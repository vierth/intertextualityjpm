徐仙瀚藻正统道藏三家本十四卷续道藏徐仙翰藻目録卷之一灵济祖庙记灵济宫记碑阴辨碑阴存城记亲睦堂记燕喜堂记斋堂灵济宫记代东村公作灵济宫记余庆堂道场记来宾亭记旗龙山神祠记灵济贤圣王庙记司农社角庙记司稼旗龙山翁庙记卷之二团本堂记门铭寿天玉嵓道场记续玉嵓道场碑记修西林寺记卷之三鳌峯赋灵济宫赋文兴庵赋自辨文塞谤文非神赋莫毁碑辞卷之四喜雨颂修东井文塞井文修庙难文告成序驱疠鬼文驱旱魃文驱虾蟇瘴文辠杀赋卷之五眞人朝天賛回宫賛注福司賛注禄司賛五帅賛雨部賛集英賛宫娥献寿賛綵戏婴童賛膳部乐府賛仙乐賛仙厨賛奉祠人求寿賛书燕喜堂东边掌籍书燕喜堂西边掌籍灵济庙注禄司灵济庙注福司卷之六友序画士传芩周壮翁碑跋跋周壮翁易图说效景纯迁州记爲志名书训棊说琴畅书读长明灯说卷之七诗句上林府判古今诗获麟歌絶笔歌梁父吟喜雨谢林府判香信请林经历书碑寄南村居士代周仝拟芙蓉城赠林东村公荅问造坟荅周世遇问事荅吕先生问马米事勉蔡画士荅生员问眼疾托东村公作记饯君行偶作可笑荅问事荅问生活事荅陈耨仕问事赠雕碑者谢林主簿书碑别蔡画士本宫建坛有四道人现身赠天王老抄化不遂荅问事荅梁氏问迁葬上林府判效曹娥体寳殿十奇峰眞仙八咏图赠徐南村玉嵓十奇峰东涧西涧玉嵓饯陈道兴徃龙虎山和白云僧德坚偶作卷之八词亲睦堂燕喜堂赠沈建翁赠周仝赠周用明赠林椿赠章桂龙赠郭泳翁赠郑汝显赠天一寺郭以立赠合山僧德润赠越山寺僧石径修宫裁衣赠蔡画士赠长邑人徃湖南赠天王郭东堂之桐城勉蔡画士荅林君举问事问蔡画士墻外事赠龙舡匠赛情诗赠闽县宣差荅林廷玉问事赠同事五人卷之九启玄表谢玄表谢恩表金阙谢受职表玉阙谢受职表上天师谢天师表上田蕉尾表贺圣父瑞旦表上南宫表上南宫表谢师表炼度表赎罪表卷之十祈安词谢恩词预修词蹇醮词建玄都坛词禳灾词保福词建普度词建朝拜词散朝拜词女荐父词建血盆䟽子荐父词荐亲词荐父祖词荐祖词眞人谢过词谢加封眞人词保禾词卷之十一金阙授仙简建罗天醮榜玉阙授仙简建罗天醮榜加封敷达上玄门榜示斋主文谕在会善信榜师堂补职榜建黄箓普度斋榜戒监坛榜戒将吏榜示五帅榜散血盆会建血盆道场告谕文散朝拜门榜普度功德牒谕南北庙亡魂榜谕亡魂榜散朝拜谕下界榜建盂兰盆会谕下界榜谕下界榜孤魂榜卷之十二修灵济宫䟽建神厨䟽建余庆堂䟽修余庆请僧爲化主䟽修余庆堂䟽修慈济宫䟽文兴庵抽拈兼赛诗䟽修鳌峰旗龙庙䟽修护境桥䟽修桥立抽粘䟽修路䟽修溪垾䟽建集福道场抄题䟽题祈禳醮䟲迎五显庆讃佛生日䟽题血盆会䟽题爲眞人受封建醮䟽题爲眞人受仙简䟽题爲眞人奉箓建醮䟽题塑眞人归道扮䟽题青口塑神像䟽题衣服䟽题眞人衣服被盗重造䟽卷之十三请东村公书代鄕人请东村公启谢东村公书谢东村公跋谢东村公启代郷人谢东村公启谢张緫管启上程廉访启代郷人请陈道兴启请高功唐宗万启代鄕民请人任都讲赠越山奉祠启贺鹿山授宣教荅周胜公问事启幼婚启上梁文卷之十四灯梁联徐仙瀚藻正统道藏三家本十四卷续道藏徐仙翰藻卷之一卿一灵济祖庙记灵济祖庙夫祖者言其始也子姓徐乃偃王之后世仕唐及五季乱奉天子命守金陵晋开运二年乙巳闽王王氏䦧濇之衅兵革肆兴予遂将查边等骑万人投建州明年掇福州间道西崃将梯鹿岭由南台县取漳泉鄕之胡者叩马而前曰适有溃兵牿乱爲民之仇不图今日复见王师王若闵其不辜吹而苏之不至跋德莫大焉军驻而成列教子啇子搏力法嘬其锋贼死咋民获喘汗师还耆老犹作绨袍恋恋之意子以李御史常容之数马上策之知与若等从事之期待来年矣果脱化于钩伍间精魂不爽降而爲神于鳌峰之阳其初未有祠制草其庐木其炉岁时伏腊祀事罔缺宋太平兴国八年癸未春不雨种未入土啬夫用虞二月初吉戊子卜于予习吉祠之前有潭旁衮四五丈深不可测倏有云气飞腾竟日不散翌日昧爽烈风雷电雨雹交至人大悦越三日哉生明诣祠求荅目其祠荡爲洪水之墟且怪且疑遂辨香沉诸潭而祝之忽有木炉捧出水心香灰不湿信有神物须臾双龙蟠遶扶翼而西流直至传筑屿中山横溪而不进屿中旧号香炉峰乌鹊飞唿将有所迎纸钱结界异香袭人夜现天灯之瑞日闻金石之音居民异之乃因地以成其庙后产灵芝之瑞因号曰芝屿祖庙雍熙改元春正月丁卯事告讫工檀越有河南方氏曰珏董之至干道二年丙戌珏之孙有曰询曰感曰仲上其事于州牧冯公砺扁以护境感应四字爲额熙宁三年庚戌河间章氏曰管颖川陈氏曰彭初济南林氏曰怀贤江夏黄氏曰颁以其事上于光禄卿程师孟闻奏于朝适半山王氏当国百姓困于青苗之役未遑及此八年乙卯郡人刘公彜知桂州交趾寇边䧟钦廉等州刘公恕时同秋曹周公汝砺祷于予予效公山之灵寇果退刘公复具状以闻炎绍间予之阴绩最爲显着韩忠武大仪镇之捷武安和尚原之功本路安抚使薛公弼保奏端平元年甲午左蔵周公说潮守周公燧具条其事上于执政李宗勉三年丙申十月本路帅臣何公琮入除户部侍郎始得㫖嘉熙二年戊戌命始下敕封灵济徽号有加神喜人欢用彰厥德自国朝以科目取士予得以宰科名之籍鄕之擢第者横飞捷出爲诸邑之所歛袵南渡而后文风大振胪传黄甲者有人南宫高选者有人声名翕翕品秧犹高或振节秋台或具司禁帑或出宰花封或教分侯泮至于一阶半级可以车载斗量矣继之以河南方氏珠曹曰策王郎曰杰各以文章取进士是皆以梦卜于予而获报以此功德之在人也甚博询之道听涂说一朝一夕而然也庙自石晋开运以来迄今数之历甲子凢二千四百有奇初拆而爲社坛基于青布之潢溪再迁而爲巷东即今灵济宫是也合门环眷获宠天封予知证九天金阙明道达德大仙显灵溥济眞人江王仲知谔九天玉阙宣化扶教上仙昭灵博济眞人饶王父讳温齐王忠武眞人母田氏仁寿仙妃予配陶氏泾国夫人顺助仁惠仙妃仲配许氏卫国夫人善助慈懿仙妃将五人永安留守元帅查文徽武安留守元帅边镐节度使左监门元帅魏岑都统使右监门元帅赵锽都统军使先锋元帅刁彦能伯氏四人曰知诰曰知询曰知谏曰知训俱封王庙食金陵其源流世阅己备见于五代史斯庙是作诸祠所祖祖言始也岂可忘其始而昧其所出哉祖庙创始履历具述于前盖物久则坏不修则愈坏木而堂之石而室之将爲百千岁计其有功浩费烦檀越之布施名数犹可考是岁在丁亥至元二十四年十一月丁未日也后一纪复大门闾榜其额曰芝屿祖庙因旧碑泯没予始降碑而铭之从河南方氏曰壮犹曰逢午曰嗣翁诸君之所请也铭曰水之流穷其源木之叶究其根源既深流也分根既固叶也蕃曰祖庙祠是尊居此土百千年功日月德干坤名与谥史具存昔庙号明而神今天爵神而仙南道经青布鄕之父老壶浆以迎予师而愬予曰适有溃兵数百隐匿于鳌峰之巅夸谩兇骄将次爲乱王师今日不至颠覆朋隣我余有几予乃引师南向陟其峰挫其锋落其角距歼厥渠魁尽得其属人卒弃甲唿舞不战而收鄕民无怨巿买不变田之果谷下无一迹故今日其山之半曰战门自此始也师还父老攀慕顾恋不忍释去剪茅爲屋于鳌峰龙湫之北图予像奉予祠晨香夕灯以祝予寿予心恻然而与衆盟曰予明年当弃世而寄于此与若等好也及期凭梦于人以宣其灵年无凶荒民无夭疠荣雩之卜若响若荅予生不能泽其民死而庙食尸其土是亦不敢尔民诬也岁更月改屋宇頽顿上雨旁风无所盖障倏有云气亭亭神龙蟠护木炉不坏像貌屹然见者异之鄕人方珏始立庙于传岩之野尚予号曰护境感今芝屿之祖庙是也祥符初风俗移易人物繁伙鄕之父老询谋佥同再立庙祀于青布潢溪之陂昔溪水漂激田稼垫溺予以神兵踈其源决其歛厥惠泽乎民何以报荐苹蘩岁丁亥庙复新后一纪大吾门铭于碑石用䥴序犹始祀有传效神岳声三闻万万岁祝圣君灵济宫记予姓徐出自羸姓栢医生若木夏后氏封之于徐其地下邳僮县是也国于夏殷周咸有大功徐偃王治国仁义着称有获朱弓赤矢之瑞周天子穆王闻之伐徐徐不忍闘其民去之彭城武原山之下名其山曰徐山居焉祖孙辈项三千余年名人魁士载迹青史者皆本于偃玉王予之祖也予家世仕唐俱爲大官五季之乱豪杰猬起瓜分幅裂互相渔刼予奉天子命留守金陵所管江南二十余州泯征就宽军给以饶林蛮洞蜒守条死要穉耋嬉游连手歌讴上无所怨下无与讐江南之民赖予以生予之功德揭若日月虽世而下无能磨灭晋开运之二年闽王王氏失国请命于予予提师万人舰步并进闽之诸郡各以城降踰年取福州克之师抵崃江之流竟不爲民害故今号其地曰社坛犹有遗迹桑田沧海物久则变时有郷民乐施其地于龙首之东豊衍端夷山水俱秀卜予得吉而宅之乌鹊假灵蜂蛇交集纸钱结界异香袭人夜现天灯之瑞日闻金石之音鄕人因之以成其庙乃徴土木石工执器备用来会祠下斩板斡砻柱础陶𨥯甓筑垣墉岁在政和之丁酉工逸事遂作貌显严粲然而威至今故老相传尚能记亿其事阐而辟之殿宇深邃则隆兴改元癸未之秋增而广之庖库廓大则开禧二年丙寅之春堂庭建植阶序整齐巍巍乎其高炳炳乎其新䂓模程度将多于前功则岁在壬申咸淳之八年也至今檀越姓名书于梁者犹未泯没我思古人实获我心时我亦不敢宁于厥居以保其子孙黎民亦职有利哉若夫西南北等处祠像皆本于此拆而分之岁月久矣有能质于鲐背齯齿之夫则见予之灵德入人也深靖康阳九之厄予以神兵护国效公山草木之灵显旗纛旄麾之相孽寇就诛中原底定予之功绩闻奏朝廷已蒙圣恩南渡不果嘉熙间鄕人潮守周公燧以父老章少白等状再请于朝金书褒奖勑封灵济徽号焕然祝册于庙祭式有加神人俱喜伟欤盛哉迩来时异事殊中泽之鸿甫集至于庙事奚暇及此上冠下屦谁其正之圮桷腐瓦谁其易之墻壁陊剥图像默昧谁其整之予若不扬其烈大降显于四方历告于尔有衆则曰甚一日堕甑不顾将安以爲揭虔妥灵之地乎郷人各以事卜于予求其笔以验其事予示之以谶曰签签六十有四象易之六十四卦天地万物莫出乎易易爲卜筮之书定之以吉凶所以断也既示之以籖用敢援笔爲文以委而任司尔衆其惟致告自今至于后日各恭尔职各设中于乃心经之营之立定厥功使弊者复兴故者复新予亦不敢独专其美安生兴事民业有经俾以寿而富俾以炽而昌予之休庇于人者亦不浅秋八月吉日庚戌工告讫功请记于予予王父相吴封齐王谥曰忠武伯氏四人长讳知诰世袭父爵改封于唐次讳知询知谏知训俱秉吴政封王各庙食金陵予曰知证封江王仲氏曰知谔封饶王事载之史所有阴续着于尚书祠部庙食兹土已四百余年将以至于千千年未可计也恭遇圣朝一统率土称臣天地鬼神克享其德仰冀圣恩俯颁宣命嘉兹荣宠式副所期畒畆不忘三唿皇帝万岁万岁万万岁辞曰婉婉偃王孝孙有庆维德不爽居此一方蜿蜓鳌峰龙首之东灵济褒封于民有功新庙奕奕厥声赫赫肩臑骼来享来格尔民不詑降福既多矢辞以歌纪石不磨碑阴辨或谓碑记有阴无阴吾不知记爲何碑爲何所谓无阴之记则乐记学记史记丧记传记是也既刻于而则谓之碑如碑用词用铭皆伤悲之文记则无之昔柳宗元爲父作石表犹有阴书其弟子门人姓名表阴自柳侯始记阴自徐江王始谁敢议耶碑阴天之未丧斯文故假手于我用德以彰厥善惟尔之能予其懋简相尔今林东村公所举周君壮翁之言曰今将生申乎将生尹乎㫖哉斯言也以代予言者也刻之座右使爲士者登斯堂读斯记其尚知所勉焉毋作神羞又生爲人死爲神有功于国有德于民者宜有庙祀有庙祀而有勑命者必有碑碣以记其事昔柳侯降爲罗池之神有韩文公爲记予虽效柳侯之万一愧无柳侯之才不得韩文公记之何以示来者予敢自序履历后文公者记之可矣存诚记灵济之庭字其额曰存诚此神笔也一日客自远方来而有假灵之请枢衣而进于堂上得神之所作碑铭记賛熟而读之俨然若思趍而退曰何独存诚二字缺其文毋乃有之而未之刻耶请质于予予神也不能以口谕姑假笔舌爲言而复之曰夫诚者眞实无妄之谓也人之常性未始不诚不诚无以立身君臣之间此诚也父子之间此诚也昆弟夫妇朋友之间此诚也诚一而已盍求诸身而诚者存初非所谓诚之道也人能于此勉力爲之虽雷霆于上而不之惧渊谷于下而不之恐此无他诚存故也夫苟一言之不眞一语之不实曰妄也非诚也甚矣暗室之中视如无人手指目视洞见肺腑诚之存者几希其曰妄者滔滔皆是臣如是以事其君而君疑子如是以其父而父疑至于昆弟朋友夫妇如是以相从事则无徃而不之疑机心一萌鸥鸟飞而不下况于人乎况于鬼神乎子不以自欺眞实而无妄者也虽不言诚而诚自存何文之有易曰闲邪存诚二字之义其始于此子知之乎耳盍记诸亲睦堂记亲睦堂记所以明人伦也人之大伦亲亲爲大亲亲者也父父也子子也兄兄也弟弟也夫夫也妇妇也故周官太宰以八统诏王驭万民其一曰亲亲诚以父父子子兄兄弟弟夫夫妇妇其爲人伦也大此太宰之驭万民必先以亲亲言之亲亲者教民之本也三代盛时人伦明于上小民亲于下孝慈友悌辑睦和逊不待其习与性成是亦圣人之教不肃而成者也自秦汉而下其治一切出于便利而不耻无礼古先圣人所谓教民相亲睦者悉置而不讲此纲常所以不立礼义所以不明而天下所以日趍于姦行不可制其弊至于父子不同居兄弟不相容教化离絶国俗伤败而天下无复知有亲之义矣是以古之民也醇今之民也诈古之民也厚今之民也薄是岂今之民不如古之民哉必有圣人者出如尧舜如禹汤如文武周公孔子承其厚而维之使爲父子兄弟夫妇者知其所以爲父子兄弟夫妇之义庶几上古之风吾于今日复见之矣兹者伏遇圣朝一统以仁率下圣言宣布首以孝顺爲民劝许令鄕里申举以闻神灵欢喜踊跃叹呀四方闻风靡然自化或有以贞节称或有以节妇着义门孝坊在在有人柰此拜若罔闻知污俗未变爲神之羞神于此时不容嘿嘿乃命鄕人修葺斯堂于殿东以奉神之族属焉亲其所亲故榜之曰亲睦堂使有事于庙者登斯堂瞻斯像亲睦之心可以油然而生矣堂成而爲之记所以明人伦也继自今爲父者慈而教爲子者孝而箴爲兄者友而恭爲弟者敬而顺爲夫者和而义爲妇者柔而正勉哉勉哉庶无愧斯堂之名至元甲午惟三月癸丑朔鳌峰敬仙灵济眞人记又灵济宫正殿之东有堂扁其额曰亲睦客有儒其人者摄齐升堂而请问曰亲睦者得非坊记所谓睦于父母之党曰亲者乎予曰然又曰上至曾祖下至玄孙此爲父之党乎予复曰然又曰母之兄弟爲舅母之从兄弟爲从舅此爲母之党乎予复曰然客廼叹曰人生天地间爲物之灵其所以异于禽兽以其知有父母之党之亲者也如其知有父母之党之亲亲则睦矣以亲睦二子而闻知于人者是诚奚心哉予曰善哉子知之乎今之世俗以智诈相尚亡制度弃礼义捐廉耻其知有睦于父母之党之亲吾斯之未能信自南陔废而孝友之道缺矣棠棣废而兄弟之情絶矣宜尔子孙蛰蛰兮谁复咏螽斯之德之子于归宜其室家谁复歌桃夭之诗既有肥羜以速诸父既有肥牡以速诸舅谁复诵伐木之章孟子曰无辞让之心非人也是以吾心汲汲于所欲爲不容嘿嘿以秦人视越人之肥瘠不加忧戚于其心爲今之说必寓之于书宣之于口以言谕之庶几人心天理一脉如线绵绵延延犹有可续可救之道此古人之所谓化当世莫若言传来世莫若书然观古人苟得其时而行其道则无所谓书亦无所谓言言之者盖有不得己者矣客曰诚如是也今之所言曰圣父曰圣母曰圣兄此神之亲也其得于南陔棠棣之意欤曰圣子曰圣姪曰圣孙至于曰圣舅曰圣婿者亦神之亲也其又得于螽斯伐木桃夭之意欤虽然神之所谓亲者仆固知其爲父母之党之亲亲则神之亲也其如世俗何予曰固哉愚也子之所举坊记爲问予以爲子之好学通于记者所有大学格言曾之学乎复坐吾语汝大学曰欲治其国先齐其家又曰一家仁则一国兴仁仁者所以亲亲其亲也亲亲以睦其爲仁之本欤故君子笃于亲则民兴于仁未有仁而遗其亲者也客曰唯而起请记之燕喜堂记含章贞一者夫人之德也从容和缓者夫人之言也旦夕忧勤爲絺爲绤者夫人之功也环姿律态盛矣丽矣视之俨然不可胜賛者夫人之容也此四教者美夫人也配食庙庭者宜也庙庭之西有堂翼然而临于上者燕喜堂也燕喜堂者夫人祠也载瞻其祠有人如玉华裾长袖绮绣文章缀明珠而载金翠喜堂人像也左右森严或行或止或坐或起者宜鬟者开粧镜者执巾栉者涂脂而抹粉者侍人也曰修仪曰昭仪曰修容曰容华曰昭华曰顺成者侍人之号也曰典妇功曰典系枲曰女府曰女史曰女祝曰女御者侍人之职也受蔵之府者内府也受用之府者外府也府者库也乃曰莞库曰度支曰掌帐籍者侍人之责也至若罗幔垂而香风鼓舞丝帘卷而淡月朦胧凭栏一叹更有庭花野草相间而青红者堂中之景致灯烛辉煌椒兰芬芳盃盘狼籍八珍罗乎其前者夫人宴也既宴既醉满堂欣欣相酧相酢而且笑且语者六宫圣眷同其乐也神乐而人亦乐人乐而神降之福也岁旹伏腊人之祀于此者荅神庥也至于求孠者则有注子孙司专掌其任也亲抱送者并是天上之麒麟也呜唿夫人之德之美之灵者凛凛乎其清昭昭乎其明濯濯乎其声可敬可畏可爱可慕民无得而称也必有曹大家者爲之史也又有卫夫人者爲之书也予所记者燕喜堂事也堂曰燕喜者取诗所谓鲁侯燕喜颂也斋堂灵济宫记自观察使常公设立郷学而后闽之士风始振曩时此地有修竹茂松西围周密又有江水之萦回山坡之拱抱风土最爲奇特人之读书爲士者因而于此创立小学命名曰斋斋之中有讲学焉非董马名辈不敢下惟而施绛帐也上而接武下而布武楫逊之礼粲然可观旧有神祠在堂之东序曰地主非所谓能以祸福动人者之爲神也一遭巢寇再遇闽兵斋庐随废堂亦无存加以王政之烦苛民生几絶故人之爲士者降而爲农或又降而爲工商至今闻者莫不爲之太息幸而北主之祠香火不灭见者恻然彷彷而不忍去遂斩茅爲屋聊避风雨而已庆历年间鄕人敦岊等始盖以瓦像而木之后岁甲一週过半陈知足等乃以石爲柱其爲规模宏且远矣又得檀越京教周公毅将仕周世修周公崇诸人乐施尔赀用成厥志目今石柱题名犹有可考工既就尊其祠曰庙以其未有徽称请予就其位以爲民主昔有感应之号今有灵济之名职此之由然则予之所谓非能以祸福动人者亦不能免有口者之义也视其祠制虽侈过于前人亦未足以起动乎后观于是重新翻盖五彩作服塑成神像黄帘朱几稍稍尊严考之年月则岁在己已咸淳之五年也呜唿人爲万物之灵孰不知有父母终身而能慕父母者至于祖则易而忽之况欲知其有高曾者乎今之所以爲农爲工商或犹能爲士者亦当考究其上世之所由以复其业毋徒以爲曩时此有书斋之讲说而资谈柄虽然凡知读书识义理者皆可谓之士若夫伊尹起于莘野传说来于版筑此命世之大贤故不敢以爲喻至于炎刘天子马上得天下贩缯屠狗之徒皆得以献一谋纳一策纪功钟鼎策名史传岂有不知读书识道理之所能爲愚意遭秦之厄以此逃名爲立身计今国家养士有学求贤有诏科目有条爲农爲工商者皆可相汲引而爲士矣輙敢序其事以爲爲士者劝或指斋堂爲里可温斋供之堂此则齐东野人之语子勿听大德三年岁在摄提格中秋之翊日鳌峰山人笔代东村公作灵济宫记予少年以豪迈之气汲汲于功名担簦裹粮走数千里至于天下壮丽奇倬卓絶之处凢前贤遗迹靡所不览正感慨间适有士友章桂龙书来以灵济文集示予曰闽之青布有古庙曰灵济其神姓徐一封江王一封饶王自石晋开运迄今四百余年其辅国安民捍灾御难之功未易枚举迩来祠宇頽顿不称明灵歳癸巳之夏五桂龙与沈建翁周仝周用明林椿郭泳翁郑汝显七人共谋而葺之而卜于神维神显相化笔爲文以委而任输奂一新八月功成再降之笔序以履历而爲之记示之以吉凶而爲之卦劝之以忠信礼义而爲之文赋读之一言一话皆以孔孟垂世立教之心爲心此聦明正直之神也虽班孟坚西京之笔左太冲三都之文杨子云五祚之手与夫芝房寳鼎之歌黄马碧圭之卞未可及也有神如此乌得而忽诸章君七人奉词惟谨敬以神所作之记刻于石焉里人林功延年书之属予篆其额十二月以神所而赐古诗来曰碑既立矣今日之事君记之此神之意也予未暇作笔再赐以古今诗一篇六十五通有曰记在名俱在子忘神不忘之句子不敢辞爲之记其词曰昔有祀兮今有传昔有勑兮今有宣言爲文兮劝以贤庙重新兮事已完曰雨旸兮感二天民祈祷兮心益虔砻兹铭兮垂万年世不忘兮德无迁余庆堂道塲记如是我闻佛有偈曰万物本于心于心何处寻所以者何曰即心是佛佛也者释云弗人也弗是人则体相无耳常实无眞无相无忍无妨无实无去来无有罣碍如是如是即无所有安顿那处是人不觧能于心上究竟到尽佛无时不在苟其心不然徒以口学虚谈般若假名引导贪利罔功甚矣大千俱坏况于我佛一道塲乎景德祥符而后佛之功行着闻天下在在处处设立道塲各绘塑佛像香火而钦奉之吾鄕余庆堂亦一道塲也自开禧丙寅至元贞丙申以羲历策之其数得九十有奇年未踰远何道塲之坏大不如昔上漏傍穿揉温不除彼何人斯有目者莫之顾有手者莫之指眞所谓越人视祀人之肥瘠不加忧戚于其心抑不思古人之所运水搬柴者岂一朝一夕之所能辩是故我佛法誓愿曰诸佛兴世皆起于山芦膝鹊项不以爲辱我以浮幻身不可虚占国王好地遂于南安之岩其有石室而就居焉则余庆堂之兴于佛国无加益余庆堂之坏于佛亦无加损第以佛智慧悉如是人如此也是人其心便是夜叉罗刹奚足以语佛哉唐志公和尚尝会传大士于云黄山中说法有嵩山头陀即从座起作礼跪问曰末世衆生作何业故堕在娑婆经刧受苦如何做箇方便救得志公曰于后末世造恶者多结縁者少传大士曰是诸衆生自做得诚哉言也诚哉言也我今广爲衆生演法普令开悟若有善男子善女人能发阿耨多罗三藐三菩提心以满恒河沙等世界七寳持用布施无妄想心无贪着心无退转心以是因縁使佛土庄严其福德可称量耶我不诳语是眞语者是实语者汝今谛听各以佛爲心乃再举佛偈曰我有一善根俱在心头生会么故曰即心是佛佛于干道三年赐定光员应普通慈济大师菩萨俗号白衣圣公又号盘古定光佛子敢爲佛作余庆堂记刻于堂前以劝世云来宾亭记请韩文公书记人皆以不见眞画爲惜子独喜之殊不知文公之记其所以画人物形状曲尽其意苟因其意而摹之则眞画了然在吾目中此子喜之得文公立亭之意且万物皆弊文章独不朽信夫灵济眞人之词工侈前尽美矣又尽善矣独有案墻是缺是补以手板纵横量之得笏之数七十有奇二三君子殚力就之复请画于予予远爲之计曰一壁中天惸惸孤立不无震风凌雨之患其久也须坏必欲文公记之可也万一画之不存犹幸吾记之尚在后世有述焉记云记云徒记云乎哉恭遇圣朝一统燀耀威灵南海诸蕃毕献方物神人喜跃复见太平敢以此图爲今日贺图之中有亭榜其亭曰来宾亭之前后树之以槐号爲槐市亭之东西植之以坊一曰悦近一曰怀远是命坊之名也峰峦奇峭岩石莽苍驿程迢递其有徃来不絶而踵相蹑于道者并作南海诸番人物之形状骑象者二人谓之番官番官之下主印者各一人能以金钩而驯象者四人谓之象奴又名象公一人执捧珍之旗立于左一人执献琛之旗拱于右车二乘而御者四人伞夫二人通事二人其余族属徒跣踝裼间有以织文五彩之布而腰粧者三十六人所献之寳曰元龟象齿大赂南金通犀文甲翠羽白银与夫旃檀沉速之香又有珍异殊怪奇靡巧丽世所贵重者如和氏之璧隋侯之珠石崇珊瑚树之类或以金爲盘银爲缸玻瓈爲盆眞珠爲帘七寳爲塔车装辇载席裹氊包涉海踰嶂于于然而来者业积于亭磷磷烂烂彩色𤂌污交错乱分不计其目致方贡者必如周官所谓怀方氏中士八人府四人史四人胥四人徒四人各有职度材而处之谁谓头目主事者独有二人从者二人吾观其人不有兼人之材其可得而专欤若夫环楮之松夹道之柳周蓑数十步地远而望之指画怳欻眇兮忽兮有云山万里之遥巿桥如带溪水如练加以玉楯朱栏琱琢之巧亭亭峙峙整整齐齐中间状出查边赵刁五大元帅出将之图武夫导前骑卒拥后昭光振耀风威剌剌此文神之所以效渎鬼狱祗之灵上报国恩下守此土而福于民者也虽然斯画也夫岂有一朝一夕之所能运思爲之亦劳矣予虽喜之必欲爲文公之记以存其大都焉又何患乎震风凌雨其久且坏后之君子有事于此必读斯记读斯记必斯所以存斯画存斯画必斯所以颂大朝之盛德如天之高如地之厚如日月之光明至于九夷八狄十戒六蛮荒区絶域寰海之外尽入版图四时职贡奔走而来宾者又非此记此画之所能记涒滩之歳中秋之夜天朗气清月色如昼有鳌峰山人自记来宾亭之图之事刻于灵济宫旗龙山神祠记旗龙山鳌峰之肘翼也有庙曰祈雨王宫一日龙门社即巷东灵济宫王行宫之祠也盖自宋宣和之七年岁乙已夏泊秋不雨啬夫焦劳嘉谷用虞靡神不举宁不我听于是耆老旧人自相告语曰巷东庙有神曰护境感应王捍灾御难克休于人大矣乞灵不少今旱既大甚牲璧奠瘗之礼其可后乎惟七月壬申哉生明齐洁致诚奔走祀事于庙庭丁惟神悯人之不辜若响若荅须臾云雾四塞雷电皆至丕降霖雨如注远望山之南忽见神龙闪闪上有黄旗标揭大书护境感应王五字护境感应王即今之灵济王旧日之徽号也越三日甲戌乃霁是岁秋大熟穅稻倍收瓯寠污邪储峙充羡田翁墅老相与北向蹈舞拜手稽首莫不忻忻然衍衍然而踊跃冬十一月至日上幸设立坛墠于旗龙山之湾月祭之以报其德后甲子一週作庙有严孔曼且硕永宅厥灵以极终古旗龙名山盖诸神以旗龙显迹其始如此曰雨而雨神不爽其聦明衆请于有司故上其号曰祈雨王宫一曰龙门社此邑里之长材秀民有于功名者之所愿颂也夫山林川谷丘陵能出云爲风见怪物者皆曰神考之祭法一在祀典今神既能以旗龙显迹时雨是甘化荒爲禳易沴爲和民获苏醒厥猷几载庙食于今余四百年尔民报事夫谁敢忘而且怠日月遽迈祠宇頽坏图像默昧不称灵明奉祠林椿等蒙神之福既多退思古昔若罔获承遂谋及鄕人作而兴之有祷于神神享其衷假鸾作字篆隶奇恠初不可晓乃乞作世俗书四六骈骊文章可得而闻谓有人焉孰视之若无睹也时元贞改元正月之吉既成合东隣西舍之民恊力惟和鸠费命工完旧益新冬十有二月二十四癸亥立春明年节也若翌日甲子工告成请记于予予神也岂敢自眩鬻以媚于人靖惟降依兹土永享厥祀寿富安逸人之所愿予必从之若夫神之世胄爵里具载于巷东灵济宫碑虽百世可知也子名刻于石于予与何言姑序此以记旗龙山灵济行祠曰祈雨王宫云鳌峰大仙灵济眞人自序灵济贤圣王庙记灵济贤圣王庙碑碑者表其功德不忘也神自祥符以来祈禳感应并祷于龙首庙东神勑封三天琼阙贤圣按察高仙威灵广济眞人即灵济之后身也虽在祀典未有词制绍兴年间始分西南北之疆六年甲辰北庙所作孔曼且硕郷人林㮚薰其事凡九十八年庙宇几坏复能振起檀越姓名尚可考以岁月计之今又六十七年矣大德三年二月社前八日奉祠曾琛傅隆等领诸同社持一辨香奔走执事于庙东之庭而祝予曰此庙久废将欲治之未得吉卜而不敢爲予戒之曰吉复求文以志其碑予不敢辞祠曰圣朝一统天下太平仙庐佛舍百废俱兴里闬立社神栖以宁岁在渊献斗柄插寅将以祀釐祀事孔眀顾惟图像䵝昧不蠲瓦毁墻污风雨飘揺惕然而惧若罔获承廼稽之衆乃卜之神豫筮契龟长短后先虚徐莫断惟予是信草昧不处无声无形安敢衒鬻惑人之听念依慈土唯唯何言回平作隶鱼颉鸟䀪二月乙丑吉日良辰土工木工是搆是经削颣补罅完故益新饰以垩绘以丹青辅弼承疑上应四星尔民有爲福禄是膺两阶干羽守卫鄕邻六公珠翠妙舞笙歌云门九奏方丈八珍优㫋百伎肖貌生狞观者戒途车盖骈联艾嬉遨笑喜色欣欣工逸事遂予志以文语言鄙俚捧心而颦予其谓谁灵济眞人龙首庙东事纪碑铭天其贤圣吾身后托姓于潘致知其名承佑之嫡固始入闽衣冠世业尝举孝廉节使留侯旌帛蒲轮累徴不起富贵浮云卜筑鳌峰凿地爲田亭亭皎皎不耻食羹仙骨不凡学授偓佺龙峤一卷出青入玄崃江之西飞水沸腾不濡不溺履空而行骇俗惊世事涉杳冥厌弃嚣埃以道自闻朝闻夕死得返吾眞一日羽化如蜕之蝉干德而后人梦是凭戾孽既祓荣雩恊应五谷蕃熟利施于民民感休喜秋尝冬烝祠制未立合享大庭按察旧额始于绍兴作庙有严濯濯厥声绍定纪元屋坏将颠恢度旧制功多如前惟贤希圣允获徽称人上其德有司俱存神而明之听一且专继自今始圣可希天伊我灵济行满三千兼而有之以配三灵戊日元吉糈洁椒馨民亦劳止实获我心刻志于石千古有经靖惟恢恠非人不因尚冀宣封八字辉荣拜手稽首天子万年司农社角庙记予廼者赴天腊会式遄其归倏有客腰金袍紫侍立于堂下厉声而唿曰生爲人没爲鬼爲君子之鬼必不敢加祸于人其爲小人之鬼则不灵西庙有记南北有碑予其将与草木俱腐矣予闻其语责令左右引而进之乃正直之神曰社角祠予下执其手以上曰子若无语吾几失子矣缝衣章甫难以适越维今之时非姦恶富疆者不可以立身非纤毫计会者不可以爲生计子之职以农开国春耕夏耘秋收冬歛终岁勤动靡有宁日天门万里孰爲子之远虑而乞怜者乎长房何人敢爲驱役鹊之灵不免填河之画龟之灵不免支牀之苦鸡何爲不鸣犬何爲不吠牛何爲而喘马何爲而困如子之责难矣哉信欲望豚蹄盂酒之爲私祝者其可得乎然虽如是农必不以水旱而不耕子司农职也安得居乐其业何必沽名钓誉爲世俗态自今以始岁其有则祀事孔明何止百世将与天地相爲悠久予矜子能榜其额曰司农社角之庙若夫庙之始自五福岩而迁于此亦有年矣其重修岁月则题梁可信故不及赘摄提格之天腊节后二日鳌峰山人作司稼旗龙山翁庙记公姓翁讳承賛福唐王融之遗民也唐干宁之四年中宏词科官极高品五季之乱豪杰分割国危政乱风败俗浇公廼弃妻子舍坟墓埋光铲采不效时趋北游白鹿历高踰险卜筑于鳌峰之半曰旗龙山平坦广洐得幽水清流而遂其志闽王王氏币帛以迎不屈仕之永隆间王氏兄弟䦧墻内变溃兵星散奔窜于山林之东闻公高节过门不入晋天福间唐兵南讨鄕之父老恐变爲虐请唐师勦除之公具唐衣冠谒见二王今之灵济眞人也王复辟以幕职公不愿禄凿山爲田自畊自种年丰谷美春给隣未之不足者仁人用心万口是碑天福八年一日忽有流星坠于居庐之侧公自知禄满得鄕人共祀公之香烟以其自耕自种之田施于合山常住永爲追修冀灵济二王守此土公得配食任司稼之责主掌雨旸管护牛畜莅事以来终始惟勤历年既久祠宇倾頽更而新之郷之父老力也至于风雨顺时五谷丰登孳畜生聚鸡犬相闻此则父老之所以获麻庇于公者非一日若父慈子孝兄友弟恭夫良妇贞其谁使之然而然者公其郑子眞严君平之徒欤公神也请记于予予敢述公之履历以示后人大德二年十有二月臈日鳌峰老人徐子记徐仙瀚藻正统道藏三家本十四卷续道藏徐仙翰藻卷之二卿二团本堂记维岁大献渊修禊之夕郷人某持一办香祝于予曰牛马走所居先人之敝庐已七八十年矣旧有板额曰延庆堂尘埃厌弃未甚光彩意欲更新之竟弗克就于嘉其有此先志以成其美乃命左右浓磨川墨一砚剪茅爲笔一气作之字大如斗曰团春夫团春者大地之间物物皆春也蠢者动蛰者启勾者萌甲者折自充自盈自生自成是谁使其然而然也子亦知其所以爲春之意否某曰唯退而省其私如未有所获复枢衣而进曰愚不敏请事斯语曰物之所以爲春者有天地焉人生天地间不过一物耳春之于物春且不知其所以爲春况于人乎吁固哉子之言惑矣复坐吾语汝夫天地之所以爲春此春也人之所以爲春者亦此春也岂外物而求春所谓春耶何者天地之所以爲春者其爲气也融和其爲情也明媚其爲气也含养覆护而己物之所以得爲春者职此之由苟或赫然而有酷烈之气是爲夏也非春也萧萧然有凄清之情是秋也非春也凛凛然有严切急迫之意是冬也非春也既非春也何有于物哉惟人亦然子其知之父父子子夫夫妇妇兄兄弟弟人之大伦也必先以孝慈友爱辑穆和逊爲根本惟其本固根深一旦春风鼓之动之其爲枝也脩而长其爲叶也畅而茂其爲华也秀而实不然虽有春雨时时灌之日日溉之无益也然则根本之于人可不加之以封植之功任之以培养之勤庶亦可以冀其有立子章子能以此意推之使同室之和一团是爲不春之春与天地同乎其春何患其不充不盈不生不成也某既承斯语顿觉神悟怀其文而归亟索笔书之指令家人措置一觞一味设席于团春之堂少长团坐各有次序相酧相劝且饮且辍某将醉未醉之顷唿童取水盥漱以文读之且作呕哑之声使家人听之复拊跸而扬言曰吾虽未醉幸而诸事不芥蔕吾心信乎今日之得春也今日至来日来日至后日无日不春自今岁至来岁来岁至于千万何岁不春我得此春汝等亦得此春庶无愧于斯堂之名既彻席家人抚掌大笑而起鳌峰老人作门铭言必忠信行必笃敬礼必严恭容必端正处己待人惟和惟谨耳目心思吾日三省致知力行贤可希圣事业伊周德行颜闵积善传家必有余庆书铭于门子孙其听夀天玉嵓道塲记佛心普照大师清琮号石径俗姓毕莆之游洋人世业儒少从游于三山郡庠平日与交接者特达俊伟之士适谷陵既易奎壁无光遂弃所学入空门初受业于东山师衡振文传印于愚中师广智师之爲人内朗外融不假耘锄口常诵佛经至于儒书未尝一日释手且会钟王会此时辈所誉南宗之白眉者非师其谁师自莆入福始驻钖于闽之应天寺阅星霜者十有六常语人八万四千法门湏是自行方便欲另作一道场展转莫遂去应天寺未上牛鸣地旧有汤承议故宅遭兵烬后己爲瓦砾至元壬辰其子弟以其地来售于师师私喜曰吾之縁法不偶遂捐衣钵余囊力就之一日与其友重林师道焕共携一行书纵观于其间得山之龙法俱在法眼中双髻起风南北竞秀双髻之北发足而东针爲干再分两支支之一结爲石如品字三面错㠋且端且正或者天育地产设兹神物将有所待焉晋永嘉渡江处士玉其姓者自太原来结庐于此因石之品字自号玉品山人故今目其山曰玉品玉品山山之緫名也上有一脉自品中出蜿蜒而来如蜂腰如马颔及其中也横建三峰卓乎有立顶员而足峙其名曰撼奇前行换步节节棹转其名曰莲花至于止处三支挨地雄杰峻峭作仙人大座之形东有八龟堂泗洲桥西有麒麟窟眞武岩明堂之上有山曰壸榭曰乌石冈曰古松环山之间碧涧双流蛇行斗折尺寸千里悠悠然莫知所穷外抽一峰曰方山爲之从内建一峯曰天柱爲之辅天柱之下爲应天寺逆跳两峰关阑水尾如牛马之飮于溪回巧献技有态有情双髻之南发足爲大座峰爲玉蘂峰爲双童峰双童而下爲寳台峰爲起云峰爲金栏峰爲三郞峯爲朝阳峰崭然陈列峥然角抵外与天际四望如一住芝山别山云公寓游于此尝作十奇峰偈以寄其情凢登探者莫不称讃师既得其地乃大展作具背西北面东南始指异之曰孰使吾之乐兹土而爲开先者非道场之縁法欤师之轨行震人耳目虽欲蔵身处没踪迹不知没踪迹处莫蔵身诸宗长上闻之不肯放过辟董越山寺师来越山䟽几百纸越山寺在福州治之北邻于市井嚣埃出入未免呌閙浅学近识处之必爲执着师之性躶躶然洒洒然无色无想无知无得独道场之举念不停常欲了此而担负不行乙未之岁的委其徒师龙等董其事以某月某日某甲子始僦工刜而䟽之是垣是塈庵于上而署其额曰寿天玉嵒道场寿天与应天同族类也曰玉嵓则就玉品山字上模倣出来中有堂焉命曰应机堂之后有观音殿殿之后筑室爲二师同一日东山寿域一曰愚中归蔵师不以此自居而归之二师式以见其不忘所宗之趣堂之下竁土爲池旁广而中深导泉蓄水不增不减莲花九品异种同香合九爲一莫名其妙岂非玉品山之来处上有三石中有三峰下有三支合爲九数故品别以九其义有取于此莲花池之得名是亦得于山之号莲花而得名也况师之宗派出于天池取以天池二字名其池山之方位界于干亥配乎天地之名诚爲相应池之旁有亭亭之势有台树花植木四时芬芳此游览者之所健羡其可乐乎此耶若夫鬻田三百畒以爲香灯之资是得金仙所示不灭意益而广之者东山愚中也又于朝阳山下营塔一坵以爲栖眞之穴亦得金仙所示寂灭法师欤师欤金仙之徒欤大德三年歳在己亥中秋前六日师遣道换来示予以地图而请记曰庵之事役将次就绪复买其隣得诸哲坋之基灌莽荒墟是亦汤承议之遗业也目即鉏理计工度材建大佛殿如招提致上以祝当今皇帝圣寿万安下使鄕人之信向者有所归依焉外有三门两廊法堂寝堂疗舍仓廐去处各留地步陆续爲之计未知何日得以就其功吁师之言似爲当矣师之规模如许志向如许力量又如许何患其不就不患不就惟患师之不爲也予淟涊无闻敢拜师作礼拈起招贤大师偈曰百丈竿头须进步十方世界是全身师闻是偈不觉开口大笑曰如是如是吾即成之成之日再能爲吾续记否予曰不敢辞予谓谁广陵徐氏子名谥爵里具存五代史齐之世家自号鳌峰山人姑摭其事爲之记师石径刻于石留之以示后人云续寿天玉嵓道塲碑记佛之字义释云弗人也既曰弗人上无栋下无宇十方无壁落四面亦无门以三千大千爲世界广大谁知何曾假合金刚经云即非庄严是名庄严此其所以谓之佛佛心普照大师六祖衣钵之来次第行也初受业于东山振公住应天寺再传印于愚中智公住越山寺晨鸡暮钟粗可以安闲受用玉品山之作庵曰寿天玉嵓道塲岂必搬柴运水祗欲展神通耶若夫一椽一瓦一木一石皆出自师一手经书吾谓师之用心也劳且拙矣庵讫功嘱予记其事耶记耳从而作賛助语故未免世俗态师胸中之韩马薛鹤已全不已劬爲媟殿之爲最大者一堂之爲法爲寝者二兼灵会者三门户之廊廓廓庑之修直曰仓曰库曰厨曰寮方丈囷囷焉盘盘焉色色倘具其十也有九土工木工石工将告成者又七七八八矣倒指数之凡历涉者四五六载事始完可以想其轮换之盛吾谓师之用心也其爲劳且拙者犹有存焉续记之命祗恐记之不得其所以爲记之意岂不见岑和尚道是今时人须是隐身去可思量不师默然禅坐一刹那间复拈起一条柱杖子大喝一声云庵虽小含法界放开大者无外收来小者无内这般的话不是达磨公案汝会么予眼里闻声便觉透彻以是知师之作此道塲者不过与佛所作祗园精舍一样规模焉师之所以作道塲者果在斯乎不在斯乎祗在方寸间耳其爲间架也非尺丈所能量其爲方向也非盘针所能格其爲境界也非品石之莽苍所能喻其巧也非十峰之峻峭所能名其状也非双涧之渊深所能究其源美矣善矣诸好矣若能于此了知便见得尽大地是沙门一只眼放开只眼纵横自在东去无涯西去无际上柱天下柱地四通八达无所罣碍其光明洞耀照彻十方譬如千日放大光明不然何以谓之佛心普照大师道场是作岂得易爲记哉记志也輙敢门师借取须弥爲峰海水爲墨狮子巖头大石一片志而碑之使百千万亿劫后不破不坏知其所以爲佛心普照大师寿天玉嵓道场记也庵之履历己尝记故并爲之颂曰师琮公号石径家莆人毕其姓世业儒衣冠盛陵谷易文星泯俗澜趍不与竞赤洒洒是本性学惟精西方圣机一悟非台镜沂源流派能忍东山振亲摩顶愚中智传正印初应天以才称今越山衆袖领基道塲卜玉嵓龙得法宗一行重林焕爲正订气结凝石涧双流峰十阵面东南絶奇胜刳土壤剪荆梗陶𨥯甓削杗稳筑垣墉植藩屛庵既成禅安静名应机字于顁异种莲池久町花木亭峙如鼎二师祠事思敬生者寿殁者庆歳渊献记予请居买隣力业併土木石工愈劲殿一之敞而洞堂居三法云寝廊翼翼修且侹针甲卯门取正仓乃积厨乃净寮与房件件整田尔田二三顷塔一丘万事定师龙等承指令五六载功始竟开只眼子细认师所住境非境方寸闻没踪影一点光常耿耿遍法界长万仞佛西来甚修证水在瓶星在秤嘿时说忽自省意云何生净信衣可溥大庾领续比灯灯不尽心即佛难比并曰普照两相应师之微人谛听记志之愚瞢瞢颂无文愧淟涊刻兹碑年有永修西林寺记闽之福州城旧俗土记之传者号爲三山按郭璞迁州地记曰前有双眉童施粉黛北指乌石山九仙山方山而爲言也又有高盖山莲花山与方山相应三山之名其始于此三山于其间独方山最爲横絶州治之南望之如几案天造地作亦巧矣岂特爲州治设耶予尝谓山之灵异者其间必有魁奇材德忠信之民出而当之又未之见也一日纵观于方山之下行一里有佛精舍盘盘焉囷囷焉榜曰西林禅寺法门广阔殿宇宏深回廊翼翼飞阁渠渠东有天饭香积之厨西有云会禅燕之序至于应眞祠寳华堂方丈室靡不侈丽帑庾寮舍无一空阔地木石椽瓦粉壁俱新钟鱼木皷色色俱具若夫凿池引水生清净心不尘不垢是名庄严青莲寳像紫金白毫光之照彻十方遍覆三千大千世界予焚香合掌如登天堂四大五藴实无所有廼自叹曰此絶俗离世者之所以爲功名者也少刻主僧披袈裟袖坐具出而问讯于予予瞻其人环特达无人我相揖之曰师其开山欤延予坐煎茗爲欵从容而言曰寺之开山唐广眀之祖师也后百年有宋景德禅师广而辟之以成道场指数于今又阅春秋三百余载咸淳戊辰老衲自龙江来住山凢十年适值兵革顿爲瓦砾草莽之墟过者太息老衲不揆不谋于衆不求于人自倾倒衣钵一力斡运羡积余藏如治私产因其故址徴工僦功劳苦服役踰数年而克有成增置田畆利俗于昔苟得以瞻徒衆晨香夕灯上祝圣人寿下俾乡人复有所皈依佛法中其亦庶乎可以无愧于广明景德二代之开山也又于寝堂之内偏建殿树塔列历代海会于左右上塑三佛中卜一穴是爲灵室反眞归源此老衲之愿毕矣今欲伐山石刻之岁月使将来眼知作之本始处稔闻眞善欲识适意空宗种种因縁輙敢以须弥作笔海水爲墨作之数句不异语予以方便故不敢辞应作是言曰善哉善哉师名正荣其先二山长乐之古县人也俗姓谢家世爲儒此所谓魁奇忠信材德之民能以絶俗离世而取功名者也记毕长啸出门人不知予之所之师曰其神乎元贞改元菊节前一日前广陵尹东海徐儒子记徐仙瀚藻正统道藏三家本十四卷续道藏徐仙翰藻卷之三鳌峰赋巍巍乎高哉鳌峰之竦杰也按淮南子之括象图是以知其宗祖发于崑崙考赤松子之青囊经是以知其枝叶之分于庾岭自南而来也惘若诸蕃而入使向北而朝也效彼崇嵩而祝圣其势展雅其容端正如覆金瓯如飜洪鼎如仙人之展具衣如玉女之开粧镜如武夫健卒之顶兜鍪如王公贵人之执圭珍外有方山拜于前而爲之几峬山侍于后而爲之屏鹿山爲之辅而左支合山爲之弼而右撑齐齐整整峙峙亭亭虽池之九华歙之黄山不足以喻此峰之伟观括之成都温之雁荡不能与此峰而齐名吴之会稽楚之云梦惠之罗浮朗之武陵皆不足以形其状亦不敢以状其形我爲横笏以量之其方圆也何止二三百里立表以算之其上下也不啻四五千丈去天咫尺耸人观望御扁榼而历险假絙萦而直上进步可以造紫微之庭举手可以掬银河之浪藐尔人物小哉穹壤俱在吾目如示诸掌使孟参军寓此必爲落㡌之懽使谢太守知之必爲整屐之想斯人已去此音谁赏若夫委委蛇蛇高高低低凸凸凹凹不等不齐层层叠叠爲畒爲畦朝雾收兮阳乌旭于东暮霞飞兮白兔魄于西引清辉兮皎皎挹翠影兮萋萋至于春风动兮花卉芳菲夏云奇兮树林阴翳秋露晞兮岚光淡薄冬霜陨兮草木凋瘵此良辰美景之所难并有诗人墨客之所睥睨其间虎狼狐兔爲穴爲窟鸟雀鸠雉爲垒爲巢或鸣或噪或啸或哮士张垂天之罩下布竟野之罟右挟夏服之箭左提乌号之弰或纵或擒或蒸或炮以供我祀以充我庖所产之木曰松曰栢曰樟曰楀曰楝曰桐曰楠曰柠曰枫曰杉曰椤曰榉曰桧曰檀曰槐曰梓曰柯曰𣗪曰榕曰曰朾曰枞曰桢曰𣏌曰桄曰㯶曰楒曰𣓊小者可以爲店爲楔爲椳爲闑大者可以爲檼爲楮爲杗爲梠其用也博可择而取又有红蕉白苎细葛青麻山桑野柘槐黄蓝青柂子檽皮眞红紫䓞之类可以爲华身之需荔枝龙眼櫖橘余柑林檎黄弹朱樱白柰桬樘鹿櫖杨梅乌椑之属可以爲适口之助言其药则有香薷牛膝黄精薯芋交腾马舄地黄皷子薄苛茵陈紫苏香附茱萸甘菊扁豆香枳苦蒌茴香蒲艾遂䓪黄糵木鳖莺粟羊乳或生顾渚之紫笋或产交州之薏苡靡所不有未能殚纪何今昔之不同叹日月之云逝是以横笛一声或伍牧童而来归烂柯一局或学樵父而偷闲石㠋㠋者爲方士之室草蓬蓬者爲隐人之庵安禅有座登眞有台曾现天灯之瑞尝留仙鼎之丹石皷之声犹响劔石之纹尚瘢窄而险处号引战之门坦而平处爲息马之湾古来遗迹吾岂虚谈胡爲感慨尚可览观峩峩乎有莫攀之壁渊渊乎有无底之潭各立深浅分爲二三芝兰同芳而馥郁藤萝交翠而䰐鬖源泉混混流声潺潺一条瀑布万仞垂岩其白也如练其青也如蓝其溅也员如珠其盛也深如盘金刀剪裁未爲易玉尺量度诚爲难时有神龙变化如恍如惚或飞或潜或出或没或激而爲雷爲霆或奋而爲飔爲𩖨或沛然而雨势祁祁或油然而云气浡浡祠侈褒封民无怠忽鸿蒙既判遂古之初孰爲措置以丽堪舆既分秦都未入汉图所治南越惟君无诸髻椎污俗世守一隅韬光晦迹孰敢谁誉自唐贞观册名上都风声壮丽气貌魁梧宛若数里耸拔一坡钟青铺而阛阓接潮声而盘孟派其墩曰传筑支其岗曰香炉维水之白维石之乌前洋之爲肘爲腋富山之爲趾爲趺此上此民是田是庐何廼陵迁谷变时易事殊五季遭乱十姓并驱岂期王氏自谓黔愚内溺淫侈外事科敷宫室无度游畋自娱时靡有定不遑启居使鸟惊而兽遁几絶生息使山童而木削遂成丘墟毋乃苏氏叠出是以眉山一枯人有常言事果不诬始自建隆至于祥符朝廷文治鄕校诗书迨时厥后名公鉅儒相爲汲引无复踌躇独先于诸郡踏破仕途朱紫背项车马门闾昔也此峰之灵以物之秀今也此峰之精以人之储呜唿辐南轴北曶来黑徃何此峰之不老托以神而是降爵秧有加聦明不爽诱诸人以爲善慨斯文之未丧况神藏于密道隐而微自知谨怪恐涉狐疑大义颇羞于曹植十年深愧于左思姑作获麟之笔毋贻覆瓿之讥灵济宫赋龙衒图龟鬻书何谲怪而诡异者乎诘之泰元泰旡嘿嘿卭将求索于惟象之初羲姒告卭其故兮咨曚曚而未察挟既觉于玄鸟兮倏以自造而归之冥冥謇巧倕之揆正兮章玄文而志画非莛莼之启前兆兮彼灵氛而莫神觌幽人之𩭂髴兮守以又玄而莫莫电倐忽而翕赫兮羌不可兮弥测廼穷宇宙兮孰预其终等堪舆兮长无极是以五帝亭亭三皇绎绎神囿兮有制祗堂兮有式蹴羸踏列以涉今兮谁复参差而不輙九天之寥邈兮安放安属何剡剡而来下兮鳌峯是宅陟纤以扢嘉坛兮直峣峣而造天眺青胪而下盻兮蒉土乎丘岳云谲波诡基之连蜷蜷兮肇于东平原唐之溘而駊騀兮趾裂鼎而成峯岧岧然若驯驮之驷昂昂然若赤驱苍龙览樛流于莲华兮挹素灵而心爽灵山之傧㟎㠑巍兮袭青气之丰融九阡九陌之坛漫兮井般庐而连局朝潮夕汐兮道汪流而潨潨信矣夫岳祗渎鬼后媪育灵其年政和咨官是营作噩贞于则壮兮土木石工之告屹然砥石之柱华然雕玉之楹崭岩兮飞宇崷崪兮层甍列焚橑以布翼兮缤缤然相以交错重析叠拱兮甍甍增增而复崚增阅阆阆其朱开兮扈则偁岐阳之石鼓略垣墉之佳嵬兮炳炳乎丹青邃阐秘室之嶾嶙兮从延伫于荒忽东廊西序之嵷嵱兮抱地势而相婴又有麟毫之箔珠翠甲乙之络罗孔雀兮张金鹅缀黼纯兮敷底篾受寳符之缑山兮感黄金曼陁未足以言瑞兮间以琉璃而婠娺彤芝之云气腾腾博山之祥烟郁馥杉松歌玉楯之风槐桂挂文窗之月或竁土以潴泉兮杂𩅸声而活活鱊鮬之与鳜鯞兮掉清漪而发发溶余庆之嶝宏兮纳大千于一粟淑龙首而发仞兮频霄回于灵塔曰外相属前沓后合殊形异观莫能殚述至于阶级之有等差仪卫之有号令左低声右肃静魍魉兮固扃垒荼兮呵禁蔸魖兮不敢喘息獝徃兮束手听命将事之夕斋宿唯谨颙昂俯偻或退或进端容兮正色目存诚兮肃敬俨然图像之生狞气燄之灼灼番番兮态罴之士业业兮貔貅之卒虎头兮燕颔龙韬兮豹畧罗弓矢兮树旗旄执瞿戣兮仗刘钺泯其迹于无声藏其机于不测坚柳营之壁垒示辕门之整肃使尔絶党殊邻遐方䟽俗梯山兮航海毕献其方物眡此馆兮来宾有亭请写以爲王会兮贺太平于今日恭惟皇上亿载万年爲父爲母普天之下莫非王土修廼文偃廼武忠爲甲兮信爲胄礼爲干兮义爲橹蒐诗社兮猎词林游墨场兮聘翰国将迨群于崇璟追庆云兮白甫东壁腾辉灿然可观伟哉凌烟阁人物之盛兮尽腰金而袍紫又如西凉伎狮子胡寻撞之都卢舞絙兮挥霍蔵橵之要妙兮梨园之曲声呜呜楚娃兮吴艳秦娥兮卫姝粉白兮黛緑饰纨绮兮缀金珠饱侯精兮厌鼎肉八珍络绎兮分御厨衆嫭并侈姁媮何㜐之道子用心之巧也如此靡敢艺嫚以爲耳目之娱天门兮洞洞无阶兮可羾名与德之盛兮日月争光万钩兮未足以爲重何廼处之以无爲惕然而若恐亲亲以睦兮序伐木之章鲁侯燕喜兮献閟宫之颂名咨堂兮缬四字以爲规婉婉寓其意兮亦庶几乎能以警衆忧虞失得徴之易兮尚以占文未丧兮亦颜亦孔回平之作籀篆兮上可板于轩颉熊经龟息用以观其缴兮即来今之黄任徐董非至人其孰能与于此兮敌可拜宣封而受天宠重曰奔雷公驱警跸以鸣兮戒雨师而洗尘兮飞廉撝呵励厥声兮神母掷大先启行兮驾龙辀而载云旌兮八鸾五凤纷纷其交迎兮乘清气以上征兮驱闾阖而造紫庭兮曰出入而靡有停兮下倒景而上光耀明兮百味㫖酒将荐馨兮借以芳芷虽杜衡兮澹然寿宫安可宁兮永永尔祀何千万龄兮文兴庵赋一日有好事君子袖香而叩于予日吾郷之宫与庙各有碑余庆堂亦有记文兴庵塔其爲道塲未可以小可目之何不爲措一辞意非敢后也盖爲道塲将废未获其人以复其始坐此惭愧今因子之问姑摭其事以爲有縁者劝乃赋之曰鳌峰万仞兮去天一握蜿蜒而来兮不知其几起几伏突然爲青铺之三峯兮尔庐尔宅揖岗峦之拱护兮眷西顾而徊徘非驴之能蹴蹋兮龙象之爲穴爲窟奉如来之眞舍利兮粒粒如含桃之衒金碧毡包席褁兮载以骆驼而来于西域瘗之以爲塔兮削以水沫而刻其山骨甍甍增增之级有七兮巍巍其高卓像千佛之化现兮运风斤而精凿神火青而不热兮烛斗牛而上薄人天鬼神所瞻仰兮欣予志之相逆而懽悦晨昏之作礼兮且拳拳于晦望弦朔此先祠之故庵主兮释修偈之是作比干之胤曰怀贤兮实爲鄕之檀樾假木鱼以惊衆兮声夜鸣之山鹤功一就于衆香兮一盂一勺元符之铭志于石兮尚有稽其岁月言不可既兮兹特举其大畧净慧之号振于古兮谈西天之快乐文兴之名着于今兮乃儒人之意有托祠宣圣兮志于学祀元皇兮干于禄广惠之有殿兮清贞有阁右叩于玄天兮左瞻乎东岳延导师于安养兮趺青莲而焯灼现千轮慧力之色相兮不御铅华而带缨络如员应之衣白衣粲粲兮或示以朴如明觉之挂金襕采采兮或称其服慈济之以医而活人兮不假乎参苓桂术英列之以孝而致身兮化世俗之薄恶命尔堂而曰证会兮神乎莫莫楼千门之五凤翼而飞兮檐牙高琢房库之有次兮复经营于庖湢僧繇鬻其功于丹青兮污或漫于黝垩百以器之既备兮靡有坚心而展力事事之竟有成兮固非一朝一夕复其始于宣和兮如章如吴如郭继之以曰徐曰周兮再经理而爲之广拓自元符迄于景炎兮完新修旧之既数嘉尔志之忠且勤兮将爲河沙亿劫之封植敢舍心而捐废兮于俯仰而无怍烛龙不常耀兮纁黄忽其湮没麝火之烬已灭兮未能嘘之橐籥大厦之将颠兮未能支之以一木慨古人之𩗹化兮孰可与而咨度来者吾不闻兮独憎欷兮结帽乱曰何陵谷之交错兮何世途之𧿒踔兮何营营乎蜗角兮何舍本而趍末兮何嗟老羞早而缩恧兮何怐愗而不之觉兮何盗车而不遇之伯乐兮何章画不得工陲而志墨兮何前修之有遗迹兮何坏此路之辄兮何谓不实而有获兮何时蹇修爲理之兮自辨文予之所作人皆以爲迂诞今日之迂诞异日之受封袭爵以此爲验之迹进身之阶如君者之未知也昔有搜神记神异志幽恠记山海经幽冥録当时所作莫不以爲迂诞至今读之使人感慨而己谁曰不然予尝读圣人书曰子不语恠力乱神及观获麟一经盟誓之辞灾异之事屡见而屡书或者议之以其言出于公羊左事谷梁之曰始作俑者圣人亦不能诿其任故曰知我者其惟春秋乎罪我者其惟春秋乎甚矣材之难也如此夫文章天下之公器非则辨是何辨之有予有所作不知是邪非邪请爲辨之段文昌所作平蔡碑太守陈珦去之独有取于韩昌黎之文昌黎公虽后世之所钦服朱不知苏内翰所谓不知世有段文昌之句则视段文昌爲何如子之所作故无段文昌之材存之可也去之不可也如或去之虽有此记谁无此语夫其必欲存之者非以爲夸当世耀方来簧惑衆听也不过后之有事于庙者观吾记见吾行事不以暗室而自欺敬神之心油然而生矣记既作矣刻之书之必得其人予故敢用爲请揆君之心必有其说东坡公尝曰平生不爲人作行状埋铭墓碑至于撰司马温公富韩公之行状则曰不敢固辞终非本志君之所以爲书碑者是亦以东坡自任欤虽然蔡邕谓卢植曰吾之爲碑记多矣皆有渐色独于郭有道碑爲无愧子敢以此爲请云塞谤文予自领仙职以来普度而后未尝一日与人交接时虽有片言只字无非诱人之善语也苟非其人精纯所响徴兆莫报若夫水旱疫疠意外之变是皆子之弗德惟有恐惧修省曲尽销御之道而已至公无私疑问则有籖杯如响斯答今之箕笔不可验者盖其间有一等罔象非赖行巧设奸假以狐妖鼠怪闚其户閴其无人而文饰其说致使垂错钓夸奚云是谓人可欺也而神可欺乎语曰可欺也不可罔也鱼目陏珠眞赝可见有识君子毋惑滋甚反爲神羞姑作笔爲塞谤之辞云天其神问神居冥冥胡然化笔剡剡厥灵编珠缀玉皎如日星班张买马莫之与京活人之书韩康永湆阴阳宅兆郭公景纯羸粮景从车盖塞门德镂人心何千万年今也不然藏神于天出无入有世谓之仙虚无缥缈嘿嘿何言岂期夜鼠假以狐鸣颠倒缪错使人不平持神之悦具男具兴云谁之辜壠断贱夫欺不可罔或敢侮予积恶灭身人祸鬼诛若等儒冠肖貌如人鬼神无常岂昧之闻昔日之灵汲于经营今日之晦庙事已成自衒自鬻惟神之耻絶笔有歌久属人耳謌以讯之无从诡随斯文是作以塞谤语非神赋女娲氏之断鳌足兮浑沦始离嵩泰衡恒华之嵳峩兮其神曰祇帝舜柴而禹巡兮秦禅而汉祠遂右之传而不证兮谁谓水龙而木夔予之鼻世兮基于下邳发采石之孕灵兮涓鳌峯之瑰奇嗟魂燬魄渊之瞬息兮冥招瞢闇以驱驰哀清庙之荒唐兮白睨婴茀之委蛇欲毁冠而裂冕兮视世途之险巇大厦将颠而不理兮恐一木之莫支岁昭阳之大荒落兮吾剡剡于罗池假毛锥子以爲言兮颠倒而妍𡟎或谗巧而嘐嘐兮儗儗以爲吾欺焰掉舌而葩叶兮喋喋乎秦仪汝愔愔而觧兮宁质质而自持筲器小而蠓兮胡井眢而管窥腹便便而峣蚘兮不若盛酒之鸱夷桒谷生朝终自灭兮短狐伺影竟何爲天地漫漫而无极兮死生浩浩而谁知阮瞻之辩是非兮骨囱化爲尘泥谓吾言之不足证兮巫新麦以爲期乱曰天道之福善祸滛兮如表立而影随彼谲诡而徂狂兮羌犹豫而狐疑敬神如在左右兮予嘿嘿而何辞莫毁碑辞莫毁碑者言碑之不可毁也辞者声其罪之辞也其辞曰甚矣时俗之变诈兮黠鼠智狙栀貌而蜡言兮效汝曹之嗫嚅巧画竟莫壮于犬马兮唯鬼魅之是图不涉大行而涉鱼凫兮又熟知其畏途玄灵之决郁兮匪若木之不灵怜萤之逐暗兮谓长夜之冥冥彼兽面而人言兮不离猩猩蟒蛇其可以吞鹿兮乃自狡而穿鳞以射苎爲养勇兮羿卒䧟于厥躯黩彼货而遭兮崇反怼于妻孥黡之恶将害盈兮覆以臧而怨书刻尔石之殄厥宗兮妣以聆其哌哌倏曛黄之西没兮忽沃焦而东注观天网之綋覆兮孰三面之能去吹虀于托而羹兮犹执热而不悟亡轨之可鉴兮故作邯人之踵步武鼎不可于潜伺兮何庸口吻之喋喋皷末至于埋没兮而日炙中立之声燄灼兮何爲女子之谗说元戎之精忠耿耿兮何回忏人之谋孽公论之有优劣兮珦非私而左韩因靺鞨而有感慕兮知造物之好还典刑具备兮万世不刊彼昏不知兮纵肆兇顽焚传将以沦经兮邵与卢而孰存白石之牛不忍其解觫兮于亮奚寃或祸福动人兮仪毙于门或幽冥异路兮致责于温岂今昔之不同兮事无果报抑水火之妄谇兮不敢漏言于愼灶黔嬴非姚异兮德潜通于彼昊是以福善祸滛兮用天之道投鼠尚且忌器兮彼胡不思欲以一指而掩衆目兮夫谁与欺天天是椽兮咎将执谁莫毁碑兮予又奚辞呜唿噫嘻如是诸斯徐仙瀚藻正统道藏三家本十四卷续道藏徐仙翰藻卷之四喜雨颂灵济崇建祈雨道场恭奉鹿苑开山应眞菩萨卓钖圣水祇奉供养随获感通敬序其事以爲喜雨颂榜于泉亭垂示将来用启归依之念者如是我闻师有偈曰人皆极目云霓我向此时垂雨泽誓顾无边其爲慈心利物之意云何指大眼孔便把作急时抱佛脚举似怎不会得桑林之野祷于山川山川宁有神乎旱既大甚涤涤山川靡神不宗毋曰祠神何益神本非神抑人心有所感而召致也惟师之灵得于如来神力持戒福德亦复如是不可思议鄕民所信向固非一日余五百年蒙师之力者几何人自去秋而冬迨至春三月不两种未入土此诚危亡急迫之时谁肯苍鹅而软血假信于蛇医又恐爲识者长发笑也亦曰闻禅师袖中惰龙可驱以效鞭策遂礼请于我师随车而雨日在壬寅后三日霏微四布丙午雨既足黄童皓叟踊跃喜交相庆曰应眞开山雨致香献颂修东井文东井之创始见于石刻曰熙宁八年岁乙卯闰八月十三乙巳迄今二百二十有四熙宁以前方其井砖其甃栏尚存具载章珏舍东井阑六字珏五代间德望之士考其时爲石晋天福八年即闽天德之元年也合而筭之上下三百六十有七载盖物久则坏数也坏而修之亦数也井湮而圯于兹四十年余鄕闾蚩蚩莫之指视非慢也下如浚谷上如悬崖欲断未絶其险若恐无所容其力焉至大改元岁戊申蒲节之前二日日将西焂有风雨发作卒然而成一墟泥石俱䧟此天将以假手于人而欲修之所谓数也信乎有土此有民民天之民也蒙天之福顺天之时承天之心谋卜恊吉越四日乙丑鸠工运石而搬泥无计上之鳌峯之阳有藤焉其大径七八寸围其长直七八丈余假以爲索何造化之巧岂非天有以相于尔民者欤如月七日甲午石工土工毕集迄乙巳告成与向乙已日合数乎抑天乎曰天也敢记其事爲文示尔人而祝尔神其词曰天相尔民风雨是因历言恊灵徴工以兴既渫用汲潜流拾潗养人济物其功用博八神八方王戚干将殷辚军装呵禁不祥人受其福年登乎谷饮泉知脉蒙天之泽完旧复新迄用有成永保安宁干元亨利贞塞井文井之爲义大矣哉在天则属二十八宿在五行则爲水之精在人则爲饮食之用不可一日费也井之不可废者以其水之能养人济物而然也夫苟泥而不洁旧而不清则爲废井也故圣人作卦必曰井泥不食旧井无禽此正以爲旧废之井泥不可食至于禽鸟不来是不能养人济物反爲人物之害也巷东庙地其山发于鳌峯蜿蜒而来不知其几起几伏而歇于此昔有人焉凿山爲井掘井及泉将至九仞而犹恐废其功是亦以养人济物之心爲心虽伤于山而无害今也入乎井而不能上乎水则井之功废矣渴者不可得而食污者不可得而濯跳梁之蛙不鸣涸辙之鱼几死舍置不用于兹有年阴阳家所谓玄武中箭医家所谓膏盲痼疾衆议纷纷此山之受伤也不浅尔来习俗更革里闾惟悴高材多戚戚之穷君子无赫赫之光生意凋残枯藁沉溺此日莫之爲甚将谁尤乎罪之在井嵗至元癸巳九月吉日丙子乡人以塞井之议祷于子予荅之曰塞之吉故爲文以告诸井之神昔有耿恭凿井十五丈整衣拜井水泉岀又有朱博御史府吏舍百余区井水皆竭均是井也何利于耿恭而不利于朱博是亦有私耶惟尔井神俯首听命而应予曰非私也数也有水者数也无水者亦数也有水而开之无水而塞之宜也于神亦何容心哉然则数之所在人事系焉故塞之议所由兴也塞之曰今塞之日鬼神守护呵禁不祥既塞之后家富而给人寿而康修庙难文修庙之责难矣乎吾闻之矣终嵗佣役工费无已乎朝斯夕斯莫敢遑宁难矣乎竭其耳目力瘅心思难已乎梁桶之腐黑者今已修盖瓦之毁缺者今以完赤白之漫漶者今己鲜谁之功也谓之自爲之也过多侣亦可以诿其责而辞其难矣虽然东池之水文涸西阶之铭未立内宫外庭凭附之质不称爲子之心将何如譬如适千里及门而复是非男子之所爲也男子之所爲以义爲重见义而不爲无勇也古之义者惟孤竹君之二子特立独行不顾是非夫岂有求而爲之耶如子之义出于天性其与钓名嗜利之徒天渊之隔四方人则既闻而知之虽不质于鬼神可以无疑又何待子言之谆谆诗云相在尔室尚不愧于屋漏其所以神明交者必有其当也宫室既修墻壁既设百物既备然后飨而致之又从而思之则畏敬之心油然而生矣否则外貌斯须不庄不敬则慢易之心入于欺神也不惟欺神亦欺人不惟欺于人人亦自欺夫何济济溱溱之有乎后之有事于庙者陟斯堂读斯记必有问焉八人者修庙之人也其始谋者何如人其次同谋者又何如人始如彼其勤终如彼其怠是亦人也奚心哉天下之事靡不有初鲜克有终终始俱善人道毕矣难矣乎此吾之所以汲汲焉是欲斯其始而成其终也爲子之说则曰今之士非财不可天不雨鬼不输抄化之说不可行乐施之人未多见其计将安出耶吾爲子谋之曰凡衆之动得其宜要必以义爲利也不以利爲义未有好义其事不终者也义之一字子其识之吾想同事者蹶然而起负墻而立曰弟子敢不承乎告成序天下之事始非难而终爲难诗曰靡不有初鲜克有终易曰狐涉水濡其尾盖言始之易而终之难也故君子敬始而愼终始终如一夫是之谓大吉苟始勤而终怠甘爲小人逼迸无成之谋之徒欤觖觖然焉用彼哉且如本官修作之事方其始也凢八人及其终也七人其有专心一力者仅三人焉以此见天下之事始非难其终爲难也信乎虽然所谓终之难者于予固无加损第识者观人有以飐其不终之志况欲以此爲福田而求利益耶兹者六七人明集于庭用伸告成之礼功在社稷刻铭金石锥千载而下夫谁敢忘忽之所有毛牲椒醑礼过于奢诚忠爲予之羞礼檀弓曰夫祭与其敬不足而礼有余不若礼不足而敬有余此礼与敬既以俱足柰何告成之文侣有责不足于我者所谓神之灵则灵矣胡爲不少灵于人斯言也几乎隘矣夫富贵人之所欲也欲之不得必有所求焉维尔六七人同力王室既能善始以善终吾固知其有大有爲之志天道神明福我善人山鸣谷应随响随答又何律笔舌之谆谆以爲予言子不见凌烟阁上图像功臣凢二十有二人其所以始终着臣者曰魏徴曰萧瑀曰段志玄曰刘弘恭曰姚思廉曰虞世南曰叔寳特此七人而己今吾子七人苟能以终始自期异日致身于庙堂之上必能以国家之务爲已任何患其不爲凌烟阁七人之事业岂特修庙而已乎予敢以此爲勉而序于告成之后云驱疠鬼文传曰晋侯有疾梦熊以爲疠鬼而后韩退之刘禹钖诸人素号聦明特达世所共钦仰亦亦有疟鬼之说或作文以逐之或赋诗以遣之于是始信秋虐冬疠是名之爲鬼也夫鬼也无形无声安能而病夫人者乎况人爲万物之灵天之所以覆之地之所以载之日月之所以照之风雨霜露之所以四时而教之谷粟桑麻衣之食之吾观造化之注意于人也不浅苟人道不立其造化之所谓天地日月风雨霜露吾亦不知其所以爲天地爲日月爲风雨霜露谓之而然呜唿然是特块然之物矣造化既生斯人于斯世又何容斯鬼而爲民之病耶非鬼也鬼非病也是皆饮食不节声色是耽甘酸苦辣之煎其肠腐其胃喜怒哀乐之乱其性溃其神身非木石攻之者衆其何不爲病虽然古人之病者灌之以汤药攻之以针炙未有不瘳而遂其生者今之人病者汤药不可得而攻针灸不可得而及吁信是鬼之冥顽不可化吾奉上帝命守此士治此民其有爲茶毒而害虐吾民者按之女青玄律必在千千斩首万万截形尽使爲扫穴之兔无爲漏网之鱼然后可以怏吾民之欲弟以下元颁赦姑迺歌子美之诗而告之曰子将髑髅血模煳手提掷还崔大夫鬼其有灵急去急去急急去须臾不去从天斧宋开寳八年乙亥春二月甲予鳌峰老人驱旱魃文惟汝之旱名曰魃吾知汝之先曰炎氏以火德王天下有功于民世尊之爲炎帝门户巍巍未昧于前何汝之不肖不修操行贱薄如此付形甚丑秉心不艮毕方之毒回禄之灾不如汝之甚也夏后氏象物铸鼎汝用是惧率其种类徙于雕题黑齿之国亦有年矣尝与夸父氏争雄一方反日影而逐之于旸谷之间道行苦渴欲食溟渤太泽之水竟不可得遂窃生盗饮于人间世川原河洛一汲几尽致有桑林之颂上闻于天明正典刑殆生殄灭周宣王齐景公以仁心待汝不爲汝责自后遗种滋蔓延至于今吾奉上帝命守此土治此民民之终岁勤勤以食爲天天心之仁爱吾民何云不得化雨不得施伊谁之由惟汝是尤禾之秀者将实谷之实者将坚岂不之思而爲之荼毒以至于此极也况汝且人之形秉物之性揆汝之心其忍乎草车已具糗粮己备酌汝一杯明水明告汝曰雕题黑齿之国汝之故都在海之南朝发可夕至矣今与汝约尽一日携尔朋挈尔俦驾尘纩风即便启程苟不听吾言是冥顽不灵照依女青玄律凡爲民物害者国人皆曰可杀杀之上天有纪有纲罚及尔身弗可悔故檄驱虾蟆瘴文蝗不入境虎抱子而趋此守土之灵之责此当爲民除害也今番瘴气名日虾蟇今作文逐之矣予尝读南史间有丘杰者以啖生菜得疾余嵗梦其母告之曰此虾蟇毒也吾遗子药三丸可饵之果而下枓斗子数升然则虾蟇之爲害也信乎夫水族之虫各有三百六十种类蠢兹虾蟇于天地间最爲弃物形貌痱磊手脚爬沙其腹彭亨其颈蹙恧色混泥涂食残粪壤跳梁乎井干之上入休乎缺甃之崖所居如彼其污所见如彼其陋朝夕唯唯聿役于鬼天生德于予虾蟇何爲哉或者又曰虾蟇之精爲物之妖月于望则撑肠柱腹张唇哆嘴猖狂而得志焉縁青冥而雀跃食太阴之精光俶扰天纪暴殄天物如此痴騃天且不达况于人乎今也百姓何辜罹其疾苦中之者起于毛端发于骨节其始也昏溃冯塞眩瞀荧惑其少进也体反筋倦腰重头旋鼻涕流雨喉咽生烟喙唾胷呕内燥外干似渴不渴而后苦热作焉毕方煤毒回禄嗣灾焦头烂额如坐火坑虽欲骑巨灵举斗杓东取渤海之水洒而濯之不足爲快或徂辰戌汗出乃止或苦热既退干𠻳复然连日沉滞有加而不瘳我推其端其谁之由夫岂秋行夏令阴阳之不节欤五味适口飮食之不节欤目视玄黄耳务淫畦声色之不节何医师不能加之以药剂何炙师不能施之以艾炷诅师口牙之霹雳符师刀笔之纵横心劳而目拙功罔而效迟衆愬咸至虾蟇是尤吾奉上帝命守此土治此民而虾蟇悍然不死沟壑爲鬼爲魊爲魑魅爲魍魉幽阴跪侧奸险邪癖傲虐是作罔有悛心短狐射影之妖蝮蛇啮草之毒亦不如汝爲害之甚也汝罪滔天国人皆曰可杀今与虾蟇约尽率一日其率种类共徙于藟山湖水之东偷生寄命勿爲吾民害不然则是虾蟇冥顽不灵若罔闻知吾专委蝈氏焚壮蘜以灰洒之然后断其首刳其腹脍其肉与国人共裂而食之必须灭其种类以快吾民之所欲虾蟇闻斯语惊且惧各穿緑衣屈膝庭下乞贷命于予曰柳车已备草舡已装自甘黜伏即日启程愿王赦其罪于是作文而促之曰聦明正直兮吾所以神天命有德兮念此下民蠢兹虾蟇兮物之妖精幸灾乐祸兮胡爲不仁上于天宪兮寒暑错行民气不舒兮僵踣颠倾卢扁怆惶兮功罔参苓巫觋呪咀兮事涉冥冥下民何辜兮疾苦频仍蠢兹虾蟇兮罪恶贯盈衆怨所萃兮愬汝之名欲啮汝骨兮俎醢其身我怒斯赫兮如雷如霆专委蝈氏兮明正典刑屈膝于庭兮情实可怜哀号乞命兮万死一生蠧兹虾蟇兮若果有灵明听予言兮改过自新藟山峻拔兮湖水澄清汝之安宅兮启处遑宁深逝远伏兮遁迹潜形速去速去急急如律令宋开寳八年乙亥春三丁未作辠杀赋越人尚机而信杀自古然尔至今风俗不可革人有疾且忧也怜于巫觋之徒戒之曰参苓罔功必须杀以爲命且有谤讪惑衆取媚因作辠杀赋以自释其词曰慨堪舆之颠倒兮员屡方冠霠曀痈而𣶈瀁兮泉飞而潺湲夜夜游之滴血兮山林险隘射工伺影兮潜岓侧而行奸奈燕石之间珠玑兮莫卞眞赝稊稗混黄梁兮谁复赓乎载殳瓦金雷鸣兮咸池絶响夸莫母之姿色兮妬闾娵子奢而靡颜野鸟入室何吉凶兮谊怅恨而自悼世贪餔啜其糟醨兮原餐菊而纫兰流俗之抑扼兮灶蚁灯蛾六淫生而不节兮霜露奚感实沈台爲可证兮在岂怪而不经提戟将矢如辂之卜兮言污而词诞龙马之呈象兮后燋契而恊灵机杀而求活兮兢南风而莫挽寇猖狂而心醉兮咸木必神尪以妄而被焚兮皇其弥旱将吞炭而嚜纆兮宁面壁而纩鱼总生何辜而天昏兮气媢而烦冤假回平于驿史兮眩兮影于杯蛇夺造化而律吕觊氷谷而回春母附缓以爲尤兮执幽昏而昧昧谓昌阳而亦不可以引年兮又何进乎蔘苓纶网密则形诰兮嗟觳觫而何忍亦以世溷溷兮终感厠妖而不醒徙薪不以爲德兮客焦头而烂额伊谁之由兮鄙夫贪餍设奸巧而爲言惟罪之渠魁兮人惟而鬼责借金钺而剪戮兮使陨越而就陵乱曰非是是非相是非乎人胜天定不予欺兮明曶昏黑争驰驱兮赘疣竟溃诚可悲兮孰爲弹冠而振衣兮皷其瞶而烛其迷兮郁郁不昧宁爲之辞兮微予则尽被发而而侏𠌯兮徐仙瀚藻正统道藏三家本十四卷续道藏徐仙翰藻卷之五卿三朝天眞人自賛上朝帝座身进天阶光依日月职掌三台列宿拱卫云汉昭回东方龙角独占斗魁眞人回宫自賛华盖房驷辅弼严明羽林将军左导右迎埙𥳠迭奏律吕合声荣归天府万里云程注福司賛积善之家家用平康维尔福星简简禳禳俾寿而富俾炽而昌子孙千亿惠我无疆注録司賛鳌峯踈杰龙首轩昴维尔禄星杲杲光芒相尔多士焕乎文章摩肩接武金门玉堂永安留守查元帅賛维查元帅气刚而直缮甲治兵制赋足食机速爲神百战百克折冲万里职在辅国武安留守边元帅賛维边元帅灵运后身幼颖而秀性出天眞料敌制胜兵出有名有征无战职在安民魏博节度使左监门魏元帅賛维尔魏将边寄之重义不以力仁不以勇八战八克七擒七纵用则无敌师不在衆都统军使右监门赵元帅賛维尔赵将号令纲纪信赏必罚外脩内理入守虎关出涪豹尾运筹帷幄决胜千里都监军先锋刁元帅賛维尔刁将师出有名貔貅百万分阃外营动于不意微乎无声赫赫斯怒号曰神兵雨部賛电光闪闪雷声轰轰震威万里龙首峥嵘用作霖雨慰我苍生风云庆会千载太平电掣雷掀云飞风起甘雨以时农夫之喜廼宣廼畒黍稷薿薿有实其积万亿及秭集英賛飞钺跳劔扶弩张弓雀竽象板鹰驾莺笼盘承仙掌花採天工金毬公子醉赏春风宫娥献寿賛六宫富贵月里嫦娥金钗珠履红粉翠娥轻轻腰舞细细声歌玉巵献寿王母仙桃荤厨簿书作庆寿宴集一行第一盏鸾脯凤胎大族银丝粉羹次行王母献寿仙韶法曲祗应在业仗素厨簿书作聚仙宴集一行第一盏天香七寳异和玉条粉羹次行群仙献寿云韶乐祗应曹文姬八物珍五齐寳器六齍玉食綵戏婴童賛太平之时十雨五风农夫有庆相贺年丰管声嘒嘒鼓声逢逢手舞足蹈快乐儿童膳部乐府賛膳夫掌食物用八珍太师掌乐律吕合声乐以侑食食以辨腥既醉既饱诗歌太平仙乐賛琼瑶寳殿脑麝香飘杨妃奏曲弄玉吹箫小蛮腰舞越女声调金巵献寿一部仙韶仙厨賛沈香雀舌味香而洁福果仙桃金盘罗列若奉甘露尔供玉屑若作醴酒尔维曲糵奉祠人求夀賛友松沈立甫賛搆厦之材凌云之姿贤哉君子有以似之又霜标雪橾本来负抱画出丹青人道是我友梅周㠯元賛骨格清奇精神富艶本钟造化何须粧点友竹周㠯仁賛清以立心直以立身直哉维清君子其人又岌岌堂堂尔貌何怪自抱贞心丹青莫绘友菊章华伯賛惟德也馨惟材也秀君子人焉独有其有又介烈高洁韵与形别泠露寒霜不变其节友兰僧㠯立賛千仞巖头曾展神通而今入室四大俱空书燕喜堂东边掌籍恭奉慈㫖应公侯之子孙必复其始今照勘本人委是世家盛德之后合赐子孙衆多各以功名贵显以贻厥后书燕喜堂西边掌籍恭奉慈㫖应积善之家子孙必有兴者今照勘本人委是温恭克让笃实至诚合赐以子孙千亿本支百世用彰厥善阴隙着闻合赐子生孙孙又生子子子孙孙注钖无疆灵济庙注福司恭准三天门下符下钦奉命凢厥庶民汝钖之福奉此福者天之福也惟天阴隲下民初恊厥居予曷敢有越厥志告我友邦君越尹氏庶士御明听予言民之所欲汝念哉俾炽而昌昌而大曰富曰寿曰康宁仰足以事父母俯足以畜妻子百福来备使民宜之汝则顺其职也合下本司仰照騐依准奉行本司恭承勑㫖颁降该钦奉帝㫖合行积善之家注福条宜一曰介以眉寿二曰以贵驭民三曰衣食富足四曰家用平康五曰父母双庆六曰夫妇齐眉七曰子孙衆多八曰农桑重积九曰果蔬擘毓十曰牧羊蕃阜十一曰百工巧便十二曰商旅安贷灵济庙注禄司恭惟三天门下符下钦奉帝命有德尊以爵有功报以禄奉此爵禄天之有也今天其相民敢弗于从凡爲民之秀者曰士士之善者曰君子故孟子曰脩其天爵而人爵从之孔子曰言寡尤行寡悔禄在其中矣此所谓君子之仕行其义也一曰爵以馺其贵二曰禄以驭其富虽曰太宰之权寔汝之职也告我友邦君越尹氏庶士御事咸听予言我闻吉人爲善子孙必有兴者继自今积善之家汝则注之爵禄合下本司仰照騐依淮奉行本司恭承勑㫖颁降该钦奉帝㫖合行积善之家注禄条宜一曰孙子聦明二曰人才秀伟三曰禄受自天四曰保庆延年五曰家道殷睦六曰良配温和七曰世代多男八曰仕途顺利九曰车马仆从十曰冠冕辉煌十一曰禄崇秧显十二曰永袭昌隆徐仙瀚藻正统道藏三家本十四卷续道藏徐仙翰藻卷之六友序同门曰朋同志曰友爲朋友之义不謟不欺不奢不溺必须得于心然后谓之同也夫苟朋而不心曰面朋友而不心曰面友君子不与焉今吾子以画賛求于予予以五友命名曰友松友竹友梅此岁寒之三友也曰友兰者此孔子所谓与善人居如入芝兰之室久而不闻香与香俱化矣曰友菊者菊于君子之道诚有臭味哉此五友之义信其然乎矣夫画莫难于写眞写眞非难莫难于写形写形非难莫难于写心人心不同有如其面君子小人貌相类而心不同者苟舍其心而求其貌是以小人爲君子虽有此画谁无此画今吾子既以五友称当以心友爲耐久朋也故曰论形不如心画士传予尝读柳子厚之梓人传韩退之朽者王承福传而后感焉夫传者传其名也既想当时梓人朽者滔滔皆是岂独杨潜王承福者乎太史公尝谓任安曰古者富贵而名磨灭不可胜纪此二子者获名于二公之传也幸矣今有人焉以画自鸣予恐其名之不传于世也輙敢效公之故事而爲之传曰闽之积善里有灵济王祠于兹有年矣丹青之饰默昧不蠲墻壁毁堕几爲春蚓秋蛇之穴嵗至元之癸巳郷人修之欲更画而新之俄有䑛笔和墨者接踵而至用舍未决而卜于予予不允其请鄕人愕然以爲异是岂有解衣槃礴儃儃然而未至者耶一日忽有画士感梦而来始信予言之验载瞻其人贞确端懿雅不覊俗儒其衣冠不言其姓名亦不知其爲何许人也是曰君子人与与议正直则慨然曰贪夫循利烈士循名仆此来爲名也非爲利也仆之名闻于他邦久矣独此邦未之闻也试可廼已庙之护壁旧画不完乃令作笔成之趦趄然犹有难色亦未见其能也旁观者柎掌而笑曰虚得名矣此乃依本葫芦按图索骥之技何足道哉予复以东西二序再命之画而戒之曰夫画有六法一曰气运生动二曰骨力用笔三曰应物象形四曰随类赋彩五曰经营置位六曰传移模写以子之画者可以六法叅而谋之出于形骸之外而求之庶乎画士曰唯于是研丹吮粉淡墨浓烟执笔熟视徃回数日而就所画介胄之士一百二十有八人主将者二人掌印者二人持节者二人执斧钺者四人驭马者二人伞夫者二人捧㡌小厮二人刽子二人传令而指使者四人通事者二人鸣金鼓者四人击折者二人挥韩信刀而进者二人挥斩马刀而拱立者八人手鎗而腰剑者二十六人先锋排阵者四人揭名旗者二人举号旗者四人建功旗者二人八卦八阵旗者共十六人鹰猎者二人南国进贡者八人其余各执弓矢戈殳矛戟之类而服役焉肖貌威仪行伍整肃气势联属首尾击应井井乎其有条截截乎其有理此眞得于太公韬书孙吴兵法之方略也又有仆御者二班四十八人腰金佩紫恭职用命前导后迎左倍右侍曲尽其妙恍乎如有人焉凡有知识者各争覩而言曰子之画固工矣何前日之粗而今日之精何前日之劣而今日之优古人有言大功若拙大智若愚其斯之谓欤画士俛首徐徐而对曰仆前日之所画者因其象而成其形备其体而全其用他人有心予忖度之未易心口争也所谓若拙若愚信其然乎仆今日之所画者心存目想神领意悟随机命笔合乎自然不知其所以爲精爲粗亦不知其所以爲优爲劣尽吾艺之所爲而爲之非他所用智巧之术而爲之也然则子之画之名可得而议耶画毕书于壁曰某年月日某人笔笔之者记其名耳鸣唿彼若尔也是亦欲以画而求名于天下后世也欤凡人之生男子七尺躯于天地间爲最灵物桑弧蓬矢四方其志要必立身行道扬名于后世以显父母则男子之事毕矣否则缄钳默塞耗眊窒惑甘心瓶罂如醢鸡然至老且死而与草木俱腐者其视画士得无愧乎画士谓谁玉融蔡梦辰也作蔡梦辰之传者谁宣封灵济王也答周庄翁碑跋予前后所着所述特自娱戏耳正所谓野犬食芹而不知蜇于口惨于腹者以味爲何如猥辱高谊清文有如硕河注水之势褒扬云德赫乎洸乎至于山川之灵人物之盛意必有瑰奇道艺忠信之民生其间如君者怀材抱器欝郁久矣苟能奋励出奇少答所遇是亦予之所深望也予之所谓神者以聪明正直爲德措之四时得其节施之万物得其宜初非阿曲徼福之所媚者爲神也夫百物朝夕之所见者人人皆不注目闻其异者则共睹而言之君之所爲跋者是亦望其异者之所作也曲终人不见江上数峰青此非神之诗乎予敢用此以爲谢云跋周庄翁易图说灵济特庙号耳何王之见称闻之者不无得罪于春秋之笔图说之辱我以跋固不敢辞第惟易之㫖义最爲深奥其可以管窥蠡测耶愚欲作笔又恐爲负苓者笑姑摭先辈议论勉强跋之中间未尽来意斤而削之幸甚经学之不明久矣我国家崇重学校育人材先以明经爲第一义宪司宣明教化典章经学每经设经谕一员其爲训导之意甚汲汲焉勤勤焉夫学之所以爲经者惟易最爲幽深隐颐未能易晓而尽识也学王弼之易则高谈理致其弊失于荒唐学京房之易则专守象数其獘失于拘泥得于此者失于彼得于彼者失于此及其至也二者胥失之见心子周子三山周先生公辟之云仍行也家藏遗诰易绍正传兼理致象数两得之其爲言也粹然一出于正易有六十四卦每卦必论主爻爻各有象爲之图图各有理爲之说其说有得于理致其图有得于象数一以贯之并行而不相悖吾谓子周子之所学精于易者夫岂一朝一夕之所能良弓之子必学其爲箕良冶之子必学其爲裘若非所传之正安得爲之图欤说而尽得易之精髓欤一日子周子之同舍生不知其爲何许人也袖其图与说而请质于予予愚陋无所闻知睨而读之虽未易晓略识一二譬诸食物至于遐方异味岂有不嗜者哉累欲作笔爲之跋使锓诸梓以广其传庶亦不负子周子之所学弟恐予之名氏无闻不足以称之耳子周子名壮翁字直伯见心其自号也平日与结搆者皆有闻之人必能爲之跋予其将爲覆瓿也宜乎大德三年大献渊之重阳节后四日鳌峰山人跋效景纯迁州记爲志名高陵深谷孰是主张胡爲封𣗳世不义黄迨及中古累累北邙赤松仙去安有青囊后天之学郭厉黄杨狂澜日倒矉里施粧虎狗相肖指认微芒尘俗眼孔失之偏傍干坤大化是纪是纲谁洩其巧云山苍苍益土崇已枝叶流芳维星之魁职典大常双双鹿马雨雨云阳日出沧海照耀四方月临帝座西掖文章天一生水源深流长出于天空入于太乙勾陈跋乎腾蛇隐慝自东徂西爲渊爲泽腰金束玉贵人侍侧谁谓爪藤生花结实考之图经盘匏入格顾祖之龙势来形止回抱有情必冗其耳日吉辰良危茜应瑞不在其身在其孙子岂道明龙低头贴尾所喜天禄悠悠千里吹拈扶危迎神逐鬼山止爲足莫堕其辙错认牛眠犹嫌兔缺阴盛阳微各操乃节此是天然初非人力心巧目专何庸针石古人有言吉人吉冗孔墓于今不荆不棘卜葬之后更加阴隲百世其昌绵绵瓜瓞吾非青鸟周卜之吉志而留之姑铭于碣铭曰有箇老爷手执镆锄胡床据坐斥逐青蛇蛇化爲龙环绕我家谁谓瓜藤结蒂生花松根蟠结枝叶繁华勿须放足牛角嵯岈勿须反镜呈丑髻斜对案齐眉巧饰六珈腰金束玉名聚京华光依日月翰苑操麻道逢书生阴骘可嘉欤子凿之诚耶伪耶因铭于石目者矜夸祖德之灵人力莫加曾元云仍连茹拔茅书训读书者教民相亲睦之道也人生八嵗则入小学十有五嵗而入大学学者何学乎书也书乎书乎其务记览爲词章以钓声名利禄而己乎要之心有亲睦之道其爲人伦之大者也然观圣贤之所以教民相亲睦者且载于书有志之士固当熟讲深思而问辩之苟知其道之所当然先于其身而行于家自于一家而形于乡由于一鄕而达天下化民成俗何莫非亲睦之道之所以爲教也是以治天下之道自亲亲始读书者其教民相亲睦之道也欤棊说序曰一日有客衣故衣系麻鞋似不检之状扬声大唿难于画者曰亲睦堂此神之所以教民之意也今子之所画书有诫琴有畅画有賛似与亲睦之意稍不逮棊之爲艺起于战国教民战斗之事非以害诈爲心争伪爲智智者之所不爲也恐非得神之意以爲亲睦之教者矣画者无以对请聿于予予爲之说方正爲局取己乎也正直爲道无党偏也黑白爲子有分别也骈罗布列定纪纲也随机处变相应援也一先一后佀揖让也一胜一负无所争也是以学道从政勤劳罢倦必以此爲从容宴息养心游神之乐其与小人荡而无度将以自败者不可同日语谢安得之以授其姪玄以成将帅之略王导得之以学其子以序瓜葛之欢然则爲棊之道是岂特以诈害爲心争伪爲智而爲战国之事乎故孔子曰饱食终日无所用心难矣哉不有博奕者乎爲之犹贤乎己有问者予以此对琴畅今书曰琴畅风俗通云凡琴曲和乐而作命之曰畅此畅爲亲睦堂作畅即操忧愁爲操歌南风之诗兮皷吾之琴声音条畅兮乐而不淫禁止于邪兮以正人心其弦有大小尊卑明兮其声相应和友悌情兮其制合尺寸四时成兮其音女以乐世太平兮徐仙瀚藻正统道藏三家本十四卷续道藏徐仙翰藻卷之七诗句上林府判古今诗幽沈谢世事俯默视兴亡昔日知爲汉今朝料有唐深陵变成谷沧海几成桑夸父走千里竫人仅尺长谁愚复谁智何寿亦何殇蠧蠧蚁恋釜游游蛾扑光喜心先辟蝎忧害去田蝗鹰以不明死鱼亦贪饵伤人情掌反覆特俗面炎凉滟滪水三崃崎岖路太行不辰汉牛斗无分背参商弹指恨千古回头梦一场富哉夸晋楚诈也闘苏张紾臂夺兄食直躬证父羊能言猩呢呢相噬虎彊彊礼鼠拱而立騃牛躅且狂白鹰攫狡兔黄雀捕螳娘举世俱禽战伤时歌凤凰诗书阁高束仁义路犹荒红粉醉坊市朱门习管簧谁知杀青简空自死黄肠亥读直爲豕璋书错作麞色难分皂白术乃尚缁黄入粟拜都尉纳赀爲骑郎人材滞辽水豪杰隐芒砀窘窘争名版孳孳绊利缰峨冠嗤鲁俗左袵效胡粧鴃舌人人粤文身在在光恶声常入耳剜囱莫医疮刻木法何酷种瓜政不良天行多失度阴气上干阳日月如旋磨干坤似泛航浮云常浩浩下土太茫茫四海尘霗叆中原兵扰攘群雄争霸业五季失王纲寄阃临闽郡分藩守建康英名冠东海仁德席南鄕血食传千祀精魂居一方旧祠将毁顿古庙恐頽僵鸿泽今方集燕巢犹未光不妨卜鸡骨重整茀演说灵书三卷降于承华殿喜得四王母之亲传可以益筭延年用以垂科立教伏念臣年踰耳顺学未足称不明离坎于自身安识干坤之大化叨依眞荫隐宰玄科重念预修女弟子某以五漏身居凢尘世徒作嘻嘻之笑几成善善之墟功容言德四教无全喜怒哀乐六情有累岁逢巳亥适当七夕之初事録庚申犹恐三尸之谮恭对上天而代奏截从今日以自新预作福因尚祈阴相恭惟南昌朱陵上帝南极长生大帝好生韩君丈人化生八景道贯三灵说经十过以度人分冶九阳而成气巍巍大范寂寂无宗伏乞三界齐临録尔功削尔过衆眞滥度保其命贵其形使制刼以长存敢乘机而悟会望恩北阙纪籍南宫受持黄箓白简之文侈有紫字金名之刻降年有永八千之嵗爲春爲秋惠我无彊百世而昌又孙又子上体太上好生之德下鉴臣下致请之情谢师表闻喜得西昇经于李老君依科盟受黄帝问阴符说于广成子信受奉行若非宿命因縁安有合仙骨像臣诚恐诚惶顿首顿首伏念臣犬马之年己踰八十今虽老矣尚堪一行龙凤之章学近二三自谓愚者必得千虑领职而后卫道以严何以律人先当责己论材必试有功者赏有罪者诛使人以心庸德之行庸言之谨恭惟正一静应显佑眞君法传正一道达玄微爲万世之君师作群生之父母垂科立教都天大法师指迷济度之方救苦拔亡发愿慈悲之念切虑所荐之灵浮生汩汩岂无故爲误作之愆长夜冥冥莫识出有入无之妙特凭功德用作津梁伏愿大道开明地絶妖氛天无浮翳魂神澄正烟塞死户云开生门冀及幽阴俱蒙玄泽炼度表伏以始青天中宣演度人经之法上皇刼后盟受生神之章大运将期灵文始出臣诚恐诚恐伏念臣心犹役物体未洞眞莫闻熊经龟息之方深愧鹤发龙钟之状领词虔切勉力奉行切虑所荐亡灵汨没尘浮牵缠情累故爲误作岂无心口意之非返本还原莫识精气神之妙自取死坏孰是生方恭惟九天生神大帝道贯三灵化流二景在东则有大慈大悲之号于南昌则分受度受炼之司阴爲魄阳爲魂必阴阳爲之淘铸火属心水属肾非水火何以生成伏乞大造包容眞光洞照腥膻了然而无滞枯朽闻之以发烟骨肉同飞形神俱足内想不出外想不入永除烦恼之源篓气既立顺气既生别有空洞之体冀诸苦爽均沐洪恩又度人经典诵之十过枯骨更生生神品目别以九章幽魂开度太上得之以垂科立教后学因之救苦拔亡恭惟圣位七纪齐并三灵共贯上体干坤之造化阴用偶而阳用奇内明离坎之工夫水就湿而火就燥津梁衆苦日月群迷誓愿逾深功德无量伏念臣年来老耄学甚荒踈虎汞龙铅莫究九转九成之诀熊经龟息未知一唿一吸之方向领投词备充贠数重见孝情之虔切勉爲科事以主行重念所荐亡䰟昨得生身今归死録下招魂魄久爲泉曲之游叩问髑髅近得首丘之乐不经陶鉒何以超异伏乞三界齐临衆眞降度俾死魂而受炼使仙化以成人妙合而疑获遂消貌播形之类刼数之週复归其一须凭乘元逢梵之功又碧落浮黎演十回度人之法元阳玉历出九炁生神之章自从经教之流传迨及宗师而授受伏念臣恭居后学继宰玄科不明离坎于自身未识干坤之造化领词虔切勉力奉行切虑亡魂死后生前故爲误作或者背疽之不救以爲阴谴之有由𩲸何所之孰爲䕶魂而持魄形非其有谁能荡质而鍊形不仗薰修何由超度恭惟圣位虚极无象变化自然洞观八景之开明默契七玄而披敬幽冥得度担愿逾深伏乞唿以阴召以阳使死魂而受鍊散以风润以雨俾枯骨以更生又太上垂科自有度人之典臣僚散职初非进表之才跼蹐奚云惊惶罔措某申谢恭惟圣位行天之纪象帝之光徒谓其杳杳冥冥岂知其生生化化禀气者悉回于囊籥付貌者皆出于陶钓吹朽嘘枯默契阴阳之妙上炎下润仰参水火之功无形能播于有形眞宰自同于不宰光明伟绩济度无边伏念斋主哀妇某人疾首痛心含冤引泪深嗟其女之殇未尚八日复惮其夫之丧永诀终天此恨此情莫伸莫恳谅惟文王之泽可及于枯骨深愧炼师之学未卜于灵丹玄科乃依按于净明眞魄可庶几而超度干道成男坤道成女原其始友其终月耀爲魄日耀爲魂注尔生削尔死赎罪表爵不渎刑不试人皆慕爵何以畏刑功惟重罪惟轻孰爲考功而赎罪是皆自鞠自若夫岂不识不知苟非太上好生终使尔民遏絶于是开紫阳之云锦悬黍米之寳珠与之以谢过首愆爲之以拔亡救苦合符发赦使三眞奇絶精神多发越人人尧舜民古朴尚吁咈士以诗书显槐阶走车軏百姓安于农田毛兔科率侍诏金马门百艺精其术啇货日中巿犬书泉府揭行乐太平年春风多快活迩来不如昔徃事梦恍惚造物眞鬼狡乌兔更黑曶不闻击壤歌中结愁欝欝不闻乡友助虫蛇互吞龁不闻忠与信嚚讼相告讦不闻仁与义诈力争彊倨不闻飘飖精雷腹食糠麧不闻机杼声卒岁无衣褐夷齐死首阳不复採薇蕨房杜家声坠不复夸阀阅孔孟老儒迂清谈多老佛汉楚信谗谀憔悴叹贾屈问之何因尔风水气己歇昔有山环合今则风路阙昔有潮水平今则潮水竭昔有夹衜松今则是剪伐昔有井泉涌今则井泉汔莫道时使然阴阳不可忽风水非人爲独有并巳掘汝口何其愚吾口不容讷有废必有兴有败必有发山水自山水人物自人物文章岂不贵君子终豹蔚农事须及时雨苗兴也勃陶朱富天下孳孳利毫发薄艺胜良田穷年须矻矻劝汝莫好闲如马失衔橛劝汝莫非爲官典有剠刖劝汝莫贪荒激射伤面目劝汝莫飮酒酒醉因卼劝汝莫欺心欺心天祸罚劝汝行好事好事芝兰汝看灵济宫姓字书檀越一郷称善士万古名不没吾言眞苦口铭心作碑碣喜雨九轮照烛热如火山川涤涤田苗稿穑夫汗背苦焦劳望极云霓眼枯燥剪瓜断发事不闻谁肯桑林爲民祷燃顶灼臂办心香尚冀天心作悔祸江湖之封令太严六丁不敢开金鎻旗龙圣迹碑犹在谩说鳌峰龙老耄奈何时俗巧追曲外貌斯须心己随鸟冈赑屃插天山壁路险滑人希到此时此水亦偶然居隣岂不求之早乘除有数数有天惟象无形高浩浩东海上人赫厥灵巳泄天机明汝告日落西山作偈言酉戌之谶何深奥斯言契劵不我诬瞻仰明灵如在左果令社令起丰降马鬛一滴天瓢倒既优既渥富田畴白叟黄童齐舞蹈腰鎌刈熟喜年丰杀鸡拟准尝新稻尔民报事终不忘荐以溪毛苹与藻惟神敢自有其功上答天恩爲雨贺谢林府判香信鬼神之说竟何有无声无影本虚空土木凭寓未爲圣问之略杓识西东剥琢门外声那知有客来孔融坐视神骨紫玉珂胷中磊落气吞虹传示先生巧骈珠清光照破睡骊龙得之瑰怪愕且喜颔额咄唶忧𢥞𢥞子期己死不复生好音谁辨商与宫彊欲缀缉失蹊步宁甘默塞等盲聋吾知此来意有谓数纸岂是答鹅笼面頳背汗奚敢去达观眼孔海川容先生矞出伸蒙后五经子史颇精通忆昔长安少年日金章星绶珮玲珑回首世事如浮响空教独驾欢途穷章甫缝掖难适越今人什九竞南风几多豪富反颠倒五陵土俗昔不同羲娥驰逐莫能闲皤然须发雪飞蓬何以行乐山水间袖出青囊访郑公诏取当来方寸地付与儿孙学老农请林经历书碑丑口失其政五季争雄豪四海煎鼎沸中原生蓬蒿十五学书史二十持干戈貔貅数百万跃马渡淮河册府荣公命留守持麾旄淮人迎笑语男耕复女缲开运入南闽不敢犯秋毫崃南道青布高峰耸巨鳌祠堂像侔眞屹屹立山阿龙首更庙祀其年号政和尔民勤报事荐以溪沼毛阅历四百载𣲫途难风波剡剡扬厥灵序事何其多谈舌久不掉字字舛且讹画虎反类狗衆口徒嗷嗷诗书束高阁后学失丘轲闻公义之材数纸博白鵞文章冠当世出口如悬河笔阵扫千军籀篆颖与科银钩凤翼飞铁画龙委蛇凿石作碑碣着手爲㨇挲予事与公名万古终不磨寄南村居士南村居士以诗名于江海亦有年矣倏起来归之咏盖爲母死未葬故不忍恝然而去鲁寄迹鹿山薄营葬事一日袖香有叩于予予窃古人句爲一絶以勉之又辱示我以狐白裘鱼鴈集粲然满目敬就集中因衆韵以和正慙呈丑岂宜锓梓毋廼以紫乱朱耶况敢欲知于奇人魁士之流获序与跋褒奖过多未免效颦缀缉草堂先生语体古律二十二韵輙附狐白裘序后少伸谢臆呵呵萱草久己死荒芜孟母隣呜唿就窀穸寂寞洒衣巾行李千金赠征求异俗贫既今蓬鬓改灭烛翠眉嚬画地来所历无家任老身高天意悽侧爲汝鼻酸辛本自依迦叶行歌非隐沦号山无定鹿倚杖更随人瓦士传神语门庭畏客频浮世有定分况我堕胡尘挂席上南斗危楼望北辰薰风行应律沧海阔无津交熊遭轻薄虚怀任屈伸劝君休叹恨遇我宿心亲磨灭余篇翰逢迎念席珍吾甘杂鼃黾双羡画麒麟望帝传应实褚公书絶伦高岑殊缓步耿贾亦宗臣密竹复冬笋微馨借渚苹清谈见滋味侧望苦伤神鉴彻劳悬镜思波起涸鳞晩看作者意复以物爲春衰气欻有托知余懒是眞礼加徐孺子相见几回新代周仝拟芙蓉城义娥驰逐何逡巡祗谓绛老不知年公廼厌世而上仙孤之不幸孰爲怜仰天大唿泣涟涟形僵神丧几若瘨盖棺事定倦欲眠蘧蘧非梦目所䀽宛然容貌笑嘕嘕屋梁倒照月婵娟鹖冠鹤氅驾龙軿前有驿骆后骃駽左幢右节舞蹁跹空歌广乐声喧阗松柳门巷闹市廛迤𨓦岐分南北阡石壁碑铭谁所镌螭鸾钩画跳复翾直道西东殿两边金星斗字应星躔西曰靖善居之偏东曰眞一属太玄殿上星灯万斛莲异香馥郁夺龙涎问之傍人事可研指视此处曰钩天旧有主者偓与佺今当举代非具员佥曰公也称世贤千刼相遇善因縁尝从缑氏授琼编索穷隐颐获眞诠雨泽霑濡及九泉复以斋法明且蠲功行之数满三千名书玉简粲珠璸未肯就位尚迁延帝言此事有经权天上差乐亦所便何必反顾更连蜷人人珠履冠貂蝉绀缎仙服美更鲜东厢西庑序班联来来徃徃飘风烟上揖下授礼致虔声名文物盛四筵公生不与物争妍未死时刻便昇迁厥子服将执鞭天阶壁立峻极颠六十力士身披坚可撝气燄狂也獧祗见毛寒栗起肩魂梦如飞去复返蕉鹿之说信有然幽明一隔甚天渊徃者如斯若逝川隐若陫侧徒忧煎未能终养效粥饘固当致毁躯是捐芙蓉城事世所传欲追坡老续遗编吊庐人事百冗缠笑声喑哑难俨骈我非好弄事諓諓欲示来者知其然公之寸地坦而平种以瓜瓞欲绵绵讵信天道直如弦乃蒙帝眷宠且专嗜欲将至闻必先欲昌厥后显厥前汝家簪绶蔼门填会将旧物复青毡惟汝之贤慕参骞母贞先志自作愆业精书史力勉旃切勿他学尚管絃公之盛事眞福田世泽之流非涓涓大厦何止八百椽席公之庇乐安全时思奠享进豆笾以永世事必勤拳子之爲梦情是牵伊人所见非倒颠符合有若根株莲事事徴兆叶筵篿造物无言妙斡旋示公之德爲汝宣姑述之事表之牋旁观缩手恶亦悛赠林东村公殷辛荼毒嬖有苏东海上人伏牛渔祖龙煽怒火其书硎谷之惨祸可辜正则彷徨远女类愿与彭咸日康娱鸱夷子皮号陶朱奚事扁舟浮五湖精气沈溺膏液枯盲聋喑哑甘自愚批捩之迹常次且咬畦之声何呜呜九包不复托高梧夜鸣昼伏爲驯狐吁嗟时俗纫秋萸草下江篱与揭车天梯石栈名畏途若比世途犹崎岖渤海大壑号归墟若比爱河犹贪污向时学富盗穿窬孳孳爲利跖之徒坦坦爲诈謟吁吁能鄙相笼甚智徂皇帝王霸时事殊不闲揖逊如唐虞上宇下宙一𥳠篨古徃今来即须臾万荧碁布属太虚幽旦缪缠过隙驹谁测鸿灵有太初汪芒之国守封嵎黄龙负出五彩图神龟八卦洩天枢古书陈迹眞不诬休谈庄老似虚无庙食经年四百余昔曾持节守江都嘉熙圣诏雨霑濡灵济褒封耀里闾迩来祠宇欢荒芜重新创立大规模自作碑文投暗珠伊谁持重借各誉如公魁略称大儒节概耿耿弥九区词锋笔陈爲前驱三军禠𩲸走系吴玉篆荧煌爲发舒乞铭求记何踌躇两书不报竟何如作语犹嫌口嗫嚅惟以灵德配堪舆序事爲言予姓徐荅问造坟北邙旧墓何累累城都富贵千年期碑刻姓名大如斗问之孙子今有谁吉凶当年非不卜造物反覆竟何爲祸福无门人自召方寸心中是福基吁嗟世人愚且痴大家何必隔藩篱不思自有同宗鬼况是连理又连枝兴始王陵今何在葬母宁甘号孝儿君不见金陵王气旺秦人曾厌之后宫生武后高宗非不知国家尚如此人事夫何疑掘冢焚尸非盛德己所不欲人勿施两家各存阴隲事上有神明不可欺答周世遇问事南走越北走胡西入秦东入吴总是英雄大丈夫迤𨓦出门去手持蓬矢佩桑弧河阳花富贵任我自骑驴人生交结无老少情意若葮莩昔有陈与雷今有黄与苏君心我自会何须卜越巫今也一向是亨衢一饭饱嘉蔬平安两字喜家书荅吕先生问马米事葛川老人王方平偶过东吴访蔡经时人不见仙人形只闻空中车马声金盘玉盏罗八珎酒阑一奏云和笙湏臾乘风仙佩举虎驾龙车奔紫清遗我一卷名黄庭丹砂本是米化成五色耀人光且明仙中日月不留停沧海水浅复扬尘却咲巴县橘中人何爲世俗争抗衡女发额黄爲何物怆忙快赌轮与赢君不见冥海有枣大如瓜瀛山有李大如瓶橘中乐何如枣与李餐之可以保长生勉蔡画士人言蔡氏善丹青虎头将军身后身精粗善恶有标的风神气韵得其眞前年九日来相访画出精兵鬼神状勐士腰间大羽箭毛发森森耸人望东西两序福禄星一点一画犹精神文章朱紫满朝廷始信儒冠不误人上画眞人朝帝阙光依日月位星辰下布雨泽驱雷霆亲承帝㫖福生灵归来洞府奏仙乐袖惹御炉香薄薄两边间出玉阑干银钩高挂朱薕幕曲破六么细腰舞百戏诙谐名意思独有寝殿画未成知君好手重毫素不可去兮不可去画者如君亦可数一年一年复一年俱道心坚石也穿本来风月不论钱一饮一啄皆前縁却说只教许氏子不知桃桂是神仙旧年传曲意未尽今作古诗也勉旃答生员问眼疾人言五藴俱是贼岂谓天公嗔眼白宁甘刳剔挂吾门谁肯效颦夸紫石伏生书债犹未偿讵信共王留孔宅秪因忧道非忧贫何爲珠泪陨眶睫一𦨚疾痒莫能搔迩来赤烂且昏澁自愧聪明不及前精神枯藁越沈溺灯前燄燄晕生花髣髴青黄间緑碧指认归鸿归那处幸识东西及南北明月朏朒罪蟾蜍台镜尘埃谁拂拭折肱前后几华陀金篦点药针芒麦莫是痼疾沈膏盲奚事皮肤顽不入满七除二言何污笑杀符师弄刀笔巫咸巳死不复生吉凶祸福谋叵测料想君心常坦坦莫道丈人多命薄推诘其由谁是尤自号书淫兼传癖悬髻刺肉何不悛穷年九九竭思力青衣童失厥守一夜西风动旁砾木叶凋瘵烈于冬山林之志梦已缺问之叔和何因尔指下寻之曰关脉微弱浮散那能知六淫不节气交逆吾非于陵爲朋俦安识李螬三可咽闻知神火斡洪钩宋阳里子有妙诀茫茫昧昧本无言且学团辞试提挈熊胆膏盲出肘后付与先生聊塞责先生声誉驰四海愿求一字爲口实托东村公作记维神有记既蒙篆盖欲求一记发扬其美以成其志必须得孙绰之文然后刻石谩爲古体三十八句自一至十十复至一碑志维神颇异非要名姑序事虽喜推评尤幸不弃血食居一方名闻传五季始于开运甲辰今则至元癸已八千精骑慰闽人四百余年立庙地聪明正直惟德是馨祸福吉凶由人所致吁嗟世途蜀道难于天安事诗书汉王闘其智贩缯屠狗滔滔樊哙灌婴献册赋鹏碌碌仲舒贾谊徂诈相尚隣里如结雠狼贪太酷上下交征利世无常贤籯金一经谁辨曹娥碑阴八字伸蒙先生学有传简肃侍郎公其孠既承铁画银钩湏得絺章锦思祠撰江渎文庙作罗池记材果无双篆成絶四假人爲发巳意有求托庇忱愧饯君行错错错何湏歌龊龊错错未是错无奈世情多薄恶君莫说荔子枝头红闪烁赤虬吐卯金鸟啄千户封君良可夸瓮中起舞笑自乐丰城劔崐山璞此语于今空摸𢱢岂詹尹之不我灵抑壶公愚我以朽索错错错何须歌龊龊错错未是错今嵗在涒滩明年名作噩雷声隐隐天鼓鸣卧龙奋起生头角四海苍生霖雨望直上天池身跳跃君莫说年来苦屯剥鸟惊曲木鱼伤饵又似寒龟头入殻不见老农勤且辛春耕夏种望秋获世事皆如此心坚石可凿错错错何须歌龊龊错错未是错寄言东墅子林子非是蕉覆鹿桓谭极论谶不经谁知一箭果然中秋鹗今日是何朝指教人过七月朔后朝是何日十月二日叶卜风潇潇兮马踯躅路遥遥兮车陵轹担簦仍蹑屩借问清源此去更几里风土复何若地阔海冥冥此有峰峦高卓荦人烟虚闲处是古夹城廓县令弩矢作前驱越贾胡啇相属托明月珠水仓玉满舡珎异金丝络珊瑚碧𣗳二尺许更有胡椒八百斛关巿有条章公征复私榷所得何多多氊包席褁载驴骆祝君勿忘隣家翁归来分我一一勺错错错何须歌龊龊而今也要牢把捉弹碁局面最不平这回一着是一着勿作践君行此篇爲君作先觉觉后觉二三子陈一畧弧失四方志谁肯填沟壑富贵不在天自立还自卓殷勤相勉旃错不是错偶作可笑可笑可笑莫睹其徼格物致知大学之要自然而然神明之妙不识不知冥冥杳杳言不吾证事亦可诮祸福无门惟人自召如子之才声名显耀如子之志山林咏啸题相如柱修城都庙彼何人斯志亦不小希颜亦颜谁日不肖今子之谋目何其眇今而不爲日月旋遶老之将至勿谓年少自暴自弃甘牛马走吾言书冲子性自晓聊集俚语眞是可笑荅问事门重重松锁不开封借问主人翁却在西头不在东任君且住消息谩在通明朝鹊噪喜情浓此日再相逢我发未蓬鬃平安两字是我家风那堪月色朦胧又见嫦娥唤女童双成姓董王母腾空而今好事眉开点红荅问生活事用贫求富请问其维伯贩脂张氏卖浆郅氏浊氏猗顿周杨如此数辈各取其长熙熙壤壤财利之场古人有言工不如啇荅陈耨仕问事鱼化龙禹门消息近雷声震动惊百里此时雨足农务起借问前村深雪里闻道布谷声声急早着工夫龙可喜龙可喜又见一番桃李云开雨霁燕子衔泥对语富贵王孙公子赏春归去争闘绮襦纯裤那更有黄金满坞金满坞陶朱是本坞夷子改名易姓归故里齐门鼓瑟时不遇回视相印如敝屣如敝屣人生周蝶梦祤祤倐君时光只如许但存方寸地分付子孙作主五六七爲数此是前程好处赠雕碑者维神正直未爲妖暗室荒芜愧坐邀虽有眞材爲大用自惭朽木不堪雕慇懃束帛知存礼慷慨诗囊会夺标百世其昌皆祖德异时管取凤鸣朝谢林主簿书碑古原荒庙叹丘墟自派源流序姓徐老却英雄如土苴谁谙经训乃菑畬记虽不得韩公记书喜犹能柳子书润笔愧无金五百维神阴相子知予别蔡画士妙手丹青出自然恺之立本得其传工夫子重笔如拙胶粉浓深色更鲜壁上留题名万古人情熟分客三千于今告别多惆怅薄酒三杯诗一篇本宫建坛有四道人现身四仙化现降明坛可惜时人别眼看身披葫芦开口笑手持蝙蝠出门寛一片云心轻去住千年铁柱老烂珊汝来问我在何处我在蓬莱山外山赠天王老抄化不遂能鄙相笼势使然灵兮既降谩连蜷巳知秦越藩篱隔安有陈雷胶漆坚四六虚文封酱瓿再三吉卜费筵篿劳心休作思君想且向山中飮石泉答问事三首乞灵徼福有其人办力输财未有因奉佛舍身嗤武帝诡情尚诈习蛮闽莫言植福元无种祗恐浮躯死化尘倏忽人生驹过隙堪嗟赵孟老谆谆静中笑杀世间人莫识前生后世因都是业祠来石晋谁知昔日属王闽万千富贵浑如梦多少英雄已化尘好好力行方便事不须作语再谆谆维神显德在于人或者非人天不因一点英魂吞宇宙千千古庙壮瓯闽西碑未立空留记内壁而今尚染尘成始成终君子事何湏化笔语谆谆答梁氏问迁葬牛眠已卜陶公穴白鹤仙人暂降凢心地允符阴地好人天敢道我天宽果然宗祖灵如在相尔儿孙达大官投以木桃报琼瑰都来造物亦知还上林府判效曹娥体未蒙君命字书全袖识曾知涉巨川里咏涂歌留驷甘棠两𣗳忆名贤寳殿十奇峰金鳌峰曾戴方蓬海上来盘𨂃此地不知回千年卜得钟神秀愧乏擎天八柱材文笔峰孤标直上杳鸿蒙远势祗疑插架同此地由来多宦达扶舆隹气产文雄贪狼峰斗中七宿焕文明那得兹山矗地生我欲飞腾最高顶永同地舌佐昇平莲花峰琼花献巧远亭亭髣彿幽香散窈冥那得天风飘一叶也同太乙泛东溟方巖峰石扇嵌空天际开此中风景胜蓬莱有时碧落朝元下暂驻飈轮坐緑苔白鹿峰白鹿来时今几年危峯依旧倚青天闲中不独谈眞诀也觅林僧一问禅古城峰层巅秀色碧笼葱古垒无基望不穷夜半月明天籁响祗疑一鹤返辽东飞蓬峰蓬岛飞从海上来丹崖翠壁远崔嵬吹笙仙子知何在犹有碧桃千𣗳开紫台峰台峰突出粤江东鸟道斜分紫翠中几度月明仙子降珊珊环珮振天风太平峰昭世仁风播太平兹山何幸得佳名几回飞上峰头望六合悠悠天地清眞仙八咏图鳌峤眞宫海峤涌金鳌玄宫结搆牢英灵常不替地位自清高夜月沈丹井春风绽碧桃一忠扶社稷丹诏会荣褒龙湫飞瀑千仞龙湫不可梯飞流直下絓虹霓群仙採秀归来晩闲弄潺湲漱药泥竹巗霁雪灵巗留瑞雪曙色况开晴积素涵初旭凝华耀太清低埋深竹偃高压老松倾我欲飞危顶闲披鹤氅行仙屿灵芝烨烨煌煌三秀繁太和风气产灵根冥栖此地无由报採入虞延献至尊青浦归潮极浦寒潮落萦纡一望赊草根余乱石江口露平沙乌蹴青泥破舟维古柳斜湏臾还复至从此泛仙槎南塘过客走毂奔蹄竞徃还路通南北出闽山可僯扰扰红尘者何似仙宫日月闲木岭樵歌木岭樵音返崦嵫日巳沈悠扬逾曲涧欵廼出重林低杂金蜩奏高随白鹤吟琳宫无俗韵闻此豁中襟钟山鴈塔日出钟山气候新浮图七级涌嶙峋古来福地生贤俊圣代题名不乏人赠徐南村土木假形眞可笑谩将俚语续诗篇先生不是庞居士那得灯光彻大千自愧调羹无手段戏将衆物和来香屠门大嚼知多味休笑山人藿苋肠玉嵓十奇峯金仙峰丹灶千年烬已灰祗留品字石崔嵬等闲试上山头望云外推青是五台天柱峰行行行未到山前忽听钟声破晓烟突起一峰如壁立看来力量足擎天朝阳峰岧峣石壁插云端熘滴泉声夜气寒祗想猿啼天未晓开门日上已三竿三郎峰钓鱼溪上钓鱼舟借问傍人识姓否笑指此山多雅兴野花啼鸟足追游金烂峰远看如画夺天机霭霭岚光映夕晖领上松杉千古意那知半夜已传衣起云峰迢迢数里转山隈晓色朦胧拨未开搔首青烟迷去路祗闻山下一声雷寳台峰层层叠叠势嵓崖阁道如天不可阶一点清光常照面杉风桂月好生涯大座峰雨过岚光黛染青石头路滑少人行伽跌自得参禅法何处寒钟扣晓声玉芷峰天花一朵未曾开摘去谁人不送来直向高峰峰顶坐时闻香气透天台双童峰挂台明镜转清光玉女当时试晓粧常佀丫头年少日青春不老发苍苍东涧溪声如是水潺潺一向东流去不还无限世情尽如此何如沙上白鸥闲西涧山中无事客相过借问西来意若何不减不增无罣碍顺流此去透天河玉嵓爱山秪爱石巗巉玉品山来作玉嵓双涧交流分白鹭十峰回抱半青枮轻云臼里茶多味残月灯前经一函偶到上方问禅话料应知我亦非凢饯陈道兴徃龙虎山终南山里多佳景无柰功名志未灰龙虎榜中新姓字梅花先占百花魁荐藁推评属古灵成人好事是前程鹊声爲报平安信聊作篇诗赠子行和白云僧德坚休说秦隋晋汉唐三门茅屋白云乡水牛不去潙山老试问当年烧得香偶作四首静里干坤不计春非非是是任纷纷醒原醉白今何在云外青山山外云忆昔曾闻歌获麟祗言告子好爲人荷花欲语多情态何似无言花日春眀月清风何处寻诗人苦思谩沈唫忘机不管人知会自有沙鸥信此心与子相忘己两秋此情不语子知不青山门外多情态留与诗人作话头徐仙翰藻卷之七徐仙瀚藻正统道藏三家本十四卷续道藏徐仙翰藻卷之八卿四词亲睦堂调临江仙书画琴棊行乐也一家和气团团儿孙戏綵满堂前共倾一壶酒同祝大椿年心想黄庭玅诀芽内养丹田蓬菜富贵总神仙名登金字格袖惹御炉烟燕喜堂调千秋嵗鳌峰胜地山水多奇异成罗旧谶君须记麒麟天上种鸑鷟人间瑞而今也男儿果遂弃弧志年少登科第犹喜双亲在长祝愿千千嵗老莱烂戏綵王母瑶池会同宴乐满堂笑调金樽醉赠沈建翁调相思引山岳精灵发玉融飞起作鳌峰山清水秀喜事颇怱怱若问前程事与利但存方寸积阴功植槐有谶管取作三公赠周仝调坐堂清秀得意相携手霁月光风随处有最好吟诗酌酒秋来寒露凄凉何妨淡抹浓粧更有篱边黄菊看看晚节犹香调周明调更漏子恬淡家风最好得意池莲窗草凭几案倚阑干清芳总一𦨚一堆半轮月不觉五更时节灯报喜鹊传声来朝霁晴赠林椿调浣溪沙是是非非满世间不如学道炼仙丹依然长啸入深山三径就荒谁作主菊松爲友荜门关安身隐处白云闲赠章桂龙调相见懽风和日暖二三春雨晴天红紫百花如锦柳如绵高楼上珠帘卷主人家旧看重来双燕任蹁跹赠郭咏翁调谒金门即喜迁莺云意薄雨情浓二月百花红来徃客任西东牛马不同风山又青水又緑路远羊肠九曲好将心事付来人五五是前程赠郑汝显调应天长燕子莺儿相对舞赖有东君长作主雨又晴晴又雨笑问桃花娇不语日西山云薄暮鸟鹊倦飞归去欲问前程好处团圆月三五赠天一寺郭以立调山花子独鎻柴门事不关世间何物等云闲莫道无心常出岫也知还我非烟非雾无中有襄王巫梦锦衣寒一办心香此是仸住名山荅合山僧德润问縁法调霜天晓角虚空飞钖百丈传衣钵静听朝钟暮鼓声火向心头灭香满金炉爇高峯顶上坐借问释迦仸子如何是阿屎窟赠越山寺僧石径调点绛唇一代因縁学宗兴化闻知法寳声无价眞实初非假临际祖师还我曾参假而今也闻钟便打放了钳槌下又调玉楼春清净都来是仸法花药栏中做生活云门老子大惊人好把话头相问答这箇因縁无缝塔还我德山一棒喝此去西天一万余走去走来要要匝修宫裁衣调满宫春脩东墻补西壁事事参差不一人心坚处石能穿大家同出气力绣罗衣剌罗裳费尽千针万线工夫多处值钱多管取声名高显又调喜迁莺视无影听无声暗室有神灵朝非香夕非灯方寸可留诚翻爲云覆爲雨世事环回如许苍藤古木几经春今又一番新赠蔡画士调浣溪沙好手丹青世共称我曾曲赠画堂春谁知妙处会传神四体妍本无阙眼睛不点要存眞长康元岂是痴人又调画堂春清风明月不论钱笔头气韵天然解衣槃礴号眞仙也是机縁状出神鬼并百怪浓烟淡墨鲜妍人人都道赛吾贤赠长邑人徃湖南调上平西好孩儿四方志丈夫心骑白马偶到花阴情人对语话怀杯酒重斟相思何处爲情郎再整衣襟心中曲手中帕枕中笛袋中琴起来唱作越吟床锦字劝郞须是学苏秦好事如人意佩印囊金赠天王郭东堂之桐城调菩萨蛮桐城自有祗陁𣗳着衣持钵修行处勐省问前程前程路坦平莫辞千里远须发菩提愿好事喜完成眞人爲保明勉蔡画士调归自遥君不见三岛蓬莱仙独占云中拥出琉璃殿篱墻门外白如练爲粧点时时莫使尘埃染荅林君举问事调西江月谩说襄城居士且言贾岛仙材文章进取有梯媒都是功名在拾芥自有儿孙福分曾知王氏三槐三郞果是三魁万古声名如在赠龙船匠调西江月知道攀龙手段敢呈作揖规模中秋月夜到天河平地人皆看我做出千年声价共夸一代风流锦标送汝作缠头也胜豚蹄盂酒赛情诗绮罗香风三月节一片芳心游漾难禁得起动少年情发越何妨按拍调舌切莫负春光空六六总是风流花巿中人物既是赏花高处立不须推出门前赠闽县宣差列宿名流七闽上宰笔头造化阳秋昔年建邵父老喜攀留果是官清如水甘棠𣗳荫云浮又闻道南安德政里咏与涂讴今来花满县潘君爱惜且毋绸缪吾侬行乐也巿井嬉游见说邮亭风月好景意思试问知不眞有箇锦堤千段声价满皇州荅林廷玉问事调山花子身后身前不可猜何妨削发学如来如来那处徃天台大廋岭头縁未到镜台何事拂尘埃且向高高上顶坐做生涯赠同事五人闻道江村昨夜雪又见梅花白南枝消息报春来雪与梅花一梯开好情怀折梅对雪浑无语梅雪眞如画更添月照楼台梅花雪月意难猜两三盃徐仙瀚藻正统道藏三家本十四卷续道藏徐仙翰藻卷之九启玄表伏以天门咫尺初无折槛之忠师省严明敢有临轩之请跼踏罔措踊跃不宁臣某申谢恭惟元师天师圣位法授先天道尊百世宣示盟眞之典永爲未学之传伏念臣某领职行科盟心执戒岂敢私谋而独任必须先奏而后行自有典刑当拱左右手以听罔失法度必分东西头之班无二尔心各齐乃位卜涓谷旦醮谢罗天爲灵济眞人畧表谢忱恐同坛法衆未遵妙训齐心行道不敢爲再三凟之谋罚简有科深恐犯千条之峻谢玄表臣诚恐诚惶顿首顿首恭惟元帅大法师圣位功参化育道达玄微惟川泽之所汪洋莫不朝宗于海然日月之所临照谁敢戴盆望天报效莫能精纯徒竭罪恐丘山之积功减尘埃之微幸下耳而曲从于声言而无弃伏念某洞眞未达老耄无能靖惟荐章自谓得人輙加进用于仙阶岂敢贪功而窃位今徐某等蒙陞品秩钖以恩庥含齿食毛均拜生成之德舞手蹈足同倾懽庆之诚輙敢重言深虞获戾谢恩表眞君奏职切以捍患御灾礼既严于祀典建功积善名宜进于仙阶神虽不可度思言固当爲之敷奏臣诚恐诚惶顿首顿首恭闻轩辕皇帝请问于广成子愿闻至道之精散关令尹从事于李老君欲究又玄之妙茫茫乎莫之所在荡荡然吾无能名于太不终于小不遗其敦莫朴其广若谷万物备广与时偕行此爲超凢入圣之机有得守中抱一之学元阳玉历应当採择其人太上寳章凝成自然之气世人诵之则延寿鬼灵闻之以昇仙各存宿命因縁不可思议功德伏念臣心虽慕道材弗踰人未能明金丹出铅入汞之方輙敢任皂囊奏事封章之责重念醮首某等托神之庇遗我以安里称灵济之祠性禀聪明之德义时旸肃时雨允符卜珓之占勋在国泽在民犹记丰碑之弥粢盛可荐黍稷非馨每遇三元集福之晨常素一日致斋之戒仰荷天师之福荫俯膺帝命之宠荣徽号褒崇大名赫奕事蔑闻于古昔美独备于方今兹盖伏遇昊天玉皇上帝玉陛下穹窿者天主宰者帝均囿照临之下夙称覆焘之仁臣自惭地下蚁蝨之臣愚而且蠢恭睹天日龙凤之表时然后言虽神之所依者有才可以当其职岂敢素餐而具位必无生事以希功揣分过多感恩不少犹有绨袍恋恋之意自知履氷战战之虞伏愿雝雝在宫盛德之祀干百世禳禳降福皇极之钖我庶民臣无任瞻天望圣激切屏营之至谨奉表称谢以闻金阙谢受职表伏奉三月朔日制授臣九天金阙明道达德大仙显灵溥济眞人主管上清天文院任宜行事臣伏以望瞻金阙伏膺帝命之新名在丹台躐进仙班之列恩光甚宠惊惧愈隆臣诚恐诚惶顿首顿首恭以高上玉清宫逍遥快乐外有玄眞境朗落光明象昭日月之重翚瑞结烟霞之五色万神朝礼三界齐临左龙右虎之森罗前凤后鸾之鸣唱此天上之所爲乐非臣下可得而闻灭度转轮千机会悟自合脩斋行道庶几证圣成眞伏念神怪茫茫尘居汨汨牲牷以祭徒知肉食之谋黍稷非馨甘受素餐之列惟有依草附木初无显迹之功误蒙不次之恩递属无灵之鬼紫微宣诏帝座临轩光近七星所照凡九千里位同列宿其数百十八名掌司禄于三台佐文昌于六府德聚则贤人庆会斗覆则年谷丰登老人现南极之中天下恊泰阶之象皆帝之力于臣何功兹盖伏遇昊天玉皇上帝玉阶下大德曰生盖高在上虽是无声无臭实则有象有形鼓节麾幢曾发度人之愿执符御历独开体道之元丹书泄温洽之精英緑字荐荥河之祥瑞雷霆发号云汉爲章赫然有临下之威付我以右文之选臣某劔履上殿喜君子之得兴衮黼来朝效诸侯之荐璧蒙恩不浅莅事惟勤臣无任瞻天望圣激切屏营之至谨奉表称谢以闻玉阙谢受职表臣某伏奉三月朔日制臣九天玉阙宣化扶教上仙昭灵博济眞人主管下元地府诸院便宜行事臣伏以玉阙森严伏拜天墀之近金书褒奖特荣地府之除祗受宠私不遑启处恭列寓步亿万千里合四海以同风周天二十八星配九州之分埜三千世界一切衆生属星辰日月之所照临无林木山川之有高下均是人也眞爲乐哉愿开紫阳云锦之囊得度玉室丹台之内虽太上不轻授受幸贱臣所可参闻夙夜祗厪精神对越伏念臣非鬼爲謟依人而行念欲尽斋戒事帝之心终未免饕餮不材之诮石田无用尘俗未离误蒙制诰诏册之荥特任社稷人民之寄劝善惩恶罚过赏功有德者名纪南宫有罪者魂拘北府掌三岛名山之仙籍领五岳四渎之眞司钦奉载严兢凌罔措鼯鼠自当量力巨鳌不足负恩兹盖伏遇昊天玉皇上帝玉陛下万象流形宠御极逆阴惨阳舒之化擅春生秋杀之权帝驾翩翻衆星拱卫玄都渺渺七寳庄严瑞开碧落之空歌仰賛玉皇之眷号累蒙休命遂越等夷自憾何功过膺抽擢澡身洁已致苹蘩藴藻之诚卜稼祈年有黍稷稻粱之庆下符民愿上答天心臣无任感恩荷圣激切屏凌之至谨奉表称谢以闻作礼谨言上天师表伏㠯德隐南闽久席云天之庇望恩北阙再瞻日月之光册命宠临汗颜自讼臣诚恐诚惶顿首顿首臣闻祠山曾现形于河渎荐膺大帝之封梓谨尝降笔于岷峨侈拜元皇之贺英烈以孝诚得道慈济以樵冶成功若非发愿以度人何以超凡而入圣盖有之矣岂偶然哉顾我所行惟道爲大况自太极之既判有民人焉有社稷焉迨至五劫之云终孰主张是孰纲维是兹盖伏遇正一冲应神化静应显佑眞君心能静应道达冲玄神而化之则嘿嘿无爲显而佑之则洋洋如在以辅国安民爲念以垂科立教爲心紫字金名标记蘂珠之籍琅凾玉检译书凤篆之文道法先天学传后世百灵是卫万物所宗太玄十五天下临于鬼谷阳平第一治上应于角星灵着古今事留史传非臣下可得思议此师道所以独尊伏念臣某依人而行惟神是守腐草同类朽木无文碑铭重辱于柳侯名谥仅存于晋史药石不辨那知马浡牛溲炉鼎未全安识龙鈆虎汞虽有救物之志初无经世之材卜学君平习吉者姑告之以忠孝仁义训遵尼父尚讥者以戒之怪力乱神以此自谋莫知所效常谓妄作之罪无地可逃岂意不次之恩自天而坠荣加官秩躐进仙班受此以爲泰乎得之诚若惊耳泛大鲸之海𩲸逝魂揺戴巨鳌之山德隆恩重莅职而后愼专如初载扬忏戒之科自知狂悖不识经文之㫖尚冀开明是皆出自师传岂敢以爲巳力钦崇圣化宣布仁风上祝圣寿效嵩岳之三唿下使吾民膺箕畴之五福符箓之传也久惟愿孙生子子生孙椒兰之礼不恭独有道即心心即道虽犬马犹知恋主岂蝼蚁不能致情臣下情无任望恩惶悚之至谨令臣某録表陈谢以闻谢天师表臣闻道疆名曰大自虚静恬淡而至于无爲神得一以灵知进退存亡而不失其正发而皆中谁使之然毋乃夙幸之因縁可以乘机而会悟臣申谢切见九天灵济眞人人惟正直神则聪明非徒爲封土立社之谋盖尝发代天行化之誓脩斋执戒素坚金石之心救物度人尤甚参苓之效功烈如彼其盛文章可得而闻果承天宠之荣获进仙班之上箓廼叅于大洞简宜称于文凭谁敢谓今受之是前受之非喜有得一命而偻再命而伛训辞播告瞻西去而莫违父老惊嗟谓南中之罕见谨当昭谢岂曰具文臣领词意之勤拳望师尊而拜跪伏念臣某忝居末学滥宰玄科老而无能深愧扶杖作龙钟之状审而后奏尚虞投匦非切至之辞仰赖仁慈俯垂恩宠兹盖伏遇三天扶教大法师几前广宣大化普度群伦爲万世之宗师作衆生之父母分别人鬼黜陟幽明既取诸公论以得人必不敢素餐而具位盖官占惟先蔽志龟筮从卿士从庶民从非私昵必惟其能左右可大夫可国人可罪上干于黄钺言轻甚于鸿毛臣谨具上田焦尾表上言臣所部鄕民老于农者陈某等连名状称终岁勤劳民食所仰岂谓田禾茂上蟊贼内外心实忧惶礼当禳谢不堪恣怨敢弗奏闻臣诚惶诚惧顿首顿首臣闻去岁冬间南雪到地今年春首好雨知时此爲陇臾田父之所叹呀皆曰丰年美瑞其有证应东作之民亦既劳止南畒之苗勃然而兴尚冀秋成乃祈谷实胡爲焦尾蠹心之祻谁无救焚拯溺之忧若不告于上天犹恐甚于今日或者臣之守此土也全无阴功是致斯民之失所职欤莫能自责跼蹐知惧忏谢未遑恭惟昊天玉皇上帝玉陛下念及黎元甚于赤子苟一谷不升则谓之歉然一夫不获曰予之辜实可哀怜无所告诉徒作嗷嗷之状莫知善善之因伏念臣地下之蚁蝨不如爲言也僣田中之蟆𧑞未去谓爲何求靖惟帝怒可回天心可格秉蟊投火先爲去害之谋履霜坚氷略识防微之意伏愿消灾肆赦推恩及人使愁叹而爲讴歌化妖殄而作祥瑞实坚实好实颖实栗有大田多稼之可期或春或揄或簸或蹂俾吾民一饭而受赐臣无任望恩瞻阙恳切彷徨之至除已将蟊贼焚瘗外谨令盟威臣吕某録表陈乞以闻臣诚恐诚惶顿首顿首贺圣父瑞旦表正月初二日代郷人贺恭以父者子之所天其尊可敬其严可畏王之神也如水无时不在无徃不通千载扬灵一诚归美恭惟圣父齐王忠武眞人殿下以忠报国用武立功择户授封常拜碧圭之宠御王策命曾开金匮之书威震淮江福临卫郡昨日献椒花之颂紫气盈庭今朝获蓬矢之祥赤光照室伏念某等叨居马足欠沭鸿恩瞻北阙以投情指南山而祝寿更冀一堂燕笑人人存亲睦之心四境升平在在享神麻之庇奉表称贺以闻又正月始和吉允符于翌旦九天称庆喜共讃于生神瑞气云浮欢声雷动臣某诚懽诚忭顿首顿首申贺恭惟圣父齐王忠武眞人殿下好是正直运乃武文昔闻江左之名今阐闽中之迹四方冠冕开日月之重华千载香灯等干坤而不老稽首拜陈于召虎奉觞敬举于倪宽爰习野仪用伸鄕飮有尊有卑有长有幼莫敢相踰欲寿欲富欲逸欲安各符所祷谨具表申贺以闻诚忻诚忭顿首顿首下情无任极切勤拳勤拳谨言南宫表臣闻大道无爲孰究玄玄之衆妙生身受度庶期劫劫以长存非凢夫可得而闻惟善人常与之福切见某持身俭让处性直温偶磨碣之不辰致实沈之作孽遂伸恳切果获安痊自惟耳顺之年适逢初度深谓头童之状不及前时虽老耄以无能幸明眞之有格经开玉局无非解厄之文教演黍珠尽是度人之典如是功德可作津梁伏念臣滥忝道流僣行科事何补元工之万一敢陈愚渎之再三恭惟南宫上帝圣位仁广大慈功凝不辜分治九阳之妙梵结成三洞之灵文槖籥群生胚胎衆类既付之形与貌必保其命爱其神使灵根灌溉枝畅而叶繁使玄液结凝源深而流远无喜怒哀乐以乱吾性无是非利害以惑我心飞度上玄断除邪障刻名丹简録字青篇上推太乙之恩下慰斯民之望伏愿发可转白而爲黑外传不老之方气乃回紫而抱黄内得长生之诀更冀阖门昌泰后裔兴隆又伏以黄庭一经出于扶桑宫愿听魏夫人之睨堂画絶长康壁泥新孔氏墻公输就规矩司服饰衣裳工逸事己遂碑成诚所望中山拔毛颖震泽伐苍筤鱼茧淘沙净鸾箕附翼翔托言徒莽浪作事甚乖忙玄学知吉凶金科发秘藏文钦韩吏部句羡段文昌横草功何有撞莛力不量冢谈传陆氏阁记梦滕王诗赞神生岳文非鬼啸梁古书言可证祀事礼宜庄继圣犹专孟知天岂畏匡斯文如未丧吾道岂能彰仰慕先生操争传君子芳挺生文豹蔚旧厉步龙骧碧玉珊瑚树黄金貂尾珰隶精称子敬书健抗元常倒水绎光耀摩空气慨慷获麟将絶笔献缟望投章灵德惭孤陋高材爲发扬如君称令誉积善有余祥记在名俱在子忘神不忘愧无缣以赙介以福禳禳陟降散仙三岛客缥缈虚无不可测魂𩲸毅然爲鬼雄惟尔聪明兼正直荆人尚鬼越尚机春秋以来旧风俗我今处世何皇皇独驾穷途多感泣本无斗心弄鈆椠谁肯媕然自塞默学尊孔孟进韩柳力排佛老斥杨墨将崇孝悌去奇褒欲反骄奢尚敦实咄咄书空眞怪事果信洛阳人不识吁嗟蜀栈高巉巖岐首于菟互吞啮木中水上事不闻祗见鄕原德之贼谁知暗室有神明甘与小人爲鬼魊剥剥啄啄门外声孤鸣枭噪争饶舌利觜长距跨坛场怪辞骇衆多诡谲鼎不卞膺与眞捧心岂料爲人疾黎丘丈人醉且狂安得扶奇不掌拍爲谋不忠交不信远举云中没声迹琬琰不可焚崑冈芝兰莫使混荆棘善善恶恶郭公墟来事冥冥黑如漆天生明翼不偶然只恐文章远断絶东村先生何许人前辈典刑推第一丰城紫气射斗牛少年声燄犹赫赫江山千里月平分正好秋光涵水碧世情反掌苦不常中流汹汹波浪激贞观丘壑谢尘物寄饭牛车歌白石危冠长佩鹤衣高揖群公追甫白文章捷敏得我惊斧凿无痕地𥕵裂蛟龙海底弄角牙红旗闪闪青红色鸿都碑文今己成车乘千辆填街陌鱼琴马瑟会知音一台二妙争磨刻我惭藜苋𢡖肠胃敢向屠门夸肉食啇丘之未不可弃落以斤刀引徽缠人言一字直千金愧无馈谢右军笔石矶老人何贪惏十万阴钱大需索关西夫子不复生暮夜无能谢王密啬夫喋喋人所嫌頳颜汗背徒慄慄侯门如海了不闻岂是阍人多限截敢使客卿作通使大开太仓发一粒倘令祠宇甲天下万口一辞公之力青玉明珠不足报愿言寿比南山栢公侯子孙复其始好将此事作阴隲获麟歌歌获麟歌获麟麟之爲名配乎仁牛尾马足麕其身㷀然一角不触人声清音浊合律吕行步折旋中规矩不履生虫不旅行不折生草居择土仁哉麟哉兽之灵此兽一出时太平满谓太平当今日不图今日不如昔不如昔异物殊形常间出章义之山鸟如鹤名曰毕方生一足见则譌火焚人屋朝不敢爨夜不烛又有鬼车号夜游十头十口连一喉翅如车轮声哑呕血滴人家家凶忧天地生物付其质何此爲凶不爲吉世情变态多好恶闻吉则喜凶则怒吾闻凶人作祸殃尤甚鬼车与毕方仁哉麟哉不复见安有吉人日爲善吉人获福凶获祸祸淫福善天之道武孙车马遇大商获麟于野爲不祥赐之虞人问孔丘孔丘感麟作春秋春秋之教以爲中胡爲絶笔以爲终仁哉麟兮时不遇絶笔之说吾道穷孔丘巳死数千载世道不古谁感慨吉人凶人吾不知褒贬幸有春秋在斯文未丧求诸神托言垂世犹丁宁吉人爲善善是劝凶人爲恶恶是惩孔丘圣人莫与衡姑且絶笔歌获麟絶笔歌人生栩栩梦华胥憧憧徃来爲利趋孔孟己死不复甦仁义之道爲何如断蛇帝子握干符随何食其骂腐儒平生不读半行书朱轮华毂大门闾争夸驰斛富金珠一掷百万喝枭庐月眢耗眊莫睚盱重译吚嗢言朱朱覆醢不食谋何踈魍魉责影见何愚谩行作赋比子虚着𥚛涤器自当炉投关几死杨大夫滑稽落魄无廉隅文乎文乎何无之丧乎安得穷鬼不拍手而揶揄吾故知夫伯鲧之沉于羽水兮化爲玄鱼叔之虎目豕喙兮死于贪污杨食我之爲羊舌氏之祸兮母聆其孤神乎神乎深爲世道之忧者乎设卦以断吉凶兮何须篿竹来庭除正直以爲德兮何须椒桂击欂栌文章以爲言兮何湏三寸掉张苏鸣唿知变化之道哉其知神之所爲乎君不见文潞公之修江凟庙兮梦有感于成都种世衡之致广梁于渑池兮用搏手者爲前驱又不见于寳之撰搜神记兮号爲董狐彼何人欤彼何人欤輙敢论鬼爲虚无豫章太守之谈春秋兮丧其躯牛渚矶之燃犀兮幽明异途己矣乎己矣乎获麟之笔絶矣吾不复言乎唐虞梁父吟青布变成罗古谶人皆曰星缠应斗牛分野属问粤左揖巨灵鳌峰峦耸硉砊右揖方山巖石壁高崛岉潮水出天河盈虚取松月一日一来朝回环江刻屈黄氏拨沙经沙形象鱼鳜又有丽伯韶图经作桴筏三峰联鼎峙平地起一突郭公青囊书此爲凤宂窟风水官九署明检鬼营说法闻经使亿曾万祖飞昇金阙凭兹功德作是津梁伏念臣齿豁头童可厌龙钟之状位卑职小深虞驽蹇之材领职主行以言敷奏夜动之鼠祗有畏人大僇之以惭不敬陨越无地侥倖自天敬蠲臣下忠恳之私爲见人子孝情之重今日奉爲孝女某痛念亡考某自经一死竟觉三週累欲追脩莫符愿望切见亡灵背疽不救终爲二竖之所迷心术毋欺何廼三彭之是潜向者淳言胥动谓之阴隲有亏竟堕冥途莫知解悟无奈人鬼之阻间隔初非耳目之所闻知在于缧绁之中公冶长非其罪也受以董公足辱司马迁岂无悔哉重念臣忝厠阳官莫知阴宪爲人湔洗顾巳忧惶声触雷霆有似能鸣之鴈望穷江海岂无漏网之鱼盖吕命尝审于五罚五刑而周官亦有此三宥三赦无以效木兰之孝輙敢上缇萦之书瞢瞢如灯焰之蛾生何所托累累若丧家之狗情实可怜恭惟圣位发誓慈悲寻声赴感号独尊于太乙光普照于三千东极妙严宫曾现紫金之相太玄无边际尝闻大洞之经愿作衆生縁能救一切苦伏乞疾除罪簿迁神于北府之中选叙仙僚飞写于南宫之上徐仙翰藻卷之九徐仙瀚藻正统道藏三家本十四卷续道藏徐仙翰藻卷之十祈安词伏以仲春二月厥民祈度汇咸新昊天上帝不我遗一心可格情同衆恳听彻九重伏念某等蝼蚁偷生蚷蛩知感林林揔揔虽托居覆载之间扰扰怱怱未免有是非之累反之于心知过者鲜稽之于事作孽者多常怀恐惧之私敢赖熏修之力伏愿上下神祇鉴厥德左之右之士农工贾乐其生庶矣富矣又伏以小民无知常有徼福假灵之请上帝临汝必无赏功罚祸之私苟不我欺所助者顺伏念等依山筑室凿陇爲田鸟星毕见于仲春始勤东作犬吠相闻于四境愿见太平自知食力之艰难敢弗罄诚而醮谢虽坐井之蛙难语以大然恋釜之蚁可怜其生伏愿或耔或耘自今以始岁其有曰安曰富凡情所欲天必从更冀牛畜之生成实荷鸿恩而覆育又伏以民情可见视听近而自民帝命不违斋沐可以祀帝拳拳有请赫赫如临伏念等釜蚁贪饕井蛙寡陋托生中土未能人事以称心适逢上元尚冀天官而赐福特凭羽士宣演眞科上干斧钺之严下及蒭荛之听维今时尚不知昔幸污俗可与惟新伏愿申之伯甫之侯后有兴者彭之寿陶之富谅必从之凢诸动履之间实荷生成之德又伏以道常与善须明善善之因情所欲安巳遂安安之愿敬凭羽士誊进墨词伏念某言无足称年方耳顺昨有采薪之疾今蒙勿药之功况当十月之交恰逢初度实荷维天之命敢负前盟冀晚节而康庄罄诚心而昭谢功德可称量也少仪寅畏之恭祖考既安乐之不昧追修之敬仰祈辅佑俯赐证明谢恩词伏以礼烦则乱惟至诚可以感神天诱其衷曰积善必有余庆仰干穹听俯露柔情伏念妾某四德不全多言何益字未明于三豕适当逾六望七之年声可诮于一蝇诚恐自再至于三之凟脱簪待罪歛衽陈词忏除己徃之愆修作方来之福更冀亿曾受度名隶韩君之司三寿作朋愿得鲁侯之颂预修词伏以性有进善进恶妇之愚可以与知情所欲寿欲安天之祐吉无不利俯慙长吉仰渎威颜伏念妻某慾界牵缠尘凢泪没色声五漏岂无获戾之由髦发半斑幸遇始生之岁兢惶罔措忏谢未能敬涓二月初吉之辰祗奉三界盟眞之典预修福果冀沐恩庥荐及主君少笃抱衾之爱光延老景更祈戏綵之娱赛醮词伏以嵗逢初度适当六十之期情难上通未免再三之渎礼不可阙时然后言伏念某老耄无能昏迷未悟适有马牛之贱疾实切唿天今如蝼蚁之偷生岂胜感地虽善念既形诸口幸明神爲鉴此心俯伸昭谢之私仰渎高明之听功德满就荣书金箓白简之名富寿康宁用钖洪范箕畴之福更祈后代有光前人又伏以知恩必知报皇天后土实闻期言事死如事生孝子顺孙当竭其力特凭清醮僣渎眞斿伏念某四岁而孤三迁有教昔因祖母得膏盲难瘵之疾惟我先君深焚溺莫救之忧虽屡祷于神祗何返罹于祸变不幸短命死矣则已垂涕道之有愿未偿莫知所以幸数年而使我不之觉平吾心而勿累于其初逝者如斯早谐韩君好生之业终焉有养愿歌鲁侯寿母之诗又伏以病则唿天诚有不得巳者梦兮爲厉亦求其所以然俯沥丹忱仰干苍听伏念某命缠中斗事作参商慨门户之艰难何人口之坎呵兽不失丽岂无俗徃之情胶可续絃未免从新之好虽有粉黛画眉之丑胡爲兮箭射胷之妖或者绵芦之僧爱不同是致药石之攻理少效遂许以灵济眞人宣演九眞之忏愿得此太乙天尊广发大慈之心用释冤愆以度苦厄嗟尔前室早成忝尾之因保我后人永奉採蘩之职又伏㠯天明畏明威于视听岂无耳目事有非有是毋盟诅要之鬼神岂其然乎可谓愚也伏念某嘻嘻失节蠢何知寇御重关声不可闻于吠犬妇言长舌诚可诮于牝鸡醮所当还理宜自责或者患生所忽莫谓不平则鸣福善祸淫甚如影响之速解冤释结幸存忏悔之科又伏以天不可欺高其目而下其耳人有所忿发诸心而形诸言岂得巳哉求其故也伏念某爲人者以时思之念我先君素得守株之拙岂期阴贼反罹下石之忧愬于上帝以决是非果然官司幸然明白自惭𧃳渎敢负誓盟愧惟弊止之卑污敬就清堂而醮谢勉强之情未偿万一因循而后又恐二三过可自新有如日月既食之复明将何益庶无春秋直笔之讥建玄都坛词伏以壬戌之秋七月既望恭迎地官校録之辰天之命下民有严先尽人事斋明之敬具陈芳蓆少寓菲诚伏念某等血气均生发肤遗体果能犬马之养敢忘鸟鹊之情逝者如斯讹作招魂之些过而能解常闻反掌之间恭按玄科肃延羽士修诸功德作此因縁伏愿三官北酆明检鬼营疾除罪簿亿曾万祖飞昇金阙各有生门普及沉迷俱登快乐禳灾词伏以和气祥乖气异天难测而靡常福道长阴道消日可期于来复俯输卑陋仰渎高明伏念某等幸获安全莫能守助虽衆命有禳灾之请在小人知耻过之非莫我敢葵徒有渊水之恐云如何里少涓沼沚之恭爰集道流具严法事念民情之易见幸帝怒之可回伏乞化沴爲和罔有祀寒之恐俾寿而富尚祈降福之多保福词伏以天道不言而善应尝输恳祷之诚人心所欲则必从果获感通之意铭心知愧仰德殊深伏念某惟神是依无功可述重获天恩之侈荐膺师宠之荣昨托陈道兴爲龙虎之行果蒙巨庇今与郭泳翁效蛩之报不食前言虽是民望之所归敢谓帝力而何有更冀钖以圭瓉上而待诏于紫微飨以粢盛下可妥灵于清庙建普度词伏以天尊说教指明济度之方人子思亲首严孝敬之道俯陈丹恳仰渎苍穹伏念某托在尘凢幸逢末劫念我生我鞠尤深覆之恩然若存若亡可恨幽明之隔特凭羽士爰举眞科今则宿启于玄坛欲以上通于帝阙少怜恳切大作证眀吉庆难言十方数衆之来监度生死蒙惠千九百人之共倾心遍及冥涂俱登道岸又伏以天听无私少鉴愚衷之万一礼烦则乱深虞重渎之再三毋廼自获戾乎诚有不容己者伏念某䖟蚊处性蝼蚁偷生各具人心岂无善念适遇中元节预先八日以修斋愿结衆生縁爰举九朝之普度仰蒙圣力俯赐恩光敢输昭谢之私式见始终之敬更冀五脏清凉六府调泰老反壮少皆强三界侍卫五帝司迎𩲸昇迁魂开度又伏以谓天盖高实不离于方寸惟人愼始犹当戒于亡斋按黄箓以行科遡紫情而启圣深仗洪蒙之造大开济度之方烛阴暗于幽都下辞长夜睹光明于旸谷人各回春第二朝词伏以道本难名即此天之谓道斋可致敬涓次日以修斋倾心罄葵藿之诚降气感薰蒿之惨愿垂济度普利幽明逝者如斯魂归天魄归地生焉有飬福如海寿如山第三朝词伏以事死事生两尽尊亲之孝谨终谨始一尊谨戒之严恩仰荷于九天礼特修于三日迄备九朝之道愿开八景之明生身长存早刻石室丹台之字死魂受炼有凭金箓白简之功遍及幽明俱蒙荐拔建朝拜词伏以天听不远常怀方寸之私人事有终未免再三之渎惊惶罔措愚昧无知伏念某幸得人身常蒙帝眷洋乎在左洋乎在右知所事死知所事生特赖薰修用成朝拜伏愿东长乐界西那王国俱放光明北泉曲府南昌上宫两全济度凢诸惰识俱获超昇散朝拜词伏以天道难名其有聦明自我人伦攸叙必以孝敬爲先俯竭哀衷仰干苍听伏念某托居中土均其私怀一蠲斋戒之诚雨尽尊亲之道念生而有养莫全温清之仪嗟逝者如斯未免幽明之隔特凭朝拜之功德用作出世之津梁帝听冐闻纪尔功削尔罪民情可见推其亡因其存爰及幽关俱登道岸又伏以上帝临汝毋贰尔心如在左右烝民秉彜好是懿德莫不尊亲俯沥丹忱仰干穹听伏念某等均爲人子常竭心思念逝者有如斯乎而生者未能养也一步一拜共瞻泰岳以投诚三沐三薰仰赖尊师而奏告顿使幽明之境俱蒙济度之功人道贵华少者强老者壮死魂受炼形以立神以存遍及冥涂俱登法果女荐父词伏以冥冥夜府深嗟九狱之沉沦崿崿昕庭后睹五明之朗落俯摅衷悃仰渎员清伏念妾父死肉未寒余音犹响维人子尽事亲之道何日敢忘幸天尊发救苦之心寻声降感须仗熏修之力特伸昭谢之私伏愿五十三年之浮障多艰悉从蠲拔百千万气于太空无象愿得生成遍及有情同登大道又伏㠯道也难言千万亿劫莫名其象父兮焉徃五十三年过隙之驹靖而思之谁能已者伏念妾父遭逢没世汩没浮尘虽衣食粗足以舒眉柰疾病遽婴于发背天高地逈谁爲续魄以招魂月冷霜寒谁不伤心而溅泪凭兹功德作是津梁既荷超昇敢忘昭谢伏顾三官皷笔疾除罪簿落灭恶根五帝司迎游玉京飞昇金阙又伏以父恩未报辄凭荐拔之功帝怒可回愿发慈悲之念既蒙垂悯谁敢忘原伏念妾罪积厥躬祸延所怙虽有私情而莫愬尚祈法相以受持濯质炼形己拜朱陵之表披肝沥胆载陈翠剡之词觊望逾深兢惶罔措伏愿耳也声也目也色也想知解悟之机手之舞之足之蹈之获遂逍遥之乐冀诸幽苦用此超昇又伏以女子有行尝致归安之请昊天罔极曷胜何怙之忧俯沥愚衷仰干威咫伏念妾父语言若鲁文学稍通揆诸人事以无亏胡爲造化之见弃六年居废四体如囚致令二竖之梦于膏肓或者三彭之祸生于昏睡疾之革矣谁知反席之谋哭于斯乎畧尽盖高之责痛而含恨直以陈情幸延康劫后科教流传使阎罗殿下冤仇释缚或凭妙力用荐生方伏愿相好庄嚚自縁宿命拔除衆罪跂痾积逮即得反形游行太虚遍及幽明俱蒙解脱又伏以上帝不蠲盍致小心之敬无父何怙莫堪季女之忧俯沥卑忱仰干高听伏念妾父溃疽不救死肉未寒或者现于光中谓有威威之容谁能弃之度外能无切切之恳冶长非罪幸公论之难迯曾参杀人柰猜疑之莫释罹忧三载含恨九泉若非尽敬以事天孰谓沉冤之可雪伏乞赦多生之业不得拘留迫合鬼群释累世之仇从兹解悟皆资道力又伏以父嗟彼怙可堪忍死之忧女嫁比隣不克归安之愿俯输丹悃仰渎苍穹伏念妾父莅事惟勤持家以俭田畴稍辟广推吾祖之心门户多难略偿诸子之债知恩莫报我心孔怀尚祈晚福可保头颅宜谓半生祗如泡影两旬卧病痈未溃而胆已亡四七届期魂可招而神不昧欲拜朱陵而度命须凭羽士以陈词幸沐洪床永蠲宿业出离泉曲会知觧悟之机既有天堂宜在逍遥之境又伏以五内分崩忍割先君之爱百身莫报不堪少女之忧俯沥卑忱仰干高听伏念妾父婚嫁虽了勤苦如斯担未弛于息肩疾遽婴于发背露睎星殒伤心一梦之日居月诸转眼六旬之冉冉欲歌宋玉招魂之些敢上缇萦赎罪之书伏愿黑薄除名早亲承于金箓白简朱陵拜表宜受度于火沼水池遍及沉沦俱登快乐建血盆䟽伏以羽州八万四千旬茫茫无岸血盆凡五十三佛愿愿度人苟能作是因縁不可思议功德伏念妾生爲女子尝奉母仪徒怀鸟鹊之情莫效岠卭之报四十有九年音容何在一百六日嵗月如流岂不我思湏凭佛力唤醒槐庭之梦蝢悟前因好赴蒲馐之筵用成后果恭迎三界遍及十方照破十八重狱狱狱皆开不经百万亿劫劫劫得度使眞身清凈何须兰水以濯缨使法眼开明何用金篦而刮膜自今以始咸与维新即拜生成永无苦恼阎罗殿下果蒙地藏菩萨之推恩兜率宫中拱听摩耶夫人之说法荐夫及女词伏以太上好生何生也不得其寿自古有死此死也谁悯其魂扣地莫闻唿天致请伏念妾早知薄命终不适人念女儿乳臭之口无知而夫子发结之恩未久胡爲一疾之莫救才经八日以沦亡未如之何徒有终身之恨魂兮焉徃永爲长夜之归谨当沥血以投诚尚冀察情而赎罪想功德至重传符以金箓白简之文谅父子同昇刻字于玉室丹台之上冀诸善趣均此恩庥荐夫与子词伏以地逈天长莫诉冤民之苦霜寒月冷谁知嫠妇之悲未免多言深虞再渎伏念妾生于累劫遭此两丧门楣之喜竟落虚花藁砧之望空怀破镜既曰修短之数吾末如之何未知善恶之由使我至此极虽人鬼相爲间隔幸功德可以超昇少伸爱子之情式表惜鄕之意音容如在徒爲想像于空宇之庭魂魄何之更冀度命于朱陵之府应有幽阴之异类同归缥渺之大乘子荐父词伏以临下有赫昊天上帝不我遗事死如生孝子顺孙愿自竭深惭丹渎是谓足恭伏念某幸处人伦粗承世业饮泉知脉盍伸报本之诚触景伤情式表追思之念虽先人之骨殖安于窀穸皆神物之指示获此机縁既荷超昇敢忘昭谢魄不顾返游神于昏昏嘿嘿之乡德难可称钖我以简简穰穰之福仰凭大道俯及冥涂荐亲词伏以彼苍者天如何赎敢竭以忠孩提之童爱其亲谁无此孝自惭再渎己具初词伏念某等远虑深思常怀事死事生之难尽待人处巳初无有孝有德之可称乃朝岳帝至于泰山愿与衆生同皈大道伏愿男女莫不倾心皆护度咸得长生鬼神闻此隐语以昇迁不经苦恼荐父祖词伏以天地恩深实拜覆载生成之德霜露气肃谁无焄蒿悽怆之情俯沥丹忱拜于苍听伏念某尘凢自累血气有知眷念乃父祖母之勤劳聿怀若考叔氏之训诲生事死葬可谓之孝盍竭其诚夙兴夜寐无忝所生将何以报乃于去冬腊月许以黄箓大斋用伸赛设之仪式表追修之敬伏愿黄华荡形玉眸炼质眞科依按于凈明南宫飞舄北府迁神符命竟通于荐祖词伏以人伦攸叙益蠲孝敬之心天道有常实荷生成之德具严法席俯屈眞斿伏念某等尘役世间生爲人后祖功宗德保我子孙亦有利哉心正意诚质诸鬼神而无疑矣少致陈情之请畧伸特醮之仪自惭渎告之再三尚觊以私之万一伏愿九幽开度持黄箓之文八景洞明获拜紫金之相更祈福垂后裔惠及见存眞人谢过词臣闻人爲物之灵知其过必改其过神无迹可议谓之非何爲之非惟是依人而行莫免非鬼之謟重念臣九天金阙圣位自开运以来祠尊血食迨开熙而后庙显勑封虽有依草附木之灵未知登圣登眞之妙于是修斋执戒积善建功躐进仙班滥除阴职署事惟谨慙德何如尚虑以药石救人莫辨鸟附术苓之性以文章劝世莫知鲁愚亥承之讹或龟筮不克以告犹或鸿鴈未能而安集或祈晴而反雨稼祸爲夏暑之咨或祷雨而反晴贻咎作风伯之讼或曰善恶之有报何善不能善恶不能恶如郭公墟或谓祸福而动人何福而不福祸而不祸如塞翁马或有夭枉而非命者惑巫言而生谤或有贫难而不立者咎鬼渝而无能或时祭徼惠之徒莫革其荤腥或鄕饮假厨于此有触其斋戒使魑魅魍魉之讃乘其虋使饕餮梼杌之罪无所逃诚切忧惶不胜战慄幸太上发慈悲之誓而大道有忏悔之科恭对圣前首陈自责伏乞鼎新革故肆赦眚灾赎其狂声之徃愆责其驱驱之来效以镇静爲政不敢生事而希功以勤苦律身不敢素餐而具位济生度死辅正除邪勉力奉行尽忠以报更冀身入寳珠之内行必满于三千德非黍稷之馨祀可延于百世臣下情不胜勤拳极切之至谢加封眞人词伏以巍巍大道之宗一心归仰渺渺大罗之上三界齐临何帝命之眷顾也深亦神物之聦明不爽伏念臣欢声动地感德自天爵各有差已知一十六字之踰越礼繁则乱深虞千二百分之週多询谋佥同洵美且好爰举斋修之敬用伸昭谢之私伏乞受禄宜民人再俾阳功之着示我显德行重加阴职之荣又伏以天常命有德非德无以动天圣不知谓神惟神可入于圣俯输丹悃仰渎苍穹伏念某桑梓连阴枌榆同社念灵济之号迨今四百余年而溥博之仁于尓万方百姓惟足民思之罔极所以师宠之有加爰集羽流具严菲礼告盟三界岂敢负前日之恩醮谢罗天庶可表此诚之敬更冀光临法席福钖庶民保禾词伏以天不言善应曰雨而雨知时人有欲必从祈福而福毕至俯输丹恳仰渎仓穹伏念某席庇鸿钧偷巢燕幕其或不恭自当改过非外有求止在弭灾念既渥优尚祈既足既沾之泽然将安将乐常怀将恐将惧之忧乞赐垂怜敢忘报德伏愿少者皆强老者壮男女俱得以生成下无若湿高无干秔稌可期充羡又伏以民以食爲天深恐天心之致谴夏祈谷千帝尚期帝怒之可回下率舆情上干穹听伏念某等仰事俯育谨然食指之繁东作西成甚矣岁功之垂满谓大田多稼之有望吾意草虫微孽之间生赖薰修何由忏谢况去害廼能兴利然作善必获降祥释之叟叟烝之浮浮式表菜咸之荐获之挃挃积之栗栗预期黍稷之宜徐仙瀚藻正统道藏三家本十四卷续道藏徐仙翰藻卷之十一金阙授仙简建罗天醮榜三天门下金阙眞人宫照得职任天机省副之权一任文昌司禄上宰之职辉腾天上瑞应人间况人爲万物之灵性具五常之体父慈而教喻岂在于斲轮子孝而箴仰益严于乔木伯仲之箎埙迭奏室家之琴瑟允谐友必心交则如萧朱王贡族称义重则若𨙱晋应韩此风教之所系焉于人伦不可斁也毋强凌弱衆凌寡毋踈踰戚卑踰尊使上冠下屦名分俱存则斗折衡太平可觊将见声名文物盛于此是岂玉帛钟皷云乎哉宣化承流体天道而福善观风察俗在人事以用功至于黜陟幽明信必赏罚其有城隍典者社令正神或能使水火而弭灾或能使雨旸而应节或能使鸿鴈而安集或能使龟筮而告犹有德之可称有功之有録合公举选即与迁除苟冥顽不灵非鬼爲謟旧染污俗时谓淫风秽迹彰闻知过不改是汝自生毒宜灾于厥身当职体察得知当日尽行厘革除已具申三界眞司牒城隍外合行告谕者玉阙授仙简建罗天大醮榜三天门下玉阙眞人当职一任雷霆玄省签书一任南极注生上相雍和万化抚料苍生风风人雨雨人使寒暑阴阳而燮理衣衣我食食我使桑麻谷粟以富殷结形则男唱恭女唱奉降神则月爲魄日爲魂各有司存别分官守幸因縁之灭度体道德而垂光使杨震能以清白而传家则毕亦必有公侯而复始智可及非愚可及人与之亦天与之至于祈雨祈旸可以潜天潜地司农司稼典丝掌葛既当其人司巿司货考工饰材不式其业其有信从邪道不省本原致使妖魔间生伤害是汝自作蘖也虽悔其可追乎或魑魅魍魉之精恣行荼毒或饕餮梼杌之丑崇尚奸回当职断不隐容依律奉行必使阳有鞭尸之宪阴有磔体之形剪之以风刀鼓之以雷斧人皆由可杀天之所加诛其谁之由非予有咎况当职以辅正除邪爲誓以济生度死爲功今有孝子顺孙发心皈向先令亿曾万祖随愿超昇又有五古三涂孤魂滞魄虽是沉沦日久咸与沾沐天恩除已具申三界眞司牒城隍外合行告谕者加封敷达上玄门榜伏㠯九气在洞玄之中惟神是守十方有无鞅之衆乘空而来侍卫我轩证明大道香袭云烟而郁勃灯交星月之光辉遥御九天特严三醮小心翼冀以事帝徃惟钦哉有神洋洋可格思述所职也功满德就皆即受度国安民丰欣乐太平凡尔有司各恭乃职勑太上之灵水诵元始之玉文五帝朝眞脏腑清凉熙夷飬素羣魔潜形鬼精灭爽凶恶潜宁专此论闻想宜知悉故榜示斋主文切谓有生亦有死生死殊途事死如事生死生一致凡爲人后岂无人心况此身此体又非产于桑中而乃父乃母未尝弃于水上如或知此可不思乎着綵戏于堂前今之所谓老菜者何可胜数被祸哭于道左今之所谓皋鱼者岂无其人亦须啜菽饮水以尽爲养之欢何必枯鱼衔索而致不切之恨与其椎牛重葬不如春酒一盃或忧风木之不停幸喜天人之有会如是修斋奉戒可以起死回骸其有甘分而祖有抱孙之爱岂无知原而孙无思祖之心伯见称焉何待採蜡珠之日叔非痴也奚须骑从马之时抚育其孤曾念兄之先世怜戢其嗣尝悯弟之早亡或合卺之欢或鼓盆之忧或髧髦之誓或齐眉之喜曰夫曰妇夙世有因一死一生交情乃见此人伦之爲大者而风教之所系焉虽曰孩提莫不爱其亲所恃上帝有好生之德弘开济度两利存亡兹遇中元续玄都之故事谨同大衆结普度之因縁使善男善女各发善心使无远无近本然无碍功德非常功德思议不可思议仰辱斋官俯临法席虽是皈依道亦有孝顺心地非有狱天果有堂相去不离于咫尺善积如山恶深如海少差易间于高厘不知我者何求亦须汝自究竟伏念某天居末学滥宰玄科若非对圣粘阄安敢署名具位虽无度人之量亦惟遵道而行同坛稍不叶忠明科自有罚简无增无爱公非使心正而意诚庶功满而德就如是如是知之知之亿曾万祖名叙仙曹凡五刧乘机之会六亲九族名登寿域八千岁爲春与秋特此禀闻伏惟佥悉故谕谕在会善信榜兹遇孟秋届期中元纪节白帝乘时之运地官校集之辰释氏以此日供盂兰盆道家以此日设玄都醮门同户异理一事殊各以化民成俗爲心各以奉先思孝爲念于期时也不有思乎天泱泱兮气清清草䓹䓹兮人寂寂仰洞庭之月明兮何悲愁而欝欝歌赤壁之风清兮何泣诉而鸣之顾影兮兴怀伤心兮太息身体发肤吾父母之遗体也何以报吾父母田庐衣食吾祖宗之积德也何以报吾祖宗谢太傅叔也戒约之言何日敢忘薛侍中伯也分张之财爲恩不少池塘生草之句此谢临川所以梦其弟春秋荐苹之文此韩昌黎所以忆其兄抑员外之娣有丧刻石何恨黄太史之妹既死毁壁何冤鼓盆而歌难割漆园之爱汎舟爲誓不爽共姜之盟此心哉果何心哉彼人也我亦人也睠言及此云如之何长夜悠悠诈作续魄招魂之些大罗渺渺幸有回尸起死之方尔若而人当发是愿修诸善果作此良因况刧数终穷当别举一十二万人以充神仙职今功德满足愿开度七百有余名在会男女灵魂升入无爲转轮不灭其有内怀诡诈外假精纯背义忘恩伤俗败教不崇三寳不习五常如彼等人岂无果报或先贫而后富者耻言其旧或先富而后贫者反怨其先至于乃祖乃宗乃父乃母乃叔乃伯乃妇乃夫乃娣乃妹故违制服视如涂人若罔闻知甚至马牛之风不相及全无忧戚甘与鹿豕之畜以爲群致使羊吉若敖之宗无所托也其视马医夏畦之子得无愧乎惟我开方便门爲汝作平等会无有障碍与善因縁使巳生未生不舍慈悲随机应化使有主无主齐同慈爱异骨成亲共赴斋筵俱登法界伏愿心开悟觧无贪心嗔心与夫痴心道合自然自鬼道人道归于仙道斯言不妄毋视泛常故榜师堂补职榜伏㠯小心事帝须知斋戒沐浴之严主善爲师各尽出入起居之敬洋洋如在赫赫厥灵视不见听不闻无名可议愿而恭乱而敬顾我所行谨按金箓简章自有玉条品格分职之法有六学尔所知考课之等有三诚可乃巳耕当问奴织当问婢不及私赂惟其能行者同舆涉者同舟各恭尔事齐乃位兹告于汝左右此亦自已工夫须是整我形像可以使人讃叹惟愼之者则享祚故闻之者以昇达使一德苟或一亏合举紏弹之责必三言而后三拜敬遵禁戒之文受简还像断功续过无赏太轻无罚太重弗虑胡获弗爲胡成儆无虞出乎尔反乎尔功德至重始于斯终于斯预此闻知各宜遵体故榜又伏以立教垂科所以耳目斯世设官分职赖有腹心其人虽举尔之所知必论才于巳试兼收并畜铢铜不可弃寸铁不可遗任贤去邪镆锄知爲铦铅刀知爲钝咨示六人六职须是同德同心毋鎁既徃之私讐毋蹈以前之故步人谁无过必能改过邦有尚刑亦常赎刑儆戒无虞始终如是出必告反必面甚如父母之亲奏以功试以言自有君臣之分故傍建黄箓普度斋伏㠯冥冥罔测之谓圣之谓神剡剡扬灵如在左如在右既以正直爲德合以济度爲功仰体太上之慈悲俯听本司之关告益严修奉大作证明久瞻孔子之墻暂假陈蕃之榻鬼言归也愿入修门斋以齐之特爲单席想有欣欣之喜色必无𧄸𧄸之偪人招而来之与其进也使接踵而至审容膝之安见如故识如新乃千载一时之会远者来近者悦何此强彼界之方或讲时令之寒暄或叙亲戚之情话满堂笑语连手歌讴何谓鬼哉均是人也班荆而食脱粟无嫌间挟私雠当爲传谕若不知其所舍毋乃旷于厥居宾有礼则择之深荷东道圣人之爱魂应选而度者同爲西那王国之游戒监坛榜伏㠯三级以象三才登降峛崺八方而取八卦排布森严星爲纬宿爲经天有门地有户绛绳七十二丈月气候之流行图纂八十一竿合阳奇之通变显额之字大如斗浮枉之制高如室光彻阊阖而䦎阆香击欂栌而芬茀雷公駈警跸风伯执洪颐神漠漠而扶倾帝洋洋而在上敢有夔魑獝狂之魑魅魍魉之妖辄纵诡随自起秽臭仰依玄律不与赦原捉影捕声如一网之尽兔窟剪形截首如齐斧之就蜂腰歼厥渠魁勦除余类毋严霜夜肃萧兰共尽毋狂风火烈蓬芝俱焚必使沙砾化作南金必使瓦石变爲和玉号经的之中非使兽不爲虚兮然伛偻之神岂掇蜩自嫌薄术有官守有言责无偏爱无私雠卫道以严明坛以现鬼自凶仙自吉素闻欲界之飞空天无氛地无尘载举大梵之隐语修斋行道无边功德济生度死作大因縁应有赴会信女善男亦各致恭尽礼或有故意犯斋触戒是自作孽奚云母曰挂壁之具文此乃监坛之本职如是如是钦哉钦哉故榜戒将吏榜窃闻朝拜功德推原其由始于都统康舍人以此上报父母劬劳之恩由是得道其爲孝义可胜言也哉后人因之以立存亡之科考之功德此爲第一义况人生各有知识谁无父母谁无叔伯谁无兄弟谁无夫妇谁无子姪谁不以身体发肤爲重生者莫不欲全其天年无有中伤死者莫不欲回生起死枯骨成人非此功德莫能济度今之日奉爲某爲衆满散日前㳂路朝拜启设黄箓告简济度幽明斋醮一永夜于中修崇功德条具不一非汝将吏孰爲证明传符转檄非汝将吏孰爲奔走进表上词非汝将吏孰爲誊达招魂续魄非汝将吏孰爲追摄汝等将师既是驻札坛前若彼爲御则此爲左若此爲御则彼爲右同功一体各恭尔职无伐善无施劳使生者各遂其生同跻仁寿之域死者各得其死同游快乐之天生死蒙惠莫不举手加额皆曰汝等将吏之功也有功之日名书上清此太上秘语必无妄语其有不吉不迪颠越不恭不义姦宄憸相之徒故意触犯使秽德登闻于天汝其上依玄律尽行殄灭无遗育咨尔将吏齐焉勗哉故榜又本宫启建中元玄都斋醮合委承行将吏低击肃静依戒奉行所有告文合行出给者伏㠯道在太空无象妙矣难名将出自巳元辰召之则至明眞有禁非法不行灵寳符命普告九天元始赤书开张万范布五龙神水之五气结而爲灵风聚烟召四灵火马于四方来者如细雨密雾城隍拱听吾命魔王侍卫我轩举太乙之洪颐象搀枪于熛阙悕魍魉而潜魑魅悄夔魑而扶獝狂巫崃之女无所眺其情矑蚩尤之徒终必化爲枯骨凡尔衆其惟致告无起秽以自连辜一有如此未或不亡三而思也虽悔何及仰遵玄律摄付魁罡剪首截形俱作龙烹之的捕声捉影断无漏网之鱼闻之者胆丧毛寒见之者股慄慴伏食言非信卫道以严使十玄披散八景开明庶三界齐临衆眞监度左攻于左右攻于右汝作护法正直将军后非敢后先非敢先汝作监斋平等使者各恭尔事尚一乃心终始惟初功德最重上可以荐元府于七庙下可以超羣力于三途更冀天得一以清地得一以宁与神俱契鬼道常自凶仙道常自吉使我长存须至指挥毋得违错故榜又三天门下金阙玉阙眞人宫当职钦拜玉封荐膺师宠羣瞻皆愕孤迹罕惊虽莅事以惟勤必论才于己诚十目所视十手所指莫能逃正邪贤否之公独步难行独掌难鸣必有赖文武施张之略次尔诸阶将吏洋洋左右赫赫声灵出于有入于无瞻在前忽在后昔盛名载之青史文章可得而闻今英魄竭其精忠天地所恃以立闻符即至听命无譁工就规矩医辨参苓先取其长后取其短奴执耕稼婢典爨炊彼效其力此效其劳各怀食椹之好音岂谓传餐而无补在列如黄钟之应物动必有声拨烦如游刃之发硎用皆无滞毋爲肝胆楚越有赖腹心良平殄灭妖魔札城隍而听令救度羣品体太上之好生敢有幽魅犯吾禁戒仰依条律明示典刑在外曰奸虞典有理官之治负固不服周书行司马之诛守卫鄕闾镇安社稷使人人遂欲逸欲安之愿使家家获既富既庶之饶汝无伐善施劳我乃论功行赏礼重粢盛之祭毋作神明羞时于香火之前上祝天子寿各恭尔职毋旷厥居故榜又伏㠯玉札丹砂青芝赤箭兼爲医者之收大梁小禊脩榱短攎全赖梓人之巧既精所选各度其材咨示直坛将军监斋使者同音相和同类相求尔形信直尔声信清侍卫四灵折冲万里使狐狸胆落奋豺狼当道之威使狡免技穷壮虎豹在山之势仁而无敌用之则行有事指挥遵吾禁约敢有下官故气百厌妖魔妄肆猖狂故爲触秽是剪是伐如狐鼠之寄旄头或纵或擒如鸡雏之在笼内有轻有重公是公非毋神芝杂以腐茵毋祥禽混以凡羽天条至密露檄以闻今则关泥丸敷席祗迓皇舆之翼翼恭迎帝驾之翩翩或前举洪颐后树虎旗或右秉白旄左麾黄钺无越厥命各齐乃心其用力也过多曰论赏则不靳功德满就爲书南宫宿将之名寿富康宁少荅东道主人之愿故兹告谕咸使闻知故榜又夫有阴德者必有阳报有阳德者必有昭名今九天二眞人名登仙品职列九天凡爲德之在人心者可称量哉汝等官将目可得见耳可得闻言语可得而交接决然无惑晰然无疑固当一乃心均乃力賛成厥功其有奸险匪人爲鬼爲魊不吉不迪颠越不恭以秽自臭者惟予以尔恭行天罚轻者摄赴魁罡重者剪形截首使天得一以清地得一以宁神得一以灵有功之日当爲汝奏告天庭获预仙寮散职之司岂复爲人耳目之旗鼓哉苟或左不攻于左右不攻于右汝不恭命是汝之过也眞人在天之灵将有辞于汝是所谓百鍊之刚日脍千牛匣而藏之非我之羞各宜体悉故榜示查边魏赵刁五帅榜伏㠯明月白露光阴徃来谁无焄蒿悽怆之念皇天后土神祗上下少致斋庄中正之诚仗此因縁修诸功德今则道场洁备法事初陈切虑一等亡灵堕落三涂苦趣无由出离何以超昇虽有司存岂无言责咨尔貔貅之士各效鹰犬之劳爲吾关诏当即来飞空变化出无入有普遍诣幽阴合属去处报括在会所荐亡灵护送前来广爲开谕虎豹之元不可以久处载赓淮南小山招慝之诗江鱼之腹不可以淹留爰诵长沙大传吊魂之赋旌儒之颂吾谁作使咸阳之枯骨更生战场之文吾谁歌使长平之冤魂释缚十九载旃毛已尽苏子卿果得鴈乎一千年华表犹存丁令威非眞鹤也此张翰之所以动莼鲈之兴此陶潜所以伤松菊之情魂兮魂兮反故居时哉时哉不可失继今而后咸与维新仰荷慈悲俯垂原宥令设金鸡门外已占驿马星流既无狼子野心梗化之鄙夫取责牛头狱吏遵禀之文状虽缧绁之中非其罪也然衣冠之象使民耻之毋得拘留尽行释放法门方便敦肯度关爲狗盗之谋仙路逍遥谁复假道效徂愚之诈世界如彼其大魂魄更欲何之牛秀才失道之迷薄姬岂得爲魅色丈人中途之醉扶奇輙敢兴妖毋厄于陈蔡之图毋因于臧仓之阻敢有小鬼妄行邀当仰遵玄律捉縳来呈汝徃钦哉与其进也有功之日书名于天三界侍卫五帝司迎亦不爲陋九幽旋魂七祖出夜普度无穷湏至指挥毋惹违慢故榜散血盆会右语伏以羽州池阔八万四千旬无边无际无涯无岸普光会上五十三佛大圣大愿大慈大悲既弘开济生渡死之法门可不作过去未来之因果伏念某等生阎浮世爲妇人身自惟养男育女之时岂无熏天触地之秽未遑忏雪如履薄氷诚恐庚申之辰妄数其罪始于癸己之岁思免厥愆或报母恩或修己福或愿生凈土或预作津梁幸功德之数周冀存亡之两利况三月三日金人见曲水之祥有同号同名释迦显灵山之相开经说法发誓度人端请德士四五员启设道场一永夜业镜台前阎罗殿上至心顶礼救苦道师钵盂庵内王舍案边稽首皈依目连菩萨供养十方贤圣荅迎八位慈尊回向法筵圣衆遍周天地水府开通道路召请魂灵指认白云卿呪献甘露食莲灯照破九九重狱之黑暗兰汤洗出六六骨节之清凉别置焦面鬼王夜斋普施阿修罗道等衆广及孤魂滞魄无道五苦三涂凡尔有情俱成正觉授戒而后给牒爲凭伏愿荐亡者魂爲西域之游亲覩观音于琉璃苑预修者寿比南山之固侍宴王母于𤨾瑶池佛日增辉人天快乐建血盆道场告谕文伏㠯招魂续魄况当三月三日泗洲初度之辰利人济物现出千手千眼补陀自在之相发誓爲救苦菩萨化身作焦面鬼王诸佛弟子等欲问前世因复坐吾语汝吞炭漆身愚也诈矣献璞则足何以行之嚼齿而碎者勇立武功吞舌而死者耻言国事虽名字载诸史册无能磨灭然发肤受之父母不敢毁伤汨罗江上水苍苍首阳山之风凛凛潮州八千里流落于蛮烟毒雾之鄕海上十九年郁邑于朔雪漠沙之外埋冤莫诉节义爲高鲁侯之伯托梦于燕昭王槃瓠之种见名于高辛氏令威化鹤良姊爲猫虽曰有人心不虽畜生道腰金袍紫于我何有箪食瓢飮不堪其忧趋厮走养爲人之奴涉经猎史爲士也肆一贵一贱孰非暮行雨朝行云徃事想巫山之梦膏吾车秣吾马情魂从盘谷之游只履岭头翩翩兮何之玉棺堂前诩诩兮焉徃单葬于虎将丧于蛇若敖之鬼无依于陵之子不死彼何人斯劫劫受苦而今死矣色色俱空八万四千类蝡动肖翘三百六十属羽毛鳞甲曾闻鸲鹆念彼弥陀佛又有蛤蜊托化观世音雀会弹经鹅能听法今之夜斋主某人等祗就灵济东宫余庆堂启设道场一永夜别置斛食大开法门凢尔有惰无情何分先觉后觉既来趋赴作甚么生君子无所争仁人无宿怨无川党落党自爲标榜无人相我相各立籓篱无嗔无痴无好无恶亲鬼大故鬼小无穷鹬蚌之势互相吞君海北我海南无谓马牛之风不相及都来三千大世界安有七十二等人善哉善哉如是如是野无饿莩佛有慈悲浊濯足清濯缨与其洁也与其进也寒爲衣饥爲食不亦乐乎不亦悦乎跳出鬼门关认取天堂路毋爲戒律反堕迷涂信受奉行汝宜谤听故榜散朝拜门榜伏㠯鬼言归也既知死未知生斋以齐之弗患寡患不及爰修单席遍召十方于于焉而来洋洋乎如在若有想若无想若非有想若非无想若有惰若无情若非有情若非无情若老若幼各序尊卑若贵若贱毋分高下我发慈悲愿汝生清净心五色綵云夜须听南宫羽林之说法八味天厨食须听西域王母之讲经何待被薜荔兮披离伺待餐菊英兮惟悴归依道寳出离鬼官均蒙济度之仁永絶沉沦之苦一洒甘露水既瀀既渥既足既沾同上始青天毋意毋必毋固毋我普度功德伏㠯瞻彼岵山比南山而祝寿朝于岳府拜紫府而纪名三月三日天朗气清六报六识尘除垢凈种善果于灵山会上生金莲于羽州池中秉草招魂荐亡灵者获覩摩耶之相蹙花垂鬓彼美人兮愿从泰国之游用作津梁永爲符券故牒谕南北庙亡魂榜伏㠯明爲人幽爲鬼惟鬼则灵魄归地魂归天有天可格式凭科典广设斋筵欲结衆生縁愿假方寸地毋曰井谷之水不可以济群鱼幸喜松栢之山亦足以栖衆鸟必无我外特与先容秉兰草以除不祥散花林以扬大梵灯烛交辉于夜月幡幢鼓舞于晓风我欲辅之魂兮何莫由斯道也食乎稻衣乎锦岂无温饱之心吾马膏吾车以遂倘洋之愿岂忍一夫向隅而泣如是千里不远而来蛟龙之窟直送舟航虎豹之关大开鎻錀各安汝止亦何疑乎虽髑髅之梦非人世之春秋苟肝胆之失是自家之楚越都是邻里都是亲知何有籓篱何有彼此先行告谕毋得喧譁合仰主地明王权作劝善菩萨上皇天下后土实闻孝子顺孙之言南火沼北水池自得濯形炼质之妙无分贵贱咸使超昇故榜谕亡魂榜伏㠯生非汝有自今起死以回生道本无爲从此归心而向道乘机悟会宿命因縁功德不可称量神仙最爲快乐东有云莱之洞青丘之室西有天墉之城玄圃之台南有青都之山流火之宫北有太玄之府紫虚之馆来今徃古不计数千余年此界彼彊相去几百万里凢夫不可得而到卑俗不可得而闻十方大圣游息之乡三界高眞者会之所其政闷闷其民醇醇衣食自然形容端正无贵无贱无富无贫无是无非无人无我无取无与无爱无憎生其所生未尝终形其所形未尝有世世不絶劫劫长存日月常明风雨常节四时常若五谷常登奇花甘菓各异其名灵芝瑞草莫形其状五色而文者不少九色之凤三足曰贲者犹多百岁之龟玉狗夜鸣金鸡晓唱云山渺渺江水泱泱设着这箇干坤又是一般风景杳杳冥冥无涯之际浑浑沦沦未判之天自谓羲皇上人岂料嬴到未劫若生于此长于此不乐矣乎悦矣乎汝等亡灵欲问彼间世界我闻妙法可作此处津梁好结衆生縁启设玄都醮道场肃静溟漠开通召天医牒神虎演童子科行混元扎朝方忏悔受戒传符普献十王昭谢三界宣说像文开诵经典灯光照破黑暗界斛食普施无碍斋沐浴华池洗却旧年浮翳开通冥路且辨今日行程切勿回头稳宜着步地去五丈青一黍米珠悬在空玄之中天开九重由大浮黎土迳上始青之上言斯信矣汝其听之故榜又维持金神按节少皥行权中元爲校籍之辰七日乃庆生之会按荆楚岁时有此遗事使人物风景触然兴怀庭叶落兮叹日月之几何露气肃兮愿形影而自悼徃者不能返逝者何可追拟作宋玉招魂之歌犹恐来兮不可以托欲效贾谊吊魂之赋吁嗟已矣其不吾知今欲问生方先入普度会太上有救苦拔亡之典灵寳有回生起死之科此爲出世之要津可以乘机而悟道方其始也何谓之生何谓之死及其至也亦无其死亦无其生今有斋主某发如是念愿开方便之门尔若有灵可蹑皈依径岘山垂涕魂当登此右社封还魂无不之既降斋筵毋拘尘世东有罔䍚之野西有沉默之鄕南有崑崙之庭北有玄元之府看来只在方寸地直去便是始青天自去自来无罣无碍集无鞅数衆身入黍米于虚空召童子五方手执莲花而引路故兹戒谕相尔闻知故榜散朝拜谕下界榜李道官焚简此爲张姬觧觥之縁由功曹说经时乃莫毋超昇之径事形传记灵播古今嗟尔六道幽关三涂苦趣冥冥长夜莫瞻日月之光中劫劫多生安识烟霞之物表今夜今时来趋法会于左于右各整容仪自有尊卑初无贵贱越南胡北何分汝人戎人朝四暮三宁有新鬼旧鬼既然倾盖以序陈雷之好不须随帜以分牛厚之朋我有眞言你宜谛听採薇爲食者何如食天厨之食制荷爲衣者何如衣云丝之衣虽苏内翰之才犹切饥寒岂王状元之志不在温饱且将一点清魂水遍作大千甘露门浮黎直遶始青天自有色界至无色界泰山便是东岳府由小天门入大天门毋堕迷途同皈大道又嗟尔孤魂生兮若浮死兮若休又何必以口体爲累哉毋乃魂魄未有所归故爲此想一飮琼浆百感生玄霜捣尽见云英吾观此诗之㫖是岂肥甘不足于口欤织成云雾紫绢衣辛苦无欢容不理吾味此之㫖是岂轻暖不足于体欤天仙之事吾固不敢议若夫神道未免依人而行必以粢盛而供祭祀必以币帛而充莫瘗然则粢盛币帛其爲神之所资者乎故孔子曰饭蔬食饮水曲肱而枕之乐亦在其中矣子路曰愿车马衣轻裘与朋友共敝之而无憾孟子曰五畆之宅树之以桑五十者可以衣帛矣又曰百畆之田勿夺其时八口之家可以无饥矣此大圣大贤所以形于言着于书盖爲人类设也翳桑之饿愿爲介士绨袍之恋几失主人缕屦辟纑何其廉制荷餐菊何其清盖衣食于人之所仰不容一朝阙也甚矣平沙无恨黯然惨淡寄身锋镝天地爲愁骨爲异鄕之土魂爲隣国之鬼吊祭不至将如之何卫成公之梦康叔曰相夺予享若敖之鬼不其馁而祀命不常将如之何又况螳蜋捕蝉韩卢攫狡兔鸡啄虫蚁膺鹯抟鼠雀抵爲食忙初无恶念金衣公子乌衣主人文成新锦之机重传秦台之粉虽曰无知亦各欲致身于荣贵蜂之蘤蝇之营管蚊之喓喝蝨之咀嚼蚁之恋釜蛾之赴火胎卵湿化莫生贪生无他焉各以性命爲重既知性命必有知识何不回心向道今之夜食我法食衣我法衣听我法言使三千大千法界之内一切有主无主有想无想有形无形十类孤魂毋起贪着念毋生疑忌意无作人我相如是如是尽爲超度径徃生方南游罔䍚之野北息沉默之乡西家冥冥之域东贯鸿蒙之光上无天下无地逍遥自在岂不乐哉故兹告谕咸使通知故榜建盂兰盆会谕下界榜伏㠯子生孙孙又生子敢忘世世养育之恩人爲鬼鬼复爲人未免劫劫轮回之苦惟此功德最爲第一都来世界自有三千今有斋主某等恭遇地官大赦之辰启建天尊玄都之会既谨终追远之是念岂举斯加彼之不能遍召十类孤魂爲度一切苦厄虽寒者爲衣饥者爲食然也若浮死也若休胡爲来哉各安汝止毋恃强凌弱递兴晋楚之兵毋挟怨报雠常蓄吴越之恨毋舟中敌国毋室内操戈毋两虎共鬭势不供毋效昆虫相囓自罹厥害与其尔自尔我何如大家剖破藩篱说着色非色空非空便见彼岸全无风浪惟孝子乃能钖类而仁人不惮设施始虽及于我曹终忍遗于尔衆黑暗界中翻作一筋斗便得起身欝萧台上认取百丈阶稳宜着脚迎遵玄律毋堕迷途谕下界榜伏㠯食可适于口则有膏梁之精刍豢之麤衣以华其身则有麻苴之贱狐貉之贵惟人焉不容阙此于鬼也岂得闻欤嗟尔蠢蠧四生茫茫六道听之无声无声则无口虽有食鸟得而食之视之无形无形则无身虽有衣何从而衣也胡乃堕沉沦之苦是皆起贪着之心晋公之托声爲牛盖有声则有口所仰者食夫生之化形爲豕盖有形则有身莫去者衣夫苟迫于饥寒奚暇治乎礼义既来这里当作么生毋特钝搥捶利锥夫人各有所短毋厌老拳饱毒乎君子亦何所争毋韩卢东郭相困于前毋黄雀螳蜋互吞于后必如陆抗羊祜使吴晋而释冤雠必如由余子使胡越而结昆弟何妨倾盖可与班荆步亦趋亦趋必后长者来者来去者去各问生方我推温饱之仁汝灭冻馁之状神灯遍照如日天上共覩光明法水普沾如雨空中咸蒙润泽营诸功德作此津梁携手玉阶与其絜与其进刻石金箓孰爲后孰爲先且作平等王来赴无遮会合行告谕毋至喧譁故榜又伏㠯漠漠重扃冥冥长夜未说千般浩浩且言六道茫茫四空无色未色荒唐三界有情不离幻化橘中戏象岂无变诈之欺莲内留环难絶恩情之想应诸法界名曰天仙犹有人心而况神道山川古迹坛社灵祠钟动猿鸣庙素尊于南岳石镌马铁梦果应于黄牛纵号神通犹存血食至于有目有耳者谁甘爲之视听有口有体者孰肯困于饥寒岂不步思必无所欲捧璧归者璧今安在献国死者国亦何愚潮阳之马不前动有八千里路海上之羝不乳筭来一十九年戈未枕而亡其戈楫未击而失其楫虽魂魄不同朽木然功名緫是虚花或不以富贵而关心或不以是非而入耳漱流枕石钓月耕云丹鼎虽存而炉烟已成灰烬禅龛虽在而骨像已化尘埃更有九流医卜之徒百伎优伶之辈以侏儒爲戏莫逃孔子之诛以巫觋爲妖莫免穆公之慕险竿跃劔以危致命鑚龟打瓦何不自灵机穽行奸弄何湏于力笔货泉争利美何及于舟车虽曰同生那知死异其有临军受敌报国捐躯舌可断而目犹嗔囱可啗而身不屈炎上山之火焰焰非岂独于一蛇汨罗江之水茫茫居不群于衆鸟不知去就此由所之被醢莫别嫌疑此衡之所就烹效罴之声者其计已穷捕蛇之役者其存无几财多害已谩夸金名之饶色久伤身徒有蛾眉之恨滔滔皆是哑哑何言嗟尔曹不遂生方何无罪而就死地若夫张颐待哺可羞承腹之膨脝露体赤身深愧鹑衣之蓝缕口之削者甚于鸟啄项之长者几似鹤形崃山之女常悟爲猿涪村之民奚变成虎或含胎卵而生湿化或披鳞甲而带羽毛虽无人心亦有向道心是谓鬼道及尔畜生道凢尔有名无名之类至于有主无主之魂胡爲来哉亦有以也毋卑踰尊踈踰戚毋强欺弱衆欺孤必如鱼以沬相濡勿效兽之穷则搏南海北海岂曰俗之有殊风秦人越人岂其心之不加戚班荆而言倾盖如新且作平等王来赴普度会足衣饱食不亦悦乎不亦乐乎澡德浴身与其洁也与其进也举身道岸携手仙阶的不虚文各宜谛听故榜弧魂榜人生之所以灵万物者知其有天地覆育之功必有霜露悽怆之念造化之所以成庶类者虽曰无日月照临之私岂无雷霆震怒之威今之日谨有奉道梁某聿怀乃考作室之劳眷念乃祖分甘之爱祖母抚育之恩犹未报叔公奖训之言不敢忘昨就白水之原用决青鸟之卜营求葬事曲致孝情许以追修冀其利泽不图至于今日诚恐负是前盟谨涓橙黄橘緑之辰畧𥘹鬯粢盛之敬仰承行官将各整肃威仪先爲洒凈灵坛次爲招谕下界其桀犬梗戾猰狗猖包藏逆谋参会凶德祲氛其气豺武其心鼠牙窃瞰于崇墉螳臂僣窥于隆隧不知去就如彼痴骀衆怒靡容神灵斯赫仰依玄律摄付魁罡若夫可闵之孤魂无告之滞魄既来赴会堂作么生好结欢喜縁毋生人我相昔日之冤连尽行解释今朝之情话略叙绸缪或曾爲故旧之交或托在比邻之契臭与芝兰而俱化坚同金石以不渝以此自谋其身吾亦不辜所望饥者当爲之食岂常枯瘦而自知寒者当爲之衣不复祼䄇于我侧以沧浪之水爲汝濯足以洁彻之泉爲汝涤心庶几悟会以超昇万物执迷以颠倒接武玉阶之上云层峨峨遥瞻金阙之光仙源渺渺与其进也不亦乐乎须至指挥各宜体悉又阳形阴宪初无异律本自一般天堂地狱相去几何不争方寸道家者流尝谓有此君子之论必曰无之今之日奉道女弟子某痛念老君某生死有期无柰背疽之不治幽冥异路未免心惑于浮言不仗熏修何由超度咨示监斋使者直价将军走狗飞鹰属我发踪而指示妖狐恶鸟使之远举而高飞霁月开明氛祲须息上通三界下达九泉应有幽囚仰遵赦令取责文状于牛头狱卒毋生毒害如狼子野心剉碓汤火之刑出何刑典火床铁册之法有甚法书叩头无地以称寃仰口吁天而无路合行踈放不得拘留其有滞魄孤魂四生六道同赴法会共结良因毋以卑踰尊毋特强凌弱毋尔自尔我自我焉能免哉毋北自北南自南不相及也欣欣有喜近者悦远者依于于而来前者唿后者应骈肩笑语连手歌讴各起慈悲是曰平等清濯缨浊濯足谁能语世混爲泥涂饥爲食寒爲衣平生立志岂在温饱既归大道可问生方出离鬼门得度我界时哉弗可失其可不乘天人庆会之机魂兮归去来此去便是道德虚无之说又呜唿死之爲言归也归也者归于道也道者身以无形爲主昏昏嘿嘿杳杳冥冥吾固不得而强名亡灵三十七年春秋未知何归欤之兴遽止于斯乎载诘其由亦有以也昨因女子之疾弗廖或于妖妄之言狂妄心烦而意乱惘惘忽忽如梦如醉如炎风之扇毒如蛮雾之尘埋逡巡而反岂期二竖之崇窃发于膏肓加以女子之夭丧怨慕泣诉愈深沉溺是以缓和不治象繇不灵黄墟山外竟不知其所归阖晦开明瞬目之五日日又日月又月愈去愈远不亏道力孰指迷之而由是道之归也霜寒月泠孤鸟悲鸣此时此情汝等将变虽有豪杰精悍之气木石其心岂可恝然不爲孤儿寡妇长太息哉固当发慈悲心证明修奉守䕶呵禁毋纵邪道以生秽浊使亡灵获归于道功莫大焉若夫天道人道神道地狱道鬼道畜生道寥寂杳邈与道相拘视之不见其形听之不闻其声又向必起贪嗔痴之想爲人间世之营营既来这里当作么生衣而汝衣无复号寒食爲汝食无复啼饥而今而后当闻解悟东方不可以托南方不可以止西方流沙北方飞雪不可以久居可不回心向道汝等亡灵同登道岸虽风乎舞雩之乐不能过也知之故榜又伏㠯生死者昼夜之常既徃古来今之何极鬼神者阴阳之道叹要终原始之无穷盖因善恶一念之殊遂致苦乐两途之异冥心昧理逐影迷眞幸逢圣世建普度之科启玄教导扬之典式展尊亲之敬弘推利济之仁大德如兹良縁难遇汝孤魂等流浪冥踪栖迟长夜未说千般浩浩要知六道茫茫论彼执迷则逐物而累物观其缠绕则以形而负形沉沦幽暗之途零落凄凉之境或叫号于星月之下或啸吟于风雨之中既吊祭之不闻且葬埋之无所天涯海角望亲故以何依芳草斜阳怅乡关其不返兴言及此良切哀矜赖明禋修金箓之斋而太上启丹陵之府开汝等徃生之妙法济汝等以出死之良因涤汝虑洗汝心咸听九眞之戒煖汝衣饱汝食俱离五苦之烦永遂逍遥更无挂碍故榜徐仙瀚藻正统道藏三家本十四卷续道藏徐仙翰藻卷之十二修灵济宫䟽窃见本官修造经行六载迩来东池水更竭矣不作神人临美之乐屋上𤭁瓦阙少万余远近乞灵言苦不少岂无乐施之心伏以筑室三年难塞道傍之议爲山九仞不容一篑之亏惟我眞人既明且灵凡尔同志谨终如始斯宫是作厥功告成柰东池复有水涸之虞于西铭岂无屋漏之愧满眼十方都是施主举头三尺便有神明毋曰醴酒不设于茅明既灌之余或者木桂可补于药笼尚虚之数适所用矣廼有请焉数米一二而炊自嫌我辈眼孔输财百万之计好发长者心肠既是乞灵何妨喜舍建神厨䟽伏以石相许立民间祠何啻千年德政陈侯愿宰里中社揭作万古声名此志不在于割烹是礼欲严于祭祀具瞻新庙山川壮观于一方回视旧厨风雨飘揺乎四壁虽兴废之有数然创立之在人昔也筑室道傍今则架縁至士谋谟神厨事则完成奂美哉轮美哉行看规模之弘远飮于是食于是庶几庙字之森严建余庆堂䟽伏㠯五藴俱空谁识三千大世界一切诸佛都从方寸做工夫积善便是余庆堂劝人也着修福地好箇凈土曾见兴隆元年建这明楼少得中统寳钞随心喜舍我佛证明今世且结今世因縁一钱自有一钱功德斧彼锯彼亦须毁瓦画墁经之营之伫看磨砖成镜敬修短䟽遍叩高门修余庆堂请僧爲化主䟽伏㠯千百亿化身刹刹尘尘俱成佛果十方诸国土在在处处緫是道场毋忽所见重所闻必移于彼就于此有生皆得度故土不可忘我大师本是鳌峯上人余庆堂自有虎岩香火有相无相况遇菩提果之縁劝縁募縁喜得紧那罗之助曾既挂灯炼臂何妨割肉舍身完修东壁西墻毋令旁风上雨规模壮丽输奂鼎新成始成终好箇无边福德而今而后了此一项因縁修余庆堂䟽伏㠯十方抄化南洲头走到北洲头几载修行东土住移来西土住本是佛种子莫咲老比丘不辞开口告人难须信坚心做事易长者布金号阿兰若大家积善堂余庆堂此爲定光员应道场湏作见在未来因果自余而后惟新是图顶鹤膝芦誓愿弘深栋凤檐翚规模壮丽积土三万担所费乎多募縁数千余人其功浩大多抛寳钞打破悭囊不爲风雨所飘揺益见龙天皆讃叹敬凭短踈遍叩豪门发菩提心大慈大悲大喜大舍有德福相无数无亿无量无边自百至尾得完成举手加额长瞻仰修慈济宫䟽伏㠯渤海储精现观音菩萨三十二相桐城显迹有慈济香火二百余年在处各立道场緫是一般名号这箇堂殿破也堕也兴诸土木难乎易乎仰千擅越证明不违衲子誓愿湏有片瓦只椽之助幸无此彊彼界之殊好结万人縁逢千里合大家喜舍即日完成凤翥翚飞管取规模壮丽鸡鸣犬吠广将经教流传是名青布之变罗复覩白焦之祥瑞以此供养爲累津梁福德不可称量果报亦难思议布金满地曾闻须达多成佛之因焚香告天愿傚华封人祝圣之谓敬凭短䟽遍叩高门文兴庵抽拈兼赛诗䟽伏㠯文兴庵拟欲架椽兴废之数己定草堂会难成画饼行止非人不能比辱光临未遑款侍皇天后土此心可鉴良辰美景自古难并好将旧店重开要与大家一笑谅惟四远总皆主故莫道再来不直文钱今之是前之非事既徃则不咎彼无恶此无斁愿相见以如新更不食言尚所进步修鳌峰旗龙庙踈伏㠯旗笼山得眞龙穴路转峰回钓鳌首须占鳌头地灵人杰虽曰𣗳林阴翳自有古庙森严血食尸此一方香火传于千载荒芜之日久矣兴废之数定焉惟新是图恊卜之吉翚飞凤彩不求过侈之功鸡鸣犬吠伏睹太平之象神人俱喜里社相安谋则佥同力须与共念欲片椽之重建初非一木之可支凡皆桑梓之阴岂无杗桶之助上户中户下户各办肯心大书特书屡书何妨眞笔多把至元显写伫看天福康宁修护境桥踈伏㠯桥仅三百年基址坏数极难逃岁在十一月徒杠成民未病涉发肯心湏凭长者立大愿实赖比丘输余粟舍余财用之恒足积善根崇善果理也可图不曰成功乘时徼利徃来客旅永无险阻之余裔及子孙广有绵延之庆修桥立抽拈䟽伏㠯补西壁修东墻工夫浩大先小人后君子财义分明看来空口难言也着将本求利巧妇无面莫作𩞽饦行家相你曾喫鹅梨况遇太平年何靳通行钞三十筹不伤怀袖买阄随即对阄第一名眞箇风流赛采都道喝采信手拈来有些巴庇六亲覩视不敢煳涂眼前事没浇没欺世上钱常使常有千字文打千字号彼此合同万人中结万人縁功德完满偶撰鄕谈话起动子弟心修路䟽伏㠯驿路徃来此万里通衢之便塔桥咫尺廼二乡要害之冲近因洪水涨流是致坦途几险发心都要好独步恐难行舍今不图桑田还复爲海其积也渐拳石可以爲山况遇太平年何靳通行钞赖有筑堤之乎应无假道之虞结衆因縁修此大家方寸地进身稳当这是朝京第一程修溪垾䟽伏㠯水有隄防何汎滥之爲害田无旱潦湏丰稔之可期陵谷更迁历年既久阴阳愆伏遗患兹多兹欲仍筑新堤务使复由故道万牛充石方可遮拦积篑崇墉则能捍御虽曰顺势而运智必也输财而致勤毋分主佃高低共计子孙长久敢请挥毫落纸便见举插如云决诸东者则流诸西行于上者必效于下引泾注渭莫辞乎劳沦济排淮亦必有道成功可必千斯仓万斯箱得福颇多一曰富二曰寿建集福道场抄题䟽伏㠯天启大明永纪万年洪武人惟积善咸膺五福平安矧今阛阓乡闾履此昇平世道同成善果各发肯心济济衣冠各请大挥椽笔禳禳福德必祈诞钖士民值兹三月忏禳永集四时吉庆曰耆曰艾俾炽俾昌题祈禳醮踈伏㠯乖气异祥气和是必消灾而弥难天道远人道迩故有要惠以乞灵盖举念便有神明然作事岂或无责名香异香初非土产之土宜蜡烛华灯未免借光于邻壁友助盍举鄕井之义安乐愿闻治世之音是故君子思患而预防勿以小恶无伤而不去祈禳在我阴隲自天伏愿鸡鸣狗吠之声达乎四境鸿范龟畴之福钖厥庶民岂不绰乎有余裕哉苟或善之有弗爲也迎五显庆赞佛生日䟽伏㠯一佛出世实爲万代所宗三界具灵俱赴五通之会万神欢洽四海瞻依恭惟佛位行炼三祗因修十世维时四月八开蓂荑之祥钖庆九天再覩昙花之瑞分手指天指地发誓度圣度凡伏念某等感德何多知恩有自或爲编户或借水居六情六欲之未除一年一度而报谢中修凈供上请世尊大作证明同乘悟会伏愿如来现相不垢不凈不灭不生诸福及人俾寿俾昌俾艾俾炽题血盆会䟽伏㠯妇人以五漏体若养男育女未免艰辛母氏有十重恩虽粉身碎骨亦难酬报或见存者尚亏奉养或已徃者未获追修岂不有所思乎盍亦反其本矣既爲入子湏识天伦幸眞人之亶聦明体太上而方便爰建血盆大会依安忏悔玄科两利存忘广爲济度救苦天尊即是慈悲施主谩言僧道元不相关释迦如来既曰老子后身其爲功德不可思议盖在彼无恶在此无斁然弗虑胡获弗虑胡成可不如此作是津梁庶此得之以爲证印俾人人皈仰使会会周完浮黎土现出黍米珠相去不离五丈地羽州池变作莲花座从来只在方寸间欲表诚请书事意题爲眞人受封建罗天醮䟽伏㠯玉封一扎荐膺师宠之荣银印两台喜拜国恩之侈自古未尝有此于今不图见之虽是心坚石穿未免身轻脚重自觉再来半钱不直闻道好事重叠何妨祗愿如开元铸钟休靳许中统文钞常使常有成始成终我也勉彊进步上竿头汝也不须打铁做门限来来徃徃二千里路这因縁非偶因縁上上下下七八年间此福德胜前福德若有善念便发喜心题爲眞人授仙简䟽伏覩灵济眞人抵受天师省牒恩光宠厚徽号阐扬香信虽曰浩繁礼数不容欠阙敬凭短䟽遍叩高门愿成此项机縁便是无边福德伏㠯庙食已四百年鳌峰显相天封凡十六字凤篆成章黄童白叟所叹呀大夫君子之瞻仰欣欣有喜千千而来輙伸致请之忱曾谓乞灵之验半面緫皆相识开口自觉难言这箇縁岂无糜费龙虎福地此去何啻二十程脑麝名香想也不是一捻土欲求天外事须用世间财已发心未发心各把眞心看待将展手便展手咲他缩手趦趄非敢外额需求亦是前头放过伏愿题名登佛塔便教一层一层高一层视圣效神嵩连唿万岁万岁又万岁下修人事上报国恩深惭俚语不文勿以他辞爲拒又伏㠯作事于其初人皆爲之踪踊临财毋苟免口将言而嗫嚅剡兹简据之荣煌钦若神明于左右谁无欢喜意各有舍施心谓前后所入非不多亦悖而岀若抄化之说弗可再夫谁与谋胡爲而来哉迫斯可见矣昔未勾者毋负前约今再题者不必后言好事完成诸福必至寥道士所结交于韩愈取善于人孟尝君不见责于冯驩必无负债题爲眞人奉箓建醮䟽伏㠯捍灾御患神之责不爽者正直聦明乞灵要福人人常所欲者寿富安逸造物虽无声迹道法自有机縁恭爲灵济眞人祗授大洞寳箓上以告天祝圣下以护国安民湏凭消魔护正之科用作得道登眞之径盛德蔑以加矣黎民亦有利哉龙媒騕袅不失其驰聊拆长芦十万之费乌犍黄犊各安尔业俾膺洪范九五之庥各请倾心共成好事题塑眞人归道扮䟽恭覩灵济眞人既登仙品合具仙粧昔之袍笏国之宠也今之靴笠时之宜也二者俱不容出姑存之俱不容旧也别就内殿塑玄圣像唯道爲身碧云冠飞光羽扇混合眞模非人力莫能就绪应有檀越能发布施心爱而助之爲福德不可思议伏以元明中现出眞身共睹紫金色相倏忽际寂无遗响何消泥土形骸惟是粧神似神也着应格昔焉仕于晋衣宠凉之服今也祠于鲁冠章甫之冠虽效时粧难逃外议既蒙天宠体式合用九章须假人爲价直岂无一贯应有檀越施主各赍金寳质心共谋而成之爲美亦多矣则恭敬在此岂咲貌爲哉恭祝当今皇帝与天齐寿愿同万国而拜冕旒率土称籓将见百蛮而衣冠带题青口塑神像䟽伏以两阙森严旧占鳌峯六地四方瞻仰新来青口一墩谩言祠宇卑污自有神通广大眞身不坏特凭泥土合成空口难言可着钞两备辨想你四行人物莫比一样工夫既已出头便当展手伏侍香火都是弟子休说大家细家恰着稻米上熟时年管取七富八富这箇俚语粗鲁祗要好事完成题衣服踈伏㠯神爲民之主岂不尔思衣乃身之章必称其服况灵济庙称正直神结鹑未甚好子夏之羞缝掖深有愧仲尼之圣岁月己久何妨靴笠更新事势使然毋谓冠屦倒置军旅未遑狙豆貂蝉出自兜鍪随时施宜谁曰不可我有子弟可相与语大作檀越发欢喜心百费未易支吾一钱也是布施穿针用线件件都着工夫聚毛成裘人人同出气力五彩既彰于五色多福爰及于多才又伏㠯朱履星冠启拜汉神天师之宠章甫缝掖初非越人地土所宜欲效胡粧恐爲𧃳服自愧緼袍之衣敝拟作锦被以都遮何必待寒而索裘任你逢场而作戏虽百孔千穿未能补绽然千针万线也用工夫你道再来不直一文这番一𨔝岂爲多费既非鬼输天雨且得神喜人欢况遇乐岁丰年何必倾以菌倒以廪岂谓随波逐浪也须弹其冠整其衣福不厌脩言无后议题眞人衣服被盗重造䟽伏㠯五代侯王之冑以直爲神千年父母吾乡无端被冠縁贫民不顾非义使盛德乃至失容剥座位之衣裳窃香火之器具敢欺暗室不戒祸于覆车虽云暮夜无知未免一朝之患凢我祠事无着神羞共恊都遮之谋莫惜解爲之费庶几衆望如都旧章下笔如云成功不日有威可畏有仪可像瞻仰不忘积善有庆积恶有殃报应不爽徐仙瀚藻正统道藏三家本十四卷续道藏徐仙翰藻卷之十三卿六请东村公书维神显相以文自鸣不能爲相灵皷瑟之诗安敢效冢中谈易之事漏屋有愧坐井无闻自惟一得之愚未免三书之上兹见评于月旦毋罪我以春秋灵济徽号四百余年相传已久通眞先生九十四化孰敢与知名利虽曰殊文章自合公论惟天不爱道地不爱寳故河乃出图洛乃出书知神所爲因几而作圣人本不语怪君子质诸无疑视之不见听之弗闻无声与臭大莫能载小莫能破则变则通聦明正直依乎人吉凶悔吝指其掌古人风靡惟爲缉穆和逊之民世俗日趋安有礼义廉耻之士此亦忧道者也吾岂徒文乎哉既当理何必求人盖空言不如行道若非鬼而祭之则爲謟所谓成其意者毋自欺恭惟执事合下显幽阐微探颐索隐岩岩之瞻壁立千仞浩浩其气笔扫千军久钦滕王合之才輙易罗池碑之请恐伯皆犹有慙色幸子瞻不敢固辞仰恃大人长者之用心辱惠幼妇外孙之雅句业祠改观颂石宠荣作万世之表仪耸四方之冠冕书不尽言言不尽意畧寓此情大而谓圣圣而谓神必报其德尚祈斤削切勿墻麾不宣代乡人请东村公启古庙凢四百年之尘埃久矣新碑一千八十字气象浑然虽文章可得而闻然山斗徒庠所向不远千里尚堪一行岂意参啇数经岁月弗图今日反食前言昨有笼鹅非谢右军之笔今无燔肉莫来夫子之车未晤药言徒深芒背靖想高明之德不忘贫贱之交北辱好辞不比嫌青配白自惭俗语无乃以紫乱朱借问润河铭恩衷臆恭惟光生精穷造化学贯人天横鹜汪洋如唐退之弘深雄雅过汉司马知名已久获赏尤多石矶老人初非索债山中木客只会吟诗既遗尺素之勤不能无绨袍之恋惠而如我谁敢忘原伏念某晩学无知童心残智似涉虚无漂渺之说初无光明俊伟之才仰荷吹枯己尝席庇敬修雁字略陈私意之再三敢屈驷车少慰此心之万一谢东村公书或问曰灵济王记自记矣王既自记而犹汲汲有求于人者奚心哉天地间物之最灵者莫如龙唿吸变化神妙莫测其所以依凭而能使爲之灵者云也龙不得云则不能神其灵矣今求于公者此意也敬以书谢入关张禄即己死之应侯当室陶朱乃隐身之范蠡虽曰姓名不一本来面目自然臯夔契不知所读何书尧舜禹汤自古相传此道造次颠沛必于是危微精一执厥中盖以垂世立教爲心必尽尊亲事上之礼数千百年莫测其妙九十四化可得而闻无影无声未敢对鬼神之问以义爲利初非循盗跖之徒自惟碌碌之才輙有恋恋之意虽三渎则不告而片辞可以知胡爲来哉亦有以也一女贞衆女荡则荡咲而贞羞九人髽一人冠则冠愧而髽胜虽曰世道然矣有人心者乎不明大学之生财重辱春秋之直笔当今之世舍公其谁虽夫非人而人非天必行顾言而言顾行恭惟东村先生德参隐显道贯幽明纸上云烟有得柳骨颜肌之制胷中溟渤无非周情孔思之文廼觉今之是昨之非未有甲曰可乙曰否一言而决衆论所推何湏形迹之求是亦阴隲之事北山公有子生孙孙谢东村公跋辱惠佳作以爲丛祠之光读之三复顿觉神悟眞所谓有智无智较三十里若窃比于潼川先生则非予之所敢道铭之座右使来者陟斯堂观斯文想其人如观虎皮知其啸于山林而百兽也谢东村公启言念袖诗而来曾与少仪半面作记所托再瞻五勃不凡虽欲拥箒以迎门未获执鞭而叅乘高山仰止我心孔怀欲识荆州适所愿兮不遇鲁侯是亦天也恭惟府判先生即乡阁下年高得邵阴相神扶经明行修皆周公子之业财裕国富陋晏婴管仲之功学术有以过人冠冕特其余事自得东村之乐何妨别野之游敢再拜于下风幸见知于今日祠堂有志典雅何啻千言人口是使流颂不知几载皆出胷中全马初非纸上雕虫自慙踈鲁之才莫识吹扬之力灵明感格里社煇煌君子恕以待人礼物将其微意鸿毛千里谩陈双鲤之勤义字千金輙有白鹅之谢深慙草畧幸赐斥留敬敕墨卿仰千签史谨启代乡人谢东村公启韩子华见称于持国此爲缙绅当制之荣谢灵运不梦于惠连安得池塘佳句之妙有是兄必有是弟敬其人复敬其神重辱高材肯爲逮下久怀谦德不敢忘恩皆曰伯氏之权衡实出门下之操纵三年而投十犗自怜饵食之踈一言而重千金敢借齿牙之誉伏念某苟安闾里退隐山林虽贫自谓不改颜瓢所至未尝妄投称刺久沐江河之余润实因瓜葛之连枝舍是无求莫知所措恭惟某人知名望族间世奇材胷中之志气慷慨笔下之文章浩荡深愧圭门荜窦莫容驷马高车敬修尺素之恭未免金钱之愧来困多施素闻賛军校尉之名庙宇一新全得成郁太守之力适符愿望聊罄敷陈谢张緫管启伏以抗论朝廷之上録进千秋运筹帷幄之中侯封万户典刑如在世代其昌通刺敢爲庭谒之先下问无耻涂歌之听恭惟统管相公气充刚大性尚慈仁治民以父母之心断事有神明之见冤消丛棘种满甘棠德政廉平独冠南闽之七郡丰姿高越共瞻北斗之一人学海渊源儒林华藻运笔头之造化走纸上之风云久闻台中二妙之才喜过天下同文之会法精崔杜至今称之论及欧虞无所短者百里之城门壮丽千年之华表新猗欤休哉美又善矣伏念某互鄕童子白屋陬生愿观风月之清光曾席江河之余润今兹积善里旧有祈雨官累获感通号曰灵济字样如斗大书又喜特书人口是碑感德犹当颂德永爲盛事谁敢原竿干椟之虚文何足爲礼天相神扶而多福式慰祷忧草草怀慙拳拳具谢上程廉访求书庙额启按车八郡喜增福地之光肃政一台均席使天之庇铭心知感没齿敢忘恭惟肃政廉访大使相公间世宏才济时硕德性淳事谨久称成都循吏之家声心正意诚亲受伊川先生之道学朱紫曾夸阀阅清白以遗子孙典刑尚关洛之风礼义作瓯闽之倡书法独高万古笔阵扫退千军卢洛王杨何足道哉瓯虞楮薛未可及也眞是比方之燄燄敬攎衷曲之拳拳伏念陇畆编民艹菜下士见𥚹而小身且愚仰干斧钺之诛輙伸榜额之请今兹积善里古有灵济宫此士民所共瞻依曾雨旸之获感应荣求三字重惜千金早赐发挥不胜欣扑相公门大敢复上光范之书小子井窥有再渎童蒙之筮幸爲领畧莫究剡裁不宣代鄕人请陈道兴奉灵济宫启灵济宫好一道场千年香火青布巿许多人物累代衣冠与我同心爲之润色徽号上尊于两阙盛名远播于四方传后化今王杨卢骆之文不能过也登眞证圣征侨偓佺之学可得闻欤以代天行化立心以济物利人爲誓慈悲化现功德难量春祀之仪尚存其礼朝夕焚修之责或阙其人用是因循未能採访谁与独处谋及大同主善爲师如先生齐心戒行之士有衆请命非吾軰人情面分之私倘辱法驾以贲临愈见宫门之壮观又点铁成金深赖陶镕之力抛砖引玉重承骈俪之文昨具踈头载严简目谨涓谷且敬扫茅芦拱俟法驾以垂光当备香花而引袖千年华表归捷独鹤之仙万载道场雄古六鳌之地四方瞻仰衆力维持经之营之伊谁之力始是终是虽我之心乡人之心尚虑欝欝非可久居未免拳拳而爲致请人惰周至都道梅花水直千金好事完成胜过杨州腰缠十万请高功唐宗万建会评惟月旦辱声誉之遶扬度会天人忽姓名之招出敬裁柔讷徃候光驱恭惟某人先生学广渊源道高丘岳达冲玄之至妙体虚静以无爲心存斋法以严明力爲教门而扶植始吾于人而信其行当今之世舍公其谁兹爲灵济宫衆建普度会七月望日特光十日之期三日致斋爰举九朝之典外爲演教内诵度人攀屈尊严主盟科事倘幽魂之开度实斯会之有光仰赖师明俯慙冒渎伏念某僻居也陋后进何知虽道不可得而闻惟贤者乐与爲善幸获下车而就席即当扫榻以迎门一笔可航六十里永爲远涉办香致敬百千人所共皈依既与同衆必无我弃代乡民请人任都讲启久仰高风固非一日比叅玄论僣叩丹房荷辱谦恭肯爲盻睐奉别而后弗替此怀兹爲灵济宫建醮适通简渎攀屈车轩若论典诰之文爲衆所举当今道德之士舍公其谁倘以斋法作自己工夫使我神灵得合仙骨像皆庇之及爲感何如楝梁之材椳阗居禊非所宜也川海之量漕渠污泽莫不归焉肯辱临坛即当拥箒赠越山奉祠启某应机利物未开方便之门拨草叅玄愿睹眞空之奥辱知也久投刺无由道西崃之阻长云北山而企仰悠承传命敢不效绵弟神明不可度思在小子自当应对若非重珪禅师之戒律奚以展庞居士之神通大悲之阁记已成輙敢露出东坡面目曹溪之道场不小何妨拈起六祖话头重林和尚胡爲乎来哉石径老子必无我弃也诚恐金根之错易尚求玉斧以修成倘蒙把作顶衫也是移来公案録兹遗藁只依簇上葫芦侑以轻缣聊当湖州紫笋大开法眼小顾私情不宣贺鹿山授宣启伏以广顺祖师曾赴玉礼朝堂之石咸通禅寺侈膺金书勑额之荣克光于前必复其始恭惟白鹿禅师物霑法雨香满慈岩是名上人有福德相仰沐宸恩之侈钦承宣命之除高峯攀万岁之云天声唿万岁大刹壮三山之福地望重山三山喝散野外之妖狐喜遇堂前双鹿丛林整肃隣里煇煌伏念某安分无能交结己久敢以缥缈虚无之说敬叅神通妙用之禅虽塔上题名文章见诸行事然宰头进步力量可以过人縁法夫岂偶然道场自然兴矣载伸庆贺不舍慈悲既蒙驾象之宠临愿显青凫之圣瑞千年祠宇必须得佛证明一辨心香应当合掌供养编摩字短皈依意长聊奉偈曰雨巖巖顶坐妙用大神通喜拜君恩重名高万嵗峰荅周胜公问事启序曰周胜公乃吾乡之白眉者俗语曰文人多薄命信乎骈四骊六欲有所求非吾三折肱所能略以数目爲报切以山林川谷丘陵皆曰神三望特严于祀典阴阳风雨明晦失其节六淫己戒于医书愧无岳祗之灵反贻河崇之诮有口莫辨获戾奚云可以察其是卒无乃惑于祸福龟弗我厌特凭初筮之占鴈不能鸣敢作曰平之篆黄熊托梦梦生于想红蛇化影影亦可疑是皆精神念虑之劳致使手足胼胝之患疾久罹于霜露无妄之灾月既宿于斗牛伊谁之咎天其或者命也柰何人有常言子不语怪乃辱毛锥子之通刺深暂木居士之少文四十九年非畧知蘧伯玉之悔万二千脉息不闻王叔和之名欲起九死于一生之余永明七表与八里之学虽百药皆试以幸其或中然一夫不获则曰子之辜何须覆而翻云自有参天雨地越尚乎讥楚尚乎鬼岂不变其俗耶卫胃之輙齐胃之綦将焉用彼相矣既不贰过尚堪一行常服摩挲员孰读和剂诀又四六骈律自是杰作再三渎筮畧见眞情勿药有期非笔可既子之祷也久矣子亦何所言哉既辱之勤不容以拒伏㠯折臂之言虽验何伤羊叔子之仁失輙之亲不伤何孤娄师德之誉哭书再上辱命多慙是虽有君子戚戚之穷奚必爲小人䃘䃘之状不侯不还天也伯寮其如命何盖盛名必遭乎坎坛之变然幽鬼常作于沉痾之后鹤之也何罪鸾之铩也何时跛龟尚堪一行榻鸡猷能再接正恐洗脚失财之诮反贻引手下石之讥既承口告以丁宁缅想足音而喜跃以德报怨既无厌于老拳勉力学行幸不忘于故步忧人之忧乐人之乐虽孔孟以爲难言溺己之溺饥己之饥此禹稷之所自誓善救物则无弃物可与言亦不失言欲求六尺之藤须得三年之艾襦毫作报尚怀胱脱之虞倒屣以迎少俟下车之问扬鞭致谢蹑履何疑幼婚启白水梁聘祐入黄言念两家生子巧如同队之鱼二世联姻卜恊和鸣之凤朱陈有旧齐郑维新爱久托于青山盟用伸于白水因縁果在欣幸犹多况令孙女德逊遗风将喜卞琴而得趣而孙男诗书养志未能授笔以成文虽是因亲何妨及幼可以爲黄之倩皆曰眞梁之妻时然后言好奉苹蘩而尽职礼其尚质敬脩榛栗以告处不腆彜仪具陈右幅谨奉启以闻伏惟尊慈俯赐鉴念不宣上梁文伏以三山环会争传福地太平一脉源流闻道义门阴隲今任㫖堂之责廼成作室之功筮从龟从既叶卦中之吉人好鸟好果呈屋上之祥恭惟某人继业箕裘闻声絃颂手中圭出文章刀笔胷中自有间架规模事出一家喜见萼楼之侈荫依百里具称花县之荣一日鼎新万年壮丽自惭小匠未有高谋因其所㠯经之营之岂敢是谓锯彼斧彼黄金巿上兢夸范蠡之财綵衣堂前愿效老莱之戏聊伸燕雀之贺厦试上螮蝀之高梁诗曰如君笔量栋梁材也着工夫爲剸裁大厦万间多巨庇庭间又喜重三槐徐仙瀚藻正统道藏三家本十四卷续道藏徐仙翰藻卷之十四梁灯联梁联本宫圣主万年道永绥于华夏明神一德福诞钖于邦家鸠祚天长永纪万年泰运鳌峰地壮保于四境昇平革故鼎新复恢大壮之规否极泰来感遂同人之志定光堂佛法慈悲遍三千三世界神灵溥博保万古之庙堂祈雨王庙圣天子天长地久圣寿无疆祈雨王雨顺风调神灵有感庆贺灯联皇帝万年亿载海岳效灵天下八达四通车书同道圣寿万安南极一星呈瑞神光三现东封八字增辉惟皇建极天地节四时成大德曰生人民育五谷熟圣人有大德曰寿曰富曰多男天下爲一家于疆于理于四海皇都壮丽龙盘虎㩀势重万钧天下太平狗吠鸡鸣声四海国朝混一自北而南天宽地阔世道太平复今如古俗美风淳昌暦文明太平之期当今日嘉禾丰稔东作之民喜有年金阙寿旦金阙化身八十二相同名同号玉巵献寿万六千岁爲春爲秋蓬莱緫是神仙客名在丹台南极现出老人星光联东井玉阙寿旦七月中元大庆旦寿献金巵五风十雨太平时祥呈玉烛天生上相让莱公先一日之期雷动欢声效庄子八千秋之祝祥云五色呈嘉瑞嵗乐三登贺太平玉阙云开天咫尺银河水浸月清光天封丹凤篆地壮耸鳌峰亲睦堂笾豆俱存周典礼衣冠复见汉威仪高节全名同皦日满堂和气一团春文章千古事忠孝一生心声名垂日月道义重丘山灵椿长不老丹桂喜传芳注生堂仙妃共赴瑶池宴男子须知玉版书玄圃千年桃献瑞燕山万古桂传芳桑梓联阴同里社芝兰毓秀满阶庭箕裘传世业孤矢壮男儿庆元宵灯联天开凤历国家社稷万千年地拥熬峰灯火楼台三五夜元夕灯辉徃来车马三千客鳌山綵结富贵东南第一峯莲灯万斛楼台夜月影交辉斗米三钱里社春风人快活蓬莱三岛神仙所居楼台当贵东壁二星图书之府河汉文章清庙显相四百年祀典森严正月始和三五夜元宵宴乐日暎旌旗金姓字云开阊阖玉毫光庙祭千年存旧典宣封八字侈金书灯联眞君受箓皇帝寿祝万年干坤同久天师道尊百世日月常明圣主开太平寿比南山福如东海仙道常自吉名在丹台身居赤城瑶宫两阙去天尺许平步云梯金书一扎自日边来辟瞻星斗斋戒沐浴事上帝无二尔心聪明正直之谓神克享其德紫泥宣诏侈新封神灵光显青布成罗符旧䜟人物奢华普度醮当今皇帝享国万年势安磐石元始天尊说经十遍光现寳珠泰山岩岩四岳所宗致斋一日大罗渺渺三界之上普度衆生神京万八千里四国来朝泰山七十二司衆生受度黄云一朵凝灵府甘露三千普济门圣主与天齐寿万代干坤老子以道爲宗四方日月孤魂所灯联东妙严宫化现十方光呈瑞相西那王国弥罗大梵愿度衆生齐戒沐浴可事上帝毋二乃心亡灵超度径徃南宫得叅妙道玉京山上去天尺五直透玄都恒河沙界遍地大千同乘妙道大罗渺渺三界之上九气氤氲泰山岩岩四岳所宗万神朝礼寳珠一黍米十方世界共睹光明玉笈几函经亿祖万曾普皆受度东华凈境西那王国奉戒修斋南昌上宫北都寒池济生度死一洒泠泠甘露水九玄舋舋上清衢八色九章闻妙道亿曾万祖上朱宫三涂解脱超三界八色光明照八方闻经听法共起慈悲推食解衣一均温饱血盆会目连报母恩孝达干坤神通第一地藏作教主法遍河沙世界三千徐仙翰藻跋文者包三材而爲体散万有而爲用鸿蒙混而文未生鳌极判而文渐露天不爱道故出图书于河洛寄之包犠神禹封而入之畴而九之而人之始显既泄于天而授之人天上玉楼亦将假笔而长吉之手今又授而之神神得以聘其能矣然未有如灵济之神下笔数千言録而集之名曰徐仙翰藻或曰神之盛则人之哀此陆云玄学必得于冢中之谈易滕王阁记必得于长芦之效灵非扶肘擘口文未必工取笔还锦文思顿减人听命于神耶神听命于人耶驱疟除魅等作惟昌黎公足以当之如是谓人之文至于王知远易緫郭公青囊书造物所甚秘者焉得不求之于神诵神之文騐神之灵信乎言事騐爲文富也虽然骤语易者必玩神神而明之存乎人神固不可尽洩于人人亦不可尽诿于神盖神无方而有知也文之灵也固宜然神之灵也不可知不可知则其谓之怪也亦宜苟神矣何怪乎怪于神孔子不语也是以太公之阴符经圯上之老人篇苟非人则不传神亦岂易语人哉愚故谓神之文非夸奇闘异也自述一记可以考神系之愿未摭之韩昌黎作王庙碑信有证也无征不信矣且其言曰婉婉偃王惟道之耽人思王恩记王之孙是知鼻祖仁义一脉世有大功故其流泽蕃衍或克至于今日休识者犹谓昔庙于衢今庙于闽王之不战不之彭城之越斯庙焉又何有于闽余曰此王之孙其在于提师入闽晋之开运二年乎神之在天下如水在地中无徃而不在独闽人信之深思之至建祠之余何敢重賛一词系之以诗曰徃古来今千百年王之徽号至今传天灯献瑞长爲烛溪水安流密护田迹显肇于开运始广成迄自政和前鳌峰懋绩垂青史东壁奎文正丽天时大德乙己仲春山长陈梦根拜手书