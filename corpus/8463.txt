无明慧性禅师语录X卍XXX大宋无明慧性禅师语录目录序颜一齐汝勋撰蕲州资福禅寺语录蕲州北山智度禅寺语录南康军庐山归宗能仁禅寺语录南康军庐山开先华藏禅寺语录南康军庐山栖贤宝觉禅寺语录平江府阳山尊相禅寺语录平江府双塔寿宁万岁禅寺语录颂古法语真赞遗偈塔铭颜一齐汝勋居士撰径山无准禅师后序净慈北磵禅师后序无明性和尚语录序东山一脉最得人憎认草本者多作平常会奇特会某处是生机某处是死句互分巧拙俱落窠臼纵跳得出又堕解脱深坑非独蹉过此老亦蹉过天下老和尚添得几箇册子只益杂毒耳余因序无明语不X觉饶舌怕有软顽底为一斋忏悔也不见得淳祐癸卯上巳长洲一斋颜汝勋敬书蕲州资福禅寺语录侍者妙俨编入院指山门云万叠峯峦秀清虗杳霭间跨门一句子拟议隔重关佛殿拈香指天指地有甚巴鼻目顾四方不知失利累及后代儿孙以此递相钝置踞方丈电激雷奔以毒攻毒撒土抛沙拗直作曲箇里翻身控角弓谁能背手抽金镞法座云不知立处高多少回头四顾白云低等闲移步毗卢顶拽转南辰安向西拈衣云要入牯牛队还披水牯皮全身行异类拽杷又牵犁陞座拈香祝圣罢次拈香云此一瓣香昔在佛照禅师处得其体松源和尚处得其用虽然体用双全浮沈湖海未曾有一人酬价而今一客不烦两主爇向炉中奉为前住临安府灵隐先师和尚用酬法乳遂歛衣就座僧问云龙象四集宝座巳登学人上来请师祝圣答云一气不言含有象万灵何处谢无私进云如何是把定要津句师云拟议则差白云万里进云如何是坐断干坤句师云天高群象正海X阔百川朝进云如何是坐断报化佛头句师云大用现前不存轨则进云便恁么去时如何师云更参三参三十年僧礼拜师乃云行尽迢迢路无山不是家跨门一句子拟议隔天涯四山空阔一径幽深楼阁峥嵘峯峦叠翠全是自家本地发明古佛家风不免高挂钵囊拗折拄杖安家乐业鼓腹讴歌更不他求是成活计至于山禽聚集牛动尾巴虎啸龙吟风清露白溪山云月处处同风水鸟树林头头显露且道共乐昇平一句如何话会倒把少林无孔笛逆风吹了顺风吹复举保寿开堂三圣推出一僧保寿便打师云将谓侯白更有侯黑三圣云恁么为人非但瞎却这僧眼瞎却镇州一城人眼去在师云贼须贼捉保寿便归方丈师云虎头虎尾一时收诸人要识二大老子落处么卓拄杖一下云风定花犹落鸟啼山更幽上堂云有语中无语达磨九年空面壁无语中有语空生巖畔花狼借有无俱泯又且如何南斗八北斗七上堂云哑却我口秃我舌明眼衲僧难辨别遂掷下拄杖云今朝撒向诸人前须弥灯王笑不彻上堂云举云门示众云天寒日短两人共一椀师云云门家风太俭资福则不然天寒日短三平二满虎咬大虫雄鸡生卵且道明什么边事参谢知事头首上堂云迅雷声里闪电光中棒喝交驰X主宾互显正恁么时且道是谁家风月以拂子击禅牀云数片白云生宇宙普天无处不垂阴上堂云言发非声舌头无骨色前不物狐狸恋窟毕竟如何是不落声色底句鹧鸪啼处百花香蕲州北山智度禅寺语录侍者圆澄编上堂云新梅雪里依稀拆爱日窻前迤逦长漏泄东君好消息分明遍界不能藏且道藏不得是箇什么卓拄杖云但得到家田地稳更无佛法可商量上堂云鸟牙绝顶结制安居包罗万有吞却十虗且道无位真人在什么处良久云切忌从它觅迢迢与我疎出城回上堂云往来无间动静一源瞥然而往瞥然而还大方无内无外管甚新年旧年归来偃卧青松下只这些儿妙不传上堂云方挹新春又迎朱夏山不为高水不为下梅雨连绵虗空贴卦浸烂石乌龟黄梅添话杷乌牙峯顶浪滔天犀牛扇子增高价上堂举寒山子诗云吾心似秋月碧潭清皎洁无物堪比伦教我如何说师云寒山子坐在解脱深坑若是北山门下打你头破额裂上堂云秋风清秋月白鴈过长空蝉噪庭柏踢出铁崐崘大机要顿发好肉剜疮覰着即瞎隔山人唱太平歌元是胡笳十八拍X上堂云爽气生襟袂清飈袭四维白云抱幽石冷淡更清奇玲珑八面自回合峭峻一方谁敢窥因事上堂毒蛇头上能揩痒正是吾家跳灶儿窃得这些穷伎俩白拈手里觅便宜㘞万仞崖头独足立头长三尺知是谁上堂十五日巳前一冬二冬叉手当胸十五日巳后背手抽金镞翻身控角弓正当十五日时如何风从虎兮云从龙擡眸鹞子过辽东南康军庐山归宗能仁禅寺语录侍者妙全编上堂云春行万国春无迹腊雪消残始见功头头应现处处流通木马泥牛吼花柳撼春风上堂云春山青春水绿草茸茸花簇簇若能丧尽目前机便见庐山真面目上堂云元宵正月半是处金莲现贪看灯明佛蹉过新罗箭以拂子击禅牀云闪电光中聊通一线上堂云柳色含烟千葩竞秀森罗万象互显家风无位真人横身徧界正恁么时如何以拂子击禅床云鲸吞海水尽露出珊瑚枝为首座典座上堂云法社栋梁藂林纲纪全杀全活建立宗旨双放双收总在这里虎啸风生龙吟雾起击拂子云大家扶起破砂盆无限清风来未巳上堂云句中句绝露布闪电里分缁素且道紫霄峰高鸾溪水急如何缁素以拂子击禅牀云戴嵩牛卧X绿杨阴韩干马嘶芳草渡上堂云向上一路滑壁立万仞崄石火电光钝定干坤句错良久云水牯牛常甘水草麒麟只有一只角千手大悲难摸索谢知事上堂云主中宾宾中主南山大虫元是虎踢起眉毛着眼看闪电光中急荐取击拂子云发机须是千钧弩上堂云知有底人眼中着屑尽底掀翻只得一橛堪笑巴陵老古锥解道银椀里盛雪上堂云满口道不得底天下祖师结舌有分满眼觑不见底撞着灯笼露柱满耳听不闻底钟鸣鼓响切忌㗖啄休㗖啄灭却临济正法眼破砂盆子何处着上堂云归宗见成行货别无单传心要二时展钵开单逐日痾屎送尿饥餐渴饮一般露柱灯笼大笑且道笑箇什么毗婆尸佛早留心直至而今不得妙上堂云风萧萧兮疎林叶落月皎皎兮虎啸猿啼或闻或见或悟或迷会与不会脱体全提鼻孔元是向下垂上堂云一叶落天下秋一尘起大地收明明祖师意明明百草头相头买帽看楼打楼拂子击禅牀云更嫌何处不风流上堂云秋色连天净秋花满地香圆通门大启切忌错商量开炉上堂云丹霞烧木佛院主眉须落两箇无孔铁X鎚彼此将错就错焦塼打着连底冻笑它普化摇铃铎上堂云雪覆千山孤峯不白突出难辨覰着则瞎铁树花开冰河焰发不萌枝上月三更切忌龙门遭点额上堂云摇唇鼓舌展事投机千佛出世不通忏悔归宗知而故犯是汝诸人向什么处着眼以拂子击禅状云焦巴焦巴有叶无丫长天秋水孤鹜落霞上堂归宗无法可商量独掇单提不覆藏有问西来端的意天寒日短夜偏长浴佛上堂云指天指地独称尊搅动干坤海岳昏自从赚杀人无数直至而今无脑门上堂云雨过长空檐头滴滴觌面相呈人信不及信得及万古长空元不湿上堂云一即一切一切即一拈青玉崃向焦螟眼中撮大地来如粟米粒会则事同一家不会则知我受屈上堂云独标万象物外宣掦卓拄杖云天长地久地久天长上堂云无作无为无说无示可以济群类统万邦同六虗融三际卓拄杖云此是吾家第一义南康军庐山开先华藏禅寺语录侍者道隆编入院指山门云瀑布悬崖落半空等闲平步广寒宫X乘时坐断孤峯顶千圣从教立下风佛殿云祖祢不了儿孙遭累祝着磕着无处回避不辞礼拜烧香也要递相钝置方丈云作家炉鞴本分钳鎚不用埋兵施陷虎白拈手里觅便宜法座云喝散白云穿开碧落一步阔一步一着高一着陞座祝圣罢据坐云未举先知孰与论掀腾海岳动干坤崄崖句里翻身转盘走珠兮珠走盘僧问云如何是临济宗师云迅雷不及掩耳进云如何是沩仰宗师云父子不相传进云如何是云门宗师云劒去久矣徒劳刻舟进云如何是曹洞宗师云白云影里怪石露流水光中古木青进云如何是法眼宗师云心外无法满目青山进云宗派巳蒙师指示向上宗乘事若何师云花须连夜发莫待晓风吹进云且道昨日归宗长老今日开先主人毕竟如何师云两头俱坐断一劒倚天寒僧礼拜复云满天和气匝地韶光溢目晴辉影临万有山花似锦㵎水如蓝蝶恋芳丛篆不彫之心印鸎啼谷口演不说之妙门全提鹫岭拈花揭示西来密旨便恁么去是处是慈氏无门无善财只此便是大安乐田地只此便是大解脱之场虽然如是共乐无为一句毕竟如何话会以拂子击禅床云净智庄严功德聚祝融峯顶万年松复举药山示众云与我唤沙弥来侍僧云唤沙弥作X么山云我有一箇折脚铛儿教伊提上挈下师云俭生不孝义出丰年觌面提持当阳有准何故鲸吞海水尽露出珊瑚枝圣节上堂云一真含法界大用等虗空千祥如雾集万善若云臻卓拄杖云用祝吾皇无量寿天高无极地无穷上堂云郊原雨过春日熈熈桃红李白发最上机哑却口落尽眉就中一曲江南好芦管迎风撩乱吹上堂云声前一句十方显露佛祖不知衲僧罔措拂子击禅床下座上堂云万壑千巖云霞锁雾洞然明白觌面分付还有知时别宜底么良久云鴈影落寒潭孤舟横野渡上堂云毗卢师法身主纵夺临机些子许目前分付与阿谁踢起眉毛急荐取上堂云去圣时遥人多懈怠逆则生嗔顺则生爱不嗔不爱东海剪刀西番布袋解脱门头紧着关休夸铺席无人买良久云脑后见腮和赃捉败上堂云一番秋雨一番凉道路无尘野菊香翻笑昔年陶令尹攒眉归去错商量恁么不恁么破镜不重光若把拈花微笑是切忌将奴唤作郎上堂云以拄杖横按云鼓没絃琴复作吹笛势云吹无孔笛共乐尧年同舜日达磨九年空面壁上堂拈拄杖云提起则天回地转触处光辉放下则息虑忘缘圣凡罔措不拈不放又且如何卓拄杖一X下云翡翠踏翻荷叶雨鹭鹚冲破绿杨烟上堂云久雨不晴才晴又雨阴阳交泰万物得所明明百草头能为万象主以拂子击牀云觌面相呈切忌莾卤上堂云秋风离离秋色依依秋云淡伫秋月分辉篆不彫之心印状似铁牛之机阿呵呵力㘞希再三捞摝始应知上堂云月挂长空孤峯独宿幽鸟数声清白云断处续佛眼难窥拗直作曲𦏰羊挂角绝踪由无限清风生八极松源和尚忌日上堂云是句亦刬非句亦刬瞒瞒顸顸生铁门限如斯出世为人瞎却衲僧正眼子细捡点将来也是徐六担板南康军庐山栖贤宝觉禅寺语录侍者圆照编上堂云巢知风穴知雨此是世人知有只如世尊拈花迦叶微笑且道是什么人知有卓拄杖云林间木马嘶海底泥牛吼佛成道上堂云瞿昙夜半见明星碓觜挑开眼里筋四十九年无畏说至今错认定盘星将头不勐带累三军曹溪波浪如相似无限平人被陆沈上堂云草离离烟漠漠雨如膏云如鹤说了也错错错五老峯高彻骨寒野猿啼断山月落上堂云天得一地得一王得一兮无等匹一得一又X何必闪电光中加霹雳朝来细雨洒危层八面风清照红日上堂云大包无外细入无间内外绝瑕玼古今无背面森罗万象影中藏四圣六凡光里现分明常在诸人前未审诸人见不见卓拄杖云铁壁银山通一线上堂云雪埋松径梅着寒梢露倮倮赤洒洒独孤标寒山逢拾得抚掌笑呵呵上堂云初三十一中九下七更不囊藏当阳拈出以拂子击禅床云一气转洪钧八方开寿域上元日上堂云心月孤圆清光皎洁吞尽十方空银椀里盛雪以拂子击禅床云本光瑞如此笑倒灯明佛上堂云木犀花散一山秋更约清风作胜游笑嗷幽香翻叶底西来祖意在枝头没回互兴悠悠辽天鼻孔齐穿却更嫌何处不风流上堂云杀人刀活人劒噼破虗空成两片千妖百怪尽潜踪万象森罗光影现艾人与门神端的见不见卓拄杖云拄杖子聊通一线解夏上堂云有结有解俱错到底无绳自缚一夏九十日终箇箇眉须堕落入水长人填沟塞壑相逢只解那斯祁明眼衲僧休卜度上堂云才开口又成剩语不开口又成增语发机须是千钧弩草店家风别翻云又覆雨若是陶渊明攒眉便归去X上堂云松萝影里积翠堆中白云为盖流泉作琴只影独标巖上月不知那箇是知音耳卓朔头蓬松擡眸鹞子过辽东上堂云言语动用没交涉非言语动用亦没交涉倾膓倒腹为楔出楔哑却我口秃却舌明明万里一条铁上堂举寒山颂秋光清浅时白鹭和烟岛良哉观世音全身入荒草点捡将来罪过不少只凭拄杖一切靠倒遂靠拄杖下座上堂云掀翻四大海踢倒须弥卢心麤胆大少实多虗夜见明星曾落节儿孙随后受涂煳松源忌木落高秋玉露垂慎终追远又思惟无端一世灭胡种累及儿孙说向谁哑却口落尽眉牵犁拽杷带水拖泥顺捋虎须拈蝎尾白拈手里觅便宜家肥生孝子谁是五逆儿栖贤今日以此供养松源先师且道还来歆飨也无以手摇拽云呜咿呜咿秋露春风消息在不知谁荐上头机平江府阳山尊相禅寺语录侍者法洪编入院指法座云喝散白云穿开碧落须弥灯王无处摸索上堂云深藏古寺老垂垂冷暖相谙只自知不谓使符相苦逼依然拽又牵犁觉报长老至上堂云开门待知识知识不来过知识X既来过毕竟如何通信拂子击禅床云开口不在舌头上伫看平地起风波晚小参云控佛祖机瞎人天眼用生杀句截葛藤窠点着不来千里万里所以向上一路滑壁立万仞崄石火电光钝定干坤句错箇是从上来垛生招箭尊相则别有条章诸佛不曾出世亦无一法与人达磨不西来二祖不得髓见佛见祖如生冤家说色说心如逢勐虎若是锦鳞赪尾底才闻恁么举着踢起便行大棒打不回头谁敢正眼覰着若是钝鸟栖芦底一恁三三两两何故曾为浪子偏怜客为爱贪盃惜醉人谢知事头首上堂云佛祖大机目前密布主中宾宾中主云从龙风从虎卓拄杖云发机须是千钧弩岁夜小参岁尽年穷无可不可烹露地牛烧榾柮火野菜只添一筯油满钵和罗唯一饱笑傲烟霞白云风拂韶阳一曲自高歌困来一觉和衣倒浅种深耕得自由珊瑚枝头日杲杲复举僧问古德年穷岁尽时如何德云东村王老夜烧钱乃举颂云东村王老夜烧钱打着南边动北边赤骨历穷夸富贵日高三丈尚憨眠穹窿圆太虗至上堂云穹窿山里老菸菟一点圆明烁太虗八角磨盘空里转寥落林泉意自殊超物象绝名模将为胡须赤更有赤须胡上堂云举僧问镜清深山巖窟中还有佛法也无清X云有僧问如何是深山巖窟中佛法云石头大底大小底小或有人出来问尊相如何是深山巖窟中佛法只向他道无因甚如此只为太近乃举颂云一人道有一人无正令全提肘后符昨夜虗空开口笑石人吞却洞庭湖上堂云离四句绝百非一言巳出驷马难追一任金乌东出徒教玉兔沈西拂子击禅床云千钧之弩不为鼷鼠而发机旧住至上堂云春雨如膏春云如鹤客从天外来正是魔王脚阃外威权麒麟一角击拂子云转身一拶验来端外道天魔俱胆落上堂云春山青春水绿春雨蒙蒙春花簇簇春光满目𦘕难成春风万里何抅束肥马辘辘瘦马辘辘日逐忙忙等闲过些儿毒气谁轻触上堂云今朝四月初一万像难逃影质马祖陞堂百丈卷席祕魔擎叉鲁祖面壁唤驴作马虾跳不出麒麟一角尖乌龟三眼赤上堂云云收天际杲日当空坐立俨然如何通信击拂子云自是不归归便得五湖烟浪有谁争楞严会上堂云八还正眼顶门开悟得门门有善财要识九旬行道处薰风依旧自南来一齐相访上堂云举问马大师不与万法为侣是什么人师云问处如毒龙搅海答处似勐虎靠山然虽电激星驰未免总在门外且道门里人如何话会移X花兼蝶至买石得云饶复举颂云不与万法为侣咬定牙关错举西江吸尽铁船浮活提狞龙和角煑倒骑佛殿出三门翻手为云覆手雨上堂云兔马有角牛羊无角智不到处切忌道着道着后如何击拂子云拈得鼻孔还失却为沂首座上堂云相见不扬眉雷轰闪电迟知音才侧耳拟议落便宜威行阃外瞥转机轮拍禅床一下云大千揑聚一微尘拗堂至上堂云息菴去世肉犹暖五逆还它五逆儿海涌峯头行正令白拈谁敢觅便宜中秋上堂云举长沙和尚道尽大地是一只眼尽大地是箇全身尽十方世界在自已光明里拍禅床一下云若人于此见得清风常满座一念百千年平江府双塔寿宁万岁禅寺语录侍者唯道编上堂衲僧门下手擎日月游运神通背负须弥全机敌胜移星换斗夺食驱耕又且如何拂子击禅牀云不因汗马功成力争见黄河彻底清上堂云举雪窦云十方无壁落四面亦无门毕竟向什么处见客若道得接手句许你天上天下寿宁则不然金刚圈栗棘蓬拈来便用耀古腾今格外知音才领略四方八面起清风上堂云无语中有语名曰死句有语中无语名曰活句可谓剜肉作疮皮穿骨露举不顾即差牙闪电光X中走乌兔上堂十五日巳前风吹不入十五日巳后水洒不着正当十五日时如何击禅床云月中仙桂和根拔海底泥牛把角牵上堂十九二十人信不及拈拂子云唤作拂子则背不唤作拂子则触而今背触分明一句了然百亿且道是那一句参上堂天寒人寒大家在这里洗面摸着鼻喫茶湿却觜向上还有事也无击拂子云韩信临朝底魁首至上堂庐山华藏太湖濵碓觜挑开眼里筋来趂寿宁炉灶热大千独步见鹏程上堂云智不是道心不是佛辊雪峰毬舞道吾笏且道明什么边事摇手云不说不说道旧至上堂二月春过半园林一样新傍花看蝶舞近柳听鸎吟远客来相访还曾悟此心林郑珍井底种林檎今年桃李贵一颗直千金上堂云观音菩萨将钱买煳饼放下元来是箇馒头相席打令看楼打楼击拂子云不风流处也风流上堂云燕语鸎吟俱谈实相春风吹动桃李花淡烟疎雨笼青嶂说了也还会么击禅牀云切忌起模𦘕样上堂云归宗事理绝日轮正当午布袋放憨痴猫儿捉老鼠若人会得超佛越祖卓拄杖下座上堂云大道纵横触目成现坐微尘里转大法轮看X看且道毕竟是左转右转夜来有人从湖州来接得淮南信泗州大圣道吴中石像不合一口吞却洞庭湖直得须弥倒卓海水逆流且道明什么边事参颂古赵州见二菴主南枝向暖北枝寒一种春风有两般寄语高楼莫吹笛大家留取倚栏干外道问佛外道怀藏宝镜时世尊良久为高提浑如良马窥鞭影不觉全身陷铁围开口不在舌头上明修栈道暗度陈仓刻舟犹觅劒夜雨过潇湘大力量人擡脚不起只许老胡知不许老胡会白云尽处是青山行人更在青山外大力量人脚下红线不断放两抛三瞒神謼鬼换盆换盆谁不识你沩山晷运推移沩山养子没来由叉手人前不识羞更把琵琶半遮面不令人见转风流南泉斩猫儿当阳利劒斩狸奴刃下翻身会也无脱下草鞋头戴出石人吞却洞庭湖法语X寄颜一齐居士去月特承遣介賷香信物之贶出示教益十余年间介注于此方得入头处得句不凡早是着得手脚快当方见如此今既得入处如人喫茅柴酒少间又閧然而散又不见了虽然如此却巳得着手脚处但只于所得之地崖将去如一座铁壁银山把得定作得主从此有大发明方始庆快平生又有一说若悟目前不悟自已为之有足无眼若悟自已不悟目前谓之有眼无足于此两头打彻百千法门无量妙义只在一毫上千变万化到此方是大法明一切处通透古今誵讹公案更须遇人始得所以涅槃心易会差别智难明欲得透脱生死但只依门下末后一段见处崖将去于无滋味处正好着力大疑之下必有大悟十二时中具决定志必不相赚古人见七十员善知识其中只有一二具大眼目其余具正知见而巳宗乘中难得大手段底为人抽丁拔楔若𢬵得一生不会做将去有心做无心得终被门下了却千生百世得大自由万丐痛自加鞭是幸虽得入头处且喜神气定动外魔难入伹胸次有疑处追究午夜入神体究虗而灵寂而妙大休大歇无妙极深无深极妙拌一生具决定志了取此一点灵验必不辜负只恐到无折合处却不向前亦枉用前头工夫切不可退志无滋味处正好着力方为大力量人一切语句下却物为上逐物为下切忌随语生X解是为大病室中敲磕足仞甞以此事之笃若是佛法门庭在诸方无有不鉴觉者更望一念不生全体作用处微细磨穷究得来方知体用双全去住自在莫听人口快须是自有定力始得参禅为透脱生死大事不是为参口头禅以求衣食直须放下身心退步扣已万不失一所谓麤飡易饱细嚼难饥未得知如丧考妣得知了亦如丧考妣胸次不明不可妄为做长老称善知识所谓灵龟负图自取丧身之兆切须照顾一失人身万劫不复拚却一生不会埋头众底救取自已一段大光明藏今生得之百劫千生自得受用心为帝王主人若迷客得其便时时提取金刚王宝劒才有向上向下聊起斩为三段不妨性燥其或未然莫将闲学解埋没祖师心寄颜一斋合内寂室方氏即心即佛没誵讹不动舌头意气多打破虗空行活路夫妻抚掌笑呵呵付净彻首座竹篦竹篦付了复何为佛祖当头噼面挥尺水便能翻逆浪尽教人荐截流机沈安齐草菴号常牧尚堕功勋不自由还同死水卧泥牛何如阔进竿头步撒手悬崖万仞头X自赞紫霄峰下以毒攻毒撒土抛沙拗直作曲撼动四大神州拳踢掀翻地轴性禅没兴遭逢切忌望空呵嘱坐断千峰顶𩕳头一任虗声听杓卜横按吹毛全提正令毁佛谤法因邪打正有时裂转面皮天下衲僧乞命辞世七十八年内空外空撒手便行万古清风淳祐辛丑八月乙丑太白名山比丘迢冲敬校无明和尚语录塔铭迪功郎温州永嘉主簿颜汝勋撰并书朝散郎知信州军州事方万里篆额此道有正脉惟无半点气息其殆庶几知其可庶几谓正脉在是则妄也迎之而不留舍之而不遗北雨南云斗移星换忘存失照妙亦何立泉奔岳顶探源皆死水雹降青天追踪皆客尘拟颦朵颐欲噱歛色抽关转轴干坤为之黯黑龙天虽夙誓呵卫终无处所此师以手摇拽呜咿久之不能自已余知为杨歧九世孙也师名慧性姓李氏达之巴渠人也混然其X初不以点黑污胸臆才祝发束包南游适淳熈戊申岁也首谒佛照光光奇之一叩得其体师以无宜路益孜孜一时昂头骧角揩范辉错顶瘢足胝每甘心焉知松源岳得于密菴杰杰得于应菴华遡而上之白云东山皆杨歧流出也师造松源座下奉勤给侍奔走为裴回咨决地晨敲夕磕针度线引尤不唧𠺕于些子誵讹师毒深矣出世蕲之资福越两年迁智度法社正耀湖海翕然归宗开先栖贤为古精蓝露沐云敷此涌彼洽狮子一滴何翅散十斛驴乳师臈高矣奥林䆳谷将终遯矣所至道价宝璧宗旨渊源大用脱轨则推出分常之华藏半座老作愿点额于龙门时余未识师以水僧骨传云雪覆芦花欲暮天到撑没底谢郎船离钩三寸如何道海底泥牛拕角牵则师之脉有自矣贽参请礼往来叩答余不觉悚汗扑庵居士以大根器栋此道来守姑苏勉其主阳山尊相金奏玉响主林改色部使者兴敬税驾于双塔俊衲信友如赤子赴慈父母赖以受用者众在在筹室非时相见靡闲冰暑阐提亦有作室中多举开口不在舌头上大力量人为什么擡脚不起大力量人为什么脚根下红丝线不断虎踞猊座返掷横拈撒火飞星学者株守已灵错认鉴觉窠臼情识堕解脱坑无地容锥无锥可卓犹未梦见在其示众曰向上一路滑壁立万仞崄石火电光钝定干坤句错又曰心路不绝祖关不透尽是依草附木精灵大X法洞明正好痛棒狐涎萤火望风剥落余之恩怨始哑者㗖蘗矣师慨此道累卵每哽涕眼目护常住口体等土木应世如童甘逆如饴履寔践真氷坚霜厉行解相应名之曰祖之谓也感微疾谭笑却药叩室候安起居如常遣某书遗某偈诲尤渠渠于余投笔澡浴趺坐而逝嘉熈改元七月二十日也年七十六茶毗舍利珠贯雪骨了聪久侍师席确志而正信併奉须发归故里建窣堵庸示般若灵验师示何加损以余出师门请铭力甚于辞受顷不落拟议乃铭之曰杨歧正脉出广入细白云东山互换失利彷彿依稀终阙半偈咄破沙盆松源饮器毒流至师剔骨刳髓呜咿呜咿以手摇拽七镇宝坊非即非离有赫厥后人自侈异吐吞其谁如水行地一斋居士示及无明和尚语一编炷香拜观三叹无巳径山书后序圆悟等闲道出四箇字道言如枯柴道尽陈尊宿近时据曲彔木床三日五夜努得箇上堂四句偈以颠X为倒以逆为顺因邪打正必曰因正打邪指鹿为马必曰指马为鹿反是谓之顺朱噫不知朱顺耳此弊仅四五十年余波末流渺不可遏开先老子提倡一编度火金虞其或变度海囊虞其或渗反覆指摘了不可得异时商确推一言半句言犹在耳今非吴下蒙也兵车会同请辟三舍净慈北磵居简