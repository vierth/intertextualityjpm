太上玄门正一日诵晚课步虚韵太极分高厚清清上属天人能修至道身乃作真仙行溢三千数时丁四万年丹台开宝笈金口为流传香赞玉檀香炉朝能枫宸琼台演法度群生超出苦迷津万类幽灵炼质化成人大圣广度沉沦大天尊十方救苦无上大天尊开经咒寂寂至无宗虚峙劫仞阿豁落洞玄文谁测此幽遐一入大乘路孰计年劫多不生亦不灭欲生因莲花超陵三界途慈心解世罗真人无上德世世为仙家太上洞玄灵宝十方救苦妙经尔时救苦天尊遍满十方界常以威神力救拔诸众生得离于迷途众生不知觉如盲见日月我本太无中拔领无边际庆云开生门祥烟塞死户初发玄元始以通祥感机救一切罪度一切厄渺渺超仙源荡荡自然清皆承大道力以伏诸魔精空中何灼灼名曰泥丸仙紫云覆黄老是名三宝君还将上天炁以制九天魂救苦诸妙神善见救苦时天上混无分天炁归一身皆成自然人自然有别体本在空洞中空洞迹非迹遍体皆虚空第一委炁立第二顺炁生第三成万法第四生光明天上三十六地下三十六太玄无边际妙哉大洞经皈命太上尊能消一切罪东方玉宝皇上天尊南方玄真万福天尊西方太妙至极天尊北方玄上玉辰天尊东北方度仙上圣天尊东南方好生度命天尊西南方太灵虚皇天尊西北方无量太华天尊上方玉虚明皇天尊下方真皇洞神天尊道言十方诸天尊其数如沙尘化形十方界普济度天人委炁聚功德同声救罪人罪人实可哀我今说妙经念诵无休息归身不暂停天堂享大福地狱无苦声火翳成清署剑树化为骞上登朱陵府下入开光门超度三界难迳上元始天于是飞天神王无鞅数众瞻仰尊颜而作颂曰天尊说经教接引于浮生勤修学无为悟真道自成不迷亦不荒无我亦无名朗诵罪福句万遍心垢清尔时飞天神王及诸仙众说是诵毕稽首天尊奉辞而退元始天尊说升天得道真经尔时元始天尊在大罗天上玉京山中为诸天仙众说此升天得道真经告诸仙曰吾今为汝略启身心明宣道要十方得道神仙皆从此经修行而通微奥善男子善女人依凭斋戒作是津梁一切有为显诸真路体此法相乃可受持能屏众缘永除染着外相不入内相不出于正念中乃得五脏清凉六腑调泰三百六十骨节之间有诸滞碍十恶之业百八十烦恼之业众苦罪源悉皆除荡即引太和真炁注润身田五脏六腑心目内观真炁所有清净光明虚白朗耀杳杳冥冥内外无事昏昏默默正达无为古今常存总持静念从兹解悟道力资扶法药相助乃节饮食驱遣鬼尸安寂六根静照八识空其五蕴证妙三元得道成真自然升度尔时诸天仙众上白天尊言自从无始以来至于今日未闻如是大乘经典我等缘兹幸会广及一切道果圆明而说偈曰杳杳冥冥清静道昏昏默默太虚踪体性湛然无所住色心都寂一真空太上道君说解冤拔罪妙经尔时太上道君与诸圣众在八骞林下七宝台中罗列威仪敷陈道要怡神默坐如玉京山放七宝光明照福堂地狱见福堂之内男女善人快乐无为逍遥自在复见诸地狱之中饿鬼穷魂以日继夜受种种苦恼悉无人形五体坏烂饥餐勐火渴饮熔铜足履刀山身负铁杖遍体流血悲号彻天是时会中有一真人名曰广信从座而起稽首前进上白道君曰不审此辈穷魂生有何咎而受兹苦道君曰受诸罪者在世之时不敬三光欺负神理十恶五逆不忠不孝不慈不仁毁伤物命杀害众生福尽寿终当受斯苦是时广信真人心生哀悯欲其济拔幸望妙力威光许令开度伏蒙道君垂赐金言广设法要为诸众生演说是经名曰解冤拔罪流布于世利益存亡若有善男子善女人一心专志入静持斋焚香行道六时转念是经吾当随愿保佑其人使宿世冤仇乘福超度幽魂苦爽各获超升真人广信欢喜再拜覼缕胜因而作颂曰伟哉大道君常普无量功舟楫生死海济度超罗酆罪对不复遇福报与冥通用神安可测赞之焉能穷是时广信真人与诸圣众闻法将毕各各稽首皈依信受奉行元始天尊说功德法食往生经尔时元始天尊与诸天圣众天仙地仙三界官属五岳地司五帝水府北都罗酆善恶二童子游东方玉宝楼阁世界空青树下碧莲华上说十种因缘一千业报令诸法会生解脱心尔时天尊现大光明满彼世界见诸地狱饿鬼畜生头面焦烂身体火然刀轮剑锋苦毒彻天痛伤骨髓勐火焰天渴饮镕铜号叫冤债无有休息是时众中普皆观见尔时有一真人名曰大慈大慧悲泣伤叹从座而起稽首敛容礼拜上白天尊伏愿圣慈特垂听览臣与法会诸众及飞仙神仙等悯恤下界众生伏愿天尊平等大慈如何救度尔时天尊默然良久方启慈颜举五明扇发大弘音乃答真人曰善哉善哉汝等广为众生悯启慈念今问此事令我应见汝等一会当须谛听天尊言三官九府一百二十酆都地狱有诸众生不修真道死入长夜魂为下鬼沉沦恶趣愍叹而作颂曰冷冷甘露滋法味难思议骞香流七真冥冥何生疑受此法食者生天登紫微福田高巍巍供施令清浄一切有为事普皆成代命拔汝三涂苦施汝九玄庆临当受食时诸天皆赞咏寒庭多悲苦回心礼元皇女青灵宝符中山真帝书一念升太清再念归太无功归九幽下旋旋生紫虚天尊曰施食与亡者不可思议是诸亡魂是男是女当此饱满各得离苦解脱授清凉莲华座永得脱离是时天尊重宣偈曰功德不思议行者膺福报施与法食餮永生安乐道尔时天尊说是偈已应诸所见地狱寻声消散是诸幽魂随愿往生大慈大慧真人及诸法会等众咸皆欢喜踊跃五体投地作礼而退信受奉行太乙救苦天尊说拔罪酆都血湖妙经尔时救苦天尊遍满十方界会集十方天尊仙众说诸因缘时有妙行真人出班奏白臣今下观欲界酆都罗山血湖二十四狱锋刀十八地狱大铁围山无间地狱三河四海九江泉曲地狱勐津洪波流沙地狱或则熔铜灌口或则利锯解形抱铜柱以皮焦卧铁床而肌烂遍体刀割百节火燃铁杖铜捶纵横拷掠如斯苦痛无有休息尔时妙行真人十方仙众告天尊曰善哉善哉皆缘前世今生故作误为悖逆叛常负命欠财堕胎损子血湖产亡妖横殒灭冤仇不解罪积丘山沉于地狱之中血湖血井血池血硖受诸痛苦万劫难逃今幸遇天尊发大慈悲开大法门普集十方一切神仙宣演妙法普救群生救一切罪度一切厄出离长夜得见光明万罪荡除冤仇和释镬汤火医变作莲池剑树刀山翻成花圃赦种种之罪愆从兹解脱宥冥冥之长夜俱获超生而作颂曰天尊大慈悲普济诸幽冥十方宣微妙符命赦泉扃拯拔三途苦出离血湖庭沉魂滞魄众男女总超升经赞十万救苦得道升仙饥虚饱满尽皆归法食广无边硖石生莲冤债皆无孽大圣随愿往生大天尊斗姥宝诰志心皈命礼西天竺国大智光中真空妙相法王师无上玄元天母主金光烁处日月潜辉宝杵旋时鬼神失色显灵踪于尘世卫圣驾于阎浮众生有难若称名大士寻声来救苦大悲大愿大圣大慈大梵先天斗姥紫光金尊圣德巨光天后摩利支天大圣圆明道姥天尊三官宝诰志心皈命礼唯三圣人乃一太极普受浩劫家之命鼎膺无量品之褒紫微清虚洞阴总领功过赐福赦罪解厄溥济存亡道冠诸天恩覃三界大悲大愿大圣大慈三元三品三官大帝三宫九府应感天尊玄天宝诰志心皈命礼混元六天传法教主修真悟道济度群迷普为众生消除灾障八十二化三教祖师大慈大悲救苦救难三元都总管九天游奕使佐天罡北极右垣大将军镇天助顺真武灵应福德衍庆仁慈正烈协运真君治世福神玉虚师相玄天上帝金阙化身荡魔天尊祖天师宝诰志心皈命礼泰玄上相扶教三天鹤鸣山上得真传龙虎玄坛留妙诀三洞法录诸品灵文一千二百之官军匡扶正教二十四品秘录普度后人都功玉印官服裙履居都省而常侍人帝掌三界而度下民雌雄二剑诛斩妖精致雨作晴轰雷掣电如是立坛而布化助国兴邦以安民功成行满白日飞升祖师三天扶教辅玄体道大法天师正一洞玄显佑真君六合无穷高明上帝大圣降魔护道天尊葛仙翁宝诰志心皈命礼天台得道阁皂成真昔受东华复转西蜀诏命玉京金阙位登太极仙班慈怜拯拔于沉沦恩念普资于苦爽葛天氏遗风显着勾漏令丹砂俱存括苍仍游罗浮乃止修闲玉笥修理金书大悲大愿大圣大慈太上玉京东吴太极左宫仙翁雷霆玄省天机内相玉虚紫灵普化玄静常道冲应孚佑真君垂恩广救慈悲大帝度人无量天尊许真君宝诰志心皈命礼混元始祖一炁分真多劫之前积修至道勤苦备悉经纬逾深万法千门罔不斯历救灾拔难除害荡妖功济生灵名高玉借众真推仰宜有甄昇大悲大愿大孝大仁九州都仙太史高明大使雷霆泰省天枢伏魔上相至道玄应神功妙济掌九天司籍太乙定命注生真君三天按察都检校普天奏议大夫天医大帝历劫度人祖师净明普化天尊萨祖宝诰志心皈命礼派流西地迹显龙兴施财合药济群生积行累功修至道授铁师之教旨掌玉府之雷书身披百衲伏魔衣手执五明降鬼扇代天宣化咒枣书符运风雷于咫尺之间剪妖魔于斗罡之下道参太极位列先天松筠野鹤任纵横遐迩孤云长自在方方阐教为万法之宗师处处开坛作后人之模范都天宗主一元无上真君三茅真君宝诰志心皈命礼天人道德仙圣宗师孝悌通于神明恩泽被于家国隐恒山而悟道栖句曲以升天主岱宗衡霍之山职赤城华阳之洞劫运阴阳而统斡雷霆水泽以兼司接二弟之英姿授登真之秘诀咸领神仙之籍共膺玉册之荣德溥幽明仁沾普率随机赴感誓愿宏深太元妙道冲虚圣佑真应真君地仙上真定录右禁冲静德佑真应真君地仙至真三官保命冲惠仁佑神应真君九天司命上卿三茅应化天尊三茅真君圣号混元九天传道教主玉皇侍宸东宫贞伯主管左右御使治御万灵洞天福地酆都岳渎四海九江九州社令职掌雷霆驱龙降雨判人间善恶之期司阴府是非之日圆通湛寂誓愿弘深大悲大愿大圣大慈回骸起死无量度人圣师东岳上卿霍林司命太元妙道冲虚圣佑真应真君地仙上真定禄右禁冲静德佑妙应真君地仙至真三官保命冲慧仁佑神应真君九天司命上卿三茅应化天尊虚靖天师宝诰志心皈命礼白雪丹霄黄芽旧积文章星斗老君授三五飞步之玄玉局箓符汉祖传正一斩邪之秘旨于一登名于紫府于一掌握于雷霆伐疵疠于青城灭妖氛于下界巍巍荡荡妙妙玄玄去太极登紫微聚三华朝五炁随机格物闲邪存神祖师三十代天师虚靖冲弘悟道真君玄风演化天尊东岳宝诰志心皈命礼赫天玄英之祖金轮绍海之宗弥仙母梦日光生紫府圣人东华弟昔建功于长白始受封于羲皇初号太华真人汉名泰山元帅唐惠崇恩圣帝圣朝敕字大生位镇坤维功参干造凡诸品汇悉棣生成仁以德仁回阳春于掌上圣心益圣丽日月与天中五岳称赞与东方三界独尊与中界仰奉行与天令俯纠察与阴司掌人间善恶之权专天下死生之柄惩奸恶而狱分三十六主司吉凶而判七十二曹行善者注生天堂沉迷者寻声救度示大慈慈尊之相开生生化生之门福与天齐功高无量大悲大愿大圣大慈中界至尊东岳圣帝慈光救苦威权自在天尊太乙宝诰志心皈命礼青华长乐界东极妙严宫七宝芳骞林九色莲花座万真环拱内百亿瑞光中玉清灵宝君应化玄元始浩劫垂慈济大千甘露门妙道真身紫金瑞相随机赴感誓愿无边大圣大慈大悲大愿十方化号普度众生亿亿劫中度人无量寻声赴感太乙救苦天尊青玄上帝太乙救苦天尊颂赞青华教主太乙慈尊玉清应化显金身大千甘露门接引群生永出爱河津太圣太乙救苦天尊王帅诰志心皈命礼先天主将一炁神君都天纠察大灵官三界无私勐烈将金睛朱发号三五火车雷公凤嘴银牙统百万貔貅神将飞腾云雾号令雷霆降雨开晴驱邪治病观过错于一十二年受命玉帝积功勋于百千万种誓佐祖师至刚至勇济死济生方方阐教处处开坛豁落勐吏三五火车大灵官王天君太乙雷声应化天尊雷霆总诰志心皈命礼雷霆都司将符图法箓众官君歘火律令邓元帅银牙勐吏辛天君飞捷报应张使者苍牙铁面刘天君马郭方邓田大将雷府蒋毕华雷霆庞刘苟毕神通大温康岳孟显威灵灵官王马二元帅地司太岁殷将军火犀雷府朱元帅斗中颛霸二雷神天医攻气治病将酆都府院众祇灵城隍社令功曹使神虎何乔二道神队仗森森列左右旌旗闪闪耀干坤剑戟戈矛常在手枪刀斧钺尽随身若有下邪截大道摄赴雷狱便施行扫荡罡风迎帝驾扶持道法救良民我今有请望来临大赐雷威加拥护报恩宝诰志心皈命礼玄元应化武曲分真垂念我等众生有相脱生父母怀胎十月乳哺三年辛苦百千殷勤寸念怜我父母日渐衰朽我今持念平等悉灭险峻贪嗔礼帝为师祈恩报本愿我现在父母福寿增延过去宗祖早得超生大圣大慈大仁大孝八十二化报恩教主佑圣真武治世福神玉虚师相玄天上帝金阙化身终劫济苦天尊土地咒此间土地神之最灵升天达地出幽入冥为吾关奏不得留停有功之日名书上清向来晚堂诵经功德上奉慈尊下济幽冥脱化仙乡同赖善果证无上道一切信礼志心称念太乙救苦天尊不可思议功德三皈依无上道宝当愿众生常侍天尊永脱轮回无上经宝当愿众生生生世世得闻正法无上师宝当愿众生学最上乘不落邪见完经偈晚课功德不可思议诸天诸地众神祇国家寿天齐大道慈悲万化乐雍熙施食经咒一切飞禽走兽一切蝼蚁蛇虫一切冤家债主一切男女孤魂四生六道一切寒林闻经听法早得超升道教典籍