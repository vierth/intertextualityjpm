太乙火府奏告祈禳仪正统道藏三家本一卷洞真部威仪类太乙火府奏告祈禳仪爲十举歩虚焚符于水盂净秽太虚无体净秽皆空妄觉一生尘縁竞起旣非眞境即是魔宫是故行持先当荡涤谨奉眞符告召九鳯破秽大将军八方大力威神干罗怛那洞罡太玄使者五方五龙神君华池文浴夫人沧水绣衣使者吞魔食鬼将军铜头铁面骑吏本佩法箓仙灵解秽合干将吏并请遵依元降齐赴灵场布炁行神流铃掷火变化法水荡秽气于八纮斩馘魔精布眞风于十极万灵振伏十方肃清天无氛秽地无妖尘冥慧洞清大量玄玄一如告命净天地神呪次举华夏师三礼上香道由心学信假香传手执玉炉心存九天眞灵下盻仙斾临轩臣今所启咸赐如言跪黙启具位臣某恭焚眞香诚惶诚恐稽首顿首启奏供养玉清圣境元始天尊上清眞境灵寳天尊太清仙境道德天尊昊天至尊玉皇上帝星主北极紫微大帝太微天皇大帝承天效法后土皇地祇神霄眞王长生大帝东极青华大帝九天应元雷声溥化天尊九天雷祖大帝上清紫微碧玉宫太乙大天帝六天洞渊大帝六波天主帝君可韩司丈人眞君九天採访使眞君五方五老天尊十方灵寳天尊三十二天帝君诸天上帝髙眞十极十华眞宰琼章道藏经箓神仙斗父北极龙汉天君斗母紫光金眞圣德天后中天北斗九皇道君斗中帝座星君北斗九皇夫人内妃擎羊陀罗二仙使者斗中神仙灵官将吏天罡大圣万眞节度星君日宫月府星君五方五德星君玄都四曜星君南斗六司星君东西中三斗星君三台华盖星君二十八宿星君十二宫分星君普天玄象星宰南极长生注生大帝南极福禄寿星君西台金眞万炁元君本命元辰福禄寿星君大小运限禄马星君当生流年照临星宰三元三官大帝北极天蓬苍天上帝北极天猷丹天上帝北极翊圣皓天上帝北极佑圣玄天上帝天曹太皇万福眞君天曹玉历上生眞君天曹掠剩大夫眞君天曹注福注禄注寿眞君天曹㑹上无边眞宰九天生神大帝九天储福定命眞君九天司命上卿眞君九天监生大神九天衞房圣母元君九天朝元诸司眞宰星河桥塔生化神祇五雷院使眞君雷霆都司元命眞君北极驱邪使泰玄都三省眞君佥书三省使眞君灵寳五师眞君火府传教紫府冯眞人祖师希夷陈眞人祖师通玄刘眞人祖师中天枢相伏魔许眞人祖师清隐上仙披云杨眞人祖师云庄黄眞人宗师西台风雨令玉田叶眞人火府演派流芳历代师眞火府主法都雷緫管李元君主帅显顺大将军丘元帅副帅灵变大将军王元帅雷枢大神陈元帅雷机大神李元帅雷衞大神孔元帅雷烈大神崔元帅雷光大神周元帅雷令大神纪元帅雷阵大神刘元帅雷威大神林元帅驱督家书白元帅通奏直符谢元帅开坛听令四大雷神诸阶法中官将吏兵水府土司无边眞宰阳间岳渎祀典神祇名山洞府得道神仙雷府殟司列职眞宰行年太歳至德尊神内廷五祀之神京都城隍之神京畿庙貌祀典神祇坛靖所奉香火明神日分功曹使者虚空来往神仙所启无边眞宰干冒眞慈洞回昭格伏念臣猥以公微冒叅玄祕无功及物有过在躬第惟有受于投词讵敢或忘于请命以今奉爲某恪遵科教肃建星坛像斗然灯投符作占伏愿天之髙星辰之逺一忱可格于齐临地之大河海之深跬歩敢期于毕至珠悬黍米法演骞林驻驆停骖环衮龙而当座鸣珂委珮翼序鹭以聮班少听洞章同跻妙道臣干冒威严下情无任激切屏营之至稽首蝢首再拜谨言举消灾解厄天尊召将焚降令符召社令六神天灵天灵三界威神木客邪鬼令化微尘风雷雨部四渎神王五岳眞君各拱坛界分别章表上达玉清急急如大赤天帝律令敕召四将上清有敕速召雷神直坛四将火急摧倾五岳四渎各听威声关召速降各列宫庭奉符用命面奏玉清急急如大赤天帝敕天丁天丁地灵地灵隂阳交合雷部现形谨召开坛听令髙陶崔赵四大天将速至坛所疾存至四角举灵通感应天尊召谢白焚符杳杳冥冥天地同生神化倐忽聚而成形闻唿即至遇召速临急急如大赤天帝敕吾今通奏坛前听候所启所愿通达御前当日直符谢祐白伸随师勑令急急如大赤天帝敕子文午出举灵通感应天尊唵兠吽吽梵应雷轰摄唵杏鸠盘陀利摄天下鬼神依师勑令速如火令急奉大赤天帝君敕午文存至适伸告召巳沐来临以今奉爲某伏请整肃威严护䘙坛墠开天门闭地户聿严虎豹之关朝帝所蹑云根共迓龙鸾之驭益昭神贶潜格灵庥举金眞演教天尊降师学而不从师玄理难于自悟教者必以正至道妙于心传脉络贯通宗支接续此太上聿严于授度故后人深重于继承凡有皈投敢忘关告门下具职谨同斋官黙想师闱志心拜请祖师启教紫府冯眞人祖师纯素妙道希夷陈眞人祖师太极上相通玄刘眞人祖师中天枢相伏魔许眞人祖师清隐上仙披云杨眞人祖师浦城眞常先生云庄黄眞人宗师西台风雨令玉田叶眞人火府历代演派师眞恭望师慈俯垂省録宓闻清明在躬符章瑞世梦传圣母灵书丕显于开元感叶醮筵异相遂彰于太一石室之文斯隐蜀都之派维新老君现而来山下之青牛魔女擒而掣井中之铁锁文星炳瑞枢府储祥白昼而流火涨天沖虚示化清夜而彩云贯斗蹑景飞神嗣之浦城者皆可筌蹄继之玉田者足爲矜式啸命而风翻雷激指挥而雨止风停着八字之家书永钖生生世世冠诸阶之道法茂延子子孙孙是夕恭愿玉珮铿锵霞𥚑缥缈自天衢而下迈格尘世之小心谨启以闻举道经师寳天尊上信香见师云舆散花献茶具位某虔诚上启祖师启教紫府冯眞人祖师希夷陈眞人祖师通玄刘眞人祖师伏魔许眞人火府古今历代传道授法演派师眞恭望师慈俯垂省録伏闻师所存道所存派系逺通于脉络德之至教之至范模永頼于甄陶以今奉爲某丐投告盟斗极顺度星𨇠重念某玄门末绪道域踈才姓名冒缀于仙阶多违戒律科格罔明于祖训滥窃行持匪借提撕曷由感格所祈事理乞赐允俞仰冀宣行斗敕播告星垣俾所属之玄曹声发响应命合干之将帅形动影随罡歩通灵符章有验干冒师严某下情无任虔祷之至谨言举七元覆护天尊明灯盖闻斗运七元宰生杀照临之柄灯分五色验吉凶祸福之机光烛人间位居天上仗丹符而飞焰灿然象纬之当空炳璇极以同辉俨若玑衡之在御仰希昭报式副虔祈法师然灯衆讽神呪师存思合斗太上有敕㸃发斗灯七元来降救度衆生左辅右弼显现威灵天蓬元帅统领天兵五雷使者六甲六丁眞武大圣台中三星去病除祸斩馘妖精违敕者死顺敕者生斗灯一照身宅光明福果长寿永保利贞灯光朗耀照人长生三魂安健七魄康宁明灯摄光游精不飞七魄安守万神总归斗中齐景长处光辉七元来降受神告闻灯光明暗知吉知凶威神之力万愿皆从投盆符作占臣闻清清泠泠者神水之郷心心授授者眞符之祕必也验静中之动于以测玄上之机伏愿光溢恩波春融福笔寿无极无穷之脉譬彼长流定所戴所履之方昭哉吉报所有牒文兹当宣示宣牒投盆符召二使者太乙火府焚符告召斗中擎羊陀罗二仙使者斗中通事舍人闻今告召速降坛庭急急奉大赤天帝君敕斗中有将职賛璇玑掌善罚恶察过言非玉衡布令威鎭瑶池闻吾唿召风火奔驰赴临坛下母辄稽违急准大赤天帝敕三敕灵咤唎星帝摩娑诃多萨诃哩啼聚莎诃唵𠲰咤唎摄天中斗神斗曜之灵左有汝明右有妙眞神变莫测出幽入冥吾今关召速降坛庭急准大赤天帝敕存降法师白事焚合符适伸告召谅沐降临当府以今奉爲某舒坛建斗解厄消灾欲迓宸庥以伸寅奉敢烦神力賷此合符上诣斗宫请降恩光俯临灯席准敕奉行拱俟昭报歩斗存遣灵通感应天尊具位臣某与斋官合坛官衆等谨同诚上启三清上圣十极髙眞北斗九皇道君四府万灵衆圣火府师君将帅灯筵观鑑神祇干冒眞慈洞回昭鉴臣闻烧香归虚无华盖巳腾于寳篆冥心望北极丹霄傒驾于金舆载维梵气之玄𡪹尚隔红尘之秽浊仰瞻九陛俯罄一诚紫云蓊勃于绛桥瑞雾纷驰于綵仗绣衣前导倐忽降下于瑶坛银燄交辉恍若森罗于璇极臣与斋官遥望天阶奉迎星驭焚接驾符降圣臣等中谢谨谨奏请中天大圣斗父北极龙汉天君中天大圣斗母紫光金眞圣德天后北斗纲极宫太尉贪狼星皇君北斗灵关宫上帝巨门星皇君北斗紫极宫司空禄存星皇君北斗运天宫游击文曲星皇君北斗帝席宫斗君廉贞星皇君北斗上尊宫大帝武曲星皇君北斗关会宫上帝破军星皇君洞阳宫大帝天尊外辅星皇君隐元宫大帝眞人内弼星皇君中天大圣北斗九皇延生夫人臣等中谢恭望星慈特赐瑶光降临兰席云舆适伸奏请巳沐降临辄备净茶用伸上献进茶具位臣某等谨同诚上启虚皇妙道十极髙眞北极梵炁龙汉天君紫光金眞胜德天后北斗九皇大道君斗宫列班眞宰本命元辰星君火府师君雷神天帅灯坛所启观鉴神祇恭望圣慈洞垂昭鉴臣闻周沙界入微尘宻运无方之化判人间司隂府实弘不测之功亘古亘今至灵至圣自天地肇分于太极而璇玑巳列于北辰莲花九苞一时出现玉衡七政万类生成故人品之贵贱虽殊在命分之照临不异凡曰祸而曰福暨与灾而与祥悉自权舆得由主宰然其大悲大愿毎赴感以垂慈资其厚德厚恩屡有求而叶应肃干喉舌敷露腹心劒符合而圣驭降临灯焰辉而神光下烛灵斿毕集玄象森罗明水芳醪式陈初献法事具位臣某等谨同诚上启虚皇妙道十极髙眞梵炁龙汉天君紫光金眞圣德天后北斗九皇大道君斗宫无边眞宰本命元辰星君火府师君帅将三界一切威灵恭望圣慈洞回昭鉴臣闻应九天应九地尊无越于九皇曰北极曰北辰显莫踰于北斗昭然在上划尔当空故有耳目者靡不见闻而具性命者均从赋予功参万化道贯三才大如海岳之灵祇举拜涵濡之泽微若江河之鱼鳝亦倾朝戴之心顾何灾不灭何福不臻抑所感必通所求必应用敷悃素仰渎髙明明水芳醪式陈亚献法事具位臣某等谨同诚上启虚皇妙道十极髙眞梵炁龙汉天君紫光金眞圣德天后北斗九皇大道君斗宫无边眞宰本命元辰星君火府师君雷神天帅三界官属一切威灵恭望圣慈洞回昭鉴臣闻爲枢机作主宰运六气而御四时理纲纪统干坤緫五行而司八卦光临下土位冠中天原夫太素之未分无形无象粤自混黄之成化有纬有经皇人按笔以书符太上开函而演奥座扶玉局教阐金科蹑景履师绰着家书之妙旨飞神谒帝聿彰火府之灵文仰惟奕世以相传爰许微臣而致恳念葵藿之诚可格愧潢污之荐非仪明水芳醪式陈终献法事进章或表臣闻道无心而可情求太上示延生之典天不言而能善应斗眞垂度厄之科星驭俯临霞𥚑并集礼旣成于三献诚敢怠于一心仰维上古之结䋲不假文字继自皇人之按笔以演洞章故封缄得以将恳谢之辞而毫楮遂式达敷陈之意宸聦伊迩圣鉴非遥九顿首以望天颜三薫手而披云笈金舆玉辇昭回巳格于凡尘玉字金书报应即颁于温诏臣谨关法坛神吏急急捧奏以闻爰有谨当跪奏宣关毕师歩罡伏地待报得报即起上香解厄大圣北斗七元君能解三灾厄大圣北斗七元君能解四煞厄大圣北斗七元君能解五行厄大圣北斗七元君能解六害厄大圣北斗七元君能解七伤厄大圣北斗七元君能解八难厄大圣北斗七元君能解九星厄大圣北斗七元君能解夫妻厄大圣北斗七元君能解男女厄大圣北斗七元君能解产生厄大圣北斗七元君能解复连厄大圣北斗七元君能解疫疠厄大圣北斗七元君能解疾病厄大圣北斗七元君能解精邪厄大圣北斗七元君能解虎狼厄大圣北斗七元君能解虫蛇厄大圣北斗七元君能解劫贼厄大圣北斗七元君能解枷棒厄大圣北斗七元君能解横死厄大圣北斗七元君能解呪誓厄大圣北斗七元君能解天罗厄大圣北斗七元君能解地网厄大圣北斗七元君能解刀兵厄大圣北斗七元君能解水火厄大圣北斗七元君能解一切厄于是七元君大圣善通灵济度诸厄难超出苦衆生若有急告者持诵保安平尽凭生百福咸契于五行三魂得安健邪魅不能停五方降眞炁万福自来并长生超八难皆由奉七星生生身自在世世保神清善似光中影应如谷里声三元神共护万圣眼同明无灾亦无障永保道心宁迁转受医起占具位臣某等谨重诚上启虚皇妙道十极髙眞梵炁龙汉天君紫光金眞圣德天后北斗九皇大道君斗宫列班眞宰本命元辰星君火府师君天神雷师灯坛所启列位髙眞恭望祥光洞回昭鉴臣闻悔过虔恭讵敢式违于经教奏章恳愿庶㡬可格于天心江海弘深干坤广大维无不包而无不入故有所受而有所容伏念某等尔尔微生混然中处粗知学道尚愧随流抚戒行之旣亏顾操脩之弗正七情六慾尤致牵纒三业六根未能清净因而授法愈以招非出伪隐眞谈空说有漏泄玄科之祕旨益増黒簿之罪名动积多愆居无片善或蹑纪飞罡而次序乖于左右或存思注想而闻见乱于后先香火之祀罔虗符篆之书实舛虽昭昭之际人所不知然冥冥之中神赫其怒迨兹发露咸匃赦原俾臣等籍上清都字题丹扆形神沖寂共期玄妙之游志意眞纯永奉虚无之化上愿天祥地泰君圣臣贤日月贞明雨旸时若四海息战争之祸兆民歌丰乐之年次愿斋官某吉叶太和数超前定魔无干犯俾禄马之资扶身有光明钖魂神之澄正一家长㓜四序康安臣等七世先灵早达逍遥之境三涂滞魄俱登快乐之郷凡在有情冀叨洪施以今香残寳篆漏趣铜壶余光遥映于蓬茅清跸巳先于辇辂鹓行鹭列维闻环珮之珊珊鳯啸鸾吟仅覩冠裳之秩秩霓旌羽盖巳在璇霄虎䘙龙骧还归金阙丹雾绛霞之郁勃琼楼玉宇之髙寒克厥初图厥终莫尽勤拳之意倐而来忽而往徒深依恋之情臣与斋官遥望天阶奉辞仙驭太乙火府奏告祈禳仪