皇明恩命世录正统道藏三家本九卷续道藏皇明恩命世録总目卷之一太祖高皇帝御制賛词卷之二招聘榜文回勉澄心定性以凝道功书赐褒天师㫖命普施符水㫖命选精道法师赴阙书授四十二代天师大真人诰改赠三十九代天师大真人号改封仙姑胡氏玄君号加授永掌道教事诰遣代祀嵩山勑御制谕祭文卷之三授四十三代大真人诰特召入朝勑赐勉修节以格神明勑封包氏玄君诰禁私出符箓㫖成祖文皇帝永乐纪年命编进道书勑命斋事有应奖勑命专出符箓㫖命邀请真仙张三丰勑再命寻访张三丰勑遣行人谕祭文皇太子遣祭文卷之四授四十四代大真人诰命择好道之士遣用勑颁赐太和圆光图并榔梅勑命选武当山住持勑命祷于福建灵济宫瑞应奖勑召勑封孙氏玄君诰命祈谢大斋瑞应奖勑命建荐扬大斋瑞应奖勑宣宗章皇帝宣德纪年推恩申钖嘉号勑加封诰遣太监谕赐祭塟文卷之五授四十五代大真人诰赠孙氏玄君诰英宗睿皇帝正统天顺纪年封董氏玄君诰遣礼部郎中工部主事谕赐祭塟文卷之六授四十六代大真人诰赠父真人诰封母高氏玄君诰禁约族属人等欺害勑颁赐藏经㫖禁诸人私出符箓勑加封高氏太玄君诰再加封高氏太玄君诰景皇帝景泰纪年加封四十六代大真人诰宪宗纯皇帝成化纪年申禁假造符箓勑再加封四十六代大真人诰卷之七授四十七代大真人诰封母吴氏玄君诰申禁伪造符箓勑孝宗敬皇帝弘治纪年赐准致仕勑赐褒问书谕禁止伪造符箓敕赐画轴银币敕命赍香仪敇卷之八授四十八代大真人诰武宗毅皇帝正德纪年修建大上清宫勑世宗肃皇帝嘉靖纪年加封大真人诰加封大真人勑命祈祷于太和山勑重建大真人府第勑钦颁神像并赐印记谕重修大上清宫勑准照旧蠲免通户差徭㫖提问沿途违慢官吏㫖命沿途衙门应付勑命徃齐云山修醮勑圣母升遐示哀手书贺生子手书暂免入朝勑赠朱氏宋氏玄君诰赠李氏吴氏柳氏玄君诰再暂免入朝敕御札赐嗣子名特赐侯爵例祭塟卹典谕遣行人谕祭文卷之九授四十九代大真人诰赐伯爵服㫖赐增应付㫖暂免入朝勑申勑所司照旧优免给与新例勘合应付㫖谕有司官员人等不许欺慢勑封徐氏元君诰禁族属人等侵害勑遣行人谕祭文皇明恩命世録总目皇明恩命世录正统道藏三家本九卷续道藏皇明恩命世録卷之一书一太祖高皇帝赐龙虎山二十代天师賛第一代张道陵驱风疾霆机斡万灵亶惟神智使浊而清道常无隐满腹仙经鹿奔虎乘儵然上升第二代张𢖍步武飞虚至妙而枢握符而决神驾羊车周旋玉京万里须臾坎离是会深渊跃鱼第三代张鲁载承载阐松底炉烟夭桃洞蕊实实三千白鹤趐空巖下鹿眠九霄环珮火枣年年第四代张盛继符继经上彻天庭永张斯教转斗移星朝游北海苍松暮迎一祖师志鹿车是乘第五代张昭成袖剑而趋光射斗墟万灵咸听神步天衢斩妖缚邪与师无殊御灾捍患气吐而舒第六代张椒铅汞成砂烟结紫霞洞里干坤春意桃花不善人师不己而夸壶中日月更何以加第七代张回抚鹿苍松羽扇登峯道合无爲继师而封不善而善宻有神功知常守默乐道从容第八代张迥如不尚俗爱居茅屋白鹤一双犹骑鹿月下星奔使黄而緑道气常存岁岁辟谷第九代张符醉眠松底白云笼衣似酩酊醒役使幽㣲至神有设鹤趐剑飞群妖歛迹巨怪悉夷第十代张子祥洞花才绽春松翠㣲高卧白云仙茅爲衣唿泉叱咤役剑神飞无上至真可以爲竒第十一代张通玄演黄梁幻运钟离机驱云以从致雷电飞万壑松声丹光夜宜鹤氅飘然烟霞是冝第十二代张恒道德齐名鞭雷策霆按剑瞑目妖气不生神逰八极上至天京宜哉宿縁物外常明第十三代张光九转灵铅砂汞当先茅飞去处妖鬽倒悬神枢怒目下察黄泉仰观三界浩气如烟第十四代张慈正朝降崇巅酤入市廛过饮弗醉暮归紫烟山云松扫洞锁千年和光同尘玄之又玄第十五代张高漆园善纪槐国昭然同此幻化千古尚传师能善己乃达于仙虚灵不昧道气常全第十六代张应韶继传十六人皆辟谷日食黄精貌态异俗岁月以来亦复如复牛背西风苍山一曲第十七代张頥至危而全难去而天乃知尔仙乃知尔贤流派十七道气陵烟孰谓其颠孰谓有縁第十八代张士元飞符有验始祖有传至于斯世名播八埏丹光上升斗气愈鲜精神徘徊常在三天第十九代张修岚光蔽山丹气杂然飞符檄鬼无敢不前孰谓尔灵孰谓尔玄挂冠解衣乐道便便第二十代张谌冠山衣云道气常淳芬子有机铛内犹浑盘中数着黑白星奔无上至妙丹田厚坤皇明恩命世録卷之一皇明恩命世录正统道藏三家本九卷续道藏皇眀恩命世録卷之二四十二代天师大真人张正常招聘榜文吴王令㫖江西等处行中书省盖闻玄教无爲默賛国家之治皇猷大启丕崇道德之风乃眷至人素居福地旣已归于版籍必特表其仪形信州龙虎山正一教主天师大真人衍华胄扵留侯绍真传扵老子身受祖师之託役彼百灵心与造物者逰超乎万类凡有知觉罔不皈依但因兵革以来遂使公庭多故近闻冠珮远寄江湖爰伸物色之勤庶冀居之速省府除已差官赍香前诣龙虎山宗坛敬奉真仙祝延圣寿外合行出榜晓谕仰总兵官及有司官员访求天师多有招聘礼请入山依前住持道教但系龙虎山宫观殿宇及供器什物诸人毋得作践损坏亵渎神明旧管山园田地房屋悉听爲主诸色军民人等不许夺占违者治罪须至榜者龙凤六年月日给本年四月回勉澄心定性以凝道功书吴王书致玄坛教主四十二代天师张真人五月六日俞真人来捧至笺文并有奇香素罗之献诚意甚厚足见名山文物之盛吾闻汉祖天师道德在躬动得鬼神之助一嘘一吸间天道爲之晦冥雷霆诸神莫不受命以此辅国济民除其妖孽援其水旱故灵名历四十余代而愈着也今吾师旣临乃祖之位序当继乃祖之成烈有非他术之可同者愿师澄心定性以凝道功使前灵之迹盖显则龙虎之山益崇而人益仰望也夏月道体平安否尚冀千万加爱乙巳年上召见命坐赐宴赐褒天师㫖吴王令㫖夫天地之间品类不等生而无穷惟人最灵然而神圣之生贤人所降非常也皆得天地至灵之气故然亦世间圣贤之常也有天假其能因天授人之欤或爲帝王或爲将相如释道焉或爲佛或爲仙虽或天地正气所生是由天假其能故成数等予闻汉祖天师生而异常眉峥须横两目星驰电转神威万倍始西蜀诣龙虎役使鬼神肇造玄坛非独自己爲能止了身心实与国民有补焉至是捍大患御大灾明乎三界鬼神相继留传历代代代无有不崇者何也盖由天师灵而有益者是也予自草莱因天下变爲衆所尊不敢不竭心之诚以安民庶每闻天师今爲我见快哉一覩觌面天师瞳枢电转法貌昂然虽不职事于朝廷同我一时岂不干载一遇也可不奇哉然而释道之玄深有意焉愚者未知知者勿迷敬常则吉非常则祸福增灭矣悦天师法貌其容同祖故有赐上再召入对乃赐宴及金币还山丙午年命普施符水㫖吴王令㫖予闻汉天师妙用玄机通天透地济物利人爲国家捍患御灾历代圣贤所祷无不感应今天师息于朝天宫士民济济求符师当斟酌放符验其有无患难与可与之人而无患难之家与讫一符他日患堆暴生愚民无所知将谓符法所验或有相轻互相转说爲师之虑莫若从有患者给无患者郄此说未知当否宜与诸法师会议普施符水深潜妙用以秀山灵可也上闻病疫者饮井中符水获差圣意嘉之命作亭于井上号曰太乙泉命进太上延禧箓准辞还山特诏中书给驿劵畀之以便朝觐吴元年丁未二月初八日命选精道法师赴阙书吴王书致玄坛教主龙虎山张天师予近自正月爲国家之事心所欠者欲奏闻上帝奈无人捧词至于天庭故差人诣天师门下望天师以彼祖宗之灵必当诚心差精通道妙之师捧词达天以申祈祷之情即师之虔意也书至幸望令能者之师前来再不多叙本年五月洪武元年上登大寳位钖宴于便殿上顾谕曰兹授卿以大真人称号诰命将议给食禄旣而面可辞俸之奏俾专出符箓如故事恩免通户及大上清宫各色徭役永爲定例命给银印视正二品设賛教掌书佐理等官授四十二代天师大真人诰奉天承运皇帝制曰朕惟玄教真风阐五千余言之典祖庭积庆衍四十二代之传地灵毓龙虎之英仙骨竦鹤鸾之表掌兹正一品佑我大明天师张正常简素性成端凝天赋琳书寳札探秘妙扵珠黍之中緑舆琼轮超㝠漠于璇霄之上仗剑则鬼神听令登坛则雷雨应时卓尔天人之师允矣神明之胄然道德不拘于名爵性情贵守于中和夫何近代以来特授官资之显揆以至理未足爲荣用制真人之美称俾冠道流扵当世声扬寰宇法主宗坛予欲通诚扵九天汝则以精神而运用予欲敷治扵四海汝则以清静而辅毗茂膺笼元永绥福履可授正一教主嗣汉四十二代天师护国阐祖通诚崇道弘德大真人领道教事宜令张正常准此制诰洪武元年三月初一日之寳准辞还山上御谨身殿从容谓曰卿乃祖天师有功扵国所以家世与孔子并传以迄于今卿宜体之以清静无爲辅予至治则予汝嘉谕毕出白金十五镒赐之俾葺府弟二年二月特召入朝上御奉天殿赐见预命设安待之是月垂顾问者四二月十三日上将通诚扵天帝致斋三日御衮冕亲署御名于重勑太常设乐手授俾祝而焚之礼成赐金币宴于文楼群弟子飨于别馆赏赉有差三年六月上録功貤宠特勑吏部改赠正常父三十九代天师太玄辅化体仁应道大真人嗣成爲正一教主大玄弘化明诚崇道大真人改封正常母明慧慈顺仙姑胡氏爲恭顺慈惠淑静玄君上一日召见问以鬼神清状命更给掌天下道教银印五年加授永掌道教事诰奉天承运皇帝制曰朕惟道家者流本于清静无爲其来尚矣龙虎山张氏自汉以下宗派相继其四十二代孙正常存心冲澹葆德纯和远绍宗传以守正一朕用嘉之是宜钖以真人之号尔其益振玄风永掌其教焉可授正一嗣教护国阐祖通诚崇道弘德大真人掌天下道教事宜令张正常准此制诰洪武五年十二月日之寳九年上遣使召忽先期入见上喜曰卿来何与朕意相符明年秋朕将遣使祠海岳诸神卿当妙柬清修之士与其偕来赐宴及金纹法衣玉圭珮法器之属十年命率弟子至京上召见钖宴午门之城楼上举爵谓曰卿宜罄此一觞勑内侍官出御制历代天师賛示曰他日当书以赐卿明日诏偕太师韩国公李善长代祠嵩山分遣大臣与弟子代祠群望仍赐衣二袭及褚币有差旣还复命钖宴赏如初遣祠嵩山勑勅正一嗣教大真人张正常朕闻天生民而立君君爲民而立命所以谨百神之祀乃国之先务也朕与卿等当群雄角遂之时战胜攻取非上天后土之眷命岳镇海渎之效灵安能如是今者新秋在迩岳镇海渎之祀礼当报谢古者君狩方隅诣祠而祭朕爲新造邦基民生方始未获亲徃特命卿等代朕以行奉牺牲祝帛扵神所故兹勑谕汝徃钦哉勑命洪武十年六月日之寳十一年上闻礼部尚书张筹代奏讣音天衷嗟悼良久且曰朕欲命其徧祠五岳今方一至嵩山何期大数止扵此遂亲制祭文一通诏遣前浙江行省叅知政事安庆诣山谕祭维洪武十一年岁在戊午正月甲戌朔越二十日癸巳皇帝遣浙江叅政安庆致祭于大眞人张正常之灵曰继出世法统仙度人御灾捍患机斡万灵飞符仗剑转斗移星雷神听令妖鬽潜形道光斯着貌正精英何乘鸾之去急控法印扵上清今遣人祀以牲醴尔其有知尚飨皇明恩命世録卷之二皇明恩命世录正统道藏三家本九卷续道藏皇明恩命世録卷之三四十三代大真人张宇初洪武十三年授大眞人诰奉天承运皇帝制曰朕闻上古之君天下老民从者四曰士农工商而始汉至今率民以六加释道焉所以道明者由尔宇初之祖通神善幻化能恍惚升入太虚冒廓落之罡风吞宇宙之浩气以是利济群生功着历代所以法传之久香灯之永盖爲行深愿重德敷上下精神愈灵前盖人旣徃尔当世嗣特遣使诣府命尔爲正一嗣教道合无爲阐祖光范大眞人领道教事尔其慎哉钦哉制诰洪武十三年二月二十八日之寳特召入朝勑皇帝勑谕前真人张正常嗣子宇初昔之能名扵海内始汉至今所以不泯者盖爲御灾捍患之妙功达扵君利及于民故有不泯者爲此也迩闻服制且终当正教中之首率徒以修符至一来朕当谕尔尔其不贰其心则上下格矣故兹勑谕勑命洪武十三年二月二十八日之寳赐勉修节以格神明敕谕正一嗣教大真人张宇初书秘诀奥在继传不息也其运玄元之真而驱万灵如影响则用己之际神以契符诀之妙则继传不息之道岂不倏哉而感应也欤否若是虽善秘书精指诀虽万千之熟亦何应哉且尔祖至今继世名世者以其御灾捍患也尔正幼年当节修节洁精魂思与神通有时则当用之际神必尔赴故兹勑谕十四年封包氏玄君诰奉天承运皇帝制曰人臣有名位者妇以夫荣母因子贵此古今令典也尔正一嗣教真人张宇初母包氏笃生贤子克绍玄宗特封清虚冲素妙善玄君尔惟敬哉以承恩命制诰洪武十四年正月二十日之寳十六年勑召赴京命建玉箓大斋于紫金山十八年命醮祷雨于神乐观二十三年特勅重建太上清宫二十四年六月初一日禁私岀符箓㫖该礼部钦奉圣㫖江西浙江福建等处多有假借张真人名色私出符箓惑民取财令出之后犯则斩首示衆家迁化外钦此八月须给龙虎山正一玄坛之印俾镇护名山関防符箓三十五年赐缗钱葺大上清宫永乐元年命陪祀天坛四年命编进道书敕勑真人张宇初前者命尔编修道教书可早完进来通类刊版故勅广运永乐四年十一月十九日之寳五年命建斋有应奖敕勅正一嗣教眞人张宇初朕惟玄元之教统大道之宗阖辟阴阳斡运神化混融三界总摄万灵行其道者非精诚之至曷能感通比者仁孝皇后崩逝特命尔率诸道衆爰举荐扬启玉箓之斋科宣琅函之秘典百日之内瑞应骈臻烨五色之庆云烂九天之瑞霭青鸾缭绕于琳馆白鹤飞舞扵瑶坛五色祥光通明彻夜斯皆由尔法承先祖道契至真探玄之㣲賛虚无之化克遵朕命以展纯诚暨诸道衆修持善行葆练精和执恪秉虔辅勤昭事其中亦有至人道化高妙出显入微灵变不测感朕诚心来临法会证盟善功朕德薄所未能知者借兹衆善是以上玄响答茂集嘉祯覩兹感应之彰明允想神灵之获庆超登大梵永遂逍遥式副朕怀特申嘉奖尔其益懋神功愈致精一洞明妙化浑合无爲弘阐宗风冀我皇度钦哉故勅广运永乐五年十月十五日之寳六年三月奉圣㫖符箓一节止许张真人门下出给钦此四月命进太上延禧箓建斋五坛礼成特命更给驿券还山命邀请真仙张三丰敕勅真人张宇初今彂去请张真仙书一通香一炷真仙到山中尔即投此敬邀一来以慰朕企伫之诚故勑广运永乐六年十月初七日之寳七年再命寻访张三丰伴说与张真人尔可用心寻访张三丰老师传此数日我心神有将与相遇之意如得见尔可与之同来须厚加礼遇切勿轻忽故勑广运永乐七年八月十三日之寳八年大驾驻跸北京皇太子监国遣行人陈逵赐祭曰卿夙究玄范绍乃祖风守素抱冲光阐教事祝釐迎嘏用效勤劳膺受恩荣厥有年岁何其一旦遽然长逝闻之悼伤爰特赐祭惟灵不昧庶其飨之九年天衷追悼遣行人萧荣特加谕祭曰尔怀清静頥真葆和究洞玄太㣲之秘明无极自然之体游神太素秉握道枢唿吸风霆斡运灵化光扬祖范纲领玄宗上以阴翊皇度下以济㧞群生方期永賛于鸿禧何以翛然而羽化爰特遣人赐祭用示朕怀尔其飨之皇明恩命世録卷之三皇明恩命世录正统道藏三家本九卷续道藏皇明恩命世録卷之四四十四代大真人张宇清永乐八年十月大驾南还召见命醮朝天宫授大眞人诰奉天承运皇帝制曰朕惟道教崇清虚之本极功化之妙上以阴翊皇度下以福被民庶爲世所重有自来矣尔张宇清肇自初祖精于玄理阐鸿蒙之道秘賛造化之神功斯以利济群生法传后裔迨尔父兄皆钦承我太祖高皇帝大恩宠命俾领道教今尔兄旣逝尔当嗣之特命尔爲正一嗣教清虚冲素光祖演道大真人领道教事尔其精白一心益臻至道阐扬祖范永賛皇禧钦哉制诰永乐八年十一月二十一日之寳十一年命择好道之士遣用敕勑正一嗣教真人张宇清尔遣道士王友来进表朕以灵应圆光图示之彼乃不好道者观之默无一语未终一二纸即欲起身其心诚有所不信今后差使必择好道崇重本教者遣之庶光辅扵玄门有裨益扵道宗也故勅广运永乐十一年七月初四日之寳须赐太和圆光图井榔梅敕勅正一嗣教真人张宇清武当天下名山真武成道灵应感化之地元末宫观悉燬于兵遂使羽人逸士修炼学道者无所依仰朕积诚于中命创建宫观上以资荐皇考皇妣在天之灵下爲天下生灵祈福天真感格灵应屡臻圆光烛霄榔梅垂实臣下绘图并以榔梅来进恭以荐先须赐廷臣用昭神贶兹特遣人斋图及榔梅百颗赐尔尔其钦受之故勅广运永乐十一年七月初四日之寳命选武当山住持敕勅正一嗣教真人张宇清武当天下名山真武成道灵应显化之地元末宫观悉燬于兵遂使羽人逸士修炼学道者无所依仰朕积诚于中命创建宫观上以资荐皇考皇妣在天之灵下爲天下生灵祈福俾雨旸时若灾沴不生年谷豊登家给人足今宫观告成而神明屡显休应圆光煜烨五色灿烂神像昭彰见于光内观者数十万人咸加叹异已赐名曰玄天玉虚宫紫霄太玄宫五龙兴圣宫南巖太圣宫然此名山胜境必得高人羽士以住持看守南巖大圣宫已尝令右正一孙碧云爲住持外其三处尔即选有道行者各二人爲住持别选至诚敬谨道士每处各五十人看守如一时拣选不如数随尔所选得若干人就分派四处看守精进修行兴隆道教故勅广运永乐十一年八月一一十五日之寳本年九月诏遣使诣山就大上清宫建金箓大斋七日并赍给缗钱俾市鱼置放溪中赐名曰放生池禁人网钓十三年诏修大上清宫并勑建真懿观筑堤防造浮桥十五年命分献西镇坛命祷于福建灵济宫瑞应奖敕勅正一嗣教真人张宇清比者洪恩真君扵福建灵济宫修建金箓大斋醮谢上眞爲朕祈贶特举尔代行科事启坛之初阴雨开霁天日融明旣至敷宣秘典藏扬大范天人和同百灵翕集而七日之内嘉祥叠荐景贶骈臻庆云灿五色之文寳带腾九霄之彩神灵表见变化不测青鸾白鹤翔舞交集斯皆洪恩真君敷钖显灵实亦由尔光扬祖范道契至真对越有严之所致也而洪恩真君亦称尔敷奏勤诚上玄鉴悦非尔敬谨笃至曷克臻兹今特赐勅褒奖用伸朕怀尔尚茂隆道行益振玄风弘演清虚之教统承大道之宗翊我国家永臻至治钦哉勑命永乐十六年正月日之寳十六年召敕勅正一嗣教真人张宇清勅至尔即带领高道来朝故勅广运永乐十六年二月初十日之寳本年三月命祠玄帝金像于太和山五月命治平浙江潮患十七年封孙氏玄君诰奉天承运皇帝制曰妇以夫荣国有常典道以教崇尔惟克相正一嗣教清虚冲素光范演道大真人张宇清妻孙氏懿恭生自名门来配仙裔柔嘉温靖恭肃和平妇道式全宜膺宠钖今特封尔爲端静贞淑妙惠玄君尚克敬承永光恩命制诰永乐十七年正月初四日之寳十八年召见命率羽士千八百人修玉箓大斋本年十月又命建普度大斋于灵济十九年正朔命分献星辰坛命建保安醮七日上北伐还京命祈谢大斋瑞应奖勅勅正一嗣教真人张宇清朕比者躬率六师徃征胡寇仰荷穹祗钖佑玄天上帝洪恩真君翊賛维持初庇护佑俾士马咸臻康泰徃复平宁永怀恩德铭刻弗忘是用命尔等修建祈恩大斋特伸昭报用表中忱尔等克承朕命斋洁至诚精严对越弘宣妙典扬阐宗风感孚天地神明昭钖景贶叠荐灵祥卿云彩矞充满太虚轮菌佈护或黄或青流丹曳紫五色炳焕郁郁纷纷辉霍流动升降卷舒变化不测复有祥光五色绵亘天表璘霦璀璨熠燿冲融或圆若日轮或直若垂虹或覆护于坛宇或映带于宫苑山川出色草木增华天人懽庆福被幽明朕心慰悦莫罄名言兹特赐勅褒奖用彰感应之妙尔等尚益功行弘藏宗教永賛鸿图阴翊皇度福国利民以副朕拳切之怀故勑勅命永乐十九年月日之寳二十二年命醮于太和山命建荐扬太斋瑞应奖敕敕正一嗣教真人张宇清朕惟上帝以好生爲德故玄元以惠济爲教真体清静无爲其用神妙无方得其妙者斯能见诸功用盖上则有以阴翊皇度下则有以福被幽明历代所纪具有明征朕祗承天序恭事上帝惓惓夙夜仰惟皇考皇妣圣灵在上哀慕无极劬劳大德欲报无由敬遵道教召天下道士奉建荐扬大声尔能恪承朕命躬率道衆致其精处阐扬寳范用达朕之诚悃灵贶昭答自初至于讫事天宇澄明凝寒之月云飈不作和气冲融瑞景式昭福应斯集固本于上帝与朕皇考皇妣之悦鉴亦尔等敬用朕命以克臻兹朕旣嘉赉之仍赐勑奖谕尚其益精尔道益笃尔行宣扬玄教上以祈福宗社下以普利生灵汝其懋哉故勅勅命永乐二十二年月日之寳宣德元年召见钖宴内殿推恩申钖嘉号勅勅正一嗣教大真人张宇清朕惟玄元之道先天地不见其始后天地不见其终根柢群品神妙万化然其本体至清静无爲故历代崇奖用弘清静之治焉我国家重道德之教尔父尔兄咸克祗事旣尔嗣厥职皇祖太宗皇帝钖之以美号宠之以厚恩至矣尔克笃诚敬用不忝荣命十有余年继事皇考仁宗昭皇帝亦克恭慎朕惟祖宗之所重也达孝推恩用申钖尔嘉号曰正一嗣教清虚冲素光祖演道崇谦守静洞玄大真人掌天下道教事夫静者道之本谦者德之柄澹以处静恭以履谦静斯安安斯一谦斯虚虚斯明简约而息外骛笃实而有光辉务玄之道孰切于尚其只服丕衍宗风懋之哉故勅谕祭曰惟尔崇修玄素志慕清虚彻法箓之科探清㣲之㫖阐道范光振宗风祗事先朝累效勤恳朕𦅦承大统申钖嘉称方期沥乃精诚导迎景贶告归几日奄忽长终讣音来闻良用悼叹兹特遣人赐尔祭塟灵爽不昧庶其飨之皇明恩命世録卷之四皇明恩命世录正统道藏三家本九卷续道藏皇明恩命世録卷之五四十五代大真人张懋丞洪武三十二年初父张宇珵蒙太祖高皇帝闻其贤与无爲真人宇初同被召对称㫖特命御史中丞护军诚意伯刘基以其弟之女妻之宣德二年召见赐宴便殿四年召问命进太上延禧箓仍命建延禧醮于大内四月命陪祀太庙授大真人诰奉天承运皇帝制曰朕惟玄元之道清静无爲根抵群伦神妙万化上阴翊扵治理下利泽扵生灵历代以来咸加奖励尔张懋丞自其先世崇修至道尔祖尔伯皆克祗承今尔当嗣特命尔爲正一嗣教崇修至道葆素演法大真人领道教事尔其虔奉玄范茂振宗风导迎鸿禧翼賛皇祚钦哉制诰宣德四年四月日之寳五年命分献东镇坛命醮于仁智殿三月上御西宫召对诏授上清宫高道操克弘龚继宗颖福渊黄嘉佑等道録官仍遣中官黎都至山起之赠孙氏玄君诰奉天承运皇帝制曰国家崇奖道教于正一真人之嗣旣有褒封而其嗣之内助盖亦与荣焉正一嗣教崇至道葆素演法大真人领道教事张懋丞妻孙氏方当内助而遽殒逝今追赠爲柔惠贞静玄君灵爽不昧尚克膺承制诰宣德五年闰十二月二十日之寳六年命分献星辰坛命醮于内皇坛四月命陪祀太庙礼毕特遣中官护送还山九年命醮于灵济宫命分献风云雷雨坛三月命建保安醮于大德观勅给部牒五百俾度羽士五月御制招隐歌赐之准辞还山抵甲马营传舍上复遣使追授宻勅勉进修炼之学以衍宗风正统元年勅建天师府扵朝天宫内东北隅特诏礼官迎入府居之命修昇真大斋于朝天宫二年正旦赐宴于奉天殿十一日命分献风云雷雨坛明日召见继召衍圣公同宴便殿仍各赐蟒衣朱履之属本月命进太上延禧箓四年命分献东镇坛二月皇太后圣寿建祈祝醮于朝天宫五年封董氏爲玄君诰奉天承运皇帝制曰国家以道教有阴翊皇度之功原其所始用显其子孙而复摧恩于室家亦恒典也正一嗣教崇修至道葆素演法大真人领道教事张懋丞继室董氏宜从夫贵特钖之诰封爲温静柔顺玄君尔其钦承荣命永肃乃家钦哉制诰正统五年二月日之寳本年三月命建安玄帝金像醮于太内玄天祠六年命分献东镇坛勅给部牒五百俾度羽士七年上御文华殿召见赐宴殿中八年命分献星辰坛皇明恩命世录正统道藏三家本九卷续道藏皇明恩命世録卷之六四十六代大真人张元吉正统十年召见于内庭命坐赐茶钖诰授正一嗣教冲虚守素绍祖崇法大真人十一年召见赐宴仁智殿赠父张留纲真人诰奉天承运皇帝制曰朕惟国家之扵臣下必推恩及其亲者所以重所本也尔张留纲乃正一嗣教冲虚守素绍祖崇法真人元吉之父宜承道荫而不永年今因尔子推恩赠尔爲正一嗣教崇玄养素寂静真人咨尔冥灵钦承荣命制诰正统十一年六月二十二日之寳封母高氏爲玄君诰奉天承运皇帝制曰妻随夫荣朝廷之大恩母随子贵国家之常典尔赠正一嗣教崇玄养素寂静真人张留纲之配乃正一嗣教冲虚守素绍祖崇法大真人元吉之母守志玄门以成厥子兹特封爲慈惠静淑玄君服此荣恩益隆母道钦哉制诰正统十一年六月二十二日之寳十二年禁约族属人等欺害敕皇帝勅谕温静柔顺玄君董氏朝廷维持道教重在保善惩恶用图长久囊者前真人张懋丞没已命嫡孙张元吉龚承眞人之职以领教事其族属人等数加欺害已犯者悉治以法仍命该衙门移文巡按三司等官敢有仍前玩法欺害者悉治以罪今赐勅张元吉勉励进修用承教事及令道士高缙云周应瑜爲賛教官彦矩席克中爲掌书专一辅助张元吉行尔玄君系其祖母夙受封命凡一应在家之事宜早晩训诲尔孙令勉学修行加意保佑用臻成立庶爲尔宗嗣之福但在外合行之事令与高缙云等商确而行务在至当庶图长远果有族属人等仍前分外生事谋害尔家者令高缙云等具实告达御史三司等官依法拿问奏来治罪不宥或高缙云等恃此欺凌尔孙元吉尔亦指实赴御史三司等官陈告一体拿问尔尤宜严以治家恩以睦族戒饬家人毋侵害彼衆庶称朝廷眷待之意亦克永保尔家钦哉故谕勅命正统十二年五月二十五日之寳颁赐藏经㫖皇帝圣㫖朕体天地保民之心恭成皇曾祖考之志刊印道藏经典颁赐天下用广流传兹以一藏安奉龙虎山大上清宫永充供养听所在道官道士看诵赞扬上爲国家祝釐下与生民祈福务须祗奉守护不许纵容闲杂之人私借观玩轻慢亵渎致有损坏遗失违者必究治之谕勅命正统十二年八月初十日之宝十四年命分献星辰坛七月皇后命建保安醮于内庭景泰元年命建保安醮于大德观二年勅给部牒一千俾度羽士三年命醮于内庭礼毕赐宴仁智殿四年命分献风云雷雨坛命醮于朝天宫六年命醮于灵济宫钖诰加封正一嗣教冲虚守素绍祖崇法安恬乐静玄同大眞人掌天下道教事赐法劎一口特遣中官护送还山天顺元年二月召见命建祈谢醮于庭本年禁诸人私岀符箓勑勑正一嗣教冲虚守素绍祖崇法安恬乐静玄同大真人掌天下道教事张元吉朕惟国家崇奖道教所以㣲显阐幽祝釐庇民而助雍熙太和之盛治也然必本其源斯能神其法盖自祖宗以来清理道教未尝废也近闻各处有假借张真人名色私出符箓惑民取财甚非道教本源神法之意尔张元吉乃故真人张懋丞之长孙昔朕在御已命袭祖职事念尔幼孤恐罹䧟害尝以勑禁约今复赐勑俾尔亲族人等并本山宫观道士务要各循礼法崇重敬信不许欺侮侵凌生事迨有仍前假尔名色私出符箓一体治以重罪尔宜清心勉学祗承玄范茂阐宗风毋坠先业尚钦承之毋忽故勅广运天顺元年七月初一日之寳三年召见赐宴内庭再命进太上延禧箓四年上御斋宫召对加封高氏爲太玄君诰奉天承运皇帝制曰朕惟神明之胄国家所崇嗣其教者旣有真人之封爲之室者复有玄君之命所以嘉奖玄元之道扵无穷也尔慈惠静淑玄君高氏乃追赠正一嗣教崇玄养素寂静真人留纲之妻封正一嗣教冲虚守素绍祖崇法安恬乐静玄同大真人掌天下道教事元吉之母早失所天守节孀居抚育孤幼克底成立时惟丕振宗风皆尔之力也兹特加尔爲太玄君封号如旧钖之诰命以示褒旌尔尚益励贞洁以迓景福用昭恩宠钦哉制诰天顺四年二月初六日之寳五年四月上遣使至山召赴阙俾醮于大内玄天祠七月命就朝天宫修祈谢禳荧醮礼毕召对准奏大赦天下六年三月准辞还山抵潞河上特遣锦衣卫百户刘昇令以原给符验外加拨马快舡追送八年命建禬谢醮于内庭钖诰加封正一嗣教体玄悟法渊默静虚阐道弘化妙应大真人再加封高氏太玄君诰奉天承运皇帝制曰朕惟神明之胄克阐玄元之道者国家旣褒显之而又加恩于其亲所以重原本而广孝道于无穷也尔慈惠静淑太玄君高氏乃正一嗣教体玄悟法渊默静虚阐道弘化妙应大真人掌天下道教事张元吉之母早失所天孀居守节抚育孤幼克振宗风妇道母仪昭于闺阃眷兹玄行宜用褒旌兹特父封尔爲慈和端惠贞淑太玄君钖之诰命以昭异数尔尚益励善德迓景福于悠久钦哉制诰天顺八年七月十二日之寳成化元年上御文华殿召见赐宴殿中二年正月上遗中官以天廐良马及文锦朱履酒果之属赍赐爲寿翌日仍赐宴内庭十一日命分献风云雷雨坛二月命建昇真醮于大德观申禁假造符箓勅勅正一嗣教体玄悟法渊默静虚阐道弘化妙应大真人张元吉朕惟道教有护国庇民之功国法有佑善惩恶之典此理势相资不可缺者也尔先世乃神明之裔代以嫡长相承掌领道教其来久矣迨尔幼孤族属人欲相侵夺赖我先帝圣明特命尔袭授尔祖张懋丞真人之职乃赐勅禁约维持用底安全尚虑事久人顽或生妬害复赐尔勅俾尔亲族人等各遵礼法崇重玄教不许越分侵犯及不许一应无借之徒假尔名色私出符箓取财有乖道法违者俱治以重罪不饶仍命道士邓玉玄王绍通爲賛教林智茂朱文吉爲掌书助尔行事尚体朕至怀恪精玄教茂振宗风爲国祝禧爲民祈福以副朝廷崇奖之意钦哉故谕广运成化二年三月日之寳三年上御大善殿召对圣语勉以护国保民特恩更给金镂正一嗣教大眞人府印并玉印御书大真人府四字赐县于府第阀额钖诰加封正一嗣教体玄崇默悟法通真阐道弘化辅德佑圣妙应大真人掌天下道教事仍遣中官秦勤赍赐蟒衣玉带之属五年命醮于朝天宫皇眀恩命世録卷之六皇明恩命世录正统道藏三家本九卷续道藏皇明恩命世録卷之七四十七代大真人张玄庆成化十三年召见命中使梁芳传㫖聘成国公朱仪之女爲配明年命亲赴南京毕姻仍赐蟒衣玉带加拨马快舡送回山授大真人诰奉天承运皇帝制曰朕惟玄教聿兴惟阴翊于化理宗风丕阐在精练在勤诚继嗣续之有人宜褒显之无吝尔张玄庆乃神明遥胃福地高门警敏可嘉静虚是尚兹当袭尔祖阴特命爲正一嗣教保和养素继祖守道大真人领道教事尔其益懋进修率修道范毋隳立守永祝国釐则惟尔能钦哉制诰成化十三年十二月二十一日之寳封母吴氏玄君诰奉天承运皇帝制曰朕惟至道无名而修其道者教斯尊嗣世有源而厚其有源者恩必及玄门愆庆孙绍祖封国恩荣须母因子贵尔吴氏乃正一嗣教保和养素继祖守道大真人张玄庆之母柔慈夙秉和惠可称训子克成宜膺宠命慈特封爲志顺淑静玄君服此茂恩永光闺范钦哉制诰成化十三年十二月二十一日之寳二十年申禁伪造符敕皇帝勅谕军民诸色人等朕惟广信府贵溪县龙虎山乃张真人世居掌教之所自其祖流传符箓以授于人洪武年间曾有令禁约不许伪造惑民取财永乐年间有令买鱼于本山河内放养长生不许诸人网钓迩来豪势刁泼之徒徃徃伪造符箓偷盗鱼鲜违朝廷禁令今嗣教真人张玄庆以爲言特降勅禁约今后一应军民诸色人等敢有恃顽刁泼伪造偷盗者听所在官司挐问如官司不能铃束者一体治罪不饶故谕勅命成化二十年二月二十三日之寳二十一年特勅江西守臣重建大真人府第命降香大华盖山及铁柱宫二十二年召见命醮于钦安殿弘治三年命建祈圣嗣醮于内庭明年皇太子诞生赐玉带金冠蟒衣之属九年钦遣太监李瑾李珍捧勅命建保民大醮于上清宫以抚臣并两司掌印官陪祀十一年命建祈雪醮于朝天宫十二年须赐牙图书二颗命进太上延禧箓十四年诏入朝上御钦安殿召见命坐赐宴十五年命陪祀长陵赐准致仕勅勅正一嗣教大真人张玄庆惟尔祖宗世领道教嗣有封秩以至于尔继承不替盖亦有年近因尔朝贺至京奏称有疾自乞退闲令男张彦頨替袭真人职事兹特乆所奏尔旣优闲宜深居习静保养形神而彦頨亦要精通法业善守名秩以绍宗风以无忝扵前人斯不负朝廷宠遇之意尔其慎之慎之故勅广运弘治十五年三月十九日之寳本年命赍香达天日葛仙华盖武当鹤鸣等山诏遣通州卫指挥领官兵护送还山十八年钖褒问书皇帝书致正一嗣教致仕大真人张玄庆朕惟玄风丕振三极建于春台化雨均霑八荒跻于寿域派延仙谱庆衍皇图业惟精于净修功斯显于賛翊惟尔丰标散逸气质纯诚传祖宗百世之休扬天地万年之誉方其分符受命也旣尝尽职于委身及其解组还山也辄乃归眞于遁迹一尘不染莹三尺之氷壶万虑咸消澄九霄之霁月超凡入圣伏虎降龙泉石养高琴罇兴顾冲虚之妙道实利济之真光矧兹绕膝斒斓嘉袍笏之有託满前苍木幸荣辱之无干伫想清容益怀远况致言重复注意勤虔惟其亮之广运弘治十八年二月二十二日之寳谕禁止伪造符勅皇帝勅谕正一嗣教致仕大真人张玄庆迩年以来各处符箓恣意妄传近已命礼部行文一体禁约务要遵照洪武永乐年间事例悉从嗣教大真人门下请给尔惟鉴察朕意亦要拘禁家下人等谨守法㫖毋得伪造亵慢庶几清规不紊妙道益崇故谕广运弘治十八年三月二十二日之寳赐书轴银币勅勅正一嗣教致仕大真人张玄庆尔子大真人张彦頨来朝附至圣像灵符古剑等仪珍修之余备谂诚悃知尔动止清嘉天和安养深慰朕怀兹具画轴苍银币帛用将远恍尔其鉴纳故勅广运弘治十八年三月二十二日之寳命赍香烛勅勅正一嗣教致仕大真人张玄庆得䟽知尔欲徃武当山鹤鸣山葛仙山三处一游顾兹天时和煦民物康阜乘兴登览不妨清暇兹特俞乆任从择吉前去鹤鸣山途路修阻恐有䟦涉之劳欲徃任意如或不徃遣人赍香达诚亦可其所履尚冀勉加珍重早还仙旆以副朕望兹具香烛九分同缄驰附烦爲转献以表朕敬奉之诚故勅广运弘治十八年三月二十二日之宝皇明恩命世録卷之七皇明恩命世录正统道藏三家本九卷续道藏皇明恩命世録卷之八四十八代大真人张彦頨弘治十四年诏随父入朝上御钦安殿召见命坐赐宴及玉带綵衣之属钖诰授正一嗣教致虚冲静承先弘化大真人掌天下道教事正德三年命给度牒五百度羽士修建大上清宫勅勅内官监太监李文龙虎山清宫毁坏先帝常有㫖修盖后因地方多事未曾举行近该正一嗣教真人张彦頨奏乞盖造今特命尔前去彼处会同江西镇巡等官督同都布按三司委官人等提督修盖其合用物料人力相工派办务要照依旧式使规模停当财物坚固毋得迟延岁月虚费钱粮且江西地方人民艰窘盗贼未宁尔尤宜持廉秉公安静行事戒饬下人不许因而侵尅科害致生嗟怨斯爲尔能如违责有所归尔其慎之愼之故勅广运正德三年六月十二日之寳七年命陪祀泰坛十五年上南狩或言牛首山后湖各有妖召见于行在所命徃除之扈驾还京嘉靖元年召问对以清心寡欲称㫖特准还山请太上延禧诸阶法箓以进三年诏聘安远侯柳文之女爲继室命留都内外守备官陪徃亲迎五年加封大真人诰奉天承运皇帝制曰朕绍膺休命祗率旧章惟治化之诞敷亦玄宗之不废尔正一嗣教致虚冲静承先弘化大真人张彦頨裔出炎汉道本周聃符箓得于真传鍊养契乎枢要念荫承之旣乆奔走惟勤嘉感格之通灵祷禳多验兹特封爲怀玄抱真养素守默葆光履和致虚冲静承先弘化大真人掌天下道教事钖之诰命尔尚清虚之教以益振乎玄风弘利济之心以增光于王化永保景福敷钖群伦钦哉制诰嘉靖五年二月初三日之寳加封敕勅正一嗣教大眞人张彦頨今特加封尔爲怀玄抱真养素守默葆光履和致虚冲静承先弘化大真人掌天下道教事给与诰命以爲尔荣其上清宫道士传德岩邵启南着做大眞人府賛教余永寿詹望奎着做掌书各令到任管事尔宜仰遵朕命恪守清规以祈福佑于悠久仍钤束各官令其公勤趋事不致怠忽废驰庶副崇重之意钦哉故谕广运嘉靖五年二月十五日之寳命祈祷于太和山勅特谕正一嗣教大真人张彦頨今朕命尔前诣玄天福地修建清醮一以爲国大本一以爲民祈福尔务精一乃心恭虔致恪尤须钤束下人及差去盖府官员尔亦斟酌调理被所占地址就量复原旧惟在谨慎用心勿怠乃事庶副朕至意亦扵教门有光钦哉广运嘉靖五年二月十六日之寳重建大真人府第勅勅内官监左少监吴猷近因正一嗣教大真人张彦頨奏称光年府第已坏乞要差官起造今特命尔前去彼处依式样督工上紧盖造合用钱粮令彼䖏巡抚巡按三司等官措置应用人夫于邻近州县派拨到彼做工尔须计算工料如法整理务要坚实尤宜秉公持廉安静抚卹匠作军夫人等俾各食息以时劳逸适均而皆乐于趋事斯爲尔能毋得因而科扰致人嗟怨如违责有所归尔其如勅奉行故勅广运嘉靖五年三月日之寳本年五月钦须神像井赐印记谕司礼监太监鲍忠传奉圣谕以所奉三清四帝列曜神像着吴猷赍去龙虎山大真人府万法宗坛安祀併赐银镂掌法仙卿之印一颗牙刻宗传之印一颗钦此诏户部查复上清宫田粮侵匿于豪民者降勅禁护本年元阳帝君亲笔书复师真幕前兹自二月师回建醮于武当山一向未闻信回今八月十八日得致一真人转到师书一封知其远涉暑天劳辛路次予复观之又知师以犯人陈某欲予宥他伹罪甚矣予已知之师可摄养时序以迎和气惟大阐玄妙之功弘彰利国之奥诚以格天佑予皇图永绵万世也予亦奉天以敬体道以德勉作政教耳又倘武当山宫观䖏或至理丹册法书神物劳师访与遂予慕道之诚心也今因使还持此以复惟师知之嘉靖五年中秋复四日六年元阳帝君书奉兹者去岁命师躬诣万法祖师福地安神修醮并静乐宫建祈嗣斋深劳真体予正思间而左至灵吴尚礼七月终至京得闻师建醮事毕回幕继而舍人张显等于九月方到京承以福地珍产灵物等项予谨收已今因使回特令持以意诚徃答又盖造法坛府第有司慢毁不遵予命欺侮法度今已令上紧盖造即日回话惟师暂屈仙仗以待工完日回居旧府惟师知詧嘉靖六年九月吉日七年命陪祀星辰坛十一年重修大上清宫勅勅内官监左监丞曹玉江西龙虎山上清宫殿宇年乆损坏即上紧修理完备其勑建仙源宫照依降去图样如式盖造务各基址坚固栋宇壮实以图永乆用称朕事神之至今特命尔前去会同彼䖏抚按官督同该司府等官查照先年事例一併修造合用物料夫匠钱粮悉照该部题准事理处置应用务要综理周宻区画得宜尔爲内臣受兹委任尤须待廉秉公安静行事抚卹匠役人等俾食息以时劳逸适均乐于趋事斯尔之能毋得因而纵容科扰役占刁蹬需索致生嗟怨自取罪愆事完将修盖过殿宇支用过钱粮数目造册奏缴尔其慎之故勅广运嘉靖十一年三月初七日之寳十四年准照旧蠲免通户差徭㫖该户部钦奉圣㫖正一大真人不是今日的我皇祖已有恩㫖所奏都准他有司不许欺慢你每但知卖公尔且不查究特命悉蠲之十六年提问沿途违漫官吏㫖圣㫖张彦頨总领道教赴京朝贺先朝屡有明㫖着沿途有司应付各该地方官吏如何不行支给着巡按御史查提了问巡抚官且不查究今后务要严加戒饬军卫有司一体应付不许迟违悮事该衙门知道本年命祈雪于内庭赐金冠玉带法器银弊之属十七年正月命建金箓大斋于内皇坛赏赉有加命沿途衙门照例应付勅勅正一嗣教怀玄抱真养素守默葆光履和致虚冲静承先弘化大真人掌天下道教事张彦頨得尔奏称每三载依例朝觐沿途经过有司衙门不肯照例应付以致道路多阻赴朝失期先年奏有明㫖又复违背等因兹降勅㫖以护尔凡尔朝贺等项来京徃回经过处所军卫有司驿递等衙门即便照例一体应付不许留难敢有仍前怠慢悮事听尔指实奏闻䖏治其钦承之故勅广运嘉靖十七年二月初四日之寳本年命徃齐云巖修醮敕勅正一大真人张彦頨徃岁尝命真人李得晟恭诣齐云巖北极真武神祀建醮祷嗣果获灵应今特命卿诣彼虔修斋醮一以谢神一以上祈母寿事毕卿还山着随去高士聂一然回奏卿经过去䖏军卫有司驿逓等衙门即便照例应付不许欺慢留难如有不遵勅㫖故违悮事者听卿奏闻处治故勅广运嘉靖十七年二月十九日之寳十八年准奏齐云山如太和山例除官道住持管理赐神宫名曰玄天太素宫仍免本山香钱解京降勅禁护圣母升遐示哀手书象一帝君书奉正一嗣教张真人幕下予真积深愆不自罹上丧慈亲于戊戌之十二月四日徒裂五内之已矣复于南华亲视陵园人处是时可不重伤耶况母寿未臻于中淹患连岁以朝继夕以夕继朝指望安复何期二圣同弃我哀哉聊书予苦衷以告哀余不备师其亮我云元阳嘉靖十八载孟秋吉日象一拜寳记贺生子书象一帝君书奉正一师昨月得闻天垂眷于宗领道嗣开源予喜不已须旦夕保视兹使囬顺令持物爲贺至可收纳不备元阳涵极己亥岁季冬吉日象一书奉象一帝君寳十九年暂免入朝勅皇帝勅谕正一嗣教大真人张彦頨朕惟我皇祖之制天下大小卫门官员凡三岁一朝觐卿亦在与焉重尔教也今年又当其期朕念卿中年方得一子矧在襁褓或难远离特遣行人黄如桂徃谕今次特暂免卿来俾卿得专守视见朕保慎尔嗣之意卿其钦承之哉故谕勅命嘉靖十九年五月初五日之寳二十一年赠朱氏宋氏玄君诰奉天承运皇帝制曰母之于子旣均教育之劳君之扵臣必体显扬之愿事有关扵风化恩岂限扵常科尔朱氏乃已故太师兼太子太傅成国公仪之女今正一嗣教大真人掌天下道教事张彦頨之嫡母勋门毓秀宦族扬芬行俭且勤性柔而正相夫契清㣲之妙教子敦玄素之诚邦国借以祝釐羽风因之丕阐爰推懿训用钖纶章兹特赠爲端柔顺德玄君钖之诰命贲光宠于九原衍休声于百世制曰子以母贤信庆源之有自母因子贵宜恩典之是加顾兹玄教之臣可恡褒嘉之命尔宋氏乃锦衣卫指挥使清之女今正一嗣教大眞人掌天下道教事张彦頨之生母簪缨茂族阀名家赋性温柔克着俭勤之德持身端谨式资清静之风揆厥所由宜申褒钖兹特赠爲柔慈崇善玄君钖之诰命服此隆恩永光泉壤制诰嘉靖二十一年三月初九日之寳赠李氏吴氏柳氏爲玄君诰奉天承运皇帝制曰褒崇之钖以报贤劳恩命之须实旌贤淑此朝廷之着典也正一嗣教大真人掌天下道教事张彦頨妻李氏乃襄城伯鄌之女系出勋门早归玄族克修妇道懋着贤声爰推宠异之章实体尔夫之请兹特赠爲冲虚柔惠玄君钖之诰命敬服殊恩光尔幽室制曰臣有事君之诚褒荣宜厚妇有从夫之义宠命惟均风化所关存亡奚间正一嗣教大真人掌天下道教事张颜頨继妻吴氏乃锦衣卫指挥珍之女蚤承姆训作配名门淑愼有仪柔嘉维则阴翊玄教俾益良多兹特赠爲安妙善常玄君钖之诰命冥漠有知承此优眷制曰朝廷推恩臣下必褒荣其妻所以厚人伦之本励相成之道也正一嗣教大真人掌天下道教事张彦頨继妻柳氏乃安远侯文之女出自勋门于归宦族性资淑慎容止柔嘉默相玄风式彰令闻兹特赠爲庄惠志道玄君钖之诰命灵爽如存歆承渥命制诰嘉靖二十一年三月初九日之寳本年命给部牒五百度羽士勅江西巡抚禁约抚州民私造伪箓二十二年再免入朝勅皇帝勅谕正一嗣教大眞人张彦頨朕惟我皇祖之制天下大小衙门官员凡三岁一朝觐卿亦在与焉盖以卿教宗之后故重之也前岁朕念卿子幼免来今年又当其期卿子尚难远离特遣锦衣卫百户乔鑑赍勑徃谕再暂免卿来朝俾得专守视见朕保慎尔嗣之意卿其钦承之哉故谕勅命嘉靖二十二年五月十五日之寳二十八年诏携嗣子入朝比至都门上遣太监高忠传谕慰劳赍赐嗣子衣带明日召见钖宴便殿命録历代眞人名讳进览上亲洒宸翰赐曰卿子名可曰永绪准奏致仕绍永绪嗣教袭爵三十九年特赐侯爵例祭塟卿典谕圣谕朕正思于二月差官免正一大真人来朝俾其侍亲弗期昨仲冬伊父故矣着照侯爵例给与葬资斋粮麻布一百石疋祭十三坛便行文所司遵行仍差千户一员行人一员去谕免嗣眞人来朝并督视掌行丧礼该部知道诏遣行人司行人李琦谕祭同锦衣卫千户王正亿督视掌行丧礼旗校二十名侦察违慢员役勅下该部如仪以弋阳县城东叠山书院迁改爲塟地复诏遣锦衣卫千户温尧民督催原差官役作速如侯爵例礼数造完塟谕祭十三坛文嘉靖四十年月日皇帝遣行人司行人李谕祭正一嗣教大真人张彦頨卿受国恩嗣领道教存神渊默养性冲虚祝釐爲民宣劳着续以时入觐简在朕心式重高风屡须宠渥宜延遐祉以疾告终讣音来闻良用悼惜特加卹典赐祭遣官仍令有司爲营兆域卿灵不昧涣命祗承谕祭首七并七七文曰卿凝玄守静绰有祖风阐教匡时厥功乆茂胡爲奄逝某七倏临遣祭有仪歆承谕祭百日窀穸週基再期禅除文曰卿神逰仙境迹化玄都缅忆真风涣施卹典日月云迈某期倏临谕祭载须尚其歆服皇明恩命世录正统道藏三家本九卷续道藏皇明恩命世録卷之九书二四十九代大真人张永绪嘉靖二十八年诏随父入朝及抵都门上遣太监高忠传谕慰劳赍赐莽衣玉带俾服之明日召见于内庭钖宴便殿准嗣教袭爵暂免入朝勅皇帝勅谕正一嗣教大真人张永绪嘉靖二十九年例该朝觐之期朕念尔年幼专差千户王勋赍勑传谕暂免来朝尔宜体朕至意如谕奉行故谕勅命嘉靖二十八年七月二十四日之寳授大真人诰奉天承运皇帝制曰圣化显禆夙借玄元之教治功默相式资清静之风惟嗣人能绍乎真传肆朝廷宜申乎钖命尔张永绪之先炎汉之世扬阐玄机历代相承尊仰师范逮我皇祖御极念其祝釐有卫国之功因钖以世传真人之命惟尔禀资英发赋性通眀克振宗风嗣承祖荫兹特封正一嗣教守玄养素遵范崇道大真人掌天下道教事钖之诰命尔宜愈加持守益慎焚修务期熈治运扵昌亨奠民生扵康泰式昭玄祐永保皇图钦哉制诰嘉靖二十九年四月十六日之寳本年诏聘定国公徐延德女爲配命成国公朱希忠遂安伯陈鏸议行婚礼三十一年召见钖宴内庭赐伯爵服㫖该司礼监黄锦传奉圣㫖正一嗣教大真人张永绪着给与伯爵朝祭常服仍赐常用钦此该礼部钦遵题覆移咨工部制造红罗公服一领玉革带全红罗朝服一副带事全青罗祭服一领大红纻丝衣一领青纻丝一领金冠一顶玉带一围牙笏一执咨送领用三十二年正月恩命成婚月余差官伴送回府赐应付㫖圣㫖正一张真人虽有旧例徃回应付今次有㫖差官伴送回府縁何一切都欺视减大半着照旧例增与四分之一不许迟违该部知道本年上发内帑银若干锭特遣锦衣卫千户赵虎赍勅建正一静应祥符三观三十七年钦降香山神像一座命成祀于万法宗坛准加授道士金元清道録司左正一铨补齐云山玄天太素宫提点准授法师张拱极丘育才任大上清宫提点提举三十八年正月十三日命早还家谕该中官赵宪传奉圣谕过了二十日早回家去他父亲在家盻望着他钦此申敇所司照旧优免给与新例勘合㫖圣㫖这所奏杂差料价着巡抚官查明优免应付勘合兵部查照新例给与舡只照旧例起拨还写护勅与他有司不许欺视钦此谕有司官员人等不许欺漫勅皇帝勅谕有司官员人等朕惟玄元之教其来尚矣正一嗣教大真人张永绪盖自先世弘演道教爲国祝釐济利生民阴翊皇度阅岁滋久玄绩益彰用是加以崇秩待以殊礼所以示优眷之意是真人入觐回特兹降勅晓谕除杂差料价等项查明如旧优免应付勘合该部便查照新例给与舡只着照旧例起拨外其有司官人等俱要遵奉勅㫖不许故欺慢视如有抗违恣行欺慢者必治以重罪不宥故谕勅命嘉靖三十八年正月二十九日之寳四十三年上御西苑召见命祈雪于朝天宫又命醮于内殿明年正月元旦诏先诸大臣入见便殿与大学士徐阶等七臣同赐宴殿中四十四年封徐氏元君诰奉天承运皇帝制曰国家扵士大夫之配咸有恩命以宠荣其身至扵显绍眞宗默襄玄教则其贤尤足称焉尔故大真人张永绪妻徐氏出自元勋之门相我高真之胤夙谙图史能律己于端庄继习经诠恒处心扵平等实生嗣子用续箕裘兹特赐封曰静和元君钖之诰命夫闲家之道莫先于静睦族之方莫美于和尔旣妇道之有闻尚期母道之无忝式延世泽以答国恩制诰嘉靖四十四年九月初九日之寳禁约族属人笃侵害勅皇帝勅谕静和元君徐氏朝廷崇重太上教㫖旣阐扬其正化以祈祐于邦家则必保护其后人以冀衍扵派裔兹大真人身故子幼朕甚悯焉特赐封尔徐氏爲静和元君管理内事仍选清谨道士四名爲賛教掌书佐理外事尔于幼子务须加意爱养及时训教俾无参厥世以克承国恩一应族属人等但有𠋣恃行高人衆凌侮侵害者轻则听尔差人呈告抚按司府等官戒治发落重则听尔指实奏闻以凭拿问其賛教掌书若有所爲不法亦听尔如前禁治尔欲正人先须正己欲族之不侵侮亦先须有以睦族尔其钦哉故谕勅命嘉靖四十四年九月十五日之寳勅赐祭葬卹典㫖圣㫖所奏并一应保卹事宜礼部便查例来看钦此谕祭七坛文维嘉靖四十四年月日皇帝遣行人司行人姚光谕祭大真人张永绪曰卿嗣领道教爲国祝釐未及壮年遽尔没爰加恩卹仍抚尔孤谕祭特颁併营兆域灵如不昧涣命祗承谕祭首七文曰卿嗣教祝釐遽尔早世兹当首七谕祭再颁尔如有知歆承无斁谕祭百日塟期週期再期禫除文曰卿之云没倏尔许时爰以某期载用遣祭惟灵不泯服此渥恩奉皇帝制曰道统于宗教隆元始人本乎祖典重追崇尔张彦𦏵乃正一嗣教凝诚志道阐玄弘教大真人国祥之祖父出自玄门逰于方外含真灵府启乃闻孙丕阐宗风默襄化理玆以尔孙之请特赠尔爲正一嗣教秉诚崇范真人歆茂渥于皇纶播休光于仙箓制曰道教之原始于玄牝孙谋之裕启自重闱尔杨氏乃正一嗣教凝诚志道阐玄弘教大真人张国祥之祖母毓秀名闺作𡣕仙裔𤼵祥再世丕绍真宗兹特赠尔爲安淑玄君祗服恩纶永昌灵绪制诰万历三十年三月十四日之寳奉天承运皇帝制曰朕惟道莫先于忠孝恩莫大扵追崇此重本着典也尔张永绍乃正一嗣教凝诚志道阐玄弘教大真人掌天下道掌事国祥之父技连仙裔蜕蚤尘嚣今因尔子推恩赠尔爲正一嗣教崇谦养素真人钖之诰命昭兹异数贲尔冥灵制曰至道之宗有名爲母若弗获偕荣扵前而得延泽于后则尤宜旌节而广孝焉尔夏氏乃追赠正一嗣教崇谦养素真人张永绍之配封正一嗣教凝诚志道阐玄弘教大真人掌天下道教事张国祥之母守志茹蘖训子承玄兹特钖之诰封爲静恪玄君尔其益茂修姱永昌祚胤钦哉制诰万历二十三年五月初一日之寳奉天承运皇帝制曰朕惟皇王御宇凡祝釐陈秘钖福导民所以阴翊化理者率道教是崇尔张国祥袭荫有年祷祈多验心每怀乎冲退例宜示夫宠嘉兹特封正一嗣教凝诚志道阐玄弘教大眞人掌天下道教事钖之诰命尔其懋培悃愫坚励修持播真风以成家彰玄化扵奕世庶禆祚运无负优崇钦哉制曰翊教轨扵人伦偕荣比于恒典若乃储徽华胄媲美玄门则其贤尤足嘉焉正一嗣教凝诚志道阐玄弘教大真人掌天下道教事张国祥妻谢氏乃前宗人府事太子太保驸马都尉诏之女系出帝乙之妹初賔僊室之支能脱秾华自甘澹泊事姑以孝修馈惟清今持钖之诰封爲静淑玄君尔尚效代终于静专作好逑于贞淑式增道范永副纶褒钦哉制诰万历三十三年五月初一日之寳