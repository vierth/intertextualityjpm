关圣帝君戒淫经帝君曰﹕淫为万恶之首孝乃百行之先淫人者杀其三世一经败露丑态遍传父不以为女夫不以为妻子不以为母甚至刀悬颈项男女并亡抛尸露骨辱及宗亲问谁家之女流全无教诲问谁氏之男子竟类马牛一或赠芍采兰两情更密致使药毒亲夫问成勦罪极刑定谳魂散魄消父子悲号母女抱痛万人笑骂悔何及焉而好淫者恬不知耻本名教中人甘为败常乱俗或兄佔弟媳弟姦兄嫂或叔因姪妇而起贪心姪以婶娘而成茍合两下欢娱只顾眼前快活半生潦倒那知身后倾颓不是断绝香烟便是流为乞丐不是妻女酬偿便是子孙落魄孤坟野鬼孰化纸钱浪子轻狂孰施菜饭言念及此能不悲哉更有作苦田家身成佻达不思孝亲敬长反来钻穴踰墙南亩东郊变为枯藁秦楼楚馆莫问春秋卖祖业而债偿风流父母之供给尽废当嫁奁而醉饱朝夕儿女之烟火久虚床头金尽孽病随身倒卧街前亲朋掩鼻命延片刻故旧酸心遥忆当年何堪回首如此下落勿庸叹息他如良工巧匠应守规模或师训不遵暗许栈宿之约友言弗听顿怀月下之欢任尔俊女娇娥难逃铁网管他花容月貌放下金钩少妇含羞有意悬樑自缢红颜被辱甘心跳水投河恶气难消转向鬼门哭诉冤魂不散竟来地府呈词五殿森罗法不容缓铜锤铁铡血肉淋漓剑树刀山形神零落一念之差终身莫赎彼其之子情何以堪所恨者贸易江湖挥金如土挟妓女以调情那计更长夜短恋风花而快意浑忘月落乌啼久别家邻鱼书鲜寄长依远地雁信难通水败先天服药而药弗效病成后悔求神而神不灵哭向天涯孰来顾盼死作他乡之鬼终为异域之魂千里河山谁怜枯骨一堆荒草莫觅亲朋报应昭彰丝毫不爽吾也叮咛诰诫嘱望四民果能涵养心性不犯邪淫则诗礼传家仓箱有庆名成利就寿考维祺门楣焕彩居然富贵之家闾里增光不愧栋樑之器庭前生瑞草兰桂腾芳户外起祥烟桩萱并茂推原其故半由戒中来而古来好淫之辈亦不乏人夏桀无道宠妹喜而败坏江山商纣不仁爱妲已而搉残社稷齐庄公因棠姜废命惨不可言陈灵公为夏氏亡身丑不堪问其余新台墙茨濮上桑间读其诗未有不指为禽兽往事堪追一至于此且吾在汉室寸心可白秉烛待旦无意曹瞒斩将夺关寻兄护嫂柳下惠坐怀不乱何等清高鲁仲连闭门不纳何等意义吾愿少年英俊保重丹田不为色慾所伤寿期耄耋不为裙钗所误德被儿孙入不闻寡妇之悲天长地久出不见鳏夫之惨鹤发童颜一室太和不知老之将至夫知弟者莫若师知子者莫若父吾见为人师者读书而外决不教以保身之学或因子弟聪明听其飞扬浮躁或因东家爱惜任他蝶戏蜂狂情窦初开天良渐失本是玉堂人物弄成邪僻儿郎无论磊落奇才一定功名偃蹇庸师之过害人不浅吾又见为人父者溺爱不明慢加惩责稍有一知半解逢人便说佳儿些微薄枝片长到处争夸令子不是成家之器视为席上之珍从此荡检踰闲越礼犯分习就一身轻薄尼姑寡妇任意酣眠装成满口煳言柳巷花街随心喜悦谓夫子教我以正夫子未出于正忍气吞声如何结局吾思名山大川何地无高明之客而谈及戒淫一事鲜有不以为难者何也大抵意马难拴久被尘缘牵罜心猿未锁却为色界羁缠利害未分执迷不悟岂知芙蓉白面困了无数英雄且看美艳红妆伤了许多豪杰戒之戒之祸伊胡底天下纷纷伦类不一也有少孤失怙削发为僧也有学道名山离尘脱俗理应心如铁石紧闭禅关何期饮酒茹荤私破从前斋戒颠鸾倒凤图快今日心胸污秽莲池天神恼怒打入孽海永堕沉沦地狱门前僧道多岂虚语哉岂不信然乎哉晚近以来洋风新潮凌袭中土男女变相衣冠怪异廉耻尽抛有以暴露招摇乱爱种孽未婚失贞者或经营百业耍千奇花招明现春光妖浪暗藏诲淫迷涡多少志士沦落其间无尽学子游荡忘返万商可营淫业孽重阿鼻惨刑严罚子孙恶报臭名不断莫谓徜佯销魂寻欢可乐纵以银钱交易灵性难免污秽虽无旁观耳目暗室自感亏心邪思既起恶念滋生身家丧失清白心田毒苗生根万世孽业从此纠缠累劫轮回无休矣幸而迷途未远今是昨非有志圣贤改过不吝则弥天之罪一悔便消倘畏难苟安一日便深一日知味不舍今年缓在明年百折不回身犹未了一棺长盖除死方休恶名永传千古流为话柄恶迹难掩四方播为美谈生儿不像贤不如无后之为快无如江河易改本性难移酒不醉人人自醉色不迷人人自迷吾也现身说法望尔革故鼎新如遵圣训是行吾当保尔箕畴五福如其不支不蔓吾当保尔颂祝三多如其美玉无瑕定许天台接引如其洁清自好定许地府来迎水火刀兵全家尽免虫蝗瘟疫一概潜消回顾好色狂徒眼瞎耳聋定是前生孽重足跛手断必然隔世冤深冷庙凄凉无衣无食破窑惨淡受饥受寒穷极无聊何由忏悔汝等生长中邦不类蛮夷何不以此为鑑返朴归真言这药石亦当奉为准绳字字珠玑岂可置之高阁吾也不才临坛垂训唤醒迷人如有佩服志心吾当增福延寿如有口讲指画吾当削罪消愆如不以吾为妄谈吾在灵霄感激如不以吾为邪说吾在金阙弥缝或立意不甚精详还望才人校正或措词未尽纯粹更祈名士批评嗟尔世人朝夕焚香诵吾桃园经卷晨昏顶礼读吾血心谕文汝既能敬吾为神明吾敢不以汝为赤子汝既想脱离苦海就该斩断邪魔汝既思克盖前愆就该消除孽障汝不听吾相劝吾亦无可如何刀山任尔滚油锅任尔烹血河任尔坐铁水任尔吞那时才想读吾戒淫经怕的不能出火坑那时才想读吾戒淫训怕的不能上天庭吾在灵霄怕尔恨你在地狱受惨刑要脱不得脱要行不得行改也改不及悔也悔不赢受尽诸般苦发放变畜生披毛又戴角鸟兽与同群仍然刀下死锅煎并火焚何时才了结始得转人生一失人身万劫难何如修积上云端前车既败后车戒方是长生不老丹曩者飞鸾显化疑信相参故尔劫运频临干戈扰攘干坤倒置兆姓贻殃灯烛辉煌到处开坛阐教城邻踊跃各团讽忏礼经无非亡羊补牢挽回天意吾也不辞苦口说法度人如有视为具文立见灾殃并至如有指为荒谬立见霹雳分身一片婆心八仙拱手满腔热血五老昂头不嫌浅陋遍示苍生付之枣粟辄生厚望关帝