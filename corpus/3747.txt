灵宝天尊说洪恩灵济真君妙经正统道藏三家本一卷洞玄部本文类御制灵宝天尊説洪恩灵济眞君妙经序朕惟道之爲敎阐鸿蒙虗玄之祕具无极自然之妙窈窈㝠㝠昬昬黙黙视之而不见其形聴之而不闻其声上以隂翊皇度下以利济羣品功徳之大不可名言有若九天金阙明道逹徳大仙显灵溥济清微洞玄冲虗妙感慈惠护国庇民洪恩眞君江王九天玊阙宣化扶教上仙昭灵博济髙明弘静冲湛妙应仁惠辅国佑民洪恩眞君饶王萃灵钟秀天挺人豪寛惠慈祥仁民爱物忠君孝亲崇信三宝笃志好善精勤不二功成行满遂感天封昭钖徽号序列仙品弼亮化机出幽入明御灾捍患驱沴致祥敷祐下土利济羣生乃者弘阐灵贶翊卫朕躬扶持保庇载底平宁巳而示以符药广施寰宇期在使人蠲除疾𤴻暮育子孙大德深恩同于天地朕感神之惠夙夜弗忘万几之暇因阅灵宝天尊说洪恩灵济眞君妙经显微玄奥神化莫测方便利益拔济旷刼诚烛幽之日月而济海之舟航也乃以锓梓用广流傅以报神休善信之士果能洗涤懴侮崇信三寳尽忠尽孝行仁行义弘发誓愿受持讽诵则身家吉庆命运亨通子孙暮衒消灾度厄增福延夀延及九祖咸获超跻苟或訾毁轻慢凌忽三宝不忠不孝不仁不义不能敬信奉持则身罹恶业门戸衰替子孙微弱寿年夭促累及九祖水堕沦𡨕歴观巳徃具有明征于乎吉凶善恶皆由心造爲善获福爲恶受殃此自然之理故曰积善之家必有余庆积不善之家必有余殃又曰惟上帝不常作善降之百祥作不善降之百殃然则观于此者可不知所勉哉可不知所勉哉永乐十八年正月初一日灵宝天尊说洪恩灵济奠君妙经尔时灵实天尊在大罗天上五明宫中凭几而坐钟磬自鸣宴集诸天星衆五斗大神宣演太上无极至眞妙道时有斗中都水二使者左执靑节右仗黄銊侍立帝前稽首再拜长跪而进言臣等宿生庆幸得预天人下观慾界衆生不忠不孝不义不仁多作恶业全无惭愧暦数巳终今生末劫丑口失图纲维折裂兵火肆兴玉石焚丧或遭洪水或遇凶年刑赋苛虐灾毒流行罹诸苦恼不知解悟生意几息人道将穷作何因縁可以救度愿垂怜悯开方便门天尊曰善哉善哉末劫衆生一如赤子发汝如是心成汝如是愿依吾教法广爲衆生説诸因縁令开悟性勿生疑虑曰忠与孝曰仁与义四者修持常居吉庆臣等旣承斯语敢不奉行乃于甲辰之歳丙午之年下降人间分身教化成功东海显迹南邦甲子一週复还职任香火一方歴年弥久载逢灭受复誓如初躐进仙阶眞君钖号蒙天尊嗟悯之仁体太上好生之德使一切善男善女知身性命皆凭道生忠孝仁义了悟此因能于三元八节三会五腊庚申甲子本命之日梵香修齐如法供养𡨕心向北稽首礼念九天金阙明道达徳大仙显灵溥济清微洞玄冲虚妙感慈惠护国庇民洪恩奠君江王九天玊阁宣化扶教上仙昭灵愽济髙明弘静冲湛妙应仁惠辅国佑民洪恩奠君饶王㳟对圣慈依经懴悔不违眞君之誓愿各以忠孝仁义而立身内可以增福延年外可以消灾度厄上可以使祖祢之魂神超度下可以使家宅之眷属乂宁普愿衆生同霑利乐于是天尊重爲眞君演説而作偈曰灵济眞君修眞得道游宴仙都天尊钖号北斗降神洋洋于左下临三界上朝五老福国宁家其功浩浩无愿不从黙符所祷忠孝仁义永爲身宝用作因緑不违誓好一切善恶皆由心造爲善者福爲恶者祸急急如天尊律今勑灵寳天尊说洪恩灵济眞君妙经