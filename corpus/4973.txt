太上洞玄灵宝紫微金格高上玉皇本行集经阐微万天至尊金阙玉皇上帝勅命曰于戏天道无亲惟佑善人人道贵华必隆赐予古今不爽于兹爲烈况以大勋旣集世道攸关吾典垂成人心有赖太平之兆行见有基国家之兴由兹绵远天淸地甯人和三才建极儒典玄宗佛教三门同兴仗玅典以爲之枢笺释有道幸眞法旣已观成剞劂莫迟庶几早回人心速移世道有志者得遂靑云无缘者亦通懴悔朕心早慰诸天于是咸安道法重新万地因而共泰非同小可莫辞烦劳此日加意小心奉命惟谨他时施恩破格受福无穷今特命吾殿前天猷大元帅佑圣眞君前来奉勅示谕好生加意小心誊录成帙陆续可付刋刻朕准尔等下方有好善矢诚之士帮助凡矢志帮助速完刻本之人准其功名卽速成就后福渐次增加尔等无妨以此大缘劝谕善人共成天事共受天福流行之处一方俱准免瘟㾮受持之士卽速免其本身灾星临照恶病不缠一家福惠一人受持一家免难一家受持一方免难在位之人受持俱令其所治之地若一方若一国若天下若四海皆得刀兵永息瘟㾮永免太平百年受持之人不惟一身受福准将来度上南宫受鍊进位天阶勅命一下天上地下神员勿得违慢若有疑惑不信谤毁经文并疑惑尔等侍演执笔之事其人卽刻身体困倦恶病缠染若有疑惑加意谤毁并攺眞本以从俗本者着令雷部严察先斩后奏尔坛中人俱宜加意小心劝戒惟谨其有不信是经者尔等不必与之争论但须拭目俟之看其受灾受报又此经所在之处着令雷吏护衞是经是人一切恶魔不得侵近有违之者朕命所至化爲飞尘永无超生又或儒宗士子执其偏见慢易是经俱准神员令其功名滞塞永无上达衣食坎坷穷困终生子孙无发达之期死后有考掠之咎随其生平作爲超生受报又或玄宗只信俗本不信眞本其罪更宜严重此爲明知故犯理所不容又或禅宗疑惑不信是经者俱准打入魔道永失正觉又或谤毁是经者其罪与十恶不善者同科其罪不通懴悔天律不赦如或有人戏侮吾像其罪尙可懴悔赦除若戏侮此经及戏侮传经传法之人其罪犹如戏侮谤毁吾金阙至尊眞身永无解免之条再无懴悔之路又此不信之人非是与经爲难实是与朕爲难所在一切神祗严肃治之不必奏闻此等罪报祇须年终汇奏可也凡爲朕之人民者宜自爱而勿蹈此罪焉钦哉乙丑十二月二十日戌时谕重刋道藏辑要太上洞玄灵宝紫微金格高上玉皇本行集经阐微卷上玄藴咒大哉元始无量度人演淸净教登引天眞玄座説法寂然无声玉帝放光喜庆难言是爲心传亦曰天根大圆满咒瑶章洞文集以成书敷落神眞今东向诵愿与天齐并存亡俱证果永度爱河津淸微天宫神通品第一道言元始天尊昔在淸微天中玉京金阙七宝玄苑玉皇宫殿昇光明座与无鞅数众宣説灵宝淸净眞一不二法门应运説法章第一天师张眞人曰元始天尊无上法王是道祖也卽祖炁也玉皇上帝总握万天卽元始祖炁之所发皇大道之眞身法门之主宰无鞅灵圣之宗师也其实元始祖炁万天宗主是一是二故在天尊説法之时玉皇宫殿与七宝玄苑淸微天宫互相辉映然非由灵宝淸净玅道不能透此玄机入斯玅境盖淸净则眞一眞一则不二不二乃入法门躬朝上帝而道契玉淸至尊无上粤义开宗高着眼孔至理重重笺释正阳帝君曰玉淸一现卽是玉皇氤氲祖炁发爲休祥照耀天地一十七光淸微天上巍峩帝鄕玉京山内时有天香玄玄宝座恒演天章这般玅理若个亲尝天枢上宰阐发辉煌羣眞奉命再爲发皇眞机秘密口诀精详引彼后学直达天堂流传不息后嗣必昌白祖仙师曰玉帝玉淸本一家淸微玅有两光华眞机秘诀传元始道范德辉被海涯金阙巍巍爲帝座玉京朗朗散天花法门无上超无上足下生云绚彩霞海蟾帝君曰读得尊经做得仙玉淸玉帝尽通玄法门不二归眞一至德无鞅总万天灵宝琼书参祖炁淸微帝座复先天天师代代眞人出玅法于今要徧传文昌帝君曰玉京金阙本巍峩上帝天王玅理多万有羣生归太极琼编玉笈隐天和灵台净处通灵宝爱慾无沾出爱河莫道文光扬七曲帝光无尽道君哦孚佑帝君曰玄座説法玅无伦大罗天上选羣眞超然无上眞风徧其数无鞅帝座人一部尊经全付汝万端玅义尽通神往代天师重演法圣朝留得亿年春斗母天尊颂曰大道无言三教咸尊经传元始朝帝有门是时玉皇尊帝与诸眞圣飞天大圣无极神王灵童玉女九千万人淸斋建节侍在侧焉乘机与会章第二天师张眞人曰玉皇尊帝元始之分身总握万圣还与万圣寻源返本依然从祖炁而来其实诸眞圣众又爲玉皇尊帝之分身灵童玉女依然爲玉皇尊帝诸眞圣众共有共具之眞灵眞秀眞阴眞阳故一齐皆从淸微天宫听法九千万人不嫌其多咸集元始会下尙嫌其少淸斋建节礼仪辉煌逐队成羣忠贞不二盖元始以心印玉帝玉帝卽以心印诸圣自然婴姹同灵老阳生生是诚天地开辟以来第一法会读经者当默会此玄机笺释玄天上帝曰玉皇尊帝万圣之宗皆从元始禀具金容汞爲玉女铅是灵童八十一数玅义重重其光晃朗其气和融纷纷纭纭惟帝是从返本还元淸微天中元始説法卽在尔躬淸斋纯一建节崇隆诸眞圣众久侍琼宫上帝招摄恩惠无穷俱在帝心祖炁之功惟皇建极广博无穷会万归一听法来同九千万人总一苍穹天尊演法玅有眞空高高证果永播眞风正阳帝君曰元始説经玉帝听灵童玉女尽神灵本来一道源流合莫怪羣眞拜舞慇建节扬旛扬至德淸斋仰道仰明君九千万人皆会集一心一志颂鸿文麻祖元君曰谁爲玉女与灵童自己家珍莫看空但使九千万人集乃知十七帝光同淸斋建节从天道听法参玄爲我躬一部尊经何人受帝主分明在绛宫文昌帝君曰元始分身是玉皇高高无上十七光灵童得处从神女眞阴永驻结元阳书传玅有层层奥气播坤舆处处香悟得帝身归祖炁手攀丹桂状元郎孚佑帝君曰此身卽是帝分身帝身还从玉淸神上蟠下际皆吾道食德飮和尽圣人听法慇懃还建节淸斋专一试扪心九千万人皆元始童是眞阳女是阴斗母天尊颂曰结得阴阳读得琼章九九数合咫尺帝鄕于是玉帝知时欲至卽于会前举六通力放大光明徧照诸天无极梵刹一切境界皆大震动十方无极一切世界俱同琉璃玻瓈无有隔碍知时放光章第三天师张眞人曰玉皇尊帝会元始之座听元始之法卽现元始之神通而照耀元始之法界何莫非元始无碍之光明夫帝身卽道身卽元始之分身不可以常身论然非由常体不能显露眞体彼在常体能转六识爲六神通则圆融无碍自然洞彻三界十方上天下地不隔一尘佛国天宫自然感动况玉皇尊帝会元始祖炁无极大道之金身建竖干坤首出庶物之德范其光明自然昭着如慧曰之照临如靑天之圆湛究之无声无臭无色无相乃是玉皇尊帝眞体穆穆深远冺厥思虑甯有言诠然而包举六合之力量收摄无极世界之光明自不能掩所以隐显随时动正由心其卷而歛之也则浑然一炁不露其端其放而露之也则灼然万象莹彻无碍帝德所至之处卽帝光所到之处有何境界可以障碍者乎于戏覩此光明已令人欣叹不已而犹未竟其灵通也有欲近上帝之琉璃玻瓈光者请从是经读起笺释正阳帝君曰皇矣上帝大道之枢神通无上照耀坤舆六牕无尘六洞皆虚六根淸净六尘难拘如中天日如出海珠光明一现万里无殊琉璃境界亦比玻瓈十方梵刹一气连枝神力扶天何况羣黎德光返照三境相齐何况十方国界东西或南或北十极穹庐不能收摄同体而居圆明无碍帝德规模知时不违心手相符浩气包含玉体光敷默朝上帝捧读琼书何祖元君曰帝有眞身现六通光明无碍十方同知时乃与眞机应光被无非祖炁融梵刹三千金世界王居百万玉帡幪三才万象归皇极个个发生雨露中白祖仙师曰惟帝高居白玉京上通元始下蓬瀛西天境界归南极北海鲲鹏到太淸总无一物相隔碍都由圣力太充盈地轴天关轻举处往来变化任游行文昌帝君曰稽首吾皇十七光光明放处烛无疆八𡒕八极归皇极万炁万方总上方南北东西金色界木金水火玉龙堂六通圣力神明德证得琉璃到帝鄕孚佑帝君曰帝有眞身显六通我凭至德玉光融不染一尘弥罗境眞归三境太微宫琉璃本相玻瓈映身世眞修色象空上天下地遥相接谁云无分步玄穹斗母天尊颂曰圣力开天神光烛地玅境分明眞经夀世十方来众并乘五色琼轮琅舆碧辇九色玄龙十絶羽盖麟舞凤唱啸歌嗈嗈灵𡚱散花金童扬烟赞谣洞章浮空而来十方来集章第四天师张眞人曰十方之众皆自元始一炁分形本与玉皇尊帝同具玅体然而一实万分则万有不齐万殊各异虽与帝同体而流派各别安能返本还元一自帝降恩光普摄无穷于是十方皆能返照圣众皆能复性乃知玉皇尊帝卽体以摄用十方圣众卽用以归体一理流通一气招摄一光焕朗自然脱去凡尘离彼系滞且能默运斗车潜转天轮御九阳之眞气荫十方以庆云由是鸣鸾嗈嗈祥麟队队金童爲之扬紫气玉女爲之布绛华凌空步景浮游三界上天门而朝玉皇尊帝歌洞章以颂帝力于何有是显用归体之时非帝光被及不能读是经者有不欲亲近帝光者乎勐省勐省笺释玄天上帝曰三界十方不知其数圣众纷纷来集何故爲因有形秀灵全赋玉帝同光玉淸理具物蔽气拘渐失故步上帝好生天光满布招摄无穷示光明路见光而来返还本处万殊会一体正用彰咸朝帝座倍有辉光麟舞凤唱尽发休祥金童玉女皆服琼裳钧音振响逸韵琳琅乘云爲驭辇道非长飞盖扬旌已到帝鄕共歌圣德拜礼元皇瞻云就曰遇此慈航延亿万春寻我眞常天尊训语捧读莫忘观音世尊曰西天佛子到南云只爲天光布处均一德辉煌无尽劫十方来集帝庭春金童玉女神通大瑞凤祥麟气象新寄语学人须郑重本根原与帝同神正阳帝君曰十方无尽更无边跨凤乘龙到帝前不有金童歌法曲安能玉女产眞玄凤麟皆是灵机毓乘驾莫非正气传大洞眞风归帝典十方来集十方仙文昌帝君曰玉皇总握万天中光被无边拜舞同总爲一元无别物自然一日会琼宫祥麟自可招鸣凤金女必须接圣童君圣臣贤归有道九天无处不春风孚佑帝君曰十方久已共苍虚今曰何因返帝庐总爲色尘伤堕落当从光照觅安居金童玉女皆和协威凤祥麟入画图那怕云程隔万里琼舆来往似通途斗母天尊颂曰遥遥帝京不隔云程十方来集乃见眞情是时梵天一切金仙大乘菩萨四众八部承斯光照皆乘碧霞九灵流景飞云玉舆庆霄四会三辰吐芳飞香八凑旋遶道前雨众玅花如云而下徧覆会前金仙普至章第五天师张眞人曰梵天爲释教归宿之所金仙卽其所证之体尊重之爲大乘明非二乘之所能及普济焉爲菩萨明非独善之所能仰四众卽其支流派别八部卽其护衞维持似与玄教无涉呜唿分门别戸三教不能归宗交谤互嘲一道徒兴剌谬泥乎语言文字谁能返本还元不知性命兼修爲大道仙佛同体爲口诀何爲大罗之金仙何爲大乘之法宝本同而末异殊流而滙源故三教之道合之则是离之则非何况干体金刚卽金丹之本体金身丈六卽金丹之发现所以步九光之霞舒三辰之华八极飞香四维布彩禅理淸净何故层层皆是玄家玅用况帝身卽是佛身菩萨之心必契上帝之心光明洞达之时自然两相照耀天花缤纷如云云驾浮游来会一气感通一道同居有深信者自然与毘卢遮那印合笺释伯阳魏眞人曰梵天释教号曰如来如如不动好结灵胎金花布彩可上蓬莱金身丈六直上琼台金莲万朶捧献金阶金容有喜选佛场魁休哉帝光照耀八垓三世诸佛咸曰善哉承光觐扬围绕千回凌霄殿上许坐无猜本来一理元始栽培毘卢现在孔孟道该擎天玉柱平地良材是眞佛子何用徘徊金门出入九棘三槐娑罗树下帝德当怀达摩祖师曰玅有云宫古佛场老僧也去觐恩光万二千言眞玅典一十七种太辉煌三世诸佛相印证大千沙界共吉祥莫道枯禅难入圣西天不隔白云鄕正阳帝君曰百种修爲百种殊徒笑空门四果徒岂知上帝心相印自尔朝天理不虚照耀未空佛子国袈裟飞钖圣人都不有金丹甯丈六人身干体本非诬文昌帝君曰七曲衡文古大儒也从玄释做工夫法场选佛抡元手帝座昇仙夺锦徒九十七化宏三教百千万种护皇都尊经法席传眞道定慧如来卽是吾孚佑帝君曰圆通文尼是道身禅理精微玅无伦云尽水穷传眞谛西天南国播皇仁一家何用分玄释十地甯能外紫宸宝驭云车朝帝座本来不是外边人斗母天尊颂曰帝总三教何分玄释大乘菩萨咸通玉籍是时其光徧照诸天下烛下方无极世界同玄都境凡彼人间上近九天通接交连至亲至迩凡彼下方无极世界山陵坡坂沟涧溪谷缅平如掌六合至迩三境非辽天宝台殿星罗人间琼瑰罗列朗耀云衢七宝栏楯以界道路玉树仙花蒨灿珠实景秀丹田芝草覆绵时彼下方皆见诸天钧天玅乐随光旋转自然振响又复皆见鸾啸凤唱飞鸣应节龙戏麟盘翔舞天端诸天宝花零乱散落徧满道路光照下方章第六天师张眞人曰是卽帝光徧照之处极其量而言之其奥玅处上数章已明可知玉皇尊帝总握万天主张造化下通万地生成民物近其光者皆得长生得其光者皆入玅境是以上下有交通之象远近无隔越之时坡坂山陵皆关道玅草木鸟兽尽启玄机三境卽在人间城国如在天上六合辽远不异掌上观纹万象森罗皆是天心发现一时人民何庆何幸游此景化之中不异胥华之国钧天乐奏皆是一德自然宣扬天宝奇花皆是一德自然秀实所以诸天稽首万圣踧踖凡彼下方日在尧天舜日之中不识不知顺帝之则须当信及自己一点灵光原与玉皇尊帝天怀不隔心香朝谒朝干夕惕欲净理纯之时自然透此景象乃知帝光时时照耀人间处处乐国人人化宇无穷奇异尽在当前笺释九天应元雷祖天尊曰惟皇上帝一十七光上天下地莫不辉煌一时民物皆在帝鄕耳闻目覩灵异非常险夷一致道路皆香鸟含奇花兽舞天端玄歌玅乐一时发皇人间天上一掌平观三田珠焕七宝爲栏镜光圆彻世界平安亿人兆人帝赐宝丹各承帝泽就日非难九光龙戏五色麟盘和气所布发育胥殚自己心君保固须完然后契合上帝恩光自可乘云上谒天皇莫负这种栽培恩长雷尊所示读者参详正阳帝君曰上帝光明世界通人间尽在玄都中缅平一掌蚕丛䧟景秀丹田玉树红凤唱麟盘和气应花飞乐奏道机融无量度人恩无尽光圆宝镜与谁同白祖仙师曰六合同春帝子家恩光焕朗被无涯栏开七宝弦须合芝呈三秀鼎生芽珊珊玉骨钧天乐灼灼珠光满路花莫谓尘凡隔天境分明分得帝光华文昌帝君曰尽在尧天雨露中尧天舜日两相融耕田凿井民生遂摩义渐仁物性通击壤歌中皆祝华卿云烂处尽唿嵩中天泰运当前是拜舞八方格被同孚佑帝君曰读得尊经做得仙仙家景象倍生妍天光显露民生泰帝德加临夀算延但使三田芝结秀自然七宝路生烟玄都玅境高瞻处六合成家上下连斗母天尊颂曰六合三境本是一家文明照耀处处琼霞是时凡圣骇异幽暗开光天人悦庆踊跃懽忻凡夫学士尽得飞昇仰观劫仞宝台俯眄紫云弥罗是诸世界一切人民咸臻道炁白首面皱皆得化度绀发朱颜少壮幼穉转得形容光泽美好苦恼痊平普蒙解脱安乐快然天下歌谣欣国太平神通感效章第七天师张眞人曰帝光无尽帝德无尽也帝之神通无尽帝之恩泽无尽也试观六合之内何处不是帝力运转帝道含宏发现处卽是生机沾被处卽成灵药虽蠉飞蝡动亦荷天光何况禀元始祖炁以成人者灵秀独钟淸明不阙本与帝心联属有不近廓落之光而有明效大验者乎是以老者换颜幼者润身爲士者直上天阶求玄者早登云路由是俯仰皆焕朗之光歌谣乐太平之世然上帝度人无量本欲尽十二类众生而共爲接引乃自碍其光明因自外于上帝之光明本原皆差眞性难复则满地荆棘举步榛莽本予以解脱之法自己少安乐之曰则夫忽焉骇异忽焉悦庆忽焉快然者当于自已身中领取斯不辜负上帝放光嘉会笺释正阳帝君曰巍巍帝境卽在人间紫云常覆恶劫永删日月交焕仙圣淸闲卽是三境卽是灵山淸明元气被及千般食其光者皆得换颜近其光者灾劫不干从此解脱万载平安上蟠下际皆大还丹宠钖大赉承受非难不可自悞背日求寒要当悦庆智慧求完自与帝光交映万端读是经者永度急滩麻祖元君曰上帝神通有万端神通到处卽平安皤皤鹤发还成少怯怯童年已得丹天下如身归有道太平无地不平宽淸光复处天光合化度飞昇本不难白祖仙师曰惟皇恢漠大神通明效般般世界同老幼平安归化曰天人悦庆坐春风玉炉璀璨天光协金鼎辉煌道化融满目生机须记取一分雨露十分红文昌帝君曰天开地辟尽生人形体虽分不异神神与皇天非濶絶光分上帝自懽忻性情旣定容颜换雨露无偏世界新总是阳光频照耀凡夫学士一家亲孚佑帝君曰本是家亲当外人可怜堕落几千春自非上帝光明现安得人间雨露新老幼不分皆化度天人同体尽归仁欣国太平缘有道天下分明在尔身斗母天尊颂曰帝德昭明法界充盈人无智愚被者长生当尔之时神风遐着万炁扬津天震地裂枯骨更生沉尸飞魄皆起复形酆都铁围长夜九幽卽时破坏地狱众生化生诸天三恶道苦一时解脱时诸罪辈以斯光力得生十方诸大天宫枯朽化生章第八天师张眞人曰帝光无尽不惟能引圣离凡并能转凡爲圣不惟能发生有情之物并能发生无情之物不惟能接引淸净无尘之体飞昇天上并能化度罪业满盈之辈而直上天宫盖由酆都鐡围众生造成桎梏长夜九幽众生自趋黑暗乃得帝光照临则神风遐着而不遗万炁扬津而得度一时顷间刀山剑树尽变爲羽盖霓旌马面牛头倐转爲灵童玉女罪孼虽积若邱山巳消黑簿善功虽小如涓滴皆记琼书所以沉尸飞魄皆复本体朽骸枯骨知返眞元天关震动而阳神出现地戸崩裂而阴浊普消于是全体皆金玅用同天朝元日到延亿万年化生十方诸大天宫不过返自己家园然非由帝光一点金丹驻鼎何能枯木生春阴魄变神有志登云而求金丹大道之士可自外于上帝之灵光明德而空言炉鼎者乎笺释九天应元雷祖天尊曰帝光下临万物皆春沉尸飞魄起复爲人枯朽老病面貌若新酆都山䧟鐡围城崩九幽长夜俄顷光明地狱罪辈得上瑶京盖有眞体与帝无分眞风遐着点石成金万炁归元阳体无阴天宫超证地狱无因更生永活万劫千春学道之士勿错用心佳哉帝光沾被功深金鑪有此宝鼎有根朝谒无虚是帝最尊尊经一部一念存存帝恩深重许尔朝元正阳帝君曰堪嗟世上物芸芸死到临头不返根上帝好生光普被金丹有分命归元万炁虽纷今得度眞风远播体皆存九幽长夜莫愁苦返照分明道是门何祖元君曰命由自己亦由天天光照处己身妍眞风遐着归眞一万炁扬津证万仙志气淸明无地狱身躯朗润结芝田三恶道中无名姓只因叅透玉皇篇文昌帝君曰眞风一到气归源结得灵丹自返元长夜九幽除死籍天宫三境茂生根沉尸也有飞昇日枯骨重逢化度门本行眞经卽妙药羣生㸃活尽存存孚佑帝君曰佛爲三界大医王上帝灵丹更有光一十七般随钖予百千万姓要亲尝死期已至犹能活枯树逢春也有香从此断除三恶道乘云跨鹤到天堂斗母天尊颂曰煌煌帝典句句丹经济生度死随用随灵尔时玉皇卽分其身徧于十方诸大天宫令诸天宫自然化现白玉爲京黄金爲阙七宝玄苑大光明殿具光明座幢节幡盖异宝奇花徧布是处分身化现章第九天师张眞人曰帝德光明普摄一世事亦奇矣而其悲愿犹未止也而其神灵犹未竟也于是游戏三昧大显神通以一德而恢宏爲万德满诸干坤之内卽以一身而分爲众身圆全天地之数分合由心变化无穷夫以十方诸大天宫分理万方国邑城郭其数可量乎而玄范总于十方斯又奇矣乃复于十方天中各各化现白玉天京黄金宝殿各各俱有七宝玄苑光明宝座一身贵重则百亿化身自然莫不贵重一方如是治理则千万方亦当如是治理究之玄境无爲辉煌弥布皆自上帝天心中成就帝德如是圆通帝光如是照彻而帝力亦复如是神运要皆一元大道之玅用如是帝身卽道身岂不信然读是经者其深叅之笺释玄天上帝曰上帝神通无所不有变化随心般般美好黄金爲阙白玉爲京金容玉体随地而分光明座上处处分明幢节幡盖种种充盈万殊一本一可万端十方治理万地皆安万几日理惟仁惟寛随用皆灵随予皆眞栽培倾覆驭物惟均六龙御天处处生春众生稽首夙夜惟寅随方化现迩室弥亲自己绛宫帝降威神十号圆满普应十方志气淸明默朝玉皇在帝左右亲近帝光现身之处不断心香吾总玄天荡魔天尊亦是如此玄玅之门时时鉴察惟此爲眞我卽上帝金阙化身观音世尊曰三十二应是吾身眞心早与帝同神金阙玉京分处处朝天礼圣自频频恩光南海西天普德范瞻云就日亲无尽芸生无尽惠十方万地一时均正阳帝君曰人人各有一天君灵异俱从上帝分上帝分身无尽藏天宫万化不纷纭驭物随心能变化御天有道更神灵宝幡绛节诚心供一点丹心达帝庭文昌帝君曰大道神灵在帝心帝心灵应更渊深全凭一理生天地总有眞机作鉴临信手方方生白玉因时处处长黄金莫云金阙太辽濶化现诸天尔室寻孚佑帝君曰信是天皇有异能十方化现十方承玉京处处朝仪凤金阙高高引大鹏九万里程风助力百千种道我归眞我亦化身千万亿方方稽首帝威神斗母天尊颂曰淸微天中大显神通帝身无量处处琼宫尔时玉皇卽以所分之身徧于是处白玉京中黄金阙内七宝玄苑大光明殿光明座上普爲十方演説淸净解脱之道分演玅道章第十天师张眞人曰大道一元塞满天地浑浑沦沦流爲民物乃芸芸众生日游行于大道之中而自离于大道之外盖自拘于形气蔽于物欲浊而不淸禾嵗丿而不净所以不能解脱自在游行且三恶道中沦堕无休可怜苦海无边何日登出头之岸烦恼万端何在非投网之惨解脱之难言也久矣幸哉帝恩无尽帝德难名帝身无尽帝之度人亦无尽所以一身説法犹恐不能徧及必须化现多身一境説法犹恐不能徧度必须化现无量之境然而帝身与帝境虽曰无穷无尽而所示之玅法只是此一元之大道是道之体本来淸净必不染一尘者方能复还能复还一元大道者卽眞解脱旣能解脱则阴阳不能拘形体不能囿且将与玉皇尊帝异体同神然非玉皇尊帝金口宣扬谁能回光返照识认自己眞体而超昇解脱欲闻法者从后叅观笺释弥勒世尊曰灵鹫山中我佛説法芸芸众生得大解脱千万亿身皆称正觉我在梵天主治兜率佛治大罗巍巍金阙是曰玉皇无上帝尊万天教主总握干元度人无量佛愿周圆不遗一人个个成仙道身无量佛法无边十方度尽皆示眞传性是菩提命更幽玄解脱之道惟此爲先千经万典十圣三贤舍此一法难脱迍邅乃在前曰玅理昭宣今日吉庆又启法筵一理三教大道无偏我佛説法拈花微笑纲举目张无非奥玅我得金旨显在当来略説半偈助缘成胎我是眞佛不必徘徊在此説法多宝塔开毘卢遮那叹曰善哉观音世尊曰这般大缘非容易弥勒尊佛到此来只爲释迦卽玉帝遂令眞佛下云阶龙华胜会他爲主解脱法门今又开得此佳缘还不悟説法先爲叹几回正阳帝君曰解脱门开度有缘无缘怎得读琼编诚心感得灵山佛玅法重兴玉帝筵金口宣扬犹不信苍生烦恼苦徒煎玉皇慈悯方方显若个得成上上仙文昌帝君曰我説三家本一家学人都笑语言差不知解脱归天道总在神明无障遮淸净无爲私欲净经书实践性情和阐扬玄道关三教莫使吾皇叹奈何孚佑帝君曰眞经眞法在吾家句句精微理不差不二法门全是道天尊大阐信无遮良缘会合传丹诀一气淸明返太和赫赫王言须跪听君还不信奈君何斗母天尊颂曰帝坐瑶京悲悯羣生分身説法解脱功成时化玉帝各以无量天眞大圣玅行眞人灵𡚱玉女侍列左右是诸玉女颜容姝玅端严奇特天珍异宝庄严身相言音淸彻众所乐闻如是诸女其身复出微玅解脱自然之香是香芬馥周徧诸天极玅乐土及余大地一切福处六道一切众生闻是香者普蒙开度所谓天道人道魔道地狱道饿鬼道畜生道若诸天道一切天人或有能闻是此香者五衰四相永得除灭转增天福若诸人道王臣兆庶或有能闻是此香者卽得人天长夀之乐身或灭度卽得脱殻尸解之道若诸魔道一切诸魔或有能闻是此香者安处天宫鬬战之苦各得休息若诸地狱道一切众生或有能闻是此香者离地狱苦得净土乐若诸饿鬼道一切饿鬼等或有能闻是此香者卽得饱满无饥渴恼若诸畜生道一切畜生或有能闻是此香者脱畜生苦得智慧乐闻香解脱章第十一天师张眞人曰玉帝化身徧满虚空旣以神通化现玅境复以神通化现种种严饰且各有一切侍宸贤圣未尝缺少法音一时周徧万天天香一时芬馥万境异哉至德发皇如是奇特至道精微于此可会矣盖一元大道之精神命脉现爲玉帝大道之精华孕毓现爲众圣故化玉帝神通卽能令诸圣化身玉帝所现之处卽诸圣所现之处且诸圣所在之处何莫非玉帝鉴临之处体用交辉源流互显道本如是玉帝之神通如是诸圣之化身亦如是也然圣德发扬之光卽圣德太和之气光能普徧照耀气自流动充满和祥之极馨香之至矣德光旣能变朽回春则德馨自能转苦爲乐试思世间沉檀诸品不过土木和气所发且能感召天神融洽肢体何况上帝至德所发玉女同体太和有不能徧满干坤而超脱六道众生者乎天人安处天和灵蠢同游化宇上下一德幽冥交济德光与道炁共被于无穷非吾天尊上帝何能充满其量如是笺释玄天上帝曰巍巍圣主至德发皇郁郁奇气至道宣扬太和充溢处处吉祥謦欬珠玉吐属馨香众生有缘决不荒唐饮帝之和被帝之光食帝之德挹帝之芳玉女同心道味开张至哉坤元干德弥彰眞风鼓盪丹桂同扬何欣兰蕙何爱沉檀闻者得生嗅者皆安鼎炉有此可结金丹诸天同道左右盘桓神通互显救度无难六道众生灾永不干从此超证度出恶滩酬帝之德拜舞天端正阳帝君曰动有奇光静有香干坤总是帝休祥道机翔洽同兰蕙德味萦回徧庙廊六道众生咸感仰诸天万圣久深尝神风再着眞经显拨动天和万世芳麻祖元君曰帝坐天宫总道机神通种种更玄微香焚案上金童掌香散人间玉女飞宝鼎温温看火候旃檀处处示眞机轮回六道无穷苦得共诸天侍帝帏文昌帝君曰玉女能扬帝德芬诸天侍列拥祥云生机处处馨香达元气霏霏世界薰六道安甯皆证度天宫瑞霭总氤氲桂香宝殿归吾手也是吾皇身上分孚佑帝君曰诸天爲帝久扬芬故此朝朝现彩云玉女坤贞干道协奇香天应地舆薰道意渊微春发育德馨流布气氤氲桂子兰孙今接踵淸芬须向帝光分斗母天尊颂曰至德馨香学者亲尝精神焕发琼籍流芳尔时诸生天罪众旣得生是胜天宫已缘承慈光摄受之故便得觉悟各各明了罪福因缘与诸眷属作天伎乐来诣帝前是诸众等各各含悲俱发声言前后经千劫万劫不见三光常处黑闇三恶道中多受苦恼伏蒙玉帝方便放光愍救我等皆生天上是诸恶业悉皆灭尽无诸系滞皆得往生仰朝玉帝各到道场是诸生天一切罪众説是语已稽首复位承香觉悟章第十二天师张眞人曰悲哉众生大道之分形禀上帝之神以爲神承元始之炁以爲炁乃不能振拔复还遂令千万劫中常处黑闇三恶道中常爲系滞苦不可言何望解脱至是乃明了罪福因缘不亦晚乎然以后来之众生论则犹尙爲早也至于众生生天则天中人矣神矣仙矣圣而贤矣佛菩萨矣而犹未免含悲声言似乎不必乃眞情发露自然心酸若至今日则又当以含悲自己者爲后来之众生含悲遂不禁大声疾唿声言于众曰尔等何爲千劫万劫不见三光堕落恶道何时出离吾当示尔众生以解脱法门须各受持玉皇本行集经一部以爲生天复位之本肯深信否勐省勐省笺释九天应元雷祖天尊曰雷祖发声大众齐听千生堕落万劫伶仃三光不见长夜晦㝠唿天不应呌神不灵永无出期坐卧寒冰若要浆水对曰不能上帝慈悯幽闇生光广施恩惠密布馨香尽出地狱直上天堂一念回转万恶深藏一念眞诚万善咸彰全体阴浊变成纯阳记名仙籍侍列玉皇此等众生复位天宫志气神异淸明在躬圣贤仙佛早早成功后来众生性命与同切莫再堕三恶道中留心经法朝礼苍穹自有天尊鉴尔丹衷接引提拔玅境无穷文殊世尊曰可叹幽阴苦众生人间世上不知名幸从帝力生机转遂使灵台善念盈依旧莲花泥不染至今宝殿座无尘眞心一现含悲意回首当年悞万春正阳帝君曰因何堕落万千春一念差迟苦不伸帝光照鉴眞光现道气薰蒸善气纯有脚春回昇帝座无笙曲唱运洪钧从兹不必含悲意俯视羣生眉又颦文昌帝君曰总爲苍生系此心此心悲悯深复深三涂堕落无春夏上界昇迁少信音一自帝光通十极遂从和气脱寒阴因缘自古无差错善士升兮恶士沉孚佑帝君曰地狱饿鬼与畜生这般苦楚何时平阳光动处天香发恶念消时善果成方寸灵台通帝座当前回首卽瑶京证到琼宫无上位御前犹自表眞情斗母天尊颂曰明明帝前赫赫经筵回心皈命离苦生天尔时玉帝出大玅音普吿十方诸天圣众汝等谛听此诸罪辈旷劫以来纵无明性造十恶业六尘徧染三业萦缠肆意任心曽无觉悟阴罪阳过日积月深背道违眞顺邪弃正举心运念动结愆尤遂使命过之后身落三涂不得解脱若非今日遇是法筵何由出离玅音开度章第十三天师张眞人曰玉皇尊帝以元始祖炁神通发爲光明融爲馨香抑且动爲声音是大玅音卽是一元大道之鼓动太和翔洽之节奏矣故被是光者性体自然昭融闻是香者生机自然勃发则听是法音者心地自然智慧可知盖此众生厯劫堕落六根三业日积日深阴罪阳过愈趋愈下总忘却自己本来面目甚且渐消渐磨将太极一点灵光散尽呜唿背觉合尘舍正归邪一团黑气自断本根上帝好生实所不忍所以普度无穷神力大显放光不已引以德香天香普播不已犹必明宣天旨启金口指示因缘宣秘传明开生路不得已而自道其实曰若非今日遇是法筵何由出离爲己得生天之众生叹乎实欲彼未得复位之众生共闻也读是经者曽觉悟否笺释正阳帝君曰天尊上帝最神最灵放光普度法界荧荧布香大觉闻者开明人人解脱俱证玉京君臣一德相庆帝庭天颜有喜出玅音声诸眞稽首肃敬咸听言言金玉句句分明要淸三业要净六根十恶永断眞性存存立命有基入道有门琼霄证果紫炁朝元昔何愚蠢今亦圣尊惟时众圣有叹无论回首思惟不觉心惊帝恩深重报答惟诚昔曽自悞再无悞人天尊睿训爲众敷陈闻者须信莫悞自身万劫留传此言是眞观音世尊曰十恶三业并六根千秋万劫尽沉沦迷津不渡何人渡心地常昏性不昏玅音朗彻三千界众等超昇十二门维皇指示分明在那用灵山问世尊白祖仙师曰堕落幽阴不计年今朝也得到靑天若非帝力归元始那得凡身做上仙十恶断时三业净六根空处五行全天尊金口明明示万劫千秋永正传文昌帝君曰帝坐瑶京理万方人归地府失眞阳寒冰恶浪层层陷剑树刀山处处伤一念回春凭帝力三田毓秀得天香度人无量恩无尽謦欬于今震十方孚佑帝君曰诸眞圣众用心听上帝宣扬句句灵若要瑶京通名姓可曽灵府转幽阴法筵得会凭天力宝鼎生春结紫金吩咐众生须学我琼编秘语用功深斗母天尊颂曰大道无言于穆帝尊羣生开度口诀爲门尔时诸天化身玉帝卽以神通不动其所移接天人皆令得至淸微天宫玉淸圣境元始会下是诸众等不觉不知是时天尊众会见是十方玉帝化身普皆来集天尊会前如无边明镜照诸影像互相容入时诸大众稽首瞻仰玉帝化身圣中最尊增长淸信益加志乐心无退转起大坚固时诸天人迩得生天忽覩天尊胜会道场淸净第一无爲功德之所庄严踊跃欢喜一时作礼叹未曽有显露法性章第十四天师张眞人曰玉帝卽道体也旣已化现玅身自然承载法性大放光明性之现也大布馨香性之和也大发玅音性之节也则夫普度无量移接天人皆是性眞力量诸眞圣众于是皆复其性矣盖诸眞圣众以玉帝之性爲性超昇玅境则是还性本原不知玉帝又以众圣之性爲性众圣能复其性则上帝性中之用已归体矣上帝能摄受众圣以归其体则用中之体尽归元矣此理奥玅窃恐众圣不知故于天尊会前卽以化身显露眞身众身显露全身体用交辉性光互映居然宝镜莹彻彼此通融虚明之体灵湛之用未曽隔越惟时众圣乃悟自已根原与夫玉帝光明普现馨香四达声音朗彻皆一性之所发现卽皆人人一性之所咸具者也见此景象倍生觉悟方悔往日十恶三业障碍灵明无限今幸滴滴归源得归正觉起大坚固永无退转説法度人少报上帝普度深恩笺释白祖仙师曰性之一字上古未闻降衷恒性乃有眞文尊经古奥浑而不言儒家阐发成性存存佛家叅悟见性爲门吾家玄玅性命爲根性在命中命因性定性命双修虚灵神应天师慈悯示人眞传特标法性以明先天玉帝化身灵异百出明镜周圆互相容入以体摄用卽用显体体用交辉精微玄理大千世界皆在镜中纎尘不隔彼此交融复还性体快乐无穷上帝开化以身示教法性周圆尊经妙道惟尔学人众圣爲师承帝之光祖炁爲基饱帝之德定尔心思闻帝之音絶玅言辞得未曽有再莫差迟我来笺释观者信之正阳帝君曰法性圆融处处通光明无尽亦无穷无边宝镜含沙界一片琼蟾朗万空本体旣眞无滞碍千般作用总归宗羣眞何幸逢嘉会周旋琉璃佛光中长春杜眞人曰性是儒门眞实理分明三教共根宗光明无碍天光玅色象莫粘万象空一月普照千江水万水还涵一月中玄理玄玄何处显帝光处处见圆融文昌帝君曰性是菩提处处融无边明镜照虚空但能体用相辉映乃信干坤辟混蒙万象虚明含满月一眞显露协苍穹玄玄玅理人难识玉帝分身显一宗孚佑帝君曰体用归源要性空十方化现十方同交光互显重重月无碍生明处处通总是先天眞景象要看神室透苍穹干坤一镜相涵入玅旨眞传帝座中斗母天尊颂曰先天后地焕朗通圆总归性海万镜高悬尔时十方诸化玉皇俱复一体从法席起北向长跪天尊言曰往昔去世有国名号光严玅乐其国王者名曰净德时王有后名宝月光其王无嗣尝因一日作是思惟我今将老而无太子身或崩殁社稷九庙委付何人作是念已卽便勅下诏诸道众于诸宫殿依诸科教悬诸旛盖淸净严洁广陈供养六时行道徧祷眞灵已经半载不退初心忽夜宝月光皇后梦太上道君与诸至眞金姿玉质淸净之俦驾五色龙舆拥耀景旌荫明霞盖是时太上道君安坐龙舆抱一金容身诸毛孔放百亿光照诸宫殿作百宝色幢节前导浮空而来是时皇后心生欢喜恭敬接礼长跪道前白道君言今王无嗣愿乞此子爲社稷主伏愿慈悲哀愍听许尔时道君答皇后言愿特赐汝是时皇后礼谢道君而乃收之皇后收已便从梦归觉而有孕怀胎一年于丙午𡻕正月九日午时诞于王宫当生之时身宝光燄充满王国色相玅好观者无厌幼而敏慧长而慈善于其国中所有库藏一切财宝尽将散施穷乏困苦鳏寡孤独无所依怙饥馑癃残一切众生仁爱和逊歌谣有道化及遐方天下仰从归仁太子父王加庆当尔之后王忽吿崩太子治政俯念浮生吿勅大臣嗣位有道遂舍其国于普明香严山中修道功成超度过是劫已厯八百劫身尝舍其国爲羣生故割爱学道于此后经八百劫行药治病拯救众生令其安乐此劫尽已又厯八百劫广行方便启诸道藏演説灵章恢宣正化敷扬神功助国救人自幽及显过此以后再厯八百劫亡身殒命行忍辱故舍已血肉如是修行三千二百劫始证金仙号曰淸净自然觉王如来教诸菩萨顿悟大乘正宗渐入虚无玅道如是修行又经亿劫始证玉帝説是语已法筵淸众异口同声叹未曽有发明本行章第十五天师张眞人曰玉帝以道化身自然而然不假修证何有本行盖道无定体以大生广生之羣生爲其体帝有全身卽以万物万形之万体爲眞身所以厯劫行化劫劫分明从实度人实实践履以一身入万身之中而爲之质干卽以一炁融羣形之内而爲之主宰所以治理平成经纶不歉医疗教化泛应兼长作止因时隐显有道接待则贵贱平等贫富一心且忽焉化现王公忽焉化现修士忽焉舍库藏而不惜卽舍血肉而不吝乃一心不退于多劫苦行厯征诸百世通万古如一息显眞常于亿劫今者总握万天无爲致治高居金阙夀量无疆回忆降生之年直如前日事也虽曰三千二百劫不过略説其苦行之规格而已可易量其度人无量之实际乎至于抱送金容则表其从道而来国王皇后则表其毓秀天地光严自然玅乐至宝允矣月光梦觉表感召于无形胎孕表生成之有候丙午则阳德全亨光燄则金花满地于是九庙之世德享献无疆兆庶之归仁依怙有託斯皆道化实际非我元始天尊何能明示根原于是众生复位之诸眞圣众愈信上帝之神通玅化先天地万劫以前后天地万劫以后眞无圣人焉能几之矣笺释正阳帝君曰大哉帝身大道流行旣灵旣秀亦神亦灵乃文乃武可权可经龙威凤彩象力雷精扛举天地生成兆民允恭克让惟寛惟仁多劫演道厯世化身帝德广运帝力难名千万亿劫实践躬行所过者化所存者神干坤钟毓金体全眞光燄烛天功德在人朝野上下莫不尊亲普明山中异蹟犹存丹炉俱在风景常温不贪万乘励志修行今总万天早证大乘厯厯可记劫劫堪征元始天尊指示原因朝帝者证众圣诸眞观音世尊曰三千劫证法王身这话须当吓煞人岂料御天从亿劫曽于沙界救生民功修八百还嫌少祥发王宫不计春本行经传须八万惟有天王识帝眞何祖元君曰玉帝法身卽道身曽经亿劫与千春释迦文佛亲修证元始天王显玅因五色云中龙凤辇普明山里鼎鑪金经传本行层层实读者眞叅要用心文昌帝君曰玅乐国内毓眞王普明山里建法场进退唯时全是道往来无碍早垂裳道君而下谁知圣毫孔之间也放光亿劫以前眞本行羣生厯厯早闻香孚佑帝君曰道身无证亦无修本行眞居上上头舍已何曽惜血肉爲人也费好春秋当年苦志寒山雪满愿高居白玉楼劫后劫前如一劫至今犹钖度人舟斗母天尊颂曰无穷无尽惟皇本行今日眞叅当年实証尔时众中有一玉女名曰夜光从座而起严整衣冠从容雅步长跪道前白天尊言宿昔何幸仰侍御前亲奉供养已经亿劫三淸境界金阙玉京寂淡逍遥快乐自在嬉游圣域餐听法音未尝见此希有之事不审向来光内所现十方诸天变现圣境皆有玉帝应化法身天眞大圣玅行眞人灵𡚱玉女以爲侍衞是诸玉女相貌端严形体姝玅出众玅香无与等者复蒙玉帝神通移接今皆普集在淸微天未审今此玉女以何因缘得证如是无上色身恩惟圣慈示以未悟尔时天尊谓夜光玉女言汝固初入圣流虽有智慧未能明了此诸玉女乃自往昔无量劫中修诸玅行具解脱门同淸净信同淸净解同淸净念同淸净行同淸净身同淸净心同淸净意同淸净果同淸净报同大慈心同大悲心覆护众生如母抚念爱于赤子奉戒专一冥心大道淸斋弘誓千万劫中尊奉玉帝此诸玉女非实是女皆天至眞爲度羣生现玉女身是故身色神通智慧隐显变化与帝同焉尔时夜光闻是説已心得开悟稽首欢喜默然复位表示贞一章第十六天师张眞人曰玉帝法身本从道化道爲太极本具阴阳二体而阴阳固无始也本含动静两境而动静固无端也然阳主长养阴主生育动爲流行静爲贞一贞一含流行之机流行归贞一之体入道者不主于流行而主于贞一盖贞则永固一乃精专有此力量乃能厯劫常存万载如新试观天行运转不息则生气乃行地体敦艮常甯则生质乃定夫天地本于大道天地之体如是则大道之体亦如是也大道之体如是则玉帝之法身亦如是也故帝以发育万物者致其用必先以凝静一致者立其体昔在普明山中修行已曽从先天之坎离配先天之夫妇复还先天之干坤再立先天之天地结成至宝光明灼天馨香被物玅音震动自是而后十方行化而眞身晏坐玉京眞一玅道灵应如是天尊乃因帝座之玉女化现之天眞厯劫苦行与皇躬千载一心万劫一德身色神通智慧隐显变化一致无殊者点明玅旨可谓精微无比矣夜光当日亦是从此证人必待天尊指示乃能开悟则自夜光而下者可知读者当着眼观笺释正阳帝君曰大道永贞一体流行生育长养地甯天淸赫赫皇躬生而神明灵变百端发育羣生行健卽天安敦卽地淸净无爲谁与同志一息万载谁识眞意奇哉玉女道本于坤凝然至静贞一永存厯劫修行具解脱门顺承天命发帝德馨天香法界乐国天庭始终一德与帝同灵职何以故昭事专精赫赫金容亦有神通色相玅好种种从同惟时夜光反起疑惑同具女根彼更安乐明启天尊乃见眞确感叹良久自悟根因亿载侍宸爲帝臣邻希天有志致主以身明德馨香夙夜惟寅尊经要旨明告斯人观音世尊曰我是玅庄国王女也曽证过帝王身竺落皇伽天中主端严色相世间亲説经元始传眞法入圣夜光识本因亿劫以前原有我至今事帝亦心眞麻祖元君曰莫笑麻姑是女身九重天上本天眞诚心奉主经千劫立志希天有万春同气犹如眞父子一堂还是古君臣尊经修证堪承受帝有神通也与人文昌帝君曰有志希天要用心当前莫负好光阴馨香达处田生玉血气通时体有金具解脱门天道显同淸净信圣功深天眞化现因慈惠男女能修死不侵孚佑帝君曰阴阳皆是道之精男女能修自着灵奉事多生同苦志神通无量在天庭夜光疑惑天尊释玉女功夫上帝临説到眞修人不信干坤鼎内有黄金斗母天尊颂曰先天一炁纯阳根阴抽铅潻汞帝光照临尔时高虚淸明天主与诸天眷属驭八景鸾舆荫九光宝盖奏玄歌玅乐咏无量洞章散天宝花喷天眞香飞步游空来诣道前承天尊玉帝威神之力是诸宝花卽于空中化一宝盖荫覆大众无不周徧是时高虚淸明天主见此希有稽首长跪白天尊玉帝言贱臣懈怠后会法筵今日吉庆兴此法桥幽显圣凡普霑圣泽放大光明现希有相上照诸天四梵六慾一切乐土诸眞圣众覩此光明悉皆云集下照下方无极世界同玄都境近接九天灵风奏乐宫商相和激朗云庭皆成洞章一切众生咸臻道化酆都铁围长夜九幽一切地狱受苦众生尽承光力皆生诸天得受快乐今日所散天宝奇花旋结成盖徧覆大众尽乃斯光威神之力臣等千劫良因九天运会皇道荡荡正法兴隆今日大吉咸仰玄功是时高虚淸明天主以偈赞玉帝曰金阙玄穹主高上玉皇尊玅相冠诸天慈光烛三界眞圣玅道师天人依仗师大乘垂法语眞一指迷途功德若虚空赞扬无穷尽是穹苍主浩劫之尊玅见玅知无等无伦湛寂眞静杳亡杳存上圣上灵大神通光明藏大丈夫开化人天教道无穷大慈大悲流焕法轮爲度羣生是号玉皇穹苍眞老玅圆淸净智慧辩才至道至尊开度众生故演是光尔时高虚淸明天主説偈赞叹已宝盖荫覆章第十七天师张眞人曰高虚淸明天主九天生神上帝之一禀承天尊玉帝道命主治生人承其治者灵光不断肢体永存夀命绵延根性焕朗荷玉帝之光闻天尊之法而来诸天皆其眷属左右最多严饰咸集帝前各伸供养八景九光俱是法天象地威仪玅乐洞章俱是履中蹈和节奏宝花现彩皆性体之精英馥郁天香总性眞之密布以此伸供养于天尊上帝之前得未曽有矣乃天尊上帝卽以其人之道还治其人之身以性证性卽以神通永命所以万华团结荫覆大众无不周徧居然万法归一生成兆庶无所遗漏夫元始爲道之根上帝爲道之主高虚淸明又爲生生之主性命合一自然发生万汇不料放光之后又有此一段光彩天主那得不尽情吐露极力发皇而呈献颂扬之辞要之举一天主则凡上帝之所化度十方之所来集与夫亿劫无尽之所解脱者亦莫不如是赞扬之语广博渊深其精叅之笺释玄天上帝曰高虚淸明主治九天生神不息性命克全眷属极多个个金仙元始法会玉帝经筵光明感召飞步而前盖荫九光上法天圆乘舆八景下拟地方干坤建立来往吉祥眞风显露乐韵琳瑯眞炁洞达皆成洞章手散天花口喷天香辉煌云路来朝天王天王恩重缀锦联芳如天盖覆万汇含藏性体归源永保无疆大哉帝力道显其光触手生春无不发扬凡具性者不必慌忙朝元有日保守无伤宝盖会中与子偕臧谁人信及直下承当朝夕受持如是琼章正阳帝君曰九天帝主能生神个个人民乃有身圆盖方舆安炉鼎玅乐天花返性眞德泽如天能广覆神通动手卽生春万华宝盖天王用付与玉皇福万民麻祖元君曰崑崙山上建云宫宝伞庄严覆无穷那比琼花连朶朶天然生炁拥重重性光乃与天光合万理还归一理中赞偈莫非陈供养生神聊以报苍穹文昌帝君曰淸明天主会金筵一路生光显碧天锦绣层层抒玉蕊缤纷处处涌金莲眞吾旣返眞宗室性体全归性海源至此方知天上泽九州万国总春温孚佑帝君曰万劫千秋惠不穷十方八极一帡幪靑靑宝盖咸瞻仰朶朶名花少异同万姓如星还拱北一眞同水必朝宗昊天原有开天力颂扬难尽惠重重斗母天尊颂曰万劫生神万圣归宗万华盖下礼颂从容天尊普吿四众云是帝身卽道身也非常体也是无量功德之身是淸净自然之身是神明坚固不坏眞空无上法身威灵恢廓名声周徧无幽不开神奇堂堂难可称焉是帝非有爲功德之所熏修而帝昔虽下生人间多劫行化示大神通而身淸净未尝不在金阙分身变化应现随方利济羣生超昇道岸普垂教法开悟后人依按奉行登眞成道以斯功德之所庄严是故光明常充诸天神智玅达莫可度量是身光明皆具玅号所谓大神通光大慈悲光大喜舍光大忍辱光大平等光大柔和光大自在光大利益光大如意光大智慧光大吉祥光大解脱光大归依光大功德光大圆满光大无碍光无能胜光光明征实章第十八天师张眞人曰元始天尊厯厯宣説玉帝本行神通变化灵验之事至矣尽矣于此章乃特标明之曰是道身也非常体也再明之曰是无量功德之身是淸净自然之身是神明坚固不坏眞空无上法身爲玉帝之体赞乎卽爲一元大道之体赞也读经者至此当知显权归实从流探源摄万会一将前数章所説之种种功能种种力量种种功德三界十方之所摄受千生万劫之所化度者其根原皆明明显露矣盖惟其爲道身乃能有功德无量淸净自然及神明坚固不坏眞空无上之体段乃能有普徧之种种光明而或以常身疑之谓其假于熏修假于有爲功德之所庄严可乎天尊恐人不明此旨故因高虚淸明天主赞扬之后不觉触动天怀再爲称扬实爲品题着其体则厯叙种种法身着其用则厯叙种种光明又合体用而着之曰下生人间多劫行化而身淸净未尝不在金阙非所谓充满法界普现羣生之前应感咸周不离菩提之座者乎有不知一元大道者当卽玉帝法身以观之有不知玉帝法身者当卽元始宣説以观之笺释九天应元雷祖天尊曰一元爲道在帝之身显道爲法归帝之神道惟光明有帝敷陈道最灵应惟帝爲能大哉至道今古谁承大哉玉帝卽道光明一十七种厯厯分明照鉴万天万地晶莹照烛万劫鉴影日光帝惟有此法体辉煌巍巍无上不坏眞空神明坚固功德无穷淸净自然诚哉道身无幽不显所度在人神通变化驭物惟灵化现万方讵离帝庭大哉元始法语叮喧旦血宣扬帝德大众齐听礼帝金容读帝眞经命根性主玉帝玉淸从今叅悟大道分明正阳帝君曰十七光明在帝身照万方兮度万人名声周徧神通广功德周圆本体眞玅道眞空原不坏有爲作意那能神天尊慈悯明明示依按熏修作帝臣灵佑帝君曰帝身灵异本非常功德神通不可量法性圆融周法界眞空不坏乃眞常干坤重泰春秋永日月交辉十七光往者纷纷来者众优游化宇帝垂裳文昌帝君曰十七光明是帝庥渊渊穆穆坐琼楼眞机显露三淸境玅相辉煌四部洲道有全身皇极建尊无二上圣功优自然坚固眞空体不假作爲不假修孚佑帝君曰从今识得道机深始悔当年错用心无上光明头上显先天景象后天寻幸从元始闻眞法惟向瑶京覔好音玅号重重非譬喻熏修自可结黄金斗母天尊颂曰大道何在一段光明一十七种法体难名是故汝等欲见是帝乃不可得者缘以汝等尙于身口不舍结习烦恼行业由是障故不能得覩是帝慈颜吾今爲汝时会众等宣示断障之法汝等大众宜各奉行时诸大众不胜喜跃各于至尊几前稽首作礼俱欲愿闻天尊言曰断障之法当生大悲无起疑惑无起贪嗔无起淫慾无起嫉妒无起杀害无起凡情无起凡思无起贪妒无起声色无起是非无起憎爱无起分别无起高慢无起执着凝神澄虑万神调伏心若太虚内外贞白无所不容无所不纳无令外邪乱其至道牵失眞宗败其灵根盗其至宝致尔万劫永堕凡流透入俗网万魔来攻百千万劫不闻玅法鬼神执诛从生入死是故汝等应当志心善护眞宗无令丧失如前所説如是诸障汝等各各当除断之身得淸净超度诸难是名道宝持法栋樑更当修奉是此经典如近是帝生尊重心着想尊容称扬名号然后汝等得覩慈颜咸蒙护度普闻玅法亲奉供养永无流转是时四众闻已欢喜叹未曽有断障见帝章第十九天师张眞人曰元始祖炁化现玉帝并化现一切大众故大众莫不各有道体法身但能道体法身莫不显露则元始玉帝精神已通当前明现自然移接瑶京听法淸微得大解脱起大坚固天尊圣果程功超证奈何明明道体一堕人间种种诸障牵连而起卒使道身堕爲披毛戴角之身法体沦爲痛苦伤残之体万劫幽阴三光不见万重罗网何日出离悲哉然而天尊慈悯普示玅法上帝好生开度无尽因于放光显瑞宝盖荫覆之后卽厯厯称扬上帝功德犹恐入道者心不坚固离道者心不速悔于是再爲四众开示断障之法夫障有多般道无二致心含一道尘去则镜自明沙去则水自淸障断则道自现道现则法身显而本体明矣本体旣明则眞宰无爲自理祖炁复还不失由是干金刚大之体重建顶天立地朝上帝而证位玉淸是亦道体也是亦诸眞圣众也是乃眞见帝光亲听法音实闻玅香而朝夕悦庆于天花宝盖之下果有诚心尊奉是帝则当佩服天尊法言勿以断障爲难笺释玄天上帝曰悲哉众生恶贯满盈牵失眞宗黑籍书名败其至宝永隔蓬瀛断其本根灭性流情往来恶道徒苦哀鸣笼中刀上谁管怨声何以至此可怜众生总爲一障浊而不淸牵连滋长愈障愈深甯有贞白惟堕幽阴愈趋愈下异类伤心今幸觉悟得闻玅法元始金言率履无越如是诸障当实断之心君爲主一善爲师昭事上帝再莫差迟默想金容诵持宝号境若太虚神明来告万炁调伏一眞独抱上帝鉴诚明传法要亲见是帝超证道玅急早回头终须有靠悲哉众生谁皈圣教何祖元君曰障碍百千悞我身致令万劫受沉沦天王慈悯诸天少上帝光明普世仁至宝维持谁敢盗眞宗调护不留尘金容观想徽称熟断万魔兮伏万神正阳帝君曰离道都由障碍多慾心妄想动邪魔重重陷阱重重网步步氷霜步步波口诀留传须早断帝恩深重转天和眞宗至宝眞心护煞鬼毒龙奈我何文昌帝君曰鬼国魔山几万重隔住灵光永绝踪帝境崇高何日到先天悠远那年通阴云扫尽看红日蔓草难图仗剑锋纵有樊笼须跳出乘鸾跨鹤是英雄孚佑帝君曰帝心原与我心通障碍千层不少空劖断灵根因爱慾原无悔意叩苍穹虚言寂待庚方月妄想高乘阆苑风勇决当天发誓愿纎尘不染出樊笼斗母天尊颂曰灵根毓秀皇路联登全凭慧剑斩断葛籐太上洞玄灵宝紫微金格高上玉皇本行集经阐微卷上终太上洞玄灵宝紫微金格高上玉皇本行集经阐微卷中太上大光明圆满大神咒品第二尔时天地始祖五老上帝稽首长跪白天尊言伏闻高上玉皇慈念苍生普放神光照烛法界六凡四圣普叨道荫窃以凡夫短景劫运将终正道宜行以济兆民使修眞之子有期轻举末代烝民俱获夀考表扬五老章第二十天师张眞人曰一元大道卽元始也穆处无爲而付其权于玉皇上帝则帝又爲道之主矣所以总握玄纲推数劫会生成民物其政治俱归之大罗金阙然尊无二上何以复有五老上帝物无两大何以又有天地始祖呜唿玄教之精微在是矣夫大道一元劫终不变劫始不迁卽万劫以前之万劫万劫以后之万劫俱是不摇不动但卽现在之劫而言混沌之后忽焉生天忽焉生地忽焉生人生物有何具乎盖道本一理中有动静道本一气体分阴阳动静互爲根阴阳两相济有动静乃有消息终始元会运世年月日时刻分之循环有阴阳乃有寒暑燥湿淸浊高下刚柔徤顺颜色骨肉之分四时五行之数人能外此五行乎五行根乎阴阳阴阳根本乎道彼元始祖炁道也阴阳五行之祖也阴阳五行又爲天地之祖也不有阴阳不有五行有天地乎是故言道者不知天地之始祖在阴阳在五行又何以结撰五行交会阴阳而建立天地以立性立命故于此经发扬主宰大道之帝种种神灵不测化理有经旣于上卷极力敷扬因于紫微金格中提出上帝当曰宣付五老玅旨以明经理天地之大道而特标之曰天地始祖五老上帝乃知五老卽五行之精神实爲穹苍眞老运御干坤之大臣所以慈悯众生与帝同德代众求请问法救济而愿玉皇上帝时时普放神光笺释九天应元雷祖天尊曰五老上帝五行之精主治五方最神最灵根本元始禀治帝庭干坤以正气运不停召龙止水保劫延龄顺序三辰斡运万星各安职守兴国太平法会放光常系厥情爲众悲悯代众经营进叩元始奉法施行蒸民永济运会常亨眞机将转道运将兴兆民有主上帝有臣神咒流行天下同仁经标意旨叅悟在人传经教主大法将伸乘时校正以济斯民吾爲笺释学者良因正阳帝君曰五德干元亨利贞五行金木水火土双修性命有眞传烹鍊鼎鑪要眞主玉皇本行经最微天地始祖悉皆归五炁朝元今有日启问天尊启慧机麻祖元君曰五老原从一老来干坤得此永无灾淸甯合撰民生泰上下归眞意气偕南北东西归皇极木金水火会天阶惟有天尊知奥玅眞经启问莫疑猜文昌帝君曰信是天王会説经五方五老叩天庭地天交泰星辰序金土无差水火甯玅法须叅圆满咒眞机全在玉皇经蒸民夀考当千劫化度光明感众灵孚佑帝君曰因何感得众眞来旧日天光尙系怀解脱方方皆钖福政权处处不生灾眞功圆满眞言力道玅机关道祖裁总爲蒸民维劫运天门进叩爲君开斗母天尊颂曰五气流精天地淸甯赤文当显再请帝庭自昔元始洞玄灵宝赤书玉篇眞文生于元始之先空洞之中天地未根日月未光幽幽冥冥无祖无宗无气无象无色无名无形无绪无音无声混沌太无灵文菴霭乍存乍亡二仪待之以分太阳待之以明灵图革运玄象推迁乘机应会于是存焉赤文玅藴章第二十一天师张眞人曰赤书玉篇眞文卽显露一元大道之精藴也着其光彩则曰赤书至阳之气本赤条缕可会则爲书着其秀灵则曰玉篇至粹之精如玉实有片段则爲篇着其体用则曰眞文至灵之理有信莫不结搆以成文是道也卽太上洞玄灵宝之所掌者也生于元始之先空洞之中可知其玄玅独出精光独显莫先于元始而犹居其先则又元始之所以爲元始劫终而不见其终劫始而无与爲始者矣浩浩难名𣺌𣺌谁説自非五老上帝亲身厯证孰能知之然难名而必欲名之难説而必欲説之则但想诸天地未根日月未光之际只有一幽幽冥冥气象而是赤书玉篇眞文已存乎其中卒之微玅难识把捉无据似有似无谁闻谁见是先天之景象也无极之义理也太无之机缄也混沌赤文今古罕闻无迹可见微𣺌何存冥冥无光空洞无根旣无方所惟有推迁奥矣玅矣灵焉神焉叅悟到此乃契玄玄大哉赤文吾道精传笺释正阳帝君曰赤书玉篇天下玄文微玅难识精藴谁闻大道体段云篆氤氲干坤正气默运流行幽幽谁见荡荡难名无终无始亦充亦盈全无迹象惟有眞诚先天之先后天之后主宰维持自然结搆顺理成章金石能透撰于玉淸宰于玉帝宣于五老包乎天地时时发现世人罔识罔识其机入道无力无力入道圣文遂隐经旨明标振裘絜领玄门奥义最上上乘叅悟实见帝境可昇无量洞空天帝曰平地成天一卷书最尊最贵是文儒性情已正阴阳合伦理无亏志气殊手订赤篇今尙在帝传云篆古无虚水精之子衰周出五老同叅定世符长春杜眞人曰玄教明明阐赤书儒家惟此是工夫五经四子皆天道玉轴琼编是帝符天文焕烂人文显帝德辉煌帝世熙本行皇经标要旨先师明証五老知文昌帝君曰儒典佛经总是书天王秘授更同符昌明文教遵经宝贝叶文传护帝都五老宣扬传道玅万方归极仰皇谟先天景象从兹见混沌赤文存太无孚佑帝君曰当年曽读数行书归宿玄门也不殊实证先天赤炁显秘传口诀玉文符象天象地存眞象无色无名隐太无这段机关人不识也亏五老阐灵图斗母天尊颂曰先天奥玅总在赤文根原显露谁见谁闻玉帝授臣灵宝秘篆大不可思议神咒故天地得之而分判三景得之而发光灵文郁秀洞映上淸发乎始靑之天而色无定方支势曲折不可寻详元始鍊之于洞阳之馆冶之于流火之庭鲜其正文莹发光芒洞阳炁赤故号赤书灵图旣焕万帝朝眞飞空步虚旋行上宫烧香散花口咏灵章是时天降十二玄瑞地发二十四应上庆九天之灵奥赞三天之宝明神风旣鼓皇道咸畅元始登命太眞按笔玉𡚱拂筵铸金爲简刻书玉篇五老掌录秘于九天灵都之馆玉女典香太华执巾玉童侍衞玉陛朝轩九天上书非鬼神所闻云篆功用章第二十二天师张眞人曰云篆卽赤文也赤文言其实云篆着其用实本乎道用发于人昔在元始天王立于天地未生之前观于日月未光之会寻得其详知洞阳之炁赤达玄象之推迁上淸洞映色无定方天地因之而分判日月因之而光明于是摹其灵纹播爲灵图取其光芒法其规模鍊之于洞阳之馆冶之于流火之庭成爲秘篆凝聚灵秀惟时阳光焕发阴德安贞干体高明瑞气布于二六之辰坤体博厚祥光映乎三八之节品物因之而毓秀鬼神不得而知闻秘之灵都之馆藏之无上之宫五老上帝曽受之于穹苍眞老至是又欲行于下世故特表其功用述其因由以传来学乃知云篆之文如是贵重如是神奇识之者神明焕发得之者造化在手其实微玅难言玉淸贵重上帝鉴临当会之于言思拟议之表不可忽视赤书玉篇本无正文摹爲云篆焕朗氤氲演爲神咒流传古今尊爲诰命一画千金笺释九天应元雷祖天尊曰赤书焕发赤炁光明赤心一点通达三淸其玅难识其理难名先天之象秘在瑶京惟兹云篆品节分明支势曲折功用神灵五老而外谁传其精元始摹绘显于始靑掌于上帝品物咸亨三辰照耀天地淸甯性眞玅用大道眞形洞阳之馆流火之庭鍊笔成图役使万灵字皆一丈藏之杳冥色无定方象有定体叅悟在斯实关伦理玉皇宝诰惟是爲眞玄玄神功玅用惟人正阳帝君曰千古谁识云篆文光辉朗耀气氤氲干坤日月眞形体神鬼魔𡨚敢听闻分判阴阳同五典维持义理过三坟安炉立鼎丹房内安鎭方隅要用君虚靖天师曰龙虎山中别有春丹房丹灶日相亲鍊成至宝同云篆冶就黄金献玉宸元始洞阳施彩笔先天赤炁在眞人维持王化全归我五老薪传佩服神文昌帝君曰虎符龙劵总吾身大洞法箓更觉神总是先天云篆结再看五老授图眞干坤自此无灾劫元始而今钖是人玅用神功当识认氤氲流布万年新孚佑帝君曰玅用神功归云篆氤氲缭绕鎭干坤不因元始琼宫鍊谁识吾家玄道尊玉律金科同奥玅马图龟书冺言论维持王化凭眞一五老眞传要秘存斗母天尊颂曰洞阳赤炁篆就法云摄归灵府绛华扬芬故天宝之以致浮地秘之以致安五帝掌之以得鎭三光乘之以高明上圣奉之以致神高尊赏之以致眞五岳从之以得灵天子得之以致治国祚享之以太平实灵文之玅德乃天地之玄根威灵恢廓普加无穷荡荡大化爲神明之宗其量莫测巍巍乎太空明眞有格今当以行是时元始革运玄象开图灵文郁秀神表五方分判天地开化万灵此太宗之业可得暂披于灵韫乎今皇道敷畅泽被十方仰观劫运眞风宜行臣私心实欲使云荫八遐风洒兰林寒条仰希华阳之繁朽骸蒙受灵奥之津仰对元慈下伸丹恳惟愿哀悯俯念苍生不审灵宝玉篇眞文可得见授下教于未闻者乎玄根玅德章第二十三天师张眞人曰凡物莫不有其根故自天地之大以至一民一物之细必有恃以爲坚固依凭之本而后各安其位各效其神独是万物正性命于天地之中则其恃天地以爲根也可知然天地又何所恃乎知天地之所恃则上如三辰之焕朗凡丽乎天而以气相属者下如山岳之耸峙海湖之渊渟凡丽乎地而以形相托者与夫钟毓发生于天地之中而效灵呈异者莫不分明盖天地所恃者道也卽其玄根也其实皆一气也儒家卽彜伦修道虽言穷理尽性至于命而养气之学遵之者少禅家卽空性言道惟从静修顿悟入门又决不言气惟我玄家所重在气盖有气则精可固而神可存再立性命而与天地同体与大道同符故学者当养气以求复性不可遗气而空言性夫天地之大不过大道一元之灵气运建眞气生发梵炁主宰浩炁流衍在昔説经教主或表爲赤文或摹爲云篆或演爲神咒莫非指是洞阳之赤炁示人欲其恃爲根本能固之则爲立命能全之则爲复性本来尊贵本来神灵本来鎭安本来眞实顺之则治逆之则乱凝之则久伤之则暂得之者尊失之者贱具之者灵剥之者蠢天无此何以轻淸上浮徤行不息地无此何以重浊下凝而永贞不坠言天地则圣人可知矣天子可知矣国祚可知矣吾于此章特标是义以明赤书云篆玄根之实际阅者珍之天地玄根灵宝玅德赤炁灵文宝哉勿失阴阳眞精五灵毓秀立鼎安鑪干坤依旧尊经明阐入道有门极玄玄学极玄玄根笺释玄天上帝曰玄教广大儒释同归流及后世或依或违忘其根本採其枝叶本根旣忘枝叶亦失愈趋愈下堕落愈远性命不知色身不稳理气不分工夫尽紊三教学人何以言修试观天地厥有玄根玄玄常运玄玄常存玄玄无上玄玄无沦何以玄玄本于先天先天之炁后天附焉气本浩然流行万古气爲眞机万灵之主果有眞气修爲有基尽性至命保固维持天地之根惟此爲眞圣贤所恃爲灵爲神充塞宇宙安鎭万春保劫御极兴国太平煌煌天经赤文云篆制御五方功勋无上五行眞精是曰五老求请灵图爲民颂祷根原是陈再立坤干暂披灵韫安固延年维斯经旨八万劫传返求鍊己自契玄玄关圣帝君曰天地生根圣有根顶天立地鎭存存全凭浩气行千古先有丹心到孔门一部春秋淸乱本九重圣主总干元赤书云篆先天炁鼓盪充周命不沦正阳帝君曰三教圣人归一理全凭正气保无疆法云慧力通三世文教英风正五常道启玄元扬赤炁经传奥玅放天光玄根玄处先天体天地淸甯在洞阳文昌帝君曰干坤日月皆吾炁赤炁扬辉处处灵爲有玄根同太极自然焕发合天经流行万古兼千古合撰淸甯永太甯灵宝洞阳敷玅德眞机运动不留停孚佑帝君曰浩然之气大而刚充塞干坤显一阳自此昇平千万世恒安熙皥乐无疆赤炁灵图皆焕发琼书云篆善铺张天地有根因有此玄玄玅玅见眞常斗母天尊颂曰天道玄玄地道安安根原不朽一气周完于是元始天尊抚几高抗凝眞遐想观时已至普谓时会一切眞圣论定阴阳推数劫会移校河源检录天度选择种人指拈太无啸朗九玄永无开听于陈辞有若闭碍求眞之路是时五老上帝启问不已良久元始天尊乃垂盼眦之容慨尔叹曰微乎深哉子今所叩岂不远乎此元始灵宝之玄根空洞自然之眞文生天立地开化神明施鎭五岳安国康民灵宝玄玅爲万物之尊天发玄瑞灵应自然今三天盭运六天道行杂法开化当有三万六千种道以释来者之心此法运讫三龙之后庚子之年杂气普消诸天庆会吾眞道乃行今且可相付当录于上馆未得行于下世玄科有禁不得便传子可诣灵都紫微上宫视天音于金格取俯仰于神王然后当使得备天文以总御元始之天也眞文显运章第二十四天师张眞人曰至眞之文卽赤书之字云篆之篇爲天地之玄根亦卽元始灵宝之玄根与运推迁而主持劫运因运显晦而保持运会是故运逢其会则与运俱兴会非其运则与运偕藏甚且爲之转移匡正维持安甯乃见眞文之玅用夫眞文卽眞道也卽正气也眞道兴则一切外道皆绝正气运则一切杂气皆平夫邪正不两立眞伪不并行显晦不同时治乱不同机究之反否爲泰易危爲安移乱爲治回死作生者卽眞道也正气也卽总御元始之天之眞文也天尊慨然兴叹郑重其辞非吝于开度而靳乎流传也惟恐违时则流行无机非时则功效无凖是故论定阴阳推数劫会移校河源检录天度选择种人皆所以重乎眞文而进退必俟乎其时也至于昌期一转大道流行时会一新正文绚烂学道者尙其因时而动见机而作应运而兴乎则眞指拈太无啸朗九玄生天立地开化神明爲万物之尊握玄科之禁扫淸杂法待五子归庚之时而亲受元始之眞文矣穆穆玄宗荡荡皇风一眞无伪终始皆同应运而显开辟混蒙灵图灵书福惠无穷笺释正阳帝君曰吾门大道惟有一眞眞宗谁启太上玉宸眞风谁主金阙圣君眞机何在无见无闻眞文何在云篆氤氲是曰灵图亦曰灵书传得眞诀与道而居做得眞人大乘大儒眞气运动眞理无虚康济兆民眞意如如无所不眞立天地根总御元始爲圣中尊五老启问拨转天门眞心叅悟眞性存存太眞御几永不沉沦麻祖元君曰眞心眞性是眞人独抱一眞在我身去妄存眞眞乃得借假修眞假亦亲眞阳一动生天地眞阴至静孕黎民眞文指示玄玄道元始先天辨假眞观音世尊曰世上万般皆是假灵光一点认眞身山河大地终须坏星月烛天无久因生机不断通三世活佛修成度万民本行集经眞诀示眞文无体自然神文昌帝君曰世间何物不归眞大地山河总一仁活泼生机康世界缠绵至性协疎亲诗书礼乐躬行实草木禽鱼艳丽春顺理成章云篆秘先天气象被无垠孚佑帝君曰斗室周遭坐万神问君爲假与爲眞一诚感动连三界一气流行延万春应运眞文当世出先天玅法后来陈尊经奥义还须阐五老灵图救世人斗母天尊颂曰吾有心传秘在先天灵图旣焕显露眞诠于是五老上帝与诸眞圣淸香执戒徘徊云路啸命十天上诣上淸太玄玉都寒灵丹殿紫微上宫受俯仰之格乃知天眞贵重难可卽闻还乃更诣元始天尊谘以禁戒之仪逊谢不逮是时天尊慈颜愍喻灵关廓开登命五老上帝开洞阳玉馆披九光八色之韫云锦之囊出元始灵宝赤书玉篇眞文金书玉篆微玅祕密运御干坤大光明圆满大神咒玉章以付五老上帝及诸眞圣使依玄科按法以传玉篇祕受章第二十五天师张眞人曰玉篇隐密玉篇尊贵天地之至宝仙圣之性命三教圣贤之眞传古今皇王圣帝之治统而兴国太平大罗三境东海西极洞天福地一切琼仙之眞诀然而祕在形山知之者少得之更难所以上天爱惜不许轻传凖时择人必也当其时则一传得其人则祕受而非至诚纯眞内外眞白毫无尘垢游心希夷精神协太和之元会悟在无言无説无音无声无色无象无思无虑之表纯是先天之境契合元始之心如是至人不妄传也故惟秘藏洞阳玉馆之中铸之金简载在锦囊衞以九炁之祥光护以八方之正色团结成云绚烂成霞藏是玉篇之处眞意如春眞机契道时时天乐宣扬八威鼓舞光烛万天香遍法界乃知上天至宝不易窥闻在昔元始天尊祕撰成书授之玉宸道君维持天地运御干坤开度万方普福万世我道君本纪所称度人有如尘沙之众者恃乎此也灵宝之称有自来矣五老上帝慈悯世人愿深化度欲覩太平同符大道故在元始会下求请再三复传禁戒于上淸乃见紫微之金格于是玉皇眞诰出现于世淸香执戒云路徘徊啸命十天灵图廓开微玅秘受亲手携来琼编法嗣从此琼台笺释玄天上帝曰太玄玉府玉宸所居上淸眞境总握灵图承命元始保固坤舆抱送玉帝发祥之初如是玉编亲授非虚主张大道永秘玄都天下太平亿载唐虞兹当圣朝泰运临诸大道降眞当播琼书玉皇玅典校正无疎灵宝金格笺释朗如以彰道法以启鸿儒三教重光谤议当除护国爱民慈念有余北极玄天勅命非诬法筵降临有道之庐犹忆往劫五老帝君遵奉玄科求请灵文玉淸秘诀不易窥闻按法以传瑞现卿云五方气正万物归仁尊经玅旨事理皆眞金科玉律吿尔世人正阳帝君曰玄门玅道不轻传传者飞昇治九天朝谒三淸三境上调和万气万方圆无思无虑金书得宏道宏仁玉笈全五老玉淸亲授受眞风又播校经筵白祖仙师曰玉淸五老会天宫秘密眞机印合同圣种自堪承圣法皇经由此播皇风金编显处干坤位玉字辉时气运通万国九州尧舜日不知不识帝光中文昌帝君曰元始眞文皆秘授何人再得契天心天心淸净天心契天道昭明天道深五老传书皆赤字两仪会集结黄金亿年又见皇风转寂閴之时遇好音孚佑帝君曰玄都玄境有玄文可叹𨶒浮不得闻五老抒诚经旨授大罗秘义玉编眞苍生赤子延生命化日光天有日新顺帝之则忘思虑这般玅道授于人斗母天尊颂曰大罗玉篇义藴幽玄天尊悯世得人而传是时东方安宝华林靑灵始老苍帝所受神咒诰命东方九炁始皇靑天碧霞郁垒中有老人总校图箓摄炁举仙右二十四字靑帝秘文书于九天元台主召九天上帝校神仙图箓𡻕星辅肝角亢鎭眞氐房心尾四景回旋箕主七辰正斗明轮承炁捕非扫除灾羣右三十二字秘文书于紫微宫东华殿主召星官正天分度东山神咒摄召九天赤书符命制会酆山束魔送鬼所诛无蠲悉诣木宫敢有稽延右三十二字秘文书于东华玄灵之馆主摄鬼魔正九天炁下制东河溟海水神大劫洪灾蛟龙负身水府开道通径百千上帝赤文风火无间右三十二字秘文书于九天东北玉阙丹台主摄东海水帝大劫洪灾召蛟龙及水神事右东方九炁灵宝玉篇眞文合一百二十字皆太上无上大光明圆满大神咒空洞自然之书一名生神保眞洞玄章一名东山神咒一名靑帝八威策文东方靑帝符灵宝九炁天文化生赤帝炁三天九眞太空尊神东方安宝华林靑灵始老苍帝符命日月以定山林以开三天大庆羣眞徘徊元始靑帝眞符直符区更生无上大眞元上靑精九炁大灵神光遐散流映东靑华景郁勃灌我身形宫府安鎭宝魂自生洞达八朗飞昇玉庭东方安宝华林靑灵始老苍帝三元符命九驾命天龙符保眞多川灾水不敢弥天中山神咒易爲神臣度人命籍万灾不缠西山上王命爲保眞一人有道位事九眞右玉皇诰命以钖东方安宝华林靑灵始老苍帝九炁天君令统御东方诸天诸地日月星宿名山灵洞水府泉宫上圣高尊眞仙圣众一切威灵符命所临如诰奉行南方梵宝昌阳丹灵眞老赤帝所受神咒诰命南方丹天赤帝玉堂中有大神号曰赤皇上炎流烟三炁勃光神仙受命应会太阳右三十二字赤帝秘文书于九天洞阳之馆主召九天神仙图箓金名荧惑辅心井鬼守房柳星张翼统御四鄕轸总七宿回转天常召运促会正道驿行右三十二字秘文书于三炁丹台题于西南正阳主召星官明度数正天分赤文命灵北摄酆山束送魔宗斩灭邪根符教所讨明列辠原南山神咒威伏八方羣妖灭爽万试摧亡右四十字秘文书于西南阳正玉阙主制北酆正鬼炁南河水帝太伯龙王神咒流行普扫不祥洪水飞灾止召蛟龙开除水径千道万通敢有干试摄送火宫赤文所吿莫不有从右四十八字秘文书于西南阳正西阙主摄南海水帝大运交期洪水四出召蛟龙及水神事右南方三炁灵宝玉篇眞文合一百二十五字皆太上无上大光明圆满大神咒空洞自然之书一名南云通天宝灵经一名九天无上之上咒一名赤帝八威策文南方赤帝符灵宝三炁天文化生黄帝炁王事司斗正屯己身南方梵宝昌阳丹灵眞老赤帝符命玉音吐炁素奏以御保命定仙玉厯定封元始赤帝眞符直符昌中上道统御丹华流映宝芝生光神精彻幽散灵八方直符摄炁啸命朱童三精敷焕注我绛宫赤神安鎭五香溢充洞映形外表里发光身生水火独步飞行南方梵宝昌阳丹灵眞老赤帝三元符命正一命人长生上天万川洪流符吏水母竭焉日月力出王平山东火灾不起人民臣右玉皇诰命以钖南方梵宝昌阳丹灵眞老赤帝三炁天君令统御南方诸天诸地日月星宿名山灵洞水府泉宫上圣高尊眞仙圣众一切威灵符命所临如诰奉行中央宝劫洞淸玉宝元灵元老皇帝所受神咒诰命中央总灵黄上天元始生五老中皇高尊摄炁监眞总领羣仙典录玄图宿简玉文摧运上炁普吿万神右四十字黄帝秘文书于太玄玉宝玄台主召神仙玉简宿名总归仙炁鎭星辅脾辶冋度北元魁𩲃主非截邪斩根𩵄䰢魓𩳐扫禾嵗丿除氛魒正玄斗明度天关九天符命金马驿传右四十字秘文书于玄都玉台主摄星官正天度数勅摄北帝遏塞鬼门剪除不祥莫有当前右十六字秘文书于玄都玉台主摄北帝正天炁检鬼精中山神咒召龙上云制会黄河九水河源不得怠纵善恶悉分千妖万奸上对帝君敢有干试大阳激燌赤书玉字宣吿普闻右四十八字秘文书于玄都玉台四壁以摄中海水帝四界之水洪灾涌溢之数主召水神止蛟龙事右中央一炁灵宝玉篇眞文合一百四十四字皆太上无上大光明圆满大神咒空洞自然之书一名宝劫洞淸九天灵书一名黄天大神咒一名黄帝八威策文中央黄帝符灵宝一炁天文化生白帝炁山阳之日正斗屯一有物子申爲上仙元中央高皇玉宝元灵元老皇帝符命总召天地九天以制同系五炁上帝遥观元始黄帝眞符直符中非三天灵文总元高灵回神四鄕黄上散花五帝交芳流精散漫十二重光混合我形万神相迎安鎭黄脾养气中方保龄度劫永鎭无穷中央高皇玉宝元灵元老皇帝三元符命天徊月移劫运无衰丁均有命勿句存玃爲无育见干坤出阳入阴坏山川九土欲崩符不听頽右玉皇诰命以钖中央宝劫洞淸玉宝元灵元老皇帝一炁天君令统御中央皇天后土日月星宿名山灵洞水府泉宫上圣高尊眞仙圣众一切威灵符命所临如诰奉行西方七宝金门皓灵皇老白帝所受神咒诰命西方素天白帝七门金灵皓映太华流氛白石峩峩七气氤氲上有始生皇老大神总领肺气主校九天检定图箓制召上仙右前四十八字白帝秘文书于九天素灵宫北轩之上主召仙炁举仙道也太白检肺奎娄守魂胃昴毕觜主制七关参总斗魁受符北元右前二十四字秘文书于金阙玄窗主摄白帝星官正明天度赤书玉字九天正文摄召万炁普归帝君右十六字秘文书于九天金阙三图之馆以摄六天鬼炁西山神咒八威七传符水上龙召山送云在所校得同到帝门辅衞上眞斩灭邪源若有不祥截以金关赤书符命风火驿传右四十八字秘文书于九天金阙三图之馆主摄西海水帝制水中万怪恶毒之精召云龙以防水旱之灾也右西方七炁灵宝玉篇眞文合一百三十六字皆太上无上大光明圆满大神咒空洞自然之书一名金眞宝明洞微篇一名西山神咒一名白帝八威召龙文西方白帝符灵宝七炁天文化生黑帝炁上止五道乙勿人回游兆子三天门西方七宝金门皓灵皇老帝君符命策驾五老西盼九都亿劫同会明定九河元始白帝眞符直符曲正洪灾度人金灵七炁素华流芬金精童子首建元巾带符摄炁万神会门宝光奕奕照我命根安鎭肺华万劫长存西方七宝金门皓灵皇老帝君三元符命西方注鬼焕乎九天丑力难逼斩以金阙日爲正王阳生三斩杀万魔云龙间上盈事已人身三道在一一保人身右玉皇诰命以钖西方七宝金门皓灵皇老白帝七炁天君令统御西方诸天诸地日月星宿名山灵洞水府泉宫上圣高尊眞仙圣众一切威灵符命所临如诰奉行北方洞阴朔单郁绝五灵玄老黑帝所受神咒诰命北方玄天五炁徘徊中有黑帝双皇太微总领符命仙鍊八威靑裙羽䙱龙文凤衣上帝所举制到玉阶右四十字黑帝秘文书于郁单无量玄元紫微台北轩之内主召诸眞人神仙图录北辰辅肾斗牛衞扉女虚危室豁落四开壁总七星执凶纠非却灾扫禾嵗丿明道动辉右三十二字秘文书于天心北元玄斗中主摄北方星官正天炁也北山神咒激扬起雷流铃焕落玃天鎭威北酆所部万妖灭摧右二十四字秘文书于北方洞阴朔单郁绝元台主摄天魔北帝制伏恶神万鬼事九河倾讫鸟母羣飞蛟龙通道水陌洞开赤文玉书驿龙风驰右二十四字秘文书于洞阴朔单郁绝元台以摄北海水帝制水中万精主召蛟龙兴云致雨以负身右北方五炁灵宝玉篇眞文合一百二十字皆太上无上大光明圆满大神咒空洞自然之书一名本命紫微元神生眞宝明文一名北山神咒一名黑帝八威制天文北方黑帝符灵宝五炁天文化生靑帝炁三炁高王易迁川人司万言北方洞阴朔单郁绝五灵玄老帝君符命罗天北斗定会九期景散八极明石玄滋元始黑帝眞符直符尹丰开道赦鬼北上太玄五炁徘徊宝华五重流光焕晖云景郁香洞映太微仰注我身肾府鲜开安鎭灵宅万神总归身生羽服举形自飞北方洞阴朔单郁绝五灵玄老黑帝三元符命上王适月命天仙戊己多力士辟水源三命正戊入力人任曰遣惠无爲君适百百九君有臣三千此度己身右玉皇诰命以钖北方洞阴朔单郁绝五灵玄老黑帝五炁天君令统御北方诸天诸地日月星宿名山灵洞水府泉宫上圣高尊眞仙圣众一切威灵符命所临如诰奉行帝诰御世章第二十六天师张眞人曰太上大光明圆满大神咒皆上帝之诰命也诰命到处星辰顺度神祇安甯魔鬼潜踪水旱不作灾疾不干天淸地甯国泰民安此皆天地自然之正气所结绚爲云篆结爲赤字序爲眞文合爲玉篇集爲赤书表其感应不爽转移最神应时如心符合天地之机大道之运则曰大神咒此神咒玉字皆一元赤炁所结非臆説也有人伐木中有楷书天皇太平四字其体独坚不受斧刃观者异之以此知天地秀灵之气何所不有阴阳造化之妙何处非奇是故天文绚烂则如星云地文璀璨则如流峙人文光华则如诗书况赤炁生成天地其精神焕发更必有万倍神奇者不能绚而成文乎夫人民何自而生圣贤何自而成不知自己之玄根安能知天地之玄根不知自己之赤炁安能知天地之赤炁且自己不能有大光明圆满之愿安能知天地大光明圆满之大神咒天降殊恩妙法流行校正经文诸天诠解普福一世利益后人请勿诧异笃信受持以完全自己之赤炁玄根斯不负上帝所钖之大光明圆满大神咒天地有心民物生成圣人有愿世道太平经功圆满大道流行眞言在处帝放光明笺释药师瑠璃光王世尊曰天下有四圣教有三万理以定万国所瞻各有志愿明説一番示尔众生信吾法门四大部洲统于一元三家圣贤学者宜遵教虽分门共此根源圣同此心满愿谁论愿在安怀儒者本根愿在救度佛子本原菩提慈心超绝语言玉皇上帝我佛世尊玄纲总握运御干坤三教之主下定崑崙治四天下亿载无更慈心广大亿兆生生灵哉帝子治世太平梵炁融结梵呗音声梵天宗仰梵典流行梵王功大拜上瑶京口诵灵章逸韵谁赓摩诃般若吽泮分明集大神咒圆满吾心药乂神将护持功深瑠璃光中帝鉴慈忱同心救度灾劫不侵吾有眞言帝有玅音舌根圆满教化至今三教经书莫非神咒万理归源不遗不漏本行集经超乎宇宙包尽文章团结灵秀一切语言谁出其右顺星治魔留淸去垢讽诵眞言人天护佑诸天诠解经旨独透我降灵坛不先不后赐以笺释禅关谁扣毘卢家风依然灵鹫神咒流行帝光依旧我是药师琉璃光王观照世间同帝恩光一十七种十二大愿交朗互发无亏无欠稽首皈依莫尤莫怨成仙成佛总要大缘讽诵神咒福惠自天今日吉庆又启法筵圣贤仙佛感应百千观音势至文殊普贤先天凖提定慧光圆各抒玅解各示眞传神咒圆满世界三千读是经者吾爲摩顶受记不迁必来指引一切咸听凡夫短景速证速修大罗天境吾愿如是尔诚必秉敬奉帝书夙夜凛凛诠经説法醒乎不醒留示后人当躬深省正阳帝君曰佛门立教重威音音宜梵呗意思深眞传普作眞言诵神玅秘于神咒吟圆满帝光开至教宣扬赤炁正天心毘卢秘旨药师授五老传来度古今观音世尊曰从闻思修义理深闻处分明有道临舌吐靑莲传佛法潮平素月见天心轮王日日宣神咒帝座明明说梵音经传五老观音释大悲心契无絃琴文昌帝君曰愿心圆满何须咒功不圆兮咒必眞尊胜楞严征佛力灵书赤字颂皇仁声音显处光明现效验灵时梵呗神三教从来归一理诗书诵读道归身孚佑帝君曰眞言也放大光明圆满皇心处处行一十七般皆秘咒百千万世坐瑶京有声不似无声好无效都由有妄生五老眞传传世上木金水火永无倾斗母天尊颂曰金石琳琅宣扬帝光保持劫运圆满琼章道言是大神咒者元始之妙言玉皇之眞诰上淸自然之灵书九天始生之玄札空洞之灵章上圣之秘语玉宸之尊典成天立地开张万眞安神鎭灵生成兆民匡御运度保天长存上制天机中检五灵下策地祇啸命河源运役阴阳召神使仙此至眞之玅文神应自然致天高澄令地固安保鎭五岳万品存焉咒力圆满章第二十七天师张眞人曰至哉神咒大哉咒力奇矣玅矣敻乎绝矣无以复加矣诠经者至此安能再赞一辞惟当冺厥言论无思无虑默会元始立説之心神游天地未根日月未光之际安固本根可也又安敢浪费纸墨徒供后人覆瓿之用灾梨祸枣徒供后人谤议之资然旣説到此处旣无説亦当勉强立説虽有説亦仍如无説这般大道到底教吾从何处説起虽曰诠经半部于此大道尙只説着三分读经者至此试观説经之圣于此大道不得已尊爲神咒又解之曰此元始之玅言玉皇之眞诰上淸自然之灵书乃复又明之曰九天始生之玄札空洞之灵章上圣之秘语玉宸之尊典不嫌言重语复亦爲于此大道无穷无尽无可执捉浑浑沦沦无可攀援至神至玅无可赞美挂一旣恐漏万分疏不胜繁多由是可知道之爲道矣由是可知道之神力矣吾于此章勉强分玉宸之尊典以上数句爲表扬神咒成天立地以下数句爲表扬神咒之力上制天机以下数句爲表扬神咒之圆满以下总赞之拘牵文义不可説道天语浑沦略指其要赤文玉字帝道愈光功圆行满力量无疆笺释九天应元雷祖天尊曰天尊悯世下降宏文文本赤炁缥缈氤氲辉煌绚烂结篆成云回环字势团结萦纹集字成书是播灵图有用则灵力量有余上中下际三才同居保劫御灾处处甯诸是大神咒秘在帝都有得之者处处安居度人无量功德深醕绵彼皇祚享亿万春太平立见生成兆民丹室有此丹道通神爲民福主爲帝名臣神力独运本量无垠鬼精破胆圣道弥眞天机秘密制御淸甯五方之神安固其形地祗纷纷呵护莫停山林永鎭河海渊渟阴阳太和仙圣效灵万有万安咸会帝庭灵意玄札天地之根灵图秘语至道之门读是经者契协干元神咒流行普扫不祥五气调和万范开张天威不测天道咸彰旣全天德佩服天章天功浩大天语煌煌上天恩重瑞启南天天开文运天启法筵本行集经解释成笺雷从地起雷祖在天诠经而下天语雷传是经神玅受持无迁神咒力量护持无偏雷尊有愿保护圣贤得是经者各宜勉焉关圣帝君曰立德立功学圣贤修眞修佛与昇仙全凭自已无穷力卓尔英雄孰敢先赤字玉章皆助道眞文秘语绝言诠敷扬无尽神通广举地安人更补天正阳帝君曰举鼎移山更负舟这般力量不爲优开天辟地凭双手引圣生仙据上游自此羣生知帝力须教苦海变瀛洲分明神咒神通大何不归家自已修文昌帝君曰扶得干坤做得人无亏人道做仙眞仙眞力量无穷尽力量周圆绝垢尘玉字赤书卽我性制天策地卽灵神这般力量眞然少元老法灯五老薪孚佑帝君曰学道何须力量强全无力量配柔刚无爲无作先天体若愚若呆夀命长试看尊经扬玉诀只凭赤炁显阳光这般力量君须记圆满之时佐玉皇斗母天尊颂曰神咒力强保制功高处处周圆不缺丝毫玉帝昔授五老上帝是时五帝跪捧其章秘题灵都之馆天眞皇人昔书其文掌之于上淸眞境太玄玉都寒灵丹殿紫微上宫累经劫运而其文保固天根无有毁沦与运推迁是大神咒混之不浊禾嵗丿之愈淸毁之不灭灭之极明大有之文天眞所尊自无金名帝图刻简来生斯文隐秘不得闚闻有得之子保万炁长存勤行修奉刻致神仙玅道体相章第二十八天师张眞人曰不图爲説之至于斯也道本难説而説经教主竟自明明説出种种光彩种种眞实并种种神异居然日月星云焕文章于碧落山岳河汉佈境界于坤舆何文不显何理不明前章已言至矣尽矣不能赞一辞矣乃读至此章殊觉神志淸虚明见先天之体神思焕发实闚祖炁之根可以上会万劫以前之万劫下知万劫以后之万劫莫远于四大部洲举目若在当前莫微于太末小虫回观皆我分内乃知圣贤千经万典三教正説喻説皆我心中本有者也尙不早思解脱固我天根速读圣经保此赤炁天恩深重不可辜负自身重大要当爱惜吾卽此一章经文而论之玉帝昔授五老明此玉文赤炁原有主宰之帝必须帝宰降临而后五帝顺治一元密布而后五德归宗一气淸甯而后五行发育爲之溯其本原则皆自先天祖炁而来故説于开天首出之元始而传于太上灵宝之玉宸証以神明天纵之皇人心心印合而犹必秘藏上淸眞境太玄玉都之内寒灵丹殿紫微上宫之中可知明有本原凝会之所并非虚拟其曰保固天根无有毁沦则自天而下之根可知矣与运推迁则其运之长短久暂时刻杪忽可验矣大哉大有之文莫过于神咒神咒之眞卽所以传此赤炁混之不浊禾嵗丿之愈淸明其体之眞实也毁之不灭灭之极明明其体之坚刚也合併读之曰混之不浊禾嵗丿之愈淸毁之不灭灭之极明则体用交辉本源显露彼凡得此赤炁以爲根者其体段亦当如是可知孰意藐哉一身具此玄微奈何任意戕贼自拨本根况天眞所尊则人不得不重之矣自无金名则万理万端万有万眞随取随擕随用随显不拘一格难定文字卽太上道君所谓吾不知其名强名曰道者也斯文隐秘不得闚闻则闇修秘悟惟有一段天机而非泥乎语言文字亦非假乎言语论説者也果有保万炁长存者乎则当勤行修奉如是之大神咒吾知天眞皇人薪传不替毘卢古佛可以受记元始天尊金书立至矣道卽赤文千圣一门三才建立惟是爲根一得永得永不沉沦笺释北极玄天上帝曰嗟尔众生原有天根奈何不悟万劫沉沦天根何在赤炁存存存得此炁保尔千春万载不息以灵以神爲民福主爲帝大臣天宫尊贵淸净绝伦自然快乐烦恼无因旣无恶魔亦无凶人贤圣往来左右羣眞云嗷乐奏逸韵堪听祥麟鼓舞瑞凤齐鸣前执绛节后拥霓旌星軿鹤驾玉殿金城佛国无异极乐无边玄玄玅境在大梵天奈何不悟自惹迍邅堕落无尽回首何年上天悯世传示玉篇民𡻕腊日吾降经筵尊经奥玅开阐有仙笺释经义世有大縁果能尊重如是经文如是神咒修奉更勤吾必默佑衞以庆云灾殃永断恶劫不临靑云路上报尔眞心天宫玅宝随意而获举步安车随处乐国尔等试思乐好苦好死好生好人好禽好凡好仙好自己心惊速寻好路勤奉眞经如此金言句句神灵况有笺释开导分明世界众生俯首咸听吾卽金阙上帝化身好生救劫来此度人是亦神咒谤者必嗔雷部听令念佛不神九天应元雷祖天尊曰一声震动卽回心枉把千经万典寻到此乃知神咒力从兹不敢一尘侵皈诚向道天根固去浊留淸万劫存修奉勤行如是法维持护衞有雷尊正阳帝君曰正阳帝果吾修证保得天根万劫存任尔禾嵗丿汚淸更显随人毁灭体难沦尊经修奉得神咒金格流传显道门法嗣从今天下出当遵玅旨复干元文昌帝君曰吾自天香殿上来天香随我正萦回阐扬神咒眞机透开导羣生元始偕去浊留淸功已久生明少禾嵗丿福当加琼林宴上谁居首当代哲人吉士家孚佑帝君曰人世从来不信神分明帝主语言眞旣有天香爲后验当凭神咒助前因不生不灭禅机透万炁万年至道亲幸有眞心还赤炁再从七曲觐皇人斗母天尊颂曰至道渊微体相分明帝图修奉万载生生洞玄灵宝玉皇功德品第三尔时玉虚上帝白天尊言惟愿慈悲愿爲四众帝释等及四梵天王一切诸天一切诸仙及未来一切众生持是经人説利益事尔时天尊告玉虚上帝言快哉斯问不亦善乎汝以慈悲愍念众生故请问于我天尊言曰若有三界十方无量国土及国王大臣或兵戈并起疫气大行水旱虫蝗凶灾饥馑是其国君后𡚱太子宰辅大臣当发慈悲爲其黎庶遍勅国内州县鎭宰令诸道流淸净严洁于其观内设大斋醮六时行道爲转此经当得国土淸平五谷丰熟黎庶安泰请经保国章第二十九天师张眞人曰天尊悯世上帝度人説此经法传斯玅道有道乃有经则求道于其经经在则道在故读经以明道持经以修道从来法不孤起教无往授故我元始天尊玉皇上帝高处天宫晏坐无爲皇皇穆穆巍巍荡荡依然天地未根日月未光时气象虽曰玄机默运濳孚万方其神明则度人无尽而足迹要未尝有所偏着力量未尝有所震动体相未尝有所滞碍又何假于言説自非有诚心向道进求秘密者专恳之忱迫爲肫切指示则何处又寻大藏法宝来玉虚上帝亲与法会见上帝之光闻玉女之香聆上帝之法音于宝盖会下至是又见五老上帝爲众心切求请经法与闻神咒之力量本原惟恐已入门者或生退悔未入门者难起信心故欲以修奉力指利益功庶乎道不虚行经不虚读惟时天尊感动爲众说法于是玉皇功德品着矣夫经以演道道在经求道以救人人惟求经其实经者径也道之阶梯也读经而不知道经又何爲故凡读经之士当明经旨何在经语何爲是此经也卽是此道也昔阿难尊者于佛将湼槃时请问结集经文首置何言佛云但置如是我闻四字试思语尙未发如是二字果何所指乎我闻者又何在乎玅哉佛乎可谓善于立言矣非卽指此不能説而又不可不説之道乎非卽指此人人共具一人各足之道乎不然吾门经首所谓道言者此道字将何所指一切道经中所谓转诵此经者岂在口中喃喃之语乎哉且所谓国土淸平黎民安泰转祸爲福转死爲生者岂口中喃喃遂足以致之乎所谓转之云者运行之谓也所谓此经者卽言语中所指当身中所具之奥玅也然则经可不必转诵乎非也诵之者求其理也转之者诣其实也今于请经保国章特明此意以爲读经者之劝试观经云十方国土遇灾逢劫爲转此经必云先发慈悯又曰六时行道果何所指耶卽云圆满大神咒神而且灵所谓圆满者何在也神而且灵者何在也知吾此説则读此经得之矣卽读三教之经亦得之矣不然舍本求末反曰经之言不验可乎至于眞经保国自然之事不必疑惑笺释协天大帝关圣帝君曰一部尊经玉皇心印以顺气机以顺时令以御干坤可神感应故诵之者宜昭诚敬悲此众生舍本求之经言义理不肯修持惟徒口诵爲衣食资建立道场愈滋疑惑託言祈年託言祝国或以禳星或以祛疫聚歛货财充已私槖假公济私何尝有益虚名动众全无诚心徒延法众酬经以金福利不得灾祸已深不知圣人立説立经总爲度人共乐帝庭灾劫不作国土淸甯正道旣兴五谷丰登一心皈善乐境必昇示诸众生度之无量成就保持终超无上善心圆满秘语如神要知此义读诵无愆天师慈悯发此言诠经旨大明是爲眞传吾是汉代关圣帝君德可协天天威共闻保持国土扶助黎民灾难我救𡨚抑我伸我还扶助孝子忠臣功在万世心在亿人诠解尊经教训皆眞不是伪撰信念当纯读是经者我皆降临保佑到底不负眞心读是经者凛我法音阿难尊者曰山海慧自在如来一切佛书亲手裁可恨世间徒口诵遂令天上共悲哀毘卢又阐释迦行玅典今传神咒开説不尽玉皇功德稽首经筵叹善哉正阳帝君曰仙圣当筵欲哄堂一点眞诚动十方解到天机皆烂熳自然法界普馨香从来三教难归一由此千眞永不忘总在昭昭明明处穷经共见帝辉光文昌帝君曰七曲山中着述多胥疑伪造奈人何不知皆自天经出从此堪平苦海波救劫眞心今道出延年玅道咒非讹圣君贤相同修治如意挥时转太和孚佑帝君曰孚佑帝君慈愿多説经救度又如何眞言秘语传沙界保国安民絶险波今朝诠解咸归一后世听闻自不讹全是天眞灵性发天香鼓动播天和斗母天尊颂曰心诚愿满国泰家甯煌煌天语运转通灵若复有人入诸山林遇毒恶兽但能存想一念眞经山神衞护勐兽自退终不害己若入江入海採宝求珍値遇恶风如法持念是此眞经风浪顿止安稳达岸若在军阵戈㦸旣接两刄相交存心默念是此眞经是诸恶贼悉自退散若在牢狱枷鎻之中净心定虑存念眞经𡨚枉自伸卽得解脱若爲邪精鬼贼众苦所加如法持念是此眞经众邪远避自然除愈若人爲求嗣息如法尊重持念此经帝勅天曹明检丹籍九品之内四果仙人运应数合谪降下生爲其作子才辩明慧人中尊贵若妇人临难之月如法持念是此眞经卽得母子平安生福德男女人所爱敬若爲求官进职爵禄亨达贵遇人君如法持念是此眞经卽得职务迁转子孙荣遇世世不绝若人欲求资财殷富如法奉持是此眞经卽得财宝充溢衣食自然庆流子孙传之万世若人被诸恶星之所照临困苦床枕如法持念是此眞经是诸恶星返降吉祥若人命过应入地狱注名恶籍父母师长夫妻男女当爲亡人持念眞经或安置道场旛花供养卽得亡者鬼籍尽除神生净土同苦罪众咸蒙护度承斯胜利皆生天上济生度死章第三十天师张眞人曰人生世上何事爲大生死爲大夫生死人之常也生则随之而生死则随之而死生有何欢死有何惧但恐生也徒生则生爲虚生死也徒死则死爲浪死斯眞无欢而有惧矣何谓虚生以大道全具之身不能信及自爲戕贼旣不肯忠主孝亲广行慈惠由义居仁动循典则而所行者皆是残忍诡谲贪饕货利害众成家谋人利己之事是舍天地之生气而取天地之败气矣如是之人生爲虚生而犹自鸣得意不知死则浪死而犹望好处託生盖人以爲浮浪而死消归乌有故生前任意作孼不知其生也有因其死也有果旣不能勤于修持叅悟大道则还元无日何处出头背觉合尘全归情念盖人有性情道分情想节情乃能复性纯想乃能无情故禅家亦谓九情一想则堕落纯想无情则大觉纯想者念念不断纯眞九情者节节全流爱欲故圣人説经指出种种景象种种境界种种法则无非欲人收此放心消磨情爱斯可守一而还贞留淸而去浊则生气勃发生机活泼生命延而鬼路絶矣故曰但能存想又曰一念持经皆是欲人心上洗涤心君有道五官顺令万神调伏万魔退散一身之万神调伏万魔退散则外来之神自然调伏外来之魔自然退散此亦明义理之自然以见经功之浩大山神衞护风浪顿止内则气固血荣外则水陆胥安也恶贼退散𡨚枉解脱内则恶念消而郁气伸外则恶人退而直道行也母子平安福德男女职务迁转子孙荣遇内则十月功圆脱胎神化无位眞人天爵宠钖外则德门善人嗣续不絶也财宝充溢返降吉祥内则德可润身道乃富有善气迎人外则令闻广誉灾难不干也凡此皆由死致生生而顺其生死而得其安者也惟经能济之至于注名恶籍神生净土同苦罪众护度生天内则败气不存本命延长快乐无边百体胥安外则煞鬼退避族类康荣同度善道也惟经能度之笺释正阳帝君曰堪嗟世人不了生死形山不顾死而后已苦海无边浮游还喜刀劔丛中快活过日枉道徇人也爲色身罗刹鬼国出离无因生死不明卑贱爲荣忘身事人愿财丰盈虽足衣食庆退灾临恶星缠度恶籍书名同苦罪众同堕幽阴三光不见直到于今甚至沦堕爲兽爲禽要想解脱再无信音大哉帝力玅哉神咒一念转移回心向道持念眞经脱离有靠或驱勐兽或除毒龙或伸𡨚抑或避羣凶或退众邪求子保宗资财充溢贵遇人君死者欲度生者求荣皆如所愿道协人情皆由经力诸难皆平千祥百福性命咸亨生死受赖恩自瑶京悲哉众生速速转移得此至宝出离有资殷勤遵奉黾勉修持如志如愿不必惊疑经功浩大爲我证见神咒流行上帝默鉴布吿学人光阴有限观音世尊曰一念吾名百难平况读尊经念帝名咒显大悲悲观远书留赤字字光盈箕风毕雨人殊好怕死贪生世共情到此方知神咒力教君如意自咸亨麻祖元君曰世人情念太繁多万种千般是网罗一念精诚消众念心魔退散远邪魔总由上帝眞经力何怕𨶒罗记姓讹有愿皆偿生共死不皈大道奈君何文昌帝君曰不知死也不知生生死爲皆富贵营採宝求珍求显达逢魔遇鬼遇灾星偿他万种千般愿方信赤文玉字灵案有尊经卽乐土回光诵读莫留停孚佑帝君曰无穷无尽愿欲繁举世因之障道门生死惟知贪富贵营求还欲庇儿孙皇天有靠终如愿宝诀多灵不待言何似当初学大道玉虚门下不劳烦斗母天尊颂曰上帝威权栽培倾覆如愿相偿读经去垢又此经所在之处常有十天至眞大圣无极飞天神王侍衞供养持是经人当得自称爲正一眞人是人在处自得十方至眞至圣金刚力士潜护其人如护已身若出若入游行之处百邪避路魔鬼殄除精灵伏藏一切灾殃不能侵近是持经人命欲终时更不见诸地狱恶相卽见天宫一切玉女持幢下迎而生天上如天福尽下降人间卽得千生万生中常爲帝主令国土淸平人民乐业兼得爲王获宿命通遵奉大道展转修持至登道岸是持经人获福如是保登道岸章第三十一天师张眞人曰茫茫大道并无津涯故佛曰性海曰香水海曰七宝池或曰海会一切功德法力皆以海名儒曰逝者如斯不舍昼夜盈科而进成章而达游于圣人之门者难爲言亦必观于海也吾门淸净不受一尘所谓混之不浊禾嵗丿之愈淸毁之不灭灭之愈明者非性海乎非香水海乎非七宝池乎一切经文卽总池之海会矣然又何曰道岸盖众生沦于爱河堕于慾海实安身于此岸之中而不知有彼岸之乐上天不忍涕泗无从将欲拔诸污禾嵗丿寒冰之处而置诸高明淸净之天故太上元始化现万天以待学人化号万方以教学人又以一理分爲三教随方化导因风气以立科条因性情以广接引是故中国爲文明之地降生孔圣以广诗书礼乐之传以正伦理以立性命或爲圣贤或爲忠臣孝子浩气充满于宇宙之间正气扶助干坤之体安怀一世黼黻皇猷以开太平继往开来永千圣之薪传而宏仁于万世如是以登道岸西方天竺禀天地之金气爲多其地尙音降生释迦而以梵音立教所传诸经诸咒神灵无比故曰威音又曰雷音又曰一音盖耳根洞达彻乎三界本体分明感应自然言爲心声吐于广长之舌六通洞达音韵爲多由是叅悟以登道岸吾门爲大道之宗而尊经又爲一切典籍之宗故赤文播爲文教玉音卽是梵音神咒统乎眞言所以帝光无所不被宝盖无所不覆佛门以华严爲圆教儒门以羲易爲通灵吾门则以皇经爲圆满本于大洞开乎道德黄庭千经万典千法万门而宏广大度人之愿如是以登道岸所以玉经尊贵无比供养之处千眞侍衞受持之人恶魔远避万圣维持命终之时玉女下迎受生之劫尊贵无比国土淸平获宿命通辗转修持至登道岸则是经眞苦海之慈航迷津之宝筏矣正一自称岂虚言乎笺释九天应元雷祖天尊曰天师奉勅降校尊经神来法席理契天庭周旋万圣左右千灵共诠帝典言玅理精法传当世义本始靑三才会集三教一家世人不信毁谤諠譁岂知世界皆帝光华国王帝主富贵无加学士大臣声势交加民生年𡻕帝泽休嘉莫非上帝主持幽遐所以世界安乐千春读书士子须养性眞不究根本不固眞身泥于文字谤毁斯频金章阐发大称吾心吾爲笺释一字千金遵循福至毁谤罪深莫闻莫见动有雷霆各遵教法各固本根各养性情莫泥语言生顺死安光大其门保尔后来道契玄元道岸必登位列十天见是经者修诵诚䖍雷祖保护在尔身边一念归正如在帝前一念邪妄歘火卽传性命难保何言昇仙天尊指示记在心间诸眞诠解不可妄删言言口诀大道攸关应接不暇如在宝山空手而回道岸何攀吾言不谬信者勉焉玄天上帝荡魔天尊曰欲往灵山拜世尊不知帝典鎭玄门包含三教无穷理总括千眞万圣言眞言秘语咸持受度死安生再不沦北极玄天爲保护巍巍道岸大眞人正阳帝君曰上天一理分三教此语人间孰信之诠解眞经明阐发精微玅道断羣疑地天泰运从兹转教化文明自此基道岸先登安国土明明上帝是嘉师文昌帝君曰吾爲三教大宗师典籍经书尽总持赖有尊经爲明証幸从诠解去人疑巍巍道岸谁先入处处天心尔自知正一眞人非浪许天经圣典不差池孚佑帝君曰天经玅义谁能识解释纷然孰信之岂料笔花飞烂熳皆从天性作根基人称正一人人爱字刻琼瑶字字宜吾愿化身千万亿接登道岸总无疑斗母天尊颂曰法性无边藏诸壬癸渡出迷津最尊最贵又若有持是经人若雨下时起大悲心如法向空念此经三卷一遍其雨所霑面所向方一切众生五逆十恶一切重罪悉皆消灭一切重病便得痊癒是诸众生命终之后不堕地狱神生净土莲花化生何况持是经者又若有持是经人若行于道路值大风起吹是持经之人触身之尘是尘所霑一切众生一切恶业悉皆灭尽更不堕三恶道当生天上故知持经功德不可思议是持经人若在江在河在海沐浴其身是水所霑其中众生鱼鼈鼋鼍一切水族是诸罪众悉得除灭尽此一报之身命过之后更不受胎卵湿化一切等身是持经人口出一切语言或善或恶一切天魔外道闻者皆是淸净法音是持经人若遇诸神庙能爲其神诵咏是经是诸鬼神得闻是经卽脱鬼趣登眞仙道恭敬是人如奉是帝有象圆满章第三十二天师张眞人曰此与下章皆是发明经功圆满判此章爲有象圆满判下章爲无象圆满盖因帝光圆满则帝圆满神咒圆满则帝力圆满故经在处则其功德自必圆满而此圆满之功德不能尽説下章所谓虽穷劫难言者也于是先卽有象者以形之夫持经者得昇道岸则其人之心卽上帝之心其人之身卽上帝之身其人之瞻顾动作与夫服用器具无往非上帝之运用矣是以到处皆神用处皆灵执持履渉之处皆霑胜利存思想望之时莫不圆满先卽有象者论之雨霖降处皆帝恩泽而持经者迎机运法自然润泽下土生活焦枯则谓雨所到处卽帝泽之所到帝泽所敷之处卽持经人惠利所敷之处可也然则雨可尽乎经之功德可尽乎至于风动之尘细小轻微何关乎撮土又何论乎大地而卽风动之轻尘莫非人间之福利则撮土于大地可知矣持经之功德可尽乎若夫水更普徧更非雨泽之涓滴轻尘之微细繁多无比彼夫天一之精能载坤舆万汇滋生则皆帝之恩波也而持经者随身挹注霑被无穷泽及水族则人可知矣夫雨也尘也江河海也犹有形之有定者也若言语则可听而不可执且随时随地随用而不可尽矣而恩泽又被及于无形之灵异经之功德可尽乎然则天下虽大尽乎有形者而皆利益可知地水火风皆上帝功德之具胎卵湿化皆由上帝功德化形何论乎人何论乎持经之眞人以此形容功德之圆满则眞处处圆满矣若从丹理佈置则须弥甘露起死回生也戊己运于眞气生生不断也天一华池眞精布满运动皆春卽四生业尽也口诀秘传逆顺合度吐属皆金卽语言或善或恶六道轮回永脱也经义无穷正説喻説皆精阅者其深叅之笺释正阳帝君曰玅哉圣经最神最灵功德圆满尽乎有形雨雨风风皆施福惠刹刹尘尘仁深品汇江河淮海拔出风波一切水族胥霑太和胎卵湿化可怜四生魔趣鬼趣六道咸亨一切恶业除籍勾名尽此一报返本还原当生天上或极乐国况持经人不能脱却一切鬼神皈依大觉如奉是帝尙且诚恪况在其人一家眷属比闾姻党国邑众族不能福惠予以安乐令其皈依勿滋疑惑同修善道同读灵书同近帝光同到帝都得是经者不可煳涂勤行修奉功德非虚有形有象普度非诬经功圆满无量无边我许是人巍巍上仙观音世尊曰四生六道一光中直到而今度不穷帝勅灵书传世界还原返本尽和融山河大地皆春雨言语得闻尽惠风总是持经功不尽得丹圆满证圆通白祖仙师曰化雨和风处处施恩波流到楚王祠语言诵咏宣天勅人鬼神祇普帝慈尽此一身还苦报遂离恶业步天梯经功到处皆圆满正一眞人福惠齐文昌帝君曰明有人兮暗有神总多恶业染埃尘春风春雨生机转魔苦魔身脱殻新全要天经爲解释乃能帝座势嶙峋从今莫慢穷经士出语浴身系上眞孚佑帝君曰谁称正一大眞人一部尊经玩味眞出语浴身皆系道四生六道认爲亲有形有象全沾惠无量无边广播仁如此方能天意合功圆行满不沾尘斗母天尊颂曰有形有象处处生机经功圆满普钖铢衣若人在世不孝父母不敬三宝杀生偷盗邪淫妄语作种种极重罪业将命终时若有道心正信众生于其亡者未气断时起大悲心于其头边念帝尊号或一七二七三七四七乃至百遍千遍是其亡者生前所造诸不善业悉得消灭更不堕诸恶趣神昇九天何况受持是此经者又若复有人自从往劫乃至今身轮转人天漂沉世域积千愆万过在于已身若遇是持经人影暂映其身如爲帝光之所摄受或与同语或闻其声如奉帝言道语慰谕彼人罪障永得除灭又若持是经人造作长旛书帝名号于其旛上悬诸长竿或是观宇或在家庭是旛被诸风吹所指方面一切众生皆霑胜利一切恶业悉得除灭又若有持是经人书帝名号在一切有声物上或钟或磬铃铎铙钹一切道具法事之属或以道场或以戯击或被风触是声出时或远或近一切众生闻是声己所有罪障悉得淸净又若有持是经人了悟生死深入山林修眞学道或时登临上山顾望目所及处山林溪谷含生品类有形无形胎卵湿化动植飞潜种种诸类所有罪业永得除灭身心淸净命终生天何况受持是此经者当知是人卽是道藏功德身也无象圆满章第三十三天师张眞人曰此章发明无形无象者经之功德无不圆满甚矣无形无象其谁见乎其谁闻乎其谁可得而言之乎又何以圆满功德无怪读道经者诋吾门爲虚无之学将太上指示先天气象杳杳㝠㝠之语亦爲訾议呜唿误矣夫大道一元其体爲先天其用爲后天先天之境不容思虑自然而然只可默会而不可以言传卽儒经所谓隐也后天之用生发开舒化形造有错杂纷纭呈露于宇宙之间卽儒经所谓费也然后天不能离先天之体先天不能不发后天之用故洪蒙未判之景象至今犹在卽祖炁也卽赤炁也夫旣曰炁可得而见之乎卽神也卽机也其可得而言之乎然以不可言不可闻见之处而经功无不被及则玉皇之功德爲何如圆满乎持经之人至于无形无象之处亦运慈心而普惠利则持经者之功德其圆满又何如乎于是举心运想无非普上帝之恩光指顾周旋无非扬玉皇之道玅启口皆运灵机持行无非玅义所谓信手拈来头头是道随心动作处处生春游戏散烂熳之天花行坐拥高虚之宝盖维持有力声音笑貌尽含生转移如神謦欬语言皆作福随人予返魂之神香随地施延龄之玅药金丹一点满地皆金春光乍回盈园布锦斗柄移而璇玑自转朝暾出而万戸皆温驾无象之慈航拯众生出离慾海洒无声之甘露苏万汇活彼枯株所以造罪无边之众生死期将至之恶业皆遇之而得生皆逢之而得果山林溪谷品类含生动植飞潜色身复性居然摄受以帝光而爲帝言之所慰谕前章云正一眞人非卽此道藏功德身乎然而功德无尽效騐神奇厯劫难言正説不尽反从积恶众生以形持经者之境界则其神騐当何如以是有象无象二意释经功之圆满则眞随取随擕随用随灵旣不遗于一息亦不懈于百年旣不遗于一物亦不有间于天地则眞无不圆满之经功无不圆满之神咒无不圆满之帝光矣笺释正阳帝君曰大道无形精微奥玅大德无穷渊默爲要况此气机更觉幽微捉执无物境界何归不可目见不得耳闻其实运动春意氤氲无色无象无形无名来焉不觉去焉不明不识不知自然发生潜移默运品物咸亨玅哉经功如是如是持经之人同归一致登临顾望四境吉祥山林溪谷品汇含光建坛梵呗宝盖长旛铙钹法具钟磬笙簧但书名号高上玉皇闻者罪灭见者吉昌或与同语触彼衣裳身形暂映流连徬徨如帝同语如近帝光如闻上界不断天香经功圆满福被无疆可知帝号如是辉煌可知帝典必须颂扬诵是经者德不荒唐无象圆满有象愈彰功德至此惟满惟圆不可思议帝泽无边观音世尊曰无形无象亦无名奥玅天经是梵声受持圆满功须证微玅机缄物亦生性是菩提潜运用气因神咒更安甯游戏登临皆佛事眞空至理更神灵麻祖元君曰谁訾吾道是虚无无象居然太极图不见不闻机自转造形造色理偏殊语言动作皆天道游戏登临奉帝书只要䖍心书帝号潜移不必费工夫文昌帝君曰性灵开处笔生花天道回时世界嘉只要一眞通万界自然海角会天涯天香密布无形影大慧发生那障遮可信先天图奥玅帝经灵验不争差孚佑帝君曰诠解尊经景不同一番和气一番风无形无象先天合成象成形玅道融彩笔赠君堪夺锦天香启慧自生红无边迹象何曾着玅悟决然处处通斗母天尊颂曰先天大梵赫赫无象品物流行恩施浩荡尔时天尊谓玉虚上帝言今我略説未尽其玅若广説之凡流邪见疑惑不信是经功德穷劫难言尔时玉虚上帝闻是説已心生欢喜不胜踊跃瞻仰慈颜稽首赞叹而作颂曰九天之上谓之大罗玉京金阙云层峩峩中有天帝仁慈惠和至道无敌降伏众魔天宝灵符玉律金科神仙亿万幢幡众多闻者罪灭永出爱河是号玉皇穹苍眞老玅圆淸净智慧辩才至道至尊三界师混元祖无能胜主四生慈父高天上圣大慈仁者十号圆满万德周身无量度人拔生死苦尔时玉虚上帝説是颂及十号已是诸天众异口同音叹未曽有帝号圆满章第三十四天师张眞人曰上帝之德无不圆满则上帝之号自然无不圆满何以至此处而始曰圆满夫天尊明明説出今我略説未尽其妙若广説之凡流邪见疑惑不信是经功德穷劫难言试思穷劫难言者非道乎我以爲玉帝之功德亦是穷劫难言若广説之人卽见信亦自説不能尽不惟我一人説不能尽卽千经万典任其横説直説正説喻説或多言説或少言説亦説不能尽也故天尊玄座説法可谓无不详尽而犹以爲我略説之夫天尊尙自以爲我略説之则必无有能尽説之者矣然则玉帝之功德可易量乎不可量而必欲广説之则虽献一万二千三十六偈赞不爲多颂扬法号符乎一万二千五百当朞之数符乎十兆九万五千九百四十二之数犹以爲少而仅献以十号可乎不知此卽略説之意也约略説之则稍舒敬献之忱稍明臣子之意略序其万分功德中之一分而巳我于是卽玉虚上帝所献之十号而略明之所谓穹苍眞老者至诚无息莫出其右其功德上继乎老君而下开乎五老也玅圆淸净者玄微通融无伪无杂其功德若天体之充周天光之明洁也智慧辩才者明无不照睿无不入宣万变之理以开化万方制万几之宜以临御万天也至道至尊者全备一元之理以归于神化总握玄纲之运而极其崇高也三界师则千眞万圣皆受法混元祖则天地日月不能先无能胜主言摄伏乎万魔修罗四生慈父拟惠育乎崑崙四部高天上圣则巍荡之德同乎元始大慈仁者则好生之德洽于万世具天地生成之数于无疆则曰十号圆满説不能尽而总该之曰万德周身则合圣贤仙佛之道而全尽无量度人拔生死苦干元不息大生广生卽略説之而已广大充周如是安能尽言斯眞大无不包小无或遗远无不到近无或忌者矣我故曰帝号之圆满可以明帝德之圆满笺释正阳帝君曰大哉帝主玅哉帝经功德圆满积于无形有形有象倍觉神灵无量无边穷劫难言可知大道无有言説能説之者卽非道德但在众生成性存存经功到处遍满干坤人物各正滴滴归元经功如此帝德玄焉所以感戴出于诸天普放神光救度周圆宝盖会下被覆无偏神咒流行普示周全帝德无尽帝号无边处处充满处处周圆天经奥理叅悟眞焉拔生死苦度人无量约略説之已超无上可知道法惟在心悟心体淸明不失故步自无魔扰敦朴守素吾言不烦后人谨记白祖仙师曰从来帝力最通神成地开天事事眞十号声称説不尽千灵敬仰颂皆诚任君广説无穷劫由尔朝叅亿万春説经教主犹略説存心默朝免伤神何祖元君曰饶君聪慧过颜闵不断𡨚魔也徒然帝德在身千圣保天心莫乱万般圆济生度死无私意满行圆功庆昊天从此灵台须洁洗䖍恭侍演听眞诠文昌帝君曰学眞志士莫轻言一念差失悞入门旣奉天经爲秘旨须除妄念滙心源千眞传法非容易十号周天也不繁可是一眞无百伪穹苍眞老许归元孚佑帝君曰万般世事靠于天天道十分人要全天纵神明犹要学眞身大道总无偏皇经秘义君叅得外道邪魔那许缠不是千眞同在坐空遭毒手又何言斗母天尊颂曰十号圆满帝德无边速修速证玉轴金编太上洞玄灵宝紫微金格高上玉皇本行集经阐微卷中终太上洞玄灵宝紫微金格高上玉皇本行集经阐微卷下天眞护持品第四尔时昊天上帝闻説经法从座而起长跪帝前白言玉帝愿爲大众及诸人天持是经人説利益事尔时玉皇尊帝兴方便意开利益门宣玉匮科传灵宝法告于昊天上帝言汝今谛听当爲汝説受持功德扶危拔苦利益存亡神玅之事众眞稽首俱发声言今日幸闻湛然常住之法莫不上福三界诸天下消三途毒害惟愿慈悲愍故演斯玅义请常住法章第三十五天师张眞人曰此爲天眞护持品首章前两卷阐发玉皇上帝放千载常焕之天光发万刦不散之玅香宣亿年有韵之法音横则结三百六十五度四分一之宝盖以荫覆十二万九千余年之天人而竖则传万刦以前万刦以后大光明大圆满之大神咒以爲天地之玄根不朽仙圣之薪传诚所谓混之不浊禾嵗丿之愈淸毁之不灭灭之极明者也不得湛然常住之法何以至此凡一时在天尊玄座听法上帝光明座下稽首者若夜光玉女高虚淸明天主五老上帝玉虚上帝莫非寂淡逍遥以经亿劫周徧十方不损一毫是皆得湛然常住之法者一时大众虽闻天尊説持经功德之圆满而犹欲上帝之俞允故昊天上帝当机启请犹恐不知説经本意遗却指归众眞于是爲大众对越上帝而特申明之曰今日幸闻湛然常住之法欲大众回光返照须从自已湛然之心源以归湛然之性海而永住于淸净泓之境则凡传玉匮科得灵宝法者可忘却自已之光明乎笺释正阳帝君曰天尊悯世垂此宏文诸天大众何幸得闻放光发慧帝乃分身玅音宣布宝盖庇人圆满神咒功德胥眞是玉匮科是灵宝法湛然光明常住不灭尊经奥旨一言包括画龙点睛一网千目旣举宏纲众条皆悉道本玄微功必归一亦不险怪亦不神奇心源莹湛保守无亏玄根自固性体维持永劫不坏三途不迷不负天尊谆切提撕昊天上帝殷勤启请金口宣扬乃得要领天尊上帝开利益门受持功德明示元元众眞稽首俱发声言请演玅义普福无垠吿播天下共乐长春惟斯功德何以爲报惟有诚心遵奉圣教教导斯人皆归道玅尔等众生洗涤心思勤行修奉天眞护持麻祖元君曰昊天稽首玉尊前利益门开福万天不有光明圆湛体安能亿万百千年家常言语皆精藴永住蓬莱是正传説到西天成佛事画龙画饼岂眞传白祖仙师曰今古何人得正传从赤松游亿万年玉匮金科灵宝法守先待后子孙贤门开利益谁人信帝普慈悲示尔玄説到西天吾不许自今再莫妄谈禅文昌帝君曰理学通明古大儒何须佛地覔安居眞空虽是先天体精实方得象罔珠灵鹫雷音多喻説金科玉匮范眞吾玉皇宠钖天言秘希少慈悲报有余孚佑帝君曰人间惟有道爲尊这段佳文尔屡言误入虚空罗刹国何能眞实我家门金科灵宝传眞法玉匮天王总一元万法千门归一是从今方寸滙眞源斗母天尊颂曰金科玉匮上帝心传湛然常住普福无边玉帝吿曰若有众生孝养父母恭敬三宝竭忠于君不杀不盗不淫不妒不嗔不恨不骄不诈奉戒持斋冥心大道生尊重心持诵是经我卽勅下周流沙界徧传十方无极世界我勅东方东华帝君靑骑神仙兵马无鞅数众悉令下降覆护受持是此经者我勅东南扶桑大帝与其部众神仙兵马无鞅数众悉令下降覆护受持是此经者我勅南方朱陵大帝赤骑神仙兵马无鞅数众悉令下降覆护受持是此经者我勅西南太华元老与其部众神仙兵马无鞅数众悉令下降覆护受持是此经者我勅西方皓灵皇老白骑神仙兵马无鞅数众悉令下降覆护受持是此经者我勅西北皇天上帝与其部众神仙兵马无鞅数众悉令下降覆护受持是此经者我勅北方紫微帝君黑骑神仙兵马无鞅数众悉令下降覆护受持是此经者我勅东北沖虚天君与其部众神仙兵马无鞅数众悉令下降覆护受持是此经者我勅中央天皇大帝崑崙苍老黄骑神仙兵马无鞅数众悉令下降覆护受持是此经者我勅上方来和天君名山大洞神仙兵马无鞅数众悉令下降覆护受持是此经者我勅下方一切金仙四众八部及诸眷属悉令下降覆护受持是此经者我勅十方飞天神王飞天大神三官四圣二曜九星北斗南斗东西中斗二十八宿周天众星金刚力士神王等众各与部众悉令下降覆护受持是此经者我勅降魔力士四天门王五岳四渎及余诸山四海九江十二河源山林川泽一切主者令与眷属覆护受持是此经者诸险恶处令得安稳我勅所在一切土地灵官并沟渠等一切诸大力鬼王皆令覆护受持是此经者令众魔外道悉皆慑伏潜形遁迹高飞海外远避他方如是山林社稷廊庙血食之属一切鬼神当自消灭五方行病瘟疫鬼帅诸恶鬼神并风王水怪孼龙妖神土精木魅尽自消灭五虚六耗梦寐乖常野道咒诅蛊毒之类皆自消灭心欲愿者一切如意皆得满足覆护圆满章第三十六天师张眞人曰前章天尊所示种种经法广大无比神验无比至奇至玅要不过教大众各各完全此一段湛然性体以永住眞常永不堕于生死苦海中以致沦于异类卽玉帝之玉匮科灵宝法也彼不知湛然常住之法者爲之奈何如有一旦觉悟知色身无常而欲寻湛然眞常之性体又或爱慕天尊所説经功圆满之神验于是信向是经担当承受持守眞修虽其人眞心求道知必不爲效验然而天眞之护持所必加也卽由爱慕效验而后持此经则天眞之护持亦必如其愿也夫上帝金口宣扬龙章勅命千灵默护万圣保持利益无穷神玅无比若广説之厯劫难尽今略就上帝金言而论之或问吾何以判此章爲护持圆满盖大道本来圆满故帝之光明圆满帝之功德圆满经之光明圆满经之功德亦圆满则受持此经者其功德亦无不圆满可知于是乎护持之功德亦圆满矣所以覆护尽十方之圣众保持尽众圣之眷属可谓一气感通所在如意且能魔鬼消灭心欲愿者一切如意皆得满足则覆护尙有遗漏而不圆满者乎至若帝曰生尊重心持诵是经必曰孝顺父母恭敬三宝竭忠于君以敦人伦又曰不杀不盗不淫不妒不嗔不恨不骄不诈以净其身奉戒持斋冥心大道以净其心似乎持经之人皆得遵守又何必分言之不知人持帝经则已能置其身于帝光赤炁赤文之中是元始祖炁帝宰无上之功德已合而爲一已之性与命亦合而爲一矣斯时也眞炁归体眞理归元则十方之眞炁自蓬蓬勃勃而归于我故五色交辉无非水火金木土之彩主与眷属象五德眞精华采之殊骑按五色显五气万神之布悉皆下降眞炁自天上而来退散诸魔则死炁从地祇而灭由是至宝归鑪朝元有日斯眞传玉匮科灵宝法者非实行忠孝淸净诸条又何以至此乃知所谓经者卽道也卽灵丹也是经道理广大任人深用浅用皆可故下章又就众生根器而浅説之非我所谓覆护圆满者乎笺释伯阳魏眞人曰灵宝玄科金笈玉匮秘于上淸掌于玉帝金口宣扬覆护众生众生有幸处处咸亨十方圣众勇骑良兵眷属不少来会玉京悉奉帝命覆护安甯盖以是人受持帝经帝经功大最神最灵四方响应四维来庭天上地下一切咸听不敢怠慢左右无倾恶魔永断鬼籍无名从此保守可达三淸昊天上帝叩请维诚帝宣玉勅布散纷纭保护维持悉覆庆云心欲愿者咸许如心一切满足不吝加临可知是人功德最深我是汉代伯阳仙翁爲释帝经特下云中言虽浅近心与帝同慈悯斯世劝谕由衷要爱性体太和冲融湛然淸净无翳无蒙眞常乃固稽首天宫持经证道福利无穷切莫自误戕贼其躬吾言虽繁穆如淸风大众遵守举头苍穹明明照鉴必报尔躬千眞护持太和冲融正阳帝君曰眞炁眞文天上来有人得此性眞回十方神圣皆归我八景冠裳尽结胎已注生门离死戸高超人类趂天怀玉皇勅命纷纷下许尔爲盐和鼎梅白祖仙师曰曽爲天上状元来且向人间往复回爲奉帝书传玅道保君赤炁结灵胎神仙兵马无鞅众外道邪魔敢入怀衣钵亲传亲覆护高高稳取上林梅文昌帝君曰上林梅子一枝红得者终须入帝宫给尔七驺通御道看人一路笑春风干戈平静烽烟息魔鬼潜藏覆护同总是帝经无尽德自然安稳太虚中孚佑帝君曰未曽笺释笑嘻嘻秘语人间总不知校正尊经宣玉匮联登云路渐天逵十方兵马神仙众无数归来覆护宜从此人间宏福泽邪魔慑伏露生机斗母天尊颂曰玄玄帝宰惠及十方赤炁降临精邪灭亡是持经人或不依科教未能修斋未具净戒以能信受尊重景慕是此经典并同修斋护净戒者是人功德坦然无碍自在逍遥号人中圣德慧长新同诸眞人功德无碍章第三十七天师张眞人曰此章亦是覆护圆满中事就此章言愈见覆护持经功德之圆满夫入道者必依科教必修斋醮必具净戒而今皆无之似无与乎道矣乃以信受尊重景慕是此经典并同修斋护净戒者经之言毋乃任人之亵侮乎非也盖人之入道而成圣者心也旣能景慕是经则其心已具信根尊重是经则其心已具卓识特见而有超然无上之想信受是经则已承受实行是其人本体湛然眞常可以永住以视夫徒依科教修斋以祈福持守规戒以安身者远矣况得见是经实有大缘勤行修奉自登道岸所谓舍末而图本弃流而寻源遗迹而求眞者故与修斋护戒者同其功且在修斋护戒之人果能一诚无伪感格皇天纯是淸净乃爲法器不然则无功有过尙懴罪之不暇又何功之有反不如专一信受敬慕是经者矣上帝恐人疑惑是经功德故再説此章爲持经而不修具文者明吿之曰是人功德坦然无碍可知受持是经之不拘何人也自在逍遥号人中圣可知覆护是经之同一格矣德慧长新同诸眞人可知持经功德之同一圆满也其曰并同修斋护净戒者可知同一覆护并不禁人之修斋护净戒矣总之天之爲天因材而笃栽者培倾者覆果能信受是经则大道有根上帝自必培之原不拘乎具文也不然人中之圣不易称同诸眞人亦不易致而可轻以许人乎总之以是经爲湛然常住之法以勤行修奉求爲人中之圣同诸眞人自不遗于天眞覆护之圆满者已是之谓功德无碍又前章八方及上方之説人无疑惑惟下方二字人犹不解盖大道一元充满天地天包地下地居其中则天体上下皆是一色日月星辰运行或上或下皆在空虚之处上方有神下方亦有神故佛典有从地涌出宝塔之事是之谓十方以此言覆护则眞圆满矣则眞无碍矣笺释玄天上帝曰经垂明训圣有眞传眞传不朽明训无边何爲明训训者皆明何爲眞传传者皆眞眞爲心法眞爲秘诀秘诀授人比训更切有心信受心志当决大哉玅经尊重无比得读之者缘大无比受持之者功德无比诚格皇天覆护无比信受景慕是此眞经心田淸净性体荧荧湛然常住必到帝庭其功甚大坦然无碍其德已全逍遥自在号人中圣神化无伦三界十方同诸眞人乃知修道不在修斋遵依科教必求本怀能具净戒必结灵胎灵胎是道团结乃来道爲何物卽是赤炁赤炁赤文先天一致读是经者心在帝前修是经者道全先天先天无碍功德圆满圆满功德巍巍无上上帝好生发大慈心兴方便意处处遥临説利益事爲世功深凡尔众生听吾法言治世福神劝教宜遵诵是经者各求本根必来接引朝觐天门正阳帝君曰修道修心那在斋修斋那得结灵胎灵胎皆是先天物经旨全将赤炁该覆护无穷无所碍持行有德有仙来功圆行满同成道个个堪擕到上台麻祖元君曰修斋个个诵皇经那个知得义理精神咒赤文何所指神仙兵马便欲临心君有道方方应命体还丹处处荧玉皇玉旨须遵奉淸磬木鱼自此停文昌帝君曰皇经不诵不爲仙科教徒遵也枉然但使眞心求赤炁何难帝勅下诸天勤行修奉人中圣眞行满圆地上仙自在逍遥无碍日方知覆护不虚传孚佑帝君曰到底皇经读不读忽然撤去木鱼声总因俗见忘根本遂使眞人变性情赤炁赤文皆是道玉淸玉帝本同行人中称圣诸仙合自在逍遥达上淸斗母天尊颂曰天有大道人求玄根眞叅实证帝启天门尔时昊天上帝闻是説已卽于帝前乃爲歌曰大哉至道无形无名𣺌𣺌亿劫黄道开淸神淸朗耀九魂吐精玉虚澄辉太霞高明玉皇开化普度天人三元道养二象摄生朽树故根已枯使荣蠢动蜎息长生化形怀胎含孕俱得生成亡者命过魂归三淸魄受鍊度南宫飞昇今日大吉皆得光明五帝鉴映普吿万灵天神地祇及与河源五岳四渎及诸名山洞玄洞虚洞空洞仙无极大圣至眞尊神无穷无极普监度生恶根断绝玄都记名众眞班列咸听帝言经是帝勅保诵持人至度道岸无使灾侵我奉帝命一切咸听颂扬帝勅章第三十八天师张眞人曰昊天上帝玉帝分身主治天下名号同新体用交彻互显其神枢机并运普度天人慇懃启请利益无垠帝乃鉴诚宣勅金庭普吿万圣慰谕众灵龙章宠钖凤诏莫停布吿天下与道同贞盖此大道咸在众生类有万品一理而分奈何不悟不慕玉京堕落万劫何日三淸仁哉福主昊天上帝爲民迎祥天言宣示大哉王言如綍如纶天书帝谓恩溥干坤帝勅在经覆护法门上天下地仙圣神明手捧琼章下观太平保诵持人亿载咸亨众生当知大道无名无迹无象得者长生盖能持经以结金丹圆满神咒赤炁归垣天根永固会合三元眞阴眞阳至此同原天上地下黄道开淸神明焕发九炁吐精魄受鍊度魂更神灵死者忽生枯者忽荣乃知金丹大道留形形有光明扬于王庭十方五帝万圣千灵山河大地朗朗荧荧普监度生万炁归身先天景象处处皆眞别有天地上界仙人昊天上帝受帝心传开化来学普赐眞诠大道如是丹道更玄金丹卽道本性周圆眞功眞候本命如天性命双修道玅无边切莫自误谤议招愆切莫堕落苦海万年颂扬帝勅接引羣仙是言不谬印证帝前以开来学信受无迁可知大道人人本有旣已觉悟卽当保守保守在身卽是还丹丹卽赤炁固结盘桓丹卽眞性全卽复还丹卽眞命流炁保安丹卽大道一阴一阳絪緼化醕万物光昌交媾凝结亿载吉祥道在尊经经卽丹法广大浩瀚正説喻説横説竖説更觉溥博以事显理理明事彰以言属事奇事奇言以明大道包括干坤以显金丹句句口诀经籍奥妙至此路絶最上上乘无有言説吟咏此章层层明白勅命无虚率履无越天师保任必朝金阙笺释正阳帝君曰大道无名品物满干坤之内金丹无象阴阳归鑪鼎之中七返九还不过复本来之面目千经万典莫非是入圣之玄功慨自吾道不行玅法指爲虚无之説天光欲转尊经必须校正相同开龙藏之宝函求秘旨于洞玄金格阐金丹之秘旨降神咒于紫微上宫理有源流其渊源必归诸帝载义分本末其根本咸宰之苍穹昔焉授受无虚万圣永薪传于不絶今也差讹必正千眞扬道化以俱通念启教于昊天复传于昊天上帝颂钖恩于高上必酬乎高上皇躬帝勅传来莫匪是金丹之口诀帝歌宣处要皆望大道之专攻惟尔学人当知火候工夫不易从兹入室居然怀胎含孕相融盖自赤文成辉凭黄道之开淸爲主太霞朗映斯九魅之归正皆红二象三元摄归灵府故根朽树皆遇春风由是万炁朝宗蠢动蜎息皆活三淸受度身形魅魄同丰由是大地山河神灵献瑞玄都日月享受非空列衞千眞幸天心之归有道保安万劫知帝勅之钖大功歌曰我奉帝命一切咸听俱信王言之不谬解曰天师保任必朝金阙同明至理之由衷诵经者当知人身之难得入道者须凭祖炁以爲宗切莫视爲闲言自干罪戾何难超出三界实受褒崇麻祖元君曰帝勅传来听帝歌言言字字播天和先从黄道回眞性必自南宫断死魔二象三元通九炁故根朽树沐恩波芳名记在玄都早大地神灵无奈何白祖仙师曰大地千眞奉帝灵传来勅命要咸听从兹不违眞人命自此常随上帝经总爲金丹融赤炁遂令身畔有雷霆歌传帝子皆眞诀读者实修证紫庭文昌帝君曰读得天皇一部经神通广大役千灵三元二象皆归我玄苑南宫早记名至此方知丹道妙自今九炁亦流精太霞朗映三淸境大地光明大地盈孚佑帝君曰诠经法席有神灵议论风生瑞气盈读得帝歌知帝勅开淸黄道卽黄庭三才会集三元协二气光明二象形朽树故根皆可活九魅那得不扬精斗母天尊颂曰无穷道化光明睿藻秘诀眞修千春不老尔时昊天上帝説是歌已吿大众言此玉皇玅法语诸圣秘密言路絶道断微玅难思巍巍大范爲神明之宗保鎭国土拔度生死尔时昊天上帝説是语时法筵淸众咸仰道言溥得开悟开悟秘密章第三十九天师张眞人曰前章玉皇以天眞覆护无量地灵皆絶恶机明持经者之功德圆满是湛然常住之玅法语诸圣之秘密言也盖以事显理卽权征实卽效验爲工夫学者当卽言以见道在诸圣则恐致轻亵之咎故惟秘密而传幸得昊天上帝保鎭国土拔度生死之念切启请上帝得闻如是之玅法语然而言辞广大义理幽深闻者须惊叅者难悟于是谱爲歌音借颂扬之微权以发幽玄之实际其实际已于上帝法语昊天颂扬中略爲指示学者阅之自明今但卽此章而论之当知玉帝与昊天一庭授受开悟无穷有韵淸词寄託更远上帝所传者爲玅法语非徒然铺张神验昊天所歌者爲秘密言非徒然极力颂扬况复爲之叮喧旦血谆复惟恐法筵淸众之不悟也而明解之曰此玉皇玅法语也此诸圣秘密言也路絶道断则在千经万典中爲最上乘无有能出其右者矣微妙难思则非闭戸叅求盲悟卽可入室不待眞传口诀卽可登眞者矣是诚巍巍大范虽有灵文不能出其轨则神明之宗虽有妙悟亦当奉爲楷模以此理爲之保鎭则一人有道而四海同风以此理爲之拔度则遐龄频增而苦海永离一时法筵淸众不觉开明悟入方知诸圣所传者此也玉帝所示者此也此卽金丹大道也此卽湛然常住之道也此卽神咒种种圆满之道也此卽法会放光分身救度玅香薰染玅音宣示宝盖覆庇之道也其实皆赤炁也是法筵淸众之所咸有卽四天下之人之所咸有也咸仰道言则溥得开悟矣夫世人之情厌故而喜新恶常而好奇喜闻秘密之言不欲闻眞实之语若读此经则以爲常道可也卽以爲眞实可也卽以爲神奇秘密之言亦可也含无尽之眞机示生民以法眼虽有琼编吾不敢请矣亦惟赞之曰路絶道断微玅难思巍巍大范爲神明之宗笺释正阳帝君曰教启玄元太上传金丹之旨书藏金格紫微秘赤炁之篇良以天地玄根非赤炁不能建立鼎鑪玅药外赤文那得成仙可知赤炁卽先天之祖炁金丹求祖炁于先天祖炁凝时大地山河尽赤先天返处一身形体皆干初则取坎塡离全由于留精保气继则法天象地当赖乎添汞抽铅看月出庚方卽是阳生之候喜日昇东海运诸黄道之间戊已眞精与丙丁同归皇极木金不合驱龙虎并伏法筵由是正炁归于五方万神敬仰赤文命诸天上万界皆圆十月功成诧丈夫之有孕九宫门启惊雷鼓之忽宣由是死里逃生婴儿现相人焉入圣毛发皆研变化如龙随心应手虚空皆碎拥雾乘烟夀量绵延淸闲似鹤身躯广大坐卧俱莲天诏下临上蓬莱东华考校玄功远被登金阙上帝琼编语皆秘密事更幽玄昔在帝前稽首之歌有据今临法会开明之语当传微妙难思允矣巍巍之大范道途卓絶诚哉上上之眞诠神明之宗有在眞常之道勉旃麻祖元君曰路絶道断有眞传闻者俱登上上仙大范巍巍包万象灵机秘秘透千天拔死度生安国土淸言咸仰悟幽玄自今证果何人力心印相传上帝前白祖仙师曰玉帝金言秘秘宣昊天于是永眞传保安国土归皇极开悟羣生坐法筵玉轴金编包括尽神明大范道途玄分明一部尊经里口诀眞机句句圆文昌帝君曰巍巍大范是玄宗玄理幽深总不同天地一元壶里会阴阳万象掌心融眞经玉诀须秘授元始眞机也暗通説到眞修原不易眞言开悟要眞功孚佑帝君曰吾家处处播皇风大范巍巍此是宗微妙难思天道现眞灵开悟道机融最上乘法超最上无穷义更玅无穷皈诚稽首黄金殿如是秘言处处通斗母天尊颂曰秘密眞机难思难议开悟羣眞皈依上帝于是天尊而説偈曰玉帝功德大玄理极幽深生于浩劫前运化于古今我今説玅经愍念诸有情此诚极玅法功德中功德名号最上乘无比爲第一大光明王尊威德圣希有能破暴恶魔皆令心降伏能灭极重罪皆令得淸净若人闻是经或闻是帝名稽首生恭敬一切罪消灭十恶四重罪五逆于父母信心一称名随声尽消灭保护人天众四相与五衰三涂极重苦人间见厄难凶年饥馑丧毒药及厌魅刑狱与𡨚家军阵鬬战苦山林恶道中虎豹豺狼等江海毒龙类迅雷风雨雹水火及盗贼蛊毒所中心失志发狂乱蛇蝎毒恶虫邪魔凶怪神伺求人便者由持是眞经普皆自散灭恶病久沉绵梦寐亦不安非理欲残命殄灭不爲殃缘遇是经故安稳得自在所有希求愿财宝及富贵以此经功德如意皆称遂神威自在仙诸天十一曜三十二天主二十八宿星灵𡚱玉女等天神及地祗三界虚空神江海诸龙王水火及风神宫殿与宅舍山林树木众沟渠井泉神由持是经故一切皆拥护衣食常自然子孙居富贵出言人希闻所至皆恭敬若爲求男女持诵此眞经帝诏下天曹落籍天仙人谪降生其家爲其作男女显贵人崇重七祖尽昇仙光大庆其门延及父母亲吉祥常炽盛灾障不能侵是故我今説大众宜谛听慈悲度一切皆令达上淸元始偈赞章第四十天师张眞人曰天地卽道体也而必本于先天之祖炁玉帝卽道身也而必本于元始之玄德故元始之道非玉帝不能主宰流行而玉帝之道非元始无从禀承印证所以玉帝则天地之玄纲元始则天地之玄根此品于玉帝亲示玅法之后昊天上帝爲亲传玅法之嫡派法筵开悟之淸众则爲玉帝亲传玅法之流衍故于前章述昊天上帝歌音以明与玉帝印合之意故其证果必与帝号相协歌中所示之玅法与玉帝所示之玅法不异至此章又述元始之偈赞明玉帝之道不异于元始而元始之道尽传于玉帝两相印证同归一道此义不待玉帝自明而元始早已爲之阐发矣且爲之极力歌咏而赞扬之矣爰读其偈而深究之偈中之意分作两层首四句赞扬是正説然言简意该已觉至矣尽矣其曰玉帝功德大玄理极幽深则广大玄玅幽微精深已尽其莫圉之体生浩劫前运化古今则又明其不可限之量是四言已足矣何能再加一辞故于下尽述其功德而反以众生形之处处圆满人人圆满不觉天语之繁也盖圆满之道惟玉帝能行之亦惟元始能言之故特以偈赞印合且夫玄座説法玉帝侍侧明明探本寻源而爲之返本还元至是元始偈赞极力称道明明大道交付同德同心试观天尊口中自言我今説玅经愍念诸有情卽玉帝无量度人之道也自明之曰极玅法最上乘无比第一功德中之功德不过是説大光明之帝尊威德希有无量度人之实事愈知上帝之功德不外元始之功德而元始之功德亦不外于上帝之功德至是乃知元始与上帝同一道元始与上帝合爲一人矣至于偈中分能破暴恶魔以下爲降伏如意灭罪如意功德保护人天众以下爲保护如意功德所有希求愿以下爲希求如意功德若爲求男女以下爲嗣续如意功德此皆救度圆满实事卽以丹家功候次序按之亦无不合今不尽述笺释伯阳魏眞人曰大哉元始大道之祖纲维浩劫流衍今古万法千门以时而传上天下地无不周圆盖此道祖本于先天先天之先万劫之前生而神灵功德玄玄惟是玄德再传何人大哉玉帝功德更神主持运会救苦行仁功德无量世无知人亦自浩劫以至于今分身救度费尽苦心持经受福亦或称名受诵帝号稽首皈诚凡一切愿必遂其情罪恶虽大奉事心眞普爲消灭许其自新罪灭迎祥有苦卽伸一切神灵救护无垠一切恶道勐虎毒龙水火贼盗迅雷疾风凡害身者悉安其躬一切珍宝降自天宫乃知吾门玄道不同破恶灭罪护善除凶万方正气摄引交融随取随擕如愿不空胎孕含灵圣子贤孙谪仙下降光大其门钟灵毓秀道爲根原大道旣得自契干元如是功德皆由上帝无量度人普天匝地盖此玄德本于元始元始眞传惟帝而已尊经无上功德幽深元始偈赞以心印心一心一德玅义难寻后有学人谁是知音正阳帝君曰玄理幽深境不同万天总在一天中任君存下般般愿有帝卽能处处通浩劫前生经万劫皇风一到尽春风天尊心印天皇得説偈虽多赞岂穷白祖仙师曰大哉生于浩劫前度人无量亦无边幽深玄远皇天道广大慈悲元始传诵号称名皆利益赞功説偈总眞玄上淸已达眞机合又向人间説玅篇文昌帝君曰元始眞传玉帝宫幽深玄远道无穷一经稽首生恭敬万种心思再不空浩劫以来施玅德大千沙界播皇风至今叅得尊经玅自有云梯到碧穹孚佑帝君曰元始天尊坐玉淸眞传秘诀总瑶京任他浩浩无穷劫説出般般有道行除恶消愆兼祈嗣诵经礼懴更称名不差毫黍偿心愿处处原来贺太平斗母天尊颂曰玉皇偈赞大洞云章功德无量浩劫嘉祥于是天尊普吿四众凡人持念此经受持帝名皆道根深重宿有善缘此经尊玅普度天人但精心恭奉家国安甯保命度灾扫诸不祥天子王侯得奉之者致国太平凶寇自夷边域不争兆民歌唱普天兴隆运推数周正道当行有得之者天眞玅重秘之秘之正道普度章第四十一天师张眞人曰元始以己心印合上帝故説前章广大功德玄理幽深运化古今俱有实事此章又以己心印合大众其意若曰上帝之度人无量莫过于此经则吾之普度天人亦不能外于此经矣故虽贵如天子王侯贱如天下兆民皆不能外此经以爲开度之道爰爲四众印证之曰精心恭奉则吾必保其家国安甯保命度灾扫除不祥若在天子王侯则吾保其致国太平祸乱永免人民乐业天降休祥且是经在处卽天尊所在之处亦卽上帝所在之处彼夫帝光普放天香流布千眞拱衞万炁归元太和立应将见俄顷之间转杀机爲生机转死气爲生气自能变恶人爲善人转凡爲愚仙圣矧上帝分身之所亲临卽大道元机之所降眞故明之曰运推数周正道当行则凡爲国广祝釐之愿爲身卜安甯之休者不能外是经矣盖家国天下同在大道之中原不出于上帝光明之外根缘浅薄总由恶业障碍不覩帝经不闻帝号何望乎种种休祥然则得覩帝经得闻帝号其道根深重宿有善缘可知彼其阴阳太和气机自顺沴气自消恶鬼不逢在一国则天地肃淸民物安泰国祚绵延正道当行于天下在一人则血气融和百体泰甯万神保护正道当行于一家此固天尊探本穷源之指示路绝道断之眞言吾正道普度之解诚哉不诬笺释正阳帝君曰上帝度人法号天经齐降天尊悯世赤文神咒昭垂歌咏称扬皆是明天皇之至德保持覆护莫非广大道之敷施念自天地旣分帝王首出全凭阴阳迭运兆庶咸熙然必远播皇风自回心于凶寇果能永光帝德斯甯靖乎外夷总由皇极建中不悖一元之太极于是时几共凛不差日理之万几上帝光明鉴一人之有道皇天感应回普世之生机莫谓舜日尧天难再见中天之景运试看和风甘雨分明乐稔𡻕之佳时盖天眞尽玅重乎是典斯人世必信重乎诰词宿有善缘知者当早爲修奉欲归道化闻者须不懈矜持正道当行元始天尊所言有准天人普度王侯兆姓自己深推果信此煌煌天经则宇宙回太和之运奠安上下默朝乎赫赫帝座则身心致百福之来感应神奇白祖仙师曰元始天尊也太慈叮喧旦血普吿继淸词已称帝德重重显又降恩光处处施保国甯家天下治王臣帝主兆民宜总因勤奉尊经力入道昇仙自可期何祖元君曰这段机关总不知天经转处事攸宜阴阳协极和风应道德归身兆姓熙转杀爲生眞火候避刑从德慧心思灵丹一颗朝天子天上光明我不亏文昌帝君曰四大部洲皆祖炁慈光降处共长春一人有道家家活眞主回天个个亲喜见歌谣民击壤还因崇奉帝威神太和一播阴阳协正道当兴体验眞孚佑帝君曰天尊有勅下人间凶寇外夷一槪删从此中州称乐土自然四境同灵山天机一转归鑪鼎正道当兴显洞阳喜见天人皆普度天京朝帝咏琼章斗母天尊颂曰天放光明荫庇帝京生机转动正道当行洞玄灵宝报应神验品第五尔时慈悲度厄眞人寻声救苦眞人济生度死眞人万福护身眞人俱从座起越班而出俱白天尊言若诸世末凡夫虽宿有善缘得遇是经被诸邪障之污本末疑惑不信是经功德如是之人见在过去于诸地狱得何罪报惟愿圣慈説其报应恶趣之苦罪报因缘章第四十二天师张眞人曰此章序四眞人当机启请以明如是经法莫非慈悲度厄莫非寻声救苦莫非济生度死莫非万福护身夫机以理应事因人显明指出一经大意读是经者当知天尊玄座説法以至正道普度章玉帝放光分身以至覆护圆满章种种奥义详示法门莫非爲是人慈悲以度厄救苦而寻声莫非爲是人济生而度死万福以护身二圣人爲人如是之切救人如是之尽此亦如天地之生人旣与以命必与以性旣广其生必赡其生且旣命天子爲之主致治平乱保护而安全焉又必命圣人立之教诗书伦理戒董而诱掖焉在上古则穴居野处使知上栋下宇饮血茹毛使知耕种粒食至于今则婚姻死丧无不遂也衣冠礼乐无不华也干戈货财无不足也无一非圣人引导之天地之生人可谓费尽苦心矣而二圣人之慈悯如是又如父母生子自胎孕以至生育自幼小以至成人由弱而之强由愚而之智由贫贱而之富贵其间保护爱惜更非一端而二圣人之用心亦如是试思发慈悲以度厄不难寻声而立至其生也则济之其死也则度之无非欲其万德周身自爲保护此説法度人分身衍道之苦心也况经中所説无所不通在上根法器者读之必于言下了悟全此大道在中等人读之自能因事明理因言解义而渐几乎上达卽下等人读之亦能懴悔积孼消灭重罪求福如愿种下善根以爲超度轮廻之本随人随心无不如愿随时随地无不通天盖以其人得乎大道之原也禅家以华严爲圆教谓其尘尘刹刹莫非法性形形色色皆归性海吾则以此经爲吾门之圆教尽天下之人尽天下之理有能出其范围者乎然非果报分明则空虚之理人或疑而不信信而不坚四眞人慈深愿重名与德显爲众生启问果报又触动天尊慈悯不觉又大爲开示于是乃有下文诸章笺释正阳帝君曰三教同源儒者不言果报玄门示法凡爲皆有因缘盖善有善因恶有恶因修因时必当愼重而善得善报恶得恶报受报者自己牵连草木当春其根荄必生枝长叶风雷应候其声势自动地惊天旣然种下芳田自收成之有望未曽金埋密处虽锄掘之徒然总之一饮一啄莫非前定或生或死徒自焦煎夫天降眞经原爲慈悲而度厄乃人难信法反爲亵慢以招愆于是上界眞人悯下方而启请天宫福主开人世以眞传地狱幽深慢经者于诸地狱得何罪报天宫高远退道者在彼天宫岂无罪愆须信天网恢恢疎而不漏当知天威赫赫苦不能捐然罪报虽由于自取而消释实赖乎上天所以圣泽无穷重演玉皇之本行天心有在只遵金格之灵编灵宝洞玄文存报应本末疑惑报必迍邅五品昭然仙子则当机而问法一经大旨世人须信受以求全麻祖元君曰祸福休祥降在天也从人世自牵连眞经不信难辞苦春茧作丝自己缠幸有眞人求玅典还从人世説因缘济生度厄寻声至求福莫轻玅有篇何祖元君曰祸福因由更问谁行藏检点自家知眞经玅典还难信万劫千生少出期报应品中明报应仁慈世上普仁慈天尊玉律眞人启神验无虚要信之文昌帝君曰休祥祸福皆天定惹罪招愆在自家上帝尊经还不信阴司苦海自无涯寻声救度眞人福慢道顚连一念邪至此方知天上泽眞文捧读少虚花孚佑帝君曰君説人间何事好算来惟有玉皇经一疑退去千般福有慢必登十殿庭地狱幽阴无赤日天堂高远有雷霆眞人救苦求眞法从此勤修自有灵斗母天尊颂曰赤炁赤文解脱幽阴眞人度厄万福来寻是时天尊谓四眞人云若诸世间刚强暴恶不善众生终日竟夜对诸道像无恭敬心出诽谤语是罪当堕五无间狱若得值遇是持经人设诸方便诱引劝谕如是之人暂灭恶心信向是经彼人罪业净尽无余又若有邪见愚执恶人覩持是经生诸恶逆偏眼邪视乃至起一恶心发一恶言谤讟如是持经之人其罪过是命终之后堕大地狱永无出期何况世间众生得遇是经不生敬仰禾嵗丿手污触荤口读诵牀榻不净便将安置或读是经讲习俗语共同戯笑以爲常典如是之人命过之后堕无间狱永无出期殃缘九祖受考酆都累及后世害缠子孙是人于地狱中厯无量劫受大苦恼遇无边圣累承救拔罪恶小减又遇圣人救拔得出生饿鬼中厯千万劫不闻浆水之名鬼报得出生畜生中畜生报出若生人中更生边夷外域而复女身贫穷困苦癃残百病受无量苦人所弃掷求生不得求死不得轻斯经故获罪如是毁谤致罪章第四十三天师张眞人曰经卽道也道在经也谤经者慢道毁经者失道是轻一己之道而不知已轻天尊上帝之道矣夫天尊道之祖也上帝道之主也二者均有慢焉其自外于道爲何如夫天尊上帝方千方百计万法千门引诱是人入于是道之中而人乃终日竟夜积恶造罪自越于是道之外悲哉不知修因者结果修善因则成善果修恶因则成恶果有果则有报矣盖天地之大不过一阴一阳迭运而不息而阴又必随乎阳故大道以阳爲主而以阴载之至于阴阳偏胜则发爲沴气苟非有道主于其间则干坤或几乎息矣其在阳之性则发舒而淸明阴之性则敛抑而浊暗在人之造罪虽有阴恶阳恶之不同而皆属乎阴阴浊之气一行则地狱之相自己结成阴暗之气自己凝聚阴冷之地自己驱入此十二大地狱五无间狱之所以日䧟日深并非冥司之所设也是故谤毁经书轻慢道德虽有刚恶柔恶之分种种不同皆所以自灭阳光自拨根本至于淸明之气淸夜无存则浊暗之阴成矣所以毁谤之罪自己作成则地狱之苦自己承担虽然人苟不沦于禽兽则尙可转移故人虽恶贯满盈而天尊上帝又望其懴悔向善渐引入于是道之内所以称诵帝号崇奉是经皆有莫大利益乃不能感悟而反爲之毁谤且不一其人不一而足焉奈何今姑就经文而绎之终日竟夜对诸道像盖指有象之道像其实卽无象之法像也试思大道充塞天地间不以天上而必有不以人间而或无不以大廷广众而必有亦不以暗室衾影而或无举目卽在明现当前彼终日竟夜与之相对而乃终日竟夜侮慢百端任其造恶非种无间地狱之因者乎至于信向是经而罪业灭尽者道心一现而万恶尽涤也得见是经而谤讟致罪者恶业旣深则一隙之光明不能胜也况乎肆无忌惮不生敬仰则心不淸净禾嵗丿手污触则体不淸净荤口读诵则舌根不淸净牀榻不净便将安置则居处不淸净讲习俗语共同戯笑以爲常典则口三业一时俱犯矣卽一经而十恶业成焉其罪可懴改乎殃缘九祖受考酆都累及后世害缠子孙俱是慢经实报若以理论之则上不能返还乎祖炁而下必受累于千生由是三恶道成则世间一切苦境皆以一身亲厯之冥司无量果报皆以是人亲受之转移不能则曰求生不得回避不能则曰求死不得苦哉何讐于自己之玅道而不信是眞经也哉笺释玄天上帝曰天有慈悲救众生不遭恶劫人无志气对上帝且少钦思一部尊经视爲常典千般恶事造就阴司夫目击则道存原不离乎语言文字况言轻则事悖何论乎眞实修爲朝于斯夕于斯全是毁经谤道口不净心不净莫非慢法凌师旣天眞之尽失斯地狱之攸宜地狱十二重又有三十六重苦深无间天经共五品分爲五十二节读要精思受苦无穷受累无穷尙有何人替得报善如是报恶如是全在自己裁之莫言辽远天宫原与人间隔越须信神灵玉律全爲经语维持天尊慈悯人间罗列品品大众爱怜自己日夜孳孳不悖天经自必天垂默鉴果叅大道必须大钖恩施嗟尔众生何人见信灵哉帝主雷令饶谁欣玅典之将成执事者可称勤苦看天经之永布勤持者必爲提擕有始有终上天灼见愼言愼行大众莫疑九天应元雷祖天尊曰可怜大众不回心徒费天尊惠泽深造就千般无尽业自然一命堕寒阴轻经谤道全忘己亵地讟天苦尽侵求生不得难求死何用雷尊处处寻正阳帝君曰地狱天门上下开昇天入地任人裁勤行修奉功无尽谤毁轻凌祸必来罗网重重难解脱伤残种种但悲哀何爲自外眞经法一堕三途永不回文昌帝君曰天经本爲救斯民何爲轻言谤毁频一语违心千𡻕苦百般毁道万年因层层地狱层层䧟劫劫三途劫劫身幸有天尊明指点勤修那得畏艰辛孚佑帝君曰大道分明在眼前举头卽已见靑天大含细入方方显口慢心非事事全造就幽阴诸地狱多因亵慢是琼编三途并少出头日千生苦楚自交煎斗母天尊颂曰言行俱非造就铁围皈依三宝跨鹤而飞又若复有人初虽信受后复慢易善恶童子上奏三官黑簿添名靑编减算身殁之后拘闭幽牢往复三途无由解脱或于见世受种种病疥癞痈疽以爲果报忧悲苦恼日夜相煎而身或被横逆所加或牢狱系鎻非分自害误食毒药或被虎狼毒蛇之所食噉或爲𡨚家之所雠对或行山林值遇恶人被他屠割推落崖岸或被邪精魍魉之所残害或值水火之所焚漂或被刀兵之所横诛轻斯经故横丧天年获如是果获如是报可不悲欤可不痛欤故报汝等依此奉行勿生邪念若诸念不生万缘顿息尘沙恶业随心消散一切灾魔自然殄灭此之功德不可思议是诚无比最上玅法诸经之王有大利益非人勿示坚固信心章第四十四天师张眞人曰人自道中来断未有不爱慕是道者故极恶之人亦有善心儒经云苟志于仁矣无恶也非言道心一现则尘沙恶业随卽消散乎又曰仁远乎哉我欲仁斯仁至矣非言道心在内回光返照道体卽显露乎又曰万物皆备于我矣非言上蟠下际充满宇宙万有万形之道皆全具于我心乎以此知千经万典之义理千圣百王之心法莫非我一人分内事世界之大人物之众皆与我一体故古人云六经皆我住脚梵典亦如是也卽我玄典亦如是也然心虽有道道本无爲必待人之力量以运之道有体用本体虽淸明而流行之用必坚固不失初由一念之淸明必坚固其力使之念念淸明初则信心之甚笃必坚固其力使之永久其信至于全体皆道眞信无息造到无思无虑无作无爲之天卽是先天之境于此乃得祖炁之因赤文之实不然一念之淸明不胜其万念之黑暗暂时之信受不胜其无尽之戕贼及乎人罹恶报乃曰爲善无益持经无用罪上加罪何日解免悔不常悔何时出离经云初虽信受后复慢易善恶童子上奏三官以受种种苦报明乎信心不坚固之罪也诸念不生万缘顿息则非慢易者比矣尘沙恶业随心消散一切灾魔自然殄灭明乎坚固信心者之大功德也此皆是实事实报未尝或诬再就经文而思之退悔道心者死后沉沦地狱决然之事若于眼前道心旣退则其身中口中心中无往非造恶之所眼耳鼻舌身意何能有淸净之根以恶召祸以祸偿恶故身业则致害于身口业则致害于口心业则致害于心况六根不净则万恶咸聚万苦交煎卽三恶道之根本也则畔经者见世受报何待后来故尊是经爲诸经之王有大利益则种种不可思议功德而求无比最上玅法者不能外是经矣非人勿示其卽谓此信心之不坚固者乎笺释玄天上帝曰咄哉众生敢大胆轻经慢典惟兹㝠府爲上天收狱加刑夫上帝恩深乃垂此煌煌之上法天尊慈悯全赖兹赫赫之天经不惟成圣成贤接引人超昇天界亦以消灾解厄庶免尔逢遇雷霆万劫幽阴一念之淸明顿解千层苦海道心之退悔弥深良由自拨本根则花叶枝柯何靠枉抛珠玉则艰难困苦相寻不修三业不净六根处处皆蚕丛鸟道难见三光难容两大层层皆血浪寒冰或爲水火漂焚总是逆阴阳之运或爲虎狼噉食全因害亿兆爲能纳人于罟擭䧟阱之中报在推落崖岸奸心设魑魅魍魉之计偿以呑咽铜针讐对𡨚家疾善如讐之报痈疽疥癞当天呌苦无音説不尽种种因缘皆由退道任凭尔时时疼痛难转吾心盖地狱冥冥或难见信须当前之共警天威赫赫法在必惩看雷令之亲临正阳帝君曰众生困在三恶道轻经慢法是其因层层地狱俱亲厯种种𡨚家报尔身百苦交煎何日解万年堕落少人寻诸经之王功德大解免皈诚莫悔心麻祖元君曰太阳一现万方明一点眞心万罪淸何故违心频变计居然退道失眞情三官黑簿须添计东极靑编早落名自此人间千万苦交攻总爲把经轻文昌帝君曰五刑之属有三千玉律金科更可怜一堕幽阴须万劫难逢日月有千年人无可取违眞道罪莫大于讟上天桎梏坚牢罗网密自家退悔自家缠孚佑帝君曰万典千经爲救人尊经一部更爲神奈何退悔淸明意遂使幽牢缠害身解脱虽然难借口转移还要自修因从兹稳坐灵山塔消尽𡨚魔拜帝眞斗母天尊颂曰觅得衣珠什袭深藏尘缘净处万载辉光若诸天人五衰四相轮回侵逼能舍除妄想受持是经坐招自然天福益固身度三界与道常存是此经典无与等无能胜是大威德大神咒能令一切枯藁便生枝叶花果茂盛能除众生极重苦恼能令短命众生而得长夀此经功德不可思议叹莫能尽若不宿植道种广种福业乃至名字亦不得闻何况得见是经依三洞眞格八万劫一传此淸都至眞上圣所宝秘于玉京金阙宸宫甚爲微玅难可得遇此经宿有仙骨当爲九天眞仙之人得遇斯文承斯缘故后当赍金宝从师告盟受之方当承机应运乃可付焉不得轻泄敬之愼之传授不易章第四十五天师张眞人曰经法之显晦关乎道运之通塞夫道自流行于宇宙之间何以云有通有塞则气运爲之也盖道本先天无极无爲因气机之动以爲动因气机之静以爲静故气运当其通则斯道因之而明气运当其塞则斯道因之而晦此一定之理也故天地因道建立万物乘运发育而仙圣神灵亦乘机应运以扬道化儒释二教经书因方化导随人授受不有隐秘处处流通惟吾玄门斡运阴阳主张造化以保天地之玄根而维持无尽之劫运故金书玉篆秘于玄都不得轻洩考大度人之眞文则六万劫一传此经则八万劫一传八万劫者盖谓玉帝自浩劫以来修行证果经八万劫自子字起每三字爲一劫此可易量乎天地一开则此文一传此文传于下世斯人方得乘机应运借此证眞故道藏有准度二十四万人之语过此数之后已当未字末会则气机将塞道运将晦矣彼时气机不全道将隐晦仙圣神灵至此不能度人卽修之者亦不能上昇矣兹幸犹当盛世道运亨通但能回心向道爱此时光速叅性命早求解脱以充彼二十四万人之数中自与大道同符在当初堕下一点灵光至此复还统体太极之内而全先天之祖炁永免堕落于幽阴矣然而石火电光之中谁是能保此淸明者慾海爱河之中谁是能回头到岸者夫大道本欲徧传而人之根器有殊大众皆可昇度而人之缘分各别道不可轻洩而又不可私匿故仙之求人更甚于人之求仙果有仙骨当爲九天眞仙之人自然得遇是眞文而修奉之则心在道中身全万德其缘大矣自有眞师当机一拨口诀亲付盟誓而修入室用功密密结搆故曰乘机应运乃可付焉此章从化度天人説起以明天人尙欲借此经以求超脱轮回况世人乎于是再爲称叹是经不易闻见不易传授以引诱乎学人笺释正阳帝君曰大道流行斯天地有开通之候眞机运转斯干坤有合撰之符念自太极未分则阴阳五行浑沦无迹一自后天启运则日月万象灿烂非虚其实先天隐于后天之中莫谓洪蒙太远所以无极存乎太极之内须知义理无殊教启玄宗有性命双修之诀经传本行存神灵赤炁之书是有玄根两仪之迭运因之不息总归帝德金丹之要旨于焉不诬大放光明知机者卽承光于玉鼎天传神咒知时者卽写咒于金鑪归眞炁于十方天眞护道説玅经于五品道玅非虚元始赞扬八万劫一传之典当重羣眞传授三千界独出之人当扶赍金宝以从师自己家珍非是眞师爱宝符灵图而应运低言口授全因气运开图密密鍊密密修不得轻泄层层功层层候全恃天枢不可思议之功不可思议之德叹莫能尽若非宿有仙分若非宿有仙骨亶其然乎故得人而传依三洞之眞格盖上圣所宝秘九天之玄都试看天人四相五衰不畏轮回侵逼虽然尘俗五行三界居然解脱安居莫愁传授爲难惟宿植乎道种自可慈悲普及看稳坐乎鸾舆白祖仙师曰玉帝生于浩劫前今修八万有余年尊经至此方行世得者斯能证九天金宝从师承口授吿盟度世契眞玄眞师规格依三洞不是仙胎不妄传何祖元君曰天人何故转轮回未鍊金丹堕下来三卷尊经能受诵大罗天境可延捱劝君早具仙人骨与我同看劫仭台八万劫传须愼重赤文速速结灵胎文昌帝君曰谁是九天仙子骨从师传得玉皇经曽经八万春秋永早度天人𡻕月新金宝赍来鑪鼎物吿盟发愿性情眞从兹不畏轮回逼丹果琼花喜遇春孚佑帝君曰一临坛席笑嘻嘻此意人间总不知大道有传传不朽求眞如子子偏奇吿盟何用赍金宝附耳偏然有帝师三界轮回堪解脱琼花先夺上林枝斗母天尊颂曰八万余劫赤文一出吿盟亲传宿有仙骨于是天尊重宣此义爲説偈曰设使江河水波浪能生莲慈乌毛能白如经故难遇设使龟生毛堪採爲衣服夜月能消冰如经故难遇设使蚊蠓足堪搆爲舟桥能载一切重如经故难遇设使黄口雀能啣诸太山掷之他方界如经故难遇设使一叶舟力能载崑崙浮渡于大海如经故难遇设使诸水蛭口能生巨齿其大如象牙如经故难遇设使蓬蒿叶能覆无鞅界荫庇无鞅众如经故难遇设使乌枭类同树一巢栖啣食共相饲如经故难遇设使兔生角堪用爲梯磴上穷有顶天如经故难遇设使鼷鼠等缘于兔角梯至天能食月如经故难遇设使驴颜脣色如苹婆果复能作歌舞如经故难遇设使蝇虫等能饮钟石酒迷荒而沉醉如经故难遇玄机无碍章第四十六天师张眞人曰惟宇宙之无穷莫非一元道化叹机缄之旣转斯成有象眞形神矣天经形形色色包含无尽奇哉帝力刹刹尘尘充塞莫圉试看天地之间何所不有须信神奇之事原匪无征夫至味无味至文无文故先天归于平淡乃不灵而灵不幻而幻这玄机更觉分明要皆一道之所爲乃百出而不竭盖此玅道原巳塞满天地知无一物不在大道之中惟兹玄理旣能生成民物自尔万变皆有玄机之运活泼泼触动处卽是眞灵看种种发现时皆成玅道所以大可爲小小可爲大有者能无无者能有造形随心蠢者能灵灵者更灵弱者能强强者更强生成如意于是鸟兽草木各成其性而可互相爲用山林河海各效其灵而更交呈其变以此爲圆则眞无缺䧟之处以此爲满则眞无间隙之时説不尽般般灵异赞不完种种神奇随手拈来皆关玅绪举目望处尽是灵机允矣头头是道诚哉面面灵通玄莫玄于此矣功更何有碍焉眞是泥丸土块皆放光明马勃牛溲尽成丹药故根朽树可以结果而开花顽石层崖可以点头而饮羽怪事纷然更幻于齐谐之记矣然读此偈者当知道之灵玅变幻无穷取擕不竭而在上帝则造化在手运用皆神卽以此种种奇事形容大道之灵机卽以此种种之灵机形容眞经之难遇体用互显事理皆神诚能遍观而有悟焉则知此经之玄机无碍卽知大道之玄机无碍矣偈中比喻玄玅今不能徧释之请诸眞分解之以示学人是望笺释正阳帝君曰鲸波涌十丈之红莲根株更稳古木栖联巢之乌雀洁白生辉卜则灼龟长羽翰而六铢可服人欣望月扫霜雪而一阳来归莫笑蚊蠓足可任人来往不轻黄雀山须任彼推移崑崙爲万岭之宗在泥洹直如一叶象王爲百兽之长其牙齿不如蝤蛴人𠷣飞蓬不宾放神通则须弥可覆最恨黠枭食母感孝鸟则反哺同飞奇矣琼蟾不踏云梯而朝玉阙怪哉鼷鼠竟随兎角而拜嫦娥有子题驴能变色而共相欢笑看蝇入瓮竟沉酣而不望提擕凡此皆人间之奇事而亦动古圣之品题以之形道则不测之机缄互显形形色色以之赞经则无双之灵玅居然怪怪奇奇乃知天地之间无所不有惟在聪明之子自爲叅稽麻祖元君曰江河波浪能生莲稳坐如来更自然反哺忧亲毛变白演畴致主服当玄凌阴深锢日长至蚊蚋频驱夜泛船天机秘秘谁人识山禽黄口莫轻传白祖仙师曰太山一夜载虚舟逆溯崑崙上上头爲探河源防蛭齿还从象罔看灵榴无鞅世界蓬蒿叶莫大须弥燕子楼鸟鼠同穴山下过天机叅悟正夷犹文昌帝君曰玉蟾引尔去朝天鼷鼠相争亦枉然月到满时餐桂子梅当寻处着驴鞭苹婆难比琼林杏歌舞还围御苑仙洗髓伐毛非一日天机到处自生妍孚佑帝君曰三醉岳阳人不识洞庭回首望红莲龟毛兎角皆虚语黄雀蚊蠓不许喧承载崑崙力比象包含大海量同天莫管乌枭食蓬叶给驺赐果拜君前斗母天尊颂曰道化敷扬处处生光惟灵惟玅无上琼章尔时天尊宣説偈已普告四众是故持是经人名功德身一切有情被其荫故持是经人名神通身一切吉祥咸臻集故持是经人名淸净身是诸恶业不能侵故持是经人名威德身天魔异道不能摄故持是经人名无等身上帝谣唱万神敬故持是经人名坚固身恶劫大难不能损故持是经人名道藏身口出语言鬼神仰故持是经人名慈悲身六道众生赖其善故持是经人名大道身出入所在无畏怖故持是经人名良医身善行玅法安乐人故持是经人名光明身常爲帝光所摄受故持是经人名自在身天宫玅境神能游故持经功德説不可尽勤修证位章第四十七天师张眞人曰上文言传授不易又言机会难遇幸得闻是经法遇此机会请于石火电光之中急速受持振拔于五浊恶世之内留此眞身身从道来还从道去身从太极分形而来还从太极合形而去保守眞主寻求祖炁以证天阶大众果能信及则礼帝爲师受持经文夫经卽帝身受持是经卽是亲奉是帝则帝之道德我亦得而全具之矣帝现光明无量之身而我亦自然显露法身法本无尽故身亦无尽修明一德显露一法则化现一身修明万德显露万法则化现万身佛家以三身圆备而证大觉盖万劫眞常不动之本体名淸净法身卽玄家之祖炁也以当前实证实具实受实修之体爲圆满报身卽此时修因种果之身也千百亿化身卽谓后来万德周圆万化随心万方救度万劫流行之体也彼其证大觉时各以自家圆满功德证名法号故楞严会上二十五位大士各明圆通以表法位况万德周身千百亿化身者其名位可易量乎我元始天尊十方化号度人无尽懿号𡽪称无穷无尽具载法典实有可证虽然持经者旣奉万德周身之帝则一人已备万德似当证位无量然颂扬者只以十号圆满该之故天尊开示证位亦只以十二身槪之人苟能传授经法遇此机会则当速修速证变凡体爲圣体自转色身爲道身无位之眞人广钖无量之懿号非虚拟也至于持经者有是修卽有是德有是法卽有是号体用互显德位相符天尊指示分明无庸赘解笺释正阳帝君曰大道一元统万方而布化经功无尽全万德以周身普功德于有情四方受荫广神通而无上百福咸臻恶业尽时则淸净法身显露天魔退处则尊严威德证眞自少等伦玉勅宣而万神恭敬安然坚固法身到而大难无因口出语言鬼神敬仰则身爲道藏行皆福善众生倚赖则号协慈仁大道在身斯出入之时无畏怖良医颂德因安乐之法惠黎民盖尝摄受于帝光可谓光明无碍抑且神游于玅境无惭自在琼眞法号无穷须凭眞功爲据休称相协实征本性惟均浩大经功收缘结果辉煌帝训变俗爲神吾缀淸辞以示后不欺无位之眞人九天应元雷祖天尊曰功德神通淸净身无上威德无等伦玅体坚贞袪大难赤书宣布动羣神慈悲道体良医法上帝光明自在人种种𡽪称全是德眞经成就出凡尘玄天上帝曰尊经读得最爲神一个人超十二身有情吉庆咸臻集恶道天魔敢等伦遇难有神爲众赖逢惊施药布皇仁天宫玅境神游处万德周身号圣人文昌帝君曰万德周身是帝尊尊经秘义示千门勤修果位超无上圆满神通絶语言从此万方扬万化只凭干德运干坤𡽪称十二还难尽略示人间玅法门孚佑帝君曰千百亿身无尽藏还从本体覔良因祖炁先天无一物赤文神咒役羣神莫向他方求治绩只凭帝典认吾眞慈悯天尊今授记琼楼十二坐凡身斗母天尊颂曰帝经修奉道在一身万方化现万劫良因又若道士至人能结坛诵经着新净衣于夜半后閴寂独处淸净室中叩齿九通东向端坐诵咏是经于是时也太眞御几玉𡚱拂筵万神班列诸天临坛三界侍衞五帝司迎然后闭目静思存想是经不觉身处五云之内俄见其身光明赫奕上昇天宫众眞下迎心有所请一切应奉仙丹玅宝随意自得故当依科闭心奉行此经乃至三世金仙十方大圣皆从此经依按修奉故顿得超证无上玅道遵式证度章第四十八天师张眞人曰玄家玅法本于天机无非道化卽莫非眞性眞命眞实不虚神灵有验原无影响之谈亦非机锋逗㨗皆是仙圣自己亲身阅厯有功有效以其所得力望学人用力以同证无上玅道凡一切经典皆然而在此机会难逢传授不易之心法更觉神奇更觉奥玅以一理而贯三才以一心而通万象千灵默助万神护衞保固玄根凝合赤炁其工夫效验必有超出一切者吾自得力于是经乃知句句皆是本体句句皆是工夫句句皆是玅用卽句句皆是秘秘口诀而此章者又口诀中之口诀也卒之口诀秘秘要当心受故再卽法事以显玅理卽实境以俟叅悟简简数言而一经中本体工夫效验运用之法胥归结于此可谓叮喧旦血吿戒良工心苦矣今略説之首云道士至人则是道体全具德行神明当证九天眞仙之位者能结坛界已是法天像地供养眞宰契合法王前后左右不染一尘着新净衣已能内外眞白全露淸净法体于夜半后子时则取一阳来复之候冺弃闻见屏絶世累叩齿九通以集阳神东向端坐以受生气口中持念如是眞诀则己身先天至阳之炁现而太眞御几己身先天纯阴之炁现而玉𡚱拂筵已身先天万炁皆灵而万神班列于是上宫之眞灵下观三界之天人皈命五德纯备五炁朝元而五帝司迎矣于斯时也垂帘下视无作无爲全以神会故惟静思存想天宫玅境森然现前仙灵降眞所愿应奉吾之得无上之仙丹成天地之至宝其在此时乎此等科法眞是秘密口诀得之者自当死心踏地实力奉行天尊又引三世金仙十方大圣以爲明证见凡超证无上玅道者只有此一法余二卽非眞笃信眞功满上界作仙人笺释正阳帝君曰从来玅典玄科全从口授天机眞诀岂许人窥羽士道流庸下者徒安口食凡夫俗子乖张者还售奸欺凭炉火以结坛水银朱砂积成铅汞耗资财而结界讽经礼懴妄想提擕甚且打坐叅禅寂想犹思证果盲修瞎鍊何须再拜眞师不知本体不明空説明心见性工夫未实何能静坐默思夫仙眞未示眞传任你豪杰英雄终归一死况上天未钖恩泽凭你按摩吐纳转益羣疑试思道本先天惟复还乎祖炁德归帝典自叅悟而矜持从此进修功德无上由兹证度实有可期普劝道士至人种德平生感格天眞求口诀试看金仙大圣遵科修奉传灯学者共言辞五色云中吾辈朝朝勤接引尊经坛里何人实实去修爲借诠经而示训冀学者之深知麻祖元君曰传来口诀做眞仙至此方知大道玄赤炁凝时还祖炁后天定处复先天玅宝神丹随意得金仙大圣共心传师恩无尽眞难报酌水献花拜几筵白祖仙师曰元始天尊玅道玄尊经一部卽眞传向东端坐朝生气得诀密修感万天三世金仙皆一道十方大圣契言诠五云之内光明合䖍诚礼谢至尊前文昌帝君曰千经万典皆归道三世诸佛总是仙不有眞师来指引枉费工夫拜几筵个里玄机惟一拨壶中春色有千年天尊口诀皇经是按法遵科自契玄孚佑帝君曰万典千经皆口诀学人不悟自生疑暗中一拨还须我个里通玄不靠师几后筵前皆有圣炉高鼎下要无差金光赫奕卿云拥大圣金仙还是谁斗母天尊颂曰千圣同途三教同居赤文有式密密临炉是此帝也诸佛之师众圣之王是故凡夫值遇是经致五帝辅翼召使神仙御役神官运导阴阳千灵敬仰万神慑伏百邪避路羣魔束形命过之后卽得南宫受鍊飞步上淸逍遥自在与道常存与道常存章第四十九天师张眞人曰大矣哉其道乎生天地生仙佛生圣贤生人物纲维宇宙无一物不在无一时或息得之者保万劫不死失之者无一息可活修之鍊之卽是灵丹採之取之卽爲玅药任千经万典説之不尽到无思无虑或可摸着太上不知其名强名之曰道梵天不能立其名强字之曰佛以其神化不可测度强谓之曰圣神以其永劫长存而号之曰仙灵以玉皇上帝像其本体以元始天尊像其本眞而二圣人之精神命脉不嫌説与大众以爲还元之本乃成爲此经然则经非言此乎诸佛不能外此而别有眞传众圣不能舍此而别有威权赞之曰诸佛之师众圣之王固以是帝主宰纲维乎此以御天五帝辅翼爲此也千灵敬仰爲此也卽万神慑伏百邪避路羣魔束形亦莫不爲此也此者何也道也道在经则经卽道也召使神仙御役神官皆所以运导阴阳莫非爲此道维持补救整运而发光勤行修奉之人则是道已全于其身彼其身非凡人矣非世间人矣将见南宫受鍊而佩服眞文飞步上淸而朝谒乎玉宸于是道之眞常本体旣相传于万劫以前之万劫而仍在自必流通于万劫以后之万劫而愈新是何如之夀量是何如之元神而此读经者之法身眞体亦将与之永永而同春笺释正阳帝君曰大道一元其量无边阴阳迭运今古相传气之重浊下凝者爲地气之轻淸上浮者爲天日月五星丽天而成象崑崙四海附地而无迁开辟以来人物纷繁圣人首出结绳而后典籍分明教法昭宣虽三教之不同其主宰胥由乎上帝卽千经之互异其归趋惟重乎玉篇何处无仙灵併爲功于玅道四方有教化皆默运乎眞玄所以明道开天有本体有大用皆必明爲指示况且统天行道无穷尽无歇息自当永此𡻕年十二万九千余年之春秋爲之添筹者何氏三百八十四分度之颜貌相与同老者皆仙夀量无穷有其父必有其子精神不朽若者圣若者爲贤吩咐学人佩赤文乃可益算传留尔辈得赤炁自可延年称爲诸佛之师众圣之王不过以此经爲口诀保尔南宫受鍊上淸受箓要当奉帝勅爲眞诠元始之言信矣帝君之解眞焉与道长存值遇是经者有分得经飞步有心大道者勉旃何祖元君曰道包天地人三才万圣千眞孕毓来不老灵根常作主会分赤炁早成胎无春无夏无寒冷无愁无苦无悲哀逍遥自在千千𡻕日日相擕笑几回长春杜眞人曰一贯眞传孔氏书于今上帝启灵图眞经眞法皆言道天理天年也在儒汉武枉寻千𡻕药秦皇空想万年谟赤文在手春秋永别有干坤贮玉壶文昌帝君曰延来三万六千日共喜春秋有百年谁信天宫新日月无穷圣力永坤干瀛洲惯食蟠桃果元始恒膺玉箓篇上古厯元推甲子我侍天皇御几前孚佑帝君曰羣仙惟我有奇思翻案偏然有玅辞那管春秋过十万只将旦暮以窥之全凭赤炁爲灵药那有闲心种紫芝玅道才爲眞父母精神力量庇佳儿斗母天尊颂曰先天夀量无春无秋跨鹤登云玉壶优游又设复世间众生曽闻是经心常渴仰能于家中择淸净处画帝尊像日夜䖍䖍晨昏济济香花灯果尊重供养称名瞻礼是人当得三十种上玅功德劝发信受章第五十天师张眞人曰天尊慈悯大露天机将玉皇尊帝种种功德种种神通本体玅用精神命脉合盘托出又恐众生不信説尽种种神玅种种灵验以引诱之岂天宫清闲偏管此闲事乎总爲众生堕于苦海不想拔出反视爲安乐之地何异食河鲀之美味俄顷戕生饮鸩酒之馨香必伤性命生前不信鬼神死后懊悔不来壮年不肯回心老病徒然呌苦试思自古及今厯尽多少春秋成就多少贤圣而此一身何爲仍然烦恼若説无缘除去禽兽但有人身者卽是有缘若推不闲但净心地时卽是淸闲人人本有之玅道不能自悟上帝爲之启悟人人可证之玅果不能信及上天爲之引诱则此经者全是自己一段灵光经中所説如光明如天香如玅音如宝盖皆与自己本来性体流通而神咒赤文卽本来性体之灵异也惟其如是所以举心动念与上天通运用周旋有上天鉴善恶分明报应不爽俱是自己感召而福之降也上天代爲之喜祸之降也上天代爲之悲世人一生之中自生至死自幼至老无时不临鉴于上天而人乃欲脱逃而躱避不思上帝虽穆处天宫人无见闻不知举头卽在所谓湛湛靑色者非帝乎此部经卽湛湛靑色者之宝诰也则天尊叮喧旦血吿戒惟恐一人不知此等大缘説已尽矣人自得而信之矣而又再説劝发信受一章值遇此经而不肯瞻礼受持者非人也见受持此经而非笑之者非人也然犹望乎共发慈心普爲劝谕必使帝光无不徧及无不化度以慰天尊上帝之天心是望一瓣心香一缕烟乘风飞达至尊前至诚引得天香出瑞气氤氲播九天心花开处供天经五色纷敷大地馨宝盖周遮添一朶春光万载共安甯智慧光明卽是灯舒华结蕊彩云腾帝光下鉴遥相接好与同心一日昇交棃火枣飞腾药此果随身色亦丹满贮玉壶充贡物龙章殊钖下翔鸾笺释九天应元雷祖天尊曰大道降眞此地校非常玅典玉皇开化羣生遇无上瑶篇喜万圣千眞共发慈悲而解释看五品三卷必须刋刻以流传得遇是经者坐招天福得闻是典者早脱尘缘普愿众生莫负此般提接岂无善士有心是典眞玄能于家中择淸净处诵经瞻礼必于世上得三十种受福绵延所以皈命一心必晨昏之济济开函频诵须日夜之䖍䖍借物抒诚丹果共法灯交映随心供养名香间玉蕊生妍举目靑天湛湛光明卽帝座护持心地常常淸净是经筵从此帝座相通百福骈臻而千祥云集试看经筵满愿三天诏下而万载春绵报应无差吉庆终归有道时光难待转移又待何年天旨非轻读者信矣雷尊认保见者勉焉协天大帝关圣帝君曰帝恩深重降天经校正将完报帝庭八万劫来才一遇五十章内总千灵开函持诵刚三卷其地馨香护万星三十包尽无穷福皈依瞻礼再莫停正阳帝君曰洗手浴身展法筵晨朝济济夜䖍䖍香花灯果随心供诵咏瞻依一念圆报德酬功三十种延生钖算百千年灵通元始精诚格坐卧皆同拜帝前文昌帝君曰説到沉檀不是香心中至德要敷扬万华宝盖天花结一朶琼英性体芳宝炬琉璃俱是假赤文焕烂乃眞常黄芽长处丹成实谁想人间硕果尝孚佑帝君曰三十种兮功德满百千万种在其中稍酬日夜䖍䖍力略报晨昏济济功灯果香花随力量瞻依诵读在渊衷莫言凡体无缘分一念精诚帝座通斗母天尊颂曰琼章劝发无尽天慈功德圆满实受恩施一者诸仙赞重二者先亡生天三者宿殃解脱四者所往通达五者无盗贼事六者所求遂心七者除水火厄八者横事潜消九者夜梦吉祥十者疾病不临十一者智慧聪明十二者人见欢喜十三者衣食丰盛十四者子孙荣贵十五者六亲见喜十六者门族和睦十七者除三恶报十八者转女成男十九者形容端严二十者爲国大臣二十一者生爲帝子二十二者鬼神钦仰二十三者得宿命通二十四者诸神护念二十五者九族受荫二十六者处世长年二十七者有情赖善二十八者魔王保迎二十九者决超三界三十者白日上昇尔时天尊复吿四众此经功德能碎铁围诸山竭苦海水破大地狱拔重罪苦降暴恶魔䕶诸国土能灭一切恶鬼能除一切重病能解一切恶毒能离一切恶人能伏一切毒兽能摧一切邪道一切诸天皆令降伏其余功德説不可尽功德圆满章第五十一天师张眞人曰帝典最难持受非人不肯持受总因传受不易机会又难则有见有闻而能持能受者诚不易得盖能持受此经则其人之功德吾知必然圆满非拟议之也试想是经原是发皇上帝之功德上帝之功德本是圆满处处通达无一空𨻶彼持受此经者是眞能以帝心爲己心备上帝之功德以爲自己之功德自然同一圆满故天尊分明罗列以佑启世人比前所説种种善报尤爲眞实不虚此章三十条是言钖福功德长行尔时天尊复吿四众以下是言救苦功德末句再曰其余功德説不可尽明明将上帝之圆满功德悉举以与人而令其功德圆满矣在得闻见此经者犹然弗愿乎哉上帝深恩无处报只凭案上一炉香换来功德无穷尽满满圆圆大吉祥天体圆圆包万象地形满满塞中央其中有我来扶助全靠天尊上帝光帝有光明照十方天尊宣説更辉煌持经且荷光明力照破𡨚魔万世昌何况鼻中更有香馨香唿吸要端详鼻端有白终爲幻有此方爲快活方天香不尽玅音扬彻地通天韵更长往古来今听逸韵无声无𦤀有宫商团团宝盖结芬芳全是仙家性体装採得好花勤献帝黄蜂粉蝶少奔忙神咒秘传数十行当年赤炁贮缣缃轻轻付与羣黎读自此人间保万昌天眞保护莫荒唐此系天家大道场玉相金容分体在皇经一部要珍藏诵读之人不可伤工夫圆满上天堂且喜今朝先赐福春光在后更无疆生机一转露眞阳好事临门不必慌从头至尾与君説莫与他人説短长天机密密少徬徨事到其间自主张主张大道全由我冷热寒温要徧尝关门闭戸读琼章自有赤书下帝鄕功德与他三十种天神地祗少遗忘笺释正阳帝君曰万劫千生报不尽上天功德十方三界人须信大道辉光照破幽阴不怕层层慾海洁淸肢体频闻阵阵天香道体无穷幸尊经尽爲阐发帝光莫量如赤炁无不敷扬发玅音声自然神惊鬼怕宣圆满咒立时恶退魔亡到得上献天花宝盖结成时少不得我心花攒锦果能䖍遵帝典羣眞覆护处也只要你彝典全彰读三卷五品之灵文工夫圆满尽一万二千之赤字德性辉煌三十种説不尽帝恩广大百千劫须要信本体悠常功也圆德也圆有始有终可谓渐入佳境报不尽説不尽能解能㧞何难直上天堂种下信根自然能信能受收来福果可知钖福钖祥诸仙赞重以至白日上昇原非异事铁围摧碎自然诸魔慑伏更觉周祥朗若列眉须当顾諟应如桴鼓从后商量麻祖元君曰诸仙称叹好奇哉何故先年堕下来自此宿殃当解脱从兹处处坐春台盗贼何因不遂心无端水火亦加临今宵忽得吉祥梦横事从兹永不侵智慧聪明人不如都来欢喜贺安居丰衣足食从兹起有子有孙入仕途六亲自此庆家门九族从今无语言和气致祥无恶报转女成男益子孙容貌端严古大臣帮扶帝子事羣神阴阳推算皆前定自有吉神护祖亲处世长年更有情谁道魔王不保迎决然保尔超三界白日高昇朝帝京何祖元君曰何因赞重有诸仙读得尊经报祖先先世宿殃皆解脱随心来往不牵缠从今盗贼不临门读得尊经一世尊水火无情皆永断潜消横事受皇恩年来梦里不慌张读得尊经大吉祥疾病不侵肢体泰聪明智慧善文章见人都是笑颜开读得尊经善气回衣食无端丰且盛子孙荣耀列三台六亲再无闲言语读得尊经感动眞门族于兹永和睦三般恶报不沾身转女成男主何因读得尊经感吉神换得形容端且正且许将来作大臣生来富贵是天潢读得尊经鬼亦惊命里诸神皆护念甯忧世代不膺荣平安处世享长年读得尊经契上天莫説有情皆赖善魔王保举帝尊前决然超证出三界读得尊经白日昇功德周圆三十种也亏花果与香灯文昌帝君曰种种功兮种种德百千万亿説难全三十分明合地数人间享受并非天天宫报应更分明万载千秋乐自然玉皇案畔天花舞亲手烧香散瑞烟帝主分身我亦分分身也是云中君与帝方方施教化大千世界好宏文玅音动处十方惊朶朶天花献玉京三十六天花尽放团团结盖护昇平帝德神兮咒力神圆圆满满御羣眞天尊亲手咸传汝保衞当朝作大臣保衞维持尽十方神仙兵马更无鞅工夫做到圆通处水遶山环尽吉祥功圆行满跨翔鸾队队霓旌下广寒接引持经皈道者帝前好献大还丹説到经功眞无尽千秋厯劫亦难完上天福报原非假若不读经难上难孚佑帝君曰三十种功还嫌少帝君道大德同天果然要办眞功德乃得天家福满圆吩咐寰中苦众生焚香稽首望瑶京尊经一部咸持诵天风来接步虚声有顿挫兮有抑扬声声羽角协宫商天宫感得天皇喜玉女飘来满地香从此凡身成玉骨赤文赤炁好商量大圆满咒功无尽句句天音普万方普万方兮化万身尊经皆爲度斯人我身旣得䖍持奉有日朝天弃俗尘弃得俗尘性体明金芽玉蕊拥羣英馨香上献原无碍宝盖于兹结得成帡幪万有徧羣生普被于兹庆太平功德分明圆且满神仙护持有天兵一德周圆万德眞万德全处万功神若少勤修持诵力虚花一世枉爲人斗母天尊颂曰报德酬功福庇无穷天经灵异亲到帝宫尔时道场大众金仙菩萨眞圣眷属闻是説已欢喜踊跃稽首敬礼而作颂曰大哉至道无宗上眞上度诸天下济幽魂上无祖师惟道爲身丹台紫府金阙玉京秘此玅法溥福含灵灭我万罪増我遐龄万神朝礼魔王保迎功德昌盛黄箓书名𣺌𣺌亿劫使我长存于是众等説是颂毕稽首皈依奉辞而退收缘结经章第五十二天师张眞人曰天尊説经至此道体圆满功德圆满可谓阐发详尽无以加矣而天尊以爲犹未説尽何以言之上卷説功德时明明説穷劫难言前章末亦説其余功德説不可尽夫功德难言以道体之本难言也道体难尽不惟天尊难尽言卽上帝分身万亿説法万亿劫亦説之不尽也然道虽无尽前已説过气有阴阳机有动静自然有始终之运有开合之候斯又一定之理也卽如子会生天丑会生地寅会生人到戍亥之会必有下落然而到子会又生天矣收缘有日生生不穷在天地之大数且然何况説法度人亦不过望其收缘而结果然则读经者不望到收缘结果之时则一部尊经依然错过此处要当勐省悟入寻思体贴天尊上帝何以説法何以放光何以示大神咒何以示种种功德非望其收缘而结果乎虽然到底收缘何在结果何在天师莫要误人请观下面太极原含阴与阳阴阳会合我中央灵光一点同天地万汇于兹大吉昌这点灵光卽是果此果成时遍地芳任他落在尘埃里恐怕千年苦莫当苦莫当兮也要当上有雷霆下𨶒王饶君经厯千千劫这段灵光苦未忘这段灵光是何人四肢百骸此爲眞虽然堕落神灵在万劫千生徒染尘不染纎尘卽是仙这段灵光到底全收拾灵光要药物五行顚倒立坤干上有干兮下有坤鼎新重建契玄元总要灵光安置好自然雷鼓动天门灵光卽是赤文化赤文字字写分明劫后劫前原有我造业何爲要满盈从今洁净读天经放下屠刀立地灵上帝自来传口诀立地教君到帝庭到得帝庭是收缘结得金丹果自圆算来总要尊经力圆满之时夀万年笺释正阳帝君曰无上慈悲大道场金仙众圣遶中央诠经诠到成功日喜喜欢欢拜帝光大哉至道本无宗诸地诸天一气中师祖原来归元始原有眞身在帝躬丹台紫府秘眞法金阙玉京贮帝经溥福含灵灭万罪诵持灵处益遐龄万神朝兮万魔迎功德自此着天经羣仙校对天皇案黄箓篇中写姓名从兹十万有余年暮暮朝朝在帝前回首尘寰惟浩叹何人如我得朝天説到朝天非容易也须勤苦几多春世上万般欢乐事不敢微沾一点尘尘缘弃尽显光芒淸净家风自己当冷冷淸淸多少日今朝始得朝元皇皇宫绮丽更辉煌日月云霞玉座傍还有皇𡚱拂玉几时时布散满天香麻祖元君曰天尊説法完三卷五品五十零二章包尽古今贤与圣都呈瑞气散天香一万二千三十六字字俱从赤炁文文中传得长生诀见者俱能拜紫宸五千四十零八数圆满之时也自豪报上天庭天颜喜诰命重重下九霄九九八十单一数工夫火候要周全个中交结分文武毫发差殊难作仙白祖仙师曰上中下卷按三才五品全将五行排五十二数河洛理龟书马图凤啣来一万二千三十六星辰日月共雷霆山河大地都安顿还引羣生上帝庭相传藏数要分明五千四十八才盈但能一念精诚接爲数无多感玉京十二万九千余年终始包完地与天果有眞功还赤炁保君不与劫牵连文昌帝君曰放光之后又分身处处开天又化民到得琼花结成盖那时方悟本来因神仙兵马护无鞅总爲斯人得帝光帝光圆满成功德三十六种快活方五方五老早归元笑彼六天不是门天尊慈悯赤文出淸甯万劫鎭干坤列品分章皆有数可知火候难差殊収缘结果丹成熟圆湛如天裹地舆孚佑帝君曰天开子兮地辟丑人生寅兮今到午未字将完最可怜酉兮戍兮难鼓舞儒家有道在纲常佛示眞空奥旨藏惟有玄门眞性命劫前劫后放毫光四大部洲何处好神州赤县好安身礼乐文章叅造化尧天舜日共长春意貌堂堂是丈夫笔花墨彩号通儒如何不读皇经奥𡻕序如流日月除斗母天尊颂曰三卷五品玉皇尊经收缘结果稽首天庭太上洞玄灵宝紫微金格高上玉皇本行集经阐微卷下终先天斗母大圣元君圆明天尊勅命曰混沌一元分剖时开天立地煇煌三教兴隆处觉世牖民可惜别戸分门不能合一因之交讥互诋胥失本眞况在教启玄宗玄玅寄于符箓须信天垂大化灵通全是鬼神虽明示纲常必神其机于感应故幽爲主宰皆玅其用于明禋信之者祠禴尝烝不忒犹不废乎朝干夕惕疑之者雷霆雨露皆虚更何有于日月星辰究之疑惑一心虽宝箓金章弗信信从无志虽神言天语无因然而福善祸淫皇天有道予灾钖庆万古如新兹者校正天经不惜维艰之力幸覩阐扬大道攴天何嫌示训之谆尝念道卽先天爲后天之根本道归金阙宏玉阙之慈仁以形体言谓之天实有主宰之帝以性情言谓之干须归默运之神流衍玄纲归一人之有道维持劫会赖上帝以长春堂哉皇哉玉帝爲贤圣神灵之统至矣尽矣皇经爲语言文字之精虽玄典实范围乎儒释幸天言同震动乎雷霆上可以保持国祚翊佑皇躬当亿劫万年不息中可以顺正星辰安奠河岳爲四洲八极效灵下则保护人民遂生复性广则继持劫运太顺太甯其奥玅关系天地之玄根云篆纷敷皆赤炁其精微散作生灵之恒性赤书开阐驻黄庭礼乐诗书皆此眞机运用华严般若莫非是理昭明仙灵贤圣同归昭事上帝此爲要诀古今智愚钖极无声帝载此有眞形一万二千三十六之灵书字字雕金言言刻玉一藏五千四十八之秘受煌煌赤日朗朗明星万德周身滴滴归源其薪传传诸人世十方化号玄玄晏坐其本体体在幽冥合一元十二万九千有余年皆是天皇治理总周天三百六十五度四分莫非是帝神灵大哉四大部洲胥归道化奇哉一小民命皆奉天经兹当熙朝泰运圣帝乘干当绵太平之机于不朽应溥湛恩之⬤于无边保我民人熙熙皞皞永兹德泽绵绵延延所以神明感应帝主降筵文运将启南天金马碧鸡重肇瑞帝光恒临北阙灵书赤字示眞传云驭共临乎法席星轺咸降乎南滇惟兹志趋孔孟诵法圣贤屋漏之中广众之际神明已经厯试艰苦备尝力行备至诸天不懈矜怜默启灵机已成功于校正新沾帝泽当扬播乎言铨统率同志成此金编所望天下英哲天下圣贤收敛才辨聪明叅兹玅典当许千秋嗣续千秋发达皆爲忠孝廉节上奉高天改换心术性情朝眞事帝不断香灯花果祝国祈年一人受持一家免难原非虚语天子崇奉天下太平总是诚䖍无尽颂扬説之不尽有缘际遇总要天缘莫云受持容易当知错过眼前诵持者不在木鱼淸磬力行者卽是古圣神仙惟尔人民皆自梵天中流出养兹心性何难帝座前联翩无量度人仙佛有愿有情赖善信受无偏不爽休祥何须疑惑自然感应总不顚连咸使闻知布吿中外惟求信受赦除罪愆钦哉备矣朂也愼焉丙寅夏五月斗降之辰十五日谕九天应元雷声普化天尊示曰夫大道降眞诚千古难逢之会故玄文传世爲万天未有之祥况本行集经赞扬上帝圆满神咒布列威光化被无穷十七光包含尽矣威灵难状三卷经统摄无疆合观灵宝无尽之灵文灵通无比统论教法有三之教典教化非常所以诸天敬重大地发扬不能外是典以爲证眞之路且将借是经以爲御世之方诰命流行万圣千灵听命天香喷发芸生庶类皆香分身爲千百亿化之身景象放光卽日月星光之肇端且也宝盖会用归原帡幪不漏玅音随风霏玉阐发须完莫奥于玅有玉淸朝叅有路莫显于人伦日用契合无难句句皆元皇之心印言言是上帝之神丹证以儒典佛经眞机一贯合之大洞道德玅诀同叅是诚修眞之正路而入圣之云骖然而八万劫一传允矣天机难遇三千年再降奇哉帝德非凡忆自子房校正以来差讹不少虽彼眞人接连广演改正无缘兹者帝泽无垠不遗于四大部洲而中华爲最天光所照不限于一茎草木而人道爲先悯此众生沦堕三涂五趣垂兹金臂引登乐境高天惜无其人躭搁有曰简彼有道厯试多年见有者叅究儒宗久爲七曲元皇默鉴考求玄典已蒙先天斗母矜怜谕以䖍开法席洁治经筵芸馆淸幽仙圣于焉普降灵机契合朋从也晓眞传乙丑嘉平垂成宝典丙寅溽暑刻就金编谕其早早流通拔众生出爱河同登彼岸自此方方持受荷天光卽凡体共证琼仙莫説圣典玄微担承不敢莫説天机奥玅翻阅多愆不知奥玅天机可以眞心契合玄微圣典皆从自己敷宣舍自己无位眞人而别求天眞谬之已谬外天宫最灵法典而别求玅法偏而愈偏须信举动行持原系灵机玅用歌吟诵读皆爲兎蹄鱼筌惟求闻之见之者信而又信莫愁福之庇之者玄而不玄神仙兵马护持何人上帝不虚勅命赞重超昇三十余种天尊岂有诳言吾言毕矣敢有不遵刋诸简末鉴在雷门丙寅夏五月二十四日亥时谕北极玄天上帝荡魔天尊示曰夫皇经者金阙至尊玉皇上帝之典型也宣自元始天尊金口载之灵宝琼宫爲玄门第部眞文生成天地法式圣贤流衍玄纲主持劫会修仙入圣之正路而尽性至命之宝筏也昔者传于汉初留侯张子其家辈辈嗣法主持玄教世出眞人代袭天师目今数十辈矣其家诵习眞本原系太上洞玄灵宝紫微金格正文奈自往代妄爲删改以惑生民致令受持弗灵眞修未覩甚至肆行诋毁其不致焚于煨烬之中者几希呜唿嬴政已往虐熖方熄是亦玄教之厄运而天下后世生民之不幸也兹幸盛朝泰运大道重光国祚当延天恩频降旣干戈水旱之弗惊看熙皞和祥之致福所以眞机转运眞法流行眞经迭降眞灵辈出而玉皇本行集经乃见眞本矣经文句句眞诀字字灵机已得诸眞诠解无一剩义矣但在得是经而诵读受持之者当爱若拱璧奉若蓍蔡恃爲起死回生之路信爲归根复命之由夙夜寅淸不断诵阅随时体认如近天皇果能以绛府心君时通帝座自可以复还祖炁永固命基试想人非禽兽安忍自爲戕贼身具赤文奈何弗知保固见此经而疑惑不信者无缘也见此经而隐秘不传者断絶眞道也吾知其罪当如上帝勅命不贷何况妄加改易肆行诋毁吾恐身非木石断未有敢于试法者至于种种功效种种灵异种种神奇所谓穷劫难言者经中已明言之矣上帝乃又亲爲提命详示规条于前先天斗母雷祖天尊复申论叙于后吾以职分所在再爲众生吿戒一番然是语也终难爲不信神明者吿也试问昭事对越者何物不愧尔室屋漏者何物且福善祸淫降殃降祥神玅不测转移自然者又何物天有灵明卽此明神人有灵明卽此眞心断絶自已之灵明自必外于天地之灵明此卽不信之众生也若肯返求自已之灵明自能契合天地之灵明此卽有缘之众生也至于神无不格原非杳𣺌神道设教化育攸关原不得已之事以仙圣渊穆无爲岂愿自爲轻亵以致众生之轻亵乎者非异人也非道士也非禅僧也乃诵法孔孟修明道德之儒人也其诚旣与明神相契合其身自爲灵神所简拔故降演大洞仙经玉皇尊经皆出其手此卽吾所谓有缘人也兹因彼约同志善士刋刻宝典将成吾复降临其家而再示之如此信与不信亦在乎人钦哉丙寅秋七月帝降之辰七日平旦谕