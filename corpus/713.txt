易韵钦定四库全书经部十易韵小学类三提要臣等谨案易韵四卷国朝毛竒龄撰古人謡词多谐音韵周易爻象亦大抵有韵而徃徃不拘故吴棫作韵补引易絶少至明张献翼始作读易韵考七卷然献翼不知古音或随口取读或牵引附㑹殊龎杂无绪竒龄此书与顾炎武易本音皆置其无韵之文而论其有韵之文故所言皆有条理两家所撰韵书互有出入故其论易韵亦时有异同大抵引証之博辨析之详则竒龄过于炎武至于通其可通而阙其所不可通则竒龄之书又不及炎武之详慎如干卦上九用九为一节本竒龄臆说而此併牵古韵以实之则尤为穿凿且所谓两界两合蓦韵者其中皆自申其古今通韵之例亦不及炎武偶杂方言之说为通达而无弊然炎武书太简畧而竒龄则徴引赅洽亦颇足互证以韵读易者以炎武书为主而参之是书以通其变舍短取长亦可以相辅而行也干隆四十六年九月恭校上总纂官臣纪昀臣陆钖熊臣孙士毅总校官臣陆费墀易韵卷一钦定四库全书易韵卷一翰林院检讨毛竒龄撰古行文多用韵自尚书古经并各传外凡诸子百氏及周秦间文以暨史记汉书淮南㕘同诸书往往间及韵语而在古经则周易尤甚顾周易非尽用韵者其彖象原辞亦偶然及之惟夫子上下象传并杂卦传则无一不韵一如诗歌铭颂赋诔之所为以其用赞体赞必尽韵旧所谓赞周易是也至彖传即用韵十九説卦则偶有一二语阑入韵间而序卦阒然焉自陋儒拾得周易有韵一语并彖象原辞字字彊协以致矫直輮曲文部韵部一槩乱尽此如拾残炙而思以论味鲜有不以唾涕为酸甜者也古凡散文有有意合韵者谓之用韵有无意合韵而韵偶值者谓之蓦韵就辞观义自是明晰乃宋明以还韵学丧亡郑樵吴棫妄作音叶而朱氏引之以註诗易极其乖诞近呉门顾氏钱塘毛氏且有误认陆词切韵一书以为东冬支脂诸部必三古韵学之所始妄以隋代陋儒一时杜撰之作反绳检圣经谓乡音谓土音谓非正韵则罪大恶极不可道矣此皆宋学解经陋习不可不大声疾唿以救正之者因复着易韵以祛世惑若东晋尚书郎李轨太子前率徐邈等作周易音则并音诸字不止韵底然其书亦亡焉易韵门部即予通韵中四门并叶韵例也一曰五部谓宫商角征羽也古韵已亡今就宋韵三十部中分作五部以东冬江阳庚青蒸七韵相通为第一部为宫音真文元寒删先六韵相通为第二部为商音鱼虞萧肴豪歌麻尤八韵相通为第三部为角音支微齐佳灰鱼虞歌麻尤十韵相通为第四部为征音侵覃盐咸四韵相通为第五部为羽音一曰三声谓平上去也古无四声至齐梁间人始创为平上去入之分而古音尽亡然古但以平上去三声通用而不及入声以宫声商声羽声共十七部有入声而角征十三部无入声也凡此前后门部皆自周易毛诗楚词后以及汉魏六朝隋唐五代诗文赋颂无不然者一曰两界谓有入无入也有入声者十七部又自相通用无入声者十三部又自相通用若堪舆之分界者然一曰两合乃即此无入十三部之去声与十七部入声合是三声无入而有入入声不通三声而亦有通也此皆韵学之至精至神者嗟乎非三古圣人何以有此一曰叶又即此三声之不通入声者而偶有一字阑及之又必其字原可作三声读者则谓之叶又即此两界中有入之不通无入者而偶阑一字且其字又素可通读不必转合者则谓之叶舎此无叶矣此其例如大招以西北作韵而古乐府亦有之註者谓北原可读碑故司马相如上林赋又以北合来可验也又诗夜如何其以旂与晨叶而左传下阳之占亦有之乃说文云旂斤声徐锴曰斤祈声近故周礼典瑞註圻鄂音龂鄂而淮南子通于无圻以圻音寅则必其字原通读又可据者以此言韵则庶于古经无谬戾耳干见龙在田利见大人此以今韵律之则真文元寒删先六韵一通所谓商声韵为五声五部之一于喉腭舌齿脣五音属腭俗所谓抵腭音是也田人如字读每读字讫则舌必䑛腭凡此六韵中字皆然其在六韵外则无一字䑛腭者以此为验即以此为韵自急读至长言永歌并有一䑛腭在讫声之后所谓韵者字之余正谓此也俗必读田为同寅切以叶人音或读人为蝉聨切以叶田音皆不必者若宋人改叶就一韵音类则尤无理矣必欲改读则改田就人改人就田总无一定要皆后起事耳他倣此古田人同音如左传陈敬仲奔齐后改为田氏水经注洧水又东南迳辰亭东俗称为田城正以田陈田辰无两音也后或跃在渊与飞龙在天亦皆一韵但跃渊为蓦韵与此及飞龙二句韵例不同诗郑风叔于田汉成帝歌谣此田人之合屈原九歌乐府紫骝马歌辞此田天人之合飞龙在天利见大人上九亢龙有悔用九见羣龙无首爻辞无隔章合者故九四跃渊不与九五在天合此上九用九原是一章故并有合韵观坤之上六用六亦然据此则益信左传蔡墨合作一章之有因即本辞犹然也此在古韵为征声在今韵为支微齐佳灰鱼虞歌麻尤十韵相通之部以读字讫必冲脣接齿谓之齿音盖鱼虞萧肴豪歌麻尤八韵本以舌居中谓之舌音而鱼虞五部以舌稍向齿故去萧肴豪三部而复与支微五韵为齿音此精之又精者总之角征二部共十三韵皆无入声所谓无入十三韵可通作一韵是也悔在灰之上声贿韵首在尤之上声有韵其可例者如扬雄反离骚汉书叙传类大哉干元万物资始乃统天云行雨施品物流形大明终始六位时成时乘六龙以御天干道变化各正性命保合太和乃利贞首出庶物万国咸宁此两界之合也宫部东冬江阳庚青蒸七韵与商部真文元寒删先六韵皆有入声者自为通转与无入十三韵界隔不通谓之两界如此元为文韵天为先韵皆商声六部中字形为青韵成贞宁为庚韵命者庚之去声即三声也皆宫声七部中字以五部例之则但各为通耳而以两界例之则皆可并通近呉门顾氏不识韵妄云天渊二字古与真谆同韵者也而干彖传形成贞宁皆从天韵即文言讼彖大畜彖俱然此呉人读耕清为根亲之土音也以是知五方乡音虽圣人有不能改者且又云毛诗未尝有此按两界之通从来极多通韵引据凡百余条即毛诗何尝无有如小戎以錞合膺东方未明以颠合令此正元先之合七韵他若召旻菀栁车邻皇矣何草不黄简兮笃公刘思齐文王诸诗其可指诎者不一一也不知何所见而谓毛诗无有亦可怪矣乃若离骚卜居宋玉九辨荀卿成相篇七发魏武帝步出夏门行前溪歌张华食举东西厢歌随举皆是即琴操别曲亦有如周武尅商操神鳯操类谣谚杂歌亦有如晋惠公童谣汉燕王歌类此非夫子土音所私办者何妄人无忌敢侮圣言如是也若夫命之三声则如扬雄太玄以命合情潘岳杨荆州诔以命合廷其合七韵则如魏武善哉行孙子荆韩王台赋类不一而足潜龙勿用阳在下也见龙在田徳施普也终日干干反复道也或跃在渊进无咎也飞龙在天大人造也亢龙有悔盈不可久也用九天徳不可为首也此鱼虞萧肴豪歌麻尤八部角声之合下为麻上普为虞上道造为豪上咎乆首为尤上八部之例秩秩然近谓下必读戸此闽人陈第古无叶音邪说而世多遵之夫下必读戸何以此又合道造读舀又合咎久首读有乎且何以淮南八公操亦读舀魏武短歌行亦读有乎呉门顾氏歴引下必读戸以为証且曰麻之一部皆当入虞妄矣此八韵一通原合四类为一类鱼虞一类萧肴豪一类歌麻一类尤一类然歴歴有据如礼记老子猗兰操王莽传类君子体仁足以长人嘉㑹足以合礼利物足以和义贞固足以干事征部齿音之合礼为齐上义事为支去正三声也忠信所以进徳也修辞立其诚所以居业也此入声十七韵统相合者两界以有入为一通则此入声之宜自通更可知也宋人作词犹知此例凡入声一概通合而钱唐毛氏反訾为失韵且自造词韵曲韵以律宋元为词曲者何不自量乃尔知至至之可与几韵也知终终之可与存义也几在微韵义在支之去声寘韵为征部三声之例尚书无偏无陂与遵王之义合今宜兴县即古义兴古义姓即宜姓可验是故居上位而不骄在下位而不忧角声八部说见前此萧豪肴尤一通如诗鸡鸣楚词招隐士类若三略二语则正与不骄不忧相对合者至后文故干干因其时而惕虽危无咎矣咎亦骄忧三声之合但后重刚而不中节亦有此数语而并无韵则恐是蓦韵耳上下无常非为邪韵也进退无恒非离羣也君子进徳修业欲及时也征声十部支麻本通邪之合时犹毛诗丘中有麻之合将其来施施也羣是叶韵羣之合时犹毛诗王事敦我之叶政事一埤遗我也盖羣在文韵是有入声者与支麻无入声十三部全不相通第去入两合之例则寘未霁与质物月通韵独多故平韵亦毎有阑入数字所谓两合之叶非偶然也详见予通韵叶例同声相应同气相求水流湿火就燥此仍是角声八部之合且又兼三声者尝在内阁学士李师座间与客论韵师曰予最不喜听人论韵十岁读史至箕子麦秀歌不得其押懐愤抱嗢者三十年以询诸论韵家则无不嗫嚅去者子有说则可不然无啰啰也予曰禾黍油油者尤也不与我好则萧肴豪之通也好者豪三声也师曰有証乎予曰有之诗不云乎无言不雠无徳不报易不云乎同声相应同气相求水流湿火就燥师推桉而起叫号称快曰今而后可论韵矣可以读古矣即此是也云从龙风从虎圣人作而万物覩本乎天者亲上本乎地者亲下则各从其类也门部见前虎下之合前潜龙勿用阳在下也章论之详矣其合类字则征部齿音如翟公书门语一贫一富乃见交态皆是潜龙勿用下也见龙在田时舎也终日干干行事也或跃在渊自试也飞龙在天上治也亢龙有悔穷之灾也干元用九天下治也此支微五部三声也治灾各如字读据征声十韵例则前节下舎为麻之上与事试治灾皆可通合但文既分截即不通合亦得耳潜龙勿用阳气潜藏见龙在田天下文明终日干干与时偕行此即虞书帝歌明康之押世颇知之或跃在渊干道乃革飞龙在天乃位乎天徳亢龙有悔与时偕极干元用九乃见天则合干元者始而亨者也利贞者性情也干始能以美利利天下不言所利大矣哉此征部十韵之合下之合始与沈约梁明堂歌齐醴在上笙镛在下匪惟七百无絶终始正同观此则益知下必读戸之不可训也大读待在泰韵是正押读惰在箇韵与合下一例故皆可合刚健中正纯粹精也六爻发挥旁通情也时乘六龙以御天也云行雨施天下平也此与大哉干元章同君子学以聚之问以辩之寛以居之仁以行之与上章同上不在天下不在田上不在天下不在田中不在人与潜龙勿用飞龙在天爻辞同与天地合其徳与日月合其明与四时合其序与鬼神合其吉凶此宫声七部东冬江阳庚青蒸相通之本音如大雅泉之竭矣楚词卜居易林古词诸押随举可见顾氏谓明必读肓其入庚韵读名尚是后人押法况可通东合凶乎则易韵真乡音矣学人贵自揣岂有东庚七部之合尚不识而可以论韵者此不可不察也先天而天弗违后天而奉天时而况于人乎况于鬼神乎知存而不知亡知得而不知丧坤至哉坤元万物资生乃顺承天商部六韵之合说见前坤厚载物徳合无疆柔顺利贞君子攸行先迷失道后顺得常西南得朋乃与类行东北丧朋乃终有庆阳庚之通人犹知之至庆为三声则举世又梦梦矣三声无平去庆以庚之去合庚之平只阳庚之通一例近论韵家谓庆必读羌当入阳韵致宋宁宗朝进士毛晃遂于礼部韵中增庆字入阳韵不通极矣礼记作率卿士作庆士古庆云作卿云故毛诗则友其兄与则笃其庆押果是平声亦宜在庚韵岂在阳韵乎况三声通读又不必改读平声者耶履霜坚氷至与不习无不利合系蓦韵说见前含章可贞或从王事无成有终合上六龙战于野其血玄黄用六利永贞履霜坚氷隂始凝也驯致其道至坚氷也六二之动直以方也不习无不利地道光也含章可贞以时发也或从王事智光大也括囊无咎慎不害也此两合一例以入声与无入之去声相合则发在月韵与大害在泰队韵无入声者两相押合正其例也此在通韵引据不下五六百条其合害字如诗蓼莪发害之押合大字如成公绥阔大之押随举皆有坤至柔而动也刚至静而徳方后得主而有常含万物而化光坤道其顺乎承天而时行积善之家必有余庆积不善之家必有余殃合其所由来者渐矣由辨之不早辨也后文盖言慎也句慎字与渐辨皆合为真文通例第后三节盖言谨也无韵故以蓦韵置之易韵卷一易韵卷二钦定四库全书易韵卷二翰林院检讨毛竒龄撰屯刚柔始交而难生动乎险中大亨贞雷雨之动满盈天造草昧宜建侯而不宁合屯如邅如乘马班如匪冦婚媾折句韵女子贞不字十年乃字其词法前后俱入协例此与书黍稷非馨明徳惟馨龟从筮从卿士从庶民从皆本字押法乘马班如泣洫涟如虽磐桓志行正也以贵下贱大得民也六二之难乘刚也十年乃字反常也即鹿无虞以从禽也君子舎之往吝穷也求而往明也泣血涟如何可长也此两界之合以东冬江阳庚青蒸七韵与侵覃盐咸四韵相通在三古迄唐并有之至夫子尤好用此例如开卷大哉干元章即以东冬七韵与真文六韵相通以七韵六韵与侵覃四韵俱有入声故也通韵所云有入十七韵自为相通无入十三韵自为相通是也故上文志行正与大得民合亦系两界可统作一韵其又分者以七韵与六韵一通七韵与四韵又一通而六韵与四韵又一通本三通押法若词有可分则宁分之为是耳呉门顾氏以此传与比象恒象艮象传俱以禽深心诸字押合东冬江韵目为土音非正音极力訾议彼但识侵覃闭口韵必不当与诸韵相通故肆其讥弹且彼亦但以为乘刚反常另一合徃明何可长另一合惟从禽与往吝穷合便为不是若谓乘刚往明六韵皆合则必咆哮无地矣夫禽穷一合彼犹知古有是押故亦引毛诗七月云汉以及太玄天问为証而第概斥之以为此非正音已耳若并通阳庚则彼并不晓殊不知毛诗雅颂亦有之太玄亦有之天问亦有之其他周秦诸子以及汉晋唐六朝五代有韵之文何处不有即谣谚如衆心成城衆口铄金家有千金坐不埀堂杂乐如神弦皷吹五七律如常违闲诗章孝标骆谷诗于极不宜相通者而相通之彼亦何说之有䝉初筮告再三渎渎则不告䝉亨以亨行时中也匪我求童䝉童䝉求我志应也初筮告以刚中也再三渎渎则不告渎䝉也䝉以养正圣功也利用刑人以正法也子克家刚柔接也勿用取女行不顺也困䝉之吝独逺实也童䝉之吉顺以巽也利用御冦上下顺也顺在震韵为真之去声实在质韵为真之入声本宜相通第韵例平上去三声自为相通而入声不通入之通去反通去之无入声者而此有入声者则自反不通所谓通三声不通四声者乃即此四声中或偶然阑入一字则谓之四声之叶此与益卦告公从与依迁国叶未济不知极与以行正叶一例推之他文如刘向拟楚词忿是文之去郁是文之入左思魏都赋讯是真之去出是真之入皆四声之自叶者此韵例也详见通韵及后益卦下需位乎天位以正中也利涉大川往有功也险在前也与其义不困穷矣系蓦韵需于泥致冦至合需于血出自穴需于郊不犯难行也利用恒无咎未失常也需于沙衍在中也虽小有言以吉终也需于泥灾在外也自我致冦敬慎不败也需于血顺以听也需于酒食以中正也不速之客来虽不当位未大失也此又隔合一法与诗大雅桑柔周颂烈文例同始知夫子为文纵恣变幻无所不有也失在质韵与外败在泰队韵为去入两合之例夫子去鲁歌韵亦如是他如说苑谈丛篇左传姜氏赋孔稚圭北山移文皆是讼有孚窒惕中吉利见大人不利涉大川讼有孚窒惕中吉刚来而得中也终凶讼不可成也利见大人尚中正也不利涉大川入于渊也成正之合中五部也正之合成三声也渊之合中成正两界也夫子之用韵其故为纵变如此爻词惟不克讼复即命可合然故自蓦韵不永所事讼不可长也虽小有言其辨明也不克讼归逋窜也自下讼上患至掇也窜本音七外反是泰部中字宋真宗朝以重叠韵删去之者此正无入之去声故与掇合此两合之例也按诸韵书泰部俱无窜字考左传僖二十六年有鬼神勿赦而自窜于䕫语字林音七外反与蔡音同又史记贾生传鸾鳯伏窜兮䲭鸮翺翔司马贞索隐亦音七外反文选张协七命今公子违世陆沈避地独窜李善註亦音七外反则并是读音非协音也故虞书窜三苖于三危说文作㝮麤最切音蔡此正窜当读蔡之証若其押入泰韵则淮南子弹惊伏窜与注喙江裔合潘岳西征赋竞遯逃而奔窜与不窥兵于江外合此又歴有明据者始知易韵之神过于毛诗夫子为文与时贤故不同也食旧徳从上吉也复即命渝安贞不失也此与窜掇韵亦可合者讼元吉以中正也以讼受服亦不足敬也师师衆也贞正也能以衆正可以王矣长子帅师弟子舆尸大君有命开国承家小人勿用师出以律失律凶也在师中吉承天宠也王三钖命懐万邦也师或舆尸大无功也左次无咎未失常也长子帅师以中行也弟子舆尸使不当也大君有命以正功也小人勿用必乱邦也彖象传统为宫部三声之合读此犹有谓东庚江阳不通如钱唐毛氏者亦可谓不以三隅反矣比比吉也比辅也此两合之例其词法亦与师卦师衆也贞正也同朱子本义疑比吉也三字为衍则不惟失韵并失词义矣固知圣经未易议也下顺从也原筮元永贞无咎以刚中也不宁方来上下应也后夫凶其道穷也比之初六有他吉也比之自内不自失也比之匪人不亦伤乎外比于贤以从上也显比之吉位正中也舎逆取顺失前禽也邑人不诫上使中也比之无首无所终也郭氏举正以舎逆取顺在失前禽之下以顺作韵虽亦是有入两界之三声亦可以押但夫子两界多以东冬七韵与侵覃四韵合此恐非夫子用韵例也小畜健而巽刚中而志行乃亨密云不雨尚往也自我西郊施未行也复自道何其咎合舆说辐夫妻反目既雨既处尚徳载妇贞厉合月几望君子征合复自道其义吉也牵复在中亦不自失也夫妻反目不能正室也有孚惕出上合志也有孚挛如不独富也既雨既处徳积载也君子征凶有所疑也志载与疑为支灰三声之合富与疑为支鱼三声之合尝惜明启祯间呉淞名人作拟乐府词其于青骢白马每七字两句皆不用韵以为古词有然殊不知古词皆有韵者其云问君可怜下都去何时见君复西归此正易富疑韵也然则不识韵而为名士虽作诗不可也况读经耶履履柔履刚也说而应乎干是以履虎尾不咥人亨刚中正履帝位而不疚光明也素履之往独行愿也幽人贞吉中不自乱也眇能视不足以有明也跛能履不足以有行也咥人之凶位不当也武人为于大君志刚也愬愬终吉志行也夬履贞厉位正当也元吉在上大有庆也泰则是天地交而万物通也上下交而其志同也内阳而外隂内健而外顺内君子而外小人用冯河不遐遗支歌之合如卫风如山如河象服是宜屈原渔父词何不淈其泥而扬其波何不餔其糟而啜其醨可例朋亾得尚于中行无平不陂无往不复勿恤其孚于食有福㧞茅贞吉志在外也包荒得尚于中行以光大也无往不复天地际也翩翩不富皆失实也不戒以孚中必愿也以祉元吉中以行愿也城复于隍其命乱也此四声之叶说见䝉卦否则是天地不交而万物不通也上下不交而天下无邦也内隂而外阳韵内柔而外刚其亡其亾系于苞桑倾否先否后喜㧞茅贞吉志在君也大人否亨不乱羣也包羞位不当也有命无咎志行也休否之吉位正当也否终则倾何可长也同人同人于野亨利涉大川干行也文明以健中正而应君子正也升其髙陵三歳不兴乘其墉弗克攻同人先号咷而后笑大师克相遇角部去声之合如屈原逺游五色杂而炫燿骖连蜷以驰骛类出门同人又谁咎也同人于宗吝道也合见干卦此如诗叔于田巷无饮酒与洵美且好协一例然唐诗尚有用是韵者韦应物诗倚楼何氤氲朝日正杲杲四壁含清流丹霞射其牖谁谓古韵不入诗也伏戎于莽敌刚也三岁不兴安行也乘其墉义弗克也其吉则困而反则也同人之先以中直也大师相遇言相克也同人于郊志未得也大有其徳刚健而文明应乎天而时行是以元亨大有初九无交害也大车以载积中不败也公用亨于天子小人害也匪其彭明辨晳也厥孚交如信以发志也威如之吉易而无备也大有上吉自天祐也此如诗彤弓中心喜之一朝右之一例是寘宥之合且亦可与上文害败晢通作一韵谦天道下济而光明地道卑而上行谦谦君子卑以自牧也鸣谦贞吉中心得也劳谦君子万民服也无不利撝谦不违则也利用侵伐征不服也鸣谦志未得也可用行师征邑国也此屋沃角药陌钖职宫声本韵为东冬江阳庚青蒸七韵之入读此则益知呉门顾氏作古音表钱唐毛氏作四声表皆以七韵为鱼虞萧肴豪尤之入其为不通概可见也豫天地以顺动故日月不过而四时不忒圣人以顺动故刑罚清而民服介于石不终日合初六鸣豫志穷凶也不终日贞吉以中正也盱豫有悔位不当也由豫大有得志大行也六五贞疾乘刚也恒不死中未亡也㝠豫在上何可长也随拘系之乃从维之官有渝从正吉也出门交有功不失也系小子勿兼与也系丈夫志舎下也随有获其义凶也有孚在道明功也孚于嘉吉位正中也拘系之上穷也蛊蛊元亨而天下治也利涉大川往有事也干父之蛊意承考也干母之蛊得中道也干父之蛊终无咎也裕父之蛊往未得也干父用誉承以徳也不事王侯志可则也临大亨以正天之道也至于八月有凶消不乆也咸临贞吉志行正也咸临吉无不利未顺命也甘临位不当也旣忧之咎不长也知临无咎位当也两章可通作一韵然三声既分则又不必合耳凡韵例分合视此虞翻荀爽诸易皆作当位则不合上章合下章矣此等互异与改经不同然亦未知孰是大君之宜吉行中之谓也敦临之吉志在内也观观天之神道而四时不忒圣人以神道设教而天下服矣观国之光利用賔于王初六童观小人道也闚观女贞亦可丑也观我生进退未失道合也观国之光尚賔也观我生观民也观其生志未平也噬嗑动而明雷电合而章柔得中而上行屦校灭趾与噬肤灭鼻是两合之押但爻词鲜隔章合者故概作蓦韵然其韵则有是耳噬腊肉遇毒噬干胏得金矢屦校灭趾不行也噬肤灭鼻乘刚也遇毒位不当也利艰贞吉未光也贞厉无咎得当也何校灭耳聪不明也陆徳明释文未光也作未光大也则此句无韵矣作伪之不能检㸃类如此贲天文也文明以止人文也贲如皤如白马翰如此皤字音盘董遇云皤薄官反是也今寒韵无此字当是宋真宗朝所删者然旧查叶韵凡元寒两部多与歌部相叶如宛丘诗南方之原与市也婆娑叶陆士龙诗在谷之阿与龙跃渊蟠叶则必其韵又原可相通者故南海郡番禺如淳音潘禺史记六国表秦拔孟鄱司马贞读鄱为盘皤与鄱番同在歌韵而皆与寒部有相通踪蹟况古凡寒何同音韩姓之后更为何氐故吾谓叶韵字半属读音非偶然也又此皤字考郑玄陆绩本俱作燔以离火取义其断属寒韵字尤显然耳匪冦婚媾贲于丘园束帛戋戋舎车而徒义弗乘也贲其须与上兴也永贞之吉终莫之陵也六四当位疑也匪冦婚媾终无尤也六五之吉有喜也白贲无咎上得志也疑喜志为三声之合尤为五部之合诗大东熊罴是裘百僚是试十月之交亦孔之痗我独居忧皆是此五部征声一例易韵卷二易韵卷三钦定四库全书易韵卷三翰林院检讨毛奇龄撰剥剥剥也柔变刚也不利有攸往小人长也顺而止之观象也君子尚消息盈虚天行也君子得舆小人剥庐剥牀以足以灭下也剥牀以辨未有与也剥之无咎失上下也剥牀以肤切近灾合也以宫人宠终无尤也君子得舆民所载也小人剥庐终不可用也亦五部征声之合惟用字是两界之叶然故读以字在纸部释文之以义为音者是也宋韵所删字如此甚衆丰卦同此复七日来复天行也利有攸往刚长也迷复凶有灾眚用行师终有大败以其国君凶至于十年不克征不逺之复以修身也休复之吉以下仁也频复之吉义无咎也中行独复以从道也敦复无悔中以自考也迷复之凶反君道也无妄元亨利贞其匪正有眚不利有攸往合此亦蓦韵且正字亦可合刚中而应大亨以正天之命也后文无妄之往何之矣与天命不佑行矣哉以哉之相合古文多有此但彖传结句往不用韵故祇以蓦韵置之他倣此无妄之灾或系之牛行人之得邑人之灾此征部之合说已见前若呉门顾氏谓牛必读疑徒见左传杀老牛莫之敢尸淮南子见象牙乃知其大于牛见虎尾而知其大于貍遂偏执一说而不知左传淮南正通字也无妄之往得志也不耕获未富也行人得牛邑人灾也可贞无咎固有之也无妄之药不可试也无妄之行穷之灾也大畜刚健笃实光辉日新其徳刚上而尚贤能止健大正也不家食吉养贤也利涉大川应乎天也此两界有入之合与大哉干元章同夫子惯用此韵王辅嗣好驳郑学以康成刚健笃实作句光辉日新又句为非是改作刚健笃实光辉句日新其徳又句则新字失一韵矣况管公明虞仲翔辈亦皆如康成读辅嗣故倔强耳有厉利己不犯灾也舆说輹中无尤也利有攸往上合志也六四元吉有喜也六五之吉有庆也何天之衢道大行也頥頥贞吉观頥自求口实此亦蓦韵頥贞吉养正则吉也观頥观其所养也自求口实观其自养也舎尔灵龟观我朶頥颠頥拂经于丘頥拂颐贞凶十年勿用无攸利用是叶字读以见前剥卦颠頥吉虎视耽耽其欲逐逐拂经居贞吉不可涉大川合观我朶颐亦不足贵也六二征凶行失类也十年勿用道大悖也颠頥之吉上施光也居贞之吉顺以从上也由頥厉吉大有庆也大过大过大者过也栋桡本末弱也此两合例如董子士不遇赋不期禄矣庶无过矣一类余说见前刚过而中巽而说行利有攸往乃亨枯杨生稊老夫得其女妻无不利枯杨生华老妇得其士夫无咎无誉华本作荂亦作读敷然亦角部之合如此借用白茅柔在下也老夫女妻过以相与也栋桡之凶不可以有辅也栋隆之吉不桡乎下也枯杨生华何可久也老妇士夫亦可丑也过涉之凶不可咎也此两章统是角声八部之合但后三韵共一部则分见亦得耳坎习坎重险也水流而不盈行险而不失其信维心亨乃以刚中也行有尚往有功也天险不可升也地险山川丘陵也习坎入于坎窞来之坎坎险且枕入于坎窞合樽酒簋贰用缶纳约自牖终无咎朱子以樽酒簋三字作句则失韵矣若夫子象传樽酒簋贰四字作句则自无碍以樽酒句簋贰又句句而不韵古文多有是耳坎不盈祗既平系用徽纆寘于丛棘三歳不得习坎入坎失道凶也求小得未出中也来之坎坎终无功也樽酒簋贰刚柔际也坎不盈中未大也上六失道凶三岁也此寘泰队征部之合大本在泰部其在过箇部者通字也然易亦有之如丰卦大下相押类离日月丽乎天百谷草木丽乎土重明以丽乎正乃化成天下日昃之离不鼓缶而歌则大耋之嗟征部之合支歌其尤着者前已稍及之矣若离字则原有罗音史记五帝纪旁罗日月索隐曰按大戴礼作歴离离即罗也方言罗谓之离离谓之罗亦读音相近使然然谓离只罗字不在支韵则不可也凡字有本音有通音本音为字通音为韵此不可不辨耳突如其来如焚如死如弃如出涕沱若戚嗟若有嘉折首获匪其丑履错之敬以辟咎也黄离元吉得中道也日昃之离何可乆也突如其来如无所容也六五之吉离王公也王用出征以正邦也咸柔上而刚下二气感应以相与止而说男下女天地感而万物化生圣人感人心而天下和平咸其股执其随合憧憧往来朋从尔思咸其拇志在外也虽凶居吉顺不害也咸其股亦不处也志在随人所执下也贞吉悔亡未感害也憧憧往来未光大也咸其脢志末也咸其辅颊舌滕口说也实可统四节作两合一例若爻词咸其脢无悔蓦韵耳恒刚上而柔下雷风相与巽而动刚柔皆应恒亨无咎利贞乆于其道也天地之道恒乆而不已也利有攸往终则有始也四时变化而能久成圣人乆于其道而天下化成浚恒之凶始求深也九二悔亡能乆中也不恒其徳无所容也乆非其位安得禽也妇人贞吉从一而终也夫子制义从妇凶也振恒在上大无功也两界例见屯卦遯遯亨小利贞蓦韵遯亨遯而亨也刚当位而应与时行也小利贞浸而长也执之用黄牛之革莫之胜说遯尾之厉不往何灾也执用黄牛固志也系遯之厉有疾惫也畜臣妾吉不可大事也君子好遯小人否也嘉遯贞吉以正志也肥遯无不利无所疑也大壮大壮大者壮也大壮利贞大者正也小人用壮君子用罔不能退不能遂无攸利壮于趾其孚穷也九二贞吉以中也小人用壮君子罔也藩决不羸尚往也丧羊于易位不当也不能退不能遂不详也艰则吉咎不长也此宫声五部三声之合已稍稍见前说矣是节与诗桑中所押正同往见顾氏作诗本音一书于桑中诗百不能押缘不晓东与阳通且不晓三声因以首四句唐乡姜合中二句中宫合而末句无合乃曰上可读平当与章首桑乡姜隔合已臲卼矣至次章改为采麦则乡姜尽亡末句上字益无所附即欲求如前章之隔合而了不可得乃设一法曰又与前章首四句隔合前则本章隔合此则隔章隔合天下註经之可笑莫此为甚至三章改为采葑此则可与中二句中宫连作一韵然而末句之无附如故也乃又曰又与第一章首四句隔合则是隔两章合矣试问自三古至唐五代有如此押例否有引証否明明诗易离骚诸子百氏大通之韵且又千见万见不止一见而坚执邪说妄绳圣经致钱唐毛氏晚年犹不晓三声索予通韵本考验而钱唐诗人至今犹曰东阳不通江阳不通东阳庚蒸总不通何举世在酒国中一至是也晋康侯用钖马蕃庶昼日三接此两合例也然庶原读跖释文庶跖也可验要此是蓦韵耳明出地上顺而丽乎大明柔进而上行失得勿恤往吉晋其角维用伐邑晋如摧如独行正也裕无咎未受命也受兹介福以中正也衆允之志上行也鼫䑕贞厉位不当也失得勿恤往有庆也维用伐邑道未光也明夷内文明而外柔顺以䝉大难合文王以韵之利艰贞晦其明合也内难而能正其志箕子以合之此隔合例也诗麟趾驺虞皆如此明夷于飞垂其翼君子于行三日不食明夷于南狩得其大首获明夷之心于出门庭合不明晦初登于天后入于地合君子于行义不食也六二之吉顺以则也南狩之志乃大得也入于左腹获心意也箕子之贞明不可息也初登于天照四国也后入于地失则也此两合例前累见之矣若押入意字则六韬动莫大于不意谋莫大于不识韩非子而有知见也人且匿汝而无知见也人且意汝皆可比例家人女正位乎内男正位乎外男女正天地之大义也家人有严君焉父母之谓也父父子子兄兄弟弟夫夫妇妇而家道正正家而天下定矣无攸遂在中馈家人嗃嗃妇子嘻嘻此征部之合嗃音蒿庄子则阳篇犹有嗃也音许交反马融长笛赋铮鐄謍嗃五臣註亦音唿交反可验闲有家志未变也六二之吉顺以巽也家人嗃嗃未失也妇子嘻嘻失家节也富家大吉顺在位也王假有家交相爱也威如之吉反身之谓也暌其志不同行说而丽乎明柔进而上行得中而应乎刚天地暌而其事同也男女暌而其志通也万物暌而其事类也暌之时用大矣哉丧马勿逐自复见舆曳其牛掣其人天且劓劓可读臬然亦两合如此暌孤遇元夫交孚暌孤见豕负涂载鬼一车先张之弧后说之弧匪冦婚媾往遇雨合见恶人以辟咎也遇主于巷未失道也见舆曳位不当也无初有终遇刚也交孚旡咎志行也厥宗噬肤往有庆也遇雨之吉羣疑亡也蹇蹇难也险在前也蹇利西南往得中也不利东北其道穷也利见大人往有功也当位贞吉以正邦也徃蹇来反徃蹇来连徃蹇来誉宜待也王臣蹇蹇终无尤也往蹇来反内喜之也往蹇来连当位实也大蹇朋来以中节也往蹇来硕志在内也利见大人以从贵也解无所徃其来复吉有攸徃夙吉此诗何彼秾矣桑柔隔合旧法秦皇之罘山铭诸押皆倣此利西南往得衆也其来复吉乃得中也有攸往夙吉往有功也天地解而雷雨作雷雨作而百果草木皆甲坼刚柔之际义无咎也九二贞吉得中道也负且乘亦可丑也自我致戎又谁咎也觧而拇未当位也君子有解小人退也公用射隼以解悖也损可贞利有攸往曷之用二簋可用享损下益上其道上行二簋应有时损刚益柔有时或益之十朋之龟韵弗克违已事遄往上合志也九二利贞中以为志也一人行三则疑也损其疾亦可喜也六五元吉自上祐也弗损益之大得志合也益损上益下民说无疆自上下下其道大光利有攸往中正有庆利涉大川木道乃行益动而巽日进无疆天施地生其益无方凡益之道与时偕行或益之十朋之龟弗克违告公从利用为依迁国国为入声职部中字即平声蒸韵之四声也若以四声言之则从在冬部与蒸部之入自当相通但从来韵例通三声不通四声故凡有四声之字偶然阑入则谓之四声之叶前卷首与䝉泰二卦已言之详矣如此叶则在诗常武以修我戎与惠此南国押老子其徳乃丰与修之于国押正是一例是必国原可读公且又必古人文字中所习押字固非可漫然妄自叶者由此观之则闽人陈第所谓古无叶音真妄论也勿问元吉有孚惠我徳此亦蓦韵莫益之或击之元吉无咎下不厚事也或益之自外来也益用凶事固有之也告公从以益志也有孚惠心勿问之矣惠我徳大得志也莫益之偏辞也或击之自外来也夬不利即戎利有攸往合扬于王庭柔乘五刚也孚号有厉其危乃光也告自邑不利即戎所尚乃穷也利有攸往刚长乃终也君子夬夬独行遇雨若濡征部三声之合程子以若濡有愠为句而移之君子夬夬之下则失韵矣臀无肤其行次且牵羊悔亡不胜而往咎也有戎勿恤得中道也君子夬夬终无咎也其行次且位不当也闻言不信聪不明也中行无咎中未光也无号之凶终不可长也姤姤遇也柔遇刚也勿用取女不可与长也天地相遇品物咸章也刚遇中正天下大行也臀无肤其行次且击于金柅柔道牵也无鱼之凶逺民也九五含章中正也有陨自天志不舎命也姤其角上穷吝也萃王假有庙致孝享也利见大人亨聚以正也用大牲吉利有攸往顺天命也若号为笑蓦韵赍咨涕洟乃乱乃萃其志乱也引吉无咎中未变也往无咎上巽也大吉无咎位不当也萃有位志未光也赍咨涕洟未安上也升元亨用见大人勿恤南征吉用见大人勿恤有庆也南征吉志行也㝠升利于不息之贞允升大吉上合志也九二之孚有喜也升虚邑无所疑也王用亨于岐山顺事也贞吉升阶大得志也㝠升在上消不富也困贞大人吉以刚中也有言不信尚口乃穷也臀困于株木入于幽谷三歳不觌困于酒食朱绂方来利用享祀合困于石据于蒺藜入于其宫不见其妻来徐徐困于金车劓刖困于赤绂乃徐有说利用祭祀合困于葛藟于臲卼曰动悔有悔合入于幽谷幽不明也困于酒食中有庆也据于蒺藜乘刚也入于其宫不见其妻不祥也来徐徐志在下也虽不当位有与也劓刖志未得也乃徐有说以中直也利用祭祀受福也困于葛藟未当也动悔有悔吉行也井井改邑不改井无丧无得往来井井汔至亦未繘井羸其瓶井养而不穷也改邑不改井乃以刚中也汔至亦未繘井未有功也羸其瓶是以凶也井谷射鲋瓮敝漏井渫不食为我心恻可用汲王明并受其福井甃无咎井冽寒泉食井収勿幕有孚井泥不食下也旧井无禽时舎也井谷射鲋无与也陆徳明本与下增一之字虽亦可押然何必尔尔井渫不食行恻也求王明受福也井甃无咎修井也寒泉之食中正也元吉在上大成也革水火相息二女同居其志不相得已日乃孚革而信之革而当其悔乃亡天地革而四时成汤武革命顺乎天而应乎人革言三就有孚悔亾有孚改命俱蓦韵君子豹变小人革面巩用黄牛不可以有为也已日革之行有嘉也革言三就又何之矣改命之吉信志也此支歌三声之合最易晓者为嘉之合如诗凫鹥尔殽既嘉福禄来为类其合志如九章之曰黄昏以为期反既有此他志类顾氏谓为本读讹不在支韵歴引为之合歌韵者以为据夫为之合歌正支歌之通也为可读讹嘉亦可读圭彼第晓一字之通而不晓全部然则之又何读乎且何以又押志乎大人虎变其文炳也君子豹变其文蔚也小人革面顺以从君也蔚音畏与尉同然又音愠与煴同考尉字在汉王莽传威斗即尉斗此音畏之验也然在隋书李穆传奉熨斗于髙祖加火字则俗称煴斗为于郡反此音愠之验也尉蔚诸字在去之未问与入之物三部俱有之而宋真宗朝删重叠韵则问之一部在所删中矣故蔚与君为文问之四声相叶此与益之依迁国䝉之独逺实一例而炳字以两界之三声与君字相通此夫子用韵之最神而最确者说文不晓韵改易其文蔚为其文斐古韵荡然矣易韵卷三易韵卷四钦定四库全书易韵卷四翰林院检讨毛奇龄撰鼎鼎象也以木巽火亨餁也此宫商有入两界之合与干文言观象讼象革象皆同圣人亨以享上帝而大亨以养圣贤巽而耳目聪明柔进而上行得中而应乎刚是以元亨合大象本无韵此鼎命二字蓦韵也鼎颠趾利出否得妾以其子鼎有实我仇有疾不我能即鼎耳革其行塞雉膏不食方雨亏悔合终吉隔合例见前鼎折足覆公餗其形渥鼎颠趾未悖也利出否以从贵也鼎有实慎所之也我仇有疾终无尤也鼎耳革失其义也覆公餗信如何也鼎黄耳中以为实也玉铉在上刚柔节也震震来虩虩笑言哑哑震来虩虩恐致福也笑言哑哑后有则也震惊百里惊逺而惧迩也出可以守宗庙社稷以为祭主也初爻辞与彖同合见前震来厉亿䘮贝跻于九陵勿逐七日得震往来厉亿无丧有事震索索视矍矍震不于其躬于其隣无咎婚媾有言初象传辞与彖同合见前震来厉乗刚也震苏苏位不当也震遂泥未光也震往来厉危行也其事在中大无丧也震索索中未得也虽凶无咎畏邻戒也艮艮其背不获其身行其庭不见其人时止则止时行则行动静不失其时其道光明艮其止止其所也上下敌应不相与也是以不获其身行其庭不见其人无咎也艮其腓不拯其随其心不快合艮其限列其夤厉薰心两界有入之合其在东冬江阳庚青蒸七韵与侵覃盐咸四韵通者则在屯卦己详之矣此则真文元寒删先六韵与侵覃盐咸四韵通合一例夤在真韵限在谏韵正六韵三声本押而心以侵韵并入之此如汉安世房中歌阮瑀怨诗一例总是有入一界所押其不并押东冬七韵者古人押法如是耳艮其辅言有序艮其趾未失正也不拯其随未退聴也艮其限危薰心也艮其身止诸躬也艮其辅以中正也敦艮之吉以厚终也此东冬七韵两界之合与前爻辞六韵两界正复相对文王夫子其各出一韵如此谁谓圣人为文非有意也首韵未失正明晋王所出易本作未失止是失韵矣若朱氏本义不晓东庚之通且不晓三声妄谓以中正也正字羡文当以中字作韵而其后姚氏本竟改作正中以就韵夫祗不识韵而至妄改圣经韵学之不可不讲如此渐进得位往有功也进以正可以正邦也其位刚得中也止而巽动不穷也大象木俗蓦韵鸿渐于干小子厉有言鸿渐于磐饮食衎衎鸿渐于陆夫征不复妇孕不育凶利御㓂两合见前此与诗桑柔作为式谷征以中垢吕氏春秋大匠不斲大庖不豆一例鸿渐于陵妇三歳不孕终莫之胜小子之厉义无咎也饮食衎衎不素饱也夫征不复离羣丑也妇孕不育失其道也利用御㓂顺相保也或得其桷顺以巽也终莫之胜吉得所愿也其羽可用为仪吉不可乱也归妹归妹天地之大义也归妹人之终始也说以动所归妹也征凶位不当也无攸利柔乘刚也大象妹敝蓦韵归妹以娣跛能履归妹以须反归以娣支鱼三声前有之此如贾生弔屈文岂容夫吞舟之鱼固将制于蝼螘一例归妹愆期迟归有时其君之袂不如其娣之袂良月几朢女承筐无实士刲羊无血归妹以娣以恒也跛能履吉相承也利幽人之贞未变常也归妹以须未当也愆期之志有待而行也帝乙归妹不如其娣之袂良也其位在中以贵行也上六无实承虚筐也丰丰大也明以动故丰王假之尚大也勿忧宜日中宜照天下也日中则昃月盈则食天地盈虚与时消息而况于人乎况于鬼神乎丰其蔀日中见斗合往得疑疾有孚发若丰其沛日中见沬合丰其蔀日中见斗遇其夷主虽旬无咎过旬灾也有孚发若信以发志也丰其沛不可大事也折其右肱终不可用也用字韵见前剥卦丰其蔀位不当也日中见斗幽不明也遇其夷主吉行也六五之吉有庆也丰其屋天际翔也闚其户阒其无人自藏也旅柔得中乎外而顺乎刚止而丽乎明旅琐琐斯其所旅即次懐其资旅于处得其资斧我心不快徴部三声见前此如七发穱麦服处躁中烦外一例射雉一矢亾终以誉命韵例见前此祗阳庚三声之合如东京赋人或不得其所若已纳之于隍荷天下之重任匪怠遑以宁静一例鸟焚其巢旅人先笑后号咷旅琐琐志穷灾也得童仆贞终无尤也旅焚其次亦已伤矣以旅与下其义丧也旅于处未得位也得其资斧心未快也终以誉命上逮也以旅在上其义焚也丧牛于易终莫之闻也巽重巽以申命刚巽乎中正而志行柔皆顺乎刚是以小亨利有攸往利见大人巽在牀下丧其资斧进退志疑也利武人之贞志治也纷若之志得中也频巽之吝志穷也田获三品有功也九五之吉位正中也巽在牀下上穷也丧其资斧正乎凶也兑兑亨利贞刚中而柔外说以利贞是以顺乎天而应乎人説以先民民忘其劳説以犯难民忘其死此无入两界三声之合前言之屡矣第世人乆不识韵凡遇此押即以为马肿背耳此如诗賔筵载号载呶与屡舞僛僛押扬雄荆州牧箴世世以饶与金玉砥砺押一例徐仲山尝曰得通韵两界例可以读谚向疑中流失船一壶千金为无韵得有入两界而知有之疑亾羊而补牢未为迟也为无韵得无入两界而又知有之正谓是也和兑之吉行未疑也孚兑之吉信志也来兑之凶位不当也九四之喜有庆也孚于剥位正当也上六引兑未光也涣刚来而不穷柔得位乎外而上同王假有庙王乃在中也利涉大川乘木有功也此但以字音相同者连押即后世声类之所始故首句涣亨不入韵以是也涣有丘匪夷所思合涣汗其大号涣王居角部三声之合说见前涣其血去逖出血去义连然夫子之读如此初六之吉顺也涣奔其机得愿也涣其躬志在外也涣其羣光大也王居无咎正位也涣其血逺害也节节亨苦节不可贞节亨刚柔分而刚得中苦节不可贞其道穷也说以行险当位以节中正以通天地节而四时成节以制度不伤财不害民不节若则嗟若不出户庭知通塞也不出门庭凶失时极也不节之嗟又谁咎也安节之亨承上道也甘节之吉居位中也苦节贞凶其道穷也中孚柔在内而刚得中说而巽孚乃化邦也豚鱼吉信及豚鱼也利涉大川乘木舟虚也中孚以利贞乃应乎天也鸣鹤在隂其子和之我有好爵吾与尔靡之此支歌合之最易晓者杨升庵不识韵欲读靡为磨以就韵其可笑如此或鼓或罢或泣或歌罢读平读去俱合平则支歌之通去则歌麻之三声也月几朢马匹亡初九虞吉志未变也其子和之中必愿也或鼓或罢位不当也马匹亾絶类上也有孚挛如位正当也翰音登于天何可长也小过小过小者过而亨也过以利贞与时行也柔得中是以小事吉也刚失位而不中是以不可大事也过其祖遇其妣不及其君遇其臣弗过防之从或戕之弗过遇之往厉必戒通合见前此与陆机陆丞相诔匪宁匪处滂沱淮海一例公弋取彼在穴弗遇过之飞鸟离之此不过支歌之通耳顾氏谓离当入歌部不当入支部彼亦知文王时无切韵部耶飞鸟以凶不可如何也不及其君臣不可过也从或戕之凶如何也弗过遇之位不当也往厉必戒终不可长也密云不雨已上也弗遇过之已亢也郭京举正谓已上上字是止字之误引王弼註为証不知己失韵矣作伪之漏败如此既济既济亨小者亨也利贞刚柔正而位当也初吉柔得中也终止则乱其道穷也李鼎祚易觧位当作当位则与亨中前后韵俱不合矣妇丧其茀勿逐七日得曵其轮义无咎也七日得以中道也三年克之惫也终日戒有所疑也东隣杀牛不如西隣之时也实受其福吉大来也濡其首厉何可乆也未济小狐汔济濡其尾无攸利未济亨柔得中也小狐汔济未出中也濡其尾无攸利不续终也虽不当位刚柔应也有孚于饮酒无咎濡其首有孚失是角部通合见前此如诗甫田馌彼南亩田畯至喜一例濡其尾亦不知极也九二贞吉中以行正也极是职部字为宫声蒸韵之入声以四声叶例与正字合此与楚词大招寒凝凝只盈北极只一例说见益卦未济征凶位不当也贞吉悔亾志行也君子之光其晖吉也饮酒濡首亦不知节也系辞上传鼓之以雷霆润之以风雨日月运行一寒一暑干道成男坤道成女干以易知坤以简能易则易知简则易从易知则有亲易从则有功有亲则可乆有功则可大可乆则贤人之徳可大则贤人之业合夫干其静也专其动也直是以大生焉夫坤其静也翕其动也辟是以广生焉成性存存道义之门或出或处或黙或语二人同心其利断金同心之言其臭如兰君不密则失臣臣不密则失身几事不密则害成负也者小人之事也乘也者君子之器也小人而乘君子之器盗思夺之矣上慢下暴盗思伐之矣天一地二天三地四天五地六天七地八天九地十以去入分押则二四一合六八十一合然以两合例推之则二四为支去无入声者与入声十七部相押正其例也往读天台小止观偈初以为无韵及得两合例始知与祢衡颜子碑十契之合正复相同然不意夫子用韵已先启其例如是也又左思呉都赋姜彚非一海苔之类一与类押亦两合一例古人凡数目所在多着隐韵则非偶然蓦及抑可知耳惟深也故能通天下之志惟几也故能成天下之务惟神也故不疾而速不行而至天之所助者顺也人之所助者信也履信思乎顺又以尚贤也系辞下传八卦成列象在其中矣因而重之爻在其中矣刚柔相推变在其中矣系辞焉而命之动在其中矣斲木为耜揉木为耒耒耨之利以教天下日中为市致天下之民聚天下之货交易而退各得其所通其变使民不倦神而化之使民宜之此祇支麻之合为征声本部中字如易林太玄所见非一而顾氏必谓宜从多当读多化加言即为讹宜与化皆当改入歌部作一韵押则祇不识韵而展转强觧岂有当乎服牛乘马引重致逺以利天下重门击柝以待暴客斲木为杵掘地为臼杵臼之利万民以济分之则杵臼一合利济又一合故利字亦着韵与前后利字不同弦木为弧剡木为矢弧矢之利以威天下上古穴居而野处后世圣人易之以宫室上栋下宇以待风雨葬之中野不封不树丧期无数上古结绳而治后世圣人易之以书契百官以治万民以察合是故易者象也象也者像也天下同归而殊涂一致而百虑日往则月来月往则日来日月相推而明生焉寒往则暑来暑往则寒来寒暑相推而成焉往者屈也来者信也屈信相感而利生焉二来字自合屈信自合生成生自合夫子彖中多此押法屈为文韵之入与信在真韵正四声叶例说见前尺蠖之屈以求信也龙蛇之蛰以存身也动而不括是以出而有获善不积不足以成名恶不积不足以灭身小人以小善为无益而弗为也以小恶为无伤而弗去也君子知微知彰知柔知刚万夫之望天地絪緼万物化醇男女构精万物化生四句綂押为两界之合若絪緼自合精生自合则一商声一宫声皆本部中字其㫖逺其辞文其言曲而中其事肆而隐井德之地也巽德之制也系蓦韵易之为书也不可逺为道也屡迁变动不居周流六虚其出入以度外内使知惧又明于忧患与故无有师保如临父母初率其辞而揆其方既有典常苟非其人道不虚行原始要终以为质也六爻相杂唯其时物也二多誉四多惧三多凶五多功危者使平易者使倾其道甚大百物不废惧以终始其要无咎天地设位圣人成能人谋鬼谋百姓与能变动以利言吉凶以情迁蓦韵是故爱恶相攻而吉凶生逺近相取而悔吝生情伪相感而利害生说卦传是以立天之道曰隂与阳立地之道曰柔与刚分隂分阳迭用柔刚故易六位而成章杂卦传干刚坤柔比乐师忧合临观之义或与或求屯见而不失其居䝉杂而着震起也艮止也损益盛衰之始也大畜时也无妄灾也萃聚而升不来也谦轻而豫怠也噬嗑食也贲无色也兑见而巽伏也随无故也蛊则饬也晋昼也明夷诛也井通而困相遇也咸速也恒乆也随无故也若故字作韵则为两合一例第咸速则断非韵耳涣离也节止也觧缓也蹇难也暌外也家人内也否泰反其类也大壮则止遯则退也大有衆也同人亲也革去故也鼎取新也小过过也中孚信也丰多故亲寡旅也离上而坎下也小畜寡也履不处也故寡是蓦韵需不进也讼不亲也大过颠也垢遇也柔遇刚也渐女归待男行也頥养正也既济定也归妹女之终也未济男之穷也夬决也刚决柔也君子道长小人道忧也杂卦俱以反对成文自大过颠也以下错杂不对然故自有韵若改正其文则大过颠也頥养正也渐女归待男行也归妹女之终也既济定也未济男之穷也姤遇也柔遇刚也夬决也刚决柔也君子道长小人道忧也自大过至男之穷为一合姤遇至小人道忧为一合说见予仲氏易杂卦传下易韵卷四