传授三坛弘戒法仪X卍XXX传授三坛弘戒法仪明天启北禅寺弘戒沙门法藏撰集清终南山蟠龙禅寺比丘超远检录授沙弥十戒法卷上南无本师释迦牟尼佛僧集否巳集和合否和合僧今和合何所作为为诸佛子剃头授戒善哉可尔是君恩赐度亲命非违断除恩爱入无为师法禀仪威剃度披衣受戒自心归登初地菩萨摩诃萨诸善男子等请师言句汝合自陈汝若不能皆随我道大德一心念我今请大德为剃头受戒和尚愿大X德为我作剃头受戒和尚我依大德故得剃头受戒法慈愍故慈愍故大慈愍故诸善男子等汝既慇勤伸请我为汝作剃头授戒和尚所有开示汝当谛听诸佛子等只遮一法心源湛寂法海渊深迷之者永劫沉沦悟之者当处解脱欲求归道无越出家放嚝喻如虗空清净同于皎月修行缘具道果非遥始从尅念之功毕证无为之地所以我大觉世尊舍金轮之宝位子夜踰城脱珍衔之龙衣青山断发容鹊巢于顶上挂蛛网于眉间修寂灭而证真常断尘劳而成正觉三世诸佛不说在家成道历代祖师阿谁行染度人所以佛佛授受祖祖相传不染世缘方成法器故得天魔拱手外道归心上酬四重之恩下济羣生之苦所以云流转三界中恩爱不能舍弃恩入无为真是报恩者诸善男子等出家之法礼越常情不拜君王不拜父母汝今可离此座想念国王水土之恩父母生成之德专精拜辞后莫拜也我今辞国王投佛作沙门誓成无上道报答国王恩我今辞父母投佛作沙门愿弘无上道报答父母恩诸善男子等汝巳拜辞君王父母我以如来清净法水差羯磨阇黎灌汝顶门令汝身心清净魔障消除从佛口生从法化生为法王子当生庆幸X惟愿慈悲哀怜摄授诸善男子等最后一结谓之周罗唯师一人乃能断之我以如来金刚智刃差教授阇黎为汝除去圆成僧相当生庆幸惟愿慈悲哀怜摄授善哉真佛子摩顶证无生今授菩提记当来果自成善哉大丈夫能了世无常剃发趣泥洹希有难思议毁形守志节割爱辞所亲出家弘圣道示度一切众诸沙弥等汝既剃度我当授汝钵三衣具钵多罗应量器常用故今授持安陀会五条衣授一长一短大德一心念我此郁多罗僧七条衣授两长一短割截衣持僧伽黎二十五条衣授四长一短尼师坛应量作今授持钵多罗应量器常用故今授持五衣善哉解脱服无上福田衣我今顶戴受世世不舍离唵悉陀耶娑婆诃X七衣善哉解脱服无上福田衣我今顶戴受世世常得披唵度波度波娑婆诃大衣善哉解脱服无上福田衣奉行如来命广度诸羣迷唵摩诃迦婆波咤悉地娑诃坐具卧具尼师坛长养心苗性展开登圣地奉行如来命唵坛波坛波娑诃诸善男子等法如大海渐入渐深汝既出家当先受三归五戒方得近事大僧次受沙弥十戒乃可同僧利养事在专诚不得慢意我今为汝一心恭请三宝护法诸天摄授覆护方堪进戒汝当渴仰翘勤恭肃归投听我一心至诚奉请香花引香花请我一心奉请华藏世界清净法身毗卢遮那世尊圆满报身卢舍那世尊千百亿化身本师释迦牟尼世尊西方接引阿弥陀世尊当来下生弥勒世尊尽虗空徧法界一切诸佛世尊惟愿不违本誓慈光摄照证明受戒香花引香花请我一心奉请大小二乘毗尼律藏五篇三聚解脱木叉三藏十二分经权实教典离欲真净甚深法宝南无大方广佛华严经谨运一心归命敬礼X香花引香花请我一心奉请观音势至文殊普贤善才童子龙女真宰华严海众诸大菩萨律藏会上优波离尊者西天东土历代祖师终南山中诸大律师慧山清泉堂上元白大和尚华山隆昌堂上见月大和尚浮山华严堂上文弱大和尚本寺开山列代尊僧周钵明志二位禅师惟愿不违本誓慈光摄照证明受戒香花引香花请我一心奉请华严会上寄位诸天梵释四王天龙八部护戒善神金刚力士山川大地水陆虗空诸大神祗伽蓝土地一切真宰惟愿不违本誓临降戒坛精严拥护诸善男子等三宝光临万神侍卫欲求归戒先当忏涤𠎝瑕如人浣衣然后加色汝今至诚随我忏悔我昔所造诸恶业皆由无始贪嗔痴从身语意之所生一切我今皆忏悔诸善男子等汝今既净身口意业应当归依佛法僧宝我归依佛归依法归依僧归依佛两足尊归依法离欲尊归依僧众中尊归依佛竟归依法竟归依僧竟如来至真等正觉是我世尊我今归依慈愍故慈愍故大慈愍故X诸善男子等汝既舍邪归正戒巳圆成若欲识相护持应授五戒我不杀生不偷盗尽形寿不邪婬是根本戒汝能持否能持不妄语不饮酒诸善男子等此支五戒一一不得犯汝能持否能持诸善男子等五戒为入道之初因出三途之元首即授沙弥十戒形备法仪此称勤策依师而住受利同僧是为应法沙弥应当顶受我不杀生不偷盗不婬欲不妄言绮语两舌恶口不饮酒尽形寿是沙弥戒能持否能持不着香华鬘不香涂身不歌舞倡伎不往观听不坐高广大床不非时食不捉持生像金银宝物从不杀生至不捉持生像金银宝物能持否能持此支十戒一一不得犯汝能持否能持诸善X男子等汝今受戒之后当须顶戴奉持不得违犯所持戒律供养三宝勤种福田于和尚阿阇黎一如法教于上中下座心常恭敬精进行道报父母恩衣取蔽形不以文彩食取支命不得嗜味花香脂粉无以近身好色邪声一无视听徐言持正勿宣人短倘有争者两说和合男女有别草木无伤非贤不友非圣不宗法服应器常与人俱非时不食非法不言精勤思义温故知新坐则禅思起则讽诵闭三恶道开涅槃门于比丘法中增长正业菩提心而不退般若智以长明广化众生齐成正觉用心如此真佛弟子诸善男子等从今下坛巳去勤修戒定慧息灭贪嗔痴更当计取年月日时授沙弥戒圣事既成当生庆幸一拜起身作法回向受戒功德殊胜行无边胜福皆回向普愿沉溺诸有情速往无量广佛剎回向因缘三世佛诸尊菩萨摩诃萨摩诃般若波罗密南无本师释迦牟尼佛说比丘戒法卷中诸善男子等各各记取得戒和尚并及九师名字不得忘失第一位处宗师为汝诸人作得戒大和尚第二位处禅师为汝诸人作羯磨阿阇黎第三位处禅师为汝诸人作教授阿阇黎第四位处禅师为汝诸人作尊证阿阇黎第五位处禅师为汝诸人作尊证阿阇黎第六位处禅师为汝诸人作尊证阿阇黎第七位处禅师为汝诸人作尊证阿阇黎第八位处禅师为汝诸人作尊证阿阇黎第九位处禅师为汝诸人作尊证阿阇黎第十位处禅师为汝诸人作尊证阿阇黎夫明镜当台遇形则鑑洪钟在架有扣则鸣圆成三聚须假于三师举检七非全凭于七证今为汝请现前诸师为汝等作羯磨阿阇黎教授阿阇黎尊证阿阇黎所有请词皆随我道大德一心念我今请大德为羯磨教授尊证阿阇黎愿大德为我作羯磨教授尊证阿阇黎我依大德故得授具足戒慈愍故慈愍故大慈愍故X诸佛子等汝既殷勤伸请我现前诸师为汝等作羯磨阿阇黎教授阿阇黎尊证阿阇黎清净莫放逸顶戴奉行今为汝请处宗师为汝等作得戒大和尚所有言词皆随我道大德一念我今请大德为我作得戒和尚愿大德为我作得戒和尚我依大德故得授具足戒慈愍故慈愍故大慈愍故诸佛子等汝既殷勤伸请我为汝等作得戒和尚清净莫放逸顶戴奉行南无本师释迦牟尼佛唯菩提之植种仰戒律以棓根诚为正法之隄防永作心宗之城壍匪凭外护曷固弘传是以菩萨现轮王而致治人君开佛化以宣崇观夫印土历主之护兴监彼支那积朝之勅阐况我圣朝大明慧日博扇玄风创开坛于洪武十年暨善述于成祖昭世神宗赐衣钖于五台而律再振丛林瞻星日于三界以法重光况我大清皇帝竭佛日于中天统宗风于大地X列圣恩深今皇德重比丘感此山居无难人道多祥开后学以良愧樗材报洪庥而徒倾葵蕚愿弘戒法永祝尧天敬修草莾之坛学展苏罗之律衍无疆于圣寿祈巩固之皇图叡性日光神威震肃俾万方之戈偃见四海之瑞呈内壶赋睢鸠青宫敏麟趾镇干城于阃外挺柱石于朝中贤侯分化以辟疆黎庶歌风而击壤嘉禾岁稔甘雨时调人人证梵网之门处处禀毗尼之德咸承垂拱共沐清持戒清净如满月身口皎洁无瑕秽大众和合无遗诤是乃可得同授戒南无建坛四圣菩萨南无本师释迦牟尼佛戒香定香解脱香光明云台徧法界供养十方无量佛见闻普熏证寂灭诸佛子等汝既痛念生死从僧乞受具足大戒我今为汝一心恭请X三宝护法诸天摄授覆护方堪进戒诸佛子等汝当渴仰翘勤恭肃归投听我一心至诚奉请香花引香花请我一心奉请华藏世界清净法身毗卢遮那世尊圆满报身卢舍那世尊千百亿化身释迦牟尼世尊西方接引阿弥陀世尊当来下生弥勒世尊尽虗空徧法界一切诸佛世尊惟愿不违本誓慈光摄照证明受戒香花引香花请我一心奉请大小二乘毗尼律藏五篇三聚解脱木叉三藏十二分经权实教典离欲真净甚深法宝南无大方广佛华严经谨运一心皈命敬礼香花引香花请我一心奉请观音势至文殊普贤善财童子龙女真宰华严海众诸大菩萨律藏会上优波离尊者西天东土历代祖师终南山中诸大律师慧山清泉堂上元白大和尚华山隆昌堂上见月大和尚浮山华严堂上文弱大和尚本寺开山列代尊僧周钵明志二位禅师惟愿不违本誓慈光摄照证明受戒香花引香花请我一心奉请华严会上寄位诸天梵释四王天龙八部护戒善神金刚力士山川大地水陆虗空诸大善神伽蓝土地一切灵祇惟愿不违本誓临降戒坛精严拥护诸佛子等三宝光临万神侍卫汝当至诚随声礼敬稽首礼诸佛及法比丘僧今演毗尼法令正法久住优波离为首及余身证者今说戒要义诸贤咸共听天音罕遇戒德难思能超凡鄙秽流可入众圣宝位为师为匠诚易诚难人法须鍊炉鞴弘开禁戒受持根尘先雪如无衣钵莫容缺借前言众难后列轻遮问若不解不知勤劳徒设信其实语实答陶诱得方令发上品真诚要期尘境俱寂十方善法注汝身心五分基成三身体具当须同志愿勿异缘我谨白诸开导将此沙弥安至见处不闻处立僧集否僧巳集和合否和合未受具戒者出否此无未受具戒者僧今和合何所作为受戒和僧单白羯磨受戒和僧单白羯磨惟愿大众慈悲证明作白大德僧听此一住处一受戒若僧时到僧忍听和合受戒白如是作白成否成大德僧听彼有沙弥等将陞宝坛从僧乞受具足大戒众中先请禅师为羯磨师次请禅师为教授师X众中谁能为彼诸人作教授师我能长老既能听作法差教授师出众问难单白羯磨惟愿和尚大众慈悲证明作白大德僧听彼沙弥等从和尚求授具足戒若僧时到僧忍听为教授师白如是作白成否成作白既成教授师出众问难诸佛子等坛上诸师作法差我下来问汝诸人遮难汝莫恐怖须臾之间令汝诸人陞于宝坛受具足戒成大比丘入三宝数此非小缘当生庆幸夫戒者乃菩提之根本圣道之镃基佛世利机契动便感末世浇薄圣制从缘缘集则作法成功缘散则戒德无立无作功勋不可见也托缘定其有无三衣一钵是汝诸人得戒之正缘我于未问汝遮难之前先与汝说衣钵名相汝当知之汝诸人身上各有五条衣梵语安陀会此云作务衣寺中执劳服役路途出入往还当着此衣汝诸人身上所披七条衣梵语郁多罗此云入众衣凡赴斋听讲修忏诵经礼佛坐禅布萨自恣当着此衣汝诸人身上各有大衣梵语僧伽黎此云襍碎衣谓剪碎制成条相多故凡入王宫陞座说法聚落乞食降伏外道振威之时当搭此X衣汝诸人各挂一钵梵语钵多罗此云应量器谓体色量三皆应法故然此衣钵乃恒沙诸佛之幖帜圣贤沙门之轨仪西天有九十六种之外道尚不识其名字惟佛世尊示此未曾有法汝今得获受持当须珍敬爱护然此衣钵必须自巳置办若借若无并名非法今此衣钵是汝诸人巳有否巳有甚善诸佛子听汝从无始以来起虗妄心欺诳圣贤沈没生死无解脱期今既投佛出家为佛弟子受佛禁戒出生死津务要断虗妄根行真实道正是志诚时我今问汝重难轻遮汝当谛审此身有则言有无则言无不解不识不得妄答汝诸人第一不曾犯边罪否量汝诸人乍入道门未识此罪名字谓曾受佛戒巳于婬盗杀妄四根本戒中随犯一戒漂弃佛海边外永不得入清净众中共同说戒羯磨名为边罪汝诸人果无此罪否无汝非白衣时沙弥时污净行比丘尼否非汝非白衣时沙弥时盗听众僧说戒诈称比丘受人恭敬利养礼拜名为贼住贼住之人佛不许度汝非此人否非汝非外道投佛出家受佛戒巳还归外道今复重来此人志性不定名为破内外道非佛法器佛不许度汝非此人否非汝非生犍妬变半五种不男人否非汝非弑父弑母弑和尚阿阇黎破羯磨转法轮僧X恶心出佛身血名为五逆五逆罪重佛不许度汝非此人否非汝非天子阿修罗子名为非人变为人形而来受戒否非汝非诸龙畜等有大通力能变化者化为人形而来受戒否非汝诸人身中各不带佩男女二形否不诸佛子此是十三重难重难既无甚是净器我今更问汝十六轻遮汝当仍前一一实答善男子汝诸人出家以来各各训导是何法名此是汝诸人入道之法名一生之称唿从今受戒而去凡见和尚阿阇黎同坛尊众上中下座宰官长者朋友知识父母师长之前皆当称此两字法名不得言你我小僧之称汝诸人今日坛头得戒和尚是谁此是宗师是汝诸人得戒和尚梵语和尚此云历生一云力生三乘道力五分法身皆借历此师威力而生故云历生又云依学谓依随此师学出世法故云依学今日受戒若无此师戒无从发汝当记取和尚尊名认取和尚慈相若不记得名字貌相受戒不得从今巳去凡遇节腊结制解制当须怀香礼拜得戒和尚若遇路途遥远不得侍诣当以焚香遥空称名致敬不得慢意汝诸人年满二十否满衣钵卧具具足否具足父母听汝出家否听汝不负人钱债作不还心而来受戒否无汝非他人家下使人否非汝非当朝有名有禄官人否非汝是丈夫否是既是X丈夫又要无病一疥癞二痈疽三白癞四干痟五颠狂汝诸人果无如是五病否无诸佛子此是十六轻遮前无重难后无轻遮甚是净器戒可得授我今于此问汝少间坛上众师之前亦如是问汝今于此答我少间坛上众师之前亦如是答汝当收取衣钵恭往坛前烧香礼拜作观运想坛上十师作十方佛次当诵呪祈祷三宝诸天乞求加护愿登坛时无诸魔障我往坛上作白和告众僧僧若许可我即以手招汝上坛从僧乞授具足戒惟愿和尚大众慈悲证明作白大德僧听彼沙弥等从和尚求授具足戒若僧时到僧忍听我巳问竟将来白如是作白成否成善男子等汝来诸佛子等恳恻至诚仰凭清众求哀乞戒乞戒之语汝合自陈恐汝未能皆随我道大德僧听我等从和尚求授具足戒我等今从众僧乞受具足戒为和尚是愿僧慈愍故拔济我诸佛子等擡头认师此是宗师是X汝诸人得戒大和尚此是处禅师是汝诸人羯磨师此是现前诸位禅师是汝诸人尊证师汝当眼观衣钵耳听羯磨心心相续志诚受戒不得余觉余思大德僧听此沙弥从和尚求授具足戒此沙弥今从众僧乞受具足戒为和尚若僧时到僧忍听我问诸难事白如是诸佛子等安陀会郁多罗僧僧伽黎钵多罗尼师坛是汝有否沙弥有诸佛子等谛听今是至诚时实语时今随所问汝当随实答僧祇云汝若不实答便欺诳诸天魔梵沙门婆罗门诸天世人亦欺诳如来亦及众僧自得大罪也诸佛子等汝名汝不犯边罪耶不汝不犯比丘尼耶不汝非贼心受戒耶非汝非破内外道耶非汝非黄门耶非汝非弑父耶非汝非弑母耶非汝非弑阿罗汉耶非汝非破僧耶非汝非恶心出佛身血耶非汝非非人耶非汝非畜生耶非汝非二形耶非汝名何等和尚是谁年满二十未满衣钵具足否具足父母听汝出家否听汝不负人债否无汝非奴否非汝非官人否非汝是丈夫否是丈夫有如是病疥癞痈疽干痟癫狂汝今有如是病耶无X第九明戒体法诸佛子前无重难后无轻遮甚是净器众僧同庆当授汝戒伹深戒上善广周法界量等虗空今欲进受要须缘境发心心境相容方发无作萨婆多论云凡欲受戒先为汝说法引导开解汝诸人于无始来于一切境上造诸恶业恶徧法界今欲受戒翻前恶境并起善心故戒法所因还徧法界故我如来随众生心造无边之业制无边之戒戒随所制故须缘境境量虽多举要而言不出乎二种一者情境二者非情境言情境者上至诸佛下至众生十界正报中阴有情凡有心者皆名情境非情境者十界依报一切世间山河大地草木丛林舟车屋宅田园地水火风虗空识等佛说圣教儒流文字形象墖庙等名非情境诸佛子既知境界如此宽旷当须依境发心心有三品中下二心劣弱非胜但能自度不能度人我今教汝发上品心求上品戒何为上品心今于我诸师座前立三种誓愿一者誓断一切恶无恶不断二者誓修一切善无善不修三者誓度一切众生无一众生不度发此三种大愿巳白四羯磨言下进授大比丘戒不为但求声闻小果故直欲成就三聚净戒故趋向三解脱门故正求佛果求大涅槃令法久住故发如是上品心求上品戒次当开广汝怀者良由戒法体周法界量等尘沙终不以汝诸人现前父母所生X报得狭劣身心而能容受当作虗空器量之身方能领纳尘沙戒法故论云若此戒法有形色者入汝身时汝当作天崩地裂之声由是非色法故令汝不觉不知当起惊怀之意发上品殷重之心领纳如来清净妙戒受大比丘戒白四羯磨先作一白叠事告知次秉三羯磨量其可否惟愿和尚大众不吝慈悲布施其戒同心听秉甚勿异缘令此诸人感发圆宗戒体将秉羯磨听宣作白第十正授戒法大德僧听此沙弥等从和尚求授具足戒此沙弥等今从众僧乞授具足戒为和尚沙弥等自说清净无诸难事年满二十三衣钵具若僧时到僧忍听授沙弥等具足戒为和尚白如是作白成否成诸佛子我以作白和问众僧僧皆默然许受汝戒今作羯磨动彼胜法当用运心承仰莫令昏散惟愿和尚大众慈悲听秉初番羯磨大德僧听此沙弥等从和尚求授具足戒此沙弥等今从众僧乞授具足戒为和尚沙弥等自说清净无诸难事年满二十三衣钵具僧今授沙弥等具足戒为和尚谁诸长老忍僧与沙弥等授具足戒为和尚者默然谁不忍者说此是初番羯磨成否成诸佛子我巳秉初番羯磨竟僧皆默可十方法界妙X善戒法随羯磨声悉皆运动今秉第二羯磨当起忻心勿纵怠意惟愿和尚大众再赐慈悲听秉第二番羯磨大众僧听此沙弥等从和尚求授具足戒此沙弥等今从众僧乞授具足戒为和尚沙弥等自说清净无诸难事年满二十三衣钵具僧今授沙弥等具足戒为和尚谁诸长老忍僧与沙弥等授具足戒为和尚者默然谁不忍者说此是第二番羯磨成否成诸佛子我巳秉第二羯磨竟僧并和合今十方法界妙善戒法由心业力羯磨胜功悉皆举集虗空之中如云如葢覆汝顶上盘旋不散至第三羯磨竟时此诸善法悉皆流入汝等八识田中永为菩提种子依此修行直至成佛惟有此第三番羯磨在正是汝等纳戒之时汝当发心总虗空界心缘救摄三有众生并愿护持三世佛法如此要期承仰圣教惟愿和尚大众不倦慈悲一齐合掌佐助我今为此诸人举此第三番羯磨正得戒羯磨令法圆满大德僧听此沙弥等从和尚求授具足戒此沙弥等自说清净无诸难事年满二十三衣钵具僧今授沙弥等具足戒为和尚谁诸长老忍僧听与沙弥等授具足戒为和尚者默然谁不忍者说此是第三番正得戒羯磨成否成僧巳忍与沙弥等授具足戒竟为和尚僧忍X默然故是事如是持结词成否成诸佛子等我巳作法竟汝巳得戒了从今下坛巳去诸恶莫作众善奉行当须专谨护持切莫毁犯胜事既圆常生庆幸惟有四依随相等法恳乞和尚慈悲垂示诸善男子等汝称法名我为汝说四依法我诸善男子听如来至真等正觉说四依法依此才出得家受得具足戒才成得比丘法第一依粪扫衣依此出得家受得具足戒成得比丘法于是中尽形寿能持否能持若得长利檀越施衣割坏衣得受第二依托钵乞食依此出得家受得具足戒成得比丘法于是中尽形寿能持否能持若得长利若僧差食檀越送食月八日食十五日食月初日食若僧常食檀越请食得受第三依树下坐依此出得家受得具足戒成得比丘法于是中尽形寿能持否能持若得长利若别房尖头屋小房石室两房一户得受第四依腐药依此出得家受得具足戒成得比丘法于是中尽形寿能持否能持若得长利酥油生酥蜜石蜜得受诸善男子等汝再称法名我为汝说随相法我诸善男子听如来至真等正觉说四波罗夷法若比X丘犯一一法非沙门非释子第一汝一切不得犯婬作不净行受婬欲法乃至共畜生若有犯非沙门非释子世尊说譬喻断头之人终不能活比丘犯婬波罗夷不能还成比丘行于是中尽形寿不得作能持否能持第二汝一切不得犯盗下至草叶若比丘盗人五钱若过五钱若自取教人取若自破教人破若自斫教人斫若自烧教人烧若埋若坏色者若有犯非沙门非释子世尊说譬如断多罗树心终不能复更生长比丘犯盗波罗夷不能还成比丘行于是中尽形寿能持否能持第三汝一切不得故断众生命下至蚁子若比丘故自手断人命持刀授与人教死叹死与人非药若堕胎若厌祷杀自作方便若教人作者非沙门非释子世尊说譬喻缺鼻之针终不堪用比丘犯杀波罗夷终不能还成比丘行于是中尽形寿不得作能持否能持第四汝一切不得大妄语乃至戏笑若比丘非真实非巳有自言我得上人法得禅得定得四空定得须陀洹果斯陀含果阿那含果阿罗汉果天龙来鬼神来供养非沙门非释子世尊说譬喻大石破为二分终不能合比丘犯大妄语波罗夷终不能还成比丘行于是中尽形寿不得作能持否能持X更有十三僧伽婆尸沙法二不定法三十尼萨耆波逸提法九十波逸提法四波罗提提舍尼法一百应当学法七灭诤法不得犯能持否能持诸善男子等此是比丘二百五十清净戒行一一不得犯能持否能持诸善男子等我巳说法竟汝巳得戒了从今下坛巳去勤修戒定慧息灭贪嗔痴于菩萨法中增长利益更当记取于今年月日时处进比丘具足大戒胜事既成当生庆幸一拜起身作礼回向受戒功德殊胜行无边胜福皆回向普愿沉溺诸有情速往无量广佛剎十方三世一切佛一切菩萨摩诃萨摩诃般若波罗密说菩萨戒法卷下南无本师释迦牟尼佛僧集否巳集和合否和合僧集和合何所作为为诸弟子说菩萨大戒未授菩萨大戒X者出否巳出善哉可尔是一尘才爇藏海圆收洹沙诸佛现毛头触着便归休香霭初浮心地戒光流香云葢菩萨摩诃萨夫登菩萨位须凭戒品以高跻开菩萨心是仗佛口而生降佛子既发无上志入毗尼坛我今为汝一心恭请处堂某某宗师为汝等作得戒教授菩萨阿阇黎请师之语汝合自陈恐汝未能当随我道大德一心念我今请大德为得戒教授菩萨阿阇黎愿大德为我作得戒教授菩萨阿阇黎我依大德故得受菩萨心地戒慈愍故慈愍故大慈愍故诸佛子等汝既殷勤伸请我为汝等作得戒教授菩萨阿阇黎所有言教汝当谛听诸善男子等汝现身不作七逆罪否无七逆者出佛身血弑父弑母弑和尚弑阿阇黎破羯磨转法轮僧弑圣人汝无是罪否无诸善男子等汝今志心求受一切菩萨上玅净戒我今为汝一心恭请三宝护法诸天摄授覆护方堪进戒先当为汝一心恭请此方娑婆教主本师释迦牟尼世尊为汝等作得戒大和尚次请文殊师利菩萨X为汝等作羯磨阿阇黎再请弥勒菩萨为汝等作教授阿阇黎更请十方诸佛为汝等作尊证阿阇黎并请十方诸大菩萨为汝等作同学伴侣汝当至诚合掌恭肃归投听我一心至诚奉请香花引香花请我一心奉请华藏世界毗卢遮那世尊圆满报身卢舍那世尊西方接引阿弥陀世尊尽虗空徧法界一切诸佛世尊惟愿不违本誓慈光摄照证明受戒香花引香花请我一心奉请大小二乘毗尼律藏五篇三聚解脱木叉三藏十二分经权实教典离欲真净甚深法宝南无大方广佛华严经谨运一心归命敬礼香花引香花请我一心奉请娑婆教主本师释迦牟尼世尊为得戒大和尚惟愿不违本誓慈光摄照亲承授戒香花引香花请我一心奉请大智文殊师利菩萨为羯磨阿阇黎龙华教主弥勒菩萨为教授阿阇黎十方诸佛为证戒阿阇黎十方诸大菩萨为同学伴侣惟愿不违本誓慈光摄照证明受戒香花引香花请我一心奉请律藏会上优波离尊者西天东土历代祖师终南山中诸大律师慧山清泉堂上元白大和尚华山隆昌堂上见月大和尚浮山华严堂上文X弱大和尚本寺开山列代尊僧周钵明志二位禅师惟愿不违本誓慈光摄照证明受戒香花引香花请我一心奉请华严会上寄位诸天梵释四王天龙八部护戒善神金刚力士山川大地水陆虗空诸大善神伽蓝土地一切灵祗惟愿不违本誓临降戒坛精严拥护诸善男子等三宝光临万神侍卫作大证明授正戒法我依璎珞经中所说佛告诸佛子今正说正戒善男子善女人当受戒时我先礼过去世尽过去际一切佛礼未来世尽未来际一切佛礼现在世尽现在际一切佛我礼过去世尽过去际一切法礼未来世尽未来际一切法礼现在世尽现在际一切法我礼过去世尽过去际一切僧礼未来世尽未来际一切僧礼现在世尽现在际一切僧诸佛子等我今授汝四不坏信我从今时尽未来际身归依佛归依佛归依法归依法归依贒圣僧归依贒圣僧归依正法戒归依正法戒从今时尽未来际身归依佛巳归依佛巳归依X法巳归依法巳归依贤圣僧巳归依贤圣僧巳归依正法戒巳归依正法戒巳诸佛子等我今教汝悔三世罪我若过去若过去身口意身口意十恶罪十恶罪愿毕竟不起愿毕竟不起尽未来际尽未来际若未来若未来身口意身口意十恶罪十恶罪愿毕竟不起愿毕竟不起尽未来际尽未来际若现在若现在身口意身口意十恶罪十恶罪愿毕竟不起愿毕竟不起尽未来际尽未来际诸佛子等既悔过巳我今教汝发大誓愿众生无边誓愿度烦恼无尽誓愿断法门无量誓愿学佛道无上誓愿成既发愿巳广度不穷正堪得戒今更令汝秉心殷重乞法圆成䖍请文殊师利菩萨作正羯磨我今代为汝等三番羯磨珍重了辨敬谨受持我今问汝诸人是菩萨否是既是菩萨汝当眼观诸佛耳听羯磨心心相续至诚受戒仰白十方无穷无尽一切诸佛诸大菩萨慈悲垂听现前菩萨弟子今于我菩萨所痛念生死发菩提心为请现坐道场本师释迦大和尚狮子座前求受一切菩萨心地法一切菩萨心地学一切菩X萨心地戒所谓摄律仪戒摄善法戒饶益有此是过去一切菩萨巳受巳学巳解巳行巳成未来一切菩萨当受当学当解当行当成现在一切菩萨今受今学今解今行今成当来作佛诸佛子等从今受戒直至成佛于其中间不得触犯能持否能持诸佛子等我今为汝初番羯磨巳成十方诸佛诸大菩萨悉皆欢喜默然许可从脐轮中放大宝光照汝身心令汝得戒十方世界妙善戒法闻羯磨声悉皆运动堪受戒法令此戒心孝顺奉行世世生生坚固不退此是初番羯磨巳竟至再叮咛理取第二番羯磨诸佛子等我今为汝二番羯磨巳成十方诸佛诸大菩萨悉皆欢喜默然许可从胸卍字放大宝光照汝身心令汝得戒十方世界妙善戒法闻羯磨声悉皆举集虗空之中如云如盖在汝顶上盘旋不散堪受戒法令此戒心孝顺奉行世世生生坚固不退此是二番羯磨巳竟至再叮咛理取第三番羯磨诸佛子等我今为汝三番羯磨巳成十方诸佛诸大菩萨悉皆欢喜默然许可从肉髻中放大宝光照汝身心令汝得戒十方世界妙善戒法闻羯磨声如瓶泻水从汝顶门流入汝等八识田中永为菩提种子从此修行直至成佛永无退转堪受戒法令此戒心X孝顺奉行世世生生坚固不退此是三番羯磨巳竟诸佛子等上来三番羯磨巳竟十方诸佛诸大菩萨悉皆欢喜默然许可汝等现在心即是佛当来决定作佛向去真参实悟得法相应恒住性戒究竟不动更当摄相护持我依梵网经中授汝十种无尽清净戒法汝当至诚顶受我第一不得故杀是菩萨戒不得犯能持否能持第二不得故盗是菩萨戒不得犯能持否能持第三不得故婬是菩萨戒不得犯能持否能持第四不得故妄语是菩萨戒不得犯能持否能持第五不得故酤酒是菩萨戒不得犯能持否能持第六不得故说四众过是菩萨戒不得犯能持否能持第七不得故自赞毁他是菩萨戒不得犯能持否能持第八不得故悭惜加毁是菩萨戒不得犯能持否能持第九不得故嗔心不受诲是菩萨戒不得犯能持否能持第十不得故谤三宝是菩萨戒不得犯能持否能持诸佛子等从第一不得故杀乃至第十不得故谤三宝此是大乘菩萨十重无尽清净大戒一一不得犯X能持否能持诸佛子等既受戒巳应当顶戴受持不得违犯菩萨戒经云众生受佛戒即入诸佛位位同大觉巳真是诸佛子诸佛子等汝称法名我为汝说传授钖杖法汝当至诚顶受我善男子等还见么汝还闻么既见既闻是个什么即此见闻非见闻无余声色可呈君个中若了原无物体用何妨分不分永嘉云降龙钵解虎钖四钴金环鸣历历不是标形虗自持如来宝杖亲踪迹唵那㗚𠾱那㗚𠾱那㗚咤钵底那㗚帝娜夜钵儜吽癹咤诸佛子等我巳说法竟汝巳得戒了从今下坛巳去勤修戒定慧息灭贪嗔痴广化众生齐成佛道既为佛子当报佛恩更当记取于年月日时处和尚圆菩萨大戒胜事既成当生庆幸圆戒功德殊胜行无边胜福皆回向普愿沉溺诸有情速往无量广佛剎十方三世一切佛一切菩萨摩诃萨摩诃般若波罗密斯戒本者大约有六一者立言之作诚非细事山中一时应机只可宜于山野之间非闻见于大方者也凡诸方传戒诸师当依三峯古撰为佳万一于我同志者依此传授亦可何故聻法无定相遇缘即宗二者此本乃三坛戒之正文其余羯磨教授尊证开导诸般佛事俱依弘戒法仪看众之多寡期之短长院之大小时之否泰取而用之兹不重录三者凡传戒当依佛祖心行为戒定慧之传弟子当依佛祖心地为戒定慧之受如是授受是为真受能令三宝种永无断绝四者戒期开导之职非浅薄者所任须慈爱谦和方便接物为心经云我与众生作不请之友者是也五者新戒须知开导恩过诸师凡此一期语默定动诸般法则莫不皆由开导而成但凡佛事之后为首者率众称名礼谢不得轻易忽慢当宜珍重六者求戒诸子当依十事一痛念生死二生大惭愧三至心发露四俱诚忏悔五发菩提心六作大誓愿七生难遭想八生恭敬心九至诚受戒十知恩报恩凡此十条缺一不可果如此教善莫大焉愿世世生生同为法侣知我罪我我无辞焉旹大清康熙贰拾栥欠匕年岁次戊辰结冬制期侍者海聪盥沐焚香稽首谨书于蟠龙紫云阁轩