南斗延寿灯仪正统道藏三家本一卷洞真部威仪类南斗延寿灯仪法事如式具位某诚惶诚恐稽首顿首焚香再拜上奏三清上圣十极髙眞中天星主紫微大帝日宫太阳帝君月府太隂皇君五星四曜星君南斗六司延寿星君北斗九皇延生星君东西中斗星君二十八宿星君普天宿度羣眞本命元辰星君三元三官大帝北极四圣眞君五师三省眞君三界四府无鞅圣衆灯坛㑹上万圣千眞恭望圣慈洞回昭鉴臣闻天地之德莫大于生洪范之畴莫全于福爰有主司之职可伸禳祝之心仰惟三境之中南斗爲长生之府六司之内眞君持掌握之权凡彼流形归于所宰是以按河图之品格披灵寳之科仪严设星灯恭陈醮礼宜通上境延降髙眞今弟子某心假香传诚惟物显仰瞻南极上法斗司然寳炬之光明以昭垂像诵眞科而吟咏庶获来临伏愿天鉴不违神心善应琼舆羽盖咫尺威灵金马瑶车森罗空际延生定命克臻瑞气之来烛幽察微丕示照临之德恭持法信上賛神明稽首皈依虔诚讃咏臣衆等志心皈命明德宫大圣南斗天府司命上相鎭国眞君诸灵官臣闻天赋羣灵均有自然之命人怀大本咸归皇极之中养之者福谢尤生败之者祸因自起永惟宰制实在司存倘有祈禳宜修诚恳今辰某洗心涤虑养气存神夙怀慕道之心仰畏在天之像谨依科式建立星坛备香花灯烛之仪归命明德宫大圣南斗天府司命上相鎭国眞君伏愿天诱其衷咸迪绵长之道物蒙其泽悉无短折之凶稽首归依如仪讃咏南斗司命上相髙眞包罗万象鎭国威灵爲天之府左右帝臣羣仙受令万气来生金阙上宰玉清尊神玄元妙道敢有不遵万神安鎭衞护帝庭臣衆等志心皈命洞文宫大圣南斗天相司录上相鎭岳眞君诸灵官臣闻太极之初道无常体我生之后物有定名灾祥在德而贵贱罔差吉凶在人而贤愚靡间眷兹主者付之自然倘施丹恳之诚必获洪休之报今辰某专心正意向道修眞仰惟成象之着明虔仗上天之助顺谨依科式建立星坛备香花灯烛之仪归命洞文宫大圣南斗司録上相鎭岳眞君伏愿恢弘上道黙收紏察之威普济羣生式序修爲之善稽首归依虔诚讃咏南斗司録天相尊神定生注禄保命延生岳神受命緫监衆灵赫然妙道荡涤妖氛蠲除恶障保衞身形羣仙归仰衆妙咸明造化自然飞昇上清臣衆等志心皈命柔德宫大圣南斗天梁延寿保命眞君诸灵官臣闻长生乆视乃大道之体常祝寿延生实庶民之所欲在天则常存而不易在人则命逺而不伤欲其寿延莫先所祷将叩灵司之祝宜修庶物之诚今某专意致明仰天观象冀神眞之降鉴祈寿考之増崇谨依科式建立星坛备香花灯烛之仪归命柔德宫大圣南斗天梁延夀保命眞君伏愿诞佈至仁咸迪绵长之庆铺张生德永无夭阏之虞稽首归依虔诚讃咏南斗延寿爲天之梁普度万𩔖咸其浸昌夀考惟棋亿载无疆永保天命以除不祥生生不灭如陵如冈仁爱普施箕翼重光与神合德亘古绵长臣衆等志心皈命保光宫大圣南斗天同益算保生眞君诸灵官臣闻数分而多寡殊多则爲美命降而长短辨长乃其祥惟方寸之不欺庶年龄之可益上眞所掌精意是求今某欲増耆艾之年钦若昭回之像交于恍惚应以形声谨依科式建立星坛备香花灯烛之仪归命保光宫大圣南斗天同益算保生眞君伏愿大慈下际长如春日之生遐算巨増盛若嵩山之固稽首归依虔诚讃咏南斗益算与天爲同髙明悠久生德无穷保兹元命使不失中寿考且宁永契眞风至数流衍福禄来崇亿万斯年以衞我躬爲二十洞淸上境命驾云龙臣衆等志心皈命天节宫大圣南斗天枢度厄文昌炼䰟眞君诸灵官臣闻二气宻移亦有盛衰之理五行迭运曽无消息之机念彼劳生岂无厄㑹眞圣旣司于救度黔黎宜竭于忱恂今某恐惧以𩛙躬敬信而瞻像誓归依于大道愿受度于神休谨依科式建立坛场备香花灯烛之仪归命天节宫大圣南斗天枢度厄文昌炼䰟眞君伏愿常善救人庶潜消于灾咎永怀济世示隂骘以休祥稽首归依虔诚讃咏南斗度厄爲天之枢静以运化品彚荣枯文昌炳焕以府图书转祸爲福作我丹车炼𩲸守神护䰟保躯天光泰定灾厄扫除道炁长存圣眞与居臣衆等志心皈命大圣宫南斗天机上生监簿大理眞君诸灵官臣闻眞仙作德耻一物而不知圣道应时爲羣心之妙用降衷立命受气赋形眷掌握于生成敢恭虔而请祷今某斋心向道精意瞻爲二十一天仰思长育之恩敢僣祈禳之礼谨依科式建立星坛备香花灯烛之仪志心皈命大圣宫南斗天机上生监簿大理眞君伏愿体干坤之生德以运化权使性命之委和咸归有道稽首归依虔诚讃咏南斗上生爲天之梁斡运造化出入应时职在文籍鬼神莫窥大虚寥廓大理之司自根自本委顺无亏万劫长存久视不移普天司命上昇太微南斗延夀灯仪