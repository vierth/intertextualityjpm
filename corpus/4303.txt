养生咏玄集正统道藏三家本一卷洞神部方法类养生咏玄集序临六夫咏玄者乃咏玄中深奥也窈冥取理恍惚求眞撮衆妙之英华採群经之要会言止直而义正道入重玄擦似远而意明风存上祖引龙虎同归之躁竞显玄牝絶利之玄微直示指归立成妙用正演开遮之说明分去就之元廻玄包罗昇沈浩渺故使下士抚掌上士勤行克成于神气全眞冀泯于根尘妄照诚知珠玉兮何重性命兮何轻宁不穷解分息动之玄而纵流光走魄之逝深可悲哉此咏玄诗实长生度世之法要也至如玄元帝之灵篆常秘枕中淮南王之神方密藏肘后盖上圣所遵所重乎至言也学者值遇宜须秘愼深自惜焉养生咏玄集荣卫气二气相成道始生夫姿形立兆未有独分一气而获着生盖荣卫调和方生存也故云二气相成始生者道也道者生也故老子云道不可见因生以明之生不可常用道以守之浑融同处一源行二气浑融之谓和气同处一源以其生生也阴阳感激相须理禀二气而兆形质含二气而着生成此皆感激阴阳资养性命不得和柔即战争忽二气争竞不相和柔即勃乱五脏而患生焉故经云阴疑于阳必战是知无全阳之男全阴之女故天爲全阳而阴露地属全阴而抱阳精盖天地阴阳相须而化生万物易云干男坤女故人伦亦全法天象地矣荣气荣气生来不独分荣气者清阳也内观经云气清而驶谓之荣在人身中不可独建故不独分也清阳虚在赖阴存阴气聚而阳託阳气存而阴赖故曰阳赖阴存以相成也从兹始得成胚兆夫二气相感始成于胎孕解胎而生亦自有荣气之始也炼取归元别有门于二气中淘炼归于本源纯一清凈之气别修除滓秽成全阳而荣与道同眞矣卫气卫气元从阳气来卫者浊也内观经云气浊而迟谓之卫本因元气交感方有形躯既有形躯士明卫气故卫从荣来色身兆合处胞胎形质既兆即禀二气之所感处于胞胎也暗符天地排宫室人之一身暗象天地故内观经云眼爲日月发爲星辰眉爲华盖头爲崑崙布列宫阙安置精神此之谓也自此澄凝细可裁自此精血澄凝以成形质细可裁量以通其用盖人之卫气凡有二名一者精血澄凝以成形质二者同荣气流行而通手生也是知人之身者因示修眞之地得乎最灵之称可不惜而怠惰而求于逝也其卫气亦象三才一者澄凝以成形质象地也二者荣卫合处曰冲和之气象人也三者眞精命蔕居上丹田全阳之宫以象其而也禀此三气以通其生而道自归之是故体三才而履道也魂魄二气含和即着生魂者阳眞精也魄者阴眞精也二精处乎泥丸宫以蔕二气不相离溃而神明居之生方着也老子曰万物负阴抱阳以成其道始名魂魄应眞灵子产曰人始曰魄既生阳曰魂是故二气发生莫非魂魄而应眞灵及其生也万变千化有生有死无超跃三清漂沦诸趣得丧之机实在此矣在天日月全通象日月者天地魂魄也故魂者爲日主昼天眞精也魄者爲月主夜地眞精也是知明暗同源往来通会盖人之魂魄全通象于日月也淮南王曰天之气成魂地之气成魄又五藏内镜云父之精气爲魂母之精气爲魄其理昭然矣万化皆从守一宁万化者盖心之所灭而运役魂魄着于生云故圣人设千经万术教化群品显是守一之法而息诸妄也魂阳精魂主号神金魂者阳眞精也故阳精是神之金圣人爲之法体递相系属以通眞也韩子云非至精不能变至神抱朴子云老君者天之魂感日精而孕化成兆身故显至阳之精也感应潜符运用心心动即气转故云潜符以明感应也若使圆通诸妄息若息诸妄至于圆通即气以合于神而生变也灵光照耀脱全阴眞精既备乃合灵逍遥不夜即脱坼金阴之质故圣人禀御以通灵变也魄阴气冲融应感阳境动宜其心而成感激也二来和会致流浆二气既投弗可致也穷玄偶此非眞用穷玄者随境放逸致二气乖荡即非眞用之法违道之眞理也魂不飞扬魄不妨魂不飞扬魄不妨者应心之用也魂既不飞魄亦不应盖心爲去留之辖气是生死之基而修生之理非此者未之有也谷神圣祖函关显谷神圣祖于函关爲关令尹喜说道德经五千言指象立端显明谷神削其浮讹以彰玄妙也深微历代事长新义理深微卒何穷究纵多分晓莫尽洪源故云深微历代事长新言经文玄邃者也若于己上披寻得思理弃言崇于己上行持之法匪于谷外也便是今生了悟人契悟者不拘优劣及有无之分若颖悟即一生了决果陶属论于诸生也谷玄谷因何隐至灵谷者二气孕化之兆也都縁谷内抱眞精眞精者二气之精莫处乎泥丸宫此乃因兹隐至灵若精散即神去也如从得所相包系神气相须各不离溃也和会依凭始有声和会各相依凭以成其体既和会感至灵即方明着生即有声言者也神阒寂犹来无所依阒寂者幽寂也言神之未处四大恒游太极无所依附及降兆于身始明灵即立生有道本体象干坤凡生行藏皆能通应老子云视之不见听之不闻搏之不得又易曰阴阳不测之谓神即知其不以意度宁足以言诠而明之也因过玄谷衆神归既过玄谷眼即视色耳能听声鼻能嗅香舌能别味意怀贪爱身受寒温灵变多端故云衆神归也子今认得还元路返本还元之道灭心抱一之法必在事兼道匪多事而至也不计程途迥细微非歩涉程途以明其要莫不探赜远妙体用双明而能舍安归眞背尘合道也返本还元气衰形悴少精神人之衰老爲染嗜欲以致伤败而多殂落西昇经云如木自出火还复自烧腐又阴符经云心生于物此之谓也返本还元是最眞气全神备道可克成太白眞人云老者复丁壮者返婴此盖明返本而还元者也补过功成方渐契补过者爲补从来耽淫销削之过补之功成方契返本之道也复知大患即吾身复知者重明返本还元也返本还元凡有二初明补过谓求全气而返眞次云复知者以其本乃归乎本元老子云吾有大患爲吾有身及吾无身吾有何患依此而论故老子不以全身爲至也神与气合神气相须不去离夫神之无气若鱼之去泉气之去神如灯之无火不可去离也深明翻恐世人疑将神合气化入无形有无之理亦不执滞若深明之广学者疑惑盖人有智识明昩浅深者也且縁凡圣行持别圣人不视外色不听外声不思外事神凝气合凡俗以贪妬爲心劳神役智故圣人行神与气合之事也非絶神鑪安得知傥去就之未归即神气之不合实如猫捕鼠同声相应同气相求自此则可结胎育婴换帑之臭质廻颜返老炼冗冗之凝躯或发火以焚身或化金而成骨或则脱落滓滞或则凝撮眞如入不二之玄门尽无穷之至理是知神与气合方有滋应用随其所归是非深浅而通变化之道者也抱一深玄抱一事爲宗神气相抱混而爲一之宗老子曰抱一爲天下式又云善抱不脱善计不用筹策又庄子云通于一万事毕也未了眞元道不通未谙軏辖宁得通和心地虚无方见谛虚无者虚无其心也故老子十三虚无经所载盖显五千文中生之徒十有三十三者全明生之徒也所明十三总归于虚以爲善既心地虚无以求抱眞一也信知万物用非同学者多途玄陈各异故云万物之用不同虚无抱一之道者也胎息用得冲和道自全冲和者二气混同荣卫合处若用及网卫则契最玄之理而着于会通生道余也适名胎息理幽玄谓契重玄之理即明眞住之法也处胞赤子何当契靡由百谷生自何存细审行持法自然了认赤子之道可明胎息之机自然理会神凝心通念絶盖圣人禀之而生凭之而成苟不得其要枢即难除其大患指归之路届兹而无法可言返本之源应用而有期必契体而用之必无差失栖眞子云我气内闭我身长宁凡修胎息之法皆是自然之道保任眞息绵绵来往微微不得令静躁不恒自以求乎安也昼夜修行不断日往月来眞人自不出户若得眞全胎结其道至矣老子曰绵绵若存用之不勤此理明絶诸虑以定其至而生慧昭然也若至定位即生定水灌溉五脏生光华此曰眞水非乎涎浊之液唾此去留形住世之法要三住铭云心若住气亦住气若住形亦住三者尽住即我命在我不在于天矣自然水性谦柔火性刚水火各属自然盖论水火相生之理以明神气自然之道也就卑炎上各相当就卑者水之性炎上者火之体故气能蒸上液能润下二物递相交感气上蒸以生液液下润而生气固养一身自兹感化故名之各相当非人所挤抑也交并感应皆相类交并者水火相投而成感应类象外之凡水火若炎釜水气即生盖显大道之感应皆自然也莫斆殊途理自长既知本体自然之道故非外有所求且天覆地载男生女孕君臣父子皆禀自然之数非乎殊途异类之属而能会和如此即还丹之道昭矣本元之理明矣龙虎龙虎同源躁竞时龙者隐显非常有无不的故象神之妙也虎者其性劲励其力刚强复象气之爲物也圣人混神气爲一物也故得制伏之机凡俗以内外各行而生躁竞之患遂致龙腾虎走不相系属也秖应聚极却支离既立兆形乃全其神气皆以嗜慾所感至于衰老脱削元气既尽即神无所投致之死也故曰聚极则支离也先须制虎爲枢辖欲降其龙先须制虎故阴符经曰擒之制在气盖全气以明其用者也便得龙潜两自持虎伏龙潜两自凭而归眞一之道太皇老歌曰虎伏龙亦潜降龙先伏虎但毕河车功不用堤防拒盖显擒之用也炼阳销阴阳炼阴销举世移炼阳魂销阴质也炼阳销阴之法天眞皇人传黄帝三一之诀此其道也若神气相合阳自炼阴自销此皆自然之理阴阳使其然哉黄庭经云玄元上一魂魄炼其理至所至玄人罕得知其深奥故曰举世稀也灵文妙诀好遵依灵文金简之书妙诀乃三一之法此皆起归秘藏飞入玄都非乎至人不传斯道炼阳销阴之理化本虚无之机遇云凡人何所至矣阳縁躁动难拘系欲拘系者理不偏取道可双全匪覉孤而成妙用也玄刚云凡人余阳一分则不死余阴一分则不仙也认取灵元上上机灵元有上机乃制躁动之枢要太白眞人曰玄机至则身存机往则身丧也上丹田宫阙重重号玉都玉都者泥九宫也上丹田有九处宫阙悉相通贯故云宫阙重重也还丹成就处阳罏还丹者眞精也上丹田乃全阳之宫独贮还丹之所人皆有之故云成就处阳罏也通神夹嵴爲衢道此宫有二条脉夹嵴降下至丹田气海以通眞精点化和气而应脱泄者也下应关元事不虞关元者乃下丹田脱泄精气之关口也若人交感阴阳则眞精降下至关口点和气变爲凝精以应神用盖此关乃百聚之口通诸脏腑及四肢筋脉如藕丝窍气化之所故号关元也上若应下而道者以爲不虞矣中丹田建申令属应中田建申者七月中元亦应人之中丹田也一部三焦心肺肝三焦者心肺肝也主喘之府此乃中丹田所管故号生之府津液下润而致于是也自有灵台驻眞宰灵台者五藏心之一藏也眞神依附以爲宫室故云驻眞宰也修持见在证轻安若知眞神之动用则修持见在证轻安则永无忧患也下丹田冲和运育下丹田下丹田者脐下三寸气海是也冲和者一气荣荣气混卫气故名和气其气运转于五藏四肢常凑于下丹田故曰气海也点化犹来道不玄心若动作贪着淫慾即上丹田眞精降至下丹田点化和气和气即化遂乃弃损而道岂玄也二气相投皆感应谓男女二情交相感激而有云雨施之事皆自然感应乃至成于胎孕自眞元之精成变化在修生者宜须愼守以求制御之法故太白眞经云留精于身即生身施精于人即生人移此元气结彼元气彼既成形此则受损是知至愼于是也细寻运会地交天天地阴阳二气相推而生变化盖阴阳有运会之理不言而信故云气上蒸一而雨泽雨泽下润而万物化生但细推天地运合日月廻旋以明法象通乎无私之理重玄上玄潜与下玄通上玄门也下玄关也谓上玄不止即下欲难除也故云上下潜通也动静由来事一同动止上下相应而通其气故以重玄明之兼心法而论也至如龙吟云起虎啸风生皆以随类相从各得其所故上玄下玄应用等心法而兼济助事同一也消息上玄令泯灭专一渐求泯灭老子云合抱之木生于毫末九层之台起于累土故消息亦皆如之若修至神与气和眞全胎即自然心随息尽气逐息生尘境既消系系都尽胎息论云胎从元气中结气从鼻中生温在乎专用泯灭故知日新此之谓也下玄从此亦同功老子云前后之相随者也阴丹阴丹多见赚时人得者全少失者至多都是传来託误文得者少託误文者多见夭逝不体本元故非眞谛且凡心既发如勐火投焰事既炽然卒何固济故道之玄妙起自心法既忽荡动气亦奔腾岂谓初机之道返爲害命未晓重玄篇内㫖未晓重玄之㫖徒枉阴丹之功味于无味亦徒云既若无味则何用行持故云亦徒云也黄庭经云长生至愼房中急何谓死作令神泣盖王屋眞人罗眞人狐刚子元阳诸仙人不可一一举备所说阴丹皆得重玄之妙用道体交合神凝之法若初学强自行持而至中夭与道愈失与道愈失与道愈彰生自何存也故阴丹之法本爲絶尘之事古圣人恐眞者未遂了达且居常道故示之阴丹之妙其理法天象地昇阴降阳所忌者以婬心难制以女子交感而男子先脱其精如此行之而疾病俱生以运夭逝其外晦朔弦望风雨饥饱喜怒劳佚次而忌之凡女人有经后六日合三阳数与女人交合者生男三阴数与女交合者生女凡一月此六日若是须二情齐降方获成就自此阴阳算数还知贫富贵贱其理昭然矣玄关无关善闭岂能开老子曰善闭无关楗而不可开玄关者不独称乎心也若明善闭之法以通玄妙始得玄关之称盖善闭之道即心地之法也妙使灵童出得来灵童者得道之称也若契玄关之理即达善闭之道或出或处得妙便法要至乎轻安也已絶六尘玄路启六尘者谓眼耳鼻舌身意六根各有法识所染是六尘故云玄关善闭以求泯灭其尘妄若志之所至即玄之又玄也自兹生死不相该无染尘识安系去留心法两忘取损同泯栖眞子云百邪不能干其正群动不能挠其清故生死不该属也玄珠玄珠安比世间珠非身外有珠方璧之类也故曰居易求玄珠赋云动爲道枢静爲心荷玉光不耀至眞不渝也悟者将知是命符若悟珠之至理乃明生之要会而与命符也不昧不明随应化老子云不昧不明玄之又玄盖显玄珠之本体相应其通而变者也动爲瑕玷即萦纡心动即随縁逐境乃是玄珠之瑕玷故云动爲瑕玷即萦纡即玄珠不能莹彻也玄牝门通眞玄牝是灵关玄门者神庐也牝门者大关也此修行之大要也故云灵关老子云谷神不死是谓玄牝玄牝之门是谓天地根也不悟修生事更难若不悟玄牝门行持修生之理与精神爲关钥即修生之事无所可着也浪紧溯流功用到初行持者乗舟到溯流功用到则非常道老子曰理大国若烹小鲜宽勐之理得其所也秖兹滩后更无滩若功用到永离忧患恒居安静故云更无滩也玄门九洞三山名少人九洞三山者海中所有之岛乃仙人集居之所絶学至人多隠其间故举以明得道之所由显玄门是修生之枢要九洞三山亦象人之三田九窍也尽经此路学修眞玄门一路得尽同若失之归即动皆非下连紫府通华盖华盖者肺也紫府肾宫气海也盖玄门开合皆通应也得丧絶尘非絶尘若得神庐之妙则永故云絶尘若丧淳朴之根巡还六趣即云非絶尘牝门诸窍开因牝窍开牝门者大关也诸窍开拆至于筋脉五藏命关皆悉相应脱漱气液至于衰老而无觉知以崇其道求乎生也精神自此去如催牝门既开则出损精气精气若损神渐昏蒙而见即坏固关枢要将爲首修生者因闭天关次爲其首也迷者多因致祸灾若不明开合之理但贪着滋味之感则万祸入寒暑侵至于殒逝皆由之也绝利一源絶利一源事细微絶阴路而启阳门初机道也老子胎息精微论曰玄之又玄是我命门又阴符经云絶利一源用师十倍三返昼夜用师万倍匪运而有用师之倍盖絶一源于是也调和全白理神机调和调源也全在神机运合者也若教依旧还贪着若念未尽不能制止荡逸去来即非道也倏忽交争见是非若神气乱行妄生动作则暴乱生乎是非致错误之由也心染污随縁圣莫穷心者性之用也随縁染境起灭无常是知圣莫穷也都来心法共伊通千方万法至于出死入生未有不因心而修学至于成备者也是非得丧全由此万事是非或舍或留或迷或悟皆由此也返本归源道愈同返其本归其源故道是群经之要会与道合即同也性性爲心所本同途性不可见由心明之心不自彰因性方起既爲心所起故曰同途认取元阳制动枢元阳者元和之气能制躁动故爲枢也此全明心法也依附凝躯方建立人依屋宇始免风霜性託形躯方能建立也自心却返到虚无心契妙轨以法行持云归虚无之妙故云自心却返而归元也动即爲心乃之动而非动其动则应见随机变通无滞群品于始终之理知他心起灭之端妙不可量功不可测化无所化称莫以称在凡即云妄想纷纭在圣即曰眞元作用者也其静则爲性是知静则非静泯灭变化之道消亡应现之机不涅不缁无尘无垢熙熙上圣之眞风荡荡极迷途之化本巍巍事既实而言莫诠道以崇而理难谕前际后际有空焕乎浩浩之元宛乎融融之德妙中之妙玄之又玄此盖归乎化源而穷理尽性变化莫测者也法法本无言理自如不拘动静理自如如犹知自是衆经枢圣人所设万论千经说不可及法乃无枢要也人有颖悟玄玄趣若得悟玄中深趣即眞道之谛理也秘向心头作妙符法者心源之妙符起生死之大要非轻取轻傲求非躁挠所能知非讹所能学非念诵而至非步历而至明昩虽殊古今不异眞言诀云去其死先去其生去留之理体而用之故高眞教主太上虚宗或明于三心九心或显于一法万法至于皇人丹诀青童玉书理有实归本元是非执滞调不讹而经衆妙直露希夷其余化体飞形育婴固命乃至五行假借动静得常三身互道往不废亦干枝叶殊未届其根株盖受道于深浅之师致理有见闻之执深宜济度勿惮参承养生咏玄集