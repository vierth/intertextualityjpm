无异元来禅师广录X卍XXX无异禅师语录序大光明中无物不有无物不空真俗二谛于中影现一点灵明溷入知见一念瞥起认为安身立命之处或迁转不停或坚凝不化其升其沉一任造物播弄大丈夫宇宙在手造化生心奈何听气命机甘心作役夫导我者而岂徒哉不肖于童稚之年潜思出要耿耿在心数上公车艰于一第谬徼恩命司理信州闻博山自天台韶国师开辟以来传灯不绝今者无异大师嗣祖而横出一枝建立宗风随机唱导阅四载始造而请焉覩其神情超朗如独鹤摩空而又熏然慈和不自标异叩其中渊乎其不可测也夫既目击而道存巳倾葢无他语蒲团对坐咨决心疑弟子出函见示乃师上堂语是日大暑挥汗如雨披阅间忽似微风庭树山岚俱生凉气透体爽然炎蒸如失师于此际起而问曰还会也未余时无言怅怅而别呜乎拈花相授谁知微笑之风鼻孔撩天熟是拏云之手是为序弟子赵士祯和南题X钖类法檀序夫世间人不能行出世间孝而出世间人乃能尽世间孝以余观于钖类法檀之篇则博山大师无如矣生致其养没致其思世间孝也师则行之情致其刳性致其徧出世间孝也师则尽之幼痛悲母及长宦学而过闻慈父之丧有怀二人代衰以染古人大事未明如丧考妣师当此际是实非如记所称充充如有穷皇皇如有求而弗得将此深心向船子藏身那畔穿却阿爷法身鼻孔六年梦破旷劫冰消邈得云巖高县宝镜灵衣不挂孝满曹山蓦地相逢久远如昨敬田悲水藐矣三公净土禅波勗哉九品洎乎西往遂矣东征日照高山雨滋小草数株宰树垂玅荫于桐卿一瓣心香罥祥烟于浮渡脱也长羁子舍无过列鼎重茵孤滞空门讵覩新丰旧里还观震旦玉殿帘前水田衣底恶有心空及第就养无方酿悲海之醍醐茂慈山之肥腻世出世孝一念圆修如我大师之为钖类主乎葢闻空谷传声唱詶双举觉华散彩因果同时以心印心有种似种是钖类之义而巳X矣我侪欲为大师之类而未拜大师之钖如盲龟之待浮木精心瞪目终託慈航既拜大师之钖而不为大师之类如盲龟之失浮木一瞬三祇永沉劫海得不人人痛心疾首暱就法檀所付本参寤寐思服悬巖撒手瞥遇亲娘绝后再甦全身归父国中按劒杀尽安居鹄卵宵啼鹤毛晓堕正恁么时还有博山礼敬回向处也无还有博山应缘垂化处也无还有博山着投子布衫挝浮山法鼓处也无直得石火光中忙追鞭影空花枝上闲掇衣珠一回鸾凤冲霄当处羚羊挂角但了白云常倚莫问青山不知生死情刳心心不触涅槃性徧步步还乡无始劬劳剎那报足大孝不匮犹曰海之一滴何况其余如或未然且从钖类篇中作箇蠧鱼随分咬着一字半字他生后世返掷有日在弟子广瀹吴应宾和南谨序賸录序先寿昌于法门寂寥之际言中有响脚下无私使洞上一宗复振厥功伟哉玉山垂示推倒博山水到渠X成通身是口譬如空中楼阁面面玲珑法音光明徧照恒河沙世界天下翕然宗之余再谒博山于寿昌特蒙印契遂以事先寿昌者事之客冬道过怀玉晤六雪誾公于瀛山出示賸录一编重覩生面如析栴檀树片片皆香固佛法中标准也向上玄机离文字相且道博山先师还有賸语也无自从胡乱后三十年未曾少盐酱弟子黄端伯稽首和南撰禅警语序警乃醒觉之义或云惊也譬有贼瞰巨室主人张灯夜坐堂皇之上謦欬作声贼愳不能便稍尔昏睡则乘间而入橐为之倾故严城击柝刁斗鸣辕卒有变而无虞以其警备于机先也人有生死大患乃万劫不醒之长梦况亦为贼媒日劫家宝不有大觉之雄痛语警醒则终身醉梦了无悟日非但睡时做不得主即白昼开眼魇语尤甚故博山大师乘悲愿力来作大医王用一味伽陀遍疗狂狷业病故有示禅病警语直捷简当把参禅骨髓中病都说透过其开示做工夫语最为喫紧真是禅门切要新书亦捄世之金丹九转也夫禅也假名无体何有病乎葢参禅人X多起执情谬解被心意识谎杀不向机境上求便向学解中讨或被古人言句碍膺或向死水里浸杀或坐在无事甲里不是灵利心死不得便是痴着心转不得故命根难断生灭宛然通身都是我病者是禅有病也甚则成狂着魔佛亦不可捄此名业病非禅病也假饶死得种种心下肯做工夫与法身理相应不曾蹋着向上关棙坐在饭箩里轻安自在只箇轻安正是禅病故僧问古德如何是清净法身德云无量大病源此语如栗棘蓬吞吐诚难古人从真参实悟中病过一番来其垂手处自不乱下鍼锥要箇绝气息识痛痒底汉方肯诊视是以识病乃能去病调已然后调人可谓三折肱为良医欤博山大师自来参究此道极是融通凡有言句皆中肯綮非故为高玅玄箸之谈使人不知乃平日亲证实履境界见到说到行到用到其义理精明辩才无碍所以快说禅病如握秦宫玉镜照见羣僚肝胆一毫隐讳不得古今踞曲盝牀称善知识说禅者如师之玅罕俪然禅病最难说说亦不能尽何哉病即法身之病法身无数病宁有极善救法身病者以病为玅剂以病为家常茶饭以病为贴肉汗衫在善葆之而巳古人于病假中游戏而为佛事葢看破法身无主病自霍然故洞山道老僧看时不见有病特繇妄想执着故禅病竞生昔佛说楞严五蕴魔事及外道偏计即是今人禅病中事然着即成魔计则名外不着不计亦云为X病所以云不作胜心名善境界若作圣解即受羣邪法华云有一导师善知通塞险难道路故能导彼众人前至宝所然则大师此书正末世舟航初心径路岂但有益于今日亦有补于将来决欲参禅做工夫求大悟门肯细观此书大有相为作略能使疑情发不起处发起病根点不破处点破如披沙露宝要渠自取如开雾见天使人不迷截路中有出身之路死句里有活人之句如圆珠走盘不滞一语其玅用如此人人知此用心可以坐睡见道不费许多草鞋钱直到大安乐田地与佛祖同一鼻孔通风有能以此自警者而警众复以此自愈者而愈人亦名现在医王使祖师命脉流通国脉与慧脉竝固庶不负大师垂示之方便愿力云尔是为序万历辛亥岁孟秋月弟子刘崇庆和南题X宗教答响序善问者如攻坚木先其易者后其节目及其久也相说以解善待问者如撞钟扣之以小则小鸣扣之以大则大鸣待其从容然后尽其声不善答问者反是学问之道无不皆然而况佛祖法门生死大事而可矒𥋾鹘突若捉影捕风揣摩测度若钻龟卜瓦者哉夫所谓不善答问者岂必诚不善也葢有自号为知识而转堕于不善者何也有意为善斯不善巳吾读宗教答响擘分肌理兼总条贯遂使箭括锋尖的有正鹄剑刃上事化为坦途问者本分答者当机善之善者也过此以往或居士应更有相说之解大师应更有从容之声思惟路绝言语道断者余虽不敏尚愿与闻之戊辰秋月弟子张瑞图书于博山丛林X无异禅师广录总目卷首语录序钖类法檀序賸录序禅警语序宗教答响序卷一之三住信州博山禅寺语录卷四之五住建州董巖禅寺语录卷之六住建州仰山禅寺语录住福州鼓山禅寺语录卷之七住金陵天界禅寺语录小参晚参卷之八茶话普说问答卷九之十拈古卷十一颂古X卷十二佛事佛祖赞自赞卷十三之十五禅警语开示偈卷十六之十九开示偈卷之二十净土偈卷二十一之二十五宗教答响卷二十六之二十七宗说等钖卷二十八之三十书卷之三十一启序卷之三十二序引䟦记文卷之三十三文疏寿言卷之三十四輓辞诗歌卷之三十五X博山和尚传墖铭缘序总目无异禅师广录卷第一住博山法孙弘瀚彚编首座法孙弘裕同集住信州博山能仁禅寺语录师住博山有年禅衲辏集未甞开法因寿昌五致书相趣出世乃陞座拈香云此一瓣香金藏云而严枝榦香水海以润根株龙楼迎瑞而紫气飞腾宝殿笼烟而祥云遍布爇向炉中端为祝延今上皇帝圣寿万安皇后齐年太子千秋福基同华藏以庄严寿筭共毗卢而等量更祈檀那衍庆海众安和此一瓣香净明日月旷荡干坤空觉性而无佛无生熏万彚而有因有果爇向炉中专伸供养寿昌堂上本师无明大和尚用詶法乳之恩歛衣就X座白椎竟师乃云佛不求佛心不传心如水与水似金博金会得也目前包裹山濶猿长啸会不得也目前包褁林疎鸟不惊会不会总目前包褁空宣无相偈即此包裹也须包褁水操没弦琴诸昆仲于此彻去以须弥山作四大海白浪滔天以四大海作须弥山红尘满地烹虗空之髓而滋味恒新挑水底之灯而光明亘大者里无加芒索箇中何用金针所以道指南一路智者知疎向上一机石人抚掌开弥勒之楼阁而行愿重重蹋毗卢之顶门而毫光烁烁到此则步步通玄智不能知识不能识诸昆仲此是故乡景象若肯就路还家便得转身归父还肯么自是不归归便得五湖烟景有谁争上堂揣虗空骨吞栗棘蓬剖开尘界玅运寰中白云七片八片篱菊一丛两丛分明漏洩西来意几多眼耳尚盲聋诸昆仲仔细穷更有泥牛吼月木马嘶风分明向伊说破赤肉团上有一焦尾大虫咦莫把黄金当作铜上堂即心即佛马大师板齿生毛非心非佛马大师眼光落地不是心不是佛不是物王老师相随来也博山总不恁么白苹及翠羽野老笑相亲博山总作恁么寰中天子勅塞外将军令还知博山意么若知博山意便会祖师意若知祖师意便会诸佛意若知诸佛意便会自已意诸昆仲不可虗延岁月蹭蹬过时勐着精神发明斯道始不被天下老和尚舌头碍X也当知天下老和尚共一双眼睛看人共一箇口皮吐气诸昆仲还会么云来碧岫山装面月到澄潭水畵眉上堂倾湫倒岳大地全收簸土扬灰纤毫不立全收则该罗广博须知白昼雏鸣不立则澹泊虗明谁解红尘犬吠是佛亦打是魔亦打管甚船来陆来饥也一餐饱也一餐且喜柴干水便没踪迹莫藏身一双赤手逢人且乞一文藏身处没踪迹两朵攒眉遇佛堪消三拜吾在药山二十余年方明此事亲言出亲口莫使外人闻诸人藏身处博山总知博山藏身处诸人不知诸昆仲今日在此法筵不免觌面相呈若到诸方逢人不得错举珍重上堂冬不寒臈后看老侬不爱雪稚子哭衣单惟有东村一箇没傝仁二汉髼头垢面赤手空拳寒不怕寒热不怕热最冷唱箇雪词儿最饥做箇粜米汉无一文钱要与天下人鬬富无一分色要与大地人争妍有时在十字街头倒骑铁马有时在西洋大海逆上须弥有时在烈火𦦨中嚼氷啮雪有时在红尘堆里搯草挑灯有时指东话西有时唿南为北将三乘法堑以作门墻指十地菩萨而为眷属诸昆仲斯人还合伴不合伴复笑云巳被博山收下了也上堂鵞湖云瞠却眼兮剔起眉反覆看渠渠是谁洞山云渠今正是我我今不是渠石霜云渠无国土何处逢渠或有云渠无生死或有云渠侬得自繇或有X云渠不作箇解会诸昆仲渠者何物为与眼对不与眼对若与眼对则成二物不与眼对因甚反覆看渠若直下看破便会得渠正是我我不是渠若会得我不是渠便能独蹈大方孤峯自立正不立玄偏不附物便会得渠无国土何处逢渠既无国土无量劫来求生相了不可得求死相了不可得便会得渠无生死果无生死千自繇百自在便会得渠侬得自繇若到恁么田地言语道断心行处灭便会得渠不作箇解会博山此语如浪击银山花开碧岫石女扬眉玄猿捕影三岁孩儿头似雪磵底游鱼忙不彻展似眉毛作么生分明底事叮咛说诸昆仲且道叮咛事作么生双手拍开银世界纵横谁辩往来源上堂至理不渝至功不宰至道不形至了不办于此四句相应便做箇洒落衲僧眼不染玄黄脚不沾泥水意不缘诸法舌不亲玄旨到此则圆机普应玄度该通净体无依灵明绝待所以玄沙大师云罗笼不肯住唿唤不回头古圣不安排至今无处所诸昆仲今时禅者不信自心是佛向外求佛不信自心具足诸法向外求法既昧自心纵有弘为皆生死之业耳又当知求佛求法即有所依既有所依于自心不得自在譬如穷子竛竮辛苦乞食自济昧却衣里无价宝珠岂智者乎夹山大师偈云劳持生死法惟向佛边求目前迷正理拨火觅浮沤无事久立珍重诞日上堂本无今有笑看镜里狂花本有今无搅动X巖前湛水一片白云弥漫几多花鸟迷踪拶碎虗空罏鞴烹煎佛祖高挥宝劒草鞋救取猫儿还他一箇皮囊赢得五湖明月所以大觉世尊舍王宫入雪山覩明星开道眼于三七日中思惟是事然后开权显实说三乘法及至末后拈花示众便云有教外别传简点将来如梦境相似博山生居黎庶无王宫可舍游化东土无雪山可入大地黑暗无明星可覩奴郎不辩无道眼可开然则贵贱虽殊要且头脑相似自幼便可怜生二十以前成家乐业二十以后花擘家财三十以前向北郁单越解三玄戈冑三十以后在南赡部洲碎五位鎗旗四十以前你要去我有钩儿钩你博山却不钩你任你千里万里四十以后你要住我有锥儿锥你博山却不锥你任你在蟭螟眼里今日正当四十岁钩锥一齐息博山不在者里博山有一块古地基自天台韶国师开创以来千有余载云峯信道者克绍相继亦数十余年今日在此说法是本有今无耶诸人面前不得说梦是本无今有耶诸人面前不得说梦看破梦境时如何诸人面前不得说梦何以故箇中求其生无生不可得灭无灭不可得有本有不可得无本无不可得又将何而为寿也以诸佛身众生身为寿圣凡不可增减以过去劫未来劫为寿日月不可迁移以玅高峯娑竭海为寿燥湿不可损坏以尽虗空遍法界为寿天地不可覆藏然虽如是今日因甚么唤作四十岁良久云栖凤X巖前云雾卷伏牛山下古今传除夕上堂诸昆仲年月告尽旬候云週衲衣下一段大事还会也未若论参禅须要立得心真便头正尾正其间亦不颠倒更要识得病根始得其禅有多种病不可不知若不识得病根纵能精进皆魔业耳何为病根试听博山从头告报免使伤锋犯手第一不得计时筭日第二不得敲氷洗浴第三不得围炉向火第四不得暗里偷光第五不得开眼作梦第六不得触树迷封第七不得逆风把舵第八不得易短为长第九不得伤风露骨第十不得钉桩摇艣第十一不得步步登高第十二不得从空放下若不蹈此十二种病便能作箇净白衲僧可以撮土为金唿牛作马释迦老子尚不奈你何况其他乎然虽如是更有一事问诸昆仲假如正月初一日发心看看挨到腊月三十日又作么生折合良久云谈玄说玅恒沙数那箇男儿摸壁行上堂神藏禅师云知而无知不是无知而说无知良遂禅师云良遂知处诸人不知诸人知处良遂总知荷泽禅师云知之一字众玅之门高峯禅师云知之一字众祸之门诸大老敲唱傍提各具一只眼博山今日不惜唇吻从头註解祗要告报诸人知而无知头脑相似不是无知而说无知火烧眉毛救取一半良遂知处诸人不知大似压良为贱诸人知处良遂总知多知老翁莫与相见知之一字众玅之门把手X牵不入知之一字众祸之门脚头脚底知字亦不恶诸昆仲博山恁么註解还会博山意么然虽如是博山决不恁么道无知而知为之知知知之为知不知为不知诸昆仲还有不向知上作活计另有超羣拔萃者么当知水琴松韵堪传赤子之心赤尾金鳞不堕渔人之手且道与古人同耶异耶复云东西南北十万八千腊八日上堂维那白槌云法筵龙象众当观第一义师云第一义作么生观觑着则眼瞎嗅着则脑裂举步绝行踪动念非生灭眼色耳音声心忘思路绝古今诸圣贤同途而异辙中峯水底琴马师天上月投子手中油赵州庭前栢博山无可示梅花枝上洩吐翠与含芳凝寒傲霜雪清香满十方触着通身血捶手哭苍天浮杯老结舌诸昆仲当时释迦文佛于腊月八日抖碎虗空七花八裂尽大地无一人会得所以宝坊云不是凌行婆怎解同心结徐惟明居士请上堂大道绝方隅灵明岂待寻从来只恁么作么有疎亲灰头土面何曾葢覆将来利齿狞牙毕竟声和响顺所以瑞巖每于石上唤作主人公复应云惺惺着他朝后日莫受人瞒瑞巖大似勾贼破家要且傍观者丑博山今日不免和盘托出倒廪倾仓说似大众去也复以手指云门外白云千万朵篱边红杏两三枝上堂在迷迷悟在悟悟迷从来迷悟似迷今日悟迷X非悟迷悟两头拽断圣凡更复何言剔起眉毛惜取眼中瞳子绽开衣线露出铁石心肝灯笼与露柱相交佛殿共三门鬬额赤手团成泥弹子红罏炼就铁馒头一任东掷西抛毕竟埋光铲彩纵教野狐精巖中脱㲉转转不错笑杀赤须老胡要知水牯牛山下投胎卓卓全该须是沩山大士诸昆仲沩山大士作水牯牛博山头角生巳久矣还有人证盟也未良久云达磨大士来也放过一着元旦上堂春风才动春花开春雨相催春水来惟有通玄峯顶石依前白藓与青苔大众如何是新年头佛法复云东西林下鸟添得好音声解制上堂谁云结制仍解制纵有成规俱不是当空抛下云门柴雪浪银花匝地开简得多年破木杓鹞子飞过新罗国你既无心我也休后代儿孙笑酒楼香巖粥饭长行者击竹有声聋两耳翻思昔日老灵云一见桃花瞎眼睛谁是迷兮谁是悟春风触着珊瑚树谁是悟兮谁是迷具足从前自家底心不心兮物不物连书几箇向空咄诸昆仲因甚么书几箇向空咄复合掌云我不敢轻于汝等汝等皆当作佛寿日上堂三世诸佛与博山同生无影树头悬日月十二类生与博山同寿不萌枝上辩春秋世界干城阳𦦨佛生梦幻沤华干城阳𦦨而世界色色皆空梦幻沤华而圣凡心心寂尔色色皆空突出娘生面目心心寂尔纵横衲子胸襟有问春秋多少祇云花谢X花开更询劫运短长谁道空成空坏于斯领略则古今非代而延促同时一念万年而万年一念岂思议筭数年月日时而论耶纵能观沧溟之水几度清浅犹是客作汉耳只饶宝掌住世一千七十二岁亦何驶哉诸昆仲且道博山即今春秋多少若会得好从者里说来其或未然直须逆数到四十年前博山与大众别峯相见上堂诸昆仲凡心入觉须善用心不善用心魔得其便所以一箇计字出九十六种外道一箇着字出五十蕴魔及魔王眷属等具在教乘不可不知经云譬如有孔隙处风则能入摇动于物而不自在菩萨亦尔若心有间隙心即摇动而不自在乃至成就皆魔业耳何谓魔也欢喜是魔也烦恼是魔也昏沉是魔也掉举是魔也惧动是魔也厌静是魔也喜谈论是魔也爱游行是魔也乃至斥像毁经破律犯戒拈颂机缘擅开异解诗赋词章文艺杂学併贪求说法悉是魔也所以博山教诸昆仲提一则无意味公案蕴在八识田中当下不知有血肉身心前境不知有山河大地非内非外滚作一箇疑团行不知行坐不知坐如一人与万人敌又如心心常似过桥时直须发明此事到磕着撞着打破疑团通身是眼纵遇释迦大师摩顶授记佛亦不做何况魔军而能入耶诸昆仲如斯会去谁不丈夫虽然如是事怕有心人直须当下一念无生超彼三乘权学等见若将心令无心X却成有直须觅心了不可得即证超魔法门上堂水流湿火缘燥是水有鱼是林有鸟喫饭咬着舌头解道青天不用扫诸昆仲须自了同箇夜兮同箇晓试将此语播诸方谩道荒田不拣草更看云门拄杖子化为龙吞却山河大地了诸昆仲且道博山即今在甚么处良久云深固幽远无人能到下座开光解制上堂九十日期今巳解百千三昧许谁知畵龙未必乘云去可惜人间十二时十二时辰弹指过眨起眉毛还是错衲衣撩起伴云眠盘陀石上松花堕闻见清兮清亦非法身无病不求医顶门突出摩醯眼夜半乌鸡带雪飞带雪飞兮贵回互金凤不栖无影树纵横十字数将来佛祖位中留不住留不住兮噼面来兔角龟毛眼里栽今朝拄杖横挑出那箇男儿肯活埋诸昆仲今乃解制之辰遇无量寿如来为汝诸人普作佛事放大光明照十方国土无所障碍更以无碍神力将极乐娑婆融成一界若说是净土却是娑婆若说是娑婆即是净土且道无量寿如来毕竟居何国土今日博山亲指出分明一点座中圆上堂诸禅德见闻觉知即是佛法佛法即是见闻觉知根本无明即是诸佛不动智诸佛不动智即是根本无明婬怒痴即是戒定慧戒定慧即是婬怒痴若向者里觑破始知达磨大师航海而来祇是指示人现成具足底道理且如何是现成具足底道理木人X起舞非奇特石女梳头越样新峯顶上堂举十善道竟复举圆通机大师居山二十年见伐木倒豁然大悟后九江太守请主圆通席遂臾杖草履登台说偈云圆通不开生药舖单单卖箇死猫头不知那箇无思筭喫着通身冷汗流师云惭愧古人居山二十年祇悟得箇死猫头若是博山则不然博山欲开生药舖随缘卖箇活猫头不知那箇有思筭喫着通身鲜血流诸昆仲且道与古人是同是别良久云若将情识解埋没祖师心上堂释迦如来降诞西域开场四十九载谈经三百余会末后拈花示众复云有教外别传贻累古今诸哲祇与世人说些世法何谓世法明心见性是世法戒定慧品是世法三身四智是世法五眼六通是世法三乘十地是世法十八不共是世法三十七品是世法六度万行是世法乃至成佛极果是世法博山则不然今与大众说些佛法何谓佛法山河大地是佛法日月森罗是佛法鹊噪鸦鸣是佛法乃至与诸昆仲要笑讴歌是佛法大众会么若会得是法住法位世间相常住其或未然化城美境从君欲惜蔽衣珠对月追下座祖印院上堂人天易集净土罕逢今日迎来宛然佛国大众佛国则巳至还闻弥陀说法么良久云须知佛遍三千界净土浑敷八字间乡亲到上堂瑶天慧月耀古辉今性地觉花香郊馥X阃汝等久离乡井一向竛竮此日同筵幸逢故戚诸昆仲逢亲戚遇故友则且置敢问还得家中音信也无若有可呈似博山与汝亲手开拆其或未然分付白云常守户侧听宾鸿送信来端午上堂时逢昊仲节屇端阳城户泛雄黄之酒江乡闻欵乃之歌人道是尘境纷纭博山说法轮大转艾叶征旗扫九十六种外道菖蒲利劒碎五十蕴魔军古人于此却说闻声悟道见色明心博山冷眼观来犹成钝置诸昆仲终日钟鼓铿锵此便是声作么生是道见今榴红柳绿此便是色唤那箇作心于此明得正好买草鞋行脚于此未明也须恐惧汝看尘境游戏之中舟漂绿水锦夺矶亭如穿玉锦之梭似佈勾芒之令穿波舞掉划彩逞能到恁么时岂容拟议若有毫釐迟怠则丧身失命了也何况衲僧门下胡风一扇陆地行舟驾铁艇于太虗翻玉波于峯顶搏勐虎喉中之雀解骊龙颔下之珠直须不顾危亡到手始得正恁么时还有抛舟罢柁与博山同游戏者么若有可请出来与吾相见若无山僧自逞神通去也拈坐具作摇艣势云会么道院迎仙客书堂隐相儒衲僧门下异珍重赤须胡元旦上堂拈香祝圣竟次拈香云此一瓣香虗空包不住大地载不起爇向诸人面前诸人要且不识释迦大师得之便云普见一切众生具有如来智慧德相祇因妄想执着而不能证得迦叶得之破颜微笑X便云觅我者是汝我阿难得之结集闻持副二传化商那和修得之便云身十七性非十七乃至达磨得之与二十七祖辩珠云此是世宝未足为上于诸宝中法宝为上此是世光未足为上于诸光中智光为上此是世明未足为上于诸明中心明为上二祖得之便云觅心了不可得三祖得之便云信心不二不二信心言语道断非去来今四祖得之便云大缘与性合当生生不生五祖得之便云姓即有不是常姓六祖得之便云本来无一物何处惹尘埃马祖得之便云一口吸尽西江水一脚蹋杀天下人乃至天童得之便云散干葢而非心持坤舆而有力今日博山在此座上扬眉鼓舌拈来撒出祇要诸人识去诸人还识得也未若识得便证香光庄严若未识人天众前便好识去岂不见大缘与性合当生生不生上堂洞山大师云地狱中苦未为苦向衣线下不明大事是为最苦此大事既在衣线下因甚不明祇因无始以来心境交加幻出一切色相塞诸人眼根幻出一切好恶音声塞诸人耳根幻出一切香臭塞诸人鼻根幻出一切甜酸苦淡塞诸人舌根幻出一切细滑麤涩等相塞诸人身根幻出一切缘虑等心塞诸人意根诸昆仲要得一生取办须将从前所学所习底世法中伶俐心机巧心佛法中语言相文字相知解相尽情放下做一箇净白底衲僧然虽如是也要知衲僧溪深杓柄长始得若会得酌水献花随宜X得用其或未然喫饭也须防沙喫水也须防噎上堂僧问金钟才扣云堂巳露真风法鼓重鸣海众更申败缺正当恁么时和尚如何结案即卓拄杖云山水之间得渠侬力进云某甲从此信入去也师云信后如何进云向后与和尚更道师云分作两橛作么又僧问昔九座大师云我今日向孤峯绝顶驾一只铁船截断天下人要津祇如和尚今日又作么生师云銕船即且置阇黎要津呈似老僧看进云争奈学人不会何师云不会倩人裁进云恁么则刚道是龙犹不信等闲夺得始惊人师云闲言语乃云诸昆仲佛法不是容易博山三十年来实际理地洞然无碍事法中较量与理矛盾者尚多即今与诸昆仲陞堂入室结箇粥饭因缘于此座上问来答去如鸟云空如鼠云唧虽有其声究竟将来都无实义岂但无益恐成赚误若是祖师门下客要知祖师行径方有说话分单明自已底不知有古佛家风此人有眼无身若明得古佛家风不知自已用处此人有身无眼直饶坐断两头不通凡圣转身气急犹在半途更须知有全提时节始得大丈夫儿步入重玄睁开只眼解作家活用不乖方歛沙界于毫端纤尘匪碍耀珠光于域内洞鉴无遗如日月光远近斯照拈拄杖云还有恁么衲僧么僧问透网金鳞因甚犹还滞水师云度尽无余影还他越涅槃进云恁么则纵横沧海濶腾跃万波随师云作么生说箇腾跃底道理进云X分明头角久春江雨露微师云念文章可惜许师复拈拄杖云还有问话者么众无对自云今日老僧失利上堂天晴日头出雨洒偕前湿分明举似人只恐信不及诸昆仲开眼见明闭眼见暗一等是见因甚被明暗迁移若要顿明此事除是不造生死业始得如何是生死业厌烦恼趋菩提是生死业求大涅槃是生死业分科列目敷文演义是生死业舍垢取净是生死业穷玄究妙是生死业有得有证是生死业不脱对治门是生死业乃至陞堂入室问来答去尽是生死业若要脱此生死业直须兀兀腾腾恁么过时夏则排窻冬则附炉饥则喫饭寒则添衣若以世法商量便成渗漏更将佛法理会正是眼中着屑诞日上堂僧问庄子八千椿正眼观来犹存数量大通尘点劫衲僧门下尚在半途寿等虗空泯绝途量一句请和尚指示师云玄沙元是谢家郎进云和尚与玄沙同生去也师云年年桃李树处处白红花进云者箇且置祇如当时韩文公问大颠和尚尊寿多少颠提数珠云昼夜一百八今日座中诸大檀越或问和尚法腊多少和尚如何应对师云漩澓黄河水一年几度清进云如是则和尚与大颠人有今昔寿无两般去也师云干三长坤六短进云氷桃雪藕非为敬直奋空拳上法王时如何师云坤在上干在下僧礼拜云谢和尚答话师乃云天地旋山河走石女X生儿世间希有白向本爷娘干坤两眉皱今日无端举似人灼然笑破虗空口诸昆仲若道博山有生是不谙佛法若道博山无生是不谙世法生与无生拈放一边且道四大色身从甚么处得来良久云干闼婆神无限乐宫商不与世和同首座问云石女生儿得几箇师云五男二女进云和尚生身父母在什么处师喝一喝下座无异禅师广录卷第一无异元来禅师广录X卍XXX无异禅师广录卷第二住博山法孙弘瀚彚编首座法孙弘裕同集住信州博山能仁禅寺语录佛成道日上堂僧问雪覆千山无点白云空万里绝纤埃未审甚么人到此境界师云无缝袄子足风凉进云向上更请和尚道师云秦望岭头云楚人那得见进云还许学人进语也无师云试说看进云恁么则礼拜去也师不顾乃云法本法无法庭前瑞草和根拔无法法亦法黄河九曲金沙混流今付无法时释迦鼻孔长多少法法何曾法瞒博山一点也不得诸昆仲释迦大士四十九年横说竖说逆说顺说谁X人奈得渠何及入涅槃时以虗空为口沧溟为舌日月星辰为庄严山河大地为听众横说竖说逆说顺说要且无人得闻博山今日在此座上横说竖说逆说顺说谁人奈得博山何博山今日不待涅槃即此座筵以虗空为口沧海为舌日月星辰为庄严山河大地为听众横说竖说逆说顺说要且无人得闻者里有些子誵讹诸昆仲过去释迦大师所说法要无人得闻即且置现在博山所说法要因甚无人得闻者里若缁素得出许你亲见博山既见博山即见释迦大师若缁素不出纵见释迦大师要且不见博山何以故有口非干舌无钱卦不灵下座上堂诸昆仲静则埋根千尺动则当处生苗直饶不动不静未免飘飘飖飖所以临济大师三遭痛棒如拂蒿枝相似洞山不解无情说法百城重胼未足为劳云门夹断脚胫方知痛痒沩山见火星始乃瞥然法眼一切处现成千了百当此是古人分上事今人又作么生若言古人有大根大行此是自生下劣之想性燥汉当阳一击大地百杂碎毗卢遮那如来忍痛不禁入一微细众生身中作广大佛事诸人还闻见么若闻便好触瞎汝眼根若见便好𡎺聋汝耳根直饶闻见不生正好喫博山痛棒何以故不是与人难共住大都缁素要分明上堂异地生灵苗面南看北斗无阴阳地上幻出万状千形正眼观来仍成过咎诸昆仲口生白醭未必X知有异路玄提东山水上行又作么生折合卓拄杖云千古有余力纵横验正邪元旦上堂洪钧初转篆烟斜拄杖重开劫外花賸有几多饶益事春风偏向破袈裟诸昆仲即今是元正启祚且道老僧袈裟下有几多春色首座云抖擞不下师云阇黎分上又作么生进云夜深弥勒穿廛过手摆金襕笑掣颠师拈拂子云拂子头上显现阇黎还见么进云圣人端居大位自然海晏河清未审佛日皇风如何并化师云全凭一句无私语扫尽烟尘报圣尧众礼退上堂扑落非他物纵横不是尘山河并大地全露法王身古人恁么悟去大似喫常住饭作自已事博山则不然行年四十九皮骨若枯柳四大体自如面南看北斗博山恁么道大似喫自已饭作常住事徐六担板各见一边更有一偈为之解嘲不免总说向大众去也祖父田园自家产业匪守珍御不生下劣才涉思惟平地遭跌醉酒卧街证龟成鳖博山恁么道早作死马儿医汝等诸人也不得钻龟打瓦珍重首座云某甲不似和尚师云汝作么生进云行年三十七通身赤骨律不喫常住饭砵盂两度湿师云却是汝来得要且不会老僧意在上堂僧问蛰户将开海门雷震敢问和尚一池鳣鲔何时际会风云师云拄杖时常头点空进云兴波作浪时如何师云阇黎脚跟下水深多少僧咦云透网X金鳞虽振鬣冲霄丹凤不遗苞师云更须桉下云头始得又僧问乍入丛林蒙师命往白下请有字经敢问和尚无字经命向甚么处请师云磕破髑髅僧礼拜师云便祇如此耶出去又僧问近阐宗猷既非临济沩仰不是法眼云门未审香火因缘从谁结得师云渡河落影子进云大好山头一针锋地容尽大地衲僧因甚么者坐具也容不下师云阇黎曾到峯头么进云巳拈玉线芒请露金针穴师云急着眼觑进云更有话问请师垂慈师云不妨举着进云如何是功师云三人同一春进云如何是共功师云力士舁杖鼓进云如何是功功师云猢狲上露柱进云不得敲唱双举请示正中玅挟师云高低云遶树进云谢师答话师云远近鸟衔花师乃云春日山多雾樵人路径迷纵然得入户脚下有黄泥诸昆仲氷厚三尺非一日之寒水涨千溪非一日之雨朝闻夕死非一日之功立地成佛非一日之行所以释迦大师旷大劫来难行能行难忍能忍为我等故修诸苦行成就无上正真之道正为我等今日事且道今日事又作么生若向今日会去与释迦大师共一皮袋子岂但释迦大师与恒沙诸佛共一皮袋子一心一智慧力无畏亦然于弹指顷成就无量无边玅行具足无量无边庄严圆满八万四千诸波罗密门其或未然而言凡圣齐同如持爝火拟比太阳又如初生鸟雏欲冲霄汉多不自谅也首座问和尚道氷厚三尺非一X日之寒氷解后如何师云七花八裂进云水涨千溪非一日之雨天晴后如何师云石头露也进云朝闻夕死非一日之功如何是无功之功师云阇黎向上觑着进云立地成佛非一日之行如何是无行之行师云着衣喫饭未为分外进云和尚皮袋子与释迦大师皮袋子重多少师云半斤八两解制上堂马祖陞堂百丈卷席将谓胡须赤更有赤须胡博山九十日以来与诸昆仲陞堂入室还有恁么衲僧么若有恁么衲僧又何劳在此座下眉攒攒地济得甚么边事诸昆仲当此时也千山寒色雨滴巖花为诸昆仲敷宣第一义谛于此会去犹在半途于此不会带累博山开眼说梦上堂春日乍寒乍暖春云忽卷忽舒若向者里会去佛法天地悬殊诸昆仲口横不如鼻直眼大何似眉麤倐然放出新罗鹞笑杀杨岐三脚驴还知么众无对师卓拄杖云老僧今日失利上堂僧问今在人天众前作么生相见师云是水东流进云和尚安住在甚么处师云门前剎竿二丈五进云花落月明时又作么生进步师云凭阇黎跳踯进云石泉一线水源从甚处来师云喉咙下进云流向甚处去师云顶门上进云高低物象一顾齐平远近音声众响斯应是何人境界师云没来繇汉进云幽闲鬼如何杀得师云借阇黎刀看僧拟议师振声一喝师乃云明暗交参正偏绮互言中有响句下无X私揭开云雾见青天毕竟是谁遭点额龙门万丈笑看足下风云金弹一丸播弄手中戏具古人道一人所在亦到拄杖子不会诸人却会得半人所在亦到拄杖子会得诸人不会所以道石人机似汝也解唱巴歌汝若似石人雪曲也应和恁么商量惟木上座却较些子珍重上堂僧问如何是法身理师云伸手不见掌进云法身向甚么处安立师云暗地始惊人进云未审法身是何境界师云山河大地进云离了法身又且如何师云烁破四天下僧礼拜师云是法非法是心非心非法即法非心即心打翻漆桶大地平沉云门大师甚是奇恠盏子落地碟子成七片又云扇子𨁝跳上三十三天筑着帝释鼻孔东海鲤鱼打一棒雨似盆倾诸昆仲博山今日亦如云门大师气宇如王若渠来相见时又作么生定夺众无对师云拄杖不在苕帚柄聊与三十何以故若不挫其来锋将来必成过患上堂道非明暗法离有无布袋头边逴得看来犹是半途直饶坐断毗卢不通凡圣旋风扑面气急杀人直下相逢不是渠转位旋机沉毒海诸昆仲若言即心即佛大似黄叶止啼又云非佛非心还如梦中说梦不是心不是佛不是物是甚么盌脱丘江西老宿恁么说法尚唤作口里阿漉漉底诸人分上又作么生诸昆仲莫祇论他非是好门前更有凤凰山X上堂甚么物恁么来重门关鎻一时开甚么物恁么去佛机不隔时流意灵山会上有多端立雪庭前无二致甚么物几多般见未分明莫浪传甞记宝方言道好天非高大海非宽说似一物即不中多情不用眉毛动修证即不无污染即不得丫角女子发如银病中勘破维摩诘即此不污染是诸佛之所护念粉碎虗空扑地来百匝千重成一片诸昆仲既不似一物毕竟似箇甚么有眼无耳朵六月火边坐任是同胞生也须更问过更问过是甚么良久卓拄杖云拄杖子却辩得佛诞日上堂王宫未降佛事巳週脚跟下好与三十棒未出母胎度人巳毕脚跟下好与三十棒四十九年说梦取笑旁观脚跟下好与三十棒三百余会週遮模煳正眼脚跟下好与三十棒忽遇恶水泼来即周行七步目顾四方自云天上天下唯吾独尊脚跟下好与三十棒独有云门大师云我当时若见一棒打死与狗子喫却贵图天下太平云门用此恶辣手段始能竖立宗乘若是倚墙靠壁汉又胡足道博山三十棒略与通信座中还有具此恶辣手段者么良久云黄金自有黄金价切莫和沙卖与人首座问云门一棒博山三十棒是同是别师云出门是路进云未离兜率巳降王宫未出母胎度人巳毕因甚么又唤作四月八日活佛降生师云争恠得渠进云诸佛出世为一大事因缘和尚出世所为何事师云笑看X天花满裓进云佛祖来偿口业债未审是何口业师云恶毒纠缠进云教中道持戒但束身非身无所束因甚么千佛出世又与人授戒羯磨师云罗浮原在广之南进云前无重难后无轻遮方堪受戒或遇箇大阐提汉杀佛杀祖底出来未审还与他受戒么师云堪为来学典型留待别时供养进云恁么则和尚性命落在此人手里也师云老僧甚得便宜进云法施殷懃且詶三拜师云止莫碍第二座问上堂三身中那身解说法弹指一声惊海岳几片闲云称野情举头忽见辽天鹗金乌玉兔急如箭倒跨牛兮入佛殿将钱祇为买馒头放下手兮成块面箇是男儿大丈夫一口吸尽西江无古㵎寒泉清似镜分明状出山海图诸昆仲临济大师以一株大树覆荫天下博山以一根拄杖子搅浑世界且道与古人是同是别良久云翻思初祖金鸡谶要假儿孙脚下行上堂从夏至今未曾与诸人说话今日因恒一本宗二上人请博山陞座不免强说喻言然尽大地撮来如粟米大将何譬喻得出法眼大师云理极忘情谓如何有喻齐到头霜夜月任运落前溪诸昆仲此事不在哆哆啝啝说得道理通便称悟门只饶讲得三乘十二分教祇益多闻尚唤作传语人亦名辩慧人与自已总没交涉若欲匡持大法直须顿弃言诠握太阿锋眉捷交流汗血拈如意宝寰中赈济饥虗呈X沩仰圆机施临济棒喝履法眼清素用云门顾盻虽然如是若到曹洞门下尚未有话会分何故水急鱼难住山深云更多上堂古德云日月未足以为明是甚么物得恁么明干坤未足以为大是甚么物得恁么大博山今日不惜唇吻与你诸人註破卓拄杖云拄杖子眼光烁破恒河沙世界明耶非明耶恒河沙世界在拄杖子里许大耶非大耶诸昆仲祇是根拄杖子又何得论明论暗论大论小大小明暗悉是对待之法然虽如是也不得草草何以故要知幽径趣须办半年粮珍重上堂师方陞座二僧问不称理各赐棒乃云毛吞巨海海性无亏芥纳须弥芥空宛尔若道是神通妙用斯人未达其源若道是法尔如然犹是拍盲狂解是以二人各责三十棒赶出三门外去诸昆仲只须㭊毫端而泻海水碎芥子以露须弥旋岚偃岳而绝纤尘竞注江河而无湿性诸昆仲万花丛里去住揣空出骨何难清凉地上讴歌白日挑灯有据到此则正偏旋复云树绝依古木森然灵禽不住菩提涅槃真如佛性唤作破草鞋且拈放一边各人衲衣下浆洗钱布施些子还肯么毗目仙人执手时善财眼底微尘佛珍重上堂三界无法何者是生三界无法何者无生生与无生二俱增语若谓是生前村古路坦然平若谓无生海门波浪万千寻若道生即无生楼头戍鼓正三X更若道无生即生彩笔将来𦘕不成诸昆仲幻化门头高着眼莫将阳𦦨乱纷纭生与无生姑置勿论且道二六时中折旋俯仰毕竟承谁恩力良久云六窻虗净无倚将来用度恰好珍重上堂大道虗旷无有程途几动之微自当审细若藕丝而牵大象匪假神通如宝树之宿蟭螟难窥异色活中死句笑容含氷銕之姿死处活来寒谷动阳春之𦦨更须知当机噼面毋待指陈互换相资那容凑泊诸昆仲当此时也寒灰发燄雪覆红炉氷玉相衔谁能料拣若有人料拣得出博山将明窻下安排着珍重在寿昌守无明和尚七众请上堂一二三四五六天地位万物育箇中有箇无角泥牛东触西触至今无处藏踪只得和尘混俗更须知平处险直处曲击破重关谩轻忽太平宇宙斩痴顽此是禅宗亲付嘱亲付嘱破驴嵴上苍蝇出达磨未识参禅孙膑不解货卜惟有寿昌老人一生向锄头上七纵八横至今也填坑塞窟诸昆仲还有为堂头和尚出气者么今日幸有博山不肖儿孙为伊雪屈寿昌和尚完七众请上堂昨夜西风穿牗过窗櫺纸幙都吹破殿前賸得古香炉袅袅祥烟腾复堕者一箇那一箇又一箇铁发铜须庚金丙火抛向太冶红炉炼成一团抖擞看来阿谁是我者一箇那一箇又一箇大家擡荐商量哭杀西来达磨诸昆仲回观说X法四十九载看来何异先师七七安心可笑雪庭人惹得堦前神鬼泣泣泣好将断臂完肤一生参学事毕结制上堂天地与我同根万物与我一体时人见此一株花如梦相似诸昆仲古人于黑漆桶底鑑貌辩色无影树下笑月吟风掣开金鎻玄关扯破漫天网子博山则不然有人问天地与我同根万物与我一体意旨如何祇向他道昨日有人从燕京来寄得广南信岂不见溪山各异而云月是同又云时人见此一株花如梦境相似意旨如何祇向他道老僧见此一株花切于肯綮岂不见人无远虑必有近忧珍重铸佛上堂天雨四花地摇六震拈拄杖云觌面相呈是何祥瑞释迦于迦维国土降生累及诸大菩萨天龙八部趋侍成劳唯十方诸佛各住本国合掌宣扬赞叹不及诸昆仲还见也未若见虗空落地成几片若不见烁烁红光摇闪电若见不见长安尽处含元殿若不见而见裂破馒头成块面所以法不孤起缘聚则成智邲禅人于徽州境上苦行三年正是担佛傍家走智硕禅人歛灵山之象迹发异地之灵苗真淑金居士不忍坐观拔剑相助开五十三参之觉路结百千万种之良缘或乱峯顶上卜吉导迷或引进犹勤针还玉线或输百金而不倦或伸只手以相扶仍有水斋圣慈本宗诸上人攒花掷锦蕴造成功净眼谛观悉成钝置今有浦城道美黄居士设斋供众X且道直下相逢不劳心力是何人作证复拈拄杖云释迦昨夜又重生笑看炉中飞片雪珍重开光上堂佛身无为不堕诸有慈德声名垂不朽今朝觌面绝週遮眼上眉毛谁不有丹霞拨火而寻舍利善现晏坐而覩法身云门用棒以詶恩洞山用蔴而报德者一队老汉虽则一期方便怎柰千古颟顸何似博山将大冶红炉一模倾出使天上天下有情无情覩端严之玅相植菩提之正因度普耀之通津趋玅严之果海紫磨金聚咸转根本法轮白玉毫光旋入普明三昧使大地众生各各相谓有佛出世各各自见已身作佛无有众生无一众生相者如是则无施者无化者无造者无受者亦无见者何以故施者乃至见者如梦幻故山河大地草木丛林情与无情世出世间如梦幻故乃至诸佛出世诸佛涅槃影现其中如梦幻故还有不在梦幻者么卓拄杖云今日为君亲指出普天匝地尽光明上堂一二二三子平目复仰视两口一无舌此是吾宗旨仰山大师生平家活彻底为人若以意识度量正所谓平地上死人无数也然此偈无纤毫缝罅博山今日向虗空里钉橛子太清中加彩绘使诸人有所趋向有所扪摸也一二二三子抖擞不下平目复仰视北斗向南看两口一无舌空容传声虗堂习听此是吾宗旨披拂有余恨诸昆仲当知此偈暗机圆合金钟同玉磬和鸣正按全提瑞草与琼枝竝茂若X向者里会去平常心与道相宜若向者里不会正是业识茫茫无本可据更有一事在佛殿东南缺了一角有人补凑得下博山遗只履以谢之珍重上堂诸佛祕密藏祖师递相付既同本来心何迷复何悟言语悉虗妄形色如朝露了形色语言究竟绝依怙譬如洞庭水今古清如故虗空非动摇太清绝点污有物终败坏无形始清素诸昆仲迷镜里之头徒劳狂怖昧衣中之宝枉受竛竮卓拄杖云若向者里会去犹较些子更欲迟疑向下文长留待来日掷拄杖下座上堂心同虗空界示等虗空法证得虗空时无是无非法大小祖师虽则是和泥合水要且弄巧成拙将心与虗空分作两橛说同说等论是论非虽不涉是非亦将是非弄影耳夫虗心独运玅湛何依至体弥纶空界何立大方莫比其量慧目罔眺其踪日月未足喻其明氷雪难以方其洁古㵎之水湛湛浸杀法身不萌之草茸茸能藏香象诸昆仲且道彻底无依向甚处安身立命良久云众既知时节吾今不再三卓拄杖下座上堂灵光不昧万古徽猷入此门来莫存知解诸昆仲终日拈香择火待客迎宾动转施为折旋俯仰还有知解也无既无知解得恁么伶俐得恁么活泼古德云樵子负薪归机妇连宵织看他家事忙且道承谁力若向者里会去饭是米做底汤是水做底师姑X是女人做底切莫当面错过不错过鹞子过新罗依然辜负我卓拄杖下座解制上堂世界干城众生阳𦦨诸佛镜像六道空花不跻圆觉大伽蓝终是痴狂门外走若带些些泥水未免纸里麻缠除是铁胆铜心始解步空捉影百尺竿头稳坐终落那边三家村里安身仍停此岸只须藏身处没踪迹金针绣出玉麒麟没踪迹处莫藏身铁掌挪成银弹子诸昆仲今日解制之辰三年果满万行週圆且道百步穿杨一箭作么生透得过良久卓拄杖云好手手中夸好手红心心里射红心下座上堂心如墻壁乃可入道集云峯下四藤条是圣足凡都一扫诸昆仲不立圣凡则且置古佛与露柱相交是第几机云门大师云南山起云北山下雨若向者里会去古佛向露柱头上转大法轮露柱在古佛腹中照天鑑地复有微尘数菩萨摩诃萨出现于交未交之处行六度万行弥布重重所谓檀波罗密布施海尸波罗密戒德清净海羼提波罗密忍辱海毗黎耶波罗密精进海禅波罗密正思惟三昧海般若波罗密智慧海此诸大士于实际理地云兴霞举解作家方于衲僧分上了无交涉直须摩着衲僧鼻孔始得诸昆仲近时禅道凋零人心狂悖天下无真正知识导引后来亦无真正学人参询善友宾主相见各负胜心如傀儡一棚不加线索或大骂一场谓之直捷谓之险峻谓之接机谓之推向万丈坑中谓之X不容开口或盲加几棒或竖指擎拳或乱伸问答谓之痛快谓之流通或藏睛闭目谓之禅摇唇鼓舌谓大悟指证经典谓之正脉执持课诵谓之行门或祈乩笔之验以保阳年或礼应赴之流而修冥福更有无知学者认定箇业识茫茫谓之自已指面前顽虗境象谓之清净法身眼底无人自尊自大如此邪辈是处皆然若当作禅门下客祖师门庭则扫地而尽矣兹因高丽国晦昙上座同寒溪寺清虗及众居士自楚而来广修供养复请上堂敷演斯道博山不觉老婆舌头所谓剑为不平药因救病虽然还知未陞座前消息也无良久云㵎底有泉清鸟语眼中无物逐尘飞珍重结制上堂世尊拈花芙蓉秋露冷迦叶微笑兰蕙晓风清又云我有正法眼藏涅槃玅心付嘱于汝可谓囊藏长者券腰没半文钱至今后代儿孙望影分波竟莫得其涯岸当此时也去圣时遥人心狂悖妄庸邪见布满寰宇称悟道者纷纷求其真参实究者葢尠也诸昆仲若要会世尊拈花底道理竖起拂子云向者里会取若要会迦叶微笑底道理掷下拂子云向者里会取然须从氷山雪洞里穿下过来始堪共语不然则就窝子里打将去尽是掠虗汉与自已本分中有何交涉即今乃结制之辰有吉安纯初曾居士舟次一月而来为彼乃郎广修供养复请博山上堂敷演此事不免飜世尊之陈案燃古佛之慧灯踵X列祖之芳尘续金刚之慧命然虽如是诸人分上也须向无阴阳地上衔一茎草来始得卓拄杖下座上堂单明向上语绝週遮洞鑑几微要在句外若在文言上理会正所谓埋没先宗辜负自已德山大师云毫釐系念三涂业因诸昆仲十二时中折旋俯仰是系念耶非系念耶是正因耶是业因耶又云瞥尔情生万劫羇鎻开口动舌处是情生耶非情生耶是解脱耶是羇鎻耶汝等诸人各向衲衣下缁素看若以无念为无念无情为无情即泥塑木雕若以有念为有念有情为有情正是业识茫茫无本可据衲僧家须另行一路始得祖师云心随万境转转处实能幽随流认得性无喜亦无忧于诸境缘未免随流且道唤甚么作性若认得性正好喫博山痛棒若认不得性正好喫博山痛棒何以故龙门无宿客雨打石人头卓拄杖下座无异禅师广录卷第二X无异元来禅师广录X卍XXX无异禅师广录卷第三住博山法孙弘瀚彚编首座法孙弘裕同集住信州博山能仁禅寺语录寿日上堂诸佛时常说法博山特地重宣是何言丫角女子󱢴皓然是何法明察秋毫双眼瞎此情惟有木人知六月炎天生冻杀若向者里揭山头之宿雾破水面之印文古佛向汝诸人面前说寿量品报恩品巳竟所以云博山生大地众生与博山同生博山寿大地众生与博山同寿然虽如是更须知有出世事始是报恩者博山尝有偈云欲报深恩出世奇报恩深处少人知而今洞彻无违理始信从前步不移古德云尽大地如粟米大抛向汝诸人面前诸人要且不会打鼓普请看若会得恁么说话始知不移步底道理国恩佛恩亲恩檀越恩一时报足若乃煖衾凉枕菽水承欢欲报深恩无有是处所以释迦大师弃皇宫如脱敝屣乃至忉利天为母说法此释迦之孝也目犍连尊者去须发如除垢腻乃至饿鬼道中救脱母难此目连之孝也现前大众思地狱苦发菩提心长连牀上瞠眉努目究衲衣下一件大事此诸昆仲之孝也作么生是博山底孝拈拄杖云一条拄杖活如龙纵横全得渠侬力连卓拄杖下座上堂凡心圣心本无差别即凡即圣犹是强言自是众生瞥起情念妄分我人生天堂下地狱趋饿鬼报X旁生无始以来至于今日乃至尽未来际无有了底日子若是箇伶俐汉踢飜筋斗掉转干坤透彻自已关棙若透彻自已关棙便透彻三千七百祖师关棙若透彻祖师关棙便透彻释迦老子关棙若透彻释迦老子关棙便透彻博山关棙若透彻博山关棙八万四千关棙一时洞开然虽如是卓拄杖云点铁成金易除却是非难下座除日上堂残冬巳去春风到来木鸡报晓石女怀胎庭前翠栢堪剪溪边嫩柳重栽达磨不来东土寒山元在天台惟有临济大师赤肉团上无位真人分身无量散在汝诸人面门出入未证据者看看饥同餐渴同饮寒同火睡同衾若向者里儱侗瞌睡未免受无位真人当面热瞒竖起拂子云诸昆仲会么圆明了知不因心念珍重元旦上堂元正嘉运何先兆迟日晴空光皎皎悟迷邪正谩商量是圣是凡谁分晓现前境界亦何赊说向西方途路杳一微尘里显全机大地山河一茎草幻化场中着眼看万法无过随缘好然虽如是应时纳祐又作么生卓拄杖云莫谓袈裟元是旧春风先到杖头来都昌佛殿山长庆寺古愚设斋荐父请上堂博山说法二十余年即今何故不肯上堂葢为法门混滥妄庸者多以上堂为戏具故博山跛跛挈挈且恁么过时今古愚上座为彼亡父敦请不巳却又躲避不过X诸昆仲轮回三界中恩爱不能舍弃恩入无为真是报恩者释迦大师不合教坏人家男女博山今日路见不平不免拔剑相助轮回三界中随羣逐队不同同恩爱不能舍要笑讴歌宣般若弃恩入无为菽水承欢我是谁真是报恩者五逆七遮可知礼博山非伹逆俗亦乃毁僧然虽过犯弥天要且恩归有地昔者灵山会上五百比丘得四禅定具五神通未得法忍以宿命智通各各自见过去弑父害母及诸重罪于自心内各各怀疑于甚深法不能证入于是文殊承佛神力遂手握利剑持逼如来世尊乃谓文殊曰住住不应作逆勿得害吾吾必彼害为善被害文殊师利尔从本巳来无有我人但以内心见有我人内心起时我必被害即名为害于是五百比丘悉皆悟道诸昆仲若向文殊握剑处会去佛恩亲恩一时报足于此不会虽粉骨碎身父母深恩未足为报也直饶目连于地狱中救亲神通之力太晚玄沙向宝墖边认父天人之礼何甘兴化令他人助哀孝道之名反是睦州打草鞋供母福田之报多悭此诸尊宿虽曰至孝尚属缘生缁素将来不无渗漏何似古愚上座化父及弟俱出家为僧导以净业其父有自责自悔之歌不墖不真之偈临终预知时至正念分明其父大安乐可知古愚报恩詶德亦可知也诸昆仲各各具有生身父母当人分上又作么生卓拄杖云粉骨碎身未足詶一句了然超百亿珍重X新建法堂本府萧太尊请陞座浴龙池畔瑞云开丈室悬知贵客来顿省祖师门下事舌头口里滑如苔云门大师云高低一顾万象齐彰拟议之间横尸万里博山则不然高低一顾眼见鼻梁畐塞虗空向者里出气诸昆仲若商量得出萧使君大居士为汝等证明其或未然拄杖子为大众註破卓拄杖一下首座问云适闻和尚高低一顾眼见鼻梁祇如畐塞虗空作么生转得身吐得气师卓拄杖云踪迹不施功千山添翠色进云恁么则扑破虗空通身活眼师云门前一水收三水屋后千松葢万松进云祇如萧使君道山河大地浑成梦且道是真梦是浮梦师云直下看取进云与么则龟毛拂子春风动拄杖纵横法界收师云且放过一筹座率众礼拜古德法师请上堂诸昆仲古人云此事不与教乘合亦是方便语又岂知一大藏教无一言一字不与此事发机耶楞伽经云佛语心为宗无门为法门既云以心为宗三乘十二分皆心之切脚耳华严经云奇哉奇哉一切众生皆具如来智慧德相可谓开发性源矣又云若有见如来体性无所有修习得明了此人即作佛若知得体性无有佛之一字犹是賸言圆觉经云如来大光明藏是诸众生清净觉地众生清净觉地即如来大光明藏可谓凡圣同源毋劳指注又云如来因地修圆觉者知是空花即无轮转亦无身心受彼生死果知妄身妄心如空花相修行分中X甚是省力楞严经云一人发真归元十方虗空悉皆消殒果知得虗空消殒华藏世界畐塞塞地无纤毫渗漏法华经云是法住法位世间相常住果知得是法住法位可谓无量宝聚当下知源诸昆仲此是教家极则若以思惟心测度如将萤火烧须弥山终不能着然虽如是更须知有宗门中长处始得卓拄杖云此拄杖子在马祖分上牛行虎步草偃风行一口吸尽西江水一脚蹋杀天下人在石头分上唤作竺土大仙心东西密相付在庞居土分上竿木随身逢场作戏在临济分上驱耕夫牛夺饥人食敲骨取髓痛下鍼锥在沩仰分上暗机圆合啐啄同时在云门分上函葢干坤随波逐浪顾盼犹倍句扬眉落二三在法眼分上六根互用六用齐施在曹洞分上正不立玄偏不附物今日在博山手里唤作拄杖子则触不唤作拄杖子则背毕竟作么生良久云有时破雾穿云去拨转干坤振祖基卓拄杖下座上堂佛法非非法非非非亦非非非俱绝迹始可话离微诸昆仲若欲决择是非除是向教乘中辩得清浊然后始透得祖师关棙何谓清浊如教中说贪嗔痴爱烦恼无明是障道法此是声闻藏说是浊流边说无佛可成无生可度情与无情性相平等此是菩萨藏说是清流边说至体无名圣功独照此是药言无病人前不得说药有修有证建立因果此是声闻藏说是浊流边说无修无证不昧因果此是菩萨藏X说是清流边说修与无修二俱賸语此是药言无病人前不得说药若说有句无句是外道说若说亦有亦无句非有非无句亦是外道说离四句绝百非此是药言无病人前不得说药若贪着尘劳侵损正法此是波旬说失于正受乐着诸受此亦是波旬说山崩海竭不动其心此是药言无病人前不得说药诸昆仲百非俱遣宛然赤子之心一道齐平突出摩醯之眼珍重上堂寿昌先师云蹋上云头第一峯眼中广博小虗空当初欲见无繇见今日相逢处处同诸昆仲此是曹洞宗旨分明向汝诸人道无纤毫葢覆若向者里会去洞山大师在汝诸人脚跟下放光动地入宝镜三昧也其或未然博山不免註解一遍蹋上云头第一峯坑坎崄𡾟也须仔细眼中广博小虗空眼在虗空里虗空在眼里试定当看当初欲见无繇见对面不相识千里却同风今日相逢处处同是何面目指东为西唤南作北得么若向博山註解处会去寿昌先师在汝诸人脚跟下放光动地入宝镜三昧也然虽如是博山不合将寿昌老人受用底家私撒向诸人脚跟下岂不见父为子隐子为父隐直在其中矣珍重寿日上堂僧问今日寿诞上堂敢问和尚年多少师云频添花甲子数到劫云初进云只如和尚未出世时一句又作么生师云手中拂三十钱买来底进云X谢师答话师云且道劫云之前是何景象进云今朝不用重追究曾向湖南佛国来师云三十棒自领出去乃云从本无生谁曰有生无生缘生缘生无生达此生理不妨生生所以云生生谓之道万古碧潭光皎皎四方八面绝遮拦曰圣曰凡俱不了慈明和尚云手铄黄河干脚蹋须弥倒天堂并地狱皆繇心所造卓拄杖云若真狮子儿不向那边讨知非首座请上堂博山久不上堂诸人生出几多妄想如渴鹿趂阳𦦨有甚了期何不向自已脚跟下荐取诸昆仲若欲向自已脚跟下荐取最先要看破依正二报四生六道悉从因缘生还从因缘灭释迦老子四十九年横说竖说总是缘生法岂不见报化非真佛亦无说法者汝等莫见博山恁么道便向法身边住着殊不知法身边沾黏一丝毫不得若黏着纤毫便如猢狲着鎻不得自繇伶俐汉如香象渡河截流而过岂不俊哉兹因知非首座六十大诞设斋供众仍请博山为大众说法且道今日博山是因斋庆赞耶慰诸人妄想耶良久云灵芝和雨秀菡萏带风香卓拄杖下座张二水相国请上堂首座问壁上高僧唿着即应今日相国临筵当机如何指的师云鸟啼菴后竹进云恁么则撩天索价非思议衣里明珠觌面呈师云云起面前山进云经纶妙手元非借推转吾宗大法轮师云如天普葢似地普擎僧问承闻和尚有言虗而X灵寂而玅才思惟行不到请和尚行到一句佈施大众师云山濶猿长啸进云谢和尚指示师云林踈鸟不惊僧礼拜师乃云若人欲知佛境界当净其意如虗空远离妄想及诸取令心所向皆无碍诸昆仲汝等即今本具底四大五蕴六根六尘六识及阿赖耶识念念生念念住念念异念念灭是碍耶非碍耶所以道会得如大火聚会不得亦如大火聚会得如大火聚高山无宿鸟会不得如大火聚深水有嘉鱼博山恁么道也是杓卜听虗声汝等诸人大须审细兹因相国张居士入山饭僧此居士位极人臣谦光导物灵苗智种天性带来不忘灵山付嘱殷勤恳请博山上堂当知居士一片婆心祇要诸人得箇入处诸人还知入处么卓拄杖云山中光耀辉天地伫看堂堂宰相行桐城宰官居士请上堂诸昆仲参学须具参学眼若具参学眼脚蹋实地步步登玄若不具参学眼与参学没交涉譬如善射者立定脚跟然后拈弓架箭始能中的也黄蘗运禅师云老僧行脚时见草里有人拦头一锥彼人若知痛痒便布袋盛米供养他雪峯大师三登投子九上洞山炊饭挪巾成办箇事此宗门中参学样子也不似而今口称行脚观山玩水较量是非三三五五聚头杂话有一等向册子上研穷枯骨上讨汁有一等长连牀上睁眉努目胡思乱想想久成劳不是昏沉便是散乱如斯等类皆非法噐X诸昆仲洞房春暖须知锦帐香销庭际光生且喜寒灰发焰事惊极致理喜从虗所以道只须挥剑若不挥剑渔父栖巢闲时喜唱步虗词泥雨须防苔藓滑路凭高处险狮巖绝狐狸之踪影向暗中消灵运结灯花之彩诸昆仲博山舍父迯走竛竮辛苦三十余年今日到舒州城唱箇还乡曲子彻见故乡田地彻见故乡人物彻见故乡春色世间之乐百千万亿倍不足为喻兹因桐城众宰官居士及诸山僧友请博山陞座说法博山果有何法可说不免将生平所行底所见底所到底细详一遍然虽如是道旷无涯逢人不尽更须知有长处始得卓拄杖云莫谓故乡田地稳门前更有万重山僧问此土圣凡同聚会向上宗乘为举扬师答云此去南舒一百余又问不问有言不问无言请和尚如何道师云巖前生石虎僧喝一声师笑云声响吼如雷僧无语师便打生生社上堂博山今日不说有法不说无法不说亦有亦无法不说非有非无法离四句绝百非石人点头青山皱眉深寒博得三春暖破雾披云入翠微下座皖城宰官居士请上堂天地与我同根万物与我一体肇公祇知全身拶入要且不会转位旋机殊不知说箇一体巳成两橛不见道唤作如如早是变易了也诸昆仲须知古佛堂前曾无异说夜明帘外别有家传分明月照金沙喜见庭生瑞草家风笑展从他X野渡无人宝树风清须信白云有主向者里别有生涯可与古人把手其或未然博山有箇方便卓拄杖云急着眼荐展墓归山上堂离山九十日谁是能离者本无心外境愚者妄分别诸昆仲会得此意虽经历恒河沙世界无彼此之分无自他之想良以世人祇知有一生身及一生底父母一生身底处所殊不知旷大劫来能生所生底父母及一一生身底处所尽其智力不得其数量诸昆仲若以恩报恩大恩莫能报不见报恩者始乃得常住是故诸菩萨借此世间孝运无缘之慈兴无碍之悲耳诸昆仲金棺扶衬认父骨于乱尸之中义井荐亲见天人于宝墖之顶此等俱见超物表理出常情若以世间情想拟报深恩虽肝胆涂地不能报也昔兴化令他人助哀山河挥泪迦叶借琴声起舞草木含悲博山今日以现前血肉身心供养现前无面目底父母汝等诸人向者里还见得彻么卓拄杖云他家自有通人爱不以亲疎较短长便下座宫谕吴观我居士请上堂真不掩伪曲不藏直大千沙界黑如漆揭开云雾见青天男儿肯向他寻觅一语中具三玄新妇骑驴阿家牵一玄中具三要跛脚猢狲多掷跳有照有用沙盆打着连底冻立主立宾相将擕手过西秦惟有东村王太乙一番拈弄一番新X上堂诸昆仲参禅要亲到古人田地始得不然尽是掠虗汉果能与此道相应如人食蜜满口皆甜如伽陀药能疗一切重病故如水晶珠能清一切浊水故如摩尼珠能随方映色故如九转丹能点铁成金故诸昆仲明明秋色山头败叶成堆淡淡轻云篱下黄花鬬景向者里领会喫博山痛棒始有分在上堂日日五更鸡朝朝三阵版不用别求玄分明正法眼诸昆仲因甚么东胜神洲人行路西牛贺洲人着跌若向此会得好对座前吐露不然空游山水虗延岁月大事闇然如何是了博山今日饶舌为汝旁通箇消息将祖师陈烂偈言註解一遍五台山顶云蒸饭佛殿街前狗尿天剎竿头上煎䭔子三箇猢狲夜簸钱还会么其或未然莫道为僧堪受供只恐粒米也难消上堂不是风动是甚么动不是幡动是甚么动仁者心动大小祖师龙头蛇尾诸昆仲且道那箇是汝等动底心是缘虑心耶是本来心耶若是缘虑心缘虑无体动亦成虗若是本来心本来从古及今未常变易无诸动相若识得无动而动者迢递岭南相去甚远若看不破此动底心相且喜六祖大师在汝等脚跟下共汝商量卓拄杖下座上堂有物先天地无形本寂寥能为万象主不逐四时凋诸昆仲要知有物先天地向无形处会取要知无形本寂寥向有物处会取要知能为万象主向眉X毛上会取要知不逐四时凋向阴阳里会取于此四句中会去一生参学事毕其或未然扇子𨁝跳上三十三天触着帝释鼻孔东海鲤鱼打一棒雨似盆倾此时云门大师在博山寺里经行博山老人向云门寺里敷座若不互换藏身险些丧身失命卓拄杖下座宝方上堂第一义作么生观佛法二字不可黏着黏着则埋没慧命入荒田不拣草犹较些子博山当日在佛法中头出头没蒙先师亲垂只手提挈在净白地上仍被净白为碍不免将脚跟下一片地抛向他方不可说不可说世界之外然后向太虗空翻筋斗孤标独立始得些子实用今日与诸昆仲相见譬如白日攫金诸人历历见博山博山总不见诸人还信得及么诸昆仲若见明此事须在高高山顶立深深海底行撞破虗空始能捕空捉影也博山记得亲先师犹骊龙颔下探珠勐虎喉中夺雀今日不免贵买贱卖去也诸昆仲还有估价者无良久云也不可当面错过上元结制上堂诸方解制博山结制大似划地为牢强生节目诸昆仲尽大地是箇蒲团唤甚么作界外尽大地是箇禅堂唤甚么作界内内外既泯一道齐平廓尔与云水相依机动则纤尘不立虽然转位不施功也与诸人应箇时节且道是甚么时节年年十五夜灯光何处无首座问云请问和尚把住时如何X师云放开一线座云放开时如何师云把住不容行座云如何是放行中把住师云阇黎看脚下座云如何是把住中放行师云拂子在我手里座云大善知识也须让人出得罗笼入得罗笼师云争柰老僧何座云冲霄须彩凤透网是金鳞师休去二月朔旦上堂才方结制又是半月了也诸昆仲分上曾有箇入处也无若无箇入处须要寻箇入处若得箇入处须要寻箇出处直须自看诸昆仲当知古路无尘只须知有门庭绝待尽却今时偏方与正位攸同枝派共灵源皎洁到此则髑髅识尽烈火流金始名出世更须知野老家风始得且道野老家风是何景象卓拄杖云迟日穿芳迳春锄带雨归下座上堂僧问古人道从缘荐得相应疾就体消停得力迟请问和尚如何是从缘荐得师云古镜不重磨进云如何是就体消停师云清光仍似旧进云从缘就体蒙师指格外玄谈有也无师云三岁孩儿头似雪进云恁么则碧桃绽蕋缘柳萌芽也师云远观山有色近听水无声僧礼拜师乃云切忌从他觅迢迢与我踈洞山老人草鞋断矣脚跟露矣诸人若知痛痒阿谁皮下无血博山与诸人同途不同辙诸人向正位中来博山不在正位诸人在博山拂子里许诸人向偏位中来博山不在偏位拂子在诸人袈裟里许所以道对面不相识千里却同风若向者里彻去当下知归不留朕兆其或未然千百世脩行未为晚也X故我释迦大师为勇勐众生成佛在一念顷为懈怠众生得果满僧祇劫诸昆仲当知明中有暗毫端现华藏之奇妙挟叶通宝镜泻山河之影博山恁么道犹是葛藤诸人也须拌断始得且道拌断后作么生行履卓拄杖云不因樵子迳争到葛洪家结制上堂僧问古人道尘中能作主化外自来宾请问和尚如何是尘中主师云江西原是豫章城进云如何是化外宾师云青山自青山进云宾主相见时如何师云绿水忻绿水进云恁么则金绳界畔飘黄叶般若堂前解垢衣一句作么生道师云顺数一筹进云博山今日结制人人鼻孔撩天请问更与诸人说箇甚么师云空中施彩绘论劫不成颜僧礼拜师乃云便恁么进堂去犹较些子更欲迟疑剑去久矣博山从来无佛法系缀于人岂但博山乃至诸佛诸祖亦复如是但有言说都无实义所以道释迦不达南方禅达磨不会西来意博山与诸人祇知二时逐队但恁么过时临济三玄三要诳吓小儿曹洞兼带叶通颟顸无识沩仰暗机圆合鬼面神头云门函葢干坤心麤胆大法眼虽云平易机险杀人博山总不恁么今日与诸昆仲结制将九十日为一时以一时为九十日若向者里会去万年一念一念万年生死情枯真如体寂二途俱泯触处皆通兹有嘉兴沈居士不辞数千里来此供养大众且道作么生说箇通底道理卓拄杖云根尘蕴界原无性谁道虗空碍眼X睛上堂法华经云若人散乱心入于墖庙中一称南无佛皆巳成佛道诸昆仲当知散乱心者从缘有故缘生无性当体圆明当体寂灭纵有旷劫无明犹轻风卷于薄雾廓尔冰清所以道心月孤明光吞万象非能所中道可安立也博山今日苦口告报也祇要诸人得现前真实受用且道作么生是真受用处卓拄杖云一日三餐随分足虗空无缝着闲身珍重上堂心如工伎儿意如和伎者山河镜中像色质虗幻有觉体本圆明非存诸过咎修与不修行愚者妄分别不恁么会则易恁么会则难莲花未出水师子出窟时汝等诸人向甚么处安身立命诸昆仲水底涵灵苗之秀空中具腾跃之威吸尽涔蹄掀翻大地且道是何景象咄上堂秋分夜长一刻冬至日增一线明暗相形寒暑相侵阴阳消而仍长天地亏而复盈惟有无位真人在汝等诸人面门出入旷大劫来未常变易会得不妨饮啄同时其或未然山挺挺而荣水泠泠而清眼明明而见耳历历而闻乃至日应万缘无非者箇因甚当面讳却聻祇为分明极翻令所得迟上堂搏聚四大缘生九窍识蕴奔驰何日了虗空无眼水云分石女从缘步荒草荒草披离四部洲烟云旋合鏁重楼弹指豁开弥勒阁香水幡幢尽彻头诸昆仲当此时洞庭无葢冻杀法身庐阜悲酸清泪如X雨欲偿庐陵米价蹋翻东兖桥梁从教雪洁氷清管取儿孙满地到恁么田地以何为验卓拄杖云深山乘瑞运处处紫云飞无异禅师广录卷第三无异元来禅师广录X卍XXX无异禅师广录卷第四住博山法孙弘瀚彚编首座法孙弘裕同集住建州董巖禅寺语录上堂拈香祝圣竟乃云诸昆仲若论佛法列位未出禅堂门博山未出方丈门早巳漏逗了也又何待打鼓陞堂拈槌竖拂扬眉鼓舌然后为佛法哉然虽如是不免向第二门头为大众宣说若欲决择此事须具大信根信根若具便起大疑心疑心若起便得大悟门所以云大疑大悟小疑小悟不疑不悟夫信者何须信有教外别传之旨拈一则无意味公案蕴在八识田中如獘囊盛宝相似将自已参悟一念如金刚王宝剑直须仗此劒剖此囊取宝到手始得正剖与未剖之际不可起第二念有毫釐分别处即是第二念也有毫釐被世境牵引处即是第二念也亦不得置在无事甲中若置在无事甲中即是第二念也X离此种种诸念正是做工夫得力处且道如何是无义味公案如僧问古德如何是禅德云猢狲上树尾连颠又僧问古德如何是禅德云勐火着油煎又僧问古德如何是禅德云杖篱山下竹筋鞭又僧问古德如何是禅德云䃙砖此四转语如天普葢似地普擎随拈一则参究若真发明一一皆吾家故物耳且道发明后又作么生行履复笑云海为龙世界空是鹤家乡上堂昔黄龙大师有三关语六七百年未曾有人拈着博山告报与诸禅德巳过关者不须评论未过关者博山今日从头下註脚去也我手何似佛手唤黄龙是箇众生得么我脚何似驴脚称黄龙是世尊得么人人有箇生缘独有黄龙博山没有何以故曾经大海休夸水除了须弥不是山上堂诸昆仲博山未参禅时便知即心即佛及乎正参禅时却知非心非佛得见宝方后依然即心即佛自出宝方门又是非心非佛博山与古人同途不同辙古人更有不是心不是佛不是物博山却即是心即是佛即是物此于教中唤作双照双遮在吾衲僧门下唤作鬼神茶饭且道衲僧有甚长处竿头丝线从君弄不犯清波意自殊上堂佛法知时节秋风特地来秋空秋色满秋叶砌秋堦当此时也银蟾吐彩丹桂飘香鴈传北苑之书人问归家之路所以云欲知佛法当观时节因缘时X节若至其理自彰诸禅德还有知此时节者么若未知便好知去当知知之一字众妙之门莫待腊月三十日手忙脚乱便悔云蹉过好时节了也若知得又何劳博山在此座上叨叨呾呾作么岂不见南台和尚云善哉三下板知识尽来参众既知时节吾今不再三然虽如是南台和尚脚跟犹未点地在众中还有简点得出者么若简点得出便进前掀翻绳牀喝散大众博山也恠伊不得上堂若论佛法一切处现成法眼繇斯领悟地藏以此传心看他师资授受之际有甚么奇特所以云释迦未出世达磨不西来佛法遍大地相逢口不开诸大德欲明佛法须向释迦未生时会取欲明教外别传正法眼藏须向世尊未拈花迦叶未微笑时会取欲明安心之理须向达磨未开口二祖未断臂时会取于斯时节会得犹较些子若待世尊生下时一手指天一手指地周行七步目顾四方自云天上天下惟吾独尊便巳纳败阙了也所以云门大师云我当时若见一棒打死与狗子喫却贵图天下大平可谓将此深心奉尘剎是则名为报佛恩诸昆仲其中还有知恩报恩者么若有可请出来与吾相见其或未然可趂此手强脚徤快须努力决明此事始不被天下老和尚舌头瞒也良久云会么相逢不饮空归去洞口桃花也笑人上堂诸昆仲欲参博山禅于未开口时会得犹是落X二落三了也稍觉迟疑便合喫痛棒又何待开口以来纵能会得堪作甚么岂不见从门入者不是家珍又安可为当家种草也临济大师云向第一句荐得堪与佛祖为师向第二句荐得堪与人天为师向第三句荐得自救不了博山则不然向第一句荐得便合喫痛棒向第二句荐得添枷着杻向第三句荐得斩头求活何以故箇中半句也容不得谁与你论第二第三鼓粥饭气去也诸昆仲欲明者箇说话把万缘放下单单只究此事如一人被万人赶来一赶赶到万丈坑边若不跳下便碎尸万断当此之时悬崖撒手拌身一跳直教到底使虗空粉碎大地平沉待气息甦醒起来便走上岸此岸即是大路摇头摆手到家始得诸昆仲莫说此事是难便生退屈若生退屈百劫千生无繇解脱须发勇勐信根当知乃佛乃祖皆如斯成就彼既丈夫我胡不尔古所谓松花若也沾春力根在深巖也着开上堂至体无生何拘缘境理无修证行绝堦差所以云有相修行多劫终成败坏无心体极一念顿契佛家且如博山在此座上列位承听我法是有心耶是无心耶若说无心听法者谁若说有心将何顿契佛家非但不契佛家犹恐堕有相修行而多劫终成败坏矣诸昆仲若究本体无生便合本玅教中云诸法不自生亦不从他生不共不无因是故说无生此四句偈彻底为人是教中极则若是衲僧分上一点也X用不着何以故在此净白地上谁管你自生耶谁管你他生耶谁管你共生耶谁管你无因生耶若向衲衣下会去说自生亦得说他生亦得说共生亦得说无因生亦得何以故在此人分上天不能拘地不能束阴阳不能管五行不能局不作众生不成佛道且道毕竟向甚么处去良久云佛祖位中留不住镬汤炉炭孰轮回上堂面西行向东北斗正离宫道去何曾去骑牛卧牧童慈明老人舌根拖地列位知得也未当知此偈非玅悟而莫能知悟非情尽而莫能晓情非工夫而莫能忘若于此偈彻去三千七百祖师说话皆一塲笑具说甚么君臣五位接引初机说甚么照用三玄诱谕后学所以云灵苗瑞草野父愁耘玉鎻金匙智人不顾若具超方眼目即是洒落衲僧便好打禾山鼓唱德山歌擎秘魔叉舞道吾笏向十字街头摇铃振铎于孤峯顶上啸月吟风其间还有与博山同游戏者么众无对复笑云有意气时添意气不风流处也风流上堂道非难亦非易要在当人无师慧一拳打破太虗空一脚踢翻沧海水翻身直向新罗国须弥倒挂毫毛角皓月团团出海门清风帀地难描摸难描摸知不知今古攸分类不齐丱角总言心量大年来方觉语声低语声低辩端的对面白云千万里分明觌面更无真暗似日兮明似漆诸昆仲须委悉更有容X易禅重与通消息良久云初三十一中九下七中秋上堂松风送韵桂毂传秋凉彻烦热胸襟香遍阎浮世界诸昆仲还知么还见么若知掀翻大海飏却须弥若见除去爆耳迅雷灭却摇空闪电直得海岳齐平石人起舞呵呵大笑云秋风凉秋夜长未归客思故乡且道那箇是未归客何人思故乡复笑云三业未能成佛智十分秋色逼人寒上堂一即一切一切即一明似黑月暗如皎日于此四句之上会得便见灿大师七纵八横释迦尊九紫十赤其或未然更有容易禅与君须剖析岂不见水面挂灯毬东壁打西壁生铁铸蒺藜拶出黄金汁阿呵呵甚奇特明眼衲僧须辩别参言奉华严经上堂灵心皎洁彻古该今至理弥纶和真混俗根境不实元是华严微玅法门大小相融一多自在高低一顾万象齐彰拟议之间相隔霄壤更乃依文解义却如掘地觅天闭目藏睛大似敲氷取火非为无获祇益自劳何须抹转上头关直下巳是毗卢藏髑髅常干世界鼻孔摩触家风如此信得则头头弥勒阁处处毗蓝园既无净秽之名宁有佛生之异其或未然推倒须弥山即向汝道上堂二月半春风撼面时光换百花郊外鬬芳妍好鸟枝头争噪乱惟有禅家浑不改尘毛括尽大千界净土分明在目前直下是名观自在谁更云玉阁琼楼谁更云幢幡宝葢咦梦幻空花何劳赌赛最喜杉X山王老师人人只喫一茎菜岁旦上堂和气生枯卉寒云散野郊木人占吉兆夜半露龟爻大众此是博山寺五百年前无隐经禅师岁旦上堂语山僧今日亦有四句烛影摇红处香烟飞白时现成的佛法也要大家知如此会得便见一年十二月月月如然一日十二时时时相似如黄金之黄白玉之白旷大劫来未常变易大众且道那里是现成的佛法众无对师良久云东君昨夜传消息报道新年喜太平上堂万里不挂片云虗空突出眼睛放开七片八片收来一丁两丁只饶通身是眼筭来祇得八成大众还有十成的衲僧么咦且莫道着便下座上堂无边剎海自他不隔于毫端十世古今始终不离于当念南阳忠国师在天津桥上看弄猢狲汝等诸人还见也未三十年后莫道博山不说好邵武新创宝安寺上堂指出古佛基插草而成宝社噼破青山色布金巳建精蓝长者信手拈来世尊破颜微笑二大老向没烟火处鬬弄天工于热閙塲中颟顸道者博山远承慈荫不免花擘家财直教虗空逼塞巖前无湛水之波大地平沉法界绝藏身之迹向没踪迹处建大法幢击大法鼓震大法雷演大法义说一切智智清净无二无二分无别无断故诸昆仲即今碧峯吴居士少峯何居士建兹宝安禅寺与长者同耶异耶伶俐衲僧向者里着眼始得良久云X云在岭头闲不彻水流㵎下大忙生董巖讲维摩经请上堂居尘出尘即事离事不转位以就功即尘劳而出世释迦老人土面灰头向者里聊通一线指贪嗔痴爱是箇大解脱法门阴处界等唤作放光三昧然此则不出三界而证大涅槃不剃髭须而弘第一义箇中有箇英标衲子用超方手段冲开碧落截断红尘夺肉髻明珠解肘后灵符笑云居何必碎赵州有无将业识茫茫便作诸佛不动智将诸佛不动智便作业识茫茫诸昆仲且道向甚么处摸索渠侬可谓沸汤急水下足诚难紫雾黄云开眼迷道所以宝方云丝竹传心终成碍膺博山到者里满口道不出还有向未开口前领略者么若有可请出来与博山相见脱或迟疑少顷劳心空上人代坐此座向维摩经中旁通箇消息珍重上堂五五童子从玅喜国来脚跟下多泥水三万菩萨往毗耶城去牙痕里尽雌黄不因示疾老毗耶劒戟鎗林难下口诸昆仲当知至体无法可系强名曰净求其净相不可得伹有其名名亦不可立或云无垢称木人看阳𦦨翻波石女听干城逸响不留朕兆法界齐观鼓吹将来一塲露布纵是通身无口未免大笑毗卢诸昆仲当知法假人弘碑文刊白字题因人立当道种青松勐虎喉中活雀儿救得是好鳖鼻蛇边烂拄杖拗折为奇且道博山意在甚么处吽吽以思惟心测度如来圆觉境界如将萤火烧须弥山X终不能得然则博山今日高登华座大展法筵敢问说何法耶解脱法耶不思议法耶不二门法耶现神力法耶咄是何言欤良久云维摩大士来也稽首大士虽则尘面蓬心要且起居多福上堂如是之法我从佛闻如是之法佛从我生拶出虗空之髓倒拈䕞荡之鍼触着三世诸佛鼻孔只得吞声忍气一任诸上座抱大不平诸昆仲当知身外无土谁是佛国土外无身谁非佛国湖南老人一麟角解道圣人无已靡所不已又云会万物而为已其惟圣人乎然此则佛即国国即佛佛外无国求其国不可得松阴凝翠壁国外无佛求其佛不可得香雾霭青萝博山总不恁么是佛好与一掴直教虗空粉碎大地平沉是国好与一掴直教大地平沉虗空粉碎诸昆仲直饶炼作一团未是衲僧向上事何以故功德天黑暗女有智主人二俱不受上堂法身无去来之迹应万有故不来而来至体绝上下之分总羣机故不合而合宝葢覆三千之界微尘等剎海之方山河大地川流泉源日月星辰天龙宫殿乃至十方诸佛说法悉现于宝葢之中宝葢覆世界百千万亿世界入于宝葢而世界不小宝葢不大世界覆宝葢百千万亿宝葢入于世界而宝葢不小世界不大于此五百宝葢而结成一葢莫是如来神力耶大定庄严耶净心变现耶乃至无我无造无受者之所成耶若如此会则未梦见宝葢在古德云X大千世界是沙门一只眼唤宝葢在诸上座眼里得么大千世界是沙门一点灵光唤宝葢在诸上座灵光里得么大千世界在沙门一点灵光里唤灵光葢覆宝葢得么若如此会去非但凡夫小乘所不共乃至与诸大菩萨所不共文殊普贤亦不共释迦老子亦不共维摩大士亦不共何以故报化非真故华严经云若有见大觉解脱离诸漏不着一切世此非证道眼且道五百童子是证道眼耶非证道眼耶若是证道眼五百童子眼在甚么处若非证道眼五百童子眼亦在甚么处诸昆仲作么生是证道眼门前修竹来仪凤㵎底清泉隐卧龙上堂若欲说佛法无法可说法若以法说法恐辱于大法然虽如是博山亦无开口处列位请博山登此座何为也不免俯顺机宜向第二门头聊开一线将净土二字从头註解一遍去也心净土净大千世界摩尼镜打破镜来时与诸上座相见土净心净运为不出那伽定七颠八倒时与诸上座相见众生行业不同途勐火𦦨中那容蚊蚋美恶从彼类所现琼花镜里影象昭然欲求净土众生心行中求从来不曾点污岂但净土佛亦不为安用求乎譬如造立宫室若于虗空终不能成西天不逢唐土不会若以空地随意无碍根尘界中具此一坐具地在梵天鹙子而所见不同易分雪里粉诸佛众生而本源一尔难辩墨中煤于是如来以足指按地旷大劫来未常变迁X不劳神用即时三千大千世界若百千珍宝庄严唤作瓦砾沙石坑坎堆埠得么譬如宝庄严佛无量功德宝庄严土等无有异自在天宫向甚么处去也螺髻梵王亦须具惭愧始得诸昆仲清净宝庄严土悉皆圆现诸上座还要见也无若要见便向者里见去若不见自是诸上座不见怎恠得博山良久云舌头无骨眼无筋对面白云千万里上堂善权有则谓之方物应斯顺谓之便大海全归一滴太虗祇是一线掷出骇鸡之犀入彼婬坊酒肆放出屠龙之手何妨俗舍魔宫现长者居士之身云藏无缝袄作帝释天人之主花绽不萌枝诸昆仲维摩大士以大悲入生死海不舍众生故以大智入生死海不迷众生故逮乎开物导迷应时通善如一面宝镜相似汝将一茎草来镜中便现一茎草镜安得成草也汝将一锭金来镜中便现一锭金镜安得成金也汝将瓶盘钗钏来镜中便现瓶盘钗钏镜安得成瓶盘钗钏也诸昆仲当知终日度生不见生之可度金刚三昧经云不生于化其化大焉南岳大师云十方诸佛被我一口吞尽亦此意也又如烈火𦦨中是草是金是瓶盘钗钏尽入于烈火𦦨中炼成一箇不留影迹还知维摩大士落处么四海浪平看华麟而吞吐九霄云净凭灵凤以翱翔诸昆仲且道吾祖师门下与维摩大士还有优劣也无呌侍者维摩大士在甚么处唤来与博山揩背X上堂诸仁者是身无常无强无力无坚速朽之法不可信也若如此看彻四百四病没处安着四百四病既没处安金刚不坏之身当念具足无量功德之聚觌体全影四无量心六波罗密无不备举古所谓若要直捷会一切总不是若要直捷会一切总皆是诸仁者还要直捷会么金刚不坏之身即汝等精液脓血是也无量功德之聚即汝等四大五阴是也四无量心即汝等集起缘虑是也六波罗密即汝等根尘界处是也如此若不会执身取静非宴坐也我垢不除非说法也慈心不普非行乞也不达平等非法食也不观根噐非适机也不了真空非论义也相无相见非天眼也不达实相非奉律也不履无为非出家也不识佛身非巾侍也诸昆仲十大弟子各负已之功干大似弃沧海而逐波向日中而迯影岂智者乎然虽如是总被维摩大士将泥弹子换却十大弟子眼睛去也十大弟子还知痛痒么譬夫尧眉八彩舜目重瞳从古洎今纵有巧手丹青毕竟描写渠眉目不出诸昆仲要见尧舜眉目么直须向尧舜未生以前开眼始得上堂玅道虗玄方之以实真空廓尔体之以灵彻玅德以无方齐古今于一念弥勒说不退转之行撮摩空花释迦记未来世之尊延绵梦境四事推寻求其生不可得一心弥亘括其记安寄乎既解空里弄花不妨梦中说梦古所谓安置水月道塲成就空花万X行降伏镜里魔军成就梦中佛事非此之谓欤夫菩提者不可以身得六月火烧无影树不可以心得三冬人嚼孟津氷不可以身得身是菩提故不可以心得心是菩提故万紫千红就里无边春色身心及菩提是三无差别桂林月渚箇中谁辩秋光于实际理地求其身不可得求其心不可得求其菩提亦不可得到此则步步登玄智不能知识不能识所以肇公云聪者无以容其听智者无以运其知辩者无以措其辞像者无以状其仪及乎开物成务应化无谋古今天地古今人物日月星辰森罗万象人丛鸟迹城市乡坊车马骈阗昼明夜暗莫不悉承菩提恩力当知举足下足无非净名道场左之右之尽是光严住处三万菩萨各运无功之行二千魔女堪传无尽之灯上至于难胜如来下至于最下乞者果能分别不生是无等等故般若云一切智智清净无二无二分无别无断故诸昆仲要会维摩意么都是菩提无有不是之者要会博山意么都不是菩提无有是之者箇中有伶俐衲子将是非二字拈向一边从者里会去无异禅师广录卷第四X无异元来禅师广录X卍XXX无异禅师广录卷第五住博山法孙弘瀚彚编首座法孙弘裕同集住建州董巖禅寺语录上堂不来相而来不见相而见城东母指皆佛面来巳更不来见巳更不见万别千差成一片欲知万法皆空大似浮云闪电智者了无分别愚徒强㭊名言欲求正智当于六十二见中求几片白云横谷口欲求解脱当于众生心行中求一轮明月印波心野狐向金毛队里翻身金毛向野狐窟中踞地如斯会去则一切众魔及诸外道皆吾侍也众魔者乐生死生死亦不恶菩萨于生死而不舍把将生死来外道者乐诸见还见诸见起处么菩萨于诸见而不动太跛挈生虽是拈空塞空正好以楔出楔及尽去也三界何安倒跨泥牛纵之无所纵之无所则攀缘何生攀缘不生拔其病本到此则纯刚打就生铁铸成有时在泰山顶上安身有时在大洋海底立命若夫菩萨以爱见心贪着禅味等诸法是名无慧方便縳如时作么生待风清月白时共汝商量若菩萨无爱见心不贪着禅味等诸法是名有慧方便解顺时作么生待雷轰电掣时共汝商量解缚虽殊至体不二一根既返六用互施诸昆仲此是涅槃心作么生是菩萨行如博山昼起暗眠五鼓烧香清晨礼佛天明早粥日中午斋乃至迎宾待客胡言汉语瞬目扬眉且道X还与佛法相应也无唤作菩萨行即不可珍重上堂诸昆仲尽大地是黑漆漆地汝向甚么处开眼尽大地如箇勐火聚汝向甚么处藏身尽大地如一釜烊铜汁汝向甚么处开口尽大地是箇铁剌林汝向甚么处下足古所谓三界无法何处求心四大本空佛依何住经云夫求法者不着佛求不着法求不着众求乃至若求法者于一切法应无所求然则尽大地光皎皎地无你开眼处无你藏身处无你开口处无你下足处四大五阴向甚么处安着山河大地从甚么处得来然此则孤逈逈峭巍巍净躶躶没可把尽大地无鍼锋许空缺处释迦老人亦无开口处神通玅用总用不着又何劳断取玅喜世界借座灯王如来歛沙界于毫端掷大千于方外纳须弥于芥子藏劫火于腹中延七日为永年促长年为顷刻大似聚沙作墖等同儿戏衲僧分上总用不着且道衲僧有甚么长处自从劫外花敷后直至如今笑未休上堂诸佛是幻众生是幻菩萨亦幻幻出无根幻复成幻幻佛既知幻我我幻何如佛幻一切幻菩萨于此幻世界以斯幻法觉悟幻生于此幻化中行真实慈也于真实慈中成就无边幻善向无缘体上度脱无量幻生拶碎玉琉璃虗已实他是务揭开真实藏赈贫济乏为佳善不善若浮云碧海珊瑚孕秀身受身如旅泊瑶池莲蕚披芳欲贪从虗妄而生铁牛䑛X犊三春雨分明从颠倒而有木马嘶风一夜云诸昆仲当知幻法无依真心无住无住无依是大火聚石火电光急着眼觑取之是迷舍之非悟关穽险危鸦飞不度如虎之缺如马之馵指花梦花见柱非柱辅之顺之五五廿五于是文殊师利菩萨以无住本立一切法大似无风起浪平地生波检点将来好与痛棒何以故为渠祇会遮恶不知护善复笑云也是为他闲事长无明上堂虗而灵寂而玅才思惟行不到堪笑缺齿老赵州将丈六金身拈来当茎草一茎草是箇维摩丈室天女从甚么处得来一茎草是箇天女身形维摩丈室安在甚么处只饶天花不着也被渠当面热瞒此花不如法是以去之眼里着沙不得耳里着水不得勿谓此花不如法所以者何是花无分别仁者自生分别想耳净白人前不得说梦天止此室其巳久如灯笼同年露柱同寿吾止此室如耆年解脱净白人前不得说梦汝于三乘当何志求前不遘村后不迭店如入薝卜林惟嗅薝卜不嗅余香净白人前不得说梦汝何以不转女身舍利弗莫是男子么我十二年来求女人相了不可得当何所转净白人前不得说梦汝于此没当生何所镬汤炉炭剑树刀山佛化所生吾于彼生净白人前不得说梦汝其久如得阿耨多罗三藐三菩提七佛以前安名立字汝舍利弗还为凡夫时我乃得阿耨多罗三藐三菩提净白人X前不得说梦我为凡夫时无有是处舍利弗即今岂是圣人耶我得阿耨多罗三藐三菩提亦无是处净白人前不得说梦诸昆仲寒则普天寒热则普天热甜瓜彻蒂甜苦瓠连根苦云从龙风从虎圣人作万物覩维摩会上一箇箇圣智睿聪何似博山座前聋者聋兮瞽者瞽上堂如何是佛七凹八凸如何是道氷霜雪雹要知佛道幽玄者里看来恰好通达佛道行于非道击水惊鱼穿林惊鸟行于非道通达佛道以缁混素唿白为皂谩将恶水蓦头浇昨日婴儿今巳老行五无间罪而彻底氷清入三恶道而澄潭落影彻底氷清骨格繇来故旧澄潭落影风流不出当家示行三毒而成就慧心九转金丹堪点铁示行六度而豁开智眼几番落叶不知秋彻玅义于诸经架桥梁于六趣破魔外之计执成权小之智悲可谓宝守功德取之不竭用之不尽者也乃至投明珠于浊水掷至宝于淤泥兴正路于邪途现涅槃于生死譬夫一水成汤咸之淡之酸之辣之甜之苦之且道唤甚么作水也唤甚么作汤也经云如是行于非道是为通达佛道有人于者里简点得出博山将袈裟覆之珍重上堂蜂房有蜜粳米有粥无明是慧烦恼即佛日月月从东海昇日日日向西山没大丈夫儿谁不知有虗空坐断成窠臼无为大浸任弥天植种于空终不就经云有身是如来种真箇是虾跳不出斗无明有X爱是如来种好儿终不扬家丑贪恚痴是如来种一切佛法从斯有四倒五葢六入七识处是如来种人人鼻孔向下垂那箇眉毛不解皱乃至十不善道六十二见一切烦恼皆是佛种榼𣜂堆头无价珠一颗圆明非净垢诸昆仲若向者里会去正是借路还家就身打劫无量宝聚当下知归若者里不会直饶坐断虗空清光照眼不通凡圣正是迷家于衲僧分上了无交涉是以曼殊大士善用返魂之药仍续断途之桥捩转鼻头掀翻唇齿布菡萏于淤泥植菩提于粪壤指生死海内有无价宝珠诸昆仲我等即今在生死海内头出头没且道无价宝珠在甚么处脓血团中赤骨历精光直射斗牛虗上堂大道之源混沌之先腾今耀古彻地通天斫却中心树子看来祇得一玄诸昆仲若论此事要识得亲生父母若识得亲生父母莫道参学事毕更要知毗卢有师法身有主经云智度菩萨母方便以为父此是化仪父母非亲生父母也又云一切众导师无不从彼生此是化仪导师非毗卢师也法喜以为妻慈悲心为女善心诚实男维摩眷属一棚傀儡不假线索各人衲衣下检点看还有许多般么又当知空寂含覆是房舍也尘劳旋坌是弟子也亲益成已是知识也四摄诱引是妓女也歌诵法言是乐音也总持广纳是园苑也密固扶疎是树林也开合适时是玅花也智解造实是慧果也去热除垢是浴池也三X昧澄清是定水也其间更有一事聱讹不可不辩经云布以七净华浴此无垢人若识得无垢人便识得亲生父母若知亲生父母便知毗卢有师法身有主诸上座要知法身主么无手童儿能指出分明貌丑不堪传上堂南泉大师云我十八上便解作活计赵州大师云我十八上便解破家荡产南泉父子至亲骨肉因甚么造诣不同若向者里会去岂但彻见南泉父子亦乃入得维摩不二法门博山当时于赵州破家荡产处便会得南泉作活计于南泉作活计处便会得赵州破家荡产此二语虽如氷炭惟亲履实践者乃能知之诸昆仲此事不从学问得不从思维得不从修证得不从辩慧得只如维摩大士牙如剑树口似血盆问若云兴辩如瓶泻到者里亦开口不得只得无言可对无理可伸可谓理屈辞穷非伹要默然不得不默也古德颂云维摩不默不良久据坐商量成过咎总是瞌睡汉说他作么文殊大士略较些子向者里按下云头睁开碧眼虽然如是祇知扫叶不觉瑕生独三十二菩萨一箇箇攒花织锦向无烟火处鬬弄春莺于没踪迹中开展门户非但有益于当时正为有益于现今亦有益于将来也假如有一僧向博山道和尚莫错从古洎今未甞有人如是披判博山祇向他道博山错何似上座错岂不见不因夜来鴈争见海门秋X上堂饥来喫饭困来打眠咬着牙齿震动大千俊鹰不打篱下雀好儿终不用爷钱舍利弗才欲得食早巳被呵我等一日三餐如何理会庐陵米价要且不知阎罗老子打筭饭钱作么生折合到者里智慧辩才神通玅用总用不着直饶维摩大士遣化人至四十二忆恒河沙世界上众香世界乞香积世尊所食之余复至娑婆世界施作佛事衲僧分上简点将来正是鬼神活计当得甚么事诸昆仲若知十方国土犹如虗空众香世界不离跬步一念清净释迦佛即是香积佛娑婆世界即是香积世界若一念非清净香积佛即是释迦佛众香世界即是娑婆世界诸昆仲若向者里信便信去若不信从教立在古屏畔待使丹青入畵图上堂寂然不动感而遂通释迦老人有耳如聋胡地冬抽香笋楚天鴈入回峯击碎晴空一色揭开云雾千重此是衲僧分上具足底神通玅用又何劳化宝座将丈室置右掌然后为神异哉亦是维摩大士佛事门头瞥尔如是非实事也众香世界以香饭入律行娑婆世界以文字语言而入律行此悉是菩萨导机动善应权化物亦非实事也或有国土以佛光明而作佛事有以佛所化人而作佛事有以菩提树而作佛事乃至有以佛威仪进止诸所施为而作佛事然古今非一世变时迁在博山分上总用不着博山但将现成底现前底指示大众有时以森罗万象而X作佛事有时以日月星辰而作佛事有时以园林浴池而作佛事有时以水流风动而作佛事有时以扬眉瞬目而作佛事有时以搬柴运水而作佛事乃至与诸上座耍笑讴歌而作佛事诸昆仲且道与释迦老人维摩大士是同耶别耶复笑云日月有明晦圣凡无二心上堂道远乎哉触事而真圣远乎哉体之则灵见闻觉知是载道之器道不即见闻觉知亦不离见闻觉知动静起止是圣所行处圣不即动静起止亦不离动静起止若得大转变方有语话分诸昆仲若以见为见有见有不见以无见为无见此即成断见若欲具正见无见无不见若以动为动妄心弥更动以无动为无动此人非佛种若欲知不动动上有不动会得此意纵万境纷纭之际而恬然寂然所以肇公云江河兢注而不流野马飘鼓而不动日月丽天而不週教中谓东方玅喜世界有佛世尊名曰不动东方乃羣动之本佛名不动亦此意也而以玅喜世界入娑婆世界事有往还之迹理无往还之功如有一人从东方来东方虗空无有空缺处复至西方去而西方虗空无有逼塞处如断玅喜世界至娑婆世界玅喜世界无空缺处娑婆世界亦无逼塞处非神通力也法如是故若会得此意是名真法供养如来诸供养中法供养最何以故一切诸佛阿耨多罗三藐三菩提皆从此经出故法华经云假使有人登须弥顶X为人宣说十二部经未足为难暂读此经是则为难诸昆仲黑的是字白的是纸纵是圆顿教乘不出大方广十二部经典等且道唤甚么作此经者葛藤话不了喝一喝云专为流通上堂佛法付与国王大臣长者居士世谛语言皆合道谁家絃管不传心佛法付与沙门释子菩萨大士袈裟一段风流事不是饱参人不知昔者云阳老师初住此山荷担大法豫斋赵公扶助此道师资相契如水乳合阳师化后仍得湛虗赵公二子及孙四世弘善所以闽地信向佛法悉从此巖中流出余所谓董巖者非巖乃功德海也今日解制之期勉吾李公洎尸居士设斋供众博山不免举一两则陈烂葛藤因斋庆赞去也昔百丈大师云灵光独耀逈脱根尘体露真常不拘文字心性无染本自圆成但离妄缘即如如佛诸昆仲向第一句会去甚是快便其或未然博山重为下箇註脚灵光独耀分身两处看逈脱根尘眼里耳里体露真常通身红烂不拘文字流出一大藏教心性无染贪嗔痴爱本自圆成犹欠粒米但离妄缘唤甚么作真实即如如佛佛之一字吾不喜闻者里不会更将张拙秀才悟道颂重为註解光明寂照遍河沙天上天下惟吾独尊凡圣含灵共我家一人传虗万人传实一念不生全体现山河大地逼塞杀人六根才动被云遮好向声色里荐取断除烦恼重增病唤甚么作烦恼趣向真如亦是邪刮却X眼中翳随顺世缘无罣碍饮水须防噎涅槃生死等空花何处得此名字还会么更或迟疑博山将维摩经从头复解一遍良久云雕沙无镂玉之谈结草乖道人之意便下座书坊仙亭上堂糙石秦王镜涓流古㵎泉微尘山海量萤火树头烟诸昆仲此四句偈有一句杀有一句活有一句纵有一句夺若人检点得出博山与他结箇同参其或未然不免驾云雾吸山川弄神通显玅用又怎恠得博山博山十年前曾到此山见云霞缈缈古木含烟有泗泉余公道爱殷殷尚壮壮然也博山十年后到此山复见缈缈云霞含烟古木泗泉余公今巳矣也若以人比古木人实同幻化古木乃恒常也若以古木比山川古木有摧折山川乃恒常也若以山川比云霞山川有崩缺云霞乃恒常也若以云霞比虗空云霞有去来虗空乃恒常也若以虗空比吾大圆觉体虗空有成坏而吾大圆觉体乃恒常也更有一恒常不与诸昆仲道诸昆仲各人向衲衣下抖擞看若抖擞得出便好与博山相见有么有么袈裟不是恒常事臭烂骨头仔细看戊辰重至董巖上堂天不葢地不载是甚么物诸禅者也须审细千人万人中不向一人不背一人是甚么物诸禅者也须审细虗空包不住大地载不起是甚么物诸禅者也须审细蚊虫眉睫上安身蟭螟腹中敷坐是甚么物诸禅者也须审细于此四种上会X去许诸人升博山堂未曾入博山室更须知博山室中受用始得诸昆仲顿明佛心毫无差互世间心念不见纤毫始名出世间人逢世间逆顺境缘贤愚好反如以手触空了无交涉所以达磨大师云亦不覩恶而生嫌亦不观善而勤措亦不舍愚而近贤亦不抛迷而就悟达大道兮过量通佛心兮出度不与凡圣同廛超然名之曰祖卓拄杖云达磨大士来也为汝等敷宣第一义谛且道是何章句层巖磊落从教日炙风吹行树清凉好看花飞蝶舞上堂佛不求佛心不觅心设有求觅者皆昧心取境耳若达境惟心不生分别想山河无影迹大地绝形踪青松与绿竹同科白鹭共黄鹂一色理无异状缘幻千途果然彻究根源顿绝凡情圣解古德云若人识得心大地无寸土当知此一字法门岂但夺尽世间法假饶千佛出兴于世行苦行坐道场说法利生般大涅槃祇是缘生法以智眼观之如梦如幻摄大乘论云即诸三摩地大师说惟心由心彩畵故如所作事业若达本忘情自然无惑诸昆仲此是教家极则更须知祖师门下长处始得且道作么生是祖师门下长处拈拄杖云昨日是重阳今朝又过一日也卓拄杖下座上堂如何是道平常心是道是圣是凡都一扫才生拟议隔天涯大似寻空向壁讨诸昆仲能由境有境逐能成境由能境能由境能拄杖子唤作能三十棒X趂出院唤作境三十棒趂出院唤作非能非境三十棒趂出院唤作亦能亦境三十棒趂出院三祖大师无风起浪平地生波简点将来不无渗漏虽然如是下文幸有捄言岂不见六尘不恶还同正觉智者无为愚人自缚据此亦有过犯何以故说箇同字好与三十棒趂出院卓拄杖云不是与人难共住大都缁素要分明上堂释迦大师从本无生缘起而有生者镜中之影像昭然从本无灭缘尽而有灭者水上之沤华寂尔四十九年梦语百千万种真慈掉尽老婆舌头偿尽众生口业无端被迦叶尊者覰破只得无地藏身博山虽是他脚下儿孙要且不沾着些儿痕迹何以故彼既缘生我亦缘生当知拄杖子不在其类彼既缘灭我亦缘灭当知拄杖子不在其类诸昆仲还识拄杖子么横拈直撞无情识生灭场中不涉伊识得箇中何所似牡丹花下睡猫儿卓拄杖下座无异禅师广录卷第五X无异元来禅师广录X卍XXX无异禅师广录卷第六住博山法孙弘瀚彚编首座法孙弘裕同集住建州大仰宝林禅寺语录结制上堂诸佛出世为一大事因缘几幅素缣描不出博山出世亦为一大事因缘一条白练蓦头穿破颜老汉曾相委多少人天受热瞒诸昆仲此事不从功行得不从修证得不从思维得不从禅定得饶你将自已身心炼得如枯木寒灰百年在定终如一箇死人于本分事中全无交涉所以道直饶到澄潭月影静夜钟声随扣击以无亏触波澜而不散此犹是生死岸头事诸昆仲直须向花柳街前逴得九衢春色芙蓉岸上带来八面秋风始能应用无亏随缘自在底日子诸昆仲还知博山今日底行履处么良久云祇有一双穷相手未曾轻揖等闲人上堂心不是佛智不是道知尽无知无知知要博山昼起暗眠算来恰恰却好对谈无论是和非三寸舌头胡乱扫有问禅夜深明月照窗前有问道无角泥牛卧荒草有问法南岳石头苔路滑有问僧眼中瞳子面前人更有当阳向上句分明说与君须记从来孝子讳爷名等闲拈出同儿戏诸昆仲博山今日拈出可谓不惜家珍也祇要诸人领略不然则辜负大众去也复笑云不辜负賸栽无影树留与后人看上堂佛法有因缘因缘非佛法彼此不相涉莲华从X口发昔释迦大师托质阎浮降神兜率未受羯蓝之孕便展无碍之锋现世界而无边化众生而无量检点将来要且不曾度着一箇既出母胎舍皇宫之快乐受雪岭之饥寒覩明星而悟真常即尘劳而成佛事要且不曾悟着一法及乎开场四十九载谈经三百余会龙宫塞满而法界全彰要且不曾谈着一字逮末后拈花示众便云有教外别传说印心之玅偈付上行之金襕要且不曾传着一丝及乎三千七百承虗接响人人拖泥带水而棒喝交驰各各带水拖泥而眉毛倒竖要且不曾沾着一滴今日博山远承慈荫虽是他家儿孙要且不行他故辙是佛亦刬域内不留朕兆是魔亦刬缘中岂涉尘劳是僧亦刬拂罗汉之我人是法亦刬出智眼之金屑当此法筵之际向苍烟紫雾之中细观豹变于流沙绝域之外捷见飞黄直下举向上机彻头示末后句诸昆仲既是直下唤甚么作向上机既是彻头因甚是末后句复笑云金背黄牛眠绿草银蹄黑犬吠青天上堂心本是佛智本是道认奴作郎终成不肖东寺要索镇海珠仰山倾出一栲栳释迦弥勒为渠忙带累博山浑落草不落草万里山河明杲杲西湖水浸碧琉璃南海波斯无处讨诸昆仲当此时也秋日微微秋菊离离秋雁南飞秋猿夜啼古所谓欲知佛法当观时节因缘今时节至矣作么生是本成佛底心以手约云看看傍观者哂当局者迷参X上堂诸昆仲须善巧弥勒布袋头祇要今时了耍笑与讴歌愈听声愈好且如博山上堂大众听法毕竟承谁恩力稽首慈氏大师神通不同小小上堂昨日是重阳今朝不见九惟有破落僧面南看北斗懒烹石女茶酷爱曹山酒棒打石人头不落瞿昙后诸昆仲通玄一脉智者知疎不动金鞭白牛逈野拟向溪东牧不免食他国王水草浑家不着孝扑碎玉琉璃拟向溪西牧不免食他国王水草罢拈金弹子大地没闲人不如随分纳些些秋风多带杀秋露逼人寒诸昆仲更须知人牛不见海湛空澄涓滴非声千山不露恁么时节转位就机一句作么生道堪笑陶彭泽无钱对菊花上堂云居祐禅师云月色和云白松声带露寒好箇真消息凭君仔细看诸昆仲此四句偈如哑子作通事分明举似于人祇要披襟领荷博山今年到宝林寺恰恰应者箇时节不免註解一遍与大众结箇出世大因缘也月色和云白人居翠葢东更求亲切句欵乃月明中松声带露寒冷落绝跻攀浑身赤骨历坐破藓苔斑好箇真消息全归顾盼中夜深人尽晓清碧许谁同凭君仔细看当下骨毛寒携笻深嶂里趺坐听缗蛮诸昆仲且道博山註解还彻古人意否一声铁笛归来晚笑展家风烂熳看上堂说一箇禅字好与三十棒杖头有眼明如日说一箇法字好与三十棒优钵无根满树花说一箇佛X字好与三十棒分付老卢高着眼说一箇僧字好与三十棒莫教流落在天涯过得潇湘渡口便知清白人家管甚烟云埋没从教黑豆生芽翻思昔日云门老卸却铁枷真箇好一棒打杀贵太平免使儿孙落荒草诸昆仲开眼说梦醒亦是迷白酒青盐我乃是谁寒氷烈火痛下针锥今古几多伶俐汉分明辜负一双眉复笑云博山罪过上堂我有一句子当下绝罗笼遇险收双足登山跨远峯云凝天欲晓雷震鸟潜踪瑞草和根拔昙华彻蒂红三玄称绝唱九带应奇逢淡淡澄江汉啾啾较蠛蠓不吐南山雾何妨八面风兔角情方瞥龟毛意转浓拈香添社火择菜挫来锋石女频加额木人幸歛容颇猒堆山富还期彻骨穷倒骑折足马蹋碎玉屏风诸昆仲此句乃宗门以肯綮之谈博山今日尽情吐露若要会此偈意从水晶宫里穿下过来打破琉璃缾子然后向十字街头与博山相见更有话在上堂诸法不自生高楼石女夜吹笙亦不从他生展似眉毛作么生不共不无因青山隐隐碧稜层是故说无生漫江水浸石头城几多猎犬寻羊迹谁知一马生三寅髫龀喜从城下看暮年不见白头人黄菊落英秋又过不知谁会凭栏情识尽髑髅听犬吠销干枯木喜龙吟诸昆仲更有三玄与三要铁胆铜心无处讨吸干沧海露出珊瑚枝冲开碧落不顾无根草诸昆仲不许夜行投明须到X上堂世尊拈花久晴雨也迦叶微笑久雨晴也航海西来衣线绽也断臂詶心骨髓露也疯颠求忏罪性空也倩人书偈本无物也南岳磨砖牛非驾也马祖一喝雄峯震也三日耳聋聪无敌也踢倒净瓶世界倾也三遭痛棒杖开眼也卸却铁枷脚胫断也过水拶着渠是我也覩影大悟我非渠也迤逦行脚知亲切也博山大似不肖儿孙简点祖宗过失今日不免翻案做箇克家子将七珍八宝收拾在一处然后跨白牛而坐断十虗乘清风而游乎八极斫尽青松惊起千年白鹤高登碧嶂蹋翻几片闲云然虽如是更须知博山野牧樵情始到大安乐处不然直饶圣处受生未免竿头险堕上堂栴檀丛林栴檀围绕既披龙树影不问邓林材荆棘丛林荆棘围绕鸿鹄虽有志安识海云低荆棘丛林栴檀围绕客来虽不待应物善知时栴檀丛林荆棘围绕高楼声渐细移月过沧洲古人指出此四种丛林敢问诸上座毕竟在那一种丛林安身立命博山曾一一穿过今与大众开几重关鎻要入之者不可儱侗善而择之若说栴檀丛林穿过荆棘丛林几点翠封堦下石数行鴈过楚天秋若说荆棘丛林穿过栴檀丛林不因樵子径怎到葛洪家若说栴檀丛林不是荆棘丛林荆棘丛林不是栴檀丛林竹风与蕙兰分香松影适云烟异色若说栴檀丛林即是荆棘丛林荆棘丛林即是栴檀丛林水中择乳须是X鵞王敢问诸昆仲博山今日在那一种丛林良久云野老不知菴外事慇懃只向佛前灯便下座上堂达磨不虗传二祖不虗受碧眼胡僧皱两眉看来不着随人后密究深裁全火祇候龙隐长空鸡鸣白昼诸昆仲当知鱼游陆地笑杀陜府铁牛虎踞冲衢惊倒嘉州大象法界撮来一粒泰山只重三斤到此则罢扳云树懒听风柯饮啄随缘无循轨度有时在太阳门下而玄唱玄提有时在明月堂前而分斤分两有时在芳草波心澡浴而手折青莲有时在紫罗帐里讴歌而鍼环玉线诸昆仲纵有欢客嘉宾向甚么处与博山相见良久云前村烟浪里犬吠有人家上堂博山门庭宽旷应接周流宝镜高悬珠帘倒卷闲花野草翻性地之灵苗篆缕香云示缘生之实相进得博山门则百千万亿门一时透彻玅叶该通重重无尽诸昆仲且道博山门如何进以手弹指云是处是弥勒无门无善财上堂春雨淋不去琼花生碓嘴夏日晒不干深阴净如洗秋月颇相宜澄潭不见底冬雪冻法身飘飖千万里四季共一年循环差可拟寒暑不同时彼此非相似恁么也不得黄河水倒流不恁么也不得虗空生两耳恁么不恁么总不得烧火拾枯柴游山观止水恁么也得买石得云饶不恁么也得移花兼蝶至恁么不恁么总得碧沼间红蕖清风翻白羽诸昆仲X以字不成八字不是是甚么字以手画一圆相云白牛放去无踪迹空把山童赠铁鞭上堂古镜𤄃一丈世界濶一丈世界濶一丈火炉濶一丈火炉濶一丈法座濶一丈法座濶一丈髑髅濶一丈髑髅濶一丈眼睛濶一丈如何是古镜隐显几微无欠賸如何是世界拈来掷去椰子大如何是火炉深拨寒灰有点无如何是法座坐谈谁管天花堕如何是髑髅赵州东壁挂葫芦如何是眼睛团圞光莹若铜铃诸昆仲今朝初一明日十五雪峯抛毬禾山打鼓大家齐贺太平年聋者聋兮瞽者瞽惟有窗前白兔儿带角钻归三尺土咄下座上堂天不葢地不载逢贵买遇贱卖进前才索商量漆桶依然不快诸昆仲须是全身拶入彻底翻开大唐国里没禅师沸铁烊铜难下口今有一事问汝诸人水底石头颠倒走云中泥鴈往来飞者箇若是即头上安头如汝文殊更有文殊是文殊者者箇不是即斩头求活如一月真其中更无是月非月目前无法意在目前见见之时见非是见见犹离见见不能及不是目前法非耳目之所到斫却月中桂清光影更多诸昆仲诸方将宗註教博山将教註宗还有优劣也无註则註矣破则破矣且道夹山意在甚么处好鸟尽从林下过凤凰不恋旧时巢上堂一法若有毗卢堕在凡夫富嫌千口少万法若无普贤失其境界贫恨一身多泰山与华岳争衡少X室共雄峯侧耳腹藏四大海脚蹋须弥卢于金轮际下探不二之真源向香积界中抟无殊之法食此犹是门庭施设小不思议衲僧分中了无交涉诸昆仲须知法外无身心外无境智外无土空外无尘纤芥方投千门洞达一尘才起大地全收结菴摩罗菓于不思议之乡植栴檀陀林于无阴阳之地且道古今阿谁得恁么受用惟有傅大士较些子君不见山海坦然平敲氷来煑茶惜乎此老早矣未曾得见博山若见博山好与痛棒还是赏伊罚伊要渠识痛痒始得诸昆仲此事不要与列位公子得知若知时将谓佛法容易也然虽如是且道那箇皮下无血珍重上堂居一切时不起妄念月中丹桂和根拔海底泥牛蓦鼻穿于诸妄心亦不息灭红尘堆里排班立白浪滩头撒手行住妄想境不加了知腊月火烧无影树三春人唱採樵歌于无了知不辩真实须弥顶上花冠子非是人工蕴造来诸昆仲博山有不思议底炉鞴将佛祖言教炼成一箇铁橛子鍼札不入水洒不湿若唤作教却又是禅若唤作禅却又是教直饶于禅教中分别不生更须知禅教向上有事在且道作么生是向上事玄都观里桃千树尽是刘郎去后栽住福州鼓山涌泉禅寺语录开堂拈香白椎竟师曰昔日世尊在灵山会上拈花示众尚余一枝在博山手里今日于涌泉堂上供养X大众去也古德云昨日作婴孩今朝年巳老未明三八九难蹋古皇道恁么说话披心沥胆彻底婆心且道作么生说箇三八九底道理卓拄杖云黄河水溢黄河水云雾山连云雾山珍重结制上堂三百年前诸尊宿在此一片地上东语西话三百年后博山在此一片地上东语西话虽则依模畵样大似捕空捉影噼水寻踪简点将来不无渗漏虽然如是彼一时也此一时也诸昆仲若知得彼时即此时不见有三百年前此时即彼时不见有三百年后所以道一念普观无量劫无去无来亦无住此犹是教家事更须知有宗门下长处始得且道如何是宗门下长处卓拄杖云朔云凛烈吹开寒谷之花石火辉煌拍破木人之掌珍重上堂春日乍寒乍暖春风倐有倐无若从者里会去佛法天地悬殊不从者里会去向甚么处会才涉思惟成羣作队不思惟处意如何行人更在青山外今日博山亲历其境有一首偈分明举似大众偈曰三脚驴子弄蹄行蹋破苍苔知几层正恁么时谁会意白云深处坐禅僧卓拄杖云咦谁是其人珍重上堂举拂子云有物先天地无形本寂寥能为万象主不逐四时凋古人恁么道独步全提至微至着超规越矩方圆可成先贤朱晦翁甞以此偈示门人曰吾儒无此等语晦翁可谓知言也诸人还知么月渚风林流出现成公案莺声鸟语宣扬不二法门云中X之木马长嘶山外之泥牛倒走毋居正位不犯当头坐断十方不通凡圣然虽如是更须知有向上一缝子始得且道如何是向上一缝子良久云口是祸门上堂天地旋山河走面南辰看北斗家乡田地谩商量肉髻明珠谁不有诸昆仲论肉髻之明珠贵在亲知论家乡之田地贵在亲到亲知则取之不竭用之无穷亲到则春耕秋获布种以时果得如是受用譬如掷劒挥空毋论及与不及此等说话大似嚼饭餧婴儿诸人分上因甚么不荐卓拄杖云只为分明极翻令所得迟上堂黑狗烂银蹄白日通霄吠石女倒拈针木人相对语诸昆仲于此四句上透得过四方八面来虗空连架打所以道一双孤雁贴地高飞两箇鸳鸯池边独立可谓明珠在握宝镜当台胡汉俱来隐讳不得诸昆仲团大千于掌上掷化土于他方探香水于金轮果能如是也尽奇特但切不得动着动着则打折汝等驴腰卓拄杖下座上堂卓拄杖云转山河归自已月明当户炤转自已归山河风冷猒山居撞钟撞着老僧心祥云从地起钟声为甚么披七条衣宝葢自天垂总不恁么道又作么生不是家乡客徒劳话岁寒此五种见地虽则赏罚分明也要诸人委悉有一人在蕴界屏处说非法语犯十三僧伽婆尸沙有一人在净白地上涕唾犯一百应当学有一人拨草瞻风搀行夺市有一人X露盘卓󳱳解作家方有一人针札不见血火烧不知痛病在膏肓不堪疗治若有人于此简点得出博山分付拄杖子一任天下横行其或未然卓拄杖云楖𣗖横担不顾人直入千峯万峯去无异禅师广录卷第六无异元来禅师广录X卍XXX无异禅师广录卷第七住博山法孙弘瀚彚编首座法孙弘裕同集住金陵天界禅寺语录金刚殿拈香三门高耸临霄汉廓尔方知祖道玄今日脚跟亲蹋着优昙花影遍三千天王殿拈香从来愿力展慈威烁破虗空毫相辉依正报中谁辩得山头多见紫云飞大雄殿拈香黄金殿上三尊佛白玉光中一箇僧正恁么时何所据香云旋结万千层振宗堂据坐宝镜当台验正邪阿谁独蹈大方家博山手段从来辣客到蒿汤便当茶开堂此一瓣香弥天亘地耀古辉今太极钟祥干元衍庆爇向炉中端为供养我明太祖高皇帝X成祖文皇帝建立三宝弘通大乘广化众生同圆圣智山僧某今日在此法莚一言一句皆从圣恩中流出以海水为墨书其赞辞不能尽其万一也伏愿皇极御天遍大千而广被圣灵奕世昭万古以常明此一瓣香灵苗含润宝树敷荣景星聚以沐清庥祥云凝而乘嘉运爇向炉中端为祝延当今皇帝圣寿万安皇后偕圣寿以无疆太子懋元良而永泰伏愿金轮永镇日新鹫岭之风宝位增辉时迈唐虞之治此一瓣香万物毓以生成阴阳恊而秀发为霖现瑞裕国祐民爇向炉中用詶檀护满朝合郡宰官护法大居士福基禄位咸增性种灵根并茂此一瓣香龙宫涌出鹫岭拈来辉宝镜而利益羣生彻重玄而全该正命爇向炉中耑申供养先本师寿昌大和尚用詶法乳之恩歛衣就座白椎竟师乃卓拄杖云诸昆仲达磨大师航海而来直指人心见性成佛虽则门庭万仞壁立千层祇演一心之法更无余事乃至六祖传衣五宗竞出运无碍轮化无缘众祇演一心之法更无余事沩山大师敲唱X同时暗机圆合倾瓶以辩超方撼茶而彰妙用祇演一心之法更无余事云门大师箭锋相拄函葢干坤扬眉落臼顾盼犹迟如流云翔鹤湛水晴空祇演一心之法更无余事法眼大师拈现前石塞虗空口一切处现成六根互用六用齐施祇演一心之法更无余事临济大师一语中具三玄一玄中具三要驱耕夫牛夺饥人食电光石火开眼犹迷祇演一心之法更无余事洞山大师混不得类不齐立宝镜三昧炤学者肺肝分五湖玉石雪盛银盌月炤金沙祇演一心之法更无余事乃至博山今日远承诸祖慈荫循规蹈矩借路还家驾轻就熟祇演一心之法更无余事诸昆仲含灵具此一心之法学人欲明此一心之法三世诸佛历代祖师示此一心之法故楞伽经云佛语心为宗无门为法门诸昆仲大地没遮拦要行行不去要住住不得且道向甚么处出气还知么鸟鸣云树声声唤游子归家鱼跃烟波色色翻志公陈案漩澓空中梵字刮开眼底重朦且道向甚么处认取自家心地卓拄杖云鼻根浮面上更不用踌蹰珍重当晚小参南岳大师云一切万法皆从心生心无所生法无能住若达心地所作无碍诸昆仲心无所生山河大地从甚么处得来法无能住终日着衣喫饭因甚么只认定着箇自已去此二途作么生折合诸人分上也须自看有人通得消息博山将袈裟以覆X之魏国徐六翁居士诞日请上堂因缘所生法庄严世间相了彼性空者斯人具正眼诸昆仲心本无生从缘有生生缘胜故佛种亦胜法华经云佛种从缘起是故说一乘作么生是说一乘底道理诸昆仲毫端歛法界之方滴水含沧海之濶无明全诸佛之智藏识潜增上之缘理应箭锋事存函葢不可以思议而得之者也诸昆仲兹因魏国六翁老居士华筵大诞之辰合郡众居士于济生菴中设此无遮大会为六翁居士祝寿且道将何为祝耶须弥耶沧海耶大地耶草木丛林耶若以须弥为寿须弥高而有顶若以沧海为寿沧海深而有源若以大地为寿大地厚而有轮若以草木丛林为寿草木丛林多而有尽惟以吾大圆觉中华藏界内香云花云幢幡云音乐云宝葢云若举一若举二若举百若举千乃至百千万亿数中随拈一微尘许皆与有情无情等与毗卢遮那等皆可为居士祝寿也虽然如是不免为居士傍通箇消息作么是傍通底消息华藏界中才一念阎浮早巳万千年珍重僧问如何是无量寿师云乌龙潭上浪滔天进云恁么则有量也师云天池一滴水怎与众同流茹居士问向上一着如何道师云石头城外垂杨柳进云者是众生眼如何是和尚眼师云吹尽残花色愈鲜进云某甲参学二十年今日学得一拜师云三十棒且待别时X皖上吴盛二居士就济生菴请上堂博山三年前回桑梓为桑梓诸亲友演箇还乡曲子众中有闻名者听音声者见形影者摩皮肤者契心髓者复有进其门升其堂入其室者倐忽三载若剎那际今众居士复以币帛见召博山虽在他方千万里外其实寸步未曾离故乡田地诸昆仲龙眠霭霭紫金足下云生浮渡滔滔钟阜山中水溢析毫端而含剎土悬慧镜以辩方来志公剪尺尚存投子油瓶现在然虽如是也要众居士见其面孔听其法句始得且道是何法句卓拄杖云谛听谛听余集生任文升二居士请上堂道不属知不属不知知是妄觉不知是无记只饶坐断两头更须知有向上事始得诸昆仲若论向上事诸人分上一一天真一一灵明一一具足上至诸佛下至含灵各各不欠缺纤毫是以余集生任文升二居士同合郡大居士向者里设无上玅供运同体大悲救砧几众生解笼槛囚絷飞者适霄汉走者纵山林潜者跃深渊以无功之功无行之行于无众生界中解脱镜像有情诸昆仲青山挺秀流莺啭树里之声绿水弥漫跃鲤现波中之色昧真常于山水迷现量于飞潜大似阳𦦨翻波浑成戏论诸昆仲还识得么若能返照直下逢渠举措施为无亏实相卓拄杖下座上堂洞山大师悟道偈云切忌从他觅迢迢与我疎我今独自往处处得逢渠渠今正是我我今不是渠X若能如是会方得契如如此是洞山宗旨绵密回互皆从此偈中流出不可不理会诸昆仲此偈中有二句最严渠今正是我我今不是渠渠者何物也而正是我我者复何物也而不是渠且道是一箇是两箇若向者里会去始可有参学分须知此偈岂但曹洞宗旨即五家应机接物皆当向此句中印过始得不然在一机一境上得些子解路尽是掠虗头汉有甚么话会处所以曹洞有三种渗漏一者见渗漏机不离位堕在毒海此不离即毒海也二者情渗漏情存向背见处偏枯此向背即偏枯也三者语渗漏体妙失宗机昧终始此体妙即机昧也若据此三种渗漏学者明晦如见肺肝所以博山举眼无人非敢以生灭勘验诸方若见彻此偈洞山大师未曾入灭博山虽在今时亦不谙今时事祇与诸人二时逐队诸昆仲古木丛中踯躅漏逗法身大洋海底翻腾侵损渔父彻见本来面目野云散而天青掀开烦热胸襟衣线绽而体露还有与洞山大师共出一只手者么卓拄杖云举头天外看谁似我般人僧问如何是和尚底具眼处师云善世桥边逢圣主进云未是和尚具眼处师云三十棒趂出僧一喝师云者一喝落在甚处僧无语师直打出法堂上堂如何是佛十方世界最灵物如何是法古路迢迢苔藓滑仍将佛法问根源云散长空鹤唳天纤尘不立清如洗三箇猢狲夜簸钱诸昆仲宗门中事岂X同容易一言一句一大藏教註不破历代祖师机深智广潜兴密运须弥倒卓拄杖横趋绘彩色于空中掷大千于方外且道向甚么处扪摸所以云罗笼不肯住唿唤不回头古圣不安排至今无处所玄沙大师恁么老婆心切也只要诸人知箇落处始得诸昆仲青黯黯处樵子不借路以还家绵密密时机妇罢金针而夜织香销锦帐露浥芙蓉发清啸于深闺吐微言于连枕情浓意洽试问诸昆仲还知得也无良久云分明一段风流事不与诸人较短长上堂南阳忠国师云青萝夤缘直上寒松之顶白云淡泞出没太虗之中万法本闲而人自閙诸昆仲作么生说箇本闲底法若会得本闲法则大千世界有情无情等无纤毫閙相若有纤毫閙相者则不得本闲法也何以故閙即法故所以道静则埋根千尺动则当处生苗只饶不动不静未免飘飘摇摇博山则不然动则寒氷凝结静则白浪滔天直下了无动静红炉片雪如绵若于此二偈中会去始明得本闲法也诸昆仲动非动相虽动极以恒安静复静元总静机而常运秉常运之枢机履恒安之玄轨宝镜悬而无隐慝珠帘卷以纳方来不涉唿吸之离微宁有去来之踪迹诸昆仲顺则吉也逆则忤也肯则自许也若于静閙亲疎而较其优劣者尽其恒沙思量分别莫能得其量也卓拄杖下座上堂僧问古德拨尘见佛时如何直须挥劒若不挥X剑渔父栖巢又僧问古德拨尘见佛时如何渠无国土何处逢渠二大老各道得一边一箇则门庭施设辉煌掌上之珠一箇则入理深谈击碎秦时之镜若是博山则不然有问拨尘见佛时如何绀发旋螺髻兜绵印手文学人不会意旨如何青莲捧双足赤肉挂金襕且道与古人是同是别若说是同作么生说箇同底道理若说是别作么生说箇别底道理若向者里融会得去博山与汝结箇同参诸昆仲居正而不立正位泥牛吼海岸之风垂偏而不住偏方石女弄珊瑚之影乞食于三家村里讴歌于万仞峯头借松镜以泻清光拾苔钱而严富态有人向三种问答上彻去洞上宗风于斯有赖矣僧问学人一口气不来向何处安身立命师云毗卢阁后凤凰山真州海吉禅人率众道侣请上堂不与万法为侣者是甚么人红尘堆里露全身了知万象空无物那见山河碍眼睛三岁孩儿头似雪神光万里一条铁底事分明说与知当户连山也太奇兼带位中亲迸出巖前石虎夜生儿生儿则且置且道是甚么时子丑寅卯辰巳午未申酉戌亥干三连坤六断离中虗坎中满屈指颠倒数来依旧寸长尺短珍重余集生居士诞日请上堂佛于无量劫广行无量行度脱无量众是名无量寿诸昆仲我等同世尊因地以来至于今日而世尊成道巳经无量恒沙劫数我等轮回生死六道往还亦经无量恒沙劫数世界成X住坏空亦经无量恒沙劫数毗岚风起金藏云成而虗空之性湛然不动亦经无量恒沙劫数以此则知诸佛寿命亦无量众生寿命亦无量世界寿命亦无量虗空寿命亦无量今日集生余居士华筵大诞而一切人皆以世礼年月为居士寿博山则不然但愿居士寿同善财菩提心解脱海亦无量愿居士寿同弥勒成佛度生海亦无量愿居士寿同普贤行愿庄严海亦无量愿居士寿同观音大悲示现海亦无量愿居士寿同文殊般舟智慧海亦无量愿居士禄位亦无量眷属亦无量亲受用亦无量三三昧亦无量岂但居士如是即现前大众亲受用三三昧等寿命亦无量博山是真语者实语者不异语者且更将何物为居士寿耶良久云珍重解制上堂佛真法身犹若虗空应物现形如水中月博山从广信登舟过鄱阳出湖口跨长江登石头城江岸从济生菴至天界寺安置水月道场修习空花万行降伏镜里魔军成就梦中佛事岂但博山遡自释迦大师开场四十九年末后拈花示众正法眼藏涅槃妙心付嘱摩诃迦叶亦是梦中佛事达磨大师航海而来少林面壁九载雪庭深夜断臂詶心亦是梦中佛事乃至执役负舂传衣半夜亦是梦中佛事至使五家竞出千灯列焰吹箫打皷舞劒挥叉棒喝交驰语言游戏亦是梦中佛事即今博山同诸昆仲结制解制陞堂入室问答机缘劳彼列众监院及天X界方丈十位首领道人并诸执事不以身为身不以命为命喫尽艰辛护扬大法亦是梦中佛事诸昆仲博山恁么举似正是好肉剜疮梦中说梦假如有一汉子大喝一声诸人睡梦醒时却又作么生道良久云毫光直徧三千界永祝皇图亿万年僧问上根人来如何接师云此去祖堂三十里进云中根人来如何接师云献花巖畔古今闻进云下根人来如何接师云门外好与三十棒进云不落阶级人来如何接师云阇黎只今在第几位僧礼拜小参小参腊尽逢春事事奇海风吹动碧玻璃昨宵偶得家乡信破院荒村绝所依诸昆仲博山家乡是破院耶是荒村耶有人简点得出博山与彼携手同归其或未然法华且谩添尘点数尽阎浮又一年小参僧问竟师乃云时名五浊世曰娑婆地面丘墟人心荆棘青林掌中毒气破驴嵴上来蝇蹈水火以脩行逐腥膻而喘息胸中无半点禅气强作机锋肚里怀一块肮𩪝伸为问答鬼见拍手而笑人逢侧目而嗔埋没已灵辜负先圣洗心改过莫逐妄缘不悛前𠎝果从因坠岂不见灵山会上知音少长者园中木耳多卓拄杖下座生生社小参宗门中事难以措词尽力道不得底句作么生开口三乘十二分教有人说去了也即心即佛有人说去了也非心非佛有人说去了也不是心X不是佛不是物亦有人说去了也且道与诸昆仲分析箇甚么即得良久云黄金自有黄金价肯为和沙卖与人珍重月上庵小参忠国师云青萝夤缘直上寒松之顶白云淡泞出没太虗之中万法本闲而人自閙诸昆仲即今山河大地万象森罗水鸟树林人丛马蹋唤作万法作么生说箇本闲底道理舍万法而求本闲未之有也即万法而求本闲须要衣线下迸开始得所以博山教人将一句话头置在八识田中眉毛与大地厮结只教自悟自肯其或未然听取一偈诸佛依何住灵山问意新心宗为社主金粟作檀人一雨滋春国千灯薄暮云须知尘界里真俗未容分珍重浮山华严寺立新住持请小参一大圆觉为我伽蓝又当知以我伽蓝为一大圆觉互摄互融无二无别然后应事接物始无障碍夫善住持者先得根本不动智然后得差别智根本不动智中容不得丝毫动念处差别智者应事接物头头合辙若有丝毫念虑可动未免有生灭去来之相不名智也得此智者以理应事事事全理如其不然不名住持不见僧问云门不起一念时如何门云须弥山天童颂云不起一念须弥山云门法施亦非悭肯来两手相分付拟去千寻不可攀山海濶白云闲莫将毫发着其间假鸡声韵难瞒我未肯模煳放过关天童大师重门击柝以待暴客匙钥在手防御甚严昔兹山住持远录公X棋无敌手固是夺角冲关祇是博山今日要问伊黑白未分以前者一着子毕竟如何下手从来十九路迷悟几多人且道迷箇甚么悟箇甚么良久云珍重大龙山中方寺小参若欲说法无法可说无可说者始名说法有法可说恐辱大法昔世尊陞座文殊白槌云谛观法王法法王法如是世尊便下座诸昆仲且道世尊有法可说耶无法可说耶诸人也须向者里开眼始得文殊恁么道在甚么处见世尊说法世尊便下座是许文殊是不许文殊诸昆仲还简点得出么其或未然听取一偈白云山顶中方寺清梵无停僧自闲只恐溪深流水急賸分花雨落人间宫谕吴观我居士请小参若欲究宗门中事须正信因果熟烂教乘思地狱苦发菩提心古德云禅律并行不相留碍若论净白心地人人具足只因妄兴一念起贪嗔痴有贪嗔痴之因便感三恶道之果教中谓纵而为贪地狱有不息之机抑而为嗔饿鬼有肢节火然之苦合而为痴畜生道中但念水草余无所知若无贪嗔痴则三恶道何有博山所以教列位向净白地上发起一念肯心单提一口气不来毕竟向甚么处去切不得起思惟度量思惟度量谓之药忌云栖大师云狮子之乳非瑠璃瓶贮之则裂无上玅道非净法之器莫能载也寿昌和尚云醍醐上味出乎乳滴水搀中总不成谓滴水者正思惟度量也若无思惟度量便能单刀直入力破重围如吴太史发X大乘心受大乘戒正所谓净法之器但未知有向上事今日缘会勉起信向偈曰江北有居士天人兴仰止传闻金粟来缘境颇相似论心秋月皎谈教春云起机感得相符令予特来此勉究向上事向上何深旨踢破指头时舒州吴太史洪涛山毗尼菴小参诸昆仲生不知何来不得不疑来处死不知何去不得不疑去处大丈夫儿岂肯甘心随业受报若欲究竟此事贵在纯真一念不得草草如香林四十年始打成一片灵云三十载见桃花始悟所以博山教人看一句话头一口气不来毕竟向甚么处去行里坐里着衣喫饭里毕竟一口气不来向甚么处去慎勿思量分别思量分别与究竟此事大不相应若果能真参实究一朝洗面摸着鼻孔却也太近小参百千法门无量妙义尽在诸人心意识中悉皆具足汝若认着心意识便昧却百千法门汝若体会得百千法门何处有心意识来者些子关窍亦能杀人亦能活人诸禅者各各在衣线下开眼拌此一生讨箇着落小参长庆道万象之中独露身惟人自肯乃相亲即今山河大地楼台池舘满目青黄是万象唤甚么作独露底身拈拄杖云莫祇图他山色好须知别有故园春卓拄杖一下为刘和鹤居士对灵小参公生耶死耶谁道虗空有X变迁公死耶生耶谁道沧溟有倾覆公生死洞然也虽劫风而莫能吹公慧光浑圆也纵劫火而莫能移公之趣向也肉眼罔窥公之行业也孰不苾奇公之见地也住向莫齐公之受用也惟圣乃知霞坊山色空今古静听玄猿彻夜啼因事晚参今晚好月大众见么可谓玉鑑光辉触处週几多盲瞽黑漫头可怜不受金錍者头白终归暗里休此月古今评论者不少自世尊以来迨于今日千贤万圣莫不尽力提擕老婆心切简点将来祇说得月影边事要见真月么须是自已开眼始得所谓灵山话曹溪指南泉翫寒山比说得彷彷彿彿依依稀稀纵然道得十成博山未敢相许何以故肘后不具灵符尽在是非窝里大众直须努力跳出是非关若不跳出是非关三途黑暗将何抵珍重无异禅师广录卷第七X无异元来禅师广录X卍XXX无异禅师广录卷第八住博山法孙弘瀚彚编首座法孙弘裕同集茶话天界三方丈请茶话若论参学分中事当下教诸人领略去当下无事去早是埋没诸人了也其中有三种岐路有一种学人担佛傍家走乃至求佛求法求禅求道求玄求玅等随处担一担子通身都是佛法如龟负图自取丧身之兆凤萦金网趋霄汉以何期又有一种学人自作主宰谓有甚佛可求甚禅可参甚道可学只剥得净洁无依谓是自已受用其实未到净洁处皆是业识心生出此等邪见只饶到净洁处未许有参学分在诸昆仲若起世间贪嗔痴罪虽重犹轻若将净洁处谓之参学极则此业最重世间无有与等者诸昆仲直须掀翻此二种邪见且道向甚么处讨箇安乐古德云如何是头直须知有果是知有不愁不尽却今时也从上诸祖推此一事最玅最玄如荎草味如金刚杵若向者里开眼方许有说话分今晚为三方丈茶筵中吐露箇消息大众作么生理会若就此言句中透脱也不难其或未然各自喫茶归堂去好宗伯何芝岳居士请茶话何居士问古德云肯即永脱根尘不肯永沉生死肯与不肯一齐抹杀敢问如何得入师举杯云且请喫茶士良久师云会么士云X略会师云切不可向者里住脚乃云宗门底事少人知大事因缘各有时今日与君通一线清风明月满前溪潘次鲁居士请就大罗菴茶话投子岭头云古今多变幻跨过赵州桥始得绝思算绝思算止一半更有一半向下文长留待明旦珍重雪后携诸禅人南来阁茶话大雪封山日层楼邂逅欢寒凝鸦不语白结雾成团皎洁禅心寂清凉色界宽明知都是水切莫被他瞒无方诸禅人请茶话诸人要知得博山行履处么五鼓烧香天明早粥日中午斋行则与诸人同行坐则与诸人同坐喫茶与诸人喫茶讲话与诸人讲话祇有些子不同处不免说向大众去也诸人有思量博山没思量诸人求佛法博山无佛法可求诸人见博山并见诸境博山不见诸人亦不见心外之境而今祇有几根肋巴骨鼓两片皮与诸人相似偈曰迎宾待客平常事说玅谈玄自不能祇者阿师何用处敢留名字上传灯卓无量居士请茶话参禅要了生死念佛亦要了生死今时遏捺净土播扬禅理在古人分上令人一门深入则可分优分劣自是诸人底识心依他作解岂伹不识禅理即净土一门亦未曾梦见我云栖师翁将禅净二途缚作一束教人单提一句念佛是谁即此谁字不明吹毛剑涂毒鼓于斯可见此谁字不明X不必瞻前顾后只须努力顿发疑情管甚禅管甚净土如一人与万人敌不破疑团誓不休要是大有力量丈夫始可话会不然落泥落水带有带无于生死门头了无交涉有力学人将一箇谁字不明处眉毛与大地交结在一团站在千人万人中不见有一人天地旋山河走波翻浪涌不知不觉全身在理窟里又如坐在银山铁壁之中祇要迸开一线者一线便是向上一路千圣不传底事若知得此事便好向毗卢顶𩕳上打筋斗亦未为分外离四句绝百非皆为賸语若不如是认定箇念佛人承当箇事岂但誵讹即是认驴鞍桥作阿爷下颔可发一笑果是性燥汉才闻着箇谁字如持金刚王宝劒力破重围直教大地百杂碎将谁字抛向他方世界不须提起做一箇孤逈逈峭巍巍底汉子说禅亦得说净土亦得说底与如来摩肩擦掌亦得不留箇佛字亦得何以故若将佛字重诠佛辜负当年古佛心珍重茶话百千法门同居方寸河沙妙德总在心源一切戒门定门慧门悉自具足神通妙用悉自具足四果四向悉自具足十二因缘流转还灭悉自具足五根五力乃至三十七品助道因缘悉自具足六度万行悉自具足十力十八不共法悉自具足三贤十圣悉自具足乃至成佛极果悉自具足降皇宫出母胎至雪山行苦行覩明星开道眼乃至说法利生悉自具足诸昆仲既悉自具足佛殿东南因甚么缺了一角X聻参黎太冲居士请茶话染缘易就道业难成不了目前万缘差别一切境缘作么生了山河大地作么生了草木丛林作么生了森罗万象作么生了人踪鸟迹作么生了四大五阴作么生了根尘识等作么生了根本无明作么生了结使流注作么生了诸昆仲了得也在目前包裹了不得也在目前包裹者包裹亲迸破亲迸破谁是我墻外榴花不是火普说世尊拈花迦叶微笑博山甞有颂云瑞瓣灵枝劫外春拈来搅动海山云婆心况是如天远那肯拖泥带水行此颂世尊蕴借将来有此一段真风信手拈来当此之际落草求人惟迦叶尊者一钓便上递代相传至二十八祖航海而来不立文字直指人心见性成佛得二祖安心断臂血流而见髓三祖忏罪风颠病瘥作良模卢行者于杵臼之间顿明大法磨砖作镜南岳廐里跳出马驹来秉命寻思青原山中笑看麟角露巍巍堂堂从百丈印子上脱去三遭痛棒在黄檗拄杖下活来踢倒净瓶住大沩之山而直往覩影大悟着宝镜三昧以无疑夹断脚胫直入祖师堂奥现成片石顿开法眼全机自唐宋元至我国朝二百余年绳绳至我寿昌先和尚向大好山中入兴善之门径博山在藏身没踪迹处踵船子之芳尘此事诚难岂是容易因忆博山初发心时顺流而下直抵X京都于瓦棺寺中三大师座下得闻法华经云假使有人登须弥顶为人宣说十二部经典未足为难于我灭后暂读此经是则为难彼时博山咨询诸讲者云此法华经在十二部经之外耶讲者曰纵是圆顿教门亦是大方广所摄葢为佛灭度后弘扬此法者是为难矣博山潜思云求之在我岂可循文逐句哉遂尔参五台山静菴通和尚蒙示三观之旨先脩空观一空一切空彼时于蒲团上当下不知血肉身心前境不知有山河大地如此五年于光泽白云峰顶住静遇印宗师兄举藏身处没踪迹没踪迹处莫藏身问博山彼时应答如流彼亦欢喜及彼下山复将藏身处没踪迹没踪迹处莫藏身吾在药山二十余年方明此事公案连举数遍不觉如在银山铁壁相似疑情顿发昼夜提撕行不知行坐不知坐衣不知寒食不知味择菜而不知有菜摘茶而不知有茶挑担一站站定两箇时辰担坠方复行如此年半未有省发一日因阅传灯见赵州嘱僧云有佛处不得住无佛处急走过便打失布袋走见宝方先师问答之际如方木逗圆孔在彼两月面黄如纸皮仅包骨蒙先师痛之惜之一日先师受玉山菴请命侍者邀余同行余云天热不去先师云路上有人为汝说佛法余云活佛放光也是闲先师再三唿唤不得巳而同行路论君臣五位之旨其中多然余说将至菴下问余佛印大师云蚁子解寻腥处走青蝇偏向臭边飞X是君位事臣位事余云臣边事先师呵云大有人笑汝去在余云先所论者皆是到者里因甚么不是先师云此一不是彼一切都不是上菴先师与客坐次余至后园磐石上跏趺经一食顷闻护法神倒地心下洞然即呈偈于先师有玉山诱一言心灰语路绝之句先师云子一到多门又到门余云也不消得到此虽则解心顿寂其柰疑团不破何复至宗乘堂又住静年半一日登厕见人上树不觉身心踊跃如放下千斤担子提衣便行下宝方五十余里亦不知有路亦不知有脚步动移也才进门便礼拜先师问云子近日如何余云有条活路只是不许人知先师云因甚不许人知余云不知不知先师云㜑子具甚么手眼便烧菴趂出僧去余云黄金增色耳先师复举僧问玄则禅师龙吟雾起虎啸风生公案命余颂之余引笔疾书杀活争雄各有奇模煳肉眼曷能知吐光不遂时流意依旧春风逐马蹄先师笑云子今日方信吾不汝欺也余即问云向后还有事也无先师云老僧祇知二时粥饭亦不知有向后事余云和尚岂无方便先师云汝后得坐披衣幸无筹䇿足矣余即礼拜是冬命首众赠余偈有五宗极则机齐贯三藏精微理共圆之句复嘱云当以无心相续正用尽法行持报无报之慈恩利有缘之正信诸昆仲所以云此事诚难岂是容易今日因高丽国晦昙上座请普说此上座履㐫蹈险不惮万里之程博山鼓舌摇X唇漏逗一生之事释迦大师迦叶尊者拈置之勿论且道寿昌先师迁化即今向甚么处去也举拂子云白毫光照紫微宫无限天人泪如雨珍重问答僧问断简残篇即不问斩新条令一句请和尚道师云裂破几重清世界倒骑玉象趂麒麟进云此犹是断简残篇师便打进云恁么则天下大平万民乐业师云吸尽南山雾长存北岭松僧礼拜僧问夹山大师云截断天下人舌头即不无争教无舌人解语敢问和尚如何是无舌人语师举拂子云会么进云此犹是有舌人语毕竟如何是无舌人语师云白云弥世界虗空无去留进云如是则语带玄而无路舌头谈而不谈也师云汝向甚么处见老僧进云中兴曹洞之宗除是和尚始得师云也是闲言语僧礼拜僧问古人有言有物先天地未审是甚么物师云空中书梵字进云无形本寂寥髑髅边还有气息也无师云扑破不成文进云能为万象主未审是同是别师拈拄杖云者箇不可唤作拄杖子进云不逐四时凋究竟将来相去几许师云者箇唤作拄杖子始得进云正当恁么时普天之下兰膏继晷佳景呈祥如何是博山境师云堦下苔钱砌就进云如何是境中人师云鼻梁向下垂僧问释迦老子四十九年说法正眼看来犹是无风X起浪敢问和尚说法还有为人处也无师云此去江西半月程进云倘遇箇六根不具底汉和尚又作么生师云氷谿水底清如镜进云向上还有事也无师云杨子江头浪泼天进云恁么则和尚恩大难詶师云礼拜了退卓居士问诸佛国土亦复皆空毕竟向甚么处庄严净土师云青龙山上鹿儿肥士无语师云会么士云不会师云流莺虽有语天籁听无人张兴公居士问和尚言学人须全身入理乃可问向上事即今请问如何是理师云横身当宇宙大地没遮拦进云如何即得全身入师云尽力推爷向里头进云未全身入者过在甚处师云珍藏燕石不辩金光进云全身入时以何为验师云十方消殒左右逢源进云全身入理后如何师云跳出千层浪方夸称意鱼六雪首座问学凭入室知乃通方入室且置通方一句作么生道师云断贯索却用得问入室事作么生师云稚子敲针问如何是坐断毗卢底人受用境界师云败叶成堆问倒跨师子底人向甚么处行履师云羊肠鸟道问横行四海底人未审具甚么手段师云小伎俩问悬崖撒手底人命根还断也未师云待阇黎命根断即道问八卦正位如何排得师云不得错下点画X问路逢勐虎时如何回避师云叉手当胸问铁树珊瑚因甚么被泥牛冲破师云阿谁证据问无蒂昙花阿谁拈得师云无手者问金刚际水如何汲得师云何劳太攘问和尚筹室中有多少弟子师云心字不加点问祖祖相传衣钵未审和尚传箇甚么师云案山石上共汝商量问千问万问不消咳嗽一声都巳答竟未审和尚如何答话师云知时节即退僧问昨夜见一卤莽汉杀却毗卢遮那如来未审识法者如何判断师云尽情断却问如何是白椎下事师云瀑布有声云不掩问如何是白椎前事师云深㵎无鱼水自清问如何是白椎事师云无事度朝日黄昏暗点头问古人教人及尽今时只如及尽后又作么生师云懒梳蓬乱发喜遇当来宾问楼阁门中还容打瞌睡汉也无师云待汝醒后即向你道问善财五十三参未审如今还行脚也未师云洗脚上牀眠一夜三千里问楞伽山既不可往为甚么被夜叉王所据师云手亲眼便脚头脚底问鳖鼻蛇撞着赤眼人作何躲闪师云恰好恰好问五家宗旨俱明因甚么轮回不息师云弱火火烧山X有光无𦦨问维摩经云除去诸有併诸侍者为甚么连侍者不存师云久住令人贱新来语自亲问世尊赤手空拳开巳又屈屈巳又开未审明那边事师云祇明者箇事问一切事究竟坚固不知大佛顶还在里许否师云暗里抽横骨明中坐舌头问棒喝如雷还供养得阎胡子也无师云阎胡子若来也须喫棒问从前老和尚髑髅即今还有眼也无师云布袋里老鸦虽活如死问释迦弥勒还詶引满二业也未师云二业是他果用说甚么詶与不詶问金刚经云应生无所住心既无所住又作么生心师云巖花铺地高秋兴松月衔山报晓晴问佛之一字吾不喜闻某甲不求佛日用事作么生师云下咽勒把筯烧火择干柴问古德云渠无生死世人因何又被生死使师云青山元不动白日鬼迷人米旦生孝廉问是何面目师云天不葢地不载进云作何究竟师云地不载天不葢进云用何修证师云穿衣喫饭待客迎宾问如何是君师云澄潭水似氷如何是臣师云杨柳拂飞尘如何是君视臣师云古镜幔白绫如何是臣X视君师云纤手按乌云如何是君臣道合师云一以贯之进云向上还有事也无师云有进云如何是向上事师云舌头无骨野马无缰问如何是君师云水有筋山有骨如何是臣师云鹡鸰鸟鸣似哭如何是君视臣师云千年老树挂枯藤如何是臣视君师云楼头畵鼓正三更如何是君臣道合师云金阙凤衔丹诏去边陲人唱凯歌归僧礼拜师复问僧君位中事作么生僧云虗突兀师便打问如何是博山境师云捿凤崖前云叆叆浴龙池内浪滔滔如何是境中人师云光剃头净洗钵僧云学人不会师云者箇阿师还未曾剃头问如何是道师云红绡进云红绡莫是道否师云不是道进云既不是道因甚答红绡师云因你问道我答你红绡问达磨未来此土还有佛法也无师云有进云如何是未来底佛法师云天不能葢地不能载进云是何物得恁么大师云唤作物即不得进云不唤一物时如何师云亦无你开口处进云恁么则不柰何师云我亦不柰何进云和尚因甚不柰何师云为汝不柰何僧礼拜师云出去捄得千箇万箇有甚用处问如何是某甲安身立命处师云天无葢地无底进云寿昌老人迁化去即今在甚么处师云清谈对面祇是不知僧复问师云问语且置天无葢地无底老僧意旨在甚么处僧拟议师便打勉云拶出虗空髓X有味掀翻宇宙㲉无依箇中不见寿昌老独有狸奴笑展眉问如何是北斗里藏身师云掉转身来僧拟议师便打仍示偈云掉转身来詶北斗藏身一句绝来由要知大象嘉州路雪覆深山尽白头问寒暑相催时如何师云镬汤炉炭进云未与料作时如何师云净地上一场懡㦬进云成后如何师云庄严妙丽一场懡㦬进云家里事如何师云坐底坐卧底卧进云门外事如何师云乡村险阻车马为难进云和尚为人事如何师云从来不曾费盐酱进云一归何处时如何师云却值老僧坐卧师问六雪首座堂中首座人天眼目如何是人天眼目座云顶门上师云还假鉴照也无座云君不见师云不虗参见作家来座掩耳而出师问无择上座贤弟到罗浮要与博山相见时如何择云遍界不曾藏师云恁么则不见我也择云两彩一赛师云更要亲见一回始得择云无两箇舌头师云待汝到罗浮黑夜动不得步时即有深入师遂示一偈遍界不曾藏青松遮翠壁黑夜步难移深山神鬼泣择得偈次日入见问云若是凤凰儿不向那边讨师云若是凤凰儿即此堪为妙择云此是锯义师云平出也罢择礼拜师垂四问殿角风摇树行人尽解衣时如何自云瞥尔沾甞清凉彻胆X问清风翻白羽野老笑相亲时如何自云春来花坞樵牧含情问佛殿东南因甚缺了一角自云一人传虗万人传实问僧堂中有几人坐卧自云翻身峯顶六不同谋陈云怡文宗问渴鹿趂𦦨如何得歇师云知不是水则了颂云从来大地黑漫漫毕竟将何作指南识得波澄原是水现成公案不须参问摩尼珠久埋没尘土中如何急切觅得师云用觅作么颂云剎剎尘尘无价珠何须特地妄分疎着衣喫饭恒常用欠得其中一点无问一斩一切断如何得此利剑师云咄谁敢当锋颂云求觅多因自拟难未曾出匣斗牛寒宝光烱烱辉天地佩服何须觌面看问等是水味有品为第一泉有品为第二泉作何剖分师云甞过始得颂云果到金山绝顶时石头城外自参差脚跟拌断红丝索香水灵源尔合知问黑夜中认贼为子认子为贼作何判断师云唿名即应颂云不须分楚复分秦直下谁为第二人好把一刀都截断金鍮玉石总家珍X问家亲作崇如何处置师云杀尽安居颂云灰头土面没人情杀尽方才见太平就里顺情通一线天明依旧可怜生问的的主人翁如何得觌面一见师云求见者不的的颂云狞似熊罴活似龙何曾暂昧主人翁更于觌面求相见知隔青山路几重问堪轝家罗经纵横移动针必南指是谁作主师云真箇铁心肠颂云分明一副铁心肠拨乱干坤总不妨忠义蔼然勤圣主肯将名姓播诸方问家宅是诸人生身活计见得甚么便肯破家荡产师云解作家方者颂云破家荡产逈无依賸得眉间毫相辉不向人前求活计纵横头角显全威问电光中良骥瞬息千里如何得一往追上揽辔入手师云辔在居士手里用追作么颂云良骥追风顾影鞭忘缘人绊未行前不须揽辔夸精进脚下骊珠颗颗圆问大慧云将八识一刀凭甚么安身立命师云妥妥贴贴颂云一刀果尔中渠魁颠倒阎浮经几回识得径山亲切处木人无舌语如雷问未开口以前为甚么便棒便喝师云做贼人心虗X颂云大人用处不寻常捉贼应须验正赃不似而今盲瞎汉乱拈拄杖作商量问胡来胡现汉来汉现是镜体是镜光师云毋容凑泊用在临时颂云谁论胡来与汉来辉天鑑地实优哉更知光体双忘处妙用纵横带活埋问日昇月沉雷轰电掣山静云闲水流花开农歌牧唱妇谇儿嘻莫非是者箇迸现如何得拈向脚跟下要用便用师云居士终日还饮啄也无颂云识得头头是道场高超返掷也寻常氷山雪洞都游遍始信男儿当自强问今脩行人多怕去后黑漫漫地不知现前黑漫漫地更苦多口说无常生死事大不知现前剎那死死生生更切此际重关一击如何下手师云眼上眉毛重七斤颂云眼上眉毛脚底鞋黑漫漫地喜重开镆铘宝剑无情谓击碎虗空笑满腮问高峯云大彻之人本脱生死为甚命根不断命根既未断呌做大彻底何事师云左搓芒绳缚鬼子颂云生死忙忙不少留命根不断肯干休一朝血脉通融处暗对青山笑点头问一句当天八万门永绝生死者一句如何得恁么有力师云世界赖斯成颂云一句当天作么生从来世界赖斯成博山不费X些儿力覆雨翻云好弟兄无异禅师广录卷第八无异元来禅师广录X卍XXX无异禅师广录卷第九住博山法孙弘瀚彚编首座法孙弘裕同集拈古上举世尊一日陞座文殊白椎云谛观法王法法王法如是世尊下座拈云世尊拉抹金针文殊横抽玉线弥缝海岳要是其人且道未陞座前法王法在甚么处举梁武帝问达磨大师如何是圣谛第一义磨云廓然无圣帝云对朕者谁磨云不识拈云楖𣗖棒干人骨髓泥弹子换人眼睛当机不逊还容得第一义么虽然即此不识二字也是六月里严霜举东印土国王请二十七祖般若多罗斋王问云何不看经祖云贫道入息不居阴界出息不涉众缘常转如是经百千万亿卷拈云险处锥稳处札国主探端洒不湿钉不入尊者机辩如是经还转也未待你脚跟下线断始知信受X奉行举世尊于众行手指地云此处宜建梵剎时贤于长者将一茎草插于地上云建梵剎巳竟世尊微笑拈云插草建精蓝长者全身领荷针芥相投唧𠺕固然唧𠺕要且未能免傍观者哂举僧问青原如何是佛法大意原云庐陵米作么生价拈云高低米价环翠色于奇峯吞吐庐陵鍊蟾华于玉树须知大用无方有感斯应若论青原底佛法三生六十劫未梦见在举僧问马祖离四句绝百非请师直指西来意祖云我今日劳倦不能为汝说问取智藏去僧问藏藏云何不问和尚僧云和尚教来问藏云我今日头痛不能为汝说问取海兄去僧问海海云我到者里却不会僧举似马祖祖云藏头白海头黑拈云藏头白海头黑马祖辩别大有来由离四句绝百非西来大意直令侍者一时按着毋谓博山皮里阳秋举药山久不陞座院主白云大众久思示诲请和尚为众说法山令打钟众方集山陞座良久便下座归方丈主随后问云和尚适来许为众说法云何不垂一言山云经有经师论有论师争恠得老僧拈云接物情捐澹泊为累与夺相感毋恠其然又岂知希听乱蛩音素质烦饰彩被院主拶着直得百杂X碎举百丈上堂常有一老人听法大众散去一日不去丈问立者何人老云某甲于过去迦叶佛时曾住此山有学人问大脩行人还落因果也无对他道不落因果堕野狐身五百生今请和尚代一转语丈云不昧因果老人言下大悟拈云不落因果堕野狐须弥山恁么高不昧因果脱野狐大洋海恁么濶试问堕脱底毕竟是箇甚么举南泉一日两堂争猫泉提起猫云道得即不斩众无对泉斩猫为两段南泉举问赵州州脱草鞋戴出泉云子在救得猫儿拈云生擒活捉王老全机起死回生赵州手段救得救不得总不干他事且道节文在甚么处举台山路上有一婆子凡有僧问台山路向甚么处去婆云蓦直去僧才行婆云好箇阿师又恁么去僧举似赵州州云待与勘过州云台山路向甚么处去婆云蓦直去州便行婆云好箇阿师又恁么去州回上堂云我与汝勘破婆子了也X拈云飞腾不度赵州关也唿唤不回台山路也者婆子荆棘满地尘埃亘天不遇魔王安能捉败且道勘破后是甚么时节依旧孟春犹寒举云门大师云光不透脱有两般病一切处不明面前有物是一透得一切法空隐隐地似有箇物相似亦是光不透脱又法身亦有两般病得到法身为法执不忘已见犹存堕在法身边是一直饶透得放过即不可仔细简点将来有甚气息亦是病拈云精造之迹研极之疵非慧目莫能鑑若夫知心体合截流注之病根达本忘情镜无已之景象除非向威音那畔翻身十字街前打睡底汉方可诊候不然莫将日疟误作伤寒举地藏问脩山主甚处来脩云南方来藏云南方近日佛法如何脩云商量浩浩地藏云争如我者里种田博饭喫脩云争柰三界何藏云你唤甚么做三界拈云者僧羁縻三界带累他南州禅客俗气不除如今还有与地藏相见者么更须抛却犁耙锄头始得举临济将示灭嘱三圣云吾迁化后不得灭却吾正法眼藏圣云争敢灭却和尚正法眼藏济云忽有人问汝作么生对圣便喝济云谁知吾正法眼藏向者瞎驴边灭却拈云驱耕夺食须是滹沱补网张风还他三圣然要传持正法眼藏且缓缓举廓侍者问德山从上诸圣向甚么处去山云作么X作么廓云勑点飞龙马跛鳖出头来山便休去来日山浴出廓过茶山抚廓背一下廓云者老汉今日方始瞥地山又休去拈云德山一条棒寻常血滴滴地到者里因甚不用暗里抽横骨明中坐舌头举沩山问仰山甚处来仰云田中来山云田中多少人仰插下锹叉手而立山云南山大有人刈茅仰拈锹便行拈云父慈子孝夫唱妇随要是家里人始好说家里话不然则索盐奉马矣二大士暗机圆合即不无南山刈茅者未许话会在举麻谷持钖到章敬遶床三匝振钖一下卓然而立敬云是是雪窦着语云错谷又到南泉遶床三匝振钖一下卓然而立泉云不是不是雪窦着语云错谷云章敬道是和尚为甚道不是泉云章敬是是汝不是此是风力所转终成败坏拈云章敬道是雪窦道错南泉道不是有甚么语话分惟麻谷钖杖头较些子举法眼问脩山主毫釐有差天地悬隔汝作么生会脩云毫釐有差天地悬隔眼云恁么又争得脩云某甲只如此和尚如何眼云毫釐有差天地悬隔脩便礼拜拈云法眼勾人在不疑之地且道有多少法术王言如丝其出如纶X举僧问赵州狗子还有佛性也无州云有僧云既有为甚撞入者皮袋州云为他知而故犯又僧问赵州狗子还有佛性也无州云无僧云一切众生皆有佛性狗子因甚却无州云为伊有业识在拈云道有道无灵锋横握尽大地人向赵州手里乞命有分惟不跨石桥者不在其限为甚么刚刀虽快不斩无罪之人举僧问云门不起一念还有过也无门云须弥山拈云不起念横拈三尺劒须弥山坠下一茎毛博山二十年不着便从者里识得云门举地藏问法眼上座何往眼云迤逦行脚藏云行脚事作么生眼云不知藏云不知最亲切眼乃豁然大悟拈云益公道箇不知果然亲切后乃豁然大悟真箇气噎杀人举云巖扫地次道吾云太区区生巖云须知有不区区者吾云恁么则有第二月巖提起扫帚云者箇第几月吾便休去玄沙云正是第二月云门云奴见婢X殷勤拈云粪草堆头辩实扫帚柄里横身管他第二月第几月用得着便用玄沙云门语里有剌是赏伊罚伊莫嫌霜露冷添得好清香举巖头到德山跨门便问是凡是圣山便喝头礼拜洞山闻云若不是奯公大难承当头云洞山老汉不识好恶我当时一手擡一手搦拈云问不在意里答预于机先余所谓进得德山门破得巖头句灼然两彩一赛洞山虽是善因而招恶果又安知巖头子为父隐直在其中耶鼓吹将来三人綑作一束始得举鲁祖凡见僧来便面壁南泉闻云我寻常向他道空劫巳前承当佛未出世时会取尚不得一箇半箇他恁么驴年去拈云鲁祖见僧面壁舌上有龙泉要且不曾伤锋犯手王老师恁么道诚为善说法要咦举雪峯示众云南山有条鳖鼻蛇汝等诸人切须好看长庆云今日堂中大有人丧身失命僧举似玄沙沙云须是稜兄始得然虽如是我即不与么僧云和尚作么生沙云用南山作么云门以拄杖撺向雪峯面前作怕势拈云南山鳖鼻毒气薰人当时若遇归宗免使云门怕怖然虽如是还识今日遣唿者么举盐官一日唤侍者与我过犀牛扇子来者云扇子X破也官云扇子既破还我犀牛儿来者无对资福畵一圆相于中书一牛字拈云盐官一条犀牛侍者栏圈甚密虽得资福牵出绳索总在别人手里举仰山指雪狮子云还有过此色者么云门云当时好便与推倒雪窦云云门只解推倒不解扶起拈云五色令人眼盲五音令人耳聋既与眼对便成渗漏仰山指狮子示人卖弄太甚只饶推倒扶起总在狮子上作活计不受声色者知是阿谁举法眼一手指帘二僧同去卷帘眼云一得一失拈云明镜当台明珠在握照心彻胆无有遗余法眼用在机先者二僧一任指唿且道孰得孰失当衡者鑑取举僧问护国鹤立枯松时如何国云地下底一场懡㦬僧云滴水滴冻时如何国云日出时一场懡㦬僧云会昌沙汰护法善神向甚么处去国云三门头两箇一场懡㦬拈云护国三懡㦬囫囵无缝罅便是具铁眼铜睛底汉子也分剖不下惟同道者方知且道谁是同道者直饶你知得道得总是一场懡㦬举风穴郢州衙内上堂云祖师心印状似铁牛之机去即印住住即印破只如不去不住印即是不印即是卢陂长老出问某有铁牛之机请师不搭印穴云惯钓鲸鲵沉巨浸却嗟蛙步𩥇泥沙陂伫思穴喝云X长老何不进语陂拟议穴打一拂云还记得话头么陂拟开口穴又打牧主云佛法与王法一般穴云见箇甚么主云当断不断反招其乱穴下座拈云风穴泥印子在手印住也得印破也得卢陂不搭印正是铁牛机可惜干爆爆地若带些水头管取他泥印子烂去举僧问大隋劫火洞然大千俱坏未审者箇坏不坏隋云坏僧云恁么则随他去隋云随他去僧问龙济劫火洞然大千俱坏未审者箇坏不坏济云不坏僧云为甚不坏济云为同大千拈云大隋龙济生死同条接物导机随家丰俭一句则穿花折柳野渡氷消一句则带雾披云寒灰发𦦨毕竟者箇坏不坏参举云门垂语云古佛与露柱相交是第几机自代云南山起云北山下雨拈云占佛在众生肚里结冬众生在古佛肚里度夏众生不识古佛古佛不识众生且道南山起云北山下雨是甚么节文拈拄杖云向下文长X举仰山问僧甚处人僧云幽州人山云汝还思彼中么僧云常思山云能思是心所思是境彼中山河大地楼台殿阁人畜等物反思思底心还有几多般么僧云某甲到者里总不见有山云信位即是人位未是僧云莫别有指示否山云别有别无即不中据汝见处只得一玄得坐披衣向后自看拈云信位即是韶石滩前舟横野岸人位未是汾阳浪里棹入芦花坐断两头掣开金鎻得坐披衣向后自看看箇甚么白日青天切忌说梦举三圣问雪峯透网金鳞未审以何为食峯云待汝出网来即向汝道圣云一千五百人善知识话头也不识峯云老僧住持事繁拈云捶打不开屏折不下各各具有隐身之术大似埋兵索战也然虽如是透网金鳞毕竟以何为食问取高邮定和尚举雪窦拈风穴语云若立一尘家国兴盛不立一尘家国丧亡遂拈拄杖云还有同生同死底衲僧么师拈拄杖云寒时寒杀热时热杀风穴刳心剖胆无有遗余雪窦更觅同生同死底噫是何言欤举洛浦参夹山山云鸡栖凤巢非其同类出去浦云自远趋风乞师一接山云目前无阇黎此间无老僧浦便喝山云住住且莫草草匇匇须知云月是同溪山各异截断天下人舌头即不无争教无舌人解语浦无对山便打浦于此服膺X拈云觉户不掩而对月还迷宝殿无人而澄潭散影洛浦还知痛痒也未不下霹雳手难逢吸浪鱼举马祖不安院主问和尚近日尊候如何祖云日面佛月面佛拈云院主殷勤致问马师板齿生毛要识者老汉情谓么养子方知父慈举沩山问仰山忽有人问一切众生但有业识茫茫无本可据子作么生验仰云若有僧来即召云某甲僧回首乃云是甚么待伊拟议向他道非惟业识茫茫亦乃无本可据山云善哉善哉拈云沩仰父子勘人诚为独醒祇是博山要问伊业识茫茫与诸佛不动智相去几何学临济示众云有一无位真人常在面前出入初心未证据者看看僧问如何是无位真人济下禅床擒住僧拟议济托开云无位真人是甚干屎橛拈云临济气薄云霄固是卓𣂈丈夫若向面前指示无位真人余恐众口铄金也举僧问赵州学人乍入丛林乞师指示州云喫粥了也未僧云喫粥了州云洗钵盂去僧大悟拈云赵州审的中拔出者僧拔出中审的可谓快便难逢若说箇悟字则坑陷杀人举云门问干峯请师答话峯云到老僧也未门云恁么则某甲在迟也峯云恁么那恁么那门云将谓候白更有候黑X拈云非常之问非常之答迅雷不及掩耳良驷不及追风宛转偏圆各负钩深索隐底手段然简点将来好与痛棒何也为他无事生事放过即不可举洛浦临终示众云今日一事问你诸人者箇若是即头上安头若道不是斩头求活首座云青山常举足白日不挑灯浦云是什么时节作者箇说话彦从云去此二途请师不问浦云未在更道从云某甲道不尽浦云我不管你道尽道不尽从云某甲无侍者祗对和尚浦休去至晚唤彦上座今日祗对大有来由合体得先师道目前无法意在目前他不是目前法非耳目所到且道那句是宾那句是主若拣得出分付钵袋子从云不会浦喝云苦哉苦哉从云和尚尊意如何浦云慈舟不棹清波上劒崃徒劳放木鵞拈云将迁化之际託契券于儿孙其妙思天造情怀自别首座彦公大有出身之路柰娱老者难以言句取则若迹解求之未免按图索马也举僧问盐官国师如何是本身卢舍那师云与我过净缾来僧将净缾到师云却安旧处着僧复问如何X是本身卢舍那师云古佛过去久矣拈云国师片片血心不知图箇甚么良久云打草要使蛇惊举罗山问巖头起灭不停时如何头咄云是谁起灭拈云巖头虽则善赴来机未免遭人简点且道过在甚么处独守寒巖异草青坐却白云宗不妙举僧问兴阳剖和尚娑竭出海干坤震觌面相呈事若何阳云金翅鸟王当宇宙箇中谁是出头人僧云忽遇出头时又作么生阳云似鹘提鸠君不觉髑髅前验始知真僧云恁么则叉手当胸退身三步阳云须弥座下乌龟子莫待重教点额回拈云兴阳明中坐舌头者僧暗里抽横骨众中还有识得者么打面还他州土麦唱歌须是帝乡人举圆觉经云居一切时不起妄念于诸妄心亦不息灭住妄想境不加了知于无了知不辩真实拈云四箇不字是杀人刀是活人剑点铁成金天旋地转万松门下卓卓全该若是绝学沙门更须从头删过吽举德山上堂云及尽去也直得三世诸佛口挂壁上犹有一人呵呵大笑若识此人参学事毕拈云孤危不立更用相亲法外无身犹欠哮孔鼻孔与眉毛从来不相识相识去舌头元在口里举僧问赵州如何是祖师西来意州云庭前栢树子拈云庞婆百草头赵州栢树子二人向无烟火处鬬X弄天工冷眼看来犹是剪彩耳直饶西来大意露布庭柯更须吞却门前下马台始得举维摩诘问文殊师利何等是菩萨入不二法门殊云如我意者于一切法无言无说无示无识离诸问答是为入不二法门于是文殊问维摩我等各自说巳仁者当说何等是菩萨入不二法门维摩默然拈云明脩栈道暗度陈仓若语默商量何异钵盂安足二大士虽则传脂付粉水洩不通以不二法门较之尚晚在无异禅师广录卷第九无异元来禅师广录X卍XXX无异禅师广录卷第十住博山法孙弘瀚彚编首座法孙弘裕同集拈古下举洞山供养云巖真僧问洞山云巖祇者是意旨如何山云我当时几错会先师意僧云未审云巖还知有也无山云若不知有争解恁么道若知有争肯恁么道拈云语步安详纽机圆活三玄五位尽在其中肯解二字披宝镜之精光彰兼到之赤帜洞上宗风于斯X可究矣举雪峯住菴二僧来拜峯见两手托门放身出云是什么僧云是什么峯低头归菴僧到巖头头问什么处来僧云岭南来头云曾到雪峯么僧云曾到头云有何言句僧举前话头云他道甚么僧云他无语低头归菴头云噫我当初悔不向他道末后句若向他道天下人不柰雪老何僧至夏末再举前话请益头云何不早问僧云未敢容易头云雪峯与我同条生不与我同死要识末后句祇者是拈云莫道无语其声如雷佛事门中商量不下巖头宝𦦨吐华雪峯金针露鼻固是难兄难弟也若论生死同条待别时来抹过一着举法眼问觉上座船来陆来觉云船来眼云船在甚么处觉云船在河里眼后复问傍僧云你道适来者僧具眼不具眼拈云虗空无彩色大海有波澜举曹山问德上座佛真法身犹若虗空应物现形如水中月作么生说箇应底道理德云如驴觑井山云X道则太煞道只道得八成德云和尚又如何山云如井觑驴拈云豪士之锋诗人之态贯恊精华斯无余蕴曹山提挈过人如万仞巖头打筋斗下来扳仰不得非伹三玄五位直是佛祖髑髅悉穿下过咦举黄蘗示众云汝等诸人尽是噇酒糟汉与么行脚何处有今日还知大唐国里无禅师么僧云只如诸方匡徒领众又作么生蘗云不道无禅只是无师拈云大唐国里果无禅师么品畅清奇不留朕兆开眼作梦净地迷人举云巖问道吾大悲菩萨用许多手眼作么吾云如人夜中背手摸枕子巖云我会也吾云汝作么生会巖云遍身是手眼吾云道即太煞道只道得八成巖云师兄作么生吾云通身是手眼拈云遍身是手眼汎宝舟而登彼岸通身是手眼搜要径而起重玄大丈夫横身当宇宙要用便用只饶八万四千没处安着然虽如是人出是非难举雪峯在德山作饭头一日饭迟德山托钵至法堂峯云者老汉钟未鸣鼓未响托钵向甚么处去山便归方丈峯举似巖头头云大小德山不会末后句山闻令侍者唤巖头问汝不肯老僧那巖密启其意山乃休去至明日陞堂果与寻常不同巖抚掌笑云且喜老汉会末后句他后天下人不柰伊何拈云权衡在手藻鑑凌空别锱铢分妍丑丝毫隐讳X不得德山呵佛骂祖为快意被巖头一拶忍气吞声密启底意作么生道电舌雷声宣扬不及举密师伯与洞山行见白兔子面前走过密云俊哉山云作么生密云如白衣拜相山云老老大大作者箇语话密云你作么生山云积代簪缨暂时落寞拈云任缘而施随流得妙云萝舒卷峯岳凝然白衣拜相虽则异地生苗犹是功勋边事簪缨落寞之谈不无补于密师也举严阳尊者问赵州一物不将来如何州云放下着严云一物不将来放下箇甚么州云恁么则担取去拈云一言安邦一机破的乃赵州之通变提得起放得下尊者固是果位中人一往看来灼然靴里动指头举金刚经云若为人轻贱是人先世罪业应堕恶道以今世人轻贱故先世罪业则为消灭拈云者般说话缚杀多少人解脱多少人兼雌带黄灭胡种族若以因果评入地狱如箭射举僧问青林䖍禅师学人径往时如何林云死蛇当大路劝子莫当头僧云当头时如何林云丧子性命僧云不当头时如何林云亦无回避僧云正当恁么时如何林云失却了也僧云未审向甚么处去林云草深无觅处僧云和尚也须隄防始得林抚掌云一等是箇毒气拈云青林棒喝不施针锥在舌根上何曾放过者僧X烂泥中有剌纵得便宜不知早入行舖了也当时若问博山但咄云没去处看他道箇甚么虽然在今之日讨箇师僧也难得举刘铁磨到沩山山云老牸牛汝来也磨云来日台山大会斋和尚还去么山放身卧磨便出拈云案山起云主山下雨杓卜听虗声熟睡饶谵语只饶弓折箭尽未是作家要得同气相求同声相应看者一队水牯牛复笑云鼻头总在博山手里举僧问干峯十方婆伽梵一路涅槃门未审路头在甚么处峯以杖一画云在者里僧问云门门云扇子𨁝跳上三十三天筑着帝释鼻孔东海鲤鱼打一棒雨似盆倾会么拈云问处太亲智眼成障倾出云门七珍八宝天童唤作返魂香诸人还嗅着也未干峯者一画大地百杂碎非但路头者僧脚跟下七华八裂了也举米胡和尚令僧问仰山今时人还假悟否山云悟即不无争柰落第二头何胡深肯之拈云米胡酌其菁华仰山碎彼璘玳自非大方家问X答不及此祇如肯诺不得全米胡又且如何举赵州问投子大死底人却活时如何子云不许夜行投明须到拈云赵州投子果能跨逐日之蹄截奔汇之水但要与博山相见尚须向铁围城里穿下过来举子方上座问法眼和尚开堂承嗣何人眼云地藏方云太辜负长庆先师眼云某甲不会长庆一转语方云何不问眼云万象之中独露身意作么生方竖拂子眼云此是长庆学得底上座分上作么生方无对眼云只如万象之中独露身是拨万象不拨万象方云不拨眼云两箇参随左右皆云拨万象眼云万象之中独露身吃乙小拈云法眼嗣地藏冤有头债有主子方为长庆风不动浪不移岂可以人情污佛事耶当时待问独露身与万象拨不拨但云是何言欤管取法眼如痖子作通使吐露不出举僧问首山如何是佛山云新妇骑驴阿家牵拈云首山佛话虽俚语犹堪入俗然老将不谈兵较之似乎真金璞玉烹之刻之则丧淳矣举僧问九峯如何是头峯云开眼不觉晓僧云如何是尾峯云不坐万年床僧云有头无尾时如何峯云终是不贵僧云有尾无头时如何峯云虽饱无力僧云头尾相称时如何峯云儿孙得力室内不知拈云指活路于廛中舌头不粘着肉披全提于向上X额颅不拄着天九峯口齿若梭肠自有巧妇针线也所贵者儿孙得力室内不知且道不知底是何事举华严经云我今普见一切众生具有如来智慧德相但以妄想执着而不证得拈云根本无明即是诸佛不动智不动智即是根本无明者里别具一只眼老瞿昙氷消瓦解举僧问夹山拨尘见佛时如何山云直须挥剑若不挥剑渔父栖巢僧问石霜拨尘见佛时如何霜云渠无国土何处逢渠僧后举似夹山山乃上堂举了云门庭施设不如老僧入理深谈犹较石霜百步拈云门庭施设入理深谈孤鴈羣飞缺一不可一句则玄景未移而天机独运一句则神柯未伐而灵树绝依二大士气宇如王识得渠语者便好作罢参斋举南泉示众云三世诸佛不知有黧奴白牯却知有拈云手把地尾连天王老师异类中行也三世诸佛不知有掬明月于无影树头黧奴白牯却知有剪白云于不应山谷何人知此意除是长啸者举进山主问脩山主云明知生是不生性为甚么为生死流转脩云笋毕竟成竹如今作篾使还得么进云汝向后自悟去在脩云某只如此上座如何进云者箇是监院房那箇是典座房脩礼拜拈云拈转鼻头披翻唇齿裁长补短自有机宜此语非但为脩公截舌亦为后人点眼可谓绊断葛藤而游象径芟除荆棘以露琼枝其活句如此X举翠巖示众云一夏巳来为兄弟说话看翠巖眉毛在么保福云作贼人心虗长庆云生也云门云关拈云吐轻纟系于春蚕丰毳毛于冬狸诸大师各出只手且道当得甚么边事惜取眉毛好举仰山问中邑如何是佛性义邑云我与你说箇譬喻如室有六窻中安一猕猴外猕猴从东边唤猩猩猕猴即应如是六窻俱唤俱应仰云只如内猕猴睡着外猕猴欲与相见又且如何邑下禅床把仰山手作舞云猩猩与汝相见了拈云中邑铺文演义譬喻得精仰山让老推尊何曾放过且道还有佛性义也无满头霜雪栖岩谷半夜穿靴入市鄽举僧问曹山灵衣不挂时如何山云曹山今日孝满僧云孝满后如何山云曹山好颠酒拈云松回千古之风灵衣脱体露湿中宵之月散步狂歌须是者颠酒翁乃尔若夫混沌干坤逢人不认曹山脚跟犹沾泥水在举僧问法眼承教有言从无住本立一切法如何是X无住本眼云形兴未质名起未名拈云形未兴名未起且道森罗万象从何处得来者里放过即不可举瑞巖问巖头如何是本常理头云动也巖云动时如何头云不识本常理巖伫思头云肯即未脱根尘不肯永沉生死拈云德音震响土裂河分不劳神用变化鲲鲸则不无巖头但博山要问伊既是本常理因甚有肯不肯依稀越国彷彿杨州举首山示众云第一句荐得与佛祖为师第二句荐得与人天为师第三句荐得自救不了僧云和尚是第几句荐得山云月落三更穿市过拈云吞尽佛祖佛祖为师号令人天人天作则向没踪迹处立名题分数目唤作第一第二早是蛇足矣然其铺舒展演与夺临时首山舌上有锋咽喉若海也还知月落三更句么无为无事人别有闲家具举僧问仰山和尚还识字否山云随分僧乃右旋一匝云是什么字山于地上书一十字僧左旋一匝云是什么字山改十字为卍字僧畵一箇圆相以两手托如脩罗掌日月势云是什么字山畵一圆相围却卍字僧作楼至势山云如是如是善自护持拈云者僧旋身拨无烟之火仰山画地挑海底之灯义天灿烂彼此作家六书中收不住且道是甚么字大地无盲人谁是赏鑑者X举僧问云门如何是超佛越祖之谈门云餬饼拈云运劫外之香糜兴现前之供养餬饼之谈塞断人口也其清音如玉只饶辩似悬河话会不下何也如野饥麦饭一饱即休若论超佛越祖之谈待别时来与汝註解始得举长沙令僧问会和尚未见南泉时如何会良久僧云见后如何会云不可别有僧回举似长沙沙云百尺竿头坐底人虽然得入未为真百尺竿头须进步十方沙界是全身僧云百尺竿头如何进步沙云朗州山澧州水僧云不会沙云四海五湖王化里拈云会公坐杀法身不通凡圣岑老碧天云外更鬬精华白牛牯触牧多方死猫儿解弄也活与盲人点眼聋者开聪会公还识痛痒么举龙牙问翠微如何是祖师西来意微云与我过禅板来牙取禅板与微微接得便打牙云打即任打要且无祖师西来意又问临济如何是祖师西来意济云与我过蒲团来牙取蒲团与济济接得便打牙云打即任打要且无祖师西来意拈云龙牙者汉一副铁嵴梁直硬到底打破大唐国讨箇头正尾正底难得举玄沙到蒲田百戏迎之次日问小塘长老昨日许多喧閙向甚么处去小塘提起袈裟角沙云料掉没交涉拈云人将语探水将杖探烈火里辩真金閙市里识X天子袈裟下认取老僧玄沙小塘斯人也纵然葢覆将来口苦心甜更有事在举云门云闻声悟道见色明心观音菩萨将钱来买餬饼放下却是馒头拈云闻声悟道虗空敲不响又作么生见色明心清风无形质又作么生胡言汉语即不无观音菩萨入普门三昧云门者汉向甚处摸索举沩山问道吾甚处来吾云看病来山云有几人病吾云有病者有不病者山云不病者莫是智头陀么吾云病与不病总不干他事山曰不干一句速道速道吾云道得也与他没交涉拈云沩山怀仁道吾尚义二老虽则不露针锋也太煞俊俏且道谁是病者谁是不病者谁是不干者试指出看举俱胝和尚凡有所问只竖一指拈云藏而愈露拙而愈巧放开揑聚虗空逼塞且道是箇甚么复竖一指云十目所视举肃宗问忠国师百年后所须何物师云与老僧作X箇无缝墖帝曰请师墖样师良久云会么帝曰不会师云吾有付法弟子躭源却谙此事请诏问之师化后帝诏躭源问此意如何源云湘之南潭之北中有黄金充一国无影树下合同船琉璃殿上无知识拈云古殿苔封逢人不到白云深鎻有路犹迷青山逼近见巍峩万仞崖头不露顶古今多少人向墖影边描写不出惟天童雪窦较些子举临济问黄蘗如何是佛法的的大意蘗便打如是三度乃辞蘗见大愚愚问什么处来济云黄蘗来愚云黄蘗有何言句济云某三问佛法的的大意三度喫棒不知有过无过愚云黄蘗恁么老婆为你得彻困在更来问有过无过济于言下大悟拈云三年不开口毒气喷人三遭喫痛棒拂蒿枝相似黄蘗处喫交大愚边拔本末后逢人胡喝乱喝是何道理不向紫罗帐里撒真珠毕竟是鰕跳不出斗举疎山到沩山便问承师有言有句无句如藤倚树忽然树倒藤枯句归何处山呵呵大笑疎云某四千里卖布单来和尚何得相弄沩唤侍者取钱还者上座嘱云向后有独眼龙为子点破去在后到明招举前话招云沩山可谓头正尾正只是不遇知音疎复问树倒藤枯句归何处招云更使沩山笑转新疎方有悟云沩山元来笑里有刀拈云独眼龙共资玄化矮师叔撞破疑团且道毕竟句归何处谩使沩山笑转新X举楞严经云吾不见时何不见吾不见之处若见不见自然非彼不见之相若不见吾不见之地自然非物云何非汝拈云尽大地是箇释迦阿难𡎺着释迦鼻孔尽大地是箇阿难世尊裂破阿难胸襟且道向甚么处见甚么处不见者里着得一只眼黄面瞿昙非但瞒人亦乃自瞒举洞山解夏上堂云初秋夏末兄弟或东或西直须向万里无寸草处去良久云祇如万里无寸草处又作么生顾视左右云欲知此事直须枯木上生花方与他合石霜云出门便是草明安云直得不出门亦是草漫漫拈云洞山一具牙齿敲得鸣打得响胡言汉语撒得开收得聚可谓暧暧玄提也二老汉骑虎头把虎尾口似蜜甜心如鸩毒还知彼落处么举仰山梦往弥勒所居第二座尊者白云今日当第二座说法山起白椎云摩诃衍法离四句绝百非谨白拈云仰山梦里惺惺惊羣动众说摩诃衍法离四句绝百非曾透彻也未快须抛却楗椎始得举陆亘大夫语南泉云肇法师也甚奇恠解道天地与我同根万物与我一体泉指庭前牡丹花云大夫时人见此一株花如梦相似拈云大夫遡流穷源南泉云行雨施正眼观来总是X梦中说梦举云门垂语云干坤之内宇宙之间中有一宝秘在形山拈灯笼来佛殿里将三门来灯笼上拈云历诸心指诸掌显诸仁藏诸用开发性源其至矣夫拈灯笼来佛殿里将三门来灯笼上云门大师来也放过一着举师祖问南泉摩尼珠人不识如来藏里亲收得如何是藏泉云王老师与汝往来者是祖云不往来者如何泉云亦是藏祖云如何是珠泉召祖祖应诺泉云去汝不会我语拈云南泉老汉幸遇师祖博山当时若在待伊召声未绝即应云瓦砾不劳拈出管教南泉结舌有分举洞山不安僧问和尚病还有不病者么山云有僧云不病者还看和尚否山云老僧看他有分僧云和尚看他时如何山云则不见病拈云不二门开日面月面总不似洞山癖病混之弗得类之弗齐病中善看病也者僧眼里有筋皮下有血要见洞山也不难X举临济问院主甚处来主云州中粜黄米来济云粜得尽么主云粜得尽济以拄杖一画云还粜得者箇么主便喝济便打次典座至济举前话座云院主不会和尚意济云你又作么生座便礼拜济亦打拈云临济棒头有眼善察来机不是不知来处要院主识痛棒始得院主便喝典座礼拜门里出身刚柔相济若彻困去可谓一点水墨两处成龙矣举石霜迁化众请堂中首座接续住持九峯不肯乃云待某问过若会先师意如先师侍奉问首座云先师道休去歇去一念万年去寒灰枯木去古庙香炉去一条白练去且道明什么边事座云明一色边事峯云恁么则未会先师意在座云你不肯我那装香来座乃烧香云我若不会先师意香烟起处脱去不得言讫便坐脱峯乃抚背云坐脱立亡则不无先师意未会在拈云善建者不拔善辩者若讷首座损其花填其实洁其操楷其式住持事业岂其然乎九峯太煞刭挺不近人情还会石霜意也未总好与三十笤帚举同光帝谓兴化云寡人收得中原一宝只是无人詶价化云借陛下宝看帝以两手捧幞头化云君王之宝谁敢詶价拈云径寸之璧照乘之珠望中原光影万一不得为比文殊宝冠隐讳不得净名方丈说示不来兴化毕竟詶价不可得然虽如是谁道黄金如粪土X举僧问洞山三身中那身不堕诸数山云吾甞于此切拈云近不得倚远不得携推之弗前约之弗后洞山于此若铁橛也若夫辩奇货採骊珠求华璞追蓝琰安可以语于此哉离乎言句亲之可矣举僧问云门如何是尘尘三昧门云钵里饭桶里水拈云博山寻常受用腐柴为㸑野菜和羮或有问如何是尘尘三昧但向道切忌钵里寻饭桶里觅水且道与云门相去多少举僧问瑯琊觉和尚清净本然云何忽生山河大地觉云清净本然云何忽生山河大地拈云清净本然山河大地从甚处得来云何忽生又一重也有眚者不可以语其纯素碧眼者不可以眩其玄黄天童所谓见有不有也于瑯琊答处便恁么悟去不知谁是其人无异禅师广录卷第十X无异元来禅师广录X卍XXX无异禅师广录卷第十一住博山法孙弘瀚彚编首座法孙弘裕同集颂古拈花微笑瑞瓣灵枝劫外春拈来搅动海山云婆心况是如天远谁是拖泥带水人干闼婆王献乐迦叶起舞袈裟角上带些些撒向阎浮布种芽最喜琴声清入骨山川随处绽昙花世尊因五通仙人问六通义应诺声消那一通山崩海竭绝形踪仙人有口难分剖双耳聪聪却似聋普眼欲见普贤三度殷勤遍界观大千祇在一毫端六牙白象原非远不见多因被眼瞒女子出定出定谩云弹指间空劳神力不相关而今惯喫和罗饭一日三餐饱便闲阿难尊者问金襕外别传甚么披得金襕早是迟声音相应合知时门前倒却剎竿子吹落空花第几枝二祖乞达磨大士安心觅心不得与心安月印澄潭彻底寒莫逐根尘生下X劣金毛狮子大家看三祖忏罪万里天开一阵风云推桂毂出烟笼秋深秋浦那清影露滴芙蓉两岸红打牛打车人道车行只打牛我图牛运打车休忽朝车破牛亡处逈地遮天祇一头南岳遣僧问马祖祖云自从胡乱后扫尽狼烟志未休晴空白日使人愁太平不挂将军印掷刃悬戈始彻头庞居士问马祖不昧本来人山为图畵水为琴谁解其中发妙音箇是马师弹得出宫商清惨痛难禁马祖不安次玉回珠转发真机混不得兮类不齐莫谓老侬无气力倒骑石虎过辽西百丈再参马祖竖拂当阳振祖威难将此际话离微灼然突出燎空燧箇是金毛狮子儿百丈野狐烧却百千万亿身谁为我也孰为人若将落昧通消息旷劫无明理不伸南泉问僧夜来好风试问松风逆顺詶谩将得失豁双眸毒龙未肯轻开X口鉴在机先始彻头僧问南泉百年后向甚么处去拽耙拖犁异类中峥嵘头角出罗笼溪南溪北无踪迹茎草衔来孰与同盐官唤侍者灼然扇破索牛来树子无根石上栽当时圆相如抛出多少英雄被活埋归宗刬草次一锄两段血淋漓大地山河乞命时识得此翁真面目难将麤细与君知赵州问大慈般若以何为体相逢特地一重关大笑呵呵岂等闲置帚谩言今日事清机历掌逼人寒临济访平田遇嫂使牛路途不识棒加牛使得终须是对头行过平田长岸也耙犂未动合知休赵州勘婆子台山路话脚跟之下台山路今古无人辩是非勘过依前蓦直去却来平地捉盲龟婆子送钱赵州转藏经不受人间不施钱赵州多着一番颠劳渠四大和风转惹得阿婆道未全僧问赵州如何是道州云墻外底从来大道透长安墻外詶渠话转难会得若翁真实X语现前一日饭三餐僧问赵州如何是祖师西来意州云庭前栢树子庭前栢子惠西来眼上眉毛脚底鞋甞记江南三月里鹧鸪啼处百花开青州布衫重七斤七斤衫子真归处何必寻渠较异同更问其中端的旨赵州牙齿不关风僧问赵州如何是出家州云不履高名不求苟得三途逈绝出家儿身不寒兮腹不饥竹杖敲残山顶月倒吹铁笛咏新诗三次喫茶话南北东西四路通谩将曾未话形容醍醐滴入焦肠里静水无波看活龙婆子烧菴逐僧万花丛里不沾身陷杀阎浮多少人识得者僧行履处软绵团内有刚鍼丹霞参忠国师侍者被打逐出耳提面命贵当机大哭还思大笑时果是南阳门里汉皮穿骨露不饶伊僧问大隋投子劫火洞然时坏不坏义坏不坏兮较大千肮𩪝言句不胜钱衲僧眉下如开眼笑指虗空缺半边X临济两堂首座齐下喝济云宾主历然未喝应须验主宾衲僧肯向句中亲若于喝下通消息木马嘶风过汉秦德山托钵家门兴盛子强爷密启临机路转赊说法不同昨日语钵盂柄上较些些三玄三要言中有响句藏锋血染山花别样红聊尔与君通一线眼光如瞎耳如聋五位君臣正偏兼带验重玄君义臣忠事事便独蹈大方消息尽丝纶应兆未生前僧参雪峯低头归菴至见巖头指末后句低头无语便归菴今古将何作指南祇者是时犹不会青山如翠水如蓝举上座访瑯琊相逢聊尔叙寒暄何必区区吐妙玄淡饭粗茶随分足莫教重起灶头烟雪峯南山鼈鼻蛇鼈鼻当轩好看来丧身失命话全该一棚傀儡都抛出何似玄沙带活埋僧问云门树凋叶落时如何门云体露金风树凋叶落露金风㵎水山花处处同普字法门亲瞥地不须拟议话从容X僧问云门杀父杀母佛前忏悔杀佛杀祖向甚么处忏悔门云露杀佛还如杀父时忏无忏处显全机负惭嬾向人前语笑逐清风倚杖藜玄沙三种病人刳肠吐胆老婆心拟议纤毫自陆沉要得现前真受用六根不具始知音大颠趂首座数珠提起问端由昼夜难将百八詶趂出座元夸好手泰山难掩大颠羞兴化打维那宗师一片毒心肠痛棒维那颇厮当鬼哭神号留不住至今千古姓名香夹山答法身句见船子后亦如前答雪前风势侵空急雪后寒光照眼明黄叶纷纷如剪缀賸余松栢映山青六祖迁化云来时无口香烟直灌曹溪路石女犹眠锦帐中仍问归期何日月案山风起落花红鼓山圣箭九重宫里路通霄随处称尊舌更饶何似凤衔丹诏出边邮万里尽归朝大通智胜佛十劫坐道场灰头土面称知识蹋破毗卢额顶红多劫不能成正X觉祇缘身在道场中南院上堂举啐啄同时语子母浑融气未分只须啐啄乃相亲一朝㲉破情忘处倒跨横趋不辩人僧问云门如何是诸佛出身处门云东山水上行水上山行能信否诚然诸佛下生时而今不许云门语电卷风驰祇自知法眼问脩山主毫𨤲有差权衡掌握重轻分毫发无欺说似君用得熟时称好手公平须是当家人赵州鬬劣不鬬胜义胜缘输理一如横张赤帜道情殊赵州不是闲相识驴粪逢人换眼珠虔侍者不肯首座香烟断处辩聱讹肯信峯头语更多首座当时如出定管教人唱太平歌兴化奖在太觉为院主一日觉勘验化连喝觉连打贩宾鬻主频施喝痛棒如风不顺情酸涩肚肠都呕尽衲衣脱下便惺惺雪峯古㵎寒泉话万丈深潭彻底清随缘饮啜不关情赵州言句从来辣雨后青山眼倍明X世尊陞座迦叶白椎清白门庭无賸法从来一道绝週遮饮光不合重敷演击碎虗空路转赊迦叶尊者因外道问如何是我我医盲手段不寻常拨翳金针别有方炟赤太阳重益火真诚一片热心肠蜀僧为六祖塑像三十二相凭君塑就里何曾有梵音佛性分明亲指示莫教辜负老婆心马师令人送书上径山山发缄于圆相中着一点钦师犹被马师惑杀得人兮活得人虎视诸方格外旨圈圞一点是关津马大师西堂百丈南泉翫月次穷源的是一家亲倜傥丰标压四邻拽断傀儡棚上索蓦然鹦鹉过西秦陆亘大夫向南泉道肇法师也甚奇怪指花破梦南泉事天地同根陆大夫当下不知花是梦至今流落满江湖鵞湖义禅师麟德殿与众法师论义揑转鼻头行古路撇开廛市往山阿不知几度清风起无柰禅师一点何僧问兴善如何是道师曰大好山满目青山谁是道居然知道不知山闭门作活何多X事樵採归来镇日闲僧问杨岐叔禅师如何是祖师西来意师提起数珠露湿云凝晓不收暮霞犹挂树稍头西风夜半猿啼后笑看蟾光海面浮僧辞赵州乃竖拂子云有佛处不得住不行鸟道不居廛醉眼摩娑白昼眠谩道逢人莫错举摘杨花是季春天雪峯问灵云前三三后三三意旨如何云云水中鱼天上鸟前三三与后三三鱼鸟何缘作指南因见桃花发一笑而今触处放痴憨石梯见侍者托钵赴堂乃唤侍者侍者应诺穿耳胡僧拍掌回寻常问答语如雷莫言此外无多事蹋破须弥顶上苔僧问多福如何是多福一丛竹烟云铺地起重层斜曲纵横指似僧古殿不嫌车马迹清风启户雨如绳青原问石头迁禅师曰有人道岭南有消息家国无人寄信来客途何事苦徘徊春风吹入名园里无蒂昙花一夜开丹霞访庞居士见女子洗菜东隣翠钿映娥眉俊俏如今更是谁却被箭锋施冷地骊龙忍痛虎伤肢X丹霞问僧甚么处宿食有因缘宿有由缁衣端不向人求云山黯黯清如许一夜霜风尽白头道吾智禅师指佛桑花问僧禅心隐隐露春规酒未沾唇覆玉彝更向花源辩真假一双空手夜归迟香严击竹悟道一击有声聋两耳动容不堕眼初开未生面目浑如此无限行人被活埋赵州庭前栢树子庭前栢子西来意流布丛林是与非尽把干柴当勐火阿谁于此绝思惟云门饼特地来伸佛祖谈咽喉塞断莫颟顸若将斯语重加註十担油蔴树上摊南泉斩猫利刃当阳作者知何人救得此猫儿若无起死回生术空向沿途自泣岐德山棒截断众流没气息随波逐浪话从容而今作贼偷心汉瞎棒盲枷效此翁洞山麻三斤端严妙相难描摸何似当阳指出来一夜西风侵骨冷天明满地是干柴X洞山五位颂正中偏一轮古镜照衰颜清风吹起蓬松发回首犹惊两𩯭删偏中正赤肉团中全慧命倒骑石虎蹋层氷根尘永处那伽定正中来澹澹澄江月印苔相逢莫恠无回互谁道当机贵活埋兼中至捧劒书绅恒顺利堂堂妙用古今辉互换灵机称至治兼中到夜明帘外沉清照大千沙界绝纤埃不许时人开口道无异禅师广录卷第十一无异元来禅师广录X卍XXX无异禅师广录卷第十二住博山法孙弘瀚彚编首座法孙弘裕同集佛事为鵞湖和尚封龛我大和尚示有去来体非离即悲愿弘深化仪权息暗兮如日之光明兮如漆之黑今朝封固见端倪九九元来八十一诸昆仲助扬法化无碍兴哀X奠鵞湖和尚茶住钖鵞湖四十年清光法雨满人间而今南迈分身去拄杖纵横列祖先诸昆仲还闻得无声三昧么好将龙口喷来水煑茗和云奠座前为寿昌和尚入墖灵运遍山川茎草化金光之聚音容存梵宇微尘彰法界之身从来白浪滔天今日清风满地分身南迈他方境界殊常携履西来此处慈祥更显掀翻西竺窠臼澄潭不许龙蟠重脩古佛安居宝砌还须龙护虽然且道先师就位一句又作么生举扬良久云石鼓元无缝山头賸有云为寿昌和尚掩墖如何是佛大好山白毫如练气如蓝慈云化作干坤眼留与人天永远看拱台上座火古稀之外重添八僧腊丛中最占先何必往生期净土今朝亲见火中莲光敷禅人火二千里外图何事抛却家乡蓦直行今日火中看变态莲花陆地带云生遍慈禅人火缘上座一心弥亘三界为家紫芝孕秀皓玉无瑕今日灵苗纵发伫看火里莲花心恒禅人火X如何是心青山高处白云深如何是恒堂堂古路坦然平而今撒向孤峯顶烈火燄中恁么行以火把打一圆相曰恒心何处是遍界放光明禅人祝发米必成饭僧原是俗释迦由此而弘经马祖领斯而相扑三千里外喜汝脚下有筋五百年后笑我舌头无骨咦芟除无始妄因缘且向梵王宫里宿佛祖赞阿弥陀佛赞行大愿大悲深智深然庄严于化境实净土于凡心须知念佛终成佛未闻无址忽成岑乘愿力来偿众生债曰此娑婆即极乐界都云点铁成金其中有利有害何以故若于纸上见弥陀输我当行好买卖释迦文佛赞者箇慈尊乘悲愿力化有缘众正信调直彼不知我我不彼识穿过髑髅分明是贼若还错过此时辰直待当来问弥勒观音大士赞稽首大悲踞盘陀石觌面斯彰今胡云昔众生净心诸佛妙智玉齿琅琅不识普字见性非照闻性非聪旋佛旋生宝镜芳容厥号大悲亦曰大慈孰云普门妙用在兹华藏世界总蒲团间负不了债借众生还兴慈而运X悲援苦以需安现身五道何多事目击晴空镇日闲覆紫竹之林而怀深悲踞盘陀之石以默深慈援众生之苦恼代诸佛之行仪或曰普门示现而不舍风涛浪涌之中者咦今正是时西方境赞佛在瑠璃地上花开八德池中栏楯楼台逈逈珠林宝网重重切不可作境讳却既不作境讳即今弥陀在甚么处咄浮山舍利墖赞佛昔阇维十剎繁兴八王分请舍利入震旦者葢无几也耶舍尊者始从西域将舍利安奉于庐山者有二其一在归宗之金轮峯自晋历今千有余载放光辄弥山谷屡现祥异不可殚述果清湛上座紫柏老人子也以因缘力积岁葺治启视得金银瑠璃满三缾其余眷属舍利不可称计分布诸善信人愿力坚者輙得之吴太史观我得二十有二颗久复开视满三十颗众人聚观各随所见大小色相种种不一其他神变尽智思量所不能测太史爰以敬心合于悲智欲使见闻赞叹礼拜悉植胜因乃谋于浮山之巅建窣堵波以拟于金轮昔有人入地狱见地藏菩萨曰汝罪恶深重应堕地狱急往鄮山礼舍利墖可脱此苦观夫一礼一拜即脱地狱则太史所植胜因与诸善信速成无上菩提无疑也余游浮渡因得瞻礼合掌赞叹而说偈言X诸佛阇维时广流布舍利散满阎浮提皆从因缘有放光开幽暗绝灭一切苦普使见闻者悉发菩提心广修众妙行圆满波罗密功德不思议尽回向佛智达磨大师赞唤汝是箇达磨受人博换唤汝是箇博山觌面迷乱我今识得渠原是秦时镀铄钻咄如幻如幻老臊胡面壁九剜人心截人肘几遭毒害而地转天旋一片真机而象腾狮吼依然只履又西归真箇鰕跳不出斗擡头不见有天低头不见有地一双大耳连环两箇鼻孔出气滔滔白浪蹋长芦识得渠侬非小事咄紫气祥云旋覆江岸折芦者谁是铁面汉近傍诚难胡为而赞两条墨迹逈思惟一颗明珠光灿烂老子赞觌面是条青牛四蹄蹋地觌面是箇老子须发皓然我记得你生于李树下母腹曾经八十年恼释迦涅槃太早吐玄津混沌之先而今浑化成团去颠倒人间永远传罗汉赞从来三事衲知是几千春今日重拈缀当阳见素心碧桃盘累累瑶草影沉沉更有西来旨山高莫浪寻钵从何处来劳彼鼓双翅尊者窥碧汉预作捧钵计大道元磊落三昧贵游戏不逐见闻缘超然登十地贝叶灵文琅琅玉齿听诵者谁踞地狮子云兮竹兮X高山仰止经了月明终而复始分身南迈神龟捧足布袋全收指头独矗直下明珠远山灵木至理弥纶阿谁相续十八罗汉图赞众禅和跨步武降得龙兮伏得虎尘沙结使未干枯傀儡一棚谁作主飞钖悬光倚杖藜分明撒出骇鸡犀欲知佛法深深处山净云收听鸟啼云栖大师赞生在杭城苏州有老在杭城常州有三十年前孔子之徒三十年后释氏之友八德池中喜种莲弥陀塞破诸人口觌面不知渠是谁七七还渠四十九又头颅拄天袈裟着地此是阿谁弥陀再世题优昙华图谁将红绿现优昙数遍前三及后三谩道法华亲指示而今觌面是司南寿昌和尚赞峩峯老汉笃行可佳形之非形丹青难畵灰头土面笑神光拜雪铜心铁胆罚世尊拈花烂蒲团而为坐具破蓑衣以当袈裟枕石潄泉粘云带霞风流客不堪夸大好山中三十载锄头柄有活生涯稽首吾师四生慈父语入重玄机贵回互七处道场千指围绕掷如意珠倾出栲栳者一句子终朝卖弄将是曰非以轻为重我探虎穴亲遭毒手绝后再甦X如饮醇酒壮龄至老惟一不二泊焉辞众分明指示天下闻之称甘露灭眷属云仍芳尘凛烈者箇和尚半隐半显指下为高将深作浅有时慈祥与脩罗辈息嗔有时恶发将佛祖也褒贬今日被人写上𦘕图大似美玉遭几点瑕玷博山不解含容代为诸人聊通一线通一线米中有饭麦中有面咄此似吾师真箇是丢却把锄看株树蒲团覆地绝纤尘蠢动含灵皆得度咄切忌道着圆相赞啊是轮月么多两耳朵是腔水么少几重波想是世尊遗爱仰山传讹几人寻不着千般筹算及至相会处一场懡㦬令予笑不彻只得稽首再拜南无佛陀峯顶和尚赞者和尚相非好缁混素寅作卯汲水担折巳见辩翁烹茶铫侧而逢兰老供母下视长芦弘戒多言护草惟不可说向上机锋何以故道理玄谈浑不晓洪涛山天安律师赞余挂钖博山有年矣每虑梓里开化无人往来衲子传有天安法主阐扬教乘作羯磨师余心仪之未得缘晤丁卯春余旋故丘则安公迁化巳久入山见卵墖岿然因述赞以詶夙心世界无依根尘空寂悲智成身而兴慧益戒德难思行非有已慈缘广摄先余乡梓说法云兴诲人缾泻施利不沾远迩咸化化缘云毕而塔此山法音奇演X鸟语喃喃云阳耆宿赞云散于长空阳回于大地尽华藏含灵拄杖头出气空印法师赞者老冻侬寒威凛烈忽死忽生是何时节酌古该今雷轰电掣渗漏行藏与人各别不各别赢得人传甘露灭杲禅座赞此是何人是我杲兄蕴之藏之慧日慈风有余钱而赡丛席无賸法以导羣蒙千年不改青松色湛水流云彻太空一菴法主赞一亦不可得菴迹何所留宝池澄巨浪横架採莲舟古心法主赞古佛传灯久心师续𦦨长欲知渠去处芳草卧斜阳拙如赞觅巧不得拙自何来如摩尼珠投石火胎顿瞥地时何所据烟云深处姑苏台解深赞解甚深法碎烦恼窟铁壁虗通银山突屼万仞崖头眨眼看紧着脚跟休恍忽龙峯八十一真赞生缘八十余谁人写上纸根尘既本净何必染青紫戒行若虗空华藏为栖址别号号龙峯启予亲赞此X咦忽然觌面头边珠沧海直教枯到底赵豫斋真赞豫斋老翁者等形状髭须白而不白和尚相而非相十卷楞严任你週流一脉菩提从人誉谤似者等没用底老头陀贬在阎浮极恶世中留与人天作榜样宛陵王玄石影赞扶疎松与竹清适茶兼酒中有得意人面南看北斗今日相逢山水间素缣未展竟何有崆峒石畔芝兰香风云笔底龙蛇走道服樵巾岸眉海口雅句新裁奇文立就烹泉倩童採芝借手箇中无限风流不落时人窠臼五湖之内都识得玄石先生千古之下悉称为博山社友刘龙田居士影赞大圆光中惟公明哲松风鸟语代公之舌演微妙音宣第一义趋世出世往来游戏何以知之山川草木日月星辰而为眷属释迦不会弥勒再来香云海众赞叹奇哉查汝定居士影赞一二三四五急急连忙数不弄祕魔叉解打禾山鼓更欲觅言诠和声当面吐是谁安作窝大千无寸土幸有上头关濶大堪步武斩却雪峯蛇笑杀玄沙虎我今赘此题留作阎浮谱那里来三一窝似认得较不多从来无有面目今朝戴发头陀更将水墨传真假笑杀当年指路婆X自赞余集生居士写师像与自像相视而坐请赞时居士五十寿且有内召故末句云云博山余居士真箇熟因缘促膝撩衣坐知是几千年悟性空彰毫楮缘生法上亲眉宇活似龙兮狞似虎箇中元不分宾主一轮明月照金沙大千随处茂灵芽剎剎尘尘转法华雪巢癯寉噉晴霞翻身须辩婆心切红炉𦦨里寒氷冽彻底无依笑点头眼中慎勿沾金屑五十方知四九非生擒兔象显全威殷勤国事犹佛事一片丹心捧日晖者箇汉清净眼昂藏眉最恶毒假慈悲凡说法不思惟骂诸方痛针锥扯人万丈崖头立尽力将身祇一推咦必也是谁生平不就他学祇向自心扪摸忽然打破漆桶随处令人惊愕某禅和毋自错者厮不异常流讨甚超方出格江北生江南长卓有来由全无伎俩口里终朝漉漉心中全无静想随方多结欢喜缘留与诸人作清赏纸上畵我不像真是他难近傍有浑身无五脏佛法抖擞没纤毫敢受诸人之供养者老子多揑空贪睡眠常做梦入市廛过麟凤近着他眉毛痛泛泛端如五两轻堆堆何啻千斤重者厮儿无得失了一缘万事毕少矫诈最朴实爱与人宣祕密有时独坐乱峯巅指点风云吹觱篥咄X者老冻侬自谓英杰无些子长为法门切舌根谦让如线嵴梁刚硬若铁终日叨叨千万言添得头颅几点雪者汉无长祇肯认非逢刚则柔遇慈则威挟带挟路知显知微肚里了无些子物一生赢得口头肥咦通身狼狈满面尘埃喜而不昧怒而不嗔骂盘山无面目笑船子解藏身流云古木深深处嘉羽奇花耀眼新咦汝是何人生成眉宇是何标格从本无家随方作客或时被有识者唿为瞎驴或时被无知者尊为禅伯严兮如月之清慈兮如日之赫行藏不与众同流善恶难教分皂白兹因昙晦禅人勒逼将来不免书此权为之塞责者汉子没来繇担阎浮重担结众生深仇破鵞湖戒律灭寿昌宗猷心毒如砒口甜如蜜狞恶若虎暴躁若猴且道是博山耶非博山耶依稀越国彷彿扬州者箇和尚生平无状花擘佛祖之家私敢受人天之供养更问宗乘事若何是圣是凡祇一棒朱云鹤居士写者汉作么说彼解谈禅开口便成堕错错温州橘皮不是火者箇臭乞儿从来没计较举步似安详开口便胡道有时一喝大海水也着干有时一脚须弥山也着倒今日写上𦘕图一任傍人取笑咄素纸条墨山重水重邈无踪迹点缀虗空一腔秋色X八面春风葵诚彻见衷肠事鼓打三更日正红铁面老人堪写上纸本是无形长眉穿耳弄假成真逢嗔作喜无端平地浪滔天都把他乡当故里独坐蒲团想箇甚么瓶泻云兴说亦不破有时唤作栢树子有时唤作讶郎当有时唤作破灶堕从缘返复百千名地转天旋祇者箇此是博山我是阿谁我犹是我用彼何为识得斯人真面目山头败叶几成堆者老秃奴原非本像坐破蒲团是甚模样默默无言许自知丑恶形骸谁比况从来巾侍渠侬识得昂藏去向虽然忍受不与人传切莫认作本师和尚两条墨痕那堪供养真不似真像亦非像若要的见博山眉毛祇在眼上者汉痴獃藁木死灰箕踞若塑怒发若雷弥勒先生释迦后来趂亦不去唤亦不回三尺绢子活埋活埋蔡闇脩公错写了者汉有甚好生平与佛祖似箇生冤家开口何曾谈着句禅道假说从广南带来镇海明珠元是江北盛乌盆底栲栳你见他麤眉大眼便被渠瞒要见他臭烂肚肠揑转鼻头但向虗空讨此是何人博山老朽静默无言曰狮子吼三心莫得以建法幢十指不干而称抖擞内外搜寻踪迹无引得禅人颠倒走面濶腮红眉麤眼大别想机缘悉皆迸破观身心等阳𦦨之腾视富贵如空花之堕吴少峯写渠侬休错X过箇中一线之微问取知非首座无异禅师广录卷第十二无异元来禅师广录X卍XXX无异禅师广录卷第十三之十五住博山法孙弘瀚彚编首座法孙弘裕同集参禅警语上中下卍云与第二编第十七套第五册所收禅警语同故今省之开示偈一示无踰禅人参念佛是谁无踰禅者领云栖师翁念佛公案于双径峰头目视云汉有年矣而谁字尚未及破谒余乞偈助其发机余不辞芜陋以偈记之云栖师翁净土宗旨双解重围梦幻生死念佛者谁痛札深追高悬祖印顺机适时谁字不明疑情忿勇力竭气绝始破漆桶漆桶既破毋容怠惰脚步拟缓非福即祸万仞悬崖只须亲到石幔云幢风清月皎清皎眼开当面活埋轰天裂地其声如雷示水斋道遵参没踪迹船子廿余年藏身无踪迹一棹入华亭两岸花狼借X今人但逐句熟读竟何益水斋志于禅苦行非所适专提句话头坚硬逾金石疑情成片去只教一缝坼远不在天涯近非是咫尺吸干沧海浪长空净如碧击碎珊瑚枝梵语从唐译不亲释迦文勘破维摩诘街坊等箇人相将饮琼液示观恒禅人看普字云从龙风从虎千里远行跨步武不辞涉水与登山矢心迸破云门普云门普字古今传剔起眉毛反覆看本命元辰着落处衣袋皮囊见不难皮囊包裹真消息现成不费些儿力才生拟议隔天涯肯向禅门空白日只须竖起铁嵴梁直下明明达本乡故园田地都抛却始信男儿当自强示如是禅人参无字赵州无古今有伶俐衲僧颠倒走若于二处见根源大似面南看北斗破无字两重关重步高登万仞山纵饶绝顶横身过吸雾披云未可闲笔直路行将去谁管途中住不住只教倒跨紫金毛反侧始能张露布海底尘山头浪奥语玄机都不向月皎风清夜静时沾着纤毫成漭荡反覆看不较多泥牛解吼木人歌油瓶丢向篮筐里笑杀当年凌行婆示怀照禅人参没踪迹一句话头如铁橛雄心莫教根基劣太阿横按绝周遮眉睫交横流汗血密究深栽绝动摇卧薪尝胆莫辞劳鍼锥札入偷心死夺得如来向上标藏身之处X没踪迹醉舞狂歌人不识断臂安心诳小儿雪庭那得真消息没踪迹处莫藏身吸尽澄江跃浪鳞红烂身游荆棘里不寻归去可怜生一喝耳聋称大悟何如返掷解回互舍利八万四千颗何曾梦见娘生裤香象截流彼岸登迦陵破卵即飞腾衲僧果具通天眼抹过峯头第几层入理慎防休太早狸奴不厌丛林饱若于动处便旋机依旧全身入荒草直下纵横六不收江水无心竞夜流更问祖师端的旨淡云轻日正清秋示麓屏禅人省亲并参无字一箇无字倚天长劒瞥尔情生摇空闪电三千里外直如弦只教觌见亲爷面见后如何切忌道着示参父母未生前父母未生前面目巳生之后又如何一朝蹋着来时路雨具云衣事更多示清隐禅人九带语浮山九带偿众生债烂翻舌头众生颇柰入佛法藏揭露家私事贯理贯和赃捉败佛正法眼真不掩伪玅叶兼通顺风逆载事理纵横明暗互融屈曲垂慈机感自在金针双鎻当面活埋平怀常实贵买贱卖更有一带同条死同条生勘破此带有利有害清隐禅人请说破输我当行好买卖偈曰一句话头如铁橛浮山九带没来由须知塞却通天窍突出娘生箇指头X示林埜禅人参没踪迹没踪迹莫藏身钓尽华亭跃浪鳞藏身处没踪迹三岁狮儿解返掷紧把绳头勇力参太虗紾出黄金汁男儿汉须性燥捩转鼻头何处讨好于痛处下鍼锥只待冷灰看豆爆不破疑团誓不休放出沩山水牯牛五字到今讳不得戴角披毛者一头亲磕着得便宜敢问皮囊知不知倒吹铁笛音声别正是尘劳解脱时示可上禅座一句话头如铁橛从前活计汤浇雪譬如抒海讨明珠勇心直教沧溟竭不得明珠誓不休到手方才得自繇通身汗下清风起白浪滔天迸出头险道先须辩通塞要以前人为轨则长庆蒲团船子桡用处谩将心意测管他烈火与寒氷断臂焚身似不曾若箇皮囊真宝聚好将清操续传灯示慈门禅人一句话头如铁橛眉毛不与眼相参究心自古无多事噼破疑团是指南疑团破处无涯岸突出衣珠光灿烂从他八万四千门门门撞着是者汉临济当年赤肉团至今鲜血尚漫漫真人裹向袈裟里鼓掌难教觌面看只须揣出虗空骨彻底无依休恍忽顺流笔直到江西匡庐深处蛟鼍窟五老峯前翠作堆劫风几变尚崔嵬江涛响入游人耳莫错唿为脚底雷示恒见禅人X一句话头如铁橛千年故纸不须钻德山不入魔军队大地众生被眼瞒莫道宗门路劲挺大丈夫儿须自省二祖雪庭断臂时震旦何人不引领只须坐断葛藤窠佛法尘劳柰尔何点心不向言前荐笑杀当年卖饼婆休向山林恣懒惰石火电光容易过纵然入定不闻雷简点将来都是错生成不怕紫金毛铁壁银山走一遭果是老胡亲的子隔溪何用手相招无异禅师广录卷第十五无异元来禅师广录X卍XXX无异禅师广录卷第十六住博山法孙弘瀚彚编首座法孙弘裕同集开示偈示吴观我宫谕一口气不来毕竟甚处去血肉身心非常住勘破缘生缘不生根尘即是大宝聚閙市丛中景物披何须山坞与江湄负薪樵子机头妇渴饮饥餐步不移百草头边亲祖意毋拘路滑恣游戏谩将佛法当真参沾着些儿成垢腻本来无古亦无今肉髻明珠岂外寻黄鹤楼前伸转语方知居士问头深示何芝岳尚书X一口气不来毕竟甚处去灵山古佛亲分付回头石马出纱笼肯就家庭守珍御净几明窻自在时花香云照碧罗衣夜深月下翻清影无蒂珊瑚露几枝折杖行兮途路杳旋身愈觉干坤小不须别样问通津万事无如出处好眼动眉舒曰妙存鸦鸣知是几黄昏依正报中亲瞥地逈然无佛处称尊示方广野居士一口气不来毕竟甚处去急着娘生双眼觑洞然无物饱齁齁畐塞虗空何处住既无住处肯干休铁壁银山迸出头谩道腰缠十万贯端然屋里贩杨州世缘那更分清浊赤肉团中光闪烁捡箇柴头品字煨风流何啻三禅乐抚掌扪空意洒然浮山湖畔草芊芊倒骑驴子都游遍破雾披云不记年示吴九涛居士一口气不来毕竟甚处去百年光景从头数忙忙三万六千朝莫待临时申苦楚长安大道痛加鞭行不前兮亦奋然直待九重宫殿里金鑪应有暗香传翻云覆雨曹山堕活泼机轮无不可才欲将心度量来温州橘皮不是火世间无水谩云波吸尽西江奈尔何酬渠祖意山头有紫雾红霞映碧萝示吴石生居士一口气不来毕竟甚处去四方八面大火聚动即烧兮静亦然出离肯别生疑虑不生疑虑直趋前觅火还须先见烟臭烂不堪皮袋子灼然云外是同年同X条生不同条死瞥地嗔兮瞥地喜颠倒塲中识得渠原来少箇当门齿同门出入自优游杰出丛林是赵州略彴桥边度驴马不风流处也风流示赵元振居士一口气不来毕竟甚处去云从龙兮风从虎旋风八字打将来大地山河如目覩香树云幢处处周莲花朵朵湛清流善财不用南询遍弹指豁开弥勒楼弥勒楼台灿珠玉宝几明窻清可掬鹤唳莺啼卢舍那时人何必栖幽谷解开布袋放痴憨包纳虗空甘不甘转位就功亲去就舌头无骨定司南示盛子惠居士一口气不来毕竟甚处去一千七百闲言语交驰棒喝祖师禅蝶梦南华方栩栩鸣椎归位话幽微四句离兮绝百非却笑仰山清梦里无钱博得口头肥好就风云看变动真机不与时人共本无一物献尊堂堆堆何啻千斤重掉转干坤别样新从来依法不依人参禅道者浑无事静听枝头鸟语频示范以都居士一口气不来毕竟甚处去明眼衲僧难共语管甚闲忙静閙时四威仪内频频举话头绵密绝周遮宝印亲悬验正邪清净界中才动念无端病眼见空花一念不生俱解脱芥孔鍼锋夸广博搅乱干坤不识人旋风八字无栖泊只须掉转拄杖头绝无烟火不干休通身汗下通身冷笑展家风得自由X示吴莲舟居士一口气不来毕竟甚处去幻化皮囊谁是汝险恶塲中走一回静陆平原应自许一步高来一步低高低尽处见端倪法身烱洁何相似白雪清风类不齐话头一句如饥渴山自崩兮海自竭迸破疑团廓然时却笑香涂与刀割少林无故把心安不识心兮毛骨寒突出娘生真面目了知生死不相干示盛莲生孝廉一口气不来毕竟甚处去过水拏舟方自渡到岸逢人话短长即忙觅取来时路异种灵苗说似君从来丝发不干人解开布袋频频看賸有山头一带云盏子落地成七片聊与时人通一线无碍光明彻幻躯根尘界是摩尼殿云头按下太生生玅用临机不顺情斫却中心一树子四方八面任纵横示胡氷稜县尹一口气不来毕竟甚处去白日青天谁不覩还乡尽道是儿孙就里无容夸佛祖箇中原不立阶梯土面灰头孰与齐欲问故乡睛雨候须知脚下有黄泥驱耕夺食男儿汉步不移兮登彼岸何必区区借世灯额上明珠光灿烂夜无恶梦日无惊大地山河一掌平好把虗空百杂碎不期华藏宛然成示潘次鲁贡元一口气不来毕竟甚处去五蕴山头张露布百万军中取胜时觌面那容更回互重围力破不为难转位X旋机直下看才起一丝分别想脚跟早隔万重山智人当下知端的至理无分今与昔百劫千生撞出头扫地焚香全利益逢人笑展佛家风血染山河朵朵红参遍阎浮诸善友文殊祇在福城东示宋大山孝廉一口气不来毕竟甚处去晴是日兮阴是雨翻来覆去见根源裂破胸襟夸步武毋拘坐卧及经行展似眉毛作么生雨后花香人发笑霜前菓熟鸟相争道人嬾与分时节囫囵不用频饶舌铁马嘶残劫外风大圆觉里无豪杰你既无心我也休两忘何必强追求赵州可煞添盐醋倾出当年投子油示方肃之馆元一口气不来毕竟甚处去毋问三千七百祖公案交横眉目间无心理会闲家具法身清净厕坑筹没来由处有来由一朝拶出通身汗始觉从前满面羞着衣喫饭随时好何自稽迟不自了抹转娘生恶面皮触着通身都是宝开不成单合不双后园驴子系枯桩翻他觑井真三昧随处逢人树法幢示刘雁先居士一口气不来毕竟甚处去即此不明是家务譬如大路到长安前行更不生疑虑直入重门兴未休夜明帘外更清幽庭前瑞草和根拔净白无依始彻头彻头格外知端的男儿肯向他寻觅谩言鹞子过新罗捉活原来在咫尺拄杖头边眼顿开横拈倒卓不须X栽家庭懒论耕耘事賸有江风带雨来示胡鼎甫居士一口气不来毕竟甚处去万仞悬巖谁作主筋斗翻空经几回败叶堆头亲眉宇当知父母未生前气不来兮理亦然勘破箇中些子事层巖石虎抱儿眠哮吼一声山岳动金鳞肯别腌虀瓮倐尔风云际会时腾跃威稜看大用万象森罗听指唿缘生幻法总然徒灵山别有拈花意笑杀当年碧眼胡示张钦之居士一口气不来毕竟甚处去生死轮回无伴侣五蕴根尘尽属魔降魔须获金刚杵金刚本体露堂堂贼魔难与共商量自古护生须是杀杀尽安居达本乡诸祖相传正法眼狮儿不是猢狲产残篇断索尽家珍烈汉从来无料拣万象森罗指顾间高挥大抹得安闲逢人不洩真消息笑把芙蓉镇日看示倪琼圃侍讲一口气不来毕竟甚处去大千歛在毫端聚堂堂古路绝周遮谁敢当阳曰住处集云峯下四藤条坐断春风不放高百草头边亲荐得万花丛里任逍遥空非大兮尘非小品彚无如出处好十字街头等箇人饥餐渴饮随温饱拨尽寒炉火一星逈无情识不通灵脚跟蹋着来时路始信澄潭彻底清示孙明都进士一口气不来毕竟甚处去智人勿以明相覩豁开霄X汉露羣峯得意飘然如凤翥翱翔万里见方圆清光不与市同𢌅药山老宿曾亲说水在缾兮月在天大用堂堂绝分齐动止还同春富丽大方独蹈境唯心谁向虗空夸巨细拈花端不涉离微勘破灵山老古锥无缝墖边多水草龙眠深处鹿儿肥示林卞石居士一口气不来毕竟甚处去噼头认取最初步纵横万里不离天莫待临时泣岐路欲知淮甸与江干连络骈阗车马残散尽浮云开眼看洞庭无葢法身寒冻杀法身成底事隔岸无分他与自尘尘剎剎绝纤踪谁道婬房并酒肆峭壁层巖不可攀还期陆地见波澜风声鸟语宣真谛都在龙眠烟水间示杨兰似居士一口气不来毕竟甚处去自古慈门无阻拒宝所非遥趋进时纵横原不循规矩明中有暗暗中明明暗相参罢问程拗折骊龙头上角珊瑚枝畔水痕腥抖擞通身虗揑恠眼耳鼻舌分疆界扑碎挪圆总不妨自买应须还自卖运水搬柴识得渠从来就里绝亲疎深山佛法依何住鸟宿云藏月上初示胡永胤居士一口气不来毕竟甚处去话头好教频频举随缘透彻未生前㵎水松风解法语横趋倒跨不为难剎海须弥指顾间灵芝瑞草和云秀绮榦仙葩带露寒闲拈竹杖敲空响肯向人前呈伎俩二时粥饭自家常X宝网明珠俱不尚我曾行遍不欺人脚底风云说似君果得箇中消息净根尘界里活如神示谢中隐居士一口气不来毕竟甚处去倒卓眉毛别有路㘞地一声勐省来人在烟云最深处心如古井不生波笑杀台山指路婆竖起拳头明历历放开布袋奈渠何觌面纵横无忌讳当机那论剎那际十方三世绝周遮畐塞谁分心境异尘劳堆里玅莲香东土西天谩举扬更有一言吐不出无人处所为商量示夏广生元甫生生三居士一口气不来毕竟甚处去放得开时揑得聚脚下泥深水亦深水泥深处无凭据只须竖起铁嵴梁撞破藩篱达本乡识得未生前面目通身白汗绝商量流通白汗清风古敢道山河无寸土纵横不堕悄然机烈汉从来跨步武金牛饭饱赵州茶春到园林树树花更问西来端的旨白云流水淡生涯示余任甫居士一口气不来毕竟甚处去沙里淘金休莽卤五蕴山头认得真从来不出渠门户譬如捉贼须见赃获得赃时谩度量分析现前赃与贼空门端的好儿郎幻化尘劳续慧命须知业累性清净十方坐断不通风地转天旋称大定鑪爇清香试返魂香烟盘结岭头云倒骑石虎归家晚拍掌徉徜笑语新示玄照铠禅人X一口气不来毕竟甚处去蹋着头头皆宝所灼然明月照金沙无量光明谁不覩只须开眼见光明䇿杖寻溪爱路平撞着长须黑面老方知烈汉不通情翻身蹋上毗卢顶直捷无依还自省不问程途深夜归须知露湿衣裳冷当门缺齿不关风肯向人前论异同才起一丝分别想山重重又水重重示一如洞禅人一口气不来毕竟甚处去推不前兮留不住眉下娘生眼忽开肉团元是明珠库明珠库内宝成堆地动天翻响若雷不是吾家亲眷属方才趋入又惊回那箇人无皮下血自心冷煖向谁说何劳特地立阶梯一念无生顿超越祖师崖岸滑如苔片语投机称本怀谩道分身无量亿一尘端有一如来示净休珍禅人一口气不来毕竟甚处去提起如穿荆棘絮扯不开时进步难解脱还须善调御万花丛里不粘身眼底无筋一世贫逼到岸边行不去端然过水见长人铁非硬兮绵非软入门先自防家犬揑转绳头契祖机万八程途不记远社饮村歌春日和翠微深处白云多若将语默通消息输却当年凌行婆示岑伯奯禅人一口气不来毕竟甚处去直入横趋带角虎瑞草灵芝香暗传层巖峭壁清风古受用家私色色然真情端不向人言忽朝㘞地一声子始信宗门有别传男X儿不借他人力肯逐因循消白日闲云流水递相交古路一条如笔直识得娘生枯粹姿莹光皎洁若琉璃何用多生熏善业风流应出当家儿示梦云禅人一口气不来毕竟甚处去直入无容生怕怖若是吾家种草儿英灵自有娘生袴娘生袴子不寻常贴肉连皮谩忖量从他孔窍分疎密别有鍼锋一线长会得将身藏北斗万派千流皆授首才生拟议隔天涯野干难同狮子吼绿杨深处一声鸠唤醒渠侬得自由山中水草随缘足笑放沩山水牯牛示慈菴禅人一口气不来毕竟甚处去净白地上休染污直跨横趋达本乡莫来拦我毬门路耍笑讴歌识得渠从来万法本如如宗乘无限风流事独羡杨岐三脚驴真珠撒向紫罗帐陈烂葛藤俱不尚别有通天路一条活句清机如历掌沾着通身似蜜甜利生端不涉慈严三家村里商量遍菱角如锥尖更尖示发光禅人一口气不来毕竟甚处去万里程从初步起拨云见日未为难妙用堂堂须返已返已毋劳着眼看霜清露冷髑髅寒忽然击竹声消尽賸有千竿与万竿示念如禅人一口气不来毕竟甚处去重玄奥义从斯起阎浮走遍万千遭历劫何曾离自已识得自已是何颜毳衲X横披露半斑峭壁悬巖穿下过方知峯顶有层峦示太初法师华严山中太初老双眸倒视干坤小条眉舒放不寻常丈六金身一茎草一茎草上有琼楼体露金风得自由解脱还期真实相钵囊不挂一丝头与我同乡复同县非故非亲非觌面离俗还如相约来机缘顿异诸人见诸人不识两行藏多笑邻家稚子狂三昧百千谁指註权时赢得额头光净脩三业浮囊渡戒德清明人仰慕愧我尘缘摆不开何日龙眠重会晤不须问路不分岐寿量恒沙报尔知倒跨泥牛吹铁笛白毫光射几须弥示毒鼓上座识得吾家真宝藏兢兢肯把绳头放了生脱死大因缘要在当人能择上身心世界等空花露地白牛长者车通衢八面清风起无底篮儿盛活蛇逢缘不把真机洩硬似胡绵软似铁拄杖纵横得自由分明两口一无舌须信悬巖绝后甦突然状出山海图掉转干坤何境界三更初夜曜金乌示子朴上座识得吾家真宝藏巖头万仞须亲上拌得娘生一箇身好与诸人作榜样登山涉水是寻常攫浪拏云当自强透过老僧无味句几多玄玅尽糟糠不滞法身贵转位从他花雨呈祥瑞万象都来一口吞等闲掷出燎天燧一阵胡风噼面来优钵罗花舌上栽脚跟X步步须亲到谩言南岳与天台示我空上座不住山阿住市廛喜与檀那结善缘菴前车马自骈阗月救生灵几万千多生值遇余居士济生菴子从斯起壮丽弘开不二门跃渊纵翮无穷巳不惜娘生一箇身何妨州县往来频毫𨤲升合非私畜铁额铜头见主人如斯不媿为僧相三德六和真可尚始终无改旧行藏好去丛林作榜样更须彻究未生前不明之处痛加鞭掀翻碟子如天大觑破从来不值钱送无择禅座上罗浮山缅想当年景泰师芟茅搆室海之湄罗浮绝顶恣遨游铁桥峯畔连瑶池石门方广容几席三更日上海水赤旋覆干坤辩故新吞吐风云度朝夕上人今往亦何求纵步勤登二石楼倒视沧溟如涓滴一千瀑布称雄流明月坛边戒賸有杀佛焚经夸抖擞钖杖源清浴活龙玉鵞峯峻逢华首七十二洞奏天乐百千草木成琼阁夜深险极转身难踢破指头亲见脚我亦将来步此山入林端不问人间折桂茹芝闲岁月时临清碧照衰颜示静休禅人塟母恩爱相牵劫数长只须瞥地见亲娘若将骨肉分真假管取多生手脚忙者一回莫错过敲响髑髅谁是我今日亲逢知识缘快须努力痛加鞭爱水情山消不尽轮回知是几千年道人心不失照额上珠光明X皎皎还将折杖搅长河触着泥沙都是宝尘缘何处是吾心赤肉掀翻莫外寻示恒一禅人旷劫不变谓之恒散步披襟入棘林蠲诸名数谓之一万仞峯头独足立动足扬眉落二三无身领荷非端的只须古路不逢僧地转天旋似不曾草鞋裹向袈裟角水底时挑白日灯槛外闲人分曙色虗空畐塞如漆黑豁开两眼若铜铃何待当来问弥勒此是恒常不变心从来不向外边寻春风吹入巖阿里静听枝头报好音示栖壑静主之浙栖禅岭表称耆旧镇海明珠谁不有栲栳相传古及今谁是拏云攫浪手肉髻深藏知几秋光明普照四神洲旋闻返见辩端的喫饭穿衣得自由果若沾尝些子味蹭蹬如痴亦如醉逢人懒话目前机正好随羣与逐队何缘䟦涉博山来浙水潮声莫浪猜脚跟蹋着家乡路白汗通身带活埋示扩安禅人洞彻无依谓之扩廓充销尽尘缘障心空境寂谓之安唯境唯心难比况只须竖起铁嵴梁撞破虗空是本乡云门胡饼金牛饭喫过始知滋味长千重百匝无遮互赤肉团边彰露布赵州略彴古今同截断不容驴马度圆融混合显全机土面灰头绝悟迷有问衲僧成底事清风明月满前谿此是禅人真受用圣X凡鼻孔从来共大抹高挥五两轻端居拱默千斤重佛法尘劳一担担无烟火炙骨毛寒一朝连担都抛却撮土成金总不难无异禅师广录卷第十六无异元来禅师广录X卍XXX无异禅师广录卷第十七住博山法孙弘瀚彚编首座法孙弘裕同集开示偈示汪省菴居士叚心地主汪居士今日相逢有甚奇解道圣凡同一体夙缘密行少人知疑情隐隐天机现华藏光明祇一线洞彻曹源滴水时夜叉心即菩萨面早知父母未生前不妨痛处更加鞭山头云雾都收尽浊水澄清月正圆月圆不许将心会宝墖无形入也未六窗虗静绝纤尘儿女团圞非分外示黄心镜居士从来大隐隐廛市居士今朝身便是尘劳堆里发灵苗真俗何尝有二致高原陆地不生莲沙水淤泥花始鲜选官选佛凭君选佛法何妨儿女边翻思昔日维摩士毗奈耶城弘大智推倒文殊不二门笑携竿X木恣游戏谁云恩爱障修行无生原不碍生生但知生理元无性何虑菩提道不成分明今日老庞家山海敲氷来煑茶撒手那边千圣外须弥顶上浪生花世间恩爱妄疎亲白日青天鬼系人看破傀儡棚上索莫教辜负好时辰银山铁壁丈夫志明月清风道者心世界从他沧海变佛声终不愧东林送盛翀吾居士曾自吴山越水来而今复过姑苏台故乡景色堪徘徊幻化场中只眼开木兰亭下人如电缥缈霓裳今罕见海涌峯头虎亦潜北畆南阡经几变此身即是真法聚莫逐根尘生怖惧木人花鸟本无情宦途荣显闲家具我将此语饯君行越水吴山一掌平更有太湖流不辍待将清湛濯尘缨示本宗禅人如何是本古路崚嶒蹋得稳如何是宗澄江水底日头红麻三斤与干屎橛蹭蹬如吞栗棘蓬识得此心无二法动容不待眉毛眨破烂袈裟撩乱遮峥嵘蹄角恣腾蹋不学诸方五味禅清风过耳自悠然圣凡家业都抛却撒手徉徜笑掣颠旋身不蹋无明草佛法尘缘都潦倒本源灵湛绝週遮海底珊瑚和日皎示林野禅人真修行办已事愿与释迦为嫡子逈脱尘劳大丈夫好将名字标僧史住深山栖巖谷那管春花秋草绿一箇闲人天地间饥寒饱煖随缘足锄为枕草为毡X睡眼摩挲白昼眠西来大意山头有何必临机更竖拳不劳心枉费力华藏庄严在咫尺大千沙界绝遮拦烦恼无明都解释不动步是真修体露金风得自由看破世间颠倒事青林深处一声鸠示白斋禅人为僧难为僧难喫尽人间苦与酸是非憎爱风穿耳度量还同海样宽华藏界谩盘桓无边剎海一毫端觑破缘生无实性了知生死不相干心外境亦何繁流水青山镇日看三十年来知是错分明月照髑髅寒觅不得始心安彻底无根见肺肝祖佛相传祕密旨大似将空挪作丸直教生铁流金汁涌沸都来掌上观会得者些关棙子不妨随处种旃檀示碧辉禅人为僧易为僧易要在男儿有大智雪山真宝囊衣中烈𦦨何须更回避任毁谤从骂詈恩爱冤家都远离孤标独立绝亲疎浊恶世间恣翫戏逢人化敷妙义譬如大鹏轻展翅又如铅汞与真金入火始能辩真伪不求师不断臂不图名兮不爱利了无一物挂心怀饥来喫饭困打睡胡张三黑李四从来不问渠名字空花落尽见青天敢道顿然超十地示顺涯禅人入僧数非难易蹈矩循规理不违韬光混俗浑闲事动止无非振祖威栖巖壑住柴扉腾腾养得肚皮肥就中一种真三昧勐火丛中片雪飞知也未察几微X晴空白日雨霏霏光明八万四千土土土皆作黄金辉袈裟紫衲衣绯蓦地逢人拄杖挥三餐茶饭随时度渴饮清泉饥食薇男儿到此恣豪放更当勇力破重围都城祖意须亲荐净白途中芳草菲示古航关主君不见天目山头石作船高峯大士居其巅三十余年璎珞饭至今人把清名传吾徒静室亦何有口不开兮足不走赤身惟剩两条眉白手空拳夸抖擞又不见朗公禅锄为枕子草为毡佛法世缘何所似磐石多恣白昼眠吾徒不闻锄与草磐石藤萝何处讨开窻祇可见青天一道灵明光皜皜莫将此际当寻常光非照境境非光倐然廓彻通无碍便是心空及第郎示李希仁居士君不见此事不与教乘合敢将外典分优劣坐断虗空逼塞时大千沙界无遗子是途中非考辍只须吐出广长舌无情敷演妙伽陀尘说剎说众生说山可倾海可竭日可冷兮月可热独有禅门不动尊笑看红炉飞白雪爆得断卒得折旋机转位夸豪杰四方八面任纵横何妨弄巧翻成拙鼓是非称奇绝金毛跳入野狐穴捋虎搏龙兴未阑泥人肋下三条铁大因缘好时节为君细解同心结列圣丛中向上关熟读斯文真口诀示禅人X人生天壤间幻质若浮沤虗脆无真实苦向身外求譬如朝露花又如涂地油须臾便歛迹胡为不知休人身优昙开芥子针锋投赤肉明珠窟青山碧玉楼披襟弥宝色动步遂清幽肯逐尘缘使竛竮空白头示方赤城侍御红光弥雉堞清瘦晏居中须发皤然白衣冠兴愈浓名言苏困踬门第鼓祥风燕雀高眉宇图书饱幼童寂住添灵翠浮山起彦嶐溪声清过乐云势活如龙他日重游处相将看岭松示六义禅人谁云有六义宁知一字无寄身如浮云经世一须臾男儿气浩然眉宇动天枢灼然没巴鼻逈与生死殊打开大散关壮哉始自娱莫学班白人喃喃读梵书论义如流水究竟若茭芦真是狮子儿生成铁额颅又如勐丈夫抒海求明珠只教亲瞥地裂破祖师图示陈居士遍界不曾藏眼根岂能见除是悟心人当下讨方便单提句话头深追与力究才欲涉思惟圆明成过咎譬如破重关力与万人敌通身都是胆输赢在咫尺那复论危亡亦不分彼我抹转上头关无可无不可果是狮子儿不向那边讨力就解翻身根尘光皎皎清风拂夜月旭日尽朝露万象咸点头森罗尽回互唤作无事人唤作勐烈汉更拟问如何水浸石头烂示李借假居士X念佛与参禅法门最直路镇海倾明珠乐邦宣净土和盘尽托出觌面绝差互远祖莲花开赵州驴马度抑扬激教源高下辩宗谱尘界毫端析法身全体露花开德水清酒醒衣珠悟谩言佛土佛须识主中主念佛与参禅祥云和紫雾随方布德泽切莫生犹豫付嘱应弘通化仪非小补果得兼行之真如带角虎示詹智安居士实相毋容寄足虗空岂是真心坐断十方窠臼顶门痛下金针掉转干坤何境界拈来沙土尽黄金示古辉维那提起话头倚天长剑断生死流碎魔军殿不斩黧奴岂肯放手直破重围先须知有知有体玄如临深渊约不退后推不向前勇不顾身命根始断绝后再甦救得一半一半倔强拗折拄杖绝思惟时来喫痛棒示殊常二禅人一归何处是擎天柱抹转额颅笑破了去别子江上浪花麤分明月照珊瑚树只饶坐断清虗解活也须回互双双行也双双行须知一住一不住示智和禅人遇午一餐遇晚一宿此是何缘无非顺俗忽朝踢破指头敢道玄沙受屈屈不屈听叮嘱蓝田片玉本来辉脱㲉乌龟火里浴示玄机禅人痴痴獃獃好去逻斋昨日南岳今朝天台两瓢热水X一束干柴梅子熟也还我核来若将持呪为禅要天下禅人尽活埋示徐六岳宫保元勋不忘灵山亲付嘱长安大道行人速一鞭木马蹋花飞九重宫殿炉烟馥闲拈拄杖撞虗空逼塞谁分心境同到得还家花未老白云依旧故山中示方心寰彻侯不忘灵山亲付嘱大鹏久住金刚窟但问归家归未曾休将古德商迟速虗楼百尺倚晴空门闭梯捐路自通不动步时弹指入楼前木马夜嘶风示詹见五勋卿不忘灵山亲付嘱红尘岂障参禅骨云衣不挂忽然甦满目桃花春簇簇春风吹树看春来露柱生儿笑满腮识得无生亲的子任君掩耳过经台示顾醒石鸿胪不忘灵山亲付嘱者箇都非心佛物蓦尔通身热汗流一味之间百味足百味谁甞一味非旅中无系自知归解道澄江净如练令人常忆谢玄晖示徐南高冏卿不忘灵山亲付嘱红藕池边波可掬通身独露放光明万里山河清净目庭生瑞草未为奇瓮里腌虀变紫芝碧眼胡师吞未尽酸甜祇贵大家知示何天玉冏卿不忘灵山亲付嘱识取未生前面目柳风梧月主人X醒扫花闲杀樵青仆春到黄莺语亦亲半塘遥隔见通津还他宝钏金羇子任我穿衣喫饭人示俞容自勋卿不忘灵山亲付嘱学道先教无猒足假饶巳悟更加鞭管取千魔俱殒没护持须护自心玉氷雪中间别有香大着眼眶看仔细丈夫眉宇旧昂藏示徐孟麟侍御不忘灵山亲付嘱光明智火烧残牍逢人何处着商量尽日芙蓉看未足芙蓉霜刃向云磨魔佛由来奈尔何露布巳闻铙吹奏太平端许卧山阿示任文升侍御不忘灵山亲付嘱缘生世谛多林麓剖开慧眼显全机肯向尘缘空碌碌突出衣中无价珍从来见处不依人大圆觉体光明藏净白元无一点尘示吴黄岳侍御不忘灵山亲付嘱清光霭霭弥山谷举头谁不见青天男儿肯向他寻逐待客迎宾事事长跬步何曾离本乡了知动转非他物优钵罗花遍界香示朱罗青民部不忘灵山亲付嘱回头纸穴痴蝇出疑情举处要分明莫把心量重卜度大千经卷一尘微只贵当人剖出之曾向洛阳宫里过春花春鸟总宜诗示蔡圣龙祠部不忘灵山亲付嘱慧灯好向风前续青天白露鹫峯X明更从何处分真佛无分无别阿谁知当下知归我是谁勐火煅成清净土一声孤雁夜听迟示庞序皇司马不忘灵山亲付嘱春气非传红与绿一念攀缘眼底花片言玄玅膺中物空诸所有实诸无活杀从来是丈夫山色溪声还跳出閙蓝风雨对屠沽示曹安祖司马不忘灵山亲付嘱浩然气宇餐天禄堂堂妙用绝周遮百匝千重光晃昱底事分明说似君碧空花雨乱纷纭饭余柳岸经行惯清风微动水成纹示吴泊如缮部不忘灵山亲付嘱海外波斯双赤足夜来龙藏掌中生鎚碎休教添碌碌俊鹘摩天秋气高虗空无物见纤毫驱耕夺食男儿事一任西风爽布袍示王季常缮部不忘灵山亲付嘱雪冷须弥偏突兀拈来青枣大如瓜见后桃花清似菊热油铛䑛大方馋莫使重留贴肉衫到得感恩知愧日许君亲见老香严示白雉衡虞部不忘灵山亲付嘱社舞村歌堪荐入歌声鼓节遣谁闻耳中供箇观音佛虗空消殒一人边草净湖南万里天一句相凭重道当石人双耳听声前示周敏山水部不忘灵山亲付嘱珊瑚影映澄江绿清风明月两相X知莲花水面如车轴石头城外草芊芊蹋月穿云知几年一自洞庭歌罢后至今花雨尚蹁蹮示金萝石田曹不忘灵山亲付嘱禅牀直竖苍山骨逈然一念射当人此是吾家真种族空花轮转本来无迷悟俱非井覰驴讨得󰑁头些子味卧云啸月种松株示吴鬯膏田曹不忘灵山亲付嘱刻刻须教深入木和身迸透顶门开六六原来三十六铁船无恙海潮通月落沙寒钓已穷若向此中亲荐得竹箫吹过断芦中示丁莲侣国博不忘灵山亲付嘱宝华净界无延促眉眶之下鼻头垂何人解把舟行陆方舟渡子不曾迷说着河源却未知雪满短蓑寒梦破自惊身是钓鱼师示林如冲奉常不忘灵山亲付嘱熟处当生生处熟却将生熟一铛煎跛鳖盲龟称万福出门何地不青山傍晚征夫闲未闲开彻碓花供醉眼磨成砖镜照衰颜示吴文孙中祕不忘灵山亲付嘱头头法法光明域虗堂无事一声雷野狐跳入金毛窟金毛狮子解翻身者里分明不昧因吐却狐涎入狐队出山人是住山人示汪叔度进士不忘灵山亲付嘱康庄车马偏难忽黄尘冉冉遍天X涯凭君拭洗青山俗青山无况着秋烟鹿草龙芝种玉田独有一年收未得祖珍抛散禁城边示沈得一孝廉不忘灵山亲付嘱得意骅骝风趂足奔腾蹴蹋见分明万里空山寻古宿寻人花影落缤纷玉带谁教报衲裙合有临行饶舌处钟山云似博山云示陈贲生孝廉不忘灵山亲付嘱白石苍松堪击筑击出针锋一线通千流万派看漩澓山头白浪海中尘囊里无钱賸买春月满珊瑚枝自露跏趺应笑劫前身示徐六虗孝廉不忘灵山亲付嘱宗门岂傍他人入英雄眼底笑男儿清风古路无迂曲参禅先令识心闲锦鲤成龙一跃间皮袋生光情爱尽淡将言句写溪山示曹清之奉常不忘灵山亲付嘱参禅莫就禅中宿当日惟知剑柄长而今始觉毬门复枯桩未始是枯桩触处风摇白玉幢万里泥牛奔影去碧云无赖满春江示陈允嘉广文不忘灵山亲付嘱断崖峰顶黄茅屋十方坐断见春风拨云夜看千花谷跨着杨岐三脚驴不逢渠处也逢渠解开布袋凭人看妙用临机果不殊示张时华参军不忘灵山亲付嘱十年豫造征人服征人未免挂征X鞍会免临期多仓卒绣幢烟影碧油车放出南山鼈鼻蛇若道葛藤犹未断一杯清供赵州茶示周元执参军不忘灵山亲付嘱牧童明月骑归犊未到人牛不见时休随草色平川绿雨余芳草是前村牧笛无端欲断魂却向古邻荒寺去大家扶起破沙盆示刘斗枢司马不忘灵山亲付嘱纵横出没无拘束闲云踪迹渺天壤魔佛从来皆眷属放生容易杀生难火宅之中呌野干露地白牛车上坐宝铃珠网夜天寒示吴淳太光禄不忘灵山亲付嘱钵盂中是千钟粟横吞一粒齿牙香却笑饥人果空腹一粒原来何处生大千心亩廓然平夜来腠天贝有栽秧雨好向绿杨听晓莺示叶翼所典谒不忘灵山亲付嘱花蜂岂就空枝宿钻向银山铁壁中他家好似无情物场开选佛看登坛莫道心空及第难踢杀猢狲缚杀鬼不知菩萨是何官示丘言思宫端不忘灵山亲付嘱弥陀一句无真俗数珠绳断佛声消卞和剖破荆山玉分明宝镜映千灯择叶寻枝我未曾识得烧菴真供养泥牛摇尾过窗櫺示李在璞孝廉不忘灵山亲付嘱脩幢拗折潇湘竹实相门开声悄X然短衣破笠黄金域江风淡荡法身寒江雨凄清夜未残休把䳌啼比莺语万花丛里现优昙示叶白于中翰不忘灵山亲付嘱期君试听无生曲无手人弹无耳听聚合从前亲骨肉团圞何处问他方一片空心选佛场打鼓却看谁作主钓鱼原是谢三郎示余集生冏卿不忘灵山亲付嘱尔自弹丝我吹竹合成一调供众生梵天花雨成禾糓搅不清兮烧不香捉贼须教有正赃溺器踢翻清夜晓传灯名字间僧行示余周生都阃不忘灵山亲付嘱日午虗窻剔明烛厨前巧妇细思量自笑能炊无米粥诸天同器不同餐肘后金符近巳刓马足似云弓似月将军今夜下三韩示方士雄太学不忘灵山亲付嘱青山满目原非物荆棘丛中穿过时何论横趋与直入旋风八字打将来宝网金绳触处开万壑千巖春自暖兔光和露护珠胎示汪吉所居士不忘灵山亲付嘱加鞭倒跨泥牛犊牛背频将铁笛吹声声韵出无生曲无生曲子孰𢋫和石人解拍木人歌游遍支那归去晚衣冠之下古弥陀示陈旻昭文学不忘灵山亲付嘱琼苗远发浏阳佛扬吾家丑逼吾X忙管保千生受涂毒千生祇在一朝圆毒鼓声腾万马先廓尔子韶明物格紫云金殿暗香传示余得之居士不忘灵山亲付嘱日用何妨耕与读书中全露圣贤心大似良田获嘉糓圣贤俱自道场来儒释源流莫浪猜会得拈花微笑旨龟毛拂子舞三台示剡水禅人不忘灵山亲付嘱波澄三昧银鸶浴自从不解倒跨牛石人泪堕相思曲相思难写梦初分半是思君半恨君若使琵琶能诉出指端应现博山云无异禅师广录卷第十七无异元来禅师广录X卍XXX无异禅师广录卷第十八住博山法孙弘瀚彚编首座法孙弘裕同集开示偈示刘自度居士没踪迹处莫藏身钓尽澄江跃浪鳞藏身之处没踪迹华亭两岸花狼籍迸破虗空别有天绿杨深处草芊芊更须简点家常事跛脚驴儿在后园示智璘居士众生心佛无差别大理不明誓不辍一朝识得本来X人顿悟无生方欣悦儿女团圞古道塲动步先须达本乡父母未生前面目着衣喫饭是家常示悟言禅座立志脩行须荦卓还如美玉重雕琢雕到玲珑八面时功成始得称无学放下尘缘即便休青山何事使人愁牧鞭收向明珠库放出沩山水牯牛示吴观我宫谕麈尾纵横劫外春一番拈弄一番新油缾勘破投明客茶话输他返拜人孝满酒颠欣逆子剑挥巢破验忠臣不辞竿尽重栽竹喜得华亭跃浪鳞示蒋熈台居士圣道无依不拣人入门何必断贪嗔月盛银盌含秋碧露浸松涛带晓云清净界中才一念轮回路上几生身话头顿破阎浮梦瑞草灵苗说似君示湛如禅人圆明湛湛妙无垠如涉纤毫即是尘大地都来银世界更于何处觅金身休云妄莫分真祇知一马生三寅匝地清风何所有笑看鹦鹉过西秦示江忆州居士摩尼江岸若何求直向骊龙颔下搜喝转迅流须勇决吸干沧海任遨游挐云攫浪凭双手倒岳倾湫祇一头眉底顿开无碍眼光明普照四神洲示张兴公居士横身宇宙没遮拦尽力推爷山外山不辩金光珍燕X石十方消殒谩追攀脱筌网跃灵源变化风云顷刻间此是洞曹兼带旨为君款款露全斑示萧若拙郡伯不逐形仪观实相玄机独露面门余忘言宝藏流千古烁梦真光彻太虗石女绣空花有果木人敲火燄生鱼本源妙粹离非即待客迎宾体自如待客迎宾体自如何劳缘木复求鱼灵心洞烛山河影慧眼旋观物象虗插草欣投当指地拈花偏向笑颜余而今𠢐破娘生面眉目依然不是渠示黄玄石居士出尘无染毒龙腥世道鸿毛一样轻幻化塲中谁是我电光影里孰为情楞严读罢知空殒宝所登时爱路平自古圆通门大启想君足下紫云生赠契玄上座圆契拈花意重研宝镜玄弘施彰正令妙挟验真传峭壁深春翠灵花带晚烟当轩持万象印破水中天示孤月禅人讲席都游遍来参没味禅锄云栽紫芋引水种青莲䆳谷岚浮树干柴火少烟松风与夜月相向不须钱示金灿宇居士日用事无别避喧转觉难饭余歌昼永烛尽笑更残一切但仍旧万般都是闲才生分别想知隔几重山示魁杓居士二信心功德聚凡圣莫岐分放出唯三要收来祇一尘X不从他变态毋用自纷纭识得衣中宝何愁彻骨贫信心功德聚真箇火中莲旷劫元无异今生幸有缘揭开尘界网印破水中天最喜金刚宝光明照大千示龚可济居士苦海何为檝诚心可济然慈风清性水慧日丽中天华藏严身相灵山在目前须知尘界里烈火绽青莲示李虗云居士话头一句如弦直岸柳巖花露法身几向绿杨深处看端然一点不沾尘示刘自度居士话头一句如弦直多少行人步不前趋入便须着眼看香云深处彻重玄示李何事居士话头一句如弦直钓尽长江获赤鳞步下葛藤都绊断超然无累逐时新示王元淳居士话头一句如弦直耀日精金觌面看行过水晶宫殿去门前尚有玉栏干示卓无量居士话头一句如弦直珠若澄兮水自清彻见本来真面目方知人我不关情示陈旻昭居士话头一句如弦直香象奔波失却威截断狂澜观自在旃檀林里凤凰飞X示张兴公居士话波一句如弦直滴水高兴几丈波出没云烟无限量空花阳𦦨奈渠何示杨仲宜居士话头一句如弦直行遍阎浮不识人拄杖头边亲磕着深知痛痒是关津示顾长卿居士话头一句如弦直甘露还从天上来八角磨盘亲拨转无限树子倚云栽示马文先居士话头一句如弦直不是牛兮不是驴蹄角皮毛消得尽灼然露出顶门珠示何允量居士话头一句如弦直跛脚猫儿睡正鼾夜半经行谁共语月光花影恣清谈示姚邻卿居士话头一句如弦直进步宁知行路难稍得顺风催客便萧然无意过三滩示陈非白居士话头一句如弦直入处应从侍者边定动更知将智拔门庭高峻古今传示范尔培居士话头一句如弦直急水滩中下足难行过夜明宫殿里严霜六月透心寒X示邓直卿居士话头一句如弦直水底游鱼树上鵶眉下顿开清白眼笑看尘境乱如麻示余未也居士话头一句如弦直鸟道羊肠路可行行到水穷山尽处廓然天地是同庚示齐羣玉太守话头一句如弦直宝网香云眼里花透过氷山并雪洞相逢且喫赵州茶示方时生贡元话头一句如弦直似吼春雷起蛰龙情解那容些子在善行须信辙无踪示姚纯甫贡元话头一句如弦直机发灵枢应不穷知是自家真现量四方八面起清风示张述之贡元话头一句如弦直凡圣量情不碍膺独蹈大方何境界倒骑铁马向空行示齐理侯居士话头一句如弦直业识消磨六月霜烦恼丛中开眼看皮囊尽放紫金光示齐季吁居士话头一句如弦直生逼鱼蛇化活龙大地山河成粉末眉毛血溅梵天红X示胡康生居士话头一句如弦直捷疾雄奔木马嘶万壑千峯都蹋遍珊瑚枝上摘摩尼示胡凝生居士话头一句如弦直祖令全提向上玄不向意言生卜度路头笔直到家园示方奕予居士话头一句如弦直人在氷山雪洞来时节不同尘世界桃花九月满园开示戴式其居士话头一句如弦直栢子庭前语最亲略彴桥边行下过通人那肯问关津示盛集陶居士话头一句如弦直瓶泻云兴也是闲佛法若从知解入少林端不把心安示姚申甫居士话头一句如弦直混入方知不夜天路载碧云云载月无身人坐案山前示刘胤平状元话头一句如弦直饭后频斟赵老茶䇿杖喜随流水去深林无伴看飞鸦示刘君含居士话头一句如弦直行遍三千及大千掉转身来何境界夜明帘外月当天X示刘六合居士话头一句如弦直混入灵源不记年识得自心元是佛更于何处觅金仙示刘尔敬居士话头一句如弦直梵语唐言义不殊搬尽世间闲骨董清风明月满庭除示刘尔静居士话头一句如弦直水底红尘山上鱼布袋都来收拾尽珊瑚枝上喜跏趺示洞如禅人话头一句如弦直六月炎天火里霜须信目前无别法溪深杓柄自然长示微密禅人话头一句如弦直狭路相逢罢问程脚下原无勾绞索横牵直绊不须惊示慧林禅人话头一句如弦直度尽众生佛是魔魔佛两关都透过阳春白雪和巴歌示慈水禅人话头一句如弦直梦醒忻看劫外春遍野牛羊足水草莫教蹋破岭头云示宗伯禅人话头一句如弦直开眼须知合眼时明暗两头无着处倒吹铁笛咏新诗X示水澄禅人话头一句如弦直䇿杖寻溪得自由撞着木人开口问无言笑指水东流示玄灿禅人话头一句如弦直喝水成氷当等闲拄杖才行三两步几多花雨落人间示云知禅人话头一句如弦直直入重楼最上层公案万千成粉碎阿谁敢曰续传灯示荆山禅人话头一句如弦直喫饭穿衣最上乘就里不生分别想道人行处火消氷示中和禅人话头一句如弦直山自青兮水自蓝活计不从人处得清风明月是同参示道菴禅人话头一句如弦直你既无心我也休华藏庄严原具足贯珠宝网不他求示弘觊禅人话头一句如弦直谁是缘生谁是真坐断两头无点事庭前应笑看花人示禅人话头一句如弦直世道纷纭作么生直入万花丛里过不沾些子始通身X示寂常禅人话头一句如弦直勿论他家短与长生死岸头何捷径疑情粉碎罢商量示智华禅人话头一句如弦直无位真人倒着革行到水穷山尽处通身浑是佛陀耶示慧生禅人话头一句如弦直讨甚闲心鼓是非迸破疑团清梦里相逢难与话离微示湛之禅人话头一句如弦直梅熟何劳更索核吐尽口中酸涩味齿牙应有暗香来示小枝禅人话头一句如弦直幽谷芝兰分外香浪静水平人不语鸳鸯凫鸟自成行示小止禅人话头一句如弦直直下承当早是迟父母未生前面目不劳开口贵先知示曹印禅人话头一句如弦直佛是灵山老比丘以手自家头上摸不须螺髻也风流示玄京禅人话头一句如弦直博得灵源活水长分派不生高下想成渠何必细参详X示瑞云禅人话头一句如弦直勘破尘劳语最亲捡得干柴烹活水自斟自酌不干人示恒如禅人话头一句如弦直风雨无停竟到家却笑后园驴喫草夕阳西照影偏斜示葛皖伯居士话头一句如弦直雪夜安心不是心好看当年干木客石头路上水泥深示纯素禅人话头一句如弦直水面灯毬火里莲雪洞氷山穿下过长安尽处更加鞭示江达所居士话头一句如弦直脚下黄泥知几深垢腻汗衫都脱尽从他撩乱不关心示许圆脩居士话头一句如弦直日不劳兮夜不眠自古鼻端无点气何须特地慕腥羶示程君鉴居士话头一句如弦直就路还家太钝生旷劫本无些变易何须特地越规行示芮含实居士话头一句如弦直十八儿郎笑未休捡得粪头无价宝几多欢喜几多愁X示觉海菴主话头一句如弦直不落思量第二筹推倒须弥穿屐走毗卢顶上滑如油示众禅人话头一句如弦直空里浮云镜里花看罢莫生奇特想从来黑豆不生芽话头一句如弦直当下无心见本来干木更须牢把定衡山路上滑如苔话头一句如弦直地覆天翻不动心祇有一条生活计随缘愈入愈知深话头一句如弦直无耳人闻说法声云水尽时歌舞罢长安大道坦然平话头一句如弦直底事分明不许知动着些儿遭药忌离言谁肯辩深慈话头一句如弦直闻说何如见面亲纵是风恬闲不彻还怜活水跃金鳞一句话头如铁橛碧云深处有家传相逢不必重宣说处处春风杨柳天一句话头如铁橛死中要箇活人来六根粉碎成团去优钵罗花遍界开一句话头如铁橛纵横万境也教闲脚跟不带些泥水收拾行囊过故山一句话头如铁橛三千里外步如初从来心法无前境大地收来一草庐X一句话头如铁橛动中消息是如何纤毫不尽随生灭笑杀当年凌行婆一句话头如铁橛骊龙颔下抉珠时只须不顾危亡也入手方知出世奇一句话头如铁橛纷纭境界体如如只消识取来时路倒跨杨岐三脚驴一句话头如铁橛多年故纸不须钻一朝家当都抛却始觉从前被眼瞒一句话头如铁橛眉毛动处即须知衲僧气宇天然大莫只因循十二时示五叶侍者一句话头如铁橛三玄五位不须论千经万典都抛却扫地焚香是甚人示融愚禅人一句话头如铁橛活中要箇死人来相逢为报乡关事紫茎金樱带露开无异禅师广录卷第十八X无异元来禅师广录X卍XXX无异禅师广录卷第十九住博山法孙弘瀚彚编首座法孙弘裕同集开示偈示李虗云居士顿悟心源开宝藏万花丛里乐优游春风也解禅那意吹尽残红伴水流示刘自度居士顿悟心源开宝藏钟鸣鼓响验声尘自从识得缘心法一箇无心闲道人示齐宝明居士顿悟心源开宝藏从他烦恼与菩提三餐茶饭随时过无事深山听鸟啼示邓九如居士顿悟心源开宝藏灼然笑点马师圈顶门果具摩醯眼黑白终归句下圆示李何事居士顿悟心源开宝藏摩挲睡眼见青天现成公案重拈出三箇猢狲夜簸钱示傅远度居士顿悟心源开宝藏衲衣底事有来由囫囵吞箇青州枣直至而今饱不休示方士雄居士顿悟心源开宝藏鸡鸣犬吠演真乘虽然逐日忉忉X底喫饭穿衣似不曾示刘今度居士顿悟心源开宝藏庭前栢子话偏长道人不谙西来旨一阵清风一阵凉示杨仲宜居士顿悟心源开宝藏黄金沙石不须论展开两手无依摸万象森罗一口吞示姚邻卿居士顿悟心源开宝藏庞家儿女是知音超方不许留些子抛却家园自陆沉示邓直卿居士顿悟心源开宝藏家风不与世人同百千万种诸三昧祇在寻常语默中示刘文长居士顿悟心源开宝藏全身领荷亦迟迟更思吸尽滔天浪笑倒江西马大师示王元淳居士顿悟心源开宝藏祖翁田地不曾移若将计较从他觅大似倾盃灌漏巵示茹无简居士顿悟心源开宝藏箇中原不立纤尘谁云珍玩过沙石还笑从前彻骨贫示陈非白居士顿悟心源开宝藏珊瑚枝上月溶溶清虗不是人间X境吹去浮云晚树风示熊飞卿居士顿悟心源开宝藏黄花翠竹总真如若将花竹生知解笑杀当年碧眼胡示叶对育居士顿悟心源开宝藏肘后灵符衣里珠几多玄妙都抛却认取杨岐三脚驴示余得之居士顿悟心源开宝藏通衢倒跨白牛车角头无限庄严具都在深慈长者家示余未也居士顿悟心源开宝藏大千经卷不他寻分明一箇真獃子肚量从来海样深示鞠巖长居士顿悟心源开宝藏逢人懒论口头禅珍珠收向皮囊里棒喝交驰总不然示邓鲁生居士顿悟心源开宝藏好山好水一时收从来不出门庭外古佛家风得自由示张讷所居士顿悟心源开宝藏髑髅无识眼初明更知心境如如处花鸟逢人亦不惊示王梦兰居士顿悟心源开宝藏多年古路滑如苔净瓶扑破重拈X起归去阎浮又再来示姚亶卿居士顿悟心源开宝藏西江吸尽不为奇当阳打箇翻斤斗铁笛横吹劫外诗示吴叔达居士顿悟心源开宝藏随声逐色过朝昏一条拄杖穿云走得失亲疎总不论示王君翰居士顿悟心源开宝藏落花流水尽家珍台山婆子空劳力到岸毋容更问津示王闳卿居士顿悟心源开宝藏何劳特地问风幡猎人惊破三更梦始觉从前事事烦示徐贞可居士顿悟心源开宝藏大唐国里没禅师虗空打箇翻身转拍手徉徜我是谁示郑譕臣居士顿悟心源开宝藏拈香择火当寻常而今识得闲些子却笑从前手脚忙示蔡玉源居士顿悟心源开宝藏扬眉瞬目显全机几多盐醋都倾却收拾深山住草扉示白生居士顿悟心源开宝藏白云深处有家传灼然伸出拏云X手好向虗空驾铁船示罗元清居士顿悟心源开宝藏着衣喫饭见如来不须更问南山路笑指庭前石上苔示任征生居士顿悟心源开宝藏珊瑚枝上海风清现前何事为遮障才涉思惟万八程示碧辉禅人顿悟心源开宝藏骊龙颔下抉珠来而今懒论光明聚包裹皮囊且学獃示瑞崖禅人顿悟心源开宝藏扶桑元在海门东衲衣时借云霞补剪尺无烦问志公示叶𠒎生居士顿悟心源开宝藏更须笑展佛家风娘生面目从缘识水鸟山花处处同示魁吾居士顿悟心源开宝藏金陵原是石头城万年不更长江水一任诸人自濯缨示华宇居士顿悟心源开宝藏脚头蹋着尽黄金更知锦帐春消息石女穿花不用针示洪宇居士顿悟心源开宝藏钱塘江上弄潮来回途不顾衣衫X湿蓦地逢人笑满腮示振宇居士顿悟心源开宝藏相逢眉动便知音现前休问无生境深㵎流泉太古琴示莲溪居士顿悟心源开宝藏腰缠十万下杨州从来嬾惯无他意风自清兮水自流示冲玄禅人顿悟心源开宝藏魔王眷属尽家亲当轩明镜难逃影毕竟无容一点尘示陈濠濮居士顿悟心源开宝藏真光原与世光同华严无限香云葢旋复都归指顾中示方季康居士顿悟心源开宝藏毗耶城里是吾家大千掌内轻拈出毫相辉煌墖影斜示卓无量居士顿悟心源开宝藏金针透穴不为难夜深懒听渔家乐带月乘云下碧滩示熊居士顿悟心源开宝藏无荣无辱道人家一条白练随他去动着些儿乱似麻示徐居士顿悟心源开宝藏脚头何地不青山肯将佛法生知X解迸破尘劳且学闲示郭玄朗居士顿悟心源开宝藏饭余策杖喜经行溪边折尽垂杨柳展似眉毛作么生示余慎尔居士顿悟心源开宝藏缘生识得本来身莲花根发淤泥里却笑居尘不染尘示端宇上座顿悟心源开宝藏江南江北不须分溪声山色西来意万里青天万里云示应时上座顿悟心源开宝藏清风凛凛自江来从缘荐得相应句蹋破须弥顶上苔示三藏殿以监院顿悟心源开宝藏拈来瓦砾胜黄金阎浮游遍寻知已得意终归祇树林示栖霞一监院顿悟心源开宝藏木樨香后菊花香天明对镜穷颜色原是东村赵大郎为六雪禅人入关翻思昔日云门老关字相詶最上机分付博山誾道者莫教辜负翠巖眉为六雪禅人出关始行大事六年雪顿入圆明一片氷今日幸亲无缝X墖掣开关鎻万千层四公案拈示六雪座元没踪迹莫藏身藏身处没踪迹吞干海水跃金鳞澄江始见花狼籍什么物恁么来曹溪路浪如雷说似一物即不中大庾岭上网张回有佛处不得住无佛处急走过三千里外摘杨花逢人莫论蒲团破麻三斤干屎橛才拈着心路竭簉破阇黎铁面皮禅牀皎皎三更月示方士雄居士千贤万圣说惟心识得应歌乐道吟就里了然无一物山河大地尽黄金非佛非心非是物谩劳皮袋喫酸辛现前境色清如洗一一为君细指陈一滴灵源无变色非今非古亦非新十方坐断重移步不是潇湘不是秦示谢在之居士识得云门一字禅众生诸佛本同廛当机更问西来旨陆地莲花朵朵鲜示汪心镜居士来机即赴未为难背触俱非肯綮间大火聚中看变态真文不欲露全斑示吴鼎甫居士X脚头无地不青山祖意还期顾盼间识得未拈花去处是非不到饮光颜示玄京沙弥刲股愈母父精母血得生身须信从前彻骨贫者箇皮囊都割尽孰为我也孰为人世间大孝无如佛童子心肠亦效之幻化门头开只眼也须记取下刀时示何芝岳宗伯道得溪深杓柄长空花阳𦦨罢思量东抛西掷衣中宝舌遍三千谩举扬世谛宁羁出世缘追风逐日箭离弦当机觌面如亲荐订约输盟不记年示阮澹宇郡伯秋时落尽阎浮叶何故黄花九月开惟识肯随渠变异冷看漩澓去还来示雪航禅人行尽千山与万山逢人特地放痴憨一朝看破枝头月始觉澄潭彻底寒示常菴禅人识得真常便住菴袈裟从教破㲯𣯶橘皮汤作三更点翫月歌盃下碧潭示智镌禅人一片闲云归岭去三间茆屋旁山隈干坤裹向袈裟里今日分明付大梅X示彬颕禅人三间茆屋随缘住两朵眉毛要自伸好把偷心都死尽始知布袋活如神示超尘禅人滔滔濵水送行舟剩有江南结胜游蹋遍故乡田地日归来应笑乱峯头脚跟一段真奇事抖擞尘缘作么超禅者果知灯是火鸟窠何必用吹毛示照浮禅人行脚问君曾读五车书打丁龠管成文似有余我巳摇鞭君信否归家应笑倒骑驴倒骑驴子上杨州却胜当年跨鹤游邵泊河边何境界烟云深处水悠悠示成涵禅人几回梦入故家乡麦饭葱汤谩忖量蹋遍山川图甚事只须亲见本爷娘示志西禅人宗门底事皎如雪软似金刚硬似泥无事夜行刚把火须知脚下有高低分明两口一无舌簸土扬尘无间歇突出海门大日轮元来却是新罗月倒跨泥牛自在时横吹铁笛咏新诗虽然拶出通身汗下载清风付与谁示恒一禅人省亲X恒年一片切心肠不问程途到上方今日还从原路去归来亲见本爷娘示九如监院荷担监院不寻常铁额铜头颇厮当喫尽几多酸苦味而今始觉菜根香示知止禅人送师回浙殷勤特地送师回此去还期此日来莫谓江头风景别年年九月菊花开示剖密禅人钖杖横挑入径山风霜肯信髑髅寒千峯顶上牢收拾若谓崎岖步转难示观一禅人入岭还如出岭时袈裟紧裹肚皮饥今朝不办山头供云树依依任所之示宝巖禅人奔驰何独豫章西钖杖无辞脚下泥别子江边高着眼红轮盘涌一声鸡示自繇禅人听到天花撩乱时宗门底事贵亲知翻身抹过毗卢顶箇是金毛狮子儿示印文禅人觌面当机识印文肯将世念自纷纭只教霜雪消融后自有灵枝一带春至宝从来六不收根尘界里自优游一朝和架都翻X转迸断中间与两头梦幻沤花人易会沤花梦幻莫生疑世情彻底融通处软似金刚硬似泥示石隐等琨侍者苍石重巖挂碧霞妙严锦上复添花回头忽见匡山路五老峯前有活蛇示晓宇禅人谯更连漏颇相当眨眼还成孟八郎一觉天明无别事法身元是臭皮囊示石浪禅人长江石壁浪滔天岸柳巖花亦眩然最喜澄潭潭底月开眸不费草鞋钱示穆禅人逢缘不尽谩云休细看沩山五字牛肯信虗空成粉末劫外无身何处游示玄诠禅人玄猷端不涉言诠过渡还乘没底船彼岸岂容些子法逢人祇只叙寒暄示道开禅人行脚年来路转多白云冉冉莫蹉跎大庾衣钵今犹在尽力荷担动得么行尽千山与万山脚皮多笑口皮顽浑身不见些儿煖火把分明觌面看侍者三年尚未劳脚跟多被恶风摇此间佛法无人X识肯向而今动布毛示筵禅人落发当机削去娘生发露出摩尼顶上珠分付时人高着眼此回亲见赤须胡示甫中禅人甫中知见尽芟除烈汉从来不蓄书只字片言都吐出翻身却笑赵州无示印宗禅人印破宗乘壮铁牛溪南溪北恣优游忽朝蓦鼻穿归也逈地遮天者一头示捷初禅人云从谷聚谷生云叆叇祇园别有春宝篆香消僧定起阶前花雨几缤纷示陈之望居士自家田地要耕耘勤牧牛羊莫乱羣就里灵苗须早种及时花雨几缤纷示去非禅人自是不贪香饵味三餐茶饭淡如饴舌根血尽经光现好向深山种紫芝示僧当轩宝镜若为容影象全消顾盼中妙挟浑然无渗漏谩将珍御杂顽空示印空禅人空知四大元非我印破孃生铁面皮讲到天花撩乱X处巖前石女夜生儿示沈东华使君一餐斋罢一杯茶扫地焚香诵法华幸得箇中无别事莫教黑豆又生芽示智璠居士饥时喫饭冷添衣正是维摩杜默时莫谓朔风吹不入天寒也贵大家知示古邦居士剔起眉毛休懒惰法门底事勤担荷一朝撞破指头时始觉从前都是错示樵阳居士少室宗风无别法从来㵎水碧如蓝五台山顶金毛现看破前三与后三无异禅师广录卷第十九X无异元来禅师广录X卍XXX无异禅师广录卷第二十住博山法孙弘瀚彚编首座法孙弘裕同集开示偈刘和鹤居士赴试春官以草履送之兼示四偈曾闻赤脚下桐城居士今朝恁么行草履紧包双指露管教平地听雷声桂花香处露真机正是心空及第时燕北风高如有雁倩闲早寄博山诗草鞋蹋破长安道直入金台最上层壁上有僧高着眼好将佛法继传灯脚跟点地瑞莲开万仞峯头得意回有问草鞋何处觅报言曾到博山来示周肯成居士苦海中流弄钓竿从渠漩澓不相参西江涓滴如吞尽沙界都卢一坐龛示胡法野居士抖擞身无些子法野情偏结世缘多当初大道如亲荐笑杀台山指路婆示平宰居士平心待物恒常事高宰干坤越样新突出衣珠如瓦砾不妨随处是通津示余毓蟾太守X鹤长𠒎短自天然何似君家白昼眠尽世诸人寻不着星辰印破月中天送彭质先学博一法空时万法空万缘空处体皆同堂堂日用无他事指点全彰顾盻中带雨山头纵步时心空及第报君知现前佛法谁担荷琪树琼花映绿醾示写照宝林居士握管精神分外奇此情惟有自心知宛然写出娘生面千载人思上古时示黄子义居士请经回为求半偈舍全身居士今朝恁么行踢破指头谁证据万余纸上话无生示素真居士请经回剜肉燃灯为法来脚跟蹋破几苍苔牢把柁时急水去鞋山顶山顶上瑞莲开生成一片铁心肠勐浪狂风颇厮当今日回观山顶月逍遥谁谓脚跟忙剖尘直欲见全经舟楫何辞泛远溟恠石狂风穿下过此回始道佛家宁水陆兼行意颇安石头城外走长干无边墖影光明种今日方知会遇难示越山禅人不从途路分阶级只欲须弥顶上行倘与迦文亲觌X面问渠何处是缘生建安江岸示青林诸弟子相逢倐尔半年余丱角丫环妙挟初宝篆久沉宫漏冷愿携香水灌毗卢逆水重重叠叠滩相逢千里别离难回途石马如厮扑䆳壑幽林指顾间来时清冷去炎蒸惹得山嫌腥臭名今日江濵何所适剩余一叶扁舟轻示众禅人一茎草上现琼楼吸尽支那四百州赢得清风收白汗何须特施使人愁天高地厚问端由棒喝交驰卒未休换骨洗肠犹不是谁知屋里贩杨州示杨兰似居士投子山头不记年赵州翻弄老婆禅夜行不许须亲到公案而今始得圆示伏虎寺龙泉禅人一蛇一虎每随身噼面当机不顺人放不下时担取去袈裟赢得岭头云金钖当年格鬬时畜生灵性更粗知而今识得鵞湖事千载风规步不移示剡水船居马迹尘踪岂不能喜从水面伴禅僧绳牀安向骊龙角细柳长隄绍祖灯X示自空禅人舍却菴居云水游腰包瓢笠喜干休虽然指出当阳道岐路须防滑石头示蒋一个居士荐母叱去泥牛木马横拈玉线金针剌出真空锦绣何须向外追寻从来不是众生何用更求活佛放光动地者谁唤作天真一物示连茂宇居士人生一百岁造化若浮云衣里珠无价分明指似君世界何期久尘缘仔细看昇沉无了日轮替骨毛寒慾寡神怡静无嗔气自清修行知此意何必问长生要紧惟慈恕慈心即佛心了知慈是佛不向外边寻示道开禅人相聚喫茶去斯人超一等不须彻夜行露湿衣裳冷示放生者想彼飞潜意贪生与我同仍无冤对业何事陷罗笼水上回头日空中鼓翅时岂图荣贵作悲运报君知示黄海岸司理民财已财民肉已肉不饮不荤是中丞禄行无缘慈运同体悲蓄之伐之必也其谁齐之以刑待之以礼善恶贤愚如出诸已应缘海岸树大法幢通身毛孔吐旃檀香四咨X咨尔库头正信因果一米不私毋存彼我七菓地狱两饼饿鬼毫𨤲侵欺过蛊毒水一绢一钱猪头驴脚知罪福相守如来约卖宝寿姜燃石窻灯千年辛辣万古光明咨尔化主众生福田法轮未转饮食须先粒米寸纱智者可吓甎钱瓦钱古今称讶持临济钵勾大慧簿相随来也笑倒圆悟古镜未磨汝当下语黄鹤楼前翱翔绝侣咨尔监院持显持微勤俭辛苦舍汝而谁以礼交宾以和慰众先人后已法门梁栋指甲许盐龟毛许利倐忽有差陷身于地古杨岐叟终慈明代清光匪磨传灯永载咨尔典座变生为熟惟法相应米中有粥张石巩弓牧嬾安牛一回入草牵转鼻头遵如来言信狮子吼偏众一汤烊铜灌口乃圣乃贤多务斯役踢倒净瓶横趋而出净土偈曩云栖师翁将一句弥陀簧鼓天下人竞谓古弥陀再世余弱冠心切归依及行脚被恶风吹入闽中蹈宗乘阃域念佛法门束之高阁矣已亥鵞湖圆戒归与缁素谈及祖师巴鼻因无可与语复忆吾师翁慈惠恩大难詶嗣后亦时将弥陀六字结西方十万缘间有议之曰师宗门下客何以搬此闲家具余曰噫是何言欤莲花净域诸祖咸趋余何敢讳缘引毫书X一百八偈以醒缁素若唤作禅唤作净土一任诸人强生节目自不干老僧事旹天启辛酉夏浴佛后五日识净心即是西方土行遍西方步不移无影树头非色相瞥然起念便支离净心即是西方土念佛声消我是谁彻底掀翻谁字窟三家村里活阿弥净心即是西方土何必瞿昙万卷书霹雳一声聋两耳全身拶入赵州无净心即是西方土裂破阎浮归去来使得时辰颠倒走金沙水面妙莲开净心即是西方土倒岳倾湫我是谁少室山前亲撞入红罏勐𦦨雪花飞净心即是西方土带累同缘祸及身五蕴六根成粉末伶仃好笑又惊人净心即是西方土亲到方能辩祖宗吸尽澄江高着眼镜清水底日头红净心即是西方土点铁成金喻不齐细抹将来浑小事莫教辜负老僧兮净心即是西方土拄杖横挑布袋行贵买得来仍贱卖慈门无价不须争净心即是西方土倒跨崑崙入海门行到水穷山尽处灼然别是一干坤净心即是西方土千圣同登没底船石壁丹厓都撞X过而今始觉脚皮穿净心即是西方土扫地焚香事事宜两口不开生白醭此情惟有木人知净心即是西方土澄不清兮搅不浑更问乐邦何处是好将此语教儿孙净心即是西方土海底红尘涌瑞花万亿劫来成底事今朝特地献袈裟净心即是西方土楚水秦山路坦平禅客莫生高下想脚跟点地最分明净心即是西方土赤脚波斯入大唐突出衣中无价宝者回不做探花郎净心即是西方土锦绣干坤净业成一句弥陀才吐出昂藏皮袋廓然清净心即是西方土一句弥陀一佛成大地咸成银世界更于何处覩明星净心即是西方土烧尽阎浮栗棘蓬贴肉汗衫都卸却堂堂独露主人公净心即是西方土肉髻明珠不用亲万八程途弹指到莫教辜负好时辰净心即是西方土烱烱毫光劫外春作佛尚嫌忙世界那得闲情趂鹿羣净心即是西方土蕴界元空极乐邦万境无人谁会得一轮明月照澄江净心即是西方土玅理玄谈总不论宝鸭香消帘倒X卷却于无佛处称尊净心即是西方土碧眼胡僧笑点头顺色摩尼如瓦砾谁云宝阁及琼楼净心即是西方土月老氷枯兴正骄一带晴空无限乐分明底事不相饶净心即是西方土一念无生唤不回好把两头都坐断春风吹起劫前灰净心即是西方土口说无凭步最亲烂坏木鱼轻击着几多花雨乱缤纷净心即是西方土待客迎宾似不曾光剃头兮净洗砵浑然天地一闲僧净心即是西方土直裰原来重七斤只教㲯𣯶成片去不须礼拜复殷勤净心即是西方土三昧尘劳总不知野菜和羮消日子无生一念越僧祇净心即是西方土鼾睡须知被底穿一觉天明无别事三餐茶饭又依然净心即是西方土打破畵瓶归去来无影树逢腊月火春风偏向百花开净心即是西方土极乐都无众苦侵一句弥陀光烁烁花开见佛不须寻净心即是西方土六月严霜遍地铺突晓途中人不讳氷怀烱烱道情孤净心即是西方土突出孃生双眼睛四圣六凡都坐X断胸襟铁铸没人情净心即是西方土行树常开白玉花长者倚门终日望竛竮何事不归家净心即是西方土荷叶无风浪打翻透网金鳞谙水势而今触处是痴顽净心即是西方土雨洒云蒸分外奇一具骨头鸣历历振声也要大家知净心即是西方土德水常清七宝池佛法要从何处入微风才动念声时净心即是西方土水月松风彻底清觌面不知真趣向临终何用佛来迎净心即是西方土奕叶相承镜里花非树非台如会得本源无地长灵芽净心即是西方土树倒藤枯句里亲大笑一场人不委相随来也是关津净心即是西方土水鸟时常演玅音黄面瞿昙慈太煞都缘一片老婆心净心即是西方土石上灵踪万古存拄杖头边亲摸着了然无事大沙门净心即是西方土廓彻无依绝异同鼓掌狂歌经几劫眉毛血溅梵天红净心即是西方土蹋断桥梁见古村瞥尔常光穿脑过优游三界独称尊净心即是西方土净土不闻寒暑侵几阵香风来水X面无边化鸟尽归林净心即是西方土一句弥陀当路头家破人亡何处去慈门无饵不须钩净心即是西方土狼籍囫囵总不成肯信弥陀居浊界空中惟听散花声净心即是西方土官不容鍼车马通古木鸦声才歇得一轮明月出烟笼净心即是西方土朗月当空照胆寒百岁老人分夜火剩摇木铎笑更残净心即是西方土木马嘶风过汉秦蹋破髑髅谁是主多年故旧一时新净心即是西方土包纳虗空干不干独有貍奴精古恠破颜微笑两三翻净心即是西方土揑死猢狲迸出头万亿劫中弹指到弥陀无量有来由净心即是西方土古㵎寒泉吞吐难彻见赵州真面目横行直撞不相干净心即是西方土瓶里鵞儿唤出来自已主人长夜梦一声佛号不须猜净心即是西方土孝满曹山好酒颠吸尽乐邦消息子笑看烈火绽青莲净心即是西方土无相光中有相身心境牵缠成鬼戏谁为我也孰为人净心即是西方土向上传灯语亦非幻化图中开只X眼何须更欲问玄微净心即是西方土开口何曾道得来独许通玄峯绝顶万年石上长青苔净心即是西方土下载清风付与谁白汗流通浓滴滴垒堆赢得一身肥净心即是西方土露柱灯笼笑未休喫尽世间酸苦味蒲团剩有暗香浮净心即是西方土琴瑟无絃太古音韵出海潮无限意徽猷永绝去来今净心即是西方土狭路逢人话短长两耳聋时听愈好乡音谁与辩宫商净心即是西方土彩笔将来𦘕不成深夜石牀无伴侣鼾然一觉巳天明净心即是西方土独宿孤峯境更赊万仞巖前亲瞥地袈裟角上带些些净心即是西方土教外须知别路行若是祖师门下客破颜端不论无生净心即是西方土优钵无根满树花不许老胡闲太惯龟毛景色乱如麻净心即是西方土古曲无音和者稀昔日沩山亲嘱付大书五字载毛皮净心即是西方土拥毳詶机花药篮更问此间多少众前三三与后三三净心即是西方土缾泻何曾梦见来缺齿老翁惟面X壁一花五叶至今开净心即是西方土皮袋还知痛痒无掉转干坤何境界夜明帘外夜明珠净心即是西方土仙菓奇葩带露看金色头陀才覰见倚天长剑逼人寒净心即是西方土翻着襕衫倒着革若是韶阳亲的子可擒可纵雪峯蛇净心即是西方土入水乌龟陆地行换尽皮毛并骨髓而今特地可怜生净心即是西方土扑碎挪丸总不妨本性弥陀无向背广长舌上玅莲香净心即是西方土措大拳头认得么者里不曾分胜负临机何用动干戈净心即是西方土峻急滩头下脚难糙石深坑亲历过弥陀觌面莫颟顸净心即是西方土夺食驱耕事太繁何似嬾残无用汉逢人含笑竖空拳净心即是西方土三岁孩儿尽白头读罢世间经史后洞然无物饱齁齁净心即是西方土腊尽多烧破纸钱拍掌又逢新日月万花堆里看龙眠净心即是西方土相见扬眉落二三古道不存车马迹舌头无骨定司南净心即是西方土带发留须表丈夫赤尾金鳞才跃X出澄潭无水浪花麤净心即是西方土魔界空时佛界空世界闲云收拾尽一轮迸出海天红净心即是西方土穿市波斯读梵书百丈当年开大口至今称谓赤须胡净心即是西方土空里狂花镜里头看破两桩奇异事端然屋里贩杨州净心即是西方土逐队随羣粥饭僧一饱饥疮无别事慇懃祇奉佛前灯净心即是西方土古寺清幽月到窗夜半捉来牀畔鼠天明飞出绣鸳鸯净心即是西方土眼里瞳人筑绣毬搬弄世情浑不了廓然无事且干休净心即是西方土海底珊瑚望月生独角龙王开眼看嶒嶝古路少人行净心即是西方土毒药醍醐一器盛杀活从来都在我放开揑聚不须惊净心即是西方土罔象玄珠不足称要会老僧无味句破驴嵴上走苍蝇净心即是西方土唿遣南山鳖鼻蛇弄罢浑成闲笑话树头无影乱啼鸦净心即是西方土浩浩尘中射鹿回祇箇随流人不禀禅门无句语如雷净心即是西方土拨尽寒灰火一炉不用吹红并泼X杀三餐茶饭此束卢都净心即是西方土破烂袈裟撩乱遮莫道老侬无气力囊中藏箇赤斑蛇净心即是西方土磐石无根笋未抽大海不惊连夜雨木人歌舞玅莲舟净心即是西方土生则生兮步不移打破大唐国里看须知脚下有高低净心即是西方土火里蝍蟟吞大虫才起一丝分别想山重重又水重重净心即是西方土斫额西方万八千弹指顿开无碍眼西方端不费盘缠净心即是西方土苦海无波一掌平世界三千挑不起全身放下梦初醒净心即是西方土托钵空回肚不饥沙米淘来成底事葢因衣里有摩尼净心即是西方土竖起眉毛吓杀人禅客相逢弹指去丹霞输却破头巾净心即是西方土出世韬光任所之无始业缘都吐尽莫教换却好毛皮净心即是西方土足下烟生脑后光苦海久迷安养国一枝芦叶当慈航净心即是西方土活计从来天样宽箇里本无元字脚千年故纸不须钻净心即是西方土悟了还同未悟时浊恶界中无拣X择多因脚下绝参差净心即是西方土勐虎喉中活雀儿邋遢老僧无管带趂闲多写乐邦诗无异禅师广录卷第二十无异元来禅师广录X卍XXX无异禅师广录卷第二十一住博山法孙弘瀚彚编首座法孙弘裕同集宗教答响一参悟品第一刘胤平弘昞太史问宗教二门是一是二今云参悟是第一义一切教乘可尽废耶大疑大悟不疑不悟有不疑者作何开发终不悟者作何究竟又复一种熟读公案谬认当机此云证否更复教中多明了者此于悟门为有差别为无差别师云释迦大师坐道场四十九载末后拈花示众故有教外别传之旨果教外别有传乎宗乃教之纲教乃宗之目举一纲则众目张祗知理目而不识其纲者是不知宗教之道合一之旨所谓岐路中又有岐路也肯就岐路径循其纲者诸教中皆有宗旨得其旨则一言一字皆最上之机如不识其旨泥于文字X则宗亦教矣华严经云如日当空照童稚闭其目自言何不覩多闻亦如是又云如贫数他宝自无半钱分法华经云弃舍所习诵废忘不通利贪着于名利多游族姓家楞严经云纵能宣说十二部经不如一日脩无漏业圆觉经云以思惟心测度如来圆觉境界如将萤火烧须弥山终不能着以此教自料拣而不知宗者在人非在教也良以教有千差宗归一致教在博通文义宗贵直下真参博通非一日之功真参无顷刻之间非一日之功寻其流也无顷刻之间得其源也寻流而得其源者有之得源而弃其流者亦有之此又在人不在教也楞伽经云佛语心为宗无门为法门又颂云如世有良医以玅药救病诸佛亦如是为物说惟心既是以心为宗当勘破文字楞严经云圆明了知不因心念大凡地前众生日用中无非心念如不真参实究其心念何能了之动止思惟莫非心念究竟坚固终不得矣是故当知宗衍于教一而二也教归于宗二而一也其真参实究捷经名第一义教中具载非废教也高峯大师云无量玅法门参禅第一义若真狮子儿不入他羣队法华未开口时入无量义定无量义者非第一而何至舍利弗三请说法佛云吾今为汝分别说法文中云一大事因缘开示悟入佛之知见本文翻案云是法非思量分别之所能解即此非思量九箇字作么生领会若不真参实X究是谓入海算沙非究竟也繇此观之教不可废要在得其纲领果得其纲领教则为指为筏为导引为开辟为助缘又安可废乎又谓大疑大悟不疑不悟有不疑者作何开发若果为生死心切者安得不疑如不疑是生死心不切耳如云一口气不来毕竟向甚么处去不究心时被善恶业牵引去既不随善恶业牵引毕竟向甚么处去既不知去处安得不疑如不疑者是不堪共语人又何必别求开发耶若果发真疑者纵不悟站定脚跟不起第二念此即成佛作祖底基本如别求究竟即非究竟也熟读公案谬认当机者千圣出头救渠不得安敢曰证譬如平人妄号帝王自取诛灭非细事也近时妄称知识者行棒行喝入门便打入门便骂不论初心晚进妄立箇门庭皆是窃号之徒鼓动学者一片识心妄兴问答竖指擎拳翻筋斗踢飞脚大似弄傀儡相似使旁观者相袭成风殊不知古之所是今之所非将来镬汤炉炭决定少他不得是谓之善因恶果良可痛欤若于教中多明了者与悟门中较其优劣实霄坏也虽不能与悟门较其优劣而代佛扬化非世间功德之可比书写读诵尚不可思议况说法乎此皆诣实之语学者可善而择之净土品第二问念佛参禅近分二帜能兼修否既云念佛恐以观门为第一义临终往生作何指引念时修观作何摄X受师云禅净无二也而机自二初进者似不可会通当求一门深入如上帝都也维扬至东兖亦到也荆楚至中州亦到也岂以维扬会荆楚为一道乎若寻维扬而会通荆楚寻荆楚而会通维扬岂但不能会通余恐头白齿黄终滞于维扬荆楚而不能到帝都也是故求一门深入不可滞祖师权语又不可滞抑扬之说也如永明料拣云有禅无净土十人九错路无禅有净土十人九得度此多于净土非多于净土是扬教也是适机也永明意总不在此若以此见永明是谓之痴人面前不得说梦是谓之逻赃人喫棒也祖师亦云佛之一字吾不喜闻又云念佛一声三日潄口祖师意总不在此若以此见祖师是谓之痴人面前不得说梦是谓之逻赃人喫棒也然禅净二门非别立标帜求一门深入者似不得不二也如会通之说亦权语耳果发明大理不妨念佛世缘尚不碍道况念佛乎浊界尚不碍生况乐邦乎如专意净土当发大心其大心者即菩提心菩提心者不为自求故不为一人得生净土故不为一人得成佛道故如上品上生章云一者至诚心起信论云直心直心者无委曲故欲生净土万牛而不可挽也北宗云直心真实菩提道场又云至诚为入道基本六祖亦云行直不用参禅亦此意也二者深心谓心与境冥境与神会惟心惟境而互摄互融故云无边剎海自他不X隔于毫端故知十万亿剎之外不出一心果心外别有净土耶然行人念佛正当发愿往生不可执目前净土大方之家安可滞一隅谓之心净土净正所谓弃大海认浮沤为全潮者不亦迷乎云栖师翁云执事而背理类蒙童读古圣之书执理而背事比贫士获豪家之券据此则多于事土而略于理土蒙童读书虽不解义而终有开晓之时贫士获劵纵堆积如山终无管业之理果将一句弥陀念教不念自念究竟到一心不乱则惟心之理不言可喻又何妨发愿往生乎净土诀云生则决定生去则实不去斯达惟心之境终日生而不妨无生终日无生而不妨往生也又何况念空真念生彻无生乎夫观门者亦净土一义耳据弥陀一经祇教一心不乱专持名号虽言西方种种玅境未明示其观相也无量寿经出十六种观门首曰日轮悬鼓乃至佛菩萨宝池楼阁及花开九品总杂等观则随脩一观即得往生也惟楞严经大势菩萨云忆佛念佛现前当来必定见佛忆者观也此观念相继自得心开不待往生又不妨往生亦摄念佛者往生斯菩萨化仪为弥陀辅弼自利利他不妨兼举也此净土一门仗果位中佛发大弘誓广摄念佛行人比于诸法门中似省力也如单提一句弥陀当以信行愿为资粮信者信自心有成佛底种子信有弥陀可见信有净土可生信我念佛将来毕竟见佛毕竟成佛更无疑虑也X行者念念无间如人行路直至到家乃可愿者愿生净土将我念佛功德发愿回向大地众生同生净土同成佛道斯亦菩提之心比为巳生者日劫相倍也祇念佛决得往生况有果位中佛接引摄受耶止观品第三问止观二义诸书备具惟种种法繁漫难脩有一二门当总持否即如观持准提呪者观镜观像观诸梵字法更繁衍以何为的其不知者误认假相不宜摄观是耶非耶师云恶世有情生无慧目从无始巳来根本烦恼俱生无明从劫至劫不能暂舍其不思议熏不思议变业转现识发六麤境招因带果吸引众生轮回世间生死相续无有穷巳所以诸佛世尊以大慈故缘于众生以大悲故救于众生险恶道中为卫护为导师苦海岸边为援引为舟筏于黑暗长夜为炬为明于怠隋深坑为警为䇿说浊边之过患示净界之庄严演无量之法门开三观之玅旨单复圆脩随机利钝但从一门深入如登弥勒楼阁诸门顿开此止观一法是不可思议之要径也智者大师云止者乃伏结之初门观者是断惑之至要止者则爱养心识之善资观者䇿发神解之玅术止则禅定之胜因观是智慧之繇借成就定慧二法斯乃自利利人以此则知不脩止观法无以成自尚不利云何利他又当知止观摄一大藏教一大藏教不出止观二法若人精修X止观可谓寻流而得其源也若修止观者第一要三归五戒如增受菩萨戒者其法最易成就名上品行人也第二要持戒清净无诸毁犯第三要明信因果熟烂教乘第四要忏悔巳作众恶不更覆藏第五要发菩提心永无退转志求大乘欲度人故更当诃慾澄心止缘入观又如智者大师云方便行中当具五法一者欲欲离世间一切妄想颠倒故欲得一切诸禅智慧法门故亦名为志亦名为愿亦名为好亦名为乐是人志愿好乐一切诸深法门故故名为欲如佛言曰一切善法欲为其本故二者精进坚持戒禁弃于五葢初夜后夜专精不废譬如钻火未热终不休息是名精进善道法三者念念世间为欺诳可贱念禅定为尊重可贵若得禅定即能具足发诸无漏智一切神通道力成等正觉广度众生是为可贵故名为念四者巧慧筹量世间乐禅定智慧乐得失轻重所以者何世间之乐乐少苦多虗诳不实是失是轻禅定智慧之乐无漏无为寂然闲旷永离生死与苦长别是得是重如是分别故名巧慧五者一心分明明见世间可患可恶善识定慧功德可尊可贵尔时应当一心决定修行止观心如金刚天魔外道不能沮坏设使空无所获终不回易是名一心据此则止观定慧无不开发也又当观诸法念念不住此名体真止如上体真止妄念不息当返观X所起之心过去巳灭现在不住未来未至三际穷之了不可得不可得法则无有心若无有心则一切法皆无行者虽观心不住皆无所有而非无剎那任运觉知念起又观此心念内有六根外有六尘根尘相对故有识生识本无生观生如是观灭亦然生灭名生伹是假立生灭心灭寂灭现前了无所得是所谓涅槃空寂之理其心自止如更驰散当以对治法治之如不净观对治贪欲慈心观对治嗔恚界分别观对治着我数息观对治多寻思等此不分别也二者正观观诸法无相并是因缘所生因缘无性即是实相先了所观之境一切皆空能观之心自然不起能所双泯斯即还源此据智者小止观略引之倘徧修者当看全文更有摩诃止观具载藏乘此不繁引如三观中随修一观即摄诸观既摄诸观随修一观即名总持法门也如持准提呪者当观诸法无性蕴界无我法界理成浑成一大圆镜智又名一心然后观镜观像观诸梵字如宝镜当台随念随现似无繁衍像现呪声如空谷响应此为的也其不知者误认假相当以前义导之如不摄观虽持曰事不名入理当深思之倘欲深入法性如显密圆通法界观法又不可不以彼为的据华严经云若有欲识佛境界标也当净其意如虗空示也远离妄想及诸取止也令心所向皆无碍观也此四句亦标示止观之大纲也X清凉大师疏云听许说中分二一诫识劝修净意如空总以喻显下二句别显一离妄取如彼净空无云翳故斯即真止二触境无滞如彼净空无障碍故斯即真观此观不作意以照境则所照无涯此止体性离而息妄故诸取皆寂斯则不拂不莹而自净矣无净之净则闇蹈佛境矣此为心要请后学思行据清凉深入止观法要修行者如体会斯意大得便宜也戒律品第四问念佛参禅俱精戒律诸如沙弥比丘等戒断不宜犯律有明条至有在家诸优婆塞及优婆夷发心持戒当受何品恐于世缘不无干碍作何通融为广示义师云识心炽盛犹如奔马无暂停息造诸恶业遍法界故凡欲修行翻前恶境并起善心其断恶修善以戒为基本若无戒律一切善法悉无以成南山大师云戒德难思冠超众象为五乘之轨道实三宝之舟航禅定智慧以戒为基菩提涅槃以戒为本发趣万行戒为宗主戒为却恶之前阵戒为入道之初章譬如世间造楼阁相似必先造其基址若无基址徒架虗空必不能成就也遗教经云当尊重珍敬波罗提木叉如暗遇明如贫人得宝戒是正顺解脱之本若人能持净戒则诸善功德皆悉能生是故修道者当持净戒东坡云禅律并行不相留碍如念佛无戒有慧无福纵得为人福X慧浅薄轮回诸有亦未可知参禅不持戒者斯谓之狂人将持戒束身借以口实以祖师门下破执之谈都作箇实法会去殊不知洗钵水倾地亦施主物犹为过犯况其他乎清凉大师九岁出家十一岁背通三岁十四岁发明南宗大理犹以十戒严身六祖亲传衣钵亦登坛受戒是故当深信戒法疾得出世华严经云信为道源功德母若不信戒而得禅定而明佛理无有是处是知必发信心乃能得戒如得戒者世出世法悉皆成就故云庄严法身戒为璎珞破除热恼戒作清凉戒经云戒如明日月亦如璎珞珠微尘菩萨众繇是成正觉尼干子经云如来功德身以受戒为本若不受戒尚不能得疥癞野干之身况功德法身耶然戒有多种五戒八戒名近住解脱又名近事戒为在家优婆塞优婆夷受此二戒以亲近出家二众故沙弥受十戒为䇿进心行故二百五十戒名别相解脱谓条相多故若受此戒但超小乘阿罗汉果不得常住佛性广化众生如菩萨三聚净戒若受之者报圆佛果相好无边三达五眼十力无畏一切功德无不具足斯戒具权实二门以五戒八戒谓之权三聚净戒谓之实权无实而不名权实无权而不名实如在家居士初入门者当以五戒导之此五戒者在儒名五常在释名五戒乃名别体同故曰仁者不杀义者不盗礼者不邪婬信者不妄语智者不饮酒佛言五戒不持人天路绝宋儒云天堂有君子X登地狱有小人入其君子小人贵有常理不在衣冠也如位执权衡秦桧李林甫之类皆曰小人贩夫灶妇果具常理名曰君子又不可执有常理而不受五戒如不受五戒者虽念佛参禅止名白衣不名法子若坚持五种净戒念佛一声则灭无量罪参禅一日则开无量慧门也又有一等尘缘纷杂婚嫁之间未能圆备于此五戒似未能全持者先以戒杀一戒为之初因次以八关斋为之增长八关者谓立春春分立夏夏至立秋秋分立冬冬至此八日精持八戒五戒外加不着香花鬘不香涂身不歌舞倡伎故往观听不坐高广大牀此名八关更加过午不食谓之斋也以此植因待世缘稍脱必欲常持五戒或增上菩萨戒者为之极善念佛必超常寂光土上品上生或顿悟自心报圆佛果也良以尘缘间隔有在家出家要知了生死入佛乘僧俗一致何分别之有也是故当发大心以期出世幸勿以世缘汩没甘心下贱宿门外草菴也大心者必欲成就三聚净戒故三聚者一者誓断一切恶所谓婬杀盗妄身口非为一切过失皆悉止断因断成功名为断德将来果上证法身佛二者誓修一切善所谓世出世间一切善法习行方便无善不修善繇智修因善成功名为智德将来果上证报身佛三者誓度一切众生前之二愿是自利行今者普度含识皆悉令得无上佛果菩提是利他行以恩及物名为恩德将来果上证应身佛又当X缘境发心同虗空量故心缘于境境从心现境即戒体体即戒因以体起用方发无作到此则无持戒之名又安有犯故云戒性如虗空持者为迷到此不持不犯非初学者所及如云诸恶莫作众善奉行以便初心开发慧命更为稳便也布施品第五问布施一门为六度首金刚经云不住于相此最胜义又复破除悭贪种子或复不能随心如愿广作功德量力而行非悭惜耶师云观心如幻观法亦然四大假缘无实主宰身心尚不我有况身外乎良以世人认定箇色身坚着我相贪图利乐资养无明长悭贪业从劫至劫不能暂舍纵其贪染吸引众生堕于地狱即此贪心本无休止故地狱有不息之机因果历然深为可惧若是智者肯以有限之身造无穷之业耶是故诸菩萨借此而行玅行破众生悭业无有穷巳般若云若菩萨住于法而行布施如人入闇即无所见若菩萨不住法而行布施如人有目日光明照见种种色是故诸菩萨内施外施内外施一切施无尽施无猒施从劫至劫广行玅行圆满菩提内施者舍头目髓脑如弃涕唾外施者国城妻子象马七珍内外施者施上二种无所悋惜无尽施者施心不竭无满足故无猒施者心无疲倦常精进故此菩萨达诸法性本来空寂非内非外内外搜求本无所有内不见有能施之人外X不见有所施之物无施者无受者三轮体空以此玅慧而行布施然后为一切有情说诸玅法利益众生诸供养中法供养最诸布施中法布施最华严十行品中功德林菩萨说十种布施文云佛子何等为菩萨摩诃萨施藏此菩萨行十种施所谓分减施竭尽施内施外施内外施一切施过去施未来施现在施究意施分减施者谓菩萨禀性仁慈好行惠施若得美味先与众生然后方食若受食时预作念言施自身中八万四千尸虫等又以此食惠施众生愿我于身永断贪着是名分减施竭尽施者饮食香华资生之具一切皆舍乃至尽命亦无所悋是名竭尽施内施者谓菩萨年方少盛端正美好乃至头目髓脑以济众生念巳施之心无所悔是名内施外施者名华上服乃至王位我今宜应随彼所求充满其意即便与之是名外施内外施者如上所说悉皆施之是名内外施一切施者假使十方人来求上所欲悉皆施与是名一切施过去施者闻过去诸佛菩萨所有功德闻巳不着了达非有不起分别不贪不味亦不求取无所依倚见法如梦无有坚固但为教化所着众生成熟佛法而为演说又复观察过去诸佛十方推求都不可得作是念巳于过去法毕竟皆舍是名过去施未来施谓此菩萨闻未来诸佛之所脩行了达有非不取于相乃至作念若法非有不可不舍是名未来施现在施者谓此菩萨闻诸天乃至声闻缘觉X具足功德其心不迷无有贪着又观诸行如梦不实为令众生舍离恶趣心无分别修菩萨道成就佛法而为开演是名现在施究竟施者谓诸菩萨舍一切所有满足众生巳然后开导一切众生令于众生不生贪爱悉得成就清净智身是名究竟施此名施藏是得忍菩萨所行玅行非初心者能行凡在有情分中不可不知不可不学不可不行但功力不及当随分行之如一色一香一抟之食悉名布施增而广之有所余畜悉行布施成解脱心破悭贪业不可以小善小施而不行也如不行者则失无量利益又施者心有优劣教中载一长者施一槟榔与病僧得九十一劫如意报贫妇施一衣现感王兴供养此谓之施心胜故田亦胜故田有二种一者敬田二者悲田敬田者供养三宝国主天地及父母师僧人所易发凡诸所有不生悋惜于有情分中则生分别矣二者悲田见病者老者贫穷者残疾者乃至负命之者当起同体大悲资其所欲而行布施谓之悲田其福胜故用此幻化之财作真实无相功德以世间利乐千分万分百千万亿分不足为比也其或有无猒之求者不与者不得罪何以故纵彼贪心陷彼慧命故又或自身本无所有而区区乞醯于邻里者似不可以布施解脱之心而较其优劣也大凡施者当随分而无悋心体上三轮空意及菩萨无尽藏施成就檀波罗密门又不可不学也X无异禅师广录卷第二十一无异元来禅师广录X卍XXX无异禅师广录卷第二十二住博山法孙弘瀚彚编首座法孙弘裕同集宗教答响二愿力品第六问发菩提心最胜功德利他自利为菩萨行如诸比丘对佛菩萨发大誓愿为是义故其如宰官当权住世一切易办至或卑微分力歉薄作何愿力而为功德师云法门无量愿为先导世出世法无愿不成愿者好也欲也欲舍离一切恶法故欲破除无明结使故欲入诸菩萨甚深法门故欲广行善法饶益有情故欲化诸众生同成佛道故若无有愿如畵无胶如马无辔如陶家器虽成其坏未经火煅终不堪用是故初心学者及诸菩萨以愿为基本故更以弘誓坚之弘者广也誓者制也以弘誓愿广制其心令无退堕释迦大师因地中发四弘誓愿谓众生无边誓愿度烦恼无尽誓愿断法门无量誓愿学佛道无上誓愿成然发愿度生必能自度入此法门烦恼自断法门自深佛道自成矣发此誓愿须以勇勐智力资以自X强如有力人无有怯弱无有退转径入佛道斯誓愿最为有力也是故金刚藏菩萨于华严会上令诸菩萨忆念本所誓愿普大饶益一切众生皆令得入不思议智慧之门又诸菩萨因地有大智力发大誓愿谓能摧怨敌故不可屈折故知是处非处无因恶因等儒云终日干干此亦刚毅之象以自强不息而入道故初心者勇勐智力降伏魔外入深法门故若无愿力者譬如种子无阳悉烂坏故此愿力非但比丘能发诸宰官亦当发岂伹宰官有权位能发即一切长者居士乃至最卑微无势者皆悉当发此誓愿自度度人将所修功德悉皆回向大地众生同成佛道此即觉心觉心者即菩提心也此心不可分发当全发又不可间发当时时发数数发对佛发对菩萨发对圣僧发对善知识亦发对一切僧友及有情一切众生前悉当发以此大心直至成佛皆愿力故故知愿力乃佛法先导如有一人我欲参禅决不退堕即愿力故岂但善愿即世间所欲皆以愿力成故昔有一推车人不信佛法一日推车至墖边过见火烧宝墖心不忍坏严饰故进前救之巳戏发愿言佛说有果报法我救此宝墖愿我来世为一最长大有力者舍此身巳即生阿修罗道其身最长大而有力此戏发愿亦满足不虗况真实心至诚心而发愿无有不满足者如初心发愿慎不可生卑劣想当发菩提心凡所修最微善根及最殊功德悉皆发愿回向于大X地众生同成佛道纵于其中颠倒退堕亦借愿力相资如无目人有牵引者能前进故修净土者以信行愿为资粮参禅者安得不以愿力为导引耶在家欲舍尘劳欲离火宅欲出生死欲免轮回非愿力坚强则不能也是故当发大愿岂以卑劣而不发大心乎若达平等实相一微细众生与毗卢遮那佛等无有异华严疏谓遮那如来入一微细众生身中入定全身不散此众生不觉不知谓佛生同体故理无分齐故维摩经谓供养难胜如来与最下乞者等斯达实相之理无所分别以此观人有贵贱位有尊卑而心无高下也是故当发大心以愿力维持直成佛道似不可须臾有间然也忏悔品第七问忏悔二义槩括过未众生恶业宜于自心皆悉忏悔今如请僧礼拜求忏或复持般若诸经皆忏悔义又复自心朝夕忏悔此于法中是一是二有浅深否师云业系之身众苦逼迫五阴炽盛六贼交侵心识奔驰无暂停息起十恶之业因偿无穷之苦果贪嗔痴爱犹如勐火妄言绮语疾于迅流造杀盗婬无底畔之深坑着见慢眠没涯岸之苦海起六十二种邪见成八万四千障门障菩提心障菩提道障菩提行障菩提愿轮回三有不闻佛法僧之洪名汩没四生那识过现未之报应殊不知因连于果果彻于因因果相詶丝发不爽因微果炽慎身分造十习之愆作X少偿多故地狱有六交之报若不痛申忏悔悛革前非互造互偿无有穷巳夫忏者梵语忏摩此云悔过忏谓永断未来非悔谓耻心于往犯故云巳作之罪愿乞消除未来之非更不敢造洗心忏悔者有二种义一者理忏二者事忏理忏者如云罪从心起将心忏心若灭时罪亦亡罪亡心灭两俱空是则名为真忏悔又云若欲忏悔者端坐念实相众罪如霜露慧日能消除如云罪从业起业从心起心既无生罪将安寄良以众生业累深厚剎那静念倐忽万端若不深达实相之理难以去除不究缘生之法何能灭罪永嘉大师云观实相无人法剎那灭却阿鼻业若真实究理惟参禅一门最为确当单提一句话头大理不明如丧考妣果有如丧考妣之心自然识浪不生业不能系不然则遏捺妄心令妄不起谓之心亡谓之罪灭大似隔革抓痒欲灭罪愆欲了生死欲出轮回无有是处又如一心念佛并修止观法门深达实相皆可灭罪惟参禅一门最为超拔似灭罪疾又不可以诸法门为比对也二者事忏谓端对圣容广陈供养散花行道称佛洪名五体投地如大山崩发露披陈求哀忏悔或礼梁皇法华等忏或礼千佛名经皆忏悔意或七日乃至四十九日百日三年现诸瑞像乃能灭罪此在自已力行或自身德薄行浅请戒德名僧二十四位至四十八位一百八位铺设斋筵亦当灭罪如目连尊者自不能救母佛今于僧自恣X日供养众僧及礼众僧足其母当日灭罪脱饿鬼苦此仗修行之力忏主敬众僧当作佛想即得灭罪不可生怠惰心轻慢心如生此等心者岂但不灭罪只恐反得罪如请无戒行赴应演教之僧斯即舍财功德僧尚得罪非能与忏主灭罪也又此忏悔一门思地狱苦发菩提心生大恐惧生大惭愧念地狱饿鬼畜生道无边众生之苦当为彼等同求忏悔脱恶道苦餐佛乘乐使地狱空不为我一人得出离故此即菩提心若发此心刀山劒树尽作香林炉炭镬汤皆为净土则无恶不去无罪不消也又忏悔者思生死无常苦空无我一息不来剎那异世设堕恶道苦不可言惧恶道苦发菩提心深心忏悔如彼怖王惧死则无罪不灭也怖王者佛灭度一百年波咤梨城有王名阿育此云无忧深信佛法有弟名毗多轮此云除忧深着邪见信诸外道无忧王愍弟邪故遂设方便语大臣言我今洗浴入彼浴室脱天冠衣服等汝当以我服饰庄严我弟令登王位臣如教巳弟方登座王出见弟即命杀之大臣等白王言是王亲弟愿王息怒舍过王言是我亲弟于七日中暂与国事令其作王待七日满即当杀之即以种种妓乐及诸綵女供给侍卫一切臣民皆往问讯行杀之人执刀门立日日白王一日巳过六日当死如是乃至六日巳过余一日在至第七日竟大臣诸人将王弟共往阿育王所问弟言汝七日为王百种妓乐皆恣汝意无X数众人日日问讯呪愿于汝汝好见闻否弟答云我为畏死心怖惧故都不见闻复以偈答曰我于七日中不见不闻声不嗅不甞味亦不觉诸触我身庄严具及诸綵女等思惟惧死故不知如此事妓女歌舞声宫殿及卧具大地诸珍宝初无欢喜心以见行杀者执刀门外立又闻摇铃声令我怀死畏死橛钉我心不知玅五欲既着畏死病不得安稳眠思惟死将至不觉夜巳过我今归依佛佛面如莲花天人所归依无漏法及僧时王见弟回心归向三宝心大欢喜种种软语安存其弟若忏悔者有如此怖死之心于世间境缘五欲玅乐心不贪染又观缘生之法毕竟无我谁为造者谁为受者心本不有罪性自空斯谓真忏矣又当翻前恶境断相续心自愧尅责将巳作之罪发露披陈不复覆藏称十方诸佛洪名观罪性空不于幻化场中复造恶业而明信因果守护正法如此则无恶不消无罪不灭自忏他忏一二浅深俱不可得也福报品第八问作福求报此最劣根然不作福复何望报今如罪福皆繇自心种种报定差耶师云福罪报应如影随身如空答响如人挑担重者先坠求其丝毫远离了不可得又安可求报耶然诸佛悉具二严谓福足慧足而因地必当先布福田以资慧种福缘深厚自得心开非求报也佛开六度而X启万行檀波罗密者此云施而施者达三轮体空斯不望报报自随之尸波罗密此云戒羼提波罗密此云忍辱毗梨耶波罗密此云精进教中谓此四者悉修福后二度云慧谓禅与般若前四度皆含智慧若无智慧安肯行布施及精进耶然诸佛以此而证涅槃菩萨以此而行万行非求报也实庄严法身资养性地祇施之一法直至菩提况余度乎良以行人广行六度必以愿力相资悉皆回向无上菩提不求余果如布施一法诸佛因地莫不皆然后得净佛国土富有法财非求报也昔摩诃迦叶尊者为煅金师善明金性使其柔伏付法传云甞于久远劫中毗婆尸佛涅槃后四众起墖墖中像面金色有缺坏时有贫女将金珠往金师所请饰佛面既而因共发愿愿我二人为无姻夫妇以是因缘九十一劫身皆金色后生梵天天寿尽生中天摩竭陀国婆罗门家名曰迦叶波此云饮光胜尊葢以金色为号也繇是志求出家冀度诸有佛言善来比丘须发自除袈裟着体常于众中称叹第一乃至付法传衣为西天初祖此因果历然以严饰金故而得身有金光以愿力相资而证极果此不求报而报自至非求报也余甞评之菩提心如种子福如雨露良田恶如火𦦨刀斧假如种苗生发之时必得其雨露水土方可成就或遭其火烧刀斫又安可植耶如成栋梁之材刀斧俱非水土亦无用矣七佛偈曰起诸善法本是幻造诸恶业亦X是幻身如聚沫心如风幻出无根无实性愚者谓善恶俱幻造诸恶业似不相妨殊不知幻人相织幻轮围幻业能招幻所治又云一切众生性清净从本无生无可灭即此身心是幻生幻化之中无罪福如成栋梁则不用刀斧水土如佛成道时无边剎土万德庄严皆自心现量悉无始巳来善根之所成就故云报圆极果岂非报但因地中无求报之心耳世间人所行善恶毫发不爽昔西域一樵夫卖柴于市中逢一僧将卖钱悉皆施与遂此施心欢喜无量行廿余里舍此报身后生人道为大富长者其廿余里金银宝藏自然涌出斯施利甚微而施心胜故感报亦胜以此观之不求福报不可不作福如不作福生世贫穷为人役使良可悲夫或有引达磨大师初见武帝时帝问曰朕即位巳来造寺写经度僧不可胜纪有何功德祖曰并无功德帝曰何以无功德祖曰此但人天小果有漏之因如影随形虽有非实帝曰如何是真功德祖曰净智玅圆体自空寂如是功德不以世求斯皆深达法性入理之谈岂可以修行分中而废其因果耶如未成佛时人天小果而不修者是智耶愚耶国王大臣人小果也梵王帝释天小果也此无殊因焉有胜报但随业缘受之非求报也然自心之因自心之果如贪报地狱嗔报饿鬼痴报畜生善恶相杂报以修罗五戒人身十善天道财施者舍悭贪而得富法施者适机感以传灯此种种报缘而有X差别非心外之境也释疑品第九问信心不具大愚痴暗近复始信终成破毁此何义耶良由业识易发现故以何熏习而种善根即如上所陈诸义能坚行之永不坏否师云不发信心为障缘深故如住世间者自言我得安身法不必天地之葢载阴阳所运行非痴暗而何佛统华藏世界如日月照临十二类众生皆生于此长于此佛以慈光照众生故佛以悲心及众生故而不信有佛是报恩乎是背恩乎直饶不生信不信因果不信报应不信有佛堕地狱生饿鬼于畜生道中千万亿劫跳出不可思不可议世界之外又何曾出得世尊化育中耶或始信者借少善因终毁者恶缘障故欲洁而偏染欲进而偏退非净白心体有染退义是熏习障缘出种种邪见以邪见故而生退毁退毁有二种义一者因退失信心自惭自愧自羞自耻遇同法门行道者不欲见之二者繇惭愧故遮掩羞耻而生毁谤或云至道渺茫无所见故或云诸佛菩萨过去巳久今归向者是虗设故或云主法者不清净自不清净云何教人或云清廉之士应见富饶而贫穷故行善之人应见顺适而轗轲故贪婪之徒应见贫穷而富饶故行恶之者应见轗轲而顺适故以此四种生疑生谤使恶法流行善门掩闭殊不知道不远人而人自远非渺茫故又当知人人具有佛性X六根门头放光动地又云菩萨清凉月常游毕竟空众生心水净菩提影现中傅大士偈云夜夜抱佛眠朝朝还共起起坐镇相随语默同居止终日不曾离如身影相似欲识佛去处祇者语声是以此观之佛菩萨现在非久灭度故主法者自不清净皆自不清净而见他人不清净故岂不见六祖大师云若真修道人不见世间过又云他非我不非我非却是左若果是道人如同学百人中以最善慧者为师故如同辈中无人以住持法门为师故如住持无人以天下善知识为师故如天下善知识中无人以释迦老子为师故释迦佛是主法者是清净者当无疑惑思之可见又廉者贫而善者轗轲贪者富而恶者顺适以三世推之丝发不爽岂但三世千万劫之上下亦有报也昔阿难尊者病痈疽大众惊疑佛命医者剖开以药敷治仍说多劫中因缘示之以偈曰假使经百劫所造业不忘因缘会遇时果报还自受又五通僊人受报偈曰非空非海中非入山石间无有地方所脱之不受报以此则知清廉受贫前生多悭悋故善者不如意前生多恶因故贪者受富前生多惠人故恶者得顺适前生多和合人故今生善恶贪廉报之以将来知是几多劫数也自退者虽堕地狱非罪犹轻生毁谤而伤于法门者生十方阿鼻地狱世界坏复寄他方地狱受苦深可怜愍悲夫又云业识易发现以X何熏习而种善根者以信向法门是舍恶趣乐最捷最径而种善根信向三宝有大慈故爱惜众生有大悲故救护众生而种善根信善恶因果如影随形必詶偿故而种善根信诸大乘经典必脱苦海必到彼岸而种善根信念佛一门必见佛必成佛如下种喻因真果真必生净土故而种善根信参禅必悟大理必了生死必脱轮回说法度人无有穷巳诸善知识大有样子故而种善根又果能具行上来所陈诸义永不退轮此现世即名肉身菩萨诸天善神常为之拥护诸佛菩萨常为之加庇为人天眼目为苦海舟师凡有一言一句偈投入有情八识田中如食金刚喻肚肠穿坏金刚不坏况自有坏乎凡有疑者教中喻曰犹豫其犹豫之心疑自疑他能障道故疑自者谓根机劣弱难以入道殊不知衣中之宝肘后之符彼既丈夫我胡不尔疑他者当信诸佛法教皆真实语见闻思者深入法趣以四摄法广度众生达法性空无众生可度者是入金刚三昧也回向品第十问万法归一是大总持以上诸门方便究竟浅深大小为不同耶併乞慈旨说回向义师云万法归一是大总持谓一法总持一大藏教如佛所说八万四千法门当求一门深入以一门故摄一切法故云一字法门海墨书而不尽也以上诸门虽方便究竟浅深大小不等只将一句话头真参实X究一切法门无不收尽参禅彻法身真理法身理者无分齐故欲生净土而净土居法身之外乎欲究向上一事知毗卢有师法身有主离佛而求师主者是大不然念佛而求见佛亦观机之说殊不知通身是佛旧佛新成念佛见佛之义显矣而不名念佛意在向上一路也坐断十方而不名净土者意在密移一步也如究理之人念不分散不但不分散而逼拶入理念不生故诸念不生岂非止耶全身入理心境旷然岂非观耶具足止观二法而不名止观意在禅那也又诸念不生恶无繇起恶既不起岂非戒乎全身是戒而不名戒者谓无所犯而曰持是好肉剜疮也身不我有求其根尘器界了不可得将谁为能施孰为所施既无能所亦无身外众生而受施者而来乞者又云见色非干色眼布施也闻声不是声耳布施也香臭不交鼻布施也噉不知味舌布施也无男女之分无涩滑之相身布施也理无明彻心不外缘意布施也废寝忘餐不惜身命全正报布施也心外无境法戒理成全依报布施也然不名布施者谓诸法实相无能所施之心也发大勇勐苦乐不受寒暑不迁直究根源以期大悟期者愿也勇者力也其愿者虽百千障而不能退屈也其勇者虽魔外侵扰而不能折伏也自非愿力坚持安能成箇铜头铁额底汉子而不名愿力者是居正法而不彰导引赤帜也如肯心力究是大福人非世间福可比也不求天乐非X梵王福可比也通身福缘过三禅天乐如入大海者通身是水而不别求水参禅者通身是福所资持而不别求福谓其福利广也大也而不名福报者如宴居者忘情绝念不见有身又岂曰身调适参禅人是大福报又岂别曰福报也信此一句话头是出生死关键破尘劳利器而诸疑尽释又岂待别释疑乎将此一字法不为已求总皆回向大地中幻化有情同登觉岸此禅正意也行愿品中说回向意经云从初礼拜乃至随顺所有功德皆悉回向尽法界虗空界一切众生愿令众生常得安乐无诸病苦欲行恶法皆悉不成所修善法皆速成就关闭一切诸恶趣门开示人天涅槃正路此回向愿力则横遍竖穷同志者当勇勐以所修善根回向于大地众生不可生懈惰想诸菩萨见众生苦恼以身代受况惜自已善根耶经云若诸众生因其积集诸恶业故所感一切极重苦果我皆代受令彼众生悉得解脱究竟成就无上菩提代受者与物为增上缘或留惑润生受有苦身为物说法令不造恶因亡果丧即名为代是菩萨以善根回向利有情故使彼离苦趋乐非以现身代众生受苦纵代之又安能普利耶若菩萨为众生说法了蕴界空寂恶无繇生求其生相亦不可得或顿入圆明远离地狱饿鬼等菩萨有大愿力故即名普代众生苦也又回向者必须先有所修善根将自已所修善根回向于大地有情同离苦趣同生净土同X成佛道也或但愿自利之事似不必回向我自未种善根欲利生亦当以愿力相资愿与回向合一之道无分别也复以此流布居士所问博山所答悉如梦幻无能所故以无能所善根普皆回向大地中梦幻有情同成佛道同入无余涅槃十类众生灭度尽而不见有灭度之者方入斯罗陀尼法门无尽藏三昧也无异禅师广录卷第二十二无异元来禅师广录X卍XXX无异禅师广录卷第二十三住博山法孙弘瀚彚编首座法孙弘裕同集宗教答响三吴观我太史问广瀹于过去世种少善根得闻向上一路无柰障缘深厚念力麤浮虽有疑情不能相续又恨病魔羁馽未遑参请诸方亲覩过量大人不思议用独憨山朗目两唱导师大费婆心曲垂鞭影终是数他珍宝不救饥贫二六时中欲求少分相应了不可得何幸未充耳根遥向博山玄化卒业警语不觉神驰再叹奇哉饮光尊者犹有嫡骨儿孙以文字解脱传佛心印身无羽翼不能奋飞将无失之剎那X恨之永劫敢因现空上首飞钖之便焚盥勒楮敬问巾缾愿大师放额颅眼光照我神髓如所应作而提奖之小刻二种皆心意识卜度依通非实境界而就中渗漏亦不无和尚下钳锤处矣南望翘心悲仰悲仰师云舣初游石头城闻憨达朗三大师心切归依为侍受业师南询得入寿昌先和尚室蒙示以船子公案祁寒溽暑废寝忘餐者几六年三大师净其意识殊不能记辞先和尚住博山今二十五载数年禅者憧憧获居士颂古并诸传记读之洒然始知有菩萨现居士身说法欢喜无量恨未得面晤教言为歉耳五月八日于信州桥菴见空持居士翰教至如旱逢甘雨大慰未见之怀三复竭思不能释手此亦希世之缘也来翰谓向上一路虽有疑情不熊相续又云如所应作而提奖之舣于此疑信相半谓居士通身佛法而复求应作之语大似居海者向人觅水人所难信又如埋兵索战将谓彼不能胜而自必胜之又谓居士是菩萨示现其谦退虗怀为众请法应如是乎然向上一路难以措辞才开口时白云万里惟疑情一事颇为能入果不能相续是生死心不切耳其切之一字是如所应作此是为居士无梦说梦好肉剜疮谅不以实法会去不免就身打劫将梦中境界不妨一一剖㭊使未知者知巳知者亦何妨助法喜也悟解二种开有多门具在别柬希居士审察之不X以烦凟为咎若论着向上一路只须大喝一声以火烬之扬向他方世界毋使净白地上受此尘滓秽壤耳聊此复言余容缘晤不宣悟之一字祖师门下唿为毒药迹尚不留况其悟耶今不避犯讳借言之使智愚有所料拣宗教有所分疎行者不陷于险阻岐径实途中助耳复次论禅者有二种悟门一者从文字语言中得解悟二者从已分上参究得彻悟夫解悟者力弱彻悟者力强解悟者如闻人说物彻悟者如亲眼见物闻见虽一疑与不疑实霄壤之远也复次从文字中解未得彻悟者有二种障一者文字障二者理障文字障者如人食蜜愈食愈甜于十二分教深求谛理生死分中了无交涉是谓之障理障者于实际理地相似了了如通身是宝不得实用于生死分中亦无交涉是谓之障复次从文字中解未得彻悟者有二种慢一者我慢二者增上慢我慢者谓我今巳悟众生在迷如我见处人所不知由此起慢增上慢者谓我巳入圣位上无佛可求下无众生可度佛之一字吾不喜闻由此起慢复次从文字中解未得彻悟者有二种怯弱心一者我见理巳极行不能逮贤圣位中未得亲履实践由此起怯弱心二者我见地巳与佛同实不得佛之果用神通光明于我何有由此起怯弱心X复次从文字中解未得彻悟者有二种安隐想一者谓实际理地不受一尘山河大地不碍眼光又云圆同大虗无欠无余大圆体中求其生死去来了不可得由此起安隐想二者见理虽明不能亲证诸教乘中多于净土惟念佛往生甚为妥当由此起安隐想复次果彻悟不为文字作解者有二种实受用一者得诸佛化仪二者得诸佛果用化仪者谓诸佛净秽土中菩萨眷属声闻眷属香云花云幢幡宝葢云及天龙八部与我同等无二无别如不尔者是未彻悟故是理有分剂故二者得诸佛果用谓三十二相八十种好乃至九十七种及清净法身并神通光明说法等与我同等无二无别如不尔者是未彻悟故是理有分剂故复次果彻悟不为文字作解者具足诸菩萨无作妙行谓过去诸菩萨未来诸菩萨现在诸菩萨不可说不可说劫数所行玅行谓时同处同身同行同于一剎那顷一微尘许悉皆具足如不尔者是未彻悟故是理有分剂故复次果彻悟不为文字作解者与十二类众生同一体性自身入他身他身入自身一身入多身多身入一身彼世界入此世界此世界入彼世界世界入自身自身入世界入自身不见有世界入世界不见有自身互摄互融无坏无杂复于众生分中同一悲仰X又于众生分中起同体大悲谓善与恶悉无自性皆自心现量既无心外之境以无作用兴慈运悲不妨于无性体中而解脱无性众生也如不尔者是未彻悟故是理有分剂故复次果彻悟不为文字作解者与十二类众生同一幻化故谓缘生无性生本无生无性缘生众生何有实如幻化吾与之居如不尔者是未彻悟故是理有分剂故复次从语言中作解未得彻悟者流出无边狂解有以日用事无别惟吾自偶偕而生狂解有以随流认得性无喜亦无忧而生狂解有以神通并妙用运水及搬柴而生狂解有以本来无一物何处惹尘埃而生狂解有以对境心数起菩提作么长而生狂解有以山河及大地全露法王身而生狂解有以无明实性即佛性幻化空身即法身而生狂解有以入门便打而生狂解有以答问机缘口头快便而生狂解有以不必参究直下承当而生狂解有以入门便骂而生狂解有以习学诗赋词章工巧技业而生狂解有以放下又放下开口即错而生狂解嗟唿醍醐上味为世所珍遇斯等人反成毒药良以正法倾頺邪魔炽盛相续眷属弥满世间于生死分中留心者不可不先烛破此虗妄境界也更有三句葛藤不可不为居士说破古德云如何是禅猢狲上树尾连颠如何是禅勐火着油煎如何是禅碌砖即此是祖师传的X葛藤然虽如是分明向汝道相续也大难余集生冏卿问先辈云五宗自沩山而下取人甚严于是沩仰法眼先绝绝乎否耶洞山数传至太阳法不轻授年且八十矣叹无可继遂以衣履别寄浮山远求法器而仅得投子一人当此之时洞下不绝如线及投子得芙蓉而玄风再振弘衍至今今之师云门临济而未至者皆翻然舍而宗之傥所称取之严者得之必精得之精者传之必远非耶夫曹洞一脉愈微而愈不泯有如此岂临济一脉转捷而转失传乎迩来修忌三祇觉希一宿翕习成风至有才着袈裟便行棒喝者问之则曰临济宗也临济宗固如是乎坡公云借君拍板与扪槌我也逢场作戏至目钳鎚为戏剧学人之过与抑亦其师之过耶请师昌言之师云吾宗遡自达磨大师传佛心印观我东震旦有大乘气象受二十七祖般若多罗尊者谶云震旦虽濶无别路要假儿孙脚下行特特航海而来初见梁武问答时便不顺些子人情如用一把铁扫帚相似乃至九年面壁为法求人神光立雪齐腰犹呵为轻心慢心欲冀真乘徒劳勤苦良以师严则道尊因真则果正是以断臂安心忘身为法以及负舂槽厂不避陆沉方得大法流行龙象竞出然六祖虽曰得道者如林其正传者惟青原南岳二大士耳马大师一足蹋杀天下一口吸尽西江是何等根性行业而印X心后尚侍岳师一十五载日益玄奥及至开堂犹命僧验过曰三十年不曾少盐酱岳始然之古人如此严密载在方册者历历可考岂敢畏绝嗣而授诸非器乎沩仰云门传灯列谱虽称断绝而流裔受派者至今犹存法眼一宗至永明寿大师高丽嗣法者三十六人其德泽滋盛流溢遐远又不可以识心测之谓其断续也洞山五传至太阳玄玄寄直裰皮履于远公处而得投子青青得芙蓉楷楷得丹霞淳淳得长芦了了得天童珏珏得雪窦鑑乃至国初万松秀雪庭裕展转相传至我寿昌先和尚实曹洞正传其源深流远如此临济至风穴将坠于地而得首山念念得汾阳昭昭得石霜圆中兴于世乃至国初天如则楚石琦光明烜赫至于天奇绝以四家颂古悉皆诠释宗风由此一变识者惜焉葢宗乘中事贵在心髓相符不独在门庭相绍故论其绝者五宗皆绝论其存者五宗皆存果得其人则见知闻知先后一揆绝何甞绝苟非其人则乳添水而味薄乌三写而成马存岂真存如居士所问取之严者得之必精得之精者传之必远余意正然不意居士亦见及此所以宁不得人勿授非器不得人者嗣虽绝而道真自无伤于大法授非器者名虽传而实伪欺于心欺于佛欺于天下一盲引众盲相牵入火坑将来镬汤炉炭劒树刀山知是几多劫数有智之士宁可碎身如微尘决不肯造此无间业也今行棒行喝岂但曰X初披袈裟即白衣居士例皆如此殊不知古之所是乃今之所非如德山入门便棒传灯所载曾打几人又如临济大师一语中具三玄一玄中具三要四料拣四宾主皆于言句中勘人未甞以棒盲加且一语中具三玄三要则一棒一喝悉当具三玄三要之旨既一喝可分五教一棒须具三玄正应用时必有差别其杀活纵夺贵在当机岂沿街遍户皆以棒喝为应用耶若不审来机一槩用打是妄立门庭便成戏论引动一班狂妄学人堕落意坑见堑硬作主宰错下承当图彼冬瓜印子贪人礼拜供养诳惑无识各各自谓成无上道报终决沉生死苦海正所谓邪师过谬非众生咎然在真为生死之人具眼参方必不被其所赚呜唿时丁末世贵在辩正邪别真伪须向本分中商量彻底莫向法嗣上较论断续也刘心城大参问千里餐风连宵逼拶大师大慈石人堕泪无奈迷云展转浓重索性全抒狂臆以当发露忏悔惟师慈父容此骄子不惜懡㦬逐欵批答令玄立地转关顿破葛藤络索岂爱剥皮析骨詶此法乳深恩师云宗乘冷落举眼无亲今天下称知识者莫不云秉达磨大师单传之旨交驰棒喝弥满世间岂但丛林即街头佣竖悉妄言悟入皆邪师过谬非众生咎余禅暇及此发竖心寒恨不能以智锋慧刃扫除魔党以报佛恩非敢以生灭心造地狱业因破夏往还X幸金陵诸宰官居士护持正法方解制缘遇居士以法门为问心甚快然然宗教殊途皆归一致都城趋入迟速不同非敢以宗抑教以教抑宗真有所抑即是魔人且达磨何人耶智者何人耶敢妄加穿凿为分优劣乎所趋向者就审初机为其指迷不由迂径当随问随答不辜居士来意耳贵在格外相詶希勿以言句取则领略在未问之先则居士无问博山无答大圆觉中不挂一元字脚居士信斯语否问蒙大师垂示一口气不来向甚么处去言思路绝难咬难嚼㘞地一声虗空粉碎此诚最上极则玄虽凡下戊午已未曾亦两年着脚庚申剧病竟入地狱一句弥陀如汤沃雪何至今日转打之遶此段机缘亦非孟浪似于夙劫曾作佛陇儿孙每读妙宗钞所云取舍之极与无取舍同觉得实实可作生西拄杖实不妨与宗门向上极则谿山各别云月是同葢台教全以葛藤扫葛藤以解路绝解路四教六即十乘四弘才提一句动成二十七万一千余句而宗旨只一心三观然非二十七万一千余句此一心三观一句不得分明所以多句不离一句併此一句亦无名字相貌可得不待树倒藤枯早巳句归何处玄如未死五六年后与干三先生圆顶方袍手捧三大部向博山堂下遶佛三匝礼师足巳叉手而立惟望大师另出手眼俯为接待师云居士于宗乘中既两年着脚仍以一句弥陀销X除地狱如汤沃雪似非孟浪前后参差果志慕空宗何不以金刚勐𦦨烁之仍待一句弥陀不得实用于斯可见居士既全是知解与佛陇密契不问可知谓妙宗所云取舍之极与无取舍同居士即今有取舍耶无取舍耶若有取舍同之一字即是妄言纵硬作主宰谓其不碍其奈取舍何虽百劫千生不能脱此窠臼自云净洁亦不作净洁想譬如着白衣人入墨池中自云我不染墨岂但谩人实自谩耳生西要旨贵在一心不乱居士即今果不乱乎如未究竟生死炽然纵许十念往生此亦初心方便假有毫釐系念是究竟法耶非究竟法耶如不究竟则拄杖子折矣不可不知若谓台教以葛藤扫葛藤者与不绊葛藤优劣若何果是智人自当料拣多句不离一句以一句入多句可乎若可者譬如寻水先得其源如得其源枝派蔓流不愁不到若向枝蔓上寻去虽心中了了余保终其身而不能到也妄云早巳句归何处是见卵而求时夜不亦太早计乎问蒙大师垂示云一念识心即不思议境非证法华三昧莫望领取又云智者大师玅悟处不在三大部在礼法华时卓哉我师谁谓大宗师非即大教主耶玄辈凡愚则妄据智者大师所云圆顿者初缘实相造境即中无不真实系缘法界一念法界一色一香无非中道便确信得过不思议境非但凡愚有分即炽然婬杀盗妄其事相不得不摄于一戒而即此婬X杀盗妄一念当体即烦恼即菩提即生死即涅槃实信得过实把得牢依此圆教修此圆行而不了生死智者大师欺人赚人恐无是处师云余谓一念识心即不思议境智大师妙悟不在三大部此即实语诚非臆见如一念具三千是思大师亲证处非从学问中来如云即空即假即中是因缘所生法并一色一香等语乃从学问中来实非大师悟处居士虽信得过皆是识心领略既非悟入识解障心如油入面永无出期不可不审谓杀盗婬妄性恶即真殊不知即真体中无杀盗婬妄当体烦恼当体空寂缘生无性等于空花菩提涅槃皆为賸语非作故无本性无故而复云依此圆教修此圆行正所谓无梦说梦不识大师行布而非行布圆融而非圆融过在学人非在教也吾宗门中非不看教祇不滞斯解如单刀直入直斩颜良为快意耳问蒙大师垂示云才开解路便落生死敢不服膺然所云不思议境者即空即解即中也此三谛只在现前一念识心一念最劣三谛一心最顿最圆最尊贵无上虽复证入甚难而性恶法门全性起修全修在性修性不二直断无明至于见思尘沙譬如冶铁粗垢先去非本所期自然先落此一念直超三阿僧祇当生便可证圆住位直截顿顿品位弥超似又不独轻轻便便了一生死而巳大师大慈愿不有虑师云才开解路便落生死如永明大师云圆宗所示X皆是未了文字性离始名解脱看宗镜录者谁肯谓性离也皆识上生识心上求心愈生愈求转觅转远圆觉云以思惟心测度如来圆觉境界如取萤火烧须弥山终不能着如不思惟者以何法门谓之捷径少林云心如墻壁乃可入道亦不论性善性恶全性全修祇将一句话头深追力究如丧考妣识解何生果得迸开光明焕发如红炉烈𦦨见思尘沙豁尔氷消若斫树去根枝叶复生无有是处况向上一路及尽玄微去粗存细似多着一翻心力也极细根苗卒难顿尽直超品位非行莫齐言解相应无有是处台教学人似不可以圆教自负不求妙悟蒸沙之语岂欺我哉问藏通别圆四教智师剏立四教有五颂位次分明又不堕明白里后四颂则且置只首一颂云七贤七位藏初机通教位中一二齐别信并圆五品位见思初伏在凡居凡居者凡圣同居土四净土之一也七贤者五停心别念处总念处四加行共七位也四加行位则且置只总别念处中一观身不净五停心中一数息观便开出八背舍六妙门十六特胜观练熏修等世出世禅门妙诀一经开会一一无非不思议圆妙法门的的当当稳稳贴贴保得一念识心眼光落地时决无失脚又何况即渐即顿即藏即通即别即圆廉纤葛藤无一可取无一可舍所谓太虗空中之乎者也将错就错西方极乐大师大慈愿不有虑X师云四教五颂位次分明等语乃至一经开会一一无非不思议圆妙法门具在三大部中此不繁引而云的的当当稳稳贴贴此是智者大师见非学人见也居士谓保得一念识心眼光落地决不失脚居士用那箇心保得若用识心识心隔阴则不能知宿命具通恐一生难办临终善恶如人负债强者先牵毫𨤲念起岂但说即如寒拾见沩山那事都不记了西方极乐亦是寐语也问蒙大师垂示有大居士问云只提话头三乘十二部可尽废耶答何作恁么见地三乘自为三乘人说岂不见圆觉经云惟除顿觉人併法不随顺玄奉此示岂复疑云只提话头三大部可尽废耶然而三大部中併三乘人一总收为圆人顿觉併四教十乘六即四弘虽复的的当当不许一字誵讹而实无一法可容随顺所以荆溪一部金刚錍总托一梦悬符我师昨解制上堂所云一一皆梦中事而金刚錍末后一句云忽然梦觉问者答者所问所答都无所得然则宗耶教耶谁非一梦耶然而三大部及金刚錍毕竟与三乘十二部俱不可废大师亦复何曾欲废三乘十二部及三大部金刚錍耶凡愚护玄一口气未断时愿以三大部金刚錍作广额屠儿一把杀猪刀临终放下恃有大师加被在即未放下时亦有凡愚愿力在师云一句话头聪明学人卒难领略谓识解多故猿X腾雀跃无暂停息欲收为圆人称顿觉者譬如妄号帝王非敢向人说也实无一法可容随顺大似掩耳偷铃倘放下一言一字如食美味念念不忘况教理耶思之可见不待博山重加註脚古人所谓不得水精珠难澄浊水不得宗门中慧炬实难破千万劫之重昏况梦中之梦金刚錍三大部恐未易与居士作屠刀也问台宗圆顿尊贵无上则且置纵使廉纤落索实不如禅宗直截透脱而夙业深重之护玄终不妨舍易从难辞甘受苦何以故请先借世缘自忖自卜玄实生性薄劣初叨第力辞馆选甫作令亟徙寒毡所至无不肮𩪝重围笑拌头颅一生从喫辛喫苦中自歌自舞乃至生死大事法门岂同儿戏而于时所从尚参究极则既有我大师全提正令何须凡下免冑趋风惟念达磨既开少室之宗智师始剏佛陇之统而五家宗派烈日中天三观密藏方沉闇室一炎一冷不可同年而语遂于辞炎趋冷千辛万苦之护玄不觉痂嗜偏投每嘅大苏妙悟以后荆溪四明一辈孤灯寒𦦨仅不绝于幽溪即中一线师资婴杵有怀魂销色黯持此愿王泥犁不避无心择便有分奔波牛顺羊逆伫师杀夺师云台宗圆顿最尊无上敢问台宗所宗者何为最尊无上也若谓一心圆极之理当求之在心非求教也我达磨大师传佛心印航海而来斥诸名相故云X直指人心见性成佛其机感契悟如人饮水冷煖自知虽入不思议境而心行处灭向上一路千圣不传说着箇佛字犹为賸语非同教家自生难易有圆有顿有依傍也有识性者孰不能习教惟宗门下实难得人居士何不念祖师命脉系如悬丝正要得深入教乘者了明大法传祖师心印开众生慧眼实博山之至望也问离心意识参既离心意识将甚么参参箇甚么师云心意识作么生离只将一句话头真参实究如丧考妣相似心意识要起起不得何用离耶即此心意识岂但要离如红炉点雪求其踪迹了不可得且道参箇甚么居士就将此是箇甚么便好讨箇下落如不会者不妨疑着良久云散尽闲云清野壑海天大燎亮月明中问何物凡愚蒙师不弃殷勤答问析剥难詶柰凡愚既非格外人安得领在未问先大师答而无答凡愚问而复问惟我大慈幸卒教之一蒙示云即今若有取舍同之一字即是妄言玄复疑妙宗宗旨正谓取舍愈有愈无斯为圆妙若无之始无不落小乘耶师云愈有愈无斯为圆妙殊不知天台借路还家终不堕有无窠臼有无二字实圆妙中影响非始无也若胶柱鼓瑟岂但小乘而凡夫炽然心行欲拟之圆妙大似扪空搥响纵经多劫终无得理有智之士宁不痛思者欤X问一蒙示以葛藤扫葛藤与不绊葛藤者优劣若何玄复疑不绊葛藤岂非向上极则若以较台宗二而不二不二而二正争此葛藤之有无惟我大师实云非敢以宗抑教以教抑宗岂复置一优劣耶若谓劣在人不在教教理则不废葛藤咎岂独在人耶师云不绊葛藤者实在人非在教也譬如生在王家天然之贵不假他营若以功能较之优劣实霄壤也楞严经云阿难纵能宣说十二部经典不如一日修无漏业华严又云如日当空照童稚闭其目自言何不覩多闻亦如是此是教家料拣教与人优劣不待拟议而泮然氷释矣今时习教理者何不提纲挈领而楷定法则经之过欤人之过欤问一蒙示云多句不离一句须得水源若寻枝蔓妄云句归何处不太早计耶玄窃闻台宗专用六识谓之去丈就尺去尺就寸又谓伐树得根寻水得源岂不悬合我师宗旨溯水源而扫枝蔓耶既得其本即蔓是本既寻其源即流是源一句多句多句一句似无复迟早之可判也师云台宗专用六识正类吾宗门中骑贼马趂贼谓以马为根也为源也可乎若以马为根源是谓之昧却主人翁可谓奴即不辩也圭峯云识如幻梦但是一心八识当与一刀况其余耶若论圆极之理当得其根毋寻枝叶当得其源毋滞漫流也得其根者一枝皆木得其源者一滴皆水若以枝叶漫流为根本X源流者何啻据淮泗而曰即阿耨达池不亦太早计乎问一蒙示云一念识心保无失脚用那箇心保得若用识心识心隔阴即不能知宿命具通恐一生难办大师慈悲警䇿至此可容凡愚未得谓得以地狱为儿戏乎然台宗专用六识既是一家宗旨止观悬合首楞严云忆佛念佛现前当来必定见佛即谓忆念亦用六识确为无过故圆人虽极圆顿而至何位断何惑证何理往判诸教诸位无不通达学人分中正不必宿命神通即教中明用六识六识明知位次若能依教修行学人纵必不能自保而教理可作保人凡愚人作凡愚朴实语惟望大师哀怜摄受而卒教之师云台宗借用皎如日星自是居士错会耳岂不闻念空真念生即无生若以六识为主宰譬如蒸沙作饭沙非饭本楞严斥能推者为心又令微细揣摩居士认定六识不待别求寂常心性正类乎认贼为子不亦谬乎如止观圆顿义者初缘实相造境即中无不真实从实相中出止观二义云法性寂然曰止寂而常照曰观贵在起行不滞解门如南岳大师九旬常坐一时圆证非解也又如法性经云灭非真谛因灭会真灭尚非真况意识耶所引忆佛念佛等语念空真念与自得心开还存得意识也无若以解心判教便为究竟天台不必观心南岳何劳常坐惑终不X断理岂入圆纵经多劫修行止是说心说性之人道火何曾烧口说食岂能充饥勿自瞒顸思之可见也无异禅师广录卷第二十三无异元来禅师广录X卍XXX无异禅师广录卷第二十四住博山法孙弘瀚彚编首座法孙弘裕同集宗教答响四卓发之文学问华严会中二乘如盲如聋然亦兼摄声闻以包含无量乘故此经虽云二乘种不生乃所宣道品大小互通正与华严四圣谛品不异故有生彼经劫方证小果者如大智度论言弥陀亦以三乘度生自应二藏五教总摄何云不摄小乘且既通杂华复不能通杂华所摄无量乘耶师云居士既知华严摄无量乘岂上德声闻如身子目连杜视绝听悉是如来胜方便力故为导引一类小机发起深信信于一乘如法华云佛以无数方便引导众生其实皆为一佛乘故此经云二乘种不生者正为化导二乘执空不修净土者钞云岂独凡夫亦度二乘圣人二乘既生况菩萨不生弥陀以三乘度生当无疑惑既以三乘化导亦摄无量乘二经互X通不言可喻涅槃云阐提不入非阐提不入涅槃也问余门学道名竖出三界念佛往生名横出三界所谓余门正指教中观行故参禅称为别传净土亦云径路皆以超越观行故今云观即是念念即是观直以台观当之不反钝置念佛耶师云横竖等论钞云如虫在竹竖则历节难通横则一时解脱谓乐邦与苦域并峙故曰横也此是一往之说论一心者横竖皆遍独净土不具竖而止曰横弥陀经云其佛光明无量照十方国无所障碍观经云是心作佛心即佛故净土惟心以界曰横论心岂不圆具耶余门非单指观行实乃具一切法门参禅称为别传者非五教之所诠净土亦云径路岂三观之所及今说观即是念念即是观举一念即具观行以一念超越即便往生非观行成就然后乃生故知念不妨摄观非观行能钝置念佛也问观经疏以十六观通三谛今以此经旁通观经则入台观门庭以此经分属圆教则入事事无碍法界然台宗以圆教独归法华而第四法界惟华严有之未知台宗三观得摄法界观否此天台贤首差别处若为会同师云观经疏以十六观通三谛今以此经旁通观经亦不妨以十六观旁通此经何以故弥陀经云宝网行树莲池阶道悉以金银琉璃玻瓈合成其佛光明无量声闻菩萨无数复以西方摄悬鼓岂不具足一X十六观似不必入台教门庭台教当入我之一念为径中之径不亦宜乎谓此经分属圆教天台以圆教独归法华钞云事事无碍惟华严有之既云圆教岂不摄事事无碍以事事无碍标法界观名岂不摄圆弥陀分属如掬海之一滴不妨同于全潮天台贤首与此经疏钞别而不别不别而别非此之谓欤问合论判弥陀净土是权非实净名惟心净土是实净土然净名言菩萨成佛时直心等众生来生其国是明言摄受众生死此生彼之事与弥陀无二无别正指往生事相论中何以分作两橛疏言此指事一心者岂事一心便不名惟心耶师云合论云弥陀净土是权如云一念至一心不乱是权实净名净土是实如云随其心净即佛土净菩萨成佛时如云直心等众生来生其国是实中权如指门必入其室如入室必由其门二经大意不妨互举非分两橛也疏指事一心者重在持钞云若达此心四性不生与空慧相应名理一心此即事而理安得不名惟心也问此经言众生生者其中多有一生补处大本乃言生彼国者皆当一生遂补佛处皆当之义不止多有然则中不胎生等皆是补处皆为等觉菩萨耶师云此经言众生生者多有一生补处此多字从近而言大本云皆当一生遂补佛处此当字借远而言此经云其国生者皆是阿鞞䟦致华言不退转岂非X当来遂补佛位即中下胎生遂补佛处益明非是现称等觉菩萨良以延促同时所谓径中之径于斯益信矣问单念佛人不修助因所谓但得本莫愁末故云不修余行得波罗密亦云即是多善多福乃诸佛以万行因华庄严法身今念佛所证止可云素法身抑已具足万行庄严耶师云单念佛人不修助因古人净业中知识殷勤化人念佛同生净土岂非助因不修余行惟念佛得到彼岸故信此一门即是多善化彼同类即是多福又夙具种性即是多善夙修余行即是多福即此巳具万行庄严非素法身也问宗门教人参念佛底是谁似与别则公案无二未尝回向西方钞云体究念佛与尊宿教人举话头下疑情意极相似此只相似还是直参谁字教分四种念佛未列体究一门今以摄持名中却似经文本无此意不应以此入净业门庭若谓参此话头悟则心开不悟亦不失往生此为禅宗留一退步正堕偷心耳若谓此疑不破便不得生是反不如一直念去不起疑情者虽不开悟尚得往生也乃智彻禅师直以此作净土正行慈照天奇毒峯皆教人参究念佛此诸师又何所本耶云栖若祖诸师疏钞何不直拈谁字若只相似又更有差别否其相似不全是处何不道破X师云宗门教人参究贵在以期大悟更不回向西方何得言留一退步不失往生是居士註脚非宗门意钞中谓体究念佛参与体者不容无说参谓参破体谓体贴体贴亦有伫思之义宗门必不用少林云心如墻壁乃可入道又不与一直念去较其优劣云栖祖诸师亦是净土一门收此一类之机放开一线道又何辩相似不相似也问一切国土惟想所持故以净想换却妄想如子忆母必善想容仪历历可覩今持名一门但令念声相续不取相貌只与读诵无二心易驰散故称名方便或依出入诸息以为借气束心乃禅经中摄心调息诸法似属小乘未为第一义谛将非大心凡夫所当行持耶师云楞严云忆佛念佛谓忆念相继自得心开非比单持名号至一心不乱夫读诵者惟记惟解持名者只欲往生如负重担只欲到家驰散何有乃至一心不乱非借气束心比也生极乐国如弹指顷与法华其疾如风相类大心凡夫岂舍此捷径法门而别求乎问大本云若有众生发一念心念无量寿定生彼国疏中尅期止及十念而不及一念何耶又念性剎那生灭此经七日定力乃生则未得禅定者无分若此一念如一称成佛释作归命一心则大本不应系十念之后若止如经文作一念喜爱之心则与化经言X不动如来佛剎不以爱恋之心遂得往者难易不同此则全无定力亦得往生其胜方便又当超越小本耶师云十念与此本相互通故何分优劣以一念具一切念故一念未必为优以十念即一念故未必为劣是故说一念不妨十念说十念不妨一念又剎那际不妨七日七日不妨剎那际经云一念普观无量劫无去无来亦无住或说一念或说十念或说七日或说多劫皆如来胜方便故亦不论定不定喜爱不喜爱但一心念佛无事不办如灵丹一粒点铁成金更无疑虑又何必以难易较其超越也问此七日若平时姑置待临终方念巳为天如所呵今既属平时者为是七日之后尽此形寿更不复乱耶为复此后虽乱终得往生耶若永不复乱不应止名七日若更乱者则巳经退何能感佛现前师云经中云一日乃至七日是克期往生不论临终平时一闻佛名便发勐锐七日往生者故不论若未生者在无间断念念相续岂可七日得定再不念佛名其执持二字何以消文疏中云执者闻名受之勇勐果决不摇夺故持者受斯守之常永贞固不遗忘故何云七日复随散乱行者一心正念更加勐利以终身如初发念顷何愁佛不感孚耶问钞中明理一心为观力成就则体究全属观门但前言妙观难成故显持名殊胜今乃复通观法仍是X定观胜于持名矣若云参谁字是体究则又全属宗门且当参话时不应有念如知不二寂照难思等几许理路可傍未免两处负堕义云何通师云前言妙观难成显持名殊胜良以娑婆之众心多散乱故持名摄念胜乎观门今乃复通观法以观法是净土法门故如持一念不妨具足诸观读弥陀经者西方胜境孰不冥契但以执持显胜故以观境殊胜不妨速于持名以持名径捷不妨超于观法两处义成何得言堕若宗门参究是逗机之法似不必与净土和会如参念佛者是谁即属宗门言语道断又不可以理路为依傍也问一部疏钞大意全重理持则所明持法最为要害今既是持名复云理观既是理观复拈话头禅净止观三法混淆虽复义理圆融而行人念不归一将何为宗此与一门深入专修无间之旨何复不侔师云疏钞一部虽则全归理观如玄谈守约则惟事持名文云举其名兮兼众德而俱备专乎持也统百行以无遗以此则知专贵持名不妨发明理观观理明彻如膏益火则更增勐炽也若单提参究单论观理如华严大部摄无量乘上根利智条条是路亦不名混淆但以根器相投亦吾师翁之善巧耳问疏言一心即达磨直指之禅又云六祖斥无乃门庭施设不同假使才弘直指复赞西方则直指之意终无由明既言即是直指复云为门不同是少林与X曹溪亦复不同耶师云疏言一心者岂但直指之禅一大藏教无不收尽即归之直指之禅者此是为参究念佛者说非为持名者发机门庭设施不同者正符合直指之道亦非为持名者发机云栖以参究念佛收之净土一门此是广被机宜看疏钞者不妨求一门深入譬夫入海者而责之淮济江河深浅广狭更较其同异不亦愚乎问疏指至心念佛一声灭八十亿劫生死重罪属理一心若事一心者多念止灭少愆乃又引佛名经言一闻佛名灭无量劫生死之罪释云一闻则不待忆念无量则不但八十亿劫然则何必独指理一心也觉于此中自相违碍又此经亦言闻经闻名皆得不退则一切等闲发愿散乱称名者咸不退耶师云果得一心则不论理事疏钞谓多念止灭少愆者此是就散乱而借一心者说也闻名灭罪众生在迷亦复不知如地狱闻名即得究竟并获往生者何止灭罪葢论众生心力之勤怠耳大凡教中论事论理论定论散如用兵之法式临阵决胜贵在当人必不以法式楷定然后为正论者矣问枣柏言华严一乘大道非往生菩萨境界何故华严长子乃以十愿导归极乐如生公说阐提有佛性则后出涅槃为证今行愿全与枣柏不符则一论宗旨竟将安归乃云栖但拈出导归之文亦不能折枣X柏之误当知枣柏未易轻诋今欲和会两义其说云何师云枣柏谓华严非往生菩萨境界为显一乘不妨抑彼扬此普贤导归极乐正谓摄无量乘故枣柏为化大心凡夫顿入华藏故普贤是华藏中菩萨以十愿导归极乐者为三根普利故如观方入一隅则十方普现故良以大心难发极乐易生究竟旨归彼此符合以此则知枣柏原非错误云栖安得以是为非耶问因戒生定因定生慧则一心者自制心始此中自当发慧所为不假方便自得心开也天台念佛五门次第亦复如是今以事持属定门摄理持属慧门摄而云事持未能破妄利根径就理持将慧不由定一切理路通明便可当觉路耶师云因戒生定乃至天台次第此是教家法则然亦有先慧而后定者如云专持名号即得往生自非慧根深发莫能信也云栖以事持为定门摄理持为慧门摄者此亦教家法则然事非慧而不持理非定而不发事持既能发慧安得不破妄耶又可将一句弥陀具戒定慧犹深入理不可不知何也为专持万德洪名不生诸恶岂非戒也至一心不乱岂非定也自得心开岂非慧也念空真念缘起无生岂非理也深入至理净土惟心生彼不离生此是正觉地何必舍事持而入理解谓之觉路可乎X问观虽十六言佛便周如经所言观佛身故见佛心观佛身者从一相好入则眉间白毫可摄念佛三昧何故慈云但教人作莲花开合想钞中亦止通普观为助因耶师云观经言佛便周者佛以法界为身故观佛身故亦见佛心者谓缘胜境入实相理故既从一相好入毋论眉间白毫莲花开合以十六观门随缘一观悉是助因钞中以普观为助因者犹为确当问诸经多言念佛行人现前见佛如远公三覩圣相等所谓能念佛人佛住其顶古德教人决志求验正在平时今经止言临终佛现岂七日功成未能现见仅感临终耶抑必现前见巳然后临终得见耶师云诸经多言行人现前见佛亦有当来见佛之语楞严云忆佛念佛现前当来必定见佛其必定二字深有旨趣如种谷得谷必无虗弃之功也远公三覩圣像现前见佛也净土诸师临终感佛来迎当来见佛也由此观之只愁不念佛不愁行人不见佛也毋论平时七日但一心不乱专持名号唤醒自性弥陀一切佛菩萨像皆影现其中也问往生菩萨心不颠倒故能预知时至与本愿相应然则坐脱立亡庶几来往自由能识死从何去者何为古宿全不以此勘验至云死时何若欲先知耶师云净土菩萨与宗门坐脱立亡识得死从何去者大不相类净业行人尅期往生预知时至宜矣宗门X中人知亦可不知亦可发明大理视死生如梦幻安得于梦幻中着脚以生死为实事耶又当知化仪既毕来去自由此等不思议解脱惟同道者方知又何得与净业较同异耶问观经十念论明临终心力勐利能胜终身行力乃大本十念不言临终此与观经为同为别若此七日不必定是临终则此十念亦属平时既非最后大心何能化往宝王论反以一念为正是义何居师云大本十念克十念往生而不克往生者乃日日十念虽不言临终以至临终明矣论明临终心力勐利此为一等犹豫行人说恐临终障重不克往生以勐利胜之能胜终身行力者此加勉之义使行人以遂往生假如平日勐利大事巳办者十念七日俱不出一念故何缘自生疑难问观音势至同侍弥陀为西方三圣观音反闻自性与今持名一心总以音闻为教体正应同属耳根圆通又文殊亦发愿往生何反拣去势至钞言耳根不摄念佛念佛能摄耳根是势至能摄观音而观音不摄势至将持名不属音闻而观音不补弥陀为安养教主耶师云耳根以声尘旋入念佛以舌上称扬然俱属音闻出入义别文殊取一根深入安得不拣云栖判根尘同异岂可言观音不摄势至耶如论往生行业亦不取耳根圆通岂势至复不摄观音耶正所谓打鼓X弄琵琶非以诸法门迹上较众圣之所行处也问世尊言诸修行人用攀缘心为自性者犹如煑沙欲成嘉馔今此念佛心是攀缘心耶非攀缘心耶若用攀缘心者一切觉观思惟皆是生死根本若非攀缘心者何言念性生灭因果殊感若云此生灭心即不生灭心者何云煑沙此与波水之旨当自不伦波即是水沙非是馔大觉立喻应不雷同乃法华所云若人散乱心一称南无佛南能所云不断百思想对境心数起者又非即用此生灭心耶师云世尊斥世间人认攀缘心为自性非斥用攀缘心入自性岂不闻圆觉云以幻修幻天台专用六识阿难云供养如来亦因此心永退善根亦因此心以此推之此心亦不恶可以为入道之玄径论乎真性何用念为论乎乐土非念莫生文殊云念性生灭此为选耳根圆通净业智人安得随文殊脚跟转文殊如修般舟三昧又当以我念佛为良导法华一称尘劳起而佛道成南能不断妄想兴而涅槃现又当留待别时向居士一一道破问经末先言不退后云往生正以现生取办超乎余教钞中反开少寿多障不克往生一路云于来世得生此堕慈照所云其人自不知我当生净土却要来后世再得生人中也乃引禅门才出头来现成受用语为证则何以永明拣去有禅无净一流明净业之谛当于宗门耶X师云经中先言不退后云往生者谓先说净土巳生者后云念佛必定往生非现生取证也钞中开少寿多障为多障行人不信决定往生如信者则不障矣来世得生者谓不信闻名亦种下来世种子显闻名殊胜超乎余教故不堕慈照之语永明抑扬之说单扶净土一路将宗门推向万丈深坑亦不为分外禅门有三生打彻故云才出头来现成受用又何劳逐句与净土合辙问准提密圆与华严显圆并属第一疏云持名功德犹胜准提今念佛人尽此报身方得往生所证极果仅至上品何以不如准提所开不转肉身便得往诣十方净土只于此生得证佛果耶师云佛所设教为当机者极成如此土释经者亦复如是天台归圆法华李长者亦多料拣李长者必看天台三大部天台未见李长者合论若见时又不知当何如华严准提及净土法门各有所主不可逐一比况古德云一兔横身当古路苍鹰才见便生擒似不必向迹上追寻夙具灵根者才闻着一言一句便有出身路所谓大藏小藏从自心中流出岂可以部帙较优劣耶无异禅师广录卷第二十四X无异元来禅师广录X卍XXX无异禅师广录卷第二十五住博山法孙弘瀚彚编首座法孙弘裕同集宗教答响五六雪关主问参话头真切不落楞严五蕴魔外师云细观楞严五十种魔事不出一箇着字如色阴明白销落诸念乃至是人则能超越劫浊观其所由坚固妄想以为其本即此坚固妄想便不能融化于妄想中精研见希奇之事便作圣解岂非着耶如不作圣解名善境界不作即不着耳又五蕴中总以妄想二字结之最初一着便不能破即此妄想便是魔之根蔕其根本不除挫其枝叶令其不生可乎甚乃利其虗明食彼精气悉妄想牵合非魔从外来苟涉于慎护正所谓雪上加霜火上益油耳如受阴中虗明妄想虗明亦妄想葢最初未到求心不有之地非妄而何如想阴中融通妄想最初章云心爱圆明即前妄根与境融通便生爱着十种悉云心爱等葢天魔从圆境中来与爱心偶合作无边魔业安可救也良以行人最先坐断此一念无心即无爱无爱则着之一字何有耶只如第九章云心爱入灭贪求深空等悉是魔业亦最初妄心不破正所谓蒸沙作饭沙非饭本也如行阴中幽隐妄想葢行阴乃迁流不止为性故云生灭根元从此披露为想阴尽彻见行阴中根元悉是生灭念念不停行人不随生灭迁流故X得凝明正心尔时天魔不得其便但于圆元中起计度故穷其始末有因无因等既有计度亡正徧知计之一字从幽隐中来文云观彼幽清不能彻见源底也如识阴中颠倒妄想谓同分生机倐然隳裂六根虗静无复驰逸虗静为不驰逸不驰逸为行阴尽耳行阴既尽见闻通邻互用清净故云穷诸行空尚依识元乃至精妙未圆便生胜解此十种悉以识心而生胜解既作胜解违远圆通生诸种类矣禅门中善用心者俱不相涉思大云十方诸佛被我一口吞尽何处更有众生可度此是佛祖位中留渠不住邪魔外种其奈尔何欲得不受其蚀但全身入理不待遣不待护妄想念尽则魔业自尽矣古德云便好和根下一斧免教节外又生枝问不执修证不废修证师云吾宗门下毋论利钝贤愚但以信而入既发起勐利心如坐在铁壁银山祇求迸出诸妄想心悉不能入观照功行安将寄乎果得一念迸开如披云见天如获故物观照功行亦何所施祇贵参究之念甚切其参究亦涉于功行但不以功行立名如看破世缘切究至道亦涉于观照但不以观照立名如圆觉云惟除顿觉人并法不随顺若以观照为事则有能观能照之心必有所观所照之境能所对立非妄而何所以禅宗云独蹈大方心外无境将十方世界洎父母身心融成一箇坐断两头始得箇入门向上一X路更须自看不然尽是鬼家活计安可以修证同日而语耶果颟顸不到此地即名自欺此辈名为可怜愍者宁堪齿录南岳云修证即不无污染即不得即此不污染之修可谓圆修还着得箇修字么即此不污染之证可谓圆证还着得箇证字么如此则终日修而无修扫地焚香悉无量之佛事又安可废但不着修证耳九地尚无功用行况十地乎乃至等觉说法如雨如云犹被南泉呵斥与道全乖况十地观照与宗门而较其优劣可乎智祖禅人问诸方尊宿每教人以一则公案顿置面前念念系缘名为参究此于台宗止观专注一境同耶异耶若言其同仍是教下工夫非教外别传若言其异彼则专注一境此则系缘一处名虽异而实同似是而非乞求一决师云宗门一则非与诸法门为比公案者如公府之案牍一句子不明处只欲发明贵在深追力究非系缘也天台止观似不可以宗门较其优劣止观意在与法相应如人行路渐入佳境参究意在力破重围如披云见天推门入臼天台以观破惑智德顿圆穷之则有惑可破也宗门以参从缘心境俱寂释之则无缘可弃也若以境缘同异较其非是实霄壤也问达磨西来顿翻窠臼惟一心地法门直指人心见性成佛嗣后五宗迭出门庭种种不同曰五位三玄四宾主乃至四料拣为复法应如是耶为复羣机差X别耶若谓法应如是则教中云惟此一事实余皆方便直指门中不应有方便若谓机有千差逗机之法应尔则楞严二十五圆通逗机之法巳悉何必另为赘枝骈拇之法初祖东来多此一番䟦涉师云达磨西来顿翻窠臼授受之际实无二法何以曰五主法者有五不得不曰五宗也岂以五宗者塞碍一心地之法门乎乃至三玄五位宾主等语尽属名言悉单传之註脚耳果得千圣不传之道三玄五位宾主君臣如指诸掌法如是故非差别逗机也若在三玄五位上印证心地法门者大似就枝榦而索其本非即非离即枝榦非得其本也离枝榦亦非得其本也若本者枝榦之本枝榦者本之枝榦果是智人思之可见教中谓惟此一事实余二则非真非真者权之谓也非权无以导其实非实无以开其权虽是谓权归实又何妨权实并彰也教中之权各趋岐径宗中之相惟据本参本参破如月印千江岐径通若风号万窍似不可以圆通差别之法与玄位同日而语也初祖之来法门尚矣岂曰赘乎问从闻思修入三摩提大小乘法尔如然似不可废即古德亦有云三藏十二分教某甲粗知又云先以闻解证入后以无思契同是知闻教然后参禅千圣不易之规奈何近时尊宿不观学人曾否听教一例示以无滋味话令彼早晚穿凿不落妄想便堕无记又沩山云此之一学最妙最玄又云若有中流之士X未能顿超且于教法留心当沩山之时正像法隆盛之秋犹然若是分别而当今之世正值末法衰残岂得人皆利根一槩以上乘法投之况观机逗教应病与药似不可废师云余答刘居士问谓宗乃教之纲教乃宗之目如依教修行当以证入契同为克家也闻解似易无思诚难惟吾祖师门下以思无思之妙又云心如墻壁乃可入道亦不以闻教不闻教为不易之规也如教中诵一句伽陀忽然大悟又云一言之下心地开通岂待遍涉名言方称悟入参究者非涉于穿凿穿凿二字法门大害教中或有之而宗门实无也此之一学最妙最玄当人人期于顿超岂可甘心中下法不论像末人不论智愚惟办肯心是为上智反末法为正法翻中下为上根似亦不难耳问三无漏学因戒生定因定发慧我佛诚言而妙喜则云他人先定而后慧老汉先慧而后定大与佛经相违若以时事验之如人酒迷慧性颠狂错乱酒醒则狂性自息则慧先定后妙喜之言愈为有理大师于佛经祖训若为会通师云先定而后慧佛之诚言先慧而后定祖师慈训二俱略之非定论也如人修定若无慧为先导则不能修慧不妨在先也有慧而戒立戒立而定生定生而慧朗如环上寻轮求其始末了不可得以此观之大慧亦为賸语也实佛祖符合又何待会通X问永嘉云了则业障本来空见道语也而西土师子尊者此方可大师俱了了人也何业障不空必待詶偿而后巳若谓偿处正业障空义则造十恶人念佛带业往生亦必回娑婆偿宿业始得若往生者宿障不詶则大了之人反不及念佛者多矣若谓大了之人业障实空能超念佛十倍则师子可师仍居未了之科师何以会通之师云业障空是不易知也若谓遭王难是偿夙债实不达业障空非正论也岂不识水月道塲空花万行镜里魔军梦中佛事汝以梦中为实事是不空也若达斯空义偿不偿皆梦语耳十恶念佛带业往生诸恶顿释趋果忘因非回偿也下品下生见佛尚远历胎既久始得花开非不偿也与宗乘中较其优劣不亦愚乎问云门请益睦州悟道因缘传灯会元载之甚悉其见雪峯居然知识矣并无请益语尽皆问答语续后出世何故不嗣睦州反嗣雪峯为复以人盛衰易其心耶则非祖师所为何能取法后世且嗣法昧心韦䭾明加其杵若谓录语有略则授受之际千古慧命来源所系岂可妄自笔削谅必有说乞师补之庶免后世嗣法之溷师云云门见睦州夹断一足即有悟入非大彻也初见雪峯即命众迎五百人知识是雪峯以法眼印之次日上雪峯峯才见便曰因甚么得到与么地门乃X低头从兹契合且从兹二字非借辞也况后温研积稔以印心宗乎非敢以盛衰易其心也今时人以玉彼之师为冤家以印彼之师为恩故殊不知印彼者未必是玉彼者未必非以非为非者不失法会之正因以非为是者终陷泥犁之恶报宁可千生不悟不可一日着邪滴血之语岂欺我哉当悉审详毋容轻忽剡水禅人问教外别传者禅也净因禅师以一喝而收五教然则五教皆禅教外者何谓乎师云净因以一喝圆收五教以解讲华严者之惑岂不闻一喝不作一喝用纵古佛与大菩萨到此亦歛袵矣况其聪敏及机智者乎所以云一喝能收五教五教所不能收者禅也问禅不外教教不外禅唯字与声实无二相别传者又何谓乎师云禅称教外者非教中所列之禅实乃世尊拈花非字与声所载者彼时百万人天悉皆罔措若论声教所诠者又何待迦叶微笑世尊印定有教外别传之旨故知四十九年未曾吐露者箇消息实是教所不能言者故曰教外实是教中纲领故云离文字相及言说相贵在悟彻故称教外果教外而别有传乎问清凉大师以禅为顿似依六祖坛经判若错俱错苟非顿是圆也亦教苟非圆亦顿禅自禅非但一不能收五即五亦不能入一也展转合明增长迷闷惟X冀慈音宣流开示师云清凉以禅为顿者是抑禅而扬教也六祖谓开示顿教大乘是借路经过正为宗门称顿悟者言之若云非顿是圆其圆之一字吾宗门中亦不立也苟立其圆则不圆矣如云大方广亦是显果德之相其法身之理理绝对待何大之可立也诸法缘起应变无穷至体无外卷舒自在其方广二字亦是借言大方广对世间言说故尔标宗顿入不思议者亦賸语也况五教云乎哉吾佛以禅称教外愈明也如人生在王家不说贵相又如九品至一品者品品可收惟生在储宫者岂品级可收也禅在教外不言可喻也无异禅师广录卷第二十五无异元来禅师广录X卍XXX无异禅师广录卷第二十六住博山法孙弘瀚彚编首座法孙弘裕同集宗说等钖上示金庭蔡坦如居士居士欲成办箇事于祖师门下当发深信速了生死再有一法过于此法者无有是处此一句话头是换骨灵丹是返魂妙药是伐生死稠林底利斧也所谓无量法门百千见剌一切计执五阴魔怨才沾着此X一句子则瓦解氷消更不起第二念何以故谓离诸念故如看一口气不来毕竟向甚么处去即此去处不明如坐在烈火𦦨中祇欲奔出以此则知妄不用止心不用观定不用习慧不用生见不用断魔不用伏则自然帖帖地谓心勐利如烈火故能燎一切如迅流故能漂一切如勐风故能埽一切如神箭故能穿一切如射石虎才生拟议岂但没羽则箭头断矣故云道人行处如火消氷箭既离弦无返回势玄沙可谓得法门之径路入法门之标的也若如此参去忽朝打翻筋斗绝后再甦便乃斩新条发新令高低一顾万象齐彰截断众流不通凡圣如佛印大师云一到多门又到门分明普眼照干坤以须弥聚笔沧海为墨不能书其少分故云大藏小藏从者里流出非强言也若未到此田地下语如云兴偈颂如瓶泻尽成颠倒知见如近时假称知识者将古人公案逐句下语悉以义路符之识者一见则知宗风扫地谓痛哭流涕者不亦宜乎予到敝乡见吴太史颂古其辞章藻丽近时作颂者罕能伦匹一日太史问曰大师曾见弟子颂古否予曰见太史曰何如予曰居士是解非悟门也太史曰何以见之予曰居士颂婆子烧菴谓寒巖枯木太僧生岂不是不肯者僧么太史曰然予曰岂不是解聻太史言下如脱桶篐相似渠是箇久用心底人于一言之下便尔知非近时假知识论此公案万一未曾梦见在呜唿祖庭秋晚魔风X炽盛纷纷曰参禅尽入在魔邪网中曾有一人能跳得出否若有缁素得分明不沾着此等魔气予则以衲衣覆之可谓报佛之深恩也祖庭秋晚赖有智人遍界魔风孰喜孰嗔纷驰棒喝加诸盲者断手折足谓应机也遍体流血不知痛痒大笑猖狂是何模样谓不领会目尔裁抑苦哉痛哉神号鬼泣三千七百大有样子夺食驱耕决无此理下语偈颂学语之流是生死本肯自干休我书此语居士勉之置心一处今正是时示壁如禅人夫为学者父母生成一具灵骨如黄金铸就只须深生正信浚发大机知佛所说一代时教不求妙悟尽逐虗声虽是多闻与不闻等如象陷于泥虽有全力不能跳出良可愍也如仁者生于大族幼为贵介公子复从科第中来及出仕做官时供养法师殷勤请益于教乘中无不通达及问着巳分上事则无可奈何故知名言数句非究竟法惟吾祖师门下不起知解直探本源故云心如墻壁乃可入道良以众生皆以识心分别计度瑜伽论云阿赖耶识于一切时无有间断器世间相譬如灯𦦨生时内执膏炷外发光明缘内执受而生坚七转识为最有力缘外器相而生取五尘境助发不停逐境生心从缘成熟与现行互为因果与明了递为所依展转生烧起灭无间穷X之而无始成种子之名言望之而无涯生现行之果法俱时现有岂待新熏如唯识论云一切种子皆本性有不从熏生楞伽经云大慧不思议熏不思议变是现识因取种种尘及无始妄想熏是分别事识因以此则知本有新熏合生现行增长本识此以无明熏真如故净法亦尔准此例知若取其正义真如亦不受熏真如无为非心之因亦非种子能有果法如虗空等故非有漏心性是无漏名本性净何以故若常住法不成种子一切时无差别故就净边说亦具种子之名涅槃四德是四大种子从本觉起而熏无明论四德本来是有不从种子生从因作名故称种子能侵损本识故繇是行人信乐大乘以大智慧人虗空器三昧运大悲行以毗卢果德用成因位熏无明故又当知本识极劣无记非能熏也唯七转识及相应一分能缘虑心力最强胜故有力自熏此无明无体本觉斯起纯成四德烁尽无明故云四德圆时本识覩尽况无明耶如千年闇室一灯能破则弥满清净中不容他即十界缘起悉成净用故云大小鳞毛普现色身三昧也果入得此一步则尘尘剎剎悉皆普入便好蹈祖师门求向上事只待脚跟线断捩转鼻头别为通气始是到家时节不然只饶及尽玄微总是他门活计非当家种草也一具黄金骨深生于正信浚发大机用通佛所说教当求妙悟门若滞名数句X闻与不闻等惟吾祖师禅端不存知解直探于本源心如墻壁入阿赖耶执受而坚于现行展转生烧相数数无间然净法亦如是以佛果德相成行人因位本觉熏无明如沸汤浇雪四德纯圆时识想从何起清净不容他十界用无辍待了本因缘再为仁者说示证之禅人夫为学者熟烂圣经凡一言一字须消归自已所谓佛巳具知见何用更开谓开众生佛之知见耳如贫家伏藏若获其藏更不复贫圆觉云如来大光明藏是众生清净觉地既称清净何有众生下文云永断无明方成佛道复云此无明者非实有体果知无体大光明藏觌体全彰故云如来因地修圆觉者知是空花即无轮转断云非作故无本性无故至普贤章云知幻即离不作方便离幻即觉亦无渐次中峯大师云此二章宛有衲僧气象至于以幻脩幻皆吾佛不得巳而言之非佛之本意也若云理彻圆融何妨行布殊不知一念具三千一心融万行绝去来之迹延促同时泯远近之殊遐迩一致当下无我法界理成八相成道于殊方理无分剂万行圆脩于当念事不他求观彼久远犹若今日获大宝车行步平正其疾如风所谓圆融而不碍行布事事斯成行布而不碍圆融心心靡间以此则知才闻名字观行斯起无X明斯断六根斯净究竟斯成说箇佛字犹为賸语也若乃求三乘之行迹楷六即之是非便乃断三惑成三智证三德乃至庄严国土教化众生则吾不得预其数亦当缄口以待三僧祇劫再与诸昆仲别峯相见也佛以佛知见化一切众生众生受佛化佛生不可得知无明无体犹如空中花如来因地中即了于生死知幻即云离离幻即云觉觉了斯实际知亦不可立于不可立中而兴大悲心一念具万行一时圆多劫恒沙界微尘理无分剂故即此称圆证证此曰真知果证便知非证对因人说了因证不立斯称大圆觉最胜脩多罗悉宗乘註脚欲觅祖师禅而生大勇勐譬如狮子儿悬空翻筋斗哮吼不思议羣兽皆脑裂待了本因缘再为仁者说示象先禅人夫为学者闻慧弥彰生诸实智故云不离文字不执文字而为道用华严谓成就无边之慧先赖多闻佛藏说速入涅槃之门皆因听法果究心之者鸟鸣花笑尚乃发机况佛金口亲宣而不润心田灵苗智种耶当知众生心内佛为佛心中众生说法佛心中众生听众生心内佛说法又当知佛心中众生无听者X众生心中佛无说者两俱双辩二相顿空经云如来不说法亦不度众生楞伽经中表离言说名不思议良以学人不达自心执诸名相觅果佛妙严之位昧因心实智之缘故达磨大师遣其执滞直指人心摄三祇之修行圆于当念开生盲之慧眼妙在剎那揭露衣珠顿呈家宝息竛竮之苦不假营求入利济之门广延行度菩提无树明镜非台作众生之真依为菩萨之智母意消能所情断是非如大集云不待庄严了知诸法以得一总得余故所以云一叶落天下秋一尘起大地收乘此宝乘游于四方嬉戏快乐不亦宜乎或云行布位次教有明文何乃执心顿废斯旨曰是何言欤当知位次无尽心无尽故若能了此真如一心无尽之理则一切六度四摄万行皆无有尽转示他心亦同无尽如一灯燃百千灯冥者皆明悉无尽故初祖达磨以无尽之旨传无尽之灯烁万劫昏暗之迷途成一时光明之佛事须从悟入不假言诠果发明大理如烈火沸汤不容片雪无明不待断而自断果位不待成而自成如祖师门下单提一句话头看一口气不来毕竟向甚么处去如在万丈坑中祇欲跳出纵八境交加于前亦不暇顾若一刻中不寻出路则丧身失命了也故云如一人与万人敌觌面那容眨眼看如此用心真切则㘞地一声桶子底脱矣依然旧时人不是旧时行履处佛法尚不留些子朕迹况人我世缘曰脩与不脩者乎X总持无文字文字显总持不离文字缘而为道者用成就无边慧速入涅槃门水鸟与树林尚乃谈实相何况佛所说而不滋智种心佛及众生互说无间歇亦无能说者亦无所听众远离于言说是名不思议若不识自心云何觅佛果国土妙庄严岂离自心有长远三大劫一念悉圆成珠宝本具足更不向他求广开利济门绵绵用无竭了此一心法游行于四方慧灯破幽暗冥者悉皆明如香象渡河截流直到底倐然登彼岸更不论先后一断一切断一成一切成教理通无碍当乐祖师禅一口气不来毕竟甚处去如在万丈坑祇要亲跳出八境交于前亦不生暇顾如人破大敌那容眨眼看如此切用心倐然桶子脱不是旧时人世缘何处有不于世生心便是好时节待了本因缘再为仁者说示超乘禅人夫为学者最先要具择法眼将如来一大藏教疏通理本彻究行缘心绝狐疑成办箇事永明大师云备一乘之基地坚万行之垣墻始能架高造实不妨向吾祖师门下求箇彻头不然尽掠虗声非关究竟须知宗之一字是教网纲维如起信论云止者止一切X相乃至心不可得为止而观因缘生灭为观永明云或以理观对于事止谓契理妄息也或以事观对于理寂谓无念知境也当知参禅之者才提起一句话头妄想心不待息而自息岂非止耶何止之可言大理不待明而自明岂非观耶何观之可说才方念起便落意思分别始萌即犯药忌二祖搜心不可得当下心安故知无心之旨众妙之门若了无心触途无滞绝一尘而作对何劳遣荡之功无一念而生情不假忘缘之力以此则知无心于事则万机顿赴而不挠其神无事于心则千难殊对而不干其虑岂待永明叮咛告诫学者就路还家则得便宜多矣若乃穷宗乘之极致究祖道之玄微只须悬崖撒手自肯承当绝后再甦欺君不得故云命根断后方得言诠不然尽落今时永沉苦海无量亿之邪见根于断常百千种之傍门生乎情想惟吾祖道最极深玄契一道以圆收会千途而共辙不涉三乘之渐次因果同时岂干五教之参差佛生顿泯剎那彻于多劫法界入于毫端犹是第二之筹未遂拈花之旨临济大师云沿流不止问如何真照无边说似他离相离名人不禀吹毛用了急须磨理彻寰中见超物表了吹毛之利慎勿迟疑廓照用之机毋容住足岂浅根劣解者之所能知非守株抱愚者之所能到果深信于教外别传之者触目逢缘当以斯意自勉也若了生死源先具择法眼行理俱通彻X亦不涉狐疑具此净白心始求无上道譬如架楼阁先当筑基址又如琉璃瓶能盛狮子乳教理通无碍作宗乘助缘欲究向上事单提一句话不起分别想是名真止观五百安心门无心顿超越不涉于三乘何关于五教果绝后再甦当体离心念心念远离故邪见无繇生剎那入多劫法界歛毫端犹是第二筹未遂拈花旨吹毛用了时慎勿怀迟疑顿入不思议始名甘露灭待了本因缘再为仁者说示寓中禅人夫为学者彻究根原无烦枝叶何谓根者三界惟心何谓原者万法惟识故云未达境惟心起种种分别达境惟心巳分别即不生祖师云若人识得心大地无寸土良以听学之人诵得名相齐文作解心眼不开全无理观习禅之者惟尚理观触处心融暗于名相二俱互阙或忘缘趣解脱之门或执妄取究竟之果拨波求水即泥是瓶不了唯心妄生执着不了唯识妄意有无永明大师云阿赖耶识广容周遍为万法之根原此体不可说微细最难思周遍法界而无住心任持一切而不现相入唯识之正受破计执之邪心楞严圆通章弥勒云我从灯王如来修习唯心识定入三摩地乃得成无上妙圆识心三昧尽空如X来国土净秽有无皆是我心变化所现世尊我了如是唯心识故识性流出无量如来结云识心圆明入圆成实远离依他及遍计执得无生忍顿入圆明之际恒沙如来从我流出无自无他恒沙染净之缘从此发生绝思绝虑如磁石无觉而转移周回六趣似摩尼无思而雨宝广济羣生号众生之源即如来之藏从凡而入圣位位殊分以圣而照凡重重洞彻圣凡双泯一道齐彰心识互融千途共济是以文殊以理印行差别之道无亏普贤以行会理根本之门不废果因互用非计因中有果也因果同时非计果中有因也无容计度不属思惟体用相含心境交彻空具德而彻万有之表事无碍而全一理之中方可入祖师之门求向上之路藏身处没踪迹抖碎虗空没踪迹莫藏身掀翻大地果然生铁流金汁便好将身带活埋究竟根原人无烦于枝叶唯识与唯心不生分别想诵文尚理观习禅了名相二者交互通是名佛出世解脱非忘缘究竟无妄取识体最微细深密不思议遍界无住心任持不现像成无上妙圆净秽唯心变了此唯识性流出诸如来入圆成实故离依他遍计似磁石引针如摩尼雨宝理与行交彻行与理俱济心境双融处入此无碍门藏身没踪迹X抖出虗空髓没迹莫藏身掀翻大地薮借寓法界垣中道不须论生铁流金汁禅道从斯瞥待了本因缘再为仁者说示道揆禅人夫为学者圆顿之教了义之诠广博精研穷源极数一一得其实用慎勿执名相阶级并遮表文字障诸佛之光明翳众生之慧目执持行位违远圆通不识方便之诠尽落止啼之说当知吾佛的指生心是心作因是心成果是心立位是心标名于无名位中而安名位不离跬步法尔如然于无因果中而建果因岂待报缘而随念具足华严经颂云若以威德色种族而见人中调御师是为病根颠倒见彼不能知最胜法良以众生自生劣想昧本胜缘不识果显之法身是因隐之本觉非他佛智遍自是自佛智遍他非自因趣他果本是他果极承我因以此则知因果同时圣凡一道了无二相即过羣魔直剖纯圆岂存渐次不得一法安住佛乘果然一道齐平则万差俱泯古颂云千寻沧海底万仞碧峯头日出当中夜花开值九秋若不如是尽是背觉合尘舍已循物华严论云滞名即名立废说即言生指鹿作马期悟遭迷执影是真以病为法错解佛意谬滞生缘如来说名可怜悯者不亦宜乎惟吾祖师门中一句话头挫锋破敌譬如穷海到底方休看一口气不来毕竟向甚么处去非思议之可知岂情识之能解四相离而命根X顿断四病了而慧性纯清如日照秋霜似箭穿石鼓其话头功力百千万种脩证之门不能较其少分也故三千七百祖师非此门无繇出路如六祖问南岳大师汝在甚么处来曰嵩山来祖曰甚么物与么来岳无对遂经八载忽尔开悟曰说似一物即不中祖曰还假脩证否曰修证即不无污染即不得汝看他悟底人开言吐语不犯纤毫忌讳可谓透网金鳞也如看一口气不来当与斯案为表里果知去处则知来处如去处不明当疑情顿发针札不入水洒不湿尽大地黑漆漆地撞不入头要得箇入头既得箇入头要得箇出头须信有千圣不传底道理如德山吹灭油灯条孚座主闻鼓角声便省得从前过咎岂但将娘生底鼻孔扭揑便云穷诸玄辩如毫末撮于太虗竭世枢机似一滴投于巨壑乃至上堂云圣名凡号尽是虗声殊相劣形皆为幻色汝欲求之得无累乎及其猒之返成大患以此则知功门行位上着脚大似隔靴抓痒也圆顿了义教广博穷其源一一得实用慎勿执名相虽说功行位心具悉无遗胜劣若生心病眼颠倒见果显之法身是因隐本觉因果同时故不生远近想了无二相者即过魔境界不知此一法未乃称佛乘滞名即名生废说更言说期悟复遭迷不解于佛意惟吾祖师禅X单提一句话譬如穷海者到底始方休工夫非作意止灭任俱离我人众生相命根断何起百千脩证门不能喻少分果知甚处去即会与么来道心绝遮拦圣揆无羁滞动念属染污生情即药忌一口气不来疑情须顿发大地黑漆漆信有向上路是诸祖行径不得此路时情想终不瞥有志丈夫儿岂肯暂休歇待了本因缘再为仁者说示同水禅人夫为学者凡经律论三藏文字大小偏圆靡不遍涉清凉大师云以圣教为明镜照明自心以自心为智灯烛经幽旨如鵞王择乳如日照高山大心圆信繇此深入切不可高推圣境自生下劣经云若闻是经不惊不怖者当知此人非于一佛二佛三四五佛而种善根巳于百千万亿佛所种诸善根矣华严经云如来初成正觉叹云奇哉奇哉一切众生皆具如来智慧德相此即凡圣同源正类法华开示众生佛之知见耳闻斯而发圆信者称诸佛之本怀了羣经之妙义下文云只因妄想执着而不能证得谓凡夫妄想二乘执着不达斯源如妄想本空则圆融无碍执着何有当知一心之旨随机设教殊途同归海慧禅师云森罗万象至空而极百川众派至海而极一切圣贤至佛而极一切教法至圆而极如大华严事事X无碍顿绝凡情法法全收无存圣解清凉亦云含众妙而有余超言思而逈出经云若人欲得如来智应离一切妄分别有无通达皆平等疾作天人大导师如来智慧含灵本具无明本净妄想本空净则智故空则如故无有智外之如为智所入亦无如外之智能证于如约偏计而妄空即凡心而圆圣智如偏计而真有即圣智以化凡心触物皆中无他无自举体觌具非圣非凡理无脩证行绝参差若云无作无脩定受落空之祸若云有求有证终遭蹈有之讥约理故说无漏智性不假他营约事则无所求中吾故求之耳万行并起一性圆明一多互融小大遍入一剎入一切剎一佛入一切佛一切身入一身一切劫入一劫是以初心便成正觉不坏本相因果同时如十信摄于诸位诸位十信历然如十住摄于诸位诸位十住不乱不乱即行布互具即圆融故有相即相入非自非他如乳投水废已同水彼成已成故得一多无碍大小相融恒沙歛于微尘多劫彰于顷刻假使有人纵经多劫脩六波罗蜜菩提分法未闻此如来不思议大威德法门或复闻巳不信不解不顺不入不得名为真实菩萨以不能生如来家故若闻即便信受随顺悟入当知此人即如来真子矣清凉大师云剖微尘之经卷则念念果成尽众生之愿门则尘尘行满如于一尘中脩一切行一切尘亦然一剎那际度一切生一切劫亦然以此无行之行无生之生X终日无化其行度大焉若不了此圆妙之旨未免有亡羊丧真之叹经之过欤人之过欤佛以一音声对机种种说众生妄分别不能测佛智闻经不惊怖斯人多善本凡圣本同源莫生优劣想闻斯发圆信了诸经妙义亦不执圣解亦不生凡情凡圣了然故是名大导师一身入多身多劫入一际因该于果海果彻于因源因果同时故勿生分别想万法归自已已亦不可得万法本如如如亦不可立譬如乳投水废已即同水彼成已亦成大小互无碍最妙最深玄是禅门註脚若觅祖师禅心如墻壁入更问西来意庭前栢树子才生分别想灼然没交涉待了本因缘再为仁者说示雪憨禅人夫为学者以一大藏教开自已清净眼目自眼本净何用更开为不了者说圆觉经云皆以圆照清净永断无明方成佛道知无明本无识性虗妄犹若交芦则山河不碍于眼光根尘何伤于觉体照破恒沙四天下似不难矣今时学人孰不知妄心无体及乎征妄妄念纷然则以妄印心纵脩阿僧祗终无了底日子何以故以沙作饭故错乱脩习知妄空而认有断妄何期知即佛而背真求心安在以直道而迂之以X无体而断之以即真而弃之以现因而远之所谓泉眼不通则被沙碍道眼不通则被眼碍也楞严经云有三摩提名大佛顶首楞严王具足万行十方如来一门超出妙庄严路当知此路即众生本源流出如来故云超出既云路者的指因心因彻行缘始称具足若于此题中了办全身担荷不待别求矣劳如来重重逐破乃至七处征心俱不可得始知真心无住净体无依圆明了知不因心念尘非亭主客义斯成妄意脩求悉名颠倒认沤为海迷中倍人真性无还便能了月得指见性周徧何妨即物明心物体本虗心非我见故云见与见缘并所想相如空中花复云此见及缘元是菩提妙净明体云何是中有是非是则因缘和合及非和合等皆成戏论阴根尘识缘生无性则镜中之影像俄消七大十虗无性缘生则水面之沤花倐起究竟无体妄彻真源如来之宝藏全开饥虗普济穷子之衣珠顿获永绝攀求宝王剎现于毫端大法轮转于尘界便好安水月之道场脩空花之万行报无报之慈恩岂待历僧祗之劫也不然至等觉犹乃被呵南泉之恶口可据成佛果尚云担粪德山之痛棒堪加汝既发心当生深信只此一门决了生死看一口气不来毕竟向甚么处去忽朝疑团迸破眉毛祇在眼上一口气演出一大藏教一一毛孔中悉得究竟坚固无位真人在汝面门出入六根门头则放光动地也如疑情不破誓不休心直须X切上加切疑上加疑慎勿向人涎唾下别求开示也若知到不到者大慧黄杨木高峯不梦不惺时识得自已主人翁便好长伸两脚卧性本自清净非佛亦非生十方诸如来一门顿超出的指因地心具足果中行知具得圆脩了脩即圆证不起脩证想是名真解脱如幻三摩地弹指超无学亭主无来去旅客义斯成计果求菩提是名颠倒见见性元周遍物体本虗无斯见与见缘悉妙净明体云何于是中有是及非是因缘和合非皆成戏论想识藏如来藏真性了然故毫端宝王剎微尘转法轮是名报佛恩岂待僧祇劫欲究祖师禅当提一句话一口气不来毕竟甚处去切上更加切疑上更加疑如坐铁壁间祇欲亲迸出一朝疑团破捉贼验真赃雨打石人头剥剥论实事世间出世间如红炉片雪便好放痴憨更不多饶舌待了本因缘再为仁者说宗说等钖上无异禅师广录卷第二十六X无异元来禅师广录X卍XXX无异禅师广录卷第二十七住博山法孙弘瀚彚编首座法孙弘裕同集宗说等钖下示弘传禅人夫为学者发大信心成大力势于大乘圆顿法门成办大事如觅诸味先饮醍醐复得余食知苦涩故不然于众味中而生足想闻醍醐味不生好乐之心也大涅槃经云我今当令一切众生悉皆安住祕密藏中入于涅槃何等名为祕密之藏具三德故如𠁼字三点若并则不成𠁼纵亦不成乃至解脱之法亦非涅槃如来之身亦非涅槃摩诃般若亦非涅槃我今安住如是三法为诸众生名入涅槃以此则知如来涅槃即众生心是佛说我者即是觉义以自心觉故常乐净义悉备自心故为众生安住非为佛安住也如观一微无体真如性遍观者即般若无体即解脱性遍即法身一尘中即具三德即入涅槃非纵非横圆融无碍以此则知一事一行一一皆入法界具无边德是无尽宗趣性起法门无碍圆通实不思议清凉大师云凡圣交彻即凡心而见佛心理事双脩依本智而求佛智或执理而迷事或执事而迷理而不知约圆明之智成此事缘又不知起行布之缘求此理佛当知即事之理念念果成即理之事心心行起不明斯旨俱堕偏枯约理始曰圆修融事方成圆行X如亡情则染分自净真体自明无事则净分自清妙用斯起如剎那际亡情则剎那际染分净则三祇染分俱净也岂剎那际忽染忽净忽脩忽不脩耶非比禅门失意之徒纵情恣意以染作净认妄为真以不脩为不修也故曰道人者不可须臾失照若须臾动念即受羣魔真尚不为况诸秽行者乎若不达此意不谙圆脩以不谙圆脩不陷于脩证则计无脩无证俱落断常永沉邪见故云修与不脩自知时节矣又当知旷劫圆于剎邢际剎那际证即旷劫证剎那脩即旷劫脩一断一切断一证一切证一脩一切脩故云弹指圆成八万门剎那灭却阿鼻业非与执三祇而轻一念执一念而废三祇者同日而语也当知吾祖师门下一语中须见血如看一口气不来毕竟向甚么处去果知去处则三祗果满万德因圆穿过荆𣗥林打破琉璃碗说因说果说脩说证说成佛不成佛三十棒趂出三门外何以故功德天黑暗女有智主人二俱不受欲究圆顿教须发大信心譬如饮醍醐更不思余食无上大涅槃一切众生入如来有密语决定无密藏三德一心具纵横悉不成解脱即法身法身即般若圆融互无碍即入涅槃城如观一微空三德悉具足一事与一行不离法界性悉具无边德亦名无尽藏凡圣交互通X事事融无碍亡情染分净一念即三祗脩与不脩行俱是两头语惟吾祖师门一语须见血何妨荆棘林不贵琉璃碗二途俱不涉弘扬深妙法顿入不思议传灯永不绝待了本因缘再为仁者说示梦西禅人夫为学者看如来一大藏教为了生死大事故譬如入海取宝先求如意之珠如上山採药首得阿伽陀能疗众疾如来一大藏教唯说一心若得一心一切佛法无不具足马大师云佛语心为宗无门为法门知无门为门者运大悲心说法无尽楞伽经云世间离生灭犹如虗空华智不得有无而兴大悲心又云一切法如幻远离于心识智不得有无而兴大悲心据此二偈五法三自牲皆空八识二无我都遣何以故谓生灭之法如空华故谓心识之缘如幻化故圭峯亦云识如幻梦但是一心知如梦者梦不实故知如幻者幻性离故知如花者揑目成故亦不可诘梦之有无幻之真假华之生缘何以故若将妄穷妄无有了期故我世尊于楞伽会上以一非字法门詶一百八问于此脩学顿悟自心何待劬劳肯綮脩证譬如泥团微尘非异非不异亦如金庄严具非异非不异知是泥团即了微尘性故知是真金即了庄严性故真心识藏亦复如是何以故一切妄想性自离故经云若见离自性浮云火轮揵闼婆城无生幻燄水X月及梦内外心现妄想无始虗伪不离自心妄想因缘灭尽离妄想说所说观所观受用建立身之藏识于识境界摄受及摄受者不相应无所有境界离生住灭自心起随入分别大慧彼菩萨不久当得生死涅槃平等大悲巧方便无开发方便果知七种喻中见离自性生死涅槃岂但平等等如空华云何不成无上宝觉如知自觉圣智知一切虗妄法者即得如幻三昧以一切法无我故若知缘生无性破常见故无性缘生破断见故即此二句超出外道一切见故良以末法邪魔炽盛正法浇漓用识心妄拟禅宗纵无明咸称悟道如吹水寻火掘地觅天坑陷无知堕无间狱当知宗门妙悟悉合圣经不落言诠离诸名相不了斯旨谓宗是别传非关于教殊不知拈花微笑是四十九年吐露不出底一大事因缘也一大藏教是宗门中一条径路贵在直到故不打之遶耳如看一口气不来毕竟向甚么处去一朝打破疑团治世语言资生业等皆顺正法况如来亲行亲到亲证法门也如来一藏教为了于生死譬如入海者先求如意珠药得阿伽陀能疗众生病若了唯心法具足亦如是心宗无尽藏更不向他求世间生灭法犹如空中华如幻亦如梦智不得有无如人梦村落亦不识方隅梦醒醒然故不作东西想X何于梦境中分别梦中事一非字法门百八问俱息如疑团微尘非异非不异又如金庄严瓶盘钗钏等伹了金性故一切悉假名大悲巧方便如七种喻说得自觉圣智入如幻三昧缘生无自性超诸外道见宗是教之极满口吐不出一条最径路更不打之遶一口气不来毕竟甚处去迸破疑团者世间法常住无有世间法无出世寂灭待了本因缘再为仁者说示有文禅人夫为学者知诸佛立教有无量法门惟参禅及修净土是两条径路亦不可兼之良以行人力量微薄若兼之则心意杂乱当求一门深入譬如射的不施余艺也若脩净土先当发菩提心然菩提心以大悲为种子故云我今发心不为自求惟依最上乘愿与法界众生同得阿耨多罗三藐三菩提又如上品上生章中一者至诚心起信论曰直心谓直质无謟此心乃万行之本二者深心谓树心种德深固难拔三者回向发愿起信论曰大乘心谓兼载天下不遗一人此之三心乃脩行初心之要行经云不发菩提心脩行一切善法悉是魔所摄持然菩提心岂但一发要念念发数数发一切时念佛回向即当发此心也弥陀经云闻说阿弥陀佛执持名号即得往生极乐国X土当知此娑婆世界人心浊恶身口意业念念发生如单持一句阿弥陀佛万德洪名似明珠投于浊水浊水不得不清念佛投于乱心乱心不得不佛所以云栖师翁谓换骨灵丹者不亦宜乎若脩此念佛法门亦不必重于理观如脩理观心稍动念则观不成祇将一句弥陀流水念去念教不念自念究竟到一心不乱则理净土得矣正当发愿往生十万亿剎不在一心之外又云其佛光明无量照十方国无所障碍当知生此一土即生无量土念此一佛即念无量佛何以故理无分剂故若达此义即会圆脩一心念佛初中后善念念增长念空真念则生佛道交纯是一心则佛生俱泯知一心具足万德是名初善具行万善是名中善即圆万果是名后善以此则知弥陀国土去此不远弹指即生何妨愿往也岂但不远即众生心中念念有佛出世念念有佛涅槃出世涅槃悉是假名知是假名即当体离念若离念者即见常住法身则土佛斯显矣涅槃经云若有众生谓佛常住不变不异者当知是家则为有佛何以故佛者觉义觉知此理性清净故一切众恶无能坏者故名极乐体无生灭故云无量寿此土此佛深生信向速愿往生克期而入不可缓也若云净土之旨巳蒙开发参禅妙诀其意云何曰先不云乎但求一门深入孰与较其优劣也若论禅之一字三世诸佛满口道不出况毫楮能罄之待汝向净土中打箇筋斗来即问X汝一口气不来毕竟向甚么处去才生拟议则古佛过去久矣麻三斤干屎橛商量不着便且留待别时另为道破未为晚也无量妙法门禅净最径路求一门深入而得速成就先发菩提心润大悲种子自他俱兼利端不为已求不发此大心是魔摄持故专持弥陀佛万德之洪名譬如投明珠能清于浊水又如换骨丹转凡而入圣果一心不乱是名理净土圆融互无碍光明照十方一土一切土一佛一切佛初中并后善念念圆增长弹指即往生当体离诸念即见常住佛是名生佛家性本清净故众恶无能坏至体离生灭是名无量寿永离恶道名往生极乐国更问祖师禅满口道不出有禅有净土犹如带角虎文字及语言莫能宣少分才云向上路便尔唇齿结待了本因缘再为仁者说示无迁禅人性海本无际净秽交互通但随业用见各得自受用弥陀因地中广发大愿力现清净土相化彼念佛人若人专意念如子忆其母想念心不移分得心境净或观妙色像种种庄严具忆观悉成就而得生安养或于一剎那即得念不退念空得见佛弹指即往生X称此一佛名三根皆普利譬如摩尼珠能雨一切宝一佛名如是成就一切慧心净即土净佛生了然故一佛一切佛一切土一土心外本无土剎剎唯心现若了唯心土生彼即生此无生无不生无不生生生无不生不生无生生不生若了无生者缘起互无碍生则决定生去则实不去净土妙莲花皆从自心有净心即是佛不可得思议一称南无佛皆共成佛道附或问示壁如禅人或问华严是毗卢根本佛门理事行相轮圆具足显佛果位中智悲德相具足无量乘故无量乘者无不收尽不知禅宗称顿悟者何教所摄岂非清凉判顿教摄欤抑亦未及圆教者欤曰华严具无量乘者以佛果德相普示众生用成因位使大心众生繇此顿入如水一滴即同大海顿发圆机即众生心中具足如来智慧德相此是教家极则非比禅宗悟门也如教家所能摄者吾佛四十九年所说妙法判教者无不摄尽何故复于灵山会上拈花示众百万人天悉皆罔措人天会中岂无圆顿之机又何待迦叶一人破颜微笑者欤故世尊印定以教外别传之旨付嘱摩诃迦叶以此则知五教所不能摄唯禅门能摄五教如净因禅师一喝中能分五教岂但一喝即一语一偈一动一静皆纯圆之旨非悟入者可能彷彿万一也或禅宗称顿者是顿悟之顿非判教之顿也良X以教者贵在众生以期悟入如获悟者岂教之能摄也当知宗门中别有长处古德云此事不与教乘合惟到者乃能知之非诤言也或问华严乃性起法门众生悟入者于一尘中彻见无边法界知心体合达本忘情彻诸佛之本源洞众生之本际故华严论云其为本者不可以功成其为源者不可以行得如生在王家天然之贵岂禅宗称顿悟曰教外别传者过此而别有长处耶不涉此大教而别有长处耶曰是何言欤经中分明向汝道如来显此果位德相使大心众生以期悟入其悟入二字与言说之相何啻霄壤之远也如言说之相即是而不期妙悟者经不云乎如贫数他宝自无半钱分纵知如来无边法宝之藏还如穷子犹在门外止宿草菴非已有分也只饶顿入圆明入不思议法界未称悟门须知法身向上更有事在所以云向上一路千圣不传如疎山仁禅师问沩山云法身之理理绝玄微不夺是非之境犹是法身边事如何是法身向上事沩竖起拂子师曰此犹是法身边事沩曰如何是法身向上事师夺拂子折折掷向地上便归众沩曰龙蛇易辩衲子难瞒此犹是未悟底时节便有如是作略非跳出教家窠臼何能得此利便耶后问明招树倒藤枯句归何处招曰却使沩山笑转新师于言下大悟曰原来沩山笑里有刀当知宗门中句不落言诠只此一句子一大藏教註不破不与教乘合X者愈明所以称别传长处者不亦宜乎或问禅宗中以悟入二字超出教乘法华经中开示悟入佛之知见巳具悟入何待宗门以悟入为标的耶曰法华经中世尊入无量义定放白毫相光繇是天雨四花巳印证说法华竟其会中大众不解不知岂但悟入之者如予净土缘起中谓法华是开示中一大事因缘拈花微笑是悟入中一大事因缘也故世尊从三昧安详而起及乎三请复云吾今为汝分别说法始说一大事因缘开示悟入佛之知见文云是法非思量分别之所能解良以教乘非思量分别则无可言说是以释迦掩室于摩竭净名杜口于毗耶智不能知识不能识非大悟门无繇契会故吾宗门中妙悟不在言诠其悟之一字如龙得水似虎靠山又如海船稍遇顺风则倐忽千里非比教家终日说悟入而不求妙悟者哉果能思经中深义以思入于无思而悟入者此人三乘圆极教网所不能羁复从自心中能演出一大藏教如天台智者圭峯大师即是宗门非教家人也于法华中豁然大悟向圆觉经一言之下心地开通妙悟者在法华圆觉非在三大部及大小疏钞者也吾宗门中人岂但圆觉法华即犬吠鸡鸣鸟啼花笑触处逢缘皆能悟入如临济大师问黄蘖佛法的的大意三次俱不领会复于大愚滩头看破黄蘖用处便云原来黄蘖佛法无多子者便是宗门中长处非教乘所能载也X或问如师所云知无明无体便云本无又指非作故无本性无故复引知幻即离等语便不假脩证如楞严谓理则顿悟乘悟併销事非顿除因次第尽何以云一入理者便不用脩耶曰若如此说岂但楞严圆觉即云以幻脩幻汝岂不闻中峯大师曰文殊普贤二章宛有衲僧气象如楞严经七处征心心不可得乃至地水火风空见识七大圆融之旨根根尘尘皆发明妙明真体有志丈夫向者里全身担荷又何待劬劳肯綮脩证故吾祖师云脩与不脩是两头语又云脩证即不无污染即不得即此不污染是诸佛之所护念不比教家楷定法则真发明大理悟之一字亦须吐却况其脩之与证还留得纤毫踪迹也无此与大理巳明者说若不能离见超情尽是堕坑落堑故云大理巳明如丧考妣中峯大师颂云大地山河平似掌一条官路直如弦时人不会融通意铁壁银山在面前只此一箇悟字如铁壁银山若说脩与不脩大似无系縳中自寻箇系縳所以宗门中长处岂与教家而较其优劣若真是悟彻底人不妨装香扫地成就种种行门善念尚不起况诸恶念者乎或问离心意识参绝凡圣路学心意识作么生离识之一字亦不恶如教中说小乘灭识取证深密经第八种子识为如来藏若说业种恒真生怖难信皆为凡愚而不开演如楞伽经说第八业识即如来藏维摩亦云尘劳之俦为如来种又云未具佛性亦不灭X受而取证也受既不灭想识亦然如楞严识性周遍华严以大悲行从无作根本智起不属五位之内行相因果专以佛果示悟众生明佛果无二愚也何心意识而可离乎虽设行相法门佛不说之总令当位菩萨自说佛但放光表之然安立佛果行位为悟大根众生故将佛果直授为因因即以果为因果即以因为果故不离本处而充法界一一身相及身毛孔国剎重重菩萨佛身互相摄入杂类众生身土相入悉皆无碍以此则知佛果决无二愚可断大根众生以果为因无愚可断愈明况灭识耶宗门中人参究向上一路更超出此根本法门一步何云离心意识耶曰宗门中说离心意识理极深玄非灭识也谓单提句话头大理不明如临大敌心意识要起起不得以此曰离非断离之离如圆觉云知幻即离亦非有可离之离也只此一句话头能超教中无数方便如天台一心三观性恶即真全性起脩乃至一色一香无非中道若非妙悟尽属识情如黄叶止啼终无得理纵观理成就未免楷定六即是非只如智者大师顿发圆机止获五品况诸未悟者乎故吾宗门长处才初发意便不落阶级只此一法门最捷最径便不与教中比论况绝后再甦而发明大理更跳出理之窠臼者故云如好坚树一出土而逈压羣阴如频伽鸟虽在㲉中音声巳逾众鸟矣所以宗门说法者一语一言雷轰电掣三乘胆颤十地魂惊是真语者实X语者如洞山大师偈云如荎草味如金刚杵正中妙挟敲唱双举又云通宗通涂挟带挟路错然则吉不可犯忤天真而妙不属迷悟可谓悟之一字亦沾染不得况三乘教理肯留些子朕迹故宗门入处掀翻世界掉转干坤最极深玄所以云一大藏註不破法眼大师云理极亡情谓如何有喻齐到头霜夜月任运落前溪当知初心即能超过一切法门诸悟入者长处岂毫楮能罄之者哉佛指生因心是诸佛果德复示佛果德是众生因心因果交互通佛生了然故法界性缘起顿入不思议不以此为因安得常住果纵脩于多劫不名生佛家故说妙莲花开示佛知见执果德行相不能晓了此凡圣悬隔故自生优劣想唯吾祖师禅以此期悟入教乘不能摄能摄于教乘超出法界量逈离言说想三千七百祖展转相授受传灯永不灭行于异类中头角灼然露咳𠻳与掉臂应机无等伦是宗门长处智者求妙悟慎勿怀迟疑示蒋月船居士若人欲出于生死净土法门为第一彼佛厥号阿弥陀广发四十八大愿若能称其名号者决定往生安乐国彼土庄严最清净水鸟树林皆念佛七宝池开X四色花八功德水随意乐七重宝阁逈诸天宝楯宝网光交映行树咸敷众宝花天诸音乐无间然得生彼土何因缘自心具足佛种子彼佛愿力能加持使我行人易成就彼佛如母忆念子子若逃逝母何为子若忆母便相见即得往生安乐土示等徤行者若人诵般若智慧如金刚最胜最坚利能断扳缘苦光𦦨烁世间破诸无明暗广度羣生类实无灭度者六尘本清净不以尘生心根蕴亦复然亦不依识住应知住无所智慧了然故闻经不惊怖四相皆远离初中并后善渐入渐增长不即亦不离不常亦不断三心不可得万行悉圆满世界非世界众生非众生庄严非庄严果知非非者成就种种名不住相布施如日光普照不久获佛智成就大悲心示吶然上座性天清彻尘云而逐于阴晴慧月孤明识雨而迁于朗昧所以情生智隔想变体殊示寂毗耶沉痾马祖夫病者万异略而有三何谓三有不病而病病中病病中不病不病者谓世欲笼罩苦乐忧煎侵优净体者是也病中病者谓汝现所染更惧生死者是也病中不病者谓彻理知命出生死者是也昔有僧问古德云和尚今日病还有不病者么曰有僧云不病者还来看和尚否曰老僧看他有分者便是病中不病底样也又云病后始知身是苦徤时多为别人忙老X僧自有安闲法八苦交煎总不妨汝当观察病是假缘从业有故业从妄起妄从心生心既无生病将安寄眱示袁夫人嗟此阎浮极恶世界无一可乐纵有乐者皆无常苦空毕竟无我有智之者岂肯坐视百年不求出离乎当知诸佛有入道康衢八万四千法门唯末后拈花示众乃指出教外别传之旨是径中之径故唐宋以来三千七百祖师非此门而无出路良以此门贵发真信信自已净白心与诸佛同体圆同太虗无欠无余无男无女无胜劣想发起勐利顿明此心不从外得于十二时中将一句没意味公案蕴在八识田中为入道种子如看万法归一毕竟一归何处行里坐里着衣喫饭里念念提撕如坐在银山铁壁之中祇求出离不随第二念故不起思惟故不生度量故不将经书引证不求人说破但恁么参去只教一念纯真祇欲迸破时节到来磕着撞着千了百当日用中当以此自勉偈曰一念纯真处大方独蹈时机微宜密运古道贵亲知白雪盛银盌清风品玉箎通身都是眼旋见始为奇示不畏禅人阎浮恶世大可畏人五阴覆心食噉慧命有识者皆惮之子独号不畏可乎但能以金刚杵碎烦恼窟以智慧火烧无明薪单提一句本参话头拶破疑团通X身是眼横行三界无敢当其锋者始不负此号也不然动步则荆棘满地尘埃亘天谓无有所畏是自欺耳又不可不惊也偈曰不从诸圣求真谛畏向凡情杂道心直使两头都坐断袈裟角上水泥深浑无一物可当情宝屑金沙碍眼睛铁壁银山亲迸出来时古路坦然平示何惺谷居士古德云门里出身昜身里出门难以此观之直下无身那容住足向空植种终没收成只须坐断两头向威音那畔翻身十字街头进取一步方可喫博山痛棒若论宗门大意总不出古人行径但向本参话头上着切不可以卜度犹豫之心自障道眼如一生不了悟纵百劫千生祇向外打之遶游遍阎浮世界脚跟下厚得几重皮亦济得甚么边事若待脩了无明去沙澄水直饶到澄潭月影夜静钟声未免犹是生死岸头事耳偈曰大丈夫须自了学道不学文做痴莫做巧读尽百王书未免受拷㧯无义味话头宗门第一要竖起白汗流藏身孤月皎铁壁与银山只教都靠倒会者则逐浪随流不会则白频芳草清高不上古人坟昂藏何似而好示惟岳禅人祖师云毫𨤲系念三途业因瞥尔情生万劫羁鎻既不许别生异念则单提一句话头顿发疑情疑情果发得起则千万人中閙市丛里孤历历峭巍巍祇此X话头上疑情不解始是工夫得力忽朝撞破疑团摸着鼻孔始可与博山话会偈曰话头一句如弦直譬如调象须全力倒跨横趋任所之不与禅门存轨则堂堂大路坦然行大海渊溟彻底清拗折骊龙头上角珠光闪烁不关情示量如禅人如来一大藏教是箇切脚且道切箇甚么字以字不成八字不是既然切不出当看一口气不来毕竟向甚处处去将此一句子如持金刚王宝剑谁敢当其锋者又如临大敌毋容眨眼只欲决胜始能破生死之牢关断根尘之识浪也不然岂但一生空过即百劫千生未有了底日子有志之人岂甘心自弃六祖祇是箇挑柴汉放下柴担便乃知归彼既丈夫我胡不尔但在自之肯心非干人利钝也当知肯之一字如换骨灵丹其勐利究心者可不勉乎偈曰话头一句如弦直脱死超生过反仄不于此际见根源只待当来问弥勒去处不知肯自休水冷霜枯迸出头赢得腰缠十万贯忻然骑鹤上杨州宗说等钖下无异禅师广录卷第二十七X无异元来禅师广录X卍XXX无异禅师广录卷第二十八住博山法孙弘瀚彚编首座法孙弘裕同集书与郑方水大宗伯顷在樵阳闻德星光临栖凤及拜领佳什珠玑满案铿锵作声至讲经座本以无舌证一章贫衲甚喜大居士不易到此田地必有大发明处非彼常情润饰词华供诗料者也昔夹山大师嘱洛浦云且莫草草匇匇截断天下人舌头即不无怎教无舌人解语彼时赤尾金鳞早向虀瓮里腌杀矣仰山偈云一二二三子平目复仰视两口一无舌此是吾宗旨伶俐衲僧二三十年做工夫到此未免结舌芙蓉云无舌儿童能继和正所谓向上一路滑如苔大居士何以得之便利若此贫衲恨未亲接台颜徒于言下操勺蠡以测无涯倘再借清光照临薜萝共谈海印三昧使灵源几片石咸为点头乃佛法之灵验耳与詹定斋廉宪自去岁奉谒奇遇欣跃谓禅与净土居士兼有之矣翰教远颁若犹有意于愚师弟者何谦抑亦至于此窃谓毗卢性海人人具有从上诸圣语言及诸家公案无非发明兹义总在学者见解何如居士书中超脱之见即是此境现前一了百了更无二语若曰明于此或昧于彼恐尚是意识中得来非性地上彻悟X耳虽然大善知识种福田植慧根何难于此道也即以居士勋业较量之闱中品士尺幅证心塞外阅兵一鼓作气文经武纬用无不宜第令持此向最上乘中直是玄鑑洞观单刀直入气象贫衲将翘首居士了一大事因缘也与郑云梅司理别传之道自世尊拈花迦叶微笑二十七祖传之菩提达磨观其宗旨深奥非大圣无由开化趣用整密非圆机无以领略大士航海而来直接上根每遭耻斥故面壁九年俟时扬化至二祖安心断臂流血而见骨髓三祖忏罪疯颠病差作良模信大师征诘明佛性于少年卢行者风幡烹真金于大冶自后金鸡䘖粟南岳廐里跳出马驹而秉命寻思青原山中笑看麟角江西一蹋四十八员断命根于彼时揑转鼻头尽大地人领全机于此际及乎五家派出或扬眉瞬目竖指擎拳打鼓吹箫挥戈舞劒无非助扬一大事而巳岂有他哉五宗则首出沩山父子唱和暗机圆合撼茶则体用双彰耕田则事理俱显临济则直下妙用活中要箇死人一语中具三玄一玄中具三要有照有用立主立宾非上根利智孰能究其涯量哉有时一喝如金刚王宝剑栗棘蓬从此浑吞有时一喝如踞地狮子金刚圈凭斯返掷仍观法眼一派则何止惟心全提正令耳色眼声六用互施矣云门则高低一顾万象齐彰拟议之间则横尸万里故云X顾盼犹倍句扬眉落二三独洞下宗旨不附物不立玄以宝镜三昧照学者之肺肝君臣五位以辩金鍮云水交参而分玉石不犯当头不居正位若机纽衘于枢口转处幽微以丝纱吐于梭肠用时绵密大理本无二致门庭施设万端岂非云月是同溪山各异耶如上所言者居士本自具足又何待贫衲葛藤如此知居士是箇中人必证箇中话敢惜乎口业也居士欲要大安乐处须向者葛藤里一一透过始得还肯么此时若不究根源且待当来问弥勒与赵司理贫衲草野疎陋承奖借过分且诏以灵光独露之旨使振百丈家声自愧何堪诚知大居士得此光明幢相三昧久矣故能以此光回照一切每惟末法中士大夫不骂佛谤法幸矣如台下深心力护如已眼目非彻照佛乘广行慈愿孰肯担荷如此耶然知大居士虽作如是广大佛事亦不作佛事之想虽发露此光而光非存照故盘山祖师云心月孤圆光吞万象光非照境境亦非存此正与大居士机理相契处然下文云光境俱忘复是何物者里到得便知云似地擎山不知山之孤峻如石含玉不知玉之无瑕学道入得此箇境界自然生死心破智不能知识不能识如来禅祖师禅一併打彻矣教中所谓绝心生死伐心稠林浣心垢浊解心执着尘劳佛事皆为游戏出世入世云乎哉大抵贵在一念生死心破自肯承当X而一切处自然法身独露如青天白日一毫遮障不得若有丝毫疑情未尽即障道眼古人云一翳在眼空花乱坠昔长庆稜禅师坐破七箇蒲团因卷帘廓然大悟乃作偈云万象之中独露身惟人自肯乃方亲多年误向途中觅今日看来火里氷此即生死心破承当自肯样子也古人深山二三十年草衣木食真参力究葢为此耳贫衲自幼出家参寻颇力情关理路百揭千翻直得伎俩自穷所谓独露者虽欲隐而弥彰不知其然而然至今喫粥饭始知甜耳以台下家里人说家常话非敢驰骋机解自扬家丑葢承以灵光下照故尔借光放光然亦自知不揣其量沩山云此宗最妙难得其人末法宗风扫地久矣僧中寥寥不意缙绅先生犹见居士所谓清献公再来非耶承大教辩明实际无物不有无物不空真俗二谛于中影现无法也而假名为法无身也而假名为身此真性一段光明开发显露清净无翳如朗月处空无不现者至云潜思于髫年根力纯熟如此则十二时中固不待提撕话头如香象渡河截流而过一超直入巳是渐言耳第禅宗向上不说法身边事要在机用回互深舍独占古人云怀州牛喫禾益州马腹胀天下觅翳人灸猪左膊上此语亦不可作道理会亦不可作机锋契要知十二时中潜行密用筑着磕着不差毫发彻见佛祖骨髓命脉则如居士所云纵横自在御风而行者也若然者不把绳头而绳头X自把即此绳头复是何物上堂洵口而道为好事者录而成集忽被居士覰破又添一重公案也第捧读佳制霍然忘暑所谓薰风自南来殿角生微凉倘因合刻永戴法云上憨山大师乞寿昌墖铭恭惟大师最大圆慈无上善聚覩慈容而入道聆謦咳以销烦末世法幢昏衢慧炬某于髫稚便耳鸿名几欲向往未遂瞻光虽私淑慧灯而衷心菀结丙申年参见先师寿昌和尚把茅之下量兔角之短长顿拳之间捋虎须之返复稍知去就便尔樵牧之间于兹二十余年矣去岁为先师入墖得覩师赞章悲喜交集哀哉切心自忻谓先师大光明藏于斯透露不泯即欲趋领教益借慧润以展遐思多历障缘行行中止今春缙绅先生辈乞铭灵墖某谓非大师笔力不能传先师之神众咸默然悉从末议敬遣小徒辈登山丐请伏惟慈允以慰渴思岂但不肖等得沾濡法恩即先师于大寂光中致谢无巳耳与沈东华廉宪春日得闻报知福星照氷谿也此非小缘皆湖东子民善因所致惟林下人踯躅不敢前葢公门中非僧家行处祇焚香遥祝而巳承翰教丰仪仍问及宗乘中事岂但为僧者得沾惠泽即三千七百祖师公案亦复重宣也临济大师云一语中具三玄一玄中具三要此善知识临机慧辩三玄三要未兆之先巳通X身突露非临时凑泊如旃檀本香借火爇则分外香若以火论香则辜负旃檀若以言句中讨玄要大可笑也诸家录中皆下语大似以鹤粉喻雪虽色相似去雪实霄壤惟汾阳颂云三玄三要事难分得意忘言道易亲一句明明该万象重阳九月菊花新灼有真旨大居士切欲发明斯道在临济喫棒因缘上会去则待客迎宾拈匙把筯三玄三要不问可知其或未然父母未生前那箇是我本来面目乌纱葢顶黄金束腰傀儡一棚不加线索则生死暗然无寄本来面目是甚么碗脱丘三玄三要留待台驾入山时再作箇话会也读翰教不能释手知居士灵机浚发皆夙生般若慧之所成就非常情可及也惟祖师门下言句如煑木札羮如炊铁钉饭不可以智知不可以识识惟悟与悟乃能明了若谓某为三玄句某为三要句某为先照而后用句某为照用不同时句正所谓以管窥天以蠡测海多见其不知量也大居士决欲发明此一件大事赤肉团上无位真人在六根门头放光动地不得当面错过若错过时百劫千生未有了底日子将前解路如斩一握丝一断一切断更不相续无位真人是甚么干屎橛但恁么究去一朝知痛痒时向大愚肋下筑三拳是大丈夫作略非分外也若依草附木东引西证说心说性者可请一义学沙门将三经五论细说一遍禅之一字抛向万丈深坑过不可X说不可说劫后再可谈不了之缘未为晚也不识大居士于此宁甘心乎昨承谕入道贵在真实真实二字诚入道基本也不识居士于真实处曾入道乎少林大师云外息诸缘内心无喘心如墻壁乃可入道果得心如墻壁则真实二字不言可喻若心中揣摩生诸解路早是不真实欲得心如墻壁安可得乎果得心如墻壁正堪入道若以心如墻壁便欲住足祇是箇心如墻壁汉不堪与语道也然心如墻壁不容易到有一等人将妄心遏捺令心不起谓之心如墻壁大似水上按葫芦从少至壮从壮至老欲得心如墻壁无有是处真是箇究心人将一句话头才方提起如吹毛利剑触其锋者即丧身失命欲其别生一念了不可得连真实二字安亦不住斯二字诚为入道之基本也大居士日用以此可坐进斯道不然则弹指一生可谓错过了也真实云乎哉与林季翀大宗伯隙驹易流与大居士两易寒暑以慧照观之靡隔朝夕矣适捧翰教忭跃无量经世出世一大因缘撞破从前关棙自是有力大人也居士当一肩担荷又何虑误堕落哉夫性命者宜直下会去如会去则眼见耳闻与法界体同无纤毫渗漏圆觉疏云德用无边皆同一性性起为相境智历然相得性融身心廓尔居士于斯见彻忧虑不能萦生死不能系游戏世间X京都邺都浩浩皆菩提道场也更彻见净土宗旨白太傅须要让居士一筹耳其或未然但看念佛者是谁行里坐里一切事物里只要看破此谁字忽朝摸着鼻孔阿弥陀佛不向别求也旧冬承翰教谓人生五十不知性命所在此为诚言非套子语也当知此事万劫难逢千生罕遇既知有此关棙若不发明肯甘心耶祖师答见性偈云在眼曰见在耳曰闻在鼻齅香在舌谈论又云遍现该週沙界收摄在一微尘大居士可将此偈细看一遍眼所见耳所闻不逐声色毕竟是何物也世人都被声色所转轮回六道无有了期一失人身万劫不复可惊可怖可惧可畏如有智者当于此着忙世间功名富贵决定羇绊不得何也身非我有况身外乎看破此境界十二时中深追力究念念不移决欲发明而后巳若能返照直下无第二人动转施为无亏实相视生死如梦幻观世界等空花永嘉云大千沙界海中沤一切圣贤如电拂如此做一箇凡圣不拘底大快活人世间之乐事百千万倍胡足为比他日向栖凤岭头拍掌一笑何也笑此老婆心葛藤语耳与余毓蟾郡丞逢人即问知居士贵恙未瘥甚是挂意良以生此极恶世界有身即有苦不待病时是苦从少至壮乃至出仕做官种种运为莫不悉是苦境公曾在苦中穿下过来何云今日方才是苦要知法身苦不能及劫X火洞然我土安隐居士当确实正念不以此苦退菩提心不以此苦生退堕心当看此身如弊垢衣如梦中像生欢喜心管他今日去明日去如船子和尚水丧降魔和尚火化是谓之舍苦趋乐如此拌得寿亦可延病亦可愈古云外其身而身存斯之谓也纵是便行当抚掌莞笑做箇倔强底汉子使后人发心不可畏首缩项退他人信心公之福也我忝知识不得不尽情向公道破与沈孝子接来书知居士操履不羣三十年前酒色场中躭阁半世三十年后始发清净心看即肿即臭即烂顿起疑情即陈眉公启廸也余每看眉公书似挫抑禅门此开示学者又似傍禅家门户孔子颜曾思孟决无此等语此语似初心禅者口气但使人在色身上作活计不能深入性地何但死了便臭烂即今色身水火稍不通流即臭烂又何足疑闽僧又云发毛爪齿不知痛痒此是简眉公脚迹走底汉子即今幻妄色身还知痛痒么烂坏底是甚么临济大师云赤肉团上有一无位真人汝等诸人好看又云无位真人是甚么干屎橛此是出生死底要津断知解底利器此无位真人还烂坏得么一朝病来手忙脚乱便是认定箇色身不肯放下生平行履总不究竟正所谓担佛傍家走认驴鞍桥作阿爷下颔居士将平生所知所解底尽情放下但看箇无位真人是甚么干屎橛X深追力究顿发疑情行里坐里着衣喫饭里只讨箇下落忽朝打失鼻孔始知烂坏臭烂底是场笑具耳余普说板在苏州是余生平行履居士请一本可以坐进斯道他日漆桶脱时还几双草鞋钱未晚也与余文台居士生死事大无常迅速来谕最为肯綮但要发明生死二字将此二字做箇贴肉汗衫行住坐卧看生从何来死从何去或单提一句亦可若一句上彻去千句万句一时彻去无边佛法自然通晓毗卢遮那佛华藏世界悉自心受用大小二藏从自心流出非外来境也心外既无境可得生死二字安放甚处居士决明此事但恁么看去决不可图箇小歇场亦不可拨弃世缘守着静谧亦不可从人语句上生出解路亦不可作儱侗解会自生满足想只教生从何来一句子扑得粉碎始是大安乐田地也不然尽是落草落水认着能讲能谈底唤作一灵真性正所谓认贼作子即今贵境称善知识指示于人如是师如是徒以燕石而宝之以瓦砾而珍之他时生死到来自然七颠八倒胡思洞里闲神野鬼搬弄将去镬汤炉炭剑树刀山饶他不得为伊平日称口头快便破佛毁法谤善知识坑陷人家男女也居士伹如贫衲所示或看禅关䇿进博山警语及径山回书悉能助发机缘也与吴观我太史X往返生生社与居士清谈将半月如坐毗耶城正所谓彼上人者难以詶对然不二门向上更有事在故云不可以智知不可以识识譬如入都城四会之衢非行到不能亲历诸境嗟夫此道闭之久矣投子远录公将五百余载其间提唱者罕得其人生死分中似不可以解心敌如南岳见六祖德山见龙潭大有样子居士于此但当尽心单提一句话头孜孜不舍以期大悟若彻见根源即无明结使不断而自消根识境缘不澄而自殒可谓灵丹一粒点铁成金自不与诸法门较优劣纵不悟站定脚跟终有到家日子如不信斯道三阿僧祇劫始能成就古德云拌此一生乃至三生必能打彻岂欺我哉如看一口气不来毕竟向甚么处去此处字上要切要紧切不可将经书引证如教中谓无去无来等斯是毒药不可沾着一点伹贵深追力究决定要讨箇下落如前教乘中有相应法急须吐却或澄心瞑目寂照相治虗灵不昧观法无我乃至究竟不即不离及事事无碍等语在佛法中谓之入理深谈在参禅人分上谓之野狐涎所以云凤萦金网趋霄汉以何期居士不可不慎贫衲不得不尽情吐露也贫衲生少智慧唯参究一念子葢切今与居士论及宗乘中事譬如居海者不问江河淮泗惟以海印印之耳所谓看话头六代相传未之有问答之际一语中放不过便顿发疑情如能大师问南岳大有样子X自后诸家激励皆曹溪一箇印子上来居士于此须发起大信心要彻生死决从斯门而入舍此别求是岐路非禅门捷径于此事上决不可生疑决不可以教乘中印证所云散位独头倐起倐灭者祇须切之一字是破意识利斧也禅警语大慧回书禅关䇿进悉能助发如参究一日得一日实用纵一生不明亦不妨具成佛作祖底基本古所谓但办肯心必不相赚承谕浮山圣道场处自有天龙拥护贫衲似不能应命山居人事丛杂年腊渐长兼以病魔日至每欲舍众入深山䆳谷以度余年说法境缘付嘱于大地有情待时节发生耳齐羣玉居士才发信心须臾即没无奈死魔坏菩提心印大可叹息唯居士体认自已本命元辰莫管他世界成坏永嘉云大千沙界海中沤况沤中一隣虗起灭耶无异禅师广录卷第二十八无异元来禅师广录X卍XXX无异禅师广录卷第二十九住博山法孙弘瀚彚编首座法孙弘裕同集书与何芝岳相国人生缘遇不易得归向三宝倍复为难惟居士深入X佛乘灵苗智种天性带来而究竟一念子肯心自许其肯心二字诚进道之基本也昔人云我得百丈一句语做宰相此话一行使天下人皆知有佛法利益甚大非世间功德可比希居士爕理之日毋忘此一句话头十二时中幸以大法为念直欲进陪上古洞鉴今时日应万机不坏不杂触境遇缘若临大敌欲胜重门欲开勐浪中欲登彼岸大旱时欲得甘霖思到思不及处忽然摸着鼻头原是旧时面孔端不借别人纤毫力若以世智辩聪揣度道理定信不及唯有力大人一担担荷更不摇头转脑也此事诚难决不可将经书上印证不可遏捺妄念不可使自心空寂凡诸动心皆成药忌谅居士巳深鑑此意不待贫衲赘语耳与蒋一个文学泥途雪境劳往返三百里而作卫护法喜之亲过于骨肉第此心难发果能发起即菩萨行利他行非恒常人也然利人者必当自利借尘劳业识中提起一句话头以期悟彻居士当决定发此心若不发此心是谓之脩福非脱生死此心一发尘劳业累自不能系决不可避喧向寂以尘劳为障道此是小机非有力大人昔赵清献公青衿时便参究至做官始悟道张无尽就仕路参访做运使亲见兜率此二公大可为人眼目居士又不可不学以贫衲意谓单提一句话头只管尽情读书话头在念根尘不偶境缘不入X书亦当有深进自然华文丽藻不与世间读书为比若曰参究妨读书读书妨参究此非上根利智幸留神勿忽复侍御华严疏云一夕之梦翱翔百年居士肯信百年之梦在一夕否若能知此则延促同时遐迩一致无边剎海全在一尘竖穷横遍则无间然如此则与居士一会则一切时一切处悉会又岂但语言相亲根尘相偶然后为会晤哉于此倘未能瞥地可将一口气不来毕竟向甚么处去单提此一句话头行里坐里着衣喫饭里不可须臾间断忽日撞破疑团以破此百年梦境则世间之宠辱自不关心世间之乐事自不能为碍也贫衲游浮渡时得闻居士上荆楚不知急水滩头曾吸尽否百草头边曾会意否若吸得尽会得意不可以庞家儿女为轨则不妨乘小艇跨鄱阳而上博山与道人相见烹活水听松音又是一番清境也他日宰执权衡为护法金汤不待贫衲多嘱耳与何惺谷居士居士生平操履余甚爱之但知见太博恐悟门妨于进益世间因缘等事似不必太劳攘只须按下云头睁开只眼提金刚之利剑悬肘后之灵符发诸人未发之心到祖佛不到之地不然恐躭着解路未免有算沙数宝之讥红紫乱朱之诮居士具大力量但为人太劲挺初心者难得亲近大凡与缙绅及始发心X者相见时以法启廸之以慈抚之以悲救之以方便导引始得机感交孚乃法门要径耳与徐止观居士承谕末法下衰魔风炽盛宗门冷落主法无人余甞于此抚几长叹可谓襟期不隔千里同风但不识于此事中曾瞥地否若此瞥地不妨向祖师门下抛砖引玉撮土成金垂手将来与物作则尽大地是魔直从魔队里穿下过尽大地是佛直从佛顶𩕳上行然后向佛魔不到处解三玄戈冑碎五位鎗旗黑漆桶里鑑貌辩色无影树下啸月吟风脚跟下动步觌体与博山相见倘未得如是禅警语不可不细嚼一遍提一箇无义味话头做一场没巴鼻勾当一朝迸出头来浑身当宇宙求其一众生相了不可得何物在迷何人在悟居士与博山长太息悉賸语也贫衲扫一坐具地与居士作不动轩不识居士以为何如也上樊山王殿下天然贵胤乘愿力来游此堪忍世界导引群生然行海重重须怀兼利交互融彻与法相应又至理深玄非参莫透灵心绝待贵发亲知知与行符名之曰智绍隆佛种其利博哉殿下是过量人巳入密印三昧不待贫衲赘语耳小徒归承瑶章宠赐知殿下有夙世之缘倘春水浪高不妨乘舟舞棹向博山浴龙池逢场作戏贫衲命侍者别甑炊香水鸟树林当为殿下谈实相也X与陈熈塘方伯疑情不起是生死心不切似与前谕中不相符合果生死心切是谁二字不明安得不疑疑情顿发心意识尚不起况解路乎虽兼净土决不可生自足想安隐想斯二种是究心人大病居士不可不知识得是病终不蹈此二途祖不云乎不斩黧奴誓不休彼既丈夫我胡不尔是谁二字是断心意识底利斧截解路底垣墻出生死底要津也参此二字法门如韩信背水阵不顾危亡始得相应耳只此一生判百劫千生不了底公案有智者当以日代岁身可寒肚可饥不可使话头有间断只须迸破疑团心意识及解路氷消瓦解始得大安乐是大得便宜人百千万倍不足为比也何如复余集生居士大法之东流江左也自康僧会始于是趾其后者代有隆替而佛会之广荐禅宗之编集于以不负付嘱国王之慈旨则自我明皇帝二祖始而一时从龙之臣如沈翰林黄侍郎一流人皆毅然以弘护为已任此建业故事之可寻者是故毒鼓不震于帝都多遗远死法轮不转自王臣半属小机和尚一国之师人天之眼而三十年来若将有避焉以偏处于江之右抑亦兴言及此乎日者弟子不甘作门外汉自远趋风一往入室分鵞王之賸乳窃狮子之片毛掉鞅而归便自称尊无佛X处痾漉漉如裨贩然冀以化此一方之五印而都人士之羣为雄者自是而效拙秀才之所为于慧业中知有丈夫事也而王孙公族之号最贵踞者自是而效邵陵之所为知有七处九会四谛五时事也而进贤辈之日支月支不万羊不属猒者自是而效颜清臣裴公美之所为稍稍不讳浮屠法知有四依十地及流水宝胜事也夫弟子而分賸乳窃片毛也者以试之同类之摄入上求下化斯既然矣况在和尚真狮子真鵞王来此驴羣鸭类之中诸所摄入又何似夫弟子而不忍同类之愈躁愈沉尚不靳小慈思一引手况在和尚普观大地有一众生不佛若已推而纳之泥犁此之为兴慈运悲又何似而时至化起机熟缘生意者今兹适遇其期乎此自和尚意中事又何假弟子喋喋为哉和尚其惠然肯来矣乡先进自仪台仆大夫以下若而人宦陪京者六曹以下若而人世守则元勋以下若而人实有问心谨用胪列名状瓣香遥礼拜使而行自是翘勤西望日日以几如历饥渴和尚其来矣弟子一番拮据颇费手口总之从佛法起见何敢告勚万期悯我专愚且无使我不诚于初发意之俗汉而因以阻若辈后来之转机则幸甚幸甚菩萨戒弟子道裕再稽首旻昭陈居士为弟子无师社中善友之一今为南中四众捧剌䟦涉不辞劳勚此亦其勐利之一X端矣所期和尚莫轻放过先与三十痛棒遣归以为和尚前茅可也裕又白又自参和尚后觉向来胸臆间杂毒被少分醍醐洗发顿尽归来笔研付之祖龙书籍付之㹠犊丈室而外一物不将独是坐断十方密移一步粗知奉教而行而长安甚閙我国晏然且喜归源有路中间自信得力处是去冬解组而归于冻舟中结八十日不语之期所谓佛也没柰何良然良然若问某甲见箇甚么才开口便自肉麻了也初春接慈札极承护念不翅方外毛里拟致报书请益迫于王程遽趣舍人装北上职此阻濶时厪失乳之思今兹启请肇自夙怀寔从佥议因念九到洞山三上投子舍身求法应非居士所饶为而西游三十国远屇五天为法求人则有显师之风在况复懒道人宴坐石室四祖自来牛头不往秣陵往事大底如斯惟和尚念之迩者钟阜间大有道人气亟击勿失可也不者一枝横出别调风吹徒使曹洞印文久成刓敝而假年五十法嗣未弘甚无谓也弟子方以诗偈为戒聊取裴休语为和尚诵之曰一千龙象随高步万里香花结胜因拟欲事师为弟子不知将法付何人弟子道裕再白震旦法席之盛无越于帝都虽代有隆替悉系因缘非智力所能强也惟我明圣祖神宗受灵山付X嘱建立三宝弘通大乘是以天雨宝华墖呈奇瑞宰官开士倾心法堑实千载一遇应斯嘉运也二百年余芳规未替戴德愈新林下山僧朝暮祝诵未能报其万一岂敢效嬾瓒辈不思弘法深益且念正法将沉魔风炽盛称悟称证者巳遍域中付拂付券者几尽大地痛思古格为法重人宁以身陷泥犁不将佛法作人情是何心肠今时急于法嗣忘其远忧是何意调独掌不浪鸣只轮无单运拟欲遁逃深山不忍见此茶毒而居士复以慈心三昧见召将令不慧复为冯妇乎宗通说通内护外护居士似无愧公美印高敝刓心孤嗣乏实沗晞运耳旻昭横逼老人出山殊乏丈夫气象刚刀虽快不斩无罪三十棒远寄白门擒贼必先渠魁未知集生果能赤体承当与否百年旷兹盛举何异惯刽快覩肥牲两载疲于津梁犹如羸夫睨彼巨鼎且浮山双径先声巳到诸执事人攀辕恐后今年决不出山语巳在前意欲践后倘违初心以赴征命难辞众口进退维谷居士其代我商之一芥翳天毫端含剎边隅都会孰劣孰优今古异局彼此殊势易地未必相为睽合同异未可一辙而论若必按图索马恐劒去久矣高明如居士谅必不尔或是为法心深意圆而语滞耶诸大檀护未及徧复幸宣鄙怀统希炤亮不尽与余集生冏卿旧冬与居士熟畴昔之缘虽烂翻舌根痛加激励实X无他念只教透彻向上一路方称贫衲本怀别后甚为怅然及度岭闽地善信归心如云诸祖芳尘清芬如烈似不减吾乡也顷闻恩擢法门幸甚正好借此时节广益佛乘大凡诸修行人多被二风所触逆境中能发人道意如见危思安顺境中多打失正念为情想所溺谅居士具大智慧毕竟二途不涉然不可不知禅警语不可不熟读功深力到忽朝摸着鼻孔祇在面上始信吾言不谬矣应事接物之时来则赴去不留以宽恕二字作座右铭亦可为助道光明幢子幸居士留神焉与陈若来使君瓶钖过贵郡方登岸即蒙台驾枉顾谈及宗乘中事大发肯心欢忭无量别后六日登鼓山读旌孝善果二录足见居士一片慈孝婆心超出常情万万也然人生如芭蕉无坚实相又如作客寄住旅亭虽有旨酒嘉餚安隐快乐自非久长惟智者必寻归家计耳视此四大色身如幻如化一气不来作何究竟此是吾人一件最要紧事于此不忙温饱之余悉为别人忙即温饱亦是分外事况其他乎希居士慧发当机毋容暂息将一口气不来毕竟向甚么处去一句子孜孜切切只教觑破者一着始是大安乐处切不可从人言句上讨分晓不可将经书上印证不可默照澄思以为得意不可因因循循虗度日子二六时中祇是一口气不来毕竟向甚么处去忽朝迸破疑团X如驾轻车而游熟路不亦乐乎放生业悉能助发机缘若得其所广其悲愿是贫衲至望闻贵恙心甚悬悬恨不能缩地一晤想居士世间境缘不能动念一出世时悉是顺境惟此现前身心珍爱护惜从护惜中水火不能交济便成病苦欲治斯病者先当看破此身悉是假缘无实主宰如梦如幻病自可救良以从业有故业从妄起妄从心生心即无生病将安寄十二时中当此谛观则病不待药而自愈也善养者不知有身不见有世界对境逢缘如木石相似但看父母未生前那箇是我本来面目将此一句话头切切看去毋容起第二念是名善调治矣居士具大智慧似不待赘语沗在方外之交不得不尽情说破也与徐澹初孝廉董巖话别倐忽一纪顷与门下晤对缘不易耳参究一事幸深留意不可忽不可忽想吾人生此阎浮如沤如沫聚散不常一气不来身非已有就此不实境界中当寻箇大安乐处一口气不来毕竟向甚么处去此去处不明则生死暗然不可不着忙耳如参究一事切不可先下註解不可思惟卜度若註解卜度是谓之药忌于参究分中了无交涉只将一句话头着衣喫饭处动转施为处毕竟向甚么处去一朝衣线下迸开自然七通八达三千七百祖师言句皆一场笑具耳X与陈四游中丞贫衲行业无补主持宗门无甚长处惟一肯心自许谬为先师印可自谓藏身幽壑以保余年不意往来禅者以情量推之遂使水涨船高名过于实愧也何如贵境鼓山圣道场处如以玄沙黄蘗长庆雪峯每欲登攀无由克就何幸檀越乘愿力来城堑法门兴扬三宝况以桢榦宏猷庙堂远略为出世间画一筹策頺风复振于今日气象更新于此时其功德炽然非毫楮能罄然依正互融真俗双显外营佛剎内护心城顿使无价宝珠辉天鑑地不知居士肯瞥然否古德云我有明珠一颗久被尘劳关鎻今朝尘尽光生照见山河万朵由此观之世界不在身外道场毋论他方鼓山博山似不劳动步也承召敢不趋命第寒山色色有羁殊不如愿谅抠衣有时但不敢以年月期限为约耳与叶童真居士会徐澹老知居士在恙中千里之缘一水之隔怅恨无巳丙辰别后不识于生死分中曾留意否古德云病后始知身是苦徤时多为别人忙此语为顶门针破世念利刀智者宁不觉乎真欲究心不须理会古人别种公案恐生出意路更不稳便只就已躬下看一口气不来毕竟向甚么处去此去处不明则生死暗然更不瞻前顾后只恁么逼拶将去如勇士临大敌直解重围居士肯谛信此语病不问药寿不问命X使得此地水火风转定不被五行之所拘束耳与泉州诸禅人泉南佛地列位上人生于此出家于此皆夙世善根遭此缘遇当发勐利心彻已躬下事接续祖师慧命此博山之至望承道爱论山野无有不适者奈鼓山之羁博山之逼如着絮从荆棘中行东扯西牵不遑安住做箇没傝仁二忙汉子大可发一笑耳浴佛后拄杖头巳北向速速回山掷去瓢囊喝散大众洒洒落落然后向佛国中与列位上人简枯柴烹活水唱箇古今不二底还乡曲子无异禅师广录卷第二十九无异元来禅师广录X卍XXX无异禅师广录卷第三十住博山法孙弘瀚彚编首座法孙弘裕同集书复邢梅阳孝廉贫衲方息慈时即闻令先师居京邸说法服膺豪杰摧折慢幢如雷如霆可喜可惧因侍受业师南询不遑亲聆教益迄今渴慕之怀历历犹在庚申冬接翰教始知居士入令先师筹室味无上法乳弃梦幻功X名自非深有所得安得如此行履今获居士长篇高论欢喜无量实以慰未见令先师之夙心也复承来谕谓时当叔季大法平沉魔外说法不啻河沙读之至此则抚几长叹足见居士一片大慈悲心肠虽未面晤可曰神交况古稀之年干干若是使懒惰比丘不无惭愧矣贫衲久废简编承居士殷勤致问不敢不竭思以詶来意一问狗子佛性之语似不可以识量卜度又不可在有无上作活计贵在真参实究果然当下绝亲疎如风卷尘不留朕迹若在有无上捉摸何啻扪空论太阳远近耶有角无须二种语翻赵州两重公案思之可见非泛论也二问谓妙明体尽正堕顽空此是居士错会纲宗之旨不但见错兼义亦谬解文中云妙明体尽谓理极情忘力在逢缘有转身活句况知伤触不借中自非知有不知有者如寐语相似安能识其来源也此正是曹洞血脉如灵珠在握又如痖子喫蜜心口俱甜不能向人吐露若以顽空释正所谓黑白相反也与刘胤平太史吾宗乘寥寥不易得人幸昆玉趋向斯道如饥如渴余实爱之但不卜别后于参究分中有进益否世谛境缘得解脱否财色名实不动心否果不动心则有解脱果解脱则近道矣顷在建宁阅殿试录始知居士胪传第一此从三宝中乘愿力来借世间之高名X广法门之善行谅居士先已勘破浮尘境象必不以此介意惟巳分上一着子不可须臾放下一时不在则错过了一时大理不明肯随境缘中搬弄做箇痴呆底汉子耶然参究一念子须要福缘助发譬如苗稼发生若无水土雨露则不能成就居士巳深知贵在力行凡作福田惟三宝中最胜故不可以诸善门为比近时有一等人祇云行善不必耑于佛门当知此人无菩提种子教中不发菩提心行诸善事是谓魔业居士不可不料拣当以三宝为正世间善助之可矣居士魁天下不必以贺他日心空及第余则合掌贺之耳途次脩阻会晤难期用此切嘱佛祖之道贵在得人如弥勒菴与诸昆仲初会时祇欲居士深生信解世谛有为之法非山野所望今科名巍赫系因缘和合偶尔成褫亦乃夙世灵苗之所发生当思之未兆之先所谓寤寐勤劬思报佛恩切不可自生怯弱孰为有力孰为无力孰为大根弘愿孰为浅根劣器居尘出尘全身担荷者舍居士其谁欤又当念生死事大无常老病不与人期失之剎那悔之永劫参究一念不可须臾忘却禅警语作箇䇿身符子远离诸过以期大悟凡在佛门一切善事尽其力量皆可为助道因缘若半遮半掩即同流俗非佛门弟子博山有一颂不免举似居士若向此颂子上彻去不须动步与山野大咲一场可谓老胡今日有望也颂曰博山事香灯居士援毫管千里审跬步X两人缺一半惟有过量汉不被时辰转果知分寸长却笑丈尺短楚水吴山雾一团森然云树谩劳攒梅花无意枝头放烂熳枝头验的传后二句是山野昔所和偈语居士高发时不知曾记之否敬以点破可发千载一笑与阮澹宇郡伯缾钖任缘本非处所萍踪鸟迹致使见者易而定者难耳居士权衡在手漩澓自由现宰官身行菩萨行当以公堂为丘壑城市作山林起同体大悲不见有心外之境可矣倘于簿案下错过日用事祗恐拄杖子笑人忙耳辱钖报章明晨当跏趺清几以竢晤言拙偈奉复希郢政之杖头凛凛沐清风漩澓都归掌握中千里不离跬步下谩将倾泻较缾空昨于缘幻场中与居士论及佛乘俱无诠次即同体大悲亦是未了底公案吾人果于日用知同体大悲则步步蹋着实地非心外之境耳古德云樵子负薪归机妇连宵织管他家事忙且道承谁力知恩报恩只此一偈不知居士折旋俯仰曾荐之否果荐得则山头之白雪清冷冻杀法身脚跟之流水潺湲侵损渔父骈阗车马鳞跃子民不须格外詶机最喜尘中见佛狂歌醉舞夸本具之神通净几明窻乐现前之三昧不碍恒居火宅何妨倒夸白牛弄穷子珠夺饥人食剖微尘卷阅大千经世间之乐事百千万倍不足为比也贫衲以此詶居士枉驾之劳惟同体大悲X订今晚向华严寺中以偿斯债希示的音其或未然明早则远征之念巳动接淅之行也沧海一滴也世界一尘也贫衲近在石头城大作一场佛事究竟如幻大居士还见闻也无若见闻者作座生是亲切一句试拈出似贫衲使参禅作见闻种子也顷接翰教谓投芥未合良以宗门中事自非亲到古人田地所有议论悉梦寐中语阅九带叙焕然出奇所谓三止三观乃至无上无向无一无着而一非无者斯即向上着此论至精至极无人能到但以贫衲观之祇是教中底蕴亦是教中向上似非宗门中向上语吾祖师门下贵在转位旋机底一条活路居士肯向着衣喫饭处轻轻覰破大笑一场始瞥地耳然大章不妨流通与天下人作点眼药非文字也慧命中实受用也贫衲意谓宗门中长处只欲居士亲到耳诗酒二事故乃陶情然诗能劳思酒乃伤脾台下高年幸清损之慰所怀也与徐六岳元勋贫衲髫年游金陵屈指四十载登岸恍如梦中阁下格外深慈作法门檀护使见者闻者生希有想域中第一长者发此乐善之心感人人种下成佛作祖根本悉大居士导引慈力风行草偃之德化也常不轻菩萨见捶打骂詈皆曰我不敢轻于汝等汝等皆当作佛况至诚礼拜赞叹者乎以此则知凡动善之地皆为助道缘譬主人有良田佃与人者田之莠即我X之莠田之熟即我之熟其导引功德思之可见也江山旷如肃此裁谢与王维新郡伯贫衲不惮番易八百长江千里为法求人虽则托钵空回惟与大居士夙缘深重而殷勤护念过于骨肉葢以法为亲非世谛比也向蒙问及楞严深旨若穷其始终虽释迦老人云兴瓶泻亦吐露不出况其他乎若云清净本然云何复生诸念此就众生界中未达清等四字而言果知得清净本然山河大地向甚么处得来缘生诸念从识熏起识如梦幻伹是一心斯即从凡入圣又不当以觉复生迷为难惟吾祖师门下一句话头全身入理彻处如红炉烈𦦨干柴湿草无不烧尽还源如人到家决不被诸岐为障贫衲以此期大居士斯为出世正缘似不可别生疑虑耳与俞容自勋卿蒙问及曹洞宗旨此之一学最妙最玄拈穴细金针穿芒长玉线彩空中色相织劫外花纹若非家里人竟不识家里事非功力能到非智识能知惟没巴鼻道人始全身担荷辩荎草之味似不难耳想居士天资近道当深留意莫错过此一段大事因缘此生不打彻他时后日定悔恨在莫言贫衲不为居士说破决欲发明此事不妨以众善助之譬如雨露滋嘉苗也与余未也昆季X昆玉深入法趣生此善家此非小缘皆多生愿力得以法为亲也贵在心如境如心如者无心外之境境如者无境外之心处世界如虗空似莲花不着水始可云居尘出尘即事离事不然与世谛中人则无二也不识昆玉曾与此相应否此事要在境缘上验若安闲无事谓不见有世法营心者即名自欺不可不审察真伪稍遇境缘则有念起不得将心遏心只提起本参话头自然氷消瓦解不费纤毫力耳假如大有省发不可便谓之悟门吾法中以悟为不悟无过惟不悟而称悟者大妄语成昆玉巳深知之似不待贫衲赘语也悟不称悟决不再迷不悟称悟决然退堕昆玉可将高峯语录大慧回书细读之可见耳复方士雄太学道学渊䆳而祕参究者吾于居士见之也客岁同舟入皖得遂挥麈清谈知见无不与圣贤脗合但向上一路非功力到安能有绝后再甦底日子赵州三十年不杂用心果得不杂用心于閙市丛中打成一片一切世间贪嗔情爱针札不入始是大丈夫行径也来谕云深自警䇿不敢自诳亦不敢自屈此三句甚惬鄙怀果如此用心切切提起本参话头决到古人田地纵未得大悟门即此便是成佛作祖底基本譬如种谷耕之耘之安得不成熟收获居士深自谛信不加疑惑忽日磕着撞着始知饭是米做更不向外驰求耳世缘浓淡梦幻沤花居士巳知谅不蹈此笼X槛也海门先生证学录说道理不沾着纤毫第不曾与真善知识话会然于生死分中亦得其受用力量浅深又不可槩与悟门论也录序一章极力赞扬居士细研之倘可存存之不然希烬之耳复居士博山近日渐觉衰残疲于津梁凡诸方寄书问道者任浮沉之意不以一字詶复也接居士书读之其中真实操履于境缘中较量曾不欺心不答有负来意所谕向朱晦翁教中体认天埋只饶到正心诚意处凡所作为一一合乎中道祇做得世间君子非出世间法也何以故皆六识之心故复看父母未生前第不曾见彻本来面目在影响中生安隐想今时假善知识例皆如是如居士在病中觉察犹是善根深重者有一等人热病退后又当作寻常活佛出世亦不能救果真实参究提一句话头孜孜不舍纵不能悟管取现业贴贴地倘然打破疑团亲到古人田地亦不必向境缘中较量如梦中作得主与白日不差纤毫更向不醒不做梦时主人公在甚么处者里打彻可与高峯大师把手同行更不向人问如何若何也复沈得一居士前于稠人中与居士一面知留神于法门而未及深谈不能尽其来意为耿贫衲甞谓举业不碍于参究然居尘出尘即事离事要有大力量者始能担荷贵在切上加箇切字如失重宝必欲获之岂但读书乃X至一切事缘中放亦不下趂亦不去何以故此一念子重故赵清献公青衿时即参究至于做官闻雷声豁然大悟岂非平日切意于斯道者得有此时节因缘耶来谕谓遐思现养不能辍其念愚谓以世缘报恩者虽肝胆涂地不能报其万一惟释迦大师看破恩爱出世后为父母说法使父母顿超三界故称大孝圣人居士发一念真实信向决欲明衣线下一件大事岂但一生父母即百劫千生能生所生底父母悉受其法利以世间之孝较之何啻天壤更当劝令尊堂一心念佛消多生罪累作现世津梁则居士之孝世出世法两得之矣冗中草草肃此裁复余容缘晤不既与顽石禅人余出家来初历讲肆便知有此事因求出世心愈切于经教中非不留意知在识见中用事如经云以知解心入佛境界如将萤火烧须弥山终不能着又云如日当空照童稚闭其目自言何不覩多闻亦如是故知知解愈多非但不悟道且为障道缘也因拂袖别参初脩空观五年虽则尘缘净尽于入理实未得力后于船子公案上又六年始瞥然也总不似贤弟寂而常照照而常寂谓之工夫欲将此心用心非但一生穷劫至劫似不能了何以故以能寂能照之心为根本故又以此心念虑不起为本体独露岂待少时只饶从生至老总不起念此念之根曾瞥然否若X果无根性于境缘上自不别生心触目遇缘如木石相似于本体上亦没交涉也况在念佛作观之间邪不知贤弟将何为本体又将何为独露若以念虑不起时为本体自是念虑不起非本体也若以常寂为本体即是常寂非本体也若日用行事为独露正所谓业识茫茫非独露也若将常照为独露自是常照非独露也如贤弟本意恐在教上揣摩即在八识田中认作本体故曰朦朦胧胧如在灯影里行此是实供非妄语也去岁予与贤弟坐松阴闻鸟声堂上论现量取境如一一明了祇是教家事与宗门中悟入大似隔靴抓痒也三唤侍者非容易会去若作容易会国师彼时只消呌一声便好云将谓吾辜负汝却是汝辜负吾何必三唿三应然后乃耳须知别有深深意岂是檀郎认得声便作悟门也旧时行履姑置之勿论果到不疑之地当时便得实用又何待病后为然睡梦不得自由此又据欵结案大可笑耳复云岑大虫示人太孤渠往往见人陷此涂辙非是遏捺学者故尔为之乎当知岑师如吹毛利劒拟其锋者即丧身失命可谓婆心太切也佛云真非真恐迷岂伹掀翻识情窠臼即真之一字亦不知寘之何地况以外书平旦之气似之乎大似梦中说梦又可发千载一笑耳大珠和尚问马祖祖曰即此便是大珠故为有力者负之而趋恐亦未知日用行履若向者里认其太賖不但未会大珠恐亦未见马祖也又云识X者知是佛性不识认作精魂折中且寘贤弟还识也未只须日用中是佛也须吐却兴化云老僧未曾向紫罗帐里撒真珠与汝诸人胡喝乱喝作么如不向紫罗帐里穿下过来未免有红紫之诮非宗门得力之句也又用心曰无事时不怕不明白惟防念虑起时若知一念缘起无生即化了此是将缘起无生化念虑宗门中还容得此等说话么三十棒教谁喫又云应物时不怕念虑起只怕不明白明白时即有念虑有现照此又以明白治念虑宗门中还容得此等说话么三十棒教谁喫又云本体本具照而寂也宗门中还容得此等说话么三十棒教谁喫此即是教家老婆舌头非悟门也又云不必工夫又云如是保任又云勿忘勿助种种皆颠倒度量之心非参究也即前为贤弟说只是似不是真即此似字亦权巧也安慰也如果似不待此体会动着便脱捺着便转不必引经引教转引转远不相应何也葢为从来不曾参究悉以知解心印定正所谓认奴作郎认贼为子也古德云三世诸佛不知有狸奴白牯却知有僧问九峯云如何是头曰只须知有进云如何是尾曰尽却今时其知有二字岂是揣摩识情以日用为知有耶予曾拈云三世诸佛不知有掬明月于无影树头狸奴白牯却知有剪白云于不应山谷谁能知此意除是长啸者与贤弟知有是同是别又云宗门中一切奇恠言句无非要人知此事只此见贤弟悟处若X作恁么知解宗门扫地而尽知有二字何曾梦见者乎只此知有贤弟便可用心直要彻见古人幽隐深奥所以云若要知此事直须高高山顶立深深海底行向威音那畔翻身十字街头打睡更须白汗交流喫痛棒始得不然则照而寂寂而照终日保任终日不起念无事于心无心于事体悉此意未为良证也与善来禅人迢递三千里因循十二时支那都走遍可惜脚跟皮汝才入门时便识汝了也东走西撞图箇甚么若是皮下有血底汉子自当择一本分宗师三二十年搬柴运水垦土掘地未为分外今时有一等假知识魔魅人家男女开口便云有甚么禅可参有甚么工夫可做直下承当蚤是迟了八刻由此谓之俊捷谓之英灵谓之天然谓之超拔于本分上既不用心将者些业识销磨不去噇了施主饭学诗学字学颂古学开示只饶学得口头便利诗过李杜字压钟王颂古如云兴开示如瓶泻祇唤作业识茫茫纵谎得人信向礼拜供养祇装束得一箇皮袋子一朝败坏时手忙脚乱阎王老子放他不过镬汤罏炭剑树刀山百劫千生未有了底日子出得头来知是几多劫数以清净眼观此等假知识如厕中虫如净地上荆棘如清风里臭鵶又唤作无惭媿人无廉耻人汝还知么汝还辩得么若具参学眼向者里辩得真伪便好于衲衣下抖擞几根肋巴骨四大子假合便鼓两片皮X能讲能言一口气不来向甚么处去莫承当箇事便休去莫将经书上印证去莫随善恶业牵将去莫将尽十方世界都卢是箇自已本无来去若如此见解将来饮烊铜吞热铁管取有分在既不如此又作么生得的当一口气不来毕竟向甚么处去如坐在银山铁壁之中祇求迸开还容得第二念起么还容得思惟分别么到恁么田地只须㘞地一声向威音那畔又那畔翻箇筋斗来始可向博山者里喫痛棒不然且就千巖万壑之中打野榸消日子总不干老僧事偈曰学道如牛毛发明如兔角人人喜平易那肯窥山岳积翠与重巖终是难描邈名言并奇句情想乱穿凿撞着黑面老未免遭贬剥有志丈夫儿趂时须早觉打破生死关始可称绝学无异禅师广录卷第三十无异元来禅师广录X卍XXX无异禅师广录卷第三十一住博山法孙弘瀚彚编首座法孙弘裕同集启复何菲莪大司𡨥插草谕诚大地无过岭表芳尘联接中天独让闽南X标佛国名从来有种续祖灯𦦨光亘无穷恭惟阁下揭露衣珠重披慧镜现宰官而为领袖作地主以卫金汤颕悟于雷不惊于虎谁过杨李之门碑文刻白字敢曰慈明之谒当道种青松弄雪岭灵蛇听偃溪浚水生擒活捉僧俗不分果熟香飘圣凡一揆某挂钖巖阿不循情于蜡屐载舟山水愧拭涕于泥封速度岭以规僧林敢跨舷而登祖席輙辞高谊希鑑愚情复张中丞宝树吐烟熏戒香于遍野慈门返照丽慧日于中天乘一极悲心庆多生愿力恭惟阁下付嘱灵山范围尘世嗅木樨而无隐晦堂活句惊人悟物格以致知妙喜微言在耳古既如是今胡不然彻万劫因缘成一时佛事搅长河酥酪还他净梵天人变大地黄金须是达多长者某惟图温饱山门底事不知久脱世缘物外烟霞颇适顷承翰教进止徬徨愧不暇于羁延实有违于台命复黄孝廉福地珠林借缙绅而兴宝社泉南佛国仗缁素以扇慈风发兰若真乘结菩提善愿恭惟门下儒门砥柱法堑金汤揭壁上高僧点尘中俗眼一唿而应从来声里有人再犯不容那箇衣中无宝驾三车诱诸子顿辔白牛具四摄化同流高标赤帜象龙蹴蹋凡圣通融素躭丘壑不谙市廛硁硁惟拾枯柴熠熠难X调野马度岭之期巳定摇空之钖不回慈命斯违通身汗下复金绳界道莲开八德之池宝网舒光乐响七重之树儒释庆多佛国人天交集珠林恭惟台下半偈心空三生缘遇闻雷悟道何妨抱子怀孙指雪传心不碍男婚女嫁即事离事居尘出尘唤来瓶里之鵞放出云中之鹤某惯熟藜羮时疑梵字闻啭莺而惭语拜翰教以厚颜希恕耑愚无烦齿颊复明镜非台在无心而可鑑菩提有种诚谛信以抽芽借愿力金绳动枢机屏翰恭惟台下灵源皎洁道树敷荣歛法界于毫端运丝纶于掌上深谈不二须知金粟重来抟聚大千喜见昙花再现枝枝珊瑚带月行行栏楯披云履诸宿芳尘洞羣迷宝所某鹿苑委身滥蜡人戒悃禅门寄迹愧鼻祖灯传急旋钖以惊迟敢攀缘而应命援毫悚慄安住不遑复陈大居士天王硕辅菩萨宰官印毗耶真乘妙契风规不二踵太丘德业争高月旦无双节旄望重江藩屏翰功高法苑稽祖灯半籍僧率多闽海鳞龙拈圣箭一枝公实作鼓山城堑接起晏祖道脉皆可悟不跨石门之禅挽回雪峤灵风喜复覩当年喝水之胜蹋神驹捋勐虎岂图热閙门庭击法鼓竖慈幢所贵翻X腾龙象贫衲未瞻光霁先仰星云物之格矣想子韶颂月夜蛙声吾无隐乎喜山谷闻木樨香气深承折简尚候抠衣传法入闽南虽不效背触竹篦问答赏音逢太傅还商量打翻茶铫机缘把臂虽迟驰神不远复黄惺源诸居士羡黄梅负舂妙悟心非台树笑金粟戴发超然品逾风尘示有家而修梵不坏俗以谈真莫问陆和泥皆可产青莲瓣无分鍮与石总是点黄金资莹戒珠于五浊是水可清趋善道于八关有情皆佛妙在回头得岸不妨就路还乡携竿木游廛逢场作戏插茎草建剎吹火因风甘贽设供勾南泉打破粥锅庞公喫交惹灵照从傍倒地团圞头说不生话须是作家粪扫堆拾无价珠还他好汉所望众居士信手揭开衣里宝擡头识取屋中人不惟石鼓金汤且解晏祖圣箭碧水倒流一喝当年信釆青云得路羣公此处通霄灵心粲笔底之花秀色揽峯尖之紫惊人活句从圣箭穿下过来竦耳法音在氷消语中流出昔之典型未远于今豪杰无难力贵担当道亲履践况八闽擅雄才之地品争夸虎史麟经即诸祖续照世之灯代不乏玄诠僧宝缘遇投乎鍼芥法兴赖于金汤伏愿衣珠晃耀眉底法眼顿开宝镜高悬照内真光不昧倘不负名山约径跨野鹤凌空尚冀瞻异日光暂对X飞鸿辞命溪山有异云月是同肃此八行谢虗左席复魏国徐六岳居士伏以一乘大法单提震旦总持千里旧畿愿听白椎振响敢申尺素遥布腹心缅惟无异大师五印乘天一花表异婆心济世现比丘菩萨身佛手疗人作广大教化主人人待如怙恃在在倚为津梁法席耸西江宗旨振即心即佛鸿名锵东土归依满世出世间愧堕尘氛蕲聆謦欬顾封疆之脩阻致悃素之郁陶顶礼有缘瞻依敢后顷因宰官居士之拭目振钖窃役管城毛颕以稽首飏言祈一舸以南来正法眼藏应须有付摇双旌而西望金毛声吼端匪异人临启曷胜颙遡仲春朔日弘基再稽首伏以天王硕辅勋猷望重八夷菩萨陪臣屏翰功高五寺运悲华而播扬大教瞻毫相而悃恊素心祇树非遥金汤有赖恭惟六翁大居士阁下肘后悬符示居尘而不染衣中揭宝信即俗以原真秀结慈林光弥觉海优昙有种佛照无私趂盲龟鞭跛鳖为求法海神龙图快鹞放俊鹰岂弹林间野雀遍界吐紫磨金色满城嗅青莲瓣香不让金粟玄模喜见明公伟勣耀心光于五蕴在欲行禅振祖道于四衢何生不佛花雨再沾钟阜浮杯必跃江濵踪迹可寻法缘在迩肃此裁谢不尽瞻依复南都见任众居士X伏以万滙归源玉沥作全潮之用五都列市金衡为众肆之宗故归顶者法必尊其王而垂手者地亦占其胜遥香悚注空钖欢瞻恭惟无异大师云开曩劫露沃今天续曹洞之灯慈罗举而普驯鸟性嗣寿昌之钵慧镜悬而顿拔蓬心宾中主主中宾衲僧眼几回遭换牛非牛马非马古佛口到此难开烟逈楚峯麒麟息处巳居花界霜澄饶水师子游时即现金灯幡飘慕化之田雨下闻声之种翘依宝葢乃在金陵道鼓久震于重雷幸高皇之弘护义缸常明于薄夜颂初祖之遥临但皮髓难分谁下吹毛之剑即象牛交集那调载帝之轮二千里思佛日之再中百万人望优昙之一现红缘方剧黑障未消奉三尺而拜手君恩拈一拂以盟心佛嘱用是具陈花水整饰蒲藤远迎微玅之台先净庄严之界千云礼座吴峯堪抵双林一士当机淮水俱成五味曷胜翘首以迓谨启时仲春朔日护法弟子任僎朱葵袁楷王永吉程䇿严尔珪庞承宠曹应秋曾化龙陈爰谋王维新周光夏吴国模林欲梧周孕衷等再稽首伏以慈洽灵山大臣独善于嘱累派分鹫岭名儒多载于传灯点开水面印文唤醒域中长者弘张胜轨高建妙幢恭惟列位大居士阁下心蕴经纶直诣天王华屋望巍柱石毋忘大事因缘匪借神锋云呈五色不挝毒鼓天雨四花指头触而处处逢渠化城过X而行行宝所万境烨熈朝之景遐方之僧舍流辉羣生沐造就之恩古剎之香云结綵梵音未衍祖道斯弘倘杖钖之从缘约缾花为代语溪山有异云月是同肃此八行谢虗左席复南都众乡绅居士伏以杂花分雨罗海渧以弘诠灵叶弥天妙曦晖而徧德鲸钟鼍鼓须大震于霄衢宝筏金绳定高驰于日辇毋念觉途之不广并先觉之圣生悲窃伤护法之无人并问法之人易阻江之左湘之右众同妙净之船此非亲彼非疎缘现广长之舌故翘诚倾注者居满字之半觌面亲承者弘果地之因众愫䖍宣积丹归命恭惟博山大师髓流曹洞鍼施顶门耨池八味而注多方戒月三空而澄此土亘古来拈花指栢都付木叉之童寻常见陷虎牵猱穿翻泥鬬之鼻挥锋如月灵钖可飞垂手若云慈航不系性相玅严华藏海因缘具集王舍城正须幻示准绳聊一掀翻骨董葢金陵首善高帝盛明佛法以作金汤而玉笋隗阿可我康僧先感舍利以隆缘起南国之风期未谢累朝之芘藾斯弘苍蚪赤虺所共居亟须慧炬璞金鍮石而同集应借洪罏大乘法中树最胜一幢谁许他分宗判教菩萨地上现普随三昧正在此通国大都既把臂以同林因矢心而为法可知读残万卷不免犹作钝中人又道不挂一丝如何尚称堦下汉X幸今长者居士共悲日夜是盲人又兼宰官大臣自悯风波与㝯客一番汗出尽日心驰付嘱惭负老瞿昙慈悲全赖善知识解空起有曾闻宝地迦陵应供转轮仰祝珠林香象勐动众忱之注岂非因缘坚挑素志之盟实劳饥渴即愿灯王移座不烦香国借厨但现圆身烟带六朝非浪宕总堪善世雨花千载说缤纷虽大地苍苍难詶六月松风之价而诸天涌涌欲发万井火莲之香崇鉴深祈远瞻如结可任驰遡颙仰之至护法弟子顾起凤徐扬先俞彦丁明登吴家周汪伟蔡屏周陈元庆李琜菩萨戒弟子余大成等再稽首伏以都城浩浩时被花雨毫光巨剎巍巍賸有狮猊曲盝斩新条发新令佛法仗有力大人借斯日现斯祥唱和在因缘时节恭惟列位大居士阁下廊庙鼎铉就世法而兴出世寰宇山斗居尘界而乐超尘碑文白字可观当道青松堪种真仪有像唿来壁上高僧活句惊人唤出缾中鵞子缉为纯嘏助此清芬湛若氷鑑无心随方隅而映色暖过阳春有脚即沟壑以沾濡不世希逢大因盛举嬾同瓒老祇知採汲不虗迹类融师那辩巖花之坠怀乡云占瑞兆君恩水土难詶运慧日静边陲佛教金汤有赖布慈云洒甘露羣公悲愿交敷悬赤帜竖妙幢万劫津梁普度具启驰谢曷任瞻光序X重刻五灯会元序释迦不出世祖师不西来佛法遍大地谈玄口不开当此时也语言文字踪迹不来棒喝机缘锋芒不露逮夫拈花示众牵起陈烂葛藤立雪安心突出现前公案遂使宗风广衍慧日高悬燃长夜之灯羣昏顿晓拈一茎之草法界齐观驾车须是打牛磨砖岂能作镜如灵丹一粒点铁成金至理一言转凡成圣六代破水中之影触目皆真五宗竞空里之花通身是胆横趋而出笑木𣔻以何堪撩起便行悟佛法无多子覩水影不从他觅处处逢渠断脚胫痛见巳非头头是道若论佛法一切现成谛审玄猷千灯互照龙蛇分于棒下凡圣借以喝通机发于未兆之先用施乎形声之外乃至一言褒贬一棒纵夺以非为是口似甜而意甚苦之以是为非心实允而辞无洽矣虽久参耆宿不敢以正眼覰况识情解路能通之乎所以道狂机劣解不可以大法示不可以宗乘闻譬夫美食置诸秽器祖不云乎醍醐上味为世所珍遇斯等人翻成毒药惟大心众生始能担荷入斯乘者不可不自慎也会五灯为一书者宋灵隐大川禅师未蒙入藏虽一二处刊行安能广布自性禅人顿发大心谋于观察曹君为之首倡募诸同信工过半矣余初上鼓山闻其事欢喜乐成复征余为序因援毫以书其大槩云尔重刻禅警语序X少林大师云外息诸缘内心无喘心如墻壁乃可入道只此心如墻壁四箇字是宗门中第一关键今时禅者作何公干始与渠合若以心意识思惟卜度欲与少林宗旨相应大似扪空捶响岂但徒然心力纵亿万劫求其音闻了不可得殊不知从上诸祖向不思议中流出一言半句如涂毒鼓如伽陀药亦能杀人亦能活人岂可以棒喝言句妄加穿凿一一学相似模样谓之悟门耶问彼真参实究做工夫暗然无知如欲行百里未曾动着一步良可悯矣是故禅警语不得不出其中一言一字悉余亲履实践非敢出胸臆之见此书刊行十有余载学者多有不获见之叹莆田黄居士发心重刊欲广其传斯亦大菩萨之所用心也呜唿朝闻夕死岂无深功立地成佛是何行度隔江招手值昙花结胜之时撩倒便行正玉线穿针之际若无从前操履安能遇此奇搆学者只须做到彻头处然后积功累行果入不思议法门说箇成佛犹賸语耳况其他乎万佛名经坛仪序众生净觉诸佛慧门由熏变而成凡随净缘而见佛既随缘染缘实无生圣凡迷悟悉强名也圆觉经云知幻即离不作方便离幻即觉亦无渐次如此领略不假渐修非作故无本性无故良以众生情生智隔想变体殊趋暗背明舍安投险纵无明之嗔火燎功德之稠林沉业识之爱源涨真常之觉海戒乘路塞X人我山高众妄起而邪见生诸器成而金体昧随情逐境破四弃之清规动念乖真结八重之障罪根本系乎七众无论是俗是僧结业失于一时岂分在此在彼受六交之苦报虽千万劫必偿造十习之恶因纵亿万生不返是以羣灵竞出大圣垂休驾苦海之慈航开觉城之鎻钥说难思之忏法彰诸佛之洪名设坛结界献供悬幡烧种种香散种种华兴大悲念发菩提心礼佛一拜借壮士臂以折慢幢念佛一声掷如意珠以澄浊水空诸我相彻彼真源如涤净器以见纯金似揭晴空而清智眼贵在力行毋容忽念瑞凝相现罪灭福生若能谛信不疑定许超凡入圣斯经自某朝翻译载于藏典人所罕闻兹因某禅人化某居士运大乘心广诸佛行严涅槃山拔众生苦消黑业于当念财法二施投智慧于悲田贤愚一致或云我本宗门禅客毋容𤨏𤨏事诸坛仪当知彼即地狱罪人莫呵饶舌愿赐流通维摩经折衷疏序药山俨师本教乘中之义虎也初参石头和尚云三乘十二分教某甲麤知闻南方直指人心见性成佛实未明了宗与教果何如哉教也者即文字之宗也宗也者离文字之教也即其旨者一言一字皆为最上乘之机离其言者一草一叶皆入不思议之境离之与即虽一而较其迷之与悟实霄壤之远也某髫年时深于参究未涉教乘将谓葛藤绊倒独不入斯X径及乎向寿昌险穽中跳过回观一大藏教皆吾家之恒产至阅维摩诘不思议之经者如看家券如游历宝藏虽触处皆珍亦不伤锋犯手始信老瞿昙及三千七百祖师婆心断断不我欺也此经自秦译以来始出肇师註而多引什师之语其文简其旨深文简也含章而不发旨深也美利而不施使探玄之士犹若望琼楼而不得其门者未免有怀深之叹也近时无尽法师疏之印天台四教六即四悉三观等语其文浩繁义旨重叠如文句玄义精贯诚虽矣吾兄古德法师新出斯解义乃折中衔实佩华探奇抉异而实有深旨如炎蒸絺绤冻冷貂裘寒暑适时清爽人意大有补于教乘使后之学者就事事无碍之门入不思议之境无边剎海悉我室中灯王之座毋劳远借香积之饭岂假化人耶若乃索须弥于芥子之孔网鱼龙于毫发之端者庞居士有言山海坦然平敲氷来煑茶此话大行予亦不讳请留待别时是为序地理统一全书序夫真源未辟至赜浑然朕兆才分爻象定位金藏云铺成世界聚沫耸须弥之高毗岚风撼动虗空轮际蒸沧海之润风金摩而火光上起水土适而草木抽肥葢以能造因心华藏于兹幻立所缘成境法界从此区分七金山内阿耨池四水漫流四大部洲诸国土羣峯仰止是故须弥有逆吞沧海之势沧海有旋X溉须弥之雄子母互生恩情离合星宿海矗崑崙之嶂人人怀赤水之珠黄河源插摩汉之峯各各具擎天之柱一本三𠏉龙行结南北中枝五岳百川舆图分京畿郡县自非天眼孰辩真踪的具仙才方探正穴九九八十一变如水脉巨细缓急之流六六三十六奇尽洞壑襟带逶迤之状郭景纯锦囊创见汉青乌祕说肇陈接木倒杖塟必乘生气之机透地穿山数巧合分金之妙典型代有识者攸凭惜乎伪书出而星卦惑人邪说行而灾祥倒置后学失稽庸流沿习惟国朝刘青田以堪轝宝镜力辟邪宗使伪撰时师稍知返正可谓明眼之真传来学之赤帜者也潭阳余文台居士髫躭山水冠猎玄经历代名篇悉能究其源而知其委八贤祕诀莫不得其兔而忘其蹏故集此新帙彚作全书如丸大千界为菴罗果指掌可观似捧摩尼宝出娑竭宫五方顿现树伟绩洩天机造化以之参赞阐微言崇正论古今益以洞明斯实仁人孝子之所用心亦乃报本造福之所急务妥先灵血骨安煖捄翻棺水蚁无侵可谓济世之真诠救贫之至宝藏诸名山以垂不朽云重刻醍醐集序夫善知识者如优昙钵花时一现耳岂但难见亦复难遇所以释迦不现长年促为短寿惟十二分教开众生眼目色香美味䑛之则满口生津大小偏圆荷之则通身汗出如灵丹一粒点铁成金至理一言转X凡成圣可谓救贫之至宝夺命之灵符也斗峯寺古音琴禅师者弃世缘如脱敝屣参知识如侍所亲历尽支那不惮百城重蠒揭开宝藏直追古佛家风大法既明襟怀豁尔开言吐语不涉思惟短偈长篇随声吐露搅长河为一味揭重雾于千山自觉觉他无门门启深契释迦拈花之妙无慙迦叶忍俊之时致使一人传虗万人传实集之曰醍醐开之如鎻钥履之过氷刃服之若丹砂结世谛良缘洞众生机感惜乎字传焉马文杂自它如不删定于斯时安可绳墨于后世是以怀中禅人发心就予取正并乞序篇端因略书大槩以示诸同志焉无异禅师广录卷第三十一无异元来禅师广录X卍XXX无异禅师广录卷第三十二住博山法孙弘瀚彚编首座法孙弘裕同集序重刻圆觉经序夫缘生无性生佛之迹本虗无性缘生圣凡之形宛尔随业感而报分优劣逐境浪而识变精粗如来大光明藏是众生净觉之本源众生最清净心是诸佛X本起之因地当知无明无体皆是空花实际非尘妄念轮转究竟圆满体常寂以遍十方平等道成心恒通而含剎土不妨以幻修幻肯信居尘出尘开总持之门绝去来之相登涅槃之岸忘得失之心虗空何更生花真金不重为鑛贪欲断而生死断爱渴除而理障除非植二乘顿超五性无取无证眼不自是眼非智非愚心不自生心植众德本成就道源悟圆觉以净觉心取静行而澄行证客尘永灭妙体方週闻在剎那悟通旷劫二十五种轮观随顺繇人百千万种法门枢机在我执四相而生颠倒二妄相依了六情以契圆明一心匪碍作止任灭仗知识以销融憍慢爱憎观众生而同体期限成纯净之乐忏悔断结习之根悉备上机顿圆种智是为十二分经清净眼目三千七百祖师密传之要领也兹因顾居士发心重刊使一切众生入文殊智海普贤行门履圆觉妙场坐华严法界激予序引予不敢以宗乘中较其优劣大抵就斯经旁通箇消息耳重刻莲宗宝鑑序优昙大师彻证禅宗专心净土自利早圆悲臻未悟将念佛一门集成十卷显诸佛转未转之机轮辟众生信不信之障碍其引据确其总摄周其设教融其指归捷可谓大有功于后学者也慨末法我相自高边见分执贬净土为小乘指念佛为权行甚者向人涎唾下覔尖新语句蕴在八识田中以为究竟极则X及乎到头一毫无用是之谓弃楚璧而宝燕石反鑑而索照也其亦不辩甚矣夫我释迦文佛不妄语者不异语者弥陀经云一心不乱专持名号乃至七日即得往生法华经云若人散乱心入于墖庙中一称南无佛皆共成佛道此其披心沥胆彻底为人此言不信谁为可信此言可信又何疑于净土念佛之门乎要而言之七日不乱为何等心入墖庙称南无佛之时又何等心能者得之禅道如是而巳若是真师子儿哮吼一声百兽脑裂说净土亦得说禅亦得说净土即禅禅即净土亦得双是亦得双非亦得终日念未甞念终日生未甞生终日无念不妨说念终日无生不妨说生圆陀如摩尼珠求其住足处了不可得何禅何净土而乃二之然虽如是更有一句弥陀未曾道着欲尽情吐露柰舌根短也噫掣电之机留待哲者建州弘释录序余作驱乌旹甞游闽中知建州为理学渊薮后阅传灯诸书又知建州为禅学渊薮每见建州僧必询其乡之先正然往往不能对因为悒悒久之丁巳春吾弟永觉师初弃儒入释从寿昌先师学枯禅因与道其乡之先正甚悉皆粹若珙璧逸若凤鸾多余所未及知者余喜甚指其胸曰此是一部僧史记师曰吾将志而传之无何先师没师来博山同居者五载余间索其旧诺师曰俟识鼻孔后为之后归闽隐山未X通消息戊辰春余自鼓山还博山道经建州师迎于开元寺余一见而识之曰今可志建州僧也师笑而不答余乃问曰寿昌墖扫也未师曰扫即不废祇是不许人知余曰汝偷扫去也师曰和尚又作么生余曰扫即不废祇是不曾动着师曰和尚似不曾扫遂相笑而别至己巳冬以书来博山则建州僧志成寄以相示且征序焉余阅其所集凡分之为四科首曰达本重明宗也次曰显化彰示曷应也三曰崇德录众行也四曰辅教备金汤也合之命名曰弘释崇法化也其识正其论确其採访博其分界严非良史也耶昔者道宣作僧史于唐弗长于文且不知有别传之事齐达磨一宗于枯寂之辈识何闇也赞宁作僧史于宋学富而才疎且列黄蘗于感通列嵓头于遗身列永明于兴福至于云门僧中杰也反舍之而弗列则其谬为尤甚觉范继赞而有述高华秀朗登作者之坛然止传禅宗诸彦可以称全史乎今师所志虽仅仅一州而宣宁让其雅当觉范推其完备逈然独出前无作者即此可以窥师之一班矣矧千载之上借师而传之千载之下借师而知之是师之功固在千载之上下也建州称弘释者非师而谁欤余故乐观厥成不辞而为之序抑又闻师撰述甚富尽当杀青以传若然则天下后世有大造焉非独一建州也余请拭目以俟之送老父还乡序X佛以一音说法众生随类得解众生以随类说法亦以随类得解不肖忆出家时顺流抵石城闻瓦官寺有法华讲席心甚慕之逢一亲知逼令归去时以权语得脱三月后更逢一人遽相谓曰汝父有变拱木将成不肖追念罔极抚躃大恸几至殒绝复省前法华云八子皆师玅光又见净藏净眼化父出家此出世之孝非世孝可比因矢志出家如箭离絃无返回势矣迄今三十余载未通乡信天启四年五月永丰少尹汪君知不肖同里来访不肖自出家时讳其姓氏虑恐牵动世情茂才杨淳之汪君同行友也询叩不巳不肖偈示之曰欲知家住处陋巷世情幽过水知吾姓寻城识故坵旋身依社稷开眼见春秋旧日闲游惯金鸡墩上头初忆叔父或在冀尚一见发彼胜心淳之持偈归问则先叔巳殂于不肖出家之次年而老父反康善无恙前之亲友徒以谩语相诒耳老父一闻不肖住博山不远千里操舟而来时一见面恍如梦中悲喜交集意谓再生也不肖王父以上皆未能望五老父今七十有三尚矍铄善饭以脩短较之岂非再生乎何意垂老得奉慈颜属有天幸非思所及因思彼亲友善说法要即不肖导引师也兹因老父思归计不能终养暌离之罪擢发莫数敬述生缘以志始末云尔八关戒序众生受佛戒即入诸佛位位同大觉巳真是诸佛子X此菩萨戒非八关戒也然戒有大小体非异同戒有广略理无分析戒有断续性绝开遮自非利生大士不无犯于尘劳有力行人何难行于顷刻跻缘生之道岸一日之斋通累劫之津梁一日之戒谩言𤨏细具得全功不论短长顿同全戒譬如饮海一滴味同全海又如一滴投海同海全波须知戒浅功深因微果彻兴圣人之方便悲开诣实之权标大士之指归喜见从权之实清山主撮其简要吴太史覈其攸同收圆行于一时植殊因于永劫不拣贵贱勿论智愚但办坚实心肠定入华严藏海生生社戒杀放生序语云护生须是杀杀尽始安居此勇勐丈夫决定志也良以众生恣无明窟养烂坏身祇解杀他不知自杀五魔炽盛六贼戕害四蛇毒攻二鼠交啮从劫至劫杀吾慧命劫吾法财可谓大冤家大怨敌而且亲之爱之从而结之杀一切众生噉其肉血恣养四大一气不来尽成灰壤因有限身造无穷罪根性陿劣迷极不返三途报至谁当代受若能返炤是大不然当披坚固铠仗金刚劒斩魔贼于五蕴葢林中逐蛇鼠于无阴阳地上广法身之慈恕起同体之大悲见一切众生如一子想无彼我相以无缘慈化无相众生此云栖老人深达法相也湛上座兴悲运慈悉倣云栖轨则而桐之诸上善人互相鼓导生社繇此而兴杀业繇此而断岂但戒杀而且放生岂但救众生X命实乃续诸佛慧命广一切众生慧命也何以故以同体故其无功之功无德之德所谓以杀为生吾不得以笔舌名之也报恩品序闻夫苦海无边慈恩匪一情想局于限量识性迷于无知限量则灼有亲疎无知则妄分彼我轮回于生死三途之业报何穷旅泊于人天九有之昇沉不息改头换面多生父母结盗贼之冤戴角披毛历劫宗亲偿儿女之债大师兴慈悲念说四难报之法施长者现衰迈年诲一恶性之逆子胸前而寝膝上而游真情普矣男为慈父女为悲母亲爱弥乎以世界为殿堂以人民为根本国主之深恩莫报以神通为利乐以度行为修因诸佛之慈德无休舍幻化财植人天福身命顿超弃有漏躯绝坚固想传心为最解法义而流通法义还他三界智人知深恩而报答深恩须是九涛居士不辞饶舌愿入斯乘寿赵湛虗居士七袠序曩予读净名经云尘劳之俦为如来种又云高原陆地不生莲花卑湿污泥乃生此花则知佛法非专谈真如独说无生以醉人于忘情泯识之乡使跛驴心智自困于灰稿也葢佛示出家以明真谛非有为破凡夫着家使出三界二十五有之笼罩也净明示现居家以明世谛非无为破二乘越俗使不沦于断空寂灭之坑堑也既曰示现各有仪则岂彼释迦无能X逃位皇宫净名好事嗜痂毗耶耶观彼曼殊叩室竞谈不二之时而维摩仅置一空牀除诸他有则此老虽示有家而风味澹然宛尔一秃居士耳佛则示居华藏法轨森严不坏世间而炽谈实相正显真俗非殊净秽何异谁谓世法分疆裂界徒与虗空画痕爪也余初至董巖时即与赵湛虗公为法喜交公之翁号豫斋居士高才硕德为建谿第一流人物且深通佛法以楞严为室庐以宗乘作茶饭故公笃信斯道于此二法亦具有昌独之好且世世佩为庭训冀子若孙辈咸方舟并驾游于法海觉苑也道貌和衷气味如春风酿品物善行若饴德声遐布且能即尘劳为佛事踞欲界作禅牀其眎董巖丛席如急巳家政然凡院务职事有缺典者莫不悉心调理多方周赡今董巖千指麟萃英髦凤翔人咸目为薝卜之薮皆公弘护力也若尔即谓净名再来示现有家亦可矣以孝友为仪刑以诗礼为章服故其令胤传芳森森然如璚枝遶砌玉树欹风公虽未展垂天之翼以荐珍于庙廊吾知公天性合道固以浮云轩冕然而积厚流光造物亦不能更蕲于来哲公何以此自多为哉吾意公之观身心世界水中沤花也家缘眷属一戏剧场也寿相延促尘劫抹点也其襟度旷邈心量高明且欲抟捖大千不啻倒掷舄履令扑地作笑弄声耳今春秋揆度正欲不踰矩之辰余忝方外道谊不能献度索之桃斟椒花之酝聊裁短偈以当优昙X一枝为公期颐之祝偈曰有美人兮履道素慧光灿然浑不露饥餐渴饮更奚为语必追随嘿同处拄杖撩天那复高沧溟倒跨石为桥丈六金身作茎草大千頫视掌中桃世波尽道荡人性鱼龙返以水为命逆洄顺遡得其情业流湾环风送艇芥城劫石许多秋历覧须臾一瞬周有问只今遐算事眉毛剔起笑夷犹寿黄心镜居士五袠序夫脩行者于相不住寿者相百年等空华如理得常住若执于百年寿命祇得百年悉被明暗二境迁变非得常住法也傅大士云有物先天地无形本寂寥能为万象主不逐四时凋云万象主者即常住法金藏云起而非成毗岚风吹而非坏劫火洞然我土乐隐才达此理悟不由师称此理而曰寿非劫运也称此理而曰命非生灭也称此理而曰常非断续也称此理而曰住非去来也其劫运生灭断续去来悉镜中花相于实际理地求其纤毫实迹了不可得于不可得中圣功独照曰寿曰命曰常曰住皆賸语也余以此寿居士曰无量寿无上寿无等寿无等等寿磨尘点墨不足以较其优劣也偈曰识得金刚不坏身眼中童子面前人谩言桃实三千载賸有灵枝劫外春引题顾醒翁居士园菴斋亭引X昔维摩居士居毗耶城播扬大教今醒老居士居石头城护持大法古之世界今之世界古之天地今之天地古之日月今之日月古之人物今之人物维摩即醒老醒老即维摩阐扬正法光显末运无二无别故以醒老之菴扁之曰金粟善财童子五十三参百城重蠒而醒老不离跬步默究斯道故以阁曰南询以娑婆窥净土十万亿剎悉以莲为标的居士现前宝池沸涌菡萏开敷故以亭曰乐邦居士世族名家望隆朝野英贤叠出科第蝉绵故以馆曰甲秀居士焚香晏坐注意禅那履列祖芳尘启今人慧鑑故以堂曰镜心居士襟怀豁达尘境不侵故以斋曰澹然居士百务纷纭心空澄湛故以斋曰纯一林泉掩映竹树交清故以亭曰挹翠斯园也销尘坌之万缘融古今之一致入金粟菴谈不二语登南询阁悟菩提心憩乐邦亭注西方境读甲秀馆生梦笔华坐镜心堂翻竺干案范模纯一心地澹然挹翠色于深林噉竹香于嘉树居士幽致之乐禅悦之趣逈出寻常万万挥笔及此爽心怡神不啻置身园中想居士时覧斯语贫衲虽隔千里未必不朝夕左右也䟦正观禅人剌血书华严诸经䟦夫大法难逢真乘罕遇千灯供佛酧半偈以何辞四句润心舍全身而不恡况破尘至宝法界全经大士因门如来果海塞满龙宫之藏具在一尘播扬鹫岭X之奇纵横万象自非旷劫植菩提之因地安能手捧目观偶此胜缘哉正观禅人夙熏种智修假多方出娑竭之涌泉绣贯花之妙品加利刃不见当机之痛流鲜血无惭捐体之施书报恩金刚华严共计一百有余卷以弘宝筏庶渡迷津蔓衍不二之雄文舌根流出腾跃难思之义海笔底翻来反观法帙得成肌肤无损胜妙广博幻质何乖得浮世之便宜履法门之径路妙缘斯在道岸非遥记惟德禅人血书经记教中云施者有四谓财法身命较之则财法尚易而身命为难身尚易而命犹难故我释迦大师谛观大地无微尘许不是舍身命处今之人身外之财尚坚守无纤毫解脱况身命乎吾徒道容者剌血写五大部送博山与藏经同处使展阅者知有不惜身命而重大法人各效之解脱法门不待重宣其意而功德美行可与轮藏并峙而无尽不亦善乎仍发心写华严三品日为课诵作如意宝返魂药渡海囊余因焚香述偈以记之云尔稽首无上法甚深脩多罗受持疾成佛故不惜身命剥皮可为纸析骨当为笔剌血以为墨何况于舌根譬如破獘囊而盛无价宝祇欲贵宝故何惜囊破坏又如淤泥中而生妙莲花见者皆爱乐终不惜泥土此身等土囊能生无上法昔人舍全身为求四句偈X惟损一根故成此若干卷是大得便宜是名真解脱是破此悭囊是成诸佛智愿法界众生同游华藏海广行众善行皆共成佛道文念佛文为栖霞一门禅人说夫净土者乃一切众生究竟安身立命处也念佛者乃一切众生第一背尘合觉门也寂光真净惟是佛居从此垂作实报净方便净及同居净以接引彼菩萨人二乘人及凡夫人既从实以施权则无权而非实既随义以立名应顾名而得义惟净土之致不明故念佛之理亦昧但谓自性即是弥陀而不知弥陀不外自性但谓无念乃为真念而不知净念即是无念是以究极于一心不乱则诸佛心内众生时时成道托修于执持名号则众生心内诸佛念念证真念惟是佛如百川朝宗大海佛全在念如瑠璃内含宝月不惟感应道交亦且自他不二但令谛信不疑决定无诸岐曲也余幼慕禅宗得入寿昌之室谬承记莂三十余年寥寥海内有唱莫和刁刀鱼鲁转见参差方知祖师西来事出非常有大利者必有大害功高易进无如净土一门念佛得度今正是时之语非欺我也一门禅友结莲社于栖霞禅室摄念佛人同归净土可谓末世津梁人天标榜乞余一言以作警䇿余尝谓一切行者须信自心有成佛种子信如来有接引大愿信有净土可生信有弥陀可见将一句X佛号蓦直念去念到一念不生则凡心即是佛心更何生死不了真可谓直捷稳当者矣势至圆通文殊三昧谁有智者而肯舍置弗修习哉放生文为报恩自观以之二禅人说五浊恶世缺陷众生举足动步无不是业招因带果无不是苦而杀生一事则犹业中之业苦中之苦也止恶行善莫急于戒杀转毒为慈莫善于放生故五戒十戒具足三聚莫不以此为初基果位圣人因中大士履真上贤出假菩萨莫不以此为首务初果锄地而虫离四寸道共戒也声闻入定而刀杖变花定共戒也菩萨以自在力现三涂为净土慈成力也如来以佛眼观大地众生同成正觉悲无碍也好生之德普涵于九界放生之功直圆于佛果而世人每易视之者良由同体之理不明故也葢性为生理识为生基生机蕴于意地生缘炽于六情遍观三界无非受生之场备阅六道咸禀妄生之气达无性者方了缘生悟无生者乃能护物以无缘慈运同体悲能会万物为自已故拔苦与乐根于心现于事不期然而自然也若未明斯致形迹为碍物我成敌在彼既有必偿之果在我仍造必报之因因果相詶循环无际苦口良药如水投石则奈之何然奔涛狂澜勿忘中流之砥移山抒海弗替初心之诚难行能行亦在当人之自奋耳苟能断杀业除杀法离灭杀因忘杀机于根尘识界盎生理于依正自他则菩提涅槃便可X向放生一事中荐取岂世间功德所能彷彿哉自观以之二禅者率诸善友创此社于报恩大剎予为申明其义以告同仁俾能放所放咸契无生缘生之理庶地狱可以顿空佛性可以顿了谓放生社即寂灭场可也无异禅师广录卷第三十二无异元来禅师广录X卍XXX无异禅师广录卷第三十三住博山法孙弘瀚彚编首座法孙弘裕同集文奠寿昌和尚某年月日得法弟子某谨以瓣香素馐致奠于寿昌先师大和尚法座前而言曰于戏先师身独立于宇宙神周游于寰海游戏大火聚里鲛珠带水欲生寒出没生死浪头古岸渔竿垂渡晚住山五十余白大似指花破梦应缘三处道场浑如插草成功推倒大好山入兴善门不动寸步出应西竺谶住寿昌院放出金牛植多福竹而勾引清风碎黄龙关而疏通万里然后布漫天网提金刚劒杀佛活祖捋虎搏龙四海衲子闻风而至及乎见师如一田夫耳往往望崖X而退竟莫窥其端倪葢师见道甚密行道甚力自髫稚之年貌骨瘁立荷一雨具而肩几肿突入山躬自作务力田饭僧凡鼎建梵剎大小十余所皆吾师一󰑁之功呜唿先师薄声位不干豪权不营利养撑持佛祖之道于颓波末流之顷作本色道人使洞上宗风复振于今日斯功也不归重于吾师复何归哉不肖某三十年前叩筹室遭险触锋至二十六年冬方命首众大纲一举众目齐张持旧戒尺于空诸有处号令人天拈烂拄杖向没踪迹边开展门户横拈竖卓倒廪倾仓伏藏家珍和盘托出呜唿拈花微笑剺破面门者几人覩影知形揑转鼻头者孰是顾不肖谬当其印是就无用中而求有用及师游少林登五台不肖始离丛席三经寒燠逮师居宝方复命首座寮秉拂其知遇之隆出乎常格之外旧春二月觐师于寿昌为师寿甫阅朞岁而忽讣至呜唿吾师生耶死耶法幢虽折法灯愈朗其以生灭去来视吾师者不啻门外汉讵足与语呜唿尚飨慈容粹美十年若隔宿之期古寺辉煌群木动遐思之色法音宛尔杖履萧然销俗谛余尘岂断悬河之辩入常光三昧毋辞织锦之劳深悲脚下儿孙谁为克肖刮去眼中膜翳灼有师承点铁成金煅凡育圣雪盛银盌露湿禅裾铭先师格外宏慈棒下吐惊人之句愧不肖冶中钝器当阳洩正位之机方开一线之长遂醒千秋之梦纵肝胆涂地而莫报洪恩借山X海烟云而敬伸薄奠奠鵞湖和尚某年月日弟子某谨以素馐香烛之仪致奠于鵞湖堂上示寂先大师养菴和尚之灵龛而言曰于戏先师灵心湛寂道性贞醇幻化八十春秋浑无起灭成熟千生善聚示有去来梅花枝上笑拈不夜之春茶铫炉边賸得活人之句见野燹而知起处境量消融封鎻钥以验方来真机独露不起日旋三昧大施无碍钳鎚悲花法雨洒人寰慈意戒雷轰碧汉不谓化仪告毕缘应巳週金棺掩耀俄惊白树以兴哀鵞水藏珠不覩玉毫之散彩白云惨乎无色瀑布凄以断流颓法门之华栋四众何依竭觉海之灵波群生失润某等夙承洪铸仰戴玄猷瞻模范以步趋风高莫及借声光而提命恩大难詶叨餐法乳之深徒恋双趺之迹溪毛㵎水聊为最后之纯陀海月山云永作吾师之供养至痛无文真炤靡隔祭文呜唿哀哉言念父兮廓落坦夷俨行仙之高躅质直朴实追怀葛之醇风慕善道而嗜从如浆脯之适口猒世网而思脱比泽雉之樊笼视尘劳而为梦幻兮转成智度借恩爱而作道缘兮实生儿躳早游方外志慕空宗奉戒律而为孝顺兮詶劬劳之罔极弘道法以资恩有兮冀乐利以无穷顾不肖虽悖德于一时菽水违养乎云水赖老父终归心于三宝莲胎高X步乎花宫山川秀邈兮疑复覩于再世桑梓旋归兮俄捐馆于西风指忽囓而心恸音虽隔而梦通登坵陇以瞻顾兮㵎藻陈其憷惕攀楸槚以雪涕兮风木感其哀衷愿来歆于法喜兮山云海月聊申儿之供养期早证于乐邦兮水鸟林树皆演佛之圆通惟灵不昧鉴此哀悰祭万融上座仁者发心寻师浙水吴山往返年余遍参哲匠无有可其意者已亥与余邂逅鵞湖峯顶一言相契若针锋投于芥子如饴如蜜似莲花开于夜分愈湛愈鲜相别二载仁者腰包抵闽复会予于武夷虎啸崖同出岭住西巖祖印及博山三寒暑始分居衢之招庆应檀越廉宪詹公请呜唿隙驹易流倐忽间一十七载余召仁者归仁者无时不愿归甲子二月十八日闻仁者弃我而先仆宁不痛哉呜唿仁者心何心耶行可行耶惜悲智有余而世缘未了而今而后不复与仁者论玄言谈世谛略以数语记其岁月为再世缘偈曰浮生虗幻纵寿百年电光石火孰为后先汝达斯理弃余长往一非云只二不成两人见汝死我知汝心慧光浑全不向外寻十有七年宛如梦幻行美机缘可谓通贯今日实际山涛海云松声鸟韵触目皆真建𡨔堵波藏诸所有天覆地载传之不朽我以法供密示汝前汝其领会密在汝边祭赵湛虗居士X灵木潜辉树变兢河之色真光掩曜僧含闽岭之悲设素供摅竭已躬虽输诚辞难尽意勘破人间大梦带来劫外灵明伏枕多金粟不二之谈理圆辞妙披缁效冯公再生之愿事实果彰谆谆戒酒嘱嗣君念念脩行䇿道友示病才于七日快活何止千言开颐含笑而无堕容煗顶圣生且有明验心莫守而顿超诸有言不尽而毕理众心幻化七十三年斋戒三十九载拂衣善逝拍掌归家别众若赴请之期肃容如再生之日片言只字难尽鄙怀㵎水山花聊伸薄荐疏广福菴化藏经疏箇中不立元字脚一大藏教向甚么处得来随方建立总持门七百函经从自心中流出覩明星而悟道瞿昙之鼻孔顿开拈茎草以投机帝释之面门𠢐破一片白云弥漫几多归鸟迷踪山河大地作琴声到处花飞蝶舞水鸟树林谈实相何须鸟迹虫文得鱼兔方舍于筌弟盈仓储始忘乎田地剜千灯而供养信知大法难逢舍四大以詶心祇为恩归有在周廉溪发弘誓以相资众居士乞片言而为引续佛慧命而寿命无疆劳已色身而法身始显佛缘克就世道遐昌觉慧寺化藏经疏法幢高竖人天之白业熏成宝藏遥颁缁素之玄风始着舍金轮而谈真谛拴回带雨泥牛剜赤肉以博X真诠倒跨嘶风木马普眼云兴二百问人人衣缝绽开普贤瓶泻二千詶箇箇钵囊盛满抉骊龙之至宝须探觉慧奇踪踵伏龙之芳尘要入普闻玄径天垂宝葢千余年之灵运重来地界金绳四大海之真源复涌打开瞿昙宝藏大家乞我一文竖起慈氏层楼普愿同拈片瓦缘生之实相有据谁申较量之功性地之灵苗再生好下有情之种峯顶和尚寿墖疏净白无依平地涌七层之墖妙严非相灵光通一线之天破大梦于红芍药边一文二文三文凭渠料拣显圆机于碧梧桐里千座万座亿座散满阎浮本无一切之身法轮转于尘界竟分一切之墖眷属等于河沙是以随缘即应应本无生非思量分别之所能及也我大和尚托质斯时全该大法顺机动善庆无不宜谁云有去来拍破木人之掌渠本非国土展开石女之眉释迦文揭露于当时倒跨泥牛迎晓雾阿育王覆藏于此际賸摇铁铎振春云红光烁破地皮白浪点开巨眼虽则规模画一料理在我儿孙笑看𡨔堵千层葢载还他宇宙稽首昆季同树厥功护生社募缘疏真心弥亘宁有六道之殊形妄念随缘遂感多生之异质如来大光明藏是众生净觉之本源有情最痴暗根含诸佛妙明之因地虽报缘聪聪蠢蠢然觉性完完全全蛛结网机械可知鹊营巢灵心愈巧鳝解X钻泥而隐虱惟趋暗而奔观蠕动咸自贪生虽伤残而犹恋质甜儿之尘涕泣而肠断幻囊护子之虫命坏而身环旧穴瘳乳舍将烹之鳖投珠医未死之蛇何忍剥皮剔骨活泼泼以入镬汤噼腹剜心魂飘飘而惊炉炭泪未干而皮毛脱落肉尚动而厨灶喧哗可怜顷刻下咽喉谁识神号鬼泣肯信无端被烧炙须知果欠因詶三途之业报无休万劫之覊縻不息岂可恣情悖理烹鲜择肥恻隐忘大圣之真慈食噉导凡愚之恶习无纤毫好生之念借口曰万物养人兴残惨造业之心又岂知三途在我不爽丝发如影随形普告达观长者大发慈心効解网之仁启放生之会杖头之青蚨不惜囊中之故钞何悭脱笼槛如出囹圄好看理羽毛而愉快免砧几如离屠肆灼然全幻体之灵知鼓翅空中现黄衣而拜主昂头水面旋印纽以詶恩果报无差循环不息莫呵饶舌愿赐登名阿育王寺募脩舍利殿疏灵光飞彩阎浮分无量之身空谷传声海岸涌五层之墖毫相瞻于七众随定业以现殊形功德佈于多生遂尘缘而兴异报允矣法门之验自金棺掩曜之时奇哉觉树之春亘青帝熈和之景真身雨八斛四斗翻尘劳业网可知悲愿造八万四千尽天上人间俱有光弥觉海秀结慈林𡨔堵波终古不迁世庄严缘生有坏云门老欲众生之机感就眉毛睫上树大X法幢诸善人发自性之灵知向香水海边争先佛种喜闻地理净破悭囊愿赐抽毫同圆圣智天心寺募饭僧田疏兰若发真乘阛阓宛严佛国涅槃无异路市廛賸有僧园豁心境于一如融古今于当念婬房酒肆弥勒之布袋横拖猎队樵羣能祖之风幡直指破格非关乎浅识丝毫爽犹过蛊毒之乡超拔要在乎智人道谛成似饮醍醐之味从凡心而入圣先严洁净之坛场摈魔众以清修必假资财而助发乞檀那之雨露涓滴幸灌于天心种自性之菩提根株必荣于佛地僧田有赖报果无差慨赐真慈弘恢圣域寿言上寿昌和尚七十寿昌一片闲田地荆棘锄翻行树植玉叶金茎遍世间祥云五色如绮织霭霭毫光亘十方白乳香糜意味长沾着唇吻生白醭铁额铜头颇厮当五十年前亲蕴造翠霭山中穷大好自言逴着赤珊瑚元是峨峯地上草我曾忙向箇中亲撮摩如锦复如云厓柴不是闲相识始信寒巖别有春龙象蹴蹋环麟凤俊鹞天驹非释种后园独羡老驴鸣啮草攒蹄不受控一声犍椎法门开衲子如云辐辏来玉鎻金匙挑不出大海须弥祇一埃今年七十悬弧度通衢独踞白牛辂招手扬声换不回伏藏家珍胡足数触处开山非聚粮峻岭平原尽宝方丛林賸有金银气法界惟X闻优钵香上峯顶和尚七十鵞湖山高云赩奕如葢如幢金蕋色照世明灯坐道场一道灵光烛天北独步寰中意自殊南方知识逈良模推开辩老门前臼夺得兰公肘后符梅花枝上露消息倒跨燕都神骏逸金钩海底钓鲸飞天目峯头银浪激归来占断白云春饭糗羮藜绝四邻德比黄梅躬饷母诗同慈觉劝尊亲天生纯孝既如此等视众生犹一子开堂法乳润枯松说戒金鳞跃芳渚英标衲子竞瞻光三尺黑蚖鞭四方未过黄龙关可否先知伯乐马骊黄今年七十从心度半倍赵州花甲数使得时辰珠走盘吞干日月壶县树眉毛似雪畵难传万仞须弥耸巨川拟同嵩少追芳躅笑与支那较大千寿怀白禅人襟怀清白佛家风器界情深境象同一带晴岚无限乐彩云斜罩妙高峯噼破妙高峯顶色灵源倒吸黄河竭明暗交参互换机分明两口一无舌春来都放一般花遍界浑敷智慧芽莫道出关行路险岭头足破有玄沙佛缘自古闽中有明月光含狮子吼要识灵山老比丘也须格外翻筋斗禅者忻逢不惑年鼻头懒拭俗人前生平祇解居山好佛法应知在䦆边锄头竖起知轻重锄声惊破居山梦醒来不似旧时人才方举起眉毛痛我将此语祝长生东土西天路X坦平佛祖场中戈不展传灯永载丈夫名寿清溪居士瓶盂几入樵阳城入境早闻居士名居士慧风拂人面邂逅始舒眉上衡我曾说与修行要玄源不向别人讨根境门头着眼看衣中夺出传家宝惯放沩山大白牛溪南溪北恣优游家常田地都耕遍賸有烟云一带秋去年七十悬弧度海上仙来夸步武愧我不曾预法筵为君重说云门普凿开混沌露空青两手慇勤握曜灵真珠收向皮囊里谁道山河碍眼睛他人贺十我贺一我贺八十人贺七待君百岁作长篇再把真诠通祕密寿东湖居士水兮流聚阎浮东湖光荡漾吞苍穹终朝云气腾霄汉瑞日祥风启太蒙居士曩餐仙掌露爱向禅门听法语皓然须󱢴尚干干梦幻身心方栩栩一声佛号震如雷识境根尘当下隳不问娑婆及净土何妨城市与山隈今年八十复有一拄杖横挑消白日逢人多说聚沙缘贝叶昙花俱备悉我为居士祝长生雪岭云山路坦平顶门突出金刚眼万仞巖头撒手行脚跟不蹋无明草旋身始觉虗空小无边剎海一毫端水底珊瑚和月皎寿舒城芝泉孔君芝翁是我隣家伯三十余年弹指隔乡国天涯自古愁清欢那记身为客偶得乡人音信通逢人先问老X年翁曲指才方一二过忽然如对芝翁容翁年八十悬弧度德泽如春滋雨露我本隈山旁水僧劳书千里来相顾读翁书罢瑞云开云里仙人度索来合掌殷勤乞我语不辞鄙句为翁裁愿翁愈寿愈矍铄如岗如陵复如岳挑云拄杖一身闲鹤发童颜谁可学我卜归期限十年寿翁九十我居先倘逢他事相违约定是还翁百岁篇寿庐山印心法师江浙从来称法窟象龙生具黄金骨烂翻贝叶乱天花闪烁毫光无自忽凌霄巖畔古今传养就金毛势力全倒跨匡庐成底事千寻瀑布注灵源缘生耳顺逢初度一周甲子从头数微尘量尽不思议豁尔山河无寸土幻影沤花视此身圆明根境不沾尘越山吴水呈清供永庆长生不老人寿余文台居士三台之上紫云旋瑞气祥光彻大千露滴化城肥忍草风生火宅绽青莲牛车倒跨通衢坐尘缘眼底浮云过信步经行适野情随时粥饭称功课今年六十悬弧度日用堂堂大觉路彻骨清风透胆寒如意明珠全体露世念寥寥冷若灰森罗万象竞趋陪擡头喜看三峯月阴树幽禽接翅回美髯朱颜多笑语烟云歛向眉端许不拘真俗话无生二谛何妨颠倒举谩将年腊记长庚数尽尘沙道愈明今日与君亲说破来时古路坦然平X寿方时生居士我昔亲游桐子国霭霭祥光多硕德簪缨绵亘万千秋阴隲文章相绍克踪迹曾登月上菴传闻仍得君为檀勇力深缘三昧乐何妨废寝与忘餐今年不惑悬弧度拨尘喜见龙眠路龙眠路上草芊芊寂住峯头不记年眼底青山多峭壁脚跟流水尽潺湲潺湲流水君常奏长龄应会体中玄寿余夫人洪畴五福先称寿真人无位须亲究根尘界里见分明弥满干坤非渗漏一道灵光万境闲梦回端不是人间霜清月冷罏烟馥賸有芙蓉带露寒今年五十逢初度严净毗尼乘戒住不须仙母庆长龄家庭变作明珠库明珠宝藏用无穷机感临时触处通寿量谁能分甲子扶桑原在海门东寿熊母洪畴五福先称寿遐龄万善皆成就不须瑶岛祝长生一句弥陀清白昼弥陀一句乐邦成水鸟风柯吐妙声弹指笑看花上品方知大道坦然平初度优昙符耳顺更夸土净惟心净百务纷纭事似麻须知永处那伽定自是儿孙增上缘不求天道不求仙玻璃地面黄金色賸有丹沙注大年赠天颐居士造墖寿母诸供养中法供养最撮土聚沙成羣作队我大居士欲展孝思竖剎竿幢为寿尊慈令母怡然惟彩衣子X世出世异不可方比实非庄严而成庄严饰此片地亿万斯年闻古尊宿礼墖报母朱冠绯衣空中与语从地涌出自当证知快说法华今正是时寿芝泉翁记昔隣居音容宛然棋声入梦衣带香烟时闻庭训颜欢心服尘世讥呵了无一物我来学道三十余载翁之德业光明愈大翁今八十悬弧大诞芳躅云仍金丹灿烂令我遐想莫侍寿筵曾入之门未兆之先翁鉴我语我为翁寿龙性久驯鲐齿益厚㭊尘点墨喻如恒沙较翁之寿何啻天涯翁寿如岳非峙可比翁寿如海非波可拟劲挺澄湛世莫能知往今来古今正是时此偈谁作谁为贺者吾由昔人非昔人也寿李元谷居士竭世枢机世罕知娘生六十未移时逢场竿木弥三际落草昙花吐一枝不问真空谈至理喜将俗谛话离微山僧欲贺无他物罄幅惟书景福诗寿知非元座六袠从余三十载潇洒不随流䇿杖防苔滑经行喜树稠堂中三下板云外一声鸠今日逢初度俄惊半白头从余三十载寒暑不惮行忍草和云秀昙花匝地生戒光恒皎洁清课倍修明道及尘缘事鸿毛一样轻从余三十载清范可规僧懒弄闲家具宁牵烂葛藤法幢摧意净华藏等身恒秉拂言亲荐轮机似不曾寿閴然法弟X多年瓶钖侍吾师今日春秋正是时谩道姓寒詶节序笑看嘉运绽琼枝寿玄镜成宗自古禅门无岁月浪言五十是谁传要知劫外真消息日照澄江锦一团日月星辰谈实相山河大地演圆音红炉𦦨里重添火炟赫烹蒸古佛心寿万融上座相逢尔我方新腊转眼韶光巳二毛梦里不知霜月老乘杯好弄浙江潮寿黄心镜居士百岁光阴巳半过晦明迁变柰渠何维摩昔日曾闻欵尘劫都来一剎那寿智谙禅人幻化人间五十年放憨山谷种山田白云明月都耕遍头角依稀犹未全锄头柄上是生涯秋煞冬枯春放花岁月尽来渠变易休教云雾湿袈裟赵州八十尚勤劳勘验诸方气象骄要识古人真实处莫随温饱便逍遥法华寿量㭊微尘㭊尽微尘碍眼睛只教须弥翻白浪佛生尘界不关情无异禅师广录卷第三十三X无异元来禅师广录X卍XXX无异禅师广录卷第三十四住博山法孙弘瀚彚编首座法孙弘裕同集輓辞礼寿昌先和尚墖旧年今日礼师颜今日重来墖巳关谩道藏身无覔处淡云疎雨满人寰百尺凌霄一夜霜爪瓶犹挂烂藤牀来时古道应无口篆缕曹源一线长分身南迈步西归五色毫光彻夜辉舍利好藏无缝墖莫教双鹤戾天飞九拜龛前泪落频慈容何得再相亲白云流水依然在不见灵山演法人吊憨大师象王迹应瑞莲开五乳峯头吼若雷今日树烟何叆叇紫云旋入白云堆僧中法宝人中豪玉露金茎价倍高静夜钟声藏不住又随云水过新韶南华胜地墖全身脚底犹披五乳云拄杖搅浑清世界不知得法几多人多年法雨遍寰区幻化何方是住居今古鄱阳湖上X月清光皎皎照匡庐輓刘和鹤孝廉澄江风细浪花开曾得金鳞上钓来抹嗒不随烟雨散暮云几度夜招回讣捷荣哀系世情恢恢天道岂无平如今不解藏身也遍界都知船子名芝兰气味不寻常幽谷无人他自芳莫谓严霜摧国榦清风千载振冠裳岁寒心有几人知六月梧凋不近时却忆讲经台上约而今巳写輓君诗輓齐羣玉郡伯舆满浮山道徘徊不见君心随流水驶望隔故乡云雪风浸骨冷送我过南舒缱绻临岐意凭谁入畵图旋钖生生社翻怜见面稀稍安强栉沐拖病话离微自后罕相晤犹呈药病吟媿予羇问候有负净名心倐忽秋风劲金梧巳早凋响音和讣至抚几痛无聊有意描君像无能辍远思援毫和泪点写出輓君诗诗登喝水巖有感云磴如鳞砌扶笻纵步行水从龙口出松倚石痕生古树藏嘉羽层山叠翠屏禅那千古寄名利一身轻豁尔非游境翛然乐道情更穷西祖意天朗远川明送老父归三十余年今复逢乡音仍旧异颜容恩情宛似缠身X索荣辱还如过耳风菽水彩衣凭客笑昙花毳衲与谁同谩言世事多颠倒抚掌俱投片梦中寄钖山林意自清尘中鸡犬杳无声春秋门外临溪月杨柳堤头挂树筝旧日浮华皆梦想现前须发博虗名乡亲若问修行事原是当年蹭蹬生日食三餐饱便休饭余无事喜登楼面前山色随迁变眼底云霞任去留以法为亲疎世相视身如寄等浮沤尘寰多少黄梁梦输与深山枕石头不挂从前汗染衣剃除须发着伽黎精神惊破浮生暗素志还期佛道齐骨肉那堪多劫累机缘知是几生迷而今赢得闲些子放意扶笻步柳堤偶成山居深羡虎溪踪有客多从笑里逢拄杖挑残红日影芒鞋蹋破紫云封烹茶敲筯詶弥勒颠酒狂歌骂志公稍觉清风来谷口梳翻松桧若飞龙衣穿囊破从他笑不间纤尘作么疑欲水投崖声太急爱云出岫势还迟明明妙体恒如是湛湛忘言理若斯吞尽十方诸国土看来成佛更由谁死生空色两重关好把楞严辩八还眼底瞖清云汉净胸中碍脱境缘闲松阴百尺疑芳沼笕水三湾过竹山困就绿杨枝下卧几多花雨落人间是非冷暖无拘及蓬荜多年缚翠嶒槛外花红疑野火巖前苔绿鎻寒氷三竿竹影岐山凤万里风搏庄海鹏几度晚云归去后一轮明月上梅稜X识破磨甎造化机大雄山下日初晖嘶风木马乘云去饮海泥牛带雾归句里有锋穿胆入眼前无物逐尘飞忻然击碎秦时镜不挂如来授受衣宝鑑澄明法界清箇中须辩普贤名涅槃有觉还非觉般若无生是利生剖破悟迷毋用力揭开真妄不关情而今偶识中峯老大地山河一掌平谁识山中境象培山居助我乐心斋笋芽初出和云取荳荚高时带雨栽枕石忘缘眠古榻杖藜乘便步新苔经行懒折塘边柳留与黄莺飞去来畬山畬山唱罢紫芝歌几片烟云挂绿萝竹径有婆偷笋去横溪无水看猿过松花带蕋烹新茗荷叶连丝补破蓑自是道人知见别万年一念任消磨畬山斸断岭头云岁月都忘总不分忽卷忽舒龙现影相亲相近鸟唿羣祇知珠价三千界管甚毫光万八旬透彻禅关无限量从教沧海自沉沦和程邑令韵携手相将引鹿軿森然景物自怡情铃鸣殿阁招归鹤钖挂云根遶啭莺松径有声堪听法石门无缝若为程清风不减攒眉客今日重添莲社名高登磐石驻云軿麈尾轻挥称野情曾向松风听宿鸟重来柳影拂啼莺旋身华藏犹寻迹信步归家罢问程要识箇中真意趣萧然那许佛生名与詹定斋廉宪游白龙洞X三城重茧屇西峯既到西峯喜白龙洞里有泉千㵎绿树头无染一山红时分今古心何异报逐升沉境自同寄与往来诸上士莫教水底覔鱼踪答郑松门太史入门宁问路逶迤卉木丛林色色披旧笔肯完梁上字谈经巳约岭东枝有缘自合非衣谶无句堪题没字碑此事住山人未委德云相见别峯迟大千无处不禅堂触目空兮慧剑霜鸦过有声流碧落客来无力下绳牀三拳临济机如洗一掬曹溪水更香果在杖头开正眼东臯舒啸又何妨答粤东李山人年来瓶钖乐幽林禅寂何尝事苦吟掬水引鱼时上下穿云採药几晴阴锅儿扑破何须洗树子无根懒去寻才听溪边人有语又随麋鹿入山深和曹能始大参韵圣僧古迹赖君隆梵剎都归掌握中诸寺倐焉添社色羣生无不仰高风灵源洞吸江涛逈甘露松旋石壁葱谩作晏师来去想鼓山嘉运兴何穷和陈居士韵何缘䇿杖鼓山中喝水眠云卜岁丰有去有来天上日无形无影杖头风拈香述赞欣新得挥麈随声愧未工欲识祖师端的旨扶桑元在海门东和安居士韵腾空木马夜嘶风知有高人得句工棹入清波沙岸X远诗联白雪素心同闲云片片浮天北流水潺潺望海东自是不容分去住轻轻收入藕丝中和林居士韵圣箭凌霄那一通毋分南北与西东石门未跨知迷悟拄杖才拈验色空海上书来招客去江边杯起入云东而今不论神僧迹花雨缤纷两岸红和李居士韵清光万里畵图中触目归云鸟道通夹岸青榕遮棹影冲霄白鹤唳秋风禅那竟许尘缘入解脱还将奥义穷赤肉团中休放过分明认取自家公和熊无用居士韵公案而今几万千不知谁会祖师禅庭前栢子清风遍岭上松枝皓月悬万古碧潭澄影瘦一溪活水浪声玄时人更问西来旨謦欬毋劳肋下拳和居士韵茫茫世念冷如氷电掣晴空绍祖灯历劫了知心是佛几回寤觉梦为僧沤花谩道藏踪迹幻影何缘有爱憎待客迎宾闲指注三餐饱后更无能和吴本如司马韵湘潭烟水濶携手便归家径入天王屋宁知长者车有心皆梦境无眚不空花最喜庞居士敲氷来煑茶和谢中隐居士韵瓢笠惊风雨腰包独往还听缘嫌作客随处喜居山水濶云光逈松深鹤梦闲幸分居士韵裂破祖师关X钓鱼台度岁腊尽闻亲讣孤舟趂夜回平沙无鸟迹深树有猿哀江岸何时到家庭少客来长思两行泪先落钓鱼台雪夜哭父亲坟在咫尺何事苦羁留夜雪飘无歇寒鸡呌不休非思惊坐寝血泪染溪流天问缁衣孝青山尽白头到舒城迢遥千里外彷彿少年时驻步寻原径扪心动所思沙堤新树密城市故人稀嗟此无常境阿谁愿出离渡河河下白如练烟云照浅流近城鸟解语抵舍客生愁骨肉无青眼儿童半白头荒郊高垒垒尽是故人丘碧潭禅友从余归梓里深雪不知春带水收寒涕牵衣动晓云氷层怜路马树倒见樵人误作多年客家乡语更亲访东源晦台上人䇿杖东山上穷源访故知怪松遮道处细雨湿衣时石磴净如洗柴门曲转迟相逢两不猒啜茗咏新诗别黄惺源居士记得来山日仍思送别时往还千里外倐忽半年期法语无他嘱衣珠须自怡寻常亲着眼不必问相知别林衡庭居士荷担弘愿力彻见道人心宝剑应须砺衣珠不用寻尘缘浑是梦佛法岂为箴记得山中约相弹挂壁琴X别林优德居士范围天地外不见路头赊彩鹢分流水寒鸥乱聚沙白毫挥客尘清影吸仙槎最喜江边景枝圆树上花别卢居士树德谁为比疎财我羡君交孚知有道擅美讵传闻拄杖敲空月芒鞋破岭云一双清白眼毫发自区分次曹能始大参韵示诸同行者登山须及顶纵步莫移时路险惟凭杖岐分必问师云深行趂蚤晖落悔来迟力尽机忘处堂堂更是谁初入鼓山见梅花偶成崎岖千里道不惜老来身脚下浑无力眼前惟有云多逢投宿鸟罕见问津人莫恠梅花笑蹉跎又一春次韵答阮圆海冏卿马大师一口吸尽狮子虫何地藏身九带公案从来不犯纤毫五味粥汤迄今香甜犹在向栢子头边突出无缝塔顶经行要知花果同时不问再来消息石老向威音前纵行一步然后入博山社火里另作商量不妨布袋盛渠须信声多哮吼狗子即今在甚么处复云看脚下江月山云映碧天蕴中底奥不称玄东君也解知人意特借梅花验别传巖花黄叶从人辩黄叶巖花道眼开幻化肯随朱紫态须知劫外带春来次韵答刘胤真居士X见相非相即见如来此破相入理之谈自非行起解绝不能亲到居士正在解中若以解为悟岂但见谛不真将恐奴郎不辩所以祖师门下贵在真参实究一口气不来既不知去处从前见处不实可知又安得不疑果真疑顿发到大安乐地回观解路何啻隔革抓痒次韵三首非以文字说心为不辜来意耳七箇蒲团破见天未掀帘处巳深玄梅花无意枝头放烂熳枝头验的传春花秋叶寻常事春叶秋花亦有开却笑灵山亲付嘱剎竿头上应声来云天空处谩追寻空处云天万古心草色雨声亲瞥地庞家儿女是知音次韵答齐员债居士从来瓶钖喜居山䇿杖先防动步艰今日何缘谈雪话清欢流布缙绅班鄱湖鞋山鱼跃鸢飞白浪间脚头流水道人闲韶阳不逐风帆意云自南山雨北山蹋尽鄱湖一带春细看鞋样灼然新少林不合惊尘世只履归西可恠人与吴公良居士寒霏扑面话从容道念殷勤孰与同缅想祖庭深雪里而今触处振家风与蒋一个居士X驱驰百里更何心宝网香云不外寻识得吾家贫彻骨拈来沙土尽黄金与吴石生居士会晤须臾与道交泥途百里不辞劳将何人事詶君去独有归家路一条与刘雁先居士深泥飞雪竟何依清水寒氷满面皮倐尔春空舒化日愿教先夺岭南枝寓邵武西墖早粥粥热牙疼知老至风寒骨冷识支离流光不遂攀缘意说与诸方长者知过紫霞关何缘䇿杖紫霞关石磴跏趺老惧寒不假仙人牀上寐几回清梦入浮山白牯菴四景洗耳泉山间不管人间事饭后仍添茶灶烟恶听松风兼鸟语也将两耳掬清泉听经石大地山河经一卷无文无字最分明有时说向松边石箕踞崆峒侧耳听鸟道门逶迤一线透层峯步入层峯树几重自是无岐谁辩的谩将不二话真踪X醉墨蕉挥毫曾用斯为纸自后无人复用君分付賸栽三两树虫书鸟篆自成文松下行旋身石磴参差转眼树头红绿一箇无依道人自笑非真非俗竹下饮几盏清茶解困䇿杖毋劳用力幸有千竿万竿不是蹲踞弥勒放生池金鲫树头落影翠翎水底含嚬颠倒轮回路上不知谁是真人野吟飘叶霜风刭挺澄沙寒水氷清独坐公堂隐几惺然喜听雷声逈逈长安车马行行吴越江湄看尽千红万紫逢人暂话离微栖凤淡云几片浴龙细浪千层客过不妨携手临池倒影看僧飒飒凉风西起皎皎明月东昇堪笑禅门深旨破驴嵴上来蝇疎密萍浮绿水高低桂吐奇葩䇿杖峯头远眺前村烟雨人家砌下苔钱叠叠山头霞幔重重斋后闲游池岸採来X九瓣芙蓉过水松方丈云势穿山谷松声落㵎泉凭栏问雨候正值杏花天舟次梅溪水濶觉舟小云深见树低掀蓬问渡子说是小梅溪屏石上人舟中水观慈舟棹水面寂尔意偏长遍界琉璃地毋劳问月光歌如意菴歌赠智公山路崎岖逶迤间石根紫气弥林泉青松翠竹含云烟境色如心意洒然溪流漩澓遍三千中隐高人不记年特来问道向我前智度为门慧亦全英姿秀发眉宇渊激余法偈染新篇随书数语结斯缘无量法门首曰禅譬如师子翻峯巅又如水发成漪涟哮吼波澜事事便君不见唐宋源流今复启还如杲日照晴川无异禅师广录卷第三十四无异元来禅师广录X卍XXX博山和尚传卷第三十五弟子智达刘日杲撰博山和尚者舒城人也讳大舣字无异人咸称为无异禅师云族姓沙其父太公取姚氏生和尚也輙不X得食酒肉乳和尚否则不为食越七月而母死使它人妇有子者乳之易数人皆不肯食太公日糜榛栗食和尚和尚得不死葢神异焉少长能饮食更不饮酒及肉食也尝与邻儿嬉戏为一儿所扑仆折齿太公性故严毅和尚惧其诟邻儿也遂噀血归而详告它故太公得不怒慈惠葢天性云年十六矢志出家之金陵瓦棺寺听讲法华慨然曰求之在我岂可循文逐句哉遂去之建武礼五台通法师薙发受业脩智者止观之道甞露坐松下不知晨夜蚊蚋集躯如唼藁木内焉不知有血肉身心外焉不见有山河大地也如是五年寒暑罔辍巳而诣超华山从洪法师受比丘律是时寿昌经大师方居峩峯扬曹洞之法和尚闻其名往谒焉见寿昌荷锄戴笠状类田父輙心疑之遂入闽光泽居白云峯三年以所得着书呈寿昌寿昌以书报之谓其非第一义和尚始爽然自失也遂焚香礼拜毁其藁不复示人益潜心宗乘阅船子藏身语疑情顿发至忘寝食居岁余忽见赵州嘱僧语恍然有得走见寿昌时寿昌巳从峩峯徙宝方矣语次颇离微不合遂居宝方力求道要几至委顿面目黧黑肤仅支骨而精进不衰一日寿昌受玉山请欲与和尚偕行和尚不肯往曰暑甚安事仆仆也寿昌曰今日当有人为女说法令女疾悟遂行途次论君臣五位之旨和尚语剌剌不休寿昌皆然之既而谓和尚曰佛印螘寻腥蝇逐臭语为君位事臣X位事和尚曰臣边事寿昌呵之曰大有人笑女在至玉山和尚趺坐石上忽闻神像仆地中心豁然急作颂呈寿昌寿昌曰子一到多门又到门和尚益自厉归坐一小楼朝夕不寐复居岁余一日如厕见人缘木遂悟至道疾走见寿昌和尚所居去宝方寺数十里须臾而至几不知足之蹈之也入门寿昌方当户而坐见和尚至状异平日因迎问曰子近日如何和尚曰有条活路不许人知寿昌曰因甚不许人知和尚曰不知不知寿昌曰㜑子云何烧菴逐僧和尚曰黄金增色耳昌寿因举龙吟虎啸语命和尚颂和尚援笔疾书以呈寿昌笑曰子今日始信吾不女欺也和尚曰向后还有事也无寿昌曰老僧祇知二时粥饭不复知有向后事又问寿昌曰女后得坐披衣幸无筹䇿足矣遂命秉拂赠之以偈时和尚方二十七岁闻鵞湖心大师以云栖宏大师神足授律鵞湖往受菩萨毗尼鵞湖兴者十年弟子三百余人初不置首座也和尚至即留为首座作偈赠之厥后三礼云栖云栖遇和尚殊优至因书演畅真乘数字赠之居鵞湖者六月即还入闽圆上座与从父广文君崇庆因于鵞湖见和尚也輙心折X之因谋所以致和尚者圆上座遂重茧入闽请和尚和尚乃与照监院正首座等八人至信州初游西巖居四十余日尝无所得食则釆野蔌为羮怡然甚乐既而居祖印院者七月乃迁博山博山故韶国师道场荒废日久寺僧皆肉食者流广文君倡诸缙绅偕寺僧请和尚和尚至则诛茅为屋仅足容𨞃而禅律并行蹶然兴起鵞湖闻和尚居博山即以授戒仪轨𢌿之是时沈大参蒸赵司李士祯俱从事佛乘交重和尚也而和尚道日隆旋入邵武葺广福宝安二兰若受化者各数百人和尚乃使正首座居广福而自归博山辟草建剎渐成精蓝居亡何寿昌以应董巖请不暇往遂以书趣和尚为升座说法和尚乃往大阐宗风辩才无碍赵文学光孚叹曰此真寿昌儿也继登仰山再转法轮还博山而弟子益进朔既燕都南尽交趾望风而至者岁以千计和尚垂四问以騐四方禅那多如枘凿又誾首座至和尚见其机颕不凡遂令闭关时加警䇿居六年以偈呈和尚和尚曰是将师子吼者乃令出关以偈赠之置为首座嗣是登坛说法时参扬扢如见微笑之风和尚尝教从父广文君参船子藏身语忽病中有得拈唐人诗为颂和尚笑颔之太末詹观察在泮闻和尚名请和尚居惠安寺和尚曰予与刘君为布衣交奈X何舍就公乎观察知不可彊乃请圆上座居之和尚既出家与太公不相闻及和尚名大着太公始知和尚尚在因至博山相见悲喜交集曰讵意公至是者和尚因孝养备至且宛为劝谕太公得断肉食岁余而归时郡侯故和尚弟子为具舟送之至累月而太公卒和尚因归展墓道怀宁人人焚香导迎瞻礼恐后刘太史若宰时方为诸生偕其兄弟礼和尚为师求度和尚曰公神气凝静当得上第为法苑干城出家须异日尔因为授菩萨戒太史着十问论宗教异同之旨和尚凭几裁答慧辩云兴语具书中明年太史举进士第一一如和尚语其它学士大夫文学布衣礼足求戒者动至数万过桐城幢葢迎者倍怀宁道路骈阗至有不得见者吴庶子应宾夙参云栖自负知识来参和尚请益和尚曰覩公所着颂深入禅理第解耳语于悟犹未也庶子曰云何和尚曰烧菴颂云尔得无不肯是僧邪庶子曰然和尚曰吾故谓公乃解也庶子始心服愿厕弟子列受菩萨毗尼焉鞭影频加绝尘而犇矣是时缙绅先生云集景附方太史拱干数十辈皆皈莲座深䬸法喜因请登浮山说法也至舒城谒太公墓吴庶子及其同辈具蔬果为太公设祭诸文学多从和尚至舒城者舒城人且竞奔墓次瞻礼和尚墓前仅余席地和尚得成礼而巳一时蹂践墓为不封和尚归道桐城怀宁其导迎益倍昔时葢X苾蒭白衣皈心受戒者无虑千万人天启丁卯冬余冏卿大成来博山参和尚冏卿固夙窥禅理輙维摩自居初见犹不肯下迨与语信宿冏卿如醉醍醐始求为弟子缱绻倍至及去和尚曰此真具只眼人也先时闽中曹大参学佺数十人请和尚至鼓山和尚谢不行是岁固请乃𨓏过劒州道路争为参礼不殊往舒城时去鼓山三十里许有洲常暵涸船为不通必海潮至船始得过和尚乃以冬月行又非潮期水遽涨溢和尚船既度仍涸如故既至挥麈据席音如潮吼来集者数千余人归而博山名益着于天下故寿昌弟子黄司李端伯久习禅要寿昌入灭即皈礼和尚也别数年走博山谒和尚与之语几超乘焉余冏卿既归知正法有在欲得和尚之金陵乃纠合徐魏公弘基及诸荐绅以书币介陈文学丹衷来迎和尚道所经处导迎之仪益倍桐城至金陵居天界寺寺故广袤数十里可容数百万人是时冠履相趾寺为之小香积之费日至鉅万人各一蔬一饭而巳魏公初度日礼和尚登座说法是日金陵人皆见白玉光映天界寺处甚有见四天王现身云端者姑苏刘监军钖玄素慕和尚闻和尚在金陵走谒焉询以台教辩如悬河和尚为剖疑义更示以别传之道监军窅然自丧和尚归送至芜湖始还余冏卿留连江干不忍去和尚笑曰此别何足惜明年秋乃别公耳寿昌入灭者十年和尚往礼墖过董巖赵文学子来谒X请和尚再至董巖和尚低徊良久曰曩非先和尚及乃公促余说法尚须十年一旦见迫遂至登座往来吴越江闽间三十年于兹矣出世太早谢世亦应尔吾其逝乎语讫长笑而别还山则与彭博士份杨太守闻中谋建浮屠为身后计结夏着宗教通说一卷尽抒玄蕴九月初书成遂示疾至十七日有星大如盘霣方丈鸱吻间中夜和尚召誾首座至榻前反覆宗乘奥义因相与大笑次首座问疾语巳进问和尚去来自在云何和尚索笔大书曰历历分明掷笔趺坐而逝世寿五十有六法腊四十有一嵩上座集其语为賸录若干卷行于世大弟子智誾饫餐法乳堪称入室成正德业夙着钧足为后来模范大忠道柔海纳道舟等皆洪冶之利器法廐之良驹道恒道嵩弘恩辞荣入道精修禅寂几几乎截流之香象焉同居者七百余人葢人尽旃檀云赞曰余小子日杲得从诸从兄椷栻樾槻及友人郑大球大瑗徐植之潘巘杨凤翥鹏举之属师事和尚也见其貌甚伟异如世所图慈氏少林像岂其后身与明兴二百余年宗乘寥寥得和尚而丕振猗与盛哉禅律不相谋宗教不相为也而和尚法嗣寿昌律传鵞湖殆兼之矣宜其徧坐名剎为世仰止声且与大鉴争烈也博山和尚传X中兴信州博山能仁禅寺无异大师墖铭并序大法垂东而般若祖翁有卜世之谶少之嫩桂林曰二株去之千有余祀而我博山无异大师以寿昌󰑁头禅入于洞山宝镜三昧漆园有言万世而下知其解者旦暮遇之也嗣黄檗者不妨亲见马祖禀龙树者复能光启台宗谁谓寿昌口生定非船子法化耶少林记莂非其地之谓其人之谓也师龙舒沙氏子法讳大舣一讳元来学者称无异和尚生而白衣重包𦾥血酒浆不入于口夙熏慈忍儿时匿堕齿于厥翁隣子无恐而蚤为闵氏孤子舍圉若僧舍悠若十六游金陵闻法华于雪浪座下喟然叹曰是法非思量分别之所能解声分别心何有教外别传天牖之矣遂礼五台静菴通和尚为出家儿求智者旋陀罗尼落处观心露坐身土湛如不知其颡之为𠾱肤者酒也如是五年永嘉空相应法暖相现前而师根力自劝使为寿昌老人作德云妙高想初至峨峰覩簑笠翁尔入闽止光泽之白云峯着心经指南洋洋乎几于两涯不辨得峨峰报书直待饮光破颜别出相见始信为过量人炷香遥礼矢志宗乘而船子没踪迹话从印宗法友舌端为师门鼓吹犹未有以难也驰赠伽陀有低头始见月孤明之句而师更念船子在药山之门何以二十年始得瞥地疑情顿发七圣皆迷兀兀腾腾五十旬有半而于赵州有佛无佛机X缘如释重负谒寿昌于宝方多乎呈简曾不得其一颔居再阅月形色枯瘁望之似木鸡矣从赴玉山扬扢洞宗时得印可昌问佛印偈云蚁子解寻腥处走青蝇偏向臭边飞君耶臣耶师云臣边事昌呵之曰大有人咲汝在师云前何以是今何以非昌云一非一切非矣既达辟人端居食顷闻护法神倒地不觉心开呈偈云玉山诱一言心灰语路绝几多玄解会如沸汤浇雪没巴鼻金鍼好因缘时节梅蘃绽枯枝桃花开九月触目如休辨别急水滩头抛探篙溺杀无限英雄客昌曰一到多门又到门葢解心绝矣而命根未断别居宗乘堂又五十旬有半覩登树人而悟乃彻源底也趣谒宝方入门便拜昌问近日如何师曰有个活路不许人知昌云因甚不许人知师曰不知不知昌举烧庵趂僧话问婆子作么生手眼师曰黄金增色尔又举僧问玄则禅师龙吟雾起虎啸风生公案命颂之师援笔立就曰杀活争雄各有奇模煳肉眼曷能知吐光不遂时流意依旧春风逐马啼昌笑云子今日始知吾不汝欺也师问向后还有事也无昌云老僧只知穿衣喫饭师曰岂无方便昌云子后得坐披衣幸无筹䇿足矣因命秉拂赠以偈言本然清净亘如然契证多生值有缘触目混融皆至妙通身作用总虗玄五宗极则机齐贯三藏精微理共圆不碍古今凡圣事如来禅合祖师禅更嘱之曰当以无心相续正用尽法行持詶无报之慈恩利X有缘之正信而师自是佩离文字印入正徧知海香幢剎土涌没毫端多闻总持得大无畏正偏妙挟圆顿双销不得知五位之为十玄六相之非三堕矣宋荐福本禅师甞说法于信州博山之能仁寺人亡政熄剎有典刑万历壬寅师年二十有八受丰邑刘孝廉崇庆郑节推维城杨别驾时芳上足万融圆辈请偕八弟子成正等玠等融等处焉虽草昧乎禅律威仪居然三代礼乐寿昌度于已事而办自建阳董巖遣书者三属以代座师不得巳勉为一众举似家珍而博山宗风遂擅天下闽越吴楚间惟一月真无与等者以故六和麋至四事云兴久之金碧荧煌园林葱菁而踞灯王师子称八百人善知识矣或谓波罗提木叉不为宗通者说而师自打落鼻孔身心羯磨次第具足性遮皆净持犯兼忘甞之卒然窥以閴尔鬼神不得见其隙矣故师于超华极菴洪公鵞湖养菴心公皆用和尚礼而鵞湖虗座元者十载亟以属焉师是以三觐云栖祖翁得其殊目特书演畅真乘之牓而师念戒为师故徙五台之派系籍云栖其后又以得法因缘兼为寿昌衍嗣故出师门者源一而委二锋颕则开之眼藏惇庞而茂以香光禅土交参销归不二而一片热肠视寐者力负夜趋愀然沸然不啻赤子之将入井悲心普运爱见都忘第二峯头对缘施摄苟不至一阐提则昧谷之于高山蒙茸之于宽博信进念熏得未曾有一也至于就父朝君如X奉节度符印乃至无有一剎那际瞥起伤他余小子瀹亦窃于日用中少分覰着寿昌谓杀佛活祖人尚不敢纵心生灭师可谓拳拳服膺薙染以来正勤匪懈白衣丈室坑堑自遮郡邑宰官来而不往沈观察蒸季任之义殷勤三请始克遘遇礼于招提而萧使君思似赵节推士祯谢邑令邦荐辈严座白椎先生之门无执政矣南涌北没则闽之鼓山诸剎鞭影频垂博山雨笠烟包强半海濵邹鲁宇内名流载自纶扉圭弁洎乎墨绶铜符西面而咨北面而礼多至不可殚述述其先后左右师于一大事者余小子瀹得师亲系衣珠从云栖优婆塞称博山菩萨弟子曹山孝满将不在兹葢师充充于色身之父而皇皇于慧身之母宝方一悟自以子职无愆更二十余年从故乡人得生父耗亟致之伊蒲之餐以脩法喜而孕珠九品之台所需虽钵鐼之自出必请于众明年天启丁卯寻讣而至取道桐乡慈社法檀厥名钖类盍簪盈缶实蕃有徒小子妄引其端攀附有心步趋无足而浮山密迩桑梓赖师右掌遥擎永言孝思缘熏增上寂光与力庶几究竟庄严崇祯已巳金陵之游则余开府大成闻所闻而来见所见而慕惠徼二祖徧启羣蒙天界法幢所谓无大无小从公于迈狂奔䁥就号为四辈弟子者指以亿万计而师圆音曲唱乘言会宗不落思惟法尔回互真不啻覩影阇黎从涅槃起一时干鸣瓜印之徒往往窃临济后架X禅作日下孤灯伎俩剑挥巢破露布全彰而归正一编足使法门五衰顿还鲁阳三舍功成名遂意在斯乎师慈容净满道骨坚凝眉釆烨然春秋在颡法筵清众不肃而严刈麦负薪无不人人委蛇详叙若有深湛之思者师云吾功令云栖而未之逮耳初发悟时常坐一小楼日惟一餐手不释卷脇不置席者累月偶婴惫疾巍坐终宵瞷其室者排闼而投五体葢那伽之定戒与之俱无作悉檀不住于相酬机应供可日食三两金而师滴水同餐寸丝不挂追忆昔者自闽峤出向铁山折脚铛边饱四旬璎珞粥香厨狼籍了不作浓淡观而檀波之别注于师者宿于蘧庐如时而布皆僧物也寿昌并畊三剎云栖移粟诸方师其二之中乎请转法轮借手为寿则氷之投石矣云栖之役普陀是瞻𩗗风荡舟众乃大恐游目于斯俨若空生晏坐曰正恁么时送却皮袋子便休而天界拈椎博山返钖小子闻其度越者两事不动智无缘慈皆非有心人境界用师家法语忌十成此以知师之能为主中主也为法求人婆心彻困有请益者示以一息不来句归何处勐令提撕不彻不止而师高悬祖印把断要津相似悟头推入活埋坑里痛与钳鎚登其门者龙象如云未卜他时阿谁道个何必以故三十年间不少当机罕闻付法甞与余开府激扬此事大有径庭苟非向上一路乘悟併锁宁与不可传者俱往以需后觉或见而知之或闻而知之及X其知之一也终不以如来慧命博禅雏手中瓣香佛事矣辩验龙蛇三垂影草一曰古㵎寒泉水作何色二曰不萌之草为甚么能藏香象三曰彻底无依向甚处安身立命洞上之玄全提徧吼荐之言下何处不是博山归自金陵輙营窣堵苾蒭分乞亦未之前闻也经始子来忽命简录方丈察及秋毫若远行之戒处守居未几而大悲之疾示矣慰谕经旬遂有遗教衲僧衣线下事呕心冲口剌剌不休首座智誾问和尚安乐否师曰尽着些子受用问还有不病者无师曰热大作么问来去自繇请道一句师为书历历分明四字漏当子夜坐脱翛然崇祯庚午季秋之十有八日也却顾来时万历乙亥仲冬之廿有九日僧腊四十有一复更四稔而世寿之甲始周踰年辛未孟冬廿有一日奉全身墖于寺西栖凤岭之阳师所筮也天之将丧民之无援法梁崩摧慧日灭没缁白遐迩怆地吁天而最初代座董巖迫于三命早荣之木未获后凋师甞为建阳檀越赵居士晏如言之矣方网出入一身多身真性廓然不借而借仰山老子巳于千载之上邈得师真所留言说法身别为九种回源之录肇起博山通说之钖实开双树阐信地则毗耶下座作拈古而天童丧机禅警语为发最上乘者痛处加锥滑时与杖可当换骨神丹净土偈横陈清泰四华再发头陀一粲永明料拣光影重重而宗教答响所谓三根普被四教均谈不坏今时全超古X路竺干四十九年震旦千七百则只者些子师可谓得法自在三昧矣智誾是师尊重弟子齿光心印具体而微诸监院次及于事夹辅门庭咸正无缺博山营勋区宇成照为魁别治邵武二蓝曰广福曰宝安则成正为师分身扬化台州道嵩洞明因果勇弃葢缠苦到礼首楞严王得肉眼净欲明祖意但办肯心与誾公鞭弭周旋故是博山二玅还观高足其数甚多了因时至必有与师代兴而叶久昌之谶者居士之及门者刘孝廉最为莫逆初系念准提陀罗尼机缘仅熟被师以船子公案钝寘八年忽发轻安借昔人韵语颂之雨前初见花间蘂雨后全无叶底花蜂蝶纷纷过墻去却疑春色在邻家师击节称善临终感大士现身诘所希望对以成佛度生而没今也披誓愿铠究涅槃心雄峙金汤必余开府大成徐魏公弘基之为巨擘刘监军钖玄以中兴台教为已任劳师就机落草引入曹源彭广文份杨史君闻中般若根铦参求志笃尤师所属目也至如广瀹无论天下事即书于钖类篇者于冶为鍮于稼为莠醍醐在握竟作饿夫恩大难詶付在祇劫誾公率先耆旧勒状征辞拙指妙音谁当侧耳博山拄杖跃出墖庙东头过百由旬打教髓出有分在铭曰儒圣之统历年五百闻而知之与见无别迦文眼藏一祖无宗觌面传心曰在尔躬将心与传了不可得不可得中剎𨚗尘劫X尘劫剎那非去来今等无间缘异世同神诸识犹尔况真如性古镜新磨明明祖印所以洞宗集于寿昌大好山下五位全彰即彰即藏无迹亦迹黑白交参绵绵密密峩峯非住宝方不来树头云破池面天开不许人知聊通一线寿昌所闻博山所见杀活纵横鸟道不行全身归父退位朝君从平等慈流差别智海墨书空解脱文字和寡弥头惜得眉毛尽法行持令严寂寥到处垂纶逢场栽竹长者驰求医王付嘱星陨告符仰此頺山日面月面前三后三不涉虗玄重谈至妙起坐啜茗莞尔而笑师所住处即名少林桂子飘香其聚如云迷中倍人咄哉广瀹湛然十虗徒劳执捉师无身度何墖何铭威音那畔石女弹琴崇祯四年岁次辛未十月赐进士出身奉直大夫左春坊左谕德兼翰林院侍读覃恩进阶奉政大夫菩萨十戒弟子皖舒广瀹吴应宾谨撰无异禅师广录墖铭卷之三十五X募刻祖翁异和尚广录序洞水溯曹溪源深流远龙峯连凤岭山好风高障回末法狂澜直指祖师玄奥惊人活句韵出清霄炤世明灯光腾碧汉此祖翁揭开宝镜掉尽老婆舌头者也不谓丙丁夺𦦨致萤耀以弥空溪壑乱流赴海门而失所磵本师每将旧谱示我弟兄欲展弘慈阻于阿堵或以初机葢障遂使方册缺文用是不揣因缘惟观时节冀先声之不坠令后学之有从远乞诸檀徧联法属捐赀彚梓非但慧炬重明附藏流通且令昏迷顿起益世多矣厥功伟欤住博山法孙稽首百拜谨题