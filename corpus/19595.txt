紫闺秘书杏溪浣香主人紫闺秘书序杏溪生平无所不览素好异书奇术集得此方内外甲乙区别分类数十余年盈然帐中暇取录之遂成集然思牒云剑慧终难隙减恐或遣散海内流布匪人不识玄功唯关要利不无饮水执剑之书真欲火之终不忍且思此书集之不易皆海内秘方终古奇术自黄帝相传授受讫有分源虽寸珠尺璧不足与易故聊存之题曰紫闺秘书取秘而不可废之义何则紫为闺色闺乃余分虽非正声雅色然可譬诸律吕非闺位不成文章无闺色莫彩自古以来不可废也爰自为序中秋之夕书于浣春轩紫闺秘书秘集各家房中养生术序天下养生之说者曰必弃人事入深山食苓术衣草木友麋鹿而后可以养生是不然若然是苦生也非养生也养生者生生皆可不必有所择焉夫人欲之中亦可养生焉动静方为道之中寄不离于是饮食男女欲之所存不过于非若是则我役物而不为物役则闺房亦深山也稻粱亦苓术也绮罗亦草木也丽妻亦麋鹿也奚必彼此抉离人性乎传曰食色性也夫道人将修心炼性而去其色是去其性也去其性是为丹而去其汞也焉可以养生故善养生者善养欲者也何则欲近情情近性性近神神生气气生形形生欲欲生生生则谓道故道常在人之欲中老子曰常有欲以观其窍常无欲以观其妙窍妙之间道之所介有无之际岂非道之所存欲之所处乎是以知道者必不能去欲去欲不成道凡我所谓道非鬼道非神道是人道而云仙道者也独阳道不存独阴道不生故黄帝与素女不讳其术着之竹帛始有其书要盖欲遵养性情恬愉驱魄而不绝生生之理不伤性命之源此虽有男女之迹而其中不淫寂然不动者固不足摇我混然太极之精也是以可贵荡者不知流入于淫始有采阴补阳运气骈势之说便已误人则又不得其求乃多外附强制之事流毒种种博取一时眼前不图身后往往离奇诡谲以致銯生绝理不终其天年并夭其子孙者甚可悲夫呜唿此非养生是丧生也则又奚取故知此方者归诸正时岁次于逢摄提格之陶嘉月杏溪浣香主人书于浣春轩序终秘集纯阳房中术引夫纯阳之道始自轩辕填坎补离扶衰助敝返老还童之说则素女与焉治及风流迨战国及秦海内方士供究其术然而未睹其真独汉东方生爰精其术班固录其书于艺文志其外传称飞燕内视三日复如室女天寒雪体风立不凛为异益亦知采运之术者也鸡皮三少曷足怪乎故云斯道譬诸金银器损须用金银补之犹如接木必以树也若夫人欲损岂不可以人欲补之若知此说而得其精要则长生不老功夺造化大则轻身冲举小则却病延年其鸡皮之事又曷足言乎龙岩飞戊申上巳吉旦地山道人书于东明蓬室引终纯阳子房中术目录安置炉鼎篇大锁方闭篇回躬御女篇从心求味篇还精采气篇赫赫金丹篇炉中唿吸诀展龟秘诀进火还元诀玉泉无漏法运精填脑诀搬运秘诀取火煮海诀子午流通诀消息散气法六字延生诀就炉铸剑法吕公安乐歌孙真人金丹诀目录终安置炉鼎篇夫安置炉鼎者乃广成子授黄帝补虚之法也炉鼎者可择阴人十五六岁以上眉清目秀唇红齿白面貌光润皮肤细腻声音清亮语言和畅者乃良器也若元气虚弱黄瘦红候不调及四十岁上下者不可用也凡与之交择风日暄和之候定息调停战之以不泄之法待其情动昏荡之际舌下有津而冷阴液滑流当此之时女子大药出矣上则紧咂其舌以左手搠其右胁下则神惊精气泄出吸其气和液咽之则玉茎亦能吸其阴精入管如水逆流直上然后御剑则神妙矣夫上采舌者谓之天池水中采乳者谓之先天酒下采阴者谓之后天酒崔公云先天气后天气得之者常似醉岂戏语哉依法采其三次若其阴实不过候其情甚紧咂其舌退龟少出如忍大便状则其阴精自泄矣此术巧妙功用极大不可轻传以泄天机慎之慎之歌曰采阴须采产芝田十五才交二八年不瘦不肥颜似玉能红能白脸如莲胎息有真都是汞命门无路不生铅炼成铅汞归元海大药能为陆地仙大锁方闭篇夫大锁方闭者乃撒手过黄河之法也凡性急燥之人须半月方可闭住惟缓者数日便闭若一月之后金关永闭玉户常扃自然不泄一点初下手时未便惯熟倘或精泄只是清水行之五七日后清水亦不泄也初交之际用三浅一深渐渐至九浅一深往来扇鼓三百余次但觉欲泄急退玉茎按阴额以右手三指于谷道前阑住把一口气提上丹田咽气一口澄心定虑不可动作少顷时玉茎复振依前扇鼓若情动蹲身抽出玉茎如忍大小便状运气上升自然不泄矣夫精气乃一身至本只图快乐泄尽元阳譬将珠玉投于渊海之中安可再得每遇交合之际闭口定息使气转运化为津液而归丹田不得出气但微微于鼻中放出如口不闭则精气易泄也若气流入膀胱等处反成诸病可不慎欤至于交战勿令大醉大饱每于戌亥二时之间乃阴盛阳生之候去却里衣正坐右手握肾茎紧兜左手于丹田上搓摩九九之数方向阴户却照前扇鼓三浅一深次以九浅一深往来扇鼓数百欲泄即抽身起以灵柯按阴额缩龟咽气存思少时扇鼓如法觉精动依前提出澄心定息扇鼓倍之或至一千八百之数如彼此不倦依法为之行之久久自然不走泄一点矣歌曰欲习于中理先知补玉柯玉柯既健壮撒手过黄河灵柯按阴额黄河水逆流闭思真气定自可控金轭又曰空字明书穴下工下工到处是真空真空穴下能生巧直入长生大道中回躬御女篇房中术行至一次身体不倦至三五次扇鼓至一万二千八百之数依前提身缩龟咽气一口至丹田急缩下部不令走泄第一上峰始采女子口中津液咽之第二中峰复采女乳汁吞之第三下峰闭气蹲身如龟状急缩下部采其红铅从尾闾运上昆仑顶散于四肢返老还童诸疾不生矣真人曰欲采下峰且先学运气法得玉茎巨壮可塞阴户然后咏吸阴中之气从玉茎管逆入丹田此三峰法也歌曰永镇金关日长扃玉户秋施功如到此御女复何懮又曰欲解回躬秘身形似缩龟三峰如累卵二者觉先知又曰万千数毕至回躬四大安然百脉通纹皱尽舒颜玉美始知凝想大有功从心求味篇自初下手须缓缓施工按擦不可性急已上运用实天地交姤夫妇和畅全美之道也既不损阴又不亏阳交感百日之后阴亦不倦是乃体不交而神自交意不合而气自合端然静坐涣然舒畅内外神气自然翕合每日有三十二般真味是乃从心求味也歌曰大锁金关毕回躬御女收精神如此到真味称心求缓缓施工闭精神夜夜修和鸣夫妇美任意畅千秋又曰慎勿狂狞身又高百千度了气雄豪果然净坐思真味体不交而神自交又曰伺其真味来炉中自交姤一宵能百度黄河水逆流还精采气篇若论成功止其不泄未足为奇要在还精采气斯为大道或曰何谓还精采气答曰凡扇鼓至千百之数女有阴交三穴一两乳二两胁三两肾是也往来扇鼓之间候其声娇色变眼慢口合手冷心烦彼时急缩下走蹲身如龟其牝中津液自我灵柯吸入故曰饮海黑龙收也一合自己元阳二得混而为一从尾闾夹嵴透上泥丸宫再降入丹田滋养真气岂小补哉盖女子一身属阴惟津液属阳故曰水中铅阳数也又名为红娘子男子一身属阳惟精气属阴故曰沙中汞阴数也又名为白头翁红乃为铅白乃为汞与真液相合搬上泥丸宫则齿发不落而颜如童矣歌曰火锁回躬罢施工真味周还精方采气饮海黑龙收又曰还精仍补脑采气入丹田此道行三熟端然作地仙又曰阴里回身是属阳肾宫红液起琼浆时方认得真铅汞渐入长生不老乡赫赫金丹篇采战时先用绯线折回耳间述比之鼻窍然后又将绯线周围颈项如不大一米未发也研乳香半钱调好酒乙盏吞下煮羊肉四两令女先服三五日一浴或月日一浴候天气晴明时行之于此一意诱合候其情动用雌鸡翎三寸二分将绯线扎缚一处温存浴定缓入阴户向前进一寸二分其液自可灵柯穴入腹内宝鼎名曰返圣胎产出婴儿长生久寿虽寒暑疾病亦无害也歌曰欲识水中金红娘二八阴温时经岁久方可采其真又曰黄芽仙顶辨东西不向阴宫路上迷灵雀两头千里羽圣人三转九霄梯又曰龙降虎伏玄关启虎动龙吟玉管齐风摆水中金液动返回谁肯恋空枝炉中唿吸诀凡采战先须端坐凝神定气以鼻引清气口内呵出浊气一口即次叩齿以舌搅华池咽津液行导引法然后把玉茎徐徐进步候其情动摇取彼右手子纹咂住其舌取他津液一口仍吸其气咽送存神定气缓缓入炉若要满炉以聚气为法次掐其第三中指之间用九浅一深二疾八迟之法进百余步再依前法掐取之咽下再进百余步又取之如是数次其妙不可言也若要不漏频频出炉缩胁提唿各吁气一口再提再唿倘若紧急提唿不依即于尾闾关用手抵住自然不漏玉柱金枪通宵不倒矣非独阴畅抑且阳欢凡采取候其情动阴户开张津液流溢他动吾静不可深入咂住其舌吮华池神水咽之自然阳气壮盛欲退即掐第三指又吸取真气三四口咽下然后出炉既退不可就眠且喘坐吐纳三十余口用黄河逆流法运归四肢待安静方眠欲再战依前法为之若女子津液有损罢战还他五口呵每口令彼三次咽之如不还则黄病夭丧不信但行此法十日半月之上见面目痿黄精神短少是其验也慎之慎之展龟秘诀夫欲展龟身长大者于子时后午时前乃阴消阳长之时静室中披衣端坐凝神屏虑腹中常令饥空则气脉流通饱则气窒不通仍用中乘导引法闭气咽津送下丹田运至玉茎两手搓热如火用一手兜托阴囊握茎一手于丹田脐腹上摩九九之数换手依前法右转再摩九九之数毕就根捻住于左右腿上敲打不计其数久久行之自然长大矣进火还元诀凡扇鼓情动左手结印于玄关用印指定直到极乐撮口含唇胁腹提唿微微唿气一口此三花聚顶五无朝元也歌曰手提金印倒骑牛一指黄河水逆流能用坎离颠倒法直到昆仑顶上游又曰舌柱上腭眼观顶手持金印提金井夹嵴双关款款收提唿直上昆仑顶玉泉无漏法凡欲战以手握玉茎舌柱上腭先调自己神气均匀进功时鼻内微微出气不可口中出气恐心气不与肾气相接况神不离目气不离口目乱则神去气喘则精出戒之戒之虚气实腹弱进强出自然无漏矣歌曰在欲而无欲居尘不染尘往来宜缓慢百病不能侵运精填脑诀凡交姤觉情动将三指紧扣玄关歇腹缩胫至极乐之地用七返还阳法运金精以填脑髓也歌曰手指似钢钩缩身皱眉头睁目紧歇腹海水向东流又曰三指紧将玄关扣歇腹缩头水逆流更将七返还阳药运向昆仑顶上游搬运秘诀凡行事毕每平旦直伸两足左右压定开眼用两手披两足指九次极忍闭气将身摇动止许鼻息微微出气令匀行三五次面如火炙乃是真气上升泥丸矣即以两手搓摩面皮两耳自热则放开为度也歌曰华池金液入丹田配合须归造化原河车搬上昆仑顶能教衰老变童颜取火煮海诀凡行必戌亥二时乃阴盛阳衰之际披衣正坐右手兜外肾左手于丹田上搓摩九九之数换手右转亦如前数久则纯熟补益于身矣歌曰一兜二兜左右换手九九之数真阳不走子午流通诀凡器既成则用黄河逆流之法而奈战每与之交则先行子午十次使气脉通畅入炉行九浅一深之法进退迟速俱至缩起腰身闭气不出卷舌柱腭以睛上视用手扳拏如擦钓频频咽气以候心定自然不泄若气粗极唿出之掩耳闭气存想气从夹嵴上脑后入顶门则散于四肢百脉若数次不泄则强矣却用消息散气法消息散气法精不可散散者气也凡以不泄之精作未萌之法可也闭口曰闭天门舌柱上腭曰塞毕池以手摩两肾门向上九次复手转辘轳九次以手摩天柱九次掩耳鸣天鼓九次两手左右上下摩天庭九次两手搓热摩熨两眼二七次然后叩齿三十六漱华池津液吸东方清气咽下复以手摩足掌心二七次久乃惯熟掩闭双关塞其精血不致轻泄也六字延生诀存缩抽吸闭展一曰存者交姤之时存心游于物外须交合不可着意体交而神不交若着意是神交而精易泄矣若不着意纵然走亦是去浊留清当此之际急用缩胁提唿存久不倦则无漏矣两肾中间一是神命门之处是精根莫令走失牢坚固穷取生身死户门二曰缩者交接时缩气上行不令顺下气下则泄又当如忍大小便状灵柯渐退半步口嘘气出咂定女舌取他津液咽之搂定吸他气一口送下丹田直入灵柯三五次或七次渐渐龟形森旺不泄矣元精欲走禁无由手足须如钳与钩弩目掣提玉茎退身如缩顶一猿猴三曰抽者当缓缓进步不可急躁当抽半步采接津液以我鼻吸他鼻中所出之气候其气喘急吸咽之不可用口吸口吸则伤脑抽吸若多玉茎自固神气虚实愈久愈坚也入炉汤养意悬悬一深九浅数为先进迟退速能夺取益精补髓壮丹田四曰吸者以我玉茎吸他津液如受气之管采取之时上以鼻吸其气脉下以玉茎吸其阴精存想入我玉茎之中上下齐吸勿令颠倒一抽一吸如管吸水仍接口内津液咽之依此而行颜色光泽神气状实也收取华池玉液津情浓速将退灵根闪开直机徐徐出吸夺归来贺万春五曰闭者交接时须当闭紧人门人门通天门通肾腑天门若闭则脑气下降至命门肾堂流进琼珠来无泄也自然坚固虽百度无倦矣精养灵根气养神元阳不走得其真丹田养就千金宝万两黄金莫与人六曰展者交时按用如前五字法渐觉龟身长大森然坚耐似觉阴户窄小是其效也既满玉炉只宜缓慢不宜急燥使他情欢意畅诸疾不生采之既久渐觉容色瘦戚即须更换新鼎不可强行也就炉铸剑法凡与女交随其炉鼎之大小入炉之初先取进大气一口咽下次以子午气一口压之则阳自内发然后施龟御之其功不浅矣吕公安乐歌双托一度理三焦左肝右脾如射雕东脾西肾须单托元海华池内愿朝摇头摆手祛心病手扳涌穴理胸腰每宵如法三度作方才把火遍身烧请君子后午前行管取延年百病消又曰行则措于坦途往则凝于太虚坐则调鼻息之气卧则守脐下之珠此上真之口授乃夺造化之神机孙真人金丹诀金丹有金丹有不忌荤腥不忌酒说下手于中丑教君大笑不阖口太乙壶中携日月昆仑顶上擒星斗已来只是这些儿往往教人天下走踏破铁鞋无觅处得来全不非人手吕纯阳房中秘术终紫闺秘书内集卷之二陈希夷房术玄机中萃序略余少时由侍卫于武宗朝岁在戊辰驿行西蜀同华阴令李公登华山问古仙迹一道士曰山之所罕也惟陈抟所遗丹法刻之石为山之显迹天下所共闻惟抟一书未传随开洞门得洞中小石匣拆古遗封取出一册名曰玄机中萃乃希夷成道内丹筑基立身安命大要也公命抄之乃书一册送余西行蜀藩缙绅取录者不胜有以服其药登堂而称其玄妙者有登余门告其深验者无虚曰缘其所自伏气乃立身安命之基梅子乃人元大品之丹药服药乃生血生精之妙用无不可重之也今之世传希夷子进药之事有自来矣行道之人多不知其妙在竹破还须竹补宜抱鸡须用卵为之之义为性命者当留心于此乃入道之门成道之快捷方式也又曰余亦得梅子金丹之效补气之说衰年之人可以为法或曰是集若无补于大乘但伏气进药梅子虽有形之物亦可以接命延年助道世弥为添油之法耳余然之将纂与诸经列刊使明道者便于采择焉嘉靖岁在庚戌春正月吉坎宫道人东明任拱辰书陈希夷玄机中萃目录一筑基二铸剑三调神四聚财五结友六择地七择鼎希夷八卦要神延寿丹周天生精再造固本还元丹每月行火用日期目录终陈希夷房术玄机中萃纂要一筑基筑基功夫名曰炼己造丹诚能采得药来收得药起择鼎取蟠桃酒以进真铅采药由下元次中元后上元能进下元是筑基能进中元是长生能进上元药而是为了道虽不飞升亦为蓬莱客学者欲得筑基先明橐签要知采药须遇师传师传口诀则炼己造丹功成无疑矣得之者当宜潜修苟可明言则人人可仙也何为内丹则吾身与天地同体得一阳真息升降交感于吾身之中是也二人童子得而修之故曰金丹真精已泄得而修之故曰还丹二铸剑养神功夫名曰铸剑存真择三五二八眉清目秀之鼎调养一年之余候其癸水行潮信准将八卦安神丹自服一月次用灵龟膏药封脐一旬始阴阳交合取其地魄养神下手功行九一之法其法如是数次少停覆鼎上提气九口若神未曾动再行九一之法其法如当神动急覆其上闭住橐签勿动唿吸恐漏真金急提气三口升上泥丸缓提气六口升上泥丸名曰九还及至阳气回丹田正是归根复命还本还元就下近便处运一点真汞以迎之此采得药来收得药起是也得药即弃鼎端坐叩齿三十六通左右鸣天鼓二拾四后以拇指节试目九遍以中指按鼻七遍两手历面皮发际闭口鼻息次将舌柱上腭外津液满分作三口咽之再濑再咽如是三度将手抱肚脐名曰丹田此吾身之真炉然后净定之中行周天之火悟真篇所谓功夫容易乐非遥说破令人失笑依法行之不仙亦可延年矣若爱欲心狂漏泄真宝是恩返仇矣保之慎之三调神调神功夫名曰炼补火候用先天神气清秀颜色红白无疾年十六七者每月依后开日期气数以银或锡造成橐签使之呵气入管量到我即收上泥丸下归丹田行至六个月日颜老还童发白变黑久久行之乃见先天之神功妙用也古语云竹破还须竹补宜以气补气寿永天地诸经之说同也上补自鼻中补自脐下补自肾依日期自下而上曰返自上而下曰还此补气先天之妙又曰接命珍之重之四聚财聚财者非聚之以求五金八石之药食前方丈之荣盖欲求鼎器以全长生之道积柴米以和至珍之剂置丹室以存至净之体具香帛以告至尊之神此数者非财用则无所措手足矣故经云欲求天上宝须用世间财吁有法无财难成矣哉五结友结友者非结谈笑游戏无益之友必择道同心合仁慈勤俭不贪富贵择有德行者得以护卫助力彼此进道行无阻碍能成就以全至真故曰道心非难久常为难六择地择地者非择名山洞府奇峰幽壑也或市廛村郭深隐僻处古庙古坟有甘泉善邻大不出十亩小则五亩置丹室斯善矣杏林嘱道光曰即往通都大邑依有力之家以了大事为此故曰志士若能修炼何妨在市居朝是已七择鼎鼎鼎原无鼎药药原无药乃先天最上一乘无为妙道接命延年择眉清目秀唇红齿白五病不犯四体无亏声清言减必至情和意合鱼水相投然后可以临鼎用事以求先天大药也毫厘有差则失中正炼己者自天癸始降方可济用然阴阳未到太极未形至净至真含虚太乙一粒黍珠时至自落采而服之号曰人元大丹又曰先天梅子金丹此乃至真妙道非泥水之可比必是用大法财积德累行坚心诚意方克有济也谨之谨之希夷八卦安神延寿丹能安五脏返老还童服之长生得者宝之右方天门冬能补月虚红花能生颜当归能生气血石燕能温心血补益丹田熟地黄和血生津液用之莫犯铁器殭蚕能补容真川椒能宽脾去风邪海马助髓兴阳天门冬三斤抽心去皮长流水净洗晒干择明净者用之能补虚熟地黄一斤去黑酒洗晒干能和血生津液用之莫犯铁器红花二两能生颜殭蚕二两能补容当归二两去尾酒浸洗一宿晒干能生气血真川椒二两闭目者不用能宽脾去风邪石燕二对能温血补益丹田海马一对用酥油煮透然后慢火焙干用能助髓兴阳右为细末分两如数炼蜜为丸如梧桐子大每服乙钱空心无灰酒或盐汤下忌大醉大怒周天生精再造固本还真丹蛇床子肉苁蓉枸杞子地骨皮麦门冬广木香大附子生地黄木鳖子人参锁阳巴戟川乌草乌细辛丁香乳香桂皮豆蔻熟地苍朮天门冬当归防风茯苓没药其法用真正芝麻油一斤四两将前药入油内煎至五六滚验药枯将复布漉净滴油入冷水成珠不散再入后开细药末麝香雄黄各二钱阳起石一两如无用鸦毛代之虎骨海马各二两用酥油煮透慢火焙干蟾蜍紫稍花龙骨石燕云母石各一两右为末待前油成珠退温投入内搅匀收瓷罐内冷水浸罐半肚三昼夜退火气不拘颜色好绢或厚纸表开摊其药封脐每六十日一换此药能镇玉池金精不泄兴阳助气通二十四血脉若欲种子掣去膏药金精射入子宫百发百中又治下元虚冷五劳七伤膀胱气风湿痛痒两腿酸麻阳事不举妇人赤白带下血疝崩漏能令老弱行路刚健颜发转变每月行火用功日期初八日上弦补气八口应八卦之数初九日补气九口谓之开通九窍初十日补气十二口谓之纯纪一年之数十一日补气十六口以金中元乙觔之备十二日补气二十四口以宣二十四气十三日补气三十六口谓之疏通三十六骨节数十四日补气六十四口谓之演六十四卦之周十五日补气七十二口以炼七十二候之运十六日补气八十一口谓之九转还丹之微者也陈希夷房术中萃终素女房中交战秘诀目录总论吕纯阳修养法得者有五每月禁忌男察四至阴中八遂女审八到交合九势附壮阳丹目录终总论论曰且如蜂儿见花蕊娇嫩恣意贪窃人亦如之蜂蝶采蕊惠而且益人采阴伤而损气一妇人可敌十男子尚且未倦一男子焉敌十妇男子有情易动则易减如渴得浆妇人情难动则难减如热得凉且如采花窟者兴来便跳上马兴兰之后何可及将精浆霎时走失男子如勐火得水御暴渴仰一般岂知妇人情怀未畅其心如炎蒸得凉风力健则愈爽他情欲正美男子无力岂能遂其意乎男子之乐以妇人之乐为乐妇人既不乐有何乐哉初上马时不可性急须是将他抱搂澄清把息定如不经意一般休放精离开待他心动情切方可用事此时妇人如涸鱼得水男子如饥鹰思肉斯时上马方得其意战力不乏往来之间亦不可速切不可着体用力如将遇则出炉以易其心如茎弱再战一般出炉数番妇人眼慢四肢不举方是战力之功交接之际切不可付之舌尖津液斯时用力正遇阳气奔盈于上如与舌尖津液则元阳气盗不久尩羸易致风邪相侵伤残性命若妇人情急时气喘乏语言声细娇嫩方可采之反求津液吮他舌尖于舌上下上下用力大吸阴气一口咽之以补元阳临美之际亦不可深深则津液太过亦有痨瘵之患但遇交接暗数往来九浅一深则无所损世人不能谙晓因畅一时欢会不过元阳日衰衰后将何以补人如油灯一般油尽则灯灭气短则易亡亡则不能复岂可不明此理下马仰卧用手于胸腹上掭擦五臓还位及均匀于气亦不可缩脚侧卧免致下疾之患次早起来更以养神法助之望东方取气三口咽之用手阥气亦按之丹田三存三跳伸缩提掇百骨插手过头坠手合掌热索出气三口背手秘眼井花水半口灌漱以舌团园和津液作丸咽之乃名神火能取阳法毕然后洗面灌漱每日更取子午正气以补元阳邪魔不敢近寒暑不能侵此诀能近道兴阳明此三者虽曰非通仙足可延年而益寿也此特示诸贤士不传于下愚鄙俗之夫此文熟玩贯通自有精神若得少壮女采之大能神助阳事至老不衰容颜如旧不改的当之言非谬语也吕纯阳修养诀真人曰男子如渴得浆女子如热得凉故十女能度百夫一夫安能度百女故曰阴道常胛阳道是也愚人不知此理勉强有为至于损身丧命是可哀也真人曰可惜许可惜许可惜元阳宫无主元阳画脉人欲散百神哭逐真阳去七魄喜极三尸怒我今殷勤说与汝说破犹恐泄天机略说些儿君记取男子修成不漏精女子修成不漏经不漏精兮养圣胎不漏经兮神气凝精调血理无走失却作长生不老人真人曰男子易动而易安女子难动而难安故审八到以人补人以气补气银器破补之以银以铜铁补之非理也人亦如之油尽灯灭精竭人亡切宜慎之或问曰人以泄精为乐今关而不泄何为乐乎答曰子知阴动阳静之理乎夫阴动阳静是内虚外实也一泄其精则四肢不举二次泄精神昏气乱十次泄精性命反复号曰行尸所乐安在问者敬服真人曰一度之泄一次火灭是一次添油君知之乎其人再拜受教而退复以诗喻之诗曰精养根兮气养神此真之外别无真丹田幸有菩提子不与人间种子孙凡攻城破垒必须坚固之锋按马当关尤戒奔驰之急夺得阴中真造化方知花里有神仙不懈口中抽玉液也知酒底作真人昔齐大夫褚澄论曰彭祖寿八百易妻三百人得子者七十二皆强兵战胂知者鲜矣曰种树必固其根养生必厚其本未有不固本而得长生者也兵法云欺敌者亡可不慎哉得者有五夫贪者赠之以财淫者调之以言滥者益之以物好俊者晓之以聪明好丽者娱之以声色凡此五者养由基之狼牙也发而不中吾不信也每月禁忌初一日初三日初七日十三日十五日十七日廿三日廿七日廿八日庚申日甲子日本命日大寒暑大风雨五月五男察四至男子玉茎不强血气未至也遇而不举肌未至也坚而不强骨未至也硬坚而不热脉未至也凡交合之际当审四至而行若一气未至不宜交合阴中八遂一寸弦琶二寸菱齿三寸婴鼠四寸玄珠五寸谷实六寸愈鼠七寸昆户八寸北极女审八到女默咽津者脉未到也身不粘近者骨未到也强力辞人者筋未到也懒提玉茎者血气未到也不美男乳者肉气未到也两眉皱颦者肝气未到也临合身不摇者肾气未到也滑津不出者脾气未到也但要女子八到俱全乃可交合则无损伤而快美也交合九势第一龙飞势女子仰睡男子伏其腹上据股含舌女子举其阴物受男子玉茎刺其谷实和缓慢摇行八浅六深之法阴乃壮热阳乃刚硬男乐女欢两情畅美百病消除第二虎行势女子跪床低头男跪后抱腰入玉茎叩阴户之中五浅六深之法阴户张开阳气出纳男舒女悦血脉流通消除烦闷益于身心颜色奇异第三猿搏势女开两股男子坐腿其上阴户张开乃入玉茎九浅五深之法快乐尤甚女好其意津液流通男津坚固百病不生自然气爽也第四蝉附势妇女覆身直伸左股曲右股男跪后玉茎刺入叩其赤珠行七八之数女阴大张快乐即止阴阳顺通自然和美第五龟腾势女子伸卧男子托起女子双腿过乳入玉茎刺其谷实女情自动男精施泄盛身泻之可除状热自然身觉酥矣第六凤翔势女子仰卧于床自举两股男子以两手按床深入玉茎刺其阴户使玉茎坚硬阴户壮热内动女子自摇九浅八深之数男女深悦乐情过加诸疾不作此得阴之妙第七兔吮势男子仰卧直深两股女反坐男玉茎上面向男足两股在男子边按席低头女子握男玉茎入阴户中刺其琴弦玉茎坚硬行七浅八深之数津液流入女阴之中女阴降接徐徐摇动自然美也第八鱼逰势用二女之数令一女伏其上使二女相合亦效男子法男子坐看女行之使淫兴起玉茎硬大二女自来执茎入内男睡女坐津液流通自然美乐第九鹤交势男倚于床女手挽男颈女以左足蹋床男以右手托女左股女负男肩两手紧贴玉茎刺入菱齿中其谷实轻摇慢动九浅十深之数阴阳交姤流注津液淫欲情性自益男子百疾消除颜色红满自然快乐矣附壮阳丹青新草尖草海马没药大痲麝香石燕丁香兔銯子朱砂川椒附子八角茴香右将前药十四味为末用银器内炼蜜为丸如梧桐子大每服三十丸好酒送下保养丹田助精补虚大有神效若过之时仍加巴戟川练子威灵仙如此三味同前药为末朱砂为衣捏饼子令人闻息入鼻内其阳便兴坚硬如铁能大七分欲要解者吃红枣一枚即解服者保养能助阳甚久仍取一时之乐也紫闺秘书内集卷之二终紫闺秘书内集卷之三锺吕秘传问答房中玄机采真篇采真问答玄机引采真玄机一帙世传为锺吕问答得道之秘历世珍藏以为至宝其于物药斤两筑基火候温养进退了然明备俾知房中亦有养生一术云碧云道人识大地人民总总多并无一个听弦歌家财抛弃深堪叹气势颓危实可呵世事如萍休眷恋时光似箭莫蹉跎劝君只把阴阳究舍却阴阳更觅何答曰天地之人林总之多要觅知音普世并无一个把家财抛弃若有气势岂得颓危世事如萍之荡时光似箭之飞要把阴阳穷究阴阳既究别无他外言钶此重在阴阳二字但不知何为阴阳阴阳二物隐中微只为愚徒自不知实实认为男女是真真说做坎离非要将此理深深究莫把斯言浅浅祈知了愈加宜谨慎诉人必定被他讥答曰阴阳之理本微妙而难知愚昧之徒不易得近成事必在乎男女设言故以为坎离认得真自然知妙此语要深深穷究斯言莫浅浅求祈茍至于知愈加谨慎倘或轻泄必被诮讥此重在男女但不知二者何为阴阳道我为阳未可亲说他阴物又非真阴虽女体男儿体阳本男儿女子身莫怪客人榷作主须教自己暂为宾若能将此行颠倒颠倒之中化圣神答曰我本为阳乃至阴之物他为阴物中藏至妙之真把男身为女身假女身为男体逆来化圣逆去成人须教我作他宾莫怪他为我主工夫只在乎颠倒造化尽由乎作用此重在宾主但不知安在他如无我只平平我若无他也不成彼此两般宜慕乐阴阳二物莫留情逍遥静处当勤励雅洁室中要至诚采得归来功为己何须四海播声名答曰他如无我乃独阳而不成我如无他亦孤阴而不就慕乐必厚乎彼此留情不谓之阴阳自在受精休怠惰优游入穴要虔诚采得归来只是自家功本自家见效何须四海声名此重在静室二字但不知何作为我静他空乃自然自然之妙贵何处天虽在上播为地坤本居卑歹作干入户也知宜款曲进门须是要留连此情此际无危险始得阴阳两物全答曰我如守静倂能留其本钱他若持空则不失其至宝我虽处上榷居下他本居卑暂处高颠作倒颠倒出去切须休卒暴回来制住万般危险方能两物完全此正是下手但不知何如安排详问安排也不难工夫只在片时间一身卧地一心想两膝齐胸两手扳丹路以通体使塞河车运动莫令闲登天九九如无恙这件东西转过弯答曰安排之法究来没甚艰难次序之功做去至为容易心想一身方卧地手扳双膝始捶胸我先笑他他后唉路通丹药休他杂车运河泉莫等停这样行时正是大经大法此般作用非为小东小西此已知东西转弯了但不知此后何如转过弯来路更长寂然端坐更坚强臀如忍屎方才好手又扠腰始是良鼻吸气为通来嵴唇包齿内拔阴阳若非遍体咸施力怎得珍馐到口尝答曰转过弯来途路愈加修阻疾忙端坐形骸更要威仪如忍便是好施为扠腰为良作用莫容坠下但使升腾欲通夹嵴鼻中通要拔阴阳唇上拔鼻斯到口挺身欤欤轻提得此临候拍手呵呵大笑此已得之矣但不知作后又当何如始知我命我能擒及有浇培更觅寻自后仍吹无孔笛从今别鼓没弦琴孜孜汲汲藏于腹战战兢兢守在心世上万般都不要思量只此是黄金答曰擒命之方要用心意养丹之法还凭机括就吹无孔笛非差就鼓没弦琴更谬因风吹火顺水推船藏于腹里日孜孜守在心中时战战其它事务皆为世上之尘只这东西正是人间至宝此通结上文采取之意但不知节次之方南来北往走东西骨骼人人总一同多向利名中挂意少于性命上加工明知必有颓危日暗想焉无败坏风不若把基牢筑起待其时至配雌雄答曰南来北往个个相同东走西行人人一样意挂利名偏不少功加性命却无多认假作真将真作假颓危之日应须有败坏之风未免无先且通其道路次乃配其雌雄此重在筑基且在时至但不知何为筑基牢固阴精莫外逰巍然正坐十旬休幽明不在常存守心肾不交立自由血气周流方是美形神俱妙始为优筑基之法非为此更把尊眸后韵求答曰牢固阴精乃是一身之宝巍然静坐斯为百日之功但令莫睡于幽明不自知交于心肾弟兄宾主姊妹夫妇其时血气周流此际形神俱妙中间意思内面工夫此工夫未尽更于后又当何如水升火降不期然神定形舒血气全玉枕泥汍空寄信尾闾夹嵴汗流全切须前学停其息正要先求忍看便了得此身中事业方宜下手采真铅答曰水升火降亦心肾之相交神定形舒尚血气之相运先须提拔空通信预要登扳汗汲泉闭息在先纵使居后出神尤未为妙脱体也未为奇既了此诗仍要识其真汞果能斯道方宜觅其真铅此通上章皆筑基之意又不知药物斤两之数二八元来重一觔一觔之数两人身先于东舍留清酒次向西邻饮白醇莫道无时而匹配须知有日已成亲又言此药难凭秤二八元来重一觔答曰先留其汞原来八两之多次觅真铅共合一觔之数清酒既留于我舍白醇尤饮于他家月在西山日居东畔匹配无时休匹配成亲有日乃成亲二物齐来共合一觔之数两家分散各为八两之多此已知觔两而不知首章所言时至月月红开月月今今当昨日预擒金金花已谢何如玉玉蕊初生乃自擒擒菓味中无比妙妙琴弦里没斯音音清恍若天心月月月红开月月今答曰月月红开乃人人而如此人人经至乃月月而一般莫攀已谢之金花须采神生之玉蕊其甘若醴其凝如膏世间之妙料无斯天下之音应没此知人经至恍如明月初圆俨似大经将至此已知时至又不知何如得东到西来否到此东来岂不知知铅入似火珠驰驰归我体他忙去去了他身我疾驰施设有丹真做作作为无物假扳提提腾先要知西到到此东来岂不知答曰东到西来岂不知铅归汞舍必无不觉入于我体去他身施我体无中之有有中之无有丹施设此真施无物作为斯假作虽然有物却无影而无形本是无形又有知而不觉此已知西到东来又不知登天之后几提到泥汍顶否西到东来小喜欢登天之后膝忙蟠轻轻九九三三拔重重三三九九搬先进尾闾经夹嵴次临玉枕到泥汍果然运上泥汍顶将是仙家大喜欢答曰邂逅之时便是槌胸之锦登拔之后疾为蟠膝之方轻轻九九拔于前重重九九提于后易行水面难过山头尾闾夹嵴已能行玉枕泥汍须欲到泥汍既到未能神合之欢重楼将经方是仙家之喜此已知提拔但不知如何得下于重楼否欲下重楼至易哉泥汍顶上降将来喉边吸涕频催坠鼻内栽葱渐引开顷刻无为方到口须臾不动自临腮滴流咽在丹田里十月浇培结圣胎答曰里到重楼必自泥汍上下欲寻丹府自然空窍中行催来吸涕于喉边引坠栽葱于鼻内临歧到口切休为将切近腮须莫教前头采取工夫止用一时后面浇培进退仍加十月此结上文择日节次中间未尽者杂集愿闻其一牢固阴精是筑基筑基惟有守其雌其雌不动坚牢固牢固阴精是筑基答曰牢固者谨守也阴精者真汞也我能谨守其汞谓之筑基筑基贵乎守雌而不守雌茍能守雌而不守雄谓之牢固阴精其基可指曰而筑成否咦知道么行风生花必落瓶正水还盈其二基址坚牢可学仙学仙须是觅真铅真铅未采牢基址基址坚牢可学仙答曰基址者丹田之总名也坚牢者真汞不耗入丹田中留得真汞方可学仙故学仙不独留真汞尤必觅真铅未能采此真铅先须筑基诚能筑基而后采铅采铅而铅又得则学仙之诀正此否咄说与你有酒堪邀客无钱怎作商其三生药时辰要得知得知方可配东西东西未会知生药生要时辰要得知答曰生药者生铅也时辰者时候也要得知者我必知生铅之时候也然我既知生铅之时候方可采来与汞相配故曰得之方可配东西东西者即铅汞也当初未会之时要知生药之候茍或不知则有疾生之患岂非生药时候要得知否咦俟候者潮动金光现潮来水势慢其四敲竹相通始鼓琴鼓琴敲竹惹清音清音未至当鼓竹鼓竹相通始鼓琴答曰鼓竹者舞我之物也鼓琴者惹彼之物也此言舞我物而惹彼物也既舞我物又惹彼物则清音自然动矣咄不是要弦宽休发矢风动可行舟其五争战须知让彼凶彼凶我自莫容雄容雄不会相争战争战须知让彼凶答曰争战者交姤之际也让彼凶者由他自动也此言交姤之时须让彼动彼动我却不动我若也动便战不肿否咦休放肆欺人自欺己输己自输人其六他到我家莫放他放他走了这金花金花未放擒他到他到吾家莫放他答曰他到吾家者乃西到东来之谓也莫放他者乃登天蟠膝之谓也他得到我家欲紧擒住放他失去不惟费了我许多前面工夫抑又损了他后面这些药物学者待其月桂将开速下手攀到家中便死也莫放他去否咄擒住了未来难怪我既至弗由之其七颠倒行持得倒颠倒颠两物始完全完全还籍行颠倒颠倒行持得倒颠答曰颠倒者地天也倒颠者逆行也此乃前二诗之工夫此乃一诗之功效学者能作地天则逆行逆行则异于常道异于常道则两物完全两物完全果自地天之取致否咦要识此彼非居我上西怎到东来其八希望真铅要至诚至诚尤用汞相迎相迎不辏徒希望希望真铅要至诚答曰希望者心之所也先天者先天真一无也我欲先天真一过我身来实由至诚所致既至诚矣尤必于自己近便处运一点真铅以迎之迎时又要一个恰好否咦小心些龙休寻白虎虎自觅青龙其九擒住阳精号得铅得铅之后即登天登天九九能擒住擒住阳精号得铅答曰擒住者不容走泄也阳精者先天一之无的名也我若不走先天真一之无号曰得铅既得铅疾登天九九运数毕则阳精始擒得住擒得岂不以得铅为号乎否咦没得说登天天必起车水水放升其十连运河泉势挺然挺然提拔自连连连连转动凭车运车运河泉势挺然答曰车由水而制水凭车而升势挺然若勐虎之势故曰车运河泉势既挺然物始连连物之连凭车运旋车之运旋籍吾势之挺然否咄这件物升腾难得见冷暖自家知其十一头上明明由聪门聪门信至好心存心存水火龙头上头上明明有聪门答曰头上者头顶之上也聪门者通信之门也龙者我也此言人头顶之上明明有个聪门采得彼之信必须运到此门而后降于重楼否咦那时节鼻中流玉柱头上顶金珠其十二天地将来作地天地天方始得神仙神仙寿永齐天地天地将来作地天答曰天地否也地天泰也否则成人泰则成圣故曰天地将来作地天既作地天始得神仙既得神仙与天齐年必作天而后得否咄这一物逆来方作圣顺去乃成人拾遗鹧鸪天一首浇灌从来六百篇百篇浑侣采真铅子起阳爻倒颠倒午起阴爻颠倒颠才作地便登天仍腾吾后降吾前如斯十月工夫足面壁巍巍坐九年锺吕秘传问答房中玄机采真篇终附录三字诀回道人这个道非常道性命根生死窍说着丑行着妙人人憎个个笑大关键在颠倒莫厌机莫计较得他来立见效地天泰为朕兆口对口窍对窍吞入腹自知道药苗新先天兆审看间行逆道泽质物自继兆二者余方绝妙若要行持人叫气要坚神莫耗若不行空老耄认得真老还少不知音莫与告些儿淰合大道精气神不老药静同全冥中报乘鸾凤听天诏真空禅谈平田野老辑同僚邝子元由翰林补外十余年不得赐还常厇俗无聊遂成心疾每疾作辄昏聩如梦或发谵语或曰真空寺有老僧不用符药能治心疾子元往叩之其僧曰相公贵恙起于烦恼烦恼生于妄想夫妄想之来其几有三或追忆数十年前荣辱恩仇悲欢离合及种种闲情此是过去妄想也或是到眼前可以顺应却又畏首畏尾三番四复犹豫不决此是见在妄想也或期望日后富贵荣华皆如其愿或期望功成名遂告老归田或期望子孙登庸以继书香与夫一切不可必成不可必得之事此是未来妄想也三者妄想忽然而生忽然而灭禅家谓之幻心能照见其妄而斩断念头禅家谓之觉心故曰不患念起惟患觉迟此心若同太虚烦恼何处安脚又曰相公贵恙亦原于水火不交凡溺爱冶容而作色荒禅家谓之外感之欲夜深枕上思得冶容或成宵寐之变禅家谓之内生之欲二者之欲绸缪染着皆消耗元精若能离之则肾水自然滋生可以上交于心至若思索文字忘其寝食禅家谓之理障经纶职业不顾劬勚禅家谓之事障二者之障虽非人欲亦损性灵若能遣之则心火不至上炎可以下交于嵴故曰尘不相缘根无所偶返流全一六用不行又曰苦海无边回头是岸子元如其言乃独处一室扫空万缘静坐月余心疾如失予在汴台闻子元道其详且曰禅说可治心疾因命笔以记之云真空禅谈终紫闺秘书内集卷之三终紫闺秘书内集卷之四种子秘诀神方刘五妹辑注三十时辰两日半二十八九君须等落红将尽是佳期金水过时徒霍乱霍乱之时枉用功树头树底觅残红解得花开能结子何愁丹桂不成丛解曰一日十二时两日半总三十时辰盖女人月信来止解两日半假如初一日子时月信来数至初三日巳时是也当时美之落红将尽乃是月信行至二十八九时也佳期指阴阳交姤也盖此时子宫开而纳精也金水即月信若过此时子宫已闭而不纳精矣若金水有过不及者是血脉不调宜服后各症药铒也矣种子秘诀神方目录结胎受形虚实论占男女诀四物汤逍遥散十月受胎诀乌金丸秘诀目录终结胎受形洞里桃源何处寻都来一寸二分深交欢之际君须记过却区区枉费心解曰洞里者阴户也桃源者子宫也在阴户一寸二分深泄精之时不可深入深入则泄精他处胎不结而子难成是区区无益也若值桃源定生男产女虚实论他虚我实效干坤以实投虚是的真总是两家皆寡欲佳期相值始相亲解曰男寡欲则实女寡欲则虚又值落红将尽佳期调琴鼓瑟候彼先施阳精先至而阴血后来则血裹精而坤道成阴血先至而阳精后冲则精冲血而干道成结胎之后更不可搅乱若恣一时之乐胎亦动摇至子将成复交姤必多风疾俗谓之胎病占男女诀双岁是双单是单干坤交住两头安中间正位玄机事产女生男在此间解曰上爻为父下爻为母中间正位为下种之月假如父母年俱是单若单月下种是得干卦为男父母年俱是双若双月下种是得坤卦为女余皆效此下种之月以得节无为准若正月内得二月节作二月萁若节无交度之际慎不可交接下种犯之恐成半阴半阳损胎夭折也慎之慎之干为父震为长男坎为中男艮为少男易曰阳卦多阴坤为母巽为长女离为中女兑为少女易曰阴卦多阳是也七七四十九问娘何时有除却母生年单奇双是偶奇偶若不常寿命不长久解曰先下四十九数于萁盘乃加上其母受胎之月数总之得多少数是总数中除却母年单是男双是女若单而生女双而生男定有夭折之灾假如七七四十九数若值正月受胎是总数五十其母年三十一除却母年此数是余一十九数九则为单单则为男矣余皆仿此古今此法少人知别则天机一般奇寄与世间无嗣者生男生女定无疑要知产女生男法似向家园下种时解曰此法直白诚如粗俗无状实是矫揉不假药饵滋味虽有意栽培种树然庸夫孺子农家市人无意之所为者偶合自然之妙盖巧夺天机之妙孕嗣人伦之大端也大凡世宦流俗中如得其人而不传者是失其人也不得其人而反传之是失其传也但当教授之慎默之可也大凡妇人不孕盖因月信不调必服后要可调四物汤当归川芎白芍熟地右等分每服四钱水二碗煎至八分空心温服若崩中下血过多者加胶艾五心热可服后药逍遥散甘草当归白茯苓芍药白术柴胡右叭咀每服三钱水一盏煨葁一片薄荷少许煎七分不拘时服妇人久而无子于五六月采益母草连根透风阴干不犯铜铁石臼捣细末炼蜜为丸如弹子大温酒送下一丸服至十月决有效产前产后诸病俱可服如月候一日至三日五日子宫开交则有子过六日则闭而无子又经后一日三五日受胎者皆男二日四日受胎者皆女六日后则胎不成矣十月受胎诀初月胎初月胎形如珠露未入宫罗在里户犹如秉烛在风中风紧之时留不住刘五妹云初月受胎一点精华如草上露珠疑未有宫罗也在里户之所郑玄庄云里户在紧里之处之处未入腹内其形或散或聚如萍月信报罩胎散知本妇禀气薄及病后受者须用此方他或只是气不和通用安胎和气散专调理怀胎一月满足少妇害羞时医家不识误作阻经此胎常有头晕恶心不思饮食六脉浮紧可进此药当归白芍枳壳砂仁川芎甘草右剉散分作二大服每服水一锺半煎至七分空心热服渣再煎二月胎诗曰二月胎形北极中如花初绽蕊珠红分枝未入宫罗内气受阴阳血脉同解曰二月胎形似花崔氏曰其受胎一月满足以受血近阴形似桃花分枝叶在母北极中郑玄庄云北极者阴户六寸也其胎入腹未入衣裹安胎和气散凡惯堕胎者一月间须两服保过五个月则不用也专治胎前三二个月多有人挑砖换石移床铺席伤触胎气不安虚弱之人多有此证头昏目花恶心呕吐不思饮食宜进此药藿香陈皮苍朮砂仁黄苓桔梗益智仁陈枳壳厚朴甘草紫苏叶各乙钱小茴香乙钱五分炒右剉散分作三服每服用水一锺半煎至七分空心温服渣渣再煎三月胎诗曰三月胎形似血凝有宫无室位无真娘思食味千般爱苦辣酸咸并纳成解曰三月胎形似蚕茧崔氏云其月胎形渐渐长如蚕一头大一头小形渐渐如圆未入宫罗刘五妹云已至脐下渐渐有裹其形薄薄胞之此三月胎形与二月俱同证一闻虚弱胎气不和恶心呕吐或触动胎气兼遇秋天时气寒极热相蒸所染照前次第加减用之有疟疾加青皮草果不可用常山有咳嗽加杏仁五味子有潮热不退加黄苓柴胡有气喘急者加沉香另磨和药服之四月胎诗曰四月胎形入宫室在娘脐胯内相过食忌獐兔并大蒜免教胎内受邪魔解曰此月入宫罗之室崔氏云衣裹渐至丹田之所食忌兔獐毒物蒜荞有诞之菜诸毒物食之伤胎多食伤气不和是也活胎和气散专治胎前四五个月身体困倦气血急发热饮食无味贪睡头晕四肢酸软宜进此药苏叶甘草小茴香枳壳厚朴香附砂仁苍朮各二钱陈皮去白右剉散分作三服每服用水一锺半煎至七分空心温服五月胎诗曰五月男女分四肢入宫胎稳始成儿男酸女淡思食味此定阴阳与众知解曰此月胎形男女分定周寄云令胎母前行使人后唤之左回头是男右回头是女男思酸味女思淡味入宫室之内其胎安稳瘦胎散专治胎前五六个月胎妊困弱令胎母腹重贪睡饮食不知味肚中膨胀胎有些动此药可进二三服养聚胎气精神当归白芍益母草枳壳砂仁香附益智仁甘草茯苓小茴右剉散分则三剂每服用水一锺半煎至七分空心温服渣再煎六月胎诗曰六月胎形在腹游男魂左手似线抽女魂右手轻摇动却在脐中渐渐浮解曰六月胎形男动左女动右崔氏云男魂降动其左女魂降动其右胎在母脐腹中渐渐浮动如鱼食水一般瘦胎饮方在前调治六个月胎妇此乃多有瘦弱之妇可服瘦胎饮一服护其胎母之苦临产之时令其脉自然调和易养易生更无懮虑之厄又有健壮之妇免服其药胎孕安稳临产之时自然清爽七月胎诗曰七月胎形定不邪男垂左肋动些些女于左手无时动行步艰难母叹嗟刘五妹云此月胎形男向左肋回女向右边动吕博难经云七月以定亦有降生者成人所以胎母行步艰难也知母补胎饮调理胎前七八个月胎动如石行步艰难脾胃虚弱时有气急冲心胸前胀满咳嗽误食热毒所以是胎气不安名曰子悬证知母苏叶枳壳益母草黄芩滑石香附子甘草右剉散分作二服每服水一锺煎至七分空心温服渣再煎八月胎诗曰八月胎形渐见成毛生发长定精神娘眠思食吞难下困弱懮愁耽闷行解曰此月胎形毛发生崔氏曰受胎八个月始生胎发令人心闷烦燥思食不止刘五妹云食美味如食糠皮令母困弱胎气伤脾胃不和也和气平胃散专治妇人胎前八九个月胎儿长发以致胎母脾胃虚弱而不调和湿热相攻五脏六腑不和或变痢疾杂症之病此药能安胎和气也厚朴黄莲猪苓泽泻地榆苍朮白芍升麻豆蔻陈皮甘草柴胡右剉散分作三服每服水一锺半煎至七分空心温服渣再煎九月胎诗曰九月胎膜重如山七精开窍不非凡一夜一升三合血母胎欲产得齐全解曰九月胎形七精者眼有光鼻有气耳有闻口知味各道俱全方能转身左右胁大动胎母觉知懮闷烦积饮食不快矣保生如圣散专治九月胎欲产期忽然肚痛先行其水婴儿不降为因胎前误食热毒之物伤胎不顺婴儿不降宜服此药益母草当归弱者多用大枳壳砂仁陈艾益智仁白芍甘草右剉散分作二剂每服用水二碗煎至一碗半不拘时温服渣再煎服如不降产鲤鱼一尾醋一匙乌金丸一枚同煎前药服之神妙也十月胎诗曰十月满足欲生胎四肢罅缝骨精开产下要紧加防慎莫令儿下客风吹解曰此月胎形满足四肢开罅缝俱开方许降生刘五妹云方才降生莫令落在地恐其贼风冲吹婴儿崔氏云初生儿搂抱包裹仔细谨防方可活水无懮散专治十月已满多因恣情内伤或因患潮热之疾又兼胎前多吃热毒之物瘀血相搏七情怒气所伤临产横逆之厄仓忙不谨辄使稳婆取时触死胎儿在腹不能医治今备妙方防此之患济急不可轻传但服一二贴加乌金丸二丸服之其效如神益母草急性子即金凤子当归陈枳壳生地黄生鲤鱼白芍甘草肉桂川芎陈艾苏叶二钱右剉散分作二服每服用水三碗煎至二碗临服之时加入好醋一匙每一碗和调乌金丸一枚如其死胎不落急取无根水再煎药渣连服二剂救其性命奥妙不可轻传亦天地间之大方便也乌金丸秘诀阿胶十八遇真仙净洁龙衣只一联谷麦生芽三寸位染方败笔数根坚五月五日收熟艾均等须教分两全择日诚心合此药免令少妇入黄泉阿胶四两炒熟艾二两谷麦芽二两龙衣即蛇退壳要全者一条又要蛇头下山者为妙败笔即苏木二两各等分九修炼专择天德月德天医生炁吉日凝神定虚洒扫净室画太极图两仪定九宫而坐八卦所忌妇人鸡犬人声喊音要至夜间寂静斋戒志诚先念净心净口净身净天地神咒毕发火炼药口念咒曰天精精地灵灵精精灵灵左朝北斗右朝北辰人逢此药各保安宁急急如律令炼成了包收候五月五日五家角黍煎炼同捣前药均匀为丸如梧桐子大持献药王药师傅教药神位前嘱此乌金丸但有妇人产前产后催生护产无不应验如神种子秘诀神方终紫闺秘书内集卷之四终紫闺秘书内集卷之五金闺总奥汉武帝房中提要按巫炎外传云元封三年帝封泰山銮与过渭桥忽见侍从臣之一人头上紫炁万丈余帝惊异即召东方朔问曰此人有异术即宣炎至问曰何术对曰臣不敢渎圣听臣术乃养生保命之秘臣先年六十时劳喘百出路彷人扶因游终南山有隐士授臣此诀按法行之有验后生数子臣今寿一百二十岁矣帝命倾囊竭诚录进依诀行之帝大悦明年七月避暑甘泉宫召巫炎谓曰朕依卿所进之术果然应验行步渐觉轻健朕体忽然光泽面上皱纹重舒此卿之力也钩戈夫人已有娠可先赐卿关内侯后乃生昭帝载考两汉惟武帝寿至九十七岁此术秘传即金液还丹之道也余游东海上过异人授此遂提其要与同志之士共之大歴改元重阳日五石山人私识于木石居汉武帝房中提要目录男子六错女子五迷丹补论要上丹补论要中丹补论要下四时养性秘诀目录终男子六错一所忌三元即庚申甲子本命之辰每月朔望之日二所忌作干劳困气力奔冲远行炁力并才下车马三所忌连日饮酒久病方安元气未完忿怒惊恐四所忌言语过多交接频数醒早睡迟观玩劳倦五所忌神宫庙宇迅雷烈风日月薄饥星辰之下六所忌大寒打颤大热流汗大饱伤心损气大饥大醉无力主张心中好欲久淫不止津闭不出皆不宜交合有损无益也女子五迷一皮麄肉糙口大声雄形容憔悴体气发焦崩带二痨弱黄瘦白痴疯疥久病方愈气脉不全三肥胖笼东大瘦如柴阴贼妬忌处性不良狠毒无笑四年及四旬生产过多皮宽乳慢有似猪胞阴房毛粗五形盾不全跛足眇目耳聋音哑努臂突脐龟背豹身蛇行雀跃但男女犯此六错五迷纵然成胎愚鲁生病皆因禀气不正而生成之戒之丹补论要上经曰以人疗人方得其真夫欲求长生者虽知房中之道若知而未能行者由其立志不坚因循岁月精弊命损可不惜哉老子曰欲得长生之道虽能损人多能生人故能行者必不绝命保精养气上则可以升仙中则可以益寿下则可以却病此上古真仙秘传不可妄授非人祸及其身矣丹补论要中广成子曰天不可亏夫人禀天地之气而生阴阳不可有偏枯故二气相交而万物生焉夫孤阴寡阳则偏枯为害矣今人不得心传遇敌即败阴胜阳衰故也是故房术诚非妄谈乃水火既济之法运之为龙虎行之为阴阳以气补气以精补精返老还童斯为战胜之道今人以声色迷其心喜怒哀乐夺其志难成功也昔日轩辕与素女一论而升天孙景华殊途而得道广成子能托金石鲍真人妙论铅汞袁先生论衰补鬼谷子论增减之法列子立搬运之术皆不出乎三峰采战之法其法有三乘上乘则存神见形中乘则富国安民下乘则强兵战胜上乘者则依周天八卦合象五行交会离坎炼成九转丹砂道条飞升乃上仙矣中乘者阴阳配合龙虎交姤五行相成神炁内合炼成金液脱壳功成亦上矣下乘者运精补体固阳炁漏百脉调和三峰苍翠阴阳顺序神气交合功成果满作地仙矣凡欲采战但依口诀可以立马成功盖人心属火火气盛则阳物刚火气衰则阳物不兴虽欲交战入炉便倒有何益哉大抵此法要在善于闭精为第一入手工夫今人既知闭精之术又不知精塞归于何处若既久久不能转运必有所损为害非轻若得真诀交合之时精固结成如法咽气存想令散四肢则为髓入于海元则为精使不能结聚而益我也倘不知诀留停于丹田气海之间日久致腰肿肾大诸疾作矣损于身命则曰采战之罪所以真人传药不传大方者恐误后人而泄天造也丹补论要下老子曰玄牝之门是谓天地根何谓也采战时先得阴家先泄其目瞑身战面色赤红舌尖微冷鼻孔间张四肢不收脉动津流阴来之验也此时正要心定神静拘定鼎子采其太和提运成功采其阴炁自尾闾穴直透夹嵴三关次第入泥丸宫此是黄河逆流之妙行毕仰卧直手舒腰以头着枕脚跟着床以身极力悬虚五六次然后垂帘塞充以鼻引清气清气升上此乃长生久视之道也非寻常禄禄者比矣学道之士全在固精精健则自秘矣四时养性秘诀正月二月三月朔日面东平坐叩齿三通附气九息吸震宫清气入口九数吞之以补虚损烹青龙之凫致二童子之馔则乐多忧少此养精之妙也四月五月清旦面南端坐叩金梁九漱玄泉三清思注想吸离宫赤气入口三吞之闭气三十六息以唿之填其虚府神平体安众邪莫害盖神之至灵也七月八月九月朔望旭旦面西坐鸣天鼓七饮玉浆瞑目正心吸巽宫白炁入口七吞之闭气七十息则重神强体百邪莫向延年益寿盖补泻炁之所致也六月朔旦及四季之末旭日正坐禁皷五息大皷十二通吸坤宫黄气十二咽以补唿之损敛玉液之体以致神气风之味使补脾以佐神也冬季三月面北平坐鸣金梁七饮玉泉三讫吸玄宫黑气入口五吞之以补乎之损味白之词使设玉童之馔脾肾气神和体安群妖莫害冬月端居静思吸玄宫黑气三吞之以益胆之精以食龟蛇之味饮玉童之浆则神冲体和众邪不能干犯也又曰若坐时子午二时不可久坐久则伤神端坐盘膝眼观准头耳不听声则神定矣汉武帝房中提要终房中采补修身诀房中采补修身十三诀碧云真人着夫修真者修其身也人之一身一曰精二曰气三曰神气乃养精精乃养神精气聚然后神从之夫人不能修真养气炁衰则精耗精耗则神散神散则病生可不戕欤凡欲学者修真养气当闭精全神则延年益寿返老还童百病不生荕力壮健以后谨身慎行济物利人功行完成百子仙道亦可济矣今将秘术列为十三章慎勿轻泄如昧师传比获阳诛阴谴慎之秘之房中采补修身诀目录修身养气章宝神补益章择鼎炼丹章戏弄女精章男察四至章女审九到章六凡取胜章采炼太和章遇应还流章惜气保真章金锁玉关章与心隐秘章固守勿泄章目录终修真养气章第一凡修真养气者慎娱养肉气也寡欲养精气也咽津液养肺气也美饮食养脾气也少思虑养心气也若有世人但能依此行之当得气壮神全得其道也宝神补益章第二房中之术若能行者可以延年益寿升仙道矣凡人年少虽知多不能行老而行之犹能延年况少而行之必得仙矣一阴一阳精髓为人之至宝也谨而守之房中之术知而能用者可以养生不能用者多夭寿矣夫我命在我不在乎天修真养气实得延年益寿更行能者此术获寿炁穷矣故有男不可炁女有女不可炁男若强而闭之则意动意动则神劳神劳则寿损难得易失若炁女交则不泄可矣昔者黄帝容成炎巫或彭祖皆得房中之术闭精引气还精补髓此法仙家之秘不可传之非人慎之慎之择鼎炼丹章第三夫鼎者炼真丹缊真炁之炉也须要不曾生产美妇眉目清秀发黑唇红肌体细腻光泽无口臭体气崩带血浊者为佳切忌口大声雄发黄骨体粗硬此等决不可与交行功有损无益而伤男子之阳气也戏弄女精章第四夫仙人玉女阴阳配合之道何曾泄漏真气今之世人不务女情之感动男子只知自己之快乐不晓戏女之道玉茎纳入阴门女情未动男精先泄真气自取衰败终身不省岂不误哉凡与女交合先须温存相抱轻怜痛惜鸣谨吞舌玩弄胸乳令女人手弄玉茎男人以手轻探阴户至琴弦微有滑津此女人淫心动矣方可交合行动则不输矣诀曰缓缓施功令气不泄其精自定矣男察四至章第五夫玉茎不强者和气未至也强而不展者肌气未至也展而不硬者骨气未至也心欲而兴不美者意气未至也凡男女交合当察四至而后行之若一气不足不可以交也劝君临阵休情敌恐丧男家炁价珍女审九到章第六夫默咽津液者意气到也将身抱人者骨气到也强力动人者荕气到也握弄玉茎者血气到也身动摇者肾气到也摸男两肋者肉气到也两鼻气蒸者肝气到也津滑多出者脾气到也四肢不收者淫情极到也凡审女九到俱全方可交合百病不生也六凡取胜章第七凡遇美色妙姬心虽爱恋按过身心用玉茎于丹田缓缓浅深往来行动五七十次至百次当而行汴得其心定再依前法五七十次其妇人爱意难禁温存先泄也其时可依功取若自微觉精动自身如龟藏六物法淹气一提自然不泄还精补髓方为阴输阳剩也慎勿急速太深若进急速太深或颠倒五臓强忍欲情修精入肾令人外肾痛阴汗津滑更有小肠气发奔胱气诸般疝气是矣诀曰凡行功鼻内微微引气为妙但觉喘息急时便可斟量歇住侯收气息再依法行功大凡战不厌缓采不厌迟如此则阴输阳剩矣采炼太和章第八道不可不论人交气而生阴阳皆一理悟之得长龄世人自锁铄大道炁经营昼夜败其气鸠毛炉中生全尔精气神保命得长生真诀先闭精房中忌五返郎谨身自清肥瘦劳病衰津液无嘘气施为交合华池饮津液玉耗在其门男子精既动动气莫奔腾漫深三五展以按腰门吸嘘气莫返和气停留匀纳为欲久出入莫邃邈草木莫衰折含精融其春百液俱调畅首尾莫龟身头指如虎口手足皆如钩肋腹缩其气精液并皆收玉茎按其上胎息自钩留非为闭精液黄河水逆流此术莫轻传秘之金玉求返老为童颜百病永不生若能行此术寿美百余秋遇应还流章第九凡男女交合女人先泄者目瞑身颤面红舌尖微冷鼻孔张开四肢不举神体恍惚阴之脉动滑津流溢此其验也男子当此际应心宁神静抱定女人上采其舌津中采其蟠桃下采其月华采而得之提运行功自尾闾穴两道运气串上夹嵴透过双关起升泥丸宫流转入口化作琼浆咽下重楼于丹田起大炼此为黄河逆流也此术益寿延年轻身壮骨百病不生老子曰玄牝门是诏大地之根也惜气保真章第十夫惜气保真者真也天有三奇日月星地有三奇乙丙丁人有三奇神气精若能存神定气保精者则百病不生须要保守精气不可等闲漏泄术曰保精惜气如明珠碧玉无价人之精岂可有价乎若将精气等闲弃泄如将珠玉投于污泥之中岂能再得可不慎乎诗曰精养灵根真气神此真之外别无真且曰幸有菩提子不可轻轻换子孙素女曰男子以泄精为乐若此闭精不泄有何乐哉彭祖曰泄精之后玉茎衰弱身体困倦不能再举何为乐哉若能固济根蒂受持功法闭而不泄则玉柱金枪彻夜不倒交接久长一夜可战百女亦不能倦也女子爱色之情不能少息始终快美至于不忘此所谓之无穷也金锁玉关章第十一一散精行功毕将两手如弯弓左右三次手兜膝左右三次则精自散于四肢矣二驾河车以两手搭颈项左右手搭谷道挺身吸气三口则精自然升降矣三转运平身吸气数口令腹中有声其精自入丹田宜依法固守四定想平坐吸气七口吞下诸窍通矣五阖闭九深一浅一嘘一吸如法心传六关锁行功时如觉精动则两手握双拳足如钩背如龟腹肋吸气一口其精自运上泥丸宫矣七采取上采舌津中采蟠桃下采月华退灵柯半寸缓缓吸气七口如竹筒吸水无不采矣八拣点每日清晨未语时呵气热手揩三转九擦两脸摩动腰间三十六次其精自然晕矣此修养之要也九服药饵十补丸此药平安无忌又炁毒不问老少服之天之精枸杞子地之精熟地黄日之精甘菊花月之精白茯苓星之精天门冬金之精菟丝子木之精官桂皮水之精肉苁蓉火之精汉椒目土之精山茱萸右为细末各等分酒煳为丸如梧桐子大每服二十丸空心盐汤下十沐浴凡童汤此药临晚上床淋洗取阳之真气蛇床子地骨皮紫荆皮紫稍花杨梅肉防风甘松藿香右等分煎汤放于小盆内热手不住洗之与心隐秘章第十二夫人之根本气为主若不能保养性务贪淫色多服兴阳之药百合百泄强入弱出精去气衰诸病皆作天命夭矣如狂风吹树枯枝先折精败之人遇病先死世人不知此术乃保养精气能使体壮身肥精满气聚耳聪目明行步轻快返老还童延年益寿生生无穷经日无劳而形无刊而神能收此术可得长生彭祖云崩墙颓岸土能培之老木朽树异枝接之破车漏舼木能补之折鼎穿釜铁能补之有人曰竹破竹补木破木补以精补精以气补气以人疗人乃其真术术真可活衰男弱女此系神仙延年之术不可妄传轻薄不诚不实之人若将容易得便作等闲看有人来问者说好也不难谨之秘之不是知心之人莫传焉交接之时要心定不乱不可不得之如金得之如粪固守勿泄章第十三已精动时勿令口动少歇半时即定闭口缓息泄气慎勿言语勿要强肋气力勿令深入阴户深则伤气上吸口之气咽之中吸乳之精咽之下吸月华内黄津入身中补之阳剩也缩身足俱如钩肋腹首如龟缩头尾之状吸急气一口谷道一紧缩闭少停一时其精自逆矣诗曰房中有术采金丹阳剩阴输大驻颜补得真精填骨体二三百岁有何难房中采补修身诀终紫闺秘书内集卷之五终紫闺秘书内集卷之六孙真人房中长要记孙真人房中长要记永嘉自在庵道人撰夫太极生两像两像生万物孤阳不生孤阴不成大抵阴阳交会男女情畅有顺有逆逆则阴阳错乱欲其畅顺难矣哉世有论阴阳相比之说云男子如渴得浆女子如热得凉辞虽浅俗诚切妙道吁一女子可御十夫一夫难度十女世之庸人房欲无节制阴胜阳衰未战先弱往往皆然若得其传刚柔势协男女俱畅虽度十女又何有损吾云真阳此真人通仙之妙用也岂曰小补哉岩皇宋干道辛卯中秋节日书于白云道院孙真人房中长要记目录一进火运水诀二归根复命诀三度量情意诀四采取玄妙诀五回避入室诀六补养长生诀七举要歌十四首目录终一进火运水诀每日子后午前五更初阳剩时就榻上面东或面南握固盘坐或仰卧高枕伸足舒腰澄心内顾五臓阳面含口鼻引清气一吸莫令耳闻气极伸腰徐徐咽下存气直下海门关以双手压谷道一缩次开目上视口呵浊气一口上升天谷存气直上顶门气即上随待口中津液聚玉泉关气耳热即闭口仰面凝神一咽中正三咽而上直到丹田入海门关再缩谷道一缩将阴手擦龟身如是十二次为一周天二归根复命诀凡用水火二候毕将右手中指提缩龟头向上转撮候五分兴至方止后将右手紧赶龟身却于囊后拴定勿动用束龟身从龟根赶入龟头续续了如微痛勿凝行至六十四次倦则三十六次只要转换气均功行了毕仍固为之妙三度量情意诀凡阴人情动亦有其法对景生情无不动者有数十种作声不止手捒不言视听反倒语言嘈杂目瞑掌热腮赤咽干乳出腹冷舌下津干阴中水出皆有情动之验当此之时当和己神气依诀攻战则获益也盖人受父母精血所形自身有分量若无阴养其阳则孤败也如能使巨器生精不泄久战则功可成也四采取玄妙诀凡交战先须仰卧直伸两脚如踏雨石弩令腰悬空一二寸腰嵴之下有窍门曰命门乃泄精之所须要着意存想为之关锁吸谷道两三次毕然后举龟待情动时方可交接须直身勿令低头气促口含彼舌取其津液咽下柔入刚出缓进急抽及抚双峰吮之待作声以我耳吸其气轻轻咽下积至三五百口一抽一吸如觉欲泄急缩谷道即便抽身将龟头安内如小儿含乳状缩如忍大便闭口弩目存想气归命门舌柱上腭此诀能还精补脑长生久视面如童子气力倍加此得胜之验也五回避入室诀凡行事切须上避天时下避地道如隐晦弦朔望风雨大寒暑皆须避之或甲子庚申三元伏腊之日静而守之须择阳上半日阴下半日甲日为阳乙日为阴余作此专忌子时前乃阴盛阳生之时凡交姤须饮酒一杯或茶一盏忌晚饭晚食使气脉通畅精神清爽然后两意相孚战不衰矣六补食长生诀夫采阴者体交而神不交采阳者神交而体自不交阳丹就而升天阴丹就而不老欲知采取之法须明根本之源得其要则须发黑润面若童颜超游物外黄帝御女上升彭祖寿八百娶妻三百生子百余盖采得其要也七举要歌十四首上峰玉池上峰玉液浸华池玄妙真机君不知青龙摆尾银波涌白虎先奔造化奇中峰神细向中峰事合宜胸中两粒是根基频频采取真阳实岁月长生不老期下峰玄屝一峰一窍屝门中多少男儿错用功妄采花心为服佴此回端的误春风搬运还元采罢须当仰卧眠切须谷缩与腰悬双肩紧束鸣天鼓搬运真气得复元采战要旨采花须采花中心采得花心保此身会取花间消息意从教不老得长生爱护精气醉饱饥寒切莫亲大劳荣卫损元精贪欢窃取一时乐气耗精枯自误身休亲败炉休亲瘦病生新疾产后之炉损丈夫年少若教依老妇阳衰阴盛是危途提防误害女抱休教抚肾堂命门要处怕受伤无心对景须情畅玉液真峰要待香待时行道抚弄双峰待兴浓灵根方种玉池中阴精动处炉中润风月无边造化功黄河逆流初从脐腹升腰嵴次想精真住玉山此号黄河逆流水存精进气过三关无根妙药未见开花结子处因令补益我丹田此是无根真妙药调匀铅汞作神仙采炼真阳采得真阳火里炎炼成温养若烹煎阳衰阴补花移树此术神仙口内传长子引导子午披衣暖室中凝神端坐面朝东澄心闭目鸣天鼓三十六局声亦同两手向腮匀赤泽七回摩掌熨双瞳须知吐纳二十四舌搅华池三咽终孙真人房中长要记终三峰采战房中妙术三峰采战房中妙术张三丰着夫一阴一阳之谓道故好色之心人皆有之当其交战之际必须玉茎雄壮触满花心通宵不倒久战不泄以致女心情欢意悦方得妙处若其将泄即便用诀急急提住勿令之泄此可以气补气以人补人一夫可度十女矣且入房抱鼎之时先以甜言美语动其心次采三峰而调其情所谓三峰者上舌中乳下牝户是也采取之时待情动兴浓户内滑津盈溢此女子淫情动矣当此之时可以温存抱定轻怜爱惜闭口咬牙驰心物外思念别端从容放龟入炉行九浅一深之法诀曰战不厌缓采不厌频使女子情动兴浓或其气富而颤声不止或其体软而不言或其目涩而额赤或其视听反复耳舌尖冷言语杂乱鼻孔开彻阴户张展此其验也当此之际纵其玉茎务要浅多深少可也浅则益阳深则益阴浅则决胜深则必输戒之交合之间须要缓缓进迟退速不可燥急勿令气喘战攻时多须要少歇待其安静再加抽添若其将泄速退灵根半步或出户不可急行诀曰闭口咬牙目视顶鼻引清风提金井握手钩足似猿猴玄珠自上昆仑顶行此诀久其精自固且须少歇待其心定再照前法浅攻深送慢进急退依此交合而玉茎自然坚硬攻战无倦纵有走失不过一点清冷之水亦不伤矣诗曰出入由从自有方入时须弱出宜强时须闭口神游外进退何劳急急忙三峰采战房中妙术目录一曰存守城二曰缩知止三曰抽野战四曰吸采取五曰闭持盈六曰展练习宽皮汤洗龟法兴阳蜈蚣袋昆刀涂玉丹锦帐生春丹固本壮阳丹延寿固精丸目录终一曰存守城存者当存之时须存神物外思念别端使体交而神不交假神交体交其精勿泄存者不可不贵哉诗曰两肾中间是一神命门之处是精根莫令走失牢坚固究取生身死户门二曰缩知止缩者当缩之时须握手钩足坚肩夹腋缩其下部如忍大小便状其精自固归元反本矣诗曰元精欲走禁无由手足如钳须与勾努目孥提玉茎退身似悬顶一猿猴三曰抽野战抽者当抽之时须要浅攻深送慢进急退呆里撒奸动中求静若其将泄急退灵根半步出户可也诗曰入炉温养意悬悬一浅九深数为先进迟退速能夺取益精补髓壮丹田四曰吸采取吸者当吸之时须闭口咬牙努目上视吸气一口重重力尽提至泥丸待其精化气反本归元也诗曰收取华池玉液精情浓速将退根灵闪开真机徐徐出吸夺归来贺百春五曰闭持盈闭者当动作之时不可开口出气口是元门也下与命门相接若封固不牢则失神败气其精易泄且行功之时则五字相连缺一不可若弃存缩而难以行其功舍抽吸而难以得其物四者虽备而不急于封固则得而又失不能保其命矣须要闭而不开则得其五字之秘也诗曰精养灵根气养神元阳不走得其真丹田养就千金宝万两黄金莫与人六曰展练习展者乃操兵演马也兵不操不惯马不演不熟男女相交譬如两将相敌一般女人自然有不战而胜以静待动的手段男子一见女人的牝户开张先神魄不定不待战有几分败势又自己灵龟发作的头上如明镜一般一入炉行动不及数合就便输了盖不曾经受采演过若是有传授的灵龟自然雄壮坚固粗糙老喇交合有何惧哉宽皮汤洗龟法甘草当归官桂地骨皮大茴木通蛇床露蜂房蛇床上各五钱莲衣尾松砖末青桃皮秋皮以上各一两蟾蜍一分右为粗末用水六碗煎至五碗热洗一锺茶时日洗三次每次行气三十余口行气之时须要正身端坐存神定气咽津纳气一口以意使之下丹田直至玉茎头上如此三十余遍毕将玉茎根下用手拏住左右打腿左打八十一右打八十一毕又将玉茎拏住头上用手抚摩不计其数大妙诀曰皷来一气到中元一涌先须至下关展腰缩背连身努气裹龟头大似拳兴阳蜈蚣袋蜈蚣一条去头足为末甘草三分为末甘遂三分为末共一处用素白绢作成袋扎于玉茎下方行前功三七日可成此时观形势完备舒展长大粗不可言其龟苍老后不须用药以固定元阳方可入炉战采取胜无厌此诀为人不可不知也知者乐一生不但延年而广后嗣矣昆刀涂宝丹天雄三钱蛇床子一分滑石子一两用雌雄远志去心三分川椒三分右未细末临时以唾津手心内调涂玉茎头上入炉待时行事双美男女不塞甚妙锦帐生春丹黑雄狗胆一个焙干鳖鱼焙干为末右以鳖末入胆内搅匀麻索扎悬于当风处阴干或麝香五分行事时津调少许入炉良久阴户涨满欲泄吃冷水便解固本壮阳丹乳香丁香木香麝香没药辰砂茴香血竭栢子阳起穿山甲右为末面餬丸如桐子大随人年岁数服麝香酒空心送下灵龟壮硬非常久战不衰延寿固精丸菟丝子肉苁蓉栢子仁熟地黄青盐桂心北五味远志肉川牛膝蛇床子右为末炼蜜为丸如桐子大每服三十丸空心温酒送下行事昼夜不衰十遍不困服至七日似铁不损服一月通宵不倒长七寸此药能添精补髓常服延年益寿三峰采战房中妙术终紫闺秘书内集卷之六终紫闺秘书内集卷之七陶真人养生备用日用起居养生备用陶真人着世言服灵丹饵仙药白日而轻举者但闻而未见也至于运气之术其近养生之道人禀血气而生故摄生论云摄生之要在去其害生者此名也予所编去病歌盖采诸家养生之要而为言能依而行之则获安乐若尽其妙亦长生之可觊今着其歌于后万物以人为最贵百岁光阴如旅寄自非留意修养中未免病苦为心累何必餐霞饵火药妄意延龄等龟鹤但于饮食嗜欲间去其甚者将安乐食后徐徐行百步两手摩胁并腹肚须臾转手摩肾堂谓之运动水与土仰面仍呵三四呵自然食毒气消磨醉眠饱卧俱无益渴饮饥餐犹戒多食不欲粗并欲速只可少餐相接续若教一饱顿充肠损气伤脾非汝福生冷粘腻筋韧物自死牲牢皆勿食馒头闭气宜少餐生脍偏招脾胃疾酢酱胎卵兼油腻陈臭腌薀尽阴类老衰莫欲更食之是借寇兵无以异炙烤之物须冷吃不然损齿伤血脉晚食常宜申酉前向夜徒劳滞胸腹脾好音乐夜食则脾气不磨为音乐断绝故也用礼乐以侑食盖脾好音乐丝竹耳才开脾即磨矣是以声音皆出于脾而夏月夜短尤宜忌之恐难消化故也饮酒莫教令大醉大醉伤神损心志渴来饮水并啜茶腰脚自兹成重腿酒可以陶性情通血脉自然招风败肾烂肠腐肋莫过于此饱食之后尤宜戒之饮酒不宜粗及速恐伤破肺肺为五臓之华盖尤不可伤当酒未醒大渴之际不可吃水及啜茶多被酒引入盖臓为停毒之水速令腰臓重堕膀胱冷痛兼水肿挛躄之疾大抵茶之为物四时皆不可吃令人下焦虚冷唯饱食后吃一两盏不妨盖能消食故也饥则尤宜忌之常闻避风如避箭坐卧须当预防患况因食后毛孔开风才一入成瘫痪凡坐卧处如觉有风宜速避之不可强忍且年老之人体竭内陈风邪易入始初不觉久乃损人故虽暑中不可当风取凉醉后操扇昔有人学得寿之术于彭祖而苦患头痛彭祖视其寝处有穴当其脑户遂令塞之后即无恙视听行坐不可久五劳七伤从此有人体亦欲得小劳譬如户枢终不朽久视伤心损血久坐伤脾损肉久卧伤肺损气久行伤肝损筋久立伤肾损骨孔子所谓居必迁坐是以故也人之老倦有生终无端不必持重执轻讫讫终日于是闲人多生此病盖闲乐之人不多运动气力饱食坐卧经脉不通血脉凝滞使然也是以贵人面乐而心劳贱人心闲而貌苦贵人嗜欲不时或昧于忌犯饮食珍馐便乃寝卧故常须用力但不至疲极所贵荣卫流通血脉调畅譬如流水不腐户枢不朽也卧不厌侧觉贵舒饱则入浴饥则梳梳多浴少益心目默寝暗眠神晏如卧宜侧身屈膝益人心气觉舒展则精神不散舒卧则招魔引魅孔子寝不尸盖谓是欤髪多梳则去风明目故道家晨梳当以百二十为数浴多则损人心腹令人倦怠寝不言者为五臓如锺盘然不悬则不可发声睡留灯烛令人神不安四时惟夏难将摄伐阴在内腹冷滑精肾汤药不可无食物稍冷不可啜夏一季是人脱精神之时心旺肾衰化为水至秋乃凝及东至坚尤宜保惜故夏月不问老少悉吃暖物至秋即不患霍乱吐泻腹中常暖者诸疾自然不至盖元气壮盛也心旺肾衰何所忌特忌踈通泄精气寝处尤宜绵密间安居静处和心气月令仲夏之月荀子斋戒处必掩身毋操正声色毋或进薄滋味毋至和禁嗜欲定心气沐浴盥漱皆暖水卧冷枕凉俱勿喜瓜茄生菜不宜食不独秋来多疟痢虽盛暑冲热若以冷水洗面手即令人五臓干枯少津液况沐浴乎凡枕冷物大损人目茄性虽冷菜瓜虽治风又能昏人眼目驴马食之即自目烂此等之物大抵四时皆不可食不独夏季老人尤宜忌之伏阳在内三季月切忌汗多阳气泄阴雾之中无远行暴雨震雷宜速避天地闭血气藏纵有病亦不宜出汗昔有三人冒雾远行一人空腹一人食粥一人饮酒空腹者死食粥者病饮酒者健盖酒者能御霜露避邪气故也路中遇暴雨震雷晦瞑宜入室避之不然损身当时未觉久则成病不问四时俱热酒大药不须难入口五味偏多不益人恐随脏腑成殃咎五味偏多不益人稍多随其脏腑各有损伤食酸多伤脾辛多伤肝咸多伤心苦多伤肺甘多伤肾此乃五行自然之理初伤不觉久乃成患道家更有顺生旨第一令人少瞋恚冬秋日出始求衣春夏鸡鸣宜早起春夏宜早起秋冬任晏眠晏忌日出后早忌鸡鸣前子后寅前寝觉来冥目叩齿二七回吸新吐故无人悟咽漱玉泉还养胎水之在口曰华池亦曰玉泉黄庭经曰玉泉清水灌灵根子若修之命长生达摩胎息论曰凡服食须半夜子时床上瞑目盘坐面东呵出腹内旧气三两口然后停息便于鼻中微纳清气数口舌下有二穴通窍用舌柱上腭存息少时津液自出灌漱满口徐徐咽下自然灌注五臓此为气归丹田矣如子后丑前不及但寅前为之亦可卧中为之亦可但枕不甚高可也汉蒯京年百二十岁且其精壮言朝朝食玉泉和齿二七名曰炼精后汉王真常漱舌下玉泉咽之谓之胎息孙真人曰髪宜多栉手宜在面齿宜数叩津宜常咽气宜精炼此五者即黄庭经所谓欲不死修昆仑目热摩手心熨两眼仍更揩擦额与面两手时将摩鼻茎左右耳根荃数遍更能干络遍身间拨按时须纽两肩纵有风劳诸冷禁何懮腰膝复拘挛每熨二七遍使人眼目清明无障翳明目去风无出于此亦能补肾气频拭额上谓之修天庭连髪际二处数遍面上自然光泽有汗颜者宜频拭之鼻茎两边揩二三十数令表里俱热所谓灌溉中岳以润乎肺荃耳即摩耳轮也不拘数遍所谓修其城郭以补肾气以防聋聩更能干浴遍身间按陛时须扭两腰纵其风劳诸冷气何懮腰背复向挛大凡人坐常以两手按陛左右扭肩数十嘘呵吸嘻吹及咽行行之人分六字果能依用口诀中新旧有疴皆奇治好色虽云属少年稍知樽节乃无愆闻精息气宜闻早莫使羽苞火里燃古人以色欲之事辟之冰杯以盛汤羽苞以畜火有能操履长方正子各无贫利无竞纵向歌中未能行百行周身亦无病老子云善摄生者陆地不避凶虎此道德之取也陶真人养生备用终养生约言蕲阳日岩顾问集善养生者先渴而饮饮不过多先饥而食食不过饱肝精不固目眩无光肺精不交肌肉消瘦肾精不固神气减少脾精不坚齿髪脱落若耗散精神不已疾病随生死亡随至仲夏宜止声色薄滋味节嗜欲仲冬宜去声色禁嗜欲此两月阴阳相争之时俱当谨而慎之冬至一阳初生其气尚微易于伤伐故彼言止声色而此言去彼言节嗜欲而此言禁见尤当谨也在家在外忽降大风大雨震雷风雾皆是诸龙鬼神经过宜入室烧香以避之静坐过后方出去大寒与大热切勿贪色欲谨守精室勿妄泄闭而保之而长活油尽灯灭精竭人亡添油灯壮保髓人强道不在烦但能不思衣食不思声色不思胜负不思得失不思荣辱心不劳神太极自然可得百岁气清则神畅气浊则神昏气乱则神劳气衰则神去夏之一季是人脱精神之时心旺肾衰液化为水至秋乃凝冬乃坚不问老少皆宜食暖物独宿养阴尤胜服药大汗勿遽脱衣服极热勿令人扇坐卧处忌温风贼风久视伤心损血久坐伤脾损肉久立伤肾损骨久卧伤肺损气久行尚肝损筋寡思虑以养神寡嗜欲以养精寡言语以养气五味淡薄令人神爽少病酸多伤心苦多伤肺辛多伤肝甜多伤肾切忌空心茶饥后酒黄昏饭人年四十阴气自半矣五十肝气丧六十筋不能动精气少须当自慎自戒少知调和摄气宁不为养生之本七十以上最宜自养不可劳心苦形冲冒寒暑若能顺四时运气之和自然健康延年乐色不节则耗精耗用不止则精散冬月天寒阳气在内已自郁热若更加炙衣重裘近火醉酒则阳气太甚春夏之交恐发时行热疾凡冬不欲极温夏不欲极凉慎起居忍嗜欲薄滋味可以却病延年益寿戒满意之食省到口之味暮若大醉恐酒毒停散害人脏腑大饥不大食大渴不大饮恐血气不常卒然不救食欲少而数不欲频而多常令饱中饥饥中饱为善饮中须用温盖脾胃喜温不喜冷热犯之如心如眼也纤毫入眼眼则不安漠不关心心必乱动口中言少心头事少肚里食少自然睡少依次四少神仙诀了全在养气悟道之人如农家积粟自一合以至万斛又如世人积财自一文以至万贯如此惜气不损则积气成神矣虚灵之府神明所居不可以他物杂之他物杂之则神明不守神明不守则身无所主身无所主则危矣他物思想懮愁之类也俗语有可采者处穷贱易耐富贵难安劳苦易安闲逸难忍痛易忍痒难人耐富贵安闲逸忍痒真有道之士也人生人间贫贱者多贵而富岂易得哉倘能戒夜饮顺阴阳正寤寐保精气使一身神气安宁百邪不侵安享天年岂不乐欤大凡世人之寿悉可至百岁而以喜怒哀乐汩没心源爱恶嗜欲戕伐性根而又扬己之能掩人之长颠倒方寸顷刻万变神倦思怠难全天和如彼淡泉汩于五味欲其不坏其可得乎人日间意思多忙何也大凡应接事务要有个主宰故不先不后不缓不急虽千绪万端主宰常定常是从容自在所谓处之泰然百体从容若无主宰只随气奔放如何不忙若得便宜事不可再作得便宜处不可再往譬如棋且饶一着譬如争路且退一步便无事矣积丘山之善尚为得为君子贪丝毫之利便陷于小人天下无不是底父母世间最难得者兄弟莫放过了合做亲切的工夫莫虚度了难得底少壮时日闺门严谨若朝廷夫妇相敬如宾客以爱妻子之心事亲则无往不孝以保富贵之心事君则无往不忠以贵人之心贵己则寡过以恕己之心恕人则全交惟俭可以助廉惟恕可以成德莫大之患起于斯须之不忍祸莫大于纵己之欲恶莫大于言人之非人非贤莫交物非义莫取舍非真莫举事非见莫开言天有三宝日月星人有三宝精气神愿天常生好人愿人常行好事人有不及可以情恕非意相干可以理谴住世一日则做一日好人居官一日则行一日好事治世莫若节用养生莫若节怒凡不可与父母师友为者不可为也凡不可与父母师友道者不可道也不饥以当饱不寒以当温无辱以当荣无祸以当福口腹不节生疾之由念虑不正杀身之本戒酒后语忌食时嗔忍难忍事顺不明人富时不敛贫时悔儿时不学用时悔醉后狂言醒时悔安不将息病时悔良田万顷日食二升大厦千间夜眠八尺积德累行不知其善有时而弃义背理不知其恶有时而亡处心当如青天白日应事当如流水行云退一步行安乐法道三个好喜欢缘凡人伤巧则可悔之事多伤拙则可悔之事少君子对青天而惧闻雷霆而不惊履平地而恐怖遇风涛却不疑作福不如避邪服药不如省欲避色如避仇避风如避箭服药千朝不如独宿一宵饮酒一杯不如饱餐一粥欲人不知莫若勿为欲人不闻莫若勿言声莫闻山虎游其间影莫映水蛇化其内君子立身于市朝若之何而无畏今人谁肯降心都是从心从事如人毁折打骂尽是送福如人面谀称扬却是人来赠祸心慌意乱是地狱之门心清意静乃天堂之路只是空小二子心空天上走得心小天下行得造物劳我以生逸我以老少年不勤是不知劳也年老奔驰是不知逸也天命我逸而我自劳何乎养生约言终紫闺秘书内集卷之七终紫闺秘书内集卷之八秘集采补玄机秘集采补玄机小引杏溪浣香主人撰采补之说昉于古耶昉于今耶自古有之矣余不深辩且汉书艺文志有黄帝房中术者何也又东方生得俸辄娶人谓之狂生世传仙云自此以后世不绝人素女老彭讲究于前纯阳希夷继述于后鼎晟炉火发觉自此故悟真篇云岂离于今赤肉团也是辑采补书云引终秘集开先子采补玄机目录虚心章真息章开关章铸剑章选器章立胎章采补章目录终虚心老子曰虚其心实其腹夫虚心者道之本也心不静虚则谷神不虚真气无存凡行修炼皆无补益今天练士不知虚心便欲行气遂使气郁不通致生诸疾非徒无益而反害之经日能遣其欲则心自静能澄其心则神自清言虚心也此为内练首务似缓实切欲行功时须于密室盘膝端坐四门外闭两目内视湛若止水寂如虚室未来不想既往不思默然久之神与气会情与景忘不知身之为我我之有心心既不知安安知有意意既无有从何者有欲自然六根静空三味通灵然后行运气之法门关键洞开槖蘥然后志至气至气行乐不然心有不静则外境入而意无所持神有不清则内境出而气所无所主真息失应火符不准矣真息老子曰天地之间其犹槖蘥乎虚而不屈动而愈出夫人得天地之气以生唿吸者槖蘥之机而真息者唿吸之主也然此真息为受命之蒂生气之原唿吸升降互相推兴阴阳相应刻漏相准所谓周天息数微微数玉漏寒声滴滴符此之谓也但人昼夜之间坐卧言动一唿一吸随气出入者皆非真息何也息从心起心静则息调息以神宁神清则息定人心常不得定故息不调人神常不能清故息不能定虽有唿吸乃常息耳故庄子曰常人之息以喉真人之息以踵学者欲求长生须明真意先识虚心如首章所云静坐良久候其神清气和含光内照才着意到其兆即萌便觉一息从规中起混混续续元元膳膳氤氲开盍上下旋转不疾不徐无出无入乃真息也此息既生默加注想唿不出喉吸归于蒂不闭不数任其自如如在母腹无令间断以神驭气以气定息神即气凝气即神住绵绵不绝固蒂深根变化真精以养灵汞此长久视之道也此法不拘时候亦无度数多多益善耳开关人身有任督二脉分专阴阳主通血气在胎中其脉常连未常间断玄牝浑融神气混合暗注母气以通先天及其胞分蒂绝其脉遂截而为二盖任脉主阴起于承浆而终于长强承浆者口下宸长强即下丹田也督脉主阳起于会阴而终于人中会阴即谷道人中唇上宸也阴阳不交前后间隔泥丸之处不能与丹田下通丹田之气不得与尾闾直透槖蘥不开化机无本以禀气之浅深为寿年之修短自其生之时已默定其死之日矣古先道人得跻长生者盖有周天升降河车运转之法使二脉相接循环无端三关开通周流不滞纯阳翁曰夹嵴双关透顶门修真径路此为尊又曰常使气冲关节透自然精满谷神存开关一系所系甚重盖还丹之正路升立之要津也其诀于子后午前盘膝端坐踵息良久注想丹田专气勿散才觉丹田气动即将鼻息紧闭下腹微协以意通过尾闾尾闾气通即将谷道轻提舌柱上腭用意升起徐徐运上泥丸泥丸气达即将舌放自然开通会厌小舌也用意降下轻轻送归元海此为一度如此三百六十为一周天三元上下旋转如轮前降后升络绎不绝行之日久自然气机流转骨节疎通三关渐开二脉循续泛曹溪之路有感即通入众妙之门元精不足故曰外亦交时内亦交三关通透不须劳丹田直至泥丸顶自在河车几百遭了此一节即可长生至于脱胎神化抱元升虚虽别有妙乘实从此权舆也铸剑悟真篇曰欧冶亲传铸剑方莫邪金水配柔刚炼成便会知人意万里诛妖一电光道光曰修丹之士若无此剑犹取鱼兔而乏荃蹄也夫此剑者有生之初佩于吾身乃天地之根阴阳之骨岂假金银铜铁为之哉当时三五神锋淬利能曲能直能刚能柔出入化无隐显莫测所为一口飞虚剑两角还丹只在锋头落也交姤赖此采取赖此结胎赖此烹炼赖此或阴阳失度神气消残岁月过期灵根萎脱不能举动昌皷通灵故有铸剑之法入太乙神炉用天然真火资玉液以培其质取金水以砺其锋神气若足旋复通灵虽假旧基实用再造丹士七八十岁或至百二十岁皆可还丹正此道也真仙圣师盟天口授不敢轻传盖下士闻之视为房中巫道杀身为害甚矣故不垂竹帛世鲜知之其诀须择妙鼎重十五两以上二十两以下有金气者三四具或五六具俟其三日出庚二分可用置鼎在室仗剑入炉配天地而合泰卦皷槖蘥而起异风人我两忘情景俱减心如春月意若秋霜秋霜言杀机也按子午以运周天气运升随降准干坤而定息数妙含阴阳干之策二百十有六坤之策一百四十有四一唿一吸为一息三百六十度为一周天前开关随升随降阴阳不分此铸剑升毕后分降分阴分阳先用二百一十有六息自尾闾运至泥丸后用一百四十有四息自泥丸运至元海共三百六十为一周天此火候不垂竹帛正道光所谓真人口口相传之妙也气感神交体虽常接内动外静精实不摇所谓有用用中无用无功功里施功也才在金木气通便觉光芒淬利变化氤氲熏蒸透彻煅炼既久神物复灵出入应时刚柔惟意妙感通之用而立玄牝之基荃蹄已成鱼兔在我矣选器悟真篇曰先把干坤为鼎器次抟鸟兔药来烹上阳子曰鼎器者灵父圣母也药物者灵父圣母之气也以灵父圣母所姤之气而变练于凡父凡母躯壳之中以成灵丹所谓鼎器者男女之异名药物者神气之假托也故曰鼎原无鼎药原无药又曰有人要问真炉鼎岂离而今赤肉团盖此气为主身之地产药之乡号回太也神炉内有天然真火欲成炼铅实腹之功金液还丹之道非此不可然此器虽家之皆有生生不穷但自禀气之初有偏有正有浅有深之不齐及其受形之后或厚或薄或清或浊之顿异是故有先天者有后天者水源清浊金气有无窈冥难辨毫忽千里非得真人口传孰敢妄自意度某往遇至人获闻秘诀今尽指出发露玄机欲求妙鼎须颜色红白骨肉均停四美俱拜四美者一贵语音清响二贵腹脐深厚三贵目睛黑白分明四贵齿牙莹洁整齐盖言乃金声金气足则喉音清脐为命蒂元气深则脐轮厚神之光会于目肾之精萃于齿也五病不犯五病者一曰螺阴炉旋入二曰石谓炉道坚小三曰角谓花道尖峭四曰液谓液气不清五曰脉谓经脉先期未及四十者潮汐有准日月无差识铅生于癸后察阳产于铅中有金气者则癸生脉动炉孔内上悬一珠如指顶大中含真一之脉癸至金生则其脉发动无金气者则脉息不生无金气者则水浊气寒有金气者水源至清试之则剑锋温暖无金气者惟铅水耳剑试则寒其气且浊于见不见之间有用不用之妙欲练还丹非先天不可求上善于五千日中女子十四癸至至十四岁者之日为五千四十日也必应期而至为间气所生号曰先天内含真一个世不多有还丹遂难得之者成丹则仙生子成圣故曰圣母又曰上书若惟住世难后天亦堪觅真铅于三十时候后天但十四岁以后癸至有金气者皆可其质亦清其气亦灵若能逆取则可为陆地不死之仙只以顺行亦善其用不体非若先天之一得永得耳取其气不用其质上阳子曰言铅言癸而不言水者取其气也得其心不失心老子曰其精甚真其中有信故曰月信木籍金荣情来归性入最上乘而仙胎立就为天下母而神化下穷长生广嗣特其绪余尔也立胎帝德曰生天命为性万物芸芸各归其根化机无息生意不泯是故有种必生无机不继草木且然况人道乎世有男女不生育者是其阴阳之常理赋予之本然哉惟其交姤失时发泄无度精来通而御女淫始而近男或虑合而易失用他术以强制其精或恐交而弗强服烈剂以助长其物未获中其宵綮岂能遂其生成故交而弗孕孕而弗育嗣续欲繁不可得矣盖阴阳合璧适有其时男女受形各从其候凡女子经后六日内交合者若阴血先至阳精后冲血开裹精精入为骨则成男胎若阳精先至阴血后恭精开裹血血入为本则成女胎其诀于交时调息令匀专气勿动俟其金情就木方将汞气归铅玄钥暂开尾闾不禁宜神速以投其会无强制以夺其真精血恭冲先后察疾徐之势干坤妙合阴阳得虚实之常阳不实则不能射虚阴不实而不能受实故曰以实接实是名不实以虚投虚是名无度交必成孕孕必生子坚求强寿英悲聪敏此居室之大仑生人之常道炼士必先了此使采嗣有承孝理无废乃可绝俗离尘闭精养寿行玉池无漏之法金液大还之道也采补抱朴子曰长生之要在其房中上士知之可以延年次其不以自伐下愚纵欲损寿而已阴符经曰君子得之故躬小人得之倾命盖生杀一门顺逆两用也上阳子曰作丹之要与生人意同但有顺逆之不同耳顺则生人逆则成丹顺逆之间天地应隔又曰金丹虽于房中得之而非御女之术今夫御女者以久战为乐以不失精为胜以女阴气泄为有补殊不知精者气之化气者神之生也元神不固则精气无统虽助长于平日强制于临时不知以静泄动不能以逸待劳纵其所存亦滓质耳久则终归臭腐随溺化去或精道秘涩邪火妄奔发为痈疽滞成遗淋况关窍未开槖蘥不应不知逆取不能转运交未必得得亦无补非徒无益而反害斯烈矣古仙达人未练还丹必先采补使神气充足脑髓盈满筋骨坚致凑理凝蜜老者反壮壮者不老常用常补愈多愈善张三丰曰但得四五两铅可延二三百岁其用不休则不可以岁计矣参同契曰下德为之其用不休盖地仙不聚之道也其诀于三日出庚之时得二候得乐之火环曲视听而心极静虚开阖合而体不动息分升降数淮干坤升则二百一十六息而上聚泥丸降则一百四十四息而下归元海干之策二百一十有六坤之策一百四十有四槖蘥鼓神明自来乃制剑归房去鼎离室默然良久想思泰然行火两周以合四候一周三百六十度一度两息先一息自尾闾升起直至泥丸后一息自泥丸降下直至丹田随升随降更不存此得药候之火非着采药之火先存聚于泥丸而后降下元海也火虽一周然每度而息只七百二十息数准两周正合四候所谓周天息数微微数玉漏寒声滴滴符也便觉心神渐醉即是药气流通百脉若虫行四肢如火动入药镜曰先火气后天气得之者常如醉不能言动切勿惊疑托仙侣以扶持仙侣女伴也服琼醪而默制琼醪乳汁也须臾神凝气结魄安魂空满目春光一身和畅甘露不绝鼻内异香常闻百疾尽除五内如换勿轻动作可行静功即前四候之功于子后午前各行一周变化真精培养灵汞容色不老齿髪还童妙簇阴阳功夺造化我命在我不在天矣此为采补又谓栽我观彼草木足为效微然此特后天延寿住世之术耳若夫天真一之气则有结胎温养之功脱胎神化之妙可以冲举未敢轻述也秘集采补玄机终臞仙房中炼己捷要宁府秘传房中炼己捷要宁府臞仙着臞仙房中炼己捷要目录五字妙诀回阳六诀目录终五字妙诀存缩抽吸闭此五字之法乃延生之密旨归真之根还源之本可参天地阴阳之造化故先贤不妄泄于凡辈得之者能为炼己之功大亦甚矣今有用器械于房中吞精者误人多矣孰不知炼己养性之法亦有其道夫不知归根复命之源何以固形形既不固岂可入道本非形于笔舌实师徒口口相传之妙不得已而直书之存者存夹嵴之骨前有二穴右为命门左为肾门即在腰眼间也汞炁皆从此间出若采取之时觉汞欲出急定心意存想汞炁自尾闾上入泥丸良久用抽缩之法制之则止纵走无害能行此则汞炁自干自然成宝久而行之命可延矣缩者为采取之时真汞欲来便用力缩下如急忍大便状兼存想命门将灵柯移动浅土寸半良久汞乃自止然后正坐坚膝抱玉山之顶急拍山腰口含小龙待山云气兴作此是阴气上升山炁发泄之候云行雨施之功也当此之际感之于中取之于外急取山上华池之水咽下丹田三五十度至百度如此久而颜色光泽面光如童后用抽吸之法抽者慢进徐退得气之宜进退上下相应一退一吸惟多为益吸之不得开口鼻引山炁入脑而妙此为采炁之妙道行之龙气刚劲形神壮盛进则吸退则息可得久视矣吸者想灵柯为受气之门鼻为天门与之相应肾为命门亦与天门相应一时齐吸不得颠倒如吸得彼朕处既和此阴阳交感之候想其赤黄气入灵柯约至精室入炁海肾一与阳气直透泥丸其时鼻与灵根一齐吸但一退一吸使炁如筒吸水样自下而直上妙在数多如得彼赤黄气便觉气热如火得其一度气者可延至一纪应天地一周之气也如采取数多觉山色渐凋即须易之若得先天后天之炁者功超万劫妙存师传闭者当动作之时不可开口出炁乃是元门下与命门相接若封固不牢汞必走失必当封闭华池以鼻引彼炁上升泥丸下润元海存泥丸中有红日一轮照耀光中有仙子素衣黄槖瞑目而坐以舌柱上腭有之使炁逆流则炁归元海无失矣回阳六诀一二气交感之时池气发泄阴气上腾此阳气将降之候乃急存泥丸有大红日一轮照耀光中有一铅炁金色见朗存己之外肾有一金光自尾闾上至泥丸化一汞炁与汞炁相合须臾混成一大金球如日光满室以鼻自泥丸吸下过绛宫湜黄入丹田便是行一周天火候如此行之即忘其交感之情为有想所化此法极妙是形化而神不化也二如常人为父母之道者元气已散阳气必耗神气乃乱便存泥丸中有大红日一轮极热便有热气灌顶而下至元海下及涌泉存通身火热炁自回矣此回阳反神固元炁之法也三存碧天空霁霄炁云有一白鹤盘旋而上查然入青冥之中渐渐不见若有到鹤不见处彼此两忘炁自回矣四存壬癸之方有一火湖其水浩渺无际之中有玄龟头举喷沫口吐黑炁乃以鼻吸黑炁下至丹田务要使炁存到阳自回矣黑炁者肾气也五以舌柱上腭目视泥丸存尾闾间白炁二道自夹嵴而上泥丸下至丹田使炁随念而回六以右手作丁字诀左手紧掐谷道瞑目去身五七次则元阳自尾闾回矣嵴上至泥丸复入丹田气海矣臞仙房中炼己捷要终紫闺秘书内集卷之八终紫闺秘书内集卷之九秘集采补奇书卷上秘集采补奇书小引杏溪浣香主人撰夫男卦中虚为真阴故男外阳而内阴女卦中满为真阳故女外阴而内阳坎离交姤采真阳以补真阴则金汤矣道人撰道既久茫然毋得偶过洞庭遇一仙师盘桓数载见其女色日亲神气日旺矢心拜恳方知以人补人为之真人目出肘后秘书密传诀豁然知道在于此遂笺阐其妙玄为后学之津梁云尔小红楼道人笺引终秘集采补奇书卷上目录上将节欲击节盗兴节敌势节敌既节再吮节敌兵节敌人节我缓节为山节目录终上将上将御敌工挹吮吸游心委行瞑目丧失上将喻修炼之人也御行事也敌者女人也初入房时男子以手挹女阴户舌吮女舌手挹女乳鼻吸女鼻中清气以动彼心我宜强制而游心清虚之上委形无有之乡瞑目勿视若丧若失不动其心欲击不击退兵避敌修我戈矛以战复畏待彼之劳养我之逸欲击彼欲动而我欲击之乃复不击修者彼手来摩弄也似战我腾身欲战彼亦欲我战我反不动矣而退身以避之诈为畏怯之形待之劳以养我之逸也盗兴凭陵魔兵猬臻吾方徐起钲鼓出营交戈不斗思入寘寘彼欲操刃破我坚城深沟高垒闭固不惊时复挑战敌兵来迎如不应者退兵缓行盗者彼也彼之情兴既浓其势似魔兵猬集我当徐徐应之但交而不斗斗谓动也思入寘寘者静以待之心不为之动也致彼欲斗而不得必自下动以待我上动吾当瞑目闭气如忍大小便吸缩不动而动良久后一挑之挑复不动则彼必大发兴而应即当退却止留寸许于内也敌势纵横遇我进兵吾战即走偃卧其形如僵如卧敌我来凌吾谓敌人我今居下汝居我上上亦了了彼扰我专无不胜焉敌兴大发必逼我进兵不可不答遂入其户击刺而即复退出于外翻走仰卧如僵仆之形彼之欲心正在张狂复来挠我我遂居下令彼在上而诱之自动则我专必胜彼也敌势敌既居高以高临下我兵戒严遂控我马龟蟠龙翕蛇吞虎怕撼彼两军令彼勿罢觉我兵惊使之高狂勿下勿闻候其风雨须臾之间兵化为水敌来我降我善为理諀其心服翻为子美我亦戢兵退藏高垒此至要之心诀重在龟蟠龙翕蛇吞虎怕八字瞑目闭口缩手践足撮住谷道凝定心志龟之蟠也逆吸真水自尾闾上流连络不已直入泥丸龙之翕也蛇之吞物微微衔噬候物之困复吞而入必不肯放虎之捕兽怕先知之潜身哩视必待必得用此四法则彼必疲敌既敌既乃以手撼彼两军撼鼓动也两军两股也撼动以助之使之兴浓又戒之勿腾身高起落候彼真精降下则彼心怠我反刮言挑战彼既心愉悦服而我得其美可退藏于深密矣再吮再吮其食再唈其粒吮唈其密短兵复入此二次行事也既退藏有倾无复可挑战食者其舌也粒者其乳也密者其阴也短兵不深入之谓仅用寸许也舌咂其舌玩弄其乳抚摩其户甜言美语又动其兴而寸许之兵小入挑之敌兵敌兵再战其气复炽吾又僵仰候兵之至以挺阖彼风雨愈下如无能者敌兵既为吾挑动复盛其气以侵吾之兵复惊动则又复下仰卧候彼上临吾若一无所能而受其风雨之降焉敌人敌人愈奋予戒之止两军相对不离咫尺兴敌通言勿战勿弃作延岁月待其气至心愈如灰言愈如醴以缓自处急以处彼愈奋者言其动不止也予乃戒之止而不动不离咫尺者言身求紧交而物相紧贴也又兴至言汝勿动君亦勿弃吾安坐拖延只心如死灰不为所动而乃甜言美语诱彼情浓也总自处缓而缓彼处于急而急我缓我缓彼急势复大起兵亦鏖战上而复止又吮其食又挹其粒龟虎蛇龙蟠怕吞翕彼必弃兵我收风雨是日既济延安一纪收战罢兵空悬仰息还之武库升之上极火起者情火浓也彼兴既浓吾当深浅合数以战战酣之时又必依前工夫吮舌挹乳则彼其精尽泄而我收吸之矣水火既济真阳既得则可延寿也武库者髓海也上极者泥丸也罢战下马当仰身平息悬腰动摇使精气散布下还髓海上升泥丸则本元可复疾病不生可得长生也为山为山九仞功亏一篑须传有德全神悟入为山九仞者喻工夫之不易也一篑者始于全神者终于极此诀惟有德者可传若传非人则徒供淫猎而丧德矣故有德者神全心静易悮入而行之也秘集采补奇书卷上终秘集采补奇书卷下秘集采补奇书序杏溪浣香主人撰人生行乐之事正多而男女之交大欲所系彼渔色邪淫直堕恶道若美妾娇妻温柔旖旎其乐何似然不得其诀徒闷一生也予得奇人所传行之有验乃演说其秘分功定序固序定功序固不可紊功亦不可阙习之不废无难益寿延年即施之种子亦聪明易养而男女行乐其诀备矣序终秘集采补奇书卷下目录男有四忌女有四远男察四至女审八到玩弄消息鼓动心情淬养锋锐演练战兵制胜妙术锁闭玄机搬运有时采炼有序恩深情固回躬接朽还元返本目录终男有四忌心绪不宁力弛神散阴精随露吸收不起远出初归郁火积门八节五腊风雷三光新疾初痊惊恐之后不可行事女有四远滥淫难受逢敌尽欢老妇幼女血气不完少寡恣欲火气郁结身有毒疮懒不好洁俱不可近男察四至玉茎不振阳气不至振而不展肌气不至展而不硬骨气未至硬而不热神气未至必察四至而后可行女审八到默咽津液脉气到将身附人胃气到以力动人筋气到抚人双乳肉气到眉尖频蹙肝气到握弄玉茎血气到咂人舌津肺气到滑津满户肾气到俱到可合矣玩弄消息凡欲交合先凝神定性抱住女身温存玩戏咂彼唇舌捻其双乳甜言浆诱令其握玉茎使之心动后以手探阴户微有滑津方可入炉依法施功女必畅快鼓动心情妇人之情沉潜隐伏何以使之动何以知其动欲使之动者如嗜酒则劝之饮以醇醪多情则餂之甘语贪财则诱之金帛好淫则观以伟物妇人之情无所主能见景生情无不动也欲知其动或有气喘而声颤不止者或目瞑鼻闭而不言或有目涩而眸斜者或有耳红面赤而舌尖微冷者或有手热腹暖而言语嘈杂者或有神思慌喼四肢瘫软而不收者或有舌下津干将身迫近男子者或阴户内动者津滑盈溢等状皆情动之验也当此之时男子不宜急燥缓缓而攻即得真阳矣淬养锋锐交合之时男若玉茎长大填满阴户女情必亦畅美展茎盖有法焉于每日子后午前阴消阳长逗留静室中披衣向东端坐凝神屏虑腹不宜饱饱则气滞平腹运气嗽津液咽送丹田运入玉茎运以七数为度或二七或三七至七七将两手搓热如火右手托肾囊并握玉茎左手于脐上右转摩八十一次次换右手于脐上左摩八十一次再将右手于尾闾玉茎根提向上龙根捏住以茎于左右腿上摆击不计其数后乃抱女纳玉茎于阴户采女津液吸女鼻气闭咽存送玉茎以养之复以两手如搓索状搓之不计其数久久自然长大矣若又将采战先以绢带束阴茎根次以两手上下自肾囊搓起嗽津吸气咽送丹田随提尾闾起接使上下相思助壮阳势然后行事演练战兵初下手时务过除欲念先用宽丑之炉演习庶兴不浓浓情不甚感于制御缓上功柔入刚出三浅一深行九九八十一之数为一局倘情少动即当停止掣退只留半俟心火定息仍用前法乃五浅一深切忌心急性燥按行半月则纯熟矣制胜妙术凡得美鼎心必旁恋然交合时须看作寻常按定心神以玉茎于炉中缓缓往来或一局或二三局歇气定心少倾依法再行俟彼欢娱以觉难禁更加温存女必先泄如法采取若自觉欲泄速将玉茎掣退行后锁闭之方其势自息气定调匀依法再战不恹缓迟慎而行之可也锁闭玄机锁闭者撒手过黄河之法也急燥之人须二十余日工夫方得性柔静者十数日可闭其诀有四存缩提噏存者存想夹嵴之中内肾之关紧闭牢锁不走失缩者自觉情急遂上缩其顶下缩其茎如忍大小便状提者提出一气双目上视提起泥丸不令下陷噏者吸气瞑目缄口而不令出但以鼻微上道引自不致喘尤当闭住人门盖人门通天门命门肾府人门不固而上泄元阳则津液必从下泄也若人门固闭脑气下降肾宫流入琼台上下周流精气化冷永无漏失矣搬运有时女子若泄必有气喘声颤等状之验此际当宁心息气抱定女身上采玉泉中采蟠桃下采月华炼而得之搬运尾闾逆上两道白脉串夹嵴游昆仑入泥丸流经于口化为琼浆咽下琼楼直至丹田名曰黄河逆流能填精补髓益寿延年所谓神到则气到气到则精到也采炼有序歌曰女子兴无穷先令情意浓徐上方与战上将必成功盖欲交合先将鼎握抱摩弄双乳吮咂唇舌美语甜言使彼兴动方纳茎于阴缓缓交合行九九之数合目缄口频频提掣金枪不倒此先采下峰也下采既甜畅女气发舒而应两乳则吮采其中峰中峰既收上透华池乃炼上峰补益岂小乎谓采炼之功全在吸取女子之下峰曰紫芝峰又曰虎洞又曰圆关药名黑铅又名月华在女子阴宫其津滑其宫常闭而不常开凡交姤女情奼媚面赤声颤其关始开气乃泄精乃溢男子以玉茎掣退寸许作交接之势下吸滑津上吸鼻气盖鼻为天门下为命门当以鼻同吸天门也上吸下吸上下相应如竹管引水逆流而上能熟此法岂不大妙恩情深固夫妇即人伦之始且姤合真情无以洽然男属阳易动而易安女属阴难动而难静今人姤合不知制御志意坚动须臾即泄往往不满女意以致乖远情意若依前法待之不特宜其炼合亦且两情相孚而恩爱永结矣回躬接朽人之采补犹木之接朽回荣以人接人以木接木其理一也其鼎须十五以上三十以下女子二七为少阴三七为盛阴四七为壮阴少阴养身盛阴益寿女子五七为衰阴六七为太阴七七为竭阴人家妻子焉有三十之外便不可近之理但只可接欢不可言采炼也如采炼者必取一二少阴之妾温养待赤潮辐辏勿过不及为吾利用忌大肥者脉难通太瘦者肌液少老者神气不足弱者反伤神神惫者阴寒病者阴毒皆为阴贼必不可取审乎宜取不宜取之鼎依法察证候心神虚寂念虑安闲玩战徐徐抽添缓缓进退弱入强出于欲泄未泄之先掣退存留于将动已动之际运气炼采之士以意之可也还元反本离中真阳无体不移其火好飞其性不静惟谦惟逊惟畏惟慎顺则成人逆则圣水生火降交姤心肾乃得大丹药生固命此采炼真诀也盖人一身惟有坎离而已夫坎离者不必男女之谓我身亦自有之但能和我之坎离则人之坎离得而采炼成矣此法于下马之后平身仰卧直手舒脚头安枕上脚跟着床体皆悬空极力闭气动摇其身三回五次令鼻出气若面觉热精血散布返老延年大寿可期矣秘集采补奇书卷下终紫闺秘书内集卷之九终紫闺秘书内集卷之十平田野老修养十一诀平田野老转撰修养十一诀目录玄关一诀导引法生死从坎离暖外肾导引小诀搬运捷法饱生众疾善摄生饮食三养情欲伤生目录终玄关一诀天地相去八万四千里自天以下三万六千里应三十六阳候自地以上三万六千里应三十六阴候所谓天上三十六地下三十六中间一万二千里乃阴阳都会之处天地之正中也人身心肾相去六寸四分自心以下三寸六分属阳自肾以上三寸六分属阴中间一寸二分乃水火交姤之处人身之规中也虑闭空洞内藏玄元之气乃元神所居之穴即所谓真土也外则应两眼所谓飞土人生则此神在故目光明人死则去故目光灭百姓日用而不知此之一窍干坤不能喻其大日月不能喻其明倘能识此搅黄河为酥酪变大地作黄金将见则神灵气清则欲寡欲寡则性正性正则忘情忘情则心死故心神方活神全心自开导引法闭目冥心坐握固静思神叩齿三十六两手抱昆仑九息左右鸣天皷二十四度闻微摆撼天柱其四赤龙搅水浑嗽津三十六神水满口匀一口分三咽龙行虎自奔闭门搓手热背摩后精门三十六尽此一口气相火烧脐轮左右两肩辘轳转三十六行气至顶项两脚放舒伸叉手双虚托把空接顶各九次低头摩足频十三次收足端坐以候逆水上再嗽再吞津如此三度毕神水九次吞咽下汩汩响百脉自调匀河车搬运讫撼天转辘轳各四次发火遍烧身相火自下而上邪风不敢近梦寐不能昏寒暑不能入灾病不能进子后午前作造化合干坤循环次第转八卦是良因天隋子生死从坎离龙从火里出虎向水中生东坡曰人生死自坎离者坎离交则生分则死离为心坎为肾龙者汞也精者血也正于肾肝脏之坎之物也虎者铅也气者力也出于心肺主离之物也不学道者龙常出于水龙飞而汞轻虎常出于穴虎走而铅枯故真人曰龙从火里出虎向水中生人龙正坐瞑目调息以久则丹田温而水主行滃然入云蒸于泥丸火为水飞势必从之所谓龙从火里出也龙出于火则龙不飞而水不干旬日内脐满而腰足轻常卷舌上至腮腭久则汞下入口咽送直至丹田化为铅所谓虎向水中生也暖外肾刘几洛阳人年七十余精神不衰体干清健犹剧饮广素闻其善养生因问之几曰我有房中补导之术欲授予广曰方困小官家惟一妇何地施此然见几每一饮酒辄一漱口虽醉不忘因此可以无齿疾脯食后少许物辄止几有子婿陈令颇知其术曰暖外肾而已其法以两手掬而暖之端坐调息至十息两肾融液如泥沦叉腰间此术至妙杂志又本朝回回教门善保养者无他法惟暖外肾便不着寒见南人着夏布袴者甚以为非恐凉伤外肾也云夜卧当以手握之令暖谓此乃生人性命之根本不可不保护此说最有理导引小诀陈书林云余司药市仓部惀差诸君请米受筹乡人张成之为司麓丞监史同坐时冬严寒余一二刻间两起便溺问曰何频数若此答曰天寒自应如是张曰某不问冬夏只早晚两次余念之曰有导引之术乎曰然余曰旦夕当北面因暇叩请荷其口授曰某先为李文定公家婿妻弟少年遇人偶所得遂教小诀卧时坐于床重足解衣闭气口柱上腭目视顶乃提缩谷道以手摩擦两肾脐穴各一百二十数以多为妙毕即卧如是三十年极得力归禀老人老人行之旬日云真是奇妙亦与亲旧中笃者数人言之皆得效令以告修炼之士云尔亦老书搬运捷法东坡云扬州颚武官侍真者于两广十余年终不集瘴面色红腻腰足轻快初不吸药惟每日五更起坐两足相热摩涌泉穴无数以汗出为度欧公平生不信仙佛笑人行气晚年云数年来足疮一点痛不可忍有人传一法用之三日不觉失去其法垂足坐闭自握固缩谷道掐飐为之两足如气球状气极即休气平腹为之曰七八得暇即为乃搬运捷法也文忠痛已即废若不废常有益人于王定国书云摩脚心法定国自己行之更请加工不废每日饮少酒调节饮食常令胃气壮健饱生众疾世言眉毫不如耳毫耳毫不如中餐此言老人饕餮嗜饮食是年老之相也此言未必然某见数老人皆饮食至少其说亦有理内侍张茂则每食不过粗饭一斛许浓腻之物绝不向口老而安宁年八十余卒茂则每劝人必曰且少食勿太饱王晰龙图造食物必至精细食不尽一器包子不过一二枚耳年八十卒临老犹康强精神不衰王为余言食取补气不饥而饱生众疾至用药物消化尤伤和也刘几秘监食物尤薄谨饱即止亦年八十而卒刘监尤喜饮酒每饮酒更不食物啖少果实而已循州苏侍郎每见某即劝节食言食少即脏气流通而少疾苏公贬瘴乡累年近六十亦康健无疾盖得此力也苏公饮酒不饮药每与食未饱已舍其筋善摄生柳公度善摄生年八十余有强力常云吾初无术但未常以气海暖冷物熟生物不以元气佐喜怒耳饮食三养东坡在黄冈所饮食不过一爵一肉有召饮者预以此告乃止一曰安分以养福二曰宽胃以养气三曰省费以养财情欲伤生将受情欲先敛五关五关者情欲嗜好之府也目爱彩色命曰伐性之斤耳乐淫声命曰攻心之鼓口贪滋味命曰腐肠之药鼻悦芳馨命曰灵喉之烟身安舆驷命曰召蹙之机此五者所以养生亦以伤生修养十一诀终洞房第一春方秘集洞房第一春方目录药性歌三益丹美女提倒金方灵龟展势方合欢散美女颤声娇兴阳保肾丹杨贵妃夜夜娇快女丹常相思方壮阳益肾丹旱苗喜雨膏飞燕喜春散西施受宠丹真人保命丹素女遇仙丹美女一笑散金屋得春丹始皇童女丹鱼水相投散强龟益女丹目录终药性歌洞房何物可兴阳海马相并石燕强蛤蚧丁香共巴戟熟地茱萸五味良坚强更有破故子能令快美义蛇床硫黄性热宜轻用木香麝香要参详人龙木鳖丝瓜子乳香没药是奇方远志紫稍堪助兴桂心晁脑白矾添栢子鹿茸香附子洞房彻夜可追欢蜂房细辛地龙兮阴阳并美乃仙传狗骨干姜和淀粉相思美妇不能忘花椒沉香菟丝子杏仁蓖麻共茴香石灰胡椒乌鱼骨金狗嵴背酸枣当人参茯苓能大补干姜三柰菊花凉苁蓉青木香龙骨石榴皮要用心煎全蝎红豆干山药阿子砂仁与僵蚕狐心干葱阳起石朱砂五倍尾松全蚕娥藿香川牛膝川芎遂白砂霜一封脐红蜻蜓二个更兼绝妙安息香此是洞房神妙药春方配合若通仙三益丹髪黑肌丰眼目聪仪容标格倍精神三杯酒后红颜润采战先令动欲情凡采战不得其人切须慎之直无益而有损也美女倒提金方配方硫黄吴萸青木香麝香各等分右为细末每用少许唾津调入阴户极美灵龟展势方配方人龙木鳖子丝瓜子金丝鳖子乳香没药远志制作如枣粒大临战时用一粒入男口内灵龟展大妙不可言合欢散配方紫稍花桂心母丁香右为细末每用少许津调入阴户极美美女颤声娇配方白矾三钱晁脑一钱蛇床子二钱木香一钱右为细末炼蜜丸如黄豆大每用一丸入阴户内男欢女悦妙不可言也兴阳保肾丹配方柏子仁鹿茸桂心附子右为细末春夏月炼蜜为丸如梧桐子大每服三十丸早晚温酒送下秋冬月每服三钱温酒调下早晚服此药大展阳威保护肾精大能久战不衰杨贵妃夜夜娇配方蛇床子远志蜂房五味子细辛地龙各等分右为细末每用津调涂玉茎上入阴户大能久战男欢女畅其效不可尽述快女丹歌曰仙翁配合快情方狗骨桂心与蛇床更加淀粉相调治美女思情誓不忘配方蛇床子狗骨淀淀粉桂心右为细末每用少许护玉茎上入炉美快不可言长相思方配方木鳖子干姜桂枝花椒狗骨灰炼制为丸如桐子大每用一丸津调化敷玉茎上入炉女人快乐思恋不忘夜行十度甚妙歌曰木鳖干姜及桂枝花椒狗骨两相宜津调一粒安茎上美女恋情动苦思壮阳益肾丹配方沉香乳香木香没药菟丝子大茴香破故纸核桃炼制为丸如梧桐子大每服三十丸空心温酒送下服久能令玉茎长大肾气充实战必胜矣旱苗喜雨膏配方杏仁丁香蓖麻子白矾蟾酥炼制为膏调敷玉茎上入阴户女人如旱苗得雨两情欢洽矣飞燕喜春散配方丁香香附子石灰末胡椒乌鱼骨鹿茸金毛狗嵴蛇床子紫稍花菟丝子麝香炼制为丸如梧桐子大每用一丸津化涂玉茎上入阴户中两情感动女心欢洽欣喜不胜二美相并也西施受宠丹配方丁香附子良姜官桂蛤蚧白矾山茱萸硫黄炼制为丸如梧桐子大每服三丸空心温酒送下虽敌十女自然强壮坚久女受其美如护宠也真人保命丹配方酸枣仁人参白茯苓天门冬每服三钱温酒临卧调服可敌百妇大能保肾延年真仙药也素女遇仙丹配方母丁香蛇床子白茯苓甘松白矾山茱萸肉苁蓉紫稍细辛麝香炼制为丸如桐子大每用一丸津调玉茎上凡遇交接男女身体轻健畅美若遇仙矣美女一笑散配方青木香龙骨远志山茱萸官桂蛇床子石榴皮各等分制成散每用少许津调入女户行九浅一深之法女情欢美四肢困懈情不能已矣金屋得春丹配方石榴皮菊花各等分右为细末水二碗煎七分温洗阴户状如童女真得春宵一刻千金之美矣始皇童女丹配方石榴皮青木香山茱萸蛇床子以上各等分右为细末津调入阴户胜如童女鱼水相投散配方山柰子木香全蝎炼制为丸如梧桐子大每次一丸男津调入女户来往数次两情相洽自得鱼水之欢矣强龟益女丹配方红豆砂仁良姜五味子晁脑每用少许津调敷玉茎上可度十妇无损房中要药也秘集洞房第一春方终紫闺秘书内集卷之十终