温飞卿诗集笺注提要钦定四库全书集部二温飞卿诗集笺注别集类一提要等谨案温飞卿诗集笺注九巻明曾益撰国朝顾予咸补缉其子嗣立又重订之凡注中不署名者益原注署补字者予咸注署嗣立案者则所续注也益字予谦山隂人其书成于天启中予咸字小阮长洲人顺治丁亥进士官至吏部考工司员外郎嗣立字侠君康熙壬辰进士由庶吉士改补中书舍人曾注譌颇多如汉皇迎春词乃咏汉成帝时事而以汉皇为髙祖邯郸郭公词为北齐乐府旧题郭公者傀儡戏也旧本讹词为祠遂引东京郭子仪祠以附㑹祠字之讹嗣立悉为是正考据颇为详核然多引白居易李贺李商隠诗为注虽李善注洛神赋逺逰履字引繁钦定情诗为证古人本有此例然必谓夜宴謡裂管字用白居易翕然声作如管裂句晓仙謡下视九州字用贺遥望齐州九㸃烟句生禖屏风歌银鸭字用商隠睡鸭香鑪换夕薰句似乎不然是亦一短也唐艺文志载庭筠握兰集三巻金荃集十巻诗集五巻汉南真稿十巻宋志亦同陈振孙书録解题作飞卿集七巻又陆㳺渭南集有温庭筠集䟦称其父所藏旧本以华清宫诗为首中有早行诗后得蜀本则早行诗已佚文献通考则云温庭筠金荃集七巻别集一巻是宋刻已非一本矣曾本合为四巻名曰八义集以作赋之事名其诗颇为杜撰嗣立此注称从所见宋刻分诗集七巻别集一巻以还其旧疑即通考所载之本又称采文苑英华万首絶句所録为集外诗一巻较曾本差为完备然总之非唐本之旧也干隆四十六年六月恭校上总纂官纪昀陆钖熊孙士毅总校官陆费墀温飞卿诗集笺注卷一钦定四库全书温飞卿诗集笺注巻一明曽益撰长洲顾补鸡鸣埭歌南朝天子射雉时银河耿耿星参差铜壶漏断梦初觉寳马尘髙人未知鱼跃莲东荡宫沼蒙蒙御柳悬栖鸟红妆万户镜中春碧树一声天下晓盘踞势穷三百年朱方杀气成愁烟彗星拂地浪连海战鼔渡江尘涨天绣龙画雉填宫井野火风驱烧九鼎殿巢江燕砌生蒿十二金人霜炯炯芊绵平绿台城基暖色春空荒古陂宁知玉树后庭曲留待野棠如雪枝织锦词丁东细漏侵琼瑟影转髙梧月初出簇簌金梭万缕红鸳鸯艳锦初成匹锦中百结皆同心橤乱云盘相间㴱此意欲传传不得玫瑰作柱朱弦琴为君裁破合欢被星斗迢迢共千里象齿熏鑪未觉秋碧池中有新莲子夜宴謡长钗坠发双蜻蜓碧尽山斜开画屏虬须公子五侯客一饮千钟如建瓴鸾咽奼唱员无节睂敛湘烟袖回雪清夜恩情四座同莫令沟水东西别亭亭蜡泪香珠残暗露晓风罗幕寒飘飘㦸带俨相次二十四枝龙画竿裂管萦弦共䋣曲芳尊细浪倾春醁髙楼客散杏花多脉脉新蟾如瞪目莲浦謡鸣桡轧轧谿溶溶废绿平烟吴苑东水清莲媚两相向镜里见愁愁更红白马金鞭大隄上西江日夕多风浪荷心有露似骊珠不是真员亦揺荡郭处士击瓯歌佶栗金虬石潭古勺陂潋灎幽修语湘君寳马上神云碎佩丛铃满烟雨吾闻三十六宫花离离輭风吹春星斗稀玉晨冷磬破昏梦天露未干香着衣兰钗委坠垂云髪小响丁当逐回雪晴碧烟滋重疉山罗屏半掩桃花月太平天子驻云车龙鑪勃郁双蟠拏宫中近臣抱扇立侍女低鬟落翠花乱珠触续正跳荡倾头不觉金乌斜我亦为君长叹息缄情逺寄愁无色莫霑香梦绿杨丝千里春风正无力遐水謡天兵九月渡遐水马蹋沙鸣雁声起杀气空髙万里情塞寒如箭伤眸子狼烟堡上霜漫漫枯叶飘风天地干犀带鼠裘无暖色清光炯冷黄金鞍虏尘如雾罩亭障陇首年年汉飞将麟阁无名期未归楼中思妇徒相望晓僊謡玉妃唤月归海宫月色澹白涵春空银河欲转星靥靥碧浪疉山埋早红宫花有露如新泪小苑丛丛入寒翠绮阁空传唱漏声网轩未辨凌云字遥遥珠帐连湘烟鹤扇如霜金骨僊碧箫曲尽彩霞动下视九州皆悄然秦王女骑红尾凤乗空回首晨鸡弄雾盖狂尘亿兆家世人犹作牵情梦锦城曲蜀山攒黛留晴雪簝笋蕨牙萦九折江风吹巧翦霞绡花上千枝杜鹃血杜鹃飞入巖下丛夜叫思归山月中巴水漾情情不尽文君织得春机红怨魄未归芳草死江头学种相思子树成寄与望乡人白帝荒城五千里生禖屏风歌玉墀暗接昆仑井井上无人金索冷画壁隂森九子堂阶前碎月铺花影绣屏银鸭香蓊蒙天上梦归花绕丛宜男漫作后庭艹不似樱桃千子红嘲春风春风何处好别殿饶芳艹苒袅转鸾旂萎㽔吹雉葆扬芳歴九门澹荡入兰荪争奈白团扇时时偷主恩舞衣曲藕肠纤缕抽轻春烟机漠漠娇蛾嚬金梭淅沥透空薄翦落交刀吹断云张家公子夜闻雨夜向兰堂思楚舞蝉衫麟带压愁香偷得鸎簧锁金缕管含兰气娇语悲胡槽雪腕鸳鸯丝芙容力弱应难定杨柳风多不自持回嚬笑语西窗客星斗寥寥波脉脉不逐秦王巻象牀满楼明月梨花白张静婉采莲曲静婉羊偘伎也其容絶世偘自为采莲二曲今乐府所存失其故意因歌以俟采诗者事具载梁史兰膏坠发红玉春燕钗拖颈抛盘云城西杨柳向娇晚门前沟水波粼粼麒麟公子朝天客珂马珰珰度春陌掌中无力舞衣轻翦断鲛鮹破春碧抱月飘烟一尺腰麝脐龙䯝怜娇饶秋罗拂水碎光露重花多香不销鸂鷘交交塘水满绿萍金粟莲茎短一夜西风送雨来粉痕零落愁红浅船头折藕丝暗牵藕根莲子相留连郎心似月月易缺十五十六清光员湘宫人歌池塘芳意溼夜半东风起生绿画罗屏金壶贮春水黄粉楚宫人方飞玉刻鳞娟娟照棊烛不语两含嚬黄昙子歌参差绿蒲短揺艳云塘满红潋荡融融鸎翁鸂鷘暖萋芊小城路马上修蛾嬾罗衫褭回风㸃粉金鹂卵觱篥歌蜡烟如纛新蟾满门外沙平艹牙短黑头丞相九天归夜听飞琼吹朔管情逺气调兰蕙熏天香瑞彩含絪緼皓然纤指都揭血日㬉碧霄无片云含商咀征双幽咽輭縠疎罗共萧屑不尽长员叠翠愁柳风吹破澄潭月鸣梭淅沥金丝橤恨语殷勤陇头水汉将营前万里沙更㴱一一霜鸿起十二楼前花正䋣交枝簇蔕连璧门景阳宫女正愁絶莫使此声催断魂照影曲景阳妆罢琼窗㬉欲照澄明香步嬾桥上衣多抱彩云金鲜不动春塘满黄印额山轻为尘翠鳞红穉俱含嚬桃花百媚如欲语曾为无双今两身公无渡河黄河怒浪连天来大响谹谹如殷雷龙伯驱风不敢上百川喷雪髙崔嵬二十三弦何太哀请公莫渡立裵回下有狂蛟锯为尾裂帆截櫂磨霜齿神椎凿石塞神潭白马䟃𧽼赤尘起公乎跃马扬玉鞭灭没髙蹄日千里太液池歌腥鲜龙气连清防花风漾漾吹细光叠澜不定照天井倒影荡揺晴翠长平碧浅春生绿塘云容雨态连春苍夜深银汉通柏梁二十八㝛朝玉堂雉场歌茭叶萋萋接烟树鸡鸣埭上梨花露彩仗锵锵已合围绣翎白颈遥相妒雕尾扇张金缕髙碎铃素拂骊驹豪绿场红迹来相接箭发铜牙伤彩毛麦陇桑隂小山晚六虬归去凝笳逺城头却望㡬含情青亩春芜连古苑雍台歌太子池南楼百尺入窗新树疎帘隔黄金铺首画钩陈羽葆亭童拂交㦸盘纡阑楯临髙台帐殿临流鸾扇开早雁惊鸣细波起映花卤簿龙飞回吴苑行锦雉双飞梅结子平春逺绿窗中起吴江澹画水连空三尺屏风隔千里小苑有门红扇开天丝舞蝶俱裵回绮戸雕楹长若此韶光嵗嵗如归来常林欢歌宜城酒熟花覆桥沙晴绿鸭鸣咬咬秾桑绕舍麦如尾幽轧鸣机双燕巢马声特特荆门道蛮水扬光色如艹锦荐金鑪梦正长东家呃喔鸡鸣早塞寒行燕弓弦劲霜封瓦朴簌寒雕睇平野一㸃黄尘起雁喧白龙堆下千蹄马河源怒触风如刀翦断朔云天更髙晚出榆闗逐征北惊沙飞迸冲貂袍心许凌烟名不灭年年锦字伤杂别彩毫一画竟何荣空使青楼泣成血湖隂词王敦举兵至湖隂明帝微行视其营伍由是乐府有湖隂曲而亾其词因作而附之祖龙黄须珊瑚鞭铁骢金面青连钱虎䫇拔劔欲成梦日压贼营如血鲜海旗风急惊眠起甲重光揺照湖水苍黄追骑尘外归森索妖星陈前死五陵愁碧春萋萋灞川玉马空中嘶羽书如电入青琐雪腕如槌催画鞞白虬天子金锽铓髙临帝座回龙章吴波不动楚山晚花压阑干春昼长蒋侯神歌楚神铁马金鸣珂夜动蛟潭生素波商风刮水报西帝庙前古树蟠白蛇吴王赤斧砍云陈画堂列壁丛霜刃巫娥传意託悲丝铎语琅琅理双鬓湘烟刷翠湘山斜东方日出飞神雅青云自有黑龙子潘妃莫结丁香花汉皇迎春词春艹芊芊晴埽烟宫城大锦红殷鲜海日如融照僊掌淮王小队缨铃响猎猎东风展燄旗画神金甲葱茏网鉅公步辇迎句芒复道埽尘鸾彗长豹尾竿前赵飞燕柳风吹尽睂间黄碧艹含情杏花喜上林鸎啭游丝起寳马揺环万骑归恩光暗入帘栊里温飞卿诗集笺注巻一温飞卿诗集笺注卷二钦定四库全书温飞卿诗集笺注巻二明曽益撰长洲顾补兰塘词塘水汪汪凫唼喋忆上江南木兰檝绣领金须荡倒光团团皱绿鸡头叶露凝荷巻珠净员紫菱刺短浮根纒小姑归晚红妆浅镜里芙容照水鲜东沟潏潏劳回首欲寄一桮琼液酒知道无郎却有情长教月照相思柳晚归曲格格水禽飞带波孤光斜起夕阳多湖西山浅似相笑菱刺惹衣攒黛蛾青丝系船向江木兰芽出土吴江曲水极晴揺泛灎红艹平春染烟绵绿玉鞭骑马白玉儿刻金作凤光参差丁丁暖漏滴花影催入景阳人不知弯隄弱柳遥相曯雀扇员员掩香玉莲塘艇子归不归柳暗桑秾闻布谷故城曲漠漠沙隄烟隄西雉子斑雉声何角角麦秀桑隂闲游丝荡平绿明灭时相续白马金络头东风故城曲故城殷贵嫔曾占未来春自从香骨化飞作马蹄尘昆明治水战词汪汪积水光连空重叠细纹交潋红赤帝龙孙鳞甲怒临流一眄生隂风鼍鼔三声报天子雕旗兽舰凌波起雷吼涛惊白若山石鲸眼裂蟠蛟死滇池海浦俱喧豗青翰画鹢相次来箭羽枪缨三百万蹋翻西海生尘埃茂陵僊去菱花老唼唼游鱼近烟岛渺莽残阳钓艇归绿头江鸭眠沙艹谢公墅歌朱雀航南绕香陌谢郎东墅连春碧鸠眠髙柳日方融绮榭飘飖紫庭客文楸方罫花参差心阵未成星满池四座无喧梧竹静金蝉玉柄俱持颐对局含嚬见千里都城已得长蛇尾江南王气系疎襟未许苻坚过淮水罩鱼歌朝罩罩城东莫罩罩城西两桨鸣幽幽莲子相髙低持罩入深水金鳞大如手鱼尾迸员波千珠落湘蕅风飔飔雨离离菱茭刺鸂鷘飞水连网眼白如景淅沥篷声寒㸃微楚岸有花花盖屋金塘柳色前谿曲悠悠杳若去无穷五色澄潭鸭头绿春洲曲韶光染色如蛾翠绿湿红鲜水容媚苏小慵多兰渚闲融融浦日䴔䴖寐紫骝蹀躞金衔嘶岸上扬鞭烟艹迷门外平桥连柳隄归来晚树黄鸎啼台城晓朝曲司马门前火千炬阑干星斗天将曙朱网龛鬖丞相车晓随叠鼔朝天去博山镜树香䒠茸褭褭浮航金画龙大江敛势避辰极两阙㴱严烟翠浓走马楼三更曲春姿暖气昏神沼李树拳枝紫芽小玉皇夜入未央宫长火千条照栖鸟马过平桥通画堂虎幡龙㦸风悠扬帘间清唱报寒㸃丙舍无人遗烬香达摩支曲擣麝成尘香不灭拗莲作寸丝难絶红泪文姬洛水春白头苏武天山雪君不见无愁髙纬花漫漫漳浦宴余清露寒一旦臣僚共囚虏欲吹羌笛先汍澜旧臣头鬓霜雪早可惜雄心醉中老万古春归梦不归邺城风雨连天艹阳春曲云母空窗晓烟薄香昏龙气凝晖阁霏霏雾雨杏花天帘外春威着罗幕曲阑伏槛金麒麟沙苑芳郊连翠茵廏马何能啮芳艹路人不敢随流尘湘东宴曲湘东夜宴金貂人楚女含情娇翠嚬玉管将吹插钿带锦囊斜拂双麒麟重城漏断孤帆去唯恐琼签报天曙万户沈沈碧树员云飞雨散知何处欲上香车俱脉脉清歌响断银屏隔隄外红尘蜡炬归楼前澹月连江白东郊行鬭鸡台下东西道柳覆斑骓蝶萦艹坱霭韶容锁澹愁青筐叶尽蚕应老绿渚幽香注白苹差差小浪吹鱼鳞王孙骑马有归意林彩空中如细尘安得一生各相守烧船破栈休驰走世上方应无别离路傍更长千枝柳水僊謡水客夜骑红鲤鱼赤鸾双鹤蓬瀛书轻尘不起雨新霁万里孤光含碧虚露魄冠轻见云发寒丝七柱香泉咽夜深天碧乱山姿光碎玉波满船月东峰歌锦砾潺湲玉谿水晓来微雨蕉花紫冉冉山鸡红尾长一声樵斧惊飞起松刺梳空石差齿烟香风輭人参橤阳厓一梦伴云根僊菌灵芝梦魂里㑹昌丙寅丰嵗歌丙寅嵗休牛马风如吹烟日如渥赭九重天子调天下春绿将年到西野西野翁生儿童门前好树青䒠茸䒠茸单衣麦田路邨南娶妇桃花红新姑车右及门柱粉项韩凭双扇中喜气自能成嵗丰农祥尔物来争功碌碌古词左亦不碌碌右亦不碌碌野艹白根肥羸牛生健犊融蜡作杏蔕男儿不恋家春风破红意女颊如桃花忠言未见信巧语翻咨嗟一鞘无两刃徒劳油壁车春野行艹浅浅春如翦花压李孃愁饥蚕欲成茧东城少年气堂堂金丸惊起双鸳鸯含羞更问卫公子月到枕前春梦长醉歌檐柳初黄燕初乳晓碧芊緜过微雨树色㴱含台榭情鸎声巧作烟花主锦袍公子陈桮觞拨醅百瓮春酒香入门下马问谁在降阶握手登华堂临邛美人连山睂低抱琵琶含怨思朔风绕指我先笑明月入懐君自知劝君莫惜金尊酒年少须臾如覆手辛勤到老慕箪瓢于我悠悠竟何有洛阳卢仝称文房妻子脚秃舂黄粮阿耋光颜不识字指挥豪儁如驱羊天犀压断朱鼹䑕瑞锦惊飞金凤凰其余岂足霑牙齿欲用何能报天子驽马垂头抢冥尘骅骝一日行千里但有沈冥醉客家支颐瞪目持流霞唯恐南园风雨作碧芜狼借棠梨花江南曲妾家白苹浦日上芙蓉檝轧轧揺桨声移舟入茭叶谿长茭叶深作底难相寻辟郎郎不见鸂鷘自浮沈拾萍萍无根采莲莲有子不作浮萍生宁为蕅花死岸傍骑马郎乌帽紫游缰含愁复含笑回首问横塘妾住金陵步门前朱雀航流苏持作帐芙蓉持作梁出入金犊幰兄弟侍中郎前年学歌舞定得郎相许连娟睂绕山依约腰如杵凤管悲若咽鸾弦娇欲语扇薄露红铅罗轻压金缕明月西南楼珠帘玳瑁钩横波巧能笑弯蛾不识愁花开子留树艹长根依土早闻金沟逺底事归郎许不学杨白花朝朝泪如雨钱唐曲钱唐岸上春如织淼淼寒潮带晴色淮南游客马连嘶碧艹迷人归不得风飘客意如吹烟纤指殷勤伤雁弦一曲堂堂红烛筵金鲸泻酒如飞泉惜春词百舌问花花不语低回似恨横塘雨蠭争粉橤蝶分香不似垂杨惜金缕愿君留得长妖韶莫逐东风还荡揺秦女含嚬向烟月愁红带露空迢迢春愁曲红丝穿露珠帘冷百尺哑哑下纤绠逺翠愁山入卧屏两重云母空烘影凉簪坠髪春眠重玉兔煴香柳如梦锦叠空牀委坠红飔飔埽尾双金凤蠭喧蝶驻俱悠扬柳拂赤阑纤艹长觉后梨花委平绿春风和雨吹池塘苏小小歌买莲莫破券买酒莫解金酒里春容抱离恨水中莲子懐芳心吴宫女儿腰似束家在钱唐小江曲一自檀郎逐便风门前春水年年绿春江花月夜词玉树歌阑海云黑花庭忽作青芜国秦淮有水水无情还向金陵漾春色杨家二世安九重不御华芝嫌六龙百幅锦帆风力满连天展尽金芙蓉珠翠丁星复明灭龙头噼浪哀笳发千里涵空照水魂万枝破鼻团香雪漏转霞髙沧海西玻璃枕上闻天鸡蛮弦代雁曲如语一醉昏昏天下迷四方倾动烟尘起犹在浓香梦魂里后主荒宫有晓鸎飞来只隔西江水懊恼曲蕅丝作线难胜鍼橤粉染黄那得㴱白玉兰芳不相顾青楼一笑轻千金莫言自古皆如此健劔刜钟铅绕指三秋庭绿尽迎霜唯有荷花守红死庐江小吏朱斑轮柳缕吐牙香玉春两股金钗已相许不令独作空城尘悠悠楚水流如马恨紫愁红满平野野土千年怨不平至今烧作鸳鸯瓦三洲词团员莫作波中月洁白莫为枝上雪月随波动碎潾潾雪似梅花不堪折李孃十六青丝发画带双花为君结门前有路轻别离惟恐归来旧香灭温飞卿诗集笺注巻二温飞卿诗集笺注卷三钦定四库全书温飞卿诗集笺注巻三明曽益撰长洲顾补春晓曲家临长信往来道乳燕双双拂烟草油壁车轻金犊肥流苏帐晓春鸡早笼中娇鸟暖犹睡帘外落花闲不扫衰桃一树近前池似惜红颜镜中老猎骑早辞平扆殿夕奉湘南宴香兔抱微烟重鳞叠轻扇蚕饥使君马雁辟将军箭寳柱惜离弦流黄悲赤县理钗低舞鬓换袖回歌面晚柳未如丝春花已如霰所嗟故里曲不及青楼宴西州曲悠悠复悠悠昨日下西州西州风色好遥见武昌楼武昌何郁郁侬家定无匹小妇被流黄登楼抚瑶瑟朱弦䋣复轻素手直凄清一弹三四解掩抑似含情南楼登且望西江广复平艇子揺两桨催过石头城门前乌臼树惨澹天将曙鸂鷘飞复还郎随早帆去回头语同伴定复负情侬去帆不安幅作抵使西风他日相寻索莫作西州客西州人不归春草年年碧烧歌起来望南山山火烧山田微红夕如灭短燄复相连差差向巖石冉冉凌青壁低随回风尽逺照檐茅赤邻翁能楚言倚锸欲潸然自言楚越俗烧畬作早田豆苗虫促促篱上花当屋废栈豕归阑广场鸡啄粟新年春雨晴处处赛神声持钱就人卜敲瓦隔林鸣卜得山上卦归来桑枣下吹火向白茅腰鎌映赪蔗风驱槲叶烟槲树连平山迸星拂霞外飞烬落阶前仰面呻复嚔雅孃咒丰嵗谁知苍翠容尽作官家税长安寺仁慈冩露宫长安佳气浓烟树含葱蒨金刹映䒠茸绣户香焚象珠网玉盘龙寳题斜翡翠天井倒芙蓉幡长回逺吹窗虚含晓风游骑迷青琐归鸟思华钟云拱承跗逦羽葆背花重所嗟莲社客轻荡不相从和沈参军招友生观芙蓉池桂栋坐清晓瑶琴双鳯丝况闻楚泽音适与秋风期遂使櫂萍客静啸烟草湄倒影回澹荡愁红媚涟漪湘茎久藓涩宿雨增离披而我江海客楚游动梦思北渚水云蔓南塘烟露枝岂亾台榭芳独与鸥鸟知珠坠鱼迸浅影多凫泛迟落英不可攀返照昏澄陂寓懐诚足不顾得妄矜徒有言语斯谅未尽隠显何悠然洵彼都邑盛眷唯车马喧自期尊客卿非意干王孙衔知有贞爵处实非厚颜苟无海岱气奚取壶浆恩唯丝南山杨适我松菊香鹏鲲诚来忆谁谓凌风翔余昔自西滨得兰数本移蓺于庭亦既逾嵗而芃然蕃殖自余游者未始以芳草为遇矣因悲夫物有厌常而反不若混然者有之焉遂寄情于此寓赏本殊致意幽非我情吾常有流浅外物无重轻各言蓺幽深彼美香素茎岂为赏者设自保孤根生易地无赤株丽土亦同荣赏际林壑近泛余烟露清余懐既郁陶尔类徒纵横妍蚩苟不信宠辱何为惊真隠谅无迹激时犹拣名幽丛霭绿畹岂必懐归耕秋日爽气变昏旦神皋徧原隰烟华久荡揺石涧仍清急柳闇山犬吠蒲流水禽立菊花明欲迷枣叶光如湿天籁思林岭车尘倦都邑诪张夙所违悔吝何由入芳草秋可借幽泉晓堪汲牧羊烧外鸣林果雨中拾复此遂闲旷翛然脱羁絷田收鸟雀喧气肃龙蛇蛰佳节足丰穰良朋阻游集沈机日寂寥葆素常唿吸投迹倦攸往放懐志所执良时有东菑吾将事蓑笠七夕歌鸣机札札停金梭芙容澹荡秋水波夜轩红粉陈香罗鳯低蝉薄愁双蛾微光奕奕凌曙河鸾咽鹤唳飘飖歌弯桥销尽奈愁何天气骀荡云陂陀平明花木有愁意露湿綵盘蛛网多酬友人辞荣亦素尚倦游非夙心宁复思金籍独此卧烟林闲云无定貌佳树有余隂坐久芰荷发钓阑茭苇㴱游鱼自揺漾浴鸟故浮沈唯君清露夕一为洒烦襟观舞伎朔音悲嘒管瑶蹋动芳尘总袖时增怨听破复含嚬凝腰倚风輭花题照锦春朱弦固凄紧琼树亦迷人边笳曲朔管迎秋动雕隂雁来早上郡隠黄云天山吹白草嘶马渡寒碛朝阳照霜堡江南戍客心门外芙容老经西坞偶题揺揺弱柳黄鹂啼芳草无情人自迷日影明灭金色鲤杏花唼喋青头鸡微红柰蔕惹蠭粉洁白芹牙入燕泥借问含嚬向何事昔年曾到武陵谿金虎台碧草连金虎青苔蔽石麟皓齿芳尘起纤腰玉树春倚瑟红铅溼分香翠黛嚬谁言奉陵寝相顾复霑巾侠客行欲出鸿都门隂云蔽城阙寳劔黯如水微红溼余血白马夜频嘶三更霸陵雪咏晓虫歇纱窗静雅散碧梧寒梢惊朝佩动犹传清漏残乱珠凝烛泪微红上露盘褰衣复理鬓余润拂芝兰芙容刺茎澹荡绿花片参差红吴歌秋水冷湘庙夜云空浓艳香露里美人清镜中南楼未归客一夕练塘东敕勒歌塞北敕勒金帻壁隂山无嵗华帐外风飘雪营前月照沙羌儿吹玉管胡姬蹋锦花却笑江南客梅落不归家邯郸郭公词金笳悲故曲玉座积㴱尘言念邯郸伎不见邺城人青苔竟埋骨红粉自伤神唯有漳河柳还向旧营春古意莫莫复莫莫丝萝缘磵壑散木无斧斤纤茎得依託枝低浴鸟歇根静县泉落不虑见春迟空伤致身错齐宫白马杂金饰言从雕辇回粉香随笑度鬓态伴愁来逺水斜如翦青莎绿似裁所恨章华日冉冉下层台春日柳岸杏花稀梅梁乳燕飞美人鸾镜笑嘶马雁门归楚宫云影薄台城心赏违从来千里恨边色满戎衣咏春幡闲庭见早梅花影为谁裁碧烟随刃落蝉鬓觉春来代郡嘶金勒梵声悲镜台玉钗风不定香步独裵回陈宫词鸡鸣人艹艹香辇出宫花伎语细腰转马嘶金面斜早鸎随綵仗惊雉避凝笳淅沥湘风外红轮映曙霞春日野行骑马蹋烟莎青春奈怨何蝶翎朝粉尽鸦背夕阳多柳艳欺芳带山愁萦翠蛾别情无处说方寸是星河咏嚬毛羽敛愁翠黛娇攒艳春恨容偏落泪低态定思人枕上梦随月扇边歌绕尘玉钩鸾不住波浅石磷磷中书令裵公輓歌词二首王俭风华首萧何社稷臣丹阳布衣客莲渚白头人铭勒燕山莫碑沈汉水春从今虚醉饱无复汚车茵箭下妖星落风前杀气回国香荀令去楼月庾公来玉玺终无虑金縢竟不开空嗟荐贤路芳艹满燕台庄恪太子輓歌词二首叠鼓辞宫殿悲笳降杳冥影离云外日光灭火前星邺客瞻秦苑商公下汉庭依依陵树色空绕古原青东府虚容卫西园寄梦思凤县吹曲夜鸡断问安时尘陌都人恨霜郊赗马悲唯余埋璧地烟艹近丹墀祕书刘尚书輓歌词二首王笔活鸾凤谢诗生芙容学筵开绛帐谭柄发洪钟粉署见飞鵩玉山猜卧龙遗风洒清韵萧散九原松麈尾近良玉鹤裘吹素丝坏陵殷浩谪春墅谢安棊京口贵公子襄阳诸女儿折花兼蹋月多唱柳郎词太子西池二首梨花雪压枝鸎啭柳如丝嬾逐妆成晓春融梦觉迟鬓轻全作影嚬浅未成睂莫信张公子窗间断暗期花红兰紫茎愁艹雨新晴柳占三春色鸎偷百鸟声日长嫌辇重风暖觉衣轻薄暮香尘起长杨落照明西陵道士茶歌乳窦溅溅通石脉绿尘愁艹春江色涧花入井水味香山月当人松影直僊翁白扇霜鸟翎拂坛夜读黄庭经疎香皓齿有余味更觉鹤心通杳冥过西堡塞北浅艹干河阔丛棘废城髙白马犀匕首黑裘金佩刀霜清彻兔目风急吹雕毛一经何用厄已莫涕霑袍温飞卿诗集笺注巻三温飞卿诗集笺注卷四钦定四库全书温飞卿诗集笺注巻四明曽益撰长洲顾补送李亿东归黄山逺隔秦树紫禁斜通渭城别路青青弱柳前谿漠漠苔生和风澹荡归客落月殷勤早鸎霸上金尊未饮䜩歌已有余声开圣寺路分谿石夹烟丛十里萧萧古树风出寺马嘶秋色里向陵雅乱夕阳中竹间泉落山㕑静墖下僧归影殿空犹有南朝旧碑在敢将兴废问渔翁赠蜀将十年分散劔闗秋万事皆从锦水流志气已曾明汉节功名犹尚带吴钩雕边认箭寒云重马上听笳塞艹愁今日逢君倍惆怅灌婴韩信尽封侯西江贻钓叟骞生碧天如镜月如钩泛灔苍茫送客愁夜泪潜生竹枝曲春潮遥听木兰舟事随云去身难到梦逐烟销水自流昨日欢娱竟何事一枝梅谢楚江头寄清凉寺僧石路无尘竹径开昔年曾伴戴颙来窗间半偈闻钟后松下残棊送客回檐向玉峰笼夜雪砌因流水长秋苔白莲㑹里如相问说与游人是姓雷重游东峰宗密禅师精庐百尺青厓三尺坟𤣥言已絶杳难闻戴颙今日称居士支遁他年识领军暂对山松如结社偶因麋鹿自成羣故山弟子空回首葱岭还应见宋云题李处士幽居水玉簪头戴角巾瑶琴寂歴拂轻尘浓隂似帐红薇晚细雨如烟碧艹新隔竹见笼疑有鹤卷帘看画更无人南窗自有㤀机友谷口空称郑子真利州南渡澹然空水带斜晖曲岛苍茫接翠微波上马嘶看櫂去柳边人歇待船归数丛沙艹羣鸥散万顷江田一鹭飞谁解乗舟寻范蠡五湖烟水独㤀机赠李将军谁言荀羡爱功勲年少登坛衆所闻曾以能书称内史又因明易号将军金沟故事春常在玉轴遗图火半焚不学龙骧画山水醉乡无迹似闲云寒食日作红㴱绿暗径相交抱暖含芳被紫袍綵索平时墙婉娩轻毬落处晩寥梢窗中艹色妒鸡卵盘上芹泥憎燕巢自有玉楼芳意在不能骑马度烟郊李羽处士寄新醖走笔戏酬髙谈有伴还成薮沈醉无期即是乡已恨流鸎期谢客更将浮蚁与刘郎檐前柳色分张绿窗外花枝借助香所恨玳筵红烛夜艹𤣥寥落近回塘郊居秋日有懐一二知已稻田凫雁满晴沙钓渚归来一径斜门带果林招邑吏井分蔬圃属邻家皋原寂歴垂禾穗桑竹参差暎豆花自笑谩懐经济策不将心事许烟霞偶题林亭月榭风亭绕曲池粉垣回㸦瓦参差侵帘片白揺翻影落镜愁红写倒枝鸂鷘刷毛花荡漾鹭鸶拳足雪离披山翁醉后如相忆羽扇清尊我自知南湖湖上微风入槛凉翻翻菱荇满回塘野船着岸偎春艹水鸟带波飞夕阳芦叶有声疑雾雨浪花无际似潇湘飘然蓬顶东归客尽日相看忆楚乡赠袁司录一朝辞满有心期花发杨园雪覆枝刘尹故人谙往事谢郎诸弟得新知金钗醉就胡姬画玉管闲留洛客吹记得襄阳耆旧语不堪风景岘山碑题西明寺僧院曾识匡山逺法师低松片石对前墀为寻名画来过寺因访闲人得看棊新雁参差云碧处寒雅辽乱叶红时自知终有张华识不向沧洲理钓丝偶题微风和暖日鲜明艹色迷人向渭城吴客巻帘闲不语楚娥攀树独含情红垂果蔕樱桃重黄染花丛蝶粉轻自恨青楼无近信不将心事许卿卿寄湘隂阎少府乞钓轮子钓轮形与月轮同独茧和烟影似空若向三湘逢雁信莫辞千里寄渔翁篷声夜滴松江雨菱叶秋传镜水风终日垂钩还有意尺书多在锦鳞中哭王元裕闻说萧郎逐逝川伯牙因此絶清弦柳边犹忆红骢影坟上俄生碧艹烟箧里诗书疑谢后梦中风貌似潘前他时若到相寻处碧树红楼自宛然晋朝柏树晋朝名辈此离羣想对秾隂去住分题处尚寻王内史画时应是顾将军长廊夜静声疑雨古殿秋㴱影胜云一下南台到人世晓泉清籁更难闻送陈嘏之侯官兼简李常侍纵得步兵无绿蚁不缘句漏有丹砂殷勤为报同袍友我亦无心似海查春服照尘连艹色夜船闻雨滴芦花山梅自是青云客莫羡相如却到家春日野行日西塘水金隄斜碧艹芊芊暗吐芽野岸明媚山芍药水田叫譟官虾蟇镜中有浪动菱蔓陌上无风飘柳花何事轻桡向谿客绿萍方好不归家谿上行绿塘漾漾烟蒙蒙张翰此来情不穷雪羽䙰褷立倒影金鳞拨刺跳晴空风翻荷叶一向白雨溼蓼花千穗红心羡夕阳波上客片时归梦钓船中投翰林萧舍人人间鸳鹭杳难从独恨金扉直㡬重万象晓归仁寿镜百花春隔景阳钟紫微芒动词初出红烛香残诰未封每过朱门爱庭树一枝何日许相容春日偶作西园一曲艳阳歌扰扰车尘负薜萝自欲放懐犹未得不知经世竟如何夜闻勐雨判花尽寒恋重衾觉梦多钓渚别来应更好春风还为起微波春莫宴罢寄宋寿先辈斜掩朱门花外钟晓鸎时节好相逢窗间桃橤㝛妆在雨后牡丹春睡浓苏小风姿迷下蔡马卿才调似临邛谁怜芳艹连三径参佐桥西陆士龙马嵬驿穆满曾为物外游六龙经此暂淹留返魂无验青烟灭埋血空成碧艹愁香辇却归长乐殿晓钟还下景阳楼甘泉不得重相见谁道文成是故侯和友人谿居别业积润初销碧艹新凤阳晴日带雕轮丝飘弱柳平桥晩雪㸃寒梅小院春屏上楼台陈后主镜中金翠李夫人花房露透红珠落蛱蝶双双䕶粉尘奉天西佛寺忆昔狂童犯顺年玉虬闲暇出甘泉宗臣欲舞千金劔追骑犹观七寳鞭星背紫垣终埽地日归黄道却当天至今南顿诸耆旧犹指榛芜作弄田题望苑驿弱柳千条杏一枝半含春雨半垂丝景阳寒井人难到长乐晨钟晓自知花影㡬年通博望树名何世号相思至今十二楼前月不向西陵照戚姬寄分司元庶子兼呈元处士闭门髙卧莫长嗟水木凝晖属谢家缑岭参差残晓雪洛波清浅露晴沙刘公春尽芜菁色华廏愁深苜蓿花月榭知君还怅望碧霄烟阔雁行斜题柳杨柳千条拂面丝绿烟金穗不胜吹香随静婉歌尘起影伴娇饶舞袖垂羌管一声何处曲流鸎百啭最髙枝千门九陌花如雪飞过宫墙两自知和友人悼亾玉貌潘郎泪满衣画罗轻鬓雨霏微红兰委露愁难尽白马朝天望不归寳镜尘昏鸾影在细筝弦断雁行稀春风㡬许伤情事碧艹侵阶粉蝶飞李羽处士故里柳不成丝艹带烟海槎东去鹤归天愁肠断处春何限病眼开时月正员花若有情还怅望水应无事莫潺湲终知此恨销难尽辜负南华第一篇却经商山寄昔同行友人曾读逍遥第一篇尔来无处不恬然便同南郭能㤀象兼笑东林学坐禅人事转新花烂熳客程依旧水潺湲若教犹作当时意应有垂丝在鬓边池塘七夕月出西南露气秋绮寮河汉在鍼楼杨家绣作鸳鸯幔张氏金为翡翠钩香烛有光妨㝛燕画屏无睡待牵牛万家碪杵三篙水一夕横塘似旧游偶游曲巷斜临一水间小门终日不开闗红珠斗帐樱桃熟金尾屏风孔雀闲云髻㡬迷芳草蝶额黄无限夕阳山与君便是鸳鸯侣休向人间觅往还寄河南杜少府十载归来鬓未彫玳簪珠履见常僚岂闗名利分荣路自有才华作庆霄鸟影不飞经上苑骑声相续过中桥夕阳亭下山如画应念田歌正寂寥赠知音翠羽花冠碧树鸡未明先向短墙啼窗间谢女青娥敛门外萧郎白马嘶残曙微星当户没澹烟斜月照楼低上阳宫里钟初动不语垂鞭过柳隄过陈琳墓曾于青史见遗文今日飘蓬过此坟词客有灵应识我霸才无主始怜君石麟埋没藏春艹铜雀荒凉对莫云莫怪临风倍惆怅欲将书劔学从军题懐贞亭旧游皎镜方塘䓿萏秋此来重见采莲舟谁能不遂当年乐还恐添为异日愁红艳花多风袅袅碧空云断水悠悠檐前依旧青山色尽日无人独上楼回中作苍莽寒空逺色愁呜呜戍角上髙楼吴姬怨思吹双管燕客悲歌动五侯千里闗山边艹莫一星烽火朔云秋夜来霜重西风起陇水无声噎不流西江上送渔父却逐严光向若邪钓轮菱櫂寄年华三秋梅雨愁枫叶一夜篷舟㝛苇花不见水云应有梦偶随烟鸟便成家白苹风起楼船莫江燕双双正雨斜经故祕书崔监扬州南塘旧居昔年曾识谢宣城松竹风姿鹤性情唯向旧山留月色偶逢秋涧似琴声乗舟觅吏经舆县为酒求官得步兵玉柄寂寥谈客散却寻池阁泪纵横七夕鹊归燕去两悠悠青琐西南月似钩天上嵗时星又转人间离别水东流金风入树千门夜银汉横空万象秋苏小回塘通桂檝未应清浅隔牵牛题韦筹博士艹堂𤣥晏先生已白头不随鸳鹭狎羣鸥元卿谢免开三径平仲朝归卧一裘醉后独知殷甲子病来犹作晋春秋沧浪未濯尘缨在野水无情处处流和友人题壁沖尚犹来出范围肯将经济作风徽三台位缺严陵卧百战功髙范蠡归賸欲一名添鹤寝不应孤愤学牛衣西州未有观棊暇磵户何由得掩扉春日将欲东归寄新及第苗绅先辈㡬年辛苦与君同得丧悲欢尽是空犹喜故人先折桂自怜羁客尚飘蓬三春月照千山路十日花开一夜风知有杏园无计入马前惆怅满枝红经李征君故居露浓烟重艹萋萋树暎阑干柳拂隄一院落花无客醉五更残月有鸎啼芳筵想像情难尽故榭荒凉路已迷风景宛然人自改却经门巷马频嘶送崔郎中赴幕一别黔南似断弦故交东去更潸然心游目断三千里雨散云飞二十年发迹岂劳天上桂属词还得幕中莲相思莫道长安逺江月随人处处员懐真珠亭珠箔金钩对彩桥昔年于此见娇饶香灯怅望飞琼鬓凉月殷勤碧玉箫屏倚故窗山六扇柳垂寒砌露千条壊墙经雨苍苔徧拾得当时旧翠翘老君庙紫气氤氲捧半巖莲峰僊掌共巉巉庙前晚色连寒水天外斜阳带逺帆百二闗山扶玉座五千文字閟瑶缄自怜金骨无人识知有飞龟在石圅经五丈原铁马云雕共絶尘柳营髙压汉宫春天清杀气屯闗右夜半妖星照渭滨下国卧龙空寤主中原得鹿不由人象牀寳帐无言语从此谯周是老臣和王秀才伤歌姬月缺花残莫怆然花须终发月须员更能何事销芳念亦有秾华委逝川一曲艳歌留宛转九原春艹妒婵娟王孙莫学多情客自古多情损少年山中与诸道友夜坐闻边防不宁因示同志龙沙铁马犯烟尘迹近羣鸥意倍亲风巻蓬根屯戊巳月移松影守庚申韬钤岂足为经济巖壑何尝是隠沦心许故人知此意古来知者竟谁人祕书省有贺监知章艹题诗笔力遒健风尚髙逺拂尘寻玩因此有作越谿渔客贺知章任达怜才爱酒狂鸂鷘苇花随钓艇蛤蜊菰叶梦横塘㡬年凉月拘华省一㝛秋风忆故乡荣路脱身终自得福庭回首莫相㤀出羣鸾鹤辞辽海落笔龙蛇满壊墙李白死来无醉客可怜神彩弔残阳题裵晋公林亭谢傅林亭暑气微山丘零落閟音徽东山终为苍生起南浦虚言白首归池凤已传春水浴渚禽犹带夕阳飞悠然到此忘情处一日何妨有万机温飞卿诗集笺注巻四温飞卿诗集笺注卷五钦定四库全书温飞卿诗集笺注巻五明曽益撰长洲顾补车驾西游因而有作宣曲长杨瑞气凝上林狐兔待秋鹰谁将词赋陪雕辇寂莫相如卧茂陵伤温德彝昔年戎虏犯榆闗一败龙城匹马还侯印不闻封李广别人丘垄似天山赠少年江海相逢客恨多秋风叶下洞庭波酒酣夜别淮隂市月照髙楼一曲歌赠郑征君家匡山首春与丞相赞皇公游止一抛兰櫂逐燕鸿曾向江湖识谢公每到朱门还怅望故山多在画屏中夏中病痁作山鬼扬威正气愁便辞珍簟袭狐裘西窗一夕悲人事团扇无情不待秋题友人居尽日松堂看画图绮疏岑寂似清都若教烟水无鸥鸟张翰何由到五湖题李相公敕赐屏风丰沛曾为社稷臣赐书名画墨犹新㡬人同保山河誓独自栖栖九陌尘蔡中郎坟古坟零落野花春闻说中郎有后身今日爱才非昔日莫抛心力作词人元处士池上蓼穗茭丛思蟪蛄水萤江鸟满烟蒲愁红一片风前落池上秋波似五湖华隂韦氏林亭自有林亭不得闲陌尘宫树是非间终南长在茅檐外别向人间看华山寄裵生乞钓钩一随菱櫂谒王侯深愧移文负钓舟今日太湖风色好却将诗句乞鱼钩长安春晚二首曲江春半日迟迟正是王孙怅望时杏花落尽不归去江上东风吹柳丝四方无事太平年万象鲜明禁火前九重细雨惹春色轻染龙池杨柳烟三月十八日雪中作芍药蔷薇语早梅不知谁是艳阳才今朝领得东风意不复饶君雪里开咸阳值雨咸阳桥上雨如县万㸃空蒙隔钓船絶似洞庭春水色晚云将入岳阳天弹筝人天寳年中事玉皇曾将新曲教宁王钿蝉金凤皆零落一曲伊州泪万行瑶瑟怨冰簟银牀梦不成碧天如水夜云轻雁声还过潇湘去十二楼中月自明题端正树路傍佳树碧云愁曾侍金舆幸驿楼艹木荣枯似人事绿隂寂寞汉陵秋渭上题三首吕公荣达子陵归万古烟波绕钓矶桥上一通名利迹至今江鸟背人飞目极云霄思皓然风帆一片水连天轻桡便是东归路不肯忘机作钓船烟水何曾息世机暂时相向亦依依所嗟白首磻谿叟一下渔舟更不归经故翰林袁学士居劔逐惊波玉委尘谢安门下更何人西州城外花千树尽是羊昙醉后春题城南杜邠公林亭卓氏垆前金线柳隋家隄畔锦帆风贪为两地分霖雨不见池莲照水红夜看牡丹髙低㴱浅一阑红把火殷勤绕露丛希逸近来成嬾病不能容易向春风㝛城南亾友别墅水流花落叹浮生又伴游人㝛杜城还似昔年残梦里透帘斜月独闻莺过分水岭谿水无情似有情入山三日得同行岭头便是分头处惜别潺湲一夜声鄠杜郊居槿篱芳援近樵家陇麦青青一径斜寂寞游人寒食后夜来风雨送梨花题河中紫极宫昔年曾伴玉真游每到僊宫即是秋曼倩不归花落尽满丛烟露月当楼四皓商于甪里便成功一寸沈机万古同但得戚姬甘定分不应真有紫芝翁赠张鍊师丹谿药尽变金骨清洛月寒吹玉笙他日隠居无访处碧桃花发水纵横温飞卿诗集笺注巻五温飞卿诗集笺注卷六钦定四库全书温飞卿诗集笺注巻六明曽益撰长洲顾补开成五年秋以抱疾郊野不得与乡计偕至王府将议遐适隆冬自伤因书懐奉寄殿院徐侍御察院陈李二侍御回中苏端公鄠县韦少府兼呈袁郊苗绅李逸三友人一百韵逸足皆先路穷郊独向隅顽童逃广柳羸马卧平芜黄巻嗟谁问朱弦偶自娱鹿鸣皆缀士雌伏竟非夫采地荒遗野爰田失故都亾羊犹博簺牧马倦唿卢奕世参周禄承家学鲁儒功庸留劒舄铭戒在盘盂经济懐良画行藏识逺图未能鸣楚玉空欲握隋珠定为鱼缘木曾因兔守株五车堆缥帙三径阖绳枢适与羣英集将期善价沽叶龙图夭矫燕鼠笑胡卢赋分知前定寒心畏厚诬蹑尘追庆忌操劒学班输文囿陪多士神州试大巫对虽希古瑟名亦滥吁竽正使猜奔竞何尝计有无镏惔虚访觅王霸竟揶揄市义虚焚券闗讥谩弃繻至言今信矣微尚亦悲夫白雪调歌响清风乐舞雩胁肩难黾俛搔首易嗟吁角胜非能者推贤见射乎兕觥增恐悚杯水失锱铢粉垜收丹采金髇隠仆姑垂櫜羞尽爵扬觯辱弯弧虎拙休言画龙希莫学屠转蓬随欵段耘艹辟墁垆受业乡名郑藏机谷号愚质文精等贯琴筑韵相须筑室连中野诛茅接上腴苇花纶虎落松瘿鬭栾栌静语鸎相对闲眠鹤浪俱橤多劳蝶翅香酷坠蠭须芳艹迷三岛澂波似五湖跃鱼翻藻荇愁鹭睡葭芦暝渚藏鸂鷘幽屏卧鹧鸪苦辛随蓺殖甘㫖仰樵苏笑语空懐橘穷愁亦据梧尚能甘半菽非敢薄生刍钓石封苍藓芳蹊艳绛跗树兰畦缭绕穿竹路萦纡机杼非桑女林园异木奴横竿窥赤鲤持翳望青鸬泮水思芹味琅邪得稻租杖轻藜拥肿衣破芰披敷芳意忧鶗鴂愁声觉蟪蛄短檐喧语燕髙木堕饥鼯事迫离幽墅贫牵犯畏途爱憎防杜挚悲叹似杨朱旅食常过卫羇游欲渡泸塞歌伤督护边角思单于堡戍摽枪槊闗河鏁舳舻威容尊大树刑法避秋荼逺目穷千里归心寄九衢寝甘诚繋滞浆馈贵睢盱懐刺名先逺干时道自孤齿牙频激发簦笈尚﨑岖莲府侯门贵霜台帝命俞骥蹄初蹑景鹏翅欲抟扶寓直回骢马分曹对暝乌百神歆髣髴孤竹韵含胡凤阙分班立鸳行竦劒趋触邪承密勿持法奉訏谟鸣玉锵登降衡牙响曳娄祀亲和氏璧香近博山鑪瑞景森琼树轻冰莹玉壶豸冠簪铁柱螭首对金铺内史书千将军画一厨眼明惊气象心死伏规模岂意观文物何劳琢碔砆艹肥牧騕褭苔涩淬昆吾乡思巢枝鸟年华过隙驹衔恩空抱影醻德未捐躯时辈推良友家声继令图致身伤短翮骧首顾疲驽班马方齐骛陈雷亦竝驱昔皆言尔志今亦畏吾徒有气干牛斗无人辨辘轳客来斟绿蚁妻试蹋青趺积毁方销骨微瑕惧掩瑜蛇矛犹转战鱼服自囚拘欲就欺人事何能逭鬼诛是非迷觉梦行役议秦吴凛冽风埃惨萧条艹木枯低回伤志气蒙犯变肌肤旅雁唯闻叫饥鹰不待唿梦梭抛促织心茧学蜘蛛宁复机难料庸非信朱孚激扬衔箭虎疑惧听冰狐处已将营窟论心若合符浪言辉棣萼何所託葭莩乔木能求友危巢莫吓雏风华飘领袖诗礼拜衾襦敧枕情何苦同舟道岂殊放懐亲蕙芷收迹异桑榆赠逺聊攀折裁书欲截蒲瞻风无限泪回首更踟蹰感旧陈情五十韵献淮南李仆射嵇绍垂髫日山涛筮仕年琴尊陈座上纨绮拜牀前邻里才三徙云霄已九迁感深情戃怳言发泪潺湲忆昔龙图盛方今鹤羽全桂枝香可袭杨叶旧频穿玉籍标人瑞金丹化地僊赋成攒笔冩歌出满城传既矫排虚翅将持造物权万灵思鼓铸羣品待陶甄视艹丝纶出持纲雨露县法行黄道内居近翠华边书迹临汤鼎吟声接舜弦白麻红烛夜清漏紫微天雷电随神笔鱼龙落彩牋闲宵陪雍畤清暑在甘泉耿介非持禄优游是养贤冰清临百粤风靡化三川委寄崇推毂威仪压控弦梁园提彀骑淮水换戎旃照日青油溼迎风锦帐鲜黛娥陈二八珠履列三千舞转回红袖歌愁敛翠钿满堂开照耀分座俨婵娟油额芙蓉帐香尘玳瑁筵绣旗随影合金陈似波旋缇幕㴱回㸦朱门暗接连彩虬蟠画㦸花马立金鞭有客将谁託无媒窃自怜抑扬中散曲漂泊孝亷船未展干时策徒抛负郭田转蓬犹邈尔懐橘更潸然投足乖蹊径冥心向简编未知鱼跃地空愧鹿鸣篇稷下期方至漳滨病未痊定非笼外鸟真是殻中蝉蕙径邻幽澹荆扉兴静便艹堂苔㸃㸃蔬囿水溅溅钓罢谿云重樵归涧月员嬾多成㝛疢愁甚似春眠木直终难怨膏明只自煎郑乡空健羡陈榻未招延旅食逢春尽羇游为事牵宦无毛义檄婚乏阮修钱冉弱营中柳披敷幕下莲傥能容委质非敢望差肩涩劒犹堪淬余朱或可研从师当鼓箧穷理久忘筌折简能荣瘁遗簪莫弃捐韶光如见借寒谷变风烟题翠微寺二十二韵邠土初成邑虞宾竟让王干符春得位天弩夜收铓偃息齐三代优游念四方万灵扶正寝千嶂抱重冈幽石归阶陛乔柯入栋梁火云如沃雪汤殿似含霜涧籁添僊曲巖花借御香野麋陪兽舞林鸟逐鹓行镜写三秦色窗揺八水光问云征楚女疑粉试何郎兰芷承雕辇杉萝入画堂受朝松露晓颁朔桂烟凉岚溼金铺外谿鸣锦幄傍倚丝忧汉祖持璧告秦皇短景催风驭长星属羽觞储君犹问竖元老已登牀鹤盖趋平乐鸡人下建章龙䫇悲满眼螭首泪霑裳㬪鼔严灵仗吹笙送夕阳断泉辞劒佩昏日伴旂常遗庙青莲在頽垣碧艹芳无因奏韶濩流涕对幽篁过孔北海墓二十韵抚事如神遇临风独涕零墓平春艹绿碑折古苔青珪玉埋英气山河孕炳灵发言惊辨囿撝翰动文星藴策期干世持权欲反经激扬思壮志流落叹頽龄恶木人皆息贪泉我独醒轮辕无匠石刀几有庖丁碌碌迷藏器规规守挈缾愤容凌鼎镬公议动朝廷故国将辞宠危邦竟缓刑上卿廉白璧凡石砺青萍揭日昭东夏抟风滞北溟后尘遵轨辙前席咏仪型木秀当忧悴弦伤不底宁矜遭斥鷃光彩困飞萤白羽留谈柄清风袭德馨鸾皇婴雪刃狼虎犯云屏兰蕙荒遗址榛芜蔽旧垧羡君虽不禄犹得对明庭过华清宫二十二韵忆昔开元日承平事胜游贵妃专宠幸天子富春秋月白霓裳殿风干羯鼓楼鬭鸡花蔽厀骑马玉搔头绣毂千门伎金鞍万户侯薄云欺雀扇轻雪犯貂裘过客闻韶濩居人识冕旒气和春不觉烟暖霁难收涩浪和琼甃晴阳上彩斿巻衣轻鬓嬾窥镜澹蛾羞屏掩芙蓉帐帘褰玳瑁钩重瞳分渭曲纤手指神州御案迷萱艹天袍妒石榴㴱巖藏浴鳯鲜隰媚潜虬不料邯郸蝨俄成即墨牛劔锋挥太皡旗燄拂蚩尤内嬖陪行在孤臣预坐筹瑶簪遗翡翠霜仗驻骅骝艳笑双飞断香魂一哭休早梅悲蜀道髙树隔昭丘朱阁重霄近苍厓万古愁至今汤殿水呜咽县前流洞户二十二韵洞户连珠网方疏隠碧浔烛盘烟坠烬帘压月通隂粉白僊郎署霜清玉女碪醉乡髙窈窈棊陈静愔愔素手琉璃扇𤣥髫玳瑁簪昔邪看寄迹栀子咏同心树列千秋胜楼县七夕鍼旧词翻白纻新赋换黄金唳鹤调蛮鼓惊蝉应寳琴舞疑緐易度歌转断难寻露委花相妒风敧柳不禁桥弯双表迥池涨一篙㴱清跸传恢囿黄旗幸上林神鹰参翰苑天马破蹄涔武库方题品文园有好音朱茎殊菌蠢丹桂欲萧森黼帐回瑶席华镫对锦衾画图惊走兽书帖得来禽河曙秦楼暎山晴魏阙临绿囊逢赵后青琐见王沈任达嫌孤愤疎慵倦九箴若为南遁客犹作卧龙吟温飞卿诗集笺注巻六温飞卿诗集笺注卷七钦定四库全书温飞卿诗集笺注巻七明曽益撰长洲顾补送洛南李主簿想君秦塞外因见逺山青槲叶晓迷路枳花春满庭禄优仍侍膳官散得专经余亦还愚谷归心在翠屏巫山神女庙黯黯闭宫殿霏霏䕃薜萝晓峰睂上色春水脸前波古树芳菲尽扁舟离恨多一丛斑竹夜环佩响如何地肺山春日冉冉花明岸涓涓水绕山㡬时抛俗事来共白云闲题陈处士幽居松轩尘外客髙竹自萧疎雨后苔侵井霜来叶满渠闲看镜湖画时得越僧书若待前谿月谁人伴钓鱼握柘词杨柳萦桥绿玫瑰拂地红绣衫金騕褭花髻玉珑璁㝛雨香潜润春流水暗通画楼初梦断晴日照湘风处士卢岵山居西谿问樵客遥识主人家古树老连石急泉清露沙千峰随雨暗一径入云斜日莫鸟飞散满山荞麦花初秋寄友人闲梦正悠悠凉风生竹楼夜琴知欲雨晓簟觉新秋独鸟楚山逺一蝉闗树愁凭将离别恨江水问同游题丰安里王相林亭二首花竹有薄埃嘉游集上才白苹安石渚红叶子云台朱户雀罗设黄门驭骑来不知淮水浊丹蕅为谁开偶到乌衣巷含情更惘然西州曲隄柳东府旧池莲星坼悲元老云归送墨僊谁知济川檝今作野人船早秋山居山近觉寒早艹堂霜气晴树彫窗有日池满水无声果落见猿过叶干闻鹿行素琴机虑静空伴夜泉清和友人盘石寺逢旧友楚寺上方㝛满堂皆旧游月谿逢逺客烟浪有归舟江馆白苹夜水闗红叶秋西风吹莫雨汀艹更堪愁送人南游送君游楚国江浦树苍然沙净有波迹岸平多艹烟角悲临海郡月到渡淮船唯以一杯酒相思髙楚天赠郑处士飘然随钓艇云水是天涯红叶下荒井碧梧侵古槎醉收陶令菊贫卖邵平𤓰更有相期处南篱一树花江岸即事水容侵古岸峰影度青苹庙竹唯闻鸟江帆不见人雀声花外暝客思柳边春别恨转难尽年年汀艹新赠隠者茅堂对薇蕨鑪暖一裘轻醉后楚山梦觉来春鸟声采茶谿树绿煑药石泉清不问人间事㤀机过此生渚宫晚春寄秦地友人风华已眇然独立思江天凫雁野塘水牛羊春艹烟秦原晚重疉灞浪夜潺湲今日思归客愁容满镜前碧涧驿晓思香灯伴残梦楚国在天涯月落子规歇满庭山杏花送并州郭书记宾筵得佳客侯印有光辉候骑不传箭回文空上机塞尘牧马去烽火射雕归唯有严家濑回环径艹微赠越僧岳云二首世机消已尽巾屦亦飘然一室故山月满缾秋涧泉禅菴过微雪乡寺隔寒烟应共白莲客相期松桂前兰亭旧都讲今日意如何有树闗㴱院无尘到浅沙僧居随处好人事出门多不及新春雁年年镜水波咏山鸡万壑动晴景山禽凌翠微绣翎翻艹去红觜啄花归巢暖碧云色影孤清镜辉不知春树伴何处又分飞清旦题采药翁艹堂幽人寻药径来自晓云边衣溼朮花雨语成松岭烟解藤开涧户蹋石过谿泉林外晨光山昏鸟满天商山早行晨起动征铎客行悲故乡鸡声茅店月人迹板桥霜槲叶落山路枳花明驿墙因思杜陵梦凫雁满回塘题竹谷神祠苍苍松色晚一径入荒祠古树风吹马虚廊日照旗烟煤朝奠处风雨夜归时寂寞湘江客空看蒋帝碑途中有懐驱车何日闲扰扰路岐间嵗莫自多感客程殊未还亭皐汝阳道风雪穆陵闗腊后寒梅发谁人在故山经李处士杜城别业忆昔㡬游集今来倍叹伤百花情易老一笑事难忘白社已萧索青楼空艳阳不闲云雨梦犹欲过髙唐登李羽士东楼经客有余音他年终故林髙楼本危睇凉月更伤心此意竟难坼伊人成古今流尘其可欲非复嬾鸣琴题僧泰恭院二首昔嵗东林下㴱公识姓名尔来辞半偈空复叹劳生忧患慕禅味寂寥遗世情所归心自得何事倦尘缨微生竟劳止晤言犹是非出门还有泪看竹暂忘机爽气三秋近浮生一笑稀故山松菊在终欲掩柴扉西游书懐渭川通野戍有路上桑干独鸟青天莫惊麏赤烧残髙秋辞故国昨日梦长安客意自如此非闗行路难送人东游荒戍落黄叶浩然离故闗髙风汉阳渡初日郢门山江上㡬人在天涯孤櫂还何当重相见尊酒慰离颜寄山中友人惟昔有归趣今兹固愿言啸歌成往事风雨坐凉轩时物信佳节嵗华非故园固知春艹色何意为王孙偶题孔雀眠髙树樱桃拂短檐画明金冉冉筝语玉纤纤细雨无妨烛轻寒不隔帘欲将红锦段因梦寄江淹赠考功卢郎中白首方辞满荆扉对渚田雪中无陋巷醉后似当年一笈负山药两缾携涧泉夜来风浪起何处认渔船题萧山庙故道木隂浓荒祠山影东杉松一庭雨幡盖满堂风客奠晚沙溼马嘶春庙空夜㴱雷电歇龙入古潭中春日寄岳州从事李员外二首荏弱楼前柳轻空花外窗蝶髙飞有伴鸎早语无双翦胜裁春字开屏见晓江从来共情战今日欲归降从小识宾卿恩深若弟兄相逢在何日此别不胜情红粉座中客彩斿江上城尚平婚嫁累无路逐双旌和段少常柯古称觞慙座客懐刺即门人素尚宁知贵清谭不厌贫野梅江上晚隄柳雨中春未报淮南诏何劳问白苹海榴海榴开似火先解报春风叶乱裁牋绿花宜插髻红蜡珠攒作蔕缃綵翦成丛郑驿多归思相期一笑同李先生别墅望僧舍寳刹因作双声栖息消心象檐楹溢艳阳帘栊兰露落邻里柳隂凉髙阁过空谷孤竿隔古冈潭庐同澹荡彷彿复芬芳敷水小桃盛开因作敷水小桥东娟娟照露丛所嗟非胜地堪恨是东风二月艳阳节一枝惆怅红定知留不住吹落路尘中温飞卿诗集笺注巻七温飞卿诗集笺注卷八钦定四库全书温飞卿诗集笺注巻八明曽益撰长洲顾补寄山中友人月中一双鹤石上千尺松素琴入爽籁山酒和春容幽瀑有时断片云无所从何事苏门生携手东南峰送淮隂孙令之官隋隄杨柳烟孤櫂正悠然萧寺通淮戍芜城枕楚田鱼盐桥上市灯火雨中船故老青葭岸先知虙子贤㝛辉公精舍禅房无外物清话此宵同林彩水烟里磵声山月中橡霜诸壑霁杉火一鑪空拥褐寒更彻心知觉路通旅泊新津却寄一二知已维舟息行役霁景近江邨并起别离恨思闻歌吹喧髙林月初上逺水雾犹昏王粲平生感登临㡬断魂赠僧云栖麈尾与邛杖㡬年离石坛梵余林雪厚棊罢岳钟残开喜先悟漱缾知早寒衡阳寺前雁今日到长安雪夜与友生同㝛晓寄近邻闭门羣动息积雪透疎林有客寒方觉无声晓已深正緐闻近雁并落起栖禽寂莫寒塘路怜君独阻寻题造微禅师院夜香闻偈后岑寂掩双扉照竹镫和雪看松月到衣艹堂疎磬断江寺故人稀惟忆湘南雨春风独鸟归正见寺晓别生公清晓盥秋水髙窗留夕隂初阳到古寺㝛鸟起寒林香火有良愿宦名非素心灵山缘未絶他日重来寻旅次盱眙县离离麦擢芒楚客思偏伤波上旅愁起天边归路长孤桡投楚驿残月在淮樯外杜三千里谁人数雁行鄠郊别墅寄所知持颐望平绿万景集所思南塘过新雨百艹生容姿幽鸟不相识美人何可期徒然委揺荡惆怅春风时京兆公池上作稻香山色疉平野接荒陂莲少舟行逺萍多钓下迟壊隄泉落处凉簟雨来时京口兵堪问何因入梦思卢氏池上遇雨赠同游簟翻凉气集谿上润残棊萍皱风来后荷喧雨到时寂寥闲望久飘洒独归迟无限松江恨烦君解钓丝题薛昌之所居所得乃清旷寂寥常掩闗独来春尚在相得莫方还花白风露晚柳清街陌闲翠微应有雪窗外见南山东归有懐晴川通野陂此地昔伤离一去迹长在独来心自知鹭眠茭叶折鱼静蓼花垂无限髙秋泪扁舟极路岐休澣日西掖谒所知因成长句赤墀髙阁自从容玉女窗扉报曙钟日丽九华青琐闼雨晴双阙翠微峰毫端蕙露滋僊艹琴上熏风入禁松荀令鳯池春婉娩好将余润变鱼龙博山博山香重欲成云锦段机丝妒鄂君粉蝶团飞花转影彩鸳双泳水生纹青楼二月春将半碧瓦千家日未曛见说杨朱无限泪岂能空为路岐分送卢处士游吴越羡君东去见残梅唯有王孙独未回吴苑夕阳明古堞越宫春艹上髙台波生野水雁初下风满驿楼潮欲来试逐渔舟看雪浪㡬多江燕荇花开过新丰一劔乗时帝业城沛中乡里到咸京寰区已作皇居贵风月犹含白社情泗水旧亭秋艹变千门遗瓦古苔生至今留得离家恨鸡犬相闻落照明过潼闗地形盘屈带河流景气澄明是胜游十里晓鸡闗树暗一行寒雁陇云愁片时无事谿泉好尽日凝眸岳色秋尘尾角巾应旷望更嗟芳霭隔秦楼题西平王旧赐屏风曾向金扉玉砌来百花鲜溼隔尘埃披香殿下樱桃熟结绮楼前芍药开朱鹭已随新卤簿黄鹂犹识旧池台世间刚有东流水一送恩波更不回河中陪帅游亭倚阑愁立独裵回欲赋慙非宋玉才满座山光揺劒㦸绕城波色动楼台鸟飞天外斜阳尽人过桥心倒影来添得五湖多少恨柳花飘荡似寒梅和赵嘏题岳寺疎钟细响乱鸣泉客省髙临似水天岚翠暗来空觉润涧茶余爽不成眠越僧寒立孤镫外岳月秋当万木前张邴宦情何太薄逺公窗外有池莲苏武庙苏武魂销汉使前古祠髙树两茫然云边雁断胡天月陇上羊归塞艹烟回日楼台非甲帐去时冠劔是丁年茂陵不见封侯印空向秋波哭逝川途中偶作石路荒唐接野蒿西风吹马利如刀小桥连驿杨柳晚废寺入门禾黍髙鸡犬夕阳喧县市凫鹥秋水曝城壕故山有梦不归去官树陌尘何太劳寒食前有懐万物相鲜雨乍晴春寒寂歴近清明残芳荏苒双飞蝶晚睡朦胧百啭鸎旧侣不归成独酌故园虽在有谁耕悠然便起严滩恨一㝛东风蕙艹生㝛云际寺白盖微云一径深东峰弟子逺相寻苍苔路熟僧归寺红叶声干鹿在林髙阁清香生静境夜堂疎磬发禅心自从紫桂巖前别不见南能直至今寄李外郎逺含嚬不语坐搘颐天近楼髙宋玉悲湖上残棊人散后岳阳微雨鸟归迟早梅犹得回歌扇春水还应理钓丝独有袁安正顦顇一尊惆怅落花时游南塘寄王知白白鸟梳翎立岸莎藻花菱刺泛微波烟光似带侵垂柳露㸃如珠落巻荷楚水晓凉催客早杜陵秋思傍蝉多镏公不信归心切听取江楼一曲歌寄卢生遗业荒凉近故都门前隄路枕平湖绿杨影里千家月红蕅香中万㸃珠此地别来双鬓改㡬时归去片帆孤他年犹拟金貂换寄语黄公旧酒垆春日访李十四处士花深桥转水潺潺甪里先生自闭闗看竹已知行处好望云空得暂时闲谁言有策堪经世自是无钱可买山一局残棊千㸃雨绿萍池上莫方还㝛松门寺白石青厓世界分巻帘孤坐对氛氲林间禅室春深雪潭上龙堂夜半云落日荒凉登阁在晓钟揺荡隔墙闻西山旧是经行地愿潄寒缾逐领军咏寒宵寒宵何耿耿良䜩有余姿寳靺裵回处熏鑪怅望时曲琼垂翡翠斜月到罘罳委坠金釭烬阑跚玉局棊话穷犹注睇歌罢尚持颐晻暧遥相属氛氲积所思秦娥巻衣晚胡雁度云迟上郡归来梦那知锦字诗寄渚宫遗民𢎞里生柳弱湖隄曲篱疎水巷深酒阑初促席歌罢欲分襟波月欺华烛江云润故琴镜清花共叶牀冷簟连心荷疉平桥闇萍稀败舫沈城头五更鼔窗外万家碪异县鱼投浪当年鸟共林八行香未减千里叹难寻未肯睽良愿空期嗣好音他时咏懐作犹得比南金春尽与友人入裵氏林探渔竿一径互纡直茅棘亦已䋣晴阳入荒竹暧暧如春园倚杖息慙倦裵回恋微暄歴寻婵娟节翦破苍筤根地闭修茎孤林振余箨翻适心在所好非必寻湘沅春日问君何所思迢递艳阳时门静人归晚墙髙蝶过迟一双青琐燕千万绿杨丝屏上吴山逺楼中朔管悲寳书无寄处香毂有来期艹色将林彩相添入黛睂洛阳巩树先春雪满枝上阳宫柳啭黄鹂桓谭未便忘西笑岂为长安有鳯池题贺知章故居疉韵作废砌翳薜茘枯湖无菰蒲老媪寳稾艹愚儒输逋租雨中与李先生期垂钓先后相失因作疉韵隔石觅屐迹西谿迷鸡嗁小鸟扰晓沼犂泥齐低畦温飞卿诗集笺注巻八温飞卿诗集笺注卷九钦定四库全书温飞卿诗集笺注巻九明曽益撰长洲顾补春日雨细雨蒙蒙入绛纱沣湖寒食孟珠家南朝漫自称流品宫体何曾为杏花细雨凭轩望秋雨凉入暑衣清极目鸟频没片时云复轻沼萍开更敛山叶动还鸣楚客秋江上萧萧故国情秋雨云满鸟行灭池凉龙气腥斜飘看棊簟疎洒望山亭细响鸣林叶员文破沼萍秋隂杳无际平野但冥冥春初对暮雨淅沥生丛篠空蒙泫网轩暝姿看逺树春意入尘根㸃细飘风急声轻入夜緐雀喧争槿树人静出蔬园瓦溼光先起房深景易昬不应江上草相与滞王孙雪二首砚水池先冻窗风酒易消雅声出山郭人迹过邨桥稍急方萦转才深未寂寥细光穿暗隙轻白驻寒条草静封还折松欹堕复揺谢庄今病眼无意坐通宵羸骖出更慵林寺已疎钟蹋紧寒声涩飞交细㸃重圃斜人过迹阶静鸟行踪寂莫梁鸿病谁人代夜舂㝛友人池背墙灯色暗㝛客梦初成半夜竹窗雨满池荷叶声簟凉秋阁思木落故山情明发又愁起桂花溪水清原隰荑绿柳迥野韶光早晴川柳满隄拂尘生嫩绿披雪见柔荑碧玉牙犹短黄金缕未齐腰支弄寒吹睂意入春闺预恐狂夫折迎牵逸客迷新鸎将出谷应借一枝栖㝛秦生山斋衡巫路不同结室在东峰嵗晚得支遁夜寒逢戴颙龛灯落叶寺山雪隔林钟行解无由发曹溪欲施舂赠楚云上人松根满苔石尽日闭禅闗有伴年年月无家处处山烟波五湖逺缾屦一身闲岳寺蕙兰晚㡬时幽乌还㝛白盖峰寺寄僧山房霜气晴一㝛遂平生阁上见林影月中闻涧声佛灯销永夜僧磬彻寒更不学何居士焚香为宦情送僧东游师归旧山去此别已悽然灯影秋江寺篷声夜雨船鸥飞吴市外麟卧晋陵前若到东林社谁人更问禅盘石寺留别成公槲叶萧萧带苇风寺前归客别支公三秋岸雪花初白一夜林霜叶尽红山疉楚天云压塞浪遥吴苑水连空悠然旅㮄频回首无复松窗半偈同访知𤣥上人遇暴经因有赠缥帙无尘满画廊钟山弟子静焚香惠能未肯传心法张湛徒劳与眼方风飏檀烟销篆印日移松影过禅牀客儿自有翻经处江上秋来蕙草荒寄崔先生往年江海别元卿家近山阳古郡城莲浦香中离席散柳隄风里钓船横星霜荏苒无音信烟水微茫变姓名菰黍正肥鱼正美五侯门下负平生敬答李先生七里滩声舜庙前杏花初盛艹芊芊绿昬晴气春风岸红漾轻轮野水天不为伤离成极望更因行乐惜流年一瓢无事麛裘暖手弄溪波坐钓船㝛沣曲僧舍东郊和气新芳霭逺如尘客舍停疲马僧墙画故人沃田桑叶晚平野菜花春更想严家濑微风荡白苹㝛一公精舍夜阑黄叶寺缾钖两俱能松下石桥路雨中山殿灯茶炉天姥客棊席剡溪僧还笑长门赋髙秋卧茂陵月中㝛云居寺上方虚阁披衣坐寒阶蹋叶行衆星中夜少员月上方明霭尽无林色喧余有涧声祗因愁恨事还逐晓光生题中南佛墖寺鸣泉隔翠微千里到柴扉地胜人无慾林昬虎有威涧苔侵客屦山雪入禅衣桂树芳隂在还期嵗晏归马嵬佛寺荒鸡夜唱战尘深五鼔雕舆过上林才信倾城是真语直教涂地始甘心两重秦苑成千里一炷胡香抵万金曼倩死来无絶艺后人谁肯惜青禽清凉寺黄花红树谢芳蹊宫殿参差黛巘西诗阁晓窗藏雪岭画堂秋水接蓝溪松飘晚吹摐金铎竹䕃寒苔上石梯妙迹竒名竟何在下方烟暝艹萋萋赠卢长史移病欲成隠扁舟归旧居地深新事少官散故交疎道直更无侣家贫惟有书东门烟水梦非独为鲈鱼秋日旅舍寄义山李侍御一水悠悠隔渭城渭城风物近柴荆寒蛩乍响催机杼旅雁初来忆弟兄自为林泉牵晓梦不关碪杵报秋声子虚何处堪消渴试向文园问长卿晚坐寄友人九枝灯在琐窗空希逸无聊恨不同晓梦未离金夹膝早寒先到石屏风遗簪可惜三秋白蜡烛犹残一寸红应巻鰕帘看皓齿镜中惆怅见梧桐送渤海王子归本国疆理虽重海车书本一家盛勲归旧国佳句在中华定界分秋涨开帆到曙霞九门风月好回首是天涯送北阳袁明府楚乡千里路君去及良辰苇浦迎船火茶山候吏尘桑浓蚕卧晚麦秀雉声春莫作东篱兴青云有故人送李生归旧居一从征战后故社㡬人归薄宦离山久髙谭与世稀夕阳当板槛春日入柴扉莫却严滩意西溪有钓矶早春浐水送友人青门烟野外渡浐送行人鸭卧溪沙暖鸠鸣社树春残波青有石幽艹绿无尘杨柳东风里相看泪满巾送襄州李中丞赴从事汉庭文采有相如天子通宵爱子虚把钓看棊髙兴尽焚香起草宦情疎楚山重疉当归路溪月分明到直庐江雨萧萧帆一片此行谁道为鲈鱼江上别友人秋色满葭菼离人西复东㡬年方暂见一笑又难同地势萧陵歇江声禹庙空如何暮滩上千里逐离鸿与友人别半醉别都门含悽上古原晚风杨叶社寒食杏花邨薄莫牵离绪伤春忆晤言年芳本无限何况有兰荪鸿胪寺有开元中钖宴堂楼台池沼雅为胜絶荒凉遗趾仅有存者偶成四十韵明皇昔御极神圣垂耿光沈机发雷电逸躅陵尧汤西覃积石山北至穷髪乡四凶有獬廌一臂无螳蜋婵娟得神艳郁烈闻国香紫绦鸣羯鼔玉管吹霓裳禄山未封侯林甫才为郎昭融廓日月妥贴安纪纲羣生到寿域百辟趋明堂四海正夷宴一尘不飞扬天子自游豫侍臣宜乐康轧然阊阖开赤日生扶桑玉砌露盘纡金壶漏丁当劒佩相击触左右随趋锵𤣥珠十二旒红粉三千行盼睐生羽翼叱嗟回雪霜神霞凌云阁春水骊山阳盘鬭九子糉瓯擎五云浆双琼京兆博七鼔邯郸倡毰毸碧鸡鬭茏葱翠雉场仗官绣蔽膝寳马金镂钖椒涂隔鹦䳇柘弹惊鸳鸯猗欤华国臣鬓髪俱苍苍钖宴得佳致车从真炜煌画鹢照鱼鼈鸣驺乱鹙鸧飐滟荡碧波炫煌迷横塘萦盈舞回雪宛转歌遶梁艳带画银络寳梳金钿筐沈冥类汉相醉倒疑楚狂一旦紫微东胡星森耀芒凭陵逐鲸鲵唐突驱犬羊纵火三月赤战尘千里黄殽函与府寺从此俱荒凉兹地乃蔓艹故基摧壊墙枯池接断岸唧唧嗁寒螀败荷塌作泥死竹森如枪游人问老吏相对聊感伤岂必见麋鹿然后堪回肠幸今遇太平令节称羽觞谁知曲江隖嵗嵗栖鸾皇华清宫和杜舍人五十年天子离宫旧粉墙登封时正泰御宇日初长上位先名实中兴事宪章举戎轻甲胄余地取河湟道帝𤣥元祖儒封孔子王因缘百司署藂㑹一人汤渭水波揺绿秦山草半黄马头开夜照鹰眼利星芒下箭朱弓满鸣鞭皓腕攘畋思获吕望谏祗避周昌兔迹贪前逐枭心不早防㡬添鹦䳇劝频赐茘支尝月锁千门静天髙一笛凉细音揺翠佩轻步宛霓裳祸乱根潜结昇平意遽忘衣冠逃剑阁鼙鼔动渔阳外戚心殊迫中涂事可量雪埋妃子貌刃断禄儿肠近侍烟尘隔前踪辇路荒益知迷宠佞惟恨丧忠良北阙尊明主南宫逊上皇禁清余鳯吹池冷映龙光祝寿山犹在流年水共伤杜鹃魂厌蜀胡蝶梦悲庄雀卵遗雕栱虫丝罥画梁紫苔侵壁润红树闭门芳守吏齐鸳瓦耕民得翠珰欢康昔时乐讲武旧兵场莫草深巖霭幽花坠迳香不堪垂白叟行折御沟杨华清宫二首风树离离月稍明九天龙气在华清宫门湥锁无人觉半夜云中羯鼔声天阁沈沈夜未央碧云仙曲舞霓裳一声玉笛向空尽月满骊山宫漏长登卢氏台胜地当通邑前山有故居台髙秋尽出林断野无余白露鸣蛩急晴天度雁疎由来放懐地非独在吾庐牡丹轻隂隔翠帏㝛雨泣晴晖醉后佳期在歌余旧意非蜨䋣轻粉住蠭重抱香归莫惜熏炉夜因风到舞衣水漾晴红压疉波晓来金粉覆庭莎裁成艳思偏应巧分得春光最数多欲绽似含双靥笑正䋣疑有一声歌华堂客散帘垂地想凭阑干敛翠蛾反生桃花发因题病眼逢春四壁空夜来山雪破东风未知王母千年熟且共刘郎一笑同已落又开横晚翠似无如有带朝红僧䖍蜡炬髙三尺莫惜连宵照露丛杏花红花初绽雪花繁重疉髙低满小园正见盛时犹怅望岂堪开处已缤翻情为世累诗千首醉是吾乡酒一尊杳杳艳歌春日午出墙何处隔朱门和太常杜少卿东都修行里有嘉莲春秋罢注直铜龙旧宅嘉莲照水红两处龟巢清露里一时鱼跃翠茎东同心表瑞荀池上半面分妆乐镜中应为临川多丽句故持重艳向西风题磁岭海棠花幽态竟谁赏嵗华空与期岛回香尽处泉照艶浓时蜀彩澹揺曳吴妆低怨思王孙又谁恨惆怅下山迟苦楝花院里鸎歌歇墙头舞蜨孤天香熏羽葆宫紫晕流苏晻暧迷青琐氤氲向画图只应春惜别留与博山炉自有扈至京师已后朱樱之期露员霞赤数千枝银笼谁家寄所思秦苑飞禽谙熟早杜陵游客恨来迟空看翠幄成隂日不见红珠满树时尽日徘徊浓影下秖应重作钓鱼期答段柯古见嘲彩翰殊翁金缭绕一千二百逃飞鸟尾生桥下未为痴莫雨朝云世间少莲花绿塘揺滟接星津轧轧兰桡入白苹应为洛神波上韤至今莲橤有香尘过吴景帝陵王气销来水淼茫岂能才与命相妨虚开直渎三千里青盖何曽到洛阳龙尾驿妇人图慢笑开元有倖臣直教天子到䝉尘今来看画犹如此何况亲逢絶世人薛氏池垂钓池塘经雨更苍苍万㸃荷珠晓气凉朱瑀空偷御沟水锦鳞红尾属严光简同志开济由来变盛衰五车才得号镃基留侯功业何容易一巻兵书作帝师瑟瑟钗翠染冰轻透露光堕云孙寿有余香只应七夕回天浪添作湘妃泪两行元日神耀破氛昬新阳入晏温绪风调玉吹端日应铜浑威鳯跄瑶簴升龙䕶璧门雨旸春令煦裘冕睟容尊二月十五日樱桃盛开自所居蹑履吟翫竞名王泽章洋才晓觉笼烟重春㴱染雪轻静应留得蜨繁欲不胜鸎影乱晨飇急香多夜雨晴似将千万恨西北为卿卿寒食节日寄楚望二首芳兰无意绿弱柳何穷缕心断入淮山梦长穿楚雨䋣花如二八好月当三五愁碧竟平皋韶红换幽圃流鸎隠员树乳燕喧余哺旷望恋曽台离忧集环堵当年不自遣晚得终何补郑谷有樵苏归来要腰斧家乏两千万时当一百五飔飔杨柳风穰穰樱桃雨年芳苦沈潦心事如摧橹金犊近兰汀铜龙接花坞青葱建阳宅隠辚端门鼔綵素拂庭柯轻毬落邻圃三春谢游衍一笑牵规矩独有恩泽侯归来看楚舞清明日青娥画扇中春树郁金红出犯緐花露归穿弱柳风马骄偏避幰鸡骇乍开笼柘弹何人发黄鹂隔故宫禁火日骀荡清明日储胥小苑东舞衫萱艹绿春鬓杏花红马辔轻衔雪车衣弱向风晓愁闻百舌残睡正朦胧嘲三月十八日雪三月雪连夜未应伤物华只缘春欲尽留着伴梨花杨柳枝八首宜春苑外最长条闲袅春风伴舞腰正是玉人肠断处一渠春水赤阑桥南内墙东御路傍预知春色柳丝黄杏花未肯无情思何事行人最断肠苏小门前柳万条毶毶金线拂平桥黄鸎不语东风起湥闭朱门伴细腰金缕毶毶碧瓦沟六宫睂黛惹春愁晓来更带龙池雨半拂阑干半入楼馆娃宫外邺城西逺映征帆近拂隄系得王孙归思切不闗春艹绿萋萋两两黄鹂色似金袅枝嗁露动芳音春来幸自长如线可惜牵纒荡子心御柳如丝映九重鳯凰窗柱绣芙蓉景阳楼畔千条露一面新妆待晓钟织锦机边鸎语频停梭垂泪忆征人塞门三日犹萧索纵有垂杨未觉春客愁客愁看柳色日日逐春湥荡漾春风里谁知歴乱心和周繇广阳公宴嘲段成式诗齐马驰千驷卢姬逞十三玳筵方盼睐金勒自䟃𧽼堕珥情初洽鸣鞭战未酣神交花冉冉睂语柳毶毶却畧青鸾镜翘翻翠鳯篸专城有佳对宁肯顾春蚕光风亭夜宴妓有醉敺者吴国初成陈王家欲解围拂巾双雉叫翻瓦两鸳飞新添声杨柳枝辞二首一尺深红䝉曲尘天生旧物不如新合欢桃核终堪恨里许元来别有人井底㸃灯深烛伊共郎长行莫围棊玲珑骰子安红豆入骨相思知不知题李卫公诗二首蒿棘湥春卫国门九年于此盗干坤两行密疏倾天下一夜隂谋达至尊肉视具僚㤀匕箸气吞同列削寒温当时谁是承恩者肯有余波达鬼邨势欲凌云威触天权倾诸夏力排山三年骥尾有人附一日龙䫇无路攀画阁不开梁燕去朱门罢埽乳雅还千巖万壑应惆怅流水斜倾出武闗题谷隠兰若风带巢熊抝树声老僧相引入云行半坡新路畬才了一谷寒烟烧不成观棋闲对秋秤倾一壶黄华坪上㡬成卢他时谒帝铜龙水便赌宣城太守无温飞卿诗集笺注巻九