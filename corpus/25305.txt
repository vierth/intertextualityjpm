驻春园小史作者吴航野客驻春园一书传世已久刊行于干隆年间本书据干隆四十八年万卷楼刊本校点参校上海铸记书局石印本序人伦有五天合之外则以人合天合者情不足言人合者性不可见故者弟忠根于性而琴瑟之好胶漆之坚则必本之情其真者莫如悦色试从大学序以思足占一往而深又在嘤鸣之上易书于男下女而系之咸于二女同居则命之睽见情有可通亦有所隔汉儒训诗雎鸠谓求贤女以自助其义甚长情之为用至斯而畅必拘拘于唱随问不亦偏乎驻春园一书传世已久因未剞劂故人多罕见兹吾友欲公同好特为梓行嘱余评点细为批阅间有类玉娇梨情梦柝似不越寻常蹊径而笔墨潇洒皆从唐宋小说会真娇红诸记而来与近世稗官迥别昔人一夕而作祁禹传诗歌曲调色色精工今虽不存燕居笔记尚采摘大略但用情非正总属淫词必若兹编才无惭大雅云娥之怜才等之卓女而放诞则非绿筠之守义同于共姬而侠烈更胜小鬟爱月慧口如莺俏心似燕经妙手写生更是红娘姐以上人物非贼牢之春香可比也善乎汤清远之官曰先生讲性弟子言情情之既挚乃之死靡他经可也权可也舍贵而贱易妒而怜亦无不可等而上之兰沅芷致之于君断金兰臭致之于友何莫非此情之四达哉普天下看官无作刻舟求剑观作关关睢鸠读则得矣时干隆壬寅年菊月上浣水箬散人书于楷香斋开宗明义传奇关目总言情离合悲欢阅变更礼在自分奔与聘盟存何论死和生蝇将骥附还驰远叶衬花妍亦向荣案臼固知难脱俗凭空撰出乞真评这一首诗乃全部驻春园总根历览诸种传奇除醒世觉世总不外才子佳人独让平山冷燕玉娇梨出一头地由其用笔不俗尚见大雅典型好逑传别具机抒摆脱俗韵如秦系偏师亦能自树赤帜其他则皆平平无奇徒灾梨枣降而桃花影灯月缘风俞下矣兹传之作发端东邻实自登徒脱骨安根投帕亦本彤管面目视绣鞋玉盘大有雅俗之分至于屈身奴隶如情梦柝绣屏缘一笑姻缘请本无非蝶恋花丛从未有假道于其邻者迹愈幻而想愈奇古来奔之获济卓文君后红拂红绡固自不乏然不得成全者比比荔镜之卿琚情骊之瑜辂虽吐露其才华于僵蹇际遇反不若毂则异室竟为名教束缚亦属懦夫弱女胆识双绝然后可行张丽贞之自叙读者有不为之生悲乎临邛当垆涤器竟遂驷马高车可谓适所愿矣末路白头一出几至鲜终何况其余惟深于情者庶几可保无惑乎云娥之郑重迨后有所遏为逃死计耳非其本心也绿筠之情挚与云娥同若遇魏提举必为贾云华无如口血已渝视为陌路先着已为高才所据妒化为怜安得不与同心者安常缔结尚费调停与其拖笔累墨无宁用选采蒙杂途次收料较为捷径传奇虽属小道不异画工金圣叹论烘云托月周栎园论皴叶渲花极意描天尊若于陪辇人物草草那能衬壁得起天表亭亭爱月伶牙利齿侍儿中铮铮佼佼恐曹瞒所许为知心青衣未必能若是也成人美者乃适以自成逮后亦得所归庶于慧心不负若楚王之撇衾儿无乃不情过甚安顿欧阳气类相通容易插入慕荆向关痛痒似乎天外奇峰然正如紫钩之黄衫客点缀帮扶断不可少若五凤吟之红须则喧宾夺主矣究之得依皈便成正果亦足见任侠不可为而为此诗乃粗陈梗概看官欲得其详待在下仔细申说第一回窄路遇黄衫无心下种隔邻窥白面有意寻跟词曰雨覆云翻不定情拴意锁难开闲中下着巧安排后挽前推宛在邂逅已逢适愿清扬犹费疑猜瑶篇着是未衔来错眼兀谁担带右调西江月话说皇明浙江有少曾浣雪者母叶氏父名青字又青嘉靖间进士官光禄大夫与同年翰林吴应松字干甫江南陵人时常相过青性耿介不合于时与都御史苏廷策有隙虑其谋已也遂致仕返于嘉兴在城外三十里黑浪墩居祝归囊甚淡所居者半亩青山一湾绿水而已生下女儿浣雪十分伶俐五六岁教以读书习字自是文情诗思月异而岁不同遂自作一字曰云娥别字蝉照养二婢一曰惜花一曰爱月公夫妇以乏嗣钟爱故未尝缔姻不期公年老得疾竟淹然而逝云娥与母孤孀仍以诗史为消愁之助奈家事未几零落亲婢惜花遂托媒媪卖与商人只留爱月一婢云娥有所着作辄命磨墨洗砚以致爱月亦颇通文字不图邻人失火延及曾家犹幸主婢三人及一个老奴俱获脱身遂投城内亲舅叶家叶公名渡号曰小舟官三边总制夫人刘氏见其始并甥女罹难来投遂收拾后亭留夫人大家居祝亭中有高楼楼下有芭蕉名曰蕉楼隔楼有亭一座系黄尚书书亭亭名驻春园其公子名玠字玉史肄业其中抱质有倚马露布之才负貌有羊车掷果之态先大人名之榜号酉山官兵部尚书在日与在京翰林吴干甫缔姻翁亦溪为媒其官刑科也厥后黄公逝世吴公继殁黄夫人致书于吴道及亲事不意吴夫人念母子孤孀不忍远别欲将小姐拟配他人继而黄家夫人亦殒两家全不提起此事幸得吴小姐承先人遗言矢心待字生以音书遥隔盟约必谕全不以之为意益励志攻书与同乡欧阳颖缔交莫逆朝夕聚首于驻春园分题拈韵叩钵成篇一日欧阳游楚中生独坐高吟五更时忽一人从墙跳下生携灯视之乃魁然奇男子问其故曰小弟姓王名慕荆近因知己为势豪诬陷弟不胜愤懑昨夜提刀刺中豪者恐人迫捉暂匿贵国望其垂庇生知是负侠为知己报恨遂挟以入须臾天明命书童名墨奴者置酒款之到黄昏时取白金数十对慕荆道敝园浅狭恐事久觉露薄具微物赠兄兄可别处藏身非敢相却也荆见生如此便道蒙一日收礼恩已过重宠赐决不敢领生道兄侠人也何故作此腐谈人生相逢遇有事时若不能为知己报恨同类解纷真骂名千古此微物耳安足挂意荆乃拜受别去不提生外间探侦知己远扬遂放下热肠却说一日云娥无事同爱月登楼晚眺忽见隔亭疏竹外一垂髫美男子年十五六上下姿洒潘安神清司马心甚怜之生行吟阶前亦举头见那隔墙花阴柳色间一佳人倚风独盼一阿鬟背后侍立时时为姐姐捻发不觉爽然若失须臾云娥掩着楼窗带笑而下到房中对爱月道才见佳郎令人心折若得佳婿如其人不负我生平怜才至意矣但外貌虽甚可人未知其实学何如爱月道须密察之却说生见佳人下楼神魂飞越如有所失佩遥香散乃返坐书窗不觉遥遥月上射入楼头犹留艳影挑灯染墨以纪奇逢有诗为证诗曰有美人兮飞舞客光含笑凝睇兮素面相当望不可即兮在水一方褰裳从之兮道阻且长彼美人兮从何处来洞前客与兮仿佛天台刘郎咫尺兮耽待迟回羽翼见假兮飞越墙隈彼美人兮奚所思情牵肺腑兮语在眉泄春心兮独余知待相唿兮一问之怀美人兮倚画栏静掩玉宇兮离云端渺不见兮月光寒强拈毫兮睡未安彼美人四章吟毕一夜无眠早起出外见门前众人围聚喧嚷查问根由一相识的人指须发半白者道这老头儿行动慌忙全无关顾将孩子绊倒在地把那手中所携油瓶打碎孩子拉住勒赔反揎拳要打这孩子十分可恶乡邻不服将他扭住毒殴一顿泄泄气生进前一看认是叶家老家人因对众人道此老无心卤莽身边又无钱钞相赔以此相争应该多少我原代赔勿要争闹众见生发语肯代出钱相赔大家放开生令身旁墨童进内取钞墨童乖觉将老家人带入内厅回身将钱交付为首的人一哄而去生进内堂老家人忙来称谢道幸蒙相公救解得免殴伤只累相公破钞老汉心甚不安生道小可出力何必挂口我虽与汝隔邻汝老爷外任未获登堂不知家内亲眷尚有几人老家人道我原是城外曾老爷家人近因祝融无家来此借祝老爷姓曾名青字又青原任太常卿娶过夫人叶氏即叶总制大人胞妹我老爷并无公子亦未曾承继单生一位小姐取名浣雪十分才貌尚未议姻今日叶夫人寿诞小姐命我出来买些东西与他上寿起得太早老眼不济撞跌孩童身上无钱故有此番口舌回去报知夫人令其知道相公好心遂引退而别生送他出门欢喜自慰道无意中得知楼上美人消息他家人既云在此寄居则此女的系曾又青之女叶氏舟之甥女无疑矣意欲传情娇容无因再睹思及欧阳生好友将次到家当往一探遂命墨童看园出门而去时见爱月取水生认得是楼上侍立阿鬟两下各相顾盼而去爱月归将生外出之事对云娥说过云娥沉吟半晌命爱月开采花潜往邻园一探便知公子何人慎勿令其瞧见爱月领命不数武便到驻春园佯问墨奴道亭中可有人否墨童道我公子外出独我在家爱月又问道是何公子墨奴道是我家尚书老爷公子爱月道公子可有多少年纪曾婚娶与否墨童道年方十六我家公子素负大志乃以未登科甲欲娶无媒加以老爷夫人早逝是故迟延至今孤子尚未议婚姐姐今日来此何干爱月便托词道我家夫人昨日登楼见辛夷盛开贵园敢思一枝献佛墨童见爱月如此说便听其直进爱月见书窗几上有一卷新书面上书驻春园新稿五字知是生之窗稿遂拾置袖中仍向亭上折辛夷一枝而归乃带笑对云娥道今日不负此行矣云娥问故爱月遂将墨童所言述了一遍仍向袖内把藏来富稿递与云娥云娥遂整窗拂几焚香展读但见一卷约五六十篇题目下书黄玠着稿四字云娥看毕只见字字金玉篇篇锦绣不忍释手爱月见云娥只管翻玩带笑问道公子肝肠今日尽为小姐所见毕竟实学何如云娥叹息一声便叫爱月道天也余志决矣不必复言二人论了一番生访欧阳生尚未回来归到房中不见几上窗稿忙问墨童道适有何人到此墨童俱以实告遂将爱月讨花细述一番生知此稿恐是爱月窃去以达小姐遂置不问第二回营巢招燕侣解佩情殷闭户断鸿音掇梯心冷词曰梁装玳瑁待双栖花外兼泥柳外兼泥轻罗剪挂画楼西神度香闺影傍香闺掩巢倏变武陵溪换却新题出个难题寻群无翼逐高低空费痴迷犹自痴迷右调一剪梅且说云娥自得生实学后一片怜才深心固结不解有时挑灯独坐有时倚枕寻思总在此窗稿中赏玩不已遂自想道人才之遇自古为难或南北地天他山遥隔或形骸咫尺对面乖离即使两美相逢情怀备属而屏佳姻缘早已缔结者比比今吾有此奇逢且在隔邻之下倘不及时萝附不亦当面错过乎思相已切愿望弥深一日又与爱月登楼玩景铁见窗前紫燕双飞掠帘上下俯眺驻春园景色不觉亦爽然遂唿爱月道我昨有红罗一幅系腊帕一方并那笔墨端砚可代我取将出来爱月闻言取过文具罗帕登楼付与云娥仍下楼而去云娥便将双燕为题赋诗一首书于帕上书毕将罗帕包着琥珀坠执在手上远望踌躇沉吟半晌正玩景间忽听琴声袅袅低头一看见生在花下端坐鼓琴云娥此际不禁神怡心动遂将罗帕所题的诗抛将下去生正在鼓琴出于不意见之愕然遂停琴韵看是何物拾将起来展开一看见那帕上题诗一首上书道绿云倩剪舞春衣斜拂红梨度翠微红雨卷帘情脉脉轻风历槛影依依妆楼爱结同心梦画阁曾期比翼归纵有烟波分去路迟君一水伴于飞蕉楼曾浣雪云娥氏题生看毕拍案叫绝急举头致谢云娥云娥不意他举头瞧见不觉脸带微红掩窗而下及到房中如有所失谁是低头弄指环耳爱月在旁问道小姐对景漫吟自舒怀抱西邻有宋玉独不知乎云娥闻言只是低眉兀坐爱月知其有所思中途盘问云娥不必讳遂将掷帕之事对爱月说知爱月道如今休得耽误小姐有心在那隔邻公子可急修书招之云娥听了不觉发嗔答道安有此事如彼才貌怎不教人想慕坐视无媒恐为高才捷足所夺后来追悔无益于事故虽一时行投赠之私实为终身订靡他之意岂容弄丑致坏芳名且日下正值秋令已近场期日在楼头缠扰宁不乱彼精神致荒举业自今以后吾不复登楼矣是后与黄生遂绝消息并爱月亦不令其往来出入生一片痴情日在楼头伫望竟日望餐废寝直至累月不见美人影响无间可寻心中但有郁闷而已日挨一日愈见痴迷只剩恹恹一命云娥与爱月以不登楼眺望故全然不知生久不见心内愈坚日则忘食夜则忘寝兀坐书房中细思无计可施念及欧阳生与吾至交不若和他相议或且别有良策得以通情纵使玉人知道料不怪我轻狂但此事虽非一人可为岂同容易譬之饮水冷暖只许自知问计何益吾之心病必得昆仑磨勒一流人方能医得欧阳生虽我同窗莫逆兹尚未知回家又以槐黄期近必劝我向蠢简埋头若对他说出隐情不但不代我设谋反有许多头巾话不如勿与他言是好又挨久之愈无聊赖及自忖道我今日为情所感几至殒生若无知道岂不误了玉人算计已定遂强勉修书一封令墨童致于欧阳生处欧接书在手便问墨童道汝相公在家勒修学业定然进益吾客楚中昨日初返汝相公如何得知便致书来墨童道相公抱病月余心神恍惚自言自语不知什么症今叫我送书来此生见书拆开读毕即奔见生黄生便将云娥使爱月来到书房窃去窗稿一一告知并以罗帕所题之诗以示欧生乃道未知佳人何意以后音迹不通欲不关情总不可得近成重玻致书于兄主来为弟筹画欧见说遂把罗帕展开一看读毕惊起叫绝曰世间安有此闺中名士如此多情怎不叫人痴死怪不得足下倾心但此事明明有据成就可期以后不得佳音在彼或恐足下驰神痴想以荒举业故绝往来欲足下稍断此种念头暂潜踪迹亦未可知依弟愚见足下正当励志秋闱抢魁占解洞房金榜小登大登两得之矣何自苦乃尔黄生听了半晌遂对欧阳生道知己爱我良深谋我实至弟听兄言自此悟矣痴何为哉自是黄生寝疾日觉渐愈未历多时而场期已届欧黄二生各论进常却说黄生入闺在坐舍中搦管沉吟忽忆云娥凄然欲泪神思迷离不期旧疾复作将一座场臣认作蕉楼两离恨天矣遂伏案而卧须臾惊觉鼓已四下矣乃强起操笔一卷具书完整直至二三场毕生急欲谋归欧阳生曰回家甚易为路无多但归得佳人一倾素心因为快事万一音迹仍疏芳颜莫晤岂不反添闷肠依弟之见不如在此等候捷音之为意也黄生道任难见面即痴死我驻春园花下昔日弹琴赠帕处也是所甘心瞑目那可睽违两下各天一方彼此同叹欧生见他如此只得依他生遂别欧阳而归一日抵家入门进内无遑戒饬行李即连忙步至驻春园向隔墙蕉楼一望不期爱月正在登楼推窗忽见飞雁排列如字天上翱翔爱月遂唿道小姐呵可急上楼来望一望云娥见是爱月唿声便自登楼步三楼窗向窗外看去只见横飞雁排列成行遂高声唿道雁何无人投字寄来生正在楼下寻芳忽闻云娥有这话因向楼前应道小姐如此多情教小生怎生消受得起生在楼下目定云娥云娥低头俯视去见生容貌憔悴消瘦知其秋试初归细玩其客心甚怜惜乃命爱月掩窗向生微笑实不忍去无如爱月将窗欲掩只得步下楼来生于斯时不禁心醉楼下独立移时徘徊自遣转觉无聊归到亭中愈见凄然不安竟为泪下因想佳人玉貌本当配合得其人况投来锦字可见有心今日望雁传词芳心毕露低头微笑无可如何一天好事坐视不谐悲深欲绝犹自勉强拂几拈毫成二首绝句置于几上诗云青青双泪拭还流万种幽怀注小楼对影不堪沉影去斜阳空倚石栏秋忍将旧事付寒流月郎风清一倚楼蕉叶尚知怜寂寞声声窗外伴悲秋生吟毕天色已晚闷坐书房孤灯独对一夜无眠东方既白尚自未知第三回锦字寄来迟梦乡唤醒参星催散速急网奔逃词曰情牵意绊棼如缕唤醒游魂耳畔闻莺语做作那知埋怨误锦笺写掷花间去世事翻云与覆雨击破铜壶漂泊自何处消息欲通难诉与藏舟且办逃生路右调蝶恋花生一夜无眠直到早饭时分乃吩咐墨童道欧相公回家与否可到他家一探若是回来早报与我知道墨童听说即忙走到欧阳生家里敲门道欧相公近日可回家么内应尚未回来墨童听说未尝回家急转身回去报生知道生又以好友离居日坐书房饮恨而已却说云娥同爱月自从见生楼下答话殷勤是夜下楼一夜亦惟抚几托腮无言兀坐爱月知云娥意有所思便道适才登楼晚眺见黄公子逍遥楼下潜身花坞竟成司马之癯容顿减潘安之逸貌故思之心中似有所求未遂且姐姐自昔日贻帕之后音信久疏直到今日怪不得黄郎怨我二人有始无终使人空想半仪究无实意岂不误了此生怜香真意云娥见爱月如此说不禁中着心脾几乎泪下乃叹道我正为此事踌躇难乎进退无可奈何爱月听过便道小姐休得没了主张误却风流才子抱恨终身倘坏公子玉体那时悔之晚矣依爱月之见不若修书一封招之使来令其即刻过楼少叙以申契阔之私省得两处断肠岂为不便云娥道正恐冒野合之秽贻悔终身以致旁观耻笑故思量至屡不敢作那偷香故事为人所轻贱也爱月道虽如此说毕竟要具数字叙那久疏之故只为黄郎场期已届不敢相扰以表无他婉转致词庶可消黄郎愁闷于万一也云娥道此意吾岂不知第思幽闺字迹岂可轻传倘或被人所见宁有不作终身丑谈爱月见云娥如此说亦不敢强其修书由其自便略挨数日已是揭榜之期生乃潦草成章竟为下第欧生脱颖囊中名字高登欧阳颖中在第三名爱月听外人传说知公子失意秋闹遂把黄生下第之事对云娥说知云娥知道下第暗想道昨日看见黄郎分明为我久疏音问是以相思容瘦如梅眉颦似柳况眼前秋今加以金风冷落下第而居极目萧条必增憔悴不如依爱月之言聊寄一书以致慰借之情或可消愁解恨遂命爱月磨墨拂笺挑灯振翰下笔直书书毕次早即命爱月将书达生且嘱爱月道汝把这书通于彼处宜即早回爱月领命仍向前日采花驻春园而去逡巡之际行到书房亭外犹腼腆不前立于窗外但见黄生睡在碧纱帐内案前雅具杂陈无心坐几观书有意梦中寻美沉吟半晌即欲回来乃转思道我若空回岂不辜负小姐致书一番好意伫立久之但黄生风流人物一段幽韵更觉可人为门外佳人所见心内倍加爱惜不禁直进房中把暖帐一事伸手将枕头轻轻敲了数下生梦中不觉吃了一惊翻身一顾爱月便低声道公子正在睡乡为小婢唤醒矣生见爱月知为云娥小姐所使深深作揖道姐姐今日光临怕是小姐有些心事托汝代传小姐一片好心小生知之久矣自隔楼赠帕望雁传情至今渺无竟耗心中痞块结于膏盲每想此情不续几欲自荆何期姐姐今日嗣来是救小生之命于既绝也爱月听了遂将云娥之书递与黄生生未及展开又问爱月道小姐今日必有见教爱月道妾窥小姐心向郎君已久奈男子不可无媒苟合以致贻累郎君贵体欠安诚为可恨此系小姐亲手所书一片心情尽罄其上也试展一看自必了然生乃将书拆开一看又致谢道若非姐姐指示几忘赠帕之情矣只见书上写道忆自客楼赠帕之后音问久疏所以然者正恐扰荡丰神致减远扬之念耳是以芳颜一别迥隔人天际此光风朗月无时不遥想芝眉结愿既坚日牵肺腑伏念足下品迈王杨文追班马正拟名魁乙榜何期第落孙山固知才调绝伦无如命不由己秋闱失意顿减风流毋亦为牵情所致陋质鄙姿不堪握盥奈与足下相逢留情风月无意功名室遥心迩抱歉何如也独是青春未去夺锦有期那时姓字高题趋迎有日兼兼此翼共遂于飞芸窗雪案尚须中流鼓掉切勿日同鶗鳺只怨年芳徒纷足下之心无益钟情之事至于露白霜高寒风萧瑟尤须保重勿致欠安后会有时安在香奁待字始不为无因矣忙里传言情长格短一经青照荣荷良深此上研台伏维藏览临风珍重不禁神驰书达黄郎文几辱爱妾曾浣雪端肃百拜生看毕欢喜起来乃暗道云娥才质真为举世无双只看是书尺幅波澜措词无微不到且见体段大方非钻穴逾墙所可比小生若辜此意罔自为人展读之时令人卧想正吟哦间忽见欧阳生遗家人持书至生虽失意志气不颓遂对家人道相分高中尚未造府拜贺反辱书来拆开书看见上写道从君归后旅日如年清夜兴思离魂与落叶同飞客梦并秋声共寂榜中忝标前队文章实愧同人回思才调如君仍嗟垂翅恐是龙头所属迟我一筹他日秋风鹏程万里匣中霜雪必耀神光即有所违幸勿介意昔日别弟归家想为隔墙美琼姿艳质种种关情花阴月下谅必称心握手天台料应数度然此中景味勿语俗人足下一片深心莫遮知己弟之短才浅识已探素心敬奉寸函略输衷曲余容面晤指点疏愚书到时勿负江于伫望得登电览何既容光肃候近安维期哂纳书上玉史黄兄文几研弟欧阳颖顿首生看毕暗思道才得佳音正图一会不期友人书到欲往相贺省中隔此不遥明日可买舟一去云娥小姐处今日更非前日相与不同矣不如也作一书寄去托爱月送与小姐知道多少是好生意已定遂将云笺一幅挥毫直书书毕遂到蕉楼下一探爱月在否一无动静生又思欧家家人相等同行遂往外束装就道次日抵省见了欧阳生致贺毕便将云娥致札之事说过一遍欧生赞叹不已遂与同在省中居住不题却说云娥母舅叶总制素与部将苏廷略有隙不期边人犯境叶公临阵被擒乃与族兄廷策疏叶公通谋叛逆旨下以叶公拟罪当族刑部文书密行本府太守姓钱名国弼原系曾太卿门生平日素知曾夫人家眷寓在叶家府中乃密令心腹公差报与曾夫人母子知道于是曾夫人母子丫鬟及老管家四人连夜准备奔逃外方居祝正在踌躇忽见公差来到大家一见震惊曾夫人见事头不好遂自求生因对云娥说道汝父在日唯有金陵吴年伯十分知己目今年伯巳故年母在堂母子孤单与我同玻莫若急投彼处云娥听说有处藏身心才放下只可怜母舅一家被惨坐视实难为情说毕夫人小姐并爱月管家跟着钱太守差人往后门走出爱月但道此行恐不能再入此门可惜焦楼上下一派景物尚未饱观叶夫人道如今尚虑及此乎云娥听见爱月所言不觉心中难舍凄然流泪乃以目视爱月爱月会意又见天色尚早犹未起行乃潜步竟往驻春园一探只见亭前紧闭寂然无人不多时天已发亮只得讨轿出城但见官兵围住叶府门前府内百余人一时遭此毒惨不知所为曾夫人家眷出城便叫随轿管家雇船而去投金陵吴府来居不题第四回拟实为招魂风前陨涕凭空偏捉影江上闻声词曰平地风波何处起江颜疑丧锋芒里绣阁尘封门永闭空奠匜藏阄莫辨非耶是拟逐行云无定止有缘倏泛仙津舣触绪关心愁不寐真留意佳音偏彻寻亲耳右调渔家傲却说黄生在省闻行叶府家诛之事心上欲归便辞欧阳生而行舟中隔了一夜方才抵家一进门来便跑至驻春园一望果叶府门户皆被官差拆倒服的器具一空府中男女不知置在何方曾家小姐必定为其所害思及二八佳人一巳遭此惨毒竟为发声大哭一常空庭置了位送进书房取过笑墨制诗一首拜祭云娥爱月乃命墨单安排香烛但见援笔书成一律云百里青溪一掉回旧时玉石变成灰只因为友暂离矣岂料思卿不见哉蕉叶楼空归宿雨芙蓉影灭冷秋台可知挂水声声血莫抵新诗飞燕哀生奠毕遂命墨童撤奠放声又哭一常须臾暗忖道先吾门人李邦彦现任扬州司理如今莫若往扬州一游免得在家悲切且小姐已故天下那有佳人如今风流一事如何提起立意已决遂把云娥所贻罗帕并检出欧生解慰一书及那随身要用物件收拾已完带着墨童买舟就道是夕船泊江边望见凉月当空水天一色清江无际益觉凄然回想云娥冷冷泪下忽闻邻舟一婢步至前舱望月回首唿道小姐可急来一看生只见船内有一佳人坐在舱板应那丫鬟道际此凄凉何心玩景爱月独立良久但见前面万点渔灯一天星斗两边断岸双架红桥玩景生情怀人触恨转觉与深闺眼界大异观瞻风清月白避匿舟中顾影凄其殊难索解生于月下细认乃云娥小姐之侍婢爱月也不胜骇异因想道彼密计脱身故得到此但不知此行何往遂急唿舟人问之爱月闻言不晓是生玩毕遂入舱去睡只见舟人答道我舟要往金陵生闻言便想道我只为佳人已殁故有此行令得知其踪迹到不思自往扬州即跟着此舟径往金陵或得再晤阿云也未见得遂对舟人说道我舟亦驶至金陵舟人不知其意只得从命仍自睡去生犹在船头徘徊玩景又向邻舟舟人道汝船内夫人小姐欲到金陵下处却是谁家那管家在旁应道我老爷在日与金陵吴翰林老爷相知极厚今我老爷与吴爷皆殁吴夫人京里搬回金陵居祝目下我家遭难不惮跋涉共往投之生一一听罢遂紧记在心五更时分例起开船不期舟人腹痛倒在舟中唿叫天地生起视之前船已开行里许矣生不胜着恼顿足道我探阿云踪迹已明正欲舟尾其后邻舟同济令其知我行踪且爱月跟在身旁日于船舱内外行动必定可通消息不意舟人如此作恶又须臾间风帆顺驶前舟已不见矣忽闻船后有一来船船内管家招唿道前面黄公子的船暂等片时生闻言回顾只见欧阳生坐在船头管家侍立生忙叫船家开船就之此时船家腹痛已愈遂把船驾去相撑住生跳过船问候欧生已毕便将前来说与欧阳生知道欧生听说便道今日又会江中莫非天缘所使弟不胜代为喜跃生道如今踪迹更明却又茫茫无据欧阳生道兄又痴了他明说金陵吴杜甫家何言无据且吴干甫系足下先令岳此行到彼一访佳音兼可见其令爱或得成双也未见得则一堂二美聚首齐眉那时乐当何以生见欧阳生说到吴家亲事不觉恨自心生遂道这段姻缘老母在时致书道及可恨年伯母意欲悔亲久无音信于今多载必然别配他人弟此行只探云娥到彼随时区处断不轻入吴门使添恨事生一片精神又送前舟荡漾矣不禁青衫泪湿遂令回舟拉欧阳生并坐船舱而去生与欧阳生遂各作一词拨闷黄生拈调乃名醉落花云词曰并掉水中流君令射枣上皇州痴情我则索云游芙蓉憔悴错认佳人半面羞旧愁未断接新愁昨夜新愁一半休长江又失却前舟古岸斜阳白水迢迢一望秋欧阳生亦作一词名桃花引云词曰万里清江净碧波美人长是隔银河唤奈何唤奈何望断前舟玉泪冷冷似尔多昨夜江边听细雨悠悠知向金陵去盼娇娥盼娇娥欲觅儿家须向桃花洞里过舟行不数日船到镇江来遂与欧阳生分袂直抵金陵却说云娥同爱月与叶夫人到了金陵寻到吴府居住见了郭夫人郭夫人乃带着女儿绿筠小姐出来相见礼毕各叙寒温郭夫人便对叶夫人道不期浣雪小姐有此长大不知许配谁家下聘与否叶夫人道小女自从伊父退居捐馆尚未许人老身常常以此挂念说毕便将被害脱身之事说了一遍郭夫人听了便道原来遭奇事老身实有不知但寒舍萧条惟是草蔬淡饭若是相挨过日望乞谅之叶夫人因指绿筠小姐说道令千金绿筠小姐许聘谁家郭夫人原欲悔亲乃答道前年意欲适人但以母子孤孀而且稚年尚幼竟寝至今遂顾绿筠小姐道浣雪小姐必定才质过人汝今时常亲炙倘有笔墨之间偶有所作宜为就正云娥听了遂自谦道孩儿才疏识浅见笑大方尚须就正绿筠小姐一二年母而出此言孩儿易胜自愧绿筠便道姐姐休谦妹妹早知姐姐在京那时年方七岁出口成章恨不得相依朝夕聚首一堂盥栉之余亲聆教诲移居于此欣跃何如内面已先备下酒席遂排出中堂大家乃入座饮酒正饮之间云娥忽自暗想道人生世上萍合蓬飘我今在此不知黄郎在彼近体如何临行爱月往探书房掩了不在亭中想必外出分明不晓此番脱走来此他若回家必以妾身并遭其祸定是加伤万一损坏了身莫期后会矣空在席思量不觉心酸起来忽然泪滴酒中却被郭夫人瞧见只以为才到未免思乡心中不舍母妗诸人忽然悲切将此等语相劝殷勤云娥唯是低头犹思不置也只有爱月在旁会其心事亦但低头无语而已及撤席散座已是更深郭夫人遂命提灯亲送叶夫人小姐到后亭涌碧轩居祝次早叶夫人与云娥爱月起来但见亭中景物较之叶府蕉楼繁华几倍暂得宽心三人共到轩中游玩见那轩下亭边置一小门门则紧闭叶夫人遂命爱月开了出来一看又是一座名园匾上书着红螭阁三字阁下墙外又有一带高楼俯临轩中亭子阁中侧有小门又是紧闭叶夫人又命爱月开了只见一林翠竹几树海棠又有一座亭门紧闭在左恍惚驻春园门外爱月遂对叶夫人道竹径有门恐是邻家园子不便往观三人共向门内而回未移数步夫人举头见楼匾书着衣云楼三字楼上书声朗朗夫人遂命闭着轩下小门思进府内候郭夫人去爱月依言遂重重闭上门子随着去娥同候郭夫人而来叶夫人对郭夫人说道才同小女小婢到红螭阁玩置忽见邻家亭子一带高楼且有人在上读书不知谁家别墅郭夫人道邻家周年伯名谦号牧庵官工部尚书旧岁退居林下乃郎名之元字八士年方十八岁读书于此老身一向不许小女及家人辈过红螭阁探望有失孀居家法叶夫人听觉便向爱月道以后切记在心汝等亦不许向后花园闲玩当避人耳目云娥领命自是云娥与爱月敛迹不题第五回假道作邻奴锥还露颖荡舟逢宿侠萍且留踪词曰大罗天阎浮地下下高高都要追寻至问途近可从邻比权屈为奴何怕污行止渺烟中埃尘里物换星移觌面人千里道故班荆浑梦寐冷遇倾肝缓急堪相倚右调苏幕遮却说黄生寻到金陵遂入城中到吴府门前探信只见老管家站门前便想道云卿大家已寄迹于兹矣忽转头一看见隔楼有一高第访问邻人知为周牧庵第也带着墨童奴暂寓客舍那夜想了一夜不知何计得晤阿云忽想道周牧庵致仕在家莫若卖身投在周牧庵家谅必收留既系隔邻或得一面岂不甚妙又想道此计虽妙如此墨奴何又想道我昨日登舟时行里许有一寺其中长老系我同乡明日莫若封了一札将墨奴暂寄彼处谅必不我却也次早遂对墨奴道我此来为拜访老爷同年今已到此带汝齐去恐有不便今具一书汝可访到昨日登舟与欧相公作别之处里许有一寺墨奴见说便应口道昨日一寺匾上书广教寺三字有一长老出迎相款处未知是否生点头道好乖认得如许明白正是彼处汝可见那长老将书递上彼看书中来意必定留汝俟我回日便与汝同归墨奴遂承命而去生见墨奴已有着落将所着衣冠遂一一换了把行李寄在客店中只把云娥所贻罗帕并坠谨包一封置之怀中急走周尚书府内对那管家道老爷在家否那管家道足下何来问家老爷何事生遂将来意一一说明老管家便进书房中禀周尚书知道尚书即命管家引生进见周尚书见生是个文人气象闲雅便问道汝本籍何处因甚到此生道小人系浙江人姓胡早岁亦事诗书近因家计零落飘荡于兹特来投靠府中缮书以及工役之事某一一效劳尚书遂道看汝这样任不得烦剧之劳可同小童伺候公子代书取名曰司翰遂进见并道前事公子亦不胜喜跃遂命生与家童司墨日夜相伴生叩头领命即在周府住了以后周公子或与友人分韵联吟生亦在旁低声卿卿脱稿完即窃书片纸置之壁窦间公子全不及觉乃司墨颇称解人时常亲近公子公子教之读书习字以故与生十分绸缎一日公子偶因外出生将楼窗推开只见隔享有一座名园遂唿司墨道此是谁家亭子司墨道乃是邻家园子吴翰林老爷所居一门孤蠕一向无人在此间来往的且近闻浙江有年家家眷寄住在此亦是孀居以故益加严密说毕又指着红螭阁亭边小门对生说道此门正通彼家府内从来不开说话未毕忽传公子回来中堂有召遂一同下楼而去一日正当长至周公子招友人过楼分韵拈得先字韵个个苦口推敲生潜往房中取一短笺书于笺上带着袖中仍到公子身边侍立但见列作皆完共相就正生从旁一看亦但庸庸且有不通之外须臾对公子说道某下里巴人勉强一和阳春不知列位相公肯赐教与否诸位公子道何妨可不闻苏公小婢亦解诗联郑氏丫鬟尚工应对遂顾生道你若会做不妨写来生遂将袖中取出递与周公子请少年齐来一看见上写道江外寒峰碧晚天峰楼回首事凄然雪兮无意怜梅瘦云也何心抱月眠绣线牵长添别恨分题联句续姻缘吟边不少诗奴兴漫学新言寄一篇衣云楼长至即事看毕各人不胜惊异中有一人却妒忌生才疑道还恐此诗有夙构抄袭之弊莫若就本题再限一韵命他当面赋成生道唯命是从遂限七阳韵生低头半晌遂走到座中即书以献诸少年又来一看见写道雪艳输春破暗香金陵佳气渐汪洋愁深今日逆明日醉到他乡即故乡倚槛谁怜寒不耐拈针翻怨昼添长请看邻坞泪痕竹为甚关心劲节凉大家看毕不觉一齐拍案叫绝道他笔墨有可观此名士也何故乃为下人公子遂将卖身来由说了一遍只见一个姓李的道此人暂屈尘中毕竟出人头地众人一面说话至黄昏时候各自别去公子遂把生二诗达于周尚书尚书不胜惊异嗣是公子或有所作每命生代为捉笔无不工绝以故公子益重之公子想道他既如此才情放他不得我府中婢子甚多他如肯留禀过父亲拣一个匹配与他不知他心意如何尚未直对说明司墨遂将公子的话与生知之生闻公子的话每遇公子外出即向楼窗向红螭阁望去实不见一毫动静遂想道忆昔驻春园每日可以举首高瞻今日红螭阁劳我倚窗低瞩空结冤家咫尺抱天涯之恨于今两度矣一时不觉恼从心生拾将小石块向红螭阁掷了一掷忽惊起飞鸟一阵飞向内府而去生见了叹道何不如伊飞入隔墙而去其乐何如彼正在痴想之间忽见司墨上楼对司翰道明日公子订李相公诸公往印峰溪舟游命弟同兄偕往生道公子此命谁敢不从到次日生与司墨遂跟周公子大家入船正登舟时忽把舟人细认似曾经会过又不敢记忆恐露事机不逾时诸少年俱已登舟公子命司墨执壶命生司毊入厨看酒那舟人见生声音状貌酷似黄公子仍加仔细识认连声唿道黄公子何在此生听说转轻声问道足下何人今日奚由遂相识耶舟人道公子忘之乎吾乃暮夜跳墙之王慕荆也生疑始释便想道此人乃真负侠有心许我必非鼠辈流人我便说明来意彼必不我泄也遂将别后情由对慕荆一一说了且问道足下几时到此潜迹鱼舟慕荆道小弟自蒙公子大恩之后便一路直抵江南改换姓名潜栖于此这等看来弟为友人改名换姓兄为佳人假饰行装虽则痴侠不同而踪迹行径大都相似前日贵园一别报答无由不图此日得晤恩人倘日后有事相闻报以一死士当为知己者用侠者大经说毕遂举手遥指竹林里一茅屋对生道此系是小弟寄迹处生举头细认忽闻公子在座唿唤遂对慕荆道弟且赴召少停再来生遂趋见公子问道公子有何使令公子道可取文具诗韵出来生闻言知列位要作诗少不得在旁帮衬遂将各物携到席上只见公子对列位道诸兄既有兴作诗请命一题限一韵那李生道题目无过印峰溪舟行即事韵限舟字各成一律说毕又指一对公子道借重贵价亦一倾珠玉何如公子顾生道李相公台命汝是要遵生道不弃葑菲敢不呈政于是列位各搦管思索生密书一律递与公子公子接了遂倚着船窗举头独向外面假意玩景将片纸得得展开赴席疾书生复成一律须臾诸作皆完又相换繙阅毕把生一首展开齐看只见上面写道湖海由来任纵游飘蓬踪迹一孤舟不图万里他山外得集千称名士流绕岸树声寒客思印峰溪色照人愁夕阳何处催归鸟畏向黄昏下碧楼列位看毕大加叹服只见李生道看他寓意遥深措词大雅又将压倒举座矣即而红日西斜遂命舟人反掉生又往慕荆处叙别了一同大家回府而去不题第六回红绽泄春光针将线引月沉迷夜景雪把桥淹词曰游丝力弱却逢翠羽来粘着青衣妆扮今非昨诉出衷肠听去双珠落磋跎只恨无风恶浓云密布天垂幕老苍不管人离索盼望云天倚遍栏杆角右调醉落魄却说云娥自到吴府之后一向不知生之踪迹夫人家教森严重门深锁但与绿筠小姐日在后院盘桓两人甚是相得一日残冬时候雪片飞空姐妹联吟在诵碧轩折梅赏雪各成一词云娥词云飞霰飘飘坠寒梅几树花花飞片片落谁家忆昔故园楼下泣琵琶家山千里外回首夕阳斜漫天雪里带归鸦作解恨诗诗成恨更加右调南柯子绿筠见云娥作词亦作一词云萧条深院但恹恹睡了海棠柔媚我起强把云鬟整镜里悉颜偷视敛束残妆裙拖髻坠步到琅牙地看他压雪伤心为甚事肠牵碧竹层楼十年慵上畏染湘江泪鸟语温存难解些子儿家憔悴料得花残飘零玉骨谁把消魂记人生如梦一尊伴姐沉醉吟毕共相就正各不胜欣赏一日二娇又同爱月在涌碧轩玩景举头只见红螭阁一枝红梅斜压过墙向涌碧轩来遂对绿筠道汝看红梅盛开色色可人安得一枝置于瓶中可供玩想绿筠道夫人严命不敢私开小门花不许人折姐姐倘爱其姿除非命爱月妹潜开小门从假山石上扳折一枝庶可供得一玩爱月道潜折固易但置之瓶中被夫人瞧见责将安归云娥道汝好痴呆倘若夫人见时我等只道移梯攀折汝可私自开门绿筠道有理乃命爱月开小门径往红螭阁向假山石上去恰好生因公子带着司墨外出未回正望着红螭阁那边红梅不期爱月正扳上假山生认是爱月便叫道爱月姐我嘉兴黄玉史在此候久矣可怜可怜爱月吃然一惊急回首一看再加细认乃知是生缘何妆扮不同生又忙问道姐姐在此何干心中勿疑我特为云娥小姐失身此夜可烦移玉潜往小径待小生历叙颠末干万勿误说毕不觉泪下爱月正要开口问候忽闻绿筠小姐在涌碧轩急唤爱月回来爱月只得折梅一枝仍向假山小路回去正是连理花开又被恶风吹散并头睡稳忽因湃浪惊飞举足间适见石畔黄长春盛开亦随手折了一枝回首见生倚窗含涕情觉可怜但以绿筠小姐在即不敢私通一语惟是拭泪闭门而已到涌碧轩绿筠见爱月含泪未干洁问其故爱月微意说道正折红梅适见黄花随手扳折为花刺所扰故尔含泪绿筠只道是真云娥亦不解其意只对爱月道阁上红梅谅必十分鲜艳应道不独红梅可爱黄长春也开茁得可人小姐倘不及时玩赏挨了数日之后残谢落英矣绿筠道此花不会落英只是过时不耐观玩爱月道原来不落英的黄花此处也有因顾云娥道小姐可记得叶舅爷家蕉楼之下也有一丛黄长春亦系不落英的谁想移根到此只因二位老夫人严禁出入不得再向隔墙饱看今折一枝徒令人酸心忆故也说毕又欲泪下云娥见爱月所说分明寓意在人且其所言句句刺骨亦不觉泪染胭脂绿筠见二人如此光景不解其意无心玩赏遂别云娥而去爱月手提二花同云娥入房把花插在瓶中不禁长叹一声泣下如雨云娥忙问道爱月何事只管下泪爱月道才见驻春园黄公子不觉心伤耳云娥听了吃然一惊道爱月恐作梦语耶爱月见他不信即将折花时候见黄生如此情状如此言语并嘱其是夜潜出之事细说一遍云娥仍不信道我当时灭迹奔逃彼岂知我在此爱月所言虽非指鹿为马恐误认刘郎作阮郎耶爱月道黄郎状貌声音岂容混过但今日只因绿筠小姐属墙有耳未得详问起居小姐岂可执疑不解且当时黄公子尚有窗稿在小姐处小姐以罗帕赠之此物黄公子必带在心旁如欲解疑此物即可为证今夜爱月过去倘得一面听黄公子历叙前情团疑自解矣云娥道夫人有命日夜小门必加严禁且彼处亦有重门如何得达爱月道此何难今夜伺候夫人睡去了可偷开小门谅黄公子必先在曲径潜身到彼探听真实宁不甚便万一重门难开即将轩上高梯光移墙角只以摘花为辞便可逾墙仍从假山下去即于红螭阁亭边楼下亦可通语岂不为妙说犹未毕忽见阿鬟来请云娥晚餐二人同向府内去了只见叶夫人在坐等候爱月便对叶夫人道夫人不知红螭部梅花盛开才承二小姐之命移梯墙上扳折一枝真觉艳丽可人夫人道不可造次恐失大雅正说话间家人排上晚饭三人同吃过不题第七回献策巧安排逾墙即讯通辞惊落月吮墨投供词曰探问东君重门隔祝无人插翼难寻至用心算定步云梯扳花偷度墙头去月影将沉初斜花树来踪细剖真叨絮权凭笔墨具亲供梅酸只为飘风雨右调踏莎行却说云娥同爱月吃了饭心实放他不下沉吟半晌那云娥仍别过夫人同着爱月向涌碧轩而去爱月又随着云娥小姐步到墙边梅花树下缘着半梯坐着须臾之间只见皓月东升长天一色云娥看了乃道到不如无月之光还得便宜行事爱月便带笑道只要小姐有心奴家自能掩护前度之来不期被风雪所阻恰逢今夜天上月圆人间月半黄公子多应又在楼头盼望小姐存细思量作何发付云娥小姐因道别无所虑小门久闭不便开去也倘不细腻定被外厢知觉孀居闺范两失防闲即欲往观其中不容造次事方有成既得妥当乃不负此去初心爱月又道已经到此若是空回毋乃不情已甚前因小姐题诗赠帕惹得他废寝忘餐梦魂牵引功名付之流水性命薄于鸿毛若令哀怨成病却是奈何伫立不多时更已深了回顾寂然无人在彼遂缘上高梯将梅树一扳已在墙上云娥站在半梯举头望去只见高楼掩映人在柳阴明月之中树影低迷几度望断朦胧之眼正在无可如何之际又低头步上梯去爱月已立于假山之下矣且说黄生自见爱月折花之后真个如醉如痴又惊又喜伺候了许多时不得其便是顷也月明风细幸的左右无人见家内大家已睡遂来楼下向西角门步出曲径闲行探望云娥消息乃到隔亭门前窃听并不闻些动静直到三更时分绝无影响只得闷闷而回仍将小门轻掩潜步上楼斜倚楼窗望去惟见一轮明月可人忽低头看见月下有人乃爱月步在亭中望着黄生不至伫立良久生不禁低声唿道爱月姐姐为何在此觑甚我往曲径中等汝多时因甚不见踪迹爱月只将不便开门之故说了一遍生道姐姐既不便于开门因何到此爱月又道只为黄郎只得逾墙到此说罢因云今夜更深不便久留细说诚恐外厢知道闺范有伤公子若有所言莫若取片纸写将起来把胸中欲吐待爱月递与云娥小姐知之省得唧唧哝哝恐被他人晓得不独云娥小姐玷污即公子置身何地也黄生听了乃道爱月姐姐所言极是遂取房中文具携到楼窗外面放下向月下而书书毕便将此字付与爱月只得掷下楼来又嘱道此书烦爱月姐姐递与云娥小姐千万勿误爱月双手捧着乃婉转辞黄生向假山上面缘着梅花而去伸足上墙踏着高楼下去将梯放下把黄公子之书付与云娥小姐说道公子近来行状尽在此间小姐可紧拈勿失不可被旁人知道说毕二人携手同归房中云娥欢喜因对爱月道我妹如此用心方有妥当不独外厢莫晓闺范凛如一去便来是为难得遂将来字展开一看但见上面写云黄玉史冒死敬承贵侍爱月之言因向月下致书云卿小姐妆次忆昔文场失意曾接小姐瑶函曷胜欣快奈尔时为友人见招只得修书作别弗获一面竟尔怅怅就道不期贵府惨遭奇祸尔时在省闻息星夜奔到家中谁料叶家门第已荡然矣且以小姐与爱月贤妹并遭玉石不胜痛悼遂昏然绝倒无心举业决志远游幸一夕舟次相连得明踪迹正欲连舟同抵金陵讵意与友人公车舟行相遇故又耽延到此之时无缘相遇不得已将小怦暂寄寺僧自行卖身周处为奴冀于旦夕之间或能一晤岂料至今消息仍是杏然昨见贤妹爱月托故折在闲玩因祈代达隐衷倘获小姐见怜万死一生庶免失身异地也尚是怀疑则帕坠窗稿藏身可证侦便或能潜出一面岂不是花发月圆之庆也楮短情长言不尽意黄玉史冒一锴谨达云卿小姐妆次黄玉史百拜二人看毕方知黄生来由爱月与云娥看毕不觉潸然下泪云娥道原来黄公子单为我受此屈辱比昔日在驻春园时可怜又加百倍矣兹以两家老夫人严禁出入不得一晤奈何奈何爱月道若非移向红螭阁居住谅必难会黄郎云娥把眉一蹙因道夫人曾说只可日在涌碧轩连那门外亦不许出入安肯容妆隔园居住乎爱月又道此事虽万分不能恐夫人近日或变了心也未见得谈论移时已是五更爱月与云娥二人遂各自就枕安寝次早日高丈五尚在睡乡做梦此时叶夫人起来多时见那云娥与爱月二人尚未起来梳洗正欲和他二人说个话移步便到涌碧轩而来进前一看只见房门紧闭遂唤爱月道红日已上半墙汝同小姐二人夜来到底作了何事睡梦尚是未醒爱月与云娥闻是夫人声音遂不及穿衣只着短衣急起开门接见夫人夫人因道夜间我已明白吩咐早睡早起若非迟睡何至今尚未下床云娥方欲答应爱月因接口应道夫人独不闻古书云爱月本是夜眠迟夫人见爱月善谑亦不觉带笑指着轩下长梯道长梯因甚在此云娥应道昨日绿筠小姐在此玩游见那墙上红梅盛开命爱月移梯折花爱月又接口应道夫人恐是忘记昨日吃饭时候对夫人亦曾说明夫人听道后来切不可如此说毕叶夫人仍向府内去了云娥只得草草梳妆须臾忽见绿筠小姐徐徐而来便于袖中取出一笺对云娥说道日前无事即将折红梅为题聊赋一律呈教倘若不陋鄙才即求和韵一首云娥小姐拉来一看只见上写云芳姿绰约隔红尘前度渔郎费问津独把红颜娱晚岁竟超素质比怀春朱苞深浅胭脂染嫩蕊高低琥珀真此去罗浮知近远梦中蝴蝶解迷人云娥看毕大加赞赏爱月在侧也将诗句拈来一看因笑道同此一夜筠姐索句且有暇云姐看月也无心绿筠道何事无心看月爱月因道昨奉夫人之命夜宜早睡只得早早睡去那有心情玩月绿筠小姐见爱月如此说只道是真就也不疑乃对云娥道只求姐姐赐和一律罢云娥见说也不推敲低头半晌便取笔直书笺上付与绿筠道只得勉强塞责绿筠开看见上写道蕉窗一别已成尘螭阁重逢又隔津烟雨那堪霏故国风波谁与驻芳春偶然对影欣相见未免伤心认不真折不细看朱脸湿曾知含泪为何人绿筠小姐看毕折案叫奇三人在轩中闲谈许久方各散去不题第八回斗笋便开关寻欢出峡守株乖待兔失望停云词曰重门深锁湮幽径隔断寻芳信借题偏是索寻思晓妆犹起来迟喜孜孜彩云何在方惆怅得得蟾光上恰逢青鸟语难通求凰又恶与鸦同恨忡忡右调虞美人却说生自月夜寄书之后每日楼前徒倚伫望爱月回音不期腊尽春回沓无影响真是肠一日而九回因作九回肠以寄意其词曰一回肠永日盼东墙隔院分明人宛在溯洄欲去路偏长二回肠顾影倍凄凉不为伊人多系念羁栖何事恋他乡三回肠受辱学佯狂鱼服特来寻旧约谁怜入网困腾骧四回肠前事费思量灰灭蕉楼无旧垒不堪重见雁来翔五回肠云敛镜重光惟有素娥偏耐冷夜深双照两人乡六回肠挂起更难忘纵有深心无与达空留遗佩在身旁七回肠无处可投奔深院重肩门永闭寻来不界隔蓬岗八回肠鸡鹤列同行局促樊笼难振羽何时华表恣翱翔九回肠远志可能偿脱却北溟程九万银河犹是隔红墙黄生书完暗忖道世事变迁人心反复莫非怪我流于污下玷辱也府第门风遂尔决绝竟致不问即不谅我此来行止有亏宁忘却蕉楼赠帕已致兹憔悴任是铁石心人也将心动况云娥小姐如许多情爱月那般怜我难道忽尔生心全无发付还记前日病中写书慰借何等绸缪必无半路海却前盟那日爱月见我病容甚加怜惜必然于云娥小姐面前从中宛转奈他这几日潜踪匿迹一定是内庭严禁不容出入我且暂放了心再等几时必有好消息也还要看他再来作何回我算计已定只得坐向楼前睚目以俟日过一日并不见些动静又挨几日乃是二月初旬云娥与爱月日日商量欲与黄生相会计无所出要如前次逾墙往返实为不便待要开那轩下小门锁钥又被夫人收去算来算去俱有不便亦惟日挨一日而已一日二位夫人与绿筠小姐在堂上闲谈云娥与爱月亦在相陪正是四人对坐一人侍立忽见一小童冲入来左窥右探郭夫人便喝住问道何人乃敢到此看门何在容他擅入中堂那小童忙回道小人是周公子伺候书房的管家名唤司茶来讨府上门公说话因不在外面故此进来实非窥伺望乞宽容勿罪夫人听了便问道汝寻门公何干小童应道明日乃是花朝我家周公于欲请友人会饮春游设席在云谷寺赏花特遣小人来此见借登山小盒一对回来即便奉还夫人因命取出小盒儿交与小童挑去郭夫人因对叶夫人道明日原来是个花朝几乎忘了我等家内也要置酒赏花毋使良辰冷落也爱月亦在便乘机说道昨承二小姐之命移梯折梅见红螭阁百卉俱开十倍往日且明日周公子看花出外隔墙谅必无人即有管家不须退避不如置酒于彼游玩一番郭夫人道这却不妨但周公子已出春游家中即有管家我等只在自家红螭阁赏花与他却无相涉明日即依爱月于红螭阁设席可也说毕各自别去云娥与爱月仍回涌碧轩是夜爱月对云娥道方才所言何幸夫人即允但不知周公子外出黄郎亦同去与否万一不在家中一同赴会岂不空出一番机谋黄公子一副肝肠都在小姐尔日这般行径将痴死矣明朝一过再无机会云娥听了不觉恨自心生又成咏诗拨闷拈毫濡纸又是二绝只见上面写云今宵白月露层云春色三分剩几分盼到花朝春已暮仍愁风雨不同群有心待月盼朝云触恨伤情已十分惟是一园千里共奈何咫尺恨离群云娥咏二绝尤自无聊不能排遣因想隔不见咫尺天涯韶光无几转瞬将归明日花朝殊难耐赏心情顿减旧时坐久愈无聊赖黄公子明日倘不去看花或可从中取便即二位夫人与绿筠小姐俱在无步步限定之理倘离左右即有机缘那时桃源有路或能不负佳期也未见得说毕已是三更云娥与爱月两人同声一叹各自掩门睡去且说黄生是夜亦在楼头待月痴想美人不能放下忽见司墨走到因道公子明日邀同李相公并各友往云谷寺看收丹着我与兄偕往黄公子道我不去汝且同公子李相公自去罢了司墨道见何寡情到此独守书房岂不闷死生道妆看亭中楼下亦有名花可供玩赏矣又指着隔墙红螭阁道且无论自家花草色色可人即是邻园万卉缤纷耐观如许我一人在家玩赏倍觉适情起兴吾弟不必多心说话未毕又见公子进来向生说道列位相公在外等我同到云谷寺看花妆二人为何在此留连不去生知推脱不得了只得检点书房掩了楼门正欲出门只见隔墙红螭阁上面有人乃是爱月同一小婢手提着凳子放阁中椅上便想道阁中一向无人来往今朝爱月姐上来必是云娥小姐来此春游今日花朝拟在上面玩景欲待留迟不去无奈公子在旁等候多时生不得已长叹一声竟将楼门掩了便同公子往云谷寺而去须臾二位夫人果同着二小姐来到红螭阁下郭夫人便向爱月问道汝方才移凳阁中见隔园楼上有人与否爱月应道若是有人在内树上莺鸣料不如许自得说毕大家同坐亭中绿荺道孩儿犹记儿时常随先君日在此中玩赏不料数年而来世事变迁少到此间于今已久今日叨陪年母来游回首少时依稀在目但以先君去世如此凄凉细忆彼时使人泪下云娥小姐听了发叹一声道此事亦有同心亦不觉潜然爱月见二位小姐在此生悲便慰道看花乐事何故悲伤起来奴家劝一言若非夫人与小姐逃难来此相依安得与夫人小姐聚首一堂焉有今日看花饮酒人生恒乐耳人间世事大抵如斯眼前景色且以自娱放下瞏日欢肠向目前取乐可也爱月所言真个字字刺心二位小姐乃拭泪看花须臾排上酒席四人依次坐下爱月乃末座执壶各说闲话云娥小姐只是低头不答侧目倾耳都在隔墙奈上面竟日寂然畜了一腔长恨大家不晓其意只有爱月一一领会直到午后叶夫人对郭夫人道今日宜去看花休得果坐饮酒且到花间赏玩一番不知尊意何如于是四人同向花间闲步忽惊了一阵黄莺二位夫人见了说道真乐趣也爱月拾了石片要向隔墙掷去叶夫人止之又只得紧步相随不敢再向墙头窥探云娥小姐见了心下益恼只是无言绿筠陪了半日见他如许缄默不言因问道姐姐为打今日寡言不笑岂有所思云娥应道桃李本自无言何必拘拘言笑即有不言何寡之有少刻红日返照鸟雀投林郭夫人遂命仍归涌碧轩而去方坐吃茶爱月进前又道天色尚早二位夫人在此安歇待爱月同二位小姐再去一游隔壁无人料亦不妨一玩二夫人见爱月如此说只道后生心性原不可拘也不阻他只嘱爱月道汝同小姐闲游若闻隔院有人即促小姐回去二位夫人各去安歇了二位小姐同爱月三人仍来坐在石上又叙一回寒温正是周旋宛转多娇女算是辛勤做老娘第九回昏后可寻盟安排要路暗中偏错认凑合机缘词曰邀友花朝出玩游夜未休待月更迟留娇才无影驻楼头极目难相见空自费寻谋何不早身抽情书怎的暗中投撤桃寻李意方酬错认针儿引线把功收右调小重山却说诸生看花订在云谷寺中相会那日黄生与司墨跟随公子同到云谷寺来遂到讲堂坐定少顷同步庭前大家看去果然地面宽阔只见千红万紫馥郁缤纷看罢心中欢畅起来周公子乃吩咐设席须臾即排出来李公子见了说道饮酒必对花方是花朝模样此席可移在牡丹树下一面饮酒一面看花一面赋诗言志庶几不负美景良辰诸公子齐声道好皆推李兄所言极是遂移席花间其相叙坐毕乃传杯畅饮李公子又道酒已半酣吟兴勃发或是联吟或是分韵诸兄大家公义座中张公子道众位才思迟速不同联句心拘次序工于推敲难于急就喜于思索失于安闲拈阄分赋方能各抒所长李公子道张兄所见又是不差请席东命题周公子忙道安有是理公议已定张公子道不必另寻题目即以花朝在云谷寺雅集诸同人看花分韵或贴牡丹或不贴牡丹即席各成截句一首众人俱抚掌道好遂各遵命李公子又道周兄有位贵价能诗今日曾偕来否周公子道今日同来想在后面今日不知何故被弟捉来临行还是推托早晨到此见他闷闷不乐即入内边去了李公子道人生一体境遇不同才人处困自然触景伤情岂能若我辈赏心乐事乎遂亲至后边捉出生来命立席前以厄酒劝生芦中人岂终作贪士耶想必不以青衣老也今日放开怀抱且领略秾华一舒心上忧愁生讲道谨依尊命将酒饮干洗杯送上退立席旁看那大家拈韵李公子先拈得华字众人挨次拈去周公子拈得饶字李公子招唿生道汝亦来拈乃观字韵拈立各自构思或往花下闲行或移一席静坐或把盏沉吟或瞑目伏几俱各去沉思构结生拈了韵潜到僧房取笔砚直书一挥而就周公子作完书毕乃向李公子取诗李公子未脱稿见生执稿在旁因道汝才敏捷我输三十里矣何不取来与众位一观生道遵命塞责请各位相公垂示典型李公子道我不妨先来献丑遂将诗句送与列位齐观只见上面写云花朝在云谷寺雅集诸同人看花聚饮壮丹花下拈得华字千红万紫斗繁华占断春光景色奢记后曲江开宴日题名齐唱楚王家众人看了赞道大雅不群英雄本色当为搁笔周公子已脱稿多时亦取出来观因道诸兄幸勿见哂实愧大方李公子接来乃高声朗吟道良辰恰好值花朝入眼春光已富饶云谷较他金谷胜春游联骑喜相邀吟毕笑说不有贤主那有佳宾周公元乃过谦余外诸友陆续亦毕作完送与大家阅看也有称赏李公子阔大高华不流小巧是为杰作也有称道周公子的气度安和音韵闲雅可逐前人诸作平平无奇大家看毕同道其余亦毕作者当行或工刻画或巧寻求各极其胜不复多寻而黄生站在席旁侍立良久李公子见生便问道汝的佳章何不取来同看生遂向袖中取来放在几上只见上面写云松柏坚贞耐岁寒与他富贵可同观洛阳贬处知何限不及禅僧象外繁众人看毕吟介李公子又云周公诗才独绝不足为奇令贵价亦如此高致斯称难得真是强将伍下无弱兵也项珠又为所探小弟甘拜下风生见褒奖太过恐生事端回身避去须臾李公子向张公子道青莲有云如诗不成罚以金谷酒数今乃众作皆完行酒不宜太急诸位公子以生奴仆李公子不宜太奖各欲散去周公子为陪罪始为和揖李公子已先知众位不愉遂欲自家回去又以路远不便乃勉强留祝此时周公子身在僧院心挂家中因吩咐生道汝且先回今晚我们大约不能回去汝到家中不必对家老爷大人说明就里好生看守书楼谨防盗贼恐失事生巴不得脱身一闻公子此言不胜欢喜抽身直走回家禀过家爷急走上楼只听隔墙似有妇人声息便从上面看去但见阁下有三人共语一处正在寻思窥探又闻接下召唿叫道司翰何在家爷命写回书生不得已乃赴召而下且说云娥同绿筠爱月三人闲话半晌爱月便道今日佳会不可无诗才以二夫人不敢禀明小姐东邻有女西邻讵无宋玉乎即此命题各赋一章以纪胜事意下何如绿荺应道妙妙为汝小姐无意看花我亦何心吟咏不敢强作韵人爱月要看新诗可同到小姐房中何等不便云娥听了道此处石上尽可摊笺汝且同我到房中取笔砚来爱月与云娥向绿筠小姐吩咐道小姐小待往内一取纸墨便来二人遂同涌碧轩而去且说黄生召赴回到楼上一看只见一佳人坐在空庭生犹道是云娥若非云娥实是爱月乃低声叫道爱月姐可在此见那佳人坐定全然不睬生亦不管好歹把前日小姐所寄之书并罗帕扇坠取来掷去恰好掷在绿筠小姐身旁正欲再听消息又中堂唿去那绿筠小姐等候云娥小姐端在石上忽见一物从空中掷将下来拾起正欲展开月下照去只见封皮上面写着云娥名字又有一封上写云卿小姐开拆遂密存抽中正值云娥持文具来到绿筠小姐道去久未来害人孤怜此处凉风拂拂不如回去房内命题明早起来就正何如云娥本来无意做诗但以黄生未回久留无益遂命爱月将文具收回向涌碧轩去了绿筠道今日诗题即以花朝即事请限十六韵各做七言古风一首正欲吟诗一小婢提灯来捉绿筠回去云娥闻言对绿筠道明早佳作祈即赐教不可又吝绿筠答道但恐姐姐今夜无心索句欲谈佳话何必明朝意中别有所属何妨对小妹直言云娥见绿筠如此说错愕起来只将闲话支吾良久遂别去不题云娥见他已去对爱月道绿筠小姐所言大不可解得毋今日有破绽乎爱月道这谅无别的生疑都因小姐无意看花故有此言无须挂意只要自家把定不可轻言说罢二人吹灯各自睡去且说绿筠回到房中遂将袖中之物取出来看未及拆开便想道此物不是周公子的更有何人想是平日与云娥小姐有这机缘只因禁他出入音迹不通故今日托做外出恐大家俱在露出马脚是以只管闷闷方才是我一人独坐故此将物抛来封上有字故此藏来若是当面拆开遂令云姐置身无地但门儿紧闭如何得通乃叹人心不测一至于此封儿拆开立知颠末遂把来细看只见一条红帕上写双燕诗云云又把书拆看正是白云本是无心物又被因风引出来第十回故剑现巅芒备知劫夺输棋寻救着纯用推敲词曰有意盼春春不到占魁却被梅先无端错认把书传凭空难起妒结伴转生怜心事一腔吞未吐姑为赌谜猜拳利锥逼紧刺中坚何从安慧眼跟脚被窥全右调临江子话说绿筠月下得生封函将帕诗及小草已经细阅内有一重密封随将手轻轻拆开来叠叠是些诗文绿筠看去不是哀挽之词即是相思之句因忖道此等篇章与云姐何干也封来求他赏鉴也寻思半晌方知是云娥小姐曾经遇难与他相识不知周公子何与他如此绸缪为他伤感此字呈来恐是欲明心迹这等看来周公子与云娥小姐情好又是有素不是此地始相逢知矣但云娥小姐远处嘉兴乡坞周公子父母在堂不曾远涉何从缔好联交真不可解云娥小姐既是与周公子相识奚待今日消息始通定是我家严禁出入即有封函欲达爱月不得传来故逗他作此番伎俩耳因又怪道昨日赏花爱月力劝移觞阁下云娥小姐以多人不便终日不放愁眉欲知颠末必须看他书里所言方能明白绿筠小姐乃又把书细看只见上面写云忝在知心同乡黄玠顿首百拜致书于云卿小姐妆次绿筠既看了吃然一惊又想道这黄生岂不是黄酉山年伯的公子我家母亲大人只因此生杳无踪迹故此担误婚盟至今未字身同不系之舟不想此生为甚到此从未闻我家出入之辈谈及此人但看书上所写同乡二字却非此生而谁于是又把书逐一细看只见上面写云昔者芸窗读史矢志鹏程独寐中从不落深闺脂粉想不谓丝桐寄兴回首玉楼于蕉碧桐阴之际见鱼沉雁落之姿并惠垂青欣疑交集双燕之诗红罗之坠毋亦恍惚有思临风错落非是则人无司马之才安致一盼秋波钟情尔尔耶后欲再晤芳容流水桃花渺然天上一纸书藏萧娘肠断纵酉风紧北雁高鏖战迫人此时不复顾文章性命矣犹赖肺腑友人殷勤解疾勉强就闱已不堪于翰墨况倍念佳人何怪名落孙山途穷阮籍然终不以是介意也幸也同心见谅慰借殊深正欲修书以致候又迫知己有省行之招当日诚万难获已以为虽暂相离而归程不远讵意影断仙迹天涯间绝早知若此即痴死蕉林不以一日缀卿而去也尔时闻事奔旋蹄魂吊影扼腕捶心血洒三升诗成万字所以存一线如丝者欲访真知然后死不憾耳是以一叶轻舟漂流江上浅洲依泊隔艇闻声嫌疑之际不敢动言只打坐舟头自思自喜不谓缥渺神仙犹在风尘流落乃窃听舟人潜询去往知欲寄迹金陵吴翰府中也时即尾棹相随奔驰京邸寻思至屡无路可通因易措大旧装充为邻周小介自秋迨春凭楼怅望只见掩重关客孤千里怜我者唯有镜中瘦影知自相思冷落到而今幸际烟景催花红梅有意不惜一枝为我诉春愁万种使爱月梯高扳折睇远拖情乃知书生若也奴隶曾思奴隶而实为阿谁也爱书昔所见者窗稿近所制者词诗并前所贻者罗坠卿试思之是耶非耶可谓非当年意中事乎唯祈花阴月夕阭迹潜踪赐晤娇颜得伸片语即漂泊江山烟沉贱辱虽死之日犹生之年如或弃爱略情分萍断梗以贻赠为偶尔谓要盟之可忘则必骨化魂消形青血碧天实为之谓之何哉存殁之情言有尽而意还生笔欲庸而词不缀临书呜咽和泪封缄无曰此草草芜言甘心弃置也玠再拜却说绿筠看毕道世间有此奇事奇人天下有此风流奇士何得怪我云娥姐姐一人不自怪疾情乃尔也但我为他守贞待字彼在隔邻周家如许行径全然不知细玩书中之意殊不以我为怀但云姐襟怀阔达黄郎才志过人他倘得聚首一堂此身谅不落寞矣如今莫若遂将此事漫漫提起明日先将别事探彼实心然后说明心事谅云姐自有两全之法也主意已定夜将半矣欲睡不能只得拈纸舒毫咏诗一首以应云娥之约诗成吹灯睡去到次早起来梳洗已毕便向涌碧轩缓步行来忽见云娥与爱月在那帘前看双燕翩跹随风上下绿筠乃潜往二人背后行来云娥与爱月不知云娥因指飞燕向爱月道只为飞燕一诗不识孽债何时可了徒令人对景兴怀伤春寄恨人间世事如许变迁实非所料爱月未答绿筠立在后背便抚云娥背道同心有梦比翼可期何恨之有云娥听了吃了一惊无言以对良久乃应绿筠道愚姐失迎有罪绿筠笑道小妹不应唐突亦为有罪爱月在旁便道论云姐该罚失迎不可之罪论筠姐该议潜入重闱之罪一也绿筠笑道与私递军机之罪又当有别云娥听了只得勉强笑道昨夜分韵佳章可曾赐教与否绿筠不便絮叨因向袖中取出一笺来因道昨宵原亦无暇敲诗只恐爽约乃潦草成篇不成分韵云娥接来一看只见上面写云冷落春光寂如水红妆深锁绿杨里十载纷华转瞬间朱帘歌舞声犹迩开我今朝涌碧轩惟见红花杂香芷花开花落自年年花中生长十四纪朱英片片雨敲残伤心女子泪如此细腰无力倚画栏软弱东风扶不起为忆移芳上苑中玉蕊琼枝称两美梦寐天涯总不知眉尖幽韵效颦始春也何时拂神归收拾愁来寄行李回首媚杀看花人独盼倚风思尔尔暗拭泪痕心恨谁畏听娇莺声入耳林营虽巧学新声双燕双飞更可喜几时飞傍旧楼前还置旧巢忘睇视漫基竹叶怨无容醉眼桃花居名士良辰佳话动千秋妹妹何能让阿姊云娥把诗看毕反复细玩知他诗里机锋言中有刺句里用讥恐有圭角被摸着只得对绿筠道妹妹昨宵佳作依姐姐看来比往时更进矣绿筠道近以亲炙香奁自当仿佛姐姐过褒休要取笑姐姐佳篇已就即取来赐教何如云娥道昨宵不觉睡去今日愚姐岂容无诗相酬但吾妹佳作曲高和寡今以塞责只得步韵呈政云娥乃执笔沉吟遂直书下去良久乃完绿筠拉来一看见上写道断桥家隔西江水消瘦春光明镜里天浮斗草竟红妆陌上歌声无远迩歌中字里学新莺彩衣不惜薰兰芷飞来飞去作娇姿云口初整二八纪何处游子不可怜千古丽华少有此谁怜作客易伤心水簟沉眠早慵起满径胭脂雨自残半春花鸟人自美芙蓉损尽旧时颜闲愁万种以今始啼尽黄鹂妒杀人门掩重关深桃李忆昔客楼细雨天诗事消长春日尔琴中韵谱黄花吟一弹再弹声在耳故园春色度江南吟花句落翻悲喜强醉帘前琥珀环帘卷重头凝睇视诗情妍媚属佳人才色闺中深学士日日邀人笔墨忙那知流落伤春姊绿筠看毕因叹道阿姊和韵已驾前鱼非有大福分儿郎安能消受说毕回头见一朵黄长春乃指与云娥道此来却为何来偏开向姐姐起来爱月在旁应道昨晚又到园中随手折来云娥道虽是黄花亦觉可爱绿筠又道黄花自然可爱但爱黄花者不特姐姐也说毕竟将黄长春一枝拈去又对云娥道此花分小妹一玩何如云娥不觉爱月便道绿筠小姐何夺人所好绿筠道本是愚妹妹物借玩何妨且闻前年叶舅爷楼下此黄花已为你姐姐饱玩今即愚妹一赏何须月妹吃醋云娥听了道姐妹同心何分尔我绿筠道非妹遽分尔我只为倘不说明亦不知此中谁主二人坐了半晌却言言着刺恼得云月踏烟促雾直至午后方别不题正是五言包得三更早四句埋将九里山第十一回友朋千里隔特致瑶函姊妹两情殷齐消块垒词曰车笠曾申夙约桃花侥幸先芳良友离居将一载潦倒何堪滞异乡驰书雅谊长曲意偏多撩拨惊心推切关防任彼罗笼疏复密准拟瞒天一造慌来踪费审详右调十拍子话说欧阳生自江头与生分袂一路直进京城果然才福兼高遂登二甲第一名殿试选在翰林在京诸同年每人致贺应酬不得空闲但仕路往来虚情者众欲求一知心款密者杏不可得常念及黄生殊深春树暮云之感前在省城离嘉兴不远可以致书通候今成千里之遥岂易往来问讯况黄生日下已离乡邑踪迹无常何日得与聚首快谈以偿夙愿故欧阳生在京日挨一日亦见凄凉冷落不得快心但以应酬无暇且一暂放愁怀又过数时无如促膝者多输心者少孤单京邸陪待新交无人可告语者又想起黄玉史与我至交我幸秘阁翱翔彼乃伴林掩滞必当通书安慰始不至得路忘我至交以致笑我轻狂举止彼时金陵船上见他神魂不定全在香奁虽则江上联吟但申劝解不敢阻当但去后担忧思他不置又想曾家母子既系逃灾必不可觅黄生又非亲故何缘再见芳容吴府门深似海家法森严岂比邻家门禁不严尚许渔郎问路我已代为打算未必得进侯门愈想愈觉放心不下虽不相干日日心头结念因想黄生应是脱展功名亦未见得但我与他既系心知好友必任规劝之劳定要耑书赍候劝彼来京同在一处方可化彼痴心以玉史之才而求榜举真是拾芥工夫岂有自登高第而负知己若遗主意已定遂作书一封欲遣旧仆起程又以抱恙欲行不得只得另遣一人前往正在踌躇之际又报同年见会忙出相迎叙话之间道欲遣人一到镇江顺路捎书甚为妥便欧阳生见说喜不自胜因道恰好便途勿使浮沉致误是所切望那同年答道年兄请自放心即举回书报上自然不至稽迟说毕辞去果然次日家人到寓领书彼时十分匆遽又以日内起程遂立案前相等欧阳生写毕乃当面吩咐道此书送与金陵黄公子黄公子原系嘉兴客寓于吴干甫老爷家中到彼借问不患无人指引汝会必取回书自当厚劳那家人便领命而去且说黄生月下投书又被尚书唤去问话站立许久乃得回来楼上夜已深了遥望隔墙寂无人影知必进内不胜惆怅推开楼窗只见月色皎然愁思交集想起江头与欧阳生分手不觉冬去春来久候爱月回音耽误不至因想那夜月色朦胧心忙手快莫是掷得太远未曾拾着亦不可知但包以石块地上有声岂有不起身来拾之理恐那人不是云娥亦非爱月定为他人拾去以至音信杳然深思良久悟道干甫之女原与我缔就姻盟只为无缘不曾婚娶别议来陈不知目下适人与否必须从旁探问端的自明但不便问人未知始末惟时常向吴府门前徘徊伫立一日又在门前窥探忽见一位管家向生问道吴老爷府中有位嘉兴黄公子烦足下进内相传黄生闻说便道长兄欲问家公子有何事干那管家道小人奉翰林老爷之命有书送上生道汝家老爷想是欧阳名颖我家公子日内为友人招去未回贵老爷来书即付小弟代达足下可于明日来领回书那管家遂将书付与黄生竟自去了生遂回家想道我只为佳人一念寥落天涯不得与欧生聚首谈心天衙并辔江干一别倏尔春秋回头盼望渺不可期今觅双鱼遗我徒令人对景兴怀酸心亿旧也乃把书拆开一看只见上面写道忆阿盟于一水之滨远浦微云孤舟淡月无时不回首沉思缀咏美人天各一方之句不知红叶前缘飘流异地有觅到春津许我仙郎一渡否也但事属千秋聚离匪偶足下翩翩年少远涉关山以客寓之凄抢置佳人于寤寐倘时艰势阻思极怨深瘦病中谁怜我客愁佳公子也欲旋归把臂曾如名利纠人忝中春闱尔时待罪翰中无由给归林下闲来挑灯听雨披史搜书见羊左范张故事未尝不掩卷三叹古人生死一念肺腑相倾今急事浮名不待中原并辔使乘风破浪之才迟迹于荒烟蔓草之地寒潭千尺可足喻罪之深乎唯祈京中之事少酬楼下之思不辞千里重访故友就业京师惠然不弃唯阿盟念之矣颖再顿生看了乃知友人欧阳生上京会试已经登第选入翰林不觉满心欢喜慌忙进去亦书一札将卖身周家之事始末－附知次日仍到吴府门着站立相等果然来领回书生遂将书交付那家人收了竟辞谢而去不题却说云娥自见绿筠说话每含讥刺虽不便询问缘由暗自着恼一日在轩前见墙外辛夷盛开乃对爱月道汝可记得驻春园折辛夷故事乎语犹未毕而绿筠小姐忽至便问云娥道姐姐又与爱月在此间恐是伤春耶云娥未及答应爱月乃道人自往而春自来徒伤何益绿筠小姐见爱月如此说便对云娥道小小丫儿犹能道此姊妹二人未免有心何时索解也云娥道大抵境之顺逆不同心之悲喜亦异愚姐远离他乡身无终泊人情莫测世态炎凉今日得与贤妹聚首一堂品题花月不知此乐可常得与否绿筠说道闺房中似我姐妹谈心意投心合每发痴想欲得一绝世才郎我姐妹效娥英同堂共事诚快举也但不解姐姐年已及笄尚未许人得无四海茫茫竟无一佳士堪为姐姐匹配乎云娥道闺中未惯阅人宇宙不乏名士若得一才郎又得一贤妹终身聚首愚姐愿侍巾栉矣绿筠笑道姐妹久已同心有事何必隐讳即姐姐意中人岂非才郎何必求之天下云娥闻言莫道姐意中无人纵或有之妹妹何由得知绿筠又笑道欲人不知除是不为姐姐看燕题诗登楼赠帕乃使俊白郎君驰心香阁两下痴情旁人不晓愚妹先知云娥又呆思半晌愈觉无言只目送爱月而爱月亦不胜惊异绿筠良久又道姐妹一心何所嫌疑而作此态云娥知说话有因乃说道妹妹既有所见即各言始末何必作此梦语绿筠道但说来只恐姐姐伤心莫解也不知绿筠小姐说出如何且待下回分解正是月被云遮天下管帘因风荡燕先知第十二回守义共寻盟尽倾肝膈深情翻致病渐入膏盲词曰缩结丝罗年月久撇李寻桃漂泊难成就诉出衷肠劳借口星盘认定随伊走室迩人遐长疾首无地相逢不亲行监守一寸眉心终日皱卢医莫治相思瘦右调蝶恶花话说云娥爱月主婢二人被绿筠揭出隐情疑神疑鬼要绿筠小姐详示根由又不肯说明就里云娥至是不得已乃欲探其真意便说道妹真有心人也愚姐倘有此事贤妹何以能得其详莫非有破绽风闻致妹错认刘郎遂以臆度其说首绿筠道妹所见者非错认之刘郎乃确见之黄郎也且姐姐胸臆之事安有知者此事实出黄郎之手入小妹之目姐姐不必疑也爱月在旁便道筠姐独处深闺之内安知外厢说为出手入目吾不信也绿筠说道爱月妹不信亦是但黄郎为你小姐故流落异乡失身下贱久疏音迹盼眼如穿旁观者已为之伤心当局者能无动念乎云娥至是知黄生根脚已露乃说道细看贤妹所言似非无据妹妹既已爱我则所说之黄郎指明可也绿筠道事已至此妹敢不实告只是说来那黄郎亦是小妹意中人妹平日所以倦倦者只为此生消息两茫立身待字孰意为高才捷足者先得之宁不怅怅云娥道妹妹亦说慌了黄郎居嘉兴妹居金陵千里天涯何由见面乃为之倦倦绿筠道姐姐勿疑小妹事出于礼姐姐情出于礼此事不分远迩异日与黄郎握手细问便知也云娥道这等看来莫非有黄郎夙缘之缔乎爱月闻言使接口道黄郎与笃姐既有夙缘前日小妹亦尝一面黄郎何无道及此事难道黄郎肯作负心人乎绿筠道莫道黄郎平日不道及此事即使今日得与你姐谈叙情怀彼意中口中何尝知有一我云娥道如此则黄郎竟是一浪子今日负妹安知异日不负姐哉绿筠道姐姐是何言也黄郎一片深心岂思相负但小妹此事亦怪不得黄郎不以我为念也先严在日与黄郎今尊老年伯即席结姻刑科翁年伯举酒为媒尔时妹方三岁不期次年黄年伯弃家君而先逝年母遂返嘉兴竟疏往来之信先大人常以此挂念到小妹五六岁时每每言之不意家严继亦捐馆临死时犹嘱妹以底事妹尝佩之孰意家母不忍妹于异乡黄年伯母虽常致书道及此事而老母竟无回音嗣而黄年伯母亦析世虽有翁年伯现在奈黄郎以年少孤儿不能匍匐往恳以故全不以妹为念是以老母前年拟以妹许配邻周妹思先人遗命秉志待字誓不见黄郎此身甘作木石不意此生专为姐姐流落于此亦乌知邻闺中尚有十年待字衷情犹为耿耿乎云娥听了叹道世间有此凑巧之事我姐妹聚首终年几同蕉鹿今日清夜一钟梦乡皆醒矣但不知愚姐之事妹妹何得深知其实率性言之绿筠见说遂将花朝月下错认投书说了一遍乃向袖中取出帕坠与诗并玉史月下所投之书递与云娥云娥见了乃道原来这生如此轻躁爱月在旁便道小姐何反怪黄郎彼为小姐结想二年竟难一面且在堂堂相府要知我家这里尚有绿筠小姐在此歪缠周家虽出入有人谁为传言于彼前于月下投书从空一掷自是实心孰知乃为筠姐所拾如此看来莫非绿筠小姐与贵公子定下姻盟夙缘未断今日于花朝月下天作之合使玉史东邻留意因而得到天台前事不忘遂获兼收两美五百岁之姻缘有定三千年之桃实在兹始终不改新旧同盟且令公子知其十年来字以待良人之再至也云娥听了便对绿筠道妹妹既知其详姐亦不敢相讳遂将驻春园掷帕之后节节事情详述了一遍绿筠小姐道这等看来姐姐一片心肠无非怜才之见但妹子矢志同堂计又安出云娥未及答爱月便道绿筠小姐又痴了黄公子既与绿筠小姐缔有夙缘理出于正彼所以又与小姐于驻春园相结者只以绿筠小姐之踪迹未明耳先以孤身子立遂有新特之求相逢到此人非木石谁无感念旧人三人说了一会各自散去且说云娥自是之后愁肠百结神思昏沉遂致病得十分沉重饮食不思者已数日矣二位夫人并不知其致病之由虽医药不闲百计莫瘳一日绿筠亦来问病因对云娥道姐姐此病专为黄郎事已至此何不致书一封命爱月潜往一看或得一面俾知吾姐之牵情或有安慰之言且如亲见足放愁怀云娥道但恐二位夫人见责爱月见他执意乃道小姐倘不听绿筠小姐之言此病何时可愈二位夫人亦未必不知且老爷只有小姐一人无他兄弟万一莫测夫人暮景准依那时黄公子亦莫如何竟负从前一片苦心将为断送矣岂不累及绿筠小姐与黄公子姻盟之结终归无济矣莫若依其所言致书公子或慰所思且将病愈彼此得安终期后会二位夫人处终赖绿筠遮盖一二云娥见爱月如此说甚是有理遂强起而坐命爱月拂几磨墨挥毫书成付与爱月寄去爱月忙收好仍与二人商议底事正踌躇间忽见二位夫人俱来看病叙些寒温绿筠便乘隙对二位夫人说道云姐久病且药不效以筠儿看来此木叶阴翳非养病之地莫若将云姐卧房移于红螭阁权住数时或能渐愈叶夫人道筠姐言亦有理但隔壁有人动关耳目起居反为不便且有失内家尊堂严禁之常绿筠闻言犹为请移过去无奈二位夫人固执不从各说些闲话散去了正是知机语要剩机发心病须将心药医第十三回拆缄如壁合远役愁生驰禁获笼开移居病剧词曰待月挨光晦朔韬藏正凝眸怅望无寻处忽瑶札传言睽中得偶错里逢凰心事一春难遂抛针黹入膏盲人自行喜得留欢在移巢就凤非关娇纵反因病疏防右调好女儿第一体话说叶氏夫人因云娥抱病苦之不胜日则顿忘茶饭夜则寤寐不安口里啾啾唧唧似有言郭夫人见其病症沉重奇异骇人亦不胜惊惶恐惧每为之祈祷神明延求医士百般调护总元乃廖之日只有绿筠小姐知其负病根由又不便从中说出且二位夫人日在房中候病即欲相议底事亦未免关动耳目不能施行并使爱月所存云姐之书信亦不得少隙通于黄生以故云娥之病症日深一日愈见沉重而黄生自掷书之后日在楼头伫望爱月回音久不见其踪迹故亦不知云娥抱病之深直至旬余乃是初夏之时恰逢周尚书有门生起任经过请尚书父子一齐赴席尚书乃带司墨以往而生独在楼中恒念佳人不知何处乃复开窗盼望只见柴门紧闭庭榭萧条遂不觉暗自着恼竟把片石向红螭阁一掷恰好爱月正在阁下打扫花片急然闻声知生在楼乃连步走入房中将封书谨存袖里密语云娥遂轻开小门从竹阴深处而来行不数武举头一看只见黄生方倚楼窗怅望忽见爱月来便高声叫道爱月姐姐竟不一救小生乎爱月闻言知楼上无人遂道公子休得着急小姐以公子流落他乡竟难一面愁肠寸断瘦病恹恹伏枕经旬水米不沾兹特奉书报信有策可以急谋不然小姐性命将不可知生闻言便道一般心病计无所出奈何汝小姐既有书来宜即赐阅久远之谋惟小姐自思之小生至此所为何事倘有所言不妨指示或可相从惟命自听楼下角门被锁姐姐可寻竹竿一枝将书系上向檐外挑来小生立等爱月依言即便进去取了竹竿一枝将书系于其上挑送接头生取书乃对爱月说道姐姐对小姐说小生多多拜上欲带回书问候恐久待不能此间近日无人不妨再至小叙无令小生独坐无聊难于索解也爱月听了亦恐迟疑生事遂别黄生而归仍把小门港掩上生见爱月已去遂把书展开一看只见上面写云小妹曾浣雪病中致书于五史黄公子文几辱承来翰蒙受过深三四赓吟哀怨之词何若是之凄怆感咽也自别君落叶之秋迟念载阳之候无由似月对影亲襟倘化为云山高路绝故寒宵自处无不泪零虽未尝无梦寐之追亦总觉不得愁来路也今日永叹前愆怜才结爱致公子如玉之贞眷念如环不绝昔下第者何为今辱身者何事至于飘泊间关怨愁雨雪此君所不堪尽言妾所不堪遥念也特是来书致意殷勤无缘拜会以致贱质莫支恹恹瘦损夜深人静惟有泪滴莹莹沾湿罗襟绣帕耳然妾死诚不足惜但恨人有致君于意中而君仍置之度外君也何心不忍及此倘非天哀至性使花朝月夕错认投书可怜待字深闺不辜我绿筠姐姐耶因获封题青公姓字道君翁缔结之由及邻周问字之事矢志事君淋淋泣下君何遐弃前盟牵情偶值但为妾如此则至情可知或以关山修阻鸿雁慵飞疑我妹妹有抱琵琶之意乎故欲寄言于小婢又恐不得发其真实抱恙陈词意深笔懒妹情则诚可喜妾病无足深忧烟雨犹寒惟君自爱生看毕备知根本因想道原来这段姻缘至今尚在倘不以花朝一错安知其详毕竟天缘凑合若是两美兼收曷胜快意但目下云娥小姐抱病不廖计将安出踌躇之际忽见周公了同司墨向楼上而来对生说道适才郑老爷请我赴宴这郑老爷系是我家大人门生现任浙江抚宪要邀我去浙江一游定在此月中就道你可跟随同去生听了不胜惊惶又推托不得只勉强应诺公子说完遂带司墨下去生在楼中闷坐正思无计可施忽见爱月复从花间行来对生说道小婢回去吴府绿筠小姐正在问玻因问封函既已达何无回书乃命小婢再到此间来领回书转去今求公子速赐一封带回幸勿迟误生道方才拆开芳信始知吴小姐之守贞不胜感激正欲具书两封达上二位小姐妆台未及拈毫不期周公子归到楼中要带我同往浙江郑老爷任中不得推托便在月内起行奈何奈何爱月听了便道偏有此阻实是无可奈何但临期假病似可不行若周公子自去那时此间无人便唤我家小姐移来红螭阁养病乘间求他一面略叙幽情岂为不妙生闻言不觉欢喜起来点头道真妙计也正欲再立谈谈遥见周公子要上楼来生急转身去了爱月会意遂向内面而回走入房中见了云娥将生与周公子欲同往浙江并与自家教其假托暴病一一详述一遍绿筠亦在听了此言二人皆点头称是过了数日周公子将束行装黄生果依爱月之计忍饥不食竟日在床周公子果迫欲行见生负病一时不起不得已乃吩咐司墨在楼与他相伴同守书房乃命别个管家收拾行装而往不题一日二位夫人谈及云娥抱病久而不廖正在忧愁爱月在旁说道前日云娥小姐欲红螭阁养病以周公子常在隔园读书不便移居进去今幸周公子外出仅无不便搬去红螭阁养病无妨郭夫人与叶夫人见爱月如此说遂同到涌碧轩而来入房问病见云娥伏枕恹恹不能起席而坐绿筠亦在床前看视郭夫人乃对云娥道侄儿病症至今未痊莫是房前林木阴翳本若移汝红螭阁养病以隔邻周公子书房相近不便移居今以周公子外出不妨搬进不知侄儿意下如何云娥小姐闻夫人如此说心内不胜之喜遂扶起坐在床上与二位夫人说些闲话二位夫人仍向中堂去了绿筠尚在便对云娥说道如肯移居养病姐姐此病立见有痊矣所谓天亦有情不使人长抱凄凉之恨无所告语真乃机缘所在云娥听了又道虽如此说二位夫人肯从但不知黄公子托病肯从与否爱月应道周公子府内不少管家或带别人同去亦未可知云娥闻言便起来问道二位夫人毁已有命爱月可进去收拾卧房忽得迟留了绿筠笑道姐姐热肠便挨几日何妨于事云娥面带红道妹妹体得取笑愿见黄生一面死可瞑目此外倘有他求天将不佑绿筠道姐姐胡为着急乃尔情之所钟正在我辈姐姐两下牵情未知了局即妹妹亦乐观厥成岂忍以局中人视局外事哉姐姐正当矢志前驱不必迟疑避嫌万一玉颜有损不亦有始无终以至旁观耻笑说毕即命爱月将涌碧轩房内之物一一收拾命移于红螭阁中安置自是之后黄生假病自愈云娥真病亦痊彼此遂得一面便为司墨之故仍未通片语绿筠知云娥之病势已差得与黄生会面遂亦稍自身避不复向红螭阁去搅扰一日黄生正欲再晤云娥恰逢司墨因有事外出遂从楼下观望无人行动乃向西角门潜出把门开了悄悄伸手把红螭阁墙门敲了几下爱月知是黄生密进房中对云娥说过遂自出来潜开小门出见二人即于竹径之中分坐而谈把两地相思之故一一详述一遍半晌黄生不觉轻狂之态自露出来即欲尾着爱月同到云娥房里爱月素知云娥不可轻犯乃道公子何得自轻使我小姐置身无地小姐因愁致病不过欲得面晤两下相订终身岂效桑间濮上徒作终身丑态若令小姐知公子女此轻狂岂不看轻了公子但我小姐既有心复得筠姐相帮矢志待字公子须自早计要速速谋归故里奋心举业倘得名登春榜绿筠小姐与之同归那时金屋安贮双娇岂非美事何可苛且于目前而置收场于不问哉情有可原事为难处生见爱月如此说遂以礼自持不敢复言过去矣正是侍婢尚知防感帨檀郎终免作狂且第十四回执约遣阿鬟因诗起衅伪游窥好女探信求婚词曰徙宅欣相近唿伊来致问冤家偏与主翁逢闷闷闷挑逗危机戏题诗句妄留名姓纳妇深心动才美何曾稳更教阿母假殷勤恨恨恨探侦当筵缔姻成未乱人方寸右调醉春风却说生与爱月在竹径谈了半晌思进云娥房内被爱月再三阻止乃不敢妄想求欢听了爱月之言便深深作揖谢道爱月姐姐倘若不言小生几乎越礼造次好为我致谢云娥小姐可对小姐说道小生感激弗谖死生以之说毕又嘱道我这亭中明日无人在此祈爱月姐姐仍托采花为名屈玉过来谈谈万勿失信爱月闻言点头应诺遂领命而归进了房见云娥小姐便说黄生要进来面晤小姐因有不便被为力阻不许进来后乃不果又说明日那隔亭中无人走动吩咐奴家过去谈谈稍解一番愁闷云娥听见爱月如此说良久乃云此是公子痴情亦怪不得但我之深闺守范不可有玷清远见须防以礼彼所不知如我爱月所云明日亭子无人走动既是黄郎有命不可畏难须往那边一走谅伊府内除了周公子并无闲人敢入亭中不怕嫌疑生事但汝虽托采花亦须谨慎恐怕招尤致使二位夫人嗔责周公子即不在家尚书大人更须防避爱月遂一一领命但俟次日而行且说黄生到了第二日司墨果然外出生见已去遂将西角门潜开等候以等爱月来时邀进房中而去不料爱月尚未即来而周尚书那日以拜会回来为周公子外出偶到衣云楼闲玩片时行来楼下伫立移时忽见司翰同一位丫环手持一扇从西角门进来二人不觉楼下立着大人爱月与生直走到亭中见是尚书伫立空阶生遂进前侍立爱月以被大人瞧见即便退出乃以采花为词行到尚书大人跟前万福道小婢奉家主母吴夫人之命以公子外出未归见园内夜合盛开乞赐一枝以助佛前清供周尚书见说话从容进退闲雅便道看汝说话声音不似我金陵生长实为何处说来爱月知瞒不得应道小婢委实嘉兴土着客岁从夫人与小姐逃难而至金陵寄居吴府故得到此乞花此来实奉吴夫人之命尚书又问汝夫人姓甚说来生立背后见周尚书如此问因摇手微示以不可说出之意爱月欲待不言又以尚书面前不敢相瞒欲待说出生于背后又令其不说进退两难正在踌躇之际只得说道先老爷姓曾名青夫人叶氏尚书听说又道原来曾老爷家眷在此倘非今日何以得知便对爱月说道既夫人有命不妨折一枝去爱月领命便将手中之扇放在石凳上面伸手向枝头扳去周尚书见凳上有扇遂命生携来生取扇交与尚书尚书展开一看只见上写道花径不曾绿客扫金陵作客春光早可怜一片惜春情懒对春光添懊恼懊恼罗衾湿泪痕空庭寂寞度黄昏黄昏独坐暗消魂雨打梨花深闭门蓬门今始为君开春色江南烂作堆故山回首家千里春也随人容里来客里怀春难遣兴兴来姐妹频唿应姐有诗歌唿妹赓清声联络飞花径春日怀春连押杜句赋得花径不曾绿客扫蓬门今始为君开浣雪云娥曾氏戏题周尚书看毕不胜叹赏遂问爱月道扇上所题款式似是女子名字却又姓曾汝家老爷有小姐么生见问又以目视爱月仍前立在背手摇手而爱月又被尚书盘问没奈何乃应道委是小姐所题周尚书又看了叹道真闺中秀士也遂顾生道你素能诗试阅何如生接在手中再三细玩知云娥题中寓意看了乃对尚书道真妙作也说毕生将扇送还爱月周尚书又问爱月道汝小姐多少年纪许配谁家爱月此时忙里不及寻思便道小姐年方十六尚未许人尚书听了满口叹羡爱月知不得与生通言遂谢尚书以目送生回首向花间而去周尚书亦进内宅矣生见爱月已去失此一场机会仍上楼闷坐而已而爱月回到红螭阁进见云娥云娥问道公子黄生今日见汝来时料必十分欢喜畅所欲言断非隔墙不见而若昨天之恨恨也爱月摇手应道今日之行几乎误了便将撞着周尚书并看扇致询之事说了一遍云娥听说叹口气道语云红颜薄命岂料乃薄如云乎但我之年虽未及笄喜是未曾许人但此老知我此情必萌求亲痴想前已思欲联姻于筠姐未获定聘岂今日肯舍我而他求也爱月听了始悟失言惹事悔之无及一日郭夫人寿诞叶夫人带着云娥小姐并与爱月同到中堂贺寿忽见一位丫环押着寿仪直至中堂郭夫人知是周尚书府上送来只得收了遂命云娥写贴谢之那丫环见了云娥写贴便留心去看不胜之喜那丫环领了回贴竟自回去遂对周尚书郑夫人说道今日送礼到吴夫人府上见那曾小姐果然色色俱佳有才有福此谢仪回贴便是曾小姐所书周尚书看了便对郑夫人道怎得此女为儿媳妇郑夫人说道此事无难但吴伯母自会周旋此事断无不成之理正说话问忽见吴府一位丫环送贴来请郑夫人赴席周尚书闻言密对夫人说道此席本当辞谢不赴但今日以曾夫人与小姐本在正好乘此一会即托吴年母订下婚盟多少是好郑夫人见尚书大人如此说遂对丫环说道你可代我拜上老夫人说我少顷即来贺寿那丫环领命而去不多时又来催请郑夫人只得上轿赴席至中堂叙礼坐下郑夫人指着叶夫人与云娥向郭夫人道这两位从未会过不知是何贵戚郭夫人道夫人不知那是曾夫人乃光禄曾年母也这是令千金云娥小姐去岁逃难寄居于此夫人从未过来故未经会面郑夫人听了又道一向不知寓居于此有失迎迓因问曾夫人道令爱小姐多少年庚许聘与否曾夫人应道小女年方十六以先夫早近故未许人郑夫人道婚嫁须当及时令爱小姐已长成如何宽得郭夫人乃应道曾年母正以此事挂怀郑氏夫人见如此说乃向叶夫人道了万福说道小儿现在求亲曾小姐倘肯俯诺即仗老年母作伐感激不朽郭夫人听了连声应诺未知作伐如何且听下回分解正是一将淑女婚君子全仗冰人执斧柯第十五回当局意如焚途穷守义旁观心独醒打点从权词曰望恩情美满谁知命保妒花风雨纷而落恼是慈帏见短一味轻诺将人断送把残生抛却慧出旁观妙算先提掌握脱身潜遁那曾错归去也故乡回首怕无安着且勿顾同心寂寞右调凤凰阁却说郑夫人到了吴府叙了坐见叶夫人与云娥问个详细遂央作伐郭夫人乃对叶夫人道周尚书公子年方十八才学品貌兼全老身亦尝瞧见今日既受周年母之托老身说合此事不知曾年母意下将何如叶夫人听了不胜欢喜遂对郭夫人与郑夫人道年母台命安敢不遵云娥在坐见各位夫人如此说魂魄惊惶欲待推辞不便开口不得已惟是闷坐低头而已众人在坐只道小姐害羞但绿筠在坐能知其意因插口道曾年母亦要三思倘异日若返嘉兴又是关河远隔不无天各一方之叹叶夫人见绿筠如此说提醒起来正在踌躇谁料郭夫人因前次辞婚恐郑夫人怨己乃道绿筠小姐不必多言周公子与曾小姐两美相当珠联壁合以我看来倘周公子与云娥小姐缔就姻盟于归之后曾年母即不返嘉兴亦得与云娥小姐朝夕相依周公子岂有不从之理叶夫人见郭夫人如此说诚为有理遂决意与周公子结姻遂各相叙位入席互相订约交贺再说云娥小姐心有所思不能相陪遂推以腹痛别了三位夫人与爱月同归红螭阁而去三位夫人直饮到黄昏绿筠小姐尚在相陪心亦不快只得勉强坐下陪了上灯郑夫人方才辞谢回去回来进内把求亲之事细述一遍尚书见说已经允诺不胜欢喜却说云娥推病归房思量无计有死而已正门坐无聊恰好绿筠别了两位夫人急走入红螭阁遂进房中因对云娥说道不意事乃如此但不知周夫人平时从不来此赴席一旦乃有此举爱月听了便将隔亭递信被周尚书看见述了一遍绿筠小姐听了对爱月道汝既素负聪明对着大人何得说小姐未婚之事但事已至此责汝之失言无益姐姐急谋脱身之计可也云娥道计将安出愚姐思之惟有一死以报黄郎余无所望绿筠沉吟半晌道以小妹看来周家纳聘之期定在几日之内姐姐莫若先约黄公子私会同爱月即与之逃回嘉兴以杜目前之耳目待事过之后叫黄郎寄书来诉前情那时尊大人或是见许亦未可定除此之外无可别图之策颖云娥听了把眉一蹙道妹妹是何言也却不闻闺房有范动必以礼自防何可以名门女子而作行露淫奔之事若是天有不从人愿岂惜一身以报玉史黄郎且妹妹既与黄郎结下佳偶他日自必成双愚姐倘有不然甘心地下苟以一时之见而起私奔之念事发所关不小周府知之肯恕黄郎乎黄郎一罹重祸不惟愚姐受污即妹妹之矢志幽贞亦归无济一举而三人受害孰若一死而两美能全妹妹思之所言自合正理不比迁就目前之计也黄郎前以音耗未通思而成病宛转自扶几乎死者已数回矣所以尚存一息而远游者以未获亲奠灵前且以秋闱不第一死未足相报知心后以江中相遇遂甘心流落没身为周府家奴语云士为知己者用女为悦己者容既虑失身一死奚惜姐姐身死之后老母暮年全仗左右相扶朝夕看现姐姐亦甘心瞑目矣绿荺小姐听了又道依愚妹之见不若仿司马相奔之事脱身归里得以聚首一堂妹以父命终不解适矣事有不然死亦甘心瞑目云娥终不敢依计私奔听了绿筠之话俯首无言垂头掩泣而已绿筠见云娥如此情状相劝不能只是催其寄信黄郎令爱月招其进来面商或有妙计亦不可知云娥至是乃勉强而从绿筠之计所谓身已待组无望生全之日心则不昧尚牵一缕之丝拭砚拂笺又成一札遂命爱月探侦无人瞧见往达黄生那夜不及即行云娥总不放心仍以此事踌躇不置直至五更方才睡去却说生自那日与爱月同行撞着周尚书竟与爱月未通一语一日正在楼中闷坐忽闻唿云司翰何在大人召见生即应命跑下楼来见了尚书尚书道前日夫人为公子求亲于吴府寓居之曾小姐籍系嘉兴那日贺寿赴席托郭夫人说亲已蒙夫人允诺兹定于八月十三日行聘汝可代作一书寄去如何生听了不觉面如土色不知所措只得领命仍跑上楼暗想道事出意外乃所不知难道小姐亦竟许诺不成正在踌躇低头一看乃是爱月伸手相招生见了忙走下楼向西角门开了出去爱月亦把红螭阁小门开了出来等候着生黄生走近前来问道云娥小姐怎么变卦爱月姐姐替小生想来天地间那有此番诧事待我千辛万苦寻到金陵又是空空没身周府欲见一面亦不可得爱月听了忙把寄来之书付与生道公子试看此书便知颠末急谋脱身之计生见了书不胜喜跃即在竹径之中展开一看正是旁人要问荣枯事鹦鹉前头不敢言第十六回赴约入深闺双星对语束装开后院一舸偕奔词曰轻曳湘裙慵整香云怅今宵谁料见君瑟琴钟鼓体说诗云且步相随影相傍语相通帮衬何人侠客堪亲入桃源已得仙津暂时携手避难逃邻趁漏初沉人初静月初升右调行香子却说爱月将书与生生接书就于竹径之中一看只见上面并无封缄招为几叠乃知其心事匆匆未暇封好寄来摊开细看只见上面写云小姐曾浣雪手书达上黄玉史公子文几素矢葭依谁料而有翻云之不测红颜薄命千古伤心今日之事又将谁怨但念古人情钟肺腑誓以死生妾虽儿女非同烈士何尝无睢阳齿常山舌子卿节哉所抱恨者不能以一死抱我知心诗云母也天只不谅人只事已至此夫复何言此生已矣再世相期不获晤君一面何堪瞑目九泉而抱无穷之恨也伏维前缘未断屈玉寒斋以为死别黄生看毕便对爱月道云娥小姐来书惠爱招吾一会恰好今宵无人相伴可以潜往谈心贤妹可代达此情订下小姐万望勿误爱月遂领命闭门而归行至云娥房中把黄生托订今夜定来相会述了一遍却说生说完了话亦潜闭小门仍跑上楼去了直到是夜更深人静回顾寂然乃下楼来轻开角门而出果然爱月在径中等候遂引生见了云娥生与云娥二人叙礼坐下云娥道自蕉楼一面直至于今神驰心企惹得公子怀情负病异地失身不图意外风波变生叵测缘既无终势惟有死今日得君一面甘心九泉矣死后精神定不离君左右也君当立志读书与绿筠小姐异日完成佳偶幸勿以妾为念也若生惆怅致坏金躯反以重妾之罪也言已不觉泪零呜咽无语生闻言不胜感怆道卿若决志九泉余亦何心人世虽绿筠小姐为我待字十年我为芳卿负痴想三载此之情好不同必有能辨之者何忍弃子如遗甘心地下宁舍一死即无良策遂甘决绝以负知心时爱月在旁见二人情景如此便向生道公子既有妙计必须迅速一闻聘期已近稍缓则无及矣生闻言复沉吟半晌道除非踵文君之侠无以却郑氏之求云娥遂应道妾今日所以兢兢者正恐一时失节千古臭名倘或私奔终为丑行且看再思别有何策冀得两全否则宁甘死矣断不以名门淑女桑中故事千秋作话把耳生道一死决无再生之理昔日所以苟延残喘者以后会可期耳若是玉碎珠沉则亦不能苟全唯有寻个自尽以从芳卿于地下也若肯依计脱身断无凄惶之处那时同返嘉兴即命家人恳请令堂亦获共回相守事过然后可以通融亦可进京应试若得衣锦还乡岂不是千金奇逢小生想了几回只是这条妙计除此之外别无奇谋唯有相断黄泉而结来生之好耳云娥听了只是垂头下泪爱月看了又云公子所云极是不必狐疑昨日绿筠小姐所言正合今日公子之见云娥只是无言滴泪盈盈而已爱月见云娥不语便对生道事不宜迟要往嘉兴便可作速买舟共相就道生道嘉兴路远不若近在此地有一僻静所在小生前在印峰溪交一负侠友明日急往印峰溪寻之若得见面图返嘉兴易矣爱月又道人心不可轻信事若一露机关断难如愿矣生见爱月如此说便将驻春园救济之慕荆说了一遍又云及至印峰溪舟行遇见此人因知住止此人负气或思报我前情亦未可得无败露之理也因复回顾云娥未免有情难于自禁遂以目送爱月欲使爱月走开爱月知生意乃道公子独忘记前日竹径之言乎云娥知说话有因遂云才闻大教容妾三思倘应如命定遣月妹相闻夜深矣宜暂别回去无劳公子久留于此恐有泄漏机关即使同去之事亦不得行矣生见云娥如此说似乎推脱之意知其决意同奔无心苟合遂道明日即访友人代谋这事芳卿幸勿爽约不妨再谋之绿筠小姐急宜收拾暂与分离幸勿系念尊堂仍生犹豫若后日得以聚首岂不是先有隆冬乃有盛暑也云娥听了只不做声须臾对爱月道急送公子回去慎勿迟延生闻言只得闷闷辞归云娥送到阶前只见一天月色匝地花阴遂吩咐生道公子仔细行走奴家去了各自别去不题次早生在楼中独坐踌躇忽见司墨跑来对生道弟随老爷往云谷寺送行今晚回来兄可小心看守书房说了遂下楼而去生见亭中无人遂锁了楼门竟出了府往东关外而走不多时即到印峰溪恰好慕荆在溪边晒网见了生至忙打一躬道自别恩人不觉又经半载矣今朝光降不知何谕生遂将前事说了一遍且说欲求足下同返嘉兴不知允否慕荆沉思良久乃道舟行甚易但此事一行恐周府必告于官定求寻究一定移咨州县遍处查寻追究且金陵返嘉兴一路差船来往万一破绽被获仍不得脱身而去矣以弟想来必暂寄舟居权于僻处暂住几时再作区处生闻言乃道足下深心虑到开我茅塞即仗足下出力代谋日后自当图报慕荆道弟平生最喜成人美事况恩人有命即死不辞今夜弟将船移在城下歇泊鸡鸣时候城门一开便可出城登舟随潮开驾生闻言不胜喜跃遂别了慕荆而归抵家时已过午直跑上楼来向楼窗上面只管盼望却说云娥一面寻思与生同去迨及次早要与绿筠小姐商量恰好绿筠晨妆已整向红螭阁走来路中见着爱月爱月将夜间与生相约返嘉兴说了一遍因道黄公子与小姐所谋暗合绿筠听了来至房中为之欢喜因鼓掌道英雄所见大抵略同姐姐休得没了主见云娥道今日身冒秽名他时如何相见黄郎之计决是难从绿筠道姐姐又痴了计已算定何故踌躇不决此时得脱异日聚首妹妹自有主意定不至有天各一方之叹只要姐姐力劝黄郎立志读书留心举业以彼之才不息或遗倘得衣锦还乡香车双拥联臂东床那时自不忘了这段苦心云娥见绿筠如此说遂诺其意已决同奔因对绿筠小姐道愚姐志坚矣妹妹勿忘前日之言好代姐姐照看老母我姐妹二人从此拜别至于终身之事断不可使东西隔绝以致有初终不保之事言已不觉掩面大哭绿筠见了亦觉凄然须臾各拭泪作别绿筠小姐进内取了一包白银出来对云娥道姐姐此去关山渺渺岁月悠悠好与黄郎小心自爱聊具些小薄仪用表微意望姐姐笑纳云娥小姐见绿筠厚情有意相赠只得收了两下各伤心不舍直坐到傍晚乃含泪而别云娥送了绿筠回来步至前庭忽举头一看见生在楼上一人顾盼遂命爱月往亭边等他并吩咐爱月见生说我决意同奔之事爱月行到门边将门开了行近唿生生乃开门出视爱月遂以生说明生闻言不胜欢喜对爱月道我今日往寻友人他已应允订以今夜五更时分潜出城外登舟顺潮开去暂行躲避烦姐姐转达小姐订其千万勿误爱月听了急走入房中对云娥说了云娥乃命爱月报生订于是夜五更而行正在谈些闲话司墨此时已从云谷寺回来生恐知觉遂别爱月而去爱月回来不题是夜五更生乘司墨睡熟遂将随身各物及诗札潜负下楼向西角门窃出果然爱月在波等候遂引生入见云娥此时云娥亦收拾已便乃与生偷门而去须臾鸡鸣城门开了三人竟出东关慕荆正在城外相等遂相引登舟开船而去只道风平浪静顺水安流岂料变生意外生出事端正是世路险巇方跳出中途陷阱又重逢第十七回出门逢劫盗借重顶缸登岸遇捕差包藏对簿词曰意外风波斗笋奇哑冤难白致生疑方欣脱网才离局谁料门开人去贼来时圆转莺俦欢正洽何不同心厮守莫分离挫折经官自由误直认拐逃强劫费寻思右调定风波却说生与云娥竟偷逃出去亭门尽开不期事偏相值适有强盗经过见门大开提刀直入惊醒司墨司墨闻有人行急叫道司翰兄尚未睡耶不闻生应司墨疑惑不放心急跑下楼于月中一看见是强盗遂高声喊叫内一管家闻道出来擒捉不料被强盗用刀砍倒在地司墨昏乱遂躲在假山之后须臾贼去司墨急跑内衙报知尚书大人尚书闻报急命点灯即到亭中观看只见一管家被杀在地忙问司墨道司翰何在司墨应道彼倚楼头闷坐令小的先睡小的睡去不知司翰何往遍唿不见此贼便是司翰何疑司墨道方才躲在假山背后于月下看见此贼是胡须大汉非司翰所为尚书又道司翰乃是同谋合伙所以与贼同去遂命点灯巡看却见吴府亭门亦开又令家婢提灯进府报与叶夫人夫人慌了一吓乃携灯到红螭阁一看云娥爱月俱不见了夫人惊哭道我儿及爱月丫环俱被强盗劫去少顷郭夫人出来亦惊云焉有此事说比遂命丫环同周家丫环往周家呈明周尚书周尚书听了跌足道奇哉这等看来乃是司翰平日与曾小姐有些动静往来故乘夜静私逃出去想是欲劫吾财不料知觉撞着管家杀倒在地但此事不可外扬明日只以深夜劫杀人命为词告官遍缉若获司翰则曾小姐与爱月之踪迹自明司墨又道但事辨真假若论劫杀定非司翰不可冤屈尚书大怒骂道狗奴饶舌吴家丫环叩谢尚书向后门归去将尚书所言一一对二位夫人说了郭夫人又道原来贼乃自家人明日告官追寻是劫是拐又难明白矣惟有绿筠皆知道又以劫杀家人不敢说出是以叶夫人以此愤气反是绿筠小姐在旁解劝直挨至次早周尚书果令管家递状只以逆奴劫杀为词正犯家人周司翰本系嘉兴人本府看了状词乃人命之案加以尚书势头即刻移文各州县访缉命案犯人仍着管家同公差遍处巡缉不题却说生与云娥出城到天明时分舟已潜行三十余里到一处地方名紫墨屿烟火俱绝人迹鲜到青山碧水景色颇佳乃泊舟于此三人时在舟中或则吟诗煮茗联句弹琴王慕荆则往来照看伐芦为炊下钓为撰却喜全无知觉黄生在舟中与云娥所吟诗句略述一二轻舟潜泊碧流边昔日妆楼别一天纵说同心成好伴转教异地对愁眠身如介石凭谁诉情比慈乌有梦传山色溪声都领略回头佳话已前缘云娥曾浣雪稿临流对影绿荷边联袂交卮醉晚天螭阁当时劳远盼扁舟此日获同眠最怜待字深闺闭不作江中韵事传若是临歧多一念难完五百好姻缘嘉兴黄玉史稿一日天将傍晚看见岸上无人欲登岸一游云娥道不可被人瞧见生道无妨遂命慕荆移舟上岸信步玩景口占有一律云万峰盘叠石苍苍一片清溪隐碧篁断续板桥分路置参差灌木有花香浮鸥飞鹭双双见回雁交鸳两两翔紫墨屿边舟泊处看来无景不潇湘吟毕又行数武正欲选石打坐不期为周府家人及公差撞见遂将锁锁生大声喝道好个劫杀害命之贼生闻言不胜骇异忙问道列位何事公差应道汝夜进周府杀人逃走好同我去见本府太爷生闻言暗想道我与云娥月夜私奔岂有劫杀之事深与公差辨了许久不得脱乃同到城中来一路以口问心又想道我到公堂直认拐逃劫杀非我可以相宽又想若认脱逃一则累我云娥小姐一则累我侠友慕荆不如认了劫杀须臾到了城内恰好太守晚堂公差将生押到台下太守将生一看暗想此人眉宇清秀举止轩昂必无劫杀之事于是稍稍加刑叫生供招生仰天叫屈因道今日之事供招亦死不招亦死遂自执笔亲供只见供词写道周司翰良家子也访旧金陵托身周府公子命为笔墨诗奴事曲意深知我者惟有白云与明月耳前宵劫杀波及翰身赫赫明明在上在旁必有能辨之者今刑临势迫死易言难既甘认杀奚必辨其烛影斧声而别有伤心谁可怜乎王孙芳草在前三尺敢不供招太守看毕大加叹息道天下安有斯文才士而行劫杀之事细玩供词恐为诬枉因吩咐衙役松了刑具权且收监生负罪不伸何堪愤恨迨及次早周尚书又来托太守作速申详以便上行处决挨了数日尚未申详皆太守故意迟延也周尚书一面命家人乘其拿生一面路密访了云娥踪迹正是潮生水面人无主浪叠江心自不平第十八回事发为多情投供出首思宽由太守改谳问流词曰宿水鸳鸯待吉交颈肺腑相倾艰苦愿同尝事发投词潜逃自首申诉求详太府风情偏重开冤狱判才郎道非他劫杀难饶拐定罪名流犯三千里外发遣穷荒右调好女儿第二体却说云娥见生登岸玩景许久无归乃着了忙适慕荆送食物至云娥与爱月对慕荆道不知公子上岸为何半日不见回来得勿被人瞧见遭其所获乎慕荆听了不及相答自家急上了岸沿江寻讨不见踪迹于是直赶到城内来约行十余里不觉天色已晚举步难行城门已闭权在古庙投宿云娥与爱月两人守在舟中自慕荆去寻黄生直等至上灯时分犹不见回来二人知事必露生乃为其所获矣获去料必受刑云娥与爱月哭了一夜不眠次早尚且不知消息却说慕荆睡到天亮起来急跑进城寻讨直至府前探侦知生拿到并已供招劫杀矣慌得手足俱软但事已至此无之如何歇了须臾只得飞跑转去直至饭后行到紫墨屿遂上舟与云娥说明被拿供招之事云娥与爱月听了惊个魂不着体顿足唿天因道是夜与黄郎私逃出来那有劫杀之事恐是浪传慕荆应道所杀有人非诬公子然公子实来杀人恐是周府怕有私奔事发不成雅观是以妄报劫杀亦未可定但堂堂相府以拐逃株累乃自杀人实无是理此中颠末真所不知而黄公子想是供及私奔一节恐必株连小姐爱月是以直认劫杀就刑使我大家得以干净亦未必见得云娥听了乃对慕荆说道他若是供招死难免矣我与爱月自家挺身出首可于死罪求宽或从轻减亦不可定主意已决遂命慕荆撑船近岸乃与爱月上岸同行慕荆亦登岸去催小轿两乘约直抬到城内及府堂放下脚夫乃如命直到府前放轿正遇太守升堂云娥忿不顾身高声叫屈太守堂上听见唿冤急命衙役带见不多时带到堂上太守把云娥一看原来乃一位红粉女娘姿容倾世太守问道这位女子何事唿冤云娥乃乞取纸笔自写亲供太守遂命行役取笔砚纸墨与云娥云娥伏在下面直笔写完呈上太守令衙役取上来一看只见写云曾云娥原籍嘉兴父官光禄雅年从事诗书弱质深藏闺阃自是绿窗静女金玉为心岂莫南陌投金稍萌妄念不幸家君捐馆母子孤单继以祝融楼台皆毁因来舅氏之居遂邻黄玠之宅黄玠非他乃司马西山先生嗣也拥书万卷环竹一亭妆楼聆吟咏之声怜才非关慕色飞燕效淑真之赋寄意实出倾心厥后云徙金陵避难玠离本郡相寻乃觅迹千山方识依栖于吴府留情隔第故谋投罪于周家昔乃翩翩公子漂零之状堪怜遇合之缘既再时传秩秩德音然百两之将彼也有怀莫展追冰期之吉此则亦愧桑中宁效运送之孟姜不学窥帘之梁女方欲上启慈帏永随巾栉讵意别陈聘帖已施莺萝则缘既无终思惟有死而情所弗禁计及行权故月下潜踪栖舟墨屿岂意中宵遇暴毕命花园而势宦不识名流竟以奚奴相待是夜询知行遁即将劫杀为词念云与玠栖迟尚无百里之遥出奔已有两月之久果其罪有难原实愿殒身堂下苟其愆尤可赎亦将三讯方明然价窃恐私奔事露故甘冒罪受刑又思波及冤深所以舍身隐讳非望幸逃三尺实思代死伏辜玠则何人而遭此惨相如之赋未售空叹读书万卷曾参之诬不辨必将饮恨九泉此云之所以拊心泣涕而不能自己者也伏望高悬明镜洞察秋毫解网商汤怜才汉武则在报德之心宁芳有生之日跪陈词以自首甘认罪而雪冤太守看毕不觉拍案惊奇叹道好个奇才女子也真乃不负一个痴肠书生以云娥之申诉因知私奔事真劫杀事假遂令役将云娥权且取保回家以后复审申详一面令轿去见周尚书说知其事尚书见说遂对太守道以此看来劫杀尚是他人与他无涉乎太守道正欲一扳大人台驾同至敝衙当堂面审倘有不明情愿即日挂冠周尚书见太守如此说只得同到太守堂同来太守升堂遂令值日衙役带出一干人当堂面讯周尚书造以劫杀无疑以所杀有人明明证据太守见如此说想道若要讯明必须有人作证方可正刑如何妄断乃问生生道要证甚易那一夜私逃惟有伺候书房名司墨者同宿亭中在下有无劫杀一问可知太守闻言即着公差拘押司墨上堂质讯须臾之间司墨带上太守见司墨带来便道本犯死生在汝一言而决汝可从实招来不可冤屈了他司墨素亦能文尝陪吟咏与司翰同在公子左右得来所以亦能提笔遂于堂上提笔直供只见上面云具状干证周司墨供得是夜更深欲与翰同睡乃翰似有所谋令墨先睡不知夜半时分墨睡方浓送与邻亭曾小姐偕奔出去适逢巨盗提刀经过且入亭中劫财之时墨醒唿翰不见声音是以大声喊叫内宅走出老家人被盗一刀砍倒墨惊闪在假山而月色正明细认曲贼乃胡须大汉与翰无干所供是实周尚书见司墨供出云娥气忿不胜太守听了实供不胜欢喜乃带笑向周尚书道贵介所供乃是实情又当尚书之面今堂上街役带了云娥前来质讯遂于堂上结了批词但见上面批云审得黄玠与曾云娥皆系嘉兴人也前因诗帕之赠遂订婚姻之好去岁云遭家难避迹金陵嗣后玠访真迹托身相府则周之司翰即浙之黄玠也谓非云娥之故而为谁乎乃尚书未审前因竟为子儿择配而云娥不忘旧好爱与昏夜同奔情也亦谊也孰意天不从人适有强盗之劫杀事偏偶值不无瓜李之嫌疑嗟嗟一介书生既蒙红肖行夜遁异乡公子敢将白刃杀手人虽有劫杀既非其罪合就招诱之律共定厥辜即将本犯发配北军余皆释放真盗另为缉获毋得抗违太守判完随命云娥爱月仍归本第不得爱例相拘而司翰乃寄身周府非同拐骗之流着其软监长流即行起解黄生判完出来恰遇慕荆亦在府前探信二人因暂别公差跟云娥轿后同到吴府而来正是相逢谁是黄衫侠知己先沉不测冤第十九回深心怜燕侣密赠盘缠援手仗兰交托驰缄札词曰夜奔偏遇盗行凶阻归帆计成空褴褛累囚谁诉难穷途默念长流人去远千里外橐愁空地分霄壤不相同面稀逢梦常通记得先时磋切雪窗中极目关山思救援劳侠客一缄封右调江城子却说绿筠知云娥出首幸得风流太守代为减罪只配北军遂修一缄并具白金二百两共封一包只叫家婢俟生起身之时密贻于生恰好云娥归家强颜见了叶夫人被叶夫人痛骂一场只得吞声忍泪见了绿筠不胜懊悔绿筠为慰借仍将自己要致书赠行之情详说一遍正拟议间忽为夫人传唤而陈晚饭云娥爱月无心吃饭绿筠只得自去吃了大家正吃饭时有二家婢进来道黄公子在外要来拜别叶夫人要求叶夫人一见叶夫人道我亦何颜相见请公子退步郭夫人道年伯母差矣事已至此便是曾门佳婿正宜一见勉之矢志前驱无忘旧好难道周家到此尚有言说且尚未受聘彼亦无词生波何故却之叶夫人听了郭夫人之言亦觉有理遂起身带家婢出到厅前见生对生道年小书生浪荡不轨殊可羞人但事已至此公子正宜矢志前驱恢宏大业老身仍留东床待君坦腹生云晚生痴情狂妄开罪高明得蒙老夫人容恕前愆仍念旧好晚生铭入五内终久不谖叶夫人又道虽是如此说但公子今日罹难难道令尊翁老大人都无门人故友可以代为解困者乎何不修书达之生闻言便对叶夫人道懵懵未及此倘非夫人指示晚生几至忘忘怀早岁有友人复姓欧阳者名颖与婿颇称莫逆现在京中官居内翰莫若具书道达若情谅渠必能排难叶夫人答道好极遂命家婢取出文房四宝付生修书适绿筠亦在厅吃饭闻叶夫人外堂见生早已同郭未人站在屏风后详闻其事遂跑到红螭阁将生与叶夫人部答之言详述了一遍且道公子尚在修书姐姐莫若遣月妹将小妹所封书及白金一缄乘间贻之岂不是好云娥遂将包封银子付与爱月仍一面同绿筠步出外厅站在屏风之后偷觑须臾生写书毕复对叶夫人道书已封毕无人可往奈何夫人未及答恰好爱月在旁乃说道可惜昨日紫墨屿舟人不在此间彼甚负侠有托断然无疑生听了不胜欢喜乃道必须此人前去方好刚才已同我来门首生遂出去招入半欲寄书缘由对慕荆说了慕荆道今日恨不得插翅代公子效劳何况北行一事小弟会也叶夫人见慕荆如此说即令爱月取白金十两交与慕荆为川资慕荆乃别叶夫人黄生而去是夜叶夫人知生明日起解不忍相离直挨一夜无眠次早差押登程夫人出来相别生不得已同押差而去不题却说司墨自堂供救生之后不敢回家恐尚书重处遂奔广教寺投宿见一僧僮在门下方才扫地见司墨来得慌忙便问道兄长他乡何处高姓大名甚事着忙到此司墨道小弟城中人姓周说犹未毕那僧僮便接口道兄长既系城中曾识我嘉兴黄公子否司墨见问益加仓皇忙答道小弟略识此人不知师兄问彼何事僧僮道实不相瞒黄公子原是敝主公小弟在家原名墨奴只为跟公子来此拜访友人不知何意将小弟寄在本寺弟亦尝到城探问竟无人不识者所以一遇城中人每每问及不知足下何以相识司墨道小弟倘非为黄公子今日何为到此僧僮道却是为何司墨遂将和情及私奔受屈幸得改配北军之事一一说了且说弟怕归家被责无路可逃奈何奈何墨奴听了大哭起来向司墨深深一揖道今日若非足下救我公子我主仆断无相见之期矣今足下拟欲奔逃弟有一处可投家公子在家时有一位知己复姓欧阳同窗读书皆是小弟服待前进城探公子消息闻欧阳相公已中了进士现为翰林莫若同小弟往京投其门下谅彼决然收留且公子现今发配北军途中或得相遇亦未可知至于一路川资前日公子付有十余金在弟身边可无虞也司墨道这等更妙说毕墨奴遂邀司墨入见长老只以生来招为词即在寺中宿歇次早二人遂辞了寺中众人向北而去不题正是闲忙不问荣枯事万里前程且共行第二十回侠客阻行旟蹇遭伏莽流徒除解镣亨通班荆词曰奔波不惮将书带释纷始表男儿概那知偏遇黑旋风腰缠解孤身在穷途撞入强梁界非与潢池同一派独泊只欣无阻碍流人闻报此经过兵一队马一队噼开手镣驮归寨右调天仙子却说王慕荆领了书倌即日启程向长安而去一日行到山东地方歇了客店不期狂雨大作那一夜适有窃盗将慕荆行李负去次早慕荆起来见了行李不在遂慌忙追寻不知去向乃跌足道我受知己之托一旦至此连身上川资皆空但到得京师亦愿相与曾荣我友人封书亦被窃去如何是好须臾想道近闻此大义山有一伙哨聚日夜在山下劫人财物此山乃北京通衢凡发配罪人皆从此经过莫若投入伙中或得遇着公子经过山下别生区处岂不是妙主意已定遂向大义山而来果见一伙巡哨慕荆遂将投充情由对诸众伙说了那一伙见慕荆状貌非常山中正少元帅遂奉慕剂为主帅慕荆命众人日夜巡缉凡有罪发配的俱要通报切不可妄伤一人众人领命在山下巡缉不敢虏掠平人远近皆服日挨一日只等黄生到来却说黄生自同押差起解是夜歇在店中将绿筠所赠不识何物取出来拆开一看但见一缄书信只见上面写云妾吴绿筠裣衽先百拜谨致书于大三元夫婿玉史黄公子文几昔者先严在日与尊翁大人朝夕以诗酒相过亲连姻姬之情继之而尊翁退居捐馆斯时也公方七岁妾甫六龄先君在日每有道及此事未尝不感慨欷歔也乃不数年亦以在官淹滞临别切切遗言妾心佩之不忘尔时挚眷归里虽荷尊堂致书寻约奈家慈以子母孤孀不甘远别此事竟以中阻嗣后君居浙右妾住江南天涯隔阻消息茫茫妾以闺壶少娃欲言无自此待字深心埋藏十载君皆不得而知也因是顿忘旧好爱缔新交停琴拾帕于故园访迹卖身于异地意中所属全非十年待字者矣孰意天缘巧合君之意中人少时与妾缔交客岁以家中值难寄迹敝庐花晨月夕不肯说出此段机缘佳人举止未易窥测已不谓名流作事动关耳目花朝月下错认投书遂使经年所讳一旦皆知于是两人一心共倾衷愫既沥肺腑之私爰订终身之好从今以始以为可以聚首一生百年成对矣讵料意外风波周家作难此时公子意中岂计及偕奔之事乃昔以礼自持偏会教人权适风流有债致使翩翩公子前则辱身后则贾罪妾以少不更事只知设策机宜乃致累君及云姐事已至此悔亦何言公子正宜努力前驱便途燕邸顺纳北雍倘得上苑观花前既有言所当如约与妾矢守贞以待东床坦腹外奉白金二百两少住行装君倘不忘旧好仍念新交暂且敛翼就途终能飞鸣天外临歧唯以小心行李珍重加餐为嘱生看毕不胜欢喜把另封一包展开一看乃是许多银子于是乃寄怀二姣口占有二律云孤舟紫墨屿银烛影依依寂念今宵冷愁从昔日归漂零还有债遇合愿何违不语思乡处峰前月色微右句容中怀云娥不有抛书误安知旧爱心闺中人比五灯下字如金客逐千山远愁成一水深青衫双泪湿道路渺难寻右句容中怀绿筠吟毕次早仍同押差起解一日行到山东地方遂于大义山经过忽见树后走出一伙中有一大汉忙将生直扶而去那押差惊得面黑仪仗伏于地须臾人散不知生去向只得禀了地方官报个被盗杀了领文准了而去那一伙扶生到了山中惊得黄生魂不附体大汉对生道公子切勿惊惶小弟王慕荆在此相救生停了良久始醒慕荆遂将被盗投伙之事说了一遍生道今日救我因妙若日后事党宁不重弟之罪耶慕荆道公子勿虑弟已筹之熟矣事已至此须改名换姓往他乡住了数时待试期将近那时弟与兄同到京师访欧阳内翰既系友人或相通声气求取功名亦不可知若获衣锦还乡重续旧好岂不妙甚生听了不胜欣幸遂改姓李名之华不题正是心已明知难驻足不妨事急且相依第二十一回半亩奋三冬燖温举业双闺分两地赠报清词词曰鱼龙寂寞需时候权展却眉头皱五典三坟钻要透芸窗冷淡雪案寒寂日自勤昏昼同体共戚期相守别雁离鸿遽分手尽把衷情倾锦绣摛词佳句短吟第调赠答寻常有右调青玉案却说黄生改了姓名为李之华即于寨上宿了一夜次早王慕荆辞了诸伙而去同生走出城外乡坞地名梓香里赁得一座书房而慕荆仍以渔樵为业荆则打鱼生则读书生每于柳下花前寄怀云娥泪滴青衫追忆绿筠愁深碧水说不尽远离之意题残尺幅展看单笺花无穷忆故之思傍他山寄迹以住饔餐日惟感激不题却说叶夫人与云娥自生起解之后亦觉无颜吴府一日叶夫人对云娥说道儿为此事似伤大雅今有何颜在此见人且周家即在比邻岂不玷辱先人门面正在踌躇之际忽见有少年尼姑年方十五六上下直进涌碧轩求见叶夫人且言抄化叶夫人定眼半晌对那少师姑说道师父何来尼姑未答而爱月便道此位师姑莫非是我家惜花乎胡为卖在嘉兴忽而金陵又胡为易女服而尼姑那尼姑见爱月如此说尼姑因细认了急向叶夫人叩头说道小尼前蒙老夫人卖与商人商人将为妾孰意正妻怀妒私将小婢卖与娼家为妓但惜花素蒙老夫人教养岂甘失节青楼那夜走到尼庵视发皈依法名一水去岁同师父江南抄化遂到金陵寄迹于城外白梅庵才到吴府募缘吴夫人命入后轩乃得见我夫人和我小姐实乃有缘相会但不知我夫人和小姐因甚到此夫人听了知是惜花便将来依颠末一一说明且道我今无年可投在此亦觉不便那师姑应道到是小尼庵中可以寄迹只在离城十里许不知夫人和小姐肯去与否夫人闻言不胜欢喜乃道穷鸟奔林何须择大有一栖身之处便可相安有甚肯不肯夫人说毕遂带着云娥爱月来到厅上将认婢投庵之事因对郭夫人与绿筠说了一遍郭夫人与绿筠听了遂百般苦留奈叶夫人去志已决只管辞去两下难分不得已乃别了去仍嘱咐郭夫人道倘小婿黄生有些消息伏乞命人往白梅庵相闻老身仍命家婢时常进城问候起居说毕大家各登轿同着惜花向白梅庵而去那绿筠却不忍刻下割舍凄凄切切无可奈何只得将私订终身之事嘱了一回因口占有二绝以为赠别之作云于今索处伴无从去去离离总悴容不识禅关浑近远深闺可得听疏钟梅花路人小轿湄十里相思莫寄知还有凄凉芳草怨伤心不独为分离云娥临别亦步绿筠之韵和诗二首云回首名流何处从强留客地倍羞容心中别去还相忆只听茅庵静夜钟故山遥隔碧流湄欲历千溪访所知行客依然为寄客那到别地又言离云娥和韵毕绿筠小姐送至外厅两下相别而去那惜花带着主母与云娥小姐前爱月共为四人不多时到了白梅庵来遂将夫人借寓之事与师父说知那老师父见三人来俱是同乡又是官家宅眷遂命小记打扫客房整洁安静乃请叶夫人小姐居住歇宿自是而后叶夫人与郭夫人每欲相见即遣婢往来各相慰借不觉韶光易过又值三春时候春色重来而情有所感自见于诗词笔墨之下故云娥与绿筠多以诗词来往绿筠尝作四时词以贻云娥云其词曰才一别又是阳春节带雨梨花门深闭怀人肠欲折人在天涯雨雪一向音书断绝两地心思思不竭沾衣红泪咽右调谒金门紫燕掠新泥上下双飞东复西不管离人添别恨凄凄妒汝翩翩日并栖杨柳绿盈堤寸心转辗望偏迷试问白梅庵里客日日香闺犹亿双燕题右调南柯子寂寥秋夜睡觉香鬟不整曲栏杆外月光冷空阶积绿粘脂粉凉夜叶交飞金并梧桐坠又恨同心人思欲寄愁笺茅庵隔远言难荆惟有残灯影帐里相栖冷慵起推窗恨盼长安远鱼雁音书难作准几时挂月在梧桐却把离情仔细问庶几不负两青春宝枕垂云方睡稳右调瑞鹤仙片片花飞寒夜短枕单衾三处栖迟唯怨别梦魂何自更追寻隔在天涯人万里不知何处月偏明有怀今夕自愁深只有姮娥知我心飞叶连天作坠梅花带雪成林那堪此际断佳音惹得恹恹病不禁人面怜将花共瘦不困倦寝听鸡鸣若有梦中相见使人无事恨离情右调河满子云娥与绿筠相隔不相见作排律赠之云别后情何似明河隔素心妆慵频坠髻意懒绝鸣琴岁月人间异音书天际沉离思愁不耐独坐恨难禁连袂归何日春风又变今凄凄留客地寂寂问梅林容比花同瘦愁方水更深那堪依古刹况乃类栖禽钟鼓松堂暮烟云竹径阴掩窗留烛焰吟夜惜分衿莫诉相思苦常凌节序侵半衾曾对榻一信重如金梦残心自警人去香难寻以余情渺渺知汝语愔愔持此聊相答肠攒懒步吟原文脱一凌字据不印本补却说云娥瞒着夫人且常致书访生消息竟在白梅庵住了不题正是有独神方能驻景休将凤纸写相思第二十二回好友作门生暗中摸索娇娃充选侍格外搜求词曰碧兰纷纷桂花扳花思入丹霄彩夺朱霞离别经时凭空一顾识是名家讵知才别拔萃占有高魁正庆排班佳丽出色选娇娃不许停车待哺寒鸦调奏琵琶目盼飞鸿恨遍天涯右调入桂令却说司墨同着墨奴别了广教寺向北京而去一路查生踪迹到处杳然两人直到北京便来投那欧阳生内翰衙门便对行班说道托为传言说有黄公子家人求见敝处嘉兴门役遂引两人进见欧阳生墨奴见了欧阳生遂将别后为事问流现充北军一一说了欧阳生闻言不胜骇异长叹一声乃道原来与我反别后因情误事遭此意外之忧今既长流北军不时即应解到等其到后自必力为周旋说毕遂命长班往各驿遍查黄生踪迹各领欧阳大人之命而去司墨与墨奴在府内住了却说黄生同着慕荆住于梓香里到了次年又值大比之年遂商量欲往北京纳监入闱两人遂收拾北上是科恰好遇是欧阳翰主试遍行回避不见外人人闱去了生到闻此消息不胜怅恨只得援例捐监易名李之华三场已毕仍同慕荆宿于客馆主卷乃欧阳生看到黄生一卷反复赞叹暗想道看此卷文字笔力全似我友黄玉史若非其人安能有此又想道我友已经发配北军我既令人遍查踪迹保得无罪回家已为万幸岂其到京又能赴试此必非其人也我如今只就卷取文若是吾友更为快意如不是黄生得了门人若此亦不负我衡文巨眼矣遂将生卷拔取第一到了揭晓日期众位官员俱在公堂揭封誊榜欧阳生先将元卷拆开一看意中亦欲黄生高中不期封拆起来乃是李之华内仍注着江南应天府籍不是黄生颇觉意中不豫而榜上追查又无黄玠名字到了次日同年俱来赴宴解元而居上座欧阳主司亦在那时细认原来解元乃是黄生生已知应司乃是欧阳但于公堂不敢说起旧话只得宴罢别去欧阳生回去即命家人去请李解元相见地说李之华来见说些阔别套头大家欢喜欧阳生遂将场中取卷即疑我友说了一遍又将司墨与墨奴来投说了生令之相见而慕荆乃随黄生同来遂各相欢饮乃命司墨墨奴执壶一齐饮到三更方同慕荆辞去生回寓所以待会试场期却说周尚书自曾小姐亲事不成之后且见司墨奔逃日夜着恼一日周公子自浙江归尚书将此事对公子说了公子闻言亦不胜愤懑又想求亲于吴府却被绿筠再三拒绝正在着急忽见家人携一京报递与尚书尚书看了公子亦在旁只见上面写着礼部具奏遍选宫人一件公子遂对尚书道吴家贱货如许无状大人必将彼名字达于本府填在册中尚书依计而行数日后果然差官出来点眩查册中姓字便是吴绿筠列在第一钦限五月初五进京拣眩此事郭夫人与绿筠皆不知道那日正与一小尼姑在轩前说话忽见一家人进来报知此事大家吓个魂飞天外绿筠便哭起来因对郭夫人道不知谁人下此毒手孩儿决无赴选进京之理乃欲跳在庭外池中尼姑拦住乃免郭夫人见绿筠这等激烈亦哭起来说道我儿休得造次那有不从之理我想了不若用银赂了差官权送汝到京汝父尚有同年故旧托彼挽回或念汝父亦不可定绿荺见郭夫人如此说想道我一时即死不得与黄郎相会彼亦何知我死乎莫若依其进京或能脱身且有相聚之日若不得脱死不为晚亦可甘心瞑目矣郭夫人乃一面命尼姑达于叶夫人一面收拾进京那尼姑归到白梅庵将绿筠被选入宫誓死不从将身欲赴池而死小尼从旁力救说了一遍大家惊愕叶夫人因道意外风波不知何人弄鬼未知何日起行少不得要去送行尼姑一不应道行期定于三月十五入宫限于五月初五云娥暗想道绿筠为黄郎待字十年只望双飞画锦并臂连床孰意做路波澜终无着落且黄郎一别再易春秋音耗久疏死生未卜可怜十载苦心竟等落花流水使黄郎异地而闻此信益加怨痛性命难知则夫妻姐妹永无聚首之期兴思及此必定伤心夫人见云娥下泪因问何故云娥不便详言而爱月已知之便道绿筠小姐父在曾许配玉史黄公子后以天涯阔绝子母孤孀不曾成对而绿筠小姐畜志已坚但以无人主成此事尚是分开且当日又无物作记只有在京翰林翁刑部备知情由今日天各一方信音久断吴夫人要将绿筠小姐改配周公了前经其不愿几回辞了才不想及此事故黄公子后与小姐私奔而周家亦作难但绿筠小姐矢志不适他人尚书大人与公子不乃相强故于近日黄公子充军起行而绿筠小姐赠金致意许多情节爱月皆对叶夫人说了一遍正是方喜同舟期共济不虞落水乃分携第二十三回出饯惜同心蜘躇顾影成名欣衣锦邂逅闻声词曰牵衣送别意无穷永难逢去匆匆前度联盟翻变忽成空他日莲房求并蒂丝藏在藕谁同桃花三月浪溶溶化为云趁春风此日成婚舟下结吴中夜泊惊闻音惨切欣邂逅免西东右调日江神却说叶夫人听了爱月所言便道原来如此小小年纪便能以节自持教人可敬孰知意外之事如此纷更良可叹也遂命小尼买车定于三月十五日舆至歧路送行挨了几日乃是三月十五日矣吴家夫人与小姐约在同日起行叶夫人与云娥小姐亦乘车而来送别两下相见不胜呜咽二位夫人遂于路边握手绿荺小姐见了云娥乃道妹子此行断不可免停车良久又口占截句四首作别云比翼连枝鸟今分南北飞辞家栖两处寂寞怨慈帏久断黄郎信离愁绪转多津亭驿路隔去住各蹉跎别离空怅望会合听天然姐妹同搔首情肠两挂牵因怨红螭阁邻人结祸胎鸳鸯难作配受累只因才且说差官见了如此光景只管迫上毡车两下方才割别叶夫人与云娥回庵郭夫人与绿筠同着差官向大路官道而去不题却说黄生在京自登科以后专候会试日与欧阳生王慕荆相过聚饮每于谈论之间偶然触目便忆云娥与绿筠至于泣下直至会场期届遂收拾赴闱而去不挨几时而黄生又登进士钦点探花矣欧生与慕荆不胜欢喜生于日下即上疏谢恩归娶乃得钦赐旋里毕姻生因求书翁刑部以达绿筠完其姻事即时辞了欧阳生带着王慕荆并司墨墨奴一齐下船向江南而去那夜船泊江岸生在舯中静坐未睡正在遥忆二娇忽闻江上啼声生闻了亦觉悄然急向舱外一看但见那船上挂着灯笼乃是奉旨拣驯生遂命慕荆高声问道那边是何官船船内如何有妇女啼哭船内差役亦出来一看见生船上亦挂着奉旨归娶大牌亦高声问道汝是何处归娶官船在此盘问慕荆应道我老爷新试探花钦授翰林编修奉旨归娶泊舟于此江中听见舟中有妇女啼哭故相动问差役听了遂应道我本官奉旨采选宫人不晓金陵有一女子姓吴父在亦是翰林不知何人与他有隙把他名字开列头名今以被选入京帮此啼哭黄生听了知是绿筠不觉爽然如有所失又令慕荆问道船上还有何人同来隔船又应道现有尊堂老夫人同来在此生闻言急命人提帖往隔舟请郭夫人相会旁方司墨领命过船将帖递与郭夫人郭夫人将帖接来一看只见上写愚婿李之华旁书黄玠吃了一惊遂把帖付与绿筠绿筠见了破涕为欢起来乃向郭夫人道孩儿平日所以守贞不字正为此矣夫人不知忙问何故绿筠至此不得不言遂将黄西山年伯亡父与其子缔姻并自己为之守贞待字述了一遍且道想是前国云娥小姐事发改了名姓李之华幸得联捷荣归母亲大人可速见之郭夫人听了满心欢喜起来即刻同着司墨过船相见生便问道岳母大人遭此意外之变婿实料不及此郭夫人道正不知何人结冤而有此事今得贤婿独不能周旋乎生道此回愚婿于翁刑部处亦求有书在此即刻回京少不得要同欧阳大人并翁年伯上疏奏了此事遂将翁刑部之书交与郭夫人正是朝起日临冰化水春来风动树开花第二十四回禅室话前盟双星会合芳园留胜迹三美团圆词曰今夜团圆月几度经残缺苦尽甘来严寒难受霜和雪上苑重逢对玉人儿把前盟申说旧恨都抛却最怕只伤别赠诗投帕信传金赆中间波折爱怜兼激烈驻春园演出许多情节右调灼灼花却说郭夫人听生所说喜自天来又道但不知贤婿国甚得以改名换姓生便将前情说知生亦问及郭夫人起身之后曾夫人托身于谁云娥何在郭夫人便将叶夫人寄寓白梅庵说了一遍生闻言悲喜交集便道诣阙恳恩即刻兼程上疏或能解免重得团圆说完命司墨扶郭夫人登舟而回生于次日开船进京一途而至连忙见了欧阳生与翁刑部说知此事遂一同上疏奏闻前与吴绿筠联姻后以播迁未娶圣上见有翁刑部作证且有内翰欧阳生同奏遂下令免吴绿筠进京即放归家与李之华择吉合卺后究图害绿筠系前工部尚书周谦即时命下拟以欺君之罪姑念老臣罚以遣戍生同二人谢恩而去恰好郭夫人亦到闻知此事好似云开见日死里得生不胜欢喜生送命管家即刻送郭夫人绿筠小姐到嘉兴顺路迎接叶夫人并云娥小姐与爱月同回不可更住金陵恐有仇人别生枝节遂命墨奴司墨同慕荆先送郭夫人起身即日别去生仍在京师复与欧阳盘桓数日乃别翁刑部而去一路不胜赫奕几日即日至浙江不题却说云娥自别绿筠之后日觉无聊一日在亭中看花忽见小尼自外而入向叶夫人道吴夫人与绿筠小姐已到庵外车马耀人叶夫人与小姐听说忙出相迎见油车奕奕前面有钦赐完姻大牌两面清道严肃须臾果夫人郭氏小姐绿筠下车直进庵中大家相见叶夫人与云娥小姐因说道今日之来似从天降少顷乃坐下吃茶忽见墨奴领着一班管家对叶夫人云娥小姐磕头说道太夫人喜夫人恭喜叶夫人与云娥小姐心中不解须臾王慕荆亦进来对叶夫人道老夫人嫂嫂在上容王慕荆见礼叶夫人与云娥小姐连忙答礼礼华出去云娥与爱月细认似是紫墨屿舟人何以同来大家皆不知此中曲折郭夫人与绿筠小姐未肯说明叶夫人乃潜遣小尼到庵外一查说是李翰林大人钦赐毕姻遣搬家眷叶夫人与云娥小姐尚是不解直到是夜郭夫人与绿筠小姐归了僧房宿了才将与生相遇及改名李之华后乃得官说了一遍大家喜不自胜互相庆贺是夜慕荆与各管家亦在庵中歇宿到了次早忙备了大轿二乘请叶夫人及云娥小姐动身叶夫人不舍前婢惜花与老尼姑说明带之同去老尼只得领命郭夫人舍银二百两整理尼庵辞别尼姑共向嘉兴而去不数日到了嘉兴共入生家居祝墨奴乃与旧时管家重新阀阅云娥小姐与爱月邀同绿筠小姐到了驻春园观玩但见花草依然不改旧时眼界云娥因对绿筠道只为此园迫近所居而成好事受了多磨今日得返故园真出望外须臾二位夫人亦来园里叶夫人因对郭夫人道当日舍弟之家与此园相附老身昔日寄居府内一带高楼景致颇好今日府第已墟亭榭灰烬令人忆故顿觉伤心郭夫人道即今世态难于意料老身倘非借庇安得生还完聚且喜黄郎及第双娶而归使我二老得所依栖可以无憾矣绿筠小姐亦道倘非今舅高楼府此我姐妹焉有今日大家欢喜起来不数日生亦抵家恰好过了三日便值吉期三人双双合卺向北谢恩而完好事两两和谐自是生与二位夫人日夕以作赋联诗为事因感爱月前情收为侧室又感王慕荆负使相求多年以还俗尼姑一水即惜花赠之为室即在黄生府上合卺交欢住居不去司墨墨奴亦相继毕姻未几而叶总制亦以奉赦回朝旨以苏廷策诬谄罪亦发戍边叶总制回朝遂乞假归家即于旧居重新府第与生第宅俱见辉煌相映而云娥小姐亦往庆贺不胜欢喜生后官历礼部乞疏复姓钦赐归宗曾小姐封为淑慧夫人吴小姐封为淑贞夫人子孙相继登第至今相传有五代尚书推李黄族云后人有诗赞曰于今欢合历千磨情种心苗惹事多钓隐巧从闲里下珠遗急向错中搓痴来岂惜为厮卒帮村还须仗素娥留与词人加藻绘氍毹毡上洽笙歌