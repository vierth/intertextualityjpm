净土极信录X卍XXX净土极信录叙夫净土一法犹春雨澍地杲日丽天无根不润无机不烛具信行愿者莫不往生及至十恶狂夫地狱相现临终十念横超苟非弥陀六八愿力孰能如此可谓最圆顿之最方便也莲根大师所述净土极信录者专指是旨作颂竭力称赞将弥陀经文依次剖出佛祖诚言笃实指陈其间语句直捷义周理蕴而诸文等咏无不切当贤愚普益不信而信也正谓之曰信行愿三鼎具足宗教律三学全修句句从取舍之志发挥字字由忻厌之心流出诚苦海中又添一津筏也予三四展读忘其寝飡犹洪钟惊以痴睡始生微甦似狂风吹开叆叇渐见光明嗟乎下愚盲拙知识浅陋阅于是录如井蛙之望沧海竟不知其为何如也愧予惛朦如此获是利而尚稍甦况才达聪哲之士遇斯法而不觉本性顿入净土者哉未之有也愿同志深生钦信真实持名日取日舍急向西方刻欣刻厌共处玉莲云尔同治壬申夏六月舜江若愚山人境泰稽首拜撰于龙巖丈室之观佛楼X净土极信录目次自序念佛读经终身受持仪序赞佛取净省巳舍浊忻厌并生烧指发愿志求西方文阿弥陀经礼想仪遵经信受三十二偈信极普劝四十八咏诫止人情日课恕顾感冐成疴染疾泣亲供佛荐亲枉滥僧次念佛述怀参问息心忆佛居䟦禅余偶占梦甦廻心念佛文五更巡照苦劝火速念佛歌稽首发愿𢌞向偈附饮离浊世思归净土文禅余自问何谓光头皮三次掩关读佛往生词奉劝精一念佛歌看护沉疴助终往生诀将终西行含酸难忍语自序佛言人命无常促于唿吸二句之警诚可痛醒矣然身从业识而来心随妄念而去不以一心念佛正念X分明者临终十死十迷犹飞尘之乱吹不知飘入何处具佛性者甯不畏乎但佛法如海凭信方入净土一门信尤为要信心之先更无善法一信之后决不再疑此真信净土真实念佛将来定得往生余愚痴业重愧一事罔成而纤毫无知幸礼四大名山参听开示每指生死大事以最直捷者莫过于念佛一法也谓千稳万当定得到家舍此一门无有别法越于是耳因契我初机欣然礼归即就阿弥陀佛前烧指发愿愿我从今时尽未来际身若以舌不烂则持名不绝身不死则念佛不休也愿既尔者纵至异类旁生亦无不有身有舌有身舌者依然念佛不绝既念佛不绝即堕落亦不为苦何者赖以佛力犹囚徒巳近王身何苦之有耶故我障深如是而根钝又如是者仅可如是立愿现以极信之深愿之笃行之而巳矣敬将弥陀经文及佛言祖语恭述三十二偈依经成文非敢臆说后续四十八咏等彚成一帙名曰净土极信录虽俗谈粗语不出净土旨归犹众流之赴海尽归盐味海赴众流无可不可也故文虽粗陋语或可当哲者阅时悯我下愚知我苦志幸静研其意庶同信此门同登乐邦勿以人废言负自佛性况是录专为自䇿笃行之所採述也安敢呈于人睐耶惶甚愧甚同治辛未冬嘉平除夕日愿西净业学人莲根戒香稽首题于越东之忆佛居X净土极信录清广福寺愿西后学智善戒香述念佛读经终身受持仪读无量寿经云十方众生至心信乐欲生我国乃至十念若不生者不取正觉唯除五逆诽谤正法又弥陀经云闻是经受持者及闻诸佛名者皆为一切诸佛之所护念皆得不退转于阿耨多罗三藐三菩提故知净土三经皆有不可思议功德且念佛乃至十念诵经乃至闻名其功尚尔况笃志终身信受者乎是故戒香从今发愿至心受持求取净土然净土二字诚非容易而五逆十恶之徒临终地狱齐现十念尚然得生经有所攷况终日执持六万洪名乎以劣较优显然可知者此又我佛极慈格外故方便中另开最胜之方便也庶几极下乞儿咸登宝所佛之恩德分骨碎身何足以酧唯有深信持名而巳故终日以黎明之先稽首向西遵慈云十气佛毕复依时公受持行仪恭对西方佛前照科礼想诡诵阿弥陀经一卷往生呪三遍及赞阿弥陀佛身金色颂至南无X西方极乐世界大慈大悲阿弥陀佛三叩首巳起而持之或绕或坐出于自便念至一万为一时如是六时悉依初时格式至六万念完以总回向跪念观音势至清净海众各十称毕复念弟子称念阿弥陀真实功德佛名号文至普愿法界诸众生同生西方极乐国次以三皈依终加持阿弥陀佛四十八愿者谅自色力可者则拜之否者则诵之及礼净土会上列祖巳复跪念十气观佛兼观音势至清净海众亦各须十称再念善导大师临唾入观文一遍以上各件谓今日一天佛事至死不改终身受持其间尚有脩净土忏诵观经等不在六时之内须随时之权巧方能赶进稍怠者一积多积矣伹行持终身非一日之工犹小溪之恒流贵以绵绵不绝勿以十暴一滞生死事虽宜急办而急中亦有权巧未审是理者未免虎头蛇尾否则被魔即此义也甯勿悲乎谓知义笃行者只消日忻日厌杜绝一切以一句阿弥陀佛念念不忘今日如是乃至临终亦如是不温不寒一如前去将来自有生色稳归故里毋劳预愁矣兹悲喜交集爰述缘起以发其净因之悠远云尔赞佛取净娑婆教主极慈悲难信希有法尽开诸佛宏宣同赞勉乐邦慈父摄归来千经咸指宜钦信万圣齐归极乐台唯此法门真直捷闻名执持取莲胎X省巳舍浊死门事大是无常失却人身实可伤大事未明真呌苦三途还要好悽惶情缰爱鎻自缠缚犹茧做丝落滚汤不起舍心何日脱笃诚念佛志西方忻厌并生生死循环那箇逃袈裟一失更难复尘居暂栖仍三途苦报难言惶悽哭是因皆由三毒起从今痛悔日消脱恳切持名心时忏志取求生安养国亲见阿弥陀佛面始得我心痴想足一生彼国礼佛巳𢌞入娑婆扬极乐不惜身命化众生勉励有情归净域我今欣厌发宏誓愿佛慈光接我速烧指发愿忏业志求西方文弟子戒香从于无始以至今生广造十恶及五无间一切众罪说不能尽今得人身贪瞋痴盛自作教他见闻随忻将来决定堕入火坑以是因缘三途常经百千万劫永无出辰今始觉悟剖心发露念十方佛有大慈悲能拔济我及诸众生若痛悔不精执持不切圣应难感故于先后至心发愿续烧四指普同供养初申三指精诚供养娑婆世界本师释迦牟尼佛及十方三世一切诸佛愿我速舍娑婆之苦尽未来际广度众生同舍此苦复申一指精诚供养极乐世X界阿弥陀佛愿我速取西方之乐尽未来际广度众生同取此乐虗空有尽我愿无穷更以历时敬烧臂香哀求阿弥陀佛常来护持令我弟子善根不昧净因增长将来临命终时身心正念视听分明面见阿弥陀佛观音势至诸菩萨众手执花台来接引我于一念倾生极乐国花开见佛即闻佛乘顿开佛慧上以历劫父母现生考妣下以法界四生有无二情借此发愿良因疾登净域悉获超生不尽哀求普皆𢌞向以此发愿因庄严佛净土我与诸众生同生极佛说阿弥陀经礼想仪愿此香烟云徧满十方界供养一切佛世间难信法及诸上善人普熏诸众生皆发菩提心一心顶礼娑婆世界五浊恶世说难信法本师释迦牟尼佛一心顶礼十方世界出广长舌劝赞西方恒河沙数诸佛一心顶礼西方极乐世界光寿无量普摄羣生阿弥陀佛一心顶礼西方极乐世界执持名号临终导引阿弥陀佛一心顶礼西方极乐世界巳今当愿皆令往生阿弥陀佛一心顶礼称赞不可思议功德一切诸佛所护念经X及十方三世一切尊法一心顶礼西方极乐世界观音势至诸上善人及清净大海众菩萨摩诃萨一心顶礼西方极乐世界灵鸟树下闻音正念诸菩萨摩诃萨一心顶礼西方极乐世界黄金地上盛华供佛诸菩萨摩诃萨一心顶礼西方极乐世界莲华池内宝楼阁中诸菩萨摩诃萨一心顶礼西方极乐世界无有众苦但受诸乐一切菩萨摩诃萨一心顶礼文殊弥勒诸大菩萨舍利弗等诸大尊者及十方三世一切圣众礼想巳跪诵弥陀经一卷往生呪三遍赞云阿弥陀佛身金色相好光明无等伦白毫宛转五须弥绀目澄清四大海光中化佛无数亿化菩萨众亦无边四十八愿度众生九品咸令登彼岸南无西方极乐世界大慈大悲阿弥陀佛南无观世音菩萨南无大势至菩萨南无清净大海众菩萨念毕回向发愿云弟子称念阿弥陀真实功德佛名号唯愿慈悲垂摄受证知忏悔及所愿X我昔所造诸恶业皆由无始贪嗔痴从身语意之所生一切我今皆忏悔愿我临欲命终时尽除一切诸障碍面见彼佛阿弥陀即得往生安乐剎我今所修诸善根一切皆悉尽回向普愿法界诸众生同生西方极乐国自归依佛当愿众生体解大道发无上心自归依法当愿众生深入经藏智慧如海自归依僧当愿众生统理大众一切无碍和南圣众遵经信受一句弥陀佛娑婆教主悲心说说此难信法彻底尽吐出一句弥陀佛释迦叮咛信我语及诸佛所说难信法难遇一句弥陀佛六方诸佛共称扬出广长舌相劝赞不可量一句弥陀佛一切诸佛所护念闻名及受持皆是阿鞞致一句弥陀佛光明寿命不思议普摄念佛人往生皆无异一句弥陀佛功德庄严不可量皆是四宝成莲池真好相一句弥陀佛盛众妙华供亿佛即以食时顷还到本X国入一句弥陀佛池中莲花如车轮青黄赤白光世间难比伦一句弥陀佛无有众苦受诸乐彼无三恶道故名曰极乐一句弥陀佛巳今当发愿往生所以者何呢俱会上善人一句弥陀佛不可以少善根缘持名生彼国便是多福善一句弥陀佛执持名号若七日一心不乱念临终必感佛一句弥陀佛法藏六八宏愿深十念无间断带业亦往生一句弥陀佛五浊恶世缘最广余门难成就持名最易往一句弥陀佛无边罪孽尽消灭犹铁驾其舟决定不沉溺一句弥陀佛十方诸佛开方便异口共称扬断疑生信念一句弥陀佛三藏十二咸指出当知大因缘念佛宜勐切一句弥陀佛华严普贤愿最切文殊亦复然执持勿休歇一句弥陀佛莲社列祖续传说佛号入乱心乱心即X是佛一句弥陀佛难信之法甚希有大千一诃子何幸赐我口一句弥陀佛普摄羣机不思议信受及称扬皆登不退地一句弥陀佛五道横流尽越出闻名尚成就何况声不绝一句弥陀佛须凭心愿行俱切此三赛符券照票必收摄一句弥陀佛无上医王救一切历劫诸病丙冗疴能服定消灭一句弥陀佛百千万劫难遭遇乞儿得是宝有乐无忧拘一句弥陀佛易往无人真可惜痛哉我莲根业重罪深极一句弥陀佛苦海无涯借慈航但愿人肯登稳到极乐邦一句弥陀佛万德圆融大慈父我与众生等愿速生净土一句弥陀佛明明历历正奇特真空观玅有漆桶底早脱一句弥陀佛有无不立活泼泼三轮体空净亲谒弥陀佛一句弥陀佛不参不悟好消息密密又绵绵纵横潇X洒极一句弥陀佛虗灵不昧顶亲切无垢净增减玅不可言说信极普劝西方大圣曰弥陀手托金台顶旋螺金臂慇勤垂接引持名决定出娑婆念佛全凭愿行深从旦至暮要慇懃须知佛号始开口王沼池花巳早生三界无安实可愁通红火宅窜无门西方虽有横超路不念弥陀怎得生余门学道最难成多少聪明错用心体面虽图无济事临终方悔怨谁人恶逆凡夫尚易生何况纯善勿能登但凭信愿勤十念只贵当人念佛诚休笑念佛似婆腔此法圆通不可量徧吉文殊尚发愿古今贤圣尽称扬念佛圆收万种机宗教律净悉归依贤愚贵贱有何论斯法你道奇不奇净土横超虽易生也须信切愿俱真极愚极拙偏能到皆为精勤无二心寄语娑婆三教宾信持佛号莫停声浮生若梦无多歇转眼房儿换了人房间一换必惛朦失却灵台实可痛凤阁龙楼改草舍那时喊煞不能逢X趁斯幻质真好修坚持弥陀莫放休昼夜不离佛陀耶功圆稳入乐邦洲借问往生何计䇿须凭忻厌要认真洪名执持心纯一异类尚然亦往生业重赛石借船载根浅犹蝇附骥行法喻会归无量力何愁念佛不超程阿弥陀佛早安排专度羣迷竟不来盻久慈航空开去搥胸蹬足哭哀哀佛说无边修多罗悲心疗救众生疴读方不服方何用快服灵丹古佛陀既明经理非常人止观弥陀极易成净教相符真念佛依经正好覔原根修桥舖路又斋僧戒杀放生第一因更以持名回向切福充慧足上品生千般造业罪弥天瞬息定拘狱案前拔舌抽肠锯解苦弥陀急念快心坚玅药难医真死病旁方邪术毒伤心病者要命快吐泻急叩医王无上尊鱼目混珠仔细评其间九十六旁门纷纷毒药鲜知识误贪愚盲多少人自误误他太伤心死见阎罗怒气升既怕幽府青铁面改往念佛快精勤修行全赖良师友不遇友师怎出头一味杜撰毫不愧临终安得不焦忧X参禅定要念弥陀若念弥陀不必参有净无禅真稳当有禅无净十三三参禅念佛本无异禅净如如观法王但得弥陀亲见面禅机没有有何妨念佛不难死心难死心先净杂货篮其间收尽方相应历历弥陀向上参生老病死赛浮沤浪去波来空结球一道狂风吹散巳纤毫踪蹟不停留八苦交煎实可惨健时造业此时寒何知赤体空手去悔不早归念佛坛英年念佛正相当莫待衰时脚手忙每见青草埋黑发趁早执持候莲房老来光影苦无多不测无常一剎那急急持名须勐力休教万劫自蹉跎每闻疾病是良方报晓浮身不久常快念弥陀归乐国河沙寿命莫能量将死切勿自惊慌系念弥陀向彼方万事抛空独一念导师必定驾慈航贫贱终日苦奔波只为饥寒口食疎可否将口勤念佛他方衣食自然多富贵休言是乐人从来贵德贱金银莲台上品方为贵自性财源方算真若劝忙翁念佛去他言待空且明年宁知闲未死先至悔勿忙中早偷间X清闲念佛虽优游迅速无常刻不留预把资粮装束好临时免得带冗忧从头想起真可怜痛䜣慈悲老金僲欲出娑婆无别法洪名执持要心坚悲哉痛哉是吾身杂念纷飞无一成赖有弥陀慈愿力旦暮十念亦能生薙发染衣为甚因皆云拜忏度亡灵借问自性忏度未若未急当念佛勤百岁光阴一剎那闲稀冗碌苦情多既知死到空双手快把专心念佛陀迷子离乡五十年惛朦造业罪弥天自今初觉剖心露日持洪名六十千佛爷慈愿实难量枯尽无始黑水洋雾散云收红日现积年宿业化清凉起灭原从一念生弃本逐末识飞腾其间认得源头路止观弥陀妄即真生死唿吸弗容情急整资粮待起程非是挥毫说死话真情实语不差分稽首安养大导师慈悲摄受我愚痴多生受苦今始觉立誓痴想碧玉池玉池为甚好花香正是当人念佛强纯一精明休放过斯时观佛玅难量自愧宿业感娑婆半百光阴一剎那俗不成兮僧不就莲根愧煞在莲窝X我做光头为甚么毫无甚为厌娑婆呆持一句弥陀佛痴想西方取乐窠笔说噜苏未定文休讪休笑细静评非敢献丑充能咏苦志粗章劝净因诫止人情谿光月影命难留刻刻提防堕九幽上客往来休垂顾宏名六字系心头无常不测几时来急念弥陀坐伺随奉告诸君休怪我乃为日促命相催日课恕顾六万弥陀六遍经六时昼夜没闲停生死不测正唿吸出息难期入息存俄尔一来提线断便谓再世转生人因斯限定课数佛鲜有片暇会上宾感冐成疴俄冷忽热赛油锅遍体沸烧怎柰何四大原来有是苦甯分豪俊与贫婆尔时念佛方见切哀䜣空王古佛陀但愿娑婆依报促迅栖乐国白莲窝染病泣亲思亲意切实可伤风木悲号痛断肠无法能酧恩罔极有文堪叩大医王至心执持弥陀佛愿赐慈悲普放光金臂慇勤亲接引早慰父母登西方X供佛荐亲供佛续将四指燃人呵我笑似痴颠何知正道深微玅那晓坚行最胜缘为法焚躯恳玉偈求玄烧臂礼金仙前贤既作余当学酧荐亲恩入宝莲枉滥僧厕自问为甚作光头愚昧无知似下流一事无成学读佛痴想越苦借慈舟弥陀本接持名客岂恶莲根独不收日指望归安养速愿期早入下品俦念佛述怀旋坞久不出蓬扉绝却尘寰是与非六万弥陀为定课行住坐卧不闲离谿声正似广长舌山鸟无非念阿弥会到其中清虗意甯劳造作证菩提参问息心周游南北与西东参历名山古剎风儒释玄门原如是始知虗费草鞋铜历遍名山路万千风霜餐尽我心源而今放下娘生面执持弥陀不计年忆佛居跋楞严经大势至菩萨念佛章云譬如一专为忆一X人专忘如是二人若逢不逢乃至从生至生同于形影不相乖异十方如来怜念众生如母忆子若子逃逝虽忆何为子若忆母如母忆时母子历生不相违远若众生心忆佛念佛现前当来必定见佛去佛不远不假方便自得心开如染香人身有香气嗟乎此喻明超日月极尽无余余愧苦恼深障道业难成虽知净土是最胜方便恶逆凡夫十念尚生而我宿业沉重念佛昏散如之柰河纵使厉声旋绕亦难相应可愧可惨赖弥陀有十念往生九品咸摄之愿故不管定心散意只愁忘记法华所谓一称南无佛皆共成佛道是也佛既有如是之慈悲方便只贵刻刻提撕勿忘佛名正犹母本望子子若念母何虑娘不摄子乎是以诚信笃行不敢稍怠纵千马万牛亦莫挽我之念也故敬採经文题其额曰忆佛居兼述句以志之欲舍娑婆苦无门求护符博究方便法莫玅念弥陀散念宗忆念念念业海枯念到成片日决志取莲窝禅余偶占可怜一箇苦恼僧久坠污泥不出尘垢水狂波无定意纷飞杂念闭心经明珠投入始清染念佛方能出苦根念到根枯莲蒂脱堂堂独露向西生无常刻刻急相催催煞山僧归去来X五浊娑婆实险境莲根净土快藏栽如云胜友相待久势至观音辅佛随速到乐邦俱会处寄栖华下越胞胎梦甦回心念佛文夫溪光月影幻质非坚竹韵松声虗妄安实然起灭积殻于须弥生死常流于苦海自无始以来纵贪嗔痴造诸恶业若其所作之业有形相者尽虗空界不能容受以是因缘经历恶道无有出期者何也由吾人现前一念之迷遭万劫无边之苦然迷久肯觉犹梦人受罪痛醒便无又譬商贾东行多年记西即在顷刻而不劳动足回首便西迷人肯醒亦复如是慈云所谓于一念顷生极乐国是也贵以回向及念佛心之所切不切耳况阿弥陀佛曾发四十八愿愿愿度人乃至十恶狂徒临终十念往生要知十恶十念尚然得度况戒定精诚以终身而具信行愿三切之所念佛乎以劣比优以善校恶其间显然可知但愁其不能恳切执持耳既恳切执持又虑其不一既一之又恐其不久苟能持而一之一而久之悠久无间至死不变者决定往生若果然如是而再不往生者阿弥陀佛及十方诸佛便为妄语试问笃正君子尚无异言况天中天之金口亲宣而独诳我哉乎所以决无此理毋劳犹豫且执持名号一心不乱乃弥陀一经之纲宗往生之左劵也真正难信之法稀有之事不出其间两句顶门欲疾离苦海飞生乐国者莫X越于是矣呜唿我末代戒香愚痴下劣既久堕沉沦故迷昧无知现虽滥僧厕竟茫茫然无能霑以佛法而暑往寒来不觉命巳耳顺去日既多来日必寡翛然无常一到犹晦夜而雾雨前途黑漫后路悽怆痛喊枉然趣向无由须知赤膊条条只影茕独既求生巳不得似求死亦不得者柰河如之慎独思之孰不伤心故我诚实苦恼安得不预惶恐而生悲畏哉乎苟非借弥陀慈愿之接济及恳切念佛之𢬵命者万难越出我业重若是何幸遇此念佛法门耶今既承佛力当尽报受持誓不敢怠以偹不测遗教经云制之一处何事不辨予谓制之者制其执持名号一处者一其一心不乱何事不办者即舍其娑婆取其极乐乃至证果又不出是经八字而一生办就也以遗教而合弥陀则两经相契无不遂意耳嗟乎释迦慈父以最后极慈之谈者因怜末劫苍生无门可入故预为垂慈方便直指若论于我正为一人慈示论于人者则为羣生所导也是知不唯中下急宜念佛即从上圣贤无不以念佛得证以其十方诸佛皆念佛成佛经有所攷譬儒氏之试官不读书者而能作主考冢宰哉乎故知不信念佛任尔修诸杂善福踰须弥亦不得生况余门学道犹蚁子上山万无一获念佛修行喻顺水驾帆万行万到况弥陀慈愿广博无机不摄如海纳百川净秽齐收虽尔予则独愧其念不能一爱不能轻也苟舍三衣瓶钵道具之外无物X不轻轻之又轻轻到无可轻处者则念佛之心必一苟舍恳切持名念佛之外无念不一一之又一一到无可一处者则情爱之念必轻爱既轻兮念必一念既一兮佛必纯佛纯念一念一佛纯则心外无佛佛外无心心佛一如千江月现报满时至无余无欠正念分明三圣齐现随佛往生方知灵验以是鄙诚𢬵命念去一生安养回入尘衢分身百亿劝导羣愚同出苦轮共佛同居立此誓愿复何言欤复五更巡照偈初更夜报与念佛者一日完世事舍竖起嵴骨梁打开大般若快念佛今日又过也二更到速拜昏沉抛醒将来听我道人生大梦中杂念宜抛调快念佛莫待无常到三更鼓生死无常苦既为僧须早悟不当国王差不扫爹娘墓快念佛免教见阎罗四更至说与念佛知生最难死容易多少聪明人空过不辩味快念佛瞬息无常至五更了大事如何好念不一人巳老弥陀本现前错过人多少快念佛念佛成佛道巡照者巡其纵逸照其生死也古人以圆木作枕乃至身不沾其牀凳即此之义而今人不然者日以杂念纷飞夜为惛朦痴睡于生死分上绝无干涉是以巡到我处连佛号回答不出者正痴眠之至矣苦哉哀哉是我戒香如此做光头三途防有X分地狱亦难遁哀告诸上人慈悲呵责我悯我痛䇿我切弗哂效我火速快念佛立刻来度我苦劝火速念佛歌论斯事心酸痛实可忧忧既无益念佛好提笔起眼哭肿实可愁愁既无益念佛好暂做人常狱笼实可愁愁既无益念佛好虽为僧与俗同实可羞羞既无益念佛好宗不明教不通实可惭惭既无益念佛好戒行无三毒重实可愧愧既无益念佛好造众罪三途送实可怖怖既无益念佛好恶业缠病魔凶实可畏畏既无益念佛好眼惛瞎耳不聪实可焦焦既无益念佛好遍体烧浑身痛实可悽悽既无益念佛好无常到手摸空实可慌慌既无益念佛好诸鬼卒恶不容实可惨惨既无益念佛好舌头大口难动实可酸酸既无益念佛好地狱相火齐红实可怕怕既无益念佛好幸善友念佛浓实可喜喜亦无益念佛好借佛力获凉风实可喜喜亦无益念佛好心稍清系念通实可喜喜亦无益念佛好未十念竟像松实可喜喜亦无益念佛好地狱形绝无踪实可喜喜既有益念佛好承知识助示功实可喜喜既有益念佛好化佛至莲台拥实可喜喜既有益念佛好X金莲花如日宏实可喜喜既有益念佛好住人前更心聪实可喜喜既有益念佛好一念顷乐国共实可喜喜既有益念佛好念佛好念佛好持戒持名念佛好以上多少㐫险事全赖一句佛力保那怕王侯与铁汉临死归根念佛好此歌者实我自身作业真心发露以苦口哀劝善人极信念佛要紧为大丈夫自巳第一件要紧事干勿可轻视而自负要知我戒香过现造诸恶业临终地狱众火一时显现如是仅以借人助念之功及自巳极念之力不十念而回狱莲拥复感阿弥陀佛化佛慰我顷刻摄往极乐同居况诸善者以戒定持名恳切终身之所念佛乎须知念佛有如是好处如是便宜如是灵感而阿弥陀佛有如是慈悲犹贼之父母终不恶子为贼而不爱子必要拖尔回家如是恩典磨骨扬灰何足以报是以再不信再不念诚为可惜之至矣彻悟所谓不读佛经不闻开示𡩋知此理今而后唯有竭力精修尽报归诚𢬵命念佛而巳复何言哉稽首发愿回向偈稽首释迦文阿弥陀如来十方一切佛圆顿脩多罗观音及势至菩萨上善人庐山等梵天莲社列圣祖敬集佛祖言述句赞净土弟子承佛力顶戴恒信受X伏愿垂加护速令舍娑婆见闻诸善人递相辗转劝厥德不可量譬喻莫能尽愿以此功德回向佛净土我与众生等同取极乐国斯录乃戒香自巳痛思之死门事大急宜火速念佛以平日苟有十分的当者将来稍有分毫抵敌或可权能作主否则虗挂空名全不济事故编之者专为自䇿而作护身之劵引甯敢充能以丑人乎兹安康西有善士许妙明等极信西方见是录喜之不巳再四请梓以便利众余之曰不可也何者缘我所撰之文以我能念之佛实不相应而语句粗疎何苦多招讥笑许君曰师之言虽是真实不过难献中上之士耶然破我等俗情正似应时何庸过谦而犹儒童之教蒙童竟可自习而益人何太惧其哂耶回思固辞既不见允安敢执悋以退他心乎是以赧颜塞之惶恐惶恐伏乞重道善友悯我愚昧勿计幸甚是所致祷同治壬申春净业学人莲根戒香稽首谨白厌离浊世思归净土文夫法华经云三界无安犹如火宅众苦充满甚可怖畏诚哉是言也以色界欲界及无色界都诸苦恼悉无安隐仅有西方净土之中断诸怖畏绝无烦恼无众苦名但受诸乐故名极乐而无量寿经云若称我名必生我国若不尔者誓不成佛法华又云若人散X乱心入于塔庙中一称南无佛皆共成佛道嗟乎千经共指万圣同宣佛言不信何言可信要知称佛闻名尚生彼而成佛道况尽形顶戴竭力受持哉乎然此方之众苦实苦不可言彼土之诸乐真乐莫能穷天壤悬远优劣自显故知三界中者无人不当急出火宅速入莲池以离生死而待佛果者哉每思娑婆五浊之苦欣乐邦而厌苦域急归安养九品之乐舍胎狱而取华池是以勐正念荡杂念淡世味浓佛味者专为脱其娑婆哉也欲脱以娑婆须念以佛纯欲念以佛纯须断以浊流浊流止兮恒河沙苦顿息念佛纯兮舍报玅乐安祥故不断以世缘绝以浊流者则心难纯净念难纯一观想弥陀甯能相应犹形端之于影正源浊之于流昏以是观之不得不砍其枝节去其萌芽净其六根清其三业结茅舍幽闭置于斗室制身心精持毕于终年从旦至暮昼夜六万弥陀二六时中念念思归净土燃香烧指无非誓愿求生发露翘勤端为雪诸罪戾疲劳岂惮寒暄无间设过现之业重或多劫之障深不克尽此身而往者誓以世世为僧生生念佛无间遵迦文之金言及弥陀之宏愿苟能借慈光而生者愿其处处回入种种方便度生虗空有尽我愿无穷罄心鄙诚恭疏短引俚言未定粗韵草草聊成工拙学疎睐者幸谅勿哂尚希慈诲仰乞慜政急取安养宿免遭众苦磨自愧焦芽子X败种病真多赖有慈航济称名苦便无愿王光摄我带业出娑婆欲舍娑婆路先除荆棘疴毒根咸砍净枝叶自然无一心恒不乱执持阿弥陀清净无纤习报满躲莲窝思念三界苦归向大觉仙急求离火宅念佛用当先闻名尚成就况持六十千遵经依佛语信愿切宜坚净土真安乐往生最胜缘贵以欣厌切六字更绵绵念念心纯一声声佛现前念至瓜香日誓入下品莲又七言五韵四首三界火宅属吾身三业惛迷自造成经历无边诸恶道从苦入苦到如今慈父诱我方始觉痛悔贪瞋痴毒心借佛甘露洗涤我障轻病减渐回春我病该死何幸生全赖医王无上尊急切持名须努力自行他他酧慈恩娑婆患险真厌怖净土安隐实羡忻誓愿临终断诸道正念直入志西升生巳回入复娑婆处处阐扬报佛恩百亿分身广劝导方便种种度郡生X随机应化无倦息权现神通拔火抗但愿四生归净域莲根方满最初心佛慈悲愿玅难量设尽无边方便门唯有乐邦称最胜最胜最异度人登迷子朦晓莲池乐悭秽弃珍痛煞人知得他方如斯玅天神也愿即飞生试问天神愿生者何耶答经云天福享尽尚堕三途故𡩋弃天宫疾归净土者显见乐胜天庭而位居不退永无坠日要知天神尚然况人民之区区禄乎然迷子之悭恋不察犹蜂之悭花蚁之恋穴以污反喜以少为足有何异乎但愚而罔知固可悲怜或智而不觉觉而不愿者深堪痛惜若人道不透何道可出如甘心往来苦海经历险道不愿复本往生者吾不知其所归矣娑婆西方苦乐二境优劣分明说各十首应厌而舍之欣而取之娑婆苦情曰五浊急舍莫悭延众苦交煎节节联八难三灾恒相遇饥馑疾疫日增添光阴如箭寿真促迁变无常瞬息间若不急寻安养路出来入去苦无边寒暄相交年复年此情原属总由天热来炉炭有何异冷去霜氷亦可怜世求衣食苦难言冐雨充风奔苦波苟能厌苦勤念佛乐邦珍宝最盈多X升合难求分外楚有朝无暮实饥虗因由往昔悭悋甚遭报今生缺绝磨举眼多见恶人形百䇿奇端不可闻造时易兮报时苦王案狱案岂容情豺狼㐫恶还可避三毒居怀最难防智者专行戒定慧八邪十恶隐他方无边恶道曾经过拔骨抽筋都巳临既到人身非容易缘何还不急求生苦形苦事苦情多苦不可言怎柰何仅有痛心勤念佛以苦转乐是雄夫粗叹娑婆众苦情劝君急出快离坑只消信得西方切十念弥陀亦往生西方乐景曰九莲任取乐邦栖乐不可言世所稀衣食自然非造作珍宝不胜实稀奇光明寿命悉难量往者无分别短长一生补处皆不退上善齐会各称强黄金为地甚严丽天乐迎空奉阿弥各赉玅花端供养他方亿佛悉瞻依七宝池边多玅台层层楼阁实严奢微风吹动诸行树享福罗汉笑盈腮X奇玅杂色众灵禽出和雅音悦众心自然皆生念佛法宣流变化岂旁生无量无边声闻僧皆是念佛极精诚何知浊世诸男女𡩋有人人不堪生绝无纤苦纯诸乐易往无人实可怜痛煞愿王眼盻破迷子熟睡苦黄连乐邦玅趣岂能穷无尽无穷一观通纯一分明全体现是心是佛在其中念佛临终获玅因弥陀大士悉亲迎一念顷入莲窝托才晓今朝悦我心略赞西方极乐情星火念佛快精勤休恋蚁穴残秽食速往莲台享上珍夫娑婆之苦情西方之乐趣者真正的的确确纤毫无虗纵十方口亦莫能宣然苦乐既有如是优劣试问甘以迷恋苦境急以觉取乐因耶其间唯让智者知勿以愚者道也或曰此系莲根杜撰因恶人而莫信之答虽曰杜撰历有所攷乃千经共指万佛同宣既非述者咎莫非经佛戾耶嗟乎佛言不信信何言人道不修何道修再剖心挖肺一句我智善若心有纤欺立堕犁耕设真心供养诸仁者愿速离娑婆誓入西方再曰不信即十方诸佛亦无可柰何矣况一介山埜破戒沙弥乎心字说X大哉是心也玅哉亦是心也大以当体为义妙以任运为宗能包其太虗而量周沙界者诚非肉团妄想之心为心乃智慧光明之心谓心也是心者越空有以具众理超声色而应万事假如河沙英才能测其智乎然世出世法靡不由是心而作为圣为贤亦莫不由是心而成中庸云不可须臾离者是心也犹臣之事君子之事父咫尺莫违可也华严云应观法界性一切惟心造须知惟心造者成圣作贤以及一切善恶因缘无不由是心识造成昇坠苦乐多种果报是故吾人现前心中所起一念不落佛界便落九界九界者谓佛界菩萨界圆觉界声闻界为之四圣次则天界人界修罗界及地狱饿鬼畜生等界为之六凡所以凡有心者靡不有念但有念者终不越于是心中之十法界也故心若念佛定落佛界心若念余不出九界者以其一一皆由是心中一念所成落其九界哉也譬影必随形流必随源形端则影正源浊则流昏明矣经之所谓一切惟心造者乃心外无法法外无心是言离吾人现前一念之外无有毫法可以立脚也嗟乎心之一字有如是之天渊优劣如是之升沉苦乐者真正非人不珍不珍非人也是故智者慎独念念觉察应以未败之躯借假修真息诸恶以奉众善行方便而济羣生更宜觉光阴之易返悟石火之难留身如浮云命若风烛既云唿吸难保何苦作诸不善急当信心念佛纵居家以未能宜忙里X而偷闲多寡念几句阿弥陀佛渐渐种一点最胜善因若能杜绝尘缘屏息诸务深信是心本来是佛以其无始迷昧苦到如今今既略觉当立志愿从此扫尽余学专切读佛乃至气绝脚直亦不稍改稍怠苟能如是深信指日不难面佛然而修行二字诚无别法贵乎持戒念佛而念佛二字亦别无奇特贵乎恳切精一恳切精一者何谓信愿行并立为三也果以信切必断疑情愿切必脱娑婆行切必达西方近佛必矣至于观经所语是心是佛者乃释迦本师大慈大悲明示是心人人可以作佛也既许人人可以作佛者安可以再弃而再迷耶故当借此幻质笃志精诚读佛礼佛将来命终之时必定见佛是心苟如是起以是念者则断尽九界必落佛界矣故曰玅哉是心之所一念也所以知是理者纵居王宫天宫亦不以为喜何则以其天福有限经云天福享尽还堕牛领中虫况人间之区区福禄哉乎又曰西方下下品犹胜于天宫况上上品哉乎故应急宜生信专切行持要紧予若不遵佛语有臆说而诳诸仁者令我戒香立堕犁耕如其真实奉劝诸君深信是心诚可作佛而欲愿诸仁同落佛界者则愿我尽此一报身疾生安乐国以便早面弥陀早居净土早回娑婆早来化度务望诸哲勿以人废言而辜负自心请静味之皆可以由是心而越苦海由是心而登乐邦由是心而生无穷福慧由是心而居上品莲台噫若是则大X地之最胜快事孰有复越于是者哉禅余自问何谓光头皮原夫薙发染衣头光跣足便名离欲罗汉出尘上士越诸尘以绝乎诸趣悟三空而超乎三界名利断尽荣辱毫无观桃红柳绿之色觉似一纪听海会莲池之声知皆胜友要甚眷属管甚春秋本似物外闲人奚以尘客之所比乎何柰宿习深浓不染而就犹乌鸦之黑羽蜘蛛之网缠甯假造作岂劳人为以其无明满腹习气全箱专惯向外驰求奚有内行正念所以攀缘送礼不时问安哄宿山以结队引做会而成羣僧俗挤拥男妇扰攘外观奚雅成乎释氏之规难免人谈甯像僧家之格以是观之大违佛制非犯律仪定逆尸罗使世人怎信粒米怎销呜唿末法淋漓如是诸佛甯不悲怀我辈苦恼亦滥其间深愧愚昧无知藏首缩颈是以惧见人颜避蹟山林诚无可以能为仅初学而读佛惟余也有二习与人之所稍异者谓畏以热閙也混杂也害善法以伤尸罗也轻善友而亏道德也剎那怠惰也佛声倐息也光阴电速也命在唿吸也及将终时苦痛呻吟之所倒眉也然其次者乃喜以冷淡也清静也损恶道以严律仪也敬坏服而惜针福也不敢稍怠也精持佛号也速离苦海也疾登彼岸也至舍报时安详而逝之所体态也舍此喜畏之鄙习非吾所学之所应亦非我所契之所愿也然欲报佛本怀感弥陀迎者莫妙乎修无X间净业修无间净业者须遵善导大师云以身专礼阿弥陀佛以口专持阿弥陀佛以意专观阿弥陀佛是也谓令身口意无时不净土无刻不亲佛兼之一喜一畏之习终身无废大都该称佛怀亦定感弥陀哉矣若舍是而别出奇习者吾亦不知其为何如也所以光到头皮须先识起巳页目若竟不知何谓光头皮者诚为可伤之至犹士子入场既不董其起巳页怎堪做文章而妄思登榜耶光头亦然从薙发以来如瞽目乱闯煳东撞西至于今日竟不知所干何事出言并无典章谈说亦乏稽古正省公净土诗云初步迷时步步迷是也若逢贤者导我念佛则曰西方路远吾焉能到或稍获小技自道巳通佛法或信施护助憍言我有修功所以眼界若鵞大生我慢纵见清廉高让之士不在我之眼下以其专趣豪势惯贪名利是以全不知羞屑无惭愧嗟乎如此苦恼自奚知病眼光一落从此百劫煎熬只消自问甯劳阎翁判断那时再欲为僧防难如愿是故智者听之痛涕愚者闻之反恨因取舍不同公私之见而巳矣咄苟如是者我且问你你既别父母房族断六亲眷属而光其头者毕竟所为何干如是问之再四何竟目定口呆绝无回言复厉声拍案一问犹五雷振顶百箭入心恍然心悚毛竖汗泪齐流似服柴胡多两表药几剂积年之磕睡始甦多染之杂症稍轻如此终身鞭问纵卉木以悲濠慎独痛思即顽石而伤酸须知无情尚X然况有虗灵不昧者乎是以生大惶怖起大惭愧经云人身难得犹芥子以投针锋佛法难遇若盲龟而值浮木要知人身尚难况佛法哉乎我今既得人身复霑僧品而获其具戒者真正千生有幸若不趂此报身早离苦海求生乐国者尚待何身而再逃生耶然而袈裟一失万劫难逢况人命无常唿吸难保人间暂寄地府恒居余再以譬喻而试问曰假如世有二人皆难活命一以犯其国法赴市候斩一以极患笃疾遭焰将煨如是二人心既未死必想救赦定欲逃生设有娇妻美妾子女珍宝及受用百馐之类令彼二人随意自欲者彼还能心识顾恋否答曰彼因命在顷刻只存逃命之念敢起顾欲之心耶不顾自命而反痴恋者尽世无有此人设遇有者乃真正该死之客千佛难救况尔我乎噫妙哉是譬也是问是答也须知我命尚难保况贪幻物乎光头皮亦复如是未明大事未免生死未脱苦海未登彼岸不慇懃念佛顾自慧命而反贪恋一切缘务欲乐者亦真愚痴该死之至矣故智者不然当效彼二志笃行净业死求脱离如就刑戮之怖若遭水火之逼拚命念佛专图逃生安敢纤毫怠息而更攀世缘营杂务图体面称能会哉乎果然若是觉巳而笃实念佛者吾许斯人指日生西立地面佛可也故既做光头定要断世缘绝财色任他天女蟾娥尽世珍宝乃至王位不以为奇设遇特来试我诱我者吾皆心如鉄石而应X恶财如砾恶色若蛆非我沙门所宜甯死不关心顾自慧命是言为光头之第一关紧要文凭也生死皂白诚在于斯而亦不唯释氏者即儒家亦宜守其分内奚应贪乎分外是知丧风败节轻身试法者莫不由此财色两字将一生名节付于坑厕矣况我堂堂僧相具受佛戒应听佛语当依佛制咬牙切齿甯死莫违或曰尔戒香沙弥之小见行菩萨道者智充力足法无碍处曰然试问尔是菩萨否若地狱出入刀鎗剑戟粪秽之中以及水火为家尔能无碍无拘无惧否若然者果如其言设毫末有碍者幸弗图爽口而甘坠深渊要知尔我是具缚凡夫稍有一屑微恙尚难作主况极苦难忍之千系乎良以自入学以至宰从沙弥而至佛莫不以初步而入犹行程千里开步行错前途怎到我戒香既巳不孝作其沙门者应遵佛敕应守佛戒应依佛行只三句便名光头题目当识得清楚防得紧实读得纯熟记得牢拷然后做文章作诗赋无不取中否则无可为名所以急应自立志愿将顺调逆以逆转顺生处作熟熟处转生此虽鄙见不甚奇特请静味善研试之该有相应若曰既专净土何苦噜苏者竟可斩尽葛藤以老老实实念句阿弥陀佛到底可也宜尽此报身一刻无间切忌杂修杂行便从今日笃行起乃至气绝终不更改微毫花样能如是力行愿切者瓜香之日定面弥陀蒂落之时包生净土而亦胜与无始以来之经生父X母师长及冤亲债主等灵为其作大佛事修诸功德以令高超净界者也故知念佛功德不可思议若论自利利他之说则尽十方诸佛共口难穷者以其阿弥陀佛因地中所发六八弘愿力故所以无机不摄无生不利也行人以是信得切行得一笃诚念句佛者当知宿具大善根大福德大因缘始能极信深行而不怠惑否则惑怠难免是故既遇是利譬婴孩咬乳井儿攀藤死不可放松生死取舍在于自巳甯劳他获哉乎苟如是志切而始终如一者吾敢说曰称道人也可和尚也可方不愧于光头皮三字也矣余才滥僧次愧无所知而谬行至今苦无觉察纵初学读其佛者全似哑汉喊婆万难相应诚为可羞可痛可悲可耻兹因夏日天长课余消遣述以是问者端为自俻日究益加鞭䇿终身故不避文粗句俗专顾自问自责哉矣头皮我既秃轻财断爱欲节食而量衣淡泊应知足梵行须严净律仪弗残缺光阴似隙驹念佛要急速幻质非坚久唿吸命难确倐然无常至死如龟剥殻仔细想将来悚惶悽濠哭慎独思将去心肝裂热血此身诚患苦恋甚牢坑乐娑婆五浊间三恶道充足而多不善聚立愿勿再托笃志求往生决意入彼国欲佛垂光迎精诚奉佛读深信诸佛言X西方真安乐此地实危险刻刻防刑戮今生再不逃何身脱牢狱甯死入安养誓不余方宿一心念弥陀执持弗怠惑挥泪述斯问终身自鞭骨见闻若随喜转劝更多福三次掩关读佛往生词一间草屋六尺净地不庄严郄也清致悬幅佛像奉尊阿弥供花一朵灯一𥵃香一炷石罄不敲木鱼不击纯一念蒲团坐倚露个头皮赤双脚底将破衲头日作衣夜当被一筷腌菜两碗薄糜罢贪求知足无虑菴门常掩关扉常闭遇道人谈净友会尘客避不读教典不阅经偈省眼力似省闲非荡尽糟粕无非禅味但弃卜度弃妄想弃乱意既无荣辱亦断名利舍体面有何拘系愧无能为学读阿弥誓静不废躁不舍死不离寒暄无间病若不忌六万佛终身力持悲昏迷来防朦胧去苦无参学无功行无根基哀而可痛羞而可耻非弥陀本愿难提故再进关笃行弗替决求垂光求慈悲求拔济乐邦未登苦海未离扫余学专图活计不纯念佛何足为奇当真实读真实行真实持即此上乘亦名盘费尽此身入安养地面奉弥陀亲礼大士悯我戒香赐摩顶赐授记会诸上善和我游戏待成就阿鞞䟦致舍是弗愿余处弗依是吾鄙志吾屑愿吾素喜奉劝精一念佛歌X苦口劝念佛好余学杂修彻底抛专念弥陀赶紧趁早莫待临时脚忙跳不参禅不看教六字分明无上道既遇医王病子包好愁甚未买诸药草无僧俗没老小但肯持名终可保苟能信行愿切必到奚分贵贱与贫豪身如沤命若泡剎那生灭不坚牢看他旭日东始升高不觉巳落西山天山快省察宜赶早孩童一瞬竟巳老空手而来赤脚而跪只肩业货怎生销非借佛孰能保念佛犹汤雪上浇诸行无常如光影罩生死唿吸诚难料众善奉诸恶扫滴水能盈大器浩莫言微小善推恶招纤毫分明归自挑急回头休道早临渴掘井莫后懊趁此色力竖起眉毛速办三十夜粮钞劝缁素念佛好佛声不绝功才高为善最乐念佛更玅念得一句是句宝三业净六根皎广种无量福田苗看来杂修苦多乐少到底持戒念佛好看护沉疴助终往生诀窃闻生之与死似僧俗之寻常处世之必当也何容寒虑盖具缚凡夫病有权实权者谓感冐风寒食积或冷热𤵌瘟头疼腹痛乃至疲极劳伤疮疣痢疾等类此情果宜速医急治以保身壮而便精行若曰实者乃无药可治万不能起也盖修数有定命不可挽矣须知医之与药只可以治病不可以治命也医药若能治命则有钱者永远不死明矣所语药医不死病佛度有缘人显见要死的病难医不信的人难度又明矣既知命不可挽回者当预先觉照将一生所X为善恶事业心中和身放下不必费心想好亦不可愁眉寒心凭他上天落地我只管顾牢一句阿弥陀佛其余任他天辟地崩悉非我事静静待其起程可也何则谓死即生也又曰吉事正犹弃獘衣而换珍服舍垢水而赴华池离苦趣乐何酸之有耶病者苟如是顿空如是放下如是想法而一句阿弥陀佛死不放松者则纵有宿业现障亦属不妨何者以其阿弥陀佛因地有愿决不诳人必能慈光垂引该摄受我随业往生是以不必犹豫此情只要紧持佛名可也然则病者虽能如是把稳而此时全赖护病者助道乃病人只能顾自痛痒顾自念佛不遑顾于别件所以护助者当种种体恤幸弗有始无终按梵网经云八福田中看病福田是第一福田要知看病二字无非来来去去问问长短定非终日近于床前始终当值病人也以往来片刻之看顾福尚如是况真心实意慈悲温柔始终不倦护其生于西方乎此福田者等于太虗亦莫能喻所以不论师之与友既发只片婆心护病当值宜弗生怨心弗生厌恶而设有远近僧俗来望病者当值人应自作主告望病者外边请坐弗直入房何者谓义有三说盖见其病人必须问答谈讲等情非伤其神即亏其气一也次以俗情送点水菓茶食之类说些长短俗话非损其口即坏其腹二也再或劝其延医问卜求神服药种种不一非惑其心即乱其意有此三损不如不见为佳而与X健人加忙病者添炭试问何益之有耶譬如打擂台者只班败去那班又来主人不败而亏不损而伤明矣病者亦复如是不沉而重不死而夭亦明矣所以虽曰好心诚似怨敌若论生病二字不管难起易起玅不过房门紧闭默然念佛切不可见客谈话该应好者而易好即要死者亦安然定性神识孤圆此乃极玅诀巧虽不奇特诸仁竟可自试方谓不才愚中尚有一窍也是故除当值一人其余不许入门然而有大善知识及精纯念佛净友到来宜请其进去开示病人以便令其借此得力直往西方舍此以外一概不可出入防多乱其神于心何忍耶然则护病当值之人切不可片刻远离宜近其左右彼若不问不唿尔亦不宜多说但只个最后因缘本属似难结的所以一切之中当原谅他体恤他看顾他方便他犹臣事君如仆事主终不可起微毫怨心终要愿他定生西方见佛为佳倘其日渐日笃程色看来不像者护病人益加要细心防守寸步不宜离可也盖将终之际四大分张八苦交煎纵有力量难免无酸是以坐卧不甯翻覆无安以其筋骨血肉脉络齐抽诚实难过所以切宜任其自然切忌不可勉强由他扑眠仰卧斜倚歪靠伸脚盘腿种种奇形异相听凭他使不宜挪移致动其念当请人众近前助他朗朗念佛是名第一玅法第一恩德切不可高声大喊着忙着急有害惊慌盖将终未终之际其魂与魄最细最寒X防害其惊怯也譬如炉中烧香欲使其烟直冲上霄者宜密默之无有一屑微风挟杂方能直冲其上亡人将去之灵亦复如是故当值将终之几刻更宜用心照顾徐徐念佛助他路程最为第一的当须念至浑身冷尽一屑煖气全无然后将佛号收下再行料理浴身洗面换衣等情末迟若亡者喜棺即以棺卧喜龛便以龛坐卧棺者固不可言龛者有焚塟二义塟者且置独论茶毗须停七天之后方可举火但亡则亡矣全赖于健人作主者乃护病及执事人也宜遵清净佛戒切弗依其俗派何则谓活既不能依死应令恪守又活既如此悭贪不舍死当令其解脱言萧洒故无论卧棺坐龛茶毗殡埋只消穿二三件衣服上下里外尽矣足矣除袈裟在外若以棺置冬夏衣均可如坐龛而定欲茶毗者切不可穿其棉里外上下一概夏布最玅焚之又快而无臭依愚见只消赤双脚秃个头似现成的罗汉格式何容粧其体面搭其红祖衣穿其黄海青戴其观音兜着其扬州鞋耶纵使是个呌名和尚或是个毗卢方丈者亦可不必死粧体面若曰此处粧扮活人看其亡者渺茫无知那边拆磨死人受其存者孰能肯替故知西方逍遥真体面天上人间我不喜呜唿既知若是天下士女何不精进念佛耶所以迷者尽迷悟者不然况只个臭皮囊中无非一袋脓血无万蛆虫何苦将信施之脂膏不易之艰物包其臭不可闻之X脓血耶与亡者全然无益论存者定有过愆或曰儒有事塟及祭之三礼兼有衣衾棺椁之说应奉者请解说之曰余非不事不塟祭不衣不棺椁乃言其活既不依佛死当遵佛制而儒之与释似同似别同者理也别者法也既理同而法别何庸依儒既欲效儒何庸皈释既皈其释当依佛法论不应俗见辨即使为徒不忍于师欲宽穿几件以自为孝者可否将宽穿之衣及其余之服一概分给与极淡极寒之同袍令其心欢意悦起惭精诚行持净业则师徒获福存亡皆利奚非两全其美真正快事哉乎我学人深愧出家年浅学识全无礼四山所经之地每见各处同袍临终以及茶毗情形多被健者存者惑以心识而终后情迹无异俗派皆不相宜要知既不合佛制又无益亡者而反增亡人过者似乎于心不忍深可悲痛故不得巳将初起沉疴乃至命终以及护助料理缘由略陈其情直告十方诸仁同袍大慈愍鉴怜我不才诚实申剖幸弗计其粗言浊语伏祈斧政乞施准行以便存者亡者霑益无边则看病与护助之功获福无涯矣愿以此陈情庄严佛净土普益于一切同生安乐国越东愿西乞士戒香泣血谨述于武林西湖舟次将终西行含酸难忍语X窃闻佛制亡僧之焚化者原为令其离分段之幻躯证常住之法身也故自古以来诸方僧众奉为定制然而如今释氏只知以焚化为了事不复依古制而停龛几日者谓悲亡人之八识未曾去尽依然知其痛苦而含酸难申或恨毒难忍也彼不思苦叩多天只想求停七日以为莫大之恩最胜之德者免其极苦难嗷极痛难言耳既尔必须起恻隐之仁心行大慈之方便宜惠兮慰兮愿亡者安神受用岂不为美乎余参学诸方每见呌名三天或一日之间即行焚化者诚大不可之至也何则谓亡虽亡矣尚有不亡者在即第八识之阿赖耶识守其空房耳孔子所谓死而不亡者似矣故俗谛称之灵魂真谛唿之识神是也盖人乃万物之灵灵者即此识也是知此识既在即行焚化者安有不痛之理耶故既而痛之必定含恨在识既含恨之必定生嗔既生瞋恚必致令堕试问害其堕落者罪归何人欤若以是而令其堕落者则沙门之名释子之心安在耶而犹屠儿魁脍有何异乎是以哀告十方诸山长老伏乞开一线之恩悲亡者之苦极少暂停七日谓按八识补註以眼耳鼻舌等之六识渐次而去唯第七末那识第八阿赖耶识此二识定要滞之第七日方能去尽是以必须停过七天至第八日焚之方有益于亡者明矣余于咸丰辛酉间居学地于台山上方广寺阅诸龙藏其间有艺字函八识规矩补註云佛说人有八识即知X识也前五识名眼识耳识鼻识舌识身识第六识名意识第七识名末那识第八识名阿赖耶识人之生也唯此第八识其来最先七识六识五识等次第后来及其死也唯此第八识其去最后五识六识七识等次第先去葢第八识即人之灵识俗谓之曰灵魂是也此识既灵故于人初受胎之时彼即先来唯其先来故儿在母腹中即是活动之物若于人死气断之后彼不遽去必待週身冰冷无一点煖气彼识方去识去则此身似毫无知识矣故若有一处稍煖则第八识尚未去尽既未去尽即仍知痛苦既仍知痛苦不特以焚化之苦苦不可言即勉强搬动盘腿等事亦复难受不过身不能动口不能言意不能发而巳矣悲夫孝经云寿煖识三者常不相离葢言人身有煖则有识有识者则寿尚未尽故古来多有死去三五日而复生者皆具载典章历历可考攷之儒家亦有三日大殓之礼缘眷属之恩爱尚望其万一复生也凡我来僧家原属顺理而行虽不以痴心望其复生者亦安可不体其疼苦情形而X竟遽尔焚烧耶其慈悲方便之心又安在哉嗟乎每见兔死狐悲各伤其类物尚如此况同为人类而同为僧类者乎且人情痛苦极惨之际瞋心极容易起以嗔心故致令堕落要知以是而令其堕落者则害彼之愆又归与何人耶经言阿耆达王立佛塔寺功德巍巍临命终时侍人持扇误堕王面王起一念嗔恚死后即受蛇身后遇沙门说经闻法乃得生天以是观之可知亡者识未去尽即行焚化真正不忍真正不可何者乃令其因痛而生嗔害彼堕落者尤为惨中之最惨也试问我与亡者究属何仇又有何恨耶若以好心作此恶事使其吞酸含恨者诚实不忍之至或曰事属渺茫无从稽考者快请阅佛经则历历具载须知佛言不信何言可信而何必称沙门号比丘为佛门之弟子耶大都生者皆不悯亡者之苦楚而为主人者恐其日延耗费或他事重重所以只图其迅速了其形迹故无服细细照顾细细体察及看其冷煖习以为常纵有谈及此事论及此理者反笑以为迂致令亡者有苦难伸呜唿哀哉凡儒释道之三教此事理宜怜恤或出家人中恐其身冷腿硬难盘者然有一法可治只消用热汤淋洗复以热汤之布搭于亡者膝上则膝盖自能转软依然可盘纵不能盘者亦可以带系之况工夫与生西方二字决不在于腿上做以体面何竟硬做及图其速而全不顾其苦耶今我弟子戒香X匍匐十方哀求诸山大仁长老及各处院主恩施方便慈悲停其七日焚烧以作莫大功德以结最后善缘不卜能怜彼而慈𠃔我否要知未出三界此苦诸人难免谓之能结彼缘者即是结我缘也尔我既有如是存心如是怜恤将来临终之时佛必哀怜摄受于尔我而诸方仁者亦必能方便于尔我也故苟能一人行之则几百人行之十人行之则几千人行之若百千万亿人而行之者则尽十方徧法界之人亦无不乐善行之使普天下之亡僧咸霑洪恩悉超净界岂非如再生之父母重遇之师德也矣是故我戒香哀叩诸方仁者及当权首领执事务祈行大慈悲开大方便各各慈𠃔七天我弟子生生世世终不昧此本怀负是恩德纵我堕在诸趣亦誓当报效永不忘其再生之恩伏乞诸方长老普赐恩准哀切祷切再启者何谓世间之极苦最惨者莫大于死之命巳夫静而研思之将死未死之际犹生龟之剥殻似活蠏之入汤四大一时分张八苦同时交煎此痛苦难嗷之情真正一言难尽有口难剖试问孰能体其酸察其苦知其痛救其是难耶纵有孝顺子孙贒徒德友亦莫能替呜唿虽莫能替诚有极妙一济谓亡者之尸若有分毫未冷则主人翁必定未去既主翁未去须任其倚靠坐戤仰卧侧眠或伸屈或挂脚或盘腿种种现诸式样必须听其X自然切弗勉强挪移何则谓只个时际真乃性命交关既求生而不得又求死亦不得者正似活禽被以笼蒸生兽遭以𦦨逼实情极惨苦不可言之至矣是以应当细心看守待他冷尽之后方可料理按梵网经云看顾病人尚然是第一福田况此事乎所以纵遇炎天亦当稍停几时料理端正即请在旷野或置窑间停到第八日早晨可再焚化然而目覩心酸之如是情形孟子所谓甯见其生不忍见其死也既不忍见其死者尤宜悲恤唯有专心助他念佛为最不论人众多寡贵以近在床前设一香炉有佛像无佛像皆可只消用引磬小󳲳徐徐念南无阿弥陀佛其声不可太高防其神识惊慌须平和念去令其亡者心安神稳如罪之遇赦渡之遇舟极为欢悦纵有五无间罪及大苦痛遵地藏经云承斯临命终时他人为其称念佛名于是罪中亦渐消灭所以者何因其借佛之愿力及众助之念力如罪者巳近王身弱者得其力士何愁不离苦难不达清泰耶若此岂非结最胜之良缘助莫大之善事乎再者论有所云平日行其善者热气从下至上行其恶者从上至下如其通身冷尽热气归顶者圣道也至眼者天道至心者人道至腹者饿鬼道至膝者畜生道至脚底板而出者地狱道也偈云顶圣眼天生人心饿鬼腹傍生膝盖离X地狱脚板出嗟乎生死二字孰人能免经云任汝一生行善临终动一恶念即堕恶趣若一生造恶后能改悔而发诸善心临终再能念佛者便生善道噫末右一关乃真正吃紧的极大要事故无论僧俗贵贱一世为人便重在只个时候岂可大意害彼致令堕落者可不悲乎可不慎乎憎嫌病时屎尿污秽身体不净不敢念佛说夫念佛果贵乎清净故无病无事之中正宜趁早念佛整顿自巳资粮若一经大病屎尿在牀知秽污身体恐有罪过便不敢念而防又有痛苦不能作主便不能念呜唿殊不知大病将死正犹撑上水之船务在努力撑篙绁纤方能有济一到熘头之间篙若稍停而纤若稍歇者其舟必定倒覆是以将死未死之际全贵乎一心读佛管他尿屎秽污遍体不净只要汝不可怕死努力肯念次则我抵章他死竭力𢬵命念去休顾他死活咬定牙关尽管尽力念到他一口气似断了庶几可巳若怕其秽污而不念痛苦而不念悽惨而不念无力调治忧愁亦不念无人当值心酸亦不念乃至妄想不念贪恋不念情爱不念昏迷无知而不念者岂非一生可惜枉名缁衣枉为做人耶再若念如不念毫无信愿恳切悠悠然者即念到慈氏下降亦难生彼故必须平日信愿精确临终益加恳切如出廐良骥顺水张帆捷之甚矣次则平日X信愿俱切临终复请知识助以念佛令其佛声入耳纵有痛苦自不能念宜知其为我念佛助程令我自性入于佛号之中随佛光明摄引其灵带业往生亦实未见得切忌不可怕秽污而不敢念佛何者佛既称为大慈大悲定无不济之理譬如中日悬天甯分高下贵贱海纳百川安论清净垢秽而佛无苦无拔无难不救只愁尔信愿不切心又颠倒者其苦不可言矣若信愿行俱切临终再能正念分明则必定随愿往生设不然者诸佛与阿弥陀佛便为妄语试问有此理乎是以华严云一切惟心造但愿尔心造如此深信发愿笃行可也舍此皆名戏论我若不是剖心诚实之语令我戒香永世无有舌根可也宜深信之力行之光绪四年夏安居日净业学者祖授碧谭仰台等敬刻流通