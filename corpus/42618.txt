大清太祖实录卷之一监修总裁官光禄大夫太子太傅礼部尚书武英殿大学士臣觉罗勒德洪总裁官光禄大夫太子太傅礼部尚书武英殿大学士加一级臣明珠光禄大夫礼部尚书保和殿大学士加三级臣王熙光禄大夫礼部尚书武英殿大学士臣吴正治资政大夫吏部尚书文华殿大学士加一级臣宋德宜等奉敕修总裁官光禄大夫经筵讲官太保议政大臣保和殿大学士总理兵部事三等伯加十六级臣鄂尔泰光禄大夫经筵日讲官起居注太保兼太子太保保和殿大学士仍兼管吏部尚书翰林院掌院事三等伯加十二级臣张廷玉光禄大夫经筵讲官太子太保东阁大学士兼礼部尚书加五级臣徐本等奉敕恭校太祖承天广运圣德神功肇纪立极仁孝睿武端毅钦安弘文定业高皇帝姓爱新觉罗氏讳先世发祥于长白山是山高二百余里绵亘千余里树峻极之雄观萃扶舆之灵气山之上有潭曰闼门周八十里源深流广鸭绿混同爱滹三江之水出焉鸭绿江自山南西流入辽东之南海混同江自山北流入北海爱滹江东流入东海三江孕奇毓异所产珠玑珍贝为世宝重其山风劲气寒奇木灵药应候挺生每夏日环山之兽毕栖息其中山之东有布库里山山下有池曰布尔湖里相传有天女三曰恩古伦次正古伦次佛库伦浴于池浴毕有神鹊衔朱果置季女衣季女爱之不忍置诸地含口中甫被衣忽已入腹遂有身告二姊曰吾身重不能飞昇柰何二姊曰吾等列仙籍无他虞也此天授尔娠俟免身来未晚言已别去佛库伦寻产一男生而能言体貌奇异及长母告以吞朱果有身之故因命之曰汝以爱新觉罗为姓名布库里雍顺天生汝以定乱国其往治之汝顺流而往即其地也与小舠乘之母遂凌空去子乘舠顺流下至河步登岸折柳枝及蒿为坐具端坐其上是时其地有三姓争为雄长日构兵相仇杀乱靡由定有取水河步者见而异之归语众曰汝等勿争吾取水河步见一男子察其貌非常人也天必不虚生此人众往观之皆以为异因结所由来答曰我天女佛库伦所生姓爱新觉罗氏名布库里雍顺天生我以定汝等之乱者众惊曰此天生圣人也不可使之徒行遂交手为舁迎至家二姓者议曰我等盍息争推此人为国主以女百里妻之遂定议妻以百里奉为贝勒其乱乃定于是布库里雍顺居长白山东俄漠惠之野俄朵里城国号曰满洲是为满洲开基之始也历传至后世不善抚其国人国人叛攻围俄朵里城布库里雍顺之族被戕有幼子名范察者遁于荒野国人追之会有神鹊止其首追者遥望鹊栖处疑为枯木遂中道而返范察获免隐其身以终焉自此后世子孙俱德鹊诫勿加害云其后传至肇祖原皇帝讳生有智略慨然以恢复为志计诱先世仇人之后四十余人至苏克苏浒河虎拦哈达山下赫图阿喇地距俄朵里城西千五百余里诛其半以雪祖仇执其半以索旧业既得遂释之于是肇祖居虎拦哈达山下赫图阿喇地生子二长充善次褚宴充善生子三长妥罗次妥义谟次锡宝齐篇古锡宝齐篇古生子一即兴祖直皇帝讳兴祖生子六长德世库次刘阐次索长阿次即景祖翼皇帝讳次包朗阿次宝实德世库居觉尔察地刘阐居阿哈河洛地索长阿居河洛噶善地景祖居祖基赫图阿喇地包朗阿居尼麻喇地宝实居章甲地六人各筑城分居而赫图阿喇城与五城相距近者五里远者二十里环卫而居称为宁古塔贝勒是为六祖云长祖德世库生子三长苏赫臣代夫次谭图次尼阳古篇古二祖刘阐生子三长陆虎臣次马宁格次门图三祖索长阿生子五长李泰次吴泰次绰奇阿注库次龙敦次飞永敦景祖生子五长礼敦巴图鲁次额尔衮次界堪次即显祖宣皇帝讳次塔察篇古五祖包朗阿生子二长对秦次棱敦六祖宝实生子四长康嘉次阿哈纳次阿笃齐次多尔郭齐是时近地部落中有名硕色纳者生子九俱强悍又有名加虎者生子七俱轻捷多力尝身披铠甲连跃九牛二族恃其强侵陵诸路景祖素多才智子礼敦又英勇率宁古塔者贝勒往征之破硕色纳子九人灭加虎子七人尽收五岭迤东苏克苏浒河迤西二百里内诸部六贝勒由此强盛寻有宝实之子阿哈纳渥济格欲聘萨克达路长巴斯翰巴图鲁之妹往结婚巴斯翰巴图鲁曰尔虽宁古塔贝勒但家贫吾妹不妻汝阿哈纳曰尔不从吾不已也截发留之而还后巴斯翰巴图鲁以妹妻董鄂部主克辙巴颜之子额尔机瓦尔喀额尔机瓦尔喀自妻家萨克达之地回至阿布达里岭被托漠河部长额吐阿禄部下九贼截杀之九贼中亦有名阿哈纳者贼唿其名闻者传语克辙巴颜于是克辙巴颜曰往者宁古塔阿哈纳渥济格欲聘之女吾子娶之想因此见杀于宁古塔贝勒也时哈达万汗闻之使人告克辙巴颜曰汝子非宁古塔人所杀乃额吐阿禄部下九贼杀之我擒以与尔复尔仇尔归附我克辙巴颜曰吾子被杀奈何又欲降我此必宁古塔人以额吐阿禄地远故为饰词以委谢耳吾等乃比邻兄弟若直在宁古塔人可令馈哈达金帛执九贼与我面质九贼词服果非宁古塔人所杀则所馈哈达金帛吾倍偿之时有索长阿家人额克秦闻之告其主索长阿密遣人绐克辙巴颜曰尔子乃我部下额尔奔格与额克青格所杀我部下人我当杀之尔以金帛与我克辙巴颜曰哈达万汗既称额吐阿禄部下九贼所杀尔又云尔部人所杀皆尔宁古塔人欺我也遂为仇怨引兵攻掠宁古塔贝勒所属东南二路宁古塔贝勒几不能支相与谋曰我等皆一祖所生分居十二处势涣散难相声援当聚族而居既定议索长阿子吴泰又败其议曰一处何可居也将不为孳息畜产地乎今不必聚居借兵于哈达万汗便哈达万汗吴泰妇翁也于是借兵攻董鄂部二次获其数寨初未借兵之先宁古塔贝勒与哈达万汗互为婚媾自借兵后宁古塔贝勒稍示弱焉显祖嫡妃喜塔喇氏乃阿古都督女是为宣皇后生子三长即上也称为聪睿贝勒宣皇后孕十三月乃生岁己未是为明嘉靖三十八年也次名舒尔哈齐号达尔汉巴图鲁次名雅尔哈齐继娶纳喇氏用哈达万汗所养族女生子一名巴雅喇号卓礼克图庶妃生子一名穆尔哈齐号青巴图鲁先是望气者言满洲将有圣人出戡定众乱统一诸国而履帝位及上生龙颜凤目伟躯大耳天表玉立声若洪钟仪度威重举止非常英勇盖世骑射轶伦雄谋大略用兵如神而又至诚御物刚果能断任贤不贰去邪不疑凡所睹记一经耳目终身不忘众称为英明主云上十岁时宣皇后崩继妃纳喇氏抚育寡恩年十九俾分居予产独薄后显祖知上有才德复厚予之上辞不受时诸国纷乱满洲国之苏克苏浒河部浑河部王甲部董鄂部哲陈部长白山之讷殷部鸭绿江部东海之渥集部瓦尔喀部库尔喀部扈伦国之乌喇部哈达部叶赫部辉发部群雄蜂起称王号争为雄长各主其地互相攻战甚者兄弟自残强陵弱众暴寡争夺无已时上恩威并用顺者以德服逆者以兵临始于一旅之师渐削平诸部而统一之继以尼堪外兰构衅于明害我二祖乃奋志复仇伐明以伸大义取辽东广宁诸地创立弘业天佑人归混一区宇之基实肇于此癸未春二月甲申朔先是苏克苏浒河部图伦城有尼堪外兰者阴构明宁远伯李成梁引兵攻古勒城主阿太章京及沙济城主阿亥章京成梁授尼堪外兰兵符率辽阳广宁兵二路进成梁围阿太章京城辽阳副将围阿亥章京城城中见兵至逃者半被围者半辽阳副将遂克沙济城杀阿亥章京复与成梁合兵攻古勒城阿太章京妻乃上伯父礼敦巴图鲁之女景祖闻古勒城兵警恐女孙被陷偕显祖往救既至古勒城见成梁兵方接战遂令显祖俟于城外独入城欲携女孙归阿太章京不从显祖俟良久亦入城探之成梁攻古勒城其城据山依险阿太章京守御甚坚数亲出绕城冲杀成梁兵死者甚众不能克因责尼堪外兰起衅败军之罪欲缚之尼堪外兰惧请身往招抚即至城大唿绐之曰大兵既来岂遂舍汝而去尔等危在旦夕主将有命凡士卒能杀阿太来降者即令为此城之主城中人信其言遂杀阿太以降成梁诱城内人出男妇老弱尽屠之尼堪外兰复构明兵并害景祖显祖上闻之大恸勃然震怒往诘明边吏曰我祖父何故被害汝等乃我不共戴天之讐也汝何辞明遣使谢曰非有意也误耳乃归二祖丧与敕三十道马三十匹复给都督敕书上谓使臣曰害我祖父者尼堪外兰所构也必执以与我乃已明使臣曰前因误害故与敕书马匹又给都督敕书事已毕今复过求我当助尼堪外兰筑城于甲版令为尔满洲国主矣于是国人信之皆归尼堪外兰上同族宁古塔诸祖子孙至堂子立誓亦欲害上以归尼堪外兰尼堪外兰又迫上往附上曰尔吾父部下人也构明兵害吾祖父恨不能手刃汝岂反从汝偷生人能百岁不死乎自是恨益深适苏克苏浒河部撒尔湖城主诺米纳之兄瓜喇为尼堪外兰所谮明抚顺所守吏责治之诺米纳与同部嘉木湖寨主噶哈善哈思虎沾河寨主常书及弟杨书俱忿恚相议曰与其倚赖此等人何如附爱新觉罗宁古塔贝勒也议定遂来归上椎牛祭天将与盟四部长言于上曰念我等首先效顺幸爱如手足毋以编氓遇我言毕乃盟上思复祖父讐以显祖遗甲十三副谋伐尼堪外兰时年二十有五夏五月壬午朔上起兵征尼堪外兰期撤尔湖城主诺米纳以兵来会有索长阿子龙敦者诱诺米纳之弟柰喀达曰明助尼堪外兰筑城甲版令为满洲国主哈达国万汗又助之尔何故附聪睿贝勒耶奈喀达以龙敦言语其兄诺米纳遂背盟不以兵来会上即往攻尼堪外兰于图伦城尼堪外兰预知之弃军民携妻子遁于甲版上克图伦城而归当是时兵百人甲三十副而已六月辛亥朔上伯祖德世库刘阐索长阿叔祖宝实等子孙忌上英武誓于堂子同谋害上夜将半潜至城欲登上心动起被绵甲带弓矢持刀登城望之贼方缘梯而上见上至皆急下遁去秋八月庚戌朔上复率兵征尼堪外兰于甲版时撒尔湖城诺米纳柰喀达阴遣人告之尼堪外兰遂弃地奔抚顺所迤东河口台欲进边上以兵蹑其后明边兵出口击逐尼堪外兰我兵见之疑明兵督尼堪外兰来战遂勒兵立营是夜尼堪外兰乘机遁其部下有同遁者复逃回言曰不战何也明兵乃击逐尼堪外兰不容入边耳上还乃追怒曰若非诺米纳奈喀达往告之尼堪外兰已成擒矣寻诺米纳奈喀达谓上曰浑河部之杭甲及扎库木二路汝勿侵东佳及把尔达二城吾雠也可取其地畀我否则吾不容尔兵由吾边界行也上闻言愈怒噶哈善哈思虎及常书杨书忿然曰不先破诺米纳吾等皆附诺米纳矣上从其言遂定破诺米纳之计佯与诺米纳约合兵往攻把尔达城绐之曰尔可率师先战诺米纳不从上曰尔不战我当先之尔兵仗悉予我诺米纳信焉果以兵仗授我军上既得兵仗遂将诺米纳奈喀达及其兵尽诛之取撒尔湖城而回弃城逃散之众有来归者上悉还其妻孥遣之其众复修撒尔湖城以叛尼堪外兰族属及先附国人相谓曰尼堪外兰前为追兵所迫几至危亡往而奔明明尚不容且击遂之岂肯筑城甲版令为满洲主乎遂皆背之尼堪外兰惧携其子及近属兄弟数人逃于鹅尔浑筑城居之上以同母妹妻噶哈善哈思虎六祖宝实之子康嘉与绰奇塔觉善三人同谋纠合哈达国万汗兵以浑河部兆佳城长李岱为向导劫上所属瑚济寨而去分所获于中途上部将硕翁科罗巴图鲁安费扬古及巴逊率十二人追及之奋勇突入败哈达兵杀四十人复获所掠而还九月己卯朔有贼乘夜阴晦至上所居欲拔栅潜入有犬名汤古哈四顾惊吠上觉而起令长女及二子潜避持刀叱曰外至者谁也既至何不入尔不入我即出矣尔能婴我锋耶因以刀柄击窗棂复奋足撼窗为由窗而出之状既而仍由户出贼惊走时上有从人帕海宿牖下被贼刺死甲申春正月己卯朔先是兆佳城李岱引哈达来侵至是上率兵征之途遇大雪至噶哈岭路险峻难登时诸叔兄弟劝上回兵上不允曰李岱我同姓兄弟乃自相戕害反为哈达向导岂可恕耶遂凿山为磴军士鳞次立以绳束马曳之踰岭至兆佳城下时索长阿之子龙敦预使人密告李岱李岱闻之鸣角集众登城以待众曰彼有备未易攻姑回兵便上曰吾固知其有备而来何遽回耶遂督众围城攻克之获李岱宥其死而豢养之乃还龙敦又构上继母之弟萨木占曰尔妹今在吾家尔宜与吾合谋萨木占惑其言遂率族众邀噶哈善哈思虎于路杀之上闻之大怒欲集众收其骸骨诸族昆弟皆与龙敦谋无一人往上率近侍数人行有族叔居尼麻喇城中名棱敦者止之曰诸族皆仇汝否则汝妹夫何以见杀宜勿往恐有害汝者上不听披甲跃马登城南横冈引弓疾驰复回向城下大唿曰有害吾者速出闻者皆惴惧无敢出者遂收其骸骨以归上不以外姓为嫌移骸骨入室殓以所御冠履衣服厚葬之夏四月丁未朔上警悟轶伦临机应变仓卒合度尝夜寝闻户外有声披衣起令匿诸子女佩刀持弓矢潜出户伏烟突旁伺之时阴晦无所见少项贼将逼烟突旁忽有电光照见遂以刀背击仆唿近侍洛汉缚之洛汉曰何必缚也宜杀之上念若杀此贼其主必显与我为难傥加兵于我我众寡不敌奈何乃佯询曰尔非盗牛来耶贼果以盗牛应洛汉又曰诳言也实欲害吾主杀之便上不许曰果盗牛也遂纵之去五月丙子朔上每至夜分方寝息忽有婢不就卧篝灯坐灶旁乍燃乍灭上察其状有异遂起衷短甲外袭常服佩刀携弓矢佯如厕值昏黑中莫能辨熟视院门旁篱落缺处隐然有人如探伺者乃控弦以待俄而贼逼遂射之贼却身避中其衣惊遁上追及之又射贯两足踣地击其首昏眩缚而挞之询其名为义苏诸弟及近侍曰杀之固宜何挞焉上曰此非汝所知也杀之适以启衅若其主以兵攻我劫我储蓄我粮匮则部下叛部下叛则我等孤立何以御敌且我又何肯以杀人为他人借口耶遂释之盖上之深沉有大度类如此六月丙午朔上率兵四百征纳木占萨木占讷申万济汉以复噶哈善之仇攻马儿墩寨其寨踞山之巅势险峻乃设大牌三蔽矢石并列而进至隘路分其一前行其二继之近寨丈许路愈隘分三牌相次而攻敌寨飞石擂木齐下前牌被摧军退次牌下次牌又摧复退于三牌下战士并集牌不能蔽难仰攻上立寨下相去十余步有断木长二尺余隐其足发一矢中寨主讷申面贯耳复射四人踣之敌兵遂却上引兵遥围其寨绝彼汲道攻至四日其夜令战士跣足缘厓而上遂取马儿墩寨讷申万济汉奔界凡时董鄂部众贝勒议曰昔宁古塔贝勒借哈达国万汗兵攻我取我数寨今彼与哈达国相讐吾等宜乘机攻之用蟒毒淬箭为攻具适其部内乱上闻之与众计曰董鄂部内乱宜往攻众谏曰兵未可轻入其境幸而胜诚善傥有失奈何上曰我不乘机先发傥彼复和好必加兵我矣众皆曰善秋九月甲戌朔上率兵五百征董鄂部主阿海巴颜阿海巴颜聚兵四百于所居齐吉答城闭城待上兵至围攻其城纵火焚城楼及村中庐舍城垂陷会大雪罢攻令兵先行上亲率十二人伏浓烟中城内谓兵已退引众出上突出击之斩四人获甲二副兵还时有王甲部之孙扎秦光滚谒上曰瓮郭落吾仇也曾为所缚乞贝勒一旅助我破之上念既兴兵至此宜乘此戡定一方遂以兵助孙扎秦光滚夜驰赴之孙扎秦光滚有兄子戴度墨尔根密使人通于瓮郭落以故瓮郭落预知兵至乃收兵入城上临城攻之亦纵火焚城楼及村中庐舍上乘屋颠射城中城中鄂尔果尼射上中首贯胄伤入指许上拔箭见敌趋过即以所拔箭从烟突隙处迎射之贯其股应弦而踣上被创流血至足犹鏖战不已敌有名罗科者乘烈焰中潜逼突发一矢中上项砉然有声穿锁子甲护项上拔之镞卷如钩血肉并落众见上创甚竞趋而前欲登屋扶掖以下上止之曰尔勿来恐为敌窥我当徐下时项下血涌如注以一手扪创处一手拄弓而下二人掖而行忽迷仆诸臣皆大惊相怨咎少苏裹创迷而复苏者数四苏辄饮水凡一昼夜血犹不止裹创厚寸余至次日未时血始止于是弃垂下之城而还上创愈复率兵攻克瓮郭落城获鄂尔果尼及罗科诸臣请诛之上曰两敌交锋志在取胜彼为其主乃射我今为我用不又为我射敌耶如此勇敢之人若临阵死于锋镝犹将惜之奈何以射我故而杀之乎乃擢鄂尔果尼罗科为牛录额真统辖三百人诸臣皆颂上大度云大清太祖实录卷之二乙酉春二月壬寅朔上率被甲之士二十五卒五十略界凡寨塞内人有备无所俘获引兵还有撒尔湖界凡东佳把尔达四城之主合兵四百追袭至界凡南太兰冈之野其部长讷申把穆尼从步军中疾驰而至上见之单骑回击欲斩讷申讷申刃已先及断上所执鞭上挥刀断其背坠马死复转射把穆尼毙之追兵逡巡却立我军告上曰马疲甚奈何上曰尔等下马步行佯以弓弰拂雪为拾矢状徐引马过岭饮以盐水饲以炒面休息之予伏此为缓敌计遂令众先行上驻马讷申把穆尼尸傍其部众唿曰汝不去何也岂杀其人尚欲食其肉耶听我等收其骸骨何如上曰讷申与我为难今得杀之即食其肉亦宜言毕始回又念我军去未远率七人为伏悉露其胄而立讷申部众见之唿曰汝有伏我已知之矣且唿且却于是上引兵徐还不遗一骑夏四月壬寅朔上率步骑五百人征哲陈部值大水遣众还留八十人被绵甲者五十被铁甲者三十略地而前有加哈地名苏枯赖虎者潜往告之于是托漠河章甲把尔达撒尔湖界凡五城俱集兵以御上所留后哨能古德章京侦诸路兵集奔告于上途中不获遇疾驰过之上恃有后哨遂深入敌兵猝至遥见八百余人陈界凡之浑河抵南山有尼麻喇城五祖包朗阿孙札亲桑古里见敌众大惧解其甲与人上怒曰尔平日自雄于兄弟乡党间今临阵何惧敌众反解甲与人耶乃亲执纛先进时敌阵方坚上下马驱马回率弟穆尔哈齐及近侍颜布禄兀凌噶直前冲击奋勇射之杀二十余人竟败其众是役也敌以兵八百败于四人遂奔界凡争渡浑河而遁上热甚卸胄甲不及解以手断其扣坐而休焉后队诸将方至皆曰宜乘胜追击之上怒不应时敌兵已度河登岸上憩未移时复胄率兵追斩四十五级上又与弟穆尔哈齐蹑其后追至界凡险隘吉林冈立其巅见敌兵十五人趋冈上恐为敌所见去胄上缨隐身以待射先至者一人贯其嵴而殪穆尔哈齐又射殪一人余悉坠崖死既收军上曰今日之战以四人而败八百之众此天助我以胜之也乃还秋九月戊辰朔上率兵攻苏克苏浒河部安土瓜尔佳城破之斩其城主诺一莫混而归丙戌夏五月乙未朔上率兵攻浑河部播一混寨克之秋七月甲午朔上率兵攻哲陈部托漠河城适值雷雨遂罢兵归上复率兵往招抚之下其城即星驰往征尼堪外兰越相邻为难诸部径攻鹅尔浑城克之时尼堪外兰他出索之弗获有城外居民四十余人猝遇兵率男妇他遁前行一人戴氊笠被青绵甲上见之疑为尼堪外兰前奋身入四十人中众矢交发射上中胸贯肩下被创三十余上犹鏖战不退射殪八人斩一人击败其众回至鹅尔浑城斩城内汉人十九人又执被箭者六人即以其箭深入之令带箭传谕明之边吏执送尼堪外兰不然且兴兵征明矣遣之乃旋师明边吏使人复曰尼堪外兰既归我岂便执送尔自来杀之可也上曰尔等叵测将诳我耶使者又言毋亲往以少兵来即执与汝于是上命齐萨率四十人往尼堪外兰见之欲登台以避明人去其梯执尼堪外兰付斋萨斩之而归明自此岁输银八百两蟒缎十五匹通和好焉丁亥春正月庚寅朔上于硕里口虎拦哈达东南加哈河两界中之平冈筑城三层并建宫室夏六月己未朔壬午上始定国政禁悖乱戢盗贼法制以立上率兵征哲陈部克山寨获其寨主阿尔泰诛之秋八月戊午朔上命巴图鲁额亦都率兵取把尔达城额亦都至浑河河涨不能涉以绳联军士鱼贯而渡率精锐数人乘夜攻之梯城而上城中人迎拒额亦都跨城堞而战身中五十创殊死战不退城中人皆溃遂乘胜克其城而还上率兵攻洞城克之降其城主扎海以还戊子夏四月甲寅朔哈达国万汗之子贝勒扈尔干以女来归遣其子戴善送至上纳其女设宴成礼初上出迎时至洞城之野有乘马佩弓矢过者上问左右曰谁也左右曰此董鄂部人善射部中无出其右所称善射钮翁金是也上召钮翁金至指百步外柳命之射钮翁金发五矢中其三上下相错上发五矢皆中众视之五矢所集仅五寸许众共叹为神技云时苏完部主索尔果率本部军民来归上以其子费英东为一等大臣又董鄂部主克辙巴颜之孙何和里亦率本部军民来归上以长女妻之授为一等大臣又雅尔古寨扈喇虎因杀其族人率军民来归上以其子扈尔汉为养子赐姓觉罗亦授为一等大臣是时上招徕各路归附益众环境诸国有逆命者皆削平之国势日盛明亦遣使通好岁以金币聘问我国产东珠人参紫貂元狐猞狸狲诸珍异之物足备服用于抚顺清河宽奠叆阳四关口互市以通商贾自此国富民殷云秋九月辛亥朔先是上如叶赫国其贝勒杨吉砮识上为非常人谓上曰我有幼女俟其长当奉侍上曰汝欲结姻盟盍以长女妻我杨吉砮答曰我非惜长女不予恐此女未足事君幼女仪容端重举止不凡堪为君配上遂聘之至是杨吉砮已卒其子贝勒纳林布禄送妹来归上率诸贝勒大臣迎之大宴礼成是为孝慈高皇后即太宗皇帝母也上率兵征王甲城夜过东星阿地有星陨大如斗有光士马皆惊上知为克敌之象也遂进兵至王甲城攻克之斩其城主戴度墨尔根己丑春正月己酉朔上率兵征兆佳城主甯古亲伏兵城下时城内兵百人出伏兵不即击引弓射之敌知有伏大惊欲奔入城冲至上前上独入百人中手刃九人击败其众悉溃走攻四日城将下我兵遂弛备争俘获聚而哗上见之解甲授侍臣鼐护被之曰我兵互争恐自相蹂躏尔往禁之鼐护往弗为禁亦争取焉上又以绵甲授巴尔太被之曰敌将遁趣取吾甲巴尔太往亦争俘获不即至适敌兵十人突出上有族弟王善者敌掷之仆地踞其身欲刺时上未甲奋身直入发矢中敌人额应弦而踣救王善克其城斩甯古亲而还辛卯春正月戊戌朔上遣兵略长白山之鸭绿江路尽收其众叶赫贝勒纳林布禄遣使宜尔当阿摆斯汉来告上曰乌喇哈达叶赫辉发满洲言语相通势同一国岂有五主分建之理今所有国土尔多我寡盍将额尔敏扎库木二地以一与我上曰我乃满洲尔乃扈伦尔国虽大我岂肯取我国即广尔岂得分且土地非牛马比岂可割裂分给尔等皆执政之臣不能各谏尔主奈何腼颜来告耶叱之归叶赫哈达辉发三国贝勒合谋各遣使来叶赫贝勒纳林布禄遣尼喀里图尔德哈达贝勒孟格布禄遣戴穆布辉发贝勒拜音达里遣阿喇敏及至上宴之图尔德起请曰我主有言欲相告恐触怒见责奈何上曰尔不过述尔主之言耳所言善吾听之如出恶言吾亦遣人于汝主前以恶言报之吾岂尔责乎图尔德曰我主云欲分尔地尔不与欲令尔归附尔又不从傥两国兴兵我能入尔境尔安能蹈我地耶上大怒引佩刀断案曰尔叶赫诸舅何尝亲临阵前马首相交破胄裂甲经一大战耶昔哈达国孟格布禄戴善自相扰乱故尔等得以掩袭之何视我若彼之易也况尔地岂尽设关隘吾视蹈尔地如入无人境昼即不来夜亦可往尔其奈我何昔吾以先人之故问罪于明明归我丧遗我敕书马匹寻又授我左都督敕书已而又赍龙虎将军大敕岁输金币汝父见杀于明曾未得收其骸骨徒肆大言于我何为也遂作书遣巴克什阿林察持往且谕之曰尔将此书至叶赫两贝勒前诵之若惧而不诵即居彼勿复来见我遂遣之行叶赫贝勒布寨闻之使人迎至家索视书阿林察出书诵之布寨曰我既见书不必令吾弟纳林布禄见也阿林察曰我主有命此书不令俱见勿复回布寨曰吾弟言辞不逊汝主怒之良是但吾弟见书又恐有伤于汝耳遂收书阿林察乃还长白山所属朱舍里讷殷二路同此叶赫兵劫我东界叶臣所居洞寨时上御楼群臣入告上曰任彼劫之可也此不过我同国之人远附叶赫劫掠我寨耳水岂能越山而流火岂能踰河而燃乎盖水必下流火必上燃朱舍里讷殷二路终当为我有也癸巳夏六月甲申朔叶赫贝勒布寨纳林布禄因与上有隙纠哈达贝勒孟格布禄乌喇贝勒满太辉发贝勒拜音达里四国合兵劫我户布察寨上率兵追之于哈达兵归之夜伏步兵于途少引兵亦略哈达国富儿家齐寨而还哈达兵追至富儿家齐寨上欲引敌至伏兵处令我兵前行独殿后诱之时追兵已至有三人联骑挥刀趣上将及前又一人挥刀迎击上以兵刃自后至犹可避自前至恐伤面目及手遂引弓射前至者又其人在右发矢未便因回身从马项上射之中马腹遂逸去其三人乘发矢时掩至上乘马惊跃几坠赖右足据鞍得复乘遂射孟格布禄马踣地其家人泰穆布禄以所乘马与其主乘之奔回于是上率骑兵三人步卒二十人回兵进击败之斩十二人获甲六副马十八匹乃还秋九月壬子朔叶赫贝勒布寨纳林布禄哈达贝勒孟格布禄乌喇贝勒满太之弟布占泰辉发贝勒拜音达里北嫩河蒙古科尔沁贝勒瓮阿代莽古思明安席北部卦尔察部及满洲长白山所属朱舍里路长纡楞格讷殷路长搜稳塞克什九姓之国合兵分三路来侵上闻之遣兀里堪由东路往侦兀里堪既行距上所驻城将百里度岭群鸦竞噪若阻其行者欲还鸦乃散再行鸦复噪飞鸣扑面几不能前兀里堪异之驰归告上上命由扎喀路向浑河部侦之兀里堪复驰往见敌兵营浑河北岸方夜爨火密如星饭毕乘夜度沙济岭而来兀里堪侦实奔告时夜已过半上曰日者闻叶赫兵来今果然我军昏夜出恐惊国人传语诸将期旦日启行遂就寝甚酣妃富察氏唿上觉谓曰尔方寸乱耶惧耶九国兵来攻岂酣寝时耶上曰人有所惧虽寝不成寐我果惧安能酣寝前闻叶赫兵三路来侵因无期时以为念既至吾心安矣吾若有负于叶赫天必厌之安得不惧今我顺天命安疆土彼不我悦纠九国之兵以戕害无咎之人知天必不祐也安寝如故及旦上食已率诸贝勒大臣诣堂子拜复再拜祝曰皇天后土上下神祇弩尔哈齐与叶赫本无衅端守境安居彼来构怨纠合兵众侵陵无辜天其鉴之又拜祝曰愿敌人垂首我军奋扬人不遗鞭马无颠踬惟祈默佑助我戎行祝毕遂引兵至拖克索地立渡处诫军士曰尽解尔蔽手去尔护项或项臂伤亦惟天命不然身先拘絷难以奋击我兵轻便破敌必矣众皆如上命行至扎喀之野扎喀城城守鼐护山坦二人来告曰敌兵辰时已至围攻扎喀城不能克退攻黑济格城但敌兵甚多奈何众闻之色变扎喀城有名郎塔里者后至唿曰贝勒安在我兵几何言讫遂登山望之告上曰若以敌兵为多我兵亦岂少耶昔征明时彼兵漫山野我仅二三百人尚败其众我国之人骁勇敢战必破敌兵如不胜吾甘军法众闻言心始安上使人往侦谓曰敌若还军乘夜击之否则旦日接战时敌兵运粮刍立营垒侦者得实具告上遂驻军是夕叶赫营有一人来降者言叶赫贝勒布寨纳林布禄兵万人哈达贝勒孟格布禄乌喇贝勒布占泰辉发贝勒拜音达里兵万人蒙古科尔沁贝勒瓮阿代莽古思明安及席北部卦尔察部兵万人凡三万人我军闻之复色变上曰尔等毋忧吾必不疲尔力俾尔苦战惟壁于险隘诱之使来若来我兵迎击之否则四面列阵以步军徐进彼部长甚多兵皆乌合势将观望不前其争先督战者必其贝勒我以逸待劳伤其贝勒一二人彼众自溃我兵虽少奋力一战固可必胜耳遂于旦日进兵初叶赫兵攻黑济格城未下是日又攻城上至古勒山对黑济格城据险结阵令各旗贝勒大臣整兵以待遣巴图鲁额亦都率兵百人挑战叶赫兵见之罢攻城引兵来战我军迎击败之斩九人敌稍却叶赫贝勒布寨金台石及蒙古科尔沁三贝勒复并力合攻布寨直前冲入所乘马触木而踣我兵名吴谈者奔而前踞其身刺杀之敌兵遂乱叶赫贝勒等见布寨被杀皆恸哭他贝勒大惧胆落弃众奔溃蒙古科尔沁贝勒明安马被陷遂弃鞍裸身乘骣马逃仅身免上纵兵掩击积尸满沟壑追奔至哈达国柴河寨之南渥黑运地是夜结绳截路邀杀败兵甚众明日一卒擒乌喇贝勒布占泰见上曰我获一人将杀之彼大唿勿杀愿自赎因缚之来跽上前上问曰尔何人也对曰乌喇贝勒满太之弟布占泰也恐见杀未敢明言生死惟贝勒命遂叩首上曰汝等九部会兵侵害无辜天厌汝等昨已擒斩布寨彼时获尔亦必杀矣今既见汝何忍杀语曰生人之名胜于杀人与人之名胜于取人遂解其缚赐猞狸狲裘豢养之是役也斩级四千获马三千匹铠胄千副以整以暇而破九部三万之众自此军威大震远迩慑服矣冬十月辛巳朔上以朱舍里路长纡楞格曾以兵助敌并力来侵遂遣兵征服朱舍里路获纡楞格等宽释其罪迁之以归加豢养焉讷殷路搜稳塞克什聚七寨人据佛多和山寨而居闰十一月辛巳朔上命巴图鲁额亦都扎尔固齐噶盖硕翁科罗巴图鲁安费扬古督兵千人攻围讷殷佛多和山寨三月乃下斩搜稳塞克什班师甲午春正月庚辰朔北科尔沁部蒙古贝勒明安喀尔喀五部贝勒老萨始遣使通好自是蒙古诸贝勒通使不绝乙未夏六月壬寅朔上率兵攻克辉发贝勒拜音达里所属之多璧城斩城守克充格苏勐格二人而还丙申春二月戊戌朔明遣官一员朝鲜官二员从者二百人来上令我军尽甲观兵于外遇于妙弘廓地界迎入大城优礼答遣之秋七月丙寅朔先是阵获乌喇国布占泰养之四年至是遣归国上命图尔坤黄占博尔昆蜚扬占二人护送之未至其兄贝勒满太父子往所属苏瓦烟席拦地修筑边壕父子淫村中二妇其夫夜入杀满太父子及布占泰至满太之叔贝勒兴尼牙争立欲杀布占泰因护送二大臣严为防护不能害于是兴尼牙奔叶赫遂立布占泰为乌喇国主既定二人乃还冬十二月癸亥朔乌喇贝勒布占泰感上再生恩事如父以妹妻上弟贝勒舒尔哈齐遂迎归大宴成礼丁酉春正月壬辰朔叶赫哈达乌喇辉发同遣使告上曰吾等不道兵败名辱自今以后愿复缔前好重以婚媾叶赫贝勒布扬古愿以妹归上金台石愿以女妻上次子代善上许焉具鞍马铠胄为聘更椎牛刑白马祀天设卮酒块土及肉血骨各一器四国相继誓曰既盟以后若弃婚姻背盟好其如此土如此骨如此血永坠厥命若始终不渝饮此酒食此肉福禄永昌誓毕上亦誓曰尔等践盟则已有渝盟者待三年不悛吾乃征之后因蒙古获罪于上穆哈连引阵获蒙古马四十匹来归时纳林布禄背盟夺其马执送穆哈连于蒙古又以金台石所许之女妻蒙古喀尔喀部落贝勒介赛而乌喇贝勒布占泰将满太妻都都祜所珍铜锤使人送叶赫贝勒纳林布禄又将我国所属瓦尔喀部之安褚拉库内河二路众所推服者罗屯噶石屯汪吉努三人送叶赫引其使招诱安褚拉库内河二路戊戌春正月丁亥朔上命长子台吉褚英幼弟台吉巴雅喇与扎尔固齐噶盖费英东统兵一千征安褚拉库路星驰而往取屯寨二十余所属人民尽招徕之于是褚英赐号洪巴图鲁巴雅喇赐号卓礼克图是年哈达贝勒孟格布禄所居城北溪中流血冬十二月壬子朔乌喇贝勒布占泰感上再生恩率从者三百人来谒上妻以弟贝勒舒尔哈齐之女赐甲胄五十副敕书十道礼遣之大清太祖承天广运圣德神功肇纪立极仁孝睿武端毅钦安弘文定业高皇帝实录卷之二大清太祖实录卷之三己亥春正月壬午朔东海渥集部之虎尔哈路长王格张格率百人朝谒贡黑白红三色狐皮黑白二色貂皮自此渥集部之虎尔哈路每岁朝谒其长博济里首乞婚上嘉其率先归附因以大臣女六配其六长二月辛亥朔上欲以蒙古字制为国语颁行巴克什额尔德尼扎尔固齐噶盖辞曰蒙古文字臣等习而知之相传久矣未能更制也上曰汉人读汉文凡习汉文与未习汉字者皆知之蒙古人读蒙古文虽未习蒙古字者亦皆知之今我国之语必译为蒙古语读之则未习蒙古语者不能知也如何以我国之语制字为难反以习他国之语为易耶额尔德尼噶盖对曰以我国语制字最善但更制之法臣等未明故难耳上曰无难也但以蒙古字合我国之语音联缀成句即可因文见义矣吾筹此已悉尔等试书之何为不可于是上独断将蒙古字制为国语创立满文颁行国中满文传布自此始三月庚辰朔始开金银矿及铁冶秋九月丁未朔先是哈达贝勒孟格布禄与叶赫贝勒纳林布禄构兵孟格布禄力不能敌以三子质于上乞援上命扎尔固齐费英东噶盖统兵二千助哈达驻防其地纳林布禄闻之构明开原通事代为赍书诱哈达曰尔若执满洲来援二将赎所质三子尽歼其兵二千人我妻汝以所求之女修前好焉孟格布禄惑其言约于开原城令其妻二人往议上闻之遂率兵征哈达贝勒舒尔哈齐请为先锋自试上许焉命统兵一千为前队既抵哈达哈达兵出舒尔哈齐按兵不战告上曰彼兵出矣上曰岂谓此城无兵而来耶遂督兵进击时舒尔哈齐兵填拥于前上麾之使开路塞不能入乃沿城而行城上发矢军士多被伤者上督兵攻其城癸丑克之大将杨古利生擒贝勒孟格布禄驰告上命勿杀召之至匍匐进谒上赐以所御貂帽豹裘豢养之尽服哈达属城器械财物无所取室家子女完聚如故悉编入户籍迁之以归初哈达国万汗姓纳喇其国原名扈伦后建国于哈达地因名哈达乃乌喇贝勒始祖纳齐卜禄七代孙也其祖克习讷都督为族人巴代达尔汉所害万奔席北部相近之绥哈城居焉其叔旺住外兰奔哈达主其部落后哈达人叛旺住外兰被杀其子博尔坤舍进杀其人以报父仇至绥哈城迎兄万为部主万于是攻取附近诸部远者又招徕之其势乃盛遂称为汗国号哈达其时叶赫乌喇辉发及满洲之浑河部俱属之万为人残暴黩货无厌凡以事赴诉者赂金币辄以曲为直否则以直为曲群下效尤每使人诸路皆骄纵无忌索货贿鹰犬之属下及鸡豚悉被扰害又以好恶为毁誉万不察其实惟群下言是听自戕其国以故所创基业即自败之其民多叛投叶赫并先附诸部皆叛万汗卒子扈尔干继之立八月卒弟康古鲁继之康古鲁卒弟孟格布禄继之至是乃灭其后上欲释孟格布禄归国适孟格布禄与我国大臣噶盖谋逆事洩俱伏诛辛丑春正月庚子朔上以女妻孟格布禄之子吴尔古代明万历帝忌我国势隆盛使人来告曰尔何故伐哈达而取其国耶其复吴尔古代国上从其言命吴尔古代同公主率所部人民以归后叶赫贝勒纳林布禄纠蒙古兵数侵掠哈达上遣使告明万历帝曰吾因汝言令吴尔古代还国今叶赫屡侵哈达奈何以吾所获之国为叶赫所据耶明万历帝不听时哈达饥国人乏食至明开原城乞粮不与各鬻妻子奴仆马牛易粟食之上恻然曰此吾所抚之赤子也何忍听彼流离遂仍收哈达国人豢养之是年上以诸国徕服人众复编三百人为一牛录每牛录设额真一先是我国凡出兵校猎不计人之多寡各随族党屯寨而行猎时每人各取一矢凡十人设长一领之各分队伍毋敢紊乱者其长称为牛录额真至是遂以名官冬十一月乙未朔乌喇贝勒布占泰以其兄贝勒满太之女来归迎宴如礼癸卯春正月戊午朔初乌喇贝勒布占泰先聘叶赫贝勒布寨女又骋蒙古科尔沁贝勒明安女以铠胄貂裘猞狸狲裘金银槖驼鞍马为聘明安受其聘不予女布占泰遣使再求婚于上曰我昔被擒待以不死俾主乌喇以公主妻我恩甚深我辜恩曾聘叶赫及蒙古女未敢告于上今蒙古受聘悔婚我甚耻之但我既蒙恩养乞宥罪再降以女当每岁偕两公主来朝上允其请又以弟贝勒舒尔哈齐女妻之遣大臣以礼往送为婚上自虎拦哈达南冈移于祖居苏克苏浒河加哈河之间赫图阿喇地筑城居之以牛羊犒筑城夫役者三秋九月甲寅朔孝慈皇后疾笃思见母上遣使至叶赫迎之后兄贝勒纳林布禄不许止令仆人南太来视上谕曰汝叶赫诸舅无故掠我户布察寨又率九姓之国合兵攻我汝叶赫哈达乌喇辉发四国因起兵开衅自服厥辜刑马歃血祭天盟誓愿联姻通好汝叶赫背盟将许我国之女悉嫁蒙古今我国妃病笃欲与母诀又不许是终绝我好也汝如此两国已复相讐我将问罪汝邦城汝地不汝讳也遂遣之还庚辰孝慈皇后崩后姓纳喇氏叶赫国贝勒杨吉砮女也年十四归上仪范端淑器度宽和庄敬聪慧不预外事词气婉顺誉之不喜纵闻恶言而愉悦之色弗渝其常不好谄谀不信谗佞耳无妄听口无妄言殚诚毕虑以奉事上始终尽善及崩上悼甚丧殓祭享仪物悉加礼不饮酒茹荤者踰月越三载始葬尼雅满山冈甲辰春正月壬子朔己未上以后病革时欲见母未能怒叶赫贝勒率兵征之壬戌克二城曰张曰阿气兰取其七寨俘二千余人而还乙巳春三月乙亥朔上命于赫图阿喇城外更筑大城环之以牛羊犒役夫者五初国人刨采人参未谙制法渍之以水明人佯不欲市国人恐朽败急售鲜所利益上教以制法令熟而干之可以经久不急售仍许通市于明所济甚众民用益饶蒙古喀尔喀把岳忒部落达尔汉巴图鲁贝勒之子台吉恩格德尔来朝献马二十匹上曰彼越敌国而来盖冀望恩泽于我也遂厚赏遣之丙午冬十二月乙未朔台吉恩格德尔又率蒙古国五部落喀尔喀诸贝勒之使进驼马来朝尊上为神武皇帝自此蒙古各部落每岁来朝络绎不绝丁未春正月乙丑朔东海瓦尔喀部蜚悠城长策穆特黑来朝告上曰吾等因地方遥阻附乌喇乌喇贝勒布占泰遇吾等虐甚乞移家来附上命弟贝勒舒尔哈齐长子洪巴图鲁贝勒褚英次子贝勒代善一等大臣费英东侍卫扈尔汉率丘三千至蜚悠城徙之时夜阴晦军中大纛之上有光众以为异扪视无有复树之光如初贝勒舒尔哈齐曰吾自幼从上征讨所历之地多矣未见此异其非吉兆耶欲还兵贝勒褚英代善曰或吉或兆已定吾等何所见而遽还且何以报皇父命耶遂决意前进至蜚悠城尽收环城屯寨凡五百户令扈尔汉率兵三百护之先行时乌喇贝勒布占泰发兵万人邀诸路扈尔汉见之令五百户结寨山巅以兵百人卫之使人驰告后队众贝勒是夕乌喇兵万人我国扈尔汉兵仅二百人各据山一面结营相持翼日乌喇以万人攻我兵二百人我国大将杨古利迎击争先奋力斩乌喇兵七人我兵止伤一人乌喇兵退渡河登山畏惧不敢前两军相向驻营至未时我国后队三贝勒兵悉至见乌喇兵众贝勒褚英代善策马而前谕众曰皇父每有征伐无不摧坚陷敌今虽未亲履行间而我等奉命来此尔众何忧昔布占泰来侵我国我国擒而缚之皇父宥其死复豢养之俾归主其国为时未久人犹是人曾从吾手而释非有天幸得脱也今岂不能再缚之耶彼兵虽多我国荷天眷仗天威皇父威名夙着破敌兵必也众军士皆奋愿效死遂渡河贝勒褚英代善各率兵五百分二路缘山奋击乌喇兵大败代善追及乌喇统兵贝勒博克多从马上左手攫其胄而斩之时天气晴明忽阴晦大雪寒冽被伤敌兵弃甲逃者僵仆甚众是役也阵斩博克多父子生擒贝勒常住父子及贝勒胡里布斩三千级获马五千匹甲三千副云初我军与乌喇接战时贝勒舒尔哈齐率五百人止山下及二贝勒破敌追击始驱兵前进适有大山间之绕山行未能多所斩获迨班师上赐弟贝勒舒尔哈齐号达尔汉巴图鲁以长子洪巴图鲁褚英遇大敌率先击败其众赐号阿尔哈图土门以次子代善阵斩博克多又与兄并进克敌赐号古英巴图鲁上初命大臣常书侍卫纳齐布护从两贝勒常书等不随两贝勒前进反率兵百人与舒尔哈齐同止山下无所斩获遂论死舒尔哈齐请曰诛二臣与我死无异上乃宥其死罚常书金夺纳齐布所属之人夏五月癸亥朔上命幼弟贝勒巴雅喇巴图鲁额亦都扎尔固齐费英东侍卫扈尔汉率兵千人往征东海渥集部取赫席黑俄漠和苏鲁佛讷赫拖克索三路俘二千人而还秋九月辛卯朔丙申彗星见于东方指辉发国八夜方灭先是彗出西方逾月其时辉发贝勒拜音达里族众叛附叶赫贝勒纳林布禄其部下又欲叛拜音达里闻之以其臣七人之子来质乞援兵上许焉发兵千人助之叶赫纳林布禄构拜音达里曰尔若归尔质子吾即反尔叛族拜音达里信其言乃曰吾其中立于满洲叶赫二国之间乎遂取回所质七臣之子以己子与纳林布禄为质而纳林布禄竟不归其叛族拜音达里遣其臣告上曰吾前者误为纳林布禄所诳今欲倚赖上恩乞以女赐我为婚上允之后拜音达里背约不娶上遣使谓曰汝昔助叶赫二次来侵我宥尔罪复许尔婚今背约不娶何也拜音达里绐曰俟吾叶赫质子归乃娶尔女与尔合谋因筑城自固凡三层及所质叶赫之子既归上复遣使谓曰尔质子归今将何如拜音达里以坚城足恃遂负约上即于是月己亥率兵征之甲辰围其城克之诛拜音达里父子歼其兵招抚其民乃班师初辉发国本姓益克得里黑龙江岸尼马察部人也始祖昂古里星古力自黑龙江载木主迁于渣鲁居焉有扈伦国人噶扬噶图墨土姓纳喇氏居于张因附其姓宰七牛祭天改姓纳喇星古力生子二长留臣次备臣备臣生纳领噶耐宽纳领噶生拉哈都督拉哈都督生噶哈禅都督噶哈禅都督生齐讷根达尔汉齐讷根达尔汉生王机砮王机砮招服辉发诸部于辉发河边扈尔奇山筑城居之因名辉发国是时蒙古察哈尔国扎萨克图土门汗自将围其城不克而还王机砮卒孙拜音达里杀其叔七人自为辉发国贝勒至是乃灭戊申春三月戊子朔上命长子阿尔哈图土门贝勒褚英侄台吉阿敏率兵五千征乌喇国围其宜罕阿麟城克之斩千人获甲三百俘其众以归时乌喇贝勒布占泰与蒙古科尔沁贝勒瓮阿代合兵出乌喇城二十里驻兵遥望知非我军之敌遂相约而还上欲与明通好谓群臣曰语云念人之恶崇朝而作式好无尤历世难求吾欲与明昭告天地同归于好遂会明辽东副将及抚顺所备御同勒誓辞于碑刑白马祭天其誓辞曰两国各守边境敢有窃踰者无论满洲汉人见之杀无赦若见而不杀殃及不杀之人明若渝盟其广宁巡抚总兵辽东道副将开原道参将等官均受其殃满洲渝盟殃亦及之誓毕遂建碑于沿边诸地秋九月乙酉朔乌喇贝勒布占泰因失宜罕阿麟城大惧始遣使往来复通前好乃执叶赫贝勒纳林布禄属下五十人送我使臣杀之又遣其臣来请曰吾数背盟誓获罪君父诚为汗颜若再以新生之女妻我抚我如子吾乃永赖以生矣上复以亲女妻之遣大臣以礼往送焉己酉春二月癸丑朔上遗明书曰邻朝鲜境而居瓦尔喀部众皆吾所属也可往谕令彼察出予我于是明遣使谕朝鲜国归我千余户冬十二月戊申朔上命侍卫扈尔汉率兵千人征东海渥集部所属滹野路取之收二千户而还上以侍卫扈尔汉收服滹野路功赏甲胄马匹赐号达尔汉侍卫时有归附我国东海渥集部绥分路长图楞为渥集部之雅揽路人所掠庚戌冬十一月壬寅朔上命巴图鲁额亦都率兵千人往东海渥集部之那木都鲁绥分宁古塔尼马察四路招其路长康古礼喀克笃礼昂古明噶图乌路喀僧格尼喀里汤松噶叶克书等令其家口前行额亦都回师至雅揽路遂击取之俘万余人而还辛亥春二月辛未朔上命察国中贫苦无妻者给妇配之凡千余人其余未得配者发帑金与之令自娶于是咸有室家民心大悦秋七月戊戌朔上命子台吉阿巴泰及扎尔固齐费英东硕翁科罗巴图鲁安费扬古率兵千人征东海渥集部之乌尔古宸木伦二路取之八月戊辰朔丙戌上弟达尔汉巴图鲁贝勒舒尔哈齐薨年四十八子六人长阿敏次扎萨克图次图伦次寨桑古次济尔哈朗次篇古东海虎尔哈部内扎库塔地居人来附上赐甲三十副其人以所赐甲送渥集部之萨哈连地居人被于树射之又受乌喇贝勒布占泰招抚得其布疋冬十二月丙寅朔上命额驸何和里巴图鲁额亦都达尔汉侍卫扈尔汉三人率兵二千征渥集部之虎尔哈路围扎库塔城三日招之不下遂攻克其城斩首千余俘二千人其环近各路尽招抚之令土勒伸额勒伸二人卫其民五百户而还大清太祖承天广运圣德神功肇纪立极仁孝睿武端毅钦安弘文定业高皇帝实录卷之三大清太祖承天广运圣德神功肇纪立极仁孝睿武端毅钦安弘文定业高皇帝实录卷之四壬子春正月丙申朔上闻蒙古国科尔沁贝勒明安之女甚贤遣使往聘明安许焉送女至上具车服以迎筵宴如礼秋九月壬辰朔时乌喇贝勒布占泰复背盟侵上所属渥集部之虎尔哈路者再复欲娶上所聘叶赫贝勒布寨女又以鸣镝射所娶上女上闻之大怒癸丑率大兵征之庚申至乌喇国上张黄盖鸣钲鼓沿乌喇河而行布占泰率兵迎战至河滨见我军甲胄鲜明士马精强军势甚盛乌喇兵人人惴恐无斗志上遂沿河岸而下克其临河五城又取金州城驻营其城在布占泰所居大城河岸之西距城西门二里许云冬十月辛酉朔上以太牢告天祭纛遂出营见东方有青白二气指乌喇城北我兵屯其地三日尽焚所积糗粮布占泰昼则率兵出城相持河岸夜则入城休息上二子贝勒莽古尔泰贝勒皇太极请渡河击之贝勒皇太极即太宗文皇帝也上谕曰汝等毋作此浮面取水之议当为探源之论耳譬伐大木岂能遽摧必以斧斤斲而小之然后可折今以势均力敌之大国欲一举而取之能尽灭乎我且削其所属外城独留所居大城外城尽下则无仆何以为主无民何以为君乎遂率师毁其六城尽焚其庐舍糗粮移驻于伏尔哈河渡口布占泰令吴巴海乘舟来立而唿曰上乘怒兴兵至此今上怒已息乞留一言而归使人来告者三布占泰亲率其臣六人乘舟止河中跽而乞曰乌喇国即父皇之国也幸勿尽焚糗粮叩首哀吁不已上擐甲乘马率贝勒大臣出众军前立马河中水及马腹唿布占泰责之曰我昔擒汝于阵贷汝死豢养汝俾主乌喇国以三女妻汝许汝盟誓者七汝藐忽天地屡背誓言再侵吾所属虎尔哈路欲夺吾所聘叶赫女又以鸣镝射吾女吾以女归汝异国义当尊为国妃何得陵暴至此我爱新觉罗氏由上天降生事事顺天命循天理数世以来远近钦服从不被辱于人汝即不知百世以前事岂十世以来之事亦不知耶若我女有过汝宜告我无故被辱他国且不受况我国乎古人云宁损其骨无损其名吾非乐有此举乃汝负恩悖乱是以声罪致讨耳布占泰对曰此必有人离间俾吾父子不睦吾今身在河中若果射上女又欲娶上所聘女皇天在上下及河神其共鉴之此等语皆讹传也布占泰之臣拉布太从旁率尔进言曰上既因此而怒何不遣使来问上责拉布太曰我部下岂少汝辈人耶汝尚谓辱吾女为诬夺吾所聘女为妄言乎凡事未实则须问既实矣又何问焉此河无不冰之日吾兵无不再来之理汝口虽利能齿吾刃乎布步泰大惧止拉布太勿言布占泰弟贝勒喀尔喀玛请曰乞上宽宥赐一言而行上曰汝果无此事以汝子及大臣子为质始鉴汝诚不然吾不信也遂回营驻乌喇国五日还兵至乌喇河边俄尔红童之邑麻虎山巅以木为城留兵千人守之乃班师冬十二月庚寅朔是月有气起自乌喇国经上宫殿之南直抵虎拦哈达山癸丑春正月己未朔先是上以布占泰悔罪求和当守约弗渝及一年闻布占泰以其女萨哈帘子绰启鼐及十七臣之子送叶赫为质娶上所聘女又幽上二女上遂亲率大兵往征之时布占泰期以是月丙子送其子质叶赫而我师先一日至攻取乌喇孙扎泰城督兵进克郭多俄漠二城驻营翼日布占泰率兵三万越伏尔哈城而军时统军贝勒大臣皆欲战上止之曰征伐大国岂能使之遽无孑遗乎仍以前言申谕之上子贝勒代善侄贝勒阿敏大臣扎尔固齐费英东额驸何和里达尔汉侍卫扈尔汉巴图鲁额亦都硕翁科罗巴图鲁安费扬古五人及众贝勒皆奋然曰我士饱马腾利在速战所虑者布占泰不出耳今彼兵既出平原广野可一鼓擒也舍此不战厉兵秣马将何为耶傥布占泰竟娶叶赫女辱何如之后虽征讨夫复何益上曰我仰荷天眷自幼用兵以来虽遇劲敌无不单骑突阵斩将搴旗今日之役我何难率尔等身先搏战但恐贝勒诸大臣或致一二被伤实深惜之故欲计出万全非有所惧而故缓也尔众志既孚即可决战因命取铠胄被之诸贝勒大臣及军士闻上言皆踊跃欢声雷动三军尽甲上遂定策谕军士曰傥蒙天眷祐破敌众即乘势夺门克其城毋使复入乃进兵布占泰率兵三万经伏尔哈城而来令军士步行列阵以待两军距百步许我兵亦下马步战矢交发如雨唿声动天上奋然挺身而入诸贝勒大臣率军士鼓勇纵击大败乌喇兵十损其六七余皆弃兵甲逃窜遂乘势夺门克其城上登陴坐西门楼悉树我军旗帜布占泰率败兵不满百人急还城下见我军旗帜大惊而奔复遇贝勒代善率精兵邀击之布占泰势不能敌遂遁又损兵过半余皆溃走布占泰仅以身免投叶赫国而去我军获马匹甲胄器械无算尽收抚其所属城邑驻军十日大赉有功将士乌喇败兵来归者悉还其妻子仆从编户万家其余俘获分给众军乃班师初乌喇国本名扈伦姓纳喇后因建国乌喇河岸故名乌喇国其始祖名纳齐卜禄生商坚朵尔和齐商坚朵尔和齐生加麻喀硕朱古加麻喀硕朱古生绥屯绥屯生都尔机都尔机生子二长克习讷都督次古对朱颜克习讷都督生辙辙木辙辙木生万古对朱颜生太兰太兰生布颜布颜尽服乌喇诸部筑城于乌喇河岸洪尼地自称为贝勒生子二长布干次博克多布颜卒子布干继之布干卒子满太继之至满太弟布占泰国乃灭上谕众贝勒大臣曰为国之道存心贵乎公谋事贵乎诚立法布令则贵乎严若心不能公弃良谋慢法令之人乃国之蠹也治道其何赖焉凡吾所言安能尽当如未当汝等勿面从予一人智虑有限岂诸贝勒大臣众论皆无足取乎汝等各有所见其尽言毋讳秋九月丙辰朔先是上遣使谕叶赫贝勒曰昔我阵擒布占泰赦其死而豢养之又妻以三女布占泰负恩悖乱吾是以问罪往征削平其国今投汝汝其执之以献使者凡三往叶赫贝勒金台石布扬古拒命不从辛酉上率兵四万征之时有逃卒至叶赫洩军期叶赫遂收张吉当阿二路居民其兀苏城以痘疫未收上率兵围兀苏城谕城中人降不降且进攻城中人曰大国之兵如林之众如泉之涌甲胄光芒耀如冰雪岂我等所能御苟抚我我曷为不降其城长名山谈扈石木者遂开门降匍匐谒上上饮以金卮以所戴东珠金佛冠并衣赐之其所属张城吉当阿城兀苏城呀哈城黑儿苏城何敦城喀布齐赉城俄吉岱城大小城寨凡十九处尽焚其庐舍粮储收兀苏城降众三百户而还是时叶赫国贝勒金台石布扬古使其臣谮上于明曰哈达辉发乌喇三国满洲已尽取之今复侵我叶赫其意欲削平诸国即侵明取辽东以建国都而开原铁岭为牧马之场矣明信其言遣使谓上曰自今以后勿侵叶赫若从吾言是推吾之爱而罢兵也若不从吾言而侵之势将及我矣遂遣游击马时楠周大岐率练习火器者千人守卫叶赫二城上闻之欲致书于明遂躬诣抚顺所城庚辰卯刻行至古勒城之野日之两傍有青赤二色祥光对照如门随上行上见之率众拜其光乃止翼日至抚顺所游击李永芳出城三里外迎上以礼接见导入教场上以书与永芳其辞曰昔叶赫哈达乌喇辉发蒙古席北卦尔察等九姓之国于癸巳岁合兵侵我我是以兴师御之天厌其辜我师大捷斩叶赫布寨获乌喇布占泰以归逮丁酉岁刑马歃血以相寻盟通婚媾无忘旧好讵意叶赫渝弃前盟将已字之女悔而不予至乌喇国布占泰吾所恩育者也反以德为仇故伐之而歼其兵取其国今布占泰孑然一身奔于叶赫叶赫又留之不吾与此吾所以征叶赫也我与汝国何嫌何怨欲相侵耶上既以书与永芳遂还甲寅夏四月癸未朔明遣备御萧伯芝来伪称大臣乘八人舆作威福强令以礼接述书中古来兴废之故语多不逊上曰虚言哃喝何以礼为时上遇明之使臣其言善以婉言应之言不善即以正言折之竟不视其书遣之还丁酉蒙古国扎鲁特部落贝勒钟嫩以女妻上子贝勒代善上命行亲迎礼设筵宴成婚壬寅蒙古国扎鲁特部落内齐汗以妹妻上子贝勒莽古尔泰上命莽古尔泰亲迎筵宴如礼蒙古国科尔沁贝勒莽古思以女归上子贝勒皇太极为婚上命贝勒皇太极行亲迎礼至辉发国扈尔奇山城大宴成婚冬十一月已酉朔上遣兵五百征东海南渥集部之雅揽西临二路收降民二百户俘千人而还十二月己卯朔蒙古国扎鲁特部落贝勒额尔济格以女妻上子台吉德格类上命德格类亲迎筵宴如礼乙卯春正月戊申朔蒙古国科尔沁贝勒孔果尔以女来归上具礼迎纳焉三月丁未朔甲戌寅刻有黄色亘天映彻上下上御殿至辰刻方散夏四月丁丑朔始建佛寺及玉皇诸庙于城东之阜凡七大庙三年乃成时明遣广宁总兵张承荫巡边承荫还遣通事董国荫来告曰汝所居界外地皆属我今立碑其地其柴河三岔抚安三路之田汝勿刈获其收汝边民迁汝国上曰吾累世田庐一旦令吾弃之是尔欲弃盟好故为斯言耳昔贤云海水不溢帝心不移今既助叶赫又令吾境内之民所种禾黍勿刈获而迁将帝心已移耶帝之言自不可违但不愿太平与我交恶吾国小受小害汝国大得无受大害乎吾国之民无多不难于迁汝大国能尽藏其众乎若构兵起衅非独吾国患也汝自恃国大兵众辄欲陵我讵知大可以小小可以大皆由天意设汝每城屯兵一万汝国势亦不能若止屯兵一千则城中兵民适足为吾俘耳通事董国荫曰此言太过矣遂去自此明侵我疆土于边外数处立石碑为界五月丙午朔庚戌上谕侍臣曰治国家者尚宽大秉公诚乃能传世久远基业巩固若自恃智力肆行侵夺存心不善所行非道必身罹忧辱运祚衰微理有固然断乎不爽故人存心公正天锡百福存心邪慝天降百殃人之祸福皆由心造心善则所遇必吉将见声誉日闻于众身履富厚位致显荣心不善则所遇必凶将谴责必加身既困厄家亦衰落矣夫泥涂之污尚可洗濯若存心邪慝获罪于天或遘恶疾以死或触刑戮以死甚有已死而未尽厥辜者由此观之无论贵贱大小皆当公正存心苟或不然徒恃其智力肆行侵夺纵有所获岂能永享所谓公正者推己之心以及于人视为一体之谓也能如是必先见知于朋友朋友共称其善因上闻于大臣大臣上闻于贝勒贝勒上闻于国君上下皆称其善其令闻且上达于天天亦祐之锡之福子孙悠久世享之矣如是则无往不善安有咎哉盖无事之国不可喜事兴师若喜事兴师必有天谴夫蒙天谴而基业倾覆者亦尝目睹耳闻矣彼不务修德恣意侵夺是行暴也因其暴而伐之天必佑矣总之人以公正存心生既获福死亦流芳人以邪慝存心生罹显祸死有余孽往往而然若悉举其事恐未能尽识故略举大凡着为训诫汝等敬识之六月丙子朔叶赫国欲以上所聘贝勒布扬古之妹适蒙古喀尔喀部落贝勒巴哈达尔汉之子莽古尔代我国诸贝勒大臣闻之皆愤怒请于上曰叶赫女既为上所聘又将以适蒙古无礼莫甚焉我等既闻其事安能坐视耶宜乘其许而未行急发兵往攻其城而取之上谕曰征讨国之大事若以负婚之故怒而兴师则未可也盖此女之生衅所由启实非偶然哈达辉发乌喇三国皆因此女兴兵构怨相继灭亡是此女召衅亡国已有明验今明又助叶赫不以此女与我而与蒙古天殆欲亡叶赫以激怒我而启大衅也若奋力征之纵得此女徒致不祥即归他人亦必不永年吾知此女流祸已尽死期将至矣诸贝勒大臣仍欲兴师坚请上曰使吾因此发怒兴师征讨汝等犹当谏止吾早已洞彻事机释然于中置诸度外以息兵劝汝汝等何反坚请不已耶吾无憾汝何憾焉吾断不以汝等言劳师动众也遂令将调集马匹遣还寻叶赫以此女嫁蒙古未一年果亡诸贝勒大臣又请曰此女年已三十有三受我国之聘垂二十年因明国遣兵卫助叶赫叶赫金台石布扬古恃其势遂与蒙古今往征明国宜也上又不允曰明以兵越境而卫叶赫天鉴不远我姑俟之盖叶赫与我自为满洲之国明既称为君临各国即为天下共主自应辨别是非审量而后助之乃恃势横行抗天意反以兵卫天谴之叶赫试听彼助之汝等又何急焉使我今日仗义伐明天必祐我天祐我可以克敌但我国储积未充纵得其人民畜产何以养之若养其人民畜产恐我国之民反致损耗惟及是时抚辑吾国固疆圉修边备重农积谷为先务耳遂不发兵谕各牛录下出十人牛四头于旷土屯田积贮仓廪复设官十六员笔帖式八员会计出入秋闰八月乙巳朔皇长子洪巴图鲁阿尔哈图土门贝勒褚英薨年三十六冬十月甲辰朔丁未上出猎驻跸牧奇翼日卯刻有红绿祥光二道夹日又有蓝白光一道掩映日上其状如门随上行上率众拜光遂止十一月癸酉朔上遣兵二千征东海渥集部东额黑库伦至顾纳喀库伦招之不服遂布阵鸣螺越壕三层毁其栅攻克其城阵斩八百人俘获万人收抚其居民编户口五百乃班师上谕群臣曰尝闻古训心贵正大予思心之所贵诚莫过于正大也卿等荐人勿曰吾何为舍亲而举疎也当不论家世择其心术正大者荐之不拘门第视其才德优长者举之凡为政即一才一艺之士犹为难得若有其人堪辅弼大业者急宜显陟之耳上出猎时雪初霁恐草木之上浮雪沾濡乃襭其衣侍卫卜阳古及雅喀木从见而私语曰上何所不有而惜此衣耶上闻之笑曰吾岂为无衣而惜之但徒被沾濡无益且与其使此衣沾濡于雪何如留此鲜洁者赐汝等吾躬行节俭微物必惜正欲俾汝等效法耳上谕群臣曰君天所立也臣君所任也尔诸臣敬念乃职凡有贤才可任国政者知之勿隐国务殷繁必得贤才众多量能授职傥治国治兵经理乏才何以济事故勇能攻战者宜令治军才优经济者宜令理国博通典故者宜咨得失娴习仪文者宜襄典礼若兹贤才党随地旁求俾列庶位上训诸子众贝勒曰贤者不尊之显之则贤者何由而劝不肖者不诛之黜之则不肖者何由而惩毋嗜利而宜嗜义毋好货而宜好德盖为国之道莫贵于德义我自昔行之不怠汝等识之我所以训汝等者惟此而已上又谕曰天下全才无几一人之身有所知即有所不知有所能即有所不能故临阵勇敢者平时未必见长而平时练习庶事者战阵又未必奏功也自后用人务各随其材焉上既削平诸国每三百人设一牛录额真五牛录设一甲喇额真五甲喇设一固山额真每固山额真左右设两梅勒额真初设有四旗旗以纯色为别曰黄曰红曰蓝曰白至是添设四旗参用其色镶之共为八旗行军时地广则八旗并列分八路地狭则八旗合一路而行队伍整肃节制严明军士禁喧嚣行伍禁搀越当兵刃相接时被坚甲执长矛大刀者为前锋被轻甲善射者从后冲击俾精兵立他处勿下马相机接应每预筹方略了如指掌战则必胜克城破敌之后察核将士战功必以实有罪者虽亲不贳必寘之法有功者虽仇不遗必加之赏用兵如神将士各欲建功立名每闻征伐靡不欢忻效命攻则争先战则奋勇威如雷霆捷如风雨所至无敌丕烈昭焉又置理政听讼大臣五人扎尔固齐十人佐理国事上五日一视朝焚香告天宣读嘉言懿行及古来成败之书以诫谕国人凡有听断之事先经扎尔固齐十人审问然后言于五臣五臣再加审问然后言于诸贝勒众议既定奏明三覆审之事犹恐尚有冤抑令讼者跪上前更详问之明核是非故臣下不敢欺隐民情皆得上闻上明德祥刑礼老尊贤举用忠直斥远谗佞怜恤孤寡赈养贫乏勤劳国政靡间昼夜上合天心下洽民意国内大治奸宄不生遗物于道无隐匿者必归其主求其主不得则悬之公署俾识而取之刈获既毕始纵牲畜于山野毋敢窃害者由是帝业已成众贝勒大臣集议恭上尊号奉表劝进焉大清太祖承天广运圣德神功肇纪立极仁孝睿武端毅钦安弘文定业高皇帝实录卷之四大清太祖实录卷之五天命元年丙辰春正月壬申朔四大贝勒代善阿敏莽古尔泰皇太极及八旗贝勒大臣率群臣集殿前分八旗序立上升殿登御座众贝勒大臣率群臣跪八大臣出班跪进表章近侍侍卫阿敦巴克什额尔德尼接表额尔德尼跪上前宣读表文尊上为覆育列国英明皇帝于是上乃降御座焚香告天率贝勒诸臣行三跪九叩首礼上复升御座众贝勒大臣各率本旗行庆贺礼建元天命以是年为天命元年时上年五十有八癸酉上谕贝勒诸臣曰朕闻上古至治之世君明臣良同心共济天降祯祥休和洊至果秉志公诚励精图治天心必加眷佑地灵亦为协应为人君者不可不秉志公诚而去其私也盖天无私四时顺序地无私万物发生人君无私则庶事咸理而底于有成抚有大国者能以公诚存心建立纲纪教养兼施则天地神祇必交相感应而群方亦莫不爱戴以之均平邦国臻于帝王之道无难矣且修身与齐家治国其道一也一其心以修身则君德清明一其心以齐家则九族亲睦一其心以治国则黎庶乂安由是协和万邦亦不外此为治之道惟在君心之一而已丙子上谕诸具勒曰凡贝勒以忠诚事君奏对之间无有大于尽言规谏者贝勒既尽言规谏人君能听而受之斯善矣夫事方兴而即谏者上也事已定而后谏者下也至于知而不谏非忠直之人也进谏者凡应奏之言有闻即以入告则治道有不裨益者乎上谕诸贝勒曰君德明则贤臣悦君德暗则贤臣忧故人君智虑未周必博闻广览勤于咨询然后称睿哲之主焉若贤臣遭逢盛世翊赞皇猷俾朝廷声教施当时传后世皆以忠诚之心为之有嘉谋谠议无不尽言其视家国如一体然始可质诸天地而无惭矣盖忠诚而慈惠则利济必公忠诚而敏达则庶务就理忠诚而武勇则戡定祸乱克奏肤功忠诚自靖凡事皆可胜任也若慈惠而无忠诚施与必不公平敏达而无忠诚更张适滋纷扰武勇而无忠诚轻敌寡谋益取败而致乱才具虽优每以内鲜忠诚动辄获咎故明君治国务先求忠诚之人而倚任之也上谕贝勒诸臣曰古者君德克明自九族以至百姓咸享太平虽治安已奏而仍不敢荒宁故懋登上理焉盖人君勤求至治其道不远惟在上者诚正宅心则下之狙诈悉化恭让持已则下之陵竞潜消将风俗醇朴万邦协和期进至治无难矣三月辛未朔丙子上谕贝勒诸臣曰为人君者私意不萌常存敬畏则其德日进于高明推此心以爱养斯民公普周遍则无论贤愚皆中心爱戴矣至于贤能之人举而用之俾为贝勒公理庶务贝勒克自黾勉建立嘉猷以法言训诫于国使黎庶之心交相悦服又能承上德意抚辑多方则向化而来者惟恐后矣以若人而秉国政岂不颂明哲于当时传令闻于后世耶夏五月庚午朔上谕侍臣曰用人之道随才器使有善于征战者即宜用以征战不可私事驱使若机密之地必择谨慎端方者处之辞命之任必择言论敏达者委之凡有任使俱因人酌用可耳六月庚子朔是时明沿边之民每岁越境窃采我国参矿树木果蔬之属扰害无已上闻之曰昔与明立石碑刑白马誓告上天原欲禁其扰乱今明之边民数扰吾地我即戮其潜越边界之人岂为过乎命达尔汉侍卫扈尔汉遇越边窃采之人辄杀之约五十余人时明以李维翰巡抚广宁上命纲古里方吉纳二人往见维翰执纲古里方吉纳并从者九人械系之遣使来告曰吾民出边尔宜解还何遽杀也上曰昔建石碑其誓辞有云若越边之人见而不杀殃及不杀之人今何不顾前盟而强为之辞也使者不听言为首杀吾民者侍卫扈尔汉也执以抵罪则已否则自兹多事矣坚以此言相要挟上不允使者曰此事已上闻乃不容隐者汝国岂无有罪之人何不执之边上杀以示众此事遂已上欲明释我国十一人还即于狱中取所俘叶赫国十人至明抚顺关杀之明乃归纲古里方吉纳等秋七月己巳朔上谕议政大臣五人曰凡事不可一人独断如一人独断必致生乱国人有事当诉于公所毋得诉于诸臣之家其有私诉者曾付以鞭索俾执而责之前以大臣巴图鲁额亦都有私诉于家者不执送已治以罪兹更加申谕传于国中凡贝勒诸臣有罪当束身静听任公断有执拗不服者加以重罪其束身静听者如例审断凡事俱五日一听断于公所其私诉于家者即当执送有不执送而私行听断者亦如额亦都治罪丁亥上命达尔汉侍卫扈尔汉硕翁科罗巴图鲁安费扬古率兵二千人征东海萨哈连部二臣奉上命行至兀尔简河刳舟二百水陆并进取河南河北诸寨凡三十有六八月己亥朔丁巳达尔汉侍卫扈尔汉硕翁科罗巴图鲁安费扬古兵驻营黑龙江南岸之佛多罗衮寨黑龙江及松噶里乌喇河俱于每岁九月始冰是日我众见黑龙江他处未冰独我营对岸水广二里许横结冰桥一道约广六十步将士皆惊曰观此冰桥乃天助我也众忻然引兵以渡遂取萨哈连部内十一寨及兵还冰桥已解其西偏复如前结冰一道我兵既渡冰尽解后至九月仍应时而冰遂又招服使犬路诺洛路石拉忻路路长四十人乃班师九月己巳朔甲午达尔汉侍卫扈尔汉硕翁科罗巴图鲁安费扬古率师还都城天命二年丁巳春正月丁卯朔初上纳蒙古科尔沁贝勒明安女已六年至是闻明安来甲戌上偕妃率众贝勒大臣迎至百里外富尔简冈与明安马上接见即于其处大宴之明安献槖驼十马牛各百丁丑随上入城上以礼优遇每日设筵宴间日则大宴焉留之一月明安辞归赐以人四十户甲四十副及币帛等物送三十里踰宿而还二月丙申朔上以弟达尔汉巴图鲁贝勒舒尔哈齐女妻蒙古国喀尔喀把岳忒部落台吉恩格德尔时东海沿边散居诸部多未归附上遣兵四百往取之悉收其散处之民其岛居负险不服者乘小舟尽取之而还秋九月癸亥朔上谕贝勒诸臣曰凡君与贝勒于有罪之人虽缚执当急而诛戮不宜遽加必审思详议而缓结焉盖生杀之际不可不慎必平心和气详审所犯始末方能得情傥听断之官争执事理而一人先怒不可因彼之怒而亦怒之若以先怒者为非效彼而怒者亦岂为是耶有能不与同怒而容受之则能容受者固已独善矣傥先怒者自知其非转而引咎则亦同归于善矣天命三年戊午春正月辛酉朔丙子黎明月将落时有黄气贯月中其光广二尺许月之上约长三丈月之下约丈余上见之谓贝勒大臣曰天意如此汝等勿疑吾计已决今岁必征明矣二月辛卯朔先是上闻已附之使犬路诺洛路石拉忻路路长四十人率其妻子并部众百余户来归上命以马百匹及廪饩诸物迎之是月始至路长各授官有差其众俱给奴仆牛马田庐衣服器具无室者并给以妻上谕贝勒诸臣曰朕与明成衅凡七大恨其余小忿更难悉举宜往征之议定欲伐木治攻具恐为众所觉乃以缮治诸贝勒马厩为名遣七百人伐木以备攻具三月庚申朔上传谕将士治甲胄修军器豫畜牧其所伐备攻具之木恐明之通事或以事来见之易泄竟用为马厩夏四月庚寅朔辛丑上颁训练兵法之书于统兵贝勒诸臣其辞曰凡安居太平贵于守正用兵则以不劳已不顿兵智巧谋略为贵焉若我众敌寡我兵潜伏幽邃之地毋令敌见少遣兵诱之诱之而来是中吾计也诱而不来即详察其城堡远近远则尽力追击近则直薄其城使壅集于门而掩击之傥敌众我寡勿遽近前宜预退以待大军俟大军即集然后求敌所在审机宜决进退此遇敌野战之法也至于城郭当视其地之可拔则进攻之否则勿攻傥攻之不克而退反损名矣夫不劳兵力而克敌者乃足称为智巧谋略之良将也若劳兵力虽胜何益盖制敌行师之道自居于不可胜以待敌之可胜斯善之善者也每一牛录制云梯二出甲二十以备攻城凡军士自出兵日至班师各随牛录勿离如离本纛执而讯之甲喇额真不以所颁法令诫谕于众罚甲喇额真及本牛录额真马各一匹若谕之不听即将梗令之人论死甲喇额真及本牛录额真凡有委任职事自度果能胜任则受之不能则勿受盖委任者之意非止为一人如不胜任而强受之则率百人者百人之事败矣率千人者千人之事败矣国家之事莫大于此至于攻取城郭不在一二人争先竞进一二人轻进必致损伤被伤赏不及纵殒身亦不为功迨列阵已定争为先登以陷城者方录其先进之功其先登陷城者驰告固山额真俟环攻军士四面并进城陷然后固山额真鸣螺俾各路军士听螺声一时并进壬寅巳刻上率步骑兵二万征明临行书七大恨告天其书曰我之祖父未尝损明边一草寸土也明无端越衅边陲害我祖父恨一也明虽起衅我尚欲修好设碑勒誓凡满汉人等毋越疆圉敢有越者见即诛之见而故纵殃及纵者讵明复渝誓言逞兵越界卫助叶赫恨二也明人于清河以南江岸以北每岁窃踰疆场肆其攘夺我遵誓行诛明负前盟责我擅杀拘我广宁使臣纲古里方吉纳挟取十人杀之边境恨三也明越境以兵助叶赫俾我已聘之女改适蒙古恨四也柴河三岔抚安三路我累世分守疆土之众耕田艺谷明不容刈获遣兵驱逐恨五也边外叶赫获罪于天明乃偏信其言特遣使臣遗书诟詈肆行陵侮恨六也昔哈达助叶赫二次来侵我自报之天既授我哈达之人矣明又党之挟我以还其国已而哈达之人数被叶赫侵掠夫列国之相征伐也顺天心者胜而存逆天意者败而亡何能使死于兵者更生得其人者更还乎天建大国之君即为天下共主何独构怨于我国也初扈伦诸国合兵侵我故天厌扈伦启衅惟我是眷今明助天谴之叶赫抗天意倒置是非妄为剖断恨七也欺陵实甚情所难堪因此七大恨之故是以征之上拜天毕焚其书随谕诸贝勒大臣曰此兵吾非乐举也首因七大恨其余小忿不可殚述陵迫已甚用是兴师凡俘获之人勿去衣服勿淫妇女勿离异其匹偶拒战而死者听其死若归顺者慎勿轻加诛戮严谕毕上率诸贝勒及统军诸将鸣鼓奏乐谒堂子而行是夕大军至古勒地驻营癸卯大军分两路进令左四旗兵取东州马根单二处上与诸贝勒率右四旗兵及八旗选练护军取抚顺所至穵闹萼漠之野驻营时蒙古贝勒恩格德尔萨哈尔察国长萨哈连二额驸随军营上告以金朝往事因谕曰朕观自古帝王虽身经战伐劳瘁备尝天位之尊亦未有永享之者今朕兴此兵非欲图大位而永享之也但因明国屡构怨于朕不得已而征之耳是夜微雨阴晴不定上谓诸贝勒大臣曰天雨难进兵朕欲还军何如大贝勒代善曰我与明和好久矣因其不道是以兴师今既临其境若遽旋师将与明复修和好乎抑相仇怨乎军行远地谁能讳之天虽雨吾之军士皆有御雨之衣所用弓矢亦有备雨之具更有何物虑沾湿耶且天降此雨以懈明边将之心使吾进兵出其不意耳是雨利于我不利于彼也上善其言遂于亥刻进兵天忽晴霁月色如昼大军分队星驰趋抚顺边队伍绵亘百里旌旗蔽空甲辰昧爽往围抚顺城执一人遗书谕游击李永芳降其书曰尔明发兵疆外卫助叶赫我乃兴师而来汝抚顺所一游击耳纵战亦必不胜今谕汝降者汝降则我兵即日深入汝不降是汝误我深入之期也汝素多才智识时务人也我国广揽人才即稍堪驱策者犹将举而用之结为婚媾况如汝者有不更加优宠与我一等大臣并列耶汝不战而降俾汝职守如故豢养汝汝若战则我之矢岂能识汝必众矢交集而死既无力制胜死何益哉且汝出城降则我兵不入城汝之士卒皆得安全若我入城则男妇老弱必致惊溃亦大不利于汝矣勿谓朕虚声恐喝而不信也汝思区区一城吾不能下何用兴师为哉失此弗图悔无及已其城中大小官吏兵民等献城来降者保其父母妻子以及亲族俱无离散岂不甚善降不降汝熟计之毋不忍一时之忿违朕言致偾失事机也永芳得书冠带立城南门上言纳款事又令军士备守具我兵见之树云梯不移时登其城永芳遂冠带乘马出城降固山额真阿郭引永芳下马匍匐谒上上于马上以礼答之其城中人诫令勿杀并抚辑之于是抚顺东州马根单三城及台堡寨共五百余悉下乃令诸将各营于所至之地上驻跸抚顺城乙巳留兵四千毁抚顺城上率大军还至抚顺城东之野各营兵齐集出边至甲版驻营论将士功行赏以俘获人口三十万分给之其归降人民编为一千户时有山东山西河东河西苏杭等处在抚顺贸易者十六人皆厚给赀费书七大恨之言付之遣还其毁城兵四千亦至令兵六万护降民及所获人口以归上复与诸贝勒大臣率兵四万移至明边驻营庚戌上旋师距边二十里将驻营谢里甸明广宁总兵张承荫辽阳副将颇廷相海州参将蒲世芳闻我军已下抚顺东州马根单诸处率兵一万来追是时我军已出边明兵蹑后以诱我军侦者以告大贝勒四贝勒两贝勒令军士尽甲至边迎之然后奏闻上曰彼兵非与我为敌而来欲诈称追我兵出边以诳其主耳必不待我兵至也乃遣巴克什额尔德尼令两贝勒勿进兵两贝勒遂驻兵于边复奏曰彼若待我兵我则与战若不待是必走矣当乘势追袭使我兵寂然而归彼不谓我为怯乎上然之遂率大军前进明兵据山之除分兵为三立营浚壕布列火器以待及两军相拒明兵发枪炮我八旗兵奋勇击射初风自西起忽反风尘沙转向敌营我军乘势冲入明兵不能支遂溃破其三营死者相枕借阵斩总兵张承荫副将颇廷相参将蒲世芳游击五人及千把总五十余人追击四十里而还获马九千匹甲七千副兵仗器械不可数计明兵逃归者十无一二我军止损厮卒二人还至边界驻营诸贝勒大臣奋勇先进者论其功之大小军士被伤者按其伤之轻重分别赏赉有差壬子我军还驻谢里甸是夕有青黑气二道自西向东横亘于天乙卯上还都城命安插抚顺所降民千户父子兄弟夫妇毋令失所其亲戚奴仆自阵中失散者尽察给之并全给以田庐牛马衣粮畜产器皿仍依明制设大小官属令李永芳统辖上复以子台吉阿巴泰之女妻永芳授为总兵官闰四月己未朔庚辰上欲以七大恨书遍谕明人适明太监鲁姓者有商贾二人又开原一人因以书付之遣还国壬午上谕贝勒诸臣曰人君即天之子也贝勒诸臣即君之子也民即贝勒诸臣之子也君以父事天敬念不忘克明厥德仰承天锡丕基则帝祚日隆贝勒诸臣以父事君敬念不忘勿怀贪黩之心勿为奸慝之事以公忠自效则爵位常保民于贝勒诸臣敬念不忘遵守法度勿萌奸宄勿行悖乱则身无祸患如君受天之佑以为无与于天曰此我才力所致也遂不勤修治道措注失宜天若谴之移其国祚能自守天位乎贝勒大臣受君之恩以为无与于君曰此我才力所致也心怀奸慝恣行贪黩君若谴之褫其爵位能自保身家乎至于民不遵贝勒大臣约束而行奸宄悖乱之事必致获咎而祸患随之矣上谕侍臣曰尝闻自古恃德者昌恃力者亡未有立志公诚而或失居心邪慝而反得者故自上至下有立志公诚者谓之积善善既积有不致福者乎居心邪慝而横行暴虐者谓之积恶恶既积有不受祸者乎凡满洲蒙古汉人若去邪慝存公诚斯可受福远祸已自朝廷百官以及万民虽贵贱不同然祸非外来皆由自致何也天命之为君不能修大业行善事以顺天意而合人心乃溺志卑下即于慆淫天必谴之基业废坠矣君命之为臣不能殚忠勤恪共厥职而邪辟存心怠忽从事君必罪之身亦不保矣至庶民行一不善之事则刑戮随之所谓凡人之祸皆由自致者此也上谕侍臣曰天欲平治天下而立之君为君者若不修明制度永奠邦家岂天之立君止为一身安富逸乐耶君欲经理国事而任之臣为臣者若临事之时不能勤敏恪慎殚心厥职岂君之任臣止为汝一身富贵耶观此则君于天锡基业敬以承之举忠良斥奸佞日与大臣讲明治道以致皇天眷佑人民悦服如古所称尧舜禹汤文武以及金世宗诸令主休誉着当时鸿名传后世孰有善于此耶人臣身秉国钧因循从事不能申明教令诫谕群下则无知之民罹于法者必多若各尽厥职明法度以训国人使不罹于刑戮则君心嘉悦眷顾日隆如古所称皋陶伊尹周公诸葛亮魏征诸臣生膺显爵没垂令闻斯于臣职为无负耳上谕侍臣曰人皆称仙佛之善然仙佛虽善而居心不善者不能为也必勤修善行始能与之相合人君奉天理国修明政教克宽克仁举世享太平之福则一人有道万国敉宁胜于仙佛多矣人知鬼魅之恶然鬼魅虽恶遇寿算未尽之人不能害也算将尽始被其祟耳若人君不道致干戈相寻盗贼蜂起黎民有死亡之忧是一人失德祸及万方其恶甚于鬼魅矣明万历帝罔念友邦兴兵构怨皇天震怒疆圉沦丧万众被戮斯其害岂啻鬼魅耶上谕诸贝勒曰从来国家之败亡也非财用不足也皆骄纵所致耳若夏桀商纣秦始皇隋炀帝金完颜亮咸贪财好色沉湎于酒昼夜宴乐不修国政遂致身死国亡近日哈达国万汗听事不辨别是非富者虽非亦是贫者虽是亦非公断不行惟尚货贿故所创基业及身而败昔我六贝勒原与国君相等因兄弟交嫉攘夺货财几致丧乱乌喇贝勒布占泰朕擒之于阵厚加恩恤纵令归国乃不思报德恃其才力嗜酒妄行遂被天谴国以灭亡今蒙古贝勒不务政事荒废于酒父因酒殒子复嗜之兄因酒殒弟复嗜之加以贪财黩货争夺无已父子兄弟互为仇讐国亦以乱凡我子孙若效其所为耽旨酒溺货利存心邪辟不敬守基业则覆辙不远可不戒与五月戊子朔甲辰上率诸臣统兵征明丙午进边克抚安堡花豹冲三岔儿堡所克大小堡凡十一丁未招服崔三屯堡其附近四堡之民招之不服攻克之大兵营于三岔儿堡留六日劳军行赏均所俘获给之俾先还又进兵环抚安堡花豹冲三岔儿之境驻营迁其积粟乙卯黎明大雾卯刻有青赤白气三自天下垂覆营左右上圆如门及军行其气随队伍前后而行凡十五里方散运粮毕军还六月戊午朔己卯明广宁巡抚遣通事一人从者五人及前送书者一人来言欲两国修好可还所俘数人并遣使来上曰朕征战时所俘获者即我民也虽一人何可还耶若以我为是于所俘外更加馈赠之礼则和如以我为非则不必言和当征伐如故耳遂遣来使还秋七月丁亥朔丙午上率诸贝勒大臣统大军征明进鸦鹘关围清河城城守副将邹储贤以兵一万固守城上巨炮千余一时竞发滚木矢石齐下我军攻其城树云梯登之不避锋刃飞跃而入明兵皆溃遂扷其城邹储贤及兵万人俱死焉其一堵墙鹻场二城官民皆弃城遁清河城既克论将士功行赏大军遂趋辽东而进行二日复还军毁一堵墙鹻场二城尽迁其粮谷而还当克清河之日明副将贺世贤率兵五千出叆阳来侵时我国新董鄂寨结深林中明兵杀寨中七人及妇稚百余人而去九月丙戌朔上因浑河界凡河合流之嘉木湖地秋禾成令纳邻音德率四百人往收获之谕曰昼则督农夫刈获夜则宿于山谷险隘处或南北东西日易其地地有受敌之虞必谨慎堤防斯为贵耳纳邻音德违上命不易地宿数被明侦卒所窥己丑明总兵李如柏遣兵乘夜掩至刈获之所杀七十人而去我众奔还上治二人违命罪籍纳邻家产音德籍其半又以侦者叶古德敌至不觉籍三分之一上与诸贝勒大臣议曰今与明为难我仍居国内之地西向行师则迤东军士道远马力困乏须牧马于沿边之地近明界筑城界凡居之议定遂营基址运木石值天寒暂止庚戌我军略地至抚顺城北之会安堡俘千人戮三百人于抚顺关留一人俾执书以遗于明曰尔若不以我之直为直我之是为是欲战我则订军期出边界露师于外或十日或十有五日挺身攻我决一战否则必以我为直以我为是输金币以息兵省事焉尔大国也行此苟且盗袭之事杀吾农夫百人吾亦杀尔农夫千人尔国能于城内耕种乎遂馘其两耳纵之去乃班师甲寅寅刻东南有白气自地起上亘于天形如刀尾细而卷长十五丈广丈余历十六日而灭冬十月丙辰朔丙寅彗星见于东方在先见白气之东广五尺其尾直指明国每夜以渐移向北斗凡十有九日越北斗尾方灭丁卯东海虎尔哈部长纳喀答率民百户来归遣二百人迎之乙亥始至上御殿虎尔哈部众朝见赐宴谕令挈家口愿留我国者为一行未携家口而愿归者为一行分别聚立赐愿留者为首八人各男妇二十口马十匹牛十头锦裘蟒服并四时之衣田庐器用诸物毕具部众大悦其愿归之人感激乞留甚众乃因还者寄语曰国之军士欲攻伐以杀我等俘掠我家产而上以招徕安集为念收我等为羽翼恩出望外吾乡兄弟诸人其即相率而来无晚也十二月丙辰朔丁巳明广宁经略杨镐遣李继学同前释归者二人来大清太祖承天广运圣德神功肇纪立极仁孝睿武端毅钦安弘文定业高皇帝实录卷之五大清太祖实录卷之六天命四年己未春正月乙酉朔丙戌上征叶赫命大贝勒代善率大臣十六人兵五千往守扎喀关防御明兵上亲率贝勒诸臣统大军至叶赫辛卯深入其界自克亦特城粘罕寨略至叶赫城东十里俘获其人民畜产焚其十里以外庐舍又取大小屯寨二十余及蒙古游牧畜产整兵而还离叶赫城六十里驻营当进兵之日叶赫惧遗使向明开原总兵马林告急林率兵来助与叶赫合出城四十里见我国兵势强盛马林惧不敢战而退上亦班师丙午上遣明使李继学及通事一人还赍书以告曰皇帝若能正辽人之罪撤出边之兵悉直吾言释吾七恨崇以王位兵乃罢其抚顺所原有敕书五百道开原所原有敕书千道仍给我军士再以彩币三千黄金三百白金三千为吾大臣等输焉庚戌上命大臣穆哈连率兵千人尽收东海虎尔哈部散处遗民二月乙卯朔上谕群臣曰今有人悬书于门自称其才可统驭千万人第不用耳夫果有统驭千万人之才众岂不知之亦岂不举之又有人焉才既不能驭众惟骄语于人曰予曾临敌受伤夫受伤之人已按伤加赏更复何言如伊拉喀者统驭无能反以不加优擢妄生怨望故置之死罗木布特尔孙虽长于战斗而沉湎于酒无驭众才不过匹夫之勇耳何堪任信又如张球武大海者屡经战阵未立寸功反云试我后效彼谓后此效力谁其不效力者将谁欺耶以此诛张球而武大海以新附之人姑宥之嗣后总兵以下诸将佐有不能奋勇当前反生怨忿者即行奏闻兹承天佑肇造丕基有仍蹈前辙者必致乱我国家杀毋赦己巳令夫役万五千人赴界凡运石筑城以骑兵四百卫之是月明万历帝以我国兵势日盛惧为彼国患将逞志于我集大兵来攻以山海关总兵杜松赵梦麟保定总兵王宣辽阳总兵刘綎辽东总兵李如柏开铁总兵马林辽阳副将贺世贤大同副将麻岩广宁道张铨海盖道康应干辽阳道阎鸣泰开原道潘宗颜统兵二十万至辽东经略杨镐遣我国逃卒赍书来以军期告号大兵四十七万于三月十有五日乘月明时分路进发而明兵先期会于沈阳城其左翼中路以杜松王宣赵梦麟张铨督兵六万由浑河出抚顺关其右翼中路以李如柏贺世贤阎鸣泰督兵六万由清河出鸦鹘关其左翼北路以马林麻岩潘宗颜督兵四万由开原合叶赫兵出三岔口其右翼南路以刘綎康应干督兵四万合朝鲜兵出宽奠口向董鄂路期于三月一日出边分四路进攻并趋我都城三月甲申朔先是明经略杨镐赍书之人以二月二十四日至而二十九日明总兵杜松等督兵六万乘夜列炬出抚顺关我侦卒遥见火光朔日辰刻驰告在朝诸贝勒时犹未奏闻而南路侦卒又以二十九日未刻明兵进董鄂境告诸贝勒大臣入奏上曰明兵之来信矣我国南路驻防之兵有五百人其南路兵来即以此拒之明使我先见南路有兵者诱我兵而南也其由抚顺所西来者必大兵也急宜拒战破此则他路兵不足患矣即于辰刻率大贝勒代善及众贝勒大臣统城中兵出而令大贝勒前行时侦卒又以明兵出清河路告大贝勒曰清河之界道途偪仄地势崎岖纵有兵来未能骤至我兵惟先往抚顺以逆敌兵遂过扎喀关与达尔汉侍卫扈尔汉集兵待上至时四贝勒以祀事后至谓大贝勒曰界凡山上我筑城夫役在焉无兵仗器械山虽险倘明之将帅不惜士卒奋力攻之陷夫役奈何我兵宜急进以安夫役及防卫兵士之心大贝勒等善其言下令军士尽擐甲日过午至大兰冈大贝勒及扈尔汉欲驻兵隐僻地以待上至四贝勒艴然曰正宜耀兵列阵明示敌人壮我夫役士卒之胆俾并力以战何故令兵立隐僻地耶巴图鲁额亦都曰贝勒之言是也我兵当堂堂正正布列队伍以向敌人众从之遂督兵赴界凡对明兵营垒阵而待初众贝勒兵未至时我国防卫筑城夫役之兵四百人伏撒尔湖谷口伺明总兵杜松王宣赵梦麟之兵过谷口将半尾击之追至界凡渡口与筑城夫役合据界凡山之吉林崖杜松结营撒尔湖山而自引兵围吉林崖仰攻我兵我兵四百人率众夫役下击之一战而斩明兵百人正互相攻击时我国众贝勒至见明兵攻吉林崖者约二万人又一军列撒尔湖山巅遥为声势四大贝勒与诸将议曰吉林崖巅有防卫夫役之兵四百人忽增千人助之俾登山驰下冲击而以右翼四旗兵夹攻之其撒尔湖山之兵则以左翼四旗兵备御焉遂遣兵千人往吉林崖上至问四大贝勒破敌策四大贝勒具以前议告上曰日暮矣且从汝等今分右翼四旗之二与左四旗兵合先破撒尔湖山所驻兵此兵破则界凡之众自丧胆矣再令右二旗兵遥望界凡明军俟我兵吉林崖驰下冲击时并力以战是时我国之兵近都城三十里内者乘善马者先至乘驽马者继续而来其远方兵皆未至于是合六旗兵进攻撒尔湖山明兵驻营列阵发枪炮接战我兵仰而射之奋力冲击不移时破其营垒死者相枕籍而所遣助吉林崖之兵自山驰下冲击明兵右二旗兵渡河直前夹击明兵之在界凡山麓者明兵连发枪炮兵交刃接我兵弓弩齐发纵横驰突无不以一当百遂大破其众明总兵杜松王宣赵梦麟等皆没于阵横尸亘山野血流成渠其旗帜器械及士卒死者蔽浑河而下如流凘焉又追奔逐北二十余里至勺琴山时已昬复令军士沿途了探搜剿逃窜之兵是夜明总兵马林兵营于尚间崖浚壕严斥堠击鼓鸣刁斗自卫我兵见之乘夜驰告于大贝勒翼旦大贝勒以三百余骑驰往马林兵方拔营行见大贝勒兵至回兵结营寨四面向环营浚壕三匝列火器俾习火器者步行立壕外其外密布骑兵又列诸火器他士卒皆下马结方阵列于壕内又潘宗颜一军距西三里外营飞芬山大贝勒见之使人驰告于上凡三往而我国在后之兵络绎至与大贝勒兵合当是时明左翼中路后营游击龚念遂李希泌统步骑万人驾大车持坚楯营于穵闹萼漠地环营浚壕列火器上见之与四贝勒率兵不满千人分其半下马步战明兵发火器拒敌四贝勒引骑兵奋勇冲入而步兵遂折其车破其楯明兵又大败溃走四贝勒率众前驱穷追纵击龚念遂李希泌皆阵没焉上方伫立眺望会大贝勒使人至知明兵已营尚间崖上不待四贝勒兵急引侍从四五人往日中至其地见明兵四万人布陈成列上趣令我军先据山巅向下冲击众兵将登山见马林营内之兵与壕外兵合上曰是将与我战也我兵且勿登山宜下马步战令大贝勒往谕时左二旗兵下马者方四五十人明兵已自西突至大贝勒代善言于上曰兵已进矣即怒马迎战直入其阵二贝勒阿敏三贝勒莽古尔泰与众台吉等各鼓勇急进两军搏战遂败明兵斩获过半当两军搏战时我六旗兵见之不待布列行阵人人竞进前后不相待纵马飞驰直冲明之大营明兵发鸟枪巨炮排列接战我兵冲突纵击飞矢利刃所向无前明兵不能支又大败遁走我兵乘胜追击明副将麻岩及大小将士皆阵没总兵马林仅以身免死者遍山谷间血流尚间崖下河水为之尽赤上复集军士驰往飞芬山攻开原道潘宗颜兵令我兵之半下马仰山而攻宗颜兵约万人以楯遮蔽连发火器我兵突入摧其楯遂破之宗颜全军尽没时叶赫贝勒金台石布扬古约助明兵与潘宗颜合至开原中固城闻明兵败大惊而遁是时我军既击破明二路兵上乃收全军申刻至古尔本地方驻营而明总兵刘綎等由宽奠口进董鄂路总兵李如柏等由清河进虎拦路并率大兵谋犯我都城侦卒驰告上遂命扈尔汉先率兵千人往御是夜上驻跸古尔本地翼旦再命二贝勒阿敏率兵二千继之上率众贝勒大臣还军至界凡行凯旋告祭礼刲八牛祭纛告天大贝勒代善请曰吾先归从二十骑微行探之祀毕上徐来上许诺三贝勒莽古尔泰亦相继行四贝勒驰至上前请与俱往上曰汝兄微行往探汝随吾后行四贝勒曰伯兄既独往吾留此未安也遂亦行是日昏暮大贝勒回至都城入宫皇后妃及众公主方以二路兵至聚集内廷见大贝勒至遂问御敌策大贝勒曰抚顺开原二路敌兵已破诛戮且尽此来兵已遣将往御且彼不能骤至我待父皇命当即往破之于是大贝勒复出城十五里迎上于大屯之野上祭纛毕申刻自界凡启行至漏绝遇大贝勒并三四两贝勒入城平明命大贝勒三贝勒四贝勒统先至军士御刘綎而留兵四千于都城待李如柏贺世贤等兵初刘綎兵出宽奠进董鄂路居民逃匿深山茂林中刘綎悉焚其地栅寨杀其残疾不能行者迤辶里而进牛录额真托保额尔纳额黑乙三人率驻防五百人迎敌搏战刘綎兵围之数重额尔纳额黑乙死之并伤我卒五十人托保引余兵与扈尔汉军合扈尔汉伏兵山隘以待巳刻大贝勒及三四贝勒引兵甫出瓦尔喀什林中刘綎所率精锐二万人先遣万人前掠将趋登阿布达里冈布阵大贝勒欲引兵先登驰下击之四贝勒曰兄统大兵留后相机来吾先督兵登冈自上而击之大贝勒曰善吾引左翼兵出其西汝引右翼兵登山俾将士下击汝视之立其后勿违吾言辄轻身入也四贝勒率右翼兵往先引精兵三十人超出众军前自山驰下奋击之兵刃交接战甚酣后军随至冲突而入大贝勒又率左翼兵自山之西至夹攻之明兵大溃四贝勒乘胜追击与刘綎后队两营兵遇綎仓卒不及阵四贝勒纵兵奋击歼其两营兵万人刘綎战死是时明海盖道康应干步兵合朝鲜兵营于富察之野其兵执筤筅竹柄长枪被藤甲皮甲朝鲜兵被纸甲其胄以柳条为之火器层垒布列四贝勒既破刘綎兵方驻军众贝勒皆至遂复勒兵攻应干明兵及朝鲜兵竞发火器忽大风骤作扬沙石烟尘反扑敌营窈冥昼晦我军乘之矢雨发又大破之风始定其兵二万人歼焉应干遁去先是二贝勒阿敏扈尔汉先行遇明游击乔一琦兵击败之一琦收残卒奔朝鲜都元帅姜宏立营时宏立营于孤拉库崖众贝勒复整兵逐一琦遂攻朝鲜军宏立知明兵败大惊遂按兵偃旗帜遣通事执旗来告曰此来非吾愿也昔倭侵我国据我城郭夺我疆土急难之时赖明助我获退倭兵今以报德之故奉调至此尔抚我我当归附且我兵从明将士攻战者已被杀此营中皆高丽兵也明兵逃匿于我止游击一人及所从军士而已当执之以献四大贝勒定议乃曰尔等降先令主将来否则必战宏立复遣使来告曰吾若今夕即往恐军乱逃窜其令副元帅先往宿贝勒营以示信诘朝吾率众降遂尽执明兵掷于山下归我明游击乔一琦自缢死于是朝鲜副元帅先诣众贝勒降翼日姜宏立率兵五千下山降众贝勒宴劳之送宏立及所部将士先诣都城上御殿登座朝鲜都元帅姜宏立及副元师等匍匐谒见上优以宾礼数赐宴厚遇之士卒悉留豢养焉四大贝勒既歼董鄂路明兵四万人我军驻三日籍其俘获人马辎重铠仗而还是役也明以倾国之兵云集辽沈又招合朝鲜叶赫分路来侵五日之间悉被我军诛灭宿将勐士暴骸骨于外士卒死者不啻十余万举国震动我军迅速出师临机决策将士争先天心佑助以少击众莫不摧坚挫锐立奏肤功策勋按籍我士卒仅损二百人自古克敌制胜未有若斯之神者也时明经略杨镐驻沈阳闻三路兵败大惊急檄总兵李如柏副将贺世贤等回兵如柏等自虎拦遁归我哨兵二十人见之立山上鸣螺作招集大兵状系帽于弓弰挥之唿噪而入杀四十人获马五十匹明兵夺径路而遁相蹂践死者复千余人庚寅大军还至都城上顾众贝勒大臣笑曰明以二十万众号四十七万分列四路并力来战今我不踰时破之遂获全胜各国闻之若谓我分兵拒敌则称我兵众若谓我往来剿杀则服我兵强传闻四方靡不慑我军威者矣甲辰上遣朝鲜降帅姜宏立部曲张应京及官属三通事一还国又使使臣二与俱书仇明七大恨事更书其后曰昔者金元之主曾服三四与国归于一统然亦未得享国长久多历年代此吾所素知者今日之事我非乐有此举也因凌逼已甚遂尔至此若向来有意与明结怨天必鉴之矣天何以独眷我乎岂明之仰膺天眷不我若耶天无私福善祸淫故佑我而厌明耳尔朝鲜以兵助明吾知非尔意也迫于其势有不得已且明曾救尔倭难故报其恩而来耳昔金大定时尔朝鲜之臣有赵惟忠者以四十城叛附大定帝曰朕征宋徽钦二帝时尔朝鲜王不助宋亦不助朕乃持公之国也遂不纳由此以论尔原与我国无却今擒尔统兵官属十人以念王之故特留之今何以竟其事耶王其图之夫普天之下不一其国岂有令大国独存小国尽亡者乎明大国也意必奉若天道乃变乱天纪恣加横逆虐苦与国王岂不知之我闻明主之意欲令其诸子主我满洲及尔朝鲜辱我二国实甚今王之意将谓我二国素无怨衅遂与我合谋以仇明耶抑既已助明不相背负耶其详告我夏四月甲寅朔丙辰上谕诸臣曰今战马羸瘠须牧以青草俾之壮宜于近边之界屯田筑城界凡设兵守御以卫农人于是上西行示筑城基址择旷土以牧马焉壬戌选兵千骑略铁岭俘获千人五月癸未朔庚戌朝鲜遣使者一人从十三人随我国使臣赍书至其辞曰朝鲜国平安道观察使朴化顿首致书满洲国主吾二国接壤而居明与我二国历二百余载毫无怨恶今贵国与明为仇因而征战生民涂炭不特邻邦即四方皆动干戈矣亦非贵国之善事也明与我国犹如父子父之言子敢违乎盖大义所在不可拒也事属既往今勿复言张应京偕四人来方悉此事原委然邻国亦自有交道也来书云我若向来有意与明结怨天即鉴之推此心也诚保世滋大受天之佑者自此以往克协大道同归于善当亦明所深愿其温纶不久即下吾二国各守疆圉复修前好岂不美哉六月壬子朔丙辰上谕侍臣曰为国之道以教化为本移风易俗实为要务诚乱者辑之强者驯之相观而善奸慝何自而逞故残暴者当使之淳厚强梁者当使之和顺乃可几仁让之风焉舍此不务何以克臻上理耶己未上命大臣穆哈连率兵至东海虎尔哈部将所遗居民千户丁壮二千以还上出城抚之椎牛列筵二百宴劳之其率领来附之人上等给男妇十马牛各十衣五袭次等给男妇五马牛各五衣三袭其田庐器物具备焉辛酉上率兵四万取明开原城军行三日天大雨河涨上谕贝勒诸臣曰将回兵耶抑进兵耶道泞渡口水溢倘难济兵行非便若留一二日待水涸土燥恐逃者洩语俾明知我取开原也宜进兵沈阳疑之遂遣兵百人向沈阳杀三十余人擒二十人而还使人侦视开原道及河水可济与否而开原无雨道不泞使者驰告上遂率大军进丁卯平旦薄开原城明总兵马林副将于化龙权道事推官郑之范参将高贞游击于守志守备何懋官等婴城守城上列少兵余皆陈四门外我军设楯梯进攻而以偏师掩击东门外所陈兵败之明兵争入城填拥于门我兵夺门搏战而攻城之兵云梯未布即踰城入城上兵四面皆溃城外三门兵见城破大惊奔窜我兵据门堵御壕不得渡尽歼之郑之范先遁得脱马林于化龙高贞于守志何懋官皆殁上登开原城坐南楼侦者以铁岭卫有兵三千来援驰告诸贝勒率兵迎战明兵望见即奔我兵二十人追及之斩四十余人而还上驻军开原三日籍所俘获举之不尽有阿布图者蒙古人也先投明授官守备居开原城城破因觅妻子率二百余人降即以妻子家产尽给之于是论贝勒大臣及将士等功赏赉有差乃班师上谕贝勒诸臣曰吾等勿回都城筑城界凡治屋庐以居牧马边境勿渡浑河何如贝勒诸臣议曰不如还都近水草息马浓阴之下浴之饲之马乃速壮且使士卒归家缮治兵仗便上曰此非尔所知也今六月盛夏行兵已二十日矣若还都二三日乃至军士由都至各路屯寨又须三四日炎蒸之时复经远涉马何由壮耶吾居界凡牧马于此至八月又可兴师矣遂驻跸界凡令军士尽牧马于边上建宫室于界凡城内及诸贝勒大臣兵民房舍皆成迎皇后并诸贝勒福金至大宴行庆贺礼秋七月壬午朔明原任开原城千总王一屏戴集宾金玉和白奇策等守堡戴一位等因觅妻子率二十余人降上曰彼知天意佑我又闻吾国爱养人民故相继来归耳于是赐先降守备阿布图人百牛马羊各百驼五白金以两计者百币二十布二百其千总六人各赐人五十牛马羊各五十驼二白金以两计者五十币十布百守堡百总等官各赐人四十牛马羊各四十驼一白金以两计者四十币八布八十从者量给妻子僮仆牛马田庐器用上一夕梦天鹅白鹤及众鸟翱翔上下上罗之得白鹤一曰得蒙古介赛矣唿未竟遂觉因以梦语妃妃曰介赛为人如鸟飞扬上从何处罗之翼日复语众贝勒皆对曰此吉兆也天将畀我非常才望人为我国助预以此示耳丙午上率贝勒诸臣统兵攻明之铁岭城围之其时城外各堡兵奔入城其不得入者悉奔窜我军树梯楯攻城之北明游击喻成名史凤鸣李克泰督兵拒守枪炮矢石交下我军即登云梯毁陴堞摧锋突入城上兵惊溃阵斩喻成名史凤鸣李克泰尽歼其众上遂入城驻军是夜蒙古喀尔喀部落贝勒介赛扎鲁特部落贝勒巴克巴牙尔图戴青台吉色本及小台吉等二十余人共引兵万余星驰而至伏秫田以伺翼旦我兵厮养卒十余人出城外牧马介赛兵见而击射之被杀伤我兵见之即出城知为蒙古兵欲战因未奉上命不战而我国之人已被杀遂蹑其后而行上出城曰不战何也急击勿失大贝勒代善曰若战恐后悔上曰此介赛兵也吾恨介赛有五今又先杀吾人何悔焉众贝勒大臣遂率兵奋击败其兵追至辽河溺水死及孟斩者甚众擒介赛并二子色特希尔克石克图及扎鲁特部落巴克色本科尔沁部落贝勒明安子桑阿尔寨介赛妹夫代噶尔塔布囊及其臣十余人兵百五十余人系城楼内时既擒介赛众贝勒大臣抃舞上前曰果符吉梦得介赛矣翼日大宴奏乐令介赛等匍匐谒上介赛从人名乌胡齐者问曰上与众贝勒大臣俱无恙耶四贝勒侍上侧应曰我军中厮养卒止十数人被伤余皆无恙汝等鞍马俱完善耶蒙古皆大惭垂首无以应于是驻军铁岭城三日论功行赏以所俘获分赉将士有差令介赛从者孛罗齐及十一人还寄语所部述蒙古兵大败介赛及六贝勒并兵百五十余人悉为我国所擒乃班师上谕贝勒大臣曰我畜介赛于此而殄其兵彼所属军民畜产恐为他贝勒攘而取之不如纵所擒百四十人还国便遂遣之还八月辛亥朔己巳上率贝勒诸臣统大军复征叶赫国叶赫贝勒金台石居东城布扬古居西城上与贝勒诸臣定攻取叶赫策命四大贝勒率护军围布扬古上亲率八固山额真督大兵围金台石既定议我兵星夜进叶赫侦者驰告西城布扬古及布尔杭古曰满洲大军至矣叶赫之民闻之皆惊扰所属屯寨居民近者避入城远者匿山谷中壬申我军驰至布扬古布尔杭古率兵出城西门立近城冈上鸣角鼓噪望见我军旌旗蔽山野剑戟耀天日带甲之士霜明雪灿绵亘不绝前后络绎如潮涌川流而至队伍明肃钲鼓相闻远近震动布扬古等大惧仓皇入城四大贝勒遂督护军围其城上率诸臣及众军至金台石所居东城围之遂分兵堕其外城军士布列梯楯唿金台石出降金台石不从答曰吾非明兵比等丈夫也肯束手归乎与其降汝宁战而死耳上遂督兵攻城持楯列梯以进两军拒战矢如雨雹我军遂拥楯登山傍城下掘地欲堕其城城上士卒发巨石滚木掷以火器我军冒矢石穴其城城摧遂入城城上兵复迎战又败之四面兵皆溃上禁约众军士毋得妄杀兵民使人执帜诫谕之又使人持上黄盖传谕城中降者免死于是城中兵民俱降金台石携妻及幼子登所居高台我兵围之唿曰汝降速下否则进攻金台石曰吾战不能胜城破困于家纵再战岂能胜乎汝皇子四贝勒吾妹所生也得相见闻其盟言吾乃下时四贝勒攻西城上召之至命之曰尔舅有言待汝至乃下汝往彼下则已不下以兵毁其台四贝勒衔命往既至金台石曰吾与甥四贝勒未识面也真伪乌能辨大臣扎尔固齐费英东额驸达尔哈曰汝视常人中有如我四贝勒魁梧奇伟者乎汝国使者必尝语汝何难识别耶若仍不信曩者我国议和之时曾以媪往媪乳汝子德尔格勒台吉今尚存盍令媪视之金台石曰何用媪为也观此子辞色似未承父命令善遇我也特诱吾下台而见杀耳吾石城铁门既失困守此台纵战亦不能胜但吾祖父世居斯土我生于斯长于斯则死于斯而已四贝勒曰天设此险俾汝筑城疲劳百姓至于数年所筑重城今皆摧破独据此台欲何为也汝方欲诱人至此与汝并命孰肯如汝之意俾我名臣亲身攻汝耶汝如何曰得吾活汝盟言汝方下也岂吾之战不能擒汝而与汝盟欤吾已在此汝下引汝往见父皇生杀惟父皇命且汝当日之意将欲翦灭亲戚食其肉饮其血耶我屡欲和好遣使汝国凡二三十往汝轻视我谓我惧而求和杀吾使臣或羁留焉致有今日倾覆之祸若父皇念汝恶则戮汝傥不念汝恶以我之故贷汝汝生矣凡劝谕者再金台石仍执前言不下四贝勒曰舅有言吾来此即下吾乃来若下速下引见父皇否则吾往矣金台石曰姑勿往吾先令亲臣阿尔塔石往见上察言观色而回吾乃下遂令阿尔塔石往见上上怒以鸣镝射之数次责之曰离间诸舅与我为难致明人与兵四十万来非汝也耶念此宜诛汝事既往不汝咎耳汝偕贝勒来阿尔塔石回劝金台石又不从曰闻吾子德尔格勒被创在家召之来吾与相见乃下四贝勒召德尔格勒至与之见德尔格勒谓其父曰吾等战既不胜城又破今居此台欲何为盍下台生死惟命劝谏再四金台石终不从四贝勒执德尔格勒欲缚而杀之德尔格勒曰吾年三十六乃于今日死耶杀之可也何缚焉于是四贝勒留之于家悉以其言奏闻上曰子招父降而不从父之罪也父当诛勿杀其子四贝勒引德尔格勒见上上以所食赐四贝勒令与德尔格勒同食曰此尔之兄也善遇之金台石妻因其夫不下携幼子趋下金台石引弓从者复擐甲待我兵持斧斤毁其台金台石纵火焚屋宇尽毁我诸将谓金台石已死令毁台之兵退还火燎金台石身自下为我兵所执缢杀之时四大贝勒围西城招之降不从会东城已破布扬古布尔杭古大惧使人来告愿降以怀疑不敢出大贝勒曰我始令汝等降汝等不从吾大兵至此岂舍汝去乎布扬古布尔杭古吾外兄弟也爱而欲生之故令汝等降汝战则汝等之身尽死吾小卒手降则生矣汝果愿降恐兄弟偕来或因男子之故见杀盍令汝母先来汝母吾外姑也吾岂执妇人而杀之乎布扬古布尔杭古复使人来曰吾等降汝盍留盟言与吾等约汝归我仍居此城大贝勒怒曰汝勿复为此言也既破汝东城岂力不能拔此听汝仍居此而去乎汝速降则已否则父皇至必攻克尔城克城之后汝等骈首戮矣布扬古布尔杭古果令其母来大贝勒以礼接见其母曰汝无盟言故吾二子怀疑而惧耳大贝勒乃以刀划酒誓曰今汝等降我若杀之殃及我汝俾我誓饮誓酒而仍不降惟汝等殃汝等不降破汝城必杀无赦乃执酒饮其半分其半送布扬古布尔杭古饮之遂开门降大贝勒欲引布扬古见上布扬古不应复勒马立大贝勒挽其辔曰尔殆非丈夫耶言既定又立此踌躇何为也乃偕往见上布扬古跪不恭仅屈一膝不拜而起上亲以金卮赐之酒不恭如初屈一膝偏向酒不竟饮沾唇而已又不拜而起上谓大贝勒曰引尔妇兄去回彼西城是日上深念久之谓吾既不念旧恶留而豢养之贷其死予以生全未见有喜色仍讐怨且跪拜不少屈此人可豢养耶是夜命缢杀之其弟布尔杭古以大贝勒故宥其罪待以不死焉叶赫所属各城俱降时明游击马时楠以兵一千人助守叶赫二城至是尽杀之其叶赫诸臣军民皆弗罪父子兄弟夫妇亲戚不令离散财物毫无所取俱徙其人而还给以田庐廪给器用无马者千余人并给以马按叶赫国始祖系蒙古国人姓土默特初灭扈伦国所居张地之纳喇姓部遂据其地因姓纳喇后迁于叶赫河岸建国故名叶赫国其始祖星根达尔汉生席尔克明噶图席尔克明噶图生齐尔噶尼齐尔噶尼生褚孔格褚孔格生太杵太杵生子二长清佳砮次杨吉砮兄弟绥服叶赫诸部各居一城哈达国人多归之清佳砮杨吉砮遂皆称贝勒明万历十有二年甲申宁远伯李成梁受哈达国所赂金及元狐黑貂听其谗构以赐敕赏赉为名诱清佳砮杨吉砮二贝勒至开原系汉寿亭侯庙中并从兵三百皆杀之清佳砮子布寨杨吉砮子纳林布禄各继其父为贝勒李成梁随率兵征之取其杜喀尼牙罕二寨攻战之时士卒被伤者甚众李成梁收兵还万历十有六年戊子李成梁又率兵围攻纳林布禄所居东城大伤兵卒不克而归后遂与明和好焉及纳林布禄弟金台石布寨子布扬古嗣为贝勒叶赫乃亡上自是开拓疆土东自海西至明辽东界北自蒙古科尔沁之嫩乌喇江南暨朝鲜国境凡语音相同之国俱征讨徕服而统壹之冬十月庚戌朔辛未蒙古国察哈尔林丹汗及喀尔喀五部落众贝勒遣使来林丹汗使臣康喀儿拜虎所赍书曰统四十万众蒙古国主巴图鲁成吉思汗问水滨三万人满洲国主英明皇帝安宁无恙耶明与吾二国仇雠也闻自午年来汝数苦明国今年夏我已亲往明之广宁招抚其城收其贡赋倘汝兵往广宁吾将牵制汝吾二人非素有衅端也但以吾已服之城为汝所得吾名安在若不从吾言则吾二人是非天必鉴之先时二国使者常相往来因汝使臣谓吾不以礼相遇构吾两人遂不复聘问如以吾言为是汝其令前使来复至我国贝勒诸臣得书皆怒欲斩其使者半欲将使者劓鼻馘耳而后放归者半上谓诸贝勒大臣曰尔等怒之是也吾亦未尝不怒但与使者无与焉遣使者罪耳姑留使者俟遣归时吾亦有以报之遂羁其使喀尔喀部落卓礼克图洪巴图鲁贝勒率众贝勒所赍书曰介赛屡启衅端诚有罪惟上所命但明敌国也如往征之必同心合谋直抵山海关负此言者天与佛鉴之傥与明和好亦必会同定议若明输财物厚汝国薄我汝国勿受厚我薄汝国我亦不受能践此言名闻远迩不亦善乎十一月庚辰朔上命大臣额克星格绰护尔雅希禅库尔缠希福五人偕来使赍誓辞与喀尔喀五部落贝勒盟期合谋焉寻会于噶克察谟都冈千塞忒勒黑地刑白马乌牛设酒一器肉一器血骨及土各一器昭告天地誓曰今满洲十旗执政贝勒与蒙古国五部落执政贝勒蒙天地眷佑俾我两国相与盟好合谋并力与明修怨如其与明释旧恨结和好亦必合谋然后许之若满洲渝盟不偕五部落贝勒合谋先与明和或明欲败二国之好密遣离间而不相闻皇天后土其降之罚夺满洲十旗执政贝勒算溅血蒙土暴骨以死若明欲与蒙古五部落贝勒和好密遣离间不以其言告我满洲英明皇帝者五部落执政贝勒杜棱洪巴图鲁奥巴戴青厄参巴拜阿索忒晋芒古尔代厄布格德衣台吉乌巴什杜棱古尔布什代达尔汉莽古尔代戴青毕登土叶尔登绰虎尔达尔汉巴图鲁恩格德尔桑阿拉寨布他齐杜棱桑阿喇寨巴呀喇土朵勒济内齐卫征俄尔寨土布尔哈土额滕厄尔济格等众贝勒皇天后土亦降之罚夺其算溅血蒙土暴骨以死吾二国同践盟言天地祐之其饮是酒食是肉二国执政贝勒尚克永命子孙百世及于万年二国如一共享太平上谕诸贝勒曰介赛与二子俱留我国恐彼所有人民畜产尽为族中昆弟侵夺可令其二子更番往来一子在彼保守人民畜产一子在此侍父若介赛归期俟与五部落喀尔喀贝勒同征明得广宁之后再酌之可也于是赐介赛子克石克图貂裘貂镶朝衣猞猁狲裘及鞾帽袍带鞍马令还大清太祖承天广运圣德神功肇纪立极仁孝睿武端毅钦安弘文定业高皇帝实录卷之六大清太祖实录卷之七天命五年庚申春正月庚辰朔上谕贝勒诸臣曰国家建立制度经理得宜则民皆效顺竞趋于善行而莫之御抚有大国者苟能覃敷德政广谕善言远邦之人自逖听风声争先归附矣人君既以治国之务委任贝勒贝勒亦当宣布德意助兴教化以仰副君上之信任也丙申遣使硕色吴巴什赍书报察哈尔林丹汗曰阅察哈尔汗来书称四十万蒙古国主巴图鲁成吉思汗致书水滨三万满洲国主神武英明皇帝云云尔奈何以四十万蒙古之众骄吾国耶我闻明洪武时取尔大都尔蒙古以四十万众败亡殆尽逃窜得脱者仅六万人且此六万之众又不尽属于尔属鄂尔多斯者万人属十二土默特者万人属阿索忒雍谢布喀喇沁者万人此右三万之众因各有所主也于尔何与哉即左三万之众亦岂尽为尔有以不足三万人之国乃远引陈言骄语四十万而轻吾国为三万人天地岂不知之吾固不若尔四十万之众也不若尔之勇也因吾国之少且弱也遂仰蒙天地眷佑以哈达辉发乌喇叶赫暨明之抚顺清河开原铁岭等八处悉授予焉来书以广宁系尔贡赋之地俾我勿征若征将牵制我夫使我二人有郄宜尔为此言也今我二人毫无怨尤乃以异姓之明广宁一城之故慢天地眷祐之主为此轻薄之言岂不抗天意倒行而逆施耶吾惟开诚布公仰格苍昊锡我神武绥我福禄尔岂未之闻乎尔焉能不利于我哉且尔之往广宁也所获锱铢之利岂尔能兴师转战多克坚城彼畏而与尔耶抑姻娅和好爱而与耶如爱而与锱铢之利受之何为且尔果能复尔大都暨三十四万蒙古之众则尔之出此言也宜矣昔吾未征明之先尔曾与明构兵尽失其铠胄驼马器械仅得脱去其后再构兵格根戴青贝勒之从臣并十余人被杀毫无所获而回尔侵明者二有何虏获克何名城败何劲旅乎夫明岂真以此赏厚汝耶以我征伐之故兵威所震男子亡于锋镝妇女守其孤嫠明畏我姑以利诱汝耳且明与朝鲜言语虽殊服制相类二国尚结为同心尔与我言语虽殊服制亦类尔果有知识来书宜云明吾深仇也皇兄征之天地眷佑卑堕其城破其众愿与天地眷祐之主合谋以伐深仇之明如是立言岂不甚善与乃不思祈福于天全令名立大业惟利是嗜以有限金帛而与我素无嫌怨之国甘心构怨皇天后土宁不鉴之察哈尔林丹汗得书执我使臣硕色吴巴什系拜星所居城先是察哈尔林丹汗使臣康喀儿拜虎为我国所羁至是我国使臣亦被系上风闻我使臣见杀欲诛其使者四贝勒谏曰恐吾之使臣未必见杀也或传闻者误耳察哈尔国有从康喀儿拜虎来者同被羁留当遣之俾持书往约以期归我使者踰期戮未晚上从其言遂遣同来之人赍书往与之期若还吾使者吾亦俾尔使康喀儿拜虎还否则必杀毋赦踰期复不至又北蒙古五部落喀尔喀贝勒屡使人来言我使臣硕色吴巴什察哈尔林丹汗已斩之祭旗矣上复待之月余谓诸贝勒大臣曰今踰期月余吾使被杀无疑也遂诛康喀儿拜虎后硕色吴巴什密与守者谋脱杻械偕之潜出徒步逃归上与喀尔喀五部落贝勒盟后有把岳忒部落台吉索凝属下一人及扎鲁特部落寨桑侯痕属下一人来归上曰来归之情诚为可矜但盟誓之言尤不可背遂不纳各还其主二月己酉朔上赐介赛子台吉色特希尔蟒衣袍帽鞾带鞍马遣还国三月己卯朔释喀尔喀扎鲁特部落贝勒色本还色本为书自誓其辞曰巴克色本吾兄弟二人素与上无郄因与有罪之介赛同来被擒蒙君父深恩视我犹子衣食豢养今又释色本还国若不思报君父生成大德或如乌喇国布占泰包藏祸心皇天后土共垂降鉴殃及吾身夺吾算若此心不忘君父感恩图报天地祐之俾克永寿子孙昌炽书毕对天焚之上赐色本蟒衣猞狸狲裘及袍帽鞾带鞍马遣之上论诸臣功序列武爵分总兵官品级为三等其副将参将游击亦如之众牛录额真俱为备御官每牛录下设千总四员丙戌左翼固山额真总兵官一等大臣扎尔固齐费英东卒年五十有七费英东苏完人也初率众来归上授为一等大臣复以皇子阿尔哈图土门贝勒褚英女妻之费英东为人忠直见国事稍有阙失輙毅然强谏毕智殚力克输勇略以佐成帝业疾革时天色明朗日西向忽片云顿起如鼓声铿鍧雷电雨雹骤至不移时而霁遂卒诚开国之良臣云上欲临其丧妃及众贝勒皆谏上曰此等臣下之丧不必亲临也若亲临之恐有忌上曰吾股肱大臣同其休戚者今渐有一二人凋丧矣能无悲乎遂坚意往哭之恸长号良久至夜半乃回宫六月丁未朔庚戌上谕曰凡有下情欲诉者恐不得上闻可树二木于门外其有欲诉之言书而悬之于木俾朕览其辞晰其颠末而按问焉由是事无鉅细悉得上达睿照所及民无隐情我国使臣扈垒自喀尔喀扎鲁特部落台吉达牙处赍回马八牛四十四羊百并所乘之马及衣服器械诸物仍被扎鲁特部落钟嫩昂阿朱扯特侯痕弃盟言以兵要于路尽劫之去惟释扈垒还我国遣使至喀尔喀五部落使者还奏曰喀尔喀五部落贝勒俱负盟矣臣等谒奥巴戴青者再不得见各部落贝勒使者俱不来惟两贝勒使者来其洪巴图鲁贝勒杜棱谓臣曰吾子孙俱有二心吾虽训之不能制然吾身必不负朝廷也扎鲁特部落钟嫩昂阿朱扯特侯痕复以兵要我国使臣石拉纳硕洛辉二人于路夺其所赍马十一牛六十二其往扎鲁特部落贝勒色本处使臣易沙穆所赍回马二牛二十八羊百十二亦被夺秋八月丙午朔丙寅上亲统贝勒诸臣率大军征明由懿路蒲河二路进居民尽弃城窜遂收军驻营侦卒驰告曰明沈阳兵出城来越我侦探地上方坐起曰急击之俾奔回填拥于门可乘胜克也言甫竟遂上马引兵迎击时明总兵贺世贤副将鲍承先总兵李秉诚副将赵率教各率兵出沈阳城驻二十里外见我兵至俱退上谕贝勒莽古尔泰曰明兵之近汝者不多汝追之莽古尔泰率精锐护军百人追击李秉诚赵率教兵过沈阳城东抵浑河又令近上左一旗兵追贺世贤鲍承先兵抵沈阳北门斩百余级四贝勒欲进击大贝勒代善及达尔汉侍卫扈尔汉劝止之于是以所获八千人按功次分给军士乃还九月乙亥朔甲申皇弟青巴图鲁贝勒穆尔哈齐薨穆尔哈齐显祖庶妃所生也上赐号青巴图鲁祭墓时上亲往奠之因至一等大臣费英东墓泣数行下躬奠酒者三又至喇哈吉木巴逊墓令从臣奠酒二人皆上之勤劳近臣也冬十月甲辰朔是月自界凡迁于撒尔湖筑军民庐舍至十一月乃成天命六年辛酉春正月癸酉朔甲申上率四大贝勒及台吉德格类济尔哈朗阿济格岳托等对天地焚香祝曰天父也地母也今以暴国肆虐奉命征之其乌喇辉发哈达叶赫同一语音之国已蒙垂祐悉以授予既而征明又得抚顺清河开原铁岭诸城及明四路来侵尽歼其众无非天地之默相也吾所祷于皇天后土者吾子孙中纵有不善之人俾勿同气推刃开戕害之端其不善之人惟天诛之若不俟天诛存心戕害天地鉴之夺其算无克永年或于昆弟之中有所行悖乱者不忍伤残以义理所在殷勤教诫感格愚顽使自悔悟天地其眷顾之神祗其呵护之愿我子孙祚永百世以及万年用兹虔告尚其无咎既往鉴乃来兹二月癸卯朔癸丑上率贝勒诸臣统大军分八路略明奉集堡明总兵李秉诚闻之引三千骑出城六里驻营遣兵二百来侦遇我左四旗兵两路驰击追至山巅山下有明兵结为方阵见我军至遂拔营奔我军尾击之明兵两路败遁争入城我军追击奋射之抵壕岸而还当拥门拒战时城上发巨炮我参将吉拔克达中炮死厮卒死者一人上统大军驻跸高冈离城北三里适右翼兵亦至日午师将还有厮养卒来告同三人行遇明兵可二百人二人被伤独己得脱今其兵不远上谓贝勒诸臣曰右翼贝勒大臣可率兵追击吾率左翼兵驻此于是右翼贝勒诸臣率兵搜剿台吉德格类岳托硕托等追击二百兵至明兵屯聚之所其众二千见我军惊遁四贝勒别引精锐护军至黄山明副将朱万良驻大营于其地见我军势盛不能相抗亦大惊而遁四贝勒掩杀穷追至武精营还兵时会诸贝勒分路破敌而来遇于途乃收兵同归大营上集诸将士论功行赏班师闰二月癸酉朔癸未筑撒尔湖城工竣上念筑城夫役良苦令犒以牛群臣奏曰与其取诸公家何若征明以所获牛畜给之上乃御殿集贝勒诸臣曰朕以人君无野处之理故筑城以居夫君贤而后有国国治而后有君贝勒良而后有民民安而后有贝勒故天作之君恩养其下而下敬其上礼也至于诸贝勒宜爱其民民宜尊其贝勒即一家之中为主者宜恤其仆为仆者宜敬其主如其仆以力耕所获供其主而不敢私其主积有财物亦赡其仆而无所吝如此则上下相亲天心悦人情和无往不善矣夫筑城所用木石岂出于筑城之地耶凿石于山采木于林长路转运既已疲矣况又版筑兴作其劳益甚今尔等吝惜己财乃为此言不知征明原以伸大义奉天而行若为筑城犒夫之故而略取其牛甚不可也言方竟适有梅勒额真副将博尔晋后至上问曰汝适安在徒步来耶何喘息不宁也博尔晋对曰自筑城所来上曰尔轻身行惫如是彼挽运兴筑之夫宁不劳乎遂计夫役赐牛并以食盐给之三月癸卯朔壬子上率贝勒诸臣统大军征明取沈阳将梯楯及诸营栅之具悉载以舟顺浑河而下水陆并进癸丑军夜行有青白二气自西而东绕月晕之北至南而止明之侦卒知我师夜至声炮举烽火漏二鼓驰告沈阳城总兵贺世贤尤世功大惊分兵乘城甲寅辰刻我军至沈阳营于城东七里设立木城乙卯辰刻令军士树云梯楯车攻其东面明兵于城外掘深堑剡木树堑内覆以黍秸揜土其上内复浚壕一沿壕树大木为排栅近城又有大壕二广五丈深二丈以桩密布于内更筑土为陴排列楯车鸟枪炮具众兵环城密布以待城上又四面列兵登陴坚守我军奋勇冲入明兵七万人俱溃我军绕城纵击伏尸累积阵斩总兵贺世贤尤世功参将夏国卿张纲知州段展同知陈柏等遂拔城尽歼其众忽谍知浑河以南有兵自辽阳来上率兵迎之时明总兵陈策统四川步兵二万营黄山闻我军进攻沈阳遂渡浑河来援离城七里分立二营皆执丈五竹柄长枪大刀利剑铠胄之外冒以绵帽绵被上见之遣右翼四旗兵取绵甲楯车徐进击之其右翼四旗红甲护军不待绵甲楯车奋勇先登两军鏖战久之不退上见之令后军往助遂击射冲突而入明兵大败追击至浑河尽溺水死阵斩总兵阵策及参将张名世而我国参将布哈游击郎格石尔泰以先登力战俱死焉我军既歼二营之众复见浑河南五里外有步兵万余布置楯车枪炮浚壕安营用黍秸为障以泥涂之我军将往战又有奉集堡总兵李秉诚武靖营总兵朱万良姜弼领骑兵三万来援沈阳营于白塔铺遣兵一千为前探见我国雅荪率精锐护军二百往侦明兵前进雅荪遂走明兵遥蹑其后上闻之大怒自率大军往击过四贝勒营告之遂行四贝勒急乘马引护军奔赴上前劝上勿行请自往上许焉四贝勒引军疾驰迎战明兵之追雅荪者四溃奔北掩击至白塔铺又见三总兵统众布阵四贝勒不待后军至即率百骑进击李秉诚朱万良姜弼不能敌大惊而遁正追击时大贝勒代善台吉岳托适至同追四十里沿途斩首三千余级乃还时将暮上复击浑河以南步兵布楯车冲入破其营斩副将董仲贵参将张大斗悉歼其众会暮上收军率诸贝勒引护军营沈阳东门外令诸将率大军屯于城内翼日上召雅荪责之曰吾子皇太极父兄倚赖如身之有目因汝之败深入敌军万一有失汝罪应磔汝奈何率吾常胜之兵望风奔溃挫其锐气耶命褫其职驻兵五日论功行赏籍所俘获分给将士先令赍还庚申上集贝勒诸臣议曰沈阳已拔敌兵大败今即宜乘势率众长驱以取辽阳议定即前进至虎皮驿军民俱已弃城遁遂驻营明侦卒见之驰告辽阳城守文武官曰满洲大兵已取沈阳援兵尽败今又来攻辽阳旌旗蔽日弥山亘野莫测首尾已营于虎皮驿矣众闻之大惊遂开太子河注水于壕闭西闸沿陴尽列枪炮火器兵环四面守御甚严辛酉日午我兵至辽阳城东南渡河未竟侦卒驰告西门外有兵至上统左翼兵先往明总兵李怀信侯世禄蔡国柱姜弼童仲揆等率兵五万出城五里结阵上命所率左翼四旗兵击其左时四贝勒引精锐护军至请进战上止之曰吾已令左翼兵往击汝勿前进可率右翼兵驻城旁觇之四贝勒力请曰令后至二红旗兵留城旁觇视可也言毕遂进上命台吉阿济格劝止之四贝勒坚意行上遣扈从二黄旗护军助之四贝勒引军冲明营之左明兵发炮接战四贝勒随击败其众左四旗兵亦至两军夹攻明兵大乱奔溃四贝勒乘胜追击六十里至鞍山乃还当接战时有明兵从辽阳西关出援适城旁二红旗兵见而击之驱令奔回明兵争入城人马自相蹂践死者相枕借会暮乃收军距城南七里驻营壬戌卯刻上命统兵贝勒诸臣率左四旗兵掘城西闸口以洩城壕之水以右四旗兵塞城东水口谕毕上遂亲率右四旗兵布楯车堵列城边以卫众军俾得囊土运石壅遏水口明步骑三万出营城东门外列枪炮三层连发不已左四旗诸将使人驰告曰掘闸口难不若夺桥易也上曰若然左四旗兵姑夺之果夺桥急告我俾我兵进攻此门遣之去会壅遏水口将涸右四旗前队绵甲军遂布列楯车进击东门外兵明兵连发枪炮我军遂出楯车之外渡壕大唿而进两军方鏖战有红旗红甲护军二百人二白旗兵千人俱进击明骑兵遂败各贝勒部下白甲精锐护军皆大唿奋射而入夹攻之其步兵亦败望城而奔我军乘势纵击至东门外明兵死者壕堑皆满水尽赤时左四旗兵夺武靖门桥分击守壕之兵明兵隐于屋垣爇炮发矢联绵不绝城上亦发火箭火炮掷火礶我军奋勇冲突树梯登城遂夺西城一面驱斩其众据其两隅城中官民士卒俱丧胆惊扰大乱时右四旗兵攻城北面正下马相导步行于两濠之间运薪刍填内壕而战日将落诸将使人驰告左四旗兵已登城上遂撤攻城兵以益左翼登城之众是夜城内明兵举火列炬拒战达旦乘乱有道员牛维曜高出邢慎言胡嘉栋户部郎中傅国及军民等缒城而遁者甚众翼旦明兵复列楯大战又败右四旗兵亦登城八旗同集一处沿城追杀明经略袁应泰登城东北镇远楼督战见城破遂举火焚楼而死分守道何廷魁率妻子投井死监军道崔儒秀自缢总兵朱万良副将梁仲善参将王豸房承勋游击李尚义张绳武都司徐国全王宗盛守备李廷干等俱战殁生擒御史张铨其余官民皆薙发归顺阖城结彩焚香以黄纸书万岁牌备乘舆一设皋比一设锦茵迎上日正午大张鼓吹导引入城百姓夹道俯伏皆唿万岁是日上驻跸辽阳城时张铨不降众谓之曰上将以高爵待汝盍往见铨曰吾受朝廷深恩厚禄若降汝苟活是遗臭后世也汝虽欲生我在我惟知一死而已汝生我乃汝国美名也我守死不屈则我之名流芳青史矣坚不肯往众以其言奏闻上曰彼若知天命来归宜优礼而厚遇之今战而被擒生又非其所愿以愿死之人而我养之岂肯为我养耶宜赐死以遂其志四贝勒惜铨尚欲生之乃援古以晓之曰昔宋之徽钦二帝为金太宗所擒尚尔屈膝伏谒受公侯封吾欲生汝故为汝开导汝何坚执不屈耶铨曰王温语相劝无非欲生我也虽死不忘但徽钦乃乱世小朝廷耳我当今皇帝天下一统共主称尊我岂屈膝而损大国之体耶留我十日犹可过此我不复生矣我之所以暂生者为后此苍生计耳前此将吏类皆愚而不谙时务致生灵涂炭今观汝之兵虽战何益徒致伤生故欲具疏奏闻于朝令两国和好免生灵于锋镝我之令名岂不垂诸后世乎且吾有母有妻及五子在焉我死皆得保全汝若生我必致覆宗绝祀故吾一死之外无他愿也四贝勒知不可夺不得已缢铨而葬之辽阳既下其辽东之三河东胜长静长宁长定长安长胜长勇长营静远上榆林十方寺丁家泊宋家泊曾迟镇西殷家庄平定定远庆云古城永宁镇彝清阳镇北堡威远静安孤山洒马吉叆阳新安新奠宽奠大奠永奠长奠镇江易站凤凰镇东镇彝甜水站草河威宁营奉集堡穆家堡武靖营平鲁堡虎皮驿蒲河懿路泛河中固城鞍山海州东昌耀州盖州熊岳五十寨复州永宁监栾古石河金州盐场望海埚红嘴归服黄骨岛岫岩青台峪西麦城等河东大小七十余城官民俱薙发降先是蒙古国喀尔喀部落卓礼克图达尔汉巴图鲁巴哈达尔汉石尔胡那克诸贝勒所属二千余骑闻大兵已拔沈阳于辛酉日乘残破之余往掠沈阳财粟时我国有游牧蒙古在城遂出城驱杀大获牛马无算生擒三十人至是来献上命斩二十四人留六人令持书归责其侵扰之罪癸亥遗朝鲜国书曰满洲皇帝致书朝鲜国王如尔仍欲助明则已不然凡辽人之避兵渡镇江而窜者可尽反之今辽东官民皆已薙发归顺其降顺各官悉还原职尔若纳我已附辽民匿而不还惟明是助异日勿我怨也上集贝勒诸臣议曰天既眷我授以辽阳今将移居此城耶抑仍还我国耶贝勒诸臣俱以还国对上曰国之所重在土地人民今还师则辽阳一城敌且复至据而固守周遭百姓必将逃匿山谷不复为我有矣舍已得之疆土而还后必复烦征讨非计之得也且此地乃明及朝鲜蒙古接壤要害之区天既与我即宜居之贝勒诸臣皆曰善遂定议迁都迎后妃诸皇子丙寅释辽阳系狱官民其夺职闲住之官悉还职设游击八员都司二员以理其事上论克城先登力战诸将士功行赏毕又以辽东既定发帑银布帛大赉总兵以下各官及军士有差移辽阳官民居于北城关厢其南大城则上与贝勒诸臣及将士居之辛未上命皇子台吉德格类侄台吉寨桑古率八大臣引兵千人安抚居民并阅三岔河桥至海州城中官吏及殷富之家张鼓乐肩舆来迎二台吉揽辔传令禁军士扰害不得夺民财物登城宿勿入民家既入城二台吉宿公廨中军士俱屯城上次日所遣阅视三岔河之人来曰桥已拆毁亦无舟楫遂安抚人民而还夏四月千申朔上谕诸贝勒曰国君与贝勒听断国事皆知以至公为贵至于己之所行或有明知其非犹强以为是盍亦如听断国事以非者为非是者为是也惟能处以至公绝无私念乃为天所佑天果佑之必昌其子孙绵其福禄降以神智之嗣宁有神智之嗣或致失德者乎若获罪于天则所生之子必昏庸者流以昏庸而继大业不致败亡者未之有也上谕诸贝勒曰朕闻之君克承庥良士汇集父多善行贤子诞生良士集则君心豫贤子生则家道昌朕着为训诫尔等敬识之凡人处世之道以公为贵与其皇皇求利不若求此至公之心朕惟至公存心故由愚而智由小而大由约而丰蒙上天眷命俾主一国可见至公之心良足贵也凡贤良之人其才略所着犹可及也其至公之心乃不可及若斯人者或为帝王或为神圣天必不虚生之也为君者能以至公之心克勤于国俾其安辑则天锡丕基能永享矣苟或不然天未有不更易者尔等思之尔于民庶之上置以长仆隶之上亦置以长若所置之人不能统驭其下尔等宁不更易之乎故人之公勤者天择而命之俾为国君国君择而命之俾为大臣其义一也今后子孙能公诚存心勤劳治政则必荷天佑天之所佑谁能败之朕听国家之事是非臧否准以至公未有溺嗜好徇货利而妄断者其行兵出猎一切军国重务必身亲其劳罔敢暇逸朕荷天眷佑良以此也今后子孙若遇劳苦之事惮为劳苦不加策励如之何其可哉上谕诸贝勒曰从古以来国君与贝勒未有以衣食竭尽而败亡者惟所行恣纵至于败亡耳后世子孙于生杀予夺不可不慎凡人陷于罪者务详鞫焉傥遇勋旧子孙应死者赎应罚者免应惩治者则戒饬而宽释之至诸贝勒凡有议论诸臣勿随声附和当以非为非以是为是直言匡正之盖我国家有此基业缔造维艰当争夺之时如山中熊虎互相噬搏而盗贼充斥如豺狼之遍野又有同气相残群争交斗朕收服此辈备历劳瘁天地鉴我大公之心俾众国归附强者服乱者定耳后世子孙尚其善守之哉又曰凡人虽贵材力勇勐而言词则以逊让为尚机智之人遇敌而后出其计武健之士临阵而后施其勇不然虽有智勇何所用之上谕诸贝勒曰人当困约之时皆有智慧皆能良善若富厚逸乐遂变易其心焉朕训诫之辞后世子孙愚者视此书为泛常则亦已矣若聪睿者视之必如对祖父而见其心服膺而不敢忘也若果守兹训诫崇尚公道敬承基业勿致堕废庶永为国主矣苟不遵训诫弃公道贵财货未有不及于乱者凡身危业败国以丧亡皆由心之弗善也昊天眷佑国政修举皆由心之克善也盖强敌可御而天命难违惟勉持公诚以俟天命可也丙子后妃诸皇子至辽阳及诸臣眷属皆迁至于是诏谕各城堡安抚百姓五月壬寅朔上谕侍臣曰凡遇应死应笞应罚之罪必追论其功如系勤劳有功之人则当死者赎当罚者免当笞者戒饬而释之人之功罪宜令相准亦有功虽多而小功虽少而大者更不可不辨其由武功授职者必行间获罪乃革其官或他事获罪勿议革俾自赎其不由武功以他途授职者有罪则视其轻重或议降或议革焉上谕侍臣曰聪明才智之人又能忠诚则居是国也如日月昭回众皆仰焉若居心不善虽众何益犹繁星然无光耀耳凡宅心公忠自求多福者虽孑然孤立亦能超群盖人有令德其名必彰不独本国重之即他国亦爱慕焉纵有不善之人能改过不吝则贤者亦莫不称许之矣上谕侍臣曰人之善者虽履艰危而心不移金之良者虽经煅炼而色不变良金与善人无异也善人宅志公忠不以利为利以义为利诚有利也若存不善之念者以非分获利可云利乎虽处事偶合亦幸耳傥善人已定之谋使不善者与闻一言偾事譬之终岁勤动树艺黍稷坏于一朝之冰雹也讵不惜哉上谕侍臣曰人果优于智慧虽无力亦有力矣纵有勍敌焉能胜之夫优于智慧之人预大谋决大事能言众人所不能言及闻贤哲之言即能会悟如是则群贤莫不称许之使若人者遭逢令主将庶事修举进于至治无难矣上谕贝勒诸臣曰凡人溺于非僻不自省改犹大厦将倾而坐其中悬崖欲崩而立其下也尔贝勒诸臣若骄恣不逊则自丧其德过失不改则自辱其身陵侍从虐仆隶则禄不保不善如此必无告以善言者即已有一言之善人且不听欲求贤哲之助何可得耶纵令得之亦必不能受其善言而敬识不忘如此则祸患必丛集其身矣六月辛未朔甲申左总兵官一等大臣巴图鲁额亦都卒年六十额亦都起自卑微鼓勇殚力凡攻城略地皆奋身先登多立功绩上特以族妹妻之拔为一等大臣祭墓之时上亲临焉恸哭者三始回宫大清太祖实录卷之七天命五年庚申春正月庚辰朔上谕贝勒诸臣曰国家建立制度经理得宜则民皆效顺竞趋于善行而莫之御抚有大国者苟能覃敷德政广谕善言远邦之人自逖听风声争先归附矣人君既以治国之务委任贝勒贝勒亦当宣布德意助兴教化以仰副君上之信任也丙申遣使硕色吴巴什赍书报察哈尔林丹汗曰阅察哈尔汗来书称四十万蒙古国主巴图鲁成吉思汗致书水滨三万满洲国主神武英明皇帝云云尔奈何以四十万蒙古之众骄吾国耶我闻明洪武时取尔大都尔蒙古以四十万众败亡殆尽逃窜得脱者仅六万人且此六万之众又不尽属于尔属鄂尔多斯者万人属十二土默特者万人属阿索忒雍谢布喀喇沁者万人此右三万之众因各有所主也于尔何与哉即左三万之众亦岂尽为尔有以不足三万人之国乃远引陈言骄语四十万而轻吾国为三万人天地岂不知之吾固不若尔四十万之众也不若尔之勇也因吾国之少且弱也遂仰蒙天地眷佑以哈达辉发乌喇叶赫暨明之抚顺清河开原铁岭等八处悉授予焉来书以广宁系尔贡赋之地俾我勿征若征将牵制我夫使我二人有郄宜尔为此言也今我二人毫无怨尤乃以异姓之明广宁一城之故慢天地眷祐之主为此轻薄之言岂不抗天意倒行而逆施耶吾惟开诚布公仰格苍昊锡我神武绥我福禄尔岂未之闻乎尔焉能不利于我哉且尔之往广宁也所获锱铢之利岂尔能兴师转战多克坚城彼畏而与尔耶抑姻娅和好爱而与耶如爱而与锱铢之利受之何为且尔果能复尔大都暨三十四万蒙古之众则尔之出此言也宜矣昔吾未征明之先尔曾与明构兵尽失其铠胄驼马器械仅得脱去其后再构兵格根戴青贝勒之从臣并十余人被杀毫无所获而回尔侵明者二有何虏获克何名城败何劲旅乎夫明岂真以此赏厚汝耶以我征伐之故兵威所震男子亡于锋镝妇女守其孤嫠明畏我姑以利诱汝耳且明与朝鲜言语虽殊服制相类二国尚结为同心尔与我言语虽殊服制亦类尔果有知识来书宜云明吾深仇也皇兄征之天地眷佑卑堕其城破其众愿与天地眷祐之主合谋以伐深仇之明如是立言岂不甚善与乃不思祈福于天全令名立大业惟利是嗜以有限金帛而与我素无嫌怨之国甘心构怨皇天后土宁不鉴之察哈尔林丹汗得书执我使臣硕色吴巴什系拜星所居城先是察哈尔林丹汗使臣康喀儿拜虎为我国所羁至是我国使臣亦被系上风闻我使臣见杀欲诛其使者四贝勒谏曰恐吾之使臣未必见杀也或传闻者误耳察哈尔国有从康喀儿拜虎来者同被羁留当遣之俾持书往约以期归我使者踰期戮未晚上从其言遂遣同来之人赍书往与之期若还吾使者吾亦俾尔使康喀儿拜虎还否则必杀毋赦踰期复不至又北蒙古五部落喀尔喀贝勒屡使人来言我使臣硕色吴巴什察哈尔林丹汗已斩之祭旗矣上复待之月余谓诸贝勒大臣曰今踰期月余吾使被杀无疑也遂诛康喀儿拜虎后硕色吴巴什密与守者谋脱杻械偕之潜出徒步逃归上与喀尔喀五部落贝勒盟后有把岳忒部落台吉索凝属下一人及扎鲁特部落寨桑侯痕属下一人来归上曰来归之情诚为可矜但盟誓之言尤不可背遂不纳各还其主二月己酉朔上赐介赛子台吉色特希尔蟒衣袍帽鞾带鞍马遣还国三月己卯朔释喀尔喀扎鲁特部落贝勒色本还色本为书自誓其辞曰巴克色本吾兄弟二人素与上无郄因与有罪之介赛同来被擒蒙君父深恩视我犹子衣食豢养今又释色本还国若不思报君父生成大德或如乌喇国布占泰包藏祸心皇天后土共垂降鉴殃及吾身夺吾算若此心不忘君父感恩图报天地祐之俾克永寿子孙昌炽书毕对天焚之上赐色本蟒衣猞狸狲裘及袍帽鞾带鞍马遣之上论诸臣功序列武爵分总兵官品级为三等其副将参将游击亦如之众牛录额真俱为备御官每牛录下设千总四员丙戌左翼固山额真总兵官一等大臣扎尔固齐费英东卒年五十有七费英东苏完人也初率众来归上授为一等大臣复以皇子阿尔哈图土门贝勒褚英女妻之费英东为人忠直见国事稍有阙失輙毅然强谏毕智殚力克输勇略以佐成帝业疾革时天色明朗日西向忽片云顿起如鼓声铿鍧雷电雨雹骤至不移时而霁遂卒诚开国之良臣云上欲临其丧妃及众贝勒皆谏上曰此等臣下之丧不必亲临也若亲临之恐有忌上曰吾股肱大臣同其休戚者今渐有一二人凋丧矣能无悲乎遂坚意往哭之恸长号良久至夜半乃回宫六月丁未朔庚戌上谕曰凡有下情欲诉者恐不得上闻可树二木于门外其有欲诉之言书而悬之于木俾朕览其辞晰其颠末而按问焉由是事无鉅细悉得上达睿照所及民无隐情我国使臣扈垒自喀尔喀扎鲁特部落台吉达牙处赍回马八牛四十四羊百并所乘之马及衣服器械诸物仍被扎鲁特部落钟嫩昂阿朱扯特侯痕弃盟言以兵要于路尽劫之去惟释扈垒还我国遣使至喀尔喀五部落使者还奏曰喀尔喀五部落贝勒俱负盟矣臣等谒奥巴戴青者再不得见各部落贝勒使者俱不来惟两贝勒使者来其洪巴图鲁贝勒杜棱谓臣曰吾子孙俱有二心吾虽训之不能制然吾身必不负朝廷也扎鲁特部落钟嫩昂阿朱扯特侯痕复以兵要我国使臣石拉纳硕洛辉二人于路夺其所赍马十一牛六十二其往扎鲁特部落贝勒色本处使臣易沙穆所赍回马二牛二十八羊百十二亦被夺秋八月丙午朔丙寅上亲统贝勒诸臣率大军征明由懿路蒲河二路进居民尽弃城窜遂收军驻营侦卒驰告曰明沈阳兵出城来越我侦探地上方坐起曰急击之俾奔回填拥于门可乘胜克也言甫竟遂上马引兵迎击时明总兵贺世贤副将鲍承先总兵李秉诚副将赵率教各率兵出沈阳城驻二十里外见我兵至俱退上谕贝勒莽古尔泰曰明兵之近汝者不多汝追之莽古尔泰率精锐护军百人追击李秉诚赵率教兵过沈阳城东抵浑河又令近上左一旗兵追贺世贤鲍承先兵抵沈阳北门斩百余级四贝勒欲进击大贝勒代善及达尔汉侍卫扈尔汉劝止之于是以所获八千人按功次分给军士乃还九月乙亥朔甲申皇弟青巴图鲁贝勒穆尔哈齐薨穆尔哈齐显祖庶妃所生也上赐号青巴图鲁祭墓时上亲往奠之因至一等大臣费英东墓泣数行下躬奠酒者三又至喇哈吉木巴逊墓令从臣奠酒二人皆上之勤劳近臣也冬十月甲辰朔是月自界凡迁于撒尔湖筑军民庐舍至十一月乃成天命六年辛酉春正月癸酉朔甲申上率四大贝勒及台吉德格类济尔哈朗阿济格岳托等对天地焚香祝曰天父也地母也今以暴国肆虐奉命征之其乌喇辉发哈达叶赫同一语音之国已蒙垂祐悉以授予既而征明又得抚顺清河开原铁岭诸城及明四路来侵尽歼其众无非天地之默相也吾所祷于皇天后土者吾子孙中纵有不善之人俾勿同气推刃开戕害之端其不善之人惟天诛之若不俟天诛存心戕害天地鉴之夺其算无克永年或于昆弟之中有所行悖乱者不忍伤残以义理所在殷勤教诫感格愚顽使自悔悟天地其眷顾之神祗其呵护之愿我子孙祚永百世以及万年用兹虔告尚其无咎既往鉴乃来兹二月癸卯朔癸丑上率贝勒诸臣统大军分八路略明奉集堡明总兵李秉诚闻之引三千骑出城六里驻营遣兵二百来侦遇我左四旗兵两路驰击追至山巅山下有明兵结为方阵见我军至遂拔营奔我军尾击之明兵两路败遁争入城我军追击奋射之抵壕岸而还当拥门拒战时城上发巨炮我参将吉拔克达中炮死厮卒死者一人上统大军驻跸高冈离城北三里适右翼兵亦至日午师将还有厮养卒来告同三人行遇明兵可二百人二人被伤独己得脱今其兵不远上谓贝勒诸臣曰右翼贝勒大臣可率兵追击吾率左翼兵驻此于是右翼贝勒诸臣率兵搜剿台吉德格类岳托硕托等追击二百兵至明兵屯聚之所其众二千见我军惊遁四贝勒别引精锐护军至黄山明副将朱万良驻大营于其地见我军势盛不能相抗亦大惊而遁四贝勒掩杀穷追至武精营还兵时会诸贝勒分路破敌而来遇于途乃收兵同归大营上集诸将士论功行赏班师闰二月癸酉朔癸未筑撒尔湖城工竣上念筑城夫役良苦令犒以牛群臣奏曰与其取诸公家何若征明以所获牛畜给之上乃御殿集贝勒诸臣曰朕以人君无野处之理故筑城以居夫君贤而后有国国治而后有君贝勒良而后有民民安而后有贝勒故天作之君恩养其下而下敬其上礼也至于诸贝勒宜爱其民民宜尊其贝勒即一家之中为主者宜恤其仆为仆者宜敬其主如其仆以力耕所获供其主而不敢私其主积有财物亦赡其仆而无所吝如此则上下相亲天心悦人情和无往不善矣夫筑城所用木石岂出于筑城之地耶凿石于山采木于林长路转运既已疲矣况又版筑兴作其劳益甚今尔等吝惜己财乃为此言不知征明原以伸大义奉天而行若为筑城犒夫之故而略取其牛甚不可也言方竟适有梅勒额真副将博尔晋后至上问曰汝适安在徒步来耶何喘息不宁也博尔晋对曰自筑城所来上曰尔轻身行惫如是彼挽运兴筑之夫宁不劳乎遂计夫役赐牛并以食盐给之三月癸卯朔壬子上率贝勒诸臣统大军征明取沈阳将梯楯及诸营栅之具悉载以舟顺浑河而下水陆并进癸丑军夜行有青白二气自西而东绕月晕之北至南而止明之侦卒知我师夜至声炮举烽火漏二鼓驰告沈阳城总兵贺世贤尤世功大惊分兵乘城甲寅辰刻我军至沈阳营于城东七里设立木城乙卯辰刻令军士树云梯楯车攻其东面明兵于城外掘深堑剡木树堑内覆以黍秸揜土其上内复浚壕一沿壕树大木为排栅近城又有大壕二广五丈深二丈以桩密布于内更筑土为陴排列楯车鸟枪炮具众兵环城密布以待城上又四面列兵登陴坚守我军奋勇冲入明兵七万人俱溃我军绕城纵击伏尸累积阵斩总兵贺世贤尤世功参将夏国卿张纲知州段展同知陈柏等遂拔城尽歼其众忽谍知浑河以南有兵自辽阳来上率兵迎之时明总兵陈策统四川步兵二万营黄山闻我军进攻沈阳遂渡浑河来援离城七里分立二营皆执丈五竹柄长枪大刀利剑铠胄之外冒以绵帽绵被上见之遣右翼四旗兵取绵甲楯车徐进击之其右翼四旗红甲护军不待绵甲楯车奋勇先登两军鏖战久之不退上见之令后军往助遂击射冲突而入明兵大败追击至浑河尽溺水死阵斩总兵阵策及参将张名世而我国参将布哈游击郎格石尔泰以先登力战俱死焉我军既歼二营之众复见浑河南五里外有步兵万余布置楯车枪炮浚壕安营用黍秸为障以泥涂之我军将往战又有奉集堡总兵李秉诚武靖营总兵朱万良姜弼领骑兵三万来援沈阳营于白塔铺遣兵一千为前探见我国雅荪率精锐护军二百往侦明兵前进雅荪遂走明兵遥蹑其后上闻之大怒自率大军往击过四贝勒营告之遂行四贝勒急乘马引护军奔赴上前劝上勿行请自往上许焉四贝勒引军疾驰迎战明兵之追雅荪者四溃奔北掩击至白塔铺又见三总兵统众布阵四贝勒不待后军至即率百骑进击李秉诚朱万良姜弼不能敌大惊而遁正追击时大贝勒代善台吉岳托适至同追四十里沿途斩首三千余级乃还时将暮上复击浑河以南步兵布楯车冲入破其营斩副将董仲贵参将张大斗悉歼其众会暮上收军率诸贝勒引护军营沈阳东门外令诸将率大军屯于城内翼日上召雅荪责之曰吾子皇太极父兄倚赖如身之有目因汝之败深入敌军万一有失汝罪应磔汝奈何率吾常胜之兵望风奔溃挫其锐气耶命褫其职驻兵五日论功行赏籍所俘获分给将士先令赍还庚申上集贝勒诸臣议曰沈阳已拔敌兵大败今即宜乘势率众长驱以取辽阳议定即前进至虎皮驿军民俱已弃城遁遂驻营明侦卒见之驰告辽阳城守文武官曰满洲大兵已取沈阳援兵尽败今又来攻辽阳旌旗蔽日弥山亘野莫测首尾已营于虎皮驿矣众闻之大惊遂开太子河注水于壕闭西闸沿陴尽列枪炮火器兵环四面守御甚严辛酉日午我兵至辽阳城东南渡河未竟侦卒驰告西门外有兵至上统左翼兵先往明总兵李怀信侯世禄蔡国柱姜弼童仲揆等率兵五万出城五里结阵上命所率左翼四旗兵击其左时四贝勒引精锐护军至请进战上止之曰吾已令左翼兵往击汝勿前进可率右翼兵驻城旁觇之四贝勒力请曰令后至二红旗兵留城旁觇视可也言毕遂进上命台吉阿济格劝止之四贝勒坚意行上遣扈从二黄旗护军助之四贝勒引军冲明营之左明兵发炮接战四贝勒随击败其众左四旗兵亦至两军夹攻明兵大乱奔溃四贝勒乘胜追击六十里至鞍山乃还当接战时有明兵从辽阳西关出援适城旁二红旗兵见而击之驱令奔回明兵争入城人马自相蹂践死者相枕借会暮乃收军距城南七里驻营壬戌卯刻上命统兵贝勒诸臣率左四旗兵掘城西闸口以洩城壕之水以右四旗兵塞城东水口谕毕上遂亲率右四旗兵布楯车堵列城边以卫众军俾得囊土运石壅遏水口明步骑三万出营城东门外列枪炮三层连发不已左四旗诸将使人驰告曰掘闸口难不若夺桥易也上曰若然左四旗兵姑夺之果夺桥急告我俾我兵进攻此门遣之去会壅遏水口将涸右四旗前队绵甲军遂布列楯车进击东门外兵明兵连发枪炮我军遂出楯车之外渡壕大唿而进两军方鏖战有红旗红甲护军二百人二白旗兵千人俱进击明骑兵遂败各贝勒部下白甲精锐护军皆大唿奋射而入夹攻之其步兵亦败望城而奔我军乘势纵击至东门外明兵死者壕堑皆满水尽赤时左四旗兵夺武靖门桥分击守壕之兵明兵隐于屋垣爇炮发矢联绵不绝城上亦发火箭火炮掷火礶我军奋勇冲突树梯登城遂夺西城一面驱斩其众据其两隅城中官民士卒俱丧胆惊扰大乱时右四旗兵攻城北面正下马相导步行于两濠之间运薪刍填内壕而战日将落诸将使人驰告左四旗兵已登城上遂撤攻城兵以益左翼登城之众是夜城内明兵举火列炬拒战达旦乘乱有道员牛维曜高出邢慎言胡嘉栋户部郎中傅国及军民等缒城而遁者甚众翼旦明兵复列楯大战又败右四旗兵亦登城八旗同集一处沿城追杀明经略袁应泰登城东北镇远楼督战见城破遂举火焚楼而死分守道何廷魁率妻子投井死监军道崔儒秀自缢总兵朱万良副将梁仲善参将王豸房承勋游击李尚义张绳武都司徐国全王宗盛守备李廷干等俱战殁生擒御史张铨其余官民皆薙发归顺阖城结彩焚香以黄纸书万岁牌备乘舆一设皋比一设锦茵迎上日正午大张鼓吹导引入城百姓夹道俯伏皆唿万岁是日上驻跸辽阳城时张铨不降众谓之曰上将以高爵待汝盍往见铨曰吾受朝廷深恩厚禄若降汝苟活是遗臭后世也汝虽欲生我在我惟知一死而已汝生我乃汝国美名也我守死不屈则我之名流芳青史矣坚不肯往众以其言奏闻上曰彼若知天命来归宜优礼而厚遇之今战而被擒生又非其所愿以愿死之人而我养之岂肯为我养耶宜赐死以遂其志四贝勒惜铨尚欲生之乃援古以晓之曰昔宋之徽钦二帝为金太宗所擒尚尔屈膝伏谒受公侯封吾欲生汝故为汝开导汝何坚执不屈耶铨曰王温语相劝无非欲生我也虽死不忘但徽钦乃乱世小朝廷耳我当今皇帝天下一统共主称尊我岂屈膝而损大国之体耶留我十日犹可过此我不复生矣我之所以暂生者为后此苍生计耳前此将吏类皆愚而不谙时务致生灵涂炭今观汝之兵虽战何益徒致伤生故欲具疏奏闻于朝令两国和好免生灵于锋镝我之令名岂不垂诸后世乎且吾有母有妻及五子在焉我死皆得保全汝若生我必致覆宗绝祀故吾一死之外无他愿也四贝勒知不可夺不得已缢铨而葬之辽阳既下其辽东之三河东胜长静长宁长定长安长胜长勇长营静远上榆林十方寺丁家泊宋家泊曾迟镇西殷家庄平定定远庆云古城永宁镇彝清阳镇北堡威远静安孤山洒马吉叆阳新安新奠宽奠大奠永奠长奠镇江易站凤凰镇东镇彝甜水站草河威宁营奉集堡穆家堡武靖营平鲁堡虎皮驿蒲河懿路泛河中固城鞍山海州东昌耀州盖州熊岳五十寨复州永宁监栾古石河金州盐场望海埚红嘴归服黄骨岛岫岩青台峪西麦城等河东大小七十余城官民俱薙发降先是蒙古国喀尔喀部落卓礼克图达尔汉巴图鲁巴哈达尔汉石尔胡那克诸贝勒所属二千余骑闻大兵已拔沈阳于辛酉日乘残破之余往掠沈阳财粟时我国有游牧蒙古在城遂出城驱杀大获牛马无算生擒三十人至是来献上命斩二十四人留六人令持书归责其侵扰之罪癸亥遗朝鲜国书曰满洲皇帝致书朝鲜国王如尔仍欲助明则已不然凡辽人之避兵渡镇江而窜者可尽反之今辽东官民皆已薙发归顺其降顺各官悉还原职尔若纳我已附辽民匿而不还惟明是助异日勿我怨也上集贝勒诸臣议曰天既眷我授以辽阳今将移居此城耶抑仍还我国耶贝勒诸臣俱以还国对上曰国之所重在土地人民今还师则辽阳一城敌且复至据而固守周遭百姓必将逃匿山谷不复为我有矣舍已得之疆土而还后必复烦征讨非计之得也且此地乃明及朝鲜蒙古接壤要害之区天既与我即宜居之贝勒诸臣皆曰善遂定议迁都迎后妃诸皇子丙寅释辽阳系狱官民其夺职闲住之官悉还职设游击八员都司二员以理其事上论克城先登力战诸将士功行赏毕又以辽东既定发帑银布帛大赉总兵以下各官及军士有差移辽阳官民居于北城关厢其南大城则上与贝勒诸臣及将士居之辛未上命皇子台吉德格类侄台吉寨桑古率八大臣引兵千人安抚居民并阅三岔河桥至海州城中官吏及殷富之家张鼓乐肩舆来迎二台吉揽辔传令禁军士扰害不得夺民财物登城宿勿入民家既入城二台吉宿公廨中军士俱屯城上次日所遣阅视三岔河之人来曰桥已拆毁亦无舟楫遂安抚人民而还夏四月千申朔上谕诸贝勒曰国君与贝勒听断国事皆知以至公为贵至于己之所行或有明知其非犹强以为是盍亦如听断国事以非者为非是者为是也惟能处以至公绝无私念乃为天所佑天果佑之必昌其子孙绵其福禄降以神智之嗣宁有神智之嗣或致失德者乎若获罪于天则所生之子必昏庸者流以昏庸而继大业不致败亡者未之有也上谕诸贝勒曰朕闻之君克承庥良士汇集父多善行贤子诞生良士集则君心豫贤子生则家道昌朕着为训诫尔等敬识之凡人处世之道以公为贵与其皇皇求利不若求此至公之心朕惟至公存心故由愚而智由小而大由约而丰蒙上天眷命俾主一国可见至公之心良足贵也凡贤良之人其才略所着犹可及也其至公之心乃不可及若斯人者或为帝王或为神圣天必不虚生之也为君者能以至公之心克勤于国俾其安辑则天锡丕基能永享矣苟或不然天未有不更易者尔等思之尔于民庶之上置以长仆隶之上亦置以长若所置之人不能统驭其下尔等宁不更易之乎故人之公勤者天择而命之俾为国君国君择而命之俾为大臣其义一也今后子孙能公诚存心勤劳治政则必荷天佑天之所佑谁能败之朕听国家之事是非臧否准以至公未有溺嗜好徇货利而妄断者其行兵出猎一切军国重务必身亲其劳罔敢暇逸朕荷天眷佑良以此也今后子孙若遇劳苦之事惮为劳苦不加策励如之何其可哉上谕诸贝勒曰从古以来国君与贝勒未有以衣食竭尽而败亡者惟所行恣纵至于败亡耳后世子孙于生杀予夺不可不慎凡人陷于罪者务详鞫焉傥遇勋旧子孙应死者赎应罚者免应惩治者则戒饬而宽释之至诸贝勒凡有议论诸臣勿随声附和当以非为非以是为是直言匡正之盖我国家有此基业缔造维艰当争夺之时如山中熊虎互相噬搏而盗贼充斥如豺狼之遍野又有同气相残群争交斗朕收服此辈备历劳瘁天地鉴我大公之心俾众国归附强者服乱者定耳后世子孙尚其善守之哉又曰凡人虽贵材力勇勐而言词则以逊让为尚机智之人遇敌而后出其计武健之士临阵而后施其勇不然虽有智勇何所用之上谕诸贝勒曰人当困约之时皆有智慧皆能良善若富厚逸乐遂变易其心焉朕训诫之辞后世子孙愚者视此书为泛常则亦已矣若聪睿者视之必如对祖父而见其心服膺而不敢忘也若果守兹训诫崇尚公道敬承基业勿致堕废庶永为国主矣苟不遵训诫弃公道贵财货未有不及于乱者凡身危业败国以丧亡皆由心之弗善也昊天眷佑国政修举皆由心之克善也盖强敌可御而天命难违惟勉持公诚以俟天命可也丙子后妃诸皇子至辽阳及诸臣眷属皆迁至于是诏谕各城堡安抚百姓五月壬寅朔上谕侍臣曰凡遇应死应笞应罚之罪必追论其功如系勤劳有功之人则当死者赎当罚者免当笞者戒饬而释之人之功罪宜令相准亦有功虽多而小功虽少而大者更不可不辨其由武功授职者必行间获罪乃革其官或他事获罪勿议革俾自赎其不由武功以他途授职者有罪则视其轻重或议降或议革焉上谕侍臣曰聪明才智之人又能忠诚则居是国也如日月昭回众皆仰焉若居心不善虽众何益犹繁星然无光耀耳凡宅心公忠自求多福者虽孑然孤立亦能超群盖人有令德其名必彰不独本国重之即他国亦爱慕焉纵有不善之人能改过不吝则贤者亦莫不称许之矣上谕侍臣曰人之善者虽履艰危而心不移金之良者虽经煅炼而色不变良金与善人无异也善人宅志公忠不以利为利以义为利诚有利也若存不善之念者以非分获利可云利乎虽处事偶合亦幸耳傥善人已定之谋使不善者与闻一言偾事譬之终岁勤动树艺黍稷坏于一朝之冰雹也讵不惜哉上谕侍臣曰人果优于智慧虽无力亦有力矣纵有勍敌焉能胜之夫优于智慧之人预大谋决大事能言众人所不能言及闻贤哲之言即能会悟如是则群贤莫不称许之使若人者遭逢令主将庶事修举进于至治无难矣上谕贝勒诸臣曰凡人溺于非僻不自省改犹大厦将倾而坐其中悬崖欲崩而立其下也尔贝勒诸臣若骄恣不逊则自丧其德过失不改则自辱其身陵侍从虐仆隶则禄不保不善如此必无告以善言者即已有一言之善人且不听欲求贤哲之助何可得耶纵令得之亦必不能受其善言而敬识不忘如此则祸患必丛集其身矣六月辛未朔甲申左总兵官一等大臣巴图鲁额亦都卒年六十额亦都起自卑微鼓勇殚力凡攻城略地皆奋身先登多立功绩上特以族妹妻之拔为一等大臣祭墓之时上亲临焉恸哭者三始回宫大清太祖承天广运圣德神功肇纪立极仁孝睿武端毅钦安弘文定业高皇帝实录卷之七大清太祖承天广运圣德神功肇纪立极仁孝睿武端毅钦安弘文定业高皇帝实录卷之七监修总裁官光禄大夫太子太傅礼部尚书武英殿大学士臣觉罗勒德洪总裁官光禄大夫太子太傅礼部尚书武英殿大学士加一级臣明珠光禄大夫礼部尚书保和殿大学士加三级臣王熙光禄大夫礼部尚书武英殿大学士臣吴正治资政大夫吏部尚书文华殿大学士加一级臣宋德宜等奉敕修总裁官光禄大夫经筵讲官太保议政大臣保和殿大学士总理兵部事三等伯加十六级臣鄂尔泰光禄大夫经筵日讲官起居注太保兼太子太保保和殿大学士仍兼管吏部尚书翰林院掌院事三等伯加十二级臣张廷玉光禄大夫经筵讲官太子太保东阁大学士兼礼部尚书加五级臣徐本等奉敕恭校天命五年庚申春正月庚辰朔上谕贝勒诸臣曰国家建立制度经理得宜则民皆效顺竞趋于善行而莫之御抚有大国者苟能覃敷德政广谕善言远邦之人自逖听风声争先归附矣人君既以治国之务委任贝勒贝勒亦当宣布德意助兴教化以仰副君上之信任也丙申遣使硕色吴巴什赍书报察哈尔林丹汗曰阅察哈尔汗来书称四十万蒙古国主巴图鲁成吉思汗致书水滨三万满洲国主神武英明皇帝云云尔奈何以四十万蒙古之众骄吾国耶我闻明洪武时取尔大都尔蒙古以四十万众败亡殆尽逃窜得脱者仅六万人且此六万之众又不尽属于尔属鄂尔多斯者万人属十二土默特者万人属阿索忒雍谢布喀喇沁者万人此右三万之众因各有所主也于尔何与哉即左三万之众亦岂尽为尔有以不足三万人之国乃远引陈言骄语四十万而轻吾国为三万人天地岂不知之吾固不若尔四十万之众也不若尔之勇也因吾国之少且弱也遂仰蒙天地眷佑以哈达辉发乌喇叶赫暨明之抚顺清河开原铁岭等八处悉授予焉来书以广宁系尔贡赋之地俾我勿征若征将牵制我夫使我二人有郄宜尔为此言也今我二人毫无怨尤乃以异姓之明广宁一城之故慢天地眷祐之主为此轻薄之言岂不抗天意倒行而逆施耶吾惟开诚布公仰格苍昊锡我神武绥我福禄尔岂未之闻乎尔焉能不利于我哉且尔之往广宁也所获锱铢之利岂尔能兴师转战多克坚城彼畏而与尔耶抑姻娅和好爱而与耶如爱而与锱铢之利受之何为且尔果能复尔大都暨三十四万蒙古之众则尔之出此言也宜矣昔吾未征明之先尔曾与明构兵尽失其铠胄驼马器械仅得脱去其后再构兵格根戴青贝勒之从臣并十余人被杀毫无所获而回尔侵明者二有何虏获克何名城败何劲旅乎夫明岂真以此赏厚汝耶以我征伐之故兵威所震男子亡于锋镝妇女守其孤嫠明畏我姑以利诱汝耳且明与朝鲜言语虽殊服制相类二国尚结为同心尔与我言语虽殊服制亦类尔果有知识来书宜云明吾深仇也皇兄征之天地眷佑卑堕其城破其众愿与天地眷祐之主合谋以伐深仇之明如是立言岂不甚善与乃不思祈福于天全令名立大业惟利是嗜以有限金帛而与我素无嫌怨之国甘心构怨皇天后土宁不鉴之察哈尔林丹汗得书执我使臣硕色吴巴什系拜星所居城先是察哈尔林丹汗使臣康喀儿拜虎为我国所羁至是我国使臣亦被系上风闻我使臣见杀欲诛其使者四贝勒谏曰恐吾之使臣未必见杀也或传闻者误耳察哈尔国有从康喀儿拜虎来者同被羁留当遣之俾持书往约以期归我使者踰期戮未晚上从其言遂遣同来之人赍书往与之期若还吾使者吾亦俾尔使康喀儿拜虎还否则必杀毋赦踰期复不至又北蒙古五部落喀尔喀贝勒屡使人来言我使臣硕色吴巴什察哈尔林丹汗已斩之祭旗矣上复待之月余谓诸贝勒大臣曰今踰期月余吾使被杀无疑也遂诛康喀儿拜虎后硕色吴巴什密与守者谋脱杻械偕之潜出徒步逃归上与喀尔喀五部落贝勒盟后有把岳忒部落台吉索凝属下一人及扎鲁特部落寨桑侯痕属下一人来归上曰来归之情诚为可矜但盟誓之言尤不可背遂不纳各还其主二月己酉朔上赐介赛子台吉色特希尔蟒衣袍帽鞾带鞍马遣还国三月己卯朔释喀尔喀扎鲁特部落贝勒色本还色本为书自誓其辞曰巴克色本吾兄弟二人素与上无郄因与有罪之介赛同来被擒蒙君父深恩视我犹子衣食豢养今又释色本还国若不思报君父生成大德或如乌喇国布占泰包藏祸心皇天后土共垂降鉴殃及吾身夺吾算若此心不忘君父感恩图报天地祐之俾克永寿子孙昌炽书毕对天焚之上赐色本蟒衣猞狸狲裘及袍帽鞾带鞍马遣之上论诸臣功序列武爵分总兵官品级为三等其副将参将游击亦如之众牛录额真俱为备御官每牛录下设千总四员丙戌左翼固山额真总兵官一等大臣扎尔固齐费英东卒年五十有七费英东苏完人也初率众来归上授为一等大臣复以皇子阿尔哈图土门贝勒褚英女妻之费英东为人忠直见国事稍有阙失輙毅然强谏毕智殚力克输勇略以佐成帝业疾革时天色明朗日西向忽片云顿起如鼓声铿鍧雷电雨雹骤至不移时而霁遂卒诚开国之良臣云上欲临其丧妃及众贝勒皆谏上曰此等臣下之丧不必亲临也若亲临之恐有忌上曰吾股肱大臣同其休戚者今渐有一二人凋丧矣能无悲乎遂坚意往哭之恸长号良久至夜半乃回宫六月丁未朔庚戌上谕曰凡有下情欲诉者恐不得上闻可树二木于门外其有欲诉之言书而悬之于木俾朕览其辞晰其颠末而按问焉由是事无鉅细悉得上达睿照所及民无隐情我国使臣扈垒自喀尔喀扎鲁特部落台吉达牙处赍回马八牛四十四羊百并所乘之马及衣服器械诸物仍被扎鲁特部落钟嫩昂阿朱扯特侯痕弃盟言以兵要于路尽劫之去惟释扈垒还我国遣使至喀尔喀五部落使者还奏曰喀尔喀五部落贝勒俱负盟矣臣等谒奥巴戴青者再不得见各部落贝勒使者俱不来惟两贝勒使者来其洪巴图鲁贝勒杜棱谓臣曰吾子孙俱有二心吾虽训之不能制然吾身必不负朝廷也扎鲁特部落钟嫩昂阿朱扯特侯痕复以兵要我国使臣石拉纳硕洛辉二人于路夺其所赍马十一牛六十二其往扎鲁特部落贝勒色本处使臣易沙穆所赍回马二牛二十八羊百十二亦被夺秋八月丙午朔丙寅上亲统贝勒诸臣率大军征明由懿路蒲河二路进居民尽弃城窜遂收军驻营侦卒驰告曰明沈阳兵出城来越我侦探地上方坐起曰急击之俾奔回填拥于门可乘胜克也言甫竟遂上马引兵迎击时明总兵贺世贤副将鲍承先总兵李秉诚副将赵率教各率兵出沈阳城驻二十里外见我兵至俱退上谕贝勒莽古尔泰曰明兵之近汝者不多汝追之莽古尔泰率精锐护军百人追击李秉诚赵率教兵过沈阳城东抵浑河又令近上左一旗兵追贺世贤鲍承先兵抵沈阳北门斩百余级四贝勒欲进击大贝勒代善及达尔汉侍卫扈尔汉劝止之于是以所获八千人按功次分给军士乃还九月乙亥朔甲申皇弟青巴图鲁贝勒穆尔哈齐薨穆尔哈齐显祖庶妃所生也上赐号青巴图鲁祭墓时上亲往奠之因至一等大臣费英东墓泣数行下躬奠酒者三又至喇哈吉木巴逊墓令从臣奠酒二人皆上之勤劳近臣也冬十月甲辰朔是月自界凡迁于撒尔湖筑军民庐舍至十一月乃成天命六年辛酉春正月癸酉朔甲申上率四大贝勒及台吉德格类济尔哈朗阿济格岳托等对天地焚香祝曰天父也地母也今以暴国肆虐奉命征之其乌喇辉发哈达叶赫同一语音之国已蒙垂祐悉以授予既而征明又得抚顺清河开原铁岭诸城及明四路来侵尽歼其众无非天地之默相也吾所祷于皇天后土者吾子孙中纵有不善之人俾勿同气推刃开戕害之端其不善之人惟天诛之若不俟天诛存心戕害天地鉴之夺其算无克永年或于昆弟之中有所行悖乱者不忍伤残以义理所在殷勤教诫感格愚顽使自悔悟天地其眷顾之神祗其呵护之愿我子孙祚永百世以及万年用兹虔告尚其无咎既往鉴乃来兹二月癸卯朔癸丑上率贝勒诸臣统大军分八路略明奉集堡明总兵李秉诚闻之引三千骑出城六里驻营遣兵二百来侦遇我左四旗兵两路驰击追至山巅山下有明兵结为方阵见我军至遂拔营奔我军尾击之明兵两路败遁争入城我军追击奋射之抵壕岸而还当拥门拒战时城上发巨炮我参将吉拔克达中炮死厮卒死者一人上统大军驻跸高冈离城北三里适右翼兵亦至日午师将还有厮养卒来告同三人行遇明兵可二百人二人被伤独己得脱今其兵不远上谓贝勒诸臣曰右翼贝勒大臣可率兵追击吾率左翼兵驻此于是右翼贝勒诸臣率兵搜剿台吉德格类岳托硕托等追击二百兵至明兵屯聚之所其众二千见我军惊遁四贝勒别引精锐护军至黄山明副将朱万良驻大营于其地见我军势盛不能相抗亦大惊而遁四贝勒掩杀穷追至武精营还兵时会诸贝勒分路破敌而来遇于途乃收兵同归大营上集诸将士论功行赏班师闰二月癸酉朔癸未筑撒尔湖城工竣上念筑城夫役良苦令犒以牛群臣奏曰与其取诸公家何若征明以所获牛畜给之上乃御殿集贝勒诸臣曰朕以人君无野处之理故筑城以居夫君贤而后有国国治而后有君贝勒良而后有民民安而后有贝勒故天作之君恩养其下而下敬其上礼也至于诸贝勒宜爱其民民宜尊其贝勒即一家之中为主者宜恤其仆为仆者宜敬其主如其仆以力耕所获供其主而不敢私其主积有财物亦赡其仆而无所吝如此则上下相亲天心悦人情和无往不善矣夫筑城所用木石岂出于筑城之地耶凿石于山采木于林长路转运既已疲矣况又版筑兴作其劳益甚今尔等吝惜己财乃为此言不知征明原以伸大义奉天而行若为筑城犒夫之故而略取其牛甚不可也言方竟适有梅勒额真副将博尔晋后至上问曰汝适安在徒步来耶何喘息不宁也博尔晋对曰自筑城所来上曰尔轻身行惫如是彼挽运兴筑之夫宁不劳乎遂计夫役赐牛并以食盐给之三月癸卯朔壬子上率贝勒诸臣统大军征明取沈阳将梯楯及诸营栅之具悉载以舟顺浑河而下水陆并进癸丑军夜行有青白二气自西而东绕月晕之北至南而止明之侦卒知我师夜至声炮举烽火漏二鼓驰告沈阳城总兵贺世贤尤世功大惊分兵乘城甲寅辰刻我军至沈阳营于城东七里设立木城乙卯辰刻令军士树云梯楯车攻其东面明兵于城外掘深堑剡木树堑内覆以黍秸揜土其上内复浚壕一沿壕树大木为排栅近城又有大壕二广五丈深二丈以桩密布于内更筑土为陴排列楯车鸟枪炮具众兵环城密布以待城上又四面列兵登陴坚守我军奋勇冲入明兵七万人俱溃我军绕城纵击伏尸累积阵斩总兵贺世贤尤世功参将夏国卿张纲知州段展同知陈柏等遂拔城尽歼其众忽谍知浑河以南有兵自辽阳来上率兵迎之时明总兵陈策统四川步兵二万营黄山闻我军进攻沈阳遂渡浑河来援离城七里分立二营皆执丈五竹柄长枪大刀利剑铠胄之外冒以绵帽绵被上见之遣右翼四旗兵取绵甲楯车徐进击之其右翼四旗红甲护军不待绵甲楯车奋勇先登两军鏖战久之不退上见之令后军往助遂击射冲突而入明兵大败追击至浑河尽溺水死阵斩总兵阵策及参将张名世而我国参将布哈游击郎格石尔泰以先登力战俱死焉我军既歼二营之众复见浑河南五里外有步兵万余布置楯车枪炮浚壕安营用黍秸为障以泥涂之我军将往战又有奉集堡总兵李秉诚武靖营总兵朱万良姜弼领骑兵三万来援沈阳营于白塔铺遣兵一千为前探见我国雅荪率精锐护军二百往侦明兵前进雅荪遂走明兵遥蹑其后上闻之大怒自率大军往击过四贝勒营告之遂行四贝勒急乘马引护军奔赴上前劝上勿行请自往上许焉四贝勒引军疾驰迎战明兵之追雅荪者四溃奔北掩击至白塔铺又见三总兵统众布阵四贝勒不待后军至即率百骑进击李秉诚朱万良姜弼不能敌大惊而遁正追击时大贝勒代善台吉岳托适至同追四十里沿途斩首三千余级乃还时将暮上复击浑河以南步兵布楯车冲入破其营斩副将董仲贵参将张大斗悉歼其众会暮上收军率诸贝勒引护军营沈阳东门外令诸将率大军屯于城内翼日上召雅荪责之曰吾子皇太极父兄倚赖如身之有目因汝之败深入敌军万一有失汝罪应磔汝奈何率吾常胜之兵望风奔溃挫其锐气耶命褫其职驻兵五日论功行赏籍所俘获分给将士先令赍还庚申上集贝勒诸臣议曰沈阳已拔敌兵大败今即宜乘势率众长驱以取辽阳议定即前进至虎皮驿军民俱已弃城遁遂驻营明侦卒见之驰告辽阳城守文武官曰满洲大兵已取沈阳援兵尽败今又来攻辽阳旌旗蔽日弥山亘野莫测首尾已营于虎皮驿矣众闻之大惊遂开太子河注水于壕闭西闸沿陴尽列枪炮火器兵环四面守御甚严辛酉日午我兵至辽阳城东南渡河未竟侦卒驰告西门外有兵至上统左翼兵先往明总兵李怀信侯世禄蔡国柱姜弼童仲揆等率兵五万出城五里结阵上命所率左翼四旗兵击其左时四贝勒引精锐护军至请进战上止之曰吾已令左翼兵往击汝勿前进可率右翼兵驻城旁觇之四贝勒力请曰令后至二红旗兵留城旁觇视可也言毕遂进上命台吉阿济格劝止之四贝勒坚意行上遣扈从二黄旗护军助之四贝勒引军冲明营之左明兵发炮接战四贝勒随击败其众左四旗兵亦至两军夹攻明兵大乱奔溃四贝勒乘胜追击六十里至鞍山乃还当接战时有明兵从辽阳西关出援适城旁二红旗兵见而击之驱令奔回明兵争入城人马自相蹂践死者相枕借会暮乃收军距城南七里驻营壬戌卯刻上命统兵贝勒诸臣率左四旗兵掘城西闸口以洩城壕之水以右四旗兵塞城东水口谕毕上遂亲率右四旗兵布楯车堵列城边以卫众军俾得囊土运石壅遏水口明步骑三万出营城东门外列枪炮三层连发不已左四旗诸将使人驰告曰掘闸口难不若夺桥易也上曰若然左四旗兵姑夺之果夺桥急告我俾我兵进攻此门遣之去会壅遏水口将涸右四旗前队绵甲军遂布列楯车进击东门外兵明兵连发枪炮我军遂出楯车之外渡壕大唿而进两军方鏖战有红旗红甲护军二百人二白旗兵千人俱进击明骑兵遂败各贝勒部下白甲精锐护军皆大唿奋射而入夹攻之其步兵亦败望城而奔我军乘势纵击至东门外明兵死者壕堑皆满水尽赤时左四旗兵夺武靖门桥分击守壕之兵明兵隐于屋垣爇炮发矢联绵不绝城上亦发火箭火炮掷火礶我军奋勇冲突树梯登城遂夺西城一面驱斩其众据其两隅城中官民士卒俱丧胆惊扰大乱时右四旗兵攻城北面正下马相导步行于两濠之间运薪刍填内壕而战日将落诸将使人驰告左四旗兵已登城上遂撤攻城兵以益左翼登城之众是夜城内明兵举火列炬拒战达旦乘乱有道员牛维曜高出邢慎言胡嘉栋户部郎中傅国及军民等缒城而遁者甚众翼旦明兵复列楯大战又败右四旗兵亦登城八旗同集一处沿城追杀明经略袁应泰登城东北镇远楼督战见城破遂举火焚楼而死分守道何廷魁率妻子投井死监军道崔儒秀自缢总兵朱万良副将梁仲善参将王豸房承勋游击李尚义张绳武都司徐国全王宗盛守备李廷干等俱战殁生擒御史张铨其余官民皆薙发归顺阖城结彩焚香以黄纸书万岁牌备乘舆一设皋比一设锦茵迎上日正午大张鼓吹导引入城百姓夹道俯伏皆唿万岁是日上驻跸辽阳城时张铨不降众谓之曰上将以高爵待汝盍往见铨曰吾受朝廷深恩厚禄若降汝苟活是遗臭后世也汝虽欲生我在我惟知一死而已汝生我乃汝国美名也我守死不屈则我之名流芳青史矣坚不肯往众以其言奏闻上曰彼若知天命来归宜优礼而厚遇之今战而被擒生又非其所愿以愿死之人而我养之岂肯为我养耶宜赐死以遂其志四贝勒惜铨尚欲生之乃援古以晓之曰昔宋之徽钦二帝为金太宗所擒尚尔屈膝伏谒受公侯封吾欲生汝故为汝开导汝何坚执不屈耶铨曰王温语相劝无非欲生我也虽死不忘但徽钦乃乱世小朝廷耳我当今皇帝天下一统共主称尊我岂屈膝而损大国之体耶留我十日犹可过此我不复生矣我之所以暂生者为后此苍生计耳前此将吏类皆愚而不谙时务致生灵涂炭今观汝之兵虽战何益徒致伤生故欲具疏奏闻于朝令两国和好免生灵于锋镝我之令名岂不垂诸后世乎且吾有母有妻及五子在焉我死皆得保全汝若生我必致覆宗绝祀故吾一死之外无他愿也四贝勒知不可夺不得已缢铨而葬之辽阳既下其辽东之三河东胜长静长宁长定长安长胜长勇长营静远上榆林十方寺丁家泊宋家泊曾迟镇西殷家庄平定定远庆云古城永宁镇彝清阳镇北堡威远静安孤山洒马吉叆阳新安新奠宽奠大奠永奠长奠镇江易站凤凰镇东镇彝甜水站草河威宁营奉集堡穆家堡武靖营平鲁堡虎皮驿蒲河懿路泛河中固城鞍山海州东昌耀州盖州熊岳五十寨复州永宁监栾古石河金州盐场望海埚红嘴归服黄骨岛岫岩青台峪西麦城等河东大小七十余城官民俱薙发降先是蒙古国喀尔喀部落卓礼克图达尔汉巴图鲁巴哈达尔汉石尔胡那克诸贝勒所属二千余骑闻大兵已拔沈阳于辛酉日乘残破之余往掠沈阳财粟时我国有游牧蒙古在城遂出城驱杀大获牛马无算生擒三十人至是来献上命斩二十四人留六人令持书归责其侵扰之罪癸亥遗朝鲜国书曰满洲皇帝致书朝鲜国王如尔仍欲助明则已不然凡辽人之避兵渡镇江而窜者可尽反之今辽东官民皆已薙发归顺其降顺各官悉还原职尔若纳我已附辽民匿而不还惟明是助异日勿我怨也上集贝勒诸臣议曰天既眷我授以辽阳今将移居此城耶抑仍还我国耶贝勒诸臣俱以还国对上曰国之所重在土地人民今还师则辽阳一城敌且复至据而固守周遭百姓必将逃匿山谷不复为我有矣舍已得之疆土而还后必复烦征讨非计之得也且此地乃明及朝鲜蒙古接壤要害之区天既与我即宜居之贝勒诸臣皆曰善遂定议迁都迎后妃诸皇子丙寅释辽阳系狱官民其夺职闲住之官悉还职设游击八员都司二员以理其事上论克城先登力战诸将士功行赏毕又以辽东既定发帑银布帛大赉总兵以下各官及军士有差移辽阳官民居于北城关厢其南大城则上与贝勒诸臣及将士居之辛未上命皇子台吉德格类侄台吉寨桑古率八大臣引兵千人安抚居民并阅三岔河桥至海州城中官吏及殷富之家张鼓乐肩舆来迎二台吉揽辔传令禁军士扰害不得夺民财物登城宿勿入民家既入城二台吉宿公廨中军士俱屯城上次日所遣阅视三岔河之人来曰桥已拆毁亦无舟楫遂安抚人民而还夏四月千申朔上谕诸贝勒曰国君与贝勒听断国事皆知以至公为贵至于己之所行或有明知其非犹强以为是盍亦如听断国事以非者为非是者为是也惟能处以至公绝无私念乃为天所佑天果佑之必昌其子孙绵其福禄降以神智之嗣宁有神智之嗣或致失德者乎若获罪于天则所生之子必昏庸者流以昏庸而继大业不致败亡者未之有也上谕诸贝勒曰朕闻之君克承庥良士汇集父多善行贤子诞生良士集则君心豫贤子生则家道昌朕着为训诫尔等敬识之凡人处世之道以公为贵与其皇皇求利不若求此至公之心朕惟至公存心故由愚而智由小而大由约而丰蒙上天眷命俾主一国可见至公之心良足贵也凡贤良之人其才略所着犹可及也其至公之心乃不可及若斯人者或为帝王或为神圣天必不虚生之也为君者能以至公之心克勤于国俾其安辑则天锡丕基能永享矣苟或不然天未有不更易者尔等思之尔于民庶之上置以长仆隶之上亦置以长若所置之人不能统驭其下尔等宁不更易之乎故人之公勤者天择而命之俾为国君国君择而命之俾为大臣其义一也今后子孙能公诚存心勤劳治政则必荷天佑天之所佑谁能败之朕听国家之事是非臧否准以至公未有溺嗜好徇货利而妄断者其行兵出猎一切军国重务必身亲其劳罔敢暇逸朕荷天眷佑良以此也今后子孙若遇劳苦之事惮为劳苦不加策励如之何其可哉上谕诸贝勒曰从古以来国君与贝勒未有以衣食竭尽而败亡者惟所行恣纵至于败亡耳后世子孙于生杀予夺不可不慎凡人陷于罪者务详鞫焉傥遇勋旧子孙应死者赎应罚者免应惩治者则戒饬而宽释之至诸贝勒凡有议论诸臣勿随声附和当以非为非以是为是直言匡正之盖我国家有此基业缔造维艰当争夺之时如山中熊虎互相噬搏而盗贼充斥如豺狼之遍野又有同气相残群争交斗朕收服此辈备历劳瘁天地鉴我大公之心俾众国归附强者服乱者定耳后世子孙尚其善守之哉又曰凡人虽贵材力勇勐而言词则以逊让为尚机智之人遇敌而后出其计武健之士临阵而后施其勇不然虽有智勇何所用之上谕诸贝勒曰人当困约之时皆有智慧皆能良善若富厚逸乐遂变易其心焉朕训诫之辞后世子孙愚者视此书为泛常则亦已矣若聪睿者视之必如对祖父而见其心服膺而不敢忘也若果守兹训诫崇尚公道敬承基业勿致堕废庶永为国主矣苟不遵训诫弃公道贵财货未有不及于乱者凡身危业败国以丧亡皆由心之弗善也昊天眷佑国政修举皆由心之克善也盖强敌可御而天命难违惟勉持公诚以俟天命可也丙子后妃诸皇子至辽阳及诸臣眷属皆迁至于是诏谕各城堡安抚百姓五月壬寅朔上谕侍臣曰凡遇应死应笞应罚之罪必追论其功如系勤劳有功之人则当死者赎当罚者免当笞者戒饬而释之人之功罪宜令相准亦有功虽多而小功虽少而大者更不可不辨其由武功授职者必行间获罪乃革其官或他事获罪勿议革俾自赎其不由武功以他途授职者有罪则视其轻重或议降或议革焉上谕侍臣曰聪明才智之人又能忠诚则居是国也如日月昭回众皆仰焉若居心不善虽众何益犹繁星然无光耀耳凡宅心公忠自求多福者虽孑然孤立亦能超群盖人有令德其名必彰不独本国重之即他国亦爱慕焉纵有不善之人能改过不吝则贤者亦莫不称许之矣上谕侍臣曰人之善者虽履艰危而心不移金之良者虽经煅炼而色不变良金与善人无异也善人宅志公忠不以利为利以义为利诚有利也若存不善之念者以非分获利可云利乎虽处事偶合亦幸耳傥善人已定之谋使不善者与闻一言偾事譬之终岁勤动树艺黍稷坏于一朝之冰雹也讵不惜哉上谕侍臣曰人果优于智慧虽无力亦有力矣纵有勍敌焉能胜之夫优于智慧之人预大谋决大事能言众人所不能言及闻贤哲之言即能会悟如是则群贤莫不称许之使若人者遭逢令主将庶事修举进于至治无难矣上谕贝勒诸臣曰凡人溺于非僻不自省改犹大厦将倾而坐其中悬崖欲崩而立其下也尔贝勒诸臣若骄恣不逊则自丧其德过失不改则自辱其身陵侍从虐仆隶则禄不保不善如此必无告以善言者即已有一言之善人且不听欲求贤哲之助何可得耶纵令得之亦必不能受其善言而敬识不忘如此则祸患必丛集其身矣六月辛未朔甲申左总兵官一等大臣巴图鲁额亦都卒年六十额亦都起自卑微鼓勇殚力凡攻城略地皆奋身先登多立功绩上特以族妹妻之拔为一等大臣祭墓之时上亲临焉恸哭者三始回宫大清太祖承天广运圣德神功肇纪立极仁孝睿武端毅钦安弘文定业高皇帝实录卷之七大清太祖实录卷之八监修总裁官光禄大夫太子太傅礼部尚书武英殿大学士臣觉罗勒德洪总裁官光禄大夫太子太傅礼部尚书武英殿大学士加一级臣明珠光禄大夫礼部尚书保和殿大学士加三级臣王熙光禄大夫礼部尚书武英殿大学士臣吴正治资政大夫吏部尚书文华殿大学士加一级臣宋德宜等奉敕修总裁官光禄大夫经筵讲官太保议政大臣保和殿大学士总理兵部事三等伯加十六级臣鄂尔泰光禄大夫经筵日讲官起居注太保兼太子太保保和殿大学士仍兼管吏部尚书翰林院掌院事三等伯加十二级臣张廷玉光禄大夫经筵讲官太子太保东阁大学士兼礼部尚书加五级臣徐本等奉敕恭校秋七月庚子朔上谕侍臣曰天之所命俾为帝王膺图箓柄国政其守此丕基也如置瓦器然必求其安夫器置之安则安置之危则危傥致缺损庸可补乎若将天锡丕基时时敬念兢兢恪守斯神器永奠大业弗坠不然肆意骄纵上干天怒陨坠厥绪岂复能祈命于天哉上谕诸贝勒曰人能立心公诚则妇亲其夫下亲其上仆亲其主公诚相感善莫加焉若存心邪辟行事悖乱则妇疎其夫下疎其上仆疎其主中心乖异何利之有哉为下者有怨怼君上之心上虽未及知天已知之为上者宅心污下天必降之罚而君不能为主矣臣民其共钦哉勿视天鉴甚远甘暴弃也朕以至公养人无所偏向如我六祖子孙有德行者不令隐蔽勇敢者重以赉予论事明敏者锡以嘉名朕存心如此后世子孙有才德者不可高自矜诩听宗族兄弟共相推举处富不可忘贫有勇仍须若怯凡于他国毋先出恶言毋先萌恶念盖恶念易生善行难得语去从恶如崩从善如登可不慎欤上谕侍臣曰有德不举贤者不居其国譬之弃美珠而取顽石鬻珠者不至也与匪人居必急远之乃安其行不践言者亦勿与交欲立大功当勤求良友而交之有纯善之心纯善之言二者兼之则诸事易成而众心协矣上谕贝勒诸臣曰人君用人治国宜择贤而有识者任之若既膺此任不逮其初非真能公忠人也臣之良者入而对君陈嘉谟焉出而治事公听断焉居则职业思尽动则措置有方奉使于外又能申明约束焉凡有委任克公克谨无所悖违若敷对上前则直陈所见至衡量人物贤则贤否则否无所徇饰苟有利于君国身家非所爱也勤劳非所恤也如是则上下协和庶事修举而君亦嘉赖之矣上谕侍臣曰人之无德者能效法有德则恶念何由而生若匪僻是尚恣意为之则善行何由致乎愚闇之人不悟贤哲告诫反恶其责已虽有善言罔知听受尚可以为人耶壬寅上以克取辽东御殿召集群臣大陈筵宴总兵以下备御以上各武臣分左右以次坐上亲举金卮遍赐以酒又各赐衣一袭众臣欣承宠赉皆叩首谢上谕之曰明之国最大也尚以为不足而欲并人之国故丧其师明之土最广也尚以为不足而欲夺人之土故丧其地此皆天厌明而祐我也赖尔诸臣攻战之力仰承天眷故朕及尔等得至此地酒一卮衣一袭为物几何岂足酬劳哉但念尔诸臣宣力疆场勤劳王事兹集殿廷乃申欢叙以见朕心嘉悦而已甲寅上谕侍臣曰人之善者知有过虽小必改不善者虽告之以过不改也故善人偶有过误必勐省而自修焉将善心因之增益矣上谕侍臣曰人能常怀远虑容受直言以公忠之心勤劬效力以事其上则卑者可尊疎者可密而令名克着如风声然四方皆闻之矣夫人谁不乐善既闻之有不倾心者乎上谕侍臣曰人之善者于人无所不爱不善之人虽有功于己者亦皆虐使之愚者以幸得货财为乐贤智之流必推与及于众人乃为乐也故有德之人乃能好德无德者焉知好德乎譬之于蜂乃知爱花若蠛蠓之类虽有芬芳不知爱矣与善人相接偶当倾盖亦受其益若与不善人相比昵则愈久而愈受其损矣上谕侍臣曰人虽朴鲁而立志公忠则上之人当倚重之公忠之人遇人有过必尽言规谏若儇巧之徒虽问之亦不告也至于愚人遇才艺者不知加惠无益之人反加惠焉彼无良者受人之惠曾不知报犹播种于硗确之地必不能多所获矣上谕侍臣曰凡人于才智有德之人不就而效法者以薰染于积习深耳否则秉彝之好人所同具何惮而不效法耶货财已充而不衣不食必陷溺而成癖矣不然不衣不食何为哉夫人福泽既尽则不善之心生家道将衰则不肖之子出君子福积于躬随所居而吉随所遇而善惟其积福遂以召祥若不勤于所事惮劳苦是自弃其治生之道也譬之沃壤不勤耕治嘉谷岂坐获耶贤哲之人虽遇小事必从容筹度以底于成凡事能好谋而成则众皆悦服若放逸此心惟物是嗜则必取憎于人矣既具贤哲之性又常存敬畏斯恶念无从而生傥恶念偶萌宜急遏之待其形着于外众皆知之悔亦无及矣至于取友者既知其恶而复与之友亦必非善人也上谕侍臣曰书云心逸日休心劳日拙此言良是凡人于货财谁不爱之爱之而获长享者谁耶人之遭逢或吉或皆由前定何不安于义命而劳心以妄求耶己未镇江城中军陈良策与居民潜通于明将毛文龙令别堡之民诈称兵至大唿噪城中惊扰良策乘乱执城守游击佟养真杀其子丰年并从者六十人叛投文龙其汤站险山二堡民亦执守堡官陈九阶李世科叛投文龙上闻之命四贝勒及二贝勒阿敏率总兵副参等官引兵三千人迁镇江沿海居民于内地命大贝勒代善三贝勒莽古尔泰率兵二千人迁金州民于复州甲子上谕诸贝勒曰为贝勒者无事之时宜明其识听讼之时宜平其心心平则事理得识明则法纪彰二者兼备宣力殚忠绥理民庶致国家太平不难矣上谕诸贝勒曰国君与贝勒凡于兄弟臣庶视同一体至美衣美食皆无所吝始可称为国主若但知自奉心溺嗜欲岂得为养育民人主耶尔等各体朕怀公以立心仁以及物亲爱笃于家廷恩礼周于臣庶毋但求自便为也上谕贝勒诸臣曰凡人有告以善言反生畏惮不愿听闻乃甘于自弃者也其败必速若勉受善言而谨识之是勇于从善不欲自处以庸流也将由贱而贵由卑而尊为益亦无穷已故人主凡遇灾变当益加修省毋为饰辞盖上天眷佑垂象示儆若人主徒饰虚文罔修实政非所以善体天心也兹国家无事之时更宜登进贤良勤求治道弘敷善政爱养人民及时修德行仁而后可以创业垂统若溺于晏安习于卑细其何以承天休命垂裕后昆耶凡我子孙臣庶尚其懋勉哉上谕侍臣曰愚闇之夫耽于逸乐不致力修德凡言之有益无益皆不能辨惮于听受即闻善言亦不默识深思惟图晏安自便此岂人类也耶愚者群聚纵为嬉游耽于宴饮习于谑浪至贤哲当前则引故而却避之若委以正务则诿谢而不任焉此亦非人类也出猎行兵之事漠不经心而甲胄弓矢不加修治所修治者宴会时服饰而已此等之人与无足比数之妇人等耳所谓愚闇性成人所摈弃当为切戒至为妇人者不治其家不顺其夫而干预外事亦失其为妇之道矣有家者并宜戒警也上谕侍臣曰人之无良者虽勤加教诫欲其同归于善终不可得犹以水濯炭终不能使之白也盖彼之存心既不能善而于善人懿行又不肯从惟求有利于己耳似此甘自暴弃之人谁复与之为友耶八月庚午朔戊寅喀尔喀部落以畜产一万赎贝勒介赛送其二子一女为质上刑白马祭天俾介赛誓赐貂镶朝衣猞狸狲裘各一鞾帽玲珑带弓矢雕鞍并马一甲百甲申命诸贝勒送介赛至十里外设宴祖其行乃以所质女与大贝勒代善为妃冬十一月戊戌朔乙卯上命二贝勒阿敏统兵五千渡镇江入朝鲜境攻剿明将毛文龙二贝勒至镇江遂乘夜入朝鲜斩游击刘姓者及兵一千五百级文龙仅以身免乃班师北蒙古五部落喀尔喀台吉古尔布什莽果尔率民六百户并驱畜产来归上御殿二台吉朝见毕大宴之各赐貂裘三猞狸狲裘二虎裘二貉裘二狐裘一貂镶朝衣五镶獭裘二镶青鼠裘三蟒衣九蟒缎六缎三十五布五百金以两计者十银以两计者五百雕鞍一沙鱼皮鞍七玲珑撒袋一撒袋兼弓矢者八甲胄十僮仆牛马房舍田亩及一切器具等物毕备上以女妻台吉古尔布什赐名青卓礼克图给以满洲牛录一凡三百人并蒙古牛录一授为总兵又以族弟济白里杜济获女妻台吉莽果尔亦授为总兵天命七年壬戌春正月丁酉朔先是喀尔喀扎鲁特部落贝勒巴克为我国所擒其子鄂齐里桑来质乃释巴克归甲寅上率大军征明略广宁城命族弟铎弼贝和齐及额驸沙进苏把海统兵守辽阳上率贝勒大臣及众兵启行乙卯次辽河之东昌堡丙辰寅刻大兵起营辰刻渡辽河明防河兵见我军势不可当遂遁走我军前队精锐追击二十里外至西平堡乃止申刻大军继至围之遂立营丁巳招其城守副将罗一贵降不从辰刻布梯楯攻其城四面兵皆溃午刻克之斩副将罗一贵歼其兵万人尚未收军侦者驰告广宁城兵至我军迎击未及成列明总兵刘渠祁秉忠李秉诚副将刘征鲍承先参将黑云鹤麻承宗祖大寿游击罗万言李茂春张明先等引兵三万乘机急战我兵不暇布阵即飞驰突入奋射冲击人自为战所向披靡明兵力不能支遂大败我军乘胜追击五十里斩杀无算至平洋桥堡明总兵刘渠祁秉忠及副将刘征参将黑云鹤游击李茂春张明先死焉全军尽没总兵李秉诚副将鲍承先参将祖大寿游击罗万言遁去会暮上还军驻跸西平堡明败兵入广宁城经略熊廷弼巡抚王化贞知西平堡已失援兵尽殪大惊遂与监军道高出通判万有孚等弃城遁入山海关巡道高邦佐奔至杏山驿自缢死其广宁守门游击孙得功守备黄进千总郎绍贞陆国志等遣七人来请降上给以印一赐之白金遣之还戊午明西兴堡备御朱世勋遣中军王志高请降上给以印一及白金赐之遣还是日论诸将士功以所俘获分别赏赉余者均给众军己未上率贝勒大臣统大军赴广宁先是我国人石天柱投明为千总至是出迎询知守城官吏皆遁惟秀才郭肇基司城门上给石天柱印一并赐所乘鞍马及令旗而去又正安堡千总来降上以印赐之庚申镇静堡参将刘世勋来降亦赐以令旗而归大军行至广宁城东三里许之望昌冈城中比户焚香绅士庶民备乘舆设鼓乐执旗张盖俯伏迎谒未刻上入广宁城驻跸明游击罗万言潜逃入山旋出降平洋桥守堡闵云龙西兴堡备御朱世勋锦州都司陈尚智铁场守堡俞鸿渐大凌河游击何世延锦安守堡郑登右屯卫备御黄宗鲁团山守堡崔尽忠镇宁守堡李诗镇远守堡徐镇静镇安守堡郑维翰镇静堡参将刘世勋守堡臧国祚镇边守堡周元勋大清堡游击阎印大康守堡王国泰镇武堡都司金励刘式章李维龙王有功及壮镇堡闾阳驿十三山小凌河松山杏山撁马岭戚家正安锦昌中安镇彝大静大宁大平大安大定大茂大胜大镇大福大兴盘山驿凡四十余城守御官各率其所属百姓来降上驻军十日从广宁城移大军向山海关明经略熊廷弼尽焚沿途村堡庐舍而走大军至中左所复回锦州驻营大贝勒四贝勒引兵至义州欲迁其户口护之而归城中闭门拒命遂攻克之斩三千级上率贝勒大臣统大军还至广宁遣官具车驾往迎后妃等于辽阳二月丁卯朔丁丑后妃等自辽阳起行庚申至广宁城设筵宴行庆贺礼壬午蒙古兀鲁特部落明安兀尔宰图锁诺木绰乙喇札尔达赖密赛拜音代噶尔马昂坤多尔济顾禄绰尔齐奇笔他尔布彦代伊林齐特灵石里胡那克凡十七贝勒及喀尔喀各部落台吉各率所属军民三千余户并驱其畜产归附上御殿宴劳之谕曰我国习俗所尚守忠信奉法度贤而善者举之不遗悖且乱者治之不贷以致盗窃潜消暴乱不作拾遗于道必还其主习俗如此所以获膺天眷尔蒙古人所持者念珠所称者佛号而不息盗窃之风遂遭天谴俾尔诸贝勒自乱其心殃及于国今尔等既归我贤而善者嘉其贤而优礼之即不能之人亦因其归顺而善遇焉今而后慎勿萌盗窃暴乱之心傥旧恶不悛国法不汝贷也于是厚赐诸贝勒等猞狸狲貂虎狐貉等裘蟒衣绮服锦币布帛金银银器田庐僮仆牛马糗粮器具等物各授职有差时蒙古喀尔喀五部落民一千二百户并来归癸未上还辽阳留诸贝勒统兵守广宁城以河西所降各城堡官民移之渡河至辽东移户口时有西平堡遁去副将鲍承先亦随众来降三月丁酉朔己亥众贝勒问上曰基业天所予也何以宁辑休命天所锡也何以凝承上曰继朕而嗣大位者毋令强梁有力者为也以若人为君惧其尚力自恣获罪于天也且一人纵有知识终不及众人之谋今命尔八子为八和硕贝勒同心谋国庶几无失尔八和硕贝勒内择其能受谏而有德者嗣朕登大位若不能受谏所行非善更择善者立焉择立之时若不乐从众议艴然变色岂遂使不贤之人任其所为耶至于八和硕贝勒共理国政或一人心有所得言之有益于国七人宜共赞成之如己既无才又不能赞成人善而缄默坐视者即当易此贝勒更于子弟中择贤者为之易置之时若不乐从众议艴然变色岂遂使不贤之人任其所为耶若八和硕贝勒中或以事他出告于众勿私往若入而见君勿一二人见其众人毕集同谋议以治国政务期斥奸佞举忠直可也上集贝勒大臣议曰我国家承天眷佑遂有辽东之地但今辽阳城大年久倾圯东南有朝鲜北有蒙古二国俱未弭帖若舍此征明恐贻内顾忧必更筑坚城分兵守御庶得固我根本乘时征讨也贝勒大臣谏曰舍见居之城郭室庐更为创建毋乃劳民耶上曰今既与明构兵岂能即图安逸汝等所惜者一时小劳苦耳朕所虑者大也苟惜一时之劳何以成将来远大之业耶朕欲令降附之民筑城而庐舍各自营建如此虽暂劳亦永逸已贝勒大臣皆曰善遂筑城于辽阳城东五里太子河边创建宫室迁居之名曰东京秋七月乙未朔一等大臣硕翁科罗巴图鲁安费扬古卒年六十四天命八年癸亥春正月壬辰朔蒙古喀尔喀扎鲁特部落贝勒巴克来朝初巴克为我国所擒复质其子而遣之归已期年至是复来上悦释其质子鄂齐里桑与之俱归戊戌上谕诸臣曰朕于八和硕贝勒设大臣八人副之者欲察其心也谁则以己之事人之事视为一体而公以持论谁则于己之事非是不自引咎而变色拒谏尔八大臣公察之知其非即直言责之不受以闻朕设尔等之意此其一至于国事之何以成何以败当深为经画有辅弼帝业者则称其堪任而举之有才不胜任者则指其无能而劾之此其二总兵以下及诸武臣凡行军之事宜谋其何以得何以失若野战须何器具若攻城须何器具凡应用者修治之能将兵者则称其能不能将兵者则指其不能以闻于朕此其三若不肖者不降不革则恶无以惩贤者不举不用则善无以劝尔等果能经理国事各得其宜则朕所生子孙之多所设臣僚之众皆有益于国朕之心自泰然而愉快矣蒙古喀尔喀五部落台吉拉巴西希璧锁诺木塔布囊蟒古鄂博和及台吉达赖等各带所属人民畜产并他处蒙古凡五百户来归各授职有差仍赐貂鼠猞狸狲等裘金银田亩房舍布帛僮仆牛马及器用等物二月辛酉朔乙丑上谕侍臣曰人君之心能贞固不二感召天和风雨时黍谷登民安物阜则永保天位世祚绵长凡为民者能持敬谨之心罔干国典急公奉上孝悌力田则获福而家道昌矣夏四月庚申朔癸酉初蒙古喀尔喀扎鲁特部落贝勒昂安执我国使者送叶赫被杀又奉使北蒙古贝勒者屡被要杀于路夺畜产至是上命台吉阿巴泰德格类寨桑古岳托统兵三千往征昂安庚辰乘夜疾行翼旦过罗地渡辽河纵兵急趋有前锋总兵戴穆布者率精锐五十人先至厄尔格勒地知为昂安所属遂略地而前驰百余里乃与参将雅希禅侍卫博尔晋至昂安所居攻之昂安携妻子及二十余人引牛车而遁雅希禅博尔晋引三十余骑下马戴穆布引十余骑勒马立昂安避下马兵直冲戴穆布戴穆布拒战已败昂安复出众前引满射昂安从者乘发矢时执小枪迎刺戴穆布中其口堕马创甚死焉我兵冲入斩昂安父子并从者伏尸一处尽获其妻孥军民畜产又执贝勒钟嫩子桑土之妻及子而还五月庚寅朔乙未征蒙古台吉阿巴泰等还至都城上出城迎之行四十里遇于古城堡南因破敌竖旗八鸣角拜天毕御帐殿出征台吉大臣朝见设大宴庆劳翼日以俘获人口先赏出征将士其余分赐在国诸臣有差是日雨上曰蒙古之人犹此云然云合则致雨蒙古部落合则成兵其散犹云收而雨止也俟其散时我当蹑而取之耳乃还东京时贝勒钟嫩子桑土因妻子军民畜产俱被擒获上书哀告称上为普天共主英明皇帝陛下自言臣历来无罪父存之日罪诚有之今大兵下临孤身得脱妻子俱被俘获上英明察此或赦还耶昔者上谕臣曰桑土尔即血战时勿怯臣不敢忘果垂怜乞使人慰臣于是上使人报桑土曰尔妻子俱存无恙也桑土遂来朝即以妻子还之俾俱归丙午蒙古科尔沁贝勒孔果尔以女来归上命台吉寨桑古杜度至六十里外张筵宴迎入城以妻台吉阿济格筵宴如礼六月庚申朔戊辰上御八角殿召集诸公主训之曰天设国君岂可不体天而修举制度耶体天而修举之其道安在惟举善以示劝诛恶以示惩而已今我国贝勒之中有被削被辱者岂于朕有怨哉因败纪乱常故执法治之耳夫执政诸贝勒且不得废法而免况汝等女曹或干政紊法朕岂肯徇纵废国典乎男子被甲胄效忠死事者因不背同心之盟故以身殉国尔等安居于家若违法制坏基业岂其可哉朕尝择贤而有功之人以汝等妻之岂令受制汝等耶汝等当敬谨柔顺苟陵侮其夫恣意骄纵其恶甚于魑魅矣譬诸万物皆依日之光心遂其生汝等亦依朕之光自安其生可也复谓皇妹曰汝其以妇道善训诸女有犯朕必罪之汝毋阻朕也上谕诸贝勒曰喀尔喀贝勒原未受制于人各主部落安乐称意因安益求安乐更思乐遂来归附至兀鲁特部落贝勒因蒙古国主残暴慕义而归我耳此等归附贝勒凡有故当与我八贝勒一视之即有罪当诛勿论死俾还故地可也甲戌上谕蒙古归附诸贝勒曰凡汝等居我国结婚姻立家业娶我诸女者勿以诸女为畏也朕因汝等远来附我怜恤汝等妻以女俾各遂室家之乐岂令汝受制于女乎朕尝闻蒙古察哈尔喀尔喀诸贝勒以女妻侍从中贤者及大臣每陵其夫扰其国若诸女中有如彼之人陵其夫俾生嗟怨汝等勿辄以暴横相加必告于朕罪至死诛之罪不至死则废之更以他女妻焉傥诸女不贤不奏闻咎在汝等奏闻而不加惩治咎在于朕凡有所艰苦毋讳各以其情直告可也丁亥上谕曰总兵以下备御以上世爵之臣果各敬守乃职夙夜殚心以奉国家朕视之如子诚有益矣若宴安自便存心怠慢玩忽天纪朕视之如子竟何益哉尔等共襄大业宜殚力焉我国之中汉人蒙古并他族类杂处于此其或逃或叛或为盗贼为奸宄者其严察之众果严察则群小不敢为乱国有不治者乎国治则朕心安豢养汝等诚有济矣若群心怠慢察之不严奸人伺间而起国之乱也由此国乱朕心不安将豢养汝等何益哉从来惟开创为难耳今任以所创基业而汝等不加敬慎更有何者报朕养育恩耶冬十月戊午朔丁丑一等大臣达尔汉侍卫扈尔汉卒上闻之亲临其丧哭之良久扈尔汉雅尔古人也因来归上养之为子赐秩一等大臣从上征伐屡建功勋至是卒年四十有八大清太祖承天广运圣德神功肇纪立极仁孝睿武端毅钦安弘文定业高皇帝实录卷之八大清太祖承天广运圣德神功肇纪立极仁孝睿武端毅钦安弘文定业高皇帝实录卷之八秋七月庚子朔上谕侍臣曰天之所命俾为帝王膺图箓柄国政其守此丕基也如置瓦器然必求其安夫器置之安则安置之危则危傥致缺损庸可补乎若将天锡丕基时时敬念兢兢恪守斯神器永奠大业弗坠不然肆意骄纵上干天怒陨坠厥绪岂复能祈命于天哉上谕诸贝勒曰人能立心公诚则妇亲其夫下亲其上仆亲其主公诚相感善莫加焉若存心邪辟行事悖乱则妇疎其夫下疎其上仆疎其主中心乖异何利之有哉为下者有怨怼君上之心上虽未及知天已知之为上者宅心污下天必降之罚而君不能为主矣臣民其共钦哉勿视天鉴甚远甘暴弃也朕以至公养人无所偏向如我六祖子孙有德行者不令隐蔽勇敢者重以赉予论事明敏者锡以嘉名朕存心如此后世子孙有才德者不可高自矜诩听宗族兄弟共相推举处富不可忘贫有勇仍须若怯凡于他国毋先出恶言毋先萌恶念盖恶念易生善行难得语去从恶如崩从善如登可不慎欤上谕侍臣曰有德不举贤者不居其国譬之弃美珠而取顽石鬻珠者不至也与匪人居必急远之乃安其行不践言者亦勿与交欲立大功当勤求良友而交之有纯善之心纯善之言二者兼之则诸事易成而众心协矣上谕贝勒诸臣曰人君用人治国宜择贤而有识者任之若既膺此任不逮其初非真能公忠人也臣之良者入而对君陈嘉谟焉出而治事公听断焉居则职业思尽动则措置有方奉使于外又能申明约束焉凡有委任克公克谨无所悖违若敷对上前则直陈所见至衡量人物贤则贤否则否无所徇饰苟有利于君国身家非所爱也勤劳非所恤也如是则上下协和庶事修举而君亦嘉赖之矣上谕侍臣曰人之无德者能效法有德则恶念何由而生若匪僻是尚恣意为之则善行何由致乎愚闇之人不悟贤哲告诫反恶其责已虽有善言罔知听受尚可以为人耶壬寅上以克取辽东御殿召集群臣大陈筵宴总兵以下备御以上各武臣分左右以次坐上亲举金卮遍赐以酒又各赐衣一袭众臣欣承宠赉皆叩首谢上谕之曰明之国最大也尚以为不足而欲并人之国故丧其师明之土最广也尚以为不足而欲夺人之土故丧其地此皆天厌明而祐我也赖尔诸臣攻战之力仰承天眷故朕及尔等得至此地酒一卮衣一袭为物几何岂足酬劳哉但念尔诸臣宣力疆场勤劳王事兹集殿廷乃申欢叙以见朕心嘉悦而已甲寅上谕侍臣曰人之善者知有过虽小必改不善者虽告之以过不改也故善人偶有过误必勐省而自修焉将善心因之增益矣上谕侍臣曰人能常怀远虑容受直言以公忠之心勤劬效力以事其上则卑者可尊疎者可密而令名克着如风声然四方皆闻之矣夫人谁不乐善既闻之有不倾心者乎上谕侍臣曰人之善者于人无所不爱不善之人虽有功于己者亦皆虐使之愚者以幸得货财为乐贤智之流必推与及于众人乃为乐也故有德之人乃能好德无德者焉知好德乎譬之于蜂乃知爱花若蠛蠓之类虽有芬芳不知爱矣与善人相接偶当倾盖亦受其益若与不善人相比昵则愈久而愈受其损矣上谕侍臣曰人虽朴鲁而立志公忠则上之人当倚重之公忠之人遇人有过必尽言规谏若儇巧之徒虽问之亦不告也至于愚人遇才艺者不知加惠无益之人反加惠焉彼无良者受人之惠曾不知报犹播种于硗确之地必不能多所获矣上谕侍臣曰凡人于才智有德之人不就而效法者以薰染于积习深耳否则秉彝之好人所同具何惮而不效法耶货财已充而不衣不食必陷溺而成癖矣不然不衣不食何为哉夫人福泽既尽则不善之心生家道将衰则不肖之子出君子福积于躬随所居而吉随所遇而善惟其积福遂以召祥若不勤于所事惮劳苦是自弃其治生之道也譬之沃壤不勤耕治嘉谷岂坐获耶贤哲之人虽遇小事必从容筹度以底于成凡事能好谋而成则众皆悦服若放逸此心惟物是嗜则必取憎于人矣既具贤哲之性又常存敬畏斯恶念无从而生傥恶念偶萌宜急遏之待其形着于外众皆知之悔亦无及矣至于取友者既知其恶而复与之友亦必非善人也上谕侍臣曰书云心逸日休心劳日拙此言良是凡人于货财谁不爱之爱之而获长享者谁耶人之遭逢或吉或皆由前定何不安于义命而劳心以妄求耶己未镇江城中军陈良策与居民潜通于明将毛文龙令别堡之民诈称兵至大唿噪城中惊扰良策乘乱执城守游击佟养真杀其子丰年并从者六十人叛投文龙其汤站险山二堡民亦执守堡官陈九阶李世科叛投文龙上闻之命四贝勒及二贝勒阿敏率总兵副参等官引兵三千人迁镇江沿海居民于内地命大贝勒代善三贝勒莽古尔泰率兵二千人迁金州民于复州甲子上谕诸贝勒曰为贝勒者无事之时宜明其识听讼之时宜平其心心平则事理得识明则法纪彰二者兼备宣力殚忠绥理民庶致国家太平不难矣上谕诸贝勒曰国君与贝勒凡于兄弟臣庶视同一体至美衣美食皆无所吝始可称为国主若但知自奉心溺嗜欲岂得为养育民人主耶尔等各体朕怀公以立心仁以及物亲爱笃于家廷恩礼周于臣庶毋但求自便为也上谕贝勒诸臣曰凡人有告以善言反生畏惮不愿听闻乃甘于自弃者也其败必速若勉受善言而谨识之是勇于从善不欲自处以庸流也将由贱而贵由卑而尊为益亦无穷已故人主凡遇灾变当益加修省毋为饰辞盖上天眷佑垂象示儆若人主徒饰虚文罔修实政非所以善体天心也兹国家无事之时更宜登进贤良勤求治道弘敷善政爱养人民及时修德行仁而后可以创业垂统若溺于晏安习于卑细其何以承天休命垂裕后昆耶凡我子孙臣庶尚其懋勉哉上谕侍臣曰愚闇之夫耽于逸乐不致力修德凡言之有益无益皆不能辨惮于听受即闻善言亦不默识深思惟图晏安自便此岂人类也耶愚者群聚纵为嬉游耽于宴饮习于谑浪至贤哲当前则引故而却避之若委以正务则诿谢而不任焉此亦非人类也出猎行兵之事漠不经心而甲胄弓矢不加修治所修治者宴会时服饰而已此等之人与无足比数之妇人等耳所谓愚闇性成人所摈弃当为切戒至为妇人者不治其家不顺其夫而干预外事亦失其为妇之道矣有家者并宜戒警也上谕侍臣曰人之无良者虽勤加教诫欲其同归于善终不可得犹以水濯炭终不能使之白也盖彼之存心既不能善而于善人懿行又不肯从惟求有利于己耳似此甘自暴弃之人谁复与之为友耶八月庚午朔戊寅喀尔喀部落以畜产一万赎贝勒介赛送其二子一女为质上刑白马祭天俾介赛誓赐貂镶朝衣猞狸狲裘各一鞾帽玲珑带弓矢雕鞍并马一甲百甲申命诸贝勒送介赛至十里外设宴祖其行乃以所质女与大贝勒代善为妃冬十一月戊戌朔乙卯上命二贝勒阿敏统兵五千渡镇江入朝鲜境攻剿明将毛文龙二贝勒至镇江遂乘夜入朝鲜斩游击刘姓者及兵一千五百级文龙仅以身免乃班师北蒙古五部落喀尔喀台吉古尔布什莽果尔率民六百户并驱畜产来归上御殿二台吉朝见毕大宴之各赐貂裘三猞狸狲裘二虎裘二貉裘二狐裘一貂镶朝衣五镶獭裘二镶青鼠裘三蟒衣九蟒缎六缎三十五布五百金以两计者十银以两计者五百雕鞍一沙鱼皮鞍七玲珑撒袋一撒袋兼弓矢者八甲胄十僮仆牛马房舍田亩及一切器具等物毕备上以女妻台吉古尔布什赐名青卓礼克图给以满洲牛录一凡三百人并蒙古牛录一授为总兵又以族弟济白里杜济获女妻台吉莽果尔亦授为总兵天命七年壬戌春正月丁酉朔先是喀尔喀扎鲁特部落贝勒巴克为我国所擒其子鄂齐里桑来质乃释巴克归甲寅上率大军征明略广宁城命族弟铎弼贝和齐及额驸沙进苏把海统兵守辽阳上率贝勒大臣及众兵启行乙卯次辽河之东昌堡丙辰寅刻大兵起营辰刻渡辽河明防河兵见我军势不可当遂遁走我军前队精锐追击二十里外至西平堡乃止申刻大军继至围之遂立营丁巳招其城守副将罗一贵降不从辰刻布梯楯攻其城四面兵皆溃午刻克之斩副将罗一贵歼其兵万人尚未收军侦者驰告广宁城兵至我军迎击未及成列明总兵刘渠祁秉忠李秉诚副将刘征鲍承先参将黑云鹤麻承宗祖大寿游击罗万言李茂春张明先等引兵三万乘机急战我兵不暇布阵即飞驰突入奋射冲击人自为战所向披靡明兵力不能支遂大败我军乘胜追击五十里斩杀无算至平洋桥堡明总兵刘渠祁秉忠及副将刘征参将黑云鹤游击李茂春张明先死焉全军尽没总兵李秉诚副将鲍承先参将祖大寿游击罗万言遁去会暮上还军驻跸西平堡明败兵入广宁城经略熊廷弼巡抚王化贞知西平堡已失援兵尽殪大惊遂与监军道高出通判万有孚等弃城遁入山海关巡道高邦佐奔至杏山驿自缢死其广宁守门游击孙得功守备黄进千总郎绍贞陆国志等遣七人来请降上给以印一赐之白金遣之还戊午明西兴堡备御朱世勋遣中军王志高请降上给以印一及白金赐之遣还是日论诸将士功以所俘获分别赏赉余者均给众军己未上率贝勒大臣统大军赴广宁先是我国人石天柱投明为千总至是出迎询知守城官吏皆遁惟秀才郭肇基司城门上给石天柱印一并赐所乘鞍马及令旗而去又正安堡千总来降上以印赐之庚申镇静堡参将刘世勋来降亦赐以令旗而归大军行至广宁城东三里许之望昌冈城中比户焚香绅士庶民备乘舆设鼓乐执旗张盖俯伏迎谒未刻上入广宁城驻跸明游击罗万言潜逃入山旋出降平洋桥守堡闵云龙西兴堡备御朱世勋锦州都司陈尚智铁场守堡俞鸿渐大凌河游击何世延锦安守堡郑登右屯卫备御黄宗鲁团山守堡崔尽忠镇宁守堡李诗镇远守堡徐镇静镇安守堡郑维翰镇静堡参将刘世勋守堡臧国祚镇边守堡周元勋大清堡游击阎印大康守堡王国泰镇武堡都司金励刘式章李维龙王有功及壮镇堡闾阳驿十三山小凌河松山杏山撁马岭戚家正安锦昌中安镇彝大静大宁大平大安大定大茂大胜大镇大福大兴盘山驿凡四十余城守御官各率其所属百姓来降上驻军十日从广宁城移大军向山海关明经略熊廷弼尽焚沿途村堡庐舍而走大军至中左所复回锦州驻营大贝勒四贝勒引兵至义州欲迁其户口护之而归城中闭门拒命遂攻克之斩三千级上率贝勒大臣统大军还至广宁遣官具车驾往迎后妃等于辽阳二月丁卯朔丁丑后妃等自辽阳起行庚申至广宁城设筵宴行庆贺礼壬午蒙古兀鲁特部落明安兀尔宰图锁诺木绰乙喇札尔达赖密赛拜音代噶尔马昂坤多尔济顾禄绰尔齐奇笔他尔布彦代伊林齐特灵石里胡那克凡十七贝勒及喀尔喀各部落台吉各率所属军民三千余户并驱其畜产归附上御殿宴劳之谕曰我国习俗所尚守忠信奉法度贤而善者举之不遗悖且乱者治之不贷以致盗窃潜消暴乱不作拾遗于道必还其主习俗如此所以获膺天眷尔蒙古人所持者念珠所称者佛号而不息盗窃之风遂遭天谴俾尔诸贝勒自乱其心殃及于国今尔等既归我贤而善者嘉其贤而优礼之即不能之人亦因其归顺而善遇焉今而后慎勿萌盗窃暴乱之心傥旧恶不悛国法不汝贷也于是厚赐诸贝勒等猞狸狲貂虎狐貉等裘蟒衣绮服锦币布帛金银银器田庐僮仆牛马糗粮器具等物各授职有差时蒙古喀尔喀五部落民一千二百户并来归癸未上还辽阳留诸贝勒统兵守广宁城以河西所降各城堡官民移之渡河至辽东移户口时有西平堡遁去副将鲍承先亦随众来降三月丁酉朔己亥众贝勒问上曰基业天所予也何以宁辑休命天所锡也何以凝承上曰继朕而嗣大位者毋令强梁有力者为也以若人为君惧其尚力自恣获罪于天也且一人纵有知识终不及众人之谋今命尔八子为八和硕贝勒同心谋国庶几无失尔八和硕贝勒内择其能受谏而有德者嗣朕登大位若不能受谏所行非善更择善者立焉择立之时若不乐从众议艴然变色岂遂使不贤之人任其所为耶至于八和硕贝勒共理国政或一人心有所得言之有益于国七人宜共赞成之如己既无才又不能赞成人善而缄默坐视者即当易此贝勒更于子弟中择贤者为之易置之时若不乐从众议艴然变色岂遂使不贤之人任其所为耶若八和硕贝勒中或以事他出告于众勿私往若入而见君勿一二人见其众人毕集同谋议以治国政务期斥奸佞举忠直可也上集贝勒大臣议曰我国家承天眷佑遂有辽东之地但今辽阳城大年久倾圯东南有朝鲜北有蒙古二国俱未弭帖若舍此征明恐贻内顾忧必更筑坚城分兵守御庶得固我根本乘时征讨也贝勒大臣谏曰舍见居之城郭室庐更为创建毋乃劳民耶上曰今既与明构兵岂能即图安逸汝等所惜者一时小劳苦耳朕所虑者大也苟惜一时之劳何以成将来远大之业耶朕欲令降附之民筑城而庐舍各自营建如此虽暂劳亦永逸已贝勒大臣皆曰善遂筑城于辽阳城东五里太子河边创建宫室迁居之名曰东京秋七月乙未朔一等大臣硕翁科罗巴图鲁安费扬古卒年六十四天命八年癸亥春正月壬辰朔蒙古喀尔喀扎鲁特部落贝勒巴克来朝初巴克为我国所擒复质其子而遣之归已期年至是复来上悦释其质子鄂齐里桑与之俱归戊戌上谕诸臣曰朕于八和硕贝勒设大臣八人副之者欲察其心也谁则以己之事人之事视为一体而公以持论谁则于己之事非是不自引咎而变色拒谏尔八大臣公察之知其非即直言责之不受以闻朕设尔等之意此其一至于国事之何以成何以败当深为经画有辅弼帝业者则称其堪任而举之有才不胜任者则指其无能而劾之此其二总兵以下及诸武臣凡行军之事宜谋其何以得何以失若野战须何器具若攻城须何器具凡应用者修治之能将兵者则称其能不能将兵者则指其不能以闻于朕此其三若不肖者不降不革则恶无以惩贤者不举不用则善无以劝尔等果能经理国事各得其宜则朕所生子孙之多所设臣僚之众皆有益于国朕之心自泰然而愉快矣蒙古喀尔喀五部落台吉拉巴西希璧锁诺木塔布囊蟒古鄂博和及台吉达赖等各带所属人民畜产并他处蒙古凡五百户来归各授职有差仍赐貂鼠猞狸狲等裘金银田亩房舍布帛僮仆牛马及器用等物二月辛酉朔乙丑上谕侍臣曰人君之心能贞固不二感召天和风雨时黍谷登民安物阜则永保天位世祚绵长凡为民者能持敬谨之心罔干国典急公奉上孝悌力田则获福而家道昌矣夏四月庚申朔癸酉初蒙古喀尔喀扎鲁特部落贝勒昂安执我国使者送叶赫被杀又奉使北蒙古贝勒者屡被要杀于路夺畜产至是上命台吉阿巴泰德格类寨桑古岳托统兵三千往征昂安庚辰乘夜疾行翼旦过罗地渡辽河纵兵急趋有前锋总兵戴穆布者率精锐五十人先至厄尔格勒地知为昂安所属遂略地而前驰百余里乃与参将雅希禅侍卫博尔晋至昂安所居攻之昂安携妻子及二十余人引牛车而遁雅希禅博尔晋引三十余骑下马戴穆布引十余骑勒马立昂安避下马兵直冲戴穆布戴穆布拒战已败昂安复出众前引满射昂安从者乘发矢时执小枪迎刺戴穆布中其口堕马创甚死焉我兵冲入斩昂安父子并从者伏尸一处尽获其妻孥军民畜产又执贝勒钟嫩子桑土之妻及子而还五月庚寅朔乙未征蒙古台吉阿巴泰等还至都城上出城迎之行四十里遇于古城堡南因破敌竖旗八鸣角拜天毕御帐殿出征台吉大臣朝见设大宴庆劳翼日以俘获人口先赏出征将士其余分赐在国诸臣有差是日雨上曰蒙古之人犹此云然云合则致雨蒙古部落合则成兵其散犹云收而雨止也俟其散时我当蹑而取之耳乃还东京时贝勒钟嫩子桑土因妻子军民畜产俱被擒获上书哀告称上为普天共主英明皇帝陛下自言臣历来无罪父存之日罪诚有之今大兵下临孤身得脱妻子俱被俘获上英明察此或赦还耶昔者上谕臣曰桑土尔即血战时勿怯臣不敢忘果垂怜乞使人慰臣于是上使人报桑土曰尔妻子俱存无恙也桑土遂来朝即以妻子还之俾俱归丙午蒙古科尔沁贝勒孔果尔以女来归上命台吉寨桑古杜度至六十里外张筵宴迎入城以妻台吉阿济格筵宴如礼六月庚申朔戊辰上御八角殿召集诸公主训之曰天设国君岂可不体天而修举制度耶体天而修举之其道安在惟举善以示劝诛恶以示惩而已今我国贝勒之中有被削被辱者岂于朕有怨哉因败纪乱常故执法治之耳夫执政诸贝勒且不得废法而免况汝等女曹或干政紊法朕岂肯徇纵废国典乎男子被甲胄效忠死事者因不背同心之盟故以身殉国尔等安居于家若违法制坏基业岂其可哉朕尝择贤而有功之人以汝等妻之岂令受制汝等耶汝等当敬谨柔顺苟陵侮其夫恣意骄纵其恶甚于魑魅矣譬诸万物皆依日之光心遂其生汝等亦依朕之光自安其生可也复谓皇妹曰汝其以妇道善训诸女有犯朕必罪之汝毋阻朕也上谕诸贝勒曰喀尔喀贝勒原未受制于人各主部落安乐称意因安益求安乐更思乐遂来归附至兀鲁特部落贝勒因蒙古国主残暴慕义而归我耳此等归附贝勒凡有故当与我八贝勒一视之即有罪当诛勿论死俾还故地可也甲戌上谕蒙古归附诸贝勒曰凡汝等居我国结婚姻立家业娶我诸女者勿以诸女为畏也朕因汝等远来附我怜恤汝等妻以女俾各遂室家之乐岂令汝受制于女乎朕尝闻蒙古察哈尔喀尔喀诸贝勒以女妻侍从中贤者及大臣每陵其夫扰其国若诸女中有如彼之人陵其夫俾生嗟怨汝等勿辄以暴横相加必告于朕罪至死诛之罪不至死则废之更以他女妻焉傥诸女不贤不奏闻咎在汝等奏闻而不加惩治咎在于朕凡有所艰苦毋讳各以其情直告可也丁亥上谕曰总兵以下备御以上世爵之臣果各敬守乃职夙夜殚心以奉国家朕视之如子诚有益矣若宴安自便存心怠慢玩忽天纪朕视之如子竟何益哉尔等共襄大业宜殚力焉我国之中汉人蒙古并他族类杂处于此其或逃或叛或为盗贼为奸宄者其严察之众果严察则群小不敢为乱国有不治者乎国治则朕心安豢养汝等诚有济矣若群心怠慢察之不严奸人伺间而起国之乱也由此国乱朕心不安将豢养汝等何益哉从来惟开创为难耳今任以所创基业而汝等不加敬慎更有何者报朕养育恩耶冬十月戊午朔丁丑一等大臣达尔汉侍卫扈尔汉卒上闻之亲临其丧哭之良久扈尔汉雅尔古人也因来归上养之为子赐秩一等大臣从上征伐屡建功勋至是卒年四十有八大清太祖实录卷之八秋七月庚子朔上谕侍臣曰天之所命俾为帝王膺图箓柄国政其守此丕基也如置瓦器然必求其安夫器置之安则安置之危则危傥致缺损庸可补乎若将天锡丕基时时敬念兢兢恪守斯神器永奠大业弗坠不然肆意骄纵上干天怒陨坠厥绪岂复能祈命于天哉上谕诸贝勒曰人能立心公诚则妇亲其夫下亲其上仆亲其主公诚相感善莫加焉若存心邪辟行事悖乱则妇疎其夫下疎其上仆疎其主中心乖异何利之有哉为下者有怨怼君上之心上虽未及知天已知之为上者宅心污下天必降之罚而君不能为主矣臣民其共钦哉勿视天鉴甚远甘暴弃也朕以至公养人无所偏向如我六祖子孙有德行者不令隐蔽勇敢者重以赉予论事明敏者锡以嘉名朕存心如此后世子孙有才德者不可高自矜诩听宗族兄弟共相推举处富不可忘贫有勇仍须若怯凡于他国毋先出恶言毋先萌恶念盖恶念易生善行难得语去从恶如崩从善如登可不慎欤上谕侍臣曰有德不举贤者不居其国譬之弃美珠而取顽石鬻珠者不至也与匪人居必急远之乃安其行不践言者亦勿与交欲立大功当勤求良友而交之有纯善之心纯善之言二者兼之则诸事易成而众心协矣上谕贝勒诸臣曰人君用人治国宜择贤而有识者任之若既膺此任不逮其初非真能公忠人也臣之良者入而对君陈嘉谟焉出而治事公听断焉居则职业思尽动则措置有方奉使于外又能申明约束焉凡有委任克公克谨无所悖违若敷对上前则直陈所见至衡量人物贤则贤否则否无所徇饰苟有利于君国身家非所爱也勤劳非所恤也如是则上下协和庶事修举而君亦嘉赖之矣上谕侍臣曰人之无德者能效法有德则恶念何由而生若匪僻是尚恣意为之则善行何由致乎愚闇之人不悟贤哲告诫反恶其责已虽有善言罔知听受尚可以为人耶壬寅上以克取辽东御殿召集群臣大陈筵宴总兵以下备御以上各武臣分左右以次坐上亲举金卮遍赐以酒又各赐衣一袭众臣欣承宠赉皆叩首谢上谕之曰明之国最大也尚以为不足而欲并人之国故丧其师明之土最广也尚以为不足而欲夺人之土故丧其地此皆天厌明而祐我也赖尔诸臣攻战之力仰承天眷故朕及尔等得至此地酒一卮衣一袭为物几何岂足酬劳哉但念尔诸臣宣力疆场勤劳王事兹集殿廷乃申欢叙以见朕心嘉悦而已甲寅上谕侍臣曰人之善者知有过虽小必改不善者虽告之以过不改也故善人偶有过误必勐省而自修焉将善心因之增益矣上谕侍臣曰人能常怀远虑容受直言以公忠之心勤劬效力以事其上则卑者可尊疎者可密而令名克着如风声然四方皆闻之矣夫人谁不乐善既闻之有不倾心者乎上谕侍臣曰人之善者于人无所不爱不善之人虽有功于己者亦皆虐使之愚者以幸得货财为乐贤智之流必推与及于众人乃为乐也故有德之人乃能好德无德者焉知好德乎譬之于蜂乃知爱花若蠛蠓之类虽有芬芳不知爱矣与善人相接偶当倾盖亦受其益若与不善人相比昵则愈久而愈受其损矣上谕侍臣曰人虽朴鲁而立志公忠则上之人当倚重之公忠之人遇人有过必尽言规谏若儇巧之徒虽问之亦不告也至于愚人遇才艺者不知加惠无益之人反加惠焉彼无良者受人之惠曾不知报犹播种于硗确之地必不能多所获矣上谕侍臣曰凡人于才智有德之人不就而效法者以薰染于积习深耳否则秉彝之好人所同具何惮而不效法耶货财已充而不衣不食必陷溺而成癖矣不然不衣不食何为哉夫人福泽既尽则不善之心生家道将衰则不肖之子出君子福积于躬随所居而吉随所遇而善惟其积福遂以召祥若不勤于所事惮劳苦是自弃其治生之道也譬之沃壤不勤耕治嘉谷岂坐获耶贤哲之人虽遇小事必从容筹度以底于成凡事能好谋而成则众皆悦服若放逸此心惟物是嗜则必取憎于人矣既具贤哲之性又常存敬畏斯恶念无从而生傥恶念偶萌宜急遏之待其形着于外众皆知之悔亦无及矣至于取友者既知其恶而复与之友亦必非善人也上谕侍臣曰书云心逸日休心劳日拙此言良是凡人于货财谁不爱之爱之而获长享者谁耶人之遭逢或吉或皆由前定何不安于义命而劳心以妄求耶己未镇江城中军陈良策与居民潜通于明将毛文龙令别堡之民诈称兵至大唿噪城中惊扰良策乘乱执城守游击佟养真杀其子丰年并从者六十人叛投文龙其汤站险山二堡民亦执守堡官陈九阶李世科叛投文龙上闻之命四贝勒及二贝勒阿敏率总兵副参等官引兵三千人迁镇江沿海居民于内地命大贝勒代善三贝勒莽古尔泰率兵二千人迁金州民于复州甲子上谕诸贝勒曰为贝勒者无事之时宜明其识听讼之时宜平其心心平则事理得识明则法纪彰二者兼备宣力殚忠绥理民庶致国家太平不难矣上谕诸贝勒曰国君与贝勒凡于兄弟臣庶视同一体至美衣美食皆无所吝始可称为国主若但知自奉心溺嗜欲岂得为养育民人主耶尔等各体朕怀公以立心仁以及物亲爱笃于家廷恩礼周于臣庶毋但求自便为也上谕贝勒诸臣曰凡人有告以善言反生畏惮不愿听闻乃甘于自弃者也其败必速若勉受善言而谨识之是勇于从善不欲自处以庸流也将由贱而贵由卑而尊为益亦无穷已故人主凡遇灾变当益加修省毋为饰辞盖上天眷佑垂象示儆若人主徒饰虚文罔修实政非所以善体天心也兹国家无事之时更宜登进贤良勤求治道弘敷善政爱养人民及时修德行仁而后可以创业垂统若溺于晏安习于卑细其何以承天休命垂裕后昆耶凡我子孙臣庶尚其懋勉哉上谕侍臣曰愚闇之夫耽于逸乐不致力修德凡言之有益无益皆不能辨惮于听受即闻善言亦不默识深思惟图晏安自便此岂人类也耶愚者群聚纵为嬉游耽于宴饮习于谑浪至贤哲当前则引故而却避之若委以正务则诿谢而不任焉此亦非人类也出猎行兵之事漠不经心而甲胄弓矢不加修治所修治者宴会时服饰而已此等之人与无足比数之妇人等耳所谓愚闇性成人所摈弃当为切戒至为妇人者不治其家不顺其夫而干预外事亦失其为妇之道矣有家者并宜戒警也上谕侍臣曰人之无良者虽勤加教诫欲其同归于善终不可得犹以水濯炭终不能使之白也盖彼之存心既不能善而于善人懿行又不肯从惟求有利于己耳似此甘自暴弃之人谁复与之为友耶八月庚午朔戊寅喀尔喀部落以畜产一万赎贝勒介赛送其二子一女为质上刑白马祭天俾介赛誓赐貂镶朝衣猞狸狲裘各一鞾帽玲珑带弓矢雕鞍并马一甲百甲申命诸贝勒送介赛至十里外设宴祖其行乃以所质女与大贝勒代善为妃冬十一月戊戌朔乙卯上命二贝勒阿敏统兵五千渡镇江入朝鲜境攻剿明将毛文龙二贝勒至镇江遂乘夜入朝鲜斩游击刘姓者及兵一千五百级文龙仅以身免乃班师北蒙古五部落喀尔喀台吉古尔布什莽果尔率民六百户并驱畜产来归上御殿二台吉朝见毕大宴之各赐貂裘三猞狸狲裘二虎裘二貉裘二狐裘一貂镶朝衣五镶獭裘二镶青鼠裘三蟒衣九蟒缎六缎三十五布五百金以两计者十银以两计者五百雕鞍一沙鱼皮鞍七玲珑撒袋一撒袋兼弓矢者八甲胄十僮仆牛马房舍田亩及一切器具等物毕备上以女妻台吉古尔布什赐名青卓礼克图给以满洲牛录一凡三百人并蒙古牛录一授为总兵又以族弟济白里杜济获女妻台吉莽果尔亦授为总兵天命七年壬戌春正月丁酉朔先是喀尔喀扎鲁特部落贝勒巴克为我国所擒其子鄂齐里桑来质乃释巴克归甲寅上率大军征明略广宁城命族弟铎弼贝和齐及额驸沙进苏把海统兵守辽阳上率贝勒大臣及众兵启行乙卯次辽河之东昌堡丙辰寅刻大兵起营辰刻渡辽河明防河兵见我军势不可当遂遁走我军前队精锐追击二十里外至西平堡乃止申刻大军继至围之遂立营丁巳招其城守副将罗一贵降不从辰刻布梯楯攻其城四面兵皆溃午刻克之斩副将罗一贵歼其兵万人尚未收军侦者驰告广宁城兵至我军迎击未及成列明总兵刘渠祁秉忠李秉诚副将刘征鲍承先参将黑云鹤麻承宗祖大寿游击罗万言李茂春张明先等引兵三万乘机急战我兵不暇布阵即飞驰突入奋射冲击人自为战所向披靡明兵力不能支遂大败我军乘胜追击五十里斩杀无算至平洋桥堡明总兵刘渠祁秉忠及副将刘征参将黑云鹤游击李茂春张明先死焉全军尽没总兵李秉诚副将鲍承先参将祖大寿游击罗万言遁去会暮上还军驻跸西平堡明败兵入广宁城经略熊廷弼巡抚王化贞知西平堡已失援兵尽殪大惊遂与监军道高出通判万有孚等弃城遁入山海关巡道高邦佐奔至杏山驿自缢死其广宁守门游击孙得功守备黄进千总郎绍贞陆国志等遣七人来请降上给以印一赐之白金遣之还戊午明西兴堡备御朱世勋遣中军王志高请降上给以印一及白金赐之遣还是日论诸将士功以所俘获分别赏赉余者均给众军己未上率贝勒大臣统大军赴广宁先是我国人石天柱投明为千总至是出迎询知守城官吏皆遁惟秀才郭肇基司城门上给石天柱印一并赐所乘鞍马及令旗而去又正安堡千总来降上以印赐之庚申镇静堡参将刘世勋来降亦赐以令旗而归大军行至广宁城东三里许之望昌冈城中比户焚香绅士庶民备乘舆设鼓乐执旗张盖俯伏迎谒未刻上入广宁城驻跸明游击罗万言潜逃入山旋出降平洋桥守堡闵云龙西兴堡备御朱世勋锦州都司陈尚智铁场守堡俞鸿渐大凌河游击何世延锦安守堡郑登右屯卫备御黄宗鲁团山守堡崔尽忠镇宁守堡李诗镇远守堡徐镇静镇安守堡郑维翰镇静堡参将刘世勋守堡臧国祚镇边守堡周元勋大清堡游击阎印大康守堡王国泰镇武堡都司金励刘式章李维龙王有功及壮镇堡闾阳驿十三山小凌河松山杏山撁马岭戚家正安锦昌中安镇彝大静大宁大平大安大定大茂大胜大镇大福大兴盘山驿凡四十余城守御官各率其所属百姓来降上驻军十日从广宁城移大军向山海关明经略熊廷弼尽焚沿途村堡庐舍而走大军至中左所复回锦州驻营大贝勒四贝勒引兵至义州欲迁其户口护之而归城中闭门拒命遂攻克之斩三千级上率贝勒大臣统大军还至广宁遣官具车驾往迎后妃等于辽阳二月丁卯朔丁丑后妃等自辽阳起行庚申至广宁城设筵宴行庆贺礼壬午蒙古兀鲁特部落明安兀尔宰图锁诺木绰乙喇札尔达赖密赛拜音代噶尔马昂坤多尔济顾禄绰尔齐奇笔他尔布彦代伊林齐特灵石里胡那克凡十七贝勒及喀尔喀各部落台吉各率所属军民三千余户并驱其畜产归附上御殿宴劳之谕曰我国习俗所尚守忠信奉法度贤而善者举之不遗悖且乱者治之不贷以致盗窃潜消暴乱不作拾遗于道必还其主习俗如此所以获膺天眷尔蒙古人所持者念珠所称者佛号而不息盗窃之风遂遭天谴俾尔诸贝勒自乱其心殃及于国今尔等既归我贤而善者嘉其贤而优礼之即不能之人亦因其归顺而善遇焉今而后慎勿萌盗窃暴乱之心傥旧恶不悛国法不汝贷也于是厚赐诸贝勒等猞狸狲貂虎狐貉等裘蟒衣绮服锦币布帛金银银器田庐僮仆牛马糗粮器具等物各授职有差时蒙古喀尔喀五部落民一千二百户并来归癸未上还辽阳留诸贝勒统兵守广宁城以河西所降各城堡官民移之渡河至辽东移户口时有西平堡遁去副将鲍承先亦随众来降三月丁酉朔己亥众贝勒问上曰基业天所予也何以宁辑休命天所锡也何以凝承上曰继朕而嗣大位者毋令强梁有力者为也以若人为君惧其尚力自恣获罪于天也且一人纵有知识终不及众人之谋今命尔八子为八和硕贝勒同心谋国庶几无失尔八和硕贝勒内择其能受谏而有德者嗣朕登大位若不能受谏所行非善更择善者立焉择立之时若不乐从众议艴然变色岂遂使不贤之人任其所为耶至于八和硕贝勒共理国政或一人心有所得言之有益于国七人宜共赞成之如己既无才又不能赞成人善而缄默坐视者即当易此贝勒更于子弟中择贤者为之易置之时若不乐从众议艴然变色岂遂使不贤之人任其所为耶若八和硕贝勒中或以事他出告于众勿私往若入而见君勿一二人见其众人毕集同谋议以治国政务期斥奸佞举忠直可也上集贝勒大臣议曰我国家承天眷佑遂有辽东之地但今辽阳城大年久倾圯东南有朝鲜北有蒙古二国俱未弭帖若舍此征明恐贻内顾忧必更筑坚城分兵守御庶得固我根本乘时征讨也贝勒大臣谏曰舍见居之城郭室庐更为创建毋乃劳民耶上曰今既与明构兵岂能即图安逸汝等所惜者一时小劳苦耳朕所虑者大也苟惜一时之劳何以成将来远大之业耶朕欲令降附之民筑城而庐舍各自营建如此虽暂劳亦永逸已贝勒大臣皆曰善遂筑城于辽阳城东五里太子河边创建宫室迁居之名曰东京秋七月乙未朔一等大臣硕翁科罗巴图鲁安费扬古卒年六十四天命八年癸亥春正月壬辰朔蒙古喀尔喀扎鲁特部落贝勒巴克来朝初巴克为我国所擒复质其子而遣之归已期年至是复来上悦释其质子鄂齐里桑与之俱归戊戌上谕诸臣曰朕于八和硕贝勒设大臣八人副之者欲察其心也谁则以己之事人之事视为一体而公以持论谁则于己之事非是不自引咎而变色拒谏尔八大臣公察之知其非即直言责之不受以闻朕设尔等之意此其一至于国事之何以成何以败当深为经画有辅弼帝业者则称其堪任而举之有才不胜任者则指其无能而劾之此其二总兵以下及诸武臣凡行军之事宜谋其何以得何以失若野战须何器具若攻城须何器具凡应用者修治之能将兵者则称其能不能将兵者则指其不能以闻于朕此其三若不肖者不降不革则恶无以惩贤者不举不用则善无以劝尔等果能经理国事各得其宜则朕所生子孙之多所设臣僚之众皆有益于国朕之心自泰然而愉快矣蒙古喀尔喀五部落台吉拉巴西希璧锁诺木塔布囊蟒古鄂博和及台吉达赖等各带所属人民畜产并他处蒙古凡五百户来归各授职有差仍赐貂鼠猞狸狲等裘金银田亩房舍布帛僮仆牛马及器用等物二月辛酉朔乙丑上谕侍臣曰人君之心能贞固不二感召天和风雨时黍谷登民安物阜则永保天位世祚绵长凡为民者能持敬谨之心罔干国典急公奉上孝悌力田则获福而家道昌矣夏四月庚申朔癸酉初蒙古喀尔喀扎鲁特部落贝勒昂安执我国使者送叶赫被杀又奉使北蒙古贝勒者屡被要杀于路夺畜产至是上命台吉阿巴泰德格类寨桑古岳托统兵三千往征昂安庚辰乘夜疾行翼旦过罗地渡辽河纵兵急趋有前锋总兵戴穆布者率精锐五十人先至厄尔格勒地知为昂安所属遂略地而前驰百余里乃与参将雅希禅侍卫博尔晋至昂安所居攻之昂安携妻子及二十余人引牛车而遁雅希禅博尔晋引三十余骑下马戴穆布引十余骑勒马立昂安避下马兵直冲戴穆布戴穆布拒战已败昂安复出众前引满射昂安从者乘发矢时执小枪迎刺戴穆布中其口堕马创甚死焉我兵冲入斩昂安父子并从者伏尸一处尽获其妻孥军民畜产又执贝勒钟嫩子桑土之妻及子而还五月庚寅朔乙未征蒙古台吉阿巴泰等还至都城上出城迎之行四十里遇于古城堡南因破敌竖旗八鸣角拜天毕御帐殿出征台吉大臣朝见设大宴庆劳翼日以俘获人口先赏出征将士其余分赐在国诸臣有差是日雨上曰蒙古之人犹此云然云合则致雨蒙古部落合则成兵其散犹云收而雨止也俟其散时我当蹑而取之耳乃还东京时贝勒钟嫩子桑土因妻子军民畜产俱被擒获上书哀告称上为普天共主英明皇帝陛下自言臣历来无罪父存之日罪诚有之今大兵下临孤身得脱妻子俱被俘获上英明察此或赦还耶昔者上谕臣曰桑土尔即血战时勿怯臣不敢忘果垂怜乞使人慰臣于是上使人报桑土曰尔妻子俱存无恙也桑土遂来朝即以妻子还之俾俱归丙午蒙古科尔沁贝勒孔果尔以女来归上命台吉寨桑古杜度至六十里外张筵宴迎入城以妻台吉阿济格筵宴如礼六月庚申朔戊辰上御八角殿召集诸公主训之曰天设国君岂可不体天而修举制度耶体天而修举之其道安在惟举善以示劝诛恶以示惩而已今我国贝勒之中有被削被辱者岂于朕有怨哉因败纪乱常故执法治之耳夫执政诸贝勒且不得废法而免况汝等女曹或干政紊法朕岂肯徇纵废国典乎男子被甲胄效忠死事者因不背同心之盟故以身殉国尔等安居于家若违法制坏基业岂其可哉朕尝择贤而有功之人以汝等妻之岂令受制汝等耶汝等当敬谨柔顺苟陵侮其夫恣意骄纵其恶甚于魑魅矣譬诸万物皆依日之光心遂其生汝等亦依朕之光自安其生可也复谓皇妹曰汝其以妇道善训诸女有犯朕必罪之汝毋阻朕也上谕诸贝勒曰喀尔喀贝勒原未受制于人各主部落安乐称意因安益求安乐更思乐遂来归附至兀鲁特部落贝勒因蒙古国主残暴慕义而归我耳此等归附贝勒凡有故当与我八贝勒一视之即有罪当诛勿论死俾还故地可也甲戌上谕蒙古归附诸贝勒曰凡汝等居我国结婚姻立家业娶我诸女者勿以诸女为畏也朕因汝等远来附我怜恤汝等妻以女俾各遂室家之乐岂令汝受制于女乎朕尝闻蒙古察哈尔喀尔喀诸贝勒以女妻侍从中贤者及大臣每陵其夫扰其国若诸女中有如彼之人陵其夫俾生嗟怨汝等勿辄以暴横相加必告于朕罪至死诛之罪不至死则废之更以他女妻焉傥诸女不贤不奏闻咎在汝等奏闻而不加惩治咎在于朕凡有所艰苦毋讳各以其情直告可也丁亥上谕曰总兵以下备御以上世爵之臣果各敬守乃职夙夜殚心以奉国家朕视之如子诚有益矣若宴安自便存心怠慢玩忽天纪朕视之如子竟何益哉尔等共襄大业宜殚力焉我国之中汉人蒙古并他族类杂处于此其或逃或叛或为盗贼为奸宄者其严察之众果严察则群小不敢为乱国有不治者乎国治则朕心安豢养汝等诚有济矣若群心怠慢察之不严奸人伺间而起国之乱也由此国乱朕心不安将豢养汝等何益哉从来惟开创为难耳今任以所创基业而汝等不加敬慎更有何者报朕养育恩耶冬十月戊午朔丁丑一等大臣达尔汉侍卫扈尔汉卒上闻之亲临其丧哭之良久扈尔汉雅尔古人也因来归上养之为子赐秩一等大臣从上征伐屡建功勋至是卒年四十有八大清太祖承天广运圣德神功肇纪立极仁孝睿武端毅钦安弘文定业高皇帝实录卷之八大清太祖承天广运圣德神功肇纪立极仁孝睿武端毅钦安弘文定业高皇帝实录卷之九天命九年甲子春正月丙辰朔初北蒙古国喀尔喀把岳忒部落达尔汉巴图鲁贝勒子台吉恩格德尔先诸部落来归朝谒求婚上嘉焉以弟贝勒舒尔哈齐女妻之俾归国是月额附恩格德尔偕公主来朝请于上欲率部众永居我国上嘉其意留而养焉与盟其辞曰皇天眷祐俾恩格德尔远离其父及昆弟怀德而来以我为父以我诸子为昆弟弃生长之乡视我土如其土焉若不念其归附抚以恩穹苍不佑殃必及矣今天作之合俾为我壻以恩抚之天其眷佑俾贝勒代善阿敏莽古尔泰皇太极台吉阿巴泰德格类寨桑古济尔哈朗阿济格杜度岳托硕托萨哈廉及台吉恩格德尔等咸得永年各安享逸乐焉恩格德尔感戴上恩矢心无二亦誓曰父皇既以厚恩育我恩格德尔若忘厚恩弃之而归蒙古视蒙古诸部不与父皇同其好恶犹念故乡昆弟怀二心穹苍不佑殃亦及之既来此此心无二则仰荷天眷俾我子孙世受父皇恩衣之食之永保逸乐誓毕上赐恩格德尔暨公主券其制辞曰若罪尔恩格德尔惟篡逆乃罪此外一切罪属误犯念异地来归之壻俱勿罪若居蒙古之地公主则仰望额驸既来居此额驸则倚赖公主公主或倚恃父母家陵其夫者有之谅额驸有何事陵公主耶傥公主不令额驸适意安居而虐苦之朕惟以额驸为是庇额驸公主纵死亦无所庇焉辛酉上命大贝勒二贝勒三贝勒四贝勒及台吉阿巴泰岳托阿济格寨桑古济尔哈朗杜度等统兵移额驸恩格德尔并其弟莽果尔代所部人民家产既至东京上出城迎额驸恩格德尔至张义站大宴之赐恩格德尔及其弟莽果尔代雕鞍良马貂裘各一恩格德尔子囊孥克门都答哈莽果尔代子满朱习礼各赐猞狸狲裘还京复赐恩格德尔及莽果尔代囊孥克门都答哈满朱习礼田并田卒耕牛金银锦绮貂鼠猞狸狲皮布疋及室庐器用诸物赉予甚厚又以平鲁堡人民赐恩格德尔抚有之二月乙酉朔庚子皇弟卓礼克图贝勒巴雅喇薨年四十有三初我国与蒙古科尔沁贝勒通使往来者数年至是上复使人往与之约坚盟好焉科尔沁台吉奥巴乃使人赍书来奏称上如青天之上太阳当空众光尽歛威震列国众民慑服普天共主之圣明皇帝陛下自称嫩江水滨所居科尔沁贝勒等闻皇帝谕言众皆钦服然何以修好共定大业惟皇帝命我等无败约者但察哈尔及喀尔喀知我等与他国合必侵我何以为计惟皇帝圣明鉴此上于是与蒙古科尔沁国修好遣巴克什库尔缠希福往与科尔沁台吉奥巴阿都齐达尔汉戴青蒙果等会盟刑白马乌牛置酒一器肉一器骨血及土各一器焚香誓曰满洲科尔沁二国愤察哈尔侮慢是用缔结盟好昭告天地今后满洲若惑于察哈尔诈谋受其馈赠不预闻科尔沁先与之合天地降之罚殃及其身如此血如此骨如此土俾坠厥命若科尔沁惑于察哈尔诈谋馈赠不预闻满洲先与之合降罚亦如之果践盟则天地佑之永其年俾子孙及于万年长保此太平安乐焉誓毕库尔缠希福偕科尔沁使者来大贝勒二贝勒三贝勒四贝勒及台吉阿巴泰德格类寨桑古济尔哈朗阿济格杜度岳托硕托萨哈廉等亦刑牛马祭天地对使者如前誓书而焚之夏四月甲申朔上以辽阳既定建都东京奉移景祖显祖孝慈皇后及皇妃皇伯父皇弟皇子诸陵墓于东京命族弟铎弼王善贝和齐往至祖居虎拦哈达之赫图阿喇地谒祖陵及皇后皇妃陵铎弼等遵旨先以太牢祭告毕及奉景祖显祖孝慈皇后梓宫舁以黄舆暨皇伯父礼敦巴图鲁皇弟贝勒达尔汉巴图鲁舒尔哈齐青巴图鲁穆尔哈齐皇叔塔察篇古之子贝勒祐尔哈齐灵榇舁以朱舆日祭以太牢将至上率诸贝勒大臣令军士被甲胄执器械出城迎二十里外至皇华亭上及诸贝勒大臣军士悉俯伏道左俟景祖显祖暨孝慈皇后灵舆过乃起至东京城东北四里之杨鲁山预建寝殿以安葬焉设太牢焚楮币妥侑诸灵上诣二祖陵奠酒行礼祝曰吾征明复祖父仇已得辽东广宁祇移寝园永安斯土惟我祖考仰达天地垂福佑焉其继妃富察氏及皇子阿尔哈图土门贝勒褚英榇亦同移于此五月甲寅朔明毛文龙令游击三员引兵寇我国之东所属辉发地沿鸭绿江越长白山而至我国守将苏尔东安击破之追击三日尽歼其众无得脱者辛巳科尔沁国台吉桑阿尔寨送女至妻上子台吉多尔衮筵宴如礼秋八月癸未朔壬辰总兵官一等大臣额驸何和里卒年六十有四命妃等皆往吊上于宫中大恸曰朕所与并肩友好诸大臣何不遗一人以送朕之终耶上闻明将毛文龙兵渡朝鲜义州城西鸭绿江入岛中屯田命左翼正白旗梅勒额真副将楞额礼右翼镶红旗梅勒额真游击署副将吴善引兵千人袭之途中获间谍讯知明兵昼则渡江入岛收获夜则收兵复渡江宿义州江岸楞额礼乘夜进兵潜伏山僻处平旦度明兵已渡江纵兵驰明侦者未及声炮举烽燧楞额礼已渡镇江支流突至其岛明将士大惊悉弃戈奔溃楞额礼等于陆地追逐斩五百余级其余争入舟堕水尽溺而死楞额礼等尽焚岛中之粮而还天命十年乙丑春正月庚戌朔上谓诸贝勒曰朕宗室中有兄二曰拜珠扈曰祜星阿其在昔日惟贻朕以忧无所裨益又乌喇国外姑及叶赫国诸媪悉构其夫与朕为难烦苦朕有何善乎然朕亲敬之礼不忍废也遂迎两兄拜珠扈祜星阿暨外姑乌喇国贝勒满太妻后之姊贝勒常住妻及后之嫂叶赫国布寨金台石两贝勒妻俱入中宫延两兄升席东向坐贺元旦行家人礼上拜两兄次及四媪退至室东隅设氊西向坐后妃三人亦向两兄四媪行家人礼拜毕设筵宴上亲捧卮酒跽命大臣以次传送后妃等执妇礼遥跪令宫婢持觞劝饮将还赐两兄锦绣披领又亲送之癸亥上闻明发兵万人航海至旅顺口葺城驻兵命三贝勒莽古尔泰统兵六千攻旅顺口城克之尽歼明兵毁其城乃还朝鲜国韩润韩义来降初润之父明廉与总兵李国谋篡逆举兵攻王京城国王发兵迎战为明廉等所败弃王京城走明廉及国入据其城国之部将执国及明廉诛之明廉子润与侄义惧罪遁走来归上以润为游击以义为备御官给以妻及僮仆田宅牛马财帛衣服及一切器用诸物二月庚辰朔科尔沁寨桑贝勒遣子台吉吴克善送女与四贝勒为妃四贝勒迎之遇于沈阳城北冈筵宴如礼将至上率诸贝勒及后妃等出迎十里又宴之入城设大宴以礼成婚因吴克善亲送其妹优待之赐以人口金银蟒缎布帛铠甲银器等物甚厚送之还三月己酉朔上欲自东京迁都沈阳与贝勒诸臣议贝勒诸臣谏曰迩者筑城东京宫室既建而民之庐舍尚未完缮今复迁移岁荒食匮又兴大役恐烦苦我国上不许曰沈阳形胜之地西征明由都尔鼻渡辽河路直且近北征蒙古二三日可至南征朝鲜可由清河路以进且于浑河苏克苏浒河之上流伐木顺流下以之治宫室为薪不可胜用也时而出猎山近兽多河中水族亦可捕而取之朕筹此熟矣汝等宁不计及耶庚午上自东京启行夜驻虎皮驿辛未至沈阳初上命喀尔达富喀纳塔羽引兵征东海瓦尔喀部是日率降附之众三百三十人归夏四月戊寅朔己卯初上命族弟王善副将达朱户车尔格统兵一千五百人征东海瓦尔喀部俘获甚众至是军还上自沈阳城出畋迎之翼日至避荫地行猎凡四日会于木户角洛地椎八牛祭纛毕王善达朱户车尔格率众军士朝谒上问曰尔等所向俱利耶王善对曰荷皇帝福俱获奏功因叩首上与三臣以次行抱见礼以所猎兽百余所携酒二百瓮飨从征士卒并及降附户口庚寅还至沈阳城北冈复以牛羊四十酒四百瓮筵四百席大宴劳焉未刻入城又赐从征士卒银各五两庚子上大宴诸贝勒谕之曰语云其为人也孝弟而好作乱者未之有也吾世世子孙当孝于亲悌于长其在礼法之地勿失孝弟恭敬之仪至于燕闲之时长者与少者居宜蔼然相接俾子弟得翕如和乐以共处少敬其长以诚意将之长爱其少亦以诚意出之毋虚假也昔者我国各分居其地今满洲蒙古汉人共处一城如同室然若遇卑幼过严则卑幼无暇豫时矣物虽少亦当宴会欢聚耳朕所训示者如此汝等勿违朕言六月丁丑朔癸卯明将毛文龙兵三百人夜入耀州城南之乔麦冲地至官屯寨方踰墙入总兵杨古利率兵击走之追歼其众秋八月丁丑朔上欲毁耀州城更加修治命土穆布禄阿尔代毛海光石等率兵屯守耀州时修葺将半明宁远城及山海关兵二路来谋袭耀州至辽河入海处于天妃宫渡口乘舟渡河夜半攻城城守诸将击败之追至辽河明兵尽溺于水人马死者相枕借获其马七百匹铠甲器械无算至沈阳城献捷上出城迎十里许椎八牛祭纛以所获马分赉破敌诸将有差各赐银牌一以余马给众军士上命游击署副将侍卫博尔晋备御官卫齐扎努塞纽克钟诺通果毅尼堪率兵二千征东海南路虎尔哈部降其五百户而归上闻之出城迎至浑河上御帐殿出征诸将并招来头目朝见赐宴毕乃还上命雅护喀穆达尼率兵征东海北路卦尔察部获其人二千以归上出城迎之赐宴而还乙酉科尔沁台吉奥巴闻蒙古察哈尔国林丹汗欲兴兵侵之使人致书于上其词曰昔我二国原欲合为一国刑马牛以告天地歃血盟凡被兵必以兵来援今侦知南察哈尔与北阿禄察哈尔林丹汗期会举兵于次月望乘河冰未结草未枯夹攻我去年闻其构兵欲侦实使人驰告而皇帝预闻命易沙穆兼程而至今兵来果真助兵多寡惟皇帝命幸以练习火器者千人助我至五部落喀尔喀贝勒中吾不知其他惟洪巴图鲁贝勒今将田中之禾急为刈获欲与我合我所恃者惟洪巴图鲁贝勒及巴林而已至于介赛巴哈达尔汉情状皆欲附察哈尔加兵于我彼若连兵来可袭其后而取之惟皇帝圣明鉴此上览其书翼日使使者四习火器者八赍书报奥巴曰尔借兵多多与尔若少少与尔勿过忧也然兵不在多寡在天而已凡此各国皆天所命以众暴寡天岂容之但坚尔城郭据城堵御察哈尔不能拔必退否则或败而走国且危即不败知尔国不可得亦不复侵尔可安处无虞矣昔察哈尔土门札萨克图汗侵辉发国时辉发兵五百带甲仅五十人与战察哈尔不胜而回遂不复侵此非明验耶至两军野战譬如投骨之戏或俯或仰胜负难必兵寡而欲出城野战者其人必怯便于自走耳慎勿从必据城以待伺其力攻不克而退然后乘机出战以制胜者始为大勇耳汝若欲与之盟好以幸无事则汝科尔沁贝勒等先曾与察哈尔土门札萨克图称和好矣其至于今察哈尔喀尔喀弃绝盟誓数侵掠汝岂汝等曾有罪耶今虽再欲与和以幸无事彼既蓄意侵害矣汝等即无罪彼遂已乎明朝鲜乌喇辉发叶赫哈达暨我满洲国若无城郭蒙古岂令我等安居哉惟恃有城郭故耳初察哈尔车臣汗卒孙林丹汗立尽夺其叔祖贝勒代青所属石纳明安部落人民代青率其六子扎尔布色冷公格石达答噶尔马兀尔占及其眷属奔附科尔沁台吉奥巴至是代青子扎尔布色冷从科尔沁来谒上赐蟒披领四玲珑金带二刀二猞狸狲裘二貂皮百青鼠皮千海豹皮二甲十二及银器缎帛诸物甚厚遣之还海州所属甘泉铺之南有张屯寨汉人谋叛密通明将毛文龙文龙遣兵三百乘夜袭其寨寨中之人身无甲胄与战斩四人明兵败走时有防守海州戒沙兀尔坤闻炮声即率兵追及败兵斩其众百七十人壬辰上谕诸臣曰大臣身秉国政当于国政之何以得何以失悉心筹画始克副倚任焉今庶事各有专司谁则肩荷乃职殚力治理谁则怠忽存心罔修职业若此者宜稽察之尔等执政大臣诚自矢公忠毋畏难毋懈惰详为稽察则所属各员皆则而傚之不待诫谕各勤乃事矣若尔等心怀邪僻耽逸乐畏难而懈惰焉则属员傚尤悠悠忽忽虽诫谕若罔闻矣尔等知有公忠之人虽仇勿隐蔽焉当直指其善知有奸慝之人虽亲勿爱护焉当直陈其恶盖公忠之人当国家缔造时身历艰险创立功名辅成大业固当身履荣显泽及子孙奸慝之人当经营国事之日借端委谢避害全躯逮国运昇平反欲先蒙其利此宜预设防维毋使遂其巧诈夫国岂常忧患必有安乐之时惟能忧其忧者乃能乐其乐也癸巳上因诸臣及国人中有嗜酒者诫之曰尔等曾闻古来饮酒之人于饮酒之中得何物习何艺有所裨益者乎饮酒之人或与人斗争以刃伤人而抵罪者或坠马伤手足折项死者或为鬼魅所魇死者或纵饮无节死者或颠仆道路遗失衣冠者或失欢于父母兄弟者或因使酒毁败器具消落家业流于污下者朕屡闻之矣况此酒饥者饮之弗饱也何不陈设馎饦炊黍而食之同为黍所造耳为酒则能伤人若馎饦若炊黍则能致饱焉乃不食可饱之物而嗜此伤生者何为也愚者饮之丧身贤者饮之败德且获罪于君以及贝勒大臣被谴罹刑皆由于此即一家之中夫饮酒取僧于妇妇饮酒见恶于夫下及僮仆亦不能堪而去之矣饮酒亦何益哉昔贤云药之毒者虽苦口能却病焉酒之旨者虽适口能召疾焉谗谄之言虽悦耳违于义焉忠谏之言虽逆耳协于理焉则酒固宜切戒也遂书之以颁于国中冬十月丙子朔初上命皇子阿拜塔拜巴布泰率兵千人征东海北路虎尔哈部分二路进兵俘其众千五百人归己卯将至上出城迎之大宴而还十一月丙午朔庚戌科尔沁台吉奥巴遣使五人至告急言察哈尔林丹汗举兵来侵兵已逼因请援上闻之召集各路军士乙卯上亲率诸贝勒大臣统大军往援至开原城北镇北关视军因先经射猎马羸甚乃别选精骑五千命三贝勒四贝勒及台吉阿巴泰济尔哈朗阿济格硕托萨哈廉等统之而往上率大军还诸贝勒台吉兵至农安塔地察哈尔林丹汗围科尔沁奥巴城已数日攻之不克闻我国援兵至农安塔林丹汗仓皇夜遁遗驼马无算科尔沁围解诸贝勒闻之乃还大清太祖承天广运圣德神功肇纪立极仁孝睿武端毅钦安弘文定业高皇帝实录卷之九大清太祖实录卷之十天命十一年丙寅春正月乙巳朔己酉上谕侍臣曰天地法象虽高远难穷而理则贞而一也故能使日月运行风雨调顺四时不违其序化育万物生生不已尝思前人得失之故不甚相远如在目前行善而得行不善而失往迹固昭然也诚勤于观览广加咨询恶者戒之善者从之则贞一之理备于厥躬卜年卜世建无疆之休不难矣上谕贝勒诸臣曰人君斋明其心以事上帝则多受福祉至于贝勒诸臣翼戴其君亦惟存公平诚正之心而已为臣者果能矢志忠良与君一体时时诫勉民庶俾改避迁善易俗移风则民从而君必倚任矣所谓忠良者乃公尔忘私国尔忘家平时则以忠谋国临难则以身殉国也君犹日也与天地一体为臣者果能宣上德意如四时之不忒亦与君合德矣为君者明为臣者良则庶事修举矣又曰从来为帝王者多矣求其聪明睿智恩溥国人者则少焉譬之丽于天者星辰虽众而明如日月者无有也上谕诸贝勒曰上天覆育万物公而无私非者非不以国大而庇之是者是不以国小而弃之尝观历代帝王其初每苦心志劳筋骨备历艰难而后得成大业虞舜躬耕历山克尽孝行遂闻于天而登帝位汉高祖一泗上亭长耳奋力行间躬定祸乱遂有天下金太祖服事辽主几被诛卒能奋志修身收服属国灭辽称帝明太祖早丧父母栖身佛寺历尽艰危卒成帝业此皆天眷有德不以微贱而弃之也周宣王时有童谣曰檿弧箕服实亡周国及幽王宠溺褒姒紊乱国政西周以亡秦始皇雄据西陲吞并海内筑长城防御边界信方士访求神仙自谓一世二世以至万世传之无穷乃恣意暴虐二世而亡宋徽宗招纳叛臣构兵启衅为金所败父子被执身死于外金主完颜亮违悖天常荒淫不道获罪于天卒被篡弑元顺帝不畏天威不治国政疎斥贤能信任奸慝致盗贼蠭起国祚遂亡此皆天厌凶德不以国之大而且强以庇之也今明之君臣自恃强大蔑视上帝任意生杀妄启衅端助叶赫侵我疆圉毁我庐舍夺我禾稼肆虐无已朕用昭告皇天兴师征之犹不悔悟其非自谓以强制弱所向无敌不知是非自有天鉴固不在众寡大小也观古今典籍国虽大而历数将终则君臣庸闇纪纲倒置至于灭亡国虽小而运祚方兴则祯祥洊集民物蕃盛寖以昌炽总之皆由天也今明灾异叠见其君臣不务修省终必致天之罚矣纵国大兵强岂足恃乎夫人能引咎修德者上也文过饰非者下也后世子孙宜法前代之所以得鉴前代之所以失迁善改过上合天心则可以永享鸿祚矣戊午上率诸贝勒大臣统兵征明庚申次东昌堡翼日渡辽河军行分左右翼排列旷野一翼直届南海岸一翼越辽东至广宁大路前后相继络绎不绝莫测首尾旌旗剑戟如林前锋精锐至西平堡获明谍者讯之知明右屯卫守兵千人大凌河兵五百人锦州城兵三千人此外人民随地散处大军兼程而进至右屯卫其城守参将周守廉率军民已遁明舟运之粮积贮海岸上留将八人统步卒四万命悉移贮右屯卫大军前进明锦州城守游击萧升中军张贤都司吕忠松山参将左辅中军毛凤翼及大凌河小凌河杏山连山塔山七城守将军民闻我军至皆震慑焚其庐舍粮储而遁丁卯大军至宁远越城五里横截山海关大路驻营纵所俘还俾入宁远城告曰汝等此城吾以兵二十万来攻破之必矣城内官若降吾将贵重之加豢养焉宁远道袁崇焕答曰汗何故遽尔加兵耶锦宁二城汝国既得而弃之以所弃之地吾修治而居宁各守其地以死讵肯降耶且汗称来兵二十万虚也约有十三万我亦不以来兵为少也上欲攻城命军中备攻具戊辰我兵执楯薄城下将毁城进攻时天寒土冻凿穿数处城不堕军士奋勇攻击间明总兵满桂宁远道袁崇焕参将祖大寿婴城固守火器炮石齐下死战不退我兵不能攻且退翼日再攻又不能克而退计二日攻城伤我游击二人备御官二人兵五百人庚午闻宁远城南十六里外海中有觉华岛其山海关外兵丁粮刍俱舟运于此上命吴讷格率所部八旗蒙古更益满兵八百往取觉华岛我兵至见明防守粮储参将姚抚民胡一宁金观游击季善吴玉张国青统兵四万营于冰上凿冰十五里为壕列阵以车楯卫之我军夺壕口入击之遂败其兵尽斩之又有二营兵立岛中山巅我军冲入败其兵亦尽歼之焚其船二千余并所积粮刍高与屋等者千余所乃还与大军会辛未上还军至右屯卫悉焚其粮二月甲戌朔壬午上至沈阳上自二十五岁起兵以来征讨诸处战无不捷攻无不克惟宁远一城不下不怿而归三月甲辰朔丙午上谕群臣曰朕所筹虑处甚多也或朕心倦勤怠于治道欤或国事安危民情甘苦未能体察欤功勋忠直之人或倒置欤吾之诸子果效朕所为尽心国事否欤臣工果勤于政事否欤朕所筹虑者此也至于敌国情形又所深念当此昼夜计画时有可与言可与谋及勇于行阵者欲进斯进可也可与言者告以朕意俾伊亦抒所见以对其勇者闻朕言俾从而识之盖论出恒常每及道要语由粗略可喻精微也或有其人既不能言又临敌无勇徒仰视朕面坐听朕言殊增郁闷耳彼之才彼之行朕皆知之欲面斥恐其难堪故不言也谚云一人善射十拙者随之彼安享贤人创治之基坐分勇者俘获之物何不如莠之借荫于苗自遂其生乎数至朕前何为也夏四月癸酉朔初上与蒙古五部落喀尔喀贝勒等盟告天地曾言若征明与之同征与明和与之同和后五部落贝勒背盟私与明和杀我国斥堠军献首于明受其重赏又屡劫我国使者财货畜产丙子上率诸贝勒大臣统大军征之丁丑出十方寺界渡辽河驻营先选精骑命诸贝勒统之疾驰迹其所居之地上亲率众军继之戊寅大军星夜前驱己卯平旦分兵八路并驰前部四贝勒二贝勒及台吉阿济格硕托先至喀尔喀巴林部落巴图鲁贝勒叶黑幼子贝勒囊奴克寨囊奴克引从者数人弃寨走我国诸贝勒追及之囊奴克且战且走后有一贝勒突前引满射囊奴克未及避中矢堕马死射之者乃四贝勒也时有从四贝勒之希尔根者马乏易他人马乘之驰至冲入击散囊奴克从者后大军续至取环近屯寨收其畜产辛巳命大贝勒二贝勒四贝勒台吉济尔哈朗阿济格岳托硕托萨哈廉统率精兵万人往西拉木轮地遇彼人民即收抚之如马力乏则还又命三贝勒及八旗诸将统兵二千迹前行诸贝勒而进时前行诸贝勒马乏不能进未至其地而返三贝勒乘夜行与诸贝勒路相左遂渡西拉木轮河获畜产无算驱之不尽乃还与大军会上遂还军至沪浑河驻营五月壬寅朔椎牛八祀天祭纛癸卯蒙古喀尔喀巴林部落贝勒古尔布什所属塔布囊喇班及其弟得尔格尔率其人百户逃入我营是日上以所获人畜五万六千五百分赏将士有差乃起行丙午明将毛文龙遣兵侵鞍山驿城守巴布泰击败之杀其兵千余擒游击李良美上方回军闻鞍山驿有警乘夜急入沈阳城诸贝勒俱趋鞍山至中途闻敌已败乃还癸丑明将毛文龙复遣兵侵撒尔湖昏时攻城之南门城中矢炮齐下明兵退而结营我国总兵官巴笃礼从山而下大唿直入敌遂败巴笃礼率兵追斩敌兵二百余丁巳上闻蒙古科尔沁部落台吉奥巴来朝以其为异国贝勒长命三贝勒四贝勒及诸台吉等迎之行三日遇于开原所属中固城行抱见礼设筵宴宴之庚申至泛河郊奥巴亦宰牛羊张具宴诸贝勒翼日诸贝勒再设筵宴报之壬戌奥巴将至上谒堂子出城迎十里许御帐殿奥巴率从者列帐前偕台吉贺尔禾代拜思噶尔向前稽首奥巴复诣上膝前再拜行抱见礼上起就御座前答之次及贺尔禾代拜思噶尔各行礼如仪复就位跪请上及诸贝勒安大贝勒二贝勒诸台吉与奥巴以次行礼奥巴等献紫貂皮貂裘槖驼马曰我等所有之物被察哈尔喀尔喀侵我时悉掠去无堪进献者上曰彼二部落原因贪得而来掠汝不待言也今尔我无恙得会足矣遂张筵大宴赐雕鞍并马绣披领镂金带有顶冠各三奥巴喜曰今皇帝所赉明日仍取还否吾喜甚未信殊以为异上曰此微物耳何足论此后凡以物与汝者或系随意持赠其物未必甚佳若见诸贝勒中衣服器具之佳者请之当不尔靳也遂偕奥巴等入沈阳城每日赐宴恩礼甚厚奥巴令贺尔禾代拜思噶尔二台吉问诸贝勒曰皇帝曾许我女果然吾当娶之诸贝勒以其言告上详审久之以弟达尔汉巴图鲁贝勒舒尔哈齐之子台吉图伦女妻奥巴大宴成礼六月壬申朔丁丑上以科尔沁台吉奥巴倾心归附与结盟好刑白马乌牛祭告天地上誓曰我以公直处世被明及察哈尔喀尔喀辄肆陵侮不能堪乃昭告于天天祐我又察哈尔喀尔喀合兵侵掠科尔沁奥巴台吉奥巴台吉亦蒙天祐今奥巴台吉怨恨察哈尔喀尔喀二部落来此同谋国事乃天以我两人被困厄俾相合也如能体天心绝欺诈式好无尤天必眷之不然天降之罚俾罹灾害我两人既相盟好后世子孙有渝盟者天亦降罚俾罹灾害如克守盟好终始弗渝天亦永为眷顾焉台吉奥巴亦誓曰天生奥巴俾与皇天眷命复前代帝王疆土平心御物之英明皇帝合以盟言告天我以公忠之心向察哈尔喀尔喀自札萨克图汗以来我科尔沁诸贝勒无纤微过恶欲求安好而不可得杀伐我侵掠我殆无已时将我科尔沁诸贝勒翦除无遗其后我达赖台吉以无耒被杀介赛又以兵来杀我六贝勒我欲相安无事而彼不从将无辜之人恣行杀掠吾等拒之又谓我敢于相抗察哈尔喀尔喀合兵而来欲行杀掠仰蒙天祐又赖皇帝助我幸而获免我不敢忘天祐及皇帝助以故来此与皇帝会昭告天地订盟好若渝盟负恩与察哈尔喀尔喀合天其降罚于奥巴俾罹灾害若践盟不忘皇帝恩式好无尤受天眷禄我后世子孙有渝盟者天亦降罚俾罹灾害若世守盟好天亦永为眷顾焉时盟于浑河岸对天焚香献牲上率奥巴行三跪九叩首礼以誓书宣于众乃焚之戊寅张筵宴科尔沁台吉奥巴赐号曰汗上曰为恶而蒙天谴国乃败亡为善而蒙天祐国乃昌炽总之主宰在天也察哈尔汗起兵侵奥巴台吉天祐奥巴获免于难来归附我朕仰承天意赐以名号当察哈尔兵至时其兄弟属下人皆遁去独奥巴台吉奋力拒战故号为土谢图汗兄土梅号代达尔汉弟布塔齐号札萨克图杜棱贺尔禾代号青卓礼克图复赐铠甲及四时衣各种银器雕鞍蟒币布帛等物有加土谢图汗奥巴叩谢而退辛巳土谢图汗奥巴留所尚公主辞归本国上率诸贝勒大臣送之经宿于外设宴宴之至沈阳北蒲河城之南冈命大贝勒代善二贝勒阿敏送至铁岭城上还沈阳乙未上谕群臣曰国家执政之臣殚心国事行亦思坐亦思在朕前则直陈所见在贝勒前遇有阙失则申明其非守正道死生不渝无论众人之前及无人之地皆无贰心此等忠良之人众必誉之众既誉之朕自深加亲信任以国政置诸左右且解衣衣之推食食之矣若已得尊显遂图宴安任机巧劳则避之逸则就之此与塔玉何异饰其奸伪谓人不知而安坐朕前此与诬陷功臣蒙谈之奸人孟库何异人君承天命柄国政见大臣不法可庇之乎见小臣之善可不举乎为大臣而计图便安罔思报效者不诛不谴何以惩恶为小臣而勒于职事克殚厥心者不加拔擢何以劝善昔诸葛亮身佐幼主摄行国政有罪必诛虽亲不庇有功必举虽仇不遗罪虽轻而不引咎者重治之罪虽重而引咎者轻罚之其公其明载诸史册至今称述焉唐太宗时其臣魏征上书劝以亲贤远奸金大定帝训其太子曰朕为汝治定大业汝嗣为君时必克孝克明以存心信赏必罚以治国由此观之人君能举用忠臣则忠者进而奸者退矣惑于奸人则奸者进而忠者退矣赏罚明则忠奸辨赏罚不明则忠奸不辨国之盛衰皆由于赏罚之得失可不慎哉上谕诸贝勒曰昔我宁古塔贝勒及董鄂王甲哈达叶赫乌喇辉发蒙古诸国俱溺于货财轻忠直尚贪邪兄弟之间争货财至相戕害以致败亡此不待朕言汝等岂不灼见而熟闻之乎朕鉴于此令八家之中遇有所获即衣食之类必均分毋私取焉故预立规制俾八家各得其平若所部之民凡有所贡献于贝勒者必倍偿其直凡行间及他处所获之物毋藏匿必分给于众勿以贪利居心务以公忠为尚朕尝以此训示矣慎勿忘训诫而向贪邪之路也至诸贝勒于兄弟中有过即当直谏勿优容若能力谏其过乃可同心共处昔卫鞅云貌言华也直言实也苦言药也甘言疾也又忠经云谏于未形者上也谏于既形者下也知而不谏非忠臣也凡事勿谓其小而无害由小而大以致败国者多矣朕所谆谆训诫之辞皆欲勉励汝等俾克有成岂欲贻误于汝等耶昔宋主刘裕谓群臣曰自古圣君贤相皆由困而亨舜耕犬亩傅说版筑胶鬲鱼盐百里奚饭牛天意何居群臣对曰君臣任重天生是人以畀大任故于是人必苦其心志俾虑周事物而不得安劳其筋骨俾其身不得暇逸饿其体肤俾其口腹不得一饱由是空乏艰苦阅历忧患以动其仁义礼智之心是人而为君必周知国事是人而为臣秘洞悉民隐天意如此而已此诚善识天意之言也以历艰苦者为君则国受其福以享安逸者为君则国罹其害天鉴我国困甚诞降朕躬俾历艰难推己之心以安兆庶朕艰苦抚集之国恐尔诸贝勒未知艰难习于逸乐俾其即于危困也惟集福之人可以为君为贝勒耳否则何以为君为贝勒耶朕尝训诫科尔沁土谢图额驸言切直因曰汝得无谓人各有心何谆复若是耶土谢图额驸对曰所爱之人虽教之至于涕泣而教犹不已也若非所爱者则教之而俾其喜悦可耳上因爱我乃有此训辞若天俾我忘则忘否则终不忘也尔诸贝勒如彼受朕训言绍我基业其毅然行之昔金大定帝自汴京往视祖居长白山之东会宁府谓太子曰汝勿忧但当以赏示信以罚示威俾商贾积货农夫积粟而已其言如此尔大贝勒四小贝勒四绍我基业亦效彼恪守法度赏以示信罚以示威毋廑朕怀使朕观尔等措置泰然自得可也遂书此训辞赐诸贝勒秋七月辛未朔乙亥上谕诸贝勒曰天下有何者加于善之上乎又有何者处于恶之下乎尔八和硕贝勒见人有不善一人非之众亦同声指责之则不善者自知其非而顺受矣苟众人不言而一人独非之彼不善者必以为此一人者何独厚责于我也其恶我也若责人者言或未当众人亦当谏之众谏当即受勿自惭遂巧饰其非而执辩不已焉上谕贝勒诸臣曰朕心公而法严有功者必赏虽仇不念有罪者必惩虽亲罔恤以是为是以非为非故蒙天眷祐辽东之地尽畀于我明主弃前盟开边衅遂致天谴丧师失地今尔贝勒诸臣傥不以公勤为心国之忠邪莫辨盗贼罔察使典章淆乱法纪废驰则上天赐朕之福祚自尔等亏损之矣朕岂肯徇尔等所为而易其钦若昊天之初心耶朕仰承天意悉秉至公尔等所行非僻其咎自归尔等推尔等之意以为国人众多稽察难遍不知一国之众以八旗而分隶之则为数少矣每旗下以五甲喇而分隶之则又少矣每甲喇下以五牛录而更分隶之则又少矣今自牛录额真以至什长遁相稽察各于所属之人自膳夫牧卒以及仆隶靡不详加晓谕有恶必惩则盗窃奸宄何自而生哉夫惟己不正乃不能察人耳己既正矣复何所畏忌而不稽察以举发之乎或屯戌更番之兵及离队伍独行之兵有劫掠汉人窃其畜产夺其薪木掠取其衣服者何不各据所见闻即为举发今满汉既为一家若以汉人为新附恣行劫掠是残害我降附之国人也似此蠹国之人可不稽察之乎且尔贝勒诸臣及满汉各官尝有誓言惟君所赐予及所应得者则受之至民间财物虽分金尺帛必不妄取今八旗中孰贤孰否各牛录中牛录之孰贤孰否其详察之若互相隐蔽不举被人讦发固山额真牛录额真俱罪癸巳上不豫幸清河坐汤八月庚子朔丙午上大渐欲还京乘舟顺太子河而下使人召大妃来迎入浑河大妃至泝流至叆鸡堡距沈阳城四十里庚戌未刻上崩在位凡十一年年六十有八上于国家政事子孙遗训平日皆预定告诫临崩不复言及群臣更番舁至沈阳城昏刻入宫中诸贝勒大臣及侍卫以至群臣万民哀恸唿号如丧考妣远近不绝先是孝慈皇后崩后立乌喇国贝勒满太女为大妃辛亥辰刻大妃以身殉焉年三十有七遂同时而殓己刻恭奉龙轝出宫奉安梓宫于沈阳城中西北隅又有二庶妃亦殉焉上未成帝业时先聚元妃佟甲氏生子二长褚英号洪巴图鲁后号阿尔哈图土门次代善号古英巴图鲁继妃富察氏生子二长莽古尔泰次德格类孝慈昭宪敬顺仁徽懿德庆显承天辅圣高皇后叶赫纳喇氏诞育太宗皇帝继立大妃乌喇纳喇氏生子三长阿济格次多尔衮号墨尔根戴青次多铎号额尔克楚虎尔侧妃伊尔根觉罗氏生子一阿巴泰又庶妃中生子六阿拜汤古代塔拜巴布泰巴布海赖慕布上生而神武智勇天锡谋略盖世骑射轶伦备历艰难克复仇耻以甲士十三人起兵每有征战类皆以寡胜众以弱克强当诸部合九姓而来明兵分四路以进而军威所向如摧枯朽古来方册所载武功之盛从未有焉而又诚以居心公以御物惜材勇虽仇必用核功罪虽亲必惩逆者临之以兵诛锄不施无罪顺者绥之以德凶顽罔不倾心至于天悟神解创造国书立兵制设官属严法令平狱讼尚义理纳谏诤进忠直退邪佞崇节俭厚风俗睦宗族敬耆老重农桑赈穷乏缔造忧勤规模弘远是以统壹诸国克明辽阳沈阳诸地及蒙古诸部落远迩归诚满汉爱戴嘉祥毕集帝业克成虽天命攸归亦圣德神谋武功文治之所致也上自少时不饮酒不嬉戏喜怒无私赏赉不吝丕基既建不自晏安用兵听政之暇着为谟诰垂训子孙臣庶俾世世法守光列祖之绪启无疆之休真天生圣人迈古今而立极者矣天聪三年二月己亥葬福陵崇德元年四月丙戌尊谥承天广运圣德神功肇纪立极仁孝武皇帝庙号太祖康熙元年四月乙卯加上尊谥承天广运圣德神功肇纪立极仁孝睿武弘文定业高皇帝雍正元年八月己酉加上尊谥承天广运圣德神功肇纪立极仁孝睿武端毅弘文定业高皇帝干隆元年三月乙巳加上尊谥承天广运圣德神功肇纪立极仁孝睿武端毅钦安弘文定业高皇帝大清太祖承天广运圣德神功肇纪立极仁孝睿武端毅钦安弘文定业高皇帝实录卷之十清实录