二隐谧禅师语录屺山二隐禅师语录序余自甲寅岁奉命分驻荆南承佛诞日向水月禅林谨热栴檀顶礼迦文宝相上祝圣躬无疆福寿下祈率土物阜民安遇禅宗芝巖和尚常供讲参遂尔默契喜其眉宇轩爽道履敦素非滥时之比真八达衢头之甘露门也是时禅席初辟风规齐整余偶发心虔请南藏一部选请缁流于中检阅余亦军书之暇焚香披讽如经律论之外有古尊宿及天童诸家语录并读之真帝珠示耀于风霾宝镜炤临于晦昧分析主宾洞明玄要与圣人垂世立教之言岂不并辉日月者哉一日芝公持卷讯余曰此卷系屺山先老和尚语录先师六坐道场言句散布海内但全录未经入藏非大檀护余力恐他后不能入耳余悯其诚孝即捐俸襄成先志芝和尚不殚艰辛亲往金阊汇集翻刻送入楞严梨枣垂成遣弟子印月远涉风涛请序于余适有幕府客启余曰微闻禅宗正法眼藏不立文字此卷无乃龟毛兔角乎余莞尔曰若论此事才有所着便成窠臼须是灵俐汉牙如剑树口似血盆一切百杂碎是为真狮子儿能作大狮子吼必也循途守辙则为认影迷头矣余虽恁么道汝试下语看客无语唯唯而退谨书以为序时康熙岁次戊午奉命分驻荆南诸军事荡寇大将军多罗贝勒佛弟子察尼薰沐拜书二隐谧禅师语录侍读学士中奉大夫礼部右侍郎曹勋谨撰噼头便喝开口便打这是临济家风莫道老僧手滑二隐和尚遇山住山遇水住水住是和尚机缘不住是和尚道法狮子峰头一片云飞无碍目鸳鸯湖畔万川月影却随身兹一编乃六坐巨剎时所录法语也若是会得的如遇亲知故旧觌面即知姓名岂烦致问若是不会得的纵使珍错醍醐入肚便成臭腐不许重参今日焚香明日点烛不曾与佛菩萨乞得一言半句做个证盟此处上堂彼处结制如何向老比丘被他热喝冷诃全无巴鼻东干溪上山僧方丈坐中居士谁宾谁主俗汉供的金身丹霞烧的木佛孰假孰真钓叟读语录讫合掌作礼复掀髯作笑和尚得母又将用惯钳鎚发付这一棒下在何处也二隐谧禅师语录序赐进士出身原任礼科给事中周正儒谨撰秋桂盛开闻香起悟即豁然吾无隐乎尔之旨则山河及大地全露法王身信非虚语也然则拈公案阐宗风一切扫而空之之为愈乎又非然也昔迦文为大士言六度为中根言十二因缘为小根言四圣谛是知光明寂照遍河沙凡圣含灵共我家无字句中生字句半巖风雨散天花盖接引众生同证无上如日出时眠者俱作如雷霆时蛰者皆动则随缘说法之因果无量也吾宜保安宝地近为二隐禅师卓钖之所时播迦音宣扬密谛拈花微笑破昏为明竖拂开宗闻声生喜真苦海之津梁而彼岸之宝级也读其语凡理之可诠者置之案之古成者置之滑稽而悦耳者置之刱获而惊人者置之谓此皆争胜于有字句处耳乃二隐直从无声闻时触而通感而应以赴其机之所自至此非口头禅之所得而念也然则二隐有隐乎哉可封禅师启此薪传今幸二隐振临济之铎一灯湛湛开示何穷二隐诚无隐也其语具在亟锓而公之二隐谧禅师语录目序文目录卷第一住越州剡溪狮峰法祥禅寺语录嘉兴秀水栖真禅寺语录卷第二再住狮峰法祥禅寺语录越州独秀峰大明禅寺语录卷第三松江华亭船子法忍禅寺语录卷第四常州宜兴屺山保安禅寺语录卷第五小参示众卷第六示众法语拈颂卷第七举古代古别古机缘卷第八拈古卷第九颂古卷第十偈颂启书问杂着塔铭二隐谧禅师语录目录二隐谧禅师语录卷第一江南扬州高沙天王禅寺湖广荆州江陵水月禅院嗣法门人超巨超秀等编住越州剡溪狮峰法祥禅寺语录入方丈此室甚深不可测量犹如大海一切鱼龙虾蟹跛鳖育龟无不向此翻身活命且道山僧据此何为惯布缦天网子要打冲浪金鳞即日上堂指法座从上诸祖无一不向这上头弄神弄鬼换人眼睛今日山僧作何伎俩眼空四海浑无物大座当轩孰敢窥拈香云此一瓣香干坤并德万象同源端为祝廷今上皇帝圣躬万岁伏愿边疆永静域境安宁此一瓣香股肱王室辅佐法城奉为满朝文武诸位尊官及本郡缙绅孝廉文学合山耆宿伏愿同证本地风光共入诸祖玄閟又拈香云此一瓣香名摸不就描画匪成拾来绝无气息拈出逼塞干坤爇向炉中供养浙江嘉兴路栖真堂上传曹溪正脉南岳下第三十五代林野大和尚用酬法乳之恩维那白槌法筵龙象众当观第一义师云宝剑挥空不留朕迹狮子哮吼百兽潜踪还有不顾危亡者么试请出众相见问法无定相即不问开堂一句事如何师云拏龙捉凤进云万古法祥开正眼十方佛剎现全身师云秪恐不是玉问如何是西来的的大意师便打进云即此用离此用师云坐断两头僧喝师又打乃云临济祖翁建立黄蘗宗旨全身担荷不肖儿孙恢张列祖宗猷赤手提持任他尽干坤遍大地铜头銕额汉子驴驼马载到来山僧只消一阵下载清风管教个个骨稜肉瘦畅煞生平且道山僧据个甚么道理便乃如是横按莫邪全正令太平寰宇斩痴顽复举宝寿开堂三圣推出一僧宝寿便打三圣云恁么为人瞎却镇州一城人眼去在宝寿掷却拄杖归方丈师云宝寿正令当行全收全放三圣赤心片片半吐半吞若要扶竖临济正宗总未得在何故曹溪波浪如相似无限平人被陆沉维那复白槌谛观法王法法王法如是立执事上堂丛林初辟法令始彰圣凡陶铸佛祖光扬不是一般銕骨汉子法社何以劻勷化外来宾须是称觔定两厨中作主必要呷醋咬姜奴唿弥勒婢使文殊即不问大家敷扬一句作么生道云来千嶂合水到百江平上堂问祖祖相传即不问觌面相逢事如何师云漆桶相楷进云处处绿杨堪系马家家有路透长安师云看脚下僧拟议师便打乃云狮子峰抓风梛月大用全彰官地人因齐庆赞大宝全施不须抟取上方香积国一众悉饱无余不须手掇三万二千狮子座三世诸佛现前证据诸人还会么若也会得无边剎境自他不隔于毫端十世古今始终不离于当念纳须弥于芥子掷大千于沙界搅长河为酥酪变大地作黄金其或未然莫于他处觅须向巳躬求上堂十五日巳前掘地觅青天十五日巳后挖空寻白璞正当十五日咳唾掉臂无事不毕任用腾腾优游自适向上提持则不问自适一句作么生一日钵盂几度湿闲行溪畔两三遭上堂别峰顶上月大地荷光辉一朝云雾起光耀忽沉霾须知尽大地黑漫漫处无不是古岑禅师放身命处何故不见道一尘入正受诸尘三昧起秪如见山是山见水是水见虚空是虚空见日月是日月乃至见草芥人畜是草芥人畜作么生是正受道理青山秪解磨今古流水何曾洗是非上堂一叶落天下秋归根谁解来无口一尘起大地收万象森罗入正受便恁么去也是徐六担板不恁么去天下衲僧料跳不出毕竟意作么生秋雁一声迥天空万里清病起上堂丈室打眠三七日两眼睁睁光似漆啊㖿啊㖿不住声天回地转无休歇无休歇一具骨头软如銕腔子里含惟太空口吐勐燄回天泽啊㖿㖿谁堪识惟有拄杖子休戚常干涉作么生是干涉的句三个奴郎夜簸钱究竟不知谁是贼喝一喝大衢禅师入塔上堂塔无缝影层层形无影明历历若透这个关捩子法身何曾有出入若是明中有暗暗中有明显中有隐隐中有显乃至明暗双彰隐显全露终未是直截到家安享乐业作么生是安享乐业三秋月白非为白九夏天青未是青上堂镇海明珠时时显露灵峰宝剑日日现前既尔本自圆成何须画地自限然虽如是炉鞴之所钝銕犹多良医之门病夫愈胜所以久参上士不必弄影捞形未悟初机应须勐着精彩忽尔失脚跌倒扑破娘生面门又遇一个咬猪狗手段东磨西错一错错得通身眼露便能将断贯索穿天下衲僧鼻孔到这里三世诸佛立在下风历代祖师寻觅无地直饶果到恁么田地犹未是衲僧本分行履作么生是本分行履松子火烧红滴滴炙得耳热面皮黄上堂红炉勐燄煅尽衲子偷心温池香水浣濯陈年夙垢俾他个个净裸裸赤洒洒没可把作箇潇洒禅和四海横行优游自在始不辜到法祥来然虽如是众中或有不甘的出来道倘遇不受煅炼不受浣濯的来和尚作么生抵待山僧噼嵴便棒你来这里觅甚么碗果是真正狞龙霑一滴水便会兴云致雨作风作浪去也其或未然莫道狮峰山势险前头犹有最高岑开光上堂心光不昧触处全彰智体洞明大千圆鑑干坤以此覆载日月以此照临精蓝以此焕新诸圣以此显现释迦老子以此开权显实接物利生布袋和尚以此沿街乞钱等待个人观音大士以此随类化身见机赴感达磨祖师以此直指单传续佛心印护教伽蓝以此兴隆三宝金汤胜地现前大众以此崇修胜会普利冥明如是则知上至诸佛下至群生其光遍布久矣更假山僧开箇甚么卓拄杖云顶门正眼分缁素天上人间不可陪上堂问最初一句即不问打鼓陞堂事若何师云晴开山秀丽僧罔措师云雾起黑漫漫复云单提向上特地起风波独显宗猷乞儿扬家丑只如二途俱不涉更有出格一路也是掘地讨天且道开堂结制一句又作么生道掀翻海岳求知巳拨转干坤见太平天童密老和尚周祥值师诞辰上堂天童师翁今日生不肖法孙今日死虽然生死不同途要且死生无二致既无二致作么生是一致底道理良久云清关桥下五湖月狮子峰头四海云追荐照空觉长老上堂照空空无有相觉明明无有形既无相又无形个里何曾有死生无死生性圆明千古万古只如今去住何须论百日一出一没总真身所以道处处真处处真尘尘尽是本来人竖拂云照空长老向山僧拂子头上头出头没诸人还见么若也见得头头觌面处处逢渠其或未然掷拂云若知扑落非他物始信纵横不是尘上堂神珠在握是处光辉太阿出匣威风万里果是大丈夫汉于个事中直须单刀直入不顾危亡始与本分少有相应若是畏刀避箭进前退后岂惟落于人后亦且丧身失命所以道若行恁么事须是恁么人若非恁么人难行恁么事众中莫有恁么人么试请出众道看以目顾视左右云惊群须是英灵汉敌胜还他狮子儿解制上堂雪山此日成道法祥此日解制虽然事各不同总是无事生事然虽如是不可堕在无事甲里何故不见道实际理地不受一尘今世门头岂舍一法今世门头既一法不舍今日解制一句作么生道四海浪平龙睡稳九天云静鹤飞高元旦上堂问昨宵是除夕今日是新年林下道人不变迁如何是不变一句师云前村早见梅花放今日阳和万象新僧礼拜师拈棒僧归位师云岁亦新月亦新山河增秀丽寰宇着文明在衲僧分上合作么生深云高卧无些事永日寥寥荷太平元宵上堂龙灯斗额烟树飞花火喷人面痛彻释迦正恁么时然灯古佛在甚么处交肩搭臂成群醉夜半笙歌扶到家试秧上堂四月初三秧正青老农领众开秧门没腔曲调歌田乐几箇男儿着眼听若也田歌听得出一茎草上定干坤便能拔一茎草千茎万茎俱透露种一片田千片万片俱没荒任是横拖竖拽七纵八横信手信脚活路生成活路生成且置歌田一曲作么生唱石榴花叶儿青时节到来莫因循打鼓普请大家看且道田中有几人喝一喝上堂混沌未分巳前针札不入水洩不通混沌既分之后真风显露剔透玲珑任是千锥百札横剪竖裁直贵打成一片究竟合乎本体既与本体相应寒也寒他不着热也热他不着风也风他不着雨也雨他不着然虽如是未为极则极则一句作么生道宝印当空妙重重锦缝开上堂问如何是主中宾师云青山覆白云如何是宾中主师举拳云见么如何是宾中宾师云眼里露双睛如何是主中主师卓拄杖进云宾主巳蒙师指示主宾不立事如何师云怪石从来云外赏云外别无怪石看进云主宾互换天然妙结制陞堂又若何师云为汝不荐进云烹佛烹祖须炉鞴煅凡煅圣赖钳鎚师云正要阇黎委悉复云今日十月初十法祥寺里结制正值水冷草枯诸凡事事不备惟有门前数峰一日几变秀丽衲子一味蒙头瞻视不知所以为甚如此大道未明如丧考妣大道既明如丧考妣有箇衲僧出来道大道未明如丧考妣且从大道既明因甚如丧考妣向道愁人莫向愁人说说向愁人愁杀人毕竟作么生山海易令冰透骨日月难教冻破颜上堂东圊头搕𢶍里狼籍多少牛栏栅佛殿上收摄无余若是会底人囫囵擘不破遍界悉皆圆即一尘而尘尘显露遍剎尘而只一微尘上睦长老发一念心施金办供且道这一念心在微尘里微尘外古今舌头原在口从来鼻孔不朝天韦驮梦感上堂宝杵手持威勐利是谁见不寒毛竖无端梦里现金身应感望松屠居士所有家资不吝施所施自净其身腻自身既净净他身自他俱净及大地大地融成一化境十方世界无两人所谓十方国土中唯有一乘法无二亦无三既无二三且道唤谁为一卓拄杖云当阳无背面觌体露全机上堂今朝十一月十七道是弥陀佛生日弥陀称云无量寿无量寿源谁谙悉若谙悉时时是好时日日是好日头头法法体全彰逆顺纵横无不是然虽如是也要应个时节应时及节一句作么生道霜凝千嶂玉菊绽满篱金法宝菴上堂乌弄奇声春机漏洩阳和渐暖万卉争芳色色示自家境界声声唱佛祖风规诸人若也荐得便见法宝满目森然其或未然未免触途成滞先德道若是会底人便能于一茎草上现琼楼玉殿其或未会纵有玉殿琼楼却被一茎草盖却天童密师翁因僧问如何是三宝翁云一顿餬饼两顿粥僧云不会求师指示翁云老僧日日奉持今日山僧到此设有问如何是法宝但向道水流石涧冷松挂碧云闲设云不会再求指示更向道山僧借路径过先师翁恁么道山僧恁么举诸人还会么若也未会山僧更为别通消息卓拄杖云分明月在梅花上看到梅花早巳迟峨雪曹太史诞辰上堂问据此时行此令今朝太史悬弧日庆诞一句作么生师云拶破虚空为福海掇转须弥作寿山进云元体文星常照耀现身福寿盖天颜师云一句道着进云张公吃酒李公醉师云谁是知音进云昨夜东风起遍界尽皆春师云不为分外进云会得深恩先报主管教日日太平时师云夜深谁共御街行乃云十一月十九面南看北斗石笋暗抽条东干祝钓叟峨眉顶上雪千丈璧光浮动荡摇天阙凝莹锁玉楼忽地转机关泽及于万物所以杨起云乘情便披祝含润戴天恩此心何敢忽正所谓臣既视君如腹心君先视臣如手足然虽如是向奉未忘体非脑妙岂不见曹山道君为正位臣乃偏位臣向君是偏中正君视臣是正中偏君臣道合是兼带语兼带者冥应众缘不随诸有非染非净非正非偏故曰虚玄大道无着真宗到这里始得混然无内外和融上下平内外混然即不问上下和融一句作么生端奉一人天地贵从教诸道自分权复举南泉和尚因宣州刺史陆亘大夫问肇法师也甚奇怪解道天地与我同根万物与我一体南泉指庭前牡丹花云大夫时人见此一株花如梦相似师云大夫恁么问也是乞儿见小利南泉恁么答脑后抽钉眼中拔楔然虽如是未遇子期今日山僧颂祝东干太史也不恁么问山僧也不恁么答倾盖忽相逢相看一笑罢且道意在于何相知不在千杯酒一盏清茶也醉人元旦上堂拈香云浪静风恬全承帝力讴歌鼓舞更仗阿谁遂鞠躬高声祝云皇帝万岁万岁万万岁梅溪上堂道出寻常步步绝行踪言语惊人句句超方外若是具大机显大用不在高危峻崄叵耐攀跻不上只须平地上亦可陷人烂泥中亦能着刺果是眼里有筋自然风味深辨任是高危峻崄也牢笼不住低平坦夷也牢笼不着既是二俱牢笼不住未审还有出身也无丈夫自有沖天志岂向他人行处行复云山僧今日为过江南道经此地欲觅知音岂无音韵只得不惜茎眉未免唠叨一上莫有委悉者么如或委悉何妨把手共行其或未然个事不须重话会当阳直截更无余住嘉兴秀水栖真禅寺语录师在法祥受请嘉禾水秀派派的示曹源麟溪月朗明明显露真机既巳本自现成何更披图索骥然虽如是也要指点分明拈疏云此是众护法笔尖上放射一道宝光辉腾今古朗耀山河还见么其或未见却烦维那宣读宣毕师陞座干坤天地阔到处尽光辉显露多增色提持向上机既然如是在彼在此无非本地风光盈谷盈廛总是自家境界正恁么时进退一句作么生道虎伏深巖风息怒龙行遍界有云从入院山门慧门广辟梵阁重开不劳歛念弹指触处无非妙台且道是甚么人行履喝一喝便入佛殿紫金山分明觌面无边身何处观瞻既是无可观瞻且道觌面是个甚么大展三拜伽蓝你若坐我便行你若行我便坐更须行在坐里坐在行里始得何故船行凭把舵牛使靠扶犁祖师这一伙汉无事生事西天东土搅得成水至今贻累子孙个个含恨不巳且道将何酬报插香云明验在兹方丈罗龙打凤煅铁烹金虽经大冶全在手妙且道以何为验拈拄杖卓一卓上堂指座云灯王座绝攀跻非是惊群敌胜子谁堪遽下顶门锥便陞座拈香祝圣毕复拈香云此一瓣香得自通玄峰顶狮岫巳曾拈出热向炉中供养天童堂上传曹溪正脉第三十五世林野大和尚用酬法乳之恩就座问人天交接四众临筵正令当行十方坐断坐断十方即不问旧店新开事若何师云斩钉截铁进云好音在耳人皆耸一句无私亘古今师云狮子咬人韩卢逐块进云瞒学人一点不得师云早巳瞒却了也问向上宗乘即不问今朝进院事若何师云车临旆集僧喝师便打僧又喝师复打僧云恩大难酬师云堕坑落堑乃云千层狮岫立处孤危万顷麟湖随波得妙孤危处猿啼古木虎啸幽巖随波时鸥鸣月上龙吟雾起更须知孤危绝峭处不外随波逐浪时随波逐浪时不外孤危绝峭处始得何故不见道干曝曝里溼浸浸地溼浸浸里干曝曝地果能于此见得彻去便知山僧今日离幽壑入深村从来不移寸步乃知开炉鞴奋钳锤何曾动着纤毫然虽如是别有攸归到家一句作么生道云崩五岳连天秀月印千江透底寒复举临济祖师初住河北时学侣云集一日谓普化克符二上座曰我欲于此建立黄蘗宗旨汝二人可成褫我二人珍重下去三日后普化却上来问三日前和尚道什么济便打三日后克符亦上来问三日前和尚打普化作甚么济亦打师云普化克符粧颠作痴义玄祖翁迎风卖俏虽是建立宗旨却成眼里添沙何故我王库内无如是刀今日山僧于此建立临济宗旨诸人还有成褫者么卓拄杖喝一喝云三顿棒痕全体露一喝雷轰天地春立执事上堂诸佛至道要假人弘历祖玄机须深辨识若深辨识便乃左右逢源随机应变或上或下或放或收一一如辊盘珠相似不拨自转触处生光岂不见释迦陞座文殊白椎马祖陞堂百丈卷席看他一卷一舒纵夺自在无丝毫勉强无丝毫造作如此等辈非惟赞弼丛林亦乃流通正脉众中莫有恁么人么顾视左右云进退不须生拟议大家扶起破沙盆上堂问法祥古佛全身现栖真堂上又重新如何是重新一句师云春日正晴明进云谢和尚指示师云指个甚么僧无语师便打复举临济祖师开堂一日两堂首座相见齐下喝有僧问未审还有宾主也无济云宾主历然又云大众还会临济宾主句么问取堂中二首座师云二首座齐下喝未审谁宾谁主具眼者试辨看山僧今日到此阖山耆宿相迎彼此相见虽不下喝宾主分明宾则始终宾主则始终主虽然如是未免宾主相待彼此回互直须宾不是宾宾中有主主不是主主中有宾宾主交参互换无位到这里人我双忘是非两绝便可翊赞丛林助扬法化忘人我绝是非则且置宾主交参一句作么生道彼此不须多话会一笑相看便觉亲上堂问葫芦𨁝跳上高峰三世如来体自同凡圣交参即不问如何重展旧家风师便打僧喝师又打僧又喝师复打乃云薰风扑面凉湖塘柳线长老梅含酸子新荷漾绿光现成好公案分明为举扬于斯亲荐得何用别商量便见七纵八横无非自家境界东竖西斜岂是他人珍宝到这里信手拈信口道信脚行一一皆与从上诸祖无二无别诸人还信得及么直饶信得及也似图画虚空其或未然又是依模填彩毕竟意旨如何白云横谷幽无暑野老讴歌尽日闲上堂问薰风自南来殿阁生微凉个里真消息请师为举扬师竖拂云见么进云两彩一赛师云出格道将一句来僧喝师便打乃云今朝五月初一诸公忽焉而至便请击鼓陞堂不觉声光动地虽曰一释一儒要且理无二致虽无二却却不是一何故不见道放之则弥六合卷之则退藏于密又道遍现俱该沙界收摄在一微尘如是收放卷舒尽是建化门头事若要究竟将来实际理地岂涉繁词到这里须是个中人始会个中事所以道若行恁么事须是恁么人若非恁么人难行恁么事即今还有恁么人么接拍还他老炼手唱歌须是帝乡人法忍上堂问如何是第一义师云落二了也僧喝师便打进云棒头有眼明如日要识真金火里看师云又要讨棒喫乃云宝殿重辉千年瓦子生光耀丝纶再举四海金鳞冲浪飞虽是地灵人杰亦有时节因缘所以我师寓此一十二秋建立现前勋业每每搬砖拽石掀开藏老神用时时弄水和泥打动船子真机真机既巳显露大用时复现前便可令人快睹自巳又要山僧登曲彔床播两片皮说个甚么纵使说得十成也是泥里洗土块到这里事不获巳只得勉假船子鼻孔为诸人通个消息华亭和尚当时以舟泊岸闲坐有官人问如何是日用事师竖起桡云会么官人云不会师云拨棹清波锦鳞罕遇复自颂曰二十余年江上游水清鱼现不吞钩钓竿斫尽重栽竹不计工程得便休山僧今日要问诸人既是水清鱼现因甚又不吞钩乃以拄杖作钓势云众中还有上钓者么众无对复以拄杖和声作摇橹势云夜静水寒鱼不饵满船空载月明归上堂今朝仲冬十五日麟湖冰结鱼潜睡忽得春雷一震惊飞腾岂止千万里然虽如是且道众中果有恁么人么乃以目顾视云九万里鹏才展翼一千年鹤便翱翔上堂问海底无尘即不问风清月白事如何师云急须走过进云还有什么奇特么师云更要觅个甚么乃云今朝十一月十六冰花糁树如银玉冻得阇黎没奈何被底只把脚伸缩禅家流何思虑寒暑迭迁随他去然虽如是要问伊大丈夫儿应合自由寒暑迭迁因甚便随他去众中有道得者么山僧与伊证据其或未然山僧自道去也只知事逐眼前过那觉老从头上来二隐谧禅师语录卷第一二隐谧禅师语录二隐谧禅师语录卷第二江南扬州高沙天王禅寺湖广荆州江陵水月禅院嗣法门人超巨超秀等编再住越州剡溪狮峰法祥禅寺语录结制上堂去时山青水绿柳翠花红回时涧碧山空霜清月白一一触目分明何须更假分说然虽如是事不厌精所以山僧今日重新到来又复开炉结制更冀莫嫌炉灶大金银铜铁一齐烹煅炼只教渣滓尽纯钢打就任施锋纯钢打就且置施锋一句作么生道三尺龙泉光照胆万人丛里夺高标供天上堂问檀越设华筵诸天齐受供且道得何利益师云头顶天脚踏地进云除此一机请师别道师云你道诸天在甚处进云此回不是梦真个到庐山师云闲言语乃云觉场垂荫菩提树而弥高能与总持大辨才而广具竖亚摩醯三眼横推日月两轮有时居色界顶号令独尊有时地居尘世忉利称王有时密藏法宝主执群龙有时降伏魔冤誓为力士有时护世四王为王为主有时殷忧四部统领鬼神一切神用或慈或威或卷或舒或收或放总不离显密二途一一皆得无碍自在纵横自由且道恁么行为还许人邀动得伊么一盏清泉聊奉献半空花雨落庭中元宵上堂问杲日当空时人瞻仰今夜元宵月在那里师云仰面照天低头照地进云狮子吼时芳草绿象王行处落花红师云非公境界乃云春在正月十五打牛恰值歌舞道人百事弗管一味如木枯坐茅堂懒挂灯毬檐冰倒柱如玉大家暗里经行蓦然撞倒粉碎诸兄弟有知冷煖者么若知冷煖处本光瑞如此上堂问清风拂拂柳舒金露地白牛头角生唯有黄莺枝上叫百般泥里尽翻身如何是翻身一句师云石润天将雨松青地转春进云红粉易粧端正女出群须是丈夫儿师云出群一句作么生进云曹溪甘露频频洒千花丛里夺馨香师云香在甚处僧礼拜乃云鸟声滑似歌声春机漏洩于禽舌花色绣于锦色文章遍吐于山岗些些皆显露法法尽全彰试问诸人还会么若也会得途中受用无穷其或未然未免触途成滞且道途中受用事作么生老农耕破千畬绿稚鸟啼开万树花解制上堂问如何是妙智力师云桃放山头紫兰芬谷口香进云金鸡抱子归霄汉玉兔怀胎降紫薇师打云一槌击碎问达磨九年面壁意作么生师云癞马系枯桩进云乞师再指师云盲龟钻破壁乃云十方俱击鼓十处一时闻能如是观听遍现观音身音身既遍剎剎尘尘头出头没不离见闻到这里结即是解即是于此透得便见结解同源缚脱无二作么生是不二底道理铁轮天子寰中主草店英贤化外宾出队归上堂一箇钵盂口向天众禅齐捧出层峦不分净秽排门过灶里谁家没火烟烟则虽各都有要且不识冷煖即使山僧觌体指陈免见当面错过只如今日归来众中有不错过者么顾视左右云休说他家穷乞相自家穷乞也须知上堂问夜静蛙声闹久晴得雨欢不知乐个甚么师云溪涧水高一尺五进云干坤定是太平时师云即今是甚么时节僧礼拜师便打乃云今日今年五月五山鬼市鬼相斗舞你拳我踢不知休撞到皇庭只如旧何故不见道未了底人见山不是山见水不是水未免特地干戈烟尘遍界既了底人依旧见山是山见水是水自是家邦安贴野老讴歌所以道百年三万六千日翻覆元来是这汉正当恁么时还许伊有趣进也无刀耕火种凭山泽饮啄逍遥享太平上堂今朝八月十五皎皎月圆当户世间多少人翫赏几个知音堪共睹堪共睹却相许一曲高歌月下弹森罗万象咸起舞且道因何致得玄音难邈摸特地撼干坤上堂曹山出以坐具打圆相云须弥灯王到这里却道不得当阳拈出与和尚祝寿还得么师云云开红日涌进云积代簪缨暂时落魄师云雾卷碧峰青进云针芥相投事理全彰师云金屑虽贵落眼成尘进云孟冬严寒和尚万福师云大家受用进云与么则知恩报恩去也师云将甚么报恩山礼拜问击鼓鸣钟即不问松柏长青事若何师云南山难比况进云古今无异改绿竹耸千峰师云北极岂能该进云昂昂坐断千差路独振干坤贺太平师云咭嘹舌头三千里乃云净法界身本无出没真净元体那有生死若道山僧生石虎产出玉麒麟若道山僧死木马变作金狮子到这里说青道黄言红道绿总与山僧了没干涉即今诸贤毕集灯烛炜煌又为个甚么然虽如是也要应箇时节且道应时及节一句作么生道霜凝殿角寒冰挂梅放枝头别样春结制上堂问千峰坐断万泒逆流秪如冲浪金鳞未审如何相接师云直钩无饵线非丝进云不因渔父引争得见波涛师云果是金鳞子自有通霄路进云灵机归化母巍然独任真师云难得阇黎进云随流认得性无处不逢渠师云未可深信进云古今无彼此难辨这些儿师云谁恁么道进云独超群象外万法悉皆如师云露柱还如么进云萧然无一物争肯混常流师云斫额望汝进云盖覆干坤师云还见老僧么问煅炼圣凡即不问孤峰独露时如何师云巍峨耸翠进云白云透出千山外一段光明万古真师云群山孰敢抬头望僧便喝师便打乃云山中安禅结制五湖云水骤集箇箇鼻孔昂藏那许东摵西摵恰如猫捕老鼠看他浑身是力倏尔一旦豁然大地干坤粉碎所谓一人发真归源十方世界悉皆消殒诚不虚也既见大地干坤俱粉碎且道参的在甚么处草鞋高挂绳床角竹杖横眠草褥间举僧问古德万里不挂片云时如何德云青天也须喫棒师云这僧恁么问也有来由古德恁么答全无巴鼻且道究竟意旨如何百尺竿头须进步莫将沟壑当沧溟为天童林老和尚挂真上堂今年三月二十九先师忽唱还乡曲音韵分明与昔同令人不觉搥胸哭搥胸哭千峰吼动震干坤万象森罗齐应和齐应和音容遍界不曾藏何用僧繇更邈描既莫邈描且道还有瞻奉处么朱紫非颜色青黄不是尘冬至上堂今朝廿一是长至日绝处再甦困方惺睡初生孩儿才露体丫角女子未归室必须群阴剥尽一气全明翻转身来神完体备方始透顶透底便乃盖天盖地然虽如是究竟一句则且置一阳初动处作么生道峰顶鱼冰夹海瀛红鹞飞解制上堂把定布袋口老鸦没处走解开布袋口放出白额虎食人不食肉咂髓不咂骨纵横遍界行干坤称独步且道狮峰山又作么生嵯峨耸天外标格立寰中复拈拂子唤曹山云这拂子与你山接得打圆相于中点三点又打圆相作女人拜师便打山掷拂子唤行者云与我收取师便下座上堂本有佛性阿谁欠少见道因缘亦多缘致所以雪峰九上三登赵州八十行脚长庆坐破蒲团灵云忽睹桃萼缘虽各别见道一也今兴机禅人併众居士彼此虽隔一带江水千里如同一会远远施金办供无非入道因缘虽未觌面相呈巳知为道真切然虽如是须是一回亲到始得到不到且置作么生是真切一句登山须到顶吸水要知源复举南泉问黄檗定慧等学明见佛性是否檗曰十二时中不依倚一物泉曰莫便是长老见处否檗曰不敢泉曰浆水钱且置草鞋钱教谁还佛慧泉颂曰猎猎奔驰势不休草深风劲更堪愁翻身狮子无寻处空使行人说路头山僧亦有颂曰十二时中不依倚空中云兮眼中翳当时黄檗少机关还草鞋钱谁可替诸人虽未动一步巳到法祥寺虽未着草鞋还鞋钱巳毕然虽如是犹欠细打筭在山僧举此现成公案诸人切莫厌烦闲时更须打筭山僧恁么道中间设有人问既是不动步巳到法祥不着鞋还钱巳毕更要打筭甚么向伊道一着不到处满盘都是空端午上堂五月五泛龙舟彩电锦标丽水流假饶泛到汨罗江赈济屈原何面目五月五悬艾蒲利似剑狞如虎直使群邪不敢入箇中谁识主中主主中主觅不得取何有馒头䭔子如拈出明眼衲僧解吞吐若解吞吐便得纵横无碍可称英俊道流众中莫有吞吐自如纵横无碍者么试请出众道看若也道得则知今日功不浪施其或未然馒头䭔子从君咬銕饭札羹未许餐复举大慧杲云今朝又是五月五大鬼拍手小鬼舞蓦然撞着桃符神双手搥胸叫冤苦山僧亦有一偈五月五赛龙舟大鬼打鼓小鬼舞直饶赛到海龙宫颔下骊珠谁得手瘟㾮疠鬼驱船行一片銕帆空里走且道山僧道的与径山道的是同是别具眼者试定当看如定当不出山僧自道去也拍膝下座住越州独秀峰大明禅寺语录入方丈此室如拳大包含四大海山僧今日于此张罗布网且道还有跳得出者么任是擎头戴角者管取教伊点额回上堂祝圣毕复拈香云此一瓣香名不得状不得指註不得岂属言诠爇向炉中供养天童堂上传曹溪正脉第三十五世林野大和尚用酬法乳之恩维那白椎竟师云若论第一义未白椎前早已显露了也诸人还见么若有见者不妨出众相见问姚姑舍宅为寺千年法地常存千年法地即不问姚姑面目请师陈师云九月菊花新进云阖山耆宿苦守故址敦请和尚复兴宝社复兴宝社则且置耆宿功德几多般师云较量则失进云秪如舍之复之还有优劣也无师云无你卜度处进云自是不归归便得五湖烟水有谁争师云能得几知音问从上尊宿都向这里说青道白未审新大明如何施说师便打进云棒头吐出无私旨遍界咸沾法两恩师云关你甚么事僧喝师云这一喝落在甚么处僧无语师复打乃云古殿上鸱吻钟楼头蒲牢扬眉瞬目山门石狮子左右泥金刚眨眼露睛头头上彰法法上显佛法甚是大明自是诸人未谙若能于此谙悉便能于一茎草上现琼楼玉殿其或未谙纵有玉殿琼楼却被一茎草盖却所以道迷则千差万别悟则事同一家作么生是一家底事率土尽归王化里不知何处有边疆复举僧问天童新和尚如何是天童境新云云无人种生何极水有谁教去不回今日设有人问山僧如何是大明境向伊道沙洲吞日月古殿朗干坤且道新大明道底与古天童道底是同是别具眼者试定当看维那复结椎师以拄杖卓一卓下座立执事上堂闹处插脚锦上铺花遍界皆是灶里添柴雪中送炭万中无一山僧今日到这里米不蓄一粒薪不积一茎要向茎茆上建立层楼广厦全仗诸人出力相助诸人若向寒透骨处勐力一番自然声香遍界所以道不是一番寒彻骨争得梅花扑鼻香声香遍界则且置作么生是勐力一句妙舞更须夸遍拍三台须是大家催结制上堂见性明心挖空作窟安禅结制画地为牢然虽如是痴人面前不可说梦若是上上根器出格道流自然不限迷悟若是中下之机闻恁么道便谓无禅可参无心可明未免沉空滞寂堕落遍枯其害非浅所以古人到这里只得向第二门头开一线道刻期立限要人直下明心见性谓之单传直指众中莫有明心见性者么如有不妨出众相与证明其或未然八十翁翁入场屋真诚不是小儿戏解制上堂今朝腊月初八厨库仓廪不足诸方具眼禅流一任云行水注云行水注则且置要问诸人脚踉下事作么生若也于此道得一任横行竖走何妨东去西去其或未然路逢死蛇莫打杀无底篮子盛将归竖佛殿上堂一斧斫成峭阁耸千峰之表一槌打正金殿贮万圣之尊纵使金碧交辉人天共集总属化门施设何如斧斤不运钳鎚不施犹为得妙虽然旧阁闲田地一度嬴来方始新上堂今朝二月十九大士出乖露丑示现三十二应不知从何而有有不有一曲阳春和不齐五九原来四十五复举古德云观世音菩萨将钱买餬饼放下手却是馒头师云古人恁么道神头鬼面东涌西没虽是面目分明怎奈令人难睹且道觑破后作么生我为法王于法自在上堂言中取则大似鹿逐阳焰句外明宗亦是猿捞水月且道毕竟事作么生俊鹰不打篱边兔勐虎宁餐伏地尸上堂举世尊拈花迦叶微笑世尊云吾有正法眼藏涅槃妙心付嘱于汝汝当流布毋令断绝师云世尊拈花满盘托出迦叶微笑尽力担当可谓有是父必有是子然虽如是正眼看来却成笑具且道笑箇甚么丈夫自有沖霄志岂向他人行处行上堂问鼓寂钟沉即不问弥陀寿量请师宣师云冬日晴明冰河易解进云横身当宇宙几箇是知音师打云便得这毒龙乃云露冷霜凝遍地涌琼台玉树星开月朗普天灿玉烛明灯虚空寥廓万象交横古弥陀佛面目分明诸人还见么若也见得不妨即一念而现十万亿佛土即一佛土作无数音声佛事色色是佛色声声是佛声左右逢源纵横无碍其或未然未免土石诸山坑坎堆阜头头有碍法法全乖见不见且置应时及节一句作么生道殿角梅花呈瑞彩年年此日放春先上堂春水绿春山晴时节到来面目呈分明觌面无遮护直下何须更指陈然虽如是也要诸人当下明若也明无分愚智自相亲庄严净宇供僧佛真实道心日日新若未明秪见春江春草青头头触着头头碍玉石当前不解分若解分直指人干坤能独步海上任纵横且道即今谁是其人幻海波中能作主管教化外自来宾二隐谧禅师语录卷之二二隐谧禅师语录二隐谧禅师语录卷第三江南扬州高沙天王禅寺湖广荆州江陵水月禅院嗣法门人超巨超秀等编住松江华亭船子法忍禅寺语录师受本寺众护法请开堂拈疏云墨光动荡直射斗牛之墟瀚海波澜泛入狮儿之座文星焕彩祖室增辉众中还有见者么其或未见静听维那宣读宣毕指座云曲彔床狮子座若非毘卢顶𩕳行谁敢轻身而据坐祝圣毕复拈香云此一瓣香一枝一叶而荫覆大千有本有据以权衡佛祖天童山里拾来通玄峰顶证鑑爇向炉中供养天童堂上传曹溪正脉第三十五世先师林野老和尚用酬法乳之恩师云当场敌胜须是英灵觌体提持还他作者众中莫有敌胜者么出众相见问达磨未传心地印释迦未解髻中珠髻中珠即不问未审还有心地印也无师云填沟塞壑乃云建法幢立宗旨与人抽钉拔楔敲骨取髓贵要咬猪剥狗的手段立丛林扶正教驱邪逐恶破障消魔全凭乘龙跨虎之丰标所以释迦老子初降生时一手指天一手指地天上天下惟吾独尊跛脚云门便要一棒打杀临济祖师将入涅槃正法眼藏向瞎驴边灭却黄檗出兴勐提裴休丞相广慧说法顿明杨亿翰林从上诸祖能具这般恶辣手段互相激扬不可枚举如此皆是亲受灵峰记莂深植佛种乘愿而来故能声气相同不求而应彼此互相一见契同水乳更不违逆便能共出只手提持此道教化众生可见缘非浅尟事岂容易即如山僧向栖巖窦意不出山叠承诸檀佳翰远颁极力相为及至到来重请举扬向上全提当阳巳露未审众中还有会者么若也会得便见释迦老子在山僧拄杖头上全身显露四十九年所说一大藏教重新露布诸人还见么还闻么若也闻见分明灵山一会俨然其或未然休向拄杖边觅且道向甚处见释迦老子不须隔断红尘闹须向红尘闹里看复举李翱刺史久向药山玄化屡请不赴亲自入山便问如何是道山以手上下指云会么史云不会山云云在青天水在瓶史于言下顿契乃述偈曰炼得身形似鹤形千株松下两函经我来问道无余说云在青天水在瓶今日众居士入寺设斋居士也不问道述偈山僧亦不指东划西但只彼此相见面目互陈且道还有相应分也无万国醉心尝大鼎相将携手上高台入新方丈值大雪据座云据此室行此令万别千差当头按定任他雪覆干坤不消红轮一映管教骨露皮穿自然头正尾正如何是头尾俱正一句四海鱼龙潜睡稳万里鹍鹏展翼高上堂问祥云缥缈常瞻不老之春四众齐临仰祝无疆之寿如何是无疆寿师云春秋载不得进云无疆之寿蒙师指宝鑑当空事若何师云要且无物可鑑问世尊初生与和尚诞辰是同是别师云南斗六北斗七进云恁么则寿山耸翠人欣遇福海增波万古扬师云老僧不在里许进云金风无别致末后有余音师云是谁证鑑复云手把纶竿坐钓舟烟波江上几经秋锦鳞得便随时歇千载高风扇不休以致一竿风月道韵尝存万古精神俨然如在所以华亭江上洙泾镇里芸窗画阁寒夜书声上苑名轩笙歌絃管乃至尽大地遍干坤上至虚空日月下至江河湖海于中风雨晦明鸢飞鱼跃以至今日四众临筵请为举扬发大机逞大用一一相呈无一物不彰船子妙用无一事不显船子真机所以道今古应无坠分明在目前又道处处真处处真尘尘尽是本来人且道本来人与船子面目是同是别若道是同万象枞然千差万别若道是别唯一真实岂有二耶诸人于此见得分明便见船子面目若见船子面目便可与三世诸佛历代祖师把手共行了无异相其或未然切莫错过错过不错过且置应时及节一句作么生道斗雪寒梅花正发馥馥馨香遍界春复举佛印禅师住金山时翰林子由献偈曰麤沙印佛佛欣受怪石供僧僧不嫌空手远来还要否更无一物可增添印答偈曰空手持来放下难三贤十圣聚头看此般供养能欣享木马泥牛亦喜欢今日众居士虽未献偈且不空手各运帑金供佛及僧山僧无别可酬说箇山偈聊以伸谢偈曰珍馐百味献僧佛僧佛端然合掌受各各至诚欢喜心如葵含蕊当阳露当阳露无回互释迦弥勒聚头看不是寻常那一物且道是那一物卓拄杖下座上堂问睹星悟道意旨若何师云瞎进云举头红日近回首白云低师云还见释迦么进云分明月在梅花上看到梅花早巳迟师云伶俐人难得乃云雪山六年苦行系猿捞水月忽睹明星成道捏目见空花特地无端这一场彻底风流出当家手提火宅诸顽子挺身门外布三车三车诱引诸子出镂空脏腑与肝花及到稍头临末时饮光眼里又添沙直至于今未刮膜相引相牵三脚驴儿踢踢蹋蹋遍天下踪迹分明无处寻依然又集法忍寺大悲堂檐楹下且道是箇甚么华亭人尽望洙泾庆腊八复举世尊睹明星悟道叹云奇哉一切众生俱有如来智慧德相皆因妄想执着不能证得师云世尊大似贫儿暴富衒卖家珍虽是据款结案怎奈齿不关风以致盲龟跛鳖直下不能顿入返生疑惑且道如何是顿入一句四塞八蛮咸帝泽五湖四海尽天恩元旦上堂问日月星辰山河大地草木丛林万物咸新且道拄杖子还新么师云千年古木亦抽条进云寒梅独占干坤窄始信春风不裹头师云信的事作么生僧便喝师云再喝喝看僧归位师乃云片云初傍马头生跨马乘云物外行谁谓眼高空宇宙普观大地尽同人尽同人总箇春百亿祯祥百亿吉都从元旦一时新且道时新一句作么生道耆老欢唿登广福稚子讴歌到万安复举古德因僧问新年头还有佛法也无德云有如何是新年头佛法德云元正启祚万物咸新今日西林又不然设有问新年头还有佛法也无山僧亦道有如何是新年头佛法但向道东寺烧香西林点烛且道与古人道底是同是别若也于此拣辨分明不妨同乐昇平共享至化其或未然九峰翠蔼乘时玩莫待霜飞惜悴颜上堂问冲开波浪百千层透网金鳞气势新冲开波浪即不问如何是透网金鳞师云江波易尽锦鳞罕遇僧云际此风云会飞腾上九霄师云兴化道底问千花竞秀百鸟啼春村歌社舞鼓乐齐鸣还有奇特事也无师云有进云箇中奇特事请师指出看师云四众临筵进云日转上林铺地锦阳春一曲乐昇平师云未是奇特进云一句绝流情境外入廛真智利群机师云罕遇知音进云手执冥符鑑天地清风下载属吾曹师云还识羞么进云千圣共传无底钵时人休唱太平歌师便打僧便喝师复打乃云花枝烂熳百鸟舌尖迸流玄要笙歌和雅众人眼底透露春机瓮里香醪滴滴皆成酥酪案头零肉片片可作醍醐秪是时人终日饮酒食肉不知饮酒食肉终日见色闻声不知见色闻声何故只为诸人见色闻声时溺在见色闻声里饮酒食肉时醉在饮酒食肉处一向流荡忘返久不知归所以仲尼道人莫不饮食也鲜能知味此之谓也若是出格人竿木随身逢场作戏见色时见色闻声时闻声饮酒时饮酒食肉时食肉不妨随缘得妙触处皆真所以志公噉鸽蚬子摝蚬横拈倒用无非妙用神机香严击竹灵云见桃触着磕着总是自家境界而今众中莫有恁么人么如无不妨山僧自道去也卓拄杖喝一喝钦召峨雪曹太史进京上堂问豁开正眼露全真瑞气祥云入帝城瑞气祥云即不问帝城消息事如何师云春风化日里和蔼满长安士云仁风吹到边邦靖万姓讴歌乐太平师云阳春白雪谁堪和士云满堂锦绣皆麟凤师相由来出祖庭师云箇中能得几知音士云春光弥宇宙大地尽霑恩师云船子江边草亦青士礼拜师乃云金阙玉堂令孰掌铜龙白虎屹谁扬看来底事无推託洙泗渊源在子昌秋季法门犹所赖岂惟历祖被金汤久沉橹棹翻沧浪新下金钩幌碧洸东西钓叟欢相聚厮结眉毛做一场峨翁久逸东干钓叟今奉钦召赴选山野适倣西林渔父正向烟波独钓且道二人眉毛如何厮结手擎仲尼日月光透佛祖干坤复举枢密吴居厚拥节归钟陵试过赵州关请问圆通讷禅师云透关底事如何讷云且去做官师云据居厚恁么问也是无事生事讷老恁么答公案忒煞现成今峨雪太史钦命上京道由洙水入寺相看太史不恁么问山僧不恁么答一直透长安片帆趁风挂山野无别相赠秪有半偈但愿仁高天下士道浃一人心仁高天下即不问且道一人心如何洽浃四海浪平龙睡稳万方尘净颂声高上堂西林无别济长途谁可停酸而息苦但拨滩头古船子普度未成诸佛祖纵使离欲得生天或被业牵而堕狱都来齐上箇船中说甚西方极乐土且道船中有甚快乐处便乃如是中有园林浴池金绳界道花木丛林地布金沙鹊噪鸦鸣音声和雅眼见耳闻无非佛事鼻嗅舌尝总是玅香既有如是船船有如是乐必须至人方乃运载且道运载者何人阿弥陀佛拦头招手观音菩萨把柁呵风文殊菩萨撑云拄月普贤大士舞棹呈桡娑婆教主释迦老子独坐中仓且道看风使帆者何人乃以杖击香几复作张帆势云一帆风送无生国垂手逆流再入廛上堂霜风刮面冷难当涉水冲寒请举扬古钓滩深连底冻了无一滴泛沧浪然虽如是敢负来机且喜别有一路可通如何是相通处时逢冬至复生一阳千梅放蕊万动俱彰向上宗乘彻底宣扬诸人还委悉么若委悉得任是千里万里而来究竟不离最初一步其或未然任是千里万里终归千里万里蓦唤大众云途中事且置最初一句如何道取任运腾腾无向背四方八面任纵横上堂问观师率众而来端为祝寿未审陞座将何所酬师云大冻江心水不流进云恁么则今古不异也师云初放寒梅别样春乃云座中尽是攀花手况值阳和万象新箇里不须频话会当阳逴得便相亲若相亲遍界都卢只一人既是大地秪是一人则知山僧寿量与诸人寿量及诸佛寿量一道等观无二无别无长无短无大无小无增无减无生无灭既无长短大小增减生灭且道众文学破冻而来为箇甚么堂前露柱久怀胎生箇孩儿颇俊哉遍界文章无一字一操直取状元来既是遍界文章无一字如何便得一操直取状元归若向这里下得一转语岂特光耀西林管取横身宇宙独步大方其或未然西林今日饶舌钱禹公荐严请上堂从来父子最相亲死去活来无两人二夏三霜无间隔分明面目气如春气如春遍界分身秪一尘一尘未破徒留碍破得一尘处处真处处真处处真尘尘尽是本来人锦绣铺彰无缝鏬金狮露爪绝踪痕当阳显示无回互几个男儿着眼睛蓦竖拂子云看看今日君秀居士在山僧拂子头上现身了也且道是破尘不是破尘若道破尘拂一一拂云因甚还有这箇若道不破尘如何又现在拂子头上破不破且置报本一句作么生道莲台不坐离真际佛国香尘现胜身东林寺众请上堂问西来祖意请师指陈师云朔风吹老树霜叶响琳琳进云石笋抽条秀寒梅破玉新师云祖意分明露何人识指陈进云一句无私合圣道普天之下尽霑恩师云恩到浓时休意恋也须踏破上头关复云东林大士宝光腾照耀干坤及比邻船子拨开滩底月寒光一片几人亲真相白云藏半石玲珑不拨自知音知音知后更谁识诱引邻人箇箇亲箇箇亲觌面不知谁姓氏问来一一太分明如何是分明底事灵霞水月相通处侧笠披簑任纵横峨眉菴上堂同是峨眉峰顶云聚散江南无定根今日重逢船子面一回相见一回新且道新意作么生今日竖方丈明初请上堂气象由斯壮声光满院彰众中设有傍不甘的出来道大丈夫汉不借他力因甚和尚将错就错山僧向道随顺世缘无罣碍风光何地不称尊复举世尊因地布发掩泥献花于然灯然灯见布发处遂约退众乃指地曰此一方地宜建梵剎时有贤于长者持标于指处插曰建梵剎竟山僧今日竖柱上樑同里设斋山僧也不指地众中也无插标顿见空中彩饰特地光新光新一句如何道取云霞铺地锦瓦砾也生光上堂风流肌骨从来具六载徒劳住雪山纵得明星刺破眼无端特地被遮瞒且道那里是释迦老子被瞒处眼中若不留纤翳空里何曾起乱花上堂问凤历颁新即不问新年佛法事如何师云滩头枯草绿古石碧苔班进云还许学人庆赞也无师云蚊子钉铁牛进云大抵还他肌骨好不搽脂粉也风流师云弄巧成拙复云今朝乙未岁新正万象森罗气色新四海五湖波湛湛皇都上苑柳青青且道山僧拄杖子作么生逢春不变遇秋不凋能运转四时莫能动一毫所以道有物先天地无形本寂寥能为万象主不遂四时凋既然如是且道应时及节一句作么生道通身无缝横抽榦叶覆三千及大千上堂问春雨滴阶前春风大地寒以坐具打相云箇中消息子解制请师宣师云拄杖穿云活芒鞋踏翠新进云如何是拄杖穿云活芒鞋踏翠新师云路痕踏断无纤影异草寒巖岂守青复云去年结制水冻冰胶今年解制水流花飘水冻冰胶不漏丝毫无你思量卜度处水流花飘逼塞云霄一任七纵八横所以道把住时干坤失色日月无光放行时大地生光十方晃耀只如不把住不放行别有相通处么眉毛依旧横眼上鼻孔向下大头垂立执事上堂丛林龟鑑统约为先佛祖心要纲宗第一纲宗既立佛祖之命脉流通统约一新丛林之模范昭着模范昭着岂惟寮舍光新祖室显焕命脉流通不独一人流转五叶芬芳所以道独掌不浪鸣独木不成林聚毛可以成毬积谷便能成仓山僧在此欲成毬而无茎毛可集欲成仓而无粒谷可盛单单一双赤手扶箇破砂盆撑箇古钓舟更望大家出手相扶不惟顺水张帆且要逆风把柁且道逆风如何把柁任他波浪连天涌一叶飘然自在行上堂问焰焰红炉即不问今朝谁是把钳人师云顶门高着眼看取令行时进云金丹烁烁辉今古万古从来不入炉师云你来这里作甚么进云特来见和尚师云又道不入炉复云孤峰顶上结迦趺无绳自缚十字街头闲打眠有甚来端况于三条椽下七尺单前竖起铁嵴梁瞠开双碧眼直下如猫捕鼠似鼠见猫如一人与万人对敌相似毫釐才有差眨眼便错过这般汉有甚么出息何故为他总是平地起骨堆若是具大根大器直下觌体现成更无余事饥来吃饭困来打眠任运逍遥天真乐道一味顺适而巳有何曲折今西林一众尽是久参上士鲜有未学初机又何用划地自限结制安禅然虽如是饶是纯刚也须再燬且道纯刚如何煅炼是圣是凡俱入火管教脱体透光新上堂问鼓声才罢海众云臻觌面相呈愿闻庆赞师云日出天开眼风生震地雷进云未审水牯牛寿多少师打云是多少进云前三三后三三师云错下名言进云还许学人庆赞也无师云不劳涂污乃云五八年来空自立法门无补光阴失垂钩掷钓当家私了得门头聊借耳若谓兹辰是我诞虚空背上缠薜荔若言不是吾生辰踏碎月华填海底问诸人谁端的觑破此中关捩子菩提涅槃等生死势至文殊堪婢唤释迦弥勒作奴使且道山僧具甚眼目便能开许大口他非不用频频举巳过应须自剪裁上堂真俗原来体不二融通二谛俗全真分明一段春如锦偏向红尘闹市新然虽如是若是出格高流终不被他换却眼睛何故万法本闲惟人自闹众中莫有会者么若有会得真俗互显二谛融通其或未然未免真是真俗是俗真俗且置融通一句作么生道道业尽从檀度立优昙偏向市廛开上堂士问今朝庆诞有何祥瑞师云炉内烟开香世界烛中煤灿吉祥花士云船子堂前亲托出分明大众面门前师云莫眼华士云天翻地覆本如然从来不改娘生面师云如何是娘生面士云亘古亘今师便打乃云椿荣翠蔼萱茂花敷班舞庭阑承欢膝下虽云至顺至孝犹是时人功干若以道眼而观未是亲亲极则不见道父母非我亲惟道最亲者若能契悟本来圆具清净心体无生无灭无增无减无大无小无内无外一道恒常了无异相向这里直下承当更无移易丝毫彻见真身父母便是颂祝遐龄其或不然未免世谛流布秪如颂祝遐龄一句作么生道嚼碎冰桃犹在梦顿明心地始亲亲上堂问四时巳行天运阔愿将一句和阳春师云水冻连溪玉冰开匝地花进云万物皆自得大地喜同新师云同新的事作么生进云掀翻海岳求知巳拨转干坤见太平师云无你寻觅处问能为万象主不逐四时凋恁么人来和尚如何相见师云两眼对两眼进云道泰不传天子令时清休唱太平歌师云也要子自肯乃云群阴剥尽奼女巳归霄汉去一阳来复獃郎仍向火边栖众蛰潜动万象含辉明明百草头漏洩祖师意正当恁么时深山里老僧则不问闹市里天子如何即是不居凤阁龙楼位鱼市花丛万指围元旦上堂春风昨夜动和气满干坤山川增秀丽日月益光新帝业皇都壮仁风天下钦生民咸有赖鼓腹乐昇平且道林下道人合作么生乃拈拂子作捧笏势云域中端拱无为化格外欣逢有道君解制上堂问干坤把定寒冰结放开一线事若何师云脚下草蔓蔓进云等闲识得东风面万紫千红总是春师云未是你时节乃云太虚空中打箇结密不通风更无别包里干坤不露踪万里山川一条铁太虚空中解个结大用大机都漏洩枯藤拨转旧干坤草履踏开新世界宇宙宽干坤阔左右纵横无不足且道是个甚么处处绿杨堪系马家家有路透长安上堂日煖莺啼句句透祖师巴鼻春回花笑时时露本地风光人人游戏其中个个探讨于内直下承当不错过谁是知音觌体现成无差互几个分明到这里若是真正英灵汉子挺特丈夫不费纤毫气力直下知归其或未然未免当面错过复为颂曰不畏春寒踏钓矶应须潭底取鱼归个中消息谁堪委秪许滩边船子知且道知的事作么生款乃一声天地窄烟花鸥鸟尽惊飞上堂吾佛诞辰文星光临自是气吞宇宙岂惟百里风清然虽如是若非奇特人难逢奇特事何故堑吾佛降生初行七步一手指天一手指地天上天下惟吾独尊今日邑侯王公幸临正值吾佛诞辰岂非奇特人遇奇特事哉自是夙具大根方能与佛同契如何是与佛同契底事拈起当阳大智杓九龙何必吐香泉复举遵布衲于药山浴佛次山云汝只浴得这个还浴得那个么遵云把将那个来山便休去师云若论格外明宗单提直指说甚这个那个所以药山返被布衲一拶直得懡㦬休去且道休去底事作么生这个分明不覆藏全凭那个露当阳蓦头一杓香泉泼万象庄严脱体彰青浦上堂青溪水湛碧天星斗印文章佛阁巍峨阖邑绅衿咸拥护胜地既尔秀发佛事亦可兴崇所以六如禅德乘大愿力拈一粒粟供养十方贤圣僧众善檀那行檀度行共接五湖禅衲子山僧今日遵佛化仪擎盂偶至且喜主人接待殷勤众善护助深重兼请陞座为众举扬山僧无别开示举个古人接待因缘聊应其请昔日金牛和尚接待方来每于饭熟自呈饭桶堂前作舞高声唤云菩萨子喫饭来今日主人供众虽不作舞亦不高唿一众自来同受供养且道与古人是同是别众中有道得者么如无山僧自道去也便下座请龙渊觉和尚引座江千上钓狞龙丝纶掣碧潭空寒芦两岸碧残蓼一滩红预瑞何人至龙渊一泒通乘帆过洙水一径入芙蓉且道洙水与芙蓉相映一句作么生道团圞鸡足峰头月弟应兄唿无二人既然如是大众理当恭诣座前恳请陞座广垂开示遂率众躬请冬至上堂问夏至一阴生冬至一阳生秪如不涉阴阳一句作么生师云脚跟下荐取进云一点迥超圆体外三山锁断万重关师云老僧怕汝者一问问炉鞴洪开巳半月时逢冬至一阳生冬至巳至一阳作么得生师云一茎才露体万卉尽芬芳进云恁么则鸟语花明了也师云还闻见么进云意气不从天地得英雄岂逐四时推师云赖有阇黎乃云阴剥阳复万物俱醒别转机关透露分明不萌枝上萌枝叶逼塞干坤无阴阳地转阴阳动摇世界只得天关转地轴摇百亿山河开半面森罗万象露纤毫只如百亿山河森罗万象都向一毫头上显露且道一毫头又向甚么处显露无分水国山岗际一线阳回遍界春诞日上堂问韩文公问大颠春秋多少颠提起念珠云昼夜一百八秪如有人问和尚春秋多少如何抵对师云云藏无缝袄花发不萌枝进云筹添屋海非为寿劫石磨穿岂是年师云何劳更问复云宝掌千龄不是我同流蟠桃万祀直须烂嚼碎又那管他七十三八十四长三丈阔八尺但只饥来喫饭困来打眠终日优游自由自在也无今也无古也无始也无终有时垂钓江潭负命者上钩有时行乞街市有缘者无厌一味任运适情而巳有何寿量可贺又烦诸禅敦请然虽如是也要大家应个时节且道应时及节一句作么生道云生岌崿增山势海纳川流涨雪涛谢执事上堂透露佛祖玄机须赖英灵衲子荷担丛林重任全凭大力量人所以古德建丛林立规矩量才补职因事安名大有来由于今丛林中有任监院者必安立身端正方为一众模范任副寺者必要知因识果若能因果不昧必使神钦鬼伏任维那者必要纲维一众统摄内外任掌记者必要点划分明不存字脚任知藏者必要看透钵罗孃时刻不轻放任典客者必要辨贤愚别缁素颠觔簸两换斗移星任直岁者必要开天荒补地漏担沙负土逞俊舒奇任知浴者必要洗清尘累透露心光任侍者者必要辅相堂头表里协赞任堂主者必要系飞云住流水将使行云流水不致参差任悦众者必要调和上下悦伏众人任打饭煮饭者必要瞻星望日不失其时任贴案者必要调和众口将养群贤又或于中洒扫应对担水烧火执茶行堂掘地操舟一一无非神通妙用大家出手相扶虽是光耀丛林实是彼此事办既有如是功能且道山僧如何报答分付手中铁楖栗冤冤相报不饶伊上堂问狮子翻身迸出云间新意气象王独步踏翻船子旧家风旧家风不待问矣新意气愿闻其要师云着铠当风坐重重锦缝开进云遍界且无寻觅处分明一点座中圆师云圆底事作么生僧喝师便打问一人植福不解见性一人见性不解植福如此二人阿谁堪受人天供师云二俱无分进云如是则觌面相呈更无回互师云切忌错承当复云诸法空为妙法座柔和忍作铠衣轻若有一丝头罣累便于本体不相应既不相应未免人境森然人境森然则物我两立物我两立则取舍不忘取舍不忘则诸病自生诸病既生则惑业无尽惑业无尽则展转升沉无有穷日今蒋敬吾为染微病旬日昏昧忽于梦中醒悟便觉身意泰然即将泰然身心庄严妙法空座柔和善顺之衣致请山僧披此衣坐此座说此法供养十方诸有情普愿有情同证觉如此除障岂惟自障消除如是忏罪岂惟自罪消灭更愿十方与巳无异然虽如是若在出格道人分上未为极则何故才有一丝头便有一丝头且道出格一句作么生道三轮空寂犹未妙不外今时意更新祈嗣上堂彩凤飞来择异林光辉闪烁逼干坤一朝显焕君家宅何虑光宗无智人西林今日凭空结制扭捏泥牛鼻孔冷地开炉煅炼石女偷心惹得灯笼含笑露柱吞声惊起占波国与新罗国互相斗额南天台共北五台彼此交趾以致山河大地明暗色空森罗万象日月星辰共相起舞引动云腾鸟飞叶飘霜降一时闹浩浩地都道不是心不是佛不是物且道毕竟是个甚么到这里上天无路入地无门直下壁立千仞搆附不得如钻牛角无出头时众中还有转得身吐得气者么有则西林今日功不浪施其或未然当炉莫避火星飞煅炼一翻成大器上堂问雪山六载即不问未睹明星事若何师云三冬寒气盛进云睹明星后如何师云江畔腊梅开进云龙得水时添意气虎逢山势长威狞师云直须脚下无丝绊迸出一轮顶上红问腊夜明星当午现瞿昙灼破旧时颜个中面目即不问堂奥一句请师宣师云且居门外僧挥坐具云三世诸佛历代祖师总在者里安身立命师云上座在甚处僧拂一拂师便打问子夜踰城到雪山六年草坐骨毛寒睹星道个奇哉事方会圣凡无两般请问如何是骨毛寒师云庆快通身进云如何是奇哉事师云眉分八字进云如何是凡圣无两般师云牙齿一具骨进云悉达面目今犹在谁堪把手御街行师云入水见长人复云星子落眼无端打失眼睛众生体同一证无不圆证虽是世间稀有事却成矢上更加尖不见释迦老子道未出母胎度人巳毕因甚降生踰城向雪山六年苦行睹明星方云成道虽然旧阁闲田地一度嬴来方始新上堂柳眼舒青抖开万象根源梅心展赤漏洩三春精髓三世诸佛眼睛因兹突露历代祖师血脉由此贯通要知此事惟佛与佛乃能证知若非上根利智不能契悟不见道秪为分明极翻令所得迟且道分明底事作么生鸳鸯绣出从君看不把金针度与人月镜禅人为师归寂玄墓请上堂问静夜钟声透出威音那畔澄潭月影照彻父母未生圆师撒手归家即今在甚处安身立命师云袈裟倒挂玄峰顶进云一片残云归谷口满林荆棘涌莲花师云甚处见得僧便喝师便打乃云春机漏洩处梅花坞里演唱无生之旨春鸟弄声时洞庭湖畔全提向上宗乘圆如常寂之中曾鑑此理么若也鑑得此理便能顿契无生高超物表无论这边那边总显自家境界他方此界同归一性根元到这里幽显同源存亡一致一句作么生道遍界虽无寻觅处圆融频向此中游元宵解制上堂一灯焰发千灯普辉一云不聚千云纷飞千云纷飞兮山林增秀丽愈见其崔嵬千灯普辉兮道脉远传持永久不致沉坠如是则在此在彼任去任住无可不可所以自古丛林有时结却布袋头有时解开布袋口有时结却布袋头则千云共一室有时解开布袋口遍界布千云一任横担拄杖倒挂瓢囊或东或西逍遥自在且道途中事作么生拄杖头边挑日月草鞋脚底踏干坤娄东慧寿上堂红尘堆里大建法幢还他德山手段闹市场中高竖剎竿须凭古圣机权机权明能高能下能大能小高下融通大小圆摄手段具能纵能夺能杀能活纵夺自由杀活自在具得者般手段方能大中现小小中现大一为无量无量为一于一微尘现宝王剎于一剎中转大法轮就中所谈理无碍事无碍理事无碍事事无碍一一破尘越量句句出格超宗岂为量所限哉到者里拈一茎草便可作丈六金身用将丈六金身作一茎草用众中莫有具如是眼透如是法者么其或未有山僧为汝对众指出禹门法师演无量法门湛越师资主一微尘剎彼此互为宾主共作广大佛事顿使娄江清而尘土净法化广而众善安真为世所稀有赞何可及山僧无端也来闹中插脚不是格外多事秪要大家亲切打个乡谈众中莫有知音者么顾视左右云座中尽是江南客好向樽前唱鹧鸪上堂秋清月朗透明诸佛之心光云净天空突露众生之赤体众生赤体既露诸佛心光透明要知透明处便是突露处突露处便是透明处何故不见道心佛与众生是三无差别蓦竖拂子云大众看看三世诸佛尽向山僧拂子头上现身了也复以拂子打圆相云诸佛心光显露了也现前一众岂非众生现在耶且道那里是他无差别处觌体同观无二相当空皎洁一轮圆上堂心源湛寂智证斯圆信愿坚深宝所必到是以善财参问无险不立龙女成佛直下知归今严正坚及正巳超宗等若非夙具善根久植德本安能不辞跋涉远远而至欲向芦图水曲蓼岸沙洲与船子和尚觌面相见且道相见时有何话会遂以拄杖作呈桡势云会么若向这里会得则不出娄东巳前未跨船舷之际早与船子相见了也到这里岂惟与船子相见亦能与三世诸佛历代祖师把手论道无有休日然论道无休事且置且道即今船子和尚在甚么处分明面目常时露谁识仓洲即钓洲师退院上堂法海汪洋全在法脉流注法门广大必仗道力扶持所以自古知识建立丛林惟在得人如睦州之得云门黄檗之得临济慈明之得杨岐船子之得夹山虽是令行一日其实道垂千古山僧今日既退此席继者何人特命铁航西堂继于此席丛林既巳获人劻勷必仗檀护所以道檀傍僧修僧依檀住彼此互换宾主交参丛席之兴从此而始且道互换交参一句作么生道把手相将扶正化头头物物自通津遂下座领众送西堂入方丈上堂今朝正月十五老僧正打退鼓居士请我上堂露柱灯笼鼓舞跳上三十三天帝释相欢不住且道欢乐个甚么一人入深山诸佛欢咸喜既然如是且道途中还有辅弼者么桃花夹岸红千里一路随舟相与还遂拽杖便行二隐谧禅师语录卷第三二隐谧禅师语录二隐谧禅师语录卷第四江南扬州高沙天王禅寺湖广荆州江陵水月禅院嗣法门人超巨超秀等编住常州宜兴屺山保安禅寺语录据室从上诸祖以来这里密不通风有时露个消息也是棒打虚空且道新保安到来又如何施设铜铁金银齐煅炼钳鎚拶捺火星飞即日护法请上堂师拈香云这瓣香根盘劫外叶覆今时端为祝延今上皇帝圣躬万岁伏愿边烽燄息海国波宁多士承恩万方乐业此瓣香赤心为国作廊庙之柱石赤手捧日类云中之仙子奉为满朝文武阖国公卿及本郡本邑当道诸位尊官伏愿永作国家卿相长为佛法金城此瓣香有时辅佐君王施仁设政有时挂冠石壁啸月吟风奉为本寺护法请主及诸绅衿达士檀越并列剎耆宿伏愿同明诸佛正因共勷列祖玄化此瓣香钳鎚妙密相为严切痛恨难忘面目如在爇向炉中供养天童堂上传曹溪正脉第三十五世林野先师奇老和尚用酬法乳之恩遂歛衣就座维那白槌竟师云千年古店又重开平喷华严池水来四海鱼龙凭跳跃五湖云水任奔迥众中莫有峥嵘头角者么试请出众共相酬唱问把钓华亭意正浓收纶直入屺山中从来不管红尘事得便兴扬济北宗如何是兴扬一句师便打进云一盏孤灯明宇宙今朝剔起又重新师云谁人不瞻仰进云恁么则圆音历历传千古法雨霏霏遍九垓师云毋劳赞叹问祖庭久寂一旦重新台旆光临请宣法要如何是法中纲要师便打进云纲要巳蒙端的指重新法窟作么生师云庭前古柏重增秀列祖真灯又复明问拈槌竖拂激扬向上宗乘瞬目扬眉露出箇中消息秪如未动巳前凭何指示师云如何是你露的消息进云座中既有江南客何必樽前唱鹧鸪师云又问作么乃云屺峻风高泉清林懋诚为古圣幽栖潭涧光映月净波澄未是道人行径何故不见古人道直饶尽大地无纤毫过患犹是转句未是全提且如何是全提一句花街柳市皆弥勒琴案书窗尽圣身复举可封复庵禅师上堂云秪如夜半华严池吞却扬子江开明桥撞倒平山塔汝等诸人还知么师云可祖虽则彻底为人要且死了活不得可谓只解捺不解扶新保安则不然今日华严池喷出杨子江开明桥撞起平山塔汝等诸人还见么波涛汹涌连天地翠嶂嵯峨耸碧霄维那复结槌师卓拄杖下座佛成道日上堂问六年草座忽道奇哉如何是奇哉底消息师云日出天开眼僧以坐具打圆相云且道这箇还有奇特也无师云你试道看僧便喝师便打问明星自古灿青霄昨夜如何色更娇剌破瞿昙两只眼从教无处不风骚正遇其时请师拈出师便打进云如是则平山塔顶光回照杨子江心水逆流师云阿谁证盟僧便喝师又打问全提祖印振风规袅袅祥云积翠微屺山法席虚来久时现优昙也大奇今日天龙拱侍缁素恭迎未审和尚有何法示师云殿阁凌霄汉松声起碧涛僧一喝师便打进云踏转冰轮寒滴滴空中雪迸一枝梅师云走杀阇黎乃云夜半星辉何人不睹灿烂分明箇中谁悟惟我释迦老子蓦地刺破双目众生诸佛根源从此一时披露自叹奇哉一切众生具有如来智慧德相但以妄想执着不能证得众中莫有证得者么如有不妨出众与汝证据其或未然急着眼觑且道如何着眼登山涉水非他力瞬目扬眉是阿谁复举世尊陞座文殊白椎云谛观法王法法王法如是世尊便下座师云要将睹明星悟底晓示人天脱体全彰毫无隐讳文殊虽是极力傍敲未免重加註脚山僧今日陞座正令全提还有傍敲者么良久云言诠一步犹成滞棒喝才施落二机便下座上堂问兔角正开封点出银花飞不尽龟毛才转色挥开金磬韵偏长花飞韵长有何吉兆师云东君昨夜传消息古柏枝头糁六花进云瑞气遥连新世界祥光永耀古丛林师云更添一重光彩问昨夜泥牛入海今朝百鸟啼春正恁么时如何庆赞师云瑞雪满长安进云庭前紫柏含云翠石畔梅花得令新师云阿谁着眼进云恁么则一堂风冷澹千古意分明师云被你道尽乃云春机露处鸟语尖新文彩彰时不须毫楮四九三百六十日今朝又是从头起且道元初一着从甚么处起渊源一点梅梢上开遍江天数百洲上堂问春雨纷纷洗出一天气象春风拂拂拨开列祖弘规檀越营斋愿闻法要师云雨淋苔石滑风洗柏林香进云恁么则铜峰八面齐翘首千秋祖令又重新师云赖得阇黎共证盟问选佛场开水云鳞萃拈花意旨更请举扬师竖拂子云会么进云皇风浩荡干坤阔野老讴歌春昼长师云谁人不享无私化问山深路滑车马难行且道居士从甚处来师云问取居士进云坐断千差犹点额密移一步看龙飞师云非公境界乃云春从何处转机抽色变青黄满树头一窍未开谁着彩无言童子一腔收未着彩前即不问文章遍布时如何巧生于拙奇偏胜文不加点义更深灯节上堂问霁色才分露出斩新世界条风一扇甦回旧日生涯正恁么时犹属变易不变易底请师为众拈出师云不变易底是个甚么僧喝云枯根尽借春风力万卉均霑化育恩师云大好不变易乃云千城万井灿灯光宇宙辉煌文彩彰照彻大千无剩迹分明不露一豪芒且道就中还有奇特处么鸳鸯绣出从君看不把金针度与人复举南泉示众云文殊普贤昨夜三更相打各与二十棒趁出院了也赵州道和尚棒教谁喫泉云王老师过在甚么处州便礼拜师云保安则不然昨夜三更灯笼与露柱斗额一箇内外光杲杲一箇通身黑漆漆彼此互映通身光彩山僧总不动着伊何故今朝庆贺上元贵得一堂和气上堂僧问龙渊放出鲲鹏去又入荆溪一钓收浪击三千则不问风云聚会时如何师云特地显家风进云不入虎穴争得虎子师云得便宜处失便宜进云打面还他州土麦唱歌须是帝乡人师云少卖弄问虚空悬彩平地兴波奇特相逢如何开导师云犹要第二杓恶水泼在进云陷虎之机须毒手活人眼目贵藏锋师云露了也问开明桥峻华严池深诸人到这里要入入不得要出出不得未审和尚垂何方便能令头出头没师云阇黎还出得么进云大家在这里师云从甚处入僧一喝便行问传佛心宗须铁额提持纲要在英灵秪如特地而来和尚如何相为师云验人端的处当面岂饶伊进云水归大海波涛静云到苍梧气象新师云岂是分外事进云恁么则截断众流独步大方师云俊俏难逢乃云无根杖子活如龙涉水登山云雨从果是英灵机用别管教天下任纵横所以道你有拄杖子与你拄杖子你无拄杖子夺你拄杖子古人恁么道且道意在于何诸人还会么若也会得始知杖头有眼纵夺杀活自在大众还知老僧为人处么遂拈拄杖卓一卓云击碎虚空骨髓露始能一滴涌沧波复举瑞州九峰义诠禅师因僧问如何是祖师西来意诠云有力者负之而趋师云九峰恁么答话虽是婆心也是怜儿不觉丑名论祖师西来意用甚么力负箇甚么去屺山则不然若有人问如何是祖师西来意只向道金刚潭底卧龙飞且道山僧道底与古人道底是同是别具眼者试定当看掷拄杖下座开炉上堂问机前一句千里同风今日开炉如何施设师云出得钳鎚是好手进云和尚只恁么学人则不然师云你试道看进云新出红炉金弹子簉破阇黎铁面门师云也须是箇汉始得乃云就石开池全凭利器噼空打结还他妙手遂拈拂子向空中打圆相云且道这箇从何而结尽力觅他结处不得道箇结字犹是无风浪起岂真实而有结乎所以古人无端立箇限期出于万不得巳总不过与学人作箇敲门瓦子及至入门了则瓦子何用非但敲门的用不着即门之一字尚不许立如是展转推穷都无实义既然如是今日屺山之设莫是虚么不然实际理地不立一尘今时门头一法不舍若论向上一着屺山门下总是上上根器不必如何若何倘更益求其精何妨密下钳鎚且道如何是钳鎚下事亘天燄炽齐教煅匝地光飞始见奇拈拄杖卓一卓诞日上堂问钳锤拶辣炼出擎头戴角规模重整到处声扬动地这段风光且不问未审水牯牛寿量多少师云不落数量进云还许庆赞也无师云一任卜度进云烂煮岭云聊作供愿师寿量月轮齐师云不必不必进云怎奈花开遍界香师云秪是一味测度僧礼拜云且喜和尚万福乃云铁干荣敷碧玉花丹崖白璧绝尘埃虚空昨夜开颜笑㘞地今朝露爪牙当此之际干坤初辟日月始明现量现前了无知觉到这里下得一喝么用得一棒么总没交涉山僧今日既承阖院诸兄虔诚庆祝岂可空赴来机不免聊应时节且道竭力为众一句又作么生遂喝一喝云当阳喝下千峰震噼嵴藤挥万象寒佛成道日上堂星光闪烁触破瞿昙眼睛天花散彩展开释梵云衢瞿昙眼瞎永标长夜明炬天人路辟彻鑑士子精诚以致人天交接佛果圆成诸人于此谁能着眼若向这里看透些子便与释迦老子同得同证无二无别无二无别事且置秪如即今释迦老子在甚么处遍界且无寻觅处分明行止任君看上堂煦日乍开光沁大阳之髓山锦初赛色成劫外之春箇事分明露目前目前几箇知端的独有奉和吴居士乘春拨草来山寺广设嘉馐请上堂说法利生兼利巳利生普愿皆成佛利巳合眷增福慧自利利他愿既满自家面目作么识蓦竖拄杖云还识这箇么复卓一卓云供佛奉僧非别有从来不借他人力解制上堂屺山今日解制大地咸增意气青绿匀黄满岫崎山川社稷舒鲜丽舒鲜丽无不利既然如是秪如未结解前还有这箇消息也无若向这里透露得管教横担拄杖踏遍干坤脱或未然草鞋且挂绳床角拄杖横眠待化龙到芙蓉请上堂芙蓉宝树倚天栽气色新鲜绝点埃面面玲珑谁着眼枝枝秀巧孰堪裁堂中尽是英灵手採摘分明总不乖自是千秋无异色相承朵朵向天开既然如是今日觉弟和尚及诸昆仲坚请山僧陞座何为闹中插足浑闲事醉后添杯且共欢大众且道作么生是相欢底事声应气投无别到无腔曲调任高歌重修大殿上堂云外乌龙含宝殿交辉金碧逾光新屺山忽地翻筋斗露出金刚潭里身岂惟云峰露面亦见可祖真容文彩既尔全彰何烦当头更判不见道文上不须重着点锦中又喜更铺花然虽如是要知这般作用若非诸子神功焉能噼空显焕山僧无以酬谢今特对众举扬且道举扬的意作么生巍巍独露干坤震事事当机手眼亲檀越送大钟至上堂金鲸透海涯水际峰尖云石动铁榦迸山巖春风林外玉花开非惟风光动地亦能彩色惊人更于霜天皎月风雨晦明之际一声孤起撞破百千不醒之昏梦消停无数不歇之苦酸顿令人人心空眼豁尘净根圆当下成佛了然无疑矣利益靡一然利益事且置秪如即今高悬一句作么生遂挥拂子云一槌击起金潭月高载春和晓日春结制上堂当阳逢古镜万象任交奢眼里若无翳空中何有花今日诸兄弟于此安禅结制大似空中见花何故自心本清净何须更欲明自性本无形向何处求见说箇见性明心又是波中捞月便向这里着倒未免沉于苦寂滞在死水滩头终不能垂手入廛接济后昆所以从上古锥到这里万不得巳只得向无权处开权无实处指实蓦竖拂子云唤作拂子则触不唤作拂子则背毕竟唤作甚么诸人向这里透得不妨出众相见山僧与汝证盟其或未然闹市里急须识取天子深山里急须识取老僧好还见老僧么卓拄杖下座诞日上堂年年此日彻天寒自笑无端入闹篮巧拙分明藏不得梅梢依旧色鲜妍拈拄杖顾视左右云三月蒙尘连榻卧一朝带雨踏春行上堂道无大小岂有优劣但肯回心自当透彻一旦与道相应便能肩齐佛祖不见刘铁磨与沩山禅师相见次沩云老牸牛汝来也磨云来日台山大会斋和尚还去么沩山放身作卧势铁磨便出师云沩山放身全机接待铁磨便出深入阃奥似此投机无我相自古至今能有几今日善信入山设斋供众山僧不道牸牛来伊亦不道台山去一味曲垂方便赴堂受斋而巳大众山僧恁么接待且道伊还有利益也无泥多应佛大水涨必船高元旦上堂一人安邦定国万类各得其所群萌开芽发干春王独露真容恁么则千山秀发古锦织成文彩遍万域声和讴歌唱出古皇清人人共享无私德箇箇咸霑化育恩且道林下道人作何酬报遂举拂击香几云全凭这箇真消息上祝皇王万万春圆茶法藏寺上堂念念真诚岂惟感动天地法法无差方堪奉献佛乘何故念若不诚全成虚伪法若有差即同秽朽焉能契合佛乘洞达天地即今本邑缙绅文学及现前四众人等久发诚心各捐金帛共结三缘若非真实道心安能广设妙供自能邀动天神故乃祥临瑞降所以从上古锥各逞伎俩赵州老汉烹一瓯茶普润枯渴金牛老子煮一粒米广济饥虚此皆圆证本有灵明故能触处随缘得妙要知不从外得总属自巳家珍众中还有知这二大老用处者么若也知伊用处则知今日之设匪惟秪结三缘尽十方界普同供养其或未然更听山僧一偈伟仪仙子下云端手把红罗扇遮面直须着眼看仙人莫看仙人手中扇且道即今仙人在甚么处喝一喝卓拄杖下座上堂麦浪起山田林花开烂熳普贤真境界赫赫甚威严众中莫有见者么若也见得便可与观世音普贤王同得同证无二无别何故为他眼可闻声耳能观色法法融通事事无碍其或未然莫被境惑复举昇州长庆道巘禅师因僧问如何是佛法大意巘云今日三月三进云学人不会巘云止止不须说我法妙难思师云长庆直截为人拈来便是这僧疑滞触途成碍今日若有人问屺山如何是佛法大意山僧向他道秀才原是书生做设云学人不会向道遍界是文章何劳更把笔大众且道山僧答话与古人答话是同是别众中还有辨别者么其或未然山僧自道去也便下座上堂法海汪洋非大力量人莫能泛其波澜祖脉悠远是真正种草始堪续其后裔所以曹源巨浪包含者广若鲲若鹏若龙若凤无不从中跃然不跃则巳一跃则九万里程扶摇直上所以道恁么事须是恁么人行若非恁么人难行恁么事且道即今还有恁么人么大鹏展翼沖霄汉及第心空万象新复举睦州剌史陈操尚书因斋次拈起胡饼问僧云江西湖南还有这箇么僧云尚书适来喫箇甚么操云敲钟谢响师云操尚书茶里饭里总不放过无端下箇探头若不是这僧几乎口哑然虽如是犹欠一着今日诸公随师入山设斋供众兼请陞座为众举扬虽不问僧且喜眼光烁烁英气逼人且道应时及节一句作么生道山巅正值三春暮桃李枝头子尚青中元上堂今日七月十五奉佛超宗荐祖生身之母不忘愿请说法超度山僧今日陞堂了无一字可露聊且勉应来机只得权为指註且作么生指註箇里从来绝死生那有去来生死相既无去来生死相分明觌体露当阳所以道净法界身本无出没大悲愿力示现受生蓦竖拂云过去亡灵现在四众还见么若向这里见得亲切便能于十法界任其往来优游自在全体任么来全体任么去全体任么来来而无来全体任么去去而无去来而无来生未曾去去而无去灭未曾灭既证不生不灭道理便能全体得大涅槃其或未然急须荐取且道即今荐拔一句作么生道势至观音亲接引九莲台畔礼金仙复举越州大珠慧海和尚因僧问如何得大涅槃珠曰不造生死业僧曰如何是生死业珠曰求大涅槃是生死业舍垢取净是生死业有得有证是生死业不脱对治门是生死业僧曰如何即得解脱珠曰本自无缚不用求解直行直用是无等等僧云禅师如和尚者是谓真实礼谢而去师云大珠禅师是过来人大凡指示于人一味本色本分毫无造作这僧虽然道箇真实秪恐不是玉是玉也大奇今日诸檀护入山修建七永昼道场也不求大涅槃也不舍垢取净也不求有得有证亦无对治门不脱既无如是生死业亦不求解脱单单一味追荐亡灵亡灵从此悟无生忍证大涅槃便知本自无缚不用求解然虽如是把手劝君行不得惟人自肯乃方亲二隐谧禅师语录卷第四二隐谧禅师语录二隐谧禅师语录卷第五江南扬州高沙天王禅寺湖广荆州江陵水月禅院嗣法门人超巨超秀等编小参师云此个空王殿奇怪千万变昨现夜叉形今朝菩萨面众中莫有能辨者么试请出众道看如无山僧为汝道破去也拈拄杖作擎杈势云这个是夜叉形那个是菩萨面复靠拄杖云这个是菩萨面夜叉形又作甚么处若能于此辨得出便可随行异类入佛入魔其或未然月明帘外转身易荆棘林中下脚难小参诸人发愤打七山僧无可助力直下若肯承当目前何用他觅所以道大道只在目前要且目前难睹欲识大道真体不离声色言语蓦竖拄杖云这个是色复卓一卓云这个是声现前大众说长道短言三语四岂不是言语大道真体在甚么处还有道得底么山僧为汝证据其或未然父子上山各人努力小参北禅宰露地白牛分岁徒肥众口通玄老人煮透海乌鸡过年何存滋味法祥这里一味贫穷也无白牛可宰也无乌鸡可煮但只一盏清泉相对酌余有梅花窗外吐眼可闻耳可睹触处分明休伫顾顾不顾且置分明底事作么生空山兀坐无尘到爆竹一声何处闻小参三世平等大千全体露十方坐断遍界绝纤毫所以道一人发真归源十方世界悉皆消殒直饶果到这般田地犹是钝鸟栖芦困鱼止涸未是得水鱼龙靠山勐虎山僧今日柴不积一茎炭不蓄半橛也要开炉结制且道为个甚么秪要诸人寒彻骨始得梅花扑鼻香众中莫有恁么人么顾视左右云此场不是闲嘻地銕额铜头也皱眉除夕小参今朝腊月三十日东村王老杯盘籍独有西林静悄然难为好汉虚粧饰白牛露地任横眠那有闲情倣旧例既不倣旧例将甚么与众分岁滩头捞得一轮月大家细嚼莫留渣复举长庆稜禅师道总似今朝老胡有望保福禅师道总似今日老胡绝望径山费老人道总似今日石牛放卵撞破上头关自身没处放十字街头觅总无孤峰顶上滔天浪今日西林又不然总似今日天下太平横身十字街头说甚千峰顶上破寺长廊闲打眠横吹铁笛消风浪孤峰顶上不肯栖酒肆茶坊随放浪且道为个甚么腊夜寒深归堂兀坐小参公案现成何须更参若非力参现成莫会所以道虽然旧阁闲田地一度赢来方始休又道人人有一片田地四至界限一一分明秪是踏不着若踏得着自然活泼泼转漉漉发大机逞大用接待后昆纵横自在直饶踏得着也未是诸人安身立命处正恁么时诸人直下如何会取向这里会得未免被山僧拄杖穿却鼻孔这里不会亦被山僧拄杖穿却鼻孔且道毕竟意作么生咄小参燄发冰河风寒透骨铁牛掣断黄金索孃伸舌头无舐处怎奈母不忘子子能忆母母子依依影响昭着依依昭着事且置直超尘世顿证无生一句作么生道以拂击香几云势至观音亲接引紫云台畔礼金仙小参今朝二月十四振之居士诞日五十九年巳前与今毫无有二既无有二且不是一毕竟是个甚么以拂击香几云一击心通圆耳顺南山翠蔼寿山高复举庞居士云有男不婚有女不嫁大家团圞头共说无生话今振之男也婚女也嫁作么共说无生话货殖闲来无一事翻经对月坐高台小参今朝正月二十一春气发来无硬地遍界阳和物物新人人尽获昇平利昇平利财法二施两相济不见甘贽行者昔日入南泉设粥仍请南泉念诵泉乃白椎曰请大众为狸奴白牯念摩诃般若波罗蜜今东斋入寺专为亡男超宗请为举扬佛事山僧今日岂特为狸奴白牯念摩诃般若波罗蜜亦且直指超宗径生净界为伊念箇苏噜苏噜㗭唎莎诃且得财施与法施并行禅喜与法喜兼济超宗便入安养一一所供诣实诣实且置作么生是资荐一句莲花池内金波涌花开莲现悟无生小参今朝打七巳三日万象森罗咸着力蒲团禅板亦生光试问诸人会也未若也会不妨出众相见无垢问露冷霜寒即不问如何是梅放蕊师云绽也进云若论此事人人本具因甚道不出师云你道了也进云露柱怀胎意旨如何师云生也进云昨夜三更产一子天明又中状元郎师云姓甚么进云和尚不知么师便打问心不负人面无惭色师云你昨夜因甚偷了我山门前石狮子僧无语师云大好无惭色小参腊月三十日年穷岁巳毕十字市交横猪头并鱼嘴前街后巷里盃盘甚狼籍且道西林院里作何行止泉分三泖烹茗饮也胜曹山醉薄醨东塔秉拂小参祖印高提须资酬唱太阿横按全凭敌手众中还有敌手者么试请出众相见问秉拂提持即不问人人有个鹘臭汗衫如何脱却师打云一拶百碎僧云今日与师相见了也师云阇黎向甚处相见僧便喝师又打僧又喝师云三喝四喝后作么生僧拟议师作嘘声乃云若论个事人人鼻孔辽天个个耳门卓朔公案本自现成何须更假摸索若是上上根人一拨便转一拶便透未免落在第二门头何况没嵴骨人向他唇吻上讨箇话头嘴皮边掠些涎沫东参西参东嚼西嚼饶伊参到无参可参嚼到无嚼可嚼终是火里求冰徒受辛苦于已何益今此一众俱是英豪更要谧上座无端饶舌平地波澜作么入不入且置作么生是称意鱼冲开华岳连天秀翻转干坤任意游复举五祖演和尚因僧问如何是佛演云口是祸门谧上座则不然众中若有人问如何是佛噼嵴便棒且道恁么答话与演祖相去多少具眼者定当看示众端阳示众今朝五月五蛙鸣闹似槌鼍鼓报道今年田禾秀定见村歌兼社舞林下人莫莽卤语默动静须自如一毛头上通消息万象之中机独露机独露蒲草抽霜剑艾枝奋勐虎示众举智门禅师因僧问如何是般若体门云㕩含明月如何是般若用门云兔子怀胎死心和尚拈云如何是般若体一堆屎如何是般若用屎堆里虫应菴和尚拈云如何是般若体相见便无礼如何是般若用从来爱打闹设有人问法祥如何是般若体花开春鸟啼如何是般若用叶落秋风动且道与三大老道底还有优劣也无如辨得出山僧拄杖两手分付其或未然急着眼觑示众秋气净朔风清天无四壁冷气侵人更欲诸昆彻骨无端结制缚人且道还有不受缚者么试请出众相见如无诸人鼻孔未免被山僧拄杖子穿却众中设有人出来拗折拄杖又作么生山僧但嘻嘻笑云且喜堂中有人复顾左右云无无拽杖便归方丈因雪示众昨夜纷纷雪降片片随风飘荡顿令陜府铁牛变作嘉州大象文殊师利无处蹲身普贤老子遍界一相直饶果到这般田地未是全提向上作么生是全提向上一轮杲日舒红面大地山河还本相示众殿主问某甲不明心地请和尚开示师云夜椎三阵钟朝擂三通鼓僧罔措首座云何不礼拜僧便作礼座云某甲罪过师蓦头棒云多嘴阿师维那云城头失火殃及池鱼师亦打那云也是某甲招得师云知即得复举梁山示众南来者与三十棒北来者与三十棒然虽如是不当宗乘瑯琊云好一片真金将作顽铁卖却若是瑯琊则不然南来者与三十棒北来者与三十棒从教天下人贬驳师云梁山用偷天换日之手纵夺自由瑯琊当面换人眼睛眼疾手快捡点将来总是平地起骨堆法祥这里又且不然南来者与三十棒北来者与三十棒韩卢必定逐块走狞龙自然翻碧浪示众举南泉一日不赴堂侍者曰和尚何不赴堂泉曰老僧庄上喫油餈饱者曰和尚不曾出入泉曰你但问取庄主去者方出门忽见庄主归谢和尚庄主与油餈师曰饱油餈古德口无齿见庄主侍者眼真瞎然虽如是不因夜来雁怎见海门秋颂曰和尚何曾有出入油餈饱喫未霑唇锥开侍者顶门眼不到村庄见主人示众举瑞州九峰虔禅师尝为石霜侍者洎石霜归寂众请首座继席曰须明得先师意始可座曰先师有甚么意虔曰先师道休去歇去冷湫湫地去一念万年去寒灰枯木去古庙香炉去一条白练去其余即不问如何是一条白练去座曰这个秪是明一色边事虔曰原来未会先师意在座曰你不肯我那但装香来香烟断处若去不得即不会先师意遂装香香烟未断座巳脱去虔拊其背曰坐脱立亡即不无先师意未梦见在师云首座恁么去真诚难得未免堕坑落堑侍者恁么道非是欺人理直则气壮且道还有会得石霜意者么坐却白云宗不妙莫守寒巖异草青颂曰一条白练碧千寻白日青天陷杀人着力一翻救不得恶名千载播干坤示众今朝二月一春风吹万卉林下参禅人个里会不会若也会头头无不是若未会触途便成滞且道左右逢源一句作么生道沿山草绿青人眼遍野花红衬马蹄仲春示众幽谷兰清香喷鼻陇头花颜色惊人非声非句提唱分明非文非字指示的切若是当家种草触着自然安贴所以灵云见桃打失眼睛山谷闻桂打失鼻孔终日声色堆头坐卧便与声色打成一块了无间然方能随处作主遇缘即宗左右逢源了无罣碍且道逢源无碍一句作么生道野色更无山隔断青天直与水相连示众举临济道我有时先照后用有时先用后照有时照用同时有时照用不同时师云先照后用分明脑后更添锥先用后照挨拶直须重勘辨照用同时眼里瞳人机活卓照用不同时花放春时节果收秋后天此虽古人建立法门犹涉程限若是越量超宗底触处全体露照用何更施众中莫有恁么人么惊群须是英灵汉敌胜还他狮子儿时有僧问如何是先照后用师云电掣雷轰如何是先用后照师云雷轰电掣如何是照用同时师云雷电齐施云雨骤行人路上卒难回如何是照用不同时师云钩垂海甸惊龙起箭放崖嵌驱虎飞示众举汾阳云汾阳有三诀衲僧难辨别拟议问如何拄杖蓦头楔法祥有三诀人人皆会得仔细再商量目前墨汁黑既是人人皆会得为甚商量便不会诸人还知么若也未知山会与汝颂出第一诀最超绝斩草不必锄何用镔州铁第二诀离言说扬眉落二三开口成双橛第三诀非悟彻堪笑两三人却证龟成鳖示众举庞蕴居士问马祖云不昧本来人请师高着眼祖直下觑士云一种没絃琴惟师弹得妙祖直上觑士便礼拜师归方丈士随入云弄巧成拙师云二大老同天共日两口一舌开则全开合则全合虽则开合不同两手相扶一杖且道那里是他同处天共白云晓水和明月流示众一拶便透犹是矢上加尖不斲本成翻为扬声止响所以道恁么也不得不恁么也不得恁么不恁么总不得虽然如是若是其中人展转返侧不动毫芒左之右之无不合辙如是则恁么也得不恁么也得恁么不恁么总得何故不见道任大也须从地起更高怎奈有天何示众举投子住山时有僧问和尚住此山有何境界子云丫鬟女子白头丝天目礼颂云住山境界问如何女子双鬟鬓巳皤觌面不逢休更会白云飞过旧山阿山僧今日设有人问住此有何境界向道北嵩石虎活吞人亦为诸人颂出北嵩石虎活吞人几个男儿着眼睛打破嵩关无别物依然眼上两眉横此四句纵夺杀活一片拈出且道与古人是同是别试定当看示众举仰山问中邑禅师如何得见佛性义邑云譬如一室有六窗内猕猴叫外猕猴应如是六窗俱叫六处俱应仰云和尚譬喻无不了了设使内猕猴瞌瞌外猕猴作么相见邑下禅床搊住云猩猩与你相见了也师云你看仰山恁么问中邑恁么答虽则曲引旁通未免拖泥带水今日设有人问嵩巖如何得见佛性义嵩巖亦道譬如一室有六窗内猕猴也瞌睡外猕猴也瞌睡于是六窗俱不叫六处俱不应设伊又问既然如是内外相应一句作么生道狮子吼时芳草绿象王回顾落花红示众举密菴老人云十五日巳前凿池不待月十五日巳后池成月自来正当十五日吹无孔笛唱太平歌佛与众生同声唱和师云于今正是十五日也同声唱和且置无孔笛作么生吹太平歌作么生唱卓拄杖云还闻么分明宛似阳春曲多被风吹别调中示众佛顶和尚至师举古人道相逢不拈出举意便知有巍巍不动尊脚不离地走师云嵩关今日法柱和尚到来分明觌面相逢也不拈出也不举意也不知有既不拈出不举意不知有到来一句作么生秋水共长天一色落霞与孤鹜齐飞示众白云和尚至师云寥寥终日倚寒巖僧史闲游鑑圣颜谁念法门同骨肉一回未了一回看大用和尚到来三回两次分明无事似有来因所以古人道云开千嶂出木落一枝分相见又无事不来还忆君既相见本无事且道不来时又忆个什么万国醉心尝大鼎相将携手上高台示众诸方开炉烧死火这里寒灰烹烈焰虽然死活不同途要且风月无二见无二见非比入定空生那同投廛弥勒终日头发髼松优然何事逼迫自是体适安然俗眼看为窘忒但向道田库奴但得云消去自然春到来示众放下也没一些毫拈起也千头万绪毕竟拈起是放下是到这里拈起也不得放下也不得只如不拈不放又作么生冲开碧落松千尺截断红尘水一溪示众今辰二月十五遍见耕烟垦土山中衲子何为动辄呵佛骂祖山中人具个甚么眼目便乃如是他道释迦弥勒犹是他奴文殊普贤犹是奴使既然如是且道伊是阿谁咄示众举僧问云门佛法如水中月是否门云清波无透路僧云和尚从何而得门云再问复何来僧云便恁么去时如何门云重叠关山路圆悟云清波万里湛寂凝然宝月凌虚光吞群象这僧泛一只船入云门法海里引得一阵勐风看伊把柁张帆也不易当抵及至下梢可惜输却一筹且道什么处是输处试辨看师云天下月影临水水中月光透天不须更问云门老这里分明理自圆如何是分明自圆的道理月印水兮水涵月江天自古无行路既无行路圆悟道这僧泛只船入云门法海里最初从何而入请请人各下一语示众举僧问风穴归乡无路时如何穴曰平窥红烂处畅杀子平生师云这僧凭空踏实地风穴靠实弄虚空二虽各有机权捡点将来总是弄精魂汉究竟意旨如何巨浪涌千寻澄波不离水颂曰归乡无路时如何红烂平窥事转多一脚踏翻无影相大家齐唱太平歌夜坐众居士祈开示师云今夜好明月清光甚皎洁若人悟得心与此何有别虽然如是犹非极则不见古人问杲日当空时如何答云犹是阶下汉进云请师接上阶师云月落后相见师云吾今要问诸人既是月落后且道作么生相见参二隐谧禅师语录卷第五二隐谧禅师语录二隐谧禅师语录卷第六江南扬州高沙天王禅寺湖广荆州江陵水月禅院嗣法门人超巨超秀等编示众晚参屺山今日结制无他秪要诸人识自面目且诸人面目作么生识若是灵利衲僧不离四威仪中面目俨然无处逃避拟更别求千里万里若是胶柱调絃的向一念未生前着倒大似冷水里浸石头有甚用处若是盘中走珠的东西南北四维上下面面相看面面相睹东涌则西没西涌则东没急水里捺葫芦相似有甚定夺仔细看来活又活不得死又死不得不死不活犹落窠臼且道毕竟作么生跏趺坐落三更月经行踏断一溪云示众举仰山寂禅师因雨下天生上座谓师曰好雨仰曰好在甚么处生无语仰曰某却答得生曰好在甚么处仰指雨生又无语仰曰何得大智而默师云仰山真实为人为天生上座着一臂力可惜扶伊不起今日屺山连雨无人道好亦无人追究且道点点落在甚处诸人各下语看示众举云居简和尚因僧问孤峰独宿时如何居曰九间僧堂里不卧谁教你孤峰独宿这里设有人问屺山孤峰独宿时如何但云也要是箇人始得何故秪见白云去又来谁知来去云纵绝示众举韶州乳源和尚上堂曰西来的的意不妨难道众中莫有道得者出来试道看时有僧出礼拜源打曰是甚么时节出头来便归方丈师云乳源下个漫天网子拟钓鲸鳌这僧欲跃龙门返遭点额即今众中莫有为这僧代一转语俾伊挐云攫雾去不妨好手有么有么速道速道示众举潭州肥田慧觉伏禅师因僧问如何是未出世边事慧曰髻中珠未解石女歛双眉曰出世后如何慧曰灵龟呈卦兆失却自家身师云这僧秪解途中问路不识路在脚头慧老虽是到家的人荅语太犯回互使这僧不能直下痛快未免踌蹰若有人问屺山如何是未出世边事但云鹊巢丹顶上芦穿双膝间曰出世后如何但云消息杳然无觅处饮光徒自弔金棺示众举幽溪和尚因僧问如何是祖师禅溪曰泥牛步步出人前僧曰处处该不得时如何溪曰夜半石人无影像纵横不辨往来源师云若论祖师禅恁么道正未得在何故以幽溪道的明中太露暗里偏幽未到双彰双放何得双收设有人问屺山如何是祖师禅向道石人无舌解谈玄僧曰处处该不得时如何师云古镜不留影万象任纵横示众举汝州首山念禅师因僧问如何是佛山曰新妇骑驴阿家牵曰未审此语甚么句中收山曰三玄收不得四句岂能该曰此意如何山曰天长地久日日齐明师云首山为人步步紧俏句句光新其奈这僧转身无路罔费婆心若有人问屺山如何是佛向道木童骑虎石人牵曰未审此语甚么句中收但云三坟收不得五典岂能该曰此意如何亦云亘古亘今无迁无变且道屺山与首山还有差别么具眼者辨示众举遵古禅师因僧问空劫无人能问法即今有问法何安古曰大悲菩萨瓮里坐师云这僧问太古怪遵古荅甚稀奇可惜这僧不解转身吐气今日若有人问屺山向伊道波外更无水且道山僧道的与古人道的是同是别示众举郢州芭蕉禅师因僧问如何是向去底人蕉云董家稚子声声哭如何是却来底人蕉曰枯木骊龙露爪牙师云向去却来路头原在脚跟下芭蕉荅话背面菱花无二容若有人问屺山如何是向去底人向道初生豹子斑犹隐如何是却来底人亦云苔封古殿益光腾中秋示众月圆如镜印中秋万象森罗一鑑收月缺月圆恒似镜是谁箇里展双眸记得潭州道吾悟真禅师因僧问如何是常照吾曰针锋上须弥如何是寂照吾曰眉毛里海水如何是本来照吾曰草鞋里𨁝跳僧退吾曰常照寂照本来照草鞋底下常𨁝跳更会针锋上须弥眉毛中水常渺渺师云这僧只解问话不解转机可惜吾老一片婆心无人领略这里若有人问如何是常照向道芬芳桂萼香光耀如何是寂照石室无灯秋月照如何是本来照藕芽芋子盆中跳众中莫有会者么若也会得一任咀嚼其或未会切忌拈牙搭齿示众举杭州瑞龙院希圆禅师因僧问如何是和尚家风圆曰特谢阇黎借问曰借问即不无家风作么生圆曰瞌睡汉师云这僧问太实头究竟全无透露希老荅虽善巧分明靴里动指恁么荅话瑞龙始得若在屺山则不然如有人问如何是和尚家风山僧噼嵴便棒设云棒即不无家风作么生亦云不识痛󴕈汉若是皮下有血的汉子定然棒底翻身其或未然切莫辜负自巳法语示文学阎泽远从上诸祖出身向道因缘有从帝而出者有从王而出者有从宦而出者有从士而出者有从贫而出者有从贱而出者虽所出有差而所归则一也及其于道稍有所见有滞而不化者有化而便行者其故何哉然滞而不化者以不经师故也化而便行者以经恶辣鑪锤故也不经师者抱守偏枯固执一橛自救尚不能了岂能为得人耶经过鑪锤者如走盘珠圆转无滞如狮子王爪牙全备便能横行宇宙独步大方任是天下老和尚及从上诸祖出来谁奈伊何然虽如是也要见个人始得所以道秪恐不是玉是王也大奇因此凡诸大禅师见道之后有随师十年二十年者水边林下深潜厚养及其果熟香飘龙天推出便如狮子喷人谁敢当前出家人须到恁么田地始不辜其初志向道亦不负其父母深恩父母若报佛恩亦报佛恩既报巳志全舒从此生生恒行佛道岂非快活人哉若稍有丝发牵缠便不得也眉公精勤入道处于兵戈扰攘如不闻见一日早起因拈起扇子又放下方知古佛成巳久矣便能偈颂顷刻之间成篇聚卷数日之内不觉盈帙因名曰九峰因缘使仓头呈老僧看要祈笔削但是不负来意借此以报真诚耳何为笔削哉复示偈云字细愁遥看坡高怕再登春光如再得也是堕崖薪示陈瑞英欲了本分事切忌求言语言语杂于心本分不相似所以古人道但向巳求莫从他觅若从他觅反被他使岂不见箬菴和尚示汝道勤求警策做工夫散乱昏沉尽扫除后夜黑云消散尽长天如水一轮孤瑞光又道话头到手急提撕只贵胸中耿耿疑勐力一槌俱击碎这回方见是男儿宝寿亦道有志知因复能知果世出世间悟时自度中间有教汝提话头者有教汝做工夫者有教汝知因识果悟时自度者争似我长水微和尚示汝云这着从来个个周只缘迷悟隔山丘若能㘞地翻身去半夜扶桑涌日头虽然如是也是一口砂糖一口屎未免总被他使若是伶俐道者向他诸善知识未免开口豁然勐省则知尽大地尘尘尔剎剎尔一切万法头头尽露触处全真何物不是瑞英本来面目所以道若人识得心大地无寸土又云一人发真归源十方世界悉皆消殒果到这般田地连山僧这一络索也不消得那时山僧还要为汝堕拔舌犁耕地狱去在何故不见道牵牛下水先湿脚示嵩巖恒公恒初道契与余初未相善承伊曲採虚声勤逼为导若论个事向未请之先未来之际早巳尽情露布了也那堪更待掉三寸舌鼓两片皮然后而为说法者乎然虽如是相识满天下知心能几人闻公曾见密师翁来造诣巳深今又每每入室咨参盖为曲诱群儿假为先导竟不知是真耶假耶欲余开示余直结舌有分说个甚么好抑不得巳举个公案聊为旁通昔日芙蓉训禅师问归宗和尚如何是佛宗曰汝还信否训曰和尚诚言焉敢不信宗曰即汝便是训曰如何保任宗曰一翳在眼空花乱坠看他古人垂手处曲尽人情当头点破了无疑碍又恐成窝作窟随手更与脑后抽钉向这里着得只眼岂惟看破归宗芙蓉二老则从上三世诸佛历代祖师都被你一时捉败虽然也须是个人始得他时异日果得一旦相应去更须拦腰一顿何故不见道杀人须见血为人须为彻示恐闻座主掩关从上祖师于法门中作大关键等闲发大机阐大用接诱后昆未尝不于经律论三藏一一透过者然虽一一透过其实未尝认着一字所以迦文自道如标月指观其的旨秪是要人识月而巳今恐闻讲主英姿秀拔久参教乘于天台贤首两宗滥翻无底口似血盆蓦逢衲僧问伊未开口巳前一着子如何展演依旧眼如木𣔻口似鼓槌便转身不得因此忽发大心勐着精彩欲向无转身处觅箇转身句子又恐前无新证退失故居遂以话头问取于师师曰问话底是谁恐曰只是无箇入头处师曰正好着力古人道但办肯心必不相赚果能于此用力之久则一旦豁然贯通到此田地便可横身宇宙独立大方拈茎草作丈六金身用将丈六金身作一茎草用卷舒自在杀活自由任是三世诸佛历代祖师到来也须立在下风管教容身无地且道为甚如此惊群须是英灵汉敌胜还他狮子儿拈颂举赵州到一菴主处云有么有么主竖起拳州云水浅不是泊船处便行又到一菴主处云有么有么主亦竖起拳州云能纵能夺能杀能活便作礼而去师云二庵主同天共日风味不殊老赵州溪山虽异俊逞玄机虽然如是用尽自巳心笑破他人口且道众中还有识者么如或未知更为颂出一样拳头两样看明明当面被欺瞒纵然弄得机关巧到底难经识者观举云门到鹅湖值上堂曰莫道未了底人长时浮逼逼地设使了得底明明得知有去处尚乃浮逼逼地门下问首座适来和尚意作么生座曰浮逼逼地门曰首座久在此住头白齿黄作这个语话座曰上座又作么生门曰要道即得见即便见若不见莫乱道座曰秪如道浮逼逼地又作么生门曰头上着枷脚下着杻座曰与么则无佛法也门曰此是文殊普贤大人境界师云云门如大象渡河截流而过步步绝行踪首座似狐走冰流竞竞业业进退皆不了了不了且止作么生是文殊普贤大人境界颂云佳人二八懒梳头撩起髼松发便休到底还他肌骨好不搽红粉也风流举杨岐问慈明幽鸟语喃喃辞云入乱峰时如何明曰我行荒草里汝又入深村岐曰官不容针私借一问明便喝岐曰好喝明又喝岐亦喝明连喝两喝岐礼拜明曰此事是箇人方能担荷岐拂袖便行师云杨岐具大机大用慈明具大用大机彼此真机互换纵夺可观众中莫有知他二老落处者么捉兔还他鹰眼疾辨风须是瞎波斯颂曰荷叶团团团似镜菱角尖尖尖似锥一时铺在沙滩上换却眼睛谁得知举僧问保宁先德道寒风凋败叶犹喜故人归未审谁是故人宁曰杨岐和尚迁化久矣僧云正当恁么时更有甚么人为知音宁曰无眼村翁暗点头师云保宁当头指点太煞分明这僧要识故人多被眼碍如何得不被眼碍去觌面无回互分明在目前颂曰故人面目示森严更觅知音似未谙堪叹保宁端的处毫釐差隔万重关举僧问兴化四方八面来时如何化云打中间底僧作礼化云我昨日赴个村斋中途遇一阵卒风暴雨却向古庙里避得过师云这僧问得希奇兴化荅得古怪然虽如是末后不应赘语何故相知不在千杯酒一盏清茶也醉人颂曰任尔四方八面来中间一味打将去银山铁壁势崔嵬铁眼铜睛觑不及举径山洪諲禅师因僧问掩息如灰时如何山云犹是时人功干僧云干后如何山云耕人田不种僧云毕竟如何山云禾熟不临场师云这僧惯向闹市取静大忘尘世径山老人偏于孤峰接人不居泉石且道毕竟意归何所行人更在青山外未许行人离市廛颂云万壑千溪彻底寒草枯木落憔无颜大鹏岂向凋枝宿奋翼高飞透九天举东京天宁芙蓉道楷禅师因僧问夜半正明天晓不露如何是不露底事楷云满船空载月渔父宿芦花师云芙蓉应机接物处针锋不露隐显互陈若透这僧问头切忌日中逃影颂曰揭开云雾日东昇万壑千巖叠翠层个里是谁双眼瞎分明不见碧嶙𡾓举舒州浮山法远圆鑑禅师因僧问如何是祖师西来意师云平地起骨堆师云浮山远开口见胆可惜这僧太鲁不能直下顿荐未免辜他舒州颂曰平地起骨堆分明莫更猜若能直下会顽石吼如雷举大愚守芝禅师因僧问如何是佛师云锯解秤锤师云大愚调高韵古这僧拍手相和卒难搆附众中莫有搆得者么试请临风一曲颂曰锯解秤鎚愁断山眉森罗起舞万象含悲举三圣问僧近离甚处僧便喝圣亦喝僧又喝圣又喝僧云行棒即瞎又喝圣拈棒僧转身作受棒势圣云下坡不走快便难逢便打僧云这贼便出次有僧问适来争容得者僧圣云是伊曾见先师来师云三圣问者僧恰似焦砖打着连底冻者僧谑三圣亦是赤眼撞着火柴头二人虽是平展未免疑杀傍观当时若是山僧待云者贼亦云贼贼连棒直打出非惟塞断人口亦教者僧无处回避颂曰狮子儿逢狮子儿抛毬夺绣甚希奇可怜不遇西河客就下随高总不知举南阳忠国师一日唤侍者者应喏如是三唤者三应忠云将谓吾辜负汝却是汝辜负吾师云国师三唤肝胆向人倾侍者三应不觉眉须露虽然错过者多颂曰国师唤最切侍者应声长多少杜禅客将谓别商量二隐谧禅师语录卷第六二隐谧禅师语录二隐谧禅师语录卷第七江南扬州高沙天王禅寺湖广荆州江陵水月禅院嗣法门人超巨超秀等编举古举大慧云永嘉道非不非是不是差之毫釐失之千里是则龙女顿成佛非则善星生陷坠永嘉亲见六祖来要且只在是非里云门即不然非不非是不是仰面看天低头觑地惺惺时直是惺惺瞌睡时一向瞌睡也无佛法可商量亦无尘劳可回避有时睡里惊觉来元是猫儿捉老鼠法祥这里又且不然非不非是不是左右逢源纵横的实伸手摸着鼻孔放脚踏着实地时惺惺时瞌睡一味任运优游业债那可回避一回饮水一回噎冷煖从来只自知且道知底是个甚么以手作鹁鸠嘴云谷谷孤举慧能大师会下有僧尝举卧轮禅师偈曰卧轮有伎俩能断百思想对境心不起菩提日月长祖闻之曰此偈未明心地若依而行之是加系缚因示偈曰慧能没伎俩不断百思想对境心数起菩提作么长山僧亦有偈曰行谧闲伎俩千思与万想随起即随灭谁灭复谁长众兄弟且道那里是明心地处那里是加系缚处试捡点看举明州大梅法常禅师自见马祖后直入大梅山住二十年祖闻令一僧去问和尚见马师得何道理便住此山师云马师向我道即心即佛我便向这里住僧云马师近日佛法又别师云作么生别僧云道非心非佛师云老汉惑乱人未有了日任他非心非佛我只管即心即佛其僧回举似马祖祖云梅子熟也师云不是大梅险乎堕在马师彀中若非马驹梅子烂酱也无人知且道众中还有知者么举金鸾一日在厨前见典座便问云变生成熟即不无典座离却木杓道将一句来座无语令众代语皆不契乃自代云羊羹虽美众口难调白云禅师举云大众且道金鸾离得木杓也未法华即不然离却木杓一句作么生道人情若好喫水也肥嵩巖若作典座待伊道离却木杓道将一句来好向伊道麤餐易饱细嚼难当且道与二大老道的相去多少具眼者辨别古泉州王延彬太尉因到昭庆煎茶次时朗上座与明昭把铫忽翻却茶铫尉见乃问上座茶罏下是箇甚么朗云捧炉神尉云既是捧罏神为甚么翻却茶铫朗云事官千日失在一朝尉拂袖便去明昭云朗上座喫却昭庆饭了却向江外打野榸朗云上座作么生昭云非人得其便师别云君子道消小人道长举圆悟勤禅师一日因书记维那二人争兢悟乃揭榜曰书记维那行令不正老僧罚油行者喫棒令二人下语维那云难逃智鑑悟云不是不是书记无语二人俱逐出师别云小人有过罪及家长又云岂是爷贫连子苦云门云十方国土中惟有一乘法你道自巳在一乘法里一乘法外自代云入又云是师别云普又云札懒瓒和尚云吾有一言绝虑忘缘巧说不得只要心传师别云吾有一言即事应缘留滞不得作么生传修山主颂曰欲识解脱道诸法不相到眼耳绝见闻色声闹浩浩师别云欲识解脱道不离于作造万象里横身万缘绝笼罩陆亘大夫问南泉大悲菩萨用许多手眼作么泉云如国家用大夫作甚么师别云欠他又争得陆大夫问南泉弟子家中有一片石亦曾坐亦曾卧如今欲镌作佛得么泉云得得大夫云莫不得么泉云不得不得云岩晟云坐即佛不坐即非佛洞山价云不坐即佛坐即非佛师别云坐即佛不坐亦即佛不坐非佛坐亦非佛还会么如不会坐底自坐立底自立沩山示众云老僧百年后向山下作一头水牯牛左胁书五字曰沩山僧某甲此时若唤作沩山僧又是水牯牛唤作水牯牛又是沩山僧且道唤作甚么即得仰山出礼拜而去师别云当时拂袖便出黄蘗因南泉问甚么处去蘗云拣菜去泉云将甚么拣蘗竖起刀子泉云汝只解作宾不解作主蘗以刀子点三下黄龙新云今时师僧往往作拣菜会却师别云不作拣菜会作甚么会径山洪諲禅师因僧问如何是长师云十圣不能量僧云如何是短师云蟭螟眼里着不满其僧不肯便去举似石霜霜云只为太近实头僧问石霜如何是长霜云不屈曲僧云如何是短霜云双陆盘中一喝彩莲花这里则不然若有人问如何是长向道一粒粟中含世界如何是短沧溟海里现浮幢又云如何是长伸手便摸着如何短浑身容太宽潭洲东寺如会禅师因崔相国入殿见雀抛粪于佛头上乃问一切众生皆有佛性为甚却抛粪于佛头上会云他终不同鹞子头上抛师别云这个众生若无佛性怎解抛粪代古举庐山归宗智常禅师因普请乃问维那作甚么那云拽磨师云不得动着中心树子维那无对师代云动即不得只要磨转杭州盐官安国师一日唤侍者将犀牛扇子来者云破也师云扇子既破还我犀牛儿来者无对师代云但向前作犀牛玩月势婺州新建禅师一生不畜沙弥有座主云上座年尊何不讨个沙弥侍奉建云若有眼暗耳聋口哑底为我讨一个来主无对师代云与么则侍奉有余何须更觅襄州关南道吾和尚或执木剑横肩作舞僧问云手中剑甚处得来吾遂掷于地僧却置师手中吾云甚处得来僧无对吾云容汝三日下取一转语僧亦无对吾乃拈剑肩上作舞云恁么始得师代云待伊道甚处得来便夺手中剑来噼面一挥管取关南进前无路退后无门更说甚么得与不得抚州石巩禅师凡见师以弓架箭示之一日三平至巩云看箭三平乃拨开胸云此是杀人箭活人箭又作么生巩乃扣弓弦三下平便作礼巩云三十年架一张弓两只箭只射得半个圣人遂拗折弓箭平后举似大颠颠云既是活人箭为甚么向弓弦上辨平无对颠云三十年后要人举此话也难得师代云待伊道既是活人箭为甚么向弓弦上辨但云既从地倒还从地起机缘僧问向上一路佛祖难通别峰一句请师直指师云上座从甚处来进云正峰师便打进云八字打开全体露一毫头上现全身师云未信你在进云这老汉为甚如此师云曲为阇黎僧礼拜师便打僧问三寸离钩即不问西林人境请师宣师云大江连底冻扁舟不易行进云如何是西林境师云云幢撑碧汉进云如何是西林人师云铁帆挂三泖如何是人中境师云阶前踏雪深如何是境中人师便打进云昔日船子今朝和尚师云一对铁鎚无缝罅千秋万古任钻研问如何是同生不同死师云锦绣通身不挂丝如何是同死不同生师云虚堂高卧无人问如何是同生复同死师云形山之外无影子如何是生死俱不同师云橘柚弗连枝僧拜云向后作么生师云老僧舌无骨师唤演侍者与我取拂子来演取拂子举问云这箇是甚么人得师云无面目人得演遂掷下拂子师云既是无面目底你这一掷又落在甚么处演乃收拂子云和尚道是有面目无面目师云放下拂子向你道演以拂子蓦面一拂师颔之僧问经行及坐卧尝在于其中未审其中是箇甚么师云经行及坐卧僧罔措师云钝汉梅生问如何是主中宾师云赤手混埃尘如何是宾中主师云出门不离户如何是宾中宾师云奔驰受苦辛如何是主中主师云眼里瞳神露僧问衣里明珠如何收得师云日用太分明僧云谢师指示师云指示个甚么僧礼拜师便打僧问当头坐断凡圣不通直截到家如何进步师便打僧云莫不这里便是么师亦打僧礼拜师云你道前一棒与后一棒是同是别僧无语师云有头无尾汉僧问如何是第一玄师云庞老女儿提菜篮如何是第二玄师云空生宴坐雨花巖如何是第三玄师云越江星夜倒拖船如何是第一要师云嵩山打破灶如何是第二要师云呈桡并舞棹如何是第三要师云谁行不踏道僧问五蕴本空四大非有和尚向甚么处钳鎚师云四大五蕴僧蓦竖起拳云既是本来无一物因甚却有这个师云这个是甚么僧一喝师便打僧问如何是第一句师云离相离名光似漆如何是第二句师云初月影分弓陷水如何是第三句师云别宝波斯入闹市僧求师话头师云你这一问从甚处来僧云不知师云自已问尚且不知更乞甚么话头普请採茶次有僧指圣僧云大众俱请採茶为甚么不请伊去师云你试请看僧云请伊弗动师云採茶去僧便行师云大好不动伊僧问一口气不来向甚处安身立命师便打僧无语师以拄杖擉云钝置杀人僧问不是心不是佛不是物是箇甚么师云老僧也不识僧罔措师便打僧云莫便是师云错王潜庵行兵次见师曰前日是文生今朝作武夫师云且喜居士现大人相士乃作礼僧问澄潭无底请和尚道师打云你道深多少僧喝师又打僧礼拜师以杖擉退云这里不是躲身处普请搬柴次二僧扛柴师问云是上堆下堆僧云扛便休说甚上下师云恁么则来处不明也僧踌躇师云去再扛一担来因僧採菌师问云山上有虎你还见么僧云虎则有只是无形可见师云既无形怎知是虎僧无语师打云你不曾採菌来师举雪峰示众南山有一条鳖鼻蛇汝等诸人切须好看僧便问雪峰祖师在么师云在僧云在甚么处师便打僧蓦面一吹师直打出浴次问行者既不洗尘亦不洗体且道洗个甚么者提手巾抹汗云且待我揩汗师云道得恰好秪是不知落处者罔措斋次云喫饭的喫饭喫粥的喫粥西堂云天童不如者里要饭便饭要粥便粥师云秪是不得饭箩边饿杀好堂云饿杀我一个师云一众喫饭为甚独饿杀你堂云一粒不沾唇师云却是你解喫香灯问万法归一一归何处师云朝夕好挑灯僧乞师话头师云你在堂中多少时作甚么僧云参万法归一师云骑牛更觅牛僧问五更侵早起行路巳多时即今不知安身在甚处师云五更侵早起行路巳多时师命僧作饭头僧便问从上来还有不食底人也无师云有僧拟议师云你即今是食底不食底僧云从不曾咬着师云寻常将甚么活命僧云师云大好不咬着至晚师举前话问侍者曰秪如山僧道个有你作么生进语者云如何是不食底人师云须弥嚼碎不留渣师因牛不食草乃问侍者云如何是不食底牛者云用食作么师云不是这个道理者云和尚又作么生师云你问将来者云如何是不食底牛师云喫遍青山无寸草僧问父母未生前面目在甚么处师云在你脚跟下僧参举坐具云诸方以此济物利生祖师以此为凡为圣为圣为凡且置请问这一句作么生道师便打进云古木逢春秀寒梅遇雪芳师云从来不借他人力僧礼拜师复打师问拙幻云觅巧不得拙自何来拙云故此幻师云还有不幻的么拙云千佛道不出师云你道了侍者傍云鸣破则不堪拙云和尚莫作这个会师云老僧也是顺水推船僧问牛头未见四祖时为甚百鸟啣花师云肉臭惹苍蝇见后为甚不啣花师云镜破不藏影僧问与么来彩凤舞丹霄与么至铁蛇横古路二途俱不涉未审作么生师云今日从甚处来进云某甲则不然师云你又作么生进云各与三十棒师云未见在僧礼拜云和尚信不及么师云我倒信你及你信我不及僧问唤作竹篦则触不唤作竹篦则背语未竟师打云这个唤作甚么进云和尚太费心力师又打僧问勐虎当轩谁是敌者师和声打云这畜生僧问自远趋风请师一接师竖起拳僧云除却这个还别有么师便打僧云棋逢作者方堪着琴遇知音始好弹师云知音罕遇问从苗辨地因语识人犹落第二门头且道如何是第一门头师打云且道是第几头僧喝师又打僧又喝师直打出圣学问一念未生前意旨如何师云五凤楼前石狮子进云一念巳生后又作么生师云云行雨施问先敌后和多了一番饶舌师云非公境界问五虎攒羊羊命何救师云咩咩问身居陷阱无计脱离师云谁缚汝僧问道超世外如何是世外道师云十字街头辊绣毬僧问阁岸空舟高挂帆是何意旨师云坐地贩杨州僧问万法归一一归何处师云归不归且止你唤甚么作一僧罔措师打云话头也不识会元峨雪参问云和尚会中有夹山么师云幸喜居士今日惠临铁庵呈拈颂师批云准中时此山侍旁云第几名师云不落数山云巳见了也师云那里见山云赃在这里师云贼山云贼贼师便休僧问四大本空五蕴非有和尚将甚么打师噼嵴便棒僧拟议师云鹞子过新罗僧问今日结制个个气宇如王未审还有向上事也无师云有僧拟开口师便掌僧喝师又掌僧又喝师直打出僧问某甲无有个入处请师指示师云正好着力复问云你号空音那僧云是师乃击引磬云闻么僧云闻师云从甚么处入僧拟议师拦胸一推云去师问僧你名甚么僧云穷源师倾壶水云你道这一滴从甚处得来僧一喝师便打僧罔措师云何不再喝沈居士同众打七师问云满堂僧不厌一个俗人多你即今还是僧是俗士云唯吾独尊师云如何是你独尊处士云达磨道不出师云你即今道底是甚么士拟议师便打又云彻底掀翻即不同如何是你普天点点圆僧云瞒不得和尚师云那里是你瞒不得处僧云大家在这里师拈起茶盏云何不道请茶又问绝正遍即不问如何是你鼻孔僧云两眼对两眼师领之问红炉炼出擎天骨祖印全彰事如何师便打进云者犹是德山老汉底作么生是和尚手眼师云汝但喫棒僧喝师复打问出世利生即不问西来大意是如何师云万安倒卓石狮子进云大地众生开只眼一轮红日耀干坤师云成甚么边事僧礼拜师便打二隐谧禅师语录卷第七二隐谧禅师语录二隐谧禅师语录卷第八江南扬州高沙天王禅寺湖广荆州江陵水月禅院嗣法门人超巨超秀等编拈古世尊昔在灵山会上拈花示众众皆默然惟迦叶破颜微笑世尊云吾有正法眼藏涅槃妙心付与摩诃迦叶世尊拈花虽是入草求人大似望空着楔迦叶破颜纵使出人头地无端眼里添沙诸禅德还识二老落处么选佛若无如是眼纵饶千载亦奚为临济会下有同学二人相问一云离却中下二机请兄道一句子一云拟问即失一云与么则礼拜老兄去也一云者贼师闻乃陞堂云要会临济宾主句问取堂中二禅客便下座二禅德互转真机也甚奇怪虽然不过因风吹水偶尔成文怎奈白拈贼不识好恶便乃播扬家丑虚张声势且道衲僧门下又当如何直饶果是真金子须向红炉再煅看睦州示众裂开也在我捏聚也在我时有僧问如何是裂开师云三九二十七菩提涅槃真如解脱即心是佛我且与么道你又作么生僧云某甲不与么道师云盏子扑落地楪子成七片卖宝遇着瞎波斯佛果禅师上堂迥无依倚超宗越格非佛非心万仞壁立桑树上着箭柳树上出汁佛果道底且道是个甚么得与么奇怪顾视左右云会么要会直下便会不会切莫妄生穿凿晋州霍山大禅佛景通禅师因到仰山前乃翘一足云西天二十八祖亦如是唐土六祖亦如是和尚亦如是某甲亦如是仰山下禅床打四藤条霍山翘一足竭露风规集云四藤条难禁忍俊然虽如是犹未作家当时若待伊才向前来便与拦胸一踏非惟截断话头亦免涂污诸圣何故鑑在机先天童密师翁上堂盘山道向上一路千圣不传慈明道向上一路千圣不然径山道向上一路热碗鸣声老僧道向上一路踏破草鞋四大老虽则同行不同步要且纵夺全彰杀活自在山僧今日亦道向上一路钱串井索且道与诸大老是同是别汾阳昭禅师示众识得拄杖子行脚事毕笑巖祖翁别云识得拄杖子正好紧俏草鞋一人孤峰独宿常在市廛一人拨草瞻风不离家舍二老虽则各善机权要识拄杖子总未梦见在毕竟作么生舒卷从来不借力拈来放去更山谁僧问仰山法身还解说法也无山云我说不得别有一人说得僧云说得底人在甚么处山乃推出枕子沩山闻之乃云寂子用剑刃上事说得说不得且置只如仰山推枕子端的还是甚么身若道是法身沩山道是剑刃上事若道不是法身仰山推出枕子且道毕竟如何具眼者辨马祖见南泉行食过便问桶里是甚么泉云合取狗口马驹儿气吞宇宙眼盖干坤因甚桶里的却识不得王老师恁么荅话且道还识得也未只许老胡会不许老胡知洛浦一日辞临济济问甚处去浦云南方去济以杖画一画云过得这里便去浦乃喝济便打浦礼拜而去次日陞堂云临济门下有一赤稍鲤鱼摇头摆尾向南方去不知向谁家虀瓮里淹杀临济具白拈手段洛浦有袖里金鎚当面一掷致令末后追思虽然也是贼过后张弓当时待伊辞时便与当头一踏只教出门不得非惟不使污他虀瓮亦免钝置家风芭蕉示众云你有拄杖子与你拄杖子你无拄杖子夺却你拄杖子趁空打劫就手还拳还他芭蕉老汉我这里又且不然有也不与无也不夺亦任横来竖去管教个个饱齁齁地且道与芭蕉是同是别香严初开堂沩山令人送书併拄杖到严接得云苍天苍天僧便问和尚为甚如此严云只为春行冬令沩山杖子不移步而千里同风这僧送到走千山而对面千里且道淆讹在甚处甜瓜彻蒂甜苦瓜连根苦临济半夏上黄蘗问讯见蘗看经次乃云我将谓是个人元来是个唵黑豆老和尚住数日辞去蘗云汝破夏来不终夏了去济云某甲暂来礼拜和尚蘗遂打趁令去济行数里疑此事却回终夏黄蘗打趁令去直不藏曲临济去而复返曲不藏直还知么亲遭痛棒全机堕九夏风清彻体凉长沙一夕同仰山玩月次仰云人人尽有这个秪是用不得沙云恰是倩汝用去仰云你作么生用沙与一踏踏倒仰起来云你直下是个大虫诸方尽道小释迦被岑大虫一捺捺倒竟不知岑大虫却被小释迦一坐坐地至今起不得即今莫有起得者么还我大虫来石霜冬日榜示僧堂前作此相若人识得不离四威仪中首座一见乃谓众曰和尚今日放参当时可惜山僧不在石霜会里若在一见便与一脚抹却更说甚么识得识不得且道与么道与首座道的相去多少南院陞堂云诸方只具啐啄同时眼不具啐啄同时用时有僧问如何是啐啄同时用院云作家不啐啄啐啄同时失僧云此犹未是某甲问处院云汝问处作么生僧云失院乃打僧不肯后于云门会下闻二僧举此话一僧云当时南院棒折那其僧忽契悟遂回省觐值院巳圆寂乃谒风穴穴一见便问上座便是当时问先师啐啄同时话底么僧云是穴云你当时作么生僧云我当时如在灯影里行相似穴云汝会也南院高提祖令风穴平地陷人这僧虽然窥得一班可惜穴老放过一着若待伊道我当时如在灯影里行便与一顿非惟勦绝命根一致门风壁立千丈沩山因刘铁磨来乃云老牸牛汝来也磨云来日台山大会斋和尚还去么山放身作卧势磨便出去沩山具擒兕捉虎之手铁磨转翻天覆地之机虽然互换可观要且锋铓不犯如何是不犯处针锋头上翻筋斗蟭螟眼里打秋千疏山因僧造寿塔毕谓僧曰汝将多少钱与匠人僧云一切在和尚山云为将三文钱与伊为将两文钱与伊为将一文钱与伊汝若道得许汝亲造塔僧无对匠人造塔大似图画虚空疏山问价亦是依模填彩若也于此会得二人功不浪施其或未然切莫当面蹉过佛国白禅师上堂山僧住来半个月未曾拈动者个而今不免现些少神通供养诸人去也便下座恁么举扬纵使神用齐天脚跟早巳着地神通且置唤甚么作这个黄蘗因百丈问甚处来蘗云大雄山下採菌子来丈云还见大虫么蘗便作虎声丈拈斧作斫势蘗遂与一掴丈吟吟而笑便归陞堂谓众曰大雄山下有一大虫汝等诸人也须好看百丈老汉今日亲遭一口看他父子拳来拳应踢来踢应大似虎骤龙骧令人不可捉摹复乃陞堂告众是甚好心检点将来也是有头无尾汉干峰示众举一不得举二放过一着落在第二云门出众云昨日有人从天台来却往径山去峰云来日不得普请便下座两个乞儿共弄一条蛇一个弄死像活一个弄活像死虽然死活不同要且无二鳖鼻诸人直下如何看取山月如银牵老兴闲行不觉过峰西大觉临终谓众曰我有一只箭要付与人时有一僧云请和尚箭师曰汝唤甚么作箭僧喝师打数下归方丈却唤其僧问云汝适来会么僧云不会师又打数下掷却拄杖云巳后遇明眼人分明举似乃告寂临末稍头拟将一只箭穿却诸人鼻孔几被这僧就手折却若非两头痛棒大似劳而无功临济一日同黄蘗应普请黄蘗回头见师空手问䦆头在甚么处师云有人将去了也蘗云近前来共汝商量师近前蘗将䦆䦆地云我这个天下人拈掇不起师就手掣得竖起云为什么却在某甲手里蘗云今日自有人普请便归院将䦆䦆地大似狮子教儿谜子诀就手掣得便解返踯翻锦毬正所谓狮子窟中狮子旃檀林里旃檀天童密云老和尚上堂云十方无壁八面无门中有一宝任运纵横落处不停谁解看茱萸因赵州上法堂来东觑西觑萸乃问作什么州云探水萸云我这里一滴也无探个甚么州遂将拄杖靠壁而出赵州探水涉狂澜而不犯涓滴茱萸无一滴浪接天而禁流不住赵州到黄蘗蘗见来便闭却方丈门州乃于法堂上叫救火救火蘗开门捉住云道道州云贼过后张弓黄蘗难近而易悦赵州易悦而难近三圣问僧近离甚处僧便喝圣亦喝僧又喝圣又喝僧云行棒即瞎又喝圣拈棒僧转身作受棒势圣云下坡不走快便难逢便打僧云这贼便出次有僧问适来争容得者僧圣云是伊曾见先师来这僧具超方手眼三圣展格外威权虽然纵夺可观未免傍观者哂且道谁是傍观洞山初参雪门门云近离甚处山云查渡门云夏在甚处山云湖南报慈门云几时离彼山云八月二十五门云放汝三顿棒山至来日问昨蒙和尚赐棒不知过在甚处门云饭袋子江西湖南便恁么去也山乃大悟洞山若非末后慇懃堕在烂泥坑里永拔不出又云只为末后慇懃堕在烂泥坑里永拔不出福朗上座因僧问云门如何是透法身句门云北斗里藏身朗罔测遂问门门把住云道道朗拟议门托开复示偈云云门耸剔白云低水急游鱼不敢栖入户巳知来见解何劳更举轹中泥朗大悟把住托开浑身草里辊重说偈言舌头咸拖地福朗上座虽向这里开得只眼也只是个漆桶赵州到一菴主处云有么有么主竖起拳头州云水浅不是泊船处便行又到一庵主处云有么有么主亦竖起拳头州云能纵能夺能杀能活便作礼而去一等竖拳因甚赵州肯一不肯一若缁素不出瞎却一只眼若缁素得出瞎却一只眼保福问长庆盘山道光境俱忘复是何物洞山道光境未忘复是何物据二老总未得勦绝作么生道得勦绝去庆良久福云情知你向鬼窟里作活计庆云汝作么生福云两手扶犁水过膝盘山洞山固是𦆆纤保福长庆未见勦绝若在衲僧门下又当如何到头霜夜月任运落前溪龙册道怤禅师因僧问学人未达其源乞师方便师云是甚么源僧云其源师云若是其源争受方便寻有侍者问适来成褫伊师云无者云不成褫伊师云无者云师意如何师云一点水墨两处成龙这僧太不唧熘返累龙册亦沉死水若不遇侍者傍敲则镜清一点活水终成滞货虽然也是怜儿不觉丑罗山道闲禅师问石霜起灭不停时如何霜云直须寒灰枯木去一念万年去函盖相应去全清绝点去师不契却往巖头处如前问巖喝云是谁起灭师于此有省一人有杀人刀无活人剑一人有活人剑无杀人刀众中莫有辨得者么若辨得出亦能杀人亦能活人翠巖示众一夏以来为兄弟东话西语看我眉毛在也无恁么说话大似鼠狗偷窃法眼禅师示众这里聚集少时为上座僧堂里这里聚集少时为上座三门头这里聚集少时为上座寮舍里为复说上座过别有道理会下有数尊宿对一人道诸佛出世也有这个方便一人云今日离章义一人云你道伊为什么处一人云点灯等上座来多时也一人云甚么处聚集来法眼拈提最切且无些子道理若直下会得则途中受用如其不会则世谛流布可惜当时一众颠三倒四尽是嚼屎块的汉而今莫有领略者么良久云这里是甚么所在金州操禅师因请米和尚斋不排坐位米才到乃展坐且作礼操下禅床米遂就操位而坐操却席地而坐斋罢米便去侍者云和尚受一切人钦仰今日坐位却被人夺却操云三日后若来即受救在米果三日后来云前来遭贼且道作么生得不遭贼去人不伤虎心虎不伤人意虽然三日后来更是脑后添锥且道受救在甚么处大慈寰中禅师示众山僧不解荅话只是识病时有僧出寰便归方丈大慈道不解荅话只是识病这僧才出大慈便归方丈且道伊识得这僧是甚么病太原孚上座参雪峰才至法堂上顾视雪峰便下看知事至明日入方丈作礼云昨日触忤和尚峰云知是般事便休孚上座上法堂才过视便下看知事那的是他触忤处雪峰道知事这般便休且道伊知甚么事具眼者辨取临济示众但有问讯不亏欠伊总识得伊来处与么来者恰似失却不与么来者无绳自缚一切陵中莫乱斟酌会与不会都来是错分明与么道一任天下人贬剥临济与么道也是直中有曲曲中有直且作么生贬剥得伊宝寿初开堂三圣推出一僧寿便打圣云与么为人非但瞎却镇州一城人眼去在寿掷下拄杖便归方丈宝寿若非三圣谁辨真机三圣若非宝寿罔衒巳长且道互相激扬一句作么生道水平两岸阔云散一山孤兴化道此一炷香拟欲承嗣三圣三圣与我太孤拟欲承嗣大觉太觉与我太赊此一炷香不如承嗣临济先师一处太孤一处太赊但不得承嗣且道毕竟因甚承嗣临济毒恨难忘临济上堂赤肉团上有一无位真人尝从汝等面门出入未证据者看看时有僧问如何是无位真人临济下禅床搊住其僧拟议济乃托开云无位真人是什么干屎橛便归方丈者僧虽会直撞可惜不解转身吐气临济当面换人眼睛太杀欺瞒且道为甚如此杀人刀活人剑睦州因僧问高揖释迦不拜弥勒时如何州云昨日有人问趁出了也僧云和尚恐某甲不实州云拄杖不在苕帚柄聊与三十雪窦云睦州只有受璧之心且无割城之意这僧投献秪是瓦砾子幸喜睦州高鑑精明据实酬价且道还相当也无试辨看举雪峰一日见猕猴乃云这猕猴各各背一面古镜三圣便问历劫无名何以彰为古镜峰云瑕生也圣云一千五百人善知识话头也不识峰云老僧住持事繁雪窦云好与二十棒者棒放过也好免见将错就错三圣道一千五百人善知识话头也不识未审三圣还识话头也未雪窦道好与二十棒一棒也少不得何故放过则不可放过不放过且止雪峰道老僧住持事繁又作么生二隐谧禅师语录卷第八二隐谧禅师语录二隐谧禅师语录卷第九江南扬州高沙天王禅寺湖广荆州江陵水月禅院嗣法门人超巨超秀等编颂古世尊初生一手指天一手指地周行七步目顾四方云天上天下惟吾独尊出胎还未断哌声指便干坤独自行非是有心好自大都缘骨格是生成城东有一老姥与佛同生不欲见佛每见佛来即便回避然虽如此回顾东西总皆是佛遂以手掩面乃至十指掌总皆是佛避之不及手遮面又看掌上紫金浮奈何定业难逃避不是冤家不聚头世尊因外道问不问有言不问无言世尊据座外道赞曰世尊大慈大悲开我迷云令我得入作礼而去后阿难问佛外道有何所证而言得入世尊曰如世良马见鞭影而行不问有无便据坐金鞭举处阿谁谙骏驹窥影驰千里驽马区区未度关七贤圣女姊妹同游尸陀林一姊指尸曰尸在此人在甚么处诸姊妹谛观皆悉悟道乃感帝释雨花赞曰我是帝释见诸姊悟道故来供养但诸姊有何所需我能给施女曰我家四事七珍悉皆具足惟要三般物一要无根树一株二要无阴阳地一片三要叫不应谷一所帝释曰一切所需我悉有之若此三物我实无有女曰汝若无此怎解济人遂同往白佛佛言我诸弟子不解此义惟有诸大菩萨乃解此义蓦向尸陀下一锥顿令诸姊豁双眉天花缭乱云中落三物从来无可私恨憍尸不自知两手持来是何物区区徒自问牟尼释迦弥勒犹是他奴且道他是阿谁释迦弥勒是他奴且道他又是阿谁打破大唐无觅处须知觌面更无私睦州问僧近离甚处僧便喝州云老僧被汝一喝僧又喝州云三喝四喝后又作么生僧无语州便打云这掠虚头汉三月桃花浪拍高奋然独跃干坤窄未能喝下透玄机怎免龙门遭点额盘山云心月孤圆光吞万象光非照境境亦非存光境俱忘复是何物禅德譬如掷剑挥空莫论及之不及斯乃空轮绝迹剑刃无亏若是心心无知全心即佛全佛即心心佛无异始为道矣光境忘未忘何物重阳九月篱边菊夜来忽被狂风吹无数游蜂不敢宿玄绍二上座见乌臼臼问近离甚么处僧云江西臼便打僧云夕向和尚有此机要臼曰汝既不会第二个近前其僧茫然臼亦打云同坑无异土参堂去一个杓柄两解放收活卓卓地谁辨踪由不是久经行阵者临锋争解转机谋云门问洞山近离甚处山云查渡门云夏在甚处山云湖南报慈门云几时离彼山云八月二十五门云放汝三顿棒次日洞山问昨蒙和尚放某甲三顿棒未审过在什么处门云饭袋子江西湖南便恁么去洞山大悟云门三顿棒尖新怎奈洞山眼未亲脑下若无锥下快顶门何得迸红轮兴化上堂有一同参来才上法堂化便喝僧亦喝僧才行两三步化又喝僧亦喝僧拟进前化拈棒僧又喝化云你看这瞎汉犹作主在僧拟议化便直打下法堂却归方丈侍者问适来这僧有甚语句触忤和尚化云他适来也有照也有用也有权也有实我将手向伊面前划两划到这里便去不得似这般汉不打更待何时寰中独据任施为铁眼铜睛孰敢窥白棒一条行正令同参也受辣钳鎚兴化奖禅师谓克宾维那曰汝不久为唱导之师宾曰不入这保社师曰会了不入不会了不入曰总不与么师便打曰克宾维那法战不胜罚钱五贯设钻饭一堂次日师自白槌曰克宾维那法战不胜不得喫饭即便出院克宾颖脱岂囊藏兴化打他力举扬看破罚钱并夺食始知父子绝参商世尊昔因文殊至诸佛集处值诸佛各还本处惟有一女子近彼佛坐入于三昧文殊乃白佛云何此女得近佛坐而我不得佛告文殊汝但觉此女令从三昧起汝自问之文殊遶女子三匝鸣指一下托至梵天尽其神力而不能出世尊云假使百千文殊亦出此女子定不得下方过四十二恒河沙国土有罔明菩萨能出此女子定须臾罔明大士从地涌出作礼世尊敕罔明出罔明却至女子前鸣指一下女子于是从定而出做尽官模也大奇其中关捩有谁知瞿昙女子成一队看他终不眼序予瞇雪峰在德山作饭头一日饭迟德山擎钵下法堂峰晒饭巾次见德山乃云钟未响鼓未鸣托钵向甚么处去德山低头归方丈峰举似巖头头曰大小德山未会末后句在山闻令侍者唤师去问汝不肯老僧那头密启其意山便休明日陞座果与寻常不同头至僧堂前拊掌呵呵大笑曰且喜堂头老汉会末后句也巳后天下人不奈伊何虽然也秪得三年活三个儿郎入戏场就中一个最猖狂人前惯会扬家丑白地令人空断肠临济赴普请锄茶次黄蘗后至济问讯了按䦆而立蘗云汝莫困那济云才䦆地何言困蘗拈拄杖便打济把住推倒蘗乃唤维那拽起我来那云和尚争容得者风颠汉蘗却与那一掌济攫地云诸方火葬我者里活埋黄蘗遍布戕旗临济浑身韬略蓦地战敌一场胜负许谁定夺临济禅师临迁化垂示云吾去后汝等诸人不得灭却吾正法眼藏三圣出云谁敢灭却济云巳后或有人问你又作么生圣便喝济云谁知吾正法眼藏向这瞎驴边灭却一喝如雷吼大唐瞎驴灭却愈声光滹沱一派源头水万古千秋流更长首山示众曰诸上座不得盲喝乱喝寻常向你道宾则始终宾主则始终主宾无二宾主无二主若有二宾二主两个即成瞎汉所以道我若立你须坐我若坐你须立坐则共你坐立则共你立虽然如是急着眼始得冻合寒冰结花开碧水流卷舒曾未异月朗一天秋韶阳因僧问如何是祖师西来意师曰青绢扇子足风凉青绢扇子足风凉云门觌面为人扬无端𨁝跳触天宫帝释鼻孔泛沧浪临济玄禅师问黄蘗佛法的的大意蘗便打如是三问三度被打皆不契会遂辞蘗行脚蘗指往大愚师至大愚愚曰那里来师曰黄蘗来愚曰黄蘗有何言句师曰亲问佛法大意蒙和尚三度赐棒未审过在甚么处愚曰黄蘗恁么老婆为汝得彻困犹觅过在师于是大悟曰佛法元来无多子愚乃搊住曰者尿床鬼子适来道不会如今又道无多子且道是多少师向大愚肋下筑三拳愚拓开曰汝师黄蘗非干我事师还黄蘗蘗曰返何速乎师曰只为老婆心切蘗曰有何言句师举前话蘗曰者大愚饶舌待见与伊一顿师曰说甚待见即今便打遂打蘗一掌蘗吟吟大笑三拳筑倒高安一掌打翻黄蘗忌讳毫没些儿直下是个白额临济一日在僧堂前坐见黄蘗来便闭却目蘗乃作怖势便归方丈师随至方丈礼谢首座在黄蘗处侍立蘗云此僧虽是后生却知有此事座云老和尚脚跟不点地却证据个后生蘗自于口上打一掴座云知即得虎儿闭眼诈输机猎下才看便下鐖樵子登山不忍瞰暗抽钩箭唤渠归宝寿因胡钉铰参问汝莫是胡钉铰么曰不敢师曰还钉得虚空么曰请和尚打破师便打曰和尚莫错打某甲师云向后有多口阿师与你点破在胡后到赵州举前话州曰因甚么被他打曰不知过在甚么处州曰秪这一缝尚无奈何胡于此有省州曰且钉这一缝捕鼠猫儿窜两家东家不获到西家蓦承婆子开仓牖一见如何禁爪牙南院因僧问寒暑到来时如何师曰紫罗抹额绣腰裙紫罗抹额绣腰裙脱体风流自不群九夏风清歌夜月三冬霜冷负斜曛西院明在许州闻汝州南院出世原与同参遂特去相访才入寺了曰启和尚某甲无可人事自从许州来收得江西剃刀一柄上和尚院曰汝既从许州来因甚却收得江西剃刀师于院手上搯一搯院曰侍者收取师以袖拂一拂便行院曰阿剌剌阿剌剌波斯出海方投市景入南天遇大商珍异不须重勘验金盘聊拨有余光云门偃禅师示众曰人人自有光明在看时不见暗昏昏作么生是诸人自巳光明自代云厨库三门又云好事不如无正眼看时浑不见暗昏昏地阿谁看个中若实知分晓厨库三门尽入官云门因僧问如何是学人自巳师曰游山翫水曰如何是和尚自巳师曰赖遇维那不在一般同玩御楼春乘辇肩舆各自亲幸尔皇风成一片五湖四海尽归仁云门因僧问弒父弒母佛前忏悔杀佛杀祖甚处忏悔师曰露倒戈卸甲欲高眠谁觉全身即帝仙战马更于何处觅御楼斜映月孤圆云门因僧问如何是法身向上事师曰向上与汝道即不难作么生会法身曰请和尚鑑师曰鑑即且置作么生会法身曰与么与么师曰这个是长连床上学得底我且问汝法身还解喫饭么僧无对朝来一阵狂风起吹倒门前瓦塔子急急唿童齐到来大家依旧捡的捡葺的葺忙忙一阵随风又扶起有人来问有底忙笑指门前瓦塔子云门上堂云光不透脱有两般病一切处不明面前有物是一又透得一切法空隐隐地似有个物相似亦是光不透脱又法身亦有两般病得到法身为法执不忘巳犹见存坐在法身边是一直饶透得法身去放过即不可子细捡点将来有甚么气息亦是病见得彻见未彻江上猢孙弄明月透得过透不过海底泥牛拗角折别别两口从来无一舌堪笑韶阳老古锥无端平地成凹凸杨岐问僧云深路僻高步何来曰天无四壁师云踏破多少草鞋僧便喝师云一喝两喝后又作么生曰你看这老和尚师云拄杖不在且坐喫茶伟然英特一书生养就雄才气自清南北东西无壁落广寒仙宅任游行杨岐入院陞座毕竟坐九峰勤把住云今日喜得个同参师云作么生是同参的事勤曰九峰牵犁杨岐拽耙师曰正恁么时杨岐在前九峰在前勤拟议师拓开曰将谓同参元来不是一树那生两样梨先天偏足向阳枝青黄未熟初无辨味着精醇方始知云门因一日斋晚僧看厨库而立师见乃打一棒僧回首师云文殊普贤香积世界去也僧堂无故入厨库文殊普贤灶檐餔雪峰铁铲蓦头挥金漆钵盂拦不住仰山因僧问如何是祖师意师以手于空中作此佛相示之僧无语秋月团团珠玉珊珊当面抛掷言端语端可怜醉梦不能醒一颗圆明空自寒清税问曹山某甲孤贫乞师赈济师召税阇黎税应诺师云清原白家酒三盏喫三犹道未沾唇清原白家酒三盏喫三犹道未沾唇不知醉卧绿杨下眼里耳里尽是珍投子因僧问劫火洞然时如何师云寒凛凛地洞然劫火弥天燄凛凛霜威彻地寒要识炉中翻白雪应须喜尽髑髅干曹山因僧问雪覆千山为甚么孤峰不白山曰须知有异中异曰如何是异中异山曰不堕众山色师别曰琼花非不艳孤秀实难封琼花非不艳孤秀实难封月盖全无影云开不露踪黄蘗在百丈开田归丈问运阇黎开田不易师云随众作务丈云有烦道用师云争敢辞劳丈云开得多少田地师将锄筑地三下丈便喝师掩耳而去将锄筑地连三下筑倒大雄陷虎机霹雳一声天地震在田惊起卧龙飞风穴在郢州李史君衙内度夏普请大会请师陞座乃曰祖师心印状似铁牛之机去即印住住即印破秪如不去不住印即是不印即是还有人道得么时有卢陂长老出问学人有铁牛之机请师不搭印师曰惯钓鲸鲵沉巨浸却嗟蜗步𩥇泥沙陂伫思师喝曰长老何不进语陂拟议师便打一拂子曰还记得话头么试举看陂拟开口师又打一拂子牧主曰信知佛法与王法一般师曰见什么道理牧主曰当断不断反招其乱师便下座追风千里须良骥𩥇滥尘沙寸步蛙天道是平何上下奈缘物类有千差汾阳示众曰识得拄杖子行脚事毕三角云识得拄杖子入地狱如箭行脚事毕非了局入狱如箭岂等闲究竟到头一着子不离涉水与登山叶县省因僧问如何是学人密用心处师曰闹市辊毬子曰意旨如何师曰普请众人看闹市打毬谁解看不逢双瞽却难观可中纵鉴无纤翳未许行人心放宽慈明因僧问闹中取静时如何师曰头枕布袋头枕布袋绝安排桃红柳绿任千差风清月下孩儿戏弄尘拖鞋总不乖大愚芝上堂曰大家相聚喫茎虀若唤作一茎虀入地狱如箭屈指摇摇诳小儿暂令啼止勿他移连忙开手非他意恐怕酸梨作乳梨历村和尚煎茶次僧问如何是祖师西来意师举起茶匙僧曰莫秪这便当否师掷匙向火中弄潮须是弄潮人手快身轻便最亲拟欲波中少停歇滔滔波浪覆全身荆门军玉泉承皓禅师时称皓布裈冬至上堂云晷运推移布裈赫赤莫怪无来换替几经雪又几经霜赫赤布裈燄燄光莫谓老翁懈浣濯无来换替绝遮藏黄龙南因禾山普参普善经论两川号为义虎问师云阿难问迦叶世尊传金襕外更传何物意旨如何师云上人出蜀曾到玉泉否普曰曾到曾挂搭否曰一夕便发师曰智者道场关王打供结缘住几时何妨普良久再理前问师俛首普趋出大惊曰两川义虎不消此老一唾出蜀玉泉曾到否金襕之外别无多两川义虎何奇特一唾当头没奈何五祖演因僧问一大藏教是个切脚未审切个甚么字师曰钵罗娘东山向道钵罗娘倾尽忠肝与赤肠要识老婆亲切句须知字字绝商量舒州白云守端禅师示众曰此事如万仞崖头相似总知道放着手便扑到底只是舍命不得法华今日不动一毫头教诸人到底去也掷下拄杖高高峰顶放身易坦坦平坡换步难不动毫芒能到底几人亲自到长安圆悟因僧问西天以蜡人为验此土以何为验师曰生铁铸就崑崙儿生铁铸就崑崙儿九旬禁内孰牵骑一朝撞倒须弥卢百亿山河尽坦夷门上堂云我有一句语不敢望你会还有人举得么良久云将谓胡须赤更有赤须胡便下座衣里明珠谁解取分明指出不知有韶阳老子奈之何依旧面南看北斗夹山因僧问会处却不问不会处请师一言师曰户挂凋林影中辨取郎当老屋影凋林当户无形挂绿阴夜半无人谁翫赏一轮明月照孤岑肃宗帝请国师看戏国师云有甚么身心看戏帝再请师云幸自好戏云门云龙头蛇尾残云卷尽碧山空霜下江枫两岸红月夜几多人错判谓言天道变无穷云门举夹山云百草头上荐取老僧闹市里识取天子师云虾蟆入你耳朵里毒蛇穿你眼睛中且向葛藤处会取两个瞎波斯寰中示一宝一个爱摩挲一个绝探讨爱摩挲绝探讨总要人人着眼睛免教平地埋荒草云门示众云看看佛殿入僧堂里去也自代云罗浮打鼓韶州舞看看佛殿入僧堂罗浮打鼓韶州舞百千三昧现当时五五原来二十五袁州杨岐会禅师因僧问如何是佛师曰三脚驴子弄蹄行三脚驴子弄蹄行那知脚下草深深翻身遍界无寻处几个男儿着眼睛天童昙花应庵禅师示众曰尽力道不得底句不在天台定在南岳寒山骑虎出松门思大将佛一口吞尽力道不得底句更于何处觅宗源法眼因僧问如何是古佛家风师云甚么处看不足花到春深颜自足月于秋正十分明应时一点无遮讳那个男儿具眼睛沩山问仰山生住异灭汝作么生会仰云一念起时不见有生住异灭师云子何得遣法仰云和尚适来问甚么师云生住异灭仰云却唤作遣法深林老壑一株松千斧万斧不可斸大鉅解来不犯锋沩山父子堪相续沩山问仰山妙净明心汝作么生会仰云山河大地日月星辰师云汝秪得其事仰云和尚适来问甚么师云妙净明心仰云唤作事得么师云如是如是桐枯秋老月孤明背不得兮不可触一片寒光遍界腾胡僧碧眼岂能瞩洞山于扇上书佛字云巖见却书不字师改非字雪峰见乃一时除却万年松径满墻薇偶逐狂风上下飞秃帚扫来无剩迹行人应是透玄机洞山因龙牙问如何是祖师西来意师曰待洞水逆流即向汝道逝水由来秪就下逆流洞水待何时西来祖意分明举路上行人休更疑洞山不安僧问和尚病还有不病者么师曰有曰不病者还看和尚不师曰老僧看他有分曰和尚看他时如何师曰老僧看他时则不见有病古鑑莹然绝点尘清光自照体虚凝转功就位栖深隐古殿苔封知几层龙牙因僧问十二时中如何用力师云如无手人行拳无手如何行得拳若言用力急须看赵州二六能移转一吸从教枯海干疏山手握木蛇有僧问手中是甚么师提起曰曹家女曹家女儿最恶毒玉骨冰姿不可触多少破家荡产人拳空手赤怨何足性空庵主警众曰学道犹如守禁城昼防六贼夜惺惺中军主将能行令不动干戈致太平大道欲明明不得明不得的恰惺惺纵然惺亦途中事宁许时人着眼睛僧问云门如何是端坐念实相门云河里失钱河里摝河里失钱河里摝寒光一片凝幽谷一朝风卷竟如何六六原来三十六云门云不用指东话西什么人会佛法自代云三家村里老翁婆三家村里老翁婆织锦临机不解梭吊桶把来枯井上夜深偏照影婆娑云门举古云一言悟道触缘见性拈起作么生商量自代云云居鼓上蓝钟云居鼓上蓝钟熨斗煎茶铫不同触处洞然无一事令人长忆古圆通襄州万铜山广德延禅师因僧问如何是透法身句师曰无力登山水茅户绝知音野老常年不出户有时骑马走长安法身不知透不透分付行人仔细看沩山祐禅师一日侍立百丈问谁师曰灵祐丈曰汝拨炉中有火否师拨曰无火丈躬深起拨得少火举以示之曰此不是火师发悟礼谢陈其所解丈曰此乃暂时岐路耳次日同百丈入山作务丈曰将得火来么师曰将得来曰在甚处师乃拈一枝柴吹两吹度与丈丈曰如虫御木炉中微拨见些儿便解将薪颠倒吹妙用百千从此肇沩峰赢得缚茆茨沩山问仰山从何处归曰田中归师曰禾好刈也未曰好刈师曰作青见作黄见作不青不黄见曰和尚背后是甚么师曰子还见么仰拈起禾穗曰和尚何曾问这个师曰此是鹅王择乳沩山禾穗似穿珠色作青黄见得无一粒粟中含世界鹅王择得赛江湖沩山因僧问如何是百丈真师下禅床叉手立曰如何是和尚真却坐百丈影沩山真下床坐立气如春行人未会玄中旨莫事空花水月身沩山坐次仰山问和尚百年后有人问先师法道如何抵对师曰一粥一饭曰前面有人不肯又作么生师曰作家师僧仰便礼拜师曰逢人不得错举沩山法道出常流渴饮饥餐即便休路上逢人莫错举恐教无事罣心头黄蘗一日辞南泉泉门送提起师笠曰长老身材没量大笠子太小生师曰虽然如此大千世界总在里许泉曰王老师聻师戴笠便行双放双收作者机几能于此透玄微可中若不是王老谁共相将携手归长沙因僧问如何是诸佛师师曰汝从无量劫来承甚么人恩力千红万绿几更时无量劫来秪这枝离相离名人不禀尘沙诸佛尽承伊陆亘大夫问南泉弟子从六合来彼中还有身么泉曰分明记取举似作家亘曰和尚不可思议到处世界成就曰适来总是大夫身上事佳人见物隔罗縠指问仙郎是何物仙子手携出户看云裳便把清风拂僧问云门如何是诸佛出身处门云东山水上行东山水上行海底泥牛兢头争巡逻夜叉拦不住轰轰踢踏到天明僧问龙池如何是诸佛出身处师云西河火里坐西河火里坐铁眼铜睛看不破看不破笑倒嵩山破灶堕天童密老和尚因大众请上堂随至法堂以手揖云巳为大众上堂了也转身便出法堂八十婆婆不识羞涌身画阁卖风流深深拜揖无人采只得懡㦬归去休天童密云师翁因僧问如何是三宝翁云一顿胡饼两顿粥一顿胡饼两顿粥个般受用许谁知老僧日日奉持此几个男儿饱不饥又因僧问如何是不动尊翁云此去径山五百里此去径山五百里直下令人自荐取梦中推倒须弥卢步步何曾离这里又因僧问如何是清净法身翁云你会种田么僧云不会翁云老僧这里用你不着问法身兮叫种田分明一点不相瞒可怜不会成无用直使浑身没处安二隐谧禅师语录卷第九二隐谧禅师语录二隐谧禅师语录卷第十江南扬州高沙天王禅寺湖广荆州江陵水月禅院嗣法门人超巨超秀等编源流杂偈授曹山嵩狮子威狞出窟时爪牙全备露当机咬人蓦面难回互四海纵横谁敢欺授铁航权不入天台五百流铁航偏使泛沧洲锦鳞踊跃随时现万里烟波一钓收授笠庵方看来一笠殊为小略展微勋覆大千行脚秪堪孤杖侣挂瓢聊且扩为庵收来放去观时变转侧横斜任意安风雨晦明咸自若好将斯道利人天授清微演清微演侍者随吾颇得力侍奉吾十秋每事皆经历刈禾田插锹输粮了官税着着有出身头头归自巳把断要津时丝毫浑不漏放开一线道透顶兼透底如斯大作略觑破半边鼻他日廓干坤收放任凭尔授此山遇参遍诸方老古锥谁人敢下辣钳鎚吾于脑后重加箭骨硬真堪继此枝授喝云巨拈条拄杖活如龙一喝千峰云雨从头角昂藏撑宇宙乘时到处振吾宗授铁庵德临济家风成现相承须是铁汉龟毛拂子广长左右挥腾不断授语松月斩钉截铁爪牙锋杖子拈来活似龙直下风云雷雨合干坤独步任纵横授旵巖鑑一鑑当轩万象该了无粘带亦无遮非玄非妙人难识只许旵巖鑑子知授思隐林垂手荷担入市廛当头何必重思隐为人为彻先输巳秪要人人彻骨醒授芥含一一芥能含万有机通身背面负须弥分明透得其中旨舒卷行藏须趁时授愚谷贤龟毛拂子付愚谷无影枝头好放春祖父从来不出户浓阴嫩绿荫儿孙授浣风智浣得清风遍界彰风清吹醒百花香虽然风力全无骨透处偏能解放光授巨源海化外来宾须细勘尘中作主验玄机为人为彻休轻放正令全提觌面施授梓舟船潇湘独泛梓为舟气势吞龙饮碧流四海五湖烟浪阔乘时满载月明秋授芝巖秀海天空阔产灵芝秀拔俊姿实是奇一得入廛兴大用当阳觌体显全机授西文玺宝玺无文印太空太空文彩露西东自从印破虚空后谁识文全宝玺中授用干能干道自能用不息绵绵无间任施为铜头铁额难窥测箇里分明由指挥授天鼻象是象非象名超象威然独弄撩天鼻无端触碎太虚空畅为吾宗出臂力授鹙一聪目利如鹙子慧明称第一机锋疾似风舌辨噼箭急一任东北与西南莫邪横按扫空碧授古拙圆尽大地只是一人无为无作拙顽深春来遍界咸抽绿触处头头光耀新示古巖知客秀石嵯峨壮古崖风摇雨滴长青苔通身绿绣如袍挂此际光华映玉台示神鼎知事神鼎原铸荆山下今复还陶荆水间不假钳鎚渣滓净自然光透九重天示随宜侍者随波顺流始合宜船头逆转便违时此问法法若能运大地之人谁敢欺示古松知客树老枝长荫覆多风高韵广透青萝时人若得依其下脱体凉幽亦浩歌送梓舟监院上庐山杨子江头枫叶稀梓舟借路上江西波澄浪寂兼天静正是扬帆鼓掉时礼龙池幻祖塔多少象龙朝祖翁娑罗树下觅真容谁知我祖真玄要全露儿孙动用中荅峨雪曹太史东干西寺共纶丝总为苍生厮结眉出手曾扶明日月归林又辅老沙弥当堂问道无余说觌面逢人会下锥事事从心不越格老来还似少年时与曹舒光无端黄叶止儿啼啼止何须赤手携九年坐断千差路一喝倾翻万壑溪本来自性原非悟圆具妙心那有迷更欲息机图自在痴顽汉子弄团泥百痴和尚枉过老梅铁干占春先花艳华亭船子边偶幸杖移临钓石忽瞻帆挂转明川往来踪迹谁堪觅舒卷形容那可传不为西林个瞎秃紫金光聚曷能旋天台送自闲和尚归广化挈根杖子下峰头触处纵横得自繇棒起楚峨江上月扫开吴越陇头秋掂觔播两离绳则换斗移星有定谋去去信从广化去水云脚底任沉浮寿天台万年无碍法弟撇却通玄顶上峰万年法社卓孤笻风高千嶂云旋绕道大诸方衲信从普岸门庭君益振滹沱源派孰能宗奚须吾弟轻开口吞吐波涛几万重赠磐石赵处士十年精养笔锥灵吐露仪容箇箇真无数圣颜从变化不知变幻是谁新高沙白云舍与喝云巨高沙城里白云堆破屋离披隐者谁一喝当阳无背面家风从此振杨岐送万侯周文学赴京秋萼吐芳丛荆溪起卧龙到京逢帝悦莅任得民从政法严霜雪持身劲柏松位高官爵显回望屺亭峰送虎文王文学秋试初秋时节送君行风正帆飞到石城更遇文星光灿烂蟾宫高折桂枝荣送毒峰禅师出天童个中原不隔纤尘千里同风秪一人直下横行狮子子蹋翻大地自回春倒提麈尾勘机用正按吹毛斩异身觌面全彰非假借当阳直截岂容真天童自述三将钵袋挂松庵雪水依依共放憨负米愧无供万指担沙踏断一溪烟几年衲碎通身眼七尺笻孤影不毵翻忆昔人缘底事洞山曾亦上三三春圃春深畬草乱铺舒没口锄头背面除遍见菜花含日笑绝闻猿鸟隔林唿桃开岭畔容遍赤笋长园边壳带鸟日暮欲归归未得细将农圃问田夫和友苍庭法师寻笑巖祖塔寻塔几江水绕几层山拄杖横拖石藓斑隐翳有踪难索摸嵯峨无缝许谁攀鞋宽脚瘦身何倦路杳天长心自闲每到地头先问主夜深惟听水潺潺见塔隔岭遥看半是苔忽然全露老山隈追思面目重新睹想见家风第几回松吼波涛平地涌云分开户泼天开全无背面当阳立指点分明莫乱猜修塔斩除藤蔓换新楣碎瓦零砖皆获宜碧草根头翻古砌绿杨影里浣残碑䦆头倒筑须真子锹子横担在嫡儿千古颓风重整顿苦心一片几人知礼塔由来道骨岂留方欲礼真容似面墻信手炷香薰石榻随身竿木喜逢场四面好峰青叠叠两墀奇树色苍苍真机露处谁堪委几点红梅灿道傍与顾菴曹翰林莫道个中全不识分明不识尽情会仰钻瞻忽如能拈始识会中全不识荅文学吴受子文华光耀雨花坛锦上铺花绣满轩不遇锦鳞翻碧浪披蓑徒钓倚沙滩寄云间道者茆堂兀坐似痴顽急水打毬意未闲两扇柴门关不住无端频到白苹湾访华顶大道讲主六月尚存腊月雪双池坚硬冰犹铁其中暗暗注流水试问老禅何以别送化主归太白兼呈老和尚手持宝钞归双镜双镜池清岂受尘纵使森罗随应现波干影寂是谁亲长庚峰下老禅魔魔得禅和没奈何君去也须应仔细饶呈金璧定遭诃赠无边师独讽华严华严法界广无边谁肯精心离意参一字一槌深究竟都卢秪在一毫端南明石佛顽石头边开圣仪青山万朵映双眉三生始就功休论未相巳前谁下槌天封礼净因禅师塔苔径草荒藏鹿迹松杉树老绿阴横吾师一喝千秋震觌面何须更举呈松隐礼唯庵禅师塔树老风高塔并摧吾师就地曲随之全身披露何人委只见交加竹树枝慧寿庵示众禅阅藏满院花开金粟香阿谁看透钵罗娘直须着眼鼻尖上信手拈来总妙章似泖司侯素心泖上风高格外清千溪万屿尽怀仁其中无限鱼龙窟浪阔沙明变化新礼中峰和尚像与一闻禅师太师面目俨然在赫赫声光若箇亲果得一闻不再听家风未展转光新为天童林老和尚造塔分明塔样与人看八面玲珑形影团若遇个中人觑破也须亲礼万松间山居锄翻浅草平田地竹笕高流百尺泉一日麤餐三顿饱闲来无事只高眠斩草破巢惊鸟骂开田拽石撼云根形仪麤率人难见又觉口谈殊带村拾薪巖畔寻枯榦汲水溪边灌瓦铛宛尔画图悬四壁不知身在画图行寿毅之王公桂子天香节适当君五旬英贤偕贺寿拙衲独亲仁德润颜如玉富华室似春宛然仙侣下风格自超伦佛手柑垂接何拘地卷舒遍界彰指迷勤破暗扫障力开荒绵软肤鲜洁净明体露光甘甜无异味嚼嚼便馨香鸡冠花不立人间市惟欹林沼前风前难禁斗啄破水中天夏老形偏壮秋高色愈妍声稀尘外听疑是锦鸡宣荅邑侯吴亮公会得抚民意尘尘现胜身仁风清万户香气袭重裀宦海多游客林间谁挂巾到头无别致色色在当人和诸子立秋一夜西风动微凉生古丘荻花开碧眼桐子豁青眸鹤影月应露鴈声云岂留老僧殊未觉渐渐雪盈头送春元则兼姚公会试心澄涵万象笔秀扫千军天下士同会文元必让君送春元文长徐公会试才雄如倒崃学邃似停渊一展摩空翼垂云必戴天示内翰余见月吾侬无可别说标指须当见月直饶见得分明还应打破镜歇临济颂曰大道绝同任向西东石火莫及电光罔通师别颂曰大道绝同如太虚空随方圆器处处圆通又大道绝同任西往东针札不入水泄不通示觉凡禅人凡是何物觉是何物以觉觉凡脑门无骨示文学周公襄公能勐志克襄大事大事既成物我俱利启复侍御存拙王公孝廉柏兰吴公毅之王公伏以宗风远播法尔必赖其人法堑坚牢从来借重君子遥蒙厚惠命主狮峰道薄身微奚堪大任恭惟大护法台下躬游宦海意贯法城现随类身能作释门儒雅应随机用堪为孔室僧龙不慧何缘值斯贤哲承谓剡祥选佛场开只少当阳一句传灯燄冷庶几格外全提惟望云出岫以无心谷应声而集响既巳远承佳翰安敢坐违但要山僧到处居士亦到彼此互换泉石光辉自他利益朗映山河临楮曷胜翘企之至复宪副恭钖张公仪部鼎陶吴公太史次先张公进士尔涛汪公寅仲吴公大尹宿夫钮公恭惟台台文明斯照审安身于隐显之间玉简遥颁垂翰墨于危峻之地非鑑高慧敏曷能潇洒于尘坌亦道厚性诚乃尔深卫于法门昔本师崇法席于栖真巳荷出手扶持贫衲既肥遯于山林又承竭力相为叠受重命何敢云辞但虑腐草之质难充梁栋之材萤火之光敢继乌兔之耀倘获瞻光定拟休庇复明经古浪曹公广文云津吴公伏以笔秀三台含吐宝锷之文光胸藏五岳深养如山之仁德察时进退妙有真机与道相期超然杰士远承翰墨遥颁山野何堪斯任自揣一介村僧秪可农圃之役公言三推赤手恐非玄度幽寻倘入麟溪必候教于江枫水月时据剡流聊复言于文屏虎几复文学止伯沈公献吉沈公古叔沈公伏以胸藏万卷笔吐日月之光华翰示千峰岚生云雨之润泽因思昔挹丰姿又承佳诏再四返求义所难却但恐巨剎竖幢又非蒙茸所任若可稍迟相期在即开士云还肃此上复复粮署起凤石公几接芝颜屡承清教虽未深知宛有夙契不觉世谛相逢却成世外交也东境方静幸荷帡幪西坻相招又蒙颁翰在彼在此均叨治化或东或西敢违盛情但庸材腐劣重任奚堪既荷金汤赖有渊助虽践百草巅头仗现琼楼玉殿不胜瞻光草此上复复孝廉自平胡公应芳吴公一鸣徐公伏以宏才妙度蕴经天纬地之能智鑑高明显处俗超真之略每假孔老鼻孔摩触释氏家风朝野闻声廊庙欢浃贫衲僻处南阡屡蒙泽溢渊爱未酬翰招又至鄙野匪材奚堪妙斲虽东西之乡有异任彼此之缘何差未卜定期赴或冬杪伏乞少容暂憩东涧想荷教之有时必谈心于无间临楮曷胜瞻光之至复文学商高商廉商衡商郊商声商颂诸公伏以孔门颜闵不外禅宗释氏祖佛岂别宣尼动止无分无在无乎不在面目分明有隐似乎无隐日用未尝少间何须格外更觅玉貌耳贫衲既荷雅招相晤有时一切教言亲领在即聊此数言披帎上复复君荣竺公久闻台下声高艺苑文丽江东御世之暇留意法门而法祥胜地亦荷金汤虽未与公识面遥承风味久矣况又辱承佳诏何可充当即日赴临仰赡丰度临楮曷胜希望书复文学香城吴公彩饰袛园金舖圣地非夙有灵种曾受记莂者曷能发此胜妙心耶昔本师行道栖真居士助扬法化共建精篮巳成千古胜概一郡大观矣仍蒙不弃山野翰诏远颁欲祈传法利生其奈愚鲁无文山林樵牧之姿何堪斯任既荷雅爱岂便推辞但孤笻瘦影白拂袈裟秪堪寄于林下水边想大邦巨剎金碧交辉又恐非材难于恢廓更念厚承渊泽遥及穷山必期扶护益倍麟水开友旋还肃此上复复嵩巖恒公自白峰参谒后僻处天台将五夏矣其间任性适情无过耕烟犁雾灰头土面敢云匿迹韬光但是一味素守养拙而巳那期开迷导悟也耶久知北嵩胜地乃伏虎道场既获恒公恢廓丛林幸矣祖席光矣荷蒙翰招兼以隆贶曷可克当临楮不胜悚慄之至与峨雪曹太史别后时常音容俨对正居士所谓今后须眉瞒不得也古人道尽大地撮来如一粒粟居士与山僧总在一粒粟中要知一粟非小僧士非大僧士非小一粟非大僧士外无一粟一粟外无僧士虽今世界身心分列各别说个千里同风犹是隔也谅居士高才海鑑必见方外之心于此诚不爽也欣荷新春衲祐特遣侍僧恭候新禧寄先师翁语录一部惟居士饮酌之暇略一披览须要与先师翁眉毛厮结始不辜居士堑护之诚也不识意为何如本师通玄语录近在嘉禾重刻欲其遍行于世若非当世名公序跋如华舟泛水未敢张帆其故何哉为不得风力耳况此录只一破艇倘遇天清气朗一阵和风虽千万里江涛海浪片时截渡兹录行世亦犹是也倘居士不吝挥毫笔尖上放一阵东风顿见舟行万里也至恳复梁公张大行尽大地是居士身尽大地是居士家何须待山僧保而有也虽然暂有魔忤不过如月朔之盈虚消长气数之少间而巳何业之可悔哉所施尽献三宝巳为居士如此转念了也居士能念吾之转念乎复邑侯吴公别后无时不想见芝颜对谈玄理第恨道力浅薄不能缩地促膝耳愧甚菊月高旌过寺顿使山妖潜迹镇静一方俾山僧茆室荷护不浅谢谢又承留题附寄不揣鄙陋和韵寄呈余俟面悉不既杂着读山翁和尚梵音洞舍利记乱翻波里现楼台大士全容水面开紫竹林间鹦鹉滑声声微妙响如雷梵音洞口长松郁古佛舍利宝网罻万象森罗海印文莹然透彻浑无物纵观累累似穿珠百亿分身体不殊八万四千咸具足堪将大地作规模手摩非匾亦非圆逼塞虚空无变迁一粒粟中含万象随机应现任舒卷旃檀塔内覆盂宽分付当人仔细看仔细看时无影相分明托起没多般我师初登菩萨巅快说此记超言诠字字春山含秀色言言理致入幽玄倩壁镌来亿万年莫教草际褁云烟普同塔叠石磨砖砌草丛玲珑八面不通风嵯峨碧耸千峰外月似银缸朗太空一切众生三世佛尽情约束󰢍其中不知何业感斯报逸目普观性相同性相同万有空触碎髑髅个个雄于今不必分缁素一併都来入此中板存嘉兴楞严寺流通二隐谧禅师语录卷之十塔铭礼科给事中荆溪周正儒撰义兴代挺高僧其间有生于吾里着名他邦有生于他邦住钖吾里历考薪传指不胜屈近如幻有和尚自北地而至吾邑得吾邑密云天隐及径山雪峤三高座大畅临济宗风而密云天隐支派颇盛吴越间开堂说法所在多有即吾宜且不下数十处如龙池祖庭有万如媲美于前芙蓉古剎有自闲复兴于后皆天童之法裔表表在人耳目迩来主持济派而道风尤着则莫盛于屺山之保安焉其寺创于萧梁盛于赵宋简惠公碑址圪然沿至顺治之初颓废巳尽余先荆吴孺人素奉竺干倾赀建茸殿宇僧寮焕然改观是岁巳亥师以礼幻祖适至吾宜同人闻其道行卓迈渊源有自属余敦请遂常住于斯唱提宗旨一时邑城内外僧俗等众四至云集塞满山谷法席之盛人争快睹越乙巳和尚寿届六旬偶示微疾余觐和尚于榻前问何恙师云痰火余云大和尚病从何来师云生在五行之中未免被他迁幻越明日对众云老僧去矣时门人超象问和尚何处去师云向卧佛寺去象云和尚即今便是卧佛向那里去师微笑援笔书偈端然而逝乃六月廿八日午时也门人象以师塔铭属余因节略而为之序曰师西蜀古渝昌州人也俗姓金童时见僧甚喜若相习者忽一日投本里文笔峰卧佛寺祝发为僧久之以请藏至金陵因参东塔破山和尚示以偈遂决意深究禅宗再参磬山天隐又参径山雪峤最后上天童参密云悟老和尚常参不去一夕坐至中夜忽闻钟声豁然有省他日悟上堂师出问尽大地是沙门一只眼且道和尚向甚么处点悟蓦拈拄杖作打势师礼拜云恁么则光照大千去也如是机缘偈颂载行实中师辞悟上天台莲华峰住静六年而悟和尚圆寂于通玄林野奇和尚继席以偈招师师至通玄为书记结制上堂师出问云今日严寒滴水滴冻还许他融化也无奇曰炉烟结篆师云恁么则溪涧岂能留得住终归大海作波涛奇便打曰你向甚么处去师云且喜和尚证盟奇又打甲申冬奇将衣拂上堂对众付师法语偈在通玄录中乙酉师赴台州黄崖法轮寺请掩关三载丁亥归省通玄戊子赴剡溪护法王存拙等请住法祥寺庚寅赴嘉禾护法钱相国等请住栖真寺辛卯复赴剡溪护法徐一鸣请住大明寺癸巳赴云间护法曹峨雪请住船子法忍寺丙申复受嘉禾护法谭扫庵请住三塔龙渊寺比巳亥冬余等延住保安寺师僧腊三十二掩关者一开堂者六嗣其法者二十余人有语录十卷寄续楞严其余杂着三十二卷在保安焉师随所到处标指直切见者闻者生大欢喜夫而后知天童金粟名闻天下者所谓生在吾邑而着名他邦者也若师舍峨嵋而寻器画从此阐扬上乘克振徽猷使保安之道风光显于天童金粟岂非生在他邦而着名吾邑者哉因从其请而为之铭铭曰生长巴川证果鹅碃畅厥宗风所在夺席近祖义兴屺阳卓钖腊届六旬干兹示寂惟彼卧佛是同是别法振千秋履藏一只