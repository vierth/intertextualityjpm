春秋谷梁传注疏提要钦定四库全书经部五春秋谷梁𫝊注疏春秋类提要等谨按春秋谷梁𫝊注疏二十卷晋范寗集解唐杨士勋疏其𫝊则士勋疏称谷梁子名俶字元始一名赤亦受经于子夏为经作𫝊则当为谷梁之所自作徐彦公羊𫝊疏又称公羊髙五世相授至胡母生乃着竹帛题其亲师故曰公羊𫝊谷梁亦是着竹帛者题其亲师故曰谷梁𫝊则当为𫝊其学者所作按公羊𫝊定公即位一条引子沈子曰何休解诂以为后师此𫝊定公即位一条亦称沈子曰公羊谷梁既同师子夏不应及见后师又初献六羽一条称谷梁子曰𫝊既谷梁所作不应自引己说且此条又引尸子曰尸佼为商鞅之师鞅既诛佼逃于蜀其人亦在谷梁后不应预为引据疑徐彦之言为得其实但谁着于竹帛则不可考耳汉书艺文志载公羊谷梁二家经十一卷𫝊亦各十一巻则经𫝊初亦别编范寗集解乃併经注之疑即寗之所合定公元年春王三月一条𤼵传于春王二字之下以三月别属下文颇疑其割裂然考刘向说苑称文王似元年武王似春王周公似正月向受谷梁春秋知谷梁经文以春王二字别为一节故向有此读至公观鱼于棠一条葬桓王一条杞伯来逆叔姬之丧以归一条曹伯庐卒于师一条天王杀其弟佞夫一条皆冠以传曰字惟桓公一条与左𫝊合余皆不知所引何𫝊疑寗以𫝊附经之时毎条皆冠以𫝊曰字如郑元王弼之易有彖曰象曰之例后𫝊冩者删之此五条其削除未尽者也寗註本十二巻以兼载门生故吏子弟之说各列其名故曰集解晋书本𫝊称寗此书为世所重既而徐邈复为之註世亦称之今考书中乃多引邈註未详其故又自序有商畧名例之句疏称寗别有略例十余条此本不载然注中时有𫝊例曰字或士勋割裂其文散入注疏中欤士勋始末不可考孔颕逹左传正义序称与故四门博士杨士勋参定则亦贞观中人其书不及颕逹书之赅洽然诸儒言左𫝊者多言公谷者少既乏凭借之资又左𫝊成于衆手此书出于一人复鲜佐助之力详略殊观固其冝也其疏长狄眉见于轼一条连缀于身横九亩句下与注相离盖邢昺刋正之时又多失其原第亦不尽士勋之旧矣干隆四十二年三月恭校上总纂官纪昀陆钖熊孙士毅总校官陆费墀序钦定四库全书春秋谷梁传序晋范甯撰唐陆德明音义杨士勋疏疏昔周道衰陵干纲絶纽音义礼壊乐崩彝伦攸斁音义弑逆簒盗者国有音义淫纵破义者比肩音义疏是以妖灾因衅而作音义民俗染化而迁隂阳为之愆度音义七曜为之盈缩音义川岳为之崩竭鬼神为之疵厉音义疏故父子之恩缺则小弁之刺作音义君臣之礼废则桑扈之讽兴音义夫妇之道絶则谷风之篇奏骨肉之亲离则角弓之怨彰君子之路塞则白驹之诗赋疏天垂象见吉凶音义圣作训纪成败欲人君戒慎厥行音义增修德政疏盖诲尔谆谆听我藐藐音义履霜坚冰所由者渐疏四夷交侵华戎同贯幽王以暴虐见祸平王以微弱东迁征伐不由天子之命号令出自权臣之门故两观表而臣礼亡音义朱干设而君权丧音义下陵上替僭逼理极音义天下荡荡王道尽矣疏孔子覩沧海之横流廼喟然而叹曰音义文王既没文不在兹乎言文王之道丧兴之者在己于是就大师而正雅颂音义因鲁史而修春秋列黍离于国风齐王徳于邦君所以明其不能复雅音义政化不足以被羣后也音义疏于时则接乎隐公故因兹以託始该二仪之化育赞人道之幽变举得失以彰黜陟明成败以着劝诫拯頽纲以继三五音义鼓芳风以扇游尘疏一字之褒宠踰华衮之赠音义片言之贬辱过市朝之挞音义徳之所助虽贱必申义之所抑虽贵必屈故附势匿非者无所逃其罪音义濳徳独运者无所隐其名信不易之宏轨百王之通典也疏先王之道既𢎞麟感化而来应音义因事备而终篇故絶笔于斯年成天下之事业定天下之邪正音义莫善于春秋疏春秋之传有三而为经之旨一臧否不同音义褒贬殊致疏盖九流分而微言隠异端作而大义乖疏左氏以鬻拳兵諌为爱君音义文公纳币为用礼谷梁以卫辄拒父为尊祖不纳子纠为内恶音义公羊以祭仲废君为行权音义妾母称夫人为合正以兵谏为爱君是人君可得而胁也以纳币为用礼是居丧可得而婚也以拒父为尊祖是为子可得而叛也以不纳子纠为内恶是仇雠可得而容也以废君为行权是神器可得而闚也音义以妾母为夫人是嫡庶可得而齐也音义若此之类伤教害义不可强通者也音义疏凡传以通经为主经以必当为理音义夫至当无二音义而三传殊说庸得不弃其所滞择善而从乎既不俱当则固容俱失若至言幽絶择善靡从庸得不竝舍以求宗据理以通经乎音义虽我之所是理未全当安可以得当之难而自絶于希通哉音义疏而汉兴以来瓌望硕儒音义各信所习是非纷错音义准裁靡定音义故有父子异同之论石渠分争之说音义废兴由于好恶音义盛衰继之辩讷音义斯盖非通方之至理诚君子之所叹息也疏左氏艳而富其失也巫音义谷梁清而婉其失也短音义公羊辩而裁其失也俗若能富而不巫清而不短裁而不俗则深于其道者也故君子之于春秋没身而已矣疏升平之末嵗次大梁先君北蕃廻轸音义顿驾于吴乃帅门生故吏我兄弟子姪音义研讲六籍次及三传左氏则有服杜之注公羊则有何严之训释谷梁传者虽近十家音义皆肤浅末学不经师匠辞理典据既无可观又引左氏公羊以解此传文义违反斯害也已疏于是乃商畧名例敷陈疑滞博示诸儒同异之说昊天不弔太山其頽音义匍匐墓次死亡无日音义日月逾迈音义跂及视息音义乃与二三学士及诸子弟各记所识幷言其意业未及终严霜夏坠音义从弟彫落音义二子泯没音义天实丧予音义何痛如之今撰诸子之言各记其姓名名曰春秋谷梁传集解疏春秋谷梁传序序考证春秋谷梁传序考证疏谷梁子名俶字元始鲁人一名赤俶监本刋作淑按俶训始故字元始玉海引此疏云谷梁子名俶又自注其下云一云名淑文献通考亦作俶然则此疏原文夲作俶也但谷梁子名诸说不同云名赤者夲之应劭云名俶字元始者本之阮孝绪而颜师古汉书注则又云名喜又为经作传故曰谷梁传谷梁传孙卿监夲少一谷梁传三字上传字去声下传字平声今补又申公𫝊博士江公公字监本误作翁今改正又其后鲁人荣广善谷梁监本作大善谷梁大字衍今删又范甯父名汪按文势名汪之下应有字元平三字既着范甯之字为武子甯长子泰之字为伯伦中子雍之字为仲伦小子凯之字为季伦不应于其父汪独阙其字也七曜为之盈缩疏五行传云晦而月见西方谓之朓朔而月见东方谓之仄慝朓则侯王其舒仄慝则侯王其肃监夲朓误作眺仄慝误作侧匿舒误作恭疏引用汉志必不改其原文今依汉志改正九流分而微言隠疏儒家流凡五十三家五十三监夲误作二十五今依汉志改正又选士大射是以上贤监夲误作选士大夫射衍一夫字今删石渠分争之说疏石渠者汉之阁名阁名各夲俱误作学名按天禄石渠俱未央宫前阁名宣帝于此阁集诸儒讲五经同异徧考前典从无以此为学校名者今改正释谷梁传者虽近十家疏魏晋以来注谷梁者有尹更始唐固麋信孔衍江熙程阐徐仙民徐干刘兆胡讷各夲孔衍误作孔演刘兆误作刘瑶今依隋书唐书二志改正春秋谷梁传序考证原目春秋谷梁传原月春秋谷梁传隠公第一疏桓公第二庄公第三闵公第四僖公第五文公弟六宣公第七成公第八襄公第九昭公第十定公第十一哀公第十二春秋谷梁传原目原目考证春秋谷梁传原目考证春秋谷梁传隠公第一隋志范甯集解十二卷例一卷唐志杨士勋谷梁疏十二卷是范注杨疏皆十二卷也以陆徳明经典释文推之十二公各自为卷知后人以卷帙繁重乃分为二十故原目十二与今书不符也春秋谷梁传原目考证春秋谷梁传注疏卷一钦定四库全书春秋谷梁注疏卷一晋范甯集解唐陆徳明音义杨士勋疏隐公疏元年春王正月注隠公之始年周王之正月也杜预曰凡人君即位欲其体元以居正故不言一年一月也音义疏传虽无事必举正月谨始也注谨君即位之始疏公何以不言即位注据文公言即位疏成公志也注成隠让桓之志焉成之言君之不取为公也注言隠意不取为鲁君也公君也上言君下言公互辞音义君之不取为公何也将以譲桓也譲桓正乎曰不正注隠长桓㓜音义疏春秋成人之羙不成人之恶隐不正而成之何也将以恶桓也注不明譲者之善则取者之恶不显音义疏其恶桓何也隠将譲而桓弑之则桓恶矣桓弑而隠譲则隠善矣善则其不正焉何也注据善无不正音义春秋贵义而不贵惠注惠谓私恵信道而不信邪注信申字古今所共用音义孝子扬父之羙不扬父之恶先君之欲与桓非正也邪也虽然既胜其邪心以与隐矣注终归之于隠是以正道制邪心已探先君之邪志而遂以与桓则是成父之恶也兄弟天伦也注兄先弟后天之伦次音义为子受之父为诸侯受之君注隠为世子亲受命于惠公为鲁君已受之于天王矣已废天伦而忘君父以行小惠曰小道也注弟先于兄是废天伦私以国譲是忘君父疏若隐者可谓轻千乗之国蹈道则未也注未履居正之道音义三月公及邾仪父盟于眛注邾附庸之国眛鲁地音义传及者何内为志焉尔注内谓鲁也仪字也父犹傅也男子之羙称也注傅师傅附庸之君未王命例称名善其结信于鲁故以字配之音义其不言邾子何也注据庄十六年邾子卒称邾子邾之上古微未爵命于周也注邾自此以上是附庸国音义不日其盟渝也注日者所以谨信盟变故不日七年公伐邾是也音义疏眛地名也夏五月郑伯克段于鄢注段有徒衆攻之为害必深故谨而月之鄢郑地音义疏传克者何能也何能也能杀也何以不言杀见段之有徒衆也注言郑伯能杀则邦人不能杀矣知段衆力彊盛唯国君能杀之音义疏段郑伯弟也何以知其为弟也杀世子母弟目君以其目君知其为弟也注母弟同母弟也目君谓称郑伯疏段弟也而弗谓弟公子也而弗谓公子贬之也段失子弟之道矣贱段而甚郑伯也注贱段谓不称公子公弟甚郑伯谓目君也何甚乎郑伯甚郑伯之处心积虑成于杀也注雍曰段恃宠骄恣彊足当国郑伯不能防闲以礼教训以道纵成其罪终致大辟处心积思志欲杀弟音义于鄢逺也犹曰取之其母之懐中而杀之云尔甚之也注段奔走乃至于鄢去已逺矣郑伯犹追杀之何以异于探其母懐中赤子而杀之乎君杀大夫例不地甚郑伯之杀弟故谨其地疏然则为郑伯者宜奈何缓追逸贼亲亲之道也注君亲无将将而必诛焉此盖臣子之道所犯在已故可以申兄弟之恩疏秋七月天王使宰咺来归惠公仲子之赗注宰官咺名仲字子宋姓也妇人以姓配字明不㤀夲示不适同姓也妾子为君赗当称谥成风是也仲子乃孝公时卒故不称谥赗例时书月以谨其晚音义疏传母以子氏注妾不得体君故以子为氏平王新有幽王之乱迁于成周欲崇礼诸侯仲子早卒无由追赗故因惠公之丧而来赗之仲子者何惠公之母孝公之妾也礼赗人之母则可赗人之妾则不可君子以其可辞受之其志不及事也注常事不书赗者何也乘马曰赗衣衾曰襚贝玉曰含钱财曰赙注四马曰乗含口实音义疏九月及宋人盟于宿传及者何内卑者也宋人外卑者也卑者之盟不日注卑者谓非卿大夫也凡非卿大夫盟信之与不例不日疏宿邑名也冬十有二月祭伯来音义传来者来朝也其弗谓朝何也寰内诸侯非有天子之命不得出㑹诸侯不正其外交故弗与朝也注天子畿内大夫有采地谓之寰内诸侯音义聘弓鍭矢不出竟埸束脩之肉不行竟中有至尊者不贰之也注聘遗所以结二国之好将彼我之意臣当禀命于君无私朝聘之道音义疏公子益师卒传大夫日卒正也注君之卿佐是谓股肱股肱或亏何痛如之故録其卒日以纪恩音义不日卒恶也注恶故畧之疏二年春公㑹戎于潜注凡年首月承于时时承于年文体相接春秋因书王以配之所以见王者上奉时承天而下统正万国之义然春秋记事有例时者若事在时例则时而不月月继事末则月而不书王书王必皆上承春而下属于月文表年始事莫之先所以致恭而不黩者他皆放此唯桓有月无王以见不奉王法尔南蛮北狄东夷西戎皆底𦍑之别种潜鲁地㑹例时音义疏传㑹者外为主焉尔知者虑注察安审危音义义者行注临事能断音义仁者守注衆之所归守必坚固音义有此三者然后可以出㑹㑹戎危公也注无此三者不可以㑹而况㑹戎乎疏夏五月莒人入向注入例时恶甚则日次恶则月他皆放此音义疏传入者内弗受也注入无小大茍不以罪则义皆不可受向我邑也注自鲁而言故曰我也无侅帅师入极注二千五百人为师音义传入者内弗受也极国也注讳灭同姓故变灭言入传例曰灭国有三术中国日卑国月夷狄时极盖卑国也内谓所入之国非独鲁也疏茍焉以入人为志者人亦入之矣不称氏者灭同姓贬也疏秋八月庚辰公及戎盟于唐注传例曰及者内为志焉尔唐鲁地九月纪履緰来逆女注不亲逆则例月重録之亲逆则例时音义疏传逆女亲者也注亲者谓自逆之也使大夫非正也以国氏者为其来交接于我故君子进之也注传例日当国以国氏卑者以国氏进大夫以国氏国氏虽同而义各有当公子公孙簒君代位故去其氏族国氏以表其无礼齐无知之徒是也若庻姓微臣虽为大夫不得爵命无代位之嫌既不书其氏族当知某国之臣故国氏以别之宋万之伦是也履緰以名系国着其奉国重命来为君逆得接公行礼故以国氏重之成九年宋不书逆女以其逆者微今书履緰亦足知其非卑者公羊传曰春秋贵贱不嫌同号羙恶不嫌同辞左氏舍族之例或厌以尊君或贬以着罪此传隠公去即位以明譲庄公去即位以表继弑文同而义异者甚衆故不可以一方求之音义疏冬十月伯姬归于纪注伯姬鲁女传礼妇人谓嫁曰归反曰来妇注嫁而曰归明外属也反曰来归明从外至反谓为夫家所遣疏从人者也妇人在家制于父既嫁制于夫夫死从长子妇人不专行必有从也伯姬归于纪此其如专行之辞何也曰非专行也吾伯姬归于纪故志之也其不言使何也注怪不言使履緰来逆女音义疏逆之道微无足道焉尔注言君不亲迎而大夫来逆故曰微也既失其大不复稍明其细故不言使履緰也音义疏纪子伯莒子盟于密注密莒地音义传或曰纪子伯莒子而与之盟注纪子以莒子为伯而与之盟伯长也或曰年同爵同故纪子以伯先也注年爵虽同纪子自以为伯而先疏十有二月乙夘夫人子氏薨注夫人薨例日夫人曰薨从夫称音义疏传夫人薨不地注夫人无出竟之事薨有常处音义夫人者隠之妻也卒而不书葬夫人之义从君者也注隠弑贼不讨故不书葬郑人伐卫注传例曰斩树木壊宫室曰伐伐例时音义疏三年春王二月己巳日有食之注杜预曰日行迟一嵗一周天月行疾一月一周天一嵗凡十二交㑹然日月动物虽行度有大量不能不小有盈缩故有虽交㑹而不食者或有频交而食者唯正阳之月君子忌之故有伐鼓用币之事京房易传曰日者阳之精人君之象骄溢専明为隂所侵则有日有食之灾不救必有簒臣之萌其救也君懐谦虚下贤受谏任徳日食之灾为消也音义疏传言日不言朔食晦日也其日有食之何也吐者外壤食者内壤注凡所吐出者其壤在外其所吞咽者壤入于内音义阙然不见其壤有食之者也注今日阙损而不知壤之所在此必有物食之音义有内辞也或外辞也注邵曰食者内壤故曰内辞吐者外壤故曰外辞传无外辞之文者盖时无外壤也而曰或外辞者因事以明义例尔犹传云三谷不升谓之馑四谷不升谓之康亦无其事音义有食之者内于日也注内于日以壤不见于外音义其不言食之者何也知其不可知知也音义疏三月庚戌天王崩注平王也传高曰崩注梁山崩厚曰崩注沙鹿崩尊曰崩天子之崩以尊也其崩之何也以其在民上故崩之其不名何也大上故不名也注夫名者所以相别尔居人之大在民之上故无所名音义夏四月辛卯尹氏卒注文三年王子虎卒不日此日者録其恩深也音义疏传尹氏者何也天子之大夫也外大夫不卒此何以卒之也于天子之崩为鲁主故隠而卒之注隠犹痛也周礼大行人职曰若有大丧则诏相诸侯之礼然则尹氏时在职而诏鲁人之弔者不书官名疑其讥世卿音义疏秋武氏子来求赙注天王使不正称月今无君不称使故亦畧而书时疏传武氏子者何也天子之大夫也天子之大夫其称武氏子何也未毕丧孤未爵注平王之丧未殡未爵使之非正也其不言使何也注据桓十五年天王使家父来求车称使无君也注桓王在丧未即位故曰无君归死者曰赗归生者曰赙曰归之者正也求之者非正也注丧事无求而有赗赙周虽不求鲁不可以不归鲁虽不归周不可以求之求之为言得不得未可知之辞也交讥之疏八月庚辰宋公和卒注天子曰崩诸侯曰薨大夫曰卒周之制也春秋所称曲存鲁史之义内称公而书薨所以自尊其君则不得不畧外诸侯书卒以自异也至于既葬虽邾许子男之君皆称谥而言公各顺臣子之辞两通其义郑君曰礼杂记上曰君薨赴于他国之君曰寡君不禄敢告于执事曲礼下曰夀考曰卒短折曰不禄君薨赴而云不禄者臣子之于君父虽有夀考犹若短折痛伤之至也若赴称卒是以夀终无哀惜之心非臣子之辞邻国来赴书以卒者无老无幼皆以成人之称亦所以相尊敬音义疏传诸侯曰卒正也注正谓承嫡疏冬十有二月齐侯郑伯盟于石门注传例曰外盟不日石门齐地疏癸未葬宋缪公传日葬故也危不得葬也注天子七月而葬诸侯五月而葬大夫三月而葬例传曰诸侯时葬正也月葬故也日者忧危最甚不得僃礼葬也他皆放此徐邈日文元年传曰葬曰㑹言有天子诸侯之使共赴㑹葬事故凡书葬皆据我而言葬彼所以不称宋葬缪公而言葬宋缪公者弔㑹之事赗襚之命此常事无所书故但记卒记葬録鲁恩义之所及则哀其丧而恤其终亦可知矣若存没隔絶情礼不交则卒葬无文或有书卒不书葬盖外虽赴卒而内不㑹葬无其事则阙其文史䇿之常也谷梁传称变之不葬有三弑君不葬国灭不葬失徳不葬言夫子修春秋所改旧史以示义者也弑君之贼天下所当同诛而诸侯不能治臣子不能讨虽葬事是供义何足算亾国之君丧事不成则不应书葬失徳之主无以守位故没葬文传于宋襄公着失民之咎宋共公发非葬之问言伯姬贤而不答共公不能𢎞家人之礼然则为君者外之不足以全国内之不足以正家皆所谓失徳而终礼宜贬者也于时诸国多失道不可悉去其葬故于二君示义而大体明矣音义疏春秋谷梁注疏卷一卷一考证春秋谷梁传注疏卷一考证元年春王正月注隠公之始年周王之正月也杜预曰凡人君即位欲其体元以居正故不言一年一月也按隠公之始年以下五句皆杜预之言也范以杜注能驳正公羊黜周王鲁之谬故全引其文杜预曰三字应在隠公之始年句上天王使宰咺来归惠公仲子之赗传仲子者何惠公之母孝公之妾也按妾母名系于子以文九年秦人来归僖公成风之襚例之则此称惠公仲子自属惠公之母孝公之妾此谷梁说逺胜于左氏公羊者也但范注云仲子乃孝公时卒故不称谥其说非是鲁孝公以平王二年薨平王三年癸酉嵗惠公之元年也至平王四十八年戊午嵗薨明年己未嵗入春秋计惠公在位四十五年仲子之卒当在惠公之世且并在惠公末年矣故天王加礼于鲁尚遣使来赗若谓在孝公时岂有侯国之妾母卒已逾五十年而天子始追行赗礼者耶即经所书成风薨在文四年十一月王使荣叔归含且赗在五年正月此其明验也惟秦人僻逺至九年始来归襚岂可以秦人例天王哉大约春秋之初犹近古朴妾母之卒或有不称谥者亦未可知如桓母仲子无谥齐桓母卫姬晋文母狐姬后亦不闻追谥岂必以仲子无谥即疑其卒在孝公时乎无侅帅师入极传注讳灭同姓故变灭言入按极为鲁同姓更无可考即杜氏注左传祗谓极是附庸之国耳范注必以庄八年夏师及齐师围郕郕降于齐师秋师还传曰还者事未毕也遯也有避灭同姓之意故以极为同姓春秋之义灭国即是大恶内大恶当讳变文言入言取耳不必以极为同姓而后讳灭也春秋谷梁传注疏卷一考证春秋谷梁传注疏卷二钦定四库全书春秋谷梁注疏卷二晋范寗集解唐陆徳明音义杨士勋疏四年春王二月莒人伐把取牟娄注𫝊例曰取易辞也伐国不言围邑言围邑皆有所见伐国及取邑例时此月者盖为下戊申卫君完卒日起也凡例宜时而书月者皆縁下事当日故也日必继于月故不得不书月事实在先故不得后録也他皆放此音义疏𫝊𫝊曰言伐言取所恶也注称𫝊曰者谷梁子不亲受于师而闻之于𫝊者既伐其国又取其土明伐不以罪而贪其利两书取伐以彰其恶音义诸侯相伐取地于是始故谨而志之也注春秋之始疏戊申卫祝吁弑其君完注弑君日与不日从其君正与不正之例也祝吁卫公子音义𫝊大夫弑其君以国氏者嫌也弑而代之也注凡非正嫡则谓之嫌夏公及宋公遇于清注遇例时清衞地疏𫝊及者内为志焉尔注元年与宋人盟于宿故今复寻之音义疏遇者志相得也注八年𫝊曰不期而㑹曰遇今曰内为志非不期也然则遇有二义疏宋公陈侯蔡人衞人伐郑秋翚帅师㑹宋公陈侯蔡人衞人伐郑𫝊翚者何也公子翚也其不称公子何也注据庄三年公子庆父帅师伐于余邱称公子音义贬之也注杜预曰外大夫贬皆称人内大夫贬皆去族称名记事之体他国可言某人而已之卿佐不得言鲁人音义何为贬之也与于弑公故贬也音义九月衞人杀祝吁于濮注濮陈地水名音义𫝊称人以杀杀有罪也注有弑君之罪者则举国之人皆欲杀之祝吁之挈失嫌也注不书氏族提挈其名而道之也衆所同疾威力不足以自固失当国之嫌音义疏其月谨之也注讨贼例时也衞人不能即讨祝吁致令出入自恣故谨其时月所在以着臣子之缓慢也音义疏于濮者讥失贼也注讥其不即讨乃令至濮冬十有二月衞人立晋注立纳入皆簒也大国簒例月小国时疏𫝊衞人者衆辞也立者不宜立者也注嗣子有常位故不言立晋之名恶也注恶谓不正音义其称人以立之何也得衆也得衆则是贤也贤则其曰不宜立何也春秋之义诸侯与正而不与贤也注雍曰正谓嫡长也夫多贤不可以多君无贤不可以无君立君非以尚贤所以眀有统也建储非以私亲所以定名分名分定则贤无乱长之阶而自贤之祸塞矣君无嬖幸之由而私爱之道灭矣音义疏五年春公观鱼于棠注𫝊例曰公徃时正也正谓无危事耳棠鲁地音义疏传𫝊曰常事曰视注视朔之类是非常曰观注观鱼之类是礼尊不亲小事卑不尸大功注尸主鱼卑者之事也注周礼䲣人中士下士音义公观之非正也夏四月葬衞桓公𫝊月葬故也注有祝吁之难故十五月乃葬音义疏秋衞师入郕𫝊入者内弗受也郕国也将卑师衆曰师注书其重者也将卑谓非卿音义疏九月考仲子之宫注失礼宗庙功重者月功轻者时庄二十三年秋丹桓宫楹是也疏𫝊考者何也考者成之也成之为夫人也注立其庙世祭之成夫人之礼礼庶子为君为其母筑宫使公子主其祭也注公当奉宗庙故不得自主也公子者长子之弟及妾之子音义于子祭于孙止注贵贱之序仲子者恵公之母隠孙而修之非隠也注非责也三年父丧毕不于三年考者又有天王崩至此服竟乃脩之初献六羽注羽翟羽舞者所执献者下奉上之辞作之于庙故言献疏𫝊初始也注遂以为常谷梁子曰舞夏天子八佾诸公六佾诸侯四佾注言谷梁子者非受于师自其意也夏大也大谓大雉大雉翟雉佾之言列八人为列又有八列八八六十四人也竝执翟雉之羽而舞也天子用八象八风诸公用六降杀以两也不言六佾者言羽则佾在其中眀妇人无武事独奏文乐音义疏初献六羽始僭乐矣注下犯上谓之僭音义尸子曰舞夏自天子至诸侯皆用八佾初献六羽始厉乐矣注言时诸侯僭侈皆用八佾鲁于是能自减厉而始用六谷梁子言其始僭尸子言其始降音义邾人郑人伐宋注邾主兵故序郑上螟音义𫝊虫灾也甚则月不甚则时注甚则即尽不及歴月礼月令曰仲春行夏令则虫螟为害冬十有二月辛巳公子彄卒注杜预曰大夫书卒不书葬葬者自其臣子事非公家所及音义𫝊隠不爵命大夫其曰公子彄何也注据八年无侅卒不称公子先君之大夫也注隠不成为君故不爵命大夫公子不为大夫则不言公子也疏宋人伐郑围长葛注长葛郑邑围例时疏𫝊伐国不言围邑注据庄二年公子庆父帅师伐于余邱不言围也伐国不言围邑书其重也此其言围何也久之也注宋以此冬围之至六年冬乃取之古者师出不踰时重民之命爱民之财乃暴师经年仅而后克无仁隠之心而有贪利之行故围伐兼举以明之音义疏伐不踰时战不逐奔诛不塡服注来服者不复塡厌之音义苞人民殴牛马曰侵斩树木壊宫室曰伐注制其人民殴其牛马贼去之后则可还反树木斩不复生宫室壊不自成故其为害重也音义疏六年春郑人来输平注杜预曰和而不盟曰平音义𫝊输者堕也平之为言以道成也来输平者不果成也注春秋前鲁与郑平四年翚与宋伐郑故来絶鲁壊前平也音义夏五月辛酉公㑹齐侯盟于艾注艾鲁地隠行皆不致者明其当譲也音义疏秋七月注无事书首月不遗时也他皆放此疏冬宋人取长葛注前年冬围至今乃得之上有伐郑围长葛则郑邑可知故不系之郑𫝊外取邑不志此其志何也久之也七年春王三月叔姬归于纪注叔姬伯姬之娣至此归者待年于父母之国六年乃归媵之为言送也从也不与嫡俱行非礼也亲逆例时不亲逆例月许愼曰姪娣年十五以上能共事君子可以徃二十而御易曰归妹愆期迟归有时诗云韩侯取妻诸娣从之祁祁如云娣必少于嫡知未二十而徃也音义疏𫝊其不言逆何也注据庄二十七年莒庆来逆叔姬言逆逆之道微无足道焉尔注逆者非卿滕侯卒𫝊滕侯无名注自无名非贬之音义疏少曰世子长曰君狄道也其不正者名也注戎狄之道年少之时称曰世子长立之号曰君其非正长嫡然后有名尔责滕侯用狄道也音义夏城中邱注城例时中邱鲁地𫝊城为保民为之也注建国立城邑有定所髙下大小存乎王制刺公不脩勤徳政更造城以安民音义疏民衆城小则益城益城无极凡城之志皆讥也注夫保民以徳不以城也如民衆而城小辄益城是无限极也此𤼵凡例施之于城内邑齐侯使其弟年来聘注聘例时凡聘皆使卿执玉帛以相存问疏𫝊诸侯之尊兄弟不得以属通注礼非始封之君则臣诸父昆弟匹敌之称人臣不可以敌君故不得以属通所以逺别贵贱尊君卑臣之义音义其弟云者以其来接于我举其贵者也注弟是臣之亲贵者殊别于凡庶疏秋公伐邾冬天王使凡伯来聘注凡氏伯字上大夫也戎伐凡伯于楚丘以归𫝊凡伯者何也天子之大夫也国而曰伐此一人而曰伐何也大天子之命也注伐一人而同一国尊天子之命戎者衞也戎衞者为其伐天子之使贬而戎之也楚邱衞之邑也以归犹愈乎执也注夫天子之使过诸侯诸侯当候在疆埸膳宰致饩司里授馆犹惧不敬今乃执天子之使无礼莫大焉昭十二年晋伐鲜虞𫝊曰晋狄之也今不曰衞伐凡伯乃变卫为戎者伐中国之罪轻故称国以狄晋执天子之使罪重故变衞以戎之以一人当一国讳执言以归皆尊尊之正义春秋之微㫖音义疏八年春宋公衞侯遇于垂注垂衞地𫝊不期而㑹曰遇遇者志相得也三月郑伯使宛来归邴注凡有所归例时邴郑邑音义疏𫝊名宛所以贬郑伯恶与地也注去其族恶擅易天子邑音义庚寅我入邴注徐邈曰入承郑归邴下嫌内外文不别故着我以明之音义𫝊入者内弗受也日入恶者也邴者郑伯所受命于天子而祭泰山之邑注王室微弱无复方岳之㑹诸侯骄慢亦废朝觐之事故郑以汤沐之邑易鲁朝宿之田也诸侯有大功盛徳于王室者京师有朝宿之邑泰山有沐浴之邑所以供祭祀也鲁周公之后郑宣王母弟若此有赐邑其余则否许慎曰若令诸侯京师之地皆有朝宿之邑周有千八百诸侯尽京师之地不足以容不合事理音义疏夏六月己亥蔡侯考父卒𫝊诸侯日卒正也疏辛亥宿男卒𫝊宿微国也未能同盟故男卒也疏秋七月庚午宋公齐侯衞侯盟于瓦屋注宋序齐上王爵也瓦屋周地𫝊外盟不日此其日何也注据僖十九年夏六月宋公曹人邾人盟于曹南不日疏诸侯之参盟于是始故谨而日之也注世道交丧盟诅滋彰非可以经世轨训故存日以记恶盖春秋之始也音义诰誓不及五帝注五帝谓黄帝颛顼帝喾帝尧帝舜也诰誓尚书六誓七诰是其遗文五帝之世道化淳备不须诰誓而信自着音义疏盟诅不及三王注三王谓夏殷周也夏后有钧台之享商汤有景亳之命周武有盟津之㑹衆所归信不盟诅也音义疏交质子不及二伯注二伯谓齐桓晋文齐桓有召陵之师晋文有践土之盟诸侯率服不质任也音义疏八月葬蔡宣公𫝊月葬故也九月辛卯公及莒人盟于包来注包来宋邑音义𫝊可言公及人不可言公及大夫注称人衆辞可言公及人若举国之人皆盟也不可言公及大夫如以大夫敌公故也螟音义冬十有二月无侅卒𫝊无侅之名未有闻焉注未闻者不知为是隠之不爵大夫为是有罪贬去氏族谷梁子不受之于师故曰未有闻焉音义或曰隠不爵大夫也注若侠卒是音义或説曰故贬之也注若无侅帅师入极是疏九年春天王使南季来聘𫝊南氏姓也季字也注南季天子之上大夫氏以为姓也所以别姓者经有王季子来聘祭伯来王祭皆非姓也嫌与同故别之也季云字者明命为大夫不以名通也音义聘问也聘诸侯非正也注周礼天子时聘以结诸侯之好殷覜以除邦国之慝间问以谕诸侯之志归脤以交诸侯之福贺庆以賛诸侯之喜致禬以补诸侯之灾许愼曰礼臣病君亲问之天子有下聘之义𫝊曰聘诸侯非正寗所未详音义疏三月癸酉大雨震电音义𫝊震雷也电霆也疏庚辰大雨雪音义𫝊志疏数也八日之间再有大变隂阳错行故谨而日之也注刘向云雷未可以出电未可以见雷电既以出见则雪不当复降皆失节也雷电阳也雨雪隂也雷出非其时者是阳不能闭隂隂气纵逸而将为害也音义疏雨月志正也注雨得其时则月疏侠卒𫝊侠者所侠也注侠名也所其氏疏弗大夫者隠不爵大夫也注侠不命为大夫故不氏隠之不爵大夫何也曰不成为君也注明将立桓夏城郎注郎鲁邑秋七月𫝊无事焉何以书不遗时也注四时不具不成年也冬公㑹齐侯于防注防鲁地也𫝊㑹者外为主焉尔疏十年春王二月公㑹齐侯郑伯于中邱注隠行自此皆月者天告雷雨之异以见簒弑之祸而不知戒惧反更数㑹故危之音义夏翚帅师㑹齐人郑人伐宋注翚隠之罪人也故终隠之世贬之六月壬戌公败宋师于菅注败例日与不日皆与战同菅宋地音义疏𫝊内不言战举其大者也注战然后败故败大于战辛未取郜音义辛巳取防𫝊取邑不日此其日何也注据僖三十三年伐邾取訾娄不日音义不正其乗败人而深为利取二邑故取而日之也注礼不重伤战不逐北公败宋师于菅复取其二邑贪利不仁故谨其日音义疏秋宋人衞人入郑宋人蔡人衞人伐载郑伯伐取之注凡书取国皆灭也变灭言取眀其易音义𫝊不正其因人之力而易取之故主其事也注三国伐载自足以制之郑伯不能矜人之危而反与共伐故独书郑伯伐取之以首其恶其实四国共取之音义冬十月壬午齐人郑人入郕𫝊入者内弗受也日入恶入者也郕国也音义十有一年春滕侯薛侯来朝𫝊天子无事诸侯相朝正也注事谓巡守崩葬兵革之事音义疏考礼脩徳所以尊天子也诸侯来朝时正也注朝宜以时故书时则正也疏犆言同时也注犆言谓别言也若谷伯绥来朝邓侯吾离来朝同时来不俱至音义累数皆至也注累数总言之也若滕侯薛侯来朝同时俱至音义夏五月公㑹郑伯于时来注时来郑地秋七月壬午公及齐侯郑伯入许冬十有一月壬辰公薨𫝊公薨不地故也注不地不书路寝之此音义隠之不忍地也注隠犹痛也其不言葬何也君弑贼不讨不书葬以罪下也注责臣子也隠十年无正隠不自正也注无正谓不书正月元年有正所以正隠也注明隠宜立春秋谷梁注疏卷二卷二考证春秋谷梁𫝊注疏卷二考证𫝊𫝊曰言伐言取所恶也注称𫝊曰者谷梁子不亲受于师而闻之于𫝊者按𫝊中称𫝊曰者凡八见一此年一为五年观鱼于棠一为庄三年葬桓王一为成九年把伯逆叔姬之丧一为成十三年曹伯庐卒一为成十六年雨木冰一为襄三十年天王弑弟佞夫一为昭元年茍吴败狄皆所谓𫝊闻之说也又有称其一𫝊曰者文十二年子叔姬卒此所谓𫝊闻之𫝊闻也衞人杀祝吁于濮𫝊失嫌也注不书氏族以下二十八字乃范注监本误以为疏䨇行分写𫝊后今改正初献六羽𫝊舞夏天子八佾诸公六佾诸侯四佾初献六羽始僭乐矣按此与公羊説同左氏引衆仲之言曰天子用八诸侯用六大夫四士二是初献六羽为得礼也公谷皆谓六羽是诸公之礼经书初献六羽讥鲁始僭此其不同者也𫝊舞夏注大雉执翟雉之羽而舞也按此与毛诗秉翟合何休注公羊则以为鸿羽象文徳之风化疾也未知其何所本诗曰振振鹭又曰值其鹭羽则鹭羽亦为舞者所持但谷梁眀言舞夏则范注是又注不言六佾者言佾则羽在其中明妇人无武事独奏文乐按此何休説而范用之我入邴𫝊注周有千八百诸侯百字监本误作国今改正宋公齐侯衞侯盟于瓦屋𫝊诰誓不及五帝注尚书六誓七诰是其遗文疏七诰者即汤诰大诰康诰酒诰召诰洛诰康王之诰是也按尚书大𫝊五诰可以观仁専指今文大诰康诰酒诰召诰洛诰而言其仲虺之诰汤诰二篇则古文所有而康王之诰一篇古文析顾命而为此篇也范氏时古文已行所言七诰必兼古今文但八诰缺其一疏列其目亦数康王之诰而不数仲虺之诰或疑七诰七字为八字之讹疏中脱仲虺之诰四字然小学绀珠列六誓七诰名目与注疏合知非讹脱𫝊盟诅不及三王疏周公制盟载之法者谓凡邦国有疑㑹同始为之耳凡邦国三字监本误作方岳及三字今改正侠卒𫝊侠者所侠也注侠名也所其氏按风俗通所氏宋大夫华所事之后据此𫝊则春秋初年即有所侠矣所氏见于后世者汉有所忠后汉有所辅春秋谷梁𫝊注疏卷二考证春秋谷梁传注疏卷三钦定四库全书春秋谷梁注䟽卷三晋范甯集解唐陆德明音义杨士勋䟽桓公䟽元年春王传桓无王其曰王何也谨始也注诸侯无専立之道必受国于王若桓初立便以见治故详其即位之始以明王者之义疏其曰无王何也桓弟弑兄臣弑君天子不能定诸侯不能救百姓不能去以为无王之道遂可以至焉尔元年有王所以治桓也正月公即位注杜预曰嗣子位定于初丧而改元必须踰年者继父之业成父之志不忍有变于中年也诸侯毎首岁必有礼于庙诸遭丧继位者因此而改元即位百官以序故国史亦书即位之事于策音义疏传继故不言即位正也注故谓弑也继故不言即位之为正何也曰先君不以其道终则子弟不忍即位也注哀痛之至故不忍行即位之礼继故而言即位则是与闻乎弑也继故而言即位是为与闻乎弑何也曰先君不以其道终已正即位之道而即位是无恩于先君也注推其无恩则知与弑也此明统例耳与弑尚然况亲弑者音义疏三月公㑹郑伯于垂注垂卫地也𫝊例曰往月危往也桓大恶之人故㑹皆月以危之疏传㑹者外为主焉尔注郑伯所以欲为此㑹者为易田故音义疏郑伯以璧假许田传假不言以言以非假也注实假则不应言以璧非假而曰假讳易地也礼天子在上诸侯不得以地相与也注诸侯受地于天子不得自専无田则无许可知矣不言许不与许也注但言以璧假许而不继田则许属郑也今言许田明以许之田与郑不与许邑也诸侯有功则赐田以禄之若可以借人此盖不欲以实言音义许田者鲁朝宿之邑也邴者郑伯之所受命而祭泰山之邑也用见鲁之不朝于周而郑之不祭泰山也注朝天子所宿之邑谓之朝宿泰山非郑竟内从天王巡守受命而祭也擅相换易则知朝祭竝废音义疏夏四月丁未公及郑伯盟于越注越卫地也传及者内为志焉尔越盟地之名也秋大水注礼月令曰季秋行夏令则其国大水大水例时疏传髙下有水灾曰大水冬十月传无事焉何以书不遗时也春秋编年四时具而后为年注编録音义二年春王正月戊申宋督弑其君与夷注宋督宋之卑者卑者以国氏音义疏传桓无王其曰王何也正与夷之卒也注诸侯之卒天子所隠痛姦逆之人王法所宜诛故书王以正之及其大夫孔父传孔父先死其曰及何也书尊及卑春秋之义也注邵曰㑹盟言及别内外也尊卑言及上下序也音义疏孔父之先死何也督欲弑君而恐不立于是乎先杀孔父孔父闲也注闲谓扞御音义何以知其先杀孔父也曰子既死父不忍称其名臣既死君不忍称其名以是知君之累之也注累谓从也疏孔氏父字谥也注孔父有死难之勲故其君以字为谥音义疏或曰其不称名盖为祖讳也孔子故宋也注孔子旧是宋人孔父之玄孙音义疏滕子来朝注隐十一年称侯今称子盖时王所黜疏三月公㑹齐侯陈侯郑伯于稷以成宋乱注稷宋地也传以者内为志焉尔公为志乎成是乱也注欲㑹者外也欲受赂者公也疏此成矣取不成事之辞而加之焉于内之恶而君子无遗焉尔注取不成事之辞谓以成宋乱也桓姦逆之人故极言其恶无所遗漏也江熙曰春秋亲尊皆讳盖患恶之不可掩岂当取不成事之辞以加君父之恶乎案宣四年公及齐侯平莒及郯𫝊曰平者成也然则成亦平也公与齐陈郑欲平宋乱而取其赂鼎不能平乱故书成宋乱取郜大鼎纳于太庙微㫖见矣寻理推经𫝊似失之徐邈曰宋虽已乱治之则治治乱成不系此一㑹若诸侯讨之则有拨乱之功不讨则受成乱之责辞岂虚加也哉春秋虽为亲尊者讳然亦不没其实故纳鼎于庙跻僖逆祀及王室之乱昭公之孙皆指事而书哀七年𫝊所谓有一国之道者有天下之道者也君失社稷犹书而不隠况今四国羣㑹非一人之过以义致讥轻于自已兆乱以此方彼无所多怪音义疏夏四月取郜大鼎于宋戊申纳于太庙注𫝊例曰纳者内不受也日之明恶甚也太庙周公庙疏传桓内弑其君外成人之乱受赂而退以事其祖非礼也其道以周公为弗受也郜鼎者郜之所为也曰宋取之宋也注此鼎本郜国所作宋后得之以是为讨之鼎也注讨宋乱而更受其赂鼎音义孔子曰名从主人物从中国故曰郜大鼎也注主人谓作鼎之主人也故系之郜物从中国谓是大鼎疏秋七月纪侯来朝注隠二年称子今称侯盖时王所进音义传朝时此其月何也注据隠十一年春滕侯薛侯来朝称时桓内弑其君外成人之乱于是为齐侯陈侯郑伯讨数日以赂注桓既罪深责大乃复为三国讨数至日以责宋赂音义已即是事而朝之恶之故谨而月之也注已纪也桓与诸侯校数功劳以取宋赂不知非之为非贪愚之甚纪不择其不肖而就朝之音义疏蔡侯郑伯㑹于邓注邓某地音义九月入杞传我入之也注不称主名内之卑者疏公及戎盟于唐冬公至自唐注告庙曰至𫝊例曰致君者殆其往而喜其反此致君之意义也离不言㑹故以地致疏传桓无㑹而其致何也逺之也注桓㑹甚衆而曰无㑹盖无致㑹也弑逆之罪非可以致宗庙而今致者危其逺㑹戎狄喜其得反疏三年春正月公㑹齐侯于嬴注嬴齐地音义夏齐侯卫侯胥命于蒲注蒲卫地传胥之为言犹相也相命而信谕谨言而退以是为近古也注申约言以相达不歃血而誓盟古谓五帝时音义疏是必一人先其以相言之何也不以齐侯命卫侯也注江熙曰夫相与亲比非一人之德是以同声相应同气相求齐卫胥盟虽有先倡倡和理均若以齐命卫则功归于齐以卫命齐则齐仅随从言其相命则冺然无际矣音义疏六月公㑹把侯于郕注郕鲁地音义秋七月壬辰朔日有食之既传言日言朔食正朔也注朔日食也既者尽也有继之辞也注尽而复生谓之既音义疏公子翚如齐逆女注翚称公子者桓不以为罪人也传逆女亲者也使大夫非正也疏九月齐侯送姜氏于讙注已去齐国故不言女未至于鲁故不称夫人讙鲁地月者重録之音义传礼送女父不下堂母不出祭门诸母兄弟不出阙门注祭门庙门也阙两观也在祭门之外音义父戒之曰谨慎从尔舅之言母戒之曰谨慎从尔姑之言诸母般申之曰谨慎从尔父母之言送女踰竟非礼也注般囊也所以盛朝夕所须以备舅姑之用音义疏公㑹齐侯于讙传无讥乎注齐侯送女踰竟逺至于讙嫌㑹非礼之人当有讥曰为礼也齐侯来也公之逆而㑹之可也注为亲逆之礼夫人姜氏至自齐传其不言翚之以来何也注据宣元年遂以夫人妇姜至自齐公亲受之于齐侯也注重在公子贡曰冕而亲迎不已重乎注冕祭服音义孔子曰合二姓之好以继万世之后何谓巳重乎音义疏冬齐侯使其弟年来聘有年注有年例时疏传五谷皆熟为有年也四年春正月公狩于郎注春而言狩盖用冬狩之礼蒐狩例时而此月者重公失礼也庄四年冬公及齐人狩于郜𫝊曰齐人者齐侯也其曰人何也卑公之敌所以卑公也然则言齐人者所以人公则讥已明矣狩得其时故不月疏传四时之田皆为宗庙之事也春曰田注取兽于田音义夏曰苗注因为苗除害故曰苗秋曰蒐注蒐择之舎小取大音义冬曰狩注狩围狩也冬物毕成获则取之无所择疏四时之田用三焉唯其所先得一为干豆注上杀中心死速干之以为豆实可以祭祀音义疏二为賔客注次杀射髀骼死差迟音义疏三为充君之庖注下杀中肠汚泡死最迟先宗庙次宾客后庖厨尊神敬客之义音义疏夏天王使宰渠伯纠来聘注宰官也渠氏也天子下大夫老故称字下无秋冬二时甯所未详疏五年春正月甲戌已丑陈侯鲍卒传鲍卒何为以二日卒之春秋之义信以𫝊信疑以𫝊疑注明实録也音义陈侯以甲戌之日出已丑之日得不知死之日故举二日以包也注国君独出必辟病濳行音义疏夏齐侯郑伯如纪注外相如不书过我则书例时音义疏天王使任叔之子来聘注任叔天子之大夫音义传任叔之子者録父以使子也故微其君臣而着其父子不正父在子代仕之辞也注録父使子谓不氏名其人称父言子也君闇劣于上臣茍进于下盖参讥之疏葬陈桓公城祝丘注讥公不脩德政恃城以安民疏秋蔡人卫人陈人从王伐郑注王亲自伐郑音义疏传举从者之辞也注使若王命诸侯伐郑书从王命者三国也疏其举从者之辞何也为天王讳伐郑也注讳自伐郑音义郑同姓之国也在乎冀州于是不服为天子病矣注郑姬姓之国冀州则近京师亲近犹不能服则䟽逺者可知音义疏大雩注雩者旱祭请雨之名𫝊例曰雩得雨曰雩不得雨曰旱月雩正也时雩不正也礼月令曰仲冬行夏令则其国乃旱音义疏螽注蜙蝑之属礼月令曰仲冬行春令则虫蝗为败音义传螽虫灾也甚则月不甚则时疏冬州公如曹传外相如不书此其书何也过我也注过我六年寔来是也将有其末故先录其本疏六年春正月寔来注来朝例时月者谨其无礼音义疏传寔来者是来也何谓是来谓州公也其谓之是来何也以其画我故简言之也诸侯不以过相朝也注画是相过去朝逺音义夏四月公㑹纪侯于郕音义秋八月壬午大閲注蒐閲例时音义疏传大閲者何閲兵车也注閲为简练脩教明谕国道也注脩先王之教以明达于民治国之道平而脩戎事非正也注邵曰礼因四时田猎以习用戎事存不忘亡安不忘危之道平谓不因田猎无事而脩之其日以为崇武故谨而日之盖以观妇人也音义蔡人杀陈佗音义传陈佗者陈君也其曰陈佗何也匹夫行故匹夫称之也其匹夫行奈何陈侯憙猎淫猎于蔡与蔡人争禽蔡人不知其是陈君也而杀之注淫猎谓自放恣遗失徒衆音义何以知其是陈君也两下相杀不道注两大夫相杀不书春秋其不地于蔡也疏九月丁卯子同生注子同桓公嫡子庄公音义传疑故志之注庄公母文姜淫于齐襄疑非公之子疏时曰同乎人也注时人佥曰齐侯之子同于他人音义冬纪侯来朝七年春二月己亥焚咸丘注日之谨其恶音义疏传其不言邾咸丘何也注据襄元年围宋彭城言宋疾其以火攻也注不系于国者欲使焚邑之罪与焚国同夏谷伯绥来朝邓侯吾离来朝传其名何也注据隠十一年滕薛来朝不名失国也注礼诸侯不生名失地则名疏失国则其以朝言之何也注据文十二年郕伯来奔不名疏尝以诸侯与之接矣虽失国弗损吾异日也注待之以初也下无秋冬二时甯所未详春秋谷梁注䟽巻三卷三考证春秋谷梁传注疏卷三考证元年春王𫝊桓无王按隠十年无正月义𤼵于二𫝊而左𫝊无之至桓无王则义𤼵于谷梁检公羊无此义也何休注公羊实取谷梁之説而畅其意犹作谷梁废疾何耶又疏范氏例云春秋上下无王者凡一百有八桓无王者见不奉王法余公无王者为不书正月不得书王按王必书春之下故春王二月春王三月时见于经若经仅书春有某事而不得其月则王字无所置范氏谓余公无王者为不书正月不得书王是也但须云不书月不得书王耳又按余公之仅书春者皆不可以为桓公之例桓公自三年至八年皆直书春正月二月自十一年至十七年皆直书春正月二月月下又皆有事惟十二年为无事书正月以首时例应书王而不书此谷梁子所以有桓无王之説也正月公即位按经春王正月为句未有以王字上连春字为句者注疏家因𫝊桓无王云云为王字𤼵例继故不言即位句为公即位𤼵例遂画断所以治桓也以上文于春王下因𫝊割经往往如此又疏孔安国云明堂路寝延之使居忧为天下宗主延字监本误作外今改正及其大夫孔父𫝊孔氏父字谥也按谥法未有称父者何休公羊注曰父者字也礼臣死君字之以君得字之知先攻孔父之家休盖用谷梁以解公羊也左𫝊孔父嘉为司马嘉是其名父是其字以父为字三𫝊所同即字为谥谷梁所独耳顾炎武日知录则曰父字谥也父非谥谥字衍文又疏但赴者以正月告乱告字监本误作者今改正纪侯来朝音义纪侯左氏作把侯按隠二年纪子伯莒子盟于宻谷梁𫝊存二説似以子爵为纪之本爵也此之来朝左氏作把侯公谷作纪侯何休注公羊云称侯者天子将娶于纪与之奉宗庙𫝊之无穷重莫大焉故封之百里范注谷梁虽无明文似从何説以纪之进爵为侯也齐侯卫侯胥命于蒲𫝊以是为近古也注古谓五帝时按𫝊近古犹之公羊之近正云尔公羊云古者不盟结言而退亦不确指何时据前𫝊有盟诅不及三王之文然则古字正指三王之世对春秋衰世时言则称古耳范氏指为五帝説似迂公子翚如齐逆女𫝊疏重𤼵𫝊者履緰外之始翚是内之初故重𤼵以明外内不异也此段监本误刋于下文齐侯送姜氏于讙注下今改正齐侯郑伯如纪疏纪国在齐之东郑在鲁之西南西南监本误作西北今改正城祝丘注讥公不脩德政恃城以安民疏左氏之例凡城邑则有时与不时之例此𫝊则不然但书之者即是讥责按城筑亦是守国之要经重土功故备书之其时与不时亦因以见得失初未有凡城皆讥之意也雅称城彼朔方城彼东方溥彼韩城燕师所完岂亦有所讥责乎蔡人卫人陈人从王伐郑𫝊其举从者之辞何也为天王讳伐郑也按郑人有罪王率三国伐之有何大恶而为天王讳之乎郑人逆命致使王师挠败经书伐不书败此则为尊者讳耳𫝊郑同姓之国也在乎冀州疏冀州者天下之中州自唐虞及夏殷皆都焉则冀州是天子之常居按𫝊言冀州犹云畿甸耳书五子之歌曰自彼陶唐有此冀方亦以冀州为天下之通称大雩疏未知二説谁当范意意字监本误作言今改正螽𫝊疏经书时雩非正雩字监夲误作雨今改正蔡人杀陈佗𫝊陈侯憙猎淫猎于蔡与蔡人争禽蔡人不知其是陈君也而杀之按陈佗有篡弑之罪蔡人杀之所谓杀当其罪者也左氏庄二十二年𫝊曰陈厉公蔡出也故蔡人杀五父而立之五父即佗蔡人杀佗意在立其甥厉公耳较谷梁憙猎及公羊外淫之説为近理九月丁卯子同生按𫝊曰疑故志之时曰同乎人也注曰庄公母文姜淫于齐襄疑非公之子时人佥曰齐侯之子同于他人疏乃谓文姜以桓三年入至今四年矣未有适齐之云而云疑者盖文姜未嫁之时已与襄公通后桓公终为妻淫见杀则其间虽则适鲁襄公仍尚往来故疑之也此疏盖臆説也夫齐襄适鲁鲁岂能不书于册君行师从岂能儵而来忽而逝𫝊曰疑故志之言无可疑也月之日之而万世可以无疑矣否则不几鲁为齐灭乎夫秦固不灭于刘项而灭于吕也范注依文解义无所𤼵明杨疏乃误㑹𫝊注之意造为襄公于此四年之内往来于鲁是以可疑之説曲意附㑹谷梁转与𫝊意相反矣春秋谷梁传注疏卷三考证春秋谷梁传注疏卷四钦定四库全书春秋谷梁注疏卷四晋范甯集解唐陆徳明音义杨士勋疏八年春正月巳卯烝注春祭曰祠荐尚韭卵夏祭曰禴荐尚麦鱼秋祭曰尝荐尚黍肫冬祭曰烝荐尚稻鴈无牲而祭曰荐荐而加牲曰祭礼各异也失礼祭祀例日得礼者时定八年冬从祀先公是也僖八年秋七月禘于大庙月者谨用致夫人耳禘无违礼音义疏𫝊烝冬事也春兴之志不时也天王使家父来聘注家父天子大夫家氏父字疏夏五月丁丑烝𫝊烝冬事也春夏兴之黩祀也志不敬也音义秋伐邾冬十月雨雪注礼月令曰孟冬行秋令则霜雪不时音义祭公来遂逆王后于纪注祭公寰内诸侯为天子三公者亲逆例时不亲逆例月故春秋左氏説曰王者至尊无敌无亲逆之礼祭公逆王后未致京师而称后知天子不行而礼成也郑君释之曰大姒之家在郃之阳在渭之涘文王亲迎于渭即天子亲迎之明文矣天子虽尊其于后犹夫妇夫妇配合礼同一体所谓无敌岂施此哉礼记哀公问曰冕而亲迎不已重乎孔子愀然作色而对曰合二姓之好以继先圣之后以为天地宗庙社稷之主君何谓巳重焉此言亲迎继先圣之后为天地宗庙社稷之主非天子则谁乎音义疏传其不言使焉何也注据四年天王使宰渠伯紏称使疏不正其以宗庙之大事即谋于我故弗与使也注时天子命祭公就鲁共卜择纪女可中后者便逆之不复反命音义遂继事之辞也其曰遂逆王后故略之也注以其遂逆无礼故不书逆女而曰王后略谓不以礼称之疏或曰天子无外王命之则成矣注四海之濵莫非王臣王命纪女为后则已成王后不如诸侯入国乃称夫人或説是九年春纪季姜归于京师注季姜桓王后书字者申父母之尊姜纪姓传为之中者归之也注中谓关与婚事音义疏夏四月秋七月冬曹伯使其世子射姑来朝音义传朝不言使言使非正也使世子伉诸侯之礼而来朝曹伯失正矣诸侯相见曰朝以待人父之道待人之子以内为失正矣内失正曹伯失正世子可以巳矣则是故命也注父有争子则身不陷于不义射姑废曹伯之命可音义疏尸子曰夫巳多乎道注邵曰巳止也止曹伯使朝之命则曹伯不陷非礼之愆世子无茍从之咎鲁无失正之讥三者正则合道多矣音义十年春王正月庚申曹伯终生卒传桓无王其曰王何也正终生之卒也注徐干曰与夷见弑恐正卒不明故复明之音义疏夏五月葬曹桓公秋公会卫侯于桃丘弗遇注桃丘卫地桓弑逆之人出则有危故㑹皆月之卫侯不来无危故时传弗遇者志不相得也弗内辞也注倡会者卫鲁至桃丘而卫不来故书弗遇以杀耻疏冬十有二月丙午齐侯卫侯郑伯来战于郎注结日列陈则日𫝊例曰不日疑战也音义传来战者前定之战也注先巳结期战音义内不言战言战则败也注两敌故言战春秋不以外敌内书战则败不言其人以吾败也不言及者为内讳也音义疏十有一年春正月齐人卫人郑人盟于恶曹注恶曹地阙夏五月癸未郑伯寤生卒音义秋七月葬郑庄公注庄公杀段失徳不葬而书葬者段不弟于王法当讨故不以杀亲亲贬之音义疏九月宋人执郑祭仲注祭氏仲名执大夫有罪者例时无罪者月此月者为下盟音义疏𫝊宋人者宋公也其曰人何也贬之也注恶其执人权臣废嫡立庶音义突归于郑注突郑厉公昭公之弟庄公之子𫝊曰突贱之也曰归易辞也注𫝊例曰归为善自某归次之此𫝊曰归易辞也然则归有二义不皆善矣突簒兄之位制命权臣则归无善音义疏祭仲易其事权在祭仲也死君难臣道也今立恶而黜正恶祭仲也注易辞言废立在已音义郑忽出奔卫注忽郑昭公𫝊郑忽者世子忽也其名失国也注其名谓去世子而但称忽音义疏柔会宋公陈侯蔡叔盟于折注蔡叔蔡大夫名未命故不氏折某地音义𫝊柔者何吾大夫之未命者也疏公会宋公于夫钟注夫钟郕地音义冬十有二月公会宋公于阚注阚鲁地音义十有二年春正月夏六月壬寅公会纪侯莒子盟于曲池注曲池鲁地秋七月丁亥公会宋公燕人盟于谷丘注谷丘宋地音义八月壬辰陈侯跃卒注陈厉公也音义公会宋公于虚注虚宋地音义冬十有一月公会宋公于龟注龟宋地丙戌公会郑伯盟于武父注武父郑地音义丙戌卫侯晋卒𫝊再称日决日义也注明二事皆当日也晋不正非日卒者也不正前见矣隠四年卫人立晋是也与齐小白义同音义疏十有二月及郑师伐宋丁未战于宋𫝊非与所与伐战也注非责不言与郑战耻不和也于伐与战败也内讳败举其可道者也注于伐宋而与郑战内败也战轻于败战可道而败不可道疏十有三年春二月公会纪侯郑伯己巳及齐侯宋公卫侯燕人战齐师宋师卫师燕师败绩注徐邈曰僖九年𫝊曰礼柩在堂上孤无外事今卫宣未葬而嗣子称侯以出其失礼眀矣宋陈称子而卫称侯随其所以自称者而书之得失自见矣音义疏𫝊其言及者由内及之也其曰战者由外言之也注内不言战言战则败今鲁与纪郑同讨以有纪郑故可得言战疏战称人败称师重衆也其不地于纪也注春秋战无不地即于纪战无为不地也郑君曰纪当为巳谓在鲁也字之误耳时在龙门城下之战迫近故不地疏三月葬卫宣公夏大水秋七月冬十月十有四年春正月公会郑伯于曹无冰𫝊无冰时燠也注皆君不明去就政治舒缓之所致五行𫝊曰视之不明是谓不哲厥咎舒厥罚常燠音义疏夏五音义郑伯使其弟御来盟音义𫝊诸侯之尊弟兄不得以属通其弟云者以其来我举其贵者也来盟前定也不日前定之盟不日注言信在前非结于今疏孔子曰听远音者闻其疾而不闻其舒注疾谓激扬之声舒谓徐缓望远者察其貎而不察其形注貌姿体形容色立乎定哀以指隐桓隐桓之日远矣夏五𫝊疑也注孔子在于定哀之世而録隐桓之事故承阙文之疑不书月明皆实録音义疏秋八月壬申御廪灾注御廪藏公所亲耕以奉粢盛之仓也内灾例日音义疏乙亥尝𫝊御廪之灾不志注以其微疏此其志何也以为唯未易灾之余而尝可也志不敬也注郑嗣曰唯以未易灾之余而尝然后可志也用火焚之余以祭宗庙非人子所以尽其心力不敬之大也音义天子亲耕以共粢盛注天子亲耕其礼三推黍稷曰粢在器曰盛音义疏王后亲蚕以共祭服注王后亲蚕齐戒躬桑夫人三缫遂班三宫朱缘𤣥黄以为黼黻文章服既成君服以祀之音义疏国非无良农工女也以为人之所尽事其祖祢不若以己所自亲者也注凯曰夫治人之道莫急于礼礼有五经莫重于祭祭者非物自外至者也由中出者身致其诚信然后可以交于神明祭之道也音义疏何用见其未易灾之余而尝也曰甸粟而内之三宫三宫米而藏之御廪注甸甸师掌田之官也三宫三夫人也宗庙之礼君亲割夫人亲舂音义疏夫尝必有兼甸之事焉注夫人亲舂是兼甸之事音义壬申御廪灾乙亥尝以为未易灾之余而尝也注郑嗣曰壬申乙亥相去四日言用日至少而功多明未足及易而尝冬十有二月丁巳齐侯禄父卒宋人以齐人蔡人卫人陈人伐郑𫝊以者不以者也民者君之本也使人以其死非正也注不以者谓本非所得制今得以之也刺四国使宋専用其师轻民命也音义十有五年春二月天王使家父来求车𫝊古者诸侯时献于天子以其国之所有故有辞让而无征求求车非礼也求金甚矣注文九年毛伯来求金疏三月乙未天王崩注桓王夏四月己巳葬齐僖公五月郑伯突出奔蔡𫝊讥夺正也注礼诸侯不生名今名突以讥之郑世子忽复归于郑𫝊反正也疏许叔入于许注𫝊例曰大夫出奔反以好曰归以恶曰入疏𫝊许叔许之贵者也莫宜乎许叔其曰入何也其归之道非所以归也注泰曰许国之贵莫过许叔叔之宜立又无与二而进无王命退非父授故不书曰归同之恶入公会齐侯于蒿音义邾人牟人葛人来朝注何休曰桓公行恶而三人俱朝事之三人为衆衆足责故夷狄之音义秋九月郑伯突入于栎注栎郑邑也突不正书入明不当受音义疏冬十有一月公会宋公卫侯陈侯于袲伐郑注袲宋地音义𫝊地而后伐疑辞也非其疑也注郑突欲簒国伐而正之义也不应疑故责之十有六年春正月公会宋公蔡侯卫侯于曹夏四月公会宋公卫侯陈侯蔡侯伐郑注蔡常在卫上今序陈下盖后至疏秋七月公至自伐郑𫝊桓无会其致何也危之也注桓公再助簒伐正危殆之甚喜得全归故致之疏冬城向音义十有一月卫侯朔出奔齐注朔恵公名𫝊朔之名恶也天子召而不往也疏十有七年春正月丙辰公会齐侯纪侯盟于黄注黄齐地二月丙午公及邾仪父盟于趡注趡鲁地音义夏五月丙午及齐师战于郎音义𫝊内讳败举其可道者也注败耻大战耻小不言其人以吾败也注言人则微者败于微者其耻又甚故言师不言及之者为内讳也注及当有人公亲帅之耻有不可言音义疏六月丁丑蔡侯封人卒秋入月蔡季自陈归于蔡𫝊蔡季蔡之贵者也自陈陈有奉焉尔注陈以力助癸巳葬蔡桓侯注徐邈曰葬者臣子之事故书葬皆以公配谥此称侯盖蔡臣子失礼故即其所称以示过疏及宋人卫人伐邾冬十月朔日有食之𫝊言朔不言日食既朔也注既尽也尽朔一日至明日乃食是月二日食也疏十有八年春王正月公会齐侯于泺注此年书王以王法终治桓之事音义公与夫人姜氏遂如齐注公本与夫人俱行至泺公与齐侯行㑹礼故先书㑹泺既会而相随至齐故曰遂遂继事之辞他皆放此𫝊泺之会不言及夫人何也注据夫人实在当言公及夫人姜氏㑹齐侯于泺疏以夫人之伉弗称数也注泺之㑹夫人骄伉不可言及故舍而弗数今书遂如齐欲录其致变之由故不可以不书实骄伉而不制故不言及音义夏四月丙子公薨于齐注夫人与齐谋杀之不书讳也鲁公薨正与不正皆日所以别内外也音义𫝊其地于外也薨称公举上也注公五等之上疏丁酉公之丧至自齐秋七月冬十有二月己丑葬我君桓公𫝊葬我君接上下也注言我君举国上下之辞疏君弑贼不讨不书葬此其言葬何也注据隠公不书葬不责踰国而讨于是也注礼君父之雠不与共戴天而曰不责踰国而讨于是者时齐强大非己所讨君子即而恕之以申臣子之恩疏桓公葬而后举谥谥所以成徳也于卒事乎加之矣注谥者行之迹所以表徳人之终卒事毕于葬故于葬定称号也昔武王崩周公制谥法大行受大名小行受小名所以劝善而惩恶礼天子崩称天命以谥之诸侯薨天子谥之卿大夫卒受谥于其君音义疏知者虑义者行仁者守有此三者备然后可以会矣注桓无此三者而出㑹大国所以见杀音义疏春秋谷梁注疏卷四卷四考证春秋谷梁𫝊注疏卷四考证春正月己卯烝𫝊志不时也按杜注左𫝊曰此夏之仲冬非为过时而书者为下五月复烝见凟也谷梁于此曰志不时于夏五月丁丑烝曰志不敬义不同公㑹卫侯于桃丘弗遇𫝊弗内辞也注故书弗遇以杀耻按何注公羊云时实桓公欲要见卫侯卫侯不肯见公以非礼动见拒有耻故讳使若会而不相遇若移此以疏谷梁杀耻之意更明葬郑庄公注庄公杀叚失徳不葬而书葬者段不弟于王法当讨故不以杀亲亲贬之按经书葬无义例鲁使往会其葬即书葬耳不然郑寤生拒抗天王罪大恶极岂宜不见贬絶而且举其谥乎哉范注云云附会之论也晋献公不言葬鲁自未尝遣使往会岂以杀申生故耶疏亦附㑹九月宋人执郑祭仲注祭氏仲名执大夫有罪者例时无罪者月此月者为下盟按公羊贤祭仲能行权而不名最乖大义范注祭氏仲名从杜氏左𫝊注也至云此月为下盟其实书时书月不关有罪无罪如祭仲者本自有罪书月以执安见其非贬乎郑忽出奔卫𫝊疏此年书名表其失国监本误作表失其国今改正公会纪侯莒子盟于曲池曲池公羊经作殴蛇纪侯左传经作把侯公㑹纪侯郑伯𫝊其不地于纪也注郑君曰纪当为己谓在鲁也字之误耳时在龙门城下之战廹近故不地按龙门之战本于说公羊家汉书五行志董仲舒言四国伐鲁大破之于龙门注韦昭曰龙门鲁郊门也即是其事左𫝊但云不书所战后也似此役战于别国不渉鲁境谷梁但曰于纪焉知不战于纪地乎公羊曰何以不地近也何注曰亲战龙门兵攻城池尤危故耻之公谷二𫝊义毎相近此范注所以取郑氏纪当为己之说也𫝊其不地于纪也疏春秋考异邮云一段监本误刋于由外言之也句注下今改正无氷𫝊无氷时燠也监本误刋注疏于𫝊文之前今改正乙亥尝𫝊御廪之灾不志此其志何也以为唯未易灾之余而尝可也志不敬也按此范注所引郑嗣説读法如此若徐邈读而尝可也为句志不敬也为句范所不取疏已言之矣按郑嗣以可也志为句固卼不安徐邈以可也属上文为一句既曰可也又何以云志不敬亦宜范杨之不从也窃谓可也可字乃何字之讹𫝊云此其志何也以为唯未易灾之余而尝又设为问者曰何也乃云志不敬也似觉文义稍协𫝊三宫米而藏之御廪疏诸侯夫人三宫也夫人监本讹作大夫今改正按左𫝊云书不害也杜注曰既戒日致斋廪虽灾苟不害嘉谷则祭不应废故书以示法是无讥也公谷之说皆讥其不敬义胜左氏郑世子忽复归于郑𫝊反正也疏𫝊反正也者释其称世子也监本误刋此十一字于上文天王使家父来求车𫝊疏末今改正许叔入于许𫝊注进无王命退非父授故不书曰归同之恶入按左𫝊隠十一年郑入许使许大夫许叔居许东偏许已失国矣至此郑庄死忽突争立郑国大乱许叔始得鸠集余民复其先业事机间不容髪岂得责以上请王命从容归国乎中兴之君续坠绪于既絶责以父授尤理之必无者也下文突入于栎𫝊疏复引许叔与齐小白一例圣经之意断断不然但如左𫝊説叔本居许东偏叔本未出经何缘书其入似隠十一年以后十数年中必有为郑所逼出奔避难之事至此复归前史失载左𫝊亦从而缺畧耳公及邾仪父盟于趡监本脱公字今添春秋谷梁𫝊注疏卷四考证春秋谷梁传注疏卷五钦定四库全书春秋谷梁注疏卷五晋范甯集解唐陆徳明音义杨士勋疏庄公疏元年春王正月传继弑君不言即位正也疏继弑君不言即位之为正何也注据君不絶曰先君不以其道终则子不忍即位也三月夫人孙于齐注桓公夫人文姜也哀姜有杀子之罪轻故僖元年曰夫人氏之丧至自齐去姜以贬之文姜有杀夫之罪重故去姜氏以贬之此轻重之差音义传孙之为言犹孙也注孙孙遁而去音义讳奔也接练时録母之变始人之也注夫人初与桓俱如齐今又书者于练时感夫人不与祭故始以人道录之音义疏不言氏姓贬之也人之于天也以道受命于人也以言受命注臣子则受君父之命妇受夫之命不若于道者天絶之也注若顺不若于言者人絶之也臣子大受命注言义得贬夫人疏夏单伯逆王姬注单姓也伯字音义𫝊单伯者何吾大夫之命乎天子者也命大夫故不名也注诸侯嵗贡士于天子天子亲命之使还其国为大夫者不名天子就其国命之者以名氏通也疏其不言如何也注据僖三十年公子遂如京师言如其义不可受于京师也其义不可受于京师何也曰躬君弑于齐使之主婚姻与齐为礼其义固不可受也注礼尊卑不敌天子嫁女于诸侯必使同姓诸侯主之鲁桓亲见杀于齐若天子命使为主则非礼大矣春秋为尊者讳故不可受之于京师音义疏秋筑王姬之馆于外𫝊筑礼也于外非礼也注外城外也疏筑之为礼何也主王姬者必自公门出注公门朝之外门主王姬者当设几筵于宗庙以俟迎者故在公门之内筑王姬之馆音义于庙则已尊于寝则己卑为之筑节矣筑之外变之正也筑之外变之为正何也仇雠之人非所以接婚姻也衰麻非所以接弁冕也注亲迎祭服者重婚姻也公时有桓之丧音义疏其不言齐侯之来逆何也不使齐侯得与吾为礼也疏冬十月乙亥陈侯林卒𫝊诸侯日卒正也疏王使荣叔来钖桓公命注荣氏叔字天子之上大夫也礼有九钖一曰舆马二曰衣服三曰乐则四曰朱户五曰纳陛六曰虎贲七曰弓矢八曰鈇钺九曰秬鬯皆所以褒徳赏功也徳有厚薄功有轻重故命有多少何休曰桓弑逆之人王法所宜诛絶而反钖命悖乱天道故不言天王也文五年王使荣叔归含且赗则曰含者臣子之职也以至尊行卑事故不言天王也三月王使毛伯来㑹葬又曰刺比失礼故亦不言天王也寗案僖二十四年天王出居于郑不可最大矣礼天子既有赗含之制𫝊但讥二事共一使耳言且所以示讥一事无再贬之道也以天王之尊㑹人妾祖母之葬诚失礼矣孰若使任叔之子来聘使家父来求车之不可乎此三者皆言天王明非义之所存旧史有详略夫子因而弗革故知曲説虽巧致逺则滞矣音义疏𫝊礼有受命无来钖命钖命非正也注赏人于朝与人共之当召而钖也周礼大宗伯职曰王命诸侯则傧之是来受命音义生服之死行之礼也生不服死追钖之不正甚矣疏王姬归于齐传为之中者归之也疏齐师迁纪郱鄑郚音义𫝊纪国也邢鄑郚国也注此国以三言为名或曰迁纪于郱鄑郚注十年宋人迁宿𫝊曰迁亡辞也其不地宿不复见矣齐师迁纪四年复书纪侯大去其国者纪侯贤不与齐师之亡纪故变文以见义郱鄑郚之君无纪侯之贤故不复见従常例也若齐师迁纪于郱鄑郚当言于以明之又不应复书地当如宋人迁宿齐人迁阳或曰之説寗所未详音义疏二年春王二月葬陈庄公夏公子庆父帅师伐于余丘注庆父名字仲父传国而曰伐于余丘邾之邑也其曰伐何也公子贵矣师重矣而敌人之邑公子病矣病公子所以讥乎公也其一曰君在而重之也注邾君在此邑故不继于邾使若国疏秋七月齐王姬卒疏𫝊为之者卒之也注主其嫁则有兄弟之恩死则服之服之故书卒礼记曰齐告王姬之丧鲁庄公为之大功音义冬十有二月夫人姜氏㑹齐侯于禚注禚齐地音义传妇人既嫁不踰竟踰竟非正也妇人不言㑹言㑹非正也飨甚矣注飨在四年音义乙酉宋公冯卒音义疏三年春王正月溺㑹齐侯伐卫注徐邈曰传例曰往月危往也齐受天子罪人为之兴师而鲁与同其理危也音义疏𫝊溺者何也公子溺也其不称公子何也注据二年公子庆父帅师伐于余丘称公子恶其㑹仇雠而伐同姓故贬而名之也音义夏四月葬宋庄公传月葬故也五月葬桓王传𫝊曰改葬也注若实改葬当言改以明之郊牛之口伤改卜牛是也𫝊当以七年乃𦵏故谓之改𦵏疏改葬之礼缌举下缅也注缌者五服最下言举下缅上从缌皆反其故服因葬桓王记改葬之礼不谓改葬桓王当服缌也犹晦震夷伯之庙因明天子诸侯之制不谓夷伯非鲁之大夫也寗之先君与蔡司徒论之详矣江熙曰葬称公举五等之上改葬礼缌举五服之下以葬缅藐逺也天子诸侯易服而葬以为交于神明者不可以纯凶况其缅者乎是故改葬之礼其服唯轻言缅释所以缌也音义疏或曰郄尸以求诸侯注停尸七年以求诸侯㑹葬非人情也音义天子志崩不志葬必其时也何必焉举天下而葬一人其义不疑也志𦵏故也危不得葬也曰近不失崩不志崩失天下也注京师去鲁不逺赴告之命可不踰旬而至史不志崩则乱可知疏独阴不生独阳不生独天不生三合然后生注徐邈曰古人称万物负阴而抱阳冲气以为和然则𫝊所谓天盖名其冲和之功而神理所由也㑹二气之和极发挥之美者不可以柔刚滞其用不得以阴阳分其名故归于冥极而谓之天凡生类禀灵知于天资形于二气故又曰独天不生必三合而形神生理具矣音义故曰母之子也可天之子也可尊者取尊称焉卑者取卑称焉注王者尊故称天子衆人卑故称母子音义疏其曰王者民之所归往也秋纪季以入于齐注季纪侯弟音义𫝊纪之邑也入于齐者以事齐也入者内弗受也注雍曰纪国微弱齐将吞并纪季深覩存亡之机大惧社稷之倾故超然遐举以事齐庶𦙍嗣不泯宗庙永存春秋贤之故褒之以字齐受人之邑而灭人之国故于义不可受也音义疏冬公次于郎𫝊次止也有畏也欲救纪而不能也注畏齐四年春王二月夫人姜氏飨齐侯于祝丘注飨食也两君相见之礼凡㑹书月着时事有危虽于公发例亦无所不关祝丘鲁地音义疏𫝊飨甚矣注以非礼尤甚故谨而月之飨齐侯所以病齐侯也三月纪伯姬卒注隠二年履緰所逆者内女卒例日伯姬失国略之故月也音义音疏𫝊外夫人不卒此其言卒何也吾女也适诸侯则尊同以吾为之变卒之也注礼诸侯絶旁朞姑姊妹女子子嫁于国君者尊与已同则为之服大功九月变不服之例然则适大夫者不书卒音义疏夏齐侯陈侯郑伯遇于垂注𫝊例曰不期而㑹曰遇遇者志相得也纪侯大去其国传大去者不遗一人之辞也言民之从者四年而后毕也纪侯贤而齐侯灭之不言灭而曰大去其国者不使小人加乎君子注不曰灭而曰大去其国盖抑无道之强以优有道之弱若进止在已非齐所得灭也何休曰春秋楚世子商臣弑其君其后灭江六不言大去又大去者于齐灭之不明但知不使小人加乎君子而不言灭纵失襄公之恶反为大去也郑君释之曰商臣弑其父大恶也不得但为小人江六之君又无纪侯得民之贤不得变灭言大去也元年冬齐师迁纪三年纪季以入于齐今纪侯大去其国是足起齐灭之矣即以变灭言大去为纵失襄公之恶是乃经也非𫝊也且春秋因事见义舎此以灭人为罪者自多矣音义疏六月乙丑齐侯葬纪伯姬传外夫人不书𦵏此其书葬何也吾女也失国故隠而𦵏之注隠痛也不曰卒而曰𦵏闵纪之亡也疏秋七月冬公及齐人狩于郜注郜齐地音义𫝊齐人者齐侯也其曰人何也卑公之敌所以卑公也注内无贬公之道何为卑公也不复雠而怨不释刺释怨也音义五年春王正月夏夫人姜氏如齐师传师而曰如衆也注言师衆大如国故可以言如若言如齐侯则不可疏妇人既嫁不踰竟踰竟非礼也疏秋郳黎来来朝注黎来名也音义传郳国也黎来微国之君未爵命者也冬公㑹齐人宋人陈人蔡人伐卫注纳惠公朔传是齐侯宋公也其曰人何也人诸侯所以人公也其人公何也逆天王之命也注王不欲立朔也疏六年春王二月王人子突救卫注徐邈曰诸侯不奉王命朔遂得簒王威屈辱有危故月也救卫于义善故重子突功不立故着其危疏传王人卑者也称名贵之也注何休以为称子则非名也郑君释之曰王人贱者録则名可今以其衔命救卫故贵之贵之则子突为字可知明矣此名当为字误尔徐干曰王人者卑者之称也当直称王人而已今以其能奉天子之命救卫而拒诸侯故加名以贵之僖八年公㑹王人齐侯是卑者之常称音义疏善救卫也疏救者善则伐者不正矣夏六月卫侯朔入于衞传其不言伐卫纳朔何也注据九年伐齐纳纠言纳不逆天王之命也注不与诸侯得纳王之所絶入者内弗受也何用弗受也为以王命絶之也朔之名恶也朔入逆则出顺矣朔出入名以王命絶之也疏秋公至自伐卫传恶事不致此其致何也注据襄九年时有穆姜之丧㑹诸侯伐郑不致不致则无用见公之恶事之成也音义螟音义冬齐人来归卫宝传以齐首之分恶于齐也使之如下齐而来我然恶战则杀矣注若卫自归寳于齐过齐然后与我齐首其事则我与王人战罪差减音义七年春夫人姜氏㑹齐侯于防注防鲁地传妇人不㑹㑹非正也夏四月辛卯昔恒星不见夜中星陨如雨音义传恒星者经星也注经常也谓常列宿音义疏日入至于星出谓之昔不见者可以见也夜中星陨如雨注如而也星既陨而复雨音义其陨也如雨是夜中与注星既陨而雨必晦暝安知夜中乎音义春秋着以𫝊着疑以𫝊疑注明实録也音义疏中之几也而曰夜中着焉尔注几微也星既陨而雨中微难知而曰夜中自以实着尔非亿度而知音义疏何用见其中也失变而録其时则夜中矣注失星变之始而録其已陨之时检録漏刻以知夜中疏其不曰恒星之陨何也我知恒星之不见而不知其陨也我见其陨而接于地者则是雨説也注言我见从上来接于下然后可言雨星今唯见在下故曰陨星音义着于上见于下谓之雨着于下不见于上谓之陨岂雨説哉注解经不得言雨星而言陨星也郑君曰衆星列宿诸侯之象不见者是诸侯弃天子礼义法度也刘向曰陨者象诸侯陨坠失其所也又夜中而陨者象不终其性命中道而落音义疏秋大水传髙下有水灾曰大水疏无麦苗传麦苗同时也注麦与黍稷之苗同时死冬夫人姜氏㑹齐侯于谷注谷齐地传妇人不㑹㑹非正也疏八年春王正月师次于郎以俟陈人蔡人注时陈蔡欲伐鲁故出师以待之传次止也俟待也甲午治兵传出曰治兵习战也入曰振旅习战也注振整也旅衆也疏治兵而陈蔡不至矣兵事以严终注以严整终事故敌人不至故曰善陈者不战此之谓也善为国者不师注导之以徳齐之以礼江熙曰邻国望我欢若亲戚何师之为音义善师者不陈注师衆素严不须耀军列陈江熙曰上兵伐谋何乃至陈善陈者不战注军陈严整敌望而畏之莫敢战善战者不死注投兵胜地故无死者江熙曰辟实攻虚则不死善死者不亡注民尽其命无奔背散亡者也江熙曰见危授命义存君亲虽没犹存音义疏夏师及齐师围郕郕降于齐师音义传其曰䧏于齐师何不使齐师加威于郕也注郕同姓之国而与齐伐之是用师之过也故使若齐无武功而郕自降秋师还音义传还者事未毕也遯也注郕巳降而以未毕为文者葢辟灭同姓之国示不卒其事音义冬十有一月癸未齐无知弑其君诸儿音义传大夫弑其君以国氏者嫌也弑而代之也九年春齐人杀无知传无知之挈失嫌也疏称人以杀大夫杀有罪也音义公及齐大夫盟于暨注暨鲁地音义传公不及大夫注春秋之义内大夫可以㑹诸侯公不可以盟外大夫所以明尊卑定内外也今齐国无君要当有任其盟者故不得不以权通大夫不名无君也注礼君前臣名齐无君故大夫不名盟纳子纠也不日其盟渝也注变盟立小白音义当齐无君制在公矣当可纳而不纳故恶内也音义夏公伐齐纳纠注不言子纠而直云纠者眀系在于鲁故挈之也春秋于内公子为大夫者乃记其奔子纠不为大夫故不书其奔郑忽既受命嗣位是以书其出然则重非嫡嗣官非大夫皆事例所略故许叔蔡季小白重耳通亦不书出音义疏𫝊当可纳而不纳齐变而后伐故干时之战不讳败恶内也注何休曰三年溺㑹齐师伐卫故贬而名之四年公及齐人狩于郜故卑之曰人今亲纳讐子反恶其晚恩义相违莫此之甚郑君释之曰于讐不复则怨不释而鲁释怨屡㑹仇讐一贬其臣一卑其君亦足以责鲁臣子其余则同不复讥也至于伐鲁纳纠讥当可纳而不纳尔此是正义不相反也寗谓讐者无时而可与通纵纳之迟晚又不能全保讐子何足以恶内乎然则干时之战不讳败齐人取子纠杀之皆不迃其文正书其事内之大恶不待贬絶居然显矣二十四年公如齐亲迎亦其类也恶内之言𫝊或失之音义疏齐小白入于齐𫝊大夫出奔反以好曰归注成十四年卫孙林父自晋归于卫是也以恶曰入齐公孙无知弑襄公公子纠公子小白不能存出亡注子纠奔鲁小白奔莒齐人杀无知而迎公子纠于鲁公子小白不让公子纠先入又杀之于鲁故曰齐小白入于齐恶之也音义秋七月丁酉葬齐襄公注诸公子争立国乱故危之八月庚申及齐师战于干时我师败绩注不言及者主名内之卑者干时齐地疏九月齐人取子纠杀之注言子纠者明其贵宜为君疏𫝊外不言取疏言取病内也取易辞也犹曰取其子纠而杀之云尔注犹言自齐之子纠今取而杀之言鲁不能救䕶也音义千室之邑可以逃难百室之邑可以隠死以千乘之鲁而不能存子纠以公为病矣音义冬浚洙音义传浚洙者深洙也着力不足也注畏齐难十年春王正月公败齐师于长勺注长勺鲁地音义𫝊不日疑战也注疑战者言不尅日而战以诈相袭疑战而曰败胜内也注胜内谓胜在内二月公侵宋疏传侵时此其月何也乃深其怨于齐又退侵宋以衆其敌恶之故谨而月之音义三月宋人迁宿传迁亡辞也注为人所迁则无复国家故曰亡辞闵二年齐人迁阳亦是也音义疏其不地宿不复见也注国亡不复见经不言灭者言灭则杀其君灭其宗庙社稷就而有之不迁其民音义迁者犹未失其国家以往者也注谓自迁者僖元年邢迁于夷仪成十五年许迁于叶之类是也彼二传曰迁者犹得其国家以往者也此传云迁者犹未失其国家以往互文也音义夏六月齐师宋师次于郎传次止也畏我也公败宋师于乘丘注乘丘鲁地音义传不日疑战也疑战而曰败胜内也秋九月荆败蔡师于莘注莘蔡地音义以蔡侯献武归音义传荆者楚也何为谓之荆狄之也何为狄之圣人立必后至天子弱必先叛故曰荆狄之也蔡侯何以名也注据僖十五年秦获晋侯不名絶之也何为絶之获也中国不言败注据宣十二年晋荀林父帅师及楚子战于邲晋师败绩不言败晋师音义此其言败何也中国不言败蔡侯其见获乎其言败何也释蔡侯之获也以归犹愈乎执也注为中国讳见执故言以归音义冬十月齐师灭谭谭子奔莒注桓十一年郑忽出奔卫𫝊曰其名失国也十六年卫侯朔出奔齐𫝊曰朔之名恶也然则出奔书名有二义谭子国灭不名盖无罪也凡书奔者责不死社稷不言出者国灭无所出也他皆放此疏十有一年春王正月夏五月戊寅公败宋师于鄑注鄑鲁地音义传内事不言战举其大者其日成败之也注结日列陈不以诈相袭得败师之道故曰成也音义宋万之获也疏秋宋大水𫝊外灾不书此何以书王者之后也高下有水灾曰大水疏冬王姬归于齐传其志过我也音义十有二年春王三月纪叔姬归于注纪邑也纪季所用入于齐者纪国既灭故归传国而曰归此邑也其曰归何也吾女也失国喜得其所故言归焉尔注江熙曰四年齐灭纪不言灭而言大去者义有所见尔则国灭也叔姬来归不书非归宁且非大归也叔姬守节积有年矣纪季虽以入于齐不敢懐贰然襄公豺狼未可闇信桓公既立徳行方宣于天下是以叔姬归于鲁喜其女得申其志音义夏四月秋八月甲午宋万弑其君捷及其大夫仇牧注捷宋闵公音义𫝊宋万宋之卑者也疏卑者以国氏及其大夫仇牧以尊及卑也仇牧闲也注仇牧扞卫其君故见杀也桓二年𫝊曰臣既死君不忍称其名今仇牧书名则知宋君先弑疏冬十月宋万出奔陈注宋久不讨贼致令得奔故谨而月之音义疏十有三年春齐人宋人陈人蔡人邾人㑹于北杏注北杏齐地疏𫝊是齐侯宋公也其曰人何也始疑之何疑焉桓非受命之伯也将以事授之者也注言诸侯将权时推齐侯使行伯事曰可矣乎未乎注邵日疑齐桓虽非受命之伯诸侯推之便可以为伯乎未也举人衆之辞也注称人言非王命衆授之以事疏夏六月齐人灭遂𫝊遂国也其不日微国也秋七月冬公㑹齐侯盟于柯注柯齐地音义𫝊曹刿之盟也信齐侯也注曹刿之盟经𫝊无文盖有信者也公羊𫝊曰要盟可犯而桓公不欺曹子可讐而桓公不怨桓公之信着于天下自柯之盟始音义疏桓盟虽内与不日信也注公盟例日外诸侯盟例不日桓大信逺着故虽公与盟犹不日音义十有四年春齐人陈人曹人伐宋疏夏单伯㑹伐宋传㑹事之成也注伐事已成单伯乃至音义秋七月荆入蔡𫝊荆者楚也其曰荆何也州举之也疏州不如国注言荆不如言楚国不如名注言楚不如言介葛庐音义名不如字注言介葛庐不如言邾仪父冬单伯㑹齐侯宋公卫侯郑伯于鄄注鄄卫地𫝊复同㑹也注诸侯欲推以为伯故复同㑹于此以谋之音义十有五年春齐侯宋公陈侯卫侯郑伯㑹于鄄𫝊复同㑹也注为欲推桓为伯故复㑹于此音义疏夏夫人姜氏如齐传妇人既嫁不踰竟踰竟非礼也疏秋宋人齐人邾人伐郳注宋主兵故序齐上也班序上下以国大小为次夷狄在下征伐则以主兵为先春秋之常也他皆放此郑人侵宋冬十月十有六年春王正月夏宋人齐人卫人伐郑秋荆伐郑冬十有二月㑹齐侯宋公陈侯卫侯郑伯许男曹伯滑伯滕子同盟于幽注幽宋地音义𫝊同者有同也同尊周也疏不言公外内寮一疑之也注十三年春㑹于北杏诸侯俱疑齐桓非受命之伯欲共以事推之可乎今于此年诸侯同共推桓而鲁与齐雠外内同一疑公可事齐不㑹不书公以着疑焉同官为寮谓诸侯也至二十七年同盟于幽遂伯齐侯音义疏邾子克卒传其曰子进之也注附齐而尊周室王命进其爵十有七年春齐人执郑詹音义𫝊人者衆辞也以人执与之辞也注与令相执郑詹郑之卑者疏卑者不志此其志何也以其逃来志之也逃来则何志焉将有其末不得不録其本也注末谓逃来郑詹郑之佞人也音义夏齐人歼于遂音义传歼者尽也然则何为不言遂人尽齐人无遂之辞也无遂则何为言遂其犹存遂也注以其能杀齐戍故若遂之存存遂奈何曰齐人灭遂使人戌之遂之因氏饮戍者酒而杀之齐人歼焉此谓狎敌也注狎犹轻也音义秋郑詹自齐逃来传逃义曰逃注齐称人以执是执有罪也执得其罪故曰义也今而逃之是逃义也冬多麋注京房易𫝊曰废正作淫为火不明则国多麋音义疏十有八年春王三月日有食之传不言日不言朔夜食也何以知其夜食也曰王者朝日注王制曰天子𤣥冕而朝日于东门之外故日始出而有亏伤之处是以知其夜食也何休曰春秋不言月食日者以其无形故阙疑其夜食何縁书乎郑君释之曰一日一夜合为一日今朔日日始出其食有亏伤之处未复故知此自以夜食夜食则亦属前月之晦故谷梁子不以为疑音义疏故虽为天子必有尊也贵为诸侯必有长也故天子朝日诸侯朝朔音义夏公追戎于济西音义𫝊其不言戎之伐我何也以公之追之不使戎迩于我也注迩犹近也不使戎得逼近于我故若入竟望风退走音义于济西者大之也何大焉为公之追之也注言戎逺来至济西必大有徒衆以公自追之知其审然音义秋有注短狐也葢含沙射人京房易𫝊曰忠臣进善君不识厥咎国生音义疏传一有一亡曰有射人者也音义疏冬十月春秋谷梁注疏卷五卷五考证春秋谷梁传注疏卷五考证单伯逆王姬传单伯者何吾大夫之命乎天子者也按二传经文作逆王姬故以单伯为鲁之命大夫王姬自京师来故鲁遣单伯出逆也左氏经文作送王姬故以单伯为王卿士单伯送王姬出京师过鲁而适齐也一字之异解遂不同传单伯者何疏知诸侯贡士于天子者传称国髙在推㝷文义应曰左传称国高在传字上脱左字传其不言如何也注据僖三十年三十年监本误作二十九年今改正主使荣叔来钖桓公命注礼有九钖疏九钖者出礼纬文也按公羊疏礼纬含文嘉之言又疏此九钖与周礼九命异按疏纠何休以九钖即是九命之谬是也但经言钖桓公命不言九钖之命命字当如周礼鲁本七命今加钖服饰以荣其终如八命九命者耳至白虎通所云赐车马衣服乐则朱户纳陛虎贲鈇钺弓矢秬鬯皆是有功特赐既与九命无关且随其功之大小为赐未有一时具全如魏晋间簒臣之为也礼纬本不足凭何注公羊亦非传意范注已知何説之非杨疏又畅九命九钖不同之㫖公羊传曰命者何加我服也其言桓公何追命也公羊经解如此平易即谷梁传亦曰生服之生不服则岂有朱户纳陛云云如礼纬所列九钖者哉又疏能征不顺者赐弓矢顺字监本误作显今改正按白虎通原文作征不义齐师迁纪郱鄑郚传郱鄑郚国也注此国以三言为名按以郱鄑郚为国惟谷梁然公羊明言是纪之邑但不言是三邑左氏无传杜注曰齐欲灭纪故迁其三邑之民而取其地大约杜注是也公子庆父帅师伐于余丘传于余丘邾之邑也按杜氏注左传以为三字国名公羊与谷梁皆以为邾邑按于余丘当是于越之类于为语助但古人于此等文有语助所未详也夫人姜氏㑹齐侯于禚音义禚章略反按此与左氏经俱作禚公羊作郜释文郜古报反于左传音云禚诸若反郜禚究当是一字此音疑误葬桓王传传曰改葬也按左传曰葬桓王缓也桓王之崩在鲁桓十五年踰数年而后葬此后人所以有改葬之疑也公羊谷梁亦皆疑改葬而不敢直断其事公羊曰此未有言崩者何以言葬盖改葬也盖疑词也谷梁曰传曰改葬也传曰传闻之説也公次于郎𫝊欲救纪而不能也按郎左传作滑公羊与此同左传谓公将㑹郑伯谋纪郑伯辞以难杜注滑郑地地虽不同其为畏齐不能救纪则一也纪侯大去其国传不言灭而曰大去其国者不使小人加乎君子按公羊谓不言齐灭之为襄公讳曲説甚矣谷梁之义正大郳黎来来朝郳公羊作倪黎左氏经作犂王人子突救卫传王人卑者也称名贵之也按郑康成以子突为字传文当云称字贵之也名当为字盖杜注左传亦曰王人王之微官也虽官卑而见授以大事故称人而又称字云云与康成义同范氏注则引徐干之説谓子突是名亦得杨疏则专主称名其实郑康成之説是夏四月辛卯昔恒星不见夜中星陨如雨昔左氏经作夜陨公羊经作霣如雨此与公羊俱作似雨解左氏作而雨解传岂雨説哉注刘向曰陨者象诸侯陨坠失其所也又夜中而陨者象不终其性命中道而落按注引刘向之説略用删节而微有不同五行志本文云常星二十八宿者人君之象也衆星万民之象也列宿不见象诸侯微也衆星陨坠民失其所也夜中者为中国也向意以列宿训恒星衆星训星陨之星列宿象诸侯衆星象万民分疏甚明范注引之云陨者象诸侯陨坠失其所是合向之二义为一义矣按宗动天星为恒星亦不止二十八宿也月最近恒星最逺三垣五宫皆恒星也而以二十八宿为宗然犹可推测其动以为嵗差故谓之宗动其指二十八宿为恒星者举大以槩小非无小也今恒星不见则三垣五宫之星皆不见唯五纬见故左氏曰恒星不见夜明也唯夜明或有纬见而经不见之理若晦㝠则经纬皆当不见且亦不足为异也刘向专以为二十八宿而谓为诸侯之占亦踈且凿矣星陨如雨左氏不以为似雨而以为如雨也者上文既云恒星不见则凡星皆不见矣又安得见星陨之似雨耶故知为星陨之后又雨盖既夜明则无云可知及至夜中星陨之后又雨则如无云而雷者然又足为异也如谷梁説理不可通当以左氏为正甲午治兵公羊作祠兵传善战者不死疏若文王伐崇因垒而崇自服也按注解云投兵胜地故无死者江熙曰辟实攻虚则不死可谓确当若文王之事王者之师岂啻善战云尔哉疏説未协按疏内此引文为证颇允传文一准此解则与注少僻但旧有此説故今亦存之云云各本皆同其义难解今仍其旧阙疑也公伐齐纳纠传注亲纳讐子按左传史记皆以小白子纠为僖公之子何休云亲纳讐子范氏亦云又不能全保讐子则説公谷者以小白子纠为襄公子矣是以程子谓是襄公之子齐人取子纠杀之注言子纠者明其贵宜为君按谷梁竝无贵宜为君之说但其前传云公子纠小白不能存出亡叙纠于小白之上似纠为兄小白为弟耳公羊传曰其称子何贵宜为君者也左传杜注亦曰子纠小白庶兄荀子史记亦谓子纠是兄按羣公子曰公子太子嗣位而未成君曰子春秋书子纠不曰公子纠则贵可知矣纠小白孰为兄弟不必论十有一年夏五月公败宋师于鄑传宋万之获也左传宋万之获在十年公败宋师于乘邱时非此时公羊不言获在何年何休注亦指乘邱二家之説与谷梁不同宋万弑其君㨗监本此句下脱及其大夫仇牧句今添齐人宋人陈人蔡人邾人会于北杏按左氏公羊经皆作齐侯宋人陈人蔡人邾人序齐侯于诸国人之上此作齐人释文亦不言其同异以传文是齐侯宋公也其曰人何也推之谷梁之经自作齐人与二传异公㑹齐侯盟于柯传曹刿之盟也按曹子刼盟事左传无之公羊及史记特详其事谷梁既云曹刿之盟也信齐侯也则亦与公羊同但此战国刺客之风春秋时无第二事与此相似者也又百余年后宋之盟楚人𠂻甲而究不及试盟㑹之时何由可刼恐是战国时人造为此説当以左氏为正齐人陈人曹人伐宋疏盖同左氏背北杏㑹故也推㝷文义背北杏㑹故也之上疑脱宋人二字单伯㑹伐宋传注伐事已成单伯乃至按此单伯即元年夏逆王姬之单伯也谷梁传明言吾大夫之命于天子者然则此之㑹伐宋后之㑹盟鄄皆自鲁往㑹之也但据左传诸侯伐宋齐请师于周而单伯㑹之齐桓此时初兴霸业自必先禀王命仗名义以服诸侯至单伯㑹师又同㑹鄄而伯事成矣谓单伯为鲁大夫二传之过也㑹齐侯宋公陈侯卫侯郑伯许男曹伯滑伯滕子同盟于幽传同尊周也按左氏公羊説俱不如谷梁以同尊周为解传不言公外内寮一疑之也按左传杜注书㑹鲁㑹之不书其人微之也説与谷梁异公羊经有公字其传曰同盟者同欲也亦与谷梁不同春秋谷梁传注疏卷五考证春秋谷梁传注疏卷六钦定四库全书春秋谷梁注疏卷六晋范甯集解唐陆德明音义杨士勋疏十有九年春王正月音义夏四月秋公子结媵陈人之妇于鄄遂及齐侯宋公盟传媵浅事也不志此其志何也辟要盟也注鲁实使公子结要二国之盟欲自託于大国未审得盟与不故以媵妇爲名得盟则盟不则止此行有辞也音义疏何以见其辟要盟也媵礼之轻者也盟国之重也以轻事遂乎国重无说注以轻遂重无他异说故知辟要盟耳音义其曰陈人之妇略之也注但爲遂事假録媵事耳故略言陈人之妇不处其主名音义疏其不日数渝恶之也音义疏夫人姜氏如莒传妇人旣嫁不踰竟踰竟非正也音义疏冬齐人宋人陈人伐我西鄙传其曰鄙远之也其远何也不以难迩我国也音义二十年春王二月夫人姜氏如莒注夫人比年如莒过而不改无礼尤甚故谨而月之音义传妇人旣嫁不踰竟踰竟非正也疏夏齐大灾传其志以甚也注外灾不志甚谓灾及人也外灾例时疏秋七月冬齐人伐我二十有一年春王正月夏五月辛酉郑伯突卒秋七月戊戌夫人姜氏薨传妇人弗目也注郑嗣曰弗目谓不目言其地也妇人无外事居有常所故薨不书地僖元年传曰夫人薨不地此言弗目盖互辞尔定九年得寳玉大弓传曰弗目羞也盖此类也江熙曰文姜有弑公之逆而弗目其罪音义疏冬十有二月葬郑厉公二十有二年春王正月肆大眚传肆失也眚灾也注易称赦过宥罪书称𤯝灾肆赦经称肆大眚皆放赦罪人荡涤衆故有时而用之非经国之常制音义疏灾纪也失故也注灾谓罪恶纪治理也有罪当治理之今失之者以文姜之故爲嫌天子之葬也注文姜罪应诛絶诛絶之罪不葬若不赦除衆恶而书葬者嫌天子许之明须赦而后得葬音义癸丑葬我小君文姜传小君非君也注不治其民其曰君何也以其爲公配可以言小君也陈人杀其公子御寇注御寇宣公之子音义传言公子而不言大夫公子未命爲大夫也其曰公子何也公子之重视大夫注视此命以执公子注大夫旣命得执公子之礼一本大夫命以视公子夏五月注以五月首时甯所未详疏秋七月丙申及齐髙傒盟于防传不言公髙傒伉也注书日则公盟也髙傒骄伉与公敌体耻之故不书公音义疏冬公如齐纳币传纳币大夫之事也礼有纳采注采择女之德性也其礼用鴈爲贽者取顺隂阳徃来音义有问名注问女名而卜之知吉凶也其礼如纳采有纳徴注徴成也纳币以成婚疏有告期注告迎期音义四者备疏而后娶礼也公之亲纳币非礼也疏故讥之注公母丧未再朞而图婚传无讥文但讥亲纳币者丧婚不待贬絶而罪恶见音义二十有三年春公至自齐疏祭叔来聘注祭叔天子寰内诸侯叔名音义疏传其不言使何也天子之内臣也不正其外交故不与使也注何休曰南季宰渠伯纠家父宰周公来聘皆称使独于此夺之何也郑君释之曰诸称使者是奉王命其人无自来之意今祭叔不一心于王而欲外交不得王命来故去使以见之音义夏公如齐观社传常事曰视注视朔是也非常曰观疏观无事之辞也注言无朝㑹之事音义以是爲尸女也注尸主也主爲女往尔以观社爲辞音义无事不出竟公至自齐传公如注陈公行例往时正也注正谓无危惧也皆放此致月故也如往月致月有惧焉尔荆人来聘传善累而后进之其曰人何也举道不待再注明聘问之礼朝宗之道非夷狄之所能故一举而进之疏公及齐侯遇于谷传及者内爲志焉尔疏遇者志相得也萧叔朝公传微国之君未爵命者其不言来于外也注言于谷朝公也朝于庙正也于外非正也疏秋丹桓宫楹注楹柱传礼天子诸侯黝垩注黝垩黑色音义疏大夫仓士黈注黈黄色音义丹楹非礼也冬十有一月曹伯射姑卒音义十有二月甲寅公会齐侯盟于扈注桓盟不日此盟日者前公如齐观社传曰观无事之辞以是爲尸女也公怠弃国政此行犯礼忧危甚矣霸主降心亲与之盟实有𢎞济之功而鲁得免于罪臣子所庆莫重于此时事所重文亦宜详故特谨日以着之音义疏二十有四年春王三月刻桓宫桷音义传礼天子之桷斵之砻之加密石焉注以细石磨之诸侯之桷斵之砻之大夫斵之士斵本刻桷非正也夫人所以崇宗庙也取非礼与非正而加之于宗庙以饰夫人非正也注非礼谓娶雠女非正谓刻桷丹楹也本非宗庙之宜故曰加言将亲迎欲爲夫人饰又非正也音义疏刻桓宫桷丹桓宫楹斥言桓宫以恶庄也注不言新宫而谓之桓宫以桓见杀于齐而饰其宗庙以荣雠国之女恶庄不子疏葬曹庄公夏公如齐逆女传亲迎恒事也不志疏此其志何也不正其亲迎于齐也秋公至自齐传迎者行见诸舍见诸注诸之也言瞻望夫人乘车音义先至非正也八月丁丑夫人姜氏入注哀姜传入者内弗受也疏日入恶入者也何用不受也以宗庙弗受也其以宗庙弗受何也娶仇人子弟以荐舎于前其义不可受也注荐进舎置音义戊寅大夫宗妇觌用币注宗妇同宗大夫之妇音义疏传觌见也礼大夫不见夫人疏不言及不正其行妇道故列数之也男子之贽羔鴈雉腒注贽所以至者也上大夫用羔取其从羣帅而不党也下大夫用鴈取其知时飞翔有行列也士冬用雉夏用腒取其耿介交有时别有伦也腒腊也雉必用死爲其不可生服也夏用腒备腐臭也音义妇人之贽枣栗腵脩注枣取其早自矜庄栗取其敬栗腵脩取断断自脩饬音义用币非礼也用者不宜用者也大夫国体也注国体谓爲君股肱音义而行妇道恶之故谨而日之也音义大水冬戎侵曹曹羁出奔陈疏赤归于曹郭公音义传赤盖郭公也何爲名也礼诸侯无外归之义外归非正也注徐干曰郭公郭国之君也名赤盖不能治其国舍而归于曹君爲社稷之主承宗庙之重不能安之而外归他国故但书名以罪而惩之不直言赤复云郭公者恐不知赤者是谁将若鲁之微者故也以郭公着上者则是诸侯失国之例是无以见微之义音义疏二十有五年春陈侯使女叔来聘注女氏叔字音义传其不名何也注据成三年晋侯使荀庚来聘称名天子之命大夫也疏夏五月癸丑衞侯朔卒注惠公也犯逆失徳故不书葬六月辛未朔日有食之鼓用牲于社传言日言朔食正朔也鼓礼也用牲非礼也天子救日置五麾陈五兵五鼔注麾旌幡也五兵矛㦸钺楯弓矢音义诸侯置三麾陈三鼔三兵大夫击门士击柝言充其阳也注凡有声皆阳事以压隂气柝两木相击充实也音义疏伯姬归于把传其不言逆何也逆之道微疏无足道焉尔秋大水鼓用牲于社于门注门国门也传高下有水灾曰大水旣戒鼔而骇衆用牲可以已矣救日以鼓兵救水以鼓衆疏冬公子友如陈二十有六年春公伐戎夏公至自伐戎曹杀其大夫传言大夫而不称名姓无命大夫也无命大夫而曰大夫贤也爲曹羁崇也注徐邈曰于时微国衰陵不能及礼其大夫降班失位下同于士故略称人而传谓之无命大夫也莒庆莒挐邾庶其邾快皆特以事书非实能贵故略名而已楚虽荆蛮渐自通于诸夏故庄二十三年书荆人来聘文九年又褒而书名国转彊大书之益详然当僖公文公之世楚犹未能自同于列国故得臣及椒并略名惟屈完来㑹诸侯以殊礼成之楚庄王之兴爲江汉盟主与诸夏之君权行抗礼其势彊于当年而事交于内外故春秋书之遂从中国之例夫政俗隆替存乎其人三后之姓日失其序而诸国乘间与之代兴因详略之文则可以见时事之实矣秦爵伯也上据西周班列中夏故得称师有大夫其大夫当名氏而文十二年秦术略名盖于时晋主鲁盟而秦方敌晋则鲁之于秦情好疏矣礼以餙情情疏则礼略春秋所以略文乎又吴札不书氏以成尊于上也宋之盟叔孙豹不书氏以着其能恭此皆因事而爲义音义疏秋公会宋人齐人伐徐冬十有二月癸亥朔日有食之二十有七年春公㑹把伯姬于洮注伯姬庄公女洮鲁地音义夏六月公会齐侯宋公陈侯郑伯同盟于幽传同者有同也同尊周也疏于是而后授之诸侯也其授之诸侯何也齐侯得衆也桓会不致安之也桓盟不日信之也信其信仁其仁疏衣裳之会十有一未尝有㰱血之盟也信厚也注十三年㑹北杏十四年会鄄十五年又㑹鄄十六年会幽二十七年又㑹幽僖元年㑹柽二年会贯三年会阳谷五年㑹首戴七年㑹宁毋九年㑹葵丘音义兵车之㑹四未尝有大战也爱民也注僖八年会洮十三年㑹咸十五年会牡丘十六年㑹淮于末年乃言之不道侵蔡伐楚者方书其盛不道兵车也此则以兵车㑹而不用征伐音义疏秋公子友如陈葬原仲注原仲陈大夫原氏仲字传言葬不言卒不葬者也注外大夫例不书卒疏不葬而曰葬讳出奔也注言季友辟内难而出以葬原仲爲辞音义疏冬把伯姬来注归宁莒庆来逆叔姬注庆名也莒大夫也叔姬庄公女礼檀弓记曰陈庄子死赴于鲁鲁人欲勿哭缪公召县子而问焉县子曰古之大夫束脩之问不出竟虽欲哭之安得而哭之今之大夫交政于中国虽欲勿哭安得而勿哭则大夫越竟逆女非礼也董仲舒曰大夫无束脩之餽无诸侯之交越竟逆女纪罪之音义传诸侯之嫁子于大夫主大夫以与之注君不敌臣来者接内也不正其接内故不与夫妇之称也注接内谓与君爲礼也夫妇之称当言逆女音义把伯来朝注把称伯盖时王所绌音义公会齐侯于城濮注城濮衞地音义二十有八年春王三月甲寅齐人伐卫衞人及齐人战衞人败绩传于伐与战安战也注问在何处战音义疏战衞战则是师也其曰人何也微之也何爲微之也今授之诸侯而后有侵伐之事故微之也其人衞何也以其人齐不可不人衞也注齐桓始受方伯之任未能信着邻国致有侵伐之事贬师称人以微之也人不可以敌于师师不可以与人战故亦以衞师爲人衞非有罪衞小齐大其以衞及之何也以其微之可以言及也其称人以败何也疏不以师败于人也注人轻而师重音义夏四月丁未邾子琐卒音义秋荆伐郑传荆者楚也其曰荆州举之也疏公㑹齐人宋人救郑传善救郑也冬筑微注微鲁邑音义传山林薮泽之利所以与民共也虞之非正也注虞典禽兽之官言规固而筑之又置官司以守之是不与民共同利也筑不志凡志皆讥也筑例时音义疏大无麦禾传大者有顾之辞也于无禾及无麦也注一灾不书于冬无禾而后顾録无麦故言大明不收甚疏臧孙辰告籴于齐注臧孙辰鲁大夫臧文仲音义传国无三年之畜曰国非其国也一年不升告籴诸侯告请也籴籴也不正故举臧孙辰以为私行也注为内讳故不称使使若私行音义国无九年之畜曰不足无六年之畜曰急无三年之畜曰国非其国也诸侯无粟诸侯相归粟正也臧孙辰告籴于齐告然后与之言内之无外交也古者税什一注宣十五年注详矣音义疏丰年补败注败谓凶年不外求而上下皆足也疏虽累凶年民弗病也一年不艾而百姓饥疏君子非之不言如为内讳也音义二十有九年春新延厩疏传延厩者法厩也注周礼天子十二闲马六种邦国六闲马四种每厩一闲言法厩者六闲之旧制也音义疏其言新有故也注言改故而新之有故则何为书也古之君人者必时视民之所勤民勤于力则功筑罕注罕希音义民勤于财则贡赋少民勤于食则百事废矣注凶荒杀礼音义冬筑微春新延厩以其用民力为已悉矣注悉尽夏郑人侵许秋有蜚注谷梁説曰蜚者南方臭恶之气所生也象君臣滛泆有臭恶之行音义传一有一亡曰有音义冬十有二月纪叔姬卒注纪国虽灭叔姬执节守义故系之纪贤而録之疏城诸及防注诸防皆鲁邑传可城也以大及小也注传例曰凡城之志皆讥今云可者谓冬可用城不妨农役耳不谓作城无讥疏三十年春王正月夏师次于成传次止也有畏也欲救鄣而不能也不言公耻不能救鄣也注畏齐音义秋七月齐人降鄣传降犹下也鄣纪之遗邑也音义八月癸亥葬纪叔姬传不日卒而日葬闵纪之亡也九月庚午朔日有食之鼓用牲于社注救日用牲既失之矣非正阳之月而又伐鼔亦非礼冬公及齐侯遇于鲁济注济水名音义传及者内爲志焉尔遇者志相得也疏齐人伐山戎传齐人者齐侯也其曰人何也爱齐侯乎山戎也注不以齐侯敌乎山戎故称人其爱之何也桓内无因国外无从诸侯而越千里之险北伐山戎危之也注内无因縁山戎左右之国为内间者外无诸侯者不烦役寮国音义则非之乎善之也注逺伐山戎虽危勤王职贡则善何善乎尔燕周之分子也注燕周大保召康公之后成王所封分子谓周之别子孙也音义疏贡职不至山戎爲之伐矣注言由山戎为害伐击燕使之隔絶于周室音义三十有一年春筑台于郎夏四月薛伯卒筑台于薛注薛鲁地六月齐侯来献戎㨗注献下奉上之辞也春秋尊鲁故曰献音义传齐侯来献㨗者内齐侯也不言使内与同不言使也注泰曰齐桓内救中国外攘夷狄亲倚之情不以齐爲异国故不称使若同一国也音义献戎㨗军得曰㨗戎菽也注菽豆疏秋筑台于秦注秦鲁地传不正罢民三时虞山林薮泽之利且财尽则怨力尽则怼注怼恚恨也音义君子危之故谨而志之也或曰倚诸桓也桓外无诸侯之变内无国事越千里之险北伐山戎为燕辟地注辟开音义鲁外无诸侯之变内无国事一年罢民三时虞山林薮泽之利恶内也注讥公依倚齐桓而与桓行异音义冬不雨疏三十有二年春城小谷注小谷鲁邑夏宋公齐侯遇于梁丘传遇者志相得也疏梁丘在曹邾之间去齐八百里非不能从诸侯而往也辞所遇遇所不遇大齐桓也注辞所遇谓八百里间诸侯必有愿从者而不之遇所不遇谓逺遇宋公也音义秋七月癸巳公子牙卒注牙庆父同母弟何休曰传例大夫不日卒恶也牙与庆父共淫哀姜谋杀子般而日卒何也郑君释之曰牙庄公母弟不言弟其恶已见不待去日矣甯案传例诸侯之尊弟兄不得以属通盖以礼诸侯絶朞而臣诸父昆弟称昆弟则是申其私亲也宣十七年公弟叔肸卒传曰其曰公弟叔肸贤之也然则不称弟自其常例耳郑君之説甯所未详音义疏八月癸亥公薨于路寝注公薨皆书其所谨凶变传路寝正寝也寝疾居正寝正也男子不絶于妇人之手以齐终也注齐絜音义疏冬十月乙未子般卒注在丧故称子般其名也庄公大子不书弑讳也音义疏传子卒日正也注襄三十一年秋九月癸巳子野卒是也不日故也注文十八年冬十月子赤卒是也有所见则日注闵公不书即位是见继弑者也故庆父弑子般子般可以日卒不待不日而显音义公子庆父如齐疏传此奔也其曰如何也注据闵二年庆父奔莒不言如讳莫如深深则隐注深谓君弑贼奔隐痛之至也故子般日卒庆父如齐疏苟有所见莫如深也注闵公不书即位见子般之弑庆父出奔狄伐邢闵公疏元年春王正月传继弑君不言即位正也疏亲之非父也注兄也尊之非君也注未踰年也继之如君父也者受国焉尔齐人救邢传善救邢也注善齐桓得伯之道夏六月辛酉葬我君庄公传庄公葬而后举谥谥所以成德也疏于卒事乎加之矣秋八月公及齐侯盟于洛姑注洛姑齐地音义传盟纳季子也季子来归传其曰季子贵之也注大夫称名氏今曰子是贵之也子男子之美称音义疏其曰来归喜之也注大夫出使归不书执然后致不言归国内之人不日来今言来者明本欲遂去同他国之人也言归者明实鲁人也喜之者季子贤大夫以乱故出奔国人思之惧其遂去不反今得其还故皆喜曰季子来归音义疏冬齐仲孙来音义传其曰齐仲孙外之也注鲁絶之故系之于齐其不目而曰仲孙疏之也注不目谓不言公子庆父其言齐以累桓也注系仲孙于齐言相容赦有罪音义疏二年春王正月齐人迁阳夏五月乙酉吉禘于庄公注三年丧毕致新死者之主于庙庙之远主当迁入大祖之庙因是大祭以审昭穆谓之禘庄公丧制未阕时别立庙庙成而吉祭之不于大庙故详书以示讥音义传吉禘者不吉者也丧事未毕而举吉祭故非之也注庄公薨至此方二十二月丧未毕疏秋八月辛丑公薨传不地故也其不书葬不以讨母葬子也注凡君弑贼讨则书葬哀姜实被讨而不书葬者不以讨母葬子九月夫人姜氏孙于邾注哀姜与弑闵公故出奔音义传孙之为言犹孙也疏讳奔也公子庆父出奔莒传其曰出絶之也庆父不复见矣注庆父弑子般闵公不书弑讳之音义疏冬齐高子来盟传其曰来喜之也其曰高子贵之也盟立僖公也不言使何也注据桓十四年郑伯使其弟御来盟言使音义不以齐侯使高子也注齐侯不讨庆父使鲁重罹其祸今若髙子自来非齐侯所得使也犹屈完不称使也江熙曰鲁频弑君僖公非正也桓公遣髙傒立僖公以存鲁鲁人德之不名其使以贵之贵其使则其主重矣音义疏十有二月狄八衞注僖公二年城楚丘以封衞则衞为狄所灭明矣不言灭而言八者春秋为贤者讳齐桓公不能攘夷狄救中国故为之讳音义郑弃其师传恶其长也兼不反其衆则是弃其师也注长谓髙克也高克好利不顾其君文公恶而逺之不能使高克将兵御狄于竟陈其师旅翺翔河上久而不召衆将离散高克进之不以礼文公退之不以道危国亡师之本音义疏春秋谷梁注疏卷六卷六考证春秋谷梁传注疏巻六考证十有九年春王正月音义传本或分此以下为庄公与闵公同卷按此则古本以十二公分十二卷尤爲确证公子结媵陈人之妇于鄄遂及齐侯宋公盟按此事左氏无传杜注依公羊为説公羊言大夫出竟有可以安社稷利国家者则专之可也何注云结出竟遭齐宋欲深谋伐鲁故专矫君命而与之盟全百姓之命故善而详録之是言鲁本无使结往盟之意结自以权宜与齐宋盟耳谷梁谓辟要盟则结之送媵鲁实使之往盟权不在结与公羊异夫人姜氏薨传下音义十七字监本误刊以为注今改正大夫宗妇觌用币按左传御孙曰男女同贽是无别也杜注云小君至大夫执贽以见明臣子之道庄公欲奢夸夫人故使大夫宗妇同贽俱见其与谷梁之説有异有同谷梁传言礼大夫不见夫人而杜云礼小君至大夫执贽以见是其异也谷梁传言大夫国体也而行妇道恶之其意谓宗妇用币已非而大夫与宗妇俱行觌礼尤非也左传意祇言宗妇不当同用大夫之币是又其异也戎侵曹曹羁出奔陈传注不能治其国舎而归于曹按此与公羊同凡诸侯失地出居他国未有言归者既曰归于曹则是本国之人复还旧土矣谓赤即郭公名可乎春秋未有先叙事而后解人名者以郭公解赤于文义尤为不顺左传杜注云经阙误者得之又疏薄氏驳云赤若是诸侯不能治国舎而归曹云云宜在传注后监本误刋于传前今改正公㑹齐侯宋公陈侯郑伯同盟于幽传衣裳之㑹十有一疏衣裳之㑹十有一者谓从北杏至葵丘也云云一段应在传末监本误刊于信其信仁其仁疏后今改正又疏论语称九合诸侯者贯与阳谷二㑹管仲不欲故去之自外唯九合也按管仲不欲事见僖十二年楚人灭黄传曰贯之会管仲曰江黄逺齐而近楚楚为利之国也若伐而不能救则无以宗诸侯矣桓公不聼遂与之盟阳谷虽无明文而江黄在㑹知必非管仲意也论语曰九合诸侯不以兵车管仲之力故去是二㑹不数齐侯来献戎㨗𫝊戎菽也按左传公羊皆以戎㨗为山戎之㨗未有训戎为菽者顾炎武日知録曰戎菽似据管子桓公北伐山戎得冬葱及戎菽布之天下而为之説桓公以戎㨗夸示诸侯岂徒一戎菽哉且生民之诗曰蓺之荏菽荏菽斾斾传曰荏菽戎菽也尔雅戎菽谓之荏菽则自后稷之生而已蓺之不待桓公而始布矣此论甚确城小谷注小谷鲁邑按范注于地名俱依左传杜注惟此不同左传城小谷为管仲也杜注小谷齐邑范以谷梁无明文与城诸及防一例耳齐仲孙来传其曰齐仲孙外之也按以仲孙为庆父公谷二传所同左传云齐仲孙湫来省难是也庆父即系逆贼可以鲁人为齐人乎公子称公子公子之子称公孙公孙之子始以王父字为氏大夫固有以字称者如叔牙季友是也然称牙为叔牙可也称牙为叔孙必不可也何也至叔孙得臣而后称叔孙也称友为季友可也称友为季孙必不可也何也至季孙行父而后称季孙也岂惟牙友不得称叔孙季孙牙之子兹称公孙兹而已不得称叔孙兹也友之子某虽不见经亦当称公孙而己不得称公孙某也庆父为仲孙氏之祖即称仲孙可乎且于庆父之来曰仲孙于其明年出奔又曰公子庆父入则孙之出则子之进退无据应以左氏説为正春秋谷梁传注疏巻六考证春秋谷梁传注疏卷七钦定四库全书春秋谷梁注疏卷七晋范甯集解唐陆德明音义杨士勋疏僖公疏元年春王正月𫝊继弑君不言卽位正也齐师宋师曹师次于聂北救郉注聂北郉地音义𫝊救不言次注据庄六年王人子突救衞不言次疏言次非救也注次止也救赴急之意今方停止故知非救也非救而曰救何也遂齐侯之意也注録其本意是齐侯与注怪其称师音义齐侯也何用见其是齐侯也注据经书齐师音义曹无师曹师者曹伯也注小国君将称君卿将称人不得称师言师则是曹伯也曹君不可在师下故知是齐侯音义疏其不言曹伯何也以其不言齐侯不可言曹伯也其不言齐侯何也以其不足乎扬不言齐侯也注救不及事不足称扬音义夏六月郉迁于夷仪注辟狄难夷仪郉地音义疏𫝊迁者犹得其国家以往者也其地郉复见也注非若宋人迁宿灭不复见音义齐师宋师曹师城郉𫝊是向之师也使之如改事然美齐侯之功也注是向聂北之师当言遂今复列三国者美齐桓存亡国音义疏秋七月戊辰夫人姜氏薨于夷注哀姜齐人以归𫝊夫人薨不地地故也不言以䘮归非以䘮归也加䘮焉讳以夫人归也注泰曰齐人实以夫人归杀之于夷讳故使若自行至夷遇疾而薨然后齐人以䘮归也归在薨前而今在下是加䘮之文也经不言以䘮归者以本非以䘮归也传例曰以者不以者也微㫖见矣音义其以归薨之也注以归然后杀之疏楚人伐郑疏八月公㑹齐侯宋公郑伯曹伯邾人于柽注柽宋地音义九月公败邾师于偃注偃邾地音义疏𫝊不日疑战也疑战而曰败胜内也冬十月壬午公子友帅师败莒师于丽获莒挐注丽鲁地传例曰获者不与之辞音义𫝊莒无大夫其曰莒挐何也注据非大夫不书以吾获之目之也内不言获注获者不与之辞主善以内故不言获此其言获何也注据文十一年叔孙得臣败狄于咸不言获长狄疏恶公子之绐注绐欺绐也音义绐者奈何公子友谓莒挐曰吾二人不相説士卒何罪屏左右而相搏公子友处下左右曰孟劳孟劳者鲁之寳刀也公子友以杀之然则何以恶乎绐也注据得胜地音义曰弃师之道也注江熙曰经书败莒师而传云二人相搏则师不战何以得败理自不通也夫王赫斯怒贵在爰整子所慎三战居其一季友令德之人岂当舎三军之整佻身独鬭潜刃相害以决胜负者哉虽千载之事难明然风味之所期古犹今也此又事之不然传或失之音义疏十有二月丁巳夫人氏之䘮至自齐𫝊其不言姜以其杀二子贬之也注二子子般闵公或曰爲齐桓讳杀同姓也音义疏二年春王正月城楚丘𫝊楚丘者何衞邑也国而曰城此邑也其曰城何也注据元年齐师宋师曹师城郉郉国也封衞也注闵二年狄入衞遂灭则其不言城衞何也衞未迁也其不言衞之迁焉何也注据元年郉迁于夷仪言迁也不与齐侯专封也其言城之者专辞也故非天子不得专封诸侯诸侯不得专封诸侯虽通其仁以义而不与也注存衞是桓之仁故通令城楚丘义不可以专封故不言迁衞音义故曰仁不胜道注仁谓存亡国道谓上下之礼疏夏五月辛巳葬我小君哀姜虞师晋师灭夏阳𫝊非国而曰灭重夏阳也虞无师其曰师何也以其先晋不可以不言师也注人不得居师上贵贱之序音义疏其先晋何也注据小不先大爲主乎灭夏阳也夏阳者虞虢之塞邑也注其地险要故二国以为塞邑音义灭夏阳而虞虢举矣虞之为主乎灭夏阳何也晋献公欲伐虢荀息曰君何不以屈产之乘垂棘之璧而借道乎虞也注荀息晋大夫屈邑产骏马垂棘出良璧音义疏公曰此晋国之寳也如受吾币而不借吾道则如之何荀息曰此小国之所以事大国也注此谓璧马之属疏彼不借吾道必不敢受吾币如受吾币而借吾道则是我取之中府而藏之外府取之中厩而置之外厩也公曰宫之竒存焉注宫之竒虞之贤大夫音义必不使受之也荀息曰宫之竒之为人也逹心而懦注懦弱音义又少长于君逹心则其言略注明逹之人言则举纲领要不言提其耳则愚者不悟音义懦则不能彊谏少长于君则君轻之且夫玩好在耳目之前而患在一国之后此中知以上乃能虑之臣料虞君中知以下也公遂借道而伐虢宫之竒谏曰晋国之使者其辞卑而币重必不便于虞虞公弗听遂受其币而借之道宫之竒谏曰语曰脣亡则齿寒其斯之谓与注语谚言也音义疏挈其妻子以奔曹音义献公亡虢五年而后举虞疏荀息牵马操璧而前曰璧则犹是也而马齿加长矣注犹是言如故音义秋九月齐侯宋公江人黄人盟于贯注贯宋地音义𫝊贯之盟不期而至者江人黄人也江人黄人者逺国之辞也中国称齐宋逺国称江黄以为诸侯皆来至也疏冬十月不雨𫝊不雨者勤雨也注言不雨是欲得雨之心勤也明君之恤民音义楚人侵郑三年春王正月不雨𫝊不雨者勤雨也夏四月不雨注一时不雨则书首月不言旱不为灾传一时言不雨者闵雨也注经一时辄言不雨忧民之至闵忧也疏闵雨者有志乎民者也徐人取舒六月雨𫝊雨云者喜雨也喜雨者有志乎民者也疏秋齐侯宋公江人黄人㑹于阳谷注阳谷齐地𫝊阳谷之㑹桓公委端搢笏而朝诸侯注委委貌之冠也端𤣥端之服搢插也笏以记事者也所谓衣裳之㑹音义诸侯皆谕乎桓公之志疏冬公子季友如齐莅盟注传例曰莅位也内之前定之盟谓之莅外之前定之盟谓之来音义疏𫝊莅者位也注盟誓之言素定今但往其位而盟其不日前定也不言及者以国与之也不言其人亦以国与之也疏楚人伐郑四年春王正月公㑹齐侯宋公陈侯衞侯郑伯许男曹伯侵蔡蔡溃注传例曰侵时而此月盖为溃音义疏𫝊溃之为言上下不相得也注君臣不和而自溃散侵浅事也侵蔡而蔡溃以桓公为知所侵也注责得其罪故裁侵而溃不土其地不分其民明正也疏遂伐楚次于陉注楚彊齐欲绥之以德故不速进而次于陉陉楚地音义𫝊遂继事也次止也疏夏许男新臣卒注十四年冬蔡侯肸卒传曰诸侯时卒恶之也宣九年辛酉晋侯黒臀卒于扈传曰其地于外也其日未踰竟也然则新臣卒于楚故不日耳非恶也音义疏𫝊诸侯死于国不地死于外地死于师何为不地注据宣九年晋侯黑臀卒于扈地疏内桓师也注齐桓威德洽着诸侯安之虽卒于外与其在国同楚屈完来盟于师盟于召陵注屈完来如陉师盟齐桓以其服义为退一舍次于召陵而与之盟召陵楚地音义疏𫝊楚无大夫注无命卿也疏其曰屈完何也以其来㑹桓成之为大夫也注尊齐桓不欲令与卑者盟音义其不言使权在屈完也注邵曰齐桓威陵江汉楚人大惧未能量敌遣屈完如师完权事之宜以义郄齐遂得与盟以安竟内功皆在完故不言使音义则是正乎曰非正也注臣无自专之道以其来㑹诸侯重之也注重其宗中国归有道疏来者何内桓师也注来者内辞也内桓师故言来疏于师前定也于召陵得志乎桓公也得志者不得志也注屈完来盟桓公退于召陵是屈完得其本志屈完得志则桓公不得志以桓公得志为仅矣注桓为霸主以㑹诸侯楚子不来屈完受盟令问诸江辞又不顺仅乃得志言楚之难服音义屈完曰大国之以兵向楚何也桓公曰昭王南征不反菁茅之贡不至故周室不祭注菁茅香草所以缩酒楚之职贡音义疏屈完曰菁茅之贡不至则诺昭王南征不反我将问诸江注问江邉之民有见之者不此不服罪之言故退于召陵而与之盟屈完所以得志桓公之不得志尔疏齐人执陈袁涛涂注袁涛涂陈大夫音义𫝊齐人者齐侯也其人之何也于是哆然外齐侯也不正其踰国而执也注江熙曰踰国谓踰陈而执陈大夫主人之不敬客由客之先不敬主人哆然衆有不服之心故春秋因而讥之所谓以万物为心也庄十七年齐人执郑詹传与其执者詹奔在齐因执之音义疏秋及江人黄人伐陈𫝊不言其人及之者何内师也疏八月公至自伐楚𫝊有二事偶则以后事致后事小则以先事致其以伐楚致大伐楚也注郑君曰㑹为大事伐为小事今齐桓伐楚而后盟于召陵公当致㑹而致伐者楚彊莫能伐者故以伐楚为大事疏葬许穆公冬十有二月公孙兹帅师㑹齐人宋人衞人郑人许人曹人侵陈注庄十年春二月公侵宋传曰侵时此其月何也恶之故谨而月之然则凡侵而月者皆恶之疏五年春晋侯杀其世子申生𫝊目晋侯厈杀恶晋侯也注厈指斥音义疏把伯姬来朝其子𫝊妇人既嫁不踰竟踰竟非正也诸侯相见曰朝伯姬为志乎朝其子也伯姬为志乎朝其子则是把伯失夫之道矣注凯曰不能刑于寡妻音义诸侯相见曰朝以待人父之道待人之子非正也故曰把伯姬来朝其子参讥也注参讥谓伯姬把伯鲁侯也桓九年曹伯使其世子射姑来朝讥世子此不讥者明子随母行年尚幼弱未可责以人子之道伯姬以庄二十五年夏嫁至今十三年则子幼可知音义疏夏公孙兹如牟公及齐侯宋公陈侯衞侯郑伯许男曹伯㑹王世子于首戴注惠王之世子名郑后立为襄王首戴衞地音义疏𫝊及以㑹尊之也注言及诸侯然后㑹王世子不敢令世子与诸侯齐列音义何尊焉王世子云者唯王之贰也云可以重之右焉尊之也何重焉天子世子世天下也疏秋八月诸侯盟于首戴注言诸侯者前目而后凡他皆放此𫝊无中事而复举诸侯何也尊王世子而不敢与盟也尊则其不敢与盟何也盟者不相信也故谨信也不敢以所不信而加之尊者桓诸侯也不能朝天子是不臣也王世子子也块然受诸侯之尊已而立乎其位是不子也桓不臣王世子不子则其所善焉何也是则变之正也注虽非礼之正而合当时之宜音义疏天子㣲诸侯不享觐桓控大国扶小国统诸侯不能以朝天子亦不敢致天王尊王世子于首戴乃所以尊天王之命也世子舍王命㑹齐桓亦所以尊天王之命也世子受之可乎是亦变之正也天子微诸侯不享觐世子受诸侯之尊已而天王尊矣世子受之可也音义疏郑伯逃归不盟𫝊以其去诸侯故逃之也注专已背衆故书逃𫝊例曰逃义曰逃音义疏楚人灭弦弦子奔黄𫝊弦国也其不日㣲国也疏九月戊申朔日有食之冬晋人执虞公注虞公贪璧马之寳弃兄弟之亲拒絶忠谏之口不图社稷之危故晋命行于虞使下执上虞同于晋是以谓之晋人执虞公江熙曰春秋有州公郭公虞公凡三公非爵也传以为下执之辞尝试因此论之五等诸侯民皆称曰公存有王爵之限没则申其臣民之称州公舎其国故先书州公郭公盗而归曹故先名而后称郭公夏阳亡则虞为灭国故宜称虞公三人殊而一致三公殊而同归生死齐称盖春秋所贱音义疏𫝊执不言所于地缊于晋也注时虞已包裹属于晋故虽在虞执而不书其处音义疏其曰公何也注据十九年宋人执滕子婴齐不言公犹曰其下执之之辞也注臣民执其君故称公其犹下执之之辞何也晋命行乎虞民矣注虞服于晋故从晋命而执其君虞虢之相救非相为赐也今日亡虢而明日亡虞矣注言明日喻其速音义春秋谷梁注疏巻七卷七考证春秋谷梁传注疏卷七考证齐师宋师曹师次于聂北救邢传疏庄三十二年狄伐郉伐字监本误作救今改正传以其不足乎扬不言齐侯也注救不及事不足称扬按齐桓之功在存亡国而经书聂北救邢既有三国之师其力非不足以却敌而迟迟其行徘徊不进待邢人溃围而出始迁夷仪此则霸者之私心也左氏公羊无所发明谷梁最得经意至城邢复序三国之师传曰美齐侯之功也功过两不相掩持论平矣公子友帅师败莒师于丽获莒挐传弃师之道也疏季子知莒挐之可擒至江生何以为非乎数句按纵使理违犹须申传二句难觧毛本作犹须力传尤不可解也以文势推之上文既引老子以竒用兵之説此处正言战阵之事不废争鬭似应作纵使理违犹须力搏二年春王正月二字监本误作三今改正齐侯宋公江人黄人盟于贯传中国称齐宋逺国称江黄以为诸侯皆来至也按此与公羊説同其赞美齐桓极矣但圣经书法理不得然使鲁君同盟其可不书公及乎使陈蔡衞曹邾许诸君同盟其可不叙诸君乎江黄二国南逼于楚而北近宋齐侯至宋与二国之使臣盟其余诸国皆不在会经但书其实耳按三年阳谷之会经亦书齐侯宋公江人黄人传曰诸侯皆谕乎桓公之志则意亦同此传然是冬季友即如齐盟是鲁侯不与阳谷之㑹灼然矣至近如鲁尚不至况他国乎公子季友如齐莅盟传疏不言外及者经无故也推寻文义经无故也疑当作经无文也传菁茅之贡不至故周室不祭疏尚书禹贡云苞匦菁茅孔安国云菁以为菹茅以缩酒今范云菁茅香草则以为一物与孔异也按左传杜注云茅菁茅也杜不见古文孔传以为一物而范承用之公至自伐楚传其以伐楚致大伐楚也注楚彊莫能伐者故以伐楚为大事按伐楚之役鲁人甚侈其功鲁颂曰荆舒是惩则莫我敢承郑笺云僖公与齐桓举兵南艾荆及羣舒天下无敢御也本齐桓武功鲁人随从南伐其自矜诩如此致伐不致㑹又何疑焉晋人执虞公注三人殊而一致三公殊而同归按各本俱作三公舛而同归陆氏释文云舛昌兖反则旧作舛字久矣但疏云三公殊而同归或有作舛者舛谓差舛理亦通但定本作殊者多则知定本作殊字也今各本疏云三公殊而同归者谓失国虽殊同归一称也两殊字亦作舛字非也春秋谷梁传注疏卷七考证春秋谷梁传注疏卷八钦定四库全书春秋谷梁注疏卷八晋范甯集解唐陆徳明音义杨士勋疏六年春王正月夏公㑹齐侯宋公陈侯衞侯曹伯伐郑围新城传伐国不言围邑此其言围何也注据元年楚人伐郑不言围病郑也着郑伯之罪也注㤗曰诸伐国而言围邑传皆以为伐者之罪而以此着郑伯之罪者齐桓行霸尊崇王室绥合诸侯翼戴世子盟之美者莫盛于此而郑伯辟义逃归违叛霸者是以诸侯伐而围之罪着于上讨显于下围伐之文虽同而善恶之义有殊亦犹桓盟不曰以明信而葵邱之盟曰之以为美音义疏秋楚人围许诸侯遂救许注伐郑之诸侯𫝊善救许也疏冬公至自伐郑传其不以救许致何也大伐郑也疏七年春齐人伐郑夏小邾子来朝音义郑杀其大夫申侯传称国以杀大夫杀无罪也疏秋七月公㑹齐侯宋公陈世子款郑世子华盟于宁毋注宁毋某地音义𫝊衣裳之㑹也疏曹伯班卒音义公子友如齐冬𦵏曹昭公八年春王正月公㑹王人齐侯宋公衞侯许男曹伯陈世子款盟于洮注洮曹地𫝊王人之先诸侯何也贵王命也朝服虽敝必加于上弁冕虽旧必加于首周室虽衰必先诸侯兵车之㑹也音义疏郑伯乞盟传以向之逃归乞之也注向谓五年逃首戴之盟齐桓为兵车之㑹于此乃震服惧不得盟故乞得与之不録使者使若郑伯自来所以抑一人之恶申衆人之善音义乞者重辞也注人道贵让故以乞为重疏重是盟也注悔前逃归故以重言乞者处其所而请与也注言乞知不自来疏葢汋之也注汋血而与之音义夏狄伐晋秋七月禘于大庙注禘三年大祭之名大庙周公庙礼记明堂位曰季夏六月以禘礼祀周公于大庙杂记下曰益献子曰七月日至可以有事于祖七月而禘献子为之案宣九年仲孙蔑如京师于是献子始见经襄十九年卒然则失礼非献子所始明矣杂记之云寗所未详音义疏用致夫人注刘向曰夫人成风也致之于大庙立之以为夫人音义疏传用者不宜用者也致者不宜致者也言夫人必以其氏姓言夫人而不以氏姓非夫人也立妾之辞也非正也注夫人者正适之称谓非崇妾之嘉号以妾体君则上下无别虽尊其母是卑其父故曰非正也礼有君之母非夫人者又庶子为后为其母缌是妾不为夫体明矣音义疏夫人之我可以不夫人之乎夫人卒𦵏之我可以不卒𦵏之乎注郑嗣曰君以为夫人君以夫人之礼卒𦵏之主书者不得不以为夫人也成风以文四年薨五年𦵏传终説其事一则以宗庙临之而后贬焉注臣无贬君之义故于大庙去夫人氏姓以明君之非正音义一则以外之弗夫人而见正焉注秦人来归僖公成风之禭不言夫人音义冬十有二月丁未天王崩注惠王也九年春王三月丁丑宋公御説卒音义夏公㑹宰周公齐侯宋子衞侯郑伯许男曹伯于葵邱注宰官周采地天子三公不字宋子襄公葵邱地名音义传天子之宰通于四海注宰天官冡宰兼为三公者三公论道之官无事亍㑹盟冡宰掌建邦之六典以佐王治邦国故曰通于四海疏宋其称子何也未𦵏之辞也礼柩在堂上孤无外事今背殡而出㑹以宋子为无哀矣注欑木如椁涂之曰殡殷人殡于两楹之间周人殡于西阶之上宋殷后也音义疏秋七月乙酉伯姬卒传内女也未适人不卒此何以卒也许嫁笄而字之死则以成人之丧治之注女子许嫁不为殇死则以成人之丧治之谓许嫁于诸侯尊同则服大功九月吉笄以象为之刻镂其首以为饰成人着之音义疏九月戊辰诸侯盟于葵邱传桓盟不日此何以日美之也为见天子之禁故备之也注何休以为即日为美其不日皆为恶也桓公之盟不日皆为恶邪庄十三年柯之盟不日为信至此日以为美义相反也郑君释之曰柯之盟不日固始信之自其后盟以不日为平文从阳谷以来至此葵邱之盟皆令诸侯以天子之禁桓徳极而将衰故备日以美之自此不复盟矣音义疏葵邱之盟陈牲而不杀注所谓无㰱血之盟郑君曰盟牲诸侯用牛大夫用豭音义疏读书加于牲上壹眀天子之禁注壹犹专也曰毋雍泉注专水利以障谷音义毋讫籴注讫止也谓贮粟音义毋易树子注树子嫡子母以妾为妻母使妇人与国事注女正位于内音义甲子晋侯诡诸卒注献公也枉杀世子申生失徳不𦵏音义疏冬晋里克杀其君之子奚齐传其君之子云者国人不子也国人不子何也不正其杀世子申生而立之也注诸侯在丧称子言国人不君之故系于其君疏十年春王正月公如齐疏狄灭温温子奔衞晋里克弑其君卓及其大夫荀息传以尊及卑也荀息闲也音义夏齐侯许男伐北戎晋杀其大夫里克传称国以杀罪累上也里克弑二君与一大夫注二君奚齐卓子一大夫荀息其以累上之辞言之何也注据有罪其杀之不以其罪也其杀之不以其罪奈何里克所为弑者为重耳也注杀奚齐卓子者欲以重耳为君重耳夷吾兄文公音义夷吾曰是又将杀我乎故杀之不以其罪也其为重耳弑奈何晋献公伐虢得丽姬献公私之有二子长曰奚齐推曰卓子丽姬欲为乱注乱谓杀申生而立其子音义故谓君曰吾夜者梦夫人趋而来曰吾苦畏注夫人申生母音义胡不使大夫将衞士而衞冡乎公曰孰可使曰臣莫尊于世子则世子可故君谓世子曰丽姬梦夫人趋而来曰吾苦畏女其将衞士而往衞冡乎世子曰敬诺筑宫宫成丽姬又曰吾夜者梦夫人趋而来曰吾苦饥世子之宫已成则何为不使祠也故献公谓世子曰其祠世子祠已祠致福于君君田而不在丽姬以酖为酒药脯以毒献公田来丽姬曰世子已祠故致福于君君将食丽姬跪曰食自外来者不可不试也覆酒于地而地贲注贲沸起也音义以脯与犬犬死丽姬下堂而啼唿曰天乎天乎国子之国也子何迟于为君君喟然叹曰吾与女未有过切注吾与女未有过差切急音义疏是何与我之深也使人谓世子曰尔其图之世子之傅里克谓世子曰入自明入自明则可以生不入自明则不可以生世子曰吾君已老矣已昏矣吾若此而入自明明则丽姬必死丽姬死则吾君不安所以使吾君不安者吾不若自死吾宁自杀以安吾君以重耳为寄矣注虑丽姬又谮重耳故以託里克使保全之刎脰而死音义故里克所为弑者为重耳也夷吾曰是又将杀我也秋七月冬大雨雪音义十有一年春晋杀其大夫㔻郑父音义𫝊称国以杀罪累上也疏夏公及夫人姜氏㑹齐侯于阳谷秋八月大雩传雩月正也雩得雨曰雩不得雨曰旱注礼龙见而雩常祀不书书者皆以旱也故得雨则喜以月为正也不得雨则书旱明旱灾成何休曰公羊书雩者善人君应变求索不雩则言旱旱而不害物言不雨也就如谷梁设本不雩何以明之如以不雨明之设旱而不害物何以别乎郑君释之曰雩者夏祈谷实之礼也旱亦用焉得雨书雩明雩有益不得雨书旱明旱灾成后得雨无及也国君而遭旱虽有不忧民事者何乃废礼本不雩祷哉顾不能致精诚也旱而不害物故以乆不雨别之文二年十三年自十有二日自正月不雨至于秋七月是也谷梁传曰歴时而言不雨文不闵雨也以文不忧雨故不如僖时书不雨文所以不闵雨者素无志于民性退弱而不明又见时乆不雨而无灾耳音义疏冬楚人伐黄十有二年春王正月庚午日有食之夏楚人灭黄传贯之盟管仲曰江黄逺齐而近楚楚为利之国也若伐而不能救则无以宗诸侯矣注宗诸侯谓诸侯宗之音义桓公不听遂与之盟管仲死楚伐江灭黄桓公不能救故君子闵之也注闵其贪慕伯者以致灭疏秋七月冬十有二月丁丑陈侯杵臼卒音义十有三年春狄侵衞夏四月𦵏陈宣公公㑹齐侯宋公陈侯衞侯郑伯许男曹伯于咸注咸衞地音义传兵车之㑹也疏秋九月大雩冬公子友如齐十有四年春诸侯城缘陵注缘陵把邑疏传其曰诸侯散辞也注直曰诸侯无小大之序是各自欲城无总一之者非伯者所制故曰散辞聚而曰散何也注据言诸侯城则是聚诸侯城有散辞也桓徳衰矣注言诸侯城则非伯者之为可知也齐桓徳衰所以散也何休曰案先是盟亦言诸侯非散也又谷梁美九年诸侯盟于葵邱即散何以美之邪郑君释之曰九年公㑹宰周公齐侯宋子衞侯郑伯许男曹伯于葵邱九月戊辰盟于葵邱时诸侯初在㑹未有归者故可以不序今此十三年夏公㑹齐侯宋公陈侯衞侯郑伯许男曹伯于咸而冬公子友如齐此聘也书聘则㑹固前已归矣今云诸侯城缘陵而不序其人明其散桓徳衰矣葵邱之事安得以难此音义夏六月季姬及缯子遇于防使缯子来朝注遇例时此非所宜遇故谨而月之音义𫝊遇者同谋也注鲁女无故逺㑹诸侯遂得淫通此亦事之不然左传曰缯季姬来宁公怒之以缯子不朝遇于防而使来朝此近合人情音义疏来朝者来请已也注使来朝请已为妻朝不言使言使非正也以病缯子也秋八月辛卯沙鹿崩注沙鹿晋山疏𫝊林属于山为鹿注鹿山足音义沙山名也无崩道而崩故志之也其日重其变也注刘向曰鹿在山下平地臣象隂位也崩者散落背叛不事上之象音义疏狄侵郑冬蔡侯肸卒音义传诸侯时卒恶之也音义疏十有五年春王正月公如齐楚人伐徐三月公㑹齐侯宋公陈侯衞侯郑伯许男曹伯盟于牡邱注牡邱地名𫝊兵车之㑹也遂次于匡注救徐也时楚人伐徐匡衞地传遂继事也次止也有畏也注畏楚疏公孙敖帅师及诸侯之大夫救徐注诸侯既盟次匡皆遣大夫将兵救徐故不复具列诸国音义传善救徐也疏夏五月日有食之注夜食疏秋七月齐师曹师伐厉注徐邈曰案齐桓末年用师及㑹皆危之而月也于时霸业已衰勤王之诚替于初震矜之容见于外祸衅既兆动接危理故月衆国之君虽有失道未足为一世兴衰齐桓威摄羣后政行天下其得失皆治乱所系故春秋重而详之录所善而着所危云尔音义疏八月螽音义传螽虫灾也甚则月不甚则时疏九月公至自㑹注庄二十七年传曰桓㑹不致安之也而此致者齐桓徳衰故危而致之季姬归于缯己卯晦震夷伯之庙注夷谥伯字传晦𠖇也震雷也夷伯鲁大夫也因此以见天子至于士皆有庙注明夷伯之庙过制故因此以言礼音义疏天子七庙注祭法曰王立七庙曰考庙王考庙皇考庙显考庙祖考庙有二祧逺庙称祧音义诸侯五注曰考庙王考庙皇考庙显考庙祖考庙大夫三注曰考庙王考庙皇考庙士二注曰考庙王考庙故徳厚者流光徳薄者流卑注雍曰徳厚者位尊道隆者爵重故天子逺及七世士祭祖而已是以贵始徳之本也始封必为祖注若契为殷祖弃为周祖音义疏冬宋人伐曹楚人败徐于娄林音义注娄林徐地传夷狄相败志也疏十有一月壬戌晋侯及秦伯战于韩注韩晋地获晋侯注获者不与之辞诸侯非可相获疏传韩之战晋侯失民矣以其民未败而君获也十有六年春王正月戊申朔陨石于宋五注刘向曰石隂类也五阳数也象隂而阳行将致队落音义疏传先陨而后石何也注据庄七年星陨如雨先言星后言陨陨而后石也注既陨后乃知是石于宋四竟之内曰宋后数散辞也耳治也注陨石记闻也闻其磌然视之则石察之则五音义疏是月六鶂退飞过宋都注是月陨石之月刘向曰鶂阳也六隂数也象阳而隂行必衰退音义传是月者决不日而月也注欲着石日鶂月故言是月若不言是月则嫌与戊申同疏六鶂退飞过宋都先数聚辞也目治也注六鶂退飞记见也视之则六察之则鶂徐而察之则退飞子曰石无知之物鶂㣲有知之物石无知故日之注石无知而陨必天使之然故详而日之鶂㣲有知之物故月之注鶂或时自欲退飞耳是以略而月之君子之于物无所苟而已石鶂且犹尽其辞而况于人乎故五石六鹢之辞不设则王道不亢矣注不遗㣲细故王道可举音义民所聚曰都三月壬申公子季友卒传大夫日卒正也疏称公弟叔仲贤也大夫不言公子公孙疏之也注季友桓公之子疏夏四月丙申缯季姬卒秋七月甲子公孙兹卒传大夫日卒正也冬十有二月公㑹齐侯宋公陈侯衞侯郑伯许男邢侯曹伯于淮音义传兵车之㑹也十有七年春齐人徐人伐英氏音义夏灭项传孰灭之桓公也何以不言桓公也注据庄十年齐师灭谭称齐师音义为贤者讳也项国也不可灭而灭之乎桓公知项之可灭也注知政昏乱易可灭音义而不知已之不可以灭也注霸者存恤邻国抑彊辅弱义不可灭人之国既灭人之国矣何贤乎君子恶恶疾其始注絶其始则得不终于恶邵曰谓疾其初为恶之事不终身疾之音义善善乐其终注乐贤者终其行也邵曰谓始有善事则终身善之音义疏桓公尝有存亡继絶之功故君子为之讳也注邵曰存亡谓存邢衞继絶谓立僖公所以终其善秋夫人姜氏㑹齐侯于卞注卞鲁地音义九月公至自㑹注桓㑹不致而今致㑹桓公徳衰威信不着陈列兵车又以灭项往㑹既非踰年乃反故往还皆月以危之冬十有二月乙亥齐侯小白卒传此不正其日之何也注据二十四年晋侯夷吾卒不书日其不正前见矣其不正之前见何也以不正入虚国故称嫌焉尔注庄九年齐小白入于齐贬不称公子虚国谓齐无人传例曰以国氏者嫌也音义十有八年春王正月宋公曹伯衞人邾人伐齐传非伐丧也注伐丧无道故谨而月之疏夏师救齐注鲁师传善救齐也五月戊寅宋师及齐师战于甗注甗齐地音义齐师败绩传战不言伐客不言及言及恶宋也注何休曰战言及者所以别客主直不直也故文十二年晋人秦人战于河曲两不直故不云及今宋言及明直在宋非所以恶宋也即言及为恶是河曲之战为两善乎又谷梁以河曲不言及略之也则自相反矣郑君释之曰及者别异客主耳不施于直与不直也直不直自在事而已义兵则客直宣十二年夏晋荀林父帅师及楚子战于邲晋师败绩是也兵不义则主人直庄二十八年春卫人及齐人战卫人败绩是也今齐桓卒未𦵏宋襄欲兴霸事而伐丧于礼尤反故反其文以宋及齐即实以宋及齐明直在宋邲之战直在楚不以楚及晋何邪秦晋战于河曲不言及疾其亟战争举兵故略其先后音义疏狄救齐传善救齐也疏秋八月丁亥𦵏齐桓公注竖刁易牙争权五公子争立故危之音义冬邢人狄人伐卫传狄其称人何也善累而后进之注累积伐卫所以救齐也注何休曰即伐卫救齐当两举如伐楚救江矣又传以为江逺楚近故伐楚救江今狄亦近卫而逺齐其事一也义异何也郑君释之曰文三年冬晋阳处父帅师伐楚救江两举之者以晋未有救江文故明言之今此春宋公曹伯卫人邾人伐齐夏狄救齐冬邢人狄人伐卫为其救齐可知故省文耳事同义又何异音义功近而徳逺矣注伐卫功近耳夷狄而忧中国其徳逺也春秋谷梁注疏卷八卷八考证春秋谷梁𫝊注疏卷八考证郑杀其大夫申侯𫝊称国以杀大夫杀无罪也按谷梁之例然耳推㝷经文惟陈杀洩冶晋杀赵同赵括蔡杀公子燮楚杀郄宛灼然为杀无罪他如晋里克㔻郑父楚得臣卫元咺晋郄锜郄犨郄至胥童楚公子追舒卫寗喜郑公孙黒之流经皆称国以杀不得云杀无罪也据左𫝊申侯专称而不厌亦岂全无罪乎公㑹王人齐侯宋公卫侯许男曹伯陈世子款盟于洮𫝊疏朝服者天子则皮弁云云一段监本误刋于郑伯乞盟传注下今改正禘于太庙用致夫人按此𫝊指成风左传以为哀姜公羊以为僖公之夫人姜氏本齐媵女之先至者胁公立为夫人其説尤为怪诞大约谷梁之説是伯姬卒传疏襄三十年𦵏宋共姬是也监本误作宋𦵏共姬今改正传葵邱之盟陈牲而不杀疏其实此㑹亦有四教按公羊僖三年㑹于阳谷桓公曰无障谷无贮粟无易树子无以妾为妻所谓四教也谷梁于此㑹则曰母雍泉母讫籴母易树子毋以妾为妻毋使妇人与国事大意同公羊而多毋使妇人与国事一句实是五教也晋杀其大夫里克传吾若此而入自明监本脱吾字今増秋八月大雩传疏是雩而雨者书月以见正监本误作雨者雩者今改正楚人灭黄传管仲死楚伐江灭黄桓公不能救故君子闵之也疏案史记管仲之卒计桓公四十一年当鲁僖十五年而此云管仲死者葢不取之史记之説按谷梁谓管仲既死桓公霸业不终但史记以管仲之卒在齐桓公四十一年当僖十五年考据必确左传虽无管仲卒年月明文然僖十七年齐侯小白卒传曰公与管仲属孝公于宋襄公以为太子雍巫因寺人貂以荐羞于公有宠公许立武孟管仲卒五公子皆争求立冬十月乙亥齐桓公卒云云是由五公子争立追叙管仲既卒非谓仲卒于十七年也总之在十二年仲必未卒左传是冬齐侯使管仲平戎于王王以上卿之礼享仲仲受下卿之礼而还是冬仲固无恙也宋襄公嗣位在僖九年即与葵邱之㑹时未终丧经书宋子桓公与仲属立孝公当不在此时其后数年齐宋并无㑹盟之事惟十三年㑹于咸十四年城缘陵十五年盟牡邱次于匡齐宋并在疑属立孝公当在此时也后人见此数年中霸业不振断谓仲必前卒不知齐桓公末年小人杂进任仲亦必不如初年雍巫因寺人貂以干进虽不知确在何年而寺人貂漏师多鱼在僖二年当霸业方盛之日则嬖幸窃权乆矣小人害霸管仲临卒尚为桓公言之又乌知仲卒不在十五年如史记所云乎八月螽传疏重发传者云云一段监本误刋于下文公至自㑹注下今改正震夷伯之庙传震雷也疏谓有雷击夷伯之庙夷伯监本误作伯夷今改正陨石于宋五疏何休云鹢者鸟中之耿介者鹢监本误作鶂疏既引公羊注当依原文作鹢今改正传先陨而后石何也疏故先言陨监本作故言先言陨上言字衍今删六鶂退飞过宋都六鶂监本误作六鹢按谷梁经自作鶂惟公羊作鹢今改正宋师及齐师战于甗传疏不施直与不直也推寻文义不施下当有一于字春秋谷梁传注疏卷八考证春秋谷梁传注疏卷九钦定四库全书春秋谷梁注疏卷九晋范甯集解唐陆徳明音义杨士勋疏十有九年春王三月宋人执滕子婴齐疏夏六月宋公曹人邾人盟于曹南注曹南曹之南鄙缯子会盟于邾己酉邾人执缯子用之传微国之君因邾以求与之盟注与厠豫也音义疏人因已以求与之盟已迎而执之恶之故谨而日之也用之者叩其鼻以衈社也注衈者衅也取鼻血以衅祭社器音义疏秋宋人围曹衞人伐郉冬会陈人蔡人楚人郑人盟于齐注㑹无主名内卑者也四国称人外卑者也杜预曰地于齐齐亦与盟梁亡𫝊自亡也湎于酒淫于色心昬耳目塞上无正长之治大臣背叛民为寇盗梁亡自亡也如加力役焉湎不足道也注如使伐之而灭亡则淫湎不足记也使其自亡然后其恶明音义疏梁亡郑弃其师我无加损焉正名而已矣梁亡出恶正也注正谓政教疏郑弃其师恶其长也注长谓高克二十年春新作南门传作为也有加其度也注更加使大言新有故也非作也注责其改旧制南门者法门也注法门谓天子诸侯皆南面而治法令之所出入故谓之法门音义夏郜子来朝音义五月乙巳西宫灾𫝊谓之新宫则近为祢宫注言闵公非僖公之父故不言新宫也音义以谥言之则如疏之然注故不言闵宫而云西宫以是为闵宫也疏郑人入滑秋齐人狄人盟于郉传郉为主焉尔郉小其为主何也其为主乎救齐注十八年郉人狄人伐衞以救齐是也疏冬楚人伐随𫝊随国也疏二十有一年春狄侵衞宋人齐人楚人盟于鹿上注宋为盟主故序齐上鹿上宋地夏大旱注传例曰得雨曰雩不得雨曰旱传旱时正也疏秋宋公楚子陈侯蔡侯郑伯许男曹伯会于雩注雩宋地雩或为宇执宋公以伐宋传以重辞也注传例曰以者不以者也此传及定七年齐人执衞行人北宫结以侵衞传皆曰以重辞也然则以有二义矣国之所重故曰重辞疏冬公伐邾楚人使宜申来献捷音义注楚称人者为执宋公贬音义疏𫝊捷军得也其不曰宋捷何也注据庄三十一年齐侯来献戎捷疏不与楚㨗于宋也注不与夷狄捷中国十有二月癸丑公会诸侯盟于薄注会雩之诸侯释宋公传会者外为主焉尔外释不志此其志何也以公之与之盟目之也不言楚不与楚专释也注何休曰春秋以执之为罪不以释之为罪责楚子专释非其理也公羊以为公会诸侯释之故不复出楚耳郑君释之曰不与楚专释者非以责之也传云外释不志此其志何也以公之与之盟日之也言公与诸侯盟而释宋公公有功焉与公羊义无违错音义疏二十二年春公伐邾取须句音义夏宋公衞侯许男滕子伐郑秋八月丁未及邾人战于升陉音义注升陉鲁地𫝊内讳败举其可道者也不言其人以吾败也不言及之者为内讳也音义疏冬十有一月己巳朔宋公及楚人战于泓音义宋师败绩传日事遇朔曰朔春秋三十有四战未有以尊败乎卑以师败乎人者也以尊败乎卑以师败乎人则骄其敌襄公以师败乎人而不骄其敌何也责之也泓之战以为复雩之耻也注前年宋公为楚所执雩之耻宋襄公有以自取之伐齐之丧执滕子围曹为雩之会不顾其力之不足而致楚成王成王怒而执之故曰礼人而不答则反其敬爱人而不亲则反其仁治人而不治则反其知过而不改又之注又复音义是谓之过襄公之谓也古者被甲婴胄非以兴国也则以征无道也岂曰以报其耻哉宋公与楚人战于泓水之上司马子反曰楚衆我少鼓险而击之胜无幸焉注若要而击之必可破非侥倖也音义疏襄公曰君子不推人危不攻人厄须其出注须其出险音义旣出旌乱于上陈乱于下子反曰楚衆我少击之胜无幸焉襄公曰不鼓不成列注列陈音义须其成列而后击之则衆败而身伤焉七月而死注何休曰即宋公身伤当言公不当言师成十六年楚子败绩是也又成十六年传曰不言师君重于师也即成十六年是二十二年虚言也即二十二年是十六年非也郑君释之曰传説楚子败绩日四体偏断此则目也此言君之目与手足有破断者乃为败矣今宋襄公身伤耳当持鼓军事无所害而师犹败故不言宋公败绩也传所以言败衆败身伤焉者疾其信而不道以取大辱疏倍则攻敌则战少则守人之所以为人者言也人而不能言何以为人言之所以为言者信也言而不信何以为言信之所以为信者道也信而不道何以为道道之贵者时其行势也注凯曰道有时事有势何贵于道贵合于时何贵于时贵顺于势宋公守匹夫之狷介徒蒙耻于夷狄焉识大通之方至道之术哉音义疏二十有三年春齐侯伐宋围闵𫝊伐国不言围邑此其言围何也不正其以恶报恶也注前十八年宋伐齐之丧是恶也今齐乗胜而报是以恶报恶也音义夏五月庚寅宋公兹父卒𫝊不葬何也失民也其失民何也以其不教民战则是弃其师也为人君而弃其师其民孰以为君哉注何休曰所谓教民战者习之也春秋贵偏战而恶诈战宋襄公所以败于泓者守礼偏战也非不教其民也孔子曰君子去仁恶乎成名造次必于是顚沛必于是未有守正以败而恶之也公羊以为不书葬为襄公讳背殡出㑹所以美其有承齐桓尊周室之美志郑君释之曰教民习战而不用是亦不教也诈战谓不期也既期矣当观敌为䇿倍则攻敌则战少则守今宋襄公于泓之战违之又不用其臣之谋而败故徒善不用贤良不足以兴霸主之功徒言不知权谲之谋不足以交邻国㑹远疆故易讥鼎折足诗刺不用良此説善也音义疏秋楚人伐陈冬十有一月把子卒注庄二十七年称伯今称子盖为时王所黜二十有四年春王正月夏狄伐郑秋七月冬天王出居于郑注襄王也天子以天下为家故所在称居𫝊天子无出出失天下也注王者无外言出则有外之辞江熙曰天子必巡守然后行故河阳之守全天王之行也平王东迁其诗不能复雅而列为国风襄王奔郑不得全天王之行则与诸侯不异故书出也夫子祖述尧舜宪章文武斯文是作不以道假人传言失天下阙然如有未备音义疏居者居其所也虽失天下莫敢有也注邵曰虽实出奔而王者无外王之所居则成王畿郑不敢有之以为国晋侯夷吾卒注传曰诸侯时卒恶之不书葬簒文公而立失徳音义二十五年春王正月丙午衞侯燬灭郉𫝊燬之名何也注据宣十二年楚子灭萧不名音义不正其伐本而灭同姓也注絶先祖支体尤重故名以甚之疏夏四月癸酉卫侯燬卒宋荡伯姬来逆妇注伯姬鲁女为宋大夫荡氏妻也自为其子来迎妇音义传妇人既嫁不踰竟宋荡伯姬来逆妇非正也其曰妇何也縁姑言之之辞也疏宋杀其大夫𫝊其不称名姓以其在祖之位尊之也注何休曰曹杀其大夫亦不称名姓岂可复以为祖乎郑君释之曰宋之大夫尽名姓礼公族有罪刑于甸师氏不与国人虑兄弟也所以尊异之孔子之祖孔父累于宋殇公而死今骨肉在其位而见杀故尊之隠而不忍称名氏若罪大者名之而已使若异姓然此乃祖之疏也曹杀其大夫自以无大夫不称名氏耳春秋辞同事异者甚多隠去即位以见譲庄去即位为继弑是复可以此例非之乎音义疏秋楚人围陈纳顿子于顿𫝊纳者内弗受也围一事也纳一事也而遂言之注怪其异事而辞相连有似遂事之辞盖纳顿子者陈也注围陈使纳顿子疏葬衞文公冬十有二月癸亥公会衞子莒庆盟于洮注衞称子在丧洮鲁地𫝊莒无大夫其曰莒庆何也以公之会目之也注小国无大夫以公与会故进之时有卫子则无敌公之嫌音义二十有六年春王正月己未公㑹莒子衞甯速盟于向注向莒地音义𫝊公不会大夫其曰甯速何也以其随莒子可以言㑹也齐人侵我西鄙公追齐师至嶲弗及传人微者也侵浅事也公之追之非正也至嶲急辞也注以急辞言之明不至嶲音义疏弗及者弗与也注弗与战也可以及而不敢及也注畏齐师其侵也曰人其追也曰师以公之弗及大之也注大之谓变人言师弗及内辞也注弗及者若曰我自不及耳非齐不可及夏齐人伐我北鄙衞人伐齐公子遂如楚乞师𫝊乞重辞也注雍曰人道施而不有譲而不取故以乞为重音义疏何重焉重人之死也非所乞也师出不必反战不必胜故重之也秋楚子灭夔以夔子归音义𫝊夔国也不日微国也以归犹愈乎执也疏冬楚人伐宋围闵传伐国不言围邑此其言围何也以吾用其师目其事也非道用师也注楚人出师为鲁伐齐而中道以伐宋故伐围兼书所以责楚音义疏公以楚师伐齐取谷𫝊以者不以者也民者君之本也使民以其死非其正也注雍曰兵不祥之器不得已而用之安有驱民于死地以共假借之役乎音义疏公至自伐齐𫝊恶事不致此其致之何也危之也注以蛮夷之师伐邻近大国招祸深怨危亡之道疏二十有七年春把子来朝音义夏六月庚寅齐侯昭卒音义秋八月乙未葬齐孝公乙巳公子遂帅师入把冬楚人陈侯蔡侯郑伯许男围宋𫝊楚人者楚子也其曰人何也人楚子所以人诸侯也其人诸侯何也不正其信夷狄而伐中国也注何休曰哀元年楚子陈侯随侯许男围蔡不称人明不以此故也郑君释之曰时晋文为贤伯故讥诸侯不从而信夷狄也哀元年时无贤伯又何据而当贬之耶甯谓定哀之世楚彊盛故诸侯不得不从耳江熙曰夫屈信理对言信必有屈也宋楚战于泓宋以信义而败未有阙也楚复围之夫三人行必有我师诸侯不能以义相师反信楚之曲屈宋之直是义所不取信曲屈直犹不可况乃华夷乎楚以亡义见贬则诸侯之不从不待贬而见也然则四国信楚而屈宋春秋屈其信而信其屈贬楚子于兵首则彼碌碌者以类见矣故曰人楚子所以人诸侯音义疏十有二月甲戌公会诸侯盟于宋注地以宋者则宋得与盟宋围解可知音义疏二十有八年春晋侯侵曹晋侯伐衞𫝊再称晋侯忌也注郑嗣曰曹衞并有宿怨于晋君子不念旧恶故再称晋侯以刺之音义公子买戍衞不卒戍刺之注刺杀也内讳杀大夫故谓之刺盖取周礼三刺之法𫝊先名后刺杀有罪也公子启曰不卒戍者可以卒也可以卒而不卒讥在公子也刺之可也注公子启鲁大夫疏楚人救衞三月丙午晋侯入曹执曹伯畀宋人𫝊入者内弗受也日入恶入者也以晋侯而厈执曹伯恶晋侯也注恶其忌怨深音义疏畀与也其曰人何也不以晋侯畀宋公也注畀上与下之辞故不以侯畀公哀四年夏晋人执戎蛮子赤归于楚使楚子治其罪今执曹伯不言归于宋而言与宋人者是使宋公拘执之夏四月己巳晋侯齐师宋师秦师及楚人战于城濮楚师败绩楚杀其大夫得臣衞侯出奔楚五月癸丑公会晋侯齐侯宋公蔡侯郑伯衞子莒子盟于践土注衞称子者时衞侯出奔国更立君非王命所加未成君故曰子践土郑地𫝊讳会天王也注实㑹天王而文不言天王若诸侯自共盟然是讳之也所谓谲而不正陈侯如㑹𫝊如㑹外乎㑹也于㑹受命也注外乎会不及序也受命于会故书如会公朝于王所𫝊朝不言所言所者非其所也注非京师朝疏六月衞侯郑自楚复归于衞𫝊自楚楚有奉焉尔复者复中国也注中国犹国中也疏归者归其所也郑之名失国也疏衞元咺出奔晋陈侯款卒秋杞伯姬来注庄公女来归宁公子遂如齐注聘也冬公会晋侯宋公蔡侯郑伯陈子莒子邾子秦人于温注陈称子在丧也𫝊讳会天王也注复致天子音义天王守于河阳注河阳晋地音义𫝊全天王之行也注时实晋文公召王以臣召君不可以训因天子有巡守之礼故以自行为文音义为若将守而遇诸侯之朝也为天王讳也水北为阳山南为阳温河阳也注日之所照曰阳音义壬申公朝于王所𫝊朝于庙礼也于外非礼也注诸侯朝王王必于宗庙受之者盖欲尊祖祢共其荣独公朝与诸侯尽朝也其日以其再致天子故谨而日之主善以内目恶以外注主善以内谓公朝于王所目恶以外言再致天子音义言曰公朝逆辞也而尊天子注郑嗣曰若公朝于庙则当言公如京师而今言公朝是逆常之辞虽逆常而曰公朝王所是尊天子疏会于温言小诸侯温河北地以河阳言之大天子也注温河阳同耳小诸侯故以一邑言之尊天子故以广大言之日系于月月系于时壬申公朝于王所其不月失其所系也以为晋文公之行事为已傎矣注以臣召君傎倒上下日不系于月犹诸侯不宗于天子音义晋人执衞侯归之于京师𫝊此入而执其不言入何也不外王命于衞也注入者自外来伯者以王命讨衞衞王之土故曰不外王命归之于京师缓辞也断在京师也注辞间容之故言缓音义疏衞元咺自晋复归于衞𫝊自晋晋有奉焉尔复者复中国也归者归其所也疏诸侯遂围许注会温诸侯许比再会不至故共围之𫝊遂继事也注继事㑹于温而围许曹伯襄复归于曹注三月为晋侯所执今方归𫝊复者复中国也天子免之因与之会其曰复通王命也注免之于宋身未反国因㑹于许即从反国之辞通王命遂会诸侯围许𫝊遂继事也二十有九年春介葛卢来𫝊介国也葛卢微国之君未爵者也其曰来卑也音义疏公至自围许夏六月公㑹王人晋人宋人齐人陈人蔡人秦人盟于翟泉注翟泉某地疏秋大雨雹注雹者隂胁阳臣侵君之象阳气之在水雨则温热阴气薄而胁之不相入转而成雹音义冬介葛卢来三十年春王正月夏狄侵齐秋衞杀其大夫元咺𫝊称国以杀罪累上也以是为讼君也注元咺讼君之罪于伯者君忌之使人杀之而后入案宣九年陈杀其大夫泄冶传曰称国以杀其大夫杀无罪也此传曰称国以杀罪累上也凡称国以杀大夫或杀无罪或罪累上参互不同略当近半然则称国以杀有二义泄冶忠贤而君杀之是君无道也衞侯虽有不徳臣无讼君之道元咺之罪亦已重矣然君子之道譬之于射失诸正鹄反求诸身衞侯不思致讼之愆躬自厚之义过而不改而又怨忌上下皆失故曰罪累上音义疏衞侯在外其以累上之辞言之何也待其杀而后入也及公子瑕传公子瑕累也以尊及卑也衞侯郑归于衞注徐邈曰凡出奔归月执归不月者奔则国更立主若故君还入必有战争祸害所以谨其文执者罪名未定其国犹追奉之归无犯害故例不月音义晋人秦人围郑介人侵萧冬天王使宰周公来聘𫝊天子之宰通于四海疏公子遂如京师遂如晋𫝊以尊遂乎卑此言不敢叛京师也注何休曰大夫无遂事案襄十二年季孙宿救台遂入郓恶季孙不受命而入也如公子遂受命如晋不当言遂郑君释之曰遂固受命如京师如晋不专受命如周经近上言天王使宰周公来聘故公子遂报焉因聘于晋尊周不敢使并命使若公子遂自往然即云公子遂如京师如晋是同周于诸侯叛而不尊天子也公羊传有羙恶不嫌同辞何独不广之于此乎甯谓经同而传异者甚衆此吾徒所以不及古人也音义疏三十有一年春取济西田注曹田公子遂如晋夏四月四卜郊注谓之郊者天人相与交接之意也不言郊天者不敢斥尊也昔武王既崩成王幼少周公居摄行天子事制礼作乐终致太平周公薨成王以王礼葬之命鲁使郊以彰周公之徳祭苍帝灵威仰昊天上帝鲁不祭音义疏不从乃免牲犹三望注郑君曰望者祭山川之名也谓海也岱也淮也非其疆界则不祭禹贡曰海岱及淮惟徐州徐鲁地音义疏传夏四月不时也注郊春事也四卜非礼也注郊春事四卜则入夏免牲者为之缁衣熏裳有司𤣥端奉送至于南郊免牛亦然注𤣥端黒衣接神之道𤣥熏者天地之色也南郊天位归之于阳也全曰牲伤曰牛牛有变而不郊故卜免牛音义疏乃者亡乎人之辞也注亡乎人若曰无贤人也凯曰其犹易称闚其户阒其无人诗云巷无居人讥僖公不共致天变音义犹者可以已之辞也注望郊之细也不郊无望可也已止也秋七月冬把伯姬来求妇传妇人既嫁不踰竟把伯姬来求妇非正也疏狄围衞十有二月衞迁于帝邱注帝邱衞地三十有二年春王正月夏四月己丑郑伯㨗卒音义衞人侵狄秋衞人及狄盟冬十有二月己卯晋侯重耳卒注晋自庄公以前不书于春秋又不言文公之入及郑忽之杀何乎徐邈通之曰案诗序及纪年史记晋昭公之后大乱五世又郑忽之后有子亹子仪且事出记传而经所无殊多诚当有不告故不书者诸侯有朝聘之礼赴告之命所以敦其交好通其忧虞若邻国相望而情志否隔存亡祸福不以相闗则它国之史无由得书故告命之事絶则记注之文阙此盖内外相与之常也鲁政虽陵迟而典刑犹存史䇿所录不失常法其文献之实足征故孔子因而修之事仍本史而辞有损益所以成详略之例起褒贬之意若夫可以寄微㫖而通王道者存乎精义穷理不在记事少多此盖修春秋之本㫖师资辩説日用之常义故谷梁子可不复发文而体例自举矣音义疏三十有三年春王二月秦人入滑传滑国也齐侯使国归父来聘夏四月辛巳晋人及姜戎败秦师于殽音义传不言战而言败何也狄秦也其狄之何也秦越千里之险入虚国注滑无备故言虚国音义进不能守退败其师徒乱人子女之敎无男女之别秦之为狄自殽之战始也注明秦本非夷狄音义疏秦伯将袭郑百里子与蹇叔子谏曰千里而袭人未有不亡者也秦伯曰子之冢木已拱矣何知注子之軰皆已老死矣拱合抱也言其老无知音义师行百里子与蹇叔子送其子而戒之曰女死必于殽之巖唫之下注其处险隘一人可以要百人音义我将尸女于是注尸女者收女尸师行百里子与蹇叔子随其子而哭之秦伯怒曰何为哭吾师也二子曰非敢哭师也哭吾子也我老矣彼不死则我死矣注畏秦伯怒故云彼我要有死者晋人与姜戎要而击之殽匹马倚轮无反者注倚轮一只之轮音义晋人者晋子也其曰人何也微之也何为微之不正其释殡而主乎战也癸巳葬晋文公传日葬危不得葬也狄侵齐公伐邾取訾楼音义秋公子遂帅师伐邾晋人败狄于箕注箕晋地音义冬十月公如齐十有二月公至自齐乙巳公薨于小寝注小寝内寝传小寝非正也注非路寝疏陨霜不杀草注京房易传曰君假与臣权陨霜不杀草音义传未可杀而杀举重也可杀而不杀举轻也注重谓菽也轻谓草也轻者不死则重者不死可知李梅实注京房易传曰从叛者兹谓不明厥妖木冬实𫝊实之为言犹实也注实子晋人陈人郑人伐许春秋谷梁注疏巻九卷九考证春秋谷梁传注疏巻九考证宋人执滕子婴齐疏传注并不解称名之意盖罪贱之也按疏以书滕子名为罪贱之者礼诸侯失地名灭同姓名余不生名也然称宋人以执则其贬滕子次也会陈人蔡人楚人郑人盟于齐按此与左传会字上无公字故范注曰会无主名内卑者也四国称人外卑者也别本作公会误宋公及楚人战于泓宋师败绩传按泓之战谷梁深责宋襄最得经意范注引何休及康成之説以左传证之宋襄伤股则糓梁所谓身伤有实据矣何休以鄢陵之战楚君伤目经书楚子败绩糓梁谓君重于师如泓战宋公果伤经亦当书宋公败绩此其难糓梁之意也康成以伤目与伤股有别以解何休之驳揆以圣经书法实皆不然泓之战至于门官皆殱师徒丧失几至亡国故经书师鄢陵之战楚君伤目而三军未至大损经故举重以概轻耳晋侯夷吾卒注不书葬监本误作出不葬今改正宋杀其大夫传其不称名姓以其在祖之位尊之也按大夫不名大约旧史逸其名孔子因旧文耳公羊三世内娶之説既妄谷梁所云亦穿凿之论也刘敞曰春秋非孔氏家牒何得擅讳其祖名哉此説甚正楚子围陈纳顿子于顿传围一事也纳一事也而遂言之盖纳顿子者陈也注围陈使纳顿子按谷梁云盖纳顿子者陈也言因欲纳顿子故围陈围陈而后顿子可纳也注谓使陈纳顿子楚既围陈何须使陈楚人陈侯蔡侯郑伯许男围宋传注诸侯不能以义相师师字监本误作帅帅作率音则于义亦通但上文既言三人行必有我师则别本作相师是也公子买戌衞不卒戍刺之传先名后刺杀有罪也刘敞曰谷梁説非也会不言所为言所为皆讥也然则刺不言所坐言所坐皆讳也公朝于王所𫝊言所者非其所也按经祗谓王所非正朝之所耳不谓朝之之非也天子在是可不朝乎公会晋侯宋公蔡侯郑伯陈子莒子邾子秦人于温晋侯下左氏公羊经皆有齐侯糓梁经无之公子遂如京师遂如晋注经同而传异者甚衆此吾徒所以不及古人也按范此言深得其实公羊亦言羙恶不嫌同辞而后儒説经私意穿凿强为异同非经意亦非传意也四卜郊注成王命鲁使郊以彰周公之徳祭苍帝灵威仰昊天上帝鲁不祭按范从康成之説故如此实则天无二帝亦无二岂有纷纷之名如元命包文耀钩所云云者耶感生之帝与昊天上帝实一帝耳鲁既僭用天子礼乐郊坛所祀即昊天上帝也诗曰皇皇后帝皇祖后稷明明祀天配以后稷矣谓不祀昊天上帝可乎犹三望疏公羊以为三望云云一段监本误刋于四卜郊注下今改正春秋谷梁传注疏卷九考证春秋谷梁传注疏卷十钦定四库全书春秋谷梁注疏巻十晋范甯集解唐陆徳明音义杨士勋疏文公疏元年春王正月公即位传继正即位正也注继正谓继正卒也隐去即位以见让桓书即位示安忍庄闵僖不言即位皆继弑音义二月癸亥日有食之天王使叔服来会𦵏注诸侯丧天子使大夫㑹𦵏礼也传例曰天子大夫称字葢未受采邑故不称氏字者贵称故可独达也音义疏传𦵏曰㑹注言㑹明非一人之辞其志重天子之礼也疏夏四月丁巳𦵏我君僖公传薨称公举上也𦵏我君接上下也僖公𦵏而后举谥谥所以成徳也于卒事乎加之矣疏天王使毛伯来钖公命注毛采邑伯字也天子上大夫也音义传礼有受命无来钖命钖命非正也疏晋侯伐衞叔孙得臣如京师衞人伐晋秋公孙敖㑹晋侯于戚注礼卿不得㑹公侯春秋尊鲁内卿大夫可以㑹外诸侯音义疏冬十月丁未楚世子商臣弑其君髠注郑嗣曰商臣缪王也髠文王之子成王也不言其父而言其君者君之于世子有父之亲有君之尊言世子所以明其亲也言其君所以明其尊也商臣于尊亲尽矣音义传日髠之卒所以谨商臣之弑也夷狄不言正不正注徐干曰中国君卒正者例日簒立不正者不日夷狄君卒皆畧而不日所以殊夷夏也今书日谨识商臣之大逆尔不以明髠正与不正音义疏公孙敖如齐二年春王二月甲子晋侯及秦师战于彭衙注彭衙秦地音义秦师败绩丁丑作僖公主传作为也为僖公主也注为僖公庙作主也主葢神之所冯依其状正方穿中央达四方天子长尺二寸诸侯长一尺音义立主丧主于虞注礼平旦而𦵏日中反而祭谓之曰虞其主用桑吉主于练注期而小祥其主用栗作僖公主讥其后也注僖公薨至此已十五月作主壊庙有时日于练焉壊庙壊庙之道易檐可也改涂可也注礼亲过髙祖则毁其庙以次而迁将纳新神故示有所加音义疏三月乙巳及晋处父盟注晋大夫阳处父疏传不言公处父伉也为公讳也注讳公与大夫盟去处父氏公亲如晋使若与其君盟如经言邾仪父矣不书地者公在晋也庄二十二年秋七月丙申及齐髙傒盟于防不去髙傒氏者公不亲如齐不与其君盟于耻差降音义何以知其与公盟以其日也何以不言公之如晋所耻也出不书反不致也疏夏六月公孙敖㑹宋公陈侯郑伯晋士谷盟于垂敛注垂歛郑地音义传内大夫可以㑹外诸侯自十有二月不雨至于秋七月注建午之月犹未为灾传歴时而言不雨文不忧雨也注僖公忧民歴一时辄书不雨今文公歴四时乃书是不勤雨也疏不忧雨者无志乎民也注无恤民志八月丁卯大事于大庙跻僖公注大事祫也时三年之丧未终而吉祭于大庙则其讥自明音义疏传大事者何大是事也着祫尝注祫合也尝秋祭祫祭者毁庙之主陈于大祖未毁庙之主皆升合祭于大祖注祫祭者皆合祭诸庙已毁未毁者之主于大祖庙中以昭穆为次序父为昭子为穆昭南乡穆北乡孙从王父坐也祭毕则复还其庙音义跻升也先亲而后祖也逆祀也注旧説僖公闵公庶兄故文公升僖公之主于闵公之上耳僖公虽长已为臣矣闵公虽小已为君矣臣不可以先君犹子不可以先父故以昭穆父祖为喻甯曰即之于传则无以知其然若引左氏以释此传则义虽有似而于文不辨髙宗殷之贤主犹祭丰于祢以致雉雊之变然后率脩常礼文公傎倒祖考固不足多怪矣亲谓僖祖谓庄音义逆祀则是无昭穆也无昭穆则是无祖也无祖则无天也故曰文无天无天者是无天而行也注祖人之始也人之所仰天也君子不以亲亲害尊尊此春秋之义也注尊卑有序不可乱也疏冬晋人宋人陈人郑人伐秦公子遂如齐纳币注丧制未毕而纳币书非礼三年春王正月叔孙得臣㑹晋人宋人陈人衞人郑人伐沈沈溃注沈国也溃之为言上下不相得音义夏五月王子虎卒𫝊叔服也此不卒者也注外大夫不书卒何以卒之以其来㑹𦵏我卒之也注㑹𦵏在元年疏或曰以其尝执重以守也注僖二十四年天王出居于郑叔服执重任以守国音义秦人伐晋秋楚人围江雨螽于宋传外灾不志此何以志也曰灾甚也其甚奈何茅茨尽矣注茅茨犹尽则嘉谷可知茨蒺藜音义疏着于上见于下谓之雨音义疏冬公如晋十有二月己巳公及晋侯盟晋阳处父帅师伐楚救江传此伐楚其言救江何也江逺楚近伐楚所以救江也注时楚人围江晋师伐楚楚国有难则江围自解音义四年春公至自晋夏逆妇姜于齐𫝊其曰妇姜为其礼成乎齐也注妇礼成于齐故在齐便称妇音义其逆者谁也亲逆而称妇或者公与何其速妇之也注郑嗣曰皆问者之辞问曰以使大夫逆例称女而今称妇为是公亲逆与怪称妇速故反覆推之音义曰公也其不言公何也注据庄二十四年公如齐逆女言公非成礼于齐也注非责曰妇有姑之辞也其不言氏何也贬之也何为贬之也夫人与有贬也注邵曰夫人能以礼自防则夫妇之礼不成于齐故讥公而夫人与焉音义疏狄侵齐秋楚人灭江晋侯伐秦衞侯使甯俞来聘音义冬十有一月壬寅夫人风氏薨注僖公母风氏五年春王正月王使荣叔归含且赗注含口实也礼记曰饭用米贝弗忍虚也诸侯含用玉荣叔天子之上大夫也荣采地叔字音义疏传含一事也赗一事也兼归之非正也注礼含赗禭各异人音义疏其曰且志兼也其不言来不周事之用也注何休曰四年夫人风氏薨九年秦人来归僖公成风之襚最晚矣何以言来郑君释之曰秦自败于殽之后与晋为仇兵无休时乃加免缪公之丧而来君子原情不责晚用或作辞音义赗以早注乗马曰赗乗马所以助𦵏成风未𦵏故书早音义而含已晚注已殡故言晚国有逺近皆令及事理不通也礼杂记曰含者执璧将命曰寡君使某含相者入告出曰孤某须矣含者入升堂致命子拜稽颡含者坐委于殡东南有苇席既𦵏蒲席降出反位明君之于臣有含赗之义所以助丧尽恩含不必用示有其礼音义疏三月辛亥𦵏我小君成风王使毛伯来㑹𦵏疏传㑹𦵏之礼于鄙上注从竟至墓主为送𦵏来音义夏公孙敖如晋秦人入鄀音义秋楚人灭六冬十月甲申许男业卒六年春𦵏许僖公夏季孙行父如陈注行父季友孙疏秋季孙行父如晋八月乙亥晋侯驩卒音义冬十月公子遂如晋𦵏晋襄公晋杀其大夫阳处父𫝊称国以杀罪累上也襄公已𦵏其以累上之辞言之何也君漏言也上泄则下闇下闇则上聋且闇且聋无以相通注臣闇不言君无所闻上下否塞音义疏夜姑杀者也注杀处父音义夜姑之杀柰何曰晋将与狄战使狐夜姑为将军赵盾佐之阳处父曰不可古者君之使臣也使仁者佐贤者不使贤者佐仁者今赵盾贤夜姑仁其不可乎注邵曰贤者多才也战主于攻伐仁者有恻隐之㤙不如多才者有权畧音义襄公曰诺谓夜姑曰吾始使盾佐女今女佐盾矣注称处父语以语之故传曰漏言也音义夜姑曰敬诺襄公死处父主竟上事注待诸侯㑹葬在鄙上音义夜姑使人杀之君漏言也注亲杀者夜姑而归罪于君明由君言而杀之罪在君也故称国以杀疏故士造辟而言诡辞而出注辟君也诡辞而出不以实造人音义曰用我则可不用我则无乱其徳注此士对君言之辞晋狐夜姑出奔狄闰月不告月犹朝于庙注礼天子以十二月朔政班告于诸侯诸侯受于祢庙孝子尊事先君不敢自专也言朝者縁生以事死亲存朝朝莫夕不敢泄鬼神故事毕感月始而朝之音义疏传不告月者何也不告朔也不告朔则何为不言朔也闰月者附月之余日也积分而成于月者也注一歳三百六十日余六日又有小月六积五歳得六十日而再闰积衆月之余分以成此月疏天子不以告朔而丧事不数也注闰是丛残之数非月之正故吉凶大事皆不用也音义犹之为言可以已也注郊然后三望告朔然后朝庙俱言犹义相类也既废其大而行其细故讥之疏七年春公伐邾三月甲戌取须句音义传取邑不日此其日何也注据僖二十六年公伐齐取谷不日不正其再取故谨而日之也注僖二十二年公已伐邾取须句过而不改于此为甚故録日以志之疏遂城郚音义传遂继事也注因伐邾之师夏四月宋公壬臣卒音义宋人杀其大夫传称人以杀诛有罪也疏戊子晋人及秦人战于令狐注令狐秦地音义晋先蔑奔秦传不言出在外也辍战而奔秦以是为逃军也注辍止也为将而独奔故曰逃军音义狄侵我西鄙秋八月公㑹诸侯晋大夫盟于扈注扈郑地音义传其曰诸侯略之也注晋侯新立公始往㑹晋侯不盟大夫受盟既以丧娶又取二邑为诸侯所贱不得序于㑹讳使若扈之盟都不可知故略之音义疏冬徐伐莒公孙敖如莒莅盟传莅位也其曰位何也前定也其不日前定之盟不日也疏八年春王正月夏四月秋八月戊申天王崩注襄王冬十月壬午公子遂㑹晋赵盾盟于衡雍注衡雍郑地音义疏乙酉公子遂㑹雒戎盟于暴注郑地音义公孙敖如京师注弔周丧不至而复丙戌奔莒𫝊不言所至未如也注若其已行当如公子遂至黄乃复今不言所至而直言复知其实未如也未如则未复也未如而曰如不废君命也注雍曰受命而出义无私留书如京师以显命行于下不书所至以表不去之罪未复而曰复不专君命也注复者事毕之辞未如故知其未复加毕事之文者言君命无辄专之道其如非如也其复非复也惟奔莒之为信故谨而日之也疏螽宋人杀其大夫司马传司马官也其以官称无君之辞也注何休曰近上七年宋公壬臣卒宋人杀其大夫不言官今此在三年中言官义相违郑君释之曰七年杀其大夫此实无君也今杀其司马无人君之徳耳司马司城君之爪牙守国之臣乃杀其司马奔其司城无道之甚故称官以见轻慢也传例称人以杀杀有罪也此上下俱失之音义宋司城来奔传司城官也其以官称无君之辞也来奔者不言出举其接我也疏春秋谷梁注疏卷十卷十考证春秋谷梁传注疏卷十考证天王使叔服来㑹𦵏传疏然后至鲁国后字监本误作姑今改正公孙敖㑹晋侯于戚疏至于二年垂敛之㑹二年监本误作三年今改正作僖公主传疏取其名与其麤觕所以副孝子之心麤觕监本误作觕觕今据公羊注疏改正大事于太庙跻僖公疏禘所以异于祫者禘则功臣皆祭也功臣监本误作公臣今改正按此即书所云大享于先王尔祖与父从与享之者也传跻升也先亲而后祖也注亲谓僖祖谓庄按范氏説俱平正惟此条为好竒之过遂至无理鲁文虽愚何至升僖主于庄公之上乎传之先亲而后祖犹公羊之先祢而后祖耳説公羊者曰僖公以臣继闵公犹子继父故闵公于文公亦犹祖也其説至当杨氏直紏范注之失是也又按范所引髙宗肜日于义无当髙宗丰祢亦不过祭祀品物之盛有殊于逺祖耳必不于祫祭时升小乙之主于祖乙上也雨螽于宋传按汉书五行志云文公三年秋雨螽于宋谷梁传曰上下皆合言甚与传文不同当是括传文着于上见于下数句之意耳又疏禾稼既尽一段宜在传尾监本误刋茅茨尽矣疏后今改正王使荣叔归含且赗传而含已晚刘敞曰春秋恶归之云乎岂曰恶兼之云乎又谓其不周事之用亦非也宰咺岂周事之用者乎闰月不告朔犹朝于庙注礼天子以十二月朔政班告于诸侯诸侯受于祢庙疏郑云祖庙范言祢庙者以无正文各以意説或祖或祢通言之耳按周礼太史颁告朔于邦国郑注诸侯藏之祖庙礼记玉藻诸侯皮弁以听朔于太庙何休注公羊亦云祖庙范氏所以不从何郑之説而言祢庙者以此传十六年四不视朔有明文曰诸侯受乎祢庙也此传自言祢庙范不得违非范之自出意见也但祢庙实不可通故礼记孔疏曰谷梁传云诸侯受乎祢庙与礼乖非也传天子不以告朔而丧事不数也注皆不用也下各本皆有不数所右也五字陆氏释文于此处有数所古反后人误以为注接写于下且衍不字又讹古为右讹反为也今改正公伐邾𫝊疏哀二年春王二月监本脱春字今增公子遂㑹雒戎于暴疏故重言公子以详之按谷梁无传疏所言亦是推测之辞其实两事皆受君命而出故直叙为两事耳左氏谓书公子为珍之最为无据遂平生有何善状而圣经珍之乎宋人杀其大夫司马宋司城来奔传按左传司马公子卬也司城荡意诸也经书其官皆贵之公羊仍执三世内娶之説谷梁则以为无君之辞三传不同如此春秋谷梁传注疏巻十考证春秋谷梁传注疏卷十一钦定四库全书春秋谷梁注疏卷十一晋范甯集解唐陆徳眀音义杨士勋疏九年春毛伯来求金𫝊求车犹可求金甚矣注凯曰求俱不可在丧尤甚不称使者天子当丧未君也疏夫人姜氏如齐注归宁二月叔孙得臣如京师𫝊京大也师衆也言周必以衆与大言之也疏辛丑葬襄王𫝊天子志崩不志葬举天下而葬一人其道不疑也志葬危不得葬也注不得备礼葬疏日之甚矣其不葬之辞也注王室微弱诸侯无复往㑹葬音义疏晋人杀其大夫先都三月夫人姜氏至自齐𫝊卑以尊致病文公也注夫人行例不致乃以君礼致刺公宠之过音义疏晋人杀其大夫士縠及箕郑父音义𫝊称人以杀诛有罪也郑父累也楚人伐郑公子遂㑹晋人宋人衞人许人救郑夏狄侵齐秋八月曹伯襄卒九月癸酉地震𫝊震动也地不震者也震故谨而日之也注谷梁説曰大臣盛将动有所变疏冬楚子使萩来聘音义𫝊楚无大夫注无命卿其曰萩何也以其来我襃之也疏秦人来归僖公成风之襚𫝊秦人弗夫人也注言秦人弗以成风为夫人故不言夫人即外之弗夫人而见正焉注见不以妾为妻之正音义葬曹共公音义十年春王三月辛卯臧孙辰卒夏秦伐晋楚杀其大夫宜申注僖四年𫝊曰楚无大夫而今云杀其大夫者楚本祝融之后季连之胄也而国近南蛮遂渐其俗故弃而夷之今知内附中国亦转强大故进之音义疏自正月不雨至于秋七月𫝊厯时而言不雨文不闵雨也不闵雨者无志乎民也及苏子盟于女栗注女栗某地苏子周卿士音义冬狄侵宋楚子蔡侯次于厥貉注厥貉某地也音义十有一年春楚子伐麇音义夏叔彭生㑹晋郄缺于承匡注承匡宋地音义秋曹伯来朝音义公子遂如宋狄侵齐冬十月甲午叔孙得臣败狄于咸音义𫝊不言帅师而言败何也注据僖元年公子友帅师败莒师于丽获莒挐称帅师音义直败一人之辞也一人而曰败何也以衆焉言之也注言其力足以敌衆疏𫝊曰长狄也弟兄三人佚宕中国注佚犹更也音义瓦石不能害注肌肤坚强瓦石打擿不能亏损音义叔孙得臣㝡善射者也射其目身横九亩注广一步长百步为一亩九亩五丈四尺音义疏断其首而载之眉见于轼注兵车之轼髙三尺三寸音义疏然则何为不言获也注据莒挐言获曰古者不重创不禽二毛故不言获为内讳也注不重创恤病也不禽二毛敬老也仁者造次必于是颠沛必于是故为内讳也既射其目又断其首为重创鬓髪白为二毛音义疏其之齐者王子成父杀之则未知其之晋者也疏十有二年春王正月郕伯来奔音义把伯来朝注僖二十七年称子今称伯盖时王所进音义二月庚子子叔姬卒𫝊其曰子叔姬贵也公之母姊妹也注同母姊妹疏其一𫝊曰许嫁以卒之也男子二十而冠冠而列丈夫三十而娶女子十五而许嫁二十而嫁注礼二十而冠冠而在丈夫之列谯周曰国不可久无储贰故天子诸侯十五而冠十五而娶娶必先冠以夫妇之道王敎之本不可以童子之道治之礼十五为成童以次成人欲人君之早有继体故因以为节书称成王十五而冠着在金縢周礼媒氏曰令男三十而娶女二十而嫁内则云女子十五而笄説曰许嫁也是故男自二十以及三十女自十五以及二十皆得以嫁娶先是则速后是则晚凡人嫁娶或以贤淑或以方类岂但年数而已若必差十年乃为夫妇是废贤淑方类苟比年数而已礼何为然哉则三十而娶二十而嫁説嫁娶之限盖不得复过此尔故舜年三十无室书称曰鳏周礼云女子年二十未有嫁者仲春之月奔者不禁奔者不待礼聘因媒请嫁而已矣甯谓礼为夫之姊妹服长殇年十九至十六如此男不必三十而娶女不必二十而嫁眀矣此又士大夫之礼音义疏夏楚人围巢秋滕子来朝秦伯使术来聘注术秦大夫音义冬十有二月戊午晋人秦人战于河曲注河曲晋地𫝊不言及秦晋之战已亟故略之也注亟数也夫战必有曲直以一人主之二国战鬭数曲直不可得详故略之不言晋人及秦人战音义疏季孙行父帅师城诸及郓𫝊称帅师言有难也音义疏十有三年春王正月夏五月壬午陈侯朔卒疏邾子籧篨卒音义疏自正月不雨至于秋七月大室屋壊注屋者主于覆盖明庙不都壊音义𫝊大室屋壊者有壊道也讥不脩也大室犹世室也注世世有是室故言世室疏周公曰大庙注尔雅曰室有东西厢曰庙伯禽曰大室羣公曰宫注尔雅曰宫谓之室室谓之宫然则其实一也盖尊伯禽而异其名疏礼宗庙之事君亲割注割牲疏夫人亲舂注舂秶盛敬之至也为社稷之主而先君之庙壊极称之志不敬也注极称言屋壊不复依违其文音义冬公如晋卫侯㑹公于沓注沓地也音义狄侵卫十有二月己丑公及晋侯盟还自晋𫝊还者事未毕也自晋事毕也疏郑伯㑹公于棐注棐郑地音义十有四年春王正月公至自晋邾人伐我南鄙叔彭生帅师伐邾夏五月乙亥齐侯潘卒音义疏六月公㑹宋公陈侯卫侯郑伯许男曹伯晋赵盾癸酉同盟于新城注新城宋地𫝊同者有同也同外楚也疏秋七月有星孛入于北斗音义𫝊孛之为言犹茀也其曰入北斗斗有环域也注据孛于大辰及东方皆不言入此言入者明斗有规郭入其魁中也刘向曰北斗贵星人君之象也茀星乱臣之类言邪乱之臣将竝弑其君音义公至自会晋人纳捷菑于邾弗克纳音义𫝊是郄克也其曰人何也微之也何为微之也长毂五百乗緜地千里注长毂兵车四马曰乗一乗甲士三人步卒七十二人五百乗合三万七千五百人緜犹弥漫音义疏过宋郑滕薛夐入千乗之国欲变人之主注夐犹逺也变人之主谓时邾已立貜且邾小国而言千乗者大郄克之事音义至城下然后知何知之晚也注征不庙筭正其得失劳师逺涉乃至城下邾以义拒然后方悟贬之曰人不亦宜乎音义弗克纳未伐而曰弗克何也弗克其义也注非力不足义不可胜捷菑晋出也貜且齐出也注姊妹之子曰出貜且正也捷菑不正也注正适音义九月甲申公孙敖卒于齐𫝊奔大夫不言卒而言卒何也注据闵二年公子庆父出奔莒后不言卒为受其丧不可不卒也其地于外也注成十七年公孙婴齐卒于貍蜃𫝊曰其地未踰竟宣八年仲遂卒于垂垂齐地然则地或踰竟或未踰竟凡大夫卒在常所则不地地者皆非其常所随其所在而书其地耳不系于踰竟与不踰竟音义疏齐公子商人杀其君舍音义𫝊舍未踰年其曰君何也成舍之为君所以重商人之弑也注舍不成君则杀者非弑也商人其不以国氏何也注据隠四年卫州吁弑其君完不言公子不以嫌代嫌也注春秋以正治不正不以乱平乱舍不宜立有不正之嫌商人専权有当国之嫌故不书国氏眀不以嫌相代疏舍之不日何也未成为君也疏宋子哀来奔𫝊其曰子哀失之也注言失其氏族不知何人疏冬单伯如齐注单伯鲁大夫音义齐人执单伯𫝊私罪也单伯淫于齐齐人执之齐人执子叔姬𫝊叔姬同罪也疏十有五年春季孙行父如晋三月宋司马华孙来盟注泰曰擅权専国不君其君縁其不臣因曰无君上司马司城皆不名而此独名者以华孙奉使出盟为好于我故书官以见専録名以存善音义疏𫝊司马官也以其官称无君之辞也来盟者何前定也不言及者以国与之也音义疏夏曹伯来朝音义齐人归公孙敖之丧六月辛丑朔日有食之鼓用牲于社疏单伯至自齐𫝊大夫执则致致则名此其不名何也注据昭十四年意如至自晋称名天子之命大夫也晋郄缺帅师伐蔡戊申入蔡疏秋齐人侵我西鄙𫝊其曰鄙逺之也其逺之何也不以难介我国也注介犹近也音义疏季孙行父如晋冬十有一月诸侯盟于扈注诸侯皆㑹而公独不与故耻而略之疏十有二月齐人来归子叔姬𫝊其曰子叔姬贵之也其言来归何也父母之于子虽有罪犹欲其免也注凯曰书来归是见出之辞有罪之人犹与贵称书之曰子者盖父母之恩欲免罪也疏齐侯侵我西鄙遂伐曹入其郛注郛郭音义疏十有六年春季孙行父㑹齐侯于阳谷齐侯弗及盟𫝊弗及者内辞也行父失命矣齐得内辞也注行父出㑹失辞义无可纳故齐侯以正道拒而弗受不盟由齐故得内薛疏夏五月公四不视朔𫝊天子告朔于诸侯诸侯受乎祢庙礼也注每月天子以朔政班于诸侯诸侯受而纳之祢庙告庙以羊今公自二月不视朔至于五月是后视朔之礼遂废故子贡欲去其羊音义疏公四不视朔公不臣也以公为厌政以甚矣注天子班朔而公不视是不臣音义六月戊辰公子遂及齐侯盟于师邱注师邱齐地音义𫝊复行父之盟也注春齐侯不与行父盟故复使遂脩之音义秋八月辛未夫人姜氏薨注僖公夫人毁泉台𫝊丧不贰事贰事缓丧也注丧事主哀而复毁泉台是以丧为缓以文为多失道矣注缓作主跻僖公四不视朔毁泉台之类疏自古为之今毁之不如勿处而已矣注若以夫人居之而薨者但当莫处楚人秦人巴人灭庸冬十有一月宋人弑其君杵臼注泰曰𫝊称人者衆辞衆之所同则君过可知又曰称国以弑其君君恶甚矣然则举国重于书人也音义疏十有七年春晋人卫人陈人郑人伐宋注卫序陈上盖主㑹者降之夏四月癸亥葬我小君声姜齐侯伐我西鄙六月癸未公及齐侯盟于谷诸侯㑹于扈注言诸侯者义与上十五年同音义疏秋公至自谷冬公子遂如齐十有八年春王二月丁丑公薨于台下𫝊台下非正也疏秦伯罃卒音义夏五月戊戌齐人弑其君商人六月癸酉葬我君文公秋公子遂叔孙得臣如齐𫝊使举上客而不称介不正其同伦而相介故列而数之也注上客聘主也礼大夫为卿介遂与得臣俱为卿是以同伦为副使故两言之明无差降音义疏冬十月子卒注子赤也诸侯在丧既葬之称音义疏𫝊子卒不日故也注故杀也不称杀讳也夫人姜氏归于齐𫝊恶宣公也注姜氏子赤之母其子被杀故大归也宣公亦文公之子其母敬嬴恶不奉姜氏音义疏有不待贬絶而罪恶见者注泰曰直书姜氏之归则宣公罪恶不贬而自见有待贬絶而恶从之者注齐小白以国氏之类是也姪娣者不孤子之意也注言其一人有子则共养音义一人有子三人缓带注共望其録疏一曰就贤也注若竝有子则就其贤谓年同也宣公不奉哀姜非此之谓故恶之疏季孙行父如齐莒弑其君庶其注𫝊例曰称国以弑其君君恶甚矣疏春秋谷梁注疏巻十一卷十一考证春秋谷梁𫝊注疏卷十一考证毛伯来求金按三𫝊皆言来求非礼夫来求非礼所不必言以天王之丧鲁自公孙敖奔莒之后更不复遣使至毛伯来求金始遣叔孙得臣如周㑹葬为侯国者当如是乎经意见周与鲁并失且见当时列国不共贡职叔孙得臣如京师𫝊疏不发于桓九年者内之于京师始于此故发之按内大夫之如京师始见于僖三十年公子遂再见于文元年叔孙得臣不始于此年也楚杀其大夫宜申注楚无大夫而今云杀其大夫者按经书楚杀其大夫自僖二十八年得臣始不始于此年之杀宜申也叔彭生㑹晋郄缺于承匡叔彭生左氏经作叔仲彭生承匡左氏经作承筐公子遂如宋监本脱宋字今増叔孙得臣败狄于咸𫝊古者不重创不禽二毛故不言获为内讳也按谷梁之迂未有过于此𫝊者也不重创不禽二毛宋襄所以致败也鲁是时幸有得臣善射克奏肤功有何可讳疏公羊𫝊云兄弟三人一者之齐一者之鲁一者之晋何休云以下监本作三国各欲为君象周衰礼义废鲁成就周道之国齐晋霸者之后此三国为后欲见中国皆为夷狄之行此数句文义全不可通今检公羊注原文补正子叔姬卒𫝊疏乘前之年是成王年十四监本误作十四年又成王年十八监本误作十八年又明王始冠之年明字监本误作则今改正邾子籧篨卒左氏经作蘧蒢字皆从艹公及晋侯盟还自晋左氏经作公还自晋此经无公字公㑹宋公陈侯卫侯郑伯许男曹伯晋赵盾癸酉同盟于新城许男监本误作许伯今改正晋人纳捷菑于邾弗克纳𫝊是郄克也其曰人何也微之也按左𫝊云晋赵盾以诸侯之师八百乗纳捷菑于邾公羊则曰郄缺按此时盾将中军执国政左氏之言必得其实但郄缺亦为卿并时公羊犹不大失克则缺之子也缺方为卿其子乃并时将兵乎此则谷梁之失也毁泉台𫝊疏至于书经文多委曲则亦是讳多委曲监本误作不委曲今改正春秋谷梁𫝊注疏巻十一考证春秋谷梁传注疏卷十二钦定四库全书春秋谷梁注疏卷十二晋范甯集解唐陆徳眀音义杨士勋疏宣公疏元年春王正月公即位𫝊继故而言即位与闻乎故也音义疏公子遂如齐逆女注不讥丧娶者不待贬絶而罪恶自见桓三年𫝊曰逆女亲者也使大夫非正也音义疏三月遂以夫人妇姜至自齐传其不言氏丧未毕故略之也注夫人不能以礼自固故与有贬疏其曰妇縁姑言之之辞也遂之挈由上致之也注上谓宣公音义疏夏季孙行父如齐晋放其大夫胥甲父于卫传放犹屏也注屏除称国以放放无罪也疏公㑹齐侯于平州注平州齐地离㑹故不致疏公子遂如齐六月齐人取济西田𫝊内不言取言取授之也以是为赂齐也注宣公弑立赂齐以自辅耻赂之故书齐取疏秋邾子来朝音义楚子郑人侵陈遂侵宋传遂继事也晋赵盾帅师救陈音义传善救陈也疏宋公陈侯卫侯曺伯㑹晋师于棐林伐郑注棐林郑地音义传列数诸侯而㑹晋赵盾大赵盾之事也注大其卫中国攘夷狄音义其曰师何也注据言㑹晋师不言㑹晋赵盾以其大之也注以诸侯大赵盾之事故言师师者衆大之辞疏于棐林地而后伐郑疑辞也此其地何则着其羙也注泰曰夫救灾恤患其道宜速而乃云㑹于棐林然后伐郑状似伐郑有疑须㑹乃定曰非也欲羙赵盾之功故详録其㑹地疏冬晋赵穿帅师侵崇音义晋人宋人伐郑传伐郑所以救宋也注时楚郑侵宋疏二年春王二月壬子宋华元帅师及郑公子归生帅师战于大棘宋师败绩获宋华元注大棘宋地音义传获者不与之辞也注华元得衆甚贤故不与郑获之疏言尽其衆以救其将也注先言败绩而后言获知华元得衆心军败而后见获晋与秦战于韩未言败绩而君已获知晋侯不得衆心明矣音义以三军敌华元华元虽获不病矣注何休曰书获皆生获也如欲不病华元当有变文郑君释之曰将帅见获师败可知不当复书师败绩此两书之者眀宋师惧华元见获皆竭力以救之无奈不胜敌耳华元有贤行得衆如是虽师败身获适眀其羙不伤贤行今两书败绩非变文如何音义秦师伐晋夏晋人宋人卫人陈人侵郑秋九月乙丑晋赵盾弑其君夷臯传穿弑也注穿赵盾从父昆弟盾不弑而曰盾弑何也以罪盾也其以罪盾何也曰灵公朝诸大夫而暴弹之注暴残暴音义观其辟丸也赵盾入谏不聴出亡至于郊注礼三谏不聴则去待放于竟三年君赐之环则还赐之玦则往必三年者古疑狱三年而后断易曰继用徽纆寘于丛棘三嵗不得凶是也自嫌有罪当诛故三年不敢去音义疏赵穿弑公而后反赵盾注招使还史狐书贼曰赵盾弑公注史国史掌书记事狐其名盾曰天乎天乎予无罪注告天言已无弑君之罪孰为盾而忍弑其君者乎注廻已易他谁作盾而当忍弑君者乎音义史狐曰子为正卿入谏不聼出亡不逺君弑反不讨贼则志同注志同穿也志同则书重非子而谁注盾是正卿又贤故言重故书之曰晋赵盾弑其君夷臯者过在下也注郑嗣曰成十八年晋弑其君州蒲𫝊曰称国以弑其君君恶甚矣然则称臣以弑罪在臣下也赵盾弑其君不言罪而曰过者言非盾亲弑有不讨贼之过音义曰于盾也见忠臣之至于许世子止见孝子之至注邵曰盾以亡不出竟反不讨贼受弑君之罪忠不至故也止以病不知甞药受弑父之罪孝不至故也音义疏冬十月乙亥天王崩注匡王也三年春王正月郊牛之口伤传之口缓辞也伤自牛作也注牛自伤口非备灾之道不至也故以缓辞言之疏攺卜牛牛死乃不郊传事之变也注牛无故自伤其口易牛改卜复死乃废郊礼此事之变异音义疏乃者亡乎人之辞也注讥宣公不恭致天变疏犹三望𦵏匡王楚子伐陆浑戎音义夏楚人侵郑秋赤狄侵齐宋师围曺冬十月丙戌郑伯兰卒葬郑穆公四年春王正月公及齐侯平莒及郯莒人不肯音义传及者内为志焉尔平者成也不肯者可以肯也注凯曰君子不念旧恶况为大国所和乎疏公伐莒取向注向莒邑音义传伐犹可取向甚矣注以义兵讨不平未若不用兵以义使平者也故曰犹可也疏莒人辞不受治也注乗义取邑所以不服伐莒义兵也注讨不释怨取向非也乗义而为利也音义秦伯稻卒疏夏六月乙酉郑公子归生弑其君夷赤狄侵齐秋公如齐公至自齐冬楚子伐郑五年春公如齐夏公至自齐秋九月齐髙固来逆子叔姬传诸侯之嫁子于大夫主大夫以与之注婚礼主人设几筵于庙以待迎者诸侯大夫尊卑不敌故使大夫为之主音义来者接内也不正其接内故不与夫妇之称也注来者谓髙固髙固齐之大夫而今与君接婚姻之礼故不言逆女音义疏叔孙得臣卒疏冬齐髙固及子叔姬来传及者及吾子叔姬也为使来者不使得归之意也注髙固受使来聘而与妇俱归故书及以眀非礼庄二十七年冬把伯姬来僖二十八年秋把伯姬来皆不言所及是使得归之意音义疏楚人伐郑六年春晋赵盾卫孙免侵陈传此帅师也其不言帅师何也注据元年赵盾帅师救陈言帅师也不正其败前事故不与帅师也注元年救而今更侵之疏夏四月秋八月螽音义冬十月七年春卫侯使孙良夫来盟传来盟前定也不言及者以国与之不言其人亦以国与之不日前定之盟不日疏夏公㑹齐侯伐莱音义秋公至自伐莱大旱冬公㑹晋侯宋公卫侯郑伯曺伯于黑壤注黑壤某地音义八年春公至自㑹夏六月公子遂如齐至黄乃复注葢有疾而还黄齐地疏传乃者亡乎人之辞也注郑嗣曰大夫受命而出虽死以尸将事今遂以疾而还失礼违命故曰亡乎人言鲁使不得其人也疏复者事毕也不専公命也注遂以疾反而加事毕之文者是不使遂専命还辛巳有事于大庙音义仲遂卒于垂注祭于大庙之日而知仲遂卒垂齐地疏传为若反命而后卒也注先书复后言卒使若遂已反命于君而后卒于垂此公子也其曰仲何也疏之也注僖十六年𫝊曰大夫不言公子公孙疏之也何为疏之也是不卒者也注遂与宣公共弑子赤不疏则无用见其不卒也注若书公子则与正卒者同故去公子以见之音义则其卒之何也注据公子翚不书卒音义以讥乎宣也其讥乎宣何也闻大夫之丧则去乐卒事注去籥万卒祭事言今不然壬午犹绎万入去籥音义传犹者可以已之辞也绎者祭之旦日之享宾也万入去籥注万舞名籥管也音义疏以其为之变讥之也注内舞去籥恶其声闻此为卿变于常礼是知其不可而为之音义戊子夫人熊氏薨注宣公妾母音义晋师白狄伐秦楚人灭舒鄝音义秋七月甲子日有食之既冬十月己丑𦵏我小君顷熊注文夫人姜氏大归于齐故宣公立已妾母为夫人君以夫人礼卒葬之故主书者不得不以为夫人义与成风同音义疏雨不克𦵏传𦵏既有日不为雨止礼也雨不克𦵏丧不以制也注徐邈曰案经文是己丑之日𦵏丧既出而遇雨若未及己丑而却期无为逆书此日葬礼丧事有进无退又士丧礼有潦车载蓑笠则人君之张设固兼备矣礼先迁柩于庙其明昧爽而引既及𦵏日之晨则祖行遣奠之礼设矣故虽雨犹终事不敢停柩久次音义疏庚寅日中而克𦵏𫝊而缓辞也足乎日之辞也疏城平阳楚师伐陈九年春王正月公如齐注有母之丧而行朝㑹非礼音义疏公至自齐夏仲孙蔑如京师齐侯伐莱秋取根牟疏八月滕子卒九月晋侯宋公卫侯郑伯曺伯㑹于扈晋荀林父帅师伐陈辛酉晋侯黑臀卒于扈音义𫝊其地于外也其日未踰竟也注外谓国都之外诸侯卒于路寝则不地𫝊例曰诸侯正卒则日不正则不日旧说踰竟亦不日然则诸侯不正而与未踰竟无以别之矣案襄七年郑伯卒于操此年晋侯卒于扈文正与襄二十六年许男卒于楚同恐后人谓操扈是国故于疑似之际每为发𫝊曰未踰竟也音义疏冬十月癸酉卫侯郑卒宋人围滕楚人伐郑晋郄缺帅师救郑音义陈杀其大夫泄冶音义𫝊称国以杀其大夫杀无罪也泄冶之无罪如何陈灵公通于夏徴舒之家公孙宁仪行父亦通其家注二人陈大夫音义或衣其衣或衷其襦注衷者襦在衷也音义以相戏于朝音义泄冶闻之入谏曰使国人闻之则犹可使仁人闻之则不可君愧于泄冶不能用其言而杀之十年春公如齐公至自齐齐人归我济西田𫝊公娶齐齐由以为兄弟反之注齐由以婚族故还鲁田尔雅释亲曰妇之党为婚兄弟音义不言来公如齐受之也疏夏四月丙辰日有食之注𫝊例曰言日不言朔食晦日则此丙辰晦之日也己巳在晦日之下五月之上推寻义例当是闰月矣文六年𫝊曰闰月者附月之余日言闰承前月而受其余日故书闰月之日系前月之下葢史䇿常法文有定例闰有常体无嫌不明故不复每月发𫝊哀五年公羊𫝊曰闰月不书此何以书推此言之则春秋固有在闰月而不冠以闰者矣至于闰不告月犹朝于庙闰月葬齐景公不正其闰无以言其事故书见变礼音义疏己巳齐侯元卒齐崔氏出奔卫𫝊氏者举族而出之之辞也注何休曰氏者讥世卿也即称氏为举族而出尹氏卒宁可复以为举族死乎郑君释之曰云举族死是何妖问甚乎举族而出之之辞者固讥世卿也崔杼以世卿専权齐人恶其族令出奔既不欲其身反又不欲国立其宗后故孔子顺而书之曰崔氏出奔卫若其举族尽去之尔音义公如齐五月公至自齐癸巳陈夏徴舒弑其君平国六月宋师伐滕注月者盖为下齐恵公𦵏速起音义疏公孙归父如齐𦵏齐恵公晋人宋人卫人曺人伐郑秋天王使王季子来聘𫝊其曰王季王子也其曰子尊之也注子者人之贵称音义疏聘问也公孙归父帅师伐邾取绎音义大水季孙行父如齐冬公孙归父如齐齐侯使国佐来聘饥音义楚子伐郑十有一年春王正月夏楚子陈侯郑伯盟于夷陵注夷陵齐地音义公孙归父㑹齐人伐莒秋晋侯㑹狄于櫕函注櫕函狄地音义𫝊不言及外狄注所以异之于诸夏音义疏冬十月楚人杀陈夏徴舒注变楚子言人者弑君之贼若曰人人所得杀也其月谨之疏𫝊此入而杀也其不言入何也注据入国乃得杀外徴舒于陈也其外征舒于陈何也注据徴舒陈大夫不应外明楚之讨有罪也注雍曰经若书楚子入陈杀夏徴舒者则入者内不受是无以表徴舒之悖逆楚子之得正音义丁亥楚子入陈传入者内弗受也日入恶入者也何用弗受也不使夷狄为中国也注楚子入陈纳淫乱之人执国威柄制其君臣傎倒上下错乱邪正是以夷狄为中国音义疏纳公孙宁仪行父于陈𫝊纳者内弗受也辅人之不能民而讨犹可注雍曰辅相邻国有不能治民者而讨其罪人则可而曰犹可者明邻国之君无辅相之道音义疏入人之国制人之上下使不得其君臣之道不可注二人与昏淫当絶而楚强纳之是制人之上下音义十有二年春𦵏陈灵公注𫝊例曰失徳不葬君弑贼不讨不葬以罪下也日卒时𦵏正也灵公淫夏姬杀洩冶臣子不能讨贼踰三年然后𦵏而日卒时𦵏何邪泰曰楚已讨之矣臣子虽欲讨之无所讨也故君子即而恕之以申臣子之恩称国以杀大夫则灵公之恶不嫌不明书𦵏以表讨贼不言灵公无罪也踰三年而后𦵏则国乱居可知矣非日月小有前却则书时不嫌音义疏楚子围郑夏六月乙夘晋荀林父帅师及楚子战于邲注邲郑地音义疏晋师败绩传绩功也功事也日其事败也疏秋七月冬十有二月戊寅楚子灭萧疏晋人宋人卫人曺人同盟于清丘注清丘卫地宋师伐陈卫人救陈疏十有三年春齐师伐莒夏楚子伐宋秋螽冬晋杀其大夫先谷音义疏十有四年春卫杀其大夫孔达夏五月壬申曺伯夀卒晋侯伐郑秋九月楚子围宋疏𦵏曺文公冬公孙归父㑹齐侯于谷十有五年春公孙归父㑹楚子于宋夏五月宋人及楚人平传平者成也善其量力而反义也注各自知力不能相制反共和之义疏人者衆辞也平称衆上下欲之也外平不道以吾人之存焉道之也注吾人谓大夫归父六月癸夘晋师灭赤狄潞氏以潞子婴儿归𫝊灭国有三术注术犹道也音义中国谨日卑国月夷狄不日注卑国谓附庸之属襄六年𫝊曰中国日卑国月夷狄时此谓三术其曰潞子婴儿贤也疏秦人伐晋王札子杀召伯毛伯传王札子者当上之辞也杀召伯毛伯不言其何也注解经不言杀其大夫音义两下相杀也两下相杀不志乎春秋此其志何也矫王命以杀之非忿怒相杀也故曰以王命杀也注以王命杀谓言王札子杀召伯毛伯是知以王命而杀之音义以王命杀则何志焉为天下主者天也继天者君也君之所存者命也为人臣而侵其君之命而用之是不臣也为人君而失其命是不君也君不君臣不臣此天下所以倾也秋螽仲孙蔑㑹齐髙固于无娄注无娄把邑音义初税亩音义传初者始也古者什一注一夫一妇佃田百亩以共五口父母妻子也又受田一十亩以为公田公田在内私田在外此一夫一妇为耕百一十亩音义借而不税注借此公田而收其入言不税民疏初税亩非正也古者三百歩为里名曰井田井田者九百亩公田居一注出除公田八十亩余八百二十亩故井田之法八家共一井八百亩余二十亩家各二亩半为庐舎音义私田稼不善则非吏注非责也吏田畯也言吏急民使不得营私田音义公田稼不善则非民注民勤私也初税亩者非公之去公田而履亩十取一也以公之与民为已悉矣注悉谓尽其力音义疏古者公田为居注八家共居井灶葱韭尽取焉注损其庐舎家作一园以种五菜外种楸桑以备养生送死音义疏冬蝝生音义传蝝非灾也其曰蝝非税亩之灾也注凡春秋记灾未有言生者蝝之言縁也縁宣公税亩故生此灾以责之非责也饥十有六年春王正月晋人灭赤狄甲氏及留吁注甲氏留吁赤狄别种晋既灭潞氏今又并尽其余邑也灭夷狄时贤婴儿故灭其余邑犹月音义疏夏成周宣榭灾注成周东周今之洛阳宣榭宣王之榭尔雅曰室有东西厢曰庙无东西厢有室曰寝无室曰榭𫝊例曰国曰灾邑曰火音义疏传周灾不志也其曰宣榭何也以乐器之所蔵目之也注移风易俗莫善于乐是故贵其器疏秋郯伯姬来归注为夫家所遣冬大有年𫝊五谷大熟为大有年十有七年春王正月庚子许男钖我卒音义丁未蔡侯申卒夏𦵏许昭公葬蔡文公六月癸夘日有食之己未公㑹晋侯卫侯曺伯邾子同盟于断道注己未亦闰月之日断道晋地音义疏𫝊同者有同也同外楚也疏秋公至自㑹冬十有一月壬午公弟叔肸卒𫝊其曰公弟叔肸贤之也其贤之何也宣弑而非之也注宣公杀子赤叔肸非责之音义非之则胡为不去也曰兄弟也何去而之注言无所至与之财则曰我足矣注宣公与之财物则言自足以距之织屦而食注织屦卖以易食音义终身不食宣公之食君子以是为通恩也以取贵乎春秋注泰曰宣公弑逆故其禄不可受兄弟无絶道故虽非而不去论情可以眀亲亲言义足以厉不轨书曰公弟不亦宜乎疏十有八年春晋侯卫世子臧伐齐音义公伐把夏四月秋七月邾人戕缯子于缯音义𫝊戕犹残也捝杀也注挩谓捶打残贼而杀地于缯恶其臣子不能距难音义疏甲戌楚子吕卒注商臣子荘王音义𫝊夷狄不卒卒少进也卒而不日日少进也日而不言正不正简之也注中国君日卒正也不日不正也今进夷狄直举其日而不论正之与不正疏公孙归父如晋冬十月壬戌公薨于路寝传正寝也疏归父还自晋至柽遂奔齐音义𫝊还者事未毕也注庄八年秋师还是也疏自晋事毕也与人之子守其父之殡注人之子谓归父子也言成公与归父子共守宣公殡捐殡而奔其父之使者是以奔父也注捐弃也奔犹逐也言成公弃父之殡逐父之使使谓归父也父命未反而已逐之是与亲奔父无异音义至柽遂奔齐遂继事也注杜预曰柽鲁竟外故言出音义春秋谷梁注疏卷十二卷十二考证春秋谷梁𫝊注疏卷十二考证齐人取济西田𫝊疏哀公犯齐陵邾而反丧邑易辞之也按易辞之也不成句似当作亦易辞也凡经书取皆是易辞此宣公以田赂齐及哀公之犯齐陵邾丧邑经皆书齐人取是皆易辞也宋华元帅师及郑公子归生帅师战于大棘宋师败绩获宋华元𫝊获者不与之辞也按为敌所禽曰获谷梁以为不与之辞则迂矣经所书获尚多韩之战秦获晋侯郦之战公子友获莒挐鸡父之战吴获陈夏啮艾陵之战吴获齐国书岂皆不与之辞乎晋赵盾弑其君夷臯𫝊出亡至于郊注易曰继用徽纆寘于丛棘易作系用徽纆此作继用杨疏已言之监本讹寘于作示于今依原文改正又疏严法峻整监本脱严字今依王弼注原文添齐髙固来逆子叔姬𫝊疏徐邈云𫝊言吾子是宣公女也礼亦通尔推寻文义吾子吾字衍文礼当作理晋赵盾卫孙免侵陈𫝊其不言帅师何也不正其败前事故不与帅师也按经书侵伐并不以言帅师不言帅师为褒贬𫝊例明曰将卑师衆曰师将尊师少直言将然则元年盾救陈书帅师统师衆也此年不书帅师统师少也陈初附晋故救之陈后即楚故侵之何有于败前事乎𫝊乃自破例以言帅师为褒则无侅入极翚㑹伐郑皆书帅师亦圣经所褒乎公子遂如齐至黄乃复𫝊复者事毕也刘敞曰遂受命而行辞病而反此春秋所恶也乃加事毕之文为之文过何以训事君按经眀书至黄则使事未毕显然辛巳有事于太庙仲遂卒于垂𫝊此公子也其曰仲何也疏之也按此与公羊同义但仲遂生而赐氏与季友同冠氏于名之上已是贵称矣况连接如齐至黄乃复之下既称公子此自不容复出也遂为弑君逆贼王法所当诛自可援翚不书卒之例若以此书仲遂为贬为疏则非经意也宋师伐滕疏知非为宋师伐滕归父如齐者监本脱者字今添夏六月乙夘晋荀林父帅师及楚子战于邲晋师败绩𫝊日其事败也按旧解此战书日者为败之故也特于此发𫝊者二国兵衆不同小国之战故特发之春秋于战不论大小内外无不书日不独此战书乙夘也如以为两大国交争不同小国则庄二十八年卫及齐战卫师败绩一小一大亦书甲寅僖二十二年宋楚战泓一小一大亦书己巳又如宋郑之战大棘则两国皆小矣经书壬子何耶且书战固有不书败者为内讳败自可不计至若秦战令狐经书戊子战河曲经书戊午又何甞因书败绩而后书日乎疏又云今以为语辞是也𫝊文曰字后人作日字如公子启曰误作公子启日亦是其证实则皆曰字也十有四年秋九月楚子围宋疏徐邈云围例时此围久故书月以恶之也按徐意以十五年夏五月经书宋及楚平其围自秋迄夏凡九閲月而始解故曰最久六月癸夘晋师灭赤狄潞氏以潞子婴儿归𫝊其曰潞子婴儿贤也按各本俱作曰字以上下文及疏推之曰字自是日字之讹日指癸夘也潞子例不应书日而书日则知其贤作曰字误也初税亩𫝊古者什一注又受田一十亩以为公田监本作五十亩别本作十五亩并误今改正𫝊井灶葱韭尽取焉疏凡为田一顷一十二亩半也监本讹二十二亩半今改正春王正月晋人灭赤狄甲氏及留吁注贤婴儿故灭其余邑犹月按谷梁以婴儿之归书日为贤已属附㑹范氏此注尤附㑹之甚者也经通例春王正月虽无事亦书甲氏留吁之事适值其下耳春秋谷梁传注疏卷十二考证春秋谷梁传注疏卷十三钦定四库全书春秋谷梁注疏卷十三晋范甯集解唐陆德明音义杨士勋疏成公疏元年春王正月公即位二月辛酉葬我君宣公无冰传终时无冰则志此未终时而言无冰何也注言终寒时无冰当志之耳今方建丑之月是寒时未终疏终无冰矣加之寒之辞也注周二月建丑之月夏之十二月也此月既是常寒之月于寒之中又如加甚常年过此无冰终无复冰矣音义疏三月作丘甲注周礼九夫为井四井为邑四邑为丘丘十六井甲铠也音义疏传作为也丘为甲也注使一丘之民皆作甲疏丘甲国之事也丘作甲非正也丘作甲之为非正何也古者立国家百官具农工皆有职以事上古者有四民有士民注学习道艺者疏有商民注通四方之货者有农民注播殖耕稼者有工民注巧心劳手以成器物者夫甲非人人之所能为也注各有业也音义丘作甲非正也夏臧孙许及晋侯盟于赤棘注赤棘晋地疏秋王师败绩于贸戎注贸戎地音义疏传不言战莫之敢敌也为尊者讳敌不讳败注讳敌使莫二也不讳败容有过否音义为亲者讳败不讳敌注讳败惜其毁折也不讳敌诸侯有列国尊尊亲亲之义也注尊则无敌亲则保全尊谓王亲谓鲁然则孰败之晋也音义冬十月传季孙行父秃晋郄克眇卫孙良夫跛曹公子手偻同时而聘于齐齐使秃者御秃者使眇者御眇者使跛者御跛者使偻者御偻者注御音迓迓迎也音义疏萧同姪子处台上而笑之注萧国也同姓也姪子字也其母更嫁齐惠公生顷公宣十二年楚人灭萧故随其母在齐音义闻于客客不说而去相与立胥闾而语移日不解注胥闾门名音义疏齐人有知之者曰齐之患必自此始矣注谷梁子作传皆释经以言义未有无其文而横发传者甯疑经冬十月下云季孙行父如齐脱此六字音义疏二年春齐侯伐我北鄙夏四月丙戌卫孙良夫帅师及齐师战于新筑卫师败绩注新筑卫地音义六月癸酉季孙行父臧孙许叔孙侨如公孙婴齐帅师会晋郄克卫孙良夫曹公子手及齐侯战于鞌齐师败绩注鞌齐地音义疏传其日或曰日其战也或曰日其悉也注悉谓鲁四大夫时悉在战也明二者皆当日疏曹无大夫其曰公子何也以吾之四大夫在焉举其贵者也注不欲令内衆大夫与外卑者共行战音义疏秋七月齐侯使国佐如师己酉及国佐盟于爰娄传鞌去国五百里爰娄去国五十里注国齐国也一战緜地五百里焚雍门之茨注雍门齐城门茨盖也音义侵车东至海注侵车侵伐之车言时侵齐过乃至海君子闻之曰夫甚甚之辞焉注郑嗣曰君子闻战于鞌乃盟于爰娄焚雍门之茨侵车至海言因齐之败逼之甚音义齐有以取之也齐之有以取之何也败卫师于新筑侵我北鄙敖郄献子注谓笑其跛音义齐有以取之也爰娄在师之外注言师已逼其国疏郄克曰反鲁卫之侵地以纪侯之甗来注甗玉甑齐灭纪故得其寳音义以萧同姪子之母为质注齐侯与姪子同母异父昆弟不欲斥言齐侯之母故言萧同姪子之母也兼忿姪子笑音义使耕者皆东其亩注欲以利其戎车于驱侵易音义然后与子盟国佐曰反鲁䘙之侵地以纪侯之甗来则诺以萧同姪子之母为质则是齐侯之母也齐侯之母犹晋君之母也晋君之母犹齐侯之母也注言尊同也使耕者尽东其亩则是终土齐也注凯曰利其戎车侵伐易则是以齐为土不可注不可谓若不许已言请一战一战不克请再再不克请三三不克请四四不克请五五不克举国而授于是而与之盟疏八月壬午宋公鲍卒庚寅䘙侯速卒取汶阳田音义冬楚师郑师侵䘙十有一月公会楚公子婴齐于蜀注蜀某地传楚无大夫其曰公子何也婴齐亢也注泰曰庄二十二年丙申及齐髙傒盟文二年乙巳及晋处父盟传曰不言公髙傒处父亢也此传会婴齐书公以明亢何乎盖言髙傒处父亢礼敌公书公则内耻也婴齐初虽骄慢终自降替故于会则书公以显婴齐之骄亢于盟则称人以表婴齐之服罪然则向之骄正足以表其无礼不足以病公则书公可也音义疏丙申公及楚人秦人宋人陈人衞人郑人齐人曹人邾人薛人缯人盟于蜀传楚其称人何也注怪楚向称公子今称人齐在郑下盖时王所黜疏于是而后公得其所也会与盟同月则地会不地盟不同月则地会地盟此其地会地盟何也以公得其所申其事也注公得其所谓楚称人申其事谓地会地盟音义疏今之屈向之骄也三年春王正月公会晋侯宋公衞侯曹伯伐郑注宋衞未葬而自同于正君故书公侯以讥之疏辛亥葬衞穆公二月公至自伐郑甲子新宫灾三日哭传新宫者祢宫也注谓宣公庙也三年丧毕宣公神主新入庙故谓之新宫音义疏三日哭哀也其哀礼也注宫庙亲之神灵所凭居而遇灾故以哀哭为礼音义迫近不敢称谥恭也注迫近言亲祢也桓僖远祖则称谥疏其辞恭且哀以成公为无讥矣疏乙亥葬宋文公夏公如晋郑公子去疾帅师伐许音义公至自晋秋叔孙侨如帅师围棘疏大雩晋郄克衞孙良夫伐墙咎如音义冬十有一月晋侯使荀庚来聘衞侯使孙良夫来聘丙午及荀庚盟丁未及孙良夫盟传其日公也来聘而求盟不言及者以国与之也不言其人亦以国与之也注徐邈曰不言及谓凡书来盟者也若宣七年衞孙良夫来盟是也以国与之谓举国为主故直书外来尔此先聘而后盟故不言来盟总言及而不复着其人亦是举国之辞音义不言求两欲之也疏郑伐许注郑从楚而伐衞之䘮又叛诸侯之盟故狄之疏四年春宋公使华元来聘三月壬申郑伯坚卒把伯来朝音义夏四月甲寅臧孙许卒公如晋葬郑襄公秋公至自晋冬城郓音义郑伯伐许注䘮未踰年自同于正君亦讥之疏五年春王正月杞叔姬来归传妇人之义嫁曰归反曰来归疏仲孙蔑如宋夏叔孙侨如会晋荀首于谷注谷齐地梁山崩注梁山晋之望也不言晋者名山大泽不以封也许愼曰山者阳位君之象也象君权坏疏传不日何也注据僖十四年秋八月辛卯沙鹿崩书日高者有崩道也有崩道则何以书也曰梁山崩壅遏河三日不流晋君召伯尊而问焉伯尊来遇辇者辇者不辟使车右下而鞭之注凡车将在左御在中有力之人在右所以备非常音义辇者曰所以鞭我者其取道逺矣注所用鞭我之间行道则可逺伯尊下车而问焉注以其言有理知非凡人曰子有闻乎对曰梁山崩壅遏河三日不流伯尊曰君为此召我也为之奈何辇者曰天有山天崩之天有河天壅之虽召伯尊如之何伯尊由忠问焉注用忠诚之心问之音义辇者曰君亲素缟帅羣臣而哭之既而祠焉斯流矣注素衣缟冠凶服也所以凶服者山川国之鎭也山崩川塞示哀穷音义疏伯尊至君问之曰梁山崩壅遏河三日不流为之奈何伯尊曰君亲素缟帅羣臣而哭之既而祠焉斯流矣孔子闻之曰伯尊其无绩乎攘善也注绩功也攘盗也取辇者之言而行之非已之功也绩或作续谓无继嗣音义疏秋大水冬十一月己酉天王崩注定王十有二月己丑公会晋侯齐侯宋公衞侯郑伯曹伯邾子把伯同盟于虫牢注虫牢郑地音义六年春王正月公至自会疏二月辛巳立武宫注旧说曰武公之宫庙毁已久矣故传曰不宜立也礼记明堂位曰鲁公之庙文世室也武公之庙武世室也言世室则不毁也则义与此违疏传立者不宜立也取鄟传鄟国也音义疏衞孙良夫帅师侵宋夏六月邾子来朝音义公孙婴齐如晋壬申郑伯费卒音义疏秋仲孙蔑叔孙侨如帅师侵宋楚公子婴齐帅师伐郑冬季孙行父如晋晋栾书帅师救郑七年春王正月鼷䑕食郊牛角注不言免牛者以方改卜郊吉否未可知音义疏改卜牛鼷䑕又食其角乃免牛传不言日急辞也注辞中促急不容日疏过有司也郊牛日展斛角而知伤展道尽矣其所以备灾之道不尽也注有司展察牛而即知伤是展察之道尽不能防灾御患致使牛伤故不书日以显有司之过斛球球然角貌音义疏改卜牛鼷䑕又食其角又有继之辞也注前已食故曰继其缓辞也曰亡乎人矣非人之所能也所以免有司之过也注至此复食乃知国无贤君天灾之尔非有司之过也故言其以赦之音义疏乃免牛乃者亡乎人之辞也免牲者为之缁衣纁裳有司𤣥端奉送至于南郊免牛亦然免牲不曰不郊免牛亦然注郊者用牲今言免牲则不郊显矣若言免牛亦不郊而经复书不郊者盖为三望起尔言时既不郊而犹三望明失礼音义疏吴伐郯音义夏五月曹伯来朝音义不郊犹三望秋楚公子婴齐帅师伐郑公会晋侯齐侯宋公衞侯曹伯莒子邾子把伯救郑八月戊辰同盟于马陵注马陵衞地公至自会吴入州来注州来楚地冬大雩传雩不月而时非之也冬无为雩也疏衞孙林父出奔晋八年春晋侯使韩穿来言汶阳之田归之于齐注晋为盟主齐还事晋故使鲁还二年齐所反之田音义疏传于齐缓辞也不使尽我也注若曰为之请归不使晋制命于我音义疏晋栾书帅师侵蔡公孙婴齐如莒宋公使华元来聘夏宋公使公孙夀来纳币注婚礼不称主人宋公无主婚者自命之故称使纳币不书书者贤伯姬故尽其事疏晋杀其大夫赵同赵括秋七月天子使召伯来钖公命传礼有受命无来钖命钖命非正也曰天子何也曰见一称也注天王天子王者之通称自此以上未有言天子者今言天子是更见一称音义疏冬十月癸卯把叔姬卒注杜预曰前五年来归者女既适人虽见出弃犹以成人之礼书之终为把伯所葬故称把叔姬晋侯使士爕来聘音义叔孙侨如会晋士爕齐人邾人伐郯衞人来媵注杜预曰古者诸侯娶嫡夫人及左右媵各有姪娣皆同姓之国国三人凡九女所以广继嗣鲁将嫁伯姬于宋故衞来媵音义疏传媵浅事也不志此其志何也以伯姬之不得其所故尽其事也注不得其所谓灾死也江熙曰共公之葬由伯姬则共公是失德者也伤伯姬贤而嫁不得其所音义疏春秋谷梁注疏卷十三终卷十三考证春秋谷梁传注疏卷十三考证二月无氷传此未终时而言无氷何也终无氷矣加之寒之辞也刘敞曰今所书正谓建丑之月乃是终时矣何云未终时乎若待建寅之月而书无氷建寅月令东风解冻不得更以无氷为异也按敞説甚确但传意言建丑之月最寒于此无氷则终无氷矣理自可通也作邱甲传作为也疏言作者不必有新言新则兼作也监本脱言新二字今添传夫甲非人人之所能为也按左氏谓讥重歛是也公谷二家皆以甲为铠甲误矣经所云甲被甲之士非造甲之工也以被甲之士为甲犹秦汉以后以执兵之士为兵周礼及司马法皆云九夫为井四井为邑四邑为邱四邱为甸今使邱出甲士一人是增兵也鲁政虽衰势安能强耒耜耰锄之农人俱为造甲之函人乎臧孙许及晋侯盟于赤棘疏何休云谋结鞌之战不相负所以不日者执在三年非此所得保也按疏此条大误据何休公羊注本文云执在三年外寻旧盟后非此盟所能保其言执指十六年执季孙行父也其言寻盟指三年冬荀庚来聘及荀庚盟也何休于传不误疏乃以隠元年盟眛因七年伐邾而盟去日驳之误也赤棘盟后晋鲁交欢岂有三年即执之事见于经传何休谓执在三年外寻旧盟后而疏以为三年即执不亦异乎王师败绩于贸戎传然则孰败之晋也按谷梁説同公羊理不可信如果晋人抗拒王命挠败六师圣人正宜书其实以为万古强藩犯上之戒何故反为隠讳假书贸戎乎六月癸酉季孙行父臧孙许叔孙侨如公孙婴齐帅师会晋郄克卫孙良夫曹公子手及齐侯战于鞌齐师败绩传或曰日其悉也按经于每战书日岂以诸大夫悉出而后书日哉公会楚公子婴齐于蜀传注传曰不言公高傒处父亢也监本脱公字今增又疏今称公子是贵于同大夫之文推寻文义应作贵同于大夫之文公及楚人秦人宋人陈人卫人郑人齐人曹人邾人薛人缯人盟于蜀缯人监本误作绘人今改正传楚其称人何也注齐在郑下盖时王所黜按此注无理亦无所据齐虽新挫于鞌较其国势犹逺出宋卫陈郑之上此会楚为主盟意在抗晋齐本强而仇晋尤楚人之所喜无缘降其班于诸国也范氏谓时王所黜时王之赏罚岂能施于强藩又楚实主盟岂犹禀时王之黜陟以定班序乎左传杜注曰齐大夫不名非卿得其实矣立武宫注礼记明堂位云云按伯禽庙号太室明见于经至以武宫为武世室实始于此非旧有此两世室名也鲁后儒作明堂位夸陈鲁事见有武宫不毁未及考其建自季孙谬称为武世室因目鲁公庙为文世室可拟周之文武而不知鲁公庙曰世室并无文世室之名也经明书立武宫是新作也如果旧为不毁之庙岂至此时始立乎传直言不宜立是也范氏转执明堂位以疑经传误矣鼷鼠食郊牛角改卜牛鼷䑕又食其角乃免牛传其所以备灾之道不尽也疏言日日皆省察牛之觩角而即知伤即字监本误作则今改正传所以免有司之过也疏非人之所能也监本误作非人所不能也今改正传免牲者为之缁衣纁裳有司𤣥端奉送至于南郊刘敞曰未必然也牛衣人服如何袭被乎凡郊牛稷牛必皆在涤三月涤者牢也今既有伤则不复在涤是为免之耳按免牲者为之缁衣纁裳言司其事者之服饰也牵牲之人则服此服有司则服𤣥端刘敞悞会而有牛衣人服之议亦足嗤矣春秋谷梁传注疏卷十三考证春秋谷梁传注疏卷十四钦定四库全书春秋谷梁注疏卷十四晋范甯集解唐陆徳明音义杨士勋疏九年春王正月把伯来逆叔姬之丧以归传传曰夫无逆出妻之丧而为之也疏公会晋侯齐侯宋公衞侯郑伯曹伯莒子把伯同盟于蒲注蒲衞地公至自会二月伯姬归于宋注逆者非卿故不书夏季孙行父如宋致女注致勑戒之言于女疏传致者不致者也妇人在家制于父既嫁制于夫如宋致女是以我尽之也注刺已嫁而犹以父制尽之不正故不与内称也注内称谓称使音义疏逆者微故致女详其事贤伯姬也晋人来媵传媵浅事也不志此其志何也以伯姬之不得其所故尽其事也秋七月丙子齐侯无野卒晋人执郑伯晋栾书帅师伐郑传不言战以郑伯也注栾书以郑伯伐郑君臣无战道为尊者讳耻注不使臣敌君王师败绩于贸戎是也音义为贤者讳过注为齐桓讳灭项是也音义为亲者讳疾注雍曰栾书以郑伯伐郑不言战是也郑兄弟之国故谓之亲君臣交兵病莫大焉故为之讳疏冬十有一月葬齐顷公音义楚公子婴齐帅师伐莒庚申莒溃音义传其日莒虽夷狄犹中国也注莒虽有夷狄之行犹是中国音义大夫溃莒而之楚是以知其上为事也注臣以叛君为事明君臣无道疏恶之故谨而日之也注溃例月甚之故日音义疏楚人入郓疏秦人白狄伐晋郑人围许城中城传城中城者非外民也注讥公不务德政恃城以自固不复能衞其人民疏十年春衞侯之弟黑背帅师侵郑疏夏四月五卜郊不从乃不郊传夏四月不时也注郊时极于三月五卜强也乃者亡乎人之辞也音义疏五月公会晋侯齐侯宋公衞侯曹伯伐郑齐人来媵注媵伯姬也异姓来媵非礼疏丙午晋侯獳卒音义疏秋七月公如晋冬十月十有一年春王三月公至自晋晋侯使郄犫来聘己丑及郄犫盟音义疏夏季孙行父如晋秋叔孙侨如如齐冬十月十有二年春周公出奔晋传周有入无出注郑嗣曰王者无外故无出也宗庙宫室有定所或即位失其常处反常书入内宗庙也昭二十六年天王入于成周是音义其曰出上下一见之也注郑嗣曰上谓僖二十四年天王出居于郑下谓今周公出奔上下皆一见之音义言其上下之道无以存也上虽失之下孰敢有之今上下皆失之矣注上虽有不君之失臣下莫敢效不臣之过今复云周公之出则上下皆有失矣君而不君臣而不臣是无以存于世言周之所以衰音义疏夏公会晋侯衞侯于琐泽注琐泽某地音义秋晋人败狄于交刚注交刚某地音义传中国与夷狄不言战皆曰败之注不使夷狄敌中国夷狄不日疏冬十月十有三年春晋侯使郄锜来乞师音义𫝊乞重辞也古之人重师故以乞言之也疏三月公如京师传公如京师不月月非如也注时实会晋伐秦过京师也公行出竟有危则月朝聘京师理无危惧故不月音义非如而曰如不叛京师也注因其过朝故正其文若使本自往疏夏五月公自京师遂会晋侯宋公卫侯郑伯曹伯邾人滕人伐秦传言受命不敢叛周也注使若既朝王而王命已使伐秦叛周谓专征伐疏曹伯庐卒于师音义𫝊传曰闵之也公大夫在师曰师在会曰会疏秋七月公至自伐秦冬葬曹宣公𫝊葬时正也疏十有四年春王正月莒子朱卒注徐邈曰传称莒虽夷狄犹中国也言莒本中国末世衰弱遂行夷礼葬皆称谥而莒君无谥谥以公配而吴楚称王所以终春秋亦不得书葬疏夏衞孙林父自晋归于衞秋叔孙侨如如齐逆女注泰曰亲迎例时大夫逆皆谨月以讥之下云九月侨如以夫人妇姜氏至自齐一事不二讥故此可以不月也宣元年公子遂如齐逆女亦以时逆而月致义与此同音义疏郑公子喜帅师伐许九月侨如以夫人妇姜氏至自齐𫝊大夫不以夫人以夫人非正也刺不亲迎也侨如之挈由上致之也音义疏冬十月庚寅衞侯臧卒音义秦伯卒疏十有五年春王二月葬衞定公三月乙巳仲婴齐卒𫝊此公孙也其曰仲何也注此盖仲遂之子据实公孙子由父疏之也注雍曰父有弑君之罪故不得言公子父不言公子则子不得称公孙是见疏之罪由父故疏癸丑公会晋侯衞侯郑伯曹伯宋世子成齐国佐邾人同盟于戚晋侯执曹伯归于京师𫝊以晋侯而斥执曹伯恶晋侯也注僖二十八年晋人执衞侯归之于京师此伯讨之文也今以侯执伯明执之不以其罪音义疏不言之急辞也断在晋侯也注明晋之私音义公至自会夏六月宋公固卒楚子伐郑秋八月庚辰葬宋共公音义𫝊月卒日葬非葬者也注宋共公正立卒当书日葬无甚危则当录月今反常违例故知不葬者也然则共公之不宜书葬昬乱故疏此其言葬何也以其葬共姬不可不葬共公也葬共姬则其不可不葬共公何也夫人之义不踰君也为贤者崇也注贤崇伯姬故书共公葬音义宋华元出奔晋宋华元自晋归于宋宋杀其大夫山疏宋鱼石出奔楚冬十有一月叔孙侨如会晋士燮齐高无咎宋华元衞孙林父郑公子䲡邾人会吴于钟离音义传会又会外之也注再书㑹殊外夷狄疏许迁于叶音义𫝊迁者犹得其国家以往者也其地许复见也音义十有六年春王正月雨木氷注五行𫝊曰雨木氷者木介甲胄兵之象音义疏𫝊雨而木氷也注雨着木成氷音义志异也传曰根枝折夏四月辛未滕子卒疏郑公孙喜帅师侵宋六月丙寅朔日有食之晋侯使栾黡来乞师注将与郑楚战音义甲午晦晋侯及楚子郑伯战于鄢陵注鄢陵郑地音义楚子郑师败绩传日事遇晦曰晦四体偏断曰败此其败则目也注此言败者目伤故疏楚不言师君重于师也楚杀其大夫公子侧秋公会晋侯齐侯衞侯宋华元邾人于沙随不见公注沙随宋地𫝊不见公者可以见公也可以见公而不见公讥在诸侯也疏公至自会公会尹子晋侯齐国佐邾人伐郑注尹子王卿士子爵曹伯归自京师𫝊不言所归归之善者也出入不名以为不失其国也归为善注谓直言归而不言其国即曹伯归自京师不言于曹是自某归次之注若蔡季自陈归于蔡衞侯郑自楚复归于衞疏九月晋人执季孙行父舍之于苕丘注行父鲁执政卿其身执则危及国故谨而月之录所忧也苕丘晋地音义疏𫝊执者不舍注据昭二十三年晋人执我行人叔孙婼不言舍音义而舍公所也注今言舍者以公在苕丘故也公在苕丘而言舍者明不得致也若既不致复不言舍则无以见其舍音义执者致注据昭三十四年婼至自晋而不致公在也注在在苕丘也见舍于苕丘还国则与公俱不得致者重在公何其执而辞也注问何故书执季孙行父而言舍之复不致之辞邪犹在公也注时行父虽为晋所执犹欲存公之所在故不致行父又言舍之皆所以见公在苕丘存意公亦存也注问存舍之不致之意便可知公所在乎公存也注但存此二事即知公在苕丘疏冬十月乙亥叔孙侨如出奔齐注徐邈曰案襄二十三年臧孙纥出奔齐传曰其日正臧纥之出也礼大夫去君扫其宗庙不絶其祀身虽出奔而君遇之不失正故详而纪之明有恩义也音义疏十有二月乙丑季孙行父及晋郄犫盟于扈公至自会注无二事会则致会伐则致伐上无会事当言至自伐郑而言至自会甯所未详郑君曰伐而致㑹于伐事不成乙酉刺公子偃音义𫝊大天日卒正也先刺后名杀无罪也注僖二十八年公子买戌衞不卒戍刺之是有罪者以先列某罪音义疏十有七年春衞北宫括帅师侵郑夏公会尹子单子晋侯齐侯宋公衞侯曹伯邾人伐郑音义六月乙酉同盟于柯陵注柯陵郑地音义𫝊柯陵之盟谋复伐郑也音义秋公至自会𫝊不曰至自伐郑也公不周乎伐郑也注周信也公逼诸侯为此盟尔意不欲更伐郑何以知公之不周乎伐郑以其以会致也何以知其盟复伐郑也以其后㑹之人尽盟者也注后会谓冬公会单子等是不周乎伐郑则何为日也注据无伐郑意而强盟盟不由忠不当日也音义言公之不背柯陵之盟也注舍已从人遂伐郑疏齐高无咎出奔莒九月辛丑用郊𫝊夏之始可以承春以秋之末承春之始盖不可矣注郊春事也僖三十一年夏四月四卜郊不从传曰四月不时今言可者方明秋末之不可故以是为犹可也九月用郊用者不宜用也宫室不设不可以祭夜服不修不可以祭车马器械不备不可以祭有司一人不备其职不可以祭祭者荐其时也荐其敬也荐其羙也非享味也疏晋侯使荀罃来乞师注将伐郑音义疏冬公会单子晋侯宋公衞侯曹伯齐人邾人伐郑传言公不背柯陵之盟也十有一月公至自伐郑壬申公孙婴齐卒于貍蜃注貍蜃鲁地也音义𫝊十一月无壬申壬申乃十月也致公而后录臣子之义也注婴齐实以十月壬申日卒而公以十一月还先致公而后録其卒故壬申在十一月下也婴齐从公伐郑致公然后伐郑之事毕须公事毕然后书臣卒先君后臣之义也其地未踰竟也音义疏十有二月丁巳朔日有食之邾子貜且卒音义疏晋杀其大夫郄锜郄犫郄至𫝊自祸于是起矣注厉公见杀之祸音义楚人灭舒庸十有八年春王正月晋杀其大夫胥童庚申晋弑其君州蒲𫝊称国以弑其君君恶甚矣疏齐杀其大夫国佐公如晋夏楚子郑伯伐宋宋鱼石复入于彭城注彭城宋邑鱼石十五年奔楚经称复入者明前奔时入彭城以叛也今楚取彭城以封鱼石故言复入音义疏公至自晋晋侯使士匄来聘音义秋把伯来朝音义八月邾子来朝筑鹿囿注筑墙为鹿地之苑音义疏𫝊筑不志此其志何也山林薮泽之利所以与民共也虞之非正也音义己丑公薨于路寝𫝊路寝正也男子不絶妇人之手以齐终也音义冬楚人郑人侵宋晋侯使士鲂来乞师音义十有二月仲孙蔑会晋侯宋公衞侯邾子齐崔杼同盟于虚朾注虚朾某地音义疏丁未葬我君成公春秋谷梁注疏卷十四卷十四考证春秋谷梁传注疏卷十四考证伯姬归于宋注逆者非卿故不书按伯姬贤名逺着至于三国来媵宋初图婚即使华元来聘其纳币也使公孙夀鲁之致女使季孙行父甚重其事而备其礼岂有逆女之时反使微者将命乎公羊谷梁皆无传范氏之言未可信也季孙行父如宋致女传是以我尽之也注刺已嫁而犹以父制尽之按女子既嫁父母家使人存问谓之致女自是古有此礼非曰既嫁犹制于父也按他致女不书此书伯姬贤崇之也城中城传疏事有优劣监本作事有有优劣下有字衍衞侯之弟黑背帅师侵郑疏陈侯之弟光光字监本误作黄按左氏经作黄公谷经皆作光疏文自是光字又疏自然光专之称弟非直罪兄必兼有贤行监本脱称弟二字文义遂不可解今増三月公如京师传公如京师不月月非如也按谷梁每事以日月为例故云然其实成公以三月如京师至五月始会晋伐秦则在京师时自必朝于天子左传云公及诸侯朝王遂从刘康公成肃公会诸侯伐秦是也虽其意在于会晋而朝王实不容没安得以书月而断其非朝乎仲婴齐卒传此公孙也其曰仲何也子由父疏之也按公子称公子公孙称公孙公孙之子始称其氏通例也其公子生而赐氏者本身即得称氏季友仲遂是也身且称氏况子孙乎公羊以为弟为兄后谷梁以为子由父疏皆臆见也且是时有两婴齐一为叔肸之子一为仲婴齐经不曰仲婴齐何以别异于公孙婴齐乎公会晋侯衞侯郑伯曹伯宋世子成齐国佐邾人同盟于戚晋侯执曹伯归于京师传疏定元年晋人执宋仲几监本脱人字今添秋八月庚辰葬宋共公传月卒日葬非葬者也按谷梁以日月为例故有纷纷之説鲁宋婚姻之国使使会葬则书葬旧史有日故书日耳传谓以后葬共姬此不可不葬共公迂曲甚矣雨木氷注五行传曰监本误作谷梁传曰今改正甲午晦晋侯及楚子郑伯战于鄢陵楚子郑师败绩传日事遇晦曰晦按遇朔书朔遇晦书晦此及震夷伯之庙二文可徴公羊谓书朔不书晦谷梁此传谓遇晦曰晦优于公羊逺矣前解晦震夷伯之庙犹同公羊之説何耶晋人执季孙行父舍之于苕邱𫝊疏故不致行父故字监本误作公今改正九月辛丑用郊传疏论用郊而陈宫室者用字监本误作有今改正又疏传意欲见严父然后能事天监本误作然后至其天今改正壬申公孙婴齐卒于貍蜃传十一月无壬申壬申乃十月也按以下文十二月丁巳朔日有食之推校则壬申自是十月之日传所云不妄也但经文随事直书婴齐果卒于十月壬申经可倒书为十一月壬申乎故不如杜氏直云日误为是筑鹿囿疏天子囿方百里公侯十里监本脱百里公侯四字今增又疏寡人四十里四字监本误作三今改正又疏故约之为天子百里监本脱百里二字今增春秋谷梁传注疏卷十四考证春秋谷梁传注疏卷十五钦定四库全书春秋谷梁注疏卷十五晋范寗集解唐陆徳明音义杨士勋疏襄公疏元年春王正月公即位传继正即位正也疏仲孙蔑会晋栾黡宋华元衞寗殖曹人莒人邾人滕人薛人围宋彭城传系彭城于宋者不与鱼石正也注鱼石得罪于宋成十五年奔楚十八年复入于彭城然则彭城已属鱼石今犹系宋者崇君抑叛臣也音义疏夏晋韩厥帅师伐郑仲孙蔑会齐崔杼曹人邾人杞人次于鄫注鄫郑地鄫或为合音义秋楚公子壬夫帅师侵宋音义九月辛酉天王崩邾子来朝音义疏冬衞侯使公孙剽来聘音义晋侯使荀罃来聘注冬者十月初也王崩赴未至皆未闻丧故各得行朝聘之礼疏二年春王正月葬简王郑师伐宋夏五月庚寅夫人姜氏薨六月庚辰郑伯睔卒音义晋师宋师衞寗殖侵郑传其曰衞寗殖如是而称于前事也注初衞侯速卒郑人侵之故举寗殖之报以明称于前事不书晋宋之将以慢其伐人之丧音义疏秋七月仲孙蔑㑹晋荀罃宋华元衞孙林父曹人邾人于戚己丑葬我小君齐姜注齐谥音义疏叔孙豹如宋冬仲孙蔑㑹晋荀罃齐崔杼宋华元衞孙林父曹人邾人滕人薛人小邾人于戚遂城虎牢传若言中国焉内郑也注虎牢郑邑郑服罪内之故为之城不系虎牢于郑者如中国之邑也僖二年城楚丘传曰楚丘者何衞之邑国曰城此邑也其曰城何封衞也然则非鲁邑皆不言城中国犹国中也音义疏楚杀其大夫公子申三年春楚公子婴齐帅师伐吴公如晋夏四月壬戌公及晋侯盟于长樗注晋侯出其国都与公盟于外地音义疏公至自晋六月公㑹单子晋侯宋公衞侯郑伯莒子邾子齐世子光己未同盟于鸡泽注鸡泽地也传同者有同也同外楚也陈侯使袁侨如㑹传如㑹外乎㑹也注外乎㑹者言本非㑹内也诸侯已㑹乃至耳疏于㑹受命也戊寅叔孙豹及诸侯之大夫及陈袁侨盟传及以及与之也注诸侯在㑹而大夫又盟是大夫执国之权亢君之礼陈君不㑹袁侨受使来盟袁侨之盟得其义也通言叔孙豹及诸侯之大夫则无以表袁侨之得礼故再言及明独与袁侨不与诸侯之大夫音义诸侯以为可与则与之不可与则释之诸侯盟又大夫相与私盟是大夫张也故鸡泽之㑹诸侯始失正矣大夫执国权曰袁侨异之也注释不但总言及诸侯之大夫而复别言袁侨者是异袁侨之得礼音义疏秋公至自晋冬晋荀罃帅师伐许四年春王三月己酉陈侯午卒夏叔孙豹如晋秋七月戊子夫人姒氏薨注成公夫人襄公母也姒把姓音义疏葬陈成公八月辛亥葬我小君定姒注定谥冬公如晋陈人围顿五年春公至自晋夏郑伯使公子发来聘叔孙豹缯世子巫如晋音义传外不言如而言如为我事徃也注外相如不书为鲁事徃故同于内音义疏仲孙蔑衞孙林父㑹吴于善稻注善稻吴地音义传吴谓善伊谓稻缓号从中国名从主人注夷狄所号地形及物类当从中国言之以教殊俗故不言伊缓而言善稻人名当从其本俗言疏秋大雩楚杀其大夫公子壬夫公㑹晋侯宋公陈侯衞侯郑伯曹伯莒子邾子滕子薛伯齐世子光吴人缯人于戚注缯以外甥为子曽夷狄之不若故序吴下所以不复殊外吴者以其数㑹中国故音义疏公至自㑹冬戍陈传内辞也注不言诸侯是鲁戍之疏楚公子贞帅师伐陈公㑹晋侯宋公衞侯郑伯曹伯莒子邾子滕子薛伯齐世子光救陈十有二月公至自救陈传善救陈也注楚人伐陈公能救中国而攘夷狄故善之善之谓以救陈致疏辛未季孙行父卒六年春王三月壬午把伯姑容卒夏宋华弱来奔秋葬把桓公滕子来朝音义莒人灭缯注莒是缯甥立以为后非其族类神不歆其祀故言灭音义传非灭也注非以兵灭中国日卑国月夷狄时缯中国也而时非灭也家有既亡国有既灭注灭犹亡亡犹灭家立异姓为后则亡国立异姓为嗣则灭既尽也灭而不自知由别之而不别也注缯不达灭亡之义故国灭而不知音义莒人灭缯非灭也立异姓以莅祭祀灭亡之道也音义疏冬叔孙豹如邾季孙宿如晋注宿行父子十有二月齐侯灭莱疏七年春郯子来朝音义夏四月三卜郊不从乃免牲传夏四月不时也三卜礼也乃者亡乎人之辞也疏小邾子来朝疏城费音义秋季孙宿如衞八月螽冬十月衞侯使孙林父来聘壬戌及孙林父盟楚公子贞帅师围陈十有二月公㑹晋侯宋公陈侯衞侯曹伯莒子邾子于鄬注鄬郑地音义郑伯髠原如㑹音义未见诸侯丙戌卒于操注操郑地音义传未见诸侯其曰如㑹何也致其志也礼诸侯不生名此其生名何也卒之名也卒之名则何为加之如㑹之上见以如㑹卒也其见以如㑹卒何也郑伯将㑹中国其臣欲从楚不胜其臣弑而死其不言弑何也不使夷狄之民加乎中国之君也注邵曰以其臣欲从楚故谓夷狄之民不欲使夷狄之臣得弑中国之君故去弑而言卒使若正卒然音义其地于外也其日未踰竟也日卒时葬正也音义疏陈侯逃归传以其去诸侯故逃之也注郑伯欲从中国而罹其凶祸诸侯莫有讨心于是惧而去之背华即夷故书逃以抑之音义八年春王正月公如晋疏夏葬郑僖公郑人侵蔡获蔡公子湿注获者不与之辞侵者所以服不义无相获之道音义传人微者也侵浅事也而获公子公子病矣疏季孙宿㑹晋侯郑伯齐人宋人衞人邾人于邢丘注邢丘某地音义传见鲁之失正也公在而大夫㑹也音义疏公至自晋莒人伐我东鄙秋九月大雩冬楚公子贞帅师伐郑晋侯使士匄来聘九年春宋灾传外灾不志此其志何也故宋也注故犹先也孔子之先宋人疏夏季孙宿如晋五月辛酉夫人姜氏薨注成公母秋八月癸未葬我小君穆姜冬公㑹晋侯宋公衞侯曹伯莒子邾子滕子薛伯小邾子齐世子光伐郑十有二月己亥同盟于戏注戏郑地音义传不异言郑善得郑也不致耻不能据郑也注戏盟还而楚伐郑故耻不能终有郑疏楚子伐郑十年春公㑹晋侯宋公衞侯曹伯莒子邾子滕子薛伯把伯小邾子齐世子光㑹吴于柤注柤楚地音义传㑹又㑹外之也注五年㑹于戚不殊㑹今殊㑹吴者复夷狄故音义疏夏五月甲午遂灭傅阳音义传遂直遂也其曰遂何不以中国从夷狄也注言时实吴㑹诸侯灭傅阳耻以中国之君从夷狄之主故加甲午使若改日诸侯自灭傅阳灭卑国月此日盖为遂耳音义疏公至自会传㑹夷狄不致恶事不致注夷狄不致耻与同恶事不致耻有恶此其致何也注㑹吴㑹夷狄也灭傅阳恶事也据不应致存中国也注以中国之君从夷狄之主而灭人之邑也此即夷狄尔是无中国也故加甲午使若改日诸侯自灭傅阳尔不以诸侯从夷狄也灭中国虽恶事自诸侯之一𤯝尔从夷狄而灭人则中国不复存矣音义疏中国有善事则并焉注若中国有善事则不复言㑹诸侯改日遂灭傅阳如僖四年诸侯侵蔡蔡溃遂伐楚是并焉音义无善事则异之存之也注诸侯㑹吴于柤甲午遂灭傅阳是则若㑹与遂异人汲郑伯注汲犹引也郑伯髠原为臣所弑而不书弑此引而致于善事音义逃归陈侯注鄬之㑹陈侯不㑹以其为楚故言逃归音义致柤之㑹存中国也楚公子贞郑公孙辄帅师伐宋晋师伐秦秋莒人伐我东鄙公㑹晋侯宋公衞侯曹伯莒子邾子齐世子光滕子薛伯把伯小邾子伐郑注齐世子光序滕薛之上盖骄蹇音义冬盗杀郑公子斐公子发公孙辄音义传称盗以杀大夫弗以上下道恶上也注两下相杀不志乎春秋恶郑伯不能脩政刑致盗杀大夫也以上下道当言郑人杀其大夫音义疏戍郑虎牢注不称其人则鲁戍也犹戍陈传其曰郑虎牢决郑乎虎牢也注二年郑去楚而从中国故城虎牢不言郑使与中国无异自尔已来数反覆无从善之意故系之于郑决絶而弃外音义疏楚公子贞帅师救郑公至自伐郑十有一年春王正月作三军传作为也古者天子六师诸侯一军作三军非正也注周礼司马法曰万有二千五百人为军王六军大国三军次国二军小国一军其将皆命卿二千五百人为师然则此言天子六师凡万有五千人大国三军则三万七千五百人诸侯制踰天子非义也总云诸侯一军又非制也昭五年经曰舎中军传曰贵复正也然则鲁有二军今云作三军増置中军尔鲁为次国于此为明音义疏夏四月四卜郊不从乃不郊传夏四月不时也四卜非礼也疏郑公孙舎之帅师侵宋公㑹晋侯宋公衞侯曹伯齐世子光莒子邾子滕子薛伯杞伯小邾子伐郑秋七月己未同盟于京城北注盟谋更共伐郑京城北郑地音义公至自伐郑传不以后致盟后复伐郑也注传例曰已伐而盟复伐者则以伐致盟不复伐者则以㑹致此言不以后致谓㑹在伐后音义疏楚子郑伯伐宋公㑹晋侯宋公衞侯曹伯齐世子光莒子邾子滕子薛伯把伯小邾子伐郑㑹于萧鱼注萧鱼郑地公至自㑹传伐而后㑹不以伐郑致得郑伯之辞也注郑与㑹而服中国喜之故以㑹致音义疏楚人执郑行人良霄传行人者挈国之辞也注行人是传国之辞命者音义疏冬秦人伐晋十有二年春王三月莒人伐我东鄙围邰注盖攻守之害深故以危録其月音义传伐国不言围邑举重也注伐国重围邑轻举重可以包轻取邑不书围安足书也注不足书而今书盖为下事起音义疏季孙宿帅师救邰遂入郓注郓莒邑音义传遂继事也受命而救邰不受命而入郓恶季孙宿也音义夏晋侯使士鲂来聘秋九月吴子乘卒冬楚公子贞帅师侵宋公如晋十有三年春公至自晋夏取邿音义疏秋九月庚辰楚子审卒注共王音义冬城防十有四年春王正月季孙宿叔老㑹晋士匄齐人宋人衞人郑公孙虿曹人莒人邾人滕人薛人把人小邾人㑹吴于向注向郑地音义疏二月乙未朔日有食之夏四月叔孙豹㑹晋荀偃齐人宋人衞北宫括郑公孙虿曹人莒人邾人滕人薛人把人小邾人伐秦己未衞侯出奔齐注诸侯出奔例月衎结怨于民自弃于位君弑而归与知逆谋故出入皆日以着其恶音义疏莒人侵我东鄙秋楚公子贞帅师伐吴冬季孙宿㑹晋士匄宋华閲衞孙林父郑公孙虿莒人邾人于戚音义十有五年春宋公使向戌来聘音义二月己亥及向戌盟于刘刘夏逆王后于齐注刘采地夏名书名则非卿也天子无外所命则成故不言逆女音义疏传过我故志之也音义夏齐侯伐我北鄙围成公救成至遇注至遇而齐师已退也遇鲁地季孙宿叔孙豹帅师城成郛注郛郭音义秋八月丁巳日有食之邾人伐我南鄙冬十有一月癸亥晋侯周卒春秋谷梁注疏卷十五卷十五考证春秋谷梁注疏卷十五考证仲孙蔑㑹晋栾黡宋华元衞寗殖曹人莒人邾人滕人薛人围宋彭城传疏为父与君意异与君二字监本误作子若今改正叔孙豹及诸侯之大夫及陈袁侨盟传是大夫张也故鸡泽之㑹诸侯始失正矣大夫执国权按诸侯失正而大夫执权乆矣鸡泽之㑹君子犹有取焉诸侯既盟陈使始至诸侯不与大夫盟使其大夫与之约束于礼相称诸侯之大夫及陈袁侨盟固非私擅也袁侨奉陈侯之命以求盟诸侯之大夫各奉其君之命以与盟也晋悼复文襄之绩行事动合机宜岂得曰大夫张乎葬我小君定姒按鲁有两定姒一为成公妾襄公母此文是也公羊作定弋一为哀公母定十五年书葬定姒是也谷梁作定弋叔孙豹缯世子巫如晋传疏其巫之母即是鲁襄公母之姊妹监本误作鲁襄公同母姊妹今改正又疏若同左氏则于传文为顺未审范意如何按范注明言为鲁事往故同于内是同左氏説也若同公羊説缯世子自为已事往诉于晋谷梁不得言为我事往矣疏所以必如此委曲者以后文莒人灭缯传有立异姓以莅祭祀之文与公羊之説同也齐侯灭莱疏一段监本误刊于莒人灭缯之下今改正季孙宿㑹晋侯郑伯齐人宋人衞人邾人于邢邱传见鲁之失正也公在而大夫㑹也按左传晋悼不欲重烦诸侯故使诸侯之大夫听命齐宋衞邾之大夫皆在不容以专擅责季孙宿也至传所谓公在本据下书公至自晋刘敞曰公以正月如晋反未至国令季孙宿复往㑹晋侯耳宋灾传疏此何以书监本脱以字今增盗杀郑公子斐公子发公孙辄传疏以致盗杀大夫盗杀监本误作杀杀今改正作三军传古者天子六师诸侯一军按诸侯大国三军自是古制一军之事惟晋武公灭翼请命于周王命以一军为晋侯言同于小国也其余侯国并无一军之説且以鲁颂証之公车千乘公徒三万僖公时有三军矣经于此年书作疑僖公之后盖尝减为二军而此复増其一耳经于从前军制之増减不书此及昭五年舎中军则书者从前三军二军俱公室之军也此作三军及舎中军俱私家之军也于是鲁君始无民矣夏四月四卜郊不从乃不郊传疏此四卜违礼而亦非时监本卜字上脱四字而字下衍礼字今改正楚人执郑行人良霄传疏纵使执得其罪例未有称公侯之文监本误作纵使例执得其罪文义遂不可解今改正春秋谷梁注疏卷十五考证春秋谷梁传注疏卷十六钦定四库全书春秋谷梁注疏卷十六晋范寗集解唐陆德明音义杨士勋疏十有六年春王正月葬晋悼公三月公会晋侯宋公卫侯郑伯曹伯莒子邾子薛伯把伯小邾子于溴梁注溴梁地音义戊寅大夫盟传溴梁之会诸侯失正矣诸侯会而曰大夫盟正在大夫也诸侯在而不曰诸侯之大夫大夫不臣也晋人执莒子邾子以归疏齐侯伐我北鄙夏公至自会五月甲子地震叔老㑹郑伯晋荀偃衞寗殖宋人伐许秋齐侯伐我北鄙围成大雩冬叔孙豹如齐十有七年春王二月庚午邾子瞷卒音义宋人伐陈夏衞石买帅师伐曹秋齐侯伐我北鄙围桃齐髙厚帅师伐我北鄙围防九月大雩疏宋华臣出奔陈冬邾人伐我南鄙十有八年春白狄来注不言朝不能行朝礼音义夏晋人执衞行人石买传称行人怨接于上也注怨其君而执其使称行人明使人尔罪在上也音义疏秋齐侯伐我北鄙冬十月公㑹晋侯宋公衞侯郑伯曹伯莒子邾子滕子薛伯杞伯小邾子同围齐传非围而曰围注据实伐齐有大焉亦有病焉注齐若无罪诸侯岂得同病之乎非大而足同与注齐非大国诸侯岂足同共围之与音义诸侯同罪之也亦病矣注诸侯同罪大国是不量力必为大国所讐则亦病矣疏曹伯负刍卒于师音义传闵之也疏楚公子午帅师伐郑十有九年春王正月诸侯盟于祝柯注前年同围齐之诸侯也祝柯齐地音义晋人执邾子公至自伐齐传春秋之义已伐而盟复伐者则以伐致注京城北之类是音义盟不复伐者则以会致注会于萧鱼之类是祝柯之盟盟复伐齐与注怪不以会致音义曰非也注不复伐齐然则何为以伐致也曰与人同事或执其君或取其地注同与邾围齐而晋执其君鲁取其地此与盟后复伐无异疏取邾田自漷水注以漷水为界音义传轧辞也注轧委曲随漷水言取邾田之多音义疏其不日恶盟也音义疏季孙宿如晋葬曹成公夏卫孙林父帅师伐齐秋七月辛卯齐侯环卒晋士匄帅师侵齐至谷闻齐侯卒乃还传还者事未毕之辞也疏受命而诛生死无所加其怒不伐丧善之也善之则何为未毕也君不尸小事臣不专大名善则称君过则称已则民作让矣士匄外专君命故非之也然则为士匄者宜奈何宜墠帷而归命乎介注除地为墠于墠张帷反命于介介归告君君命乃还不敢专也音义八月丙辰仲孙蔑卒齐杀其大夫髙厚郑杀其大夫公子嘉冬葬齐灵公城西郛叔孙豹会晋士匄于柯注柯地城武城二十年春王正月辛亥仲孙速会莒人盟于向注向莒邑音义夏六月庚申公会晋侯齐侯宋公衞侯郑伯曹伯莒子邾子滕子薛伯把伯小邾子盟于澶渊注澶渊卫地音义秋公至自㑹仲孙速帅师伐邾蔡杀其大夫公子湿蔡公子履出奔楚陈侯之弟光出奔楚音义传诸侯之尊弟兄不得以属通其弟云者亲之也亲而奔之恶也注显书弟明其亲也亲而奔逐之所以恶陈侯音义疏叔老如齐冬十月丙辰朔日有食之季孙宿如宋二十有一年春王正月公如晋邾庶其以漆闾丘来奔音义传以者不以者也注凯曰人臣无专禄以邑叛之道来奔者不言出举其接我者也漆闾丘不言及小大敌也疏夏公至自会秋晋栾盈出奔楚九月庚戌朔日有食之冬十月庚辰朔日有食之疏曹伯来朝音义公会晋侯齐侯宋公卫侯郑伯曹伯莒子邾子于商任注商任某地音义传庚子孔子生疏二十有二年春王正月公至自会疏夏四月秋七月辛酉叔老卒冬公㑹晋侯齐侯宋公卫侯郑伯曹伯莒子邾子滕子薛伯把伯小邾子于沙随公至自会楚杀其大夫公子追舒二十有三年春王二月癸酉朔日有食之三月己巳把伯匄卒音义夏邾畀我来奔音义葬把孝公陈杀其大夫庆虎及庆寅传称国以杀罪累上也及庆寅庆寅累也陈侯之弟光自楚归于陈注光反称弟言归无罪眀矣晋栾盈复入于晋入于曲沃注曲沃晋地音义秋齐侯伐卫遂伐晋八月叔孙豹帅师救晋次于雍渝注雍渝晋地音义传言救后次非救也注恶其不遂君命而专止次故先通君命而后言次尊君抑臣之义郑嗣曰次止也凡先书救而后言次皆非救也僖元年齐师宋师曹师次于聂北救邢此师本欲止聂北遥为之援尔随其本意而书故先言次而后言救豹本受君命救晋中道不能故先言救而后言次若郑伯未见诸侯而曰如㑹致其本意音义疏己卯仲孙速卒冬十月乙亥臧孙纥出奔邾传其日正臧孙纥之出也注正其有罪蘧伯玉曰不以道事其君者其出乎注必不见容音义晋人杀栾盈传恶之弗有也注不言杀其大夫是不有之以为大夫齐侯袭莒注轻行掩其不备曰袭音义二十有四年春叔孙豹如晋仲孙羯帅师侵齐音义夏楚子伐吴秋七月甲子朔日有食之既齐崔杼帅师伐莒大水八月癸巳朔日有食之公㑹晋侯宋公衞侯郑伯曹伯莒子邾子滕子薛伯把伯小邾子于夷仪冬楚子蔡侯陈侯许男伐郑公至自会陈鍼宜咎出奔楚音义叔孙豹如京师大饥传五谷不升为大饥注升成也一谷不升谓之嗛注嗛不足貌音义二谷不升谓之饥三谷不升谓之馑音义四谷不升谓之康注康虚五谷不升谓之大侵注侵伤疏大侵之礼君食不兼味台榭不涂注涂垩饰音义弛侯廷道不除注弛废也侯射侯也废侯不燕射廷内道路不脩除音义疏百官布而不制注官职脩列不可阙废不更有造作鬼神祷而不祀注周书曰大荒有祷无祀疏此大侵之礼也二十有五年春齐崔杼帅师伐我北鄙夏五月乙亥齐崔杼弑其君光传庄公失言淫于崔氏注放言将淫崔氏为此见弑也邵曰淫过也言庄公言语失漏有过于崔子而崔子弑之故传载其致弑之由以眀崔杼之罪甚音义疏公㑹晋侯宋公衞侯郑伯曹伯莒子邾子滕子薛伯杞伯小邾子于夷仪六月壬子郑公孙舍之帅师入陈秋八月己巳诸侯同盟于重丘注㑹夷仪之诸侯也重丘齐地音义公至自㑹衞侯入于夷仪注夷仪本邢地衞灭邢而为衞地楚屈建帅师灭舒鸠音义冬郑公孙夏帅师伐陈音义十有二月吴子谒伐楚门于巢卒音义传以伐楚之事门于巢卒也注所以攻巢之门者为其伐楚之事故也然则伐楚经巢于巢者外乎楚也注若但言伐楚卒而不言于巢者则卒在楚也言于巢则不在楚门于巢乃伐楚也注先攻巢然后楚乃可得伐疏诸侯不生名取卒之名加之伐楚之上者见以伐楚卒也其见以伐楚卒何也注据伐楚恶事无縁致本意音义疏古者大国过小邑小邑必饰城而请罪礼也注饰城者脩守备请罪问所以为阙致师之意音义吴子谒伐楚至巢入其门门人射吴子有矢创反舍而卒古者虽有文事必有武备非巢之不饰城而请罪非吴子之自轻也注非责音义二十有六年春王二月辛卯衞寗喜弑其君剽音义传此不正其日何也殖也立之喜也君之正也注父立以为君则子宜君之以眀正也音义疏衞孙林父入于戚以叛甲午衞侯衎复归子衞音义传日归见知弑也注书喜弑君衎可言归衎实与弑故録日以见之书日所以知其与弑者言辛卯弑君甲午便归是待弑而入故得速也音义疏夏晋侯使荀吴来聘公㑹晋人郑良霄宋人曹人于澶渊秋宋公杀其世子痤音义晋人执衞寗喜八月壬午许男寗卒于楚注宣九年九月辛酉晋侯黑臀卒于扈传曰其日未踰竟也此乃在楚何以日邪隐三年八月庚辰宋公和卒传曰日卒正也许男卒于楚则在外己显日卒眀其正音义疏冬楚子蔡侯陈侯伐郑葬许灵公二十有七年春齐侯使庆封来聘夏叔孙豹㑹晋赵武楚屈建蔡公孙归生衞石恶陈孔奂郑良霄许人曹人于宋音义衞杀其大夫寗喜传称国以杀罪累上也寗喜弑君其以累上之辞言之何也尝为大夫与之涉公事矣注郑嗣曰若献入以喜有弑君之罪而杀之则不宜既入以为大夫而复杀之眀以他故音义疏寗喜由君弑君而不以弑君之罪罪之者恶献公也注献公即衎也郑嗣曰书寗喜弑其君则喜之罪不嫌不眀今若不言喜之无罪而死则献公之恶不彰音义衞侯之弟专出奔晋音义传专喜之徒也专之为喜之徒何也已虽急纳其兄与人之臣谋弑其君是亦弑君者也专其曰弟何也注据称弟则无罪音义专有是信者注言君本使专与喜为约约君许以宠赂今反杀之献公使专失信故称弟见献公之恶也音义君赂不入乎喜而杀喜是君不直乎喜也故出奔晋织絇邯郸终身不言衞注耻失信音义疏专之去合乎春秋注何休曰寗喜本弑君之家献公过而杀之小负也专以君之小负自絶非大义也何以合乎春秋郑君释之曰寗喜虽弑君之家本专与约纳献公尔公由喜得入已与喜以君臣从事矣春秋拨乱重盟约今献公背之而杀忠于已者是献公恶而难亲也献公既恶而难亲专又与喜为党惧祸将及君子见几而作不俟终日微子去纣孔子以为三仁专之去衞其心若此合于春秋不亦宜乎音义秋七月辛巳豹及诸侯之大夫盟于宋传溴梁之㑹诸侯在而不曰诸侯之大夫大夫不臣也晋赵武耻之豹云者恭也注不举姓氏诸侯不在而曰诸侯之大夫大夫臣也其臣恭也晋赵武为之㑹也疏冬十有二月乙亥朔日有食之二十有八年春无冰夏衞石恶出奔晋邾子来朝音义秋八月大雩仲孙羯如晋冬齐庆封来奔十有一月公如楚疏十有二月甲寅天王崩注灵王乙未楚子昭卒二十有九年春王正月公在楚传闵公也注闵公为楚所制故存録夏五月公至自楚传喜之也注凯曰逺之蛮国喜得全归致君者殆其徃注殆危而喜其反此致君之意义也疏庚午衞侯衎卒阍弑吴子余祭传阍门者也寺人也不称名姓阍不得齐于人不称其君阍不得君其君也礼君不使无耻不近刑人注无耻不知臧否音义不狎敌不迩怨贱人非所贵也贵人非所刑也刑人非所近也举至贱而加之吴子吴子近刑人也阍弑吴子余祭仇之也注怨仇余祭故弑之音义疏仲孙羯㑹晋荀盈齐髙止宋华定衞世叔仪郑公孙段曹人莒人邾人滕人薛人小邾人城把传古者天子封诸侯其地足以容其民其民足以满城以自守也把危而不能自守故诸侯之大夫相帅以城之此变之正也注诸侯微弱政由大夫大夫能同恤灾危故曰变之正疏晋侯使士鞅来聘杞子来盟注把复称子盖时王所黜音义吴子使札来聘注杜预曰吴子余祭既遣札聘上国而后死札以六月到鲁未闻丧也不称公子其礼未同于上国音义传吴其称子何也善使延陵季子故进之也身贤贤也使贤亦贤也延陵季子之贤尊君也注以季札之贤吴子得进称子是尊君也其名成尊于上也注春秋贤者不名而札名者许夷狄不一而足唯成吴之尊称直称吴则不得有大夫音义疏秋七月葬衞献公齐髙止出奔北燕音义传其曰北燕从史文也注南燕姞姓在郑衞之间北燕姬姓在晋之北史曰北燕据时然故不改也传所言觧时但有言燕者音义疏冬仲孙羯如晋三十年春王正月楚子使薳罢来聘注聘例时此聘月之何也泰曰桓二年宋督弑其君与夷传曰书王以正与夷之卒然则善有所眀皆须王以正之书王必上系于春下统于月此书王以治蔡般弑父之罪尔非以録薳罢之聘音义夏四月蔡世子般弑其君固音义传其不日子夺父政是谓夷之注比之夷狄故不日也丁未楚世子商臣弑其父传曰日髠之卒所以谨商臣之弑也楚公子比弑其君传曰不日比不弑般弑不日而曰夷之何也徐干曰凡中国君正卒皆书日以録之夷狄君卒皆不日以略之所以别中国与夷狄夷狄弑君而日者闵其为恶之甚谨而録之中国君卒例日不以弑与不弑也至于卒而不日者乃所以略之与夷狄同例音义疏五月甲午宋灾伯姬卒传取卒之日加之灾上者见以灾卒也其见以灾卒奈何伯姬之舍失火左右曰夫人少辟火乎伯姬曰妇人之义傅母不在宵不下堂注宵夜音义左右又曰夫人少辟火乎伯姬曰妇人之义保母不在宵不下堂遂逮乎火而死妇人以贞为行者也伯姬之妇道尽矣详其事贤伯姬也音义疏天王杀其弟佞夫传传曰诸侯且不首恶况于天子乎君无忍亲之义天子诸侯所亲者唯长子母弟耳天王杀其弟佞夫甚之也音义疏王子瑕奔晋注不言出周无外秋七月叔弓如宋葬共姬注共姬从夫之谥音义传外夫人不书葬此其言葬何也吾女也卒灾故隠而葬之也疏郑良霄出奔许自许入于郑郑人杀良霄传不言大夫恶之也音义疏冬十月葬蔡景公传不日卒而月葬不葬者也卒而葬之不忍使父失民于子也注郑嗣曰夫葬者臣子之事也景公无子不可谓无民无民则景公有失于民有民则罪归于子若不书葬则嫌亦失民故曰不忍使父失民于子疏晋人齐人宋人衞人郑人曹人莒人邾人滕人薛人把人小邾人㑹于澶渊宋灾故传㑹不言其所为其曰宋灾故何也不言灾故则无以见其善也其曰人何也救灾以衆何救焉更宋之所丧财也注偿其所丧财故虽不及灾时而犹曰救灾音义疏澶渊之㑹中国不侵伐夷狄夷狄不入中国无侵伐八年善之也晋赵武楚屈建之力也疏三十有一年春王正月夏六月辛巳公薨于楚宫传楚宫非正也注楚宫别宫名非路寝秋九月癸巳子野卒注襄公大子音义传子卒日正也疏己亥仲孙羯卒冬十月滕子来㑹葬注书非礼癸酉葬我君襄公十有一月莒人弑其君密州春秋谷梁注疏卷十六卷十六考证春秋谷梁传注疏卷十六考证公㑹晋侯宋公衞侯郑伯曹伯莒子邾子薛伯把伯小邾子于溴梁戊寅大夫盟传正在大夫也陈傅良曰凡伯在焉而但曰诸侯者无伯也君在焉而但曰大夫者无君也是故自文以下则有斥言诸侯而不序自襄以下则有斥言大夫而不序按公羊曰君若赘旒然与此同意此二传论断髙于左氏者同围齐传非大而足同与各本俱作非大而足同焉石经焉作与是也今从之诸侯盟于祝柯传则以伐致注京城北之类是京城监本误作亳城按左氏作亳城北谷梁作京城范以谷梁証谷梁则亳字乃京字之讹也今改正二十有一年传庚子孔子生按记孔子之生与公羊同但公羊言十有一月庚子此不言月即接经冬十月庚辰朔日有食之曹伯来朝公会晋侯齐侯宋公衞侯郑伯曹伯莒子邾子于商任之下则是十月之二十一日庚子也今相传孔子诞日在八月即据此传叔孙豹帅师救晋次于雍渝传注故先通君命而后言次按此用公羊之说以解传也郑嗣之说较为近情其实先救后次先次后救皆不成为救耳大饥传台榭不涂注涂垩饰垩字监本误作涂今据释文改正吴子谒伐楚门于巢卒传非巢之不饰城而请罪非吴子之自轻也按谓吴子自轻是也巢附强楚为吴所攻即遣使请罪其能免于难乎吴师临门壮夫善射亦可谓小国之善御侮者矣责以不饰城而请罪其无乃非经意乎衞侯之弟专出奔晋传织絇邯郸终身不言衞疏织絇邯郸云云一段监本误刋于上文杀寗喜传注下今改正秋七月辛巳豹及诸侯之大夫盟于宋传豹云者恭也按叔孙豹不言族左传谓豹违命故去族其说大谬谷梁谓恭亦非也是㑹较溴梁差为彼善于此若云赵武能帅诸侯之大夫为恭则失之诬矣经于夏已备书叔孙豹㑹晋赵武楚屈建等名虽间有衞杀寗喜专出奔晋两事而㑹于宋之地自一也故前目后凡书豹及诸侯之大夫耳二十有九年春王正月公在楚传闵公也按左传言释不朝正于庙非也春秋二百四十二年中公在他国未归不朝正于庙者多矣如僖十六年冬十二月与诸侯㑹淮十七年九始至成十年秋七月如晋十一年三月始至皆踰时最久因事见留濒于危难经并不书在齐在晋惟昭公失国居外经每于嵗首书公在干侯耳谷梁谓闵公其义甚长三十年晋人齐人宋人衞人郑人曹人莒人邾人滕人薛人把人小邾人㑹于澶渊宋灾故传无侵伐八年善之也晋赵武楚屈建之力也按经所书之晋人即指赵武是也楚于是㑹不与又其令尹为王子围盖屈建已于二十八年卒矣谷梁简要传必附经今云澶渊之㑹无侵伐八年确有所指范既无注杨疏稍为辨証而传所指之澶渊终不可通窃疑传文澶渊之㑹以下三十四字系二十七年经书叔孙豹会晋赵武楚屈建蔡公孙归生衞石恶陈孔奂郑良霄许人曹人于宋之传文宋之㑹讹为澶渊之会遂错简在此耳自二十七年后至昭三年推检经文并无侵伐至昭四年书楚子㑹申执徐子书伐吴灭厉而楚复横此传之所谓无侵伐八年也子野卒传疏庄三十二年庄字监本误作襄今改正春秋谷梁传注疏卷十六考证春秋谷梁传注疏卷十七钦定四库全书春秋谷梁注疏卷十七晋范甯集解唐陆徳明音义杨士勋疏昭公疏元年春王正月公卽位传继正卽位正也疏叔孙豹㑹晋赵武楚公子围齐国弱宋向戌衞齐恶陈公子招蔡公孙归生郑罕虎许人曹人于郭音义二月取郓注郓鲁邑言取者叛戾不服音义疏夏秦伯之弟鍼出奔晋音义传诸侯之尊弟兄不得以属通其弟云者亲之也亲而奔之恶也音义疏六月丁巳邾子华卒晋荀吴帅师败狄于大原注大原地音义传传曰中国曰大原夷狄曰大卤号从中国名从主人注襄五年注详矣音义疏秋莒去疾自齐入于莒莒展出奔吴音义疏叔弓帅师疆郓田音义传疆之爲言犹竟也注爲之境界音义疏葬邾悼公冬十有一月己酉楚子巻卒音义楚公子比出奔晋二年春晋侯使韩起来聘夏叔弓如晋秋郑杀其大夫公孙黑冬公如晋至河乃复注乃者亡乎人之辞刺公弱劣受制彊臣音义传耻如晋故着有疾也注公凡四如晋季氏诉公于晋侯使不见公公惧不利于已故公托至河有疾而反以杀耻也十二年传曰季氏不使遂乎晋与此传互文以见义然则十三年二十一年如晋与此义同二十三年经曰至河有疾乃复是微有疾而反嫌与上四如晋同故明之音义疏季孙宿如晋传公如晋而不得入季孙宿如晋而得入恶季孙宿也注明晋之不见公季孙宿之所爲音义疏三年春王正月丁未滕子原卒夏叔弓如滕五月葬滕成公疏秋小邾子来朝音义八月大雩冬大雨雹音义北燕伯欵出奔齐传其曰北燕从史文也疏四年春王正月大雨雪注雪或爲雹音义疏夏楚子蔡侯陈侯郑伯许男徐子滕子顿子胡子沈子小邾子宋世子佐淮夷会于申注楚灵王始会诸侯也音义楚人执徐子注称人以执执有罪疏秋七月楚子蔡侯陈侯许男顿子胡子沈子淮夷伐吴注衆国之君倾衆悉力以伐彊敌内外之害重故谨而月之定四年伐楚亦月此其例也疏执齐庆封杀之传此入而杀其不言入何也庆封封乎吴钟离注言时杀庆封自于钟离实不入吴其不言伐钟离何也不与吴封也庆封其以齐氏何也注据已絶于齐爲齐讨也灵王使人以庆封令于军中曰有若齐庆封弑其君者乎注谓与崔杼共弑荘公光音义庆封曰子一息我亦且一言曰有若楚公子围弑其兄之子而代之为君者乎军人粲然皆笑注粲然盛笑貌音义疏庆封弑其君而不以弑君之罪罪之者庆封不为灵王服也不与楚讨也注传例曰称人以杀大夫为杀有罪今杀庆封经不称人故曰不以弑君之罪罪之音义春秋之义用贵治贱用贤治不肖不以乱治乱也孔子曰懐恶而讨虽死不服其斯之谓与音义疏遂灭厉传遂继事也九月取缯疏冬十有二月乙卯叔孙豹卒五年春王正月舍中军音义传贵复正也注鲁次国旧二军襄十一年立三军今毁之故曰复正楚杀其大夫屈申音义公如晋夏莒牟夷以牟娄及防兹来奔传以者不以者也来奔者不言出注以其方向内也及防兹以大及小也莒无大夫其曰牟夷何也以其地来也以地来则何以书也重地也注窃地之罪重故不得不録其人疏秋七月公至自晋戊辰叔弓帅师败莒师于贲泉注贲泉鲁地音义传狄人谓贲泉失台号从中国名从主人音义秦伯卒疏冬楚子蔡侯陈侯许男顿子沈子徐人越人伐吴六年春王正月杞伯益姑卒疏葬秦景公夏季孙宿如晋葬杞文公宋华合比出奔卫音义秋九月大雩楚薳罢帅师伐吴冬叔弓如楚齐侯伐北燕七年春王正月曁齐平音义传平者成也曁犹曁暨也暨者不得已也以外及内曰暨疏三月公如楚叔孙婼如齐莅盟音义传莅位也内之前定之辞谓之莅外之前定之辞谓之来疏夏四月甲辰朔日有食之秋八月戊辰衞侯恶卒传乡曰卫齐恶注在元年音义今曰衞侯恶此何为君臣同名也君子不夺人名不夺人亲之所名重其所以来也王父名子也注不夺人名谓亲之所名明臣虽欲改君不当聼也君不聼臣易名者欲使重父命也父受命名于王父王父卒则聼父之命名之疏九月公至自楚冬十有一月癸未季孙宿卒十有二月癸亥葬衞襄公八年春陈侯之弟招杀陈世子偃师传乡曰陈公子招注在元年今曰陈侯之弟招何也曰尽其亲所以恶招也注尽其亲谓旣称公子又称弟招先君之公子今君之母弟音义疏两下相杀不志乎春秋此其志何也世子云者唯君之贰也云可以重之存焉志之也诸侯之尊兄弟不得以属通其弟云者亲之也亲而杀之恶也注恶招疏夏四月辛丑陈侯溺卒音义叔弓如晋楚人执陈行人干徴师杀之注干姓征师名传称人以执大夫执有罪也称行人怨接于上也疏陈公子留出奔郑秋蒐于红注红鲁地音义疏传正也注常事不书而此书者以后比年大蒐失礼因此以见正音义因蒐狩以习用武事礼之大者也艾兰以为防注兰香草也防为田之大限音义置旃以为辕门注旃旌旗之名周礼通帛旃辕门卬车以其辕表门音义以葛覆质以为𣙗注质椹也𣙗门中臬葛或作褐音义流旁握御轚者不得入注流旁握谓车两轊头各去门边空握握四寸也轚挂则不得入门音义车轨尘注尘不出辙马候蹄注发足相应迟疾相投音义揜禽旅注揜取衆禽音义御者不失其驰然后射者能中注不失驰骋之节音义过防弗逐不从奔之道也注战不逐奔之义靣伤不献注嫌诛降音义不成禽不献注恶虐幼少音义禽虽多天子取三十焉其余与士衆以习射于射宫注取三十以共干豆賔客之庖射宫泽宫音义射而中田不得禽则得禽田得禽而射不中则不得禽是以知古之贵仁义而贱勇力也注射以不争为仁揖让为义音义疏陈人杀其大夫公子过音义大雩冬十月壬午楚师灭陈执陈公子招放之于越杀陈孔奂传恶楚子也注恶其灭人之国放有罪之人反杀无辜之臣故实是楚子而言师疏葬陈哀公传不与楚灭闵公也注灭国不葬闵楚夷狄以无道灭之故书葬以存陈疏九年春叔弓会楚子于陈许迁于夷注以自迁为文而地者许复见也夷许地徐邈曰许十八年又迁于白羽许比迁徙所都无常居处薄浅如一邑之移故略而不月不得从国迁常例音义疏夏四月陈火音义传国曰灾邑曰火火不志此何以志闵陈而存之也注陈已灭矣犹书火者不与楚灭也不可以方全国故不云灾何休曰月者闵之疏秋仲孙貜如齐音义冬筑郎囿音义十年春王正月夏齐栾施来奔秋七月季孙意如叔弓仲孙貜帅师伐莒戊子晋侯彪卒音义九月叔孙婼如晋注月者为下葬晋平公起音义葬晋平公十有二月甲子宋公成卒注不书冬甯所未详音义疏十有一年春王二月叔弓如宋葬宋平公注晋献公以杀世子申生故不书葬宋平公杀世子痤而书葬何乎何休曰痤有罪故也痤之罪寗所未闻郑荘公杀弟而书葬以段不弟也何氏将以理例推之然则段不弟也故不书弟痤若不子亦不应书世子书世子则痤之罪非不子明矣音义疏夏四月丁巳楚子䖍诱蔡侯般杀之于申音义传何为名之也注据诸侯不生名疏夷狄之君诱中国之君而杀之故谨而名之也称时称月称日称地谨之也注蔡侯般弑父之贼此人伦之所不容王诛之所必加礼凡在官者杀无赦岂得恶楚子杀般乎若谓夷狄之君不得行礼于中国者理既不通事又不然宣十一年楚人杀陈夏征舒不言入传曰明楚之讨有罪也似若上下违反不两立之説尝试论之曰夫罸不及嗣先王之令典懐恶而讨丈夫之丑行楚䖍灭人之国杀人之子伐不以罪亦已明矣荘王之讨征舒则异于是矣凡罸当其理虽夷必申苟违斯道虽华必抑故荘王得为伯讨齐侯不得灭纪赵盾救陈则称师以大之灵王诱蔡则书名以恶之所以情理俱畅善恶两显岂直恶夷狄之君讨中国之乱哉夫楚灵王之杀蔡般亦犹晋恵之戮里克虽伐弑逆之国诛有罪之人不获讨贼之美而有累谨之名者良有以也音义疏楚公子弃疾帅师围蔡五月甲申夫人归氏薨注昭公母胡女归姓大蒐于比蒲注夏而言蒐盖用秋蒐之礼八年秋蒐于红传曰正也比蒲大蒐人衆器械有踰常礼时有小君之丧不讥丧蒐者重守国之衞安不忘危音义疏仲孙貜会邾子盟于祲祥注祲祥地也音义秋季孙意如会晋韩起齐国弱宋华亥衞北宫佗郑罕虎曹人杞人于厥慭注厥慭地名音义九月己亥葬我小君齐归注齐谥冬十有一月丁酉楚师灭蔡执蔡世子友以归用之注僖十九年邾人执缯子用之传曰用之者叩其鼻以衈血恶之故谨而日之音义疏传此子也注诸侯在丧称子其曰世子何也不与楚杀也一事注乎志所以恶楚子也注一事辄註而志之也何休曰即不与楚杀当贬楚尔何故反贬蔡称世子邪郑君释之曰灭蔡者楚子也而称师固已贬矣楚子思启封疆而贪蔡诱杀蔡侯般冬而灭蔡杀友恶其淫放其志杀蔡国二君以取其国故变子言世子使若不得其君然音义疏十有二年春齐髙偃帅师纳北燕伯于阳注三年所奔齐者偃高徯𤣥孙齐大夫也阳燕别邑不言于燕未得国都也传纳者内不受也燕伯之不名何也注据义不可受则应名而絶之疏不以髙偃挈燕伯也注邵曰公子遂以去公子为挈燕伯以书名为挈者臣宜书名故须去公子乃为挈君不可名而以臣名君者不待去燕伯则为挈也是以目燕伯而不书名所以不与髙偃挈之音义三月壬申郑伯嘉卒夏宋公使华定来聘公如晋至河乃复传季孙氏不使遂乎晋也疏五月葬郑简公楚杀其大夫成虎秋七月冬十月公子慭出奔齐音义楚子伐徐晋伐鲜虞传其曰晋狄之也其狄之何也不正其与夷狄交伐中国故狄称之也注鲜虞姬姓白狄也地居中山故曰中国夷狄谓楚也何休曰春秋多与夷狄竝伐何以不狄也郑君释之曰晋不见因会以绥诸夏而伐同姓贬之可也狄之大重晋为厥慭之㑹实谋救蔡以八国之师而不救楚终灭蔡今又伐徐晋不纠合诸侯以遂前志舍而伐鲜虞是楚而不如也故狄称之焉厥慭之会谷梁无传郑君之説似依左氏甯所未详是谷梁意非音义疏十有三年春叔弓帅师围费音义夏四月楚公子比自晋归于楚弑其君䖍于干溪注干溪楚地音义疏传自晋晋有奉焉尔归而弑不言归言归非弑也注传例曰归为善自某归次之然则弑君不得言归比不弑之一騐也疏归一事也弑一事也而遂言之以比之归弑比不弑也注归弑其事各异自宜别书之而今连言之是比之归遇君弑尔比不弑之二验也疏弑君者日不日比不弑也注据文元年丁未楚世子商臣弑其君髠日比不日比不弑之三验也音义疏楚公子弃疾杀公子比传当上之辞也当上之辞者谓不称人以杀乃以君杀之也注称人以杀谓若卫人杀祝吁于濮是也今比实不弑故以君杀大夫之辞言之音义疏讨贼以当上之辞杀非弑也注实有弑君之罪则人人皆欲杀宜称人以杀之今言楚公子弃疾杀公子比明弃疾所杀非弑君之人比之不弑四验也比之不弑有四注上四事取国者称国以弑注若比欲取国而杀君者当直云楚比弑其君䖍不应言公子也若卫祝吁弑其君完齐无知弑其君诸儿之类是也楚公子弃疾杀公子比比不嫌也注今弃疾杀之又言杀公子比不言弑其君是比无欲为君之嫌春秋不以嫌代嫌注不以乱治乱之义弃疾主其事故嫌也注比实无弑君之罪而主杀之者是弃疾欲为君之嫌疏秋公会刘子晋侯齐侯宋公衞侯郑伯曹伯莒子邾子滕子薛伯杞伯小邾子于平丘注平丘地也八月甲戌同盟于平丘公不与盟注公以再如晋不得入故不肯与盟音义传同者有同也同外楚也公不与盟者可以与而不与讥在公也其日善是盟也注公不与盟当从外盟不日今日之善其会盟因楚有难而反陈蔡之君音义疏晋人执季孙意如以归注以公不与盟故公至自会蔡侯庐归于蔡陈侯吴归于陈注八年楚灭陈十一年楚灭蔡诸侯会而复之故言归传善其成之会而归之故谨而日之注二国获复此盟之功也故于其归追述前盟谨日之意以美诸侯存亡继絶非谨陈蔡归国之日也于盟则发谨日之美于归则论致美之义疏此未尝有国也使如失国辞然者不与楚灭也疏冬十月葬蔡灵公传变之不葬有三注变之谓改常礼春秋之常小国夷狄不葬疏失德不葬注无道君弑君不葬注谓不讨贼如无臣子灭国不葬注无臣子也然且葬之不与楚灭且成诸侯之事也注蔡灵公弑逆无道以致身死国灭不宜书葬书葬者不令夷狄加乎中国且成诸侯兴灭继絶之善故葬之音义疏公如晋至河乃复吴灭州来春秋谷梁注疏卷十七卷十七考证春秋谷梁传注疏卷十七考证取郓注郓鲁邑按鲁有两郓此郓本莒邑鲁夺取之非后文公居于郓之郓也注直言鲁邑虽据何休之説实非公如晋至河乃复𫝊耻如晋故着有疾也刘敞曰传非也经但云至河乃复安知有疾哉执齐庆封杀之传庆封封乎吴钟离按左传吴封庆封于朱方公羊吴封庆封于防此作钟离汉书地理志九江郡钟离注应劭曰钟离子国后汉书郡国志吴郡丹徒春秋曰朱方从谷梁则地在淮南从左传则地在江南传为齐讨也讨字监本误作封今改正舍中军传贵复正也按此与公羊复古同意左传则云卑公室也四分公室左氏得实矣楚薳罢帅师伐吴楚字监本误作冬今改正齐侯伐北燕七年春王正月暨齐平传以外及内曰暨按杜注左传谓燕暨齐平是承上冬齐侯伐北燕之文也谷梁谓外及内是起下三月叔孙婼如齐涖盟之文也然经自昭元年以来齐鲁并无彼此侵伐何缘此年与齐平乎春秋固有隔年连书者隠五年冬州公如曹六年春正月实来是也陈侯溺卒监本脱侯字今添蒐于红传置旃以为辕门注周礼通帛旃辕门卭车以其辕表门按周礼司常通帛为旜作旜字旜旃音义并同郑注通帛谓大赤从周正色无饰又按掌舍设车宫辕门郑注次车以为藩则仰车以其辕表门此注卭字即仰字也又按大司马以狩田以旌为左右和之门此𫝊云置旃少不同耳传流旁握御轚者不得入注各去门边空握按周礼大司马疏引此注作各去门边容握当是空容二字相近而讹耳诗毛传亦作容握知此注空字必是容字今以各本俱同未改传禽虽多天子取三十焉注取三十以共干豆宾客之庖按各本俱同以理测之宾客下脱君字或之庖之字应是君字葢一为干豆二为宾客三为充君之庖也取禽三十毛诗郑笺云每禽三十也孔疏君之猎不宜诸种止取三十故以为每禽焉则宗庙宾客君庖各十也按此传与小雅车攻所言若合符节取禽三十则车攻所谓大庖不盈也故自习射于射宫以下毛公即取是传为説又疏艾之为防则逢兰同剪故举以包之逢本或作蓬按刈兰以为防犹言刈草以为防兰是草中最贵故举以概百草耳大司马中冬教大閲虞人莱所田之野为表郑注云莱芟除可陈之䖏诗传直曰大芟草以为防或舍其中是其説也又疏马候蹄旧解四蹄皆发后足蹑前足而相伺候与范注亦合耳按疏非也单言一马何虑后蹄不候前蹄乎此即车攻所谓我马既同毛传云田猎齐足尚疾也亦即车攻所谓四黄既驾两骖不倚不失其驰者也指四马疾徐歩骤如一故曰候蹄葬陈哀公传不与楚灭闵公也按公字无谓疏既明曰闵陈之灭故书葬以存之推寻文义则知传原文是闵陈也因各本皆然未改叔弓如宋葬宋平公注痤之罪寗所未闻按公谷通例君失德不书葬此大谬也范氏于此葢亦深疑其谬杨疏乃尚欲调停其説楚子䖍诱蔡侯般杀之于申传谨之也注凡罸当其理罸字监本误作讨今改正又疏华戎讨罪事同监本脱戎字今增齐高偃帅师纳北燕伯于阳注偃髙徯元孙监本脱偃字今増春秋谷梁传注疏卷十七考证春秋谷梁传注疏卷十八钦定四库全书春秋谷梁注疏卷十八晋范甯集解唐陆徳明音义杨士勋疏十有四年春意如至自晋传大夫执则致致则名意如恶然而致见君臣之礼也注大夫有罪则宜废之旣不能废不得不尽为君臣之恩故曰见君臣之礼音义疏三月曹伯滕卒夏四月秋葬曹武公八月莒子去疾卒音义疏冬莒杀其公子意恢音义传言公子而不言大夫莒无大夫也莒无大夫而曰公子意恢意恢贤也曹莒皆无大夫其所以无大夫者其义异也注曹叔振铎文王之子武王封之于曹在甸服之内后削小尔莒已姓东夷夲微国音义疏十有五年春王正月吴子夷末卒音义二月癸酉有事于武宫籥入叔弓卒去乐卒事音义传君在祭乐之中闻大夫之丧则去乐卒事礼也注祭乐者君在庙中祭作乐疏君在祭乐之中大夫有变以闻可乎注变谓死丧大夫国体也注君之卿佐是谓股肱故曰国体古之人重死君命无所不通注死者不可复生重莫大焉是以君虽在祭乐之中大夫死以闻可也音义疏夏蔡朝吴出奔郑注朝吴蔡大夫六月丁巳朔日有食之秋晋荀吴帅师伐鲜虞冬公如晋十有六年春齐侯伐徐楚子诱戎蛮子杀之注楚子不名戎蛮子非中国故夏公至自晋秋八月己亥晋侯夷卒九月大雩季孙意如如晋注冬十月葬晋昭公十有七年春小邾子来朝音义夏六月甲戌朔日有食之秋郯子来朝八月晋荀吴帅师灭陆浑戎注灭夷狄时潞子婴儿贤则日此月者盖亦有殊于常戎冬有星孛于大辰音义传一有一亡曰有于大辰者滥于大辰也注刘向曰大辰者大火也不曰孛于大火而曰大辰者谓滥于苍龙之体不独加大火楚人及吴战于长岸注长岸楚地传两夷狄曰败注夷狄不能结日成陈故曰败于越败吴于檇李是也音义中国与夷狄亦曰败注晋荀吴败狄于大卤是也楚人及吴战于长岸进楚子故曰战疏十有八年春王三月曹伯须卒夏五月壬午宋衞陈郑灾传其志以同日也其日亦以同日也或曰人有谓郑子产曰某日有灾子产曰天者神子恶知之是人也同日为四国灾也音义疏六月邾人入鄅音义秋葬曹平公冬许迁于白羽注白羽许地十有九年春宋公伐邾夏五月戊辰许世子止弑其君买传日弑正卒也注蔡世子般实弑父故以比之夷狄而不书日止弑而日知不弑止不弑则买正卒也正卒则止不弑也不弑而曰弑责止也注责止不尝药疏止曰我与夫弑者不立乎其位以与其弟虺注止自责曰我与弑父之人同罪于是致君位于弟音义哭泣歠飦粥嗌不容粒注嗌喉也音义未踰年而死故君子即止自责而责之也注就其有自责心故以备礼责之己卯地震秋齐髙发帅师伐莒冬葬许悼公传日卒时葬不使止为弑父也曰子旣生不免乎水火母之罪也羁贯成童不就师傅父之罪也注羁贯谓交午翦发以为饰成童八嵗以上音义就师学问无方心志不通身之罪也心志既通而名誉不闻友之罪也名誉既闻有司不举有司之罪也有司举之王者不用王者之过也注不敢罪上故言过许世子不知尝药累及许君也注许君不授子以师傅使不识尝药之义故累及之音义二十年春王正月夏曹公孙会自梦出奔宋音义传自梦者专乎梦也注能专制梦曹无大夫其曰公孙何也言其以贵取之而不以叛也注会以公孙之贵而得梦既而不以之叛明曹君无道致令其奔非㑹之罪故书公孙以善之音义疏秋盗杀衞侯之兄辄音义传盗贱也其曰兄母兄也目衞侯䘙侯累也注凯曰诸侯之尊弟兄不得以属通经不书衞公子而目言衞侯之兄者恶其不能保䕶其兄乃为盗所杀故称至贱杀至贵音义疏然则何为不为君也注嫡兄宜为君音义曰有天疾者不得入乎宗庙辄者何也曰两足不能相过齐谓之綦楚谓之踂衞谓之辄音义冬十月宋华亥向宁华定出奔陈注徐邈曰月者盖三卿同出为祸害重也君以臣为体民以君为命凡为忧者大害民处甚春秋皆变常文而示所谨非徒足以见时事之实亦知安危监戒云耳音义疏十有一月辛卯蔡侯庐卒二十有一年春王三月葬蔡平公夏晋侯使士鞅来聘宋华亥向宁华定自陈入于宋南里以叛传自陈陈有奉焉尔入者内弗受也其曰宋南里宋之南鄙也以者不以者也叛直叛也注言不作乱疏秋七月壬午朔日有食之八月乙亥叔辄卒注叔弓之子冬蔡侯东出奔楚音义传东者东国也何为谓之东也王父诱而杀焉注楚子䖍诱蔡侯般杀之于申父执而用焉注执蔡世子友以归用之是也奔而又奔之曰东恶之而贬之也注奔既罪矣又奔雠国恶莫大焉音义公如晋至河乃复二十有二年春齐侯伐莒宋华亥向宁华定自宋南里出奔楚传自宋南里者专也注专制南里大蒐于昌间音义传秋而曰蒐此春也其曰蒐何也以蒐事也疏夏四月乙丑天王崩六月叔鞅如京师葬景王注叔鞅叔弓子天子志崩不志葬志葬危不得以礼葬也月者亦为葬景王起音义疏王室乱传乱之为言事未有所成也注尹氏立子朝刘氏单氏立王勐俱未定也刘子单子以王勐居于皇注皇地音义传以者不以者也王勐嫌也注直言王勐不言王子是有当国之嫌疏秋刘子单子以王勐入于王城传以者不以者也入者内弗受也注勐非正也冬十月王子勐卒传此不卒者也注未成君也其曰卒失嫌也注勐夲有当国之嫌其卒则失嫌故录之疏十有二月癸酉朔日有食之二十有三年春王正月叔孙婼如晋癸丑叔鞅卒晋人执我行人叔孙婼晋人围郊注郊周邑也夏六月蔡侯东国卒于楚注不日在外也以罪出奔又奔雠国故不葬疏秋七月莒子庚舆来奔戊辰吴败顿胡沈蔡陈许之师于鸡甫注鸡甫楚地音义胡子髠沈子盈灭注国虽存君死曰灭音义获陈夏啮传中国不言败此其言败何也注据宣十二年晋荀林父及楚子战于邲晋师败绩不言楚败晋师中国不败胡子髠沈子盈其灭乎其言败释其灭也注若师不败则君无由灭也贤胡沈之君死社稷疏获陈夏啮获者非与之辞也注贤夏啮虽获不病以其得衆也义与华元同音义疏上下之称也注君死曰灭臣得曰获君臣之称音义天王居于狄泉注敬王辟子朝狄泉周地音义传始王也其曰天王因其居而王之也注天子踰年即位称王敬王踰年而出故曰始王虽不在国行即位之礼王者以天下为家故居于狄泉称王疏尹氏立王子朝注隐四年衞人立晋传曰称人以立得衆也此言尹氏立朝唯尹氏欲立之传立者不宜立者也朝之不名何也注据晋之名恶今朝亦恶怪不直名而言王子音义别嫌乎尹氏之朝也注若但言尹氏立朝则嫌朝是尹氏之子故言王子以别之音义疏八月乙未地震冬公如晋至河公有疾乃复传疾不志此其志何也释不得入乎晋也疏二十有四年春王二月丙戌仲孙貜卒婼至自晋传大夫执则致致则挈由上致之也注上谓宗庙也致臣于庙则直名而已所谓君前臣名音义夏五月乙未朔日有食之秋八月大雩丁酉杞伯郁釐卒音义冬吴灭巢葬杞平公二十有五年春叔孙婼如宋夏叔倪会晋赵鞅宋乐大心衞北宫喜郑游吉曹人邾人滕人薛人小邾人于黄父有鸜鹆来巢音义传一有一亡曰有来者来中国也注鸜鹆不渡济非中国之禽故曰来音义疏鸜鹆宂者而曰巢注刘向曰去宂而巢此隂居阳位臣逐君之象也或曰増之也注如增言巢尔其实不巢也雍曰凡春秋记灾异未有妄加之文或说非也秋七月上辛大雩季辛又雩传季者有中之辞也注不言中辛中辛无事又有继之辞也注縁有上辛大雩故言又也九月乙亥公孙于齐次于阳州音义传孙之为言犹孙也讳奔也次止也注阳州齐竟上之地未敢直前故止竟也音义疏齐侯唁公于野井注野井齐地齐侯来唁公公逆之至野井音义传弔失国曰唁唁公不得入于鲁也疏冬十月戊辰叔孙婼卒十有一月己亥宋公佐卒于曲棘注曲棘宋地传邡公也注邡当为访访谋也言宋公所以卒于曲棘者欲谋纳公音义疏十有二月齐侯取郓注取郓以居公传取易辞也内不言取以其为公取之故易言之也音义疏二十有六年春王正月葬宋元公三月公至自齐居于郓传公次于阳州其曰至自齐何也注据公但至阳州未至齐疏以齐侯之见公可以言至自齐也注齐侯唁公于野井以亲见齐侯为重故可言至自齐居于郓者公在外也注若但言公至自齐而不言居于郓则公得归国欲明公实在外故言居于郓疏至自齐道义不外公也注至自齐者臣子喜君父得反致宗庙之辞尔今君虽在外犹以在国之礼録之是崇君之道夏公围成注成孟氏邑传非国不言围所以言围者以大公也注崇大其事疏秋公㑹齐侯莒子邾子杞伯盟于鄟陵注鄟陵某地音义公至自㑹居于郓传公在外也至自㑹道义不外公也疏九月庚申楚子居卒冬十月天王入于成周传周有入无出也注始即位非其所今得还复据宗庙是内故可言入若即位在庙则王者无外不言出疏尹氏召伯毛伯以王子朝奔楚音义𫝊远矣非也奔直奔也注雍曰奔簒君之贼其责远矣音义疏二十有七年春公如齐注自郓行公至自齐居于郓传公在外也疏夏四月吴弑其君僚音义楚杀其大夫郄宛音义秋晋士鞅宋乐祁犂䘙北宫喜曹人邾人滕人㑹于扈音义冬十月曹伯午卒邾快来奔注徐邈曰自此已前邾畀我庶其并来奔今邾快又至三叛之人俱以鲁为主邾鲁邻国而聚其逋逃为过之甚故悉书之以示讥也小国无大夫故但举名而略其氏音义公如齐公至自齐居于郓二十有八年春王三月葬曹悼公公如晋次于干侯注不得入于晋干侯晋地疏传公在外也夏四月丙戌郑伯宁卒音义六月葬郑定公秋七月癸巳滕子宁卒冬葬滕悼公二十有九年春公至自干侯居于郓注以干侯致不得见晋侯故齐侯使髙张来唁公传唁公不得入于鲁也疏公如晋次于干侯夏四月庚子叔倪卒音义传季孙意如曰叔倪无病而死此皆无公也是天命也非我罪也注言叔倪欲纳公无病而死此皆天命使鲁无君尔鲁公之出非我罪疏秋七月冬十月郓溃音义传溃之为言上下不相得也上下不相得则恶矣亦讥公也注公既出奔不能改德修行居郓小邑复使溃乱德之不建如此之甚音义疏昭公出奔民如释重负注传明昭公有过非但季氏之罪三十年春王正月公在干侯传中国不存公存公故也注中国犹国中也疏夏六月庚辰晋侯去疾卒音义秋八月葬晋顷公音义冬十有二月吴灭徐注灭夷狄时月者为下奔起音义疏徐子章羽奔楚注奔而名者有罪恶也音义三十有一年春王正月公在干侯季孙意如㑹晋荀栎于适历注适历晋地音义夏四月丁巳薛伯谷卒晋侯使荀栎唁公于干侯传唁公不得入于鲁也曰既为君言之矣不可者意如也注言己巳告鲁求纳君唯意如不肻音义疏秋葬薛献公冬黑肱以滥来奔音义传其不言邾黑肱何也注据襄二十一年邾庶其以漆闾邱来奔言邾别乎邾也注邾以滥邑封黑肱故别之若国音义其不言滥子何也注据既别之为国则应书其爵非天子所封也来奔内不言叛也疏十有二月辛亥朔日有食之三十有三年春王正月公在干侯取阚音义夏吴伐越秋七月冬仲孙何忌会晋韩不信齐髙张宋仲几衞大叔申郑国参曹人莒人邾人薛人把人小邾人城成周音义传天子微诸侯不享觐注享献也觐见也言天子微弱四方诸侯不复贡献又无朝觐之礼音义天子之在者惟祭与号注祭谓郊上帝号谓称王故诸侯之大夫相帅以城之此变之正也疏十有二月己未公薨于干侯春秋谷梁注疏卷十八卷十八考证春秋谷梁传注疏卷十八考证宋衞陈郑灾传疏二文释何解按此疏至十八十九二卷其句调发问用何字答语用解字文义艰澁逈与前后疏文不类疑非出于一手又疏若曰不救周监夲脱周字今添宋华亥向宁华定出奔陈疏宋万以一卿而详之云云监夲误刋于下文蔡侯庐卒之下今改正蔡侯东出奔楚传东国也何为谓之东也云云按左氏经传及公羊俱作蔡侯朱是也楚聼谗人之言胁蔡出朱而立东国此奔楚者朱也二十三年朝于楚而卒者东国也谷梁误以为一人因后书东国卒于楚疑此出奔即其徃楚之日春秋恶恶固有贬絶之文要未有即人之二名去其一字以为贬者郑寤生尝拒王师经未尝称郑伯寤卒也楚商臣尝弑君经不称楚世子商也吴败顿胡沈蔡陈许之师于鸡甫传注贤胡沈之君死社稷胡字监夲误作乎今改正天王居于狄泉传疏虽复常推寻文义当作虽未复常脱一未字耳尹氏立王子朝传别嫌乎尹氏之朝也按传甚支离以天下所必无之事而妄生嫌疑多见其惑也衞人立晋不嫌是衞国之庶人何独于此而辨之经既书立便是不宜立可知经既书尹氏立便不是天下所立可知不必去王子二字而后为贬絶也公至自齐居于郓传道义不外公也按昭既出奔季孙恣肆必无代公致庙之事经书至自齐至自㑹至自干侯皆特笔以存君臣之大义所谓春秋成而乱臣贼子惧也谷梁之説甚精尹氏召伯毛伯以王子朝奔楚传疏至于尹氏视周室之微弱监夲脱视字今増又疏乃传解经监夲误作经解传今改正邾快来奔注邾鲁邻国而聚其逋逃为过之甚按昭公在外邾快之来谁受之季氏也已逐去其君又受人之叛臣季氏之罪不容于死矣仅云受逋逃为过之甚犹非通论也公在干侯传疏然则此文中国国中何为变中国者何推寻文义当作然则此文中国犹国中何为变中国者晋侯使荀栎唁公于干侯传疏不入鲁有三文监夲鲁字下衍一界字今删按以理推之前此齐侯唁公于野井及髙张来唁公不过弔不入国都而已公犹在鲁地至荀栎唁公于干侯夲属晋地直是弔公不入鲁境也传虽同言不入鲁亦自有浅深存焉城成周传疏于此乃言周衰云云此疏宜在传末监夲误刻于惟祭与号句下今改正春秋谷梁传注疏卷十八考证春秋谷梁传注疏卷十九钦定四库全书春秋谷梁注疏卷十九晋范甯集解唐陆徳眀音义杨士勋疏定公疏元年春王传不言正月定无正也定之无正何也昭公之终非正终也注死在外故疏定之始非正始也昭无正终故定无正始不言即位丧在外也三月晋人执宋仲几于京师注晋执人于尊者之侧而不以归京师故但言其执不书所归徐邈曰案𫝊定元年不书正月言定无正也然则改元即位在于此年故不可以不书王书王必有月以承之故因其执月以表年首尔不以谨仲㡬也疏传此其大夫其曰人何也㣲之也何为㣲之不正其执人于尊者之所也不与大夫之伯讨也夏六月癸亥公之丧至自干侯戊辰公即位传殡然后即位也注周人殡于西阶之上疏定无正见无以正也踰年不言即位是有故公也注谓昭公在外故音义言即位是无故公也即位授受之道也注先君见授后君乃受故须棺在殡乃言即位先君无正终则后君无正始也先君有正终则后君有正始也戊辰公即位谨之也定之即位不可不察也公即位何以日也注据未有日者疏戊辰之日然后即位也癸亥公之丧至自干侯何为戊辰之日然后即位也注癸亥去戊辰六日怪不即位正君乎国然后即位也注诸侯五日而殡今以君始死之礼治之故须殡而后言即位沈子曰正棺乎两楹之间然后即位也注两楹之间南面之君聴治之䖏音义内之大事日即位君之大事也其不日何也以年决者不以日决也此则其日何也着之也注欲有所见何着焉踰年即位厉也注厉危也公丧在外踰年六月乃得即位危故日之于厉之中又有义焉注先君未殡则后君不得即位未殡虽有天子之命犹不敢况临诸臣乎注以轻喻重也虽为天子所召不敢背殡而徃况君丧未殡而行即位之礼以临诸臣乎音义周人有丧鲁人有丧周人弔鲁人不弔周人曰固吾臣也使人可也鲁人曰吾君也亲之者也使大夫则不可也故周人弔鲁人不弔以其下成康为未久也注周道尚眀无愧于不往君至尊也去父之殡而往弔犹不敢况未殡而临诸臣乎疏秋七月癸巳葬我君昭公九月大雩传雩月雩之正也秋大雩非正也冬大雩非正也秋大雩雩之为非正何也注冬禾稼既成犹雩则非礼可知秋禾稼始苗嫌当须雨故问也毛泽未尽人力未竭未可以雩也注邵曰凡地之所生谓之毛公羊𫝊曰钖之不毛之地是也言秋百谷之润泽未尽也人力未尽谓耕耘之功未毕音义疏雩月雩之正也月之为雩之正何也其时穷人力尽然后雩雩之正也何谓其时穷人力尽是月不雨则无及矣是年不艾则无食矣是谓其时穷人力尽也雩之必待其时穷人力尽何也雩者为旱求者也求者请也古之人重请何重乎请人之所以为人者让也请道去譲也则是舍其所以为人也是以重之焉请哉请乎应上公古之神人有应上公者通乎阴阳君亲帅诸大夫道之而以请焉注道之为君必为先也其祷辞曰方今大旱野无生稼寡人当死百姓何谤不敢烦民请命愿抚万民以身塞无状祷亦请也此即请辞也音义夫请者非可诒託而往也必亲之者也是以重之注诒託犹假寄音义疏立炀宫注炀宫伯禽子庙毁已久音义传立者不宜立者也疏冬十月陨霜杀菽注建酉之月陨霜杀菽非常之灾传未可以杀而杀举重注举杀豆则杀草可知可杀而不杀举轻注不杀草则不杀菽亦显僖三十三年陨霜不杀草是也其曰菽举重也疏二年春王正月夏五月壬辰雉门及两观灾注雉门公宫之南门两观阙也音义𫝊其不曰雉门灾及两观何也注据先书雉门则应言雉门灾及两观郑嗣曰据灾实从雉门起应言雉门灾及两观灾自两观始也不以尊者亲灾也注始灾者两观也郑嗣曰今以灾在两观下使若两观始灾者不以雉门亲灾先言雉门尊尊也注欲言两观灾及雉门则卑不可以及尊灾不从雉门起故不得言雉门灾及两观两观始灾故灾在两观下也郑嗣曰欲以两观亲灾则轻宜言两观灾及雉门雉门尊两观卑卑不可以及尊故不得不先言雉门而后言两观欲令两观始灾故灾在两观下矣音义疏秋楚人伐呉冬十月新作雉门及两观𫝊言新有旧也作为也有加其度也此不正其以尊者亲之何也注不正谓更广大之不合法度也据当讳而以雉门亲新作之下虽不正也于美犹可也注改旧虽不合正脩饰美好之事差可以雉门亲之音义疏三年春王正月公如晋至河乃复疏三月辛卯邾子穿卒音义夏四月秋葬邾荘公冬仲孙何忌及邾子盟于拔注拔地名音义四年春王二月癸巳陈侯呉卒三月公㑹刘子晋侯宋公蔡侯衞侯陈子郑伯许男曹伯莒子邾子顿子胡子滕子薛伯把伯小邾子齐国夏于召陵侵楚音义夏四月庚辰蔡公孙姓帅师灭沈以沈子嘉归杀之音义五月公及诸侯盟于臯鼬注召陵㑹刘子诸侯总言之也臯鼬地名音义传后而再㑹公志于后㑹也后志疑也注公畏强楚疑于侵之故后者更谋也不日者后楚伐蔡不能救故音义疏把伯成卒于㑹六月葬陈惠公许迁于容城秋七月公至自㑹刘卷卒注刘采地音义传此不卒而卒者贤之也寰内诸侯也非列土诸侯此何以卒也注天子畿内大夫有采地者谓之寰内诸侯非列土之诸侯虽贤犹不当卒音义天王崩为诸侯主也注昭二十二年景王崩尝以賔主之礼相接能为诸侯主所以为贤疏葬把悼公楚人围蔡晋士鞅衞孔圉帅师伐鲜虞葬刘文公冬十有一月庚午蔡侯以吴子及楚人战于伯举楚师败绩传吴其称子何也以蔡侯之以之举其贵者也注贵谓子也蔡侯之以之则其举贵者何也吴信中国而攘夷狄吴进矣其信中国而攘夷狄奈何子胥父诛于楚也注子胥父伍奢也为楚平王所杀音义挟弓持矢而干阖庐注见不以礼曰干欲因阖庐复父之雠音义阖庐曰大之甚勇之甚注子胥匹夫乃欲复雠于国君其孝甚大其心甚勇疏为是欲兴师而伐楚子胥諌曰臣闻之君不为匹夫兴师音义疏且事君犹事父也亏君之义复父之雠臣弗为也于是止蔡昭公朝于楚有美裘正是日囊瓦求之注正是日谓昭公始朝楚之日音义昭公不与为是拘昭公于南郢注南郢楚郡音义数年然后得归归乃用事乎汉注用事者祷汉水神音义曰苟有诸侯有欲伐楚者寡人请为前列焉楚人闻之而怒为是兴师而伐蔡蔡请救于吴子胥曰蔡非有罪楚无道也君若有忧中国之心则若此时可矣为是兴师而伐楚何以不言救也注据实救蔡救大也注夷狄渐进未同于中国疏楚囊瓦出奔郑庚辰吴入楚𫝊日入易无楚也易无楚者壊宗庙徙陈器挞平王之墓注郑嗣曰陈器乐县也礼诸侯轩县言吴人壊楚宗庙徙其乐器鞭其君之尸楚无能抗御之者若曰无人也音义何以不言灭也注据宗庙既毁乐器已徙则是灭也欲存楚也其欲存楚奈何昭王之军败而逃父老送之曰寡人不肖亡先君之邑父老反矣何忧无君寡人且用此入海矣父老曰有君如此其贤也以衆不如吴以必死不如楚注雍曰吴胜而骄楚败而奋音义相与撃之一夜而三败吴人复立注楚复立也音义何以谓之吴也注据战称子狄之也何谓狄之也君居其君之寝而妻其君之妻大夫居其大夫之寝而妻其大夫之妻葢有欲妻楚王之母者不正乘败人之绩而深为利居人之国故反其狄道也五年春王三月辛亥朔日有食之夏归粟于蔡注蔡侯比年在楚又为楚所伐饥故诸侯归之粟传诸侯无粟诸侯相归粟正也孰归之诸侯也不言归之者专辞也注不言归之者主名若独是鲁也义迩也注言此是迩近之事故不足具列诸侯于越入吴注旧说于越夷言也春秋即其所以自称者书之见其不能慕中国故以本俗名自通音义六月丙申季孙意如卒注𫝊例曰大夫不日卒恶也意如逐昭公而日卒者眀定之得立由乎意如春秋因定之不恶而书日以示讥亦由公子翚非桓之罪人故于桓不贬音义秋七月壬子叔孙不敢卒冬晋士鞅帅师围鲜虞六年春王正月癸亥郑游速帅师灭许以许男斯归二月公侵郑公至自侵郑夏季孙斯仲孙何忌如晋注仲孙忌而曰仲孙何忌甯所未详公羊𫝊曰讥二名秋晋人执宋行人乐祁犂冬城中城传城中城者三家张也注大夫称家三家仲孙叔孙季孙也三家侈张故公惧而脩内城讥公不务徳政恃城以自固音义疏或曰非外民也季孙斯仲孙忌帅师围郓七年春王正月夏四月秋齐侯郑伯盟于咸音义齐人执衞行人北宫结以侵衞传以重辞也衞人重北宫结注齐以衞重结故执以侵之若楚执宋公以伐宋凡言以皆非所宜以疏齐侯衞侯盟于沙注沙地大雩齐国夏帅师伐我西鄙九月大雩冬十月八年春王正月公侵齐公至自侵齐二月公侵齐注未得志故三月公至自侵齐传公如往时致月危致也徃月致时危往也往月致月恶之也音义疏曹伯露卒夏齐国夏帅师伐我西鄙公㑹晋师于瓦注瓦衞地也公至自瓦秋七月戊辰陈侯柳卒音义晋士鞅帅师侵郑遂侵衞葬曹靖公九月葬陈懐公季孙斯仲孙何忌帅师侵衞冬衞侯郑伯盟于曲濮注曲濮衞地音义从祀先公𫝊贵复正也注文公逆祀今还顺盗窃寳玉大弓传寳玉者封圭也注始封之圭大弓者武王之戎弓也注是武王征伐之弓周公受赐蔵之鲁注周公受赐于周蔵之鲁者欲世世子孙无忘周徳也非其所以与人而与人谓之亡注亡失也非其所取而取之谓之盗疏九年春王正月夏四月戊申郑伯虿卒音义得寳玉大弓注杜预曰弓玉国之分器也得之足以为荣失之足以为辱故重而书之音义传其不地何也疏寳玉大弓在家则羞不目羞也注国之大寳在家则羞也况陪臣专之乎耻甚而不目其地疏恶得之注恶于何也音义得之堤下或曰阳虎以解衆也音义六月葬郑献公秋齐侯衞侯次于五氏注五氏晋地秦伯卒冬葬秦哀公十年春王三月及齐平注平前八年再侵齐之怨夏公㑹齐侯于颊谷音义公至自颊谷传离㑹不致注雍曰二国㑹曰离各是其所是非其所非然则所是之是未必是所非之非未必非未必非者不能非人之真非未必是者不能是人之真是是非纷错则未有是是非不同故曰离离则善恶无在善恶无在则不足致之于宗庙何为致也危之也危之则以地致何也为危之也其危奈何曰颊谷之㑹孔子相焉两君就坛两相相揖注将欲行盟㑹之礼音义齐人鼓譟而起欲以执鲁君注羣唿曰譟音义孔子歴阶而上不尽一等而视归乎齐侯注阶㑹坛之阶曰两君合好夷狄之民何为来为命司马止之注两君㑹合以结亲好而齐人欲执鲁君此无礼之甚故谓之夷狄之民司马主兵之官使御止之音义齐侯逡巡而谢曰寡人之过也退而属其二三大夫曰夫人率其君与之行古人之道二三子独率我而入夷狄之俗何为注属语也夫人谓孔子也齐人欲执鲁君是夷狄之行音义罢㑹齐人使优施舞于鲁君之幕下注优俳施其名也幕帐欲嗤笑鲁君音义孔子曰笑君者罪当死使司马行法焉首足异门而出齐人来归郓讙龟阴之田者葢为此也注何休曰齐侯自颊谷归谓晏子曰寡人获过于鲁侯如之何晏子曰君子谢过以质小人谢过以文齐尝侵鲁四邑请皆还之音义因是以见虽有文事必有武备孔子于颊谷之㑹见之矣音义疏晋赵鞅帅师围衞齐人来归郓讙龟阴之田叔孙州仇仲孙何忌帅师围郈注郈叔孙氏邑音义秋叔孙州仇仲孙何忌帅师围郈宋乐大心出奔曹宋公子地出奔陈冬齐侯衞侯郑游速㑹于安甫注安甫地名叔孙州仇如齐宋公之弟辰暨宋仲佗石彄出奔陈注辰为佗所强故曰暨音义十有一年春宋公之弟辰及仲佗石彄公子地自陈入于萧以叛传宋公之弟辰未失其弟也注言辰未有失其为弟之道故书弟以罪宋公疏及仲佗石彄公子地以尊及卑也自陈陈有奉焉尔入于萧以叛注萧宋邑入者内弗受也以者不以也叛直叛也夏四月秋宋乐大心自曹入于萧注入萧从叛人叛可知故不书叛冬及郑平注平六年侵郑之怨𫝊例曰盟不日者渝盟恶之也取夫详略之义则平不日者亦有恶矣葢不能相结以信音义叔还如郑莅盟音义十有二年春薛伯定卒夏葬薛襄公叔孙州仇帅师堕郈音义传堕犹取也注陪臣专强违背公室恃城为固是以叔孙堕其城若新得之故云堕堕犹取也堕非训取言今但毁其城则郈永属己若更取邑于他然音义疏衞公孟彄帅师伐曹季孙斯仲孙何忌帅师堕费音义秋大雩冬十月癸亥公㑹齐侯盟于黄十有一月丙寅朔日有食之公至自黄十有二月公围成𫝊非国言围围成大公也注以公之重而伐小邑则为耻深矣故大公之事而言围使若成是国然疏公至自围成传何以致危之也何危尔边乎齐也注边谓相接十有三年春齐侯次于垂葭音义夏筑蛇渊囿注蛇渊地名音义大蒐于比蒲音义衞公孟彄帅师伐曹秋晋赵鞅入于晋阳以叛𫝊以者不以者也叛直叛也疏冬晋荀寅士吉射入于朝歌以叛音义晋赵鞅归于晋𫝊此叛也其以归言之何也注据叛恶而归善贵其以地反也贵其以地反则是大利也非大利也许悔过也许悔过则何以言叛也以地正国也注地谓晋阳也葢以晋阳之兵还正国也公羊𫝊曰逐君侧之恶人以地正国则何以言叛注据是善事其入无君命也注凯曰专入晋阳以兴兵甲故不得不言叛实以驱恶而安君则释兵不得不言归春秋善恶必着之义薛弑其君比音义疏十有四年春衞公叔戍来奔晋赵阳出奔宋音义二月辛巳楚公子结陈公孙佗人帅师灭顿以顿子牂归音义夏衞北宫结来奔五月于越败吴于檇李注檇李吴地音义吴子光卒公㑹齐侯衞侯于牵注牵地音义公至自㑹秋齐侯宋公㑹于洮音义天王使石尚来归脤注脤祭肉天子祭毕以之赐同姓诸侯亲兄弟之国与之共福音义传脤者何也俎实也祭肉也生曰脤熟曰膰其辞石尚士也注辞犹书也音义何以知其士也天子之大夫不名石尚欲书春秋注欲着名于春秋谏曰乆矣周之不行礼于鲁也请行脤贵复正也疏衞世子蒯聩出奔宋音义衞公孟彄出奔郑宋公之弟辰自萧来奔注称弟犹未失为弟之行音义大蒐于比蒲疏邾子来㑹公注㑹公于比蒲城莒父及霄注无冬甯所未详疏十有五年春王正月邾子来朝音义鼷䑕食郊牛牛死改卜牛注不言所食食非一处而至死音义𫝊不敬莫大焉注定公不敬最大故天灾最甚疏二月辛丑楚子灭胡以胡子豹归夏五月辛亥郊注讥不时也壬申公薨于高寝注髙寝宫名传高寝非正也疏郑罕逹帅师伐宋齐侯衞侯次于渠蒢注渠蒢地也音义邾子来奔丧传丧急故以奔言之疏秋七月壬申弋氏卒音义传妾辞也注不言夫人薨哀公之母也八月庚辰朔日有食之九月滕子来㑹葬注邾滕鲁之属国近则来奔丧逺则来㑹葬于长帅之丧同之王者书非礼音义疏丁巳葬我君定公雨不克葬𫝊葬既有日不为雨止礼也雨不克葬丧不以制也音义疏戊午日下稷乃克葬注稷昃也下昃谓晡时音义传乃急辞也不足乎日之辞也注宣八年注详矣疏辛巳葬定弋音义冬城漆春秋谷梁注疏卷十九卷十九考证春秋谷梁传注疏卷十九考证晋人执宋仲几于京师疏晋为监功之主因而执之主因二字监本误作王国今改正公即位传殡然后即位也疏嫌非周礼监本误作兼不亦言今改正九月大雩传未可以雩也疏邹衍吹律乃始谷生物谓之黍按黍为五谷之首极寒之地犹能成熟自有天地即有其种诗言后稷之穑有稷有黍孟子言貊五谷不生惟黍生之岂至邹衍吹律而后有此谷乎寒谷复暖此就一地偶然之异不可以解经也新作雉门及两观传虽不正也于美犹可也刘敞曰传非也此自记事之体耳雉门先灾两观后灾不得不曰雉门及两观灾若不言及则似雉门之两观灾雉门乃无恙也既灾之后鲁人修旧理当先门门所出入者观则门饰也亦各顺其序而书之非圣人横出此意见也公及诸侯盟于臯鼬传后而再㑹公志于后㑹也后志疑也按上文书公㑹于召陵矣此盟复称公以㑹盟异处不同于首止葵邱也𫝊谓公志于后㑹其实不然若论畏楚则晋先不竞不但弱国若言鲁意定公方受国于季氏如晋又至河而复此㑹得与诸侯同盟乃其心所急欲遂者何故反迟疑乎刘卷卒传贤之也按寰内诸侯春秋例不书卒其尝同㑹盟来赴者则书之不关于贤不贤也蔡侯以吴子及楚人战于伯举椘师败绩𫝊君不为匹夫兴师疏其如殷纣之罪被所不尽云云按此数句不成文义必有讹脱但各本皆然无可考正疏意当云至于殷纣之罪毒痡四海所诛斩不能尽书耳又疏论忠臣伤孝子之恩监本脱论字今増三月公至自侵齐𫝊往月致月恶之也刘敞曰𫝊非也公如往时致月此则文公十三年冬公如晋十四年正月公至自晋是也是时公未至晋而衞侯㑹公于沓至晋而得其君盟盟而反郑伯又㑹公于棐一出而三国附最荣矣何以危致之也往月致时此则宣公十七年六月同盟于断道秋公至自㑹是也是时诸侯协心无有他变何以危往也往月致月此则僖公四年正月侵蔡蔡溃遂伐楚八月公至自伐楚是也是时齐桓主诸侯谷梁曰以伐楚致大伐楚最盛矣何以恶之也且谷梁欲言其危当得其危之状欲言其恶当指其恶之形今谓之危无状也谓之恶无形也设虚文而无实騐不可致诘非所以解经也故略举三事以彰其不然宋公之弟辰及仲佗石彄公子地自陈入于萧以叛传未失其弟也按此亦一偏之辞称弟则宋公之恶固显而辰之罪亦见据左𫝊则辰乃宋公母弟也按辰之奔陈犹可曰为仲佗石彄所胁廹也此年入萧以叛经书及仲佗石彄公子地岂非罪之魁乎据地叛君而犹曰未失其为弟此何说也十有三年春齐侯次于垂葭左氏经作齐侯衞侯次于垂葭按上年十二月公围成传曰何以致危之也何危尔边乎齐也传意必以公用大衆攻围边邑故此年春齐侯即次于垂葭矣谷梁经脱卫侯故如是解弋氏卒弋字监本误作戈今改正春秋谷梁传注疏卷十九考证春秋谷梁传注疏卷二十钦定四库全书春秋谷梁注疏卷二十晋范寗集解唐陆德明音义杨士勋疏哀公疏元年春王正月公卽位楚子陈侯随侯许男围蔡注随久不见者衰微也称侯者本爵俱侯土地见侵削故微尔定六年郑灭许今复见者自复也音义疏鼷䑕食郊牛角改卜牛夏四月辛巳郊𫝊此该之变而道之也注该备也春秋书郊终于此故于此备説郊之变变谓郊非其时或牲被灾害疏于变之中又有言焉注于灾变之中又有可善而言者鼷䑕食郊牛角改卜牛志不敬也郊牛日展觓角而知伤展道尽矣注展道虽尽所以备灾之道不尽讥哀公不敬故致大变音义疏郊自正月至于三月郊之时也夏四月郊不时也五月郊不时也夏之始可以承春以秋之末承春之始盖不可矣注凯曰不时之中有差剧也夏始承春方秋之末犹爲可也音义疏九月用郊用者不宜用者也注在成十七年郊三卜礼也注以十二月下辛卜正月上辛如不从则以正月下辛卜二月上辛如不从则以二月下辛卜三月上辛所谓三卜也郑嗣曰谓下一辛而三也求吉之道三故曰礼也疏四卜非礼也注僖三十一年襄十一年皆四卜五卜强也注成十年五卜疏卜免牲者吉则免之不吉则否牛伤不言伤之者伤自牛作也故其辞缓注宣三年郊牛之口伤以牛自伤故加之言缓辞音义全曰牲伤曰牛未牲曰牛其牛一也其所以爲牛者异注已卜日成牲而伤之曰牛未卜日未成牲之牛二者不同有变而不郊故免卜牛也已牛矣其尚卜免之何也注灾伤不复以郊恠复卜免之音义礼与其亡也宁有注于礼有卜之与无卜宁尝有卜尝置之上帝矣故卜而后免之不敢专也注尝置之涤宫名之爲上帝牲矣故不敢擅施也音义卜之不吉则如之何不免安置之系而待六月上甲始庀牲然后左右之注庀具也待具后牲然后左右前牛皆我用之不复须卜已有新牲故也周礼曰司门掌授管键以启闭国门祭祀之牛牲系焉然则未左右时监门者养之音义子之所言者牲之变也而曰我一该郊之变而道之何也我以六月上甲始庀牲十月上甲始系牲十一月十二月牲虽有变不道也注牲有变则改卜牛以不妨郊事故不言其变疏待正月然后言牲之变此乃所以该郊注至郊时然后言其变重其妨郊也十二月不道自前可知也至正月然后道则二月三月亦可知也此所以该郊言其变道尽疏郊享道也贵其时大其礼其养牲虽小不备可也注享者饮食之道牲有变则改卜牛郊日已逼庀系之礼虽小不备合时得礼用之可也音义子不志三月卜郊何也注三月谓十二月正月二月也疏郊自正月至于三月郊之时也注有变乃志常事不书我以十二月下辛卜正月上辛如不从则以正月下辛卜二月上辛如不从则以二月下辛卜三月上辛如不从则不郊矣注意欲郊而卜不吉故曰不从郊必用上辛者取其新洁莫先也秋齐侯衞侯伐晋冬仲孙何忌帅师伐邾二年春王二月季孙斯叔孙州仇仲孙何忌帅师伐邾取漷东田及沂西田𫝊取漷东田漷东未尽也及沂西田沂西未尽也注漷沂皆水名邵曰以其言东西则知其未尽也音义癸巳叔孙州仇仲孙何忌及邾子盟于句绎注句绎邾地音义𫝊三人伐而二人盟何也各盟其得也注季孙不得田故不与盟音义夏四月丙子衞侯元卒滕子来朝音义晋赵鞅帅师纳衞世子蒯聩于戚注郑君曰蒯聩欲杀母灵公废之是也若君薨有反国之道当称子某如齐子纠也今称世子如君存是春秋不与蒯聩得反立明矣江熙曰郑世子忽反正有明文子纠但于公子爲贵非世子也疏传纳者内弗受也帅师而后纳者有伐也何用弗受也以辄不受也以辄不受父之命受之王父也信父而辞王父则是不尊王父也其弗受以尊王父也注寗不逹此义江熙曰齐景公废世子世子还国书簒若灵公废蒯聩立辄则蒯聩不得复称曩日世子也称蒯聩爲世子则灵公不命辄审矣此矛楯之喻也然则从王父之言传似失矣经云纳衞世子郑世子忽复归于郑称世子明正也明正则拒之者非邪音义疏秋八月甲戌晋赵鞅帅师及郑罕达帅师战于铁注铁衞地音义郑师败绩冬十月葬衞灵公注七月葬蒯聩之乱故也疏十有一月蔡迁于州来蔡杀其大夫公子驷三年春齐国夏衞石曼姑帅师围戚音义𫝊此衞事也其先国夏何也子不围父也不系戚于衞者子不有父也注江熙曰国夏首兵则应言衞戚今不言者辟子有父也子有父者戚系衞则爲大夫属于衞子围父者谓人伦之道絶故以齐首之音义疏夏四月甲午地震五月辛卯桓宫僖宫灾𫝊言及则祖有尊卑注解经不言及僖由我言之则一也注远祖恩无差降如一故不言及疏季孙斯叔孙州仇帅师城启阳注称帅师有难音义宋乐髠帅师伐曹音义秋七月丙子季孙斯卒蔡人放其大夫公孙猎于呉注宣元年晋放其大夫胥甲父于衞传曰称国以放放无罪也然则称人以放放有罪也冬十月癸卯秦伯卒叔孙州仇仲孙何忌帅师围邾四年春王二月庚戌盗弑蔡侯申传称盗以弑君不以上下道道也注以上下道道者若衞祝吁弑其君完之类是直称盗不在人伦之序疏内其君而外弑者不以弑道道也注襄七年郑伯将会中国其臣欲从楚不胜其臣弑而死不使夷狄之民加乎中国之君故曰郑伯髠原如会未见诸侯丙戌卒于操是不以弑道道也疏春秋有三盗微杀大夫谓之盗注十三年冬盗杀陈夏区夫是音义非所取而取之谓之盗注定八年阳货取宝玉大弓是辟中国之正道以袭利谓之盗注卽杀蔡侯申者是非微者也音义疏蔡公孙辰出奔呉葬秦惠公宋人执小邾子夏蔡杀其大夫公孙姓公孙霍晋人执戎蛮子赤归于楚城西郛注郛郭也音义六月辛丑亳社灾注殷都于亳武王克纣而班列其社于诸侯以爲亡国之戒刘向曰灾亳社戒人君纵恣不能警戒之象疏𫝊亳社者亳之社也亳亡国也注亳卽殷也殷都于亳故因谓之亳社亡国之社以爲庙屏戒也注立亳之社于庙之外以爲屏蔽取其不得通天人君瞻之而致戒心疏其屋亡国之社不得达上也注必爲之作屋不使上通天也缘有屋故言灾秋八月甲寅滕子结卒冬十有二月葬蔡昭公注不书弑君之贼而昭公书葬旣谓之盗若杀微贱小人不足録之疏葬滕顷公音义五年春城毗夏齐侯伐宋晋赵鞅帅师伐衞秋九月癸酉齐侯杵臼卒音义冬叔还如齐闰月葬齐景公𫝊不正其闰也注闰月附月之余日丧事不数音义疏六年春城邾瑕晋赵鞅帅师伐鲜虞呉伐陈夏齐国夏及高张来奔叔还会呉于柤音义秋七月庚寅楚子轸卒音义齐阳生入于齐齐陈乞弑其君荼注不日荼不正也音义疏𫝊阳生入而弑其君以陈乞主之何也不以阳生君荼也其不以阳生君荼何也阳生正荼不正不正则其曰君何也荼虽不正已受命矣注已受命于景公而立故可言君入者内弗受也荼不正何用弗受以其受命可以言弗受也注先君已命立之于义可以拒之阳生其以国氏何也取国于荼也注何休曰卽不使阳生以荼爲君不当去公子见当国也又谷梁以爲国氏者取国于荼齐小白又不取国于子纠无乃近自相反乎郑君释之曰阳生簒国故不言公子不使君荼谓书陈乞弑君尔荼与小白其事相似荼弑乃后立小白立乃后弑虽然俱簒国而受国焉尔传曰齐小白入于齐恶之也阳生其以国氏何取国于荼也义适互相足又何自反乎子纠宜立而小白簒之非受国于子纠则将谁乎音义疏冬仲孙何忌帅师伐邾宋向巢帅师伐曹七年春宋皇瑗帅师侵郑音义晋魏曼多帅师侵衞音义夏公会呉于缯音义秋公伐邾八月己酉入邾以邾子益来𫝊以者不以者也注夫诸侯有罪伯者虽执犹以归于京师鲁非霸主而擅相执録故日入以表恶之音义疏益之名恶也注恶其不能死社稷春秋有临天下之言焉注徐干曰临者抚有之也王者无外以天下爲家尽其有也疏有临一国之言焉注诸侯之临国亦得有之如王于天下疏有临一家之言焉注大夫临家犹诸侯临国疏其言来者有外鲁之辞焉注非己内有从外来者曰来今鲁侯身自以归而曰来是外之也疏宋人围曹冬郑驷𢎞帅师救曹八年春王正月宋公入曹以曹伯阳归呉伐我夏齐人取讙及阐注宣元年传曰内不言取言取授之也以是爲赂齐此言取盖言赂也鲁前年伐邾以邾子益来益齐之甥也畏齐故赂之音义𫝊恶内也音义归邾子益于邾注畏齐故也𫝊益之名失国也注于王法当絶故疏秋七月冬十有二月癸亥把伯过卒音义齐人归讙及阐注凯曰归邾子故亦还其赂九年春王二月葬把僖公宋皇瑗帅师取郑师于雍丘注雍丘地也音义𫝊取易辞也以师而易取郑病矣注以师之重而宋以易得之辞言之则郑师将劣矣疏夏楚人伐陈秋宋公伐郑冬十月十年春王二月邾子益来奔公会呉伐齐三月戊戌齐侯阳生卒夏宋人伐郑晋赵鞅帅师侵齐五月公至自伐齐注传例曰恶事不致公会夷狄伐齐之丧而致之何也庄六年公至自伐卫传曰不致则无以见公恶事之成也将宜从此之例音义疏葬齐悼公衞公孟彄自齐归于衞音义薛伯夷卒秋葬薛惠公冬楚公子结帅师伐陈呉救陈十有一年春齐国书帅师伐我夏陈辕颇出奔郑音义五月公会呉伐齐甲戌齐国书帅师及呉战于艾陵齐师败绩获齐国书注与华元同义艾陵齐地音义疏秋七月辛酉滕子虞母卒冬十有一月葬滕隐公衞世叔齐出奔宋十有二年春用田赋注古者九夫爲井十六井爲丘丘赋之法因其田财通共出马一匹牛三头今别其田及家财各出此赋言用者非所宜用音义疏𫝊古者公田什一用田赋非正也注古者五口之家受田百畆爲官田十畆是爲私得其什而官税其一故曰什一周谓之彻殷谓之助夏谓之贡其实一也皆通法也今乃弃中平之法而田财竝赋言其赋民甚矣音义疏夏五月甲辰孟子卒𫝊孟子者何也昭公夫人也其不言夫人何也讳取同姓也注葬当书姓讳故亦不书葬音义疏公会吴于槖臯注槖臯某地音义秋公会衞侯宋皇瑗于郧注郧某地音义宋向巢帅师伐郑冬十有二月螽音义十有三年春郑罕达帅师取宋师于嵒音义𫝊取易辞也以师而易取宋病矣音义疏夏许男成卒公会晋侯及吴子于黄池注及者书尊及卑也黄池某地疏𫝊黄池之会吴子进乎哉遂子矣注进遂称子呉夷狄之国也祝髪文身注祝断也文身刻画其身以爲文也必自残毁者以辟蛟龙之害音义疏欲因鲁之礼因晋之权而请冠端而袭注袭衣冠端𤣥端疏其借于成周注借谓贡献疏以尊天王呉进矣呉东方之大国也累累致小国以会诸侯以合乎中国注累累犹数数也音义疏呉能爲之则不臣乎注言其臣也呉进矣王尊称也子卑称也辞尊称而居卑称以会乎诸侯以尊天王呉王夫差曰好冠来孔子曰大矣哉夫差未能言冠而欲冠也疏不知冠有差等唯欲好冠音义疏楚公子申帅师伐陈于越入呉秋公至自会注呉进称子又会晋侯故致也疏晋魏曼多帅师侵卫葬许元公九月螽冬十有一月有星孛于东方注不书所孛之星而曰东方者旦方见孛衆星皆没故音义疏盗杀陈夏区夫注传例曰微杀大夫谓之盗音义十有二月螽十有四年春西狩获麟注杜预曰孔子曰文王旣没文不在兹乎此制作之本㫖又曰凤鸟不至河不出图吾已矣夫斯不王之明文矣夫关雎之化王者之风麟之趾关雎之应也然则斯麟之来归于王德者矣春秋之文广大悉备义始于隐公道终于获麟音义疏𫝊引取之也注言引取之解经言获也传例曰诸获者皆不与也故今言获麟自爲孔子来鲁引而取之亦不与鲁之辞也音义疏狩地不地不狩也非狩而曰狩大获麟故大其适也注适犹如也之也非狩而言狩大得麟故以大所如者名之也且实狩当言冬不当言春音义疏其不言来不外麟于中国也其不言有不使麟不恒于中国也注雍曰中国者言礼义之乡圣贤之宅轨仪表于遐荒道风扇于不朽麒麟步郊不爲暂有鸾凤栖林非爲权来虽时道丧犹若不丧虽麟一降犹若其常鸜鹆非鲁之常禽蜚蜮非祥瑞之嘉虫故经书其有以非常有此所以取贵于中国春秋之意义也音义疏春秋谷梁注疏卷二十卷二十考证春秋谷梁𫝊注疏卷二十考证楚子陈侯随侯许男围蔡疏明更不为贬黜明字监夲误作盟今改正鼷䑕食郊牛角改卜牛夏四月辛巳郊𫝊此该之变而道之也疏定公哀公并有牲变不言所食处不敬莫大二罪不异并为一物按谷梁经文惟定十五年书鼷䑕食郊牛而不言所食处故𫝊曰不敬莫大若哀公此经已书食郊牛角则固明言所食处与成七年书法同也而云二罪不异并为一物义何居乎或云公羊此经无角字谷梁同其角字后人据左𫝊而妄加也晋赵鞅帅师纳卫世子蒯聩于戚𫝊其弗受以尊王父也注甯不逹此义按谷梁之失此条为最大有害于名教经既书曰纳卫世子蒯聩虽夲据晋人纳之之辞然不去世子可云不应立乎就使蒯聩负罪以出义不当立在辄断无拒父之理范氏引江熙说直纠𫝊失是也闰月葬齐景公𫝊不正其闰也刘敞曰𫝊非也䘮以年断者不以闰数以月断者则以闰数葬之为事以月断者也以闰数冝矣何谓不正乎公㑹晋侯及吴子于黄池𫝊黄池之㑹吴子进乎哉遂子矣按吴本子爵而僭王与楚同恶春秋书其君以本爵固是尊王之义亦縁其时所僭名号止施于其国之臣民至与诸国㑹盟诸国自称其本爵也是以春秋于二国之君书其卒不书其葬卒从赴告史官笔之于策可曰楚子某卒吴子某卒葬必举谥而从其本国臣民之称若从其称则必曰葬楚某王葬吴某王矣义不可书故削而不録尊王之大义然也至如㑹盟侵伐其君亲行经即书日楚子吴子并无义例黄池之役吴子自恃强大与晋争衡非实有尊周之善也夫子何所取而进之乎且经书吴子屡矣柏举败楚季札来聘经皆书曰吴子岂俟此㑹而始进乎哉西狩获麟注然则斯麟之来归于王徳者矣按左氏公羊虽其说不同然皆以获麟为异故左氏有不祥之文公羊记道穷之泣谷梁家独以为引取之后儒文成瑞应之说遂起于此夫麟而见获尚何瑞可言乎诬矣按以获麟为汉世将兴此公羊家之妄也以获麟为经成瑞应此谷梁之妄也𫝊故大其适也注非狩而言狩按经书狩自是鲁君行狩左𫝊谓西狩于大野是也麟虽见获于微者縁西狩而始获故经据实书之公谷二家俱谓为获麟大之而书曰狩说经愈曲而愈迂矣春秋谷梁𫝊注疏卷二十考证春秋谷梁传注疏跋语检讨齐召南谨言按谷梁一书文清义约与左氏公羊竝为圣经羽翼自石渠大议博士聿兴五家逓𫝊训诂滋广晋范甯集解出遂与何休杜预鼎立竝垂后世言谷梁者未有外于范注者也郑康成论三𫝊得失独称谷梁长于经王通论诸家注解独称范甯有志春秋证圣经而诮衆𫝊岂溢羙哉唐杨士勋疏虽稍肤浅然于范注多所匡正如桓十七年葬蔡桓侯疏谓三𫝊无文各以意说荘二十三年祭叔来聘注谓祭叔是名疏不全依三十一年齐侯来献戎㨗疏两载别注及徐邈之说僖元年公子友获莒挐疏讥注不信经𫝊四年许男新臣卒疏谓范氏之注上下多违哀十二年用田赋疏引孟子以纠范注较之左氏公羊义疏曲为杜何偏䕶者不同葢谷梁晚出得监左氏公羊之失范甯又承诸儒之后于是非为稍公宋晁说之已甞论及惟士勋平易近理刋削繁言曲说较各经疏家亦为文清义约顾未有称之也者士勋以后诸儒解谷梁者益稀监夲所刋注疏二十卷目次亦非当时之旧而字句讹脱比诸经为尤甚与原詹事等奉敇校刋再三叅攷辨其舛讹补其脱漏录成考证若干条其无他书可证别夲可据者槩从其旧以志阙疑谨识