警世X卍XXX警世夫不体道本没溺生死处胎卵湿化横竖飞沈之类于中失人身者如大地之土得人身者如爪上之尘于人身中多生边夷下贱及处中国或受女身若为男子癃残百疾设得丈夫十相具足者处恐畏世生五浊时以肉为身以气为命一报之内如石火风灯逝波残照瞬息而巳于中少天非横殂者不计其数或有得天年寿极耳顺万中无一脱得知命之岁除童稚无知至三十豪四十富且约其间三十年于中有疾病灾祸愁忧苦恼居强半矣所以昔人有言浮生一月之中可开口而咲只四五日矣故知忧长喜促乐少苦多如在万仞之危峯似处千寻之沧海纵得少乐毕虑漂沈且夫有生劳我处胎有老夺我壮色有病损我形貌有死坏我神灵有荣纵我骄奢有辱败我意气有贵使我憍倨有贱挫我行藏有富恣我贪婪有贫乏我依报有乐动我情地有苦痛我精神有赞起我高心有毁灭我声价乃至寒则逼切我体热则烦闷我襟渴则干我喉饥则羸我腹惊则慑我魄惧则丧我魂忧则挠我神恼则败我志顺则长我爱逆则起我憎亲则牵我情疎则生我恨害则殒X我体愁则结我肠乃至遇境生心随情动念或美或恶俱不称怀皆长业轮尽丧道本其或更诡于君悖于父傲其物趋其时兽其心狐其意苟其利徇其名诳其人谄其行附其势欺其孤渊其殃崇其业扇其火吹其风骤其尘背其觉邪其种睽其真但顾前非虑后口谋去靡思回唯求生焉知灭则念念烧煑步步沟隍矣如今或得剎那在世须蕴仁悲行善修心除非去恶书云作善降之百祥作不善降之百殃是以世间逆顺种种因缘空受身心妄苦皆为不知三界唯是一心以前五识眼耳鼻舌身及第八识皆是现量所得无心外法以第六明了意识比量计度而成外境全是想生随念而至若无想念万法无形故经云想灭间静识停无为又云诸法不牢固唯立在于念善解见空者一切无想念若了一心之旨心外自然无法可陈岂有欣戚关怀是非干念佛颂云未达境唯心起种种分别达境唯心巳分别即不生既了境唯心便舍外尘相从此息分别悟平等真空故起信论云一切境界唯心妄动心若不起一切境界相灭唯一真心徧一切处是故三界虗伪唯心所作离心即无六尘境界乃至一切分别即分别自心心不见心无相可得先德云心外有法生死论回心外无法生死永弃经云诸法所生唯心所现论云三界无别法伹是一心作既信一心须以禅定冥合如经云若能教三千大千世界众生令行十善不如一食X顷一心静处入一相法门若能谛了自心以此定慧相应则能不动尘劳便成正觉平生所遇莫越于斯普动后贤可书绅耳