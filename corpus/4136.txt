道德真经三解正统道藏三家本四卷洞神部玉诀类道德眞经三解序改一玉賔子邓锜撰太上老君四极眞人也太者大之极上者高之极老者寿之极君者人之极故曰四极周易上经起于三下经终于四其卦六十四道德上经起于三下经终于四其章八十一太玄其方起于三其家终于九准易八十一首道同德合矣河上公其不凡乎老氏修道德自隐无名居周乆之遂去西游关令尹喜大根器者也先见其气知有眞人将至物色候之遂识老氏于蒙尘之次以爲大道将隐强请着书近乎圣人也老氏亦知其奇爲言上下二经大而无外小而无内圆而无周方而无隅是谓无始劫来天地大道皆自圣人中出入兼三才而两之也因知五千言者皆于义皇心地上驰骋无有辙迹苟以章句言之又是周孔脚迹下盘旋执着象物何从而见道德乎所以庄列之学夸张雄辩申韩之学专擅刑名王谢之学假借玄谈又非仁者见之谓之仁知者见之谓之知此正谓五伯借虚名以取实利者也安能见老氏之心乎今以周易论语之暇幸有余力谨依道德章句别爲三解是知天地大造化一出于圣人无爲而爲者矣其㫖不亦远乎一解经曰惟以正经句读增损一二虚字使人先见一章正义混然天成无有瑕谪二解道曰直述天地大道始终原反其数与理若合符节三解德曰交索干坤顚倒水火东金西木结汞凝铅一动一静俱合大道凡五万余言名曰三解道德经其经与大易准中间有不得容心者矣先圣后圣其揆一也老氏一书眞常爲主解者悉与道德混而爲一不知賔主上下以致诸儒妄生异议无区以别矣今也先述眞常三百字以拟阴符之数列于序次庶使后之谈道德者不远迷其复矣四方证道之士览而详之苟有可取容闻名于樵青足矣大德二年戊戌秋日玉賔子邓锜序眞常三百字眞常之常常谓之常常眞之眞眞谓之眞眞常在道无所不抱眞常在德无所不则眞常在命无所不定眞常在性无所不应眞常在理无所不纪天地未始眞常眞止天地旣终眞常眞空万物负阴而抱阳圣人以之而有常大道能敝而不新圣人以之而有眞使眞有形无方而虚使常有名无体而居道常无爲而无不爲道眞虚随而无以随圣人登极即眞与道合眞上下无常动静有常干始能以美利利天下不言其所利水能以美利利万物不言其所德有爲而爲之失眞勿用之反常日月相推而明生寒暑相推而岁成是以眞常无形名天道无言而吿功地道无成而代终是以眞常不虚空虚空相袭天地无实无虚无实复归无极无极无迹眞常乃寂眞常之寂窈无所寂无寂之寂眞常乃息眞常之息窈无所息无息之息了不可得了不可失是以眞常不虚息老子大传老子者楚苦县厉乡曲仁里人也姓李名耳字伯阳谥曰聃周守藏室之史也孔子适周将问礼于老子曰所言者其人与骨皆已朽矣独其言在耳且君子得其时则驾不得其时则蓬累而行吾闻之良贾深藏若虚君子盛德容貌若愚去子之骄气与多欲态色与淫志是皆无益于子之身吾所以告子若是而已家语观周又详孔子去谓弟子曰鸟吾知其能飞鱼吾知其能游兽吾知其能走走者可以爲纲游者可以爲纶飞者可以爲矰至于龙吾不能知其乗风云而上天吾今日见老子其犹龙邪老子修道德其学以自隐无名爲务居周乆之见周之衰遂去至关关令尹喜曰子将隐矣强爲我着书于是老子廼着书上下篇言道德之意五千余言而去莫知其所终或曰老莱子亦楚人也着书十五篇言道家之用与孔子同时云盖老子百有六十余岁或言二百余歳以其修道而养寿也自孔子死之后百二十九年而史记周太史儋见秦献公曰始秦与周合而离离五百岁而复合合七十岁而霸王者岀焉或曰儋即老子或曰非也世莫知其然否老子隐君子也老子之子名宗宗爲魏将封于段干宗子注注子宫宫玄孙假假仕于汉孝文帝时假之子解爲胶西王卬大傅因家于齐焉世之学老子者则绌儒儒学亦绌老子道不同不相爲谋岂谓耳邪李耳无爲自化清静自正左仙公葛玄云老氏周时复託神李母剖左腋而生生即皓然号曰太上因玄而出在天地之先无衰老之期故曰太上即三清化身也大道正统夫玄宗之爲教也以清虚正一爲宗以长生不死爲乐故浮黎元始天尊不知其几千万劫方至三清又自三清不知其几千万年方且化身下降而爲老子以度眞人尹喜至仙卿李翼凡十代盖自周而汉也于是河上丈人出焉自安期生凡九传而至三阳则又迄乎五代之间矣一自三阳唱道以来至于海蟾眞人传之张紫阳王重阳紫阳传之翠玄翠玄传之紫贤紫贤传之翠虚翠虚传之海琼先生凡九传又王重阳眞人之所传凡七眞其间潜通默会旁出普度未究其几千万人若夫大道之正传迄今海琼先生方三十五代尔惟上世先贤享年度世寿数极绵年劫亦远奥从中古天不爱道流布人间度人无量又不知所传至今凡几年劫也海琼而后大道一脉归之鹤林先生爲往圣继絶学爲后世立法门暇日因思所传之难而究其自出得其原委以寿诸梓廷芝忝出鹤林先生门下一人之数乃焚香再拜稽首而纪之庚申冬至日弟子萧廷芝书大道历数浮黎元始天尊即道生太极也下至玉清元始天尊三万二千四百年道生一也故以天皇氏伏羲配之又一万八百年至上清灵寳天尊一生二也故以地皇氏神农配之又一万八百年至太清道德天尊二生三也故以人皇氏轩辕配之太清道德天尊与无上元君同时授先天大道三生万物也故以七十二师师广成子配之又一千九百年至高上老子是时慈尊亦生于世万物负阴而抱阳分阴分阳两仪立焉故以七十二贤师大圣人孔子配之沖气以爲和兼三才而两之也三教鼎足天下而王公之道备矣故曰物或损之而益益之而损人之所教我亦教之强梁者不得其死吾将以爲教父大道历数若合符节矣正统原委自有知者青城眞人迷道德真经三解正统道藏三家本四卷洞神部玉诀类道德眞经三解卷之一玉賔子邓锜述道可道章第一道可道非常道名可名非常名无名天地之始有名万物之母常无欲以观其妙常有欲以观其徼此两者同出而异名同谓之玄玄之又玄衆妙之门经曰道旣可道即非常道名旣可名即非常名无名者天地之始有名者万物之母常无斯欲以观其妙常有斯欲以观其徼妙乃无名之常徼乃有名之道此两者同出而异名谓之异同谓之玄玄之又玄衆妙之门道曰无思无爲是谓常道神妙致一是谓常名道者太极之中虚名者天地之大象太极中虚何道无之分于一物一物之道一物之道岂可尽道不可尽道立名强道立名强道即非常道天地大象何名无之形于一物一物之名一物之名岂可尽名不可尽名立名强名立名强名即非常名天地未生无始何名万物旣成无母何形欲观其妙常无之道欲观其徼常有之道此两者同出于无思无爲异名乎神妙致一是故谓之玄玄之又玄衆妙之门升堂入室而主乎奥者其唯圣人乎德曰咸之男女牝牡未合惟精惟一允执厥中道无可道存乎常道名无可名存乎常名无名天地之始也恒之夫妇男女居室人之大伦抱乎婴儿道有可道非谓常道名有可名非谓常名有名万物之母也止而说男下女咸自否变常无欲以观其妙也巽而动刚柔皆应恒自泰变常有欲以观其徼也造天地之所以爲天地常道也造男女之所以爲天地常名也凡此两者同归而殊途同出而异名也一致而百虑异出而同名也故曰同谓之玄玄之又玄衆妙之门若入衆妙之门必也遭乎至人天下皆知章第二天下皆知美之爲美斯恶已皆知善之爲善斯不善已故有无之相生难易之相成长短之相形高下之相倾音声之相和前后之相随是以圣人处无爲之事行不言之教万物作而不辞生而不有爲而不恃功成而不居是以不去经曰天下皆知美之爲美斯是恶已皆知善之爲善斯不善已故美与恶相对有与无相生难与易相成长与短相形高与下相倾音与声相和前与后相随是以圣人处无爲之事行不言之教万物并作而不有辞以其生而不自有爲而不自恃功成而不自居由此不居是以天下不能去其美道曰无万物不知有人无人不知有天地无天地不知有道不知有常常之爲道孰得而恶及乎万物并作而美恶形乎其中矣故天下之事无恶不知有美无不善不知有善旣知美之爲美善之爲善则恶与不善分乎其中矣由是相生相成相形相倾之道存焉是以圣人处无爲之事而民自化行不言之教而民自信万物虽作而亦不有辞以其天地自生而不我有天地自爲而不我恃天地功成而不我居申此不居是以不能去圣人之美德曰阴阳动静互爲其基刚柔体用互成其形皆天下之至美也知美之爲道常也知美之爲美欲也以道爲欲此是恶已干坤中交而生坎离坎离中交而复天地天下皆知中交爲道斯不亦尽善尽美乎皆以中交爲欲岂不谓之恶也已故有无相生日月并明也难易相成水火相息也长短相形弦望不齐也高下相倾阴阳相薄也音声相和阳唱阴和也前后相随二三六九也是以圣人虽欲有爲而何所爲乎虽欲设教而何所言乎万物并作而何所辞乎故生而不我有爲而不我恃功成而不我居是以圣人能成全乎天下之美故曰不去茍有乎我必失自然之道而入于术矣岂不谓之恶也已不尚贤章第三不尚贤使民不争不贵难得之货使民不爲盗不见可欲使民心不乱是以圣人之治虚其心实其腹弱其志强其骨常使民无知无欲使夫知者不敢爲也爲无爲则无不治经曰不尚其贤民争何用不贵其货民盗何用不见可欲民自不乱是以圣人之治常道虚其心万物实其腹无爲弱其志无不爲强其骨自然使民无知无欲纵使知者不敢爲也爲于无爲则天下无不治道曰画前之易无爲而治起则呴呴卧则吁吁茹毛饮血民物自化自大畜之尚贤便有颐之朵颐自噬嗑之聚货便有豫之暴客故不见可欲民心不乱是以圣人之治以天下之心爲心犹长以虚受人以天下之腹爲腹犹长以实新德以贵下贱大得民也故弱其志大人有造自强不息故强其骨常使民无由可知无由可欲使有一二知者亦不敢有爲也盖圣人爲于无爲则天下无不治德曰身中贤行自不知尚民谁爲争身中齐圣广渊似万物之宗长以正气挫其锐解其纷和其光同其尘澄兮湛兮道常若存羲皇之上人乎用道之沖伏羲以来用道之极太极一圈何尝有盈虚明澄彻万物之宗以圆裁方挫其锐也分阴分阳解其纷也迭用柔刚和其光也六位成章同其尘也变动不居周流六虚其道湛然存乎其中吾不知谁之子帝出乎震之象也德曰沖虚中也其道用之或不至盈盈则过望矣深乎渊乎万物之宗也虚中有物非宗而何虽挫其锐何从而挫之虽解其纷何从而解之虽和其光何从而和之虽同其尘何从而同之澄澄湛湛各有道存此一沖物吾不知将爲谁之子得爲子者一时辰内象帝之先天地不仁章第五天地不仁以万物爲刍狗圣人不仁以百姓爲刍狗天地之间其犹橐籥乎虚而不屈动而愈出多言数穷不如守中经曰天地不仁如何以万物爲刍狗共戴实货自不知贵民谁爲盗不争不盗不见可欲民自不乱苟使知之则争其贤而不尚其贤盗其货而不贵其货纵心所欲无所不爲贤灭货尽其能乆乎是以圣人之治以眞常极寂虚其心以天地日月实其腹以南水北火弱其志以东金西木强其骨其民自然无知自然无欲使夫知者终身不敢爲也盖爲于有爲则无不乱爲于无爲则无不治道沖章第四道沖而用之或不盈渊乎似万物之宗挫其锐解其纷和其光同其尘湛兮似若存吾不知谁之子象帝之先经曰用道之沖或不至盈广乎渊乎似万物之宗挫其气之锐解其物之纷和其容光同其垢尘澄兮湛兮道似若存得此道者吾不知谁之子象帝出乎震之先道曰清气上爲天浊气下爲地沖气中爲人天地爲道之用或不至满人爲天地之用或不至盈盈则或几乎息矣是以圣人道也圣人不仁如何以百姓爲刍狗共戴天地盖万物百姓其犹刍狗乎道之沖也天地之间其犹橐籥乎气之沖也虽虚而不屈愈动而愈出不如守虚多言数穷不如守中道曰借用白茅愼之至也夫茅之爲物薄而其用可重也愼斯术也以往其无所失矣天地无恩而大恩生迅雷烈风莫不蠢然天地不仁而仁也圣人宽以济勐勐以济宽宽勐相济政事以和圣人不仁也圣人之于百姓犹天地之于万物也不用则已用则与祭之重何重如之夫刍狗者天地圣人重要也万物虽殊不得与天同事于道百姓虽殊不得与圣人同事于天得与天地圣人同事者刍狗一而已矣天地圣人岂不仁于万物百姓哉盖万物百姓日用而不知爲天地圣人之刍狗也其仁不亦深乎夫天地之间以坤爲橐囊以干爲管籥故阖户谓之坤辟户谓之干一阖一辟谓之变往来不穷谓之通故曰虚而不屈动而愈出故圣人守中言不至穷易穷则变变则通通则乆不出乎圣人之中也故曰不如守中德曰天地何尝不仁物生自生物死自死圣人何尝不仁民寿自寿民夭自夭死生寿夭民物自取之尔天地圣人岂有不仁也哉反害天地圣人之仁矣苟知人物爲刍狗天地爲橐籥则炉乎周天钳鎚乎太极抽添乎日月运用乎星辰点铁成金超凡入圣使天地不得造其数圣人不得爲其民虽曰不仁安所施乎是以虚而不屈动而愈出不必多言也多言数穷不如守中谓天地一我古今一我万物一我也谷神不死章第六谷神不死是谓玄牝玄牝之门是谓天地根绵绵若存用之不勤经曰空谷传声其神不死之神是谓玄牝天玄地牝干坤易门干坤之门是谓天地根绵绵成性存存用用不在勤勤道曰升九三升虚邑天地爲谷也上下空虚其神不死生长收藏万物并作是谓玄牝上六冥升正应利于不息之贞玄牝之门也复至子坎地中生木是谓天地之根也所以绵绵若存用之不勤重阳花者不远必死德曰谷神之室居于北海主乎水府有名无形变化不测上交天玄下合地牝玄牝合谷其神不死谷神不死是谓玄牝所以玄牝之门是谓天地之根潜龙勿用绵绵若存用则若惊百里故曰用之不勤紫阳有云要得谷神长不死须凭玄牝立根基眞精旣反黄金屋一颗明珠永不离又云玄牝之门世罕知只将口鼻妄施爲饶君吐纳经千载争得金爲搦兔儿眞知玄牝者也天长地乆章第七天长地乆天地所以能长且乆者以其不自生故能长生是以圣人后其身而身先外其身而身存非以其无私邪故能成其私经曰天长地乆道常无爲也天之所以能长地之所以且乆者以其不自生故能长生是以圣人后其身而身得先之外其身而身得存之长后长外非以其无私邪得先得存故能成其私道曰是故易有太极是生两仪两仪生四象四象生八卦八卦定吉凶吉凶生大业天之所以能长且乆者以其不自生故能长生是以圣人后其身而先其道故得以身先之外其身而存其道故得以身存之非以其无私邪其身先存乎道故能成其私德曰天地能长且乆以其不自生圣人能长且乆以其不自身天地自生不乆则息圣人自身不乆则废是以圣人先养人之身而能有其身先存人之身而能外其身此岂无私邪先人后己故能成其私上善若水章第八上善若水水善利万物而不争处衆人之所恶故几于道居善地心善渊与善人言善信政善治事善能动善时夫惟不争故无尤经曰上善若水水善利万物而不争居于下流处衆人之所恶故几于道矣居则善地心则善渊与则善人言则善信政则善治事则善能动则善时由此不争故无过矣道曰天一地六干坎爲水干知大始坎主劳动故曰上善干始能以美利利天下不言所利又何争乎坎之爲水万物归藏之所处衆人之所恶故几于道矣居善地天险不可升也地险山川丘陵也心善渊水流而不盈也与善人行有尚往有功也言善信行险而不失其信也政善治维心亨乃以刚中也事善能王公设险以守其国也动善时险之时用大矣哉也夫惟不争劳乎坎也虽劳乎知谁得而过之故无尤矣德曰紫阳所谓白虎首经至寳华池神水眞金始知上善利源深不比寻常药品盖以此也虽处衆人之所恶而得几于道者何也坎中有复归根复命也居善地先要得地心善渊先要无爲与善人先要择交言善信不敢失时政善治富国安民事善能强兵战胜动善时朝屯暮蒙不敢争利以取强焉争则有过夫惟不争故无尤矣持而盈之章第九持而盈之不如其已揣而锐之不可长保金玉满堂莫之能守富贵而骄自遗其咎功成名遂身退天之道经曰持而盈之金玉满堂不如其已莫之能守揣而锐之富贵而骄不可长保自遗其咎功成名遂身退天之道也道曰天道亏盈而益谦地道变盈而流谦鬼神害盈而福谦人道恶盈而好谦故坎不盈祇旣平无咎盈则坎道失矣是以不如其已事有圭角不爲混成揣而锐之必挫其锐是以不可长保金玉满堂莫之能守持而盈之富贵而骄自遗其咎揣而锐之也是以功成名遂身退天之道也德曰精气爲物游魂爲变是故知鬼神之情状载营魄持盈之道也十四十五十六月盈于甲日月相望持守之时也过则消矣故日盈则昃月盈则食天地盈虚与时消息夺造化者不然月旣望矣金玉满堂何必持盈守成退藏于密足矣天之道也更进一歩亢龙有悔揣其锐也故居上位而不骄居上而骄则亡是谁之过与载营魄章第十载营魄抱一能无离乎专气致柔能如婴儿乎涤除玄览能无疵乎爱民治国能无爲乎天门开阖能无雌乎明白四达能无知乎生之畜之生而不有爲而不恃长而不宰是谓玄德经曰日营月魄抱一能无离乎阳气致柔其能如婴儿乎涤除玄览其使能无疵乎爱民治国其使能无爲乎天门开阖其使能无雌乎明白四达其使能无知乎道生之德畜之故生而不自有爲而不自恃长而不自宰是谓玄德道曰日月合度会于天地干坤虽曰抱一能无离乎日月合度离坎之离抱元守一附丽之离五十九日而再会别离之离离至文也坎中一阳干之专气也故月载营魄离中一阴坤之柔气也故日有食旣干坤天地而生坎离坎离者日月之道也故晦以旁死朔以哉生其能如婴儿乎览之以玄本无所疵涤之除之能无疵乎曰民与国本无所爲爱之治之能无爲乎干爲天门本无所雌开之阖之能无雌乎四通八达本无所知明之白之能无知乎天道生之地德畜之故曰生而不有爲而不恃长而不宰是谓玄德德曰干坤中交而生坎离坎离中交而复干坤故曰载营魄坤中交干而爲坎中一阳各抱其一也干中交坤而爲离中一阴故曰抱一能无离乎坎外阴而内阳其体本坤因得干中而爲中男离外阳而内阴其体本干因得坤中而爲中女以中男之专致中女之柔而生婴儿以爲复姤以父母而生万物之道也故曰能如婴儿乎紫阳所谓能将坎内中心实点化离宫腹里阴者是矣至如涤除玄览开阖天门皆婴儿之神也以我恃之有累玄德三十辐章第十一三十辐共一毂当其无有车之用埏埴以爲器当其无有器之用凿户牖以爲室当其无有室之用故有之以爲利无之以爲用经曰轮辐三十共辏一毂当其虚转车之用也埏埴爲器陶者模范当其虚中器之用也户牖爲室虽曰穿凿当其虚明室之用也故实而有者以爲之利虚而无者以爲之用道曰周天三百六十五度凡二十八舍譬如北辰居其所而衆星共之辐毂之象也北极天枢运转于一度之间当其无有之象也斡旋二十八舍以齐七政用车之象也是知物之用者车也车之用者虚也天如倚盖地下东南蜒埴爲器之象也江海所以能爲百谷王者以其善下之当其无有之象也能使大气盈虚消息用器之象也是知物之用者器也器之用者寄也天地定位日月并明户牖爲室之象也虚室生白当其无有之象也万物并作用室之象也是知物之用者室也室之用者息也故实而有之者利也虚而无之者用也故大盈若沖其用不穷德曰朔旦屯直事日暮蒙当受昼夜各一卦用之依次序内除干坤坎离四正一月三十日而用六十卦故曰三十辐共一毂中间虚实相依体用相扶进退相乗水火相逮当其无有车之用也至如抱元守一十月胎圆埏埴以爲器也虚脱出入不有难色当其无有器之用也巡乗六甲与天地并凿户牖以爲室也性命两全神形俱妙变变化化与道合眞当其无有室之用也故曰有之以爲利无之以爲用五色章第十二五色令人目盲五音令人耳聋五味令人口爽驰骋田猎令人心发狂难得之货令人行妨是以圣人爲腹不爲目故去彼取此经曰五色悦目令人目盲五音悦耳令人耳聋五味悦口令人口爽田猎悦心令人心发狂货贵难得令人行妨是以圣人不爲乎目而爲乎腹故去彼之幻取此之眞道曰天地万物之盗万物人之盗人万物之盗三盗旣宜三才旣安故曰食其时百骸理动其机万化安其或不宜采色视于目令人目盲声音听于耳令人耳聋刍豢悦我口令人口爽从兽无厌令人心发狂玩物丧志令人行妨是以圣人不爲乎目而爲乎腹故去彼目之幻妄取此腹之眞用也德曰五色唯黄可观黑赤不眞令人目盲五音唯宫可闻商角不眞令人耳聋五味唯甜可食酸辛不眞令人口爽驰骋田猎于爲兔之间不知节者徒令人心发狂直求骊龙之珠而爲难得之货苟不一获则爲虀粉矣岂止行妨而已哉所谓薄薄酒胜茶汤麤麤布胜无裳丑妻恶妾胜空房此眞不爲目而爲乎腹也故曰去彼取此宠辱章第十三宠辱若惊贵大患若身何谓宠辱宠爲下得之若惊失之若惊是谓宠辱若惊何谓贵大患若身吾所以有大患者爲吾有身及吾无身吾有何患故贵以身爲天下则可以寄天下爱以身爲天下则可以託天下经曰宠与辱若惊贵与大患若身谓宠辱宠爲下也得宠若惊失辱亦惊是谓宠辱若惊大贵在身大患在身若不有患不如无身若贵以身爲天下则可以寄于天下爱以身爲天下则可以託于天下是谓无身也道曰九五飞龙在天利见大人同声相应同气相求水流湿火就燥云从龙风从虎圣人作而万物覩承天宠也与天地合其德与日月合其明得之若惊也上九亢龙有悔贵而无位高而无民贤人在下位而无辅是以动而有悔也动则下生一阴而爲姤悔吝者忧虞之象也故曰失之若惊若九五不有其身而爲天下之贵则长居九五必不至有上九之大患矣是谓宠辱若惊也故夫以身贵爲天下者则可以寄于天下以身爱爲天下者则可以託于天下如此不有其身则无患也断可识矣德曰知雄守雌得之若惊临阵轻敌辱莫大焉得之不失大贵在身失之不得大患在身有爲有身必至大患无爲无身必至大贵知天下之民旣富旣庶则一人之身可贵可爱因民之所以利而利之可谓贵其身因民之所以用而用之可谓爱其身是以圣人不敢以身有天下则可以寄于天下不敢以身爲天下则可以託于天下是谓无身之贵爱也视之不见章第十四视之不见名曰夷听之不闻名曰希搏之不得名曰微此三者不可致诘故混而爲一其上不皦其下不昧绳绳兮不可名复归于无物是谓无状之状无象之象是谓惚恍迎之不见其首随之不见其后执古之道以御今之有能知古始是谓道纪经曰视之不见不爲不明听之不闻不爲不聪搏之不得不爲不捷盖夷希微之三者混而爲一无中之有也故不可以言语致诘其上不皦其下不昩通虚圆明内外莹彻绳绳兮不可名而复归于无物此谓无状之状无象之象是谓惚恍迎之不见其首随之不见其后殆不可以形而容之知执古之虚无以御今之实有能知古之道始是谓今之道纪道曰穷理尽性以至于命故立戒则积精积精则穷理由戒则入定入定则全气全气则尽性由定则入慧入慧则全神全神则以至于命三者混而爲一故不可以致诘夷希微者视听搏之惚恍也其上不皦本无所明其下不昩本无所暗故绳绳兮不可名而复归于无物此本无状之状无象之象是谓惚恍故迎之不见其首随之不见其后成性存存也若执古之道以御今之有能知太始是谓道纪德曰紫阳所谓见之不可用用之不可见恍惚里相逢杳冥中有变者也三者混而爲一固不可以致诘直待功夫至此而自知之矣故恍恍惚惚其中有物杳杳冥冥其中有精迎之不可见其首随之不可见其后故曰不可致诘若执此道以御今有先知大始然后能行故曰是谓道纪古之善爲士章第十五古之善爲士者微妙玄通深不可识夫惟不可识故强爲之容豫若冬涉川犹若畏四邻俨若客涣若冰将释敦兮其若朴旷兮其若谷浑兮其若浊孰能浊以静之徐清孰能安以乆之徐生保此道者不欲盈夫惟不盈故能敝不新成经曰古之有道之士微妙玄通深不可识惟此不识故强爲之容初犹豫兮若冬涉川次夷犹兮若畏四邻其次俨然若客其次涣若冰将释至于敦兮其若朴旷兮其若谷浑兮其若浊其容有七变容之强也至如浊以静之徐清安以乆之徐生其孰能与于此容之神也故保此道者不欲满盈惟此不盈是以能故而不新成其容道曰天不言而四时行地不言而五行合人不言而万事备故古之善爲士者微妙玄通深不可识具三才之道也以其不可识故强爲之容自豫若涉川至于浑兮若浊易一变而爲七也静之徐清乆之徐生七变而爲九也保此道者不欲盈是以能敝不新成九复变而爲一也大哉老子之言圣人谓其犹龙邪吾不知其乗风云而上天斯亦不过矣德曰得道之士眞乎四德搏之不得名曰微阴阳不测名曰妙天地变化名曰玄往来不穷名曰通故曰微妙玄通深不可识夫惟不可识故强爲之容豫若冬涉川临深履薄也犹若畏四邻不敢进寸而退尺也俨若客不敢爲主而爲客也涣若冰将释识心见性也敦兮其若朴甲庚正完也旷兮其若谷戊己门开也浑兮其若浊铅採癸生也孰能浊以静之徐清上善若水也孰能安以乆之徐生十月胎圆也保此道者不欲满盈盈则精神露矣夫惟不盈是以能敝而不新成其容道德眞经三解卷之一道德真经三解正统道藏三家本四卷洞神部玉诀类道德眞经三解卷之二改二玉賔子邓锜述致虚极章第十六致虚极守静笃万物并作吾以观其复夫物芸芸各归其根归根曰静静曰复命复命曰常知常曰明不知常妄作凶知常容容乃公公乃王王乃天天乃道道乃乆没身不殆经曰致虚极守静笃也万物并作吾以观其复夫物芸芸各归其根也归根曰静静曰复命复命曰常知常曰明也不知其常妄作乃凶知常能容乃公公乃王王乃天天乃道道乃乆是以没身不殆道曰太极中空致虚极也虚极旣致静笃乃守分阴分阳两仪立焉至于四象八卦而生三百八十四爻万物并作干以君之也吾以观其复坤以藏之也故曰夫物芸芸各归其根归根曰静万物之所归也静曰复命冬至一阳生也复命曰常又行一周天也知常曰明四时不忒也不知常使民失时也故妄作凶矣知常则能容万物是知容乃公道公乃王道王乃天道天乃道道道之道恒乆而不已也是以没身不殆德曰紫阳言万物芸芸各反根归根复命即长存知常妙道人难会妄作招凶往往闻致虚至极守静至笃故得万物并作吾欲以观其复夫物芸芸各归其根而人蠢蠢不知复命悲夫复命曰常知常曰明苟知其常不妄作劳不知其常以妄爲常以妄爲常则以欲竭其精以耗散其眞是以凶也知常则能容物矣容乃生公公乃生王王乃生天天乃生道得道乃乆是以没身不殆太上章第十七太上不知有之其次亲之誉之其次畏之侮之信不足有不信犹其贵言功成事遂百姓皆谓我自然经曰太上之道不知有之其次亲之始知誉之其次不亲尚知畏之次不畏从而侮之故信不足而有不信夷犹犹其贵言说逺乎功成事遂百姓皆谓我之自然道曰太上之道太极一圈也不知有之是生两仪也其次亲之誉之两仪生四象也其次畏之四象生八卦也信不足有不信八卦定吉凶也犹其贵言吉凶生大业也功成事遂仁者见之谓之仁知者见之谓之知百姓日用而不知故君子之道鲜矣故曰百姓皆谓我自然德曰太上之道西南一阳也自下而观始知有之其次不知不观之道但能亲之誉之其次闻而畏之其次笑而侮之不笑不足以爲道世人无縁哉信不足至有不信者圣人犹其贵言使人知之也及其功成事遂百姓皆谓我得自然之道不知圣人其贵言也大道废章第十八大道废有仁义智慧出有大伪六亲不和有孝慈国家昏乱有忠臣经曰大道不容仁义仁义出自大道智慧不容大伪大伪出自智慧六亲和则不有孝慈知有孝慈六亲已不和矣国家治则不有忠臣知有忠臣国家已昏乱矣自然之理也道曰大道废有仁义羲农之于尧舜也智慧出有大伪禹汤之于桀纣也六亲不和有孝慈文武之于幽厉也国家昏乱有忠臣桓文之于定哀也大道废圣人相三皇而系周易有仁义圣人宗五常而定书智慧出圣人子三王而删诗有大伪圣人孙五伯而作春秋孝慈忠臣在其中矣德曰大道大药也仁义品药也智慧妙法也大伪傍门也大药苟废不失品药故曰大道废有仁义妙法若出必有傍门故曰知慧出有大伪药逢气类方成象道即希夷合自然六亲不和有孝慈也一粒金丹吞入腹始知我命不由天国家昏乱有忠臣也絶圣弃智章第十九絶圣弃智民利百倍絶仁弃义民复孝慈絶巧弃利盗贼无有此三者以爲文不足故令有所属见素抱朴少私寡欲经曰絶圣弃智民利百倍絶仁弃义民复孝慈絶巧弃利盗贼无有此三者以爲文献不足故令各有所属惟见素抱朴得少私寡欲道曰絶圣弃智民利百倍我无事而民自富也絶仁弃义民复孝慈我无欲而民自朴也絶巧弃利盗贼无有法令滋彰盗贼多有也此三者以爲文物典章不足故也故令各有所属圣智民利之属仁义孝慈之属巧利盗贼之属惟见大素惟拘大朴即得少私寡欲不必文教而足此三者矣德曰大道废有仁义巧利出有盗贼此爲文法不足皆令各有所属道在先天殊无文字语言亦无作爲巧利故圣知仁义自然有乎其中矣紫阳所谓休施巧伪爲功力认取他家不死方盖以此也惟遇太白山见素女子抱乎先天一朴自然少私寡欲絶学无忧章第二十絶学无忧唯之与阿相去几何善之与恶相去何若人之所畏不可不畏荒兮其未央哉衆人熙熙如享太牢如登春台我独泊兮其未兆若婴儿之未孩乗乗兮若无所归衆人皆有余而我独若遗我愚人之心也哉沌沌兮俗人昭昭我独若昏俗人察察我独闷闷忽若晦寂兮似无所止衆人皆有以我独顽且鄙我独异于人而贵食于母经曰絶学则无忧若至一唯与阿其间相去几何乃至善之与恶其间相去何若人之所畏不可不畏果无所畏流连荒亡其未极哉衆人熙熙如享太牢如登春台我独澹泊如未形兆痴若婴儿未成提孩乗乗且止若无所归衆人世味皆谓有余而独我爲人长若有遗我岂愚人之心也哉混混沌沌一无所知俗人昭昭我独若昏俗人察察我独闷闷忽然若晦寂兮无所止世人皆有所以我独顽且鄙我独异于人者何哉而贵食于万物之母道曰絶此三者之学始得无忧矣一唯圣智仁义阿附巧利盗贼其间相去几何圣智之善盗贼之恶相去何若君子有三畏畏天命畏大人畏圣人之言小人不知天命而不畏也荒兮淫兮无所不至登春台享太牢世人之极乐也惟我澹泊如未形兆若爲婴儿未得提孩之养乗乗兮若无所归衆人有余招损之道也我独若遗受益之道也以此言之我愚人之心也哉混兮沌兮养素抱朴俗人昭昭察察亡而爲有虚而爲盈也我独昏昏闷闷有若无实若虚也故忽然向晦若入宴息寂兮寥兮又似无所止而不有爲也衆人有爲皆有所以我独如顽且鄙皆出无心我有独异于人者一而已矣求食母道而衆人不知其贵也德曰絶此圣智之学不爲后天盗贼之利吾有何忧吾有何患故曰唯之与阿相去几何善之与恶相去何若大事在身动止畏忌苟不知畏左金右木无所不至若在衆人熙熙然如享太牢之滋味荒荒兮如春登台之极乐我独畏之何哉二气未有形兆婴儿未成提孩乗乗兮若无所归如龟养虚如鸡抱卵如龙蜕骨如蛇存身朝屯暮蒙午姤子复衆人皆曰有余而岂眞知我哉我独若遗多矣我非愚人之心而不知足混兮沌兮惟要养成大道昏昏闷闷犹畏散失昭昭察察可在畏邪故忽若月晦生光息明旁死载营寂兮寥兮而又似无所止恍恍惚惚其中须有一物而乗也衆人得之皆有所用我独愚顽且鄙坚固精粹寿千万劫然后遣其幻妄一归眞寂变变化化与道合眞此我独异于人者以其太始之时而贵求食于母也故曰天下女儿是我母孔德之容章第二十一孔德之容唯道是从道之爲物唯恍唯惚惚兮恍兮其中有象恍兮惚兮其中有物窈兮冥兮其中有精其精甚眞其中有信自古及今其名不去以閲衆甫吾何以知衆甫之然哉以此经曰盛德形容唯道是从道之爲物恍恍惚惚惚兮恍恍其中有象恍兮惚惚其中有物窈兮冥冥其中有精冥兮窈窈其中有信其精甚眞其信甚时象物精信恍惚窈冥自古及今其名不去所以閲其衆甫吾何以知衆美之然哉以此精信之道道曰蓍之德圆而神卦之德方以知皆一阴一阳之谓道也故曰唯道是从夫道之爲物也不见惚恍不知有象不见恍惚不知有物故精信而行之不辍者自见其道于窈冥之间矣是以自古及今其名不去常无欲以观其妙玄之又玄入于衆妙之门者以此德曰人之学道无德可容唯道是从孔德之容先天爲物相逢恍惚先天爲象相见惚恍先天之精得之窈冥其精甚眞先天之信得之冥窈其信甚时是以自古及今铅汞之名不去以观衆人之甫吾何以知其甫之爲美以此先天铅汞曲则全章第二十二曲则全枉则直洼则盈弊则新少则得多则惑是以圣人抱一爲天下式不自见故明不自是故彰不自伐故有功不自矜故长夫惟不争故天下莫能与之争古之所谓曲则全者岂虚言哉诚全而归之经曰曲则全枉则直洼则盈弊则新少则得多则惑损益盛衰之道也是以圣人唯抱乎一以爲天下之式不自见故能明不自是故能彰不自伐故有功不自矜故能长唯此不争故天下莫能与之争古之所谓曲则全者岂虚言哉诚能全而归之道曰尺蠖之屈以求信也龙蛇之蛰以存身也精义入神以致用也利用安身以崇德也其先曲而枉之而后全而直之其先洼而弊之而后盈而新之其先少之而后得之其先多之而后惑之消息盈虚之道也是以圣人抱乎一贯之一而爲天下所矜式一不自见故能用天下之明一不自是故能用天下之彰一不自伐故能用天下之功一不自矜故能用天下之长夫唯不争故天下莫有与之争岂虚言哉诚能全而归之德曰大直若屈大巧若拙大辩若讷故柔之胜刚弱之胜强必然之理也紫阳有云但将死户爲生户莫把生门作死门若会杀机明反覆始知害里却生恩曲则全也是以圣人抱乎太极之一以爲潜龙勿用确乎其不可拔而爲天下所矜式故自见者不明自是者不彰自伐者无功自矜者不长唯一不争二字可以纵横天下而皆莫能与之争也故言之所谓曲则全者岂虚言哉诚全而归之希言自然章第二十三希言自然飘风不终朝骤雨不终日孰爲此者天地天地尚不能乆而况于人乎故从事于道者道者同于道德者同于德失者同于失同于道者道亦得之同于德者德亦得之同于失者失亦得之信不足有不信经曰夷希爲言自然之道也飘风不终朝骤雨不终日孰爲此事天地也天地之爲尚不能乆而况于人乎故从事于道者道者同于道德者同于德至失者亦同于失故同于道者道亦得之同于德者德亦得之同于失者失亦得之犹信不足则有不信道曰飘风骤雨天地之所爲也尚不能终日而况于人乎天地之爲风雨飘骤自有定数然风雨不能乆者亦天地自然之道也故曰希言自然是故以此从事于道者即同于道而道亦得之以此从事于德者即同于德而德亦得之乃至从事于失者即同于失而失亦得之惟是信不足至有不信试推而行之未有不信者矣苟非其人道不虚行德曰天地以雷风爲药圣人以铅汞爲药希言自然之道也飘风骤雨阴阳妄行者也故无妄九五曰无妄之疾勿药有喜圣人象曰无妄之药不可试也黑铅凡汞亦水火妄行者也故上九曰无妄行有眚无攸利圣人象曰无妄之行穷之灾也夫无妄之往天地圣人尚不能乆而况于世人乎故同于道者道亦同之同于德者德亦同之同于失者失亦同之因信不足至有不信者此所谓当面蹉过虚生虚死而与草木同朽腐也悲夫跂者不立章第二十四跂者不立跨者不行自见者不明自是者不彰自伐者无功自矜者不长其在道也曰余食赘行物或恶之故有道者不处经曰足跂者不立股跨者不行自见者不明自是者不彰自伐者无功自矜者不长其在道也曰残余之食疣赘之行物或恶之故有道者不处也道曰眇能视不足以有明也跛能履不足以与行也而况于跂跨乎舜辟四门明四目达四聪故冕旒闭目不明而明也黈纩塞耳不彰而彰也舜亦以命禹曰汝惟不矜天下莫与汝争能汝惟不伐天下莫与汝争功其在道也曰有爲无爲之余食刑政道德之赘行造物或恶之矣故有道者不处德曰跂者不立孤清寡静也跨者不行孤阴寡阳也其何以行之哉紫阳所谓须知大隐居鄽市莫只深山守静孤故曰自见者不明自是者不彰自伐者无功自矜者不长其在道也曰残余食嚥津纳气也疣赘之行枯坐生疾也物或恶之故有道者不处也有物混成章第二十五有物混成先天地生寂兮寥兮独立而不改周行而不殆可以爲天下母吾不知其名字之曰道强爲之名曰大大曰逝逝曰远远曰反故道大天大地大王亦大域中有四大而王居其一焉人法地地法天天法道道法自然经曰有物混成先天地生寂兮寥兮独立而不改周行而不殆可以爲天下母先天之至寳也吾不知其名字之曰道强爲之名曰大大则必逝逝则必逺逺则必反原始反终之道也故道大天大地大王亦大域中有四大而王居其一焉道之主也人法地地法天天法道道法自然道之神也道曰太极之虚中有神物混然而成先天地生而立两仪寂兮寥兮于无有之乡首出庶物之上独立而不改其色周行而不殆实可以爲天下万物之母故圣人字之曰道强名曰大大哉干元万物资始乃统天云行雨施品物流形大明终始六位时成故曰大大曰逝逝曰远逺曰反剥反爲复之道也故道大神无方而易无体也天大天何言哉四时行焉地大地顺承天百物生焉王亦大天造草昩宜建侯而不宁域中有四大而王居其一焉人之主也人法地地法天天法道道法自然人之用也大哉圣人之言德曰太极圈中有一神物可重一斤十六两零三百八十四铢五千四十年又五千四十日而后结成形如鸡卵色似丹砂明如皦日味胜甘露先天地而生后天地而成天地得之而生万物圣人得之而生万民虽寂寥独立而不改其变虽周圆启行而不危其化可以爲天下民物之母神乎神乎故圣人字之曰道强名曰大大则乃逝逝则乃逺逺则乃反不逺复也天以始生言之自上而下王亦主之地以旣成言之自下而上王亦主之天地生成者道也王中主者之心也圣人穷理尽性以至于命矣重爲轻根章第二十六重爲轻根静爲躁君是以君子终日行不离辎重虽有荣观燕处超然如何万乗之主而以身轻天下轻则失臣躁则失君经曰重者轻之根也静者躁之君也是以君子终日行而不附离于辎重所以万乗之主而以身轻天下则不失其臣也虽有荣观燕处超然躁则不失其君也以轻爲事必失其臣以躁爲事必失其君道曰合抱之木生于毫末重爲轻之根也清静爲天下正静爲躁之君也是以君子终日行不附辎重恐爲轻躁所累虽有荣观以重观轻也燕处超然以静胜躁也如何万乗之主而以身轻天下盖一身重者轻之根蒂也万乗之静者躁之君主也夫轻者枝叶也重者根本也以外物言之本乎天者亲上枝叶在上故轻爲重之君本乎地者亲下根本在下故重爲轻之臣若执轻而行之则必失重臣故曰轻则失臣以万乗言之静者无爲也躁者有爲也我无爲而民自化无爲在上故静爲躁之君我有爲而民自乱有爲在下故躁爲静之臣若执躁而行之则必失静君故曰躁则失君文乎老子之言矣德曰纯阳有云道本虚无一炁生天生地生人都来些子气精神造化不离玄牝玄牝之门是谓天地根故重爲轻根正阳有云妙法三千六百门学人各执一爲根谁知些子神仙法不在三千六百门故曰静爲躁君是以君子终日行不离辎重亦犹万乗之君而以身轻天下也虽有荣观一念不动也燕处超然心境两忘也轻则失臣基址不固有伤至药也躁则失君火候太过有伤元阳也善行无辙迹章第二十七善行无辙迹善言无瑕谪善计不用筹策善闭无关键而不可开善结无绳约而不可解是以圣人常善救人故无弃人常善救物故无弃物是谓袭明故善人不善人之师不善人善人之资不贵其师不爱其资虽智大迷是谓要妙经曰不见辙迹可谓善行不见瑕謪可谓善言不用筹策可谓善计善闭无关键而不可开善结无绳约而不可解是以圣人以常善救人故无弃人以常善救物故无弃物此谓相袭而明也故善人者不善人之师不善人者善人之资不以善人贵其师不以不善爱其资虽曰智慧谓之大迷旣智返迷是谓要妙道曰春夏秋冬天之四府善行无辙迹也易书诗春秋圣人四府善言无瑕謪也生长收藏善计不用筹策也坤以藏之善闭无关键而不可开也干以君之善结无绳约而不可解也是以圣人以天地常道救人故无弃人以天地常道救物故无弃物是谓相袭而明也何谓袭明故善人乃不善人之师不善人乃善人之资非袭明而何不以不善贵其师不以善人爱其资虽有大知亦曰大迷反乎朴素是谓要妙德曰日用践履无辙可迹口传心受无瑕可謪依时採取不用筹策可谓善计殊无关键而不可开可谓善闭殊无绳约而不可解可谓善结此无爲清静之道也是以圣人常善救人人有道故无弃人常善救物物有道故无弃物是谓人物相袭而明天地之大道也故善人袭不善人以爲资不善人袭善人以爲师遂使善与不善俱有大得亦不贵其师亦不爱其资故人无弃人物无弃物智而复迷迷而复智是谓妙道之要也知其雄章第二十八知其雄守其雌爲天下谿爲天下谿常德不离复归于婴儿知其白守其黑爲天下式爲天下式常德不忒复归于无极知其荣守其辱爲天下谷爲天下谷常德乃足复归于朴朴散则爲器圣人用之则爲官长故大制不割经曰知雄守雌爲天下谿守雌爲谿常德不离合德不离复归于婴儿知白守黑爲天下式守黑爲式常德不忒合德不忒复归于无极知荣守辱爲天下谷守辱爲谷常德乃足合德乃足复归于朴散则爲器圣人用之则爲主官故大制不割害其朴也道曰知其雄守其雌干知太始坤作成物也故爲天下谿地道无成而代有终也故曰常德不离冬至一阳复生坎震故曰复归于婴儿知其白守其黑战乎干劳乎坎金水相生也故爲天下式十二辟卦生成万物也故曰常德不忒十月坤藏复归于无极也知其荣守其辱否泰相交损益盛衰之始也故爲天下谷离终于寅坎终于申故曰常德乃足成终成始复归于朴形而上者谓之道形而下者谓之器故曰朴散则爲器圣人居中履正以爲万物之主故大制不割复归于朴而又原始反终矣德曰知雄守雌以木克金以汞制铅金木间隔汞铅相制二气絪緼聚于一道故爲天下谿是以常德不离养成婴儿知白守黑白爲他人黑属自己主其他人之白守其自己之黑故爲天下式是以常德不忒复归于无极十月坤道也知荣守辱荣金辱木常德不足知其金之荣守其木之辱故爲天下谷是以常德乃足复归于朴朴散则爲器主器者莫若长子是以圣人用之则爲官长故大制不割散之斯爲万合之斯爲一也神乎神乎将欲取天下章第二十九将欲取天下而爲之吾见其不得已天下神器不可爲也爲者败之执者失之故物或行或随或煦或吹或强或羸或载或隳是以圣人去甚去奢去泰经曰将欲取天下而爲之者吾见其不得已也天下神器不可爲也爲者必败之执者必失之凡在天下之物或行或随各有一时或煦或吹各有一气或强或羸各有一势或载或隳各有一道是以圣人去甚去奢去泰道曰取天下者常以无事及其有事不足以取天下古之得天下无爲而治者眞有爲也将欲取天下而爲之吾见其不得已故天下神器不可妄爲也爲者败之执者失之凡物行之随之各有天时煦之吹之各有气数强之羸之各有势力载之隳之各有道理是以圣人去其甚不使不得已去其奢不使有败去其泰不使有失德曰天之有天下犹人之有身也人身之事亦有自然可取之时将欲取而爲之者吾见其不得已况天下人身乃上天之神器断不可以爲也取而爲者必败执而取者必失之凡人之爲物行者随之以时煦者吹之以气强者羸之以势载者隳之以理是以圣人去甚去奢去泰非以其无私邪故能成其私以道佐人主章第三十以道佐人主者不以兵强天下其事好还师之所处荆棘生焉大军之后必有凶年故善者果而已不敢以取强果而勿矜果而勿伐果而勿骄果而不得已是果而勿强物壮则老是谓不道不道早已经曰以道佐人主者不以兵强取天下其事好还师之所处荆棘生焉大军之后必有凶年故善佐人主者果于道而已矣不敢以取强果而勿伐果而勿骄果而不得已者胜乃是果而勿强也盖物壮则老是谓非道如知非道不如早已道曰公卿以道佐人主不以兵强天下人主以道佐天地不以暴政害物泰象曰天地交泰后以财成天地之道辅相天地之宜以左右民故得道者多助失道者寡助多助之至天下顺之寡助之至亲戚畔之以天下之所顺攻亲戚之所畔故君子有不战战必胜矣不以兵强也苟以兵强天下其事必然好还师之所处荆棘生焉大军之后必有凶年天道好还也临之二阳至于八月有凶是矣故善战者果于道而已矣不敢以兵取强焉取强必败茍得其果而勿矜勿伐勿骄而不得已是果而勿强何哉盖物壮则老是谓非道如知非道不如早已德曰人主心也以道治心者恬淡爲上不敢以战胜之兵而取天下太阳流味长欲去人故天发杀机龙蛇起陆人发杀机天地反覆其事必然好还天摇地动山崩谷裂树倒林摧河枯海竭岂非师之所处荆棘生焉大军之后必有凶年乎眞可畏也故善战者果于道而已矣果得其道不已何爲复敢以取强爲所以不矜不伐不骄长若不得已乃是果而不敢强何则用壮处谦壮乃全矣用壮羝触藩矣谓物壮而不已则老此谓非道知其非道早已勿爲夫佳兵章第三十一夫佳兵者不祥之器物或恶之故有道者不处是以君子居则贵左用兵则贵右兵者不祥之器非君子之器不得已而用之恬淡爲上胜而不美而美之者是乐杀人夫乐杀人者不可得志于天下是故吉事尚左凶事尚右偏将军处左上将军处右言以丧礼处之杀人衆多以悲哀泣之故战胜则亦以丧礼处之经曰夫以兵爲佳者不祥之器也物或恶之故有道者不处是以君子居则贵左主生也用则贵右主杀也兵者不祥之器非君子之器不得已而用之者须以恬淡爲上故胜而不知爲美也若以爲美必乐之乐之者是乐杀人也夫乐杀人者人必杀之不可得志于天下矣故吉事尚左凶事尚右偏将军处左不主杀也上将军处右言居上势则以丧礼处之杀人衆多以悲哀泣之故战胜则亦以丧礼处之道曰师衆也贞正也能以衆正可以王矣至于刚中而应行险而顺以此毒天下而民从之吉民苟不从何凶无之故兵之佳者尚爲不祥之器而况于取强乎物或恶之矣故有道者不处也是以君子居则贵左帝出于震春生以仁也故吉事尚左是以偏将军处左六四师左次则以吉礼处之用兵则贵右王革乎兊秋杀以义也故凶事尚右是以上将军处右言居上势则以丧礼处之兵者不祥之器非君子之器也不得已而用之者必以恬淡虚无爲上故不爲美也若以兵爲美事必如秦楚而乐杀人也夫乐杀人者不可得志于天下悉归于炎汉矣故杀人衆多以悲哀泣之故数战数胜亦以丧礼处之德曰纯阳有云吾有三剑而斩世人之欲紫阳云先且观天明五贼次须察地以安民民安国富当求战战罢方能见圣人此最兵之佳者亦爲不祥之器有物或恶之者故有道者不处是以君子居则贵左知雄守雌以养木液也用兵则居右知白守黑以取金液也取则有道不以兵强取之兵者不祥之器非君子之器如不得已而用之恬淡爲上故不以兵爲美美而乐之是杀人之利器也夫乐杀人者其事必好还不可得志于天下矣是以偏将军处左故以吉礼处之上将军处右故以丧礼处之好鬪者必遇其敌可不愼哉道常无名章第三十二道常无名朴虽小天下不敢臣侯王若能守万物将自賔天地相合以降甘露人莫之令而自均始制有名名亦旣有夫亦将知止知止所以不殆譬道之在天下犹川谷之与江海经曰道常无名其朴虽小天下不敢臣侯王若能守之万物将自賔矣故天地相合以降甘露人莫之令而物自均始制有名物旣有名亦将知止知止所以不殆譬如道之在天下亦由川谷之与江海也道曰道常无名天地之始也始制有名万物之母也其朴虽小乃道常之一天下谁敢臣之故王侯得一以爲天下正若能守之万物将自賔矣天地相合以降甘露故兊者说也以形普沾于万物之上而爲发生之利泽岂人力之爲哉而物自均矣始制有名也名旣遂矣亦将知止知止所以不殆夫道之于天下天下虽大皆归于道江海之于川谷川谷虽衆皆赴于江海侯王之于万物万物虽殊皆賔于侯王有名而不知止者恶乎何归德曰其道与常本无名字先天一气也形质虽小天下谁敢臣之侯王人身之主也若能守此先天一气不以爲小则身中万事万物自賔服矣故天地絪緼万物化醇男女媾精万物化生聚精会神以降甘露人莫之令而自均复归于婴儿始制有名也名亦旣有夫亦将知止不敢有爲爲则殆矣故曰知止所以不殆夫万物皆归于人身譬犹天下皆归于道川谷皆归于江海矣岂不大哉知人者智章第三十三知人者智自知者明胜人者有力自胜者强知足者富强行者有志不失其所者乆死而不亡者寿经曰知人者智自知者明胜人者有力自胜者乃强知足者长富强行者有志居不失其所者能乆身死而名不亡者爲寿道曰道人胸中自有水镜万象起灭无逃其形水主智知人者智也圣人之道克己复礼知常容乃公公生明自知者明也吉凶者贞胜者也至于以强凌弱以衆暴寡胜人者有力也一日克己复礼天下归仁焉自胜者强也富莫大于知足祸莫大于不知足贵莫大于知止殆莫大于不知止知足者富也君子以自强不息有志也并居其所而不迁而不失其所者恒乆之道也豫六五贞疾恒不死中未亡也虽亡而寿者恒不死之道也德曰知己知彼百战百胜不知彼而知己一胜一负不知己不知彼百战百败凡养生之道必以阴阳互爲其基轻重不敢偏失先要知人后要知己不知不明阴阳偏失如何成事胜人者不在有力自有道理自胜者却在有力自无道理旣有其名亦将知止故知足者长富如此力行而不倦者有志之士也进退消长抽添运用而不失其所者可谓恒乆而不已也虽没而不殆虽死而不亡坐在立亡形神俱妙可谓恒寿而不已也大道汎兮章第三十四大道汎兮其可左右万物恃之以生而不辞功成不名有爱养万物而不爲主常无欲可名于小万物归之而不爲主可名于大是以圣人终不爲大故能成其大经曰大道汎兮无可左右万物恃之以生而不有辞功成不名有覆载万物而亦不爲主故常无欲此可名于小矣万物归之而不知主此可名于大矣是以圣人终不爲大故能成其大道曰以万物观天地则天地之谓天地以道观天地则天地亦万物耳故大道汎兮皆是无可左右者故物恃之以生而亦不有辞万物家之以成而亦不爲主功成亦不有名故常无欲卷之不盈握此皆名于小矣万物归之而不知主散之弥六合此可名于大矣是以圣人能成其大也终不以爲大故能成其大天地设位圣人成能人谋鬼谋百姓与能德曰太极大道汎兮周行一百万八千里包乎天地六十四万里升降于三万里之中迎之不见其音随之不见其后其可以左右乎天地万物恃之以生其道何辞天地万物赖之以成其道何主以气言之其称名也小以物言之其取类也大是以圣人提挈天地之道把握阴阳之气以一元爲一年以一年爲一日以一日爲一时夺造执于须臾成大功于顷刻然后洗心防思退藏于密故曰是以圣人能成其大也执大象章第三十五执大象天下往往而不害安平泰乐与饵过客止道之出言淡乎其无味视之不足见听之不足闻用之不可旣经曰无象之象是谓大象执往天下有何害矣岂止不害安且平泰乐与人饵过客亦止道之爲言淡乎其无味视之不足见听之不足闻及用之亦不可尽旣道曰惚兮恍其中有象圣人执而行之虽往天下不爲害矣以其安平且泰皇建其有极也无偏无陂遵王之义无有作好遵王之道无有作恶遵王之路无偏无党王道荡荡无党无偏王道平平无反无侧王道正直会其有极归其有极故乐与百姓饵之遂使有过之客无不知其止矣夫道之出其言淡乎其无味又非中边皆甜吾千退席也视之不足见不可用明焉听之不足闻不可用聪焉是以圣人取诸十三卦象备物致用立成器以爲天下利百姓日用而不知故曰用之不可旣德曰大象先天之道也圣人执之而往天下不有害矣是以得道之士刀锯不能加水火不能伤何害之有哉以其神形旣安心情旣平性命旣泰也故以此象乐与天下饵之虽有大过之客亦反身而知止矣何则知其大象可执也夫大象之道出言无味饵亦无味视之不可见听之不可闻及其用之大有神效不可旣尽将欲翕之章第三十六将欲翕之必固张之将欲弱之必固强之将欲废之必固兴之将欲夺之必固与之是谓微明柔胜刚弱胜强鱼不可脱于渊国之利器不可以示人经曰张之必翕强之必弱兴之必废夺之必与将欲如此得之必固如此失之是谓微而明也柔胜刚弱胜强若鱼刚强不可脱于柔弱之渊故国家利器亦不可以示人道曰内文明而外柔顺以蒙大难文王以之利艰贞晦其明也内难而能正其志箕子以之故月不晦则不明爽不昩则不旦天不寒则不暑地不藏则不生天地造物之权也至如东作西成民利百倍百姓之权也可与立未可与权圣人深器之柔之胜刚弱之胜强若鱼龙不可脱于渊是谓先微而后着也是知柔弱渊源江海之利器也固不可以见怪见怪则殆张强兴与国家之利器也固不可以示人示人则危几事不密则害成也必矣德曰知雄守雌爲天下谿知白守黑爲天下式道者盗也三盗旣宜德者得也一得爲度大抵修鍊者人爲也虽曰人爲静爲躁君阴阳须配合火候要调停噏弱废夺而在我者故静以待动张强兴与而在人者故动以随静此谓幽微而着明也万物生于水而归于水水至柔弱鱼龙不可以脱于渊也人至刚强不可以脱于天一之水故国之利器不可以示人轻易示人必致凶害人之至寳不可以示人轻易示人必遭谴谪此天地圣人之权非纵横捭阖之语也明矣道常无爲章第三十七道常无爲而无不爲侯王若能守万物将自化化而欲作吾将鎭之以无名之朴无名之朴亦将不欲不欲以静天下将自正经曰道常无爲而无不爲也侯王若能守万物将自化化而欲作不知无爲吾将鎭之以无名之朴无名之朴亦将不欲不欲惟以静静则天下将自正道曰道本无爲常本无欲无爲无欲而无不爲无不欲也侯王若能守之万物将自化矣黄帝尧舜垂衣裳而天下治无爲而治也夫何爲哉恭己正南面而已矣故曰我无爲民自化化之欲作又恐专于有爲吾将鎭之以无名之朴道常无爲也夫无名之朴亦将不欲以治天下欲者守之以静静则天下将自正矣德曰道常无爲清静法身也而无不爲矣侯王若能守之以道万物将自化生化而欲作吾将鎭之以无名之朴先天大药也先天大朴亦岂所欲欲而不欲惟守以静天下性命将自正矣道常无爲而爲眞有爲也有爲而爲必不至如此之妙道德眞经三解卷之二道德真经三解正统道藏三家本四卷洞神部玉诀类道德眞经三解卷之三改三玉賔子邓锜述上德不德章第三十八上德不德是以有德下德不失德是以无德上德无爲而无以爲下德爲之而有以爲上仁爲之而无以爲上义爲之而有以爲上礼爲之而莫之应则攘臂而仍之故失道而后德失德而后仁失仁而后义失义而后礼夫礼者忠信之薄而乱之首也前识者道之华而愚之始是以大丈夫处其厚不处其薄居其实不居其华故去彼取此经曰上德不患失是以有德下德患失是以无德上德无爲而无有以爲下德爲之而有以爲也上仁爲之而无以爲德与之应上义爲之而有以爲仁与之应上礼爲之而义莫之应矣岂止不应则又攘臂而仍之故失道而后德失德而后仁失仁而后义失义而后礼夫礼者以其忠信之薄而爲乱之首也前识先觉者道之华而反爲愚之始是以大丈夫处其厚不处其薄居其实不居其华故去彼取此道曰夫干天下之至健也德行恒易以知险夫坤天下之至顺也德行恒简以知阻上经常道常名太极虚明先天之道也下经上德不德干坤德行后天之道也亦犹大易者有上下二经河上公其不凡乎天地不自有德是以有德故爲上德万物不失天地之德是以无德故爲下德上德无爲而四时行焉无可以爲故曰无爲下德爲之而万物成焉有可以爲故曰有爲是以天地万物爲上下之德人亦物也物之最灵最贵者人也故配天地而爲三才以主万物生成之德人之最灵最贵者圣人也故主万世治乱之迹是以上仁爲之而无以爲天地大德上下应之何必有爲恭己南面而已足矣尧舜之世也上义爲之而有以爲汤武革命顺乎天而应乎人商周之世也上有尧舜之仁应之上礼爲之而莫之应周衰礼废五霸尚争以力假仁借名要利欲以商周之义应之不其难乎岂止无义至有攘臂扼吭而相夺者矣王狩于河阳岂上礼之爲乎故失道而后德失德而后仁失仁而后义失义而后礼至于上礼忠信之薄而乱之首也故前于识者多智而爲道之华愚之始也是以大丈夫处其厚不处其薄居其实不居其华故去彼之华取此之实德曰良贾深藏若虚君子盛德容貌若愚旣得先天之道以成君子之德被褐怀玉不自有德是谓上德下德之者守德不失方之自然是谓无德上德无爲而无可以爲先天无爲之道也下德爲之而有可以爲后天日用之道也上仁爲之而无以爲取先天一气而爲主也上义爲之而有以爲行周天火候而爲賔也上礼爲之而莫之应则攘臂而仍之不知常妄作凶者也故失天而后地失地而后人失人而后物失物而后妄夫礼者妄也忠信之薄而乱之首也前乎识者道之华先乎知者愚之始是以大丈夫处其道之厚不处其华之薄居其德之实不居其华之愚也故曰去彼取此昔之得一章第三十九昔之得一者天得一以清地得一以宁神得一以灵谷得一以盈万物得一以生侯王得一以爲天下贞其致之一也天无以清将恐裂地无以宁将恐发神无以灵将恐歇谷无以盈将恐竭万物无以生将恐灭侯王无以爲贞而贵高将恐蹷故贵以贱爲本高以下爲基是以侯王自谓孤寡不谷此其以贱爲本邪非乎故致数舆无舆不欲琭琭如玉落落如石经曰昔之得一道之一也故天得一以清地得一以宁神得一以灵谷得一以盈万物得一以生侯王得一以爲天下贞致其道则一也天无以清将恐裂地无以宁将恐发神无以灵将恐歇谷无以盈将恐竭万物无以生将恐灭侯王无以爲贞而贵高将恐蹶故贵以贱爲本高以下爲基是以侯王自称曰孤寡不谷以基本言也此其以贱爲本邪非与故致数车之用则无车矣是以圣人不欲琭琭落落如玉石之爲定体也故大德不官大道不器道曰一者太极一圈也是故易有太极是生两仪两仪生四象四象生八卦八卦定吉凶吉凶生大业天地神谷万物侯王其致一也天无一则必裂地无一则必发神无一则必歇谷无一则必竭万物无一以生必灭侯王无一爲贞而贵高必蹶故贵以贱爲本高以下爲基是以侯王自称曰孤寡不谷此其以贱爲本邪非与故致车而数其体者是无车也琭琭如玉落落如石不欲如此者形体而言也是以圣人贵其用不贵其体居其实不居其华德曰一者无思无爲神妙致一者也故分于道谓之命形于一谓之性变于阴阳象形而发谓之生化穷数尽谓之死命者先天一气也无物无之人有六阳会于一首故干爲首天得一以清也人有五脏共于一腹故坤爲腹地得一以宁也心爲神主万法皆生神得一以灵也谷神不死是谓玄牝谷得一以盈也金砂入五内雾散若风雨薰蒸达四肢颜色悦泽好万物得一以生也然后功成名遂与天地合其德与日月合其明与四时合其序与鬼神合其吉凶侯王得一以爲天下贞也故天无以裂而长清地无以发而长宁神无以歇而长灵谷无以竭而长盈万物无以灭而长生侯王无以蹶而长贞其致之一也始以至贱之物爲本而贵称圣人始以至下之物爲基而高同上天是以侯王自称孤寡不谷此其以贱爲本邪非与故致车而数其体者是无车也致道数其体者是无道也是以圣人不欲琭琭如玉落落如石藏诸用也反者道之动章第四十反者道之动弱者道之用天下之物生于有有生于无经曰反复道之动也柔弱道之用也天下之物无生于有有生于无原始反终矣道曰复亨刚反动而以顺行是以出入无疾朋来无咎反复其道七日来复天行也复其见天地之心乎一阳来复日合天统天主动反者道之动也临刚浸而长说而顺刚中而应大亨以正天之道也至于八月有凶消不乆也二阳至临月合地统地主静弱者道之用也泰小往大来吉亨则是天地交而万物通也上下交而其志同也内阳而外阴内健而外顺内君子而外小人君子道长小人道消也三阳交泰物合人统人主生天下之物生于有也至于十月坤以藏之有生于无而又原始反终矣德曰剥之一阳在上复之一阳在下夬之一阴在上姤之一阴在下干坤往来阖辟之门也坎爲月水而反爲中男离爲日火而反爲中女紫阳有云日居离位反爲女坎配蟾宫即是男不会箇中顚倒意休将管见事高谈又云若将日用顚倒求大地尘沙尽成寳故曰反者道之动毕月爲乌房日爲兔离坎互爲其基也上善若水水利万物而不争故曰弱者道之用天下之物皆自无中生有故曰有生于无有中生无故曰无生于有有无之相生难易之相成而旣济万物也上士闻道章第四十一上士闻道勤而行之中士闻道若存若亡下士闻道大笑之不笑不足以爲道建言有之明道若昧进道若退夷道若类上德若谷大白若辱广德若不足建德若偷质眞若渝大方无隅大器晚成大音希声大象无形道隐无名夫惟道善贷自成经曰上士闻道勤而行之中士闻道若存若亡下士闻道大笑之不笑不足以爲道建者至也故至言有之明道若昧进道若退坦夷同类上德若谷大白若辱广德若不足至德若薄质眞若变大方圆而无隅大器重而晚成大音和而希声大象混而无形大道隠而无名夫惟道者善爲推贷而自成道曰上士善人也中士君子也下士世人也大道始则谤世人也中则疑君子也终则信善人也以其人之资禀品第不同故有中人上下之分矣然谤则何害于疑疑则何害于信信则自信疑则自疑谤则自谤其如大道何夫勤而行之上知信而不疑者也若存若亡中人可以上下者也大笑之下愚谤而不移者也故言不笑不足以爲道此眞口诀也故至言有之明道若昩天造草昩也进道若退震巽消长也夷道若类方以类聚也上德若谷习坎不盈也大白若辱用晦而明也广德若不足地道变盈而流谦也建德若偷天道亏盈而益谦也质眞若渝天道无常也大方无隅天包乎地也大器晚成震兊归妹天地之大义也大音希声雷风水火不相悖而相薄不相射而相逺也大象无形日月星辰在天而无眞形也道隐无名恍惚窈冥在物而无定名也惟此道者能与天地人物善相推贷而自成一天地矣故曰善贷自成德曰古仙有云人不至九世不得闻道上士九世人也故闻道勤而行之圣人言中人以上可以语上也中士世人也故闻道若存若亡圣人言可以上可以下下士一二世人也故闻道大笑之圣人言中人以下不可以语上也不笑不足以爲道此语直述其事夫道者天地阴阳至眞之气也至于蠢动含灵皆有是性而况于人乎天地至眞之气也天地絪緼万物化醇男女媾精万物化生纯阳有云回思父母生身处拍手教人笑一场正谓此尔故言天下之至赜而不可恶也然阴阳二气感应之际顺则成人逆爲丹用故曰易逆数也顺则成人十月胎圆养就儿逆爲丹用十月胎圆入圣机下士闻此大笑之也是不知大笑之者先笑父母后笑自身复遗笑于子孙矣而又何笑乎玄牝之门是谓天地根故曰不笑不足以爲道故建言有之明道若昩藏诸用也夷道若类显诸仁也进道若退柔胜刚也上德若谷弱胜强也大白若辱知荣守辱也广德若不足抱元守一也建德若偷大成若缺其用不敝也质眞若渝大盈若沖其用不穷也大方无隅有物混成也大器晚成后得主利也大音希声龙吟虎啸也大象无形与道合眞也道隐无名神妙至一也夫惟道善贷自成分阴分阳迭用柔刚故易六位而成章时乗六龙以御天干道变化各正性命也大哉言乎道生一章第四十二道生一一生二二生三三生万物万物负阴而抱阳沖气以爲和人之所恶唯孤寡不谷而王公以爲称故物或损之而益益之而损人之所教亦我义教之强梁者不得其死吾将以爲教父经曰道生一一生二二生三三生万物万物负阴而抱阳沖气以爲和人也人之所恶唯孤寡不谷而王公以爲称下也是故万物或损之而益谦受益也益之而损满招损也人之所教亦我义教之是以强梁者不得其死吾将以爲教父而以柔弱爲主焉道曰道者太极一圈出入动静也道生一天地两仪各得一奇一耦也一生二四象也二生三八卦也先天三画之卦易之眞数也三生万物刚柔相摩八卦相盪变化而爲六十四也故万物负阴而抱阳天地沖气以爲人而和万物以成三才之道而爲万物之主矣世人之所恶者孤寡不谷而已以其卑贱而轻下之也而王公以爲美称谦尊而光卑而不可踰也是故万物有损之而益者贵以贱爲本高以下爲基也有益之而损者日中则昃月盈则食也人之所教亦我义教之但不能使损之而益长使益之而损矣所以爲学日益爲道日损故柔弱者长得其生损之而益也强梁者不得其死益之而损也故曰吾将以爲教父不踰矩也德曰道本虚无无中生有故曰一五行不到处父母未生前人在何处道本虚无也一感一应中间便有形象道生一也先师有云捉住虚空一点眞万古千年终不朽了得一万事毕故一生二二气也二生三三性也三复合而爲一然后能生万物负阴抱阳无往而不可矣沖气以爲和者人身中火候也人身火候如孤寡不谷最爲人恶故下士闻道大笑之而王公自以爲称者何哉贵以贱爲本高以下爲基也世间之物有损之而益者将欲噏之必固张之也益之而损者未曾夺之先自与之也夫人之所教亦我义教之俱不能如我以倒爲正以逆爲顺也呜唿强梁者不得其死皆以正爲倒以顺爲逆也悲夫故曰吾将以爲教父斯亦不妄矣天下之至柔章第四十三天下之至柔驰骋天下之至坚无有入于无间吾是以知无爲之有益不言之教无爲之益天下希及之经曰天下之至柔驰骋于天下之至坚以其无有得入于无间吾是以知无爲而有益也夫不言之教无爲之益天下及之者亦希矣道曰水天下之至柔也无往而不润以气言之水天下之至坚也气得驰骋于水故水中之气必澄草天下之至柔也无往而不借以风言之草天下之至坚也风得驰骋于草故草上之风必偃风者有声之气也气者无声之风也水者有形之气也草者有形之风也故曰无有入于无间云从龙风从虎圣人作而万物覩则各从其类也是以知无爲之有益天何言哉四时行焉圣人恭己南面而已矣不言之教也地顺承天百物生焉圣人垂衣裳而天下治无爲之益也是则天下希及之矣德曰以柔胜刚以弱胜强岂止柔弱爲胜又得驰骋于天下之至坚矣知雄守雌知白守黑防驰骋也阴在上阳下奔首尾武中间文胜驰骋也进火功夫犹斗危竞驰骋也故国之利器不可以示人示人则必凶似有如无自然入于无间矣有之谓有强梁者不得其死也无之谓无下愚者不移其性也有之而无无之而有其知道乎无道而有爲必损有道而无爲必益吾是以知无爲之有益也动静不衰肌肉若一精粹坚固神气不变不言之教也朝屯暮蒙午姤子复天然水火周流六虚无爲之益也得至于此天下希及之诚哉是言也名与身章第四十四名与身孰亲身与货孰多得与亡孰病是故甚爱必大费多藏必厚亡知足不辱知止不殆可以长乆经曰其名与身孰爲亲其身与货孰爲多其得与亡孰爲病是故爱之甚则必大费藏之多则必厚亡知足不辱知止不殆可以长乆道曰以天下授人而不爲轻若素无之也受之天下而不爲重若素有之也素无素有者谓不己无不己有之也若己有己无则举一毛以取与于人犹有贪鄙之心生焉而况天下者乎能知天下之天下非己之天下其唯五帝乎故尧舜禹汤皆以天之历数相襌而以身轻天下若弃敝屣是以身亲于名也鹿台之财鉅桥之粟不爲不多一旦前徒倒戈血流漂杵俱爲他人所有故曰身与货孰多得与亡孰病是故爱之甚则必大其费藏之多则必厚其亡其事好还矣知足者常足也故不辱知止者常止也故不殆祸莫大于不知止足知足知止可以能长且乆矣德曰名者位也身者守也得位而不失其守上知也失守而不得其位下愚也不移之论矣世之男女夫妇之道名者位也人之男女天地之道身者守也男女媾精万物化生失守而不得其位者也天地絪緼万物化醇得位而不失其守者也夫妇顺则生人假人也天地逆则生丹眞人也假人终死于夫妇眞人长生于天地矣名与身孰亲也身中之药三百八十四铢一铢可点凡汞一斤或黄或白铢无所损黄白愈多然舍尔灵龟观我朵颐其道凶矣身与货孰多也以酒爲浆以妄爲常以欲竭其精以耗散其眞或金石草木以补之或嚥纳握固以助之恨其死之不速得与亡孰病也是故甚于爱名者其身费之必大多于藏货者其病亡之必厚知足不辱功成身退也知止不殆时止则止也如是则可以长乆而不已大成若缺章第四十五大成若缺其用不敝大盈若沖其用不穷大直若屈大巧若拙大辩若讷躁胜寒静胜热清静爲天下正经曰大成若缺其用不敝大盈若沖其用不穷所以大直若屈大巧若拙大辩若讷谓躁则胜寒静则胜热清静爲天下之正矣道曰周天三百六十五度四分度之一而不至于六健而不息海内之地方千里者九而不至于十生而不穷大成若缺其用不敝也天之一圆一百万八千里地之四方六十四万里日月常道五十万四千里地上之天八万四千里天无私覆地无私载日月无私照万物升于虚邑藏于括囊易穷则变变则通通则乆大盈若沖其用不穷也夫干其静也专其动也直干不直则不隅坤不隅则不方大直若屈也故屈信相感而利生焉坎水主乎智而生木于震根苗花实无不洁齐水利万物而不争大巧若拙也天不言而四时行大辩若讷君子欲讷于言而敏于行也躁则胜寒静则胜热必然之理也故圣人常存清静之道以爲天下之正矣德曰身集大成不敢满盈巡乗六甲与斗相逢上弦缺金其用不敝也下弦缺银其用不新也大沖大盈日月望于天地干也不敝不穷日月会于天地坤也大直若屈尺蠖之屈以求信也大巧若拙造化万物止守一也大辩若讷超越古今不敢言也躁胜寒火水未济也静胜热水火旣济也清静爲天下正形神俱妙与道合眞也天下有道章第四十六天下有道却走马以粪天下无道戎马生于郊罪莫大于可欲祸莫大于不知足咎莫大于欲得故知足之足常足矣经曰天下有道却退走马以粪于田天下无道戎马生于郊矣见可即欲罪莫大焉见足不知祸莫大焉可欲欲得咎莫大焉故知足之足是谓常足道曰汤武革命顺乎天而应乎人时天下大定归马于华山之阳放牛于桃林之野却走马以粪也春秋之时天下无道礼乐征伐自诸侯出四夷交侵中国戎马生于郊也五霸以力假仁罪莫大于可欲也舟中之指可掬祸莫大于不知足也假道于虞以伐虢咎莫大于欲得也故曰知足之足常足矣德曰天下有道人身了事也干阳爲马健而不息者也眞铅眞汞练就纯阳抱元守一厚下安宅天下有道却走马以粪也师之所处荆棘生焉大军之后必有凶年天下无道戎马生于郊也若见可欲其心即乱罪莫大焉知足不辱知止不殆不知止足祸莫大焉紫阳云若非积行修阴德动有群魔作障縁见药眞欲得之咎莫大焉故曰知足之足乃常足矣不岀户章第四十七不出户知天下不窥牖见天道其岀弥远其知弥少是以圣人不行而知不见而名不爲而成经曰不出户知天下不窥牖见天道其出弥逺其知弥少矣是以圣人知之不必行名之不必见成之不必爲道曰圣人穷理尽性以至于命天下耳目之所不及以理推之尽可见矣故千岁之历可坐而致也其心出之弥远其知知之愈少了得一万事毕是以圣人辟四门明四目达四聪以天下之知爲知而不自行以天下之名爲名而不自见以天下之成爲成而不自爲也德曰坐在立亡不知有天下何在出户出入无碍不知有天道何在窥牖故蓍之德圆而神神无方也其出弥逺矣卦之德方以知物无体也其知弥少矣盖神之出也愈远而愈近知之知也愈少而愈多是以圣人仰观俯察不行而知也耒舟楫取诸十三卦象不见而名也备物致用立成目聦明男子身鸿钧赋与未全贫须探月窟方知物未蹑天根岂识人干遇巽时观月窟地逢雷处见天根天根月窟闲来徃三十六宫都是春又云天心复处是无心心到无时无处寻若谓无心便无事水中何故却生金又云投吴走越覔青天殊不知天在眼前尧夫之知尚不必出户窥牖而况于圣人乎爲学日益章第四十八爲学日益爲道日损损之又损之以至于无爲无爲而无不爲故取天下常以无事及其有事不足以取天下经曰爲学日益其损爲道日损其益损之而又损之以至于无爲无爲者无不爲也故能取天下者常以无事及其有事不足以取天下道曰日知其所不足月无忘其所能爲学日益也一日克巳复礼天下归仁焉爲道日损也学之与道虽不相离相去甚远爲道必须爲学而后可入不学则不知其道也故曰爲学日益及至于道本皆无学若又以学爲主反害道也必矣必须损其所学而后可以入道故曰爲道日损岂止日损而巳哉损之而又损之物我旣尽然后以至于无爲夫无爲者无不爲也天下之理得矣又何爲乎故圣人取天下之能事常以身心无事而自得之及其有事旋爲取之而不足以取天下矣德曰日用践履爲学日益也神妙无爲爲道日损也妙法三千六百门学人各执一爲根爲学日益也谁知些子神仙法不在三千六百门爲道日损也损之而又损之然后以至于无爲无爲者悲不爲也无爲而爲大有爲也故取天下常以无事能治未病病莫治也夫疾已成而后药之夫病巳成而后攻之璧如临渴穿井不亦晚乎故曰及其有事不足以取天下圣人无常心章第四十九圣人无常心以百姓心爲心善者吾善之不善者吾亦善之德善矣信者吾信之不信者吾亦信之德信矣圣人在天下惵惵爲天下浑其心百姓注其耳目圣人皆孩也经曰圣人无常心以百姓心爲心矣故善者吾亦善之不善者吾亦善之吾德善矣信者吾亦信之不信者吾亦信之吾德信矣圣人之在天下长以惵惵爲天下浑然同其心百姓注其耳目圣人亦皆孩之矣道曰舜自耕稼陶渔以至爲帝无非取诸人以爲善禹曰予视天下愚夫愚妇一能胜予是以圣人无常心以百姓心爲心矣善者吾亦善之固爲善矣不善者吾亦善之何谓也苟被教化焉知不爲善人故曰吾德善矣信者吾亦信之固爲信矣不信者吾亦信之何谓也苟被教化焉知不爲信人故曰吾德信矣是以圣人之在天下也长惵惵然敬其事而爲天下浑心尧之安安允恭克让光被四表格于上下故百姓仰之如日月望之若父母皆注其耳目以听天下之治圣人亦若保其赤子视之如伤焉故曰皆孩之德曰圣人神之主也常心神也百姓五脏六腑之属也如五脏皆有神心脏之五脏皆有精肾脏之圣人无常心以百姓心爲心故得主其神矣故曰无思无爲神妙致一眞气沖和神亦主之眞气间隔神亦主之故神平则心和心平则气和气和则四象五行九窍三要相生相克无不得其所矣故曰食其时百骸理动其机万化安此其谓欤气之善者吾亦善待之气不善者吾亦善待之吾德善之气之不善复何爲乎亦必从而善矣信亦如是圣人之在天下人神之在心也不安而安无爲而爲故得安安而无爲矣眞气善而至者吾德从而善之眞气不善而至者吾德和而善之斯亦爲之善矣信与不信亦复如是圣人与天下浑其心人神与五脏浑其气百姓注其耳目五脏一其性情圣人皆孩之人身养婴儿也富哉言乎舜有天下选于衆举皋陶不仁者远矣汤有天下选于衆举伊尹不仁者远矣不仁旣远斯不爲之安平泰乎岀生入死章第五十岀生入死生之徒十有三死之徒十有三人之生动之死地十有三夫何故以其生生之厚盖闻善摄生者陆行不遇兕虎入军不被甲兵兕无所投其角虎无所措其爪兵无所容其刃夫何故以其无死地经曰出则生入则死自生之徒十之有三自死之徒十之有三人生动而之于死地亦十有三夫何故以其生生之厚也盖闻善于摄生之道者陆行不遇兕虎入军不被甲兵故兕无所投其角虎无所措其爪兵无所容其刃夫何故以其道无死地也道曰天者生之徒十有三地者死之徒十有三人之生动之死地亦十有三出则生入则死生者死之根死者生之根原始反终之道也天地一元一十二万九千六百年天有十干自甲至庚凡七位得九万七百二十年天之生数也辛壬癸三位得三万八千八百十年天之死数也生之徒十有三也地有十二支夏至之日出寅入戌凡九位得九万七千二百年地之生数也亥子丑三位得三万二千四百年地之死数也死之徒十有三也十二用九亦十之用七也天地一年三百六十日自开物寅中至闭物戌中凡二百七十日地之生数也亥子丑三月凡九十日地之死数也干坤二策凡三百有六十当期之日也自甲至庚得二百五十二日天之生数也辛壬癸三位得一百八日天之死数也故曰生之徒十有三死之徒十有三康节言天地之交十之三正谓此尔坤之数一百八今释氏用之昼夜之学也人之昼夜百刻凡一万三千五百息内除灭没四刻止得一万二千九百六十息自寅至戌凡九千七百二十息人之生数也亥子丑三时凡三千二百四十息人之死数也故曰人之生动之死地亦十有三矣康节言天不息于冬春不能生物人不息于夜昼不能辨事故夜不敢动动则之于死地矣何故敢动以其生生之厚也盖闻善摄生者陆行不遇兕虎入军不被甲兵以其含德之厚比于赤子毒虫不螫勐兽不据攫鸟不搏以此之故兕无所投其角虎无所措其爪兵无所容其刃无所者非不能也谓彼此无心于其所用也故不知其用何故如此以其善人无心于死地矣故得不死燕入室而人喜雀高飞而遇害至如无私蹈水火至诚贯金石者皆以此德曰出三则生入十则死夫生之徒十有三前三三上弦金半斤也故铅遇癸生须急採死之徒十有三后三三下弦银半斤也故金逢望逺不堪尝人之生前三三得其铅金者也动之死地后三三不得汞银者也三三之中各有一十故出三则生入十则死亦十有三也以世人言之民之生动而之于死地者以十爲率三之七也何故如此之多以其贪生生民之厚也不容不尔盖闻善摄生者陆行不遇兕虎天下无敌也紫阳云牵将白虎归家养产箇明珠似月圆不遇则已遇则反爲所用庸何伤乎入军不被甲兵君子居则贵左用兵则贵右不居其右何害之有天下之至柔驰骋天下之至坚也兕者又雄于虎而有头角者也兕虽有角使之无所投虎虽有爪使之无所措兵虽有刃使之无所容何故如此以其无死地也无死地者谓之善闭无关键而不可开善结无绳约而不可解也宁有死地之间乎道生之章第五十一道生之德畜之物形之势成之是以万物莫不尊道而贵德道之尊德之贵夫莫之命而常自然故道生之畜之长之育之成之熟之养之覆之生而不有爲而不恃长而不宰是谓玄德经曰天道生之地德畜之造物形之时势成之是以万物莫不尊道而贵德然道之尊德之贵夫莫之有命而常自然故道德生之畜之造物长之育之时势成之热之日月养之覆之生而不我有爲而不我恃长而不我宰是谓玄德道曰道者生物之谓也德者畜物之谓也物者形物之谓也势者成物之谓也是以万物莫不尊道而贵德大哉干元万物资始乃统天云行雨施品物流形干道变化各正性命道者生物之谓也至哉坤元万物资生乃顺承天坤厚载物德合无疆含弘光大品物咸亨德者畜物之谓也雷雨作解百果草木皆甲拆物者形物之谓也兊正秋也万物说乎兊势者成物之谓也夫道之尊德之贵莫之有命而常自然尊之贵之何谓也以其生之畜之长之育之成之熟之养之覆之也是以圣人生而不有爲而不恃长而不宰何哉天玄之德也于我何有哉故曰是谓玄德德曰干爲天故称乎父而生巽离兊三女坤爲地故称乎母而畜震坎艮三男干坤纵而六子横雷风水火山泽之物形乎其中矣春夏秋冬四时之势成乎其中矣是以万物并作莫不尊道而贵德紫阳云先把干坤爲鼎器次将鸟兔药来烹旣驱二物归黄道争得金丹不解生道之尊德之贵夫莫之有命而常得自然矣故干道生之坤德畜之震巽长之育之坎离成之熟之艮兊养之覆之天下之能事毕矣是以圣人生而不自有后以财成天地之道也爲而不自恃我无爲而民自化也长而不自宰自有社稷之主也故曰是谓玄德天下有始章第五十二天下有始以爲天下母旣得其母以知其子旣知其子复守其母没身不殆塞其兊闭其门终身不勤开其兊济其事终身不救见小曰明守柔曰强用其光复归其明无遗身殃是谓袭常经曰天下有始始者以爲天下母旣知其母以知其子子者物也旣知其子复守其母没身不殆矣塞其兊兊者说也闭其门门者户也是以终身不勤开其兊济其事终身不救见小曰明知着也守柔曰强胜刚也用其光子也复归其明母也复明用光无遗身殃光明无殃是谓袭常道曰无名天地之始形而上者谓之道也有名万物之母形而下者谓之器也天下有始以爲天下之母是以圣人旣知其母以爲万物之主物者子也母者道也旣知其子复守其母是以没身不殆塞其兊兊者说也万物出乎震震东方也万物说乎兊兊正秋也震爲长男雷也兊爲少女泽也震兄生之兊妹成之故曰归妹象曰泽上有雷归妹君子以永终知敝彖曰归妹天地之大义也天地不交而万物不兴归妹人之终始也复之至干辟其户也姤之至坤阖其户也故曰塞其兊闭其门终身不勤坤以藏之干知大始之道也金水相生反动顺行子复一阳又爲辟户之始火生于木祸发必克午姤一阴又爲阖户之始故曰开其兊济其事终身不救干以君之坤作成物之道也见小曰明阴始履霜便知坚冰至矣刚浸而长便知八月凶矣守柔曰强天下之至柔可以驰骋天下之至坚也用其光旣知其子也复归其明复守其母也无遗身殃没身不殆也守此道者是谓袭其常矣德曰天下有始先天一气也太极一圈也元阳一点也太一一画也有则以爲天下之母不亦宜乎旣知其母以知其子专气致柔能如婴儿乎旣知其子复守其母复命曰常也是以没身不殆不守其母不知常妄作凶塞其兊虎之口闭其玄牝之门不必绵绵若存是以终身不勤开其兊以妄爲常济其事以阴灭阳不遇至人终身不可救也见小曰明浸润之譛肤受之愬也守柔曰强以柔胜刚以弱胜强也用其光复归其明子母相生铅汞相制也窃弄神器身必夭殃故曰无遗身殃此道乆熟是谓袭常使我介然章第五十三使我介然有知行于大道唯施是畏大道甚夷而民好径朝甚除田甚芜仓甚虚服文采带利剑厌饮食财货有余是谓盗夸非道也哉经曰使我耿介有知行于大道唯施天下是可畏也大道甚夷而民甚好径朝甚除治田甚荒芜仓廪甚虚皆服文采带利剑厌饮食货财有余是谓夸于盗也非道也哉道曰介于石不终日贞吉介如石焉宁用终日断可识矣君子知微知彰知柔知刚万夫之望使我介然有知行于大道也唯施布于天下甚可畏焉大道至甚坦夷而民唯好捷径朝廷至甚除治田野至甚荒芜仓廪至甚虚花百官皆服文采而又带利剑厌饮食资货有余是谓盗之夸也非道也哉易曰负且乗致寇至负也者小人之事也乗也者君子之器也小人而乗君子器盗思夺之矣上慢下暴盗思伐之矣慢藏诲盗冶容诲淫易曰负且乗致寇至盗之招也德曰使我介然有知行于大道之中唯施布传度于人是可畏也大道至甚平坦不肯脚踏实地歩践履俱好捷径而欲速成故紫阳有云不识眞铅正祖宗万般作用枉施功休妻谩遣阴阳隔辟谷徒教肠胃空草木金银皆滓质云霞日月属朦胧更饶吐纳并存想总与金丹事不同故曰大道甚夷而民好径朝廷人身也田野人事也仓廪内充也文采外饰也人身甚整人事甚荒内甚空虚外甚文采而又带利剑以助之厌饮食以药之余货财以资之日夸于淫盗之所不乆而废矣此岂大道也哉紫阳又云不识阴阳及主賔知他那箇是疏亲房中空闭尾闾穴误杀阎浮多少人正谓此尔善建不拔章第五十四善建者不拔善抱者不脱子孙祭祀不辍修之身其德乃眞修之家其德乃余修之乡其德乃长修之国其德乃丰修之天下其德乃善故以身观身以家观家以乡观乡以国观国以天下观天下吾何以知天下之然哉以此经曰建善乎道者不可拔善抱乎德者不可脱子孙以此祭祀不辍修之一身其德乃眞修之一家其德乃余修之一乡其德乃长修之一国其德乃丰修之天下其德乃普故以身观身不异乎眞以家观家不异乎余以乡观乡不异乎长以国观国不异乎丰以天下观天下不异乎普吾何以知天下之然哉以此故也道曰善建乎道者一阳来复潜龙勿用确乎其不可拔善抱乎德者洗心齐戒退藏于密介乎其不可脱是以建抱乎道德之善者不事王侯高尚其事所以初六干父之蛊意承考也故曰子孙以祭祀不辍以此道德修之一身一身乃眞修之一家一家乃余修之一乡一乡乃长修之一国一国乃丰修之天下天下乃普故一身观万身其德愈眞一家观万家其德愈余一乡观万乡其德愈长一国观万国其德愈丰一天下观亿万之天下其德愈普吾何以知其亿万天下之然哉以此道德不拔不脱之故也德曰紫贤有云一月一还爲一转一年九转九还同唯凭二八推刑德五六回归戊己中故乌兔沐浴介乎其不可脱潜龙勿用确乎其不可拔故曰善建者不拔善抱者不脱此道伏羲爲始口口相传直至于今不在文字不离文字岂止商之子孙其丽不亿世世相传皆子孙也何患于祭祀乎以此修之一身一乡乃至国家天下无往而不可是以圣人以天下之身爲身则观其眞以天下之家爲家则观其余以天下之乡爲乡则观其长以天下之国爲国则观其丰以天下之天下则观其普即此观之何啻前有亿万年后有亿万世而已哉吾以此知之矣含德之厚章第五十五含德之厚比于赤子毒虫不螫勐兽不据攫鸣不搏骨弱筋柔而握固未知牝牡之合而䘒作精之至也终曰号而不嗄和之至也知和曰常知常曰明益生曰祥心使气曰强物壮则老是谓不道不道早已经曰含德之厚比于赤子毒虫不螫勐兽不据攫鸟不搏无死地也骨弱筋柔手握甚固未知牝牡之合而䘒阴时作精之至也终日号唿其声不嗄和之至也知和曰常知常曰明常明生益其名曰祥心之使气其名曰强物壮则老是谓不道旣曰不道不如早已道曰善摄生者含德之厚比于赤子陆行不遇兕虎入军不被甲兵兕无所投其角虎无所措其爪兵无所容其刃夫何故以其无死地也故曰毒虫不螫勐兽不据攫鸟不搏夫赤子不具者五目三月而微煦齿八月而始生至于三年腮合而能言能食皆无知于天下也以其无知故无死地是以骨至弱筋至柔而手自握固至于未知牝牡之合而䘒作其气精之至也终日号唿而声不嗄其气和之至也知和曰常曰明常明生益视履考祥其旋元吉不得于心勿求其气今夫蹶者趋者是气也心者气之主也气者体之帅也气随心曰和心使气曰强心强则衰物壮则老是谓不道旣曰不道不如早已德曰含德之厚比于赤子专气致柔能如婴儿阴生进水阳生进火水火旣木铅汞浮沉十月胎圆三年脱殻螫虫尸虫也据兽龙虎也搏鸟爲兔也故三彭无所投其毒金木无所措其勐日月无所容其攫夫何故以其无死地骨弱筋柔金铅木汞相爲浮沉而未定也指掌握固天文地理不敢轻示人也未知牝牡之合而䘒作男女三月成形先生二肾精之至也终日号而不嗄丹田固密气海混圆和之至也知和曰常无始无名之道也知常曰明无得着之道也常明之益大而通乎神祥之属也此皆无爲而无不爲取天下常以无事也及其有事不足以取天下心使气曰强也故心强则衰物壮则老是谓不道旣曰不道不如早已知者不言章第五十六知者不言言者不知塞其兊闭其门挫其锐解其纷和其光同其尘是谓玄同故不可得而亲不可得而疏不可得而利不可得而害不可得而贵不可得而贱故爲天下贵经曰知之者不言言之者不知故塞其兊闭其门挫其锐解其纷和其光同其尘是谓天玄之同所以不可得而亲不可得而疏不可得而利不可得而害不可得而贵不可得而贱故爲天下贵道曰古之学者爲己知者不言也今之学者爲人言者不知也天何言哉四时行焉地何言哉百物生焉知者不言也敬授人时历象日月东作西成析因夷隩言者不知也故曰大道废有仁义智慧出有大伪莫若塞其兊说说之不以道不说也莫若闭其干门辟之不以道不辟也挫其万物之锋锐使之硕果解其百姓之丝纷使之顺事和其日月之光同其世界之尘虽曰天玄是谓玄同是以抱此道者不事王侯高尚其事故不可得而亲不可得而疏不可得而利不可得而害不可得而贵不可得而贱天子不得臣诸侯不得友岂不爲天下贵德曰识心见性以至于命者退藏于密唯恐人知肯形言邪管中窥豹仅见一班者务夸于人唯恐不知肯不言邪故曰知者不言言者不知紫阳有云不会箇中顚倒意休将管见事高谈故了此道者塞其阴兊闭其阳门挫其虚锐解其譁纷和其容光同其世尘是谓玄同玄谓之同同谓之玄玄之又玄衆妙之门不可得而亲无所近也不可得而疏无所远也不可得而利无所益也不可得而害无所损也不可得而贵无所尊也不可得而贱无所卑也是以爲天下贵以正治国章第五十七以正治国以奇用兵以无事取天下吾何以知其然哉以此天下多忌讳而民弥贫人多利器国家滋昏人多技巧奇物滋起法令滋彰盗贼多有故圣人云我无爲而民自化我无事而民自富我好静而民自正我无欲而民自朴经曰以正治国以奇用兵以无事取天下吾何以知其然哉以此道也夫天下多忌讳而民弥贫人多利器国家滋昏民多技巧奇物滋起法令滋彰盗贼多有皆有爲之所致也故圣人云指三皇而言也我无爲而民自化我无事而民自富我好静而民自正我无欲而民自朴道曰国不正则不治兵不奇则不胜天下不以无事则不可取吾何以知其然哉以此道也天下之民不患贫而患不安不患寡而患不均盖均无贫和无寡安无倾举动忌讳民弥贫矣上古之时污樽抔饮以爲礼蒉桴土鼓以爲乐犹足以降鬼神先进于礼乐野人资禀至诚也后世以来粢醍在堂醴盏在户金石丝竹笾豆簠簋而鬼神或不享者后进于礼乐君子或失其诚也人多利器国家滋昏也懋迁有无爲始以无益害有益以异物贱用物至于飞轮枉矢木牛流马作民多技巧奇物滋起也至如一法极衆姦生一令下百诈起法令滋彰盗贼多有也故圣人云我无爲而民自化以道化道也我无事而民自富以德教德也我好静而民自正以功劝功也我无欲而民自朴以力率力也皇帝王霸之道存乎其中矣德曰以正治国以正道守身也以奇用兵以奇兵採药也以无事取天下以无病养生也及其衰老有事则不足以取天下矣故曰吾何以知其然哉以此道也大道不难小道甚难大道无忌讳小道多忌讳夫天下多忌讳而民弥贫小道多忌讳而身益损人多利器国家滋昏身多傍门心性益乱民多技巧奇物滋起身防坚甲利剑杀人法令滋彰盗贼多有戒律益严窃弄愈甚皆小道之所致也故圣人云我无爲而民自化见素也我无事而民自富抱朴也我好静而民自正少私也我无欲而民自朴寡欲也皆大道之所致也道德眞经三解卷之三道德真经三解正统道藏三家本四卷洞神部玉诀类道德眞经三解卷之四改四玉賔子邓锜述其政闷闷章第五十八其政闷闷其民淳淳其政察察其民缺缺祸兮福所倚福兮祸所伏孰知其极其无正邪正复爲奇善复爲妖民之迷其日固乆是以圣人方而不割廉而不刿直而不肆光而不耀经曰其政闷淳其民惟淳其政察烈其民破缺故祸兮福所倚伏至极其无正邪正得爲奇善复爲妖民之迷此其日固已乆矣是以圣人虽方而不割廉而不剧直而不肆光而不耀道曰尧舜之民比屋可封其政闷闷其民醇醇也有老人击壤于路曰日出而作日入而息凿井而饮耕田而食帝何力于我哉故曰比屋可封桀纣之民比屋可诛其政察察其民缺缺也甲子昩爽受率其旅若林前徒倒戈攻于后以北血流漂杵故曰比屋可诛尧以丹朱而襌舜舜以商均而襌禹祸兮福所倚也汤武革命顺乎天而应乎人福兮祸所伏也是以倚伏至极其无正道邪然舜有四凶流窜放殛正复爲奇也殷有三仁去奴剖腹善爲妖也民之迷于此道其日固已乆矣是以圣人方之而不割其隅廉之而不削其角直之而不肆其正光之而不耀其明得其无爲自然则祸福无所容其倚伏矣孰又知其极哉德曰其政闷闷其民醇醇先天气后天气得之者常似醉也其政察察其民缺缺日有合月有合穷戊己定庚甲也益之而损祸兮福所倚也损之而益福兮祸所伏也孰知其极反无正道邪正复爲奇道极而从权也善复爲妖理穷而入术也呜唿天下之民无道可守祸福迷之日已乆矣是以圣人见之不可用用之不可见恍惚里相逢窈冥中有变故开兊方而不必割摘坎廉而不必刿取震直而不必肆採离光而不必耀使天下之人自然无爲而至于命矣不亦大哉治人事天章第五十九治人事天莫若啬夫唯啬是谓早复早复谓之重积德重积德则无不克无不克则莫知其极莫知其极可以有国有国之母可以长乆是谓深根固蔕长生乆视之道经曰治人事天莫如吝啬夫唯吝啬是以早复早复谓之重积德重积其德则无不克无不克则莫知其极莫其极可以有国国之无母不知国子有国之母可以长乆是谓深根固蔕长生乆视之道道曰坤爲吝啬厚德载物者也上之事天下之养人莫若吝啬吝啬者坤以藏之万物生生而不穷也夫唯啬者是以早复复亨刚反动而以顺行是以出入无疾朋来无咎反复其道七日来复天行也复其见天地之心乎早复谓之重积德复自坤而生也坤重积德无往不克无往不克莫知其极莫知其极可以有国故坤爲国邑有国之子复震长男也有国之母坤地称母也可以长乆天长地乆也是谓深根固蔕长生乆视之道德合无疆也德曰治人事天穷理尽性也莫若啬者以至于命也是以早复其道夫物芸芸各归其根也早复谓之重积德一阳来复坤之重积德也重积德则无不克含弘光大品物咸亨也无不克则莫知其极复归于无极也莫知其极可以有国地顺承天万国咸宁也坤爲国母复爲国子有国之母也可以长乆天长地乆也天地所以能长且乆者以其不自生故能长生故曰是谓深根固蔕长生乆视之道治大国章第六十治大国若烹小鲜以道莅天下其鬼不神非其鬼不神其神不伤人非其神不伤人圣人亦不伤人夫两不相伤故德交归焉经曰治大国若烹小鲜不可有爲以道莅于天下其鬼不能神非其鬼不神其神不伤人非其神不伤人以其圣人不伤人夫两不相伤故其德交归焉道曰道德三才之主也鬼神天地之主也圣人鬼神之主也中孚信及豚鱼物之繁息者也鼎之以木巽火烹饪也治大国若烹小鲜其道无爲其政闷闷其民醇醇其道有爲其政察察其民缺缺是以圣人方而不割廉而不剧直而不肆光而不耀故以道临于天下其鬼不能神矣凡间气时疫亢沴妖孽之所作皆鬼神之能也灾妖不胜善德祸乱不胜善政故曰以道莅天不其鬼不神非其鬼不能神其神不能伤人非其神不伤人盖圣人善德善政而不伤人也夫两不相伤故鬼神圣人之德而交归于道焉德曰人身兼乎天地大国也五脏六腑十二经十五络三百六十骨节穴俞八万四千毛窍腠理血长八百一十丈气畜一万三千五百息小鲜也若治人身以心贤水火烹之其气交归于体而不至于散乱若治大国以阴阳水火烹之其德交归于道而不至于苛细故天下以圣人爲主人身以心君爲主圣人以大道莅天下其鬼不神使鬼得神何害不生大道废矣心君以眞气平百脉其邪不神使邪得神何病不生全眞废矣以此言之非其鬼不神其不能伤人非其神不伤人盖圣人之政不伤人也圣人之政不伤人使鬼有神复何爲乎夫鬼之有神亦岂好伤人哉皆非其道以扰之耳不得已也圣政旣善鬼神亦善此两不相伤也故曰其德交归焉大国者下流章第六十一大国者下流天下之交天下之牝牝常以静胜牡以静爲下故大国以下小国则取小国小国以下大国则取大国故或下以取或下而取大国不过欲兼畜人小国不过欲入事人夫两者各得其所欲故大者宜爲下经曰大国者下流也天下之交于天下之牝牝常以静胜牡以静爲下也故大国以下小国则取小国小国以下大国则取大国故或下以取者大国不过欲兼畜人也或下而取者小国不过欲入事人也夫两者若各得所欲故大国宜爲下道曰江海所以能爲百谷王者以其善下之故能爲百谷王地中有山曰谦山附于地曰剥谦之六爻三吉三利致恭以存其位者也迷其道而不复者必剥而附于地不谦之故也大国者衆流之所皆归焉故曰下流以其静而无爲也若天下之牡交于天下之牝牝常以静胜牡本以静爲下也下则胜之矣此爲天下之至柔驰骋天下之至坚也故大国以下小国则取小国帝乃诞敷文德舞干羽于两阶七旬有苗格小国以下大国则取大国三分天下有其二以服事殷周之至德也已矣此皆以正治国无爲而静下者也故或下以取者大国不过欲兼畜人太王去邠是也或下而取者小国不过欲入事人句践事吴是也此皆以奇用兵亦以静爲下也夫两者各得其所欲小者固宜下之故大者宜爲下矣德曰大国大根器者也归根曰静故静爲躁君有天地然后有万物有万物然后有男女故咸之男女柔上而刚下二气感应以相与止而说男下女是以天下之牡交于天下之牝牝常以静胜牡盖以静爲下也大国君长也小国臣妾也君长男之属也臣妾女之属也故坤爲国邑地道也妻道也臣道也以男下女以大下小也则得天地感而万物化生以女下男以小下大也则得天地之道恒乆而不已也此谓以正治国也女或守静男欲下以取之不过兼而畜之男或守静女欲下而取之不过入近事之此谓以奇用兵也夫两者各欲得其所欲女固宜在下矣故男者宜爲下之道者万物之奥章第六十二道者万物之奥善人之寳不善人之所保美言可以市尊行可以加人人之不善何弃之有故立天子置三公虽有拱璧以先驷马不如坐进此道古之所以贵此道者何也不曰求以得有罪以免邪故爲天下贵经曰道者万物之奥善人之寳不善人之所师保美言可以市价尊行可以加人人之不善何弃之有哉故立天子置三公虽有拱璧以先于驷马不如坐进此道古之所以贵此道者何也不谓求以有得罪以可免邪不曰如此故爲天下贵道曰道者万物之奥归根复命也善人之寳被褐怀玉也不善人之所保人皆可以爲善也美言可以市善价而沽诸也尊行可以加人天下皆有所矜式也人之不善何弃之有旣有师保尊行何弃之有哉是故天下立天子置三公虽有拱璧至寳以先于驷马之名者不如坐进此道盖此道又寳于拱璧尤先于驷马也古之所以贵此道者何也勿谓以道爲求得之资免罪之状者故爲天下之贵德曰万物之奥天下之至赜也无状之状无物之象生于太极虚明先天之气结成一粒大如黍米名曰金晶又曰眞铅又曰阳丹又曰天一善人之寳也旣爲善人之寳亦不善人之所保也苟遇至人何所不至美言可以市口传心受一语无价尊行可以加人父遗形体师全性也人皆可以学仙人皆可以成道人之不善茍美其师言尊其师行何弃之有哉是故立天子于万物之奥以爲善人之寳置三公于美言尊行以爲不善之所保虽有拱璧之贵以称驷马之先不如坐进此道无所不至也古之所以贵此道者何也不曰求以得善人之寳不曰免不善人之罪不在如此故爲天下之贵爲无爲章第六十三爲无爲事无事味无味大小多少报怨以德图难于其易爲大于其细天下难事必作于易天下大事必作于细是以圣人终不爲大故能成其大夫轻诺必寡信多易必多难是以圣人犹难之故终无难经曰爲于无爲事于无事味于无味至于成大于小积多于少皆自报怨以德也故图难于其易爲大于其细盖天下难事必作于易天下大事必作于细是以圣人终不爲大故能成其大夫轻诺者必寡信多易者必多难是以圣人犹难其难故终无难道曰道常无爲而无不爲爲无爲也取天下常以无事及其有事不足以取天下事无事也道之出口淡乎其无味味无味也至于积小以成高大以多问于寡皆自以德报怨怨至小也德至大也以德报怨以怨归德以大下小小以成大也故曰报怨以德图于难者不于其难先于其易而难自得矣爲于大者不于其大先于其细而大自成矣故图天下之难事者必作于易爲天下之大事必作于细是以圣人以细成大终不以爲大故能成其大以其得难终犹以爲难故能终无难何谓也夫轻诸者必寡信多易者必多难也德曰爲本无爲以静胜躁也事本无事以无胜有也味本无味以淡胜爽也人之修身养命先要基址固密基址固密必自品药爲始谚云富因可惜许贫爲不争多勿以善小而不爲勿以恶小而爲之涓涓不止遂成江河高以下爲基贵以贱爲本是以报怨以德也故图难于其易爲大于其细盖天下难事必作于易天下大事必作于细是以圣人患乎不能至大终不爲大故能成其大患乎不能至难犹常难之故能终无难未至大而言大轻诺必寡信也未得难而言难多易必多难也其安易持章第六十四其安易持其未兆易谋其脆易破其微以散爲之于未有治之于未乱合抱之木生于毫末九层之台起于累土千里之行始于足下爲者败之执者失之是以圣人无爲故无败无执故无失民之从事常于几成而败之愼终如始则无败事是以圣人欲不欲不贵难得之货学不学复衆人之所过以辅万物之自然而不敢爲经曰其安易持其未兆易谋其脆易破其微以散所以事爲于未有治先于未乱盖合抱之木生于毫末九层之台起于累土千里之行始于足下夫爲事于有者必败之执乱而治者必失之圣人无爲故无败无执故无失民之从事常于几心故成而败之愼终如始则无败事是以圣人欲衆人之所不欲所以不贵难得之货学衆人之所以不学复衆人之所过常以辅万物之自然而不敢有爲道曰安者易持未兆易谋脆者易破微者易散皆爲之于未有治之于未乱也未危者安其位者也亡者保其存者也乱者有其治者也是故君子安而不忘危存而不忘亡治而不忘乱是以身安而国家可保也易曰其亡其亡系于苞桑是知合抱之木生于毫末九层之台起于累土千里之行始于足下必然之道也不可躐等而爲之不可架空而执之以此爲者必败之以此执者必失之圣人无爲篑篑实进故无败圣人无执步歩实行故无失民之从事也则异于是不务实进常有几心不务实行常有几事虽成而败之盖成于几而败于实也实则无败矣故愼终如始脚踏实地则无败事世人皆欲难得之货圣人不欲其所欲故不贵其货世人皆学衆人之所过圣人不学其所学故能复其过以此辅相天地之道以左右民使万物之自然而不敢有爲于事德曰人之元气各有一斤人之始生一气一铢一年二十四气适生一两人至十六一斤全矣过此三年复耗一两六十四年一斤尽絶所以男子八八六十四卦元气尽矣故元气安泰甚易持其危元气萌昩甚易谋其兆元气柔脆甚易破其坚元气精微甚易散其着盖爲之于未有则不必有爲治之于未乱则不必有治合抱之木生于毫末二气之于阳神也九层之台起于累土品药之于金液也千里之行始于足下谷神之于玄牝也步歩践履不容捷径由径而爲者必败之入术而执者必失之圣人无爲而无不爲故无败无执而无不执故无失民之从此事也不知大道无爲吐故纳新孤清寡静长于用几短于用实或通或塞半安半危偶有小成随手败之安能穷理尽性以至于命乎直得先天无爲大道始终如一则无败事尔圣人不欲人之所欲是以不贵难得之货不学人之所学是以能复衆人之所过以辅万物之自然而不敢妄爲古之善爲道章第六十五古之善爲道者非以明民将以愚之民之难治以其智多是故以智治国国之贼不以智治国国之福知此两者亦楷式常知楷式是谓玄德玄德深矣远矣与物反矣然后乃至大顺经曰古之善爲道者非以使民明之将以愚之民之难治以其智多也故以智治国者国之贼也不以智治国者国之福也知此两者亦民之楷式尔常知楷式是谓玄德玄德深矣逺矣与物反矣然后至于大顺道曰民可使由之不可使知之有治人者有治于人者故民可与于乐成不可与虑始使民有知所谓当道架屋三年不成故古之善爲道者非以使民用道之明将以使民用道之愚用道之明圣人也无君子莫治野人用道之愚细民也无野人莫养君子民用道之明则争巧作伪心劳日拙民用道之愚则还醇反朴心逸日休百姓日用而不知者君子之道尚鲜而况于圣人乎此无爲而无不爲也夫愚者道之愚也明者道之明也非故使民明之愚之将以使民用明用愚圣人之权也民之难治以其智多用道之明也乃以智治国国之贼也民之易治不以其知用道之愚也乃不以智治国国之福也知此两者亦民之所矜式尔常以楷式是谓玄德天玄之德也故深矣远矣与物反矣是故易逆数也天体西转日月五星东行天高东南地高西北地下东南天气下降地气上升皆与物相反也及其成功则一而已矣故天地圣人之道不与万物相反则不能成功于天下矣故曰然后乃至大顺德曰道者先天大道也道爲人之心君眞气之神主也民者五脏六腑十二官也古之善爲摄生养命者非以十二官爲明又将以愚之以心神爲主也向使其官各自主事则身先病矣何以养命乎故民之难治以其智多智多则必以智治之非无爲大道也故以智治国国之贼不以智治国国之福也知此两者之治人身之模楷性命所矜式尔常知楷式之道是谓玄德玄德深矣逺矣天地人与万物造化之道也皆与物相反矣乃至于大顺而不迷江海爲百谷王章第六十六江海所以能爲百谷王者以其善下之故能爲百谷王是以圣人欲上人以其言下之欲先人以其身后之是以圣人处上而人不重处前而人不害是以天下乐推而不厌以其不争故天下莫能与之争经曰江海所以能爲百谷王者以其善下之故能爲百谷王是以圣人欲上于人必以其言下之欲先于人必以其身后之是以圣人处上而人不以爲重处前而人不以爲害是以天下乐推而不厌以其不争也故天下莫能与之争道曰大国者下流也江海所以能爲百谷王者以其善下之故能爲百谷王地势坤之象也海虽有四东南最大地势下也是故潮水之信西去洛阳千有余里几至地中矣所以东南岛夷最多水侵之也是知江海所以能爲百谷王者必以地势下之圣人所以能爲兆民上者必以善言下之其身所以能爲兆民先者必以自身后之故以贵下贱大得民也说以先民民忘其劳说以犯难民忘其死后其身而身先外其身而身存也是以圣人位处乎兆民之上民皆戴之不以爲重身处乎兆民之前民皆瞻之不以爲害是以天下乐推之而不厌者以其不与民争也夫唯不争故天下莫能与之争德曰丹田气海谷神眞气之所归也以其善下之故得朝宗于海能爲百谷王滋养天地之根也是以心神欲居五行之上必以眞气下之欲超五行之先必以血气后之是以心君名居五行之上五行欣然戴之而不爲重神居五行之前五行欣然随之而不爲害是以四肢六脉万化百骸乐推之而不厌以其心神无爲而不与五行争先也茍有所争则咸苦不相息酸辛不相逺恬淡不相通虚无不相入眞气不相从精神不相守百病生矣何以爲道夫唯心君不争故五行莫能与之争矣大哉言哉天下皆谓章第六十七天下皆谓我道大似不肖夫唯大故似不肖若肖乆矣其细也夫我有三寳寳而持之一曰慈二曰俭三曰不敢爲天下先夫慈故能勇俭故能广不敢爲天下先故能成器长今舍其慈且勇舍其俭且广舍其后且先死矣夫慈以战则胜以守则固天将救之以慈卫之经曰天下皆谓我道大似不肖夫唯大故似不肖若以爲肖乆矣其细民也夫我有三寳寳而持之一曰慈二曰俭三曰不敢爲天下先夫慈者故能勇俭者故能广不敢爲天下先者故能成器之长今也舍其慈且勇舍其俭且广舍其后且先如是则死矣夫慈者以战则胜以守则固若天将救之以慈卫之道曰道者大而无外小而无内天下皆谓我大似不象于道也道者宁有大小之别乎夫唯称大故似不肖若以大爲肖道我乆矣其爲细民之行也我有三寳人当寳而持之一曰慈二曰俭三曰不敢爲天下先夫慈故能勇仁者必有勇也俭故能广俭德怀永图也不敢爲天下先故能成器长后其身而身先故能成其私也夫勇者以慈爲主广者以俭爲主先者以后爲主今舍其慈而且勇勇而无礼必乱舍其俭而且广广而不约必祸舍其后而且先先而不弱必横祸乱且横死期至矣夫慈者用之于战则战胜用之于守则守固故天将降大道救此人也必先以慈卫之以俭约之以不敢爲天下先弱之然后能成神器之长矣德曰天下皆谓我得大道似不肖于道者也以道爲大故似不肖若大似道乆矣其细民之语也非达者之言与道满天下无物无之岂有大小之肖乎紫阳云人人自有长生药奈是愚迷枉摆抛又云此般至寳家家有自是愚人识不全岂直以大者爲道邪故曰我有三寳人当寳而持之一曰慈不暴也慈而不暴故能勇二曰俭不贪也俭而不贪故能广三曰不敢爲天下先不武也先而不武故能器不敢爲天下勇故能成慈之长不敢爲天下广故能成俭之长不敢爲天下先故能成器之长夫佳兵者不祥之器不得已而用之恬淡爲上战胜而美是乐杀人也乐杀人者必杀之故不可得志于天下今也舍慈且勇又从而暴之舍俭且广又从而贪之舍后且先又从而武之其逺死也必矣是不知慈者战守之本也以慈用兵天下顺之以暴用兵亲戚畔之以天下之所顺攻亲戚之所畔故君子有不战战必胜矣以慈守国天下助之以贪守国天下恶之以天下之所助备天下之所恶故君子有不守守必固矣是故天将降大道救此人也必使以慈而爲卫身之坚甲利兵矣善爲士章第六十八善爲士者不武善战者不怒善胜者不与善用人者爲之下是谓不争之德是谓用人之力是谓配天古之极也经曰善爲士者不武善爲战者不怒善爲胜者不与交兵善用人者先爲之下是谓不争之德是谓能用人之力是谓配天古之极也道曰武王师渡孟津天下诸侯不期而会者八百武王曰未可也居二年而灭纣可谓善爲士者不武时甲子昩爽王朝至于商郊牧野乃誓王左杖黄钺右秉白旄以麾可谓善战者不怒受率其旅若林罔有敌于我师前徒倒戈攻于后以北血流漂杵一戎衣天下大定可谓善胜者不与受有亿兆人离心离德于有虎贲三千人同心同德至于大邦畏其力小邦怀其德可谓善用人者爲之下夫武王者是谓不争之德是谓用人之力是谓配天振古以爲极也德曰天下之交天下之牝常以静胜牡以静爲下也故阴在上阳下奔首尾武中间文是知善爲火候者不独用于武也故善爲大道之士不武而武不文而文故曰善爲士者不武强兵战胜犹爲不祥而况于怒战乎故善战者不怒不战而屈人之兵也圣人目击道存以神遇神至于龟龟相视鹤鹤相唳犹且以神遇神而况于善胜者乎故不与之交兵也善用人者爲之下天下之至柔驰骋天下之至坚也是谓不争之德以其不争故天下莫能与之争是谓用人之力民之所欲因而与之民之所恶因而去之也行此道者是谓配天振古以来无此其极也用兵有言章第六十九用兵有言吾不敢爲主而爲客不敢进寸而退尺是谓行无行攘无臂仍无敌执无兵祸莫大于轻敌轻敌则几丧吾寳故抗兵相加哀者胜矣经曰用兵者有言吾不敢爲主而常爲客不敢进寸而常退尺是谓行若无行攘若无臂仍若无敌执若无兵其祸莫大于轻敌则几丧吾寳故抗兵相加先哀者胜矣道曰兵家有言不敢爲主师出以律失律凶也而常爲客是谓用人之力所以不敢爲主而常爲客也三分殷之天下文王有其二矣然犹以服事殷九载大勲未集直至武王周公继之所以不敢进寸而常退尺也汤武革命顺乎天而应乎人东征西怨徯我后后来其苏所徂之民室家相庆是谓行之而无行攘之而无臂引之而无敌执之而无兵也少师曰不当王非敌也楚大破之是以灭随祸莫大于轻敌轻敌则几丧吾寳矣吴越加兵相抗越不得已勾践请臣之吴遂释越后竟爲勾践所灭故曰抗兵相加哀者胜矣德曰紫阳有云药重一斤须二八调停火候託阴阳养药必须火候火候要在调停火候有文有武有賔有主用兵之法也又云用将须分左右军饶他爲主我爲賔劝君临阵休轻敌恐丧吾家无价珍正谓此说尔大抵用兵之法以怯爲主怯则不敢轻敌故常以逸待劳以钝挫鋭以静待动以文御武故折冲樽俎不战而可以屈人之兵矣用兵者有言吾不敢爲主而客矣又不敢进寸而退尺矣是谓行之于无行攘之于无臂仍之于无敌执之于无兵也是故祸莫大于轻敌轻敌则几丧吾寳紫阳又云前弦之后后弦前药味平平气象全採得归来炉里煅煅成温养自烹煎大抵至药朱砂水银而已直下别无一物合和入炉制伏养煅全凭火候抽添运用太文则不熟太武则飞去所以不敢轻敌则几丧吾寳矣必须文武相济刚柔迭用调停而后可以得所故加兵相抗哀者胜矣彼我相持势均力敌苟有爲者必败之如不得已卑辞以哀之柔颜以骄之使敌大逞其志而后可以自胜吾言甚易知章第七十吾言甚易知甚易行天下莫能知莫能行言有宗事有君夫唯无知是以不我知知我者希则我贵矣是以圣人被褐怀玉经曰吾言甚易知甚易行以其至易天下莫能知莫能行其言有宗其事有主夫惟人之无知是以不我知所以知我者希我则贵矣是以圣人被褐怀玉而人莫之知也道曰道在迩而求诸远事在易而求诸难天下万物皆道无可拣择者甚易知甚易行道在迩事在易也天下皆莫能知皆莫能行求诸逺求诸难也天下皆谓我大乆矣其细也若言天地必自太极若言万物必自天地若言男女必自父母所以言有宗事有君也唯此人之无知是以不我能知今不我能知是以知我者希人之知者希自知我之贵矣是以圣人被褐怀玉谁能知之德曰紫阳云常言俗语合圣道宜向其中子细讨若将日用顚倒求大地尘沙尽成寳吾甚易知其易行也及问其故天下皆莫能知皆莫能行何谓也其言有宗其事有君也其言有宗不离太极两仪四象八卦其事有君不离天地日月男女水火用之于天地万物自然生成甚易知甚易行移之于人身心肾自然水火天下皆莫能知皆莫能行惟此世人无知是以不我能知知我者其天乎所以知我者希知我之者旣希则自知我道贵矣是以圣人恶衣服美道德故曰被褐怀玉世人观其外而不观其内也何以知圣人之道德乎知不知章第七十一知不知上不知知病夫唯病病是以不病圣人不病以其病病是以不病经曰知爲不知上也不知爲知病也夫唯病其所病是以不病圣人不病以其病病是以不病道曰知之爲知之不知爲不知是知也故知者不言言者不知然圣人之道书不尽言言不尽意若珠走盘中左右逢原无往而不可以其大道本无言说皆是无爲自然以知犹爲不知而况以不知爲知者乎故眞知者不以爲知知之者上也不眞知者强以爲知知之者病也能知不知之病以爲己病是以不病圣人不病者何也盖能病其所病是以不爲圣人之病德曰吾言甚易知甚易行知不知上也天下皆莫能行不知知病也是以圣人之治虚其心实其腹弱其志强其骨使民无知无欲知不知上古之学者爲己之道也自见者不明自是者不彰余食赘行物或恶之不知知病今之学者爲人之道也能病其病是以不病不能病其病是以成病圣人不病以其病病能病其病是以不病民不畏威章第七十二民不畏威大威至矣无狭其所居无厌其所生夫惟不厌是以不厌是以圣人自知不自见自爱不自贵故去彼取此经曰民不畏威则大威至矣无自狭其所居无自厌其所生唯此不厌是以常不厌是以圣人自知而不自见自爱而不自贵故去彼狭厌取此知爱道曰天聪明自我民聪明天明威自我民明畏天佑下民作之君作之师故民不畏威则天之大威至矣其爲人也居天下之广居立天下之正位行天下之大道得志与民由之不得志独善其身足矣此大丈夫之所爲也爱之欲其生自狭其所居也恶之欲其死自厌其所生也何浅丈夫也哉故曰无狭其所居自知之道也无厌其所生自爱之道也唯此不厌其所生是以常不厌矣是以圣人自知不自见自爱不自贵道要自知明不自见德要自爱名不自贵大道旣知孰不见其明何必自见大德自爱孰不贵其名何必自贵明茍自见是狭其所居也名苟自贵是厌其所生也不亦惑乎是以圣人去彼之狭取此之知去彼之厌取此之爱德曰人之所畏不可不畏法犹江河使民易避民之于水火吾见蹈而死者矣可不畏邪民苟不畏水火之威则大有威于水火者至矣若畏其威水火日用饮食养人若不畏威凭河涉川赴汤蹈火无所不至吾见其死者矣故曰大威至矣民不畏威狭其所居也大威至矣厌其所生也无狭其所居使民畏威也无厌其所生使大威不至也故曰夫惟不厌是以不厌日用饮食何厌之有哉是以圣人常自知其己之不足不自见其明之有余常自爱其己之入道不自贵其名之过人故曰去彼取此勇于敢章第七十三勇于敢则杀勇于不敢则活此两者或利或害天之所恶孰知其故是以圣人犹难之天之道不争而善胜不言而善应不召而自来坦然而善谋天网恢恢疏而不失经曰勇于敢则见杀勇于不敢则活知此两者利害甚明天之所恶孰知其故是以圣人犹难知之盖天之道不争而善胜不言而善应不召而自来坦然明白善爲谋矣故天网恢恢疏而不失道曰慈故能勇敢则杀人勇敢杀人人必杀之故曰勇于敢则杀守天下之至勇处天下之至静以柔驰坚以静胜热勇于不敢则活矣凡此两者或利或害人皆知之天之所恶孰知其故是以圣人犹难知其故也大抵天之所恶勇敢而见杀者有爲而好争者不知而多言者尚异而无谋者天之所恶也是以天之道不争而善胜也地有生长收藏厚德载物不言而善应也人有仁义礼知大业成物不召而自来也此谓天之道坦然明白善爲谋矣天地设位圣人成能人谋鬼谋百姓与能故善胜者不争善应者不言自来者不召善谋者坦然天之道也何故如此天网恢恢疏而不失也天包大地恢恢之网也空虚无有踈而不失也德曰用兵有言不敢爲主而爲客不敢进寸而退尺勇于果敢则爲主而进寸是以见杀勇于不敢则爲客而退尺是以致活两者利害或敢于死者杀或敢于生者活请各择其勇矣天之所恶世人孰知其故是以圣人犹此难之大造化也故天之道不争而善胜将欲噏之必固张之道也不言而善应四时行焉百物生焉之道也不召而自来夫物芸芸各归其根也坦然而善谋周天三百六十度五星二十八舍日月运行一寒一暑生长万物而成一歳之道何尝有欺乎故曰坦然而善谋入道无形无名无状无象纲罗万物俱在乎其中矣此所谓疏而不失也民常不畏章第七十四民常不畏死奈何以死惧之若使民常畏死而爲奇者吾得执而杀之孰敢常有司杀者杀夫代司杀者是谓代大匠斲夫代大匠斲希有不伤其手矣经曰民本不畏死奈何以死道惧之若使民常畏死而爲奇事者以爲吾得执而杀之孰敢当此常有司杀者杀之代有司杀者是谓代大匠斲夫代大匠斲鲜有不伤其手者矣道曰原始反终故知死生之说天下皆知生之有死犹夜旦之必然是不知生中有死死中有生之道也民常不畏死者不知其生之道也使知有生谁不畏死故人之常情勇于敢则杀奈何以死惧之者使知其死之道也使知其死谁不乐生故人之道业勇于不敢则活若者以爲吾得执而杀之孰敢当此自有造物在焉故常爲有司当杀者杀之天地造物也不当杀者杀之代有司也夫代司杀者人力有爲也是谓代大匠运斤成风而斲木也夫代大匠之斲者果有大匠之技则尽垩而鼻不伤苟代而爲之岂止鼻垩不尽而自不伤其手者亦几希矣德曰民不畏威则大威至矣故设以威道使民不厌民不畏死则大死至矣故设以死道使民知惧民若常不畏死奈何设以死道惧之以此言之人本畏死也若使民常畏死天地造化不得而杀也必矣故爲奇事正道者天地造物犹不得而杀之以爲吾得执而杀之者孰敢当哉至如常有司杀者杀亦杀其素不畏死当死者也其常畏死不当死者安得执而杀之夫代司杀者又不若有司之有常刑也是谓代大匠斲木也夫代大匠斲者轮扁犹难之而况于枘凿乎鲜有不伤其手者矣民之饥章第七十五民之饥以其上食税之多是以饥民之难治以其上之有爲是以难治民之轻死以其求生之厚是以轻死夫唯无以生爲者是贤于贵生经曰民之有饥以其上食税多是以有饥民之难治以其上之有爲是以难治民之轻死以其求生之厚是以轻死夫唯无以生爲事者是爲贤于贵生道曰庖有肥肉廐有肥马民有饥色野有饿莩此率兽而食人也兽相食人且恶之爲民上者立而视其饥而死者与故曰民之饥以其爲民上者食其税之多也是以有饥我无爲而民自化我好静而民自正犹水也水能载舟亦能覆舟法极则姦生令下则诈起故民之难治以其上之有爲也是以难治上苟无爲而天下自治矣甚爱者必大费多藏者必厚亡知足不辱知止不殆可以长乆故民之轻死以其求生事之厚也是以轻死夫唯以道爲主而不以生爲事者是又贤于贵生也不亦明乎德曰上之所好下必有甚焉者矣夫人神好清而心扰之心好静而欲牵之常能遣其欲而心自静澄其心而神自清自然六欲不生三毒消灭所以民之饥者上食其秔之多也是以民饥人之眞气衰者心欲其德之乱也是以气衰民之难治以其上之有爲气之难养以其心之无定民之轻死以其求生之厚人之轻死以其养生之薄夫唯无以求生爲事专一养生爲事求生之道固可贵矣而养生之道又贤于求生也远矣故曰是贤于贵生民之生章第七十六民之生也柔弱其死也坚强万物草木之生也柔脆其死也枯藁故坚强者死之徒柔弱者生之徒是以兵强则不胜木强则共强大处下柔弱处上经曰人之得生也柔弱其致死也坚强万物草木之始生也柔脆其致死也枯藁故坚强者死之徒柔弱者生之徒是以兵强则不胜木强则共矣故强大处下柔弱处上道曰水至柔而四海不空山至坚而五岳终陷故天下之至柔驰骋天下之至坚天下之至弱驰骋天下之至强是以人之得生也柔弱不得其死也坚强至如万物草木之始也亦以其柔脆爲主故震巽爲草木无有硗腴瘠卤皆返生而出升于虚邑无所疑也至于其将死也亦以其坚强爲主故坎离其于木也爲坚多心爲科上藁矣故曰坚强者死之徒柔弱者生之徒是以兵强则不胜木强则成共宰木共矣是也故强大者常处下柔弱者常处上震兊在天之阴也巽艮在地之阳也天以始生言之阴上而阳下交泰之义也地以旣成言之阳上而阴下尊卑之位也故地在天上曰泰天在地上曰否是以强大处下柔弱处上天地之义也德曰干坤中交而生坎离坎本坤体再索干之中爻故谓之中男离本干体再索坤之中爻故谓之中女坎外阴而内阳反爲中男离外阳而内阴反爲中女男子外阳而内阴离火之象也女子外阴而内阳坎水之象也此所谓日月并明水火顚倒大抵养命者皆取坎中一阳而还离中一阴故紫阳云取将坎位中心实点化离宫腹里阴从此变成干健体潜藏飞跃尽由心盖以此也夫人之生也柔弱离中之阴也其死也坚强坎中一阳也阴本主死如何言生阳本主生如何言死不顚不倒不名曰道盖阴不得阳则不生阳不得阴则不死此言夺天地之造化也必须顚倒万物草木亦然故强大处下柔弱处上阴在上阳下奔之义也其㫖不亦远乎天之道章第七十七天之道其犹张弓乎高者抑之下者举之有余者损之不足者与之天之道损有余补不足人之道则不然损不足以奉有余孰能以有余奉天下唯有道者是以圣人爲而不恃功成而不处其不欲见贤经曰天之道其犹张弓乎高者必抑之下者必举之有余者损之不足者与之天之道损有余而补不足人之道则不然损不足而奉有余孰损有余以奉天下唯有道者能之是以圣人爲而不恃功成而不处不欲见其贤德道曰天之道圆而神包乎大地生成万物张弓之象也地上之天常用半周弛弓之象也高者抑之下者举之乃是日往则月来月往则日来日月相推而明生焉寒往则暑来暑往则寒来寒暑相推而岁成焉有余者损之秋收冬藏也不足者与之春生夏长也此所谓天之道损有余而补不足裒多益寡称物平施之道也人之道则不然不足者损之民之饥也有余者奉之上食其秔之多也此所谓人之道损不足而奉有余剥下增高絶短补长之谓也旣损不足而奉有余谁能以有余而复奉天下之不足唯有道者能之尔是以圣人爲于无爲而不自恃成于无功而不自处不欲见其贤德贤行而使人奉其有余矣康节所谓老子知易之体者也斯亦不过矣德曰坎爲弓轮离爲兵戈弧矢之象也离午爲心坎子爲肾水火之象也天之道其犹张弓乎子后阳生下者举之午后阴生高者抑之心火有余肾水息之有余者损之也肾水不足心火息之不足者与之也水火相息天之道损有余而补不足也人之道则不然肾水不足又从而以欲竭其精不足者损之也心火有余又从而以酒爲浆有余者奉之也水火相射人之道损不足而奉有余也谁能损其有余以奉周身之不足唯有道者能之是以圣人无爲而爲而不自恃无功而成而不自处实不欲见其贤行而使大道有偏于奉养以成其太过不及之患矣天下柔弱章第七十八天下柔弱莫过于水而攻坚者莫之能胜其无以易之故柔胜刚弱胜强天下莫不知莫能行故圣人言受国之垢是谓社稷主受国之不祥是谓天下王正言若反经曰天下柔弱莫过于水而攻坚强者莫之能胜愼无以轻易之弱之胜强柔之胜刚天下莫不知皆莫能行故圣人云能受国之垢是谓社稷主能受国之不祥是谓天下王受垢而主不祥而王圣人正言若相反也道曰坎爲太柔其水升降天地坤爲少柔其土生成万物然生成万物之形者坤土也升降万物之气者坎水也故润万物者莫润乎水是以天下柔弱莫过于水其水与气往而不入无往而不胜而攻坚强者莫之能胜也愼无以轻易其水也水哉水哉故曰其无以易之夫弱之胜强柔之胜刚天下莫不知而皆莫能行岂可以水爲轻易邪水之时义大矣哉故圣人云能受国之垢辱是谓社稷之主能受国之不祥是谓天下之王水柔之象也弱之胜强柔之胜刚受垢而主不祥而王皆正言若反也德曰眞精至柔眞气至弱坎水藏之皆有名而无形一身之主也精气一败之后筋骨虽曰坚强不乆而爲粪土矣以此言之天下之柔弱莫过于水而攻坚强者莫之能胜孰敢轻易而卑下之故曰其无以易之夫柔之胜强柔之胜刚天下莫不知其然皆莫能行其事水之爲道大矣哉故圣人云能受国之垢辱弱之胜强也弱之胜强是谓社稷主能受国之不祥柔之胜刚也柔之胜刚是谓天下王皆正言相反也和大怨章第七十九和大怨必有余怨安可以爲善是以圣人执左契而不责于人故有德司契无德司彻天道无亲常与善人经曰和其大怨必有余怨安可以爲善吉事尚左契代绳约是以圣人常执吉约而不责于人故有德司契无德司法彻者法也天道无亲常与善人道曰善闭无关楗而不可开善结无绳约而不可解大衅已成而后解之必有余衅又安可以爲信大怨已彰而后和之必有余怨又安可以爲善是以圣人执左契谓善结无绳约而不可解而不贵于人可谓善闭无关楗而不可开惟有德者能司其契无德者但司其法是以皇天无亲惟德是辅天道无亲常与善人德曰天地合而甘露降阴阳和而风雨时损益盛衰之始也三阳出地地天泰也地天方泰三上相交损其盛也三阴出地天地否也天地方否初四相交益其衰也故曰损益盛衰之始也故泰能生物吾能成物遂使天下万物常恨天地之不爲损益矣大而天地小而万物皆託阴阳以成其器而况于人乎阳唱而阴和是谓男女居室阳唱而阴违是谓夫妻反目而况于大怨乎大怨已成方爲和之以和反怨必有余怨旣有余怨安可以爲善大怨已形方爲救之以救反怒必有余怒旣有余怒安可以爲助是以圣人常执左契以弱胜强不责于人以柔胜刚有德司契执其柔也无德司彻执其刚也故天道不替常与左契天道无亲常与善人小国寡民章第八十小国寡民使有什伯器之而不用使民重死而不远徙虽有舟舆无所乗之虽有甲兵无所陈之使民复结绳而用之甘其食美其服其居乐其俗邻国相望鸡狗之声相闻民至老死不相往来经曰小国虽曰寡民各什伯有长人但器之而不爲国用使民重死而不逺徙虽有舟舆无所乗之虽有甲兵无所陈之使民复结绳而用之甘其食美其服安其居乐其俗邻国相望鸡狗之声相闻民至老死不知事相往来道曰汤以七十里文王以百里而有天下皆小国寡民也是以经界旣正井地旣均匹夫匹妇受田百亩使民各有什什伯伯之长而不相假借矣然后上中下士谷禄旣平但以人爲器使而不爲国之役用故曰器之而不用遂使民之重死而不远徙虽有舟舆无所往而乗之虽有甲兵无所向而陈之使民复爲上古结绳之用以佃以渔甘其食矣衣褐捆屦美其服矣穴居野处安其居矣鼓腹击壤乐其俗矣邻国相望鸡呜狗吠相闻而达乎四境使民直至老死不知公私之事有相往来德曰富贵安民人之精满而气盛者也小国寡民人之精败而气衰者也虽曰气衰而精败亦有接衰补老之道至于百二十年犹可还过此修眞诚更难直须九转八琼丹日月之华救老残而况小国之寡民乎夫气衰而精败者六十四卦尽者之人也必须先使五脏六腑各有所主黄庭内经是也故曰使有什伯虽曰安炉立鼎止是养药而已不敢煅炼烹煎故曰器之而不用筑丹室置鼎器绵绵若存用之不勤使民重死而不逺徙也虽有飞舟奔车无所乗之虽有坚甲利兵无所陈之使民复结绳而用之是谓复善闭无关楗而不可开善结无绳约而不可解也不亦重乎是以天下太平而爲羲皇上人甘其食美其服安其居乐其俗十二官尔汝相忘也邻国相望鸡狗之声相闻十二经表里相和也茍得如此直至老死复与世俗不相往来不亦宜乎信言不美章第八十一信言不美美言不信善者不辩辩者不善知者不博博者不知圣人不积旣以爲人己愈有旣以与人己愈多天之道利而不害圣人之道爲而不争经曰信言不美美言不信善者不辩辩者不善知者不博博者不知圣人虚明何所积乎旣以爲人己愈有之旣以与人己愈多之天之道有利而不害圣人之道无爲而不争道曰道之出口淡乎其无味大道废有仁义智慧出有大伪信言不美也夫轻诺必寡信多易必多难美言不信也万物恃之以生而不辞功成而不居善者不辩也其政察察其民缺缺辩者不善也知者不言知者不博也言者不知博者不知也圣人之道存乎太极虚明一气无所不有是以不积旣以此道爲人自己愈爲有矣旣以此道与人自己愈爲多矣故天之道有利而不害天下莫能与之害圣人之道无爲而不争天下莫能与之争德曰信言不美无爲大道也美言不信傍门小术也善者不辩吉人之辞寡也辩者不善躁人之辞多也知者不博一以贯之也博者不知记问之学也圣人之道不必多积一生二二生三三生万物足矣此道旣以爲人人即我也人旣皆我己愈有之此道旣以与人人亦我也人旣皆我己愈多之故先天之道以美利利天下而不害于人人皆衣其道圣人之道以无爲爲天下而不争于人人皆被其德道德衣被于天下而先天圣人之功成矣道德眞经三解卷之四