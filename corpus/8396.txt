宗门拈古汇集X卍XXX宗门拈古汇集序德山云吾宗无语句实无一法与人老瞿昙亦云吾于四十九年未甞说一字则三藏十二部千七百则机缘又何从而得之此举世之所难话会者自非额堂眼正肘后符灵则亦未易与言斯旨矣夫曰无语句而主宾问答布衫胡饼之说徧丛林曰未甞说一字而金函玉轴炳然如日星是岂无所谓而然乎闻之云善言言者言虽满于天下而无口过譬彼道火者终日齿牙脣舌终不之然则虽龙宫充栋云水汗牛初未甞有一字一句然后知瞿昙德山之所言斯有在矣会公云语带玄而无路舌头谭而不谭其此之谓欤吾宗自周行七步倒却剎竿以来流及支那葛藤徧地然实无一元字脚挂人脣吻所以脚下儿孙竞从而举唱之拈提之当举椎竖拂电掣雷轰之际一扬一抑愈出愈奇要皆不可以意想测直是如日里神珠光色无定讵扪空捕影辈可同日而语哉廼宋得建谿集之于前元古林续之于后曰宗门统要者其宽缓採择各有指归读者不啻登妙峰之巅胸空天海不自知其为高且远又如入娑羯罗龙宫差珍异宝璨然在目不自知其为身处富乡然则是书即为吾宗之一大成固巳足称之况又从而彚集X之乎符不敏垦掘余念建谿古林之用心廼间取宋元迄今诸宗匠凡一拈一代一别一征足以开凿人天眼目者皆採而续之计四十有五卷题曰宗门拈古彚集葢从玛瑙阶上更布赤砂犹之乎自江河而海海而𣿬于阿耨达池其汪洋浩瀚亦至矣而所谓多子塔前黄梅夜半所授受一件大事舍是则何异弃荆山而求卞璧直敢曰是集真吾宗之一大成洵非妄也或者曰古人接物亦有道而巳此特糟粕耳事之奚为符曰然此固古人糟粕也古人之醇醴试呈我以一二可乎其人方钳口结舌赧颜而退噫清净宝月固不在标月者指端然自非彻见天心乃离指端而别觅又岂得哉后之有向此别具一只眼彻见从上诸老一敲一拍之所自则视此集为糟粕又何不可康熈三年甲辰重九日庐陵嗣祖沙门净符书于待麟堂宗门拈古汇集序世谓宗门一派起自鹫岭拈华不知老瞿昙才落地X来指地指天独自称尊之际早巳将大千世界钉徧葛藤桩子矣譬射者之垛高不过三尺毋论穿杨绕树手即黄口小童稍解弹雀亦忍俊不禁相与挟烂泥丸争向千人万人中百步奔腾博大声一唿是岂止迦叶一人发此一枝蓬蒿乎四十九年羣矢乱飞老瞿昙直得东闪西避卒莫奈何幸而得全䇿保生告终双树讵意二千年后跛脚云门突出要一棒打杀餧狗且绐曰贵图天下太平哀哉瞿昙真是忍痛难伸祸出私门也然自达磨东渡六传至曹溪出青原南岳为二支二支不数传又分为五宗五宗之徒出纷如逐鹿星分碁布插满支那谁不高歌垓下密握帷中而还沛伤情孰有过于云峰悦者然予犹有微憾焉甞谓云门虽有出身之路且无定乱之谋此语非是借剑杀人葢不欲辜偃老一棒耳世衰道微人稀土旷究将举似阿谁甲辰秋客虎林得与白巖位中和尚叙廿年之好两宿寒灯高谈千古始得一就正焉宗门统要一书自古林继续之后海内宗匠作者如林皆未经收入白巖恐其散漫流落穷搜极讨苦心百至成书四十五卷命曰宗门拈古彚集视统要为大全为法门远架津梁可谓大有功于狂澜一柱矣然亦不能无忧焉何则当此祖风滥觞日语颂则人人自谓乳峰宏智语拈则人人自谓昭觉万松殊不知此四老者精华淳朴各擅其长而所谓绕树穿杨得凌跨偃公悦老者则亦未必尽能无说也X或曰白巖宝镜当轩妍𡟎自别镆铘在握魍魉敢歬似不须台下观场为古人出泪嗟嗟予非不知白巖有此二物也非白巖予敢作此论哉读斯集者知白巖之用心庶足以见先德于今日则吾道不亦重有望于后昆乎住金陵摄山栖霞禅寺嗣祖沙门大成题于虎林报国院中宗门拈占彚集凡例是书之集自有佛祖以来千七百则机缘经作家手拈掇一过不啻黄金增色真能使陈烂葛藤顿生光怪则拈掇语当尤重于机缘其命名独曰宗门拈古者在是是集宋元以上诸师拈提语既载统要而宋元迄今诸师所未载者凡一拈一别一代一征皆准统要成规次第续之其诸师有拈语而统要乏机缘者增补之统要有机缘而乏拈语者兹不录古今诸方语录其拈别代征语有善本单刻流行者有载上堂小参等法语中者有成藁抄录尚未经梨枣者有散没无闻仅考诸行状碑铭者皆一一据实而录匪敢凿空诸师拈语既皆璞玉浑金岂忍割弃苐于一公案X下璨然一目虽等是卞璧而厚薄未免或分此採择之不得不注意也至于辞旨雷同固可称双珠联璧然亦不敢并存恐彼此致招蹈袭是书所重既归作家手眼则去取责任敢不从公其能在本公案外别出手眼杀活自在则虽行者白衣不敢忽而不录若仅祇依摸畵样无点銕成金手段乏纵横与夺钳锤则虽现踞曲盝名震闾阎断不能循其偏私阿谀汎採书称彚集理必广收苐深隐厚藏贤圣辈兼以地僻途遥其岸岸孤风既不屑为人所知人又岂能尽知之而所有高见远识不获搜讨者他日天龙不负自当补入字经三写乌焉成马之失葢所从来统要中有机缘脱误拈语失真处稽诸灯录裁以祖意一皆考证的实决无疑溷灯谱世系既非此书所急而卷帙次第乃仍以南岳青原世代分列者意在便学者易于捡讨循世得人机缘自见葢机缘出载必有其人耳公案凡师资主宾相见看其机用应属谁家则收入谁家不是可互相那移者如凌行婆之歛手哭苍天收在浮盃章中澧阳路上卖饼婆之三心中点那一心收在德山章中则于浮盃德山难为情矣又如罗山之问石霜巖头起灭不停一则语载罗山章中固见其所悟之由有自若论接机作用X又当收入巖头章乃为其妥知此则公案之捡讨自不烦于思绎净符稽首宗门拈古彚集目录卷第一七佛释迦卷第二七佛释迦诸经卷第三应化圣贤文殊善财无边身维摩殃崛摩罗天亲舍利弗城东老姆广额屠波罗提胜思惟障蔽魔须菩提宾头卢卷第四应化圣贤忻州老人台山翁X金陵宝志双林善慧南岳慧思天台丰干天台寒山天台拾得明州布袋杜法顺西天祖师迦叶阿难伏䭾密多脇师子婆舍斯多般若多罗卷第五东土祖师菩提达磨慧可僧璨慧能旁出祖师四祖旁出牛头法融安国玄挺鹤林玄素径山道钦鸟窠道林五祖旁出嵩山峻极六祖旁出荷泽神会卷第六六祖旁出X南阳慧忠永嘉玄觉躭源应真卷第七未详法嗣先净照因禅僧肇实性圆通寿圣天台智者公期宋太宗老子聃茶陵郁凌行婆亡名古宿老宿行者住菴僧守衣钵僧烧菴婆卖饼婆跨驴人施主广南僧长者韩居士曹溪出并二支青原行思南岳怀让青一石头希迁卷第八南一马祖道一X南二百丈怀海卷第九南二南泉普愿卷第十南二南泉普愿归宗智常盐官齐安大梅法常卷第十一南二鲁祖宝云盘山宝积麻谷宝彻东寺如会西堂智藏章敬怀恽五洩灵默百丈惟政苕溪道行三角总印中邑洪恩卷第十二南二杉山智坚石巩慧藏紫玉道通芙蓉太毓鵞湖大义台山隐峰无业大达西园昙藏金牛利山X乳源逍遥水潦乌臼石臼百灵龙山则川庞蕴卷第十三青二药山惟俨丹霞天然卷第十四青二天皇道悟长髭旷大川大颠通大同济南三沩山灵祐卷第十五南三黄檗希运长庆大安大慈寰中平田普岸安和寺通百丈涅槃赵州从谂卷第十六南三赵州从谂X卷第十七赵州从谂长沙景岑茱萸子湖利踪白马昙照香严义端日子卷第十八南三云际师祖陆亘大夫甘贽普化良遂金州操秘魔巖上林戒灵青三道吾宗智云巖昙晟船子德诚椑树慧省拍巖明哲高沙弥卷第十九青三龙潭崇信翠微无学孝义性空僊天三平义忠本生石室善道南四睦州道明卷第二十X南四临济义玄卷第二十一南四乌石灵观大随法真灵树如敏灵云志勤仰山慧寂香严智闲卷第二十二南四径山洪諲定山神英延庆法端米胡九峰慧慈晋州霍山元康三角法遇王敬初光孝慧觉新兴严阳石梯日容末山了然关南道吾金华俱胝青四石霜庆诸卷第二十三青四渐源仲与渌清德山宣鑑卷第二十四X青四投子大同清平令遵夹山善会卷第二十五青四洞山良价僧密幽溪卷第二十六南五南塔光涌霍山景通无着文喜兴化存奖宝寿沼三圣慧然覆盆卷第二十七南五魏府大觉善崔谭空灌溪志闲万寿桐峰云山定上座陈操青五九峰道虔涌泉景欣覆船洪荐洛浦元安卷第二十八X青五韶山寰普上蓝令超牛头微巖头全奯雪峰义存卷第二十九青五雪峰义存高亭简卷第三十青五曹山本寂云居道膺踈山匡仁青林师虔卷第三十一青五白水本仁龙牙居遁华严休静九峰普满北院通洞山道全干峰天童咸启钦山文遂卷第三十二南六南院慧颙克宾守廓西院思明宝寿二世资福如宝芭蕉慧清X卷第三十三青六同安常察禾山无殷罗山道闲瑞巖师彦香谿从范圣寿严玄沙师备卷第三十四青六长庆慧稜保福从展镜清道怤卷第三十五青六云门文偃卷第三十六青六云门文偃鼓山神晏翠巖令参长生皎然安国弘瑫太原孚卷第三十七青六金峰从志曹山慧霞同安丕嵆山章朱溪谦佛日本空报慈藏屿护国守澄X南七风穴延沼芭蕉继彻兴阳归静卷第三十八青七同安志石门慧彻广德周香林澄远白云子祥德山缘密巴陵颢鉴双泉师宽洞山守初北禅寂奉先深黄龙赞招庆道匡报慈光云王延彬净众归信明招德谦黄龙诲机鼓山智岳大龙智洪报慈文钦地藏桂琛安国慧球大章契如卷第三十九南八首山省念广慧真青八梁山缘观法眼文益清溪洪进龙济绍脩东禅玄亮X智门光祚德山慧远五祖师戒祥菴主枣树二世归宗道诠卷第四十南九汾阳善昭叶县归省谷隐蕴聪广慧元琏三交智嵩青九太阳警玄雪窦重显天台德韶法灯泰钦报恩慧明洞山晓聪北禅智贤天平从漪卷第四十一南十石霜楚圆瑯瑘慧觉大愚守芝法华全举芭蕉谷泉天圣皓泰青十投子义青兴阳清剖天衣义怀云居晓舜许式玉泉承皓法昌倚遇云居了元永明延寿严峰师木X瑞鹿遇安云居道齐卷第四十二南十一黄龙慧南杨岐方会兴教坦云峰文悦青十一芙蓉道楷蒋山法泉佛日戒弼法云法秀南十二黄龙祖心宝峰克文泐潭洪英积翠永白云守端保宁仁勇长庆惠暹青十二丹霞子淳宝峰惟照净因法成卷第四十三南十三黄龙悟新法云杲九峰希广慧力可昌眉山苏轼五祖法演郭正祥青十三长芦清了天童宏智X智者法铨卷第四十四南十四圆通道旻昭觉克勤龙门清远九顶清素元礼法閦俞道婆青十四岳麓海天童宗珏吉祥元实南十五至三十三径山宗杲何山守珣吴居厚莫将灵隐崇岳天宁梵琦育王如珙净慈妙伦高峯原妙天宁道济笑巖德宝径山性冲龙池正传兴善慧广天童圆悟普明妙用卷第四十五青十五至三十六雪窦智鑑天童如净鹿门觉普照一辨天童岫大明宝X王山体雪巖满报恩行秀灵隐文泰宝应福遇香巖文才少室契斌寿昌慧经云门圆澄博山元来东苑元镜卷首目录原为便看读者易于检讨故不及赘以称唿非慢也且史鑑诸目一皆直书名姓槩未见有尊称之者葢尊称具在本章此固非急符稽首宗门拈古汇集卷第一古杭白巖嗣祖沙门净符彚集七佛释迦牟尼世尊初降生时一手指天一手指地周行七步目顾四方曰天上天下唯吾独尊云门偃云我当时若见一棒打杀与狗子喫贵图天下太平雪窦显云便与掀倒禅牀法眼益云云门气势甚大要且无佛法道理时有X老宿云将谓无人证明雪窦云钩在不疑之地瑯瑘觉云云门可谓将此深心奉尘剎是则名为报佛恩云峰悦云云门虽有定乱之谋且无出身之路法昌遇云云门好一棒太迟生未离兜率脚跟下好与一鎚虽然也是贼过后张弓泐潭英云释迦老子旁若无人当时若遇个明眼衲僧直教他上天无路入地无门然虽如是也须是铜砂锣里满盛油始得天童华云云门此话虽行未免落他陷穽高峰妙云世尊大似灵龟拽尾自取丧身之兆云门虽则全提正令也是为他闲事长无明当时但于地上画一圆相就中书个丁字复展两手示之管取氷消瓦解浮山口云云门赤心片片葢代功高雪窦见义勇为机如掣电二俱足可观光其奈顶门无眼南堂欲云云门好棒可杀惊人检点将来未免伤锋犯手山僧当时若见只消道个澣盆澣盆老汉若也知方管取暗里抽身免见明中落节天童悟云我不似云门大惊小怪当时若见但向前以手加额云猫看他面皮向甚处着古南门云洪蒙未判谁识奇人开辟干坤还他作手云门虽则见利思义且道一棒还打得他杀也无相知不在千杯酒一盏清茶也醉人蓦拈杖云X汝等诸人还有同生同死者么且过一边着栖霞成云大小云峰辜负云门不少寿昌今日翻案去也且作么生云门虽有出身之路且无定乱之谋复云寿昌当时若见者黄面瞿昙恁么道但向前合掌云大王万福有人辨得许你天下横行神鼎僼云丛林商量尽道知恩报恩殊不知落在驴前马后若是天童便与摩顶授记善哉善哉如是如是不妨递代相传龙华体云韶阳虽则据令终是贼过张弓若要天下太平不如放过一着何故饶人不是痴崇先奇云总谓云门跨灶也是疾行先长臯亭也与云门一棒贵图两得相见尔等还甘么万寿范云黄面老子固巳夸大而涉险跛足阿师岂非忠耿而蹈讥仔细检点将来二者皆为不了何故不见道天下有道则庶人不议洞山昱云世尊手忙脚乱自生惊怪云门棒虽有眼怎奈身入蛊毒之乡二俱不了洞山今日幸是二千六百余年的远孙只以相继为美更不敢犯颜取逆良久拂一拂云祇奉一人天地贵从教诸道自分权世尊于正觉山前腊月八日夜覩明星忽然大悟乃叹曰奇哉奇哉我今普见一切众生具有如来智慧德相但以妄想执着而不证得云居庄云我要问释迦老子唤什么作智慧德相X唤什么作妄想执着拟议不来噼嵴便掊还有为瞿昙出气者么拈拄杖云不敢望汝与释迦老子出气只是将自己鼻孔摸索得着也好靠拄杖云门澄云瞿昙话作两橛云居菽麦不分真个徐六担板只见一边径山今日要各与他二十乌滕还有不甘者么出来为二老雪屈博山来云根本无明即是诸佛不动智不动智即是根本无明者里别具一只眼老瞿昙氷消瓦解广教玉云大小释迦话作两橛当时若有人下得者一语免致后代儿孙起模畵样然虽如是也不得屈我释迦还有知广教落处者么喝一喝药地智云雪山坐久成劳空花乱坠一瓢恶水只合自浇何故为他六年奇句不及下地先声道林虑云大小瞿昙开得一双眼失却一张口世尊一日陞座大众集定文殊白椎曰谛观法王法法王法如是世尊便下座芭蕉彻云忙忙者匝地普天报恩秀云诸人未到法堂万松未出方丈向那时荐得巳是落四落三直饶七佛祖师道谛观法王法法王法如是也须眼里抽钉脑后拔楔始得天宁琦云将谓世尊别有长处也只懡㦬便休致令后代儿孙个个龙头蛇尾狮林则云众中商量道世尊入林不动草文殊入水不动波自然海晏河清风行草偃乃摇手呵呵X大笑云错了也错了也且道是何道理掀翻海岳求知己拨转干坤致太平博山来云世尊拉抹金针文殊横抽玉线弥缝海岳要是其人且道未陞座前法王法在甚么处天童悟云文殊大似认影迷头世尊也是脚跟不着地云门信云双髻当时若在夺却文殊椎子喝一喝看那黄面老子作何去就报恩贤云大小世尊虽是头正尾正殊不知却被文殊使令黄檗琦云世尊陞座慙惶杀人文殊白椎不识好恶更道谛观法王法法王法如是好与三十拄杖何故不合随邪逐恶灵巖储云正当恁么时且道世尊文殊意在甚么处者里勘破得来一生参学事毕栖霞成云者两个老汉大似掩耳偷铃不顾旁观者哂金粟元云大似赤眼撞着火柴头虽然如是放过则彼此作家检点则二俱失利具眼者端的看宝掌白云世尊摇头文殊摆尾虽然头尾咤沙未免无风浪起有者道何不当时才见陞座便与拦胸约住一喝非唯黄面老子折合无门亦使大智钳锤无着手处山僧道也是贼过后张弓城山洽云瞿昙起模畵样妙吉看孔着楔虽云虎X啸龙吟究来总欠勦绝且作么生得勦绝咄东塔熹云释迦老子幸是可怜生被文殊将恶水蓦头一发便见氷消瓦解凤山启云白玉本无瑕雕文乃丧德世尊因普眼菩萨欲见普贤不可得见乃至三度入定徧观三千大千世界觅不可得乃白世尊世尊曰汝伹于静三昧中起一念便见普贤于是普眼才起一念便见普贤在空中乘六牙白象云居舜云诸仁者且作么生会云居道普眼推倒世尊世尊推倒普眼你道普贤在甚处崇先奇云普眼不见普贤则且置且道世尊还见普贤么诸人不得随人脚跟转世尊云伹于静三昧中起一念见的是普贤不是普贤若说是前三度为甚不见若不是又道向空中乘六牙白象不可总作野狐精见解白巖符云普眼要见普贤无事讨事更撞着个世尊教人向睛空揑目妄见狂华俱好与贬向二铁围山何故若是普贤你才拟心欲见早是隔山了也诸人要见普贤么各请归堂世尊因五通仙人问世尊有六通我有五通如何是那一通世尊召五通仙人通应诺世尊曰那一通你问我雪窦显云老胡元不知有那一通却因邪打正瑯瑘觉云世尊不知可谓因正而打邪五通不知X实乃因邪而打正翠巖芝云五通如是问世尊如是答要且不会那一通云峰悦云大小瞿昙被外道勘破了有旁不肯底么出来我要问你作么生是那一通云葢本云世尊如是召五通如是应作么生是那一通良久云姹女巳归霄汉去獃郎犹向火边蹲径山杲云今时有一种弄泥团汉往往在那一通处错认定盘星云居庄云仙人善问世尊善答可谓光前绝后若是那一通总未梦见在古南门云大众唿蛇容易遣蛇难那一通世尊被仙人一拶转身无路只得将错就错若是山僧才问便掴仙人若当下知归说甚那一通和前五通一时放下岂不洒洒地作个平地神仙清化嶾云若是那一通非特五通仙人不会直饶瞿昙老汉也未梦见在崇先奇云老胡也知有那一通祇是口门窄平田本云黄面老人被仙人轻轻一靠直得唤钟作瓮世尊因耆婆善别音响至一冢间见五髑髅乃敲一髑髅问耆婆此生何处曰此生人道又敲一髑髅问此生何处曰此生天道又别敲一髑髅问此生何处耆婆罔知生处X天童悟云世尊大似有先锋无殿后耆婆罔知也好与一敲何故不见道先以定动后以智拔龙华宗云世尊敲磕分明怎奈伤锋犯手耆婆善别音响也是认影迷头且道第三度敲底毕竟生甚么处良久云泥牛入海无消耗挂角𦏰羊不见踪世尊一日陞座默然而坐阿难白椎曰请世尊说法世尊曰会中有二比丘犯律行我故不说法阿难以他心通观是比丘即时遣出世尊还复默然阿难又白适来为二比丘犯律行今巳遣出世尊何不说法世尊曰我誓不为二乘声闻人说法便下座南堂静云前箭犹轻后箭深高峯妙云世尊能挽千钧之弩银山铁壁箭箭皆穿阿难虽有隐身之术殊不知髑髅后中箭还有跺避得过底么世尊从忉利天下时四众八部俱往空界奉迎有莲花色比丘尼作念曰我是尼身必居大僧后见于是用以神力变作转轮圣王千子围绕最初见佛既见世尊乃噼面呵曰莲花色比丘尼汝何得越大僧见吾汝虽见吾色身且不见吾法身须菩提巖中宴坐却见吾法身荐福怀云莲花色比丘尼被热瞒则且置还知瞿昙老汉性命在别人手里么白巖符云大小瞿昙二见不除好与莲花色一状X领过世尊因七贤女游尸陀林一女指尸曰尸在者里人在甚么处去一女曰作么作么诸女谛观各各契悟感帝释散花曰惟愿圣姊有何所须我当终身供给女曰我家四事七珍悉皆具足唯要三般物一要无根树子一株二要无阴阳地一片三要呌不响山谷一所帝释曰一切所须我悉有之若三般物我实无有女曰汝若无此怎解济人帝释罔措遂同往白世尊世尊曰憍尸迦我诸弟子大阿罗汉不解此义唯有诸大菩萨乃解此义宝峰文征云且道帝释是会不会若不会因甚散花请给若会又道实无此三般物且作么生明辨得不孤负圣女万峰藏云圣女被帝释热瞒福严容云七贤女游尸陀林大似买铁获金凿石致玉得意则不无怎奈被瞿昙涂抹一上是汝诸人还检点得出么开先金云七贤女偶尔成文憍尸迦将错就错世尊老老大大不合打入者场子里诸人要识三般物么听取个註脚便下座世尊因地布发掩泥献华于然灯佛然灯见布发处遂约退众乃指地曰此一方地且建一梵剎时有贤于长者持标于指处插曰建梵剎巳竟时诸天散华赞曰庶子有大智矣X博山来云插草建精蓝长者全身领荷鍼芥相投唧𠺕固然唧𠺕要且未能免旁观者哂宝寿方云世尊宿行未忘长者虗应故事总须拈向一边祇如诸天散花赞叹且道有利害无利害具眼者试捡别看世尊偕阿难行次见一古佛塔世尊便作礼阿难问此是甚么人塔世尊曰过去诸佛塔阿难曰过去诸佛是甚么人弟子世尊曰是吾弟子阿难曰应当如是天童悟云我若作阿难待世尊曰是吾弟子但问佛是甚么人弟子待世尊拟开口便作礼休去乃无端却谓应当如是随风倒舵岂是丈夫天界盛云世尊言中有响阿难句里藏锋并须喫棒有分为什么聻人天师表不合用以机械莲柎䇿云阿难不唧𠺕当时见道是吾弟子何不便礼三拜管教者黄面老子置身无地世尊于自恣日因文殊三处过夏迦叶欲白椎摈出才拈椎乃见百千万亿文殊迦叶尽其神力椎不能举世尊遂问迦叶汝拟摈那个文殊迦叶无对昭觉勤云可惜放过当时待释迦老子道汝拟摈那个文殊便与一椎看他作何合杀云居元云一家有事百家忙天童觉云金色头陀有心无胆当时尽令而行莫道百千万亿文殊祇者黄面瞿昙也与摈出不唯X壁立真风亦令后人知我衲僧门下着你闲佛闲祖不得保宁茂云大小迦叶有头无尾毕竟如何西天令严久立珍重高峰妙云文殊知底迦叶不知迦叶知底文殊不知彼彼不知则且置百千万亿文殊毕竟那个是真文殊天宁琦云迦叶太不丈夫莫道百千万亿文殊便是百千万亿世尊也下一椎摈出始见作家不见道棒下无生忍临机不见师龙池传云我若作迦叶把黄面老子先须摈却何故来说是非者便是是非人鼓山贤云文殊虽得便宜怎奈转增丑态当时何不默受摈去教他迦叶三十年摸索不着宝寿新云文殊行处迦叶不知迦叶做处文殊不识唯黄面老子有显有密有权有实怎见得聻咬牙封雍齿滴泪斩丁公慧云盛云大小世尊虽善为二大士解交怎奈遭人怪笑何故当断不断反招其乱崇先奇云文殊三处过夏閙处偏剌头迦叶白椎欲摈党理不党亲世尊情知寡不敌众致令金色头陀一椎至今无着落处若是衲僧门下祇知尽法那管无民石塔忍云文殊三处度夏也是不守本分迦叶白X槌大似捕风捉影世尊道汝拟摈那个文殊当时若是山僧据令而行看者黄面老子向甚么处蹲立白巖符云诸方老宿尽谓尊者不能据令而行致成放过殊不知他当时无对烂泥里有剌大有利害顶门有眼者莫道尊者不据令好宝峰弁云古今尊宿尽谓迦叶把住要津文殊十方坐断宝峰看来正是放过一着复云险世尊因文殊至诸佛集处值诸佛各还本土唯一女子近世尊座而入三昧文殊白曰云何此女得近佛座世尊曰汝但觉此女从三昧起汝自问之文殊于是绕女三匝弹指一下乃至托至梵天尽其神力定不能出世尊曰假使百千文殊亦出此女子定不得下方过四十二恒河沙国土有罔明菩萨却能出得须臾罔明从地涌出作礼世尊世尊令出女子定罔明至女子前弹指一下女子于是从定而出翠巖芝云僧投寺里宿贼打不防家五云逢云不唯文殊不能出此定只恐如来也出此定不得翠巖真好问僧云文殊是七佛之师因甚出女子定不得罔明从下方来因甚却出得女子定莫有能对者独英邵武方其问时以手揑其膝而去真笑曰卖匙箸汉未在天童觉云若定若动当人变弄鸿毛轻而不轻泰X山重而非重还知老瞿昙鼻孔在我手里么龙翔诉举公案了拈拄杖云一串穿却天童悟云出得出不得且置作么生是定鼓山贤云天童道若定若动当人变弄是即是也只道得一半孰知三人皆是不守本分汉女子至今犹未出定在南㵎问云古今尽道女子出定殊不知者一队汉个个破家荡产山僧今日有三十棒要世尊喫何故不因渔父引怎得见波涛愚菴盂云有者道线索在女子手里收放由他恁么判断矮子过深溪又有道不可以智知不可以识识文殊用智识所以出他定不得罔明初发心菩萨无智无识不可思议所以出得他定若恁么道乌龟钻破壁大众要识女子么他是未剖之璧要识二菩萨么抱璞投楚自取刖足之灾要识世尊么闲来无事谿头坐绿水青山花正红栖霞成云当时文殊若出却女子定不独老瞿昙一生口挂壁上天下老师向何处讨饭喫虽然且道女子毕竟还曾出定也无云巖学云者一队汉神头鬼面俱好与三十棒天目律云者四个汉灵山会上缺一不可若到宝寿一个也容不得何故者里岂许你分出分入喝一喝白巖符云出得出不得并须喫铁棒有分若夫女X子瞿昙且放过一着何故若教尽法只恐无民世尊见文殊在门外立乃曰文殊文殊何不入门来文殊曰我不见一法在门外何以教我入门报慈遂征云为复是门外语门内语沩山哲代世尊出语云吾不如汝黄龙新云文殊恁么道入得门入不得门若人辨得氷消瓦解万峰藏云总隔一片板崇先奇云世尊门里出身不得文殊身里出门不得仔细看来总是徐六担板世尊在尼拘律树下坐次因二商人问世尊还见车过否曰不见还闻否曰不闻莫禅定否曰不禅定莫睡眠否曰不睡眠莫别去否曰不曾别去商人乃叹曰善哉世尊觉而不见遂献白㲲两段天童悟征云商人如是问世尊如是答甚处是商人见世尊觉而不见处大愚鹏云三界大师被商人推在三百丈烂泥坑里至今起不得世尊因干闼婆王献乐其时山河大地尽作琴声迦叶起作舞王问迦叶岂不是阿罗汉诸漏巳尽何更有余习世尊曰实无余习莫谤法好王又抚琴三徧迦叶亦三度作舞王曰迦叶作舞岂不是世尊曰实不曾作舞王曰世尊何得妄语世尊曰不妄语汝抚琴山河大地木石尽作琴声岂不是王曰是世尊曰X迦叶亦复如是所以实不曾作舞王乃信受禾山殷因脩山主问干闼婆王奏乐直得须弥岌峇海水波腾迦叶作舞作么生会殷云迦叶过去世曾作乐人来习气未除脩云须弥岌峇海水波腾又作么生殷休去法眼别殷云正是习气幻寄稷云有底道世尊以药去病澄源以病去药梦也未梦见干闼婆王在黄檗琦云干闼婆王奏乐迦叶起舞同坑无异土疑有余习以己方人瞿昙打许多葛藤王乃信受钝置不少若是山僧待问迦叶是阿罗汉诸漏巳尽何更有余习不用之乎也者亦乃起舞不惟以楔出楔抑令干闼婆王展转疑杀白巖符云尽道干闼婆王被金色头陀换却眼睛殊不知黄面瞿昙被干闼婆王换却眼睛尤甚世尊在第六天说大集经勑他方此土人间天上一切狞恶鬼神悉皆集会受佛付嘱拥护正法设有不赴者四天门王飞热铁轮追之令集既集会巳无有不顺佛勑者各发弘誓拥护正法唯有一魔王谓世尊曰瞿昙我待一切众生成佛尽众生界空无有众生名字我乃发菩提心荐福怀云临危不变真大丈夫诸仁者作么生着得一转语与黄面老子出气寻常神通妙用智慧辩才都使不着尽阎浮大地人无不爱佛到者里何者是佛何者是魔还有人辩得么良久云欲得X识魔么开眼见明欲得识佛么合眼见暗魔之与佛以拄杖卓一卓云一时穿却鼻孔南堂静云当时我若作世尊即向他道大众魔王巳发心竟应当如是住不然道汝唤什么作众生拟开口与一热铁轮径山杲云天衣老汉恁么批判直是奇特怎奈话作两橛若向何者是佛何者是魔处休去不妨使人疑着却云开眼见明合眼见暗郎当不少又云魔之与佛拄杖子一时穿却鼻孔雪上加霜妙喜却为黄面老子代一转语待者魔王道众生界空无有众生名字我乃发菩提心只向他道几乎错唤你作魔王此语有两负门若人检点得出许你具衲僧眼东禅观云怪哉浅草拨着一箇大虫上门上户咬人火急可惜当时放过我若作世尊待道众生界空无有众生名字我乃发菩提心只消道个担板汉非唯塞断咽㗋亦乃教伊转动不得虽然如是相识满天下知心能几人天宁琦云泽广藏山理能伏豹二大老何用多言当时只消对他道魔王魔王你认那个作菩提心还识也未设使一切众生成佛尽众生界空无有众生名字你要发菩提心却未许你在管取拱手归降龙池传征云且道者个魔王是归依佛语是不归X依佛语云门信云魔王言中有响护法巳竟报恩琇云世尊不语百味具足天衣大慧虽奇特中奇特检点将来未免金沙不辨菽麦不分如小儿啖李忙就赤边咬大雄敢为世尊出一语咄男子汝巳发菩提心竟他若拟议与一热铁轮崇先奇云黄面老子能说不能行当时待道我待众生界空无有众生名字我乃发菩提心何不向道我不如汝管取低首归降何故不见道重赏之下必有勇夫补陀沃云且道者魔王具什么眼敢恁么道白巖符云者魔王大似个透网金鳞向千层浪里摇头摆尾世尊可谓钓不虗施只是我要问者魔王既是众生界空无有众生名字你向甚么处发菩提心待他拟开口连棒打出龙渊法云世尊被魔王坐断舌头龙渊路见不平要与雪屈待才与么道便云识得汝也拟议不来噼嵴便棒友可玄云大集魔王小胆薄心当时便与掀倒华王座喝散人天俦不妨令人疑着却道待众生界空无有众生名字我乃发心正是把髻投衙好与苕菷二十樟山量云世尊若无握阃外威权底机几被魔王惑乱一上虽然者里有不愿发菩提心者也许伊X具一只眼万寿朗云老瞿昙有先锋无殿后当时待道我待众生界空无有众生名字云云便与一热鉄轮免伊向净白地上躲跟者里还有与魔王作主者么拈拄杖云大众看看四天门王飞热鉄轮来也以拄杖旋风打散宗门拈古彚集卷第一宗门拈古汇集X卍XXX宗门拈古彚集卷第二古杭白巖嗣祖沙门净符彚集七佛世尊因文殊一日忽起佛见法见被世尊威神摄向二铁围山五云逢云什么处是二铁围山还会么如今有人起佛见法见五云与烹茶两盌且道是赏伊罚伊白云端云世尊当时无大人相如今有向承天者里起佛见法见承天终不敢教动着他何谓如此但得雪消尽自然春到来五祖演云五祖则具大慈悲遂拍手云曼殊室利不审今后更敢也无良久乃自云一度被蛇伤怕见断井索X师林则云古人用处偏枯有前无后我者里家法又别直饶不起佛见法见也须贬向二铁围山何故赏则俱赏罚则俱罚宝华忍云瞿昙白云五祖三大老虽云扶树纲宗要且未透末后句在曹山则不然者里若有起佛见法见每人分半院与他何故一掌不浪鸣两掌鸣掴掴开先金云文殊遭贬即不无正恁么时且道瞿云还免得二铁围山么咦六月朔风吹大地家家屋上砌蹇霜菩提珍云世尊握阃外威权全提正令若非文殊也大难承当如今有人起佛见法见山僧愿舍四大作禅牀供养世尊因调达谤佛生身陷入地狱乃令阿难往问你在地狱中安否调达曰我在此如三禅天乐世尊又令问你还求出否调达曰我待世尊来便出阿难曰佛是三界导师岂有入地狱分调达曰佛既无入地狱分我岂有出地狱分翠巖真云亲言出亲口径山杲云既无出分又无入分唤什么作释迦老子唤什么作提婆达多又唤什么作地狱还委悉么自携瓶去酤村酒却着衫来作主人天宁琦云妙喜与么批判刁刀相似鱼鲁参差殊不知释迦自释迦调达自调达地狱自地狱料掉X没交涉一夜落花雨满城流水香伏龙长云临危不悚真大丈夫万峰藏云既是三界导师为甚无入地狱分阿难直受始得宝华忍云世尊钩头有饵惯钓金鳞调达把定封疆全身卖俏堪笑阿难不唧𠺕当时若有衲僧气槩待道我岂有出地狱分便好云将谓你谤世尊调达纵有通天伎俩也只得瓦解氷消白巖符云奇怪阿难一往看来大似替人传语殊不知一个葫芦败尽两家世尊因灵山会上五百比丘得四禅定具五神通未得法忍以宿命智通各各自见往昔弑父害母及诸重罪于自心内各各怀疑于甚深法不能证入于是文殊承佛神力遂手握利劒持逼世尊世尊乃谓文殊曰住住不应作逆勿得害吾吾必被害为善被害文殊师利汝从本巳来无有我人但以内心见有我人内心起时我必被害即名为害于是五百比丘自悟本心如梦如幻于梦幻中无有我人乃至能生所生父母于是异口同声而赞叹曰文殊大智士深达法源底自手握利劒持逼如来身如劒佛亦尔一相无有二无相无所生是中云何杀天童杰云为人须为彻杀人须见血文殊费尽腕头气力要且不知此劒来处带累释迦老子通身是口分踈不下五百比丘恁么悟去入地狱如箭X射忽若踏翻大海趯倒须弥云门扇子𨁝跳上三十三天筑着帝释鼻孔东海鲤鱼打一棒雨似盆倾又作么生良久云自从舞得三台后拍拍元来总是歌万峰藏云我若作世尊待文殊来便一棒打杀免得比丘于无相无生处打之遶南山宝云世尊被文殊一拶直得将从前所有滞货尽情抛出若不得五百比丘善能解腕纵文殊通身是手也收拾不及虽然如是在瞿昙门下则得衲僧门下一点也用不着崇先奇云世尊舍已从人慈悲太杀文殊权柄在手未得自由带累五百比丘髑髅粉碎于甚深法何曾梦见若是祖师门下直须血溅梵天不见道为人须为彻世尊因外道问不问有言不问无言世尊良久外道叹曰世尊大慈大悲开我迷云令我得入遂作礼而去阿难乃白世尊曰外道见何道理称叹而去世尊曰如世良马见鞭影而行五祖戒云大小世尊被阿难一状领过法眼益因僧请益云外道问世尊不问有言不问无言声未绝眼遽约住云住住你拟向世尊良久处会那僧从此悟入雪窦显云邪正不分过犹鞭影又云诸禅德迷云既开决定见佛还许他同参也无若共相委知则X天下宗师并为外道伴侣如各非印证则东土衲僧不如西天外道翠巖芝云大小世尊被外道当面涂煳祇如外道云令我得入要且未梦见在既不曾梦见为什么却悟去杨岐会云世尊既舍已从人外道乃因斋庆赞沩山喆云外道怀藏宝镜世尊亲为高提直得森罗显焕万象历然又得阿难金钟再击四众共闻然虽如是大似二龙玩珠长他智者威狞云居齐云什么处是外道悟处众中道世尊良久便是举鞭处恁么会还得否昭觉勤云外道因邪打正世尊看楼打楼阿难不善旁观引得世尊拖泥带水若据山僧见处待他道不问有言不问无言和声便打及至阿难问外道有何所证亦和声便打何故杀人须是杀人刀活人须是活人劒径山杲举雪窦语毕云邪正两分正由鞭影天宁琦云欲识邪正不分么谁是外道谁是世尊欲识邪正两分么世尊自世尊外道自外道此是天宁见处一任诸方贬剥寿昌经云此事可谓空谷传声虗堂习听祇如世尊良久昭觉赐棒还是同是别若检点得出则外道作佛其或未然佛即外道会么龙飞凤舞真奇怪不中胡僧碧眼看X磬山脩举雪窦妙喜语毕云恰在鞭影里批判且道离却鞭影一句作么生道良久云三十年后此话大行福严容云世尊良久填沟塞壑外道得入灸瘢着艾且各与草鞋一緉要使疑杀天下今日或有问不问有言不问无言山僧惟竖一指且道与世尊是同是别古南门云雪窦恁么道可谓明辨华夷虽然迷云既开尚不见佛衲僧外道向甚处蹲立者里透得许是同参南㵎问云大小瞿昙钝置太煞当时若是山僧便与和座掀倒然虽如是知我者少笑我者多报恩贤云法眼道住住汝拟向世尊良久处会那我要问不向良久处会向甚么处会复云还知么祇如者僧悟处与外道悟处是同是别若道是同灼然天下宗师尽为外道伴侣若道是别东土衲僧不如西天外道者里缁素得许汝参学事毕百丈泐云运筹帷幄决胜千里不无世尊祇如外道便尔悟去且毕竟见何道理莫在世尊良久处么情知你向者里错会栖霞成云外道置个问头不出外道见解世尊据坐可谓大人器度不失赤子之心阿难犹自口喃喃真可发一冷笑然虽如是不因夜来鴈怎见海门秋X佛日晳云雪窦妙喜二尊宿虽则气吞佛祖名振古今检点将来三十棒一棒也放他不过何故不合向鞭影边妄分邪正崇先奇云世尊不伹瞒人亦且自瞒被阿难一拶直得向驴前马后立地者则且置祇如外道悟去还端的也未法云云伶俐波旬一拨便转多闻庆喜三搭不回直饶窥得鞭影犹是刻舟求劒世尊因波斯匿王问胜义谛中有世俗谛否若言无智不应二若言有智不应一一二之义其义云何世尊曰大王汝于过去龙光佛时曾问此义我今无说汝今无闻无说无闻是名一义二义翠巖真云波斯匿王善问不善答世尊善答不善问一人理上偏枯一人事上偏枯翠巖当时若见点一把火照看者黄面老子面皮厚多少荐福怀云诸仁者大王分明问世尊分明答宾主历然作么生说个无说无闻底道理愚菴盂云者黄面老子面皮厚多少祇可欺他俗汉被你当面热瞒据山僧判断将平天冠衮龙袍与世尊穿戴了将金缕袈裟与波斯匿王披了正恁么时唤作世尊又是匿王唤作匿王又是世尊且道如何折合梅花连月和春送玉暎清芬入户来报恩贤云世尊虽则善答带累匿王堕在死水善X权则不然待问一二之义其义云何举起拂子云唤作拂子则触不唤作拂子则背毕竟唤作甚么待拟议随与一喝直使匿王透去非惟不落一二之数亦且庆快平生灵巖储云佛佛授手祖祖相传如印印水似空合空虽则文彩全彰要且不存朕迹苟非具超方眼者未免又坐在无说无闻处或有问国清一二之义其义云何只对他道四海浪平龙睡稳九天云静鹤飞高世尊因外道问昨日说何法世尊曰昨日说定法曰今日说何法世尊曰今日说不定法曰昨日说定法今日何说不定法世尊曰昨日定今日不定五祖戒云世尊何得将别人物作自已用沩山喆云世尊大似看楼打楼大沩即不然待问昨日说定法今日何说不定法但云非汝境界荐福怀云黄面老子被外道拶着出自偶然虽然如此邪正未分若人辨得许你顶门具眼龙华宗云黄面瞿昙随邪逐恶外道虽则言中有响怎奈眼里无筋龙华若在一齐与他一顿世尊有异学问诸法是常耶世尊不对曰诸法是无常耶世尊亦不对曰世尊具一切智何不对我世尊曰汝之所问皆为戏论高峰妙云异学有言若哑世尊无语如雷者里见得分明正是增益戏论何故谛听谛听X世尊因黑氏梵志运神力以左右手擎合欢梧桐花两株来供养世尊乃召仙人志应诺世尊曰放下着志遂放下左手一株花世尊又召仙人放下着志又放下右手一株花世尊又召仙人放下着志曰世尊我今两手皆空更教放下箇甚么世尊曰吾非教汝放舍其花汝当放舍外六尘内六根中六识一时舍却无可舍处是汝免生死处志于言下悟无生忍径山琇云佛为三界大师尚堕在识情数量合喫二十棒梵志虽然悟去亦未出得识情数量合喫二十棒北山恁么批判且道有过无过萧何制律栖霞成云三界大师不合将闺阁中物搬出返被梵志看破若是寿昌待道我今两手皆空更教放下个甚么便与痛棒打出何故不见道杀人须用杀人刀活人须用活人劒世尊坐次见二人舁猪过乃问者个是什么二人曰佛具一切智猪子也不识世尊曰也须问过太阳玄别二人语云不因世尊问洎乎忘却寿昌经云君子有成人之美万峰藏云羿向前过世尊早堕了也万寿范云世尊不是知而故问惯于平地生波设使此二人果是雄杰待问时即进前叉手而立曰老瞿昙你是甚么心行敢保世尊有口如痖资福侣云利动君子黄梅觉云老瞿昙特杀无端当时恁么问被二人X呵呵大笑羿猪竟去又作么生崇先奇举太阳寿昌语毕云两个老老大大都来以已方人殊不知黄面老子将欲取之必固与之白巖符云世尊老老大大向平地上捞甚鱼鰕若不是者两个孟八郎看你者番举措如何合杀世尊在灵山会上拈花示众是时百万人天一皆默然唯迦叶尊者破颜微笑世尊曰吾有正法眼藏涅槃妙心实相无相微妙法门不立文字教外别传付嘱摩诃迦叶白云端云迦叶善观风云别气色虽然如是还觉顶门重么黄龙心云直下穿过髑髅巳是换却眼睛临危不在悚人向甚处见释迦老子云峰悦因僧问灵山拈花意旨如何峰云一言既出驷马难追迦叶微笑意旨如何峰云口是祸门石田薰云焦砖打着连底冻赤眼撞着火柴头高峰妙云世尊扶头迦叶扶尾直至如今擡举不起莫有共着力者么以两手作扶势云也只兀底耳径山琇云世尊拈花人贫志短迦叶微笑马瘦毛长若云吾有正法眼藏付嘱摩诃迦叶也是空拳诳小儿乌石道云当时幸是迦叶一人设使百万人天悉皆破颜微笑世尊正法眼藏涅槃妙心且道分付X阿谁竖拂子云者里还有破颜微笑者么击案云相识满天下知心能几人狮林则云今日不肖儿孙要问黄面老子者两件物你从那里得来待拟开口好与一喝雪窦云举手作拈花势云众中有解笑者么若有可谓今之古之堪为英俊若无牙齿一具骨口唇两片皮开合总由已胡为不自知喝一喝天童忞云从上祖祢不了至今殃及儿孙则且置且道灵山有付嘱无付嘱若道有付嘱埋没金色头陀若道无付嘱孤负释迦老子试问诸人作么生道得出格一句良久喝一喝云千圣不知何处去倚天长劒逼人寒金粟元云迦叶虽则动絃别曲怎奈铁枷安在项上了也还有免得此过者么直饶有也祇是个淈𣸩汉风穴喜云世尊具拏龙手迦叶有陷虎机然虽父为子隐子为父隐要且瞒他百万人天一点不得云菴悦云我若作饮光当时见伊道吾有正法眼藏便好再发一笑看者黄面老汉又如何折合崇先奇云一人讹言乱众一人承虗接响总是髑髅前见鬼可惜当时一会俱不丈夫以致而今逐鹿不巳五峰甫云就我看来总不如百万人天在冷地里X眼骨辘地只管看且道他看个什么看他两个汉白日青天开了眼尿牀崇庆古云世尊平地骨堆饮光开眼失跌累及后代儿孙乌龟却唤作鳖大众山僧与么批判也是徒劳唇舌阿呵呵金风一阵来扫却庭前叶崇化能云世尊拈花怜儿不觉丑迦叶微笑剌脑入胶盆白巖符云老瞿昙节外生枝大迦叶随邪逐恶黄河水向源头浊了也并须喫棒有分当时有人见他拈起青莲便好一喝云草本不劳拈出他若更道吾有正法眼藏但以手捉鼻掩耳而出看者瞿昙别作个甚么勾当世尊临入涅槃文殊请再转法轮世尊咄曰文殊吾四十九年未曾说一字请吾再转法轮是吾曾转法轮耶雪峰空征云且道世尊从文殊请不从文殊请宝寿方云文殊如是问世尊如是答且道是转法轮不是转法轮若言是世尊向文殊曾说个甚么来若言不是怎奈赃证现在友可玄云相逢尽道休官去林下何曾见一人白巖符云潦倒世尊灵龟拽尾瞒文殊则得我若见道请吾再转法轮是吾曾转法轮耶便好合掌云我今此去专为流通世尊于涅槃会上以手摩胸告众曰汝等善观吾紫X磨金色之身瞻仰取足勿令后悔若谓吾灭度非吾弟子若谓吾不灭度亦非吾弟子时百万亿众悉皆契悟云峰悦云然则膏肓之病不足以发药云峰今日且作死马医汝等诸人皮下还有血么东禅观云其时众中有个作者才见伊以手摩胸便出约住云瞿昙你者丑举止休拈出也他若知非决定缄口免见百万亿众堕邪倒见径山冲云世尊平生用尽伎俩临死之际求生不得生求死不得死山僧则不然要行便行要去便去八臂那咤擡不住遂化去径山琇云病入膏肓莫能疗治非但世医拱手便是耆婆神医只得倒退三舍北山远孙今日却要为他疗治去也廼竖拂子云巍巍堂堂炜炜煌煌触处显现初不覆藏遂击拂子一下云柳色黄金嫰梨花白雪香高峰妙云黄面瞿昙四十九年颠之倒之横说竖说贵图末后殷勤殊不知赚他百万亿众至今堕在铁围山下无由解脱云居庄云瞿昙末上一场败阙百万亿众中更无一人有衲僧气息诸人还见世尊以手摩胸么水向石边流出冷风从花里过来香清化嶾云当时山僧若在伹轻轻向世尊背上抚一下云老不休心非但令瞿昙满面慙惶亦免使X百万人天杓卜听虗声崇先奇云漆以坚自割膏以明自焚黄面瞿昙至死不变强哉矫世尊既入涅槃迦叶尊者最后至世尊乃于棺中露双趺示之迦叶作礼请如来以三昧火而自阇维即时金棺从七宝牀升举绕拘尸罗城七匝却还本处化火光三昧而自焚之城山洽云黄面老子卖弄四十九年犹未足意临末梢头又做出许多伎俩真个不知死活虽然如是粉骨碎身未足酬诸经法华经曰止止不须说我法妙难思诸增上慢者闻必不敬信天宁琦云说了也止得么黄面老人分踈不下卓拄杖云有时拈在千峰顶划断天云不放高宝寿新曰昔日有僧入冥见地藏藏曰你平生脩何行业僧曰持法华经地藏乃问止止不须说为是说为是不说僧无对寿代僧云何必重宣白巖符云潦倒世尊把不住拏不牢将无上宝聚狼借殆尽而乃云止止不须说此处无金三十两圆觉经曰居一切时不起妄念于诸妄心亦不息灭住妄想境不加了知于无了知不辨真实雪堂行云枯树云充叶凋梅雪作花击筒方木响蘸雪喫冬瓜长天秋水孤鹜落霞X天童杰云释迦老子担得一担蒙𥋾出来撞着雪堂添得一担颟顸祥符不是压良为贱也要缁素分明生铁铸牛头牵犂还拽耙智者笑忻忻愚人惊怪差古往今来几百年更向鬼门重贴卦蓦拈拄杖云看看释迦老子来也向诸人道据虎头收虎尾第一句下明宗旨乃卓一卓下座天宁琦云若然者道有也得道无也得向上也得向下也得得也得不得也得数片白云笼古寺一条绿水遶青山报恩秀云居一切时不起妄念不于诸妄心亦不息灭不住妄想境不加了知不于无了知不辨真实不圭峰科此一段谓之忘心顿证又名忘心入觉万松下四个不字且道合属那一科博山来云四个不字是杀人刀是活人劒点铁成金旋天转地万松门下卓卓全该若是绝学沙门更须从头删过吽楞严经曰若以能推的是汝心则认贼为子龙济脩别云若能推的不是汝心则认子为贼天童觉云如今推也是子是贼买帽相头食鱼去骨宝寿新云世尊只知其一不知其二龙济只知其二不知其一者里则不然能推的是心也得不是心也得何故朝朝正月半夜夜是元宵楞严经曰吾不见时何不见吾不见之处若见不见X自然非彼不见之相若不见吾不见之地自然非物云何非汝博山来云尽大地是个释迦阿难𡎺着释迦鼻孔尽大地是个阿难世尊裂破阿难胸襟且道向甚么处见甚么处不见者里着得一只眼黄面瞿昙非但瞒人亦乃自瞒楞严经曰一人发真归元十方虗空悉皆消殒五祖演云一人发真归元十方虗空触着磕着昭觉勤云一人发真归元十方虗空锦上添花洞山度云一人发真归元十方虗空八字打开乃展两手下座楞严经曰见见之时见非是见见犹离见见不能及能仁珪云落花有意随流水流水无心恋落花楞严经曰诸可还者自然非汝不汝还者非汝而谁能仁珪云常恨春归无觅处不知转入此中来喝一喝云三十年后莫道能仁教坏人家儿女楞严经曰汝但弃其生灭守于真常常光现前根尘识心自然销落灵巖储喝一喝云黄面老子和麸粜面二千年来罕人酬价天宁既开者个行户难教客货久滞今朝一时摊向人前知时达变者便请满载而去其或迟钝卓拄杖云早晚行情不定莫言不道金刚经曰若有人持诵此经为人轻贱是人先世罪业应堕恶道以今世人轻贱故先世罪业即为消灭X博山来云者般说话缚杀多少人解脱多少人兼雌带黄灭胡种族若以因果评入地狱如箭射金刚经曰若见诸相非相即见如来法眼益别云若见诸相非相即不见如来天童觉云世尊说如来禅法眼说祖师禅会得甚奇特不会也相许宝华忍云大小世尊抱桥柱洗澡不肖则不然若见诸相非相即见诸相虽然要见如来则易见诸相则难白巖符云世尊话作两橛法眼只见一边者里则不然若见诸相不必更见如来虽然在祖师门下须别有长处始得乃喝一喝涅槃经曰诸行无常是生灭法生灭灭巳寂灭为乐径山杲云真生无可生真灭无可灭寂灭忽现前虾蟆吞却月天宁琦云寂灭不现前心心生与灭龟毛扇子扇泥牛一点血天奇瑞云世尊为大千世界之法主何得似灵龟拽尾拂迹成痕既是诸行无常因甚却存寂灭兴善广云可惜者黄面汉话作两橛宗门拈古彚集卷第二X宗门拈古汇集X卍XXX宗门拈古彚集卷第三古杭白巖嗣祖沙门净符彚集应化圣贤文殊菩萨一日令善财採药曰是药者採将来善财徧观大地无不是药却来白云无有不是药者殊曰是药者採将来善财遂于地上拈一茎草度与文殊殊接得示众曰此药亦能杀人亦能活人五祖戒出善财语云慙媿首山念云文殊大以掩耳偷铃瑯瑘觉云文殊可谓诚实之言要且额头汗出口里胶生沩山喆云解用不须霜刃劒延龄何必九还丹天童华云大小文殊被善财换却眼睛乌石道云尽道善财能採不能用文殊能用不能採殊不知者两个汉天共白云晓水和明月流象田现竖如意云象田者一茎草亦能杀人亦能活人脱或遇着个四大忘我百骸调适的到来且道杀即是活即是乃放下如意云文殊祇欠者一着崇先奇云大小文殊善财互相热瞒不顾旁观者哂文殊因菴提遮女问明知生是不生之理为甚么却被生死之所流转殊曰其力未充罗汉机云有者道与么答话替菴提遮女添上一X重枷鏁与么见解梦见文殊也未又有道文殊称大智被语言转亲言出亲口殊不知七佛之师等闲出一语如金刚王宝剑你才拟议早是血溅梵天了也虽然今日却被机上座捉败还有知他下落者么请别出一只手善财童子参德云比丘于妙高峰顶四维上下徧观求觅不可得经七日后乃见比丘于别峰徐步经行始得相见凤日玥云徧观求觅竟不可见有般汉道无见是真见又有道法身无相更要见个甚么恁么解会三生六十劫也未梦见衲僧汗臭气在然则毕竟意旨如何以拂子击案一下云是处是慈氏无门无善财无边身菩萨将竹杖量世尊顶丈六了又丈六量到梵天不见其顶乃擿下竹杖合掌说偈曰虗空无有边佛功德亦然若有能量者穷劫不可尽白巖符云无见顶相莫说一无边身设使百千万亿无边身尽其神力穷未来劫亦量不尽虽然乃抬眸云白巖者里不消一觑维摩居士示疾毗耶离城因三十二菩萨问疾各说不二法门至文殊曰我于一切法无言无说无示无识离诸问答是为菩萨入不二法门于是文殊却问维摩曰我等各自说巳云何是仁者所说不二法门维摩默然文殊赞曰乃至无有语言文字是菩萨真X入不二法门保福展云维摩一默未出化门又云大小维摩被文殊一坐直至如今起不得报恩秀云要起有甚么难便掌雪窦显但举文殊语毕云维摩道甚么良久云勘破了也瑯瑘觉云文殊与么赞善也是杓卜听虗声维摩默然汝等诸人不得钻龟打瓦大沩智征云不二法门是默然不是默然若是默然文殊则为剩语不是默然维摩一场虗设毕竟如何具眼者辨昭觉勤云者一转语丛林话会不少有道默然有道良久有道据坐有道不对要且摸索不着直得其声如雷普震羣动自古及今前圣后圣所说法门只向维摩片时之间一时显现且道正当恁么时作个甚么苟当始得与维摩相见天宝枢云尽大地人性命被者维摩横拖倒拽天宝即不然如何是不二法门噼嵴便棒报恩秀云横身为众不免祸出私门那堪文殊点破巳露瑕玼直饶天童道现居俗尘而无俗气也是掩鼻偷香博山来云明修栈道暗度陈仓若以语默商量何异钵盂安足二大士虽则传脂付粉水洩不通以不二法门较之尚晚在X磬山修云诸方商量都只在语默上摸索有甚交涉你若向众菩萨未启口处识得根源方知说的即是默的默的即是说的众菩萨未甞说一字老维摩其声如雷还会么龙象蹴蹋非驴所堪瀛山誾云维摩不二法门文殊尽其神力捶击不开争奈保福犹嫌未出化门为甚如此大抵祖关无崄易由来玄路有高低凤日玥云金粟如来被者多口阿师一靠靠倒至今起不得当时若是山僧见道如何是仁者所说不二法门便与噼头一棒七佛之师到者里也只得退身三步亦且免后人向默然处躲跟清化嶾云文殊扬声止响维摩平地喫交二俱好笑若论不二法门更须喫棒始得白巖符云文殊维摩各见一边未免互相钝置要显不二法门三生六十劫时有僧问毕竟如何是不二法门符曰山僧今日牙痛不能为汝说得且待明日来崇先奇云文殊维摩互相热瞒带累三十二菩萨口挂壁上若是不二法门俱未梦见普明烨云维摩洗脚抱桥文殊葛藤徧地总是落二落三与不二法门绝无交涉诸禅德且道如何是不二法门逢人切莫错举天目灏云潦倒维摩若不得文殊几乎病杀维摩因须菩提持钵至乃满盛香饭谓之曰汝能于X食等于法亦等汝能谤于佛毁于法不入众数亦不得灭度其施汝者不名福田供养汝者堕三恶道汝能如是乃可取食须菩提茫然不知所答置钵欲走道场辩云当时若有个倒拈蝎尾逆捋虎须摆手出荆棘林底汉才见他恁么道伹云贤贤易色事父母能竭其力事君能致其身与朋友交言而有信直饶净名老人也须倒退三千里天童忞云道场虽善就下平高裁长补短怎奈出尔反尔一似巩县茶瓶不如当时轻轻向道将谓汝是个俗汉管取净名一坐不起香饭满钵持归宝峰清云义出丰年还他维摩居士其奈须菩提贪观天上失却手桡致令食到口边被人夺却今日众中莫有与须菩提出气者么请下一转语看广胤标云揜驰说之口夺纷争之辨莫之敢逆者贵乎明断尊者当时何不取一抟食待伊直下塞却渠口免得者汉向葛藤窝里着倒虽然于今看来亦似冷地输他先一着分明笑倒老空生殃崛摩罗尊者因持钵至一长者门正值其家妇人产难长者曰瞿昙弟子汝为至圣当有何法能免产难殃崛曰我乍入道未知此法待我回问世尊却来相报及返具事白佛佛告殃崛汝速去报言我从贤圣劫来未曾杀生殃崛奉佛语疾往告之其妇得闻当时分娩天童忞云世尊移花兼蜨赠殃崛担泉带月归产X妇云在岭头闲不彻长者水流㵎底太忙生案内有犯四人一一为诸人依律发放了也且道生下的孩儿作么生理论分付没眼村翁一任钻龟打瓦通玄奇云长者此问险事罕闻殃崛不知辞劳不得瞿昙与么道未必灵验妇闻免难赚杀几多人百丈泐云长者弄巧成拙世尊相席打令殃崛剌脑入胶盆尽道女子当时得免产难谁知至今母子尚未分娩莫有救得者么众无语乃拈棒一齐趁出檀度依云世尊因风吹火尊者曲顺人情其妇得产多少人到者里分疎不下噫物类之起必有所始荣辱之来必象其德所由来尚矣广教玉云殃崛持钵到长者门掬水月在手弄花香满衣适值其家妇人产难险瞿昙弟子汝为至圣当有何法能免产难事因叮嘱起我乍入道未知此法待我回问世尊却来相报切忌话堕及返具事白佛大似诈明头汝速去报言我从贤圣劫来未曾杀生面赤不如语直殃崛持佛语疾往告之不妨软顽其妇得闻当时分娩且信一半者则公案诸方尽在背后引领颟顸一生广教今日将古人肝膈尽情揭露了也然尚有一处誵讹未经点出且道是那一处送语传言只大都上他机境便涂煳同时绣出鸳鸯谱信彩拈来是也无X天亲菩萨从弥勒内院而下无着问经称人间四百年彼天为一昼夜弥勒于一时中成就五百亿天子证无生法忍未审说什么法天亲曰祇说者个法荐福怀云弥勒巳是错说天亲巳是错传山僧今日将错就错与你诸人註破良久云谛听谛听又良久云向下文长付在来日云门澄云天亲者汉错下名言若是弥勒说底法直得摩竭提国更须掩室毗耶离城犹当杜口为甚么聻不见道万籁有心闻不得孤崖无耳谩知音灵巖储云将错就错则不无荐福若是者个法元字脚也不曾动着更说什么向下文长乃竖拄杖云看看木上座将百亿四天下百亿须弥山百亿香水海百亿器世界中间所有日月星辰森罗万象菩萨声闻人天修罗地狱畜生有情无情四足多足总镕作一卷无畏普光明经为汝诸人昼夜说炽然说无间歇众中还有证无生法忍者么有则出来喫棒崇先奇云弥勒也不错说天亲也不错传臯亭今日与你重举只是不得错会良久云止止不须说我法妙难思舍利弗尊者问须菩提梦中说六波罗密与觉时是同是异提曰此义深远吾不能说会中有弥勒大士汝往彼问舍利弗乃问弥勒弥勒曰谁名弥勒谁是X弥勒雪窦显云当时若不放过随后与一拶谁名弥勒谁是弥勒者便见冰消瓦解昭觉勤云梦中说六波罗密与觉时是同是异低声低声此义幽深吾不能说烂泥里有剌会中有弥勒大士可往问之推过别人又争得舍利弗问弥勒将错就错谁名弥勒谁是弥勒者面皮厚三寸古南门云五更侵早起更有夜行人龙华体云弁山有九十棒要打者三个汉舍利弗不合向青天白日寐语须菩提不合推过别人雪窦不合停囚长智或有个旁不甘底出来道和尚棒教谁喫也许伊具一只眼舍利弗因入城遥见月上女出城舍利弗心中思惟此姊见佛不知曾得忍否近前便问什么处去女曰如舍利弗与么去弗曰我才入城尔当出城云何言如我与么去女曰诸佛弟子当依何住弗曰诸佛弟子依大涅槃而住女曰诸佛弟子既依大涅槃而住而我亦如舍利弗与么去沩山哲云一人入城一人出城何言如舍利弗与么去若人知得此二人去处十二时中动转施为无非住诸佛大涅槃若也未知业识茫茫无本可据东禅观云舍利弗依大涅槃而住坐在解脱深坑X月上女如舍利弗与么去也是随邪逐恶昭觉勤云住无所住行无所行见无所见用无所用各人脚跟下廓同太虗如十日并照触处光辉苟知恁么则与月上女同证无生得不退转随去来住无不皆在大解脱中三世诸佛鼻孔一时穿却说什么如舍利弗与么去报恩琇云月上女见也见得到说也说得好然检点将来尤欠丈夫之作才见问什么处去便与噼面一掌直教他两眼流星安敢正视城东有一老姥与佛同生不欲见佛每见佛来即便𢌞避虽然如此回顾东西总皆是佛遂以手掩面于十指掌中亦总是佛雪窦显云诸上座他虽是个老婆宛有丈夫之作既知𢌞避稍难不免吞声忍气如今不欲见佛即许你切忌以手掩面何故明眼底覰着将谓雪窦门下教你学老婆禅福严容云老姥不欲见佛天然气槩东西总皆是佛气槩天然于此见得老姥即佛佛即老姥不然则有寒暑兮促君寿有鬼神兮妬君福黄檗琦云不欲见佛风平浪静总皆是佛水涨船高瞿昙节文则且置且道老姥风骚在什么处若不同牀睡焉知被底穿清化嶾云雪窦失却一只眼殊不知者老婆犹带脂粉气在见个黄面老子即便𢌞避若见山河大X地草木丛林又向什么处𢌞避还有为雪窦出气者么出来试道看崇先奇云城东老姥其知可及其愚不可及既知无处𢌞避何故以手掩面妇女态度一时露出即今还有不欲见佛者么漏泽杲云有底道幸自可怜生苦苦相逼他作甚么有底道人人自已是佛更向何处𢌞避似则似是则未是山僧党理不党亲敢道释迦老子被城东覰破何也掀翻海岳求知已拨转干坤见太平安国聪云婆子眼空四海旁若无人宛有丈夫气槩是则固是将手掩面不欲见佛殊不知此处无银三十两文峰玉云婆子忒杀逞俊殊不知也是日下逃影广额屠儿于涅槃会上放下屠刀便曰我是贤劫千佛一数东山觉云今时丛林将为广额是过去一佛权现屠儿且喜没交涉又谓广额是杀人不眨眼底汉飏下屠刀立便成佛且喜没交涉又谓广额放下屠刀曰我是千佛一数者一佛多少分明且喜没交涉要识广额么夹路桃花风雨后马蹄何处避残红城山洽云者屠儿都谓有大人之作检点将来也是瞎驴趁队何故不见道丈夫自有冲天志岂向他人行处行X波罗提尊者示异见王曰在胎为身处世为人在眼曰见在耳曰闻在鼻辨香在舌谈论在手执捉在足运奔徧现俱该法界收拾在一微尘识者知是佛性不识唤作精魂王闻感悟径山杲云即今问诸人毕竟那个是佛性那个是精魂天宁琦云书头教娘勤作息书尾教娘莫瞌睡还识娘面嘴么玉容寂寞泪栏杆梨花一枝春带雨松隐然云诸方尽道异见王闻法开悟殊不知波罗提尊者被王一拶直得技穷力尽进退无门妙喜尽平生力也救他不得龙峰今日路见不平出一只手去也乃喝一喝云适来异见王波罗提妙喜尽向者里扫踪灭迹了也更说甚么佛性精魂作用见闻尽是阳𦦨空花不劳把捉且归家稳坐一句作么生道太平天子朝元日五色云车驾六龙瀛山誾云当时唤作佛性尊者面皮巳厚三尺更说八处作用教坏人家男女不少虽然如是比他一等弄精魂手脚犹较些子能仁鑑云便与么会唤作依通已眼未开无自由分直须竿头进步绝后再甦始得一为无量无量为一小中现大大中现小虽然还识祖师么为怜三岁子不惜两茎眉洞山莹拈拂子拂一拂云者个是佛性将什么唤X作精魂又拂一拂云者个是精魂将什么唤作佛性复连拂两拂云痴人面前不得说梦便擿下拂子大觉昇云大小尊者只识得精魂佛性未梦见在今日有问佛性在什么处向道赵钱孙李周吴郑王龙华体云且道精魂与佛性相去多少点石化为金玉易劝人除却是非难胜思惟梵天谓不退转天子曰天子我常于此佛国土不曾见汝天子曰梵天我亦不曾于此国土不曾见我天童悟云者两个汉各自分疆立界各各不相见各各自称尊殊不顾旁观者丑大愚鹏云不曾见汝不曾见我一对无孔铁锤难为勘破我当时若见各与他二十拄杖障蔽魔王领诸眷属一千年随金刚齐菩萨觅起处不得忽一日得见乃问曰汝依何而住我一千年觅汝起处不得齐曰我不依有住而住不依无住而住如是而住法眼益云障蔽魔王不见金刚齐即且从只如金刚齐还见障蔽魔王么径山杲云既觅起处不得一千年随从的是什么我不依有住而住不依无住而住如是而住互相热瞒法眼道障蔽魔王不见金刚齐即且从只如X金刚齐还见障蔽魔王么恁么批判也是看孔着楔只今莫有知妙喜起处底么乃喝一喝云寐语作么天宁琦云金刚齐道我不依有住而住不依无住而住一时被障蔽魔王捉败了也虽然也须扶起金刚齐始得云门信云金刚齐太杀漏逗既不依有无而住怎么又被魔王覰见资福侣征云一千年觅起处不得为甚么忽一日得见莫是金刚齐渗漏么莫是魔王眼花么咄须菩提尊者因说法次帝释雨花乃问此花从天得耶曰弗也从人得耶曰弗也毕竟从何而得帝释乃举手尊者曰如是如是云门偃云帝释举手处与你四大五蕴释迦老子是同是别天宁琦云泽广藏山理能伏豹放过须菩提尊者寻常将什么说法也好与一拶天宁慧云帝释举手尊者如是彼此都来热瞒到天宁者里各与他二十拄杖云门澄云帝释举手尊者如是未免互相瞒热祖师门下无如是事我若作尊者待伊举手便与热喝要使帝释天别有生涯白巖符云大小尊者乞儿见小利我则不然当时见帝释举手便一直向他道不是不是X须菩提巖中宴坐诸天雨花赞叹尊者问空中雨花赞叹复是何人云何赞叹曰我是梵天敬重尊者善说般若尊者曰我于般若未曾说一字汝云何赞叹曰如是尊者无说我乃无闻无说无闻是真说般若雪窦显云避喧求静处世未有其方他在巖中宴座也被者一队汉涂污更有者老汉把不住问空中雨花赞叹复是何人早见败阙了也我重尊者善说般若恶水蓦头泼又云我于般若未甞说一字草里走尊者无说我乃无闻识甚好恶总似者般底汉何处有今日复召云大众雪窦幸是无事你来者里觅个甚么盌以拄杖一时趁散磬山修举雪窦话毕云明觉老汉似个筑漏洞底一般空生梵天底不妨筑着自家底漏洞还曾筑着也无荐福如云大小空生不善宴座惹得一队汉撒沙撒土当面涂污一上如来弟子解空何在当时但兀坐不釆梵天纵有恶水管教无处浇泼龙华宗云须菩提老老大大开眼着贼也不知宾头卢尊者因阿育王内宫斋三万大阿罗汉躳自行香见第一座虗位王问其故海意尊者曰此是宾头卢位此人近见佛来须臾当至言讫宾头卢从空而下王修敬巳便问承闻尊者亲见佛来是否尊者以手筞起眉毛良久曰会么王曰不会尊者曰阿耨达池龙王曾请佛斋吾是时亦预其数X大沩喆云阿育王饭三万阿罗汉要且不识宾头卢当时待他筞起眉毛便与作礼非唯识得尊者亦乃同参古佛汾阳昭代王云却劳尊者云居元代王当时蓦面便唾虎丘隆云尊者得大机显大用不枉亲见佛来虽然赖得育王放过若不放过打失眉毛也白巖符云大小尊者瞒阿育王即得若是别人则祸事当时待道阿耨达池龙王曾请佛斋吾是时亦预其数便好唤内侍撤去首席看尊者作何去就青龙操云二尊者若不是育王并须出国樟山量云操衲僧柄偃阃外韬在宾头卢尊者得之矣阿育王当时可惜放过若不放过待䇿起眉毛便好云与么则合在第二位自却据第一位看者老汉又当作何面孔友可玄云阿育王只解放行不解把住者里则不然待道阿耨达池龙王请佛斋吾是时亦预其数却唤内侍尊者远降辛苦再点一碗茶来贒峰竟云尊者于三万大阿罗汉中作第一座则固是若论亲见佛来则未可何故对大王前不合指东话西宗门拈古彚集卷第三X宗门拈古汇集X卍XXX宗门拈古彚集卷第四古杭白巖嗣祖沙门净符彚集应化圣贤忻州一老翁因佛陀波利尊者游台山老翁见乃问向什么处去尊者曰台山礼文殊去老翁曰大德见文殊还识否尊者无对汾阳昭代云今日庆幸云门澄云当时便作礼三拜老翁若更如何若何转身拽杖竟去台山老翁问佛陀波利曰尊者何来者曰西国来翁曰还将得佛顶尊胜经来否者曰不将得来翁曰空来何益尊者遂回太阳玄云当初下得甚么语得与老翁相见免回西天乃展两手似伊云门澄云还将得佛顶尊胜经来否对曰将得来他若道何不呈似老翁但近前叉手云适才山下被人借去了也老翁更若如何若何便与一喝拂袖竟去台山翁因永嘉无着法师谒五台至金刚窟遇翁翁引陞堂命坐翁问近自何来曰南方翁曰南方佛法如何住持曰末法比丘少奉戒律翁曰多少众曰或X三百或五百着却问此间佛法如何住持翁曰龙蛇混杂凡圣同居曰众多少翁曰前三三后三三汾阳昭代喜云识得你灵云勤因雪峰问老翁道前三三后三三意旨如何勤云水中鱼山上鸟峰云意作么生勤云高可射兮深可钓径山杲云我当时若见只向他道和尚如此住持直是不易天童杰云或三百或五百且置勿论祇如老翁云前三三后三三如何话会良久云竹影扫堦尘不动月穿潭底水无痕天宁琦云毕竟前三三后三三是多少有者道前三三后三三我不如你你自会得好佛日晳云当时山僧若在各与三十痛棒缚作一束抛向万年冰下冻得伊嘴扁免使后代人妄自分南分北较多较寡今日设更有个不唧𠺕的出来问隆安佛法如何住持向道将此深心奉尘剎曰众多少朝去八百暮到三千山僧恁么答话且道与古人孰优孰劣良久乃横按拄杖云除却华山陈处士谁人不带是非行台山翁与无着茶次翁拈起玻璃盏问曰南方还有者个么曰无翁曰寻常将什么喫茶着无对洞山价代展两手又云有无且置借取者个看得么X曹山寂代云久承大士按剑为什么处在一尘长庆稜代云若与么痴客劝主人汾阳昭云谢顾问云门澄代无着当时但拱手云谢茶宝寿方云老翁言中有响句里藏锋争奈无着者汉是个无孔铁锤宝寿新代云原来你不曾到我南方在白巖符云寻常将什么喫茶我若作无着当时但举盏吸干复索童子云斟茶来他若眼目定动便与扑碎盏子便行直教疑杀者老翁去在台山翁因与无着话久日色稍晚着曰拟投一宿得否翁曰汝有执心在不得宿曰某甲无执心翁曰汝曾受戒否曰受戒久矣翁曰汝若无执心何用受戒着辞退翁令均提童子相送着问童子曰前三三后三三是多少童召大德着应诺童子曰是多少洞山价云欲观其父先观其子汾阳昭于何用受戒处代着云悔出前言于童子曰是多少处代着云识得你金陵宝志禅师问一梵僧曰承闻尊者唤我作屠儿曾见我杀生否曰见志曰有见见无见见不有不无见见若有见见是凡夫见无见见是声闻见不有不无见见是外道见未审尊者如何见僧曰你有此等见耶汾阳昭代志公云不枉西来X宝志十二时辰歌曰鸡鸣丑一颗圆光明巳久内外推寻一总无境上施为浑太有天目礼云大小志公只向境上着倒山僧则不然有时因好月启户望前峰宝志垂语曰终日拈香择火不知身是道场玄沙备别云终日拈香择火不知真个道场雪窦显云一对无孔铁锤昭觉勤云终日拈香择火不知拈香择火天童觉举志公语毕云弄精魂汉有什么限举玄沙语毕云奇怪八十翁翁入场屋不是小儿戏复云且道利害在什么处有智无智较三十里报恩秀云身是道场髑髅前见鬼无数真个道场何妨彻底承当虽然楚人失弓楚人得之未若人失弓人得之尤为得也敬畏空云诸禅德既云身是道场未审佛在那里还要见么乃竖拂子云容颜甚奇妙龙池传云老僧晚年无事终日祇是拈香择火古南门云诸人每日拈香择火还见宝公也无若见正好喫棒佛川宗别云终日拈香择火不是拈香择火婺州双林善慧大士因梁武帝请讲经士才陞座以尺挥案一下便下座武帝愕然宝志乃问陛下还会么帝曰不会志曰大士讲经竟白云端云大士与志公被武帝一状领过X汾阳昭云讲得甚好本觉一云大士巳是葛藤志公重下註脚诸人如今要闻么良久云两段不同收归上科磬山修举白云端语毕云三大老一人有定国之谋一人有安邦之智一人有过量之才可惜武帝未能搆得虽然帝王自有擎天略不动干戈定太平白巖符云大士志公虽善分科演义要且未解讲经总不如衍老当时却较些子法海猊云大士据虎头志公收虎尾武帝聻良久云四海浪平龙睡稳九天云静鹤飞高大士曰法地若动一切不安天宁琦云寿山从朝至暮不知走了几遭若是法地谁敢动着一茎草复云我不争恁么道傅大士坐了起不得大士曰有物先天地无形本寂寥能为万象主不逐四时凋宝寿方云有物先天地将什么作眼无形本寂寥举拂云者个聻能为万象主天际日上月下作么生不逐四时凋瞒历代老古锥即得山僧则不然无物先天地有形本寂寥不为万象主常逐四时凋且道与大士是同是别城山洽云大士恁么主张引人向鬼窟里作活计者里则不然有物先天地无时不寂寥能为万象X主亦逐四时凋大士一日披衲顶冠靸履朝见梁武帝帝问是僧耶士以手指冠帝曰是道耶士以手指靸履帝曰是儒耶士以手指衲衣汾阳昭代云大士多能五祖戒云笑杀傍观五峰甫云武帝若是个作家君王好立刻赶者碧眼胡出国何故讥察异言异服律有明条狮峰逊云傅大士抖擞三百六十骨节做尽伎俩不消武帝一个耶字冰消瓦解了也大士有偈曰夜夜抱佛眠朝朝还共起起坐镇相随语默同居止纤毫不相离如身影相似欲识佛去处祇者语声是玄沙备云大小傅大士祇认得个昭昭灵灵报慈遂征云且道他认不认若认他又是补处弥勒不可认也若不认玄沙又与么道不可徒然雪窦显于欲识佛去处下别语云三生六十劫乃云天下衲僧跳不出直饶口挂壁上汉别有一窍勘过了打又云玄沙也是打草惊蛇九峰勤云大小傅大士向一法中而见有异九峰即不然夜夜困即眠朝朝觉即起洞山聪云九峰大力量人言不虗发洞山又不然困来即便眠觉来即便起只如你衲僧家白日还打睡么虽然如是三十年后且莫和泥合水X法昌遇云傅大士如张漫天网罗龙打凤奈何麟甲羽毛总在里许逃生无路若是灵禽异兽决定别有生涯保宁勇云玄沙道大士只认得个昭昭灵灵洞山道你衲僧家白日还打睡么者两转语谁言世上无仙客须信壶中别有天保宁亦有一偈要眠时即眠要起时即起水洗面皮光啜茶溼却嘴大海红尘飞平地波涛起阿呵阿呵呵啰哩哩啰哩崇先奇云大小傅大士话作两橛在衲僧门下自救不了何故须知远烟浪别有好商量南岳慧思禅师因志公令人传语云何不下山教化众生目视云汉作么思曰三世诸佛被我一口吞尽何处更有众生可教化五祖戒代志公又传语云更说道理看报慈遂征云且道是山上语山下语雪窦显云有什么屎臭气翠巖芝云思大祇见锥头利不见凿头方天圣泰云思大祇知开口宝公平地喫交云居舜云思大和尚志公未传语前犹较些子保宁勇别思大语云传语法师合取狗口云居庄云两个汉总与一坑埋却不为分外虽然也不得草草良久云云自帝乡出水从江汉流狮林则云一人拖泥带水一人歛手缩脚徐六担板遭人点检召众云宝公思大二大老即今在山X僧拄杖头上眉毛撕结共展神通还见么拈起一枚无孔笛临风丁倒两头吹天宁琦代志公复传语云勘破了也龙翔䜣云思大被志公一拶直得倒退三千里天童忞云志公传语不是好心思大虽是本色人未免落他圈缋简点将来犹少机关在者里还有为思大作主者么拈拄杖云侬家不管兴亡事一任和云占洞庭栖霞成云思大高踞南岳峰顶自谓羲皇上人却被志公轻轻一拶便见手忙脚乱黄檗琦云蚌𧑐相持俱落渔人之手天目律云将谓思大有甚长处龙唐柱云志公惯向第二门头卖弄要扯别人上他门户幸是思大深辨来风才见本色住山人虽然总不如龙唐者里衲被蒙头万事休此时山僧都不会演教泐云从苗辨地因语识人宝公可谓运筹帷幄决胜千里思大虽则眼空四海要且不知性命落在别人手里还有为思大作主者么若无举鼎拔山力千里乌骓不易骑白巖符云者汉一钓便上三世诸佛一口被我吞尽噫且缓缓天台丰干禅师一日欲去游五台向寒山拾得曰你共我去游便是我同流若不去不是我同流山曰你X去游作什么干曰礼文殊山曰你不是我同流翠巖芝云大似辩才见萧翼宝寿方云明施纵夺还他寒山暗下钩锥须是丰干者汉是则是在我衲僧门下并须喫棒灵溪昱云五更侵早起更有早行人天台寒山子因赵州游天台路次相逢见牛迹山问曰上座还识牛么州曰不识山指牛迹曰此是五百罗汉游山州曰既是罗汉因什么却唤作牛去山曰苍天苍天州呵呵大笑山曰作什么州曰苍天苍天山曰者小厮儿却有大人作略灵巖储云寒山也是虗空里剜窟宠赵州眼光烁破四天下尽力道祇道得个不识国清要问诸人祇如寒山赵州一等道苍天苍天还有优劣也无一僧出云苍天苍天储云识得你也僧拟议储却云苍天苍天寒山子因众僧炙茄次山将茄丳向一僧背上打一下僧回首山呈起茄丳曰是什么僧曰者风颠汉山却向傍僧曰你道者个师僧费却我多少盐酱宝峰文云寒山打者僧实为费盐酱多莫别有道理黄龙清云寒山子只知为者僧费多少盐酱不知自已抛撒更多且道什么处是抛撒处良久云十方世界成狼借一日收来五味全狮林则云大树大皮裹小树小皮缠者僧既受寒X山点检寒山也合受人检点还知寒山合受检点处么试道看灵巖储云寒山将常住物肆意抛撒全不顾洁净地上狼借者僧合水和泥鵞王择乳素非鸭类诸人还识旁僧么卓拄杖一下云三生六十劫城山洽云寒山弄白拈手段当面瞒人者僧当时何不便夺却茄丳打云茄子也不识寒山有偈曰吾心似秋月碧潭光皎洁无物堪比伦教我如何说保福权别云老僧则不然吾心似灯笼点火内外红有物堪比伦来朝日出东灵谿昱云大小寒山出门不认货好与三十拄杖且道是赏是罚检点得出许你亲见寒山天台拾得一日扫地次寺主问汝名拾得因丰干拾得汝归汝毕竟名甚么姓甚么拾得乃放下苕帚叉手而立主再问拾得拈帚扫地竟去寺主罔测寒山搥胸曰苍天苍天拾得曰作甚么寒山曰不见道东家人死西家人助哀二人作舞笑哭而去灵巖储云寺主祇问一个姓名拾得将无量劫来氏族名字一齐陈出寺主直是妙智圆明分疎不下寒山虽将众艺字母重为注疏几多人作哭笑会不识自已姓名者不妨疑着明州憨布袋和尚甞以杖荷一布囊凡供身之具尽贮囊中入廛肆聚落见物即乞无论醯醢鱼𦵔才接X入口遽分少许置囊中或于稠人处打开布袋撒下曰看看又一一拈示问人曰者个唤作什么瑯瑘觉云慈氏菩萨昭觉勤云熟处难忘白巖符云太狼借生当时我若见好与搥折脚骨拐为什么免见惑乱天下人无有了期布袋在街衢立有僧问和尚在者里作什么袋曰等个人僧曰来也袋遂于怀中取一橘子度与僧拟接袋却缩手曰汝不是者个人归宗柔别云归去来宝寿方云者僧也许伊是个行家只是犹欠些子待道等个人便好云与么则请和尚先行他若更度橘子便好抚掌呵呵大笑拂袖竟去管教者汉懡㦬而休白落得一场狼借栖霞成云布袋逢人便卖弄若不得个橘子几被者僧赚却汝不是者个人贼过后张弓布袋将示寂于岳林寺东廊下端坐磐石说偈曰弥勒真弥勒分身千百亿时时示时人时人皆不识偈毕安然而化天童觉云憨布袋拦街截巷直是无𢌞避处还辨得么脑后见腮莫与往来径山及云慈氏如来三百六十骨节八万四千毛窍一时撒向诸人怀里了也敢问诸人还识得也未若也识得天下无弥勒地下无弥勒卓拄杖云X此时若不究根源直待当来问弥勒宝寿新云尽大地是楼阁徧法界是弥勒为什么有识有不识虽然且待来日金粟元云者汉不打自招山僧此者路见不平要与他华噼一上弥勒真弥勒少卖弄分身千百亿者野狐精时时示时人费力作么时人皆不识切莫压良为贱或有路见不平底我要问他布袋和尚聻拟议不来蓦头便棒雍州万年县杜法顺大师法身颂曰怀州牛喫禾益州马腹胀天下觅医人灸猪左膊上象田现云只者一颂如万仞银山无你措脚处又如一团栗棘无你下嘴处山僧不惜眉毛一一为诸人下个註脚怀州牛喫禾上大人益州马腹胀丘乙巳天下觅医人化三千灸猪左膊上七十士诸禅德如其忍俊不禁出来道和尚恁么也是将土泥里洗却向他道尔小生八九子佳作人可知礼也西天祖师初祖迦叶尊者踏泥次有一沙弥见乃问尊者何得自为祖曰我若不为谁为我为法眼益云我当时若见拽来踏泥五祖戒云迦叶与沙弥说得道理好洞山价云莫要茶喫么保宁勇云虽然如是旁观者哂X西山音云大小尊者极善和泥合水二祖阿难尊者问迦叶曰师兄世尊传金缕袈裟外别传个甚么迦叶召阿难难应诺迦叶曰倒却门前剎竿着汾阳昭云不问那知五祖戒云露翠巖芝云千年无影树今时没底靴泐潭清云剎竿未倒穿却诸人髑髅换却诸人眼睛剎竿倒后向什么处见释迦老子云居庄云若向剎竿未倒时会得埋没先宗若向剎竿倒却后会得辜负自已且道世尊传金襕外必竟别传何物三面狸奴脚踏月两头白牯手拏烟万峰蔚云迦叶唤阿难暗号私通倒却门前剎竿依前不会若问万峰世尊传金缕袈裟外别传何物只对他道低声低声且道与古人是同是别万峰藏云世尊传的且道在金缕袈裟外在金缕袈裟内咄灵巖储云尽道迦叶祇解推倒不解扶起殊不知尊者置毒药于乳中亦能杀人亦能活人致使西天四七东土二三一个个析髓分皮曹溪路上迄今血滴滴地金粟元云尽道阿难被迦叶热瞒殊不知迦叶被阿难勘破X安国聪云阿难扶起迦叶推倒两个无孔铁锤就中有个恰好且道那个是恰好以手摇云明破即不堪九祖伏䭾密多尊者偈曰父母非我亲谁是最亲者诸佛非我道谁是最道者云葢本云父母非我亲无有不亲者诸佛非我道无有不道者祖师得第一句云盖得第二句有人添得一句许伊鼎足三分伏龙长云父母非我亲我亦非亲者诸佛非我道道亦非我者祖师也不得第一句云葢也不得第二句千巖碎身如微尘何止头破作七分十祖脇尊者因富那夜奢合掌前立尊者问汝从何来曰我心非往尊者曰汝何处住曰我心非止尊者曰汝不定耶曰诸佛亦然尊者曰汝非诸佛曰诸佛亦非翠巖芝云祖师与童子一问一答总欠会在如今作么生会二十四祖师子尊者因月氏国王闻其有道乃越国往见之尊者曰大王来时好道去时亦如来时王有省中峰本云饭里沙泥中剌彷彿不同依俙相似大王来时好道去时亦如来时尊者黄金铸面皮尊者因罽宾国王秉剑问师得蕴空否尊者曰巳得蕴空曰既得蕴空离生死否尊者曰巳离生死曰既X离生死就师乞头得否尊者曰身非我有岂况于头王便斩之白乳涌高数尺王臂自落玄沙备云大小师子尊者头也不解作得主雪窦显云作家君王天然有在翠巖芝云尊者引颈国王举劒正与么时还有人谏得住么至今无人断得此公案如今衲僧作么生断瑯瑘觉云罽宾好一口劒怎奈劒上无眼尊者好个师子要且不解返踯黄龙新云黄龙要问雪窦既是作家君王因甚臂落径山杲云孟八郎汉又与么去天宁琦云似则也似是则未是天童华云玄沙道大小尊者头也不解作得主随氀㲣汉玄觉征云且道斩着斩不着将虾钓鼈汾阳道知师不吝将错就错雪窦道作家君王天然有在提水救火翠巖道当时祖引颈王举劒正与么时还有人谏得么至今无人断得此公案如今衲僧作么生断莫要说梦芭蕉道卖宝撞着瞎波斯诬人之罪瑯瑘道罽宾好一口剑怎奈劒上无眼尊者好个师子要且不解返踯贼过后张弓者一队汉被山僧勦绝了也还见师子尊者么蓦拈拄杖卓一卓云修身慎行恐辱先宗龙池传云我若作尊者才见问得蕴空否便云要头便斫将去问什么蕴空不蕴空X古南门云雪窦祇解归德于君不善承休于祖有人辨得罽宾国王师子尊者白头如新倾葢如故资国秀云国王机似星驰尊者用如电掣然虽各运神通未免均为落节何以如斯不见道作家不啐啄啐啄同时失宝寿新云尊者然则醻他宿命其中未必好心国王虽则据令而行未免脑门着地二十五祖婆舍斯多尊者因与外道无我尊论义外道曰请师默论不假言说尊者曰不假言说孰知胜负曰但取其义尊者曰汝以何为义曰无心为义尊者曰汝既无心安得义乎曰我说无心当名非义尊者曰汝说无心当名非义我说非心当义非名曰当义非名谁能辩义尊者曰汝名非义此名何名曰为辩非义是名无名尊者曰名既非名义亦非义辩者是谁当辩何物如是往反五十九番外道杜口信伏太阳玄云蚌鹬相持死在渔人之手又云何用繁辞径山杲云婆舍斯多何用忉怛当时若见他道请师默论不假言说便云义堕也即今莫有与妙喜默论者么或有个衲僧出来道义堕也我也知你向鬼窟里作活计天宁琦云我若作二十五祖才见外道入门便连棒打出岂不丈夫更待他道请师默论远之远矣X二十七祖般若多罗尊者因赴东印土国王斋次王问诸大德尽转经师为甚么不转尊者曰贫道入息不居阴界出息不涉众缘常转如是经百千万亿卷汾阳昭代云却劳尊者心力报恩秀云者老汉无大人相把葫芦马杓翻腾一上当时好与掀倒打断葛藤博山来云险处锥稳处札国主探端洒不溼钉不入尊者机辨如是经还转也未待你脚跟下线断始知信受奉行尊者路行次或有人问汝行何急尊者曰汝行何慢又问汝姓甚么尊者曰与汝同姓或凡或圣人莫可知天童悟云大小祖师被路人换却眼睛古林如云可恠尊者大路不行却向艹窠里辊宗门拈古彚集卷第四宗门拈古汇集X卍XXX宗门拈古彚集卷第五古杭白巖嗣祖沙门净符彚集东土祖师初祖菩提达磨大师本南天竺国香至王第X三子得般若多罗记莂后盛化本国复念东震旦国有大乘根器乃于梁普通七年庚子至梁因武帝问如何是圣谛第一义祖曰廓然无圣帝曰对朕者谁祖曰不识保宁勇代帝吐舌示之中峰本云缺齿老胡手携泥弹子要与东震旦人鬬富可谓不知量矣被梁王指出照乘明珠问之情知伊道个不识愚菴盂云山僧则不然或有问如何是圣谛第一义双柑迤𨓦黄鹂下踏徧落花鸳水春灵巖储云恁么答话果然达磨不会禅良久云咦如此批判想夫子亦未必识字毕竟如何拍案云王何必曰利卓拄杖休去灵隐礼云达磨大师气葢神洲才被武帝一拶直得无绳自缚去死十分虽然如是也须救取武帝清化嶾云尽道武帝不会祖师意殊不知达磨被他两度验彻骨髓天宝真云武帝将谓是个别宝波斯真宝现前却又不能鉴得当时若是个汉者碧眼胡趂出朝门有分四祖浪云中峰老人压良为贱殊不知万乘之君落在达磨大师圈缋里至今无人能出初祖因慧可问诸佛法印可得闻乎祖曰诸佛法印匪从人得可曰我心未宁乞师安心祖曰将心来与X汝安可曰觅心了不可得祖曰与汝安心竟芭蕉彻云金刚与泥人揩背五祖戒云若只恁么何用西来云居元云彼自无疮勿伤之也虽然如是一言易出驷马难追五祖演举至乞师安心处乃云白云当时若见好与三十棒何故他人见将谓说安心法毕竟如何菩萨龙王行雨润遮身向上数重云云居庄云杀人须是杀人刀活人须是活人劒栖霞成云垂钩四海为钓狞龙吕望之志远矣因甚一见西伯即抝折钓竿其亦天将以夫子为木铎乎白巖符云者碧眼胡甘沉座主当时问诸佛法印可得闻乎何不向道胡饼里讨甚么汁神光他是个皮下有血的者里必有长进且免他又从人觅安心法而乃联联纤纤却道诸佛法印匪从人得呵呵匪从人得从甚么处得饶他说得来处分明更要问者碧眼胡觅法印在拟议不来莫怪性躁初祖曰吾本来兹土传法救迷情一花开五叶结果自然成五祖演云达磨大师信脚来信口道后代儿孙都成计较诸人要会开花结果处么郑州梨青州枣万物无过出处好南堂欲云提本分钳锤碎情解窠窟还他五祖要X见花开结果处则太远在诸人要会花开结果处么拈却郑州梨放下青州枣出门便是长安道久立珍重初祖一日命门人曰时将至矣汝等盍各言所得乎时有道副对曰如我所见不执文字不离文字而为道用祖曰汝得吾皮尼总持曰我今所解如庆喜见阿閦佛国一见更不再见祖曰汝得吾肉道育曰四大本空五阴非有如我见处无一法可当情祖曰汝得吾骨最后慧可出但礼拜依位而立祖曰汝得吾髓乃传衣付法为东土第二祖荐福怀云祖师与么说话无计较中翻成计较无途辙中翻成途辙若教伊踏着德山临济门免见九年冷坐被人唤作壁观胡僧直饶如是也未免殃及儿孙太阳玄云且道更有一人出来得个什么自云不得不得又云意况不到翠巖芝云二祖被他当面涂煳莫道髓皮也不曾摸着因甚却绍祖位五祖演云当时若见四人恁么各与三十棒只如白云也合喫二十九棒留一棒与汝诸人其有知痛痒者不惟不孤负他先圣亦乃得见白云脱或未然堂里喫粥喫饭更须烂嚼莫只浑囵吞却一指海云噫航海西来只要觅得一个半个那管将错就错海上座若在见他才礼拜便与一踏非X唯显衲僧眼目亦免使后人向礼拜处躲跟宝寿新云者缺齿胡婆婆呾呾像个嚼饭餧婴孩一般有甚用处若是新长老待伊一伙黑漆桶呈了如何若何便各与噼头一棒不特使伊各得勦绝葛藤管取他一个个转辘辘地且免后人向皮髓边着倒二祖慧可大师因僧璨问弟子身缠风恙请和尚忏罪祖曰将罪来与汝忏璨良久曰觅罪了不可得祖曰与汝忏罪竟宜依佛法僧住璨曰今见和尚巳知是僧未审何名佛法祖曰是心是佛是心是法法佛无二僧宝亦然璨曰今日始知罪性不在内外中间如其心焉佛法无二祖深器之瑯瑘觉云犹欠作云何梵在梁山观于觅罪了不可得处云罪性向甚么处去也又云非但罪性觅者亦不见有云居齐云二祖深器之且道是肯他会佛法耶是肯他说道理耶耽源宁云尽道可大师得初祖安心之法克绍西宗看他恁么酬对向来俗气一毫也不曾移易更有个承虗接响者道如其心焉佛法无二似者般汉总与一坑埋却有什么过三祖僧璨大师信心铭曰六尘不恶还同正觉雪窦显云拄杖子是尘有什么过过既无应合辨主所以道粪扫堆头现丈六金身且拈在一边赤X肉团上壁立千仞又放过一着直饶八面四方正好连架打古南门云雪窦拄杖子虽善能为祖师作主要且脚跟未点地在三祖信心铭曰至道无难唯嫌拣择报恩秀云三祖道个嫌字先自憎爱了也却道但莫憎爱洞然明白又何啻掦声而欲止响诸人退步就已试子细检点看德山绘别云至道最难须是拣择若无憎爱怎见明白佛川义云祖师八字打开两手分付了也虽然直捷固然直捷怎奈极是诸讹要得与祖师觌体相见山僧更资一路乃云至道无难唯嫌拣择但莫憎爱洞然明白良久云参南华曹溪六祖慧能大鉴禅师寓南海法性寺廊庑间暮夜因风飏剎旛有二僧对论一曰旛动一曰风动持论不决祖乃曰不是风动不是旛动仁者心动雪峰存云大小祖师龙头蛇尾好与二十棒孚上座侍立次不觉咬齿峰曰老僧与么道也好与二十棒保福展云作贼人心虗也是萧何置律巴陵鑑云祖师道不是风动不是旛动既不是风旛向甚处着有人与祖师作主出来与巴陵相见雪窦显云风动旛动既是风旛向甚处着有人与X巴陵作主出来与雪窦相见黄龙新云不是风动不是旛动明眼汉一点瞒他不得仁者心动且缓缓你向甚处见祖师乃掷下拂子曰看泐潭清云不是风动不是旛动灵利汉悬崖撒手便好承当顾后瞻前转生迷闷仁者心动而今还有为祖师作主者么出来与老僧相见天童华云一盲引众盲相牵入火炕径山杲举雪峰语毕云要识孚上座么犀因玩月纹生角要识雪峰么象被雷轰花入牙中峰本云甞鼎一脔具知众味非风动非旛动仁者心动可谓甞鼎之一脔矣使人不觉恶心呕吐天宁琦云诸禅德风动旛动心动与你拈却了也向什么处见祖师径山琇云大小祖师为人错下註脚合喫三十棒龙池传云不是风动不是旛动也不是心动僧问毕竟是什么动传召僧僧近前传乃与僧一掌云只许你知不许你会又一掌云去龙池微云我有四十痛棒二十打二僧不合道风动旛动十棒打曹溪不合道心动十棒待打个人时有僧出拟问微噼嵴便打云惯钓鲸鲵沉巨浸却嗟蛙步𩥇泥沙能仁鑑云古今多少人不向二僧逐境漂流处着倒定在祖师黑山鬼窟里作活计山僧今日与诸X人掀翻窠臼去也风动也三十棒旛动也三十棒心动也三十棒傍僧云和尚聻鑑乃顾侍者云认取者僧便归方丈金粟元云还知祖师落处么书头教娘勤作息书尾教娘莫瞌睡中间一句不成文无限相思华雨泪瓯峰承云是风动是旛动二僧各有见处非风动非旛动祖师漏逗不少仁者心动好与三十棒为什么凉泉者里赏罚分明一任诸方判断大觉昇云大小祖师恶口拶着便说心说性敢保未彻在大觉今日为你分明剖露不是风动不是旛动不是心动道得出身句合受人天供白巖符云大小祖师当时只道不是风动不是旛动便了不妨令人疑着却乃道仁者心动千古之下得不遭人检点顾左右云者里还有为祖师出气者么直饶道不是心动也好与三十苕帚五峰甫云六祖像个村学究对蒙童讲中庸大学动便诚正卒脩令人打瞌睡不彻何不道春游芳草地夏赏绿荷池却解颐六祖有偈曰兀兀不脩善腾腾不造恶寂寂断见闻荡荡心无着寿昌经云兀兀不脩善撞破虗空成几片腾腾不造恶转身挨倒空王阁寂寂断见闻十方法界共慈门荡荡心无着惊起蟭螟吞五岳祇如此意还X相似么噫长江昼夜东流去海水从来不减增六祖因永嘉到绕禅牀三匝振钖一下卓然而立祖曰夫沙门者具三千威仪八万细行大德从何方来生大我慢永曰生死事大无常迅速祖曰何不体取无生了无速乎永曰体即无生了本无速祖曰如是如是永方具威仪参礼须臾告辞祖曰返太速乎永曰本自非动岂有速耶祖曰谁知非动永曰仁者自生分别祖曰汝甚得无生之意永曰无生岂有意耶祖曰无意谁当分别永曰分别亦非意祖叹曰善哉少留一宿雪窦显举至生大我慢处便喝一喝云永嘉当时下得者一喝免见龙头蛇尾又向卓然而立处代祖云未到曹溪与你三十棒了也浮山云先行不到末后太过瑞巖愠云永嘉承虗接响祖师将错就错雪窦龟背刮毛浮山马头安角绕禅牀三匝兮眼似铜铃勉留一宿兮头如木杓松风江月少人知南海波斯生白泽六祖因卧轮有偈曰卧轮有伎俩能断百思想对境心不起菩提日日长祖乃别云慧能无伎俩不断百思想对境心数起菩提作么长天童觉云葵花向日柳絮随风鼓山贤云六祖为救卧轮施此法药若执以为实作卧轮奴也未得在X宝寿新云才说干三连便有坤六断且道作么生得圆成一卦去要知爻象分明处只在文王掌上观六祖因僧问黄梅意旨什么人得祖曰会佛法人得曰和尚还得否祖曰我不得曰和尚为什么不得祖曰我不会佛法翠巖芝云会得即二头不会即三首作么生便有出身之路径山杲云还见祖师么若也不见径山与你指出蕉芭蕉芭有叶无了忽然一阵狂风起恰似东京大相国寺里三十六院东廊下壁角头王和尚破袈裟毕竟如何归堂喫茶天宁琦云棒打石人头嚗嚗论实事云居庄云得与不得会与不会即不问祖师性命因甚落在者僧手里清化嶾云者僧虽善一挨一拶却无胆量若是久历沙场底汉待道我不会佛法便掀倒禅牀岂不光前启后崇先奇云且道祖师恁么答话还得黄梅意旨不得黄梅意旨要会么白马紫金鞍骑出万人看借问谁家子读书人做官灵谿昱云会佛法也三十棒不会佛法也三十棒毕竟黄梅意旨什么人得姹女巳归霄汉去獃郎犹向火边𨀛X六祖一日谓门人曰吾欲归新州汝等速治舟楫门人曰师从此去早晚却回祖曰叶落归根来时无口法云秀云非但来时无口去时亦无鼻孔白云端云祖师可谓善解借手行拳有般汉往往道言犹在耳不见道子期去不返浩浩良可悲不知天地间知音复是谁五祖演云祖师恁么道犹欠悟在旁出祖师四祖旁出牛头法融禅师因四祖到山入后菴见虎便作怕势融曰和尚犹有者个在祖曰者个是什么融于言下有省雪窦显代融但亦作怕势又云洎合放过大沩喆因僧问牛头未见四祖时如何寒毛卓竖见后如何额头汗出云门澄云四祖见虎便作怕势百尺丝纶直下垂和尚犹有者个在一钓便上者个是什么更与临风一拶融于言下有省从门入者未必家珍若是个返踯狮儿四祖也须着险宣州安国玄挺禅师因僧问五祖忍大师云真性缘起其义云何祖默然时安国侍立其旁乃曰大德正兴一念问时是真性中缘起僧言下大悟径山杲云未兴一念问时不可无缘起也时有僧云未兴一念时唤什么作缘起妙喜云我也只要X你与么道天宁琦云崑崙奴着铁裤打一棒行一步灵巖储云父子上山各自努力人人尽道黄梅就下平高殊不知脚头太崄者僧只顾万仞巖头进步那识身在帝乡挺禅妙喜一人点即不到一人到即不点山僧终不说破具眼者脚下看取文峰玉别妙喜后语云赃物现在润州鹤林玄素禅师因僧敲门林问是什么人曰是僧林曰非但是僧佛来亦不着曰佛来为什么不着林曰无汝栖泊处宝寿方云鹤林与么道将谓立在高高山顶殊不知被者僧推向万丈深渊里多少时了也还有检点得出者么若有试出来与雪峰拄杖子相见杭州径山国一道钦禅师因马祖遣人送书到书中作一圆相钦发缄见遂于圆相中着一点却封回忠国师闻乃曰钦师犹被马师惑保福展云甚处是钦师被马师惑处且作么生得不惑去雪窦显云径山被惑且置若将呈似国师又别作个什么伎俩免被惑去有老宿云当时坐却便休亦有道但与画破若与么祇是不识羞敢谓天下老师各具金刚眼睛广作神通变化还免得么雪窦见处也要诸人共知祇者马师当时画出早自惑了也X沩山哲云诸人还识马祖径山么一点水墨两处成龙国师道钦师犹被马师惑可谓千里同风不见道手执夜明符几个知天晓径山杲云马师仲冬严寒钦师孟夏渐热虽然寒暑不同彼此不失时节忠国师因甚却道钦师犹被马师惑还委悉么无风荷叶动决定有鱼行天宁琦云圆相中着点墨日月无光天地暗黑初未惑钦师马师先自惑累及老南阳也一场狼借良久云平生肝胆向人倾相识如同不相识保宁茂云醉汉扶酒人起倒凭谁力虽然国师出手也是郎当径山琇云马祖无风起浪国一随邪逐恶虽是解弄精魂未免二俱失利致使忠国师道钦师犹被马师惑汝诸人还知落处么鹁鸠树头啼意在麻畬里云居庄云箭锋相直纵夺当机还他马祖国一始得蓦拈拄杖召众云只如国师道钦师犹被马师惑毕竟意在于何卓拄杖一下古南门云古南有三十棒一打马师不应自惑二打钦师不应被惑三打雪窦不应判惑更有一棒欵欵与诸人道破崇先奇云马师草草问候钦师万字折点虽然往复无差转见道路周遮总谓忠国师道钦师犹被马师惑殊不知字经三写乌焉成马X白巖符云马祖径山无大人相拈向一边国师明于责人昧于责已好与三十乌藤良久顾左右云今日幸是无人西山音云钦师事忙不及草书马师家贫难办素饭虽然一往一来祇是随家丰俭且道忠国师作么生亲言出亲口国一因马祖遣智藏来问十二时中以何为境一曰待汝回去时有信藏曰即今便回去一曰传语马祖道却须问取曹溪云居庄云马祖大似埋兵掉鬬国一可谓遇变出奇者僧虽善通使命要且劳而无功蓦拈拄杖画一画云三级浪高鱼化龙痴人犹戽夜塘水国一同忠国师在唐代宗宫中坐次见帝驾来乃起立帝曰师何以起一曰檀越何得向四威仪中见贫道径山杲云不向四威仪中又如何见国一宝寿方云国一妙喜各见一边俱未免后人评议姑置勿论雪峰今日要问诸人向行住坐卧中见既不得不向行住坐卧中见又不得毕竟向甚么处见者里挨得身插得足许你与古人把臂同行不然日用四威仪中大有蹉过杭州凤林鸟窠道林禅师因侍者慧通辞林问何往通曰诸方学佛法去林曰若是佛法此间亦有少许通曰如何是和尚此间佛法林于身上拈起X布毛吹示之通有省大沩秀云可惜者僧认他口头声色以当平生殊不知自已光明葢天葢地神鼎諲举公案了遂于身上拈布毛示众随后一吹云会么巳后不得孤负老僧径山杲云沩山与么批判也未梦见鸟窠在天宁琦云侍者能于拈起布毛处便喝免致诸方检点我恁么道也是为他闲事长无明天宝真云鸟窠与么地也是怜儿不觉丑好与三十棒何故黄金自有黄金价何必和沙卖与人五祖旁出嵩山峻极禅师因僧问如何是脩善行人山曰担枷带鏁曰如何是作恶行人山曰脩禅入定曰某甲浅机请师直指山乃曰尔问我恶恶不从善尔问我善善不从恶僧良久山曰会么曰不会山曰恶人无善念善人无恶心所以道善恶如浮云起灭俱无处僧于言下有契悟后破灶堕闻举乃曰此子会尽诸法无生荐福怀云前头则官不容针后面则私通车马若能辨得许你具择法眼昭觉勤云穷善善自何来究恶恶从何起若能明见者个田地便知诸法无生有问崇宁如何是大脩行底人脩禅入定如何是大作恶底人担枷带鏁且道与嵩山是同是别X径山杲云怎奈在髑髅前作妄想乌石道云石溪者里又且不然有问如何是大脩行底人向道横身当宇宙如何是大作业底人赤脚上刀山且道与古人是同是别良久云但得此身无罣碍何妨尘事乱如麻寿昌经云恶人无善善人无恶倏尔言外知归翻然不落因果僧大悟悟甚么狮儿迸断黄金索据实举论俱未免过毕竟过在什么处闲云万斛凝青嶂一任风雷鼓复收六祖旁出洛京荷泽神会禅师因乡信至报二亲亡泽乃入堂白椎曰父母俱丧请大众念摩诃般若众才集泽便结椎曰劳烦大众宝寿方云大小荷泽虽然放去较危收来太速要庄严二亲报地犹未可雪峰则不然今日或有报二亲俱忘亦入堂白椎曰父母俱丧请大众挝法鼓左手锣右手舞十字街头吓跳虎顾众云咄走开走开莫来拦我毬门路宗门拈古彚集卷第五X宗门拈古汇集X卍XXX宗门拈古彚集卷第六古杭白巖嗣祖沙门净符彚集旁出祖师六祖旁出南阳慧忠国师因西天大耳三藏到京自谓得他心通肃宗帝命师试验三藏见拜起立于右师问汝得他心通那藏曰不敢师曰汝道老僧即今在什么处藏曰和尚是一国之师何得去西川看竞渡师良久又问汝道老僧即今在什么处藏曰和尚是一国之师何得向天津桥上看弄猢狲良久师又问汝道老僧即今在什么处藏罔知师叱曰者野狐精他心通在什么处藏无对玄沙备征云汝道前两度还见国师么雪窦云败也败也报慈遂征云前两度见后来为甚么不见且道利害在甚么处赵州谂因僧问大耳三藏第三度不见国师未审国师在什么处州云在三藏鼻孔里后有僧问玄沙既在三藏鼻孔里因甚不见沙云只为太近翠巖芝云只如三藏还见国师鼻孔么白云端云国师在三藏鼻孔里有甚难见殊不知在三藏眼睛里天童觉云三藏不见国师则且置你道国师还自知下落处么若谓自知则百鸟衔花诸天送供未X有休日且道正当恁么时落在什么处高峰妙云大小国师平生伎俩总被者胡僧勘破虽然赖遇圣君证明报恩秀云若在眼睛里有甚难见殊不知三藏通身是国师虽然也只道得一半若要全道三藏未离西天时早巳与国师相见了也天童悟云如今若问在三藏眼睛里因甚不见向道非汝境界宝寿新云要见国师则易见三藏则难何故只知三藏不解国师落处殊不知国师被三藏勘破且道那里是他勘破处城山洽云且道第三度国师在甚么处者里着得一只眼方称无事衲僧凤山启云大小国师被三藏惑乱一上佛川宗云人人道三藏不知国师落处殊不知国师鼻孔却在三藏手里只是当时尚欠一筹待道即今在甚么处伹拍掌呵呵大笑管教他一国之师分踈不下菩提珍云大小国师被三藏逼得无地藏身则且置祇如第三度因甚不见山僧道非但三藏摸索不着敢保国师自已亦未知落处在乃呵呵大笑国师唤侍者者应诺如是三召三应诺师曰将谓吾孤负汝谁知汝孤负吾赵州谂云如人暗中书字字虽不成文彩巳彰雪X窦便喝愚菴盂云者一喝有宾有主有照有用径山杲云者一喝在国师侍者分上在赵州分上随后一喝愚菴盂云相骂饶你接嘴投子同云抑逼人作么雪窦云躲根汉玄沙备云却是侍者会雪窦云停囚长智云门偃云作么生是吾孤负汝处若会得也是无端雪窦云元来不会云门又云作么生是侍者孤负国师处粉骨碎身未报得雪窦云无端无端法眼益因僧问国师唤侍者意作么生眼云且去别时来云居钖云法眼恁么道为复明国师意不明国师意雪窦云瞒我不得兴化奖云一盲引众盲雪窦云端的瞎有人问雪窦便打也要诸方检点报慈遂问僧云甚处是侍者会处僧云若不会争解与么应遂云汝少会在又云若于此见得便识玄沙翠巖芝云国师与侍者总欠会在如今作么生会雪窦显云国师三唤点即不到侍者三应到即不点又云将谓吾孤负汝却是汝孤负吾谩雪窦一点不得云居钖征云且道侍者会不会若会国师又道汝孤负吾若不会玄沙又道却是侍者会且作么生商量天童觉云仁义道中师资分上再唿能再应论实X不论虗且道有孤负无孤负皓玉无瑕雕文丧德浮山云国师好肉剜疮云门灸瘢上着艾雪窦大似随邪逐恶殊不知鼻孔总在侍者手里保宁茂云两人端的瞎彼此弄泥团端巖愠云丛林中商量国即三唤呕出心肝侍者三应全身担荷是则固是只是国师道将谓吾孤负汝谁知汝孤负吾又作么生若曰两无孤负昧却云门若曰两有孤负屈了雪窦总不与么浮山又道鼻孔总在侍者手里瑞巖向者里露箇消息也要诸方检点易分雪里粉难辨墨中煤南堂欲云国师三唤侍者三应可谓形直影端及乎道箇将谓吾孤负汝却是汝孤负吾便见分踈不下且道誵讹在什么处笑巖宝呵呵大笑云诸禅德还知者笑落处么若知国师只得瓦解氷消若不知侍者依然四稜着地还委悉么一阳巳度先春信腊夜寒梅破雪开愚菴盂云老僧居平亦唤侍者侍者随应侍者擎杯递盏老僧随手应接老僧与侍者两不相负亦不相瞒夹路桃花风雨后马蹄何处避残红南㵎问云妙喜老人前不遘村后不迭店要见国师侍者三生六十劫宝寿新云国师三唤如珠走盘侍者三应如盘走珠毕竟孤负在甚么处波斯吹铁笛音韵出青霄河渚谦云国师如是唤侍者如是应可谓啐啄同X时针芥相契且那里是他辜负国师处𡛥女巳归霄汉去獃郎犹向火边蹲獬云三唿三应醉里倾盃云门雪窦畵蛇添足直下悟去也是无端国师因肃宗帝问如何是无诤三昧师曰檀越踏毗卢顶上行帝曰此意如何师曰莫认自已清净法身径山杲云诸人要见国师么只在你眼睛里开眼也蹉过合眼也蹉过既在眼睛里为甚么却蹉过妙喜恁么道也蹉过不少国师同肃宗帝到宫前乃指石狮子曰陛下者石狮子奇特下取一转语帝曰朕下语不得请师下语师曰山僧罪过后耽源问皇帝还会么师曰皇帝会且置你作么生会玄沙备云大小国师被侍者勘破宝寿新云不是真狮争能善哮吼虽然且道国师善哮吼肃宗善哮吼耽源善哮吼请下一转语看倘复道某下不得请师下到者里作么生结煞噫为君难为臣不易国师因南泉参乃问甚处来泉曰江西来师曰还将得马师真来么泉曰祇者是师曰背后底聻泉便休长庆稜云大似不知保福展别云几不到和尚此间云居钖云此二尊宿尽扶背后只如南泉休去为当扶面前扶背后X天界盛云南泉井底架高楼国师漆桶里斫额此外两两三三扶面前扶背后正是扬州拾马粪却去苏州卖合香国师因丹霞参才展具师曰不用不用霞退后三步师曰如是如是霞进前三步师曰不是不是霞绕禅牀一帀出去师曰去圣时遥人多懈怠三十年后觅个汉也难得保福展云丹霞贪程不觉行困沩山哲云丹霞可谓怀藏至宝遇智者乃增辉国师鸿门大启陟者须是其人如今还有为丹霞作主者么出来与大沩相见有么不是龙门客切忌遭点额泐潭准云客路如天远侯门似海深登弥天释之门者须是其人接待高宾应有孟甞君之度量苟不如是便见主宾道异云泥不合大沩果云丹霞一进一退暗中赢得一着国师倒东擂西未免旁观者哂昭觉勤云宾主相见欲展不展退后进前礼过成谄犹幸南阳老而不耄东禅观云明镜当台胡来胡现汉来汉现洪钟在架大扣大鸣小扣小鸣一卷一舒一擒一纵可谓照用两全行说俱到且如国师道去圣时遥人多懈怠三十年后觅个汉也难得毕竟是褒是贬崇先奇云国师当轩布鼓难为击者丹霞渔阳三X弄意气天生众中总谓宾主穆穆殊不和虽得一场荣刖却一双足云溪挺云二老有纵有夺识咎识休不愧一回相见虽然如此黄石公赖遇子房若是汉高不免遭他慢骂国师因丹霞来访值睡次乃问侍者国师在否者曰在即在只是不见客霞曰太深远生者曰莫道上座佛眼也覰不见霞曰龙生龙子凤生凤儿师睡起侍者举似前话师乃打侍者二十棒趁出院霞闻叹曰不谬为南阳国师天童华云侍者喫棒出院葢千载一时然归宗岂免眼热丹霞固虽好手怎奈落在国师网子里诸人还辨得么苟或未然犹握金鞭问归客夜深谁共御街行径山荣云国师幸自高眠侍者播扬家丑不因多口丹霞怎见国师哮吼敢问大众国师既在为什么不见客向者里看得破非唯知躭源落节亦见自已有出身之路虽然如是莫将闲学解埋没祖师心天奇瑞云丹霞只知其一不知其二侍者只知其二不知其一二人通该二十棒可惜放过且道国师眼在甚么处复云待汝喫了棒向汝说通玄奇云侍者瞠眼寐语累他国师寝食不安丹霞虽解就地埋人殊不顾旁人看破还有知他侍X者喫棒丹霞喫惊底么试道看栖霞成云国师横身世外饱食高眠恃有侍者接待也及乎佳宾一到未免恭而无礼若非国师智鑑高悬几被丹霞铲却光彩然丹霞虽好手未免不会作客劳烦主人南山宝云侍者眼孔虽高丹霞赏鑑不善若非国师动絃别曲拨转机宜未免遭人检点虽然也是祸出私门凤山启云门题凤字句里藏机弘拓家风义方教子可谓无孔笛逢毡拍板虽然且道丹霞还曾相见国师么灵峰灵云丹霞向碧洞狂歌国师在玉壶大醉若非侍者放憨怎见汗马功高白巖符云丹霞个汉处心不良非南阳照妖有镜则一国之师几乎被侍者断送然侍者棒虽喫要且无恙唯丹霞徧身骨节至今犹痛潜麓化云利动君子丹霞姑置勿论贼过张弓国师徒夸好手检点将来有甚气息到不如孟八郎一枝冷箭两处中的却较些子国师因与紫璘供奉论义师陞座奉曰请师立义某甲破师曰立义巳竟奉曰是什么义师曰果然不见非公境界便下座广胤标云善战者致人不致于人若紫璘者只有先锋且无殿后当时若是个人待道立义巳竟但X向道情知者老汉向鬼窟里作活计管取因形措胜纵越人之兵虽多亦奚益于胜哉国师问紫璘供奉甚处来曰城南来师曰城南草作何色曰作黄色师乃问童子城南草作何色子曰作黄色师曰祇者童子亦可帘前赐紫对御谈玄沩山哲云国师恁么问供奉与童子恁么答且道还有利害么若也辨得许你亲见国师若辨不得城南草依前作黄色径山杲云你道国师拖泥带水说老婆禅得么海门涌云国师虽惯压良为贱检点将来也是草窠里辊国师因供奉註思益经师曰凡註经须会佛意始得曰若不会佛意怎解註经师令侍者盛一盌水水中着七粒米盌面安一只箸问奉曰是什么义奉无语师曰老僧意尚不会何况佛意沩山果云供奉先锋有作殿后无功当时才见问是什么义便好云草本不劳拈出踢倒便行直饶国师通身是口也无说处国师问供奉大德所蕴何业曰讲青龙疏师曰是疏金刚经么曰是师曰经文最初两字唤作什么字师曰如是师曰是什么奉无对明招谦代供奉云昔日灵山今朝亲见沩山果云沩山要问明招昔日灵山今朝亲见毕竟是个什么当时有人下得者一拶纵使明招通X身是眼也未免一状领过云溪挺代供奉云和尚人天之师字也不识国师问僧近离甚处曰南方师曰南方知识以何法示人曰南方知识祇道一朝风火散如蛇退皮如龙换骨本尔真性宛然无坏师曰苦哉苦哉南方知识说法半生半灭曰南方知识即如此未审和尚此间说何法师曰我此间身心一如身外无余曰和尚何得将泡幻之身同于法体师曰你为什么入于邪道曰什么处是某甲入于邪道处师曰不见教中道若以色见我以音声求我是人行邪道不能见如来云门偃举至身心一如身外无余处乃云山河大地何处有耶神鼎諲云国师与么道龙头蛇尾前来身心一如向什么处去也试检点看净慈昌云者僧当时待国师举六如偈了便好云苦哉苦哉大小国师半生半灭东禅观征云国师与者僧即色声相见离色声相见若离色声相见何异南方知识半生半灭若即色声相见又道色见声求是行邪道众中莫有为国师作主者么我要问你既是身心一如身外无余泡幻之身为什么不同法体国师因麻谷持钖到遶禅牀三帀振钖一下卓然而立师曰汝既如是何用更见贫道谷又振钖一下卓然而立师曰者野狐精出去X雪窦显代麻谷云洎不到此白巖符云宝符在握予夺从容还他南阳老作不媿为一国之师然终不免麻谷在背地里冷笑国师因肃宗帝问师在曹溪得何法师曰陛下还见空中一片云么帝曰见师曰钉钉着悬挂着五祖戒云好事不如无磬山修云且喜国师答话不涉离微不落理路可谓超今迈古独步干坤倘肃宗帝若解转身一拶不知者一片云又如何收卷祇如转身一句作么生道良久云一堂风冷淡千古意分明白巖符云肃宗帝等闲置个问端未当好心若非南阳老汉未免彼此钝置然则国师与么道且道是曹溪所得耶非曹溪所得耶试定当看国师因虞军容问师住白巖山如何修行师乃以手摩童子顶曰惺惺直言惺惺历历直言历历他后莫受人瞒保福展云国师被军容一拶直得手忙脚乱白巖符云与么修行直是个弄精魂汉有甚么限者里则不然忽有人问师住白巖山如何修行向道瓦鼎惯烹丹穴凤长竿时钓碧潭龙国师问座主讲甚么经曰唯识论师曰作么生会唯识曰三界唯心万法唯识师指帘子曰者个是什么法曰色法师曰座主帘前赐紫对御谈经何得五戒不持X宝寿方代座主别前语云者边是香台那边是露柱别后语云国师大似不曾读论国师因马祖遣西堂藏驰书至师问汝师说什么法藏从西过东立师曰祇者个更别有藏却过西立师曰者个是马师底仁者底作么生藏曰早个呈似和尚了也保福展云大小西堂埋没马大师不少白巖符云藏公醻对有据施设可观真不媿为马师专使虽然荆山浑璞不无小玼当时待道者是马师底仁者底作么生便好作礼云明朝更献楚王看便出岂不尤为淳萃国师因马祖遣伏牛自在驰书至师问马师近日如何示徒牛曰即心即佛师曰是什么语话良久又问此外更有何言教牛曰非心非佛或曰不是心不是佛不是物师曰犹较些子牛却问马大师即恁么未审和尚此间如何示徒师曰三点如流水曲似刈禾镰雪窦显向犹较些子处便喝又向曲似刈禾镰处云是甚么语话也好与一拶见之不取千载难逢沩山哲云国师道犹较些子当时但呵呵大笑复问和尚此间如何示徒待云三点如流水曲似刈禾镰又呵呵大笑教他国师进且无门退亦无路何故入虎穴撩虎尾须是其人姜山方云大小国师有头无尾待伊道不是心不X是佛不是物何不亦向道是甚么语话岂不光前绝后古南门云马祖国师鼻孔总被伏牛穿却了也忽有个汉出来道是什么语话噼嵴棒云三段不同收归上科国师问紫璘供奉佛是什么义曰觉义师曰佛曾迷否曰不曾迷师曰用觉作么奉无语径山杲云若不入水怎见长人资福侣云国师也是从井救人国师因涅槃时至乃辞代宗帝帝曰师灭度后弟子将何所记师曰告檀越与老僧造个无缝塔帝曰请师塔样师良久曰会么帝曰不会师曰贫道去后有侍者应真却谙此事乞诏问之后代宗诏应真入内问前语真良久曰圣上会么帝曰不会真乃述偈曰湘之南潭之北中有黄金充一国无影树下合同船琉璃殿上无知识雪窦显云代宗不会且置躭源还会么祇消个请师塔样尽西天此土诸位祖师遭者一拶不免将南作北有旁不肯底出来我要问你那个是无缝塔神鼎諲云躭源恁么颂且道尽善不尽善神鼎与诸人下四转语湘之南潭之北君臣有路中有黄金充一国净妙体圆无影树下合同船千圣同辙琉璃殿上无知识凡圣路绝若与么会去必不相X赚神鼎与么註解只是孤负国师保宁勇云所谓非父不生其子虽然如是瞒代宗一人即得怎奈天下衲僧眼何且道那个是衲僧眼便下座五祖演云国师良久悬鼓待槌当时代宗若是个作家君王待伊教诏躭源便好道国师何必灜山誾云国师塔样大囗昆囫生躭源塔样大玲珑生且道国师底是躭源底是古南门云出身犹可易脱体道应难当时待代宗道请师塔样伹道想陛下造者塔不得更有问那个是无缝塔蓦口掴云合取口金粟元云好个塔样从古至今未曾有一人识得躭源与么颂非惟欺瞒皇帝亦乃辜负国师崇先奇云大小雪窦抑已扬人殊不知无缝塔样至今岿然不动可惜代宗错过若是作家君王如飞龙在天光被四表又何止衲僧门下后来躭源述偈也是父为子隐子为父隐具眼者试邈摸看永嘉玄觉禅师证道歌云心是根法是尘两种犹如镜上痕痕垢尽时光始现心法双忘性即真百丈雪云我云门者里又且不然心是根法是尘两种犹如车两轮两轮未转车无用两轮转处示车身永嘉云江月照松风吹永夜清宵何所为佛性戒珠心地印雾露云霞体上衣X径山杲云者个阿师好与三十棒且道过在甚么处不合将常住物入衣钵下荐福璨云江月照松风吹永夜清宵何所为顾眎大众云荐福门下若有个样衲僧唤来洗脚何故无为无事人犹是金鏁难报恩贤云妙喜虽则捉贼献赃棒不虗发怎奈不顾自家失利大众还知妙喜老人失利处么不许他人富甘得自家贫永嘉云大丈夫秉慧劒般若锋兮金刚𦦨非但空摧外道心且曾落却天魔胆一指海云永嘉老头儿元来胆小山僧则不然大丈夫秉慧劒般若锋兮金刚𦦨非但空摧佛祖心早曾落却虗空胆吉州躭源山应真禅师参方回省觐马祖却于祖前画一圆相就上礼拜祖曰子莫欲作佛否源曰某甲不解揑目祖曰吾不如汝雪窦显云然勐虎不食其子怎奈来言不丰诸人要识躭源么只是个藏身露影汉南堂欲云躭源归省献个胡饼马祖䑛犊自不胜情雪窦云然勐虎不食其子怎奈来言不丰检点将来恰踏着躭源影子海舟慈云躭源识得马祖前箭虽避后箭难逃若是伶俐衲僧收坐具便出古南门云躭源作个圆相佛固不欲作怎奈早巳X揑目马祖道吾不如汝大似信其言而不观其行虽然马驹踏杀天下人莫道不食其子通云躭源者汉拟归省时早自揑目了也更有个马簸箕把不住道吾不如汝又岂止揑目而巳躭源问国师百年后有人问极则事作么生国师曰幸自可怜生须要个护身符子作什么五祖戒代云和尚终是老婆心切大沩泰云大小躭源被国师一坐直至如今起不得若是大沩即不然待道幸自可怜生要须个护身符子作什么向道暗中为照烛崄处作津梁白巖符云幸自可怜生要须个护身符子作什么粉骨碎身难报此恩大沩道暗中为照烛险处作津梁且道与么说话还契他国师意也无山僧代耽源进一语贵与国师相见幸自可怜生要须个护身符子作什么对道某甲今日悔出此问宗门拈古彚集卷第六X宗门拈古汇集X卍XXX宗门拈古彚集卷第七古杭白巖嗣祖沙门净符彚集未详法嗣先净照禅师问楞严大师经中道若能转物即同如来若被物转即名凡夫祇如昇元阁作么生转严无对汾阳昭代大师云彼此老大宝寿方代大师云今日被禅师一问直得口挂壁上唐朝因禅师微时掘地次见一大块戏运槌勐击之应手而碎忽然大悟老宿闻云尽山河大地被因禅一击百杂碎灵巖储云因禅虽向平田浅草蓦地回光也是囫囵吞枣者老宿因斋庆赞未免矢上加尖山僧今日打草祇要惊蛇个中若有一拨便转的衲僧免教撒土撒沙其或未然只得将错就错以拄杖竖起云看看便掷下归方丈僧肇法师赴难姚秦临法场说偈曰四大元无我五蕴本来空将头临白刃恰似斩春风玄沙备云大小肇法师临死犹䆿语肇公云诸法不异者不可续凫截鹤夷岳盈壑然后为无异哉云门偃云长者天然长短者天然短又云是法住法位世间相常住乃拈起拄杖云不是常住法天X宁琦云一家有事百家忙喝一喝下座肇公云有物流动人之常情白云端云肇法师刚然不知有流动者洞山度云二大老也是徐六担板各见一边好各与二十拄杖且道洞山拄杖子还有分付处也无若道无分付处不可徒然若道有分付处二老过在甚么处若缁素得出洞山分半院与伊诸禅德还缁素得出么良久拂一拂云青山只解磨今古流水何甞洗是非喝一喝实性大师因同参芙蓉训禅师至上堂以右手拈拄杖倚左边良久曰此事若不是芙蓉师兄也大难委悉便下座黄龙南云实性用不得便休却将佛法以为人情致令千载之下与人作笑端且道利害在什么处青龙斯云实大师虽则人情佛法一时周备检点将来大似向福建人前卖茘枝未免傍观者哂圆通和尚因僧问一尘才起大地全收还见禅牀么通曰唤什么作尘僧又问法灯一尘才起大地全收还见禅牀么灯曰唤什么作禅牀东禅齐云此二尊宿语还是明伊问处不明伊问处未审还得尽善也未试断看圣寿禅师示众月半前用钩月半后用锥僧便问正当月半时如何圣曰泥牛踏破澄潭月天童觉云两头得用圣寿作家直下忘功是谁体X得放行也互换主宾把定也不留朕迹还有体得底么玉女夜抛梭织锦于西舍宝寿新云说甚月半前月半后饶你踏得翻踢得破检点将来犹未唧𠺕何故有水皆含月无山不带云天台智者大师在大苏山诵法华经至药王品是真精进是名真法供养如来于是悟法华旋陀罗尼三昧亲见灵山一会俨然未散径山杲云而今未获旋陀罗尼者还见灵山一会否若见以何为证若不见是真精进是名真法供养如来灵巖储云清波万里湛寂凝然宝月凌虗光吞羣象正恁么时唤什么作旋陀罗尼三昧蓦地迅雷一击勐风四起云散星飞水枯月落灵山一会又向甚处去也诸人要识智者么乃举拂云夹路桃花风雨后马蹄何处避残红公期和尚因往罗汉路逢一骑牛公子期问罗汉路向甚么处去公拍牛曰道道期喝曰者畜生公曰罗汉路向甚么处去期却拍牛曰道道公曰直饶恁么犹少蹄角在期便打公拍牛便走白巖符云者两个汉一拳一踢未见输赢大似赤眼撞着火柴头若论罗汉路直是远在千里宋太宗帝幸相国寺问僧看甚么经对曰仁王经帝曰既是寡人经为甚么在卿手里僧无对X雪窦显代云皇天无私惟德是辅天宁琦云若问永祚但以手顶戴经云万岁万岁雪轩成云宋太宗天纵之资指出一卷真经了无文字可惜者僧不会若是山僧但从容对曰王言如丝其出如纶诸禅德且道还契他所问也无白巖符云我不似雪窦老学究既是寡人经为甚么在卿手里向道专为陛下流通他若是个作家君王更道流通一句作么生便合掌云护国仁王经卷当第二帝幸开宝塔问僧卿是甚么人对曰塔主帝曰寡人塔为什么卿作主僧无对雪窦显代云阖国咸知狮峰逊代僧云某甲今日谢恩有分帝因僧朝见乃问卿是甚处来对曰庐山卧云菴帝曰朕闻卧云深处不朝天卿因甚到此僧无语雪窦显代僧云难逃至化宝寿方代僧云不学者死汉又云特谢陛下顾问佛日晢代僧云只因灵山一别帝因僧入对次奏曰陛下还记得臣僧么帝曰甚处相见来僧曰灵山一别直至如今帝曰卿以何为验僧无对雪窦显代僧云贫道特特而来崇化能代僧拈起拂子白巖符代僧云将谓陛下忘却X帝因僧奏曰藏经被回禄欲乞宣赐帝召问昔日摩腾不烧今日为甚却烧僧无对雪窦显代僧云陛下不忘付嘱白巖符代僧云知陛下不吝宝藏老子李𣆀柱史曰道湛兮似或存吾不知其谁之子象帝之先高峰妙云咄哉者汉错下註脚湛兮似或存吾不知其谁之子毗耶城里老维摩老子曰上士闻道勤而行之中士闻道若存若亡下土闻道大笑之荐福璨云上士闻道勤而行之着甚死急中士闻道若存若亡犹较些子下士闻道大笑之却有衲僧气息三种人一时格下了也且道那个合受人天供养茶陵郁山主一日乘驴渡桥蹋板而堕忽然大悟有偈曰我有神珠一颗久被尘劳关鎻今朝尘净光生照破山河万朵荐福璨云郁山主向驴前马后逴得些些便乃夸张衒耀以当平生参学拈拄杖卓一卓云开先今日为伊一鎚击碎了也顾视左右云莫有不甘者么靠拄杖下座凌行婆谒浮盃和尚坐次乃问尽力道不得底句分付阿谁盃曰浮盃无剩语婆曰未到浮盃不妨疑着盃曰别有长处不妨拈出婆歛手哭曰苍天中更添X冤苦盃无语婆曰语不知偏正理不识倒邪为人则祸生有僧举似南泉泉曰苦哉浮盃被者老婆摧折一上婆闻笑曰王老师犹少机关在澄一禅客见婆乃问怎生是南泉犹少机关在婆哭曰可悲可痛一罔措婆曰会么一合掌而立婆曰伎死禅和如麻似粟一举似赵州州曰我若见者臭老婆问教口哑一曰未审和尚怎生问他州便打一曰为甚么却打某甲州曰似者伎死禅和不打更待何时连棒打出婆闻却曰赵州合喫婆手中棒后有僧举似州州哭曰可悲可痛婆闻乃合掌叹曰赵州眼光烁破四天下州令僧问如何是赵州眼婆乃竖起拳头僧回举似州州作偈曰当机觌面提觌面当机疾报汝凌行婆哭声何得失婆以偈答曰哭声师巳晓巳晓复谁知当时摩竭国几丧目前机高峰妙云山僧始初一看将谓总是白拈贼及乎再辨端倪却是浮盃较些子何故不因渔父引争得见波涛灜山誾云凌行婆具超方作略虽赵州南泉亦让一筹倒不如浮盃老人不动干戈善能捉败且道何人为证乃以手搥胸曰苍天东塔熹云一队普州人撞着太行客各逞好手未见希奇惟有澄一禅客较些子何故不因一事不长一智忘名古宿X有老宿一夏并不为人说话有僧叹曰我只恁么空过一夏不敢望和尚说佛法得闻正因两字也得老宿闻乃曰阇黎莫𧬊速若论正因一字也无道了扣齿曰适来无端不合与么道隣壁一老宿闻曰好一釜羮被一颗鼠粪污却报慈遂征云且道是赞叹语不肯语若是赞叹又道鼠粪污却若不肯他老宿有甚么过雪窦显云谁家釜里无一两颗径山琇云者僧无事生事老僧应病与药线去丝来针锋不露争奈未会末后句在只如隣壁老宿恁么又且如何三台须要大家催凤日玥举雪窦语毕云者三个汉总是随人脚跟转未出葛藤窠在若是凤日待者僧恁么问和声便打趂出山门他若皮下有血必定别有生涯免得郎郎当当递相钝置本觉微云二老宿与么做处大似拽尾灵龟更有个凿壁偷光汉却向矢上加尖且道那里是两颗鼠粪污处有老宿于门上书心字牕上书心字壁上书心字法眼益云门上但书门字牕上但书牕字壁上但书壁字玄觉遂云门上不要书门字牕上不要书牕字壁上不要书壁字何故字义炳然龙唐柱云门上书箇牕字牕上书箇壁字壁上书X箇门字何故东㵎水流西㵎水南山云起北山云白巖符云老宿犯相违谤法眼犯增益谤玄觉犯损减谤龙唐犯戏论谤者四个汉总被山僧据欵结案了也还有不甘者么试出来诤一头看有老宿曰祖师九年面壁为访知音若恁么会喫銕棒有日在又一老宿曰祖师九年面壁何不惭惶若与么会更买草鞋行脚三十年瑯瑘觉云既不然且道祖师面壁意作么生良久云欲得不招无间业莫谤如来正法轮天童杰云二老宿敲砖打瓦瑯瑘老畵虎成貍诸人要见祖师面壁底意旨么穷坑难满有老宿曰者一片田地分付来多时也我立地待汝搆去法眼益云山僧如今坐地待汝搆去还有道理也无那个亲那个踈试裁断看昭觉勤云者一片田地分付来多时也我今日当众庆忏慧云盛云三老横身为物太煞婆心其奈风波似难折合山僧则不然者一片田地分付来多时也我倦要睡去石霜尊云者一片田地分付来多时也因甚诸人踏不着只为分明极翻令所得迟古德因僧问一阳来复日长一线未审佛法长多少德曰长一线又有僧问古德一阳来复日长一线未X审佛法长多少德曰一线长荐福璨云一等共行山下路眼中各自别风烟高峰妙云就窠打劫还他二老本分钳锤若谓佛法短长端的未梦见在今日忽有问西峰佛法长多少只向他道东西十万南北八千象田现云二老宿虽有补缀虗空底手段要且红线未断只向长短上作活计相去佛法奚啻十万八千若是山僧则不然一阳来复日长一线未审佛法长多少只向他道休将玉线较长短好把金针绣出看古德曰佛法大有只是牙痛径山杲云向道莫行山下路果闻猿呌断肠声胜法法云若是陶渊明攒眉便归去古德曰长者长法身短者短法身天童觉云且道舜若多神唤什么作法身良久云还会么不可续凫截鹤夷岳盈壑去也有一行者随法师入佛殿向佛而唾法师曰行者少去就何以唾佛行者曰将无佛处来与某甲唾法师无语沩山祐云仁者却不仁者不仁者却仁者仰山寂代法师但唾行者行者若有语即向伊道还我无行者处来资福侣代法师便打又云也只救得一半白巖符云法师无语不妨浑金璞玉只是罕逢明X鑑有二住菴僧旬日不会一日相见上菴主问多时不见向甚么处去下菴主曰在菴中造箇无缝塔上菴主曰某甲也要造一箇请借塔样看下菴主曰何不早说恰被人借去了也法眼益征云且道是借他样不借他样曹溪守衣钵侍者因僧到乃提起衣曰者是大庾岭头提不起底僧曰为什么却在上座手里侍者无语云门偃云彼此不了又于无语处代云远向不如亲到又云是狮子儿白巖符云守衣钵侍者被者僧一拶直得汗流夹嵴信知口是祸门当时待道为什么却在上座手里但低声云阇黎不妨疑着管教者僧屈膝有分有婆子供养一菴主经二十年常令一女子给侍一日令女子抱定曰正当恁么时如何主曰枯木倚寒巖三冬无煖气女子归举似婆婆曰我二十年只供养得个俗汉遂遣出烧却菴天童杰云者婆子洞房深稳水洩不通偏向枯木上糁花寒巖中发𦦨个僧孤身逈逈惯入洪波等闲坐断泼天潮到底身无涓滴水仔细检点将来敲枷打鎻不无二人若是佛法未梦见在南㵎问云凌弱附强古今皆是长裙卖俏邪法难扶山僧昔年曾被婆子换却眼睛道者僧蹉过婆子仔细检点将来却是婆子蹉过者僧抚掌呵呵X大笑云三十年后与汝诸人说破崆峒慈云众中道菴主未在婆子作家恁么举扬只见锥头利殊不知婆子不知菴主受用处菴主不知婆子作用处一对讶郎当各与二十棒何故狮巖者里赏罚分明龙华体云者婆子虽通身手眼终是老婆禅唯者僧入火无烟入水不溺顿使者婆子百千伎俩一时氷消瓦解东塔熹云菴主墻高数仞关节不通婆子暗度重关要探阃中春色若非一场特地争见暗合明投天宝真云尽谓婆子有大手眼看来却被者僧一场活陷者僧被遣出门要且佛眼难覰凤山启云高山流水曲弥高和弥寡伯牙与子期不是闲相识婆子且置还识得菴主的转身句子么无限风流慵卖弄免人指点好郎君西遯超云从来拈提者多扶婆子抑者僧不知婆子俗汉一语骂尽天下人者僧被逐而去陷尽天下人大愚哲云婆子有焚舟之计且无破釜之能者僧得退步之谋尤少斩关之力俱未免遭人检点虽然要见婆子则易见者僧则难白巖符云明中坐舌头还他婆子暗里抽横骨须是者僧虽然锥利凿方各得其长细检将来总是贩私盐汉X澧阳路上有一婆子卖饼为业德山鑑初出蜀道过澧阳就其买饼点心婆指担曰上座担头是什么文字山曰青龙疏钞婆曰钞何经山曰金刚经婆曰我有一问若答得施与点心答不得请别处去买金刚经道过去心不可得现在心不可得未来心不可得未审上座点那个心山无语天童悟云我若作德山只向道山僧肚饥拣大者快搬来及至搬来却肩担便行管教者婆子疑杀去在栖霞成云我若作周金刚待道未审上座点那个心但向道山僧今日劳倦当时下得者一语管教者婆子手忙脚乱搬点心不彻在昔有跨驴人问众僧何往僧曰道场去人曰何处不是道场僧以拳殴之曰者汉没道理向道场里跨驴不下其人无语报恩秀云尽道者汉有头无尾能做不能当殊不知却是者僧前言不副后语既知举足下足皆是道场何不悟骑驴跨马无非佛事万松要断者不平公案更与花判道喫拳没兴汉茆广杜禅和早是不尅已那堪错过他道场唯有一佛法本无多留与阇黎道户唵萨哩嚩龙唐柱云者僧太麤糙向道场里乱打人有施主入院行众僧随年钱知事僧曰圣僧前着一分施主曰圣僧年多少知事无对X法眼益代云心期满处即知保宁勇云只恐施主力所不及天宁琦代云钵盂无底宝寿方代知事云与么则大众今日不得半文也广南住菴僧值大王出猎吏人报菴主大王来请起僧曰非但大王来佛来亦不起王乃问佛岂不是卿师僧曰是王曰见师为甚么不起僧无语法眼益代云未足酬恩天宁琦云欲观其师先观弟子白巖符代僧对云子不重则父不尊河渚谦云今日小出大遇有长者因一僧托钵来家被狗咬长者乃指其僧所披袈裟曰吾闻龙披一缕金翅不吞大师全披法服为甚么却被狗咬僧无语宝华忍代僧云未看山头土先观屋下郎居士韩某因三平迁化众请作丧主韩乃以手巾覆钞锣上横一口劒置龛前曰道得即作丧主众无对韩便趯却钞锣哭曰苍天苍天先师远矣罗山闲云噫大奇大奇三平门下六百来人总被者俗汉吞却也陈老师当时若在只将三尺布葢却头横亚一柄露刃刀揭起孝幕当堂而坐看韩家个汉要作丧主也未得要不作丧主也未得进之须有礼退之须有礼曹溪并出二支X吉州青原行思禅师令石头迁驰书与南岳让和尚且嘱曰回时吾有箇鈯斧子与汝住山迁到南岳未呈书便问不慕诸圣不重已灵时如何岳曰子问太高生何不向下问迁曰宁可永劫受沉沦不从诸圣求解脱便归原曰子返何速书信达否迁曰信亦不通书亦不达去日蒙和尚许箇鈯斧子即今便请原垂下一足迁便礼拜玄沙备云大小石头被南岳推倒至今起不得雪窦显云石头洎担板过却又云大小南岳不解据令翠巖芝云思和尚垂足石头礼拜要且不得斧子且道后来使个什么黄龙南云石头虽然善能驰达不辱宗风其奈逞俊太忙不知落节既是落节回来因甚却得斧子东苑镜云二大老皆有放过处不慕诸圣不重已灵时如何南岳何不噼嵴一棒子问太高生何不向下问石头好与蓦面一喝古南门云可惜者鈯斧子诸上座石头既见南岳因甚青原问着却云信亦不通书亦不达还会么金鸡啄破琉璃殻玉兔挨开碧海门天目律云者个鈯斧子若不是石头承当也太难宝掌白云石头可谓羽檄飞驰不辱使命但不应贪他个鈯斧子药地智云索的是斧子如何却垂一足既不从诸X圣求解脱作么生便礼拜乃拂袖角云看看鈯斧子噼碎天地作八角磨盘赶倒金乌玉兔了也盲龟跛鳖那里得知青原参六祖乃问当何所务即得不落阶级祖曰汝曾作什么来原曰圣谛亦不为祖曰落何阶级原曰圣谛尚不为何阶级之有祖深器之东苑镜云我若作六祖待问当何所务即得不落阶级便喝云者担粪汉在者里作么若作青原待问曾作甚么来便抚掌云者老汉犹作𥧌语在岂不使曹溪一路别有风光灵巖储云圣谛尚不为何阶级之有赵州惯喫茶曹山好饮酒一对老古锥两人共只手咄脱却嫁时衣塞断鸿蒙口泥牛解作狮子吼白巖符云荡空凡圣不立纤尘凛凛然翠壁秋崖逈绝攀仰自非众角一麟何以能此独惜乎岭南葛僚当时放过他道圣谛尚不为何阶级之有好以杖击右案云且立者边着青原老汉到者里必当别有生涯青原因僧问如何是佛法大意原顾僧曰庐陵米作么价博山来云高低米价环翠色于奇峰吞吐庐陵鍊蟾华于玉树须知大用无方有感斯应若论青原的佛法三生六十劫未梦见在翠巖喆云诸禅德还识青原老汉立地处么但见X皇风成一片不知何处有封疆青原问石头子何方来曰曹溪原曰将得什么来曰未到曹溪亦不失原曰若恁么用去曹溪作甚么曰若不到曹溪怎知不失灵巖储拈拄杖云上大人可知礼也尔小生且道节文在甚么处卓一下云自是不归归便得五湖烟景有谁争青原因荷泽神会参乃问甚处来曰曹溪原曰曹溪意旨如何会振身而立原曰犹带瓦砾在曰和尚此间莫有真金与人么原曰设有汝向甚么处着玄沙备云果然云居钖云只如玄沙道果然是真金是瓦砾翠巖芝云真金瓦砾错下名言如今唤作什么天圣泰云青原被荷泽一问直得额头汗出口里胶生衡州南岳怀让禅师参六祖祖曰甚处来岳曰嵩山祖曰什么物恁么来岳无对遂经八载忽然有省乃白祖曰某甲有个会处祖曰作么生岳曰说似一物即不中祖曰还假脩证否岳曰脩证即不无染污即不得祖曰只此不染污是诸佛之所护念汝既如是吾亦如是白巖符云与么酬对自非透顶透底亲到那边过来则断乎不能措一辞马驹踏杀天下宜乎其从脚下出也然当时六祖更能向脑后痛下一椎则X儿孙之振振又不止于今日乃云如是如是是岂祖师之作略欤𨍏轹参云南岳道说似一物即不中与么那六祖道我亦如是脸皮厚多少南岳因僧问如镜铸像像成后未审光向甚么处去岳曰如大德为童子时相貌何在曰祇如像成后为甚么不鑑照岳曰虽然不鑑照瞒他一点不得法眼益别云阿那个是大德铸成的像宝寿方云大小南岳笺释不易雪峰者里则不然如镜铸像像成后光向甚么处去待他眼目定动噼嵴便打青一南岳石头希迁禅师因药山问三乘十二分教惟俨麤知甞闻南方直指人心见性成佛实未明了伏望和尚慈悲指示头曰恁么也不得不恁么也不得恁么不恁么总不得子作么生山伫思头曰子因缘不在此江西有马大师子往彼去应为子说山至彼如前请问马祖曰我有时教伊扬眉瞬目有时不教伊扬眉瞬目有时教伊扬眉瞬目者是有时教伊扬眉瞬目者不是子作么生山于是有省便作礼祖曰子见个甚么道理便礼拜山曰惟俨在石头如蚊子上铁牛祖曰汝既如是宜善护持法云秀云石头好个无孔铁锤大似分付不着药山虽然过江西悟去争奈平地上喫交有什么扶X䇿处具眼者试辨看五祖演云众中商量道即心即佛也不得不即心即佛也不得若恁么敢称禅客殊不知古人文武兼备韬略双全山僧见处也要诸人共知只见波涛涌不见海龙宫沩山智云说什么在石头时如蚊子上铁牛只今又何曾吐露得出沩山果云前箭犹自可后箭射人深药山直饶恁么悟去也落第二月径山杲云好箇话端阿谁会举举得十分未敢相许笑巖宝云马祖当时不合放过待他作礼好与本分草料何谓直教铁牛也须通身汗出始得石头参同契曰回互不回互云门偃因僧问如何是回互门指板头云不可唤作板头如何是不回互门云祇者个是板头天童觉云石头舌头无骨云门眼里有筋千古之下声光赫扬如今要把手共行直须恁么始解不恁么然后没交涉还相委悉么少年曾决龙蛇阵潦倒还听穉子歌宝寿新云恁么酬酢大似徐六担板各见一边且道石头意在甚么处月照千巖静溪流万壑深石头垂示曰语言动用没交涉时药山出曰直得非语言动用亦没交涉头曰者里针札不入山曰者里X如石上栽花白巖符云二老汉大似海龙王与帝释天赛富直得四大部洲三山五岳一时宝光璀璨日月失辉者里还许你插得一句嘴么时有僧出白巖摇手云莫将闲学解埋没祖师心出去宗门拈古彚集卷第七宗门拈古汇集X卍XXX宗门拈古彚集卷第八古杭白巖嗣祖沙门净符彚集南一江西马祖道一禅师始匡徒日南岳遣一僧来探伺上堂时乃出问曰作么生祖曰自从胡乱后三十年不曾少盐酱僧回举似南岳岳然之径山杲云云门即不然夜梦不祥书门大吉天宁琦云马大师道三十年不曾少盐酱蚤是费却多少盐酱了也我若作大师才见这僧出来便下禅牀擒住痛与一顿教他归去举似南岳且显师承有据自家眼目分明管取坐断天下人舌头又举妙喜语毕云且道径山与马祖是同是别如何黑漆屏风上更写卢同月蚀诗伏龙长云破驴嵴上足苍蝇X寿昌经云马祖恁么道在老僧则不然自从胡乱后三十年不曾有盐酱大众且道与马祖相去几何大觉昇云义出丰年还他马祖然未免带累南岳悬挂心头马祖因僧问离四句绝百非请师直指西来意祖曰我今日劳倦不能为汝说问取智藏去僧问藏藏曰何不问和尚僧曰和尚教来问藏曰我今日头痛不能为汝说问取海兄去僧问海海曰我到这里却不会僧乃举似祖祖曰藏头白海头黑沩山喆云这僧与么问马师与么答离四句绝百非智藏海兄都不知会么不见道马驹蹋杀天下人五祖演云马大师无着慙惶处只道得箇藏头白海头黑也是风后先生只知其一不知其二这僧担一担懵懂换得箇不安乐若也眼似流星多少人失钱遭罪高峯妙云马师父子一门非特佛口蛇心亦善六韬三略这僧若无诸葛孔明之作管取丧身失命报恩秀云三箇老汉头脑相似你若作离四句绝百非会好与这僧一坑埋却龙池传云三大老被箇挑脚汉弄得家反宅乱至今父子不和还有解交者么掷拄杖入方丈宝善真云惯作白拈独羡马师父子见贼捉贼可X惜不遇作家虽然还有能识这僧者么崆峒慈云大小马祖一家性命总落在这僧手里还有知这僧落处者么焦山椉云今古白拈须让这僧始得何也马师一门有铜墻銕壁之固却被他一朝劫尽金粟元云这僧致箇问头机关太杀崄峻自非马师父子未免无出身之路虽然还觉髑髅着着中箭么资福广云咄这撞露柱瞎汉好与三十棒虽然马师父子不得无过何故不见道发箭不中的信非好手灵巖储云当大冶而不惊临大乱而不怖非经天下之大经握干坤之化育尚不能坐筹帷幄决胜千里又何敢望笃恭而天下平马家父子如排百万雄师大阵咳唾之下全军就缚何术而致之哉伶俐衲僧试请定当白巖符云入水不动波入林不动草还他马师父子技出一门然总未免被这僧在背地里冷笑马祖因僧于面前作四画上一画长下三画短曰不得道一画长三画短离此四画外请和尚答祖乃于地画一画曰不得道长短答汝了也南阳忠别云何不问取老僧沩山果云借婆衫子拜婆年高峰妙云字经三写乌焉成马西峰忍俊不禁特X为诸人改正去也良久召侍者云分明记取鼓山贤云这僧立箇问头也甚奇怪若是今时师家早是一棒打将去马祖却不然就地一画可谓投之木桃报以琼瑶这僧小出大遇去也伹祖云不得道长短答汝了也却似嚼饭餧婴儿马祖因庞公问不与万法为侣者是什么人祖曰待汝一口吸尽西江水即向汝道育王观云马大师只知开口易不觉舌头长当时若问育王但向道直待虗空落地自然出他一头何故车不横推理无曲断能仁鑑云马大师与么答话大似不知问头来处致令庞公向死水里浸杀大巖恁么道且道意在于何不图打草只要惊蛇石塔忍云庞家箇汉大似赤贫之士偶于十字街头拾得一文金钱逢人便自夸富可见俗气未除马大师又如历代簪缨孟浪公子挥金如土齿不关风随口答将来总之老不戒性设有人问兴国不与万法为侣者是什么人但向他道今日设斋檀越皆是山阴道上客只教他应接不暇为甚如此卓拄杖云伤心江上客不是故乡人马祖因百丈南泉西堂三人随侍翫月次祖问正当与么时如何堂曰正好供养丈曰正好脩行泉拂袖便去祖曰经入藏禅归海惟有普愿独超物外泐潭清云是则全是非则全非神鼎道只为老婆X心切与么说话大似金沙混杂玉石难分祇如马师道经入藏禅归海惟有普愿独超物外甚么处是老婆心切处还辨得么不省这箇意脩行徒苦辛开福宁云马大师等闲舒卷妙手天然也是贪观云里鴈失却渡头船若人捡点得出披毛游火聚戴角混尘泥其或见处朦胧为你下箇註脚经入藏禅归海未是衲僧亲到底拂袖前行归去来击碎重关门大启还有见马师者么良久云休休长安夜夜家家月几处笙歌几处愁虎丘隆云马驹蹋杀天下人一掴直须一掌血无端为三大士各展家风不觉翻成老婆心切丛林浩浩商量总道翫月话奇特捡点将来克由尀耐何故三人证龟成鼈灵隐岳于正好供养处云望梅林止渴正好脩行处云金不博金拂袖便行处云只得一橛独超物外处云唵摩尼达里吽㗶咤复云这一伙落鼻孔汉总被穿却了也你诸人向什么处出气击拂子下座乌石道云百丈西堂说到行不到南泉行到说不到总须喫棒有分虽然祇如马祖道经入藏禅归海惟有南泉独超物外还有优劣也无以拂子打圆相云幸然明似镜何用曲如钩击拂子下座黄檗琦云二三子嘲风弄月自减声价实多马老X师乱搭印子涂污良人不少这里有八十棒要打这四箇汉聊与明月清风增些光彩不致成羣作队各说异端有箇汉出来道黄檗棒合谁喫也许他是箇具眼理安洸云供养脩行欵出囚口拂袖便去乞儿伎俩还知马师落处么人莫知其子之恶莫知其苗之硕栖霞成云古者道一片月生海几家人上楼马师父子有之矣乃末上与么道怜儿不觉丑何哉可惜者三个良家子弟活遭污陷白巖符云这一队汉幸是陶公后裔清白传家无端为圣天子求贤贪他升合之禄丧名失节山僧要与马祖二十拄杖为什么聻太平无事不合涂污人家男女马祖偕百丈行次见一羣野鸭飞过乃问是甚么丈曰野鸭子祖曰甚处去也丈曰飞过去也祖遂把丈鼻扭丈负痛失声祖曰又道飞过去也丈于言下有省中峰本云设锦穽以陷兽埀香饵以钓鱼惟善作者能之马师拟获一禽深入荒艹费尽腕力打破半边銕网岂善作者哉宝寿方云大小马师可谓功不浪施然所获亦莫过只是箇野鸭子若是箇冲天俊鹘马师自已还得无事也未X马祖因僧问如何是佛祖曰即心是佛高峰妙云众中商量皆谓心本是佛佛外无心故云即心是佛苦哉苦哉若作这般见解明朝后日喫銕棒有分在既然如是合作么生石压笋斜出巖悬花倒生马祖因僧问和尚为什么说即心即佛祖曰为止小儿啼曰啼止后如何祖曰非心非佛曰除此二种人来如何指示祖曰向伊道不是物曰忽遇其中人来时如何祖曰且教伊体会大道黄檗琦云即心即佛头上安头非心非佛无绳自缚不是心不是佛不是物泥里洗土块山僧恁么道意旨如何良久云土嚝人稀相逢者少马祖因邓隐峰辞祖问甚处去峰曰石头去祖曰石头路滑峰曰竿木随身逢场作戏便去到石头遶禅牀三匝振钖一声问是何宗旨头曰苍天苍天峰无语却回举似马祖祖曰汝更去待他有答汝便嘘两声峰又去一依前问头乃嘘两声峰又无语归举似马祖祖曰向汝道石头路滑清化嶾云马祖有决胜千里之谋隐峰有万夫不当之勇惟石头老汉坐观成败因甚如此曹溪波浪如相似无限平人被陆沉白巖符云污他清白门风教坏人家男女马大师固巳不能逃其责若夫石头老汉斗筲器量一箇蜡鎗头两费旗皷是又岂大人之识度欤X马祖因僧参乃畵一圆相曰入也打不入也打僧才入祖便打曰和尚打某甲不得祖靠却杖便休雪窦显云二俱不了靠却拄杖拟议不来噼嵴便棒云居庄云大师令虽行争奈无风起浪这僧棒既喫了要且有理难伸复云作么生会他休去底道理宝寿新云放则兵随将转收则马听锣声既论立敌两攻不无各有一能其运筹帷幄决胜千里独许神驹何则祇图邦国靖终不贵封侯马祖因僧问如何是祖师西来意祖曰近前来向你道僧近前祖噼面便掌曰六耳不同谋黄龙南云在古人尚六耳不同谋那堪今日三二百众浩浩地商量祸事祸事昭觉勤云南禅不妨因风吹火也未免随语生解若有问道林如何是祖师西来意只对他道水长船高泥多佛大马祖一日问百丈甚处来曰山后来祖曰逢着一人么曰不逢着祖曰为甚么不逢着曰若逢着即举似和尚祖曰甚么处得这消息来曰怀海罪过祖曰却是老僧罪过国清英云人既不见因甚各各担一担罪过狮峰逊云逢着不逢着则且置未审是什么人若识得此人马祖百丈与他挈草鞵有分X马祖不安院主问和尚近日尊候如何祖曰日面佛月面佛昭觉勤云此个公案若知落处便能独步丹霄如或不知往往枯木巖前蹉路去也是他本分作家到者里须有驱耕夫牛夺饥人食底手脚方始得见他马大师为人处不然总没交涉诸人到者里且作么生得平稳去祟庆古云当时院主可惜放过若不放过好与云情知和尚病在膏肓白巖符云天外游丝空中鸟迹尚不可以摹拟况在兹以上者乎马大师在枕蓆边为院主一拶揭露些子直得夜光卞璧亦此拟不来怎奈院主徒有先锋致成辜负若是个汉待云日面佛月面佛便好向道恠得医人说和尚不解忌口当时院主下得者一语看马祖者汉死即是活即是马祖见南泉行食过乃问桶里是什么泉曰合取口天井新云马祖问处南泉不知南泉答处马祖不会若也会江西儿孙不致扫土南二洪州百丈怀海禅师因马祖陞座大众才集丈遽出卷却席祖便下座丈随至方丈祖曰我适来未曾说法汝因甚便卷却席丈曰昨日被和尚扭得鼻头痛祖曰汝昨日向甚处留心丈曰鼻头今日又不痛也祖曰汝深明昨日事X雪窦显云诸方皆谓奇特漝么举还当么若当譬如水母以虾为目若不当又空赞叹图箇甚么众中有般汉乱蹋向前问古人意旨如何更有老底不识好恶对道将谓仙陀客又道来日更到座前苦哉苦哉如此自称宗师欲开人天眼目驴年去诸上座雪窦当时若见伊出来卷蓆噼胸一蹋令坐者倒者俱起不得且要使后人别有生涯免见反相钝置岂不是箇英灵底汉会也无归堂白云端出马祖语云我钝置犹可你钝置太煞黄龙心云马祖陞座百丈卷席后人不善来风尽道不留朕迹殊不知桃花浪里正好张帆七里滩头更堪垂钓如今必有辨浮沉识深浅底汉试出来定当水脉看有么有么如无且将渔父笛闲向海边吹大沩智云曙色未分人尽望及乎天晓也寻常百丈上堂众方集以拄杖一时打散复召曰大众众回首丈曰是什么黄檗运上堂众方集以拄杖一时打散复召云大众众回首檗云月似弯弓少雨多风雪窦显云若是雪窦上堂众方集以拄杖一时打散便休天童觉云下媒求鸽直钩钓鱼各有接物利生的手段若是牢笼不住唿唤不回底汉又作么生以拄杖击香台一下X龙泉濌云垂任公钓架由基箭也不过要见箇头角又谁知林静水寒杳无消息何似龙泉这里广大门庭一任他饥来喫饭倦来打眠何故白玉本无瑕雕文恐丧德百丈再参马祖祖竖起拂子丈曰即此用离此用祖挂拂子旧处侍立少顷祖曰你巳后开两片皮将何为人丈却取拂子竖起祖曰即此用离此用丈亦挂拂子旧处祖震威一喝丈异日举谓黄檗曰佛法不是小事我当时被马大师一喝直得三日耳聋檗闻举不觉吐舌汾阳昭云悟去便了说什么三日耳聋石门聪云若不是三日耳聋争承当得这一喝雪窦显云奇怪诸禅德如今列其派者多究其源者少总道百丈于喝下大悟还端的也无然刁刀相似鱼鲁参差若是明眼汉瞒他一点不得只如马师道汝巳后开两片皮将何为人百丈竖拂为复如虫御木为复啐啄同时诸人要会三日耳聋么大冶精金应无变色东林总云当言不避截舌当炉不避火迸佛法岂可曲顺人情东林今日向骊龙窟内争珠去也百丈大智不无他三日耳聋汾州石门争免箇二俱瞎汉只这三箇老汉还曾悟去也无良久云祖祢不了殃及儿孙云葢智云马祖发大机显大用独百丈得其旨为X什么被马祖一喝直得三日耳聋要会么不入惊人浪难逢称意鱼黄龙新云黄龙路见不平要问雪窦既是大冶精金应无变色为甚么三日耳聋要会么从前汗马无人识只要重论葢代功昭觉勤云然则作家共相提唱不妨各有为人眼要且只明得马祖百丈大机未明得他大用山僧不惜眉毛露箇消息也要诸方捡责还知这一喝么直似奋雷霹雳听者丧胆亡魂要会三日耳聋正如击涂毒皷闻者丧身失命竖拂子云或有箇问即此用离此用和声便打随后与一喝复云还见马祖百丈么径山杲云百丈被喝直得三日耳聋黄檗闻举不觉吐舌百丈疑其承嗣马祖后因临济三度问佛法大意三度打六十棒便与三日耳聋出气临济始觉如蒿枝拂相似敢问大众既是师承有据因甚用处不同曹溪波浪如相似无限平人被陆沉浮山口云龙骧电卷虎啸风生师资会遇不妨奇特雪窦云只如马祖道你巳后开两片皮将何为人百丈竖起拂子为复如虫御木为复啐啄同时胡饼里讨甚么汁大冶精金应无变色走作多少人还会么剑斩甑人头波斯腰不屈瑞巖愠云无辨龙蛇眼目难以荷负正宗无超佛祖机谋难以定论今古马祖一喝何止百丈三日X耳聋直得尽浮幢王剎海若圣若凡被他轰破耳门听事不真唤钟作瓮与么举扬诸人还知落处么良久云云收雨霁长空濶一对鸳鸯畵不成古南门云若是明眼汉挂拂竖拂一喝耳聋总不必论祇这大冶精金也不消得何故曹溪波浪如相似无限平人被陆沉复云还见马祖百丈么愚菴盂云马大师融冶干坤指挥神䇿百丈握阃外威权黄檗便搀旗夺皷所向无敌故知机用为列祖之神髓万类之钳锤汾州谓悟去便休说甚么三日耳聋石门云若不三日耳聋争得悟去恁么批判古人还甘么老僧不避𦎬羶试为断看烽火渔阳楼上月曲中都是断肠声开先金云观其所以师资契合如水投水因甚又于一喝之下始称大悟开先不妨逐一指出百丈耳聋黄檗吐舌究竟将来二俱未瞥汾阳以譌传譌石门将楔出楔惟有雪窦老师惯会证龟成鼈别别正法眼藏从此灭宝掌白云奔流度刃疾𦦨过风直下显大机发大用还他马师父子因甚一喝百丈直得三日耳聋要会么金刚脑后抽生銕华岳三山倒卓空白巖符云黄金入火愈见其精神鋾镕手段还他马驹宜其蹋杀天下若夫聋耳吐舌虽不媿为脚下儿孙然亦祇知顺水撑篙不解逆风把柂百丈因云巖问每日区区为阿谁丈曰有一人要巖X曰因甚么不教伊自作丈曰他无家活云居庄云明眼人瞒他一点不得还会么解弄不须霜刃剑延龄何必九还丹径山琇云或谓百丈老人口吞佛祖眼葢干坤未免拖泥带水殊不知曾为浪子偏怜客自爱贪杯惜醉人百丈因沩山五峰云巖侍立次乃问沩併却咽喉脣吻作么生道沩曰却请和尚道丈曰不辞与汝道恐巳后丧我儿孙又问五峰峰曰和尚也须併却丈曰无人处斫额望汝又问云巖巖曰和尚有也未丈曰丧我儿孙高峰妙云大小沩山推恶离已今日忽有人问西峰併却咽喉脣吻道将一句来即向道柴荒米贵忍饥无暇祇对愚菴盂云象王𢌞顾挂角羚羊还他三老怎奈临场试卷却忘了题目明明道併却咽喉脣吻乱开臭口作么僧问和尚试道看余时以他事所移不及与对半辞乃一揖而别洞山莹云三箇老汉恁么酧对且道还有优劣也无若道有春色无高下若道无花枝有短长洞山亦道一句只是不许作道理会若作道理会丧我儿孙拈拄杖便归方丈大慈言云当时百丈与么问大似扬声止响好与二十笤帚这三箇汉忒煞不唧𠺕且放过一边傍X有僧乃曰和尚也欠唧𠺕在山僧道我不如你白巖符云这一队汉巍巍堂堂因甚却都来自语相违山僧见处也要诸人共知或有问併却咽喉脣吻作么生道掷拄杖下座百丈因僧问如何是奇特事丈曰独坐大雄峰僧礼拜丈便打天童华云大小百丈答话不了径山及云百丈只好无佛处称尊今日或有问新隆教如何是奇特事但对他道汝等皆当作佛他若礼拜更向道但办肯心必不相赚百丈因黄檗问从上相承底事如何指示于人丈踞坐檗曰后代儿孙将何传授丈曰将谓你是箇人便归方丈云峰悦云百丈老人大似怜儿不觉丑虽然如是尽法无民天童觉云言满天下无口过行满天下无怨恶还他百丈老汉黄檗不是不知有且要此话大行还会百丈归方丈么林间风叶落化外水天秋宝寿新云纵饶有收有放未免夷岳盈壑由你一擡一捺难逃续𠒎截鹤毕竟作么生即得聻也是掉棒打月百丈每上堂时有一老人随众听法一日众退惟老人不去丈问汝是何人老人曰某甲非人也于过去迦叶佛时曾住此山因学人问大脩行人还落因果X也无某对曰不落因果遂五百生堕野狐身今请和尚代一转语贵脱野狐身丈曰汝问老人曰大脩行人还落因果也无丈曰不昧因果老人于言下大悟作礼曰某巳脱野狐身住在山后乞依亡僧津送丈乃领众至后山巖下挑出死狐依法火葬百丈至晚上堂举前因缘黄檗问古人错对一语五百生堕野狐身转转不错合作箇甚么丈云近前来向汝道檗近前与丈一掌丈拍手笑云将谓胡须赤更有赤须胡法昌遇云敢问诸人不落因果为甚么堕野狐不昧因果为甚么脱野狐直饶道得落处分明也未出他野狐窠窟法昌当时若见但与他拈出雪峰古镜教伊动转不得然后放出紫胡狗子尽却性命免见儿孙今日成羣作队虽然法昌与么举论大似持蠡酌海明眼人前一场笑具何故曾经大海难为水惯听无弦不易琴黄龙新问元首座云百丈野狐话意作么生元云甜瓜彻蒂甜苦瓠连根苦径山杲云不落与不昧半明还半晦不昧与不落两头空索索五百生前箇野狐而今冷地谩追唿喝一喝云座中若有江南客何必樽前唱鹧鸪高峰妙云前不落后不昧还有得失也无若无因甚有堕有脱若有试出来分明道看有么有么总是一队野狐精莫恠山僧压良为贱X狮林则云前不落后不昧引得野狐成羣作队遂喝一喝云当时下得这一喝前后五百生一时粉碎天宁琦云古今尽向不落不昧上妄生卜度未有一箇出格带累百丈老人也在野狐队里天宁不是钉桩摇橹胶柱调絃海枯终见底人死脚皮穿愚菴盂云宗师家拈提向上着着先有出身之路则不被目前所碍若儱侗将去何止不堪圆禅师问二僧举此话一云不昧因果也未脱得野狐一云便是不落因果又何甞堕野狐圆因有省圆公悟去则不无之二僧者披毛戴角有日在或曰谢师授记咄这野狐精又云不落因果兔子窠边遭野火不昧因果粉蝶飞上梨花朵参洞山莹云丛林尽道不落堕因果不昧脱因果山僧敢道饶你总不恁么道亦未甞脱得他野狐身在且道利害在什么处贪观天上月失却手中桡义山讷云义山更不学百丈就窠打劫待问大脩行人还落因果也无便与震声一喝当时若下得这一喝管免后代儿孙不作野狐见解资福广云前百丈恁么道咬人师子后百丈恁么道狮子咬人弁山恁么道诸人切忌钻龟打瓦宗门拈古彚集卷第八X宗门拈古汇集X卍XXX宗门拈古彚集卷第九古杭白巖嗣祖沙门净符彚集南二池州南泉普愿禅师因东西两堂争猫儿泉见乃提起猫曰道得即不斩众无对泉便斩之赵州自外归泉举前语示之州乃脱草履安头上而出泉曰子若在即救得猫儿保福展云虽然如是也只是破草鞋翠巖芝云大小赵州祇可自救雪峰存问德山南泉斩猫意旨如何山以拄杖便打趂出复召云会么峰云不会山云我与么老婆犹自不会大沩智云南泉据令而行赵州见机而作虽然如是未免挂人脣吻大沩要与南泉把臂共行遂拈拂子云若道得即夺取去众无语乃云啼得血流无用处不如缄口过残春中峰本云南泉劒为不平离宝匣赵州药因救病出珍瓶然虽庆快一时争奈古佛家风扫土矣报恩秀云正当恁么时尽十方世界情与无情一齐向王老师手中乞命当时有个汉出来展开两手不然拦胸抱住云却劳和尚神用纵南泉别行X正令敢保救得猫儿愽山来云生擒活捉王老全提起死回生赵州手段救得救不得总不干他事且道节文在什么处鼓山贤云南泉据令廓尔无前两堂祇得拱手而听赵州虽能超出怎奈也祇在刀下全身老僧当时若在却不恁么待道道得即不斩但云两堂未争时和尚又作么生管取王老师束手入方丈有分愚庵盂云还识南泉么他是生銕铸就浑刚打成要向骊龙颔下摘珠阿修罗手中夺印赵州老汉虽善来机也是得张白狐裘脱秦虎口这两堂是苏秦张仪祇么投秦入赵岂知天然王道宁可以口舌胜耶百丈雪云赵州戴草鞵而出虽曰据欵结案也是贼过后张弓子若在却救得猫儿虽谓重赏之下必有勇夫争奈怜儿不觉丑山僧看来二俱有过好各与三十棒山僧与么批判也要诸方检点龙华体云其父攘羊而子证之南泉赵州其谓欤汝适来若在即救得猫儿咬牙封雍齿滴泪斩丁公吴圣玉云南泉据虎头赵州收虎尾死猫儿却被二老弄活争奈他两堂云水一死不再活如今要得活么擘开眼云猫南泉谓僧曰夜来好风僧亦曰夜来好风泉曰吹折X门前一株松僧亦曰吹折门前一株松又谓一僧曰夜来好风僧曰是什么风泉曰吹折门前一株松僧曰是什么松泉曰一得一失昭觉勤云大凡酬唱随机着眼辨龙蛇别缁素所谓打鼓弄琵琶相逢两会家只如南泉道一得一失敢问阿那个得阿那个失到这里须是向上人始得还委悉么鵞王择乳素非鸭类愚庵盂云这公案有二僧持论致争一云与赵州验二庵主法眼指帘无二一云刁刀相似鱼鲁不同争之不能巳乃质之老僧老僧云一得一失南泉示众曰唤作如如蚤是变了也今时师僧须向异类中行归宗曰虽行畜生行不得畜生报泉曰孟八郎汉又恁么去也德山密云南泉中毒也瑯瑘觉云山僧不然遇水喫水遇草喫草焉知畜生行法华举云且作么生是异类中行石牛常卧三春雾木马时嘶秋夜泉云门澄因僧问如何是异类中行澄云轻打我轻打我僧云我会也澄云汝作么生会僧遂作驴鸣澄休去愚庵盂云似地擎山不知山之孤峻如石含玉不知玉之无瑕大通智胜迁座而成正觉善财童子别峰而见德云僧云智不到处切忌道着道着即X头角生却为甚么作这般语话咄孟八郎汉又与么去也慧云盛云南泉既行荒草归宗又入深村不知今时师僧如何进退设有恁么去也是瞎驴趂大队南泉上堂文殊普贤昨夜三更起佛见法见各与二十棒趂出院去也时赵州出众曰和尚棒教谁喫泉曰王老师过在什么处州便礼拜而出云门偃云深领和尚慈悲某甲归衣钵下得个安乐又代云与众除害报慈遂征云且道赵州礼拜是肯南泉不肯南泉夹山龄云南泉一期逞俊争奈平地起堆赵州虽是觌面投机不觉脑门着地昭觉勤云南泉动絃赵州别曲苦痛苍天寒山拾得若是崇宁则不然灯笼露柱昨夜起佛见法见各与二十棒令归本位去也或有个汉出云和尚棒教谁喫只对他道落宾落主高峰妙云南泉和尚虽则顶门具眼赏罚分明检点将来也是虗空里钉橛若无赵州后语未审如何折合高峰则不然忽有人起佛见法见但向他道善哉善哉时节若至其理自彰地藏学云南泉无风起浪赵州绵里有针若作佛法商量管教入地狱如箭崇先奇云南泉为众竭力祸出私门赵州固然是贼识贼未免证父攘羊虽然天下太平莫道无事X好南泉同鲁祖归宗杉山喫茶次鲁祖拈起茶盏曰世界未成时便有这箇泉曰今人祇识这箇不识世界宗曰是泉曰师兄莫同此见么宗却拈起茶盏曰向世界未成时道得么泉作掌势宗以面作承掌势昭觉勤云鲁祖簸土扬尘南泉和泥合水归宗火乱灰飞杉山坐观成败还委悉么箭锋相拄不相饶四人共拈一只盏南泉因赵州问离四句绝百非请师道泉便下座归方丈州曰这老汉寻常口吧吧地今日被我一问直得无言可对侍者曰莫道和尚无语好州与一掴曰这一掴合是王老师喫白巖符云赵州这汉大似箇新出红炉的弹子犯着则簉破面皮爪牙队里岂不俊哉然总不出王老师圈缋且道那里是王老师底圈缋南泉因僧问师归丈室将何指南泉曰昨夜三更失却牛天明起来失却火龙翔䜣云大小南泉和泥合水中峰则不然或有问师归丈室将何指南即向道拄杖子今日开封天界盛云恁么则住持不易虽然须是王老师始得芙蓉觉云南泉将三百六十骨节八万四千毛窍一时攃在这僧面前了也争奈这僧如蚊子上銕牛无处入作龙渊则不然或有问师归丈室将何X指南向道饥餐渴饮闲坐困眠南泉因至庄所庄主预设迎奉泉曰老僧居常出入不与人知何得预办至是庄主曰昨夜土地神报道和尚今日来泉曰王老师脩行无力被鬼神覰见侍者便问既是大善知识为甚么被鬼神覰见泉曰土地前更下一分饭报慈遂云甚么处是土地前更下一分饭处因圣颕云王老师被这僧一问未免向鬼窟里作活计云居钖征云土地前一分饭是赏伊是罚伊只如土地覰见是南泉不是南泉天童觉云我当时见庄主与么道便与捉住云放汝不得何故不见道来说是非者便是是非人报恩秀云天童虽解捉鬼卖未免庄头鬼乱山僧即不然若见庄主道昨夜土地报便与弹指三下云唵度噜度噜地尾娑诃南泉上堂王老师卖身去也还有人买么一僧出曰某甲买泉曰不作贵不作贱你作么生买僧无对赵州谂云明年与和尚缝一领布衫卧龙球云和尚属某甲去也禾山殷代云是何道理雪窦显云虽然作家竞买要且不解输机且道南泉还肯么雪窦也拟酬个价直令南泉进且无门退亦无路良久云别处容和尚不得X云居庄云山僧若作这僧待道不作贵不作贱你作么生买即对道鼻索在某甲手里直饶王老师别有长处也只得忍气吞声笑巖宝云山僧今日斩新出箇价直教这老汉更属人不得属已不得待云不作贵不作贱汝作么生买但道请和尚蹔归方丈喫茶愚庵盂云雪窦只可作南泉奴祇如进且无门退亦无路还容得雪窦么古南门云诸老宿与么拈提还恰南泉意么殊不知南泉老汉以已方人因慈悲之故有落草之谈当时这僧待道不作贵不作贱作么生买但云与么则某甲与和尚平出也既显自已手脚便不虗他一番法施还会么子期去不返浩浩良可悲不知天地间知音复是谁白巖符云古今诸老殚精竭思莫不皆要作王老师的主人公殊不知价则酬矣而契券尚未入手在然则毕竟如何当时待道王老师卖身去也还有人买么便好云某甲明日出州会客却烦和尚先行天目律云王老师只求要人着价相当殊不知奴儿婢使千古自招南泉因陆大夫问弟子家中瓶内养一鵞儿如今长大欲出此鵞且不得打破瓶亦不得损其鵞未审和尚有何方便泉召大夫大夫应诺泉曰出也X高峰妙云南泉潦倒手眼不亲纵饶出得也是死货若是高峰只向他道大夫还曾示人么才拟祇对便与乱棒打出非特为这汉脱却鹘臭布衫要使天下衲僧个个解粘去缚庆快平生瀛山誾云大夫设个问端固是巧妙若不遇王老师未免瓶破鵞殒且道唤出后如何万里鹏同远千年鹤共飞南泉同归宗麻谷去礼忠国师泉于路上畵一圆相曰道得即去宗便于圆相中坐谷便作女人拜泉曰与么则不去也宗曰是什么心行泉乃相唤便回更不去礼翠巖芝云当时若见每人与一棒且图天下太平云居钖云比来要礼国师南泉为什么却相唤回且道古人意作么生报慈遂征云只如南泉与么道是肯语是不肯语五祖演云三人是慧炬三昧庄严王三昧荐福行云三个中有见得国师的有见不得国师的若人辨得出许你具顶门眼南华昺云动絃别曲还他麻谷归宗掣鼓夺旗偏宜南泉老汉直得同行不同步党理不党亲白云尽处是青山行人更在青山外天童觉云我当时若见便与抹却圆相不唯打破南泉窠臼亦乃教归宗无着身处麻谷呈伎俩不得南泉道恁么则不去也果然果然X天宝枢云三大老途中与么呈伎俩要见国师驴年也未得在中峰本云南泉画地为牢归宗堕坑落堑麻谷恭而无礼捡点将来一人眼空四海一人舌拄梵天一人入地狱如箭大巍伦云这三个汉半路做箇抽身计以为自胜然究竟将来千说不如一见笑巖宝云三人未发足前鼻孔巳在忠国师手里直造中途果见弄粥饭气磬山修云三大老虽同条生不同条死各有出身之路然三人中有一人堪为师法若人拣得出许你具择法眼天井新云一人买帽相头一人将错就错一人看楼打楼更有一人额头汗出宝光渊云这三个弄泥团汉要见国师固为不可然王老师相唤便回且道是何意思南泉住庵时一僧到泉谓曰某甲上山作务请斋时作饭自喫了送一分来其僧作饭喫了将家伙一时打破却就牀卧泉候不来乃归庵见僧卧泉亦就僧边卧僧便起去泉住后曰我往前住庵时有个灵俐道者直至如今不见五祖戒云也是贫儿思旧债翠巖芝云两个汉前不至村后不至店高峰妙云南泉虽则步步踏实未免随人起倒这X僧纵解饱食高眠决定不知饭是米做高峰恁么告报设有一字虗妄永堕拔舌地狱通玄奇云这僧与么行脚驴年也没个在处南泉与么接待极是没量大人争奈彼此不无钝置愚菴盂云可惜这僧泯然无闻当时风仪令人可爱南泉过后思君子见之晚矣彼时下山来何不掘个坑将这僧埋却岂不据欵一结时有一僧云老汉聻盂乃与一顿热棒趂出山门城山洽云南泉青天白日着贼不少这僧伎俩虽佳争奈深入他家罗网云庵悦云南泉虽有陷虎之机要且未尽其善我当时若见伊打破家伙高眠枕席但只呵呵大笑管取疑杀这汉南泉遣书与茱萸曰理随事变宽廓非外事得理融寂寥非内僧达书了乃问萸如何是宽廓非外茱曰问一答百也无妨如何是寂寥非内茱曰覩对声色不是好手僧又问长沙如何是宽廓非外沙瞪目视之如何是寂寥非内沙闭目视之僧又问赵州如何是宽廓非外州作喫饭势如何是寂寥非内州以手作拭口势泉闻乃曰此三人不谬为吾弟子昭觉勤云南泉虽则养子之缘其奈怜儿不觉丑殊不知这三人一人有目无足一人有足无目一人足目俱无虽然如是皆可与南泉为师为甚如此理事分明X南泉上堂王老师自小养一头水牯牛拟向溪东牧不免犯他国王水草拟向溪西牧不免犯他国王水草不如随分纳些些总不见得云门偃云且道牛内纳牛外纳直饶你说得纳处分明我更要问你觅牛在沩山喆云云门只解索牛不解穿他鼻孔拈拄杖云三世诸佛天下老和尚鼻孔尽被山僧拄杖一时穿却且道山僧鼻孔在什么处良久云诬人之罪以罪加之长庆稜云你道南泉前头为人后头为人雪窦显云一时穿却云峰悦云说甚纳些些尽干坤大地色空明暗情与无情总在山僧这里放行则随缘有地把住则迯窜无门且道放行好把住好昭觉勤云和光顺物与世同尘不犯锋铓收放自在是南泉本分草料山僧自小养一头水牯牛有时孤峰独立有时閙市纵横不论溪东溪西一向破尘破的且道即今在甚么处试着眼看天童杰云南泉起模畵样长庆披沙拣金云门鼻孔先穿雪窦据欵结案拈拄杖云更有一个在甚么处乃掷下拄杖灵隐岳云王老师倾肠倒腹则不无未见移风易俗在山僧只养得一头驴一向东倒西󳮣顺时一日何啻千里抝时直是寸步不移且道与王老师X水牯牛相去多少良久云渔人舞棹野老讴歌天童觉云南泉牧牛可谓奇特直是一切处关防不得为甚么如此是他随分纳些些报恩秀云南泉水牯牛无鼻孔你这一队汉作么生穿所以胜默老人道在一切同一切一切处收不得且道随分纳些些了后如何蒭荛莠稗愁耘处蹄角皮毛趂謴时古南门云南泉只知落草求人争奈妄生头角引得诸大宗师都向草中打辊未得个净绝还见南泉撒手处么将此身心奉尘剎是则名为报佛恩愚庵盂云且道这些些还是溪东溪西除是这牛儿不囓一茎草不饮一滴水始得就使牵到他方世界外还出得他国王水土么试请王老师定当看南泉巡堂次牵一头牛入堂首座以手抚牛背一下泉便休去赵州乃以草二束置首座前国清英云赵州南泉大似屋里贩扬州首座恁么可知礼也南泉因僧问牛头未见四祖时为甚百鸟衔花献泉曰为渠步步踏佛阶梯曰见后为甚么不来泉曰直饶不来犹较王老师一线道云门偃云南泉祇解步步登高不解从空放下时有僧便问如何是步步登高门云香积世界如何是从空放下门云填沟塞壑X南泉见邓隐峰来乃指净瓶曰净瓶是境你不得动着境与我将水来峰将净瓶倾水于南泉面前泉便休归宗常云邓隐峰也是乱泻胜法法云邓隐峰犹欠一槌在南泉休去伯牙与子期不是闲相识祇如归宗恁么道且道是肯他是不肯他南泉示众曰江西马祖说即心即佛王老师不恁么不是心不是佛不是物恁么道还有过么赵州出礼拜了便去有僧问赵州上座礼拜了去意作么生州曰汝却问取和尚僧乃问泉适来谂上座意作么生泉曰他却领得老僧意旨黄龙心云古人恁么道譬如管中窥豹但见一斑设使入林不动草入水不动波犹是骑马向氷稜上行若是射鵰底手何不向蛇头揩痒透关者试辨看良久云鸳鸯绣出自金针径山杲云两个老汉虽善靴里动指头殊不知傍观者丑天宁琦云南泉赵州总被这僧一状领过南泉因僧问父母未生前鼻孔在什么处泉曰父母巳生了鼻孔在什么处国清英云去时鼻孔撩天来时脚踏实地为甚么讨人处分良久云不因杨得意争见马相如南泉翫月次僧曰几时得似这个去泉曰王老师二X十年前也曾恁么来僧便问即今作么生泉便归方丈天童觉云二十年前且置二十年后作么生还知王老师行履处么室内无灵牀浑家不着孝紫梅周云乐平这里也不管你二十年前二十年后正当八月十五夜又作么生良久云宁可截舌不犯国讳南泉一日不赴堂侍者曰请和尚赴堂泉曰老僧今日在庄上喫油糍饱也曰和尚不曾出入泉曰汝不信去问庄主侍者方出忽见庄主曰谢和尚到庄径山杲云和尚不赴堂庄主谢临屈一字入公门九牛拔不出西遯超云一人见兔放鹰一人将错就错可谓一队普州人但这庄主虽然伶俐未免一牵便动我若作庄主但向南泉面前冷笑一声管教王老师满面惭惶南泉问座主讲什么经曰弥勒下生经泉曰弥勒几时下生曰现在天宫未来泉曰天上无弥勒地下无弥勒洞山价举问云居居云天上无弥勒地下无弥勒未审谁与安名洞山被问直得禅牀震动乃云吾在云巖曾问老人直得火炉震动今日被子问直是通身汗流太阳玄云如今老僧举起也有解问者致将一问X来乃云地动也径山杲云禅牀动火炉动地动即不无这三个老汉要见南泉直待弥勒下生始得忽有个汉出来道天上无弥勒地下无弥勒却教甚么人下生又作么生祗对但向他道老僧罪过愚庵盂云南泉等闲置个问头不特使座主口痖洞山直得禅牀震动云严火炉震动太阳玄地动彼此随搂搜你也动我也动动到弥勒下生有甚了期或问山僧天上无弥勒地下无弥勒未审谁与安名山僧直得八万四千毛窍一时卓立打失了娘生鼻孔西遯超云天上无弥勒地下无弥勒毕竟意旨如何何不看取下文咄时时示时人时人浑不识南泉因陆亘大夫曰肇法师也甚奇怪解道天地与我同根万物与我一体泉指庭前牡丹花曰大夫时人见此一枝花如梦相似陆罔测保宁勇代大夫拍手云阿谁得到这般田地昭觉勤云陆亘手攀金鎻南泉八字打开直得七珍八宝罗列目前乃竖拂子云天地一指万物一马通身是口分踈不下径山杲云若向理上看非但南泉谩他大夫一点不得亦未摸着他脚跟下一茎毛在若向事上看非但大夫谩他南泉一点不得亦未梦见他汗臭气在或有出来道大小径山说理说事只向他道X但向理事上会取天宁琦云还会么你若向天地同根万法一体上会落在肇公圈缋里你若向事理上会又落在妙喜葛藤中总无自由分祇如南泉与么道你毕竟如何会天宁不惜眉毛为诸人下个註脚平芜尽处是青山行人更在青山外愚庵盂举雪窦颂毕云大夫梦中作梦南泉梦中占梦也大奇怪雪窦善于原梦镜里山河影中闻见扑碎镜拂却影可惜一枝花拈向霜天月下更来澄潭摸索可不道月落夜阑不知何处相见知有者拣点看宝寿新云大夫与么问南泉与么答且道明甚么边事以手一掴云多嘴吴圣玉云驱耕夫牛夺饥人食不无南泉捡点将来大似开眼说梦当时不若噼嵴一棒免他向牡丹钻龟打瓦南泉因赵州问道非物外物外非道如何是物外道泉便打州捉住棒曰巳后莫错打人泉曰龙蛇易辨衲子难瞒雪窦显云赵州如龙无角似蛇有足当时不管尽法无民直须喫棒了趂出南堂欲云赵州物外相从善能回互南泉棒头有准放收自由雪窦虽欲尽令而行未具辨龙蛇眼古南门云南泉真个怜儿不觉丑若是其人何待X人趂自须掩鼻便出南泉因赵州问如何是道泉曰平常心是道曰还可趣向也无泉曰拟向即乖曰不拟争知是道泉曰道不属知不属不知知是妄觉不知是无记若真达不疑之道犹如太虗廓然荡豁岂可强是非耶州于言下悟理径山琇云古人将心肝五脏一时吐露了也摩霄俊鹘便合乘时止泺困鱼徒劳激浪宝寿方云王老师笺释不易南石老击节犹勤唱教门中甚为难得若是祖师门下千里万里白巖符云南泉技艺惯压行家拂袖翫月时虽马祖亦甞称其为独超物外乃今接赵州却似个善说座主为当本色恁么为当别有意旨试定当看青龙操云南泉虽嚼饭餵婴孩切忌作道理会宗门拈古彚集卷第九宗门拈古汇集X卍XXX宗门拈古彚集卷第十古杭白巖嗣祖沙门净符彚集南二南泉山下有一菴主或谓曰南泉和尚近日出世何不去礼见主曰非但南泉直饶千佛出兴我亦不去泉闻乃令赵州往勘之州见便说拜主不顾州从西X过东又从东过西主并不顾州曰草贼大败遂拽下帘子便归举似泉泉曰我从来疑着这汉次日泉乃与沙弥携茶一瓶盏三只到菴掷向地上乃曰昨日的昨日的主曰昨日的是什么泉于沙弥背上拍一下曰赚我来赚我来拂袖便回雪窦显云大小南泉赵州被这担板汉勘破了沩山哲云菴主坐观成败大小南泉赵州向净地上喫交智海禾云是即是菴主只解把定封疆不能同生同死当时赵州礼拜但云这贼我识得你待伊从东过西从西过东便拽拄杖趂出且看赵州别有箇什么伎俩瓯峰承云且道那里是担板汉勘破南泉赵州处若是明眼衲僧向这里勘破雪窦也不难南泉因陆亘大夫问弟子家中有一片石也曾坐也曾卧如今拟镌作佛得么泉曰得大夫曰莫不得么泉曰不得不得云巖晟云坐即佛不坐即非佛洞山价云不坐即佛坐即非佛天童觉云转功就位转位就功还他洞上父子且道南泉意作么生直是针锥不入高峰妙云南泉恁么祇对正所谓圣人无常心以百姓为心也大巍伦云陆大夫一片石不遇南泉几丧淳矣X天奇瑞云大夫向这石头上坐卧不安皆是自不守分若非南泉怎得风光徧界难然总是泥里洗土块愚菴盂云南泉老汉也是箇五百僧善知识为甚人质所疑了无雌黄人言得便言得人言不得亦言不得大众要识南泉么落花飞絮压浮萍纵在苍苔不须扫芙蓉觉云尽道南泉骑贼马赶贼夺贼鎗杀贼殊不知落花有意随流水流水无情恋落花陆亘尽生平伎俩要验人不知被这片石一生担板白巖符云王老师机轮转处如水银堕地颗颗皆圆初不假丝毫造作然要且不知他大夫是何心行南泉示众曰三世诸佛不知有黧奴白牯却知有大沩智云三世诸佛既不知有黧奴白牯又何曾梦见灼然须知向上有知有底人始得且作么生是知有的人喫官酒卧官街当处死当处埋沙场无限英灵汉堆山积岳露尸骸博山来云手把地尾连天王老师异类中行也三世诸佛不知有掬明月于无影树头黧奴白牯却知有剪白云于不应山谷何人知此意除是长啸者愚菴盂云我要问诸人如何是黧奴白牯知有底事有对曰黄金国土琉璃地狮子巖前水草香余X云你作恁么语话衔銕负鞍有日在南泉问良钦空劫中还有佛否钦曰有泉曰是阿谁钦曰良钦曰居何国土钦无语洞山莹代钦转身便行海门涌云老胡西来觅箇不受惑底人如良公者未易多得奈将成九仞之山欠进一篑之土当时若能轻弹一指敢教王老师不作等闲看南泉因甘贽行者设斋请念诵泉拈起槌曰大众为黧奴白牯念摩诃般若波罗蜜甘贽拂袖便出粥后泉问典座行者在甚么处座曰当时便去也乃泉打破锅子云门信云南泉老老大大未免随人起倒直饶打破锅子也是贼过后张弓愚菴盂云兔子怀胎蚌含明月三十棒寄打雪窦六不收看破云门女娲氏炼石补大秦始皇驱山塞海虽然如是三十年后举着一回饮水一回噎明招补云王老师虽则据令而行也是不奈船何打破戽斗如菴彰云行者设粥不是好心南泉虽则念诵分明争奈被人覰破祇如打破粥锅毕竟如何话会顾左右云知音不在频频举达者须知暗里惊南泉因赵州问知有底人向什么处去泉曰向山前檀越家作一头水牯牛去州曰谢师指示泉曰昨夜三更月到牕X云峰悦云若不是南泉洎被打破蔡州径山杲云云峰老人失却一只眼殊不知只因后语当下打破蔡州开先金云如斯问答还他南泉父子递相赞仰也须妙喜云峰开先又作么生昨夜三更月到牕云峰妙喜两窥光如今欲识山前事且去襄阳问老庞洞山莹云云峰看楼打楼径山因孔着楔若约衲僧眼目敢保俱未梦见且道洞山有甚长处良久云狮子不食鵰残俊鹰不打死兔南泉问维那今日普请作甚么那曰拽磨泉曰磨从你拽不得动着磨中心树子那无语保福展代僧云比来拽磨如今却不拽法眼益代僧云恁么即不拽也南泉问黄檗黄金为世界白银为壁落是什么人居处檗曰是圣人居处泉曰更有一人居何国土檗义手而立泉曰道不得何不问王老师檗却问更有一人居何国土泉曰可惜许天宁琦云二大老一人无事生事一人将错就错直是好笑当时若作黄檗待他道更有一人居何国土但道这野狐精设使南泉通身是口也须饮气吞声能仁鑑云潜行密用如愚若鲁还他黄檗若是家有诤子国有诤臣犹欠一着待云道不得何不问X取王老师但云可惜许纵使南泉通身伎俩到这里施展不开南泉坐次一僧问讯叉手而立泉曰太俗生僧合掌泉曰太僧生僧无语径山杲云合掌太僧生叉手又俗气总不恁么时尊体无顿处无顿处有巴鼻唵苏鲁苏鲁㗭唎㗭唎喝近来王令稍严不许搀行夺市天宁琦云叉手太俗合掌太僧不僧不俗谁敢安名捡点将来也是垛生招箭且道落在这僧分上南泉分上南泉曰我十八上便解作活计赵州道我十八上便解破家散宅神鼎諲云你道破家散宅底好解做活计底好初参之士且取前语久参先德直须破家更有一言万里厓州普贤素云十八上便解作活计囊无系蚁之丝厨乏聚蝇之糁十八上便解破家散宅南头买贱北头卖贵捡点将来各好与三十棒这里且放过一着何故曾为荡子偏怜客自爱贪杯惜醉人荐福璨云山僧当时若见各人脚跟下痛与三十何故他家自有黄金骨不必旃檀入细雕地藏学云诸禅德还是解做活计底是破家散宅底是捡点得出许你亲见二大老立地处不然自已脚跟下泥水不分无自由分且作么生方得自X由击拂子云等闲拶出虗空骨出没纵横总不拘南泉因座主辞泉问甚么处去主曰山下去泉曰第一不得谤王老师主曰争敢谤和尚泉乃喷啑曰多少主便出去石霜诸云不为人斟酌云居膺云非师本意长庆稜云请领话云居钖征云座主当时出去且道是会不会南泉普请择菜次时赵州作炉头乃在堂内呌曰救火救火大众一齐到僧堂州乃关却门众无语泉乃抛钥匙从牕入义山讷云我不学南泉益油添薪当时见他闭却门便拈土块就门上书两箇封字要他赵州至今出身无计洪州庐山归宗智常禅师与南泉同行一日告别煎茶次泉曰从前与师兄商量语句彼此巳知此后有人问毕竟事作么生宗曰这一片地大好卓菴泉曰卓菴且置毕竟事作么生宗乃踢翻茶铫便起泉曰师兄喫茶了普愿未喫宗曰作这箇语话滴水也难消五祖戒云南泉只解作客不解作主沩山哲云南泉逢强即弱归宗逢弱即强三十年同行毕竟事不通商量虽然如是犹较王老师一线道X昭觉勤云惊羣之句谁不耸然有者道南泉搆他归宗不着所以遭他呵叱殊不知行人更在青山外蒋山不惜眉毛为诸人下箇註脚南泉探头太过归宗壁立万仞且道还有出身路也无喝下须教三日聋天童华云南泉贪程太急归宗薄处先穿二老虽发明马祖正眼要且极则事未梦见在何故家住东州龙池微云南泉逆水撑船篙篙到底只是撑不上归宗顺风使帆扬扬得意其奈略遇波涛便手忙脚乱虽然还知二老落处么拈拄杖卓一卓云从前汗马无人识只要重论葢代功归宗因僧辞乃问甚么处去曰诸方学五味禅去宗曰诸方有五味禅我这里只有一味禅僧便问如何是一味禅宗便打僧曰会也会也宗曰道道僧拟开口宗又打黄檗运云马大师出八十四员善知识箇箇疴辘辘地祇有归宗较些子昭觉勤云若作黄檗深辩端倪几乎劳而无功资福先云归宗幸是好一味禅无端着盐着醋却成五味了也如今忽有人来辞去诸方学五味禅只向他道善为道路若是箇汉必然别有生涯天宁琦举黄檗语毕云说什么较些子直是未在我这里只有一味禅便与掀倒禅牀见之不取思X之千里径山琇云五味禅一味禅总拈向一边当时这僧见归宗拟拈棒拂袖便行非伹靠倒归宗管取话行天下天井新别昭觉语云只因黄檗明辨端倪所以劳而无功演教泐云黄檗昭觉只见锥头利不见凿头方殊不知归宗被这僧一拶直得手忙脚乱归宗因僧问如何是佛宗曰向你道你还信否曰和尚重言焉敢不信宗曰只你是曰如何保任宗曰一翳在眼空花乱坠僧有省法眼益云若无后语何处讨归宗雪窦显于和尚重言焉敢不信下别宗云侍者寮喫茶去归宗因芙蓉辞乃问甚么处去蓉曰归岭中去宗曰子在此多年装束了却来为子说一上佛法蓉结束了上去宗曰近前来蓉乃近前宗曰时寒途中善为蓉聆此言顿忘前解高峰妙云归宗佛法恁么流布拈花微笑命若悬丝今日凡有人来告辞总与艹鞵一緉归宗刬草次有座主来参偶见一蛇过宗以锄断之主曰久响归宗元来只是箇麤行沙门宗曰你麤我麤主曰如何是麤宗竖起锄头主曰如何是细宗作斩蛇势主曰与么则依而行之宗曰依而行之且置X你甚处见我斩蛇主无对德山鑑因雪峰问古人斩蛇意旨如何山便打峰便走山召云存衲子峰回首山云他后悟去方知老汉彻底婆心雪窦显云归宗只解慎初不能护末德山颇能据令未明斩蛇乃云大众看翠峰今日斩三五条以拄杖一时打散归宗因普请入园取菜乃画圆相围却一株以标插之语众曰辄不得动着便去少顷宗复来见菜犹在遽以棒趂曰这一队汉无一箇有智慧底蹋倒标子拔菜而归云居庄云设有僧拔却这一株菜莫契得归宗意么拈拄杖敲香几云归宗和尚来也靠拄杖下座归宗因一僧于夜半忽大呌曰我悟也我悟也一众骇然明日宗上堂曰唤昨夜呌大悟底僧出来僧便出宗曰你昨夜见箇什么道理便呌大悟僧曰尼姑元是女人做宗便休白巖符云归宗只有照妍𡟎镜且无增黄金色底钳锤若是山僧待道尼姑原是女人做便痛与一顿趂出要教渠平地上别有生机杭州盐官海昌齐安国师一日唤侍者与我过犀牛扇子来者曰扇子破也官曰扇子既破还我犀牛儿来侍者无对投子同代侍者云不辞拈出恐头角不全雪窦显X云我要不完全底头角石霜诸代侍者云若还和尚即无也雪窦云犀牛儿犹在保福展代侍者云和尚年尊别请人好雪窦云可惜劳而无功资福宝画一圆相相内书一牛字雪窦云适来为甚不拈出雪窦显云若要清风再拂头角重生请诸禅客下一转语扇子既破还我犀牛儿来一僧云大众参堂去窦喝一喝云抛钩钓鲲鲸钓得箇虾蟇云居舜代侍者云巳飏在搕𢶍堆头了也报恩秀云诸方拈掇总是空口白话要且端的不曾与盐官相见万松若作侍者见道与我过犀牛扇子来有甚羽蒲纸竹绫绢椶榈信手拈来便与一柄何也纵有千般异终无两样风证果成云扇子既破还我犀牛儿来这老汉何不领话宝寿新代侍者云幸是某甲若是别箇一场祸事白巖符云古今诸老各出只手互呈头角尽为侍者代语然秋菊春兰各擅其美则不无要且未能尽善殊不知当时盐官错过侍者且道那里是错过侍者处不见道扇子破也盐官因讲僧参官问座主业何经论曰讲华严经官曰华严有几种法界曰广说则重重无尽略言有四X种官竖起拂子曰这箇是第几种法界主沉吟官曰思而知虑而解鬼家活计日下孤灯果然失照保福展代云若礼拜即喫和尚棒禾山殷代讲僧云某甲不烦和尚莫怪法眼益代拊掌三下昭觉勤云盐官以强凌弱则且置如何道得一句恰好免得他道鬼家活计良久云剑阁路虽险夜行人更多径山杲云两段不同收归上科盐官会下有主事僧忽一日见鬼使来追乃告曰某甲身充主事未暇脩行乞容七日得否使曰待为白王若许七日后来不然须臾便至言讫不见至七日后复来竟觅其僧了不可得洞山价因有举问僧曰若被觅着时如何抵拟他山代云被他觅得也天童悟征云前头鬼使因甚见后头鬼使因甚不见盐官示众曰虗空为皷须弥为椎什么人打得众无对南泉愿云王老师不打这破鼓法眼益别云王老师不打雪窦显云打者甚众听者极少且问谁是解打者莫谤盐官好南泉道王老师不打这破皷法眼道王老师不打两箇既不奈何一箇更是懡㦬又云X王老师不打还肯得诸方也无自代云千年田八百主黄龙心云南泉法眼只解瞻前不能顾后且如盐官道虗空为鼓须弥为椎什么处是破处直饶检点得破处分明我更要问你觅鼓在天童华云南泉法眼大似喫李子只向赤边咬山僧今日与盐官相见去也虗空为鼓须弥为椎要打便打莫问是谁乃卓拄杖一下天童杰云诸方尊宿各出只手只是随例打鼓并无一人性躁祥符今日直截与诸人道虗空为皷须弥为椎漆桶参堂去天宁琦云且道甚处是他破处驴年梦见么云居庄云南泉与么道盐官还肯也无山僧即不然虗空为皷须弥为槌什么人打得但向他道打即不辞只是罕遇知音愚菴盂云山僧有鼓便打有笛便弄无论渠破与不破若更问我觅鼓自领出去宝寿新云虗空为鼓须弥为椎什么人打得乃代云听能仁鑑云二尊宿节拍相随大似桑林之舞可谓解和捡点将来未免随人脚跟转大巖今日要与盐官相见虗空为鼓须弥为槌蓦拈拄杖卓一卓云切忌闻着盐官因僧问如何是本身卢舍那官曰与老僧过净X瓶来僧将净瓶至官曰却安旧处着僧送至本处复理前问官曰古佛过去久矣云门偃别官语云无朕迹雪窦显云直是一手指天一手指地争得无还会么云在岭头闲不彻沩山哲云山僧不然忽有人问如何是本身卢舍那但云大众归堂去若人向大沩门下荐得古释迦不先新弥勒不后且道转身一句作么生道良久云明年更有新条在恼乱春风卒未休东禅观云盲者难以与乎文彩聩者难以与乎音声这僧既不荐来机国师只成虗设云门道无朕迹扶国师不起雪窦道一手指天一手指地争得无也扶国师不起以拂子画一画云前来葛藤一齐画断且道毕竟如何是本身卢舍那掷拂子下座南堂欲云国师不得云门洎合劳而无功总似雪窦未免白日见鬼如今有问山僧如何是本身卢舍那向道一气不言含有象万灵何处谢无私白巖符云这僧贪观六桥花柳失却故园春色且置勿论祇如盐官与么提持还与他本身卢舍那有交涉无交涉盐官因法空禅师到请问经中诸义官一一答了乃曰自禅师到来贫道总未得作主人空曰便请官曰今日夜也且归本位安置待明日来空下去至明旦X官令沙弥屈法空空至官顾沙弥曰咄这沙弥不晓事教屈法空禅师祇屈得箇守堂家人来空无语鼓山贤云齐安主礼有余法空不会为客我若作法空待道贫道总未得作主人便好道和尚可谓习气难忘更道屈得守堂家人来向他道莫怪沙弥自是和尚亦未识法空拂袖便出管教齐安作主不成明州大梅法常禅师住大梅马祖令一僧问和尚见马祖得箇甚么便住此山梅曰大师向我道即心即佛我便向这里住僧曰大师佛法近日又别梅曰作么生别曰他又道非心非佛梅曰这老汉惑乱人未有了日任他非心非佛我只管即心即佛僧回举似马祖祖曰梅子熟也禾山殷因僧问大梅恁么意作么生殷云真狮子儿天井新云即心即佛非心非佛牙齿无筋舌头无骨梅子熟也是典罚语是证明语长安今夜家家月几处笙歌几处愁西遯超云马祖添箇八两连前凑成一斤大梅巳足一斤何妨佯推八两虽然如是未识他父子鍼芥水乳在咄咄自领三十棒白巖符云一往看来大梅这汉大似箇隔墻担板殊不知他是箇浑刚打就生銕铸成底而所谓杀活纵夺权实照用一点也不曾欠缺马祖在三千X里外噼面唾噫大梅还甘也未大梅因夹山与定山同行议论次定曰生死中无佛即无生死夹曰生死中有佛即不迷生死互相不肯乃同上山请质夹山理前语问未审二人见处那箇较亲梅曰一亲一踈夹山复问那箇亲梅曰且去明日来夹山明日又问那箇亲梅曰亲者不问问者不亲夹山住后乃曰我当时在大梅失却一只眼雪窦显云夹山毕竟不知换得一只眼大梅老汉当时闻举以棒一时打出岂止划断两人葛藤亦乃为天下宗匠昭觉勤云是则是两口金刚王宝剑要且拂掠虗空金山则不然生死为诸佛根基诸佛乃生死炉鞴若解险绝承当即证六通八解南堂欲云夹山失却只眼住后方知雪窦画断葛藤作得天下宗匠虽然李将军有佳声在不得封侯也是闲万善缘云这两箇瞎汉累他大梅费盐费酱夹山后来纵然知过怎奈只具一只眼雪窦云云祇如道失却一只眼换得一只眼同别在甚么处若捡点得出许你具一只眼不然更为你下箇註脚失却一只换一只今朝却是四月一一年三百六十日每日钵盂两度湿参古南门云雪窦醉后添杯不知大梅牙如剑树二老葛藤早巳划断夹山失却一只眼过后方知那X一只向甚处去也古南不避检责确实评量道有佛无佛死生生死一翳在眼空花乱坠大梅因庞居士问久向大梅未审梅子熟也未梅曰熟也你向甚么处下口士曰百杂碎梅伸手曰还我核子来士无语翠巖芝云此二人大似把手上高山宝峰文云且道二人相见还有优劣也无大梅帜代庞公云嚼破里头仁用核作么复呵呵笑曰恁么道也是﨟月扇子国清英云要识大梅庞公么本是同根生相煎何太急留钖省云不负见马大师者只一庞老子善与诸老打口皷无败手因甚于大梅手里一时钝置殊不知他当时无语其声如雷大梅因僧问如何是祖师西来意梅曰西来无意盐官安闻云一箇棺材两箇死汉雪窦显云三箇也有玄沙备云盐官是作家黄龙新云雪窦道三箇也有是死汉是活汉具眼者请试甄别昭觉勤云一串穿却大梅忽一日示众曰来莫可抑往莫可追从容间闻鼯鼠声梅乃曰即此物非他物汝等诸人善自护持吾今逝矣言讫示灭雪窦显云这汉生来莾卤死后颟顸即此物非他X物是何物还有分付处也无有般汉不解截断大梅脚跟只管道贪程太速宝峰文云既非他物是什么物兴善广云者汉临死犹口里水漉漉地即此物非他物瞒顸不少咄宗门拈古彚集卷第十宗门拈古汇集X卍XXX宗门拈古彚集卷第十一古杭白巖嗣祖沙门净符彚集南二池州鲁祖宝云禅师寻常见僧来便面壁南泉闻曰我寻常与师僧道向佛未出世时会取尚不得一箇半箇他漝么驴年去保福展问长庆云祇如鲁祖节文在甚么处被南泉漝么道庆云退已让人万中无一罗山闲云陈老师当时若见背上与五火抄何故为伊解放不解收玄沙备云我当时若见也与五火抄云居钖云罗山玄沙总恁么道为复一般别有道理若择得出许上座佛法有会处报慈遂征云南泉为复是唱和语不肯语翠巖芝云何劳如此若有僧来见箇什么知时好X又云我即不然未具胞胎不得会会即打折你驴腰径山杲云鲁祖不得南泉几乎覰破壁报恩秀云南泉恁么贬屈鲁祖长庆却道正是退已让人鲁祖把断关津罗山却道解放不解收尽是鱼前布网贼过张弓拈拄杖云万松不曾面壁你者一队来觅什么节文乃一齐打散瑞巖愠云诸方多作奇特解会殊不知者箇老汉被人以无文印印破面门至今不欲呈露还有不动舌头与他雪屈者么良久云只有照壁月且无吹叶风笑巖宝云当时若有箇衲僧入来便与掀倒不惟打断诸老葛藤亦免魔魅人家男女云门信云鲁祖面壁若作佛法商量入地狱如箭射灵巖储云妙喜要见鲁祖直须覰破壁设有箇师僧云和尚是什么心行但向道前村深雪里昨夜一枝开待伊眼目定动合掌道果然衲子难瞒左右顾云且道灵巖节文在什么处良久云明日向汝道西遯超云南泉老汉好像入旃檀林却烧一炉香见咸阳火却投一束柴虽然若不遇知音夜光投人鲜不按剑白巖符云云老敲愿老拍玉振金声可谓千古一X遇然在正眼看来总是鼓粥饭气东墖熹着语云将谓无人证明鲁祖因僧问如何是不言言祖曰汝口在什么处曰某甲无口祖曰汝寻常将什么喫饭僧无对洞山价代僧云他不饥喫什么饭雪窦显云好噼嵴棒者般汉开口了合不得合口了开不得汾阳昭代僧云只为不会五祖戒代僧云和尚不妨具眼黄龙新云雪窦只知者僧开口了合不得合口了开不得殊不知鲁祖被者担板汉勘破天童觉云者僧只解握死蛇头不能捋勐虎须当时待他问你口在什么处勐与一喝拂袖便行直饶鲁祖全机管取做手脚不及南堂欲云当时者僧若是箇汉待道你口在什么处便与掀倒禅牀非唯使鲁祖高竖降旂且免雪窦马后喝节古南门云者僧问箇不言言却能始终照顾只是未解转身古南见来也未免噼嵴便棒何故要伊知得通身是口宝掌白云鲁祖只解塞断来机不会移风易俗或问山僧如何是不言言噼嵴便棒待伊动静连棒打出伶俐汉忽然拶着必然别有生涯白巖符云杀人须见血鲁祖以之矣将什么喫饭X喝当时者僧下得者一喝鲁祖钵袋子管取分付有分虽然者僧无对不妨作家只是无人委悉鲁祖因僧问如何是双林树祖曰有相身中无相身曰如何是无相见祖曰金香炉下铁崑崙仰山钦云鲁祖恁么答话始终只是说道理山僧则不然有问如何是双林树秋来叶落春到花开如何是春到花开那边一片云今日定下雨幽州盘山宝积禅师上堂若言即心即佛今时未入玄微若言非心非佛犹是指踪极则天童觉云有钱不解使解使却无钱且作么生得十成去娶他年少妇须是白头儿报恩秀云今时路头不得全体非心非佛有缺神用欲得十成去除是三冬向火六月卖氷始得所以道娶他年少妇须是白头儿然则调和琴瑟一句作么生道长翁短婆婆递互厮折磨盘山上堂向上一路千圣不传学者劳形如猿捉影瑯瑘觉云上来讲赞无限良因慈明圆云向上一路千圣不然径山杲云向上一路热盌鸣声天童杰云向上一路掘地觅天荐福璨云盘山道向上一路千圣不传深谛律尼娑婆诃慈明道向上一路千圣不然苏嚧悉唎娑婆诃诸人与么领会歌罗歌罗天宁琦云诸大老尽力道只发明得向下一路若X是向上一路驴年梦见么天童忞云盘山道向上一路千圣不传抱赃呌屈作么慈明道向上一路千圣不然且莫诈明头妙喜道向上一路热盌鸣声合眼跳黄河千巖道向上一路在你脚底接竹点青天先老人道向上一路踏破草鞵猢狲倒上树这五个汉被山僧一时领过了也毕竟作么生是向上一路拈拄杖起身云归堂喫茶开先金云字经三写乌焉成马者一队汉尽力道只道得向下一路若是向上一路又岂止未梦见在要识向上一路么良久云屋漏看星眠天井新云向上一路堕坑落壍夜梦不祥书在壁上青龙斯云盘山慈明二尊宿大似假借豪门虗张声势若是向上一路依旧提掇不出弁山今日要与诸人觌面拈出遂掷下拄杖云看看金仙璨云盘山慈明二大老一个㗋脣紧澁一个齿舌宽宏虽然各立门墻正眼看来总未踏向上路在佛川义云古今诸老与么提持不无长处要透向上一路直待驴年广教玉云向上一路三生六十劫海门涌云本来一条径直大路被者伙老古锥指点一上返成迂曲致使疲极之辈退失宝所海门X岂可坐视今日要使渠一个个就路还家乃蓦地掀倒禅牀竟归方丈盘山示众心月孤圆光吞万象光非照境境亦非存光境俱忘复是何物洞山价云光境未忘复是何物云门偃云直饶恁么犹是半途未是透脱一路如何是透脱一路良久云天台华顶径山杲云白鹭下田千点雪黄鹂上树一枝花清化嶾喝一喝云字经三写乌焉成马雪窦云云者两个汉大似徐六担板只见一边好各与二十拄杖若要扶竖从上来事且缓缓东明鑑举光境俱忘复是何物喝一喝云是甚么光境未忘复是何物乃举拂云唤者个作甚么复喝一喝盘山上堂诸禅德可中学道似地擎山不知山元孤峻如石含玉不知玉本无瑕若如此者是真出家雪窦显云昼行三千夜行八百是我寻常用底且拈放一边汝诸人向什么处见盘山径山杲云若能如是揑目生花翠巖哲云诸人要见盘山则易见径山则难灵巖储云开眼也着闭眼也着甚处不是盘山良久喝一喝云瞌睡汉醒也未盘山示众诸禅德譬如掷劒挥空莫论及之不及斯乃空轮无迹劒刃无亏若能如是心心无知全心即X佛全佛即人人佛无异始为道矣径山杲于心心无知下云咄咄我王库内无如是刀愚菴盂云若论本色衲子实无如是刀若论本色衲子实有如是刀一僧旁哂云不见盘山道学者劳形如猿捉影盂云咄情知你坐在鬼窟里盘山将顺世告众曰有人邈得吾真否众将所传顶相呈似皆不契时普化出曰某甲邈得盘曰何不呈似老僧化遂翻一觔斗而出盘曰者汉向后彻风狂去在乃奄化保福展云普化掣颠不少盘山丑拙更多长芦了撼身云快活杀我也若无烁破干坤底眼孔怎见浑金璞玉复云山僧依普化样子摸得一本今夜展开要使大众瞻仰遂打一觔斗归堂栖霞成云若是临济大师三十棒一棒也少不得赖遇盘山放过且道者棒头落在什么处你若道便好噼嵴我也知你瞎棒乱做国清英云咄咄咄一人传虗万人传实盘山初参时一日出门见人羿丧歌郎振铃曰红轮决定沉西去未委魂灵往那方幕下孝子哭曰哀哀山忽身心踊跃归举似马祖祖印可之云居庄云夫为人师者须具透关眼别邪正验来机只如盘山认个昭昭灵灵以为极则马大师从而印可岂不孤负先圣欺罔后昆山僧此间若有X者般人必然别有生涯且道是什么生涯鸳鸯绣出从君看不把金针度与人蒲州麻谷宝彻禅师到临济问大悲千手眼那个是正眼济搊住曰大悲千手眼作么生是正眼速道速道谷拽济下禅牀却坐济问讯曰不审谷拟议济便喝拽谷下禅牀却坐谷便出去因圣颕云诸禅德此二尊宿如此且道意作么生今人尽道照用照什么椀一切人只解自骑马去捉贼自持刀去杀贼此二人便能夺贼马捉贼夺贼刀杀贼虽然如是临济得便宜却是失便宜仰山钦云二大老恁么激扬虽则百千手眼一时俱露又怎免得个二俱瞎汉且道还有检点得出底么瞎天宁琦云二老主宾互换纵夺可观如勐𦦨烧空忽雷震地相似虽然与他大悲千手眼有何交涉只见波涛涌不见海龙宫安国聪云击节扣关冲楼跨灶一挨一拶纵夺超羣还他二老好手若论大悲正眼驴年未梦见在麻谷到章敬处绕禅牀三匝振钖一下卓然而立敬曰是是又到南泉绕禅牀三匝振钖一下卓然而立泉曰不是不是谷曰章敬道是和尚为甚么道不是泉曰章敬即是是汝不是此是风力所转终归败坏长庆稜代谷于是是处云和尚佛法身心何在又代谷于章敬即是是汝不是处云和尚是什么心X行保福展别云但振钖一下而出又拈云章敬南泉可谓一是一非又云麻谷依稀似曲才堪听又被风吹别调中云居钖云章敬未必道是南泉未必道不是又云麻谷当初但持钖出去恰好雪窦显代麻谷于是不是两处俱云错沩山哲云章敬道是落在麻谷彀中南泉道不是亦落在麻谷彀中大沩即不然忽有人持钖绕禅牀三匝振钖一下卓然而立但向伊道未到者里好与三十棒泐潭清云章敬道是也好与三十拄杖南泉道不是也好与三十拄杖何故是与不是全彰妙义章敬南泉一场失利胜默光云是无可是非无真非是非无主万善同归枭鸡昼夜徒自支离我无三寸鳖得唤龟迦叶不肯一任攒眉天宁琦云绕禅牀振钖参礼常仪为什么章敬道是南泉道不是苦瓠连根苦甜瓜彻蒂甜栖霞成云不入虎穴怎得虎子有者道麻谷被南泉换却眼光殊不知南泉被麻谷一拶几乎打破蔡州雪窦下两错也只救得一半博山来云章敬道是雪窦道错南泉道不是有什么语话分惟麻谷钖杖头较些子X麻谷一日在帐内坐以手巾葢却头披云和尚来入见便作哭声良久出去法堂上绕禅牀一匝却入拨开帐见谷去却手巾坐乃曰死中得活万中无一谷便下牀就位抽坐具云近前把住曰前死后活你还甘么谷曰甘即甘阿师堪作什么云推向一边曰知道你前言不副后语昭觉勤云入寺看额见表知里披云惯作高宾拈尾作头拈头作尾麻谷孟甞门下看他詶对不道他不知有只为用意太深当时待道死中得活万中无一好与云苍天苍天何故得人一牛还人一马麻谷使扇次僧问风性常住无处不周和尚为什么却摇扇谷曰你只知风性常住且不知无处不周曰作么生是无处不周的道理谷却摇扇僧作礼谷曰无用处师僧着得一千个有什么益昭觉勤云者僧一期可观可惜有头无尾若不是麻谷作家洎合放过敢问诸人甚处是者僧落节处拨开向上窍能有几人知沩山果云者僧只知脑门着地不觉当面错过当时若据令而行何处更讨麻谷潭州东寺如会禅师因仰山来参问汝是甚处人山曰广南人寺曰我闻广南有镇海明珠是否山曰是寺曰此珠如何山曰黑月即隐白月即现寺曰还将得来否山曰将得来寺曰何不呈似老僧山X叉手近前曰昨到沩山亦被索此珠直得无言可对无理可伸寺曰真狮子儿善能哮吼昭觉勤云东寺只索一颗仰山倾出一栲栳天宁琦云仰山虽是个狮子儿怎奈把镇海明珠作豌豆卖却千古之下遭人检点山僧今日党理不党亲便是东寺到来也须勘过了打洞山莹云仰山韫匵于斯善贾沽诸可惜东寺被他珠光一烁直得龙头蛇尾山僧若作东寺但唤侍者快将粪箕扫帚来白巖符云镇海明珠仰山固然在握然不免被他带累遭人涂污当时待问还将得来否便好对道巳掷在粪扫堆头了也他若更道真狮子儿善能哮吼以手掩耳便出管取东寺安排明牕不及䖍州西堂智藏禅师普请次乃曰因果历然怎奈何怎奈何时有僧出以手托地堂曰作什么曰相救相救堂曰大众者个师僧犹较些子僧拂袖便走堂曰狮子身中虫自食师子肉昭觉勤云西堂洞明纲要始终正令全提者僧异类中行其奈龙头蛇尾敢问大众因果历然一句作么生道是则龙女顿成佛非则善星生陷坠西堂因李翱尚书甞问僧马大师有甚么言教僧曰大师或说即心即佛或说非心非佛李曰总过者边一日问堂马大师有甚么言教堂唿李翱李应诺堂曰皷角动也X如菴彰云尽道李公勘验者僧殊不知李公在者僧面前纳败一上又向西堂处讨巴鼻却被西堂一拶直得转身无路即今还有为他转得身者么出来与如菴拄杖子相见僧才出彰遽云不是弄潮人休入洪波里便下座西堂因僧问有问有答宾主历然无问无答时如何堂曰怕烂欲那长庆稜因僧举问云有问有答宾主历然无问无答时如何庆云人人尽道休官去林下何曾见一人雪窦显云何不与本分草料南堂欲云二员古佛与么答话可使千古流芳若要塞断衲僧咽㗋犹未可在今夜或有问灵巖有问有答宾主历然无问无答时如何向道冬至寒食一百五上元定是正月半白巖符云此处无金十两俗人酤酒三升二老其谓欤雪窦云何不与本分草料也是掩耳偷铃总未得勦绝拈拄杖云者里或有问有问有答宾主历然无问无答时如何掷下拄杖归方丈京兆章敬怀恽禅师因百丈遣僧来探候敬上堂次展坐具礼拜起将敬一只靸鞋以袖拂却尘了倒覆向下敬曰老僧罪过黄龙新云百丈逞尽神通不消章敬道个老僧罪过便见氷消瓦解X鼓山珪云黄龙孟八郎犹欠一着在只知百丈逞神通不知百丈伎俩俱尽只知章敬道个老僧罪过不知章敬一欵便招会么蛇吞虾蟆犹自可更有蜈蚣在后头婺州五洩山灵默禅师谒石头便问一言相契即住不契即去头据坐洩便行头随后召曰阇黎洩回首头曰从生至死祇是者个回头转脑作么洩言下大悟乃抝折拄杖而栖止焉洞山价云当时若不是五洩先师也大难承当然虽如是犹涉途程在长庆稜云险报慈遂征云那里是他犹涉途程处且道洞山意作么生云峰悦云大小石头坐不定把不住似者担板汉放去便休又唤回被他煳涂一上道我向者里有个悟处驴年梦见沩山行云五洩当时便去不妨坐断天下人舌头乃被人唤回煳涂不少直饶抝折拄杖也是贼过后张弓如今得失是非一时坐断敢问大众石头据坐意作么生地藏恩云五洩当时只合与么去不合与么来洪州百丈惟政禅师问南泉诸方善知识还有不说似人的法也无曰有丈曰作么生是不说似人的法曰不是心不是佛不是物丈曰恁么则说似X人了也曰某甲即恁么和尚作么生丈曰我又不是善知识怎知有说不说的法曰某甲不会请和尚说丈曰我太煞与汝说了也沩山哲云百丈只知瞻前不知顾后当时待伊道某甲不会但云老僧亦不会百丈若下得此一转语非惟与南泉为宗匠亦乃与天下人为宗匠天奇瑞云者两个汉拈头失尾拈尾失头惹那诸方笑怪既有不说的法且道还许你宾主问答也无饶你检点得出进退无门更夸精细转见不堪诸人到此作么生各请归堂珍重百丈一日路逢天使留斋次偶驴子鸣使曰头陀丈举首使却指驴丈却指使使无对保福展云百丈因斋庆赞法眼益别云但作驴鸣支提爱云一家有事百家忙澧州苕溪道行禅师甞曰吾有大病非世所医曹山寂因僧问古人曰吾有大病非世所医未审是什么病山曰攒簇不得底病曰一切众生还有此病也无山曰人人尽有曰和尚还有此病也无山曰正觅起处不得曰一切众生为什么不病山曰一切众生若病即非众生曰未审诸佛还有此病也无山曰有曰既有为甚么不病山曰为伊惺惺X愚菴盂别云吾有大病一物可医且道是什么物若拈得出可与苕溪同参潭州三角山总印禅师上堂若论此事眨上眉毛早巳蹉过了也时麻谷便问眨上眉毛即不问如何是此事角曰蹉过也谷乃掀倒禅牀角便打保福展云三角也是贼过后张弓雪窦显云者两个有头无尾汉眉毛未曾眨上说什么此事蹉过寻有僧问眉毛为甚不眨上窦便打昭觉勤云唤作此事巳是好肉剜疮了也何况更云眨上眉毛早巳蹉过麻谷雪窦贼过后张弓则固是更有一个蓦拈拄杖下座天宝枢云二大老恁么酬唱不妨雷轰电卷石裂崖崩若是此事白云万里南堂欲云二老虽则纵夺可观怎奈伤锋犯手我者里从来未曾提着此事诸人也未曾眨上眉毛中间固无蹉过与不蹉过诸人既不掀倒禅牀山僧也不噼嵴便棒自然声和响顺形直影端非惟主伴互融亦乃人天欣悦击拂子云水归大海波涛静云到苍梧气象闲天界盛云是贼识贼不妨争先后手麻谷见三角恁么举便好掀倒禅牀那堪更问此事三角见麻谷恁么问便好噼嵴一棒那堪更道蹉过虽则有照有用未免皆打落节处雪窦要争先手钩得僧X出便打不妨照用同时若是天覆地载山高水深当别有不眨眉毛在古南门云三角眉毛若无雪窦洎合打作两橛即今有问噼嵴便打讨甚眉毛广教玉云二老大似饥鹰分肉勐虎夺食虽则竞价相酬未免取笑旁观山僧今日挝鼓陞座诸人簇簇上来总不敢动着不用干戈管取风和雨沐天下太平其间一挨一拶若言蹉过欺诳平人若言不蹉过毕竟唤什么作此事喝一喝下座白巖符云者两个汉手忙脚乱热閙门庭即得若论此事又岂止白云万里鼎州中邑洪恩禅师因仰山问如何得见佛性义邑曰我与汝说箇譬喻如一室有六牕内有一猕猴外有猕猴从东边唤猩猩猕猴即应如是六牕俱唤俱应仰山礼谢起曰适蒙和尚譬喻无不了知更有一事祇如内猕猴瞌睡外猕猴欲相见又且如何邑下绳牀执仰山手作舞曰猩猩与汝相见了譬如蟭螟虫在蚊子眼睫上作窠向十字阶头呌曰土旷人稀相逢者少信相显云诸人要见二老么我也与你说个譬喻中邑大似个金师仰山将块金来使金师酬价金师亦尽价相酬临成交易卖金的更与贴秤金师虽然闇喜心中未免偷疑何故若非细作定是贼赃X云居钖云中邑当时若不得仰山者一句语何处有中邑也崇寿稠云还有人定得此道理么若定不得只是个弄精魂脚手佛性义在什处报慈遂云若不是仰山怎得见中邑且道什么处是仰山得见中邑处东塔明云大小中邑错下名言又唤作佛性又唤作猕猴复鼓掌呵呵笑云是何言欤报恩琇云入惊人浪得称意鱼不无中邑金翅入海直取龙吞还他仰山山僧则不然如何得见佛性义蓦口便掌免见拖泥带水又云若作仰山见他说喻了但作礼曰谢师指示看中邑者汉如何合煞栖霞成云中邑闭眼说醒仰山开眼说梦究竟二俱不了若是佛性义三生六十劫也未梦见在翠巖哲云能近取譬中邑可谓仁矣惜乎被仰山一拶未免手忙脚乱翠巖则不然如何得明见佛性噼嵴便棒何故免得猩猩贪瞌睡劳他六户唤频频资福广云良骥负盐非伯乐不能赏鑑騄駬载车须王良方堪驾御马则固然或遇啸风勐虎返掷狮儿又且如何收拾遂以手作格势云且道者边着宗门拈古彚集卷第十一X宗门拈古汇集X卍XXX宗门拈古彚集卷第十二古杭白巖嗣祖沙门净符彚集南二池州杉山智坚禅师因普请择蕨次南泉拈起一茎曰者个大好供养山曰非但者个百味珍羞他亦不顾泉曰虽然如是个个须甞过始得报慈遂征云且道是相见语不是相见语翠巖芝征云只如杉山与么道还免得无过么若免得去未具眼在若免不得又违前话白巖符云者两个汉被一茎菜丧尽生平抚州石巩慧藏禅师本以戈猎为务因趁鹿从马祖菴前过乃问还见鹿过否祖曰汝是何人曰猎者祖曰汝解射么曰解射祖曰汝一箭射几个曰一箭射一个祖曰汝不解射曰和尚解射否祖曰解射曰一箭射几个祖曰吾一箭射一羣曰彼此生命何得射他一羣祖曰汝既知如是何不自射曰若教某甲自射直是无下手处祖曰者汉旷劫无明烦恼今日顿息巩遂掷下弓箭投祖出家清凉钦云且作么生是一箭射一羣底道理直是三千大千世界生命也不消一箭雪窦显云马师一箭一羣信彩射得有甚用处不X如石巩一箭一个却是好手雪窦今日效古人之作拟放一箭高声喝云看箭又云中也翠巖芝云马祖一箭射一羣犹未善在山僧一箭射无数尽大地蠢动含灵无不中者虽然如是祇道得一半更有一半留与诸上座道石巩凡见僧来皆张弓架箭示之一日三平至巩曰看箭平乃拨开胸曰此是杀人箭活人箭又作么生巩乃弹弓弦三下平乃作礼巩曰三十年张弓架箭只射得半个圣人遂抝折弓箭平后参大颠举前话颠曰既是活人箭为什么向弓弦上辨平无对颠曰三十年后要人举此话也大难得云门偃问长庆作么生免得他道半个圣人长庆云若不还价怎辨真伪门云入水见长人雪窦显云要先抝折不难怎奈三平中的了也然则老宿要活三平且未免张弓架箭首山念云人人尽道三平中的莫屈他也无良久云机关不是韩光作莫把胸襟当等闲支提爱云射虎不真徒劳没羽天童觉云石巩习气不除三平相席打令却云三十年张弓架箭祇射得半个圣人岂不是以已方人大都不入惊人浪到底难寻称意鱼高峰妙云石巩张弓旁若无人三平承箭弄巧成拙然虽如是半个圣人又作么生落花有意随流水流水无心恋落花X中峰本云穿百步杨透九重鼓固是眼亲手便其如半个圣人有隐身之术石巩之技穷矣鼓山贤云披胷当箭宛有大人之作然只忍得杀人箭再问活人箭蹉过多少时也巩为作死马医虽然救得也只是半个了也石巩问西堂藏你还解捉虗空么曰捉得巩曰作么生捉堂以手撮虗空一下巩曰你不解捉堂却问师兄作么生捉巩把堂鼻孔拽堂作忍痛声曰太煞拽人鼻孔直欲脱去巩曰直须恁么捉虗空始得宝寿方云这般做处何异弄泥团者极尽心思终无济事虽知祖师门下别有长处当时待道你还解捉虗空么亦曰捉得作么生捉直把石巩一脚踏倒白巖符云施干转坤不无石巩当时被西堂近前噼面便掌又作么生唐州紫玉山道通禅师因于頔相公问如何是佛玉唤相公公应诺玉曰更莫别求药山闻曰噫可惜于家汉生埋向紫玉山中公闻乃谒见药山山问曰闻相公在紫玉山中大作佛事是否公曰不敢乃曰承闻有语相救今日特来山曰有疑但问公曰如何是佛山乃召于頔公应诺山曰是什么公豁然有省罗山闲云当时赖遇是于頔可中草窠里拨着个焦尾大虫何处有药山X大沩智云于頔当时若会见药山唤云是什么只向道和尚赚我来拂袖便去不惟作个慷慨丈夫亦乃不钝置紫玉大沩泰云抉骊龙额上珠取轮王髻中宝如钟待扣似谷传声八面玲珑更无回互诸人要见于頔悟处么真金巳出鑛锻炼转光辉乌石道云可惜于頔者汉脱得紫玉酱缸又腌在药山虀瓮虽然如是仔细检点将来紫玉药山脚跟总未点地在乌石则不然或有人问如何是佛即向他道大小石头亲见了宝山端的不空回毗陵芙蓉太毓禅师一日因行食到庞公前公拟接毓乃缩手曰生心受食净名所呵去此一机居士还甘否公曰当时善现岂不作家毓曰非关他事公曰食到口边被人夺却毓乃行食公曰不消一句昭觉勤云善现作家芙蓉奇特尽被庞老子一时领过了也只如道不消一句且道是那一句端坐受供养施主常安乐芙蓉因庞公问马祖着实为人处还分付吾师否蓉曰某甲尚未见他作么生知他着实处公曰祇此见知也无讨处蓉曰居士也不得一向言说公曰一向言说师又失宗若作两向三向师还开得口么蓉曰直是开口不得可谓实也公抚掌而出昭觉勤云芙蓉何不道分付与我待问如何是着X实处便好与一掌待他眼目定动更与一掌何故且要打断许多葛藤云居庄云芙蓉无端惹起许多葛藤若约径山见处便与拦胷一踏直饶庞公知有马大师着实处也做手脚不及佛川宗云者两个撮驴粪汉也甚奇怪虽然暗地抛竿要且瞒埜山不得信州鵞湖大义禅师唐宪宗诏入内于麟德殿论义湖问诸硕德曰行住坐卧毕竟以何为道有对知者是道湖曰不可以智知不可以识识安得知者是乎有对无分别是道湖曰善能分别诸法相于第一义而不动安得无分别是乎有对四禅八定是道湖曰佛身无为不堕诸数安得四禅八定是乎众皆杜口径山杲云相骂饶你接嘴相唾饶你泼水天宁琦云僧投寺里宿贼打不防家瑞鹿信云鵞湖长老辨似悬河未免旁观者哂行住坐卧毕竟以何为道贪观天上月失却手中桡鵞湖举顺宗帝问尸利禅师曰大地众生如何得见性成佛利曰佛性如水中月可见不可取谓宪宗帝曰佛性非见必见水中月如何攫取帝乃问何者是佛性湖对曰不离陛下所问帝默契之灜山誾云若道不离陛下所问即是佛性鵞湖眉毛亦须倒竖何故祇晓眼横不知鼻直X五台山隐峰禅师俗姓邓在襄州破威仪堂只着衬衣于砧椎边拈起椎曰道得即不打于时大众默然峰便打法眼益云邓隐峰奇怪甚奇怪要且打不着又云其时一众出自偶然翠巖芝云此语有勘破处且道勘破阿谁雪窦显云果然果然东禅观云彼时堂中是有人耶无人耶若有人可容得伊若无人争容得伊又云笑杀旁观城山洽云当时若有人夺椎子却打云看破了也看者汉作何合杀汾州无业大达禅师示众若有一毫头圣凡情念未尽不免入驴胎马腹里去白云端云直使一毫头圣凡情念净尽亦未免入驴胎马腹里去磬山修云未尽净尽山僧今日一齐拈却诸人还见一毫头么喝一喝云切忌钻龟打瓦无业因僧问如何是佛业曰莫妄想又僧问如何是佛业曰即心是佛雪窦显于莫妄想处着语云塞却鼻孔于即心是佛处着语云拄却舌头昭觉勤云正当恁么时舌头又拄却鼻孔又塞却还有转身吐气处也无便打古南门云一转语无绳自缚一转语金鍮不辨一X转语堆山积岳更有一转语三十年后南岳西园昙藏禅师一日自烧浴僧问和尚何不使沙弥童行园乃抚掌三下曹山寂云一等是拍手抚掌就中西园奇怪俱胝一指头禅葢为承当处不谛当僧却问西园抚掌岂不是奴儿婢子边事山曰是曰向上更有事也无山曰有曰如何是向上事山叱曰者奴儿婢子天童觉云识尊卑知贵贱西园是作家分玉石辨金鍮曹山不出世者僧虽解切磋琢磨也祇向奴儿婢子边着倒还知么放旷淋漓两不伤犹是夜明帘外客愚菴盂云诸禅德曹山与么批判为复是一期压捺为复是别有道理有者道古人提唱总不可作实法会理固如此也须要头脑清白西园抚掌是甚时节俱胝竖指是何节目者里缁素得出许你亲见西园否则在人家屋檐下坐着驴年去在镇州金牛和尚每自做饭供养众僧至斋时舁饭桶到堂前作舞呵呵大笑曰菩萨子喫饭来长庆稜云金牛大似因斋庆赞大光诲因僧问长庆道因斋庆赞意旨如何光乃作舞僧便礼拜光云见甚道理便礼拜僧却作舞光云者野狐精东禅齐云祇如长庆大光是明古人意别为他分柝诸人每日喫饭过堂为当与古人一般为当别X有道理若道别且作么生得别来若道一般恰到他舞又被唤作野狐精还会么若不会行脚眼在甚么处雪窦显云虽然如是金牛不是好心瑞巖愠云金牛露出丑举止残羮馊饭阿谁肯喫金牛因临济来乃横按拄杖当门踞坐济遂抚掌三下归客堂牛却下看人事了乃问夫宾主相见各有轨仪上座何得无礼济曰老和尚道什么牛拟开口济便打一坐具牛作倒势济又打一坐具牛曰今日不着便遂归方丈沩山祐问仰山此二尊宿还有胜劣也无仰云胜即总胜劣则总劣沩山果云一人焦砖打着连底冻一人得便宜是落便宜具眼者辨取灵隐礼云驱耕夫牛夺饥人食不无临济若是毒蛇头上揩痒勐虎口里横身须让金牛始得只如胜劣不分直提向上又作么生横按镆鎁全正令西遯超云二大老一则居胜一则退败是将栗棘蓬擉瞎天下人眼睛是将烂污泥涂却天下人眼睛今之学其宗者打必打到胜喝必喝到胜以为多打得几下多喝得几喝便为大机大用噫殊不知八百年前早为金牛踏杀了也利山和尚因僧问众色归空空归何所山曰舌头不出口曰为甚么不出口山曰内外一如故X漏泽杲云大小利山恁么答话把人脚跟钉却不敢动着一步山僧者里则不然若有问众色归空空归何所向道此去武塘不远为甚如此祇要你到家还会么良久云莫怪坐来频劝酒自从别后见君稀韶州乳源和尚上堂西来的的意不妨难道众中莫有道得者么出来试道看时有僧出礼拜源噼嵴便打曰是什么时节出头来便归方丈保福展代僧云为和尚不惜身命长庆稜云我即不然福云作么生庆云不妨不妨承天宗云宗乘也不易扶竖者两个老汉扶不起我道者僧若不出头棒即是乳源自喫沩山果云者僧若具眼才见开口便好向道老和尚少卖弄不唯勘破乳源亦乃坐断天下人舌头广胤标云者僧若是个汉待伊才拈棒便好接住送一送云和尚也须自领一半始得管教者老汉一场懡㦬筠州逍遥和尚因鹿西和尚曰念念攀缘心心永寂遥曰昨晚亦有人恁么道西曰道个什么遥曰不知西曰请和尚说遥以拂子蓦口打西拂袖便出遥召众曰大众直是顶门上看眼也鑑他不破昭觉勤云老僧虽顶门无眼也验得他骨出何以见得古墓毒蛇头戴角南山勐虎尾咤沙洪州水潦和尚问马祖如何是西来的的意X祖曰礼拜着潦拜下祖乃当胷踏倒潦忽契悟起来抚掌呵呵大笑曰也大奇也大奇百千三昧无量妙义只向一毫头上识得根源去住后每谓众曰自从一喫马师踏直至如今笑不休瑯瑘觉云大众你道水潦还曾悟也未天童觉云马大师不合放过待伊起来恁么道但问只者一毫头从甚处得来待伊拟议更与一踏鼓山霈云大小水潦大似乞儿见小利白巖符云可惜马师有杀人剑无活人刀致使大小水潦在一毫头上着倒且作么生与伊拈却者一毫头良久云当时好更与两踏衢州乌臼和尚因玄绍二上座参臼曰二禅客发足甚么处玄曰江西臼便打玄曰久知和尚有此机要臼曰你既不会后面个师僧祇对看绍拟近前臼亦打曰信知同坑无异土参堂去雪窦显云宗师眼目须是漝么如金翅噼海直取龙吞有般汉眼目未辨东西拄杖不知颠倒只管说照用同时人境俱夺打杀一万个有什么过沩山喆云乌臼大似巨灵逞噼泰华之威苍龙展夺骊珠之势直得干坤失色日月潜辉乃拈拄杖云诸人还识乌臼么若也识去横按镆鎁寰中独据若也未识棒头有眼明如日卓拄杖下座白云端云众中商量道拄杖在乌臼手里以强凌弱有什么难苦哉作者般见解水亦难消所以道X醍醐上味为世所珍遇斯等人翻成毒药要识乌臼么横按镆鎁全正令太平寰宇斩痴顽昭觉勤云雪窦可谓明辨古今分别邪正然虽如是只见乌臼放行处未明乌臼把住处要知乌臼把住处么直得释迦弥勒犹为走使不敢正眼觑着若使据令而行尽大地人并须喫棒天目礼云人人尽道乌臼用处如烧尾霹雳殊不知性命落在僧手里似败阵将军投戈散地云居庄云平地上崄崖孤峻处平坦诸方祇知乌臼具超宗越格手段且不知乌臼彻底老婆心要识老婆心么棒打石人头嚗嚗论实事开先金云雪窦乃大方宗匠明辨古今何得扶强抑弱与么说话岂无识者殊不知大小乌臼被二上座不动声色使得手忙脚乱愚菴盂云乌臼只管据令而行弥勒释迦立在下风试问二禅客还甘么若甘则瞎却天下人眼若不甘则瞎却乌臼眼或曰甘与不甘一併收下也是瞎驴趁大队宝掌白云乌臼老汉如神箭绕树霹雳罩顶直使尽大地人亡锋结舌无𢌞避处且道具什么眼以拄杖一时打散安国聪云者僧破浪冲关危亡不顾却有衲僧气槩乌臼虽行阃外威权检点将来性命落在者僧手里X凤山启云乌臼棒头有眼足下无私惯用白拈手段但不应无罪而屈平人虽然只知尽法那管无民古镜奇云乌臼吹毛在握杀活临时纵饶你有三头六臂到者里未有不望崖而退虽然未免被者僧勘破资国秀云乌臼尽法不管无民雪窦也是顺朱填墨昭觉虽则缁素精明只知乌臼把住处未明乌臼放行处要知乌臼放行处么拈拄杖连卓云竹密不妨流水过山高岂碍白云飞乃擿下拄杖乌臼问僧近离甚处曰定州臼曰定州法道何似者里曰不别臼曰若不别更转彼中去便打曰棒头有眼不得草草打人臼曰今日打着一个又打三下僧便出臼曰屈棒原来有人喫在曰争奈杓柄在和尚手里臼曰汝若要山僧回与汝僧近前夺棒打臼三下臼曰屈棒屈棒曰有人喫在臼曰草草打着个汉僧作礼臼曰却恁么去也僧大笑而出臼曰消得恁么消得恁么南堂欲云乌臼当轩据坐正令方行者僧自远趋风𢬵得喫棒若是惯战作家何处有乌臼也更若未会看取雪窦葛藤开先金云云行雨施雷奔电埽缚虎放虎入草出草乌臼与者僧相见可谓主宾互换纵夺可观因甚乌臼却道消得恁么消得恁么且道是肯伊不X是肯伊具眼者辨取愚菴盂云要做临济下儿孙须知有者般事我坐你立收放自由主宾互换血脉贯通自然风云凛冽所以谓之得大自在若一棒差排到底了无合杀做乌臼底奴子也未得在资福广云多钱善贾长袖善舞随时消息步中规矩善论掌上身飞人弃我取总欠一着在衢州石臼和尚参马祖祖问什么处来石曰乌臼来祖曰乌臼近日有何言句石曰几人于此茫然祖曰茫然且致悄然一句作么生石乃近前三步祖曰我有七棒寄打乌臼你还甘否石曰和尚先喫某甲后甘昭觉勤云草窠里拨出一个半个有什么共语处虽然如是犹放过一着在天井新云者两个汉成则俱成败则俱败仔细看来总是乞儿索旧债白巖符云马大师不肯据令而行祇缘利动君子岂当断不断反招其乱者可同日而语哉然则如今有恁么衲子上门诸方必有长处始得不然总是套袭之流百灵和尚一日路次见庞居士乃问南岳得力句曾举向人也无士曰曾举来灵曰举向甚么人士以手自指曰庞公灵曰直是妙德空生也赞叹不及士却问灵阿师得力句是谁得知灵戴笠子便行X士曰善为道路灵更不回首径山杲云者个话端若不是庞公几乎错举似人虽然如是百灵输他庞老一着何故当时若不得个破笠子遮却髑髅有甚面目见他庞公天宁琦云百灵戴笠便行得力句可谓分明举似因甚么妙喜老人道百灵有甚面目见他庞公也是扶强不扶弱有人与妙喜作主要问作么生是得力句速道速道拟议不来噼嵴便棒天童悟云百灵若非径山直饶戴破笠子也无出头分宝掌白云百灵庞公虽然各固封疆不知旁观者丑今时都说百灵被庞公背地一推再也转身不得据宝掌看来却是庞公末上被百灵一坐至今无处讨个合杀具眼者辨看潭州龙山隐山禅师山居因洞山与密师伯从山下过见溪流菜叶洞曰深山无人因何有菜随流莫有道人居否乃共拨草溪行五七里见隐羸形异貌因相与问讯隐曰此山无路阇黎从何处来洞曰无路且置山主从何而入隐曰我不从云水来洞曰山主住此山多少时隐曰春秋不涉洞曰山主先住此山先住隐曰不知洞曰为甚么不知隐曰我不从人天来洞曰山主得何道理便住此山隐曰我见两个泥牛闘入海直至如今绝消息洞山始具威仪作礼便问如何是主中宾隐曰青山覆白云曰如何X是主中主隐曰长年不出户曰宾主相去几何隐曰长江水上波曰宾主相见有何言说隐曰清风拂白月洞山辞退隐乃有三间茆屋从来住一道神光万境闲莫把是非来辨我浮生穿凿不相干遂烧却菴更深入层峰焉天童觉云主也云藏顶相宾也雪压眉稜相去也门司有限言说也玉振金声我此四句且道与隐山是同是别丛林具眼者试请辨看则川禅师因摘茶次庞居士问法界不容身师还见我否川曰不是老僧洎答公话士曰有问有答葢是寻常川乃摘茶不听士曰莫怪适来容易借问川亦不顾士喝曰者无礼仪老汉待我一一举向明眼人川乃抛却茶篮便归方丈雪窦显云则川只解把定封疆不能同生同死当时好与捋下幞头谁敢唤作庞居士昭觉勤云两回不顾抛篮便归且道旨归何处还会么苦瓠连根苦甜瓜彻蒂甜则川老汉经事多矣保宁茂云则川虽识阵势不会降人善守则许智将未许若是当时提起茶篮便问者个是什么人造底看庞公作何勾当古南门云奇怪庞公他虽是俗汉置个问端却解把定封疆则川乃来风深辨虽然可惜当时放过者老子待问法界不容身师还见我否便与把住X云者藏头露尾汉他若拟议拈茶篮便打不惟截断此老葛藤亦见我方袍圆顶中人别有长处愚菴盂云则老把定牢关不通水泄可谓头正尾正庞公向雪中觅粉墨上寻煤用尽自巳心笑破他人口幸而免不为则老所逐凤山启云庞公冲锋直入眼巳无秦若非则川偃旗息鼓减宠藏锋洎合打破蔡州城襄州庞蕴居士问马祖不昧本来人请师高着眼祖直下覰公曰一种没絃琴唯师弹得妙祖直上覰公乃作礼祖归方丈公随后入云适来弄巧成拙云峰悦云且道是宾家弄巧成拙主家弄巧成拙还有人拣得出么若拣得出三十棒一棒也较不得若拣不出明年更有新条在恼乱春风卒未休瑯瑘觉云一夜作窃不觉天晓智海逸云二老汉一个开口了合不得一个合口了开不得更有一个未欲说破乃呵呵大笑归方丈径山杲云马大师覰上覰下则不无怎奈昧却本来人居士虽然礼拜也是浑仑吞个枣马师归方丈士随后入云适来弄巧成拙救得一半天宁琦云大师弹没絃琴调高千古居士和无谱曲响彻九霄溪边石女暗嗟吁海底泥牛乱奔走虽然如是也未契本来身在不见道虾蟆口里一X粒椒云居庄云我要问庞公唤什么作本来人作么生是没絃琴拈拄杖云不是放过马大师只是不欲说破卓拄杖一下万峰藏云马大师者回被俗子擒下也栖霞成云庞公若无后语几被马师瞒过则且置祇如庞公礼拜马祖便归方丈者里还有人勘得破么若勘得破许你具衲僧眼宝掌白云者两个汉一等是向背地里扶个黑漆桶扶来扶去不觉天晓白纳得一场败阙庞公曰护生须是杀杀尽始安居会得个中意铁船水上浮昭觉勤云且道杀个什么杀众生物命凡夫见解杀六贼烦恼座主见解杀佛杀祖大阐提人见解衲僧分上毕竟杀个什么径山琰云只知开口易不觉舌头长庞公辞药山山命十禅客相送至门首公乃指空中雪曰好雪片片不落别处全禅客曰落在甚么处公遂与一掌全曰居士也不得草草公曰恁么称禅客阎罗老子未放你在全曰居士作么生公又与一掌曰眼见如盲口说如哑雪窦显云好雪片片不落别处握雪团便打磬山修云我若作全禅客待道好雪片片不落别处便好云不落别处则且置你道在什么处来他X拟开口蓦面便掌教者老汉别有生涯始得青龙斯云锦上铺花人之常情雪中送炭从来罕见山僧要向冷灶里着把火何则尽谓全禅客是个孟人郎不济事被他庞居士折挫一上殊不知庞老儿被全禅客生生陷在雪坑里至今出头不得庞公一日菴中独坐蓦地曰难难难十石油麻树上摊庞婆应声曰易易易百草头边祖师意灵照女曰也不难也不易饥来喫饭困来睡径山杲云者三个俗汉同行不同步同得不同失虽然笑杀旁观大觉昇云三个俗汉好各与三十拄杖何故者是什么所在说难说易即今还有出得难易者么设有也是腊月扇子理安洸云虽则家肥生孝子国霸产谋臣理安若见痛与三十何也免致分疆立界凤山启云风吹柳絮毛毬走雨打棃花白雪飞荷叶团团团似镜菱角尖尖尖似锥若于此见得便捉败他父子三人庞公有偈曰心如境亦如无实亦无虗有亦不管无亦不拘不是圣贤了事凡夫径山杲云白的的清寥寥水不能濡火不能烧是个甚么切不得问着问着瞎却你眼以拄杖击香台一下X天宁琦云要作了事凡夫更须进前三步荐福如云楚石道要作了事凡夫更须进前三步且作么生进五老云九江水卷舒出没太虗中究竟在吾皇化里庞公颂曰十方同聚会个个学无为此是选佛场心空及第归天童杰云十方同聚会铁壁银山个个学无为日月照临此是选佛场龙蛇混杂心空及第归凡圣同居蓦拈拄杖横按云庞居士在者里坐地是汝诸人还见么遂擿下云三生六十劫庞公卖笟篱一日下桥喫扑灵照见亦去爷边倒公曰你作什么照曰见爷倒地某甲特来相扶公曰赖是无人见国清英云庞公跌倒灵照扶起两既不成一何有尔庞公曰男大不须婚女大不须嫁大家团圞头共说无生话有老宿别云男大也须婚女大也须嫁讨甚闲工夫说甚无生话百丈源云者两个汉虽则声调不同要且舌头皆一今日有一人男也婚女也嫁逢僧喜说无生话人间不问几千秋但觉干坤粟米大富与贵荣与华太虗空中之乎也者独有当户青山原是幅图𦘕乃以拂空中画一画X宗门拈古彚集卷第十二宗门拈古汇集X卍XXX宗门拈古彚集卷第十三古杭白巖嗣祖沙门净符彚集青二澧州药山惟俨禅师久不陞座院主白曰大众久思法诲请和尚说法山令打钟众集山陞座良久便下座归方丈院主随后曰和尚适来许为大众说法何得不垂一言山曰经有经师论有论师怎怪得老僧雪窦显云可惜药山老汉平地上喫扑尽大地人扶不起瑯瑘觉云药山下座不妨疑着及乎院主一拶失却一只眼翠巖芝云药山下座院主当初怪不为众说法可谓误他三军荐福怀云药山还见院主么院主还见药山么三十年后遇着作家不得错举开福宁云药山慎初护末佛眼难窥院主狭路相逢等闲蹉过雪窦宗云威音劫外携手谁肯同归十字街头掷金几多错过敢问诸人且道药山曾说不曾说若X道曾说是谤药山若道不曾说是孤负药山且道毕竟为人在甚么处良久云须知云外千峰上别有灵松带雨寒径山杲于下座处着语云葛藤不少于怎怪得老僧处着语云笑杀人天童杰云翠巖只具一只眼殊不知药山归方丈正是劳他三军资福先云药山竟归方丈却似个好人只被他轻轻一揑便见忘前失后中峰本云药山久不上堂与对众不措一词将谓将谓末后道个经有经师论有论师元来元来博山来云接物情捐澹泊为累予夺相感母怪其然又岂知希听乱蛩音素质烦饰彩被院主拶着直得百杂碎古南门举翠巖密菴语毕云二老虽则尽力扶持也只具一只眼殊不知药山院主一人运筹帷幄一人决胜千里虽然药山但知与么去不知与么来若是山僧归万丈见院主恁么问但向道向下文长付在来日栖霞成云药山好个曲调不妨音韵铿锵无端被院主一阵风吹直得宫商齐乱然虽如是犹胜人家闲絃子清化嶾云奇怪药山老汉惯拈无孔笛偏向劫初吹然则清音徧界怎奈知音者少X龙华体云院主只管贪程不觉错路药山求人入草太杀泥水通身我若作药山待问何得不垂一言但道将谓你是个人他若拟议连棒打出龙唐敷云药山埀格外机放风前箭太煞倚富欺贫致使院主贪观天上月失却掌中珠者里则不然若是监寺为众求诲山僧不妨联珠缀玉织绵回文随机露布直令各各当下知归免使监院随后伸问且道所说底是什么法良久云夜寒久立伏惟珍重西山音云药山密度金针院主暗穿玉线虽谓锦缝重重捡点将来罗纹结角处未免特杀破绽莲柎䇿云往往道药山忘前失后未免屈他古人殊不知药山正如神龙护尾师子迷踪非但当时折倒院主亦乃换却古今多少人眼白巖符云药山向劫初巳前撒下缦天网子拟图负岳金鲲少酬宿志乃撞入个三脚虾蟇解得网来有闷只在肚里捡点将来总之侍者不得力侍者若得力当时待院主拟伸启请直好把院主喝出药山岂不头正尾正药山因僧问学人有疑请师决疑山曰待上堂时来与阇黎决至晚上堂众集山曰今日要决疑上座在甚么处僧出众而立山下禅牀把住曰大众者僧有疑便与一推却归方丈报慈遂征云且道与伊决疑不决疑若道决疑且X甚处是决疑处若道不与他决疑怎奈临晚上堂何翠巖芝云药山与么决疑土上更加泥虽然如是者僧也不得孤负药山云居元云大小药山被者僧勘破愚菴盂云是醍醐是毒药杀人劒活人刀白巖符云以三万斛香饵沉之巨浸则所图者不在鲂鲤药山老汉为一田蛙井鲋乃费力如此岂善作者欤药山因遵布衲浴佛次山曰者个从汝浴还浴得那个么遵曰把将那个来山乃休去长庆稜云邪法难扶报慈遂征云且道长庆恁么道在宾在主众中唤作浴佛语亦曰兼带语且道尽善不尽善黄龙南云此二尊宿一出一入未见输赢三十年后不得错举昭觉勤云药山问处暗隔重关遵老答来一槌两当不可只守者一路有问崇宁只浴得者个还浴得那个么拈起杓子向伊道何似生天宝枢云老僧当时若见药山恁么道便臽杓水蓦头浇教伊氷消瓦解磬山脩云药山旁通线路俯诱初机布衲当仁不让一拶便了我若作药山待伊道把将那个来夺杓子蓦头与他一杓何故定水湛然满浴此无垢X人愚菴盂云好个休去药山岂不能似今时麤浮暗短之流宗旨不合问个把将那个来便打便喝掀翻浴盆乱做一上好不知羞我道药山若不休去提将来撇向东洋大海里绝教他浴个像心像意待弥勒下生我还要问他把将那个来栖霞成云且道药山还知有那个么若知有为什么被布衲一拶便休去者里还有人着得一只眼么白巖符云我若作布衲者个从汝浴还浴得那个么便与掷却杓子倾却香汤虽然药山休去又作么生药山因僧问平田浅草麈鹿成羣如何射得麈中麈山曰看箭僧放身便倒山唤侍者拖出者死汉僧便走山曰弄泥团汉有什么限雪窦显云者僧三步虽活五步须死云居元云药山千钧之弩不谓鼷鼠发机者僧带箭出门一死更不再活净慈昌云者僧趁得猢狲入他閙市药山骑箇勐虎直上高山若作一处商量终是遭人捡点愚菴盂云者僧置个问头也不易得及乎发箭原来是个死鹿或幸而他处饮甘露而再生不失其为威音王始祖乃望空作弯弓势云看箭古南门云者僧草里藏身立个问头始终能荷药X山一箭中的怎奈射者僧不死栖霞成云超羣须是英灵汉敌胜还他狮子儿者僧尽力飞腾出不得药山跨下岂狮子儿英灵汉哉药山道拖出者死汉者里别作个甚么语始得不媿其为超羣敌胜试道看白巖符云者僧虽通身铠仗进退有由怎奈药山老将勇于穷讨力追那里有你軃跟处侍者拖出者死汉便起身抚掌呵呵大笑云者老汉今日勘破了也者僧若能如此药山到者里也只得纳欵有分药山谓云巖曰与我唤沙弥来巖曰和尚唤他作什么山曰我有个折脚铛子要伊提上挈下巖曰与么则与和尚出一只手去也山便休沩山哲云药山老汉若不得云巖折脚铛子几成废器大沩折脚铛子也要诸人共出一只手何故且图古风不坠天童华云药山道头云巖知尾虽然头尾相称要且不识羞耻天宁琦云见与师齐减师半德见过于师方堪传授云巖当时也欠一着待道我有个折脚铛子要伊提上挈下抽身便出雪后始知松柏操事难方见丈夫心能仁鑑云尽谓药山父子点头知尾捡点将来总是泥里洗土块有甚么交涉X白巖符云事君者尽其忠虽死不易此为臣之常理若夫致君于尧舜之上者则又有说焉不学云巖与么道试别展一途看广胤标云非千金之子不能运千金之资药山也是年老心孤若非云巖知他心腹几成不顺之恩抚掌云三年无改于父之道可谓孝矣药山问僧甚么处来曰湖南来山曰洞庭湖水满也未曰未山曰许多时雨水为甚么未满僧无语云巖晟代僧云湛湛地道吾智别云满也洞山价云什么劫中曾增减来云门偃云只在者里药山看经次朗州剌史李翱到山默然殊不顾视翱乃曰见面不如闻名拂袖便出山召李翱翱回首山曰剌史何得贵耳贱目翱回拱谢且问曰如何是道山以手指上复指下曰会么翱曰不会山曰云在青天水在瓶翱欣然作礼乃述偈呈之曰炼得身形似鹤形千株松下两函经我来问道无余话云在青天水在瓶松隐然云我者里则不然今日若问龙峰如何是道但云国正天心顺官清民自安且道与药山还有优劣也无靠拄杖下座药山一日趺坐次石头见乃问汝在者里作什么山曰一物不为头山恁么则闲坐也山曰闲坐则为也X头曰汝道不为不为个甚么山曰千圣亦不识白巖符云大小药山不居圜圚不住寒巖一段稳密田地虽大悲千眼覰见无由乃为石头老汉等闲一拶直是如珠囊结解稳密云乎哉药山看经次僧问和尚寻常不许人看经为什么却自看山曰我祇图遮眼僧曰某甲学和尚得么山曰你若看牛皮也须穿长庆稜云眼有何过报慈遂云且道长庆会药山意不会药山意雪窦宗云真心不动教海澄明得用如如义天炳焕正恁么时且道是经是眼若向者里见得彻更不用循行数墨逐妄迷真其或未然牛皮穿透犹自可髑髅徧野几人知药山晚参不点灯乃埀语曰我有一句子待特牛生儿即向汝道时有僧出曰特牛生儿也祇是和尚不道山唤侍者将灯来僧便抽身入众洞山价因云巖举乃云者僧却会只是不肯礼拜清凉钦云当时不要索灯但问他道生底是特牛儿牸牛儿又代云双生也投子青云且道甚处是者僧会处若道得堪与者僧雪屈道不得却被药山瞒浮山远云我有一句子待无舌人问即道昭觉勤云药山垂钓意在鲲鲸者僧吞钩三千浪激洞山正眼千里同风法灯重整旗鎗再装甲胃X虽然如是山僧即不然我有一句子威音王巳前与诸人道了也或有问明头合暗头合只对他道龙得水时添意气虎逢山势长威狞黄龙震云会么如人暗中书字字虽不成文彩巳彰文彩既彰点灯为甚不见不见道贼是小人智过君子云居庄云大小药山龙头蛇尾者僧只知捉月不觉水深大众特牛生儿也山僧向汝道问将一句来洞山莹云药山要此话行抝直作曲者僧看孔着楔快便难逢仔细看来大家不了洞山亦有一句子待露柱生儿即向你道或有僧出云露柱生儿也祗是和尚不道但向道我也情知你在鬼窟里作活计天井新云药山机上生机者僧巧上生巧洞山阵后开旗还未输他一半若非法灯怎见汗马功高毕竟如何若不同牀睡焉知被底穿一指孚云药山与者僧既有诸方老宿批判分明且置而勿论我要问诸昆仲毕竟唤甚么作一句子不许依模拉样别道看速道速道药山因化主到甘贽行者家甘问甚处来主曰药山来甘曰还将得药来么主曰行者有甚么病甘遂舍银两锭主得银便归纳疏山问子归何速主举前话山曰子着贼了也速送还伊主乃送还甘曰原来山X头有人遂益金施之同安显云早知行者与么问终不道药山来雪峰空云药山老汉亦自胆小若是雪峰即便收下何故且教甘贽者汉疑三十年宝寿方云药山虽辨来风怎奈行者肘后有符不惟者僧着贼药山着贼犹甚若是山僧当时待化主举话了便命知事收入库司上簿某日收甘贽行者买药银贰锭看他行者性命落在山僧手里天童忞云甘贽将虾钓鳖化主贪饵忘钩药山亡羊而后补牢得失未免相半同安云早知行者恁么问终不道药山来虽有入地之谋且无冲天之计广润若作供养主当时一喝便行管取行者疑着半生菩提密云贪他一粒米失却半年粮化主立地死去至今活不得若是山僧待问还带得药来么但向道是何心行行者若出银两锭好道贫道从来不经手居士须自送去始得惜乎者僧眉眼不𥋇累他二老药山虽是贼识贼但不合放过者僧致令走使不巳玷辱家声崆峒慈云大小药山太杀拖泥带水当时待渠纳疏举话便好与本分草料不惟使者僧向后别有生涯亦且令甘贽行者疑杀有分龙唐柱云我若作化主待他施银两锭复伸手曰行者还要再服两三剂始得管取倾囊以施命根X依旧在我手里白巖符云甘贽道原来山头有人遂益金施󳲱药山老汉在者里十分喫亏古今诸老更无有一个知利害者我若作药山见化主举甘贽恁么话了直把化主打三十痛棒摈出山门邓州丹霞天然禅师因过慧林寺值凝寒乃取木佛烧火向院主呵曰何得烧我木佛霞以杖拨灰曰吾烧取舍利院曰木佛何有舍利霞曰既无舍利更请两尊来烧院主自后眉须堕落投子青云不会作客劳烦主人大宁宽因僧问丹霞烧木佛为甚么院主眉须堕落宽云贼不打贫家儿保宁勇云院主眉须堕落即且置丹霞眉毛还在也无若也见得与古佛同参若也不见切忌拨无因果宝峰文云丹霞烧木佛院主眉须落蓦拈拄杖云不是木佛掷杖云谁敢烧你拟即眉须堕落不拟又且如何高声云行者拈起拄杖天童华云诸方商量道院主忽起疑心以致斯祸殊不知院主买铁得金一场富贵云峰璇因僧问丹霞烧木佛为甚院主眉须堕落峰云一人传虗万人传实僧云与么则不落也峰云两重公案僧云学人未晓特申请益峰云筠袁䖍吉头上插笔X灵隐岳云大小丹霞向深村里失却一只眼院主也是如虫御木偶尔成文高峰妙云丹霞烧木佛为寒所逼岂有他哉院主眉须堕落偶尔成文何足疑矣若作佛法商量管取入地狱如箭射福严容云丹霞通身是个大火聚不惟呵他眉须堕落设使赞他亦当眉须堕落为什么聻丈夫造就不落凡调天童忞云丹霞烧木佛向火犀因翫月纹生角院主眉须堕落象被雷惊花入牙蓦拈拄杖画一画云不得动着动着三十棒黄檗琦云丹霞迸出星火非但带累院主直得尽大地人眉须堕落何故寒则普天寒热则普天热神鼎泽云人人尽道院主落却眉须殊不知丹霞打失鼻孔喝者里动着一茎毛虽是善因还招恶果金粟元云丹霞烧木佛无端无端院主堕须眉生受生受虽然彼此分明未免使人胡猜乱卜拈拄杖云木佛在者里卓一卓云烧却了也乃掷下云大家照顾眉毛好南山宝云丹霞烧木佛为甚么院主眉须堕落若人捡点得出祸不入慎家之门演教泐云丹霞移花兼蝶至院主买石得云饶虽然如是不因紫陌花开早怎得黄鹂下柳梢X丹霞一日访庞居士门逢女子灵照洗菜次霞问居士在否照放下菜篮歛手而立霞再问居士在否照提篮便行霞遂回须臾居士外归照乃举似前话士曰丹霞在么照曰去也士曰赤土涂牛奶沩山哲云大小丹霞被女子勘破山僧若作丹霞待他提篮便行伹与呵呵大笑他若问长老笑个甚么却向道不是冤家不聚头昭觉勤云丹霞从苗辨地灵照因语识人放下菜篮当处发生提起菜篮随处灭尽居士云赤土涂牛奶屋里贩扬州且道毕竟如何各自散去免增话会灜山誾云庞公若无后语几乎被灵照丧却家风只如道赤土涂牛奶意作么生不令蜂蝶误错认隔墻花天界盛云灜山蹉过古人庞公虽是没牙大虫其爪甚利灵照如鸾凤冲霄隐显莫测故于丹霞处明露秋光于庞公处暗藏春色愚菴盂云维摩会上散花天女与舍利佛用尽神力显个不思议解脱法门不如灵照一个菜篮十八代先灵同受供养丹霞只见菜篮惜乎不见居士灵照若不是箇菜篮何处觅他父亲居士曰赤土涂牛奶非此一论白巖符云只者女子也有权有实有照有用固不媿为庞家男女然祇顾向外御敌又岂知自家屋X里失却了八钴金钗当时问丹霞在么何不向道灵照今日罪过乃云去也苍天苍天者里若便放过那里见甚庞公虽然也只是就地弹死雀丹霞问僧甚么处宿曰山下宿霞曰甚么处喫饭曰山下喫饭霞曰将饭与阇黎喫的人还具眼也无僧无对长庆稜问保福云将饭与人喫报恩有分为甚不具眼福云施者受者二俱瞎汉庆云尽其机来还成瞎否福云道某甲瞎得么报慈遂征云且道长庆明丹霞意为复自用家财芭蕉彻云各具一得一失又代僧云争不足让有余又代霞云施受俱无利益汾阳昭代僧云若不上山怎识和尚保宁永代僧云今日被和尚勘破天童华云丹霞既巳龙头蛇尾长庆保福只得将错就错虽然二三老宿要且不知者僧落处具择法眼者试请辨看龙池传代僧抚掌呵呵大笑云勘破了也龙池微云丹霞幸是问着者僧若问着个作家管取头破脑裂长庆保福虽善酬唱也是盲人摸象难为旁观诸禅德龙池恁么批判且道意在于何试定当看大觉昇云丹霞长庆保福总须喫棒独许者僧出一头地何故不见道端坐受供养施主常安乐X平田本代僧云与和尚一般待丹霞眼目定动便与掀倒禅牀丹霞因去马祖处路逢一老人与一童子霞问公住何处老人曰上是天下是地霞曰忽遇天崩地陷又作么生老人曰苍天苍天童子嘘一声霞曰非父不生其子老人与童子便入山去正觉显云上天下地不妨聪明苍天苍天随语生解是父是子褒贬分明嘘一声却较些子天目律云丹霞者汉向老人手里纳败阙末后虽解道非父不生其子也是破皮鞋硬争当时见道上是天下是地何不向道者野狐精原来只在者里老人童子虽有裂土分茆之作也只得拱手归降丹霞问庞公昨日相见何似今日公曰如法举昨日事来作个宗眼霞曰祇如宗眼还着得庞公么公曰我在你眼里霞曰某甲眼窄何处安身公曰是眼何窄是身何安霞休去公曰更道取一句便得此话圆霞亦不对公曰就中者一句无人道得昭觉勤云是眼何窄是身何安昨日今日事无两般淮南两浙秋热春寒恁么会得也太无端三十年后莫受人瞒保宁茂云机不离位堕在毒海丹霞休去可谓力敌势均惜乎不能圆却此话大似弓折箭尽者里则不然昨日事拈向一边今日事不用举着明日X事还有人道得么若也道得宗通眼活着得千百个庞公若道不得莫道丹霞眼窄无处安身直饶通身是眼八面四方未免一时穿却宗门拈古彚集卷第十三宗门拈古汇集X卍XXX宗门拈古彚集卷第十四古杭白巖嗣祖沙门净符彚集青二荆州天皇道悟禅师因龙潭信问某甲自到来不蒙指示心要皇曰自汝到来吾时中未甞不指示汝心要信曰甚么处是指示某甲心要处皇曰汝擎茶来吾为汝接汝行食来吾为汝受汝和南时吾便低首何处不是指示汝心要处信有省笑巖宝云龙潭漝么问天皇恁么答若实会得凡圣祇有虗名迷悟皆为剩语若不会不可瞎驴趁大队南山宝云大小天皇寻常斩丁截铁被个汉一拶便乃平高就下若论心要犹隔津在天皇参石头问离却定慧以何法示人头曰我者里无奴婢离个什么皇曰如何明得头曰汝还撮得虗空么皇曰恁么则不从今日去也头曰未审汝早晚X从那边来皇曰道悟不是那边人头曰我早知汝来处也皇曰师何以赃诬于人头曰汝身现在皇曰虽然如是毕竟如何示于后人头曰汝道谁是后人皇从此顿悟径山杲云且道悟得个甚么明因怀云我若作石头当时待道恁么则不从今日去也便与噼头一棒免得从那边者边前人后人处绕葛藤不了潭州长髭旷禅师参石头头问什么处来髭曰岭南来头曰大庾岭头一铺功德成就也未髭曰成就久矣祗欠点眼头曰莫要点眼么髭曰便请头乃垂下一足髭便作礼头曰你见个什么道理便礼拜髭曰据某甲所见如红炉上一点雪报慈遂征云且道长髭恁么祇对具眼不具眼若具眼为甚么请他点眼若不具眼又道成就久矣且作么生商量法灯钦代云和尚可谓眼昏雪窦显云无眼功德有什么点处云居元云可惜劳而无功径山杲云众中商量甚多或云无眼功德有甚点处或云莫要点眼么待他道便请好噼嵴便打若恁么未免秽污者铺功德云门即不然待者老汉垂下一足但道起动和尚天宁琦云长髭亲从大庾岭来平白被石头热瞒X一上见个什么便问一铺功德我就也未虗空里钉橛又有长髭把不定便道成就久矣只欠点眼一盲引众盲石头垂下一足还当得点眼也无一个既不惺惺两个更是懡㦬如红炉上一点雪果然诸人切忌接响承虗脱空妄语开先金云好一铺功德因甚只点得一只眼开先即不然一铺功德既巳成就可中有个汉出来道请师点眼山僧但与噼嵴打出且道与石头垂足相去多少古南门云将谓无人证明虽然长髭也不得辜负石头何故要行山下路且问过来人龙华体云石蕴玉而生辉蚌含珠而自媚长髭者铺功德未到石头不妨疑着及到石头失却一只眼且道那里是他失却一只眼处试辨看安国聪云长髭好不丈夫可惜一铺功德被人玷污了也当时待垂一足便与掀倒禅牀不为分外雪窦正征云甚处是石头点眼处雪窦恁么道是肯伊是不肯伊长髭问僧甚处来曰九华控石菴髭曰菴主是什么人曰马祖下尊宿髭曰名什么曰不委他法号髭曰他不委你不委曰尊宿眼在甚处髭曰若是菴主亲来今日也须喫棒曰赖遇和尚放过某甲髭曰百年后讨个师僧也难得雪窦显云是则二俱作家要且只解收虎尾不解X据虎头若使德山令行并须瓦解资福广云热𦦨川流洪浪云涌者僧能聿身径过固是难得惜乎末后被人阴蛀全然不知何也信所谓祇能慎初不善护末资福今日为伊护末贵图与古人相见待道百年后讨个师僧也难得则向道是何言欤管教长髭开粥度夏雪窦正云作者相见照用同时行说俱到就中觅纤毫过患了不可得明觉则欲决黄河之涛控华山之石明眼看来直是冬行春令潭州大川禅师因江陵僧来参川问几时发足江陵僧提起坐具川曰谢子远来下去僧遶禅牀一帀便出川曰若不恁么争知眼目端的僧抚掌曰苦杀人洎合错判诸方川曰甚得禅宗道理丹霞然云于大川法道即得我者里即不然僧便问未审此间作么生霞曰犹较大川三步在僧礼拜霞曰错判诸方者多洞山价云若不是丹霞难分玉石天童悟云洞山老汉失却一只眼须知者僧礼拜不是好心只是后来少一转语前话不圆所以遭人检点当时待丹霞曰错判诸方者多但抚掌笑云者老汉大似不打自招如此则任是老丹霞也未免疑着普廕云洞山只解扶强不解扶弱丹霞好则好矣只是要便宜二俱不了遂以右手拍禅牀云过X者边着还知大川者僧二人落处么一堂风冷澹千古意分明潮州灵山大颠宝通禅师因韩文公过访问和尚春秋多少颠提起数珠曰会么公曰不会颠曰昼夜一百八公不晓遂回次日再来至山门前见首座便举前话问意旨如何座扣齿三下及见颠理前问颠亦扣齿三下公曰原来佛法无两般颠曰何以见得公曰适来问首座亦如是颠乃召首座问是汝如此对否座曰是颠便打趁出院保福展云首座知前不知后大颠令不单行灜山誾云首座眼亲颠师手快俱未免被文公勘破虽然还知大颠打首座意么翻云全在我覆雨更由谁宝寿方因僧问首座扣齿大颠亦扣齿不妨空合空水合水为甚么却行摈斥方云明修栈道暗度陈仓僧云祇如首座又作么生方云伹得成人美何辞衅一身天界盛云既首座扣齿在前大颠扣齿在后如何大颠反逐首座若向者里见古人能赤手杀人活人始堪续佛慧命不然总是虗生浪死有甚么受用会么龙生金凤子冲破碧琉璃百丈泐云赛翁失马巳经得失相参假途伐虢未免因行掉臂目机铢两举一明三网疎岂漏巨鲲击析偏严暴客扣齿出院条罪俱陈心不负人面X无慙色神鼎泽云杀人须见血为人须为彻则不无大颠检点将来合喫山僧手中棒何故聻不见道杀人须见血为人须为彻青龙斯云诸方或曰首座不合答是是乃十成死语逐块语所以摈出或曰首座亦是作家大颠令不单行要借首座鼻孔出气似恁般见解何异羣育摸象有甚谛当处大众既都不是毕竟誵譌在甚么处卓拄杖云不因尽法无民怎得山河一统天宝真云首座扣齿互唱玄猷祇应赞叹有分为什么却遭摈出还知大颠落处么打草祇要惊蛇龙华体云一条拄杖两人羿虽然当时韩公若是个汉连大颠也须出院凤山启云掀翻海岳别转干坤须是大颠老手若非首座孤掌难鸣何故不因渔父引怎得见波涛大颠因韩文公请曰弟子军中事繁佛法省要处乞师一语颠良久公罔措时三平为侍者乃敲禅牀三下颠曰作么平曰先以定动后以智拔公有省乃曰和尚门风高峻弟子于侍者边得个入处光相得云三平虽善正打旁敲未免伤锋犯手文公入处即不无佛法省要处未梦见在何故不合将砂盆底当作古镜若夫大颠良久无孔铁锤不吝面掷固为衲僧用处然检点将来太杀费盐费酱X古塘云大颠默然贼身巳露侍者敲牀转见不堪文公虽然悟去也是杓卜听虗声白巖符云大颠良久巳涉繁词那堪侍者劳叨致使大儒浪经䟦涉省要云乎哉当时直把侍者打了摈出也未救得一半澧州大同济禅师因米胡领众到才欲相见同便拽转禅牀面壁而坐米于背后立少时却回客位同曰是即是若不验过巳后遭人贬剥乃令侍者精米至米才上却拽转便坐同乃绕禅牀一帀便归方丈米却拽倒禅牀领众便去广胤标云反古者不可非循礼者何足多此二老一期相见直是眼便手亲光前耀后然仔细看来翻成特地何也谁谓含愁独不见更教明月照流黄白巖符云偷天之作入地之谋在二老互擅其长主宾相见固足观瞻若论古佛家风且各与他三尺覆面布子南三潭州沩山灵祐禅师一日见刘铁磨来山曰老牸牛汝来也磨曰来日台山大会斋和尚还去么山乃放身作卧势磨便出去净慈一云沩山老汉平生一条嵴梁抝不曲被刘铁磨一推推倒直至如今起不得若要扶起沩山请各下一转语众无语师以拄杖一时趁散X中峰本云沩山被铁磨一拶拶倒要起起不得铁磨被沩山一推推转要住住不得本上座与么批判多少人在背后咬断拇指博山来云案山起云主山下雨杓卜听虗声熟睡饶谵语只饶弓折箭尽未是作家要得同气相求同声相应看者一队水牯牛复笑云鼻头总在博山手里愚菴盂云沩山被铁磨一问直得倒街卧路虽有牛马践踏总不顾也且道大会斋去不去来日再看义山讷云沩山婆子者两个汉虽然一挨一拶拍拍相应要且祇在建化门头若论衲僧巴鼻犹较三十步石塔忍云沩山老子为口劳身殊无大人气象铁磨虽能相机而转要且老婆气息沩山示众老僧百年后向山下作一头水牯牛左胁下书五字曰沩山僧某甲当恁么时唤作沩山僧又是水牯牛唤作水牯牛又是沩山僧毕竟唤作什么即得仰山出礼拜而退云居膺代云师无异号资福宝云当时但作此相拓呈之芭蕉清代作此牛相拓呈之又云同道者方知芭蕉彻代当时作此相拓呈之又云说也说了註也註了悟取好乃述偈曰不是沩山不是牛一X身两号实难酬离却两处应须道如何道得出常流中峰本云道是沩山僧却是水牯牛好道是水牯牛却是沩山僧好当时有人下得者两个好字教他百劫千生要脱水牯牛也未得在通玄奇云沩山一身充两役到底功不成名不就仰山虽解扶竖终是家业丧亡灵巖储云沩山老子无大人相将平生底蕴一时倾出殊不顾旁观者哂仰山个汉尽力欲为父隐怎奈依旧藏头露尾山僧今日将他父子一串穿却擿向诸人面前个中还有拨着便转的么如无山僧再与你下个註脚尾切忌在驴胎马腹里作活计神鼎泽云要识沩山么以左手拍禅牀云者里是要识水牯牛么以右手拍禅牀云者里是复以两手拍一拍云六月十三热不相瞒雪窦正云大小沩山好似嚼饭餧婴孩不堪检点芭蕉虽然和盘托出若要绝人情见则未可知么良久云贪观天上月失却手中桡沩山因仰山香严侍立次沩举手曰如今恁么者少不恁么者多严从东过西立仰从西过东立沩曰者个因缘三十年后如金擿地相似仰曰亦须是和尚提唱始得严曰即今亦不少沩曰合取口南堂静云象王嚬呻狮子哮吼踞地盘空移星换X斗坐断舌头合取狗口一回擿地作金声九曲黄河彻底清沩山与仰山摘茶次沩曰终日摘茶只闻子声不见子形仰撼茶树沩曰子祇得其用不得其体仰曰未审和尚如何沩良久仰曰和尚祇得其体不得其用沩曰放子三十棒仰曰和尚棒某甲喫某甲棒教谁喫沩曰放子三十棒报慈遂云且道过在什么处首山念云当时不是沩山便见扶篱摸壁瑯瑘觉云五更侵早起更有夜行人又云若不是沩山洎合打破蔡州白云端云沩山放子三十棒也是养子之缘天童觉云沩山仰山父父子子丛林尽道各得一橛殊不知天共白云晓水和明月秋玉泉琏云直饶体用两全怎奈当头错过错过则且置祇如放子三十棒又作么生三盏酒粧公子面一枝花插美人头荐福璨云仰山撼树沩山良久说体说用互扬家丑且道放子三十棒又作么生展尽旗鎗用处穷依前辊入草窠中天童悟云沩仰父子虽善切磋未免体用分作两路且作么生得体用一致举手云普请採茶去灜山誾云鸾随凤舞蝇见蛆懽且道是得体是得用X广教玉云毡拍板六律谐听无孔笛五音协畅互换投机风流不坠还他父子作家若在临济门下棒折也未放在虽然且道沩山前后放六十棒又作么生击案云好雨千峰迎翠色太平野老唱讴歌沩山问仰山即今事且置古来事作么生仰叉手近前沩曰犹是即今事古来事作么生仰退后立沩曰汝屈我我屈汝仰便礼拜昭觉勤云仰山虽善进前退后发明古今其奈沩山向胡饼里呷汁压沙觅油虽然如是且道仰山叉手意作么生若也知得行脚事办其或未然老僧不曾孤负诸人自是诸人孤负老僧沩山上堂僧出曰请和尚为众说法山曰我为汝得彻困也僧便礼拜玄沙备云大小沩山被者僧一问直得百杂碎愚菴孟云须知沩山未上堂早巳彻困也沩山睡次仰山问讯沩乃回面向壁仰曰和尚何得如此沩起曰我适来得一梦你试为我原看仰取一盆水与沩洗面少顷香严亦来问讯沩曰我适来得一梦寂子为我原了汝更与我原看严乃点一盌茶来沩曰二子见解过于鹙子昭觉勤云梦中说梦深许沩山妙用神通须还二子传茶度水耀古腾今年老心孤怜儿惜子向衲僧门下一人在门外一人在门内更有一人徧界X不曾藏佛眼覰不见南堂静云拨草瞻风孤峰独宿鼓无絃琴唱无音曲沩仰香严鼎之三足临机不费纤毫力任运分身千百亿白巖符云香严仰山固不忝为沩山诤子然职典巾瓶则有分若是倒捋虎须当仁不让则又须别有所长始得我若作仰山待道我适来得一梦汝试为我原看便向道者老汉幸才醒来犹作寐语管取沩山者汉慙惶无地沩山问云巖闻汝久在药山是否巖曰是沩曰如何是药山大人相巖曰涅槃后有沩曰如何是涅槃后有巖曰水洒不着巖却问沩未审百丈大人相如何沩曰巍巍堂堂炜炜煌煌声前非声色后非色蚊子上铁牛无汝下嘴处天童华云二尊宿说大人相何异指鹿为马或有问归宗虎丘大人相作么生向他道九九百百半青半白天童忞云二尊宿指鹿为马应菴祖证龟成鼈各领三顿棒若是天童则不然有问先老人大人相作么生擗胷云看看复云堂堂皇皇历历落落三生六十劫悟去也不知沩山侍百丈入山作务次丈曰将得火来么沩曰将得来丈曰在甚处沩乃拈一枝柴吹两吹度与丈丈曰如虫御木X径山杲云百丈若无后语洎被典座瞒天宁琦云百丈却因后语被人覰破带累典座随邪逐恶天宁幸是无事汝诸人在者里觅个什么以拄杖一齐趁散沩山因游山到一盘石上坐仰山侍立次忽鸦衔一红柿落在面前仰取以呈沩沩曰子甚处得来仰曰此是和尚道德所感沩分半与仰曰子也不得无分玄沙备云大小沩山被仰山一坐至今起不得天童悟云玄沙只知沩山被坐竟不知仰山被沩山半个柿子塞却咽喉至今转气不来沩山问道吾甚处去来吾曰看病来沩曰有几人病吾曰有病底有不病底沩曰不病底莫是智头陀么吾曰病与不病总不干他事沩曰不干一句速道速道吾曰道得也与他没交涉博山来云沩山怀仁道吾尚义二老虽则不露针锋也太杀俊俏且道谁是病者谁是不病者谁是不干者试指出看天童忞云一千五百人善知识作与么语话若是山僧与他噼嵴便棒虽然者一棒有负堕处请诸人检点看沩山上堂仲冬严寒年年事晷运迁移事若何仰山进前叉手而立沩曰我情知你答者话不得香严曰某甲偏答得者话沩乃蹑前问严亦进前叉手而立沩曰赖遇寂子不会X瑞巖愠云沩山将引二子向冰枯雪老之时作一家燕熊掌䭾峰下箸厌餵管絃鼍鼓声彻云霄远近观瞻莫不欣艶及乎分付家财依然却成吴越击拂云当初只道茅长短烧了方知地不平乌石道云沩山父子三人装一棚傀儡打个决杀无好散场千古为丛林话欛且道那里是他打决杀处两人各各叉双手门外砂盆井石走笑杀沩山老古锥却来面南看北斗金粟元云明投暗合线去丝来纵夺可观转身有路若是山僧见伊叉手进前各与一顿趁出者里挨得身转后代儿孙不致寂寥还会么杀人刀活人劒沩山泥壁次李军容来具公裳直至沩背后端笏而立沩回首见便侧泥盘作接泥势军容便转笏作进泥势沩乃抛下泥盘携军容手同归方丈巖头奯云噫佛法澹泊也大小沩山泥壁也不了明招谦云当时合作么生免被巖头检点代云却转泥盘作泥壁势待伊动静便归方丈黄龙新云巖头错下名言殊不知沩山军容弄巧成拙沩山问仰山天寒人寒仰曰大家在者里沩曰何不直说仰曰适来也不曲和尚如何沩曰直须随流瑞巖愠云珠明川媚玉润山辉沩山父子之谓也是则固是当时若知有转身一路子孙也未到断X绝还会么人天浑莫测珍重赤须胡沩山问僧汝会作什么僧曰会卜沩拈起拂子曰者个六十四卦那一卦收僧无对沩曰适来大壮今是明夷宝寿新云沩山担得个死猫头只管东卜西卜祇要人舌头上说得好些肚里便乃快活其或未然遂生悔吝竟不解者僧出鬼谷之门所以被他覰破心肝五脏将你从前事体悉皆断尽但不曾留得个外象三爻至今令人疑着要识外象三爻么祸福无门惟人自召白巖符代僧云和尚今年须防失脱沩山与仰山行次指柏树子问曰前头是什么仰曰柏树子沩却问耘田翁翁亦曰柏树子沩曰者耘田翁向后亦有五百众沩山哲云山僧则不然耘田翁吾不如汝且道大圆是山僧是若人辨得许汝具择法眼若也不辨佛法炽然生灭神鼎諲征云为复意在耘田翁处为复意在仰山分上为复总不恁么愚菴盂云沩山作恁么语话耘田翁未肯点头在沩山在法堂坐库头击木鱼火头擿却火抄拊掌大笑沩曰众中也有恁么人遂唤来问你作么生火头曰某甲不喫粥肚饥所以欢喜沩乃点头镜清怤云将知沩山众里无人X鼓山球云将知沩山众里有人昭觉勤云者僧洪音大震直得千五百人眼目定动及乎勘证将来却打个背翻筋斗若不是沩山怎见汗马功劳磬山修云百姓日用而不知故君子之道鲜矣镜清道将知沩山众里无人鼓山道将知沩山众里有人且道是赏伊是罚伊愚菴盂云者僧在千百众中夺锦而归及乎询其所以却又将扇子掩面而避镜清云将知沩山众里无人鼓山云将知沩山众里有人则二老为此僧担板各有所见要识此僧也大难在会么分明只在秋江上明月芦花何处寻沩山夏末因仰山来问讯沩曰子一夏不见上来在下面作何所务仰曰慧寂在下面锄得一片畬下得一箩种沩曰子今夏不虗过仰却问未审和尚一夏之中作何所务沩曰日中一饭夜后一寝仰曰和尚今夏亦不虗过道了乃吐舌沩曰寂子何得自伤已命沩山哲云仰山眼照四天下到大圆面前却向净地喫交大圆虽则养子之缘不免拄后人脣齿天童觉云少当努力老合歇心者一夏总不虗过为什么仰山道了吐舌若检点得出祸不入慎家之门仰山钦云沩山与仰山是则子传父业足可观光X奈何逗到下梢却又递相矛盾致成父不父子不子矣龙兴今夏亦无所作亦不空过且道与古人是同是别井底蟾蜍吞却月天宝枢云沩山道子也不空过一夏施鸠毒于樽爼之间仰山道和尚也不空过一夏挥戈矛于笑谈之顷召大众云会么两个驼子相逢着世上只今无直人径山琇云锄一片畬种一罗粟欵出囚人口日中一食夜间一寝兔子不离窠沩仰父子才相见便要打口鼓直饶说得天雨四花地摇六震怎如一默好芙蓉觉云二大老发掦家计虽互有所长检点将来二俱空过我龙渊者里一夏以来也不开畬种粟也无饱食高眠一味闲携拄杖松根立笑问客从何处来且道是空过是不空过沩山一日指田谓仰山曰那头得恁么高者头得恁么低仰曰却是者头高那头低沩曰汝不信但向田中立看两头仰曰不必中间立亦莫住两头沩曰若如是着水看水能平物仰曰水亦无定但高处高平低处低平沩乃休去龙池微云沩仰父子议论者片田地最初到有些分晓及乎拶到临末梢头未免懡㦬而歇且道沩山懡㦬而歇仰山懡㦬而歇若人定当得出要见者片田地高低也不难X沩山谓众曰如许多人祇得大机不得大用仰山举问山下一菴主曰山头和尚恁么道意旨如何主曰更请举看仰拟再举被菴主踏倒仰山归举似沩山山呵呵大笑笑巖宝别沩山云寂子更要一踏么南㵎问云尽道仰山被菴主一踏殊不知仰山有作贼不犯的手脚菴主虽得便宜未免遭人笑破口脣皮笑巖老汉恁么道也是只见锥头利且道山僧与诸老相去多少呵呵大笑白巖符云者僧钩锥在手用处敏捷不妨是个惯战作家或若仰山于更请举一徧处噼面便掌又作么生虽然仰山不即恁么未必即为好心沩山问仰山曰大地众生业识茫茫无本可据子作么生知他有之与无仰曰慧寂有个验处时有一僧从面前过仰召曰阇黎僧回首仰曰和尚者个便是业识茫茫无本可据沩曰此是狮子一滴乳迸散六斛驴乳开先金云诸方尽谓仰山勘破者僧据山僧看来大小沩仰却被者僧一状领过南山宝云二老勘验临机虽谓快便殊不知总被者僧看破了也沩山示众行脚高士直须向声色里横行声色里坐卧始得时疎山仁新到出问曰如何是不落声色句沩竖起拂子疎曰此是落声色句沩放下拂子归方X丈疎不契遂辞香严严曰何不且住疎曰某甲与和尚无缘严曰有何因缘不契试举看疎举前话严曰我有个语疎曰请道看严曰言发非声色前不物疎曰元来此中有人遂嘱严曰向后有住处某甲却来相见乃去至晚沩问严曰问声色话底矮阇黎在么严曰巳去也沩曰曾举向子么严曰某甲亦曾对他来沩曰试举看严曰某甲向他道言发非声色前不物沩曰他道什么严曰他深肯某甲沩失笑曰将谓者矮子有长处元来只在者里此子向后若有个住处近山无柴烧近水无水喫天童华云在今天下觅一个言发非声色前不物底正如掘地讨天何况更要会他沩山说话虽然切忌钻龟打瓦龙翔䜣云众中商量尽道沩山用向上爪牙惜乎疎山失却一只眼殊不知正是沩山失却一只眼却被疎山看破中峰恁么道诸人还甘么保宁茂云宗师为人言不虗发然疎山既不能坐断舌头在应菴又岂免随邪逐恶诸上座山僧者里放一线道堕在声色堆中把断要津一任诸方简责樟山量云沩山虽用向上爪牙怎奈鼻孔落在疎山手里山僧即不然无事上山行一转借问客从何处来贒峰竟云疎山不肯许伊是箇行脚衲僧祇不合X向香严烂草绳子里绊杀若不是沩山老人肘后符灵几被两箇担板汉纯置一上宗门拈古彚集卷第十四宗门拈古汇集X卍XXX宗门拈古彚集卷第十五古杭白巖嗣祖沙门净符彚集南三洪州黄檗断际希运禅师上堂汝等诸人尽是噇酒糟汉与么行脚何处更有今日还知大唐国里无禅师么时有僧问祇如诸方尊宿尽聚众开化为什么却道无禅师檗曰不道无禅只是无师仰山寂云鵞王择乳素非鸭类五祖戒代僧云谢和尚说得道理好石门聪云黄檗垂示不妨奇特才被这僧拶着失却一只眼翠巖真云诸方尽道黄檗坐却者僧又道黄檗被者僧上来直得分疎不下殊不知雾豹泽毛未尝下食庭禽养勇终待惊人法昌遇云我要无禅底做国师径山杲云且道是醍醐句是毒药句天童悟云黄檗大似龙头蛇尾当时待道诸方匡徒领众又作么生何不和声便打更若拟议连棒X打出开先金云黄檗者汉眼空四海因甚被个布衲拶着便见瓦解冰消且道黄檗意作么生要会么三盏酒庄公子面一枝花插美人头愚菴盂云黄檗一时将个正法眼擉瞎要津坐断却被个噇酒糟汉一拶粉碎洞山莹云黄檗虽则眼葢干坤气吞寰宇要且太煞唠嚷还有知黄檗落节处的么良久云险资福广云黄檗此语泪出痛肠不知者以为凌驾诸方恁么则深屈古人也弁山管见略露一班良久云短歌微吟不能长法云古云黄檗老汉大似倚势欺人压良为贱才被者僧一拶便乃眼睛卓朔口里糢煳虽然如是还知古人落处么惯钓鲸鲵澄巨浸却嗟蛙步辗泥沙黄檗因百丈问甚么处去来檗曰大雄山下採菌子来丈曰还见大虫么檗便作虎声丈拈斧作斫势檗遂与丈一掴丈吟吟而笑便归陞堂谓众曰大雄山下有一大虫汝等诸人也须好看百丈老汉今日亲遭一口仰山寂云百丈只解骑虎头不解把虎尾五祖戒云百丈大似作贼人心虗黄檗熟处难忘云居庄云师资相得针芥相投机锋互换照用齐行譬如二龙争珠拏云攫雾不动波澜二虎夺食X活捉生擒不伤物命有者道百丈无陷虎之机黄檗有超师之作如斯理论剌脑入胶盆以拂子划一划云噼开华岳连天秀放出黄河彻底清白巖符云尽谓这汉在草窠里拨出个三脚虾䗫便尔向十字街头夸张卖弄岂大方之识度欤然据山僧看来也只好信他一半法忍谧云看他父子拳来拳应踢来踢应大似虎骤龙骧令人不可捉摹复乃陞堂告众是甚好心检点将来总是有头无尾黄檗在南泉为首座一日斋时捧钵向南泉位上坐泉入堂见乃问长老甚么年中行道檗曰威音王巳前泉曰犹是王老师儿孙下去檗便捧钵过第二位沩山祐云黄檗大似欺敌者亡仰山寂云不然须知黄檗有陷虎之机沩云子见处得与么长雪窦显云可惜王老师只见锥头利我当时若作南泉待伊道威音王巳前即便于第二位坐令黄檗者汉一生起不得虽然如此也须救取南泉云峰悦云丛林尽道黄檗有陷虎之机南泉具杀虎之用若作与么说话诚实苦哉殊不知者老贼有年无德喫饭坐处也不依本分若向云峰门下说甚威音王巳前更有大于王老师者总须喫棒趂出径山杲云何待问他甚年行道才入堂见他在主位便捧钵向第二位坐直饶黄檗有陷虎之机拟X向甚处施设宝华忍云有收有放互换主宾黄檗固是作家不但骑虎头亦解收虎尾南泉更为好手沩山云欺敌者亡也是火上着油仰山云须知黄檗有陷虎之机大似冷处着把火四大老分疆列土各自称尊全提则俱全提败缺则俱败缺山僧今日将沩仰父子南泉叔姪缚作一团抛向诸人面前了也还有为四大老出气者么愚菴盂云王老师年尊何不退位致使后代儿孙向头上疴是何道理灵隐礼云山僧住持事繁无暇为诸子葛藤只将者两个汉放在语下作个註脚今日莫有坐山僧位者么若有山僧捧钵便归方丈看他作么生合煞寿昌存云二大老一等声应气求大似埋兵掉闘检点将来要且不是好心西遯超举沩山欺敌者亡语毕云沩山此语似乎蹉过黄檗殊不知沩山者汉惯于埀钩所谓借他香饵投青海引得鲲鳌上直钩仰山道黄檗有陷虎之机此语似乎智过于师检点将来也是擎将清水祭潮神沩山道子见处得与么长人都谓深肯仰山不觉满口称赞不知沩山手脚更捷即就仰山之机还用仰山身上后来尊宿将此药头往往送入人口而往往当面蹉过或有道当时仰山X因甚无后语向他道再参三十年黄檗因百丈问运阇黎开田不易檗曰随众作务丈曰有烦道用檗曰争敢辞劳丈曰开得多少田檗将䦆筑地三下丈便喝檗掩耳而去沩山哲云黄檗开田功不浪施百丈住持令不虗行瑯瑘觉云百丈一喝可谓埀丝于万丈潭中黄檗掩耳独耸于千峰顶上黄檗行脚在洪州开元寺偶裴相国休公到见壁间畵像问院主曰壁间是甚么像主曰高僧真仪公曰真仪可观高僧何在主无对公曰者里有禅师否主曰近有一僧投寺颇似禅者公遂请相见举前话问曰真仪可观高僧何在檗朗声曰裴休公应诺檗曰在甚么处公于言下领旨径山杲云裴公将错就错脱尽根尘黄檗信口埀慈不费心力似地擎山不知山之孤峻如石含玉不知玉之无瑕虽然如是黄檗只有杀人刀且无活人剑今日大资相公或问云门真仪可观高僧何在云门亦召相公相公若应诺云门即向道今日堂中特谢供养天宁琦云斐相国道高僧何在分明换郄眼睛黄檗更召相公刚把钵盂安柄老妙喜与人错下註脚便道似地擎山不知山之孤峻如石含玉不知玉之无瑕蹉过了也天宁则不然亦召相公相公X应诺噼嵴便棒免教者汉向死水里淹杀博山奉云黄檗虽因风吹火用力不多检点将来只有杀人刀且无活人剑黄檗因游天台路逢一僧如旧识熟视之目光射人乃偕行属㵎水暴涨植杖而立僧率同渡檗曰兄要渡自渡僧乃褰衣蹑波若履平地回顾曰渡来渡来檗曰咄者自了汉我早知当斫汝胫其僧叹曰真大乘法器我所不及慧云盛云黄檗有胆无心放过者僧见他渡去好向道你只解恁么去不解恁么来待其渡来拈拄杖痛与一顿黄檗一日揑拳曰天下老和尚总在者里我若放一线道从伊七纵八横若不放过不消一揑僧便问放一线道时如何檗曰七纵八横曰不放过不消一揑时如何檗曰普云门偃因僧问如何是七纵八横偃云念老僧年老如何是普偃云天光回照如何是天光回照偃云骼觜少人知黄檗示众自达磨大师到中国惟说一心惟传一法以佛传佛不传余佛以法传法不说余法法即不可说之法佛即不可取之佛佛乃是本源清净心也瑞巖愠云黄檗将达磨大师鼻孔出气将谓无人检点山僧不是抑他威光祇要家平户怗黄檗因裴相国捧一尊像跪请曰乞师安名檗召裴X休公应诺檗曰与汝安名竟公乃作礼曰谢师安名雪窦显代休当时便喝径山杲云裴公黄檗可谓如水入水似金博金虽然如是检点将来不无渗漏今日蔡郎中或捧一尊像请云门安名即向道清净法身毗卢遮那佛若云谢师安名更向道下坡不走快便难逢天宁琦云裴公捧像黄檗安名冷地看来如阿家教新妇相似直是好笑笑须三十年妙喜既不能坐断未免随例颠倒便唤作清净法身毗卢遮那佛周人以栢殷人以栗黄檗因南泉问定慧等学明见佛性此理如何檗曰十二时中不依倚一物始得泉曰莫便是长老见处么檗曰不敢泉曰浆水钱且置草鞋钱教谁还檗休去云峰悦云若不同牀睡焉知被底穿径山杲云路逢剑客须呈剑不是诗人莫献诗天宁琦云又是得便宜又是落便宜愚菴盂云老僧则不然南泉还浆水钱黄檗偿草鞋钱不见道贼是小人智过君子黄檗因六僧新到五僧作礼一僧提起坐具作一圆相檗曰我闻有一只猎犬甚恶曰寻𦏰羊声来檗曰𦏰羊无声到汝寻曰寻𦏰羊迹来檗曰𦏰羊无迹到汝寻曰寻𦏰羊踪来檗曰𦏰羊无踪到汝寻曰与么则死𦏰羊也檗便休去明日陞座曰昨日寻𦏰羊僧X出来僧便出檗曰昨日公案未了老僧休去你作么生僧无语檗曰将谓是本色衲僧元来祇是义学沙门连棒打出雪窦显云只如声响踪迹既无猎犬向甚处寻逐莫是绝声响踪迹处见黄檗么诸禅德要明陷虎之机也须是本分衲子古南门云黄檗钩头有饵者僧随钩直上虽然既为猎犬因甚𦏰羊到面前也不识若是个汉待黄檗云𦏰羊无声到汝寻便把住云者老汉原来只在者里恁么则稍有衲僧气息黄檗纵有陷虎之机又向甚处施设龙华体云雪窦龙头蛇尾带累黄檗堕在声迹坑穽当时者僧若是个本分衲子待道𦏰羊无声到汝寻便好云不劳再勘拂袖便出直饶黄檗通身是眼也鑑伊不得保福达云与么答话大似酒后当时接临济的甚处去也不妨令人疑着乃曰昨日公案未了老僧休去你作么生龙头蛇尾汉好与者僧一状领过福州长庆大安禅师住大沩时号懒安室中每问僧有句无句如藤倚树意旨如何疎山仁闻特入岭请益值庆泥壁次便问有句无句如藤倚树岂不是和尚语庆曰是山曰忽遇树倒藤枯句归何处庆放下泥盘呵呵大笑归方丈山随后曰某甲三千里卖却布单特为此事而来和尚何得相弄庆唤侍X者取钱二百与者上座去且嘱曰向后有独眼龙为汝点破在山后到明招举前话招曰大沩可谓头正尾正祇是不遇知音山亦不契犹问曰树倒藤枯句归何处招曰却使沩山笑转新山于言下大悟乃曰沩山元来笑里有刀开福宁举有句无句语了良久云会么深秋帘幙千家雨落日楼台一笛风天目礼云有句无句如藤倚树坐断千差毒蛇当路树倒藤枯句归何处老僧直得五年分疎不下报恩秀云当时若问万松有句无句如藤倚树树倒藤枯句归何处但向道苍天苍天为什么不见道春行冬令高峰妙云有句无句金乌吞玉兔如藤倚树癞马系枯桩树倒藤枯一冬烧不尽句归何处石虎当途踞呵呵大笑龙头蛇尾捺倒烂泥里刚刀不斩无罪之人且道沩山过在甚处乃呵呵大笑下座杭州大慈寰中禅师上堂山僧不解答话祇能识病时有僧出慈便归方丈报慈遂征云且道大慈识病不识病此僧出来是病不是病若言是病每日行住不可总是病若言不是病出来又作么生雪窦显云大凡扶树宗乘须辨个得失且大慈识病不答话时有僧出便归方丈雪窦识病不答话或有僧出噼嵴便打诸方识病不答话有僧出必X然别有长处敢有动着大唐天子只三人黄龙南云可惜放过当时见伊出来噼嵴便打待伊知得行棒来处免见千古之下遭人检点黄龙今日也识病会答话忽有个汉出来掀倒禅牀者里合作么生支准诸上座请代一转语看翠巖芝云者僧才出大慈便归方丈并无个道理什么处是识病处如今也须子细天童觉云大慈雪窦二俱作家要且祇顾目前不防脚下或有个不识好恶不问东西底汉出来便掀倒禅牀直饶你全机大用祇恐着手脚不办正当恁么时还有识病底眼么保宁茂云大慈只好依方修合自病却难下药南堂欲云雪窦可使千古流芳要且未得勦绝若据山僧见处直须打了拖出何故大海不宿死尸愚菴盂云不是者僧怎见国手且道者僧是甚么病我道者问便是还甘么古南门云古南亦不解答话祇能识病有僧出但云膏肓之疾不堪医治大众动着了也若善承当便是千佛一数天童忞云大唐天子只三人雪窦太煞肋胸自点诸方必然别有长处布袋里盛锥子不出头是好手虽然既巳见义不为非勇如今山僧亦识病不答话设有僧出便乃呵呵大笑若是诸方长处座中尽有江南客X宝寿新云大慈与雪窦非唯识病亦且擅药饶你卢医扁鹊也须缩手归降虽然祇如病犯膏肓作么生治瞎七瞎八龙华体云弁山亦不解答话祇是识病待有僧出但向道太岁头上不要动土才拟议连棒趂出白巖符云龙门万仞雪浪稽天自非擅攫雾拏云技者到者里未免点额而归虽然还识者僧么大慈言云性空老汉虽则放去较危收来太速检点将来总被者僧一状领过西山音云山僧不识病祇解答话待有僧出山僧今日牙痛大慈因赵州问般若以何为体慈曰般若以何为体州呵呵大笑而出明日州扫地次慈却问般若以何为体州下扫帚拊掌大笑慈便归方丈雪窦显云前来也笑后来也笑笑中有刀大慈还识么直饶识得也未免丧身失命沩山哲云才见呵呵大笑便与一掌明日问待伊大笑又与一掌大慈若下得者两掌可谓生铁铸就风吹不入宗师家一等是摇撼干坤直教如旱天霹雳万里无云轰一声教他眼目定动岂不俊哉要识赵州大慈么莫怪从前多意气他家曾谒圣明君黄龙新云赵州金鍮不辨玉石不分直饶分去也未梦见大慈在X黄龙震云般若非是无体二老不能知般若非是无用二老不能用若也能知能用一言可以截断众纷何必再三南华昺云两个汉只解掩耳偷铃不解移风易俗或有问南华般若以何为体噼嵴便打待伊眼目定动却问般若以何为体灵俐汉忽然蹋着必定自知落处古南门云雪窦与贼过梯古南则不然前来也笑后来也笑明眼衲僧分疎不下忽有个汉出来道古南也是与贼过梯直向道还我刀来大慈因僧辞问甚么处去僧曰江西去慈曰我劳汝一段事得否曰和尚有什么事慈曰将取老僧去得么曰更有过于和尚者亦不能将去慈便休洞山价因其僧来举似前话山责曰阇黎争合恁么道僧曰和尚作么生山曰得法眼益别僧云和尚若去某甲提笠子汾阳昭代慈云知汝力微净因成云者僧可谓担头不泊蝇是则固是要且只是个孤生独死汉天童觉云大慈合伴不着者僧不如独行也须是恁么始得直饶大慈古佛也不奈者担板汉何且道者汉别有什么长处宝寿方别僧云某甲无者闲气力大慈示众说得一丈不如行取一尺说得一尺不如X行取一寸洞山价云说取行不得的行取说不得的云居膺云行时无说路说时无行路不行不说时合行甚么路洛浦安云行说俱到则本分事无行说俱不到则本分事在天童觉云绝是非没踪迹相逢不识面识面不相逢诸尊宿各有长处如今舌头上无十字关脚跟下无五色线要行便行要说便说若有人问长芦如何是要行便行向伊道步如何是要说便说向伊道啊广胤标云者一伙汉一期拈弄各逞已见于唱教门中足可称尊若到祖师门下各喫拄杖有分在虽然点石化为金玉易劝人除却是非难天台平田普岸禅师僧参田打一拄杖僧近前把住拄杖田曰老僧适来造次僧却打田一拄杖田曰作家作家僧礼拜田把住曰是阇黎造次僧大笑田曰者个师僧今日大败也鼓山贤云平田伸缩安闲自是惯战老将者僧前倨后恭遭他活陷真个弄巧成䂐虽然今日讨者师僧亦不可得广州安和寺通禅师仰山作沙弥时一日唤寂子与我将牀子来山将到和曰却送旧处着山从之和复召慧寂山应诺和曰牀那边是什么物山曰X枕子和曰者边是什么物山曰无物和复召慧寂山应诺和曰是什么山无对和曰去高峰妙云潦倒安和用心不臧仰山命蹇为魅所着山僧恁么道也是逆风秉炬洪州百丈法正禅师甞诵涅槃经不言姓名时唿为涅槃和尚一日谓众曰汝等与我开田我为汝说大义众开田了礼拜曰请和尚说大义丈乃展两手众罔措沩山哲曰百丈说大义可谓今古罕闻光前绝后大沩即不然但向道开田劳力请归堂歇教他天下衲僧亡锋结舌何故鹤有九皐难翥翼马无千里谩追风广教玉云百丈可谓将金弹子博他泥弹子虽然剖腹刳心未免钉桩摇橹山僧今日领众开田大众请说大义但与唱个村田乐不特为兄弟释烦慰劳要令天下衲僧个个解黏去缚且道是何节拍击拂子云久立珍重赵州从谂禅师因南泉上堂州出问明头合暗头合泉便下座归方丈州曰者老汉被我一问直得无言可对首座曰莫道和尚无语好自是上座不会州便与座一掌曰者一掌合是堂头老汉喫五祖戒云正贼走了逻贼人喫棒又云南泉当断不断返招其乱云居舜云诸人作么生会有底道首座落他绻缋X与么会又争得山僧道赵州大似傍若无人赵州游方时到临济才入门洗脚次济便问如何是祖师西来意州曰恰值山僧洗脚济近前作听势州曰会即便会啗啄作甚么济便归方丈州曰三十年行脚今日错为人下註脚法云秀云众中商量道赵州不识临济作贼却为他下个註脚临济当时作听势何不噼耳便掌若恁么何曾梦见赵州识得临济殊不知两个尽是老贼须知一个好手敢问诸人那个是好手具眼者辨取教忠光云临济有验人眼赵州又饱丛林等闲略露风规自然头正尾正还会么若不得流水还应过别山赵州因侍者报大王来也州曰万福大王者曰未到在州曰又道来也黄龙南云头头漏洩罕遇仙陀侍者只解报客不知身在帝乡赵州入草求人那觉浑身泥水径山琇云侍者报客不知客是何人赵州虾为子屈不觉打失眼睛且道径山恁么批判又且如何巡人犯夜愚菴盂云侍者虗报君情赵州望敌轻进直得双凤云中扶辇下六龙海上驾山来佛日晳云赵州古佛犹作者般去就山僧即不然今日御驾亲临设有侍者报和尚万岁来也便与X噼面掌云莫诳山僧好何故天威不违颜咫尺何曾少间至尊前白巖符云赵州费尽盐酱劳而无功侍者黄袍加身承当未敢二者俱不济事则且置祇如道万福大王者里合作么生始堪与赵州相见赵州因台山路上有一婆子凡游台僧问台山路向甚么处去婆曰蓦直去僧才行三五步婆曰好个师僧又恁么去有僧举似州州曰待我去勘过明日州便去问台山路向甚么处去婆曰蓦直去州便行婆曰好个师僧又恁么去州归院谓众曰台山婆子我为你勘破了也报慈遂征云前来僧也恁么道后来赵州去也恁么道且道甚么处是勘破婆子处又云非唯被赵州勘破亦被者僧勘破雪窦显云还知天下衲僧出者婆子圈缋不得么瑯瑘觉云大小赵州去者婆子手里丧身失命虽然如此错会者多宝峰文云大小赵州若检点来也好喫婆子手中棒且道赵州过在什么处若检点得出方解不受人瞒归宗门下莫有不受人瞒底么喝一喝下座沩山喆云天下衲僧只知问路老婆要且不知脚下泥深若非赵州老汉怎显汗马功高仰山钦云错婆子心肝赵州五脏一揑揑碎撒在诸人怀里了也且道是有勘破无勘破良久云错X会者多高峰妙云诸方判断尽道赵州勘破婆子若据高峰见处正是婆子勘破赵州且道以何为验以手指云蓦直去瑞巖愠云婆子如虫御木偶尔成文赵州见义勇为翻成特地诸人还会么云收雨霁长空濶一对鸳鸯畵不成笑巖宝云婆子率快平生只得一橛赵州惯能勘辨放过当阳当时才见道好个师僧又恁么去但只鼓掌呵呵大笑而归不独与天下行脚衲僧增锐亦使者婆子向去别有生涯愚菴盂云者婆子学得个红绵套索底法儿不知陷害了多少良民不期撞着个鲁智深华和尚人在他圈缋里打个筋斗跳出来者婆子直得无计可施且那里是赵州打筋斗处弁山音云且道那里是赵州勘破处只为梅花寒未彻故来霜上又加雪冻开平地起龟文连累青山迸白血育王雪云婆子勘破赵州作家始终作家赵州勘破婆子钝置递相钝置且道其中人又作么生良久云负恩者多崇庆古云赵州拶崄崕句婆子施陷虎机虽则二俱作家未免傍观者哂义山讷云台山大路今古平夷无端被者婆子添X土添沙高下成迹赵州虽能高处高平低处低平检点将来怎奈反成坑壍西遯超云先辈大老有谓赵州问台山路时婆子不应与那僧一例而答此是婆子失机处故被赵州勘破如此判断恐赵州呌屈愚菴老人问赵州勘破婆子意旨如何超云火烧牛尾有雷无雨老人云未在更道超云重阳服甘菊到老眼不花东塔熹云赵州者汉大似假虞伐虢惜山僧不预其会当时若见伊说勘破了也但对云和尚今日亦被大众勘破管教赵州者汉无杀合在本觉微云有者道婆子被赵州勘破有者道赵州被婆子勘破殊不知赵州婆子总被者僧勘破且道节文在什么处以拄杖一画云路从平处险人向静中忙四祖浪云尽谓台山婆子被赵州勘破殊不知赵州却被婆子勘破且道勘破在什么处润云大小赵州于婆子手里纳败却来者里拔本当时润上座若在待道我为汝勘破了也但把火照看者老汉面皮厚多少赵州因僧问承闻和尚亲见南泉是否州曰镇州出大萝卜头愚菴盂云要见南泉则易见赵州则难要见赵州则易见萝卜头则难还有要见萝卜头者么请来与老僧相见老僧卖身供养他不见道拾薪设食X乃至以身而为牀座胜法法云赵州古佛得南泉平常之道等闲拈出不妨塞断天下人口检点将来犹是鼓粥饭气今日有问新胜法亲见磬山是否山僧但蓦头与伊一棒何故聻曹溪波浪如相似无限平人被陛沉东塔熹云铁壁银山截断众流不无他赵州者汉然要且只明陷虎机无出身路设有问山僧闻和尚亲见龙池是否伹对道问话即得礼拜了退青龙操云赵州塞者僧口则得塞天下人口则难宗门拈古彚集卷第十五宗门拈古汇集X卍XXX宗门拈古彚集卷第十六古杭白巖嗣祖沙门净符彚集南三赵州因僧问学人乍入丛林乞师指示州曰喫粥了也未曰喫粥了也州曰洗钵盂去僧大悟云门偃征云且道有指示无指示若言有赵州向伊曾道个甚么来若言无这僧因甚悟去雪窦显云我不似云门为蛇畵足直言向你道问者如虫御木答者偶尔成文然虽与么瞎却衲僧眼作么生免得此过诸仁者要会么还你赵州喫X粥也未拈却这僧喫粥了也雪窦与你拄杖子归堂云峰悦云云门与么道大似为黄门栽须与蛇畵足山僧则不然这僧恁么悟去入地狱如箭射黄龙心云云门雪窦虽善锄强辅弱舍富从贫要且不能安家立国乃问僧你朝来亦喫粥亦洗钵而今是迷是悟僧礼拜起龙唤近前云我有一柄拂与汝归堂龙门远云山僧今日喫粥了也洗钵盂了也只是不悟既是善知识为甚么不悟还会么岂可唤钟作瓮终不指鹿为马善人难犯水银无假冷地忽然覰破管取一时放下开福宁云大众且道那里是这僧悟处还委悉么几般云色出峰顶一样泉声落槛前径山杲云云门大似阿修罗王托动三有大城诸烦恼海随后喝云寐语作么复云云峰虽善背手抽金镞翻身控角弓争奈蹉过云门何又云赵州与这僧若不得云门一生受屈而今诸方有一种瞎汉往往尽作洗钵盂话会了天宁琦云诸仁者见云门则易见妙喜则难誵讹在甚么处劒去久矣尔万刻舟云居庄云赵州以楔出楔云门看楼打楼这僧悟去还有勘破处也无良久云风不鸣条雨不破块古南门云住住雪窦但知云门无蛇畵足自亦未X免灵龟曳尾忽若总拈过时如何瞎愚菴盂云赵州向蝎瓮里蹲踞云门入蛇阬中坐卧云峰向虎牢里游戏蝎不能螫蛇不能毒虎不能措其爪牙果然妙手据山僧判断赵州也无洗钵盂话云门纵有畵蛇之笔向甚处添足还是云峰入地狱这僧入地狱拍案一下云山僧今日将三大老顶相光明神通妙用拈向诸人面前漆桶不快若作佛法商量入地狱如箭射喝一喝云万山紫翠烟岚里浓淡浮沉畵不成东明际云子丑寅卯辰巳午未就里知音本无忌讳阿呵呵会也未脚头脚底任纵横长安风月何足贵清化嶾云一个裙拖地一个裤更长虽然这僧悟去也只会得个奴儿婢子边事佛日晳云大慧道诸方拈掇甚多下註脚亦不少未甞有一人分明说破妙喜今日为诸人分明说破喫粥了便洗钵盂且道还曾指示无黑豆从来好合酱比丘尼定是师姑这大慧老汉牙如劒树口似血盆原来只在这里洗钵盂话何曾说得破隆安今晚不惜唇齿为汝诸人分明说破喫粥了便洗钵盂赵州东壁挂葫芦拈得鼻好打失口达磨不是老臊胡本觉微云大小赵州鼓粥饭气这僧悟去也是剌脑入胶盆X赵州到黄檗檗见来便闭却方丈门州乃把火于法堂内呌曰救火救火檗开门捉住曰道道州曰贼过后张弓保福展云黄檗有头无尾赵州有尾无头五祖戒云黄檗只会买贱不会卖贵赵州因祸致福雪窦显云直是好笑笑须三十年忽有个衲僧问笑个甚么笑贼过后张弓南堂欲云重门击析黄檗过于隄防囓镞破关赵州惯得其便虽然两不相伤笑破雪窦鼻孔古南门云雪窦好一笑祇是不合随赵州语脉走毕竟如何贼贼云溪挺云一个开门入盗一个把髻投衙惹得黄口小儿笑破嘴脣皮赵州与侍者文远论义曰鬬劣不鬬胜胜者输胡饼远曰请和尚立义州曰我是一头驴远曰我是驴胄州曰我是驴粪远曰我是粪中虫州曰你在彼中作么远曰我在彼中过夏州曰把将胡饼来五祖戒云祸不单行瑯瑘觉云赵州文远也是萧何置律径山杲云文远在驴粪中过夏面赤不如语直赵州贪他少利赢得箇胡饼捡点将来也是普州人送贼毕竟如何鵞王择乳素非鸭类天童觉云高高标不出低低望不及眼自争先得X筹因打结赢天宁琦云当时文远待赵州道我是一头驴便好道输却胡饼了也老汉取饼就手夺得便行宝华忍云文远胜里输明输暗胜赵州输里胜明胜暗输才胜即输输即胜算来胡饼都无分而今拈出大家看动着些儿成话柄咄演教泐云赵州只知贪程不觉错路文远虽输果饼未免暗得便宜山僧与么道具眼者辨取赵州外出路逢一婆子乃问什么处去婆曰偷赵州笋去州曰忽遇赵州又作么生婆便与州一掌州休去雪窦显云好掌更下两掌也无勘处五祖演云赵州休去作么生商量白云露箇消息贵要诸人共知婆子虽行正令一生不了赵州被打两掌咬定牙关婆子可谓去路一身轻似叶赵州高名千古重如山南堂欲云将谓胡须赤更有赤须胡龙池传云且道赵州休去是肯伊是不肯伊古南门云赵州今日小出大遇南山宝云这两个汉都来病入膏肓虽针药有所不能救若人捡点得出许伊具一只眼圆照森云还识赵州老汉么云缕缕风絮絮寄言行路儿莫上山头去瓯峰承云贼是小人智过君子X白巖符云这婆子不惟窃笋亦且并竹而归可谓偷天手段不让硚跖然赵州休去又岂止偷天而巳赵州一日于雪中倒卧曰相救相救有僧便去身边卧州便起去翠巖芝云此僧在赵州圈缋里还有人出得么天童华云这僧如虫御木要见赵州天地悬隔有般瞎汉便道山僧扶强不扶弱殊不知我王库内无如是刀喝一喝胜法法云这僧只顾救人不解自救赵州到道吾才入堂吾曰南泉一只箭来也州曰看箭吾曰过州曰中雪窦显云二俱作家葢是道吾赵州二俱不作家箭锋不相拄直饶齐发齐中也只是个射垛汉报慈遂云且道二大老相见还有优劣也无若捡点得出许你于中字上有个入处古南门云赵州道吾露个爪牙不枉同条虽然祗如雪窦道直饶齐发齐中也只是个射垛汉是肯伊是不肯伊还会么好手手中呈好手红心心里中红心击禅牀一下明招补云好手手中呈好手则不无赵州然在作家不啐啄啐啄同时失又作么生赵州因见僧扫地乃问与么扫还洁净也无曰转扫转多州曰岂无拨尘者曰谁是拨尘者州顾视曰会X么曰不会州曰问取云居去僧后问云居如何是拨尘者居曰者瞎汉古塘云二老当断不断致使这僧转扫转多山僧则不然待云谁是拨尘者便接过扫帚痛与一顿为甚如此不见道为人须为彻赵州见文远侍者在佛殿礼佛州以拄杖打一下曰作甚么远曰礼佛也是好事州曰好事不如无中峰本云文远云礼佛也是好事不妨顽软赵州云好事不如无话堕了也要知赵州老人话随处么待伊磕破脑门即向你道赵州因僧问狗子还有佛性也无州曰无僧曰上从诸佛下及蝼蚁皆有佛性狗子因甚么却无州曰为伊有业识在又僧问狗子还有佛性也无州曰有僧曰既有为什么入这皮袋里来州曰为伊知而故犯翠巖芝云说有说无两彩一赛如今作么生高峰妙云大小赵州拈出一粒巴豆子搅乱衲僧肚肠设有吞吐得者亦不免丧身失命何故急急愽山来云道有道无灵锋横握尽大地人向赵州手里乞命有分惟不跨石桥者不在其限为什么刚刀虽快不斩无罪之人愚菴盂云这僧好似个辽东卖猪汉得一白颈猪以为奇货到淮南来不觉慙惶无地赵州老汉好似美髯公惯使拖刀计不出常䇿若是山僧则不然有问狗子还有佛性也无我则向他道癞斯吞X虾蟆白巖符云赵州这汉等闲出一言是返魂香起死回生只在片时是鸩毒酒失身丧命只在片地且道为甚得如此利害聻良久云还他肘后有灵符赵州因南泉曰今时人须向异类中行始得州曰异即不问如何是类泉以两手托地州近前一踏踏倒却向涅槃堂里呌曰悔悔泉令侍者问悔个甚么州曰悔不更与两踏白巖符云路当穷处不解转身锋到锐时欠于趋避总是堕身死汉南泉父子可谓善转身矣善趋避矣然细捡将来尤欠一着且道那里是他欠一着处天井新云南泉欠赵州一着赵州输南泉一机作么生会千年故纸好合药赵州示众老僧今夜答话去也有解问者致将一问来时有僧出礼拜州曰比来抛砖引玉却引得箇墼子保寿沼云射虎不真徒劳没羽法眼益举问觉銕嘴此意如何觉云如国家拜将乃问甚人去得或有人出云某甲去得须云汝去不得眼云我会也报慈遂云甚么处却成墼子去丛林中道才出来便成墼子祇如每日出入行住坐卧不可总成墼子且道这僧出来具眼不具眼X光孝觉因长庆问那僧才出礼拜为什么便将为墼子孝云适来那边亦有人恁么问庆云向伊道什么孝云亦向伊道比来抛砖引玉却引得箇墼子雪窦显云灵俐汉才闻举着便知落处然虽如此放过觉铁嘴夫宗师家语不虗发出来必是作家因甚么抛砖引墼诸禅德要识赵州么从前汗马无人识只要重论葢代功昭觉勤云诸方尽道赵州得逸羣之机一期施设不妨自在这僧要击节扣关闪电光中卒着手脚不办觉銕嘴能近取譬不坠宗风法眼有通方鑑才便知落处敢问诸人既是宗师为甚么抛砖只引得箇墼子白巖符云觉公错下名言法眼随语生解且置一边赵州以势欺人放过不可当时这僧出来便与掀倒禅牀看他作何合煞赵州因僧问如何是咬人师子州曰归依佛归依法归依僧莫咬老僧天宁琦云这僧也只是个喋屎狗为甚么赵州一见便撒屎彩奔龊家赵州因僧问至道无难唯嫌拣择是时人窠窟否州曰曾有人问老僧直得五年分踈不下雪窦显云识语不能转死郄了也好与二十棒这棒须有分付处若辨不出且放此话大行X古南门云赵州答话深辨来风雪窦道识语不能转死郄了也好与二十棒古南道无端无端又道这棒须有分付处若辨不出且放此话大行古南道个瞎若人辨得管取丹霄独步愚菴盂云赵州古佛尚且经及五年道不得何况其余你们只管乱开大口时旁僧哂之余乃打三下曰举似明眼人看赵州到百丈丈问近离甚处州曰南泉丈曰南泉近日有何言句州曰未得之人直须悄然丈便喝州作怕势丈曰大好悄然州乃作舞而出瑯瑘觉云赵州老人向狮子窟中换得爪牙昭觉勤云作家相见彼此难搆茫然悄然进前退后揑不成塑不就大路不行草里走天童忞云贼是小人智过君子然二人贼汉之中有一正贼有一草贼若定当得出许你是个汉子不然总须着贼赵州问座主讲什么经主曰涅槃经州曰问一段义得么主曰得州以脚向空趯一趯吹一吹曰是什么义主曰经中无此义州曰脱空谩语汉此是五百力士揭石义也不识老宿代讲主云和尚谩某甲谩大众雪窦显别云和尚惯得其便赵州问僧发足何处曰雪峰州曰雪峰有何言句示徒曰寻常道尽十方世界是沙门一只眼汝等诸人X向甚处疴州曰阇黎若回寄箇锹子去瑯瑘觉云众中有云寄锹子去埋郄雪峰若道寄钵盂去便说盛粥饭用狂解梦见作么商量不是僧繇手谩说学丹青清化嶾云当时可惜不遇作家若是山僧见道阇黎若回寄箇锹子去便云不将去他若问为什么不将去和尚这里少他不得赵州到云居居曰老老大大何不觅箇住处州曰什么处是从谂住处居曰山前有箇古寺基州曰和尚自住取又到茱萸萸曰老老大大何不觅箇住处州曰什么处是从谂住处萸曰老老大大住处也不知州曰三十年弄马骑今日郄被驴子扑云居钖云甚么处是赵州被驴扑处沩山哲云云居茱萸为人犹如为巳争奈赵州不入这绻缋然虽如是不得雪霜力焉知松栢操大沩泰云二老只解把住不解放行赵州只解放行不解把住捡点将来未为全美且双放双收一句作么生道毕竟水须朝海去到头云定觅山归赵州问僧曾看法华经么曰曾看州曰衲衣在空闲假名阿练若诳惑世间人汝作么生会僧拟礼拜州曰汝披衲衣来么曰披来州曰莫惑我曰作么生得不惑去州曰莫取我语雪窦显云大小赵州龙头蛇尾诸人若能辨得便乃识破赵州如或不辨个个高拥衲衣莫惑翠峰X好古南门云雪窦也是绳上生蛇揑目自惑且问诸人只如赵州恁么问这僧恁么答还是这僧惑赵州赵州惑这僧当时要得不惑待伊问汝披衲衣来么但云和尚眼中不可着屑赵州在井楼上打水次见南泉过乃抱柱悬脚曰相救相救泉遂向踏梯上打曰一二三四五州少顷郄具威仪上方丈曰适来谢和尚相救昭觉勤云一人将错就错一人看楼打楼虽然如是父为子隐直在其中径山䇿云赵州悬半卖狗南泉有年无德作这去就当时只好拽翻梯子教这汉一生蹭蹬还知么养子方知父慈西山音云土老师若不将错就错赵州这汉几乎悬杀赵州问新到曾到此间么曰曾到州曰喫茶去又问一僧曾到此间么曰不曾到州曰喫茶去院主问和尚为甚曾到也喫茶去不曾到也喫茶去州唤院主主应诺州曰喫茶去保福展云赵州惯得其便镜清怤举问僧云汝作么生会僧便去清云邯郸学唐步雪窦显云这僧不是邯郸人为甚学唐步若辨得出与汝茶喫X青龙斯云赵州老汉通身为人不免被院主看破赵州因僧辞州问甚处去曰诸方学佛法去州竖拂曰有佛处不得住无佛处急走过三千里外逢人不得错举曰与么则不去也州曰摘杨花摘杨花径山杲云有佛处不得住生铁秤锤被虫蛀无佛处急走过撞着嵩山破灶堕三千里外逢人不得错举两个石人相耳语恁么则不去也此语巳徧天下摘杨花摘杨花唵摩尼达哩吽㗶咤天童觉云沉空滞迹犯手伤锋俱未是衲僧去就直须不入人行市不上他牀榻正不立玄偏不附物方能把住放行有自由分荐福璨云赵州说话如巫师祭鬼相似真实恳切要令病人当下安乐末后一道神呪虽然灵验争奈救这僧不得天宁琦云妙喜老祖唱之于前天宁远孙和之于后门前种莴苣莴苣生火筯火筯开莲花莲花结木瓜木瓜忽然颠落地撒出无限无限芝蔴何也且要入拍宝寿新云斩新铁蒺藜直透两重关欲透两重关岭头依旧月弯弯赵州闻沙弥喝参乃向侍者曰教伊去侍者才教沙弥去沙弥便珍重州向傍僧曰沙弥得入门侍者在门外云居钖云什么处是沙弥入门侍者在门外这里X会得便见赵州赵州因僧问二龙争珠谁是得者州曰老僧祇管看雪窦显云看即不无争即不得且道扶这僧扶赵州云居庄云争者不得得者不争赵州只管看要且不失珠古南门云争即不无看即不得且道珠在甚么处赵州到一庵主处问有么有么主竖起拳头州曰水浅不是泊船处便去又到一庵主处问有么有么主亦竖起拳头州曰能纵能夺能杀能活便礼拜姜山爱云赵州只见锥头利不见凿头方云居舜云赵州当时甚生意气虽然如是要且鼻孔在二庵主手里龙门远云庵主一等竖拳赵州因甚肯一个不肯一个且道得失在甚么处要识赵州么拍禅牀左边一下要识二庵主么拍禅牀右边一下还有检点得出者么良久云易开终始口难保岁寒心沩山果云泣露千般草吟风一样松为什么肯一个不肯一个这里见得透释迦不先弥勒不后坐断要津天长地久苟或不然月庵为你下箇註脚良久云若不如是争知如是昭觉勤云佛祖命脉列圣钳锤换斗移星惊天动地有般汉未出窠窟只管道舌头在赵州口里殊不知自已性命巳属他人若能握向上纲宗与二X庵主相见便可以定龙蛇别缁素正好着力还知赵州落处么切忌瞒顸万峰藏云可惜赵州不遇三峰老汉当时若见与么揑怪便与对众三十拄杖趂出院免得天下人论量通玄奇云二庵主怀藏至宝以待其人赵州更是大海经商酬价罕有人识明果淖云赵州惯做白拈贼不消庵主一箇拳头口欵尽供了也虽然且道二庵主还识赵州么西遯超云尽道二庵主本无优劣赵州无风兴浪惑乱人一上料掉没交涉又谓赵州权衡在手抬搦任意借庵主拳头显自家作用这便是赵州自赞杀活纵夺处亦料掉没交涉还有知赵州落处者么咄莲华峰一条拄杖子未放你在云庵悦云水浅不是泊船处言中有响能纵能夺便礼拜句里藏锋老赵州可谓用尽神通二庵主善能坐观成败如今有般无主孤魂不具透关眼乃只管较得较失不惟蹉过古人亦且埋没自已明眼见那禁一笑还委落处么大冶精金应无变色东塔熹云两个担板汉坐观成败带累老赵州净地喫交理安洸云权衡佛祖龟鉴宗乘须是赵州直捷担荷不负来机还他庵主既同竖一拳头因甚有恁X么有不恁么鸳鸯绣出从君看不把金针度与人莲柎䇿云赵州着緉草鞋到处行脚不怕疑杀人乃向二菴主手里纳败阙顾左右云且道甚处是赵州纳败阙处两行孤鴈扑地高飞一对鸳鸯池边独立赵州因僧问道人相见时如何州曰呈漆器雪窦显云诸禅德还有识赵州底么出来相共商量若未能辨明大好从头举与你点破四九三十六收古南门云赵州巳是无折合雪窦更添盐添酱虽然还有识得赵州者么三生六十劫灵巖储云赵州古佛虽是当门只一齿等闲吐露些儿直令人五年分疎不下赵州因二僧相推不肯作第一座主事白州州曰总教伊作第二座曰第一座教谁作州曰装香着曰装香了也州曰戒香定香慧香解脱香天童华云赵州下一槌不妨惊羣动众仔细检点将来也是泥里洗土块若是荐福门下不用相推第一座也有人第二座也有人第三座也有人虽然如是不免从头註破第一座铁眼铜睛觑不破第二座阳春白雪无人和第三座真实身心同达磨且道与赵州是同是别愚庵盂云赵州着个座元于佛祖位上使天下丛林无敢正座规绳自此一跌直至于今整理不上X还有人为法社正纪纲者么不必相推请来相见如无山僧摈却圣僧去也赵州到保寿寿见来便背面而坐州乃展坐具寿便起归方丈州收坐具便下去保福展云保寿忘头失尾赵州平地喫扑赵州因一僧曰某甲从长安来横一条拄杖不曾拨着一人州曰自是大德拄杖短僧无语天童悟代僧云某甲罪过不意轻触和尚赵州因僧问久向石桥到来祇见略彴州曰汝祇见略彴且不见石桥曰如何是石桥州曰渡驴渡马城山洽云这僧借事验主邈视赵州赵州不妨顽软用白拈手段轻轻按过果然上钓你道渡驴渡马是赏他罚他这里看破一生参学事毕不然喫水也须防噎赵州上堂金佛不度炉木佛不度火泥佛不度水真佛屋里坐径山杲云赵州和尚吐心吐胆恁么告报了也还有知恩报恩者么便下座仰山钦云揭示如来正体发明向上宗猷赵州固是好手只是不合强生节目雪崖见处又且不然金佛度炉木佛度火泥佛度水真佛𠰒切忌话堕忽有个汉出来道你恁么说正是强生节目拍膝一下云将谓无人证明天界盛云大小妙喜不识好恶尽大地人被赵州X刳了眼睛鼻孔将个无位真人推下万丈深坑至今求出头不得径山今日为伊出只手救拔去也金佛须度炉木佛须度火泥佛须度水真佛不许他在黑山下作鬼家活计直教劒刃上行火𦦨里走入生死流辟圣凡路显全机大用向如意头上纵横无碍去也会么换骨洗肠重整顿通身手眼更须参赵州示众曰老僧三十年前在南方火炉头有一则无宾主话直至于今无人举着净慈闻云森罗万象明暗色空日夜举掦赵州古佛不是不知只为贪程太速白巖符云者里也有一则无宾主话山僧三十年前未发意行脚时早巳举示诸人了也是汝诸人还记得么赵州三十年无人举着白巖未发意行脚时早巳举示且道早巳举示底是无人举着底是若言无人举着底是错过白巖若言早巳举示底是错过赵州直饶你二俱坐断中亦不存更要问你唤什么作无宾主话拟议不来痛棒打出瓶山谦云赵州祇知卖弄殊不知未开口前早落宾主行队宗门拈古彚集卷第十六X宗门拈古汇集X卍XXX宗门拈古彚集卷第十七古杭白巖嗣祖沙门净符彚集南三赵州上堂至道无难唯嫌拣择才有语言是拣择是明白老僧不在明白里是汝还护惜也无时有僧问既不在明白里护惜箇什么州曰我亦不知僧曰和尚既不知为甚道不在明白里州曰问事即得礼拜了退雪窦显云赵州倒退三千里天童觉云这僧也如切如磋不能见机而变赵州也如琢如磨几乎事不解交众中祇管道退身有分殊不知尽力提持还体悉得么焦砖打着连底冻天童悟云大小赵州大似推恶离已何不与他本分草料古南门云赵州贵图本分不知翻成分外虽然不得五丁力蚕丛路不通汝等诸人问甚护惜不护惜并须喫古南棒我今为汝保任此事终不虗也赵州因婆子令人送钱请转藏经州受财了却下禅牀转一匝乃曰传与婆转藏经巳竟其人回举似婆子婆子曰比来请转全藏如何只为转半藏X径山杲云众中商量道如何是那半藏或云再遶一匝或弹指一下或咳嗽一声或喝一喝或拍一拍恁么见解只是不识羞若是那半藏莫道赵州再遶一匝直饶遶百千万匝于婆子分上只得半藏设使更遶须弥山百千万亿匝于婆子分上亦只得半藏假饶天下老和尚亦如是遶百千万亿匝于婆子分上也只得半藏设使山河大地森罗万象若草若木各具广长舌相异口同音从今日转到尽未来际于婆子分上亦只得半藏诸人要识婆子么良久云鸳鸯绣出从君看不把金针度与人天宁琦云这婆子谓赵州只转得半藏弄假像真当时何不向未绕禅牀时会取车溪冲云诸上座且道那里是他转半藏处还会么五五二十五欲识全藏么良久云善吉维摩谈不到目连鹙子视如盲宝寿方云诸禅德且道那半藏还曾有人转得么山僧今日为你转去也良久云如是如是又良久云不是不是灵隐礼云二人蓦拶相逢抑掦一大藏教直得龙吟雾起虎啸风生若据正眼看来合喫山僧棒在愚菴盂云赵州既受施利许为转藏以不全转大失所望历来诸方批判总为那半藏欲补赵老之不足细算大藏之数却也争不多了其余只待星X宿劫千佛出世以补之或不能待山僧不惜腕头气力代为一二却也嬾下禅牀更不能绕经周匝极是省便分明计取数目更不可谓老僧负汝也赵州示众把定干坤眼绵绵不漏丝毫我要你会你且作么生会天童觉云还端的也未直饶你这里会得七穿八穴我也知你出赵州绻缋不得宝寿新云漏与不漏虗空着楔会与不会混沌增眉饶你把得定放得开犹未是十成稳当大众还识干坤眼么从来不借三光力照彻山河万斛金赵州因僧问如何是道州曰墻外的曰不问这箇道州曰问甚么道曰大道州曰大道透长安乌石道云赵州虽然指出分明可惜这僧当面错过石溪则不然忽有人问如何是道但向他道昨日有人从四安来今朝出广德去且道与赵州是同是别良久云看脚下天奇瑞云这僧只解问路不知当面蹉过赵州贪渡行人那防失却船钱大慈璸云这老汉真个八字打开分明倜傥其奈这僧当面蹉过今日有人问如何是道向他道富春到天目一百二十里且道与古人是同是别乃嘘一声赵州因僧问百骸俱溃散一物镇常灵时如何州曰今朝又风起X径山杲云今朝又风起閙处莫插嘴触着阎罗王带累阴司鬼天宁琦云天宁下个註脚也要醉后添杯今朝又风起不必更疑猜就地撮将黄叶去入山推出白云来灵巖储云今朝又风起老君元姓李寥寥宇宙间极目谁知已喝一喝赵州因僧问万法归一一归何处州曰我在青州做领布衫重七斤昭觉勤云摩醯三眼一句洞明似海朝宗千途共辙虽然如是更有一着在忽有问蒋山万法归一一归何处只对道饥来喫饭困来打眠仰山钦云大小赵州脚跟下红线不断等闲问着便见牵东补西若是道林则不然万法归一一归何处噼嵴便与三十虽则太煞伤慈要且一时庆快拈拄杖云只今莫有与么问底么乃靠拄杖云放过一着灵隐林云赵州虽则善用太阿截断这僧舌头未免自扬家丑灵隐则不然或有问万法归一一归何处只向他道今日热如昨日热高峰妙云大小赵州拖泥带水非特不能为这僧斩断疑情亦乃赚天下衲僧死在葛藤窠里西峰则不然今日忽有人问万法归一一归何处只向他道狗䑛热油铛X天界盛云要头斫将去要皮剥将去要心刳将去且喜没箇法子奈得白拈贼何东明际云赵州恁么答话大似熟处难忘山僧则不然设有问万法归一一归何处伹向道大地山河一片雪金粟元云与么答话美则美矣只是有些儿汗臭气赵州因僧问如何是赵州州曰东门西门南门北门径山杲云这僧问赵州赵州答赵州得人一马还人一牛人平不语水平不流会么受恩深处宜先退得意浓时便好休天宁琦云尽这僧神通跳赵州关不过大丈夫汉当众决择未到弓折箭尽即便拱手归降何不着一转语教他纳欵去且道着得个什么语磬山脩云这僧设个问头也甚奇怪道他未会争敢入虎窟捋虎须道他会争肯恁么休去赵州因官人问和尚还入地狱否州曰老僧末上入官曰大善知识为什么入地狱州曰我若不入阿谁教化你福严容云赵州老汉手脚不同不唯入水拖人且能面夺旂帜虽然未免露柱勘破赵州因僧问如何是毗卢顶相州曰老僧自小出家不曾眼花天童华云大小赵州语上偏枯若有问山僧如何X是毗卢顶相只对道大的大小的小天童杰云若向赵州语下见得坐杀天下衲僧若向应菴语下见得走杀天下衲僧华藏又且不然忽有问如何是毗卢顶相只对他道碌砖赵州因僧问未有世界早有此性世界坏时此性不坏如何是不坏之性州曰四大五蕴曰此犹是坏底如何是不坏之性州曰四大五蕴昭觉勤云千尺寒潭彻底清赵州因僧问三身中那个是本来身州曰缺一不可义山讷云大小赵州被人一拶直得分踈不下而今若有问义山三身中那个是本来身便起身叉手而立待他眼目定动噼嵴便打赵州因一秀才问佛不违众生愿是否州曰是曰某甲就和尚乞取手中拄杖得否州曰君子不夺人所好曰某非君子州曰老僧亦非佛义山讷云赵州古佛与夺自由自非过量人未免向是非窠里走却海门涌云赵州古佛有齿无德当时何不成人之美若是海门便两手授之待拟接噼嵴便打不惟直下使他得出一身白汗庆快平生亦使后来慕佛之士知我衲僧作用长沙招贤景岑禅师一夕与仰山翫月次仰曰人人尽有这个祇是用不得岑曰恰是倩汝用仰曰你作么生用岑噼胸与一踏踏倒仰山起来曰㘞X你直下似箇大虫长庆稜云前彼此作家后彼此不作家乃别云邪法难扶保福展云好一箇月只是用力大多被他踏破却成两个人人尽道岑大虫奇特须知仰山有陷虎之机德山密云好更与一踏瑯瑘觉云李陵虽好手争免陷番身径山杲云小释迦有陷虎机老大虫却无牙齿当时一踏岂造次蓦然倒地非偶尔众中还有缁素得二老出者么良久云设有也是掉棒打月天宁琦云二大老如斯吐露于建化门头足可观光若是这箇事料掉没交涉龙翔䜣云一人开关延敌一人埋兵掉鬬若是这箇事总未梦见在宝庆法云小释迦不会作客劳烦主人恰是倩汝用便与本分草料直饶戴角勐虎也教倒退三千里法忍谧云尽道小释迦被岑大虫一捺捺倒殊不知岑大虫被小释迦一坐坐地至今起不得如今莫有为伊起得者么还我大虫来长沙因一秀才看千佛名经乃问百千诸佛但见其名未审居何国土还化物也无沙唤秀才才应诺沙曰黄鹤楼崔颢题诗后秀才还曾题也无曰未曾题X沙曰得闲题取一篇好沩山果云若是个汉才见长沙恁么道伹云黄鹤楼要题也不难未审百千诸佛居何国土若下得这一拶非唯坐断长沙舌头亦乃名标青史昭觉勤云蓦刀噼面解辨者何人噼面当胸承当者有几若能向奔流度刃疾燄过风处见长沙横身为物去不消一揑其或随言诠入露布便谓问东答西捩转话头且喜没交涉毕竟作么生是长沙端的处还委悉么杀人刀活人劒磬山脩云长沙虽得杀人刀活人劒不无龙头蛇尾若是山僧则不然待他问声未绝便唤云秀才他拟应诺遽索云居何国土云门信云可惜百千诸佛被长沙和尚埋向一座黄鹤楼里唤作註解得么痴人面前不得说梦天界盛云岑大虫洒食大地皮毛有滴血处可成甘露种族虽然在崇先又且不然待问百千诸佛但见其名未审居何国土伹唿云秀才待应诺便向道你好个彩头一试便中状元翠巖喆云长沙古佛虽然善赴来机怎奈措大犹忙有辜鹤楼胜槩今日若有问翠巖百千诸佛未审居何国土但向道碧玉殿流声浩浩紫金光涌汗淋淋紫梅周云长沙与么酬对可谓千佛顶上拈来万国土中指出虽然也是借手行拳因人施设紫梅X则不然有问百千诸佛未审居何国土但对道你今日曾喫饭么待道不曾便向道不喫却不要肚饥么大众且道与长沙相去几何见之不取思之千里长沙示众我若一向举唱宗乘法堂前须草深一丈四祖泽云如斯举唱未当宗乘山僧则不然直使尽大地无寸土更须三十棒何故聻鲸吞海水尽露出珊瑚枝大觉昇云何止草深一丈山僧若举唱宗乘直得尽大地人讪谤不巳虽然如是不入惊人浪难逢快意鱼白巖符征云长沙恁么道且道意在于何为复意在入廛埀手为复意在孤峰独宿若辨别得许你与长沙同一眼见同一耳闻辨别不得九间僧堂里称禅客黑面老子打你鬼骨臀有日在长沙因僧问南泉迁化后向甚么处去沙曰东家作驴西家作马曰未审意旨如何沙曰要骑便骑要下便下径山杲云今日有问云门圆悟老人迁化后向甚么处去向道入阿鼻大地狱去未审意旨如何饮洋铜汁吞热铁丸或更问还救得也无救不得为什么救不得是者老汉家常茶饭天宁琦云若欲报德酬恩须是长沙妙喜忤逆儿孙始得虽然珊瑚枕上两行泪半是思君半恨君X长沙因僧问如何转得山河国土归自已去沙曰如何转得自已成山河国土去曰不会沙曰湖南城下好养民米贱柴多足四隣僧无语沙乃示偈曰谁问山河转山河转向谁圆通无两畔法性本无归昭觉勤云得人一牛还人一马天童觉云虽然主宾互换要且泥水不分忽然捩转鼻头恁么不恁么总不得又合作么生如今王令稍严不许搀行夺市瑞巖愠云者僧担一担矒𥋾换得一担𣸩淈虽然不因夜来鴈怎见海门秋磬山脩云饶你转得山河大地归自已去却是埋没已灵更饶你转得自已成山河大地去犹是背觉合尘总不恁么且道转即是不转即是长沙一日令僧问同参会和尚曰和尚见南泉后如何会默然曰和尚未见南泉巳前作么生会曰不可更别有也僧回举似沙沙曰百尺竿头不动人虽然得入未为真百尺竿头重进步十方世界示全身僧便问祇如百尺竿头如何进步涉曰朗州山澧州水曰不会沙曰四海五湖皇化里径山杲云要见长沙还须更进一步若有人问如何是者一步待我欵欵地与你葛藤保宁全云妙喜道要见长沙更进一步保宁则不然要识长沙更退一步毕竟如何换骨洗肠重整头通身是眼更须参X博山来云会公坐杀法身不通凡圣岑老碧天云外更鬬精华白牛牯触牧多方死猫儿解弄也活与盲人点眼聋者开聪会公还识痛痒么天童忞云径山保宁二大老一脚前一脚后检点将来未得歇在要识长沙直须倒却剎竿子始得为甚如此打破净瓶无一事杜鹘啼在落花枝长沙因三圣令秀上座问南泉迁化向甚么处去沙曰石头作沙弥时参见六祖秀曰不问石头见六祖南泉迁化向甚么处去沙曰教伊寻思去秀曰和尚虽有千尺寒松且无抽条石笋沙默然秀曰谢和尚答话沙亦默然秀回举似三圣圣曰若实与么犹胜临济七步然虽如此待我更验看至明日圣乃上问承问和尚昨日答南泉迁化一则语可谓光前绝后今古罕闻沙亦默然昭觉勤云也大奇也大奇长沙畵虎却成狸南泉一去无消息空使行人说是非南㵎问云者则公案汝诸人作么生断祇如长沙三处默然汝诸人作么生会若也会得为我各下一转语复颂之曰一则南泉迁化语光前绝后古今希大虫无齿果然别不是亲遭不易知长沙游山归至门首首座问和尚甚处去来沙曰游山来座曰到甚么处沙曰始从芳草去又逐落花回座曰大似春意沙曰也胜秋露滴芙蓉雪窦显云谢师答话X宝寿方云首座若是个汉当时待道始从芳草去又逐落花回便好云和尚此回游山不易看者汉又当作何去就长沙因竺尚书来谒乃唤尚书书应诺沙曰不是尚书本命曰不可离却即今祇对别有第二主人沙曰唤尚书作至尊得么曰恁么则总不祇对时莫是弟子主人否沙曰非但祇对与不祇对时无始劫来是个生死根本乃示以偈曰学道之人不识真只为从前认识神无量劫来生死本痴人唤作本来人径山杲云即今祇对者既不是本来人却唤甚么作本来人良久云我恁么道且作死马医理安洸云区鑛别金长沙好手妙喜虽是直捷提持要且未能起膏肓之疾如今有般汉奴郎不辨菽麦不分不能出意想窠臼五蕴身田尽道岂有第二人苦哉苦哉若与么阎老子打算饭钱莫言不道长沙因皓月供奉问古德曰了即业障本来空未了应须偿夙债祇如师子尊者二祖大师为甚却偿债去沙曰大德不识本来空曰如何是本来空沙曰业障是白巖符云玉解连环珠穿九曲须让他长沙作手若以过量衲僧巴鼻论本分草料犹欠也当时问如何是本来空便与噼头一棒则千古称尊又岂止大虫而巳X鄂州茱萸禅师上堂擎起一橛竹曰还有人向虗空里钉得橛么时有灵虗上座出众曰虗空是橛萸便打灵曰莫错打某甲萸掷竹便归方丈云门偃云矢上加尖有僧云和尚适来与么道那门云槌钟谢响得个虾蟆出来雪窦显云若要此话大行直须打了趂出法云秀云茱萸只知瞻前者僧不能顾后仔细检点将来两个总须喫棒栖贤諟云且道者僧出来与么道具眼不具眼茱萸当时便打且道打伊甚么处试检看南堂欲云茱萸空中钉橛灵虗旱地遭钉雪窦不管尽法无民只要话行千古检点将来总是一队撩虗汉天童悟云茱萸当时打者僧果错不错若错为甚归方丈若不错为甚归方丈试断看复云疑杀人白巖符云一等收放得宜就中茱萸可爱是则是当时被者僧个久知和尚言清行清浊又作么生茱萸因赵州执杖上法堂从东过西萸曰作甚么州曰探水萸曰我者里一滴也无探箇甚么州以杖靠壁便下去沩山哲云赵州善能探水不犯波澜茱萸一滴也无怎奈关防不得瑯瑘觉云势败奴欺主年衰鬼弄人天童华云茱萸一滴也无滔天白浪赵州以杖靠X壁不犯清波虽然二老同死同生怎奈山僧未肯放过理安洸云茱萸墻壍不牢赵州探竿短小检点将来二俱不了衢州子湖利踪禅师于门下立牌曰子湖有一只狗上取人头中取人心下取人足拟议即丧身失命临济会下有二僧来参方揭帘湖便喝曰看狗僧回首湖便归方丈雪窦显云众中总道者僧着一口着即着了怎奈者僧在敢问诸人子湖狗着者便死因什么者僧在若无通方眼救得者僧设使子湖出世咬杀百千万个有甚么益我当时若见先斫下牌然后入院待者老汉喝云看狗与伊放出个焦尾大虫如今诸人要见么日势稍晚归堂神鼎諲云古人提唱一段因缘诚非细事你道正恁么时下得甚么语神鼎当时若在即喝云者畜生又云死又作退势天童华云者老汉虽惯得其便怎奈咬者僧不杀且道利害在什么处天宝枢云若是个汉踏碎却牌直入相见待他道看狗便与擒住云畜生畜生直教子湖进不得退不得一不钝置临济二不孤负自已万峰蔚云入门一喝头正尾正拟议思量丧却性命且作么生入得他家门户X百丈泐云不入虎穴焉得虎子当时二僧待他喝曰看狗便与拦胸把住曰者畜生莫探头好他拟作伎俩拂袖便行岂不痛快子湖一夜于僧堂前呌曰有贼有贼众皆惊动有僧自堂内出湖把住曰维那捉得也捉得也僧曰不是是某甲湖曰是即是祇是汝不肯承当翠巖芝云子湖也是相头买帽沩山果云子湖恁么大似按牛头喫草天界盛云大小子湖龙头蛇尾若是崇先待道不是是某甲便即推倒曰你还要偷老僧那子湖因刘铁磨到乃问久响刘铁磨莫便是否磨曰不敢湖曰左转右转磨曰和尚莫颠倒湖便打昭觉勤云子湖棒头有眼只为权柄在手铁磨皮下有血还他竿木随身虽然柔弱胜刚强且要话在荆州白马昙照禅师常曰快活快活及临终时乃呌曰苦苦又曰阎罗王来取我也院主问和尚当时被节度使抛向水中神色不变如今何得恁么地照乃举起枕子曰汝道当时是如今是院主无对照乃掷下枕子法眼益代院主当时但掩耳出去清凉钦云当时好夺枕子噼面便掷云峰悦云苦苦当时是即今是夺枕子呈似云阎罗王只在者里X大沩智云彻底老婆心天宝枢云白马死却活院主活却死三更过铁围日轮正当午白巖符云头正尾正在白马犹欠也院主道如今何得恁么地但仍高声呌云苦苦阎罗王来取我也不妨疑杀天下乃无端举枕云云那里讨甚么奇特邓州香巖下堂义端禅师上堂语是谤寂是诳语寂向上有事在老僧口门窄不能为汝说得便下座灵隐岳云香巖与么道是说不说良久云喫茶去天目礼云若教频下泪沧海也须干本觉微云香巖舌头拖地松源错下註脚清福只管坐地看扬州日子和尚因亚谿来参子作起势谿曰者老山鬼犹见某甲在子曰罪过罪过适来失祇对谿欲进语子便喝谿曰大阵当前不妨难御子曰是是谿曰不是不是赵州谂云可怜两个汉不识转身句天宁慧云赵州不识好恶妄判古人殊不知者两个汉得便宜处是失便宜致使后来都成了龙头蛇尾诸禅德且道那里是他龙头蛇尾试检点看宗门拈古彚集卷第十七X宗门拈古汇集X卍XXX宗门拈古彚集卷第十八古杭白巖嗣祖沙门净符彚集南三终南山云际师祖禅师问南泉摩尼珠人不识如来藏里亲收得如何是藏泉曰与汝往来者是祖曰不往来者如何泉曰亦是藏祖曰如何是珠泉召师祖祖应诺泉曰去汝不会我语祖从此信入雪窦显向往来者是处云草里汉向不往来者亦是处云雪上加霜向如何是珠处别云险又云百尺竿头作伎俩不是好手这里着得箇眼主宾互换便能深入虎穴或不漝么纵饶师祖悟去也是龙头蛇尾白云端云这僧一颗摩尼珠可谓希世之宝大可怜生几乎落在万丈深坑犹赖南泉老手亲为托起且道此珠现今在什么处乃云海神知贵不知价留与人间照光夜净因成云南泉应机酬对纵夺可观检点将来终未能指出他珠在直饶道汝不会我语正是藏毕竟珠在甚么处莫是海神知贵不知价么此是近来新妇禅不劳拈出拍禅牀云珠之与藏被老僧一拍粉碎诸人更来这里讨什么盌又拍一下X照觉勤云南泉一期垂手收放擒纵则不无要且未见向上事在只如尽大地是如来藏向甚么处着珠尽大地是摩尼珠唤什么作藏若明得有转身处许你具一只眼南堂欲云南泉入草求人雪窦横身虎穴则且置且道师祖悟去毕竟承谁恩力这里着得箇眼便见头正尾正古南门云南泉太煞繁词待问如何是如来藏但云更莫别求如何是珠一槌粉碎了也不妨好手诸人还会么理安洸云南泉用尽自已心笑破他人口山僧则不然有问如何是藏锦包特石如何是珠铁褁泥团宣州剌史陆亘大夫问南泉大悲菩萨用许多手眼作么泉曰如国家用大夫作什么雪窦显别南泉云不及大夫所问保宁勇别云也未为分外大夫因南泉迁化来弔慰院主问大夫何不哭先师大夫曰院主道得亘即哭主无对长庆稜云且道合哭不合哭池州甘贽行者入南泉设斋时黄檗为首座贽请施财檗曰财法二施等无差别贽曰恁么道争消得某甲䞋便舁钱出去须臾复入曰请施财檗曰财法二施等无差别贽乃行䞋X翠巖真云甘贽行者黠儿落节黄檗施财何曾梦见云居元云大小黄檗被甘贽换却一只眼径山杲云一等是随邪逐恶云居罗汉较些子灵隐岳云总是掩耳偷铃殊不知甘贽有收有放首座彻底惺惺云收雨霁长空濶一对鸳鸯畵不成愚菴盂云翠巖大慧观风知变裁抑有方只是但见锥头利不见凿头方黄檗运筹帷幄决胜千里行者两度冲锋一擡一捺可谓用尽自已心笑破他人口唯南泉老汉却能坐观成败灵巖储云翠巖虽则一手擡一手搦肘臂终不外曲首座固是熟处难忘未免执一不变行者可谓予夺临时太杀希功冀傚争似梁谿五居士设斋行䞋不矜不伐祇要诸人饱便休青龙斯云黄檗大似停囚长智行者亦似贫儿卖富虽然二俱作家检点将来不无渗漏若是山僧作黄檗待行者请施财信手拈来噼面便掷行者虽通身是眼管教措手不及明招补征云行者两度请行施是好心不是好心黄檗答话两转一般行者为甚肯一不肯一甘贽开接待有问曰行者接待不易贽曰譬如餧驴餧马瑯瑘觉云快把饭来X五祖演云愿行者长似今日高峰妙云瑯瑘和尚美则美矣只是做造怆忙不堪供养五祖和尚不鑑来风一锅澹虀羮可惜着了许多盐醋譬如餧驴餧马只向他道残羮馊饭不劳搬出大众且道与古人是同是别定当得出日消万两黄金不然喫水也须防噎镇州普化和尚居常入市振铎曰明头来明头打暗头来暗头打四方八面来旋风打虗空来连架打一日临济令僧捉住曰总不恁么来时如何化拓开曰来日大悲院里有斋僧回举以济济曰我从来疑着这汉五祖演云若是五祖则不然有人问总不恁么来时如何和声便打是他须道五祖盲枷瞎棒我只要你恁么道何故一任举似诸方云门信云普化和尚恁么作怪被临济将鼻孔一揑酸去十分若无大悲院躲得过何处见有普化福严容云普化恁么带累人上天无路入地无门且道端的在什么处临济道我从来疑着者汉也未必是好心雪窦云云普化与么答话虽则超今迈古令人景仰不及检较将来要且未能塞断衲僧咽㗋去在今日有问山僧总不恁么来时如何但向伊道谷谷孤谷谷孤普化因临济与河阳木塔二长老同在僧堂内坐相X与议曰普化者汉每日在街市掣风掣颠如他是凡是圣正议时化忽从外入来济便问汝是凡是圣化曰汝且道我是凡是圣济便喝化以手指曰河阳新妇子木塔老婆禅临济小厮儿却具一只眼济曰者贼化曰贼贼便出去首山念云者两个贼有个正贼且道那个是正贼复代云刘盆子普化同临济在一施主家斋济问毛吞巨海芥纳须弥为复是神通妙用为复是法尔如然化遽趯倒饭牀济曰太麤生化曰者里是甚么所在说麤说细济休去明日又同一施主家斋济问今日供养何似昨日化又趯倒饭牀济曰太麤生化曰瞎汉佛法说甚么麤细济乃吐舌雪窦显云两个老贼喫饭也不了好与三十棒棒虽行且那个正贼南堂静云二尊宿如二龙争珠拏云攫雾不动波澜如二虎争餐活捉生擒不伤物命者里或有问毛吞巨海芥纳须弥为复是神通妙用为复是法尔如然只向道一拳拳倒黄鹤楼一踢踢翻鹦鹉洲有意气时添意气不风流处也风流南华昺云临济觌面提撕普化全机酧酢直得南山鼈鼻吞却东海鲤鱼陜府銕牛触倒嘉州大象为甚如此相逢不下马各自奔前程昭觉勤云精金不百鍊怎见光辉至宝不酧价怎X辨真假不是临济不能验他普花不是普化不能抗他临济所谓如水入水如金博金虽然如是放过则彼此作家检点则二俱失利具择法眼者试请辨看天童华云一出一没一往一来勐虎口里夺餐毒蛇头上揩痒要且未称大丈夫事二老名喧宇宙价重当时山僧岂可谨密三寸二俱放过为他弄假像真二俱不放过为他搕𢶍太甚是汝诸人若作佛法商量达磨一宗扫土而尽南堂欲云雪窦与么道也好与二十棒且道过在甚么处不见道正贼走却逻纵人喫棒磬山脩云者二老宿一个具擒龙之手一个得陷虎之机可谓作家相见且道谁是陷虎谁是擒龙具择法眼者试辨取看古南门云者两个汉蓦拶相逢拳来脚应不是冤家不聚头敢问大众临济一条棒寻常横打竖打到者里因甚却吐舌还见二老汉么一声羗笛离亭晚君向潇湘我向秦栖霞成云临济两度撩拨也只要勘破普化而普化是个担板汉两度被临济扭揑鼻孔全然不知雪窦与么道勘破了也于今得一机者还识临济吐舌么慧云盛云普化掀天关临济转地轴就其作为不妨峻峭正眼看来二俱瞎汉好各与三十拄杖忽X有个汉道慧云棒教谁喫打云龙蛇易辨衲子难瞒寿州良遂禅师参麻谷谷见来便将锄头去锄草良到锄草处谷殊不顾便归方丈闭却门良次日复去谷又闭却门良廼敲门谷问阿谁良拟称名忽尔契悟遽曰和尚莫瞒良遂良遂若不来礼拜和尚洎乎被经论赚过一生谷便开门相见及归讲肆乃谓众曰诸人知处良遂总知良遂知处诸人不知云门偃云便有逆水之波又云作么生是良遂知处东林颜云作么生是良遂知处鸬鹚语鹤灵隐岳云为人为彻咬着生铁逆水之波虗空钉橛金州操禅师请米和尚斋不排坐位米到展坐具礼拜州下禅牀米乃坐州位州却席地而坐斋讫米便去侍者曰和尚受一切人钦仰今日坐位被人夺却州曰三日后若来即受救在米三日后果来曰前日遭贼镜清怤因僧问米和尚道前日遭贼意旨如何清云止见锥头利不见凿头方愚菴盂云当时米和尚一到便席地而坐绝教金州上天无路入地无门直坐到楼至如来出世我那时再来与渠相见以手斫额云猫报恩贤云金州失位米胡遭贼秤钩打钉刚是拽X直可惜侍者欠伶俐若是个汉待米和尚道前日遭贼便好问和尚失却甚么当时下得者语非但米师钦服直使金州退身有分五台山祕魔巖和尚常持一木杈凡见僧来才礼拜即叉却颈曰那个魔魅教汝出家那个魔魅教汝行脚道得也叉下死道不得也叉下死速道速道霍山通闻往见之未礼拜便撺入怀中祕乃拊通背三下通拍手曰师兄三千里外赚我来三千里外赚我来保福展云当断不断返招其乱首山念云千闻不如一见法眼益于速道速道下代僧云乞命乞命法灯钦代僧但引颈示之报慈遂代僧云老儿家放下杈子得也五祖戒云山僧当时若见夺取杈来蓦项叉倒点把火照看伊面皮厚多少明招谦云我当时见伊欲道未道之际先与一杈瑯瑘觉云雷声甚大雨点全无湖南上林戒灵禅师初参沩山沩问大德作什么来林曰介冑全具沩曰尽卸了来与大德相见林曰卸了也沩咄曰贼尚未打卸作甚么林无对仰山代曰请和尚屏却左右沩山以手指曰喏喏林后参永泰方谕其旨愚菴盂云且道上林悟沩山旨耶悟仰山旨耶若X从沩山上悟来甲冑何在若从仰山上悟来试问仰山还曾屏却也未若总不恁么从自已领得卸却个甚么僧曰和尚何得以已方人盂以手指曰喏喏青三潭州道吾宗智禅师离药山见南泉泉问阇黎名甚么吾曰宗智泉曰智不到处作么生宗吾曰切忌道着泉曰灼然道着即头角生三日后吾与云巖在后架把针南泉见乃问智头陀前日道智不到处切忌道着道着即头角生合作么生行履吾便抽身入僧堂泉便归方丈五磊权云前辈与么说话大似病鸟栖芦太杀无转智者里则不然智不到处正好道着雨洒巖花风生殿角诊候临时应病与药看孔着楔解粘去缚天马挨开大施门震动干坤星斗落道吾因云巖不安乃问离此殻漏子向甚么处相见巖曰不生不灭处相见吾曰何不道非不生不灭处亦不求相见雪窦显云侍者与我记取者一问昭觉勤别云何处不逢渠云居庄云不生不灭与非不生不灭处总无相见分若问云居脱却殻漏子向甚么处相见只向他道什么处不相见蓦拈拄杖划一划下座白巖符云者两个汉寻常出一言吐一语如铁蒺X黎谁敢咬嚼为甚到者里却似个座主态莫有知他落处者么设有切忌话作两橛道吾指佛桑花问僧者个何似那个曰直得寒毛卓竖吾曰毕竟如何曰道吾门下底吾曰十里大王昭觉勤云以胶投漆验影知形不谙正去偏来怎解明投暗合还委悉么虾蟇跳上梵天蚯蚓蓦过东海径山筞云不开户牗安知明月之光不汎仙槎安覩天河之势道吾以楔拔楔者僧以智破智虽然蓦路相逢未免三头六臂还委悉么爱他年少子翻作白头翁道吾示众高不在绝顶富不在福严乐不在天堂苦不在地狱径山杲云高在绝顶富在福严乐在天堂苦在地狱南堂欲云一人高高处观之不足一人低低处平之有余唱教门中足可观光衲僧门下犹欠悟在本觉又作么生但将饭向无心盌自有人提折脚铛能仁鑑云二大老各得一坐具地便乃分疆列界若是衲僧门下事终未得在祇如悲华者里又且如何衲被蒙头万事休此时山僧都不会道吾因云巖临迁化遣书来辞吾览书毕乃谓洞山密师伯曰云巖不知有我悔当时不向伊道虽然如X是要且不违药山之子报慈遂征云古人与么道还知有也未云巖当时不会什么处是他不会处翠巖芝云道吾道云巖不知有悔当时不向伊说只如与么道道吾还知有也无潭州云巖昙晟禅师因药山问闻汝解弄狮子是否巖曰是山曰弄得几出巖曰弄得六出山曰我亦弄得巖曰和尚弄得几出山曰我只弄得一出巖曰一即六六即一巖后到沩山山问承闻长老在药山弄狮子是否巖曰是沩曰长弄有置时巖曰要弄即弄要置即置沩曰置时狮子在什么处巖曰置也置也法昌遇云好一场狮子只是有头无尾我当时若见沩山道置时狮子在什么处便与放出踞地金毛直教沩山藏身无路泐潭准云药山云巖钝置杀人两父子弄一个狮子也弄不出若是准上座只消自弄乃拈拄杖云大众高着眼遂掷下云个中消息子能有几人知栖霞成云云巖自谓解弄六出及到大沩一出也弄不来当时若解哮吼一声管教大沩倒退三千里洞山度云云巖虽善藏锋不合将金毛收入窟里若是山僧待问置时狮子在什么处便与噼面一掌管教大沩者汉𢌞避不及今日人天普集为诸X人弄一出看乃蓦拈拄杖喝一喝云哮吼一声百兽惧从教香象也奔驰云巖问僧汝爷在否曰在巖曰年多少曰年八十巖曰汝有个爷不年八十还知否曰莫是恁么来者么巖曰恁么来者犹是儿孙洞山价云直是不恁么来者亦是儿孙沩山果云恁么也不得不恁么也不得毕竟作么生良久云从来无位次不用强安排百丈泐云要识爷则易识儿孙则难年来家计萧条甚千里悬悬望信稀云巖扫地次道吾曰太区区生巖曰须知有不区区者吾曰恁么则有第二月也巖竖起扫帚柄曰者个是第几月吾休去玄沙备云正是第二月长庆稜问玄沙被他倒转扫帚柄蓦面摵又作么生沙休去罗山闲云噫两个汉不识好恶云巖个汉缚手缚脚死来多少时也云门偃云奴见婢殷勤沩山喆云将勤补拙保福展云云巖大似泥里推车步步区区雪窦显于恁么则有第二月也处别云洎合放过沩山行云道吾平地生堆云巖因行掉臂玄沙道正是第二月面皮厚多少且道云巖竖起扫帚意X作么生十成好个金刚钻摊向门前卖与谁天宁琦云云巖竖帚道吾休去总是第二月那个是不区区者此夜一轮满清光何处无报恩秀云者一队汉尽谓云巖不能用扫帚摵打断葛藤殊不知烂泥中有剌博山来云粪草堆头辩实扫帚柄里横身管他第二月第几月用得着便用玄沙云门语里有剌是赏伊罚伊莫嫌霜露冷添得好清香磬山脩云我若作道吾待道者是第几月但云恰是管教他扫帚无地放在鼓山贤云玄沙长庆者一辈汉众口铄金非是不知云巖意总只要渠据令而行雪峰门下不道不是药山门下犹隔十万里在云巖因道吾问大悲千手眼那个是正眼巖曰如人夜间背手摸枕子吾曰我会也巖曰作么生会吾曰徧身是手眼巖曰道即太杀道只道得八成吾曰师兄又作么生巖曰通身是手眼白巖符云二大老虽则眉毛彷彿鼻孔依稀要且不失其为大悲正眼若是宝寿又且不然今日有问大悲千手眼阿那个是正眼向道瞎他若道我会也山僧要问他云门亭里为什么不见唐公岭外事拟议不来痛与一顿趂出为什么不见道通身是手眼云巖因院主游石室回巖问汝去入到石室里为什X么便回主无对洞山代曰彼中巳有人占了也巖曰汝更去作什么山曰不可人情断绝去也天童觉云低头失却针开眼拾得线线无头而莫度针无穴以难穿到者里鸾胶续絃须是洞山始得云巖示众有箇人家儿子问着无有道不得底洞山出问曰他屋里有多少典籍巖曰一字也无山曰怎得与么多知巖曰日夜不曾眠山曰问一段事得么巖曰道得却不道天宁琦云道得却不道作么生会常恨春归无觅虗不知转入此中来云巖问僧作什么来曰石上语话来巖曰石还点头也无僧无对巖自代云未语话时却点头洞山莹代僧云多幸和尚证明证果兴代僧云要他点头堪作甚么复云当时者僧下得者一语管取云巖老汉退休有分秀州华亭船子德诚禅师夹山来参子问大德住什么寺山曰寺即不住住即不似子曰不似似个什么山曰不是目前法子曰甚处学得来山曰非耳目之所到子曰一句合头语万劫系驴橛子又曰埀丝千尺意在深潭离钩三寸子何不道山拟开口被子一挠打落水中山才上船子曰道道山拟开口子又打山豁然大悟乃点头三下子曰竿头丝线从君弄不犯清波意自殊山遂问抛纶掷钓师意如何X子曰丝悬绿水浮定有无之意山曰语带玄而无路舌头谈而不谈子曰钓尽江波金鳞始遇山乃掩耳子曰如是如是遂嘱曰汝向去直须藏身处没踪迹没踪迹处莫藏身吾二十年在药山只明斯事汝今既得他后莫住城隍聚落但向深山里䦆头边觅取一个半个接续无令断绝山乃辞行频频回顾子遂唤阇黎山回首子竖起桡子曰汝将谓别有那乃覆却船入水而逝长芦了云棹头拨转河汉星辉船子踏翻天地黯黑竖起拂子云者个是䦆头边干白露净底还知没踪迹处隐身不得底么白巖符云如今答合头语者甚多安得尽如夹山弃众之见船子又安得如船子钳锤之接夹山者两个汉直是千古一遇然船子云吾二十年在药山只明斯事且道是甚么事一僧出众举起坐具云莫是者个事么巖蓦拈拄杖曰无将鹤唳误作莺啼直打出法堂船子有偈曰三十年来海上游水清鱼现不吞钩钓竿斫尽重栽竹不计工程得便休百丈雪云大小船子虽是落草求人太唠嚷生弁山即不然数十年来山上游草深林密兽羣稠等闲撒下漫天网也有金毛也有猴且道猴子堪作何用寻常翻个筋斗子惹得傍观笑不休复顾左右云莫有金毛狮子么出来抖擞牙爪看X宣州椑树慧省禅师道吾来相看值树卧次吾乃近前牵被覆之树问作么吾曰葢覆树曰卧的是坐的是吾曰不在者两头树曰怎奈葢覆何吾便喝昭觉勤云椑树卧起道吾葢覆一喝当头掀翻露布沩山智云相逢不相避个里聊游戏喝一喝云翻天覆地宝寿方云者两个汉一挨一拶未肯放过不失其为主宾敲磕也乃临末稍头道吾一喝椑树为什么便竟尔休去者里覰见一班许你与椑树相见鄂州柏巖明哲禅师洞山与密师伯到访柏问二上座甚么处来山曰湖南柏曰观察使姓什么曰不得姓柏曰名甚么曰不得名柏曰还治事也无曰自有廊幕在柏曰还出入也无曰不出入柏曰岂不出入山拂袖便出明日柏入堂召二上座曰昨日老僧对阇黎一转语不相契一夜不安今请上座别下一转语若惬老僧意便开粥相伴过夏山曰却请和尚问柏曰不出入事如何洞山曰太尊贵生柏乃开粥同共过夏昭觉勤云正偏回互只要圆融直截当机惟崇尊贵洞山观机而作柏巖理长则就虽然如是在蒋山者里须别作个眼目始得当时待伊道不委名便好一拶道他不委你你不委他敢问者里合道X得什么语还有人道得么若有道得山僧也不开粥只分付个龟毛拂子若道不得更参三十年天童杰云明投暗合八面玲珑不犯当头转身有路曹洞门下足可观光若是临济儿孙棒折也未放在当时见道不委姓噼嵴便与一拳者里挨得身转非但开粥相延亦且明窓下安排有么有么喝一喝云漆桶参堂去天童觉云主张门户自有傍来拱默威严谁敢正视借功施设转位提持左右分权不犯尊贵一路还知尊贵处么宝殿无人空侍立不种梧桐免凤来天宁琦云要会尊贵一路么报恩不开两片皮你诸人向甚处摸索宝寿新云若是新上座待伊道太尊贵生便好蓦面唾还有傍不忿底么出来与洞山作主看澧州高沙弥一日斋时见药山自打鼓高乃捧钵作舞入堂山便掷下椎曰是第几和高曰是第二和山曰如何是第一和高就桶舀一杓饭便出广胤标云二老汉如此唱和将谓旁若无人木菴当时若在和饭桶一齐踢翻看他作何去就高沙弥结菴药山之阳一日来礼拜值雨药山问你来也高曰是山曰可煞湿高曰不打者破皷笛云巖曰皮也无打甚么皷道吾曰皷也无打甚么皮山曰今日大好一场曲调X青龙斯云者伙懵懂汉只会卖盐不顾看秤当时山僧若在只向道大好不打者破皷笛更说甚么好曲调管教者棚傀儡一时收场不及宝庆法云药山父父子子将者一片地胡钻乱凿忽有性躁汉出来与他一槌便见氷消瓦解云溪挺云云巖道吾虽善鼓没絃琴唱无腔曲要且鼻孔总在沙弥手里高沙弥初参药山山问甚么处来高曰南岳来山曰何处去高曰江陵受戒去山曰受戒图个什么高曰图免生死山曰有一人不受戒亦无生死可免汝还知否高曰恁么则佛戒何用山曰者沙弥犹挂脣齿在高乃礼拜而退更不登戒云居显云高沙弥向一言点拨处直下知归如鵞王择乳金翅摩天甚生意气虽然若一向恁么丧我儿孙云居者里不解弄死蛇头只是应病与药今日用十支法黑漆衣钵向人天众前两手分付何故曹溪波浪如相似无限平人被陆沉龙渊法云者汉被药山换却眼睛要识那一人还未在樟山量云污他清白门风教坏人家儿女药山老汉固巳不能迯其责若夫高公不图邦国靖祇贵在封侯是又岂非有君心于社稷者哉贒峰竟云善垂香饵设锦穽可称渔猎能竖赤帜拔连城还他勇敢药山父子其谓欤是即是祇如X道有一人不受戒亦无生死可免且道是什么人友可玄云者里则不然待道有一人不受戒亦无生死可免便好蓦面唾当时高上座若下得者般手脚不惟见自已气槩天然亦使药山老汉截舌有分宗门拈古彚集卷第十八宗门拈古汇集X卍XXX宗门拈古彚集卷第十九古杭白巖嗣祖沙门净符彚集青三澧州龙潭崇信禅师因德山来参直上法堂曰久向龙潭及至到来潭又不见龙又不现潭引身曰子亲到龙潭德山无语遂栖止焉雪窦显云将错就错云峰悦云大小德山向虀瓮里腌杀黄龙心云雪窦与么道为是德山将错就错龙潭将错就错识休咎的衲僧必知去处未过关者亦宜辨取还相委悉么纵饶栽种得不是栋梁材天童悟云既是潭又不见龙又不现因甚道子亲到大似方木逗圆窍诸仁者且道甚么处见亲到处试断看X古南门云龙潭老汉就身打劫可惜德山牙如劒树口似血盆驱而纳诸罟获陷穽之中而莫之知避也且道利害在什么处栖霞成云龙潭将虾钓鲤德山认奴作郎两个老汉好与三十痛棒或曰德山且置龙潭过在甚处向道不当魔魅人家男女京兆翠微无学禅师龙牙问自到和尚法席每每上参不蒙一法示诲意在于何翠曰嫌少个甚么牙又问洞山山曰争怪得老僧法眼益别云祖师来也雪窦显云两个老汉被这僧穿却唯有法眼与他同参若是雪窦门下喫棒了趂出云居齐云此三尊宿还有亲踈也无若有那个亲若无亲踈眼在什么处翠微因清平参问如何是西来的的大意微曰待无人即向你道平良久曰无人也请和尚道微下禅牀引平入竹园平又曰无人也请和尚道微指竹曰这竿得恁么长那竿得恁么短平乃有省天童忞云向翠微未疴巳前荐去巳是第二头若竹园里悟得底直是第八首毕竟作么生顾眎大众云咦洎合打破蔡州吉州孝义性空禅师僧参次义乃展手示之僧近前却退后义曰父母俱丧略不惨颜僧呵呵大笑义曰少间与阇黎举哀僧打筋斗而出义曰苍天X苍天昭觉勤云展开两手只见锥头利进前退后不见利头锥呵呵大笑笑里有刀连哭苍天弓折箭尽且道毕竟如何良久云若不共同桥上过争信桥流水不流僊天和尚因僧参拟作礼天曰野狐儿见什么了便礼拜曰老秃奴见什么了便恁么问天曰苦哉苦哉僊天今日忘前失后曰要且得时终不补失天曰争不如此曰谁甘天呵呵大笑曰远之远矣僧四顾便出高峰妙云一问一答有宾有主尽谓二俱作家若据山僧检点这僧犹自可僊天笑杀人阳山顶云尽道这两个汉箭锋相拄拳踢相应若据阳山检点将来直是天地悬隔白巖符云大泽之龙深林之虎蓦拶相逢风号云卷则不无其奈上古淳风为之瓦解僊天因新罗僧到参才展坐具天便捉住曰未发本国时道取一句来僧无语天便推出曰问伊一句便道两句宝寿方云这僧无语不妨将成九仞之山争奈末上欠进一篑之土若是个头尾相称的汉待道问伊一句便道两句便好向道却悔某甲远来管教僊天这汉大开东阁有分广胤标云且道那里是这僧道底两句试分析看X若分析得出僊天被汝看破分析不出辜负僊天劳力漳州三平义忠禅师问大颠不用指东话西请师直指颠曰幽州江口石人蹲平曰犹是指东话西颠曰若是凤凰儿不向那边讨平作礼颠曰若不得后句前话也难圆昭觉勤云彻底老婆心不向那边讨父子要投机无端入荒草三平陞座次有道士出众从东过西又有一僧从西过东平曰适来道士却有见处师僧未在士出作礼曰谢师接引平便打僧出作礼曰乞师指示平亦打复召众曰此两件公案作么生断还有人断得么如是三问众皆无对平曰既无人断老僧为断去也乃掷下拄杖归方丈沩山喆云若不是三平老汉几乎作道理断却不见石巩道三十年一张弓两只箭只射得半个圣人果然三平有偈曰即此见闻非见闻无余声色可呈君个中若了全无事体用何妨分不分天童觉云正相逢没交涉六户不掩四衢绝踪遍界是光明通身无向背正恁么时作么生机丝不挂梭头事文彩纵横意自殊本生和尚示众拈拄杖曰我若拈起汝便向未拈起时作道理我若不拈起汝便向拈起时作主X宰且道老僧为人在什么处时有僧出曰不敢妄生节目生曰也知阇黎不分外曰低低处平之有余高高处观之不足生曰节目上更生节目僧无语生曰掩鼻偷香空招罪犯雪窦显云者僧也善能切磋怎奈弓折箭尽总不如本生是作家宗师拈起也天回地转应须拱手归降放下也草偃风行必合全身远害还见本生为人处么复拈拄杖云太平本是将军致不许将军见太平古南门云本生雪窦俱是作家宗师竭力为人怎奈节目太多不若者僧一时坐断何故不见道毗婆尸佛早留心直至如今不得妙抛下拄杖云是什么雪窦正云者僧虽有衲僧气魄怎奈少捋虎须的作略当时若与抝折拄杖不独见其牙爪亦且免雪窦在节目上更生节目潭州石室善道禅师每见僧来便竖起拄杖曰三世诸佛尽由者个对者少得冥契长沙闻乃曰我若见即令放下拄杖别通个消息三圣将此语祇对被室认破为长沙语杏山闻三圣失机乃亲到石室室见来乃潜入碓房碓米杏曰行者接待不易贫道难消室曰穿心盌子盛将来无底盘子合取去说甚么难消杏便休昭觉勤云石室置个问端不妨孤峻若非长沙怎X得投机虽然只知恁么不知不恁么遂举拄杖云过去诸佛不恁么现在诸佛不恁么未来诸佛不恁么或若总道放下拄杖子我也知你只是个学语之流生机处道将一句来天宁琦代杏山云何得将常住物入衣钵下用报恩琇云一个绵包特石一个铁褁泥团放行则在庙之圭璋把住乃处堂之燕雀拈拄杖云恁么也不是不恁么也不是放下不放下总不是卓拄杖云倚天长劒逼人寒慧云盛代杏山云切忌胀破肚皮南四睦州龙兴道明陈尊宿因僧问高揖释迦不拜弥勒时如何州曰昨日有人问趁出了也曰和尚恐某甲不实那州曰拄杖子不在笤帚柄聊与三十雪窦显云睦州只有受璧之心且无割城之意南堂静云衲僧家高揖释迦不拜弥勒不为分外也须是本分钳锤方能辨其真伪何故出羣须是英灵子敌胜还他师子儿选佛若无如是眼直饶千载亦奚为西禅需云若要扶持大法举唱宗乘者老汉却较些子诸人要见睦州么劒为不平离宝匣药因救病出金瓶南堂欲云雪窦与么批判深屈古人山僧道睦州和盘托出只是罕遇知音X古南门云雪窦祇见一边殊不知睦州老汉量才补职得人一牛还人一马龙华体云雪窦只见锥头利不见凿头方殊不知睦州大似金翅噼海直取龙吞虽然如是怎奈被者僧勘破睦州问僧甚处来曰那边札州曰老僧屈曰和尚知即得州曰担枷过状汉噼嵴便打云峰悦云睦州何用繁辞那边札噼嵴便打睦州示众我见百丈不识好恶大众才集以拄杖一时打下复召大众众回首乃曰是什么有甚共语处黄檗和尚大众才集以拄杖一时打下复召大众众回首乃曰月似弯弓少雨多风犹较些子雪窦显云说甚犹较些子直是未在据雪窦众集一时打下便休或有个无孔铁锤为众竭力善能担荷可以笼罩今古把断干坤乃蓦拈拄杖云放过一着瑯瑘觉云若入洪波里须是弄潮人灵隐岳云转见誵讹者几个汉出来张罗布网却向平地上捞虾摝蚬用尽自已心笑破他人口昭觉勤云百丈将棒唤狗未免相顾睚眦黄檗香饵缀钩吞者丧身失命睦州当众举觉与贼过梯雪窦要人担荷无风起浪崇宁今日总不恁么各请归堂古南门云睦州借劒杀人雪窦停囚长智虽然为X众竭力要且钝置百丈黄檗不少会么楖𣗖横担不顾人直入千峰万峰去睦州问僧近离甚处僧便喝州曰老僧被你一喝僧又喝州曰三喝四喝后作么生僧无语州便打曰者掠虗汉泐潭清云者僧只解瞻前不能顾后恁么行脚钝置杀人黄龙即不然待道三喝四喝后如何将坐具一摵拂袖便行非唯截断睦州葛藤且与天下衲僧出气灵隐岳云老睦州甚生气槩却向者僧手里呈欵睦州一日唤僧曰大德僧回首州曰担板汉雪窦显云睦州只具一只眼何故者僧唤既回头因甚却成担板黄龙新云雪窦亦只具一只眼者僧唤既回头因甚却不成担板鼓山珪云睦州和尚被者僧勘破天童悟云睦州与么道且道是赏伊罚伊若道罚伊者僧唤既回头甚么处是担板处若道赏伊睦州因甚道担板诸人捡点看莫只学矮子看戏南㵎问举雪窦黄龙二语毕云路见不平以楔出楔则不无三大老捡点将来一总是担板汉何故字经三写乌焉成马睦州因秀才相访州问蕴何事业曰会二十四家书州以杖空中点一点曰会么曰不会州曰又道会二X十四家书永字八法也不识黄龙南云睦州一点直在威音王巳前及乎八法论书却被个俗人勘破若是黄龙即不然孔门弟子无人识碧眼胡僧笑点头沩山哲云睦州虽然用得者一点妙大似倚势欺人大沩即不然乃畵一圆相云会么字义炳然文不加点径山印云睦州大似如风吹水自然成文惜乎逞俊太过翻觉乌焉成马山僧今日有秀才来虽有拂子拄杖束之高阁何故文不在兹天童忞云睦州一点偶尔成文秀才罔措字义炳然只为少年时顺朱顽了兼之旧本颇有错简山僧不免为诸人改正二十四家书会尽空中一点便茫然休茫然从来小生八九子大人乙巳化三千薰云睦州善註黄龙善判要且二俱不了毕竟作么生拈拄杖画一画云我不似睦州打葛藤睦州上堂裂开也在我揑聚也在我僧便问如何是裂开州曰三九二十七菩提涅槃真如解脱即心即佛我且恁么道你又作么生曰某甲不与么州曰盏子扑落地碟子成七片曰如何是揑聚州乃歛手而坐云峰悦云相骂饶你接嘴相唾饶你泼水天童觉云睦州用处直是长三短五七纵八横撒X在面前抛向脑后不妨奇特然则门庭施设自是一家入理深谈不啻百步灵隐岳云也好笑睦州被者僧拶得恰似落汤螃蠏七手八脚一时露天井新云者僧赢得一担输却两头睦州老汉眼光烁破四天下到者里也只得歛手而坐宝寿新云陈老师与么说话虽则有权有实有放有收子细看来遭人怪笑何故祇如庭前金菊殿后芙蓉是裂开耶是揑聚耶瓯峰承云者僧拟冲霄汉却遇漫天网子睦州虽然头正尾正未免傍观者哂万寿范云将缵先王之旧蹟拟收天下之逸民睦州可谓才醇杰异其奈被者僧即将民事以试之便乃法令宽弛流而为𤨏屑之弊虽欲救之无术矣睦州问僧近离甚处曰赵州州曰赵州有何言句示徒僧举喫茶去话州乃呵呵大笑曰慙媿却问僧赵州意作么生曰只是一期方便州曰苦哉苦哉赵州被你将一杓屎泼了也便打州却问沙弥你作么生会弥便设拜师亦打其僧往沙弥处问适来和尚打你作甚么弥曰若不是我和尚不打某甲雪窦显云者僧克由尀耐将一杓屎泼他二员古佛诸上座若能辨得非唯与赵睦二州雪屈亦乃免雪窦与天下老宿无过若道不得到处泼人卒X未了在径山杲云雪窦只知一杓屎泼他赵睦二州殊不知者僧当时被赵州将一杓屎泼了却到睦州又遭一杓只是不知气息若知气息什么处有二员古佛天宁琦云者僧不会喫茶意旨不知泼屎气息带累好人堕屎窖中合喫多少拄杖雪窦妙喜一时放过也须替他入涅槃堂始得法海猊云雪窦妙喜恁么批判虽则各资一路殊不知自身亦被者僧涂污即今还有不受涂污者么山僧倾湘江之水与古人去秽涤垢去也卓拄杖下座睦州晚参汝等诸人还得个入头处也未若未得个入头处须觅个入头处若得个入头处巳后不得孤负老僧时有僧出礼拜曰某甲终不敢孤负和尚州曰早是孤负我了也云峰悦云古人与么道和身放倒了也汝诸人还相委悉么若相委悉孤负睦州若不相委悉云峰亦遭连累法云秀云还会么睦州便是陈蒲鞋若见可谓大施门开更无壅塞其或未然莫道不窒碍好参白云端云睦州老儿可谓经事多矣要坐便坐要行便行虽然如是天无全功云居庄云大小睦州通身泥水我则不与么遂厉X声召众云退后退后众拟议拈拄杖一齐趁出栖霞成云与么说话所谓曾为浪子偏怜客是则是栖霞即不然若得个入头逢人切忌错举白巖符云我要问尊宿你当时底入头处试为我说看待他动静便抚掌云者老汉却自孤负了也睦州见僧来乃曰现成公案放汝三十棒曰某甲如是州曰寺门头金刚为什么竖拳曰金刚尚乃如是州便打云门偃云睦州正恁么时天下人披枷带鎻云峰悦于放汝三十棒处云作贼人心虗妙喜曰又添一个道了问僧云你道我恁么道还有过也无僧云作贼人心虗妙喜曰三个也有径山杲云虽然无孔笛撞着毡拍板直是五音调畅六律和偕仔细检点将来未免旁观者哂且道谁是旁观者良久云不得动着动着打折你驴腰东禅岳云临危不变真大丈夫当时若不是者僧几被打破蔡州诸人还识睦州么贫无达士将金赠病有闲人说药方天宁琦云睦州与者僧二俱作家二俱不作家还有人辨得出么白巖符云者僧硬作主宰尊宿有放无收俱难为明眼我若作睦州待道金刚尚乃如是便起身云老僧今日不奈你何竟归方丈睦州因天使吴尚书至门首见便问三门俱开从那X门入州召尚书尚书应诺州曰从者门入雪窦显别云客是主人相师睦州问武陵长老了即毛端吞巨海始知大地一微尘长老作么生曰和尚问谁州曰问长老曰何不领话州曰你不领话我不领话雪窦显云堕也堕也复云者葛藤好与划断拈拄杖云什么处去也天童觉云睦州武陵总道不领话其间有贪观白浪失却手桡乃竖起拂子云看开先金云雪窦道堕也堕也还是武陵堕睦州堕试为我断看若断不出无将闲学解埋没祖师心古南门云两个老汉夺鼓搀旗仔细看来直是好笑且道笑个甚么若人辨得毛端吞巨海大地一微尘睦州因云门偃参才见来便闭却门偃乃扣门州曰谁曰文偃州曰作甚么曰已事未明乞师指示州开门一见便闭却如是扣门者三至第三日州开门偃乃拶入州便擒住曰道道偃拟议州便推出曰秦时𨍏轹钻遂掩门损偃一足偃从此悟入万寿范云睦州忍心害理云门雪屈无地天涯知已情原我鸿鴈来时满地秋睦州因僧问如何是展演之言州曰量才补职如何是不展演之言州曰伏惟尚飨径山杲云睦州古佛恁么答话美则美矣也只得X八成若是径山则不然或问如何是展演之言向道问一答百有何妨如何是不展演之言喝一喝云莫屎窖沸报恩琇云妙喜老人土上加泥直饶道得十成犹是五十步而笑百步也报恩则不然如何是展演之言不说一字如何是不展演之言其声如雷神鼎泽云二尊宿恁么答话大似喫李子只向赤边咬若是菩提则不然如何是展演之言今日正月初十如何是不展演之言孟八郎汉又与么去也且道与古人是同是别复喝一喝睦州因僧问以字不成八字不是未审是何章句州弹指一声曰会么曰不会州曰上来讲赞无限良因虾蟇𨁝跳上天蚯蚓蓦过东海径山杲云者僧只问经头一字睦州尽将善知众艺差别字轮以龙龛手鑑唐韵玉篇从头註解撒在者僧怀里者僧也不妨奇特直下便肯承当且道什么处是他承当处听取个註脚以字不成八字不是弹指未终普天匝地擘开四十二般若波罗密门参透华严会中善知众艺教内教外一时收世出世间皆周备无边罪咎如火消氷无量胜义如恒沙聚更有个末后句坚牢库藏永收藏总属山前熊伯庄天宁琦云经头一字是什么字睦州弹指一下将黄面老人四十九年说不尽底一时吐露了也妙X喜矢上加尖道更有末后一句诸人还委悉么良久云山断疑休去峰高又起来睦州因僧问一言道尽时如何州曰老僧在你钵囊里云门偃有僧问一言道尽时如何门曰裂破雪窦显云我则不然一言道尽时如何乃弹指三下径山杲云或有问山僧一言道尽时如何向道者漆桶天宁琦云有人来问天宁一言道尽时如何隔白巖符云抵户撑门抛珠击玉在诸老各擅其长符上座者里又且不然一言道尽时如何今岁六桥春事好环湖惟见是雕鞍国清英云有问国清一言道尽时如何但呵呵大笑睦州因僧参才礼拜州便叱曰你因甚么偷常住果子喫僧曰某甲才到和尚为甚么道偷果子州曰赃物现在宝掌白云诬人之罪以罪加之睦州者汉好与二十棒睦州因僧问祖意教意是同是别州曰青山自青山白云自白云曰如何是青山州曰还我一滴雨来曰道不得请师道州曰法华锋前阵涅槃句后收天童觉云若向者里识得睦州释迦出世达磨西X来总是不守本分底汉还识得么臂长衫袖短脚瘦草鞋宽报恩秀云睦州老汉寻常辩若悬河及乎者僧问着便乃分踈不下睦州示众老僧在此住持不曾见个无事人到来汝等何不近前时有一僧方近前州曰维那不在汝自领去山门外与二十棒僧曰某甲过在甚么处州曰枷上更着杻通玄奇云睦州恁么早是自巳昏昏焉能使人昭昭狮峰机云大小睦州自语相违好与者僧一状领过复顾左右云险睦州上堂问众曰首座妳女口答曰在寺主妳女口答曰在维那妳女口答曰在州曰三段不同今当第一向下文长付在来日便下座昭觉勤云一等是借路经过就中睦州奇特若是崇宁又且不然首座妳女口在寺主妳女口在维那妳女口在因行不妨掉臂打草只要惊蛇若能一拨便转免致撒沙撒土睦州示众大事未明如丧考妣大事既明亦如丧考妣青峰楚因僧问大事既明为什么亦如丧考妣楚云不得春风花不开及至花开又吹落天目礼云大事未明如丧考妣则固是大事既明X因甚亦如丧考妣曾经巴崃猿啼处不待三声巳断魂宗门拈古彚集卷第十九宗门拈古汇集X卍XXX宗门拈古彚集卷第二十古杭白巖嗣祖沙门净符彚集南四镇州临济义玄禅师问黄檗如何是佛法的的大意声未绝檗便打如是三度问三度被打不契遂辞去檗指见大愚愚问甚处来济曰黄檗来愚曰黄檗有何言句济曰某甲三度问佛法的的大意三度被打不知某甲有过无过愚曰黄檗与么老婆心切为汝得彻困更来这里问有过无过济于言下大悟乃曰原来黄檗佛法无多子愚搊住曰这尿牀鬼子适才问有过无过如今却道黄檗佛法无多子你见个甚么道理速道速道济乃于大愚肋下筑三拳愚拓开曰汝师黄檗非干我事济遂回黄檗檗见便问这汉来来去去有甚了期济曰祇为老婆心切檗问甚处去来济曰昨蒙和尚慈旨令参大愚去来檗曰大愚有何言句济遂举前话檗曰大愚这汉饶舌待来痛与一顿济曰说甚待来即今便打随与一掌X檗曰这风颠汉来这里捋虎须济便喝檗唤曰侍者引这风颠汉参堂去沩山祐举问仰山临济当时得大愚力得黄檗力仰云非但骑虎头亦解把虎尾中峰本云汝师黄檗非干我事大愚肋下更合喫拳这风颠汉来这里捋虎须黄檗面门犹欠一掌致使尿牀鬼子邪见勃兴赚他后代儿孙一个个鼓粥饭气白巖符云临济大似从禹门霹雳声中立见攫雾拏云于九霄之上其得意亦至矣然细检将来犹未脱黄檗网子在具眼者试辨看广胤标云金烹大冶玉出蓝田养子之缘输他黄檗好手劒刃翻身须是临济白拈语云福生有基祸生有胎不其然乎临济在滹沱河侧住院一日谓普化克符二上座曰我欲于此建立黄檗宗旨汝且成褫我二人便珍重下去三日后普化却上来问和尚三日前说什么济拈棒便打三日后克符上来问和尚前日打普化作甚么济亦打长芦仁云普化克符不可放过临济老人放过不可若是且菴一生担板无人成褫然虽恁么须知远烟浪别有好商量天童忞云一宾一主一挨一拶生铁铸就浑刚打成建立黄檗宗旨发明从上心髓须是这般汉但X惜二人珍重下去临济不与当下勦绝致令后人向三日前三日后弄精魂今日山僧路见不平不免为伊勦绝去也诸仁者山僧亦欲于此建立天童宗旨敢问诸人作么生成褫山僧好为复珍重下去耶为复三日后上来耶为复从东过西耶为复良久默然耶为复拂袖出堂耶为复绕座三匝作女人拜耶为复扬眉瞬目竖指擎拳耶为复掀倒法座喝散大众耶上来做处总是弄精魂毕竟作么生出只手眼共山僧建立宗旨聻还会么鹤有九臯难翥翼马无千里谩追风古南门云河北正宗机如掣电而克符普化乃当场不战阵后兴兵要成褫临济未得在山僧今日欲于本山建立临济宗旨或有个衲僧见义勇为单刀直入上前云和尚道什么山僧噼嵴便棒或有第二员衲僧上前云和尚适来为甚打这僧山僧也噼嵴便棒且道与临济相去多少蓦拈拄杖云棒头有眼明如日要识真金火里看佛日晳云握阃外威权据寰中正令不无临济若是建立黄檗宗旨大远在何故既是建立宗旨因甚只要二人成褫晳上座恭奉纶音于此建立天童宗旨巳赖圣天子出一只手祇如现前大众又作么生成褫卓拄杖云泼天门户同撑起万国来宾法海宽演教泐云临济纵寰中杀活握阃外威权直得气X槩惊羣风标独立建立宗旨则不无仔细检点将来也是贼过后张弓临济示众夫为法者不避丧身失命我于先师处三度问佛法的的大意三度被打如蒿枝拂相似如今更思一顿谁为下手时有僧出曰某甲下手济拈拄杖度与僧拟接济便打雪窦显云临济放去较危收来太速五祖戒云临济大似贫儿思旧债雪窦宗云且道临济今日用底棒与当时喫底棒是同是别若道同孤负他黄檗若道别屈他临济若也尽其机来且道在阿谁分上乃拈拄杖云退后退后灵隐岳拈拄杖云临济据令而行不如孤负黄檗雪窦尽力担板也只见得一边且道荐福节文在甚么处掷下拄杖径山琇云临济固是贫儿思旧债这僧浑若饿狗喫纤缠雪窦道临济放去较危收来太速醉我落花天借他絃管里南堂欲云说什么放去较危收来太速虽知临济有陷虎机这僧未具透关眼待道再思一顿谁为下手便与掀倒禅牀非惟塞断这老汉咽㗋抑且出身有路伏龙长云雪窦灵隐二尊宿一人聋双耳朵一人瞎只眼睛不惟辜负临济亦乃丧我儿孙无明今X日路见不平且要与渠雪屈良久云不得动着动着打折你驴腰通玄奇云临济若官居相位不忘落魄之时这僧恰似寒微庶子拟作侯门之客宝掌白云临济大师贵买贱卖不胜潦草这僧抗节冲锋不顾丧身失命祇如道蒿枝拂相似意作么生云鬟梳未整香渗露花枝清化嶾云这僧也是个初生犊儿不畏虎若是个见义勇为底汉当时夺转棒头何处更有临济龙华体云临济诱人犯法固非好手这僧棒虽喫要且不甘东塔熹云大小临济若无这僧几乎一场懡㦬虽然我若作这僧待道再思一顿谁为下手便拽下禅牀痛与一顿看伊如何合煞五峰甫云大小临济与么做处虽谓头正尾正争奈鼻孔在这僧手里临济见僧来举起拂子僧礼拜济便打又有僧来济举起拂子僧不顾济亦打又有僧来济举起拂子僧曰谢和尚指示济亦打云门偃代云祇宜老汉大觉云得即得犹未见临济机在愚菴盂云有宾有主有照有用其中一棒超诸佛之先一棒为列祖顶门一棒撑天拄地若人拣辨得出许伊为临济儿孙旁僧云这老汉这里是什X么所在分先分后论佛论祖盂便打趂出临济因普请锄地次见黄檗来拄䦆而立檗曰这汉困那济曰䦆也未举困箇甚么檗便打济接住棒一推推倒檗乃唤维那扶起我来维那扶起曰和尚争容得这风颠汉无礼檗却与维那一掌济遽䦆地曰诸方火塟我这来活埋仰山寂云正贼走却逻赃人喫棒沩山喆云黄檗倒地维那扶起火塟活埋清风未巳三交嵩云正狗不偷油鸡衔灯盏走通玄奇云临济喫棒亦快黄檗喫跌甚甘唯代罪者不得辞其责临济与么道太煞欺人白巖符云城门失火殃及池鱼大有恁么事且置勿论一等家富儿骄实谓难为情理还有与黄檗出一只手者么有僧才出巖云你拟放骄么直打出方丈临济栽松次黄檗曰深山里栽许多松作么济曰一与山门作境致二与后人作标榜道了乃将锄头筑地三下檗曰虽然如是子巳喫吾三十棒了也济又筑地三下嘘一嘘檗曰吾宗到汝大兴于世沩山哲云临济与么大似平地喫交虽然如是临危不变方称丈夫黄檗云吾宗到汝大兴于世也是怜儿不觉丑天童华云黄檗道虽然如是子巳喫吾三十棒养X子之缘固当如是临济正令虽行可惜甘向䦆头边活埋应菴今日捋下面皮要与诸人相见蓦拈拄杖卓一卓云惊羣须是英灵汉敌胜还他狮子儿临济上堂赤肉团上有一无位真人常在诸人面门出入未证据者看看时有僧出问如何是无位真人济下禅牀搊住曰道道僧拟议济托开曰无位真人是什么干屎橛便归方丈雪峰存云临济大似白拈贼雪窦显云善窃者鬼神莫知既被雪峰覰破临济不是好手召众云雪窦今日换却你诸人眼睛了也你若不信各归寮舍里自摸索看瑯瑘觉云临济可谓氷稜上度九𨸰劒刃上得全身天宁琦云临济若无后语洎被打破蔡州虽然家无白泽之图必无如是妖怪仰山钦云临济如金翅噼海直取龙吞则且置祇如这僧被临济扭住毕竟是有语无语见月休观指归家罢问程龙翔诉云两锋相直者不虗发由基之箭斵垩不变者始可运郢人之斤临济寻常气宇如王却作小厮儿戏几乎法道遇大风而止龙翔今日作死马医无位真人筑着磕着证据将来依然是错且道是临济错龙翔错从教天下人卜度X天宝枢云无位真人干屎橛临济未是白拈贼千古长如白练飞一条界破青山色乌石道云临济具罗龙手段陷虎机关怎奈被者僧看破虽然他道无位真人是什么干屎橛又作么生卓拄杖云黄花开满地徧界尽铺金南堂欲云杀人刀活人劒乃上古之风规亦今时之枢要龙睛鹘眼一覰覰破便可驱耕夫之牛令他苗稼滋盛夺饥人之食令他永绝饥虗政如上将军临阵破敌掣鼓搴旗寸刃不施横尸万里直教四夷入贡八表来降岂不是大丈夫儿成就大丈夫事其或未然莫把是非来辨我浮生穿凿不相干古南门云往往道临济大师是个白拈贼且道曾窃得个什么雪窦云既被雪峰覰破且那里是覰破处古南今日虽不及古人善窃却与诸人分明说破乃拽拄杖一时打散金粟元云临济放去较危收来太速若也识得面门出入是无位真人若也不识无位真人亦在面门出入识未识且置干屎橛作么生道灵隐礼云大慧与么道大似帝释尊天恢复三有大城未须奋杵震威便把断要津了也还委悉么喝一喝云不看顽石吞金镞那识将军射虎心龙华体云者僧当时若是个汉待临济才下禅牀便与震威一喝管教者汉进前无路退不容身虽X然临济且放过一着雪峰雪窦递相作窃放过不可乃蓦拈拄杖一时打散资福广云此段话吾不取其放而独取其收何谓也葢为伊有当断不断不招其乱的劒崇庆古云临济婆心片片未免平地骨堆当时赖是者僧若是个汉待道无位真人是什么干屎橛便与噼面掌云者汉错下名言管取临济退身有分西遯超云临济大师一生拔虎须抝龙角何今日便为人下註脚当时我若在即拍手大笑云者老汉着甚死急不打自招白巖符云大小临济放去若憨收来最捷直是个水面上葫芦转辘辘地那里有你捉摸处虽然于他无位真人只好作个下使曹山雍云临济胸藏韬略收放自如固为好手者僧虽然排闼直入不顾危亡可惜龙头蛇尾当时待他擒住便好与一掌直饶临济有陷虎之机也须倒退三千里海门广云大小临济一面添花锦上一面脑后抽钉若是无位真人要且未在西渡金征云既是无位真人因甚在赤肉团上试捡点看临济问院主什么处去来曰州中粜黄米来济曰粜得尽么曰粜得尽济以拄杖划一划曰还粜得者个X么主便喝济便打适值典座至济举前话座曰院主不会和尚意济曰你又作么生座礼拜济亦打黄龙南云寺主下喝不可放过典座礼拜放过不可临济令行归宗放过三十年后有人说破黄龙新云典座礼拜有过无功院主一喝有功无过既是有功为甚么却被打棒头有眼明如日要识真金火里看天童华云二尊宿虽则力提纲要捡点将来未免依草附木殊不知大小临济被者两个汉破家散宅西禅需云院主一喝电卷雷奔山摧地裂典座礼拜云收雨散月白风清虽然如是因什么总被痛棒不见道卧龙才奋迅丹凤便翱翔报恩秀云院主被棒赏不避仇讐供养主蒙恩诛岂择骨肉天童悟云临济大师谩他一点不得且什么处是谩他不得处乃拈拄杖云棒头有眼明如日要识真金火里看遂掷下广教玉云院主典座虽竭力担荷怎奈临济当时祇令行一半若据令尽行何处更有今日你诸人还曾梦见么乃拈拄杖一齐打散慧云盛云院主下喝典座礼拜各有见处临济乃俱不放过何也黄金自是黄金价怎肯和沙混卖人X临济上堂有一人论劫在途中不离家舍有一人离家舍不在途中阿那个合受人天供养径山杲云贼身巳露云巖游云识取钩头意莫认定盘星径山及云临济见处偏枯果然只具一只眼山僧昨抵昌国访诸官寮从东过西从西过东波波挈挈竟日只在途中且如何说个不离家舍比日归来山门头合掌佛殿里烧香穿僧堂入厨库总是自家屋舍又如何说个不离途中衲僧家只要据实而论若不据实而论谓之脱空谩语汉怎受人天供养隆教与么告报也是小脱空且平实一句作么生道乃云从来不唱脱空歌把火烧山拾田螺白榔树梢鱼扇子急水滩头鸟作窠好大哥以拂子击禅牀一下云居庄云离家舍不离家舍在途中不在途中即不论山僧道尽大地止有一人合受人天供养诸人还识那一人么击拂子云莫教开却眼鹞子过新罗天界盛云者小厮儿与么说话更要喫蒿枝在天童忞云临济大师话堕了也还有检点得出者么若也检点得出许你与伊同参合受人天供养如或未然喝一喝云莫把是非来辨我浮生穿凿不相干临济因一老宿参乃曰礼拜即是不礼拜即是济便X喝宿便拜济曰好个草贼宿曰贼贼便出去济曰莫道无事好时首座在傍济乃问还有过也无曰有济曰宾家过主家过曰二俱有过济曰过在什么处座便出去济曰莫道无事好南泉愿云官马相踏保宁勇云者一羣贼其间有正贼有草贼且道那个是正贼那个是草贼还辨得么口欵易招赃物难认护国元云老宿身挨白刃临济功不虗施首座不善旁观惹得一身泥水虽然如是且道前头无事与后头无事相较几何于此缁素分明不伹穿却临济鼻孔亦许你眼光烁破四天下其或未然莫道无事好临济因黄檗入厨问饭头作什么曰拣众僧米檗曰一日喫多少曰二石五檗曰莫太多么曰犹恐少在檗便打饭头举似济济曰与汝勘过者老汉乃往见檗檗举前话济曰饭头不会请和尚代转一语檗曰汝但举济曰莫太多么檗曰来日更喫一顿济曰说甚来日即今便喫遂与檗一掌檗曰者风颠汉又来者里捋虎须济喝一喝便出去沩山祐云养子方知父慈仰山寂云黄檗大似勾贼破家宝寿方云临济者汉惯得其便大似家富儿骄正眼看来古佛家风又何止扫土而巳X临济示众你要与佛祖不别但莫外求你一念清净心光是你屋里法身佛一念无分别心光是你屋里报身佛一念无差别心光是你屋里化身佛此三种身是你即今目前听法的人只为不向外驰求有此功用狮林则云大小临济原来是个弄光影底我当时若见便与一喝喝住掀倒禅牀非唯坐断渠侬舌头亦免后代儿孙向光影里作活计白巖符云尽谓临济宗单主直截痛快视他家稍涉语言便贬为联纤为葛藤使其读大师此语又当何如狮林虽能子为父隐然亦祇知其一不知其二殊不知大师乃善言言者濶大波澜如大海焉无物不具岂小家儿得一升喫一顿者可得而知之哉临济曰我有时一喝不作一喝用狮林则云字经三写乌焉成马老僧一喝只作一喝用臭肉烂鲊卖与要者有过无过诸人试定当看喝一喝临济曰一喝分宾主照用一时行昭觉勤喝一喝云且道是宾是主是照是用还委悉么千峰势到岳边止万派声归海上消城山洽喝一喝云且道是宾是主众中道宾主历然我要问他如何是历然底事拟议不来噼嵴便棒何故不见道照用一时行X临济闻德山示众曰道得也三十棒道不得也三十棒谓洛浦曰你去问他道得为什么也三十棒待伊打你便接住棒推一推看他作么生浦如教而问德山便打浦接住推一推德山便归方丈闭却门浦回举似济济曰我从来疑着者汉虽然如是你还识德山么浦拟议济便打云居齐云只如临济道我从来疑着者汉是肯语是不肯语为当别有道理试断看白巖符云者赤稍鲤不唯蹉过德山亦乃蹉过临济若是符上座当时待德山归方丈闭却门便好向门上书箇封字归来待临济道你还识德山么便震声一喝拂袖而出虽然还知临济德山总被洛浦一状领过么临济因两堂首座相见同时下喝时有僧问还有宾主也无济曰宾主历然广慧琏云两堂首座相见同时下喝诸人且道还有宾主也无若道有祇是个瞎汉若道无亦是个瞎汉不有不无万里崖州若向者里道得也好与三十棒若道不得亦与三十棒衲僧家到者里作么生出得山僧圈缋良久云苦哉虾蟆蚯蚓𨁝跳上三十三天撞着须弥山百杂碎拈拄杖曰一队无孔铁锤速退速退承天宗云临济此语走杀天下衲僧我即不然当时见问还有宾主也无但云一对无孔铁锤X大沩智云作么生是宾主历然底道理若也会得一双孤鴈扑地高飞其或未然一对鸳鸯池边独立天童觉云杀人刀活人劒在临济手里虽然如是当时道宾主历然便与震威一喝直饶大骋神通也只得同声相应愚菴盂云试检点看那家是宾那家是主何处是宾主互换若道无宾主现道宾主历然若道有宾主同时一喝向何处分宾分主卓拄杖一下喝一喝云我者里也有宾有主有照有用若检点得出可与二首座同参有么有么否则山僧自道去也复喝一喝拽杖竟行云菴悦云当时者僧见道宾主历然便好与掀倒禅牀直饶临济别运机筹也须落二落三临济临终谓众曰吾迁化后不得灭却吾正法眼藏三圣出曰怎敢灭却和尚正法眼藏济曰巳后有人问你向他道甚么圣便喝济曰谁知吾正法眼藏向者瞎驴边灭却沩山秀云古者忍死待来因何正法眼藏却向瞎驴边灭却临济行计速速三圣又却匇匇因斯父子情忘遂使后人失望若不得流水还应过别山中峰本云认他财为已物将官路当人情济之心亦滥矣三圣当时见他道不得灭却吾正法眼藏便与掩却臭口犹较些子乃云怎敢灭却噫以圣X较济又岂止滥而巳哉报恩伦征云祇如三圣与么喝正法眼藏可窥不可窥见彻见不彻诸人试斫额看博山来云驱耕夺食须是滹沱补网张风还他三圣然要传持他正法眼藏且缓缓云巖学云临济问处孤危三圣答处超绝检点将来临济老汉也是怜儿不觉丑临济问洛浦从上一人行棒一人行喝阿那个亲浦曰总不亲济曰亲处作么生浦更喝济便打仰山钦云二大老虽是啐啄同时要且未会转身句或有问山僧如何是转身句顾侍者云牢记取临济陞堂有僧出济便喝僧亦喝便礼拜济便打翠巖芝云临济也心麤好彩赖是者僧若是今时衲僧且作么生即得东禅观云临济除是不作作则万窍怒号者僧搏扶摇而上九万里噫云居庄云譬如水母无目求食须假于鰕明眼衲僧不妨辨取临济因僧问如何是吹毛劒济曰祸事祸事僧礼拜济便打白巖符征云者僧礼拜是好心不是好心临济便打是吹风劒不是吹毛劒要做脚下儿孙者里也不得草草临济见僧来乃竖起拂子僧礼拜济便打X翠巖芝云者僧有理难伸死而不弔且作么生会如今作么生与者僧出气临济小参我有时夺人不夺境有时夺境不夺人有时人境两俱夺有时人境俱不夺中峰本云有时夺人错有时夺境错有时人境两俱夺错有时人境俱不夺错临济大师到者里鎻却咽喉了也莫有为伊出气者么切忌将错就错临济曰我者里是活祖师西来意一切临时要用便用狮林则拈拂子摇拽示众云我者里也是活底要用便用一切临时且道与临济是同是别以拂子一击便掷下云临济犹欠者一着在车溪冲拈拄杖云我者里一切临时要用便用不论死活虽然以拄杖畵圆相云临济天如总出者个不得临济问僧甚处来曰定州来济拈棒僧拟议济便打僧不肯济曰巳后遇明眼人去在僧后参三圣才举前话圣便打僧拟议圣又打天童华云临济三圣当时若有转身句后代儿孙未至扫土蓦拈拄杖云更有一个甚么处去卓拄杖一下愚菴盂云竹上泉通竹下水㵎东花发㵎西红广教玉云诸方尽谓此僧少振作待济拈棒直掀翻禅牀而出不惟坐断临济舌头亦可与三圣同X参殊不知临济父子总被者僧看破临济曰第一句荐得堪与佛祖为师第二句荐得堪与人天为师第三句荐得自救不了天宝枢喝一喝云且道是那一句若唤作第一句自救不了唤作第二句万里崖州唤作第三句定光金地遥招手智者江陵暗点头石霜尊云石霜亦有三句第一句荐得红炉飞片雪第二句荐得一劒定烟尘第三句荐得归依佛法僧具眼者试辨看临济半夏上黄檗见檗看经济曰我将谓是个人元来是唵黑豆老和尚住数日便辞去檗曰汝破夏来何不终夏去济曰义玄暂来礼拜和尚檗便打趁令去济行数里疑此事却回终夏后一日辞黄檗檗问什么处去济曰不是河南便归河北檗拈棒济约住遂与檗一掌檗呵呵大笑乃唤侍者曰将百丈先师禅板几案来济曰侍者将火来檗曰不然你但将去巳后坐断天下人舌头去在焦山体云宾主历然师资道合轻来重答不堕常情分付禅板几案贵图坐断天下人舌头正是怜儿不觉丑假饶索火烧却终不向别处托生会么老婆心切呵呵笑一任傍人说短长临济示众我有时一喝如金刚王宝劒有时一喝如踞地狮子有时一喝如探竿影草有时一喝不作一喝用你作么生会僧拟议济便喝X天宁琦喝一喝云且道者一喝落在什么处为复是金刚王宝劒为复是踞地狮子为复是探竿影草为复是一喝不作一喝用试辨看若辨不出报恩与你註破金刚王劒目前可验拟议不来堕坑落堑踞地狮子直下便是打破髑髅拈却牙齿探竿影草好也不好左手扶起右手推倒有时一喝不作喝用大小临济只管说梦便与么会犹欠一喝在喝一喝开先金云者僧拟议临济便喝还是金刚王宝劒还是踞地狮子还是探竿影草还是一喝不作一喝用者里缁素得出权衡佛祖号令人天未为难事其或未然山僧更为你指出喝一喝东明际喝一喝云且道是金刚王宝劒耶是踞地狮子耶是探竿影草耶是一喝不作一喝用耶向者里缁素得出许你具参学眼其或未然光阴迅速生死事大切须荐取复喝一喝临济因座主相看乃问业何经论主曰某甲荒虗麤习百法论济曰有一人于三乘十二分教明得有一人于三乘十二分教明不得是同是别主曰明得即同明不得即别侍者洛浦曰者里是什么所在说同说别济回问浦曰汝又作么生浦便喝济送座主回遂问适来是汝喝老僧那浦曰是济便打广胤标云洛浦可谓将成九仞功亏一篑当时待问是汝喝老僧那但向道劒去久矣管教临济老X汉括目相待瓶山谦云我若作洛浦待问是汝喝老僧那便弹指三下不惟筑断者汉咽喉亦且自有出路宗门拈古彚集卷第二十宗门拈古汇集X卍XXX宗门拈古彚集卷第二十一古杭白巖嗣祖沙门净符彚集南四福州乌石灵观禅师引面次僧参石乃引面示之僧便去石至晚问小师今日新到在甚处小师曰当时便去也石曰是即是祇得一橛雪窦显云老观大似失钱遭罪报慈遂征云甚么处是少一橛翠巖芝云老观道他祇得一橛大似压良为贱东禅观云总似这个师僧灵山付嘱有在老观为什么道只得一橛要会么若不酬价争辩真伪乌石居常扃户人罕见之一日雪峰来扣门石问谁曰凤凰儿石曰作什么曰来㗖老观石便开门搊住曰道道峰拟议石便托开闭却门峰住后示众曰我当时若入得老观门你这一队噇酒糟汉向甚处模索X明招谦代雪峰才见开门便云动即丧又代老观云俊哉俊哉有老宿云雪峰徒有此语当时入不得如今也入不得雪窦显云这孤恩负德汉有甚么交涉当时入不得岂是教你入今既摸索不着累他雪峰俱在老观门下宝寿方云见乌石则易见雪峰则难古南门云三尊宿可谓陞老观堂入老观室要且只在门外何故话在报恩琇云山僧若作雪峰才见渠搊住道道道便云这汉手忙脚乱作么管教老观进不得退不得虽然亦须救取老观资福侣征云且道雪峰恁么道入得老观门入不得老观门若入得怎肯恁么道若入不得怎敢恁么道胜法法云雪峰向东海里失钱要在金牛湖边捞摝好与三十拄杖白巖符云掣电之机门墻岸岸乌石其人可观也惜乎罕遇作家白巖若作雪峰当时待开门蓦头便与一喝竟拂袖去乌石到这里虽有搏虎之技也只得高树降旗凤凰儿岂不俊哉乌石因僧问如何是毗卢师法身主观曰我若向你道即别有也僧举似洞山山曰好个话头只欠进语X何不问为什么不道僧却来进前语曰为什么不道石曰若言我不道即哑却我口若言我道即謇却我舌僧回举似洞山山深肯之磬山脩云洞山虽识机宜恰似个扶小儿入市这僧随人脚跟姑置勿论若夫乌石老汉也是方便不少报恩琇云观老与么答话好则好矣犹欠痛快若是山僧待问为什么不道打落渠嘴非惟洞山不敢正视亦使这僧脱略见闻免见传言送语白巖符云还知这两个汉性命总在这僧手里么顶门有眼者试辨看益州大随法真禅师因僧辞乃问甚处去曰峩眉礼普贤去随竖起拂子曰文殊普贤总在这里僧一畵圆相抛向背后乃礼拜随唤曰侍者取一贴茶与这僧保福展云大随若无后语笑他衲僧云门偃别云西天斩头截臂这里自领出去五祖戒云大随不因一事不长一智雪窦显云杀人刀活人劒具眼者辨取沩山秀云大随茶非类赵州茶既不类赵州茶则得之者少矣这僧得之且道有甚长处然不义之财于我如浮云天童觉云识法者惧欺敌者亡水中择乳须是鵞王X天童悟云这僧将成九仞之山不进一篑之土当时待唤侍者与茶何不祇对道也不消得大随因僧问劫火洞然大千俱坏未审这个坏不坏随曰坏曰恁么则随他去也随曰随他去又僧问龙济脩劫火洞然大千俱坏未审这个坏不坏脩曰不坏曰为甚么不坏脩曰为同大千龙济脩云坏也碍塞杀人不坏也碍塞杀人道吾真云此二老宿一人道坏一人道不坏且道坏底是不坏底是会么坏与不坏俱非内外不隔丝毫寻常面对黄龙清云此二尊宿虽则应处无偏其奈影响之流瞥生二见若是太平即不然忽有问劫火洞然大千俱坏未审这个坏不坏向道坏与不坏即且置还识这个么忽地唤回秋夜梦举头惟见月当空博山来云大随龙济生死同条接物导机随家丰俭一句则穿花折柳野渡氷消一句则带雾披云寒灰发𦦨毕竟者个坏不坏参阳山顶云二大老虽则机用纵横未免旁观者笑且道笑个什么各见一边大随因贯休有诗曰禅客相逢只弹指此心能有几人知乃即举以问休曰如何是此心休无对归宗柔代休云能有几人知宝寿方代休但弹指一下X韶州灵树知圣如敏禅师因尼送瓷钵盂至树遂托起问曰者个出在甚么处尼曰出在定州树乃扑破尼无对清凉钦别云不违此间保福展云欺敌者亡云门澄代云老老大大钵盂出处也不知福州灵云志勤禅师因见桃花有省乃述偈曰三十年来寻劒客几回叶落又抽枝自从一见桃花后直至如今更不疑呈沩山安安曰从缘荐得永无退失次举似玄沙沙曰谛当甚谛当敢保老兄未彻在地藏琛因玄沙问我恁么道你作么生会琛曰不是桂琛即走杀天下人翠巖芝云有一人如今问玄沙意作么生且道此人还彻也未黄龙心征云诸人且道灵云当初见底是桃花不是桃花五祖演云说什么谛当更参三十年昭觉勤云千钧之弩不为鼷鼠而发机灵云既拨转天关玄沙乃掀翻地轴且道那里是未彻处径山杲云一家有事百家忙中峰本云灵云白日青天向桃花树下为魅所着玄沙虽则除邪辅正激浊扬清殊不知又是鬼门上贴卦X天宁琦云人无远虑必有近忧直饶百炼精金不免入罏再煅东塔明云一翳在眼空花乱坠不是玄沙善用金錍几乎成个瞎汉天井新云不惟灵云未彻敢保玄沙也未彻在何以见得云在岭头闲不彻水流㵎下太忙生愚菴盂云灵云若不是玄沙几被桃花误了一生沩山老也是怜儿不觉丑或问灵云未彻在甚么处对曰不妨疑着灵隐礼云玄沙恁么道大似向骊龙颔下探珠饥鹰爪下夺雀虽则赤心片片怎奈伤锋犯手山僧今日要问他既是谛当甚谛当为甚却道敢保老兄未彻在还有知他落处么良久云不因栗棘金刚话难见银山铁壁心黄檗琦云灵云眼中添眼备老眉上栽眉仔细看来成甚面孔栖霞成云若于玄沙地藏二老言下透得要见灵云不难其或未能寿昌与你道破三十年来寻劒客有眼如聋几回落叶又抽枝眼花作么自从一见桃花后失却一只了直至如今更不疑只得一半东明鑑云当时灵云眼睛被桃花剌破直至如今依然成瞎乃蓦竖拂子云大众桃花开也还见么良久云春色满园关不住一枝红艶出墻来X永正元云灵云触目知机正是眼中着屑玄沙见兔放鹰翻成节外生枝若道灵云是则辜负玄沙若道玄沙是又埋没灵云且道毕竟如何遂喝一喝云谩说超方眼休夸劫外春灵云问僧甚处去曰雪峰去云曰我有一信寄雪峰得么曰便请云脱只履抛向面前僧便去至雪峰峰问甚处来曰灵云来峰曰和尚安否曰有一信相寄峰曰在那里僧脱只履抛向峰面前峰休去沩山秀云雪峰既不能辨他来信端的者僧又祇知依模畵样钝置他灵云忽若当时道我有一信寄他僧云便请灵云只据坐者僧又若为通露不可大丈夫汉为人驰达教他一言不措白巖符云者僧与灵云通信原封驰上不敢妄加一字固邮人役也怎奈雪峰书亦收了只是不拆封看知他雪峰是何心行灵云因长生问混沌未分时如何云曰露柱怀胎曰分后如何云曰如片云点太清曰未审太清还受点也无云不答曰恁么则含生不来也云亦不答曰直得纯清绝点时如何云曰犹是真常流注曰如何是真常流注云曰似镜常明曰向上还有事也无云曰有曰如何是向上事云曰打破镜来与汝相见芭蕉彻云相见便休又打破镜作什么白兆圆云若不打破镜怎得相见太阳延云即今破也又作么生相见乃云照尽体无依通身难辨的X开福宁云好诸禅德尽十方世界是一面镜作么生说个打破底道理直饶眼亲手办光境俱亡如鸡抱卵啐啄同时正好喫报慈拄杖何故弄影禅和如麻似粟黄龙忠云二尊宿发明本分大事可谓如切如磋如琢如磨不妨端的检点将来大似贴肉汗衫未能脱体致使一等随语生解流便向未分时计较打破处说道理驴年悟去么若据牧菴见处说甚混沌分与未分打破镜与不打破镜直饶向露柱怀胎处会得正是片云点太清诸仁者还委悉么待虗空落地即向你道昭觉勤云一个善问一个善答胶漆相投水乳相合则且置且道打破镜来如何相见良久抚掌云了天童觉云分与未分玉机夜动点与未点金梭暗抛直是一色纯清未得十成稳坐且道打破镜来向甚么处相见还会么清秋老兔吞光后湛水苍龙蜕骨时袁州仰山慧寂禅师在沩山为直岁作务归沩问甚处来曰田中来沩曰田中多少人仰插锹叉手而立沩曰今日南山大有人刈茅仰拽锹便去玄沙备云我若见即踏倒锹子镜清怤因僧问仰山插锹意旨如何清云狗衔赦书诸侯避道玄沙踏倒意旨如何清云不奈船何X打破戽斗南山刈茅意旨如何清云李靖三兄久经行阵雪窦显云诸方咸谓插锹话奇特大似随邪逐恶据雪窦见处仰山被沩山一问直得无绳自缚去死十分径山杲云仁者见之谓之仁智者见之谓之智百姓日用而不知故君子之道鲜矣天宁琦云幸是无事被妙喜老汉念一道真言直得天左旋地右转博山来云父慈子孝夫唱妇随要是家里人始好说家里话不然则索盐奉马矣二大老暗机圆合则不无南山刈茅者未许话会在天童悟云我若作仰山待问田中多少人便乃出去不惟截断沩山后来老婆且教伊讨头鼻不着愚菴盂云作务归家父子酬唱直得填沟塞壑无处出头雪窦道仰山被沩山一问直得无绳自缚去死十分还知仰山么偶行花下路惊起树头莺资福广云只拘来巢空穴来风是皆有託而然也若是义海无际暗机无形是岂有託而能然哉到者里非但今人摸索不着纵临济德山有棒有喝亦用不得且道利害在甚么处不见道南山大有人刈茅凤山启云主张门户全凭得力儿孙向上提持须是当机作者老牯牛有䑛犊之爱小释迦知跪乳X之恩父父子子虽然可爱怎奈难为旁观仰山因僧问法身还解说法也无山曰我说不得别有一人说得曰说得底人在甚处山推出枕子沩山闻乃曰寂子用劒刃上事径山杲云沩山正是怜儿不觉丑仰山推出枕子巳是漏逗更着个名字唤作劒刃上事误他学语之流便恁么承虗接响流通将去妙喜虽则借水献花要且理无曲断即今莫有旁不肯底出来我要问你推出枕子还当得法身说法也无天童华云若是劒刃上事仰山何曾会用忽有问天童法身还解说法也无亦向道我说不得别有一人说得说得底人在甚处只向道三生六十劫天宁琦云者僧问法身说法蹉过也不知仰山推出枕子又何曾见惯大小沩山将错就错配作劒刃上事缚作一束秤上称来八两半斤殊无轻重若也当时才见者僧道法身还解说法也无便骤步归方丈岂不是出格宗师免致天下衲僧贬剥仰山钦云法身说法巳于问处流通推出枕子也只是个信受奉行沩山老汉虽曰列段分科若是正文敢道不知落处天宝枢云沩山恁么道也是怜儿不觉丑若论劒刃上事仰山何曾梦见径山琇云仰山推出枕子乞儿伎俩沩山道寂子用劒刃上事正是溺爱者不明大慧道妙喜虽则X借水献花理无曲断即今莫有旁不肯的出来我要问他推出枕子还当得法身说法也无也是驴拣湿处尿天井新云沩山仰山却被者僧捉败仰山问僧近离甚处曰庐山山曰曾到五老峰么曰不曾到山曰阇黎不曾游山云门偃云此语皆为慈悲之故有落草之谈沩山秀云今人尽道慈悲之故有落草之谈只知捉月不觉水深忽若云门当时谨慎脣吻未审后人若为话会黄龙新云云门仰山只有受璧之心且无割城之意殊不知被者僧一时领过黄龙今日更作死马医乃拈拂子度与僧僧拟接便打沩山哲云仰山可谓光前绝后云门虽然提纲挈要钳锤天下衲僧怎奈无风起浪诸人还识者僧么他亲从庐山来黄龙震云仰山巳是失却鼻孔云门更下註脚有什么救处我即不然近离甚处庐山曾到五老峰么不曾到只向道别甑炊香供养此人天童觉云云门虽然识得仰山底里怎奈只知其一不知其二且道仰山意作么生无限风流慵卖弄免人指点好郎君报恩秀云我若作仰山祇唤侍者点茶来者僧游山困不然喝出教伊向后别作生涯X白巖符云仰峤万斛明珠云门徧地荆棘总在者僧怀揣里山僧恁么道还有不甘者么仰山因大沩问妙净明心汝作么生会山曰山河大地日月星辰沩曰汝只得其事山曰适来和尚问什么沩曰妙净明心山曰唤作事得么沩曰如是如是青龙斯云絃歌相和节拍相随须让他沩仰父子若是妙净明心直饶圆古佛小释迦三生六十劫也未梦见在仰山梦往弥勒内院居第二座有尊者白椎曰今日当第二座说法山乃起白椎曰摩诃衍法离四句绝百非谛听谛听众皆散去及觉举似沩山沩曰子巳入圣位山便礼拜沩山秀云依文解义即不无当时弥勒会中有个作者见道摩诃衍法声未绝便云合取两片皮非唯止绝仰山寐语亦免使后人梦中说梦瑯瑘觉云且道当时圣众肯仰山不肯仰山若肯又孤负仰山若不肯仰山平地喫交山僧今日不惜眉毛与诸人说破摩诃衍法离四句绝百非你若举似诸方诸方恁么会入地狱如箭射天童觉云玉女依俙夜动机锦丝历历吐梭脐水天湛碧全功堕雪月寒清一色迷诸禅德全功负堕一色犹迷作么生体悉得相应去权挂垢衣云是佛却披珍御复名谁东禅观云尊者白椎圣众便散不妨使人疑着却X待第二杓恶水泼了方始惺惺迟也且如摩诃衍法离四句绝百非道巳道了诸人还识仰山么报恩秀云大沩若解𢌞光返照和万松无地容身莫有梦中了了醉里醒醒底么天童悟云大小仰山剌脑入胶盆被尊者白椎云今当第二座说法脑门粉碎了也当时拂袖便行直令一院圣众疑着犹更白椎逐块不少青龙斯云昨夜山僧亦作一梦梦见阿耨达池龙王请山僧斋斋毕问云威音王底父亲名甚么者个问头奇特不敢姑他遂乃振威一喝龙王作礼而退忽然觉来只见徧地好雪大众且道山僧梦的与仰山梦的是同是别仰山因一日有梵僧乘空至山问近离甚处曰西天山曰几时离彼曰今早山曰何太迟生曰游山翫水山曰神通游戏不无阇黎佛法须还老僧始得曰特来东土礼文殊却遇小释迦遂出梵书贝多叶与山作礼复乘空而去东林总云大小仰山被梵僧将两杓恶水蓦头浇了也当时集云峰下自有正令何不施行大众且作么生是正令咄黄龙新云大小仰山被者僧热瞒更出贝多梵书涂煳一上如今若有异僧乘空而至云巖门下唤来洗脚泐潭准云可惜仰山放过这汉当时若是宝峰便X与擒住教维那僧堂前撞钟集众责状赶出况佛法不当人情既称罗汉诸漏巳尽梵行巳立为什么不归家稳坐只管游山翫水大沩泰云仰山只知进前趂鹿不知身堕网罗尊者偶尔成文颇有衲僧气息若人会得许你倒捋虎须白巖符云仰山被异僧活埋且置勿论祇如神通佛法是一是二若道是二治世语言资生业等皆与实相不相违背又作么生若道是一不无阇黎须还老僧又作么生者里定当不出莫言无事好仰山指雪狮子谓众曰还有过得此色者么云门偃云当时便与推倒雪窦显云云门只解推倒不解扶起瑯瑘觉云即今问诸人推倒扶起相去多少乃拈拄杖云拶过眉毛鼻孔呵呵大笑遂掷下净慈昌云推倒也错扶起也错还有过得此色者么错错南堂欲云云门推倒雪窦扶起直饶过得此色也未是金毛狮子报恩秀云一则推倒一则扶起在他宗异派不道不得若洞上宗风更须知有正倒时便起正起时便倒底时节然后起倒同时起倒不立更买草鞋行脚三十年古南门云三个老汉虽则因事长智总未踏着向X上关棙子如何是向上关棙子日出后一场懡㦬雪窦正云者一队汉总被雪狮子转白巖符云偃老卢公虽善看孔着楔总是口还人事若是白巖还有过得此色者么但云有他若眼目定动便与噼面一掌却云还有过得此色者么仰山问陆郎中承闻郎中看经得悟是否曰是弟子因看涅槃经道不断烦恼而入涅槃得个安乐处山竖拂子曰只如者个作么生入曰入之一字也不消得山曰入之一字不为郎中陆便起去清凉钦云且道入之一字为什么人又云郎中且莫烦恼雪窦显于仰山举拂处别陆云拂子到某甲手里也又别仰山后语云我将谓你是个俗汉白巖符云我若作仰山当时郎中才道个是字便与摇手云犹隔远在何故要使者汉别立生涯免在葛藤窠里着脚仰山因庞公问久向仰山到来因甚却覆山竖拂子曰是仰是覆公乃打露柱曰虽然无人也要露柱证明山掷下拂子曰若到诸方一任举似隐静岑云大小仰山被庞公一拶直得手忙脚乱只如居士打露柱一下又作么生鲸吞海水尽露出珊瑚枝仰山坐次有僧来作礼山不顾僧问和尚还识字否山曰随分僧乃右旋一匝曰是什么字山于地上书X十字僧又左旋一匝曰是什么字山改十字作卍字僧畵圆相以两手托如修罗擎日月势曰是什么字山畵圆相围却卍字僧乃作娄至德势山曰如是如是善自护持报恩秀云仰山十字注也注了说也说破更要后面许多粥饭气作么当初待问师识字否何不道自来文寡看他又且如何笑巖宝云大小仰山泥水不分山僧则不然待者僧作娄至德势噼嵴便打云者野狐精何故如此不见道是真难灭是伪不昌仰山问僧甚处来曰幽州山曰我恰要个幽州信幽州米作么价曰某甲无端从他市桥上过踏折他桥梁保宁勇云放你三十棒宝掌白云大小仰山龙头蛇尾者僧便是崩倒了幽州城八十里宝掌拄杖也未肯放伊过在普宁颕云者僧也好与一顿何故若不酬价焉知真伪仰山到东寺既有广南明珠机缘相见了却入客位复具威仪再上人事寺才见乃曰巳相见了也山曰与么相见莫不当否寺便归方丈闭却门山归举似沩山沩曰寂子是什么心行山曰若不与么怎识得伊保福展云仰山大似蚊子上铁牛X承天宗云仰山识得东寺强说道理即得相见即不可何也直使沩山亲来也未能得与东寺相见在仰山因有官人来山问官居何位曰推官山竖起拂子曰还推得者个么南㵎问云险白巖符云当时官人若是个性躁汉待道还推得者个么便好呌班上拏下綑打三十看仰山者汉作何处置仰山携拄杖行次僧问和尚手中是什么仰拈向背后曰见么僧无语天童悟代僧抚掌笑云今日识得和尚仰山问双峰你近日见处如何峰曰据某甲见处实无一法可当情山曰你解犹在境峰曰某甲只如此师兄又如何山曰你岂无能知无一法可当情者沩山哲云前箭犹轻后箭深无限平人被陆沉东禅岳云解弄不须双刃劒延龄何必九还丹宝寿方云双峰者一件汗衫子仰山费尽腕头力毕竟未能与伊拈却在我若作仰山待道某甲见处实无一法可当情便好噼面唾云我将谓你是个人便归方丈管教双峰者汉脱落一层有分仰山因归沩山省觐沩问子既称善知识怎辨得诸方来者知有不知有有师承无师承是义学是玄学子试说看山曰慧寂有验处但见僧来便竖起拂子X问伊诸方还说者个不说又曰者个且置诸方老宿意作么生沩叹曰此是从上宗门中牙爪端云沩山无事生事为怜三岁子仰山承虗接响弄丑出乖俱未免遭人怪笑当时众中若有个汉见伊举拂便好近前夺却大声一喝而去沩山父子虽有通身牙爪亦当倒退千里邓州南阳香严智闲禅师上堂若论此事如人上树口䘖树枝脚不踏枝手不攀枝树下忽有人问如何是祖师西来意不对他又违他所问若对他则丧身失命当恁么时作么生即得时有虎头招上座出众曰树上即不问未上树时请和尚道严乃呵呵大笑雪窦显云树上道即易树下道却难老僧上树去也致将一问来翠巖芝云问者对者俱不免丧身失命如今衲僧作么生径山杲云吞得栗棘蓬透得金刚圈看者般说话也是泗洲人见大圣大沩果云香严慈悲之故有落草之谈虽然检点将来未免弄巧成拙皷山珪云香严大似萧何制律天童觉云虎头上座是个恶贼用无义手打不防家直饶本色作家往往做手脚不办雪窦是别机宜识休咎底汉到者里也只得藏身露影还会香X严做处么三千劒客今何在独许庄周见太平天宁琦云香严老人曲设方便虎头上座未辨端倪若论激掦此事三生六十劫天宝枢云上树未上树铁蛇横古路觌面笑呵呵苦瓠连根苦南堂欲云香严用尽神通不消虎头一拶便乃四稜塌地雪窦纵有生机也只扶他不起愚菴盂云大众香严握昆吾刀尽大地人丧身失命竖拂子云山僧今日上树去也置将一问来自代云金香炉下铁崑崙通玄奇云虎头虽识好恶只见一边我当时若在但礼香严三拜南㵎问云香严前不搆村后不迭店不得虎头上座几乎无出身路天宝真云香严善排阵势虎头不动旗鎗彼彼皆知且道呵呵大笑意作么生杀人刀活人劒净慈参云香严此话要与天下人断命根细检将来真个萧何制律虎头虽善别机宜也只在平展处着倒乃呵呵大笑云佛法大有只是牙痛白巖符云香严以大地作一红炉烈焰亘天虽生铁浑钢立时镕却如当时虎头上座岂不俊哉怎奈眉毛至今尚带焦气然香严之作可谓善矣至矣然自已眉毛未审还得完全也未香严因仰山问闻你近日有省处试说看严举击竹X颂曰一击忘所知更不假脩持动容扬古路不堕悄然机处处无踪迹声色外威仪诸方达道者咸言上上机山曰此是夙昔记持有正悟别说看严曰去年贫未是贫今年贫始是贫去年贫尚有卓锥之地今年贫锥也无山曰如来禅许你会祖师禅未梦见在严曰我有一机瞬目视伊若人不会别唤沙弥山乃对沩山曰闲师弟会祖师禅也报恩遂征云且道如来禅与祖师禅是分不分长庆稜云一时坐却沩山哲云香严可谓上无片瓦下无卓锥露裸裸赤洒洒没可把若不是仰山几乎放过何故不得雪霜力焉知松柏操径山杲云沩山晚年好则剧教得一棚肉傀儡直是可爱且作么生是可爱处面面相看手脚动怎知语话是他人天宁琦云师兄师弟去年今年论甚道说甚禅总是掉棒打月掘地讨天禅禅也无妙也无玄莫把封皮作信传香严曰去年贫未是贫今年贫始是贫去年贫尚有卓锥之地今年贫锥也无宝峰文云去年富未是富今年富始是富去年富惟有一领黑黪布衫今年添得一条百衲袈裟岁朝抖擞呈禅众实谓风流出当家天宁琦云香严贫未是贫奈何犹有个浑身真净X富不是富家私未免俱呈露凤山者里不说富不说贫随家丰俭没踈亲竖拂子云收来兔角长三尺放去龟毛重九斤博山奉云香严贫而謟真净富而骄天宁虽能随家丰俭未免为贫富两字累致成狡诈且道博山者里又作么生竖拂子云泥牛触折珊瑚枝石女裁成火浣布香严开法时沩山遣僧送书并拄杖到严接得曰苍天苍天僧便问和尚为甚如此严曰只为春行冬令天井新云得人一牛还人一马理固然矣检点将来也是死而不弔法忍谧云沩山杖子千里同风者僧送到对面千里且道誵讹在甚么处甜瓜彻蒂甜苦匏连根苦天目律云香严与么也是珊瑚枕上两行泪半是思君半恨君东塔熹云沩山送杖养子之缘香严便哭不为分外则且置祇如道春行冬令又作么生报恩须是报恩人风穴喜云者僧为沩山送拄杖兵随印转香严接得便哭将逐符行且道春行冬令意旨如何咄退菴智云大小香严把不住被拄杖子转不得者僧一拶几乎屈辱大沩宗门拈古彚集卷第二十一X宗门拈古汇集X卍XXX宗门拈古彚集卷第二十二古杭白巖嗣祖沙门净符彚集南四杭州径山洪諲禅师因僧问奄息如灰时如何諲曰犹是时人功干曰干后如何諲曰耕人田不种曰毕竟如何諲曰禾熟不登场天童华云凤阁香沉雪巢夜冷半窓明月和气霭然正与么时且道归宗与径山还有相见分也无见与不见且止只如这僧与么还具眼么苟或未然云藏无缝袄鸟宿未萌枝保宁茂云打鼓弄琵琶相逢两会家九年人不识几度过流沙滁州定山神英禅师因椑树省行脚时参问不落数量请师道山提起数珠曰是落不落曰圆珠三窍时人知有请师圆前话山便打树拂袖便出山曰三十年后搥胸大哭去在树住后示众曰老僧三十年前被定山热瞒一上不同小小雪窦显云定山用即用争奈险椑树知即知要且未具择法眼试请辨看古南门云众中商量道椑树被定山瞒殊不知定山被椑树引得牵筋动骨诸人还辨得么如辨不X得莫待三十年只今也须搥胸大哭一上且道古南又具什么眼襄州延庆法端禅师因僧问蚯蚓斩为两段两头俱动佛性在阿那一头庆展两手洞山价别云即今问底在阿那一头笑巖宝别云但唿阇黎僧若应诺却问云端的在阿那一头慧云盛别庆和声便打云在这一头京兆米和尚问僧近离甚处曰药山米曰药山老子近日如何曰大似一片顽石米曰得漝么郑重曰也无你提掇处米曰非但药山米胡亦漝么僧近前顾视而立米曰看看顽石动也僧便出雪窦显云米胡也纵夺可观争奈死而不弔沩山哲云米胡好片顽石多少游人不识及乎衲僧一见不免将南作北昭觉勤云雪窦细处细如米末冷处冷似氷霜要且只见锥头利若据蒋山见处只这米胡趂得老鼠打破油瓮天童华云这僧岂不是具眼底尀耐将药山一片顽石到处卖弄苟非米胡深辨端倪几遭惑乱宝掌白云者僧一问一酬有宾有主岂不是曾见药山来可惜米胡错过一着若是白上座待他转身出时噼嵴便棒何故我要使者顽石生光白巖符云者僧进退可观七师延纳有礼主宾相X见不玷旁观只是总未免被块顽石累却诸禅德还有能为他拈却者么本分宗师试出手看米胡令僧去问仰山今时人还假悟否山曰悟即不无怎奈落在第二头米深肯之投子青云仰山与么道还免得自己不落么若免得更有一人大不肯在若免不得亦落第二头米胡虽然肯他自己还有出身之路也无诸人试检点看若捡点得出二人瓦解氷消不然且莫造次泐潭清云门庭施设米胡深肯仰山入理深谈第一头犹未悟在天童华云米胡提本分钳锤仰山展劒刃上事二老于唱教门中足可称尊若是衲僧门下总是喫棒底汉伏龙长云如镜鑑像像不来时镜将何鑑如氷融水水归源后氷复何融只如仰山米胡与么道还有为人处也无若把半斤称八两依然错认定盘星喝一喝米胡因僧问自古上贤还达真理也无米曰达曰祇如真理作么生达米曰当时霍光卖假银城与单于契书是什么人做曰某甲直得杜口无言米曰平地教人作保昭觉勤云米胡是大善知识径山杲举至契书是什么人做处云径山当时若作者僧下一转语塞却者老汉口且道下甚么语X良久云若教容易得便作等闲看笑巖宝云米胡佛果俱大善知识要且不能尽善何故割鸡焉用牛刀福州九峰慧慈禅师因沩山上堂汝等诸人只得大机不得大用慈便抽身出去沩召慈慈更不回顾沩曰此子堪为法器保福展云依稀似曲失前忘后暠山季征云九峰抽身出去是大用不是大用沩山道此子堪为法器是赏伊是罚伊晋州霍山和尚因仰山会下一僧至自称集云峰下四藤条天下大禅佛参霍乃唤维那打钟着僧乃骤步而去雪窦显云者汉虽见机而变怎奈有头无尾昭觉勤云者汉担却仰山冬瓜印子向人前卖弄若不是霍山几被涂煳虽然如是可惜令行一半当时不用唤维那好与擒住更打四藤条且听者汉疑三十年证果兴云者两个汉都来雷声浩大雨点全无元康和尚因访石楼楼才见便收足坐康曰得与么威仪周足楼曰汝适来见个什么康曰无端被人领过楼曰须是与么始为真见康曰苦哉赚杀几人来楼便起身康曰见即见矣动则不动楼曰尽力道不出定也康拊掌三下南泉愿云天下人断者两个汉是非不得若断得X与他同参蕲州三角山法遇菴主因荒乱魁师入山执刃而问曰和尚有甚财宝角曰僧家之宝非君所宜魁曰是何宝角震声一喝魁不悟以刃加之龙唐柱云渠魁大似瞎眼波斯焉能辨得真宝三角不善深藏未逢别者辙尔开拳所以二俱有咎一场懡㦬当时待道是何宝好与云折脚品铛字灶无底钵盂断鼻草鞋汝若用得着一任将去使渠知我衲僧风味放下夜叉心突起菩萨面也未可知白巖符云一个按劒夜光一个袖手嫂溺二俱有过黄口雌禅谁不恁么道殊不知投桃报李各尽其私之二人者直是脱体风流千秋未巳岂汎汎辈可得而知哉襄州常侍王敬初居士视事次米胡至公乃举笔示之米曰还判得虗空么公掷下笔入后堂更不相见米致疑明日凭鼓山供养主入探其意米亦随入潜屏蔽间侦伺主就席乃问昨日米和尚未审有甚言句便不相见公曰狮子咬人韩獹逐块米遽出朗笑曰我会也公曰会即不无试道看米曰请常侍举公乃竖起一只箸米曰者野狐精公曰者汉彻也沩山哲云常侍虽是个俗汉笔下有生杀之权米师是一方知识要且出他绻缋不得当时待他掷X下笔但向道我从来疑着者汉灜山誾云王常侍可谓铁眼铜睛不但令米胡致疑亦可疑杀天下人虽然当时也草草放过待道者野狐精复抽身便入何故要教伊疑个彻底宝寿方云且道当时常侍举笔处合作个什么苟当免得遭他检点敬初与临济到僧堂乃问者一堂师僧还看经也无济曰不看经曰还习禅也无济曰不习禅曰禅又不习经又不看究竟教他做什么济曰总教伊成佛作祖去初曰金屑虽贵落眼成翳济曰我将谓你是个俗汉灵隐岳云一着高一着一步濶一步明眼人前犹涉露布凤栖不在梧桐树径山杲云临济气宇如王握金刚王宝劒横行海内等闲遇着者官人瓦解氷消天宁琦云临济吹毛劒甚处去也若也拈出有什么王常侍自出洞来无敌手得饶人处且饶人普明领云尽谓临济大师到者里失却一只眼殊不知者两个汉狭路相逢两彩一赛南㵎问云二大老相见明如杲日宽若太虗所谓本色作家一挨一拶全彰本地风光若不是恁么人怎识得恁么话者里还有识得者一堂师僧者么水不洗水金不博金横身当宇宙谁是个般人栖霞成云妙喜佩肘后符悬当台镜检点将来祇X具一只眼殊不知者官人被临济一推至今起不得白巖符云问既不良答亦非善从寻常语里密布鎗旗二老用心亦至矣然要风行六合云卷长空又须是别转一途始见衲僧眼目古塘云临济老人等闲被官人一拶便见脑门着地且道官人具什么眼扬州光孝慧觉禅师到崇寿法眼眼问近离甚处觉曰赵州眼曰承闻赵州有栢树子话是否觉曰无眼曰往来皆谓僧问如何是祖师西来意州曰庭前栢树子上座何得道无觉曰先师实无此语和尚莫谤先师好径山杲云若道有此语错过觉铁嘴若道无此语又错过法眼若两边俱不涉又错过赵州直饶总不恁么别有透脱一路入地狱如箭射鼓山珪云觉铁嘴名不虗得只是不曾梦见赵州天宁琦云祖师西来意庭前栢树子此话巳徧天下了也因甚觉铁嘴却道先师无此语众中往往商量道赵州只是一期方便不可作实解所以道无与么乱统谤他古佛不少妙喜云若道有此语蹉过觉铁嘴若道无此语蹉过法眼若道两边俱不涉又蹉过赵州今日烟波无可钓不须新月更为钩笑巖宝云法眼当时失却一只眼觉公与么道亦X扶赵州不起愚菴盂云衲子竞头纷纭栢树子话则所尚者岂非话柄纵你识得赵州意还须知有觉铁嘴者一门槛在乃卓拄杖一下云今日要与光孝相见者试道看一僧才出菴便打僧掀翻香案菴直打趁出院洪州新兴严阳尊者参赵州问一物不将来时如何州曰放下着阳曰既是一物不将来放下个甚么州曰放不下担取去阳于言下大悟胜果𠁼于严阳初问下着语云抱赃呌屈于进语下着语云苦哉苦哉香云赵州就罏打铁费炭不多严阳惹祸上身抖擞不下虽然悟去也是庭前生瑞草好事不如无石梯和尚一日见侍者托钵赴堂乃问什么处去曰赴堂斋去梯曰我岂不知汝上堂斋去曰除此外别道个什么梯曰我只问汝本分事曰若论本分事某甲实是赴堂斋去梯曰汝不谬为吾侍者天童觉云放过即不可如今直与扭得鼻孔痛打得骨头出始得免见瞎驴趂大队所以道平地上死人无数透得荆棘林是好手且道适来者僧透得也未多虗不如少实清化嶾云入此门来直须田地稳密堪受钳锤百炼千敲终始不变所谓要识真金火里看也石梯X肯他也是罗公照镜当时何不与他三十棒使渠纵遇百味珍馐也须吐却始得慧云盛云太公钓鲤鱼负命上钩丝脚跟点地还他侍者鼻孔撩天且待别时日容远禅师因奯上座参日拊掌三下曰勐虎当轩谁是敌者奯曰俊鹞冲天阿谁捉得日曰彼此难当奯曰且休未要断者公案日将拄杖舞归方丈奯无语日曰死却者汉也昭觉勤云力敌势均不妨好头对眼亲手辨彼此没便宜下梢可惜放过待他将拄杖舞归方丈却好与拊掌三下拂袖便行非唯头尾完全亦免遭人指註大沩智云强中更有强中手天下元无第一人还知么伎俩全无波旬失途到者里无你解会处自检点看筠州末山尼了然禅师因灌溪到问如何是末山山曰不露顶如何是末山主山曰非男女相溪乃喝曰何不变去山曰不是神不是鬼变个甚么溪于是伏膺作园头三载天童觉云非男女之相出有无之量透万机之前超三界之上穷而通简而当松含风而夜寒溪带雨而春涨灵隐礼云末山弄假像真寻常得此便灌溪酬本及末一饱忘百饥乃至沤麻句下倒转成褫噼箭X锋前谁当啮镞要识末山落处么大鹏欲展摩霄翅谁顾崩腾六合云襄州关南道吾禅师因赵州访南乃着豹皮裩执吉獠棒在三门下翘一足等候才见州便高声唱喏而立州曰小心祇候着南又唱喏一声而去凤山启云大小关南无端向人纳败阙虽然还知赵州出不得他圈缋么梁山泊里称豪杰看来都是不良人婺州金华俱胝禅师初住菴时有实际尼来戴笠执钖遶菴三匝曰道得即下笠子如是三问胝皆无对尼便去胝曰日色稍晚请且住去尼曰道得即住胝又无对尼既去胝感悔欲弃菴徧参其夜山神告曰禅师不须离此将有肉身菩萨来为说法旬余果天龙至菴𦙆迎礼具陈前事龙竖一指示之胝当下大悟自是凡有学者参问胝唯竖一指及将顺世谓众曰吾得天龙一指头禅一生用不尽玄沙备云我当时若见抝折指头报慈遂征云且道玄沙恁么道意作么生曹山章云俱胝承当处卤莾只认得一机一境一等是拍手拊掌是他西园奇怪报慈遂征云且道俱胝还悟也未若悟为甚么曹山道承当处卤莾若不悟俱胝又道用一指头禅不尽且道曹山意作么生云居钖征云只如玄沙与么道是肯伊是不肯伊X若肯伊何言抝折指头若不肯伊俱胝过在什么处径山杲举瑯瑘颂俱胝一指报君知朝生鹞子扑天飞若无举鼎拔山力千里乌骓不易骑乃云俱胝和尚不得瑯瑘为伊出气几乎埋没妙喜既恁么举不免随后也有个註脚俱胝一指头喫饭饱方休腰缠十万贯骑鹤上扬州天童忞云瑯瑘妙喜只顾盘中喝彩不解马上夺标诸人要知者一指头落处分明么更听山翁念个真言补阙一指头禅谁不有灵枢妙转在天龙巨灵擡手无多子分破华山千万重青四潭州石霜庆诸禅师因僧在牕外问咫尺之间为什么不覩师颜霜曰徧界不曾藏僧举问雪峯徧界不曾藏意旨如何峰曰什么处不是石霜僧回举似霜霜曰者老汉着甚死急峰闻曰老僧罪过洞山价云笑杀土地玄沙备云山头老汉错过石霜瑯瑘觉云雪峰虽有利人之心且无出人之眼石霜虽有出人之眼且未知有向上一窍太阳玄云今时人要明此事大须子细只如石霜恁么道落在甚么处若不子细非伹累及石霜和他雪峰累及净因成云诸人要识石霜雪峰么天共白云晓水X和明月流天童觉云雪峰石霜相去多少直是千里万里若有问长芦徧界不曾藏意旨如何向道什么处是石霜报恩秀云者僧愈寻愈远转问转疑雪峰不惜性命横身相为犹较天童十万八千还会么拈却肯路根尘空脱体无依活卓卓清化嶾云且道者僧还见石霜不见石霜若见是何面貌若不见怎奈徧界不曾藏石霜尊云二大老一人舌拄梵天一人华铺锦上且道那个是华铺锦上那个是舌拄梵天若检点得出如久客还故乡检点不出且居门外凤山启云石霜藏身露影雪峰为蛇畵足二老宿虽则同行却不同步天童道什么处是石霜潮平两岸濶风正一帆悬白巖符云者两个汉与么答话大似依科判断据义消文祖师门下笑破口唇皮当时问咫尺之间为甚么不覩师颜何不向道许子亲见石霜石霜因裴相国参乃拈裴手中笏问在天子手中为珪在官人手中为笏在老僧手中且道唤作什么裴无对霜乃留下笏雪窦显云弄巧成拙保宁勇代相国云只恐和尚使不着百丈泐云为石霜助恶则扶强抑弱为裴公拔本X则重俗轻僧不如一齐趂出免见以平报不平恁么得人憎清化嶾云我若作相国只消道个太俗生且看石霜老汉还留得下么云溪挺代相国云不惜为他安名只恐负累和尚石霜因云葢元问万户俱闭即不问万户俱开时如何霜曰堂中事作么生葢无语经半年乃对曰无人接得渠霜曰道即太杀道只道得八成葢曰和尚又作么生霜曰无人识得渠翠巖芝云先行不到末后太过天童觉云稳密田地忌堕功勋贴肉衣裳会须脱却宗中辨的量外转机须仔细始得同中之异灼然尚带依希异中之同直是难臻妙极还知石霜父子转侧处么烛晓玉人初破梦夜寒青女未登机天宁琦云或有问永祚万户俱开时如何向他道且喜到来你道与古人是同是别灵巖储云者两个汉无端于白昼里擘开鬼眼栽荆棘全不顾旁观者哂灵巖则不然设有问堂中事作么生但向道祇有憍陈如较些子白巖符云脱体无依要见寸丝不挂尊严不犯会须及尽今时在者里毫忽之差则律吕有所不应矣还知石霜父子稳密处么方外那许论量石霜因僧问真身还出世也无霜曰不出世曰怎奈X真身何霜曰琉璃瓶子口天童觉云通身及尽彻底无功撒手兴来随处得用还识石霜老汉么当堂无影迹遍界不曾藏宝寿新云好个琉璃瓶然虽有口要且无底还用得么差之毫釐失之千里石霜因僧辞霜问船去陆去曰遇船即船遇陆即陆霜曰我道半途稍难僧无对云门偃代云三十年后此话大行又云临行一句永劫不忘石霜因僧问三千里外远闻石霜有个不顾是否霜曰是曰祇如万象历然是顾不顾霜曰我道不惊众曰不惊众是与万象合如何是不顾霜曰徧界不曾藏雪窦显云谁是不顾者石霜因僧问如何是祖师西来意霜乃咬齿示之僧不契九峰䖍因僧问先师咬齿意旨如何虔云宁可截舌不犯国讳云葢元亦因僧问先师咬齿意旨如何元曰我与先师有甚冤讐荐福璨云诸人要知二老用处么子为父隐直在其中矣石霜示众初机未觏大事先须识取头其尾自至踈山仁便问如何是头霜曰直须知有如何是尾霜曰X尽却今时有头无尾时如何霜曰吐得黄金堪作什么有尾无头时如何霜曰犹有依倚在直得头尾相称时如何霜曰渠不作个解会亦未许渠在福善品云既是头尾相称为甚么亦不许渠在几多人到者里一似遇着铁壁宗门拈古彚集卷第二十二宗门拈古汇集X卍XXX宗门拈古彚集卷第二十三古杭白巖嗣祖沙门净符彚集青四潭州渐源仲兴禅师侍道吾至檀越家弔慰源拊棺问生耶死耶吾曰生也不道死也不道曰为什么不道吾曰不道不道回至中路源曰和尚今日须与某甲道若不道打和尚去也吾曰打即任打道即不道源便打归院吾令去后有省值吾化去乃造石霜举此话请益霜曰不见道生也不道死也不道源大悟云居元云石霜矢上加尖唤醒干个渐源也无用处当初待伊举了痛棒打出非唯作天下宗师亦乃为道吾雪屈五祖演云白云今日愤气不平须要断这公案道吾第一不解为身作主第二不能随机入俗当时X待伊问生耶死耶但向道等归院里向你道若着得此语伶俐汉一踏踏着大小道吾和尚也免一顿拳头昭觉勤云道吾横身为物指出生死根源渐源亲到宝山当面蹉过若不是金刚正性夙植根深争得向平田浅草蓦地回光见得道吾着力相为处且作么生是道吾着力相为处试道看径山杲云生也不道死也不道两重公案一状领到露刃吹毛截断纲要脱却鹘臭衫拈却炙脂帽大坐当轩气浩浩喝一喝天宁琦云生耶死耶动念即乖不道不道何处寻讨拽脱鼻孔打破髑髅腰缠十万贯骑鹤上扬州有意气时添意气不风流处也风流妙云雄云道吾入水求人尀耐杖头太短致侍者重重蹉过者里若有问生耶死耶蓦唤云阇黎待应诺却问云生耶死耶他拟开口便与噼面掌要使伊当下知恩渐源因宝葢约姪来访源乃卷帘在方丈内坐葢一见乃下却帘便归客位源令侍者传语曰长老远涉不易犹隔津在葢遂擒住侍者与一掌者曰有堂头和尚在莫打某甲葢曰为有堂头老汉所以打你者回举似源源曰犹隔津在昭觉勤云老汉一舒一卷宾主历然隔津通津彼此相照侍者亲蒙赐掌恩大难酬宝葢到处垂慈X费尽腕头气力天童觉云灼然犹隔津在然则各各彼彼自是一家且作么生得同生同死共命连枝去暗里抽横骨明中坐舌头鼓山贤云渐源见宝葢宝葢未见渐源宝寿新云既谓宾主合欢因甚各立疆界莫有奇特处么拍手一下云相逢不下马各自奔前程渐源一日持锹到石霜于法堂上从东过西从西过东霜曰作么源曰觅先师灵骨霜曰洪波浩渺白浪滔天觅甚先师灵骨曰正好着力霜曰者里针札不入着什么力源持锹肩上便出太原孚别源云先师灵骨犹在明招谦云莫道作么别下得什么语代云鸬鹚语鹤又代渐源便掷却锹子云浅水无鱼青龙斯云二老可谓同条共贯收放临时仔细看来犹未勦绝要得勦绝么先师灵骨谩劳寻溢目烟光亘古今堪笑持锹徒着力何如抚掌共披襟渐源在帐内坐有僧来拨开帐曰不审源以目视之良久曰会么曰不会源曰七佛巳前事为甚么不会僧举似石霜霜曰如人解射箭不虗发东林总云渐源道七佛巳前事则且从未审石霜唤什么作箭良久云渐源头白石霜头黑七佛巳前曾漏洩既漏洩掩不得南海波斯生白泽鼓山永云渐源梦中说梦石霜接响承虗要且二X俱不了渌清和尚因僧问不落道吾机请师道清曰庭前红苋树生叶不生华僧良久清曰会么曰不会清曰正是道吾机为什么不会僧礼拜清便打曰须是老僧打你始得昭觉勤云来源既正只贵转身者僧眼既𥉌眵渌清遂因风放火当时若是个汉待他道庭前红苋树生叶不生华便与掀倒禅牀直饶道吾亲来也须与他平展还委悉么棋逢敌手难藏倖诗到重吟始见工鼎州德山宣鑑禅师示众今夜不答话问话者三十棒时有僧出礼拜山便打僧曰某甲话也未问因甚么便打山曰你是甚处人曰新罗人山曰未跨船舷好与三十棒法眼益云大小德山话作两橛报慈遂云丛林中唤作隔下语且从祇如德山道问话者三十棒意作么生德山密云大小德山龙头蛇尾雪窦显云此二老宿虽善裁长补短舍重从轻要见德山老汉亦未可在何故殊不知德山握阃外威权有当断不断不招其乱底劒诸人还识新罗僧么只是个撞着露柱的瞎汉瑯瑘觉云德山何似履春氷虽然如是如猫弄鼠沩山喆云德山大似清平世界锃甲磨鎗者僧不X惜性命身挨白刃法眼道话作两橛大似药病相治圆明道龙头蛇尾也是金鍮不辨雪窦道撞着露柱底瞎汉截断众流如今还有人为新罗僧作主么出来与大沩相见乃竖拂云去去西天路迢迢十万余翠巖芝云时人尽道德山作家用得好若与么会还曾梦见么山僧道德山被者僧一推直得瓦解氷消黄龙清云虽则雪窦高提祖印坐断寰区只解瞻前不能顾后者僧堂堂出来什么处是撞着露柱处还有人辨得么若也辨得不唯与新罗僧雪屈亦见当人眼目分明若辨不得非唯新罗僧撞着露柱尽大地衲僧个个出来撞着露柱南堂静云德山老人寂寂惺惺法眼圆明精精灵灵六韬三略武纬文经新罗衲子有丙无丁丹霞淳云诸方尽道者僧才出德山便打末后却道未跨船舷好与三十棒是话作两橛处龙头蛇尾处若与么会大似盲人摸象非惟不曾梦见德山自已亦乃未有参学眼在何故殊不知德山韬略双全文武兼备放开则大野风行把住则碧天星落然则贪扶正宗步步登高仔细观来一向只顾他非不能自省已过者僧当时若是个作家直饶德山通身手眼也须放下拄杖子岂不见道大丈夫捋虎须未为分外者僧既无夺骊龙珠的手X段致使德山令行一半如今众中莫有为新罗僧雪屈者么便请掀倒禅牀喝散大众丹霞者里不学德山倚势欺人却分半院与伊住为甚如此深嗟季运一将难求若无实说异兽藏头角灵禽惜羽毛昭觉勤云德山大似金轮圣主寰中独据四方八表无不顺从等闲布一勑施一令直得风行草偃若不是者僧争见杀活擒纵威权自在法眼圆明雪窦虽则直截单提各能扶树德山要且只扶得末后句未扶得最初句且作么生是德山最初句大鹏一展摩霄翅谁顾奔腾六合云护国元云忒煞倚势欺人山僧见处也要诸人共知者僧当时若是个汉待他道你是甚处人便与掀倒禅牀撩起便行直饶德山牙如劒树口似血盆也须倒退三千里何故识法者惧净慈一云者僧以赤肉挨他白刃也不易抵当当时若是个汉才见道今夜不答话问话者三十棒便好震声一喝夺德山棒到行正令去直饶德山全机也须退后三千里荐福璨云大小德山可惜龙头蛇尾却引者僧向草窠里头出头没当时待他道某甲话也未问因甚打某甲脚跟下痛与三十何故为人须为彻浮山云德山门下草偃风行其奈法眼圆明犹不放过雪窦虽则纵夺可观抑扬有准要见二老X宿亦未可拈拄杖画一画云到江吴地尽隔岸越山多瑞巖愠云德山以强凌弱者僧有理难伸法眼圆明固是见义勇为怎奈死而不弔浮山云雪窦虽则纵夺可观抑扬有准要见二老宿亦未可图他一粒米失却半年粮南堂欲云总谓德山勾贼破家者僧把髻投衙法眼圆明据欵结案雪窦扶强抑弱逐恶随邪如斯理论要契他古人直是白云万里当时者僧见道今夜不答话珍重便行非唯坐断德山亦且光扬宗眼云居庄云诸方老宿只能扶强不能扶弱径山今夜要断不平牙如劒树口似磉盆还他德山老汉若是辨衲僧眼犹欠悟在者僧当时才出直云某甲今夜不问话只与和尚相见他若行棒便与接住一推非唯坐断德山且免雪窦检罚岂不是个俊快衲僧拈拄杖卓一卓云鹤有九皐难翥翼马无千里谩追风松隐然云且道者僧合喫棒不合喫棒若道合喫棒者僧过在甚么处若道不合喫棒怎奈德山令不虗行要会么良久云不是李将军徒劳射石虎大巍伦云我若作新罗僧见德山才开口呵呵大笑便出福严容云德山埋兵挑鬬要验作家者僧只知贪X程不觉错路若是山僧见道今夜不答话问话者三十棒便对云和尚今夜不着便他若动静但云夜深请和尚尊重开先金云德山悬羊卖狗雪窦欺胡罔汉不因法眼圆明怎得从公判断开先挈领振纲也只救取一半敢问诸人因甚不与全救分付无眼村翁打鼓普请自看崆峒慈云德山虽别肘后符悬纵横自在要且阵脚不稳者僧虽然奋勇当前危亡不顾惜无先见之机何故当时待道今夜不答话便与掀倒禅牀德山纵有通天作用管教氷消瓦解栖霞成云从上古德各出手眼虽则互有所长要且断者话不倒不知德山布箇万里长阵拟窥天下英奇无端走出个驴前马后汉来德山为之气索未跨船舷好与三十棒亦不得巳岂德山心之所欲哉大慈璸云一往看来者僧大似个孟八郎汉不识利害勐虎腮边捋须不几丧身失命殊不知德山老汉被者僧暗地里把条断贯索穿却鼻孔了也诸人还委悉么山僧不是扶弱锄强也要指诸人个入处卓拄杖云月黑霜浓毛骨冷鹤翅千尺一声鸦喝一喝东塔熹云德山干将在握杀活自由怎奈一席两令未见好手若是长溪见者僧出礼拜便归方丈X不惟使者僧结舌有分且免得彼此递相钝置广胤标云德山寻常一条嵴梁骨硬似铁抝不折及乎遇着者僧尽平生气力都使不去未审者僧有甚长处不见道放过一着缚手缚脚德山到沩山挟复子上法堂从西过东从东过西顾视方丈曰有么有么沩坐次殊不顾盻山曰无无便出至门首乃曰虽然也不得草草遂具威仪再入相见才跨门提起坐具曰和尚沩拟取拂子山便喝拂袖而出沩至晚问首座今日新到在否座曰当时背却法堂着草鞋去也沩曰此子巳后向孤峰顶上盘结草菴呵佛骂祖去在雪窦显于无无便出及拂袖而出两处皆着语云勘破了也又于呵佛骂祖去在处着语云雪上加霜五祖戒云德山大似作贼人心虗沩山也是贼过后张弓昭觉勤云雪窦两处俱道勘破且道是勘破德山勘破沩山径山杲云二尊宿恁么相见每人失却一只眼城山洽云二尊宿一出一入各各胸藏韬略力举千钧多少卤莽的尽谓沩山不及德山有甚么交涉祇如沩山道此子巳后向孤峰顶上盘结草菴呵佛骂祖去在是何意旨泽广藏山理能伏豹德山因一僧相看乃近前作相扑势山曰与么无礼X合喫山僧手里棒僧拂袖便行山曰饶你如是也只得一半僧转身便喝山打曰须是我打你始得曰诸方有明眼人在山曰天然有眼僧擘开眼曰猫便出山曰黄河三千年一度清天童华云者僧是透关底汉若非德山本分钳锤几乎死在句下只如德山道黄河三千年一度清又作么生岭梅残雪里云𩯭未梳时龙池微云者僧虽久经行阵到德山面前未免纳诚降欵德山只欲坐致太平被者僧鎗旗一展直得伎俩俱露总未免旁观者哂且道谁是旁观者若也识得龙池与伊三十拄杖报恩琇云咸谓德山举鼎拔山气吞寰宇谁知揖让升降折旋中礼有如此夫语云临事而惧好谋而成德山其谓欤德山凡见僧入门便棒临济凡见僧入门便喝龙泉濌云闭门打睡接上上机须还他过量丈夫始得若夫二老汉与么做处未免旁观者哂何故聻黄金自有黄金价何必和沙卖与人德山上堂我先祖见处即不然者里无佛无祖达磨是老臊胡释迦是干屎橛文殊普贤是担屎汉等觉妙觉是破执凡夫菩提涅槃是系驴橛十二分教是鬼神簿拭疮疣纸四果三贤初心十地是守古冢鬼自救不了云门偃云赞佛赞祖须是德山老人始得X瑯瑘觉云诸方若与么会入地狱如箭射只如云门与么道也须入地狱如箭射德山因临济侍立次山曰今日困济曰者老汉寐语作么山便打济便掀倒禅牀山休去雪窦显云二员作者具啐啄同时眼有啐啄同时用雪窦拟向饥鹰爪下夺肉勐虎口里争餐敢谓德山临济俱是瞎汉有人辨得天下横行云峰悦云奇怪诸德看此二员作家一拶一捺略露风规大似把手上高山虽然如是未免旁观者哂且道谁是旁观者喝一喝下座径山杲云云峰与么批判大似普州人径山若见缚作一束送在河里不见道蚌鹬相持俱落渔人之手西堂显云然则德山门下草偃风行怎奈临济当机不让虽然如是未出葛藤窠里护国元云二老忒煞旁若无人真如若见每人各与二十痛棒且道利害在什么处有人明辨得许你亲见临济德山天宁琦云众中道德山临济好手手中呈好手红心心里中红心殊不知用尽自已心笑破他人口天童悟云临济拽倒禅牀大似不奈船何打破戽斗当时若作今时拽倒蓦面掷岂不得人一牛还人一马古南门云二老汉当时恁么相见可谓旁若无人X岂料千古之下咽㗋被雪窦把定大众还辨得么若辨不得古南今日放一线道乃击禅牀云长安风月贯今昔那个男儿摸壁行城山洽云德山无事生事临济惯捋虎须且置勿论敢问当时临济掀倒禅牀德山便尔休去意作么生天目律云饶你恁么也是鼓粥饭气复云恶雪窦正云德山向水稜上行船临济于针锋尖走马实为今古罕觏雪窦为什么却道二俱瞎汉试定当看白巖符云者两个汉一挨一拶技艺都来可观就中一个更毒若人委悉得许你亲见临济德山不然总是瞎汉踈山顺云者两个汉踈山当时若见将一条蔴绳缚作一束送在大洋海里何故太平无象日何必待以干戈德山上堂问即有过不问犹乖有僧出礼拜山便打僧曰某甲才礼拜为甚便打山曰待汝开口堪作什么云居庄云德山权衡在握杀活临时者僧久经行阵奋不顾身然虽如是未免二俱不了还有缁素得出者么真金自有真金价终不和沙卖与人宝寿新云者僧兴兵只为德山讨战观其势似有得失察其原本无输赢是以饶你杀得北斗归南X终不能使天下立地太平如何得立地太平去君王嬾问朝堂事卿相何由奏帝基白巖符云德山据令未到手酸棒折为甚么便尔放过者里也有些子誵讹当时我若作者僧待道待汝开口堪作什么好与云恁么则和尚却须喫棒德山因雪峰问从上宗乘学人还有分也无山打一棒曰道什么峰曰不会明日复上请益山曰我宗无语句实无一法与人峰于此有省巖头奯云德山老人一条嵴梁骨硬似铁虽然如是于唱教门中犹较些子长庆稜因保福问只如巖头出世有何言教过于德山便与么道庆云汝不见伊道如人学射久久自中福云中后如何庆云展阇黎莫不识痛痒福云和尚今日非唯举话庆云展阇黎是什么心行明招谦云大小长庆错下名言丹霞淳云德山恁么说话祇知入草求人不觉通身泥水仔细看来祇具一只眼丹霞则不然我宗有语句金刀剪不开深深玄妙旨玉女夜怀胎德山因龙牙问学人仗镆耶劒拟取师头时如何山引颈近前曰㘞牙曰头落也山呵呵大笑牙后到洞山举前话洞曰德山道什么牙曰德山无语洞曰莫道无语且将德山落底头呈似老僧看牙方省便忏谢有僧举似德山山曰洞山老人不识好恶者汉死X来多少时救得有甚么用处保福展云龙牙只知进前不知失步翠巖芝云龙牙当断不断如今作么生断法华举云诸上座莫是德山无机锋么为当别有道理良久云㘞东禅观云龙牙抱劒伤身自招过咎德山为头作主幸好机筹忽被洞山指踪不觉尾巴露出白巖符云遁公轻敌去死十分无足与论德山做处暗陷菸菟是称好手然为新丰白泽一照则又手忙脚乱好在什么处德山一日饭迟自托钵至法堂前时雪峰作饭头见曰者老汉钟未鸣鼓未响托钵向甚么处去山便低头归方丈峰举似巖头头曰大小德山未会末后句在山闻令侍者唤巖头问曰你不肯老僧那巖密启其意山乃休至明日陞堂果与寻常不同巖至僧堂前抚掌大笑曰且喜老汉会末后句也他后天下人不奈伊何虽然如是也只得三年活雪窦显举明招谦代德山语云咄咄没处去没处去云曾闻说个独眼龙元来只在者里殊不知德山是个无齿大虫若不是巖头识破怎得今日与昨日不同诸人要会末后句么只许老胡知不许老胡会沩山哲云巖头大似高崖石裂直得百里走兽潜踪若非德山度量深明怎得昨日与今日不同X沩山果云古今无异路达者共同途透出威音外须明肘后符且道那里是巖头识破德山处若检点得出非但参学眼明亦乃领过雪峰其或缁素不辨邪正未分路远夜长休把火大家吹灭暗中行高峰妙云佛祖机缘古今公案其中誵讹无出于此或谓巖头智过于师故有密启其意殊不知犯弥天之咎万劫遭殃且道利害在什么处抚掌大笑云侍者分明记取三十年后有人证明云门信云密启其意壁上贴门神低头归方丈惭惶杀人果与寻常不同毫釐有差天地悬隔愚菴盂云一个在高高峰顶立一个在深深海底行一个山上行船一个巖前走马直得花飞锦上月到上林然虽如是禾黍不阳𦦨竞栽桃李春翻令力耕者半作卖花人古南门云字经三写乌焉成马诸人若于钟未鸣鼓未响时会去不惟穿却德山明招鼻孔亦乃坐断巖头雪窦舌头不然碗子扑落地碟子成七片要会末后句且缓缓报恩琇云承虗接响者蹉过德山抑强扶弱者埋没巖头山僧老实告报道师胜资强还他德山父子喝一喝云好手手中呈好手知音知外有谁知崆峒慈云大小雪峰龙头蛇尾当时待低头归方丈何不以手拊其背云者老汉做贼人心虗不惟X使父兄做伎俩不成亦免后人向末后句里着倒诸方要识末后句么良久云星沉水底光千点鴈过空中字几行百丈泐云其父攘羊而子证之直则直矣天下不奈伊何父为子隐子为父隐美则美矣天下不肯伊何纵饶见得分明要识巖头则易识德山则难何故便归方丈闭却门宝寿新云德山虽则无事生事检点将来亦未为分外怎奈遇着个无下落汉便乃当头一拶非特使伊暗里藏刀亦要知你做处若何不料折脚波斯蓦头跳出复来劒刃上弄险怎教伊不高悬战鼓密布鎗旂他见你锋头稍硬也只得抽身便转别露囊锥以为得志那知伊冷地退败是个兵行伪计所以刚到临崖之际便欲放出辣手拦腮一拶岂期宗门不幸重遭一上扭揑直得鎗头卓朔无可奈何祇如临末稍头一场露布又作么生好还有人遮掩得么殊不知德山父子性命巳落在新长老手里栖霞成云德山父子虽善簧鼓其道怎奈不善临风别调韵出青霄大家暗地摇脣未免自扬家丑然不因一事不长一智且道伊毕还会末后句也无禹力不到处河声流向西雪窦正云明招只知向前不知退后雪窦漝么批判不妨难会祇如末后句毕竟作么生会乃喝一X喝东塔熹云德山藏身露影似个无齿大虫雪峰暗得便宜不觉通身着贼若非多口阿师怎得今日不同昨日虽然且道末后句如何委悉也是胡饼里讨汁枝山选云者老汉寻常逞尽英俊刚被雪峰一问直得分踈不下若无巖头密启洎乎埋没生平虽然且道末后句子既会得因甚只得三年活踈山顺云德山被雪峰一拶直得去死十分若无巖头一贴返魂药何处有德山众兄弟要会末后句么逢人但恁么举智者林云德山作贼心虗被雪峯一拶懡㦬而回雪峯见伊低头若能云者贼则德山伎俩穷矣友可玄云潜师夜战者固不见德山略地晓攻者是又岂知巖头殊不知将军日挑战都护夜巡营还他德山父子虽然燕山犹有石须勒几人名宗门拈古彚集卷第二十三X宗门拈古汇集X卍XXX宗门拈古彚集卷第二十四古杭白巖嗣祖沙门净符彚集青四舒州投子大同禅师一日指菴前一片石向雪峰曰三世诸佛总在里许峰曰须知有不在里许者子曰不快漆桶又一日与峰游龙眠有两路峰问那个是龙眠路子以杖指之峰曰东去西去子曰不快漆桶峰又问一槌便就时如何子曰不是性躁汉曰不假一槌时如何子曰不快漆桶又一日峰问此间还有人参也无子将䦆头抛向峰面前峰曰与么则当处掘去也子曰不快漆桶雪窦显云然则一期折挫雪峰且投子是作家罏鞲我当时若作雪峰待道不是性躁汉只向伊云钳槌在我手里诸上座合与投子着得箇什么语若能道得便乃性躁平生光扬宗眼若也颟顸顶上一槌莫言不道沩山哲云雪峰虽是本分钳槌争奈投子是作家炉鞲众中还有本分钳槌者么如无山僧为你诸人下一槌直是火星迸散乃卓拄杖云看看诸人护取眉毛好东禅观云与么酬对唤做作家炉鞲正是认狸为虎自取疑怖若据性空见处投子心肝五脏被雪峰尽情搂出古南门云投子雪窦俱是作家炉鞲争奈钳槌在X手善说不善用未为性躁若是古南待雪峰才问一槌便就时如何噼嵴便棒云打破者漆桶诸上座漆桶既然打破宗眼又作么生光掦投子路次逢赵州州问莫便是投子山主么子曰茶盐钱布施我州乃先至菴子后归手携油缻州曰久向投子及乎到来祇见箇卖油翁子曰你只识卖油翁且不识投子州曰如何是投子子提起油瓶曰油油州问大死底人却活时如何子曰不许夜行投明须到州曰我早候白伊更候黑南堂静云赵州作家炉鞲要煅百炼精金投子本分钳槌不免途中受用诸人要见二老落处么十年辛苦无人问一旦成名天下知博山来云跨逐日之蹄截奔滙之水非赵州即投子非投子即赵州如善知奕者各见数着之先应在临机自然调妥要知二老落处么向铁围城穿下过来十字街头与汝相见投子因巨荣禅客参子曰老僧未有一言半句挂诸方脣齿何用要见老僧荣曰到者里不施三拜要且不甘子曰出家儿得与么没碑记荣乃遶禅牀一帀而去子曰有眼无耳朵六月火边坐雪窦显云也不得放过才遶便擒住云是谁不甘若跳得出不妨是一员衲僧沩山哲云者僧虽是惯战沙场怎奈投子善能折挫何故真金若不经炉冶怎得光华彻底鲜X古南门云者僧放过且不论祇如有眼无耳朵六月火边坐还放过得投子么投子因僧问如何是十身调御子下禅牀立又问凡圣相去多少子亦下禅牀立雪窦显云此公案诸人无不委知若与么举天下衲僧尽为念话杜家雪窦还有长处也无试为大众举看凡圣相去多少投子下禅牀立如何是十身调御投子下禅牀立且道与前来举底是同是别若道一般许上座具一只眼若道别有奇特也许上座具一只眼复更开一线道凡圣相去多少请上座下一转语如何是十身调御请上座答一转语非但参见投子亦乃知雪窦长处或若总道下禅牀立惜取眉毛好五祖演云或有人恁么问山僧亦下禅牀立为什么却依样畵猫儿待我计较得成却向你道径山杲云投子下禅牀今朝为举扬驴前马后汉切忌乱承当高峰妙云一转语天悬地殊一转语言端语的具眼者试辨取古南门云投子好箇十身调御被雪窦咬得百杂碎设有问者但道口上着龙华体云投子抱璞示人贵图识者争奈不遇贾目祇作瓦砾擿却雪窦固是明眼指瑜摘瑕争奈太伤风化致令后人不见完璧诸人要见完璧么X良久云来朝更献楚王看投子因僧问如何是一大事因缘子曰尹司空请山僧开堂昭觉勤云投子古佛丛林中推其得逸羣之辨得朴实道用看其等闲拈掇不妨佛法世法打成一片然虽如是惜其不甚宽廓今日有问天宁如何是一大事因缘即向他道手握金轮清四海圣躳弥亿万斯年龙翔䜣云投子老人可谓应机施设不犯锋铓中峰不免因斋庆赞一发由来引万钧全肩荷负见当人通身手眼重拈掇枯木花开大地春磬山修云二老宿举扬一大事因缘本无优劣作么生是投子实头处设有问磬山如何是一大事因缘伹向他道朝看云片片暮听水潺潺天童忞云佛果眼葢五天胸罗万有据其生平施设发一言举一令直欲上穷圆葢下透风轮山僧今日非敢抑他威光细检此语未免碌碌因人成事若是道峰即不然有问如何是一大事因缘伹向他道数声黄鸟青山外占断风光作主人金粟元云与么答话虽则朴实十分要且惊羣动众新金粟则不然如何是一大事因缘但向他道横吹玉笛鸥滩上九九奇峦尽点头神鼎僼举昭觉勤天童忞二语毕云三大老相席打令各展家风可谓一步高一步一浪濶一浪天X童新长老则不然有问如何是一大事因缘但向他道云开日现人人见水到渠成处处通投子因僧问一大藏教还有奇特事也无子曰有曰如何是奇特事子曰演出一大藏教云巖新别云演入一大藏教昭觉勤云差病不假驴䭾药径山杲云演出演入则不无二老若是奇特事三生六十劫也未梦见在狮林则云丛林商量都道大慧不肯二老若作恁么见解三生六十劫未梦见大慧在投子因僧问月未圆时如何子曰吞却三个四个曰圆后如何子曰吐却七个八个天童杰云吞却与吐却算来无处着要见滑稽人便是黄番绰南山宝云者则公案你若向吞吐处着倒我知你未识投子若问紫云月未圆时如何徧界是光明圆后如何通身无向背且道与投子相去多少广润融云大小投子为人不无直截祇是赚他在三三四四七七八八上作活计若有问广润月未圆时如何向道大家在者里圆后如何待山僧出队回来为你说破投子因僧问不断烦恼而入涅槃时如何子作色曰者个师僧好发业杀人国清机因其僧又问不断烦恼而入涅槃时如何X清便打松隐然云投子只解裁长不能补短国清只解补短不能裁长或有问龙峰不断烦恼而入涅槃时如何只对他道有水皆含月无山不带云洞山度云投子古佛杀人不用刀活人不用劒非但善能裁长而且善于补短虽然在洞山者里又且不然今日或有人恁么问但向道柴炭纸衾松风水石且道与古人是同是别投子因僧问依俙似半月髣髴若三星干坤收不得师于何处明子曰道什么僧曰想师只有湛水之波且无滔天之浪子曰闲言语雪窦显云投子古佛不可道不知若检点将来直是天地悬隔若是雪窦才问和声便打天童杰云田地稳密佛眼不能窥坐筹帷幄决胜千里还他投子老人者僧也解扣关击节上门上户只是插手脚不得雪窦道和声便打也是贼过后张弓云居庄云有人与么问山僧山僧亦云道什么待道只有湛水之波且无滔天之浪脚跟下痛与一顿拈拄杖云有么有么靠拄杖云纵饶栽种得不是栋梁材海舟慈云者僧文辞灿烂投子本分提持若是济下儿孙痛打一顿逐出投子因一婆子家中失却牛特诣方丈请卜子召婆X婆婆应诺子曰牛在白巖符云大小投子奇则奇矣要且鬼家活计未有杀活当时婆子应诺何不曰在即在祇是少了些头角婆子从者里搆去也未可知鄂州清平安乐令遵禅师因僧问如何是小乘平曰钱贯如何是大乘平曰井索如何有是漏平曰笊篱如何是无漏平曰木杓觌面相呈时如何平曰分付与典座天宁琦云永祚不避诸方检责也要矢上加尖打破大唐国觅一个会佛法底不可得澧州夹山善会禅师因僧问如何是夹山境山曰猿抱子归青嶂里鸟衔花落碧巖前法眼益云老僧二十年只作境话会浮山远云直饶不作境话会亦未许在何故犀因翫月纹生角象被雷轰花入牙瑯瑘觉云且道如今作甚么会良久云上士游山水中人坐竹林黄龙新云者僧分明问境法眼因甚不作境会既不作境会作什么会长忆江南三月里鹧鸪啼处百花香黄龙震云直饶法眼尽力𨁝跳也出夹山圈缋不得法眼既出不得且道是什么人出得乃竖起拂子云须是者老汉始得高峰妙云大众还会么直饶向者里会得见法眼X则易见夹山则难白巖符云不作境话会且作么生会者里也须有个眼目始得不然总是念言语汉真如元征云者僧问底夹山答底两两分明是境话法眼因甚却恁么道蟠龙长云法眼与么解会要见夹山直待驴年夹山示众百草头上荐取老僧閙市里识取天子云门偃云虾蟆钻你鼻孔毒蛇穿你眼睛且向葛藤里会取云峰悦云云门与么道大似和泥脱墼若无后语疑杀天下人山僧今日因行不妨掉臂乃竖拄杖云还见云门么保宁勇云百草头上分明显露为甚不荐閙市里终日相逢为甚不识未开眼者且莫错怪夹山虽然如是干保宁什么事云居舜云古人与么实为慈悲大众且作么生是閙市门头天子会么愁人莫向愁人说说向愁人愁杀人径山杲云夹山垛生招箭云门认贼为子虽然如是知恩者少负恩者多天宁琦云百草头荐阿谁閙市里识什么仰山钦云与么说话正是妄认前尘分别影事若是端拱垂衣孤峰独宿未梦见在汝等诸人要见夹山竖拂子云一状领过X佛川义云大小妙喜错判不少众中还有辨别得出者么如无埜山翻案去也云门垛生招箭夹山认贼为子我与么道也是空费口脣皮何也不见道知恩者少负恩者多崇先奇云夹山好事不如无云门祸不单行虽然如是驾与青龙不解骑又争怪得山僧夹山上堂我二十年住此山未曾举着宗门中事僧便问承和尚有言二十年住此山未曾举着宗门中事是否山曰是僧便掀倒禅牀山休去明日普请掘一坑令侍者请昨日问话僧至曰老僧二十年说无义语今请上座打杀老僧埋向坑里便请便请若不打杀老僧上座自着打杀埋向坑里始得其僧归堂束装潜去昭觉勤云夹山浊时头尾皆浊者僧清时始终俱清后人不会尽云者僧怕被打杀潜然而去殊不知绵里有针者僧好即好只是少一转语待道若不打杀老僧上座自着打杀埋向坑中始得只近前两手擘开云猫中峰本云者僧始则搀旗夺鼓终则诈败佯输夹山虽有添兵减灶之谋争奈脚跟下泥深三尺敬畏空云夹山者汉贼过张弓当时待者僧问何不曰我向来无此语唤侍者立时摈出亦不失乎有前无后乃无端掘坑不曾埋者僧却自埋却了也X天井新云者僧若不潜去好与夹山一坑埋却慧云盛云夹山裤内火发几乎自身难保者僧虎头㧓痒幸其作速躲得过白巖符云夹山掘个坑子尽大地人乞命有分其奈者僧别有条软套索子不惟自得全生且能绊倒夹山如今还有为夹山扶起者么夹山因虎头上座参山问甚处来曰湖南来山曰曾到石霜么曰要路经过争得不到山曰闻石霜有毬子话是否曰和尚也须急着眼始得山曰作么生是毬子曰跳不出山曰作么生是毬杖曰没手足山曰且去老僧未与阇黎相见雪窦显云亲见者僧从石霜来夹山因甚道不相识智海逸云夹山恁么道是肯者僧不肯者僧若辨得出许你具择法眼径山筞云入虎穴者不畏死登危竿者不怕险者僧要路经过夹山因兹落草检点将来未免如猫弄鼠涂毒若作夹山待他道和尚也须急着眼即和声打出且向道净地上不要放疴还知么伤鼈恕龟杀活由我开先金云夹山何用繁词待道要路经过争得不到便与噼嵴打出不惟见我门庭高峻亦使者僧脱皮换骨夹山因与虎头上座相见了次日又陞座曰昨日新X到在么头出应诺山曰目前无法意在目前不是目前法非耳目之所到头曰今日虽问要且不是山曰片月难明非关天地头曰莫𡱰沸便作掀禅牀势山曰且缓缓亏着上座甚么处头竖起拳曰目前还着得者个么山曰作家作家头又作掀禅牀势山曰大众看者一员战将若是门庭布列山僧不如他若据入理深谈也较山僧一级地天童觉云夹山老子解开布袋头将差珍异宝撒向诸人面前了也正当恁么时作么生路不拾遗君子称美东禅岳云夹山只吹无孔笛手提毡拍板大家唱云去年梅今年柳颜色馨香依旧且道是何曲调还会么曲终人不见江上数峰青夹山因僧问拨尘见佛时如何山曰直须挥剑若不挥剑渔父栖巢僧后问石霜拨尘见佛时如何霜曰渠无国土甚处逢渠僧回举似山山上堂举了乃曰门庭施设不如老僧入理深谭犹较石霜百步护国元云参须实参见须实见毫端许言之本末皆为自欺今夜忽有问三峰拨尘见佛时如何和声便打为什么黄金自有黄金价终不和沙卖与人梅山相云夹山斵木为舟石霜藏头露面山僧则不然有问拨尘见佛时如何便与噼嵴一棒非但使者僧当下悟去亦免费后人许多气力X石霜尊云夹山为众竭力祸出私门石霜觌露全机遭人邈摸护国要且只有利人之心且无出人之眼若问山僧拨尘见佛时如何亦与和声便打待伊拟议便与掷下拄杖夹山会下有一僧到石霜入门便道不审霜曰不必阇黎僧曰与么则珍重便去又到巖头入门便道不审头乃嘘两嘘僧曰与么则珍重才回步头曰虽是后生亦能管带其僧归举似夹山山明日陞堂乃唤曰昨日从石霜巖头来底阿师出来如法举前话僧举了山曰大众还会么若无人道老僧不惜眉毛道去也乃曰石霜虽有杀人刀且无活人劒巖头亦有杀人刀亦有活人劒白巖符云石霜巖头巳有夹山发放了也兹置弗论若夫者僧亦不妨许伊是个俊俏衲子祇是不合向夹山手里纳败缺当时若解慎初护末待道如法举前话便好掀倒禅牀教夹山者汉要做盐铁判官也未得在夹山因僧问如何是佛山曰此位无宾主曰寻常与什么人对谈山曰文殊与吾携水去普贤犹未折花来百丈泐云在家不会迎宾客出路方知无主人花阶柳巷皆空过嗟怨堂中老令公且道寻常毕竟与什么人对谈良久云命坐孤星日犯岁君夹山问黄山月轮子是甚处人曰是闽中人山曰还X识老僧么曰还识学人么山曰不然子且还老僧草鞋钱然后老僧还子庐陵米价曰恁么则不识和尚也未审庐陵米作么价山曰真狮子儿善能哮吼天奇瑞云神之通也虎穴魔宫无不自在用之妙也海角天涯有何障蔽纵之星布高穹夺之风卷残云自古明鎗易躲至今暗箭难防鼷口鼠食人不觉疼若人会得八表横行大珠云凡参学流顶门具眼方堪共语看他作者相见机锋相拄唱愈高和愈峻八面玲珑何等自在虽然还知者僧暗伤毒箭处么夹山因僧问如何是相似句山曰荷叶团团团似镜菱角尖尖尖似锥复曰会么僧曰学人不会山曰风吹柳絮毛毬走雨打棃花蛱蜨飞仰山钦云大小夹山虽然不负来机争奈被者僧勘破仰山则不然如何是相似句荷叶团团团似镜菱角尖尖尖似锥学人不会风吹柳絮毛毬走雨打棃花蛱蜨飞终是别些子天宁琦云夹山老汉与么答话恰似夹竹桃花锦上铺花只是未曾点着本分事在若有问天宁如何是相似句向道无将支遁鹤误作右军鵞夹山见船子后再住京口僧问如何是法身山曰法身无相如何是法眼山曰法眼无瑕僧举似道吾吾曰者汉此回方彻育王雪云三十年前卖牛买马三十年后卖马买X牛若是出格流决不向他语脉里转还见么法身无相法眼无瑕青龙斯云夹山答话前来也恁么道后头也恁么道为什么道吾前头失笑后头却满口肯他且道节目在什么处竖拂子云寻常一样窓前月才有梅花遂喝一喝云不得者一喝几乎道个便不同夹山在沩山充典座沩一日问今日喫甚么菜山曰两年同一春沩曰好好修事着山曰龙宿凤巢天童杰云杷柄在手纵夺临时敲磕将来百味具足其中只欠一味且道是油是酱若人检点得出华藏功不浪施天界盛云夹山者汉才遭一笑三桡开得眼来便乃气吞诸方虽然汝等时中还曾咬着二年同一春么喝一喝云赶起石老虎着夹山将示灭垂语曰石头一枝看看即灭矣洛浦曰不然山曰何也浦曰他家自有青山在山曰苟如是即吾宗不坠矣愚菴盂云石头一枝有赖洛浦此语坠吾宗者可惜夹山后语减价卖丝帛儿孙尽布衣白巖符云大小洛浦错过夹山当时若是个克肖儿待道石头一枝看看即灭矣便好震威一喝云者汉临死犹寐语拂袖便出管教夹岭一枝至今蕃茂乃无端云云岂不令夹山担尽干系愚菴云坠吾宗者可惜夹山后语失却一只眼殊不知夹X山此语只好信他一半宗门拈古彚集卷第二十四宗门拈古汇集X卍XXX宗门拈古彚集卷第二十五古杭白巖嗣祖沙门净符彚集青四瑞州洞山悟本良价禅师因僧问寒暑到来如何𢌞避山曰何不向无寒暑处去曰如何是无寒暑处山曰寒时寒杀阇黎热时热杀阇黎投子同云几乎与么去瑯瑘觉云我即不然如何是无寒暑处僧堂里去云居舜云大小瑯瑘作者个去就山僧即不然如何是无寒暑处三冬向煖火九夏取凉风黄龙新云洞山袖头打领腋下剜襟争奈者僧不甘如今有个出来问黄龙且作么生支遣良久云安禅不必须山水灭却心头火自凉宝峰文云大众若也会得不妨神通游戏一切临时寒暑不相干若也不会且向寒暑里经冬过夏上封才云洞山一句可谓主宾交参正偏涉入诸人如今向什么处𢌞避无事上山行一转借问诸人会也无X泐潭准云若为人时冰也暖不为人时火也寒仰山钦云洞山与么答话虽则头正尾正只是鼻孔落在者僧手里明眼道流试检点看乌石道云洞山只有杀人刀且无活人剑山僧则不然忽有问寒暑到来如何𢌞避亦向他道何不向无寒暑处去𢌞避那里是无寒暑处寒时热杀阇黎热时寒杀阇黎为什么三冬炎暑炽九夏雪花飞五磊权云洞山古佛虽则善赴来机犹欠悟在何故不应话作两橛若人检点得出许你具一只眼清化嶾云洞山老祖如将摩尼宝王直授凡庸者僧若是眼里有筋不但三冬枯木秀管教九夏雪花飞道峰清云袖头打领腋下剜襟还他洞山老人拣点将来未免向语脉里转却道峰即不然有问如何是无寒暑处只向道火燄不容蚊蚋泊长连牀上任高眠白巖符云金针密剌就中不犯锋铓玉线横抽里许浑忘断续者是我洞山老祖垂手接人处所建立的宗旨如今有一类黄口雏禅道洞山与么答话太涉廉纤若问我寒暑到来如何𢌞避蓦头与伊一棒何等痛快呵呵者好似个躶形之域笑我汉国衣冠我孔门子弟固不足与之较短论长独惜其瓮里醯鸡争知天日顾左右云者里还有识X洞山者么试为我下一转语良久众无语乃自代云雾锁晴空峰不露鸡鸣深夜月流辉五峰甫别真净语云若也会得一任向寒暑里经冬过夏游戏神通若也不会寒时寒杀热时热杀摸索他寒暑不着百丈瑡云洞山老祖向茫无可据处抉出金刚眼睛直令人人自见可谓九转还丹也然捡点将来只有杀人刀且无活人劒今日有问瑡上座寒暑到来如何𢌞避但向道向寒暑处𢌞避他若再问寒暑处作么生𢌞避直向道瑡上座不可作洞上儿孙不得洞山与泰首座冬节喫菓子次乃问有一物上拄天下拄地黑似漆常在动用中动用中收不得且道过在什么处泰曰过在动用中山唤侍者掇退果桌同安显于过在什么处下代泰云不知瑯瑘觉云若不是洞山老人焉能辨得虽然如是洞山犹欠一着在沩山喆云诸人还知洞山落处么若也不知往往作是非得失会去山僧道者果子非但首座不得喫即使三世诸佛也不敢正眼覰着云葢本云洞山虽有打破虗空底钳锤要且无补缀底针线待伊道过在动用中但向道请首座喫菓子泰首座若是个衲僧喫了也须吐出净慈昌云洞山虽然掇退菓桌要且塞泰首座口X不得照觉勤云天下衲僧尽道泰首座箭锋不相拄所以遭洞山贬剥后来沩山喆道此果子莫道泰首座不得喫三世诸佛也不敢正眼覰着宗师家正令当行十方坐断有定干坤句辨龙蛇眼不妨难趂当时若是个英灵衲子解捋虎须待道过在什么处便拈起菓子云和尚毕竟唤作什么待他拟议噼面便擿何故有意气时添意气不风流处也风流沩山果云洞山压良为贱泰首座有理难伸山僧略见不平要为泰公雪耻当时才见与么问只向道灵山授记未到如此待他拟议拈果子噼面便擿不惟塞断洞山咽喉免见后人妄生卜度保宁茂云者个说话在今诸方每至冬夜未甞不拈出註解一上然于正文未甞道着一字有底道洞山只见锥头利不见凿头方抑屈人作么有底道泰首座不得果子喫要且尽大地人皆不得喫成人者少败人者多殊不知洞山有偏正回互不犯的手脚直饶泰首座道不在动用中也不得他果子喫良久云水流黄叶来何处牛带寒鸦过别村南堂欲云太阿横按凛凛神威宝鑑当台澄澄光釆祇如掇退菓桌又作么生云自帝乡出水归江汉流X乌石道云洞山和盘托出首座当面错过带累众人都不得果子喫当时若有个汉出来道和尚莫谈天说地且请喫菓子教洞山者汉满面慙惶无着身处虽然也须救取泰首座始得击拂子云妙药不医冤债病横财岂富命穷人云居庄云当断不断反招其乱若是径山见他道过在什么处便与掀倒菓桌亦使旁观知有宗门爪牙虽然也须脚蹋实地始得拈拄杖云不向蓝田射石虎何人知是李将军卓拄杖下座剑门云我当时若在亦对云过在动用中待渠令侍者掇退菓桌便拈起果子噼面擿笑巖宝云泰公便恁么道有什么过当时才见举话拈果子蓦口𡎺云和尚比来请客直饶洞山古佛吞吐不及鼓山贤云大小洞山心行不少泰首座既遭活陷黜罚何疑劒门犹欲强作主宰好与三十痛棒古南门云祇如首座恁么道因甚洞山便掇退果桌者里明得万两黄金也合消不然喫水也须防噎又云要见洞山则易见泰首座则难石霜尊云洞山老人祇有杀人刀且无活人劒何不当时待首座道过在动用中但云作家作家首座若是个本分衲僧必然另有长处岂不佛法人情两尽其美东塔熹云洞山老汉无大人相若是山僧见伊道X过在动用中只消云作家禅客宛尔不同不惟使伊一时好釆且令人千古疑着白巖符云我若作泰首座待问过在什么处亦向道过在动用中他若唤侍者掇退果桌便好拍掌呵呵大笑看洞山者汉又当作何苟当洞山解夏上堂秋初夏末兄弟东去西去直须向万里无寸草处去良久曰祇如万里无寸草处作么生去顾左右曰欲知此事直须枯木上生花方与他合石霜诸云出门便是草太阳玄云如今直得不出门亦是草漫漫地且道合向什么处行履莫守寒巖异草青坐着白云宗不妙圆通善云且道诸人即今脚跟下一句作么生道若道万里无寸草许你参见洞山若道出门便是草许你参见石霜若道不出门亦是草漫漫地许你参见太阳若总道不得却许你参见延圣何故惟有好风来席上更无闲语落人间白云端云若见得菴主便见得洞山若见得洞山便见得菴主见洞山则易见菴主则难不见道云在岭头闲不彻水流㵎底太忙生沩山果云斩钉截铁豁开向上玄关语谛言诚直指当人要路且作么生会他出门便是草石霜恁么道上封恁么举你诸人不得动着动着三十棒径山杲云师子一滴乳迸散十斛驴乳X雪巖满云三个老汉虽然异口同音未免撞头磕额何也一人大开口了合不得一人高擡脚了放不下一人紧闭门了出不去王山即不然徧十方界非外全在一微尘在一微尘非内徧十方界祇者一微尘许也须及尽不可得向那里安门甚处入草还会么休侵洞岭初秋草请看疎山腊月莲乌石道云洞山背手弯弓石霜当面架箭虽然用处不同直是眼亲手便石溪要且不然万里无寸草处毕竟作么生去良久云四海五湖龙世界十洲三岛鹤干坤击拂子下座鼓山贤云洞山恁么说话正是瑞凤不栖于凡木金龙岂守于寒潭转功就位转位就功即不无看来也祇似猢狲上树舍一取一未为好手且作么生是本分底去处良久云钓船载到潇湘岸气噎无聊问白鸥百丈雪云山僧则不然兄弟东去西去直须向冰河发𦦨处去只如冰河发𦦨处作么生去良久云兔角杖头挑日月龟毛绳子缚虗空东山澓云三大老忘却自已四大五脏尽力提持恐人入草今日东山解制腊节初临春气未至正值烧痕满界众兄弟直须向干茅丛里信手拈来寸寸琼枝缕缕玉叶不妨和身卧在荆棘林中累地辊他十七八辊起来通身荆棘非伹佛祖难亲饶他舜若多神拟着则鲜血淋漓纵使腊月三十X索债盈门难以近傍东山如是告报大似逐客颠狂自露通身丑恶虽然也不得错举天童忞云者一队汉怪力乱神只知一重去一重一步高一步及乎辊到牛角尖里和自已动弹不得山僧为伊拨转天关打开篱落贵要诸人个个濶步坦道免蹈者辈崄僻之途还肯恁么承当者么卓拄杖云如今四海清如镜行人莫与路为仇灵隐礼云洞山祇解借功明位焉知玉殿苔生石霜虽能转位投机犹未回途复妙正饶功位齐转芝生朽木功位齐隐雪冻红炉佛日要问他二老祇如五马不嘶一牛不饮处如何趋向石塔忍云大众总似者一队老古锥平日向甚么处下脚兴国者里四望青青不妨东去西去略无些子妨碍只是有一件事不可不向诸人说破虽是王道坦坦毕竟不许贩卖私盐崇先奇云从苗辨地因语识人二俱作家且如今东去西去者尽是草里汉又何曾有出身路良久云臯亭恁么举不图打草祇要惊蛇天目律云者一班草里汉着甚死急莲柎筞云洞山老人把住玄关严行正敕直得春秋寒暑迥绝往来南北东西浑无行路然则万里无寸草且置出门便是草又作么生金鸡啄破瑠璃殻玉兔挨开碧海门瓶山谦云洞山一期逞俊争知当地艹深当时若X有个汉待老新丰语未绝便好呵呵大笑云老和尚逆风飏尘作么不惟勘破洞山亦乃坐断后人舌头洞山供养云巖真次僧问先师道祇者是莫便是否山曰是曰意旨如何山曰当时几错会先师意曰未审先师还知有也无山曰若不知有争解恁么道若知有争肯恁么道长庆稜云既知有为甚恁么道又云养子方知父慈龙华体云诸禅德者则公案若唤作云巖真话未免乌焉成马何故不见道世间无限丹青手到此都来畵不成洞山因僧问时时勤拂拭为什么不得他衣钵山曰直饶本来无一物也未合得他衣钵曰未审甚么人合得山曰不入门者曰祇如不入门者还得也无山曰虽然如此不得不与他又曰直道本来无一物犹未合得他衣钵汝道什么人合得者里合下得一转语且道下得甚么语时有一僧连下九十六转语并不契末后一语始惬洞山意山曰阇黎何不早恁么道别有一僧密听祇不闻末后一语遂请益其僧僧不肯说如是三年相从终不为举一日因疾其僧曰某甲三年请举前话不蒙慈悲今日再不为举当杀上座去也其僧悚然乃为举曰直饶将来亦无处着僧乃礼谢X雪窦显云他既不受是眼将来必应是瞎还见祖师衣钵么若于此入门便乃两手分付非伹大庾岭头一个提不起设使阖国人来且欵欵将去翠巖芝云总不合得他衣钵却与古佛同参且道参阿谁天童觉云长芦则不然直须将来若不将来争知不受将来底必应是眼不受底真个是瞎还会么照尽体无依通身合大道古南门云洞山理长则就雪窦举一明三祇如将来既不受诸人早晚横披竖搭是衣不是衣一日过堂两度溼是钵不是钵若是争奈洞山不肯若不是祖师衣钵掉向甚处去也即今日用行持又是个什么诸仁者若于此入门何待两手分付庾岭力争管取黄梅儿孙传徧天下胜法法云二大老彻底举扬未免各见一边胜法则不然若有将来必当是受若是不受必不将来将来的也非是眼不受的也非是瞎还见祖师衣钵么万古碧潭空界月再三捞摝始应知洞山因僧问三身之中阿那身不堕众数山曰吾常于此切曹山寂因僧问吾常于此切意作么生曹云要头便斫将去雪峰存因僧问吾常于此切意作么生峰以拄杖噼面打云我也曾到洞山来X承天宗云一转语海晏河清一转语风高月冷一转语骑贼马趂贼试请辨看忽有个僧出来道总不与么也许伊具一只眼径山杲云恁么葛藤也未梦见三个老汉在复云何不向膏肓穴上下一针博山来云近不得倚远不得携推之弗前约之弗后洞山于此若铁橛也若夫辨奇货採骊珠求华璞追蓝琰安可以语于此哉离乎言句亲之可矣广胤标云盲者无以与乎文章之观聋者无以与乎钟鼓之声三个老汉一手提持赤心片片大似丰城宝剑当面擿只是知恩者少者僧非但耳聋亦兼眼瞎错过当阳如今还有不错过的么关门令尹谁能识河上仙翁去不回洞山因辞京兆兴善平禅师平曰什么处去山曰沿流无定止平曰法身沿流报身沿流山曰总不作此解平乃抚掌保福宁云洞山自是一家乃别云觅得几人崇先奇云保福老汉错下名言殊不知洞山老人居天下之广居立天下之正位保福又道觅得几人果然搆不着洞山于扇上书佛字云巖见却书不字山又改作非字雪峰见乃一时除却兴化奖代洞山云吾不如汝白杨顺云我若作洞山只向雪峰道你非吾眷属X天钵元云洞山云巖平地起堆雪峰老汉因事长智洞山有一僧不安要见山山遂往见僧曰和尚何不救取人家男女山曰你是什么人家男女曰某甲是大阐提人家男女山良久僧曰四山相逼时如何山曰老僧日前也向人家屋檐下过来曰回互不回互山曰不回互曰教某甲向甚处去山曰粟畬里去僧嘘一声曰珍重便坐脱山以拄杖敲头三下曰汝只解与么去不解与么来昭觉勤云大凡行脚人正要透脱者一件事者僧既是大阐提人家男女直至四山相逼手脚忙乱若不是洞山具大慈悲放一线道与他平展争解恁么去所以古人道临终之际若一毫头圣凡情量未尽未免入驴胎马腹里去只如洞山道我亦曾从人家屋檐下过粟畬里去鼎鼎碍四山不碍四山到者里须是桶底子脱始得且道洞山意作么生还会么金鸡啄破瑠璃殻玉兔挨开碧海门洞山因僧问和尚寻常教人行鸟道未审如何是鸟道山曰不逢一人曰如何行山曰直须足下无私曰祇如行鸟道莫便是本来面目否山曰阇黎因甚颠倒曰甚处是学人颠倒山曰若不颠倒因甚么唤奴作郎曰如何是本来面目山曰不行鸟道理安洸云不行鸟道始是本来面目因甚寻常却只教人行鸟道且道洞山意作么生良久云渡河X须用筏到岸始辞舟凤山启云识尊卑明贵贱自然君君臣臣父父子子冠履不致倒置钱糓不肯浪费当今之世孟八郎汉见处瞒盰得之卤莽菽麦不分金鍮不辨以其素无大志自甘颠倒故也且道不行鸟道又是如何面目良久云不辞向汝道相续也大难白巖符云若论本来面目直饶你不行鸟道要恰洞山意亦未可在然则争奈洞山现有语在何者里跨得一步不妨作个脱洒衲僧不然总是途中未了汉洞山与密师伯在饼舖密于地上𦘕一圆相谓山曰把将去山曰拈将来保宁𠲸云非但二人提不起尽大地人亦提不起天童忞召众云诸人还提得起么良久云也须是个踞地狮子始得若是山僧待他道拈将来便与一掌者一掌有生复有死有利亦有害洞山有偈曰贪嗔痴太无知赖我今朝识得伊行便打坐便搥分付心王子细推无量劫来不解脱问汝三人知不知神鼎諲云我则不然贪嗔痴实无知十二时中任从伊行即往坐即随分付心王拟何为无量劫来原解脱何须更问知不知紫柏可云锻鍊自心钳锤勐密须是洞山咳嗽掉臂戏笑讥呵无非解脱三昧还他神鼎虽然如神X鼎不打洞山炉鞴中鋾铸过来安得便恁么自在洞山不打神鼎见地上得个消息从汝朝打暮搥敢保贪嗔痴驴年也未调伏在者里拣别得许汝会如来禅若是祖师禅犹隔乡关万里大觉昇云恁么说话幸遇不在大觉门下过若在大觉门下打折驴腰未放过在何故既有让王节何争洗耳清虽然如是也须是个人始得洞山不安有僧问和尚违和还有不病者么山曰有曰不病者还看和尚否山曰老僧看他有分曰未审和尚如何看他山曰老僧看时则不见有病博山来云不二门开日面月面总不似洞山癖病混之弗得类之不齐病中善看病也者僧眼里有筋皮下有血要见洞山也不难洞山问密师伯作什么密曰把针山曰把针事作么生密曰针针相似山曰二十年同行作者个语话密曰长老又作么生山曰大地火发天童觉云大地火发间不容发南海崑崙天寒不袜祖祖相传一堆搕𢶍南林弘云神山一段古锦风吹不入雨打不溼被洞山一拶直得零零落落至今补不得洞山与云居渡水山问水深浅居曰不溼山曰麤人居曰和尚作么生道山曰不干五祖演云二老恁么说话还有优劣也无山僧今日因行掉臂为诸人说破过水一句不湿库藏珍X珠堆积过水一句不干无锥说甚贫寒干溼二途俱不涉任他绿水与青山笑巖宝云演师恁么道与他洞山有交涉无交涉还辨得么若能辨得不独识破五祖亦能亲见洞山若不能辨得山僧略为诸人说破洞山不下为人手五祖能谈本分禅洞山因僧问如何是沙门行山曰头长三尺颈长二寸因令侍者持此语问三圣然圣于侍者手上搯一搯山肯之文峰玉云妙得衲僧家转身活路还他新丰老人三圣虽能暗号私通终是输他一着今日若问文峰头长三尺颈长二寸意旨如何向道待你四脚踏地时自然有个分晓洞山垂语知有佛向上人方有语话分僧问如何是佛向上人山曰非佛保福展别云佛非云门偃云名不得状不得所以言非法眼益云方便唿为佛天童觉云二老宿相去多少直是刁刀相似鱼鲁参差到者里转劫外机放风前箭横身担荷撒手承当具者般眼目始得还辨得么易分雪里粉难辨墨中煤径山杲云二尊宿恁么提持佛向上事且缓缓者里则不然如何是佛向上事拽拄杖噼嵴便打免X教伊在佛向上軃跟报恩秀云我要问洞山佛向上人还有答话分也无天宁琦云我者里无向上向下佛是西天老比丘今朝有酒今朝醉明日无钱明日求东明际举云门语毕云大小云门犹作者般见解山僧当时若在但冷笑一声大珠云控佛祖玄关揭人天正眼须还大慧若据佛向上事非但者老汉纵饶西天四七东土二三到来大珠者里未敢相许何也不见道向上一路千圣不传龙华体举云门语毕蓦拈拄杖召众云者个是拄杖子有甚名不得以杖倒卓云不可不唤作拄杖子有甚状不得虽然不是龙门客切忌遭点额洞山到南泉值马祖讳辰修斋泉设问云来日设斋未审马祖还来否众皆无对山出对曰待有伴即来泉曰此子虽后生甚堪雕琢山曰和尚莫压良为贱慧云盛云南泉倚势欺人洞山因客见主虽与马祖把臂共行犹较王老师七步洞山上堂有一人在千人万人中不背一人不向一人你道此人具何面目云居出曰某甲参堂去资福广于具何面目下着语云七凹八凸于参堂去下着语云只得一橛复云虗白堂启珍珠帘垂面面无私识者其谁任是抽身快便犹难合伴同X归然则洞山底意毕竟如何金针双锁备挟路隐全该紫梅周云云居者汉承虗接响则不无要识此人面目只恐新丰老子也窥覰不着为甚么不见道虽处寰阓中从来不见客洞山与密师伯山行次见一兔子从草中跃出密曰俊哉大似白衣拜相山曰老老大大作者个语话密曰你又作么生山曰积代簪缨暂时落魄广润融云者二老汉一人尚行心处路一人犹挂本来衣若遇广润各与二十苕帚柄脱有问长老你又作么生乃卓拄杖云会么人居大国方知贵水到潇湘一样清且道山僧还有渗漏也无若检点得出二十苕帚柄山僧自喫如无更有二十各领归堂去洞山问座主曰不可以智知不可以识识唤作什么语曰赞法身语山曰唤作法身早是赞也主无语天宁琦云者里合下得什么语塞却洞山口复云千龙池传别云唤作法身早是谤也潭州神山僧密禅师与洞山行因过独木桥洞山先过了乃拈起木桥曰过来神曰价阇黎洞山乃放下木桥普明烨云洞山用劒刃上事若非神山也大难承当虽然洞山鼻孔却在神山手里X幽溪和尚僧问大用现前不存轨则时如何溪起身绕禅牀一帀而坐僧拟进语溪遂与一踏僧归位立溪曰汝恁么我不恁么汝不恁么我却恁么僧再拟进语溪又与一踏曰三十年后吾道大行天童华云善射者箭不虗发若是个汉何处更有幽溪虽然如是最初一踏何异最后一踏天宝枢云幽溪门庭壁立家法森严不因者僧怎见汗马功高古塘云者老汉费尽腕头气力要且踏者僧不着白巖符云颠倒干坤粉碎华岳还他幽溪者汉怎奈撞着个钝根阿师未免劳而无功者僧若肘后有符待他绕禅牀一帀而坐便好呵呵大笑云者老汉一钓便上管教幽溪死在手里宗门拈古彚集卷第二十五宗门拈古汇集X卍XXX宗门拈古彚集卷第二十六古杭白巖嗣祖沙门净符彚集南五袁州仰山南塔光涌禅师因僧问文殊是七佛之师未审文殊还有师否塔曰遇缘即有曰如何X是文殊师塔竖起拂子僧曰莫只者便是么塔放下拂子叉手宝寿方云文殊固有师也只是无人敢道直饶南塔与么提持在他七佛之师则得若论文殊之师就是老僧也只好口挂壁上南塔因归省仰山山问汝来作甚么塔曰礼觐和尚山曰还见和尚么塔曰见山曰和尚何似驴塔曰某甲见和尚亦不似佛山曰不似佛似个什么塔曰若有所似与驴何别山大惊曰凡圣两忘情尽体露吾以此验人二十年无决了者子保任之白巖符云尽谓他父子如空合空似水投水只是仰山末上欠驱耕夺食辣手若以山僧看来却是仰山恶毒何故当途锦穽虽智者难忘日云仰山不合大惊小怪与伊蓦头印定当时待伊道若有所似与驴何别便好震威喝出沩仰法道不致今日晋州霍山景通禅师参仰山山闭目坐通乃翘起右足曰如是如是西天二十八祖亦如是东土六祖亦如是和尚亦如是景通亦如是仰下禅牀打四藤条通因此自称集云峰下四藤条天下大禅佛雪窦显云仰山藤条未到折因甚只与四下须是个斩钉截铁汉始得翠巖芝云此四藤条亦不得作赏会亦不得作罚会如今作么生会X昭觉勤云师资会合辊芥投针一期借路经过不免递相钝置雪窦道藤条未到折因甚只打四下胡饼里讨甚么汁又云须是斩钉截铁汉始得大似随邪逐恶云葢智云大禅佛翘一足仰山打四藤条不是盲枷瞎棒且欲分付知音若不同牀睡焉知被底穿天童忞云者囫囵吞枣汉你要知者四藤条落处么一藤条打他西天二十八祖亦如是一藤条打他东土六祖亦如是一藤条打他和尚亦如是一藤条打他某甲亦如是诸仁者还肯山僧恁么判断也无若肯不惟埋没仰山何处有他大禅佛若不肯怎奈囫囵吞枣者里也须是个斩钉截铁汉始得杭州无着文喜禅师在仰山充典座文殊甞现于粥镬上着以搅粥篦便打曰文殊自文殊文喜自文喜殊乃说偈曰苦瓠连根苦甜瓜彻蒂甜修行三大劫却被老僧嫌白巖符云无着老汉眼中犹有物在若是个见怪不怪底衲僧莫说一文殊现相纵使百千万亿文殊徧空徧界还动得他一丝毫么髻珠昰征云且道粥镬边打底与当年金刚窟见底是同是别者里定当得要见无着也不难魏府兴化存奖禅师在大觉为院主一日觉唤院主我闻你道向南方行脚一遭拄杖头不曾拨X着一个会佛法底你凭个甚么道理与么道化便喝觉便打化又喝觉又打化来日从法堂过觉召院主我直下疑你昨日者两喝化又喝觉又打化再喝觉又打化曰存奖在三圣师兄处学得个宾主句总被师兄折倒了也愿与存奖个安乐法门觉曰者瞎汉来者里纳败缺脱下衲衣痛与一顿化于言下荐得临济于黄檗处喫棒底道理中峰本云二虎之下兽不容蹄两刃之间人不容足当大觉兴化棒喝交驰之际岂容心思意解于其间哉虽然祗如大觉云脱下衲衣痛与一顿兴化言下大悟又悟个甚么者里见得许你作临济半个儿孙南㵎问云龙骧虎骤举步犹迷一纵一擒翻成钝置三圣大觉各具一只眼若非兴化老汉洎合劳而无功脱下衲衣痛与一顿则且置作么生是临济在黄檗喫棒底道理蓦拈拄杖云太平本是将军致不许将军见太平白巖符云兴化一生点胷点肋坐断天下人舌头到者里为什么不震威再喝却道我在三圣学得个宾主句总被师兄折倒了也而大觉棒未折为什么不尽令行乃亦曰者瞎汉来者裹纳败缺脱下衲衣痛与一顿者里也有些子誵讹你若不曾与他兴化大觉二老打个契合过来要作临济儿孙且缓缓即饶你与二老契勘分明白巖者里未X敢全许为什么不见道我尚未曾向紫罗帐里与你撒珍珠兴化示众若是作家战将不用如何若何便请单刀直入时有旻德长老出众便喝化亦喝德又喝化亦喝德礼拜归众化曰适来若是别人三十棒一棒也较不得何故为他旻德会一喝不作一喝用首山念云看他兴化与么用为什么放得他过诸上座且道甚处是一喝不作一喝用前一喝后一喝且道那个是宾那个是主虽然如是亦须仔细便下座又曰二俱有过二俱无过瑯瑘觉云且道那一喝是不作一喝用兴化若无后句疑杀天下人虽然如是晓者还稀昭觉勤云作家相见须是恁么机如掣电眼似流星原始要终扶头接尾所谓羽毛相似言气相合祇如两家互换相喝且作么生辨得一喝不作一喝用要作临济儿孙切须明取且道二老宿意作么生百尺竿头须进步紫罗帐里撒真珠教忠光云兴化与旻德各出只手要发明临济正法眼藏殊不知临济一宗扫土而尽且道利害在什么处具眼者辨取云居庄云二尊宿一人买帽相头一人隔靴抓痒虽则一期施设怎奈递相钝置何故见义不为何勇之有伏龙长云阵云动地而来雪刃挨身而入铁旗铁X皷未为好手全杀全活方见作家较他登九龙御辇而被烹失千里乌骓而自刎者葢相万万劒戟尽为农器用马牛归放华山阳何以见得王登宝位野老讴歌通玄奇云者两个汉大似一对无孔铁锤看他你掷我抛递相抑扬虽则二俱敏手旻德未免输他一筹被伊涂污面门至今羞慙无地报恩琇云且道那里是他一喝不作一喝用处直饶倜傥分明要见旻德则易见兴化则难灵隐礼云首山但识二俱有过二俱无过殊不知兴化父子个里杀活二俱放过二俱不放过诸仁者且道灵隐底是首山底是良久喝一喝云不得动着动着三十棒栖霞成云兴化旻德聚头作閙主宾历然即不无一喝不作一喝用也须更见临济始得崆峒慈云一人权衡在手收放自由一人影草随身逢场作戏虽则舒展无殊主宾有序怎奈互相钝置检点将来二俱失利何故当仁不让始是丈夫喝宝掌白云兴化和尚向针锋上削铁电影里驱雷送断鴈于秋旻扫残霞于賸水职到威成毋容少渗者里还着得佛法身心也无若教频下泪沧海也须干广胤标云看他兴化父子主宾互换师授资承赤X手提持二俱作者则固是为什么兴化又道他旻德会一喝不作一喝用还知者老汉为人处么佛日晳云兴化虽惯向针锋尖上张弓架箭电光影里辨敌施能检点将来也只是擒降将的手段旻德虽则久经行阵不顾危亡怎奈鼻孔落在兴化手里果是临济德山把手共行的汉待兴化未开口巳前踏翻香案拽下座烂捶一顿管取兴化生受生受即今还有恁么人么新隆安性命在汝手里有么有么喝一喝云金翅鸟王当宇宙个中谁是出头人资国秀云兴化生平气宇如王因甚到者里便全身放下还委悉么从来相识贵知音水入水兮金博金不似寻常盲瞎汉强将乱喝当生平是则是祇如教忠道临济一宗扫土而尽又作么生喝多谓海枯终见底谁知人老不知心兴化侍临济因洛浦来参济问甚么处来浦曰銮城来济曰有事相借问得么浦曰新戒不会济曰打破大唐国觅个不会的人也无参堂去化随后问适来新到是成褫他不成褫他济曰我谁管你成褫不成褫化曰和尚祇解将死雀就地弹不解将一转语葢覆却济曰你又作么生化曰请和尚作新到济遂曰新戒不会化曰却是老僧罪过济曰你语藏锋化拟议济便打至晚济又曰我今日问新到是将死雀就地弹就窠子里打及至你出得语又喝起了向青云X里打化曰草贼大败济便打广教玉云若论此事击石火闪电光搆得搆不得俱未免丧身失命看他临济权衡在手纵夺随宜兴化虽云为众竭力未免祸出私门总似今日门风委地汝辈瞻前顾后有什么气息喝一喝云龙象蹴踏是谁堪雪曲应希徒侧耳兴化见同参僧来才上法堂化便喝僧亦喝化又喝僧亦又喝化近前拈棒僧又喝化曰你看者瞎汉犹作主在僧拟议化直打下法堂侍者问适来者僧有甚触忤和尚化曰是他适来也有权也有实也有照也有用及乎我将手向伊面前横两横到者里却去不得似者般瞎汉不打更待何时昭觉勤云辨王库刀振涂毒鼓掣电未足以拟其迅震霆未足以方其威可谓善驱耕夫之牛能夺饥人之食祇如主宾互换有照有用有权有实则且置甚处是兴化将手向伊面前横两横处者里洞明得可以荷负临济正法眼藏如或泥水不分未免瞎驴随大队天童华云兴化门墻千仞从来家法森严者僧暗透重关要看洞中春色好则好未免二俱失利祇如兴化道我将手向伊面前横两横又作么生天堂未就地狱先成育王光云高提祖印独耀寰中大启洪炉烹凡煅圣非兴化不能验同参非同参不能见兴化直得X主宾互换照用双行且道那里是兴化将手向伊面前横两横处者里明得临济一宗不至扫土脱或未然育王为你道破拈拄杖卓一卓云金镞惯调曾百战铁鞭多力恨无讐南堂欲云阿呵呵狮子儿返踯龙马驹𨁝跳打破上头关主宾俱失照有底便道当时再与一喝不然掀倒禅牀拂袖而去恁么见解有甚共语处山僧不逢别者终不开拳适值大道师兄远临要使现前一众与他古人两得相见还委悉么青山不鎻长飞势沧海合知来处高灵隐礼云兴化据寰中正令展肘后神符直得尽大地人一时喫棒其奈令行太严未免伤锋犯手要知者僧纳败处么当断不断反招其乱纵饶不顾危亡掀倒禅牀喝散大众也只是个有头无尾客作担板汉白巖符云者僧若是个识休咎辨机宜底汉子待兴化近前拈棒便好退身三步云住住今日若是别人怪和尚去在他若眼目定动却好与一喝拂袖而出不独见向来同参契谊而临济正法眼藏在掌握矣兴化因僧问四方八面来时如何化曰打中间底僧便礼拜化曰我昨日赴个村斋中途遇一阵卒风暴雨却向古庙里軃避得过福严容云者僧虽解单刀直入怎奈兴化有百匝X千重所以将在谋而不在勇兴化虽运筹帷幄决胜千里未免旁观者哂若问山僧四方八面来时如何未是作家他若拟议噼嵴便棒栖霞成云者僧礼拜不是好心若非兴化顶门有眼几几乎被伊揭却脑葢资国秀云者僧有擒王射马之才怎奈龙头蛇尾兴化有破壁更旗之术犹亏末后一槌当时若是见他礼拜噼嵴便打何故不入虎穴焉得虎子虽然祗如兴化末上与么道又作么生蟠龙长云为人须为彻杀人须见血兴化恁么犹欠稳在若当时就其旗鼓未动气力未衰便能活捉生擒非伹与者僧浣肠换骨亦且免慕羶之流向卒风暴雨处軃跟兴化因后唐庄宗车驾幸河北回至魏府行宫诏问曰朕收中原获得一宝未曾有人酬价化曰请陛下宝看帝以两手舒幞头脚化曰君王之宝谁敢酬价报慈遂征云且道兴化肯庄宗不肯庄宗若肯庄宗兴化眼在什么处若不肯庄宗过在什么处雪窦显云至尊所得只可旁观若非兴化作家往往高价酬却云峰悦云真不掩伪曲不藏直有眼者辩取翠巖芝云兴化当时下一着可谓酩酊如今作么生断黄龙心云兴化一期见机而作怎奈埋没伊一朝X天子当时若但向道蚌蛤之珠收得也无用处教伊向后别有生涯免得递相钝置如今若有人问又作么生酬偿笑巖宝云作家君王不妨做得出说得行兴化明眼宗师亦善能相席别偿然略且蒙昧当时未必光辉后世我若作兴化待帝舒幞头脚直云陛下何得说真方卖假药瞥令喜识见尽宝爱情忘不独致君王得大解脱亦免使天下人承虗接响只在光影门头做活计博山来云径寸之璧照乘之珠望中原光影万一不得为比文殊宝冠隐晦不得净名方丈说示不来兴化毕竟酬价不可得然虽如是谁道黄金如粪土天童忞云雪窦兴化不无颟顸放过黄龙晦堂太煞伤触风化若是山僧待他引幞头脚但云皇天无亲惟德是辅不惟使庄宗履安知危亦显衲僧家袖里有金锤以拂子画一画云且道者宝作么生酬价良久云可怜三尺龙须唤作寻常破布宝掌白云庄宗是一朝天子轻将中原之宝撒向人前兴化是天下宗师且不能逆鳞擒角当时待伊引幞头脚便道鱼珠不劳拈出纵使同光十倍施呈也较三千里何故随处等闲垂一钓会须牵动碧潭龙白巖符云尽道兴化只有顺捋虎须的胸襟且无X逆披龙鳞的辣手殊不知他兴化舌头是龙泉是石密大有利害若人委悉得请为同光帝别代一转语兴化到云居问权借一问以为影草时如何居无对化曰想和尚答者话不得不如礼拜了退居后出住曰我二十年前不曾对兴化一语为他致个问头奇特如今思量当时不消道个何必化闻廼曰云居老汉二十年祇道得个何必若是兴化即不然怎如道个不必径山杲云何必不必绵绵密密觌面当机有人续得末后句许伊亲见二尊宿天童忞云云居放憨兴化厮赖虽则互相激扬怎奈只作得个宾中主作不得主中主若是天童如今有个衲僧恁么问但云好才拟议噼嵴打出不惟使他差异禅和无开口处且显宗师家有三玄戈甲照用同时底手眼兴化示众我闻前廊下也喝后架里也喝诸子汝莫盲喝乱喝直饶喝得兴化向半天里却扑下来一点气也无待我欵欵地甦息起来向你道未在何故我未曾向紫罗帐里撒珍珠与你诸人去在胡喝乱喝作么天宁琦云我当时若见只向他道何必待者老汉东西顾视却与一喝惊羣须是英灵汉敌胜还他师子儿X兴化曰若立一尘家国兴盛野老颦蹙不立一尘家国丧亡野老安怗雪窦显举若立一尘家国兴盛不立一尘家国丧亡遂拈拄杖云还有同生同死底衲僧么昭觉勤云当时若有个汉出来道得一句互为宾主免得雪窦者老汉后面自点胸鼓山贤云且道立即是不立即是若道有时立有时不立却似疟病相似若道双照双遮遮照同时犹未离教家极则毕竟作么生拈拄杖卓一卓镇州宝寿沼禅师僧问讯次寿曰百千诸圣尽不出此方丈内僧曰祇如古人道大千沙界海中沤未审此方丈向甚么处着寿曰千圣现在僧曰阿谁证明寿便掷下拂子僧从西过东立寿便打僧曰若不久参焉知端的寿曰三十年后此话大行昭觉勤云宝寿在方丈里布网张罗者僧钓饵边擎头截角三度冲浪上来三度被他笼罩且道他得个什么还会么重赏之下必有勇夫宝寿因僧问万里无片云时如何寿曰青天也须喫棒曰未审青天有什么过寿便打天奇瑞云大小宝寿可谓为人为彻杀人见血证果兴云宝寿者汉不妨说也说得到用也用得到只是迟了若是山僧待道万里无片云时如何便与噼头一棒免得他向青天着倒宝寿因胡钉铰参寿问莫是胡钉铰么胡曰不敢寿X曰还钉得虗空么胡曰请和尚打破来寿便打胡曰和尚莫错打某甲寿曰向后有多口阿师与你点破在胡后到赵州举前话州曰汝因甚么被他打胡曰不知某甲过在甚么处州曰祇者一缝尚不奈何胡乃有省雪窦显云我要打者三个汉一打赵州不合瞎却胡钉铰眼二打宝寿不能塞断赵州口三打胡钉铰不合放过宝寿蓦拈拄杖云更有一个大众一时退乃击禅牀一下沩山喆云者汉虽然省去可惜赵州放过当时待问过在甚么处噼嵴便棒非但承他宝寿威光亦乃与丛林为龟为鑑径山杲云直饶钉得者一缝检点将来亦非好手可怜两个老禅翁却对俗人说家丑鼓山永云宝寿虽具打破虗空底钳锤未免伤锋犯手胡公末后悟去谁知眼尚𥉌眵天宁琦云胡钉铰原不知者一缝当时赵州若不与贼过梯便是踏破百二十緉草鞋也未瞥地在虽然钉铰明得也较宝寿三千里资福广云千钧之弩不为鼷鼠发机宝寿不得无过赵州虽善挽转也是就地弹雀云溪挺云宝寿虽则孙承祖业未免依样畵葫芦胡钉铰终是死汉若解知恩报恩打赵州拳头有分在X宝寿因西院来参问踏倒化城来时如何寿曰不斩死汉院曰斩寿便打院连道斩斩寿又随声打少顷乃谓侍僧曰适来者僧将赤肉抵他干棒着甚死急次有一僧来白曰某甲启和尚者问话底僧在大觉处来两人同参在者里见解总与么恐巳后委悉和尚法道须是趂出二人若不趂出巳后难得人承嗣寿即将陈白僧趂出风穴喜云西院踏破化城要且脚跟未得点地宝寿不斩死汉早巳血溅梵天则且置祇如趂出者僧意作么生韬略双全多意气安南塞北一齐收宝寿问新到近离甚处曰崔禅寿曰还将得崔禅喝来么曰不将得来寿曰与么则不从崔禅来僧便喝寿拈棒僧拟议寿便打云居舜云宝寿与么问也险者僧食到口边被人夺却白巖符云者僧不妨顽软怎奈有始无终若是个汉当时待拈棒好更与一喝拂袖便出管取宝寿另眼相看镇州三圣慧然禅师到德山才展具山曰不用展炊巾者里无残羮馊饭圣曰赖遇无设有向甚处着山便打圣接棒推倒向绳牀上山大笑圣哭曰苍天苍天便下参堂瑯瑘觉云若无栾布作怎得见韩光沩山行云三圣拨草瞻风有舒有卷德山勘凡验X圣有放有收德山笑去即且置三圣哭苍天便出意作么生不贪香饵味可谓碧潭龙云巖游云三圣便展坐具作贼人心虗山云不用展炊巾尾巴露也圣云设有向什处着口是祸门山便打裂破古今圣接棒推山向绳牀上老鼠入牛角更有一转语待无舌人忌口却向汝道清化嶾云赤眼火金刚伎俩恰相当好手逢好手何更哭苍苍洞中春色几人知门外秋红风落了三圣到仰山山问汝名甚么圣曰慧寂山曰慧寂是我名圣曰我名慧然山大笑而巳昭觉勤举雪窦颂毕云者个笑千古万古清风凛凛地为甚么雪窦却道只应千古动悲风也是死而不弔径山杲云两个藏身露影汉殊不顾旁观者哂愚菴盂云仰山向虗空里穵缝三圣炼石补天陈希夷一觉睡千年至今不知直是好笑凤山启云同声相应同气相求出没卷舒随机自在自是衲僧巴鼻若只对泥神土地而壁立万仞又安知云龙之变化雾豹之文蔚哉虽然且道仰山一笑是何节拍掷拄杖归方丈三圣上堂曰我逢人即出出即不为人便下座兴化奖云我即不然逢人即不出出即便为人保宁勇云此二尊宿恁么为人犹在半途保宁今日路见不平拈拄杖下座大众一时走散掷杖归X方丈宝峰文云者两个老古锥窃得临济些子活计各自分疆列界气冲宇宙使明眼衲僧见只得好笑且道笑个甚么还知落处么若知一任七颠八倒若不知且向二老葛藤里咬嚼昭觉勤云一人在孤峰顶上土面灰头一人在十字街头斩钉截铁有头有尾同死同生且道出即不为人底是出即便为人底是万古碧潭空界月再三捞摝始应知灵隐岳云二老汉灭却临济正法眼却向长安路上把手共行直至于今递相钝置且如何是共行一句掣开金殿鎻撞动玉楼钟天童觉云堕也堕也今日不是减古人声光且要长后人节操若是本色汉提佛祖印转铁牛机把拄杖一时穿却方见衲僧手段径山杲云真净老人大似欺诬亡没杲上座即不然豁开三要三玄路坐断须弥第一峰且道在三圣分上耶在兴化分上耶具眼者辨取仰山钦云二老可谓一条拄杖两人舁今日被天宁抝作两橛了也以拄杖倚左边云且听各自平分报恩秀云者两个汉大似才高语壮倚势欺人拈拄杖云还见三圣兴化么复靠却杖云直饶具衲僧手段也且向者边立X天宁琦云三圣兴化明眼宗师因什么活计本同生涯逈异但有路可上更高人也行径山琇云一人得其体一人得其用总未有作家手段万寿既巳出了且道有为人处无为人处祝融峰顶上露滴万年松乌石道云一人向高高峰顶立一人向深深海底行欲扶临济正宗犹迂远在石溪则不然何以见得两头俱坐断一劒倚天寒松隐然云者二老同门出入夙世怨家一人向孤峰顶上卧月眠云一人向十字街头扬尘簸土检点将来二俱漏逗各与三十拄杖且道龙峰与么是赏伊是罚伊蓦拈拄杖卓一卓云天上有星皆拱北人间无水不朝东雪窦云云者两个汉一人有余处不足一人不足处有余细检将来好各与三十拄杖复云山僧与么批判且道是为人不为人具眼者辨取愚菴盂云山僧今日出也还是为人是不为人若是为人则落兴化圈套里若不为人又落三圣圈套里若总不恁么又落山僧圈套里毕竟如何喝一喝云一把柳丝收不得和烟搭在玉栏杆栖霞成云者两个汉鼓两片皮美则美矣善则未善何故灵龟负图自取丧身之兆宝寿新云三圣有割已之能岂无为人之心兴化有为人之心岂无割已之能还端的得么易分雪X里粉难辨墨中煤五磊权云钦祖幸然抝折今日不肖儿孙未免更将鸾胶为伊续起逢人即出逢人不出两彩一赛如箭中的金凤衔花下彩楼眼里瞳人吹觱栗三台须是大家催无限清风生八极资福侣云三圣如虎头戴角兴化如牛羊无角识得二老一饮一啄咄宝掌白云三圣兴化二尊宿将一箇秤锤抛来掷去使人㗖啄不入且道当恁么时谁者在先谁者在后良久云一把柳丝收不得和烟搭在玉栏杆神鼎泽云者两个汉大似手执兵符各覇一方若到老祖门下总与三十拄杖趂出何故四祖新开舖席赏罚分明菩提珍举真净语毕云真净老人错下名言累及后人循途守辙列界分疆殊不知二大老背手抽金镞翻身控角弓激扬临济宾主即不无若是活计何曾梦见今日新菩提落处也要诸人共知以拄杖画一画云自出洞来无敌手得饶人处且饶人乃掷下拄杖下座河渚谦云一人牙如劒树一人口似血盆共拈一条龟毛索子拟穿天下人鼻孔殊不知自已鼻孔却被天下人穿却三圣问僧近离甚处僧便喝圣亦喝僧又喝圣又喝僧曰行棒即瞎便喝圣拈棒僧转身作受棒势圣曰X下坡不走快便难逢便打僧曰者贼便出去圣遂抛下棒次有僧问适来怎容得者僧圣曰是伊曾见先师来天井新云拈头作尾则易看楼打楼则难何故不见道白云尽处是青山行人更在青山外法忍谧云者僧具超方手眼三圣展格外威权虽然纵夺可观未免旁观者哂覆盆菴主因有僧从山下哭上盆闭却门僧于门上畵一圆相门外立地盆从菴后出却从山下哭上僧喝曰犹作者个去就在盆便换手搥胸曰可惜先师一场埋没僧曰苦苦盆曰菴主被谩白巖符云有僧从山下哭上揑怪不少盆闭却门着忙作么僧于门上畵一圆相门外立地我早候白盆从菴后出却从山下哭上伊更候黑僧喝曰犹作者个去就在明于责人昧于责已盆换手搥胸曰可惜先师一场埋没赤眼撞着火柴头僧曰苦苦灼然灼然盆曰菴主被谩咦且信一半复云者两个汉蓦拶相逢如龙得水似虎逢山意气威狞则不无若到白巖者里且各与他二十拄杖为什么古佛堂前无如是事瓶山谦云者僧鬼家伎俩姑置不论菴主随邪逐恶好与二十笤帚宗门拈古彚集卷第二十六X宗门拈古汇集X卍XXX宗门拈古彚集卷第二十七古杭白巖嗣祖沙门净符彚集南五魏府大觉和尚参临济济见竖起拂子觉展坐具济擿下拂子觉收坐具参堂去时众议曰此僧莫是和尚亲故不礼拜又不喫棒济闻令侍者唤觉至曰大众道汝来参长老又不礼拜又不喫棒莫是长老亲故觉乃珍重下去如菴彰云风来树动雨过山青若二老者可谓作家相见逈出常情虽然检点将来大觉犹欠一筹当时待侍者来唤便好掌云者一掌合是堂头老汉喫非唯塞断临济咽喉且使一众狐疑涣然冰释定州善崔禅师因州将王令公于衙署张座请说法崔陞座拈拄杖曰出来也打不出来也打僧出曰崔禅聻崔便擿却拄杖曰久立令公伏惟珍重便下座五祖戒别僧便推倒禅牀瑯瑘觉云久经行阵者终不展鎗旗云葢智云身挨白刃不惧死生也须是者僧始得崔禅为什么当机放过要会么锦鳞巳得休劳力X收取丝纶归去休荐福行云崔禅美则美矣善则未善何故大似放过者僧山僧即不然待者僧出众未开口便与痛棒他若皮下有血必然别有生涯龟峰光云崔禅布长蛇偃月大阵欲统四大部洲为一世界不是者僧搀旗夺鼓未免陷在虏庭且道坐筹帷幄镇静八方水乳和同风云会合一句作么生道若不蓝田射石虎几乎悞杀李将军南㵎问云云葢道者僧身挨白刃不惧死生可惜崔禅当机放过殊不知者僧喫了崔禅一顿棒至今转身不得要识崔禅么运筹帷幄决胜千里宝掌白云崔禅拟欲当堂据令十处埋兵不知冷地里被个贩私盐汉突围而入几乎打破蔡州白巖符云者僧疋马单刀向龙蛇阵里斩将搴旗不妨许伊是个豪杰中豪杰争奈崔禅韬略尤能妙出孙吴虽然总不禁王公冷眼广教玉云出来也打不出来也打浑钢打就生铁铸成僧出曰崔禅聻满地刀鎗崔擿却拄杖便下座掘地陷平人古人尽道者僧不顾危亡身挨白刃殊不知大小崔禅被者僧靠来只得将错就错还有识他汗臭气者么幽州谭空禅师因镇州牧有姑为尼行脚回欲开堂为人牧令空勘过空问曰闻汝欲开堂为人是否尼曰是空曰尼是五障之身你作么生为人尼X曰龙女八岁南方无垢世界成等正觉又作么生空曰龙女现十八变你试一变看尼曰不是野狐精变个什么空便打镇州牧主闻云和尚拄杖折那翠巖芝云且道尼具眼不具眼只担得条断贯索作么生会鄂州灌溪志闲禅师参临济济蓦胸搊住溪曰领领济托开曰且放你一顿天童华云灌溪气宇如王被临济活埋在镇州城里十字街头当时若是光孝棒折也不放在何故家肥生孝子国霸有谋臣灵隐岳云炉鞴之所钝铁犹多虽然如是不因夜来雁争见海门秋灌溪住后上堂我在临济爷爷处得半杓末山孃孃处得半杓共成一杓喫了直至如今饱不饥天童觉云灌溪恁么说话且道是临济处得底末山处得底虽然一箭落双鵰怎奈有时走杀有时坐杀且作么生得恰好去揑聚放开全在我拈来抛去更由谁灌溪上堂十方无壁落四面亦无门露裸裸赤洒洒没可把便下座崇觉空云灌溪老汉向十字街头逞风流卖惺惺道我解穿珍珠解玉版濄乱丝卷筒绢婬坊酒肆瓦合舆台虎穴魔宫那咤忿怒遇文王兴礼乐逢X桀纣逞干戈今日被崇觉覰见一场懡㦬灌溪因僧问久向灌溪到来只见沤麻池溪曰汝只见沤麻池要且不见灌溪曰如何是灌溪溪曰噼箭急玄沙备云更学三十年未会禅在天童悟云灌溪虽能拽转鼻孔争奈惹人情见何不待伊问如何是灌溪噼嵴便打镇州万寿和尚一日过访宝寿宝坐不起万展坐具宝下禅牀万却坐宝骤步入方丈闭却门万乃归院翌日宝寿来复谒万亦坐不起宝展坐具万亦下禅牀寿却坐万遂归方丈闭却门宝于侍者寮取灰围却方丈门便归去万开门见曰我不恁么他却恁么磬山修云二老一冲一撞如两虎相见各露爪牙无有一毫亏损处不媿同参足为模范虽然总未免傍观者哂白巖符云二老主宾相见进退可观使覆师辱国者见得不汗下虽然二手平出就中一个占先还委悉么我若作万寿见灰围却门便展具望空与伊三拜桐峰菴主因僧问者里忽遇大虫作么生峰便作虎声僧作怕怖势峰大笑僧曰者老贼峰曰争奈老僧何僧却大笑雪窦显云是即是两个恶贼只解掩耳偷铃X愚菴盂云桐峰不用棒所以妙者僧不用喝所以妙桐峰大笑者僧亦大笑梁山泊里称豪杰看来都是不良人云山和尚问僧甚处来曰西京来山曰还将得西京主人书来否曰不敢妄通消息山曰作家师僧天然有在曰残羮馊饭谁喫山曰独有阇黎不甘喫僧便作吐势山唤侍者曰扶出者病僧着僧便出去昭觉勤云一往观来二俱作家节节勘证二俱落草当时若有人截断葛藤不妨光前绝后还委悉么多虗不如少实定上座镇府斋回到桥上坐次有三座主至一座主问如何是禅河深处须穷到底定擒住拟抛向桥下其二座主遽前劝曰休休莫怪触忤上座且望慈悲定曰若不是者两个座主直教他穷到底南㵎问云定上座性命在二座主手里睦州尚书陈操居士一日偕僚属登楼次遥见数僧来有一官人曰来者总是行脚僧公曰不是曰焉知不是公曰待来验看须臾僧至楼前公蓦唤曰上座僧皆举首公谓众官曰不信道沩山哲云陈尚书可谓手擎仲尼日月腰佩毗卢金印非惟儒士惊慑亦乃衲僧罔措不见道当机如电拂方免病栖芦天童觉云陈操尚书白拈贼瞒长芦一点不得X鼓山永云者僧有理难伸死而不弔尚书按剑当门谁敢正眼覰着通玄奇云尚书可谓善识休咎閙里换人眼睛者僧虽则举首称奇可惜还同受屈天井新云诸官施陷虎机尚书具透关眼山僧只得眼横鼻直检点将来沩山不惟涂污尚书亦乃埋没自已且作么生是行脚僧汗臭气当言不避截舌髻珠昰云众官人被尚书当面热瞒情犹可恕带累他数员禅客平白受屈其可恕乎尚书斋次拈餬饼问僧曰江西湖南还有者个么曰尚书适来喫个什么书曰敲钟谢响灜山誾云者僧俊鹘冲霄到也快便怎奈末上遭他网子祇如道敲钟谢响者里合作么生对他何不道草贼大败青五瑞州九峰道虔禅师在石霜典侍司会霜迁化众欲举首座继席峰白众曰须明得先师意始可住座曰先师有什么意峰遂问先师道休去歇去冷湫湫地去一念万年去寒灰枯木去古庙香炉去一条白练去其余则不问一条白练去首座作么生会座曰者个祇是明一色边事峰曰元来未会先师意在座曰你不肯我那伹装香来香烟断处若去不得即不会先师意遂焚香香烟才起座便脱去峰拊其X背曰坐脱立亡即不无先师意未梦见在云居舜曰侍者平生只具一只眼开福宁征云且道首座是会先师意不会先师意若道会虔侍者为甚道坐脱立亡即不无先师意未梦见在若道不会其奈首座良哉快便撒手便行且道利害在什么处会么路远夜长休把火大家吹灭暗中行南华昺云透生死关高超物表秉杀活劒独据寰中若非智眼洞明未免扶篱摸壁要会么春兰与秋菊各自一时荣荐福行云大凡本分法席肘臂欲其重非重不能权衡佛祖爪牙欲其利非利无以开拓人天看他石霜迁化首座侍者各出一只手扶持石霜宗旨直是光前绝后今古罕闻诸人要辨来端各请抝折弓箭踏翻射垛来与老僧相见径山杲云两个无孔铁锤就中一个最重天宁琦云首座坐脱立亡侍者说黄道黑先师意在钩头须信曲中有直若在临济门下三十棒教谁喫才说是非者便是是非人报恩秀云首座担板只得一橛当时见道恁么则未会先师意在只消道吾不如汝管教九峰无地容身不见道争之不足让则有余云门澄云诸方尽谓首座未会先师意以径山检点将来恰是九峰未会何也置枯木堂做死工夫X岂不是石霜意承言者丧滞句者迷岂不是洞上宗见首座恁么便谓不会先师意蹉过了也首座见他不会便乃尽令而行正恁么时还是一色耶非一色耶九峰到者里浑身是眼鑑不及满身是口辨不得只得强作主宰道坐脱立亡则不无先师意未梦见在当时虽得便宜争奈后来有个径山澄长老冷眼难瞒要与首座雪屈大众是他一宾一主共作一番广大佛事了也你诸人徒向他舌头底觅是非分得失便觉远矣山僧如此批判大众还甘么良久云莫将闲学解埋没祖师心博山来云善建者不拔善辨者若讷首座损其华填其实洁其操楷其式住持事业岂其然乎九峰太煞劲挺不近人情还会石霜意也未总好与三十笤帚福严容云首座坐断十方不能密移一步若是山僧见道作么生会好向云吹毛宝劒逼人寒他若拟议便与一喝云莫埋没先师好管取九峰结舌且赢得一代住持清化嶾云者两个汉好似吴越摇船各使一边吾想石霜老祖决未肯点头在理安洸云我若作首座待伊道明什么边事但向道先师无此语莫谤先师好云溪挺云首座只知其一不知其二九峰只知其二不知其一要且先师意总未梦见在X龙泉濌云一人善观风化一人太杀煎逼可惜石霜一宗扫地而尽若是冰河𦦨发枯木花开的汉待他道明甚么边事和声便棒不特光扬祖道亦使九峰倒退三千白巖符云石霜擿下一只没底船首座拦头侍者把柂直入洪波浩渺间撑风载月兴亦至矣但不知船舱里有几人坐得稳当九峰因僧问西天夏末得道者如林此间夏末还有得道者么峰曰有曰何者是峰曰头带午夜月脚踏黄金地径山琇云今日忽有问径山此间夏末有人得道么但对道无曰何谓无向道个个眉毛横眼上人人鼻孔大头垂且道九峰是径山是九峰因僧问如何是头峰曰开眼不觉晓如何是尾曰不坐万年牀有头无尾时如何曰终是不贵有尾无头时如何曰虽饱无力直得头尾相称时如何曰儿孙得力室内不知博山来云指活路于廛中舌头不粘着肉披全提于向上头颅不拄着天九峰口齿若梭肠自有巧妇针线也所贵者儿孙得力室内不知且道不知底是何事灵隐礼云洞山明妙叶于正偏四臣咸奉一君九峰辨贵贱于内绍五子全身归父殊不知威音那畔五马不嘶今世门头一牛不饮且道云生碧嶂X风起青萍枯木龙吟髑髅喜笑又作么生乃卓拄杖云万古碧潭空界月再三捞摝始应知台州涌泉景欣禅师因强德二禅客于路次见泉骑牛不识乃曰蹄角甚分明争奈骑者不鉴泉骤牛而去及回见二禅客于树下煎茶泉下牛与坐乃问近离甚处强曰那边泉曰那边事作么生强提起茶盏泉曰此犹是者边事那边事作么生强无对泉曰莫道骑者不鉴好保宁勇代泉指参随人云归到山中分明举似宝寿方云大小涌泉大似南头失利却来北头盘本当时待道头角甚分明争奈骑者不鉴何不下牛向前搊住曰速道速道他若拟议便与噼面一掌却好曰莫道骑者不鉴好涌泉因雪峰来访乃门送峰入轿了泉曰者个四人舁那个几人舁峰乃踊身起曰道什么泉再问峰曰行他不会泉曰知即知只是道不得云居庄云有主有宾全收全放直须识取涌泉雪峰脱或未然切忌向虗空里钉橛福州覆船洪荐禅师僧问钩锥不到处请师到船良久僧曰掣电之机徒劳伫思船曰出格一句汝试道看僧近前三步却退后船曰此是出格句即今事作么生僧拂袖便出船曰也是天津桥上汉昭觉勤云者僧浑金璞玉覆船大冶宏开百炼千煅成一个金刚王宝劒还委悉么也是天津桥上X汉北斗南头着眼看覆船因僧问如何是师子子船曰善哮吼僧拊掌曰好手好手船曰青天白日却被鬼迷僧作掀禅牀势船便打僧曰驴事未去马事到来船曰灼然作家僧拂袖便出船曰将瓯盛水拟比大洋灜山誾云若不是覆船肘后符灵机被者僧夺却澧州洛浦元安禅师结菴夹山经年不访山乃作书令僧驰问浦接得便坐却展手索曰还有么僧无对浦便打云归去举似和尚僧回举似山山曰者僧若开书三日内必来若不开书此人救不得矣三日后浦果至见夹山不礼拜当面叉手而立山曰鸡栖凤巢非其同类出去浦曰自远趋风请师一接山曰目前无阇黎此间无老僧浦便喝山曰住住且莫草草匇匇云月是同溪山各异截断天下人舌头则不无阇黎争教无舌人解语浦伫思山便打浦因兹伏膺兴化奖代浦云但知作佛莫愁众生雪窦显云者汉可悲可痛钝置他临济他既云月是同我亦溪山各异说什么无舌人不解语以坐具噼口便摵夹山若是个知方汉必然明牕下安排五祖戒出洛浦语云更说道理看便出去昭觉勤云雪窦虽是贼过后张弓不妨与临济雪屈若子细检点将来令行一半倘若担荷正法眼X藏待伊道争教无舌人解语便与掀倒禅牀喝散大众更待什么明窓下安排剔起便行直饶机如掣电眼似流星辨泻悬河也卒着手脚不得且道誵讹在什么处乃云险东山澓云洛浦当时虽无言可对无理可伸其不知如勾践之行成卒能卧薪甞胆洛浦上堂孙膑今日收舖去也有卜者出来时有僧出曰请和尚一卜浦曰你家爷死僧无语法眼益代抚掌三下径山杲云者僧没兴死却爷又彼他人抚掌信知祸不单行福无双至然洛浦善卜法眼善断若子细思量爻象吉凶二老一时漏逗既占得火风鼎卦何故断作地火明夷云门即不然蓦拈拄杖云孙膑门下死却郎罢连卓三下云会么内属艮宫再求外象又卓三下云千神万灵万圣千灵莫顺人情复卓一下云吉凶上卦天宁琦云洛浦道你家爷死拄却舌头妙喜牙上生牙角上生角妄谈休咎强说是非一时抖乱六十四卦了也天童忞云大慧老人错下名言要知者僧正是因祸致福第恨不解即庆为祥能仁门下龙象必定别有长处不妨为者僧下一转语金粟元云洛浦开大卜舖善断吉凶可惜者僧不还卦钱带累傍人拊掌今日者里则不然孙膑收X舖去也有卜者出来忽孝子出云请和尚一卜祇向他道汝家爷活大众他家爷巳死为甚却道活岂不闻七十一年名着于乡善士之风山高水长洛浦因木平道参问一沤未发巳前如何辨其水脉浦曰移舟谙水脉举棹别波澜平不契乃参蟠龙问一沤未发巳前如何辨其水脉龙曰移舟不别水举棹即迷流平从此悟入云峰悦云木平若于洛浦言下会去犹较些子可惜许向蟠龙死水里淹杀后有问如何是木平对曰不劳斤斧果然只在者里诸禅德大凡发言超方也须甄别邪正识辨真伪带些子眼筋始得虽然如是也是贼过后张弓高峰妙云若不是悦公洎合被他瞒却然虽如是且道蟠龙誵讹在什么处移舟不别水举棹即迷源天童忞云者则机缘大似狙公赋芧曰朝三而暮四众狙皆怒曰然则朝四而暮三众狙皆悦名实未亏而喜怒为用固矣真诠不谬而迷悟攸分何也诸仁者于此还曾拣辨得明么出来通个消息不则射虎不真徒劳没羽良久云参报恩琇云二大老恁般答话且道还有优劣也无若道无优劣为甚一能令人悟一不能令人悟若道有优劣优劣在什么处咄到岸休争筏归家罢问程X古南门云恁么答话虽则啐啄同时若是一沤未发巳前敢保未在今日若有人问山僧一沤未发巳前如何辨其水脉向他道晴湖平似镜不碍往来看洛浦因僧问学人拟归乡时如何浦曰家破人亡子归何所曰恁么则不归去也浦曰庭前残雪日轮消室内红尘遣谁扫乃有偈曰决志归乡去乘舟泛五湖举篙星月隐停棹日轮孤解缆离邪岸张帆出正途到来家荡尽免作屋中愚天奇瑞云者僧旷劫孤露所以念念不忘洛浦虽然冰消瓦解又恐创建璚楼外脱牢笼内存经纪不免更赠一言何故雁飞不到处人被利名牵洛浦因侍者云肇法师制得四论也甚奇怪浦曰肇公甚奇怪要且不见祖师者无对清凉钦代云和尚什么处见祖师云居钖云甚么处是肇公不见祖师处莫是有许多言语么又云肇公有多少言语洛浦问蛤溪曰自从棃溪别后今得几载溪曰和尚犹记得昔年事浦曰见说道者总忘却年月也溪曰和尚住持事繁且容子细看浦曰打则打会禅汉溪曰某甲消得浦曰道者住山事繁青龙斯云二老可谓有主有宾有收有放检点将来总是互扬家丑弁山今日将条龟毛索子缚作一团抛向山门外宝珠池浸杀了也还有相救者X么如无烦东禅长老为伊解交洛浦问僧近离甚处曰荆南浦曰有一人与么去还逢么曰不逢浦曰为甚么不逢曰若逢即头粉碎浦曰阇黎三寸甚密云门偃于江西见其僧乃问还有此语不僧云是门云洛浦倒退三千里白巖符云者僧应对有据不妨许伊是个行脚师僧为甚却向云门手里生被活埋有人能于云门语下代者僧出一只手山僧当与你个东瓜印洛浦临终告众曰今有一事问你诸人若道者个是即头上安头若道不是即斩头求活首座曰青山不举足日下不挑灯浦曰是什么时节作者个语话时有彦从上座对曰离此二途请和尚不问浦曰未在更道从曰彦从道不尽浦曰我不管你尽不尽从曰彦从无侍者祇对和尚浦休去至晚唤从至曰阇黎今日祇对甚有来由汝合体得先师意先师道目前无法意在目前不是目前法非耳目之所到且道那句是宾那句是主若检得出分付钵袋子从曰彦从不会浦曰汝合会曰彦从实不会浦喝出乃曰苦苦洛浦既告众矣至明日又僧举前话问浦浦曰慈舟不棹清波上劒崃徒劳放木鵞报慈遂征云且道从上座实不会为复怕见钵袋子粘着伊博山来云将迁化之时託契于儿孙其妙思天造X情怀自别首座彦公大有出身之路奈娱老者难以言句取则若迹解求之未免谙图索马也宗门拈古彚集卷第二十七宗门拈古汇集X卍XXX宗门拈古彚集卷第二十八古杭白巖嗣祖沙门净符彚集青五洛京韶山寰普禅师白头因参山曰莫是多口白头因么因曰不敢山曰有多少口曰通身是山曰寻常向甚么处疴曰向韶山口里疴山曰有韶山口即得无韶山口向甚么处疴因无语山便打云门偃云者话堕阿师放你三十棒又云将谓是师子儿又云韶山今日瓦解氷消雪窦显云从来疑着韶山愚菴盂云拨草伤蛇惹火烧身恁么人在在有之因禅多口直得闭杀韶山无口直得疴杀清化嶾云因白头徧身是口不奈韶山一疴何慧云盛云尽道因白头多口忽被把住咽喉无能出气徧身是的甚处去了设向眼睫里识些机宜知些进退三十棒韶山合当自喫白巖符云者多口阿师浪有其名当时待问有多少口何不向前噼面便掌X韶山因僧问是非不到处还有句也无山曰有曰是什么句山曰一片白云不露丑天童觉云通身回互不触尊严退位傍提要当宛转还见韶山相为处么尽力推爷向里头东山澓云韶山可谓打落楚天月摘去汉地星等闲道出一句藏锋不露捡点将来犹未勦绝今日有问显圣是非不到处还有句也无直云无他若道为甚么无但云秋水长天一色落霞孤鹜齐飞韶山有僧到参礼拜起立山曰大材藏拙户僧过一边立山曰丧却栋梁材城山洽云前箭犹自可后箭射人深韶山因遵布衲访值山在山下遵问韶山路向甚么处去山以手指曰呜那青青点黯处去遵近前把住曰久向韶山莫便是否山曰是即是阇黎有什么事遵曰拟伸一问师还答否山曰看君不是金牙作怎解弯弓射尉迟遵曰凤凰直入烟霄去惟怕林问野雀儿山曰当轩布皷从君击试展家风似老僧遵曰一句逈超千圣外松萝不与月轮齐山曰饶君直出威音外犹较韶山半月程遵曰过在甚处山曰个傥之辞时人知有遵曰恁么则真玉泥中异不拨万机尘山曰鲁班门下徒施巧妙遵曰学人即恁么未审师意如何山曰玉女夜抛梭织锦于西舍遵曰莫便是和尚家风也无山曰耕夫制玉漏不是行家作遵曰此犹是文言如何是和尚家风山曰横身当宇宙X谁是出头人遵无语山遂同归至方丈人事了山遽召近前曰阇黎有冲天之气老僧有入地之谋阇黎横吞巨海老僧背负须弥阇黎按剑上来老僧挜鎗相待向上一路速道速道遵曰明镜当台请师一鑑山曰不鑑遵曰为甚么不鑑山曰水浅无鱼徒劳下钓遵无语山便打黄龙新云好打者般汉打杀百千万个有甚么过当时若在黄龙手里棒折也未放过在何山珣云布缦天网打凤罗龙主则琢玉镂氷宾则攒花簇锦当机不让觌面争先结角螺文互存互夺诸方咸谓好手手中呈好手还端的也无若约慧日见处遵布衲若能慎初护末待韶山指出路头骤步便升堂奥管取明窓下安排非唯截断葛藤亦免上他钩线何也一着不到处满盘空用心昭觉勤云遵布衲如虎戴角凛凛威风怎奈韶山解踞虎头收虎尾直得步步登高声声相应还知二老落处么好手手中跨好手红心心里中红心天童华云死心和尚一期大惊小怪殊不知韶山自遭布衲毒手之后至今无人捡点得出且道誵讹在什么处龙唐柱云布衲何用繁辞乌那青青黯黯处便作礼云今日亲见作家纵使韶山有入地之谋也要把他作拨草瞻风人管待X城山洽云看者两员尊宿鎗来剑去胜负难分正是有意气时添意气不风流处也风流苐可惜布衲末后落节还有为伊出一只手者么洪州上蓝令超禅师僧问善财见文殊后因甚却往南方蓝曰学凭入室知乃通方曰为甚么弥勒却遣见文殊蓝曰道旷无涯逢人不尽天宁琦云奇特中奇特玄玅中玄妙达法源底须是上蓝始得祖师门下直是未在福州牛头微禅师僧问如何是和尚家风头曰山畬脱粟饭野菜澹黄虀曰忽遇上上客来又作么生头曰喫即从君喫不喫任东西灜山誾云生铁铸心肝打得丁当响鄂州巖头全奯禅师参德山才跨门便问是凡是圣山便喝巖便礼拜洞山闻僧举乃曰若不是奯公也大难承当巖曰洞山老汉不识好恶错下名言我当时一手擡一手搦雪窦显云然则德山门下草偃风行要且不能塞断天下人口当时才拜噼嵴便打非唯勦绝洞山亦乃把定奯老还会么李将军有嘉声在不得封侯也是闲瑯琊觉云巖头无人问着不妨奇特才被洞山脑后一锥便乃氷消瓦解南华昺云巖头一期展露事不徒然无人赞叹犹较些子才被洞山称提直得惊羣骇众还会么无X滞自然随势去有声多为不平来昭觉勤云德山据令而行只得一半洞山通方有眼千里同风巖头既善据虎头又能收虎尾大似作家战将临阵扣敌七事俱全不妨奇特敢问那里是一手擡一手搦处谓言侵早起更有夜行人径山杲云勐虎不识穽穽中身死蛟龙不怖剑剑下身亡巖头虽于虎穽之中自有透脱一路向剑刃上有翻身之机若仔细捡点将来犹欠悟在即今莫有为巖头作主底么出来与妙喜相见良久喝一喝拍一拍云洎各停囚长智教忠光云还知三大老落处么德山通身放倒洞山带水拖泥若非巖头具通方眼有格外机怎显功高汗马且作么生是一手擡一手搦处杀人刀活人剑天宁琦云德山具咬猪狗手脚巖头是煅了底精金蓦拶相逢更无回互将他八两换他半觔洞山虽是作家也只旁观有分妙喜费许多气力作什么拈拄杖画一画云一南堂欲云家肥生孝子国霸有谋臣雪窦云然则德山门下草偃风行要且不能塞断天下人口当时才礼拜噼嵴便打非唯勦绝德山亦乃把定奯老说得道理好归依佛法僧报恩秀云诸方尽谓巖头一擡一捺洞山错下名言殊不知洞山一擡一捺更甚虽然巖头擡捺洞X山赚出洞山擡捺万松说破忽有个出来礼拜万松却放过不打何也为伊皮下无血云居庄云德山不无养子之缘洞山乃是因斋庆赞作么生是巖头一手擡一手搦不是射鵰手徒说李将军博山来云问不在意里答预于机先余所谓进得德山门破得巖头句灼然两彩一赛洞山虽是善因而招恶果又安知巖头子为父隐直在其中耶鼓吹将来三人綑作一束始得古南门云雪窦恁么道虽则看孔着楔殊不知巖头历代簪缨若不是德山如金博金大难酬对洞山向背后叉手道若不是奯公大难承当诬人之罪以罪加之简点将来四大老固虽各恃己长衲僧门下总欠棒在何故青山只解磨今古流水何曾洗是非忽有个汉出来道古南也是为他闲事长无明合掌云山僧罪过愚菴盂云德山是荆山韫玉之石巖头是剖玉之良工始终俱妙祇不当持一条断贯索要量无边身菩萨身才多少长不免被旁人耻笑且道笑个什么笑他是贵介公子打殴傩㳂门乞丐灵巖储云巖头只知乘长风破万里浪不顾黄河无底德山但解驱泰华塞四沧溟那识黑山有根父父子子使尽气力至今无出头分可笑又有个弄巧成拙底引鬼入墻致令者汉棺材里瞠眼唬X张吓李古今无数知识出世一个个水上描根空中绘影喫尽许多生受终没交涉设有僧到灵巖入门便问是凡是圣伹呵呵冷笑直教者汉嵴背汗出西遯超举大慧语毕云如何是欠悟处令天下人向巖头嘴边东卜西卜无出头日试再捡点看捡点不出我大礼他九拜有捡点得出者九十棒一棒也不饶演教泐云德峤布龙蛇大阵洞山设陷虎机关巖头久经行阵虽则不为所困其奈掩耳偷铃若放过则彼此无伤捡点来三人尽皆是贼中有一个正贼一个草贼且道那一个是正贼那一个是草贼白巖符云德山当堂据令末上犹欠一筹巖头泥里藏锋脚跟终是不稳并须受罚若夫洞山老汉且置勿论为什么留与后人捡点巖头因辞德山山曰甚么处去头曰蹔辞和尚下山去山曰子他后作么生头曰不忘和尚山曰子凭何有此语头曰岂不闻智与师齐减师半德智过于师方堪传授山曰如是如是善自护持天童觉云德山寻常棒下不立佛祖及乎到者时节得恁么老婆虽然是养子之缘怎免得后人捡责待伊道智过于师方堪传授拽拄杖蓦嵴便打巖头因僧问三界竞起时如何头曰坐却着曰未审X师意如何头曰移取庐山来即向汝道径山杲云巖头古佛向万仞巖头垂手镬汤炉炭里横身葢为慈悲之故有落草之谈今日若有人问云门三界竞起时如何只向道快便难逢未审师意如何移取云门山来即向汝道天宁琦云三界竞起巖头道坐却着见怪不怪其怪自坏妙喜道快便难逢顺水流舟更加橹棹天宁道在什么处长安甚閙我国晏然未审师意如何待上山斫棒来却向汝道三段不同收归上科大珠口云巖头古佛答一转语如泰华之岳顿落千峰似沧溟之海截断众流葢道眼精明有刮膜之手今日若有问大珠三界竞起时如何珍重未审师意如何移取少微山来即向汝道眉山霈云巖头虽有杀人刀且无活人剑巖头问僧甚处来曰西京来巖曰黄巢过后还收得剑么曰收得巖引颈近前曰㘞曰师头落也巖呵呵大笑僧后到雪峰峰问甚处来曰巖头峰曰巖头有何言句僧举前话峰便打三十棒趂出沩山喆云者僧黄巢过后曾收得剑却向巖头处施设及至雪峰前锋铓不露何故为他巖头大笑一声直得天地陡暗四方绝唱若不得雪峰几乎陆地平沉不见道杀人刀活人剑承天宗云可惜许者般汉只学得胜负之法殊不知胜负是生灭之因我当时若见但向他道作家X作家教他担板过一生宝掌白云者僧既收得剑因甚杀活威权全在他人手里当时待他引颈向前何不道草贼大败他若拟议呵呵一笑便出不唯塞断巖头咽喉就是雪峰也只与他平展如今莫有恁么人么良久云洎合停囚长智白巖符云可惜者僧有剑不善用动便犯手伤锋当时待他引颈何不道降者不斩巖头到者里不独有技无所施就使象骨老汉也只得从旁喝釆巖头因罗山闲问石霜起灭不停时如何霜曰直须寒灰枯木去一念万年去函葢相应去纯清绝点去山不契乃造巖头问起灭不停时如何巖喝一喝曰是谁起灭山有省报恩秀云若是万松喝了便休径山琇杀人须是杀人剑资福侣云大海不着死尸针锋不留蚊蚋二大老千古提持两两相照今人向言句上着倒那个有活眼那个无活眼所以不契所以省去不惟不识二大老亦且不识罗山白巖符云必大死一回枯木上别见春光参取石霜当下点铁作金化鲲鲵而腾高汉参取巖头若夫杀人刀活人剑颠拈倒用则又于他二老分上岂疎亲可得而较哉如今有问起灭不停时如何不许循途蹈辙试别道看X巖头到百丈丈曰有事相借问得么奯曰幸自非言何须譗𧫡丈曰收得安南又忧塞北奯噼开胸曰与么不与么丈曰要且难搆要且难搆奯曰知即得知即得仰山寂云若有人知此二人落处不妨奇特若辨不得大似日中迷路昭觉勤云百丈独坐大雄峰顶咳𠻳风生四海英灵望崖而退因甚奯公到来直得弓折箭尽巖头再到德山山见便下绳床作抽坐具势奯曰者个且置或遇心境一如底人来向伊道个甚么免被诸方捡责山曰犹较昔日三步在别作个主人公来奯便喝山默然奯曰塞却者老汉咽喉拂袖便出沩山祐云奯上座虽得便宜怎奈掩耳偷铃昭觉勤云奯公一喝宾主历然德山无语言徧天下沩山老子雪上加霜子细捡点将来总不可放过乃掷下拄杖巖头值沙汰于鄂州渚边撑渡两岸各挂一板有过渡者击板一下巖曰阿谁或曰要过那边去巖乃舞棹迎之一日有婆抱儿渡乃问呈桡舞棹即不问且道婆手中儿甚处得来巖便打婆曰婆生七子六个不遇知音只者一个也不消得便抛向水中瑯琊觉云欺敌者亡大沩智云巖头业在其中只得通身泥水老婆虽有丈夫手段也是家丑外扬X天奇瑞云绵里有针泥里有剌者婆子不妨奇怪若不是巖头也大难抵对笑巖宝呵呵笑云者婆子图个什么巖头当时待他才抛便好连棒打入水中始较些子何故不见道只者一个也不消得宝寿方云瑯瑘道欺敌者亡且道在婆子分中在巖头分中天童忞云奇怪者婆子虽是女流却有衲僧气槩看他两两作家相见如击石火闪电光相似如今衲僧总情解搏量道抛儿奇特错过了也殊不知婆子下水拖人巖头逆风把柂一个滑头一个然捡点将来二俱不了若是山僧待他抛儿更与一桡打落教他母子俱丧不唯塞断今时露布且与者老婆争气崆峒慈云者婆子抱赃呌屈着甚来由奯公令虽行怎奈猫头鼠尾当时待道者个也不消得何不更与一桡使伊知有宗门牙爪不见道杀人须见血做鬼也光鲜菩昙深云者婆子虽有丈夫气槩能提正令简点将来大似徐六担板只见一边安乐方云婆子言中有剌巖头棒下无情当时若再与一顿者臭老婆家私不唯无处卖弄连性命也须断送巖头因僧问浩浩尘中如何辨主巖曰铜砂锣里满X盛油天童杰云巖头拔贫助富未是作家灵隐者里则不然忽有问浩浩尘中如何辨主向道日轮正当午喝一喝石霜尊云大小巖顿只有定乱之谋且无出人之眼若问山僧浩浩尘中如何辨主噼嵴便棒为甚如此蓦地唤回秋夜梦举头惟见月当空巖头因僧问古帆未挂时如何巖曰小鱼吞大鱼又僧问古帆未挂时如何巖曰后园驴喫草瓯峰承云一转语箭锋相拄一转语天地悬殊有人拣辨得出许你具一只眼巖头因瑞巖问如何是本常理头曰动也曰动后如何巖曰不见本常理瑞伫思头曰肯即迥脱根尘不肯即永沉生死瑞乃有省东塔明云将金博金瓦罐不离井上破以楔出楔水母何曾离得虾纵使瑞巖漆桶子快也是君子可入巖头因德山曰我者里有两僧入山住菴多时汝去看他怎生头遂将一斧去见两僧在菴内坐巖乃拈起斧曰道得也一下斧道不得也一下斧二僧殊不顾巖掷下斧曰作家作家归举似德山山曰汝道他如何巖曰洞山门下不道全无若是德山门下未梦见在南㵎问云巖头大似金翅噼海直取龙吞二菴主X虽则稳坐家堂到者里也只得退身三步敢问诸人洞山门下且置作么生是德山门下事剑去久矣徒劳刻舟雪窦正云巖头当场落节背后扬威有什么共语处若也据令而行德山合喫拄杖何也欲观前人先观所使眉山霈云虽然不趂行情家无滞货不富巖头因僧问路逢勐虎时如何巖曰拶天童杰云巖头具杀人不眨眼底手段被者僧一问却向射垛后亸避若也捡点得出虽是善因而招恶果又云巖头眼观东南意在西北好一拶性命落在别人手里巖头因罗山问和尚三十年在洞山又不肯洞山是否巖曰是曰和尚岂不是承嗣德山又不肯德山是否巖曰是曰不肯德山即且置祇如洞山有甚么亏欠处巖良久曰洞山好佛只是无光闲便礼拜白巖符云当机觌面提觌面当机捷奯公可谓善达其旨然被罗山奉个三尺帽子却似不曾知诸人还辨得出么福州雪峰义存禅师上堂曰南山有一条鳖鼻蛇汝等诸人切须好看长庆出曰今日堂中大有人丧身失命云门以拄杖撺向雪峰面前复作怕势有僧举似玄沙沙曰须是稜兄始得虽然我即不然僧便问和尚作么生沙曰用南山作么X宝峰文云雪峰无大人相然则蛇无头不行长庆却似怕阿家相似便道今日堂中大有人丧身失命云门撺拄杖作怕势为蛇畵足玄沙用南山作么道我见处亲切不免在窠窟里更无一个有些子天然气槩报宁门下莫有天然气槩底么不敢望你别悬慧日独振玄风且向古人鹘臭布衫上知些气息也难得护国元云雪峰摇头云门摆尾长庆为蛇添足玄沙一向插嘴诸人还知者一队汉落处么妙舞也应夸徧拍三台须是大家催高峰妙云雪峰和尚虽惯作窃怎奈诸子不善参随未免一场败露致令千载之下恶声犹在报恩秀云万松当时若作云门以拄杖撺向雪峰怀里他若拟议随后教伊自作自受亲遭一口为什么今朝二月二暂放龙擡头愚菴盂云雪峰毒气薰蒸长庆拚命挨拶云门矢上加尖堪作甚么玄沙用南山作么巧不如拙然虽如是即今还有不被其所薰蒸者么不妨出来与老僧相见罢罢救得来巳是不堪了也雪峰问僧甚么处去僧曰识得即知去处峰曰你是了事人乱走作么曰和尚莫涂污人好峰曰我即不涂污你古人吹布毛作么生与我说来看曰残羮馊饭巳有人喫了也峰休去云门偃别雪峰前语云筑着便屎臭气又代后语X云将谓是钻天鹞子元来只是死水里虾蟆雪窦显出雪峰语云一死更不再活雪峰住菴时二僧来峰以手拓菴门放身出曰是什么僧亦曰是什么峰乃低头归菴后僧到巖头头问甚处来曰岭南来头曰曾到雪峰否曰曾到头曰有何言句僧举前话头曰他道甚么曰他无语低头归菴头曰噫我当初悔不向伊道末后句若向伊道天下人不奈雪老何僧至夏末再举前话请益头曰何不早问曰未敢容易头曰雪峰与我同条生不与我同条死要识末后句祇者是沩山喆云大小雪峰巖头却被者僧勘破泐潭准云且道雪峰是会末后句不会末后句若道会巖头又道当初悔不向伊道末后句若道不会因甚如今儿孙徧天徧地虽与我同条生不与我同条死末后巖头虽与噼头说破未免有些誵讹久参先德一举便知后学初机莫道不疑好径山杲云雪峰低头归菴疑杀天下人巖头道我当初若向伊道末后句天下人不奈雪老何若不同床睡焉知被底穿又道雪峰与我同条生不与我同条死要识末后句祇者是杀人须是杀人刀活人须是活人剑博山来云莫道无语其声如雷佛事门中商量不下巖头宝𦦨吐华雪峰金针露鼻固是难兄难弟若论生死同条待别时来抹过一着X瓯峰承云大小巖头龙头蛇尾雪峰问僧近离甚处曰覆船峰曰生死海未渡为什么便覆却船僧无语乃回谓覆船船曰何不道渠无生死僧再来进其语峰曰此不是汝语曰是覆船恁么道峰曰我有二十棒寄打覆船二十棒老僧自喫要且不干阇黎事雪窦显于为甚么便覆却船处代僧云久向雪峰待峰拟议拂袖便行又于末后不干阇黎事处云能区能别能杀能活若也辨得天下横行昭觉勤代僧便与掀倒禅床复云雪峰有验人句覆船有透关眼雪窦有陷虎机且道崇宁成得个什么边事径山杲云作家宗师天然有在然虽如是也是作贼人心虗是则不干者僧事二十棒何须自喫当时但添打覆船便了且道渠过在什么处老老大大不合与人代语天宁琦云覆船道渠无生死还契得雪峰意么若契得雪峰意为什么道我有二十棒寄打覆船二十棒老僧自喫会么者里若会便见妙喜道作贼人心虗勘破雪峰了也是则不干者僧事二十棒何须自喫但添打覆船便了你道妙喜还有过也无头上着枷脚下着杻古南门云覆船把髻投衙遡流寻源寄打二十棒也得因甚雪峰却自喫二十棒还会么好事不须X频话会留将和气暖丹田夹山豫代僧云幸知和尚是作家龙华宗云好只无底船载得两个没巴鼻的老汉怎奈者僧不解把梢连累大家通身打湿当时若是个伶俐衲僧见雪峰恁么道好与震威一喝见覆船恁么道亦好与震威一喝若下得者两喝达磨一宗不致寂寥山僧者里还有恁么人么良久云出头天外看谁是者般人雪峰上堂云望州亭与汝相见了也乌石岭与汝相见了也僧堂前与汝相见了也保福展问鵞湖孚云僧堂前相见即且置祇如望州亭乌石岭作么生相见鵞湖骤步归方丈保福低头入僧堂雪窦显云二老是即是只知雪峰放行不知雪峰把定云居齐征云此二尊宿且道会得会不得相见不相见试断看荐福璨云雪峰老人巳是伤盐费酱今时师僧入了门陞了堂见了主人刬地握节当胸更求指示箇入处哑黄连和根嚼未是苦乌石道云雪峰布箇缦天网子打凤罗龙保福鵞湖无端撞入里许至今出头不得如今还有透得者个缦天网子底么卓拄杖云疎而不漏愚菴盂云请和尚下涅槃堂里去X鼓山霈云大众鵞湖归方丈保福入僧堂什么处是相见处良久云两箇漆桶相揩着冷光射破万重山大觉昇云大小雪峰有年无德屈抑多少人大觉则不然望州亭也不须相见乌石巅也不须相见僧堂前也不须相见何故茫茫宇宙人无数那个男儿不丈夫喝一喝下座雪峰因僧问声闻人见性如夜见月菩萨人见性如昼见日未审和尚见性如何峰打三棒僧复问巖头头打三掌雪窦显云应病设药且与三下若据令而行合打多少天童觉举雪窦语毕云雪窦一期趂快往往后人作行令会殊不知雪峰巖头是个无固必汉南堂欲云前三后三应病与药据令而行别有一着顾侍者云且道是那一着侍者拟议便打出愚菴盂云雪峰打巖头打若论见性如隔罗縠在宝寿新云者僧大似向班门弄斧怎怪得二老恶辣钳锤然捡点将来都来只得一橛且道那里是他一橛处试道看白巖符云者僧祇有先锋且无殿后带累他雪峰巖头只作得个齐头故事者里还有能代者僧进一语者么山僧当为你结案雪峰陞座召众曰看看东边的又曰看看西边的汝X若要会拈拄杖掷下曰向者里会取灵巖储云雪峰古佛剖腹露心将从上来家业尽情分付了也众中若有克家之子便好一肩担荷去若无山僧不妨为伊清理一上东边的玉树撑天西边的绿阴覆地掷下拄杖四止分明向者里会都卢一契若人于此倜傥分明正好将三条篾牢束肚皮拈一柄鈯斧子随处耕种去会么铁牛吼处春光满木马嘶时夜浦平拄杖不知何处去一双秋鴈落沙汀雪峰在洞山作饭头淘米次洞问淘沙去米淘米去沙峰曰沙米一时去洞曰大众喫个什么峰遂覆却盆洞曰据子因缘合在德山瑯琊觉云雪峰与么去大似抛却甜桃树㳂山摘醋棃投子青云洞山恁么道是甚道理虽然一色干坤怎奈山高水濶所以野人云工夫不到不方圆言语不通非眷属淘米去沙淘沙去米乃代峰出语云无影长生桂经霜结子频大众喫个什么金凤採香衔不尽玉雏食蕋叶长新天童觉云雪峰步步登高不觉草鞋跟断若也正偏宛转敲唱双行自然言气相合父子相投且道洞山不肯雪峰意在什么处万里无云天有过碧潭似镜月难来报恩秀云我者里又且不然淘沙去米淘米去沙X向道涤尽尘砂不遗颗粒大众喫个什么粥将木杓舀饭用笊篱捞雪窦宗云直木不栖鸾凤金针巳绣鸳鸯若不是新丰老人便见氷消瓦解宗门拈古彚集卷第二十八宗门拈古汇集X卍XXX宗门拈古彚集卷第二十九古杭白巖嗣祖沙门净符彚集青五雪峰上堂尽大地撮来如粟米粒大抛向面前漆桶不会打鼓普请看长庆稜问云门云雪峰与么道还有出头不得处么门云有稜云作么生门云不可总作野狐精见解又云狼借不少云峰悦云疋上不足我更与你葛藤蓦拈拄杖云还见雪峰么咄近来王令稍严不许搀行夺市沩山喆云我更为诸人土上加泥举拄杖云看看雪峰老人向你面前放疴咄为甚么屎臭气也不知智海逸云慙媿雪峰老一等是弄精魂就中弄得好虽然如是好事不如无X昭觉勤云绝天维立地纪未足称奇擘太华逗黄河亦非敏手若向者里覰得透便可以撒骊龙窟明珠喷旃檀林香气岂不快哉山僧今日不避泥水放一线道乃拈拄杖云还见雪峰么遂卓一卓云札灵隐岳云陜府铁牛不觉胆颤嘉州大象通身汗流且道象骨老人面皮厚多少乌石道云大小雪峰抛三放两有甚了期兴国则不然尽大地撮来在诸人眉毛眼睫上眠也同眠起也同起行也同行坐也同坐还见得亲切么击拂云蚯蚓吸干四大海藕丝牵动五须弥雪峰因三圣问透网金鳞以何为食峰曰待汝出得网来即向汝道圣曰一千五百人善知识话头也不识峰曰老僧住持事繁保宁展云争不足让有余雪窦显云可惜放过好与三十棒一棒也饶不得直是罕遇作家承天宗云布缦天网须是雪峰深入虎穴还他三圣有般汉道雪峰在网内三圣在网外苦哉苦哉深屈古人若非此二员作家不能横行天下沩山哲云三圣可谓龙门万仞惯曾作客雪峰大似孟甞门启岂惧高宾宝峰文云俊哉俊哉快活快活恰似一只鹞子莫惊着报宁即不然透网金鳞以何为食待汝出得X网来即向汝道一千五百人善知识话头也不识便拽拄杖打出三门复云也好快活恰似一只虎莫动着诸禅德且道报宁快活何似三圣快活莫有快活底汉么出来定当看良久云把手拽不入径山杲云一人麤似丘山一人细如米粖虽然麤细不同秤来轻重恰好径山今日真实告报汝等诸人切忌钻龟打瓦天宝枢云三圣大似毒龙搅海白浪滔天若不是雪峰惯入洪波争得骊珠在握击拂子一下报恩秀云三圣置个问头不妨向荆棘林中掇出个胶盆子争奈雪峰老汉先在三十步外看你自黏自惹直饶解别行一路终难逃雪峰法网海舟慈云我若作雪峰见三圣道透网金鳞以何为食噼面便掌云以此为食笑巖宝云雪峰老汉龙头蛇尾一千五百人善知识话头也不识但向道与么则不虗为临济儿孙待伊眼目定动噼嵴便殴博山来云捶打不开屏折不下各各具有隐身之术大似埋兵索战然虽如是透网金鳞毕竟以何为食问取高邮定和尚古南门云雪峰老汉惯得其便雪窦好三十棒只是下手太迟有问古南透网金鳞以何为食和声便打云一棒打杀纵饶作家又向甚处㗖啄愚菴盂云三圣是将门之子用处固有家法雪峰X是卜商之后善于方人一个是海青惯打天鵞一个是大鹏金翅擘海直取龙吞虽然作雪峰则易作三圣则难他要从刀鎗林里过不损一毛百华丛中来不沾一瓣始是作家栖霞成云雪峰虽是纵夺可观要且无大人相若有问摄山透网金鳞以何为食但向道死猫头他更道一千五百人善知识话头也不识向道莫怪空疎伏惟尚飨且道与古人相去多少宝掌白云草头出没不费光彩雪峰固是作家兀目昂头扬鬐鼓鬣三圣讵非好手山僧又且不然透网金鳞以何为食和声便打若更动静连棒打出直饶三圣气势腾天也只得曝腮有分佛日晳云三圣出处不凡雪峰惯得其便一挨一拶机用当行一放一收箭锋中的龙腾沧海鹤舞丹霄虽各展谋略检点将来也是平地栽荆棘丛林中到今犹自刬削不尽如今莫有下手刬削得者么三圣雪峰在汝脚底如无莫道透网金鳞泥里鳅也做不得在檀度依云因行棹臂风正帆张自是衲僧行迳岂古庙里钟磬边缩脚老摩诃对泥神土佛而壁立万仞耶一千五百癞狗囓枯桩一个半个俊鹰环狡兔然而豹载威而幽可据龙得云而变可神善知识遇恁般汉不知声应气求而终日对长连牀畔黄口沙弥行棒行喝将鹤唳为莺啼斯亦志士X大痛矣哉然虽如是山僧尚有三十拄杖要打三圣何故吾辈饥当从谢仁祖索食不须陶胡奴米雪峰因一僧礼拜次峰乃打五棒僧曰过在甚么处峰又打五棒喝出雪窦显云我不曾与人葛藤前五棒日照天临后五棒云腾致雨汝若得也好与五棒沩山秀云者僧脑门着地过犯弥天雪峰轻恕犹自不知罪名再犯不容更道日照天临云腾致雨惑乱后人何谓曾被雪霜苦杨花落也惊东禅观云性空自来性直不似雪窦瞒人雪峰前五棒打者僧礼拜后五棒打者僧无过诸人且道是不是若道是要你眼作甚么保宁茂云前是杀人刀后是活人剑无奈者僧不悟若悟雪峰喫拳有分雪峰塔铭云兄弟横十字同心着一仪土主曰松山卵塔号难提更有胡家曲汝等切须知我唱泥牛吼汝和木马嘶但看五六月冰片满长街薪尽火灭后密室烂如泥翠巖芝云然寰中天子勅塞外将军令雪峰前不至村后不遘店若是翠巖和泥合水且与么三十年后莫颟顸雪峰因僧问古㵎寒泉时如何峰曰瞪目不见底曰饮者如何峰曰不从口入僧举似赵州州曰不可从鼻孔里入僧却问古㵎寒泉时如何州曰苦饮者如X何州曰死峰闻乃曰赵州古佛遂遥礼从此不答话雪窦显云众中总道雪峰不出者僧问头所以赵州不肯如斯话会深屈古人雪窦即不然斩钉截铁本分宗师就下平高难为作者荐福怀云诸仁者作么生会不答话底道理赞叹赵州即不无还知赵州一片玉瑕生么若人检点得出相如不诳于秦主天童觉云扶竖宗乘须还大匠雪峰办一千五百人善知识身心赵州用一百五十岁手段不妨奇怪如今众中随言定旨乱作褒贬深屈古人然则相席打令自有知音镂骨铭心罕逢明鉴径山杲云雪峰不答话疑杀天下人赵州道苦面赤不如语直若是妙喜则不然古㵎寒泉时如何到江扶橹棹出岳济民田饮者如何清凉肺腑此语有两负门若人辨得许你有参学眼浮山云赵州不因者僧争得与雪峰相见雪峰不得赵州争能圆得此话大小雪窦剌脑入胶盆育王权云一人随波逐浪一人截断众流检点将来总欠会在今日有问育王古㵎寒泉时如何须是亲见雪峰饮者如何问取赵州瑞巖愠云者僧当面错过累他雪峰赵州辊入草窠里雪窦浮山可谓入理深谈互相擎展要且只能委曲不能直截今日有问古㵎寒泉时如何蚁子擎天柱饮者如何藕丝挂须弥且道与古人是X同是别南堂欲云雪峰一期答话不知爬着赵州痒处赵州忍俊不禁不觉札着雪峰痛处痛处痒痒处痛一时移在雪窦身上且道者僧还曾梦见也无乌石道云雪峰有活人剑无杀人刀赵州有杀人刀无活人剑带累者僧活又活不得死又死不得石溪则不然忽有问古㵎寒泉时如何但道万里碧云收一轮明月皎饮者如何鲸吞海水尽露出珊瑚枝古南门云雪峰不答话钦哉不恃己长赵州道个苦死尽美而未尽善古南则不然古㵎寒泉时如何阇黎从什么处得者消息来待拟更问连棒打出不惟使者僧不向古㵎寒泉处軃跟且令向去别有通天活计通玄奇云者僧担枷带杻罪犯弥天只得泥首求救二老虽与敲枷打锁雪罪释刑苐恐情理难容还有识他雪峰不答话底么堪笑堪悲天童忞云山僧即不然有问古㵎寒泉时如何浸烂鼻孔饮者如何穿过髑髅设若有个知气息底问道与龙池水是同是别向伊道溪㵎岂能留得住终归大海作波涛拍一拍宝寿新云雪峰具顶门眼照破蹄涔赵州出通天手导归江海俾天下衲僧尽弃浮沤悉悟真源非法门大匠不可得而知也祇如雪峰从此不答话X又作么生莫把是非来辨我浮生穿凿不相干宝掌白云打动毡拍板吹起无孔笛雪峰赵州不妨奇特山僧又且不然古㵎寒泉时如何好归江海里长负济川舟饮者如何清风生两腋爽气透干坤且道与古人同别雪峰示众尽大地是个解脱门把手拽不入时有僧出曰和尚怪某甲不得又一僧曰用入作么峰便打雪窦显云三个中有一人受救在忽若总不辨明平地上有甚数龙池传云即如二僧也俱会到者里因甚有喫棒有不喫棒且道誵讹在甚么处疎山顺云既是尽十方世界总是个解脱门且道正屋在什么处雪峰上堂要会此事如明镜当台胡来胡现汉来汉现玄沙出众曰忽遇明镜来时如何峰曰胡汉俱隐沙曰老和尚脚跟犹未点地在玄沙备别云我即不与么若有问忽遇明镜来时如何向道百杂碎明招谦云当与么时莫道胡汉俱隐别作么生道玄沙云破明招云丧也瑯瑘觉云验人端的处下口便知音龙池传云山僧则不然忽遇明镜来时如何但道收起收起为什么若不收起有甚合杀雪峰上堂举拂子曰者个为中下根人僧便问忽遇X上上人来时如何峰亦举拂子僧曰者个为中下峰便打云门偃云我不似雪峰擒葛藤乃拈拄杖云者个为中下根人忽遇上上人来时如何便打护国元云宗师家有擒有纵有杀有活若是蛇头上揩痒又且不然蓦拈拄杖云者个为中下根人有问忽遇上上根人来时如何只向道我不似云门打葛藤车溪冲云雪峰云门虽则杀活纵横甚生意气检点将来犹是节外生枝若据车溪见处遂竖拂子云祇将者个普为诸人无论上中下若要擎展一任擎展若要承当一任承当处处把断要津个个壁立万仞且道忽遇其中人来时如何万国醉心甞大鼎相将携手上高台古南门蓦拈拄杖云山僧者个为一切人不敢分上中下何故祇为诸人共有你若信得及便与释迦老子同鼻孔出气还会么须知鹫岭当年事一念回光尚宛然圆照森云雪峰拈起拂子云门问着便打慈翁即不然忽遇上上人来时如何但云去汝非其人白巖符云者两个老古锥打葛藤不少者里则不然拈拄杖云者个为中下忽遇上上根人来时如何乃擿下拄杖归方丈雪峰山下有一住菴僧多年不剃头有问如何是西X来意僧曰溪深杓柄长峰闻乃袖刀躳访才见便问道得即不剃你头僧便洗头跪峰前峰乃剃之昭觉勤云菴主虽生铁铸就争奈雪峰是本分钳锤当初若只颟顸那显惊天动地还委悉么金镞惯调曾百战铁鞭多力恨无讐南㵎问云菴主要得便宜末后却输雪峰一筹胜法法云雪峰爱讨便宜始终被菴主看破雪峰在洞山时山问作甚么来峰曰斫槽来山曰几斧斫成峰曰一斧斫成山曰此是者边事那边事作么生峰曰直得无下手处山曰犹是者边事那边事作么生峰休去汾阳昭代峰云某甲早困也云溪挺云洞山飞电闪晴空雪峰担云入巖壑虽则两两作家者里还欠一着且道是那一着待枯木糁花即向你道白巖符云洞山验人不怕骨出苟非雪峰是个点头知尾底汉几成钝置然在一期探索展拓可观若是那边事三生六十劫雪峰问僧什么处去曰普请去峰曰去云门偃云随语识人天童觉云莫动着动着三十棒云门云随语识人又是为蛇𦘕足宝寿方云雪峰老汉多是事因叮嘱起巳往莫究直饶天童与么又何止扬声止响三十棒却须自X领始得宝寿新云出草入草切莫动着一毫动着打折你驴腰雪峰普请搬柴次路逢一僧乃擿下一段柴曰一大藏教只说者个真如喆云一大藏教不说者个天宁琦云只者个是什么说与不说且置诸人向什么处见二大老中岳能竖起拂子云提起则如是我闻放下则信受奉行雪峰问僧甚处来僧曰浙中来峰曰船来陆来曰二途俱不涉峰曰争得到者里曰有甚么隔碍峰便打趂出僧后十年再来峰问甚处来曰湖南峰曰湖南与此间相去多少曰不隔峰举拂曰还隔者个么曰若隔怎得到者里峰又打趁出僧住后每见人必诟骂雪峰同行闻特去访问你因甚骂雪峰者僧举前两段因缘同行乃痛骂与伊点破者僧遂悲泣乃每于中夜焚香望雪峰礼拜高峰妙云者个公案颇类德山托钵话诸方商量者极多错会者不少俱眼底但于德山低头处见得便会雪峰打意于巖头不肯处见得便会者僧骂意又于巖头密启处见得便会同行点破意于巖头抚掌处见得便会者僧悲泣意又于巖头受记处见得便会者僧遥礼意西峰今日将二老父X父子子缚作一束抛在诸人面前了也诸人要见二老则易要见西峰则难何故有眼无耳朵六月火边坐雪峰因僧请益临济四喝意旨峰曰我当初行脚时便过河北巳值大师迁化不得见他所以至今不知你要理会四喝意旨可往见他直下儿孙僧乃往见南院院曰那里来僧曰雪峰院曰雪峰有何言句僧具陈前意院乃展具遥礼雪峰曰天下古佛中峰本云言不在口语不在舌端的有来由特地无交涉临济四喝岂但雪峰不知纵是他直下儿孙也未梦见在不知且置只如南院遥礼雪峰是有来由耶无交涉耶者里定当得下要见临济也不难云菴悦云雪峰蜜里藏砒南院恭而无礼幸赖者僧不善观光免却二大老一场祸事雪峰夹篱笆次玄沙曰正当恁么时还有佛法也无峰曰有沙曰作么生是夹篱处佛法峰撼篱笆一下沙曰某甲不然峰曰汝作么生沙曰穿过篾头来广润融云雪峰父子眼目人天则不无料拣将来未免笆堑不坚以至儿孙冷落今日若问广润正当恁么时还有佛法也无曰有作么生有向他道内不放出外不放入雪峰普请次路逢一猕猴峰曰人人有一面古镜者个猕猴亦有一面古镜三圣曰旷劫无名何以彰为X古镜峰曰瑕生也圣曰者老汉着甚么死急话头也不识峰曰老僧住排事繁雪窦显云好与二十棒复云者棒放过也好免见将错就错天童觉云当时若见雪峰道瑕生也但近前云诺诺且道何故如此争之不足让之有余报恩秀云三圣神锋颕利每当点勘太难为人其如雪峰大方海涵天覆直饶浪激千层争奈龙王不顾虽然也须知他烂泥里有剌古南门云雪峰放去较危收来太速三圣虽则当仁不让要且自已话头也不识检点将来总被者猕猴换却眼睛愚菴盂云好一面古镜被二老击得粉碎直至如今要个完全的也难得僧曰老汉又恁么去也余曰老僧罪过雪峰示众饭箩边坐饿死人无数海水边坐渴死人无数玄沙备云饭箩里坐饿死人无数海水没头渴死人无数云门偃云通身是饭通身是水天童觉云我则不然饭箩里坐胀杀人无数海水没头浸杀人无数以前伤乎不吞以后失乎不吐祇如云门通身是饭通身是水到者里无你吞吐处又作么生X宝寿新云雪峰门下开得口玄沙手里出得气也是去死十分唯除云门一关略较些子若是宝寿又且不然饶你通身是饭不消一踢通身是水不消一踏也是平地起风波青原然云者数大老为诸人说也尽情说了註也尽情註了然子细看来一队不唧𠺕汉好人不肯做徧向屎里卧者里则不然通身是饭切忌饱杀也须疴得出通身是水切忌淹杀也须尿得出何故聻酥酪醍醐世所珍饮食不消成毒药代云鳌云尽大地是饭尽大地是海水直饶你吞得下吐得出鳌上座敢曰未在何故若是凤凰儿岂向那边讨雪峰一日普请自负一束藤路逢一僧峰便抛下僧拟取峰便踏倒归举似长生曰我今日踏者僧快生曰和尚替者僧入涅槃堂始得峰便休去雪窦显云长生大似东家人死西家人助哀也好与一踏白云端云雪峰外面赢得五百家中失却一贯浮山口云者僧喫雪峰一踏小出大遇长生喫雪窦一踏祸出私门检点将来总是涅槃堂里汉瑞巖愠云者僧喫雪峰一踏白日见鬼长生喫雪窦一踏平地成仙大小浮山蹉过不少南堂欲云雪峰是则下坡不走快便难逢若不是长生未免劳而无功虽然且雪峰一踏何似雪窦X一踏开先金云大小白云错会不少殊不知雪峰外面失了五百家中拾得一贯古南门云者僧当时踏倒如今起得也未若也起得东家人死西家人助哀不妨快畅若未起得你者一队汉生淹在涅槃堂里几时得个转身拈拄杖一时趁下报恩琇于峰便抛下处代僧便就藤边卧又于便踏倒下代僧云好心不得好报雪峰指火云三世诸佛向火𦦨里转大法轮玄沙云近日王令稍严峰曰作么生沙曰不许搀行夺市云门偃云火𦦨为三世诸佛说法三世诸佛立地听黄龙新云雪峰云门交互争辉忽若薪尽火灭三世诸佛向什么处听乃云莫恋白云深处坐切忌寒灰烧杀人天童忞云雪峰云门只知锥头利黄龙新老伹见凿头方山僧要问诸人薪尽火灭三世诸佛毕竟向什么处听良久云鲸吞海水露珊瑚大家依旧嘴都卢广润融云二老提唱纲宗犹欠勦绝一则劳三世诸佛摇脣鼓舌一则劳一世诸佛立在地听至今移步不得融上座则不然火𦦨转大法轮了也并不曾说着一字起身云久立众慈伏惟珍重X雪峰访瓦棺茶话次问当时在德山斫木因缘作么生棺曰先师当日肯我峰曰和尚离师太早时面前有一盌水峰曰将水来棺度与峰接得便泼却云门偃云莫压良为贱广润融云今时丛林批判者多有云待举斫木话便将一盌水泼却或云祇消道个不会不会管取雪峰舌断与么批判不但离师太早正未遇师在山僧若作瓦棺不妨亦道个先师肯我待至雪峰泼水处便命侍者装香遥礼德山云今日若非雪峰师兄何由得见先师大机大用非但据虎头亦且收虎尾雪峰住后僧问和尚见德山得个甚么便休去峰曰我当时空手去空手归五祖演云如今说与透未过者有两人从东京来问伊近离何处却云苏州便问苏州事如何伊云一切寻常虽然瞒山僧不过何故只为语音不同毕竟如何苏州菱邵伯藕保宁茂云从门入者不是家珍自已流出还同瓦砾老东山依模脱墼殊不知二大老正是食饱伤心虽然既是东京来因甚却说苏州话雪峰因闽王封柑橘各一颗遣使柬问曰既是一般颜色为什么名字不同峰将柑橘依旧封回闽王复遣问玄沙沙遂将一张纸葢却谷隐启云雪峰玄沙二大老脚跟欠点地被两枚X柑橘惑乱俱未免为闽王所晒雪峰因僧问学人大事未明乞师指示峰曰是什么僧于言下大悟凤日玥征云且道雪峰有指示无指示若道有雪峰向伊道什么若道无者僧为什么便悟去襄州高亭简禅师参德山隔江才见便曰不审山乃摇扇招之简忽开悟乃横趋而去更不回顾径山杲云高亭横趋而去许伊是个伶俐师僧若要法嗣德山则未可何故犹与德山隔江在天目礼云诸方尽道水云一照啐啄同时有甚交涉要见德山高亭么便下座天宁琦云众中商量道高亭见德山不与他说话便去所以妙喜道犹隔江在还曾梦见高亭么拈拄杖云便好唤回与一顿且道是赏伊罚伊磬山修云径山一擡一捺要且贼过后张弓今人在知识门下三二十年既不隔江合作么生路遥知马力岁久见人心白巖符云德山隔江招手殊费盐酱高亭横趋便去巳涉途程直饶你向父母胞胎未出巳前荐得到山僧者里拄杖子正未肯放过你在广胤标云高亭才拟见德山脚跟下好与三十便饶横趋而去更卖草鞋始得枝山选云高亭横趋而去未免承虗接响德山隔江招手也是因风吹火若到枝山者里未轻易放X过在河渚谦云德山隔江招手且作死马医高亭横趋而去药发狂乱莫有不出户庭坐享太平者么唤来与山僧洗脚高亭因夹山会下一僧到才礼拜亭便打僧曰特来礼拜何得便打某甲亭又打趁出僧回举似夹山山曰会么僧曰不会山曰赖汝不会汝若会即夹山口痖天童华云高亭一期忍俊不禁争奈拄杖放行太速者僧当时若是个汉莫道高亭夹山便是达磨大师出来也斩为三段何故家肥生孝子国霸有谋臣净慈明云高亭夹山门庭施设各得其宜但中间一人较些子应菴与么道也是巩县茶瓶广胤标云才难不其然乎高亭不合倚势欺人夹山那堪压良为贱者僧一等是为魅所着木菴到者里路见不平未免拔刀相助何故聻执其两端用其中于民宗门拈古彚集卷第二十九X宗门拈古汇集X卍XXX宗门拈古彚集卷第三十古杭白巖嗣祖沙门净符彚集青五抚州曹山本寂禅师僧问世间什么物最贵山曰死猫儿头最贵曰为什么死猫儿头最贵山曰无人着价天童觉云曹山物货不入行市仔细看来一文不值曹山遇贱则贵我者里遇贵则贱且道还有相违处么报恩秀云家无滞货不富又云世尊拈花俱胝竖指且道与死猫儿头是同是别曹山因僧问子归就父为甚么父全不顾山曰理合如是曰父子之恩何在山曰始成父子之恩曰如何是父子之恩山曰刀斧斫不开天童觉云翡翠帘埀丝纶未降紫罗帐合视听难通犯动毛头月昇夜户密移一步鹤出银笼还知么脱身一色无遗影不坐同风落大功报恩秀云退位朝君转身就父曹山乃竭力提持罄囊分付了也天童于夜明帘外空王殿中借无舌人传宣勑无耳人承旨此犹是月昇夜户边事鹤出银笼一句作么生道九皐才翥翼千里漫追风曹山示众诸方尽把格则何不与他一转语教他不疑去云门便问密密处为甚么不知有山曰只为密X密所以不知有曰此人如何亲近山曰莫向密密处亲近曰不向密密处亲近时如何山曰始解亲近门应诺诺径山杲云浊油更点湿灯心天宁琦云雪山南面三千里白巖符云只为密密所以不知有错不向密密处亲近始解亲近错大小曹山山僧为诸人捉败了也且道如何是此人祇如妙喜楚石二老与么道有交涉无交涉不可一向忽略放过错会古人他时阎老子考鞫莫言不道曹山因僧问如何是法身主山曰谓秦无人曰者个莫便是否山曰斩百丈泐云依门傍户覔主问奴祇如曹山道个斩字且道意在于何喝一喝云将谓无人莫言不道白巖符云穷峰极顶不可不到到得不更进一步也只是个坐地死汉曹山为者僧抖擞尿肠发洩殆尽虽然你若便作不守珍御会却须斩为三段何故者里无你着脚处曹山因僧问灵衣不挂时如何山曰曹山今日孝满曰孝满后如何山曰曹山好颠酒报恩秀云曹山有时醉醉里醒醒有时醒不分昼夜葢为他黄粮梦断闺合情忘新丰所以谓触目荒林论年放旷也然则孝满后毕竟如何四时春富贵万物酒风流X白巖符云今时师僧抱个不哭底孩儿便拟向十字街心掣风掣颠而堂上尊慈且不曾尽杯水之敬即望他灵衣着体巳是见卵而求时夜况所谓孝满乎又况所谓孝满后乎实实此事非三病二光一一透尽更透尽连更透尽底气息一点也无者要与曹山相见山僧者里断断不许为什么聻不是吾门无肯语乘龙端是不凡人曹山问僧作什么来曰扫地来山曰佛前扫佛后扫曰前后一时扫山曰与曹山过靸鞋来五祖戒代僧进语云和尚是何心行天界盛云曹山一向只会作主若是山僧则不然待道前后一时扫却唤行者者僧扫地辛苦且与他一盌茶喫曹山一日闻钟声乃曰啊㖿啊㖿僧问和尚作什么山曰打着我心僧无对五祖戒代僧云作贼人心虗径山琇云贼不打自招宝寿方云弄精魂汉有什么限好与贬向他方清化嶾云没量大人却向声色里鼓弄人家男女丰山严云曹山老汉要验作家殊不知却被者僧勘破曹山因僧问如何是狮子山曰众兽近不得曰如何是狮子儿山曰能吞父母者曰既是众兽近不得为什么却被儿吞山曰岂不见道子若哮吼祖父俱尽X曰尽后如何山曰全身归父曰未审祖尽时父归何所山曰所亦尽曰前来为什么道全身归父山曰譬如王子能成一国之事宝寿方云诸人要识全身归父底意旨么大用齐彰忘触避临机杀活更由谁寿昌存征云既是所亦尽脚下儿孙拟从何处与祖父相见曹山问强上座佛真法身犹若虗空应物现形如水中月作么生说个应底道理曰如驴覰井山曰道即太煞道只道得八成曰和尚作么生山曰如井覰驴博山来云豪士之锋诗人之态贯协精华斯无余蕴曹山提挈过人如万仞巖头打觔斗下来攀仰不得非但三玄五位直是佛祖髑髅悉穿下过咦白巖符云如驴覰井说个应底道理不妨许你东卜西卜至曰如井覰驴你又作么生会者里着不得一只眼要做曹山底奴子也未得在曹山因镜清问清虗之理毕竟无身时如何山曰理即如此事作么生曰如理如事山曰瞒曹山一人即得怎奈诸圣眼何曰若无诸圣眼怎鉴得个不与么山曰官不容鍼私通车马沩山哲云曹山虽然善能切磋琢磨其奈镜清玉本无瑕要会么不经敏手终成废器东山澓云二尊宿唱拍相随拳踢相应且道站脚在什么处山僧为你饶舌去也曹山向煤墨里突X出眼睛一时被镜清拈虗空楔塞却其奈曹山如佛图澄脇下有孔远近森罗人物骈阗一一殊形无不照见栖霞成云朕兆未分理微莫覩机轮才转事相全彰穷玄于鸟道之先辨的于羊肠之外镜清固巳卓然有识矣官不容鍼私通车马曹山非等闲语无身有事超岐路无事无身落始终演教泐云动絃别曲叶落知秋放去收来明投暗合正偏不失妙叶无私不犯当头转身有路何故不见道但能不触当今讳也胜前朝断舌才曹山因僧问香严如何是道严曰枯木里龙吟如何是道中人严曰髑髅里眼睛僧不领往问石霜如何是枯木里龙吟霜曰犹带喜在如何是髑髅里眼睛霜曰犹带识在又不领乃问曹山如何是枯木里龙吟山曰血脉不断如何是髑髅里眼睛山曰干不尽未审还有得闻者么山曰尽大地未有一人不闻曰未审枯木里龙吟是何章句山曰不知是何章句闻者皆丧遂示偈曰枯木龙吟真见道髑髅无识眼初明喜识尽时消息尽当人那辨浊中清玄沙备别香严初语云龙吟枯木昭觉勤云念不异心不差圆融五位君臣跳出无为三毒便可以向枯木上生华寒巖中吹律看他三个老宿一人透语渗漏一人透情渗漏一人透见渗漏若善参详便可玄关独步还委悉么莫守X寒巖异草青坐断白云机不妙径山杲举圆悟语毕云诸人还拣得出么若拣不出妙喜不惜眉毛为诸人说破香严透语渗漏被语言缚杀石霜透情渗漏被情识使杀曹山透见渗漏被见闻觉知惑杀分明说了具眼者辨天宁琦举妙喜语毕云妙喜老人全身坐在三种渗漏里却不被三种渗漏所拘虽然要见古人直是远在为什么聻无事教坏人家男女天童觉云王居门里臣不出门报恩秀云天童能以无量法门作一句说有时一字法门海墨书而不尽还识天童安家乐业处么独鹤有时常伴水好云无事不离山曹山因僧问抱璞投师请师雕琢山曰不雕琢曰为什么不雕琢山曰须知曹山好手云居庄云且道者僧会曹山语不会曹山语山僧道直饶会得也是无端白巖符云大小曹山为一个贩骨董汉乃费却许多斧凿未为好手今日有问觉王抱璞投师请师雕琢便蓦头与伊一棒直饶是荆山良璧教他百杂碎为什么要使伊脱却鹘臭布衫拈却炙脂帽子曹山因僧问皓月当空时如何山曰犹是阶下汉曰请师接上阶山曰月落后相见天童悟上堂举毕乃云且道既是月落后又如何X相见时万峰藏便出法堂悟便下座荐福如云曹山老汉审症开方天童万峰依方合药固皆不媿为杏林中国手然细捡将来俱未免带些子医生气态曹山因辞洞山山问子向甚么处去曰不变异处去山曰不变异处岂有去耶曰去亦不变异报恩伦云还知不变易处么你拟心动念早是变易了也祇如曹山道去亦不变易又作么生要委悉么转尽无功伊堕位孤标不与汝同盘弘云者片田地被曹山占却了也虽然如是劵书还在洞山手里洪州云居道膺禅师因刘禹端公上山谢雨问雨从何来居曰从端公问处来公遂礼三拜欢喜而退行数步居乃召端公公回首居曰问从何来公无语归家三日而薨径山杲云端公无语归家三日而死正爬着弘觉痒处只是不知转身一路当时待道问从何来但依前礼三拜欢喜而退且教弘觉疑三十年天童忞云云居问杀端公眉毛落却大半端公遭问脱去说话终不借人舌头即今有问天童雨从何来但向道合取口然则作么生得他雨下但办肯心决不相赚云居令侍者送裤与一住菴道者道者曰自有孃生裤竟不受居却令侍者去问孃未生时着个什么道X者无语后选化烧得舍利持似居居曰直饶烧得八斛四斗不如当初下取一转语好菩提密代道者云谢和尚再三慧云盛云且道当时下得什么语始免罪戾我若作菴主待道孃未生时着个什么向道多谢和尚重惠天目律云云居老汉令行忒煞道者无语识法者惧侍僧从旁曰当时若问和尚孃未生时穿个什么未审又作么生乃向道是谁作造虽然今时师僧家非不能下千语万语要求其舍利半粒又安得哉白巖符云云居老汉错过道者道者当时无语不妨作家只是可惜无人证明云居因成尚书问如来有密语迦叶不覆藏此理如何居召尚书书应诺居曰会么曰不会居曰若不会如来有密语若会迦叶不覆藏清凉钦征云且道唤底是密语应底是密语若也应唤总是去即不密也且作么生是密语东林总云怪哉弘觉二十年𦏰羊挂角绝迹忘踪及被尚书一问直得带水拖泥未免遭人笑怪法灯恁么也是日午点灯夜半泼墨东禅观云逢人且说三分话未可全抛一片心白巖符云经未明疏通之疏未明钞通之弘觉老汉疏亦疏矣钞亦钞矣且道尚书还会么直饶会X得也未是自已家珍云居参洞山山问汝名什么居曰道膺山曰何不向上道居曰向上则不名道膺山深肯之天目律云二大老向寻常相见处一问一答竭力要发明尊贵一路殊不知只好替他作通事人即得若是向上事此去京师尚隔半月程在白巖符云帘埀香阁不露尧眉妙得其旨还他云居老汉所以成洞家父子然只发挥得僚属边事若是尊贵一路敢曰欠在侍者便问如何是尊贵一路山僧出舌示之曰要舌头便割取去云居因僧问如何是诸佛师居喝曰者田厍奴僧礼拜居曰你作么生会僧曰者老和尚居曰元来不会僧作舞出去居曰沿台槃乞儿昭觉勤云识机宜别休咎有回互转关底眼千百人中难得一个半个为什么却成沿台槃乞儿去也是怜儿不觉丑何山珣云翻手为云覆手为雨主宾互换当机作舞堪笑沿台槃乞儿也是面南看北斗百丈泐云田厍奴有什么了期何不待他礼拜时一踏踏倒岂不剿绝虽然也不得草草云居因洞山问甚处来居曰踏山来山曰阿那个山可住居曰阿那个山不可住山曰与么则国内总被阇黎占却也居曰不然山曰子莫得个入路么居曰无路山曰怎得与老僧相见居曰若有路即与和尚X隔生也山曰此子巳后千人万人把不住罄山修云作家相见如珠走盘盘走珠纵横无碍岂与敲氷索火缘木求鱼者可同日而语今日有人踏山来我且问你有路来无路来谓有路来不合云居谓无路来不合洞山有路无路罄山道个俱隔且作么生合得古人意去试道看云居上堂如人将三贯钱买个猎狗祇解寻得有踪迹底若遇羚羊挂角莫道踪迹气息也无僧便问羚羊挂角时如何居曰六六三十六曰挂角后如何居曰六六三十六僧礼拜居曰会么曰不会居曰不见道无踪迹赵州谂闻僧举此语乃云云居师兄犹在僧便问羚羊挂角时如何州曰九九八十一曰挂角后如何州曰九九八十一曰得恁么难会州曰有什么难会曰请和尚指示州曰新罗新罗洞山莹云一人高高山顶立要下下不得一人深深海底行要出出不得好各与三十拄杖何故一对无孔铁锤云居因僧问山河大地从何而有居曰从妄想有曰与某甲想出一锭金得么居便休去僧不肯云门偃云巳是葛藤不能折合待伊道想出一锭金得么以拄杖便打笑巖宝云云门虽能折合尤未径庭我若作云居待伊问山河大地从何而有噼口打云妄想作么X何故虽善截其流而折其蔓未若拔乎本而塞乎源也白巖符云云居与么答话古今多少人谁不在他语脉里失却一只眼殊不知他帝青摩尼宝觌面拈来初无吝惜怎奈者僧有眼如盲当面不识云居也只得抱羞而返虽然若是白巖待道与某甲想出一锭金得么便好呵呵大笑归方丈抚州疎山匡仁禅师示众老僧咸通年前会得法身边事咸通年后会得法身向上事云门出问如何是法身边事山曰枯桩曰如何是法身向上事山曰非枯桩曰还许学人说道理也无山曰许曰枯桩岂不是明法身边事山曰是曰非枯桩岂不是明法身向上事山曰是曰未审法身还该一切也无山曰法身周徧岂得不该门指净瓶曰祇如净瓶还该法身么山曰阇黎莫向净瓶边覔门便礼拜径山杲征云且道云门礼拜是好心不是好心白巖符云不是疎山老汉净瓶子几乎粉碎疎山因冬至僧问如何是冬来意山曰京师出大黄古南门云有问山僧如何是冬来意向道兴化莲殻好种火且道与古人相去多少诸人若作世谛流布佛法未梦见在更作佛法商量千里万里毕竟如何须知远烟浪别有好商量疎山访香严值严上堂时有僧问不慕诸圣不重已灵时如何严曰万机休罢千圣不擕山在众作呕声X曰是何言欤严便下座召山曰适对此僧语必有不是致招师叔赐责未审过在什么处山曰万机休罢犹有物在千圣不擕亦从人得如何无过严曰却请师叔道山曰若教某甲道须还师资礼始得严乃礼拜蹑前问山曰何不道肯诺不得全严曰肯又肯个什么诺又诺于阿谁山曰肯即肯他千圣诺即诺于已灵严曰师叔恁么道向去倒疴三十年在山住后果如前记镜清怤因疎山问肯诺不得全汝作么生会清曰全归肯诺山曰不得全又作么生清曰个中无肯路山曰始惬病僧意资福广云香严一擡一搦甚生光彩好则好惜乎不用衲僧拄杖当时若用衲僧拄杖也不待三十年虽然我更要问诸人祇如香严道师叔恁么道向去倒疴在踈山果如其记还是佛法灵验为复别有道理良久乃拍手呵呵笑云子期死后无知已怎教伯牙不断絃白巖符云香严道万机休罢千圣不擕笺释不易山作呕声曰是何言欤义之所在愤不顾身严下座曰适对僧语未审过在什么处大似脚跟欠稳当山曰万机休罢犹有物在千圣不擕亦从人得如何无过好个盐铁判官严曰却请师叔道倒转鎗头来也山曰若教我道须还师资礼始得也欠看风使帆严乃礼拜蹑前问干戈相待山曰何不X道肯诺不得全只恐不是玉是玉也太奇严曰肯又肯个什么诺又诺于阿谁者一拶也难当抵山曰肯即肯他千圣诺则诺于已灵说得道理好严曰师叔恁么道向去倒疴三十年何异灵山记莂山住后果如前记疑杀天下人复云山僧为诸人花判了也还有知他肯诺不得全底意旨么切忌向镜清舌头着倒踈山因知事僧为造寿塔造毕白山山曰将多少钱与匠人僧曰一切在和尚山曰为将三钱与匠人为将两钱与匠人为将一钱与匠人若道得与吾亲造寿塔来僧无语后僧举似大岭闲岭曰还有人道得么僧曰未有人道得岭曰汝归与踈山道若将三钱与匠人和尚此生决定不得塔若将两钱与匠人和尚与匠人共出一只手若将一钱与匠人累他匠人眉须堕落僧回如教而说山具威仪望大岭作礼叹曰将谓无人大岭有古佛放光射到此间虽然如是也是腊月莲花大岭闻此语亦曰我与么道早是龟毛长三尺浮山远云踈山以锥锥地大岭用刀剜空虽然二古德错下锥刀今时人亦难搆副何故后语中有捎有杀虽然如是河里失钱河里摝雪窦宗云说甚么龟毛长三尺腊月莲花尽是和衣草里辊直饶向者里分三列四说得倜傥分明祖师正眼未梦见在我当时若见踈山恁么道只X向道一文也无待他更说道理便与掀倒禅牀拆却寿塔教者老汉终身无依倚处为甚如此知恩方解报恩报恩伦云当时大岭见义勇为当仁不让便与从头酬价今日林泉更资一路若将三文钱与匠人和尚此生决定不得塔何故劳而无益为伊多酒慢功若将两文钱与匠人和尚与匠人共出一只手两不相亏并无悬欠若将一文钱与匠人累他匠人眉须堕落皆知疎山一毛不拔还知林泉恁么判断处么醉汉口没量斗闲割炒胡厮殴半窓凉月酒醒时灯火清荧何所有鼓山贤云疎山恁么垂语陷阱不少幸得大岭放光一一照破虽然要与疎山相见亦太远在五祖冈云也是曹瞒疑冢七十二资福广云疎山卖了布单学得些子筭法便来者里瞒人赖遇监院不会监院若会管取疎山死无塟身之地西渡金云疎山罗山二大老性命总落在知事手里疎山常握木蛇有僧问和尚手中是什么山提起曰曹家女天月礼云手中木蛇是曹家女美态异常恶心难御蓦拈拄杖云如今变现在南山倒用横拈谁敢覰掷下杖云照顾性命X白巖符云疎山年老忒杀懵懂分明手中木蛇却唤作曹家女可惜者僧乏屠龙手段放过疎山当时若是个汉待提起曰曹家女便与礼拜而去管教他性命落在我手里随州青林师䖍禅师凡有新到先令搬柴三转然后参堂有一僧不遵乃问曰三转内即不问三转外如何林曰铁轮天子寰中旨僧无对林便打趂出大沩秀云夫欲君臣道合应须水乳和同者僧既抗节朝堂自应丧身失命当时见道铁轮天子寰中旨将坐具便摵待伊拟议拂袖出去岂不尤为峻利青林初参洞山山问近离甚处林曰武陵山曰武陵法道何似此间林曰胡地冬抽笋山曰别甑炊香供养此人林拂袖便出山曰此子向后走杀天下人去在鼓山永云恁么抵对滴水难消因甚别甑炊香饭莫有知他洞山利害者么天界盛云青林头正尾正固是圣朝俊彦廊庙英标怎奈新丰老人未肯放过且道那里是他未肯放过处试定当看青林因僧问学人竟往时如何林曰死蛇当大路劝子莫当头曰当头时如何林曰丧子命根曰不当头时如何林曰亦无你𢌞避处曰正当恁么时如何林X曰失却也曰未审向什么处去林曰草深无覔处曰和尚也须隄防始得林抚掌曰一等是个毒气博山来云青林棒喝不施鍼锥在舌根上何曾放过者僧烂泥中有剌纵得便宜不知早入行舖了也当时若问博山但咄云没去处看他道个什么虽然在今之日讨个师僧也难得鼓山贤云既不许当头亦不许𢌞避暂生拟议便隔千山教学人毕竟如何行履虗舟无意浮秋水㯭柂浑忘渡月明白巖符云一往看来者僧大似把髻投衙殊不知善战者不居胜当时若不是青林老将几被打破蔡州宗门拈古彚集卷第三十宗门拈古汇集X卍XXX宗门拈古彚集卷第三十一古杭白巖嗣祖沙门净符彚集青五高安白水本仁禅师上堂老僧寻常不欲向声前色后鼓弄人家男女何故且声不是声色不是色僧便问如何是声不是声水曰唤作色得么曰如何是色不是色水曰唤作声得么僧礼拜水曰且道X为汝说答汝话若向者里会得许你有个入处雪窦显云白水也甚奇怪要且贪观天上既非声前句后且作么生入云居舜云白水既巳入草者僧又落深村然则阳春雪曲时人难和村歌社舞到处与人合得着大沩秀云白水只知横千不会竖百如何是声不是声莫逐音响如何是色不是色莫逐青黄且从伊向声前色后觅个安身自然别有生涯径山杲云白水将一串云居子换却天下人眼睛却被者僧将一条断贯索不动干戈穿却鼻孔云居道阳春雪曲时人难和村歌社舞到处与人合得着是则也是未免随搂搜杲上座不惜眉毛为诸人说破声不是声色不是色马后驴前神出鬼没雪曲阳春和不齐村歌社舞且淈𣸩以拂子击禅牀云者个决定不是声复举起云者个决定不是色且毕竟是个什么喝一喝云此时若不究根源直待当来问弥勒天宁琦云白水也只道得个声不是声色不是色别有什么奇特白雪阳春虽唱得争奈时人和不得誵讹在甚么处声不是声色不是色灵巖储云白水掩耳偷铃者僧当面着贼佛日晳云大小白水不惜眉毛未免傍观者哂隆安寻常无拘无束不妨向声前句后鼓弄人家男女何故祇因声不是声色不是色设有问如何是X声不是声但云山青水绿如何是色不是色犬吠驴鸣或云和尚何得颠倒声色便与噼嵴一棒云不是知音徒劳侧耳虽然此中有两负门且道在白水分上隆安分上检点得出许你具参学眼广教玉逐句下着语云老僧寻常不欲向声前句后鼓弄人家男女曾为浪子偏怜客自爱贪杯惜醉人何故要且声不是声色不是色绵包特石铁褁泥团如何是声不是声金将火试唤作色得么担枷过状如何是色不是色不到乌江不尽头唤作声得么重言不当喫且道与你说答你话两段不同收归上科有人辨得曲不藏直许你有个入处误赚人不少复云古人恁么提唱唤作嚼饭餵婴孩汝等直下扫破迷云豁开慧日不妨于声色中起倒声色中坐卧立地见本仁和尚败阙处白水垂语眼里着沙不得耳里着水不得僧便问如何是眼里着沙不得水曰应真无比如何是耳里着水不得水曰白净无垢天童觉云白水老人可谓大而无外小而无内具足千变万化祇个赤手空身不受一滴一尘直是满眼满耳还见么立足无闲地知心有几人潭州龙牙居遁禅师问翠微如何是祖师意微曰与我将禅板来牙遂过禅板微接得便打牙曰打即任打要且无祖师意又问临济如何是祖师意济曰与我将蒲团来牙过蒲团济接得便打牙曰打X即任打要且无祖师意住后僧问和尚行脚时问二尊宿祖师意未审二尊宿明也未牙曰明即明也要且无祖师意五祖戒云祖师土宿临头又云和尚得与么面长雪窦显云临济翠微只解放不解收我当时若作龙牙待伊索蒲团禅板拈得噼胸便擿沩山喆云翠微临济可谓本分宗师龙牙一等是拨草瞻风与他后人为龟为鑑住后道二尊宿明即明矣要且无祖师意瞻前顾后应病与药不无龙牙大沩则不然待问未审二尊宿明也未噼嵴便棒非唯扶竖翠微临济亦乃不孤他来问石门聪云龙牙无人拶着犹可才被个衲子一拶失却一只眼东禅齐云众中道佛法即有只是无祖师意若恁么会有何交涉且别作么生会无祖师意底道理昭觉勤云龙牙参来莾卤学处颟顸虽然顾后瞻前争奈藏身露影既是无祖师意用明作么若向者里辨得出山僧与你拄杖子若辨不出和鼻孔一时穿却博山来云龙牙者汉一副铁嵴梁直硬到底打破大唐国讨个头正尾正的难得古南门云三个老汉靴里动指头雪窦虽为龙牙出气要且只见锥头利不见凿头方明觉地云龙牙大似块真金千煅万炼愈精愈净X可谓临危不变真大丈夫虽然却被者僧看破龙牙因僧问如何是祖师西来意牙曰待石乌龟解语即向汝道曰石乌龟语也牙曰向汝道什么又僧问香林远如何是祖师西来意林曰坐久成劳天童觉云一句子仰之弥高一句子钻之弥坚一句子瞻之在前一句子忽然在后还辨得么赤心片片知人少觌面堆堆覩者稀龙牙颂曰天下名山到因脚辛苦年深与袜着而今老大不能行手里把柄破木杓白云端云龙牙老人可谓熟处难忘径山杲云端和尚恁么大似以已方人杲上座即不然家贫难办素食事忙不及草书天宁琦云者一个那一个和本三人一时放过是非终日有不听自然无五祖演云山僧即不然脚也不能着草鞵手也不能把木杓端坐受供养施主常安乐古南门云龙牙只为破木杓不能放下虽则夸经卖纪要且有年无德山僧则不然天下名山在双脚辛苦穷途无袜着而今思忆转伤神手里空空无木杓既无木杓将个甚么接待诸人今日人事烦倦要睡去留与诸人啗啄龙牙因僧问十二时中如何着力牙曰如无手人行拳云居齐云好言语且作么生会甞问一僧他道无X手底人何更行得拳也不妨道得是及问伊佛法伊便休去将知露布说得无用处不如子细体取古人意好大沩秀云是则是又教人入阴界作活计十二时中如何用力如有手人行拳又且如何龙牙示众学道如钻火逢烟未可休直待金星现归家始到头神鼎諲别云学道如钻火逢烟便可休莫待金星现烧脚又烧头翠巖真云若论顿也龙牙犹在半途若论渐也神鼎正欠悟在毕竟如何今年多落叶几度扫归家普廕云二尊宿不循本分将常住地各自分疆列界致令后人竟无立足之处山僧今日亦有一颂从本不曾学于兹何可休当人真活计不在此两头且中间一句作么生道白日依山静黄河入海流参龙牙一日在帐中坐僧问不是无身不欲全露请师全露牙拨开帐曰还见么曰不见牙曰不将眼来报慈屿云龙牙老汉只道得一半法眼益别云饱丛林古塘云龙牙全身独露者僧觌面不逢当时见伊拨开帐便好和身推倒京兆华严休静禅师在洛浦作维那因普请白椎曰上间搬柴下间锄地时首座便问圣僧作什X么严曰当堂不正坐那赴两头机泐潭准云华严和尚虽临时对答应用不失其宜然只解顺水撑篙不解逆风把柁当时若是准上座才见伊道圣僧作甚么便打一椎云大众普请罢首座当出院谨白诸禅德且道因什么如此不见道一朝权在手看取令行时昭觉勤云珠钻九曲休静可谓神功玉解连环山僧更资一路或有问圣僧作个什么只对他道廓如明镜当台照不动形声应万缘瑞州九峰普满禅师问僧近离甚处曰闽中峰曰远涉不易曰不难动步便到峰曰有不动步者么曰有峰曰争得到此间僧无对峰以拄杖趁下洞山莹云为人为彻杀人见血固是九峰一片热肠可惜者僧不善为客劳烦主人当时若是个衲僧但向道和尚大似不曾行脚管取者棒别有分付处益州北院通禅师问夹山目前无法意在目前不是目前法非耳目之所到岂不是和尚语山曰是通便掀倒禅牀叉手而立山起来打一拄杖通乃下去法眼益云是他掀倒禅牀何不便去须待夹山打一棒了才去意在什么处愚菴盂云夹山好拄杖祇是分付迟了待问岂不是和尚语蓦头便打此时北院纵有神用也措手X不及然虽如是北院待夹山打一下始行是何意思弄玉巳随萧史去丹青留与后人狂洞山道全禅师因僧问清净行者不入涅槃破戒比丘不入地狱时如何山曰度尽无遗影还他越涅槃宝寿新云好个师僧竟不知堕在无影坑中凭空以为究竟若不是洞山重布梯航何时复出得见天日要识清净行者么东边是要识破戒比丘么西边是还信得及么也是无事生事越州干峰和尚上堂法身有三种病二种光须是一一透得始解归家稳坐更须知有向上一窍在云门出问祇如菴内人为什么不知菴外事峰呵呵大笑门曰犹是学人疑处峰曰子是什么心行门曰也要和尚相委峰曰直须与么始解稳坐门应曰喏喏雪窦显云若明得褒贬句未必善因而招恶果昭觉勤云动絃别曲问一知十手搦手擡以胶投漆菴内不见菴外无孔铁锤不会人生相识贵知音水入水兮金博金沩山果云干峰平地生堆韶阳因风起浪然虽合水和泥千古丛林榜样既是合水和泥为什么是丛林榜样不入洪波里争见弄潮人天童觉云坐着病在膏肓用着光不透脱直饶纵横十字圆转千机也未知有向上一窍在还得稳X坐地么到头霜夜月任运落前溪资福侣云干峰无端划地成牢韶阳亦乃就空作跌检点将来总成笑具且道笑个什么贼是小人智过君子干峰示众举一不得举二放过一着落在第二云门出众曰昨日有人从天台来却往径山去峰曰典座来日不得普请便下座雪窦显云诸禅德云门老汉只解一手擡不能一手搦还有共相着力者么试露爪牙看云居元云此语众中商量甚多会者极少干峰梦里合眼跳黄河觉来身在牀上云门醉后扶人倒上树醒来只在座中二人打作一团至今分疎不下若人知得落处许你解空第一沩山喆云干峰善唱云门善拍唱拍相随风清古格还有知音者么一堂风冷澹千古意分明育王琏云举一黑如漆举二全不是且道作么生良久云城东打鼓城西响园内花开园外春护国元云道头知尾告往知来若非彼此共知又安能向者里共出一只手是即是争奈犹欠一着在径山杲云干峰洗面摸着鼻云门喫饭咬着砂二人蓦地相逢着元来却是旧怨家虽然如是只许老胡知不许老胡会又云彼此扬家丑赖遇无傍观者X育王光云眼亲手辨彼此作家检点将来犹欠一着在鸿福即不然举一不得举二放过一着落在第二忽有人出噼嵴便打何故击碎髑髅消息尽从教大地黑漫漫天童觉云坐断十方千差路绝放开一线万派朝宗二尊宿开拓家风方见衲僧去就还端的么太平天子寰中旨汗血将军塞外心东山报云古人恁么说话正是抱赃呌屈东山即不然举一不得举二放过一着落在第七到者里须知有向上一路始得如何是向上一路良久云莫守寒巖异草青坐着白云宗不妙天童忞云干峰恁么说话大似钉桩摇橹抱桥柱洗澡忒杀无转智若是山僧举一不妨举二放过一着横三竖四昨日有人从天台来却往径山去唿直岁新年头巳过第三日了也今朝好普请且道天童意在于何良久云春风景里干坤大无限江山开𦘕图古南门云云门只解步步登高不解从空放下拈拄杖云古南亦乃放过且任此话大行愚菴盂云二大老要共扶者破砂盆一个向高高山顶立一个向深深海底行山僧今日举二去也乃左右顾眎云大众万福广胤标云独掌不浪鸣两掌鸣掴掴你看雪窦恁么道要且知一不知二殊不知云门是个无孔笛X遇着毡拍板说甚五音六律直是阳春白雪亦须却步何故自从舞得三台后拍拍都来总是歌普宁颕云干峰丁一卓二云门放两抛三虽谓唱拍投机然只解顺水推舟不解逆风把柁当时待他恁么道何不便与掀倒禅牀直饶干峰全机也较三千里宝庆法云夫好手终不彰名既一个向孤峰顶上放两抛三一个从平地里神出鬼没巳自漏逗了也后来道典座来日不得普请不奈船何打破戽斗慧云盛云干峰动絃云门别曲拍唱拍和声金振玉洞山门下足可观光若到滹沱未堪收录且道誵讹在什么处西山音云一个砧杵敲残深夜月一个井梧摇落故园秋西山则不然为什么大抵还他肌骨好不搽红粉也风流干峰因僧问十方薄伽梵一路涅槃门未审路头在什么处峰以拄杖画一画云在者里云门偃因其僧持此语请益门乃拈起扇子曰扇子𨁝跳上三十三天筑着帝释鼻孔东海鲤鱼打一棒雨似盆倾会么雪窦显代僧便喝有僧请益长庆庆云问取堂中第二座雪窦代僧云错寻有僧问雪窦窦云堕坑落壍又自代云作贼人心虗X黄龙南云干峰一期指路曲为初机云门乃通其变故使后人不倦大沩秀云古今尽道干峰安居祖师之堂开后人之径路殊不知干峰老汉被者僧一问直得手忙脚乱诸禅德且道誵讹在甚么处良久云不在水兮不在山只在人心返覆间东林总云古德道干峰摇头云门摆尾者僧只是个撞露柱汉脚跟下错过也不知便谓东家点灯西家暗坐龙衔海宝游鱼不顾山僧今日不可也随波逐浪临危悚人殊不知大小干峰云门俱被者僧勘破且道什么处是勘破处良久云多时雨水不及晒㫰宝峰文云干峰与么还梦见也未若是真净则不然十方薄伽梵一路涅槃门未审路头在什么处噼嵴便棒却问他路头在什么处待伊拟开口热喝出去更有个折脚老比丘不分缁素不辨邪正拈起扇子道扇子𨁝跳上三十三天筑着帝释鼻孔东海鲤鱼打一棒雨似盆倾似者般和泥合水汉粪埽堆头埋却十个五个有什么过阿呵呵乐不乐足不足而今幸对山青水绿年来是事一时休信任身心嬾拘束大众休磕睡好黄龙清云若向干峰句中会去正是死句坐杀阇黎若向云门语下承当业识茫茫随波逐浪既俱不许毕竟向甚么处会诸人还知落处么自古上X贤犹不识造次凡流岂可明南华昺云干峰曲尽慈悲当机提掇云门巧开方便觌面发机直得枯木生花冷灰腾𦦨且道东海鲤鱼打一棒雨似盆倾明什么边事因风吹火用力不多径山琰云唱愈高和愈峻还他二老若是十方薄伽梵一路涅槃门总未踏着在愚菴盂云韶阳酬机太奢干峰答话太啬奢则不可以便愚蒙啬则不可以周广众我云门者里九逵八达之路其道坦坦其平如砥一任你骑驴跨马奔南走北只是山僧于津口要路蓦展手云讨将公验来鼓山霈云干峰周道如砥云门十字纵横若能信步归来方知道常在于其中经行及坐卧如或未然山僧更与饶舌十方薄伽梵一路涅槃门路头在什么处拈拄杖云下坡不走快便难逢乃卓一卓下座广胤标云苟可以强国不法其故苟可以利民不循其礼二老汉虽是一等为人未免巧尽拙出若是木菴待问十方薄伽梵一路涅槃门未审路头在甚么处便和声踏倒使伊直下得个倒断则庶几不致于亡羊泣岐矣演教泐云干峰摇头云门摆尾二老神通妙用则不无未免被者僧勘破X白巖符云变二王真楷作张颠草书云门善得其妙非久精授阵补戈之法者要寻他转换结搆处断不可得然于他涅槃门路终难指出在如今有僧恁么问诸方曲彔牀上汉又当别作个什么苟当不可也依样𦘕葫芦干峰因云门问请师答话峰曰到老僧也未曰恁么则文偃在迟也峰曰恁么那恁么那曰将谓侯白更有侯黑报恩秀云云门晴空激电干峰旱地奔雷及乎双放双收虽作家衲僧难为摸索博山来云非常之问非常之答迅雷不及掩耳良驷不及追风宛转偏圆各负钩深索隐的手段然检点将来好与痛棒何也为他无事生事放过即不可瓯峰承云两个漆桶失却鼻孔明州天童咸启禅师简大德问学人卓卓上来请师的的启曰我者里一疴便了有甚么卓卓的的曰和尚与么答话更买草鞋行脚好启曰近前来僧近前启曰只如老僧与么祇对过在什么处简无对启便打天童华云启禅师固是本分钳锤塞断新天童口未得在者僧虽深入阃域要且未具透关眼澧州钦山文𨗉禅师良禅客问一镞破三关时如何山曰放出关中主看良曰与么则知过必改X山曰更待何时良曰好箭放不着所在便出山曰且来阇黎良回首山下禅牀把住曰一镞破三关则且置试与钦山发箭看良拟议山打七棒曰且听者乱统汉疑三十年同安察云良公虽解发箭要且未中的僧便问未审如何得中的安云关中主是什么人钦山闻云良公若解与么也免得钦山口然虽如是同安不是好心亦须看始得天童觉云山堆岳积来瓦解冰消去则时人知有与我放出关中主看且合作么生有的道当时便喝当时便掌然则一期瞎用则得要且未是关中主在还体得么当堂不正坐那赴两头机钦山与巖头雪峰同到德山钦出问天皇也恁么道龙潭也恁么道未审和尚作么生道德山曰汝试举天皇龙潭道底看钦拟议德山便打钦被打归延寿堂曰是即是打我太煞巖头曰你恁么他后不得道见德山来法眼别云是则是错打我雪窦显云诸禅德钦山置个问端甚是奇特争奈龙头蛇尾汝试举天皇龙潭道底看以坐具便摵大丈夫汉捋虎须也是本分他既不能德山令行一半若尽令行雪峰巖头总是涅槃堂里汉翠巖芝云钦山只顾其前不顾其后如今作么生与钦山出气X五祖戒云德山只解打死钦山不会打活钦山沩山哲云德山门下草偃风行大沩则不然待问未审和尚作么生道噼嵴便打且道德山是大沩是会么横按镆鎁全正令太平寰宇斩痴顽古南门云雪窦扶强不扶弱不知德山老汉被钦山一拶直得推过别人拟议便打死马医了也若据令而行何待道天皇龙潭才踏步向前便大棒趁出定龙蛇摛虎兕又有甚么过洞山昱云大小德山杀活自在钦山虽有迎刃之谋争奈龙头蛇尾巖头雪峰坐观成败义不容诛若尽令而行总须大棒打出白巖符云你试举天皇龙潭道底看喝者老汉见面不如闻名拂袖便出当时钦山下得者翻手脚不但使德山令无所施且得增同参十倍意气钦山因僧问如何是和尚家风山曰锦绣银香囊风吹满路香巖头闻乃令僧传语曰传语十八姐好好事潘郎天童忞云𨗉老不昧洞上之宗奯公无违德山之子检点将来一人犹挂本来衣一人尚行心处路未出曹山四禁在若是山僧如何是和尚家风似玉珍不御如簧语带悲遂顾眎左右云即今莫有传语底么众默然乃云血染杜䳌春又过为君那惜损蛾眉灵巖储云钦山祇图卖弄风流不顾魂消梦断巖X头虽然宪章国法争奈罪不重科有问山僧如何是和尚家风向道明知君不至再上小楼头顾左右云且道山僧恁么告报意在于何良久击竹篦一下云频唿小玉元无事祇要檀郎认得声钦山因德山侍者来参才礼拜遽把住曰还甘钦山与么也无侍曰某甲郄悔久住德山今日无言可对山乃放手曰一任祇对侍拨开胸曰且听某甲通气一上山曰德山门下即得者里一点也用不着侍曰久委钦山不通人情山曰累他德山眼目参堂去径山筞云杀人不问问人不杀拨胸吐气彼此孟八直饶有始有终也是戽水相泼要识钦山与者僧么李顺王小破草鞋方十三李师囊破袜钦山与雪峰巖头行脚时至一店喫茶次山曰不会转身通气者不得茶喫头曰若恁么我定不得茶喫峰曰某甲亦然钦曰者两个汉话头也不识头曰甚处去也钦曰布袋里老鸦虽活如死头退后曰看看钦曰奯公且致存公作么生峰以手画一圆相钦曰不得不问头呵呵笑曰太远生钦曰有口不得茶喫者多昭觉勤云钦山虽解转身吐气亦未有喫茶分何也话在鵞湖心云钦山大似忍辱仙人节节支解面不改客无它子当时若在就初问处便与打破茶具那有许多琐碎X钦山因僧参山竖起拳又伸掌曰开即成掌五指参差复握拳云如今为拳必无高下汝道钦山还通商量也无僧近前郄竖起拳山曰你恁么只是个无开合汉雪窦显云我即不然乃竖起拳云握则为拳有高有下复开云开即成掌无党无偏且道放开为人好把定为人好开也造车握也合辙若谓闭门造车出门合辙我也知你向鬼窟里作活计昭觉勤云掌亦是手握亦是手商量个什么乃举一足云展亦是脚收亦是脚无高无下不许商量且道与钦山是同是别南堂欲云展也不是掌握也不是拳两头俱坐断一剑倚天寒且道还有为人处也无喝西风吹渭水落叶满长安古南门云差之毫𨤲失之千里可惜个无开合汉被钦山热瞒当时才见伊举何不云和尚莫𥧌语好直令钦山倒戈而退雪窦恁么道也是随邪逐恶白巖符云钦山者汉惯会倚势欺人大似自家只管放火烧山郄不许人点灯喫饭宗门拈古彚集卷第三十一X宗门拈古汇集X卍XXX宗门拈古彚集卷第三十二古杭白巖嗣祖沙门净符彚集南六汝州南院宝应慧颙禅师上堂赤肉团上壁立千仞僧问赤肉团上壁立千仞岂不是和尚道院曰是僧便掀倒禅牀院曰者瞎驴乱做僧拟议院便打径山杲云吾今为汝保任此事终不虗也天童华云也是勾贼破家若非者僧敢捋虎须怎见汗马功高虽然如是山僧更资一路赤肉团上壁立千仞若有僧出噼嵴便棒何故杀人刀活人劒具眼者看鼓山永云电光影里缁素区分纤毫不犯总教灭门天宁琦云者僧敢向毒蛇头上揩痒苍龙颔下披鳞谁不赏他大胆只是末上少了一着自出洞来无敌手得饶人处且饶人云居庄云重赏之下必有勇夫磬山修云者僧将成九仞之山欠进一篑之土宝寿方于僧拟议处代云情知和尚龙头蛇尾黄檗琦云南院门庭孤峻者僧步骤亦奇祇是不合龙头蛇尾致被点罚气闷杀人待他道瞎汉乱做噼面便掌管教壁立千仞一时推倒岂不俊哉资国秀云南院虽然纵夺可观但知尽法不管无X民者僧也是龙头蛇尾此间若有僧出掀倒禅牀但分付明牕下安排南院因僧问祖意教意是同是别院曰王尚书李仆射曰意旨如何院曰牛头南马头北径山杲云前头答得着后头答不着明因怀征云妙喜恁么道且道恰南院意不恰南院意南院因僧问从上诸圣向什么处去院曰不上天堂则入地狱曰和尚又作么生院曰还知宝应老落处么僧拟议院以拂子蓦口打曰你还知喫拂子底么曰不会院曰令合是你行又打一拂子雪窦显云令既自行且拂子不知来处雪窦道个瞎且要雪上加霜黄龙心云然则白珪之玷犹尚可磨病在膏肓最难救疗者僧令既在手为什么不能行过在甚处径山杲云权衡临济三玄三要须还他南院始得雪窦为什么道拂子不知来处妙喜道个瞎且要两得相见东禅观云令合是者僧行为什么却自行懵懂底便道拂子在南院手里若与么非惟自抑威光亦乃不识南院性空道南院令虽自行要且打者僧不着天宁琦云雪窦虽是明眼宗师要且不知宝应老落处既未知宝应老落处因什么却道拂子不知X来处只具一只眼妙喜道个瞎也是东家人死西家人助哀开先金云旁观喝彩锦上铺花即不无他雪窦妙喜若是宝应老落处未梦见在开先道个瞎要且别资一路诸人还知开先落处么便下座瑞光彻云勐虎口里分蹄饥鹰爪下夺雀敲骨取髓痛下鍼锥须是临济嫡骨儿孙方始有此作略云溪挺云南院打死汉不算好手则且置祇如妙喜如此告报毕竟是第几玄泰云南院虽善夺鼓褰旗终是自救不了南院问风穴曰南方一棒作么生商量曰作奇特商量穴却问和尚此间一棒作么生商量院拈拄杖曰棒下无生忍临机不见师穴于言下大悟径山杲云风穴当时好大展坐具礼他三拜不然便与掀倒禅牀乃回谓侍者云你道当时风穴礼拜是掀倒禅牀是者云草贼大败杲云你看者瞎汉乱统便打磬山修云风穴悟则不无怎奈落在第二头山僧若作南院待问此间一棒作么生商量噼嵴便棒管教伊七通八达白巖符云往与天界盛和尚征论次因举及此界曰我若作南院待问此间一棒作么生商量便好与噼面打符曰和尚也不妨说得到界乃反诘曰长老又作么生符乃起身曰不念和尚老大拳痛X手酸也未放在便出南院上堂诸方只具啐啄同时眼不具啐啄同时用时有僧便问如何是啐啄同时用院曰作家不啐啄啐啄同时失曰此犹未是某甲问处院曰汝问处作么生曰失院便打其僧不肯翠巖真云运筹帷幄决胜千里南院虽则全机受敌其奈土旷人稀沩山哲云南院高提祖印纵夺临时者僧善能当锋抗敌怎奈力竭计穷如今还有本色衲僧么出来与大沩相见不图鼓舞扬声贵要宗风不坠有么有么如无大沩今日大似索战无功云居悟云作么生是啐啄同时眼眼若得明其用自备又道作家不啐啄啐啄同时失何故不啐啄所以道子若哮吼其母即丧诸人还明得么乃颂曰子若哮吼其母即丧全归其子十方通畅大用现前理自然何必起心作模样若更不会云居拄杖其僧后于云门会下闻二僧举此话一僧曰当时南院棒折那其僧忽契悟遂奔回省觐院巳迁化乃谒风穴穴问莫是当时问先师啐啄同时话底僧么曰是穴曰汝当时作么生会曰某甲当时如在灯影里行相似穴曰汝会也瑯瑘觉云者僧只解竖降旗不解夺劒戟翠巖真出风穴语云当时待者僧拟祇对以坐具X噼口摵沩山哲云大小风穴却将恶水泼人大沩即不然某甲当时如在灯影里行相似便好向道先师肉犹煖在你作者般见解以拄杖打下法堂免见孤他南院东禅观云扶南院门风还他风穴诸方往往道伊肯者僧殊不知者僧被伊推在万丈坑里南㵎问云全机胜敌草偃风行提持向上纲宗须是南院老汉者僧后来悟去祗知纳款投降不解搴旗斩将风穴当时待伊道是便好连棒打出者僧或可别立生涯免得后人向灯影边摸索蓦拈拄杖云今日有人为者僧作主出来与山僧拄杖子相见如无山僧今日失利资福广云吾读赵括傅慨其徒能读父书而不知观机制变是以丧师损威死于敌人之手若是廉颇辈则不然观机制变着着该通以是而知作家不啐啄啐啄同时失其旨深矣白巖符云古今诸老各出手眼扶树自已门风即不无若是南院落处何异隔靴抓痒首山云你若坐时我须立我若坐时你须立者里不曾讨个头鼻望他南院门墙何啻千里南院因僧问日月交谢寒暑迭迁如何是不涉寒暑者院曰紫罗抹额绣裙腰曰向上之机今巳晓中下之流如何解会院曰炭库里藏身X虎丘隆云问既有宗答亦惊羣虽然如是南院只解观根逗机应病与药虎丘更资一路或有问日月交谢寒暑迭迁如何是不涉寒暑者向他道前村深雪里昨夜一枝开向上之机今巳晓中下之流如何解会向道买帽相头宝寿新云南院虎丘虽则各展机谋要且终无二致有问新上座日月交谢寒暑迭迁如何是不涉寒暑者向道好个问头向上之机今巳晓中下之流如何解会便与蓦头一掴且道与古人相去多少试参合看若参合得可以广赞法化辅弼真风如或未然新上座更有话在乃按拂下座南院因一僧参才入方丈便以手指曰败也院拈拄杖度与僧拟接院便打云峰悦云者僧头上有光不知脚下似漆且作么生直饶你十字纵横正好朝打三千暮打八百天宝枢云者僧当时才见南院拟取拄杖便好震威一喝拂袖而出纵使南院全机杀活也只是个贼过后张弓南院因僧问古殿重兴时如何院曰明堂瓦插檐曰与么则庄严毕备也院曰斩草蛇头落昭庆庭云贫思宝所曲指化城设忽遨游亡家失业毕竟如何须知泣玉人特地成狼借大行山禅房院克宾禅师一日兴化曰维那汝不久为唱导之师宾曰不入者保社化曰你会了X不入不会不入宾曰总不与么化便打复曰克宾维那法战不胜罚钱五贯设饡饭一堂来日斋时化自白槌曰克宾维那法战不胜不得喫饭即便趁出院雪窦显云克宾要承嗣兴化罚钱出院且置却须索取者一顿棒始得且问诸人棒既喫了作么生索得雪窦要断不平之事今夜与克宾雪屈以拄杖一时打散黄龙南云克宾失钱遭罪有理难伸兴化以刚决柔未足观也并须一状领过沩山哲曰兴化令虽行大似以势欺人克宾一期输机怎奈千古声光不坠且道利害在甚么处若不沙场经久战揭天犪鼓丧红尘白云端云丛林自古至今尽道克宾知恩方解报恩恁么说话可谓埋没古人然则诸人且作么生见得他克宾维那要会么虽为兴化烧香要且自熏天炙地云居舜云大冶精金应无变色其奈兴化令行太严不是克宾维那也大难承当若是如今汎汎之徒翻转面皮多少时也径山杲云云居抝曲作直妙喜道要作临济儿孙直须翻转面皮始得天童华云大小雪窦与克宾维那雪屈要且无合杀中峰本云有令不行有事不断天下之公患也兴X化既行矣又断矣未免旁观者哂南堂欲云兴化全师出征克宾坚壁不战及乎力尽伎穷未免牵牛纳璧雪窦要断不平直为克宾雪屈会么虽得一场荣刖却一双足天宁琦云克宾法战不胜兴化据令而行称提临济宗风揭示正法眼藏棒头出孝子佛法无人情当时将谓茆长短烧了方知地不平通玄奇云兴化为人可谓深入虎穴只是不得虎子克宾虽则咬牙喫棒大似梦还故乡若是伶俐衲僧管教兴化棒折栖霞成云兴化白椎老婆心切克宾出院乳哺情深从上先德互相激扬何曾梦见他父子斧斫不开处所谓三级浪高鱼化龙痴人犹戽夜塘水灵巖储云兴化虽然间不容发太杀倚势欺人克宾固能始终一贯未免成父之恶舜老夫足则抝曲作直要且车不横推妙喜慈悲之故有落草之谈且喜新兴化总不在者里岂不闻垂衣裳而天下治者尧也声色之于以化民末也君子胡不慥慥尔能仁鑑云兴化令行维那有些不甘雪窦为维那雪屈兴化还甘么不因杨得意怎识马相如宝庆法云尽道克宾法战不胜罚钱出院殊不知兴化被他一坐至今起不得且道利害在什么处具眼者辨看X龙华体云大丈夫威武不能屈于克宾见之矣虽然若非兴化怎见汗马功高广教玉云尽道兴化门墙千仞不是克宾赤身担荷怎见汗马功高殊不知龙门无宿客霹雳送飞腾卓拄杖一下法云云克宾既为兴化入室之子甘居门外不打不罚更待何时虽然如是三盏酒装公子面一枝花插美人头白巖符云宾则始终宾主则始终主扶持临济正宗还他兴化父子有者道你不久为唱导之师贼你会了不入不会不入贼当时下得者两个贼字免见狼当殊不知龙象蹴踏非驴所堪白云静云赤身挨白刃扷劒搅龙门须还他英灵汉子兴化既移星换斗克宾乃将错就错且道他二老恁么意作么生雪后始知松柏操事难方见丈夫心守廓侍者问德山从上诸圣向什么处去山曰作么作么廓曰勅点飞龙马跛鼈出头来山休去明日山浴出廓过茶与山山抚廓背一下曰昨日公案作么生廓曰者老汉今日方始瞥地山又休去雪窦显云然精金百炼要须本分钳锤德山既以巳方人者僧还同受屈以拄杖画一画云适来公案且置从上诸圣向什么处去大众拟议一时趁出X黄龙南云德山持聋作哑虽然暗得便宜廓公掩耳偷铃怎奈旁观者哂报恩秀云岂止偷铃如九重渊底骊龙颔下抉珠正值龙睡若觉时必为虀粉沩山哲云若不登龙门焉知沧海深直饶浪激千寻怎奈龙王不顾云居元云大凡一宾一主须是知音同死同生方堪受敌廓侍者独立于悬崖石上翻身倒捋虎须周金刚安坐于大海波心背手逆擒麟角在檀特山前列阵向占波国里争锋分明有输有赢且道谁得谁失请诸人断看报恩秀云若问万松从上诸圣向什么处去便与拦腮一掌云在者里直教飞龙跛鼈缩项攒蹄侍者德山亡锋结舌虽然还识德山老汉么少年曾决龙蛇阵老倒还听稚子歌南堂欲云德山固是作家炉鞲本分钳锤怎奈廓侍者是煅过了的金从他以巳方人毕竟无屈可受灵巖与么批判莫有为雪窦作主者么博山来云德山一条棒寻常血滴滴地到者里因甚不用还会么暗里抽横骨明中坐舌头古南门云勐虎口里横身毒蛇头上揩痒一出一入一挨一拶不妨好手雪窦恁么举从上诸圣且置者一队汉向什么处去可怜无限弄潮人毕竟还落潮中死X资福广云探头太过者堕坑落壍而不知输机诱敌者奔南败北而不辞妙略神算终古无双待得眼开劒去久矣白巖符云廓公一期俊俏不玷旁观德山养子之缘殊费乳血若是诸圣去处咄劒去久矣尔方刻舟莲柎筞云廓老轮鞭深入其奈搏击无功德山两度班师祗解暗中屈敌放过则二俱作家检点则总欠一着然虽如是不是沙场行阵久揭天犪鼓丧红尘守廓因行脚到襄州华严严上堂曰大众今日若是临济德山高亭大愚鸟窠船子儿孙不用如何若何便请单刀直入华严与汝证据廓出礼拜起便喝严亦喝廓又喝严亦喝廓礼拜曰大众看者老汉一场败缺复喝一喝拍手归众严便下座归方丈时风穴作维那上去问讯严曰维那汝来也叵耐守廓适来把老僧扭揑一上待集众打一顿趁出穴曰趁他迟了也自是和尚言过他是济下儿孙本分恁么严方息怒穴下来举似廓廓曰你着甚来由劝者汉我未问前早要棒喫得我话行如今不打搭却我者话也穴曰虽然如是巳徧天下也天童悟别华严方息怒云老僧若作华严连棒打出则风穴不敢传言送语矣福严容云华严龙头蛇尾不能令廓公契服若是X山僧当时见他道大众看者老汉一场败缺声未绝连棒打出不惟两个作家益见华严令不孤行南㵎问云二虎之下兽不容蹄两刃之间人不容足华严一期施设可谓主令森严不知守廓是透脱牢笼底汉横冲直撞收展自如遂致者老汉卸甲倒戈龙头蛇尾千载之下宁免遭人检点敢问诸人那里是他华严败缺处蓦拈拄杖云匡扶须借英灵手显发还他过量人资福广云战如雷霆解如风雨乃衲僧游戏事而华严又欲声钟以难廓公何也为是阵后兴兵为复别有道理具眼者试请道看净慈嵒云华严最初亦未甞不开个舖面奈何龙头蛇尾故令太阿倒授而汉尽得楚徒成千秋遗恨乃今学语流谓华严不解作主到底若在今日某人不待守廓拜起便与痛棒打出不惟可免养虎伤身管取寰中独踞如斯杜硬葢为从前学处不玄向后又不遇人是以出言吐气总不惭惶得不为识者笑白巖符云诸方各出手眼盾坚矛利不无所长若要与华严守廓二老相见未敢相许白巖不顾犯忌敢为直言道风穴在二老手里生遭陷没固不待言又岂知他华严守廓一上神通非同小小还委悉么除却华山陈处士谁人不带是非行汝州西院思明禅师因同参颙公出住南院X往访之才见人事了乃曰某甲从许州来无可人事收得江西剃刀一柄献和尚南院曰汝从许州来为甚么却收得江西剃刀西院遂于院手上搯一搯南院曰侍者收取西院以衣袖拂一拂便出南院曰阿剌剌阿剌剌沩山哲云西院虽收得江西剃刀无处施呈直遇同参方始拈出如今还有收得者么试呈似山僧看如无寻常用个什么西院因僧问学人有一问在和尚处时如何院曰设有也斩为三段僧作礼院便休去会下有一僧曰堂头和尚道即太煞道未了在问话僧乃拽其僧上方丈白曰者僧不肯和尚语院曰是上座不肯老僧那僧曰不曾觉事亦不曾说院乃一时喝下僧到法堂又曰说甚太煞道直下未了在问话僧又拽其僧白方丈院曰上座果不肯老僧那僧曰莫信者僧今日三度见伊风发乃一总趁下云巖学云思明棒头有眼者僧见机而作检点将来总被者担板汉使得七上八下镇州宝寿二世禅师开堂日三圣推出一僧寿便打圣曰漝么为人非但瞎者僧眼瞎却镇州一城人眼去在寿便擿下拄杖归方丈法眼益征云什么处是瞎却镇州一城人眼瞎雪窦显云宝寿三圣虽发明临济正法眼藏要且只解无佛处称尊当时者僧若是个汉才被推出X便与掀倒禅牀直饶宝寿全机也较三千里瑯瑘觉云不是三圣怎到今日虽然如是错会者多沩山秀云宝寿为将因何三圣却作中军可惜镇州一城人眼至今未辨东西然清议之排必有窃吹之处当时连三圣趁出必然救得镇州一城人眼泐潭准云三圣成褫宝寿出世好则甚好要且只得一橛沩山哲云宝寿大似寰中天子敕正行三圣塞外将军令正举还有不惜性命者么出来与老僧相见老僧今日要断不平之事良久云横按镆鎁全正令太平寰宇斩痴顽昭觉勤云宝寿全机担荷不妨奇特要且只见一边当时若善发明临济正法眼藏待三圣道恁么为人非但瞎者僧眼瞎却镇州一城人眼去在便与本分草料何故一不做二不休天童华云尽道宝寿三圣是作家炉鞲本分钳锤有甚交涉殊不知二大老被者僧一拶直至如今扶不起今日莫有为二老雪屈者么出来与明果相见蓦拈拄杖擿下云龙蛇易辨衲子难瞒天童杰云二尊宿美则美矣若要扶持临济正宗每人各须喫一顿棒始得且道那里是欠处具眼者试定当看X东禅观云尽道三圣有奔流度刃之作向平地上涌波澜宝寿用疾𦦨过风之机向虗空里轰霹雳二老各出只手扶竖临济正法眼藏与么说话要作临济儿孙且缓缓性空道蚊子如何擎大柱藕丝焉可系须弥若是临济正法眼藏端的向二人边灭却灵隐岳云二尊宿等闲一挨一拶直下发明临济心髓只是不知性命总在者僧手里还有检点得出者么龙翔䜣云斩钉截铁发挥格外真机揑聚放开显示当阳正眼直得龙吟雾起虎啸风生一道神光贯通今古如斯举唱犹涉途程且到家稳坐一句作么生道三事衲衣青嶂外一炉沉水白云中仰山钦云一收一放有主有宾葢是寻常茶饭就中宝寿三圣犹较一着且如何见得若无举鼎拔山力千里乌骓不易骑南堂欲云手眼通身拳踢相副宝寿三圣固是作家若要发明临济正法眼藏直是未在雪窦道者僧若是个汉便与掀倒禅牀不是射鵰手徒说李将军乌石道云宝寿用秦楚强兵之术三圣画孙吴吞併之机各各气宇如王欲得一统封疆万民乐业犹未得在何故太平本是将军致不许将军见太平X径山琇云宝寿三圣发明临济正法眼藏直是斩钉截铁怎奈承当者少雪窦既是权柄在手便合与者僧雪屈说甚么当时还会么若无举鼎拔山力千里乌骓不易骑东山澓云二大老虽然水滴不漏未免惹人向是非胜负里走作山僧今日开堂有人推出僧来山僧也不用棒也不用喝但向他道我不如你他若道与么为人非但瞎者僧眼瞎却越州一城人眼去在不妨向他道个瞎且道与古人相去多少未过关者看看东明际举天童杰语毕云若论扶竖临济正宗岂但二老喫棒直饶尽大地人喫棒也只扶竖得一半何故不见道攻乎异端斯害也巳南㵎问云二老是临济嫡骨儿孙故能向人天众前发明临济骨髓惜乎当时无人承当致使二大老不能转身吐气开先金云明修暗度不无三圣决胜运筹还他宝寿似则似祇如三圣道恁么为人非但瞎者僧眼瞎却镇州一城人眼去在未审诸人作么生会卧龙才奋迅丹凤便翱翔栖霞成云风驰电卷海震岳摇二老灼然有惊羣之作然究其实落未免都成干弄一场不特笑杀旁观亦被者僧冷地看破道峰清云宝寿提持祖令非但瞎却镇州一城人X眼直得十方黑暗日月无光若不是三圣高悬古镜未免人人扶墙摸壁今日新道峰既无人推出僧来山僧亦不行棒要且瞎却天下人眼且道利害在其么处呈拄杖云一片白云横谷口几多归鸟尽迷巢东塔熹云我要翻雪窦案纵使者僧才推出便掀倒禅牀也只是棺材里瞠眼有甚用处者僧若果是个汉才推出珍重便出不惟阖会观光亦使二老疑杀白巖符云二大老发挥临济正法眼藏可谓竭其力矣只是终未免被者僧在背地里泠笑宝寿在先宝寿沼为供养主沼问父母未生前还我本来面目来寿立至夜深下语不契翌日辞去沼曰汝何往寿曰昨日蒙和尚语问某甲不契往南方参善知识去沼曰南方禁夏不禁冬我此间禁冬不禁夏汝且作街坊过夏若是佛法阛阓之中浩浩红尘常说正法寿不敢违一日街头见两人交争挥一拳曰你得恁么无面目寿当下大悟昭觉勤云筑着磕着当头彰本地风光应声应色直下无丝毫透漏还会他道得恁么无面目么龙袖拂开全体现磬山修云得恁么无面目噫锦绣丛中撞着白云堆里活埋洞见本地风光面目依然长在噫吉州资福如宝禅师僧问古人拈椎竖拂意X旨如何福曰古人与么那曰拈椎竖拂又作么生福便喝出云门偃云古人是什么眼目有僧曰和尚与么驴年会么门乃召僧曰来来僧近前门以拂子蓦口打髻珠是云者里则不然古人拈椎竖拂意旨如何向道频唿小玉元无事只要檀郎认得声者僧若是个见角知牛底汉者里必能别露一斑且免资福空费许多盐酱资福因陈操尚书来乃画一圆相操曰弟子与么来早是不着便何况更用如此福于圆相中着一点操曰将谓是南番舶主福便归方丈闭却门雪窦显云陈操只具一只眼沩山哲云资福虽是本分炉鞲怎奈陈操是煅了精金诸人要识资福么等闲抛一钓惊动碧潭龙灵巖储云雪窦恁么批判肘臂终不外曲殊不知尚书拨尽白云为寻知己资福打开青嶂善应来机虽则二俱好手未免起模畵样资福因僧问如何是一尘入正受资作入定势曰如何是诸尘三昧起资曰汝问阿谁灵谿昱云灵谿则不然如何是一尘入正受举拳云者个是拳头如何是诸尘三昧起便与蓦口𡎺龙唐古云资福老汉也是随人起倒者里则不然如何是一尘入正受汝问阿谁如何是诸尘三昧X却作入定势郢州芭蕉慧清禅师上堂拈拄杖示众曰你有拄杖子我与你拄杖子你无拄杖子我夺却你拄杖子靠拄杖下座沩山哲云大沩即不然你有拄杖子我夺却你拄杖子你无拄杖子我与你拄杖子大沩既如是诸人还用得也未若人用得德山先锋临济后令若也用不得且还本主投子青云人无远虑必有近忧天童觉云你有则一切有你无则一切无当人与夺关芭蕉什么事正漝么时作么生是你拄杖子宝峰文云大众现钱买卖莫受人瞒知么有利无利不离行市天童杰云芭蕉老汉将常住物私置草簿花破过头致令后代儿孙向拄杖子节目上更生节目凌辱宗风径山干索索地有也不与无也不夺为甚如此拈拄杖卓一卓云一朝权在手看取令行时天宝枢云你有拄杖子我与你拄杖子错你无拄杖子我夺却你拄杖子错良久云错错乌石道云有处与固为锦上添花无处夺毕竟作么生话会诸仁者还勘辨得出么良久云来年更有新条在恼乱春风卒未休愚菴盂云者老汉宽处有余狭处不足显圣者里X则不然你有拄杖子双手提不起你无拄杖子和身放不下金粟元云觌面提持临机与夺二尊宿固不妨兵随印转别立一家要且劳而无功未识当人拄杖子在且作么生是当人拄杖子若也道得非惟坐断古人舌头亦乃与天下衲僧出气金仙璨云芭蕉者汉大似个三家村里小孩子挖得团臭泥搓圆揑扁缩短扯长辊辘辘圆活活虽谓收放自由未免劳掌费指弁山则不然你有拄杖子夺你拄杖子你无拄杖子与你拄杖子且道与古人是同是别检点得出许伊具一只眼神鼎泽云一分银子买一双草鞋了无奇特只是不许人穿何故法如是故喝一喝神鼎僼云芭蕉与么道大似仁义尽从贫处断世情偏向有钱家天童则不然你有也与你你无也与你只是要你识得拄杖子来处你若识得伊来处有则锦上铺花无则雪中送炭寻常应用如龙得水似虎靠山你若不识得来处二六时中要横不得横要竖不得竖未免被伊碍却设有个汉道我有也不要无也不要和尚又作么生我也要问你底来处你有也不要你底从何而有识得你自巳底即是山僧底要且推不去若无也不要我且问你寻常拨草瞻风穿云渡水全承谁力与么豁豁达达莾莾荡荡近年来如稻麻竹苇大众知来X处不思议不知处无本据毕竟拄杖子从甚处来良久云休从林下觅莫向㵎边求芭蕉示众如人行次忽遇前面万丈深坑背后野火来逼两畔荆棘丛林若也向前则堕在坑壍若也退后则野火烧身若也转侧则被荆棘林碍当与么时作么生免得若也免得合有出身之路若免不得则堕身死汉广胤标云芭蕉老汉到者里为你和赃捉败了也是你诸人皮下还有血么且如今合着得个什么语与芭蕉相见还知么若是凌行婆定合哭苍天芭蕉因僧问贼来须打客来须看忽遇客贼俱来时如何蕉曰屋里有一緉破草鞋曰祇如破草鞋还堪受用也无蕉曰汝若将去前凶后不吉资福广云双关把住一劒通开若是短贩之徒便见冰消瓦解虽然如是我不恁么忽遇客贼俱来时如何但向道你是作家宗门拈古彚集卷第三十二X宗门拈古汇集X卍XXX宗门拈古彚集卷第三十三古杭白巖嗣祖沙门净符彚集青六洪州同安常察禅师僧新到遶禅牀三帀振钖一下曰凡圣不到处请师道安鸣指三下僧曰同安今日吓得忘前失后安曰阇黎发足何处僧珍重便出安曰五湖衲子一钖禅人未到同安不妨疑着僧回首曰近见不如远闻安曰贪他一杯酒失却满船鱼昭觉勤云全军队伍马步相参两阵交锋不妨奇特怎奈二俱失利具眼者试辨看何山珣云奋大用发大机明来暗合平坦崄𡾟彼既杀活拄杖我即绵里秤锤纵使诸方眼目难断个是个非毕竟如何堪笑一枝无孔笛主宾颠倒两头吹洞山莹云者僧好如张翼德在霸陵桥上横冲直闯威武可观被同安缓缓地念了一道真言便把不住所以遭他点罚道贪他一杯酒失却满船鱼众中还有为者僧出气者么卓拄杖云疎而不漏古塘云者两个汉虽然宾主相合言气相符若是圣凡不到处要且俱未梦见在同安因僧问远趋丈室乞师一言安曰孙膑门下徒话钻龟曰名不浪施安曰喫茶去僧便珍重安曰虽得一场荣刖却一双足X天童杰云拳来拳应踢来踢应拳踢交参孰负孰胜摇头摆尾过牢关刖足之言谁肯信虽然有一处誵讹在诸人试检点看同安因闻鹊声谓众曰喜雀鸣寒桧心印是渠传僧出曰何必安曰众中有人在僧曰同安门下道绝人荒安曰胡人饮乳返怪良医僧曰休休安曰老鹤入枯池不见鱼踪迹天童杰云动絃别曲有唱有酬其唱愈高其和愈峻其间郑卫之声虽则杂然五音六律拍拍是令同安问僧近离甚处曰江西安曰江西法道何似此间曰赖是问某甲若问着别人则祸生安曰老僧适来造次曰某甲不是婴儿徒用止啼黄叶安曰伤鼈恕龟杀活由我昭觉勤云宗师家握佛祖钳锤理当即行不留朕迹者僧就上门上户更说甚么伤鼈恕龟噼嵴便棒何故重赏之下必有勇夫同安因僧问如何是天人师安曰头上角未全身上毛不出曰如何是头上角未全安曰不擎戴如何是身上毛不出安曰寸丝不挂报恩伦云同安转劫外机放风前箭圣解凡情一齐穿却何止噼筈夺窝红心中的设使者僧手亲眼辨如八臂那咤亦难摸索又于不擎戴下着语云巳太峥嵘寸丝不挂下着语云犹有赤骨律在寿昌经云关津易过险阱难行谋士有先见之能X将元惟威勇之力预知险处不践定获胜地高登不须血战以成功善保军民之涂炭从教神机妙算终是干弄一塲要知同安意么突然掇出燎原燧惊散巢居鬼窟精吉州禾山澄源殷禅师僧问习学谓之闻绝学谓之邻过此二者谓之真过如何是真过殷曰禾山解打鼓曰如何是真谛殷曰禾山解打鼓曰即心即佛则不问如何是非心非佛殷曰禾山解打鼓曰如何是向上事殷曰禾山解打鼓东禅岳云禾山以无量义百千法门若揭日月而行浮云岂能掩蔽东禅不打者破鼓临机变豹见兔放鹰且要诸人各各相委如何是真过实语如何是真谛如语如何是非心非佛不诳语如何是向上事不异语此四转语如铁蒺藜吞得过是好手其或未然言多去道转远丰山巖云禾山老汉破者僧一拶直得註脚太过禾山因江南李主召入宫问和尚何处来山曰禾山来主曰山在什么处山曰人来朝凤阙山岳不曾移灜山誾云当时李主若道与么则和尚遣侍者来耶禾山又作么生请代禾山对一语看咄速道速道荐福如云禾山异境灵踪覩者皆羡今日被李主勘破福州罗山道闲禅师因保福问僧问巖头浩X浩尘中如何辨主头曰铜沙锣里满盛油意作么生山召大师福应诺山曰猕猴入道塲山却问明招忽有人问你又作么生招曰箭穿红日影径山杲云还会么猕猴入道塲箭穿红日影两个老古锥担雪共填井喝一喝天童杰云巖头拔贫助富要且不能设有问山僧浩浩尘中如何辨主但对道日轮正卓午喝一喝天宁琦云我当时若作罗山待问铜沙锣里满盛油意作么生也与一喝召众云且道天宁一喝与妙喜一喝是同是别天童忞云巖头理上偏枯杰祖事上不足不肖儿孙随例看孔着楔有问浩浩尘中如何辨主但云白面郎敲金镫过红妆人揭绣帘看资福侣云锦上铺花还他三个老汉若是尘中主尚未敢相许台州瑞巖师彦禅师到夹山山问甚处来巖曰卧龙来山曰来时龙起也未巖近前顾视之山曰灸疮瘢上更着艾燋巖曰和尚又苦如此作么山休去沩山喆云瑞巖虽然威狞后口匕愬怎奈夹山水清不容径山杲云若不蓝田射石虎几乎悞杀李将军瑞巖愠云二尊宿一挨一拶如善舞太阿不伤其手然也有到处也有不到处X瑞巖坐盘石上终日如愚每自唤主人公复自应诺乃曰惺惺着他后莫受人瞒玄沙备因僧举似乃云一等是弄精魂瑞巖较些子复谓僧云何不在彼中住僧云巳迁化也沙云如今还唤得应么僧无对雪窦显云苍天苍天保宁勇代僧云和尚为什么对面不闻云居元云天下宗师总为者僧下语大似东家人死西家人助哀直饶瑞巖自出头来也是棺材里瞠眼昭觉勤云百丈寒潭彻底月在波心千尺巖松倚天风生幽谷直得凛凛孤标澄澄丰釆及至月离碧嶂影落云衢遂乃当面蹉过当时若是个汉待伊道即今还唤得应么直下便喝非唯把断玄沙要津亦乃与瑞巖老子出气径山琇云惊羣须是英灵汉敌胜还他狮子儿者僧只解传言送语不能悬崖返踯非但错过瑞巖亦乃错过玄沙瑞巖愠云祖师弄者一解可谓超今迈古然只作得个看家儿子山僧向者里着一只眼非独绍续箕裘直要冲楼跨灶会么电光莫及石火难追兔径非大象之所游鸡粟岂凤凰之啗啄喝一喝古南门云者僧若从瑞巖来待问如今还唤得应么但对道和尚莫瞒某甲不唯为瑞巖作主亦免雪窦助哀X资福侣云如今还唤得应么当时只消弹指一下管取唱和分明福州香谿从范禅师鼓山僧到参谿曰汝岂不是鼓山僧僧曰是谿曰额上珠为何不现僧无对遽辞谿门送复召上座僧回首谿曰满肚是禅曰和尚是甚么心行谿大笑而巳灜山誾云者僧前面失节后面拔本香谿为什么到者里却放过良久云也须知笑里有刀福州圣寿严禅师补衲次僧参圣提起示之曰山僧一衲衣展似众人见云水两条分莫教露针线速道速道僧无对圣曰如许多时作甚么来灜山誾云者僧当时何不道破也破也待圣寿动静便与震声一喝福州玄沙师备禅师上堂众集遂将拄杖一时趁下却回谓侍者曰我今日作得一解险入地狱如箭射侍者曰喜得和尚再复人身翠巖芝云大小玄沙前不遘村后不迭店且作么生道得出身句道吾真云大小芝老只是偏枯若是道吾即不然玄沙与侍者一人具一只眼云居舜云此话众中举得烂如泥且作么生会山僧道侍者不在言玄沙也是荆棘林里求栴檀东禅观云大小玄沙性命在侍者手里玄沙垂语诸方老宿尽道接物利生忽遇三种病人X来且作么生接患盲者拈椎竖拂他又不见患聋者语言三昧他又不闻患哑者教伊说又说不得且作么生接若接不得佛法无灵验时有僧出曰三种病人还许学人商量否沙曰许汝作么生商量其僧便出沙曰不是不是地藏琛出曰某甲有眼耳口和尚作么生接沙曰慙媿便归方丈云门偃因僧请益门云汝礼拜着僧拜起门以拄杖挃之僧乃退后门云汝不是患盲复唤近前来僧才近前门云汝不是患聋复云还会么僧云不会门云汝不是患痖其僧于是有省雪窦显举了便喝云者盲聋喑痖汉若不是云门驴年去如今有底或拈椎竖拂他又不管教伊近前他又不来问还会么他又不应诸方还奈何得么雪窦若不奈何汝者一队驴汉又堪作什么以拄杖一时趁散翠巖芝云早知灯是火饭熟巳多时云居元云地藏如龙无角似蛇有足玄沙只有先锋且无殿后两人病在膏肓针药之所不到山僧为你诸人点破拈拄杖云棒头有眼明如日要识真金火里看本觉一云云门雪窦也是因风吹火见兔放鹰争如地藏逆水之波当时闻玄沙恁么道便出众云某甲有眼耳口请师接噫只者一拶非但玄沙尽西天此土诸佛诸祖也不免退身有分蓦拈拄杖X云放过则不可径山杲云者僧虽然悟去只悟得云门禅若是玄沙更买草鞋行脚天童觉云云门平展者僧实酬且道什么处是者僧悟处不救之疾难为针艾天宁琦云玄沙云门气急杀人彼自无疮勿伤之也笑巖宝云云门当时不合放过者僧反使他患盲聋瘖痖无有休日何故杀人须教死作鬼也光鲜古南门云种谷不生豆者僧既是盲聋瘖痖底因甚却向云门言下省去驴汉还会么击拂子云上士一决一切了中下多闻多不信梅山相云者里又且不然诸禅德若向拈椎竖拂上相见不如盲底若向语言三昧上摸索不如聋底若逞驴脣马嘴而作伎俩不如痖底且道作么生即得无影树头擒木马不湿波中捉活鱼栖霞成云三种病话如一部难经不特庸医茫然即云门虽能发药要且不能按经妙喜道此僧只悟得云门禅果然地藏云某甲有眼耳口和尚作么生接可惜玄沙真病现前却拱手而去当时但云礼拜着待伊拟议痛棒打出岂不名擅诸方作个医方捷径西遯超云玄沙老人无端压良民为贱指好肉作疮合得何罪还有为玄沙出罪者么但向云何幸X如之玄沙因僧问如何是学人自已沙曰用自已作么云门偃云没量大人向语脉里转却宝寿新云且道是者僧在语脉里转却玄沙在语脉里转却有理何用高声玄沙到莆田县百戏迎接次日问小塘长老曰昨日许多喧閙向甚么处去也塘提起袈裟角沙曰料掉没交涉法眼益别小塘云昨日有多少喧閙清凉钦别云今日更好笑沩山哲云大沩则不然或有人恁么问但鸣指一下如有个衲子出来道料掉没交涉却肯他何故大丈夫捋虎须也是本分且道利害在甚么处黄龙新云奇怪诸禅德扶竖宗乘须是小塘长老始得玄沙为甚么道料掉没交涉我即不然昨日许多喧閙向什么处去也天共白云晓水和明月流昭觉勤举沩山语毕云二老宿虽是提振纲宗要且贪观天上月而今或有问山僧昨日许多喧閙向什么处去只向他道又是从头起他若道料掉没交涉噼嵴便棒何故曹溪波浪如相似无限平人被陆沉南华昺云玄沙恁么道还有得失是非也无若谓有当人未具眼在若谓无因甚么道料掉没交涉X还会么是非巳去了是非里荐取博山来云人将语探水将杖探烈火里辨真金閙市里识天子袈裟下认取老僧玄沙小塘斯人也纵然葢覆将来口苦心甜更有事在磬山修云山僧即不然或有问昨日许多喧閙向什么处去只向道今日一出尤胜昨日他若道料掉没交涉我也知你是个瞎汉开先金云苟非玄沙洎被小塘热瞒一上黄龙道天共白云晓水和明月流也好与他个料掉没交涉何故不见道是非只为多开口烦恼皆因强出头玄沙与天龙入山见一虎龙曰和尚虎沙曰是汝虎归院后龙问适来见虎云是汝未审尊意如何沙曰娑婆世界有四种极重事若人透得不妨出得阴界雪窦显云要与人天为师面前端的是虎径山杲代天龙进语云也知和尚为人切天宁琦云毕竟是个什么随例道虎虾跳不出斗宝寿方云玄沙天龙互相屈辱各自丧身失命了也还有为二老出一只手者么南㵎问云天龙抛砖玄沙引玉翻手覆手一直一曲赚却多少人性命不留妄生揑目山僧今日据令而行去也卓拄杖喝一喝慧云盛于尊意如何下代沙便作虎声于许汝出得阴界下代龙云明破即不堪X玄沙见鼓山来畵一圆相示之山曰人人出者个不得沙曰情知你向驴胎马腹里作活计山曰和尚又作么生沙曰人人出者个不得山曰和尚恁么道却得某甲恁么道为什么却不得沙曰我得你不得雪窦显云祇解贪观白浪殊不知失却手中桡也云峰悦云道得道不得总在玄沙圈缋里如今作么生出得他玄沙圈缋昭觉勤云灼然者一条路作者方知直得穷天地亘万古而不移消劫石空芥城而无尽便是透关底也须着眼始得一等是恁么时节为什么道我得汝不得切忌向驴胎马腹里作活计净因成云丛林中往往作鼓山未到玄沙境界会却诸人要识玄沙鼓山么不见道尽出者个不得南华昺云捩转鼻孔换却眼睛若无者个手段如何扶竖宗乘虽然如是直是好笑笑须三十年且道笑个什么情知你在驴胎马腹里作活计东禅观云当时我若作鼓山待道人人出者个不得即向道和尚元来别有长处不图成就前功且要与玄沙向驴胎马腹里相见天童觉云玄沙大似倚势欺人用强凌弱葢他拨得转弄得出两个一般为甚么道我得你不得是真难掩是伪不昌报恩秀云天宫净土时人爱去鼓山不爱驴胎马腹时人怕堕玄沙不怕所以降声负气惟俯视横X行具狮子王不欺之力还信天童保证么尘中能作主化外自来宾古南门云你也说者个我也说者个者个毕竟是个什么若也辨得驴胎马腹里作活计也不难其或失却手桡不惟贪观白浪管取业识茫茫佛川义云丛林往往道鼓山机见未圆落在玄沙圈缋里殊不知玄沙鼻孔被鼓山穿却至今动转不得若有为玄沙作主者我要问他一等与么道为甚我得汝不得本觉微云玄沙心肝五脏被鼓山一拶拶出至今收拾不起何故不见道不入惊人浪争见弄潮人白巖符云人人出者个不得一等与么道为什么有得有不得者里着得一只眼许你亲见玄沙玄沙令僧驰书上雪峰峰开缄见三幅白纸乃问僧会么曰不会峰曰不见道君子千里同风僧回举似沙沙曰山头老汉蹉过也不知曰和尚如何沙曰孟春犹寒也不解道五祖戒出语云将谓胡须赤明招谦云玄沙三幅白纸争奈文彩巳彰雪峰千里同风何故不知蹉过不见道养子莫教大大了好骂爷云门澄云玄沙孟春犹寒雪峰千里同风总是开书后语未开书巳前作么生道口口泰云玄沙未封白纸巳前早巳氷消瓦解雪X峰道个千里同风可谓雪上加霜检点将来二者俱错玄沙问镜清教中道不见一法为大过患且道不见什么法清指露柱曰莫是不见者个法么沙曰浙中清水白米从你喫佛法未梦见在雪窦显云大小镜清被玄沙热瞒我当时若见但向道灵山授记未到如此沩山哲云若不是镜清几乎忘前失后何故不逢别者终不开拳天童觉云镜清当时恁么答玄沙末后恁么道还相契也无然则镜清久不作佛法梦也须是玄沙同参始得天童华云镜清放顽佛也不奈伊何若不是玄沙识破几被露柱吞却天童杰云二尊宿蓦札相逢大似小儿则剧相似佛法身心何在乃举应菴华语毕喝一喝云若教频下泪东海也须干愚菴盂云玄沙幸遇镜清若是个反踯的汉那里容得我常见欺敌者亡宝寿新云木人举手石女点头若论佛法二字依旧面南看北斗良久云会么江北用锄江南使牛白巖符云伯牙与子期不是闲相识二老其谓欤虽然当时镜清大似口里无舌未审玄沙还信得过么X玄沙示众若论此事喻如一片田地四至界分结契卖与诸人了也只有中心树子犹属老僧在佛川义征云诸禅德既是四至界分结契卖了因甚中心树子犹属玄沙玄沙因雪峰曰世界濶一尺古镜濶一尺世界濶一丈古镜濶一丈玄沙指火炉曰火炉濶多少峰曰如古镜濶沙曰者老汉脚跟未点地在镜清怤问僧为复古镜致火炉与么濶为复火炉致古镜与么濶西院明云与么问人也未可在云门偃云馊饭泥茶炉昭觉勤云现成公案古镜本非火炉打破罗笼火炉即是古镜若非父子相投怎见赤心片片祇如玄沙道者老汉脚跟未点地在诸人毕竟作么生会天宝枢拈拄杖卓一卓云世界古镜火炉百杂碎了也玄沙道者老汉脚跟未点地在意作么生国清才子贵家富小儿骄天奇瑞云且道世界谁世界古镜谁古镜不可逐境打做两橛竖拄杖云者是世界者是古镜若然直下承当坐断雪峰玄沙大丈夫切忌鬼窟里虗淹岁月髻珠昰云一言既出驷马难追复喝一喝白巖符云象骨老人被玄沙一拶直得立地尿出虽然玄沙与么道了而雪峰者里不措一辞莫道X无利害好玄沙因声明三藏善别音响刘大王请验之沙乃将铜火箸敲铁火炉问声明曰是什么声明曰铜铁声沙曰大王莫受外国人瞒雪窦显别玄沙语云大王宜加信敬又别三藏语云莫瞒外国人好清凉钦代三藏进语云却是和尚瞒大王净因成云既不是铜铁声玄沙唤作什么声然则三藏只知渡水不觉溼衣玄沙偏解诬人争奈国有宪章且道三藏瞒大王何似玄沙瞒大王天童觉云理契则神贫子获衣中之宝情封则物力士失额上之珠三藏只解瞻前不能顾后还知么诬人之罪以罪加之高峰妙云大小玄沙能所未忘当时赖遇是刘大王若撞个本分衲僧管取一场漏逗莲柎筞云玄沙欺胡谩汉孤负国恩三藏祇明得声未许观光上国当时大王不受人瞒玄沙三藏总好与趁出国门玄沙因光侍者激曰师叔若学得禅某甲打铁船下海去沙住后遣书问光曰打铁船也未法眼益代光侍者云和尚终不与么清凉钦代光侍者云请和尚上船支提爱云玄沙也是贫人思旧债慧林本代光侍者云昨日过新罗X云居元云禅也未曾参得何用思量旧事忽然被他撑动铁船玄沙堪作甚么云居庄云诸方批判者不为不多然只能扶强不能扶弱山僧今日久勘不离元状敢谓玄沙被光侍者领过直尔分疎不下毕竟如何官无定条从民私约玄沙因僧问承和尚有言尽十方世界是一颗明珠学人如何得会沙曰尽十方世界是一颗明珠用会作么僧便休来日沙却问僧尽十方世界是一颗明珠汝作么生会曰尽十方世界是一颗明珠用会作么沙曰知汝在鬼窟里作活计报慈遂征云一般恁么道为甚么却成鬼窟去雪窦显别玄沙语云诸方即得我者里不得大觉昇云者福建子生平一条铁嵴到者里和身折倒若论此珠不但此僧不识敢保玄沙未识在何故民可使由之不可使知之玄沙示众世尊道吾有正法眼藏付嘱摩诃迦叶犹如话月曹溪竖拂子还如指月时鼓山出曰月聻沙曰者个阿师就我覔月山不肯却归众曰道我就他覔月雪窦显云玄沙与鼓山如排百万大阵祇抛瓦砾相击有衲僧辨别得当知正法眼藏付嘱有在护国元云玄沙鼓山各说道理要且未识月在诸人要识月么幸无偏照处刚要未明人X古南门云玄沙诱人犯法鼓山买帽相头若非雪窦明辨端倪往往作肯不肯会即今莫有旁不肯底衲僧么我要问你唤甚么作正法眼藏玄沙侍雪峰行次峰指地曰者一片田地好造个无缝塔沙曰高多少峰乃上下顾视沙曰人天福报即不无和尚灵山授记未梦见在峰曰你作么生沙曰七尺八尺瑯瑘觉云国清才子贵家富小儿骄宝寿方云雪峰放憨玄沙逞俊师胜资强千古一遇热閙门庭即得若是无缝塔且缓缓玄沙因雪峰迁化众请作丧主三朝集众点茶次沙遂于灵前拈起一只盏子问曰大众先师在日从你道如今且作么生道若道得则先师无过若道不得过在先师还有人道得么如是三问众俱无对沙遂扑碎盏子归院中塔口因玄沙问你作么生会塔云先师有什么过沙便面壁塔便出去沙复召塔塔回首沙曰你作么生会塔便面壁沙休去笑巖宝云当时有个衲僧才见伊恁么举便掀翻茶桌免教祖祢不了殃及儿孙玄沙坐次见面前地上一点白指问侍者曰见么者曰见如是三问三对沙曰你也见我也见因甚么道不会高峰妙云大众见即见会即会无复疑矣且道者X一点白决定是个甚么白巖符云不识不识玄沙因韦监军曰曹山和尚甚奇怪沙乃问抚州取曹山几里韦顾旁僧曰上座曾到曹山否曰曾到韦曰抚州取曹山几里曰一百二十里韦曰与么则上座不到曹山韦却起礼拜沙曰监军却须作礼此僧此僧却具慙媿云居钖云甚处是此僧具慙媿处若检点得出许你有行脚眼承天宗云者僧可悲可痛直饶玄沙具金刚眼睛蹉过韦监军了也玄沙与地藏方丈坐话值夜深沙乃曰侍者关格子门了汝作么生出得藏曰唤什么作门雪窦显别地藏当时珍重便行清凉钦别云和尚莫欲歇去么玄沙因韦监军曰占波国人语稍难辨何况五天梵语还有人辨得么沙提起槖子曰识得者个即辨得云门偃云玄沙何用繁辞又云适来道什么玄沙因南际一长老到雪峰数日次到玄沙沙曰此事唯我能知长老作么生会际曰须知有不求知者沙曰山头老汉费辛苦作么雪窦显别际语云雪峰门下几个如斯玄沙对雪峰曰某甲如今大用去也和尚作么生峰将三个木毬一齐抛出沙作斫牌势峰曰汝亲在灵山方得如此沙曰也是自家事X灜山誾云父作子述真个克家检较将来未免挂人脣齿慧云盛云看他父子则剧相似舞拍递承宫商合调若论大用拈却象骨巖许伊有个话会分玄沙因镜清问学人乍入丛林乞师指个入路沙曰还闻偃水声么曰闻沙曰从者里入清有省五祖演云果是得入一任四方八面若也未然輙不得离却者里径山杲云若要真个得入直须离却者里天童杰云三大老总是岐路相角漆桶相揩有甚快活处山僧则不然入之一字亦不喜闻天宁琦云者里是什么所在离与不离便问阿谁忆昔东溪日花开叶落时几拟以黄金铸作钟子期积翠润云者里则不然也不管你离与不离且道者里是什么所在众无对侍者云喫茶润打云谁教你多口古林如云得个入路许他镜清更进一程须还妙喜然望他堂奥总未在宗门拈古彚集卷第三十三X宗门拈古汇集X卍XXX宗门拈古彚集卷第三十四古杭白巖嗣祖沙门净符彚集青六福州长庆慧稜禅师因僧问众手淘金谁是得者庆曰有伎俩者得曰学人还得也无庆曰太远在雪窦显代者僧当时便喝复云有伎俩者得一手分付有伎俩者不得两手分付学人还得也无苍天苍天高峰妙云西峰则不然今日有问众手淘金谁是得者只向道阿谁无分学人还得也无犹嫌少在南堂欲云长庆和盘托出者僧当面蹉过雪窦忍俊不禁不免按牛头喫草今日有问灵巖众手淘金谁是得者只向他道物见主眼卓竖学人还得也无又争怪得老僧长庆上堂净洁打叠了却近前就我觅我噼嵴与你一棒有一棒到你你须生慙媿无一棒到你你又向什么处会雪窦显云雪窦即不然净洁打叠了也直须近前就我觅我噼嵴与你一棒有一棒到你你即受屈无一棒到你与你平出伹与么会黄龙清云长庆只知支离臃肿不知道之根源雪窦引蔓牵枝未免随波逐浪宝峰则不然净洁打叠了近前来只向道会么归堂去虽然如是也须X是仙陀婆始得天童觉云死口喫常住饭展脚卧长连牀求个知慙媿者难得还知长庆棒头落处么雷开蛰户电烧尾引出峥嵘头角来天宁琦云众中商量道坐在净洁地上必须打叠近前觅底喫棒有分觅底是病棒底是药所以雪窦云有一棒到你你即受屈无一棒到你与你平出杜撰禅和如麻似粟殊不知二大老一个掘地为坑一个夷井塞灶皆欲坐致太平争奈返招怪笑毗婆尸佛早留心直至如今不得妙天界盛云天界则不然不消先打叠了来到者里便噼嵴与你一棒有一棒到你你作么生会无一棒到你也须具大惭媿还有知长庆天界落处么石压笋斜出巖悬花倒生古南门云古南又不然净洁打叠了也直须近前我噼嵴与你一棒有一棒到你免你向净洁处躲跟无一棒到你你须自解作活计始得天童忞云天童又且不然净洁打叠了也待你向前我噼嵴与你一棒有一棒到你你须知些痛痒无一棒到你你须生些慙媿拈拄杖卓一卓云且道有棒到你无棒到你夹路桃花风雨后马蹄何处避残红宝掌白云长庆只知老婆垂手不知肿不益肥雪窦热处剌头未免相锢着铁宝掌则不然净洁打X叠了也却近前问我觅我噼嵴与你一棒有一棒到你苍天苍天无一棒到你苍天苍天长庆与保福游山次福问古人道妙峰山顶莫祇者个便是也无庆曰是即是可惜许镜清怤云若不是孙公便见髑髅徧野雪窦显云今日共者汉游山图个什么复云百千年后不道全无只是少理安洸云平田浅草略露风规是则酒逢知已饮检点将来犹亏一半长庆拈拄杖示众曰识得者个一生参学事毕云门偃云识得者个为什么不住灵巖安云恁么住者丧我儿孙恁么去者寒灰发𦦨然虽如是未得剿绝拈拄杖云识得者个么敲出凤凰五色髓击碎骊龙明月珠长庆上堂总似今日老胡有望保福展出曰总似今日老胡绝望报慈遂云恁么道是相见语不是相见语天童觉云富嫌千口少贫恨一身多云居庄云总似今日老胡有望金将石试总似今日老胡绝望玉将火试击拂子云一年春巳过台榭绿阴多宝寿方云二大老春兰秋菊各擅其长初不许以优劣较然敲磕将来大似徐六担板长庆上堂撞着道伴交肩过一生参学事毕X雪窦显云是即是针不札风不入有什么用处昭觉勤云撞着道伴交肩过露柱灯笼共证明古南门云相识满天下知心能几人长庆因僧问𦏰羊挂角时如何庆曰草里汉曰挂角后如何庆曰乱呌唤曰毕竟如何庆曰驴事未去马事到来雪窦显云宁可碎身如微尘终不瞎个众生眼长庆较些子复云一般汉设使𦏰羊未挂角也似万里望乡关南堂欲云长庆恁么答话瞎却天下人眼去在雪窦道终不瞎个众生眼万里望乡关长庆因僧问长期进道西天以蜡人为验未审此间以何为验庆曰铁弹子曰意旨如何庆曰大的大小的小瑞巖愠云长庆与么答话也是贪观云里雁失却渡头船我此一众个个自谓握灵蛇之珠抱荆山之璞且山僧如此批判还有不甘者么良久云拟心凑泊终难会达者应须暗里惊长庆问秀才曰佛教有众生日用而不知儒亦曰百姓日用而不知且道不知个甚么才曰不知大道云门偃云灼然不知宝寿新云长庆解放不解收云门解收不解放饶你总不与么只好与新上座挈草鞵长庆因僧问如何是合圣之言庆曰山僧被阇黎一X问只得口似匾担曰何故如此庆曰适来问什么昭觉勤云是则是应机无差争奈大惊小怪或有问道林如何是合圣之言只对他道志公不是闲和尚剪刀只在卧牀头资福侣云道林何用繁词若有问如何是合圣之言向他道如是如是长庆因僧问如何是正法眼庆曰有愿不撒沙保福曰不可更撒也雪窦显云夫宗师决定以本分相见不敢撒沙且那个是诸人正眼不受人瞒底汉出来对众道看共相知委若道不得翠峰与你一一点过开眼也着合眼也着古南门云长庆戒慎恐惧保福饮牛上流雪窦和泥合水虽皆为众点眼古南不妨代一转语更为点破诸人要不受人瞒直须不自瞒好长庆因僧问有问有答宾主历然无问无答时如何庆曰怕烂却那睦州明因僧问有问有答宾主历然无问无答时如何州云相逢尽道休官好林下何曾见一人昭觉勤云若有问崇宁有问有答宾主历然无问无答时如何向道收得安南又忧塞北洞山莹云二老汉只解较俭不较奢洞山则不然有人恁么问但向道心不负人面无惭色漳州保福从展禅师因僧问雪峰平生有何X言句得似𦏰羊挂角时福曰我不可作雪峰弟子不得雪窦显云一千五百个布衲保福较些子昭觉勤云翡翠羽毛麒麟头角重重光彩的的相承要明陷虎之机须施崄崖之句虽然如是只知与么来不知与么去或问山僧五祖平生有何言句得似灵羊挂角时只对他道不敢孤负先师委悉么山高岂碍白云飞笑巖宝云保福要且只有千尺寒松我若作保福待问雪峰平生有何言句得似灵羊挂角时噼嵴便打云我不可作雪峰弟子不得雪窦道一千五百个布衲保福较些子只见锥头利不见凿头方灵巖储云圆悟可谓言中有响句里藏锋检点将来未免依他作解祥符则不然或问三峰生平有何言句得似灵羊挂角时对道珊瑚枕上两行泪半是思君半恨君清化嶾云者话大似黑漆皮灯笼外暗内明争奈无人见得若见得保福无藏身之地保福闻长生卓菴乃往相访茶话次生问曾有僧问祖师西来意某甲举拂子示之不知得不得福曰从展争敢道得不得有个问有人赞叹此事如虎戴角有人轻毁此事分文不值一等是恁么事因甚么毁赞不同生曰适来出自偶尔一老宿云毁又争得又一老宿云惜取眉毛好X太原孚云若无智眼难辨得失雪窦显别云若非和尚证明拂子一生无用报慈遂云一等是恁么事为什么有得有不得保福问长庆盘山道光境俱忘复是何物洞山道光境未忘复是何物据此二老商量尤未得勦绝作么生道得勦绝庆良久福曰情知和尚向鬼窟里作活计庆却问汝又作么生福曰两手扶犂水过膝雪窦显云俱忘未忘总由我保福因什么道未得勦绝灼然能有几个诸人又作么生道免得长庆在鬼窟里良久云柳絮随风自西自东大沩秀云保福拈提颇有宗风及乎问着又却拖泥带水天童觉云俱忘未忘夺人夺境为什么保福不肯长庆太平本是将军致不许将军见太平古南门云保福向悬崖走马劒刃翻身固是好手虽然呈能露巧之时何似帝力不知之世具眼者辨法忍谧云盘山洞山固是廉纤保福长庆未见勦绝若在衲僧门下又当如何到头霜夜月任运落前溪白巖符云保福与么问将谓较他二老别有长处及被稜公一拶依旧联联纤纤今日或有问白巖作么生道得勦绝转身便归方丈保福上堂此事如击石火闪电光搆得搆不得未免X丧身失命僧便问未审搆得底人还免丧身失命也无福曰适来且置阇黎还搆得么曰若搆不得未免大众怪笑福曰作家作家曰和尚是什么心行福曰一杓屎拦面泼也不知臭雪窦显云诸上座保福有生擒虎兕底爪牙者僧也不易相敌虽然如此要且放过保福一着祇如雪窦与大众还许诸方检责也无若免不得平地上死人无数其中有得活底么乃拈起拄杖云来也来也护国元云能擒能纵能杀能活保福可谓作家者僧可惜许错转话头待他道阇黎还搆得么向道明眼宗师天然有在当时下得者语直饶保福全机更买草鞋行脚何故不见道得人一牛还人一马古南门云保福与者僧敲击且置且道搆得底是个什么又那个是搆得底那个是搆不得底大众还曾简责也未古南不避口业为你分析一上搆不得底活得也无用搆得底死去又何妨忽有个出来道只今是死是活拈拄杖便趁保福因僧侍立次乃曰你得与么麤心曰甚处是某甲麤心处福拈一块土度与曰抛向门外着僧接土抛了却又问甚处是某甲麤心处福曰我见你触着磕着所以道你麤心雪窦显云然则者僧被热瞒争奈真不掩伪曲不X藏直雪窦将今视古于理不甘你者一队汉或僧堂里来寮舍内出筑着磕着亦乃不知近来麤心转盛我若放过便见诸方检责卓拄杖下座古南门云雪窦也似随搂搜说甚筑着磕着遂卓拄杖云直得百杂碎了也你辈麤心还知么清化嶾云保福为怜三尺子不惜两茎眉者僧若与么会去也是韩獹逐块宝掌白云保福有点铁成金起死回生的手段争奈者僧蒙帒到底麤心有甚可救处山僧慨古思今宁忍坐观屈辱乃蓦拈拄杖撺下云开也筑着合也筑着汝等更若麤心山僧与你保任此事终不虗也保福因僧问家贫遭劫时如何福曰不能尽底去曰为什么不能尽底去福曰贼是家亲曰既是家亲为什么翻成家贼福曰内既无应外不能为曰忽然捉败功归何处福曰赏亦不曾闻曰恁么则劳而无功福曰功即不无成而不取曰既是成功为什么不取福曰不见道太平本是将军致不许将军见太平径山杲云丝来线去弄精魂天宁琦云家无白泽之图必无如是妖怪保福在病问僧曰我与汝相识年深有何方术相救相救僧曰方术甚有闻说和尚不解忌口清凉钦别云和尚解忌口么雪窦显别云只恐难为和尚X瑞巖愠云者僧也不易得怎奈保福心且未甘当时只好轻轻道和尚病得几时看他出什么语但云不堪发药岂不笼罩古今越州镜清道怤禅师僧问学人未达其源乞师方便清曰是什么源曰其源清曰若是其源怎受方便僧礼拜退侍者问和尚适来莫是成褫伊么清曰无曰莫是不成褫伊么清曰无曰未审师意如何清曰一点水墨两处成龙雪窦显于争受方便处云死水里浸却有甚用处于两处成龙处云犹较些子复云雪窦不是减镜清威光要与者僧相见是什么源其源三十年后与汝三十棒五祖戒云与么道也太险虽然语险争奈用得者一点亲要会么莫怪镜清多意气他家曾谒圣明君昭觉勤云镜清具本分钳锤有作家炉鞴正如明镜当台举无遗照虽则赴感应机要且犹费葛藤若是山僧是什么源其源噼嵴便棒未审师意如何噼嵴便棒非唯截断众流亦乃光扬宗眼南堂欲云镜清一点水墨两处成龙直得倾湫倒岳云黯长空雪窦要减他威光与者僧相见且欵欵地山僧见处也要诸人共知是什么源其源噼嵴便棒直下悟去裂破古今古南门云雪窦也则放过是什么源其源待甚三X十年噼嵴便棒何故是真难掩是伪不昌灵巖储云佛果奢而不俭镜清俭而不奢固是二俱好手未免者僧不甘当时若问灵巖学人未达其源乞师方便对他道今日有斋不特使那僧虗来实往亦免者一队汉饭后添羮广教玉云学人未达其源乞师方便家住大梁城更觅长安路是什么源金锤噼面其源苍天中更添冤苦若是其源争受方便虽然赤心片片可惜放过适来莫是成褫伊么也须问过无纯钢打就莫是不成褫伊么掉转鎗头无生铁铸成未审师意如何相逼来也一点水墨两处成龙大众试把火来照看镜清面皮厚多少镜清一日于僧堂前自击钟曰玄沙道底玄沙道底僧便问玄沙道什么清乃𦘕一圆相僧曰若不久参怎知与么清曰失钱遭罪雪窦显云洎被打破蔡州城古南门云者僧虽善成褫镜清若论蔡州城打破多时了也镜清问僧近离甚处曰石桥清曰本分事作么生曰近离石桥清曰我岂不知你近离石桥本分事作么生曰和尚何不领话清便打僧曰某甲话在清曰你但喫棒我要者话行雪窦显云然则倚势欺人怎奈事不孤起者僧若能慎初护末棒须是镜清自喫X镜清上堂良久有僧问祖歌如何唱清曰拖送醉人酒曰与么则孤负和尚也清曰勐虎不食伏肉大觉昇云镜清虽纵夺可观却乃添盃醉后大觉则不然今日有问祖歌如何唱向他道上大人与么则孤负和尚也可知礼也且道与镜清是同是别镜清因僧问学人啐请师啄清曰还得活也无曰若不活遭人怪笑清曰也是草里汉雪窦显云衲僧有此奇特事若一个半个互相平展古圣也不虗出来一回证果成云镜清者汉大似不打自招白巖符云镜清门下有此一僧固不虗费油盐浆水为什么却道也是草里汉莫是镜清惯压良为贱么且喜没交涉莫是明罚暗赏么且喜没交涉毕竟如何良久云敕律吉镜清住菴时有行者来徐徐近绳牀取拂子提起问曰某甲定唤者个作拂子菴主唤作什么清曰不可更安名立字也行者乃擿却拂子曰着甚死急明招谦代云敢死喘气宝寿方云行者也不妨是个行家可惜菴主当时放过若不放过管取行者报恩有分镜清问僧门外是什么声曰雨滴声清曰众生颠倒迷已逐物曰和尚作么生清曰洎不迷已曰洎不迷已意旨如何清曰出身犹可易脱体道应难X黄龙心云说难说易转见迷已要不迷已如今唤作甚么声瑯瑘觉云得即得大似平地陷人法云秀云出身句诸人总知脱体句还有道得底么良久云事难方见丈夫心光相得云者里则不然门外是什么声雨滴声便与合掌云真语者实语者如语者不诳语者不异语者或有道者僧一样答话为什么毁誉不同向道一点水墨两处成龙胜法法云瑯瑘虽解抝曲作直决定不知是甚么声理安洸云炉鞲不热顽鑛难镕当时待伊道和尚作么生噼嵴便棒非惟勦绝者僧亦乃头正尾正镜清问僧赵州喫茶话你作么生会僧便出去清曰邯郸学唐步雪窦显云者僧不是邯郸人为什么学唐步若辨得出与你茶喫南堂欲云镜清亲见者僧是邯郸人雪窦因什么道不是拈拄杖画一画云有口不得茶喫者多镜清问灵云行脚事大乞师指南灵曰浙中米作么价清曰若不是道怤洎作米价会却大沩秀云灵云只解放去不能收来若不是某甲洎作米价会却何不更问你作什么会他若拟对便与热棒打出X白巖符云善射者不轻发发必中的勤老可谓善射矣然只有杀人箭且无活人箭若是山僧待道若不是某甲洎作米价会却便高声唤侍者云教维那领向明窓下安排镜清在雪峰普请次峰问沩山道见色便见心还有过也无清曰古人与么道那峰曰虽然如此我要共你商量清曰若与么不如某甲䦆地去灵隐泉云雪峰探竿在手影草随身若不是镜清普请几乎狼借镜清因僧问新年头还有佛法也无清曰有曰如何是新年头佛法清曰元正启祚万物咸新曰谢师答话清曰镜清今日失利又僧问明教新年头还有佛法也无教曰无曰年年是好年日日是好日为什么却无教曰张公喫酒李公醉曰老老大大龙头蛇尾教曰明教今日失利昭觉勤云道有也失利道无也失利且道誵讹在什么处者里明得不妨识进退别休咎始知一句下有分身之意有出身之路今日或有问崇宁新年头还有佛法也无对他道不在者两头他或道为什么如此向道崇宁今日失利且道与古人是同是别径山杲云二尊宿一人向高高峰顶立不露顶一人向深深海底行不溼脚是则也是未免有些誵讹今日或有问杲上座新年头还有佛法也无只X向道今日一队奴仆在茶堂里邨歌社舞弄些神鬼直得点胸尊者恶发把钵盂峰一掷掷过恒河沙世界外惊得憍陈如怕怖慞惶倒骑露柱跳入担板禅和鼻孔里撞倒舒州天柱峰安乐山神忍俊不禁出来拦胸搊住曰尊者你既称阿罗汉出三界二十五有尘劳超分段生死因什么有许多无明被者一问不胜懡㦬却回佛殿里第三位打坐依旧点胸点肋道天上天下唯我独尊自云住住杲上座他问新年头佛法为什么一向虗空里打筋斗说脱空谩人良久云杲上座今日失利天宁琦云有佛法无佛法尽被镜清明教二大老当头坐断不许后人抟量妙喜以虗空口掉广长舌将三千大千世界过现未来佛及众生真如凡圣阴阳寒暑乘除加减束作一句卷舒无碍收放自由管什么新年头旧年尾佛法道有也得道无也得谁敢正眼覰着若到天宁门下更须勘过少年曾决龙蛇阵潦倒还同稚子歌道林慧云镜清明教总是个撒蓬尘汉丈夫气槩安肯踏他故辙今日有问弁山新年头还有佛法也无向道沿村爆竹连天响万里歌谣贺太平伊若眼目定动便与噼嵴一棒何故好日彼此要发利市大觉昇云一人道有一人道无二俱失利胆大心麤大觉有三十拄杖一时发付且道在镜清分上X明教分上二僧分上若检点得出可与古人把手同行紫梅周云道有也失利道无也失利孟夏渐热仲冬严寒是则是祇如有人问乐平新年头还有佛法也无且道合作么生良久云山僧今日失利镜清因僧问新年头还有佛法也无清曰有僧曰如何是新年头佛法清曰孟春犹寒剑门永云剑门则不然今日若有人问如何是新年头佛法向道孟春犹寒鼓山贤云镜清剑门二语既是一般因甚么有异善知时节同露春光则不无若是新年头佛法俱未梦见在宗门拈古彚集卷第三十四宗门拈古汇集X卍XXX宗门拈古彚集卷第三十五古杭白巖嗣祖沙门净符彚集青六韶州云门文偃禅师到鵞湖闻上堂曰莫道未了底人长时浮逼逼地设使了得底明明得知有去处尚乃浮逼逼地门下问首座适来和尚意作么生曰浮逼逼地门曰首座久在此住头白齿黄作者X个语话曰上座又作么生门曰要道即道见即便见若不见莫乱道曰只如道浮逼逼地又作么生门曰头上着枷脚下着杻曰与么则无佛法也门曰此是文殊普贤大人境界沩山喆云大凡拨草瞻风须是其人云门可谓青天霹雳旱地震雷直得百里魂虑变慑不见道惊羣须是英灵汉敌胜还他狮子儿黄龙新云云门以锥锥地首座以刀剜空直饶齐下锥刀未免头上着枷脚下着杻宝掌白云云门大似按剑鸿门气冲牛斗其时虽有勐将如云谋臣如雨也只得歛袵有分何故眼空宇宙谁当敌三尺龙泉照胆寒云门因僧问如何是法身向上事门曰向上与汝道即不难作么生会法身曰请和尚鑑门曰鑑即且置作么生会法身曰与么与么门曰者个是长连牀上学得底我且问你法身还解喫饭么僧无对雪窦显云者僧将成九仞之山不进一篑之土过在什么处积翠永云云门直得入泥入水保福展代僧云欠他一粒也不得昭觉勤云云门可谓驱耕夫之牛夺饥人之食权衡佛祖龟鑑宗乘所以后来尊宿各出眼目互相扶竖虽然如是只明得法身边事未明得法身向上事且如何是法身向上事域中无背面阃外有X威权南堂静云者僧敢将游艇子撩拨洞庭湖殊不知云门金镞惯调曾百战铁鞭多力恨无雠若是大随又且不然者僧也拈却云门也架阁且作么生会法身良久云任从沧海变终不为君通天童杰云云门浑刚打就生铁铸成不动钳鎚火星迸散永菴主冷处着把火义出丰年保福閙处爱入头未免傍观者哂天童据款结案也要诸方捡点若捡点得出生陷无间地狱南堂欲云若论战也个个立在转处者僧眨得眼来枪头早在云门手里直得上天无路入地无门雪窦更要进土在还委悉么箭穿红日影须是射鵰人古南门云君子务本者僧喫饭不知下落便问法身向上事自非云门明鑑秋毫焉到水穷山尽雪窦云将成九仞之山不进一篑之土只恐不是玉是玉也太奇清化嶾云韶阳如大冶红炉惯炼精金者僧却将一锭汞银不觉入炉便了要会法身向上事么故国无消息家乡绝往还云门问新到汝是甚处人曰新罗门曰将什么过海曰草贼大败门引手曰为什么在我手里曰恰是门曰一任𨁝跳僧无对雪窦显别云门后语云嘘嘘又云云门老汉龙头X蛇尾放过者僧为什么在我手里恰是噼嵴便棒沩山哲云云门雪窦只知步步登高大沩即不然为什么在我手里恰是便乃呵呵大笑不见道杀人刀活人劒南堂欲云者僧过得海来恰值落在云门手里雪窦推波助澜可谓小出大遇白巖符云雪窦斩钉截铁大沩放两抛三虽然各出只眼总不堪与云门把手殊不知云门老汉豁达大度虽百亿须弥卢包纳有余又岂在乎一新生犊子为什么在我手里恰是如今不许蹈二老旧辙试别道看云门上堂直得尽干坤大地无纤毫过患犹是转句不见一色始是半提更须知有全提底时节乌石道云云门雷声甚大雨点全无当时若有个汉待道更须知有全提底时节便与掀倒禅牀管取云门一场败缺云门曰尽大地是个解脱门枉作佛法会却何不见山是山见水是水师林则云潦倒云门前言不应后语如今尽大地人见山何曾唤作水见水何曾唤作山既不作佛法会又唤什么作解脱门我眼本正因师故邪邪师过谬非众生咎喝一喝云门因僧问如何是西来意门曰长连牀上有粥有饭X师林则云跛脚阿师只会现成受用不知稼穑艰难若问老僧却向他道元日人日未有不阴料想今年桃李贵不如井底种林檎云门示众拈拄杖曰凡夫实谓之有二乘析谓之无缘觉谓之幻有菩萨当体即空衲僧见拄杖但唤作拄杖行伹行坐但坐总不得动着径山杲云我不似云门将虗空剜窟竉蓦拈拄杖云拄杖子不属有不属无不属幻不属空卓一下云凡夫二乘缘觉菩萨尽向者里各随根性悉得受用唯于衲僧分上为害为冤要行不得行要坐不得坐进一步被拄杖子迷却路头退一步被拄杖子穿却鼻孔只今莫有不甘的么试出来与拄杖子相见如无来年更有新条在恼乱春风卒未休天宁琦云凡夫不合起有见二乘不合起无见缘觉不合起幻有见菩萨不合起当体即空见不可放过云门老汉贪观白浪失却手桡累他天下衲僧总落拄杖圈缋放过不可好与一坑埋却愚菴盂拈拄杖云凡夫二乘缘觉菩萨总向者里着倒直得行不得坐不得动不得静不得擿下云如今抛向东洋大海里免教向者枯木上生枝生叶云门举马大师道一切语言是提婆宗以者个为主乃曰好语只是无人问我时有僧便问如何是提婆X宗门曰西天九十六种你是最下种雪窦显云赤旛被者僧夺了也白巖符云雪窦道赤旛被者僧夺了也噫也只见到者里殊不知马祖当时恁么道早是义堕云门问僧甚处来曰江西门曰江西一队老汉寐语住也未僧无对法眼益云大小云门被者僧勘破五云逢云什么处是勘破云门处要会么法眼亦被者僧勘破宝寿方云大小云门只见他非要且不知已过无量现云我若作者僧当时见云门恁么道但礼拜了退白巖符云大小韶阳明于责人昧于责已大似个灯台子相似惟者僧无语不虗曾见作家来云门到灌溪有僧举溪上堂语曰十方无壁落四面亦无门净𧝹𧝹赤洒洒没可把上座作么生会门曰举即易出也大难曰上座不肯和尚与么道那门曰你适来恁么举那曰是门曰你驴年梦见灌溪曰某甲话在门曰十方无壁落四面亦无门你道大梵天王与帝释天商量甚么事曰岂干他事门喝曰逐队喫饭汉天童忞曰大凡举话须知话之起倒者僧既不是弄潮手空将鼻孔与人扭揑广润见处也要诸人共知拈拄杖云看看望海鑯动也𨁝跳上瑞云峰X顶压着诸人顶门是你还解𢌞避也无良久云十方无壁落四面亦无门净𧝹𧝹赤洒洒没可把甚处去也抴拄杖一时打散云门问直岁甚处去来曰刈茅来门曰刈得几个祖师曰三百个门曰朝打三千暮打八百东家杓柄长西家杓柄短又作么生直岁无语门便打沩山喆云直岁为众竭力到云门面前乃力尽神疲何故棋逢敌手难藏倖水到沧溟始识波径山杲云直岁无语有三百个祖师证明云门令虽行要且棒头无眼沩山果云者僧若具眼见云门恁么道但云和尚休要把髻投衙拟议之间随手便摵不惟庆快平生亦乃参学眼正天宁琦云大小云门却被直岁勘破云门示众尽十方世界干坤大地以拄杖画一画曰百杂碎雪窦显云者汉是即是要且未有出身路如今拄杖在雪窦手里复横按云东西南北甚处得来古南门云云门雪窦向万仞崖头垂手不妨各有出身之路虽然如是无风帀帀波资福侣云云门雪窦一人舞百尺寒松一人坐千寻巨浪捡较将来忒煞惊羣动众拈拄杖云者是凌霄峰得来底乃掷下云门示众三乘十二分教达磨西来放过即不可若X不放过不消一喝雪窦显举毕随后喝一喝云大众好喝且道落在什么处若要鼻孔辽天辨取者一喝开先金云辨即辨矣三乘十二分教着在什么处直饶你知得着处分明三十棒一棒也少你不得何故不见道放过即不可云门示众直得触目无滞达得名身句身一切法空山河大地是名身亦不可得唤作三昧性海俱备犹是无风帀帀之波直得忘知于觉觉即佛性唤作无事人更须知有向上一窍在天童觉云宾主不谙二俱有过各与二十棒祇如向上一窍又作么生犀因翫月纹生角象被雷惊花入牙径山杲云泼油救火浑闲事雪上加霜愁杀人天童忞云山僧即不然收拾诗书归旧隐鸟啼花笑一般春龙池微云云门打葛藤不出知解若是向上一窍未梦见在且道如何是向上一窍遂震威一喝博山奉云向上一窍是什么盌脱丘报恩琇云云门慈悲之故而有落草之谈大觉昇云诸人要见云门么昔日曾担睦州板一朝伸屈在灵枢所以病多谙药性路远说途艰若是俊鹰快鹞总无恁么事云门因僧问秋初夏末前程若有人问作么生祇对X门曰大众退后曰未审过在甚么处门曰还我九十日饭钱来沩山喆云者僧贪程太速致使云门随索饭钱如今还有识云门者么出来与大沩相见良久云不是弄潮人休入洪波里昭觉勤云者僧贪观白浪云门见机而作虽然斩钉截铁未是本分草料有问崇宁只对道驴事未去马事到来待伊如何若何噼嵴便打护国元云老韶阳据虎头收虎尾则不无斩钉截铁犹欠一着或有问护国噼嵴便打待伊道过在甚么处向道我不似云门索饭钱天童觉云大众退后衲僧去就岂用机关那容体究蓑翁老熟惯波澜桡棹不施船放流天童华云者僧有迎刃底谋略云门具杀活底手段虽然如是应菴门下更须勘过了打天童杰云平如镜面崄似刀山者僧有破关底机谋云门善用不战屈人兵底手段虽然如是鼻孔在灵隐手里天宁琦云放过即不可作么生祇对但对他道七十二棒翻成一百五十过在甚么处对他道你但喫棒我要者话行南㵎问云云门可谓知机观变善为切磋检点将来亦是慈悲之故有落草之谈诸人且如何委悉去路一身轻似叶高名千古重如山X云门示众你若不相当且觅个入头处微尘诸佛在你舌头上三藏圣教在你脚跟底不如悟去好还有人悟得么出来对众道看雪窦显云然则养子之缘怎奈压良为贱其间或有不甘底出来掀倒禅牀岂不是大丈夫汉然虽如是且问据个甚么道理乃蓦拈拄杖云洎合停囚长智击禅牀下座昭觉勤云崇宁今日土上加泥敢道直得沩山水牯牛触杀东海鲤鱼陜府铁牛吞却嘉州大象云门因僧问如何是透法身句门曰北斗里藏身玉泉皓因张无尽举傅大士与洞山二颂皓云此只颂得法身未颂得法身向上事尽云如何是法身向上事皓云昨夜雨霶烹打倒蒲萄棚知事普请行者人力拄的拄撑的撑撑撑拄拄到天明依旧可怜生径山杲云云门只答得法身句未答得透法身句今日有问径山如何是透法身句向道蟭螟眼里放夜市大虫舌上打秋千天童悟云通玄又且不然有问如何是透法身句噼嵴便棒纵使不会管教永劫不忘白巖符云韶阳老汉是透过法身那边的人与么答话笑杀皓布裩者里有问如何是透法身句向道本舖发卖南北川广生熟药材下顾者认招牌为记X云门因僧问如何是和尚家风门曰有读书人来报径山杲云读书人既到者里且如何与伊相见乃云不是冤家不聚头天童悟云和尚家风云门尽情说了相见之意大慧不妨道破祇如相见后又作么生乃云君向潇湘我向秦云门因僧问如何是诸佛出身处门曰东山水上行昭觉勤云者里则不然有问如何是诸佛出身处向道薰风自南来殿角生微凉高峰妙云二老虽具顶门正眼悫其本源天地悬隔径山琇云东山昭觉恁么提持郑州出曹门妙喜悟去真州望长芦径山见处也要诸人共知诸佛出身处浑不用思惟早晨喫白粥如今肚又饥乌石道云云门脚跟浮逼逼未甞点地圆悟坐在家舍寸步不移检点将来总未会诸佛出身处在若有问乌石如何是诸佛出身处伹向道奇怪石头形似虎火烧松树势如龙龙池传云山僧则不然有问如何是诸佛出身处向道西河火里坐云门信云东山水上行则不难须弥安嘴上如何理会南㵎问云二老答处不是高峰大难委悉诸人切不得错会有问理安如何是诸佛出身处但对道X吾常于此切且道与古人是同是别愚菴盂云韶阳昭觉二大老可谓得之于心应之于手眉毛中挂五座须弥鼻孔里藏四大海水要扶个诸佛出身处厓洲万里灵隐礼云韶阳佛果二大老虽则陷虎却物正按旁提检点将来于他诸佛出身处大似郑州出曹门今日有问天宁如何是诸佛出身处但向道鹤唳蜀冈三尺雪乌栖古树一枝云洞山昱云提持向上玄关还他云门老作家若是本分接人犹欠悟在设有问山僧如何是诸佛出身处向道三春巳往孟夏渐热且道与云门是同是别云门垂语古佛与露柱相交是第几机乃自代云南山起云北山下雨博山来云古佛在众生肚里结冬众生在古佛肚里度夏众生不识古佛古佛不识众生且道南山起云北山下雨是甚么节文拈拄杖云向下文长云门因僧问不起一念还有过也无门曰须弥山圆通善云此公案或云才拟问早是过如须弥或云如须弥山八风吹不动千古镇常安或云为人难透如须弥山与么商量要且未梦见云门在除是桶子底脱红丝线断方知总不恁么不见道三句明一句一句明三句三一不相涉分明向上路天童杰云大小云门话头也不识X径山琇云者僧无量劫来着此贴肉汗衫若不遇云门作家难为脱却云门因僧问和尚寿年多少门曰七九六十八曰学人不会门曰不会为汝减却五年佛日晳云云门大师一期演唱宗乘美则美矣未免翫人丧德山僧者里则不然若有问和尚寿年多少但向道拄杖子同年倘更问拄杖子年多少便与噼嵴一棒管取庆快平生虽然也是寒山道底云门上堂闻声悟道见色明心遂举起手曰观世音菩萨将钱买胡饼放下手曰元来祇是馒头白云端举毕展两手云有么有么又摇手云无也无也乃云曾经大海难为水除却巫山总是烟法云秀拈拄杖卓一卓云者个是声色那个是心良久云世间无限丹青手到此都卢𦘕不成黄龙清云云门可谓食饱伤心诸人切忌向胡饼里讨汁五祖演云我即不然乃以手作打杖鼓势云棚八攞扎南堂静云老僧即不然张公喫酒李公醉李公喫酒张公醉张公李公酩酊醉鼻息如雷瓮里睡径山杲拈拄杖云者个是色卓一卓云者个是声诸人总见总闻那个是明底心那个是悟底道喝一喝云贪他一粒米失却半年粮复卓杖一下X圆通善云韶阳老人可谓唱弥高和弥寡如今却向廷寿拂子头上入方网三昧东方入定西方起乃至男身入定女身起还会么野色更无山隔断天光直与水相通天宁琦云汝等诸人不是不闻声因什么不悟道不是不见色因甚么不明心云门恁么堤撕妙喜恁么判断一曲两曲无人会雨过夜塘秋水深仰山钦云跛脚师抚怜赤子动则倒腹倾肠只是做造怆忙带些粘牙缀齿钦上座则不然闻声悟道见色明心卓拄杖云家家观世音伏龙长云大小云门只在声色里头出头没者里则不然拈拄杖卓一卓喝一喝云居庄云我不似云门认奴作郎指鹿为马蓦拈拄杖云看看拄杖子穿过诸人髑髅乃卓一卓博山来云闻声悟道虗空敲不响又作么生见色明心清风无形质又作么生胡言汉语即不无观世音菩萨入普门三昧云门者汉向甚处摸索雪窦云云韶阳与么说话大似嚼饭餧婴孩山僧则不然闻声岂悟道见色不明心证取三摩提南无观世音云门问僧什么处来曰礼塔来问曰谑我曰某甲实礼塔来门曰五戒也不持保福展云智不责愚汾阳昭云彼此相钝置X云门因僧问如何是超佛越祖之谭门曰胡饼径山杲云云门直是好一枚胡饼要且无超佛越祖底道理松隐然云妙喜一手擡一手搦未免话作两橛既是好一枚胡饼又道无超佛越祖底道理诸禅德且道妙喜还有为人处也无参天宁琦云𡎺天宁杰云云门信口垂慈不费心力天宁却不恁么或有问如何是超佛越祖之谈向道清晨喫白粥午后便不饥安国聪云妙喜只知其一不知其二殊不知临济玄要主宾洞山君臣偏正乃至百千法门无量妙义总不出者枚胡饼诸人还委悉么苟或不然且向胡饼里咬嚼云门垂语人人尽有光明在看时不见暗昏昏作么生是诸人光明自代曰厨库山门又曰好事不如无愚菴盂云云门代两语一语水里拈星一语山头张网大唐国里打鼓新罗国里鸣钟料掉没交涉请归堂喫茶灵巖储卓拄杖云厨库山门一击洞开了也杓大盌小一任诸人检点毕竟光明在什么处不见道开口即错拟心即乖云门因僧问如何是道门曰透出一字径山杲云透出一字却不相似急转头来张三李X四天宁琦云天宁作么生拈拄杖击禅牀云洎合停囚长智云门曰百草头上道将一句来众无语自代曰俱昭觉勤云札复云直得万机寝削千眼顿开细如须弥大如芥子软如铁硬如泥虽然如是只道得一半或有问山僧只对他道收且道落在什么处径山杲云普复云俱札普日轮午李将军射石虎虽然透过那边枉发千钧之弩天宁琦云云门俱少实多虗圆悟札了无交涉妙喜普直须荐取者三个汉各立生涯摇头摆尾到处逢他深山藏勐虎浅草露羣蛇灵巖储云圆悟老汉不识好恶错下名言云门当时恁么答话惑乱人不少那堪土上加泥今日若有人问国清百草头上道将一句来拽拄杖噼嵴便打何故免教伊在百草头上躲跟佛川宗云一把柳丝收不得和烟搭在玉栏杆云门因僧问十二时中作么生得不空过门曰你向甚么处着此一问曰学人不会请和尚举门曰举不顾即差互拟思量何劫悟夹山豫云云门恁么为人正是前头打得着后头打不着若是山僧待道学人不会请和尚举噼头一棒向伊道逢人切莫错举云门问僧看什么经曰瑜伽论门曰义堕也曰甚么X处义堕门曰自领出去中峰本云雪上霜枷上杻觌面无私移星换斗要见者僧话堕处么且待三十年后云门示众光不透脱有两般病一切处不明面前有物是一透得一切法空隐隐地似有个物相似亦是光不透脱又法身亦有两般病得到法身为法执不忘已见犹存坐在法身边是一直饶透得法身去放过即不可子细检点将来有甚么气息亦是病博山来云造精之极研极之疵非慧目莫能鑑若夫心知体合截流注之病根达本忘情镜无巳之景象除是向威音那畔分身十字街头打睡底汉方可诊候不然莫将日疟悞作伤寒愚菴盂云世尊三昧迦叶不知迦叶三昧阿难不知阿难三昧商那和修不知佛祖三昧众生不知众生三昧山河大地不知灯笼三昧露柱不知打破情识窠臼掀翻从前鬼窟柏树子开花虗空粉碎且道是三昧是病若检点得出好参云门禅若检点不出不免髑髅前见鬼云门因僧问弑父弑母佛前忏悔弑佛弑祖向什么处忏悔门曰露育王雪云云门具杀人不眨眼底手段被者僧轻轻一拶直得无言可对无理可伸云门因讲僧参经时乃曰未到云门时恰似初生月及乎到后曲弯弯地门得知乃问是你恁么道耶曰X是门曰甚好吾问汝作么生是初生月僧乃斫额作望月势门曰你如此巳后失却目在僧经旬日复来门又问你还会也未曰未会门曰你问我僧便问如何是初生月门曰曲弯弯地僧罔措后果失目瑯瑘觉云你道佛法灵验不灵验如今有人问瑯瑘如何是初生月向道经堂前打板声白云端云者僧失却目云门和鼻孔不见虽然如是家住州西黄龙新云语惊时听得无动机若谓者僧失双目入地狱如箭射东禅观云者僧虽失双目光射九天云门两眼虽存前明后暗云门上堂平地上死人无数过得荆棘林始是好手时有僧便出众曰与么则堂中第一座有长处也门曰苏噜苏噜沩山喆云若非云门被者僧一问几乎将南作北黄龙南拈起拂子云大众若唤作拂子是平地上死人不唤作拂子未透荆棘林在五祖演云太平即不然平地上个个丈夫荆棘林里坐得始是好手何故格泐潭清云只者拂子是荆棘林诸人作么生过直饶过得也是猢狲系露柱云居庄云云居则不然平地上活人无数入得荆棘林是好手或有出来说长说短拈拄杖便打何X故水流溼火就燥祸福无门惟人自召笑巖宝云云门被者僧一拶輙自先跳入荆棘林中坐地我则不然待道与么则堂中第一座有长处也噼头便打云汝为什么又深入者一重宗门拈古彚集卷第三十五宗门拈古汇集X卍XXX宗门拈古彚集卷第三十六古杭白巖嗣祖沙门净符彚集青六云门曰一任横说竖说未是宗门苗裔若据宗门苗裔是甚么热盌鸣三乘十二分教说梦达磨西来说梦若有老宿开堂为人说法将利刀杀却百千万个有甚么过天童忞云眼葢诸方气凌一世许他云门老子检点将来跛脚阿师说得行不得当时山僧若在直出众前扼腕立地向他道和尚项上三百斤铁枷何不卸却待他动静便与掀倒禅牀白巖符云韶阳老汉像心像意信口说大似旁若无人殊不知话堕了也还有出他一头地者么云门因僧问如何是佛门曰干矢橛理安问云惊羣句直是惊羣奇特事不妨奇特云X门大师可谓硬峻一时汝等诸人切忌向者里咬嚼云门曰既知来处什么劫中无祖师自代曰某甲今日不着便径山杲云云门也是作贼人心虗径山则不然既知来处甚么劫中无祖师不图打草祇要惊蛇云门上堂众集门以拄杖指面前曰干坤大地微尘诸佛总在里许争佛法觅胜负还有人谏得么若无人谏得待老汉与你谏看僧曰请和尚谏门曰者野狐精愚菴盂云者老汉挟势凌人取面镜来请老汉试照照看你面皮厚多少云门问岭中顺维那古人竖起拂子放下拂子意旨如何顺曰拂前见拂后见门曰如是如是门后却举问僧汝道当初诺伊不诺伊僧无对门曰可知礼也愚菴盂代僧云和尚也须防护口业好云门示众十五日以前即不问十五日以后道将一句来乃自曰日日是好日天童觉云属虎人本命属猴人相冲云门到库下问僧作什么曰设供门曰你是甚处人曰某处人门乃唤典座与者上座设却供沩山哲云云门一期慈悲却成多事当时便回去免见挂人脣齿良久云若不登楼望焉知沧海宽云门曰佛法太杀有祇是舌头短复自曰长也X天童觉云云门大师虽然自起自倒要且车不横推理无曲断径山杲云向道莫行山下路果闻猿呌断肠声天宁琦云云门原不知有佛法一个个舌头徧覆十方世界特地说无说有说短说长好噼口便掌且道天宁意在什么处河里失钱河里摝宝寿新云佛法两字在云门手里以为一件奇货殊不知在新长老门下一些也用不着何则拄大门又短做火叉又长云门因僧问如何是清净法身门曰花药栏曰便恁么去时如何门曰金毛狮子雪窦显着语云太无端昭觉勤云还知者僧问处与云门答处么若知得两口无一舌若不知未免颟顸天童觉云贼来须打客来须待云门雪窦二俱作家者里莫有便恁么去者么切忌撞头磕额云门示众拄杖子化为龙吞却干坤了也山河大地甚处得来通玄奇云云门一期施设不妨新鲜斟酌将来也是抱赃呌屈灵隐礼云云门恁么道大似藏尽楚天月犹存汉地星山僧则不然卓拄杖云拄杖子把定干坤了也山河大地分付阿谁复卓拄杖云一人有庆兆民赖之X云门因僧问树凋叶落时如何门曰体露金风昭觉勤云云门善巧方便可谓即事即理即隐即显三句可辨一镞辽空虽然犹是粘皮着骨若有问蒋山树凋叶落时如何对他道撑天拄地且道是三句是一镞试玉须经火求珠不离泥天宁琦云者僧若道个谢师答话云门大师管取有理难伸山僧即不然树凋叶落时如何拈起拄杖才伫思打下法堂免致诸方检点昭觉渊云云门具逸羣机击节扣关于闪电光中与人解粘去缚拔楔抽钉不妨好手检点将来大似与贼过梯者里则不然或有问树凋叶落时如何向道落霞与孤鹜齐飞秋水共长天一色云居庄云者僧置个问头不妨亲切只如云门与么答还有为人处也无径山则不然忽有与么问但向道不因夜来雁争见海门秋拈拄杖画一画下座天宝枢云得人一牛还人一马喝一喝愚菴盂云释迦老子无事向水中捞月达磨祖师有手只可拏空挨得黄檗痛棒再到睦州折脚三个毬子一时辊来四下藤条好称禅佛竖拂子云云门大师来也你若向体露金风上见崖州万里白巖符云文义相随还他韶阳答话若是白巖又且不然树凋叶落时如何但向他道分付火炉头云门因僧问如何是尘尘三昧门曰钵里饭桶里水X雪窦显云直饶多口阿师也难下嘴报恩秀云者僧问处直要人当面拈出云门恁么道且道是拈出不拈出资福广云何止钵里桶里直得通身徧身犹见有饥渴者且道过在什么处云门因僧问佛法如水中月是否门曰清波无透路曰和尚从何处得门曰再问复何来曰正恁么时如何门曰重叠关山路昭觉勤曰者僧汎一只船入云门法海里引得一阵勐风看他把舵张帆也不易当抵及至下梢可惜输他一筹且道什么处是输处试辨看磬山修云者僧向万古碧潭再三捞摝争奈云门有翻天覆地之能灵巖储云者僧将成九仞之山终亏一篑之土当时但向道和尚脚下草鞵钱什么人还待伊眼目定动便与一喝免使多少人向光影里捞摸云门上堂眼睫横亘十方眉毛上透干坤下透黄泉须弥塞却汝咽喉还有人会得么若有人会得拽取占波国与新罗鬪额愚菴盂云上南京船往福建去北京人来为什么不得江西信试道看云门上堂拈起拂子曰者里得个入处去揑怪也日本国里说禅三十三天有个人出来唤曰特舍儿担枷过状X愚菴盂云是时天子雨曼陀罗花摩诃曼陀罗花曼殊沙花摩诃曼殊沙花旃檀香风悦可众心漆桶不快请过一边云门示众与你说菩提涅槃真如解脱是烧枫香供养你与你说佛说祖是烧黄熟香供养你与你说超佛越祖之谈是烧饼香供养你归依佛法僧下去径山及云云门气宇如王乃作此座主见解山僧者里道菩提涅槃真如解脱是将黑豆换你眼睛说佛说祖是将木槵子换你眼睛说超佛越祖之谈是将鱼目换你眼睛归依佛法僧下去焦山乘云我又不然说菩提涅槃真如解脱是将陈葛藤绊杀汝说佛说祖是将干屎橛薰杀汝说超佛越祖之谈是将栗棘蓬鲠杀汝归依佛法僧下去云门因僧问如何是正法眼门曰普风穴沼因僧问如何是正法眼答云瞎天童杰云如何是正法眼破砂盆大梅帜云三大老各奏宫商自成曲调且道还有亲疎也无阳春雪曲无人和一遇知音便与弹云门示众干坤之内宇宙之间中有一宝祕在形山拈灯笼向佛殿里将山门来灯笼上灵隐礼云云门恁么告报虽谓出就藏锋佛日者里又且不然四威仪内万象之中中有一宝祕在当阳以拄杖卓一卓云会么四顾良久复卓一卓X云海神知贵不知价留与人间光照夜云菴悦云云门田地稳密神通妙用则不无若较解粘去缚犹欠一着在云门游历时到陈操尚书家操问儒书即不问三乘十二分教自有座主作么生是衲僧行脚事门曰尚书曾问几人来操曰即今问上座门曰即今且置作么生是教意操曰黄卷赤轴门曰此是文字语言作么生是教意操曰口欲谈而词丧心欲缘而虑忘门曰口欲谈而词丧为对有言心欲缘而虑忘为对妄想作么生是教意操无语门云曾闻尚书看法华经是否操曰是门曰经中道一切治世语言资生业等皆与实相不相违背且道非非想天即今有几人退位操又无语门曰尚书不得草草师僧家抛却千经五论十年二十年尚不奈何尚书又争怪得保宁茂云云门道一句语中具三句且道从前许多络索在三句内三句外诸方商量咸谓云门有掣电之机陈操尚书虽则肩横日月背负须弥及乎挨拶将来未免草绳自缚如斯话会要见古人远之远矣毕竟如何李将军有嘉声在不得封侯也是闲福州鼓山神晏国师示众鼓山门下不得咳𠻳时有僧咳𠻳一声山曰作甚么僧曰伤风山曰伤风即得瑯瑘觉云大小国师雷声甚大雨点全无X云葢本云鼓山虽是探竿影草未免将曲作直道林即不然作么生伤风山中无别药门外有青松城山洽云鼓山把定封疆不许半人来往为什么却放过者僧不见道狮子不食鵰残俊鹰不打卧兔广教玉云鼓山垂钩四海者僧拽裾龙门虽然拳踢不施却也师承有据诸方尽道鼓山龙头蛇尾殊不知者僧被鼓山推在百丈深坑里了也至今出头不得鼓山示众欲知此事如一口劒僧便问学人是死尸如何是劒山曰拖出者死尸着僧应诺便归衣钵下结束而去至晚山问首座问话底僧在否座曰当时便去也山曰好与三十棒东禅齐征云者僧若不肯鼓山有甚么过若肯何得便发去又云鼓山拄杖赏伊罚伊具眼者试商量看雪窦显云诸方老宿总道鼓山失却一只眼殊不知重赏之下必有勇夫虽然如是若子细检点将来未免一时埋却东禅观云者僧将个死尸出来弄得活活地鼓山好一口劒尚欠磨砻在宝寿方云尽道鼓山好棒惜乎用得迟了学人是死尸如何是劒噼嵴便与二十趁出诸方虽有舌劒脣锋谁敢检点恁么批判未梦见鼓山在诸人X试检点看古南门云者僧藏锋运劒被鼓山二十棒打得横尸万里虽然如是旁观者哂鼓山有偈云直下犹难会寻言转更赊若论佛与祖特地隔天涯举以问僧曰汝作么生会僧无语其僧乃谓侍者曰某甲不会请代一转语侍者曰和尚与么道犹隔天涯在山闻乃唤侍者问汝为者僧代语是否者曰是山便打趁出院开先金云鼓山与侍者做处不密总被者僧一状领过且置不问只如开先亦曰直下犹难会寻言转更赊若论佛与祖特地隔天涯诸人又作么生会白巖符云者僧无语不妨直下会得鼓山与侍者却乃远在天涯不见道直下犹难会寻言转更赊鼓山初参雪峰才入门峰便搊住曰是什么山释然契悟举首摇舞峰曰子作道理耶山曰何道理之有峰为首肯径山琇云卧龙才奋迅丹凤便翱翔明州翠巖令参禅师上堂一夏与兄弟东语西话看翠巖眉毛在么长庆曰生也云门曰关保福曰作贼人心虗翠巖芝云为众竭力祸出私门云居元云翠巖知而故犯经赦不原云门按后施行依公问罪还识长庆保福么普州人送贼X昭觉勤云输机是算人之本翠巖坐却天下人舌头无㗖啄处长庆云生也因事长智保福云作贼人心虗是精识精云门云关据欵结案虽宗师竞酬还截得翠巖脚跟么不蹑前踪试请道看雪窦宗云尽大地是翠巖一只眼更说什么眉毛在不在直得诸方尊宿做尽伎俩出他圈缋不得宗上座又作么生以拂子画圆相云分付海山无事客钓鳌时下一圈圝大沩泰云保福道作贼人心虗同道者方知长庆云生也随语生解云门云关塞断咽喉若有问大沩又作么生拈拄杖卓一卓云一串穿却报恩秀云雪窦道善窃者鬼神不知既为保福天童覰破翠巖不是好手殊不知许大云门长庆都被翠巖一茎眉毛一时穿脚鼻孔径山琇云翠巖也是和麸粜面又云一队无孔铁锤松隐然云保福道作贼人心虗好事不出门长庆道生也恶事传千里云门道关错者一队汉只解护惜眉毛不知打失鼻孔龙峰今日直要与伊据欵结案大众还委悉么暑气尽随云雨去清风透入户庭来喝一喝普明领云灼然是贼是贼宝掌白云翠巖只知开口易不觉舌头长长庆閙处爱入头云门丧车挂药袋保福抱赃呌屈宝掌X今日据欵结案了也更要露个消息贵要诸人共知乃竖拂子云见之不取思之千里天目律云翠巖将谓拭唾谁知狼借转多保福长庆云门不堪向狼借处更添龌龊虽然他弟兄恁么做处且道还据干计也无翠巖因座主请就讲筵斋巖曰山僧有个问头道得即斋乃拈起胡饼曰者个还具法身么座主曰具巖以胡饼就口曰与么则喫却法身也座主无对云门偃代座主特谢和尚降重空筵明因怀代座主云不谓宗师家也作恁么见解福州长生皎然禅师因有僧问雪峰如何是第一句峰良久僧举似生生曰此是第二句峰令其僧再问如何是第一句生曰苍天苍天白巖符云雪峰长生揭尽神思妙筞也只提持得第二句直饶瞿昙掩室毗耶杜口也只提持得第二句且作么生是第一句归堂喫茶长生因僧问古人有言无明即佛性烦恼不须除如何是无明即佛性生忿然作色举拳呵曰今日打者师僧去也曰如何是烦恼不须除生以手拏头曰者师僧得恁么发人业荐福如云长生与么答话大似随人脚跟转福州安国弘瑫禅师举国师碑文云得之于心伊兰作栴檀之树失之于旨甘露乃蒺藜之园谓僧曰一语须具得失两意汝作么生道僧竖拳曰不X可唤作拳头瑫不肯亦竖拳别云祇为唤者个作拳头雪窦显云无绳自缚汉拳头也不识大沩秀云雪窦安国尽谓孤高方外及乎临锋受敌又却逐队随行天童华云若见得雪窦彻便见得安国龙头蛇尾若见不彻伊兰作栴檀之树甘露乃蒺藜之园东禅观云者僧不能钳安国之口安国不能止雪窦之讥雪窦不能免大沩之议可怜者一队汉不奈一个拳何待云我要个语具得失两意只向道休何谓如此狮子一滴乳迸散十斛驴乳南堂欲云我不似安国论得论失一语两意拈拄杖我此拄杖能杀能活活中有杀杀中有活或则杀活同时或则杀活不同时若善用去世出世间无法不备便乃纵夺可观卷舒无碍若用不得总是无绳自缚汉笑巖宝云大小安国脚跟未点地在古南门云安国也是自起自倒唤作拳头道失得么不可唤作拳头道得得么只为唤作拳头若向得失上走有甚了期雪窦虽则动絃别曲要且不出此老圈缋毕竟如何展手云急须着眼看仙人四祖浪云甚处是安国龙头蛇尾处若检点得出伊兰作栴檀之树检点不出甘露乃蒺藜之园太原孚上座上雪峰峰闻乃集众原到法堂X上顾视雪峰便下看知事明日却上礼拜曰某甲昨日触忤和尚峰曰知是般事便休雪窦显云一千五百人作家宗师被孚老一覰便高竖降旗明日道知是般事便休果然云门偃因僧问作么生是触忤处门便打雪窦云打得百千万个有甚用处直须尽大地人喫棒方可扶竖雪峰且道太原孚具什么眼云居舜云大小雪峰被孚上座惑乱一上又云只者孚上座也是担枷过状雪窦宗云只知其一不知其二殊不知雪峰坐筹帷幄决胜千里孚上座呈尽平生见解也只在雪峰圈缋里南堂欲云眼眼相覰心心相知僧问云门作么生是触忤处门便打棒头有眼明如日雪窦云打得千个万个有甚用处要识真金火里看法忍谧征云孚上座上法堂顾视便下看知事那里是他触忤处雪峰道知是般事便休且道伊知什么事白巖符云雪窦道一千五百人作家宗师被孚老一覰便竖降旗是又岂知他雪峰老汉不动干戈善能坐观成败太原因鼓山赴闽王请雪峰门送回至法堂曰一只圣箭射入九重城里去原曰是伊未在峰曰渠是彻底人原曰若不信待某甲去勘过遂趁至中路便问X师兄向甚么处去山曰九重城里去原曰忽遇三军围绕时如何曰他家自有通霄路原曰恁么则离宫失殿去也曰何处不称尊孚拂袖便回峰问如何原曰好只圣箭中路折了也遂举前话峰乃曰渠有语在原曰者老冻侬犹有乡情在峰休去沩山喆云此话众中商量不少或云才问甚处去者里便好打不打是圣箭折处或云忽遇三军围绕时如何好打不打是圣箭折处如斯理论非唯瞒他亦乃自瞒要会么相如曾夺连城璧秦主安然致太平宝峰文云雪峰一千五百人善知识受侯王供养福报因缘即不无若是佛法未在洞山则不然待道好只圣箭中路折了也却问他你道什么他拟举便痛棒打出一使孚上座巳后作个本色衲子二与圣箭子增其锋铓三与禅门作个真正宗匠为后人眼目诸禅德是不是有眼者辨取保宁勇别鼓山语云孚上座我也知你是个恶人径山杲云众中商量甚么处是圣箭折处云鼓山不合答他话是圣箭折处鼓山不合说道理是圣箭折处恁么批判非唯不识鼓山不识孚老殊不知孚上座正是一枚贼汉于鼓山面前纳一塲败阙懡㦬而归却来雪峰处拔本大似屋里贩扬州若非雪峰有大人相者贼向甚么处容身当时可惜放过却成个不了公案只今莫有为古人X出气底么试出来我要问你甚么处是圣箭折处天宁琦云鼓山圣箭子射入九重城甚生意气孚上座却云箭折诬人之罪以罪加之妙喜谓孚上座是一枚贼汉向鼓山面前纳败阙归骑贼马杀贼苍天苍天大凡事不孤起当时雪峰只因卖弄者一只圣箭子致使勾贼破家若也咬定牙关谁敢无风起浪便是尽大地稻蔴竹苇化作衲僧要勘鼓山也无启口处天宁不是贬剥古人圣箭子是甚么厕草茎抛向垃圾堆头着更问他折处且莫𡱰沸汤好云门澄云一人死中得活好手手好手一人半路抽身得便宜处失便宜雪峰道好只圣箭射入九重城里去早是抛钩掷钓孚上座云待某甲勘过始得盲龟跛鳖纳败阙了也孚趂至中途归举似雪峰大似把髻投衙峰云他有语在须知不是好心孚云老冻侬犹有乡情在贪歬不觉错后峰便休无齿大虫伤人不知痛太原因保福签瓜次福曰道得与你瓜喫原曰把将来福度与一片原接得便雪窦显云虽是死蛇解弄也活谁是好手者试请辨看南堂欲云勐虎口中夺食饥鹰爪下分餐太原较些子保福若具奔流度刃底手待伊拟接便与抛向背后看他把什么蛇弄X白巖符云者两个汉昂昂藏藏等是狮门牙爪乃尔弄泥弹子过日明眼人见讨甚面目我若作孚上座待道道得与你瓜喫便取瓜而去看保福又作么生若作保福待道把将来便以瓜度与他拟接却缩手袖瓜看孚上座又作么生疎山顺云太原被保福一片瓜塞却咽喉至今出气不得众中莫有与孚上座雪屈出来与疎山拄杖子相见太原到投子子曰久向太原孚上座莫便是么原便作掌势子曰老僧招得原便出子曰且听诸方断看原却回首子便打玄沙备云莫是投子招得么白巖符云投子太原虽谓手亲眼辨怎奈互相屈辱太原在雪峰一日玄沙到峰谓沙曰此间有个老鼠子今在浴室里沙曰待与和尚勘过遂到浴室值原打水沙曰相看上座原曰巳相见了沙曰甚么劫中曾相见原曰瞌睡作么沙却入方丈白峰曰巳勘破了峰曰作么生勘伊沙举前话峰曰汝着贼也南㵎问云孚上座略展锋铓却被玄沙据定雪峰到底具大人之相不谬为一千五百人善知识还有人检点得出么神仙祕诀父子不传太原因鼓山问父母未生时鼻孔在什么处原曰老兄先道山曰如今生也汝道鼻孔在什么处原曰恁X么又争得山却问师兄作么生原曰将手中扇子来扇子再问原但摇扇而巳山殴原一拳昭觉勤云崇宁又不然父母未生鼻孔在什么处只噼口便掌宗门拈古彚集卷第三十六宗门拈古汇集X卍XXX宗门拈古彚集卷第三十七古杭白巖嗣祖沙门净符彚集青六抚州金峰从志禅师上堂事存函葢合理应箭锋拄还有人道得么若有人道得金峰分半院与他住时有僧出礼拜峰曰相见易得好共住难为情便下座天童觉云重赏之下必有勇夫者僧拟乎强取金峰却又不甘还知蚌𧑐相持总落渔人之手么若也辨得函葢箭锋金峰一院两手分付宝寿新云金峰将个破院子看得活宝相似放又恐放去揑又怕捏杀当时者僧若是个汉待道有人道得金峰分半院与他住便好掀倒禅牀喝散大众管教一院两廊双手分付还有旁不甘底么出来与金峰作主X金峰因僧侍次乃谓僧曰举一则因缘汝第一不得乱会僧曰请和尚举峰竖起拂子僧良久峰曰知道阇黎乱会僧以目视东西峰曰雪上霜昭觉勤云金峰起模畵样者僧好肉剜疮不唯雪上加霜亦且将错就错山僧亦有一则机缘只是不举向诸人何故六耳不同谋清化嶾云古洞云兴碧潭雾起金峰老汉不合教坏人家男女怎如山僧者里全无佛法道理金峰一日拈起枕子示僧曰一切人唤作枕子金峰道不是僧曰未审和尚唤作什么峰拈起枕子僧曰恁么则依而行之峰曰你唤作什么曰枕子峰曰落在金峰窠里法云秀云买卖不相当牛头南马头北与么说话也未出得金峰窠窟在毕竟如何心不负人面无慙色云葢本云卖宝遇着瞎波斯昭觉勤云浑囵无缝罅绵密不通风𦘕也𦘕不成描也描不就唤作枕子固是落在金峰窠窟里直饶不唤作枕子未免亦落在金峰窠窟里且作么生出得金峰窠窟识取钩头意莫认定盘星髻珠昰云平地上栽荆棘不善趋避者剌手剌脚未审和尚唤作什么他拈起枕子便好一喝当时者僧若能下得者一喝管取金峰在窠窟里出头不得X金峰因僧问讯次乃把住曰輙不得向人道我有一则因缘举似你僧作听势峰与一掌僧曰为什么打某甲峰曰我要者话行明招谦云可惜许金峰好一则因缘被者僧塌却若要话行者一掌须是金峰自喫始得昭觉勤别云六耳不同谋金峰上堂老僧二十年前有老婆心二十年后无老婆心僧便问如何是和尚二十年前有老婆心峰曰问凡答凡问圣答圣如何是二十年后无老婆心峰曰问凡不答凡问圣不答圣天童杰云乌巨当时若见但冷笑两声者老汉忽若瞥地自然不堕圣凡窠臼报恩琇云金峰可谓得向上钳锤不落时人窠窟然检点将来也是自起自倒寿昌浩云金峰老汉缜密处水泄不通疎顽时随邪逐恶者僧贪他香饵未免堕在圣凡窠窟里百劫千生出身无路兴国今日平高就下买帽相头诸仁者莫谓山僧为你说老婆禅好喝一喝泰云二十年前有老婆心也没交涉二十年后无老婆心也没交涉毕竟如何再迟二十年与诸人道破金峰因僧问是身无知如土木瓦石此意如何峰下禅牀扭僧耳朵僧负痛作声峰曰今日始捉着个无知汉僧作礼出峰召阇黎僧回首峰曰若到堂中切X不得举着曰为什么峰曰恐有人笑金峰老婆心南山宝云杀人刀活人劒在金峰惯得其妙怎奈者僧贪观天上月失却手中桡当时若是个汉待伊拟下禅牀便与一啐管取金峰作伎俩不成金峰一日见僧来便起身僧便出去峰曰恰共昨日那师僧见解不别僧遂回曰昨日僧道什么峰曰恰与么问曰知道金峰有眼峰曰金峰且置你今日何处喫饭曰道着即不中峰曰与么则无来处也曰老婆心堪作什么峰曰金峰问僧不曾弱他就中阇黎无话会处曰岂是分外峰曰小慈妨大慈昭觉勤云钩头香饵放去收来冲浪锦鳞摇头振鬣虽金峰不曾弱他奈者僧承机自弱还会么小慈妨大慈金峰问僧甚处来曰东国来峰曰作么生过得金峰关曰公验分明峰曰试呈似金峰看僧展两手峰曰金峰关从来无人过得曰和尚过得么峰曰波斯喫胡椒仰山钦云过关须是透关眼守关须是把关人金峰不觉瞌睡致被者僧冲突虽然荡荡一条官驿路晨昏曾不禁人行金峰因僧问金杯满酌时如何峰云金峰不胜酩酊昭觉勤云承言会宗明机普应则不无金峰子细检点将来也大漏逗若有人问蒋山金杯满酌时如何只对他道山僧自来天戒X抚州曹山慧霞禅师僧问佛未出世时如何山曰曹山不如曰出世后如何山曰不如曹山天童觉云佛与曹山主宾互换出世不出世各具一只眼未有常行而不住未有常住而不行还会么幽洞岂拘关锁意纵横不涉两头机报恩秀云曹山不如自携瓶去酤村酒不如曹山却着衫来作主人天童拈处不碍裂开万松着语何妨揑聚佛与曹山主宾和合出世不出世双眼圆明终日在途中不离家舍终日在家舍不离途中还会么云生洞口还归洞密密金刀剪不开天宁琦云大小曹山口甜心苦若有人问寿山佛未出世时如何好出世后如何好与他三个好且听一生参龙华体云曹山可谓宝镜高悬妍媸并照美则美矣未免话作两橛今日若有问新弁山佛未出世时如何向道以吾为隐乎出世后如何吾无隐乎尔且道与曹山是同是别寿昌浩云正偏妙叶还他本分宗师就里明机须当阳有准若有问山僧佛未出世时如何水足草足出世后如何牵犂拽耙何故不见道云散家家月春来处处花曹山因僧侍立山曰道者可煞热曰是乃问祇如恁么热向什么处回避山曰向镬汤炉炭里𢌞避曰镬汤炉炭里作么生𢌞避山曰众苦不能到X昭觉勤云回机转位宛尔通方直下似腊月莲花虽然如是斩钉截铁更饶一路或有问山僧恁么热向什么处𢌞避只向他道镬汤炉炭里𢌞避镬汤炉炭里如何向避向道热杀也且道还有为人处也无资福侣云亲切提持圆融自在还他曹山然检点将来尚存义路山僧者里则不然若有问镬汤炉炭里作么生𢌞避向他道知汝信不及洞山度云诸禅德只如镬汤炉炭里苦不可言因甚道众苦不能到还知古人落处也无若知落处寒则普天普地寒热则普天普地热者里会得更须知有向上一窍其或未然只知事逐眼前过不觉老从头上来龙潭观云喜善则不然寒暑到来向什么处𢌞避只向伊道三条椽下七尺单前他若更问祇如三条椽下七尺单前作么生𢌞避向道热则乘凉寒便添衣曹山因僧问四山相逼时如何山曰曹山在里许曰还求出也无山曰在里许即求出灜山誾云潦倒曹山被者僧拶得立地尿出白巖符云与么答话大似自语相违我若作曹山待道还求出也无不求出他必问为什么不求出却向道是他受用惯常洪州凤栖山同安丕禅师僧问如何是和尚X家风安曰金鸡抱子归霄汉玉兔怀胎入紫薇曰忽遇客来将何祇待安曰金果早朝猿摘去玉华晚后凤衔归广福勤云广福则不然有问如何是和尚家风祇向他道翠竹丛边歌欵乃碧巖深处卧烟萝忽遇客来将何祇待没底篮儿盛皓月无心盌子贮清风径山杲云同安家风不妨奇怪径山要且不然有问如何是和尚家风但向道斋时一钵和罗饭禅道是非总不知客来将何祇待蒸饵𩚼䬪饦天宁琦云正偏回互不犯锋铓问答纵横唯明尊贵同安老人惯得其便或有人问天宁如何是和尚家风向道钵盂鐼子忽遇客来将何祇待饭后一杯茶且道与古人是同是别天童忞云同安十分奇怪大慧一味寻常从上家风但只恁么达磨一宗埽土而尽大觉门下又复不然有问如何是和尚家风烂研巴豆三千颗泻却诸方五味禅客来将何祇待换骨洗肠重整顿通身是眼更须参紫梅周云同安家风太杀富贵要且无衲僧气味者里则不然忽有问如何是和尚家风但对道郁郁长松盘翠葢林林修竹结青垣忽遇客来将何祇待斋时炊燕麦午后点麤茶且道与古人相去多少X凤山启云同安老祖富同金谷侠比孟甞虽则卖弄祖父家风未免糜费常住脱有问妙叶家风向他道鉏翻碧落云千顷消受青山月一瓢客来将何欵待只有家常饭殊无五味香同安问僧甚处来曰湖南安曰还知同安者里风云体道花槛璇玑么曰知安曰非公境界僧便喝安曰短败樵人徒夸书劒僧拟进语安曰劒甲未施贼身巳露百丈泐云者僧祇知贪程不觉错路同安善于接机却费许多周折百丈则不然问他甚处来曰湖南便云劒甲未施贼身巳露不特令者僧庆快平生亦免使诸人话堕同安看经次见僧来参遂以衣袖葢却头僧近前作弔慰势安放下衣袖提起经曰会么僧却以衣袖葢头安曰苍天苍天宝寿方云尽道者两个汉大似赤眼撞着火柴头殊不知他是个名门老将遇着孙武子家儿孙自然纵夺可观互换有准虽然笑杀钓鱼台上客有分在泰云横身宇宙明暗交驰换手捶胷互为宾主所谓作家相遇各尽来机然就中一句终是未曾道着池州嵆山章禅师在投子作柴头一日侍投子同喫茶次子举茶盌曰森罗万象总在里许山遂X将茶泼却曰森罗万象在什么处子曰可惜一盌茶明招谦云嵆山未泼茶前合下得什么语免他道可惜一盌茶歙州朱溪谦禅师韶国师行脚时到参值犬咬灵鼠韶便问是什么声溪曰犬咬灵鼠声韶曰既是灵鼠因甚么却被犬咬溪曰咬杀也韶曰好个犬溪便打韶曰莫打某甲话在溪休去昭觉勤云朱溪八面受敌固宜委曲接人国师一着当机未免承虗接响当时待他道莫打某甲话在但向道巳后须遇人始得杭州佛日本空禅师参夹山入方丈才至阶前山便问甚处来曰云居来山曰即今在什么处曰在夹山顶𩕳上山曰老僧行年在坎五鬼临身日拟上阶山曰三道宝阶从何而上曰三道宝阶曲为今时向上一路请师直指山便揖日乃上阶礼拜山问阇黎与什么人同行曰木上座山曰何不来相看老僧曰和尚看他有分山曰在甚处曰在堂中山便同日下到堂中日遂取拄杖掷在山面前山曰莫从天台得否曰非五岳之所生山曰莫从须弥得否曰月宫亦不逢山曰恁么则从人得也曰自已尚是冤家从人得堪作什么山曰冷灰里有一粒豆爆宝寿方云本公一酬一对大有来由不媿为云居嫡子然敲磕将来不无话作两橛当时待问木上座在甚处何不向道某甲乍到劳倦别日再来呈X似拂袖便出夹山眼里有睛自当大开东阁却乃曰在堂中衲僧分上成得个甚么潭州报慈藏屿禅师僧问情生智隔相变体殊只如情未生时如何慈曰隔曰情未生时隔个什么慈曰者个梢郎子未遇人在瑯瑘觉云报慈不妨入泥入水若据衲僧门下远之远矣黄龙新云也是小慈妨大慈者僧还同受屈梢郎子未遇人在今时往往作是非会不作是非会如何理论良久云天上有星皆拱北人间无水不朝东开福宁云报慈一隔佛祖命脉放去收来凡圣罔测东禅观云报慈始初大开东阁末梢只以麤茶备礼南㵎问云报慈可谓冰稜上行劒刃上走怎怪者僧对面千里大同安云慈禅法施非悭无问其人将至宝一时擿出怎奈困神穷子见不能取乃曰惜哉如何而处隋州护国守澄净果禅师僧问鹤立枯松时如何国曰地下底一场懡㦬曰滴水滴冻时如何国曰日出后一场懡㦬曰会昌沙汰时护法善神向甚么处去国曰三门头两个汉一场懡㦬X博山来云护国三懡㦬囫囵无缝罅便是具铁眼铜睛底汉子也分剖不下惟同道者方知且道谁是同道者直饶你知得道得总是一场懡㦬南七汝州风穴延沼禅师在郢州衙内陞座曰祖师心印状似铁牛之机去即印住住即印破祇如不去不住印即是不印即是时有卢陂长老出问某甲有铁牛之机请师不搭印穴曰惯钓鲸鲵沉巨浸却嗟蛙步蹍泥沙陂伫思穴喝曰长老何不进语陂拟议穴打一拂子曰还记得话头么陂拟开口穴又打一拂子牧主曰信知佛法与王法一般穴曰太守见个甚么道理牧曰当断不断反招其乱穴便下座昭觉勤云风穴擐三玄戈甲施四种宾主明立信旗密排阵敌及至卢陂才跨铁牛画时擒下遂令牧主知归所谓龙骧虎骤凤翥鸾翔虽然若是崇宁待伊道有铁牛之机噼嵴便棒杀人刀活人劒还知落处么报恩秀云风穴道太守见个甚么道理者里便好与卢陂雪屈天宁琦云击石火闪电光搆得搆不得未免丧身失命风穴壁立千仞坐断卢陂舌头卢陂若是个人未到牧主检责才见他道祖师心印状似铁牛之机呵呵大笑他若拟议拍一拍便行无端请师不搭印倚他门户旁他墙刚被时人唤作郎如今X有人与风穴作主我要问他心印在什么处博山来云风穴泥印子在手印住也得印破也得卢陂不搭印正是铁牛机可惜干爆爆地若带些水头管取他泥印子烂去磬山修云决战者不顾其首卢陂也是一员勐将敢来夺令搀旂怎奈风穴作家阵势排定教你无门可入无路可出自非披三玄戈甲七事随身者孰能如是虽然当时不得牧主怎生收煞天童忞云风穴据令牧主知归可谓龙骧虎骤凤翥鸾翔旦暮一时千秋或遇祇如卢陂落节且道过在什么处焦山乘云风穴牧主早巳被卢陂看破龙华宗云向弓弦上走马针锋上削铁卷舒自在收放临时还他兴化老汉若是龙华又且不然遂拍膝一下云自有一双穷相手未曾容易舞三台崇庆古云者僧祇解据虎头不解收虎尾累及风穴丧尽生平何似我龙上座入水不动波出林不动草便能以铁牛机一印印定且道凭何证据呈拄杖云应如是知如是见如是信解复卓一卓大觉昇云风穴正令全行卢陂退身卖阵检点将来总让牧主一筹何故伯牙纵有高山调不是知音也是闲白巖符云大小风穴一期做处却被个俗官覰破若不得个隐身符子讨甚衲僧好与卢陂长老一X状领过风穴参南院入门不礼拜院曰入门须辨主穴曰端的请师分院于左膝拍一拍穴便喝院于右膝拍一拍穴又喝院曰左边一拍且置右边一拍作么生穴曰瞎院便拈棒穴曰莫盲枷瞎棒夺打和尚莫言不道院擿下棒曰今日被黄面浙子钝置一场穴曰和尚大似持钵不得诈道不饥院曰阇黎曾到此间么穴曰是何言欤院曰老僧好好借问穴曰也不得放过灵隐岳云嗄也甚奇怪一个秃笤帚一个破粪箕搕𢶍堆头也用得着然未免钝置门风若据令而行总欠一着南堂欲云精金跃冶正要钳锤赤骥追风岂资鞭影是他南院末上太杀伤慈直到下梢分疎不下本觉者里设有问入门须辨主端的请师分便与连棒趁出何故当门不用栽荆棘免得人来惹着衣风穴上堂若立一尘家国兴盛野老颦蹙不立一尘家国丧亡野老安怗于此明得阇黎无分全是老僧于此不明老僧却是阇黎阇黎与老僧亦能悟却天下人亦能瞎却天下人欲识阇黎么右边一拍曰者里是欲识老僧么左边一拍曰者里是云门偃云者里即易那里即难瑯瑘觉云杓卜听虗声X雪窦显举若立一尘家国兴盛不立一尘家国丧亡遂拈拄杖云还有同生同死底衲僧么白云端云大众立即是不立即是良久云心不负人面无惭色拍禅牀一下五祖演云太平即不然若立一尘法堂前草深一丈不立一尘锦上铺花何也不见道九九八十一穷汉受罪毕才拟展脚眠蚊虫獦蚤出灵隐岳云大小风穴醋气犹在何故始作翕如也纵之纯如也皦如也绎如也以成喝一喝报恩秀云云门矢上加尖瑯瑘脑后拔楔此亦一尘废立家国兴亡也其实中心树子何曾少动乌石道云风穴大似个卖卜汉未抛卦钱时吉凶祸福尽在自身擿下卦钱祸福吉凶尽在他人分上然虽如是且道他以手左边拍一拍右边拍一拍意作么生愚菴盂云喫官酒卧官街当处死当处埋妙手何须夸徧拍三台须是大家催洞山莹云风穴将十方常住一片田地开两路门头与人较奢论富美则美矣检点将来少些大人气相洞山则不然卓拄杖云荡荡皇风成一片不知何处有封疆广润融云者黄面浙子把临济主宾玄要一时瓜分得七花八裂了也虽然幸喜伊能喝不作喝用故门风不致扫土且道那里是喝不作喝用处遂X一喝风穴因僧问语默涉离微如何通不犯穴曰常忆江南三月里鹧鸪啼处百花香雪窦显云曾有人问我对他道噼腹剜心又且如何复云因风吹火别是一家伤鼈恕龟必应有主鼓山珪云且道是犯不犯南华昺云风穴入林不动草入水不动波眼睛里倒卓须弥眉毛里横安世界毕竟落在甚处只许老胡知不许老胡会西禅需举雪窦语毕云二老汉一人如三春和煦一人如雪上加霜虽则来机不昧纵夺可观其奈未出者僧所问曾有僧问西禅向伊道泥牛吼处千华秀木马嘶时万木秋复云师子频呻象王回顾三千年后和泥合水莫道见西禅来天童觉云露躶躶圆陀陀直是无稜缝且道风穴无稜缝何似雪窦无稜缝还会么和光惹事刮笃成家天童杰云风穴老祖将白面和麸殻粜了引得后来人徒向百花深处作道理成羣作队外边打之遶径山则不然有问语默涉离微如何通不犯即向他道置将一问来中峰本云者僧问处如大浸稽天无物不在波澜之内风穴固是入水不溺怎奈全身在里许云居庄云者僧与么问风穴与么答似则似矣是X则未是虽然你要见他风穴三生六十劫积翠润云者里若有问语默涉离微如何通不犯便噼嵴棒云话堕了也风穴因僧问九夏赏劳请师言荐穴曰出袖拂开龙洞雨泛杯波涌钵囊华昭觉勤云风穴用得当阳事不妨风流儒雅要且只道得途中句或有问道林九夏赏劳请师言荐向道四绝堂边呈瑞气三湘江畔夺高标风穴因真园头同念法华问讯次穴问真如何是世尊不说说迦叶不闻闻真曰鹁鸠树上啼穴曰你作许多痴福作么何不体究言句乃问念法华你作么生念曰动容扬古路不堕悄然机穴却顾真曰你何不看念法华下语高峰妙云山僧昔年侍立先师次亦甞被问此话拟下语间遂遭一顿热棒打出直得三日忍痛不巳大众端要见二老优劣但将妙上座喫棒处看风穴因僧问古曲无音韵如何和得齐穴曰木鸡啼子夜刍狗吠天明径山杲云者黄面浙子恁么答话也做临济儿孙未得在今日或有问径山古曲无音韵如何和得齐只向他道木鸡啼子夜刍狗吠天明南堂欲云先行不到末后太过要见条理始终须是金声玉振磬山修云妙喜老人恁么答话亦未作得风穴儿X孙在有人问磬山古曲无音韵如何和得齐伹向他道木鸡啼子夜刍犬吠天明报恩贤举妙喜语毕云富而好礼以见无骄财不苟得方无滥取径山老人只欲抑人扬已不顾旁观自不能逃二者之咎虽然还知他为人处么若非舍已从人那见婆心切切喝一喝瓯峰承云此三大老一人得第一句一人得第二句一人得第三句有人拣辨得出堪为济下儿孙其或未然郑州出曹门风穴因僧问如何是学人自己穴曰是汝自已僧礼拜穴便打天宝枢云是汝自已以水浇水噼嵴便棒彻骨彻髓郢州芭蕉继彻禅师僧问有一人不舍生死不证涅槃师还提携也无蕉曰不提携曰为什么不提携蕉曰林溪麤识好恶天童觉云芭蕉虽然识好恶且不能驱耕夫之牛夺饥人之食如今有问长芦便和声打为什么如此从来不识好恶洞山莹云芭蕉虽识好恶大似醉后添杯要活者僧不得天童不识好恶是则驱耕夺食虽活者僧未免伤锋犯手若有问新丰但向道利劒不斩死汉他若是个衲僧管取别有生涯郢州兴阳归静禅师初参西院便问拟问不X问时如何院便打阳良久院曰若唤作棒眉须堕落阳于言下大悟保福展云虽然如是你眉毛有几茎开福宁云者僧却有陷虎之机西院不觉投他深穽若人辨得亲佩毗卢印当阳捋虎须如其见解未圆棒头有眼明如日要识真金火里看樟山量云兴阳悟去则且置诸人还知西院落处么良久乃曰倚天长剑用无痕宗门拈古彚集卷第三十七宗门拈古汇集X卍XXX宗门拈古彚集卷第三十八古杭白巖嗣祖沙门净符彚集青七洪州同安志禅师先同安临寂上堂曰多子塔前宗子秀五老峰前事若何如是三举莫有对者末后志出曰夜明帘外排班立万里歌谣道太平安曰须是者驴汉始得白巖符云先同安钵袋子分付不得个人到临末梢头尤切切也求贤之急亦至矣志老与么应对虽不失其为宗旨然未审还恰他意也无若不恰他意他又道须是者驴汉始得若恰他意怎奈三X十代后有个白巖不肻襄州石门慧彻禅师僧问如何是伶俐底人彻曰维摩不离方丈室文殊未到早先知又僧问如何是伶俐底人彻曰垢腻汗衫皂角洗又僧问如何是伶俐底人彻曰古墓毒蛇头戴角天童觉云一句子把定要关一句子不存轨则一句子体用双照若人会得许你伶俐还端的么枯龟妙在孙膑手一灼爻分十字文石门因僧问年穷岁尽时如何门曰东村王老夜烧钱开先暹因其僧又问年穷岁尽时如何先曰依旧孟春犹寒昭觉勤云不妨田地稳密若有问道林年穷岁尽时如何只向他道定盘星上转风车乌石道云石门虽则善应来机怎奈倚他门户数他珍宝石溪则不然忽有问年穷岁尽时如何只向他道两竿红烛下一片祖师心磬山修云有人问磬山年穷岁尽时如何对他道一炉红焰煖腾腾道林慧云石溪虽则尽力提撕终是以常住物私做人情今夜忽有问弁山年穷岁尽时如何向他道寒暄一夜隔客须两年催且道与古人相去多少襄州广德周禅师僧问阿逸多不断烦恼不X修禅定佛记此人成佛无疑此理如何周曰盐又尽炭又无曰盐尽炭无时如何周曰愁人莫向愁人说说起愁来愁杀人径山杲云古人恁么唤作洗脚上船愚菴盂云不是问津来渡口安能游徧武陵春益州青城香林澄远禅师僧问如何是室内一盌灯林曰三人证龟成鼈瑞巖愠云三人证龟成鼈一口各含一舌当机不辨来风喫水也须防噎老香林能捩挈真灯照世都吹灭喝一喝香林因僧问如何是衲衣下事林曰腊月火烧山雪窦显云腊月火烧山万种千般翘松鹤冷踏雪人寒达磨不会大难大难昭觉勤云举一明三衲僧孔窍千差一辙本分钳锤虽然如是道林则不然或有问如何是衲衣下事只对他道绵包特石铁褁泥团天童华云香林恁么道老鼠入牛角忽有问归宗如何是衲衣下事只对他道来年更有新条在恼乱春风卒未休天童忞云应菴老祖恁么道亦未免贪前失后若是山僧有问如何是衲衣下事伹向他道一气不言含有象万灵何处谢无私古南门云香林冬行春令雪窦拆东补西若要理会衲衣下事各自摸取好X灵巖储云恁么答话虽则及时及节未免移东补西若是东山则不然如何是衲衣下事向道动则风生且道香林底是东山底是若捡点得出东山性命在诸人手里捡点不出诸人性命在东山手里抛拄杖云负命者上钩来天井新云雪窦拖泥带水处截铁斩钉昭觉截铁斩钉处带水拖泥诸人还知香林为人处么狗衔枯骨走宝掌白云唱既高和亦峻还他二老若是衲衣下事正未梦见在瓯峰承云者一队汉将衲衣下事错下註脚各好与三十拄杖獬云二尊宿向玛瑙堦前垂手琉璃殿上经行若是衲衣下事白云万里韶州白云子祥禅师问僧不坏假名而谈实相你作么生会僧指椅子曰者个是椅子祥以手拨椅曰与我将鞋袋来僧无对祥曰者虗头汉云门偃闻云须是他始得径山杲云云门扶强不扶弱怎奈怜儿不觉丑者僧当时若是个汉待他道将鞋袋来便与掀倒禅床直饶白云牙如剑树口似血盆也分疎不下天宁琦拈拄杖云者个是假名那个是实相者个是实相那个是假名一不是二不成路远夜长休把火大家吹杀暗中行X昭庆庭云公道无私民情得所既谙风宪那许替身然虽易辨来锋怎奈难为去就良久云放过一着南㵎问云云门怜儿不觉丑不知白云当时失却一只眼何故只有杀人刀且无活人剑鼎州德山缘密圆明禅师上堂及尽去也直得三世诸佛口挂壁上犹有一人呵呵大笑若识此人参学事毕投子青云藏尽楚天月犹存汉地星报恩秀举投子语毕云车也去了借甚油缸博山来云孤危不立更用相亲法外无身犹欠哮吼鼻孔与眉毛从来不相识相识去舌头原在口里白巖符云山僧拟辞贤岫远赴长安长揖矣烟霞云鸟把臂乎车马袍笏你若向者里覰见一班要与他山相见有甚么难德山上堂俱胝和尚凡有扣问只竖一指寒则普天普地寒热则普天普地热雪窦显云什么处见俱胝老莫错认定盘星复云森罗万象彻下孤危大地山河通天崄绝什么处得一指头禅妙喜曰可谓是贵人多忘古南门云有利无利不离行市岳州巴陵新开颢鑑禅师僧问祖意教意是同是别陵曰鸡寒上树鸭寒下水X五祖演云大小巴陵只道得一半白云即不然掬水月在手弄花香满衣又因僧问祖意教意是同是别答云人贫志短马瘦毛长佛日晳云演祖文皱皱地也只道得一半隆安即不然祖意教意是同是别马搭鞍驴拽磨巴陵示众祖师道不是风动不是旛动既不是旛风向甚么处着有人与祖师作主出来与巴陵相见雪窦显云雪窦道风动旛动既是风旛向甚处着有人与巴陵作主亦出来与雪窦相见古南门云巴陵大似见角知牛雪窦亦乃因风吹火固能尽力提持要且未解与祖师作主古南也只因风吹火不是风动不是旛动大众曹溪大师来也高着眼随州双泉师宽明教禅师游山回首座领众门接座曰和尚游山󳳺𡾟不易宽提起拄杖曰全得者个力座乃夺却拄杖宽放身便倒大众皆进前扶起宽起以拄杖一时趂散回谓侍者曰向道全得者个力黄龙南云明教虽然会起会倒不觉弄巧成拙资福侣云一倒一起煞有规程然当时一众竟不扶起非唯省却一顿拄杖且看此老如何起身复云险白巖符云首座见义勇为犹欠末着参随持公力护妄惹冤情若夫明教者汉虽曰通身手眼予夺X自在然未免被侍者笑破口唇皮襄州洞山守初禅师参云门门问近离甚处山曰查渡门曰夏在甚处山曰湖南报慈门曰几时离彼山曰八月二十五门曰放汝三顿棒山明日却上问讯曰昨蒙和尚放三顿棒不知过在甚么处门曰饭袋子江西湖南便恁么去山于言下大悟雪窦显云云门气宇如王拶着便氷消瓦解当时若据令而行子孙也未到断绝白云端云大小云门被洞山一问直得额头汗出口里胶生天童杰云云门放去太奢收来太俭末后殷勤何不与他本分草料洞山恁么悟去也是杓卜听虗声灵隐岳云诸方尽谓父子投机啐啄同时殊不知云门正令不行却向草窠里辊致令洞山打失鼻孔至今无摸索处保宁茂云云门探竿在手洞山抱赃领罪若当时云门才开口洞山好大展坐具三拜复归客寮看他者汉何处着楔浮山云把定干坤佛祖无进入之路放开江海鱼龙得游泳之方云门老人不妨奇特雪窦云云门气宇如王拶着便冰消瓦解识甚好恶当时若据令而行瞎却天下人眼瑞巖愠云云门放洞山三顿棒汝诸人作么生会X诸人会处便道洞山惯曾作客少遇知音云门食店虽开不许人喫所以雪窦抑云门而出洞山浮山小雪窦而扶云门与么见解天地悬殊诸人要会么年年八月二十五查渡依然冷浸秋天井新云山高水深云行鸟飞在云门则可在天井则不可何故家无滞货不富灵巖储云雪窦恁么道为复是成褫云门为复是成褫洞山若谓一点水墨两处成龙错过目前更道两段不同收归上科辜负先觉山僧今日不图雪上加霜祇要诸人寒毛卓竖有么有么良久卓拄杖云饭袋子江西湖南便恁么去愚菴盂云云门到者里也把不住使人上头上面会见老胡一枝扫土而尽法忍谧云洞山若非末后殷勤堕在烂泥坑里永拔不出又云只为末后殷勤堕在烂泥坑里永拔不出獬云云门放洞山三顿棒俭生不孝雪窦据令而行义出丰年要见洞山么人居大国方知贵水到潇湘一样清洞山示众五台山上云蒸饭佛殿阶前狗尿天幡竿头上煎䭔子三个胡孙夜簸钱道吾真别云老僧则不然三面狸奴脚踏月两头白牯手拏烟戴冠碧兔立庭栢脱殻乌龟飞上天且道誵讹在什么处X保福达云一等为虗空畵眉目洞山道吾较些子云溪挺云上大人收拾起如何若何赵钱孙李洞山上堂言无展事语不投机承言者丧滞句者迷复云于此四句语中见得分明也作个脱洒衲僧根椽片瓦粥饭因缘堪与人天为善知识于此不明终成莽卤愚菴盂云夜梦不祥题破在壁君子读之化为大吉洞山因都谏太保问眼处入正受诸尘三昧起此意如何山曰洞山茶盌里有太保太保茶盌里有洞山太保无语却将此语问谷隐隐曰不落无言说又问延庆庆曰唤什么作三昧幻寄稷云三老恁么道忒杀廉纤若有问幻寄如何是眼处入正受诸尘三昧起但向伊道过愚菴盂云一个老婆禅一个新妇禅一个女儿禅总被太保折倒了也洞山因僧问如何是佛山曰麻三觔天宝枢云麻上生绳犹自可那堪绳上更生蛇喝一喝云一条来往长安路金粟元云向者里会得见洞山则易见自已则难既见洞山为甚却不见自已乃竖拳云看看者个重多少松隐理云我不似洞山指东话西如何是佛你问阿谁他若眼目定动直向道古佛过去久矣X蕲州北禅悟空寂禅师问僧甚处来曰黄州禅曰夏在什么处曰资福禅曰福将何资曰两重公案禅曰怎奈在北禅手里何曰在手里即收取禅便打僧不甘禅随后趂出雪窦显云奇怪宛有超师之作还知者僧么只解贪前不能顾后若在雪窦手里棒折也未放在保宁茂云北禅抛钩者僧施钓一个半觔一个八两且道优劣在者僧在北弹南堂欲云一不做二不休打人须是铁拳头金陵奉先深禅师同明和尚在众时闻僧问法眼如何是色眼竖起拂子或曰鸡冠花或曰贴肉汗衫二人特往请益问曰承闻和尚有三种色话是否眼曰是深曰鹞子过新罗便归众李后主在座不肯白法眼曰寡人来日置茶筵请二僧重新问话明日后主备綵一箱剑一口谓二人曰今日请上座重新问话若问得是奉赏杂綵若问不是只赐一剑法眼陞座深出问今日奉勑问话师还许也无眼曰许深曰鹞子过新罗捧綵便行大众一时散去时法灯作维那乃声钟集众僧堂前勘辩灯曰承闻上座久在云门有什么奇特因缘举一两则商量看深曰古人道白鹭下田千点雪黄鹂上树一枝花维那作么生商量灯拟议深乃打一坐具便归众佛日晢云法眼大人相法灯小丈夫深上座惯得其便虽然若到隆安门下总不许动着何故识法X者惧云溪挺云法灯纵饶掘得万丈深坑将他一时埋却也是贼过后张弓况乎立马成擒未免丧师辱国深公深公得利不可再往奉先同明和尚到淮河见人牵网有鱼从网中透出深曰明兄俊哉一似个衲僧相似明曰虽然如此怎如当初不撞入网罗好深曰明兄你省悟在明至中夜方省径山杲云明上座省得底且道是网罗里底网罗外底愚菴盂云一度被蛇咬三年怕烂草西遯超云须知古人言不虗发且道如何是他欠悟处若向明公语下搜求直须打到棒折若儱侗道个惑乱一上打到棒折尚未放休除此二途还有知二公落处者么乃呵呵大笑云入也入也东塔熹云深禅布弥天网子验衲僧鼻孔惜明上座没量大人被语脉转却末后省去不无未免从他网子里经过眉州黄龙赞禅师问僧近离甚处曰香林龙曰在彼多少时曰六年龙曰世尊在雪山六年证无上菩提汝在香林六年成得个甚么僧无语龙曰移厨喫饭汉宝寿新云者僧据黄宠判断分文不值仔细看来不无长处且道那里是他长处只见波涛濶不觉X洞庭深泉州招庆道匡禅师普请挑泥次中路按拄杖问僧上窟泥下窟泥曰上窟泥庆打一棒又问一僧上窟泥下窟泥曰下窟泥庆亦打一棒又问明招上窟泥下窟泥招放下泥担叉手曰请和尚鑑庆便休径山杲云招庆虽然休去怎奈明招不甘云门当时若见他放下泥担云请师鑑噼嵴也与一棒看他如何折合天宁琦云国清才子贵家富小儿骄愚菴盂云上窟也打下窟也打放下泥担便休去好不了事且道是赏伊是罚伊捡点不出也与你一拄杖福州报慈光云禅师问僧近离甚处曰卧龙慈曰在彼多少时曰经冬过夏慈曰龙门无宿客为什么在彼许多时曰狮子窟中无异兽慈曰汝试作狮子吼看曰若作狮子吼即无和尚慈曰念汝新到放汝三十棒雪窦显云奇怪诸禅德若平展则两不相伤据令则彼此俱险还捡点得出么古南门云者僧且置忽若据令报慈合喫多少棒清化嶾云主善验宾宾能看主可谓二俱作家虽然若是山僧者里只管尽法不顾无民仁王教云一主一宾虽然好手未免互相钝置虽X然末上报慈道念汝新到放汝三十棒且道是赏是罚时有僧出教便打泉州太傅王延彬居士入招庆佛殿指钵盂问殿主者个是什么钵主曰药师钵公曰只闻有降龙钵主曰待有龙即降公曰忽遇拏云攫浪来时作么生主曰他亦不顾公曰话堕也云门偃别殿主云他日生天莫辜负老僧玄沙备别殿主云尽你神力走向什么处去保福展别云归依佛法僧百丈恒别殿主作覆钵势沩山喆云殿主只知瞻前不知顾后太傅神威既逞殿主钵盂犹覆大沩当时若见他道拏云攫浪来时如何托起钵盂道尽汝神力直饶八大龙王来也只得振威虒虎乇愬白巖符云忽遇拏云攫浪来时作么生以手指空云放尔为霖霄汉去复指钵云莫教忘却此中来当时殿主下得者番手脚管取太傅屈膝有分太傅到招庆煎茶朗上座与明招把铫忽翻却茶铫公乃问茶罏下是什么朗曰捧罏神公曰既是捧罏神为什么翻却朗曰事官千日失在一朝公拂袖便出明招曰朗上座喫却招庆饭了却向外边打野榸朗曰上座作么生招曰非人得其便雪窦显云当时但踏倒茶罏沩山哲云王太傅大似相如夺璧怒发冲冠明招X也是忍俊不禁难逢快便大沩若做朗上座当时见问既是捧罏神为什么翻却但呵呵大笑何故见之不取千载难追灜山誾云王太傅如秤衡上星儿觔两分明秤得天下衲僧也然简点将来却被招庆明招捉败且道捉败在甚么处宝掌白云太傅大似挑战无功山僧若作朗上座待问茶罏下是什么便与震威一喝管教者俗汉心平意降又云明招也是东家人死西家人助哀资福侣别云正现大人相益州净众归信禅师僧问莲花未出水时如何净曰菡萏满池流曰出水后如何净曰叶落不知秋天童觉云李陵持汉节潘阆倒骑驴牛眠烱云净众与么答话未免惹人情解山僧者里则不然莲花未出水时如何龙师火帝出水后如何鸟官人皇婺州明招德谦禅师问国泰古人道俱胝只念三行呪便得名超一切人作么生与他拈却三行呪便得名超一切人泰竖起一指招曰不因今日怎识得者瓜洲客泐潭清云明招只识得瓜洲客且不识国泰直饶识得也未梦见俱胝老在明招违和国泰深和尚来问疾才入招便曰阿㖿阿X㖿深师叔救取老僧深曰和尚有什么救处招举头一覰曰咦眼子乌律律地依前是个旧时深上座乃回身面壁更不相见径山印云明招若不转身面壁有甚面目见国泰一疾尚不奈何岂况出入生死愚菴盂代国泰高声唤侍者拏汤来复云苦哉屈哉明招拥炉次僧问目前无法意在目前不是目前法非耳目之所到那句是宾那句是主招指火曰与我向此中拈出一茎眉毛得么曰非伹某甲尽大地人丧身失命招曰你因甚自把髻投衙径山杲云者僧有头无尾明招有尾无头若人道得头尾圆全句云门与你拄杖子天宁琦云不解拈出火里眉毛未知四句中那一句是宾那一句是主妙喜道者僧有头无尾明招有尾无头直饶妙喜道得头尾圆全句天宁拄杖子未放伊在愚菴盂云前不遘村后不迭店且幸留得个火罏子灵巖储云者僧于荆棘林里出头明招向火燄中垂手虽则予夺临时捡点将来二俱不了当时若是灵巖见者僧恁么问便与他噼头一喝不唯使者僧即棘林而成宝所亦与从上漆桶增几分光彩X明招到招庆有度上座问罗山寻常道诸方尽是麸夫少饭惟有罗山是白饭上座从罗山来遂展手曰白饭请些子招打两掌度曰将谓是白饭元来只是麸夫少饭招曰痴人棒打不死度至晚举似诸禅客次招近前曰不审度曰今日便是者上座下两掌有瑫上座曰不用下掌就里许作么生道招曰就里许也道道瑫无对招曰是你诸人一时缚作一束倒卓向尿闼下来日相见珍重天童杰云寻常向诸人道终日在洪波浩渺中舀水相泼浑身无一点湿是他明招踏着者些子自然用出闲闲地惜乎锋头少锐引得许多葛藤若是华藏见他道将谓是白饭元来只是麸夫少饭连腮更与两掌且教者汉疑三十年明招上堂众才集便曰风头稍硬不是汝安身立命处且归暖室商量便归方丈大众随后到方丈招曰才到暖室便见瞌睡以拄杖一时打散荐福璨云风头稍硬且归暖室商量钩头有饵大众随后到方丈黄连随根嚼未是苦才到暖室即便瞌睡以拄杖一时打散可惜黄金如粪土复云明招先锋有作殿后并吞可惜众中无人当时若见道此处风头稍硬且归暖室商量便好一时散去教者老汉要归方丈未可在鄂州黄龙诲机禅师僧问禅以何为义机曰以谤为义X雪堂行云三世诸佛是谤西天二十八祖是谤唐土六代祖师是谤天下老和尚是谤诸山是谤山僧是谤于中还有不谤者也无谈玄说妙无沙数怎似双峰谤得亲天宁琦云若有人问南湖禅以何为义向他道以赞为义且道谤底是赞底是眼见则瞎耳听则聋口说则哑心思则穷天际雪埋千丈石洞门冻折几株松福州鼓山智岳了宗禅师初游方至鄂州黄龙便问久向黄龙及乎到来祇见赤班蛇龙曰汝祇见赤班蛇且不识黄龙山曰如何是黄龙龙曰滔滔地山曰忽遇金翅鸟来又作么生龙曰性命难存山曰恁么则被他吞却去也龙曰谢阇黎供养山便礼拜灜山誾云今日撞着个买剑客三十文货与一口白巖符云黄龙一等做处予夺得宜不媿为巖头嫡孙然冷地里不知不觉直为鼓山吞却还有人辨得出么鼎州大龙智洪弘济禅师僧问色身败坏如何是坚固法身龙曰山花开似锦㵎水湛如蓝径山杲云若以此明坚固法身生身入地狱愚菴盂云试问大龙还曾梦见坚固法身么广教玉挥拂子云会么昨日是三十今朝乃初一展事投机知不知野老爱闲烟树立无限轮椎噼X不开古今空射辕门戟拟不拟如山屹三更半夜过牢关忠言不避风前泣福州报慈院文钦禅师僧问如何是妙觉明心慈曰今冬好晚稻出自秋雨成灜山誾云知时识节须是报慈若论妙觉明心未梦见在且毕竟作么生是妙觉明心喝一喝漳州地藏桂琛禅师问僧甚处来曰南州藏曰彼中佛法如何曰商量浩浩地藏曰怎如我者里栽田博饭喫曰怎奈三界何藏曰唤什么作三界沩山哲云清贫长乐浊富多忧报恩秀于怎如我者里栽田博饭喫下云当时便好道恁么则非但南州也博山来云者僧羁縻三界带累他南州禅客俗气不除如今还有与地藏相见者么更须抛却犁耙锄头始得大慈言云大小地藏道个栽田博饭不妨令人疑着无端末上道你唤什么作三界却似龙头蛇尾仁王教云地藏家风无媿古佛真个千载一遇乃为者僧一拶直得七零八落地藏问僧甚处来曰秦州藏曰将得什么物来曰不将得物来藏曰你为什么对众谩语其僧无对藏却问秦州岂不是出鹦鹉曰鹦鹉出在陇西藏曰也不较多沩山哲云者僧亲从秦州来为什么道对众谩语X要会么作客不殷勤带累主人拖泥涉水福州安国慧球禅师上堂我此间粥饭因缘为兄弟举唱终是不常欲得省要却是山川大地与汝发明其道既常亦能究竟若从文殊门入者一切无情土木瓦砾助汝发机若从观音门入者一切音响瑕蟇蚯蚓助汝发机若从普贤门入者不动步而到以此三门方便示汝如将一只折箸搅大海水令彼鱼龙知水为命会么若无智眼而审谛之任汝百般巧妙不为究竟瑯琊觉云虽是善因而招恶果荐福行云若据山僧捡点安国自已性命亦未知落处在者里一只折箸也不消得莫有虎口夺食者么若无山僧不免向灸瘢上更下一燋去也拍禅床下座东禅观云安国一时嚼饭餵婴儿不知旁观恶心福州大章山契如菴主僧问生死到来如何回避章曰符到奉行曰恁么则被生死拘将去也章曰阿㖿㖿灜山誾云者老汉恁么放憨直得阎家拱手虽然更须勘道始得宗门拈古彚集卷第三十八X宗门拈古汇集X卍XXX宗门拈古彚集卷第三十九古杭白巖嗣祖沙门净符彚集南八汝州首山省念禅师示众拈竹篦曰唤作竹篦则触不唤作竹篦则背汝诸人且唤作什么时叶县省在会下乃近前掣得抛向堦前却曰是什么山曰瞎县于言下大悟广慧琏云省驴汉悟则太煞悟要且未尽先师意旨天宁琦云广慧恁么道先师实有意旨那将一把火照看面皮厚多少下坡不走快便难逢若是向上提持还我竹篦师兄始得云居庄云脱体风流须是首山当机抗敌还他叶县一向与么去临济佛法扫土而尽瓯峰承云我王库内无如是刀明招补云我当时若在待道汝诸人唤作什么但嘘两虗管取首山者汉瓦解氷消首山因汾阳问百丈卷席意旨如何山曰龙袖拂开全体现曰师意如何山曰象王行处绝狐踪汾于言下大悟礼拜起曰万古碧潭空界月再三捞摝始应知保宁茂云大小首山龙头蛇尾有底便道真不掩伪曲不藏直拍禅牀云毗婆尸佛早留心直至如今不得妙X首山因僧问如何是佛山曰新妇骑驴阿家牵曰未审甚么句中收山曰三玄收不得四句岂能该曰此意如何山曰天长地久日月齐明首山念又因僧问新妇骑驴阿家牵意旨如何山曰百岁翁翁失却父曰百岁翁翁岂有父耶山曰汝会也又曰此是独坐无尊卑从上无一法与人愚菴盂云钦深渊默漆鸡头大将军除壁虱光相得云与么答话应机接物不妨迅捷检较将来未免旁观者哂首山因僧问如何是佛山曰杖林山下竹筋鞭道峰清云首山控千里马发穿杨箭无有不中之者怎奈遇着者僧致令劳而无功若有问道峰如何是佛祇向道此问何来且道与首山是同是别汝州广慧真禅师风穴问会昌沙汰时护法善神向什么处去真曰常在阛阓中要且无人见穴曰你彻也径山杲云你道风穴自彻也未青八鼎州梁山缘观禅师示众南来者与伊三十棒北来者与伊三十棒瑯瑘觉云梁山好一片真金将作顽铁卖却瑯瑘即不然南来者与你三十棒北来者与你三十棒从教天下人贬剥天童忞云瑯瑘虽不将金作铁卖其奈自不说价X要人还钱广润又则不然南来者与你三十棒北来者与你三十棒棒头有眼明如日要识真金火里看佛日晳举瑯瑘语毕云二老可谓婆心太切只知入水入泥不顾旁观者哂隆安即不然南来者任他南来北来者任他北来三十棒切忌动着何故黄金自有黄金价何必和沙卖与人白巖符云瑯瑘搀行夺市锥只恁么利广润拟出一头凿只恁么方要见梁山较三千里梁山上堂真园头出问家贼难防时如何山曰识得不为冤曰识得后如何山曰贬向无生国里曰莫是他安身立命处么山曰死水不藏龙曰如何是活水龙山曰兴波不作浪曰忽遇倾湫倒岳时如何山下座把住曰阇黎莫教溼着老僧袈裟角黄龙清云梁山老汉洞达机宜堪称作者怎奈借便开门展转令人着贼黄龙即不然才见问家贼难防时如何便与一刀两断教伊永绝窥窬然虽如是忽有个衲僧出来却指山僧云贼贼又作么生具眼者辨取天童华云梁山和尚要且只解战贼不解杀贼有问山僧家贼难防时如何噼嵴便打何故不见道齐之以礼云门信云园头久默此要真有运筹帷幄决胜千里之机苟非梁山大难抵敌虽然末后中他一箭X且喜卸甲而归还有救得者么若问云门忽然倾湫倒岳时如何但向道照管尾巴且看园头作何折合栖霞成云擒贼须擒王梁山纵之而不擒何也葢欲试其贼之手段果能为王否应菴云只解战贼不解杀贼呜唿杀又何难战不易也使其弓折箭尽自肯投降则贼可转为良民矣齐之以礼必先导之以德龙华体云梁山老人向平田浅草拨着个焦尾大虫直是利害若非深谙伏虎之方几遭毒口遂高声召云大众者里也有一个好生隄防还见么乃蓦拈拄杖下座一齐打散凤山启云正偏妙叶玉线金针者僧如庖丁游刃用有余饶梁山似郢匠挥斤纤毫无损应菴曰只能战贼不解杀贼殊不知垂衣裳而天下治者尧舜也河渚谦云梁山原来胆小只能识贼贬贼不能用贼若是山僧待问家贼难防时如何但向道用防作么不见道家无小使不成君子白巖符云真公一挨一拶尽有捋虎须底胆略自非梁山老汉濶大门墙难为包裹虽然者里却不恁么待道忽遇倾湫倒岳时如何噼嵴便打云者畜生看你走向甚么处去宝光渊云梁山老汉也是当断不断返招其乱若X据宝光见处待问家贼难防时如何便与三十痛棒趁出为什么不见道来说是非者便是是非人梁山因太阳玄参问如何是无相道场山指观音像曰者是吴处士畵底玄拟进语山急索曰者个是有相底如何是无相底玄顿悟于言下遂作礼起却依位立山曰何不道取一句玄曰道即不辞恐上纸笔报亲舟云大似云雷相送冲霄跨汉只在片时咦清化嶾云犀因翫月纹生角象被雷惊花入牙栖霞成云梁山可谓有奔流度刃之机活捉生擒之手太阳如香象渡河截流而去忽然回顾直得满地落花红似锦百川四凟尽芬芳乌龙岑云玉线金针绣鸳鸯于锦上须是梁山东君布令见春工于一枝还他玄老虽然杰出当时未免费人脣舌金陵清凉法眼文益禅师问修山主毫釐有差天地悬隔你作么生会修曰毫釐有差天地悬隔眼曰与么又争得曰和尚作么生眼曰毫釐有差天地悬隔修便礼拜东禅齐征云山主恁么祇对为甚么不肯及乎请益法眼乃仍只恁么道且道疑讹在什么处者里看得透许你具一只眼五祖戒别法眼噼嵴便打保宁勇云修山主当时何不也好向法眼道与么会又争得白巖符云大小保宁错过修山主也不X知是他便礼拜也太煞誵讹径山杲云法眼与修山主丝来线去绵绵密密扶起地藏门风可谓满目光生若是径山门下更买草鞋行脚始得何故毫釐有差天地悬隔甚处得者消息来天宁琦云二老汉不会转身句加今有问天宁毫釐有差天地悬隔作么生会向他道昨日有人恁么问三十棒趁出院去也报恩秀云万松当时见法眼道恁么又怎得向道久闻和尚有此机要不然摆手便行管取一时坐断博山来云法眼勾人在不疑之地且道有多少法术王言如丝其出如纶河渚谦代修云和尚元来别有长处法眼问僧甚处来曰泗洲礼拜大圣来眼曰大圣今年出塔否曰出眼却问旁僧曰你道伊到泗洲不到泗洲浮山远云者僧到即到泗洲只是不见大圣道场全云者僧见即见大圣只是不曾识法眼东禅观云者僧到也到泗洲见也见大圣识也识法眼只是自讨头不见报恩琇云者一队汉病在膏盲只顾道那僧不见谁知却是自不识那僧有人出来道和尚也是扶弱不扶强新报恩随声便打且道是肯他不肯他X法眼因僧问声色两字甚么人透得眼却谓众曰诸上座且道者个师僧还透得也未若会此僧问处透声色也不难天童觉云从前不了祇为家贼难防直下分明且向草菴止宿高峰妙云明修栈道暗度陈仓愚菴盂云平地上死人无数法眼指凳子曰识得凳子周帀有余云门偃云识得凳子天地悬殊雪窦显云泽广藏山理能伏豹荐福怀云识得凳子是楠木做圆通秀云识得凳子四脚着地泐潭清举法眼云门雪窦语毕云三个汉总是依他作解明昧两岐不脱见闻如水中月黄龙即不然逼塞干坤外开张日月前径山杲云识得凳子好剃头洗脚虽然如是错会者多龙池传云识得凳子更参三十年归来休云依旧是凳子云门澄云识得凳子正有事在清化嶾云识得凳子不许坐着坐着则祸事资福侣云识得凳子双目如瞽灵谿昱云法眼解放不解收云门解收不解放天衣平地上喫交总是依草附木何如拽杖看云起X闲听黄鹂三两声法眼问觉上座船来陆来觉曰船来眼曰船在什么处曰船在河里觉退眼乃问旁僧曰你道适来者僧具眼不具眼博山来云虗空无彩色大海有波澜报恩琇代旁僧云贼过点兵义山讷云丝来线去不露锋铓自非见处精明用处自在何以能此虽然你若作佛法会带累他二老不值半文钱慧云盛云觉上座四稜蹋地故法眼退已让人旁僧若是个汉好与道潭州纸贵一状领过白巖符云与么相见可谓大羮玄酒一扫诸方古今残剩不妨奇特中奇特乃无端向旁僧露尿臭气得不返令人恶心獬云法眼恁么问觉上座恁么答若作佛法会入地狱如箭射法眼因僧参次乃以手指帘寻有二僧齐去卷帘眼曰一得一失黄龙清云法眼镆鎁在手杀活临时二僧齐去卷帘且道那个得那个失还会么世事但将公道断人心难与月轮齐南㵎问云法眼探头二僧逐块直饶收处迅捷未免平地喫交百丈泐云八字打开眉横鼻直眼里无筋一世贫X千古万古空相忆法眼道一得一失还有分疎得者么卓拄杖云山僧口门窄资福侣云虎啸堂前又且不然或有二僧一齐卷帘但向道一对无孔铁锤且道赏伊罚伊若到诸方不得错举曹溪珠云清凉老汉指尖头上大有神锋二僧不善𢌞避未免丧身失命若是个汉当时待指帘便好与掀倒禅牀法眼因僧问承教有言从无住本立一切法如何是无住本眼曰形兴未质名起未名博山来云形未兴名未起且道森罗万象从何处得来者里放过即不可喝一喝法眼上堂三通鼓罢簇簇上来佛法人事一时周毕慧温尼云三通鼓罢簇簇上来拄杖不在苕帚柄聊与三十天童忞云法眼用钩慧温用锥山僧也不钩你也不锥你且放教冷来看乃云三通鼓罢簇簇上来向下文长付在来日法眼问永明潜曰律中道隔壁闻钗钏声即名破戒现覩金银合杂朱紫骈阗是破戒是不破戒明曰好个入路眼曰汝向后有五百毳徒为王侯所重在天宁琦云真个入得锦上铺花若入不得眼中着屑光相得云法眼欲从火里拈出一茎眉毛既不可X得而永明乃善于就窠打劫固足称矣然只解瞻前不能顾后资福广云石雨和尚住云门时每拈此话问人无有契其机者广后至亦蒙问及广答云此是古人作用耳雨持以示众大为称赏越年复举此话问广云汝去年道是作用且道是甚么作用广云大似骑贼马杀贼雨便休去不复措一辞大众且道山僧此两语有得失无得失雨和尚赞叹休去是好心不是好心者里见得方有参学眼法眼因僧问如何是曹源一滴水眼曰是曹源一滴水天童杰云法眼和尚向百战塲中舞纛旗未免旁观者哂忽有问灵隐如何是曹源一滴水只对他道和屎合尿法眼因僧慧超问如何是佛眼曰汝是慧超金粟元云法眼恁么抵对可谓瘥病不假驴䭾药能弹何用玉丝絃者僧悟去亦觉可人检点将来犹有事在且道是什么事咄玄沙道底广胤标云红炉点雪还他作者者僧懵懵懂懂担一尊没鼻孔古佛要法眼与他点睛法眼轻轻与他一点立时光天照地然到衲僧门下更须擉瞎方堪共语法眼因僧问古佛堂前何人先到眼曰不动步者资福广云法眼恁么答话引他业识茫茫者坐在X无魂必死之地将谓古佛堂前可以坐致殊不知唐丧光阴虗消岁月古佛堂前驴年梦见然则毕竟什么人先到即向他道牛头狱卒襄州青溪洪进禅师问修山主明知生是不生之理为甚么为生死之所流修曰笋毕竟成竹去如今作篾使还得么进曰汝向后自悟去在修曰某甲所见止如此上座意作么生进指廊下曰者个是监院房那个是典座房修即礼谢白巖符云大小青溪他是将门之子不是惯欺僚属祇为他富堪敌国差珍异宝东掷西抛总是他寻常事又何足怪虽然祇如修山主礼谢且道是会了恁么不会恁么为是别有利害抚州龙济绍修禅师问僧甚处来曰翠巖济曰翠巖有何言句示徒曰寻常道出门逢弥勒入门见释迦济曰与么道又争得僧便问和尚又如何济曰出门逢阿谁入门见什么僧于言下有省荐福怀云山僧则不然出门则吴山楚水入门则佛殿行廊或有个衲僧出问师意如何却许伊具一只眼西禅需云龙济头白齿黄作恁么语话嬾菴即不然出门竹径无人埽入户方塘照影寒龙济上堂具足凡夫法凡夫不知具足圣人法圣人不会圣人若会即同凡夫凡夫若知即是圣人此语具一理二义若人辨得不妨于佛法中有个入处若X辨不得莫道不疑好珍重黄龙清云修山主只知布网张罗不觉自遭笼罩至今不得出身径山杲云点铁化为金玉易劝人除却是非难天宁琦云修山主熟处难忘也是胡地冬抽笋净慈一云直饶有个入处堪作什么凡夫则是凡夫圣人则是圣人且道凡圣两忘一句作么生道闲持经卷倚松立笑问客从何处来愚菴盂云辨得也是草里汉辨不得也是草里汉若龙济者不敢批评请自领去龙济颂曰欲识解脱道诸法不相到眼耳绝见闻声色閙浩浩昭觉勤云声不到耳色不到眼声色交参万法成现且道还蹋着解脱道也无不省者个意修行徒苦辛龙济颂曰初心未入道不得閙浩浩钟声里荐取鼓声里颠倒天目礼云修山主可谓五音六律无相夺伦美则美矣要且活埋在声尘堆里至今出身不得何故玄沙道底龙济颂曰二破不成一一法镇长存若人一二解永劫受沉沦昭觉勤云修山主直似倚天长劒凛凛神威向平坦坦处壁立千仞壁立千仞处平坦坦虽然只道X得一半山僧即不然二破不成一一法亦不存不作一二解永劫受沉沦龙济曰是柱不见柱非柱不见柱是非巳去了是非里荐取径山杲咄云又是从头过天宁琦云教里少哩修山主有多少奇特也只是座主见解未梦见我衲僧巴鼻在见露柱但唤作露柱见灯笼但唤作灯笼不得动着动着三十棒龙济曰万法是心光诸缘唯性晓本无迷悟人只要今日了天宁琦云既无迷悟了个什么从前汗马无人识只要重论葢代功福州东禅玄亮禅师僧问本无迷悟为什么却有佛有众生禅曰话堕也灜山誾征云且道是者僧话堕东禅话堕试论量看随州智门光祚禅师僧问莲花未出水时如何门曰莲花曰出水后如何曰荷叶天童觉云灵龟无卦兆空殻不劳钻智门因僧问如何是佛门曰踏破草鞋赤脚走如何是佛向上事门曰拄杖头边挑日月雪窦显云千兵易得一将难求笑巖宝云一句明三句三句明一句还他智门只如雪窦恁么道在者僧在智门具眼者定当看X智门因僧问如何是般若体门曰蚌合明月曰如何是般若用门曰兔子怀胎雪窦显云非惟把定世界亦乃安怗邦家若善能参详便请丹霄独步古南门云古南则不然如何是般若体盲人见暗如何是般若用机妇停梭大众何必特地参详幸在家中稳坐还会么早知灯是火饭熟几多时鼎州德山慧远禅师解夏上堂僧问九旬禁足今巳满自恣之仪事若何山曰猢狲趁蛱蜨九步作一歇曰未审意旨如何山以颂示之曰两个儿童舁木鼓左边打了右边舞剎那变现百千般分明示君君记取瑞巖愠云答也答了颂也颂了怎奈者僧未肯点首在灵巖路见不平要与德山相见自恣在今朝有花当面贴一句定誵讹猢狲趁蛱蜨蛱蜨飞无处寻空中打坐海底穿针蓦拈拄杖顾视左右云众中莫有因斋庆赞者么卓拄杖云休将闲学解埋没祖师心蕲州五祖戒禅师因玉㵎颂云门北斗藏身话曰北斗藏身为举扬法身从此露堂堂云门赚杀他家子直至如今谩度量且问其作颂之意㵎乃张目视之戒曰若恁么会云门不值一钱公亦当无两目后㵎果如其言戒暮年亦失一目觉范曰今人妄意测度先德之言疑误后昆亦可以少诫X中峰本云北斗藏身岂但玉㵎颂不出便是五祖戒也只得向背后叉手暮年各损其目也是好釆洪公谓误谤先宗感果如是休将闲学解埋没祖师心五祖问僧近离甚处曰东京祖曰还见天子也无曰常年一度出金明池祖曰有理可恕无理难容出去真如元征云者僧亲从东京来他恁么应对见天子不见天子五祖末上与么道是赏伊是罚伊莲华峰祥菴主示寂日拈拄杖示众曰古人到者里为什么不肯住众无对峰乃曰为他途路不得力复曰毕竟如何以拄杖横肩曰楖𣗖横担不顾人直入千峰万峰去言毕而逝昭觉勤云也好与三十棒只为他担板脑后见腮莫与往来诸人还辨得菴主么脚跟也未点地在天童觉云负入不负出本色住山人思大吞尽诸佛普眼不见普贤且道病在甚么处蓦拈拄杖卓一下云官不容针私通车马宝寿新云莲峰拄杖子搅乱三千大千世界了也还知么却化为龙矣还降得么咦明招补云菴主老不歇心怎奈土旷人稀相逢者少枣树第二世禅师问僧近离甚处曰汉国树曰汉国天子还重佛法也无曰苦哉赖值问着某甲若是问着别人则祸生树曰作什么曰人尚不见有X何佛法可重树曰阇黎受戒来多少时曰二十夏树曰大好不见人便打雪窦显云者僧棒即喫要且去不再来枣树令虽行怎奈无风浪起南堂欲云者僧句里藏锋枣树棒头有眼说什么去不再来直须棒了出院天奇瑞云埋兵索战输他作者量敌排军岂不伤躯正眼从来付大谋大众到者里如何免得良久云涂毒鼓边休侧耳古南门云者僧有前无后枣树有后无前雪窦明眼难瞒要且蹉过棒头白巖符云者僧祇解慎初不解护末枣树虽善护末要且不解慎初拈拄杖云者里还有善始善终者么设有在白巖门下并须喫棒为什么聻待你脱却汗臭衫子谩谩来与你道枣树问僧发足甚处曰闽中树曰俊哉曰谢师指示树曰屈哉僧作礼树曰我与么道落在什么处僧无语树曰彼自无疮勿伤之也昭觉勤云凡为宗师言不虗发者僧既是闽中来有何俊哉谢师指示有何屈哉还见得誵讹么若见得方信道枣树在山僧拂子头上无风起浪好肉剜疮其或未然老僧罪过弥天枣树因僧辞乃问若到诸方有问老僧此间法道你作么生对曰待问即道树曰何处有无口底佛曰祇X者也还难树竖拂子曰还见么曰何处有无眼底佛树曰祇者也还难僧遶禅牀一帀而出树曰善能祇对僧便喝树曰老僧不识子曰用识作么树敲禅牀三下昭觉勤云枣树有口如哑者僧有眼如盲遶禅牀一帀败军之将敲禅牀三下弓折箭尽白巖符云枣树用尽伎俩毕竟不奈者僧何者僧呈尽丑态毕竟脱枣树笼罩不得二俱不了若到山僧者里并须喫棒趁出宗门拈古彚集卷第三十九宗门拈古汇集X卍XXX宗门拈古彚集卷第四十古杭白巖嗣祖沙门净符彚集南九汾阳太子院善昭禅师僧问如何是接初机底句阳曰汝是行脚僧如何是辨衲僧底句阳曰西方日出卯如何是正令行底句阳曰千里特来呈旧面如何是立干坤底句阳曰北俱卢州长粳米食者无瞋亦无喜又曰只将此四转语验天下衲僧才见汝出来验得了也翠巖芝云先师将此四句语验天下衲僧仔细思X量却被天下衲僧一时勘破径山杲云诸人要识大愚么三年无改于父之道可谓孝矣汾阳示众识得拄杖子行脚事毕云峰悦拈拄杖云者个岂不是拄杖那个是你行脚事复云楖𣗖横檐不顾人直入千峰万峰去沩山哲拈拄杖云者个是拄杖那个是行脚事直饶向者里见得于衲僧门下只是个脱白沙弥若也不识且向三家村里东卜西卜忽然卜着也不定泐潭澄云识得拄杖子入地狱如箭射灵隐岳云汾阳虽是开口见胆未免落在第二头蓦拈拄杖云者个不得唤作拄杖子漆桶参妙峰善云识得拄杖子行脚事毕错识得拄杖子入地狱如箭错老僧则不然识得拄杖子错复云妙峰三个错不是无病药庞公卖笊篱清平道木杓径山琇拈拄杖云者个唤作拄杖子早是头上安头那堪更云识得行脚事毕大小汾阳话作两橛伏龙长云识得拄杖子更买草鞋行脚三十年云居庄云汾阳一条拄杖换却天下衲僧眼睛宝掌白云今之禅和子才见人提起个拄杖子便向白木枝上着倒莫说行脚事要做个脱白沙弥犹未得在乃呈起拄杖云者个是拄杖子用识作X么皮下有血底一手夺来抝作两橛山僧也只得唾手休去若是三搭不回正好南天台北五台行驴脚马脚无了日在普廕举伏龙语毕云二尊宿一人坐杀天下衲僧至今走不得一人走杀天下衲僧至今坐不得大云道识得者个穿却鼻孔到者里直使天下衲僧欲走走不得欲坐坐不得然虽如是报恩有分白巖符云尽大地是条拄杖子你作么生识不学汾阳头上安头别道一句看拟议不来噼嵴便打汾阳示众拈拄杖曰三世诸佛在者里为汝诸人无孔窍遂走向山僧拄杖里去强生节目净因成云汾阳与么示徒大似担雪填井旁若无人山僧今日为汝诸人出气拈起拄杖云三世诸佛不敢强生节目却向山僧拄杖里走出向诸人道我不敢轻于汝等汝等皆当作佛天童忞云唿来遣去许他二老死蛇活弄然虽如是向上一窍未曾动着山僧今日为诸人拈掇去也拈起拄杖云识得者个三世诸佛被诸人穿却鼻孔若也未识诸人鼻孔被三世诸佛穿却掷下拄杖云是个什么汾阳示众夫学般若菩萨当参活句莫参死句天童忞云有般汉闻恁么说话便商量道有义味是死句无义味是活句似则固似怎奈摩斯咤心肝不在树头上此去弥勒佛下生时尚隔五十六X亿七千万岁在然则毕竟作么生是活句靠拄杖云强中强吉中吉波罗会上有殊利当门不用栽荆棘急力勑明州城内近来少贼顾侍者云有人守方丈么者云有自云山僧今秋防失脱汾阳因僧问如何是祖师西来意阳曰青绢扇子足风凉中峰本云拈得便用道出平常山高水濶地久天长青绢扇子足风凉是拈得便用耶道出平常耶谁人知此意令我忆汾阳汝州叶县归省禅师问僧日暮投林朝离何处曰新戒不曾学禅县曰生身入地狱下去智门宽代僧进语云钥匙在和尚手里洞山聪云者僧言中有响许你是个作家怎奈有前无后当时若是个俊俏衲僧待道生身入地狱何不向道却烦和尚引导叶县因僧问诸余即不问如何是今日施设县曰有你者瞎驴在曰与么则打鼓弄琵琶县曰捺胄放屁声云峰悦云然则一期以势欺人其奈事不孤起叶县老人失却一只眼还有人捡点得出么你若捡点得出云峰分半院与你若捡点不出良久云横按镆鎁全正令太平寰宇斩痴顽襄州谷隐山蕴聪慈照禅师上堂十五日巳前诸佛生十五日巳后诸佛灭十五日巳前诸佛生X你不得离我者里若离我者里我有钩子钩你十五日巳后诸佛灭你不得住我者里若住我者里我有锥子锥你且道正当十五日用钩即是用锥即是正当十五日钩锥一时息更拟问何如回头日又出昭觉勤云放行处把住把住处放行虽是为人钳锤怎奈伤锋犯手若是崇宁则不然十五日巳前不得住我者里若住我者里我放火烧你十五日巳后你不得离我者里你若离我者里我放火烧你正当十五日化为万斛明珠撒在大千沙界处处尽放光明各各急须着眼径山杲云恢张三玄三要扶竖临济正宗须是恁么人始得虽然如是云门即不然十五日巳前诸佛本不曾生十五日巳后诸佛本不曾灭十五日巳前你若离我者里我也不用钩钩你一任横担拄杖紧捎草鞋十五日巳后你若住我者里我也不用锥锥你一任抝折拄杖高挂钵囊且道正当十五日合作么生十五日前后钩锥徒尔为今朝十五日正好用钩锥且作么生用路逢死蛇莫打杀无底篮子盛将归天宁琦云用尽自已心笑破他人口报恩秀云妙喜向石门放行处把定把定处放行终是撞头磕额赖有末后句与天童同参且道同参底事作么生石女夜裁无缝锦死蛇多出放生篮X伏龙长云二大老把手上高山怎奈旁观者哂且道无明有甚长处十五日巳前诸佛生以不生生为生十五日巳后诸佛灭以不灭灭为灭十五日巳前你若住我者里我却用锥锥你直须尸横万里血溅梵天十五日巳后你若离我者里我却用钩钩你直须眉毛撕结鼻孔相拄所以道十五日前后钩锥常在手正当十五日大家要知有一任面南看北斗草木丛林狮子吼栖霞成云谷隐恁么说话大似手忙脚乱奈伊不何摄山即不然十五日巳前你若住我者里一任吟风啸月十五日巳后你若离我者里一任翫水观山正当十五日又作么生意气不从天地得英雄岂借四时催谷隐因僧问如何是夜半正明天晓不露隐曰牡丹花下睡猫儿广胤标云花明无月夜声急正秋天今人动輙以理事功位会他家里事却似捧土培泰山掬水沃东海直是远在且毕竟如何即是竿头丝线从君弄不犯清波意自殊谷隐入州看官路逢延庆长老问中路相逢一句作么生道隐曰某甲礼拜和尚有分明日到院茶话次庆曰昨日闻学士说新石门和尚和尚久在石门为什么却新去隐曰脑后合掌天宁琦云石门道某甲礼拜和尚有分延庆着贼X也不知要识石门么李靖三兄久经行阵虽然如是未免倚势欺人谷隐因僧问一阳才起天地咸知依时及节事如何隐曰午夜灯光连夕照曰照后如何隐曰茶烟香篆一时清天童忞云山僧则不然有问一阳才起天地咸知依时及节事如何伹向道长至来朝贺昏钟此夜参参后如何大众归单打坐两序𥨊堂茶汤广教玉云慈照禅师答者僧话要且无合杀山僧则不然有问依时及节事如何便捧更问如何若何连棒趂出倘或是个衲僧必定有转身一路谷隐因僧问一处火发任从你救八方齐发时如何隐曰快曰还求出也无隐曰若求出即烧杀你僧礼拜隐曰直饶你不求出也烧杀你仁王教云我不似谷隐联纤八方火发时如何合掌云诸行无常是生灭法生灭灭巳寂灭为乐汝州广慧元琏禅师参首山问学人亲到宝山空手回时如何山曰家家门前火把子慧曰某甲从今不疑天下老和尚舌头也山曰汝会处作么生与我说来看慧曰祇是地上水碙砂山曰汝会也慧便礼拜径山杲云你道首山还肻他广慧也无若道肻他何故不与一棒若道不肻他何故不与一棒有人于此道得妙喜与你一棒X并州承天三交智嵩禅师示众第一单鎗甲马第二甲马单鎗第三撒星排阵第四衣锦还乡僧便问如何是单鎗甲马交曰不是金牙作怎能射尉迟曰如何是甲马单鎗交曰金镞马前落娄樊丧胆魂曰如何是撒星排阵交曰阵云横海上未辨圣明君曰如何是衣锦还乡交曰四海无消息回奉圣明君天宁琦云三交幸是太平时节何得干戈相待报恩今日也不用单鎗甲马也不用甲马单鎗也不用撒星排阵也不用衣锦还乡寒来向火热则乘凉撒手到家人不识了无一物献尊堂大觉昇云三交虽有图王定乱之谋不免为太平奸贼大觉无者许多般去就却能坐致太平乃竖拂子云会么吾宁鬬智不鬬力一纸贤于十万师青九郢州太阳警玄禅师上堂夜半乌鸡抱鹄卵天明起来生老鹳鹤毛鹰嘴鹭鸶身却共乌鸦为侣伴高入烟霄低飞柳岸向晚归来仔细看依稀却似云中鴈崇先奇云混不得类不齐太阳老人拈示殆尽只是罕遇知音皐亭恁么道多少错会者又向炭库里作活计白巖符云恁么说话若人委悉得三病二光一时透脱不然山僧且为你点破舜若多神被无手人X将兔角杖打得通身红烂直得鲜血淋漓大地如雪还委悉么直饶你委悉得要见太阳犹隔一由旬在太阳问僧甚处来曰洪山阳曰先师在么曰在阳曰在即不无请渠出来我要相见僧曰聻阳曰者个犹是侍者僧无对阳曰喫茶去龙池微云者僧将一条断贯索到处要穿人鼻孔者回却被明安老汉穿却直得措手脚不办虽然明安老汉在洞下不无所长若是临济棒折也未放在崇先奇云者僧果的从洪山来只是错传洪山语以致虗费太阳常住茶汤太阳因僧问如何是和尚家风曰满瓶倾不出大地没饥人报恩伦云明安老汉不负问端尽情吐露可谓所得甚简施设弥宽丹霞道罔象无心黄帝重卞和有志楚王嫌虽谓知言然亦只是矢上加尖空中着楔要识明安家风么热则乘凉寒向火了无闲事挂心头崇先奇云太阳老人从来家风严密门庭广大可惜者僧不是登龙者明州雪窦重显禅师到大龙问语者默者不是非语非默更非总是总不是拈却大用现前时人知有未审大龙如何龙曰子有如是见解那窦曰者X老汉瓦解氷消龙曰放你三十棒窦礼拜归众龙却唤云适来问话底僧出来窦便出龙曰甚处是老僧瓦解氷消窦曰转见败阙龙作色曰叵耐叵耐窦不顾后举似南岳福严雅雅曰大龙何不与本分草料窦曰和尚更须行脚南㵎问云宾则始终宾主则始终主检点将来二俱不了山僧则不然待问大龙如何噼嵴便棒者老汉今日瓦解氷消连棒趂出免得递相钝置福严云何不与本分草料雪窦却道和尚更买草鞋行脚始得我要问福严本分草料甚么处去也拈拄杖云龙蛇易辨衲子难瞒崇先奇云雪窦老人大似个黠儿拾得风流袋不顾旁观者哂且道谁是旁观白巖符云逆剥龙鳞倒拖兕尾固是英雄豪杰流事然在大方老作又当好笑你道他笑个甚么他笑道新妇儿方梳澡六幅长裙就地扫翻踪马上握金鞭不顾堂前有大嫂雪窦举古德曰眼里着沙不得耳里着水不得忽有个汉信得及把得住不受人瞒佛祖言教是什么热椀鸣声便请高挂钵囊抝折拄杖管取一员无事道人又曰眼里着得须弥山耳里着得大海水一般汉受人商量佛祖言教如龙得水似虎靠山却须挑起钵囊横担拄杖亦是一员无事道人复云恁么也不得不恁么也不得然后没交涉三员无事道人中选X一人为师天童觉云坐断干坤建立世界和光混俗各有所长且道选那一人为师蓦拈拄杖云穿过了也南堂欲云高挂钵囊抝折拄杖未是无事道人挑起钵囊横担拄杖亦未是无事道人恁么也不得不恁么也不得然后没交涉亦未是无事道人卓拄杖喝一喝云木马火中嘶黄昏后日出崇先奇云雪窦虽则慈悲之故有落草之谈带累多少人生陷地狱要识三员无事道人么也只是官驿里撮马粪汉雪窦为道日损偈曰三分光阴早二过灵台一点不揩磨区区逐日贪生去唤不回头怎奈何无禅才云雪窦老汉颟颟顸顸儱儱侗侗更参三十年也未会禅在然虽如是土旷人稀试听下个註脚瞎却摩醯三只眼南北东西路不分千林落叶无人扫独自松门展脚眠雪窦曰大施门开无壅塞忽有个衲僧出来雪窦倒退七百里何故临危不悚人有老宿云大施门开无壅塞忽有个衲僧出来两手分付何故心不负人面无惭色又老宿云大施门开无壅塞忽有个衲僧出来三十棒一棒也不较何故许人一物千金不移天童忞云灵峰今日亦大施门开无壅塞忽有个衲僧出来且教他立在门外何故伊欠少个什么X雪窦因僧问古人道有读书人到来意旨如何窦曰且在门外立曰请师相见窦曰任是颜回亦不通天童忞云雪窦虽是真实相为太杀不近人情若是天童有问读书人到来时如何导之以德请师相见齐之以礼毕竟意旨如何相逢相见呵呵笑更有春风春又春雪窦上堂起立曰雪窦得与么高诸人得与么矮若人道得齐肩句许伊把定干坤广润融云雪窦恁么说禅忒杀齐头故事山僧则不然蓦涌身上禅床竖拄杖云广润得与么高诸人得与么矮若人道得齐肩句犹是兔子喫牛奶雪窦示众客从远方来遗我径寸璧中有四箇字字字无人识佛鑑懃云客从远方来遗我径寸璧中有四箇字不必重拈出高峰妙云二大老一人说易一人说难未免见有偏枯高峰则不然客从远方来遗我径寸璧中有四箇字字字无平仄焦山杰云前二老明中有暗暗中有明高峰半明半暗总未免偏枯我则不然客从远方来遗我径寸璧中有四箇字字字无点画雪窦示众天得一以清地得一以宁衲僧得一以无风浪兴尔若辨得祸不入慎家之门天童悟云者龙头蛇尾汉错下註脚天得一以清X地得一以宁衲僧得一以无风浪兴以拄杖一时趂散石佛伽云大小雪窦惯向人前卖弄我当时若在便与掀翻几案雪窦示众诸人要知真实相为么但上无攀仰下绝已躬自然常光现前个个壁立千仞云峰悦云雪窦恁么为人入地狱如箭射广教玉云雪窦虽则养子之缘怎奈无出身路云峰路见不平亦且枷上着杻三角则不然要知真实相为个个须从拄杖上翻身其或未委长连单上有粥有饭作么生道白巖符云雪窦恁么为人未见好手我者里则不然诸人要知真实相为么伹饥来喫饭困来打眠只是不得动着动着则入地狱如箭雪窦示众干坤之内宇宙之间中有一宝挂在壁上达磨九年面壁不敢正眼觑着如今衲僧要见噼嵴便打昭觉勤云雪窦妙中之妙奇中之奇向佛祖头上提持衲僧顶门凿窍不妨自在要且只见锥头利不见凿头方若是山僧则不然干坤之内宇宙之间中有一宝竖拄杖云在拄杖头上拈起也天回地转放下也草偃风行有时八臂三头有时壁立千仞如今莫道衲僧要见直饶千圣出来列祖齐至并须倒退三千里敢问大众且道什么人合得X受用分付天台木上座突出南山鼈鼻蛇撺拄杖下座宝寿方云二老与么说话要提持者一着子大似压沙取油殊不知我王库内无如是刀天界盛云二老汉拨乱干坤即不无若是安邦定国未敢相许在杖人即不然干坤之内宇宙之间中有一宝良久噫无限珍奇何处用前三三与后三三福严容云二大老一人说近一人说远依稀越国彷彿扬州山僧者里则不然干坤之内宇宙之间中有一宝遂喝一喝洞山度云者里则不然干坤之内宇宙之间中有一宝蓦竖拂子云要见便见要拈便拈其或伫思停机莫怪洞山性躁乃击禅床喝一喝雪窦因僧问黑荳未生芽时如何窦曰透水透砂生芽后如何窦曰餧驴餧马广教玉云扩佛祖心印提本分钳锤饶我雪窦山僧承大众锄荳将今视古也拟定个眼目设有问黑荳未生芽时如何白云峰倒卓生芽后如何西河浪泼天若道与古人别法无异旨若道与古人同语言又异具眼者辨取雪窦到洞山聪处山问沩山水牯牛上座作么生会窦曰作后人标榜山拟道窦以坐具拂一下便行山曰且来上座窦曰未参堂X古南门云雪窦好一头水牯牛只是不受人调制虽然不唯标榜后人亦乃标傍佛祖雪窦示众春山叠乱青春水漾虗碧寥寥天地间独立望何极便下座却顾谓侍者曰适来有人看方丈么曰有窦曰作贼人心虗乌石道云雪窦家私平生受用之物尽情掷出与诸人了也乌石者里虽然活计无多也要诸人委悉且作么生是乌石活计卓拄杖云燕语莺啼春日暖园林是处百花香雪窦上堂十方无壁落四面亦无门古人向什么处见客或若道得接手句许你天上天下崇先奇云雪窦恁么为人何能坐断得天下人舌头当时若有个师僧出众但向他道和尚话堕也不知待他眼目定动拂袖便行灵峰祥云我要问雪窦你即今向甚处着此一问天台山德韶国师示众通玄峰顶不是人间心外无法满目青山法眼闻曰只此一颂堪起吾宗径山杲云灭却法眼宗祇缘者一颂昭庆庭云天不葢地不载无处隐身水自绿山自青纤毫碍眼祇如通玄峰顶不是人间且道是什么所在一片落花飞万国春归去天童悟云新通玄则不然今日别开一路通玄峰顶别是人间只缘不荐错认青山喝一喝云还荐么便下座X天台因僧问乍离凝峰丈室来坐般若道场今日家风请师一句台曰亏汝甚么处曰恁么则雷音震动干坤界人人无不尽沾恩台曰幸然未会且莫探头僧礼拜台曰探头即不中护国蕴云国师恁么答话揭露佛祖家风则不无要且此僧未肯点头今日若有问山僧今日家风请师一句但向道天台一万八千丈朝夕烟云八面封金陵清凉法灯泰钦禅师开堂山僧本欲居山藏拙养病过时奈缘先师有未了底公案出来与他了却时有僧出问如何是先师未了底公案灯便打曰祖祢不了殃及儿孙曰过在什么处灯曰过在我殃及你翠巖芝云为众竭力祸出私门云峰悦云者老汉一期与夺也似光前绝后及乎拶着又却龙头蛇尾如今莫有为清凉作主底么昭觉勤云法灯纵域中杀活握阃外威权直得气槩惊羣风标独立山僧卑志本亦如斯今日出来祇缘五祖先师有个现成公案对众举掦有不惜性命底出来挨拶看如无不免自拈自弄去也喝一喝击拂子下座天童觉云者僧若是个汉出来便掀倒禅床不惟自已有出身之路亦免祖祢不了殃及儿孙东禅观云千钧上弦必思鏖战寸铁入手惟恐无X敌者僧既不惜出来好大家割舍理会却只恁么把伊涂煳一上所以清凉公案至今未了仰山钦云跨灶起家法灯是则好手其奈自身不了殃及祖翁新护圣欲了先师公案别有人在且道是阿谁乃打喷啑一声百丈雪云山僧本欲潜栖巖壑养病过时亦为先师有不了公案今日出来特为了却或有问云门有甚不了公案只向他道石女惊回霜夜梦木人扑落午天星更问过在甚么处向道易使清风梳翠竹难教明月住须弥古南门云法灯可谓谦光导物枉尺直寻山僧则不然徧界不曾藏虽踞孤峰绝顶未甞不在水云深处又何曾隐遯来本师现在喫得疴得有甚公案不了既然如是今日又向诸人面前呌唤作么祖灯续焰明无尽只要钩头得锦鳞龙唐敷云当仁不让法灯固是作家见义勇为者僧翻成特地若是治平欲了先师公案又且不然良久曰铁牛喫尽栏边草轰角春风匝地生杭州报恩慧明禅师一日有新到参恩问近离甚处曰城都恩曰上座离城都到此山则城都少上座此间剩上座剩则心外有法少则心法不周说得道理即住不会请去僧无对洞山莹代僧云某甲纵说得道理终不似和尚好瑞州洞山晓聪禅师上堂晨鸡报晓灵粥后X便天明灯笼犹瞌睡露柱却惺惺复曰惺惺直言惺惺历历直言历历明朝后日莫认奴作郎珍重崇先奇云大众好言语若人信受奉行敢保一生受记从教三十年后有人道皐亭和泥合水白巖符云说到灯笼犹瞌睡露柱却惺惺处便止不妨令人疑着阳春雪曲难为和者乃复云惺惺直言惺惺历历直言历历下里巴歌岂堪王者之听虽然他道不得认奴作郎喫饭穿衣是奴擎拳竖指是奴毕竟郎在甚么处洞山示众天晴葢却屋乘时刈却禾输纳王租了鼓腹唱讴歌荐福璨云打净洁毬子谁人不会开先则不然天晴葢却屋乘时刈却禾输纳王租了秋冬事转多呵呵呵唤不回头怎奈何枝山选云洞山家法固是严密捡点将来惜乎太杀安排枝山者里田不耕税不纳几间败屋随缘修补也无甚讴歌可唱诸仁者且道枝山家法与洞山家法相去多少潭州北禅智贤禅师除夕小参年穷岁尽无可与诸人分岁老僧烹一头露地白牛炊黍米饭煑野菜羮烧榾柮火大家喫了唱村田乐何故免见倚他门户旁他墻刚被时人唤作郎便下座归方丈至夜深维那入方丈问讯曰县里有公人到禅曰作甚么那曰道和尚宰牛不纳皮角禅遂捋下头帽掷地X上那便拾去禅下禅床擒住曰贼贼那乃还帽曰天寒且还和尚禅呵呵大笑那出去时法昌为侍者禅顾昌曰者公案作么生昌曰潭州纸贵一状领过仰山钦云活剥耕牛北山是则好手其奈墻壍不牢被个贩私盐汉子和赃捉败天宁则不然今夜无可管顾诸人不免烹个独角泥牛炊无米饭唱无声曲与诸人分岁忽有个汉出来道有公人索和尚筋角便与和声一棒何故有功者赏宝华忍云北禅将官路当人情虗装好体面钦祖贴别人不发积连你一齐穷灵祐则不然也不烹露地白牛免得天寒地冻捋帽露顶也不宰独角泥牛免得年穷岁尽动棒劳神然虽如是毕竟如何是分岁一句乃拽杖便归方丈宝寿方云新云门今夜无可与诸人分岁也煑些野菜羮炊黍米饭与众兄弟喫了烧榾柮火也唱个村田乐只是不烹露地白牛何故不欲将常住物私做人情佛川义云埜山者里也无潭底月可㓟也无岭头云可切也无折角泥牛可宰也无露地白牛可烹但向氷河中取火枯木上拈花缓操没絃琴谩吹无孔笛唱个菩萨蛮与诸人分岁去也良久云哩啰哩哩啰啰哩啰啰哩相州天平山从漪禅师到西院旬日甞自曰莫道会佛法覔个举话底人也无院闻而默之异日X上法堂院召曰上座漪举首院曰错漪进三两步院又曰错漪近前院曰适来两错是上座错是思明老汉错漪曰是从漪错院曰错错乃曰上座且在者里过夏共汝商量者两错漪不肯便去住后每举前话曰我行脚时被业风吹到汝州有西院长老勘我连下两错更留我过夏待共我商量我不道恁么时错我发足向南方去时早知错了也首山念云据天平作恁么解会未梦见西院在何故话在昭觉勤云如今人闻他道未发足向南方时早知道错了也便去卜度道未行脚时自无许多佛法禅道及至行脚被诸方热瞒不可未行脚时唤地作天唤山作水幸无一星子事若总恁么作流俗见解何不买一片帽大家戴有甚么用处佛法不是者个道理龙翔䜣举雪窦颂毕云者则公案丛林中商量者多决断者少中峰今日为诸人断看一人监主自盗一人卖贼放赃一人知而不首各与三十拄杖何也速则易改久则难追愚菴盂云山僧要与二老把臂同行西院要做他家嫡骨儿孙观风知变不昧其源七事随身师子威狞有照有用将道天平是个人临济爪牙实有望焉那知是个抱桥柱洗澡汉有欲与天平雪屈者试来与愚菴商量者四错看X五祖冈云假使九洲之铁也难铸此两错凤山启云天平老钉桩摇橹将鱼目要与龙王鬬富可谓不知量矣若也主宾互换与夺自如非惟不负西院亦不致担板到底西遯超云古今知识判断者多要皆冬运机筹各立营寨但未识孙吴兵法有主客强弱之势在我耳老夫今用唐虞三代之风扫却诸军阵势贵图君尊臣奉父严子顺以见太平景象还会么莫带累二大老做了瞎汉白巖符云适来者两错是上座错是思明老汉错错错天平当时下得者两错管取西院懡㦬而休免见后来费却许多唇舌至今遭人捡点宗门拈古彚集卷第四十宗门拈古汇集X卍XXX宗门拈古彚集卷第四十一古杭白巖嗣祖沙门净符彚集南十潭州石霜慈明楚圆禅师室中常插劒一口旁置水一盆草鞋一緉凡见僧参遽曰看劒稍涉拟议便喝出天童华云我当时若见便去左耳边低声下一转X语待他贪观天上却与一指拟议拔劒便斩蓦拈拄杖下座一时打散高峰妙云大小慈明劳而无功西峰不动一鎗一旂从教凫短鹤长何故年年九月九徧地菊花香栖霞成云慈明如汉高之歌大风相似若寝食不能一日去诸怀也岂其终身以干戈待天下乎何恐惧如此大沩海云慈明老人与么施设大似做成圈缋坑陷平人大沩者里则不然有僧入门便高声云仔细伊若眼目定动连棒打出慈明与永首座同辞汾阳后相从二十年终不脱洒一夕围炉夜深明以火箸敲炭曰永首座永首座永咄曰野狐精明以手指曰讶郎当汉又恁么去也永于言下顿悟高峰妙云慈明无端坑陷平人合喫三十棒永首座不合随风倒柂亦当代喫十棒或有个抱不平底出来道西峰聻只向道心不负人面无惭色龙池微云永公虽然悟去却被火炉看破慈明虽有起死回生手段要且不出野狐见解好与一坑埋却慈明问真点胸如何是佛法大意真曰无云生岭上有月落波心明呵之曰头白齿黄作者般见解真却问明如何是佛法大意明曰无云生岭上有月落波心真于言下大悟X中峰本云驱耕夫牛夺饥人食慈明老人未为好手真点胸虽则向者里悬崖撒手绝后再甦若要知佛法大意更参三十年始得翠巖喆云慈明用向上钳锤敲出凤凰五色髓真老于言下吐气扑碎骊龙明月珠虽则师资妙叶啐啄同时捡点将来未免喫翠巖手中棒何故无云生岭上有月落波心神鼎僼云慈明虽解就窠打劫怎奈与贼过梯翠巖悟则不无其如有屈无呌处何故聻早知灯是火饭熟巳多时白巖符云惯敲识锁善破情关浏阳手段有之真公虽然悟去文成偶尔若是佛法大意又岂止未曾梦见慈明示众一切圣贤皆以无为法而有差别前是案山后是主山那个是无为法良久曰向下文长付在来日天童华云天童也着一只眼一切圣贤皆以无为法而有差别东拂于逮西瞿耶尼南阎浮提北郁单越到处去来不如在此天童忞云山僧也着一只眼一切圣贤皆以无为法而有差别翻身趯倒劒门关大地山河无寸土广教玉云慈明应菴二大老若有转身处佛法到今日不至扫土广教别资一路一切圣贤皆以无为法而有差别盏子扑落地碟子成七片相骂饶X你接嘴相唾饶你泼水还会么击拂云大海若知足百川应倒流慈明冬日榜僧堂作此字二一一三水其下注曰若人识得不离四威仪中首座见曰和尚今日放参明闻而笑之龙翔䜣云众中尽作奇特商量其奈旁观者哂龙翔则不然慈明如虫御木首座偶尔成文崑崙来处无涓滴流出黄河九曲浑芙蓉觉云大小慈明向威音王以前拈出一个胶盆子首座随邪逐恶便向他机境上起模畵样养子不及父家门一世衰山僧当时若在直向道草本不劳拈出神鼎僼云一人肘后符灵难瞒识者一人顶门眼正巳堕圈挛捡点将来各有差池虽然伯牙与子期不是闲相识然而天童今晚不可空然拈拄杖空中打一圆相云若有人跳得出来朝与他一腰玉泉布裩东塔熹云大小石霜虽慈悲太煞善巧多方捡点将来也是好肉剜疮慈明问显英首座近离甚处曰金銮去夏在甚处曰金銮前夏在甚处曰金銮先前夏在甚处曰和尚何不领话明曰我也不能勘得汝教库下供过奴子来勘且点一盌茶与汝湿口愚菴盂云石霜不奈者担板汉何只得打个悬空X觔斗何不与渠本分草料赶出山门绝教渠一世向金銮坐着滁州瑯琊慧觉禅师僧问拈椎竖拂即不问瞬目扬眉事若何瑘曰赵州曾见南泉来曰学人未晓瑘曰今冬多雨雪贫家怎奈何宝寿方云瑯瑘与么答话可谓宝藏大开怎奈不遇高鑑功成浪施然不因夜来雁怎见海门秋瑯瑘上堂拈拄杖曰盘山道向上一路滑南院道壁立千仞险临济道石火电光钝瑯瑘有定干坤底句各各高着眼高着眼卓拄杖下座白巖符云三个老古锥被瑯瑘各与一杓恶水泼了也更道我有定干坤句诸昆仲祇如他卓拄杖下座还是定干坤句不是定干坤句良久云者杓恶水却是瑯瑘自泼了也瑯瑘因僧问清净本然云何忽生山河大地瑘曰清净本然云何忽生山河大地僧有省松隐然云骑贼马赶贼大小瑯瑘固是作家然犹欠淘冶在今日或有问龙峰清净本然云何忽生山河大地噼嵴便棒且道与瑯瑘是同是别有眼衲子试辨看资福广云瑯瑘和尚就窠打劫不资余力信是敏子若清净本然毕竟不知下落瑞州大愚守芝禅师示众三世诸佛不知有黧奴白牯却知有乃拈起拂子曰黧奴白牯总在者X里放光动地何谓如此两段不同径山杲云大愚若无后语洎合被黧奴白牯换却眼睛虽然如此也未免秤椎蘸醋愚菴盂云大愚拈个黧奴白牯还曾梦见么大愚问侍者曰你问讯了一边立地是什么道理曰不会愚曰过者边立者便过愚曰无端无端天宁琦云成人者少败人者多广胤标云侍者却难得何以见得聻不因夜来雁怎见海门秋大愚示众竖穷三际横徧十方拈起也帝释心惊放下也地神胆战不拈不放唤作什么自曰虾蟇灵巖储云祥符则不然竖穷三际横徧十方拈起也至简至易放下也同天同地不拈不放唤作什么自云啊啑大愚因僧问通身是眼口在什么处愚曰三跳曰不会愚曰章底词秋罢歌韵向春生愚菴盂云大愚果有悬河之辩怎奈者僧无眼大愚示众大家相聚喫茎虀若唤作一茎虀入地狱如箭射能仁鑑云若不唤作一茎虀亦入地狱如箭射毕竟如何但能饭向无心盌自有人提折脚铛灵泉开云恁么说话大似豆腐拆骨醋里除酸西山又且不然大家共喫者茎虀若不唤作一茎虀入地狱如箭何也棒打石人头只要论实事X舒州法华全举禅师到瑯瑘瑘问近离甚处华曰两浙曰船来陆来华曰船来曰船在甚处华曰埠下曰不涉程途一句作么生道华以坐具摵一摵曰杜撰长老如麻似粟拂袖而出瑘问侍者此是什么人者曰举上座瑘曰莫是举师叔么先师教我寻见伊遂下旦过问上座莫是举师叔么莫怪适来相触忤华便喝复问长老何时到汾阳曰某时到华曰我在浙江早闻你名元来见解只如此何得名播寰宇瑘遂作礼曰某甲罪过径山杲云宾则始终宾主则始终主二大士蓦札相逢主宾互换直下发明临济心髓苟非彻证向上巴鼻具出常情正眼未免作得失论量云门信云拳来脚去本分钳锤若将破提篮盛水救火笑杀旁观三十年后有人说破东山澓云众兄弟向二尊宿舌头上打得个秋千过来方得道出常情非特不被是非绊却抑且即是非而作佛事不然君向西秦我之东鲁宝寿方云硬者硬似铁软者软如绵发挥临济纲宗则不无正眼看来也是鼓粥饭气青龙斯云二老一宾一主一擡一搦发明临济家风则不无怎奈都来是个小家子禅云门今日若有法兄到来既本问他船来陆来想他亦不道在河下步下但只唤侍者汲耶溪水烹罏峰茶喫了促膝抵掌谈笑寒暄而巳且道是世谛流布别有X佛法良久云须知远烟浪别有好商量云巖学云举上座可谓竿木随身逢场作戏虽然若无瑯瑘唱拍相随那得阳春雪曲东塔熹云二老宿言中带戟语内藏锋虽则碁逢敌手要且识者难瞒祇如一人拂袖一人作礼意归何处具眼者定当看资国秀云瑯瑘有陷虎之机法华有擒龙之作虽则二俱作家而法华犹未免暗输一筹明眼者试辨看日云龙象蹴踏全主全宾终始还他二俱作家虽然者里有三十棒二人平分法华示众释迦不出世达磨不西来佛法徧天下谈玄口不开径山杲云作贼人心虗愚菴盂云大小法华龙头蛇尾一指海云既曰谈玄为什么又道口不开乃以如意击案云还会么若将耳听终难会眼处闻来方始是南岳芭蕉谷泉禅师到慈明明问白云横谷口游人何处来泉左右顾曰夜来何处火烧出古人坟明曰未在更道泉乃作虎声明以坐具便摵泉接住推明置禅牀上明却作虎声泉大笑曰我见七十余员善知识今日始遇作家龙翔䜣云若论作家总未是在何也一人得体不X得其用一人得用不得其体如何敢称临济儿孙诸德你若捡点得出非唯圆他古人旧话亦免今日钝置我无传和尚蓦拈拄杖卓一卓云棒头有眼明如日要识真金火里看天宁琦云错下名言当时慈明怎容得者风颠汉恁么道更与一坐具看他作个什么伎俩才眼目定动便连棒趂出临济法道未致寂寥愚菴盂云二大老蓦拶相逢如马伏波陈师反正俱妙似孙武子用兵进退有宜如龙插翼似虎戴角直是撄他不得近他不得虽然临济门下足可观光若在显圣者里乃拍左案云且立一边看谷泉同慈明山行遇一毒龙湫泉捉明同浴明掣肘去泉解衣跳入霹雳随至腥风吹雨林木振摇明蹲草中意泉死矣须臾晴霁泉乃引头出波间曰㘞南㵎问云谷泉拚得一条穷性命要验天下衲僧却被慈明老汉勘破黄檗琦云谷泉井底虾蟇年久月深成精作怪与毒龙何异大小慈明掣肘而去虽然不被他惑未免在草中蹲不得出头若是山僧待引颈时一棒打杀免致腥风作浪魔魅人家男女资福广云谷泉卖弄若无慈明证据不免徒劳安吉州天圣皓泰禅师到瑯瑘瑘问埋兵掉鬬未是作家匹马单鎗便请相见泰指瑘曰将头不勐带累三军瑘打泰一坐具泰亦打瑘一坐具瑘接X住曰适来一坐具是山僧令行上座一坐具落在甚么处泰曰伏惟尚飨瑘拓开曰五更侵早起更有夜行人泰曰贼过后张弓瑘曰且坐喫茶白巖符云二老相见可谓遇故乡人说故乡话然本色固是本色捡点将来未免俱带些子客气青十舒州投子义青禅师因僧问师唱谁家曲宗风嗣阿谁子曰威音前一箭射透两重山曰如何是相传底事子曰全因淮地月得照郢阳春曰恁么则入水见长人也子曰祇知金玉异那辨楚王心僧礼拜子以拂子击之报恩伦云者僧恁么问投子恁么答宗中辨的量外转机可谓事存函葢合理应箭锋拄还晓会得也无其或莽卤漫汗报恩为你饶舌拈拂子云笑把金鍼穿断线殷勤分付到儿孙掷下拂子崇先奇云开疆辟土革故鼎新投子老人自是一代英杰且道者一只箭如今落在什么处有人道得天下横行投子因芙蓉楷参问祖师言句如家常茶饭离此之外别有为人处么子曰汝道寰中天子还假尧舜禹汤也无蓉拟进语子以拂子蓦口摵曰汝发意来早有三十棒也蓉忽开悟礼拜便行子曰且来阇黎蓉不顾子曰汝到不疑之地耶蓉掩耳而去栖霞成云芙蓉当时直出岂不使人疑着被投子X轻轻拽回不觉全身漏逗到者里若能兴波作浪管教投子回互不来崇先奇云俊哉大似破壁飞腾三十棒分付得着虽然捡点将来犹少三十棒在郢州兴阳青剖禅师在太阳作园头种瓜次太问甜瓜何时得熟阳曰即今熟烂了也曰拣甜底摘来阳曰与什么人喫曰不入园者阳曰未审不入园者还喫也无曰汝还识伊么阳曰虽然不识不得不与太阳笑而去崇先奇云瓜熟子离离不入园者坐享无功太阳父子恁么拣辨可谓甜者彻蒂甜噫白巖符着语云甜瓜何时得熟平地上捞甚鱼虾即今熟烂了也面皮厚多少拣甜底摘来深入虎穴与什么人喫倒转鎗头来也不入园者话作两橛未审不入园者还喫也无大好一拶汝还识伊么苍天苍天虽然不识不得不与是何言欤笑而去且信一半兴阳因僧问娑羯出海干坤震觌面相呈事若何阳曰金翅鸟王当宇宙个中谁是出头人曰忽遇出头时又作么生阳曰似鹘捉鸠君不信御楼前验始知真曰恁么则叉手当胸退身三步也阳曰须弥座下乌龟子莫待重教点额痕报恩秀云者僧如牢度差与舍利弗创给孤独园时鬬胜然龙固为鳞虫之长其如终不免为妙翅X之食幻寄稷云剖公着贼不知更授之太阿可悲可痛越州天衣义怀禅师示众百骸俱溃散一物镇常灵百骸溃散皆归土一物常灵甚处安南堂静云一物常灵甚处安长空云散碧天宽莲宫佛剎花无数眨起眉毛仔细观天宁琦云观则不无唤什么作一物喝一喝能仁鑑云南堂恁么道只堪入佛不堪入魔山僧见处也要诸人共知亦有一颂一物长灵甚处安转身踏破月团团刀山剑树须摧折热铁烊铜饮必干香山济云既是百骸溃散唤什么作一物良久云一物常灵甚处安可中有句许谁参云收雾卷秋空静万里蟾光玉一团天衣示众古人道五蕴山头一段空同门出入不相逢无量劫来赁屋住到头不识主人翁有老宿云既不识他当初问什么人赁恁么拈也太远在何故须知死人路上有活人出身处活人路上死人无数那个是活人路上死人无数那个是死人路上活人出身处若捡点得分明拈却炙脂帽子脱却鹘臭布衫径山杲云天衣古佛美则美矣善则未善具眼衲僧试甄别看愚菴盂云辨金鍮分玉石还他天衣古佛不解出身未免向鬼窟里作活计者里甄别得出正好戴X却炙脂帽子穿却鹘臭布衫且道与古人是同是别南康云居晓舜禅师初参洞山一日如武昌行乞至刘居士家士曰老夫有一问答得相契即开疏否则且请还山遂问古镜未磨时如何居曰黑似漆曰磨后如何居曰照天照地士揖曰且请上人还山拂袖入宅居懡㦬而还洞山问何返太速耶居具言前事山曰你问我我与你道居遂问古镜未磨时如何山曰此去汉阳不远磨后如何山曰黄鹤楼前鹦鹉洲居于言下大悟天童忞云居士即俗明真谁言世上无仙客云居行廛悟道须信壶中别有天然从长捡点当时未离鄂州城荐去犹较些子若向洞山门下悟来直是隔云千里望长安何故天酥酡饭非珍馔一味园蔬饱即休象田现别前语云门前水数曲别后语云屋后山万层云居上堂诸方有弄蛇头拨虎尾跳大海剑刃里藏身云居者里寒天热水洗脚夜间脱袜打睡早朝旋打行缠风吹篱倒唤人夫噼篾缚起天童忞云云居与么住持极是省缘捡点将来翻成多事何故逢人且说三分话未可全抛一片心洪州剌史许式居士一日与泐潭澄上蓝溥坐次潭问闻郎中道夜坐连云石春栽带雨松当时X答洞山甚么话公曰今日放衙早潭曰闻答泗州大圣扬州出现底是否公曰别点茶来潭曰名不虗传公曰和尚早晚回山潭曰今日被上蓝覰破蓝便喝潭曰须是你始得公曰不奈船何打破戽斗灜山誾云贼来相趂客来相待一个引玉抛砖一个埋兵掉鬬无端殃及上蓝真个不奈船何打破戽斗要识三大老面目么琵琶随手拨箫鼓应时鸣荆门军玉泉承皓禅师僧入室次有狗子在旁泉叱一声狗子便出去泉曰狗却会你却不会灜山誾云玉泉用尽伎俩逞尽机谋者僧不妨坐观成败玉泉一日因众集泉问曰作么众曰入室泉曰待我抽解来及上厕毕来见众僧不去以拄杖赶散白巖符云与么做处虽谓迥出常情然捡较将来犹带粥饭气在若是山僧见众僧不去但唤将水来待伊将水至乃洗手云事讫就水当愿众生出世法中速疾而往便休玉泉示众晷运推移布裩赫赤莫怪不洗无来换替荐福璨云荐福当时若见即向他道少卖弄玉泉因苏东坡微服过访泉问尊官高姓坡曰姓秤是秤天下老和尚底秤泉乃喝一喝曰且道者一喝重多少坡无对于是尊礼之天宁琦云玉泉是作家宗匠东坡是当世大儒蓦X札相逢发挥此道尽谓东坡休去秤尾无星殊不知八两半觔总在自家手里虽然如是也须扶起玉泉只如他道者一喝重多少多少人道不得直饶道得更与一喝罄山修代东坡云犹未出定盘星在天界盛代子瞻抚掌云草贼大败天童忞云丛林商量尽道子瞻胸藏万卷不须玉泉一喝便见瓦解氷消殊不知玉泉墻堑不牢轻轻被他一拶直得全身败露大众请简点看那里是他败露处若简点不出未免总被俗官勘破金粟元云尽道东坡大儒秤子折却谁知玉泉老汉一钓便上当时学士若知有转身句敢保天下长老不奈伊何虽然也须扶起玉泉喝一喝西遯超云东坡固是钝汉玉泉亦太杀欺人见人可欺遂尔不顾自已败缺东坡说姓秤便与他秤一秤万一东坡云果然上钩来也或云恰值牙行不在岂不使俗官反居上风巖代东坡云不劳再验玉代东坡云者汉一钓便上洪州法昌倚遇禅师问英胜二首座曰我欲来者里起法堂且道作得个什么向当英曰贼是小人昌曰邵武子动着便作屎臭英曰曾经霜雪苦昌曰明珠自有千金价怎肯林间打雀儿英曰大似持钵不得诈道不饥昌却指胜曰你且道合作得个什X么向当胜曰本来无位次不用强安排昌曰你者驴汉安向甚处着胜曰一任敲砖打瓦昌曰也只是个杜撰巡官英曰若是千金宝何须打雀儿昌曰东家人死西家人助哀英曰路见不平白巖符云拳来脚去鎗来剑去一步紧一步一着高一着三个老汉可谓经事多矣若是法堂向当终未能定夺在何故今年太岁当头合逢戊巳法昌垂语我要一个不会禅底作国师径山杲云且道是醍醐句是毒药句永州祚云恁么则十字街头廖胡子大有长处平田本云心不负人面无惭色法昌上堂春山青春水绿一觉南柯梦初足擕笻纵步出松门是处桃花香馥郁因思昔日灵云老三十年来无处讨如今竞爱摘杨花红香满地无人扫云门信云者个语话若作禅道佛法商量太远在若作风流景致会又辜负法昌还有人向者里和会得么出来说看若和会未得元在法昌舌根上转东明际云雪峤老汉与么拈提且道还契他法昌也未南康云居佛印了元禅师入室次苏子瞻适至印曰此间无坐榻学士来此作么瞻曰暂借和尚四大为坐印曰山僧有一问学士道得即请坐道不得当输玉带瞻欣然曰便请印曰四大本空五蕴非X有学士向什么处坐瞻无对遂解下玉带宝寿方别佛印于暂借四大为坐处拈棒便打天界盛于学士向什么处坐处代子瞻云若恁么则被某甲坐断也又云者个破禅牀我不坐天童忞云佛印贪饵忘钩东坡弄巧成拙若是山僧待他道四大本空五蕴非有向前抴倒便坐岂不显得俊俏底苏学士慧云盛云佛印虽则便宜性命巳在东坡手里檀度依云学士方才要坐和尚锦帐高张怎奈措大寒酸不解蓦直便上岂可谓入幕之宾乎虽然至今玉带犹镇山门大好疑着白巖符云金山者汉贪他蝇头小利却向俗官手里生被活埋杭州慧日永明延寿禅师因二僧参乃问参头曾到此间否曰曾到又问第二上座曾到此间否曰不曾到明曰一得一失少选侍者问适来二僧未审那个得那个失明曰你曾识者二僧也无曰不曾识明曰同坑无异土清化嶾云平展处不犯锋铓验人处岂用多辞尀耐二僧无端累他侍者受屈天斗伟云黄河九曲非无其源梗楠千尺非无其本永明一期施设自非本深源远岂可得哉然懵懂侍者且置勿论当时被二僧道个情知和尚曾见法眼又作么生X福州严峰师木禅师僧问灵山一会迦叶亲闻严峰一会谁是闻者峰曰问者不弱灜山誾云者僧问处大似把炬逆风先着手严峰答处正如当罏卖酒便倾巵良久复云笑杀旁观温州瑞鹿寺上方遇安禅师甞阅楞严经至知见立知即无明本知见无见斯即涅槃乃破句读曰知见立知即无明本知见无见斯即涅槃于此有省或者曰师破句了也安曰此是我悟处乃毕生不易时号安楞严灜山誾云安公若不是悟去几多人笑水潦鹤也且道伊悟底是有知见无知见洪州云居道齐禅师因大梅煦参乃曰我要问汝从什么处来若从僧堂来即是谩语不从僧堂来又是自瞒汝毕竟从甚处来梅于言下顿悟翠巖芝云若不如是怎知如是友可玄云者僧亲从堂中来为甚却道谩语云居也是心斜不觉口歪宗门拈古彚集卷第四十一X宗门拈古汇集X卍XXX宗门拈古彚集卷第四十二古杭白巖嗣祖沙门净符彚集南十一洪州黄龙慧南禅师因化主归上堂世间有五种不易一化者不易二施者不易三变生为熟者不易四端坐喫者不易更有一种不易是甚么人良久曰聻便下座翠巖真时为首座藏主问适来和尚道第五种不易是什么人真曰脑后见腮莫与往来天童杰云一手不独拍两手鸣掴掴豁开三要三玄揑碎佛祖标格村歌社舞得人憎胜似当年白拈贼天宁琦云山僧则不然第五种不易是甚么人莫怪坐来频劝酒自从别后见君稀雪窦云云是则是犹有者个在今日有问雪窦第五不易是什么人但向道老僧随例餐䭔子也得三文买草鞋五磊权云二大老与么答话美则甚美了则未了山僧则不然第五不易是什么人无漏国中留不住浮幢王剎任分身石霜尊云或有问山僧第五不易是谁向道有眼无耳朵六月火边坐黄龙因僧问德山棒临济喝直至如今少人拈掇请师拈掇龙曰千钧之弩不为鼷鼠而发机曰作家宗X师今朝有在龙便喝僧礼拜龙曰五湖衲子一钖禅人未到同安不妨疑着百丈泐云黄龙一向具咬猪狗底手脚今日被者僧折倒既是千钧之弩不发鼷机为甚轻为破的具眼者分辨看黄龙示众有一人朝看华严暮观般若昼夜精勤无有暂暇有一人不参禅不论义把个破蓆日里睡如是二人同到黄龙一人有为一人无为安下那一个即是良久云功德天黑暗女有智主人二俱不受天童忞云山僧不比黄龙小家子禅如是二人同到能仁一齐安下何故海濶从鱼跃天空任鸟飞佛川义云智眼精明门庭孤峻须让黄龙捡点将来犹欠大人之相且道埜山者里又作么生击拂子云但愿春风齐着力一时吹入我门来黄龙室中尝问僧曰人人尽有生缘上座生缘在何处正当问答交锋却复伸手曰我手何似佛手又问诸方参请宗师所得却复垂脚曰我脚何似驴脚三十余年示此三问学者莫能契其旨丛林目为三关龙翔䜣云黄龙三关如商君立法法虽行而先王之道废矣故当时出其门者甚多得其传者益寡使其恪守慈明家法子孙未致断绝白巖符云阳春雪曲无能和者邨歌舞社到处与人合得着龙翔深悉此意故为如是语若曰曹溪波浪如相似无限平人被陆沉则龙翔失言又其X甚矣葢黄龙用处敏捷不落窠臼斯所以为慈明诤子而乃曰使其恪守慈明家法子孙未致断绝噫是何言之厉且过也吾所不敢闻命瑞鹿信云我手何似佛手上大人丘乙巳我脚何似驴脚化三千七十士人人有个生缘尔小生八九子上座生缘在甚么处佳作仁可知礼也复云黄龙设三关捞摝四海英灵大似布缦天网被山僧一时收下了也现前大众还委悉么鸳鸯绣出从君看不把金针度与人袁州杨岐方会禅师因僧问如何是佛岐曰三脚驴子弄蹄行曰莫祇者便是么岐曰湖南长老径山琇云大小杨岐被者僧一问未免手脚俱露云门信云要会三脚驴子落处须向驴胎马腹里走一遍来见杨岐始不难能仁鑑云尽谓杨岐答话奇特殊不知却被者僧勘破悲华恁么道有为杨岐作主底么白巖符云剖破籓篱别开泼天门户还他杨岐老作然只答得佛边事若是佛向上事此去殑伽河十万八千未为远杨岐上堂杨岐乍住屋壁疎满床尽撒雪真珠缩却项暗嗟吁良久曰翻忆古人树下居龙唐柱云会长老亲见慈明将谓有多少奇特遇兹境缘便打不过未免长吁短叹山僧乍住龙唐X上无片瓦旁无四壁烟云堆里坐卧经行举头天外自在逍遥庆快诸禅德桃花流水杳然去别有天地非人间杨岐在九峰受请下座九峰勤和尚把住曰且喜今日得个同参岐曰作么生是同参底事曰九峰牵犂杨岐拽杷岐曰正恁么时杨岐在前九峰在前峰拟议岐拓开曰将谓同参元来不是天宁琦于拟议处代峰便喝龙翔䜣云杨岐九峰埙篪迭奏今古罕闻龙翔今日对众举扬贵要大家知有且道知有个什么祖翁田地无多子努力同心两弟兄石塔忍云者两个尊宿骨肉操戈不顾旁观者哂怎似我其天和尚甜言美语逼得鲇鱼上竹竿略无𢌞避处虽然在前在后固无论祇如弟遂兄高又且如何良久云板拍相催难缩手当风妙叶贵知音河渚谦于拟议处代峰云念你今日新做长老杨岐一日问白云端你受业师为谁端曰茶陵郁和尚岐曰闻伊过桥遭攧有省作偈甚奇能记否端为诵曰我有明珠一颗久被尘劳关锁今朝尘净光生照见山河万朵岐笑而趋起端愕然通夕不寐黎明咨询之适岁暮岐曰汝见昨日打殴傩者么端曰见岐曰汝一筹不及渠端益眩然乃问曰毕竟意旨如何岐曰渠爱人笑汝怕人笑端大悟X护国元云杨岐大笑眼观东南意在西北白云悟去听事不真唤钟作瓮捡点将来和杨岐老汉都在架子上将错就错若是南明则不然我有明珠一颗切忌当头错过虽然觌面相呈也须一槌打破举拂子云还会么碁逢敌手难藏倖诗到重吟始见工天童忞云诸禅德若论者颗明珠体超太虗坚逾金石生佛圣凡总在渠景子里头出头没山僧要问南明且作么生打破若打得破世界人物一时空荒绝灭若打不破来年更有新条在恼乱春风卒未休还有为南明作主者么杨岐上堂薄福住杨岐年来气力衰寒风凋败叶犹喜故人归啰啰哩拈却死柴头且向无烟火天目礼云净慈亦有一颂自住南山寺年荒遇水灾风凄蒲柳变不见故交来正恁么时如何相思黄叶落白露点苍苔宣州兴教坦禅师开堂日雪窦化主省宗出问诸佛未出世人人鼻孔撩天出世后为什么杳无消息教曰鸡足峰前风悄然宗曰未在更道教曰大雪满长安宗曰谁人知此意令我忆南泉拂袖归众更不礼拜教曰新兴教今日失利便归方丈令侍者请宗至教曰适来错抵对一转语人天众前何不礼拜葢覆却宗曰大丈夫膝下有黄金怎肻礼拜无眼长老教曰我别有语在宗乃理前语至未在更道X处教曰我有三十棒寄你打雪窦宗乃礼拜南㵎问云宾则始终宾主则始终主忽然宾主互换未免有得有失若道兴教是主怎奈被省宗不肯若道省宗是宾因甚却寄棒打雪窦者里缁素分明许你具超方眼目还委悉么不因夜来雁怎见海门秋天井新云虽然二俱作家怎奈一齐捉败当时宗化主礼拜兴教合下个什么语得圆前话李向赤边咬龙唐柱云宗化主惯临大敌虽是作家怎奈坦堂头埋兵掉鬬却有掩袭之计所以化主一鼓而勇再鼓而怯不免束手投降若是个汉待他道我有三十棒寄你打雪窦即好云且喜和尚出世事毕岂不头正尾正光相得征云宗化主前头不礼拜后头却礼拜且道有利害无利害檀度依云祥麟不踏生草大鹏耻宿鸡栏寒山子忘却来时路要且须知有倒行逆施手段鸡足长安之句虽空花水月耀古腾今不拜高风于雪窦门下吾必以省宗为巨擘焉然而三十拄杖毕竟是阿谁领南岳云峰文悦禅师上堂汝等诸人与么上来大似剌脑入胶盆与么下去也是平地喫交直饶不来不去朝打三千暮打八百X宝寿方云云峰者汉如当台镜子相似只会照人不能照已殊不知自已未出方丈门时早巳喫交了也云峰因僧问如何是心地法门峰曰不从人得曰不从人得时如何峰曰此去衡阳不远径山杲云云门即不然如何是心地法门不从人得不从人得时如何看脚下龙华体云弁山又且不然如何是心地法门不从人得不从人得时如何困来打眠饥来喫饭金明进云二老恁么答话心地法门何曾梦见金明则不然如何是心地法门不从人得不从人得时如何噼嵴便棒白云静云者里又不然如何是心地法门不从人得不从人得时如何到江吴地尽隔岸越山多青十一东京天宁芙蓉道楷禅师在投子作典座子曰厨务勾当不易蓉曰不敢子曰煑粥耶蒸饭耶蓉曰人工淘米着火行者煑粥蒸饭子曰汝作甚么蓉曰和尚慈悲放他闲去崇先奇云深相体信出入无难芙蓉得之矣三十年后人多懈怠那里讨者闲汉文峰玉云持筹画䇿自有羣寮端拱无为须还主上芙蓉与么酬对可谓善得其旨然到文峰者里尚须别有个话会始得为甚么曹溪波浪如相似X无限平人被陆沉芙蓉因侍郎杨杰居士相会公曰与师相别几年矣蓉曰七年公曰学道来参禅来蓉曰不打者鼓篴公曰恁么则空游山水百无所能也蓉曰别来未久善能高鑑公乃大笑东明际云平坦处不妨孤危孤危处不妨平坦博山奉云非杨公不能见芙蓉之造诣非芙蓉不能当杨公之探讨黄金遇火愈见精光则固是若在明眼作家俱难为捡点且道什么处是难为捡点处若人辨别得出许你具超方眼芙蓉一日侍投子游菜园子度拄杖与蓉蓉接得便随行子曰理合如是蓉曰与和尚提鞋挈杖也不为分外子曰有同行在蓉曰那一人不受教子休去至晚问蓉早来说话未尽蓉曰请和尚举子曰卯生日戌生月蓉即点灯来子曰汝上来下去总不徒然蓉曰在和尚左右理合如此子曰奴儿婢子谁家屋里无蓉曰和尚年尊缺他不可子曰得恁么殷勤蓉曰报恩有分风穴喜云明投暗合玉转珠回宾主和同不无洞达然则门庭酬唱足可观光若论向上一途犹未可在何也不见道那边不坐空王殿怎肯耘田向日轮芙蓉因僧问师唱谁家曲宗风嗣阿谁蓉曰金凤夜栖无影树峰峦才露海云遮X天目律云还见芙蓉老汉答处通玄么不见道韶阳曾见睦州来芙蓉因僧问如何是无缝塔蓉曰白云笼岳顶终不露崔巍凤山启云湘南潭北金刀巳剪不开白鸟芦花玉户推归不得芙蓉恁么道虽则鍼线绵密由来巴鼻全无要见无缝塔也大难在何故霜天月落夜将半谁共沉潭照影寒金陵蒋山法泉禅师僧问初祖面壁意旨如何泉曰撑天拄地曰便与么去时如何泉曰落七落八又问二祖立雪齐腰意旨如何泉曰三年逢一闰曰为什么付法传衣泉曰村酒足人沽白巖符云蒋山言中有响响夺可观诚堪眼目人天千古一遇若是山僧者里又且不然初祖面壁意旨如何平地摝鱼虾便恁么去时如何曹溪波浪如相似无限平人被陆沉二祖立雪齐腰意旨如何剌脑入胶盆为什么付法传衣若要不招无间业莫谤如来正法轮杭州佛日戒弼禅师因僧问如何是毗卢印日曰草鞋踏雪曰学人不会日曰步步成迹高峰妙云佛目和尚虽则高提祖印不负来机殊不知古篆难明致令者僧遇如不遇若是高峰则不然忽有人问如何是毗卢印但云文不加点学人不会要会作么且道与佛日是同是别X清化嶾云古今参学者往往被一緉草鞋遮却双眸不覩光明当时若别开只眼管取覰透佛日面门返观毗卢印值什么破铜钱东京法云圆通法秀禅师上堂山僧不会巧说大都应个时节相唤喫椀茶汤亦无祖师妙诀禅人若也未相谙踏着秤锤硬似铁龙唐柱云宝寿即不然山僧惯会巧说着着应时及节未须相唤茶汤超胜祖师妙诀禅人若也能相谙大冶红罏无钝铁南十二洪州黄龙祖心禅师与夏倚公立谈肇论至会万物为自已者及情与无情共一体处时有狗卧香桌下龙拈压尺击狗又击香桌曰狗有情即去香桌无情自住情与无情如何得成一体公立不能对龙曰才涉思惟便成剩法何甞会万物为自已瑞巖愠云黄龙老汉塲慈不少夏公立如入宝山空手而回诸人要会万物为自已情与无情共一体么槌杀有情狗子碎却无情香桌尽情收拾将来与他一团束缚抛向东洋大海自然洒洒落落虽然更须知有顶门一窍始得拈拄杖击香台云阿剌剌阿剌剌登山脚膝酸喫茶舌头滑十字街头石敢当对月临风吹尺八天童忞云抽钉拔楔即不无瑞巖怎奈伤锋犯手何如有情狗子仍教他守夜无情香桌且留来支X用诸人要会万物为自已情与无情共一体么且听拄杖子为你着力击香桌一下龙华体云黄龙博得些些小利未免旁观者哂恕中虽能据欵结案且未出得他肇公圈缋总不如公立当时却较些子隆庆宝峰云菴真净克文禅师示众今朝九月一夜来霜气寒当知门外路一一透长安喝一喝瑞巖愠云老真净向净洁地上撒屎撒溺当时一众甚么处去也山僧敢将狗尾要续其貂今朝九月一山风吹面寒知音千里外白雁报平安是则是未见作家不见道善言言者言所不能言善迹迹者迹所不能迹喝一喝才有是非纷然失心宝峰因黄龙南曰适令侍者卷帘问渠卷起帘时如何渠曰照见天下放下帘时如何渠曰水洩不通不卷不放时如何渠无语汝作么生峰曰和尚替侍者下涅槃堂始得龙喝曰关西人果无头脑乃顾视旁僧峰却指之曰只者师僧也未梦见龙大笑白巖符云黄龙道渠无语汝作么生若是今时学者十个有五双便向他不卷不放时着倒是他宝峰却不恁么宝峰道和尚替侍者下涅槃堂始得若是如今师家不是蛮骂便是瞎棒是他黄龙却不恁么且道他父子节文在什么处觌面当机雷电疾还他家富产儿骄虽然总不禁旁僧冷眼X宝峰自香城归见黄龙龙问甚处来峰曰特来礼拜和尚龙曰恰值老僧不在峰曰向甚么处去龙曰天台普请南岳游山峰曰恁么则学人得自在去也龙曰脚下鞋甚处得来峰曰庐山七百五十文唱得龙曰何曾得自在峰指鞋曰何尝不自在龙骇之资福广云黄龙攻其所不守宝峰守其所不攻冲车临埤火箭飘空敌手相逢胜负难决余艎蓦唤随声应夺得荆蛮一个船且道宾家分上主家分上宝峰上堂衲僧门下无非过量境界自在禅定乃喝一喝曰岂不是过量境界又謦欬一声曰岂不是自在禅定阿呵呵将此深心奉尘剎是则名为报佛恩云居庄云显示过量境界自在禅定还他真净老人若是衲僧门下犹欠悟在径山则不然拈拄杖卓一卓云得之于心事事无碍应之于手法法圆成靠拄杖云他家自有通霄路不向如来行处行宝峰法界三观六颂其一曰事事无碍如意自在手把猪头口诵净戒趂出婬房未还酒债十字街头解开布袋一指海云宝峰老汉奇特甚奇特冷眼看来只是个破戒比丘山僧则不然事事无碍如意自在食不论顿睡嬾解带见恶不瞋见好亦爱一生从来不会揑怪大众且道山僧底是宝峰底是隆庆府泐潭洪英禅师因僧参礼拜起便X垂下袈裟角曰脱衣卸甲时如何潭曰喜得狼烟息弓弰壁上悬僧却揽上袈裟曰重整衣甲时如何潭曰不到乌江畔知君未肯休僧便喝潭曰惊杀我僧拍一拍潭曰也是死中得活僧礼拜潭曰将谓是收燕破赵之才元来是贩私盐汉灜山誾云将军节制屈杀偏裨当时者僧何不道贼贼便出如菴彰云者僧冲锋抗敌不觉脑后着戈泐潭虽能布长蛇大阵怎奈无生擒活捉之机顾左右云者里还有不顾危亡单刀直入者么如无看山僧向饿虎口中夺食去也拈拄杖一齐趂散黄檗积翠永菴主问僧审奇汝久不见何所为奇曰近见伟藏主有个安乐处永曰试举似我奇乃叙所得永曰汝是伟未是奇莫测归以告伟伟笑曰汝非永不非奇愈疑走积翠质之南公南亦大笑之永闻作偈曰明暗相参杀活机大人境界普贤知同条生不同条死笑倒菴中老古锥阳山顶云三个老汉绵里有针泥里有剌明赏暗罚则不无若是衲僧巴鼻天地悬隔何故不合说是说非白巖符云者三个汉向平地上铺锦穽者僧一往看来分明被他活陷然以山僧捡点恰是他父子三人被者僧将条断贯索一串穿却舒州白云守端禅师上堂若端的得一回X汗出便向一茎草上现琼楼玉殿若未端的得一回汗出虽有琼楼玉殿却被一茎草葢却作么生得汗出去自有一双穷相手未曾轻易舞三台径山杲云一茎草上现琼楼玉殿决定可信琼楼玉殿被一茎草葢却莫被他热瞒径山恁么道为巳得一回汗出者说未得一回汗出者切不得动着伏龙长云善知识者是大因缘解粘去缚葢是寻常夺食驱耕须还敏手白云张千钧之弩岂因鼷鼠发机大慧垂四海之钩只为狞龙上钓且道无明者里作么生既有一双穷相手不妨容易舞三台天宁琦云拈却一茎草琼楼玉殿在什么处到江吴地尽隔岸越山多笑巖宝云白云大慧俱善抑扬当时则不无怎奈扑鼻臭汗气在宝寿新云白云虽然为众竭力犹未十分称的殊不知一茎草全是琼楼玉殿说甚端的不端的琼楼玉殿即是一茎草更要现个什么直饶凤山另展机谋运出奇才折合将来也只得一半何故只见锥头利不见凿头方还知新长老落处么幸是五湖南畔客相将擕手出云楼资福广云琼楼玉殿被一茎草葢却古今有之若于一茎草上现琼楼玉殿只恐白云徒有此语何X故不见道末大必折尾大不掉佛日晳云隆安者里即不然不须汝诸人汗出但只饥来喫饭困来打眠白云上堂古人留下一言半句未透时撞着铁壁相似忽然一日覰透方知自已原是铁壁如今作么生透复曰铁壁铁壁狮林则云白云被铁壁覰透打失一只眼睛伏龙长喝一喝云用铁壁作么宝掌白弹指一声云百杂碎白云因僧问一喝分宾主照用一时行去此二途请师别道云便喝僧曰从来疑着和尚云便打僧曰作家宗师云曰也不消得僧礼拜伏龙长云者僧道从来疑着和尚是肯语是不肯语白云便打是赏伊是罚伊选佛若无如是眼直饶千载亦奚为白云因提刑郭公甫谒上堂夜来枕上作得个山颂谢公甫大儒庐山廿载之旧今日远访白云之勤而今举与大众请巳后分明举似诸方此颂岂唯谢公甫大儒且要与天下有鼻孔衲僧脱却贴肉汗衫乃曰上大人丘乙巳化三千七十士尔小生八九子隹作仁可知礼也友可玄云白云本欲令提刑脱却贴肉汗衫殊不知更为伊添上一重了也诸人试捡点看金陵保宁仁勇禅师上堂若说佛法供养X大众未免眉须堕落若说世法供养大众入地狱如箭射去此二途且道保宁今日当说什么三寸舌头无用处一双空手不成拳百丈泐云保宁参禅不过雪窦誓不再还故能赤手空拳向十字街头横冲直撞谁敢撄锋角敌今日山僧不顾危亡为大众捉败去也乃呵呵大笑归方丈石霜尊云大小保宁元来小胆石霜即不然若说佛法供养大众如龙得水若说世法供养大众似虎靠山去此二途又作么生从前汗马无人识只要重论葢代功保宁示众释迦老子四十九年说法不曾道着一字优波毱多丈室盈筹不曾度得一人达磨不居少室六祖不住曹溪谁为后昆谁为先觉既然如是彼自无疮勿伤之也拍膝顾众云且喜得天下太平宝寿方云保宁道彼自无疮勿伤之也不知早自挖肉了也又道天下太平不知早自作乱了也保宁示众大方无外大圆无内无内无外圣凡普会瓦砾生光须弥粉碎无量法门百千三昧拈拄杖曰总在者里还会么苏噜苏噜㗭哩㗭哩松源岳云者老汉大似业识茫茫无奈船何打破戽斗保宁茂云松源搂出心肝要且未见先保宁在山僧今日重为拈出会尽万法一如拈却金圈栗棘X也是泗洲人见大圣保宁上堂风鸣条雨破块晓来枕上莺声碎虾蟇蚯蚓一时鸣妙德空生都不会都不会三个成羣四个作队窈窈窕窕飘飘飖飖向前村后村折得梨花李花一佩两佩南堂欲云保宁大似二八少年风流才子一向卖俏于唱教门中足可观光在我衲僧门下正好喫棒何故禾黍不阳艳竞栽桃李春翻令力耕者半作卖花人能仁鑑拈拄杖云者里则不然白云为葢流水作琴一曲两曲无人会雨过夜塘春水深福州长庆惠暹文慧禅师僧问离上生之宝剎登延圣之道场如何是不动尊庆曰孤舟载明月曰忽遇艣掉俱停又作么生庆曰渔人偏爱宿芦花灜山誾别云我不与么道或有问如何是不动尊祇向道烧香礼拜着且道与长庆是同是别青十二邓州丹霞子淳禅师上堂干坤之内宇宙之间中有一宝秘在形山肇法师恁么道祇解指踪话迹且不能拈示于人丹霞今日噼开宇宙打破形山为诸人拈出具眼者辨取以拄杖卓一下曰还见么鹭鸶立雪非同色明月芦花不似他象田现云剖破藩篱高厰玄阁要人把手共登固X是丹霞一片热肠怎奈荆山良璧尚带玼痕当时以拄杖卓一下便休不妨奇特乃更笺了又註祖师门下济得个什么边事丹霞因僧问牛头未见四祖时如何霞曰金菊乍开蜂竞採曰见后如何霞曰苗枯花谢了无依白巖符云大小丹霞与么答话未免令人向牛头见与未见处话作两橛者里则不然牛头未见四祖时如何松直棘曲见后如何鹄白乌玄丹霞上堂宝月流辉澄潭布影水无蘸月之意月无分照之心水月两忘方可称断所以道昇天佛事直须飏却十成底事直须丢却掷地作金声不须回顾若能如是始解向异类中行诸人到者里还相委悉么良久曰常行不举人间步披毛戴角混尘泥崇先奇云有国有家未甞不本此丹霞老人恁么为人难免丧尽家珍南山宝云与么说话且道与雪峰轻打我还有同别也无若人捡点得出要明异中异也不难遂抚案云咦也不得自瞒洪州宝峰阐提惟照禅师示聪藏主法语五则其第五曰有情故情渗漏有见故见渗漏有语故语渗漏设得见无情无语无拽住便问他你是何人灵巖储良久云会么夜来牀蓆破𠺒嗦到天明宝峰上堂太阳门下妙唱弥高明月堂前知音葢寡X不免舟横江渚棹举清波唱庆尧年和清平乐如斯告报普请承当拟议之间白云万里天目律云当堂慵正坐狭路不相逢直得双放双收全宾全主还他宝峰则固是若是向上一途又岂止白云万里东京净因枯木法成禅师上堂知有佛祖向上事方有说话分诸禅德且道那个是佛祖向上事有个人家儿子六根不具七识不全是大阐提无佛种性逢佛杀佛逢祖杀祖天堂收不得地狱摄无门大众还识此人么良久曰对面不仙陀睡多饶寐语宝寿方云大小净因恁么提持撑门抵户即得若是佛向上事三生六十劫且作么生是佛向上事喫官饭游官街兴时踏断长溪月散发狂歌笑落腮贤峰竟云三种渗漏语从上以来要得断尽无余者实尠若夫成枯木断拂翁与么提持可无憾矣然所谓向上事则未可竟上座有一转语举似诸人诸人切不得作向上会友可玄云宝寿也是酒助歌娱乐风催景气新若是佛祖向上事何曾道着良久云还有人道得么乃击案一下云天意高难问人情老易悲宗门拈古彚集卷第四十二X宗门拈古汇集X卍XXX宗门拈古彚集卷第四十三古杭白巖嗣祖沙门净符彚集南十三洪州黄龙悟新禅师示众麤言及细语皆归第一义你者一队尿床鬼子三生六十劫也未梦见第一义在天童忞征云死心恁么说话为是眼葢诸人气吞一切耶为复第一义谛不可图度耶为复不愤不启不悱不发激厉将来耶请捡点看白巖符云黄龙老秃山翁瞎驴要提持第一义谛第一义谛是个什么风雨亭边破草鞋即使拾得有什么用处汝辈有血性汉切不得被他惑乱黄龙因僧问承师有言老僧今夏向黄龙潭内下三百六十箇钓筒未曾遇着个锦鳞红尾为复是钩头不妙为复是香饵难寻龙曰雨过竹风清云开山岳露曰恁么则巳得真人好消息人间天上更无疑龙曰是钩头不妙是香饵难寻曰出身犹可易脱体道应难龙曰乱统禅和如麻似粟灵巖储喝一喝云者汉何异缘木求鱼天宁今夏抛却丝纶冷坐巾帻山前看他鸢飞鱼跃凤走麟奔总不暇顾着数尽落霞对明月拨开松影露青X天偶尔有个蟭螟撞到面前并不与他京三下四一任越水吴山何故聻若将有意为有意往往事从有意生黄龙上堂行脚高人解开布袋放下钵囊去却药忌一人所在须到半人所在须到无人所在也须亲到天童杰云死心有年有德语不妄发如大冶精金千煅万鍊始成绕指然后裁截并无虗弃虽然毕竟意归何处三边一箭收功后四海何愁不太平白巖符因僧问云如何是半人所在未闻梅破腊如何是一人所在尚有菊擎霜无人所在还用到否巖便喝一喝云者瞎汉乱撞作么黄龙因太史黄庭坚参龙问死心死学士死彼此烧作一堆灰向甚处相见坚无语龙曰晦堂处参得底用未着在坚后谪官黔南忽有省乃曰寻常被天下老和尚瞒却多少唯死心道人不肯可谓真实相为灜山誾云铁面去皮晦堂拆骨死心又敲骨出髓矣山谷始得疑情尽命根断若到山僧者里且立一边着为什么铁壁从渠透银山更要通石霜尊云死心舍命从人太史一死更不再活东京法云佛照杲禅师示众老僧熈宁八年文帐在凤翔府供申当年崩了华山四十里压倒八十村人家汝辈后生茄子瓠子几时知得白巖符云者汉大似为魅所着白日见鬼不知惑乱多少人山僧今日放他不过直贬向铁围山里X永不许伊出头为什么太平天下那许妖言法云因一座主曰禅家流多爱脱空云乃问承闻座主讲得百法论是否曰不敢云曰昨日晴今日雨是什么法中收主无对云曰莫道禅家流多爱脱空好主抗声曰和尚且道昨日晴今日云是什么法中收云曰二十四时分不相应法中收主乃屈膝作礼而谢径山杲云昨日晴今日雨时分不相应三日后看取天宁琦云云自帝乡去水归江汉流瑞州九峰希广禅师游方日谒云葢智乃问兴化打克宾意旨如何智下禅床展两手吐舌示之峰打一坐具智曰此是风力所转又问石霜琳琳曰你意作么生峰亦打一坐具琳曰好一坐具祇是不知落处又问真净净曰你意作么生峰复打一坐具净曰他打你也打峰于言下大悟南㵎问云三大老中有一人堪为佛祖之师有一人堪为人天之师有一人自救不了且那个堪为佛祖之师那个堪为人天之师那个自救不了捡点得出三十棒一棒也不较若捡点不出三大老为你证明然虽如是广道者悟去又悟个甚么切忌钻龟打瓦风穴喜云九峰虽则三度令行到底不知坐具落处真净道他打你也打正是金鍮莫辨玉石难分X即今还有辨得出底么若辨得出生陷无间地狱临江慧力可昌禅师因僧问佛力法力即不问如何是慧力力曰踏倒人我山扶起菩提树曰菩提无树向甚处下手力曰无下手处正好着力曰今日得闻于未闻力曰莫把真金唤作鍮报恩琇云新报恩则不然有人问如何是慧力但向他道喫官酒卧官街当处死当处埋天童忞云高高山顶立还他慧力深深海底行须是报恩始得然从长捡点一人入佛不能入魔一人入魔不能入佛若是天童又且不然设有人问如何是慧力祇向他道山月如银牵老兴闲行不觉过峰西神鼎僼云昌老见处只可自了若有问山僧如何是慧力但向他道烦恼海中为雨露无明山上起云雷眉山学士苏轼居士字东坡参东林论无情说法话有省乃献投机颂曰溪声便是广长舌山色无非清净身夜来八万四千偈他日如何举似人上竺智谒护国元举前颂且云也不易到此田地元曰尚未见路径何言到耶智云溪声便是广长舌山色无非清净身若不到此田地如何有者个消息元云是门外汉耳智致疑通夕不寐乃晓钟鸣去其秘蓄乃别前颂云东坡居士太饶舌声色关中欲透身溪若是声山是色无山无水好愁人X持以告元元云向汝道是门外汉幻寄稷云上竺者汉思量了一夜却寐语东坡门外汉者汉未及门此菴云向汝道是门外汉且道是赏伊罚伊莫错会好蕲州五祖山法演禅师垂语譬如水牯牛过牕櫺头角四蹄都过了因甚尾巴过不得天童华云者样说话多年在肚皮里信知天下无人理会所以密之三寸今日拈出敢问诸仁者既是大的俱过了因甚尾巴过不得狮林则云者个是东山演祖不了事处老汉参方三十年也有两件不了底事是什么两件事饥来要喫饭困来要打眠大梅帜云过得过不得则且置毕竟唤什么作牛尾巴良久云徧界不藏全体露丝毫有见事还差喝一喝五祖示众今夏无可管顾诸人近作得一家䜩遂擡手曰啰啰招啰啰摇啰啰送莫怪空疎伏唯珍重荐福璨云老东山龙肝凤髓百味具足怎奈美食不中饱人喫伏龙长云一个铁酸饀百味具足知他祭了多少闲神野鬼直饶一咬百杂碎到者里急须吐却佛日晳云东山老祖设一佳宴破费常住不少隆安今晚也设一佳宴管顾大众只是不破费常住一丝毫许良久云罢罢罢休休休免使诸方笑怪X不见道好男不喫分家饭好女不穿嫁时衣自家珍宝用不尽何必区区向外驰五祖上堂山僧昨日入城见一棚傀儡不免近前看或见端严奇特或见丑陋不堪动转行坐青黄赤白一一见了仔细看来元来青布幙里有人山僧忍俊不禁乃问长史高姓他道老和尚看便了问甚么姓大众山僧被他一问直得无言可对无理可伸还有人为山僧道得么昨日那里落节今日者里拔本天宁琦云谁家别馆池塘里一对鸳鸯畵不成白巖符云五祖是从那边过来底人胸次间要禅道佛法气息一点也无斯所以能向空中建城雉海面上架楼台也自余是什么新妇禅骨董禅又那里得知虽然尚有一人呵呵大笑若识得此人许你具透关眼五祖谢监收上堂人之性命事第一须是欲得成此先须防于若是真人南㵎问云大小五祖弄巧成拙宝掌白云会么山僧今日不惜舌头与诸人略为道破良久云摩斯咤心肝要且不在树头上诸人莫错会好宝峰弁云贼不打贫家五祖因僧问一代时教是个切脚未审切那个字祖曰钵啰孃曰学人祇问一字为什么却答许多祖曰七字八字X昭觉勤云迅雷不及掩耳甄峰承云利似倚天长劒钝如无孔铁锤五磊权云大小演祖与么答话毕竟正文未曾道着且道如何是正文良久云孔门弟子无人识碧眼胡僧笑点头天目律云者僧问个切脚五祖乃恁么答且道是什么义红尘堆中花街柳巷僻谷穷山白云澹宕五祖示众释迦弥勒犹是他奴且道他是阿谁开圣觉曰胡张三黑李四祖然之时圆悟为首座乃曰好则好恐未实更当搜看次日祖入室仍举前话问觉觉曰昨日向和尚道了也祖曰道什么觉曰胡张三黑李四祖曰不是不是觉曰和尚为甚昨日道是祖曰昨日是今日不是觉于言下大悟天童忞云大小东山只知有巳不知有人将常住果子私自受用若是天童即不然释迦弥勒犹是他奴且道他是阿谁高声召云大众今晚小尽二十九普请大众喫茶去抴拄杖骤步下应供堂铁佛源云诸人要知五祖底端的么问取古庙里中央第一尊泥塑土地位下黑将军五祖曰世有一物不属凡不属圣不属邪不属正万事临时自然号令瑞巖愠云大小五祖白云正传将谓有回天关转地轴底谋略如斯吐露何异宋人以死鼠为璞瑞巖则不然世有一物在凡属凡在圣属圣在邪属X邪在正属正万事纷纷何须号令拈拄杖卓一卓五祖曰四五百石麦二三千石稻好个休粮方耆婆不得妙灵隐岳云五祖老人好语只为探头太过香山有个方便也要诸人共知透得金刚圈细嚼铁酸馅一饱忘百饥始信不相赚伏龙长云管取有钱常住不无演祖若是将无作是拔贫助富还我无明老汉始得米不蓄一粒菜不栽一茎任渠往来者喫得饱膨脝天童忞云千巖贫而謟五祖富而骄不肖忝为后裔终不敢邯郸学他唐步何故大抵还他肌骨好不搽红粉也风流宝峰清云有钱常住实是千巖将无作有还他五祖若是贫无不足富不有余除是天童老人始得然则道峰者里又作么生良久云祇有杨岐粟棘蓬五祖示众祖师说不着佛眼看不见四面老婆心为君通一线便下座径山及云若教频下泪沧海也须干焦山杰云二老汉用尽气力费尽唇舌千载而下未免遭人捡点五祖因僧问如何是佛祖曰露胸跣足如何是法祖曰大赦不原如何是僧祖曰钓鱼船上谢三郎径山杲云此三转语一转语具三玄三要四料拣X四宾主洞山五位云门三句百千法门无量妙义若人拣辨得出许你具一只眼五祖因僧问牛头未见四祖时如何祖曰头上戴累垂曰见后如何祖曰青布遮前曰未见时因甚么百鸟衔花献祖曰富与贵是人之所欲曰见后为什么不衔花献祖曰贫与贱是人之所恶径山杲云师翁虽则善赴来机怎奈语惊时听径山今日有两语要与师翁相见牛头未见四祖因甚百鸟衔花献茅屋上安鸱吻见后因甚不衔花献佛殿里掘东司灵巖储云径山固是别转旗鎗未免分身两处国清今日只有一转语要与径山相见牛头未见四祖因甚百鸟衔花献不快漆桶见后为什么不衔花献不快漆桶且道五祖底是径山底是国清底是一僧才出储云不快漆桶便下座五祖示众前回底今日使不着今日底后回使不着使不着重遭扑自古至于今谁错谁不错忽有个汉出来道白云不是今日错自云错保宁茂云扶竖临济正宗揭示杨岐奥旨还他五祖始得虽然也是泥里洗土块山僧即不然去年底今日用得着今日底后日用得着用得着重拈却一步濶一步一着高一着或有个汉出来道长老与么说话也是无孔铁鎚只向他道若是无孔铁鎚正用得着X五祖示众如何是祖师西来意庭前柏树子恁么会则不是了也如何是祖师西来意庭前柏树子恁么会方始是白巖符云恁么会则不是滴泪斩丁公恁么会方始是咬牙封雍齿顾左右云大小五祖为诸人一揑粉碎了也还会么五祖因诸寺长老入山上堂临济入门便喝是什么热椀鸣声德山入门便棒抝曲作直云门三句洞山五位大开眼了作梦何故如此国清才子贵家富养儿骄云居庄云五祖老人大似将常住物作自已人情径山见处也要诸人共知乃竖起拂子云德山临济洞山云门只今在拂子头上各说不二法门了一时走入净瓶里澡浴去也何故如此水流原在海月落不离天五祖示众曰狗子胜猫十万倍愚菴盂云搂破南泉窠窟掀翻赵老家私再看五祖为什么平白地上分个胜负为复抑扬之语耶为复故意扭揑耶为复一期方便耶若作恁般见解不唯不识五祖要见南泉赵州远之远矣古人一般提持个事利害在什么处法性不宽波澜不广不到七通八达处难以评论古今却不是你一味该抹得去底道理不见道当时摩竭令几丧目前机X五祖出队归示众出队半个月眼不见鼻孔失却祖师禅拾得个骨董且道甚处着一分奉释迦牟尼佛一分奉多宝佛塔峰顶𨛱云山僧出队五个月眼睛鼻孔无差别有人问我祖师禅噼头拄杖要见血祇如遇着释迦牟尼佛多宝佛塔又作么生良久乃和南云恭惟合山头首久别众慈万福万福五祖参白云举南泉摩尼珠话方伸请问云便叱之祖领悟乃献投机偈曰山前一片闲田地叉手叮咛问祖翁几度卖来还自买为怜松竹引清风云特印可令掌磨事文峰玉征云卖来还自买即不问诸人且道毕竟唤什么作一片闲田地直饶你道得分明我更要问你讨契券在方山舍云演老师毒中浮山后担一担骨董撞入白云保社忽地打翻始知自已库藏取用无竭虽然捡点将来也是不唧𠺕汉提荆郭正祥居士字功甫到云居请佛印元陞座公拈香曰觉地相逢亦何早鹘臭布衫今脱了要识云居一句玄珍重后园驴喫草召大众曰此一瓣香薰天炙地去也印曰今日不着便被者汉当面涂煳便打乃曰谢公千里来相访共话东山竹径深借与一龙骑出洞若逢天旱好为霖掷拄杖下座公拜起印曰收得龙么公曰巳在者里印曰作么生X骑公摆手作舞便行印抚掌曰祇有者汉犹较些子白巖符云功甫龙即骑矣只是不能为雨为霖以润枯藁当时若是头角峥嵘待道还收得龙么便好掀倒法座提刑郭公一日谒白云云问牛醇乎公曰醇矣云遽厉声叱之公拱而立云曰醇乎醇乎于是为公陞堂曰牛来山中水足草足牛出山去东触西触灜山誾云郭公水牯牛醇则醇矣惜乎欠些头角当时待白云厉声叱便好拽下座痛与一顿博山奉云白云一擡一捺善得养子之缘末上与么道也是怜儿不觉丑青十三真州长芦真歇清了禅师上堂处处覔不得祇有一处不覔自得且道是那一处良久曰贼身巳露车溪冲云处处覔不得且道什么处不是有一处不覔自得人无下贱下贱自生良久什么处去也贼身巳露还我賍物来复云真歇和尚祇解闭门作活未知夺角冲关且作么生是夺角冲关底句卓拄杖云扛江入水宝寿新云者老贼被新上座捉败了也还有人遮葢得么如无且与你一条出路拍香几云去道林志云祇有一处不覔自得且道是那一处拈拄杖云春在草头上游人几个知乃卓一卓X崇先奇云督亢图穷匕首现旁观者为之发竖还有不惜性命底汉么长芦普请次路逢一僧芦以杖指地上竹担僧拈起竹担曰短些子芦噼嵴打曰者里是什么所在说长说短大慈言云者僧赤身挨白刃不善趋避未免丧身失命长芦虽则见兔放鹰怎奈劳而无功二者俱好与三十乌藤大慈恁么道还有为长芦出气者么复云险长芦上堂转功就位是向去底人玉韫金山贵转位就功是却来底人红炉片雪春功位俱转通身不滞撒手无依石女夜登机密室无人扫正恁么时绝气息一句作么生相委良久曰归根风堕叶照尽月潭空闻菴宗答僧问云如何是转功就位撒手无依全体现扁舟渔父宿芦花如何是转位就功夜半岭头风月静一声高树老猿啼如何是功位齐彰出门不踏来时路满目飞尘绝点埃如何是功位齐隐泥牛饮尽澄潭月石马加鞭不转头云溪挺云且作么生说个转底道理良久云且过那边着又云切忌折合明州天童宏智正觉禅师示众诸禅德吞尽三世佛底人为什么开口不得照破四天下底人为什么合眼不得许多病痛为你一时拈却了也且X作么生得十成通旸去还会么噼开华岳连天色放出黄河倒海声百丈泐云天童费许多气力不消山僧一弹指巳拈却了也复喝一喝云无人识得渠天斗伟云小大天童者两种人底病痛不妨为伊拈却若是十成通旸则未可诸人要得十成通旸么喫官酒卧官街毫无一物挂胸怀狂歌明月清风里天子征书召不来天童因僧问清虗之理毕竟无身时如何童曰文彩未痕初消息难传际曰一步密移玄路转通身放下劫壶空童曰诞生就父时合体无遗照曰理既如是事作么生童曰历历才回分化事十方机应又何妨曰恁么则尘尘皆现本来身去也童曰透一切色超一切心曰如理如事又作么生童曰路逢死蛇莫打杀无底篮子盛将归曰入市能长啸归家着短衫童曰木人岭上歌石女溪边舞崇先奇云者僧久客未归犹思故园风景天童老人不惜老婆与他话尽云山若是未能身里出门者何异梦中悲喜然虽如是瞒皐亭不得白巖符云问在答处答在问处如此相见自非曲巷𢌞廊无往不穿通过来者要插一嘴知不可得然细捡将来是则总是不是则总不是为什么我王库内无如是刀天童因僧问如何是向去底人童曰白云投壑尽青X嶂倚空高曰如何是却来底人童曰满头白发离巖谷半夜穿云入市廛曰如何是不去不来底人童曰石女唤回三界梦木人坐断六门机清化嶾云觉祖真乃道枢绵密智域渊深等闲为人处赤心片片及尽玄微而今不肖儿孙也要平分风月土上加泥有问如何是向去底人开眼不觉晓如何是却来底人日午打三更如何是不去不来底人威音犹不住那赴两头机且道与天童相去几多试简点看婺州智者法铨禅师上堂要扣玄关须是有节操极慷慨斩得钉截得铁硬剥剥地汉始得若是畏刀避箭碌碌之徒看即有分以拂子击禅床下座天宁琦云大小智者用尽自已心笑破他人口寿山别无奇特晨朝热水洗面黄昏脱袜打眠大海从鱼跃长空任鸟飞灜山誾云智者天宁一个紧似铁篐一个宽如皮袋各见一边则固是如今诸方在者里作么生始得与二老别出一头地良久云坐断两边中不立还他过量越情人青龙操云自口里水漉漉地要人勦截恐难在宗门拈古彚集卷第四十三X宗门拈古汇集X卍XXX宗门拈古彚集卷第四十四古杭白巖嗣祖沙门净符彚集南十四江州圆通道旻圆机禅师因左丞范冲宇致虗守豫章时过谒茶罢曰冲行将老矣堕在金紫行中去此事稍远通唿内翰公应诺通曰何远之有公跃然曰乞师再垂指诲通曰此去洪都有四程公伫思通曰见即便见拟思即差公豁然有省灜山誾云圆通老人囊中有妙药能起死回生在顷刻左丞虽于此省入去此事不远怎奈乡音犹易识家国尚茫然成都府昭觉寺克勤佛果禅师上堂逈无依倚超宗越格非物非心万仞壁立桑树上着箭柳树上出汁天井新云直饶恁么也只道得一半且道是那一半聻听事不真唤钟作瓮昭觉示众通身是眼见不到通身是耳闻不及通身是口说不着通身是心鑑不出通身即且置或若无眼作么生见无耳作么生闻无口作么生说无心作么生鑑若向者里拨得一线路便与古佛同参且道参什么人X径山杲云惜乎径山当时不在若在点一把火照看者老汉面皮厚多少即今莫有旁不甘底出来道和尚也是普州人又作么生即向他道西天斩头截臂者里自领出去昭觉示众古德道结夏巳十一日寒山子作么生又有道结夏巳十一日水牯牛作么生山僧即不然结夏巳十一日灯笼露柱作么生若识得灯笼露柱即识得水牯牛若识得水牯牛即识得寒山子径山琇云大众碎金鸾头出五色髓固是他三大老之手若是新灵巖总无许多事何故家家门前赫日月太平不用将军威白巖符云我要问昭觉寒山子作么生识眼目定动便与掀倒禅床舒州龙门佛眼清远禅师一日不安僧问生死到来时如何远曰皖公山曰为复只者个别有在远曰桐城县有僧举似礼首座座曰远兄不相见三十年者汉彻也荐福行云礼首座与先师同参可怜死在句下白巖符云海龙王宫里无凡物佛眼答话不妨惊羣怎奈赏鑑非人致成钝置我若作礼首座不恁么道且作么生道远兄不相见三十年尤作者般见解梦见也未嘉州九顶清素禅师因太守吕公来瞻大像问既是大像为什么肩负大楹素曰船上无散工X守乃作礼昭觉勤云疑杀天下人荐福行云将谓无人又云本有余力大沩果别云全身担荷元礼首座僧问金刚经曰修一切善法如何是善法礼遽起曰上是天下是地中间坐底坐立底立唤什么作善法僧无对礼便打荐福行云大众道无横径理当即行敢道礼首座鼻孔落在者僧手里若人捡点得出天下横行法閦上座到东林度座下见其得平实之旨一日拈一枝花绕度禅床一匝背手插香罏中曰和尚且道意作么生度屡下语皆不契踰两月度遂问閦曰你试为我说看閦曰某甲祇将花插香罏中和尚自疑有什么事南㵎问于和尚且道意作么生处云者野狐精我当时若作东林便与噼嵴打趂出免得递相钝置于和尚自疑有什么事处乃嘘两嘘云古今尽道閦上座驱耕夫牛夺饥人食有夺有纵能杀能活若约山僧捡点将来似者般底也祇是个龙头蛇尾汉自救未得在平田本云家无白泽之图必无如是妖怪金陵俞道婆凡有僧至则曰儿儿僧拟议即掩却门佛灯珣往勘之婆见如前问灯曰爷在甚么处婆转身拜露柱灯即踏倒曰将谓有多少奇特X便出婆蹑起曰儿儿来惜你则个灯竟不顾白巖符云灵龟负图自取丧身之兆婆子固为可惜何山虽铁符在握善扫狼烟然只解明击不解暗攻具眼者为何山别出一只手看青十四潭州岳𪋤海禅师因僧问进前三步时如何麓曰撞头磕额退后三步时如何麓曰堕坑落堑不进不退时如何麓曰立地死汉白巖符云海和尚祇知严霜酷暑不解暖日春风者里则不然进前三步时如何金花满酌退后三步时如何紫诰荣归不进不退时如何仙翁顾问慵回首天子招唿不上船明州天童宗珏禅师因僧问如何是道童曰十字街头休斫头灜山誾云天童老汉向当阳指出八达康庄人人可得而履固称作者然犹未是衲僧痛快或有问山僧如何是道便与噼面掌云谁教你草窠里走出去无为军吉祥元实禅师参天衣一日偶失笑喧众衣摈之中夜宿田里覩星月粲然有省归呈衣衣见乃问洞山五位君臣如何话会祥曰我者里一位也无衣令参堂乃谓侍僧曰者汉却有个见处奈不识宗旨何入室次衣预令行者五人分序而立祥至俱召实上座祥于是密契奥旨遂述偈曰一位X才彰五位分君臣叶处紫云屯夜明帘卷无私照金殿重重显至尊衣称善荐福如云天衣为其向上关未透大法未明乃一时婆心所至妙手巧心有难于形容者自非吉祥未易神会然祖师门下果有如是事乎抑果无如是事乎吉祥云一位才彰五位分我要问他五位且置只者一位从甚处得来南十五杭州径山大慧宗杲禅师开堂日下座次少卿冯公楫问和尚常言不作者般虫豸因甚今日败缺山曰尽大地是个杲上座你作么生见冯拟议山便掌天童忞云冯济川可谓运斤有法其奈斵垩无功若是山僧尽大地是个杲上座你作么生见但云恁么则世界总被和尚占却待他动静随后便喝岂不增色宷僚虽然也须扶起大慧正当今日有问山僧又当对他个什么云绽家家月春来处处花白巖符云冯少卿向洪波浩渺里要见长人却似个斗筲器量惯搜人短怎奈妙喜是个摩天金翅不但不婴其罗絷且能直取龙吞虽然捡点将来犹少机关在今日有问新宝寿和尚常言不作者般虫豸为什么又在者里向道符上座性命今日在你手里X径山初在云居首众圆悟命秉拂小参昭觉元出问眉端挂劒时如何山曰血溅梵天悟于座后喝釆曰住住问得极好答得更奇元乃归众山由此名着龙翔䜣云奇哉奇哉一千七百人善知识生气凛然谁知二百年后金陵城中再逢作者如狮子筋琴一奏则众絃皆绝如涂毒鼓一击则闻者皆丧我此一众亲近承事勿生疲厌各随根器成就法器虽然有际天之云涛可容吞舟之鱼有九万里之风可负垂天之翼东明际云圆悟老人虽是养子之缘怎奈旁观者哂大慈璸云奇则奇矣怎奈怜儿不觉丑看他父子法战一合下马何如百战场中见作家耶者里捡点得出许你向劒刃上翻身其或未然未免伤锋犯手咄径山问僧道不用修但莫染污如何是不染污底道曰某甲不敢道山曰为甚不敢道曰怕染污山高声呌曰行者将粪箕苕帚来僧茫然山便打出白巖符云者僧将成九仞之山欠进一篑之土则且置祇如大慧与么道还免得无过也未我若作者僧待道如何是不染污底道但捧水一盆置妙喜前便出径山问僧不是心不是佛不是物你作么生会僧曰领山曰领你屋里七代先灵僧便喝山曰适来领如X今喝干他不是心不是佛不是物什么事僧拟议山打出瑞巖愠云大慧老人提持个一着子纵以太虗空为口须弥卢为舌亦难拟其用处然捡点将来未免有得有失当时者僧若是个人见他与么问只向道三更过铁围岂不光前绝后击拂子云竹杖化龙去痴人戽夜塘径山谓子韶曰你只知格物不知物格韶便问如何是物格山曰你不见唐明王斩阆守故事么韶因有省乃曰子韶格物妙喜物格欲识一贯两个五百宝寿方云妙喜子韶虽曰议论风生千古希遘然只解依样畵葫芦者里则不然或有问如何是物格向道者枚如意是陶宗伯送底还会么红日一轮天外晓痴人尽向雾中看喝一喝光相得云釜中点沸不如灶里抽薪惟善识者能之妙喜老人固是其手子韶便尔知归不妨伶俐捡点将来大似虾跳不出斗径山问僧香严上树话你作么生会曰好对春风唱鹧鸪山曰虎头上座道树上即不问树下道将一句来又作么生曰适来向和尚道了也山曰好对春风唱鹧鸪是树上语树下语僧拟对山便打大珠云惜乎者僧龙头蛇尾好对春风唱鹧鸪是树上语树下语只消道个疑则别参敢保径山氷消瓦解X安吉州何山佛灯守珣禅师既见佛鑑有所证入是夕厉声谓众曰者回珣上座稳睡去也圆悟闻得疑其未然欲与勘过遂召至因与游山偶到一水潭悟乃推灯入水遽问曰牛头未见四祖时如何灯曰潭深鱼聚曰见后如何灯曰树高招风曰见与未见时如何灯曰伸脚在缩脚里悟乃称赏之南堂欲云何山得即得未免带水拖泥圆悟高则高怎奈使心用行虽然不入惊人浪难逢称意鱼白巖符云水不将杖探不知水之深浅金不将火试不知金之真伪何山之于昭觉既试矣探矣使大方老作家见必为喷饭为什么本是同根生相煎何太急州枢密吴居厚居士拥节归钟陵谒圆通曰某顷赴省试过此过赵州关甞问前住讷老透关底事如何讷曰且去做官今不觉五十余年通曰曾明得透关底事么公曰八次经过常存此念然未甚到脱洒处通度扇与之曰请使扇公即挥扇通曰有甚不脱洒处公忽有省曰更请末后句通却挥扇两下公曰亲切亲切通曰吉撩舌头三千里灜山誾云圆通若无后语未免钝置吴公只向挥扇处弄精魂有甚了期祇如道吉撩舌头三千里是何意旨洪州分宁尚书莫将居士字少虗官西蜀谒南堂咨决心要堂使其向好处提撕久无所入适X如厕急秽气甚急以手掩鼻遂有省彻见南堂相为乃呈以偈曰从来姿韵爱风流几笑时人向外求万别千差无覔处得来元在鼻尖头堂印之灜山誾云尚书虽是苦心造到捡点将来犹带些秽气在何故为他向厕坑头着倒南十六台州国清简堂禅师住江州圆通日上堂圆通不开生药舖单单只卖死猫头不知那个无思筭喫着通身冷汗流盘山嵩云盘山者里既不开生药舖也不卖死猫头只把一枝无孔笛临风吹断楚江秋南十八杭州灵隐松源崇岳禅师临终示众久聚正路行者有只不能用黑豆法难以荷负正宗临济佛法到此平沉痛哉痛哉云居庄云松源老祖压良为贱若是黑豆法用得有甚奇特直须将断贯索穿过从上佛祖鼻孔方有自由分时有僧问断贯索莫在和尚手中么庄云者瞎汉拈拄杖便打南二十海盐天宁楚石梵琦禅师上堂通身是眼为什么看不见通身是耳为什么听不闻通身是口为什么说不到通身是心为什么鉴不出报恩有一道聪明神呪布施诸人去也便下座X大觉昇云山僧即不然通身是眼有什么看不见通身是耳有什么听不闻通身是口有什么说不到通身是心有什么鉴不出也无聪明神呪布施诸人珍重归堂喫茶去天宁因僧问如何是山里禅曰猢狲上树尾连颠如何是城里禅曰十字街头一片砖如何是村里禅曰扶桑人种陜西田曰谢师答话宁曰苍天苍天天目律云大小楚石恁么答话若不得后语大似光景未忘宝寿则不然山里禅虗巖午夜锁轻烟城里禅肉案头边唱哩嗹村里禅牯牛㹀跳出猪圈谢师答话泼油救燃祇者末后一句一任天下衲子钻研明州育王横川如珙禅师晚参少室无门户如何便得通夜深宁耐立听我说西东保宁茂举毕召大众云也有权也有实也有照也有用只是不得恁么会珍重普明用云大好无门户杭州净慈断桥妙伦禅师参无准准以狗子因何有业识令下语凡三十转皆不契伦云可无方便乎准乃举真净颂示之伦悚然良久忽闻板声大悟金明进云径山养子之缘不顾脚跟泥水伦祖白汗通身要难恩酬罔极有问金明狗子因何有业识向道伏惟和尚珍重万福如更眼目定动便与X掀倒禅床何故牵藤引蔓恐辱先也龙渊法云无准老汉惯将死语开人活眼可谓婆心太切伦祖虽然瞥地收回劫外风光要且尤欠一筹何也不见道道泰不传天子令时清休唱太平歌净慈上堂德山低头夹山点头俱胝竖起手指头玄沙𡎺破脚指头拈棒云都来不出山僧拄杖头何以见得卓拄杖云一叶落天下秋瓶山谦云开疆辟土革故鼎新固是净慈老汉为人的赤心片片瓶山今日也要平分风月贵在诸昆仲共知蓦拈如意云德山玄沙夹山俱胝总在瓶山如意头上各各显扬无量妙义还委悉么不因夜来鴈怎见海门秋南二十一杭州天目高峰原妙禅师上堂海底泥牛衔月走巖前石虎抱儿眠铁蛇钻入金刚眼崑崙骑象鹭鸶牵此四句内有一句能杀能活能纵能夺若人捡点得出一生参学事毕宝寿方问僧云高峰道此四句内有一句能纵能夺能杀能活且道是那一句僧乃弹指云只者一句也能纵能夺能杀能活和尚请定当看寿叱云挑葱卖韭汉出去你那里得知古南门云山僧亦有四句五更撞钟脚落地三更接板狗子吠二时粥饭湿匙筯半夜放参霜点被X此四句中有一句全用有一句全体有一句全体即用全用即体有一句体用双忘腾腾任运任运腾腾若人捡点得出便请归家稳坐崆峒慈云山僧亦有四句水流湿火就燥云从龙风从虎中有一句能纵能夺能杀能活若人捡点得出不惟参学事毕亦且堪与人天为师道林志云高峰道内有一句能纵能夺能杀能活且道是那一句诸人还定当得出么如其不然乃蓦竖如意云敢烦者个上座与汝通个消息遂击案一下光相得云山僧亦有四句开田而食凿井而饮日出而作日没而息内有一句能纵能夺能杀能活若人辨得一生参学事毕且道与高峰是同是别口云藏春色于壶天栽犊角于马首固是高峰作略若论擒飞龙捉勐虎犹未可在高峰示众竖拂子曰大众到者里进一步也不得退一步也不得总不恁么也不得毕竟如何不得不得佛川宗云埜山则不然乃竖拂子云大众到者里进一步也得退一步也得总不恁么也得毕竟如何得得且道与高峰相去多少良久云两彩一赛慧庆诠云二老与么提持直截不妨直截义学看来不免被得失进退瞒过者里则不然乃蓦竖拂子云切忌头上安头便掷下南二十九X秀州天宁法舟道济禅师因陆五台问画前元有易否宁曰若无将甚么画曰畵后如何宁曰元无一画曰现有六十四卦何得言无宁曰居士莫着文字好曰请师离文字发一爻看宁召五台台应诺宝曰者一爻从何处起普明用云画前画后论有论无总与大易无涉直饶一唤一诺爻象分明也未是衲僧极则画前元有易否天宁者汉何不当头便唤五台待他应诺却好云元有易否陆公者里必然别有所入且免后来许多周遮南三十一金陵月心笑巖德宝禅师侍龙泉无闻聪围炉次泉问人人有个本来父母子之父母今在何处巖曰一火焚之泉曰恁么则子无父母耶巖曰有即有佛眼觑不见泉曰子还见么巖曰某甲亦不见泉曰为甚么不见巖曰若见则非真父母泉然之白巖符云二老与么酬对自非亲从广堂深奥中履历过来要如此丝来线去血脉联络则三家村卖柴汉问他九重禁殿中事断所不知而今主张直截痛快者卑为联纤是又何曾嗅着他一点汗臭气聻虽然若论本来父母犹隔远在为什么不见道若有所见则非真父母笑巖上堂拈拄杖曰有么有么时有僧出作礼巖噼嵴便打曰多口作么曰某甲一言也未何为多口巖X复打曰再犯不容万峰藏云俊则太煞俊未免着忙在杭州径山无幻性冲禅师因编无趣录归趣云子一向做得个甚么山云性冲买得一段田收得原本契书请和尚佥押乃将录呈上趣接得云者个是我底你底聻山云和尚莫搀夺行市趣掷下录本山便出金明进云我若作敬畏待云请和尚佥押便乃垂下一足他更如何但云念子远来且坐喫茶不特不负来机要且主宾有礼若作径山待云者个是我底你底聻遽好与一掌何故大丈夫捋虎须未为分外古林如云我若作径山待道者个是我底你底聻便与作礼云今日念和尚老大南三十二荆溪龙池禹门正传禅师因僧问如何是祖师西来意池曰屋北鹿独宿僧曰不会池曰溪西鸡齐啼夹山豫云师翁答话虽则一椎两当未免令者僧分西着北不肖孙则不然今日或有问如何是祖师西来意但向道面临江水濶早晚看行舟更曰不会向道两岸芦花里清风引白鸥绣州兴善南明慧广禅师示众五峯头卓朔双径尾颠先喝石巖一任𨁝跳明月池覆地倾天X此四句中有一句有杀人刀无活人劒有一句有活人劒无杀人刀有一句杀人刀活人劒俱有有一句杀人刀活人劒俱无拣点得倜傥分明许你参学事毕龙渊法云兴善虽然杀活纵夺通身手眼捡点将来不无钝置杀人空诸性云四句外尚有一句子百味具足不独杀活也然虽南明终未能举出在且道是那一句良久云觑着则瞎兴善因看雪次僧云满山都是雪善云随声逐色汉僧云请师离声色道一句善却云满山都是雪普明用云者僧身挨白刃活得命来不妨好手南老人费尽盐酱究竟不获称心者里还有向声色外别道一句者么良久云切忌道满山都是雪藕菴衍云兴善老汉惯将官物欺压平人此间有为者僧雪屈者么出来与藕菴拄杖子相见永宁振云大小南明却被者僧看破且道看破在甚处具眼者辨看南三十三明州天童密云圆悟禅师因僧问如何是不动尊童曰此去径山五百里翠巖哲云天童老汉惯用金刚王宝劒觌面全提可惜者僧不知落处若知落处便好向百草头上卸却干戈虽然者里则不然或有问如何是不动X尊但向道露柱骑牛登五老灯笼踏雪返西峰天童因僧问学人远来要问和尚讨个佛做童曰佛也是你分外事翠巖哲云斩钉截铁本分宗师直下知归罕逢达者还委悉么浑身巳在含元殿何事唠唠问帝都白巖符云者老汉生平一条白棒不顺人情不管是佛是魔蓦头便与一揕在者里为什么不用聻少年曾决龙蛇阵淹倒还同稚子歌天童因挂牌入室有僧才跨门即曰不用拈提请师便棒童曰为什么聻僧无语童便打天童忞云者僧将成九仞之山尚亏一篑之土若是山僧待道为什么聻但向道横趋金殿过定惹䘖炉香敢保先师拄杖子两手分付积翠润云老天童祇有顺水之波且无逆潮之浪若是山僧待渠道不必拈提声未绝直与打出方丈令渠倒疑三十年不致后人向者里軃跟虽然如今有恁么僧来又作么生乃喝一喝云曹溪波浪如相似无限平人被陆沉建宁普明鸳湖妙用禅师同雪峤上弦夜翫月次峤指月问那半箇在那里去了明良久云会么峤云也只得半箇明却问那半箇在那里去了峤亦良久明云也只得半箇峤乃呵呵大笑金明进云二老举扬箇事如善舞太阿终不伤锋犯手虽然捡点将来太杀艹窠里辊金明若在见X他恁么便好拂袖而出何故不见道此夜一轮满清光何处无永正元云埙篪递奏互换可观还他二老作家然只好明者一半事若是那一半事敢曰未在且作么生是那一半事待月落后与你道龙渊法云二老道即太杀祇道得一半金明虽则善为折衷以小子看来大似凑成三个担板退菴智云二老为那半个费却许多腕头力作么者里若有问那半个在那里去了但举拳云鑑他更如何噼面便掌瓶山谦云向上一着即三世诸佛只得口挂壁上二大老合水和泥直是笑破人口向上云乎哉到瓶山者里好各与三十笤帚宗门拈古彚集卷第四十四宗门拈古汇集X卍XXX宗门拈古彚集卷第四十五古杭白巖嗣祖沙门净符彚集青十五明州雪窦足菴智鑑禅师参翠山宗宗问道者为众竭力不无其劳窦曰须知有不劳者曰尊贵位中留不住时如何窦曰触处相逢不相识曰犹X是途中主宾如何是主中主窦曰丙丁吹灭火宗以手掩窦口窦拓开便行崇先奇云翠山恁么问雪窦恁么答尽谓宾主穆穆检点将来大似持钵不得诈道不饥青十六明州天童长翁如净禅师上堂霜风号肃杀霜叶堕萧台台举拂子曰看惟有玲珑巖崔嵬望转高所谓天童滞货今朝短贩一遭莫有酬价底么下座文峰玉云长翁与么说法阳春雪曲固难为和乃无端唤作滞货要人酬价从前雪曲可惜变作下里巴歌了也还有挽转者么试与长翁出臂力看天童六坐道场并未言禀承有请为拈香者童曰我待涅槃堂里拈出及临终果拈香曰如净行脚四十余年首到乳峰失脚堕于陷穽此香今不免拈出钝置我雪窦足菴大和尚龙唐柱云长翁老祖被雪窦活埋在碧玉穽中直得有屈无伸所以三回两度吐露不得逗到临末梢头方才雪屈何也纵有伯牙琴应难写心曲天童开炉上堂召众打圆相曰个是天童火炉近前则烧杀退后则冻杀忽有个汉出来道合作么生㘞火炉动也天界盛云我当时若见者汉恁么道便与蓦头一喝云者老汉自已眉毛烧却也不知X白巖符云在者里又且不然尽大地是箇火炉你近前则烧杀退后亦烧杀直饶你总不恁么也无你軃避处忽有个汉出来道毕竟合作么生㘞可惜许崇先奇云天童老祖大似贫儿暴富卖弄家珍臯亭当时若见踏翻便行令者一队趋炎附热汉冻杀有甚么过青十七襄州鹿门觉禅师参天童长翁值翁上堂曰一箇乌梅似本形蜘蛛结网打蜻蜓蜻蜓落了两片翼堪笑乌梅咬铁钉门不觉失笑曰早知灯是火饭熟几多时天界盛云长翁用尽伎俩不过只发得没意智汉个好笑究竟向上事未曾打发在鹿门示众尽大地是学人一卷经尽干坤是学人一只眼以者个眼读如是经千万亿劫无有间断报恩秀云看读不易愚菴盂云正恁么时有经处无眼有眼处无经举意读时便成间断报恩云看读不易咄寐语作么龙唐柱云看则眉毛落地读则碓嘴生花乌龙岑云以者只眼读者卷经直是东南西北无一物能为障碍古今三世无一刻能为间断只是看读不易山僧为伊拈却去也遂竖起拂子高声云尽大地是一卷经尽干坤是一只眼孟八郎汉X便恁么去乃掷下拂子崇先奇云鹿门恁么示众也是依经解义报恩虽善断章节句怎奈打失眼睛皐亭一出娘肚皮便开眼见明闭眼见暗至今胸无一元字脚山依旧是山水依旧是水又何用别作解会也别无难易且道与古人是同是别辨得者出来吐露不知者切忌心麤鹿门因普照参照问如何是尽干坤是学人一只眼门曰汝被一卷经遮却也照拟对门摇手曰不快漆桶照于是得言外旨天界盛云鹿门惯得其便则且置且道如何是言外旨盏子扑落地碟子成七片青十八青州普照一辨禅师因大明宝问离四句绝百非请师直指西来意照曰昨日有人恁么问被打出去也明曰今日又如何照曰你得恁么不识痛痒明礼拜照曰可惜许棒折也明直得汗下文峰玉云一挨一拶有放有收还他二大老不虗其为作家手眼有者道赤眼撞着火柴头也不妨许伊道着若是大明汗下犹未梦见在白巖符云杀人不用刀活人何必劒在普照老汉得之矣当时大明可惜放过若不放过待道可惜许棒折也便好进云知和尚祇有受璧之心且无割城之意看者老汉又当作何处置X普照甞垂百问勘验学者兹略记其五问声前荐得落在今时句后承当迷头认影作么生是空劫巳前自已愚菴盂云道即不难恐落今时旁僧云请和尚道看余打一掴云羞也不识要称禅客龙唐柱云青州老人秉洞上宗纲为天下归仰大开东阁迎宾不忘重闱禁殿要识空劫巳前自已么良久云从来无位次谁敢强安排百丈源云贫逸富劳问二边纯莫立中道不须安且道甚处相见得个端的愚菴盂云可怜无定河边骨尽是春闺梦里人百丈源云和尚口干呌侍者过茶来问回途转位直须戴角披毛唤作畜生得么愚菴盂云娲女不知亡国恨隔江犹唱后庭花百丈源云轻打我轻打我问念念释迦生世步步弥勒下生为甚么拟心即错动念即乖愚菴盂云富嫌千口少贫恨一身多百丈源云甜瓜甜苦瓜苦问有口读不尽无言心自明是则裂破虗空不是则鬼家活计上人端的处道将一句来愚菴盂云骨鎈又云背手抽金镞百丈源云莫装聋好X明州天童云外岫禅师上堂閙市红尘里有閙市红尘里佛法深山巖崖中有深山巖崖中佛法山僧昨日出城门閙市红尘里佛法一时忘却了也归到二十里松云便见深山巖崖中佛法大众且道如何是深山巖崖中佛法白云澹泞出没太虗之中青萝夤缘直上寒松之顶龙唐柱云深山佛法云外一一发洩了也且道如何是閙市红尘里佛法楼连湖野梅花弄霁雪之天乐作行营鼓吹杂胡笳之曲暠山季云云外恁么说法大似随境漂流佛日哲云云外老汉寻常气吞寰宇及至拈着佛法二字便打作两橛隆安佛法则不然閙市红尘里便是深山巖崖中深山巖崖中即是閙市红尘里所以太白峰头和泥合水长安市上壁立万仞壁立万仞处通身合水和泥合水和泥时斩然壁立万仞且道隆安有甚长处乃能如是卓拄杖云但见皇风成一片不知何处有封疆天童垂语天童今日大死去也你作么生救天童今日大死去也你不要相救天童今日大死去也阿谁与我同行雪窦证于第一问着语云救他作么第二问云请和尚喫饭第三问云和尚先行某甲后随龙唐柱云可惜放过天童者汉我若在待云今日大死去也阿谁与我同行即与挑起钵囊横担楖X𣗖看者汉去得去不得若去不得便与推倒方丈才见真狮子儿岂不俊哉青十九磁州大明宝禅师示众若论此事如人作针线幸然针针相似忽见人来不觉失却针祇见线者边寻也不见那边寻也不见却自曰近处尚不见远处那里得来多时寻不得心烦昏闷乃打睡拽衣就枕方就枕时蓦然一札曰原来在者里愚菴盂云大明不能为后人抽钉拔楔作洒落了事人反引渠向针线上作活计就使模索得来转见迷头认影虽然三十年后一回饮水一回噎龙唐柱云有时求不得无心还自来须知此事奇特非常祇如枕边一札时如何分明一段风流事惟许佳人独自知暠山季云若论此事直饶你蓦札相逢到山僧者里犹未许在何故聻从门入者不是家珍崇先奇云大明虽婆心切切若是皮下有血底自然不甘还有为古人出气者么皐亭要问伊知痛痒也未青二十太原王山体禅师示众既有尊贵之位须明尊贵底人须知尊贵底人不处尊贵之位方明尊贵不落阶级宝寿方云太原与么提持要明尊贵一路尚欠在X为什么不见道方外谁敢论量愚菴盂云如何黑漆屏风上更写卢仝月蚀诗王山见雀子啄生台饭乃拍手一下雀飞去大明遂于山背上打一掌山回首明曰还是雀子辜负你还是你辜负我山罔措明曰幸自可怜生却乃互相辜负去山豁然有省十载执侍秘重深严一旦抽单罔不疑怪或问大明侍者何往明曰诸方来诸方去何介意哉曰参学何似明曰道有参学栽他头角道无参学减他威光一众方疑后承印记龙唐柱云全身奉重不触威严转位提持纵横得妙道有道无二俱不涉诸人作么生会天晓便藏无影树太阳虽照不能寻青二十一磁州雪巖满禅师初参普照照曰兄弟年少正宜力参老僧当年念念以佛法为事严避席进曰和尚而今如何照曰如生冤家相似严曰若不得此语几乎枉行千里照下禅床握巖手曰作家那报恩秀云死灰里一粒荳爆愚菴盂云普照当时待他问和尚而今如何也好顶门一棒或再进语更与一棒且教者汉参三十年普照若行得此令吾宗不止如是虽然烂泥里有剌作者方知龙唐柱云雪巖向狮子颔下解铃骊龙额上探珠诚为好手然终未免被普照赃诬一上至今称不X得好人报恩曰冷灰里一粒荳爆也是压良为贱崇先奇云万松祖错下名言殊不知青州勾贼破家我若作普照待问而今如何拈棒趂出免见互相钝置白巖符云雪巖末上若不与一拶岂不失却青州虽然犹欠辣手当时待道如生冤家何不向道和尚今日瓦解氷消青州虽有恶水管取无处浇泼雪巖后造王山问洞山于覩影处悟邈师真意旨临济于彻困处悟佛法无多子如何后来出世为人立甚正偏君臣玄要人境无乃反惑乱人乎山笑曰子欲了此生死病源既于彻悟处与为人处自生惑乱则生死病根如何断得古人所谓不疑言句是为大病子今既疑则病发矣子知此病即子药乎巖于是坐卧不宁久之一日读洞山兼中到颂曰折合终归炭里坐乃忽然契悟曰今日方知病即药也呈解于山山曰料掉没交涉巖曰者老汉此回瞒我不得也天界盛云草头方子撞釆医得一个也拈拄杖云还有要识者草头方子者么卓一卓云料掉没交涉白巖符云大疑大悟不疑则不悟雪巖既疑矣悟矣且道还谛当也无直饶道此回瞒我不得殊不知早被王山笼罩了也山僧与么批判还有为雪巖作主者么良久云设有也是料掉没交涉青二十二X燕京报恩万松行秀禅师示众机轮转处智眼犹迷宝镜开时纤尘不度开拳不落地应物善知时两刃相逢时如何回互愚菴盂云徧身绮罗者不是养蚕人报恩示众去则留住住则遣去不住不去渠无国土何处逢渠在在处处且道是什么物得恁么奇特愚菴盂云秤锤蘸醋报恩示众动则埋身千丈不动则当处生苗直须两头撒开中间放下更买草鞋行脚始得愚菴盂云曾经三崃猿啼处不是愁人也断肠报恩示众踢翻沧海大地尘飞喝散白云虗空粉碎严行正令犹是半提大用全彰如何施设愚菴盂云瑠璃殿上无知识报恩示众向上一机鹤冲霄汉当阳一路鹞过新罗直饶眼似流星未免口如匾檐且道是何宗旨愚菴盂云闭眼食蜗牛一场酸涩苦报恩问僧俱胝竖指意旨如何僧乃竖一指恩曰祇者个更别有僧无语恩便喝出龙唐柱云措大汉子随人语脉里走不识转身一路待云祇者个更别有便缩却指头不惟与俱胝相见亦乃使天下人摸索不着报恩问僧洞山道龙吟枯木异响难闻如何是异响曰不会恩曰善解龙吟崇先奇云报恩老人虽别音响怎奈欠一着在者X僧善解龙吟只是不知时节仔细看来也是别宝遇着瞎波斯报恩因僧问撒手那边底人为什么不居正位恩曰大功不宰曰回头者畔底人为什么不堕偏方恩曰至化无为白巖符云芳花丛里不措一足万年牀上嬾去安眠独许万松个汉尽大地人无敢论量虽然你若作正偏回互会堕拔舌犁耕地狱有日在青二十三西京少室雪庭福裕禅师因僧问如何是祖师西来意庭曰待乳峰点头即向汝道愚菴盂云乳峰点头也道个什么火里䳭鹩吞大虫龙唐柱云天华则不然有问如何是祖师西来意即向他道直待乳峰点头亦不向汝道崇先奇征云为是答者僧语为是别有道理者僧当时若果然会去乳峰至今横点头竖点头若也不会祖师归天竺久矣雪庭因僧问如何是向上尊贵一路庭曰渔歌惊起沙汀鹭飞出芦花不见踪愚菴盂云一字入公门九牛拔不出崇先奇云有人透得过者可辨语渗漏白巖符云与么答话诸方尽作向上尊贵语会还谛当也未苟不曾认得皓布裩面目清楚要与他X雪庭老汉相见千里万里青二十四西京少室灵隐文泰禅师上堂尘劫来事只在于今河沙妙德总在心源试教伊觌面相承便不解当风拈出且道过在什么处卓拄杖曰祇为分明极翻令所得迟愚菴盂云只如灵隐还拈得出么若拈得出何不略借一观若拈不出河沙妙德向何处去也隔墻恩怨如何说独抱琵琶月下弹龙唐柱云大小灵隐将差珍异宝撒出当阳供养诸人了也拈拄杖云看看见之不取思之千里崇先奇云大小灵隐只见锥头利不见凿头方白巖符云逆来则瞋顺来则喜甚处不是觌面相承处更要当风拈出作么泰翁与么说话大似要人头上安头蓦竖拂子云决定是见击案云决定是闻良久云不可更头上安头也乃掷下拂子青二十五西京还源宝应福遇禅师因僧问如何是西来的的大意应曰风送泉声来几畔月移花影到窓前愚菴盂云大小祖师引人向声色里作窠臼好与三十棒除却声色也好与三十棒祇如愚菴聻点石化为金玉易劝人除却是非难南山宝云有能向者里点得宝应老落处出方知X释迦掩室维摩杜口总是不守本分底人龙唐柱云转功就位转位就功则不无宝应若问山僧更有入理底句寒松尽夜无虗籁老鹤移栖空月巢崇先奇云宝应老人平常六韬三略七事随身恁么答话大似坐观成败然虽如是还觉脑门重么青二十六南阳香严淳拙文才禅师因僧问如何是理法界严曰虗空扑落地粉碎不成文如何是事法界严曰到来家荡尽免作屋中愚如何是事理无碍法界严曰三冬枯木秀九夏雪花飞如何是事事无碍法界巖曰清风伴明月野老笑相亲崇先奇云香严老人只知指疆画界不觉通身水泥者僧会即会也是纸上富贵若是四法界未梦见在白巖符云尽谓香严老汉被者僧扯入葛藤窠里东兜西搭殊不知善言言者言满天下无口过还知者老汉舌根不动处么良久云切忌道山僧饶舌香严甞读证道歌至幻化空身即法身处豁然契悟愚菴盂云若向者里悟去披毛戴角有日在龙唐柱云不离花下路便见洞中春会么山僧借手行拳去也乃举长芦上堂云幻化空身即法身遂作舞云见么见么恁么见得过桥村酒美又作X舞云见么见么恁么不见隔岸野花香且道香严悟底与长芦道底还有差别也无青二十九西京少室俱空契斌禅师僧问如何是空劫巳前底事空曰乌龟向火愚菴盂云料掉没交涉且道过在主家宾家者里明得方许你会空劫巳前底事如或不明且看乌龟向火龙唐柱云恁么举掦还当得空劫巳前事么天色稍晚各自归堂参取好凤山启云五月五日午时节赤口白舌尽消灭崇先奇云者僧当时悟去可以随处作主若更去东卜西卜则病在心头青三十四建昌寿昌无明慧经禅师问僧赵州道台山婆我为汝勘破了也毕竟勘破在什么处僧曰和尚今日败缺了也昌曰老僧一生也不奈何好教你知若实会举似来看僧拟进语昌打一棒云者掠虗汉栖霞成云台山一案拈却多少人鼻孔换却多少人眼睛者僧也解诈明头及乎老汉拈出个柴头向他面前一吹直得退身无路且道者一棒他还知落处么白巖符云可惜者僧有前无后当时若是个善始X善终底待道老僧也不奈何便好向道转见不堪拂袖便出管教者老汉刮目相待崇先奇云台山路惟赵州与寿昌老人亲履实践故不与路为讐可惜者僧当时舍近求远遂成周遮若是臯亭待他道老僧一生也不奈何但云和尚更须买草鞋行脚不图勘破寿昌并得参见赵老青三十五越州云门显圣湛然圆澄禅师因鹤林参五台山达观可盘桓夜深次观曰你信得及么鹤曰信得及观曰既信得及请将法华经抛入尿桶看鹤如所言诸方疑骇门往勘之问鹤有此事否鹤曰实有此事门曰汝信得及么鹤曰信得及门曰既信得及割取头来鹤不知所措门曰虗头禅客观闻曰阿耶阿耶鹤林万劫地狱云门一语出之矣东明际云此二尊宿一人有杀人刀无活人劒一人亦有杀人刀亦有活人劒若人捡点得出许伊具择法眼宝寿方云二老汉生平气吞宇宙虽岳偃湫倾无能动其丝发乃被一孟八郎转却而所谓生平气宇向什么处去也广润融云云门一语虽出鹤林万劫地狱又累天下老和尚及大地有情无情齐陷阿鼻还有跳得出者么一僧云广润长老聻润便打X云门因僧问如何是异类中行门曰轻打我轻打我僧曰我会也门曰你作么生会僧遂作驴鸣天目律云师翁生平发一机垂一语如金刚圈栗棘蓬直是无你攒簇处因甚到者里被人一拶便乃入泥入水宝寿孙又且不然如何是异类中行便与他一把草他若眼目定动向道者畜生草料也不识崇先奇云者僧虽善步趋犹欠返掷捡点将来也是邯郸学唐步白巖符云云门师翁一生眼脑端正气宇清明无端引者僧向瞎驴痛马队里作活计不肖孙则不然设有问如何是异类中行向他道木作头泥水作头解作头石作头云门在云栖栖举高峰海底泥牛话问门曰他道内有一句能纵能夺能杀能活你且道是那一句门推出旁僧曰大众证明栖颔之愚菴盂云彼时此语传之海内直得须弥山震动大洋海波翻阿修罗手擎日月高声唱云邪正不分过由旁僧崇先奇云披沙拣金还他云门老人眼亲手快若是内中一句能纵能夺能杀能活莫道云栖便是高峰老汉亦拈不出何故聻大众证明龟山宣云云栖借马行追云门当风指出二老与么相见五湖衲子便宜多矣然就中一句子毕竟X未能指出云门在云栖时因津送亡僧回栖问众曰亡僧迁化向什么处去门出众曰谢和尚挂念愚菴盂云云门老汉虽善机宜还须替者僧入涅槃堂始得云门因僧参乃问你行脚事作么生僧畵一圆相门划破圆相僧敲桌三下门却畵一圆相僧又敲桌三下门又重畵三圆相僧以手抹却门曰离此之外别道一句看僧拟议门便喝出东明际云者僧将成九仞之山不进一篑之土崇先奇云王者之师有征无战者僧不识大命擅自对垒及乎被云门老人大书露布方肯束手归降锦德寒云我若作者僧待道离此之外别道一句看拂袖便出云门一日上堂说法毕忽召众曰还有问话者么若有出来我祇要打草惊蛇僧才出门曰真是一塲业地卓拄杖便下座愚菴盂云者老汉图得一时俊快不顾后人捡点者片地从古至今何曾清净得来偶然一时打草却被者僧靠假云门因雪峤大师问如何是杀人刀门曰布鼓当轩谁敢击如何是活人劒门曰虽然后学也堪为东明际别前语云照顾汝头别后语云快走快走X云门因中丞苏云浦问鸳鸯绣出从君看不把金针度与人如何是金鍼门曰我在京师走一遭不曾遇着一人浦复问门曰古佛过去久矣崇先奇云云门老汉金针暗掷辜负鸳鸯独宿者俗汉锦衣夜行不思故国风光凤山启云祥麟不践生草大鹏耻宿鸡栖囓镞之机惊羣之句谁敢追风但末梢头太煞老婆若是不肖待复问便与一棒教者俗汉疑三十年海门涌云云门不合将精金杂以沙卖诸人请另出一只手信州博山无异元来禅师因寿昌以玄则禅师答僧问龙吟雾起虎啸风生话命颂山冲口颂云杀活争雄各有奇模煳肉眼曷能知吐光不遂时流意依旧春风逐马蹄昌颔之栖霞成云掀翻海岳须还拔地之才驱走雷霆要有滔天之作博山此颂拔地之才有矣滔天之作具矣要五百年名世凤舞岐山十万里传心龙吟枯木又须别有话会处始得建阳东苑慧台元镜禅师因有省以偈呈寿昌曰识破不值半文钱可怜摸索几多年宗流尽是欺心汉说甚祖师别有禅昌曰识得破果然不值钱你且道那里是赵州勘破婆子处范厉声曰和尚莫作怪昌为大笑曰参禅要到者一着始不受人牢笼苑礼拜X栖霞成云东苑老人被寿昌冷地一锥若无后语祸事祸事白巖符云东苑所供既实寿昌乃又向无头对处揑出冤辞自非抚心无媿者则勘鞫临场又安能当抵虽然末上一机未免彼此钝置宗门拈古彚集卷第四十五