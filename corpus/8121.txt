西方确指X卍XXXX西方确指序丁未夏过雪山和尚方丈和尚出一书授曰此宝筏也且缘起甚奇明末时吴城八友同修𢆯门日请乩仙以谈其术于卒也有仙至所谈与诸仙异因日事之甚狎熟久之忽劝以念佛众问念佛可乎曰善众皆称南无佛曰不如是念也众问如何曰汝须合掌至心向西顶礼念南无阿弥陀佛众从之于是为之微细开示念佛法门令舍伪归真求生极乐始宣示夙昔因缘菩萨名号及现异香天花种种灵瑞而八人者皆反其邪修归于正信无朽者八人中之师也菩萨令往三昧和尚处受毗尼圆僧相和尚始难之既而见菩萨月偈遂敬礼西方为之剃度葢菩萨始至时众以为仙指月为题求句因示以偈曰一月光含千世界分身无量照羣迷当知本体原无二不动庄严变化机始于明崇祯癸未五月二十八日迄清顺治丁亥十月初二日前后共二十四会所说X皆修行要妙因偈中有确指正修路句遂名之曰西方确指余读之身心踊跃不啻醍醐之滴入焦肠也因叹奇不巳和尚曰始亦不之信既而阅之神采焕发即欲不信而不能矣曰菩萨往昔因中与八人具有大缘悲念深故权巧接引此岂同于应乩之流且观菩萨临行有曰鸾乩之设本为神鬼依吾末大菩萨应化常事则是书也岂可作乩书视也时即愿刊布流通广利羣有而因缘未和迄今己酉春僧俗道侣无不踊跃欢喜愿施赀助成至有读而哭哭而读顿舍所爱室宇衣服器具入深山念佛者岂非菩萨以无缘慈摄化众生不可思议乎遂与灵曦慧楫二老师谋付诸梓梓成道其始末如此时康熙己酉九月既望古吴净业弟子朗西金锷撰西方确指后序古先圣人去今远矣然读其书知其言决不可以伪为者断之于理而巳矣佛法入中国千五百年其间豪杰明睿之士得一经一偈决定信入了脱生死者殆不可悉数而浅智之流辄以私意窥之谓其原出于老庄乃其徒所伪作即今老庄书具在试取而与楞严圆觉诸经絜之其浅深离合之故略可见矣老庄所不能为而谓学老庄者能为之乎此不能察理而自徇其私者之过也近世飞鸾之化行三教圣贤往往随方应感宏法度人是皆出于不得巳之心读其书知其言决不可以伪为者亦断之于理而巳矣西方确指者极乐界中觉明妙行菩萨所说法也其X为教贬斥邪修指归净土阐一心之妙谛穷向上之𢆯关诚学佛者之指南也予反覆读之作而叹曰嗟夫莲华国土不离当处阿弥陀佛全体众生奈此众生日用不知未曾发一念回向心从迷入迷漂流长劫可不哀哉菩萨悲愿深重与此众生世世随逐不相舍离飞鸾之化与现身说法何异读是书者诚能信自本心如说修行心心回向无诸异念念极情空脱然无住虽现居五浊恶世巳浑身坐在莲华国里报缘一谢弹指往生是果是因初无先后如其不信自心因而不信净土甚者或疑此书为伪作则凭非如之何也矣是书得之友人王贯三向有刻板顷燬于火吾党诸贤将复刻以行世子谨为订其章句次其先后既成而为之叙如此干隆三十八年秋八月东林后学彭绍升撰西方确指觉明妙行菩萨说菩萨戒弟子常摄集一时菩萨自极乐国来降于娑婆震旦古勾吴地在会弟子以往昔因缘得蒙化度菩萨将显净土法门X而说偈言诸佛之法要微密不思议以非思议故无能尽宣说牟尼大慈父悲悯众生者说所不能说导彼今后世更以异方便显示安乐剎令发愿往生横截诸恶趣繇佛阿弥陀大愿摄羣品闻名能受持决定生无惑若有大力人专念心常一成就深三昧现前亦见佛今我如佛教将开化导门念尔等迷倒确指正修路是非弱小缘应具难遭想西方万亿程一念信即是菩萨说偈巳令诸弟子朗宣一过复言汝等向来学宗玄术心溺邪修我以夙缘慈念深故来此化导今巳首标西方净土为正向正修一门犹虑未能极信次当说我名号及我所证令知说是法者是大菩萨善男子我昔因中以妙湛觉心照明一切诸所有剎土众生所同具足即以觉妙妙觉觉明妙心起无量妙行度诸众生是故阿弥陀佛印我名号号曰觉明妙行汝等从此皈依更无疑二时同会者八人俱合掌至心念南无觉明妙行菩萨敬礼而起菩萨曰善哉如是或问持经呪之法菩萨曰所谓持经呪者自持其心也要在直明心地若止云持得熟诵得多又念某经某呪某佛谓我有大功德而不能句句销归自性又X不能深解如来妙谛谓可以获果证者不见十字路口若无眼若无足若乞妇若乞男终日不住口念到夜计其所持一岁何啻数十万遍究竟是残疾者求乞者并不曾证得一毫果在此何以故只无解无行故耳故知持是经即当依是经而修行又发大愿或求生佛国或求明心地或发大智慧或利济众生俱仗如来广大弘通之力以成就行人之愿如是方为持经持呪念佛天然老僧以久病不愈欲入径山待死投骨普同塔中菩萨曰汝欲住山待死是无事讨事耳汝愁几根老骨头没处安顿耶不知眼光落地直伸两脚任他刀砍斧斫火烧水浸与尔无干乃为他作久远计亦太愚矣且此身生时尚是无益何况死后汝今宜简省诸事单持一句阿弥陀佛念念不舍阿弥陀佛便与汝为好伴侣大限到时现身接引得生极乐岂不愈入山待死耶又生老病死是世间难免之苦汝即久病亦莫管他愈不愈但一念一心生也由他死也由他便了僧不二将投师受戒菩萨曰惜哉惜哉堂堂相貌表表仪形不知自反计其所作与俗人无异吾见汝身在此处而神游地狱矣急宜痛加修省断恶遵善上求佛果下化羣生不可昏昏昧昧失此有限光阴自贻万劫之累至受戒一事不受则巳若一受更不得分毫毁犯当守护清净如白璧明珠了无瑕玷斯成X戒品盖戒为三世诸佛入道根本勿同儿戏又若住静参方更宜亲近善友远诸庸劣亲善则道业易成近恶则戒行易失此二语终身学道之要慎之记之马永钖兄弟夙世为猎户一日入山共杀一鹿当获短命报又甞见塔中佛像仆地扶起安座礼拜而出以善因故再得人身菩萨先为永钖开示巳永钖惧求永年之道菩萨曰昔北方妙觉寺有童子沙弥年十六时有一相师说人生死不爽毫发谓沙弥言汝年十八季秋当死沙弥恐甚夜祷于佛愿于藏中赐经一卷终身受持以祈长寿言巳悉泣不胜再拜而起于大藏中随手取得金刚般若经遂书写受持晓夜无懈兼持戒精严了悟玄理年未四十道风流播四众归仰后至八十坐化即洛阳微行禅师也为唐玄宗开元六年事我所亲见汝今既怖短命欲求永命当依此沙弥求金刚善本发心书写勤行读诵复求解义趣此内功德也从今日始不得更杀物命当爱如巳身又多积阴德此外功德也内外俱修功德甚大自能与天合体而夭寿不二之理立矣何虑年寿之不永乎然须慎终如始如彼沙弥八十而不怠方为合道切莫有头无尾或行十日半月一年两岁便丢手了也若果尽形遵奉先后无间不遂所求诸佛及我俱堕妄语菩萨示陈定耑曰汝父子奉行我教最为难得伹必持志久远不得便生感应希求之念将修行二字正X如日用间穿衣喫饭之事方可菩萨示查定宏母曰汝夙有向道之念而未遇正人深为可悯今当为汝分别开示汝往昔为比邱时力行精进昼夜不怠心勐烈故于静定中忽起一见云我何故不能速得成佛又一日闻诸佛无相即心是佛之语复益邪思云既诸法空寂我心是佛何用修习不知此为究竟空理而非初入法界所易言者比邱从此竟堕邪见不复进修自谓巳证大道所以从迷入迷沈沦长夜悲哉众生求道不遇真善知识未免陷于罗网不可不慎汝今当知由昔以见邪故报获五漏失正知故复遇邪师毒螫亲遭岂得不生恐怖今应速发正信至心忆念阿弥陀佛求生极乐国土无朽为一友问得寿几何菩萨示偈曰人命如朝露虗浮无定期未能逃梦幻何必预求知复示曰且莫为他问日期到腊月三十日管取手忙脚乱在无朽闻说遂求开示菩萨曰元柏当知学道而不明此心譬如造屋无基渡水无筏欲明心者当微细观究此身此心从何而有既四大虗幻心将谁寄身心既幻世界微尘了无差别目前万法从何处生从何处灭若无生灭则照与能照两无所依自见真如寂灭场地勾曲孔生持斋二十年矣自念衰老问死后云何因X泣下不巳菩萨曰不须悲泪但从我说深信遵行自有好处安身在遂授偈曰西方有净土人天皆所依汝能修此门安隐无惊疑沈文州以伤寒名家适至作礼菩萨问曰寒入心包当作何病答曰名中寒因喻诸人曰汝等但知寒入心包名曰中寒之疾若邪入于心即为殒命之病矣汝诸人但以身病为病调之治之至于心有大病则不问明医不求妙药任其患苦而莫之觉哀哉陈大心奉教念佛极其诚至菩萨示偈曰八德池中莲巳种果然一念甚宏深滋培虽借如来力长养全凭决定心又喻诸人曰此土有发愿往生者彼土即生莲花故作是语汝等应生深信孙中白好丹术日久无效因来会作礼菩萨呵曰老秃今日换这副嘴脸见我么且问尔金丹几时可成答曰正尔求成菩萨曰若成了千万留却几颗莫都喫到肚子里去俟汝见阎罗老子时好做些人事送送痴老儿此事决无你分不如做你本等去孙拜谢有顷菩萨又曰痴老儿知得你自巳本等么答曰我求见性是我本等菩萨曰汝知此性为大为小为青为黄答曰性无如是等相菩萨曰然则汝欲向甚处求见孙无语乃发信皈依愿为弟子求示法名遂示以偈曰X性无大小青黄相那有声名任汝唿不达此中玄妙处一言半字总淆讹我今强为汝立名可曰达本汝此后光阴不上七八年矣莫负却八百年前三十六载苦行也孙因问此身如何结局菩萨曰结局便结局又问如何结局耶孙乃问如何修持菩萨曰净土一门能广摄羣品汝问修持当念阿弥陀佛发愿往生便得一了百了汝无再惑菩萨又喻诸人曰从古大圣大贤阐微立教皆至精至简上士闻而悟中下闻而修皆归大道乃后之着述务为繁言隐说使凡流揣摩成见遂至以讹传讹深入邪僻抱暗没世竟不自觉如达本因读参同悟真诸书不知法要曲信讹传谓为有得执吝不舍白首无成动诸烦恼菩萨说为真可悯者是故汝等既识前非当崇正信一时菩萨将临法会弟子八人无朽常摄常源定茂达本查定宏陈定耑查定敏恭谨颙竚齐唱佛号忽闻异香从空中来众皆欢喜得未曾有菩萨曰善哉善哉尔等知今日之会有夙因否昔梁武皇天监六年我出家于北魏之东都净因寺为大比邱因避乱南游住钖鸡鸣山麓时尔八人依我修学不久以兵乱各散我越后二载示寂于武林天竺后复于唐僖宗朝为清河献王长子亦弃位出家今尔八人同会念佛亦由我发心正如往昔无异但尔等去我以来X八百余年矣仍复飘流未反真为可悲真为可痛今为汝等重加发明所修行业令速成办早登解脱宜各谛听示无朽曰汝向者虽从事玄门而能恭敬诸佛当知即是夙因今宜速发深心精修净业为诸人唱导无空掷后此十三年光景也付汝偈言八百年前有胜缘今来相遇指青天巳知本地中秋月莫向长江觅渡船示常摄曰汝常持大悲神呪云何而持答曰所持之呪历历分明能持之心了不可得菩萨曰能如是持是名真持有偈嘱汝汝持大悲呪应识大悲心离名亦离相以此度羣生示常源曰汝既出家要须谦下柔和敬事师长虗巳请益增长志气莫只坐云雾中过日源不达复示曰汝懜懜若此可晓得自巳的心么源无语乃令诵准提呪一徧源随诵之菩萨曰此不是你心唤作甚么偈曰见初无心即汝本心准提一徧全体分明示定茂曰汝持准提呪平日须要细密用心观一切境若喧若寂若物非物若欣若厌无非此呪现体即我妙心刻刻流露如是奉持必获果证我亦以神力助汝成就当诵我偈两行秘密即汝本心莫谓法少是法甚深X问达本曰汝将云何答曰欲明心菩萨曰得无口头话否当勤念佛其功十倍亦示汝偈心外无佛佛即汝心深信不惑一念无生示查定宏曰汝持金刚般若当知有七不持所谓心昏散不持有过犯不持入不净处后不持饮酒后不持人扰不清净不持有事将作未作不持心别有记忆不持若坚意受持应离此七诵至纯熟即于观心中持之果能如是则功德不可思议果报不可思议佛有诚言汝须保任复与汝偈般若一经功德无尽拔妄想根脱生死病示陈定耑曰小人之为恶也惟恐人知君子之为善也亦惟恐人知汝当以君子慎道之心而作佛事更有偈曰勿贵人知勿希天应恒一其心必坚必正示查定敏曰汝未及弱冠巳知向道可验夙因今为汝命名曰敏敏有聪勤妙捷四义聪以除汝暗勤以励汝怠妙以开汝慧捷以发汝废汝当顾名思义莫谓菩萨徒与尔一箇字也复示汝偈汝年正幼当学孝弟以是持身毋惰其志是日陈大心后至菩萨问曰汝云何修持答云惟修净土菩萨曰舍此别无胜门矣嘱汝一偈道无他说唯心而巳莲胎始成专精勿二菩萨曰所示净土一门真诸佛心宗人天径路今汝等虽求往生若发愿不切如入海而不获宝珠徒劳X无益也我昔于晋明帝时受贫子身为贫苦故乃发大愿云我以夙业受此苦报若我今日不得见阿弥陀佛生极乐国成就一切功德者纵令丧身终不退息誓巳七日七夜专精忆念便得心开见阿弥陀佛相好光明徧十方世界我于佛前亲蒙授记后至七十五而坐脱竟生极乐后以度生愿重再来此土随方显化或为比邱或为居士或为国王或为臣宰或为女人或为屠匄或隐或显或顺或逆皆随顺说法导诸羣品又以仙道多未悟真常耽长寿乐不思进修我现仙身救其迷坠如唐僖宗朝一事也今则又为汝等发明邪正阐扬净土汝等当一意一心坚修此门必不相误若心志一坚又不待隔世而生现前亦得见佛如我昔年无异有偈四句少说一句话多念一句佛打得念头死许汝法身活或问学人云何得离尘欲得无障碍菩萨曰我将由小而推之大由外而推之内汝等当善解其义有人于此无故而夺汝一钱动嗔恨否答以一钱虽微见夺则嗔又无故而与汝一钱生喜悦否曰一钱虽微见与则喜有答以一钱甚微与何足喜夺无可嗔者菩萨曰汝能如是心之清净久矣何至今日尚沉浊垢耶汝等当知学人洗心不密见有见无处处是着念念皆贪所以业识纷驰无暂停止即念一句阿弥陀佛心想依然外游未能顷刻归一良由汝等于无X量劫来未甞发一时一日远离尘欲之心故此尘欲亦从无始劫来未甞一时一日肯离汝心身缠心缚深入尘网那得如莲花出淤泥而不染故知欲断贪着先从一钱之与夺作弃舍观作非我有观夺不起嗔与不起悦如是乃至百千万钱乃至亿亿万钱乃至国城妻子乃至身肉骨髓乃至过现未来心意意识乃至生死业报菩提涅槃一切皆如此一钱之与夺无异自然习漏消亡障缘永灭渐履清净成就道品汝等当依此修行勿更自虞窒碍孟冬二日为菩萨诞生之辰众设供称寿菩萨曰汝等以何物寿我皆曰心以为供菩萨曰心是何物可以持供答曰唯一至诚本是无物菩萨曰既言无物谁知至诚能知诚者定有处所可得举示云何无物答曰实无所得菩萨曰汝言无得为是暂无为决定无众拟议未对菩萨曰无则决定无有则决定有一涉纤疑毫𨤲千里当知汝等言诚言妄说有道无皆是起灭计较推详卜度之心以是祝我均无所益听我妙偈至真无二心至真无量心心非一切心一切性非心除妄心不实依真心强名真妄两不立南无释迦尊了心无处所方便福羣生时诸弟子咸再拜愿更闻法要菩萨曰善哉善哉汝等愿更闻法要当诚解我语善答我问诸弟子譬如X有人谓一人言燕京帝王所都富贵无比是人闻言有志往否咸曰愿往菩萨曰汝不识路径当云何咸曰有人指示从之而行菩萨曰不可倘是人指以向南向东若不明辨竟从其言则燕都远之又远矣众曰然则如何菩萨曰毕竟得一走过燕都之人教是人曰汝须向北而往便可直达帝所诸弟子此人所指有错谬否咸稽首曰无谬菩萨曰又譬如有人欲登万仞之巅九层之顶当如何教之咸曰从卑至高菩萨曰然古云千里之行始于足下须是从第一级至第二级乃至最上一级方为正说若云一步便跨到最高处为浪语矣又譬如有人天子将命以官诏是人曰汝愿为宰相耶小吏耶是人云何上答咸曰必愿为宰相菩萨曰然又譬如有人在于岐路不知所从有悯之者指曰是边极艰险极曲折不得便出头是边极正大极平坦走去便得出头其人受指于此两边当走何路咸曰走正大走平坦菩萨曰善哉善哉尔等酬我所问俱合正理然尔等能明解我所喻否咸再拜曰唯垂开示菩萨曰善听尔等向来虽有求道之心而不识修行之要趋向无据如人欲往燕都而不知路径者是若遇邪师教以邪法如帝都在北而反指以往东向南者是则其人虽终日行而茫无归宿何由觐至尊何由成大道今我所示弥陀净土帝都也信愿行三勤加精进终至往生是从第一级至最上一级也期登上品是愿为宰相不愿为X小吏也依此而修是走正大而不行邪曲也我即走过燕都之人也若尔等不能深信是舍帝都而趋边地也弃宰相之尊而就小吏之贱也背正大而求艰僻也万仞之山巅九层之墖顶非尔所及矣可胜悲痛哉众欲积田为修行计菩萨曰汝等欲矢志同学久聚不散谢绝世故于衣食所从不复为求人计故发此议以我观之念头虽好然毕竟是贪恋尘劳非清净法何以故街头一饭冢间一宿先佛道范若必借田而修倘一不就则汝诸人终无修行之日矣又若言自无其赀将出自募化更为不可佛一代教无此二字盖自末世不识礼义不惧因果不知廉耻之徒所为真修道人生死念切断断不作是想然更有一言汝诸人但执持正念各各努力是即不聚而聚若身心散逸事无常恒是虽聚而实散苟明此意止应随分随时莫去闲思预计菩萨又告众曰汝等虑身缠世网念头不得干净耶我有一法汝但发箇远离求度之愿将牢牢归向极乐世界见阿弥陀佛之心换却奔走利名之心便能即尘劳而觉路矣有问念佛不能一心当作何方便菩萨曰汝伹息想定虑徐徐念去要使声合乎心心随乎声念久自得诸念澄清心境绝照证入念佛三昧然平日必须多念从千至万心无间断则根器最易成熟若强之使X一终不一也时达本于座下忽戄然念数声菩萨曰如是如是诸弟子欲造像供养请示法相菩萨曰诸弟子欲造相供养积诚巳久合当显示但汝尘劳中我妙明内即今显现汝等不能见也又我随机感化身相不一今伹从本起修可画作大比邱相面如满月形体丰伟着袈裟坐莲花上左手置膝右手作说法相眉间放白毫光光中有阿弥陀佛结跏趺坐要须庄严相好不得潦草诸人闻巳皆拱立思维如是法相菩萨乃言诸弟子人人有箇觉明妙行不即不离在汝诸人摸索不着处时时出现即今明白更不须设像供养愿见于他日也查定宏因丧子欲弃家为僧菩萨曰汝且莫妄想是事是事汝做不得汝但正心以治心正身以治身断无益之事绝无益之友皈心大觉愿出迷途挹彼洪波滋我燥土精求加被驱诸障缘汝向畏祈寿保身当注力于此勿多言也定宏乃问奉教持金刚经但诸字句有不同者当从何本得无差谬菩萨曰金刚般若波罗密七字并无差谬沈天宇有疾设供求示菩萨曰汝今有疾尚未即死当息诸牵累安心端坐念身无常念世无常所有妄缘一切放下徐徐念一句阿弥陀佛自然六尘不生一心清净不唯愈汝今生之疾即生死病根亦从此拔出矣汝今设供求示不过望我有甚好方与汝口X诀传汝可愈汝疾岂知菩萨无是等虗伪之法但此实实数言教汝而巳汝若信而行之真一服上品还丹妙药也付汝一偈病从巳作还由巳除摄心清净得常安乐坚久不变同无量寿菩萨示达本曰汝欲究明心地极为有志但你一肚皮砂铅水火本来面目真空真净等话实实塞却如何做得你若要做必须将此一络索抛向东洋大海始得不然枉却心误却工夫矣不如的的确确念一句阿弥陀佛明心在是生极乐在是一举而两得极是便宜也无朽问云何仰酬祖父菩萨曰世间所谓孝者以何为上曰能敬养能为善以无忘先德菩萨曰此虽孝而有限惟能发大愿修出世法若道成果满岂但福及九祖即历劫冤亲俱蒙解脱汝能专修净土是为大孝定茂问持呪云何明心云何究竟菩萨曰心不离呪呪不离心是持之义汝当于一切时观此呪体与我心体是一是二若云二者云何心能持呪呪能显心若云一者云何忘则呪无忆则呪有则知此呪与心离诸名相毕竟空寂是名究竟若但持而不究竟即无玅解平等大慧云何显发平等大慧不现何由照生死之昏迷达三界之实际乎达本问出声念佛每易发火得默念否菩萨曰汝一念佛便云火发何故X汝终日向人说话便没一毫火起耶当知此火乃汝无量劫来无明烦恼之所积聚由汝今日信之不真故念随火起火逐妄生以烧汝法身慧命耳昔牟尼世尊为大法故于无量劫舍身求道所以得成无上宝王今汝年力巳衰日夕勤行犹嫌迟暮尚乃恋着尘劳希图丹药以求延年益寿汝不闻非非想天尚有报尽劫火洞烧坏至三禅况区区水火铅汞假缘和合之法而求其永无变灭耶汝今闻我所言当如梦初觉如醉初醒精修净土正念往生彼世界之寿命无穷无尽成就法身到一切智非浅浅长生久视之术可同日而论也查定宏问持呪时多生恐怖求示方便菩萨曰谁来怖汝谁是受怖者由汝夙生习气不净故从微想中忽现此相耳汝但精诚诵持自当除灭得如意意顺善能护伏烦恼而造入玄微何恐怖之有陈定育为母疾致祷问作何功德可获全愈菩萨示偈曰孝首万德孝贯三才大哉孝行人伦之师汝以好心求愈母疾汝当安适念母痛楚汝食美味念母减食汝衣轻软念母脓血污其衣襟露其胸胁如是思维夙夜靡处归命大圣精诚不二力行众善仰答四恩愿母福益愿母寿增愿母病愈愿母体康觉明菩萨为汝依怙苟如其言无愿不果X定茂欲舍持呪而念佛请问菩萨曰汝欲舍持呪而念佛一志专修最妙但汝未知法要只可名为持斋好善之人不得名念佛之人何以故欲泛大海必具大舟欲驰千里必择良马故念佛人先须具大手段割绝牵缠打开尘网直下即念是佛即佛是心乃至离即离非顿入如来大光明藏如是乃名正念念佛得名为念佛人也汝应善解此义有年少僧四人进谒菩萨曰诸年少众生无始时来因于恩爱故成眷属而眷属中父母于子又为恩之至重爱之至切难割难舍今尔等出家离俗得为比邱当知父母于尔又有恩上之恩非言所喻故应趁此壮年盛力勤办道业答父母最初割恩断爱一片苦心方不愧出家两字若复放逸懈怠以致终身废坠是不孝中之不孝为天地间极重罪人矣当因吾语勐生痛念菩萨又示众曰诸善男子人之一身父母所生父母所育现前尔等种种营谋种种受用即使父母不曾与得一钱也还是父母生郄你身故有今日万事身为大身为本从本而推岂不是父母之恩难言难尽所以佛言于父母边出一高声重语尚获罪无量况今有甚于此者耶若言父母或以不堪相加不得不诤则是视父母如路人矣只可欢然顺受父母自有感悟之日决不得争箇你非我是做逆天背伦之人菩萨曰诸弟子当知十方诸佛是众生心十方众生X是诸佛心是故忆佛念佛则十方诸佛现汝心内然亦非诸佛之入于尔心亦非汝心出于诸佛皆是觉妙本明不可思议菩萨曰心行处灭是诸佛常住真心心行处有是众生生死业心其间不容丝发若汝等能绵密加工使此心无些子空隙方得几分相应莫略做半年十月便谓我能苦心修道不知此正障道处切宜慎之又工夫虽加若未到铜山铁壁推不倒移不动处犹未是探成一片切莫见些影响便即歇手是为半涂之废必至弃其前功毫无所益此又学道人大病不可不知要知佛法如大海转入转深断非小小知见之所能尽应尽形修习造极为则切莫作容易想菩萨曰念佛三昧是汝心大势力之所成非由他致今尔等念佛昼夜不能如一乱想犹复问真皆是用心不得力处顾定成求教菩萨曰汝来此菴欲依净业可知道云何得生极乐答曰念佛往生菩萨曰汝知云何念佛即得往生曰执持名号一心不乱菩萨曰如何是一心不乱定成不能对菩萨曰吾知汝第能言之未必能如法行之也汝谛听我语善男子心本无念念逐想生此想虗妄流转生死汝今当知此一句阿弥陀佛不从想生不从念有不住内外无有相貌即是尽诸妄想诸佛如来清净微妙真实之身非一非二不可分别如是念者烦恼尘劳无断无缚止是一心必X得一心方得名为执持名号方得名为一心不乱净业功成直趋上品定成再拜曰浊世凡夫心智浅劣未能深达至理更求详示菩萨曰汝今当发大愿愿生极乐然后至诚恳恻称于阿弥陀佛必使声缘于心心缘于声声心相依如猫捕鼠久久不失则入正忆念三昧更欲上进当广参知识博询高明自悟即心是佛妙谛汝今当具深信慎毋学彼庸流闻而不受更莫学彼半真半假半疑半信之徒名虽受而无诚心奉行也菩萨谓查母曰汝何不勤勤念佛答曰因添儿孙时常抱持恐有不净菩萨曰汝谓不净念佛恐怕有罪不知不念佛则获罪无量莫计净与不净只管念去可也陈永寿问结局菩萨示偈曰节慾戒嗔是保身法收敛安静是作家法随力婚嫁是省事法行善念佛是出世法守此四法结局通达顾善记问终身及行善之方菩萨曰汝若存正心行正事得箇正终身你若存邪心行邪事还你箇邪终身至于善之一字随时随地可行大事小事皆是又兼戒杀放生随力舍贫施苦持念阿弥陀佛回向极乐日日不间如是三年不改方许你好心行善四字菩萨示无朽曰大抵修净业人行住坐卧起居饮食俱宜西向则机感易成根境易熟室中止供一佛一X经一炉一卓一牀一椅不得放一多余物件庭中亦扫除洁净使经行无碍要使此心一丝不挂万虑俱忘空洞洞地不知有身不知有世并不知我今日所作是修行之事如是则与道日亲与世日隔可以趋向净业盖汝生时撇得干净抛得干净念头上不存一些子根节大限到来洒洒落落不作儿女子顾恋身家子孙之态岂不是大丈夫举动所以要汝一意修行别无沾滞正为此一大关目也至于修净之法不出专勤二字专则不别为一事勤则不虗弃一时汝今晨起即诵弥陀经一卷持阿弥陀佛一千声向佛前回向念一心归命文以此文言简而意备也此为一时之课若初起或身心未宁日止四时稍宁渐增至六时又渐增至十二时合经十二卷佛名一万二千声更于回向时礼佛百拜亦可分作四时此为每日常课余工不必计数或默或声但摄心谛念而巳又持名之法必要字字句句声心相依不杂分毫世念久久成熟决定得生极乐坐宝莲华登不退地若余年未尽犹得以其所证为四众向导报佛深恩汝若于我所说一一遵依方不负觉明菩萨示汝正道令汝出家方不负三昧和尚为汝剃度授汝大戒此非小小因缘汝莫自生轻慢慎之慎之菩萨示常摄曰汝向持大悲神呪祈观音冥加速得入道甚好但不得一向延缓使志事不立要须并日而作兼程而进自今当刻定期限约准数时杜绝人X事安止一室每呪百卷作一时兼礼四明所立忏法一卷忏诸业障助发胜功为一时昼夜分为六时以五时持呪一时礼忏余时安坐修禅深入不思议慧何言乎不思议慧了知心外无法法法无名直下纤尘不立一念圆融不可以思思不可以议议故名不思议慧依此妙慧则心摄于微摄无摄相所谓摄无所摄而不碍于摄名善摄心也由心摄故无事不办总而言之无时无在而不心心流入为持呪摄心之本自然夙障冰消定心朗现或得三昧开发契本妙心庶无虗縻岁月可以刻期进道不然今日明朝来年后月若作不作欲前不前保汝百年后仍自目前行止断不能移易寸步也慎之勉之菩萨又示常摄曰只强顺人情勉就世故八箇字误却你一生大事在今日决不是牵郎拽弟打哄过日之时矣道业未成无常至速急宜敛迹韬光一心向道不得再误达本奉教出家菩萨示曰汝老年出家不得泛学余事但诵弥陀经日课佛名一万二千自少至多真真切切求生极乐此事一了百当之法莫学世俗愚流高谈濶论说牲说心见人念佛便一概抹去及叩其所行不及三家村里一箇不识字的汉子十字街头一箇念三官经的乞儿枉使掷却光阴误却大事因汝平日喜说禅而不达要妙又未必能深信净土老实念佛故发此论X菩萨又示无朽曰弥陀经十二卷佛名一万二千不要增不要减只依着我行去但经要匀匀净净不缓不急不疾不徐佛要声声心心不澁不掉不浮不沉念去至千回向不是但诵旧文一过须从自巳心中发出真正大菩提愿至诚恳切普愿一切众生同生极乐而我心无所着如虗空等是名回向又静坐时当反观深究佛即我心是心是佛不假外求如心而住无能无所如是谛观更无二念是名修行三昧慎勿忘形死心又落外魔知见如是坐一时便起经行又更持诵有箇次序若忙忙促促一气赶去谓可完却一日课诵便有苟且了局之念非真正修行矣大抵学道人不遵知识明诲决定劳而无益未久必败慎之慎之又诸经中所谈净土依正庄严须讲诵明白倘坐中或经行或礼诵时净土现前便可觉了不为异境所惑菩萨示陈大心曰尔道念增矣世念亦不减凡世间一切人我相名利相嗔喜相等不但在身上行出来始为牵连尘网但心上略带些子即属障道因缘尔须要明白尔但身礼阿弥陀口诵阿弥陀心念阿弥陀不涉分毫别想便得洗涤干净打破尘网生极乐国尔须要明白或问终身菩萨曰汝问终身耶我这里没有断终身的法为因菩萨历劫修行不曾学得这事然汝亦太愚痴终身便不过如此问他何益汝何不问头儿白X了面儿皱了身子软了无常将次到了阎罗大王面前如何抵对他一言半句免得披枷带锁去这事汝何不问问僧法缘将结期礼弥陀忏先来求示菩萨曰弥陀忏是近代慈云忏主所集亦具事理一心事一心专于一事若四相不生湛若虗空名理一心此一心难到外则勤修忏法以除夙障内则依理修观驯致一心既得一心何患不能入道汝今在期莫管为自巳为施主亦莫管长久不长久只要扫除习气打荡身心不成三昧誓不休息便了又汝在彼虽然次第伹不是箇修行地面若真正要修行将万缘放下一钵依于十方一身依于大地真真切切求度生死乃为正修行法若区区三载忏期又夹杂世故而欲成净业出生死譬如吸风吞雾而求饱足世上必无之事汝莫作此大愚痴想以至冻馁而死也王师初下三吴湖𡨥突发阖城奔窜久之事定稍稍复集菩萨示曰后六月十三之变得无惊恐耶汝等当知此皆无始劫来不能修善广造恶业所以生生世世不离此旤如梁武皇时八人以兵乱各散今日又遭兵变逃窜无地可见众生不能超三有获无生毕竟因缘业报分寸难免汝等幸而不死亦大险矣三世业果可惊可怖汝等尚不一心办道早出苦轮隔世他生正未了在奈何奈何菩萨示沈元辉曰大凡修净土人最忌是夹杂何谓X夹杂即是又讽经又持呪又做会又好说些没要紧的禅又要谈些吉凶祸福见神见鬼的话却是夹杂也既夹杂则心不专一心不专一则见佛往生难矣却不空费了一生的事你如今一概莫做只紧紧持一句阿弥陀佛期生极乐日久功成方不错却当授汝一偈依而行之阿弥陀一句万法之总持声与心相依念兹复在兹感应不思议莲开七宝池菩萨示定恺曰汝既遭大难幸而得免自今当痛思前过断其后愆更无躁心竞气逞志使能贻厥身灾今为汝立名曰恺恺者何慈也仁也慈以立身仁以及物功名得不足喜失不足忧惟务培育善心坚固善行以仰答四恩而巳一时菩萨降临法会士庶三十余人未决心疑咸来咨请菩萨悯兹众等虽同禀诚心而不识修行正路乃垂示曰今日之会可谓有缘但若与尔等说佛法非所习开恐难信人不若举一则世典儒书与众等一话或能信得一句两句中庸说或安而行之或利而行之或勉强而行之今日看来安与利且莫说起即勉强而行者亦不可得即如尔等自遇我之后亦曾发心勉强为善乃有一旦弃捐或渐至懈废者其故何在只是将善之一字看得太缓谓行善无功不如为恶之有效耳不知为善若果无功何以古来圣贤之徒断不作些微小恶善则尽力尽心必要做到X十二分满足若果为恶有效又何故古来仁人君子不惟有效是求反作无功之事且现见为恶之人眼前虽得便宜到头几箇有好结局好断送好名声好子孙以延其世代又如世间数岁小儿见说箇好人便知赞美岂不是为善有大利处见说箇恶人便要嗔怪岂不是为恶无大利处此事极易晓非是尔等不聪明真不知得但是不能实心向善故一时不细察耳所以平日间舍一钱也要向人说一遍有句好话也要向人说一遍都是从外边做手脚全不体会大圣大贤用心切巳处觉得没滋味便抛弃了汝等今日若果将真真实实的心行真真实实的事无一毫妄想觊觎于其间坦坦然乐天知命守其在我不见有终身可祈结局可问五行八字之穷通可卜吉凶得失之可得而趋避自然无祸不消无福不至道与时增德与岁积成圣成贤无难矣此尔将来一定的实事所以说及其成功一也反此则生为无忌惮之小人死为腐烂之草木可不痛哉菩萨说是语巳默然而住时众犹颙颙有待更有再拜而致祷者菩萨曰甚哉尔众之愚也闻如是言竟不生希取之心反顾之念只要将胸中儿女身家之事一问而后巳苦哉苦哉然菩萨大慈无巳当更说些古话醒豁尔等痴梦一者学道之士情不正性则离心不坚德乃阙往往慎于斯须而变于顷刻若是者谓之造就无地之流难以入道非圣人之诲人或倦而故绝之也X众中有识者思之一者天下又尽有聪明向上之士却为自是之见所障不成大器盖人一自是决不肯虗心就正有道其平日所交所接定是一等庸下之徒互相称誉凡有所为不能面闻其过而德业殆矣众中有识者思之一者世人贪得都务强求不知一钱之获尚有命焉而况功名富贵之大曰吾智力可求若然则苍苍者天赫赫者神将无用乎即使强求而得亦是命数合有不因尔用却许多龌龊心机天悯而与之也然则勉强而求者有辱无荣有失无得有僇身之祸无利物之功有损德之灾无进善之福天厌之神弃之矣众中有识者思之一者天下大恩莫过父母父母而在堂前活佛也父母而没犹可追报也试思此身从何而来何由而长乃不能反本寻源尽心尽力敬事承顺而至有结怨于父母而不顾自利其妻子而不养更甚至有病而不知死而不葬或一言亦报复如平人者是皆禽兽所不若也呜唿人而禽兽不若耶可畏哉众中有识者思之或欲求官问可得否菩萨曰做官一事你更莫想你须知得通经史之谓文练韬略之谓武膂力过人之谓勇智能出众之谓才汝自思量有一于此否若四中不具其一要做官不过图侥倖而巳要图侥倖念头先巳不正一做了官便去假威仗势一味虐疲民而饱我腹决不思为国为民做些好事以至积恶日深不知改悔来世定作牛马驼骡有力报人等畜如X目前兵戈战阵中一类畜生皆夙世冐禄贪功无一毫功德于天下之徒也且报应之理远近无期或致祸于现世或殃及于子孙如目前一等罪犯囹圄身受屠戮继嗣不肖或绝灭无传者是也又损害良民而取其财货谓之不仁不义之物以之祀祖先而祖先益愆事神明而神明加怒供诸佛圣贤必为之堕泪奉仁人有道反为之生惭即罪恶不极而冤结相酬后世定作一类羊猪鸡犬无力报人之畜及世间一等贫穷下贱剧苦之人又此图侥倖一辈在官即做些好事亦未免公中有私善中有恶罪福影响不漏丝毫贪有限之荣名受累生之恶果侥倖做官溺心利欲如上所谈势所心至可不畏哉王定佑求子菩萨曰汝自今莫杀生命勿食异物勿多慾逞忿何以故杀生伤天地之慈乖长养之道食异物必增淫秽或致恶疾多慾逞忿则戕损寿命暴折元和又多犯阴阳之忌汝当永戒此三一意奉养老母推惠行慈济贫拔苦广行阴德积累不废天必钖汝佳胤也菩萨示陆定息偈曰亲近老成莫狎恶少君子上达汝曹当效劝母修行是为大孝必诚必敬遵菩萨教复示曰回去向尔母亲谆谆切切劝他至心念佛求生极乐即不能素食莫勉强他但不可杀生他若肯归向弥陀自断血肉此是世间第一等孝行汝宜勉X之尔时菩萨化缘巳终因徧召诸弟子各授以训示定勉曰汝名定勉当号自开勉力修行自得开悟无上菩提作善知识续佛慧命汝毋自弃定开问一心三观之旨菩萨曰台宗三观妙在圆心圆心若知其道尽矣令与定勉并立付偈曰一开二开今日重来菩提有种妙手双栽示上德曰头既秃当知足念无常断爱欲南无阿弥陀念念恒相续示耳之曰勤则不病不勤则病勿谓夙业其报甚近慈父弥陀数数亲觐可以永年况乃却病示陈大心曰老不撇脱死定兜搭儿女债完可以怡悦极乐非遥勿自隔绝示沈元辉曰深潜不露是名持戒若浮而外未久必败念既不真不得自在祸福吉凶汝自作怪示杜义见曰善则为义不善不义义善无二所见唯义以义为见不见非义见非义时见无见义示女弟子意安曰汝因病不念佛耶噫病愈甚念愈勤乃好也若病到念不得的时节却是错了也X示无朽曰尺璧岂宝寸阴当惜正念弥陀信光赫奕莫贪旧游前途永失示常摄曰有口若哑有耳若聋绝羣离俗其道乃崇示常源曰汝行勿怠怠非比邱彼自废者多身后忧示定茂曰汝是道人当净其心能净心者可以超羣示定随曰老实是宝又有不好若只如此止堪温饱何用出家愿离痴恼当发道意莫空过了示查定宏曰菩萨说偈家常茶饭归告汝母巳事早办示陈定耑曰惟天最高无所不见护汝初心慎勿少变示达本曰达本无本万缘应息胡不宁处犹是汲汲一朝撒手男耕女织回想生前汝自哭泣时菩萨一一示巳复告诸人曰我自降此以来凡所言说皆修行要妙汝等能时时体会极力遵行决生上品菩萨从此不复再来矣诸弟子宜各努力勿虗此会时诸弟子闻菩萨语皆涕泣悲恋不能仰视菩萨谓曰诸弟子汝等谓菩萨不复再降恐生懈怠从X此失足然实不尔何以故从是以后汝等精进只是自巳精进舍尘涂而登圣域大智大贤之所为也若懈怠亦是自巳懈怠背大道而入淤泥无知下愚之所为也诸弟子但须前进莫生系恋但急着力无事悲哀顷之复谕曰汝等不得更作菩萨再降想所以者何鸾乩之设本为神鬼所依凭非大菩萨应化当事汝等若奉教无失于菩萨生恭敬之心难遭之想即是大报恩处时诸弟子虽闻法谕犹故围绕不忍散去菩萨又谕曰诸弟子菩萨往昔因中与汝等具有大缘从此虽不再降然不得作远离想当知觉明妙行时时在汝等眼前相逐不舍汝等慎无一日废弛自舍却觉明妙行也少顷又谕曰诸弟子法会既终宜各散去菩萨来无所从去无所至莫只呆呆守着菩萨定不在一幅纸儿上也各念一句南无阿弥陀佛至诚作礼顶戴奉行可矣西方确指