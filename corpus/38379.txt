经筵日讲官太保兼太子太保保和殿大学士兼管吏部尚书翰林院掌院学士事世袭三等伯臣张廷玉等上言臣等奉敕纂修明史告竣恭呈睿鉴臣等谨奉表恭进者伏以瑶图应运丹纶繙竹素之遗雒鼎凝庥玉局理汗青之业集百年之定论裒一代之旧闻历纂辑于兴朝毕校䌷于兹日垂光册府焕采书林窃惟论道首在尊经纪事必归揽史兴衰有自七十二君之蹟何称法戒攸关二十一史之编具在继咸五登三之治心源不隔于邃初开万方一统之模典制必参诸近世况乎岁时绵历载籍丛残执简相先合众长而始定含毫能断昭公道以无私考献征文用备酉山之秘属辞比事上尘乙夜之观钦惟皇帝陛下乘六御天奉三出治绍庭建极绥荡平正直之猷典学传心综忠敬质文之统观人文以化天下鑑物惟公考礼乐以等百王折衷必当惟兹明史职在儒臣纪统二百余年传世十有六帝创业守成之略卓乎可观典章文物之规灿然大备迨乎继世法弗饬于庙堂降及末流权或移于阉寺无治人以行治法既外衅而内讧因灾氛以启寇氛亦文衰而武弊朝纲不振天眷既有所归贼焰方张明祚遂终其运我国家丕承景命肇建隆基天戈指而扫欃枪王会图而陈玉帛涤中原寇盗之孽奠我民生慰前朝诸帝之心雪其国耻迄今通侯备恪俎豆相承依然守户衞陵松楸勿翦是则扩隆恩于覆载既极优崇因之征故籍于春秋绝无忌讳第以长编汗漫抑且杂记舛讹靖难从亡传闻互异追尊议礼聚讼纷挐降及国本之危疑酿为要典之决裂兵符四出功罪难明党论相寻贞邪易贸稗官野录大都荒诞无稽家传碑铭亦复浮夸失实欲以信今而传后允资博考而旁参仰惟圣祖仁皇帝搜图书于金石罗耆俊于山林创事编摩宽其岁月我世宗宪皇帝重申公慎之旨载详讨论之功臣等于时奉敕充总裁官率同纂修诸臣开馆排缉聚官私之纪载核新旧之见闻签帙虽多牴牾互见惟旧臣王鸿绪之史稿经名人三十载之用心进在彤闱颁来秘阁首尾略具事实颇详在昔汉书取裁于马迁唐书起本于刘昫苟是非之不谬讵因袭之为嫌爰即成编用为初稿发凡起例首尚谨严据事直书要归忠厚曰纪曰志曰表曰传悉仍前史之体裁或详或略或合或分务覈当时之心迹文期共喻扫艰深鄙秽之言事必可稽黜荒诞奇衺之说十有五年之内几经同事迁流三百余卷之书以次随时告竣胜国君臣之灵爽实式凭之累朝兴替之事端庶几备矣臣等才谢宏通学惭淹贯幸际右文之代获尚论于先民敢云稽古之勤远希风于作者恭蒙睿鉴俾授梓人伏愿金镜高悬璇枢广运参观往迹考证得失之源懋建鸿猷昭示张弛之度无怠无荒而熙庶绩化阜虞絃克宽克仁而信兆民时存殷鉴则冠百王而首出因革可征百世之常迈千祀以前驱政教远追千古而上矣谨将纂成本纪二十四卷志七十五卷表十三卷列传二百二十卷目录四卷共三百三十六卷刊刻告成装成一十二函谨奉表随进以闻干隆四年七月二十五日经筵日讲官太保兼太子太保保和殿大学士兼管吏部尚书翰林院掌院学士事世袭三等伯臣张廷玉太子少保食尚书俸臣徐元梦户部右侍郎加五级臣留保干隆四年七月二十五日奉旨开列在事诸臣职名监理议政大臣办理理藩院尚书事务兼总管内务府和硕庄亲王臣允禄总裁经筵日讲官太保兼太子太保保和殿大学士兼管吏部尚书翰林院掌院学士事世袭三等伯臣张廷玉原任太子太傅文华殿大学士兼吏部尚书加五级臣朱轼原任经筵讲官太子太傅文华殿大学士兼理户部尚书事务加七级臣蒋廷钖太子少保食尚书俸臣徐元梦原任议政大臣户部尚书管理三库兼步军统领教习庶吉士臣鄂尔奇原任经筵讲官礼部尚书臣吴襄户部右侍郎加五级臣留保原任兵部左侍郎教习庶吉士臣胡煦原任经筵讲官通政使司通政使臣觉罗逢泰纂修太子少保兵部尚书兼都察院右副都御史总督直隶等处地方紫荆密云等关隘提督军务兼理粮饷加一级臣孙嘉淦原任刑部右侍郎臣乔世臣翰林院侍读学士臣汪由敦原任翰林院侍讲学士臣杨椿翰林院侍读臣郑江原任右春坊右赞善兼翰林院检讨臣彭廷训原任国子监司业臣胡宗绪原任翰林院编修臣陶贞一原任翰林院编修臣蒋继轼原任翰林院编修臣陆奎勋光禄寺少卿臣梅瑴成原任吏科都给事中臣杨尔德原任给事中臣闫圻原任监察御史臣姚之骃原任监察御史臣吴启昆原任翰林院庶吉士改授内阁中书臣韩孝基原任翰林院庶吉士改授内阁中书臣冯汝轼内阁中书舍人臣吴麟原任盛京户部员外郎臣蓝千秋原任湖北按察使司按察使臣唐继祖湖北分守武昌道按察使司副使臣吴龙应原任湖南粮储道布政使司参议臣王叶滋山东兖州府宁阳县知县臣姚焜原任翰林院庶吉士改授知县臣金门诏候选知县臣万邦荣提调盛京刑部侍郎加三级纪录二次臣觉罗吴拜内阁学士兼礼部侍郎加一级纪录一次臣伊尔敦内阁学士兼礼部侍郎佐领加三级纪录三次臣春山日讲官起居注翰林院侍读学士加四级纪录三次臣春台原任内阁侍读学士臣汪国弼原任翰林院侍讲学士臣世禄原任四川布政使司布政使候补京堂臣窦启瑛原任四川永宁道布政使司参议加一级纪录一次臣刘嵩龄署理日讲官起居注翰林院编修兼武英殿校对臣朱良裘收掌内阁侍读学士加三级纪录二次臣佟世德户部员外郎加一级纪录二次臣石海工部员外郎加一级纪录三次臣觉罗彰古礼盛京兵部郎中纪录二次臣鄂礼善户部主事加二级纪录三次臣佟镛内阁中书加一级纪录二次臣伊希德内阁中书加二级纪录二次臣图敏翰林院待诏加一级随带又加一级纪录二次臣朝奇翰林院七品笔帖式在起居注行走加二级纪录一次臣觉罗怀玉翰林院八品笔帖式加一级纪录二次臣六格翰林院八品笔帖式在起居注行走加二级纪录二次臣七十六翰林院八品笔帖式加三级纪录一次臣索铭九门提督衙门八品笔帖式加三级纪录三次臣多绅缮写翰林院检讨臣韩彦曾户部司务留翰林院待诏任臣吴自高福建永春州知州臣杜昌丁候补知县臣姚士塖直隶永平府迁安县知县臣李廷益候选知县臣朱瑄候选知县臣杨述曾候选州判臣戴大钦候选州判拣选直隶试用臣焦作新候选州判臣叶兆华候选州判臣曹江候选县丞拣选福建盐场大使臣方南灂福建建宁府浦城县县丞臣吕万年江西瑞州府上高县县丞臣黄镛江西广信府兴安县县丞臣罗德龄江南松江府金山县县丞臣张曰谟福建邵武府邵武县县丞臣朱溎臣候补县丞臣金带山西朔平府经历臣罗溶山西汾州府经历臣王是荷江西九江府经历臣钱毓崧候选经历臣何津候选经历臣谢沛生候选经历臣金元霖候选经历臣葛舜有候选主簿臣马士宪候选主簿臣汪连芳候选主簿臣陈墀云南禄劝州吏目臣吕春云南新兴州吏目臣毕大书河南光州吏目臣冯大绩广西柳城县东泉镇巡检臣王绍曾广西宣化县金城寨巡检臣范尚仁江南奉贤县南桥镇巡检臣童秉德广东西宁县夜护司巡检臣甯玠广东万州龙滚司巡检臣沈彝贵州平越府湄潭县典史臣金鼎河南怀庆府河内县典史臣张沅广西思恩府武缘县典史臣张景琦四川重庆府垫江县典史臣陈书候补典史臣于世宁候选典史臣徐璋校对经筵讲官吏部右侍郎加二级臣陈大受日讲官起居注詹事府詹事兼翰林院侍读学士加一级臣陈浩日讲官起居注詹事府少詹事兼翰林院侍讲学士臣吕炽署理日讲官起居注翰林院编修兼明史馆提调臣朱良裘翰林院编修加一级臣熊晖吉翰林院编修臣吴兆雯原任翰林院编修臣于枋翰林院编修加三级臣田志勤翰林院编修加一级臣夏廷芝翰林院检讨臣唐进贤翰林院编修臣董邦达翰林院编修臣张映斗翰林院编修臣陆嘉颖原任翰林院编修臣张兰清翰林院编修臣曹秀先翰林院检讨臣吴泰翰林院编修臣李清芳翰林院编修臣潘乙震翰林院编修臣沈廷芳翰林院编修臣冯祁翰林院编修臣吴绂翰林院检讨臣万松龄巡察台湾御史臣杨二酉协理陕西道事福建道监察御史臣陈仁原任监察御史臣邱玖华翰林院庶吉士今改补户部主事臣帅家相拔贡生臣费应泰拔贡生臣叶环拔贡生臣卢明楷拔贡生臣廖名扬拔贡生臣徐显烈优贡生臣王男拔贡生臣薛世楫副榜贡生臣陈俊乂拔贡生臣王积光拔贡生臣李谦恩贡生臣曾尚渭监造内务府南苑郎中兼佐领加六级纪录八次臣雅尔岱内务府钱粮衙门郎中兼佐领加五级纪录四次臣永保内务府广储司员外郎加二级臣双玉内务府都虞司主事加二级纪录一次臣西宁内务府广储司司库加二级臣胡三格监造臣恩克监造加一级臣永忠库掌臣于保柱库掌臣郑桑格