安陆集提要钦定四库全书集部十安陆集词曲类一提要等谨案安陆集一巻宋张先撰考仁宗时有两张先皆字子野其一博州人枢宻副使张逊之孙天圣三年进士官至知亳州卒于宝元二年欧阳修为作墓志铭者是也其一乌程人天圣八年进士官至都官郎中即作此集者是也道山清话误以博州张先为此张先误之甚矣张铎湖州府志称先有文集一百巻惟乐府行子世宋史艺文志载先诗集二十巻陈振孙十咏图跋称偶藏子野诗一帙名安陆集旧京本也乡守杨嗣翁见之因取刻之郡斋云云则振孙时其集尚存然振孙作直斋书录解题乃惟载张子野词一巻而无其诗集殊不解其何故也自明以来併其词集亦不传故毛晋刻六十家词独不及先此本乃近时安邑葛鸣阳所辑凡诗八首词六十八首併以先事迹始末及诸家赠答附录于后其编次虽以诗列词前而为数无几今从其多者为主录之于词曲类中考苏轼集有题张子野诗集后曰子野诗笔老妙歌词乃其余技耳华州西溪诗云浮萍破处见山影野艇归时闻草声与余和诗云愁似鳏鱼知夜永懒同蝴蝶为春忙若此之类皆可以追配古人而世俗但称其歌词昔周昉画人物皆入神品而世俗但知有周昉仕女皆所谓未见好徳如好色者欤云云然轼所举二聨皆渉纎巧自此二聨外今所传者惟呉江一首稍可观然欲图江色不上笔静覔鸟声深在芦一聨亦有纎巧之病平心而论要为词胜于诗当时以张三影得名殆非无故轼所题跋当由好为髙论未可据为定评也干隆四十六年十二月恭校上总纂官纪昀陆钖熊孙士毅总校官陆费墀安陆集安陆集钦定四库全书安陆集宋张先撰词清平乐屏山斜展帐巻红绡半泥浅曲池飞海燕风度杨花满院云愁雨恨空深觉来一枕春隂陇上梅花落尽江南消息沈沈卜算子慢溪山别意烟树去程日落采苹春晚欲上征鞅更掩翠帘回面相盼惜弯弯浅黛长长眼奈画阁欢游也学狂花乱絮轻散水影横池馆对静夜无人月髙云逺一饷凝思两眼泪痕还满难遣恨私书又逐东风断纵梦泽层楼万尺望湖城那见木兰花西湖杨柳风流絶满缕青春看赠别墙头簌簌暗飞花山外隂隂初落月秦姬秾丽云梳髪持酒聴歌留晚发骊驹应亦解人情欲出重城嘶不歇又青铜贴水萍无数临晓西湖春涨雨泥新轻燕面前飞风慢落花衣上住红裙空解烟蛾聚云月却能随马去明朝何处上髙台回认玉峰山下路又去年春入芳菲国青蘂如梅终忍摘栏边徒欲説相思绿蜡宻缄朱粉饰归来故苑重寻觅花满旧枝心更惜鸳鸯从小自相双若不多情头不白又龙头舴艋呉儿竞笋柱秋千游女并芳洲拾翠暮忘归秀野踏青来不定行云去后遥山暝已放笙歌池院静中庭月色正清明无数杨花过无影忆秦娥参差竹吹㫁相思曲情不足西北有楼穷逺目忆苕溪寒影透清玉秋雁南飞速菰草绿应下溪头沙上宿庆春泽飞阁危桥相倚人独立东风满衣轻絮还记忆江南如今天气正白苹花遶隄涨流水寒梅落尽谁寄方春意无穷青空千里愁草树依依关城初闭对月黄昬角声傍烟起山亭宴宴堂永昼喧箫鼓倚青空画栏红柱玉莹紫微人蔼和气春融日煦故宫池馆更楼台约风月今宵何处湖水动鲜衣竞拾翠湖边路落花荡漾怨空树晓山静数声杜宇天意送芳菲正黯淡疎烟短雨新欢宁似旧欢长此㑹散几时还聚试为挹飞云问解相思否剪牡丹野绿连空天青垂水素色溶漾都浄柔柳揺揺坠轻絮无影汀洲日落人归脩巾薄袂撷香拾翠相竞如解凌波泊渚烟春暝綵縚朱索新整宿绣屏画船风定金鳯响双槽弹出今古幽思谁省玉盘大小乱珠迸酒上糚面花豓媚相竝重聴尽汉妃一曲江空月静好事近月色透横枝短叶小葩无力北客一声长笛怨江南先得谁教强半腊前开多情为春忆留取大家须醉幸雨休风息画堂春外湖莲子长参差霁山青处鸥飞水天溶漾画桡迟人影槛中移桃叶浅声双唱杏红深色轻衣小荷障面避斜晖分得翠隂归踏莎行衾鳯犹温笼鹦尚睡宿糚稀淡眉成字映花避月上回廊珠裙折折轻垂地翠幙成波新荷贴水纷纷烟絮低还起重墻遶院更重门春风无路通深意于飞乐寳奁开菱鑑浄一掬清蟾新糚脸旋学花添蜀红衫双绣蜨裙缕鹣鹣寻思前事小屏风仍画江南怎空教草解宜男柔桑暗又过春蚕正隂晴天气更暝色相兼幽期消息曲房西碎月筛帘惜琼花汀苹白苕水碧毎逢花驻乐随处欢席别时擕手看春色萤火而今飞破秋夕河流如带窄任轻囗似叶何计归得断云孤䳱青山极楼上徘徊无尽相忆河满子溪女送花随处沙鸥避乐分行游舸巳如圗障里小屏犹画潇湘人面新生酒艳日痕更欲春长衣上交枝鬬色钗头比翼相双片段落霞明水底风纹时动糚光宾从夜归无月千灯万火湖塘醉垂鞭酒面金鱼呉娃唱呉潮上玉殿白麻书待君归后除勾留风月好平湖晓翠峯孤此景出关无西州空画圗又双蜨绣罗裙东池宴初相见朱粉不深匀闲花淡淡春细看诸处好人人道柳腰身昨日乱山昬来时衣上云谢池春慢缭墙重院间有流莺到绣被掩余寒画阁明新晓朱槛连空濶飞絮无多少径莎平池水渺日长风静花影闲相照尘香拂马逢谢女城南道秀豓过施粉多媚生轻笑鬬色鲜衣薄碾玉双蝉小欢难偶春过了琵琶流怨都入相思调减字木兰花垂螺近额走上红裀初趂拍只恐惊飞拟倩游丝惹住伊文鸳绣履去似风流尘不起舞彻梁州头上宫花颤未休醉落魄云轻柳弱内家髻子新梳掠生香真色人难学横管孤吹月淡天垂幕朱脣浅破樱桃蕚倚楼人在阑干角夜寒指冷罗衣薄声入霜林簌簌惊梅落师师令香钿寳珥拂菱花如水学糚皆道称时宜粉色有天然春意蜀綵衣长胜未起纵乱霞垂地都城池苑夸桃李问东风何似不须回扇障清歌脣一㸃小于朱蘂正值残英和月坠寄此情千里系裙腰浓霜澹照夜云天朦胧影画勾阑人情纵似长情月算一年年又能得几畨圆欲寄西江题叶字流不到五亭前东池始有荷新绿尚小如钱问何日藕几时莲渔家傲巴子城头青草暮巴山重叠相逢处燕子占巢花脱树杯且举瞿塘水濶舟难渡天外呉门清霅路君家正在呉门住赠我柳枝情几许春满缕为君将入江南去碧牡丹步障揺红绮晓月堕沈烟砌缓板香檀唱彻伊家新制怨入眉头歛黛峯横翠芭蕉寒雨声碎镜华翳闲照孤鸾戏思量去时容易钿合瑶钗至今冷落轻弃望极蓝桥但暮云千里㡬重山㡬重水青门引乍煖还轻冷风雨晩来方定庭轩寂寞近清明残花中酒又是去年病楼头画角风吹醒入夜重门静那堪更被明月隔墙送过秋千影生查子含羞整翠鬟得意频相顾雁柱十三絃一一春莺语娇云容易飞梦断知何处深院鎻黄昬阵阵芭蕉雨一落索来时露浥衣香润綵绦垂鬓巻帘还喜月相亲把酒与花相近西去阳关休问未歌先恨玉峯山下水长流流水尽情无尽偷声木兰花云笼琼苑梅花痩外院重扉聫寳兽海月新生上得髙楼没奈情帘波不动银釭小今夜夜长争得晓欲梦髙唐祇恐觉来添断肠醉红糚琼林玉树不相饶薄云衣细柳腰一般糚様百般娇眉儿秀总如描东风揺草杂花飘恨无计上青条更起双歌郎且饮郎未醉有金貂感皇恩廊庙当时共代工睢陵千里约逺相从欲知宾主与谁同宗枝内黄阁旧有三公广乐起云中湖山看画轴两仙翁武陵佳话㡬时穷元丰际徳星聚照江东百媚娘珠阁五云仙子未省有谁能似百媚等应天乞与浄饰豓糚俱美取次芳华皆可意何处无桃李蜀被锦文铺水不放綵鸾双戯乐事也知存后㑹争奈眼前心里绿皱小池红叠砌花外东风起燕春台丽日千门紫烟双阙琼林又报春回殿角风微当时去燕还来五侯池馆屏开探芳菲走马重帘人语辚辚车幰逺近轻雷雕觞霞翠幙云飞楚腰舞柳宫面糚梅金猊夜煖罗衣暗裛香煤洞府人归笙歌院落灯火楼台下蓬莱犹有花上月清影徘徊归朝欢声转辘轳闻露井晓引银缾牵素绠西园人语夜来风丛英飘堕红成迳寳猊烟未冷莲台香蜡残痕凝等身金谁能得意买此好风景粉落轻糚红玉莹月枕横钗云坠领有情无物不双栖文禽只合常交颈昼长欢岂定争如翻作春宵永日曈昽娇柔嬾起帘压卷花影浣溪沙楼倚江边百尺髙暮烟收处见归桡㡬时期信似春潮花片片飞风㺯蝶柳隂隂下水平桥日长人去又今宵又锦帐重重卷暮霞屏风曲曲鬭红牙恨人何事苦离家枕上梦䰟飞不去觉来红日又西斜满庭芳草衬残花又水满池塘花满枝乱香深里语黄鹂东风轻软㺯帘帏日正长时春梦短燕交飞处柳烟低玉牕红子鬬棋时菩萨蛮哀筝一弄湘江曲声声写尽湘波绿纎指十三絃细将幽恨传当筵秋水慢玉柱斜飞雁弹到断肠时春山眉黛低天仙子水调数声持酒聴午醉醒来愁未醒送春春去㡬时回临晚镜伤流景往事悠悠空记省沙上竝禽池上暝云破月来花㺯影重重翠幕宻遮灯风不定人初静明日落红应满径满庭芳红蓼花繁黄芦叶乱夜深玉露初零霁天空濶云淡楚江清独掉孤篷小艇悠悠过烟渚沙汀金钩细丝纶漫卷牵动一潭星时时横短笛清风皓月相与忘形任人笑生涯泛梗飘萍饮罢不妨醉卧尘劳事有耳谁聴江风静日髙未起枕上酒微醒西江月忆昔钱塘话别十年社燕秋鸿今朝忽遇暮云东对坐旗亭説梦破帽手遮红日练衣袖卷寒风芦花江上雨蓑翁消得㡬畨相送浪淘沙肠断送韶华为惜杨花雪毬揺曵逐风斜容易着人容易去飞过谁家聚散苦咨嗟无计留他行人洒泪滴流霞今日画堂歌舞地明日天涯清平乐清歌逐酒醉脸鲜霞透樱小杏青寒食后衣换缕金轻绣画堂新月朱扉严城夜鼓归迟细看玉人糚面春工不在花枝一丛花伤髙懐逺几时穷无物似情浓离愁正恁牵丝乱更南陌飞絮蒙蒙嘶骑渐遥征尘不断何处认郎踪双鸳池沼水溶溶南北小桡通梯横画阁黄昬后又还是斜月帘栊况恨细思不如桃杏还解嫁春风天仙子醉笑相逢能几度为报江头春且住主人今日是行人红袖舞清歌女凭仗东风闲领取三月柳枝柔似缕落絮倦飞还恋树有情宁不忆西园莺解语花无数应讶使君何处去又坐话呉州成乐土诏巻风飞来圣语亲舆乞得便藩归瑶席主杯休数清夜为君歌白苎花按旧枝新蘂吐造化不知人有助看花嵗嵗比甘棠嘉月暮东门路只恐带将春色去定风波令浴殿词臣亦议兵禁中颇牧党𦍑平诏巻促归难自缓溪馆綵花千数酒泉清春草未青秋叶暮归去一家行色万家情可恨黄莺相识晩望断湖边亭上不闻声又谈辨囗囗堂上兵画船齐㟁暗潮平万乘靴袍曾好问须信文章传口齿牙清三百寺应游未遍重算湖山风月岂无情不独渠丘歌叔度行路呉謡终日有余声又西阁名臣奉诏行南牀吏部锦衣荣中有瀛仙宾与主相遇平津选首更神清溪上玉楼同宴喜欢醉绕隄红叶惜秋英尽道贤人聚呉分试问也应中有老人星玉聫环南园巳恨归来晩芳菲满眼春工偏上好花多疑不向空枝煖祇恐红云易散丛丛看遍当时犹有蘂如梅问几日上东风线木兰花相离徒有相逢梦门外马蹄尘巳动怨歌留待醉时聴逺目不堪空际送今宵风月知谁共声咽琵琶槽上凤人间无物共情多江水不深山不重倾盃乐横塘静水花窥影孤城转浮玉无尘五亭争景画桥对起垂虹不断爱溪上琼楼凭雕阑久久飞云逺人在虚空月生溟海寒渔夜泛㳺鳞可辨正是草长萍老江南地暖汀洲日晩更茶山巳过清明风雨暴千巖啼鸟怨芳菲故苑深红尽绿叶阴浓青子枝头满使君莫放寻春缓离亭宴捧黄封诏巻随处是离亭别宴红翠成轮歌未遍已恨野桥风便此去济南非久唯有鳯池鸾殿三月花飞㡬片又减却芳菲过半千里恩深云海浅民爱此春流不断更上玉楼西归雁与征帆共逺偷声木兰花曾居别乗康吴俗民到于今歌不足骊驭征鞭一去东风十二年重来却拥诸侯骑寳带垂鱼金照地和气融人清霅千家日日春少年游慢春城三二月禁柳飘绵未歇仙籞生香轻云凝紫临层阙歌掌明珠滑酒脸红霞发华省名髙少年得意时节昼刻三题彻梯汉同登蟾窟玉殿初宣银袍齐脱生仙骨花探都门晓马跃芳衢濶宴罢东风鞭捎一行飞雪庆金枝山围画障风溪弄月清溶漾玉楼苕馆人相望下若醲醅竞取金钗当使君欢醉青娥唱分明仙曲云中响南园百卉千家赏和气熏人不独花枝上长相思萍满溪柳遶隄相送行人溪水西归时陇月低烟霏霏雨凄凄重倚朱门聴马嘶寒鸦相对啼行香子舞雪歌云闲淡糚匀蓝溪水深染轻裙酒香熏脸粉色生春更巧谈话美情性好精神江空无畔凌波何处月桥边青柳朱门断钟残角又送黄昬奈心中事眼中泪意中人虞美人苕花落尽汀风定苕水天揺影画船罗绮满溪春一曲石城清响入髙云壶觞昔嵗同歌笑今日无年少南园花少故人稀月照玉楼依旧似当时胡捣练使君少醉离亭酒酒醒离愁转有紫禁时虚右清霅留难久一声歌掩双罗袖日落汀花春后犹有东城烟柳青䕃长依旧汎清苕绿浄无痕过晓霁清苕镜里游人红糚巧綵船稳当筵主袐馆词臣呉娃欢饮韩倡竞豓容左右生春学为行雨傍画桨从教水溅罗裙溪烟混月黄昬渐楼台上下火影星分飞槛倚斗牛近响箫鼓逺破重云归轩未至千家待掩半糚翠箔朱门衣香拂面扶醉缷簮花满袖余煴醉桃源双歌连袂近香猊歌随镂板齐分明珠索潄烟溪凝云定不飞唇破㸃齿编犀春莺莫乱啼阳关更在碧峰西相看翠黛低满江红飘尽寒梅笑粉蝶游蜂未觉迤逦水明山秀暖生帘幕过雨小桃红未透舞烟新柳青犹弱记画桥深处水边亭曾偷约多少恨今犹昨愁和闷都忘却拚从前烂醉被花迷着晴鸽试铃风力软雏莺弄舌春寒薄但只愁锦绣闹糚时东风恶西江月泛泛春船载乐溶溶湖水平桥髙鬟照影翠烟揺白纻一声云杪倦醉天然玉软卸糚人惜花娇风情遗恨㡬时销不见卢郎年少玉树后庭花华灯火树红相鬬往来如昼桥河水白天青讶别生星斗落梅秾李还依旧寳钗沽酒晓蟾残漏心情恨雕鞍归后卜算子梦短寒夜长坐待清霜晓临镜无人为整糚但自学孤鸾照楼台红树杪风月依前好江水东流郎在西问尺素何由到燕归梁去嵗中秋玩桂轮河汉浄无云今年江上共瑶尊都不是去年人水晶宫殿琉璃台阁红翠两行分㸃唇微破秀眉颦清影外见歌尘怨王孙花暮春去都门东路嘶马将行江南江北十里五里邮亭几程程髙城渐逺重凝睇烟容细晩碧空无际不知今夜何处冷落衾帏欲眠时诗醉眠亭松陵江畔客筑室从何年世俗徒纷纷不知李子贤在彼既不知不如醉且眠声名衮衮谁知命醉非爱酒眠非病长江浑浑无古今羣山回合来相应唿奴沽酒不可迟买鱼斫脍烦老妻何必纫绳系飞兎百年长短空自知直将裈蝨视天地㝠㝠支枕穷四时九衢足尘土朱门多是非秋风老莼鲈扁舟何日归又醉翁家有醉眠亭为爱江隄囗草青不聴耳边啼鸟乱任教风外杂花零饮酣未必过此舍乐甚应疑造大庭五柳北牕知此趣三闾南楚谩孤醒巢乌乌啼东南林危巢雏五六心在安巢枝一日千往复脱网得羣食入口不入腹穷生俾反哺岂能报成育呉江春后银鱼霜下鲈逺人曾到合思呉欲圗江色不上笔静觅鸟声深在芦落日未昬闻市散青天都尽见山孤桥南水涨虹垂影清夜灯光合太湖题西溪无相院积水涵虚上下清㡬家门静岸痕平浮萍破处见山影小艇归时闻草声入郭僧寻尘里去过桥人似鑑中行巳凭暂雨添秋色莫放脩芦碍月生赠妓兜娘十载芳洲抚白苹移舟弄水赏青春当时自倚青春力不信东风解误人营妓张温卿黄子思爱姬宜哥皆𦵏宿州城东过而题诗好物难留古亦嗟人生无物不尘沙何时种树连双冢结就人间竝蒂花和元居中风水洞上祖龙圗韵水色风光近使君浥尘轻雨逐车轮暂来不宿宜无恨多少行春不到人附录张铎湖州府志曰张先字子野乌程人康定进士知呉江县诗格清丽尤长府乐有云破月来花㺯影浮萍破处见山影隔墙送过秋千影之句时号张三影李公择守呉兴招集于郡圃为六客之㑹晩嵗优游乡里尝放舟钓鱼为乐仕至都官郎中有文集一百巻惟乐府行于世李堂湖州府志曰张先字子野乌程人天圣八年进士李公择守吴兴招先及苏轼陈舜俞杨绘刘述雅集郡圃为六客之㑹晩嵗优游郷里夀八十九卒孙有字谦仲隠于黄冠以小篆名世宋史蓺文志曰张先诗二十巻陈振孙直斋书录解题曰张子野词一巻都官郎中呉兴张先子野撰李公择尝为六客堂子野与焉所赋词卒章云也应傍有老人星葢以自谓是时年八十余矣东坡倅杭数与唱酬闻其买妾为之赋诗首末皆用张姓事呉兴志称其晚年渔钓自适至今号张钓鱼湾死葬弁山下在今多寳寺案欧阳集有张子野墓志死于寳元中者乃博州人名姓字偶皆同非吴中之子野也马端临文献通考曰张子野词一巻朱彛尊词综曰张先字子野吴兴人为都官郎中有安陆集词一巻李端叔云子野词才不足而情有余晁无咎云子野与耆卿齐名而时以子野不及耆卿然子野韵髙是耆卿所乏处郑樵通志蓺文略曰湖州碧澜堂诗一巻张询六客堂诗序曰昔李公择为此郡㑹于碧澜堂子野作六客词郑元庆湖录曰碧澜堂诗一巻绍兴续编到四库阙书目有之不知何人编辑苏轼东坡居士集定风波词小引曰余昔与张子野刘孝叔李公择陈令举杨元素㑹于呉兴时子野作六客词其卒章尽道贤人聚呉分试问也应旁有老人星又曰吾昔自杭移髙宻与杨元素同舟而陈令举张子野皆从吾过李公择于湖遂与刘孝叔俱至松江夜半月出置酒垂虹亭上子野年八十五以歌词闻于天下作定风波令其略云见説贤人聚呉分试问也应旁有老人星坐客欢甚有醉倒者此乐未尝忘也今七年尔子野孝叔令举皆为异物而松江桥亭今嵗七月九日海风驾潮平地丈余荡尽无复孑遗矣追思曩时真一梦也元丰四年十月二十日黄州临臯书又题䟦曰张先子野善戯谑有风味见杭妓有弹琴者忽舞掌曰异㢤此筝不见许时乃尔黑瘦耶又题张子野诗集后曰子野诗笔老妙歌词乃其余技耳华州西溪诗云浮萍破处见山影野艇归时闻草声与余和诗云愁似鳏鱼知夜永懒同蝴蝶为春忙若此之类皆可以追配古人而世俗但称其歌词昔周昉画人物皆入神品而世俗但知有周昉士女皆所谓未见好德如好色者欤元祐五年四月二十一日又次韵答元素诗小引曰余旧有赠元素词云天涯同是伤流落元素以为今日之先兆且悲当时六客之存亡六客葢张子野刘孝叔陈令举李公择及元素与余也又元日次韵张先子野见和七夕寄莘老之作云得句牛女夕转头参尾中青春先入睡白髪不遗穷酒社我为敌诗坛子有功缩头先夏鼈实腹鄙秋虫莫唱帬垂绿无人脸断红旧交怀贺老新进谢终童袍鹘双双瑞腰犀一一通小蛮知在否试问嗫嚅翁又和致仕张郎中春昼云投绂归来万事轻消磨未尽祗风情旧因莼菜求长假新为杨枝作短行不祷自安缘夀骨深藏难没是诗名浅斟盃酒红生颊细咏歌词稳称声蜗殻卜居心自放蝇头冩字眼能明盛衰阅过君应笑宠辱年来我亦平跪履数从圯下老逸书闲问济南生东风屈指无多日只恐先春鶗鴂鸣又赠张刁二老诗两邦山水未凄凉二老风流总健强共成一百七十嵗各饮三万六千觞藏春坞里莺花闹仁夀桥边日月长惟有诗人被磨折金钗零落不成行又和张子野见寄三絶句曰前生我巳到杭州到处长如到旧游更欲洞霄为隠吏一菴闲地且相留狂吟跌宕无风雅醉墨淋漓不整齐应为诗人一回顾山僧未忍扫黄泥柏堂南畔竹如云此阁何人是主人但遣先生披鹤氅不须更画乐天真赵徳麟侯鲭录曰张子野年八十五尚闻买妾陈述古作杭守东坡作倅述古令东坡作诗云锦里先生自笑狂莫欺九尺鬓眉苍诗人老去莺莺在公子归来燕燕忙柱下相君犹有齿江南刺史巳无肠平生谬作安昌客略遣彭宣到后堂诗人谓张籍公子谓张祐柱下张苍安昌张禹皆使姓张事李之仪姑溪题䟦曰长短句寄小重山是谱不传久矣张先子野始从梨园乐工花日新度之然卒无其词异时秦观少游谓其声有琴中韵将为予写其欲言者竟亦不逮崇宁四年冬予遇故人贺铸方囘遂传两阕宛转䌷绎能到人所不到处从而和者凡五六篇王安石寄张先郎中诗曰留连山水住多时年比冯唐未觉衰篝火尚能书细字邮筩还肯寄新诗胡牀月下知谁对蛮榼花前想自随投老主恩聊欲报每瞻髙躅恨归迟又次韵张子野竹林寺二首曰涧水横斜石路深水源穷处有丛林青鸳几世开兰若黄鹤当年瑞卯金败壁数峯连粉墨凉烟一穗起檀沈十年亲友半零落回首旧游成古今京岘城南隠映深两牛鸣地得禅林风泉隔屋撞哀玉竹月缘阶贴碎金藻井仰窥尘漠漠青灯对宿夜沈沈扁舟过客十年事一梦此山愁至今梅圣俞送张子野屯田知渝州诗曰旧居苕溪上久客咸阳东归来得虎符驰马向巴中歌将聴巴人舞欲教渝童况尝善秦声乐彼渝人风忠州白使君竹枝词颇工行当继其美贡葛勿忩忩陈师道后山诗话曰张子野老于杭多为官妓作词而不及龙靓靓献诗曰天与羣芳十様葩独分颜色不堪夸牡丹芍药人题徧自分身如鼓子花子野为作减字木兰花词陈正敏遯斋闲览曰张子野郎中以乐章擅名一时宋子京尚书竒其才先往见之遣将命者谓曰尚书欲见云破月来花㺯影郎中子野屏后唿曰得非红杏枝头春意闹尚书邪遂出置酒尽欢葢二人所举皆其警筞也胡仔渔隠丛话曰髙斋诗话云子野尝有诗云浮萍断处见山影又长短句云云破月来花弄影又云隔墻送过秋千影并脍炙人口世谓张三影后山诗话云尚书郎张先善着词有云云破月来花弄影帘幕卷花影堕轻絮无影世称诵之号张三影介甫谓云破月来花弄影不如李冠䑃胧淡月云来去也古今诗话云有客谓子野曰人皆谓公张三中即心中事眼中泪意中人也公曰何不目之为张三影客不晓公曰云破月来花㺯影娇柔懒起帘压卷花影柳迳无人堕飞絮无影此余平生所得意也苕溪渔隠曰细味三説当以后山古今二诗话所载三影为胜范公称过庭录曰张先子野郎中一丛花词云沈思细恨不如桃杏犹解嫁东风一时盛传欧阳永叔尤爱之恨未识其人子野家南地以故至都谒永叔阍者以通永叔倒屣迎之曰此乃桃李嫁东风郎中东坡守杭子野尚在常预宴席有南乡子词末句云闻道贤人聚吴分试问也应傍有老人星葢年八十余矣王暐道山清话曰张先京师人有文章尤长于诗词其诗有浮萍断处见山影小艇归时闻草声之句脍炙人口又有云破月来花弄影隔墙风弄秋千影之词人目为张三影先字子野其祖母宋氏孝章皇后亲妹也祖逊因是而贵太宗朝为枢宻副使子野生贵家刻苦过于寒儒取髙科甫改秩为鹿邑县以殂欧阳永叔雅敬重之尝言与其同饮酒酣衆客或歌或唿起舞子野独退然其间不动声气当时皆称为长者今人乃以张三影唿之哀哉欧公为其墓铭许顗彦周诗话云燕燕于飞差池其羽之子于归逺送于野瞻望弗及泣涕如雨此真可泣鬼神矣张子野长短句云眼力不知人逺上溪桥东坡送子由诗云登髙回首坡壠隔惟见乌帽出复没皆逺绍其意严有翼蓺苑雌黄曰张子野过和靖隠居有诗一聫云湖山隠后家空在烟雨词亡草自青注云先生尝着春草曲有满地和烟雨之句今亡其全篇余案杨元素本事曲有㸃綘唇一阕乃和靖春草词云金谷年年乱生春色谁为主余花落处满地和烟雨又是离歌一阕长亭暮王孙去萋萋无数南北东西路此词甚工子野乃不见其全篇何也郎瑛七脩类稿曰张先字子野吴兴人也髙斋诗话以其诗有浮萍断处见山影云破月来花弄影隔墙送过秋千影以句工而人目为张三影也后山诗话又改后二影谓帘幕卷花影堕轻絮无影人皆不知何以不同不知初客谓子野曰人皆谓公张三中葢能道心中事眼中景意中人也公曰我张三影也遂举后山者言之但原辞尚多数字因词也后髙斋因子野有前诗三影者亦佳遂着之二收较之似不如公自举者又见石林诗话云子野能文章乐府至老不衰居钱塘年八十余犹蓄声妓东坡有闻其买妾时八十五诗以戯之锦里先生自笑狂云云全篇用张姓故事乃戯言耳若欧阳志墓之子野乃博州人偶然同时同名同字也故志之所言逈不与三影为人同也前乃天圣八年进士后乃天圣三年进士梅尧臣宛陵集送张子野知虢州先归湖州诗曰来赴虢太守暂归吴兴家吴兴近洞庭橘林正吹花君当橘柚时摘包带霜华清甘不楚齿若酒倾残霞谿山小女儿姹姹两髪了褭褭上氍毹嘈嘈㺯琵琶是时与之醉何以走尘沙又代人寄致仕张郎中诗曰门荣世美髙天下身退心闲住洛阳画鹤能同薛少保爱书还比蔡中郎花隂小酌唿邻父月下清吟扫石牀不问从来生计薄题籖盈阁是家藏东坡居士集祭张子野文曰子野郎中张丈之灵曰仕而忘归人所共蔽有志不果日月其逝惟余子野归及强鋭优游故乡若复一世遇人坦率真古恺悌龎然老成又敏且蓺清诗絶俗甚典而丽搜研物情刮发幽翳微词宛转葢诗之裔坐此而穷盐米不继歗歌自得有酒輙诣我官于杭始获拥篲欢欣忘年脱畧苛细送我北归屈指黙记死生一诀流涕挽袂我来故国实五周嵗不我少须一病遽蜕堂有遗像室无留嬖人亡琴废帐空鹤唳酹觞再拜泪溢两眦叶适水心文集题张都官送行诗后曰张公送行诗及题巻后者司马范公而下瑰玮名士往往在焉言语字画森然眼旁歘懐其人不寐竟夕宋雷西吴里语曰永兴寺戴融祠堂记乡贡进士张先撰石刻在寺劳钺湖州府志曰戴公生祠碑宋都官郎中张先撰在鹿苑寺安陆集