重治毗尼事义集要X卍XXX重治毗尼事义集要叙如来法震东区始终须赖律检慈诰颁施有情亘今备盛木叉兴替须人颓极时至伤兹遍土传戒多未依制依法慨今海内授受鲜非误巳误人皆由师乖率训不攻制典而我千寿震公和尚精习三宗备谙幽微携钖北游于晋邦缘聚请居于千寿嗟斯律法无传誓欲挽回蔽患十有余载律学为先座下存心数人咸欲事斯学处唯晋辽比丘无瑕者天资特异偏尚律宗广阅毗柰耶教穷究五篇纲旨惜其律註无多全藏浩繁纵有学者不便攻操唯重治毗尼一书深堪唤醍时弊足以述尽指归于是誓欲刊板存世唯希泛应羣机意积时怀未甞遂心时值谷邑朝阳传戒嗣律比丘数人共议末运若重治毗尼登梓流行庶兹律学后昆有冀当时九圣慧石佛璧千寿台十及余持律上座数人推举募资兴工遂以浩然厥志劳苦不惮䟦涉未辞剞劂二岁斯工告成愿诸见者闻者喜跃受持悬戒日于中天竖正法于末季庶不负为法之婆心俾报佛恩如海一滴耳律学比丘智台十撰X重治毗尼事义集要序子生于万历二十七年巳亥五月初三日亥时至壬戌五月初七日鬀发出家是为二十四岁次年腊月八日受具戒于云栖和尚像前又次年受菩萨戒于云栖和尚塔前皆古德法师为阿阇棃二十七岁春阅律一遍录出事义要略仅百余纸三十岁夏第二阅律录成四册三十一岁冬第三阅律乃成六册计十八卷三十二岁夏为惺谷如是雪航三友细讲一遍仍添初后二集共成八册三十三岁金台法主梓之于皋亭山佛日寺是冬在灵峰仅讲七卷次夏方续讲完听者共十余人惟彻因比丘能力行之三十五岁结夏金庭西小湖寺彻讲一遍听者九人能留心者惟彻因自观及缘幻大德耳三十六岁冬在吴门幻住菴又讲一过听者仅五六人惟自观僧聚二比丘能力行之三十八岁入九华四十岁入闽中四十四岁至苕城从此十三四年自既不能力行人亦无有问者彻因自观僧聚三人又皆物故毗尼之学真不啻X滞货矣五十一岁冬从金陵归卧灵峰次年夏日乃有发心学律者十余人迫予重讲此书因念向时所辑虽诸长并採犹未一一折衷又问辩音义二书至今未梓不若会入集要而重治之兼复删削一二繁芜之处以归简切庶钝根者亦不致望洋之叹也庚寅六月二十一日古吴蕅益沙门智旭下笔故序原序毗尼藏者佛法之纪纲僧伽之命脉苦海之津梁涅槃之要道也粤自鸡园初唱召善来而戒体斯成迨夫鹤树潜晖申顾命而木叉是重必因犯以乃遮体则叶于无作若缘开与随制用复契乎妙圆实大小之通途讵声闻之独辙堪嗟像季罕达真宗愚者昧于罔闻狂者置诸弗屑或以禅机而巧遁或以方广为驾言并属依文谁思实义且如能师佩心印于黄梅胡以阐化曹溪犹用登坛受具观师宏华严于五顶胡以范模朝野必须十誓律身葢大雄御极则法僧二宝咸由正觉扬辉而X善逝藏机则佛法二尊同借僧伽建立倘惟十重众轻即与在家奚别自非五篇七聚安知离俗高标是知梵网戒经五道齐收但除地狱则以通而成其大毗尼法藏止许人伦犹遮诸难正以局而成其尊必使仰慕大乘不甘小节自可畜发舍衣作火中之优钵如或情悲末法有志住持岂得恣情荡检为师子之身虫智旭自念障深弗克仰修玄理复悲生晚末由随侍哲人痛隙驹之莫挽舍慈母以披缁思乐土之可归羡莲师而私淑纲宗急辨每怀紫柏之风护法忘身愿续匡山之派睹时流以长叹读遗教以增哀爰于甲子季冬礼无量光塔倍复发增上心乞古德阇棃证明学菩萨戒次即备阅大小二律辄宗四分并採余家录为事义要略漫率愚蒙之鄙见岂堪呈似大方拟作巖谷之资粮亦无心于兼利戊辰春遇雪航楫公欣然有严净毗尼之志因念向以入山心迫所录犹多疎漏廼就龙居禅窟再检藏文不问本部他宗凡切要者悉皆录出深详轻重之宜备显开遮之准兼参大律委示别同俾畏拘执者不招谤小之殃喜儱侗者难开借大之口考定成帙更名为毗尼事义集要质诸真寂闻谷老人博山无异禅师咸以付梓流通为嘱于是复同壁如归一二友商碓参详备殚其致而佛日金台法主遂欣然命付剞劂佛法缘起固自有时呜唿斯集也虽于妙X高之体不啻微尘其在驽劣之资巳称竭力所恨解慧疏庸躬行缺略仰惭往哲俯怍后贤惟愿同学善友鉴我苦心愍我不逮一意秉持共扶法运庶报佛恩于万一尔辛未孟春智旭识于皋亭古永庆寺原䟦摩诃僧祇律云若善男子欲建立佛法者当尽受持此律欲令正法久住者当尽受持此律犯罪恐怖作依怙者当尽受持此律不欲有疑悔请问他人者当尽受持此律欲游化诸方而无碍者当尽受持此律萨婆多论云毗尼有四义余经所无一是佛法平地万善由之生长二一切佛弟子皆依戒住一切众生由戒而有三趣涅槃之初门四是佛法璎珞能庄严佛法具斯四义功强于彼呜唿戒之利益何其溥哉柰何去圣时遥鲁鱼滋长末代众生罕遘真风自戒筏流入真丹肇兴于曹魏铠公嗣徽及怀素律师迄于今日閴尔无闻间有一二宏通大士既不类出窟狮子又有殊择乳鹅X王近舍五部之纲宗傍取问答之网目急其所当缓缓其所当急矛盾自攻亡羊日甚是以豪杰之士未尝过而问焉何由朗戒月于重昏维颓纲于绝纽哉受筹窃覩遗文每兴寤忾系我素兄旭师念法情殷悲心愿重徧探律宗抽绎数四尊四分为纲骨借余部以互显汰其水源酌以甘露辑为集要若干卷咸遵古训非同臆说庶使饮一滴者沈疴可疗恣饱满者新疾不生戒海重清在此一举顾筹夙生何幸得与毗尼法席深庆染指先尝爰赘片言卷末知法之士当必有不谋而集者矣不肖非阿其所好也庚午春日毗尼社弟幽谿后学受筹敬䟦X重治毗尼事义集要目次卷首序䟦总问辩凡例提纲律藏总目四分律藏品目旁引诸经论目卷第一四分戒本卷第二四分戒本卷第三四分戒本卷第四四分戒本卷第五四分戒本卷第六四分戒本卷第七四分戒本卷第八X四分戒本卷第九四分戒本卷第十四分戒本卷第十一总辨羯磨法结界法授戒法卷第十二依止法师法弟子事师法上座法同学法礼敬法孝父母法安居法自恣法迦絺那衣法卷第十三治罪法卷第十四衣法钵法食法药法受食法看病法房舍卧具法器物法杖法丛林法卷第十五阿兰若法大众会法分物法说法法读诵法坐禅法杂法佛说犯戒罪轻重经戒相摄颂X卷第十六比丘尼戒卷第十七比丘尼戒䟦语重治毗尼事义集要目次总问辩问毗尼之学重在笃信力行谨守五篇人天固可保矣其福若尽将如之何孰若从宗教先开眼目道共戒生是为急务古云只贵见地不贵行履岂不然乎答毗尼之学出世正因戒波罗蜜佛地方满岂仅人天福耶宗教开眼言虽相似伹欲离戒别谈宗教便是拨事求理堕恶知见沩山云毗尼法席尚未叨部了义上乘岂能甄别荆谿云用前四戒通为观境以六观之事理相即当知篇聚一不可亏世人蔑事而欲尚深理者验知此观孤虗无本既亏观境观亦无从然则若宗若教诚训昭X然胡弗思也古所谓只贵见地不贵行履正以有见地者必有行履有行履者未必有见地耳今以如来无上戒法判属人天舍律仪而空谈道共正见巳破行履复荒恶趣三涂敢保有分虽欲生人天而不可得矣问末世钝根只宜要略四分律藏世尚畏其繁琐支离置之高阁今此集要援引诸家益觉纷杂何不直宗四分戒本略加旁註释疑有何不可答喜略不喜广自是末世通病固守痴钝愈趣愈下终无释疑之日今欲救其苦必须博学反约乃克有济倘直宗戒本略加旁释则开遮持犯安能洞然乐佛法者既难以通达习懈怠者仍未必留心进退失措有何利益问念佛一门广大简易信应奉行但能一心念佛自然止恶防非何须矻矻穷年学此律法名相浩繁巳非简易果极声闻又非广大恐不若专宏净土法门之妙也答持戒念佛本是一门原非异辙净戒为因净土为果若以持名为径学律为纡既违顾命诚言宁成念佛三昧夫如海无涯如宝无厌岂不广大作犯止持保任解脱岂不简易故一心念佛者虽能止恶防非专精律学者尤为守佛明诲现在则绍隆僧种临终则上品上生法门之妙孰过于此问如来降生西域毗尼遮罪皆因居士讥嫌故制X然亦有随方戒等今此土虽不遵行居士未必讥毁设舍微细戒何乖圣训又时丁末运外缘不丰内因微薄欲纤毫无犯演教宏宗则佛法不能广布完小节而失大益岂菩萨之本心学一乘之真子耶答如来一切知见普为大千众生而制戒律六羣等亦大权示现曲体末世众生情态而示犯缘正由人情懈怠不肯轻重等护致成末运今欲宏宗演教必以持戒为本戒律精严则内因湻厚外缘自丰白毫相中一分光明决非诳语若以戒为小节便成谤法谈宗说教皆是儱侗瞒盰设获外缘总名魔业有何益于正法哉问西干列祖三学精通此间地僻时遥人罕闻见唯唐宋来数辈宗匠踪迹彰着人皆景仰然而当其水边林下则以三条篾一把锄为清净自活逮其匡徒领众则以一日不作一日不食为真实芳规至于扬化接人则以一棒一喝为拈提向上俱与律学不复相应是以好心出家之流由行脚入山乃至登座披衣所倣傚者无非此等今还许从上诸祖仍是真比丘否若非比丘云何可绍祖位若是比丘云何不遵律制又今时绍祖位者例皆轻视律学不识从上诸祖亦轻视否又今时绍祖位者虽不遵戒而仍为人授戒不识从上诸祖亦为人授戒否答从上诸祖各有三类一者严净毗尼宏范三界如远公智者左谿永嘉荆谿大梅永X明觉范高峰中峰楚石等是也觉范非时不食中峰冬夏一衲具载传记芳轨昭然古今如此知识亦甚众多所应景仰倣傚二者丁兹末世势不获巳遵佛遗命舍微细戒故住静则刀耕火种领众则垦土开田然于非时食等诸戒仍自遵行故清规晚用药石不云粥饭秪许非时浆七日药终身药耳又德山托钵亦因视日早晚当知不非时食明矣然而此等知识则便不敢为人授戒所以唐宋以来禅有禅寺讲有讲寺律有律寺初出家时多先学律律学有得则以律名家律学无得则舍之而习讲参禅但舍微细戒不舍重戒及性戒也复有不能学律径投禅教而参学者此即名为乘急戒缓然亦必护根本五戒断无毁犯重戒之理而决不敢自称比丘亦决不敢轻视律学但自愧未能兼修以为惭德故至出世接人之时或重登戒品性遮皆净如六祖等或单提向上独接一机如寿昌等有人问寿昌云佛制比丘不得掘地损伤草木今何自耕自种自芸自获答云我辈秖是悟得佛心堪传祖意指示当机令识心性耳若以正法格之仅可称鬀发居士何敢当比丘之名也又问设令今时有能如法行持比丘事者师将何以视之答云设使果有此人当敬如佛待以师礼我辈非不为也实未能也又紫柏大师生平一粥一饭别无杂食脇不着席四十余年犹以未能持X微细戒故终不敢为人授沙弥戒及比丘戒必不得巳则授五戒法耳嗟乎从上诸祖敬视律学如此岂敢轻之若轻律者定属邪见非真实宗匠也三者大用现前观机利益破他疑执不拘恒规如文殊菩萨执劒逼佛三处度夏重胜比丘与女同坐令证无生乃至寒山拾得之呵律主归宗南泉之斩蛇猫并是一时不得不用之权谋譬如良医用砒霜以治病大将设奇谋以除贼偶一为之不可以为典要又凡诃佛骂祖痛棒毒喝皆是不得巳而用之所谓兵者不祥之器非布帛菽粟比也若用得其当则迹似违律实真持律以得律之意旨故例如末利夫人饮酒救杀佛赞其为真持斋戒菩萨戒本亦云菩萨见机得杀盗等于菩萨戒无所违犯生多功德也若用失其宜将作门庭施设譬如优孟之学叔敖宗既非宗律又非律谤大般若疑悞后学三涂剧报何由得免设亦诱引愚流向三宝中作种种福由斯福力所持不即堕落终为外道魔王眷属非佛弟子末世之中多此妖邪谤惑世间魔所摄助多得供养往往聚众百人千人眷属儿孙遍布天下毁戒毁教破坏如来真正法轮愚小无知羡彼名声而争倣傚令好心出家者皆堕其党求升反坠哀哉痛心然由仍以三宝为所缘境故至罪报毕时还借佛法僧戒之力而得度脱如从地倒还从地起较诸不闻三宝名X者犹胜一筹故魔王语佛云吾于汝末法中令诸眷属食汝饭着汝衣破坏汝法佛言汝但自坏吾法不坏也今若欲不堕三涂径登圣果请必从持戒始纵不能持亦须赞叹自生惭歉若既挂名受戒而又轻视戒法既不精持戒法而又为人作师授戒既广为人授戒又不教人如法学戒且言戒是小乘不须习学则决堕三涂为魔眷属自受其苦无人能代终亦必皆成佛我不敢轻之矣凡例律藏译文领皆烦复今欲便初学故多约义节文文虽节略义实不敢稍更如不相信请以律藏对观如来灭后结集律藏原无众部之殊后因异执致成多部部类既分各宗一辙所以义净独宏根本怀素伹遵四分皆谓不应会通葢恐彼此逃托舍遮取开就轻避重也今倣南山意旨为之会通意在理优则用实非趋避取舍拟集众部之大成庶契如来之本意耳问宣公採用诸部尚为怀素所讥今何所据輙生去取倘任凡夫臆见岂符大圣芳规答因诤渐成多部葢是法道之衰採用众部所长乃集大成之意虽怀素讥诃自大有所据X而宣公律学亦未可全非况佛有明训云多智慧人能取能舍诸愚痴人不能分别则分明以集大成而望后人故今集要乃博採众长以备参考庶几得遡流而穷源非敢任臆见为去取也性罪遮罪惟善见律判之然于每戒之下或有或无今仍其旧不敢强增亦可例推故又彼称制罪今作遮字字别义同取易晓故每戒之下各有缘起释义及与罪相轻重次则问辩折衷次或引证并余随律威仪与本戒相似者亦附于后凡此六科或具或减不复细列但用缘释相辩证附六字以标其上诸译有义同音异及文相难明者可註则随註之如或不便註明各附卷末以备稽考声闻遮罪大士悉皆同学至于为众生故善巧权开经中历历有据岂容一概儱侗今依梵网经及慈氏戒本每戒指明大略葢倣天台义疏之意提纲五分法身以戒为依三无漏学以戒为首无一如来不具戒体无一菩萨不修戒度无一经典不赞戒法无一圣贤不严戒行持戒如地万善由此而生成持戒如城魔障借此而远离论其超胜则X才沾戒品便名人世福田极其指归则惟佛一人方名圆满净戒四级重楼级级皆圆顿境八万细行行行与法界周若不持戒纵能习讲坐禅兴诸福业皆为魔业必入魔党故好心出家者决须从持戒始自利利他法皆成就舍此通途更无捷径问比丘律藏本属声闻梵网戒经方为大教今云四级皆圆顿境则大小奚分又既称圆顿则一种巳足何须四级答圆人受法无法不圆既禀法华开显之旨一色一香无非中道岂有戒法而不圆顿故法华玄义云开麤者毗尼学即大乘学式叉式叉即是大乘第一义光非青黄赤白黑三归五戒十善二百五十皆是摩诃衍岂有麤戒隔于妙戒戒既即妙人亦复然汝实我子即此义也是名绝待妙戒噫由此观之级级圆顿其义彰矣圆顿之法一多无碍方成不可思议若谓一种巳足则华严七处九会亦可云一处一会巳足耶又问五戒十戒比丘菩萨喻如重楼四级故曰不受五戒而受十戒乃至不受比丘戒而受菩萨戒俱无有是处是则次第之义昭然今胡许沙弥受菩萨戒岂不违越金口诚言答重楼之喻葢是一往明其次第必欲执之则优婆塞亦不得受菩萨戒矣既可许优婆塞胡独不许沙弥沙弥乃反不及优婆塞耶然菩萨戒法不惟义疏通列七众而西域诸寺大小各别岂大乘寺中遂独无沙弥也又问禅X教律三譬如春兰秋菊各擅其美今独以戒为通途云何从古立为三宗答西天四七无不总持三藏法流东土方乃各立门庭然终不闻真实禅师讲主或可荡检踰闲者也凡未学戒者多畏持戒之难正坐不知戒法妄生退委若学此戒始知如来大智曲尽人情开遮得所守护非难忆予初出家时自恃根本清净深畏琑屑行持尚不肯受沙弥十戒况复具圆秪因丛林随众强受十戒既而披览戒本乃至备阅律藏方信欲得自在无畏必须精熟毗尼毗尼未学触途成滞儒者云不学礼无以立旨哉言也西域地多蒸溼草菜不生故听比丘食五净肉此土多诸蔬品决定不应食肉又西域诸国单习小者乃食五净大乘国土悉皆遮止今在神州大乘流布若有食肉谤议沸腾护世讥嫌莫此为要纵未受菩萨戒亦决不应食肉设食肉者非沙门也经论二藏贵在流通独有毗尼极为珍秘以是惟大僧法非外人所得与故所以根本律云在家俗侣得闻二藏谓论及经毗尼耶教是出家轨式俗不合闻戒因缘经序云天竺持律不都通视唯诸十二法人坚明之士乃开缄縢而共相授耶舍见嘱见诲湻湻人可使由之不可使知其言切至惟愿同我之人尤慎所授未满五岁非持律人幸X勿与之也观此二律所云则其慎重可知是以沙弥若解五篇便成受具遮难今此集要特为乐简者便于行持勿令未受者輙先披阅倘或沙弥展览即应诃止如或不然彼此招罪问世尊说教如一雨所润凡有霑者无不获益昔有闻经半偈免堕狗胎牛负大经后世为沙门者何故律藏独为珍秘岂不能利益人抑不欲利益人耶又设未受具人发心阅藏安知佛禁而不检阅更有书写剞劂之辈必巳经眸倘后发心受戒为许进具为竟作重难耶若作重难则佛法中亦有限穽甘露反成毒药也答经贵流通所以成闻熏之种律宜珍秘所以防贼住之愆一秘一通总是如来四悉巧被至于无知悞阅书刻经眸既无盗法之心应非重难之例然书刻者未必能解犹可融通阅藏者必至了知应须严禁是在知法者善为开导矣又问毗尼篇聚既不许白衣沙弥等预知何故涅槃会上世尊于人天大众中广说五篇七聚嘱付后昆使莫违犯岂涅槃经亦止为比丘说亦不可流通世间耶答涅槃会上纯是大菩萨众决无盗法恶人故于篇聚之名总不复讳然仅出其名不出事义今设讲演涅槃亦不须细释可也又问若云沙弥解五篇者便成受具遮难今设有欲受戒人先阅五篇成遮难否答比丘戒法止应受后行持不应未受先阅设不知悞阅情犹可原倘知而故X违理难宽宥比丘之体极尊流俗之风甚污诵经礼忏犹可名为法施吹笙打钹则何异于倡优若法华听许供佛本谓使人既形仪巳厕僧伦岂应自亵然则应院改禅必须永断音乐等事如不断者深乖佛制问若谓吹笙打钹喻如唱优然寄归传云大会自恣皷乐幡华诸庙行香理则皆然何故不许设但使人作则自作教他有何分别得无犯罪否答五逆十恶世间性罪故教他与自作同科今歌舞倡伎是出家遮罪使人作乐仍名福业不可以性罪例也非时食戒经论备显非宜诸律并无开听即晚食称为药石本非佛言或古人之权巧纵使体弱多病自有非时浆七日药终身药等可以支延柰何甘破此大节乎除是丧命因缘不能恪守则或舍比丘沙弥之名但作菩萨近住或半月半月殷重忏悔誓不敢为戒师可耳问非时食戒名之为斋固不可犯然古来知识多有未能持者设令根本清净其余戒相稍不清净还从堕落也无答破戒破斋均名恶法若但护根本宁免负债受用之科至于古来真正知识乘急戒缓者决知惭德不为戒师例如紫柏寿昌又近时知识不遵细戒谬为人师亦或未必堕落者别有殊胜福业所持故也然远公力拒蜜浆高峰并日一食乃至观师誓X不味过午之餚从前禅教名宿净持斋法者尤多所应取法不可学后代知识而徼𢔛于万一也律中十夏未满决不许为和尚及依止阿阇棃若复急于为师是谓知法犯法问时丁末法人命无常形同朝露焉可待时亦许旁通一线使僧轮不绝否答正由末世不依律法僧轮衰替致成减劫今欲挽回必须全遵佛制下至满十夏知二部律者乃可度人耳律中虽许日三时中二分学内典一分学外书葢谓利根之士借此降伏外人亦以西域诸国多有外道与法门作对今在神州其事逈异若但专心本业则白衣咸加敬畏如或耽染诗文则佳者但取其怜而拙者反招其诮吾见其降于外人未见其能降外人也且夫根机有限年岁无多急办正因犹虞未及若复爱乐诗文决非真实戒子此律乃定慧之基解脱之本基既筑必堂构是图本既培须花果时茂若不造鍊心源但取庄饰外相深乖受戒之正因永绝涅槃之妙果问定慧之基解脱之本无基本固为不可但有基本亦非完局是必以看教参禅为究竟义也岂可以律为究竟义耶答受得律仪是为基本定共道共是为完局故曰必须造鍊心源如大小持戒犍度始自修集圣戒以至五通三明总属戒中实义岂可向律外别求究竟耶X戒法既非局于声闻发心必须等于大士且具诸戒行乃是上品正因念佛得度今时正符记莂若不神栖安乐未是全遵佛语愿同修者知所归趣问具诸戒行固是上品上生章中三种众生之一然持戒如地万善由此生成定共道共皆悉具摄何必更须念佛又念佛横出三界捷径法门临终十念即得往生何必烦琐戒相既二俱捷径随行一途即得何故脚踏两边方名全遵佛语答定共道共固能竖出生死苟无净愿止生方便秽土若持戒兼念佛设能断通别惑任运能生方便实报寂光等三净土纵未断惑亦可生同居净土又念佛以净其心正是无上妙戒不遵念佛得度之训亦是亏违如来教敕律制所诃至若恃十念往生之捷径而轻戒相为烦琐便非真念佛人临终十念敢保决难成就故必净戒为因净土为果方成出要是为一道清净岂曰脚踏两边此集要专为自利者辑若欲宏律必须更阅全藏乃能备悉源委开发后人既是为师作范岂容乐简厌详今若借戒为基别修教观禅宗等者可先熟背戒本正文次于此本微细讨究亦可免哑羊之诮若决欲宏演毗尼接引后人者先于此本精熟明了后须仍阅全藏庶于律师之名可无愧耳X律藏总目四分律藏姚秦罽宾三藏佛陀耶舍竺佛念等共译四分戒本佛陀耶舍译四分戒本比丘尼戒本唐西太原寺沙门怀素依律集出昙无德律杂羯磨前魏天竺三藏康僧铠译羯磨曹魏沙门昙谛集四分比丘尼羯磨法刘宋罽宾三藏求那䟦摩译四分律删补随机羯磨京兆崇义寺沙门道宣撰四分僧羯磨尼羯磨唐西太原寺沙门怀素依律集出摩诃僧祇律东晋三藏法师佛陀䟦陀罗共沙门法显译波罗提木叉僧祇戒本佛陀䟦陀罗译X比丘尼僧祇律波罗提木叉戒经东晋平阳沙门法显共觉贤译弥沙塞五分律宋罽宾三藏佛陀什竺道生共译五分戒本比丘尼戒本梁建初寺沙门明徽集五分律羯磨本大唐开业寺沙门爱同录十诵律姚秦三藏弗若多罗鸠摩罗什共译十诵毗尼序东晋三藏卑摩罗叉续译十诵律比丘戒本鸠摩罗什译十诵律比丘尼戒本宋长干寺沙门法颕集出萨婆多毗尼毗婆沙续失译人名今附三秦录萨婆多毗尼摩得勒伽宋三藏法师僧伽䟦摩大沙门百一羯磨法失译人名今附宋录十诵羯磨比丘要用刘宋释僧璩依律撰出X根本说一切有部毗柰耶根本说一切有部苾刍尼毗柰耶根本说一切有部毗柰耶杂事根本说一切有部毗柰耶破僧事根本说一切有部尼陀那目得迦根本说一切有部百一羯磨根本说一切有部戒经苾刍尼戒经尼陀那目得迦摄颂杂事摄颂唐三藏法师义净奉制译根本萨婆多部律摄尊者胜友造义净法师译根本说一切有部毗柰耶颂尊者毗舍佉造义净法师译根本说一切有部出家授近圆羯磨仪范苾刍习略法元帝师苾刍拔合思巴集戒因缘经姚秦三藏竺佛念译解脱戒本经出迦叶毗部元魏婆罗门瞿昙般若流支译善见毗婆沙律萧齐外国沙门僧祇䟦陀罗译毗尼母经失译人名今附秦录X佛阿毗昙经陈世三藏法师真谛译舍利弗问经东晋失译人名优波离问经刘宋元嘉年求那䟦摩译迦叶禁戒经宋居士沮渠京声译佛说犯戒罪轻重经后汉安息三藏安世高译佛说目连所问经与上经同西天译经三藏朝散大夫试鸿胪少卿传教大师法天奉诏译按此二译皆即世传五百问经中之首一品耳意五百问一书乃后人因此而增益附会者与曾细玩之不惟与四分律相违实与五部及诸律论俱多矛盾虽云圣意未可妄测经典不宜轻议然设欲从此则大违众律岂应舍通途之轨式取疑似之法门不知近代律主偏流通此经者亦曾参考全律否耶今既徧探五律之源不得不列在疑似之科矣律二十二明了论正量部佛陀多罗多法师造陈三藏法师真谛译X大比丘三千威仪后汉安世高译僧佑云失译人名沙弥十戒法并威仪失译人名今附东晋录沙弥威仪宋天竺三藏求那䟦摩译沙弥尼戒经失译人名今在汉录沙弥尼离戒文失译人名优婆塞五戒相经宋天竺三藏求那䟦摩译戒消灾经吴月支优婆塞支谦译南海寄归内法传受用三水要行法护命放生仪轨法说罪要行法唐三藏沙门义净撰X四分律藏品目第一分比丘戒第二分比丘尼戒受戒犍度说戒犍度第三分安居犍度自恣犍度皮革犍度衣犍度药犍度迦絺那衣犍度拘睒弥犍度瞻波犍度诃责犍度人犍度覆藏犍度遮犍度破僧犍度灭诤犍度比丘尼犍度法犍度第四分房舍犍度杂犍度五百结集法七百结集毗尼调部毗尼毗尼增一旁引诸经论目大般涅槃经谢灵运重治大般若经玄奘法师译菩萨善戒经求那䟦摩等译优婆塞戒经昙无谶译法界次第初门智者大师撰观心论疏章安尊者撰缁门警训未详集人重治毗尼事义集要卷首X音义原序鸡园西土有鸡头摩寺去鹿苑不远故大佛顶经云我在鹿苑及于鸡园观见如来最初成道召善来而戒体斯成佛见根熟之人发心出家以无畏口召云善来比丘于我法中快修梵行彼人即时须发自落袈裟着身手中有钵威仪进止如百腊比丘即名得比丘戒鹤树潜晖佛入涅槃双树皆悉变白犹如鹤色故名鹤树潜藏也晖日光也佛光如日从此永藏顾命周书有顾命一篇乃成王将崩而遗诫康王者顾回视也法王示灭󳴱󳴱付嘱亦犹人王之顾命故宏传序云金河顾命也木叉是重者大涅槃经云我灭度后诸比丘依戒而住以戒为师遗教经云应当珍敬波罗提木叉即是众等大师若佛住世无异此也因犯乃遮缘开随制二百五十戒皆因犯缘乃结其三篇以下或因病等诸缘开听又因更起犯缘则亦随犯更制如谷还贱不听入事之类也能师受具六祖名慧能本是岭南卖柴人偶闻客诵金刚经心即开悟乃诣黄梅见五祖密传衣钵隐于猎人队中十五年后至广州法性寺值印X宗法师讲涅槃经时有风吹幡动一曰风动一曰幡动议论不巳祖曰不是风动不是幡动仁者心动法师异之讯知是传衣钵者乃为鬀发集三师七证登坛受具然后于菩提树下开唱大法观师十誓五台山亦名五顶亦名清凉山澄观国师阐华严法门于此十誓者体不损沙门之表心不违如来之制坐不背法界之经性不染情碍之境足不履尼寺之尘脇不触居士之榻目不视非仪之彩舌不味过午之餚手不释圆明之珠宿不离衣钵之侧大雄御极世尊于三界中最为勇勐丈夫故称大雄御治也统也用也易曰乘龙御天极宝位也又中也至也要会也书曰惟皇作极御极者处于法王尊位用中道设化统治大千世界也善逝藏机善逝者如来十号之一藏机者众生缘尽则应化机息但除地狱地狱苦重不能发心受戒故梵网经不列其名或问阎罗王亦地狱道胡得在护法位中既为护法宁不受戒答若准他处经说则阎罗亦可属鬼神道又是大权示现若准梵网并不列之隙驹莫挽古人云人生如白驹过隙耳言其迅速无量光塔即云栖莲池大师肉身塔也护法居士以其专宏净土题为无量光塔X原䟦鲁鱼滋长鲁字与鱼字相类易于差譌亦如亥豕之类及乌焉成马之类也滋长者以喻佛法差悞日甚一日犹如鲁鱼不辨也真丹或云震旦或云旃丹以日初出曜于东隅故得名也曹魏铠公按此方如法受戒始于昙摩迦罗及沙门昙谛而康僧铠同在嘉平年间出昙无德律杂羯磨一卷故云肇兴于铠公耳肇始也怀素律师俗姓范氏京兆人唐贞观九年出家依道成师学律先居宏济后住太原集四分僧尼戒本各一卷僧尼羯磨各三卷每每翻宣律师之案致不足之意焉非今相传善书能饮之怀素也彼与颜鲁公同时与今律师相去近百年矛盾矛以刺人盾以自卫昔有一人兼鬻二器售矛则曰可以破坚盾售盾则曰可以御利矛故名自相矛盾以喻五百问一书与律藏自相反也亡羊语云多岐亡羊以喻不明律学纲宗则异说纷纷不能致一也忾音慨太息也繄音衣又音意发语辞又惟也总问辩用前四戒通为观境以六观之事理相即大经一禁戒即智论不缺戒指初篇戒也大经二清净X戒即智论不破戒指二篇戒也大经三善戒即智论不穿戒指三篇以下也大经四不缺戒即智论不杂戒指定共戒也此四并是事戒故通为所观境也大经五不析戒即智论随道戒及无着戒此是空观相应戒也大经六大乘戒即智论智所赞戒大经七不退戒八随顺戒即智论自在戒此是假观相应戒也大经九毕竟戒即智论随定戒大经十具足波罗蜜戒即智论具足戒此是中观相应戒也并以五篇七聚为所观境故云篇聚一不可亏凡例南山意旨道宣律师住终南山故世称律学为南山一宗宣师虽宗四分律藏每每採集众部之长性罪遮罪虽未制戒之前约世法中亦自有罪名为性罪如杀盗邪婬口四恶业之类也世尊为出家人护世讥嫌制立戒法名为遮罪如长衣宿食掘地损草之类也佛制所遮犯者得罪故名遮罪亦名制罪谓从佛制边得罪也声闻遮罪大士悉皆同学菩萨戒本经云毗尼建立遮罪护众生故令不信者信信者增广同声闻学何以故声闻自度尚不离护他何况菩萨为众生故善巧权开菩萨戒本经云又复遮罪住少利少作少方便者菩萨不同学此戒今按比丘二百五十戒中但有舍堕六事是菩萨戒所开X余皆不妄开也六事者一从非亲乞衣二过受自恣与衣三畜长钵四令非亲里织师织衣五畜蚕绵卧具六受金银皆是为众生故非许自受用也天台义疏智者大师于梵网经心地品中独揭十重四十八轻戒法行之名为义疏每戒之下必对小乘料简同异提纲三无漏学以戒为首佛顶经云因戒生定因定发慧斯则名为三无漏学又云纵有禅定多智现前若不断婬必落魔道若不断杀必落神道等式叉此翻为学五净肉不见杀不闻杀不疑为巳杀自死鸟残十二法人即十二头陀行也耶舍恐即佛陀耶舍与竺佛念同译四分律者人可使由之不可使知此言本出论语今借用之谓初受戒人但可使其依律行持未可使阅律藏知其所从结戒之由葢六羣比丘等皆是大权示现曲为末世而示犯缘诚恐愚者不达认为实事将谓佛世尚尔何况今时则反开放恣之心矣X重治毗尼事义集要卷第一古吴蕅益沙门智旭彚释将释此律大文为二初题目二入文初题目四分戒本释此律题倣同梵网戒义疏略述三重玄义第一释名第二出体第三料简释名为三初明四分戒本次出众部源委后释事义集要初明四分戒本者谓是四分律之比丘戒经也此出昙无德部梵语昙无德翻为法密其律共有四分第一分明比丘事第二分明比丘尼事及受戒说戒法第三分明安居自恣等法第四分明房舍等杂法今此戒本即第一分中如来因事所结戒经也次出众部源委者众部皆有通别二名通则同名为律别则僧祇四分等各从部党所属及经册数目为名且通名者梵语毗尼或云毗柰耶此翻善治亦翻调伏亦翻为灭正翻为律律者法也又戒因缘经云鼻秦言去柰耶秦言真去若干非而就真故曰真也降伏此心息此心忍不起故曰真也降伏戒也息定也忍智也故知才举一法三学全收若无戒善定慧不起又此X戒法凡有三种一者律仪戒亦名波罗提木叉戒二者定共戒亦名禅戒三者道共戒亦名无漏戒律仪戒者律是遮止仪是形仪能止形上诸恶故称为戒亦曰威仪威是清严可畏仪是轨范可则亦曰调御使心行调善也波罗提木叉者此翻保解脱亦翻别别解脱以能保任行人出生死海又随一一戒护持不犯随一一处得其解脱即是二百五十学处及随律威仪也定是静摄入定之时自然调善防止诸恶道是能通发真以后自无毁犯如初果耕地虫离四寸是道共力此二戒法既是心上胜用力能发戒道定与律仪并起故称为共今毗尼藏正诠律仪亦摄定道由持净戒禅定智慧功德发生则律仪为因定道为果由禅无漏力性业遮业悉得清净则木叉为果定道为缘萨婆多论云此波罗提木叉戒若佛在世则有佛不在世则无禅戒无漏戒一切时有波罗提木叉戒从教而得禅无漏戒不从教得乃至云波罗提木叉戒但佛弟子有禅戒外道俱有夫能维持佛法有七众在世间三乘道果相续不断尽以波罗提木叉为根本禅无漏戒不尔是故于三戒中最为殊胜善见亦云毗尼藏者是佛法寿毗尼藏住佛法亦住是为略释通名义也次别名者谓僧祇律五分律萨婆多律十诵律及善见律戒因缘经毗尼母论等何以有是众律按舍利弗问经佛自X记云输柯王孙弗沙密多罗灭法巳后有王性甚良善重兴佛法时诸比丘好于名闻亟生诤论抄治我律开张增广迦叶所结别为群党互言是非求王判决王集二部行筹取旧者多名为摩诃僧祇取新者少而是上座名为他俾罗也是后因于诤故复起多部于三四百年中展转枝分如是众多久后流传若是若非唯余五部各举所长名其服色摩诃僧祇部勤学众经宣讲真义以处本居中应着黄衣昙无毱多迦部通达理味开导利益表发殊胜应着赤色衣萨婆多部博通敏达以导法化应着皂衣迦叶维部精勤勇勐摄护众生应着木兰衣弥沙塞部禅思入微究畅幽密应着青衣摩诃僧祇其味纯正其余部中如被添甘露诸天饮之但饮甘露而弃于水人间饮之水露俱进或时消疾或时结病其读诵者亦复如是多智慧人能取能舍诸愚痴人不能分别又按翻译名义集世尊成道三十八年赴王舍城国王食讫令罗云洗钵失手㩧钵以为五片佛言表我灭后初五百年中诸比丘分毗尼藏为五部也后果分为五部一昙无德部二萨婆多部此云说一切有法名十诵三迦叶遗部此云重空观止有解脱戒本经一卷到此四弥沙塞部此云不着有无观法名五分五婆蹉富罗部此云犊子律本不来五部是别摩诃僧祇X是总通则六部也又按南海寄归传云诸部流派生起不同西国相承大纲唯四一圣大众部分出七部二圣上座部分出三部三圣根本说一切有部分出四部四圣正量部分出四部其间离分出没部别名字事非一致此不繁述有部所分三部之别一法护二化地三迦摄卑所云十诵四分者多是取其经夹以为题目然十诵亦不是根本有部也频婆娑罗王梦见一毛裂为十八片一金杖斩为十八段怖而问佛佛言我灭度后一百余年有阿输迦王威加赡部时诸苾刍教分十八趣解脱门其致一也即此先兆王勿见忧巳上所说各各不同良以去圣时远故传事或讹今若泥迹则触处多乖取义则有长便用虽圣心难测而比量可凭但令义途得所则事迹不劳辩矣巳出众部源委竟后释事义集要者事谓制戒缘起义谓随犯轻重结罪悔过之宜要谓律藏文繁今但取要集谓虽宗四分参用诸家何以独宗四分二百五十戒相无增减故举世久流行故何以参用诸家事有详略故义有短长故不妨互相发明故初释名竟第二出体者初明无作次明止行二善初明无作者天台师云戒体者不起而巳起则性无作假色磬公释云谓此戒体不起则巳起则全性而性修交成必有无作假色无作一发任运止恶任运X行善一作之后不俟再作故云无作言无作假色者十一色法各有假实就法处所摄色中唯定果色名为实色表无表色并名假色善恶二戒各有表及无表表即名作无表即名无作今且释善戒互跪翘勤名为身表三说乞戒名为语表众僧和合同集戒场亦名身表白四羯磨亦名语表由此作法受得清净戒体成比丘性为意家之所缘任运恒得止行二善故云一作之后不俟再作名为无作假色也此无作戒体从第三羯磨毕时便得于一切男女边得不婬色于一切情非情边得不盗色于一切有情边得不杀色于一切有情边得不欺诳色乃至于一切地得不掘色于一切草木得不坏色于一切酒得不饮色如是二百五十戒法一一各周法界故出家功德经明一日一夜持戒功德不可穷尽正由此妙善戒法徧以法界为所缘故是则无作戒体是法处色是无漏色成论谓是非色非心聚者为遮心无得失果无顽善二种难耳实则由心感得借色表成故大乘家则云初番羯磨成十方世界妙善戒法由X心业力悉皆震动二番羯磨成十方世界妙善戒法于虗空中如云如葢覆行人顶三番羯磨成十方世界妙善戒法从行人顶门流入身心充满正报尽未来际永为佛种此毗尼藏中虽不说如此事亦云羯磨成就名得处所当知有漏五蕴色身为依无漏五蕴戒身为依有漏色身从父精母血和合而生是色处假色无漏戒身从三师七证羯磨而得是法处假色所以和尚名为力生正从能生戒身以得名耳得此戒身便同僧宝能使天龙尊奉神鬼钦承若心不乐道则名戒羸若向人说舍则名还戒苟无此无作戒体则天神何所致敬亦何故名羸名舍也问既是有羸有舍复有破者何得名为任运止行答譬如桥梁任运可以度人池井任运可以汲用倘发撤桥梁壅塞池井功能便失否则常时有用不俟再作故名无作耳次明止行二善如百论息恶不作名之为止信受修习名之为行佛教虽多止行收尽今此戒善不起则巳起则伐恶皆是止义皆有进趣皆是行义伐恶者从根随烦恼起身口七支是恶因三涂剧苦是恶果此律集十句义为诸比丘结戒能令受持之者恶因既除恶果亦谢是名伐恶进趣者摄持诸根念无错乱常一其心习诸善法任运感得人天华报乃至出世解脱实果即是进趣义也二出体竟X第三料简更为二初对大乘辨得舍次就教相辨浅深初辨得舍者大乘重在内因小乘重在外缘重内因故必须发菩提心方堪受戒若不善无记心中不发无作而千里无师许其像前自受重外缘故必须师僧界法事事合制若诸缘有一不备不名得戒而诸缘既具得戒徧于三心又大乘一得之后极至佛身小乘但尽形寿大乘上品缠犯十重及退大菩提心则名失戒小乘犯四重禁则名失戒若心不乐道向一人舍则名还戒大乘失戒之后得见好相许其重受小乘失戒无重受理但使绝不覆藏仅可羯磨与学若舍戒者乃许重受三度返俗始为绝分耳问释戒体既依大乘辨得舍仍分大小岂不宗趣相违答依大乘释无作者不违法体也对大小辨得舍者不坏法相也违法体则相无所依坏法相则体无由显故法华开显之后涅槃仍扶戒律毗尼轨式分毫不改正谓即此知常方称绝待之妙宗趣相成思之可得又问大乘既重内因今时律师与人受菩萨戒可知其内因真否如或不真名得戒否如不得戒则设犯十重还以十重定其罪否答弥勒菩萨羯磨文中具有观察当机之法若不能知其内因而妄相传授不免无解作师之过然彼受戒之人不善无记心中虽不发戒而既滥膺菩萨之名自当依律判罪非同不得比丘戒X人竟以贼住论也次辨浅深者此是酪味教摄初调凡夫令入圣故若约五味互融亦可作四教释谓于一切禁戒坚固执持永离系缚即藏教法若达罪如幻病戒如幻药持犯本空身心清净即通教法若仰信中道即以此戒先断见思惑次涉俗利生后悟入中道即别教法若戒为法界一切法趣戒是趣不过住戒秘藏一一戒中明见佛性即圆教法又如来以四悉檀立此戒法随顺世间护众生故令生欢喜即世界悉檀生善即为人悉灭恶即对治悉能令正法久住即第一义悉又既禀开显之教则此戒惟是一乘更非前之三教故法华云诸佛灭度后若人善輭心如是诸人等皆巳成佛道又云汝等所行是菩萨道也又即未开显前大乘比丘亦须同学故菩萨戒本经云若菩萨于如来波罗提木叉中毗尼建立遮罪护众生故令不信者信信者增广同声闻学何以故声闻者乃至自度乃至不离护他何况菩萨第一义度又云若菩萨如是见如是说言菩萨不应听声闻经法不应受不应学菩萨何用声闻法为是名为犯众多犯是犯染污起噫可以思矣初题目竟二入文三初说戒序二正列戒相三结劝回向初中四初偈赞二问答启白三正说戒序四结问初又六初归凭三宝二诫众集听三师资传受四喻诫勿毁五显戒当说六叹胜结示X今初稽首礼诸佛及法比丘僧作法之始必先礼敬三宝所以求加被也稽首者身业致敬身致敬时口称德号心存观想即是三业供养佛法僧名为三宝以可尊可重故佛者觉义自觉觉他觉行圆满故名佛陀法者轨持义轨生物解任持自性故名为法比丘此含三义一者乞士义离邪命法一钵资身舍愚痴垢三慧自淑二者怖魔义甫受具时羯磨成就地神即出大声唱云此间有善男子巳受具戒当使诸天增盛修罗损减如是空行善神闻之展转大声唱告须臾便达梵天波旬闻之即生恐怖故曰怖魔三者破恶义修菩提分断见思惑因中具此三义故于果上随得应供无生杀贼之号名为阿罗汉也又比丘此翻除馑为大福田开大法施故名除馑僧者具云僧伽此翻和合众乃四比丘以上之称和合有二义一理和谓同证择灭二事和谓戒和同修见和同解身和同住利和同均口和无诤意和同悦复次十诵律云有五种僧一无惭愧僧破戒诸比丘是二羺羊僧凡夫钝根无智慧如诸羺羊聚在一处不知布萨不知布萨羯磨不知说戒不知法会三别众僧一界内处处别作诸羯磨四清净僧凡夫持戒人及凡夫胜者五真实僧学无学人此中所礼正礼后之二种由真实僧能令胜义正X法久住由清净僧能令世俗正法久住故也彼前三种能作非法羯磨能令正法破坏故非所礼复次有住持三宝有一体三宝言住持者佛在世时树王得道为佛宝说四谛法为法宝度五比丘等为僧宝佛灭度后范金合土纸素丹青为佛宝黄卷赤牍三藏圣教为法宝鬀发染衣绍隆佛化为僧宝此三住世不绝故名住持三宝然一切像即同真身经典所在即法身舍利今时凡僧亦能荷负正法为世福田是亦皆应礼敬又诸佛者通指十方现坐道场一切大师以觉体遍故虽在他方能于此土而作良祐亦即通指三世次第出兴一切世尊以觉性常故虽示过未能于现在而垂感应法僧亦尔言一体者以实相慧觉了诸法非空非有亦空亦有双忘双照三智圆觉名为佛宝所觉法性之理三谛具足名为法宝如此觉慧与理事和合名为僧宝复次现前一念本具三谛在迷不觉是为法宝能觉三谛之智是为佛宝谛智相合是为僧宝及之一字正显一体三宝义也复次言礼敬者不于一体之外而有住持亦不离住持之相而言一体若昧一体之理而行礼敬但得事善不名真礼以礼是体义未达三轮体寂非体义故若离住持之相而谈一体堕恶取空不名达理以理居事外未知全事即理非一义故及之一字正显非一非三而三而一事理行布圆融之旨也X二诫众集听今演毗尼法令正法久住戒如海无涯如宝求无厌欲护圣法财众集听我说欲除四弃法及灭僧残法障三十舍堕众集听我说演者宣布流通之谓毗尼法如释名中正法者出世圣道也正法住世教行果三皆悉具足今演此律则戒身成就定慧发生大沙门果由是可期故令正法久住此半偈明摄众生义也如海无涯者说戒犍度云海水有八奇特法所以阿修罗娱乐住一者一切众流皆往投之二者潮不失限三者五大河投海而失本名四者河及大雨尽归而无增减五者同一盐味六者不受死尸七者多出珍宝八者大形所居我法中亦有八奇特使诸弟子见巳于中而自娱乐一者我诸弟子渐次学戒皆归我法于中学诸善法二者我诸弟子住于戒中至死不犯三者四姓舍家皆称沙门四者于我法中以信坚固舍家学道入无余涅槃界而涅槃界无增无减五者同一解脱味六者犯戒恶法虽在众中坐常离众僧远众僧亦离彼远七者多出珍宝所谓四念处乃至八贤圣道八者受大形所谓四向四果复次初受戒时即于法界徧得不婬不盗不杀等色如是二百五十戒三千威仪八万细行一一清净戒色各徧法界又复从此于念念中X任运成就戒法善色悉徧法界不可穷尽故云如海无涯也如宝求无厌者宝谓如意珠王此宝于念念中能雨满阎浮提一切乐具而宝体终无损减戒亦如是于念念中出生一切念处正勤如意根力觉道等法乃至三乘一切圣果而戒体终无变易又此戒者愈学则愈见其精愈修则愈得其利故云如宝求无厌也圣法财者略则信戒闻舍慧惭愧七种广则六度万行十力四无所畏百八三昧十八不共法等此等法财莫不以戒为之守护戒如良兵勐将亦如坚城深池亦如宪章典刑亦如主藏臣宝捍御外侮不被侵凌防讦奸贼不被偷劫整理安顿不令毁坏出纳取与令得增长是名护义此一偈明摄善法义也除弃灭残障止舍堕明摄律仪义也弃等解在后文问三聚之名不共小教胡得约此判释答未经开显有实无名巳经开显名实俱有三义显然岂关强判三师资传受毗婆尸式弃毗舍拘留孙拘那含牟尼迦叶释迦文诸世尊大德为我说是事我今欲善说诸贤咸共听毗婆尸或云维卫此翻胜观式弃或云尸弃此翻火毗舍浮或云随叶或云毗叶罗此翻徧一切自在此三世尊在庄严劫之末拘留孙或云拘楼秦此翻所应断又翻作用拘那含牟尼此翻金寂又X翻金仙迦叶或云迦摄波此翻饮光释迦文或云释迦牟尼此翻能儒又翻能仁寂默此四如来在贤劫次第出世所以处处说此七佛者一谓在百小劫内净居天人所曾见故二谓本师修相好业从毗婆尸佛时为始故世尊者十号具足九界同仰大德者因圆果满世无与等又比丘亦可通称大德以有广大德行故也是事者四事十三事乃至随律等事善说者如法和合而说咸共听者从无夏乃至百腊皆应集听从戒序乃至偈经皆应谛听也四喻诫勿毁譬如人毁足不堪有所涉毁戒亦如是不得生天人欲得生天上若生人间者常当护戒足勿令有毁损如御入险道失辖折轴忧毁戒亦如是死时怀恐惧前二偈约障生善处诫后一偈约死堕恶道诫生死喻如险道戒法等于辖轴毁戒则死时恶趣相现犹险道中失辖折轴前后无厝恐怖慞惶也行愿品云关闭一切诸恶趣门开阐人天涅槃正路戒实职其功矣然根本律云或愿人间或求天上勤修梵行者得生人天暂受快乐彼命终后入地狱中是故当求涅槃以修梵行勿乐人天而致劳苦又律摄云险途有二一是生天二是恶道虽复生天受诸胜乐报尽之后还堕恶趣是则人天非X所当欲而第二偈顾云尔者略有二义一谓戒足不可毁故毁则人天尚自无分何况涅槃二谓摄受下种性故语以涅槃则怖语以人天则乐先以欲钩牵后令入佛智也又复约事实说果能持戒不毁纵无定慧亦决不失人天之身又复应知喻戒以足无远弗届若欲超登上品莲台若欲承事十方诸佛若欲严净无边佛土若欲普入法界玄门莫不以此为初方便五显戒当说如人自照镜好丑生欣慼说戒亦如是全毁生忧喜如两阵共战勇怯有进退说戒亦如是净秽生安畏忧喜属于意地安畏现于身行戒若全净则内不惭巳外不愧人故心喜而身安戒或毁秽则内玷于巳外污于僧故忧怀而畏众六叹胜结示世间王为最众流海为最众星月为最众圣佛为最一切众律中戒经为上最如来立禁戒半月半月说受此戒者名大沙门大者梵称摩诃此含三义一者大天人中尊故二者多富有福慧故三者胜超诸外道故今初一句即约大喻叹第二句即约多喻叹第三句即约胜喻叹第四句即总喻叹次半偈正以法合唯此戒经是最故受之者亦成最耳X一切众律谓世间正法及外道等亦有律故又五戒八戒十戒亦不如比丘戒为最故又禅戒无漏戒亦不如波罗提木叉戒为佛法纲维故又三藏十二部亦惟戒经为最若不坚持禁戒纵有禅定多智现前皆成魔业所以根本律云佛说三藏教毗柰耶为首也又第一句喻叹教经独如来所自说故第二句喻叹行经一切法趣戒故第三句喻叹理经无作戒体清凉如月因于持犯示有盈亏而实无增减故第四句喻叹果经不惟成声闻果亦复成如来道故问无作戒体从师受得设犯初篇虽绝无覆藏心仅许与学永无僧用若以月体喻无作体则与本性有何分别若以从师受得名为无作是仍有增减矣答无作为当体之体本性清净为所依之体无作属修本性属性无作为事本性为理无作之体为宗本性之体为体然宗之与体非一非二达者即宗而悟体愚者昧体并迷宗今既以月喻叹理经正是指无作戒所依之体当知若得若失总是盈亏边事不可谓性有增减也复次从譬如人毁足至戒经为上最具四悉檀开人天路闭恶趣门是世界悉檀照镜二喻是为人对治二种悉檀随得生善灭恶二种益故四最喻戒即第一义悉檀此戒体是净法身故如来立禁戒者大千界内佛为法主律是佛敕惟圣制立自余下位但可依承良以如来行果圆极穷尽众X生轻重业性等觉以下犹非所堪故也问契经说通五人毗尼惟佛自说如礼乐征伐自天子出则诸侯拱手听命今大明律是天子制文武百官无不观览纵使田夫亦可观之云何此毗尼法惟许比丘阅习不许沙弥白衣观览答律惟佛制所以显法道之尊然不惟僧法名律凡五戒十戒菩萨戒等皆名律也其普被七众亦犹大明律之颁行天下也至于比丘戒法则如内府秘书及官箴铨选等事非凡庶所敢与闻矣半月半月说者黑白二月表善恶二业白欲其圆黑欲其尽又白表智德黑表断德于此说戒用自考也故十诵律云布萨法者半月半月诸比丘和合一处自筹量身昼作何罪夜作何罪从前说戒以来将不作罪耶若有罪当向同心净戒比丘如法忏悔若不得净戒比丘当生心我后得之应如法忏悔以此安住善法舍离不善根本杂事云我令汝等每于半月说波罗提木叉当知此则是汝大师是汝依处若我住世无有异也附第四分云有五法名为持律一知犯二知不犯三知轻四知重五广诵二部戒又五法四如前五广诵毗尼又五法四如前五住毗尼而不动又五法四如前五诤事起善能除灭持律人有五功德戒品坚牢善胜诸怨于众中决断无畏若有疑悔能开解令正法久住又云有五法令正法疾X灭一者不谛受诵喜忘误文不具足以教余人文既不具其义有缺二者为僧中胜人上座若一国所宗而多不持戒但修诸不善法放舍戒行不勤精进后生年少比丘倣习其行三者多闻持法持律持摩夷而不以所诵教余四众便自命过四者有比丘难可教授不受善言不能忍辱余善比丘即便舍置五者喜鬬诤共相骂詈彼此诤言口如刀劒互求长短若反上五事者令正法久住又如来灭后若比丘不敬佛法僧及戒定则正法疾灭若在法律中出家不至心为人说法亦不至心听法忆持设复坚持不能思惟义趣彼不知义不能如法修行不能自利亦不利人以是因缘令法疾灭反上事者正法久住摩诃僧祇律云若笃信善男子欲得五事利益者当尽受持此律何等五欲得建立佛法欲令正法久住不欲有疑悔请问他人诸有比丘比丘尼犯罪恐怖为作依怙欲游化诸方而无碍皆当尽受持此律又云大迦叶语诸比丘言长老世尊舍利非我等事国王长者婆罗门居士众求福之人自当供养我等事者宜先结集法藏勿令佛法速灭十诵律云若比丘知布萨知布萨羯磨知说波罗提木叉知会坐是应供给供养何以故无佛时是人补佛处又云随清净比丘不坏法说戒时名法住世又云持律X有五利知出家法知羯磨知威仪知依止知障道不障道法根本尼陀那云有秉羯磨有如说行者是则名为正法住世不则名为正法灭坏佛告苾刍汝等若以信心投我出家情求涅槃修净行者此诸苾刍所着衣服直一亿金钱所住房舍直金钱五百所噉饮食具足百味如是等事我皆听受汝并堪销若有苾刍破重戒者于僧住处乃至不销一口之食僧伽蓝地不容一足汝等应知破戒之人有十种过失自知我是破戒恶人他亦知是所有天神不来亲附同梵行者知法善人咸生轻贱罪恶音响四远共知未证悟者不复能证巳证法者悉皆退失曾所听闻咸皆忘念命欲终时心生懊悔舍命之后生地狱中又诸苾刍应知受用有其五种一者为主受用谓阿罗汉永除三毒二者父母财受用谓诸学人尚有余惑三者听许受用谓湻善异生于戒清净勤修禅诵无懈怠心四者负债受用谓虽防禁戒而不勤修觉品善法五者盗贼受用谓于四重禁中随犯其一是故汝等应当修学善见毗婆沙云善男子好心出家律藏即是父母何以故与其出家令得具足教学威仪依止律藏自身持戒能断他疑若入僧中无所畏惧若有犯罪依律结判令法久住持律人即是功德根因根故摄领诸法南海寄归云大乘小乘律检不殊齐制五篇通修四谛若礼菩萨读X大乘经名之为大不行斯事号之为小所云大乘无过二种一则中观二乃瑜伽中观则俗有真空体虗如幻瑜伽则外无内有事皆唯识斯并咸遵圣教孰是孰非同契涅槃何真何伪意在断烦惑济众生岂欲广致纷纭重增冗结依行则俱昇彼岸弃背则并溺生津西国双行理无乖竞又云浮囊不洩乃是菩萨本心勿轻小愆还成最后之唱理合大小双修方顺慈尊之训防小罪观大空摄物澄心何过之有或恐自迷误众准教聊陈一隅空法信是非虗律典何因见慢缁门警训云律制比丘五夏以前专精律部若达持犯办比丘事然后乃可习学经论今越次而学行既失序入道无由大圣诃责终非徒尔且才沾戒品便乃听教参禅为僧行仪一无所晓况复轻陵戒检毁呰毗尼贬学律为小乘忽持戒为执相于是荒迷尘俗肆恣兇顽嗜杯脔自谓通方行婬怒言称达道未穷圣旨错解真乘且戒必可轻汝何登坛而受律必可毁汝何削发染衣是则轻戒全是自轻毁律还成自毁妄情易习至道难闻拔俗超羣万中无一请详圣训能无从乎又云佛法二宝并假僧宏僧宝所存非戒不立故华严云具足受持威仪教法能令三宝不断沩山警䇿云毗尼法席尚未叨陪了义上乘岂能甄别辩问嗜杯脔行婬怒诚不足论倘不犯重禁根X本无亏从此听教参禅专求上乘亦复何过岂必琐琐于事相方合圣训彼背大向小不习学佛等戒又云何通答若上根利智者能达法义则即此律仪是教是禅岂可视作琐琐事相而别觅上乘若中下之流事相尚未能知又何能远求禅教所谓舆薪不见而欲察秋毫也至若背大向小乃心希自利之谓不习学佛乃退失菩提之谓沙弥五德尚云志求大乘为度人故岂比丘戒法止属小乘名为不习学佛耶重治毗尼事义集要卷第一音义输柯王或云阿输迦或云阿育此云无忧弗沙密多罗未见翻译根随烦恼根本烦恼有六谓贪瞋痴慢疑五见随烦恼有二十又分三类一大随有八谓不信懈怠放逸昏沈掉举失念不正知散乱中随有二谓无惭无愧小随有十谓忿恨恼覆诳谄慢害嫉悭身口七支身三支谓杀盗婬口四支谓妄言绮语两舌恶骂发菩提心方堪受戒菩萨戒羯磨文云先于无上正等菩提发宏愿巳当审访求同法菩萨请授净戒乃至对佛像前问言汝是菩萨否彼应答言X是发菩提愿未应答言巳发上品缠犯十重十重即梵网经十重戒也缠者十缠一瞋二覆三睡四眠五掉六悔七嫉八悭九无惭十无愧也上品者极重烦恼也羯磨文云毁犯重戒数数现行都无惭愧深生爱乐见是功德当知说名上品缠犯离邪命法有四邪命食一方口食谓干谒通使二维口食谓呪术卜算三仰口食谓仰观星宿四下口食谓种植田园又有五种邪命一为利养故诈现奇特异相二自说功德三占相吉凶为人说法四高声现威令人畏敬五说所得供养以动人心三慧一闻慧谓至心听法解其言趣二思慧谓闻巳谛思令法入心三修慧谓如说修行令得相应也波旬此云恶或云杀者魔王之名同证择灭即择灭无为也唯识论云由简择力灭诸杂染究竟证会故名择灭凡夫胜者谓外凡内凡七贤人也一五停心二别相念三总相念为外凡一煖位二顶位三忍位四世第一位为内凡胜义正法谓三乘道果世俗正法谓法律教诫树王得道悉达太子六年苦行之后受牧女乳X糜上供敷吉祥草坐毕钵罗树下覩明星而成正觉因名此树为菩提树亦名树王说四谛法佛诣鹿苑初为五比丘三转四谛法轮一示转云此是苦逼迫性此是集招感性此是灭可证性此是道可修性二劝转云此是苦汝应知此是集汝应断此是灭汝应证此是道汝应修三证转云此是苦我巳知此是集我巳断此是灭我巳证此是道我巳修度五比丘一阿若憍陈如阿若此翻巳知又翻解最初解佛法故憍陈如或云憍陈那或云俱邻此翻火器其先事火从此命族二頞鞞亦云阿说示此翻马胜又翻马师三䟦提亦云婆提此翻小贤四十力迦叶亦名婆敷五拘利太子陈如迦叶二人是佛母党余三人是佛父党舍利或云室利罗或云设利罗此翻灵骨大论云碎骨是生身舍利经卷是法身舍利五大河投海按他经俱言四河入海东殑伽南信度西缚刍北徙多皆从阿耨达池出五字恐悞也四姓一剎帝利是王种二婆罗门是净行如此间儒流三吠奢亦云毗舍即啇估四首陀即农田为业者阎浮提阎浮树名提洲也洲上有此树故以为名此翻胜金西域记云正言南赡部洲X宪章典刑宪法也章条也典常也刑亦法也谓国家历世相传之法令制度主藏臣宝转轮王七宝之一辖胡八切声同瞎车轴头铁也轴音逐车毂也届音戒至也世间正法谓人道五常轮王十善等十二部一长行二重颂三授记四讽颂五无问自说六因缘七譬喻八本事九本生十方广十一未曾有十二论义亦名十二分教大千界即指娑婆世界也四大部洲共一日月共一须弥山名为一四天下一千箇四天下名小千一千箇小千名中千即是百万一千箇中千名大千共有十万万四天下十万万日月十万万须弥山总称三千大千世界皆释迦佛之所治化若以华藏世界观之则此大千世界仅如极微尘耳等觉一生补处菩萨之名如今弥勒菩萨等是也下地朢之则与佛等尚有极微细一品无明未尽犹名菩萨摩夷具云摩得勒伽亦云摩咀里迦亦云摩德迦亦名目德迦此翻智母以其能生智故湻善异生巳登圣位名同生众未预圣流名异生众湻善者专修善法也一则中观二乃瑜伽中观即龙树宗世称法性X宗瑜伽即护法宗世称法相宗以瑜伽师地论为宗故名瑜伽此翻相应也浮囊不洩梵网经云如带持浮囊欲渡大海谓持戒者仗此戒力得渡生死苦海犹如浮囊设使罗剎欲乞全分或乞半分乞手掌许乞一指许乞微尘许皆悉不可与之持戒亦尔爱见罗剎欲令毁犯初篇乃至五篇皆悉不可毁破以设毁破一微尘许气便渐洩不复能浮故重治毗尼事义集要X卍XXX重治毗尼事义集要卷第二古吴蕅益沙门智旭彚释二问答启白僧集不和合不未受具戒者出不来诸比丘说欲及清净谁遣比丘尼来请教诫僧今和合何所作为大德僧听今白月十五日众僧说戒若僧时到僧忍听和合说戒白如是说戒犍度云大迦宾㝹在仙人住处黑石山侧静处思惟而作是念我今若往说戒若不往我常第一清净尔时世尊知其所念譬如壮士屈伸臂顷X从耆阇崛山忽然不现乃至迦宾㝹前敷座而坐时迦宾㝹礼世尊足在一面坐世尊知而故问汝在此作是念不答言尔佛言说戒法当应恭敬尊重承事若汝不恭敬布萨尊重承事者谁当恭敬尊重承事是故汝应往说戒不应不往应当步往不应承神足往我亦当往随所住处人多少共集一处说戒不和合说戒者突吉罗年少比丘于布萨日应先至说戒堂中扫洒敷坐具具净水瓶洗足瓶然灯火具舍罗若不知者上座当教不教不随教皆突吉罗说戒竟应收摄若一比丘独住者至布萨日应诣说戒堂扫洒如上若有客比丘来若四若过四应先白巳然后说戒若有三人若二人各各相向说今僧十五日说戒我某甲清净如是三说若有一人应心念口言亦如是三说不得非法别众非法和合及法别众羯磨说戒应法和合羯磨说戒有病及三宝事听与欲清净应口言若身现相与欲清净若不现身相不口说者不成与欲清净若受欲清净巳便命过乃至应灭摈等不成与欲清净若睡入定或忘不故作名成与欲清净若故不说者突吉罗若不能如是者应扶病比丘至僧中若虑或能死一切僧应往病比丘所围遶与作羯磨若病者众多能集一处者善若不能者诸比丘当出界外作羯磨更无方便得别众作X羯磨不应称事与欲清净听如法僧事与欲清净听受多人与欲清净受者有事听转与欲清净若事毕应自往说戒时八难事起及有余缘听略说戒八难者王贼水火病恶虫人非人余缘者若大众集牀坐少若众多病若覆葢不周值天雨若鬬诤事或说法夜巳久应齐明相未出时作羯磨说戒有五种说戒一者说序余以常闻告知二者说序及四弃法三者说至僧残法四者说至不定法皆以余者僧常闻告知五者说序乃至终若八难中一一难起随难远近以为广略若无难缘不得略说若比丘心乱狂痴或忆说戒或不忆或来或不来应与作痴狂羯磨病止应解有犯者不得说戒不得闻戒不得向犯戒比丘忏悔犯者不得受他忏悔如法忏悔巳然后说戒若比丘正说戒时或知有罪或心疑若向众说则致閙乱当语比座或心念言须座罢巳如法忏悔如是者得听说戒若一切僧尽有犯或生疑当向清净客比丘忏悔决疑然后说戒若无客比丘来当差二三人向比近清净僧中决疑忏悔巳还所住处住处比丘当向此二三人忏悔然后说戒若比近无清净僧应作白普同忏悔然后说戒若不识罪名罪相俟有客比丘持律者来应请问之如法忏悔问普同忏悔法式云何答一人作白之后各自改往修来他时若遇清净X比丘仍须发露悔除也若客比丘闻见有旧住比丘应求应唤作羯磨若不求若求不得便作若不唤作皆不成羯磨得罪若不得便唤作亦不成羯磨无罪旧住于客亦尔不应于比丘尼乃至未受大戒人前作羯磨及遮说戒除天龙鬼神第三分云若僧破重得和合听作白羯磨和合布萨大德僧听彼所因事令僧鬬诤诽谤骂詈互求长短令僧破令僧别住令僧尘垢彼令僧为作举罪今巳还解巳灭僧尘垢若僧时到僧忍听僧作和合布萨白如是若有比丘犯僧残或应与波利婆沙或本日治或摩那埵或出罪皆随应与之然后说戒若有比丘犯波逸提是中比丘或言波逸提或言提舍尼彼见犯波逸提者将此比丘至眼见耳不闻处教如法忏悔巳至彼言提舍尼比丘所语言此比丘巳如法忏悔应作如是巳说戒若有比丘犯偷兰遮是中比丘或言偷兰遮或言波罗夷而皆是多闻知识彼作是念若今日说戒或能令僧破坏听遮说戒若未说时遮若说竟遮皆不成遮若正说时遮成遮若彼遮说戒人三业有不清净无智不分明不知问不能答余比丘应语言止长老不须起此鬬诤事莫用此比丘语便应说戒若其人三业清净等应问言以何事遮为以破戒为以破见为以破威仪为见何X事为闻何事为疑何事若不能具答随所举无根与罪然后僧应说戒若有病比丘遮病比丘说戒或与无病者互相遮应语言佛如是语须待病瘥应如法说彼亦当如法说如是作巳然后说戒或有异住处比丘鬪诤不和合欲来此说戒此众应十四日若十三日说戒若闻今来便疾集僧说戒若闻巳至界内便出界外说戒若闻巳入寺内应为具浴器等密出界外说戒若客比丘唤说戒应答言我曹巳说戒竟若旧比丘说戒竟客不得遮客说戒时旧比丘得遮能如是方便得作者善若不得应作白却说戒大德僧听今不说戒至黑月当说戒白如是若客待不去应作白第二却说戒若仍不去应如法强与客问答僧祇律云说戒有三种若十四日若十五日若中间布萨中间布萨者布萨时若僧不和合一比丘于中唱言若僧和合时当作布萨若无一比丘唱者一切僧得越毗尼罪一比丘唱者一切僧无罪若十五日不和合应初日布萨初日不和合者应二日乃至十二日布萨若十四日应正布萨者十三日不应作中间布萨便就十四日布萨亦是中间布萨亦名正布萨若月大者乃至十三日和合得作中间布萨若不和合不得十四日应就十五日布萨何以故X不得频日布萨应隔日布萨是名中间布萨应十四日布萨者不得停至十五日应十五日布萨者不得逆就十四日若有因缘者得作应示布萨处得昼日布萨贼是林中王能作不饶益事若布萨时贼入者即应诵余经偈若贼知比丘法作是言沙门我巳知但说先所诵者尔时比丘应急诵使章句不辨令彼不知初中后若有王来亦应如是比丘受具足巳应诵二部毗尼若不能应诵一部乃至应诵一綖经布萨应广说五綖经若有因缘不得者乃至应诵四波罗夷及偈余者僧常闻若不诵作布萨者越毗尼罪若举众不利者应遣上座出界外心念口言作布萨余三人界内作三语布萨即是罚上座不听合诵布萨若诵时忘者余人得授不听逆诵若诵时有忘失者得还补诵顺若布萨诵将毕有客比丘来及座者即名得布萨不应为更诵若客比丘言我未曾闻广说波罗提木叉愿为我广说待僧罢巳然后与诵不听向未受具足人说五篇罪得教语汝不得作非梵行不得盗不得杀生不得妄语如是比得为说不应早作布萨若一比丘住者应待客比丘来共作布萨若无客来有罪者应作是念若得清净比丘此事当如法除作是念巳应心念口言今十五日僧作布萨我某甲比丘清净受布萨如是三说若布萨竟有X客比丘来者应随喜言长老巳作布萨我某甲随喜若不随喜应出界外作布萨一住处不得再作布萨若比丘远行布萨日至比丘住处作布萨巳不应默然去应嘱沙弥若园民若放牧者有比丘来语令知此中巳作布萨若无人者应书柱户扇或散华作相彼后来者应问应求相不得輙作布萨与欲时应与能持欲入僧中说者取欲时应自思惟能传欲不不得取众欲得至三人不听与欲者多集者少不听与欲者与集者等应与欲者少集者多比丘尼与欲比丘应受若上座应言我是僧上座不应受若教授尼人若诵戒人应各自说不应受若守房人若病人应言我不至僧中更与余人若言我是乞食我是阿练若我是粪扫衣我是大德人不取欲者越毗尼罪布萨不肯来者偷兰罪若为衣钵等事不来不与欲者越毗尼罪时集应与清净欲非时集应与羯磨欲时集亦得与两种欲若比丘共啇客行至布萨日有恐怖难商人行不待得行作布萨先应筹量齐几许得诵戒竟若山若石作标帜伸手相及羯磨作布萨界然后作布萨复次若比丘多无牀坐一切伸手相及得立作布萨若有坐坐作布萨若比丘老病不能入坐牀角相接得卧作布萨十一事不名与欲一者我与长老欲我向取某甲欲并与二者明日当布萨今日与欲三者出界外与欲四者与比丘尼欲五者与未受具足人欲六者取欲巳出界外七者与欲巳出界外八者取欲巳还戒九者与欲巳还戒十者比丘病与欲巳闻僧中说法毗尼自力就听坐久疲苦以先与欲默离坐去不名与欲应更与十一者布萨日僧集不来者与清净欲若暴风雨若火若贼诸比丘尽惊散不名持欲到僧中若一人在是名到僧中布萨有七事应遮一者不共住人二者别住人三者未受具足人四未说欲五未行筹六为和合义故七和合未竟五分律云遣沙弥应着不见不闻处应看牀下以灯笼徧照听向有罪比丘悔过不得向同犯者悔过若病比丘听向同犯悔过若守护杖士不肯去者但说戒序竟言余僧所常闻应作如是布萨若有王来亦尔若有因缘不得五种说戒应言今十五日布萨时各共正身口意莫放逸此亦得名布萨不得不布萨说戒时中忘应傍人授犹忘更授三忘应更差人续次诵不应重诵若鬪诤若说法说律论议若多得布施不容说戒皆听至明日应先请说戒人应先作诸羯磨然后说戒不应并诵戒不应歌咏声说戒应直说之十诵律云听二种布萨一十四日二十五日一食前二食后一昼二夜毗尼序云比丘及尼得互听说戒不得互为说戒先相嫌人不应与清净欲不应与忏悔不得为小因缘故住道中说戒若欲说戒当上高处立观知近处有精舍无若有应入中作布萨说戒若共贾客行时贾客住广说戒若小住略说戒若不住三语说若都不听住各各口语今日布萨说戒若有白衣在比丘中不得口语应一心念今日布萨说戒若有贼难龙难鬼难亦尔辩问僧祇开行布萨与此不同毕竟安从答僧祇开行说之条重在必说十诵分广略之致意在随机今亦随力随机可也问毗尼法藏是比丘规式一切未受具人不得为说而梵网独听国王发隐复援十诵毗尼序为证乃僧祇五分并皆不许不知安从答若论通途轨式则僧祇五分应从倘有格外机缘则十诵毗尼可用至于梵网自指菩萨戒非指比丘戒也根本尼陀那云不得与授学者欲得取其欲律摄云褒萨是长养义陀是持义谓由集众说戒便能长养善法持自心故又陀是净除义谓增长善法净除不善故若于住处但有四人皆可同集X不应别住亦不取欲若当处无说戒者应就余处长净若于无说戒人处坐前安居不得过第二长净应向有说戒处若众破重得和合可作吉祥长净得解舍置法应乞大众作别时长净附五岁比丘当诵戒诵羯磨使利听依能诵戒者夏安居诵戒者安居中命终乃至五逆等若后安居未至当诣比近处结后安居若请比近能诵戒者来过安居若巳结后安居诸比丘应诣比丘处有学诵序者若诵四事者诵十三事者二不定者三十事者九十事者若诵余残法者彼各诵所得巳还本住处教一人使诵若一人不能尽诵者随先所诵各次第诵不得重诵若尔者善不者但说法诵经十诵云说戒比丘先当暗诵令利莫众僧中说时错谬毗尼母云不应用歌音诵戒当以高声了了诵戒歌音有五事过一心染着此音二为世人所嫌三与世人无异四妨废行道五妨废入定出家至五腊要诵戒使利不诵戒者有四种过一不得畜弟子二不得离依止三不得作和尚四不得作阿阇棃比丘法要诵波罗提木叉若不诵者有诵毗尼处三时就彼处住何以故若所犯所疑忏悔解疑得除罪也何故名布萨断名布萨能断所犯能断烦恼断一切不善法名布萨义清净名布萨三正说戒序X诸大德我今欲说波罗提木叉戒汝等谛听善思念之若自知有犯者即应自忏悔不犯者默然默然者知诸大德清净若有他问者亦如是答如是比丘在众中乃至三问忆念有罪不忏悔者得故妄语罪故妄语者佛说障道法若彼比丘忆念有罪欲求清净者应忏悔忏悔得安乐缘舍利弗于闲静处作是念何者等正觉修梵行佛法久住何者等正觉修梵行佛法不久住往问世尊佛言随叶佛拘那含佛不为诸弟子广说十二部经不结戒不说戒尔时彼佛及诸声闻在世佛法广流布佛及声闻灭后世间人种种名种种姓种种家出家以是故疾灭佛法不久住何以故不以经法摄故如种种华散置案上风吹则散毗婆尸佛式佛拘留孙佛迦叶佛为诸弟子广说经法亦结戒亦说戒彼诸佛及声闻众在世佛法流布佛及声闻灭后诸世间人种种名种种姓种种家出家不令佛法疾灭何以故以经法善摄故如以线贯种种华置案上虽为风吹而不分散尔时舍利弗即请世尊结戒说戒佛言且止佛自知时若有比丘犯有漏法然后结戒为断彼有漏法故比丘若得利养若得名称为人所识多闻多财业便生有漏法有漏法生当为结戒证根本律云芭蕉若结子竹苇生其实如骡怀X姙时斯皆还自害利养及名誉愚人所爱乐能坏众善法如剑斩人头律摄云五因犯罪无羞耻心无敬教心情怀放逸禀性痴钝忘失正念释障道法者障初禅二禅三禅四禅空无相无愿障须陀洹果乃至阿罗汉果忏悔得安乐者得初禅乃至阿罗汉果律摄云先有犯今默不言更招其罪如余时中他问实答此亦如是设令有犯而不忆知无妄语罪忆知而默亦为妄语由现身相表语业故障碍法者一于现世障诸善法二于未来碍生善趣欲求清净者清净谓是涅槃为求涅槃故不为畏他诘责治罚而说于罪发露即安乐者有五种相一切勤策治诸懈怠故二由无罪治诸过失故三由敬重治慢式叉故四由无悔治诸恶作故五由寂定治散乱心故五分律云波罗提木叉者以此戒防护诸根增长善法于诸善法最为初门四结问诸大德我巳说戒经序今问诸大德是中清净不诸大德是中清净默然故是事如是持释律摄云但为三问者略则闇昧之人卒难知广则恐多延时令众倦初说戒序竟二正列戒相八初四弃法二十三僧残法三二不定法四三十舍堕法五十九波逸提法六四悔过法七众学法八七灭诤法此之八科总为X五篇初即初篇二即二篇三乃徧通初二三篇故名不定四五皆第三篇六是四篇七八皆第五篇言七聚者依初二篇方便等流别立偷兰遮聚因三篇下诸轻方便等流别立恶说聚也初四弃法三初总标二别列三结问今初诸大德是四波罗夷法半月半月说戒经中来释僧祇律云波罗夷者谓于法智退没堕落无道果分如是未知智等智他心智苦集尽道智尽智无生智于彼诸智退没堕落无道果分又于涅槃退没堕落无证果分于梵行退没堕落无道果分所可犯罪不可发露悔过故名波罗夷五分律云波罗夷者名为堕法名为恶法名断头法名非沙门法如鍼鼻缺不可复用如人命尽不可复活如石破不可复合如断多罗树心不可复生律摄云波罗市迦者是极恶义又他胜义才犯之时被他净行者所欺胜故又被烦恼所摧胜故出家近圆为除烦恼今破禁戒反被降伏又能害善品令使X销灭故又复能生恶趣之罪名波罗市迦二别列四初婬戒二盗戒三杀戒四大妄语戒律摄云先婬后杀此依犯缘前后而说又依由前引生后故而为次第由不净行便行偷盗既行盗巳遂杀怨家杀巳问时便作妄语又复烦恼最强盛者在前而制此四他胜其相云何谓无厌离不忍不证然无厌离最强盛者立为初二一于婬欲二于资财不忍故行杀不证故妄语初婬戒大乘同制大乘虽许忏悔须见好相或复得遇佛菩萨等为说深法顿发大心如净业障经维摩诘经等所明然必具大惭愧生大厌离绝不覆藏笃切悔过者乃能承当此事则与此中授学法原相倣也如或无恐怖心无决断心虽大乘亦岂辄通忏悔哉若夫见机得作止谓在家菩萨非谓比丘菩萨戒本具有明文请详观之问菩萨比丘根本若破一失永失不得名为菩萨比丘沙弥若大乘许通忏悔要见好相可得重受小乘决无重受之理既小乘不许岂有单菩萨耶答大乘重受虽以见相为期比丘法中毕竟永无僧用今设菩萨比丘破根本后依大忏除得见好相者若先巳作与学羯磨即是菩萨与学比丘若先巳作灭摈即是菩萨X优婆塞不名单菩萨也又问忏法有三一作法二取相三无生倘有犯重戒者或顾体面或无清净僧不依作法但依取相无生二种可得灭罪否答犯罪是恶法尚自不顾体面忏悔是善法云何反顾体面若有顾体面心则全堕分别妄识虽欲取相决无感通虽观无生决难契会至于缺清净僧无处作法以殷净心专修取相无生二忏既非故欲覆藏亦定可灭重罪古云宁缺前前莫缺后后正谓此也非谓顾体面而缺前前也又问授学一法似与大乘相倣然终无任僧用未审依大行忏见好相巳仍得入僧数否答荆谿大师辅行记云小乘教门尚不开忏虽曰还生无任僧用沙弥犯巳忏成进具大乘所许事可通行傥听大僧招姦来诈况宝梁诚训足数无文信大小区分听制条别小无忏重之说仍成重罪未亡安用大教忏夷以足小乘僧数依大忏巳内进巳道何须混滥以惑时情夫深谭玄妙无过台宗而阐扬教门终不坏于事相良以开权显实则即事纯真故藏教之法一不可废倘欲以大破小便非绝待妙矣若比丘共比丘同戒若不还戒戒羸不自悔犯不净行乃至共畜生是比丘波罗夷不共住缘佛在毗舍离时迦兰陀村须提那子饶财多宝持信坚固出家为道时世谷贵比丘乞食难得X须提那子将诸比丘诣迦兰陀村乞食母闻子归往劝舍道还家再三不允乃令与妇安子使种不断便捉妇臂将至园中三行不净时园中有鬼命终即处其胎九月生男字为种子后亦出家成道时须提那行不净巳常怀愁忧同学问知其故具白世尊世尊集诸比丘以无数方便诃责言汝所为非非威仪非沙门非净行非随顺行所不应为汝须提那云何于此清净法中行乃至爱尽涅槃与故二行不净耶告诸比丘宁以男根着毒蛇口中不持着女根中何以故不以此缘堕于恶道若犯女人身坏命终堕三恶道何以故我无数方便说断欲法断于欲想灭欲念除散欲热越度爱结我说欲如火如把草炬亦如树果又如假借犹如枯骨亦如段肉如梦所见如履锋刀如新瓦器盛水着于日中如毒蛇头如轮转刀如在尖标如利戟刺甚可秽恶佛所诃责诃责巳与诸比丘结戒集十句义一摄取于僧二令僧欢喜三令僧安乐四令未信者信五巳信者令增长六难调者令调顺七惭愧者得安乐八断现在有漏九断未来有漏十正法得久住欲说戒者当如是说若比丘犯不净行行婬欲法是比丘波罗夷X不共住如是结戒巳时有䟦阇子比丘愁忧不乐净行即还家共故二婬欲诸比丘白佛佛言汝痴人犯波罗夷不共住若比丘不乐净行听舍戒还家若复欲出家修净行应度令出家受大戒乃更加不舍戒戒羸不自悔之言复有一乞食比丘依林中住与雌猕猴共行不净按行比丘见之具白世尊故更结戒文如上释若比丘者名字比丘相似比丘白称比丘善来比丘乞求比丘着割截衣比丘破结使比丘受大戒白四羯磨如法成就得处所比丘是中比丘取最后义共比丘同戒者佛为诸弟子结戒巳宁死不犯是中共余比丘一戒同戒等戒是名同戒云何名为不舍戒颠狂舍戒心乱舍戒痛恼舍戒痖舍戒聋舍戒痖聋舍戒颠狂心乱痛恼痖聋人前舍戒中国人边地人前舍戒边地人中国人前舍戒不静静想舍戒静作不静想舍戒戏笑舍戒若天龙夜叉饿鬼睡眠人死人无知人前舍戒若自不语若语前人不解如是等不名舍戒云何舍戒若比丘厌比丘法便云我舍佛舍法舍比丘僧等作如是语了了说是名舍戒戒羸者或有戒羸不舍戒或有戒羸而舍戒若比丘厌比丘法常怀惭愧意乐在家等但作是言我念父母兄弟姊妹妇儿村落城邑园田浴池我欲舍佛法僧乃至学事我欲受持家业乃至欲作非沙X门非释子法是谓戒羸不舍戒若作是思惟我欲舍戒便了了舍戒是谓戒羸而舍戒云何名波罗夷如断人头不可复起比丘犯此法者不复成比丘故名波罗夷共住者同一羯磨同一说戒不得于是二事中住名不共住僧祇律云若向五众及白衣等言我舍佛舍法舍僧舍学舍说舍共住舍共利舍经论舍比丘舍沙门舍释种我非法门非释种非比丘我是沙弥是外道是俗人如本五欲我尽受之是名还戒云何舍佛舍正觉舍最胜舍一切智舍一切见舍无余智见舍罗睺罗父舍真金身舍圆光舍三十二相舍八十种好若舍一一佛名号皆名舍佛即名舍戒若言舍过去未来佛不名舍戒得偷兰罪又外道等亦各言有佛若实欲舍佛假言提外道佛不名舍戒得偷兰罪若戏笑说舍佛越毗尼罪若误说心狂无罪云何舍法法者非三世所摄其相当住所谓无为涅槃离众烦恼一切苦患永尽无余若言舍此法若言舍过去未来法尽名舍戒若假言舍外道法得偷兰罪若戏笑说越毗尼罪云何舍僧僧者世尊弟子僧谓四双八辈信成就戒成就闻成就三昧成就慧成就解脱成就解脱智见成就应所恭敬无上福田若言我舍是僧是名舍戒若言舍过未僧若言舍多比丘皆不名舍戒得偷兰罪若言舍过未多比丘若言舍一比丘越毗尼罪若言舍过未一X比丘越毗尼心悔比丘尼亦如是若言舍和尚是名舍戒若言舍阿阇棃不名舍戒得偷兰罪过未差别及假言戏笑等同上云何舍学学有三种一增上戒学谓波罗提木叉广略说二增上意学谓九次第正受三增上慧学谓四真谛若言舍此学皆名舍戒假说戏笑等同前云何舍说谓三种说戒若言我舍是说是名舍戒云何舍共住共住有二种一者清净共住众悉清净共作布萨二者相似共住不清净作清净相与清净者共作布萨若言我舍共住是名舍戒云何舍共利利者有二种一者法利受诵问答二者衣食利同受一施若言我舍此利是名舍戒若但言我舍衣食利不名舍戒得偷兰罪云何舍经论经论有九部若言我舍此经论是名舍戒若言舍过未经论不名舍戒得偷兰罪复次若比丘言我舍佛佛舍我我离佛佛离我我远佛佛远我我厌佛佛厌我我休佛佛休我如是皆名舍戒乃至经论亦如是是名还戒若瞋说卒说独说不了说因诤说独想说向眠者说向狂者说向婴儿说向非人说向畜生说向不解者说皆不名舍戒戒羸者彼作是念我不如舍佛法僧乃至舍诸经论复作是念我当作沙弥作俗人作外道彼心念口言未决定向他人说是名戒羸若说戒羸事者语语偷兰罪复作是心念口言我舍X佛者胜乃至我习本俗人者胜是名说戒羸事语语偷兰罪五分律云若言我当行外道仪法语语偷兰遮若言我当行白衣仪法突吉罗是不名舍戒若口言我舍戒名为舍戒律摄云行谓圣道净谓涅槃由八正道方能证会作不净行正违彼故相是中犯者若与一切人非人畜生男女二形黄门大便道小便道及口中若自若他入如毛头于初住出三时中随有乐想尽波罗夷方便而不入偷兰遮于根坏者及非道行婬尽偷兰遮教他者偷兰遮教他而不作突吉罗比丘尼波罗夷式叉摩那沙弥沙弥尼突吉罗灭摈不犯者睡眠无所觉知不受乐一切无有婬意及最初未制戒痴狂心乱痛恼所缠十诵律云有五相名狂人亲里死尽故狂财物失尽故狂田业人民失尽故狂或四大错乱故狂或先世业报故狂若虽有如是狂病自知我是比丘作婬欲得波罗夷有五种因缘令心散乱为非人所打故心散乱或非人令心散乱或非人食心精气故心散乱或四大错故心散乱或先世业报故心散乱若虽有是散乱自觉是比丘作婬欲犯波罗夷有五种病坏心或风发故病坏心或熟发故病坏心或冷发故病坏心或三种俱发故病坏心或时节气发故病坏心虽有如是病坏心若自觉是比丘作婬欲得波X罗夷若不自知不犯善见律云见火而捉如金无异见屎而捉如旃檀无异如是颠狂犯戒无罪僧祇律云若比丘以染污心欲看女人得越毗尼心悔若眼见若闻声犯越毗尼罪相触得偷兰罪乃至入如胡麻波罗夷若身大虽入不触其边者得偷兰罪若女人身裂为二分就二分行婬者偷兰罪系缚令合行婬者波罗夷云何名受乐如饥得食如渴得饮云何不受乐如好净人以种种死尸系其颈上又如破痈热铁烧身又云若欲心随女人后行步步越毗尼罪欲心与女人隔壁语语语越毗尼罪附善见律云若长老闻此不净行慎勿惊怪何以故如来怜愍我辈为结戒故说此恶言若不说者云何得知波罗夷偷兰遮突吉罗若法师为人讲听者慎勿露齿笑若有笑者驱出何以故佛怜愍众生金口所说汝等应生惭愧心而听何以笑重治毗尼事义集要卷第二音义谁遣比丘尼来请教诫比丘尼八敬法中半月半月应从大僧求教授人故须致问若有尼来请即于此时出众致礼然后白云比丘尼僧某甲等和合礼比丘僧足今从僧乞教授人尔时众僧如X常差耆宿往教授之若无耆宿可差伹语言谨慎莫放逸今此事久巳不行故但答云无尼来请也迦宾㝹或云劫宾那此翻房宿祷房星生旧云金毗罗此翻威如王舍利弗舍利此翻鹙鹭其母眼明似之故以为名弗此翻子即是因母立字故名舍利子也又翻身子其母好形身也尊者名优波提舍智慧第一为罗睺罗和尚芭蕉若结子四句芭焦生华状如莲瓣中有甘露其甜如蜜若生此华则此枝便坏竹苇开华结子则竹林随败骡不自生皆驴共马交遘而生骡若怀姙必伤其母毗舍罗或云毗耶离维耶离鞞舍隶吠舍离此翻广严亦翻好稻亦翻好道也迦兰陀此云好声鸟或云是山鼠之名须提那䟦阇子俱未见翻译四双八辈即四向四果九次第正受一初禅二二禅三三禅四四禅五空处六识处七无所有处八非想非非想处九灭受想通言次第定者若入禅时深心智慧深利能从一禅入一禅心心相续无异念间杂也X重治毗尼事义集要X卍XXX重治毗尼事义集要卷第三古吴蕅益沙门智旭彚释二盗戒此是性罪大乘同制见机得作具如菩萨戒本问大乘见机得作杀盗婬妄于菩萨戒无所违犯生多功德于比丘戒有违犯否答出家婬戒大小同遮杀盗妄三大开小制若果属慈心济物于菩萨戒虽无违犯于比丘法仍须依律结罪夫菩萨本怀尚欲普代众生受地狱苦岂不能受僧中治罚苦耶倘自称大士不服僧规既非比丘亦非菩萨矣若比丘若在村落若闲静处不与盗心取随不与取法若为王王大臣所捉若杀若缚若驱出国汝是贼汝痴汝无所知是比丘波罗夷不共住缘佛游罗阅城耆阇崛山中时城中有陶师子比丘字檀尼迦在闲静处止一草屋入村乞食取薪人破屋持归乃和泥作全成瓦屋取柴薪牛屎烧之屋成色赤如火佛制不得作赤色全成瓦屋作者突吉罗敕诸比丘往诣打破檀尼迦乃诳摩竭国守材人取瓶沙王所留要材大臣白王王念不应以少材而断出家人命诃责放去诸臣不平居士讥嫌少欲比丘白佛诃责结戒释随不与取法者王法若取五钱若直五钱物应死十诵云一铜钱直十六小铜钱律摄云五磨洒者一磨洒有八十贝齿X相取离本处波罗夷方便欲举而不得偷兰遮取减五钱偷兰遮不得突吉罗教人取教人求同上方便教人求五钱以上受教者取异物异处取取者波罗夷教者偷兰遮受教者无盗心而取得五钱以上取者无犯教者波罗夷受教者谓盗取而得五钱以上犯波罗夷教者无犯有主有主想不与取五钱以上波罗夷减五钱偷兰遮有主疑五钱以上偷兰遮减五钱突吉罗无主有主想及疑五钱以上偷兰遮减五钱突吉罗比丘尼波罗夷余三众突吉罗灭摈不犯者与想巳有想粪扫想暂取想亲厚意想及最初未制戒等第四分云以盗心为人输税物私度关价直五钱波罗夷众多比丘遣一人取他物得五钱以上共分虽各得减五钱尽波罗夷于彼处得直五钱物到此处直减五钱波罗夷于彼处得减五钱物到此处直过五钱偷兰遮知前人以盗心使我取物先可之后悔不往突吉罗欲盗他衣错取巳衣偷兰遮他盗取物而夺彼取盗者波罗夷前后取满五钱者波罗夷盗他地水果菜等满五钱若自受用若令损减一切波罗夷毕陵伽婆蹉檀越有二小儿黠了不畏人尊者至时小儿便抱脚X婉转戏后为贼偷去父母向尊者涕泣尊者还寺以天眼见小儿在贼船中即以神足持还父母诸比丘嫌责佛问以何心取答言慈心取无有盗意佛言无犯僧祇律云若比丘在道行为贼所劫或贼少比丘多或贼藏物巳更往余处是比丘若未作失想还夺还取无罪若巳作失想还夺还取便为贼复劫贼又或贼顺道去渐近聚落持物将分比丘还从乞得无罪若以势力恐怖令还无罪若告聚落主方便慰喻令还无罪若知令彼或杀或缚则不应告若比丘作摩摩帝塔无物众僧有物便作是念天人所以供养众僧者皆蒙佛恩供养佛者便为供养众僧即持僧物修治塔者此摩摩帝得波罗夷若塔有物众僧无物便作是念供养僧者佛亦在中便持塔物供养众僧摩摩帝用者得波罗夷若塔无物僧有物者得如法贷用但分明疏记信某时贷用某时得当还若僧无物塔有物亦如是若交代时应僧中读疏分明付授若不读疏越毗尼罪若有二比丘共财物应分一比丘盗心独取除自分他分满波罗夷若同意取者无罪若作是念我今用后当偿还无罪若共作制限得物共分既得物便言各任相禄是中半分满者波罗夷置物施家作是语者偷兰遮知有施主作是语者越毗尼罪二粪扫比丘相约亦然若比丘知僧物有应与有不应与云何应与若损X者若益者应与云何损者有贼诣寺索种种饮食若不与或能烧劫寺内虽不应与畏作损事故随多少与云何益者若治众僧房舍泥工土工畵工及料理僧物事者应与前食后食及涂身油非时浆等若王及诸天势力者应与饮食是名益者应与有比丘失衣钵若未作舍想后知处应从彼索若巳作舍想后知处从索者越毗尼罪若先作念言后若知处当从索取如是索得无罪有二比丘作制限当共受经当共诵经后不受不诵者越毗尼罪根本律云起盗心兴方便得恶作罪触彼物窣吐罗底也举离处满五钱波罗市迦不满者得麤罪若是畜生边物触彼物恶作罪举离处满五者得麤罪不满者恶作罪律摄云猎师逐鹿走入寺中随伤不伤不还无犯若鹿被箭入寺便死应还勿留若与贼同心示彼舍处后时受分随得招罪若后生悔向彼物家报遣防护勿令失脱设彼贼偷皆方便罪后虽受分亦窣吐罗与贼同行欲为盗事中路而退但得恶作同心作贼为他守道分物受分者成犯由怖为伴无心共盗彼虽偷得苾刍非犯若持自物或是他物作如是语我欲偷税得越法罪教偷税者从异道去得恶作罪若作恶心指他异道冀免税直得窣吐罗若X持他物过彼税处无心取分者麤罪未至税处或取半分或取全分而未过处得窣吐罗若过税处数满本罪若持巳物到于税处使他越过亦得本罪实是巳财决心回与父母兄等告掌税者此非我物不与汝税或乘空去或口含或衣里或避路并得麤罪若为父母及三宝事持过税处应为税官种种说法称赞三宝说父母恩彼不取税直者无犯若犹索者应与盗事略有五种一对面强取二窃盗取三调弄取四因寄取五与更夺取此之五种咸是盗收有施物来知非巳分言我合得者窣吐罗罪若受其分准数成犯他不请食辄去食者得恶作罪本师有缘须向余处为受利者非犯若取分时须告他知勿不嘱言辄取他分若为他将物拟济病人闻彼身亡物还本主若及命在后方死者此成亡物若贼盗他物为恐怖故持施苾刍此不应受若作还彼主心受之无犯若知是贼首领者随意应受受巳刀割染坏方可畜持本主来索应还若兴方便欲盗他财触着之后便从主乞彼与得时得前麤罪初为贷借后欲不还决绝之时便得本罪若他所寄物先作盗心得窣吐罗后时移处便得本罪若先移处后心决绝亦得本罪博奕偷子迷惑取物准数成犯凡是赌物皆得恶作意偷彼物而错得此既乖本X心但得麤罪若被他盗物巳作舍心即是属他重夺彼财准数成犯是故不应辄作舍意若见贼来恐喝令去捉得贼者不应付官先为说法从乞其物若不肯与当酬半价或复全还凡受事人闭寺门时有其五别谓上下转鸣锁并副锁门关及扂不闭贼偷准事酬直若阙一者应还一分乃至若总不着即应全偿若施主本心造立房寺于此住者与其供养苾刍辄将余食计直全还若为病人欲觅药者应问病人何处求药如所教处觅之根本目得迦云凡主人见客来至先应问彼是汝伴不若索衣钵与不若言莫与而将与者应酬彼价若言与者失不须酬凡客苾刍至他房内应问主人若有人来索衣钵者可与不若言莫与而与者计直酬价若言与者失不须酬为人过衣帒者乃至未受不应辄放若故放者应须赔直五分律云非同意人辄作同意取其衣食突吉罗十诵律云若水中浮物来比丘以偷夺心取选择时偷兰遮若捉留住后水到前或沈着水底或举离水直五钱以上波罗夷若相言夺他田地得胜者波罗夷不如者偷兰遮盗佛舍利偷兰遮若尊敬清净心取无罪盗经卷随计直犯盗塔寺精舍中供养具若有守护随计直犯取西拘耶尼人物随计彼物价犯弗于逮亦如是取郁单越物无犯檀越请僧食次未至自言我应去波逸提得食时随X计直犯破鸟巢取鸟巢皆突吉罗怜愍心解放他人畜生突吉罗夺神像物偷兰遮一切捕猎物以快心坏偷兰遮怜愍心坏突吉罗善见律云若受人寄物物主还取答言我不受汝寄突吉罗令物主狐疑偷兰遮物主言我不得此物波罗夷若偷人取物比丘以偷心夺取物离偷人身分若此人健又夺物去比丘虽不得物亦波罗夷以决定得偷心离本处故若檀越施众僧果树或拟衣服或拟汤药众僧不得分食若以果树为四事布施比丘以盗心过分食随直多少结罪若为作房舍施众僧回食得偷兰遮应还直若为衣施应作衣若饥俭时众僧羯磨和合食用无罪以衣施作房舍以房舍施作饮食亦如是又寺中房舍多无人修治败坏应留好者余麤败得坏卖为食用为护住处故三杀戒此是性罪大乘同制声闻杀傍生犯波逸提大士亦犯重声闻于父母阿罗汉成逆大士于二师亦成逆逆则不通忏悔重则虽许忏悔须要得见好相问大士杀傍生义疏结罪既有二途云何仅用其一又二师法恩是同云何大士成逆而比丘不名逆耶答受菩萨戒必是发菩提心自应了知众生同有佛性慈悲爱愍如子如身岂可轻视傍生横加杀害故单用结重一途也二师法恩实无差别然比丘犯杀巳X成边罪永无重受之科菩萨犯杀犹堪见相重受若杀二师必障戒品是以称逆耳若比丘故自手断人命持刀与人叹誉死快劝死咄男子用此恶活为宁死不生作如是心思惟种种方便叹誉死快劝死是比丘波罗夷不共住缘佛游毗舍离猕猴江边讲堂中说不净观叹不净观叹思惟不净观比丘闻巳习不净观厌患身命求刀欲自杀时有比丘字勿力伽难提手执利刀入婆裘园有一比丘语言大德断我命来我以衣钵与汝即受僱断其命诣江洗刀寻生悔恨天魔立水劝赞悔心即灭复入园中杀诸比丘至六十人园中死尸狼籍居士惊怪讥嫌时佛观众减少知而故问阿难具白上事佛乃集众为说阿那般那三昧而结此戒善见律云如来以天眼观往昔有五百猎人共入阿兰若处杀诸群鹿以此为业堕三恶道受诸苦恼经久得出昔有微福得生人间出家为道宿殃未尽于半月中更相杀害诸佛所不能救于此五百人中有四果圣众生死有际有余凡人轮转无际是故为说不净观令离爱欲得生天上本不教死但不可以神力救护是故为说不净观巳半月入于静室唯听一人送食勿使诸人作如是言佛是一切智而不能断诸弟子相杀以世尊入定无人得往说如此事耳萨婆多毗婆沙云佛一切智何故教诸比丘令得X如是衰恼若不知者不名一切智答曰佛一切等教尔时不但六十人受不净观佛教法无有偏但受得利有多有少佛深知众生根业始终必以此法因缘后得大利六十比丘迦叶佛所受不净观法不能专修多犯恶行命终入地狱中今佛出世罪毕得生人间堕下贱家出家入道以本缘故应受此法既命终巳得生天上于天来下从佛听法得获道迹以是因缘佛无偏也释阿那般那此翻遣来遣去即十六特胜法门也法界次第初门云一知息入二知息出三知息长短四知息徧身五除诸身行并属身念处观六受喜七受乐八受诸心行此三属受念处观九心作喜十心作摄十一心作解脱此三属心念处观十二观无常十三观出散十四观离欲十五观灭十六观弃舍此五并属法念处观又知入知出正依随息为门得麤细住及欲界定则知长短入未到地则知徧身得初禅则除身行受喜受乐受诸心行得二禅则心作喜作摄得三禅则心作解脱得四禅则观无常得空处则观出散得识处则观离欲得无所有时则能观灭得非有想非无想时则观弃舍此与根本四禅四定一往虽同观行有别行人若于地地修观照了则地地之中颠倒不起心不染着随其因缘会处即于是地发真无漏证三乘道X相是中自杀教他杀遣使杀劝杀方便杀一切波罗夷不死偷兰遮八部及畜生解语变形求杀杀者偷兰遮不死突吉罗实人人想杀波罗夷人疑偷兰遮人作非人想非人人想非人疑非人想一切偷兰遮比丘尼波罗夷余三众突吉罗灭摈不犯者悞杀无害心最初未制戒等第四分云方便堕他胎波罗夷母死儿活母死无犯但得偷兰罪众多比丘遣一人断他命一切波罗夷方便欲自杀偷兰遮僧祇律云方便欲自杀时偷兰罪若自杀巳波罗夷用刀治爱处偷兰遮爱处者离谷道边各四指根本尼陀那云不应截痔五分律云入母胎后至四十九日名为似人过此尽名为人若人若似人杀者尽波罗夷若作书令彼杀字字偷兰遮书至彼彼因是死波罗夷若作相似语教人杀彼因此死波罗夷独作独想突吉罗不独独想独不独想皆偷兰遮凡发杀心时突吉罗作方便时偷兰遮死者波罗夷有二比丘相瞋后共道行于路相打一人遂死佛言无杀心不犯重瞋打比丘波逸提从今不听相瞋未悔谢者共道行犯者突吉罗欲杀彼而悞杀此偷兰遮十诵律云若为人作阬桁弶羂等人因是死波罗夷若不即死后因是死亦波罗夷后不因死偷兰遮若为非人作非人死者偷兰遮人死畜生死皆突吉罗若X为畜生作畜生死者波逸提人非人死皆突吉罗若不定为一事作诸有来者皆令死人死波罗夷非人死偷兰遮畜生死波逸提都无死者一偷兰遮二突吉罗自断阴偷兰遮自断指突吉罗杀化人偷兰遮杀心打人不死偷兰遮看病久生厌心置令死偷兰遮令趣得药食便服食死者偷兰遮破未熟痈疮死者偷兰遮破熟痈无罪萨婆多毗婆沙云若以比丘语故征统异国兼得财宝皆得杀盗二波罗夷摩得勒伽云欲杀凡人误杀罗汉欲杀罗汉误杀凡人欲杀父误杀母欲杀母误杀父皆偷兰遮不得逆罪辩问出世圣人生身父母虽是误杀宁免三涂苦报岂无世人讥嫌乃于戒身无恙犹可安心进道耶答杀盗二戒论心不论事今于所欲杀者事犹未遂故仅结方便罪所误杀者实无杀心故不得罪既四缘未备则戒体仍存至于三涂苦报世人讥嫌一切遮罪亦皆有之岂以此论失戒也四大妄语戒此是性罪大乘同制若比丘实无所知自称言我得上人法我巳入圣智胜法我知是我见是彼于异时若问若不问欲自清净故作是说我实不知不见言知言见虗诳妄语除增上慢是比丘波罗夷不共住缘佛游毗舍离猕猴江边时世谷贵乞食难得婆裘河边有诸比丘向居士自说得上人法等诸X居士信乐供养不为饮食所苦安居既竟往见世尊慰问及此具白上事佛言汝等愚人有实尚不应向人说况复无实世有二贼一者实非净行自称净行二者为口腹故不真实非巳有在大众中故作妄语自称得上人法是中为口腹者最上大贼以盗受人饮食故除增上慢者僧祇律云有二比丘在阿练若住其一比丘暂成就根力觉道贪恚不起语第二比丘言长老我得阿罗汉后时游诸聚落放纵诸根废习止观便起烦恼觉痴爱生还语其伴彼言长老妄称得过人法犯波罗夷是比丘言我非知而妄语谓为实耳以是白佛佛言此是增上慢云何于正法中舍家出家起增上慢汝当方便除增上慢可得罗汉彼时比丘大自惭愧即精进方便修习正观除增上慢得罗汉果辩问增上慢人未得谓得未证谓证如第四禅无闻比丘罪亦重矣云何不结罪耶答除增上慢者谓其不达法相错认消息得小轻安自谓究竟乃是如心而语故不结妄语罪耳是以觉悟之后悔过精修尚堪入道若使硬作主宰不复虗心乃有无闻之祸非如大妄语人当下失戒决定沉沦也释人法者人阴人界人入上人法者诸法能出要成就自言念在身乃至有得有果圣智者法智比智等见者见苦见集等乃至随众生业报如实X知之相如是虗而不实口向人说若遣使若书若作知相前人知波罗夷不知偷兰遮静作不静想不静作静想口自说者偷兰遮向鬼畜等说知者偷兰遮不知突吉罗人作人想六句准知比丘尼波罗夷余三众突吉罗灭摈不犯者向人说根力觉意解脱三昧正受法不言自得乃至独说梦说错说最初未制戒等五分律云宁噉烧石吞饮烊铜不以虗妄食人信施世间有五大贼一者作百人千人主破城聚落害人取物二者有恶比丘将诸比丘游行人间邪命说法三者有恶比丘于佛所说法自称是我所造四者有恶比丘不修梵行自言我修梵行五者有恶比丘为利养故空无过人法自称我得此第五贼名为一切世间天人魔梵沙门婆罗门中之最大贼又云为利养故种种赞叹他戒定慧解脱解脱知见成就而密以自美偷兰遮为利养故坐起行立言语安庠以此现得道相欲令人知偷兰遮十诵律云说我是阿罗汉乃至得阿那般那念不实犯波罗夷若说我善持戒婬欲不起不实偷兰遮若说天来乃至罗剎鬼来互相问答不实者波罗夷若说旋风土鬼来至我所不实者偷兰遮有人问比丘言汝是阿罗汉不若默然者偷兰遮应言我非阿罗汉萨婆多毗婆沙云无所诵习而言我有所诵X习悉偷兰遮摩得勒伽云若言我不堕三涂偷兰遮言我巳离结使烦恼波罗夷向聋人痖人聋痖人入定人说偷兰遮若问得果不答言得而示以手中果偷兰遮善见律云若有阿练若比丘立制坐此树下此处经行者得阿罗汉我等应以香华供养有恶比丘欲得此供养往坐行者犯波罗夷若有白衣作寺入我寺者是阿罗汉有恶比丘入此寺者犯波罗夷若众僧立制于夏三月中莫语莫眠莫受檀越供养如是非法制不从无犯辩问经中有一行三昧但坐不卧常行三昧不坐不卧又忏法制专莫杂语及接对问讯先德亦有终身不出山者与善见律相违云何可通答依大乘教如法进修决不名为犯律佛律仪外重加精进斯则名为非法以义通之实不相违今更细释者一行等三昧皆是自誓精修非系僧中条约忏法虽制杂语亦非受行痖法独宿孤峰迹绝人世一身之高蹈可然大众又岂能齐奉耶证大般涅槃经云一切众生虽有佛性要因持戒然后乃见因见佛性得成阿耨多罗三藐三菩提若有说言佛说一切众生悉有佛性烦恼覆故不知不见是故应当勤修方便断坏烦恼作是说者当知不犯四重若有说言我巳成就阿耨多罗三藐三菩提何以故以有佛性故有佛性者必定当成阿耨多罗三藐三菩提以是因缘我今巳得X成就菩提当知是人犯波罗夷何以故虽有佛性以未修习诸善方便是故未见以未见故不能得成阿耨多罗三藐三菩提三结问诸大德我巳说四波罗夷法若比丘犯一一法不得与诸比丘共住如前后亦如是是比丘得波罗夷罪不应共住今问诸大德是中清净不诸大德是中清净默然故是事如是持释律摄云前是俗人无比丘分后犯戒时与前俗人体无有异故云如前后亦如是证第四分云死人有五不好一不净二臭三有恐畏四令人恐畏恶鬼得便五恶兽非人所住处犯戒人亦如是一身口意业不净二恶声流布三诸善比丘畏避四诸善比丘见之生恶心言我云何乃见如是恶人五与不善人共住破戒有五过失自害为智者所诃有恶名流布临终时生悔恨死堕恶道复有五事先所未得物不能得既得不护随所在众中有愧耻无数由旬内人称说其恶死堕恶道有五法名为大贼长寿作大罪不被系缚何等五若住无定处有好伴若多刀杖若大富多有财宝有捉者赂之若有大人亲友或依止王及大臣有捉者护之若于远处作贼而还破戒比丘亦有五法多作众罪不速为他所举若住无定处有伴党若多闻能忆持初中下言悉善有X文有义具说净行而不能善心思惟深入正见若能得四事供养有举者赂之若有大人为亲厚或上座及次座有举者护之若在空野中住来至大家求觅利养是为五法同彼大贼善见律云一切作诸恶法无人不知初作者护身神见次知他心天人知如此之人天神俱见是故大叫唤展转相承传至梵天置无色界余者悉闻萨婆多毗婆沙云初犯一戒巳毁破受道器名波罗夷后更杀人得突吉罗实罪虽重无波罗夷名以更无道器可破故优婆塞五戒相经云佛告比丘吾有二身生身戒身若善男子为吾生身起七宝塔至于梵天若人亏之其罪尚有可悔亏吾戒身其罪无量初四弃法竟二十三僧残法三初总标二别列三结问初总标诸大德是十三僧伽婆尸沙法半月半月说戒经中来释十诵云僧伽婆尸沙者是罪属僧僧中有残因众僧前悔过得灭是名僧伽婆尸沙根本律云僧伽者若犯此罪应依僧伽而行其法及依僧伽而得出罪婆尸沙者是余残义若于四事随犯其一无有余残不得共住此十三法有余残可治故名僧残律摄云由奉众教罪方除灭毗尼母经云如人为他所斫残有咽喉名之为残如二X人共入阵间一为他所害命绝二为他所害命根少在不断若得好医良药可得除瘥若无者不可瘥也犯僧残者亦复如是有少可忏悔之理若得清净大众为如法说忏悔除罪之法此罪可除若无清净大众不可除灭是名僧残二别列十三初弄阴失精戒十三不舍恶性戒初弄阴失精戒大乘同制梵网经云宁以利斧斩破其身终不以此破戒之心贪着好触菩萨戒本经云起五葢心不开觉者是名为犯众多犯是犯染污起也若比丘故弄阴失精除梦中僧伽婆尸沙缘迦留陀夷欲意炽盛颜色憔悴身体损瘦异时随念忆想弄失不净诸根悦豫颜色光泽亲友比丘问知其故白佛结戒时一比丘乱意睡眠梦中失精疑犯此戒佛言无犯然乱意眠有五过失一恶梦二诸天不护三心不入法四不思惟明相五于梦中失精善意眠五功德反上可知相弄失僧残不失偷兰遮教他比丘者弄失偷兰遮不失突吉罗教余人弄失不失一切突吉罗比丘尼波逸提余三众突吉罗第四分云若女人捉比丘前彼动身失不净僧残不动身失不净突吉罗捉后亦如是捉足礼时亦如是若以男根逆水或顺水或水洒或逆风或顺风或口嘘或空中忆想身动失不净一切僧残根本律云宁以X手执可畏黑蛇不以染心自捉生支以染心视生支得恶作罪五分律云散乱心眠突吉罗忆行婬事突吉罗大涅槃经云应于婬欲生臭秽想乃至不生一念净想若梦行婬寤应生悔二女身相触戒大乘同制若比丘婬欲意与女人身相触若捉手若捉发若触一一身分者僧伽婆尸沙缘迦留陀夷因佛制戒不得弄阴堕精便伺妇女至房扪摸呜口乐者笑其所作不乐者瞋恚骂詈语诸比丘比丘白佛结戒相触女人一触一僧残触鬼女及畜女能变形者偷兰遮不变形者突吉罗若女人作礼捉足觉触乐动身僧残不动身突吉罗若欲心触衣钵等乃至自触身一切突吉罗比丘尼波罗夷余三众突吉罗不犯者有所取与若相解劝等第四分云作女想与男身相触作男想与女身相触皆偷兰遮此女余女想余女此女想身相触皆僧残与死女人身未坏者相触僧残半分坏多分坏者相触偷兰遮随女人所倚处比丘以欲心动之偷兰遮女人为水所漂慈念接出不受触乐无犯僧祇律云若比丘坐时有女人来礼足若起欲心当正身住应语言小远住礼若女人笃信卒来接足者应自啮舌令痛不令觉女人细滑若女人从比丘索水者不应自捉罐浇女手应以器盛与若无X器令净人与若无净人应持罐着牀几上令其自取若女人落水求救者比丘作地想捉出不犯若授竹木绳牵出不犯若言知汝虽苦当任宿命者无罪根本律云凡触女身若是堪行婬者无衣隔时僧残有衣麤罪若不堪者无衣麤罪有衣恶作若触男及黄门堪行婬者无衣麤罪有衣恶作若不堪者有衣无衣俱得恶作若触傍生堪与不堪并得恶作若见女人被水所漂或自缢噉毒等为救济时触皆无犯十诵律云女人以欲心摩触无衣比丘比丘有欲心身动受细滑僧残有衣比丘偷兰遮若救火难水难刀难恶虫难恶鬼难高处堕难一切不犯若无染心误触不犯女人为水所漂应救虽婬心起但捉一处莫放到岸不应更触更触得罪若绣畵女木女故触突吉罗善见律云女人打比丘比丘以欲心喜受突吉罗若有力女人捉比丘若众多女人共捉不受乐无罪戒因缘经云阿难为摩邓伽呪所惑不犯罪辩问据僧祇律若不能作地想并无竹木绳等可授则当任其宿命而十诵律虽婬心起亦许救出此复何从答僧祇重在防过十诵急于救人今宜自审倘染习偏强应守僧祇之制若慈心果胜方行十诵之权三麤恶语戒此是性罪大乘同制若比丘婬欲意与女人麤恶婬欲语随所说麤恶婬X欲语僧伽婆尸沙缘亦起自前人故制释麤恶者非梵行婬欲语者称说二道好恶若自求若教他求若问若答若说若教若骂相说而了了一一僧残不了了偷兰遮若与书若遣使若作相令彼女人知者僧残不知者偷兰遮说余处好恶偷兰遮向二根非人女及能变形畜生女说偷兰遮不知突吉罗向不能变形畜生女及向男子说尽突吉罗比丘尼偷兰遮余三众突吉罗不犯者若为女人说不净观若说毗尼言次及此并梦说错说等第四分云女作男想男作女想麤恶语偷兰遮此女作余女想余女作此女想僧残性好麤恶语非欲心突吉罗十诵律云若女人于比丘前说麤恶语比丘随顺其心少多语出随一一语僧残四叹身索供戒大乘同制若比丘婬欲意于女人前自叹身言大妹我修梵行持戒精进修集善法可持是婬欲法供养我如是供养第一最僧伽婆尸沙缘亦起自前人故制释叹身者叹身端正好颜色种姓等梵行者勤修离秽浊持戒者不缺不穿漏无染污善法者乐闲静处及十二杜多行多闻能说法持律坐禅等相随称叹多少了了者一一僧残不了了偷兰X遮鬼畜女知不知想疑等同上比丘尼等同上五媒嫁戒此是遮罪大乘同制若比丘往来彼此媒嫁持男意语女持女意语男若为成妇事若为私通乃至须臾顷僧伽婆尸沙缘迦罗比丘善知俗法作是媒嫁时诸男女婚娶适意者供养赞叹不适意者怨詈讥毁故制相随媒嫁多少一一僧残受语往彼说不还报偷兰遮不受语往彼说还报偷兰遮受语不往彼说不还报突吉罗不受语往彼说不还报突吉罗鬼畜女知不知想疑等同上若持他书往不检看若为白衣作余使尽突吉罗比丘尼僧残余三众突吉罗不犯者为和合别离为父母病及系闭在狱为信心优婆塞病及系闭在狱为三宝为病比丘等看书持往僧祇律云若男子有众多妇有念者有不念者比丘语言当等看视务令均平答言当如师教比丘尔时得偷兰罪若夫妇鬬诤比丘便劝喻和合得偷兰罪若彼夫妇不和或于佛事僧事有缺为福事故劝令和合无罪若有妇女还家劝其早还夫舍得偷兰罪有人多畜马而无好种生者倩比丘语某家有生马为我求之比丘为求得偷兰罪有二比丘一有子一有女即自为婚配二俱僧残十诵律云媒事巳成比丘后来佐助偷兰遮根本部云若苾刍至施主家作是语此女长成何不出适此男既大何不娶妻若言X此女何不往夫家此男何不向妇舍皆恶作罪戒因缘经云解放畜生合其牝牡僧伽婆尸沙辩问诸部媒嫁畜生不结本罪戒因缘解放畜生合其牝牡独结僧残何耶答但作媒嫁则婬机尚远故非人畜生以次渐降解放令合则目覩非法故虽畜生亦结本罪也重治毗尼事义集要卷第三音义罗阅城具云罗阅祇伽罗此翻王舍城耆阇崛此翻灵鹫亦云鹫峰亦云鹫台既栖鹫鸟又类高台陶师子比丘窑匠之子出家为比丘也檀尼迦未见翻译毕陵伽婆蹉此云余习五百世为婆罗门慢习犹在黠胡八切音辖黠慧也西拘耶尼亦云瞿耶尼瞿陀尼此翻牛贷弗于逮亦云毗提诃此翻胜又翻初郁单越亦云拘卢此翻胜处亦翻胜生亦翻高出天魔梵语魔罗此翻夺命亦翻杀者又翻为障又翻恶者魔有四种一烦恼魔百八烦恼八万四X千诸烦恼也二五阴魔烦恼因缘和合得是色受想行识有漏色心也三死魔无常因缘令一期五阴身心寿命断也四天魔居第六天为欲界主深着世乐障人修出世道也八部或云一天二龙三夜叉四干闼婆五阿修罗六迦楼罗七紧那罗八摩睺罗伽或云四天王各领二部东方持国天王领干闼婆及毗舍阇南方增长天王领鸠槃茶及薜茘多西方广目天王领龙及富楼那多北方多闻天王领夜叉及罗剎桁音杭械也弶其亮切强去切设罟于道以掩鸟兽也羂吉券切涓去声罟也又上声邪命说法即五种邪命由旬或云由延正云踰缮那乃轮王巡狩一停之舍旧传四十里西国乃三十里圣教所载唯十六里又大论云由旬三别大者八十里中者六十里下者四十里谓中边山川不同致行里不等赂音路以财与人迦留陀夷此翻黑光摩邓伽亦云摩登伽此云本性阿难为呪所惑因缘具在摩登伽经中十二杜多行旧云头陀此翻抖擞亦翻修治亦翻淘汰十二行者一住阿兰若处二常乞食三次第乞食四受一食法五节量食六中后不饮果浆X蜜浆七着粪扫衣八但三衣九冢间住十树下止十一露地坐十二但坐不卧牝牡牝婢忍切畜母也牡音某畜父也禽曰雌雄兽曰牝牡重治毗尼事义集要X卍XXX重治毗尼事义集要卷第四古吴藕益沙门智旭彚释六私屋过量戒大乘同制梵网经所谓恶求多求菩萨戒本经所谓多欲不知足也为众不犯若比丘自求作屋无主自为巳当应量作是中量者长佛十二磔手内广七磔手当将比丘指授处所彼比丘当指授处所无难处无妨处若比丘有难处妨处自求作屋无主自为巳不将比丘指授处所若过量作者僧伽婆尸沙缘佛听比丘作私房舍旷野国比丘即私作大房舍功力繁多常行求索居士畏避有一比丘欲起房舍自斫树时树神念打比丘恐违道理乃往白佛佛赞慰之时大迦叶乞食旷野城中居士遥避尊者问知其故白佛结戒释无主者彼无有若一若两若众多难处者有虎狼师子诸恶兽下至蚁子比丘若不为此诸虫兽所恼应修治平地若有石树株荆棘当使人掘X出若有陷沟坑陂池处当使人填满若畏水淹渍当豫设隄防若地为人所认当共断当无使他有语妨处者不通草车回转往来彼比丘看彼难处无妨处巳到僧中脱革屣偏露右肩右膝着地合掌作如是白大德僧听我某甲比丘自乞作屋无主自为巳今从众僧乞知无难处无妨处如是再三尔时众僧当观察此比丘若可信即听使作若不可信众僧应到彼处看或遣僧中可信者看若有难有妨无难有妨有难无妨皆不应与处分若无难无妨应与处分相若不被僧处分若过量作各一僧残作而不成偷兰遮使他作亦然若为他作成偷兰遮不成突吉罗若难处妨处各一突吉罗使他为他成不成皆突吉罗沙弥突吉罗僧祇律云作竟时得僧残受用时得越毗尼罪十诵律云若得先成舍无犯七作大房不处分戒大乘同制梵网经云头陀行道乃至夏坐安居是诸难处皆不得入也若比丘欲作大房有主为巳作当将余比丘指授处所彼比丘应指授处所无难处无妨处若比丘有难处妨处作大房有主为巳作不将余比丘往看指授处所僧伽婆尸沙缘优填王与尊者阐陀亲善任作大房时拘睒弥城有尼拘律神树往返者多止息其下阐陀伐X之居士讥嫌故制相除过量作余犯轻重同前十诵律云若得先成舍无犯八无根谤戒此是性罪大乘同制若向外人说犯重若向同法者说犯轻若比丘瞋恚所覆故非波罗夷比丘以无根波罗夷法谤欲坏彼清净行彼于异时若问若不问知此事无根说我瞋恚故作是语若比丘作是语者僧伽婆尸沙缘佛在耆阇崛山尊者沓婆摩罗子分僧卧具差次受请有慈地比丘来随次得恶房卧具便生瞋恚明日差僧受请檀越闻是慈地比丘便于门外敷弊坐具施设恶食慈地倍瞋乃倩其妹慈比丘尼诬尊者相犯世尊审问知实告诸比丘有二种人一向入地狱何谓二若非梵行自称梵行若真梵行以无根非梵行谤之是为二乃诃责结戒释根者见根闻根疑根疑有二从见生从闻生相无此三根以四弃法谤若更以余非比丘法谤言犯边罪乃至五逆二根等不论前人清净与否说而了了僧残不了了偷兰遮谤尼同上谤余人突吉罗比丘尼僧残余三众突吉罗不犯者有见闻疑梦说错说等附律摄云若邬波索迦谤苾刍者应与作覆钵羯磨X九取片谤戒大乘轻重同上若比丘以瞋恚故于异分事中取片非波罗夷比丘以无根波罗夷法谤欲坏彼清净行彼于异时若问若不问知是异分事中取片是比丘自言我瞋恚故作是语作是语者僧伽婆尸沙缘慈地比丘从耆阇崛山下见大羝羊共母羊行婬便以羝羊比尊者母羊比慈比丘尼语诸比丘云亲自见比丘审实白佛制戒释十诵律云异分者四弃是是中若犯一事非沙门非释子失比丘法故名异分片者诸威仪中事相若同名同姓同相或在家时所犯一切取片谤者了了不了了等同上十不舍坏僧法戒大乘同制僧轮未破即是恶心瞋心僻教戒摄僧轮破则成逆不通忏悔若比丘欲坏和合僧方便受坏和合僧法坚持不舍彼比丘应谏是比丘大德莫坏和合僧莫方便坏和合僧莫受坏僧法坚持不舍大德应与僧和合与僧和合欢喜不诤同一师学如水乳合于佛法中有增益安乐住是比丘如是谏时坚持不舍彼比丘应三谏舍此事故乃至三谏舍者善不舍者僧伽婆尸沙缘提婆达既欲害佛复教阿阇世害父恶名流布利养断绝即通巳五人家家乞食佛制不得别众食提婆达即生此念瞿昙乃断人口食我宁可X破彼僧轮即以五法教诸比丘尽寿乞食着粪扫衣露坐不食苏盐不食鱼肉令其信乐方便破彼僧轮诸比丘白佛佛令僧作诃谏羯磨而结此戒第三分云提婆达行筹曰谁诸长老忍此五事是法是毗尼是佛所教者捉筹于是五百新学无智比丘捉筹随提婆达去舍利弗目犍连说法现通将还佛令作偷兰遮忏悔释和合者同一羯磨同一说戒僧者四比丘乃至无数破有十八事法非法律非律犯非犯若轻若重有残无残粗恶非粗恶常所行非常所行制非制说非说住破僧法者即住此十八事第三分云有二事破僧妄语相似语复有二事破僧作羯磨取筹若一比丘乃至二人三人虽求方便亦不能破僧亦非比丘尼等能破僧若此众四人若过彼众四人若过行破僧筹作羯磨是为破和合僧泥犁中受罪一劫不疗能和合者得梵天福一劫受乐五分律云我不见余法坏人道意如名闻利养者调达所以破僧为利养故调达成就八非法故破僧利不利称无称敬不敬乐恶随恶知识有四事名破僧说五法自行筹捉筹于界内别行僧事复次若王若大臣若余六众令僧不和合而非破若一比丘乃至七比丘不和合亦非破若不问上座而行僧事是即不和亦非僧X破若不共同食于食时异坐鬬诤骂詈亦不名破要于界内八比丘以上分作二部别行僧事乃名为破是中作主者一劫堕大地狱不可救十诵律云破僧有二种破羯磨破法轮破羯磨者一界内别作布萨羯磨破法轮者轮名八圣道分令人舍八圣道入邪道中萨婆多毗婆沙云破僧轮犯逆罪偷兰遮不可悔破羯磨僧犯非逆罪可忏偷兰遮破僧轮下至九人一人自称佛破羯磨僧下至八人不自称作佛破僧轮界内界外尽破破羯磨僧要在界内别作羯磨破僧轮必比丘破羯磨僧比丘尼亦能破僧轮破俗谛僧破羯磨僧亦破第一义僧破僧轮但南洲破羯磨僧通三天下相说第三羯磨竟僧残二羯磨竟舍者三偷兰遮一羯磨竟舍者二偷兰遮作白竟舍者一偷兰遮初白未竟舍乃至受破僧法一切突吉罗若僧作诃谏时教言莫舍者偷兰遮若不诃谏突吉罗比丘尼僧残不犯者初谏便舍及破非法非律非和合一切恶友等五分律云若余僧知彼比丘欲破僧当差一亲厚比丘往谏若舍者应一突吉罗悔过若不舍当遣二三比丘往谏若舍者二突吉罗若复不舍应僧往谏若舍者三突吉罗若不舍复应白四羯磨谏之白巳舍者一偷兰遮三突吉罗乃至第三羯磨竟舍不舍皆僧残十诵律云三约勅竟不舍者僧残是比丘即入僧中自唱X诸长老我某甲比丘得僧残罪若即说者善若不说者从是时来名覆藏日数又云不先软语约勅便白四羯磨约勅作羯磨人得突吉罗未白四羯磨便摈出去作羯磨人得突吉罗未作三语约勅于界内别请人作羯磨得偷兰遮破僧因缘故若众僧知众僧得罪附僧祇律云若知是欲破僧人者诸比丘应语长老莫破僧破僧罪重堕恶道入泥犁我当与汝衣钵授经读经问事教诫若故不止者应语有力势优婆塞言长寿此人欲破僧当往谏晓语令止优婆塞应语尊者莫破僧破僧罪重堕恶道入泥犁我当与尊者衣钵病瘦汤药若不乐修梵行者可还俗我当与汝妇供给所须若故不止者应拔筹驱出出巳应唱言诸大德有破僧人来宜当自知若如是备犹故破僧者是名破僧若于中布施故名良福田于中受具足故名善受具足若觉巳应去若不去者是名破僧伴是破僧伴党尽寿不应共语共住共食不共佛法僧不共布萨安居自恣不共羯磨得语余外道出家人有牀座欲坐便坐不得语彼令坐辩问僧轮既破何故犹名良福田何故犹名善受具既善受具何故觉巳应去答破僧是偷兰罪未曾失戒故云犹是福田如金杖虽断两处皆金既不失戒仍是僧伽初出家时未尝觉知从之受X戒岂不得戒但后若觉知便不应甘心作破僧伴故应去也十一不舍党破僧戒大乘轻重与上同若比丘伴党若一若二若三乃至无数彼比丘语是比丘言大德莫谏此比丘此比丘是法语比丘律语比丘此比丘所说我等喜乐此比丘所说我等忍可彼比丘言大德莫作是说言此比丘是法语比丘律语比丘此比丘所说我等喜乐此比丘所说我等忍可然此比丘非法语比丘非律语比丘大德莫欲破坏和合僧汝等当乐欲和合僧大德与僧和合欢喜不诤同一师学如水乳合于佛法中有增益安乐住是比丘如是谏时坚持不舍彼比丘应三谏舍是事故乃至三谏舍者善不舍者僧伽婆尸沙缘提婆达伴党语诸比丘莫诃谏提婆达诸比丘白佛佛令僧作诃谏羯磨而结此戒释律摄云法语者语辞圆足律语者合理无差又能引实义名曰法语出柔软言名曰律语相犯轻重同上十诵律云若一比丘被摈而四比丘随之名为破僧若多知多识多闻大德明解三藏义人不应与作不见摈若摈得偷兰罪近破僧故又云若一人摈一人一突吉罗一人摈二三四人随得二三四突吉罗二人三人摈二三四一人亦尔若四比丘摈四比丘得偷兰罪以破僧因缘故X辩问一比丘被摈四比丘随之名为破僧此破僧罪属能𢷤耶属所摈耶属随者耶答若能摈者如法则罪属所摈及随摈人若能摈者非法则罪属能摈者及僧然如法比丘虽枉受摈决不在界内别行僧事也又问若多知多识等不应与作不见摈则此等人有过岂便可容恕耶答多知识人有过虽非可以容恕伹须善权劝诱令其见罪若辄作羯磨必致破僧之咎故得罪也十二被摈不服戒大乘同制污他家即因利求利经理白衣等戒行恶行即邪业觉观邪命自活等戒言僧有爱等即谤僧戒所摄若比丘依聚落若城邑住污他家行恶行污他家亦见亦闻行恶行亦见亦闻诸比丘当语是比丘言大德污他家行恶行污他家亦见亦闻行恶行亦见亦闻大德汝污他家行恶行今可远此聚落去不须住此是比丘语彼比丘作是语大德诸比丘有爱有恚有怖有痴有如是同罪比丘有驱者有不驱者诸比丘报言大德莫作是语有爱有恚有怖有痴有如是同罪比丘有驱者有不驱者而诸比丘不爱不恚不怖不痴大德污他家行恶行污他家亦见亦闻行恶行亦见亦闻是比丘如是谏时坚持不舍者彼比丘应三谏舍此事故乃至三谏舍者善不舍者僧伽婆尸沙缘䩭连有二比丘一名阿湿婆二名富那婆娑X作非法行自种华树教人种华树溉灌摘华乃至歌舞倡伎弹鼓吹贝受僱戏笑等时有众多比丘乞食䩭连齐整庠序低目直前居士反以为过比丘知之具以白佛佛遣舍利弗目犍连往作摈羯磨时二比丘作如是言舍利弗目犍连还白佛佛令僧作诃谏羯磨而结此戒释污他家有四种事一依家污家谓从一家得物与一家所得物处闻之不喜所与物处思当报恩即作是言若有与我者我当报之若不与我者我何故与二依利养污家若比丘如法得利乃至钵中之余或与一居士不与一居士彼得者念当报恩如上三依亲友污家若比丘依王若大臣或为一居士不为一居士所为者思当报恩其为我者我当供养不为我者我不供养四依僧伽蓝污家若比丘取僧华果与一居士不与一居士乃至不与我者我不供养行恶行者即自种华树等根本律云有二因缘而污他家一谓共住与女人同牀坐同盘食等二谓受用同受用树叶华果及齿木等毗婆沙云凡出家人无为无欲清净自守以修道为心若与俗人信使往来废乱正业又复以物赠遗则破前人平等好心于得物者欢喜爱敬不得物者纵使贤圣无为敬心失他前人深厚福利又复倒乱佛法凡在家人应供养出家人而出家人反供养白衣又在家人常于三宝求清X净福田割损血肉以种善根以出家人赠遗因缘故反于出家人生悕望心破他清净信敬又失一切出家人种种利养若以少物赠遗白衣纵使起七宝塔种种庄严不如静坐清净持戒即是供养如来真实法身若以少物赠遗白衣正使得立精舍犹如祇洹不如静坐清净持戒即是清净供养三宝若以少物赠遗白衣纵令四事供满阎浮提一切圣众不如静坐清净持戒即是清净供养一切圣众若有强力欲破塔坏像必以赠遗得全济者当卖塔地华果若塔有钱若余缘得物随宜消息若有强力欲于僧祇作破乱折减僧祇地中随有何物卖以作钱随缘消息若僧常腊若面门腊或有强力欲作折减随此地中所可出物以消息之父母是福田则听供养僧祇人作役此则应与若施主欲与众僧作食欲知法则此亦应与一切孤穷乞匃怜愍心故应与乃至父毋丧亡一切不听啼哭四众突吉罗比丘尼波逸提以爱恋心深故相犯轻重同上比丘尼僧残余三众突吉罗不犯者初语时舍若与父母病人小儿姙身妇女牢狱系人寺中客作若为三宝种华树等教人取华供养三宝若走避恐难若跳踯坑渠若啸唤伴行十踊律云若未作驱出羯磨时言诸比丘随爱恚怖痴行突吉罗是不应约X勅附第三分云不应为白衣剃发除欲出家者第四分云不应礼白衣不应礼白衣塔庙亦不应故左遶行不应与人卜占不应从人卜占不应自作伎若吹贝供养塔听令白衣作不应畜鹦鹉等鸟不应畜狗不应乘象马车乘辇舆捉持刀劒老病者听乘步挽车若男乘避难听乘象马白衣持刀劒寄听藏举于圣法律中歌戏犹如哭儛如狂者戏笑似小儿不应向暮至白衣家除为三宝事病比丘事或檀越相唤常喜往反白衣家有五过一数见女人二渐相附近三转亲厚四生欲意五或犯死罪若次死罪白衣家有九法未作檀越不应作若至其家不应坐何等九见比丘不喜起立不喜作礼不喜请比丘坐不喜比丘坐设有所说而不信受若有衣服饮食所须之具轻慢比丘而不与若多有而少与若有精细而与粗恶或不恭敬与是为九五分律云不应以僧果饷白衣若乞应与学迷人呪起死人呪者偷兰遮十诵律云比丘有五不应行处童女寡妇妇婬女比丘尼又五贼家旃陀罗家酤酒家婬女家屠儿家根本杂事云五非处不应住立唱令家婬女家酤酒家王家旃陀罗家善见律云檀越请比丘送丧不得去南海寄归云死丧之际不得与俗同哀理应为其亡者净饰一房X或可随时权施盖幔读经念佛具设香华冀使亡魂托生善处方成孝子始是报恩若苾刍亡者以火焚之送者在一边坐令一能者诵无常经半纸一纸勿令疲久然后各念无常还归住处寺外连衣并浴皆用故衣不损新服别着干者然后归房衣服之仪曾无片别岂容号咷数月麻服三年者哉根本尼陀那云不应卖药若善医方起慈愍心应病与药不得受他价直缁门警训云伹以邪心有涉贪染为利卖法礼佛读经断食诸业所获赃贿皆曰邪命物正乖佛化十三不舍恶性戒大乘同制若比丘恶性不受人语于戒法中诸比丘如法谏已自身不受谏语言诸大德莫向我说若好若恶我亦不向诸大德说若好若恶诸大德且止莫谏我彼比丘谏是比丘言大德莫自身不受谏语大德自身当受谏语大德如法谏诸比丘诸比丘亦如法谏大德如是佛弟子众得增益展转相谏展转相教展转忏悔是比丘如是谏时坚持不舍彼比丘应三谏舍是事故乃至三谏舍者善不舍者僧伽婆尸沙缘尊者阐陀恶性不受人语佛令僧作诃谏羯磨而结此戒相犯轻重同上未白前恶性不受人语突吉罗比丘尼僧残余三众突吉罗不犯者若为无智人诃谏时语言汝和尚阿阇梨所行亦如是汝可更X学问诵经十诵律云若诸比丘不举不忆念自身作不可共语突吉罗是不应约勅善诵云举者比丘应语长老汝作某罪当发露莫覆藏当如法除减忆念者比丘应语长老汝忆念某时某处作如是罪不附第四分云佛告比丘我为汝等说八种恶马及八种恶人或有恶马授勒与鞭欲令其去而更触踬不去一或反倚傍两辕而不前进或颠蹶倒地既伤其膝又折辕𨍮或更郄行不进或更趣非道破轮折轴或不畏御者亦不畏鞭方便咋衔奔突不可禁制或双脚人立吐沫或反蹲卧是为八种恶马或有比丘举彼见闻疑罪便言我不忆我不忆一或不言犯不言不犯默然而住或言长老亦自犯罪云何能除他罪或言长老自痴犹须人教而欲教我或说余事答反生瞋恚或不畏众僧亦不畏犯不受举罪者语便捉坐具置肩而出不可诃制或左抄衣在众中举手大语乃令汝等教授我耶或言长老亦不与我衣钵卧具医药何故教我彼即舍戒取于下道至比丘所作如是言我己休道于意快耶是为八种恶人如彼恶马无异佛所慈愍三结问诸大德我巳说十三僧伽婆尸沙法九戒初犯四乃至三谏若比丘犯一一法知而覆藏应强与波利婆X沙行波利婆沙竟增上与六夜摩那埵行摩那埵巳余有出罪应二十僧中出是比丘罪若少一人不满二十众出是比丘罪是比丘罪不得除诸比丘亦可诃此是时今问诸大德是中清净不诸大德是中清净默然故是事如是持释僧祇律云佛诃覆藏比丘痴人此是恶事犯戒尚不渐羞悔过何以惭羞即说偈言覆盖者则漏开者则不漏是故诸覆者常开令不漏善见律云摩那埵者汉言折伏贡高亦言下意下意者承事众僧阿浮诃那者汉言唤入亦言拔罪云何唤入拔罪与同布萨说戒自恣法事共同故名唤入拔罪萨婆多摩得勒伽云于一切比丘下意名摩那埵于不善处举着善处名阿浮呵那毗尼母经云摩那埵者秦言意喜自意欢喜亦使众僧欢喜阿浮呵那者清净戒生得净解脱于此戒中清净无犯辩问犯二篇者出罪须二十僧而今去圣遥远律法久芜设犯此罪无二十僧云何得出罪耶答虽无二十僧可以出罪倘有四清净僧亦可如法作覆藏本日治摩那埵等羯磨依法行巳后值二十众满再求出罪设竟不值亦名清净如治罪法中所广明也二十三僧残法竟三二不定法三初总标二别列三结问初总标X诸大德是二不定法半月半月说戒经中来二别列二初三法不定二二法不定初三法不定此是性罪大乘同学若比丘共女人独在屏覆处障处可作婬处坐说非法语有住信优婆夷于三法中一一法说若波罗夷若僧伽婆尸沙若波逸提是坐比丘自言我犯是罪于三法中应一一法若波罗夷若僧伽婆尸沙若波逸提如住信优婆夷所说应如法治是比丘是名不定法缘迦留陀夷与亲友妇斋优婆夷互相系意于乞食时往至其家共一牀坐说非法语毗舍佉母闻声闚见白佛结戒释独者一比丘一女人屏覆二种一者见屏覆若尘若雾若黑暗中二者闻屏覆乃至常语不闻声处障处者若树若墙壁若篱若衣及余物障住信优婆夷者三归五戒善忆持事不错不妄萨婆多毗婆沙云可信优婆夷者若人语言汝若妄语不害汝命若不妄语当害汝命即思我不妄语害此肉身灭此一身若妄语者灭无量身兼害法身誓不妄语人复语言汝若妄语活汝父母兄弟姊妹一切亲族若不妄语一切杀之寻思我不妄语害此一世生死亲族我若妄语流转三恶永失人天累世亲族眷属又失贤圣出世眷属誓不妄语又复语言汝若妄语与汝珍宝种种财利若不X妄语则不与汝即思我不妄语失此俗财我若妄语失圣法财誓不妄语是名可信优婆夷也相若比丘自言所趣向处自言所到处自言坐自言卧自言作即应如比丘语治若不自言作不自言卧不自言坐不自言所到处但言所趣向处所到处若坐若卧等应如优婆夷所说治是中无定法故名不定十诵律云若不自说有是罪应随可信优婆夷语作实觅羯磨作巳应随顺行不与他受具等若不如法行者尽寿不得出是羯磨萨婆多毗婆沙云作羯磨巳若说先罪应解羯磨随罪轻重治之若不说者尽寿不解羯磨二二法不定缘起同前若比丘共女人在露现处不可作婬处坐作粗恶语有住信优婆夷于二法中一一法说若僧伽婆尸沙若波逸提是坐比丘自言我犯是罪于二法中应一一治若僧伽婆尸沙若波逸提如住信优婆夷所说应如法治是比丘是名不定法三结问诸大德我巳说二不定法今问诸大德是中清净不诸大德是中清净默然故是事如是持三二不定法竟四三十舍堕法三初总标二别列三结问初总标诸大德是三十尼萨耆波逸提法半月半月说戒经X中来释尼萨耆此翻舍波逸提此翻堕谓三十事皆从财物犯罪此物应舍波逸提罪应悔除也二别列三十初畜长衣戒三十回僧物入巳戒初畜长衣戒此是遮罪大乘为众生故虽不同学然亦同须说净缁门警训云地持论言菩萨先于一切所畜资具为非净故以清净心舍与十方诸佛菩萨如比丘将现前衣物舍与和尚阿阇棃等涅槃经云虽听受畜要须净施笃信檀越是也今时讲学专务利名不耻五邪多畜八秽但随浮俗岂念圣言自下坛场经多腊夏至于净法一未霑身宁知日用所资无非秽物箱囊所积并是犯财慢法欺心自贻伊戚学律者知而故犯余宗者固不足言谁知报逐心成岂信果由因结现见袈裟离体当来铁叶缠身为人则生处贫穷衣裳垢秽为畜则堕于不净毛羽腥臊况大小两乘通名净法倘怀深信岂惮奉行故荆溪辅行记云有人言凡诸所有非巳物想有益便用说净何为今问等非巳财何不任于四海有益便用何不直付两田而闭之深房封于囊箧实怀他想用必招愆忽谓巳财仍违说净说净而施于理何妨任巳执心后生倣傚故知不说净人深乖佛制两乘不摄三根不收若此出家岂非虗丧X若比丘衣巳竟迦絺那衣巳出畜长衣经十日不净施得畜若过十日尼萨耆波逸提缘佛听比丘畜三衣不得长六羣比丘畜长衣或早起衣或中时衣或晡时衣故制阿难得一粪扫衣欲奉大迦叶迦叶不在阿难白佛佛问迦叶何时当还报言却后十日乃听畜十日衣犍度云佛见诸比丘在路行多担衣物作是念可为制衣多少不得过畜时佛初夜在露地坐着一衣中夜觉寒即着第二衣后夜觉寒复着第三衣便安隐住乃听比丘畜三衣不得过僧祇律云我诸弟子齐是三衣足遮大寒大热防蝇蚊蝱覆障惭愧不坏圣种若性不堪寒者听故弊衣随意重纳释衣竟者三衣长衣者若长如来八指若广四指是律摄云应知三衣受用各别若作务时或道行时及在寺内常用五条若行礼敬及食噉时应披七条为遮寒入聚落乞食噉食礼制底应着大衣后二衣应割截作若是贫人后必须截萨婆多论云九十六种无净施法佛大慈悲方便力故教令净施令诸弟子得畜长财而不犯戒问曰佛何不直听畜长财而强与结戒设此方便答曰佛法以少欲为本是故结戒不畜长财而众生根性不同或有多预畜积而后行道得证圣法是故如来先为结戒而后设方便于法无碍众生得益X相十日中所得衣若得若不得至第十一日明相出尽舍堕若净施不净施遣与人失衣故坏作非衣作亲厚意取忘去等亦尔若舍堕衣不舍持更贸余衣一舍堕一突吉罗此衣应舍与僧若众多人若一人不得别众舍若不成舍突吉罗应往僧中偏露右肩脱革屣向上座礼胡跪合掌当作是语大德僧听我某甲比丘故畜尔所长衣过十日犯舍堕我今舍与僧披舍衣竟当忏悔受忏悔人当作白大德僧听此某甲比丘故畜尔所长衣犯舍堕今舍与僧若僧时到僧忍听我受某甲比丘忏悔白如是彼应向此人作如是言大德一心念我某甲比丘故畜尔所长衣犯舍堕衣巳舍与僧竟所有波逸提罪今从大德忏悔不敢覆藏忏悔则安乐不忏悔不安乐忆念犯发露知而不覆藏大德忆我清净戒身具足清净布萨如是三说彼应语言自责汝心答言尔若僧多难集此比丘欲远行应问言汝此衣与谁随彼说便与僧即应还此比丘衣白二羯磨应如是与大德僧听某甲比丘故畜尔所长衣犯舍堕今舍与僧若僧时到僧忍听持此X衣与彼某甲比丘彼某甲比丘当还此比丘白如是次作羯磨若舍巳不还者突吉罗有人言莫还者突吉罗若作净施若遣与人若持作三衣若作波利迦罗衣若故坏若烧若作非衣若数数着坏尽突吉罗比丘尼舍堕不犯者齐十日内净施若遣与人或夺失烧漂等想不净施不遣与人彼受付嘱衣者或命终远出休道贼难兽害水漂不净施不遣与人不犯衣犍度云众僧衣过十日不犯舍堕僧祇律云若为佛为僧供养故求物集在一处虽久未用不犯律摄云若为三宝畜衣非犯或施主作如是言此是我物仁当受用虽不分别用之无犯根本律云若犯舍堕不舍或虽舍不说悔或虽说悔不经宿随有所得并成舍堕由前染故若舍衣说悔经宿巳得皆无犯五分律云不得舍与余人及非人舍巳然后悔过若不舍而悔者罪益深除长三衣若长余衣乃至手巾过十日皆突吉罗若净施不犯萨婆多论云若初日得衣即不见摈不作摈恶邪不除摈若狂心乱心病坏心设不解摈不得本心乃至命终不犯此戒后解摈得本心还计日成罪若初日得衣上入天宫北至郁单越住彼至命尽不犯此戒后归本处计日成罪若初日得衣至五日不见摈等后解摈得本心还本处取前五日数后五日然后成罪X二离衣宿戒此是遮罪大乘同制十八物摄故若比丘衣巳竟迦絺那衣巳出三衣中离一一衣异处宿除僧羯磨尼萨耆波逸提缘六羣比丘往游人间持衣付嘱亲友比丘数数晒之诸比丘问知其故白佛结戒时一比丘有干痟病以事欲游人间粪扫僧伽梨重不堪持行同伴为白佛佛听僧与病比丘结不失衣白二羯磨相若置衣僧伽蓝内在树下及余处宿至明相出随所离衣舍堕置衣他处宿僧伽蓝亦尔除三衣离余衣突吉罗舍巳忏悔同上僧即应还此比丘衣白二羯磨若不还乃至数数着坏尽突吉罗比丘尼舍堕不犯者明相未出手捉衣或舍衣或至掷石所及处等善见律云羯磨者随病未瘥得离宿若僧为羯磨巳离衣往余方病瘥欲还道路险难不得还恒作还意虽病瘥不失衣若决作不还意失衣过十日犯长衣罪若往余方病瘥还至衣所病复发更欲往余方承先羯磨不须更羯磨萨婆多论云若重缝三衣设有因缘擿分持行名不离衣宿根本杂事云若暂向余处即拟还者任不将去复有暂出拟还至彼日暮即侵夜归被虫贼害当于彼宿不应夜行所守持衣X应心念舍可于同梵行边借余三衣守持充事僧祇律云随所住处常三衣俱持钵乞食譬如鸟之两翼恒与身俱辩问既云衣钵常俱如鸟二翼何故离衣结罪离钵不结罪耶答衣以蔽形钵以乞食皆应恒与身俱但僧中常食及应请时犹可不用巳钵衣则更无可离之理故有结不结也重治毗尼事义集要卷第四音义优填王或云优陀延或云邬陀衍那此翻出受阐陀旧云车匿佛踰城出家时令其牵马即是守马奴名或云阐释迦沓婆摩罗子亦云驼骠或翻实力提婆达亦云调达此翻天热以其生时人天等众心皆惊热故又翻天授亦翻天与谓从天乞得故佛之堂弟阿难亲兄阿阇世此翻未生怨目犍连或云没特伽罗此翻采菽氏尊者之姓也名拘律陀即是树名祷此树而得生因以为名神通第一为罗睺罗之阿阇梨立十四人羯磨即是立人作寺主作知库乃至分粥等也泥犁中受罪一劫不疗泥犁即地狱此翻无有X无喜乐无气味无欢无利故或翻卑下或翻堕落一劫者世界一番成坏也梵语劫波或云劫簸此翻分别时节有小中大三种劫量人寿八万四千岁减至十岁复渐增至八万四千岁如是一减一增名为辘轳小劫二十小劫为一中劫成住坏空各一中劫共四中劫为一大劫此就娑婆世界言耳他方劫量种种不同如华严经广明不疗者不可救余六众出家七众弟子惟比丘众能破比丘僧余俱不能也三语约勅一者一比丘软语二者二三比丘软语三者众僧羯磨约勅也䩭连邑名也䩭音饥阿湿婆此翻马宿富那婆娑此翻满宿赠遗遗音位餽送也常腊面门腊常即常住僧物面门即现前僧物也毗婆沙中并自恣物佛塔物通称为腊未详何义或取以时受用意辇舆辇力展切步挽车也舆音俞车也死罪次死罪初篇四事犯者不可复救故名死罪二篇十三事稍有可救之理名次死罪唱令家即优俳戏乐之家婬声美色惑人道意也X赃贿音臧悔乃贪吏所受物名亦盗贼所偷劫之物名今出家人邪心获利亦受此名也勒历德切马头络衔鞭音边革为之以驱马踬音至顿足不前进也辕音袁车前曲木上钩衡者𨍮音隔车轴也咋音责啮也毗舍佉此翻别枝即是氏宿以生曰所值宿为名六羣比丘一难陀二䟦难陀此二人多贪财利皆生天中三迦留陀夷性多婬染因末利夫人诃之乃得证果劝化夫妇同证圣果者足一千家四阐陀恶性难共语佛灭度后阿难遵佛命作默摈法亦得证果五马宿六满宿污他家行恶行皆堕热沙龙中此六人本皆豪贵种族既出家后共为朋党故号六羣也制底或云支提或云制多此翻可供养处或翻灭恶生善处有舍利者名塔无舍利者名支提九十六种西域外道共有九十六种或云九十五种是邪惟有一种是正也擿音惕挑发也X重治毗尼事义集要X卍XXX重治毗尼事义集要卷第五古吴蕅益沙门智旭彚释三过一月衣戒大乘为众不犯自为亦犯若比丘衣巳竟迦絺那衣巳出若比丘得非时衣欲须便受受巳疾疾成衣若足者善若不足者得畜一月为满足故若过畜尼萨耆波逸提缘有比丘僧伽梨弊坏十日中更不能办恐犯前戒同伴为白佛因听畜长衣乃至满足六羣有粪扫衣及余种衣同者不足取中粪扫衣浣染四角头点作净持寄亲友比丘巳人间游行受寄者以其行久不还便出晒之诸比丘问知白佛结戒释时者无迦絺那衣自恣后一月若有迦絺那衣自恣后五月非时者若过此限相若十日中同衣足者应即裁割或线拼或缝作衣或净施或遣与人不尔者十一日明相出随衣多少舍堕若同衣不足至十一日同衣足即应裁割等如上不尔者十二日明相出随衣多少舍堕乃至二十九日亦如是若至三十日不论足不足同不同应即日裁割等不尔者三十一日明相出尽舍堕比丘尼舍堕善见律云若二十九日得所望衣细先衣粗先衣说净新得衣复得一月X为望同故若望得衣粗复得停一月如是展转随意所乐为欲同故莫过一月四取非亲里尼衣戒此是遮罪大乘不论亲里非亲里但观可取不可取然在末法尤宜避嫌若比丘从非亲里比丘尼取衣除贸易尼萨耆波逸提缘有一比丘着弊纳僧伽梨莲华色比丘尼见巳发慈愍心即以所着贵价衣易之后着此弊衣见佛佛言不应如是听汝畜持五衣完坚者余衣随意与人何以故妇人着上衣服犹尚不好何况弊衣乃集众结戒是后诸比丘皆畏慎不敢从亲里尼取衣佛言若是亲里筹量知有无可取不可取故听又祇桓中二部僧得施衣共分时比丘误得尼衣尼误得比丘衣尼持衣至僧伽蓝中相易比丘更白世尊乃听贸易释亲里者父母亲里乃至七世有亲贸易者以衣贸衣以衣易非衣或以非衣易衣针筒刀线乃至一丸药等相余四众突吉罗不犯者为僧为佛图取五分律云从非亲里式叉摩那沙弥尼取衣突吉罗若亲里犯戒邪见从取衣突吉罗根本律云非亲里非亲里想或生疑皆舍堕亲里非亲里想或疑得恶作罪不犯者若尼将衣施僧或X为说法故施或为受具时施或见被贼故施或尼多获利养持衣物到苾刍所置地求受弃之而去取亦无犯萨婆多论云取应量衣舍堕取不应量衣物等突吉罗五使非亲里尼浣衣戒大乘同学末法尤所当戒若比丘使非亲里比丘尼浣故衣若染若打尼萨耆波逸提缘迦留陀夷与偷兰难陀比丘尼露形而坐欲心相视失不净污安陀会尼请浣之取不净着口中及小便道中后遂有身诸尼诘知其故白诸比丘转白世尊诃责结戒于是诸比丘各畏慎不敢令亲里尼浣染打故衣佛更增非亲里之言释故衣者乃至一经身着善见律云得使出家女乃至孙女浣不得使出家妇儿妇浣非亲故相若浣若染若打各一舍堕使浣染打彼不浣染打各一突吉罗使非亲里式叉摩那沙弥尼突吉罗使非亲里尼浣染打新衣突吉罗余四众突吉罗僧祇律云若为二师持衣使尼浣越毗尼罪为塔僧使尼浣染打无罪十诵律云先自小浣更令浣等皆突吉罗萨婆多论云此戒应量不应量衣一切犯摩得勒伽云使非亲里尼浣尼师坛舍堕浣褥枕等突吉罗附律摄云凡洗浣衣有五种利除臭秽气虮蝨X不生身无瘙痒能受染色堪久受用不浣衣者翻成五失着染色衣亦有五利顺圣形仪故令离傲慢故不受尘垢故不生虮蝨故触时柔软易将护故过分浣衣有五种失能令疾破故不堪苦用故受用劳心故无益烦劳故障诸善品故着好染衣亦有五失自长骄恣生他妬心故令他知是治容好色故能令求时多劳苦故能障善品事故过染损衣用不牢故过打亦有五失如上六从非亲乞衣戒大乘为众生故不同学然须筹量施主堪与不堪若比丘从非亲里居士若居士妇乞衣除余时尼萨耆波逸提余时者若比丘夺衣失衣烧衣漂衣是谓余时缘舍卫城有长者诣园游观回车诣祇桓精舍见䟦难陀释子礼敬听法䟦难陀说法开化劝令欢喜长者问何所须报言无所须长者固问报言止止即使我有所须不能见与长者复请乃言汝所着者可与我时长者身着贵价广长白氎衣报言明日来至我家中我当相与䟦难陀固求不止长者不悦脱衣与之乘车着一衣入城守门者疑被贼劫长者具说因缘居士讥嫌故制于是诸比丘畏慎不敢从亲里索衣佛更增非亲里之言后有众比丘在拘萨罗国安居竟执持衣钵往世尊所昼日热不可行夜行失正道为贼所劫露形立X祇桓门外诸比丘疑为尼犍子报优波离问知其故即借衣着见佛佛慰问具白因缘佛乃制裸形行突吉罗尔时当以软草若树叶覆形应往寺边若先有长衣应取着若无者知友比丘有长衣应取着若知友无应问僧中有何等衣应分若有者当与若无者应问有卧具不若有者当与若不与者应自开库看若有褥若地敷若氎若被应擿解取裁作衣以自覆形出外乞衣时诸比丘不敢持此处物往彼处佛言听时诸比丘夺失烧漂衣畏慎不敢着僧衣佛言听着彼得衣巳僧衣不还本处佛言不应尔若得衣巳应浣染缝治安本处若不尔如法治时有比丘夺失烧漂衣畏慎不敢从非亲乞衣佛言听乃更结此戒文相比丘尼舍堕余三众突吉罗不犯者或为他乞他为巳乞不求而得等僧祇律云若自乞使人乞作寒热相乞说法乞得者皆舍堕若乞漉水囊小补衣物系头物裹疮物衣褋衣中一条皆不犯若为二师乞越毗尼罪为塔僧乞不犯根本律云乞时得恶作罪所得衣物若价若色若量与所乞相应者舍堕不相应者无犯毗婆沙云二人共乞一衣突吉罗为他索突吉罗得应量衣舍堕得不应量衣突吉罗从亲里贫乏者索突吉罗与少更索多突吉罗若非亲里先请与衣后贫乏从索突吉罗与少更索多突吉罗为他索亦突吉X罗摩得勒伽云从非人畜生天边乞衣不犯辩问四分为他乞不犯僧祇及萨婆多皆结吉罗此复何从答见他贫苦而生慈愍四分许其无愆欲他为我而作方便婆沙所以结过此必论心乃可定夺七过受衣戒此是遮罪大乘为众生故不同学随施应受若比丘失衣夺衣烧衣漂衣若非亲里居士居士妇自恣请多与衣是比丘当知足受衣若过者尼萨耆波逸提缘众比丘遇贼失衣来到祇桓有优婆塞多持好衣随诸比丘意取比丘自有三衣报云不取六群语言何不取与我等若与余人耶诸比丘遂取与之少欲者嫌责白佛故制释若失一衣不应取若失二衣余一衣或二重三重四重应擿作一一衣若三衣都失应知足受知足有二种一者随居士所与衣受之二者三衣也若居士自恣请多与衣或细或薄或不牢应取作二重三重四重当安缘当肩上贴障垢腻处应安钩钮若有余残语居士言此余残衣裁作何等若檀越言我不以失衣故与我自欲与大德耳彼若欲受者便受相比丘尼舍堕余三众突吉罗八求益衣价戒大乘同制即是恶求多求X若比丘居土居士妇为比丘办衣价买如是衣与某甲比丘是比丘先不受自恣请到居士家如是说善哉居士为我买如是如是衣与我为好故若得衣者尼萨耆波逸提缘有一比丘入舍卫城乞食至居士家闻居士夫妇共议办䟦难陀衣价还以报䟦难陀䟦难陀问知其家明日往语之言若欲与我衣者当如是广大作新好坚致中我受持居士讥嫌故制是后居士自恣请言大德须何等衣比丘意疑不敢答又有居士欲作贵价衣比丘知足欲须不如者亦意疑不敢随意索佛言先受自恣请者不犯释求有二种一求价乃至增一小钱二求衣乃至增一线相求而得舍堕不得突吉罗比丘尼舍堕余三众突吉罗不犯者或为他求等五分律云若从亲里索好突吉罗律摄云从天等乞或乞缕𦆠及小帛片等不犯九求合买衣戒缘起犯不犯等悉同前若比丘二居士居士妇与比丘办衣价持如是衣价买如是衣与某甲比丘是比丘先不受居士自恣请到二居士家作如是言善哉办如是如是衣价与我共作一衣为好故若得衣者尼萨耆波逸提十索衣过六反戒此是遮罪大乘同学若比丘若王若大臣若婆罗门若居士居士妇遣使X为比丘送衣价持如是衣价与某甲比丘彼使人至比丘所语比丘言大德今为汝故送是衣价受取是比丘应语彼使如是言我不应受此衣价我若须衣合时清净当受彼使语比丘言大德有执事人不须衣比丘应语言有僧伽蓝民若优婆塞此是比丘执事人常为诸比丘执事时彼使往至执事人所与衣价巳还比丘所如是言大德所示某甲执事人我巳与衣价大德知时往彼当得衣须衣比丘当往执事人所若二反三反为作忆念应语言我须衣若二反三反为作忆念若得衣者善若不得衣四反五反六反在前默然立若四反五反六反在前默然住得衣者善若不得衣过是求得衣者尼萨耆波逸提若不得衣从所得衣价处若自往若遣使往语言汝先遣使持衣价与某甲比丘是比丘竟不得衣汝还取莫使失此是时缘罗阅城一大臣遣使持衣价与䟦难陀䟦难陀将此使入城持衣价与亲旧长者掌之异时大臣问使人言䟦难陀着不报言不着即更遣使索还衣价䟦难陀乃疾至长者家索衣时城中诸长者集会先有制不至者罚钱五百长者报言大德小待我赴会还䟦难陀不允长者为作衣竟会坐巳罢输钱五百即与居士共相讥嫌故制释僧祇律云三返往索六默然住时或缓期或急期云何缓急若索衣时答言尊者更一月来比X丘满一月往索若复言更一月来仍满一月往索若复言更一月来又满一月往索过三月巳不得复索若言半月十日乃至须臾过三须臾不得复索六反默住亦尔过六月乃至六须臾巳不得复往若语物主时物主言我先施比丘随方便更索尔时得如前三反语索六反默住善见律云若不口语索得十二默然求若一语索破二默然二语索破四默然乃至六语索破十二默然相比丘尼舍堕余三众突吉罗十诵律云是比丘语衣主巳有余因缘到执事处若问何故来答言我有余事故来若言持是衣去答言我巳语衣主汝自往共分了若言但持去我自解语衣主尔时受衣持去不犯根本律云若苾刍遣使报巳彼执事人来作是语圣者可受此衣应报言此衣我巳舍讫汝当还彼送衣来处如是报者善若取衣者舍堕若执事人言圣者可受此衣彼之施主我共平章令其心喜若如是者取衣无犯十一蚕绵卧具戒大乘为众生故得畜然不应自受用缁门警训云央掘经言缯绵皮物若展转来离杀者手施持戒人不应受者是比丘法受者非悲南岳道休二师不衣绵帛并服艾絮故南山律师云佛法东渐几六百载惟斯衡岳慈行可归问既不许野蚕绵复听用羊毛等并是众生身分何故一许一遮答蚕绵及毛虽同X是众生身分但煑茧专为取绵杀羊不专为毛又卧具所须约绵则生命甚多约毛则生命尚少此等戒法重在消息人情不必充类致尽也若比丘杂野蚕绵作新卧具尼萨耆波逸提缘六羣作新杂野蚕绵卧具至养蚕家索绵报言待蚕熟时六群在边住待看彼曝茧蚕蛹作声居士讥嫌故制根本律云外道嫌贱作如是言若用此者杀多有情如何以好衣食施彼秃人断物命者乃至佛闻故制释杂者若毳若劫贝拘遮罗乳叶草若刍摩若麻僧祇律云憍奢耶有二种一者生二者作生者细丝作者纺丝相自作教他作成尽舍堕不成突吉罗为他作成不成尽突吉罗是中舍者若以斤斧细斩和泥涂壁涂埵余四众突吉罗不犯者若得巳成者斧斩和泥涂壁埵僧祇律云若作三衣若经若纬若中若边若间紃若缘若细褋若补作成舍堕受用越毗尼罪应僧中舍僧不应还亦不得余用正得敷地及作帘帐五分律云应舍与僧不得舍与余人僧以敷地或敷牀上除舍褥比丘余一切僧随次坐卧虽不自作不使人作他施而受亦舍堕辩此中舍法当准五分大意众僧得畜不得私X畜正与大乘教意相符十二作黑卧具戒大乘同学义亦如前若比丘以新纯黑羺羊毛作新卧具者尼萨耆波逸提缘毗舍离诸梨车子多行邪婬以纯黑羊毛作㲲被体夜行使人不见六羣效而作之梨车语言我等为婬欲故汝等作此何所为耶比丘白佛故制释纯黑者或生黑或染黑相犯轻重同上余四众突吉罗不犯者作枕作一切小用等五分律云应舍与僧僧以敷牀不得敷地余如上说十诵律云不犯者为塔为僧作十三不杂色作卧具戒大乘同学若比丘作新卧具应用二分纯黑羊毛三分白四分牻若比丘不用二分黑三分白四分牻作新卧具者尼萨耆波逸提缘六羣作纯白卧具居士讥嫌似王若大臣故制释牻色者头上毛耳毛脚毛或余牻色毛若作四十钵罗卧具二十钵罗黑十钵罗白十钵罗牻若作三十二十钵罗者类此减之相犯轻重同上余四众突吉罗不犯者若得巳成者割截坏之若作枕作小用等十诵律云用X黑乃至多一两舍堕用白乃至多一两突吉罗用牻乃至减一两舍堕律摄云或黑者易得余色难求斤数减增并成非犯十四卧具不满六年持戒大乘同学若比丘作新卧具持至六年若减六年不舍故更作新者除僧羯磨尼萨耆波逸提缘六群嫌卧具或重或轻或薄或厚不舍故更作新者藏积众多故制后一比丘得干痟病有因缘欲游人间粪扫卧具重不堪持行诸比丘白佛佛听僧与彼作白二羯磨相犯轻重同前余四众突吉罗僧祇律云僧中舍巳僧不应还僧得受用但不得衬身十五坐具不帖故者戒大乘同学若比丘作新坐具当取故者纵广一磔手帖着新者上坏色故若作新坐具不取故者纵广一磔手帖着新者上用坏色故尼萨耆波逸提缘佛在给孤独园遣人请食诸佛常法诸比丘受请后徧行诸房见故坐具处处狼借乃令比丘作新坐具取故者纵广一磔手帖着新者上坏色故六羣不依佛诲故结此戒僧祇律云世尊以五事利益故五日一按行僧房一者声闻弟子不着有为事不二者不着世俗言论不三者不着睡眠妨行道不四者观病比丘不五者为年少新出家比丘见如来威仪庠序起欢喜心X释五分律云佛一磔手方二尺坏好色者随意覆新者上根本律云为坏色者欲令其得坚牢故相余四众突吉罗不犯者自无故者得巳成者他为我作纯故者作十诵律云若减取作乃至半寸突吉罗附律摄云尼师伹那应两重作叠为三分应截断作叶与三衣叶同十诵律云不应取单尼师坛不应离尼师坛宿十六持羊毛远行戒大乘同学若比丘道路行得羊毛若无人持得自持乃至三由旬若无人持自持过三由旬尼萨耆波逸提缘䟦难陀道路行多得羊毛贯杖头担在道行居士嫌责为贩卖羊毛故制相自持过三由旬舍堕令余人持无犯若于中间助持突吉罗令余四众持过三由旬突吉罗除羊毛持余拘遮罗等过三由旬突吉罗若担余物着杖头行亦突吉罗余四众突吉罗五分律云应使净人担若无净人乃听自持不得担担头戴背负犯者突吉罗萨婆多摩得勒伽云空中持羊毛去与化人持去皆突吉罗附律摄云凡诸苾刍不应负担十七使尼染羊毛戒大乘同学若比丘使非亲里比丘尼浣染擘羊毛者尼萨耆波X逸提缘六群使大爱道比丘尼浣染擘羊毛染色污手往见世尊世尊问知其故诃责六群结戒是后比丘畏慎不敢使亲里尼浣染擘佛更开之相浣染擘各一舍堕使浣不浣等各一突吉罗使非亲里余二女众突吉罗余四众突吉罗萨婆多论云使浣染僧物突吉罗十八受金银戒此是遮罪大乘为众生故听受然须净人掌举设无净人者心不染着亦得自捉若贪心自畜即是多欲不知足名染污犯故警训云一田宅园林二种植生种三贮积谷帛四畜养人仆五养系禽兽六钱宝贵物七毡褥釜镬八象金饰牀及诸重物此之八名经论及律盛列通数显过不应又律经言若有畜者非我弟子由此八种皆长贪坏道污染梵行有得秽果故名不净也涅槃云若诸弟子无人供须时世饥馑饮食难得为欲护持建立正法我听弟子受畜金银车乘田宅谷米贸易所须虽听受畜如是等物要须净施笃信檀越若比丘自手捉钱若金银若教人捉若置地受者尼萨耆波逸提缘罗阅城有大臣与䟦难陀亲善彼于异时大得猪肉勅其妇留分与之时城中节会日作众伎乐竟夜不眠大臣儿饥乏问母有残肉不母言唯X有䟦难陀分在儿即取五钱与母言持此钱更市肉与之晨朝䟦难陀诣大臣家妇语其故即索钱寄市肆上而去居士及王大臣皆共讥嫌惟珠髻大臣善为说法解释既解释巳往白世尊世尊赞其所说多有所益大臣当知日月有四患不明不净不能有所照亦无威神云何为四阿修罗烟云尘雾是日月大患沙门婆罗门亦有四患不明不净不能有所照亦无威神云何为四不舍饮酒不舍婬欲不舍手持金银不舍邪命自活是四大患时少欲比丘亦嫌责䟦难陀白佛结戒相是中舍者若彼有信乐守园人或优婆塞当语言此是我所不应汝当知之若彼人取还与比丘者当为彼人物故受勅净人使掌之若得净衣钵鍼筒尼师坛应贸易受持之若彼优婆塞取巳与比丘净衣钵尼师坛鍼筒应取持之若彼取巳不还者令余比丘语言佛有教为净故与汝汝应还彼比丘物若余比丘不语者当自往语言佛有教为净故与汝汝今可与僧与塔与二师与同学知识或还本主何以故不欲使失彼信施故若不语彼人知是看是者突吉罗比丘尼舍堕余三众突吉罗第三分云有比丘在塜间得钱自持来佛言不应取彼比丘须铜佛言打破坏相然后得自持去僧祇律云病人得使净人畜莫贪着若犯舍堕物僧中舍巳不得还彼比丘僧亦不应分X若多者应着无尽物中所生息利得作房舍中衣不得食用比丘凡得钱及安居讫得衣直不应自取当使净人知若无净人指脚边地语言是中知着地巳自用草叶塼瓦等遥掷覆上待净人来令知随国土中所用若铜钱铁钱胡胶钱皮钱竹筹悉不应捉或有国土所用相不成就或相成就国所不用捉者皆越毗尼罪国所不用相不成就作铜铁捉无罪五分律云僧应白二羯磨差一比丘作弃金银及钱人彼比丘应弃此物着坑中火中流水中旷野中不应志处若捉着余处不得更捉彼比丘不应问僧此物当云何僧亦不应教作是作是若不弃不问而使净人贸僧衣食来与僧僧得受若分者惟犯罪人不得受分不犯者虽施比丘比丘不知净人受之为买净物有诸比丘欲远行从长者索道粮彼即使人賷金银钱物送之既至所在所长甚多使还白主主言我巳为施不应还取汝可持至僧坊施僧佛言听净人为僧受之以易僧所须物诸比丘不应知事十诵律云自手取宝若少应弃若多设得同心净人应语言我以不净故不应取汝应取净人取巳语比丘言此物与比丘比丘言此是不净物若净当受若不得同心净人应作四方僧卧具应入僧中言诸大德我自手取宝得波逸提罪我今发露不敢覆藏悔过僧应问汝舍是宝不答言巳舍僧应问汝X见罪不答言见罪僧应语言后莫复作若言未舍僧应约勅令舍若不约勅一切僧得突吉罗若约勅而不舍是比丘突吉罗根本律云若为修营房舍等事应求草木车乘人工不应求金银钱等若捉方国共所用钱犯舍堕若捉非方国所用钱得恶作罪若捉赤铜鍮石铜铁铅钖者不犯若有他施衣价欲须便受受巳即作彼人物心而持畜之应委寄净人使持不应自捉若无净人持物对一苾刍作如是语具寿存念我某甲得此不净物我当持此不净之物换取净财如是三说随情受用勿致疑心若复僧寺有去惊怖所有塔僧金银钱宝应牢藏举方可移去若无深信净人居士应使求寂求寂亦无苾刍自手穿坑藏举如我为难所开事者难去之后则不应行律摄云若安居时施主持衣价与苾刍众即作委寄此施主心而受取之应求信敬净人居士为净施主作施主物想执捉无犯若无施主可得应持金银等物对一苾刍说言具寿存念我某甲得此不净财当持此不净财换取净财如是三说应自持举或令余人举之若苾刍于行路中得金银等为道粮故应自持去或令净人及求寂持去应知求寂于金银等但制自畜不遮执捉证大般涅槃经云若言佛听比丘畜诸奴婢不X净之物金银珍宝谷米仓库牛羊象马贩卖求利于饥馑世怜愍子故复听诸比丘储贮陈宿手自作食不受而啖如是等语所不应依附善见律云有四种受用一者有惭愧用谓无惭愧人亲近有惭愧人是名有惭愧受用二者无惭愧用谓有惭愧人亲近无惭愧人是名无惭愧受用得罪有惭愧人亲近无惭愧人后必随其作恶故名无惭愧人无惭愧人亲近有惭愧人必当改恶修善是名有惭愧人三者有法用谓有惭愧人依法而得四者无法用谓无惭愧人不依法得若得此物如得毒药无异僧祇律云有一比丘将一沙弥归看亲里路经旷野中有非人化作龙形右遶沙弥散华赞言善哉大得善利舍家出家比丘到亲里家问讯巳欲还时亲里妇言汝今还去道迥多乏可持是钱市易所须沙弥受取系着衣头中道非人复化作龙左遶沙弥以土坌上说如是言汝失善利出家修道而捉钱行沙弥便啼比丘顾问其故答言我不忆有过无故得恼师言汝有所捉耶答言持是钱来师令弃巳非人复来如前供养比丘以是因缘白佛佛言从今不听沙弥持金银钱若比丘使沙弥最初捉金银钱者越毗尼罪若见沙弥先巳捉后使捉者无罪十九卖买宝物戒大乘同制若比丘种种卖买宝物者尼萨耆波逸提X缘䟦难陀往市肆上以钱易钱持去居士讥嫌故制钱有八种金钱银钱铜钱铁钱白镴钱铅钖钱木钱胡胶钱相舍法同上比丘尼舍堕余三众突吉罗不犯者若以钱贸璎珞具为佛法僧若以璎珞具易钱为佛法僧律摄云若为三宝出纳或施主作无尽藏设有驰求并成非犯然此等物出利之时应一倍纳质求好保证明作契书年终之日应告上座及授事人皆同使知或复告彼信心邬波索迦二十贩卖戒大乘同制若比丘种种贩卖尼萨耆波逸提缘䟦难陀在无住处村中持生姜易食而去舍利弗乞食至卖饭家彼即索价又舍卫城有外道得一贵价衣持至僧伽蓝贸易䟦难陀语言明日来即其夜浣故衣擣治光泽如新晨朝易之外道得衣还所止园中示诸外道中有智慧者语言汝为他所欺此外道即持衣欲相还䟦难陀不允外道讥嫌故制释种种贩卖者以时易时以时易非时易七日易尽形寿易波利迦罗以非时易非时易七日尽形寿及时等乃至以波利迦罗易时非时等卖者价直一钱数数上下增言直三钱五钱买亦如是相种种贩卖得者舍堕不得突吉罗比丘尼舍堕余三众突吉罗不犯者与五众出家人贸易自X审定不相高下不与余人贸易若使净人贸易若悔者应还若以苏易油以油易苏僧祇律云若肆上物先有定价比丘持直来买置地时应语物主言此直知是物若不语默持去越毗尼罪若彼物应直五十而索百钱比丘言我以五十知是如是不名为下若比丘知前人欲买物不得抄买买者越毗尼罪若作是念此后谷当贵籴时越毗尼罪粜时舍堕若恐某时糓贵我今籴此谷依是得诵经坐禅行道到时谷大贵食长与二师或作功德余者粜得利无罪买钵买药等亦尔五分律云若欲贸易应使净人语言为我以此物易彼物又应心念宁使彼得我利我不得彼利若自贸易应于五众中若与白衣贸易突吉罗根本律云若为利买不为利卖买时恶作卖时无犯若不为利买为利故卖买时无犯卖时舍堕若向余方买物而去元不求利到处卖时虽得利无犯律摄云若卖买时不依实说或以伪滥斗称欺诳于他得妄语罪获物之时犯盗凡持财物欲卖买时先须定意无求利心随处获利悉皆无犯尼陀那云苾刍不应为他俗人断价不应酬价高下若无俗人代酬应可二三得自酬价过此得恶作罪十诵律云以此不净物买食口口突吉罗买衣随着波逸提若共贸物前人心悔应还若过七日不应还若以减价索他贵衣突吉罗若必须是物三X索不肯者应觅净人使买萨婆多论云宁作屠儿不为贩卖一切欺害故此贩卖物设与众僧作食僧不应食作四方僧房不得住中作塔作像不应向礼又云但佛作意礼凡作持戒比丘不应受用此物若此比丘死此物应羯磨分二十一畜长钵戒大乘为众生故不同学若比丘畜长钵不净施得齐十日过者尼萨耆波逸提缘六羣畜钵好者持不好者置有居士诣房观看讥嫌如陶师卖瓦肆故制阿难得苏摩国贵价钵欲奉大迦叶而适不在恐犯此戒佛问迦叶几时当还报言十日乃听畜齐十日释钵有二种铁钵瓦钵根本律云上钵受二升米饭中者升半小者一升相十日中所得钵若得若不得至第十一日明相出尽舍堕余如长衣戒说比丘尼舍堕律摄云若减量若过量若拟与余人出家近圆济其所用虽不分别无犯若为贮羮菜或用饮水畜二小钵及安盐盘子并匙悉无犯又于大钵之中随容小钵若顺所须多畜非犯应更畜一大钵防阙事故萨婆多论云若畜长白铁钵瓦钵未烧一切不应量钵突吉罗第三分云键𨩲小钵次钵听X不作净施畜五分律云若得二钵应问师何者胜师若不善分别应各五日用自知胜者受持不如者与人辩问律摄许减量过量等若顺所须多畜非犯萨婆多论若畜长白铁钵等皆突吉罗此复何从答言顺所须则虽多亦有分限若畜白铁钵等既非堪用之物必是积聚悭贪安得无犯二十二畜钵求好戒大乘同学若比丘畜钵减五缀不漏更求新钵为好故尼萨耆波逸提彼比丘应往僧中舍展转取最下钵与之令持乃至破应持此是时缘䟦难陀钵破入舍卫城向诸居士求钵破一钵得多钵异时居士于一处集各自言得福无量以市钵与䟦难陀故即共讥嫌故制释五缀者相去两指间一缀十诵律云听用若铁若铜缀钵根本律云若钵难得随意修理若易得处应可弃之更觅好者相满五缀不漏更求新者突吉罗比丘尼舍堕余三众突吉罗不犯者减五缀漏故求若为他求他为巳求不求而得施僧次得自价买畜根本律云此钵不应守持不应分别亦不与人应畜二钵袋好者安长钵不好者安旧钵乞食时应将二钵得干饭着长钵中得湿饭着旧钵中应于旧钵中食先洗长钵晒曝安置皆以长钵为先安龛及X火熏时皆于好处先安长钵若道行时旧钵遣人持长钵自持无人为擎者长钵安左畔旧钵安右畔自持而去此之治罚乃至尽形或至破来应好护持违者得越法罪僧祇律云是持缀钵比丘若故打破波逸提或二师知识等悯其洗钵妨道藏去不见巳更乞无罪乞得一钵应受持若得两钵一入僧净厨乃至得十钵九入僧净厨求得钵直亦如是萨婆多摩得勒伽云若乞得众多钵应舍一意所贪乐者余者应与同意重治毗尼事义集要卷第五音义五衣尼于三衣外更加掩腋衣覆肩衣也尼犍子具云萨遮尼干此翻离系自饿外道也亦翻不系拔发露形无所贮蓄褋音叠𦆠音卫织余𦆠也蛹音勇茧虫也毳吹去声兽毛细者劫贝或云劫波育或云迦波罗即木棉也拘遮罗不见有翻恐即俱苏摩此翻华刍摩此云细软亦麻之类憍奢耶即蚕绵也X间紃间去声紃音巡纺缕也羺奴侯切胡羊也犁车子或云离车或云离奢此翻边地主又翻仙族王又翻传集国政磔音摘张开手指度物也正作搩賷同赍音虀持遗人也装也送也行道所用也坌盆去声邬波索迦即优婆塞键𨩲或云犍甆犍茨建镃此翻浅钵今唿为鐼子鐼讹音训然徧查律中并无鐼子又按海篇鐼音坟铁也饰也又音奔平木器也字彚虽音火运切而是铁属又与锛同亦平木器不知此名起自何人今律堂中皆讹称之按律云键𨩲入小钵小钵入次钵次钵入大钵缀音拙又音赘联也重治毗尼事义集要X卍XXX重治毗尼事义集要卷第六古吴蕅益沙门智旭彚释二十三非亲织衣戒大乘为众不同学若比丘自乞缕线使非亲里织师织作三衣者尼萨耆波逸提缘䟦难陀欲缝僧伽梨入舍卫城至居士家处X处求线乞得线多遂使织师织作三衣自作繀自看织居士见而讥嫌故制相若看织若自缠若自作繀尽突吉罗比丘尼舍堕余三众突吉罗不犯者织师是亲里与线者是亲里自织作钵囊等小用物僧祇律云自行乞缕越毗尼心悔得者越毗尼罪织成者舍堕十诵律云使非亲里织师织者舍堕从非亲里乞缕突吉罗若自织令五众织突吉罗根本律云若酬价织者无犯萨婆多论云若少衣正应乞衣不应乞缕作衣须缕缝衣作带无罪二十四求织好衣戒大乘同制是恶求多求故若比丘居士居士妇使织师为比丘织作衣彼比丘先不受自恣请便往织师所语言此衣为我作与我极好织令广大坚致我当少多与汝价是比丘与价乃至一食直若得衣尼萨耆波逸提缘舍卫城有一居士出好线令织师为䟦难陀织衣织师语䟦难陀彼即遣织广大坚致者织师言线少䟦难陀至居士家更乞线居士妇出线箱即恣意择取好者持与织师织师言价少即更许与价居士从他处还见非先所勅织问知其故便生讥嫌故制是后比丘疑不敢答自恣请亦不敢索不如者佛言先受自恣请者不犯相求得衣舍堕不得突吉罗比丘尼舍堕余三众突吉罗不犯者或为他他为巳不乞而得僧X祇律云若但往劝不许价得衣者越毗尼罪十诵律云不犯者自有物令织师织二十五与衣瞋夺戒大乘同学若比丘先与比丘衣后瞋恚若自夺若教人夺取还我衣来不与汝若比丘还衣彼取衣尼萨耆波逸提缘难陀弟子善劝化䟦难陀语言与我共行人间当与汝衣余比丘语言汝以何事共䟦难陀行彼痴人不知诵戒说戒布萨羯磨后彼比丘即不随行䟦难陀乃索前衣比丘不还即瞋恚强夺比丘高声言莫尔比房闻之集聚问故白佛结戒相夺而藏举取离本处舍堕不藏举不离处突吉罗比丘尼舍堕余三众突吉罗不犯者不瞋恚彼人即还衣或余人劝令还衣若借衣者无道理故夺若恐失衣若恐坏若彼破戒破见破威仪若被举若灭摈若应灭摈若为此事命难梵行难如是一切夺取不藏举僧祇律云或合与别夺或别与合夺或合与合夺或别与别夺合夺者得一波逸提别夺者得多波逸提若与衣时作是言住我边者与不住者夺或言汝适我意者与不适意还夺或为受经故与不受经还夺一切无罪或卖衣未取直直未毕仍取衣无罪或弟子不可教诫为折伏故夺后折伏巳还与无罪十诵律云夺得舍堕不得突吉罗萨婆多论云夺五众及与学行别住摩那埵盲瞎聋痖被举人衣尽舍堕夺X狂乱病坏心犯四重五逆人五法人衣尽突吉罗比丘尼夺比丘衣突吉罗夺尼等衣尽舍堕若先根本与他衣后为恼故暂还夺取舍堕衣舍还他波逸提忏若先根本与他衣后根本夺应计钱成罪若先暂与他衣后便夺取以忿恚欲令彼恼突吉罗若为折伏令离恶法暂夺无罪辩问四分夺破戒破见等者不犯萨婆多论夺与学乃至被举人衣尽舍堕此复何从答若先与衣后因破戒等故夺则是折伏之心所以不犯若本是与学等人先以爱与后以瞋夺则是恣任凡情所以结过也二十六过七日药戒此是遮罪大乘比丘同学若比丘有病残药酥油生酥蜜石蜜齐七日得服若过七日服者尼萨耆波逸提缘诸比丘秋月风病形体枯燥又生恶疮佛听服时非时五种药毕陵伽婆蹉在罗阅城多有所识亦多徒众大得酥油生酥蜜石蜜诸弟子积聚藏举处处流漫房舍臭秽诸长者见而讥嫌故制相若犯舍堕药不舍更贸余药一舍堕一突吉罗比丘尼舍堕不犯者过七日酥油涂户响若蜜石蜜与守园人若至七日即与比丘食之根本律云应在午前当净洗手受取其药一同梵行边作如是说具寿存念我苾刍某甲有此病缘清净医药我今守持于七日内自服及同梵行者如是X三说若巳服一日即告同梵行者云此病药巳服一日余有六日在我当服之乃至七日皆应告知过七日巳尚有余药应舍与净人或与求寂律摄云为好容仪或着滋味或求肥盛或诈伪心服食诸药皆恶作罪十诵律云若重病不犯食是四含消时应作是念我以治病故含不为美味五分律云应舍与僧僧舍与白衣沙弥若用然灯涂足舍药比丘不得用一切比丘皆不得噉二十七雨衣求用非时戒大乘同学若比丘春残一月在当求雨浴衣半月应用浴若比丘过一月前求雨浴衣过半月前用浴尼萨耆波逸提缘佛在祇园毗舍佉母请佛及僧时天大雨佛勅比丘雨中浴婢来白时到遥见比丘裸形浴疑是外道还白主母佛既受供母请八愿愿与客比丘食远行比丘食病比丘食病比丘药瞻病人食食粥比丘雨浴衣比丘尼浴衣佛皆听之时六羣即一切时求雨浴衣不舍雨衣便持余用故制相三月十六日应求四月一日应用过前求过前用皆舍堕僧祇律云此衣不得受当三衣不得净施不得着入河中池中浴不得小小雨时着浴当大雨时被浴若雨卒止垢液着入余水中浴无罪余时亦不得裸身浴当着舍勒或余故衣不得着雨衣种种作事若食时欲以油涂身若病时X若多人行处得系两头作障至八月十五日当舍一比丘僧中唱大德僧听今日僧舍雨浴衣如是三说若至十六日舍者越毗尼罪舍巳得用作三衣亦得说净亦得入余水浴种种着作无罪萨婆多论云尼得畜浴衣不得畜雨浴衣比丘畜雨浴衣凡有二事一雨时障四边于中浴天热时亦以自障于中浴二以夏月多雨常裹三衣担持行来若闰三月不应前三月求比丘不畜雨浴衣无罪二十八过时畜急施衣戒大乘为众生故得畜然须如法净施如前说若比丘十日未竟夏三月诸比丘得急施衣比丘知是急施衣当受受巳乃至衣时应畜若过畜者尼萨耆波逸提缘佛在毗兰若夏安居竟婆罗门设供施衣佛听比丘受夏衣六羣即一切时常乞衣安居未竟亦乞衣亦受衣又䟦难陀在一处安居竟闻异处大得衣乃处处分得衣分持入祇桓少欲比丘白佛诃责时舍卫国梨师达多富那罗二大臣受王命征反叛自念未知得生还否欲为僧设食施衣诸比丘以安居未竟不敢受衣白佛佛听受乃结戒释急施衣者受便得不受便失衣时者自恣竟不受迦絺那衣一月受迦絺那衣五月自恣十日X在得急施衣应受应畜至衣时若九日在得急施衣应受应畜至衣时更增一日乃至一日在得急施衣应受应畜至衣时更增九日相过前过后俱舍堕比丘尼舍堕不犯者夺衣失衣等故过前夺失等想故过后根本律云若在夏中或施主欲自手行施取亦无犯若差得藏衣苾刍或施主作是语我行还自手当施虽过时分畜亦无犯萨婆多论云除十日急施衣一切安居衣必待自恣时分若安居中分突吉罗二十九后月离衣过六夜戒大乘比丘同学僧祇云夏三月未满五分云安居三月未满八月十诵云三月过未至八月未满岁根本云在阿兰若处作后安居按迦提翻功德又翻昴星昴星直此月故谓七月十六至八月十五名迦提月也满字准余四部应须读联下句谓受后安居者虽随前安居众七月十五自恣仍须满此一月住阿兰若以终后安居局故不许离衣也若比丘夏三月竟后迦提一月满在阿兰若有疑恐惧处住比丘在如是处住三衣中欲留一一衣置舍内诸比丘有因缘离衣宿乃至六夜若过者尼萨耆波逸提缘佛在舍卫国诸比丘安居竟后迦提一月满在阿兰若处住多有贼难皆趣祇桓聚住佛知其故听留一一衣置舍内六羣即留衣舍内嘱亲友X比丘巳出行受嘱者出衣晒之诸比丘白佛制戒释阿兰若处者去村五百弓遮摩罗国弓长四肘用中肘量有疑处者疑有盗贼恐怖者中有恐怖贼盗舍内者村聚也五分律云一一衣者若僧伽梨若优多罗僧随所重寄一衣不得寄安陀会以着身故不得寄二以礼拜入僧乞食不得单着故有因缘者若有塔事二师事及以他事相第七夜明相未出前不舍衣不手捉衣不至掷石所及处住明相出舍堕不犯者劫夺等想船济不通及余阻难僧祇律云除僧羯磨得一月不失衣五分律云若一宿二宿乃至五宿事讫不还突吉罗律摄云本心暂去即拟还来因事稽留不至衣所无离衣过善见律云若阿兰若处众僧多房舍坚密不须寄衣聚落寄衣巳六夜一往看见衣巳还阿兰若处三十回僧物入巳戒大乘同制若比丘知是僧物自求入巳者尼萨耆波逸提缘舍卫国有一居士恒好惠施欲饭佛僧兼施好衣䟦难陀语言施僧者多汝今食可施僧衣可施我居士听之次日众僧赴请居士见威仪具足发大声悔不施衣比丘问知其故白佛结戒时诸比丘不知是僧物非僧物为许僧不许僧后乃知是僧物巳许僧或作舍堕忏或惭愧佛言不知无犯X释僧物者为僧作巳与僧巳许僧物者衣钵坐具针筒下至饮水器相知是僧物自求入巳舍堕若僧物转与塔塔物转与僧及四方僧物现前僧物比丘僧物比丘尼僧物转转相与尽突吉罗比丘尼舍堕余三众突吉罗不犯者巳许不许想若许少劝令多与若许少人劝与多人许恶劝与好者根本律云巳许许想及疑舍堕未许许想及疑突吉罗巳许未许想未许未许想无犯僧祇律云若有人欲布施问比丘言应施何处答言随汝心所敬处复问何处果报多答言施僧果报多复问何等清净持戒有功德僧答言僧无犯戒不清净者若人持物来施比丘应语言施僧得大果报若言我巳曾施僧今正欲施尊者受之无罪若知物向僧回令向巳舍堕是物僧不应还僧应受用若回与余人波逸提知物向此僧回与余僧等皆越毗尼罪知物向此畜生回与余畜生越毗尼心悔五分律云若施主自回欲与僧物与巳不犯萨婆多论云若物向他回令向巳应舍还之若回此塔物向彼塔回此僧祇物向彼僧祇不须还取但作突吉罗忏若自恣腊回此众僧向余僧者应取还作突吉罗忏不还者计钱成罪面门腊亦如是三结问诸大德我巳说三十尼萨耆波逸提法今问诸大德X是中清净不诸大德是中清净默然故是事如是持四三十舍堕法竟五九十波逸提法三初总标二别列三结问初总标僧祇律九十二五分律九十一诸大德是九十波逸提法半月半月说戒经中来释根本律云波逸底迦者是烧煑堕落义谓犯罪者堕在地狱傍生饿鬼恶道之中受烧煑苦又此罪若不殷勤说除便能障碍所有善法二别列九十初妄语戒九十等佛衣量戒初妄语戒此是性罪大乘同制救众生故得开若比丘知而妄语者波逸提释象力释子与外道梵志论议若不如时便违反前语若僧中问时即复违反前语梵志讥嫌故制相见闻触知等八种妄语说而了了波逸提不了了突吉罗说戒时乃至三问忆念有罪而不说突吉罗比丘尼波逸提余三众突吉罗根本律云违心而说皆得堕罪若不违心而说者皆无犯附律摄云佛弟子言常说实不应为盟自雪表他不信故设被诬谤亦不应作誓十诵律云不得自呪呪他不得以物自誓誓他不得自投窜令他投窜呪与投窜一种故二毁呰戒此是性罪大乘同制若但毁呰结轻X若合自赞结重若增上烦恼犯者失菩萨戒若比丘种类毁呰语者波逸提缘六羣断诤事种类骂比丘比丘惭愧忘失前后不得语故制释相种类毁呰人者卑姓卑行业卑伎术工巧或言是犯过人多结使人秃瞎人秃盲人如是等若面骂言汝是旃陀罗家生乃至众患所如人等若喻骂言汝似旃陀罗家生等若自比骂言我非旃陀罗等尽波逸提不了了者突吉罗若以说善法而面骂喻骂自比骂者了了不了了尽突吉罗说善法者阿兰若乞食补纳衣乃至坐禅人面骂云汝是阿兰若等喻骂云汝似阿兰若等自比骂云我非阿兰若等比丘尼波逸提余三众突吉罗不犯者相利故说为法为律为教授故说为亲厚故说或戏笑说失口说独说梦说误说五分律云毁呰余四众突吉罗比丘尼毁呰比丘比丘尼波逸提毁呰余三众突吉罗三两舌戒此是性罪大乘同制若比丘两舌语者波逸提缘六群传彼此屏语遂至众中未有鬬事而生鬬巳有鬬事而不灭故制相了了不了了同上比丘尼等同上不犯者破恶知识恶伴党非法非律羯磨无义无利数数语等X附官处言人者突吉罗十诵律云若白衣于寺中欲作恶事侵恼比丘应苦切语令其折伏若不折伏不应直向王言先语是恶人知识次语王夫人及王子大臣等若是人舍恶便止莫令得事四与妇女同室宿戒大乘同学若比丘与妇女同室宿者波逸提缘阿那律从舍卫国向萨拘罗国路至无比丘住处村闻一婬女家常安止宾客即往寄宿门下时有诸长者亦来投宿坐相逼近婬女愍念尊者令入舍内尊者结加趺坐系念在前婬女于初夜来求作夫默然不答亦不观视到后夜婬女复脱衣来前捉之尊者涌身空中婬女惭愧着衣合掌忏悔至三尊者下在本处说微妙法婬女得法眼净受三归五戒为优婆夷次日尊者受其供养说法而去还僧伽蓝向众僧说少欲者讥嫌白佛结戒释室者有四周墙壁障上有覆或前厰而无壁或虽有覆而不徧或虽覆徧而有开处相比丘及妇女或先后到或俱至若欹卧随脇着地波逸提随转侧波逸提与鬼畜女及黄门二根人同室宿突吉罗昼日妇女立比丘卧突吉罗比丘尼波逸提余三众突吉罗不犯者不知有妇女屋缺覆障若行若坐病卧捉缚五分律云若同覆异隔若大会说法若母姊妹近亲疾患有有X知男子自伴不卧皆不犯律摄云若天龙女可见形者及傍生女同处宿咸得恶作小傍生女不堪行婬者不犯若有父母夫主等守护者同宿无犯五同未受大戒人三宿戒大乘比丘同学若比丘举未受大戒人共宿过二宿至三宿波逸提缘六群与诸长者共在讲堂止宿一比丘散心睡眠转侧露形有比丘以衣覆之复更转侧露形如是至三长者讥嫌调弄故制后佛在拘睒毗国诸比丘以罗云未受大戒遣出罗云往厕止宿世尊知之诣厕引入自房共止一宿明日集比丘告言汝等无慈心乃驱出小儿自今听比丘与未受大戒人共二宿若至三宿明相未出时应起避去若至第四宿应自去或使彼去相犯不犯同上比丘尼波逸提僧祇律云若与未受具人同屋宿当以缦障若齐项若齐掖缦下至地不得容猫子过十诵律云有病比丘使沙弥供给虽卧无犯是中有不病比丘不应卧根本律云若安居后有恶比丘来入寺中师主应与求寂同房宿至夏终勿致疑惑夏罢巳能驱者可摈斥之不可摈者应将求寂别诣余寺如在行路虽过二宿通夜应眠勿生疑惑附根本目得迦云不合与俗人求寂授学人别在人等同坐必有难缘无犯X六与未受戒人共诵戒大乘比丘同学若比丘与未受戒人共诵者波逸提戒因缘经云若比丘向未受戒者说一句戒法波逸提缘六群与诸长者共在讲堂诵佛经语声高大如婆罗门诵书声乱诸坐禅者故制释未受戒人者除比丘比丘尼余者是僧祇律云虽比丘尼受具戒亦不得教若授弟子经应教言待我诵断汝当诵若不受语者不复得教五分律云并诵者俱时诵或授声未绝彼巳诵或彼诵未竟此复授相师不教言我说竟汝可说者突吉罗比丘尼波逸提不犯者我说竟汝说若二人同业同诵等善见律云佛涅槃后迦叶为上座五百阿罗汉所集三藏若共未受具人同诵波逸提若法师所撰文字共同诵者不犯七向外人说他粗罪戒大乘同制义疏云说过者有两一陷没心欲令前人失名利等二治罚心欲令前人被系缚等此二心皆是业主必犯重戒若奖劝心说及被差说罪皆不犯又犯七逆十重前人失戒失戒后说但犯轻垢若比丘知他有粗恶罪向未受大戒人说除僧羯磨波逸提缘佛在耆阇崛山时有行波利婆沙摩那埵比X丘在下行坐六群语诸白衣此等犯如是事故罚在下行坐有过比丘闻之惭愧余比丘亦惭愧白佛结戒后舍利弗为僧所差在王众人民众中说调达过生畏慎心佛言僧差无犯释粗恶者波罗夷僧残僧者一羯磨一说戒相若说了了波逸提不了了突吉罗除粗罪以余罪向未受戒人说突吉罗自犯粗罪向未受戒人说突吉罗除比丘比丘尼以余人粗罪向未受戒人说突吉罗比丘尼波逸提余三众突吉罗不犯者白衣先巳闻此粗罪等僧祇律云比丘尼虽受具戒亦不得向说根本律云若于不知俗家作不知想疑向彼说得堕罪若于知俗家作不知想疑向彼说得恶作不犯者于不知俗家作先知想等五分律云教向甲说而向乙说教说此罪而说彼罪皆波逸提十诵律云若羯磨此比丘作说罪人余比丘说者突吉罗若令向此人说此处说向余人余处说者突吉罗若僧作随意随时随处说罪羯磨者说无犯萨婆多论云宁破塔坏像不向未受具人说比丘过若说过罪则破法身故若说二篇罪名波逸提说罪事突吉罗辩问五分教向甲说而向乙说等皆波逸提十诵向余人余处说仅突吉罗此复何从答既被僧差则所向虽或失当似宜从十诵结轻然设以恶心欲令陷没故向乙说复宜从五分结重也X八向外人说证法戒大乘同学若比丘向未受戒人说过人法言我见是我知是实者波逸提缘起自婆裘园比丘故制如初篇中广说相了了波逸提不了了突吉罗向鬼畜说突吉罗向受大戒非同意者说突吉罗比丘尼波逸提余三众突吉罗不犯如初篇中说五分律云受大戒人不问而向说语语突吉罗不犯者泥洹时说十诵律云实是阿罗汉乃至得阿那般那念向他说波逸提实好持戒向他说突吉罗天来等波逸提土鬼来突吉罗律摄云对俗人现神通得恶作罪不犯者为显圣教现希有事或欲令彼所化有情心调伏故虽说无罪萨婆多论云为名利故言我清净持戒实诵三藏随所诵经随所解义随能问答向人说者尽突吉罗摩得勒伽云向狂人散乱心人重病人说突吉罗九与女人过说法戒此是遮罪大乘同学护讥嫌故必若不起讥嫌随机广略无犯若比丘与女人说法过五六语除有知男子波逸提缘迦留陀夷乞食到长者家在姑前与儿妇耳语说法姑见生疑故制是后比丘不敢为女人说法乃更结此戒文释五语者色无我乃至识无我六语者眼无常乃至意无常有知男子者解粗恶不粗恶事律X摄云五六相应所有言语名五六语相比丘尼波逸提余三众突吉罗不犯者有知男子前过五六语说若无有知男子前授五戒说五戒法授八关斋说八关斋法说八圣道十不善法十善法及女人问义应答若不解应广说五分律云为女人说五六语竟语言法正齐此从坐起去更有因缘还复来坐为说不犯若说五六语竟更有女人来为后女人说如是相续为无量女人说皆不犯若自诵经女人来听若女人问义要使得解过五六语皆不犯萨婆多论云女谓能受婬欲者若未堪任作婬欲者突吉罗十掘地戒此是遮罪大乘比丘同学若比丘自手掘地若教人掘者波逸提缘六群为佛修治讲堂周匝自掘地长者讥嫌断他命根故制乃更教人掘长者复讥嫌佛更结戒释地者巳掘地未掘地若巳掘地经四月被雨渍还如本十诵律云地有二种生地不生地多雨国土八月地生少雨国土四月地生除是名不生地律摄云生地者谓未曾掘若曾经掘被天雨湿或余水霑时经三月是名生地若无雨湿及水霑润时经六月亦名生地异此非生相若用锄或以䦆斵或以椎打或以鎌刀剌刀X乃至指爪掐伤地打橛入地地上然火一切波逸提若不教言知是看是突吉罗比丘尼波逸提不犯者若语言知是看是若曳材木曳竹若篱倒地扶正若反塼石取牛屎取崩岸土若取鼠壤土若除经行处土若除屋内土若往来经行若扫地若杖筑地若不故掘僧祇律云若河边坎上以脚蹋堕蹋蹋波逸提坎岸边行土崩无罪若营事比丘多有塔物僧物欲藏地中若在露处生地不得自掘当使净人知若在覆处死地得自掘藏钉栓拔𣐍亦尔若死土被雨巳不得自取使净人取尽雨所洽际然后自取无罪掘地波逸提半沙越毗尼罪纯沙无罪石姜石粪灰亦如是十诵律云掘不生地一一掘突吉罗掘生地一一掘波逸提手画地乃至没芥子一一画突吉罗若比丘作师匠欲新起佛图僧坊画地作模不犯余比丘画者犯罪若生金银等鑛处若雌黄赭土白墡处生石处黑石处沙处盐处掘者不犯根本律云掘生地波逸底迦非生地恶作罪钉橛波逸底迦拔橛恶作罪若营作苾刍欲定基时得好星候吉辰无有净人应自以橛钉地记疆界深四指者无犯五分律云余三众无事掘地突吉罗若取燥土不犯十一坏鬼神村戒此是遮罪大乘比丘同学若比丘坏鬼神村波逸提X缘有一旷野比丘修治屋舍自斫树木故制释鬼者非人是村者一切草木是相若自断自炒自煑教他断炒煑尽波逸提打橛着树上以火着生草木上断多分生草木尽波逸提断半干半生草木突吉罗比丘尼波逸提不犯者言知是看是断枯干草木及一切误断五分律云若比丘一一所须语净人言汝知是若不解复语言汝看是若不解复语言与我是若自伐鬼村若使人言伐是波逸提生草生草想疑皆波逸提干草生草想疑皆突吉罗干草干草想生草干草想不犯余三众无故杀生草木突吉罗若为火烧若折若斫知必不生不犯诸比丘住处庭中生草听使净人知萨婆多论云有三戒大利益佛法不得担不杀草木不掘地若不制三戒国王当使比丘作役三众是净人故不犯不得上树取果摇树取果摩得勒伽云以灰土沙覆生草突吉罗语余人言取是果我欲食突吉罗生果未净全咽突吉罗取木耳突吉罗打熟果落突吉罗打生果落波逸提善见律云木倒笮比丘而不死虽手中有刀斧等宁守死不斫木掘土以脱命何以故掘土斫木得堕罪智慧人宁守戒而死不犯戒而生若人放火来烧寺为护住处得刬草掘土以断火不犯树有二种一水生二陆生莲华浮萍水生若水中翻覆突吉罗若离水波逸提若X须华果得攀树枝下使净人取不犯不得令枝折若树高净人不及比丘得抱净人取不犯若树押人比丘得斫树掘地以救其命不犯僧祇律云有国土作谷聚畏非人偷以灰火烧上作识即此为净如摩摩帝有仓谷未净畏年少比丘不知法使净人火净至仓谷尽比丘恒得语言舂去不犯根本律云凡授事人为营作故将伐树时于七八日前在彼树下设诸祭食诵经呪愿说十善道赞叹善业复应告言若于此树旧住天神应别求居止此树今为三宝有所营作过七八日巳当斩伐之若伐树时有异相现者应为赞叹施舍功德说悭贪过若仍现异相即不应伐若无别相应可伐之证根本杂事云得叉尸罗国有医罗钵龙王化身为摩纳婆形持满箧金徧游诸处说偈问言何处王为上于染而染着无染而有染何者是愚夫何处愚者忧何处智者喜谁和合别离说名为安乐若有解者即以金箧供养然无有人能解释者渐行至婆罗尼斯国复如是唱有人报言有上智人住阿兰若名那剌陀当解斯义未几那刺陀至龙以偈问彼闻记忆告言十二年后当为汝释龙言时太长久渐求减至七日时那剌陀即往告五苾刍苾刍答言汝可问佛即诣鹿林礼足而坐佛X为说法证预流果愿求出家佛言先为摩纳婆解释颂义然后出家应如是答第六王为上染处即生着无染而起染说此是愚夫愚者于此忧智人于此喜爱处能别离此则名安乐彼若不解更为说颂若人闻妙语解巳修胜定若闻不了义彼人由放逸彼若更疑汝可对彼以爪截叶若问世尊出世报言巳出若问何处报言在施鹿林时那剌陀受佛教巳至彼龙所具答如上彼龙化作转轮圣王往世尊所佛言汝愚痴人于迦摄波佛时受佛禁戒不能护持感此下劣长寿龙身今者何故还起诈心汝今可复本形龙言世尊我是龙身多诸怨恶恐有众生共相损害佛勅金刚手为之守护龙王别至一处遂复本形身有七头头尾相去有二百驿一一头上各生一医罗大树被风摇动脓血皆流霑污形骸臭秽可恶当有绳蛆诸虫徧其身上昼夜唼食是时龙王即以本身诣世尊所礼足却住白言唯愿世尊为我授记当于何日舍此龙身佛言当来人寿八万岁时有佛出世号曰慈氏为汝授记当免龙身龙王悲哭诸头眼中一时泪出成十四河驶流惊注佛令裁止勿致损国顶礼佛足忽然不现大众问其往因佛言迦摄佛时此龙于佛法中出家修行善闲三藏具习定门经行医罗树下以自策励树叶打额即便忍受后时系心疲倦从定而起策念经行叶还打头极痛X发瞋怒心即以两手折其树叶投地作如是语迦摄波佛无情物上见何过咎而制学处令受斯苦由彼勐毒瞋心毁戒命终堕此龙中附五分律云不得为鬼神及外道师作塔巳作者不听坏根本尼陀那云于天神处不应供养亦勿欺凌十二异语恼他戒此是性罪大乘同学若比丘故作异语恼他者波逸提缘阐陀犯罪诸比丘问之即以余事报言汝向谁语为说何事为论何理为语我为语谁耶是谁犯罪罪由何生我不见罪云何言我有罪诸比丘讥嫌白佛佛令僧为作余语白乃结戒云若比丘余语者波逸提阐陀因不作余语便触恼众僧唤来不来不唤来便来应起不起不应起便起应语不语不应语便语佛更令僧作触恼白而结此戒相僧未作余语白而余语突吉罗若作白巳而余语波逸提僧未作触恼白而唤来不来等尽突吉罗若作白巳而触恼尽波逸提若上座唤来不来突吉罗比丘尼波逸提余三众突吉罗不犯者重听不解或前语有参差故似余语前人作非法事或一坐食有病难等故似触恼根本律云若苾刍见猎人逐麞鹿等入寺内彼问颇见有鹿从此过不不应答言见若是寒时报言可入温室向火若是热时报言可入凉室饮水若彼云我不疲X倦我问走鹿应先自观指甲报言我见指甲若更问者应观太虗报言我见太虗若彼云我不问指甲及太虗然问可杀有情于此过不即应徧观四方作如是念于胜义谛一切诸行本无有情报言我不见有情此皆无犯若余问时不如实答皆得堕罪附不恭敬戒余部皆有此戒大意与前戒同也十诵律云若比丘不恭敬者波逸提阐那于上座说法律时作异语答难故制僧当为记不恭敬事白四羯磨若未记前语令莫作答言不作而实作或答言当作而实作皆突吉罗若僧记不恭敬后语令莫作答言不作而实作或答言当作而实作皆波逸提五分律云轻三师及戒一一波逸提轻余比丘突吉罗乃至师令扫地而不扫教顺扫而逆扫皆突吉罗比丘尼亦如是余三众突吉罗律摄云不敬僧伽得堕罪不敬别人得恶作罪五种教勅不得亏违一国王二如来大师三众中上座四阿遮利耶五邬波駄耶辩国王教勅谓国家常法也比丘不得干国宪故若非理勅令朝拜作役等所不应从藏中有集沙门不应拜俗等事六卷比丘不可不看也又除如来大师若二师上座有非法教亦不应从四分律云不应在和尚和尚等阿阇梨阿阇梨等前通肩披衣着革屣有所取与除在白衣X舍不犯又道行及日入时得着革屣又见二师上座应起迎除一坐食或作余食法不食或病应作是语大德忍我有如是因缘不起重治毗尼事义集要卷第六音义繀苏对切箸丝于筟车五法人受调达破僧五法着舍勒内衣短裙也阿那律或云阿㝹楼䭾阿那律陀阿泥卢豆阿泥律陀此翻无灭亦翻如意亦翻无贫过去饥世曾以稗饭施辟支佛九十一劫于天人中受如意乐无所贫乏至今果报犹不灭也佛之堂弟天眼第一䦆丘缚切大鉏也斵音捉鎌音廉钩刀亦名锲子爪侧绞切掐苦洽切赭音者赤土墡上演切白土笮音责压也押音鸭按也亦压也X得叉尸罗未见翻译医罗钵亦云伊罗䟦罗伊罗树名此翻臭气䟦罗此翻极由此龙王往昔损此树叶故致头上生此臭树摩纳婆此翻儒童婆罗尼斯旧云波罗柰河名也去河不远造立王城或翻为江遶城那剌陀未见翻译驶音使又去声马行疾也重治毗尼事义集要X卍XXX重治毗尼事义集要卷第七古吴蕅益沙门智旭彚释十三嫌骂戒此是性罪大乘同制若比丘嫌骂波逸提缘沓婆摩罗子知僧卧具及差僧食慈地比丘于眼见耳不闻处言其有爱恚怖痴故制后更于耳闻眼不见处言其有爱恚怖痴乃更结戒相若面见讥嫌若背面骂了了波逸提不了了突吉罗比丘尼波逸提余三众突吉罗不犯者其人实有是事恐后有悔语令如法发露及戏笑说独说梦说错说善见律云讥嫌被僧差人波逸提嫌余人突吉罗X十四敷僧卧具不举戒此是遮罪大乘同制若比丘取僧绳牀木牀若卧具坐褥露地敷若教人敷去时不自举不教人举波逸提缘舍卫城有长者饭僧十七群比丘取僧坐具在露地敷而经行望食时到时到巳不收摄便赴食僧坐具为风尘土坌虫鸟啄坏污秽不净故制释绳牀木牀各有五种旋脚直脚曲脚入陛无脚相初出门波逸提一足在门外一足在门内欲去而不去还悔一切突吉罗若二人共一牀下座应收而去下座谓上座当收而上座不收下座犯波逸提复以非威仪犯突吉罗上座谓下座当收而下座不收上座犯波逸提若二人不前后俱不收二俱波逸提若余空绳牀木牀踞牀几浴牀或卧具表里或地敷绳索毳纻放在露地不收便去突吉罗敷僧卧具在露地不收而入房坐思惟突吉罗比丘尼波逸提余三众突吉罗善见律云他人私物不举突吉罗萨婆多论云好持戒大沙弥亦得付嘱之摩得勒伽云自卧具不举不使人举突吉罗十诵律云诸比丘食竟有诸白衣即坐僧卧具牀上应待白衣食竟若有病者不能久待应去随见者应举若失户钩户钥无举处若八难中一一难起不举无犯律摄云有五种人不堪嘱授谓无惭愧有讐隙年衰老身带病未X圆人忆而不举得本罪若忘念者但得恶作凡是僧伽所有衣服不将余物儭替不合受用其所替物亦非疎破若僧敷具有破穿处应须缝补若断坏者应为连接若不堪修补者用充灯炷或为拂帚或斩和泥用涂墙壁填孔隙令施福增凡听法时不应与苾刍尼及俗人求寂授学人相近而坐有难缘者非犯无夏者不应共三夏者同座一夏者不得与四夏者同座二夏以去得共大三夏者同座若白衣舍处所迮时虽邬波䭾耶同座非犯不应一牀二人同卧有惭愧者无犯若在行途得大帔中间衣隔同卧非犯若有施主以衣布地延请法众愿为蹈者或宝庄饰师子座上以俗人衣敷设应生愍念作无常想蹈坐非犯若施主借僧褥席应与事了应令送归有污应洗若火烧寺先出自巳衣钵次出常住赀财令无力人一处看守其火若盛不应辄入大水来漂亦应准此十五僧房不举卧具戒此是遮罪大乘同制若比丘于僧房中敷僧卧具若自敷若教人敷若坐若卧去时不自举不教人举波逸提缘佛在祇桓有客比丘语旧住我在边僧房中敷卧具宿后不语旧住便去僧卧具烂坏虫啮旧住久不见客比丘到房看之见巳讥嫌白佛结戒相出界外波逸提一脚在界外等突吉罗比丘尼波逸提余三众突吉罗不犯者时还不久及诸X难缘等十六强夺止宿戒此是性罪大乘同学若比丘知先比丘住处后来强于中间敷卧具止宿念言彼若嫌迮者自当避我去作如是因缘非余非威仪波逸提缘六羣与十七羣道路行至无比丘住处十七羣语六羣言汝是我等上座应先求住处六羣报言汝等自去我不求住处十七羣即往求住处自敷卧具止宿六羣乃往语言汝等起当以大小次第止十七羣不允即强敷卧具十七羣高声言诸尊莫尔少欲比丘闻而讥嫌白佛结戒于是比丘不知先住处非先住处后乃知是先住处或有波逸提忏者或有畏慎者佛言不知无犯释中间者若头边若脚边若两脇边相比丘尼波逸提余三众突吉罗不犯者宽广不相妨碍若有亲旧教若病倒系缚等僧祇律云若住处少一比丘当一柱间敷牀褥尼师坛覆上巳向二师或礼拜问讯或受诵去后比丘来却先尼师坛自敷尼师坛而坐作细声呗先住比丘来见巳作是念谁能断他法即持尼师坛去是后比丘波逸提罪坐禅病亦如是若复来眠他牀是上座者应语言长老不知世尊制戒那若眠比丘是下座者应诃责汝不善不知戒相云何后来眠他牀上若比丘在他处经行者见先比丘来应避X去若夜眠时虽振动寱语不作扰乱意无罪十诵律云能敷者波逸提不能敷者突吉罗若为恼他故闭户开户闭向开向然火灭火然灯灭灯梵呗读经说法问难随他不喜事作一一波逸提十七牵他出房戒大乘同制若比丘瞋他比丘不喜僧房舍中若自牵出教他牵出波逸提缘亦起自六羣牵十七羣出故制相随所牵多少随出户多少一一波逸提若持他物着户外及闭他着户外尽突吉罗比丘尼波逸提余三众突吉罗不犯者无恚心随次第出若遣共宿至三夜未受戒人出若破戒破见乃至应摈等五分律云若将其所不喜人来共房住欲令自出若出若不出皆突吉罗牵余四众出突吉罗尼牵比丘比丘尼出波逸提牵余三众出突吉罗若牵无惭愧人若欲降伏弟子而牵出者不犯律摄云舍欲崩倒牵出病人不犯若有苾刍是鬬诤者戒见轨式多有亏违如此之人瞋而曳出若无善心亦得恶作若于非僧房处曳出清净苾刍得恶作罪若破戒人大众应共驱出若倚门若抱柱咸应斫去并推出之事殄息后所斫截处僧应修补或门徒等冀其惩恶牵出房时无犯然不应令出其住处若无破戒罪但难共语者应为曳缰法而折伏之仍遣智人就彼开谏令其息恶而X来忏谢若于住处龙蛇忽至应弹指语曰贤首汝应远去勿恼苾刍若告巳不去者应持软物而羂去之勿以毛绳等系勿令伤损于草丛处安详解放待入穴巳然后舍去若弃蚤蝨等应于故布帛上观时冷热而安置之此若无者应安壁隙柱孔任其自活僧祇律云若骆驼牛马在塔寺中畏污坏塔寺驱出者无罪十八重阁坐脱脚牀戒大乘同学若比丘若房若重阁上脱脚绳牀木牀若坐若卧波逸提缘有比丘住重阁上坐脱脚牀坐不安详牀脚下脱打在下比丘身伤血出故制释重阁者立头不至上者是相除脱脚牀巳若在独坐牀或一板牀或浴牀一切突吉罗比丘尼逸波提余三众突吉罗不犯者坐旋脚直脚曲脚无脚牀及阁有板覆等僧祇律云阁下无人坐无犯萨婆多论云凡坐卧法一切安详不审详者必有所伤兼坏威仪十九虫水浇泥草戒此是性罪大乘同制若比丘知水有虫若自浇泥若草若教人浇者波逸提缘阐陀起大屋以虫水和泥教人和诸长者见而嫌责故制相比丘尼波逸提余三众突吉罗不犯者不知X有虫若虫大以手触水令去若漉水洒地五分律云有虫水者囊漉所得肉眼所见若有虫有虫想疑皆波逸提无虫有虫想疑皆突吉罗用有内外内用者饮食之属外用者浇灌浣濯洗浴之属十诵律云随虫死一一波逸提僧祗律云若比丘营作房舍须水若池若河若井漉取满器看无虫然后用若故有虫当重囊漉谛观之若故有虫至三重若故有虫当更作井如前谛观若故有虫当舍所营事至余处去虫生无常或先无今有或今有后无是故比丘日日谛观无虫便用萨婆多论云若三重作漉囊故有虫者此处不应住二十覆房过三节戒此是遮罪大乘同学若比丘作大房舍户扉窻牖及余庄饰具指授覆苫齐二三节若过波逸提缘阐陀起大房覆有余草复更重覆三犹不止屋便摧破诸居士见而嫌责故制相比丘尼波逸提余三众突吉罗五分律云若至第四重若草若瓦若板覆一一波逸提方便及烧斫时皆突吉罗根本律云若是熟砖及以石木或可施主欲得疾成虽过重数并皆无犯二十一自往教尼戒此是遮罪大乘比丘同学必若观机知有大益不犯然在末法尤宜慎重若比丘僧不差教戒比丘尼者波逸提缘佛在祇洹大爱道请佛听诸比丘与尼教戒X说法佛勅阿难随次差上座往时般陀尊者当往而所诵惟一偈三说巳三入第四禅诸罗汉尼皆大欢喜六羣尼调戏讥嫌于是尊者现通而去时六羣比丘自往教戒不说正法惟说一切世论乃至笑儛跛行等六羣尼大欢喜大爱道白佛佛制僧中差教授尼人白二羯磨于是六羣即出界外更互相差大爱道重白佛佛制成就十法然后得教授尼戒律具足多闻诵二部戒利决断无疑善能说法族姓出家颜貌端正尼众见便欢喜堪任与尼众说法劝令欢喜不为佛出家而被法服犯重法满二十岁若过如此等可与尼教戒遂结此戒根本律云具七法者众应差教授尼一持戒二多闻三住耆宿位四善都城语五不曾以身污尼六于八他胜法善能分别七于八尊重法能善解释释教授者八不可违法百腊比丘尼见初受戒比丘当迎逆问讯礼拜请坐不得骂詈诃谤比丘不得举比丘罪及遮他觅罪遮说戒遮自恣从众僧求授大戒若犯僧残应在二部僧中半月行摩那埵于半月当从僧中求教授人不应在无比丘处夏安居安居竟应比丘僧中求三事自恣见闻疑如此八事应尊重恭敬赞叹尽形寿不应违相非教授日往说八不可违法突吉罗若僧差X往应尅时到尼亦尅时迎尅时不到突吉罗僧祇律云教诫尼不得从日没至明相未出不得深猥处不得露现处当在不深不露处若讲堂若树下不得十四日十五日月一日二日三日应从四日至十三日往教诫不得教诫不和合尼众到巳应问尼僧和合不若言和合应遣使唿来若不得来者应与教诫欲不得偏教诫不得长语教诫五分律云若不差教诫尼语语波逸提教诫余二女众突吉罗善见律云若不说八敬先说余法突吉罗十诵律云比丘应诵尼戒莫令忘失何以故诸女人喜忘智慧散乱我泥洹后诸尼当从大僧问戒法附五分律云若比丘僧不差为教授故入比丘尼住处除因缘波逸提因缘者比丘尼病是名因缘若僧不差为教授故入尼住处随入多少步步波逸提若一脚入门突吉罗二十二教尼至暮戒大乘同学若比丘为僧差教授比丘尼乃至日暮者波逸提缘难陀好音声为尼说法听者乐闻遂至日暮尼出祇洹入城城门巳闭即依城壍中宿晨旦在前入城诸长者谤为与比丘宿故制相除教授若受经诵经等事至日暮突吉罗为余妇女受经等至日暮突吉罗不犯者船济处说X法尼听共贾客行夜说法尼听若至尼寺中说法若说戒日来请教诫人值说法便听律摄云虽在时中若诸尼立而不坐或营务纷扰未息或时有拘碍而为说者亦名非时日暮日暮想等六句二重二轻二无犯若通夜说法或寺门相近或城门不闭或同在城中或尼众在白衣舍此皆无犯其教授尼人一被差巳尽寿教授不须差二十三讥论教尼戒大乘同学若比丘语诸比丘作如是语比丘为饮食故教授比丘尼者波逸提缘尼闻教授师来半由旬迎安处房舍办饮食洗浴处六群不为僧差心生嫉妬作如是言故制相说而了了波逸提不了了突吉罗余四众突吉罗不犯者其事实尔乃至梦说错说等五分律云若言为供养故教诫比丘及余三众突吉罗若言比丘行十二头陀行坐禅诵经作诸功德皆为供养利故语语突吉罗二十四与非亲里尼衣戒大乘不同学然在未法应须审慎若比丘与非亲里比丘尼衣除贸易波逸提缘舍卫城有一乞食比丘威仪具足时有尼见便生善心数请彼比丘比丘不受异时众僧分衣物此比丘持衣分出祇桓门见此尼来即以与之意彼不受尼辄便受比丘数数同人嫌责故制X相余四众突吉罗五分律云若与破戒邪见亲里尼衣突吉罗根本律云若亲亲想非亲亲想与衣无犯若见遭难无衣服者与之或因受戒而施无犯萨婆多论云与余二女众衣同犯二十五与非亲里尼作衣戒大乘同学若比丘与非亲里比丘尼作衣者波逸提缘迦留陀夷为一尼作衣乃作男女行欲像襞衣与之语令不得披看亦莫示人若白时到当着此衣在尼僧后行尼如其教诸居士见而讥笑大爱道问知其故诸尼白诸比丘转白世尊结戒相余四众突吉罗五分律云取衣时突吉罗割截时染时皆波逸提缝时针针波逸提二十六与尼屏坐戒大乘同学若比丘与比丘尼在屏处坐者波逸提缘迦留陀夷至偷兰难陀所在门外共一处坐居士讥嫌故制释屏处如不定法中说相盲不聋聋不盲突吉罗余四众突吉罗不犯者有伴若行过卒倒地等五分律云与余二女众屏处坐亦波逸提律摄云设余威仪亦皆同犯二十七与尼同行戒此是遮罪大乘同学若比丘与比丘尼期同一道行从一村乃至一村除异时波逸提异时者与估客行若疑畏怖时是谓异X时缘六羣与六羣尼人间游行居士嫌之故制于是道路卒相遇者畏慎不敢共行佛言不期无犯又众比丘及比丘尼从舍卫国至毗舍离以不得同行诸尼在后为贼所劫故更开异时释十诵律云疑有二种一疑失衣钵二疑失粮食若有疑者尼之衣食比丘应取持去至安隐处应还语言姊妹汝等随意不得共行相若与尼期行乃至村间分齐处随众多少界多少一一波逸提空处行十里波逸提若减一村减十里若力便欲行尽突吉罗余四众突吉罗不犯者力势所持等僧祇律云若共随车伴行止息发去时唤尼来勿使不及伴波逸提若言去去勿使失伴无罪乃至问路问檀越家亦尔律摄云地行为契后遂乘空现身共期隐形而去皆得恶作乘船亦尔萨婆多论云不期而偶共同道当使相去不闻声处若相闻巳内突吉罗与余二女众期行同犯十诵律云若有王夫人共行不犯附律摄云苾刍有讐隙者不应共行若有因缘须共行时应忏摩巳同去凡涉路时应为法语勿出恶言或为圣默然勿令心散乱若至天神祠庙诵佛伽陀弹指而进苾刍不应供养天神若路次暂止息处或泉池取水之处皆诵伽陀其止宿处X应诵三启汲水绳索亦应持行若有机缘与尼同行尼食苾刍应持食时更相授与有病苾刍应共卑去若人少者尼亦助卑若至村落为觅医药若乞食时令人看物持食来与若尼有病准此应知二十八与尼同船戒大乘同学若丘丘与比丘尼共期同乘一船上水下水除直渡者波逸提缘缘起同前直渡者有众比丘及尼欲度恒水诸尼在后暴雨水涨船未还日巳暮为贼所劫故开相期同船上水下水入船里波逸提一脚上船方便欲入等突吉罗余四众突吉罗不犯者不共期及被系等十诵律云若欲直渡为水漂去不犯二十九尼赞得食戒大乘同制是邪命故若比丘知比丘尼赞叹教化因缘得食食除檀越先有意者波逸提缘舍卫城有一居士请舍利弗目犍连饭食偷兰难陀谤为下贱人赞提婆达等为龙中之龙顷二人至即言龙中之龙巳至居士嫌责偷兰难陀二人食巳还白佛佛乃诃责提婆达等结戒是后比丘不知有劝化无劝化佛言不知无犯又罗阅城有大长者欲待梨师达至供养众僧后梨师达至城有尼往语长者因即设斋梨师达恐犯戒不X受食故更除檀越先有意者释教化者十二头陀行乃至多闻法师持律坐禅也食者从旦至中得食相知尼赞叹得食食咽咽波逸提得余衬体衣灯油等突吉罗余四众突吉罗五分律云以余四众赞叹因缘得食食突吉罗萨婆多论云若不曲赞功德但说布施沙门福德甚大食者无罪三十妇女同行戒大乘同学若比丘与妇女共期同一道行乃至村间波逸提缘有毗舍离女嫁舍卫国人与姑共诤还诣本国时阿那律从舍卫至毗舍离彼妇女欲随行尊者许之夫主追至打尊者几死尊者下道静处加趺入火光三昧夫主待其定起礼拜忏悔尊者为说法而去还告众僧白佛结戒不期无犯因缘如前相犯轻重如前余四众突吉罗根本律云若他遣女人引道或迷于道路女人为指授无犯三十一过受一食施戒大乘同学若比丘施一食处无病比丘应一食若过受者波逸提缘有无住处村居士为比丘作住处常供给饮食止听一食六羣得美好饮食复住第二宿乃至于此数数食居士讥嫌故制后舍利弗于彼处得病恐犯此戒扶病而去病遂增剧故更增无病之X言释十诵律云病者下至竹叶所伤相丘丘尼波逸提余三众突吉罗不犯者有心请留及诸阻难等十诵律云过一宿不食突吉罗余处宿是中食波逸提三十二展转食戒此是遮罪大乘比丘同学若比丘展转食除余时波逸提余时者病时施衣时是谓余时缘有沙㝹婆罗门以五百乘车载满饮食经冬涉夏随逐世尊伺候空缺设供而不得便阿难为其白佛佛听作饼粥供僧时诸居士闻佛听僧食粥及饼皆大欢喜有一少信大臣见佛及僧大得供养生福田想办肥美饮食请僧僧先食浓粥不复能多食大臣嫌之罗阅城少信乐师其事亦尔佛乃结戒于是诸病比丘所请食处无随病食及药若有随病食及药畏慎不敢食佛听病比丘展转食又一居士既请佛僧复有居士亦请佛僧施食及衣比丘畏慎白佛佛听施衣时展转食释浓粥者以草画之不合不得食展转食者请也请有二种若僧次请别请也施衣时如舍堕中说相若今日得多请食应自受一请余者当施于人如是施与言长老我应往彼今布施汝若不舍前请受后请食咽咽波逸提若不舍后请受前请X食咽咽突吉罗不犯者若请与非食或食不足或无请食者或食巳更得食或一处有前食后食十诵律云病比丘若一请处不能饱应受二请若第二处不能饱应受三请若第三处不能饱应受巳渐渐食乃至日中不应受第四请听节日数数食毗尼序云阿难先受他请时忘不忆复同佛受波斯匿王请以食着口乃忆知有二请不与他一请不敢吐食为恭敬佛故又不敢咽食为持戒故佛知阿难心悔告令心念与他便食优波离问佛余人亦得尔不佛言除五人一坐禅人二独处三远行四长病五饥饿时依亲里住余悉不听摩得勒伽云语比丘言就此食当为汝觅衣食食不犯语比丘此间食余处随意食食不犯律摄云若于一舍或在寺中或阿兰若为求肥悦或乐美食而数食者得恶作罪若轻贱心矫诈不食亦得恶作三十三别众食戒此是遮罪大乘比丘同学若比丘别众食除余时波逸提余时者病时作衣时施衣时道行时乘船时大众集时沙门施食时此是时缘提婆达利养断绝与五比丘俱家家乞食故制释别众食者若四人若过四人食者饭麸夫少干饼X鱼肉病者下至脚跛躄作衣施衣时如上道行者下至半由旬乘船亦尔沙门施食者在此沙门释子外诸出家者及从外道出家者是十诵律云大众集者极少八人四旧比丘四客比丘五分律云若于界内别请四人以上名别众食若次请不犯根本律云别众食者谓别别而食律摄云别众者谓不同处食若四苾刍同一界内下至一人不共同食并名别众此言食者谓是正食余食无犯辩按此别众凡有二义一者别为众如四分等所明二者别于众如律摄中所释然则乞食不得四人同行受请必须僧次差往僧中净食要打楗椎请食私房无缘不听圣制昭然不可越矣相无因缘别众食咽咽波逸提有因缘不说者突吉罗比丘尼波逸提十诵律云以二利故遮别众食一者随护檀越以怜愍故二者破诸恶欲比丘力势故若三比丘别共一处食第四人取食分不犯若道行乘船昨日来今日食明日行今日食皆波逸提僧祇律云若三人食一人不食若三圆具一未圆具皆无犯若以食送彼乃至盐一匕与彼众处食皆无犯或施主言伹来入者我皆与食或施主别造房施住我房者我皆与食斯亦无过戒因缘经云若比丘众中不唱私去会者犯堕起自毗舍佉母别请五百僧故制凡欲别请X大德人等必须兼请僧伽乃至众中若有一人随次受请便不名别众也附根本律云有五因缘早请食来在房中食一是客新来二将欲行去三身婴病苦四是看病人五身充知事目得迦云若检校人应于斋食先取自分食之无过三十四过三钵受请戒此是遮罪大乘同学若比丘至白衣家请比丘与饼麸夫少饭若比丘欲须者当二三钵受还至僧伽蓝中应分与余比丘食若比丘无病过两三钵受持还至僧伽蓝中不分与余比丘食者波逸提缘舍卫国大村女嫁郁禅国逸父母家施比丘食其夫唿还因诸比丘尽取其食方更办具其夫巳更取妇又波罗柰城外众商贾车伴共宿有比丘于一信乐商贾处得食展转告余比丘乞令食尽彼方更市粮食诸伴先去道路为贼所劫故制相比丘尼波逸提余三众突吉罗不犯者有病故受乃至彼自送来十诵律云过取波逸提出外见比丘不与者突吉罗根本律云若取他食时过四升半米饭分量巳上皆得堕罪若施主任取多少者无犯律摄云有五处不应乞食谓唱令家婬女家酟酒家王宫内旃陀罗家若知女人性多婬染亦不从乞恐生患故若于非人及外道家过三钵取咸得恶作若即此座过三而食或除X饼麸夫少但将余物或施主欢喜随意将去并皆无犯有三种虗损信施一施主信心施持戒者受巳与犯戒人二信心施正见者受巳与邪见人三过量而受不自噉食乃至长受一掬之食除其施主先有随意如斯三事并名虗损信施当招恶报三十五不作余食法戒是遮罪大乘比丘同学若比丘足食竟或时受请不作余食法而食者波逸提缘世尊赞叹一食法比丘奉行体色枯悴佛听一坐食乃至饱足又听食饭麸夫少等五种食令饱足又听病比丘数数食因弃余食众鸟争鸣又听瞻病人食残食及听取所受食作余食法又听诸比丘从彼处持食还作余食法而食之当作如是余食法言大德我足食巳知是看是此作余食法彼应取少许食巳语言我止汝取食之是名余食法时舍卫国有一贪餮比丘不知足食不足食不知余食不余食得便食之故制释有五种足食知是饭知持来知遮知威仪知舍威仪十诵律云以二利故听受残食法一者看病比丘因缘故二者比丘有因缘食不足故相足食巳舍威仪不作余食法而食咽咽波逸提若巳足食为他作余食法若知他足食巳向之X作余食法若自手捉食作余食法若置地作若使净人作若向净人作若以不好食覆好食上作若受他余食法尽持去皆不成余食法尽突吉罗僧祇律云若作残食时即于钵上碗中作残者正得碗中名作残食钵中食不名作若碗中食汁流入钵中得俱名残食若并两钵求作残前人止食一钵中食者正一钵名作残食若或饼或菜通覆横二钵上者二俱得名作残食余种种器亦尔若比丘足食巳有大檀越持种种饮食至应问有直月维那知事人未足食者从彼作残食若彼巳足食当从上座未足者作若上座羞不能人中作者当合坐举至屏处作若上座巳足食有客比丘来应问彼若未足即向彼作若客巳足食僧应作方便勿破檀越善心或众中有大沙弥将至戒场与受具教作残食法巳然后当食律摄云有五蒲膳尼即可噉食一饭二麦豆饭三麸夫少四肉五饼又五珂伹尼即可嚼食谓根茎叶华果若先食五嚼食及乳酪菜等后食五噉食无犯若先食五噉食更食五嚼食及乳酪菜等名犯应知有五未足之言谓授食时未即须者应报言且待且去且有且待我食且待我尽若兼且言名曰未足若无且声便是遮足若未为足意设作足言亦不成足得恶作罪由言不称法故若得余食作法食者自身乐住施主得福欲作法时洗手受食持就一X未足苾刍或虽巳足未离座者对彼作法彼若自未遮足应取两三口食若自足巳便不合食应以手按而告之言斯是汝物随意食之有五不成作余食法一身在界内对界外人二不相及处三在傍边四在背后五前人离座翻此便成若一人作法设余人食并皆无犯若遮足巳作遮足想疑不作余食法而吞咽者便得堕罪虽未遮足为遮足想疑俱得恶作后二无犯若北方果及天神蕅斯等难得之物或复饥年饮食难得不作余食法食之无犯证毗尼母经云比丘受人施不如法为施所堕堕有二种一者食他人施不如法修道放心纵逸无善可记二者与施转施施不如法因此二处当堕三涂应施者若父母贫苦应先受三归五戒十善然后施与若不贫虽受归戒不中施与复有施处治塔人奉僧人治僧房人计其功劳当酬作价若过分与为施所堕施病者食当作慈心随所宜与之若错误与食为施所堕婴儿牢狱系人怀姙者当以慈心施之勿望出入得报诣僧坊乞者若自有粮不须施之若无粮食施之无咎若比丘不坐禅不诵经不营佛法僧事受人施为施所堕若前人无此三业知而转施与者受者皆为施所堕宁吞铁丸而死不以无戒食人信施若足食巳更强食者不加色力但增其患是故不应无度食也X大般涅槃经云若一切法无常苦无我云何为食起身口意三种恶业若为贪食起三恶业所得财物众皆共言后受苦果无共分者复观一切众生为饮食故身心受苦我当云何于是食中而生贪着复次因于饮食身为增长我今出家受戒修道为欲舍身今贪此食云何当得舍此身耶如是观巳虽复受食犹如旷野食其子肉其心厌恶都不甘乐深观揣食有如是过次观触食如被剥牛为无量虫之所啑食次观思食如大火聚识食犹如三百䂎矛若有比丘乞食预作是念愿得好者愿必多得亦愿速得不名于食得厌离想所修善法日夜衰耗不善之法惭当增长若欲乞食先当愿言令诸乞者悉得饱满其施食者得无量福我若得食为疗毒身修习善法利益众生作是愿时所修善法日夜增长不善之法惭当消灭三十六使他犯余食法戒大乘比丘同学若比丘知他比丘足食巳若受请不作余食法殷勤请与食长老取是食以是因缘非余欲使他犯波逸提缘贪餮比丘为他所诃心怀恚恨故令他犯故制相若彼受食咽咽二俱波逸提若彼不食与者突吉罗想疑等同上不犯者不知巳足食不令他犯X三十七非时食戒大乘同学若比丘非时受食食者波逸提缘迦留陀夷日暮乞食一姙妇持食出门值天雷电暂见其面怖称是鬼即便堕身恚言沙门释子宁自破腹不应夜乞食故制根本律云十七众入城乞食闻女人作可愧耻语即忍饥不复巡家有诸俗侣在园游䜩日时巳过持与饱食邬波难陀问之答曰午前不得中后不䬸岂我忍饥而取命过佛闻诃责而制学处释时者明相出至日中非时者日中至明相未出相比丘尼波逸提余三众突吉罗不犯者噉黑石蜜病服吐下药煑麦不令皮破漉汁饮之若喉中哯出还咽根本律云非时非时想疑皆堕罪时非时想疑皆恶作罪时时想非时时想不犯证舍利弗问经云舍利弗复白佛言世尊有诸檀越造僧伽蓝厚置资给供来世僧有似出家人非时就典食者索食与者食者得何等罪其本檀越得何等福佛言非时食者是破戒人是犯盗人非时与者亦破戒人亦犯盗人盗檀越物非施主意施主无福以失物故但有发心置立之善舍利弗言时受时食食不尽者非时复食或有时受至非时食复得福不佛言时食净者是即福田是即出家是即僧伽是即天人良友是即天人导师其X不净者犹为破戒劫盗饿鬼为罪窟宅非时索者以时非时非时輙与是典食者是名退道恶魔名三恶道破器癞病人坏善果故诸婆罗门不非时食外道梵志亦不邪食况我弟子知法行法而当尔耶凡如此者非我弟子非法之人盗与盗受一团一撮片盐片酢死堕燋肠地狱吞热铁丸从地狱出生猪狗中食诸不净又生恶鸟人怪其声后生饿鬼还伽蓝中处都圊内噉食粪秽并百千万岁更生人中贫穷下贱所可言说人不信用不如盗一人物其罪尚轻割夺多人福田故断出世道故附根本尼陀那云有病苾刍医令以水和麸夫少非时可食佛言有无齿牛食麦后时便出其粒仍全用此为麸夫少非时应服服犹不瘥用生麦麸夫少多将水搅以物泸之然后应服服犹不瘥佛言医人处方令服麸夫少饮若稠若团随意应服凡所有事我为病人非时开者于病瘥后咸不应作百一羯磨云有五种果若时非时若病无病并随意食一诃梨勒此云天主持来二毗醯勒三菴摩勒即岭南余甘子形似梹榔食之除风四末粟者即胡椒五毕茇利即蒟酱删补羯磨云有渴病因缘许受非时浆谓果浆蜜浆等澄如水色以水渧净受之有风热病因缘许受五种七日药有诸病因缘听受尽形寿药谓一切咸苦酸辛不任食者如姜椒之X类乃至白术散丸汤膏之类若非时浆不得留至明日若七日药不得畜至八日南海寄归云牙中食在舌上腻存未将净水重漱巳来涎唾必须外弃若日时过更犯非时观水观时是曰律师重治毗尼事义集要卷第七音义迮音摘迫也苫诗廉切草覆屋也般陀亦云娑伽陀此翻继道亦翻小路边生八他胜法尼有八弃罪于婬盗杀妄外更加触八覆随四戒具如尼戒中广明泥洹即涅槃此翻灭度卑音忌亦音其举也俗作舁读如异并讹优波离或云邬波离此翻上首以其持律为众纲纪或翻近执佛为太子时彼为亲近执事之臣餮音帖贪食也维那梵云羯磨陀那此翻事知亦翻悦众维那二字华梵双举维是纲维华言也那是梵语略去羯磨陀三字也北方果北俱卢州自然粳等天神蕅阿耨达池中之蕅也揣食即抟食亦名段食有形段故X触食前六识相应之触心所对前境生喜乐如观剧戏终日不食而自饱等又凉援诸触能滋养身思食第六识相应之思心所于可意境而生希望意思资润诸根增长又思想饮食令人不死如小儿视梁上悬袋及望梅止渴等识食第八识执持之相由前三食势分所资令此识增胜能持诸根大种故又第七识执第八识为自内我此是三界生因名之为食若入灭受想定令第七识染分心心所灭不复执第八识为我便于三界不得久住故知识是食也若约六道分别者人畜具四食段食显胜鬼神欲天除段食则具三食触食显胜禅天除段触二食则具二食思食显胜无想四空并无间狱除段触思三食唯依识食而住啑作答切啮也䂎作管切音缵鋋也鋋音禅小矛也矛音谋兵器如鋋而有三廉十七众即十七羣童子最大者年十七最小者年十二共求出家因唿为十七羣比丘邬波难陀即䟦难陀也哯以浅切音衍圊音清溷也厕也至秽之处宜常修治使清洁也X蒟音举果也似王瓜蔓生子长大苗为留藤实似桑椹皮黑肉白食之辛香今岭南人取其叶合摈榔食之重治毗尼事义集要X卍XXX重治毗尼事义集要卷第八古吴蕅益沙门智旭彚释三十八残宿食戒此是遮罪大乘比丘同学若比丘残宿食而食者波逸提缘尊者迦罗常坐禅思惟时城中乞食易得迦罗作是念何为日日乞食疲苦宁可食先得者后得食当持还即如所念为之诸比丘于食时不见迦罗疑是命终远行等后见乃问知其故白佛结戒释宿食者今日受巳至明日于诸比丘皆不清净相比丘尼波逸提不犯者宿受食有余与父母及作人等后从彼边乞得十诵律云大比丘未手受而共宿者名曰内宿噉者突吉罗巳手受举共宿者名残宿食噉者波逸提先自取果后从净人受而食突吉罗有二种触食食无罪一清净比丘误触二破戒比丘无惭愧触天食过中可食可七日受根本尼陀那云所余饼果持与X求寂明旦还得食之若有希望心与时恶作食时犯堕若总无希望心不犯目得迦云若病者贫设是残触酥油服之无犯苾刍行路令求寂持路粮亦得为其擎举擎下又诸苾刍道行应持粮者既无俗人又无求寂应劝施主施主亦无应自持去后见俗人共换而食换处亦无分为两分告俗人曰汝取一分彼既入手应告彼曰汝取我食我取汝分换易而食此复难求于第一日应须绝食明日如有授人受取而食若无授者自取一彪拳许食之至第三日还无授者食二彪拳至第四日复无授人随情自取饱食无犯于后路粮罄尽见有熟果堕地应取作净受巳而食若净人难得者受巳应食授者亦无应可自取作北洲想而食树上果熟未落地者应自上树摇振令堕自取而食如上开者并为难缘若无难时悉皆制断善见律云若多比丘共行唯一小沙弥比丘各自担粮至食时各自分分沙弥得分巳语比丘言今持沙弥分与大德易得巳复与第二座易展转乃至众多食皆无罪若沙弥不解法比丘自持食分与沙弥展转易得食不犯萨婆多论云若食是佛腊面门腊自恣腊虽先捉后买得食无巳想故无罪证根本杂事云佛告阿难无容得有住其家内食残宿食证阿罗汉无容得有阿罗汉诸漏巳尽X处白衣家食残宿食辩问沙弥不食残宿食者得证阿罗汉果若巳证阿罗汉果须受具不答八种比丘中虽有破结使比丘然佛灭后必以白四羯磨为宗要故沙弥设证无学但可即时受具不俟年满二十未有不登坛受具者也三十九自取食戒此是遮罪大乘比丘同学若比丘不受食若药着口中除水及杨枝波逸提缘舍卫城有一比丘常乞食着粪扫衣时城中诸居士为命过父母等于四衢道乃至庙中作饮食祭祀供养彼比丘自取食之居士讥嫌故制时诸比丘生疑不敢自取杨枝净水佛言不犯释受有五种手与手受或手与持物受或持物与持物受或持物与手受或遥过物与与者受者俱知中无触碍得堕手中又五种受身与身受衣与衣受曲肘与曲肘受器与器受或有因缘置地与相想疑等六句如常可知比丘尼波逸提五分律云除尝食伹不得咽听从龙受食天受食鬼受食猕猴受食以施主语受食不得受掷食食辩问四分遥过物与成受五分不得受掷食食此复何从答四分所谓遥过盖指或有因缘五分所谓掷食则由出于轻慢听制条别意在于斯四十无病索好食戒大乘有病亦不得食鱼肉X若得好美饮食乳酪鱼及肉若比丘如此美饮食无病自为巳索者波逸提缘䟦难陀诣商主家索杂食商主问有何患报言无所患伹意欲得杂食耳商主讥嫌故制时病比丘畏慎不敢乞不敢为病人乞得巳不敢食故听相比丘尼悔过法余三众突吉罗十诵律云索得波逸提不得突吉罗律摄云无病从乞有病而食乞时恶作食时无犯有病从乞无病而食乞时无犯食得堕罪若施主言有所须者随意可索或从天龙药叉舍乞求无犯四十一自与外道食戒大乘同学或观机得与若比丘外道男外道女自手与食者波逸提缘佛敕阿难分饼与众僧分巳有余乃与乞人有一裸形外道女颜貌端正阿难付饼饼黏相着谓是一饼与此女人女与傍人转问所得即生疑谤又一梵志在此食巳转向余国道逢笃信相士告以从秃头居士得食相士以白比丘佛闻结戒于是外道皆有怨言佛乃听置地与使人与相自手与而受波逸提不受突吉罗方便欲与还变悔突吉罗比丘尼波逸提余三众突吉罗不犯者与父母及作人等若力势强夺根本律云或欲以食因缘除彼恶见无犯十诵律云不犯者若彼有病若亲里若求出家时与未X受食不应与他先受巳后当与他若父若母若闭系人急须食人姙身女人少多与之畜生应与一口四十二诣余家不嘱授戒大乘同学若比丘先受请巳前食后食诣余家不嘱授余比丘除余时波逸提余时者病时作衣时施衣时是谓时缘有长者设食请僧待䟦难陀至䟦难陀小食时更诣余家时垂欲过方来诸比丘饮食不得满足又一大臣送甘果至僧伽蓝亦待䟦难陀来分彼后食巳诣余家时过乃还使众僧不得食新果故制是后众僧不敢入城受请佛听相嘱授入城又以因缘听病时作衣时施衣时不嘱授入城释前食者明相出至食时后食者从食时至日中余比丘者同一界共住也相嘱巳出若中道还等欲出须更嘱不嘱入余家波逸提一足入门内等突吉罗比丘尼波逸提余三众突吉罗不犯者若无比丘不嘱授至库藏聚落边房至所嘱家若势力所持命难梵行难律摄云若语施主我设不来应与僧食勿令废缺若施主不以此人而为先首并无罪四十三食家强坐戒大乘同学若比丘在食家中有宝强安坐者波逸提缘迦留陀夷至斋优婆夷家坐其夫问须何等报言须食即使妇出食与之食巳不去其夫瞋恚X而出语言随汝所为佛闻故制释食者男以女为食女以男为食故名为食家宝者𤥭璖玛瑙真珠琥珀金银相盲不聋聋不盲立不坐突吉罗比丘尼波逸提余三众突吉罗不犯者舒手及户处坐有二比丘为伴及被系等十诵律云不犯者若断婬欲家若受斋家若更有所尊重人在坐若是舍多人出入若女人受一日戒男子不受若男子受一日戒女人不受是家中坐突吉罗若二俱受者不犯四十四食家屏坐戒大乘同学犯不犯同上若比丘食家中有宝在屏处坐者波逸提缘迦留陀夷更在户扇后坐与斋优婆夷语故制四十五独与女人坐戒大乘同学若比丘独与女人露地坐波逸提缘亦起自前人故制相犯不犯悉同前十诵律云相去一丈坐波逸提相去丈五坐突吉罗过二丈无犯律摄云若与非人女半择迦女及未堪行婬境若聋騃等共屏坐时咸得恶作四十六故使他不得食戒大乘同学若比丘语余比丘如是语大德共至聚落当与汝食X彼比丘竟不教与是比丘食语言汝去我与汝一处若坐若语不乐独坐独语乐以此因缘非余方便遣去波逸提缘䟦难陀与余比丘鬬结恨在心异时将至无食处徧行余有少时乃语言汝是大恶人由汝故并使我不得食汝速去彼比丘出城到祇桓日时巳过不得食乏极诸比丘闻嫌责白佛故制相方便遣去舍见闻处或自舍见闻处尽波逸提舍闻处至见处舍见处至闻处突吉罗比丘尼波逸提余三众突吉罗不犯者与食遣去若病若无威仪人见不喜语言汝去我当送食至僧伽蓝若彼破戒破见破威仪被举被摈应摈若命难梵行难方便遣去不以嫌恨故遣去五分律云作此恼余四众突吉罗尼作此恼二众波逸提恼余三众突吉罗十诵律云未入城门令还乃至未入白衣家内门令还皆突吉罗若入内门令还波逸提律摄云若随医教为病令断食者无犯四十七过受药戒大乘同学为众故索不犯若比丘受四月请与药无病比丘应受若过受除常请更请分请尽形寿请波逸提缘摩诃男释种供僧药恭敬上座施与好者求亦与不求亦与六羣诣其家故求难得药报言有者当与无者当诣市买与六羣即以有爱及妄语诃之摩诃男因不复供僧药故制复以缘开常请X等释四月者夏四月病者医所教服药也常请者其人作如是言我常与药更请者断巳后复更请与分请者持药至僧伽蓝分与尽形寿请者其人言我当尽寿与药请有四种或夜有限齐药无限齐或夜有限齐药有限齐夏四月应受或夜无限齐药有限齐或夜无限齐药无限齐随施时应受僧祇律云或夏四月或冬四月或春四月檀越请不必定或四月或一月半月期满巳不得更索若请前食不得索后食请后食不得索前食药及余物亦尔若言尽寿受我四事供养尔时得随意索相过受咽咽波逸提比丘尼波逸提余三众突吉罗十诵律云索得波逸提不得突吉罗索诃梨勒等苦药得不得尽突吉罗律摄云四月未竟请粗食更求好者得恶作罪食便得堕请好食更索粗者索时恶作食时无犯善见律云檀越施药应作药用不得作食用与油乞苏犯突吉罗附五分律云若人施僧药执事比丘应问为留聚落中为着僧坊内若言留聚落中须时应语我须如是药为我办勿使乏若言留僧坊内应白二羯磨差五法比丘不随爱恚痴畏知药非药者作守僧药人彼应以新器盛呵梨勒阿摩勒鞞醯勒毕䟦罗干姜甘蔗糖石蜜若器不漏应盛酥油蜜X应持物结口题上药名若病比丘须者应欢喜与若病者自知须此药应自取服若不知应问医若无医应问二师我如是如是病应服何药若二师不知应取药再三服不差复取余药服四十八观军阵戒大乘同制若比丘往观军阵除时因缘波逸提缘波斯匿王自领六军征伐反叛六羣往观王见不悦因寄石蜜一裹问讯世尊世尊诃责结戒后梨师达富罗那二大臣在军中渴仰欲见比丘遣使来请比丘畏慎不敢往故除时因缘相往而见波逸提不见突吉罗欲观而不去路遇而不避突吉罗比丘尼波逸提余三众突吉罗不犯者强力所将一切阻难不得避僧祇律云军来诣精舍不作意看无罪作意看越毗尼罪下至看人口诤越毗尼罪根本律云若见军时不应说其好恶十诵律云往观夜叉军突吉罗尼陀那云有打鬬者不应往看若见诤者急舍而去四十九军中过三宿戒大乘同学或观机不犯若比丘有因缘听至军中二宿三宿过者波逸提缘六羣有因缘至军中宿居士讥嫌故制相第三宿明相未出应离闻处见处若不离至明相出波逸提离闻不离见处离见不离闻处突吉罗比丘尼波逸提余三众突吉罗不犯者种种X阻难等五分律云虽有因缘若书信得了应遣书信若须自往然后往事讫便还勿经宿若不了应一宿一宿不了应再宿复不了应三宿若了不了过三宿波逸提若事即了不应宿而宿突吉罗五十观军事戒大乘同学若比丘二宿三宿军中住或时观军阵鬬战若观游军象马力势者波逸提缘六羣看军阵为箭所射同伴以衣裹之舆还居士问知其故共相讥嫌故制相犯不犯等同上五分律云观鸟兽鬬突吉罗五十一饮酒戒大乘同制若比丘饮酒者波逸提缘娑伽陀尊者借宿辫发梵志家降毒火龙拘睒弥主心生笃信觐礼世尊欲供尊者六羣为索黑酒尊者醉饱中路倒吐众乌乱鸣佛问阿难知之诃云如今不能降伏小蛇况能降伏大龙凡饮酒者有十过失一者颜色恶二者少力三者眼视不明四者现瞋恚相五者坏田业资生法六者增致疾病七者益鬬讼八者恶名流布九者智慧减少十者身坏命终堕三恶道自今以去以我为师者乃至不得以草木头内着酒中而入口相比丘尼波逸提余三众突吉罗不犯者以酒为药以酒涂疮十诵律云饮酢酒甜酒若麴若X糟一切能醉者咽咽波逸提若但作酒色无酒香酒味不能醉人饮者无犯摩得勒伽云若以酒煑时药非时药七日药无酒性得服善见律云若酒煑食煑药故有酒香味突吉罗无酒香味得食五十二水中戏戒大乘同学若比丘水中嬉戏者波逸提缘十七羣比丘水中戏波斯匿王与末利夫人在楼上见之夫人遣使往白世尊故制释水中戏者从此岸至彼岸或顺流或逆流或此没彼出或以手画水或水相浇灒相水中戏波逸提若酪浆苦酒麦汁等器中弄戏突吉罗比丘尼波逸提余三众突吉罗不犯者道行渡水牵竹木取石沙寻失物学浮法等五分律云抟雪是草头露突吉罗十诵律云槃上有水若坐牀上有水以指画之突吉罗善见律云水深没脚背于中戏波逸提若摇船弄水突吉罗五十三相击攊戒大乘同学若比丘以指相击攊者波逸提缘六羣中一人击攊十七羣一人乃令命终故制相除手脚指以杖𨷲拂柄等击攊突吉罗比丘尼波逸提余三众突吉罗不犯者眠触令觉及一X切误触五分律云击攊沙弥乃至畜生突吉罗萨婆多摩得勒伽云若身根坏指挃突吉罗五十四不受谏戒大乘同学若比丘不受谏者波逸提缘阐陀欲犯戒诸比丘谏而不从故制相比丘尼波逸提余三众突吉罗不犯者来谏人无智及戏笑错说等附毗尼母经云不应受五种人诃谏一无惭愧二不广学三常觅人过四喜鬬诤五欲舍服还俗五十五恐怖他戒大乘同学或观机折伏不犯若比丘恐怖他比丘者波逸提缘佛在经行处经行那迦波罗比丘侍佛初夜请佛归房世尊默然中夜后夜亦尔乃反被拘执作非人恐怖声世尊清旦集众诃责结戒释恐怖者若以色声香味触法恐怖人相前人见闻知恐不恐尽波逸提不见闻知突吉罗比丘尼波逸提余三众突吉罗不犯者一切不作恐怖他意律摄云若以可恶色声等令生畏恼得堕罪若以可爱色声等令生畏恼恶作罪若于余人为惊恼者皆恶作罪若说三涂情存化导彼虽生怖无犯苾刍苾刍想六句初二堕罪后四轻罪实无怖事无怖事想六句二重二轻二无犯五十六过洗浴戒大乘同学X若比丘半月洗浴无病比丘应受不得过除余时波逸提余时者热时病时作时风雨时道行时此是时缘摩竭国有池水瓶沙王听诸比丘常在中浴六羣比丘后夜入浴王与綵女亦至闻比丘浴声静以待之六羣以种种细末药更相洗乃至明相出王竟不得浴诸大臣皆共嫌恚故制释病者下至身体臭秽作者下至扫屋前地风雨者下至一旋一滴着身道行者下至半由旬五分律云热时者热闷汗出萨婆多论云随处热时早晚数取二月半于中浴相除余时过一徧浇身或水浇半身波逸提方便不去突吉罗比丘尼波逸提余三众突吉罗不犯者力势所持强使洗浴十诵律云昨日来今日浴明日欲去今日浴波逸提五分律云若洗师及病人身体巳湿因浴不犯僧祇律云若无上诸时当作陶家浴法先洗两䏶两脚后洗头面腰背臂肘胸腋辩礼忏结坛日须洗浴乃至三洗并遵佛教非犯丛林普众有汤亦应非犯附不应共白衣浴若称叹三宝者听浴五十七露地然火戒大乘同学若比丘无病自为炙身故在露地然火若教人然除时因缘波逸提缘六羣以在上座前不得随意即出房外露地X然火向炙时空树中有毒蛇火气热逼从树孔出诸比丘皆惊取所烧薪散掷迸火烧佛讲堂故制释病者若须火炙身时因缘者为病比丘煑粥羮饭若在温室厨屋浴室若熏钵染衣然灯烧香相无病露地然火自炙若烧草木枝叶等波逸提烧半燋者然炭突吉罗比丘尼波逸提余三众突吉罗五分律云为炙然火𦦨高至四指波逸提萨婆多论云行路盛寒不犯僧祇律云持炬行欲抖擞不得在未烧地当在灰上若瓦上若炬火自落地即在上抖擞无罪附第四分云向火有五过一令人无颜色二无力三眼闇四令多人闹集五多说俗事僧祇律云然火有七事无利益一坏眼二坏色三身羸四衣垢坏五坏牀褥六生犯戒因缘七增世俗言论附根本杂事云故焚烧林野得吐罗罪五十八戏藏他物戒大乘同学若比丘藏比丘衣钵坐具针筒若自藏教人藏下至戏笑者波逸提缘十七羣持衣钵坐具针筒着一面经行望食时到六羣俟彼背向时取而藏之时到寻觅在前调弄余比丘察知嫌责佛闻制戒相比丘尼波逸提余三众突吉罗不犯者实知彼人物体悉故取风雨飘渍故取戒勅慢藏性故取借彼衣着彼不收摄恐失故取或命难梵行难X等五分律云藏余四众乃至畜生物突吉罗尼藏二众物波逸提余皆突吉罗十诵律云彼若觅得突吉罗彼觅不得波逸提若藏空针筒觅得不得尽突吉罗僧祇律云藏余衣余物越毗尼罪五十九輙着净施衣戒大乘同学若比丘与比丘比丘尼式叉摩那沙弥沙弥尼衣后不语主还取着波逸提缘起自六羣故制释与衣者净施衣也净施有二种一真实净施言此是我长衣未作净今为净故与长老作真实净二展转净施言此是我长衣未作净今为净故与长老彼应语言长老听长老有是长衣未作净今与我为净故我便受受巳问言欲与谁耶报言与某甲彼应语言长老有是长衣未作净今与我为净故我便受受巳与某甲此衣是某甲所有汝为某甲故守护持随意用相是中真实净施应问主然后取着展转净施语不语随意比丘尼波逸提余三众突吉罗根本律云受他寄衣后不问主辄自着用波逸底迦若亲友物彼闻用时心欢喜者无犯辩按根本律与今四分旨趣兼殊此则为能施者制戒彼则为受寄者防愆虽各不相侔然理应双护也X附五分律云不应净施与五种人一不相识二未相谙悉三未相狎习四非亲友同师五非时类复有二法不应净施一不能赞叹人二不能与人作好名称复有二法一不能受人重物净施护如巳有二巳有重物不能净施彼用不恨复有二法一不知彼在世不二不知彼在道不若比丘独住有长衣应作遥指净施若三衣中须有所易应偏袒右肩脱革屣𧿟跪捉衣心生口言我此某衣若干条今舍如是三说然后受所长衣亦如前法心生口言我此某衣若干条受如是三说如是受巳所舍之衣应净施复如前法心生口言我此长衣净施某甲从彼取用若不须易受者所得长衣应即如是净施独净施法至十一日复应如前法心生口言我此长衣从某甲取还然后更如前法受持净施若对人净施应作展转净施如前法捉衣言我此长衣于长老边作净施彼应问长老此衣于我边作净施我持与谁答言于五众中随意与之彼即语言我今与某甲长老若须从彼取用好爱护之彼以此事语所称名比丘比丘恐犯长衣不取受佛言不应语所称名比丘六十衣不坏色戒大乘同制若比丘得新衣应三种坏色一一色中随意坏若青若黑若木兰若不坏色着余新衣波逸提X缘六羣着白色衣行居士讥嫌故制释若是新衣若初从人得尽名新衣相比丘尼波逸提余三众突吉罗十诵律云若得青衣应泥茜净得泥衣应青茜净得茜衣应青泥净得黄衣赤衣白衣应青泥茜三种净五分律云应三种色作志若不作志着着波逸提若不着宿宿波逸提僧祇律云作净时极大齐四指极小如豌豆或一或三或五或七或九不得如华形若得多杂碎新物合补一处者一处作净各各别补者一一作净若作新衣趣一角作净若一条半条补者亦作净六十一杀生命戒此是性罪大乘犯重若比丘故杀畜生命者波逸提缘迦留陀夷不喜见乌作竹弓射之故制释五分律云畜生者除龙余畜生是相自杀教人杀方便杀等一切波逸提方便欲杀而不杀突吉罗比丘尼波逸提余三众突吉罗误伤无犯萨婆多摩得勒伽云欲斫藤误斫蛇不犯欲斫蛇误斫藤突吉罗欲杀此虫悞杀彼虫欲斫虫而斫地欲搦虫而搦土皆突吉罗附律摄云若寺房廊鸟雀栖宿为喧闹者应使人检察巢无儿卵应即除弃有者待去方除若有蜂窠无儿应除有者以线缕缠之便不增长X六十二饮用虫水戒大乘同制若比丘知水有虫饮用波逸提缘起自六羣比丘故制相想疑等六句可知比丘尼波逸提余三众突吉罗不犯者不知有虫若有粗虫触水使去若漉水饮根本律云知麸夫少蜜糖油醋浆乳酪饼果等物有虫而受用者皆得堕罪律摄云有五种眼不应观水一患疮眼二睛翳眼三狂乱眼四老病眼五天眼齐几许时应观水谓六牛车回转之顷若顺河流一度观水无虫齐一拘罗舍随意饮用然须中间无别河入若不流水及逆流河一度观时齐一寻内得用有五种净水一僧伽净二别人净三泸罗净四涌泉净五井水净若知彼人是持戒者存护生命纵不观察得彼水时饭用无犯凡一观水始从日出迄至明相未出咸随受用僧祇律云虫者非鱼鼈等谓小小倒孑诸虫乃至极微细形眼所见者不应以天眼看亦不得使闇眼人看下至能见掌中细文者得使看水不得太速太久当如大象一回顷若水中虫极细不得就用洗手面及大小行若檀越家请食应问漉水未若言未漉应看前人是可信者教令漉水若不可信莫语令漉伤虫比丘应自漉用虫水着自器中应问从何处取水随来处还送虫水泻中若先取水处远见有池水七日不消尽者以虫水着中若无X池当器中盛虫水持来养之俟天大雨有暴流以虫泻中作是言汝入大海去若道中行知井水有虫不得持汲水灌器绳借人若池水汪水有虫不得唱言长老此水有虫有虫令前人生疑不乐若前人问此水无虫不应答言长老自看若知识同师者应语言此水有虫当漉用附第四分云不应无漉水囊行乃至半由旬若无应以僧伽棃角漉水五分律云亦听畜漉水筒用铜铁竹木瓦石作之以细衣缦口不听用粪扫衣根本杂事云以绢系君持口细绳系项沉放水中擡口出半待满引出仍须察虫但是绰口瓶瓨无问大小以绢缦口随时取水极是省事缁门警训云漉囊乃行慈之具济物之缘大行由是而生至道因兹而尅证僧祇律云波罗脂国有二比丘共伴来诣舍卫问讯世尊中路渴乏无水前到一井一比丘汲水便饮一比丘看水见虫不饮饮水比丘问言汝何不饮答言世尊制戒不得饮虫水故彼复劝言长老但饮勿令渴死不得见佛答言我宁丧身不毁佛戒遂便渴死饮水比丘渐到佛所佛问汝从何来又问汝有伴不彼即具以事答佛言痴人汝不见我谓得见我彼死比丘巳先见我若比丘放逸懈怠不摄诸根虽共我一处彼离我远彼虽见我我不见彼若有比丘在海彼岸能不放逸精进不懈敛摄诸根虽去我远我常见彼彼常近我六十三故恼他戒大乘同学若比丘故恼他比丘令须臾间不乐波逸提缘十七羣比丘问六羣比丘云何入初禅第二第三第四禅云何入空无相无愿云何得四果报言如汝等所说者则巳犯波罗夷法非比丘时十七羣往问上座知其为作疑恼白佛制戒释疑恼者若为生若为年岁若受戒若为羯磨若为犯若为法也为生时疑者问言汝生来几时耶报言尔所时语言汝不尔所时生汝如余人生非尔所时生乃至法等亦尔相若故以此为作疑恼说而了了波逸提不了了突吉罗比丘尼波逸提余三众突吉罗不犯者其事实尔不故作恼乃至错说等五分律云令余四众疑悔突吉罗尼令二众疑悔波逸提令余三众疑悔突吉罗六十四覆他粗罪戒此是性罪大乘同制即是不教悔罪戒也问不覆他罪得非说四众过耶X答但制不得向外人说不制僧中如法举过也倘姑息纵容养成巨慝既令彼罪日深兼使法门受玷谁有慈心乃甘坐视也哉若比丘知他比丘犯粗罪覆藏者波逸提缘䟦难陀数犯罪向一亲厚比丘说之令勿语人后二人共鬬彼比丘即向余比丘说其所犯余比丘问知其由白佛制戒释粗罪者四弃十三僧残相小食知食后说乃至初夜知中夜说突吉罗中夜知后夜欲说而未说明相出波逸提覆余罪自覆粗罪覆余人粗罪尽突吉罗比丘尼覆尼弃罪波罗夷覆尼僧残波逸提余三众突吉罗不犯者先不知或无人可向说或命难梵行难十诵律云见他罪向一人说便止若闻若疑不须说僧祇律云不得趣向人说当向善比丘说若彼罪比丘兇暴或依王力大臣力兇恶人力起夺命因缘伤梵行者应作是念彼罪行业必自有报彼自应知喻如失火伹自救身焉知余事无罪附第三分云内有五法应举他以时不以非时真实不以不实有益不以减损柔软不以粗犷慈心不以瞋恚第四分云佛告优波离身威仪不清净言不清净命不清净寡闻不知修多罗寡闻不诵毗尼言辩不了喻若白羊是不应举他罪若诸法具足应以时以法举他罪又复此比丘有爱X恭敬于我则应举罪或无爱有恭敬或无恭敬有爱应举或虽无爱敬能令舍恶就善应举或彼有所重比丘尊敬信乐者能令舍恶行善应举若都无者僧应都舍置驱弃语言长老随汝所去处彼当为汝作举作忆念作自言遮出罪遮说戒遮自恣譬如调马师恶马难调即合缰代驱弃如此比丘不应先从其求听即此是听萨婆多摩得勒伽云天眼举他罪突吉罗天耳亦如是六十五授戒不如法戒大乘比丘同学年满二十应受大戒若比丘知年不满二十与受大戒此人不得戒彼比丘可诃痴故波逸提缘十七羣童子先为亲友最大者年十七最小者年十二共求出家诸比丘与受大戒不堪一食夜半患讥大唤啼哭佛闻故问阿难具答而结此戒相和尚若知若疑与受戒三羯磨竟波逸提二羯磨竟三突吉罗一羯磨竟二突吉罗白竟一突吉罗为作方便乃至集僧尽突吉罗众僧若知若疑一切突吉罗比丘尼波逸提不犯者先不知信受戒人语若傍人证若信父母受戒巳疑听数胎中年月或数一切十四说戒以为年数受X戒犍度云若得阿罗汉即名受具足律摄云若近圆时年实未灭而作满想后有亲友报云不满应数胎月𨳝月若满者善若不满者退为求寂更受近圆不尔则成贼住若年满十九作二十心而受近圆后经一年亲友来见报云不满或自忆知不满或年十八而受近圆后经二岁同前忆知斯等皆名善受正教难逢是开听故六十六发起诤事戒大乘同制若比丘知诤事如法忏悔巳后更发起者波逸提缘六群知诤事如法灭巳更作是言汝不善观不成观不善解不成解不善灭不成灭令僧未有诤事而生起巳有诤事而不灭故制释如法者如法如毗尼如佛所教诤者有四种言诤觅诤犯诤事诤相作发起言了了波逸提不了了突吉罗发起余鬬诤骂詈及巳鬬事余人鬬诤尽突吉罗比丘尼波逸提余三众突吉罗不犯者实不善观等律摄云若众为众作羯磨得窣吐罗罪以是破僧方便故若以法除殄作除殄想疑而毁破者得堕罪不如法除殄作如法想疑而遮止者得恶作罪法与非法作非法想而毁破者二俱非犯六十七同贼伴行戒此是遮罪大乘同制若比丘知贼伴结要共同道行乃至一村间波逸提缘众多比丘与贾客私度关者伴行俱为守关X人所捉波斯匿王诃责放去王众不服佛闻制戒释贼伴者若作贼还若方欲去相犯轻重如共妇女行戒比丘尼波逸提余三众突吉罗不犯者不知不结要及持缚等五分律云共恶比丘期行突吉罗若诸难缘不犯十诵律云若险难处贼送度者不犯重治毗尼事义集要卷第八音义迦罗不见翻译彪补尤切小虎也药叉或云夜叉此翻捷疾鬼半择迦此云变今生变作不男騃涯上声痴也波斯匿此翻和悦亦翻胜军末利或云摩利此翻鬘亦翻柰因施柰得报也灒则谏切污洒也亦作溅那迦波罗不见翻译拘执毯也拘罗舍此云五百弓亦云一牛吼地亦云一鼓声俱舍云二里襍宝藏云五里一寻舒两臂为一寻绰口瓶瓨绰尺约切宽也瓶口太窄水则不入三十三天梵称忉利在须弥山顶四方各八天X为三十二并中间帝释为三十三即六欲天之第二天也在四王天上在夜摩天下得法眼净证须陀洹果断三界分别惑见真谛理名法眼清净杙音弋橛也重治毗尼事义集要X卍XXX重治毗尼事义集要卷第九古吴蕅益沙门智旭彚释六十八恶见不舍戒大乘犯重是谤法故若比丘作如是说我知佛所说法行婬欲非障道法彼比丘谏此比丘言大德莫作是语莫谤世尊谤世尊者不善世尊不作是语世尊无数方便说犯婬欲是障道法彼比丘谏此比丘时坚持不舍彼比丘乃至三谏舍此事故若再三谏舍者善不舍者波逸提缘阿梨咤比丘生是恶见诸比丘谏而不舍白佛佛令僧为作诃谏白四羯磨而结此戒相三羯磨竟波逸提遮彼莫舍者突吉罗比丘尼波逸提余三众突吉罗五分律云一比丘屏处谏舍者一突吉罗多比丘往谏舍者二突吉罗僧往谏舍者三突吉罗白竟舍者四突吉罗一羯磨竟舍者五突吉罗二羯磨竟舍或三羯磨未竟舍者六突吉罗三羯磨竟若舍若不舍波逸提X证大般若经云若染色欲于生梵天尚能为障况得无上正等菩提是故菩萨断欲出家能得无上菩提非不断者菩萨摩诃萨于五欲中深生厌患不为五欲过失所染以无量门诃毁诸欲欲为炽火烧身心故欲为秽恶染自他故欲为魁脍于去来今常为害故欲为怨敌长夜伺求作衰损故欲如草炬欲如苦果欲如利劒欲如火聚欲如毒器欲如幻惑欲如闇井欲如诈亲旃陀罗等舍利子诸菩萨摩诃萨以如是等无量过门诃毁诸欲六十九党恶见人戒大乘同制若比丘知如是语人未作法如是邪见而不舍供给所须共同羯磨止宿言语者波逸提缘阿梨咤不舍恶见诸比丘白佛佛令僧作恶见不舍举白四羯磨时六羣供给所须等故制释未作法者被举未解不舍者僧诃谏而不舍所须有二一者法教修增上戒增上意增上智学问诵经二者财供给四事同羯磨者同说戒相比丘尼波逸提不犯者不知有是语人及病倒持缚命难等五分律云共语语语波逸提共坐坐坐波逸提共宿宿宿波逸提共事事事波逸提虽舍恶见僧未解羯磨亦波逸提若作恶见僧未羯磨突吉罗若不知及不如法羯磨不犯十诵律云若教他法若从受法若X与他财若取他财若共宿一切波逸提根本律云若彼身病看侍无犯或共同居令舍恶见亦无犯七十畜被摈沙弥戒大乘同制若比丘知沙弥作如是言我从佛闻法若行婬欲非障道法彼比丘谏此沙弥如是言汝莫诽谤世尊谤世尊者不善世尊不作是语沙弥世尊无数方便说婬欲是障道法彼比丘谏此沙弥时坚持不舍彼比丘应乃再三诃谏令舍此事故乃至三谏而舍者善不舍者彼比丘应语彼沙弥言汝自今以去不得言佛是我世尊不得随逐余比丘如诸沙弥得与余比丘二三宿汝今无是事汝出去灭去不应住此若比丘知如是众中被摈沙弥而诱将畜养共止宿者波逸提缘䟦难陀有二沙弥作是恶见佛勅比丘为作诃谏白四羯磨三谏不舍乃令僧作灭𢷤白四羯磨六羣知僧灭摈而诱将畜养共止宿故制相若自畜若与人若自诱若教人若共宿尽波逸提比丘尼波逸提不犯者不知是被摈乃至命难等根本律云若令彼舍恶见虽权摄受无犯附律摄云凡不见罪等被舍置人共为受用皆得恶作僧祇律云若有人为二师所嫌余比丘不得诱引言我与汝四事汝当在我边住受经诵经若观彼人必当舍戒就俗者得诱取巳当教言X汝当知二师恩甚重难报汝应还彼自下住七十一拒谏难问戒大乘同制若比丘余比丘如法谏时如是语我今不学此戒当难问余智慧持律比丘者波逸提若为知为学故应难问缘起自阐陀比丘故制相比丘尼波逸提余三众突吉罗不犯者谏者痴七十二轻诃说戒戒此是性罪大乘同制若比丘说戒时作是语大德何用说是杂碎戒为说是戒时令人恼愧怀疑轻诃戒故波逸提缘众比丘诵正法毗尼六羣恐其通利数举我罪往语之言若欲诵者当诵四事及十三事余不应诵余比丘察知其意欲灭法白佛结戒相毁呰阿毗昙及余契经突吉罗比丘尼波逸提不犯者语令病瘥乃诵语令先求果证不为灭法五分律云若欲令人远离毗尼不读不诵而毁呰者波逸提若欲令波罗提木叉不得久住而毁呰者偷兰遮毁呰经亦如是毁呰余四众及在家二众戒突吉罗比丘尼毁呰二部戒波逸提毁余五众戒突吉罗若恐新受戒人生疑废退心教未可诵戒不犯证萨婆多论云何以诃戒经罪重余经罪轻以戒是佛法之平地万善由之生又一切佛弟子皆X依而住若无戒则无所依又入佛法之初门若无戒者无由入泥洹城又是佛法之璎珞庄严佛法是故诃毁罪重善见律云若学毗尼者有五德一身自护戒二能断他疑三入众无畏四能伏怨家五令正法久住下至五比丘解律在世能令正法久住若中天竺佛法灭边地有五人受戒满十人往中天竺得与人具足戒是名令正法久住如是乃至二十人得出罪是名令正法久住又持律有六德一者守领波罗提木叉二者知布萨三者知自恣四者知授人具足戒五者受人依止六者得畜沙弥若不解律但知修多罗阿毗昙不得度沙弥受人依止以律师持律故佛法住世五千岁七十三无知戒大乘同学若比丘说戒时作如是语我今始知此法戒经所载半月半月说戒经来余比丘知是比丘若二若三说戒中坐何况多彼比丘无知无解若犯罪应如法治更重增无知罪语言长老汝无利不善得汝说戒时不用心念不一心摄耳听法彼无知故波逸提缘六羣中一人自知罪障恐清净比丘举发先往语言我今始知诸比丘察知其故白佛结戒相若不与彼罪者突吉罗比丘尼波逸提不犯者未曾闻说戒今始闻若未曾闻广说今始闻乃至错说等僧祇律云受具足巳X应诵二部毗尼若不能者当诵一部乃至若复不能当诵初篇戒及偈布萨时应广说五篇乃至若复不能当说初篇及偈余者僧常闻不诵者越毗尼罪僧中应使诵利者说余人专心听不得坐禅及作余业若于四事乃至七灭诤法中间随不听随得越毗尼罪一切不听波逸提此罪不得趣向人悔当众中持戒有威德人所敬难者于前悔前人应诃言长老汝失善利半月说波罗提木叉时汝不尊重不一心念不摄耳听法诃巳波逸提悔过七十四违反羯磨戒大乘同学若比丘共同羯磨巳后如是言诸比丘随亲厚以众僧物与者波逸提缘沓婆摩罗子知僧事设会布施不得住衣服破坏众僧白二羯磨以衣与之六羣亦在众中后乃更作是语故制相比丘尼波逸提不犯者其事实尔萨婆多论云凡僧中执劳苦人若大德其贫匮者僧和合与尽得与之但言不应与尽犯七十五不与欲戒大乘同学若比丘众僧断事未竟不与欲而起去波逸提缘众比丘集一处论法毗尼六羣疑为我等作羯磨从座起去众僧止而不住故制X释事者十八破僧事法非法乃至说不说相出户外波逸提一足在户外等突吉罗比丘尼波逸提不犯者有僧事塔事瞻病事与欲而去若口噤不能与欲及非法羯磨等僧祇律云若大小便须臾还不废僧事无罪若说法说毗尼听多比丘诵经听他受经听他诵经尽应白去不白去者越毗尼罪若诵经者止诵作余语去者无罪五分律云若屋下羯磨随几过出一一出波逸提若露地羯磨出去僧面一寻波逸提若神通人离地四指波逸提若僧不羯磨断事出去突吉罗若私房断事来而去突吉罗若僧不羯磨断事及私房断事沙弥得在其中起去突吉罗式叉摩那沙弥尼亦如是七十六与欲后悔戒大乘比丘同学若比丘与欲巳后悔者波逸提缘六羣中有犯事者恐僧弹举于一切时六人相随不离僧不得与作羯磨后于作衣时唤之报言作衣不得往僧言若不得来可令一二比丘持欲来即令一比丘来僧即与此比丘作羯磨此比丘还六群悔言彼作羯磨者非为羯磨羯磨不成我以彼事故与欲不以此事诸比丘嫌责白佛结戒相比丘尼波逸提不犯者实非羯磨五分律云僧不作羯磨断事后诃突吉罗X七十七屏听诤后语戒此是性罪大乘同制若比丘比丘共鬬诤巳听此语向彼说波逸提缘起自六群比丘故制释听者屏听相往而闻波逸提不闻突吉罗欲往不往及一切处二人共语不以弹指謦咳惊之尽突吉罗比丘尼波逸提余三众突吉罗不犯者为破非法羯磨及无利益事五分律云默听余四众语突吉罗十诵律云为和合故往听不犯善见律云往去步步突吉罗至闻处波逸提为欲自改往听不犯僧祇律云二比丘在堂里私语若比丘欲入应弹指动脚作声若前人默然者应还出若故语不止者入无罪一比丘先在堂内坐二比丘私语从外来先坐者应作声若彼默然者堂内比丘应出前后行亦尔若比丘共余比丘鬬诤结恨作是骂詈我要当杀此恶人比丘闻巳得语彼好自警备我闻有恶声若有客比丘作是言我等当盗某库藏某塔物某僧净厨某人衣钵知事人闻巳默然应还僧中唱言诸大德某库藏某塔物某僧净厨某人衣钵当警备我闻恶声使前人知若比丘多有弟子日暮窃按行诸房知如法不若闻说世俗语不得便入诃责待自来然后诲责若闻论经说义问答不得便入赞叹待自来然后赞美七十八瞋打比丘戒大乘同制若为相报犯轻X若无端起恚及忿恨增上不受彼忏者犯重若比丘嗔恚故不喜打比丘者波逸提缘六群中有一人瞋打十七羣比丘被打人高声唤言莫尔比房闻之白佛结戒相手石杖等打皆波逸提比丘尼波逸提余三众突吉罗不犯者病须椎打噎须椎嵴触令闻语及误触等萨婆多论云打得戒沙弥盲瞎聋痖波利婆沙摩那埵比丘悉波逸提摩得勒伽云打三种人突吉罗谓贼住本不和合本犯戒若以把沙把豆等物掷众比丘随所着随得尔所波逸提不着突吉罗五分律云打余四众乃至畜生突吉罗僧祇律云若恶象马牛羊猪狗等来不得打得捉杖木瓦石等打地作恐怖相若畜生来入塔寺触突形像坏华果树亦得以杖木瓦石打地恐怖令去七十九瞋搏比丘戒大乘轻重同上说若比丘瞋恚不喜以手搏比丘者波逸提缘亦起自前人故制相比丘尼等同上不犯者他欲打举手遮遮一切难举手招唤误触等十诵律云以手脚掌向他波逸提举余身分向他突吉罗五分律云手拟及波逸提不及突吉罗八十无根僧残瞋谤戒大乘同制向同法者说X犯轻若向外人说犯重若比丘瞋恚故以无根僧伽婆尸沙谤者波逸提缘亦起自前人故制释三根如僧残法中说相了了不了了同前比丘尼等同前不犯者说实令改等八十一輙入宫阈戒大乘同制末世尤所当慎设令唤请亦不应辄入若具大神力威德不犯若比丘剎利水浇头王种王未出未藏宝而入若过宫门阈者波逸提缘末利夫人劝波斯匿王既得信乐听诸比丘入出宫合无有障碍迦留陀夷入宫王与夫人昼日共眠遥见尊者即起披衣以所披衣拂座令坐夫人失衣露形惭愧而蹲尊者还僧伽蓝语诸比丘比丘嫌责白佛结戒释王未出者王未出釆女未还本处萨婆多论云王者聚落主己上也相比丘尼波逸提余三众突吉罗不犯者王已出已藏宝有所奏白若被请唤及被执等律摄云入王宫有十过失一宫人有娠便疑苾刍行不净行二宫中失物三密言出外四王子有损五王身有损六举大臣七黜国相八国人苦害九往征余国十辄聚军师如是等事咸疑苾刍八十二捉宝物戒此是遮罪大乘为众生故不X问处所伹酌机缘若比丘若宝及宝庄饰自捉若教人捉除僧伽蓝中及寄宿处波逸提若比丘在僧伽蓝中若寄宿处捉宝若以宝庄饰自捉教人捉当作是意若有主识者当取作如是因缘非余缘有外道居士路行忘千两金囊众比丘见而持去以待识者居士趋还即出与之反以为少讼于波斯匿王王鞠知其诈罚其家财尽没入官故制除僧伽蓝者毗舍佉母脱身璎珞置树下往见世尊心存于法忘取还家比丘白佛故听取举寄宿处者比丘行无住处村寄宿巧师舍巧师以金银置舍内而去比丘为守护故竟夜不眠还以白佛故听收举释根本律云宝谓七宝宝类者谓诸兵器弓刀之属及音乐具鼓笛之流相如上宝物自捉教人捉当识囊器相识裹相识系相应解囊器看知几连缀几未连缀几方几圆几故几新若有求索者应问汝物何似若相应应还若不相应语言我不见如是物若有二人俱来索亦如是问答若二人语俱相应应持物着前语言是汝等物各取若不尔尽突吉罗比丘尼波逸提不犯者若供养塔寺庄严具为坚牢故收举十诵律云捉伪珠突吉罗人间金银宝地牀器比丘不应行坐用天上金银宝地牀器比丘应X行坐用根本杂事云不应于宝器中食或往天上或至龙宫无余杂器者设金宝器亦应取食证律摄云佛在鹫峰诣城乞食遇大雨水荡崖崩有伏藏现告阿难陀汝应观此是大害毒阿难言世尊实是可畏毒有一採根果人闻而往观见是伏藏念言愿此害蛇恒螫于我父毋妻子眷属亦不辞痛遂尽持归随意受用未生怨王见其富盛遣使往问汝于何处得王伏藏报言不得捉以送王王自问之亦云不得王即准法系其眷属将付屠人彼人悲泣随屠者去高声大唤阿难陀此是害毒此是害毒将刑有言法须返奏王便唤返问之彼人具答昔缘王时初信佛法不觉流泪告曰汝缘世尊获斯珍宝罪虽合死我今释汝并及眷属应将此物供养佛僧既蒙释免遂办上供奉请佛僧佛为说法便获初果缘斯不听比丘捉宝附僧祇律云比丘见宝物若无人识者应停至三月已塔园中得者即作塔用僧园中得者当作四方僧用若故坏僧房塔院欲更修治堀地得宝藏者净人不可信应白王王若须应与若施应用设已用王知索者应乞塔物僧物还有净人可信得取停至三年已用作塔事僧事如上若宝藏上有铁券姓名亦应如实答作新僧房等得物亦尔八十三非时入聚落戒大乘同学X若比丘非时入聚落不嘱比丘者波逸提缘䟦难陀非时入村与居士樗蒱居士不胜以悭嫉故便言比丘晨朝入村为乞食故非时入村为何事耶故制或有僧事塔事瞻病事等听嘱余比丘而去若独处一房当嘱授比房释非时者从中后至明相未出相入村门波逸提一脚入村及共期不去等突吉罗比丘尼波逸提余三众突吉罗不犯者道由村过有所启白若为唤若受请乃至命难等十诵律云余比丘者谓眼所见若白已入聚落还所住处即以先白复至聚落波逸提若不白入聚落随所经过大小巷随得尔所突吉罗随入白衣家一一波逸提若八难中一一难起不犯僧祇律云二比丘在阿练若住欲俱行展转相白若一人说已行后人复欲行应白余比丘若无余比丘应作是念若道中若门若聚落边见比丘当白白已然后入摩得勒伽云若无比丘应白余四众八十四作高牀戒大乘同学若比丘作绳牀木牀足应高如来八指除入陛孔上截竟若过者波逸提缘迦留陀夷敷高好牀座世尊诃责结戒释律摄云佛八指者中人一肘萨婆多论云八指者一指二寸也相自作教他作成尽波逸提不成尽突吉罗为X他作成不成尽突吉罗比丘尼波逸提余三众突吉罗不犯者他施已成者截而用之第三分云除宝牀余在白衣舍应坐十诵律云应截巳悔过若未截僧应勅令截不勅不听尽突吉罗五分律云得高牀施应作是念此牀不如法我当更截不作是念受波逸提僧祇律云若自作终日坐上一波逸提起己还坐一一坐波逸提他牀而坐上越毗尼罪若客比丘来次第付得过量牀应语知事言借我锯来问作何等答言此牀过量欲截令如法若言莫截檀越见或不喜若不久住凿地埋脚齐量止若久住应齐埋处木筒盛脚勿使坏若檀越家坐牀脚高不得悬脚坐应索承机或索塼木承足若福德舍中牀高坐者无犯八十五兜罗绵贮褥戒大乘同学若比丘作兜罗绵贮绳牀木牀大小褥成者波逸提缘六羣作此居士嫌其无愧无慈故制释兜罗绵者白杨树华杨柳华蒱台华大褥为坐卧故小褥为坐故相犯轻重同上比丘尼等同上不犯者若鸠罗耶草文若草娑婆草若以毳劫贝碎弊物五分律云若坐坐坐波逸提若卧卧卧波逸提若他与受波逸提要先弃然后悔过若不尔罪益深十诵律云擿破却之然后悔过若未破僧应勅令破X僧祇律云若贮枕枕头支足越毗尼罪若病无罪八十六作骨牙角针筒戒大乘同学若比丘作骨牙角针筒刳刮成者波逸提缘罗阅城有信乐工师为比丘作骨牙角针筒废家事业无复衣食世人言其求福得殃故制相犯轻重如上余四众突吉罗不犯者铁铜铅钖白腊竹木𥯤舍罗草用作针筒十诵律云应破巳悔过若未破僧应勅令破八十七过量作坐具戒大乘同学若比丘作尼师坛当应量作是中量者长佛二磔手广一磔手半更增广长各半磔手若过截竟波逸提缘佛见僧卧具不净所污听诸比丘为障身障衣障卧具故作尼师坛六羣便作广大尼师坛故制迦留陀夷体大不能坐向佛所从来道边手挽尼师坛欲令广大佛乃听更增广长各半磔手释僧祇律云如来磔手二尺四寸相犯轻重如上余四众突吉罗不犯者若得巳成者裁割如量或叠作两重十诵律云应截断巳悔过若未截僧应勅令截八十八过量作覆疮衣戒大乘同学若比丘作覆疮衣当应量作是中量者长佛四磔手广二磔手裁竟过者波逸提X缘比丘患痈疮疥脓血污身衣卧具佛听作细耎衣覆疮上着涅槃僧若至白衣家请坐应语言我有患若言但坐当褰上涅槃僧以此衣覆疮而坐时六羣便多作广长覆疮衣故制相犯不犯同上余四众突吉罗十诵律云乃至疮差后十日若过是畜波逸提应截已悔过若未截僧应勅令截八十九过量作雨浴衣戒大乘同学若比丘作雨浴衣应量作是中量者长佛六磔手广二磔手半过者裁竟波逸提缘亦起自六羣故制相比丘尼浴衣过量波逸提十诵律云应截断巳悔过若未割截僧应勅令割截九十等佛衣量戒大乘同学若比丘与如来等量作衣或过量作者波逸提是中如来衣量者长佛十磔手广六磔手是谓如来衣量缘尊者难陀短佛四指诸比丘遥见皆谓是佛即起奉迎至乃知是难陀诸比丘皆怀惭愧难陀亦怀惭愧佛制难陀着黑衣时六羣比丘与如来等量作衣或过量作故制相犯不犯同前余四众突吉罗僧祇律云当随自身量僧伽梨有三种上者长五肘广三肘中者长五肘一不舒手广三肘一不舒手下者长四肘半广三肘一不舒手郁多罗僧亦尔安陀会上X中二种亦尔下者长四肘半广二肘二不舒手律摄云若减此量不得本罪若过五肘巳上皆得恶作十诵律云应截巳悔过若未截僧应勅令截三结问诸大德我巳说九十波逸提法今问诸大德是中清净不诸大德是中清净默然故是事如是持附回僧物与余人戒大乘同学五分律云若比丘知檀越欲与僧物回与余人波逸提难陀䟦难陀以佛制戒不得回僧物入巳即更互回以相与故制五九十波逸提法竟六四悔过法三初总标二别列三结问初总标诸大德是四波罗提提舍尼法半月半月说戒经中来释律摄云谓于住处现在苾刍皆须一一别对陈说不同余罪故受别名又犯罪巳即须陈说不得停息亦异余罪二别列四初受非亲尼食戒四恐处受食戒初受非亲尼食戒大乘但观可受不可受不问亲里非亲里然在末世特宜与尼疎绝为是若比丘入村中从非亲里比丘尼若无病自手取食食者是比丘应向余比丘悔过言大德我犯可诃法X所不应为我今向大德悔过是法名悔过法缘舍卫城时世谷贵乞求难得莲华色比丘尼乞食所得輙持与比丘后一长者乘车觐王尼因避道堕深泥中掩地而卧长者慈愍勅人扶出问知其故嫌责比丘不知义让故制释僧祇律云病者不谓小小病谓疥癞黄烂疮痍痈痤人所恶贱相不病而自手受食食咽咽波罗提提舍尼沙弥突吉罗不犯者若亲里若有病若置地与若使人与若在僧伽蓝中与若在村外与若在尼寺与五分律云若比丘在村外尼在村内若比丘在村内尼在村外若比丘在空尼在地若比丘在地尼在空如是受食皆突吉罗二不止尼代索食戒大乘同学若比丘至白衣家内食是中有比丘尼指示与某甲羮与某甲饭比丘应语彼比丘尼如是言大姊且止须比丘食竟若无一比丘语彼比丘尼如是言大姊且止须比丘食竟者是比丘应悔过言大德我犯可诃法所不应为我今向诸大德悔过是法名悔过法缘六羣比丘与众比丘在白衣家食六羣尼为六羣索羮饭乃越次与令中间比丘不得食故制相沙弥突吉罗不犯者尼自为檀越檀越令尼处分不故作偏与五分律云余二女众教益食不语言小却者突吉罗比丘教益食不平等突吉X罗三学家受食戒大乘比丘同学若先作学家羯磨若比丘于如是学家先不请无病自手受食食是比丘应向余比丘悔过言我犯可诃法所不应为我今向大德悔过是法名悔过法缘罗阅城有居士家夫妇俱得信乐于诸比丘无所爱惜常与饭食及诸供养遂至贫穷衣食乏尽比居讥之佛令僧作学家羯磨而结此戒释律摄云学家者谓预流果一来果不还果相比丘尼突吉罗后彼学家财物还多从僧乞解学家羯磨佛听僧与彼解不犯者先受请有病置地与使人与巳作解羯磨五分律云若妇是圣夫是凡或夫是圣妇是凡皆不应与作学家羯磨若夫妇俱是圣无悭贪心财物竭尽乃与作学家羯磨若僧有园田应与令知使毕常限余以自供若无园田僧坊异供养时令其家作使得遗余若复无此乞食得巳就其家食与以所余若不能尔应将至僧坊给其房舍卧具次第与食非时浆饮皆悉与之有可分衣亦应与分彼学家妇女诸尼亦应如是料理十诵律云若居士财损减不增长若乞不乞不应舍学家羯磨若财物增长乞不乞皆应与舍若不增不减乞应舍不乞不应舍四恐处受食戒大乘同学若比丘在阿兰若逈远有疑恐怖处若比丘在如是X阿兰若处住先不语檀越若僧伽蓝外不受食在僧伽蓝内无病自手受食食者应向余比丘悔过言大德我犯可诃法所不应为我今向大德悔过是法名悔过法缘诸妇女持饮食诣僧伽蓝中供养盗贼闻之于道路娆触诸比丘白佛佛言自今应语诸妇女莫出道路有贼恐怖若巳出城应语言莫至僧伽蓝中道路有贼恐怖乃结此戒相沙弥突吉罗不犯者若先语檀越若有病若置地与若教人与五分律云若军行经过与食若贼自持食与不犯三结问诸大德我巳说四波罗提提舍尼法今问诸大德是中清净不诸大德是中清净默然故是事如是持六四悔过法竟七众学法三初总标二别列三结问初总标藏中一一皆云式叉迦罗尼也诸大德是众学戒法半月半月说戒经中来律摄云此众学法总为八例一着衣服事二入村事三坐起事四食噉事五护钵事六说法事七便利事八观望事二别列此众学法诸部开合广略不同或百十以外或五十以内盖是行护威仪不与上四篇同故无定数唯四分律准有百事今但于每戒X之下注其数目不复列科但于初事之中出其因缘余悉从略乃至释义罪相等更不复标皆可思得然此百事大乘悉皆同学护众生故倍应严净除是住首楞严三昧示现逆行在所不论其或未然不矜细行终累大德幸深思之当齐整着涅槃僧应当学缘起自六羣比丘居士讥嫌似国王大臣长者居士似节会戏笑俳说人故制释不齐整者系带䐡下高褰齐膝垂前一角如象鼻垂前二角如多罗树叶绕腰襵皱相若故作犯应忏突吉罗若不故作突吉罗余四众突吉罗不犯者䐡中生疮故下着脚跳兆专有疮故高着若僧伽蓝内村外作时道行时五分律云若不解不问而作此着突吉罗若解不慎而作此着突吉罗若解轻戒轻人而作此着波逸提比丘尼亦尔辩问着衣不齐整等戒皆云僧伽蓝内及村外不犯然人之严慎全在平时既僧坊中肆态巳成至入村时宁无陋相今悉开许其义云何答寺内村外非谓可作肆态但或有因缘不得齐整情犹可恕入村必宜护惜讥嫌令生信乐故结罪也附根本杂事云苾刍热时于自房内但着下裙及僧脚崎随情读诵说法作衣等四威仪悉皆无X犯当齐整着三衣应当学不齐整者下垂过肘露脇高着过脚跳兆专上下垂一角垂前两角后褰高细襵巳安缘不犯者肩臂有疮故下着余同前舍利弗问经云修供养时应偏袒以便作事作福田时应覆两肩现田文相云何修供养如见佛时问讯师僧时应拂牀扫地卷衣裳乃至移种种供养云何作福田时应请乞食坐禅诵经经行树下人见端严有可观也不得反抄衣入白衣舍应当学或左右反抄衣着肩上也不犯者脇肋边有疮不得反抄衣入白衣舍坐应当学不得衣缠颈入白衣舍应当学总捉衣两角着左右肩上也不犯者肩臂有疮不得衣缠颈入白衣舍坐应当学不得覆头入白衣舍应当学若以树叶若以碎段物若衣覆头不犯者或患寒或头上生疮或命难梵行难不得覆头入白衣舍坐应当学不得跳行入白衣舍应当学双脚跳也不犯者若为人所打若有恶兽若有棘刺或渡渠或渡坑堑或渡泥不得跳行入白衣舍坐应当学不得白衣舍内蹲坐应当学X蹲坐者若在地若在牀上尻不至地不犯者或尻边生疮若有所与若礼若忏悔若受教诫僧祇律云不得抱膝坐交脚坐不得叉腰行入白衣舍应当学不犯者脇下生疮若僧伽蓝内等不得手叉腰入白衣舍坐应当学手叉腰匡肘妨比座十诵律云不得掌扶颊坐不得摇身行入白衣舍应当学摇身者左右戾身趋行比丘尼波逸提不犯者或有如是病或为人所打回戾身避杖或恶象师子等所触或逢担棘刺人如是事戾身避或渡坑渠泥水处于中摇身过或时着衣回身看衣齐整不得摇身行入白衣舍坐应当学不得掉臂行入白衣舍应当学垂臂前却也不犯者伴行不及以手招唤余同上僧祇律云若欲唿人不得双举手当以一手招不得掉臂行入白衣舍坐应当学僧祗律云不得动手足坐家内好覆身入白衣舍应当学不好覆者处处露现不犯者被缚或风吹衣离体僧祇律云安陀会当用致物作若疎者当二重三重作若安陀会疎者郁多罗僧当用致物作若郁多罗僧疎者僧伽梨当用致物若僧伽梨疎者郁多罗僧当用致物问今相传云佛制三衣俱用X粗麻布何耶答比丘三衣所以御寒障暑据律备开共有十种所谓劫贝衣刍摩衣等安有伹用粗疎麻布之说止因世尊初出家时既脱珍御树神献一麻衣而此麻衣乃百年前辟支佛之所留极为精细亦非粗疎后代展转讹传失于考订故有此语耳今虽此方别有随常衣服不必两重三重亦可然谓止许麻布不许用棉布者实非律文好覆身白衣舍坐应当学不得左右顾视行入白衣舍应当学不犯者仰瞻日时或命难梵行难左右处处求方便道欲逃走僧祇律云谛视行时不得如马低头行当平视行防恶象牛马当如担辇人行不得东西视瞻若欲看时回身向所看处律摄云不高视者举目视前一踰伽地踰伽量者长四肘也不得左右顾视白衣舍坐应当学根本律云未请坐不应輙坐不应不善观察而坐静默入白衣舍应当学不静默者高声大唤不犯者彼聋不闻声静默白衣舍坐应当学不得戏笑行入白衣舍应当学露齿笑也不犯者或脣痛不覆齿或念法欢喜而笑僧祇律云若有可笑事不得出龂现齿大笑应忍之起无常苦空无我想死想复不止者当以衣角掩口摩得勒伽云欠时不遮口突吉罗X不得戏笑白衣舍坐应当学用意受食应当学不用意者捐弃羮饭不犯者钵小故饭堕案上五分律云一心受食者左手一心持钵右手扶缘当平钵受食应当学不平钵者溢满也不犯者或时钵小故还堕案上平钵受羮应当学六羣受饭过多不容受羮故制羮饭等食应当学不等者羮未至饭巳尽饭未至羮巳尽不犯者或时正须羮不须饭或时正须饭不须羮或日时欲过或命难梵行难疾疾食以次食应当学不次者钵中处处取食食不犯者或饭热挑取冷处或日时欲过等十诵律云不得钵中择好食不得挑钵中而食广当学置四边挑中央至钵底不犯者患食热开令冷或日时欲过五分律云不曲指收钵食不嗅食食若比丘不病不得自为巳索羮饭应当学如饥饿时故不犯者若病自索若为他他为巳索不得以饭覆羮更望得应当学不得视比座钵中应当学视者视谁多谁少不犯者比座眼闇为看得食不得食净不净等X当系钵想食应当学不系钵想者左右顾视也不犯者或为眼闇比座瞻看或看日时等不得大抟饭食应当学口不容受也不犯者日时欲过命难等疾疾食僧祇律云不得大不得小如婬女两粒三粒而食当可口食不得大张口待饭食应当学不犯同上不得舍饭语应当学不犯者噎而索水命难等作声食僧祇律云二师上座唤若咽未尽能使声不异者得应若不能者咽巳乃应若前人嫌者答言我口中有食故不即应五分律云益食时听言须不须不嫌诃食不得抟饭遥掷口中应当学不犯者被系缚不得遗落饭食应当学半入口半在手也不犯者噉薄饼燋饭瓜甘蔗等不得颊食食应当学故作大满口令两颊鼓起也不犯者日时欲过等不得嚼饭作声食应当学不犯者嚼干饼及燋饭瓜果等十诵律云啜粥不得作声噉根茎等勿令大作声僧祇律云不得全吞食使嗗嗗作声若咽喉病无罪X不得大噏饭食应当学张口遥唿噏也不犯者若口痛若食羮酪浆等不得舌䑛食应当学不犯者或被缚或手有垢僧祇律云不得䑛手食若酥油等着手当就钵缘上摡聚一处然后取食不得𡂡指食若蜜及盐等着指头得𡂡无罪不得振手食应当学不犯者或食中有草有虫或手有不净欲振去之不得手把散饭食应当学散饭者散弃饭也不犯如上说十诵律云食堕所受草叶上者应食若有土者吹土却而食或有多土着者水洗得食不得污手捉饮器应当学有腻饭着手也不犯者草上受叶上受洗手受不得洗钵水弃白衣舍内应当学不犯者澡槃承取水持弃外十诵律云问主人弃不犯根本律云不得以残食置钵水中僧祇律云食时当称腹而取不得多受若净人卒多与者未噉时应减与比座若比座不取应与沙弥及园民洗钵时不得一粒泻弃地若有者应聚着板上叶上若细粒若麸夫少不可聚者无罪重治毗尼事义集要卷第九X音义阿梨咤不见翻译阿毗昙或云阿毗达磨此翻无比法或翻对法即论藏也契经即修多罗藏也契经契机故言契圣口所宣故言经搏音博手击也军师万二千五百人为军师者众也尼师坛此翻坐具或云随坐衣涅槃僧或云泥缚些那或云泥伐散那此翻裙痍音夷伤也痤才何切疖也俳步皆切杂戏也褰音牵襵皱上音折衣襵也下音绉蹙也跳兆专与腨同音软腓膓也僧脚崎旧云僧祇支此翻掩腋衣用掩右腋覆左肩上尻考平声嵴梁尽处龂音银齿根肉也欠时欠伸即颦伸也抟音团以手揑聚之也噎音谒食窒气不通也啜昌悦切同歠X嗗音穵饮声也噏与吸同䑛神纸切以舌取物也摡音戏又音盖拭取也𡂡音数重治毗尼事义集要X卍XXX重治毗尼事义集要卷第十古吴蕅益沙门智旭彚释不得生草菜上大小便涕唾除病应当学比丘尼波逸提不犯者在无生草菜处大小便流堕生草菜上或风吹鸟䘖而堕生草菜中律摄云棘刺丛处无犯若大林中行枝叶交茂应离人处若涉生草田间无空处应持干叶布上便利若不可得者无犯不得水中大小便涕唾除病应当学不犯同上善见律云若水人所不用或海水不犯水虽中用旷远无人用不犯不得立大小便除病应当学不犯者被缚脚跳兆专垢污不得与反抄衣不恭敬人说法除病应当学不得为衣缠颈者说法除病应当学不得为覆头者说法除病应当学X不得为裹头者说法除病应当学不得为叉腰者说法除病应当学不得为着革屣者说法除病应当学五分律云若多人着革屣不能令脱但因不着者为说不犯不得为着木屐者说法除病应当学不得为骑乘者说法除病应当学十诵律云波斯匿王乘乘向祇洹见佛六羣为王说法故制人前巳后人在道巳非道人坐巳立人高座巳卑座人卧巳坐覆头裹头肘隐人扠腰偏抄衣覆右肩着革屣着屐捉杖捉盖捉刀捉楯弓箭缘起并同戒因缘经亦同不得在佛塔中止宿除为守护故应当学不犯者被执命难等根本杂事云诸香台殿旛竿制底等皆诵伽陀然后足蹈不尔者得越法罪不得藏财物置佛塔中除为坚牢应当学不得着革屣入佛塔中应当学不得手捉革屣入佛塔中应当学不得着革屣遶佛塔行应当学不得着富罗入佛塔中应当学不得手捉富罗入佛塔中应当学不犯者或为强者所执唤入塔中不得塔下坐食留草及食污地应当学不犯者聚着脚边出时持弃X不得担死尸从塔中下过应当学不犯者或须此道行或强力所将不得塔下埋死尸应当学不得在塔下烧死尸应当学不得向塔下烧死尸应当学不得佛塔四边烧死尸使臭气来入应当学不得持死人衣及牀从塔下过除浣染香熏应当学不得佛塔下大小便应当学不得向佛塔大小便应当学不得遶佛塔四边大小便使臭气来入应当学不得持佛像至大小便处应当学不犯者道由中过强力所持不得在佛塔下嚼杨枝应当学不得向佛塔嚼杨枝应当学不得佛塔四边嚼杨枝应当学不得在佛塔下涕唾应当学不得向佛塔涕唾应当学不得塔四边涕唾应当学不得向塔舒脚坐应当学不犯者中间有隔强力所持第四分云若僧伽蓝内塔满听在中间舒脚坐不得安佛塔在下房巳在上房住应当学不犯者命难梵行难X人坐巳立不得为说法除病应当学僧祇律云若比丘为塔事僧事诣王及地主处彼言比丘为我说法不得语令起恐生疑故若边有立人者即作意为立人说王虽听比丘无罪人卧巳坐不得为说法除病应当学人在座巳在非座不得为说法除病应当学人在高坐巳在下坐不得为说法除病应当学善见律云佛告比丘往昔波罗柰国有一居士其妇怀姙思菴罗果夫夜入王园偷取果未得明相出树上藏住时王与婆罗门入园欲食菴罗果婆罗门在下王在高座婆罗门为王说法偷果人念言我应死今得脱我无法王亦无法婆罗门亦无法我为女人故而偷王果王犹憍慢故师在下自在高座听法婆罗门贪利养故自在下座为王说法我与王婆罗门相与无法我今得脱即下树向王说偈时偷果人者即如来是人在前行巳在后行不得为说法除病应当学僧祇律云若比丘眼患前人捉杖牵前为说无罪人在高经行处巳在下经行处不应为说法除病应当学人在道巳在非道不应为说法除病应当学不得擕手在道行应当学不犯者患眼闇须扶接不得上树过人除时因缘应当学X一比丘在大树上受夏安居于树上大小便下树神瞋之佛制不得树上安居不得遶树大小便若先有大小便处大小便无犯后一比丘道值恶兽恐怖上树不敢过上即为恶兽所害故除时因缘安居犍度云欲取树上干薪听作钩钩取作梯取若绳羂取若树通身干听上不得络囊盛钵贯杖头着肩上而行应当学䟦难陀如是行居士见之谓是官人皆下道避故制不犯者强力所捉等第四分云不应背负物行除寺内老比丘须杖络囊听与作白二羯磨人持杖不恭敬不应为说法除病应当学人持劒不应为说法除病应当学人持鉾不应为说法除病应当学人持刀不应为说法除病应当学人持盖不应为说法除病应当学僧祇律云若比丘在怖畏险道时防卫人言尊者为我说法为说无罪三结问诸大德我巳说众学戒法今问诸大德是中清净不诸大德是中清净默然故是事如是持附第四分云鼻中毛长听以镊拔爪极长如一麦应剪不应以綵色染爪不应以剪刀剪须发应鬓发尽剃发极长长两指若二月一剃不应梳须发不应油涂发不应画眼脸X患眼痛听着药不应以镜若水照面若面患疮着药听独在一房以水若镜照不应着耳珰耳环颈璎臂脚钏指环指印不应作铅钖腰带不应用五色线络腋系腰臂十诵律云听载犍牛车当使余人御不得自御梳头刷头突吉罗顶留少发突吉罗留发令长突吉罗阿兰若比丘长至二寸无罪若头上有疮当以剪刀剪手摩须发突吉罗洗脚时不得共他语根本杂事云佛告苾刍或时有事我于先来非遮非许然于此事若违不清净顺清净者此即是净应可行之若违清净顺不清净者此是不净即不应行七众学法竟八七灭诤法三初总标二别列三结问初总标此七种法大乘比丘悉同学应善和鬬诤故一一缘起皆在第三分灭诤犍度中诸大德是七灭诤法半月半月说戒经中来若比丘有诤事起即应除灭释有四种诤一言诤者比丘共比丘诤言引十八诤事法非法乃至说不说若以如是相共诤言语遂彼此共鬪二觅诤者比丘与比丘觅罪以三举事破戒破见破威仪见闻疑作如是相觅罪三犯诤者犯七种罪一波罗夷二僧残三堕四悔过五偷兰遮六突吉罗七恶说四事诤者前三诤中事作是中言诤以二毗尼灭谓现前多人语或但X一毗尼灭谓现前觅诤共四毗尼灭谓现前忆念或现前不痴或现前罪处所犯诤共三毗尼灭谓现前自言治或现前草覆地事诤以一切毗尼灭随所犯十诵律云有六诤本一瞋恨不语二恶性欲害三贪嫉四谄曲五无惭愧六恶欲邪见相十诵律云自言灭诤有十种非法若犯五篇罪自言不犯又不犯五篇自言犯有十种如法若犯五篇罪自言犯若不犯五篇自言不犯现前灭诤有二种非法若非法者约勅非法者令折伏若非法者约勅如法者令折伏有二种如法若如法者约勅如法者令折伏若如法者约勅非法者令折伏忆念毗尼有三非法有比丘犯无残罪自言犯有残罪从僧乞忆念毗尼若与者非法应灭摈故有比丘狂痴还得心从僧乞忆念毗尼若与者非法应与不痴毗尼故有比丘有见闻疑罪自言我有是罪后言我无是罪从僧乞忆念毗尼若与者非法应与实觅毗尼故有三如法有比丘被无根谤若人常说是事应与忆念毗尼有比丘犯罪巳悔除若人犹说是事应与忆念毗尼有比丘未犯是罪将必当犯若人说犯是事应与忆念毗尼不痴毗尼有四种非法有比丘不痴狂现痴狂相问时答言我忆念痴故作他人教我使作忆梦中作忆裸形东西走立大小便是人乞不痴毗尼若与者非法有四如法有比丘实狂痴心颠倒X问时答言不忆念他不教我不忆梦中作不忆裸形东西走立大小便是人乞不痴毗尼若与者如法实觅灭诤有五非法有比丘犯五篇罪先言不犯后言犯若与实觅毗尼者非法应随所犯治故有五如法有比丘犯五篇罪先言犯后言不犯是人应与实觅毗尼根本目得迦云有二苾刍共生瑕隙种种异言互相谤讟于此二人应信持戒者若二俱持戒应信多闻者若二俱多闻应信少欲者若二俱少欲应信极少欲者若二俱极少欲而生瑕隙无有是处僧祇律云若有大德胜人欲听众僧断事者得闻断事令众中有辩才能语使事相分明者说若凡庶人前断事者越毗尼罪辩问凡断事者惟四种诤此四种诤皆比丘过失向外人说并有重禁今既不许向凡庶人前断事何故大德胜人独许得闻设令彼有智慧未免仍是未受具人向之断事岂不违律答断事虽则通指四诤大约言诤中事居多其间法非法等辩析折伏能使大德胜人闻之增长信心故许向说非指治罪羯磨等事也言大德胜人者如波斯匿王给孤长者之类以其慧深正信不谤故名大德以其福重能护正法故名胜人岂寻常富贵而巳哉附比丘有十法者应差别平断事一持戒具足二多闻三诵二部毗尼极利四广解其义五善巧言语辞辩了了堪任问答令彼欢喜六诤事起能X灭七不爱八不恚九不怖十不痴第四分云佛告比丘以二十二种行知是平断事人具持二百五十戒多闻善解阿毗昙毗尼不与人诤亦不坚住此事应诃者诃然后住应教者教然后住应灭摈者灭摈然后住不爱不恚不怖不痴不受此部饮食亦不受彼部饮食不受此部衣钵坐具针筒亦不受彼部衣钵坐具针筒不供给此部亦不供给彼部不共此部入村亦不共彼部入村不与作期要亦不至彼后来后坐僧祇律云比丘成就五法能灭诤事知是实非是不实是利益非不利益得伴非不得伴得平等伴非不得平等伴得时非不得时成就十四法是名持律最第一除如来应供正徧知何等十四知罪知无罪知重知轻知覆知不覆知可治知不可治知得清净知不得清净得四福功德住现法乐谓天眼天耳宿命通尽有漏得无漏是名十四法有七事非他逻咃似他逻咃何等七或有狂故不着此众不着彼众谓是他逻咃是最初非他逻咃似他逻咃如是心乱钝痴病病故不着此众不着彼众复次或有人为利故作是念若我着此众失彼利着彼众失此利是二俱不着复次或有人得二众利故作是念我为得二边利故不着此众不着彼众是X名非他逻咃似他逻咃有二他逻咃一者自护心见他是非作是念业行作者自知譬如失火但自救身焉知他事二者待时见他诤讼相言作是念此诤讼相言时到自当判断是名二他逻咃共此众法食味食亦共彼众法食味食或请断当事或不请而断当事十诵律云用瞋恨者不灭瞋恨惟忍辱力乃能灭之有五事诤难灭不求僧断不顺佛语不如法白二众诤心不息所犯不求清净反上五事者易灭闼利咤比丘取诤时应以五事观此中谁先来持戒清净谁多闻智慧善诵阿含谁于师如法谁信佛法僧谁不轻佛戒乌迥鸠罗比丘有十事僧应差知诤来往处根本善知诤能分别诤知诤起因缘知诤义善灭诤灭诤巳更不令起持戒清净多闻多智闼利咤比丘行有二十二法当知是利根多闻一善知事起根本二善分别事相三善知事差别四善知事本末五善知事轻重六善知除灭事七善知灭事更不起八善知作事人有事人九有教勅力十能使人受力十一有方便软语力十二亦能使人受十三有自折伏力十四亦能使人受十五知惭愧十六心不憍慢十七无憍慢语十八身口意业无偏着十九不随爱行二十不随瞋行二十一不随怖行二十二不随痴行二别列七初现前灭诤法七草覆地灭诤法X初现前灭诤法应与现前毗尼当与现前毗尼释不应人不现前而作羯磨云何现前法毗尼人僧界云何法现前所持法灭诤者是云何毗尼现前所持毗尼灭诤者是云何人现前言义往返者是云何僧现前同羯磨和合集一处不来者嘱授在现前得诃而不诃者是云何界现前在界内羯磨作制限者是相若诤事若灭更发起者波逸提与欲巳后悔者波逸提后六毗尼灭亦如是附萨婆多摩得勒伽云十种不现前作羯磨覆钵舍覆钵学家舍学家作房沙弥狂不礼拜不共不语供养二忆念灭诤法应与忆念毗尼当与忆念毗尼缘沓婆摩罗子不犯粗罪彼人故问不巳应与忆念毗尼彼应僧中三乞大德僧听我某甲不犯重罪诸比丘言我犯重罪波罗夷僧残偷兰遮问我言汝忆犯重罪不我不忆犯重罪答言我不忆X犯如是重罪诸长老不须数数难诘问我而诸比丘故难诘不止我今不忆念从僧乞忆念毗尼愿僧与我忆念毗尼慈愍故僧应为作白四羯磨释云何忆念毗尼彼比丘此罪更不应举不应作忆念三不痴灭诤法应与不痴毗尼当与不痴毗尼缘难提癫狂心乱多犯众罪后还得心诸比丘诘问不止应与不痴毗尼彼应三乞僧与白四羯磨释云何不痴毗尼彼比丘此罪更不应举不应作忆念者是四自言灭诤法应与自言治当与自言治缘世尊说戒时有犯戒者近佛而坐佛默然不说目连知之捉臂牵出佛言不应尔令彼伏罪然后与罪五分律云慈比丘尼以无根波罗夷法谤陀婆比丘自言陀婆污我即与自言灭摈释云何自言说罪名罪种忏悔者是云何治语言自责汝心生厌离也五觅罪相灭诤法应与觅罪相当与觅罪相缘僧祇律云尸利耶娑比丘于僧中言见罪复言不见不见复言见作是语言不忆与作觅相羯磨X释结罪处所也云何罪处所彼比丘此罪与作举作忆念者是相僧祇律云此人尽寿应行八事不得度人不得与人受具足不得与人依止不得受比丘按摩供给不得作比丘使不得受次第差会不得为僧作说法人及说毗尼人尽寿不应与舍五分律云本言有二种一可悔二不可悔若本言犯重仍覆藏者应作尽寿不可悔白四羯磨六多人语灭诤法应与多人觅罪当与多人觅罪释用多人知法者语听行筹差行筹人白二羯磨有五法不应差爱恚怖痴不知巳行不行反上五法者应差有三种行筹一显露二覆藏三耳语若众中虽非法比丘多然彼二师或上座多知等皆如法应显露行筹作二种筹一破二完白言作如是语者捉不破筹作如是语者捉破筹行筹巳应别处数若如法者多应作白作如是语者诤事灭若如法者少应作礼便去遣信往比丘住处僧中白言彼住处非法比丘多善哉长老能往至彼若如法比丘多诤事灭功德多此比丘闻应往若不往如法治若众中虽如法者多而彼二师及上座等不如法恐显露行筹诸比丘随二师等捉筹应覆藏行筹若众中虽如法者多而彼二师等非法说应耳语行筹行筹时应稀坐间容一人身小X障翳彼比丘作耳语语言汝和尚等巳捉筹善哉汝亦当捉筹慈愍故若如法比丘多诤事得灭功德多行捉巳在一面数之十诵律云说如法者为作长筹说非法者为作短筹说如法者为作白筹说非法者为作黑筹说如法筹以右手捉说非法筹以左手捉说如法筹缓捉说非法筹急捉先行说如法筹后行说非法筹一切僧应和合集一处不得取欲僧祇律云行筹讫若非法筹乃至多一者不应唱非法人多如法人少当作方便解坐或前食欲至者应唱令前食或后食时浴时说法时说毗尼时随应唱之若非法者觉言我等得胜为我故解坐我等今不起要即此坐决断是事尔时精舍边若有小屋无虫者应使净人放火巳唱言火起火起即便散起救火乃往觅如法伴七草覆地灭诤法应与如草覆地当与如草覆地缘舍卫国诸比丘共诤多犯众戒非沙门法亦作亦说出入无限后彼自作是念我曹若还共问此事或令此诤转深重经历年月不得灭令僧不得安乐以是白佛佛言应灭此事诤如草覆地彼一众中有智慧堪能比丘从座起胡跪合掌作是言诸长老我等此诤事多犯众罪非沙门法言无限齐出入行来不顺威仪若我等寻究此事恐令罪深重不得如法如毗尼如佛所教诤事灭令诸X比丘不安乐若长老忍者我今为诸长老作如草覆地忏悔此罪第二众中亦如是说彼应作白大德僧听若僧时到僧忍听僧令此诤事作草覆地忏悔白如是白巳作草覆地忏悔有智慧堪能者胡跪合掌白言诸长老我今此诤事巳所犯罪除重罪遮不至白衣家羯磨若诸长老听者为诸长老及巳作草覆地忏悔第二众亦应作如是说释云何草覆地不称说罪名罪种忏悔者是十诵律云草布地有二种义一鬬诤数起诤人亦多其事转众推其原本难可知处佛听布草除灭如乱草难可整理乱来弃之二者有德上座劝喻诤者使向两众羊皮四布悔过二众者各有所助故令各在一处五分律云若有比丘鬬诤相骂作身口意恶业后欲于僧中除罪作草布地悔过应三乞巳皆舒手脚伏地向羯磨师一心听受羯磨彼为白四羯磨是名现前毗尼草布地灭犯罪诤何谓草布地彼诸比丘不复说鬬原僧亦不更问事根本三结问诸大德我巳说七灭诤法今问诸大德是中清净不诸大德是中清净默然故是事如是持二正示戒相竟X三结劝回向三初结前示余二述七佛戒经三偈赞回向初中二初结前二示余今初诸大德我巳说戒经序巳说四波罗夷法巳说十三僧伽婆尸沙法巳说二不定法巳说三十尼萨耆波逸提法巳说九十波逸提法巳说四波罗提提舍尼法巳说众学戒法巳说七灭诤法此是佛所说半月半月说戒经中来二示余若更有余佛法是中皆共和合应当学余佛法指余随律威仪及一切修多罗阿毗昙也诸佛慧命寄于三藏不学则世间眼灭不和合学则说食不饱故必如法同住朝夕研求俾正义昭然道明德备方无忝于僧宝方能绍隆佛种否则不惟招羺羊之诮亦且堕无闻之祸矣可不勉哉二述七佛戒经七初毗婆尸佛所说七本师释迦佛所说今初忍辱第一道佛说无为最出家恼他人不名为沙门此是毗婆尸如来无所着等正觉说是戒经略说戒经乃偏赞忍辱者以持戒者未必能忍辱而忍辱者决无不持戒故遗教经云忍之为德持戒苦行所不能及也若见有辱可忍纵使身口不行报复心中决难脱然只此未得脱然一念便与沙门勤息名义不得相应惟深观无为法性若生X若法俱不可得尚无有辱将谁名忍是为第一义忍故称第一道也梵云多陀阿伽度此翻如来梵云阿罗诃此翻应供亦翻无所着梵云三藐三佛陀此翻正徧知亦翻等正觉即略举十号之三也二尸弃佛所说譬如明眼人能避崄恶道世有聪明人能远离诸恶此是尸弃如来无所着等正觉说是戒经三界之中无非是崄是恶愚人无智不思出要故使长受轮回聪则能闻道明则能见道信佛妙法深识苦因但离诸恶便无恶果诸恶谓见思尘沙无明三惑一切现行及种子也三毗叶罗佛所说不谤亦不嫉当奉行于戒饮食知止足常乐在空闲心定乐精进是名诸佛教此是毗叶罗如来无所着等正觉说是戒经谤是口出恶言嫉是心存恶念无此二者奉行于戒乃三业皆净也知足远离皆头陀胜法息世间驰求故心定勤出世道业故精进三世诸佛所有法要俱不出于此矣四拘留孙佛所说譬如蜂採华不坏色与香但取其味去比丘入聚然不违戾他事不观作不作但自观身行若正若不正X此是拘留孙如来无所着等正觉说是戒经聚谓聚落然谓乞食之法亦应尔也又复聚谓大众然谓求法之道亦应尔也不违戾他正所谓不坏色香也不观句谓不观他人之作善不作善也问曰不违戾他是所宜矣不观作不作得无偏于自利而阙慈悲耶答曰其身正不令而行其身不正虽令不从故欲利他先须自利为利他而自利虽自利实包利他何名偏也若舍身行于不观而欲观他作与不作他未必利自先受害自既受害亦能害他如癞病人卖好疮药着鬼人施好符呪其不被诃笑者鲜矣故大乘理趣经云若诸凡夫自不清净为毁戒者虽说正法劝他持戒终不信从反被轻诃以是当知先自检身离诸放逸坚持净戒波罗蜜多然后为人说正法要有情闻巳便能信受又云知巳过戒省察自心故不见他过戒护彼意故正与此偈义同也呜唿时丁末运道法陵夷持律者轻重罔知开遮莫辨习教者徒事口耳纵恣身心参禅者接响承虗如狂似醉举世滔滔狂澜谁砥稍为举目血泪便流故佛藏经云当尔之时不应入众乃至一宿当应自处山林空静乃至毕命如野兽死应生如是厌心我当云何见法破乱见此沙门恶世难时我当勤心精进早获道果夫佛藏乃大乘经律而所言若此正谓宏法利生原不在虗张声势但使南阎浮提深山穷谷X之中有五清净持戒比丘即是僧宝种性不断有一清净正见比丘即是正法眼藏不灭愿我同志念正教之将湮悲含生之永溺钦慈尊明诲𤀹护法远怀觑开名利两关痛绝偷心一点深求出要厚蓄资粮朗戒珠而澄定水揭慧日而拓愿轮但期上契佛心何患下遗生界倘或欲速见小未免之楚北辕高明者自不以人废言异见者必且因言罪我然则海运而图南亦惟自择决起而控地亦惟自取矣五拘那含牟尼佛所说心莫作放逸圣法当勤学如是无忧愁心定入涅槃此是拘那含牟尼如来无所着等正觉说是戒经不放逸故无忧患学圣法故无愁虑无忧愁故心定也忧愁属苦放逸是集圣法是道入涅槃是灭若约四种四谛解释则浩然无涯思之六迦叶佛所说一切恶莫作当奉行诸善自净其志意是则诸佛教此是迦叶如来无所着等正觉说是戒经五住烦恼皆名为恶一切莫作即圆伏圆断义也性具功德皆名为善尽当奉行即圆修圆证义也终日止恶而无能止之相终日行善而无能行之相是名自净其志意也X七本师释迦佛所说善护于口言自净其志意身莫作诸恶此三业道净能得如是行是大仙人道此是释迦牟尼如来无所着等正觉于十二年中为无事僧说是戒经从是以后广分别说诸比丘自为乐法乐沙门者有惭有愧乐学戒者当于中学三业道净即是十善道法若人天若声闻若缘觉若菩萨若诸佛无不依之具如华严十地品中广明也无事僧谓不犯戒者此七戒经各逗时机而说故旨趣各有所重所谓应病与药至于会归涅槃则一而巳诸部中惟根本部叙厥缘起为详而字句文义与此略殊故不录之广分别说者有漏法生乃结二百五十戒法为断彼有漏法故一一戒中复有根本从生方便等流之不同为比丘者皆应学之除非不自为者不乐法者乐作非沙门非释子者无惭无愧者不乐学戒者可不学耳问曰十二年前学箇甚么答曰其无事者即是无学其未登无学者即学净三业道问曰我今亦但净三业道何用学此烦琐戒相答曰汝今为在十二年后为在十二年前又且不论时前时后且问汝今三业为同无事僧为不同无事僧既不同无事僧若不学此戒何由知持知犯若谓戒不必学即犯轻戒波逸提只此轻戒一念为是净为是不净若谓持取犯戒俱不可得汝今何独不得持戒却X得犯戒若谓犯即无犯则亦可持即无持何乃舍持取犯若谓情无取舍即不应取略舍广若谓净秽平等则地狱天堂亦平等恶骂美称亦平等檀麝粪秽亦平等甘露脓血亦平等天衣刀杖亦平等汝何不常处地狱汝何不名猪狗畜生秃奴秃贼汝何不常嗅粪秽汝何不飡噉脓血汝何不刀杖打割其身若汝实证平等法性自然不坏俗谛必将受现法乐善化有情若汝勉强受上等事即是魔入汝心亦非正道若汝既未证平等法性亦未能受如上等事而独随情逐意懒惰懈怠不肯学此戒法即是贼住即非沙门即无惭愧即师子身虫即最上大贼即恶魔眷属即地狱种子汝何不观如来证得色平等故能使地狱天宫皆为净土如来证得声平等故能使天魔恶声化为赞颂如来证得香平等故能使幻士厕室化为香殿如来证得味平等故能使食中毒药化成甘露如来证得触平等故能使魔军刀箭化成天华如来证得法平等故不为物转恒能转物具足无量不可思议神通妙用如来证得持犯平等故三业无不随智慧行能使破戒众生还得清净汝既妄称持犯平等何乃三业仍多芜秽且于戒法作留难耶如此欺心但为自害呜唿痛哉二述七佛戒经竟三偈赞回向七初赞护戒胜益七回向佛道今初X明人能护戒能得三种乐名誉及利养死得生天上当观如是处有智勤护戒戒净有智慧便得第一道明人者以护戒非愚痴人所堪故三种乐者先举现在未来华报以为劝诱非谓护戒本意实图此也如是处指学处言因智故使戒清净因戒故智慧性显更相由借以成福慧二严直至成佛乃护戒之实果也前智是闻思正见后智是无漏始觉始觉合乎本觉名究竟觉故便得第一道二明诸佛道同如过去诸佛及以未来者现在诸世尊能胜一切忧皆共尊敬戒此是诸佛法一切忧者烦恼所知二障为因分段变易二种生死为果惟尊敬此戒乃能胜之以一一戒能治烦恼通达戒性能离所知愚故三劝遵佛教若有自为身欲求于佛道当尊重正法此是诸佛教自为身拣非为名为利求佛道拣非声闻缘觉正法者指此波罗提木叉惟佛出世方有不同定共道共及治世五常十善故名正法又有此戒乃有僧宝有僧宝乃使佛法不灭故名正法也欲求佛道必当尊重此法讵可忽为小检谤诸佛之明训X四证戒经利益七佛为世尊灭除诸结使说是七戒经诸缚得解脱巳入于涅槃诸戏永灭尽尊行大仙说圣贤称誉戒弟子之所行入寂灭涅槃言七佛世尊为欲灭除众生诸结使故所以说是戒经普令众生解脱诸缚同入涅槃灭诸三界种种戏论故知此大仙所说之戒圣贤所赞之戒凡为佛弟子者无不行此而入涅槃者也五重述顾命世尊涅槃时兴起于大悲集诸比丘众与如是教诫莫谓我涅槃净行者无护我今说戒经亦善说毗尼我虽般涅槃当视如世尊此经久住世佛法得炽盛以是炽盛故得入于涅槃若不持此戒如所应布萨喻如日没时世界皆闇冥临涅槃而与教诫正如父母顾命其子较诸平日拔苦之心更切矣戒经指五篇学处毗尼谓灭罪之方此即如来法身常住世间故当视如世尊有秉羯磨有如说行者名为此经住世名为正法住世教行果三皆悉具足否则法轮坠地恶道充满故喻如日没之时闇冥不见道路矣六申诫护持当护持是戒如牦牛爱尾和合一处坐X如佛之所说𤛆音茅牛名也𤛆牛惜尾而忘身喻持戒者应护戒而不顾身命也如佛所说者半月半月如法说不犯非法别众等过也七回向佛道我巳说戒竟众僧布萨竟我今说戒经所说诸功德施一切众生皆共成佛道问此戒本为声闻建立何以回向佛道若声闻法果同佛道何故经中有云声闻持戒名菩萨破戒声闻破戒名菩萨持戒耶答处处经中但诃声闻心不诃声闻律以但欲自度不思度人堕无为坑缺大悲用所以被诃又声闻以趣寂为志故瞋心犯轻贪心犯重菩萨以度生为本故瞋心犯重贪心犯轻至于比丘之名本通大小有声闻比丘有菩萨比丘所趋虽异比丘体同体同则戒亦同若无此戒则同在家菩萨何必舍家趣于非家故知比丘戒法大小通持喻如不龟手药顾所用何如耳回向佛道岂有违于经说哉重治毗尼事义集要卷第十音义肘隐人隐蔽也又安也亦凭着也楯乳允切与盾同X富罗此翻短靿靴靿音要靴统也菴罗果亦云菴婆罗亦云菴摩罗旧翻为奈新翻为难分别其果似桃非桃似柰非柰又生熟难分鉾音矛同矛长二丈建于兵车其端如劒镊音聂竺二拍也珰音当穿耳垂珠犍音坚犗牛也犗音界凡畜之强健者曰犗讟音读怨谤也阿含亦云阿笈多此翻教又翻无比法即如来所说之言教也又翻法归所谓万法之渊府总持之林苑也又翻传所说义通则大小二教皆号阿含别则小开四部谓增一阿含明人天因果长阿含破邪见中阿含明诸深义杂阿含明诸禅法罪名罪种五篇七聚为罪名二百五十事为罪种之楚北辕楚在中州之南欲往楚而北其辕则愈驰愈远海运图南决起控地庄子逍遥游篇明北溟鲲鱼化为鹏鸟海风发动乃徙于南溟水击三千里抟风而上者九万里去以六月乃息此譬大人境界所养者厚所行者远所持者久也又云斥鷃笑之曰我决起而飞抢榆枋时则不至而控于地而巳矣奚以之九万里而南为此譬庸流境界急于X自用犹如决起眼前活计如抢榆枋无有忍力如不至则控于地也决起者轻急妄举抢者飞集榆枋者小树控者仆地以自安息也五住烦恼一者见一切住地烦恼三界中分别见惑见道之所断也二者欲爱住地烦恼欲界中任运俱生思惑三者色爱住地烦恼四禅天任运俱生思惑四者无色爱住地烦恼四空天任运俱生思惑皆修道之所断也五者无始无明住地烦恼即界外二种别惑障俗谛者名为尘沙障中道者名为无明非二乘见修之所能断故但合为一住菩萨诸佛修假中二观乃能断之前四住名烦恼障后一住即所知障根本从生方便等流二百五十戒各就本条结罪名根本罪非仅以四重为根本也犯罪而不发露忏悔则覆藏之罪日日倍增名从生罪将犯罪而其事未成名方便罪罪巳成而轻于根本名等流罪后文治罪法中有从生偷兰遮当知即是此中初篇二篇之方便罪所摄与今从生二字不同彼约从罪前生今约从罪后生也有独头偷兰遮当知即是此中初篇二篇之等流罪所摄以其自成罪性故名独头以是两篇根本罪之同等流类故名等流也五常仁义礼智信不龟手药龟音均手冻拆也庄子中明宋人有X善为不龟手之药者世世以漂布为业客闻之请以百金买其方往说吴王冬与越人水战由此药力手不冻拆大败越人吴王遂分地而封之此药是一或以封爵或不免于作漂工则所用者异耳今此比丘戒法亦尔声闻持之仅得阿罗汉果如彼漂工菩萨持之回向众生同成无上菩提犹如吴客之受封也重治毗尼事义集要X卍XXX重治毗尼事义集要卷第十一古吴蕅益沙门智旭彚辑总辨羯磨法夫羯磨乃作法办事之名一切僧事皆依羯磨得成故曰有秉羯磨有如说行者斯则名为正法住世又曰不诵白羯磨者终身不得离依止是知比丘要务莫先于此而流俗相传仅以对首说罪一事当之讹谬甚矣故特首明斯义总示大纲至于百一僧事散在诸科不烦重述也第四分云有三羯磨摄一切羯磨何等三白羯磨白二羯磨白四羯磨是三摄一切羯磨白羯磨亦名单白白二羯磨僧祇名为白一羯磨谓一白一羯磨也白四羯磨僧祇名为白三羯磨谓一白三羯磨也萨婆多摩得勒伽云有百一羯X磨二十四白羯磨四十七白二羯磨三十白四羯磨根本百一羯磨云言百一者盖是举其大数于大律中检有多少不同乃是以类相收无违妨也单白二十二白二四十七白四三十二随机羯磨则明一百三十四法单白三十九白二五十七白四三十八又对首三十三心念十四共有一百八十一法虽详尽作法科条未免犯非制而制所以怀素律师每多致议不如但遵原律之善也第三分云有四种僧四人僧五人僧十人僧二十人僧是中四人僧者除自恣受具出罪余一切如法羯磨应作五人僧者在中国除受具出罪余一切如法羯磨应作十人僧者除出罪余一切如法羯磨应作二十人僧者一切羯磨应作况复过二十不得以比丘尼等足数不得以被举被摈及所为作羯磨人足数不应作非法非毗尼羯磨非法别众羯磨非法和合羯磨法别众羯磨法相似别众羯磨法相似和合羯磨诃不止羯磨云何非法非毗尼羯磨应一白一羯磨一白三羯磨者或作白不作羯磨或作羯磨不作白或作多白或作多羯磨不应与作举者乱与作举云何如法如毗尼羯磨如白法作白如羯磨法作羯磨如举罪法举罪云何非法别众羯磨不来者不与欲现前应诃者诃彼作种种羯磨白此事乃为彼事作羯磨云何非法和合羯磨不来者与欲得诃者X不诃作种种羯磨白此事乃为彼事作羯磨云何法别众羯磨不来者不与欲得诃者诃彼羯磨如法作云何法相似别众羯磨不来者不与欲诃者得诃作种种羯磨前作羯磨后作白云何法相似和合羯磨不来者与欲得诃者不诃前作羯磨后作白何等人诃不成诃为比丘作羯磨比丘尼乃至若应灭摈若在戒场上若作别住若以神足在空若隐没若离见闻处若所为作羯磨人如是人诃不成诃云何诃成诃若善比丘同在一界内住不在空不隐没不离见闻处如是诃成诃根本目得迦云有十二种人不应诃言不採录一者愚谓思其恶思说其恶说作其恶作二者痴谓不持苏呾罗不持毗柰耶不持摩室里迦三者不分明谓不明三藏教文四者不善巧谓不善三藏教理五者无惭谓于四他胜中随犯一戒六者有瑕隙谓新作鬬诤或旧有怨嫌七者界外住人八者被舍弃人九者言无次绪谓作妄语离间粗犷杂乱语言十者舍威仪谓舍本座十一者失本性谓作不应作事于诸学处不知修习十二者授学人有三种应诃一者住本性二言有次绪三不舍威仪若失本性人还住本性亦得成X诃应须採录若大众差遣十二种人彼如是语大德不应差我此所出言应须採录僧祇律云应二十众作羯磨十众作不成就应十众作而五众应五众作而四众应作白三羯磨而白一应作白一羯磨而单白皆不成就应作白而作白一羯磨应作白一羯磨而作白三羯磨应作四众羯磨而五众作应五众而十众应十众而二十众皆名成就昙无德律羯磨云凡诸羯磨作法应先白未受具戒者出不来比丘说欲及清净僧今和合何所作为一人随事答云某甲羯磨除结界无受欲法十诵律云比丘不应与尼作羯磨除受具摩那埵出罪诸尼不应与比丘作羯磨除不礼拜不共语不供养羯磨结界法一切如法僧事咸资界法而成故先明之问今时律堂或不结界或但用大悲忏中结界法未审一切僧事得成就不答若不结界则赡部中但是如来声闻弟子有一不到便名别众种种作法皆不成就此是僧伽要务岂容缺略至于礼忏持呪结坛自属密宗法用断断不可混借也就结界法略明五意一结戒场二结大界三结不离衣界四结净厨界五权结小界一结戒场第二分云时诸比丘有须四众羯磨事起五众十众二十众羯磨事起大众会疲集极佛言听结戒场称X四方界相若安杙若石若疆畔作齐限白二羯磨大德僧听此住处比丘称四方小界相若僧时到僧忍听于此四方小界相内结作戒场白如是大德僧听此住处比丘称四方小界相僧今于此四方小界相内结作戒场谁诸长老忍僧于此四方小界相内结作戒场者默然谁不忍者说僧巳忍于此四方小界相内结作戒场竟僧忍默然故是事如是持时诸比丘有欲广作界者有欲狭作界者佛言先解前界然后欲广狭作从意当白二羯磨解二结大界按五分律云先结戒场更结僧坊界结僧坊时唱四方界相及除内地律摄云结时小界在前解时小界在后宣公亦用其说怀素虽列大界在前而玩彼註文亦用此意今准之第二分云当敷座打犍椎尽集一处不听受欲是中或旧住比丘或识界相者应唱大界四方相若东方有山称山有壍称壍若村若城若疆畔若园若林若池若树若石若垣墙若神祀舍如东方相余方亦尔唱巳应令能羯磨者作如是白大德僧听此住处比丘唱四方大界相若僧时到僧忍听僧今于此四方相内除戒场地结大界同一住处同一说戒白如是大德僧听此住处比丘唱四方大界相僧今于此四方相内除戒场地结大界同一住处同一说戒谁诸长老忍僧于此四方相内除戒场地结大界同X一住处同一说戒者默然谁不忍者说僧巳忍于此四方相内除戒场地结大界同一住处同一说戒竟僧忍默然故是事如是持不应二界相接当作标识不应二界相错涉应留中间有二住处别利养别说戒欲共一说戒共一利养听解界巳然后结欲同说戒别利养亦如是欲别说戒同利养为守护住处故亦如是有二住处同说戒同利养欲别说戒别利养亦如是不得相去远处同一说戒同一利养五分律云不应共住共得施异布萨结界犯者偷兰遮律摄云河㵎有桥梁者得通结界桥梁坏者若欲修治得经七夜至第八夜界法便失若本无心重修理者随坏即失根本尼陀那云大界者齐两踰膳那半应可结之若过非界凡客苾刍至他住处住经七八日巳无人来者应共结界十诵律云若不舍先界不得更结三结不离衣界第二分云时有厌离比丘见阿兰若有一好窟自念若得离衣宿者可即于此窟住佛言当结不失衣界白二羯磨时诸比丘脱衣置白衣舍着脱衣时形露佛言除村村外界当如是白大德僧听此住处同一住处同一说戒若僧时到僧忍听X除村村外界结不失衣界白如是大德僧听此住处同一住处同一说戒除村村外界结不失衣界谁诸长老忍僧于此住处除村村外界结不失衣界者默然谁不忍者说僧巳忍于此住处除村村外界结不失衣界竟僧忍默然故是事如是持先解不失衣界却解大界不得隔驶流水外结不失衣界除常有桥者十诵律云若舍大界不离衣界亦舍若舍不离衣界大界不舍四结净厨界亦名净地盖比丘之法不留宿食若于僧坊界内与食共宿便名为不净食今既结为净地则免共宿之过也第三分云听在僧伽蓝内结净地白二羯磨应唱若房处若温室等如是白大德僧听若僧时到僧忍听僧今某处结作净地白如是大德僧听僧今某处结作净地谁诸长老忍僧于某处结作净地者默然谁不忍者说僧巳忍于某处结作净地竟僧忍默然故是事如是持有四种净地一者檀贼若经营人作僧坊时分处如是言某处为僧作净地二者若为僧作寺未施僧三者若半有篱障若多无篱障若都无篱障若垣墙若壍亦尔四者僧作白二羯磨结比丘房乃至鬼神庙屋皆得结作净地不应结上好房作净处应结下者五权结小界第二分云若布萨日于旷野中行僧应和合集一处X说戒若不得和合随同二师善友知识当下道集一处结小界说戒白二羯磨大德僧听今有尔许比丘集若僧时到僧忍听结小界白如是大德僧听今有尔许比丘集结小界谁诸长老忍僧结小界者默然谁不忍者说僧巳忍齐尔许比丘集处结小界竟僧忍默然故是事如是持说戒竟应解而去自恣亦尔若有欲受戒人不同意者未出界应至界外疾集一处结小界与授戒授巳应解授戒法夫比丘戒者乃是出世宏规僧宝由斯建立贵在受后修学行持非可仅以登坛塞责而巳是故诱诲奖劝宜在事先研究讨明功须五夏坛中要务惟秉羯磨余所未知二师是问而后代师匠多事美观遂以平时开导之法混入登坛秉授之次依文宣读则解义为难时久迟延则厌倦必起且因科节繁劳致使众多同受文繁则违佛本规众受则并不得戒又受时虽似殷重受后便谓毕功颠倒差讹莫此为甚故今详勘藏文恪依四分既崇佛制复便遵行和尚必须预求戒师但与秉白随时皆可入道何须腊八及四月八难缘方许三人岂容多众至百千众非曰生今反古实不敢背法耳略明四意初明出家受十戒法二明请和尚及问重难法三明登坛受具法四明受具得不得法X初明出家受十戒法依受戒犍度等酌录不得度坏法外道根本百一羯磨云外道求出家者授与三归及五学处僧中三乞大德僧听我某甲外道从僧乞四月共住愿僧慈愍故与我四月共住僧应安彼着眼见耳不闻处为作白四羯磨于四月内着邬波䭾耶衣食僧常食准求寂例而作驱使善见律云此外道修得四禅乃至能飞腾虗空亦不得与具戒要满四月若佛法中修得须陀洹道即日为受具不须四月若在外道或闻说法得须陀洹来求出家即与受具若彼垂满四月闻毁佛法生欢喜心闻毁外道瞋恚好往五不应行处处更与四月若结发外道事火外道不须四月共住何以故此二外道有业信因果过去诸佛为菩萨时出家波罗密皆于此道学若比丘欲往外道处步步突吉罗中路悔还忏悔突吉罗罪得住若往外道处闻外道说法不入其意悔还忏悔突吉罗罪得住若闻外道说法心便好乐受外道法下至拔一发患痛悔还应灭摈不得更出家不得度奴不得度贼五分律云有贼厌作恶业求出家听将至不识处与出家受具又云授戒不相识者应七日试看不得度负债人善见律云有人为偿债得出家不得度五种病人癞痈疽白癞干痟颠狂父母不听不得度令出家善见律云若有余方余国度出家不须问父母不得度官人善见律云贪禄尽得出家若白王王听亦得出家X犯比丘尼贼心入道黄门畜生五逆罪人等未出家者不应度巳出家者应灭摈犯比丘尼者善见律云初坏者不得出家第二坏者不障贼心入道者僧祇律云若自出家人未曾入布萨自恣中后有好心得与出家受具若曾入布萨自恣中是名盗住不听出家若王子大臣子避难自着袈裟者亦尔若欲僧伽蓝中剃发当白一切僧若不得和合房房语令知巳与剃发若和合当作白然后剃发作如是白大德僧听此某甲欲求某甲剃发若僧时到僧忍听与某甲剃发白如是先某甲说沙弥名字次某甲说和尚名字后某甲亦沙弥名字既剃发巳名为形同沙弥也若欲寺中度令出家当白一切僧僧祇律云不听不白僧度人出家下至白上座八人白剃发不白出家越毗尼罪二俱不白二越毗尼罪若出界度者无罪阿阇梨作如是白大德僧听此某甲求某甲出家若僧时到僧忍听与某甲出家白如是三某甲如前释出家者正指受十戒法若不受戒虽复剃发不名出家受十戒巳乃名法同沙弥也白巳教使着缦条坏色衣偏袒胡跪合掌作是语我某甲归依佛归依法归依僧随如来出家某甲为和尚如来至真等正觉是我世尊X我某甲归依佛法僧随如来出家竟某甲为和尚如来至真等正觉是我世尊如诸佛尽寿不杀生我某甲亦尽寿不杀生如诸佛尽寿不偷盗我某甲亦尽寿不偷盗如诸佛尽寿不婬欲我某甲亦尽寿不婬欲如诸佛尽寿不妄语我某甲亦尽寿不妄语如诸佛尽寿不饮酒我某甲亦尽寿不饮酒如诸佛尽寿不着香华鬘不香涂身我某甲亦尽寿不着香华鬘不香涂身如诸佛尽寿不歌舞倡伎不往观听我某甲亦尽寿不歌舞倡伎不往观听如诸佛尽寿不坐高广大牀我某甲亦尽寿不坐高广大牀如诸佛尽寿不非时食我某甲亦尽寿不非时食如诸佛尽寿不捉持生像金银宝物我某甲亦尽寿不捉持生像金银宝物汝今巳受沙弥十戒竟当尽形寿顶戴奉持终身不得犯应供养三宝和尚阿阇梨一切如法教不得违逆上中下座心常恭敬勤求方便坐禅诵经学问劝助作福开三恶道开涅槃门于比丘法中增长正业得四道果问按沙弥十戒法中先受三归五戒次说出家十戒是佛正规设有白衣欲求出家不受五戒径受十戒可如法否答若巳受五戒者即应剃发受十戒若未受五戒者必先授五戒巳乃剃发说十戒倘不受五戒径说十戒例同不受十戒而受具戒X此人虽得戒二师则有过矣第二分云房舍卧具从大比丘下次第与不得令沙弥坐卧织绳牀上若能爱护不污听坐卧第四分云沙弥应以生年为次第若生年等者应以出家年为次第僧祇律云太小者若减七岁若满七岁不知好恶皆不应与出家太老者若过七十能有所作若减七十不堪造事卧起须人皆不听出家若年满七十康健能修习诸业听与出家应先剃须后剃发若欲新出家者不得便说出家乐应说出家苦一食一眠少食少饮多觉少眠长寿能不若言能应与剃从七岁至十三名驱乌沙弥从十四至十九名应法沙弥从二十至七十名名字沙弥食及非时衣等与安居衣与半若三分之一根本尼陀那云年始六岁虽能驱乌不与出家年满七岁不能驱乌亦不与出家问出家功德经云若复有人于阎浮提出家持戒一日一夜乃至须臾清净出家利益无量若复有人破他出家为作留难即为劫夺无量善财当受恶果今僧祇云若欲新出家者不得便为说出家乐应说出家苦等岂非为作留难耶答信心出家不应阻难邪因入道必须料拣若阻难则退人善根不料拣则败坏佛法又经中诫亲友眷属令其不作障缘律中诫和尚阇梨令其不滥摄受也善见律云沙弥有十恶应灭摈杀盗婬欺饮酒毁佛X毁法毁僧邪见污尼前九改过不更作犹可受具后一决不可按萨婆多论若破五戒八戒中重戒者更无胜进何况沙弥此云尔者重在悔过不更作亦犹比丘绝不覆藏得与学戒之意为和尚者特宜秘此勿令沙弥窃知也问正受戒时何故和尚反不说戒又后文云和尚不现前亦名得戒设阿阇梨不现前和尚可代授否答受戒虽依和尚秉白必赖阇梨者正以出家戒法关系僧轮不容私相授受故也若许和尚自说则羯磨者无权必有泛滥度人之失故断不可二明请和尚及问重难法受戒犍度云时诸出家学道未被教诫者不案威仪着衣不齐整乞食不如法处处受不净食或受不净钵食在小食大食上高声大唤如婆罗门聚会法有一病比丘无瞻视者命终诸比丘白佛佛言自今听有和尚和尚看弟子当如儿意弟子看和尚当如父意展转相敬重相瞻视如是正法便得久住增益广大当如是请和尚偏袒右肩胡跪合掌作如是语我某甲今请大德为和尚愿大德为我作和尚我依大德故得受具足戒如是三说和尚当报言可尔或言如是或言当教授汝或言清净莫放逸议曰初剃发出家时即应如是请师伹改云我依大德故得出家受戒耳若十戒和尚仍在不须更X请若受具时十戒和尚或远行或命终或舍戒或灭摈不复可依则须更择大比丘而请之也听先问十三难事然后为彼授具白四羯磨谓沙弥既新请和尚则和尚未必曾与久住故须细问非谓平日久相谙者亦须问也凡问难事须令彼解若不解者为之剖释不得依文宣读而巳汝不犯边罪不谓曾受佛戒犯四重禁即是佛法海外人也汝不坏他梵行不谓自身虽未受戒若犯佛弟子净戒人名破梵行汝非贼心入道不谓白衣或沙弥时盗听说戒羯磨同僧法事僧祇律云若沙弥作是念说戒时论说何等即先入上座牀下盗听若聪明觉知初中后语者后不得受具若暗钝若眠若意缘余念不记知者后得受具汝非破内外道不谓曾作外道来受具戒复入外道今又来求受汝非黄门不谓生不男犍不男妬不男变不男半月不男汝非杀父不汝非杀母不汝非杀阿罗汉不汝非破僧不汝非恶心出佛身不X汝非是非人不谓诸天修罗鬼神变为人形求受具戒不得戒也汝非畜生不谓龙等变为人形求受具戒亦必不得戒也汝非有二形不谓一身具有男女二根巳上正乖道器故须先问三明登坛受具法第二分云不自称字不肯称和尚名教乞戒而不乞是三种人不得受具不得着白衣衣外道衣庄严具受具不得与眠醉狂裸形瞋恚人受具不得强授人具足戒一切四体六根不具形相丑恶多病多过污辱众僧者皆不得受具师及弟子并足数人若在空中若隐不现若离见闻处若在界外皆不名受具足不先受沙弥戒此人得戒众僧有犯和尚审知沙弥无十三难事巳为料理衣钵选请羯磨教授二师及尊证等然后登坛令欲受戒者立眼见耳不闻处羯磨师当作白差教授师大德僧听彼某甲从某甲求受具足戒若僧时到僧忍听某甲为教授师白如是教授师当往至欲受戒人所语言此安陀会郁多罗僧僧伽梨钵多罗是汝有不彼答言是教授师复应语言善男子谛听今是至诚时实语时我今当问汝汝随我问应答若不实者当言不实若实当言实汝字何X等和尚字谁年满二十不衣钵具足不父母听汝不汝非负债人不汝非奴不汝非官人不汝是丈夫不丈夫有如是病癞痈疽白癞干痟颠狂汝今有此诸病不如我今问汝僧中亦当如是问如汝向者答我僧中亦当如是答教授师如是问巳还来僧中如常威仪舒手相及处立作如是白大德僧听彼某甲从某甲求受具足戒若僧时到僧忍听我巳问竟听将来白如是白巳回身将彼欲受戒人来至僧中为捉衣钵教礼僧足巳教在羯磨师前胡跪合掌教作如是语大德僧听我某甲从某甲求受具足戒我某甲今从众僧乞受具足戒某甲为和尚愿僧慈愍拔济我如是三乞戒巳羯磨师当作白大德僧听此某甲从某甲求受具足戒此某甲今从众僧乞受具足戒某甲为和尚若僧时到僧忍听我问诸难事白如是善男子听今是至诚时实语时我今当问汝汝随我问应答若不实者当言不实若实当言实汝字何等和尚字谁年满二十不衣钵具足不父母听汝不汝非负债人不汝非奴不汝非官人不汝是丈失不丈夫有如是病癞痈疽白癞干痟颠狂汝今有此诸病不X大德僧听此某甲从某甲求受具足戒此某甲今从众僧乞受具足戒某甲为和尚某甲自说清净无诸难事年满二十三衣钵具若僧时到僧忍听僧今授某甲具足戒某甲为和尚白如是大德僧听此某甲从某甲求受具足戒此某甲今从众僧乞受具足戒某甲为和尚某甲自说清净无诸难事年满二十三衣钵具僧今授某甲具足戒某甲为和尚谁诸长老忍僧与某甲受具足戒某甲为和尚者默然谁不忍者说此是初羯磨僧巳忍与某甲受具足戒某甲为和尚竟僧忍默然故是事如是持五分律云受戒巳应语言汝今受戒某年某月某日某时汝应尽寿忆是事第二分云时有比丘受戒巳众尽舍去即共本二行不净还诣众中众问汝何故在后彼说此事众语言汝速灭去其人言何不先语我我当避之不作比丘白佛佛言自今作羯磨巳当先说四弃法萨婆多论云四羯磨竟巳得具戒所以说四依等者但为知故说也善男子听如来至真等正觉说四波罗夷法若比丘犯一一法非沙门非释种子汝一切不得犯婬作不净行若比丘犯不净行受婬欲法乃至共畜生非沙门非释子尔时世尊与说譬喻犹如有人截其头终不能还活比丘亦如是犯波罗夷法巳不能还成比丘行汝是中尽形寿不得作能持不一切不得盗下至草叶若比丘盗人五钱若过五钱若自X取教人取若自破教人破若自斫教人斫若烧若埋若坏色者彼非沙门非释子譬如断多罗树心终不复更生长比丘犯波罗夷亦如是终不还成比丘行汝是中尽形寿不得作能持不一切不得故断众生命下至蚁子若比丘故自手断人命求刀授若人教死叹死劝死与人非药若堕胎若厌秽杀自作方便若教人作非沙门非释子譬喻者说言犹如针鼻缺不堪复用比丘亦如是犯波罗夷法不复成比丘行汝是中尽形寿不得作能持不一切不得妄语乃至戏笑若比丘非真实非巳有自说言我得上人法得禅得解脱得定得四空定得须陀洹果斯陀含果阿那含果阿罗汉果天来龙来鬼神来彼非沙门非释子譬喻者说譬如大石破为二分终不可还合比丘亦如是犯波罗夷法不可还成比丘行汝是中尽形寿不得作能持不善男子听如来至真等正觉说四依法比丘依此得出家受具足戒成比丘法比丘依粪扫衣依此得出家受具足戒成比丘法是中尽形寿能持不若得长利檀越施衣割坏衣得受比丘依乞食比丘依是得出家受具足戒成比丘法是中尽形寿能持不若得长利若僧差食檀越送食月八日食十五日食月初日食若僧常食檀越请食得受依树下坐比丘依此得出家受具足戒成比丘法是中尽形寿能持不若得长利若别房尖头屋小房石室两房X一户得受依腐烂药比丘依此得出家受具足戒成比丘法是中尽形寿能持不若得长利酥油生酥蜜石蜜得受汝受戒巳白四羯磨如法成就得处所和尚如法阿阇梨如法众僧具足满汝当善受教法应当劝化作福治塔供养佛法众僧和尚阿阇梨若一切如法教不得违逆应学问诵经勤求方便于佛法中得须陀洹果斯陀含果阿那含果阿罗汉果汝始发心出家功不唐捐果报不绝余所未知当问和尚阿阇梨四明受具得不得法第二分云有八难事起及余因缘二人三人听一时作羯磨不得过十诵律云不得一时唱说令四人得受大戒根本杂事云不得四人同受近圆何以故以众为众而作羯磨理相违故五分律云听于布萨时自恣时僧自集时受具足戒不应以小似片事与受戒人作难先到受戒处者应先与受戒若二人俱到年大者先受若同年和尚大者先受若和尚复同应一时羯磨先称名者先受三人亦如是余事亦得羯磨三人一切不得羯磨四人第二分云无和尚不得受戒善见律云若与受戒X得突吉罗罪是人得戒萨婆多论云若先请和尚受十戒法和尚不现前亦得十戒和尚若死闻不得戒不闻得戒若白四羯磨受具足戒和尚不现前不得受戒以僧数不满故若僧数满设无和尚亦得受戒第二分云二和尚乃至多和尚亦不得受戒和尚九岁得名受戒而众僧有罪南海寄归云凡为亲教师者要须住位满足十夏秉羯磨师屏教师屏余证人并无定耳律摄云边地若有十人可得取五人者名善近圆众得越法罪若但有五人斯名善受若众数不满不得以佛作数佛陀僧伽宝体别故若狂聋人及天授部等将足众数不成近圆萨婆多论云佛不与人作和尚阿耆利大爱道八法受戒亦得称阿难作阿耆利根本尼陀那云若人身无难事自言我有是受近圆诸苾刍得越法罪若人实有难事自言我无不名受近圆诸苾刍无犯若作如是语莫授我近圆而为受者非受近圆诸苾刍得越法罪未受十戒而受近圆此人得戒诸苾刍得越法罪第二分云从不持戒和尚受具不知者得戒知者不得五分律云有和尚阿阇梨罢道后来就弟子求出家受具先弟子应与衣钵助使得成亦听即与作师彼更受戒者应如法敬师第二分云若于众中被举而休道者欲还出家若自X见罪应与出家自见罪应与受具能忏悔应与解羯磨萨婆多论云年六十不得受大戒惟听为沙弥凡七种受戒一见谛受戒二善来得戒三三语得戒四三归受戒五自誓受戒六八法受戒七白四羯磨得戒佛法始终以白四羯磨戒为宗本能继续三宝作无边利益是故于七种戒中最胜最妙最为尊重十诵律云先受大戒乃至大须臾时是人应先坐先受水先受饮食善见律云若比丘实一腊妄言二腊依二腊次受利养计钱犯重南海寄归云从九月十六至正月十五为冬时从正月十六至五月十五为春时从五月十六至六月十五为雨时六月十六一日一夜为终时从六月十七至九月十五为长时此谓佛家密教与俗有殊凡西方南海出家之人创相见者问云大德几夏答云尔许若同夏者问在何时X若时同者问得几日若日同者问食前后同在食前方问其影影若有殊大小成异影若同者便无大小坐次则据其先至知事乃任彼前差若六月十七明相才出受其近圆同夏之中则为最大由不得后夏故若六月十六夜将尽而得受戒则同夏之中为最小由其得后夏故问十诵云先受大戒乃至须臾时应先坐等梵网经亦有如法坐戒今比丘与菩萨戒或复受有先后当依何戒次耶答释签云大小两乘通用律仪摄其分位各依律仪以定位次是故菩萨在大则大在小则小故知在小乘众还依小乘位次而坐在大乘众则依大乘位次而坐又辅行云若先小后大一切转为无尽戒体若先受大后方出家欲在大比丘数而不失菩萨法者则更受律仪伹于一切发得身口清净防非律仪无作戒体不复发也故涅槃中五篇七聚并是出家菩萨律仪又若先小后大则开小夏以成大夏若先受大后受律仪在小则依小在大则依大此不易之论也第二分云比丘变女形即以先受戒年岁令入尼众尼变男形令入比丘众变二根者灭摈五分律云比丘变女形若先犯共比丘尼戒者应于尼众中悔先犯不共戒不须复悔比丘尼根变亦如是若式叉摩那根变年满二十应与受比丘戒未满二十即是沙弥沙弥尼根变亦如是若沙弥根变或应与二岁X学戒即于尼众受二岁戒或年未应与二岁戒即是沙弥尼根本杂事云若至三转即非僧尼当须灭摈第二分云被贼等截男根及自落者不应灭摈自截应灭摈五分律云截阴及半突吉罗都截偷兰遮去一卵偷兰遮去两卵应灭摈律摄云苾刍修行之时有二种烦恼或容生起由忘正念便忆曾经远境起染爱心造众过失复由现前近境起染爱心而犯众罪了知起犯缘巳即于此事生对治心令其除灭若染缘强盛不能除遣应就尊宿及闲三藏有德行者请受教诫作意蠲除若仍不息当勤昼夜读诵闻思简择深义于三宝所至诚供养即长等处忘自劬劳尽心供给或游他方或复减食或往尸林独居阿兰若修不净观等或为四念住或作无常死想冀令烦恼除灭若仍不除应生惭愧作如是念我所为非戒不清净而复受他信心施主四事供养又复诸佛及有天眼同梵行者并诸天神悉观见我为此不应造众罪业当自尅责如救头然于清净境说除其罪勿致后悔若作如前对治行时性多烦恼未能殄息应审自观察或应舍戒而为白衣勿令有罪受他信施由受用时更造众多罪恶之业定感当来苦异熟果如经广说应善修持重治毗尼事义集要卷第十一X音义闲三藏闲习熟也蠲音涓亦除也又洗也异熟果三界果报并名异熟共三义一异时而熟此生造业后生受果二异性而熟因通善恶果惟无记三异处而熟人中造因六趣受果重治毗尼事义集要X卍XXX重治毗尼事义集要卷第十二古吴蕅益沙门智旭彚辑依止法第二分云时诸新受戒比丘和尚命终无人教授故不案威仪乃至如婆罗门聚会法比丘白佛佛言听有阿阇棃犹如和尚中说应作是请大德一心念我某甲今求大德为依止愿大德与我依止我依止大德住如是三说彼当言可尔与汝依止汝莫放逸新受戒比丘乐闲静者听余处依止即日得往还不应遣使受依止与依止不得不选择受依止与依止病及瞻病者无依止得住僧祇律云请依止有五法一爱念二恭敬三惭四愧五乐住复次有四种阿阇棃一者无食无法应不问而去二者有食无法应问而去三者无食有法虽苦尽寿不应去四者有食有法虽驱遣尽寿不应去若弟子不受教应X语知牀褥人夺牀褥知食人断食若彼兇恶有势力能作不饶益者和尚应避去依止师应担衣钵出界外一宿还即离依止若和尚阿阇棃有过弟子应谏不得麤语如教诫法应輭语言师不应作是事若从者善若反加诃斥者彼是和尚应舍远去是阿阇棃应持衣钵出界一宿还依止余人若彼有势力应远去或依止有德重人若和尚命终罢道被举出界宿或弟子自出界宿是名离依止若阿阇棃命终罢道被举出界宿或弟子自出界宿若满五岁善知法善知毗尼得离依止是名舍依止若比丘不善知法不善知毗尼不能自立不能立他尽寿应依止住若满十岁善知法善知毗尼能自立复能立他如是比丘得受人依止五分律云听不受依止乃至六宿弟子欲移余处要先二三日白师师应筹量所往处有可依止人乃听去到彼处应先礼塔次礼上座索房然后求依止彼应问汝二师是谁先住何处诵何经答若如法应与依止若不如法应语言汝不识我我不识汝汝可往识汝处求依止若疑应语小住是人应小住乃至六宿观之合意者应与依止若不合意应语如上不应依止僧及塔住应依止上座如法比丘能教诫者十诵律云五法成就满五岁不受依止一知犯二知不犯三知轻四知重五诵波罗提木叉学利广说虽复受戒多岁不知五法应尽寿依止他住大比丘亦应从小比丘受依止亦应承事供X养小比丘但除礼足听五六夜无依止不犯若有好依止师者乃至一夜不依止突吉罗乃至不得取僧洗脚水用若饥饿时可得日日见和尚处听住应日日来若不能者可至五日若五日不得来布萨时应来若布萨不得来乃至二由旬半至自恣日应来见和尚根本尼陀那云未满五岁虽五法成就乃至善通三藏具证三明除尽三垢亦须依止若满五夏许离依止游行然所到处仍须依止若有心求依止师得至五夜若无心求一夜不得于僧受用饮食之类皆不合受乃至十夏之内皆尔百一羯磨云若受近圆满六十夏生年八十于别解脱经未曾读诵不了其义亦须依止老者如无老者小者亦得惟除礼拜余悉应作此人名为老小苾刍杂事云有缘暂去即拟还来宜依旧师无劳更受依止教读俱应供侍设二俱染患有能则并看二人无力则但供依止若无教读随处得住若无依止不合停居有一住处苾刍多有门人依止此师命过无依止人佛令更觅有德之人供给好房放免知事侍人卧具咸令无缺若无其人不应于此经第二褒洒陀复有作前安居依止师死佛令同前更求依止若其无者余处求依止师而为后夏复有作后安居师遂身亡佛令于两月间共相检察谨慎而住过两月巳有依止人同前供给若其无者不得更过第二长净可向余处求依止师若本师身死皆悉同前毗尼母经云X受依止竟乞七日法出界外七日满还来到寺不失依止师法第二分云尊者和先始二岁将一岁弟子往世尊所世尊知而故问此是何等比丘报言是我弟子问言汝今几岁报言二岁复问弟子几岁报言一岁尔时世尊种种诃责汝所为非非威仪非沙门法非净行非随顺行所不应为云何和先汝自未断乳应受人教授云何教授人从今听十岁智慧比丘授人具足戒与人依止当行和尚阿阇棃法若众僧欲为弟子作羯磨作诃责作摈作依止作遮不至白衣家作不见罪举不忏悔举不舍恶见举和尚当于中如法料理令僧不与弟子作羯磨若作令如法复次若僧与弟子作羯磨等和尚于中如法料理令弟子顺从于僧不违逆求除罪令僧疾与解羯磨复次若弟子犯僧残和尚当如法料理若应与波利婆沙应与本日治应与摩那埵应与出罪皆随应与之复次弟子得病和尚当瞻视或令余人看乃至差若命终弟子若不乐住处当自移或教人移弟子若有疑事当以法以律如佛所教如法除之若恶见生当教令舍恶见住善见当以二事将护以法以衣X食应教增戒增心增慧教学问诵经当与衣食卧具医药随力所堪为办以五事诃责弟子汝去莫入我房莫为我作使莫至我所不与汝语有五事应诃责无惭无愧不受教作非威仪不恭敬复有五事无惭无愧难与语与不好人为友好往婬女家又好往妇女家大童女家黄门家比丘尼精舍式叉摩那沙弥尼精舍好往看捕龟鼈如是等应诃责不应尽形诃责不应竟安居诃责不得诃责病者不应不现前诃责不应不出其过而诃责诃责巳不应便受供给作使不应与依止听余人作如是意受为其二师欲令如法忏悔和合故不应引诱将他弟子若彼二师破戒等应作如是意所以诱进将去欲令其长益沙门法故弟子如法忏悔师当受弟子辞二师远行应问为何事伴是谁诣何处有一不好者遮令莫去第四分云不得畜二沙弥若能教持戒增心增慧学问讽诵听畜僧祇律云不得立心为供给自巳故度人出家应作是念当使彼人因我度故修诸善法得成道果不能自降欲降伏他无有是处不能自调而欲调御他人不能自度而欲度人自未解脱欲解脱余人俱无有是处十法成就听度人出家受具一持戒二多闻阿毗昙三多闻毗尼四学戒五学定六学慧七能出罪能使人出罪八能看病能使人看病九弟子有难能送脱难能使人送脱十满十岁下至满十岁知X二部律亦得度人受依止者亦尔不听畜众沙弥若畜一极至三若大德比丘多人宗重应语与余人复白言我知有余人伹欲在阿阇棃下受诵经法增长修学故如是应语与余人得自教授律摄云满足十夏方住师位复须成就五法一知有犯二知无犯三知轻四知重五于别解脱经广能开解于诸学处创结随开若遇难缘善知通塞常诵戒本能决他疑戒见多闻自他俱利威仪行法无有亏犯具如是德名亲教师由亲能教出离法故若虽近圆于诸学处不识重轻设六十夏仍须依止明德而住若师小者唯除礼足自余咸作此即名为老小苾刍不得与他出家及受近圆也宁作屠儿为杀害业不与出家受近圆巳舍而不问令我正法速时灭坏应诃不诃不应诃而诃应恕不恕不应恕而恕皆得恶作罪若巳近圆人不行恭敬不堪教诲者应与六物驱令出去若是求寂与上下二衣亦驱令去若父母信心持小童子施苾刍者应受若索应还若酬价者任彼多少取亦无犯此小童子在苾刍边以袈裟片而系于颈随时济养后时长大念报恩者持物来施随意应受五分律云若度人时应先问汝为何等出家若言为饮食故不应度若言为求善法厌生老病死忧悲苦恼应度根本杂事云凡欲与他出家先当为办所须六物三衣敷具钵及水罗尼陀那云欲度求寂应与钵及小钵铜椀无令废缺毗尼X母经云授大道人具足戒巳于一岁中教授一切大道人所作法竟然后更有求受具者当为授未满岁不得授也沙弥受大戒后更得受一沙弥依止法亦一岁竟得更受不得一时受二人依止善见律云和尚者汉言知罪知无罪萨婆多论云凡受戒法先与说法引导开解令于一切众生起慈愍心既得增上心便得增上戒南海寄归云凡诸白衣诣苾刍所若专诵佛典情希落发毕愿缁衣号为童子或求外典无心出离名曰学生斯之二流并须自食若䬸常住圣教全遮必其于众有劳准功亦合䬸食或是普通之食或可施主先心虽噉无罪西国僧寺多有学生来就苾刍习学外典一得驱驰给使二乃教发好心既有自利利他畜之非损必是杜多一钵理则不劳若也片有供承亦成是要遣给齿木令其受食足应时须不伤悲道也菩萨善戒经云旃陀罗等及以屠儿虽行恶业不能破坏如来正法不必定堕三恶道中为师不能教诃弟子则破佛法必堕地狱优婆塞戒经云宁受恶戒一日中断无量命根终不畜养弊恶弟子不能调伏何以故是恶律仪殃齐自身畜恶弟子不能教诲乃令无量众生作恶能谤无量善妙之法坏和合僧令多众生作五无间是故剧于恶律仪罪弟子事师法X第三分云和尚者从受得戒和尚等者多巳十岁阿阇棃者有五种一出家阿阇棃所依得出家者是二受戒阿阇棃受戒时作羯磨者是三教授阿阇棃教授威仪者是四受经阿阇棃所从受经若说义乃至一四句偈五依止阿阇棃乃至依止一宿阿阇棃等者多巳五岁第二分云若僧欲为师作羯磨等弟子当如法料理令僧不作若作令轻若僧与师作诃责等弟子当如法料理令师顺从于僧求除罪疾解羯磨师犯僧残若病若不乐住处若有疑事并如师法中说若恶见生当劝令舍当以二事将护亦如师法中说弟子不白师不得入村不得入他家不得从余比丘或将余比丘为伴不得与不得受不得佐助众事不得受他佐助众事不得与他鬀发不得使他鬀发不得入浴室不得为人揩身不得受他揩身不得至昼日住处房不得至塜间不得至界外不得行他方彼当清旦入师房受经问义当除去小便器应白时到若澡豆灰净洗手若有可食物当为取若僧中有利养当为取当授澡豆杨枝令师洗手漱口授可食物僧中有利养当白言得如是如是物是和尚分当问师欲入村不若言不入当问何处取食若言某处取当如敕往取若言入村当洗手巳架上徐取衣勿使倒错取安陀会舒张抖擞看次取腰带僧祇支郁多罗僧舒张抖擞看授与师应叠僧伽棃着头上或肩上次取钵盛囊中持去应取师衬身衣X叠举复取洗足物卧㲲被举之师出行时当捉行道革屣出房时当还顾闭户复以手推扉看牢不若不牢当重闭若牢当取户扉孔中绳内之持户𨷲着屏处令师在前行道逢相识人当共善语善心忆念行时当避人道若欲入村时应小下道安钵置一面舒张看僧伽棃授与师若村外有客舍坐肆作坊当持行道革屣置中应问师我得寻从不若言可尔即当寻从若言不须在某处住应如言在某处住若师入村不时出当作是意入村乞食此分与师此分属我出村巳还取革屣下道持钵置地叠僧伽棃着头上或肩上到师所住食处当扫净敷坐具具净水瓶洗浴器盛食器复安置洗浴座洗足石具拭脚巾若遥见师来即起奉迎取手中钵置可放处取僧伽棃舒张看勿令有脂腻沾污等若有应去之宜浣者浣之师洗足竟当弃水持洗足石拭足巾还置本处复自净洗手授净水与师洗手自所有食当取与师白言此是我食分可食彼须者当取若师食时当侍立看供给所须日时若欲过当即同时食师食巳当手中取钵行澡漱水若自食竟有余食当与人或非人或着净地无草处或着净无虫水中取盛食器净洗还置本处取坐具洗足牀净水瓶澡洗瓶还置本处食处净扫复次入师房时当看若有尘土当出绳牀及地敷等当记本处出在外晒之净扫房中粪土弃时当看若有鍼线刀等下至一丸二丸药取置现处若X有主识者当取复当拂拭向上杙上衣架上若房有破坏处虫鼠孔穴可泥者便泥之可擣便擣可平治便平治极令洁净若本敷座不齐整当更齐整若本齐整当如本齐整所着衣不着衣应各各别一处钵囊鍼筒置一处革屣囊与油器着一处中庭有尘土即扫除去取水瓶净洗巳还盛净水置本处复当与师具水瓶洗浴瓶饮水器若浴室中有洗浴时当问欲洗浴不若言洗浴当先至浴室中看应洒便洒应扫便扫应弃水便弃应内水便内应破薪便破应内灶中便内应与师备诸洗浴具先白上座然后然火然火巳白时到若师病羸老极当扶抱当与师揩摩身当立师后若欲为异人揩身或受他揩身当白师使知与师洗自洗巳若师病羸老极当扶出浴室乃至舆还房中还至浴室遍看诸洗浴物还置本处彼当日三问讯师朝中暮当为师执二事劳苦不得辞诞一修理房舍二补浣衣服师如法所教事尽当奉行若遣往方面周旋不得辞诞被诃责巳应向师如是忏悔偏露右肩脱革屣胡跪合掌作是语大德我今忏悔更不复作若听忏悔者善若不听者当下意随顺求方便解其所犯师有五非法弟子应忏悔而去应语言我如法师不知我不如法亦不知若我犯戒舍不教诃若犯亦不知犯而忏悔亦不知根本杂事云若复有人依托师主于佛法中鬀除须发而被法服以净信心出家修行彼人于师乃至尽X寿四事供养未能报恩律摄云若是父母二师此之四人纵是破戒亦应供养不应轻慢善见律云智慧之人往到宿德所避六法然后可坐一极远二极近三上风四高处五当眼前六在后若弟子随师行路值说法贪闻法故至明相出不犯离师罪何以故心无决定住故问五种阿阇棃四种定是上座惟教读者或是下座侍奉之法应当云何答惟除礼拜一切皆如奉事师法问比丘余食应与人及非人或着净地施诸鸟兽或着水中施诸鱼虫今何故云当着无虫水中答如僧祇云虫者非谓鱼鼈之类乃小小倒孑之属正恐饮食咸腻或致伤生故也上座法毗婆沙云有三种上座一生年上座戒腊最高二世俗上座大福大慧虽年二十皆应和合推为上座三法性上座即阿罗汉梵语悉替那此云上座亦云上士无自利利他行者名下士单自利为中士具二利为上士问初学比丘设通经论未谙律法必须五夏依止纵使大福大慧云何推为上座耶答推为上座亦秪令其宏经演论营修福业非谓便离依止也毗尼母经云无腊至九腊名下座十腊至十九腊名中座二十腊至四十九腊名上座过五十腊以上名耆旧长宿第四分云佛告比丘若上座既不学戒X亦不赞叹戒若有余比丘乐学戒赞叹戒者亦复不能以时劝勉赞叹此上座不应亲近不应习学其法若习学其法者长夜受苦十诵律云有五法正法灭亡没一无欲二钝根三虽诵义句不能正受亦不能令他解了四不能令受者有恭敬威仪有说法者不能如法教五鬬诤相言不在阿练若处亦不爱敬阿练若处反上五法者正法不灭不亡不没更有五法正法灭亡没不随法教随非法教不随忍法随不忍法不敬上座无有威仪上座不以法教授上座说法时愁恼令后生不得受学三藏自命终巳比丘放逸习非法失诸善法反上五法者正法不灭不亡不没又有七法令正法灭亡没无信懈怠无惭无愧喜忘无定少智正法灭像法时有五非法在世一者有比丘心得小止便谓巳得圣法二者白衣生天或有出家者堕恶道中三者有人舍世间业出家破戒四者有破戒者多助有持戒者无助五者无不被骂乃至阿罗汉亦被骂佛告优波离当来有五怖畏今未有应知是事方便求灭何等五有比丘不修身不修戒不修心不修智度他出家受戒不能令修身戒心智是名第一怖畏不修身戒心智与他依止畜沙弥不能令修身戒心智是第二第三怖畏不修身戒心智与净人沙弥相近住不知三相掘地断草用水溉灌是第四怖畏不修身戒心智共诵修多罗毗尼阿毗昙以前后着中以中着前后现见不知白法犯X非犯是第五怖畏更有五怖畏今未有当来有应知是事求方便灭何等五当来比丘不修身戒心智无欲根钝虽诵句义不能正受是初怖畏不修身戒心智与尼相近或犯大事舍戒还俗是第二怖畏不修身戒心智如来所说甚深修多罗空无相无愿十二因缘诸深要法不能信乐受持虽受不能通利如是说时无怜愍心无爱乐心好作文颂庄严章句乐世俗法随世所欲有信乐心说俗事时有爱乐心是故如来所说甚深修多罗空无相无愿十二因缘诸深法灭是第三怖畏不修身戒心智为衣食故舍阿兰若处舍林树下入聚落中为衣食故多所求觅求觅时优乱是第四第五怖畏同学法第四分云比丘有五法不应与作亲厚若喜鬬诤若多作业若与众中胜比丘共诤若喜游行不止若不为人说法言示人善恶复有五法不应将作伴行喜太在前行喜太在后行喜抄断人语次不别善恶语善语不赞称美恶语如法得利不以时为彼受根本杂事云阿难白佛善知识者是半梵行佛言阿难善知识者是全梵行僧祇律云比丘有十事为人所不爱何等十不相习近轻数习近为利习近爱者不爱不爱者爱谛言不爱好豫他事实无威德而欲凌物好屏私语多所求欲阿练若比丘不应轻聚落中比丘言汝必味舌头少味而在此住应赞言汝X聚落中住说法教化为法作护覆阴我等聚落中比丘不应轻诃阿练若言汝在阿练若住希望名利麞鹿禽兽亦在阿练若住汝从朝竟日正数岁耳数月耳应赞言汝远聚落闲静思惟上业所崇此是难行之处能于此住而息心意不应议论互诤胜负礼敬法律摄云有四种应礼一是如来一切人天并应致敬故二出家者不礼俗人是彼所敬故三应礼敬先受近圆者惟除尼众彼敬亦尔四未近圆者应礼近圆有十种不应礼行别住等四人授学人三种被舍置人诸在家人及未近圆礼敬之仪有其二别一谓五轮着地二谓执捉腨足口云畔睇若知他身有秽触而为礼敬或自身有秽触而礼他者俱得恶作有二种秽触一食竟未澡漱二便利未洗净闇中礼拜不应至地口云畔睇即是致敬第四分云比丘有十种威仪时不应礼大行时小行时若躶身若鬀发若说法若嚼杨枝若洗口若饮若食若噉果根本杂事云不应着一衣礼他亦不得一衣受礼孝父母法五分律云毕陵伽婆蹉父母贫穷欲以衣供养而不敢以是白佛佛告诸比丘若人百年之中右肩担父左肩担母于上大小便利极世珍奇衣食供养犹不能报须臾之恩从今听诸比丘尽心尽寿供养父母X若不供养得重罪根本尼陀那云父母于子能为难事荷负众苦假令出家于父母处应须供给但除衣钵余物可供若无余物可从施主随时乞求若乞求难得应以僧常所得利物共相供给若无利物应以僧常所食之分减取其半而为供济若常乞食者以巳所须满腹食内应取其半济于父母安居法不应一切时人间游行听三月夏安居白所依人言我于此处夏安居长老一心念我比丘某甲依某甲聚落某甲僧伽蓝某甲房前三月夏安居房舍破修治故如是三说后安居法亦如是若无所依人心念安居但为安居故来便成安居安居竟客比丘来不应移亦不应去若欲安居先自往看房舍卧具然后方受应白二羯磨差分房卧具人彼应数比丘数房数卧具乃至有福饶无福饶等巳至上座前如是言大德上座如是房舍卧具随意所乐便取先与上座以次展转乃至下座应受房随力当治不应分僧都集处欲在如是处安居应先作相巳去应灭名不得移此房牀褥卧具置余房中或问旧住人等然后移之去时应还本处若房舍缺坏应移至余房巳治应还若于余寺亦尔若有不定卧具乃至杖扇等房中无者付之若有余从上座付有前安居有后安居皆住三月后安居者亦听受自恣听受所得物听受卧具不应三月未足便数岁应住X待日足不应露地安居听在树下安居小屋内安居山窟中安居树空中安居安居中若有种种因缘听受七日法去及七日须还更有七日不得还者听白二羯磨受过七日法若半月若一月还若有命难梵行难应去若有破僧事应去若为止破僧事应去若为和合彼僧应去受七日出界有留难不还者不失岁在前安居处闻彼处大得利养即便往彼不得前岁违本要得罪或无事便去或受七日法过七日违本要得罪及七日还无罪末后受七日出界外若来若不来无罪后安居亦如是受他安居请有命难梵行难应往白檀越求移去听者善若不听便应去第四分云若此处安居闻异处僧大得安居衣物而往彼住即失此处于彼少住巳复还此处复失彼处僧祇律云若行道未到住处安居日至即于路侧若依树若车应受安居至明相出趣所住处到后安居日偏袒胡跪合掌作是言长老忆念我某甲比丘于此僧伽蓝雨安居后三月如是三说若比丘行道前安居日不受安居一越毗尼罪到所住处后安居日不受后安居二越毗尼罪是人破安居不得衣施若春冬时付房舍有上座来随次第住安居时付房舍上座来不应次第住若安居时驱他起者越毗尼罪不听不共语欲方便少事不语得半月至布萨日应共语共相问讯事答事呪愿过布萨日续复如前五分律云听X在结加趺坐及衣钵雨漏所不及处安居无事应前安居有事听后安居欲安居时应先筹量此处有难无难有一比丘安居麤食不足佛听以此因缘破安居无罪梵行难命难等亦尔十诵律云后安居上座不应从前安居上座取房舍卧具若前上座有二分卧具应与后一分七日法从五众受不得心念受除阿兰若独住人若船簿上水下水者不得安居系住不移去者得安居若欲安居先应筹量住处安隐有好同伴坐禅说法随病药食等然后安居若无佛所听因缘不听出界宿乃至一夜受哑法偷兰遮不共语是外道法故根本羯磨云有缘事守持一日乃至七日法可白一人过七日乃至四十日当僧中乞过四十日失夏若有难缘不名失夏问后安居三月未足尚不许数岁受七日留难不还乃名不失岁今有不受安居或輙破安居者可数岁不若不数岁则戒次先后得无乱不又僧祇云前安居日不受安居一越毗尼罪他部不结此复何从答结夏安居比丘要务若违律制失利良多必有他缘听结后夏苟无事故须受前三僧祇结罪为惩藐法之愆实与他部不甚相远然所谓失岁者但是不得衣施不得作迦絺那衣人及未满十岁不得作和尚等非谓先受戒次今更退令小也寄归传中巳首明斯义矣自恣法X有众比丘于异住处夏安居共作制不得共语礼拜问讯先后乞食者各随所应作若共持器以手招伴如是得安乐住安居竟怨佛所佛慰劳之以此具白佛言汝曹痴人自以无患其实是患汝曹痴人共住如似怨家犹如白羊我无数方便教诸比丘彼此相教共相受语展转觉悟汝曹痴人同于外道受行痖法时六羣便举他清净比丘罪佛言若欲举有事比丘应先求听时六羣嫌清净比丘曾从求听故复从清净比丘求听佛言具五法得求听知时不以非时如实不以虗妄利益不以无利益柔輭不以麤犷慈心不以瞋恚彼六羣内无五法余具五法者从求听六羣不听佛言自今安居竟应自恣听遮自恣不应求听何以故自恣即是听不应一时自恣听一一自恣不应随意自恣应次第从上座自恣听差授自恣人具五法不爱恚怖痴知自恣未自恣者应差白二羯磨大德僧听若僧时到僧忍听僧差某甲比丘作授自恣人白如是羯磨准作不应在座上自恣上座离座互跪一切僧亦应离座互跪自恣竟者复坐应了了自恣徐徐自恣三说自恣偏袒胡跪合掌作是语大德众僧今日自恣我某甲比丘亦自恣若见闻疑罪大德长老哀愍故语我我若见罪当如法忏悔如是三说受差者应先白巳然后授自恣大德僧听今日众僧自恣若僧时到僧忍听和合自恣白如是不应非法别众非法和合法别众自恣X应法和合自恣听在说戒处自恣若在道路行得和合自恣者善若不得和合随亲厚同意移异处结小界自恣应解而去若一比丘住者于自恣日往说戒处扫洒乃至具舍罗待客比丘来若有五人或过五人差授自恣人若四人以下互为自恣言今日众僧自恣我某甲比丘亦自恣清净如是三说若无人来者应心念口言亦如是三说有事应嘱授受嘱者有事应转嘱授事竟应自往若有八难及余事缘应略自恣若二说若一说若共三说若共二说若共一说若即去随难事远近若今日自恣必有诤事或能破僧者不应即日自恣应小停若遮自恣人三业有不清净等如布萨中说病亦如布萨中说若有众比丘得增上果证恐今自恣便不得如是乐应作白增益自恣至四月满自恣或有异住处比丘不和合欲来此自恣并如布萨中说按十诵律云至八月客仍不去应不自恣而去不应鬬诤相言故不应在比丘尼及未受大戒人前作羯磨自恣不应自恣竟复说戒自恣即是说戒十诵律云自恣竟应至上座前唱言僧一心自恣竟僧祇律云若安居众中有一人前安居者至七月十五日举众应同此一人受自恣自恣竟坐至八月十五日若一切后安居一切应八月十五日自恣若比丘聚落中安居闻城中自恣日种种供养竟夜说法众欲往者应十四日自恣巳得去应拜自恣人若一若X二不得过若二人作自恣人者一人受上座自恣一人应次座前立上座说巳次座复说如是展转次第下到自座处应受自恣不得受僧自恣竟然后自恣五分律云听上座八人一一自恣自下同岁同岁一时自恣毗尼母经云众中若有不清净止不应自恣当作止自恣羯磨应检校不清净者若重驱出轻者令其忏悔然后自恣若此不清净者自恃聪明多智亦恃徒众国王大臣力不可驱出者当至后自恣后自恣时到犹不出者众僧可出界外自恣得清净耳南海寄归云梵语钵刺婆刺拏译为随意即是随他于三事中任意举发说罪除愆之义旧云自恣是义翻也必须于十四夜请一经师昇座诵经于时缁素云集然灯续明香华供养明朝总出旋遶村城各并虔心礼诸制底棚车舆像鼓乐张天旛葢萦罗飘扬蔽日禺中始还入寺日午方为大斋过午咸集作随意事先乃苾刍后方尼众次下三众若其众大恐延时者应差多人分受随意被他举罪则准法说除当此时也或俗人行施或众僧自为所有施物将至众前其五德应问上座云此物得与众僧为随意物不上座等答言得所有衣服刀子鍼锥之流受已均分随意既讫任各东西言说罪者意欲陈罪说已先愆改往修来至诚恳责半月半月为褒洒陀朝朝暮暮忆所犯罪初篇若犯事不可治第二有违人须二十若作轻过对不同者而除悔X之说己之非冀令清净自须各依局分则罪灭可期若总相谈愆非律所许问僧祇差自恣人不过一二寄归许差多人四分僧祇皆次第一一自恣五分除上座八人余同岁者得并自恣此复何从答受自恣人若多则未免喧杂应准僧祇必令一一自恣则众大难周应从五分也迦絺那衣法众比丘安居自恣竟往见世尊路值天雨衣服皆湿僧伽棃重疲极佛告比丘安居竟有四事应作自恣解界结界受功德衣受功德衣已得五事一畜长衣二离衣宿三别众食四展转食五食前后不嘱比丘入聚落云何成受功德衣若得新衣檀越施衣粪扫衣若是新衣若是故衣新物贴作净若巳浣浣已纳作净非邪命得非谄曲得不以相得不以激发得不经宿不舍堕作净即日来应法四周安缘五条作十隔若过是数亦应受应自浣染舒张辗治裁作十隔缝治在众僧前受如是白大德僧听今日众僧受功德衣若僧时到僧忍听众僧和合受功德衣白如是次应问谁能持功德衣若言能者白二羯磨差之大德僧听若僧时到僧忍听僧差某甲比丘为僧持功德衣白如是羯磨准作次作白二羯磨付持大德僧听此住处得可分衣物现前僧应分若僧时到僧忍听僧持此衣与某甲X比丘此比丘当持此衣为僧受作功德衣于此住处持白如是羯磨准作持衣比丘应起捉衣随诸比丘手得及衣言相了处作是言此衣众僧当受作功德衣此衣众僧今受作功德衣此衣众僧巳受作功德衣竟如是三说彼诸比丘应如是言其受者巳善受此中所有功德名称属我持衣人应答言尔如是次第乃至下座若得未成衣应僧中羯磨差比丘作若作得巳成者应如法受冬四月竟僧应出功德衣应如是出僧集和合未受大戒者出不来者说欲僧今和合何所作为答言出功德衣大德僧听今日众僧出功德衣若僧时到僧忍听僧今和合出功德衣白如是若不出过功德衣分齐突吉罗僧祇律云若一人独作者取时应言此迦絺那衣截今受如是三说截时应作是言此迦絺那衣我当受缝时浣时染时点时刀净时亦如上说作成巳应心念口言我某甲比丘受此迦絺那衣如是三说有十事舍迦絺那衣一衣竟舍受时作是念我作衣竟当舍二受时舍本作是念受衣当舍三时竟舍本作是念尔许时我当舍四闻舍本作是念闻二师舍时我当舍五送舍本作是念我是衣与他巳当舍六坏舍受迦絺那衣巳中间自言我今舍七失舍本作是念中间坏败失不现我当舍八出去舍本作是念我此中住出去时当舍九时过舍腊月十五日不舍至十六日即名为舍得越毗尼罪十究竟舍至腊月十五日一X人僧中唱舍五分律云若浣染打缝不如法若小者大若是锦绮衣若未自恣竟受若贪利养若欲故舍五事皆不成受受有三十日舍亦有三十日若前安居七月十六日受至十一月十五日舍若七月十七日受至十一月十六日舍乃至若八月十五日受至十二月十四日舍若后安居八月十六日受至十二月十五日舍十诵律云五比丘不得作迦絺那衣人一无岁二破安居三后安居四摈五别住问佛听自恣后受功德衣至十二月十五日当舍今乃造功德衣平时着用无有节限且有云一纳当三衣者是耶非耶答本因僧自恣后持衣见佛雨湿疲极乃听作功德衣兼得五事利益极其势分止许冬尽为期稍踰分限即便招过况复僧中唱受高供箱中原非披着之物五条十隔似安陀会那当一纳之名流俗譌传深为罪滥问五分许后安居者八月十六日受十诵不许后安居比丘作迦絺那衣此复何从答准僧祇律乃至一人受前安居举众皆同此人受前自恣然后坐满三月当知后安居人虽同受前自恣犹未满岁所以不得作持衣人也若举众皆后安居则八月十五夏满自恣十六乃作迦絺那衣何过之有重治毗尼事义集要卷第十二音义X辞诞诞坛上声又去声放也欺也又大也又阔也义不相应恐是惮字音悞五条十隔每条二隔故五条共成十隔今作每条十隔者非若尔则五条五十隔矣重治毗尼事义集要X卍XXX重治毗尼事义集要卷第十三古吴蕅益沙门智旭彚辑治罪法夫罪从缘起缘起无性故对治道生罪种则灭名为罪性本空非拨相以求性也而无惭之辈往往借口观心实相不思作法除愆嗟嗟罪相尚自不知何况通达实相夫罪虽从心生必因事而成业则罪虽从心灭岂离事而取空况事有挟理之功理无只立之能故说悔而不观心犹能决罪之流倘谈理而不发露决难清罪之源所愿各怀深信勿致犹豫各秉直心莫随放逸本从理而立事还因事以合理庶得戒珠与慧日咸辉三轮与七支同净绍隆佛种光显僧轮永遮恶趣之门速导菩提之路问古人谓三种忏法宁可缺于前前不可缺于后后良以罪如霜露慧日能消故必以理观为主也今独扶作法得无拘泥小教未达大乘实相之奥旨耶答宁缺前前不缺后后者为缘缺X者言也如欲出罪而无二十清净僧可得者是也又为显示前前不兼后后后后必具前前故也若必耻作法而不肯奉行则是顾惜体面隐忍覆藏全未了知罪性本空岂名慧日故今独扶作法正所以为理观之本智者固达全事即理愚者亦可因事入理荆溪云既云犯重不独观心言观心者行于事忏必借观心若无观心重罪不灭必事理合行方办前事又云事戒为三观本故云尸罗清净三昧现前若无事戒世禅尚无何况三谛有言大乘何须执戒者谬矣言不执者乃是持而不执若令不持名不执者乃是执破何名不执执持尚无忘持安在今苟欲废作法便非时戒事戒既缺理观何从借口实相大乘止成恶取空见自误误他其失匪细思之思之文分为六初明治四弃法二明治僧残法三明治偷兰遮法四明治轻罪法五明诸羯磨法六明覆钵法初明治四弃法第二分云难提比丘为魔所引就死马边犯不净行无覆藏心语诸比丘往白世尊佛听僧与波罗夷戒彼应三乞僧为白四羯磨既与戒巳当随顺行法不得授人具戒不得与人依止不得畜沙弥不得受差教授比丘尼不应为僧说戒不应住僧中问答毗尼不应受僧差使作知事人X及处断事作使命不应早入聚落逼暮还当亲近比丘不得亲近外道白衣当顺从比丘法不得说余俗语不得众中诵律若无能诵者听不得更犯罪不得非僧羯磨及作羯磨者不得受清净比丘敷座洗足水拭革屣揩摩身礼拜迎逆问讯及捉衣钵不得举清净比丘为作忆念作自言治不应证正人事不得遮清净比丘说戒自恣不得与清净比丘共诤说戒及羯磨时来与不来众僧无犯若重犯波罗夷戒应灭摈根本杂事云乃至断尽烦恼以来常应顺行不行得罪若获果证以后不应更行僧祇律云与波罗夷学者应在一切比丘下坐一切沙弥上坐不得与比丘同屋过三宿复不得与沙弥过三宿比丘不净食彼亦不净彼不净食比丘亦不净十诵律云与学沙弥法者佛所结一切戒法尽应受行得与比丘作布萨自恣二羯磨不得足数作布萨自恣羯磨余一切羯磨悉不得作毗尼母经云此比丘得羯磨巳名为清净持戒者但此一身不得超生离死亦不得无漏功德然障不入地狱耳喻如树叶落巳还生树上无有是处问与学之人根本许其证果可舍行法母论则谓不得证果此云何通答根本约难提示现故证果可期母论指佛法通途故证果绝分叶落无还生X之理造罪者宁不寒心作法通无生之致忏悔者大须努力善见律云婬欲妄语其相易现杀盗二戒其相难知因细而得从细而解是故莫向狐疑人道汝得波罗夷罪应令往问师及同学或弟子等若见有罪相者令静坐一房使其自观若戒无病心便入定若破戒者心即不定然后随应决之问犯不净行绝不覆藏得与波罗夷戒未审犯余三重亦得尔不答难言也虽然请试言之且如盗戒以五缘成重一是他物二他物想三盗心取四直五钱五离本处设有比丘偶见一物生贪爱心盗心举离本处尔时巳成重罪次念寻悔仍置不取无覆藏心急求与学宁得不与倘既取物后方发露辄滥与之宁不招过又如杀戒若欲杀此人悞杀彼人戒虽未失世法巳不可容况复遂彼杀心纵令不覆何当与学然准维摩及净业障二经亦未始不稍通一线也次则大妄语戒若为利养故大妄语则必不能无覆藏心理无听许设因命难及梵行难作大妄语而得脱之随即发露求哀亦安可终杜绝当知须是善能灭诤不爱不恚不怖不痴之人方可宰任其事耳大般涅槃经云有持戒比丘威仪具足护持正法见坏法者即能驱遣诃责纠治当知是人得福无量不可称计若善比丘见坏法者置不驱遣诃责举处当X知是人佛法中怨若犯四重作五逆罪自知定犯如是重事而心初无怖畏惭愧不肯发露于佛正法永无护惜建立之心毁呰轻贱言多过咎如是等人亦名趣向一阐提道若复说言无佛法众如是等人亦名趣向一阐提道问依律则比丘犯弃如有罗巳断不复还生犯二篇者须别住意喜复须二十僧中出罪乃至恶作亦必对首忏悔方得清净何故大佛顶经云若造五逆无间重罪及犯四弃八弃诵此呪者悉皆除灭更无毫发诸佛菩萨不但不将为过亦将功德与之乃至悟无生忍如是观之罪无大小只须持呪曾无发露向彼之科经律宵壤义云何通答佛顶光聚微妙章句名为呪心亦名心呪即是密诠首棱严王三昧试观于显说中最初便勅直心酬问心言直故永无诸委曲相倘罪无大小不肯发露向人既违如来一道岂合无上呪心经中为显密印神功故云罪无不灭不惟此经为然举凡尊胜大悲方等诸呪乃至三十五佛五十三佛五千五百佛名等经皆有此义正由众生惑业障深无知造罪难调难伏难拔难除故毗尼严摈绝之科经呪开自新之路一折一摄相为表里令未造罪者不敢故造巳造罪者还得灭除可谓彻底悲心胜妙方便倘无律制则住持僧宝不尊倘无经呪X则罪障众生永坠四悉巧被同出一音岂容妄生轩轾哉二明治僧残法第三分云犯僧残罪覆藏随覆藏日与治覆藏罪彼应僧中偏露右肩脱革屣礼僧足合掌胡跪白言大德僧听我某甲比丘犯僧残罪覆藏我某甲比丘犯僧残罪随覆藏日今从僧乞随覆藏日羯磨愿僧与我随覆藏日羯磨慈愍故如是三说僧应白四羯磨与之行覆藏时更犯重罪应乞作覆藏本日治白四羯磨行覆藏竟应乞作六夜摩那埵白四羯磨行巳次作白四羯磨出罪犯僧残罪不覆藏应乞六夜摩那埵行巳出罪行摩那埵时重犯应乞摩那埵本日治行巳出罪有犯众多僧残罪或覆藏一夜或乃至十夜听与共作众多僧残罪覆藏十夜白四羯磨次与摩那埵出罪若犯二罪二俱覆藏或忆一不忆一或一有疑一无疑或识一不识一或说一不说一应随所忆所识所说与覆藏羯磨后还忆还识还说者应随所犯仍与覆藏羯磨覆藏两月忆一月不忆一月等亦如是若犯二僧残罪罢道罢道巳还受大戒或先后俱覆藏或先覆藏后发露或先发露后覆藏随所覆藏日与覆藏羯磨或先后俱发露即与摩那埵行巳出罪覆一不覆X一等作四句亦如是忆一不忆一等各作四句亦如是乞覆藏时作四句亦如是行覆藏时乃至行摩那埵竟各作二十句亦如是作沙弥还受大戒百句亦如是颠狂心乱痛恼所缠各百句亦如是僧与作不见罪举不忏悔举不舍恶见举各百句亦如是种种四句二十句乃至百句之图覆一罪不覆一罪作四句之图忆一罪不忆一罪作四句之图疑一罪不疑一罪作四句之图X识一罪不识一罪作四句之图乞覆藏时说一不说一四句图右五图每图四句共有二十句且约犯罪乃至乞覆藏时罢道而言之也复有行覆藏时罢道行覆藏竟罢道行摩那埵时罢道行摩那埵竟罢道亦各具二十句通前共成罢道百句以例作沙弥等七事亦各有百句以图示之罢道共有百句图X七百句图且如作沙弥一句上含五时一一时中下含覆一不覆一等各各四句一时中凡含五箇四句成二十句五时各二十句共成百句即是舍具戒作沙弥重来受具有此百句差别不同皆当随其所应而与之以种种羯磨法也其颠狂等三病约还得本心例各百句不见罪等三举约乞得解摈亦例各百句共成七百句也若行覆藏时罢道或应作本日治者罢道或行覆藏竟罢道或行摩那埵时罢道或行竟罢道后还受戒各随应与之作沙弥等各五句亦如是罢道重受具戒五句之图X作沙弥重受具亦同此五句颠狂心乱痛恼所缠还得本心亦各同此五句不见罪举不忏悔举不舍恶见举得解羯磨亦各同此五句共成四十句有犯僧残罪谓犯弃覆藏谓犯波逸提乃至恶说覆藏彼应作突吉罗忏即与摩那埵有犯波逸提谓是弃罪等而覆藏者皆先作突吉罗忏后如法忏若犯僧残作僧残意覆藏应作突吉罗忏巳与覆藏羯磨若犯僧残不忆犯数不忆日数或忆犯数不忆日数皆应与清净巳来覆藏若忆日数不忆犯数应数日与覆藏疑不疑等亦如是若行摩那埵时重犯罪覆藏应更与摩那埵次与本日治然后出罪自行覆藏乃至出罪等不应更互作覆藏羯应本日治摩那埵足论二十人出罪行覆藏比丘有八事失夜得突吉罗罪一往余寺不白二客比丘来不白三有缘事自出外不白四寺内除行者不白五病不遣信白六二三人共一屋宿七在无比丘处住八不半月说戒时白应如是具威仪白大德僧听我某甲比丘犯僧残罪覆藏我某甲比丘随覆藏日从僧乞覆藏日羯磨僧巳与我随覆藏日羯磨我某甲比丘巳行若干日未行若干日白大德令知我行覆藏若行摩那埵者应尝在僧中宿日日如是白若布萨日彼人輭柔多有羞愧应至清净比丘所白言大德上座我今日舍教敕不作若欲作时应至清净比丘所X白言我今日随所教敕当作根本百一羯磨云如行徧住及行摩那卑也时闻有苾刍是鬬诤者是评论者或复无惭懈怠之类欲至于此应对苾刍舍其行法其人去巳还就善净苾刍受其行法五分律云别住比丘欲远行应舍竟去向一如法比丘言大德听我今舍别住法后更行之如是三说若不舍而去于路上见比丘便应自说大德我某甲比丘行别住法巳若干日余若干日大德忆持若舍别住到余处应求彼僧更行别住破僧应听有比丘或行别住时或行摩那埵时或阿浮阿那时命过诸比丘白佛彼为具戒命过为破戒命过佛言皆是具戒律摄云有六种人犯众教罪对一苾刍说除其罪得名清净一者持苏呾罗藏二者徧持毗柰耶藏三者徧持摩咥里迦藏四者性极羞耻若说其罪怀惭致死五者众中最老上座六者大福德人此六人者人见治罚谤议便生若能于所犯罪决情断绝誓不更为深生惭耻心无欺诳便得除灭若犯不共众教罪者根转之时过亦随灭十诵毗尼序云上座犯僧残行摩那埵令人生不信心得一心生念从今日更不作即得清净大德多知亦尔宁当反戒不能行摩那埵者亦尔病比丘无力不能行摩那埵者亦尔有一比丘犯僧残众不满二十欲至他处忏悔道路遇贼夺命又一比丘犯僧残众不清净X欲至他处忏悔道路遇贼夺命是人一心生念如法忏悔即得清净不堕恶道註曰凡有六种忏悔法不可妄用及有侥倖也唐有自欺罪亦不除要须广问明律者能断之耳问律摄所谓六种人乃人天眼目僧中首领当观突吉罗罪与四弃等今犯麤罪宽恕若此则其余学处应无碍耶答既作僧中首领自然轻重无亏止因烦恼习强或致偶违净法发露则反动羣疑自誓必永无欺诳此等忏法原非可徼倖自欺岂得輙漫云无碍三明治偷兰遮法十诵律云从波罗夷生重偷兰遮应一切僧前悔过除灭从波罗夷生轻偷兰遮从僧残生重偷兰遮皆应出界外四比丘前悔过除灭从僧残生轻偷兰遮一比丘前悔过除灭此从生罪亦名方便兰亦名因兰四分羯磨云独头偷兰遮有三差别如破法轮主盗四钱杀天等名上品若破羯磨主破法轮伴盗三二钱等名中品若破羯磨伴鬀毛裸形畜人皮石钵食X生血肉着外道衣盗一钱等名下品准如从生偷兰遮罪三种忏法应知此独头罪亦名自性兰亦名果兰所谓等流罪也问破僧是逆罪重难云何可作偷兰遮罪忏耶答破法轮主是逆伴即非逆破羯磨僧若主若伴并不名逆又破法轮主虽是逆罪仍不失比丘戒故亦仅名偷兰遮罪不名为波罗夷若僧轮未破仍可忏悔破则成逆不可单作法忏须是无生忏也至于破法轮伴破羯磨主并通忏悔但设舍戒还来受具则便成重难矣四明治轻罪法治尼萨耆巳如三十事说今但总明治波逸提突吉罗等诸罪也第三分云比丘犯罪若欲在一比丘前忏应至一清净比丘所偏露右肩若上座礼足胡跪合掌说罪名说罪种作是言长老一心念我某甲比丘犯某甲罪今从长老忏悔不敢覆藏忏悔则安乐不忏悔不安乐忆念犯发露知而不覆藏长老忆念我清净戒身具足清净布萨如是三说彼应语言自责汝心应生厌离答言尔若欲在二比丘边忏悔应至彼二清净比丘所偏袒说罪等如土受忏者应先问彼第二比丘若长老听我受某甲比丘忏者我当受彼应言可尔若欲在三比丘边忏亦如是若欲在X僧中忏者应往僧中偏袒脱屣礼僧足胡跪合掌作是白大德僧听我某甲比丘犯某甲罪今从僧乞忏悔如是三说受忏者应作白然后受彼忏大德僧听彼某甲比丘犯某甲罪今从僧忏悔若僧时到僧忍听我受某甲比丘忏白如是作是白巳受忏彼应如前三说忏悔应语言自责汝心生厌离答言尔毗尼母经云上座于下座有所犯罪现前应立四法发露一偏袒右肩二脱革屣三合掌四说所犯罪下座向上座悔所犯者现前应立五法加第三胡跪根本杂事云具五种法应作忏摩一者有信心二者发精进三者生恭敬四者口出美言五者近善知识十诵毗尼序云若贼捕得若病人虽相应罪听心念口言忏后从清净比丘忏悔后听受彼忏悔五明诸羯磨法第三分云有二比丘喜鬬诤共相骂詈口出刀劒互求长短亦复劝助余人鬬诤佛令僧作诃责白四羯磨集僧巳为作举作举巳为作忆念忆念念巳与罪大德僧听此某甲比丘喜共鬬诤共相骂詈口出刀劒互求长短彼共自鬬诤巳若有余比丘鬬诤者复往彼劝言汝等勉力莫不如他汝等多闻智慧财富X亦胜多有知识我等当为汝作伴党令僧未有诤事而有诤事巳有诤事而不除灭若僧时到僧忍听为某等比丘作诃责羯磨若后复更鬪诤共相骂詈者僧当更增罪治白如是羯磨准作若随顺众僧无所违逆求解羯磨者应解僧中三乞为作白四被摈比丘不应不唤来至界内听遣好信来至僧中白忏悔与依止比丘学法毗尼得智慧随顺众僧不敢违逆求解羯磨应解比丘有十法应与作遮不至白衣家羯磨恶说骂白衣家方便令白衣家损减作无利作无住处鬪乱白衣于白衣前谤佛法僧在白衣前作下贱骂如法许白衣而不实有五法比丘不应为作此羯磨不恭敬父母沙门婆罗门所应持者而不坚持若恭敬父母沙门婆罗门所应持者坚持不舍如是比丘犯前十法应住遮不至白衣家羯磨作巳应差一比丘至白衣家为此比丘忏悔有八法应差一闻二能善说三巳自解四能解人意五受人语六能忆持七无缺失八解善恶言义有如是八法应白二羯磨差至白衣家如是语居士忏悔僧巳为此比丘作罚谪彼若受忏者善若不受应安此比丘着居士眼见耳不闻处教令如法忏悔复来语言居士忏悔彼比丘先犯罪今巳为忏悔罪巳除彼若受忏者善若不受犯罪比丘应自往忏悔忏悔巳顺从于僧不敢违逆乞解羯磨听解犯罪而言不见有罪而不X忏悔不舍恶见皆为作举若作诃责羯磨摈羯磨依止羯磨遮不至白衣家羯磨不见罪举羯磨不忏悔举羯磨不舍恶见举羯磨随覆藏日羯磨本日治羯磨六夜摩那埵羯磨作如是等羯磨巳有五事不应作一授人大戒二受人依止三畜沙弥四授僧差教授比丘尼五若僧差不应教授又五事不应作一说戒二答僧问毗尼义三僧差作羯磨四在僧中简集智慧者共平论众事例五僧差作信命又不应早出暮还不应亲近外道不应作异语不应更犯罪不应嫌羯磨及羯磨人不应受善比丘供养礼拜等不应举善比丘不应遮布萨自恣不应与善比丘共诤应在大比丘下行坐在后行应为清净比丘扫洒敷座乃至持衣钵揩摩身等如事师法应日三时见清净比丘若至布萨日应扫洒乃至具舍罗布萨竟应收摄僧祇律云有五事与折伏羯磨一习近八事谓身习近住口习近住身口习近住身习近住者共牀坐共牀眠共器食迭共着衣共出共入口习近住者迭互染污心语身口习近住者共牀坐乃至语时展转相为迭互染污心语二数数犯罪三谏不止三太早入聚落太冥出恶友恶伴非宜处行四诤讼相言三谏不止五恭敬年少三谏不止若作折伏羯磨不随顺行若数犯小罪口虽受谏而仍犯者皆应与不共语羯磨污他家行恶行与X摈羯磨扰乱俗人生不欢喜与发喜羯磨不见罪不如法作不舍恶见与举羯磨行波利婆沙比丘应随顺行七事何等七比丘事比丘尼事眷属事入聚落事执众苦事受拜事王事云何比丘事不得受比丘礼不得说比丘罪不得与比丘语论不得说沙弥罪不得福罚沙弥不得与沙弥语论不得作比丘使众集时不得为众作说法人除别处是名比丘事云何比丘尼事不得受尼礼不得说尼罪不得与尼语论不得说式叉摩那沙弥尼罪不得福罚彼不得与彼语论不得遮尼布萨自恣不得遮尼齐门止不得往教诫尼若巳受者不得往是名比丘尼事云何眷属事不得与人受具不得受人依止及畜沙弥不得受比丘供给不得授人经不得从他受经本所诵经当细声读若先有依止弟子教令依他当断眷属是名眷属事云何入聚落事不得太早入太晚出不得作前后行沙门入不得到知识檀越家不得无比丘僧伽蓝中住坐时食时在比丘下不得使人迎食不得与人迎食除次到是名入聚落事云何执众苦事晨起扫塔院僧院洗僧大小行处如是一切可作事应随力作不得与欲不得受他欲除次到是名执众苦事云何受拜事X不得受一切拜白一羯磨白三羯磨尽不得受是名拜事云何王事不得恃王大臣居士凶人力势不得嫌佛嫌法嫌僧嫌羯磨人伹自责不得嫌他是名王事波利婆沙及磨那埵比丘行此七事是名随顺行不行者是名不随顺行作折伏羯磨者应随顺行五事比丘事尼事眷属事羯磨事王事作羯磨巳应语言长老汝莫更犯犯者僧更重治汝是五事应一一随顺行行巳折伏下意僧应与作舍羯磨作不语羯磨者亦应随顺行上五事作羯磨巳复应随顺行五事虽复百岁应驱依止持戒下至知二部律十岁比丘一晨起应问讯与出大小行器唾壶举置常处与齿木与扫地迎食浣衣熏钵一切尽供给唯除礼拜按摩若病时得令按摩应教二部律若不能者乃至应教五篇戒应教善知阴界入十二因缘应教善知罪相非罪相威仪应教非威仪应遮若学巳即名为舍作摈出羯磨者亦应随顺行上五事羯磨巳应安着僧伽蓝边住随顺行五事一一如法巳应与舍作法喜羯磨者亦应随顺行上五事羯磨巳应遣到所犯俗人家悔过令其欢喜若彼喜者即名为舍作举羯磨者亦应随顺行上五事羯磨巳应安着僧伽蓝外边门向阿兰若处若来入塔院僧院扫地者比丘应逆扫其迹若来益洗脚处水大小行处水者应还泻弃若共行弟子依止弟子不得唤作和尚阿阇棃不应语言X余人应语令随顺行应舍恶邪恶邪比丘不应共语不应共住不应共法食不共佛不共法不共僧不共布萨不共自恣不共羯磨得语外道欲坐便坐不得语被举者令坐若病者不应看病得语彼檀越若亲里言被举人病汝往看若无常者不应与华香供养尸不应为作饮食非时浆供养僧不应分衣钵不应与烧身取其所眠牀以尸着上衣钵系咽曳牀而出作是言众僧事净众僧事净于恶邪比丘不应起恶心何以故乃至燋炷不应起恶应作是念莫令后人习此邪见若放牧人取薪人持衣钵来施者得取即彼为施主若被举人随顺行五事得正见心意调柔者得与舍有三事得举戒不净见不净命不净有三因缘得举见闻疑复次比丘成就五法得举他罪是实非虗是时非非时是饶益非不饶益是輭语非麤犷是慈心非瞋恶又成就五法得举他净身业净口业正命多闻阿毗昙多闻毗尼复次有五种举他有骂而后举有举而后骂有即举而骂有骂而不举有举而不骂是中先骂后举举巳后骂即举而骂者僧不应受举而不骂者应检校有五法成就不应举他随爱随恚随怖随痴为利故若成就此五事举他身坏命终堕恶道入泥犁有五法成就应举他不爱不恚不怖不痴不为利若成就此五法得举他身坏命终生善道梵行人所赞叹若比丘被举至余处僧者应作是言X长老我被举行随顺法心柔輭为我舍僧应问以何事被举若答言我无事被举应语言我共汝法食味食若言有事被举应语言汝还本处僧中舍去若彼处僧伽蓝空若无常若罢道若余处去都无僧者应问汝何事被举答言我以是事被举心柔輭见过行随顺法巳应与舍根本尼陀那云苾刍共鬪若现有二师者应为诲谏若满十夏离依止者诸苾刍应谏若不止者应与作舍置羯磨十诵律云作下意羯磨巳令一比丘将至居士所悔过若三反不受居士欲作不饶益者遣是比丘远去若强住者众僧无罪若比丘与尼共戏笑言语恼乱诸比丘应为作不清净羯磨毗尼序云若比丘一处僧𢷤不得余处忏悔除是精舍空听余处忏悔六明覆钵法第四分云白衣家有十法应与作覆钵羯磨骂谤比丘为比丘作损减作无利益方便令无住处鬬乱比丘于比丘前说佛法僧恶以无根不净法谤比丘犯比丘尼此中随有一法应作覆钵羯磨作巳应差一具八法者至彼家语言今僧为汝作覆钵不相往来以如是事故若彼如法忏悔随顺众僧不敢违逆乞解覆钵还相往来者僧应为解僧祇律云舍卫城法豫优婆塞常请僧食比丘到巳诘问其义能解释者便大欢喜手自与种种食不能答X者便毁呰之使下人与麤食诸比丘皆不肯去佛令僧与作覆钵羯磨优婆塞有八事僧应与作覆钵何等八现前诽谤比丘现前诃责比丘现前瞋骂比丘断比丘利养不乐与比丘共事骂佛骂法骂僧是名八事时法豫常饭比丘巳然后自食其日待比丘时过不来往问佛佛言汝轻慢比丘僧欲饶益汝故与汝作覆钵羯磨尔时去佛不远有一罗汉佛语法豫汝可往问云何名盐盐有几种即便往问罗汉答言我知汝是法豫优婆塞轻慢比丘僧巳与汝作覆钵羯磨故不足耶我此间乐住复来恼我盐正是盐法豫闻巳心怀罔然还到佛所佛言汝问盐义得悉意不答言是比丘少闻未从师学问盐故言盐时去佛不远复有一法师比丘名弗絺卢佛语法豫汝往彼问即便往问法师答言盐义二种味性味者如海水同一咸味性者黑盐赤盐辛头盐味拔遮盐毗揽盐迦遮盐私多盐比迦盐略说二种若生若煑是名盐法豫闻巳欢悦来白佛言是比丘善解分别广略盐义顺逆能答佛言此是凡夫于我法中未得法味前比丘者是阿罗汉而汝憍慢不识真伪长夜作不饶益事于是法豫怖惧忏悔佛令沐浴更衣与眷属相随到僧中三乞舍覆钵羯磨僧令在界内眼见耳不闻处住白四羯磨与舍若僧与作覆钵羯磨巳比丘乃至优婆夷尽不应往应持袈裟系其门上巷中唱言某甲作覆钵羯磨若有客比丘来应语令知覆钵X羯磨不得趣作若彼言沙门不入我家者善如是人不应作若有惭愧者应与作若自见过巳行随顺心柔輭应舍五分律云比丘不应以小小事便与白衣作覆钵羯磨优婆塞亦不应以小小事便不敬信比丘若比丘成就八法然后优婆塞不应敬信毁呰佛法僧戒欲不利诸优婆塞与优婆塞作恶名声欲夺优婆塞住处以非法为正欺优婆塞若优婆塞瞋比丘比丘不应往其家若聚落皆瞋比丘比丘不应住此聚落重治毗尼事义集要卷第十三音义纠音久督也弹也急也又察也重治毗尼事义集要X卍XXX重治毗尼事义集要卷第十四古吴蕅益沙门智旭彚辑衣法听取粪扫衣有十种牛嚼衣鼠啮衣火烧衣月水衣产妇衣神庙中衣鸟䘖风吹杂处者冢间衣求愿衣受王职衣往还衣不应取阬壍中死人衣不应取垣上篱上壍中粪扫衣不应在X断事处取死人衣不应取未坏死人衣死人未坏不应打令坏不应取大聚衣粪扫衣无主属先取者若共取应分不应取庄严供养塔衣听以刀截衣得未浣衣听自浣使人浣听畜浣器浣板剪刀应五条不应六条应七条不应八条乃至十九条不应二十条若过是条数不应畜听以长四肘广二肘衣作安陀会广三肘长五肘作郁多罗僧僧伽棃问比丘三衣诸部皆以竖三横五为量今造衣无不过量亦有罪不又僧伽棃四分律不过十九条僧祇律不过十五条惟根本许至二十五条今皆称二十五条为上上衣亦定尔不答三肘五肘决不可过故律摄云过此以上皆得恶作今时制衣竖虽未必过三横则无不过五譌云折时取方当知受持披着步步得突吉罗又西国造衣或粪扫衣或檀越施衣但令所得广长则条隔可少所得杂碎则条隔便多不惟僧祇四分不贵多条即根本部亦但云初三次三次三未尝名为上中下也况梵网止言九条七条五条袈裟佛付迦叶传弥勒者亦止是十三条金缕袈裟今乃独尚二十五条伤工费本可笑甚矣作新衣一重安陀会一重郁多罗僧二重僧伽棃若故衣听二重安陀会二重郁多罗僧四重僧伽棃若粪扫衣随意多少重数得缦衣广长足裁割便少X听作帖叶不应不着割截衣入聚落不应反着衣入聚落聚落外听反着不应着一衣除大小便处不应着绣衣草衣树皮衣树叶衣珠璎珞衣皮衣鹫毛衣人发衣马尾衣牦牛尾衣衣坏听补治听着纳重线编边随孔大小方圆补有居士持衣来言与某甲比丘比丘言我不须即持衣置比丘前而去听为施主故掌录若须时听受持大价衣布地不应在上行不应以大价衣作地敷听用作卧褥坐褥作枕作覆上衣不应作帐不应作轩听畜袈裟色带广三指遶腰三周若带细輭数结速断应安扭玦不应用宝作患寒听着复纻衣寒雪国听作韈听着帽身患疮并汗臭听作拭身巾面汗听作拭面巾患眼泪听作扪净巾僧祇律云非时长衣应与僧时衣太多减半与僧持三衣瓶钵即是少欲少事作緤极广齐四指极狭如𪍿麦五条应一长一短七条至十三条两长一短十五条三长一短根本律云护惜衣服当如身皮应浣染缝治者当随事作僧伽胝有九种九条乃至二十五条初三种二长一短次三种三长一短次三种四长一短应作应持过此巳上便成破纳上者竖三肘横五肘下者竖二肘半横四肘半二内名中嗢呾罗僧伽及安呾婆娑亦如僧伽胝量复有二种安呾婆娑竖二横五竖二横四杂事云肩上安巾勾胸前缀纽叶相有三大宽四指或如X乌张足小宽二指或如母指面此内名中不应披三衣鬀发应别畜鬀发衣或用僧脚崎遮身而鬀应以帒盛衣常用者在上非常用者在下蚊帱周十二肘于上安葢长四肘阔二肘随身高下䌵带悬垂相掩作门热应摇扇下边蚊入毡席压之僧伽胝者是衣中主不应随处着用作诸事业入聚落时乞食时随噉食时入众食时礼制底时听佛法时礼拜二师及同梵行者时可披大衣嗢呾罗僧伽应于净处披着及食等事其安呾婆娑任于何处随意着用目得迦云贼夺商旅所遗弃物不应收取若商主随听者应取有主尸林及神庙衣亦尔许诸苾刍畜十三资具衣一僧伽胝二嗢呾罗僧伽三安呾婆娑四尼师但那五裙六副裙七僧脚崎八副僧脚崎九拭面巾十拭身巾十一覆疮衣十二鬀发衣十三药直衣随一一衣各别叠名而为守持应如是说对一苾刍具寿存念此僧伽胝衣我今守持巳作成衣是所受用如是三说余衣守持准此应作其药直衣应加为病因缘此外若更有余衣应于二师而作委寄分别持之对一苾刍作如是说具寿存念我苾刍某甲有此长衣未为分别是合分别我今于具寿前而为分别以某师为委寄者我今持之如是三说若衣欲破应以长线而缝络之若见有孔应可补帖若在内烂两重幅叠如总烂坏不堪料理者应作灯炷或可斩碎和泥用塞柱孔或涂墙壁如是用时X能令施主所舍福田任运增长萨婆多论云三衣若破不问孔大小但使缘不断绝故成受持若衣久失色故不失受持后更上色亦不受持问今相传三衣若破不许自补又比丘无常衣挂树上何耶答曰是律所听便可依从非制而制便名非法衣破不许自补出在五百问中此书多譌卷首巳辩之矣比丘无常三衣与看病人律有明文如何可抗设欲免金翘之灾必须龙王来乞或欲系小儿之项亦须父母相求若高挂树梢空无利益非律所载实为可嗤暴殄施物岂能无罪摩得勒伽云不得畜不净所汗粪扫衣若得粪扫衣当洗浣治令净好缝好染巳受持十诵律云三衣不应少不应多少畜突吉罗多畜舍堕若粪扫衣若居士衣好割截治缝令周正别施缘若少衣不能得割截应衣上安牒若五若七若九乃至若十五五分律云着外道衣偷兰遮若不知是外道衣而非佛所听皆应坏之若知是外道衣应摘缒布地令人蹈上速使坏尽左条叶左靡右条叶右靡中条叶两向靡蚊幮应随牀大小作禅带不应广过八指不应减五指三衣应受持衬身衣被衣雨浴衣覆疮衣蚊幮敷经行处衣障壁虱衣单敷衣坐具护䏶衣护膊衣护头衣拭体巾拭手面巾鍼线囊钵囊革屣囊漉水囊如此诸衣若似衣皆应受持患头冷病听以衣覆亦听作帽煖则止富罗不应深作X𩍓听至踝上得新衣应先浣舒张度量然后裁截缝染如法受持不得以裹诸物谨护如身薄皮善见律云三衣受持不须说净雨衣四月受持过四月巳说净尼师坛受持不须说净覆疮衣不须说净疮瘥巳说净敷具受持不须说净杂碎衣受持不须说净手巾受持不须说净若先受持三衣舍巳受持新者以身口对比丘说若无比丘以手捉衣自说若手不捉不成说应道其名字所舍三衣作杂碎衣应说净尼师坛受持一不得二敷具多少随意畜覆疮衣畜一不得过手巾畜二杂碎衣随有多少说受持不犯牀褥荐席等悉属房物不须说净律摄云凡着衣服应舍三种心一喜好玩饰心二轻贱受用心三矫觅名称心诈着弊衣欲令他知有德有行是三心皆不应作但求坏色趣得充身顺大师教进修善品应生五种心一知量度量而用勿使伤损二知间隙不可频着一衣臭而疾破三知思察来处极难作报恩心受用之时勿为非法四知时寒热适时受用合度五知数十三资具足得资身多畜贮衣长贪废业钵法第四分云有比丘入僧中食无钵听比座与若僧中借与不应不洗钵用食不应畜木钵是外道法不应畜石钵是如来法钵不应畜金银瑠璃宝钵是白衣法听比丘作铁钵听畜一切作具听熏钵一切物不应着钵中不应不洗钵便举听作钵X囊作带络肩挟钵腋下钵口向外僧祇律云不听钵中安隔若以饼隔及饭隔者无罪根本律云护钵当如眼睛应缀者缀应熏者熏十诵律云钵是恒沙诸佛标帜不得盛不净物五分律云过中不应用钵饮听作饮器用铜铁瓦听别作歠粥器食法药法药犍度云若时药和时药及非时药等应受作时药若非时药和七日药等应受作非时药若七日药和尽形寿药应受作七日药若尽形寿药和尽形寿药应受作尽形寿药不应自煑而服不得界内共食宿煑食食应在边房静处结作净厨屋琝荼居士裁种种饮食于道路供佛及僧行过旷野故有余食使人即尽持与比丘比丘白佛佛听作檀越食受令净人掌举不应自受若有所须随意索取有八种浆棃浆阎浮浆酸枣浆甘蔗浆卄果浆舍楼伽浆婆楼师浆蒲桃浆若不醉人应非时饮若醉人不应饮亦不应以今日受浆留至明日不应不净果便食应作五种净法火净刀净疮净鸟啄破净不中种净刀净疮净鸟净应去子食火净不中种净都食僧得果园应受敕僧伽蓝民若优婆塞料理彼欲得分应计食作价与直沙弥亦得料理食不破果大便巳子生不犯比丘种菜果自散种自移植后皆听食苏瓶油瓶听覆若无净人捉葢悬置其上不应手触不应噉不净菜不应自作X净不应自手捉令人作净应置地使净人作作净巳应受而食不应故触彼净食令得不净触者突吉罗彼不触无犯居士持食寄比丘后若自食若持归或与比丘听受病比丘须粥使净人着水着米煑令沸洗手受然后自煑令熟不得界内共粥宿界内煑自煑若重煑粥听自煑欲受苏错受油欲受油错受苏等皆不成受谷贵时听比丘八事界内共食宿界内煑自煑自取食早起受食足食巳不作余食法得食从食处持余食来亦尔胡桃果等食亦尔水中可食物亦尔若谷还贱不听不任为食者比丘有病因缘尽形寿应服尼犍度云尼得与比丘授食尼宿食与比丘为净比丘亦得与尼授食比丘宿食与尼为净第四分云供养塔饮食若沙弥若优婆塞若经营作者应食僧祇律云䔉者若生若熟若叶若皮悉不得食若须涂疮听用涂巳不得众中住应在屏处差巳净洗浴还入僧中病时不服䔉不差者听服服巳七日不得卧僧牀褥上僧厕入僧浴室温室讲堂食屋受僧次请乃至说法布萨一切不得住不应遶塔若塔在露地者得下风遥礼至八日澡浴浣衣熏巳得入众根本律云无事断食得越法罪尼陀那云令净人行果与僧若无净人应使求寂求寂无者先作净巳苾刍受取应可自行十诵律云食生听更煑若生食听火净巳得煑云何名火净乃至火一触毗尼序云五时听噉石蜜一远行来二病三食少四不得食五施水处若不饮水不听噉五分律云不应就树上触果以船车载饮食若无净人行御听比丘自行自御僧以车运米有一婆罗门以僧不净米一把投车中佛言若可别应除去若不可别趣去一把食根有五种净法剥净截净破净洗净火净食茎叶有三种净法刀净洗净火净于一器一聚中若净一名为总净米中有谷听畜杵臼令净人伐之萨婆多论云若以时药等助成七日药作七日药服无过或以七日药等助成终身药作终身药服无过或以七日药等助成时药作时药服随势力多故相助成故受食法法犍度云若欲受请应往僧小食大食处可见处住檀越白时到上座应在前如鴈行而去若有三宝事瞻病事应白上座巳前去若有命难梵行难听不问去往彼食处不应错乱聚住应随次坐上中下座互相看若有不如法坐不善覆身者应弹指令觉或遣人语令知不应贪恭敬故在后到令诸比丘起若檀越与上座果应问果净不若未净应语令净若巳净X应问为谁送来若言为上座得随意取若言为僧应语令传使徧与羮亦尔有比丘不得食听比座为索若无比座应自减半与不应得食便食应待唱言等得然后食不应匡肘食妨比座不应大咳唾应徐徐弃唾所食可弃之物应聚着脚边去时持弃食巳应为檀越说大嚫乃至一偈余比丘不应先去若为三宝事瞻病事应白然后去檀越欲闻种种法应随宜为说第四分云不应二人同钵食不得亚卧枕案上食老病比丘听以钵着牀角头或安瓶上僧祇律云不听共一器食若无钵者应用钩钵犍甆若复无者置器着草叶上更互取食不得俱下手除五正食五杂正食余饼果菜等共食无罪无病不听机上食上座当徐徐食不得速食竟住看令年少狼狈食不饱根本杂事云不得着一裙而食老病者应着輭滑僧脚崎重病者应在屏处但着一裙随意食留食之时普施羣生勿拘一类饭以水浇饼须细擘散之于地随意当食不应遮止食讫当为说法或上座次座等或随能者当预请之说施颂时不应噉食待说颂讫后食无过五分律云居士请僧食不请者不应往以因缘事不为食听往有客比丘来应语主人听入不若不听应语言与我等食分我自平等共食若复不得应各以钵受分出外共食若复不得僧坊内有食应将与之不应与白衣共器食若往亲里家彼X言我等非他亦非不净何不共食听系念在前共食但莫令手相触看病法第三分云佛案行诸房见有比丘病无人瞻视卧大小便中佛问何故无瞻视人答言我无病时不看他病是故今病无人瞻视佛言汝不瞻视供养病人无利无所得汝曹不相看视谁当看视病者佛即扶病比丘起拭身不净拭巳洗之复为洗衣晒干弃故坏卧草扫除住处洒令清净更敷新草并敷一衣还安卧病比丘巳复以一衣覆上舍去食后以此因缘告诸比丘应看病不应不看应作瞻病人不应不作若有欲供养我者当供养病人听彼和尚乃至弟子瞻视若都无人看僧应与瞻病人若不肯应次第差若次第差不肯如法治若无比丘者比丘尼乃至优婆塞等应看若比丘尼式叉摩那沙弥尼优婆夷不应触比丘病人有五事难看所不应食而欲食不肯服药看病人有至心而不如实语应行不行应住不住身有苦痛不能堪忍身小有堪能作而不作仰他作又不能静坐止息内心反上事者易看有五法能看病一知病人可食不可食可食能与二不恶贱病人大小便唾吐三有慈愍心不为衣食四能经理汤药乃至差若死五能为病人说法令欢喜听看病人受请不受请食病人残食第四分云听与病者随意食随病药好瞻病人病比丘X不应在阁上大房中住僧祇律云南方有二比丘共来见佛一比丘病一比丘待经二三日语言我欲前去问讯世尊汝差巳后来彼言待我差共去答言我不见佛久思慕如渴不容同待即诣佛所佛知而故问汝何处来比丘以上因缘具白佛言此是恶事若比丘放逸懈怠不精进不能执持诸根驰骋六欲虽近我所为不见我我不见彼若比丘能执诸根心不放逸专念在道虽去我远即为见我我亦见彼所以者何随顺如来法身故破坏诸恶故离贪欲故修寂静故汝等同出家修梵行汝不相看谁当看者汝还看病比丘去若比丘共商人行至旷野得病同伴应代担衣钵亲近扶接不应远离若不能行应从商人借乘或许与谷草直不得载㹀牛车草马当载特牛车䭾马若病笃无所分别趣乘无罪若乘不可得应留一二三能看人到聚落求乘来迎应留粮食使住者不乏若嚝野无肯住者不得便舍去应作菴舍敷草蓐作烟火取薪水留时药夜分药七日药尽寿药语病者言长老安意住我到前聚落当求乘来迎到聚落中不得遶塔问讯二师应语聚落中比丘旷野中有病比丘共迎来若言彼处多有虎狼恐当食尽虽闻此语要当往看若巳死应供养尸若活应将至聚落语旧比丘长老此是某处病比丘我于旷野供养巳今来至此次长老看若不看者越毗尼罪若无比丘应语优婆塞长寿嚝野中有病比丘借乘X往迎乃至迎至檀越家安别障处若人多应取二三能看病者看若病者言须多人乐住者应尽住共劝化前食后食乃至尽寿药供给使无乏若有客比丘来不得便语使看病应代担衣钵乃至饮食止息巳语言长老是病比丘我看巳久长老次应看若无常者应供养舍利若比丘比丘尼共商人行尼病比丘不得舍去应语去去姊妹将接之宜如毗尼中说唯除抱撮若须按摩油涂身者倩女人为之若无常者彼有衣钵应雇人阇维若无应舍去有俗人嫌者能作地想应担着远处若大德比丘病应着显现房中弟子常侍左右扫洒房中烧香敷坐若比丘来问疾应与前食后食非时浆若有问事病者应答病人力劣应侍者答若优婆塞来问应言善来长寿语令就坐而为说法汝大得功德如世尊说看持戒病比丘如看我无异若有供养为呪愿受若病人患下问病者不得久停应速发遣若病人不能出应畜三器一授病人一持出一洗巳油涂日晒如是递用一人户边住莫令人卒入一人在病人边住时时为随顺说法若小德比丘病不应着显露处臭秽熏外不得着僻猥处死时人不知应安人中若病人有师及弟子应看若无者僧应差一二三人看病若病人有药直应取供给若无者僧应与若僧无者彼有重价衣钵应转贸轻者供给病人惜者应白僧言某甲病比丘不知无常悭惜衣钵不肯贸易白僧巳輭语说X法使得开解然后贸易若复无者应乞与若不能得应僧食中取好者与若复无者看病人应持二钵乞食持好者与根本律云不应令无智人看病必有他缘须自出外于不善解看病之人当可教示勿令病者非理损害堕水火食诸毒持刀斧堕巖壍陞高树食所忌等皆应遮止不问医人不应輙与病人药服有病及看病人虽卧灯明无犯十诵律云年小看病比丘得共病人坐律摄云若病人贫无药直师主知识等应为办之或施主边求或用僧伽物或塔物或旛葢等庄严具依价卖之以供药直若后病瘥应偿若无力者不还无罪大师之子是父财故若看病苾刍供给病者除性罪巳余皆应作问诸律为病权开及看病法皆有定式惟律摄云除性罪巳余皆应作岂一切遮罪悉无犯耶答当可护时而不严护则轻戒之罪必成当难缘时而乏权变则病苦之人必殆故云除性罪巳余皆应作葢是一往极势之语非是一任放舍之言也房舍第四分云随作房法所须一切听与听作布萨大堂听作长牀听作经行堂老病羸顿听绳索系两头循索行捉索行破手听作卷或竹筒以绳穿筒手捉经行经行疲极听两头安牀不应户边作龙蛇像听作蒲萄蔓或莲华像听户上作叶像不听作兵马像不应尽寿经营一房若作极上大好房重阁X堂听十二年经营六年内覆成余随大小量宜不应一切时受僧营事房听夏三月竟随上座分不应处处取营事房应九十日取一处住营事人不应在众多人住处住不应小小经营便索营事房营事比丘命过此房随僧营事比丘遣人白僧索房巳命过此房随僧彼使命过此房与营事者营事比丘未分房便出行应嘱人取应指示房处所听作浴室洗浴一比丘作房一比丘覆先作者应先住二比丘共作房听更互作上座在先夏安居受所治房不应复受余房僧房故坏有居士言若与我者我当修理听与白二羯磨罗睺罗在那棃林中住有居士发意作房施之时罗睺罗人间游行居士便以房施僧罗睺罗还以此白佛佛令往居士所问言汝将无见我有可诃责事非沙门法若口说若身行耶居士答言不也还以白佛佛告比丘若有人自心喜乐作房施一人或施多人或施僧巳复施余人若施多人若施僧若施所同部若施异部皆名非法施非法受非法住若有人喜乐作房施一人或施多人施僧施二部僧皆名如法施如法受如法住有小沙弥听房中安隔障听作后内房作户作壁作半壁听以石若甎若木作道听作渠作池以石若甎若木障边僧祇律云起僧伽蓝先规度好地作塔处应在东在北僧地佛地不得相侵不得使僧地流水入佛地佛地水得流入僧地塔应在高显X处作不得在塔院中浣染晒衣着革屣覆头覆肩涕唾地塔园中华应供养塔若檀越言是中华供佛果与僧应从檀越语若花多得与华鬘家语言尔许华作鬘与我余者与我尔许直若得直用然灯买香供佛或治塔若直多者得置佛无尽物中塔池中华亦尔不得塔池中浣衣浴洗手面洗钵下头流出处得随意用厕屋不得在东在北中应安隔使两不相见根本杂事云作厕应在寺后西北隅寺中四角柱下各安唾盆十诵律云若得和香应涂舍内牀壁地上施僧华鬘以鍼钉着壁上房舍得香施者得福五分律云诸房舍中听表里及仰泥僧应畜斧凿刀锯铧锹梯凳泥漫种种作屋之具卧具法第四分云听作褥若毳若劫贝作贮褥垢腻应作卧毡覆上听作枕若方若圆若三角不应私用僧卧具听作标识不应私物上作僧标识听私物染作标识作如水洒地标识作轮标识不应移房中定卧具着余处不应二人同牀宿除病人不应二人同被褥卧若正有一敷一被听各别披衬身衣根本杂事云妙好牀座及大倚牀僧伽应受别人不许五分律云听以十衣中随一一衣作卧褥用羊毛驼毛棉花乃至輭草贮之极厚听至八指器物法第三分云听畜大铫铜釜铁釜土釜铜瓶铁瓶瓦瓶X煎饼𨫼铜瓯及鐏听作衣架听然灯听铁作灯着老病比丘听安便器唾器不应多人住处拾虱弃地听作虱筒听作鬀刀畜承发器拔鼻毛镊剪爪刀听作筒盛作葢塞不应宝作不应持大好圆葢不应捉王大圆扇若得巳成者听受与塔不应畜织毛㲖扇听畜拂听受陶师作种种器有三种不应畜瓦坐牀瓦斛瓦斗听作刮舌刀擿齿物挑耳錍僧祇律云不听私畜铜盂得施净人巳用无罪根本杂事云应畜三种袋一钵袋二药袋三杂袋应次第安长短相称须阔作襻于内安㲲以线络之勿令卷缩净信居士等以诸食器奉施佛听为大众受受巳置库仍用钵食施主嫌其但获施福无受用福佛言应为受用扇有两种一以竹作二用叶成粧彩之扇僧伽得受拂有五种一捻羊毛作二用麻作三细裂㲲布四用故破物五用树枝稍若用宝物得恶作罪有二因缘方许乘轝一者年老衰羸二者带病无力须持井索长者百五十肘短者十肘二内名中许为僧畜鬀刀并杂所须物五分律云寒时听作火炉在屋外然烟尽持入用铜铁泥石作之听畜三鍼听畜斗称不听畜田宅店肆有施者听僧受使净人知不听多畜小小铜鏂不听畜大铜鏂若畜一升以上突吉罗律摄云刀子小印苾刍应畜刀有三种上者长六指阔一指下者四指二内名中形如鸡曲翎或如乌曲X羽印有四种谓白铜赤铜鍮石及木皆不应用宝作杖法根本杂事云应作钖杖杖头安镮圆如盏口安小镮子摇动作声而为警觉不应以杖打狗应举怖之狗怖瞋剧取一抄饭掷地令食二三度摇无人问时即须行去十诵律云应作有声杖驱遣毒虫毗尼母经云夜怖畏处听动钖杖作声令诸恶毒虫远去问今准得道隥梯经造杖威仪尊重甚难护持与律意全不相同何耶答律中钖杖重在济用经中制度重在表法表法或别是一途济用则更为有益又如今人有钖净瓶本于密部非关律宗也然彼经亦云为老病故畜杖此则虽合于律不免前后自旨相违当知既失译人名姑置阙疑例可矣丛林法僧祇律云达贰伽自念我作一房上座次受驱我令出第二第三亦驱我出续作烧成瓦屋世尊敕坏后取王木成屋又为世尊诃责徒自辛苦用多事为自今以往止此苦事依随众僧苦乐任过时达贰伽便习无事昼夜精诚专修道业得诸禅定成就道果起六神通自知作证深自庆慰而说偈言欲得寂灭乐当习沙门法止则支身命如蛇入鼠穴欲得寂灭乐当习沙门法衣食系身命精麤随众得欲得寂灭乐当习沙门法一切知止足专修涅槃道十诵律云知僧坊比丘应作是愿诸比丘未来者当来巳X来者供给衣食卧具汤药不令有乏能作是愿者僧随彼意与若须食应自恣与好食若须房舍卧具皆应自恣与分处人不白僧得用十九钱供给客若更须应白僧竟与作维那应知时限知唱时知打犍椎知洒扫涂治讲堂食处知次第相续敷牀榻知教净果菜知看苦酒中虫知饮食时行水众散乱语时弹指第三分云现前僧大得可分衣物听结库藏屋白二羯磨差守物人白二羯磨若比丘不肯作守物人应福饶与粥若故不肯一切所受衣食应与二分若复不肯当如法治善见律云若外利养入知库比丘得受两分若头陀比丘虽住寺中不住僧房不食众檀越自为起房僧不得差作维那及知事使若比丘于读诵教化说法能得利养利众僧僧不得差知僧事有房舍衣钵应先以好者与之饮食果木得加分与若有人来至寺不问贵贱劫贼一切悉得劳问若有唤求所须自物得与僧物先白僧和合者得与若有强力恶人来乞守物人为护住处故得随意与与后僧不得诃第四分云有四种断事人或寡闻无惭或多闻无惭或寡闻有惭或多闻有惭是中寡闻无惭及多闻无惭者在僧中言说断事僧应种种苦切诃责令彼无惭者不复更尔若有惭寡闻者在僧中言说断事僧应佐助开示令彼有惭者复于僧中言说断事若有惭多闻者于僧中言说断事僧听彼说巳应赞善哉令有惭者后于僧中言X说断事第三分云客比丘欲入寺内至门中手持门若有关钥应开若不能开应徐打若不闻应大打若不开应至下篱墙处踰入开门不应左遶塔行应问言我若干岁有如许房不复应问此房有人住不有卧具不有被不有器不有衣不有福饶不若言有欲取者应语言我当取应至房所开户若有蛇虫应驱出扫除洒净重敷牀卧具等应具净水瓶洗瓶饮水器应问何处大小行何处是净地何处不净地何者佛塔何者声闻塔何者第一上座房乃至第四上座房应随次礼应问何处是僧大食处小食处夜集处说戒处何者是僧差食檀越送食月八日食十五日食月初日食檀越请食次到何处有何檀越僧为作覆钵谁家是学家何处狗恶何处是好人何处是恶人旧比丘闻有客比丘来应出外迎为捉衣钵安置与坐与洗足水器具与饮水应问大德几岁若言若干岁应语言此是房此是绳牀木牀褥枕毡被地敷此是唾器此是小便器此是大小便处此是净地乃至某甲处好某甲处恶十诵律云客比丘来应礼四上座若时得见者应礼不时得见者则止五分律云打鼓吹螺及三唱时至应使沙弥守园人木作犍椎若无沙弥比丘亦得打若比丘举衣经十二年不还取者集僧平价作四方僧用彼比丘后还以四方僧物偿若不受者善若有谷米施四方僧者为四方僧作时听随意食除佛辟支佛塔余X塔长物听作四方僧用若此塔后须用取四方僧物还之根本律云苾刍应助营造不应尽日而作于寒冬时午后而作于炎夏时午前而作准量日时早须休作若检校人知彼诸人晨朝执作宜办小食若午后作为觅非时浆及涂手足油不者得越法罪俗人一担之重苾刍应分两人杂事云僧伽不应立非法制营作之人应食寺物尼陀那云僧伽净地弃发爪甲得恶作罪作菩萨像惟除脚钏耳珰余一切庄严具悉皆听作律摄云如来制底应圆满作若独觉者上无宝瓶若阿罗汉安四轮相余之三果如次减一若湻善异生苾刍上无轮干名平头制底目得迦云造窣堵波小者得增大大者不应减小若有俗人能大作者善如不能办苾刍应劝化助造若久故破坏应修营若佛像泥素亏坏或增令大或相似随意作诸綵畵像不分明者应可拂除更为新畵诸余叶纸佛经磨灭应拭故者更可书新徧持经部徧持律部总持论部者不应差作知僧事人为僧伽故应可受田所收果实应受用应准王法与彼耕人作其分数凡营作检校苾刍先报寺中耆宿方可贷人或为劵记保证分明僧祇律云众僧田地不得借人不得卖不得私受用正使一切集僧亦不得借人不得卖不得私受用若园田地好恶人欲侵者得语檀越知是地若檀越言此是好园田何故知应答言此园田虽X好恶人欲侵任檀越转易僧有空地人来索与僧作房者应先与要齐几时得作若言尔许时作应语言若尔许时不作者当更与余人若二人俱索一人言我为僧作一重阁一人言我作二重阁僧应与作二重者如是乃至七重若俱言七重阁应与能成办者若俱能成办应与眷属多者若不先作要与他者越毗尼罪旧比丘法不得自住好房好牀褥枕留弊坏垢腻者待客当修治好者待客南海寄归云苾刍衣服多出常住僧或是田园之余或是树果之利年年分与以充衣直葢施主本舍村庄元为给济众僧岂容但与其食而令其露体住乎供食之余充衣非损斯乃西国僧众大途议论又神州道场或自有给衣之所亦得食通道俗此据施主元心设令䬸噉理亦非过凡是布施僧众田宅乃至杂物并通众僧衣食者此则诚无疑虑之患若元心作无尽无障之意者虽施僧家情乃普通一切但食用者咸无过也并由施主先心所期耳僧家作田须共净人为其分数僧但给牛与地诸事皆悉不知或有贪婪不为分数自使奴婢躬检营农护戒苾刍不噉其食以其僧自经理邪命养身驱使佣人非瞋不可坏种垦地虫蚁多伤日食不过一升谁复能当百过是以耿介之士疾其事繁携杖挟钵弃之长骛独坐静林之野懽与鸟鹿为羣绝名利之諠嚣修涅槃之寂灭若为众家经求取利是律所听垦土害命教门不许损X虫妨业宁复过此重治毗尼事义集要卷第十四音义帱音道又音陶帐也䌵音竹缀带缒音坠以绳有所悬也琝乂荼音旻乂徒不见翻译卄应作蕤儒追切大嚫或云达儭或云檀噺报施之法即呪愿也钩钵恐即次钵小钵之类㹀音字牝牛䭾音驼牡马阇维或云耶旬或云茶毗西域记云涅叠槃那此翻焚烧铧音华锹此遥切十衣西域布帛之类凡有十种如麻布棉布等铫他彫切又徒弔切鐏音缵毛肖音宵鸟尾翘毛也襻普患切衣下丝捻乃殄切以指搣物也犍椎钟鼓鱼磬之类打之以集众者X苦酒醋也窣堵波或云浮图或云偷婆或云私偷簸或云塔婆今略云塔翻为方坟亦翻圆塜亦翻高显义翻灵庙涅槃后分云佛塔十三层上有轮相辟支塔十一层阿罗汉四层轮王无复层级未脱三界诸有苦故婪音岚亦贪也緤音屑系也重治毗尼事义集要X卍XXX重治毗尼事义集要卷第十五古吴蕅益沙门智旭彚辑阿兰若法第三分云清旦洗手取衣抖擞着大衣着头上或肩上洗钵放络囊中取革屣行露杖持钥出房闭户推看牢不若不牢应更安扂若牢应推绳着内四顾看若无人见应藏户钩若有人见应更着隐处或持去在道行应常思惟善法若见人应先问讯言善来若欲入村安钵置地着大衣以革屣打露杖寄村边入村时应看巷相若空处相市相门相粪聚相入白衣家应看第一门相乃至第七门相若欲正衣应向壁右手捉杖左手捉钵不应当道住不应屏处住不应迎取食若唤应往若得饭干饭等不应并着一处若X是一钵应以物隔若树叶皮若键𨩲若次钵若小钵麸夫少应手巾裹不应选大家乞不应强乞要得若知当得应待乞巳出村下道安钵置地褋大衣着头上肩上行时常思惟善法见人应先问讯善来至常所食处扫洒具水器残食器牀座洗脚石水器拭脚巾若有余阿兰若比丘来应起远迎为取钵与座与水器等乃至澡豆洗手巳净洁别留残食若有贼来应与次授水与彼阿兰若比丘次授食与彼食时应看供给所须盐醋菜水扇等若日时欲过应俱食食巳应为取钵与洗手若有余食应与人非人等洗盛残食器牀座等物复本处扫洒食处若有贼来应语此是水此是洗足物此是食为汝等故别留净洁欲食便食阿兰若比丘应善知夜时节善知方相善知星不应敷好卧具安眠应初夜后夜警心思惟比丘食时若人若非人应与食乃至一抟根本律云释子出家耽着财利资生杂物不能见谛佛告苾刍我欲于此夏安居三月内宴默而住勿令苾刍见我除一为我请食者除长净日时诸苾刍谨受佛教众共立制不得辄见世尊若违制者令作堕罪说悔时有苾刍名小军于王舍城作前安居世尊是后安居是小军三月满巳随意事了并作衣竟执持衣钵顺杜多行与诸门徒端严整肃往诣佛所徐扣门扇佛与开门小军入礼佛而坐佛慰问曰小军何意汝自端严端严围遶小军言大德若有人来欲求出家我便报X言汝善男子当住阿兰若当乞食但三衣粪扫衣树下坐我为赞叹如是等事若言能者我度出家若言不能令随意去若有欲受具圆或求依止或求读诵或学如理作意寂念思惟来求我者皆如前报由此缘故我身端严门徒亦尔佛言善哉小军汝能誓度无量人天利益无边诸有情类来求法者令求安乐小军当知若能赞叹杜多功德则为赞叹我身若有毁呰杜多功德即是毁呰我身何以故我于长夜称扬如斯出要然汝不应违僧制令小军白佛我实不知此处僧伽作何制令佛告之故且曰无问客主僧制须遵然阿兰若苾刍与其饶益免依僧制若欲见我无问时节随意来见小军闻巳欢喜奉行礼佛而退六众苾刍即诣小军诘其所犯小军具以佛语告之时彼释种诸出家者各生是念小军来见即得承事亲共言谈我等在此而不能得由我多贪佛摈黜我我等宜于长衣钵等观之如病如痈如箭当持弃之即将所有诸物至阿难所阿难白佛佛令阿难受取置一大房语诸苾刍若有缺乏随意取用释种苾刍弃衣物巳即诣佛所佛为说法令五百释种即于座上自证圆满破无明殻断三界惑成阿罗汉三明六通八解成就得如实知我生巳尽梵行巳立所作巳办不受后有心无障碍如手撝空刀割香涂爱憎不起观金与土等无有异于诸名利无不弃舍释梵诸天悉皆恭敬律摄云非愚痴人堪住阿兰若处X设非多闻但明戒相亦得住于阿兰若处十诵律云阿练若比丘有人来先应共语好正忆念和颜悦色不应垂头应言善来应畜火及火钻食食器水水器洗脚水水器净水瓶常用水瓶盛满水应知道知日知时分知星宿应诵修多罗毗尼阿毗昙应解应知四禅四果若未得者应知诵读不应畜日珠月珠无人深山可畏处不应住毗尼序云若比丘独处一身听心念说戒自恣受衣受七日法受七日药与一请及净施衣物僧祇律世尊舍众独行偈曰若审得善伴共行住勇健游处在诸众其心常欢喜若不得善伴独行住勇健舍于郡国邑无事如野象根本律大迦叶尊者偈曰所食无过一升饭眠卧惟须一小牀两张氍布足遮身自外并是愚痴物四分律䟦阇子比丘警阿难偈曰静住空树下心思涅槃法坐禅莫放逸多说何所作大众会法第三分云众僧破非法和合应在身口不生恶处坐如法和合事巳灭应间阙一人坐处坐第四分云论法律时相降三岁听共坐木牀相降二岁听共坐小绳牀比丘至僧中有五法应以慈心应自卑下如拭尘巾应善知坐起见上座不应安坐见下座不应起立不杂论世俗事若自说法若请人说法若见僧中有不可事心不安忍应默然何以故恐僧别异故五分律云入僧中应以五法一下X意二慈心三恭敬四知次第坐处五不论说余事根本杂事云年少苾刍应唤老者为大德老者唤少年为具寿分物法第三分云现前僧大得可分衣物听差一人令分白二羯磨一比丘住得可分衣物或有客比丘来四人以上应持衣与一比丘令白二羯磨分若二人三人应彼此共三语分若一人心念口言此是我分有住处有比丘有比丘想欲别部分不成分突吉罗有比丘疑不成分突吉罗无比丘想不成分不犯无比丘有比丘想及疑皆成分突吉罗无比丘想成分无犯受衣成不成犯不犯亦尔有多知识比丘死有多僧伽蓝园田果树别房及物铜瓶铜盆斧凿灯台重物牀褥枕等多有守僧伽蓝人车轝澡罐钖杖扇作器衣钵坐具鍼筒不知云何佛言多知识无知识一切属僧若衣钵坐具鍼筒现前僧应分余皆属四方僧不应分二部僧多得可分衣物乃至唯有沙弥尼亦应分作二分唯有沙弥亦应分作二分若无沙弥尼比丘僧应分若无沙弥比丘尼僧应分若比丘在无比丘处命终彼处优婆塞或守园人应掌录俟五众出家人来与之若无来者送与近处僧伽蓝诸比丘所舍长衣应施僧或施佛塔不应与白衣及外道行波利婆沙摩那埵比丘亦应与分若被诃责等羯磨者可置地与或使人与若X有作使白衣应计功多少与食与价病比丘死以衣钵坐具鍼筒白二羯磨与瞻病者复有多三衣者以亡人常所持者与之应看此瞻病人若能极上瞻病与上三衣若中与中三衣若下与下三衣负债比丘命过听持长衣偿或无长衣卖三衣偿之有余者与瞻病人瞻病人应问病比丘何者是三衣何者是长衣汝负谁谁负汝汝应与谁若不问如法治有比丘在异处结夏安居巳复于余处住住日多处取安居物若二处俱等听各取半不应此处安居受衣分巳复于余处受衣分夏安居未分衣便去应嘱一人取分僧应与之若不嘱若漫嘱若受嘱者忘皆非僧过比丘死多有衣物现前僧应分不应留过安居檀越为欲施塔乃至作会等现前僧大得可分衣物不应留此是非时衣应分一比丘住处大得夏安居衣物彼比丘应作心念此是我物若受若不受余比丘来不应得分若大得衣物后僧破应分为二分若未得时僧破应问檀越随彼所语与之若檀越言不知或言俱与应作二分诸比丘得可分衣物有比丘从此部往彼部不应与分有比丘往彼部未至便死衣钵与所欲往处比丘被举巳命过衣钵与共同羯磨举僧问僧祇治罪法中被举人无常衣钵不应分应弃之今云被举比丘命过衣钵与同羯磨举僧此复X何从答僧祇意指不舍恶见此中通指一切举罪两不相背俱可从也有僧破为二部檀越请一处饭食并施衣施缕应随檀越所与有僧得安居衣破为二部应数人多少分若未得安居衣僧破亦应数人多少分若得夏衣未得夏衣往余部皆应与分凡有八种施衣若与比丘僧若与尼僧若与二部僧若与四方僧若与界内僧若与同羯磨僧若称名字与若与一人皆应随所施分属第四分云四方僧物不应分不应自入不应卖买亦非僧所卖非多人乃至一人所卖若彼自入若分若卖买者不成自入不成分不成卖买犯偷兰遮何等四方僧物若僧伽蓝僧伽蓝物房舍房舍物盆瓨釜镬斧凿灯台诸杂重物绳牀木牀卧具木竹皆不听分听分果华若华上佛僧地作私房有上座客比丘来应起避更无有理以僧地入巳有五法为僧分粥入地狱如射箭有爱有恚有怖有痴不知分未分有五法分粥生天如射箭不爱恚怖痴知分未分乃至差沙弥使亦如是僧祇律云余处安居不应此处得衣分要是中安居是中得衣分除命难梵行难有五事不应与安居衣一被举三见中若一一见不舍作举羯磨二罢道若彼依王力大臣力贼党力来索能作不饶益者应与三无常若安居衣巳集虽未分命垂终时嘱与某甲死巳应与四破安X居不前安居不后安居五去时不嘱取衣分若比丘虽不在此安居檀越为彼故设供应与分若施家欲通与余比丘随檀越意应与有四种物随语应属现前僧何等四我施衣衣直物物直又有十种得应属现前僧何等十时药夜分药七日药尽寿药死比丘物施住处大会非时衣杂物请食沙弥无常物属和尚五分律云沙弥命过其物现前僧分问亡沙弥物僧祇五分二说相违此应安从答若亡沙弥本是和尚抚育则应从僧祇若亡沙弥久巳同僧利养则应从五分葢各举一隅耳十诵律云与学沙弥当与大比丘等分分毗尼序云比丘贷塔物四方僧物用死后以衣钵物计直输还余残僧应分比丘衣钵物贷塔用四方僧用死后以塔僧物计直还现前僧应分根本杂事云僧若得饼乃至极小犹如树叶众共分张若得衣乃至极少堪作灯炷众亦共分若得上价㲲卖取钱贝然后共分尼陀那云苾刍于尼寺死衣钵应还苾刍苾刍尼死僧寺衣钵还尼若处无苾刍者尼即应受若处无尼众者苾刍应取有四种物皆不应分一四方僧物二窣堵波物三众家病药四寺资产物设大会时多获珍财据合得者随次准法平分众若多者应可千人与其一分各自分之或复百人或三十人乃至十人而为一分令自分取十人分中若一身死巳分衣竟亡人之分应入僧伽如其未分九人合X得多亦准斯目得迦云不应持此处物与余住处应随定处而受用之若私与者应全偿直若不还者得重越法罪僧不应受病比丘三衣设受不应分散见缺应还施僧尼二众财物应问施主随语而分二众利物应共平分求寂男女三分与一学戒女及欲受戒人二分与一请食施物苾刍与尼计人分施不应中半设法会时所获施物亦应分与尼众若施主本意惟供此处住寺之人不通余人者若有来食并须计物酬价律摄云若安居人有缘出行嘱授而去应取其分若不嘱授则不应取若受嘱人不为取者应以巳物准数酬还苾刍命过若苾刍来及五时者应与分一打犍椎时二诵三启无常经时三礼制底时四行筹时五作白时若众不和集或无秉法人应为初后法谓取亡人少财许物或两钱等于众首上座及最下座各行与之用为定记然后现前僧如常共分更不须作法若作初后法竟有人来者不应与分若前四时有后二时无亦应与分若作自巳现于界内应合得者皆应受利若不作白不作初后法者但是世尊声闻弟子所有现在瞻部洲中或住余处悉皆有分所有经论并不应分当贮经藏四方僧共读其外书卖之现前应分所有券契之物若能早索得者即可分之如未得者卷贮僧库后时得充四方僧用若苾刍病作如是语我死之后可持此物与彼人者是俗人法不成嘱授此物应X分对面授者便为善与其死尸应焚烧供养诵经事了然后分物若亡人寄物即于物所在处众共分之毗尼母经云比丘存时所有经律应处分与能读诵者若不及处分现前僧应与能读诵者不应分卖问亡比丘经律论律摄母论二说不同此应安从答经论贵在流通读诵但除分卖余可随时斟酌说法法第二分云听说义不具说文句不应二比丘共一高座说法不应相近敷高座说义互求长短不应共相逼切不应同声合呗不应过差歌咏声说法歌咏声说法有五过失一自生贪着爱乐音声二闻者生贪三闻者习学四长者讥嫌生慢五静寂之处缘忆音声以乱禅定第四分云若比丘说相似文句违法毗尼此比丘令多人不得利益作诸苦业以灭正法若随顺文句不违法毗尼此比丘利益多人不令作众苦业正法久住乃至若比丘非制而制是制便断如是渐渐令戒毁坏令多人不得利益作众苦业以灭正法若比丘非制不制是制不断如是渐渐令戒成就利益多人不作苦业令正法久住是故汝等非制不应制是制不应断当随佛所制戒而学问今观五百问经典众部律多有相违又观百丈清规亦甚与律不同后人遵行得无坏正法不答正法灭坏全由律学不明五百问经的约后人附会增添昭彰可识即百丈清规久失怀悔禅师本X意并是元朝流俗僧官住持杜撰增饰文理不通今人有奉行者皆因未谙律学故也佛告比丘有四种广说何等四若比丘如是语诸长老我于某甲某城从佛闻受持此是法是毗尼是佛教若闻彼说不应便生嫌疑亦不应诃应审定文句巳寻究修多罗毗尼检校法律若不相应违背于法应语彼比丘汝所说者非佛所说或是长老不审得佛说何以故我寻究法律不与相应长老不须诵习亦莫教余比丘今应弃舍若寻究法律相应应语言长老所说是佛所说审得佛语何以故我寻究法律相应不违背长老应善持诵习教余比丘勿令忘失此是初广说复次若言我于某村城和合僧中上座闻此是法等亦复寻究检校若不相应应语言此非佛所说是彼僧及上座不审得佛语长老亦尔乃至今当弃之若相应应语言是佛所说彼僧上座及长老亦审得佛语乃至勿令忘失此是第二广说三者若言从知法毗尼摩夷多比丘所闻亦应如是四者若言从知法毗尼摩夷一比丘所闻亦应如是根本律云于上座处置师子座若是定处甎为蹋道若处不定应为木梯法师弃唾应安唾器悭法招五过失一得生盲二无智慧三远离佛法四室有怨家五不入圣位命终堕地狱杂事云师子座下应作承足牀或以石支足律摄云有五种人不应为说毗柰耶藏谓性无所知强生异问或不为除疑而问X或试弄故问或恼他故问或求过失故问宣说圣言不应求利以为活命若说非法上座应遮又说法人不应多领门徒以为侍从彼自随行者无犯说法之师若他不请辄为人说得越法罪十诵律云听法时上座来不应遣下座起若二师来恭敬故自起不得起他有五种人不应为说毗尼试问无疑问不为悔所犯问诘问不受语问月六斋日无病比丘应和合集一处说法若外道论议师怀嫉妒心来欲破说法当如法难诘降伏莫瞋恶口说法人应一心说法生慈悲利益心当净洁明了庄严语言次第相续辩才无尽随顺诸法实相为法故说不为利养毗尼序云说法时听法时上座来不应起上座亦不应驱下座起五分律云月八日十四日说法十五日布萨不应作歌咏声说法白衣散华若落比丘头及衣上应拂去落高座上无苦毗尼母经云说法比丘当筹量大众应说何法而得受解若应闻深法当为说深应闻浅法为说浅法不益前人名为恶说复次应除贪心不染心不恶心不愚痴心不自轻心不轻大众心应慈心喜心利益心堪忍心不动心无惑心立此等心应当说法复次不应因余缘说法应故说法以法重难闻此法是宝是药能利益人是以故说乃至一四句能使前人如实解者于长夜中利益安乐听引经中要言妙辞直显其义读诵法X根本律云多闻有五种利益一者蕴善巧二者处善巧三者界善巧四者缘起善巧五者于其所须教诫教授不求于他杂事云许二事作吟咏声一谓赞大师德二谓诵三启经不解吟咏者应在屏处学不应歌咏引声而诵经法夜可然灯诵经夏月损虫应作灯笼明慧多闻强记能摧外道者方可学习外书于日初分及以中后可读佛经待至晚时应披外典夜三亦尔四分律云不应以外道言语杂糅佛经听随国俗言音所解诵习佛经问且如此土老庄及宣尼典籍引入经论以释义旨为有罪不答教眼未开徒欲庄严章句广引文辞是名杂糅若达实相法印能简能收简别分剂分明不屈不滥收则麤言细语皆第一义或复旁引曲譬令人开解皆顺四悉无违妨也十诵律云下座欲教上座法者应在高处坐为尊法故上座欲从下座受法应在下处坐为尊法故亦听下座教上座法者共等牀坐为上座故呗有五利身体不疲不忘所忆心不懈倦声音不坏语言易解又诸天闻呗心则欢喜以外书音声诵佛经者突吉罗萨婆多论云若比丘无处受诵乃至得从沙弥尼受法但求好时戒重德人作伴证明耳亦得从白衣受法但不得称阿阇棃如是展转皆得受法但消息令不失威仪问相传云白衣说法比丘听是佛法衰兆何得许X从白衣受法耶答给孤长者每向祇园授新比丘经但必先礼足而后说法维摩居士时复弹偏斥小令诸声闻菩萨皆悉丧辞但未尝敢以师礼自居此皆佛世芳规岂名衰兆若称白衣为师比丘反行礼敬又或从受外学则皆为非法矣五分律云听学书不听为好废业为伏外道故听读外书不得随书生见听随国音诵经但不得违失佛意不听以佛语作外书语犯者偷兰遮律摄云四威仪中皆得授法其受法者具三威仪为敬法故不应眠受弟子之法若老若少到彼师所合掌鞠躬方问四大安不应生敬仰直心无谄请决所疑一心善领不令忘失若无疑者如常受法礼足而退师亦应敬学徒勿生轻懱虗心授与于法无恪善领善答有忍有悲令受业者情无疲恼常给侍者应数教授性愚钝者亦应偏教若吟咏声授法得恶作罪不应赞诵外书典籍若为降伏异道自知有力日作三时两分胜时应学佛法一分下时应习外典不应计年月以为三分坐禅法第三分云比丘睡眠比坐当觉之当用禅杖若故复睡眠当扪眼若以水洗面若自摘耳鼻若摩额上若披张衣以手摩身若起出户外瞻视四方仰观星宿若至经行处经行守摄诸根令心不散十诵律云取禅杖时应生敬心睡者不可信筑者可信有五法X以禅杖筑他一者怜愍二者不恼他三者睡四者头倚壁五者舒脚听着禅镇作孔以绳贯孔绳头施纽挂耳上去额四指着禅镇禅镇一堕一舒脚二堕二舒脚三堕应起行听作时节两时夜时昼时七日时常坐禅时毗尼序云坐禅时不应计大小不应驱去根本杂事云北方有一国王送二童子与胜光王一名驼索迦一名波洛迦一是断见一是邪见远近咸知后因给孤长者巧便摄受令扫寺地夜见阿罗汉神变及见诸天听法生正见心诣佛闻法出家证果胜光嫌耻佛令于长者家食时行水以彰胜德王乃叹服苾刍问其往因佛言迦叶佛时二人出家为伴往诣边国无师教授自修禅定实无所证作证解心临终诽谤正法生邪见心作是语迦叶波佛诳惑世间断尽烦恼得阿罗汉我于诸惑不能断尽何有余人得阿罗汉由谤圣法生邪见故经历多时堕于恶趣复于多生常处边地起邪见心由彼读诵受持蕴处界缘生道理及处非处悉皆善巧由斯业力于我法中出家得道无师习定有如是过是故不应无师辄自习定善见律云若能善持舍摩他非但二十年三十年乃至八十年百年烦恼不起是以生增上慢杂法僧祇律云六念者一念知日月数二念知食处三念X知受戒时夏数四念衣知钵受持及净施者五念食同别六念身强羸第四分云不嚼杨枝五过一口气臭二不别味三增热阴四不引食五眼不明嚼杨就五利反上可知杨枝极长一磔手极短四指不应嚼奇者杂叶者不应纯嚼皮应在屏处嚼僧祇律云若齿木难得当截所嚼处弃之洗巳残者明日更用齿木极长十六指极短四指以上南海寄归云朝嚼齿木盥漱清净方行礼敬不嚼齿木便利不洗食无净触将以为鄙四分律云应顺风扫地有五种扫地不得大福德不知逆风顺风扫不灭迹不除粪不复扫帚本处有五法得大福德反上可知若上座在下风应语言小避我欲扫地根本杂事云给孤长者每晨扫寺内地一时他缘不遑入寺世尊见地不净即自执帚欲扫时舍利子等诸大声闻皆共扫巳入食堂坐佛告苾刍扫地有五胜利一自心清净二令他心净三诸天欢喜四植端正业五命终生天后给孤长者入林闻佛及大弟子躬扫林中不敢足蹈愧悚不前佛令口诵经法当可前行由佛敬重法故诸阿罗汉皆尊敬法第四分云经行有五事好堪远行能思惟少病消食饮得定久住不应昼眠若老病远来听入房内闭户眠五分律云至厕前謦咳弹指令厕中人非人知厕中人亦应弹指謦咳根本杂事云若不洗净不应遶塔行道礼佛读经礼他受礼噉食入众坐僧牀座由身不净不如X法故诸天不喜所持呪法皆无效验若作斋供书经造像得福寡薄百一羯磨云大便时至应持水瓶向大便室置衣一边持土十五块厕外安之更持土三块并拭体物持水瓶入厕横扂其户旋转既讫叶筹净拭次取三土用左手三徧洗净即将左腋挟瓶右手排扂还以右手携瓶向洗手处蹲坐瓶安左腿以肘压之取其七土一一别洗左手其余七土两手俱洗余有一聚用洗君持然后灈足取衣而去既至房中净水漱口僧祇律云若下部痔病不得洗者当用輭物拭若布若树叶不得厕上嚼齿木覆头覆右肩应偏袒善见律云临终睡时应先念佛念法念僧念戒念天念无常于六念中随一一念问备阅毗尼集要及四分律藏乃至僧祇根本五分十诵善见毗尼母等但见广明戒法不见别有偈呪今时律学推以偈呪为事此义云何答法门无量虽各有弘功而初机向道必一门深入既预比丘之列当知律学为先欲明律学纲宗又惟二事最急一者熟诵戒法了达持犯开遮二者摄持威仪专修四念处观是必二六时中常尔一心念无错乱方能打成一片断惑证真若头绪多端则终难入道今之愿偈本出华严种种真言皆属蜜部论法门虽不可思议约修证则各有本宗随自宗而专修无间则三昧易成採众华而中无线贯X则风吹必散收之则全是若一偈若一偈若一字皆为道种拣之则全非律不律显不显蜜不蜜仅成散善此正法所以渐衰而末运所以不振也有志之士不若专精戒律办比丘之本职利根者固能即戒而得究竟全收显密神功钝根者亦能由戒而作阶梯渐登显密堂奥庶几学有本源不受多岐亡羊之诮耳第三分佛告比丘顺汝心念摄持威仪此是我教云何顺汝心念观内身身意止精勤摄持念不散乱调伏贪嫉世间忧恼观外身内外身受意法亦如是如是比丘得正心念云何摄持威仪若出若入屈伸俯仰执持衣钵若饮若食若服药大小便利若眠若觉若来若去若坐若住若语若默常尔一心是谓比丘摄持威仪根本律云出家五利一者我自得利不共他有二者自知我是卑贱之人被他驱使既出家后受人恭敬赞扬礼拜三者当得安隐无上涅槃四者命终当生天上五者常为诸佛及声闻众诸胜人类之所赞扬佛说犯戒罪轻重经如是我闻一时佛住王舍城迦兰陀竹园尔时尊者大目犍连晡时从禅定觉往至佛所头面礼足郄坐一面合掌恭敬而白佛言世尊意有所疑今欲请问惟愿听许佛告目连恣汝所问当为汝说目连即白佛言世尊若比丘比丘尼无惭愧心轻慢佛语犯众X学戒如是犯波罗提提舍尼波逸提偷兰遮僧伽婆尸沙犯波罗夷得几不饶益罪惟愿解说佛告目连谛听谛听今为汝说若比丘比丘尼无惭无愧轻慢佛语犯众学戒如四天王寿五百岁堕泥犁中于人间数九百千岁复次目连若无惭愧轻慢佛语犯波罗提提舍尼如三十三天寿千岁堕泥犁中于人间数三亿六十千岁复次目连若无惭无愧轻慢佛语犯波逸提如𦦨摩天寿二千岁堕泥犁中于人间数一十四亿四十千岁复次目连若无惭愧轻慢佛语犯偷兰遮如兜率天寿四千岁堕泥犁中于人间数五十亿六十千岁复次目连若无惭愧轻慢佛语犯僧伽婆尸沙如不憍乐天寿八千岁堕泥犂中于人间数二百三十亿四十千岁复次目连若无惭愧轻慢佛语犯波罗夷如他化自在天寿十六千岁堕泥犂中于人间数九百二十一亿六十千岁尊者目连闻佛所说欢喜奉行问此问既真余五百问何得是伪答依真乃得附伪以伪故向年拈阄取决拈得真杂之阄也X戒相摄颂按僧祇律结集之时先出摄颂后出律文根本律中亦有摄颂葢为初机便于记诵也今四分律既无此颂设欲傍取他部则次序不类欲仍其旧又虑初机记诵为难故辄援例颂之俾初学先诵此则五篇戒相巳提挈其纲领矣沙门智旭敬述婬欲盗五钱故断人类命无知妄言证除增上慢人是四波罗夷犯者不可救弄失精触女麤恶索婬供媒嫁房过量大房不处分无根谤取片破僧及伴党被摈反嫌僧恶性不受语前九初便犯后四皆三谏是十三僧残二十僧中悔不定法有二三二随所治舍堕有三十长衣离衣宿持足过一月取非亲里尼及使浣染打从非亲里乞过受自恣请求益价合作索衣过六反是为初十法蚕绵作卧具钝黑不杂色不满六年持坐具不帖故持羊毛远行使泥浣染擘受金银卖买贩卖为二十长钵更求好非亲织作衣许直求好织与衣后瞋夺残药过七日雨衣前求用过畜急施衣后月离六夜回僧物入巳是为三十法X物向僧中舍波逸提说悔单提九十事妄语毁呰语两舌女同室未受戒三宿共诵向说罪及说过人法与女过说法掘地是初十损坏鬼神村异恼及嫌骂露敷僧卧具并房中不举强夺止宿处牵他出僧房阁坐脱脚牀虫水浇泥草覆房过三节此是第二十自往教授尼僧差教至暮讥论教尼人衣与非亲里作衣屏处坐期行及乘船尼赞叹得食女同行三十过受一食施展转及别众过三钵受请不作余食法故使他人犯非时与残宿不受索好食第四十法竟自与外道食诣余家不嘱食家强安坐及在屏处坐露地独与女使他不得食过受请与药观军过三宿宿时观军事是名第五十饮酒水中戏击攊不受谏怖他过洗浴露地輙然火戏藏他衣物不问主着衣新衣不坏色第六十法竟故杀畜生命饮用有虫水恼他覆他罪授戒不如法发起巳灭诤同贼伴共行恶见谏不舍供给与同事畜被摈沙弥波逸提七十拒谏轻诃戒无知违羯磨不与欲后悔屏听语瞋打手搏僧残谤八十波逸提入王宫捉宝非时入聚落高牀兜罗贮骨牙角鍼箇坐具覆疮衣雨浴衣过量及等佛衣量九十单提竟如法悔清净不悔堕无疑受非亲尼食不止尼代索学家恐处受四名悔过法众学着衣初入白衣舍法受食大小便说法恭敬塔携手行上树络杖等应学X现前及忆念不痴并自言觅罪多人语草覆七灭诤如是诸篇聚比丘所应知如说修行人诸佛共称美重治毗尼事义集要卷第十五音义呗音败或云呗匿或云梵呗此翻赞叹蕴善巧依五蕴而修四念处观具足三十七品乃至入三脱门也处善巧善知六根六尘内外十二处摄一切法及知无常无我等界善巧善知十八界与五蕴十二处开合不同无常无我其理不二又知身中六界所谓地水火风空识亦并无常无我也缘起善巧善知十二因缘流转还灭之法处非处善巧为善上昇斯有是处为善下坠无有是处为恶下坠斯有是处为恶上昇无有是处了知此等正因果法也𦦨摩此翻时分又翻妙善兜率此翻妙足亦翻知足X重治毗尼事义集要X卍XXX重治毗尼事义集要卷第十六古吴蕅益沙门智旭彚辑比丘尼戒尼布萨法与比丘同共戒亦如前说惟不共戒随文辑录意在简要不复详释八波罗夷法一婬戒二盗戒三杀戒四大妄语戒并同比丘五男身相触戒若比丘尼染污心共染污心男子从腋巳下膝巳上身相触若捉若摩若牵若推若上摩若下摩若举若下若捉若捺是比丘尼波罗夷不共住是身相触也鹿乐长者与偷罗难陀比丘尼互相系意长者异时请诸尼食偷罗难陀知其为巳故请僧即住寺不往长者徧观尼众问偷罗难陀何处而不来耶答言在寺不来长者疾行食巳即往寺中偷罗难陀遥见长者来即卧牀上长者问何所患苦答言无患苦我所欲者而彼不欲彼言我欲非不欲即前抱卧以手摩口呜守房小沙弥尼见之向诸尼说诸尼嫌责白比丘转白世尊集僧诃责结戒男子男子想手摩身相触受触乐波罗夷男子疑偷兰遮乃至捉捺亦如是以身触男衣璎珞具男以衣璎珞具触尼身欲心染着偷兰遮以身衣璎珞具触身衣璎珞具欲心染着突吉罗欲心染着身相触不受触乐偷兰遮乃至捉捺亦如是若X天男阿修罗男乃至畜生男能变形者身相触偷兰遮不变形者突吉罗女人身相触突吉罗二形身相触偷兰遮欲心触衣钵等乃至自触身一切突吉罗不犯者若取与时悞触若有所救解时触一切无欲心及最初未制戒痴狂心乱痛恼所缠六犯八事戒若比丘尼染污心知男子染污心受捉手捉衣入屏处共立共语共行或身相倚或共期是比丘尼波罗夷不共住犯此八事故亦起自前人故制捉手乃至身相倚一一偷兰遮犯第八事波罗夷天子龙子乃至畜生能变形者犯七事一一突吉罗犯第八事偷兰遮畜生不能变形及染污心女人犯第八事突吉罗不犯者若有所取与时手相触或有所救解捉衣若有所施与若礼拜若悔过若受法入屏处共立共语共行若为人打若有贼来象来恶兽来剌来回身避悞相倚若来求教授若听法若受请若来至寺内若共期不可作恶事处七覆他重罪戒若丘比尼知比丘尼犯波罗夷不自发露不语众人不白大众若于异时彼比丘尼或命终或众中举或休道或入外道众后作是言我先知有如是如是罪是比丘尼波罗夷不共住覆藏重罪故X偷罗难陀妹字坻舍难陀犯波罗夷姊惧彼得恶名称默然不说异时坻舍休道诸尼语言见汝妹舍道不答言我先知彼有如是如是事诸尼责言汝何覆他重罪白诸比丘转白世尊结戒食前知食后说乃至中夜知后夜说偷兰遮后夜知不说至明相出波罗夷除八波罗夷覆余罪随所犯自覆重罪偷兰遮覆余人罪突吉罗不犯者若不知若无人可向说若说时有命难梵行难十诵律云若僧与是尼作不见等摈若狂心乱心病坏心尔时不说他罪无犯若僧与是尼解摈若苦痛止还得本心尔时覆他罪至地了时波罗夷八随举三谏不舍戒若比丘尼知比丘僧为作举如法如律如佛所教不顺从不忏悔僧未与作共住而顺从诸比丘尼语言大姊此比丘为僧所举如法如律如佛所教不顺从不忏悔僧未与作共住汝莫顺从如是比丘尼谏彼比丘尼时是事坚持不舍彼比丘尼应乃至第二第三谏令舍此事故若乃至三谏舍者善若不舍者是比丘尼波罗夷不共住犯随举尊者阐提为僧所举尉次比丘尼往返承事诸尼谏之答言此是我兄今不供养更待何时犹故随顺不止诸尼嫌责语诸比丘白佛佛令尼僧作诃谏白四羯磨而结此戒随顺有二种一法二衣食三羯磨竟波罗夷二羯磨竟舍者三偷兰遮X一羯磨竟舍者二偷兰遮白竟舍者一偷兰遮教言莫舍者偷兰遮若不诃谏突吉罗不犯者非法别众羯磨等十诵律云诸尼应语是摈比丘汝应折伏下意向大僧若不折伏下意尼僧当作不礼拜不共语不供养羯磨若尼僧未作不礼拜羯磨时教法受法与物受物一一突吉罗若巳作羯磨后一一偷兰遮诸尼先应软语约勅若舍者教作多突吉罗多偷兰遮悔过若不舍与白四羯磨十七僧伽婆尸沙法僧祇律十九根本律二十一媒嫁二无根谤三取片谤并同比丘若比丘尼诣官言居士若居士儿若奴若客作人若昼若夜若一念顷若弹指顷若须臾顷是比丘尼犯初法应舍僧伽婆尸沙舍卫国有居士作一精舍施尼异时诸尼舍精舍去居士命终居士儿即耕此精舍地诸尼语言此是僧地莫耕居士儿答言实尔我父在时作此精舍与尼僧尼僧舍去我父命终我今自由何为空此地彼此无用耶诸尼即往断事官所言之官唤居士儿依法决断罚故财货尽入官佛闻制戒时波斯匿王小妇作一精舍施尼尼受住巳后游人间王小妇輙转与女梵志尼还精舍语女梵志令去答言此实是汝精舍施主为汝作汝出游行持与我我今不能去尼瞋牵曳令出彼即诣断事官言官唤尼尼不敢往佛言有唤应往尼即往官所X答言此一切地皆属王家事属居士房舍属施主牀座卧具亦尔修治房舍令僧住止得福多何以故由其施我得安住故断事官即以精舍与女梵志佛告比丘此尼不善说官亦不善断何以故前施是法后施非法相言者诣官共诤曲直奴者或买得或家生客作者财雇使作也女梵志者在此法外出家者是若断事官下手疏事僧残口说不着名字偷兰遮比丘等突吉罗不犯者若被唤若欲有所启若为强力所持去若被系将去若命难梵行难虽口说不告官五分律云若尼为人轻陵应语其父母若无父母应语其亲族若无亲族应语比丘乃至优婆夷若比丘及尼有势力不援护突吉罗语时应云彼轻陵我为我诃谏不应言之若比丘尼先知是贼女罪应死人所知不问王大臣不问种姓便度出家受戒是比丘尼犯初法应舍僧伽婆尸沙有贼女偷离奢妇财物逃走诸离奢遣人觅杀贼女即诣王舍城至尼园中出家离奢告瓶沙王觅之闻巳出家遣信语离奢离奢讥嫌故制时诸尼或不知贼非贼应死不应死佛言不知无犯贼者若盗五钱若过五钱三羯磨竟和尚尼僧残不犯者若不知或白王大臣种姓听出家若系中放令出家若救使得脱十诵律云和尚尼知者X僧残阿阇棃尼知者偷兰遮僧知者突吉罗若比丘尼知比丘尼为僧所举如法如律如佛所教不顺从未忏悔僧未与作共住羯磨为爱故不问僧僧不约勅出界外作羯磨与解罪是比丘尼犯初法应舍僧伽婆尸沙尉次为僧所举偷罗难陀不白尼僧僧不约勅輙自出界外与作解罪羯磨故制三羯磨竟僧残二羯磨竟三偷兰遮一羯磨竟二偷兰遮白竟一偷兰遮方便集僧突吉罗比丘突吉罗不犯者白僧僧约勅若能下意悔罪僧以恚故不与解罪彼与解无犯若先与作羯磨僧移去或死或远行休道等彼与解不犯若比丘尼独渡水独入村独宿独在后行犯初法应舍僧伽婆尸沙有尼独高褰衣渡水贼见系意便捉触娆居士嫌为犹如婬女又差摩多诸弟子去僧伽蓝不远有亲里村有少缘事独入村村中独宿居士谓其欲得男子又六羣尼与众尼行常在后独行下道诸尼问之答言我等欲得男子诸尼嫌责白比丘转白世尊结戒当求一尼共渡应渐褰衣入水待伴前尼疾入水令伴不及僧残若入水时随水深浅褰衣待伴若疾入水不待后伴偷兰遮若至彼岸渐渐下衣待伴若不渐渐下衣上岸不待后伴偷兰遮若独行诣村随所至村僧残若独诣空旷X处一鼓声闻僧残未至村减一鼓声闻偷兰遮独行村中一界突吉罗方便欲行而不去突吉罗若共在村中宿卧时使舒手相及若不相及僧残共在道行离见闻处僧残离见处不离闻处离闻处不离见处偷兰遮不犯者或神足渡乘船渡桥上渡蹑梁渡石渡若伴尼命终休道等若命难梵行难恶兽难或强力者将去或为水所漂入村亦尔二尼舒手相及处宿若一尼出大小便或受经诵经或为病尼煑羮粥作饭及命终等共行亦尔若比丘尼染污心知染污心男子从彼受可食者及食并余物是比丘尼犯初法应舍僧伽婆尸沙时世谷贵乞食难得提舍难陀到一贩卖家乞食贩卖人系心在彼便与满钵羮饭提舍后数诣其家乞得食复于一时彼人遥见尼来便自计念如我前后与食价可五百金钱足直一女人即前捉尼欲行婬尼唤言莫尔莫尔比近问知其故且问尼知彼与食意不答言知彼言汝若知者何故大唤时诸尼嫌责白比丘转白世尊结戒可食者根茎叶华果油胡麻黑石蜜细末食也食者饭麸夫少干饭等余物者金银珍宝等染污心知染污心男子从受者僧残天子阿修罗子乃至畜生能变形者偷兰遮不变形者突吉罗比丘突吉罗余三众突吉罗不犯者不知彼有染污心根本律云尼有染心男子无染者得吐罗罪尼无染心男子X有染心得恶作罪有比丘尼教比丘尼作如是语大姊彼若染污心无染污心能那汝何汝自无染污心于彼若得食以时清净受取此比丘尼犯初法应舍僧伽婆尸沙提舍入城乞食空钵而还六羣尼及提舍母语彼作如是语故制余四众突吉罗不犯者戏说等十不舍坏僧法十一不舍党破僧十二被摈不服十三不舍恶性此四戒亦同比丘若比丘尼相亲近住共作恶行恶声流布展转共相覆罪是比丘尼当谏彼比丘尼言大姊汝等莫相亲近共作恶行恶声流布共相覆罪汝等若不相亲近于佛法中得增益安乐住是比丘尼谏彼比丘尼时坚持不舍是比丘尼应三谏舍此事故乃至三谏舍者善不舍者是比丘尼犯三法应舍僧伽婆尸沙有二比丘尼常相亲近住乃至共相覆罪诸尼谏而不改佛令尼僧作诃谏羯磨而结此戒亲近者数共戏笑数相调数共语恶行者自种华树教人种溉灌採贯乃至若人若童子共牀坐同器食歌舞鼓吹等恶声者恶言流徧四方无不闻者罪者除八弃法覆余罪者是三羯磨竟僧残余如上十诵律云若作不善因缘偷兰遮有恶名声恼尼僧互相覆罪皆偷兰遮先应软语约勅如前若比丘尼比丘尼僧为作诃责时余比丘尼教作如X是言汝等莫别住当共住我亦见余比丘尼不别住共住作恶行恶声流布共相覆罪僧以恚故教汝别住是比丘尼应谏彼比丘尼言大姊汝莫教余比丘尼言汝等莫别住我亦见余比丘尼共住作恶行恶声流布共相覆罪僧以恚故教汝别住今正有此二比丘尼共住作恶行恶声流布共相覆罪更无有余若此比丘尼别住于佛法有增益安乐住是比丘尼谏彼比丘尼时坚持不舍是比丘尼应三谏令舍此事故乃至三谏舍者善不舍者是比丘尼犯三法应舍僧伽婆尸沙六羣尼教彼二尼作是言故制犯轻重同前十诵律云若言汝等莫别离行当同心行别离行者不得增长同心行者便得增长皆偷兰遮僧瞋故教汝别离行波逸提先应软语约勅如前说若比丘尼輙以一小事瞋恚不喜便作是语我舍佛舍法舍僧不独有此沙门释子亦更有余沙门婆罗门修梵行者我等亦可于彼修梵行是比丘尼当谏彼比丘尼言大姊汝莫辄以一小事瞋恚不喜便作是语我舍佛舍法舍僧不独有此沙门释子亦更有余沙门婆罗门修梵行者我等亦可于彼修梵行若是比丘尼谏彼比丘尼时坚持不舍彼比丘尼应三谏舍此事故乃至三谏舍者善不舍者是比丘尼犯三法应舍僧伽婆尸沙起自六羣尼故制犯轻重同前十诵律云若X言我舍佛舍法舍僧舍戒皆偷兰遮若言非但沙门释子知道等诃僧故波逸提先应软语约勅若比丘尼喜鬬诤不善忆持诤事后瞋恚作是语僧有爱有恚有怖有痴是比丘尼应谏彼比丘尼言妹汝莫喜鬪诤不善忆持诤事后瞋恚作是语僧有爱有恚有怖有痴而僧不爱不恚不怖不痴汝自有爱有恚有怖有痴是比丘尼谏彼比丘尼时坚持不舍彼比丘尼应三谏舍此事故乃至三谏舍者善不舍者是比丘尼犯三法应舍僧伽婆尸沙起自黑比丘尼故制犯轻重同前三十尼萨耆波逸提法根本律三十三一畜长衣二离五衣宿三过一月衣四从非亲乞衣五过受衣六求益衣价七求合买衣八索衣过六反九受金银十卖买宝物十一贩卖十二畜钵求好十三非亲织衣十四求织好衣十五与衣瞋夺十六过七日药十七过时畜急施衣十八回僧物入巳并同比丘若比丘尼欲索是更索彼者尼萨耆波逸提偷罗难陀诣檀越家须酥彼买酥与之言不须酥须油檀越讥嫌故制求余物亦如是应舍与尼僧若多人若一人不得别众舍若舍不成舍突吉罗舍巳应忏悔受忏人白巳然后受忏语彼言自责汝心答言尔尼僧即应还彼舍物白二羯磨X不还者突吉罗教言莫还突吉罗余四众突吉罗不犯者须酥索酥须油索油须余物便索余物若比丘尼知檀越所为僧施异回作余用者尼萨耆波逸提尼僧露地说戒居士与作说戒堂物尼作是念我曹趣得处便坐说戒衣服难得应具五衣即持物贸衣共分仍在露地说戒居士讥嫌故制与作衣用作房与此处乃彼处用同犯余四众突吉罗不犯者问主用随所处分用与物时语言随意用若此丘尼所为施物异自求为僧回作余用者尼萨耆波逸提舍卫国旧住尼闻安隐尼欲来为家家乞求大得财物衣食至期彼尼不到即取此物贸易共分异时安隐来入城乞食居士问知僧中无食至旧住所问知其故共相讥嫌故制求作衣用作食求为余处更为余用同犯余四众突吉罗不犯者语居士随意用若居士与物巳语言随意用下并同若比丘尼擅越所施物异回作余用者尼萨耆波逸提有居士问安隐尼住止乐不答言愦閙不乐又问无别房舍耶答言无彼即以舍直与之尼念作舍多事衣服难得以舍直贸衣居士讥嫌故制若比丘尼檀越所为施物异自求为僧回作余用尼萨耆波逸提X众尼为作房处处索得财物贸衣共分故制若比丘尼畜长钵尼萨耆波逸提起自六羣尼故制即日得钵即日应受持一钵余当净施根本律云得经一宿僧祇律云尼得畜十六枚钵一受持三作净施四过钵四减钵四随钵若过畜者舍堕若比丘尼多畜好色器者尼萨耆波逸提亦起自六羣尼故制即日得器应受可须用者十六枚余当净施十六者大釜釜葢大盆及杓小釜釜葢小盆杓水瓶瓶葢盆杓洗瓶瓶葢盆杓若比丘尼许比丘尼病衣后不与者尼萨耆波逸提旃檀输那常自谓无欲想语余一尼言汝若月水出从我取此衣异时输那月期水出余尼亦出遣使来索衣不得相与彼尼嫌责故制病衣者月水出时遮内身着涅槃僧除病衣许余衣及所须物不与突吉罗不犯者若无病衣若作病衣若彼尼破戒乃至命难等若比丘尼以非时衣受作时衣者尼萨耆波逸提起自六羣尼故制时者安居竟无迦絺那衣一月有迦絺那衣五月非时者除此于余时得长衣是不犯者非时衣受作非时衣时衣受作时衣十诵律云时衣作非时衣分非时衣作时衣分X皆舍堕时衣安居僧应分非时衣现前僧应分若比丘尼与比丘尼贸易衣后瞋恚还自夺取若使人夺妹还我衣来我不与汝汝衣属汝我衣还我者尼萨耆波逸提起自偷罗难陀故制贸易者以衣贸衣或以衣贸非衣或以非衣贸衣或以非衣贸非衣针刀缕碎段物乃至一丸药夺藏舍堕不藏突吉罗取离处舍堕不离处突吉罗余四众突吉罗不犯者和喻语妹我悔还我衣彼知有悔意还衣若余尼语彼令还或彼借着无道理故还取若豫知当失若恐坏若彼人破戒等乃至命难等夺而不藏若比丘尼乞重衣齐价直四张氎过者尼萨耆波逸提重衣者障寒衣也求重衣极至十六条不犯者索齐四张氎若减若不索而自得若比丘尼欲乞轻衣极至价直两张半氎过者尼萨耆波逸提轻衣者障热衣乞轻衣极至十条不犯同上一百七十八波逸提法僧祇律一百四十一五分律二百十根本律一百八十一妄语二毁呰三两舌四与男子同室宿五同未受戒女过三宿六与未受戒人共诵七向外人说他粗罪八向外人说证法九与男子过说法十掘地十一坏鬼神村十二异语恼他十三嫌骂十四X敷僧卧具不举十五僧房不举卧具十六强夺止宿十七牵他出房十八重阁坐脱脚牀十九虫水浇泥草二十覆房过三节二十一过受一食施二十二别众食二十三过三钵受请二十四非时食二十五残宿食二十六自取食二十七诣余家不嘱授二十八食家强坐二十九食家屏坐三十独与男子坐三十一故使他不得食三十二过受药三十三观军阵三十四军中过三宿三十五观军事三十六饮酒三十七水中戏三十八相击攊三十九不受谏四十恐怖他四十一过洗浴四十二露地然火四十三戏藏他物四十四輙着净施衣四十五衣不坏色四十六杀生命四十七饮用虫水四十八故恼他四十九覆他粗罪五十发起诤事五十一同贼伴行五十二恶见不舍五十三党恶见人五十四畜被摈沙弥尼五十五拒谏难问五十六轻诃说戒五十七无知五十八违反羯磨五十九不与欲六十与欲后悔六十一屏听诤后语六十二瞋打比丘尼六十三瞋抟比丘尼六十四无根僧残瞋谤六十五輙入宫阈六十六捉宝物六十七非时入聚落六十八作高牀六十九兜罗绵贮褥并同比丘若比丘尼噉䔉者波逸提偷罗难陀取园萩火都尽园主讥嫌故制余四众突吉罗不犯者病非服䔉不差听服若涂疮X若比丘尼剃三处毛者波逸提如婬女贼女故三处毛者大小便处及腋下一动刀一波逸提若拔若剪若烧皆突吉罗比丘偷兰遮余三众突吉罗不犯者有疮须剃去着药若比丘尼以水作净应齐两指各一节若过者波逸提余二女众突吉罗不犯者或内有草有虫挽出若比丘尼以胡胶作男根波逸提以诸物作尽波逸提不磨治突吉罗余二女众突吉罗不犯者或病须着药或衣塞月水若比丘尼共相拍波逸提若以手掌若脚拍拍者突吉罗受拍者波逸提若二女根相拍二俱波逸提余二女众突吉罗若比丘尼比丘不病食时供给水在前立以扇扇者波逸提有一长者与妇俱出家食时本妇持水在前立并以扇扇比丘语言小避我羞人尼言我在前立便言可羞本作如是如是事何不羞乃以扇柄打水浇头舍入房故制时诸尼不敢瞻病比丘无人与水不敢问佛言听诸尼看病比丘若无水听问若比丘尼乞生谷者波逸提乞生谷胡麻米豆大小麦一切波逸提余四众突吉罗不犯者从亲里乞从出家人乞不乞自得若比丘尼在生草上大小便波逸提X去尼精舍不远有好草生诸居士数来坐卧调戏乱诸坐禅尼诸尼患之以粪扫置上诸居士还来戏时污身及衣皆共讥嫌故制余四众突吉罗不犯者在无生草处大小便流堕草上等若比丘尼夜后大小便器中旦不看墙外弃者波逸提六羣尼夜便器中旦不看墙外弃之有大臣清旦乘车欲见瓶沙王路由精舍边过大小便堕其头上大臣欲向断事官说有笃信知相婆罗门谏止之即诣尼精舍语令后莫复尔乃至比丘白佛结戒若夜不謦咳弹指弃者突吉罗余四众突吉罗不犯者若彼先有瓦石诸不净等若比丘尼往观听伎乐者波逸提往而见波逸提不见突吉罗欲去中还等皆突吉罗余四众突吉罗不犯者或有所启白若被唤道由边过或彼止宿处或为强力将去或命难等若比丘尼入村内与男子在屏处共立语波逸提若同伴盲不聋聋不盲突吉罗立而不语突吉罗不犯者二尼为伴有可知人为伴有多女人共立或不盲不聋或行不住或病倒地乃至命难等若比丘尼与男子共入屏障处者波逸提若比丘尼入村内巷中遣伴远去在屏处与男子共立耳语者波逸提遣伴离见处不离闻处离闻处不离见处突吉罗X若比丘尼入白衣家内坐不语主人舍去波逸提有尼诣居士家居士妇敷独坐牀令坐舍入屋内此尼不语主便去有一摩纳来入其家四顾不见人即持牀去故制一脚在门外等尽突吉罗余四众突吉罗不犯者座上更有人坐若嘱比坐人比坐语令去或坐石上木上壍上草敷上埵上若屋欲崩或火烧若有毒蛇恶兽盗贼乃至命难等若比丘尼入白衣家内不语主人輙坐牀者波逸提罗阅城有一不信乐大臣有独坐牀无人敢坐者偷罗难陀不语便坐月水污他牀蓐大臣嫌恚故制余四众突吉罗不犯者或有常处坐若是亲厚若有亲厚人语令坐若坐石上木上等若比丘尼入白衣家内不语主人輙自敷座宿者波逸提余四众突吉罗不犯者若空舍作福舍或知识等若比丘尼与男子共入闇室中者波逸提余四众突吉罗不犯者有灯火向牖乃至命难等若比丘尼不审谛受语便向人说波逸提谶摩比丘尼语弟子令取衣钵坐具针筒弟子受不审谛语诸尼言师教我偷衣钵等诸尼问知嫌责乃至白佛制戒余四众突吉罗不犯者其事实尔或戏笑语乃至错说等X若比丘尼有小因缘事便呪咀堕三恶道不生佛法中若我有如是事堕三恶道不生佛法中若汝有如是事亦堕三恶道不生佛法中波逸提佛言自今巳去听称南无佛若我有如是事南无佛若汝有如是事亦南无佛若呪咀语波逸提余四众突吉罗若比丘尼共鬬诤不善忆持诤事椎胸啼哭者波逸提一椎胸一波逸提一滴泪堕一波逸提余四众突吉罗不犯者或食噎自椎打或因大小便或因风寒热或烟薰或闻法心生厌离或眼痛着药泪出若比丘尼无病二人共牀卧波逸提不犯者有病或被缚等若比丘尼共一褥共一被卧除余时波逸提同褥别被同被别褥突吉罗余四众突吉罗不犯者若寒时止有一被听各内着儭身衣若比丘尼知先住后至知后至先住为恼故在前诵经问义教授者波逸提不犯者若不知若先听若是亲厚若亲厚人语令但教授若先住者从后至者受经若后至者从先住受诵若二人共从他受若彼问此答若共诵等若比丘尼同活比丘尼病不瞻视者波逸提除同法病若二师乃至亲厚知识不瞻视尽突吉罗余四众突吉罗不犯者若巳身病若命难等X若比丘尼安居初听余比丘尼在房中安牀后瞋恚驱出者波逸提随多人多户一一波逸提出余衣物若闭户使不得入突吉罗余四众突吉罗不犯者不以瞋恚随上座次令下座出未受戒人共二宿第三宿令出若彼破戒乃至应灭摈若以此事命难梵行难若比丘尼春夏冬一切时人间游行除余因缘者波逸提若为三宝事病尼事听受七日法出界去若比丘尼夏安居讫不去者波逸提安居竟应出行乃至一宿不出行波逸提不犯者彼居士更请住若家家传食若亲里男女请若遇病无伴瞻视或水难乃至被缚命难等五分律云若不齐限请若非受请处安居不去不犯若比丘尼边界有疑恐怖处人间游行者波逸提边界者远城处入村行一一界波逸提阿兰若处行十里一波逸提减一村减十里突吉罗不犯者被唤若有所白若被执等若先至后有恐怖事起五分律云若飞行不犯若比丘尼于界内有疑恐怖处在人间游行波逸提界内者遶城四面犯不犯同上若比丘尼亲近居士居士儿共住作不随顺行余比X丘尼谏此比丘尼言妹汝莫亲近居士居士儿共住作不随顺行大姊汝可别住若别住于佛法中有增益安乐住彼比丘尼谏此比丘尼时坚持不舍彼比丘尼应三谏舍此事故乃至三谏舍此事善若不舍者波逸提亲近者数数语笑调戏三羯磨竟波逸提二羯磨竟舍三突吉罗一羯磨竟舍二突吉罗白巳舍一突吉罗未白前作不随顺行一切突吉罗余四众突吉罗不犯者初语时舍非法别众诃责等若比丘尼往观王宫文饰画堂园林浴池者波逸提去而见波逸提不见突吉罗方便欲去等尽突吉罗余四众突吉罗不犯者有所白若唤请若道由中过若寄宿若被执等若为僧事塔事看取模法若比丘尼露身形在河水泉水渠水池水中浴波逸提余四众突吉罗不犯者为强力所执若比丘尼作浴衣应量作应量作者长佛六搩手广二搩手半若过者波逸提浴衣者障身浴也长中过量广中足长中足广中过量若二俱过量自作语他作成尽波逸提不成尽突吉罗为他作成不成皆突吉罗比丘波逸提余三众突吉罗不犯者如量作减量作若得巳成者裁令如法若重叠X若比丘尼缝僧伽梨过五日除求索僧伽梨出迦絺那衣六难事起者波逸提偷罗难陀为一尼裁衣欲使彼尼久作供养故不即为缝时精舍失火衣财被烧故制比丘等突吉罗不犯者无刀针线若少不足若命难等若比丘尼过五日不看僧伽梨波逸提有尼置僧伽梨在房不看晒治虫烂色坏故制余衣及所须物不五日五日看突吉罗比丘等突吉罗不犯者举处坚牢若受寄人为看若看恐失若比丘尼与众僧衣作留难者波逸提偷罗难陀有亲旧知识欲为僧设食施衣往语之言僧大威德多檀越施汝供给处多今但施食不须施衣亲旧听之明日观尼僧威仪庠序发声悔不施衣诸尼问知乃至白佛制戒余物作留难突吉罗与余人作留难突吉罗比丘等突吉罗若比丘尼不问主便着他衣者波逸提比丘等突吉罗不犯者亲厚语言汝但着去若比丘尼持沙门衣施与外道白衣者波逸提白衣者在家人外道者在佛法外出家人沙门衣者染色衣彼受波逸提彼不受突吉罗方便欲与等突吉罗比丘等突吉罗不犯者与父母与塔作人讲堂屋舍作人计食直与或为强力所夺五分律云若贸尼衣若负债用偿皆不犯僧祇X律云尼有戒德人索破袈裟片禳灾应使净人与若比丘尼作如是意众僧如法分衣遮令不分恐弟子不得者波逸提比丘等突吉罗不犯者或非时非法别众等故遮若比丘尼作如是意令众僧今不得出迦絺那衣后当出欲令五事久得放舍波逸提比丘突吉罗不犯者非时出非法别众等若比丘尼作如是意遮比丘尼僧不出迦絺那衣欲令久得五事放舍波逸提说而了了波逸提不了了突吉罗若比丘尼余比丘尼语言为我灭此诤事而不与作方便令灭者波逸提余小诤不方便灭突吉罗若身诤事不方便灭若余人诤不方便灭皆突吉罗比丘等突吉罗不犯者若病若言不行若彼破戒等若由此有命难等若比丘尼自手持食与白衣及外道食者波逸提犯不犯同前与衣戒又不犯者或置地与使人与若比丘尼为白衣作使者波逸提六羣尼营理家事舂磨炊饭炒麦煑食或敷牀座卧具或扫地取水或受人使令居士嗤笑不复恭敬故制比丘随所犯余三众突吉罗不犯者若父母病或被系闭为敷牀卧具扫地取水供给所须受使若信心优婆塞病等亦尔若强力者所执X若比丘尼自手纺缕者波逸提一引一波逸提比丘等突吉罗不犯者若自索线合接线或强力所执若比丘尼入白衣舍内在小牀大牀上若坐若卧波逸提偷罗难陀诣一居士家居士妇脱璎珞衣服入后园浴彼辄着他璎珞衣服在居士牀上卧居士还家卒见谓是巳妇即就卧扪摸呜口觉其头秃问知嫌责故制脇着牀波逸提比丘等突吉罗不犯者若坐独坐牀若为尼僧敷众多座若病倒地若强力所执等重治毗尼事义集要卷第十六重治毗尼事义集要X卍XXX重治毗尼事义集要卷第十七古吴蕅益沙门智旭彚辑若比丘尼至白衣舍语主人敷座止宿明日不辞主人而去波逸提有众尼至无住处村语舍主于舍内宿清旦不辞而去村舍失火居士谓舍内有人便不往救火烧舍尽问尼何处答言巳去皆共讥嫌故制出门波逸提一脚在内等突吉罗比丘等突吉罗不犯X者若先有人在舍内住若舍先空若先为福舍若亲厚者语令但去当为汝语主人若舍崩坏若为火烧若中有毒蛇恶兽若有贼入或强力所执等若比丘尼诵习世俗呪术者波逸提若口授若执文诵波逸提比丘等突吉罗不犯者诵治腹内虫病呪治宿食不消呪治毒呪护身故若比丘尼教人诵习呪术者波逸提若比丘尼知女人姙身度与授具足戒者波逸提三羯磨竟和尚尼波逸提余可例知不犯者若不知若信彼人言若信可信人语或信父母语与授具后生儿疑不敢抱捉佛言若未能离母自活听一切如母法乳哺长养听未断乳时共宿若比丘尼知归女乳儿与授具足戒波逸提有尼度他乳儿归女留儿在家后家中送儿还之此尼抱儿入村乞食居士讥嫌故制若比丘尼知年不满二十与授具足戒波逸提犯轻重如前不犯者若不知若自言满等若受戒后疑当数胎中月数闰月数十四日说戒日无犯若比丘尼年十八童女不与二岁学戒年满二十便与授具足戒者波逸提若比丘尼年十八童女与二岁学戒不与六法满二十便与授具足戒波逸提若式叉摩那犯婬应灭摈若染污心男子身相触X缺戒应更与戒若偷五钱过五钱断人命自言得上人法应灭摈若减五钱断畜生命众中故妄语非时食饮酒缺戒应更与戒犯轻重同上若比丘尼年十八童女与二岁学戒与六法满二十众僧不听便与受具足戒者波逸提诸尼度盲瞎癃躃跛聋瘖痖等毁辱众僧故制若比丘尼度曾嫁归女年十岁与二岁学戒年满十二听与受具足戒若减十二与受具足戒者波逸提诸尼度年少妇女受戒巳与男子共立语调故制若比丘尼度小年曾嫁妇女与二岁学戒年满十二不白众僧便与受具足戒波逸提若比丘尼知如是人与受具足戒者波逸提如是人者婬女也应将至五六由延若深藏安处之不尔者波逸提不犯者先不知若比丘尼多度弟子不教二岁学戒不以二法摄取波逸提二法者一者法二者衣食比丘突吉罗不犯者若受具巳离去若破戒等若比丘尼不二岁随和尚尼者波逸提五分律云不六年随和尚波逸提比丘等突吉罗不犯者和尚听去和尚破戒等若比丘尼僧不听而授人具足戒者波逸提诸尼痴者度人不知教授故制欲度人者当往X僧中求具威仪白大姉僧听我某甲比丘尼从僧乞度人授具足戒如是三说尼僧当观察此人堪能教授二岁学戒二事摄取不若不堪当语言妹止勿度人若有智慧堪能者为作白二羯磨若僧不听授人具足波逸提与依止畜余二众突吉罗若比丘尼年未满十二岁授人具足戒者波逸提若比丘尼年满十二岁众僧不听便授人具足戒者波逸提若比丘尼僧不听授人具足戒便言众僧有爱有恚有怖有痴欲听者便听不欲听者便不听波逸提若比丘尼父母夫主不听与受具足戒者波逸提犯轻重如前比丘突吉罗不犯者若无父母夫主若比丘尼知女人与童男男子相敬爱愁忧瞋恚女人度令出家授具足戒者波逸提犯轻重如前不犯者先不知若受具巳病生若比丘尼语式叉摩那言汝妹舍是学是我当与汝授具足戒若不方便与授具足戒波逸提偷罗难陀语式叉摩那言汝学是舍是我当授汝具戒报言尔彼式叉摩那聪慧能劝化偷罗难陀欲令久劝化供养故不与方便料理受具式叉摩那嫌责故制比丘突吉罗不犯者若彼病若更X无共活者若无五衣无十众若缺戒破戒等若比丘尼语式叉摩那言持衣来与我我当与汝授具足戒而不方便与授具足戒波逸提若比丘尼不满十二岁授人具足戒者波逸提安隐尼多度弟子不能一一教授故制若比丘尼与人授具足戒巳经宿方往比丘僧中与授具足戒者波逸提诸尼授具巳经宿方往比丘僧中而受具者或得盲聋跛躃等病故制不犯者即日授具即日往若欲往彼病若水陆道断恶兽难乃至梵行难等若比丘尼不病不往受教授者波逸提不犯者佛法僧事及瞻视病人嘱授无犯若比丘尼半月应往比丘僧中求教授若不求者波逸提白二羯磨差一尼往求教授应差二三尼共行往大僧中礼僧足巳曲躬低头合掌作是语比丘尼僧和合礼比丘僧足求教授如是三说彼待僧说戒竟久立疲极佛言听嘱一大比丘便去不应嘱客比丘远行者病者无智慧者嘱巳明日应往问可不比丘应期往尼应期来不往不迎皆突吉罗若闻教授师来当半由旬迎供给所须不者突吉罗若比丘僧尽病应遣信往礼拜问讯若别众若众不和合若众不满当遣信往礼拜问讯若尼众X尽病乃至众不满亦当遣信往礼拜问讯若不往者突吉罗不犯者水陆道断及众难等若比丘尼僧夏安居竟应往比丘僧中说三事自恣见闻疑若不者波逸提往法同上比丘僧十四日自恣尼僧十五日自恣若比丘尼在无比丘处夏安居者波逸提教授日无受教授处有所疑无可谘问故制余三众突吉罗不犯者依比丘僧安居其间命过远行乃至被难等若比丘尼知有比丘僧伽蓝不白而入者波逸提有一多知识尼命过余尼于比丘寺中为起塔诸尼数来住立言笑或呗或悲乱诸坐禅比丘长老迦毗罗坏其塔除弃之彼尼皆执刀杖瓦石来欲打掷迦毗罗飞在虚空诸尼诃责乃至白佛结戒入门波逸提一脚在门内等突吉罗不犯者先不知若无比丘若礼佛塔声闻塔若被请道由中过在中止宿乃至命难等若比丘尼骂比丘者波逸提了了者波逸提不了了突吉罗下戒同若比丘尼喜鬬诤不善忆持诤事后瞋恚不喜骂比丘尼众者波逸提若比丘尼身生痈及种种疮不白众及余人輙使男子破若裹者波逸提X不犯者强力所捉五分律云若欲使男子治病应打犍椎集尼僧来在病人前然后衣裹身体惟留可应治处若比丘尼先受请若足食巳后食饭麸夫少干饭鱼及肉者波逸提一居士办饮食请尼僧时节会日诸居士各持饭等来就寺中与诸尼诸尼食巳方诣居士家不复能多食居士讥嫌故制一咽一波逸提比丘波逸提不犯者受非正食请若不足食请若先不被请若即于食上更得食若于其家受前食后食十诵律云听尼数数食若受请都不食者波逸提若比丘尼于家生嫉妬心波逸提提舍尼是安隐尼弟子同往知旧檀越家安隐衣服齐整不失威仪檀越生欢喜心便与供养安隐还寺语提舍言此檀越笃信好施时提舍有嫉妬心作是语檀越笃信好施供养于汝诸尼嫌责故制了了波逸提不了了突吉罗比丘等突吉罗若比丘尼以香涂摩身者波逸提比丘等突吉罗不犯者或有如是病或强力所执若比丘尼以胡麻滓涂摩身者波逸提若比丘尼使比丘尼涂摩身波逸提若比丘尼使式叉摩那涂摩身者波逸提若比丘尼使沙弥尼涂摩身波逸提若比丘尼使白衣妇女涂摩身者波逸提X若比丘尼着贮跨衣者波逸提令身粗大居士讥嫌故制若用毳若劫贝若蚕绵等尽波逸提不犯者有如是病内着病衣外着涅槃僧次着袈裟或为强力者所执若比丘尼畜归女庄严身具除时因缘波逸提有命难梵行难许着庄严身具走故除时因缘比丘等突吉罗若比丘尼着革屣持葢行除时因缘波逸提天雨时在寺内听作树皮葢叶葢竹葢着革屣着革屣持葢行一一村波逸提无村处十里一波逸提减一村界减十里突吉罗比丘等突吉罗不犯者强力所执乃至命难等若比丘尼无病乘乘行除时因缘波逸提老者病者听乘步挽乘一切女乘命难梵行难等听乘乘去谓象乘马乘车乘步乘犯轻重同上若比丘尼不着僧祇支入村者波逸提露胸掖乳腰带居士讥嫌故制入村门波逸提一脚在外等突吉罗比丘等突吉罗不犯者或掖下有疮或强力所执命难梵行难若比丘尼向暮至白衣家先不被唤波逸提不被唤入门波逸提一脚在外等突吉罗若至白衣家不语主人去出门波逸提方便欲去等突吉罗比丘等突吉罗不犯者强力所执等不唤而入彼舍火烧崩坏有毒蛇等或强力所执不语而出X若比丘尼向暮开僧伽蓝门不嘱授余比丘尼而出者波逸提三宝事看病事听嘱授出不嘱出门波逸提一脚在内等突吉罗比丘等突吉罗不犯者破坏烧等若比丘尼日没开僧伽蓝门不嘱而出者波逸提若比丘尼不前安居不后安居者波逸提为三宝或看病事不及前安居听后安居若不前安居突吉罗不后安居波逸提若比丘尼知女人常漏大小便涕唾常出者授具足戒波逸提不犯者先不知若信可信人语若受具后如是病若比丘尼知二形人与受具足戒者波逸提二形者男形女形若比丘尼知二道合者与受具足戒波逸提二道合者大小便道不别若比丘尼知有负债难者病难者与受具足戒波逸提债主来牵捉病者常须人守视不得远离故制负债者乃至一钱十六分之一病者乃至常头痛若比丘尼学世俗伎术以自活命波逸提若比丘尼以世俗呪术教授白衣波逸提六羣尼以世俗伎术教白衣语言汝等莫向日月神祀庙舍大小便除粪扫荡器不净水及舒脚若X欲起房耕田种作当向日月神祀又言今日某星宿好宜种作宜作舍宜使作人宜与小儿剃发宜长发宜举取财物宜远行少欲者嫌责乃至白佛结戒若欲说者当语言莫向佛塔声闻塔大小便乃至舒脚欲起房耕田种作者当向佛塔声闻塔八日十四日十五日现变化日宜入塔寺供养僧受斋法比丘等突吉罗若比丘尼被摈不去者波逸提比丘等突吉罗不犯者若随顺不逆下意悔过求解摈羯磨或得病或无伴去或水陆道断诸难等若比丘尼欲问比丘义先不求而问者波逸提安隐尼大智慧问诸比丘义比丘不能答皆惭愧故制欲问义先求听不听而问波逸提比丘等突吉罗不犯者若先常听问若先亲厚若亲厚者语令但问当为汝求若彼从此受若二人俱从他受若彼问此答二人共诵乃至错说等若比丘尼知先住后至后至先住欲恼彼故在前经行若立若坐若卧波逸提比丘等突吉罗不犯者若不知若问若先听经行若更互经行若是亲厚若亲厚者语令但经行我当为汝语若病倒地若强力所执乃至命难等若比丘尼知有比丘僧伽蓝中起塔波逸提随所取洗足石若泥团若草团一一波逸提不犯者先不知若故坏僧伽蓝若先起塔后作僧伽蓝X若比丘尼见新受戒比丘应起迎逆恭敬礼拜问讯请与坐不者除因缘波逸提或一坐食作余食法不食或病听语言大德我有如是因缘不得起迎比丘等突吉罗若比丘尼为好故摇身趋行者波逸提比丘等突吉罗不犯者或有如是病或避杖避暴象乃至刺棘等或渡水若泥或回身看衣齐整若比丘尼作妇女庄严香涂摩身波逸提比丘等突吉罗不犯者或有如是病或父母及笃信优婆夷病被系闭为洗沐梳发或强力所执若比丘尼使外道女香涂摩身波逸提又五分律云发长波逸提半月一剃过此名为发长若无人剃及强力逼不得剃皆不犯八波罗提提舍尼法根本律有十一一乳二酪三生酥四熟酥五油六糖七蜜八鱼九肉十干脯十一学家若比丘尼不病乞苏食者犯应忏悔可诃法应向余比丘尼说言大姊我犯可诃法所不应为我今向大姊忏悔是名悔过法乞油若蜜若黑石蜜若乳若酪若鱼若肉亦如是听为病者乞自身病亦听乞上四戒比丘等俱突吉罗下四戒比丘波逸提余三众突吉罗不犯者不乞自得僧祇律云若自知我某时病常发尔时药必难得豫乞无罪若不病乞病时食越毗X尼罪病时乞不病时食无罪病时乞病时食无罪不病时乞不病时食悔过众学戒法与比丘同七灭诤法与比丘同出家受戒法为三比丘尼犍度云若欲在尼寺内剃发应白僧若一一语令知然后剃发应如是白大姊僧听此某甲欲从某甲比丘尼求剃发若僧时到僧忍听为某甲剃发白如是若欲在寺内出家受沙弥尼戒阿阇梨尼应作白大姊僧听此某甲从某甲比丘尼求出家若僧时到僧忍听与某甲出家白如是白巳教着缦条袈裟长跪合掌教作如是言我某甲归依佛归依法归依僧随如来出家某甲比丘尼为和尚如来至真等正觉是我世尊我某甲归依佛法僧随如来出家竟某甲比丘尼为和尚如来至真等正觉是我世尊如诸佛尽寿不杀生我某甲亦尽寿不杀生如诸佛尽寿不偷盗我某甲亦尽寿不偷盗如诸佛尽寿不婬欲我某甲亦尽寿不婬欲如诸佛尽寿不妄语我某甲亦尽寿不妄语如诸佛尽寿不饮酒我某甲亦尽寿不饮酒如诸佛尽寿不着香华鬘不香涂身我某甲亦尽寿不着香华鬘不香涂身如诸佛尽寿不歌儛倡伎不往观听我某甲亦尽寿X不歌儛倡伎不往观听如诸佛尽寿不坐高广大牀我某甲亦尽寿不坐高广大牀如诸佛尽寿不非时食我某甲亦尽寿不非时食如诸佛尽寿不捉持生像金银宝物我某甲亦尽寿不捉持生像金银宝物汝今巳受沙弥尼十戒竟当尽寿顶戴奉持终身不得犯应供养三宝和尚阿阇梨一切如法教不得违逆上中下座心常恭敬勤求方便坐禅诵经学问劝助作福闭三恶道开涅槃门于比丘尼戒中增长正业得四道果根本杂事云诸还俗尼更不得出家若与出家师主得罪二明授式叉摩那戒法听童女十八者二年中学戒年满二十尼僧中受大戒若年十岁曾出适者听二年学戒满十二与受大戒应如是与二岁学戒沙弥尼往尼僧中礼足长跪合掌白言大姊僧听我某甲沙弥尼从僧乞二岁学戒和尚尼某甲愿僧慈愍故与我二岁学戒应将沙弥尼离闻处着见处阿阇梨尼作白大姊僧听此某甲沙弥尼今从僧乞二岁学戒某甲比丘尼为和尚若僧时到僧忍听与某甲沙弥尼二岁学戒某甲比丘尼为和尚白如是大姊僧听此某甲沙弥尼今从僧乞二岁学戒某甲比丘尼为和X尚僧今与某甲沙弥尼二岁学戒某甲比丘尼为和尚谁诸大姊忍僧与某甲沙弥尼二岁学戒某甲比丘尼为和尚者默然谁不忍者说此是初羯磨僧巳忍与某甲沙弥尼二岁学戒某甲比丘尼为和尚竟僧忍默然故是事如是持次令彼来长跪阿阇梨尼之前授与六法某甲谛听如来无所着等正觉说六法不得作不净行行婬欲法若式叉摩那行婬欲法非式叉摩那非释种女与染污心男子共身相摩触犯戒应更与戒是中尽形寿不得犯能持不不得偷盗乃至草叶若式叉摩那取人五钱若过五钱若自取教人取若自断教人断若自破教人破若烧若埋若坏色非式叉摩那非释种女若取减五钱犯戒应更与戒是中尽形寿不得犯能持不不得故断众生命乃至蚁子若式叉摩那故自手断人命求刀授与教死劝死赞死若与人非药若堕人胎示厌祷呪术自作教人作非式叉摩那非释种女若断畜生不能变化者命犯戒应更与戒是中尽形寿不得犯能持不不得妄语乃至戏笑若式叉摩那不真实无所有自称言得上人法言得禅得解脱得定得正受得须陀洹果乃至阿罗汉果天来龙来鬼神来供养我此非式叉摩那非释种女若于众中故作妄语犯戒应更与戒是中尽形寿不得犯能持不不得非时食若式叉摩那非时食犯戒应更与戒是X中尽形寿不得犯能持不不得饮酒若式叉摩那饮酒犯戒应更与戒是中尽形寿不得犯能持不式叉摩那于一切比丘尼戒中应学除为比丘尼过食自取食食僧祇律云式叉摩那一切大尼下一切沙弥尼上于式叉摩那不净于大尼净于大尼不净于式叉摩那亦不净大尼得与式叉摩那三宿式叉摩那得与沙弥尼三宿式叉摩那得与大尼授食除火净生种取金银钱自从沙弥尼等受食大尼不得向说波罗夷乃至越毗尼罪得语不婬不盗等式叉摩那至布萨自恣日入僧中长跪合掌作是言阿梨耶僧我某甲清净僧忆念持如是三说而去后四波罗夷犯者更从始学十九僧残巳下若一一犯随所犯作突吉罗悔若破非时食停食食捉钱金银饮酒着华香五戒者随犯日数更学二岁学戒满巳欲受具者和尚尼应白僧乞畜弟子羯磨然后二部僧中受具比丘尼犍度云应求和尚作如是言阿夷一心念我某甲今求阿夷为和尚愿阿夷为我作和尚我依阿夷故得受大戒三明授比丘尼戒法若式叉摩那学戒巳年满二十若满十二应与受大戒白四羯磨和尚尼为料理五衣钵具请羯磨X阿阇梨尼教授阿阇梨尼及尊证七比丘尼巳将受戒人至戒场上立眼见耳不闻处羯磨师应作白差教授师大姊僧听彼某甲从和尚尼某甲求授具足戒若僧时到僧思听某甲为教授师白如是教授师当往至欲受戒人所语言妹此是安陀会此是郁多罗僧此是僧伽梨此是僧祇支此是覆肩衣此是钵此衣钵是汝有不彼答言是教受师复应语言妹听今是至诚时实语时我今问汝实当言实不实当言不实汝字何等和尚字谁年满二十未衣钵具足不父母听汝不汝不负债不汝非婢不汝是女人不女人有如是诸病癞痈疽白癞干痟颠狂二形二道合大小便常漏涕唾常流出汝有此诸病不如我向问汝事在众中亦当如是问如汝向者答我众僧中亦当如是答教授师还来僧中舒手相及处立作如是白大姊僧听彼某甲从和尚尼某甲求授具足戒若僧时到僧忍听我巳问竟听将来白如是白巳回身将彼欲受戒人来至僧中为捉衣钵教礼尼僧足巳在羯磨师前长跪合掌教作如是乞大姊僧听我某甲从和尚尼某甲求授具足戒我某甲今从僧乞授具足戒某甲尼为和尚愿僧慈愍故X拔济我如是三乞巳羯磨师应作白大姊僧听此某甲从和尚尼某甲求授具足戒此某甲今从众僧乞授具足戒某甲尼为和尚若僧时到僧忍听我问诸难事白如是妹谛听今是至诚时乃至汝有此诸病不大姊僧听此某甲从和尚尼某甲求授具足戒此某甲今从众僧乞授具足戒某甲尼为和尚某甲自说清净无诸难事年满二十衣钵具足若僧时到僧忍听授某甲具足戒某甲尼为和尚白如是大姊僧听此某甲从和尚尼某甲求授具足戒此某甲今从众僧乞授具足戒某甲尼为和尚某甲自说清净无诸难事年满二十衣钵具足今僧授某甲具足戒某甲尼为和尚谁诸大姊忍僧授某甲具足戒某甲尼为和尚者默然谁不忍者说此是初羯磨僧巳忍授某甲具足戒某甲尼为和尚竟僧忍默然故是事如是持时诸尼应将彼受戒者至比丘僧所礼僧足巳长跪合掌教授阿阇梨尼应教作如是语大德僧听我某甲从和尚尼某甲求受具足戒我某甲今从众僧乞受具足戒某甲尼为和尚愿僧慈愍故拔济我如是三乞巳比丘僧中羯磨师当问汝字何等乃至汝有此诸病不汝巳学X戒清净不此人学戒清净不余尼若答言学戒清净者羯磨师当作白大德僧听此某甲从和尚尼某甲求受具足戒此某甲今从众僧乞受具足戒和尚尼某甲某甲巳学戒清净若僧时到僧忍听僧今授某甲具足戒某甲尼为和尚白如是大德僧听此某甲从和尚尼某甲求受具足戒此某甲今从众僧乞受具足戒某甲尼为和尚某甲巳学戒清净今僧授某甲具足戒某甲尼为和尚谁诸长老忍僧授某甲具足戒某甲尼为和尚者默然谁不忍者说此是初羯磨僧巳忍与某甲受具足戒某甲尼为和尚竟僧忍默然故是事如是持善女人谛听此是如来无所着等正觉说八波罗夷法犯者非比丘尼非释种女不得作不净行行婬欲法若比丘尼意乐作不净行行婬欲法乃至共畜生此非比丘尼非释种女汝是中尽形寿不得作能持不不得盗乃至草叶若比丘尼偷人五钱若过五钱若自取教人取若自折教人折若自斫教人斫若自破教人破若烧若埋若坏色彼非比丘尼非释种女汝是中尽形寿不得犯能持不不得故断众生命乃至蚁子若比丘尼故自手断人命若持刀授与人教死赞死劝死若与人非药若堕人胎厌祷呪呾杀若自作若教人作彼非比丘尼非释种女汝是中尽形寿不得犯能持不不得妄X语乃至戏笑若比丘尼不真实非巳有自称言我得上人法我得禅得解脱得三昧正受得须陀洹果斯陀含果阿那含果阿罗汉果言天来龙来鬼神来供养我此非比丘尼非释种女汝是中尽形寿不得作能持不不得身相触乃至共畜生若比丘尼有染污心与染污心男子身相触从腋巳下膝巳上身相触若捉若摩若牵若逆摩顺摩若举若下若捉若捺彼非比丘尼非释种女是中尽形寿不得犯能持不不得犯八事乃至共畜生若比丘尼染污心受染污心男子捉手捉衣入屏处屏处共立共语共行身相近共期犯此八事彼非比丘尼非释种女犯此八事故汝是中尽形寿不得犯能持不不得覆他罪乃至突吉罗恶说若比丘尼知他比丘尼犯波罗夷罪若不自举不白僧若众多人后于异时此比丘尼若罢道若灭摈若遮不共僧事若入外道后便作是说我先知有如是如是事彼非比丘尼非释种女覆重罪故汝是中尽形寿不得作能持不不得随顺被举比丘乃至守园人及沙弥若比丘尼知比丘为僧所举如法如律如佛所教不随顺不忏悔僧未与作共住而随顺是比丘尼谏彼比丘尼言汝妹知不今僧举此比丘如法如律如佛所教不随顺不忏悔僧未与作共住汝莫随顺是比丘尼谏彼比丘尼时坚持不舍是比丘尼当三谏舍此事故乃至三谏舍者善不舍者彼非比丘尼非释X种女由随举故汝是中尽形寿不得犯能持不善女人谛听如来无所着等正觉说四依法比丘尼依此得出家受具足戒成比丘尼依粪扫衣得出家受具足戒成比丘尼法汝是中尽形寿能持不若得长利檀越施衣割坏衣得受依乞食得出家受具足戒成比丘尼法汝是中尽形寿能持不若得长利若僧差食檀越送食月八日食十四十五日食若月初日食若众僧常食若檀越请食应受依树下坐得出家受具足戒成比丘尼法汝是中尽形寿能持不若得长利别房尖头屋小房石室两房一户应受依腐烂药得出家受具足戒成比丘尼法汝是中尽形寿能持不若得长利苏油生苏蜜石蜜应受汝巳受具足戒竟白四羯磨如法成就得处所和尚如法阿阇梨如法二部僧如法具足满汝当善受教法应劝化作福治塔供养众僧若和尚阿阇梨一切如法教授不得违逆应学问诵经勤求方便于佛法中得须陀洹果斯陀含果阿那含果阿罗汉果汝始发心出家功不唐捐果报不绝余所未知当问和尚阿阇梨令受戒人在前余尼在后而去若欲受大戒时道路有贼难者听遣使为受戒尼僧白二羯磨遣一清净无难比丘尼复差二三尼共去受使尼礼僧足长跪合掌代为三乞僧应问彼字何X等和尚尼是谁巳学戒清净不答言巳学戒清净者复应问伴尼巳学戒清净未耶若答言巳学戒清净应为白四羯磨彼使应还尼寺内语言大妹我巳与汝受大戒竟不应以小小颜貌便遣使受戒十诵律云比丘尼一返戒不复听出家受具若舍戒巳转根作男子与受比丘戒不犯萨婆多摩得勒伽云犯不共波罗夷转根成男子得与出家受具杂法比丘尼犍度云迦留陀夷骂打比丘尼乃至诡语劝喻佛听尼僧为作不礼白二羯磨彼随顺尼僧不敢违逆求解不礼羯磨应解六羣比丘至尼住处与六群尼更相调弄乱诸坐禅者佛言应随乱閙处遮尼至比丘住处亦尔六群比丘所有沙弥至尼住处共彼沙弥尼式叉摩那更相调弄乱诸坐禅者佛言应唤来谪罚若不改应为彼沙弥二师作不礼羯磨六群尼所有沙弥尼式叉摩那至比丘住处共彼沙弥更相调弄乱诸坐禅者佛言应唤来谪罚若不改应为彼沙弥尼式叉摩那二师作舍教授羯磨尼不应结加趺坐听半坐僧祇律云比丘教诫尼时应如女想尼于教诫人如佛想根本杂事云劝他归俗得吐罗罪苾刍小钵是尼大钵诸尼不应触他孩子尼陀那云若时饥俭乞求难得听尼从众乞法于父母舍而作往还白四羯磨此尼得独行无犯往亲族家随意而食复至丰时即不应往X目得迦云凡尼食处于上座首留一座处假令求寂在后来至就座而食是上众故重治毗尼事义集要卷第十七终音义阿夷具云阿梨夷亦云阿梨耶此翻尊者或翻圣者有人云以大爱道是佛母姨故倣唤阿姨未必然不共波罗夷即触八覆随四戒也䟦语呜唿律学之不明也久矣律既不明教安得明教既不明宗安得明贤者过之不肖者不及焉况复流俗知见沦骨浃髓语以如来正法不啻惊若河汉顾安肯寓目于五百卷之佛世芳规也哉予愧行门疎缺辜负佛门故年来杜口不敢輙辩时人得失而一隙之明仰借佛祖借牖庶可称跛足导师倘有人焉师予意而笃行之其安隐达清凉池断无疑也庚寅八月初八日阁笔故䟦X梵网经云凡长上亡故皆宜请法师讽诵经律以资冥福夫讲经不过一时尚利益无边能资冥福况刻板流通印施无尽展转无穷其善根福德因缘尽虗空徧法界不可思议矣古人云以善书传一人者当十善传十人者当百善传大豪杰大贵人者当千善广佈无疆重刊不朽者万万善噫世间善书功德尚尔况佛书出世之大法乎可以悟矣又云世间一切好话被佛一人说竟岂可不急急流通耶佛弟子杨净超一心上叩常住三宝释迦世尊文殊普贤诸大菩萨慈悲摄受冥熏加被证明发愿曰谨遵佛语刻印毗尼集要仗此胜因以资冥福愿宿障顿消心地光明早脱轮回速往乐邦快见弥陀顿悟无生回入娑婆度尽恩冤齐成佛道惟愿弥陀世尊观音势至清净海众诸大菩萨同垂慈愍满此微愿卍云原本有十八卷末卷收犍度略释今从别行本编次别处