急救广生集清程鹏程序盖天地有好生之德圣贤存济世之心因好生所以气结五行精凝百草因济世所以岐伯辨性孙公制方若是乎丹方之有益于人世足以广天地圣贤好生济世之心以为良医之一助者岂曰小补之哉方今天子圣仁包涵六宇雨膏栽植玉烛均调百余年来元气酝酿太和翔洽固已久享升平之福屡征人瑞之祥乃犹视民如伤爱养倍至疾痛颠连之状时萦睿虑此诚欲合海宇共跻春台而登寿域也程子通清伏处匡庐躬逢盛世每切同胞吾与之杯刊刻劝戒类钞以警聋觉兹又以救苦之婆心发活人之雅念广辑方书悉心类聚择其经验者汇纂成编付之剞劂印布流通俾在穷乡僻壤之处设遇病发昏夜仓猝延医不及之际展阅是编而对症用药立能起死回生岂不以此书为至宝耶吾愿读是集者既欲医人之身须先医己之心有力者指资以施药饵无力者摘取以劝同人由近及远将来而家而国而天下皆受其益矣不持天地圣贤之深心不负而恻隐慈爱之念亦可扩充以无尽胥天下而共臻于仁寿之域矣予固嘉渠所志之善而遂乐为之序时嘉庆癸亥三月上瀚书于深山之澄观处双口道人题凡例一医药关人之生死经验丹方治病最灵予素不知医心甚契焉搜采数十年集成三千余方内外治法具备继思内治汤饮一匕入口设不中病挽回无及因删去之只存外治方一千五百有奇门分别类益以慎防疾病法语预诀为集十卷一治病之法辨证必兼察脉但脉理甚微浅学人安得窥其奥寒热虚实之间毫厘千里苟貌为诊视未辨精微颇多误事若外治之法按证用方显而易见效则捷于汤饮即或不效洗而去之尚无大害故专录以成集一释典谓人身病有四百四种言病之多也故古方杂制贴膏涂丹针灸砭镰浸洗熨蒸提按摩等外治之法与内治之方并行予汇此集非谓尽外治之法可以废汤饮之剂也不过取便于仓猝使病者勿药有喜之意一是集原为救急而设故方止录其简便者以备用若药价贵重而制法浩繁不惟贫家艰于购求即有钱亦难猝办者概置不载且诸药名色大半取寻常日用者以便穷乡僻壤之人一时无从觅取以及人所难识草药亦不敢载一是集不论居家行旅仕宦皆宜随处批览可以卫生可以济世倘有好善君子翻刻广传实所深望一予家勉业举制医药之书不能全备从人借阅均多录方即还不及覆核其中纰缪良多倘有指教使得改正不至贻害幸甚一古今丹方罄竹难尽一人搜罗有限凡我同人如有家藏简便方法易以奏功者幸祈钞授以便续入补遗一方中分两制度或有或无或详或略皆仍诸书之旧一凡先贤秘方无从稽考为某人所着者必注见某书以便考据卷一慎疾法语省身修德凡人平日饮食男女之间能自节爱便是省身修德若一味任性恣肆无忌俾过恶潜滋暗长甚则疾病应之虽因风寒外感或缘内伤七情以致魂魄相离精神失守肌体空疏百骸不遂风寒邪气得以中入若修德者虽处幽暗不敢为非虽居荣禄不敢为恶量体而衣随分而食虽富贵不敢恣欲虽贫贱不敢强求是以外无残暴内无疾病也盖心内怔则真神守其位气内定则邪秽去其身行诈欺则神昏行争竞则神沮轻侮于人必减算杀害于物必伤年为一善则神魂欢作一恶则心气乱人能宽泰自居恬澹自守则形神安静灾病不生福寿永昌由兹伊芳始卷一慎疾法语卫生总要卫生之法如执玉捧盈以保其身临深履薄以养其气凡酒不过量肉不胜食脍不厌细食不厌精淡滋味均饥饱此节饮食以卫生也春莫衣单夏莫衣汗秋冬渐添热毋骤脱此慎衣服以卫生也寝不尸居不容行欲缓坐欲敛此行住坐卧以卫生也喜怒哀乐归于中和贪嗔痴妄必须看破更要时时宽心知足随缘诸事参透不忧不怒嘻嘻哈哈欣笑自如此调性情以卫生也寡色欲少言语哀丧坟墓不可率临骇浪惊风须当早避不大醉不大饱起居动静俱要怡然以上数端人人可行真延年之秘诀却病之良方易而不难只要人肯信从留心保养则寿命延长准定无移矣卷一慎疾法语饮食宜忌脾胃二气互相表里胃为水谷之海主受水谷脾则磨消化为气血以养周身是调食为要大抵食宜早餐不宜迟晚食宜充饥不宜过饱食宜和暖不宜生冷食宜熟烂不宜坚硬食宜干燥不宜汤水食宜细缓不宜粗速食宜清淡不宜浓味食宜俭约不宜暴殄又五味不可胜谷味鱼肉不可胜谷食先饥而食食不过饱先渴而饮饮不过多孔圣人以食而鱼馁而肉败不食凡此者胃损胃气能致病伤生也卷一慎疾法语养生铭清晨一碗粥晚饭莫饱足撞动景阳钟叩齿三十六大寒与大热切莫贪色欲醉饱勿行房五脏皆反复欲火遍身烧怎如独自宿坐卧莫当风宜于暖处浴食饱行百步数以手摩腹莫食无鳞鱼自死禽兽肉少言少饮酒少怒少恶欲轮回惜人身六白光如玉卷一慎疾法语保命箴人本无根蒂自损多夭折寿命欲延长身体贵调摄言语贵慎省饮食须樽节酒色勿贪多贪多体虚怯思量莫过度过度气郁结坐卧莫当风饥渴宁食热痰唾莫频吐漱齿戒掏舌劳力多损骨劳心致伤血爽口忌烧炙积气成痈疖颜色要常好精神莫轻泄六脉但安和百病自然灭知此慎保养何必求仙诀卷一慎疾法语寡欲说人生欲事寡则少病而多寿至老耳目聪明齿发不落惟纵欲之人必多疾而早夭盖百邪皆乘虚而入入轻则易愈入重则难痊极重则死矣郭开符曰三十以前不知爱惜精神我去寻疾病四十以后才知爱惜精神疾病又来寻我故寡欲者养身之要也卷一慎疾法语延年六字诀嘘属肝神主其目赤翳昏昏泪如哭都缘肝热气上冲嘘而理之最神速呵属心王主其舌口中干涩身频热量疾深浅以呵之上焦有病自消灭法灵应切须秘外属鼻根内关肺寒热劳闷及肤疮以斯吐纳无不济吹属肾脏主其耳腰膝冷多阳道痿微微纵气以吹之不用外边求药饵嘻属三焦有疾起三焦所有不和气不和之气损三焦但使嘻嘻而自理唿属脾神主其土烦热气胀腹如鼓四肢壅闷气难通唿而理之复如故春嘘明目木扶肝夏至呵心火自闲秋定收金气润冬吹惟要坎中安三焦嘻却除烦热四季长唿脾化餐切忌出声闻口耳其功犹胜保神丹卷一慎疾法语惜三宝韩恒阳真君鸾谕曰天地所诞降者曰气气本浩然然其所以耗之者惟语吾身所运用者曰神神贯周身然其所以消之者惟思自幼而舍蓄者曰精精盈骨肉然其所以败之者惟色诚能缄默少思戒淫更加节饮食以健脾胃避风寒以御感冒常运力以劳筋骨则非特可以却病并亦可以延年也卷一慎疾法语益五脏艮君子以思不出其位心之官则思多思则伤心受之以止则随事顺应无所入而不自得焉其功效胜于天王补心丹损君子以惩忿窒欲多怒则伤肝多欲则伤肾知所减省而惩之窒之则肝火不得妄动而肾水亦渐以滋长矣其功效胜于疏肝益肾丸颐君子以慎言语节饮食多言则伤肺多食则伤脾慎焉节焉乃君子所资以养身者是可以保肺而健脾矣其功效胜于补中益气汤卷一慎疾法语先时加谨先春养阳法每日闭目冥心而坐心注定肾中咽津七口送下丹田起立双手自抱两胁微摇者三如打拱状起立俟气定再坐如前法咽津七口送下丹田永无风症之侵一月行六次可也多多更妙先夏养阴法每日闭目冥心而坐心注定于心咽津十四口送下心中永无暑气之侵先秋养阴法每日闭目冥心而坐心注肺中咽津送下丹田者十二口以双手攀足心者三次俟气定再如前咽津送下丹田者七口而后止永无燥热之病先冬养阳法每日五更坐起心中注定两肾口中候有津水送下丹田者三口不必漱津以手擦足心火热而后已再送津三口至丹田再睡永无伤寒之症而长生之法亦在其中矣长夏不必更有方法卷一慎疾法语摄生要言一慎风寒沐浴临风则病脑风痛风饮酒向风则病酒风漏风劳汗暑汗当风则病中风暑风夜露乘风则病寒热卧起受风则病痹厥衣凉冒冷则寒外侵饮冷食寒则寒内伤早起露首跣足则病身热头痛纳凉阴室则病身热恶寒多食凉水瓜果则病泄痢腹痛夏走炎途贪凉食冷则病疟痢一戒受湿坐卧湿地则病痹厥疠风冲风冒雨则病身痛长着汗衣则病麻木发黄勉强涉水则病香港脚挛痹饥饿澡浴则病骨节烦痛汗出见湿则病痤痱一节饮食经曰饮食自倍肠胃乃伤膏粱之变能生大疔亦膏粱之疾消瘅痿厥饱食太甚筋脉横解肠为痔饮食失节损伤肠胃始病热中末传寒中怒后勿食食后勿怒醉后勿饮冷饱食勿便卧饮酒过度则脏腑受伤肺因之而痰嗽脾因之而倦怠胃因之而呕吐心因之而昏狂肝因之而善怒胆因之而忘惧肾因之而烁精膀胱因之而溺赤二肠因之而泄泻甚则劳嗽失血消渴黄疸痔漏疮毒为害无穷咸味能泻肾水损真阴辛辣大热之味皆损元气不宜多食一禁淫欲男子二八而天癸至女子二七而天癸至交合太早斫丧天元乃夭之由男子八八而天癸绝女人七七而天癸绝精血不生入房不禁是自促其寿矣人身之血百骸贯通及欲事作撮一身之血至于命门化精以泄夫精者神倚之如鱼得水曰火性无我寄与诸缘气根据之如雾覆渊不知节啬则百脉枯藁交接无度必损肾元外虽不泄精已离宫定有真精数点随阳之痿而溢出如火之有烟焰岂能复返于薪哉一忌过伤久视伤血久卧伤气久坐伤肉久立伤骨久行伤筋暴喜伤阳暴怒伤肝穷思伤脾极忧伤心过悲伤肺多恐伤肾善惊伤胆多食伤胃醉饱入房伤精竭力劳作伤中春伤于风夏为餐泄夏伤于暑秋为痰疟秋伤于湿冬必咳嗽冬伤于寒春必病温夜寝勿言语大伤元气卷一慎疾法语勿药须知正心凡欲身之无病必须先正其心使其心不乱求心不妄念不贪嗜欲不着迷惑则心先无病矣心主无病则五脏六腑即或有病不难治疗独此心一动诸患悉招虽仙医如扁华在旁亦无所措手静坐闲暇无事静坐片时大有益于身心苏文应公曰无如此静坐一日似两日若活七十年便是百四十世间何物能有此效既无反恶又省药钱人人做得来若无好汤便多咽不下调息修真家教人或闭气或运气或数遍数或吐故纳新根据予愚见皆非正道要知人身气脉原自流通何烦闭运数纳耶但只敛神静坐安舒四体紧闭口齿息从鼻出任其自然不粗不促不闭不抑是谓调息耳睡法凡睡必须曲足仰卧以敛其形形敛则神敛如仰卧则元神散荡矣卧时手不可放心胸上则无梦魇卧时不可言语即如钟磬不悬则不宜发声蔡季通睡诀云卧侧而曲觉正而伸早晚以时先睡心后睡眼晨起每日清晨睡醒欲起先拍心胸三四下然后披衣坐起恐暖身骤凉毛孔必闭而成伤风诸病洗面勿开眼洗面令人眼涩失明饶泪当摩搓两掌令热以摩额面拭二目又顺手摩发如理栉之状发可不白漱口不可用太热水亦不可用冷水其马尾硬牙刷亦不可用俱主损齿惟温茶软牙刷最妙固齿齿不保固则经络不通且生齿疾清早睡醒时则叩齿二三十下每晚及食后必漱令洁净小便时闭口切牙候毕方开永无齿疾受用多多转肩凡人坐久常以两手按左右转肩数十扭则气血通畅不生诸病仙家以此法为辘轳双关最有功效运手手不运动则筋骨不壮以一手握拳用力先微后紧伸缩十余次再前后十余次换手亦然则百病不生摆身身不摆则腹不能运腹不运则食不能消凡饱食后以两手握拳交固胸中横摆肩腰四五十次左右转腹亦各十余次则脾胃运动饮食消化伸腰或作事或读书坐久则气血下坠须二手伸上先轻后重连腰提起用力如举千斤重物复又渐渐轻放如此三五次令血气上升身不衰败可却周身诸病擦足每晚上床时用一手握指一手擦足心如多至千数少亦百数觉足心热将足指微微转动二足更番摩擦盖涌泉穴血在两足心内摩热睡下最能固精融血康健延寿益人之功甚多洗浴浴时先以热水扑胸则不致冷热冲激浴完小便能去腹中寒温气但饥时不可浴浴须避风养气一少言语养神气二戒色欲养精气三薄滋味养血气四咽津液养肺气五莫嗔怒养肝气六洁饮食养胃气七减思虑养心气长生人生以百年为限节护乃至千岁如膏之小炷与大炷耳人大言我小语人多烦我少记人悸怖我不怒淡然无为神气自满此生之药五叟言昔有行路者路上见五叟年各百岁余精神加倍有诚心向叟拜问何得长寿大叟向我言心宽不眉皱二叟向我言山妻容貌丑三叟向我言语言少开口四叟向我言饮食宜节受五叟向我言夜卧不复首妙哉五叟言所以寿长久抄录劝世人愿各遵所守谨虑诗人世难逢思有常平居慎勿恃无伤争先径路机关恶近后语言滋味长爽口物多终作疾快心事过必为殃与其病后方求药孰若病前能自防却病词纵欲本原致疾贪杯气体多伤悲欢得失总寻常切莫胡思妄想当食调匀饥饱顺时增减衣裳风寒暑湿要提防却病全凭保养处世方谦让卑加随俗子中心坚者有大毒必以金刚子浓汁制方可常服能和血脉而悦颜色大有益独宿丸治一切虚弱劳伤吐血痰喘诸疾久服令人精神康健却病延年昔包恢年八十八以枢密登拜郊台精神老健贾似道意其必有摄养奇术问之恢曰予有一服丸子药乃不传秘方似道坚叩之恢徐曰全靠吃了五十年独宿丸满座大笑愚谓独宿之妙不但老年少壮亦当如此日间纷扰心神散乱全赖夜间休息以复元气若日内心猿意马狂妄驰驱至夜又醉饱而恣情纵欲不自爱惜其精神何能长生耐老十全大补汤吴神烈真君鸾谕曰世间疾疫皆人自取虽曰天行疫气然不行于好善能修之士若彼大恶不良自有天条明斥惟游移不谨之人乃以疫气警之予今特施不药之方一曰好善二曰修德三曰积功四曰孝友五曰敦宗六曰和众七曰仁慈八曰济困九曰直道十曰忠恕此十全大补汤普劝世人多服真延年却病之良方也若前未曾服者今宜速备上料而时时服之亦未晚也卷一慎疾法语十二段动功一叩齿齿为筋骨之余常宜叩击使筋骨活动心神清爽每次叩击三十六数二咽津将舌舐上久则津生满口盒饭咽之咽下然有声使灵液灌溉五脏则火自降矣咽数以多为妙三浴面部将两手自相摩热覆面擦之自颈及发际如浴面之状则发不白而颜如童矣四鸣天鼓将两手掌掩两耳窍先以第二指压中指弹脑后骨上左右各二十四次既能聪耳又能去头眩五运膏肓穴此穴在肩上背心两旁各三寸药石针灸不到之处将两肩扭转七次能散一身诸病六托天将两手握拳以鼻收气运至泥丸即向天托起随放左右膝上如前法每行三次能去胸腹中邪气七左右开弓要闭气将左手伸直右手作攀弓状两眼稍视右手左右各行三次能泻三焦之火并去臂腋风邪积气八摩丹田将左手托肾囊右手摩丹田三十六次然后左手转换如前法能暖肾补精九擦内肾穴要闭气将两手搓热向背后擦肾堂及近嵴命门穴左右各三十六次十擦涌泉穴用左手抱住左脚以右手擦左脚心三十六次换转右脚如前行十一摩夹嵴穴此穴在背嵴之下尾闾之上统会一身之气血运之大有益并可疗痔十二洒腿足不运则气血不和行动不能爽快须将左足立定右足提起洒七次后换右足立定如前行右十二段乃运导按摩之法古圣相传却病延年明白显易尽人可行庄子曰唿吸吐纳熊经鸟伸为寿而已矣此导引之士养形之人彭祖寿考者之所好也由是传之至今其法自修养家书及医经所载种数颇多又节取要约切近者十六则合前十二段参之各法大概备矣卷一慎疾法语行功凡行功每于子后寅前此时气清腹虚行之有效先须两目垂帘披衣端坐两手握固趺坐当以左足后跟曲顶肾茎根下动处不令精窍漏泄耳两手当屈两大指抵食指根余四指捻定大指是为两手握固然后叩齿三十通即以两手抱项左右宛转二十四次复以两手相叉虚空托天反手按顶二十四复以两手心掩两耳却以第二指弹脑后枕骨二十四此可除风池邪气复以两手相促按左膝左捩身按右膝右捩身各二十四复以两手一向前一向后如挽五石弓状二十四次复大坐展两手扭项左右反顾肩膊随二十四次复以两手握固并拄两肋摆撼两肩二十四复以两手交捶臂及膊反捶背上连腰股各十四复大坐斜身偏倚两手齐向上如排天状二十四复大坐伸足以两手向前低头扳足十二次却钩所伸足屈在膝上按摩二十四复以两手据地缩身曲嵴向上十二举复以起立据床拔身向背后视左右各二十四复起立徐行两手握固左足前踏左手摆向前右手摆向后右足前踏右手摆向能左手摆向后二十四复以手向背上相促低身徐徐宛转二十四复以足相纽而行前进十数步后退十数步复高坐伸足将两足纽向内复纽向外各二十四行此十六节讫复端座垂帘握固冥心以舌舐上搅取华池神水漱三十六次作声咽下复闭气想丹田之火自下而上遍烧身体内外蒸热乃止右诸法学人能日行一二遍久久体健身轻百邪皆除不复疲倦矣卷一慎疾法语六字静功嘘应肝春行之肝病行之呵应心夏行之心病行之唿应脾四季行之脾病行之应肺秋行之肺病行之吹应肾冬行之肾病行之嘻应三焦热病行之右六字诀道藏玉轴经云言世人五脏六腑之气因五味熏灼又被七情六欲所乱积久成患以致百骸受病故太上悯之以六字气诀治五脏六腑之病其法行时宜静室中暖帐浓褥盘足趺坐将前动功略行一次初学静功恐血脉不利故先行动功后及静功若七日后不必行动功行动功毕即闭固耳目口齿存想吾身要身似冰壶心如秋月良久待其唿吸和血脉定然后口中微放浊气一二口然后照前节令行之假如春月须低声念嘘字不可令耳闻闻即气粗粗恐气泄耳放嘘字气尽即从鼻收清气入于本经仍及丹田一收一放各二十四或三十六余放此乃时令营运之常道也假如秋月患目疾应乎肝当行嘘字又如春患虚黄当行唿字此乃权变病应之法也独肺部之疾肺本主气不得行此法宜专行咽津工夫降火甚捷凡修此道须择子日子时起首二十七日为期如耳聋虚劳鼓膈之症顿然自愈行之既久腹中自闻漉漉有声内视目有一种景象百病除而精神充矣卷一慎疾法语解十二时病丑寅时精气发生之候勿浓睡拥衾坐床呵气一二口以出浊气将两手搓热擦鼻两旁及熨两目五七遍更将两耳操卷向前后五七遍以两手抱脑手心恰掩两耳用食指弹中指击脑后各二十四左右耸身舒臂作开弓势五七遍后以两股伸缩五七遍叩齿七七数漱津满口以意近下丹田作三口咽清五脏火小息卯见晨光量寒温穿衣服起坐明窗下进百滚白汤一瓯勿饮茶栉发百下使疏风散火明目去脑热盥漱毕早宜粥宜淡素饱摩腹徐行五六十步取酒一壶放案头如出门先饮一二杯昔有三人皆冒重雾行一病一死一无恙或问故无恙者曰我饮酒病者食死者空腹以是知酒力辟邪最胜不出门或倦则浮白以助其气辰巳二时或课儿业或理家务就事欢然勿以小故动气无事则焚香独坐闭目定神咽津约十数口盖亥子以来真气至巳午而微宜用调息以养之午餐量腹而入食宜美美非水陆毕具异品殊珍柳公度年八十九尝语人曰我不以脾胃热生物暖冷物软硬物不生不冷不硬美也又勿强食当饥而食食勿过饱食毕起行百步摩腹又转手摩肾堂令热使水土运动及水煎茶饮适可勿过多未时就书案或读快书怡悦神气或吟古诗畅发幽情或知己偶聚谈勿言闺阃勿语权势勿臧否人物勿争辩是非当持寡言养气之法或共知己间行百余步不衫不履颓然自放勿以劳苦徇礼节申时点心用粉面一二物或果品一二物弄笔临古帖抚古琴倦即止酉时宜晚餐勿迟量饥饱勿过小饮勿醉陶然而已孙思邈云半醉酒独自宿软枕头暖盖足言最有味课子弟一日程如法即止勿苛戌时篝灯热汤濯足降火除湿冷茶漱口涤一日饮食之毒默坐日间看书得意处复取阅之勿多阅多伤目亦勿多思郑汉奉曰思虑之害甚于酒色思虑多则心火上炎火炎则肾水下涸心肾不交人理绝矣故少思以宁心更阑方就寝涌泉二穴精气所生之处寝时宜擦千遍床前宜烧芸术降香以辟秽气及诸不祥亥子时安睡以培元气身必欲侧屈上一足先睡心后睡眼勿想过去未来人我等事惟以一善为念则怪梦不生如此御气调神方为自爱其宝卷一慎疾法语解十二时病为善去疾孝感监文思院赵应道病瘰几委顿泣别亲旧曰吾死矣夫闺阁中一物皆舍得独鹤发老亲无托奈何语未竟俄有道人叩门语赵曰病不难愈也取纸二幅各掏其中为一方窍径可二尺许以授赵曰俟夜烧一幅灰之调乳香汤涂患处留一幅以待后人言讫道人不复见始悟两方窍乃一吕字也信神康熙四年五月江北有五人南渡其舟子信奉关帝朝夕顶礼是夜梦帝云明晚五人渡江决不可根据若彼必要南渡我书三个字于汝手心等彼下船付之一览舟子如言将手中三字捻紧及晚果有五人趁船舟子将手放开一照五人即不见所留包裹行箱俱南方瘟疫册籍之类舟子至东吴传言三字人多不识吴下人信者多粘于门上是年贴者竟不染瘟疫诵经一人诵高王观音经甚诚出行折一足哀叫菩萨垂救梦僧授一方用绿豆粉新铫炒紫色井水调浓敷纸贴杉木皮扎定其效如神惜字梁一人每月延僧给米三斗银三钱令其日拾字纸晚交其家用竹篓贮之自身衣衿置二袋一见路沟墙角或垃圾积处有湿秽字纸拾盛之一备见皮纸包见人将字纸包物即出纸包易之晚归并贮于篓俟本身诞日将一年拾积字纸焚化河滨灰送水中不为人所践踏僧死后其惜如故越数年患膨病已殒其魂遇僧于桥上僧问近日行藏答以病危僧曰此处有一施药道人能疗此病引见之僧对道人备述其惜字如此道人付药三丸令持归将至家嗅丸香甚吞之比闻举家号哭声遂苏索饮橄榄汤甚迫饮毕溺出如注盈桶渐愈复活二纪此事不特耳闻实且目击奉劝世人欲延年却病者当以惜字纸为灵丹秘方放生杭州周志学生八子六子俱殇余二子亦孱弱多病时有不育之虑志学年逾五十心甚不快偶过西湖遇一童颜道貌异人谓曰子若重有忧者因告以故且求小儿延寿之方异人曰人物虽殊生理本一为父母者于小儿生日及每月本命日诚心为之放生则生机相感命自我造生儿自无夭扎之患志学谢之笃倍放生甫一年二子并强健无疾志学遍告同人百试百验建桥平湖青龙桥地接泖河水势湍急向架以木时建时圯干隆壬辰陆万龄妻张氏指资易以石氏寡居老而盲建桥后目渐明年八十三犹康健善饭救溺陆某长洲农民也尝染风疾发眉尽脱累药无效自以为必死遂辞其家携一孙操小舟往来江湖间丐食为活尝晚泊酒家求酒遇一白衣老人告曰吾善治此疾即以针刺其两股血流如注命以河水沃之须臾血止复以红药一丸与之曰服此至夜半出汗可急入水浴之问其姓曰姓钟问其所居何地曰黄村陆服其药至夜半果汗时暑天如其言入水浴之浴毕唿其孙曰吾疾去矣惊喜不胜明日操舟还见者皆惊讶陆具言其故往其地谢之则绝无所谓钟先生者惟有一钟离庙云或言陆尝救一投水妇人亦阴德所致还金献县丐者王希圣足双挛以股代足以肘撑之行一日于路得遗金二百锭移橐匿草间坐守以待觅者俄商家林人张际飞仓皇寻至叩之语相符举以还之张请分取不受延至家议养膳终其身希圣曰吾形残废天所罚也违天坐食必有后咎毅然竟去后卧岳帝祠内忽有醉人曳其足痛不可忍醉人去后足已伸矣由是遂能行至干隆已卯年卒卷一慎疾法语解十二时病吕祖治百病符用黄纸朱书头带一道身佩一道房门贴一道吕祖治百病符图卷二杂症头疾头痛蓖麻子捣碎同枣肉些须捣匀丸如黄豆大用丝绵裹之纳鼻孔内少顷必有清涕流出即将丸取出痛即愈永不再发倘不急将丸取出久留鼻内必致脑髓流出反成不可药救之症切记切记一方用本牙皂共为末绢卷烧烟附鼻孔闻之效头痛不止杨梅为末以少许鼻取嚏妙头痛不可忍鲜萝卜自然汁加龙脑薄荷少许滴入鼻中如左痛滴右鼻右痛滴左鼻左右皆痛两鼻并滴立效偏正头痛紫荆皮五两独活三两赤芍白芷菖蒲葱头煎浓汤调敷药到立止如神一方用蓖麻子研烂贴痛处气郁偏头痛蓖麻同乳香食盐捣贴太阳穴立止热郁脑中头痛硝石为末吹入鼻中即止头脑疼痛片脑纸卷作捻烧烟熏鼻吐出痰涎即愈太阳痛生姜三片皮纸包水湿入火灰煨熟以两片贴太阳一片贴印堂中以带缚之立愈头风脑寒细辛瓜蒂丁香糯米脑子麝香共为末随左右头风搐鼻内良久出涎升许即愈医书多分头痛头风为二门然一病也浅而近者名头痛深而远者名头风当验其邪所从来而治之偏正头风蓖麻子乳香研涂患处立愈半边头风馒头敲碎煎汤入小瓷瓶内以瓶口对患处熏两三次至头上有汗出不痛方住八般头风半夏末入百草霜少许作纸捻烧烟就鼻内之口中含水有涎吐出再含三次见效熏头风天南星艾熏之头风痛久而牵引眉目渐至失明者川乌细辛防风蝎梢研细生姜汁调贴患处若眉目牵引不正贴太阳穴上头风白屑楮木作枕六十日一易新者癞头蜗牛水三碗煎洗之二次必愈秃头鸽粪硫黄明矾银朱陀僧入盐三分共为细末先以米泔水洗后以药敷传家宝腊梨灰窑内烧过红土墼百草霜雄黄胆矾榆皮轻粉共为末猪胆汁调剃头后擦之百发百中其效如神脑漏真艾辛夷羌活独活防风本细辛共为末掺艾内卷作条点火熏鼻即愈脑漏鼻涕臭石首烧灰为末吹入鼻内即愈一方用藿香末吹鼻妙卷二杂症面疾少年面紫背浮萍汉防己煎浓汁洗之仍用萍在斑上热擦日三五次物虽微末其功甚大不可小看面上皴路大猪蹄洗净煮如胶及卧时用涂面上次早以浆水洗之半月后面皮细急如童子面上酒刺菟丝子煎水洗之即愈面上粉刺益母草肥皂共捣为丸日洗三次十日后粉刺自然不生须忌酒姜恐其再发面上紫块状如钱大或满面俱有用穿山甲野大黄生姜川椒末共和研生绢包擦如干醋润湿数次如初屡效面上黑气半夏焙研米醋调敷不可见风不计遍数从早至晚如此三日皂角汤洗下面莹如玉也黑粗丑黑猪胰芜菁子土瓜根杏仁醇酒浸之夜涂旦洗老者少少者白神验面上忽生红黑丹如疥状不急治至遍身必死将鹿角烧为末以猪油调面上黑斑白附子白芨白蔹白茯苓密陀僧定粉共为末及睡时将面洗净用浆水以药涂之次早洗去如此数次以黑斑除去为止面上黑雀斑黑牵牛白僵蚕细辛合研细末炼蜜为丸如弹子大日洗数次一月之后其斑自去矣面上有靥痕并一切瘢迹屎白以人津和匀蜜少许涂面三四日即光面生白驳面上生了白驳似癣非癣皮渐生白无药可治只用鳗鲡鱼脂火炙出一两先拭驳上刮令燥痛后以油涂上不过三次即愈酒糟脸天冬川椒白芷苦杏仁硫黄共研细末用油和丸临卧时擦面上忌房事百日愈抓破面皮生姜自然汁调轻粉末敷之无疤两腮红肿白花百合山芝麻根贝母玄明粉银朱加白面调敷即愈一方用赤小豆末敷之立效腮青靛花敷之立愈大笑脱腮乌梅捣碎为饼塞满牙尽头处张口流涎随手掇上卷二杂症眼疾七十二种眼疾羊胆割开入蜂蜜线扎两手揉匀白水煮一滚即取出凉水浸半日去生水倾出内汁点之风热眼作痛作痒及风泪眼赤眼时眼皮硝新汲水煎七分入瓷器内候冷定洗眼每日洗三五次微开眼冷水入眼内用中指擦五遍如痒甚加明矾一二钱泡洗尤妙时火眼青鱼胆八片脑点之风火眼防风荆芥赤芍川连归尾胆矾铜青杏仁绢包煎洗之暴发肿痛将青布一块水浸洗令干另用生姜汁白矾末将布蘸搽眼胞上闭目少顷泪出痛止清凉膏芙蓉叶末水和贴太阳穴一方用黄连冬青叶煎汤洗之眼赤痒痛黑枣去核纳入白矾用竹箸夹住在油灯下烧之下承凉水一杯枣焦矾沸滴入水杯俟滴完连枣放酒杯内露一宿次日将杯放开水内顿温频洗自愈眼赤生翳枸杞子捣汁日点三五次神效眼眶赤烂铜青枯矾为末水一钟饭锅上炖熟用竹纸盖上熏起清水洗愈一方用杏仁胆矾为细末滚水泡钟内用竹纸盖上取面上水洗抹即日见效烂眼皮及卷毛倒睫用青盐火以碗合地上出火气研细每用五分热汤半盏泡温洗红肿患眼红肿痛甚一团肝火积聚惟用旋下热童便以碗盛贮乘热开着眼睛淋洗彼时虽觉少有折痛却愈得快速重者洗二三次自愈或用自己小便亦可但不可用食葱蒜韭薤并饮烧酒黄赤之便砂物入眼凡遇飞砂吹灰小虫等物入眼痛甚难开只用净水一碗以竹管插入水碗内口吹不住其砂物自去或令明眼人将眼捺开用绵帕照砂物抹去锻石擦瞎山栀子煎脓汁不住手洗一二时辰痛即止迎风流泪并眼目昏花霜后桑叶煎水频洗神效冷泪目昏用干姜肥者为末每用一匙沸汤点洗或用贝母腻白者胡椒为末点之眼昏浮翳蕤仁二两入硼砂麝香研匀点之去翳绝妙眼花生翳用刀刮指甲细屑和乳汁点翳上即退眼翳膜年久不散每日三次以舌舐其膜渐渐下缘人真气使然老眼昏花并去翳障硼砂荸荠粉川黄连一钱加冰片麝香共研极细末收入瓷瓶内勿令泄气用清水粘药戥秤杪点或灯草点更好不伤眼睛如时眼火眼先服发散药一二剂然然点之眼内起星久而不去白蒺藜水煎洗之日三次三日即愈眼中肉赤筋及瞳人障蔽雀粪不拘多少以初胎男子之乳调点即愈点少许不可多肉侵睛用腊月雄猪胆入马牙硝于内将风吹干为末入脑麝点之损目破睛用牛口涎每日点两次须要避风黑睛破者亦瘥眼睛突出一二寸者以新汲水灌渍眼中数易之自入眼生偷针凡眼内头忽结成三五日便生脓汁俗唿为偷针此由热气客于间搏激津液所成视其背上即有细红疮点以针头破之即瘥乃解太阳经之客邪也眼生珠管铅丹鲤鱼胆汁和如膏日点三五次一方用牛膝并叶捣汁日点三四次青盲雄鼠胆鲤鱼胆和匀滴之立效一方用猪胆五枚取汁于铜器中慢火煎令可丸如黍米大纳眼中卷二杂症耳疾耳痛用蛇蜕烧灰存性为末吹入以治风盛用枯矾末吹入治风湿或青箬烧灰吹之亦效一方用白盐炒热重绵包熨耳内肿痛流脓番木鳖磨水滴耳内即愈耳烂顶好安息香灰吹之先用棉花卷出耳中毒水俟毒水净尽然后吹三四次愈耳衄龙骨末吹入效耳痹龙骨麝香轻粉枯矾为末吹入耳即愈耳闭细辛石菖蒲木通麝香共为末绵裹塞耳即愈耳常呜生地黄切断纸包火煨塞耳数易之耳虚呜巴豆菖蒲松脂黄占抽之神效一方用麝全蝎薄荷十四叶共研末滴水捏作锭子塞耳内极效耳聋上好新铁片咬口内用好磁石塞两耳静坐其耳忽鸣而通有顷刻通者有坐数日通者一方用真北细辛研末熔黄蜡为丸如鼠粪大绵裹塞耳内二三次即效耳久聋斑蝥巴豆入麝香丸如枣核大绵裹塞耳中以微响黄水出为度耵耳人耳间有津液轻则不能为害若风热搏之津液结塞成核能令暴聋为之耵耳用生猪油地龙釜墨研细末以葱汁和捏如枣核薄绵裹入耳令润则挑出脓耳热气乘虚随脉入耳聚热不散脓汁时出为之脓耳用轻粉明矾黄丹龙骨麝香蚌粉为末绵缠竹拭耳或用白矾胭脂麝香为末吹之底耳冬青树叶捣汁倾入耳内随倾随令自流数次可愈矣一方用枯矾为末填耳立效停耳由气郁生痰内火攻冲形似赤肉或兼脓汁溃烂用韭菜捣汁日滴三次一方将耳内脓水用棉花绞干生熟明矾各半研为细末吹少许入耳内数次即愈扯落耳热马屎封之如无热者炒热封之裹定勿动即生合倘马屎无觅牛屎亦效卷二杂症鼻病赤鼻乃阳明胃火上炎用食盐研细每晨撮少许擦齿噙水荡漱旋吐掌中掬以洗面行之月余鼻色复旧且有益于齿红鼻酒糟鼻硫黄烧酒煮逐渐添入待干将口涎在手心化开搽鼻上四五次即愈酒豉鼻及妇人鼻生黑粉刺硫黄杏仁各研为末以酒曲药调匀夜搽日洗渐效鼻塞蓖麻子大枣捣匀绵裹塞日易之一月全愈鼻肿乃肺经火盛也用皂角末吹入打清嚏数十即愈盖鼻因气壅令打嚏则壅塞之气尽开散故不必清肺而肿自消矣鼻悬白鲞骨入锅内炒闻香而愈鼻痔瓜蒂甘遂枯矾松香五分香油调硬些每用一丸入鼻内点痔化为臭水一日一次自烂下一方用硼砂轻粉雄黄冰片共为末日点五六次渐化为水而愈鼻疔荔枝肉烂黄鸡粪同打烂涂上即愈鼻疳鹿角白矾各一两头发五钱共研为末先用椒水洗净疳孔然后搽之如不收口可用瓦松烧存性为末搽之鼻疮杏仁研如膏以人乳调涂之鼻中肉坠用藕节有毛处一节烧存性为末吹患处鼻中肉狗头骨烧灰加砂少许为末吹入鼻中肉自化一方用蝴蝶一味绵裹一字纳入鼻中鼻臭肉杏仁轻粉雄黄麝香共研细末临卧时以箸点一米许于内食物入鼻介介作痛不出用牛脂一枣大纳鼻中吸入脂消则物随出也卷二杂症口病香口辟臭明矾入麝香为末擦牙上口臭用香茹含之口破滑石辰砂冰片研末掺患处兼治牙疳鹅口俱禁水漱口烂凤尾草青苔草瓦上焙干加冰片少许共研细末先用甘草汤洗过后掺之三日即愈口疳缩砂壳研擦之即愈一方用鸡肫黄皮烧灰敷亦立效口内走马各样疳疮取多年田野中白螺蛳壳再加孩儿茶少许共为末吹患处数次即愈口疮破烂肿痛连喉百法治之不效者取萝卜自然汁频频漱吐自愈或用吴茱萸为末醋调涂足心一方用五倍子末掺之吐涎便能饮食卷二杂症唇病茧唇唇中肿起白皮皱裂名日茧唇宜以五倍子蜜陀僧甘草共为末再用黄柏皮将三味末涂柏上炙干刮片贴唇上唇吻燥痛橄榄仁研烂敷之唇燥紧裂猪胰浸酒搽之或用橄榄不拘多少烧灰猪脂和涂患处唇口紧小不能开合不能饮食不治即死用白布作灯炷如指大安斧上燃烧令刀上汗出拭取敷唇上日二三度或用旧青布烧灰和猪脂调敷一方用马齿苋煮汁洗之冬月唇干血出桃仁捣烂猪油调涂唇裂生疮瓦松生姜捣和入盐少许涂之卷二杂症舌病舌卒肿大状如猪脬塞口杀人用釜底煤和酒涂之一方用朴硝白矾为末搽舌上立消舌肿满口不能出声用蒲黄末掺之即效若舌肿出外或以冰片少许抹上或以蓖麻油蘸纸作捻烧烟熏之随即消缩舌肿闭塞咽喉实时气绝至危之症用皂矾不拘多少以新瓦火变色红放地上令冷研细将病患用铁钳拗开牙关以药搽其舌即活舌肿不消以米醋和釜底墨浓敷舌之上下脱则更敷须臾即消木舌肿满塞口杀人赤芍药甘草煎水热漱一方用蒲黄干姜末干搽愈重舌灶中心对锅底土酒调涂舌上用黄丹如豆大安舌下热症多舌出有病愈而舌不入者冰片研抹舌上即收一方用大麻子为末入纸条内烧烟熏之鼻孔有涎流出即收舌烂臭秽不可近铜绿白芷共为末掺舌上温醋漱之舌上生胎诸病舌胎以布染井水抹后用姜片时时擦之自去卷二杂症牙齿牢牙固齿凡人一生全赖牙齿饮食滋养须于少壮解小便时切牙闭口每早叩齿几遍至老不落牙齿摇动欲落生地当归同煎浓汁漱之其齿自牢牙齿痛不可忍取落不必用手川椒细辛草乌荜茇研为末每用少许揩在患处内外不过三四次自落风牙痛生丝瓜一条擦盐火烧存性研末频擦涎尽即愈腮肿以水调贴之寒牙痛用胡椒荜茇为君细辛石膏为佐研末擦之或用橄榄细嚼即愈虫牙痛矿灰不拘多少为末砂糖和丸如米粒大塞蛀孔中其效如神风寒虫牙痛白芷北细辛肉桂麻黄草乌真蟾酥共为细末面煳丸如桐子大每用一丸咬痛牙下即愈一方用防风荆芥芫花蜂房细辛川椒食盐少许水醋各半煎漱口立愈牙痰火硝冰片明雄黄玄明粉共为细末擦患处立愈胃火牙痛好软石膏火淡酒淬过为末入防风荆芥细辛白芷为末日用揩牙甚效牙蚀透骨穿腮生南星一个入雄黄一块候雄黄作汁以杯合定出火毒去面为末入麝香少许拂疮数日甚效擦牙散杏仁不拘多少用针刺向灯火上烧黑存性研细末搽擦患处一方用川大黄成灰研细末早晚擦之永不牙疼卷二杂症咽喉咽喉卒肿食饮不通米醋和黄柏末敷之冷即易咽喉肿痛牙皂米醋浸炙七次勿令大焦为末每吹少许入咽吐涎即止一方用山豆根醋磨汁含之追涎即愈咽喉肿烂硼砂玄明粉僵蚕冰片共研细末以纸管吹五六分入喉立愈若时邪传染者再加雄黄朱砂无不效验喉肿闭塞勺水不能下附子破故纸共研末调如煳作膏布摊如膏药大如茶钟贴脚心中央以火烘之一时辰喉即宽而开一线路可以服药急救喉风壁窠数个瓦上焙干研细吹之血散痰消立愈缠喉风缠喉风者热结于喉肿绕于外且麻且痒也用牵牛鼻绳烧灰吹之甚效一方用淡白梅一个将蜒蚰嵌在梅内含之即瘥缠喉风双乳蛾绝妙立验方用榆树上出过毛窠剪病患指甲脚爪如左边乳蛾剪其左手左脚甲右边乳蛾剪其右边手甲足甲若双乳蛾左右皆剪用食盐少许同入窠内过为末吹入患处以手指拍其后项视其所患在左拍左在右拍右两边皆患两边皆拍实时破溃痰血并出通关散胆矾硼砂共为末入青鱼胆内阴干研极细加山豆根瓷器收贮吹患处流涎即愈乳蛾喉痹乌龙尾枯矾猪牙皂荚以盐炒黄为末或吹或点皆妙走马喉痹以鹅翎蘸灯窝油扫之取吐则效喉癣喉风黄柏末百草霜雄鹅胆青鱼胆五个毛窠内有虫者共为细末吹之咽喉诸药不效丹溪云此非喉症乃是鼻中生一条红线如发悬一黑泡大如樱珠垂挂到咽门而止口中饮食不入用土牛膝根独条肥大者捣碎入好醋三五滴同打细滴入鼻中二三点即系断珠破吐出瘀血立安熏鼻法咽喉闭结汤药不通有形之物已难下咽必取无形之气从鼻而入用巴豆压油纸上取油纸捻成条子点灯吹灭以烟熏鼻使口鼻流涎牙关自开刺喉法乳蛾诸症在关上者必有血泡用喉针或笔管点破即宽在关下不见者难治用芦管削尖令病患含水一口从鼻孔放管进击一下出血甚妙刺少商穴及探吐法喉症杀人最速救治者急将病患两臂紧捋数十捋使血聚大指上用油头绳扎住指根针刺少商穴如放痧一般两手皆然其甚者十指俱刺之一面以鹅毛蘸桐油或灯盏油探喉中引其吐去痰涎即咽生萝卜汁其喉自宽或用矾汤探吐亦佳附分别治法初起便觉怕冷畏风头痛身热者此有表邪矾汤酸涩不可服尤大忌梅子误服酸敛便难挽回如无表邪方可服蜒蚰梅子然不若一起便咽生萝卜汁为妙再遇喉痹早晚嚼生萝卜数片可免此患卷二杂症须发染黑须发桦皮一片包侧柏一枝烧烟熏香油碗内成煤以手抹须鬓上乌须用好墨一块填在凤仙花粗梗内外用麻扎紧俟霜后取出磨墨拔白点之自黑一方用古墨母丁香好醋和成锭子以姜汁少许用新笔拔去白者点之即黑附拔白日期正月日二月日三月日四月日五月日六月日七月日八月日九月日十月日十一月日十二月日闰月照上月发黄蓖麻子仁香油煎焦去渣三日后频刷之发内生虱水银和枣肉研烂涂毡帽上带一夕尽死发藁不泽木瓜浸油梳头或桑根白皮柏叶煎汁沐之则光润有色发不生侧柏叶阴干作末和麻油涂之发不长乱发洗净晒干以油煎焦于钵内细研为膏搽之易长女子少年鬓发黄白青石榴黑豆捶碎好醋至升同煮豆烂去豆不用再煎至升收贮每早敷发妇人发少能多侧柏叶不拘多少阴干为末加油涂之其发骤生少年更效一方用羊屎纳鲫鱼肚中瓦缶固济烧灰和香油涂之不几日发生且光黑可爱妇人发短能长东行枣根横行甑上蒸之两头汁出用敷发上妇人梳头不落发侧柏叶二片胡桃肉榧子肉共研细擦头皮或浸水掠头亦可卷二杂症手足诸病两手不能下凡人有伸欠而两手不能下者将人抱住缚在柱上又把木棒打去病患自然把手来遮隔而两手自下矣亦有妇人而得此症者缚在柱上令一人解其下衣而彼怕羞自然以两手来遮隔亦一时手下手足疼痛用一人抱住身子以两人两腿夹住左右各足一条轻轻捶之千数觉两足少快然后以手执其三里之间少为伸之者七次放足执其两手捻之者千下而治已左右手各如是一日之间而手足之疼痛可已手足肿痛伤寒时气毒攻手足肿痛欲断牛肉裹之肿消痛止手足心肿乃风也椒盐末醋和敷之良手足发疣以白梁米粉铁铛炒末研末以众人唾和敷浓一寸即消手足疣目蒴藿子揉烂涂目上手足偏风蒴藿叶火燎浓铺床上趁热眠于上冷复易之冬月取根春碎熬热用手足痛风冷痛如虎咬者用樟木屑一斗急流水煎极滚泡之乘热安足于桶上熏之以草荐围住勿令汤气入口其功甚捷此家传经验方也手足风痹黄蜂窠烧灰独囊蒜百草霜同捣敷上一时取下埋在阴处忌生冷荤腥风痹暖手铁砂砂黑脚白矾研末以热醋或水拌湿汕纸裹置袋内任意执之冷再拌手足疮旧履系烧灰敷之缠足生疮荆芥烧灰葱汁调敷先以甘草汤洗之足趾鸡眼作痛作疮地骨皮同红花研细敷之次日即愈足筋急桂末白酒和涂之一日一上足上转筋以故绵浸醋中甑蒸热裹之冷即易勿停取瘥止远行足趼成泡者水调生面涂之一夜即平病后足肿但节饮食以养胃气外用狗嵴煎汤渍洗夏月趾肿不能行走者九月收茄根悬檐下逐日煎汤洗之嵌甲胡桃皮烧灰贴手足甲疽熏黄蛇皮少许为末用泔水洗净割去甲入肉处敷之一顷痛足神效手足为风湿所伤兼有香港脚用晚蚕砂以米醋拌炒令热以绵絮包熨之脚冷不随不能行者用醇酒水入瓮中灰火温之渍脚至膝常着灰火勿令冷三日止脚缝出水好黄丹入花蕊石末掺之脚趾烂用蚌蛤粉干擦之脚丫烂滑石石膏五钱枯白矾研掺之一方用茶叶嚼烂敷之有效脚疰枯矾黄柏为末掺之脚葱根荸荠捣汁一碗煎再取松香麻油再煎滴水成珠方入煎汁摊膏药贴即落一方用荸荠半个贴患处过夜次晚再贴五六夜其连根脱出卷二杂症心腹疼痛九种心痛用真蕲艾灸大拇足趾甲男左女右三壮立效中恶心痛杀白乌骨鸡拍心即瘥心痛点眼法透明雄黄火硝加麝香共为末新汲水调点眼内精明穴男左女右扶行数步立愈但痛止切不可即饮食食必复痛火龙丹雄黄焰硝净为极细末每用些少点小眼角一方用大蒜捣烂涂足心即愈腹急痛一切男妇腹痛紧急不知何病只用盐微炒或布或绢包熨痛处立止回阳丹牡蛎不灰木良姜川乌白芍药麝每用一钱男用女津调涂外肾女用男津调涂两乳腹痛危笃黑盐炒极热以绢包盐置脐上用锡壶注滚水于包上熨之即愈腹痛效方红枣巴豆同捣烂裹缚脐上立止卷二杂症腰脚软痛腰脚软二蚕砂炒热熨之腰脚痛天麻半夏细辛绢袋二个各盛药令匀蒸热交互熨痛处汗出则愈数日再熨腰脚冷痛乌头去皮脐研末醋调贴须臾痛止卒然腰痛黑豆水拌湿炒热布裹熨之冷即易虚寒腰痛乌头附子尖天南星雄黄樟脑丁香朱砂干姜麝香共为末姜汁调烘热摩腹上脚弱病用杉木桶濯足排樟脑于两股间以布缚定月余甚效脚筋挛痛用木瓜数枚以酒水各半煮烂捣膏乘热贴于痛处以帛裹之冷即易日三五度脚心肿痛因久行久立致者以水和地龙粪浓敷一夕愈女人束脚止痛用荞麦秆煮浓汤加枯矾少许浸足几次束缚可即止痛卷二杂症虚汗自汗盗汗随时出汗为自汗属阳虚睡中出汗为盗汗属阴虚用五倍子研末津调填脐中缚定一夜即止也一方用麻黄根蛤粉粟米为末袋盛扑之佳自汗不止何首乌末津调封脐中盗汗五倍子去蛀末炙干研末男用女唾女用男唾调浓煳填脐中用膏药贴之勿令泄气两次即愈手汗黄葛根荆芥防风水煎汤一盆热熏而温洗三次即止脚汗白矾干葛煎汤洗脚底多汗烧尸场上土铺于鞋底内蹉之灰亦可涂乳止汗川郁金研细末临卧以津调涂乳上自止卷二杂症痨病骨蒸发热雄黄一两入小便一升研如粉乃取黄理石一枚方圆一尺者炭火烧之三食顷浓淋汁于石上置薄毡于上患人脱衣坐之衣被围住勿令泄气三五度瘥虚火背热虚火上行背内热如火炙者附子津调涂涌泉穴烧香治痨玄参甘松为末炼蜜和匀入瓶中封闭地中埋十日取出更用灰木炼蜜同和入瓶更五日取出烧之常令闻香疾自愈颂曰初八瓶中封固煮一复时破瓶取捣入蜜别以瓶盛埋地中过用亦可熏衣灸痨虫法用癸亥日灸两腰眼低陷中之穴每穴灸艾七炷十一炷尤妙先隔一日点穴方睡至半夜子时交癸亥日期便灸其虫俱从大便中出即用火焚之并埋之深坑中救痨怯妙法凡男女患一切痨怯者用上好箭头砂透明雄黄共为细末单层绵纸包固选未曾行经十二三岁壮实童女将药贴放童女脐内汗巾栓缚一周时取下秤药比前重三钱余者更妙即刻拴于病患脐上须先备人乳十余碗候病患口干作燥与乳饮之渴止乳亦止然后解下脐上之药其病自去再用补养调理十人九活阴绝痨虫传染法从来痨病十无一痊总因肺有痨虫医药莫加何能疗愈要知病患将死之前虫必飞出或转投入诸窍内亦渐成痨不救此所谓传尸痨也传染多在亲人或乘人昏忙时或乘人沉睡时虫即入窍因此往往蔓延甚厉无法可治予得异人神法以免其虫则传染之患自除法于病患将终之前几日用水龙骨数斤在病床前常烧不绝病患即发谵语意若深怨此烟盖虫食人血渐成怪幻为烟所不得飞出借人言以为痛恨也病患既故仍烧不止其胸前明明高拱一块即痨虫闭死矣虫既不得飞出则传染之病遂绝此法经验非常仍望知者遍传令受害之家永脱此厄便是积德卷二杂症血症吐血采石榴花风干作末吹鼻中立瘥千叶者尤佳衄血不止薄荷汁滴之或以干者水煮绵裹塞鼻一方用新汲水随左右洗足即止屡试有效一方用冷水浸纸贴囟上以熨斗熨之立止舌衄齿衄蒲黄螺青为末掺舌上盐汤漱少小鼻衄小劳辄出桑耳熬焦捣末每发时以杏仁大塞鼻中数度即可断牙根出血草决明煎水噙之立止牙关出血如一线槐花略炒为末以指头蘸末搽牙以止为度齿缝出血梧桐泪研末干贴齿缝如血不止另易之一方用纸子蘸干蟾酥少许于血出处按之立止耳中出血麝香人牙一方用蒲黄炒黑研末掺入皮肤间忽然血溅出用煮酒坛上纸碎扯如杨花摊于血出处即止汗血胎发烧灰扑之五窍出血将井花水当面连喷几口急分开头发用草纸数层蘸醋令透搭在囟门其血立止肠风漏血谷精草马兜铃藤川乌头荆三棱各等分煎水先熏后洗之小便尿血莴苣菜捣敷脐上即止女人阴血五倍子末掺之良卷二杂症黄胆黄胆痧香瓜蒂以瓦焙干研末入鼻内候流鼻涕即愈忌见灯火并食盐物急黄病苦瓠开孔以水煮之搅取汁滴入鼻中去黄水热病发黄瓜蒂为末以大豆许吹鼻中轻则半日重则一日流出黄水乃愈湿热发黄生姜时时周身擦之其黄自退也一方用茵陈蒿同生姜捣烂于胸前四肢日日擦之有效黄胆水肿绿豆煎汤洗浴即愈黄胆肿满苦壶芦瓤如大枣许以童子小便二合浸之一时取两酸枣大纳两鼻中深吸气待黄水出良黄胆黄并取瓜蒂丁香赤小豆为末吹豆许入鼻少时黄水流出隔日一用瘥乃止黄胆遍身如金瓜蒂母丁香赤小豆黍米共为细末每夜用少许吹两鼻孔内入便睡明日取下黄水亦可揩牙追涎黄胆困笃用半斤大雄鸡背上破开不去毛带热血合患胸前冷则换之日换数鸡拔去积毒即愈此鸡有毒人不可食犬亦不食也黄胆通治陈年自鲞肉稻草烧灰鸡子清调如膏药样贴脐上一日一换六七次即愈附验死生法用二指重按病患膻中穴二指左右分开中间有血色者可治无血色者不治卷二杂症阴症阴症此症四肢厥冷指甲唇舌皆青昏迷不醒用麦面做一圈蒸熟置脐上再用鸡蛋五六个煮熟去壳竖放圈内以好银簪插蛋中良久拔出换簪换蛋以银簪不黑为止阴症肚痛明矾火硝胡椒真黄丹共为细末陈醋为丸男左女右握在手心以帛缚之汗出而愈一方用麝香纳脐内以布盖上将锡壶盛热水熨之立刻见效阴症呃逆乳香同硫黄烧烟嗅之阴症玉茎缩入于内须要令人拿定急将艾丸如绿豆大在龟头马口各灸一壮其茎即出阴症脱肛伏龙肝鳖头骨百药煎共研为末每用一二钱浓煎紫苏汤候温洗过以清麻油调药敷肛门上即能缩入阴症危急鸡蛋十数枚煮百滚蛋头少去壳对脐口掩上蛋冷即换热者蛋完即愈其蛋即黑色不可食治病时蛋切不可着阴人手一方用葱白一大握如茶盏大用纸卷紧却以快刀切齐一片如指浓安于脐上以热熨斗熨之待汗出为度一片未效再切一片熨之一方用芥菜子末新水调如膏药贴脐上汗出取效卷二杂症时症天行疫疠常以东行桃枝煎熬汤浴之佳一方取初病患衣放于甑上蒸过则一家不染辟禳瘟疫正月上寅日捣女青末三角丝囊盛系帐中大吉一法元旦日取古冢砖咒悬大门上一年无疫疾疫病初发但觉头痛即以水调芥菜子末填脐以热物隔布一层熨之即汗出而愈大头瘟用马蓝头一把捣汁将鹅毛搽上一日五六次热气顿出亲验真神方也抱头火丹将扁柏叶捣烂用鸡子清调敷神效鸬瘟两腮肿胀憎寒恶热者用赤豆半升为末水调敷或用侧柏叶捣烂敷之虾蟆瘟遍身如虾蟆皮属风热用侧柏叶自然汁调蚯蚓粪敷之或丁香尖南星醋磨敷清凉救苦散治一切天行时疫头面耳目鼻腮项颈红肿痛用芙蓉叶二桑叶白芨白蔹白芷雄黄大黄黄连黄柏车前子赤小豆芒硝共研末蜜水调敷频频扫之辟瘟仙丹红枣降香苍术芸香共为末以粥饮作丸约重钱许中空一小孔藏朱砂少许瓷罐收贮遇疫病时行焚炉中能避瘟气卷二杂症疟疾治疟奇方朱砂胡椒共研极细末以无声为度配合均匀贮瓷瓶或锡盒不使出气用时取暖脐膏一张挑末药一茶匙安放膏药中间勿令四眼见对脐紧贴虽疟止不轻揭听其自落靡不神效三阴疟十日一换用至三膏亦能奏功然疟必三四遭后方用否则截之太早风寒未出恐生别症孕妇忌用劳疟瘴疟野狐肝阴肝重五日五更初北斗下受气为末粳米作丸绿豆大每以一丸绯帛裹系手中指男左女右截疟大枣斑蝥同研匀以熟猪油调捏成饼如指头大贴在印堂一宿而愈一方五月五日取花蜘蛛晒干绛囊盛之临期男左女右系臂上勿令知之祛疟大老姜日出时东向对日朱书辟恶二字呵气于上缚左臂神效卷二杂症伤寒伤寒七十二症出汗法红枣胡椒天麻子入银朱一钱乳碎男左手放右腿弯内女右手放左腿弯内将药放手心盖被即有汗如雨结胸伤寒大黄巴豆共为末用唾调作饼盖在脐上以艾团灸之候有热气透内方住此方不拘壮瘦虚实人俱可用灸后即以温汤轻将手帕拭去毒此法救人甚多不可轻视阴症伤寒腹痛厥逆芥菜子研末水调贴脐上阴症伤寒指甲青者用老雄鸡当嵴开连肠血等乘热急裹在脐上将布缚定一周时即醒阳物若缩用手扯住伤寒阳毒狂乱甚者以青布一尺浸冷水贴其胸前伤寒发狂难制用炭火一盆以陈醋浇火上气入病者鼻中即安伤寒目翳烧豆豉二七枚研末吹之伤寒舌出过寸梅花片脑半分为末掺之随手而愈伤寒舌生芒刺黑胎新汲水浸青布洗其舌以姜片刮舌自退伤寒风痹发汗不出以火烧地用水洒之布干桃叶于上浓二三寸席卧温覆取大汗被中敷粉极燥便瘥停食伤寒陈香糟生姜水菖蒲根盐共捣炒热为饼敷胸前痛处火熨之内响即去如口渴任吃茶水待大便下恶物愈黄耳伤寒用苦参磨水滴入耳中或用猴姜根汁或用苦薄荷汁土木香汁滴入耳中赤膈伤寒用三棱针刺肿出血能蠲痛速解法凡患伤寒元气不足汗不能出又不能大表者用老生姜切片舂碎炒热用绵裹姜用两人每持一团与病患先擦两手心两脚心后擦前心背心如冷再换热姜得身上火热自然寒气逼出或即汗或发细细红累即愈卷二杂症咳嗽咳嗽熏法熏黄以蜡纸调卷作筒十枚烧烟吸咽取吐止一日一熏惟食白粥七日后以羊肉羹补之年久呷嗽至三十年者莨菪子木香熏黄为末以羊脂涂青纸上撒末于上卷作筒烧烟熏吸之老嗽不止故茅屋上尘年久着烟火者和石黄款冬花妇人月经衣带为末水和涂茅上待干入竹筒中烧烟吸咽无不瘥也久嗽不止款冬花于无风处烧之以笔管吸烟咽下即用食物压下久嗽欲死用浓榆皮削如指大长尺余纳喉中频出入当吐脓血而愈风寒久嗽非此不除天南星款冬花鹅管石佛耳草雄黄共为末拌艾以姜一浓片置舌上次于艾上烧之须令烟入喉中为妙上气咳嗽腹满羸瘦者楸叶水煮三十沸去滓煎至可丸如枣大以筒纳入下部中立愈一切劳嗽胸膈痞满者鹅管石雄黄佛耳草款冬花为末每用一钱安香炉上焚之以筒吸烟入喉中日二次卷二杂症霍乱霍乱转筋腹痛以苦酒煮絮裹之霍乱腹痛甚者炒食盐一包熨其心腹令气透又以一包熨其背少顷即止霍乱转筋入腹无可奈何者以米醋煮青布搽之冷即易霍乱转筋入腹杀人以小蒜盐捣敷脐中灸七壮立止霍乱转筋身冷心下微温者朱砂蜡和丸着火笼中熏之周遭浓覆勿令烟泄兼床下着火令腹微暖良久当汗出而苏霍乱转筋欲死气绝腹有暖气者以盐填脐中灸盐上七壮即苏霍乱急救法转筋者男子以手挽其阴女子以手牵乳近两旁后以盐填脐中灼艾不计壮数虽已死而胸中有热气者立苏研生蒜涂脚掌心虽昏危入腹者亦效再以大蓼一握煎汤洗之心腹卒痛以盐斤许炒热纸包纱护顿其胸腹频火熨觉热气透入即苏干霍乱治法干霍乱者忽然心腹胀满绞刺疼痛欲吐不吐欲利不利状若神根据顷刻之间忽然闷绝此由脾上郁极不得发越以致火热内扰用麻皮蘸油刮臂膊上或刺膝腕内有红筋刺出紫血或刺十指头出血立愈若转筋不止用木瓜盐二味煎热汤浸两足亦妙绞肠痧阴阳治法肠痛难忍看有阴痧腹痛而手足冷身上有红点以灯草蘸油点火烧之即愈有阳痧肠痛而手足暖以针刺其手指近爪甲处一分半许出血即安须先自两臂捋下其恶血令聚指头然后刺之附王肯堂二方王肯堂云霍乱乃邪气用事正气无主溃乱之际大忌姜汤米汤及乌梅梅酱等汤服之立死虽热汤亦不可用禁之禁之小腹作痛胀紧如石气冷并结者乃房劳伤也切不可误以为霍乱妄投冷水及补药之类服之立死但用消伤破血调气之剂如红花苏木桃仁当归木香青皮槟榔之类酒煎加童便调和大口咽下又令病患坐葱汤中浸之卷二杂症呕吐注车注船凡人登车及船烦闷头痛呕吐者宜用徐长卿石长生车前子车下李根皮捣碎以方囊系半合于衣带及头上则免此患塞鼻丸闻药即吐百药不效伏龙肝为末水丸塞两鼻孔遂不再吐如神鼻嗅散服药不效用硫黄乳香为末酒煎急令病患嗅气即住立效丹雄黄酒煎至七分乘热令吐者嗅气即止卷二杂症呃逆虚寒呃逆乳香硫黄艾叶为末好酒煎数沸乘热使病患鼻嗅其气再用捣姜渣擦胸前亦好灸期门法妇人屈乳头向下尽处骨间动脉是穴男女乳小者以手一指为率陷中动脉是穴男左女右灸三七壮再不正者灸脐下丹田二三十壮间有活者呃逆不止黄蜡烧烟熏二三次即止呃逆欲死或以纸捻鼻嚏而止或以诈冤盗贼而止或鼻闻食香调气而止皆抑之骇之而使气下也此救呃逆要法若额上出汗连声不绝者危卷二杂症痞癣腹中痞块玉簪叶同独囊蒜捣烂穿山甲为末好醋成饼量痞大小贴之两炷香为度其痞化为脓血从大便出然须量人大小强弱贴之痞块硬痛吴茱萸炒热布裹熨之痞块硬痛如刀刺者商陆根不拘多少捣碎蒸之以新布裹熨痛处冷再换灸痞法择破日清晨令患人勿饮食一进门槛内即睡倒地上将病患男左女右手以掌至指根长短为则在肛门往背上比得停留以墨记之取艾七炷用七姓人揉熟在患人头前地上摆七壮如王字样图取七壮之尖灸病患穴上余皆一齐灸地临灸咒曰干元亨利贞天地之德也灸毕至日将落时方许食粥鸡肉等物以发之忌生冷七日此日但换门槛可灸数人灸毕将病患身下灰土并艾灰俱扫送十字路上弗可回顾若遇人神在腰虽破日亦不宜灸自一岁至六十岁俱可灸但灸疮不发者难治乃辽左戴神医所授法也抓癖膏血余香油桐油生猪脑子桃仁白蜡同下锅内文武火熬的脑子尽滤去渣下黄丹熬成膏待温再下胡黄连白芷苏木红花三棱莪术归尾砂麝香各为细末入前膏内搅匀收贮勿令泄气有块先用皮硝煎水洗患处次用姜擦方用绢帛摊贴后用鞋底炙热熨之五七十遍觉内热方可痞即消缩其效如神大人小儿癖块方甘草甘遂苋菜砂木鳖子鳖肉葱头加蜜少许共捣成膏以狗皮摊贴如药干用葱蜜润之二次即消卷二杂症诸气走注风毒疼痛芥菜子为末以鸡蛋白调敷走气疼痛酸醋淬麸皮炒热熨之走注气痛气痛之病忽有一处如打扑之状不可忍走注不定静时其处冷如霜雪此皆暴寒伤之也以白酒煮杨柳白皮暖熨之有赤点处去血妙凡诸卒肿急痛熨之皆即止流火马前子用粗碗底磨水以鸡翎扫遍少顷又磨又扫一日三五次其痛即止三日后全消一方用生煤炭研极细末醋调敷患处即消风气痛老姜凤仙叶香油川椒末共捣擦痛处或用凤仙子煎汤洗亦效湿气痛凤仙草大葱捣烂苍术防风荆芥煎汤入桶中令患者坐汤内多用旧衣服浸汤搭其痛处汤冷再添不过三四次即愈若遍身以此汤洗浴尤妙香港脚发足膝红肿乃湿热留于肌肉之中若不早治其气上行至心即死矣急用朴硝大黄寒水石牙皂为末鸡子清调敷甚妙或用人中黄为末芭蕉汁调敷亦效香港脚上冲腹胀满闷蓖麻叶蒸捣裹之一日二三易即消或灸风市肩曲池三穴或七壮或五十壮甚验香港脚走痛萝卜煎汤洗之仍以萝卜晒干为末铺袜内香港脚腿肿久不瘥者生黑附子去皮脐为散生姜汁调如膏涂之药干再涂肿消为度香港脚成漏跟有一孔深半寸许其痛异常用人中白有水出滴入疮口香港脚痛不可忍以致口眼斜手脚如搐不省人事昏迷如死黄建烟炒热以坐桶盛入内将脚解光放入烟中出汗少冷又炒热隔日一熏熏七次即可除根疝气偏坠小肠气痛陈锻石五倍子山栀子为末面和醋调敷一夜即消一方用棉子仁煎汤洗之疝气阴囊如斗木鳖子皂角二条玄胡川椒共炒为末以烧酒调如稀粥涂在肾囊上外以绵纸包裹再以布包缚随缩随收一时即愈疝气囊肿不消硼砂水研涂之即消一方取田间青蛙皮贴之自愈肾囊风鸡蛋炒出油之自效燥囊散牡蛎一两硫黄苦参蛇床子枯矾雄黄共为细末先用苍术椒盐煎汤洗湿处后用此药掺之卷二杂症泻痢水泻不止木鳖仁母丁香麝香研末米汤调作膏纳脐中贴之外以膏药护住久泻不痊生葱捣烂入黄丹为丸如豆大填脐中外用膏药贴之立止泄泻暴痢大蒜捣贴两足心亦可贴脐中即愈腹中绞痛痢下窘迫炒盐互相熨之治痢仙方茜草煎水洗两足底即愈一方用梧桐叶煎水洗足自愈赤白痢巴豆雄黄共成为膏将病患眉心中穴用水洗净以膏摊油纸上每用如此大贴穴上壮年一炷香老幼半炷香或三四寸视人大小用之香尽即将药轻轻揭去拭尽神效禁口痢大蓖麻子巴豆四十九粒牛黄透明雄黄透明朱砂麝香冰片共为极细末和前蓖麻子巴豆研如泥加葱汁白蜜为丸如榛子大先将纸贴患者眉心纸上安药药再用膏药贴之眉心皮肤肿起即愈如不肿者不治久痢大肠滑脱诃子赤石脂龙骨为末以蜡茶少许和药掺肠头上用绢帛揉入痢后脱肛经霜浮萍草瓦焙干为末热鞋底上熨之一方用五倍子末白矾水煎洗之立效卷二杂症大小便溺二便不通经三五日危急者葱白杵填脐中艾火灸七壮立下一方用皂荚放桶内烧烟坐熏立通男妇二便不通危在顷刻田螺葱白麝香轻粉共捣成泥敷脐上以熨斗烙之立救一命大小便不通用蜗牛连壳捣放脐中以手揉按之即通加麝香更妙大便不通猪粪烧灰存性加皂角末拌匀先用竹筒入肛门内将药吹入顷刻即通大便秘结至极昏不知人猪胆入好醋少许扎鹅毛管上灌入粪门内蜜导法白蜜炼稠浓黄色滴水凝硬再加入盐皂牙末和匀急倾入冷水中捻如指大三四块先将香油抹壳道中后用蜜条放入即通小便不通独囊大蒜栀子盐共捣敷脐中良久即通若不通敷阴囊上立效一方用莴苣子捣贴脐中立愈便闭垂死桃枝柳枝木通川椒枯矾葱白灯心水煎半用瓷罐热盛一半熏外肾周遭以被围绕不令外风得入冷即易之其效大奇急救受热便闭方因受热小便数日不通小腹胀痛难忍者用蜗牛去壳安放病患脐中入冰片蜗牛即化为水腹内一线凉下小便即通妇人小便不通生白矾末入脐以一指甲水滴之一方用皂角煎汤洗阴户若在胎前名曰转胞是胎压转尿泡不小便也宜稳婆托法卷二杂症淋症遗精五淋以白矾为细末填脐中滴以井水通即去急淋阴肿泥葱煨热杵烂贴脐上小便淋涩或有白者以赤根楼葱近根截一寸许安脐中以艾灸七壮小便沙淋瓦松煎浓汤乘热熏洗小腹约两时即通热淋痛甚或不通者猪胆去汁少许入麝香以阴茎纳其中外线兜住于内良久即愈热淋不通田螺待螺吐出泥澄去清水以泥入腻粉调涂脐上尿立通将螺放之如若杀害则不效遗精治法每夕临卧时用丝带将脚大拇指缚结并花缚各指总缚左右脚俱用此法凡泄精后切忌解小便一方用五倍子研细末以女儿津调贴脐内立止梦遗用阔布带将大腿一只或左或右扣系项睡醒则解伸左右更换曲腿睡自止卷二杂症水肿蛊胀肿胀好轻粉巴豆生硫黄研匀成饼先以新绵铺脐上次以药饼当脐掩之外用帛紧束之如人行十里许即下水待行三五度即去药以温粥补之一饼可治三五人愈后宜淡食忌油盐大戒房事肚腹肿胀独囊大蒜煨热去皮绵裹塞粪门冷即换亦治关格胀满大小便不通水肿尿少针砂猪苓生地龙口为末葱涎研和敷脐中约一寸浓缚之待小便多为度日二易之入甘遂更妙水气肿茧田螺大蒜车前子煎膏贴脐上水从小便出尽即愈浮肿冬瓜皮煎汤浴洗立消蛊胀活乌背鲫鱼愈大愈佳再用独子肥皂去子用壳同全鱼捣烂团贴脐上脐虽平而有纹影者其气自入轻者贴一二日重者贴三五日才应气蛊下泄余蛊泻下即愈是方余蛊皆可用惟蜘蛛蛊不用十种水蛊肿满喘促不得眠赤商陆根杵碎贴脐心绢帛缚定病自小便出腹皮青色胡粉盐熬色变以摩腹上元戟膏大戟芫花甘遂海藻为末醋调和面摊绵纸上贴肿处口咬甘草不过两三时水即下矣水肿灸法中脘二七壮在脐上四寸上下一寸居岐骨与脐之分中又灸水分穴如年壮在脐上一寸禁刺刺之则水尽即死卷二杂症癫狂痫病邪狂癫痫不欲眠妄行不休黑早走起于寅时勿令人见用左手摘向东桃叶七瓣暗系病患发内即安羊癫风生姜飞罗面麝香黄栀子葱头鸡子清地龙共桩烂和匀烘热以绢帕缚于腹上过三日见有青筋照方备药再缚三日无青筋则愈重者不过三服即可除根永不复发矣一切发狂势不可遏用炭火醋倾于火上其烟冲入病患鼻内将姜汁喷于病患头面身体手足即安方可察其阳狂阴燥用药一切热病发狂床帐务要揭开放入爽气良久随用铜镜按在心胸间热势稍退即除若伤寒温热发狂渴不止者将朴硝研细用水将青布方圆尺许浸于硝水中搭在病患胸堂并后心上频易冷者搭之如得睡汗乃愈痫症初发用皂角汁灌鼻内其风涎即从鼻口中涕唾而出若苏后其涎不止急以盐汤服之自止一方发时灸百会穴不拘壮数以苏为止再发再灸以愈为度风痫先出手指如数物状乃发也灸发际宛宛中三壮猪痫病如尸厥口吐清沫灸巨阙三壮羊痫目瞪吐舌羊鸣灸第九椎下间三五壮马痫张口摇头身反折马鸣灸仆参左右各三壮牛痫善惊反折手掣手摇灸手少阴掌后去腕五分陷中卷二杂症邪气鬼祟家有邪气真雄黄水以东南桃枝咒洒满屋则绝迹勿令妇女见知邪气鬼交虎骨朱砂芜荑鬼臼鬼箭雄黄藜芦共为末炼蜜丸如弹子大囊盛二丸男左女右系于背上再用丸子在病患房内烧之一方令病者合二大拇指以艾团灸二指当中辟邪符元旦日篆书字贴于门上一切鬼祟远离千里相传人死为鬼人见惧之鬼死为鬼见怕之书贴则阖家一年不染邪疫鬼排卒死吹醋少许入鼻中鬼压鬼打如人初到客舍及无人冷房睡着觉鬼物压打其人呃呃有声唿之不醒不救必死其法用雄黄牛黄朱砂研末和匀以一钱烧于床下一钱温酒调灌之灸鬼法治一切惊狂谵语逾垣上屋骂詈不避亲疏等症以病者两手大指用细麻绳扎缚定以大艾炷置于其中两介甲及两指角肉四处着火一处不着即无效矣七壮神妙山魈木客狐狸虫蛇作祟凭身者以本人裤子抱头则妖自大笑而去永不再至盖妖原欲盗人之精气也然最喜清洁见人污物包头则其人之不洁可知矣故弃之而去亦因其好洁而乱之也不成气之物而睡梦中来压人者亦以此法治之持咒除祟明雄黄苍术入好艾绒研末为丸丸时虔诵斗咒三七遍密藏左手内俟口作邪语时放右手中指中节上焚之不必焚过即得霍然告土法请土马五位写明东西南北中央之神用小鱼数尾肉一块鸭蛋一个粉团五枚装青黄赤黑白五色各一盘烛炉供器五副按方位同供一内作黄纸五疏填写病患年庚及致病之由在动土处虔诚拜祷如东方祷毕即将东方神马焚送其礼物香烛供器一并抛弃东方空地如有水处抛弃水中西南北三方皆仿此四方祷毕焚送中央即在动土地上掘一坑坎将神马并礼物等项一并化填于内再掘土之时暗取一土带回令病患吹气一口于上随即用纸包好走至四顾无人处将纸包抛弃而归卷三急症五绝通治神丹五绝者缢死溺死冻死魇死压死也皆用半夏研细末冷水和丸如小豆大塞鼻中并燥末吹耳内心温者死一日犹可活此扁鹊法奈人不晓因气绝多不救惜哉又急干人中穴及两足大指甲离甲一韭菜叶各灸三五壮即活缢死救法凡缢死从早至夜虽冷犹可救从夜至早稍难若心下温一日以上亦可救切勿将绳割断解下之后上下安被卧之先刺鸡冠血滴入口中男雌女雄再用生半夏末或皂角末吹入鼻内以通其气令一人揉其项捻正喉咙按摩胸腹一人对坐于前用脚裹衣抵住粪门勿令泄气泄气即死一人摩擦臂足屈伸之若已僵但渐渐强屈之又按其腹如此一饭久即气从口出得唿吸眼开苏醒后更用芦管四个每个取梁上尘灰如豆大放筒内即将四芦管对死人耳鼻用四人各执一个着力吹入无不活者又法用老鹅将香油抹鹅嘴插入粪门内一二时自活若过十三时则不救矣自缢垂死葱心刺耳鼻中有血出即苏附杜绝后患法急于悬缢之地用大石镇压于所镇四面深为挖掘将所镇土中层层拔视或三五寸或二三尺定有如鸡骨等类之物取出焚化可绝将来之患稍迟则入地日深此处常有缢死人矣屡试屡验实非幻妄甘肃刘抚军刊以救世者也溺死救法凡溺水惟冬寒难救余月心头暖者俱易救捞起时切不可倒控急将口撬开横衔箸一只使可出水再将溺人横伏牛背牵引徐行腹中水从口中并大小便流出即活若居城市无牛可用阔橙一条橙上加绵被叠起被下安绵枕中高旁低如牛背式样抬溺人横伏于上橙不可放稳垫虚一橙脚令一人常常将橙摇动水控去亦活春夏秋俱用此法冬寒溺水切不可就用火烘火逼寒气入内则不能救矣急将湿衣解去为之更换一面炒盐用布熨脐一面浓铺被褥取灶内热灰多多铺在被上中安绵枕将溺人伏卧枕上仍以灰从头至足浓堆只留口鼻在外出水灰上再加被褥不可令灰冷盖灰性暖而能拔水凡蝇溺水以灰埋之少顷即活此明验也又法炒白沙覆死人面上下惟露七孔冷湿即易水溺卒死一宿者尚可救用纸裹皂荚末纳下部须臾出水即活缢溺并救人死而心头尚暖者用艾灸脐中数十壮即活如未苏连灸至百余壮无不活也切不可中止极验冻死救法凡冻将死者急用大锅炒暖灰盛囊中熨心上冷即换之若不先温其心便以火烘则冷气与火争必死至落水冻死之人四肢直口噤有微气者急脱去湿衣解生人现穿身上热绵衣裹之再用毡单或蒿荐将冻死人卷在内以索系定放在平稳处令二人对面轻轻滚转往来如毡捍法候四肢温即活又冬月溺水及被冻极之人虽纤毫人事不知但胸前有微温皆可救倘或微笑必为急掩其口鼻如不掩致笑而不止不可救矣切不可骤令近火恐一见火则必大笑不可救药魇死救法魇死不可用灯火照并不宜近前急唤但痛咬其足跟及足大拇趾频频唿其名唾其面不苏略移动卧处徐徐唤之少苏以皂角末吹入鼻中取嚏夜间魇者原有灯即存灯无灯切不可点照又法取乌骨鸡血滴口中即活好魇多梦烧尸场上灰置枕中履中自止恶梦常魇卧时以鞋一仰一覆则无魇及恶梦辟禳魇魔以雄黄戴头上或以枣许系左腋下终身不魇压死救法猝压伤重之人口耳出血一时昏晕但视面色尚有生气身体尚为绵软则皆可救切不可多人环绕嘈杂惊慌致令惊魂不复急令亲人唿而扶之坐于地上先拳其两手两足紧为抱定少顷再轻移于相唿之人杯中以膝抵其谷道不令泄气若稍有知觉即移于素所寝处将室内窗棂遮闭令暗仍拳手足紧抱不可令卧急用净土五升蒸热以旧布重裹作二包轮流不住熨烫胸前及伤处无不活者压倒打死心头温暖者虽经日亦可救先将死人盘屈在地上如僧打坐状令一人将其头发仰后放低再以膝顶其屁眼使不泄气用半夏末吹入鼻中如活即以生姜汁真麻油搅匀灌之或急解去衣用艾灸脐中如出血不止取顶好降香刮末掺上血冲欲死切忌吃冷水压伤垂毙杭城项姓因修屋倒塌被压垂死者十二人用金疮铁扇散末药敷伤处一扇之一日而愈附金疮铁扇散方象皮五钱龙骨五钱老材香一两寸柏香一两松香飞矾一两以上六味共为细末贮瓷瓶中遇有跌压刀石一切破伤者用药敷伤口以扇向伤处之立愈忌卧热处如伤处发肿煎黄连水用翎毛蘸涂之即消卷三急症自刎自刎救法自刎者迅速之症须救在早迟则额冷气绝必难救矣初刎时气未绝身未冷急用活鸡一二只扯下热鸡皮冷则无用将线缝刀口周遭缠护用软绢帛并棉花扎之外将女人旧布裹脚周遭再缠五六转勿使泄气其中自然合一令刎者仰卧以高枕枕脑后使头郁而不直刀口不开三日后解去前药用桃花散掺刀口或玉红丹敷患处外用生肌长肉大膏药贴之仍以绢帛围裹针线缝紧候其肉长收功附桃花散方锻石大黄同炒候锻石变红色检去大黄筛极细末收贮瓶内过月余去火气然后应用玉红丹方黄丹白龙骨石膏共研细末贮瓶听用生肌长肉膏药当归黄山慈菇白芷甘草血余天麻独活穿山甲露蜂房五倍子天花粉荆芥金银花白蔹肉桂牛蒡子白芍各一两麻油如法熬去渣入飞过黄丹收之再入白占黄占血竭铜绿待冷再入轻粉乳香没药龙骨樟脑儿茶赤白脂麝香冰片各制为末和入搅匀瓷瓶收贮待用用刀自刎一人因角口用刀自刎伤长二寸余食嗓半断伤口冒血痛甚在地滚跌不能敷药因缚其手足令卧凉地用枕垫其首使伤口渐合即敷铁扇散之少顷血凝半日后汤饮如常三日而愈剃刀自刎一人因角口忿激用剃刀自刎食喉半断喘气伤口俱有血泡盖喉间之气已伤于伤口也用散药敷之少顷血即凝两日全愈卷三急症一切暴死暴死烧炭一炉以陈醋频浇火上令鼻闻之即活或韭菜汁灌鼻亦可卒死用雄鸡冠血涂面上干则再涂仍吹入鼻中并以灰营死人一周时无故忽死凡人无病或坐卧或酒后无故忽死者名旺痧将本人口撬开以银簪刺舌下小青筋血出即活不可刺正中一方用闷醋灌下少许即活卒死脉动无气用菖蒲屑末纳耳鼻孔中吹之及着舌底卒死心头尚热用井底泥涂目毕令人垂头于井唿其姓名便起卒死口张反折灸两手足大指甲后各十四壮卒死不省人事取生姜半夏为末每用一豆许吹入鼻内得嚏则气通而苏或用皂角末吹之亦好中恶卒死用葱刺入耳中五寸以鼻中血出即活也如无血出即不可治矣相传此是扁鹊秘方一方取葱心黄刺入鼻孔中男左女右入七八寸鼻目血出即苏中恶卒死壮热矾石水一斗半煎汤浸脚及踝即得苏也中恶客忤项强欲死麝香少许乳汁涂口中取效醋调亦可烧酒醉死急以新汲水浸其发又以青布浸湿贴胸背仍以盐调井水细细灌之至苏乃已一方心头热者用热豆腐细切片遍身贴之如冷即更换之苏省乃止卷三急症一切暴中诸凡卒中牙关不开不能进药者用乌梅肉揉南星细辛末以中指蘸擦牙关自开卒中仆地不语皂夹末少许吹入鼻内自苏卒中昏倒牙关紧闭涎潮壅塞不省人事急以大指掐人中候醒或用半夏末或用皂角细辛菖蒲为末吹入鼻中取嚏如口噤不开以白盐梅蘸僵蚕擦之待其少醒然后延医调治卒中风邪防风黄煮汤令沸盆盛病患榻下关闭门户令药气熏蒸口鼻盖以无形之气透开有形之窍也卒中邪魔雄黄末吹鼻中即苏卒中五尸其状腹痛胀急不得气息上冲心胸旁功两胁或硬涌起或牵引腰嵴此乃身中尸鬼接引为害取屋上四角茅入铜器中以三尺帛覆腹着器布上烧茅令热随痛追逐足下痒即瘥也卷三急症中风通顶散病患国中风昏愦不省人事口噤不能开者急用人参藜芦甘草川芎细辛石膏共为末吹鼻中一刻就提起头顶心发立苏有嚏者可治无嚏者不可治暗风卒倒不省人事细辛末吹入鼻中中恶风恶水而肉肿者取桑根下土水和敷上灸二三十壮热气透入即平中风痰厥喉痹不醒一切急病取灯盏内油或灯窝内油扫入喉内取吐即醒中风痰厥气厥中恶喉痹一切急病咽喉不利牙关紧闭者用巴豆研烂绵纸包压取油纸作捻点烟熏鼻中或用热烟刺入喉内实时涎出或出恶血即苏此秘方也中风痰壅用此吐痰江子仁猪牙皂三钱明矾先将矾化开入二味和匀待矾枯为末每用一字吹鼻内则涎流口开若痰涎塞喉者以五分灯心汤调灌探吐一方无江子仁中风切牙无门下药南星龙脑为末频揩左右两旁大牙令牙热自开然后用药五月五日午时合者佳中风口新锻石醋调如泥涂之左涂右右涂左立便牵正口眼斜用鳝鱼一条以针刺头上血左涂右右涂左如平正即洗去鳝鱼放之则不发一方用皂角五两去皮子为末以陈醋和之左涂右手心右涂左手心以暖水一盏安向手心须臾便止即洗去药并抽掣中指身体麻木芥菜子研末醋调涂之年久瘫痪并筋骨疼痛槐枝桃枝柳枝椿枝楮枝茄皮蕲艾合煎水三桶大盆浸洗如冷又添热水以被盖出汗避风未愈再洗几次神效卷三急症针刺法中风无汗恶寒宜针至阴出血昆仑举跷中风有汗恶风宜针风府已上二症皆太阳经中风也中风有汗身热不恶寒中风有汗身热不恶风宜针陷谷去阳明之贼兼刺厉兑已上二症皆阳明经中风也中风无汗身凉宜针隐白去太阴之贼此太阴经中风也中风有汗无热宜针太此少阴经中风也中风六经混淆系之于少阳厥阴或肢节挛痛或麻木不仁少阳之经绝骨灸以引其热厥阴之井大敦刺以通其经分阴阳法凡治中风须分阴阳阴中者其色青或黑或白痰喘昏迷眩冒多汗甚者手足厥冷阳中者面赤唇焦牙关紧急上视强直掉眩烦渴卷三急症中寒急救法用硫黄麝香末填脐中放葱饼于上以熨斗盛火熨之葱烂再易得暖气入腹渐醒为度或以灰炒暖盛囊中熨心头冷即易数次后若眼开始进酒浆或米汤如不醒以艾灸门牙缝候喊声出即可救矣若不先温其心即用火烘冷与火搏必死温脐法用麝香半夏皂荚末一匙填脐中将生姜切薄片贴之放大艾火于姜片上蒸灸三七壮灸关元气海二十壮热通于中逼寒出外手足温暖则生中寒无汗芥菜子研末水调填脐内以热物隔衣熨之取汗出妙中寒腹痛并绞肠痧胡椒七粒以布一层包裹不拘自己或他人嚼碎纳脐内随以膏药粘贴再以热手按之盖被而卧少顷腹中作热或有汗出则寒气散而痛自愈矣事后中寒腹痛凡房事后中寒腹痛甚者以葱白头捣烂摊脐上以艾灸之或熨之得鼻尖有汗其痛立止卷三急症中暑中暑不省人事急取灶内微热灰壅之复以稍热水蘸手巾熨肠胁间良久即苏切不可便与冷物吃中暑昏眩烦闷欲绝取田中干泥做一圈堆在病患肚上使少壮人撒尿于泥圈肚脐中片时即得生矣苏后切不可饮冷水及卧湿地得冷即死中暑大小便不通田螺捣烂入青盐摊成膏贴在脐下一寸即通绞肠痧绞肠痧者暑郁中焦腹痛连心上下攻绞不得吐泻或手足皆冷乃肠绞缩腹须臾杀人急用生熟水调白矾三钱少顷探吐去其暑毒即安或刺委中穴及指爪甲令出血如胸背四肢发红点者以菜油灯火遍之旅途中暑卒倒不省当实时扶入阴凉干处以布巾衣服等蘸热汤覆脐下及丹田之上续以汤淋布帛上令彻脐腹但暖则渐苏也如仓卒无汤处掬道上热土于脐间以多为贵冷则频换或道途无汤处即掬热土于脐上仍拨开作孔令众人遗尿其中以代热汤亦可取效中暑忽然不省人事宜灸百会中脘三里脾俞合谷人中阴谷三阴交斟酌用或针亦可冒暑大热霍乱吐泻百劳委中合谷曲池三里十宣等穴酌选针灸中热僵仆不醒切勿移冷地寒气一逼即死须安置于近日暖处取路上净热土捏圆圈围脐上令溺圈内或将日晒热瓦熨其人心腹及脐下气通则醒卷三急症中湿湿痛糯米一升煮烂饭将白酒药六七丸捣入饭内敷痛处外用纸布裹二日愈风寒湿痛人腿背各处患风寒湿气彻骨疼痛药饵难治可于夏伏天用槽坊内蒸酒的槽下锅烧热将布包两包在痛处热灸冷即更换令寒湿尽出即愈风湿臂痛秦艽防风归全木瓜草海风藤白茄根麻黄酒沙罐内煎四五滚在臂上熏洗每日二次不可怠略钱青抡云家慈尝患此病亲试立效后治他人无不附应风湿走痛牛皮胶同姜汁半杯化成膏摊纸上热贴之冷即易甚效一方加乳香没药一钱风湿膝痛香港脚风湿虚汗少力多痛及阴汗烧矾末一匙头投沸汤淋洗痛处腿膝湿痛用烧酒糟一桶炒热浓堆患处冷即换热转五六次拔出寒湿气除根寒湿疼痛广胶同生姜汁半碗米醋一盏熬成膏入肉桂花椒牙皂川乌草乌末麝香搅和摊于丝上先以生姜擦患处烘热粘贴甚效筋骨疼痛猩红枯矾为末作三纸捻每旦以一捻蘸油点火熏脐被覆卧之取汗浑身骨痛破草鞋烧灰香油和贴痛处即止皮里作痛不问何处用何首乌末姜汁调成膏涂之以帛裹住火炙鞋底熨之湿痰肿痛水红花萝卜荚白金凤花水龙骨花椒槐岑苍术金银花甘草煎熏患处水稍温即洗之其效如神寒湿痹痛麻木不仁川乌草乌荜茇甘松山奈共为末炒热布包熨痛处神效熨背法肉桂心附子羌活乌头细辛川椒川芎共为细末以帛包之微火炙令暖以熨背上取瘥止麸蒸法小麦麸葱川椒盐酒醋拌匀至润为度共放铜器内炒令极热将所患腿脚熏蒸其上盖以衣被多蒸汗出匀遍待一两个时辰觉汗稍解勿令见风立效卷三急症中毒中漆毒一州牧以生漆涂囚眼囚即盲适一村臾见而怜之语囚曰汝急寻蟹捣碎取汁滴眼内漆当随汁流散囚如其言觅得一小蟹用之目睛果愈略无损中水银毒水银误入末药中肌肉能损筋骨以金器磨之金器白则愈中碗丝毒饮食偶因碗边有丝服之不知顷刻喉咙痛胀用麻点着以口如用烟袋状吸其烟即解中药箭毒雄黄末敷之沸汗出愈姚僧坦云药箭有三种交广夷人用焦铜作箭镞岭北诸处以蛇毒螫物汁着筒中渍箭镞此二种才伤皮内便洪浓沸烂而死若中之即饮粪汁并涂之最妙又一种用射罔煎涂箭镞亦宜此方中煤熏毒一时运倒不省人事用萝卜捣汁灌口鼻移向风吹便能醒胡季堂云中煤毒土坑漏火气而臭秽者人受熏蒸不觉自毙其尸软而伤与夜卧梦魇不能复觉者相似房中置水一盆并使窗户有透气处则煤炭虽臭不能为害矣中轻粉毒贯众黄连水煎入冰片少许时时漱之一方陈酱油化水频漱之中蜀椒毒用鸡毛烧烟吸之即愈中水毒初得恶寒头目微痛日轻暮剧手足逆冷三日则虫蚀下部六七日食至五脏杀人捣蓝青汁敷头身令匝或捣蒲公英绞汁以绵染导其下部一方用小蒜三升煮微热若大热即无力以浴身如身发赤斑纹者毋以他病治之也中沙虱毒沙虱在水中人澡浴则着人身钻入皮里初得皮上正赤如小豆黍粟摩之痛如刺三日后寒热发疮毒若入骨杀人岭南多此即以茅叶刮去以苦菜汁涂之佳中射工溪毒芥菜子研末和酒浓敷半日痛即止中蠼尿毒画地作蠼形以刀细取腹中土涂二次即愈孙真人云予得此疾经五六日不愈或教此法而瘳乃知万物相感莫晓其由也一方如绕腰者败酱煎汁涂之良中蜈蚣毒舌胀退场门是也刺雄鸡冠血浸舌并咽之附祛蜈蚣法凡人家多蜈蚣以头发常烧烟或床下或厨房闻之入土三尺中蜗牛毒毒行遍身者蓼子煎汤浸之立愈但不可近阴令弱也中蝼蛄毒用醋和锻石涂之即愈中蚯蚓毒形如大麻风须眉皆落即浓煎盐汤浸身数次愈小儿受之盐汤温洗或鸭血涂之自愈一方用锻石水浸之最妙中黄蝇毒乌蒙山峡多小黄蝇生毒鳞中啮人初无所觉渐瘠为疮勿搔但以冷水沃之擦盐少许即不为害中金蚕毒雷丸为末同白矾少许调匀倘见金蚕出见之时辄以末少许掺在蚕身之上立时化为红水如血铁围山丛说云金蚕始蜀中延及湖广闽粤浸多有人舍去谓之嫁金蚕率以黄金钗器绵缎置道中俾他得焉郁林守为吾言尝见福清县有讼遭金蚕毒者县官求治不得踪或献谋取两刺入捕必获矣盖金蚕畏入其家金蚕则不敢动惟匿榻下砖罅果为两擒出之亦可验也近来此风少息然南宁蛮洞中尚有其毒识此以备客游之助中诸蛊毒下血如鸡肝昼夜不绝脏腑败坏待死者以荷叶置病患席下勿令病患知必自唿蛊主姓名也附蛊毒说蛊毒中土少见之世传滇粤深山之人于端午日以毒蛇蜈蚣虾蟆同器盛之任其互相吞食俟一物服存者则以为蛊又谓之桃生凡欲害人密置其蛊于饮食中人中其毒必心腹痛如有虫啮吐下皆如烂絮若不急治食人五脏而死亦有十余日而死更有缓者待以岁月气血羸惫食尽五脏而后死附验蛊毒法无论年代近远但煮一鸭卵插银钗于内并含之约一食顷取视钗卵俱黑即是中蛊毒也附预防中蛊法凡入有蛊之乡所用饮食但以犀角搅试有毒者白沫竦起无沫即无毒也附反蛊及主法凡入蛊乡见人家门限屋梁绝无灰尘洁净者其家必蓄蛊当用心防之如不得已吃其饮食即潜于初下箸时收藏一片在手尽吃不妨少顷却将手藏之物潜埋于人行十字路下则蛊神反于本家作闹蛊主必反来恳求或食时让主先动箸或明问主人云莫有蛊么以箸筑桌而后食如是则蛊皆不能为害此皆验于蛊乡云剥马中毒破骨刺破欲死者以马肠中粟屎捣敷以尿洗之大效食马肉中毒捣芦根汁作汤浴之即解小儿中马毒客忤烧马尾烟于前每日熏之瘥乃止卷三急症误吞针铁误吞针双杏仁捣烂以猪脂调贴其针自出误吞针铁真磁石如枣核大钻一孔线穿吞拽之立出卷三急症诸物咽骨在咽栗子肉上皮为末乳香鱼肝同捣丸如梧子大看鲠远近以线系绵裹一丸水润吞之提线钩出也一方用栗子内薄皮烧存性研末吹入咽中即下神效诸骨塞五日午时韭畦中向东勿语取六一泥收之每遇骨用少许擦咽喉外其骨自消一方用獭爪于咽喉外爬之即下鸡骨打死活鸡一只取出鸡内金洗净灯草裹于火上烧存性竹筒吹入喉内即消不可食肉一方用五倍子末掺入喉中即化下诸兽骨以桑木上虫屑末醋煎灌漱自下一方用皂角末吹入鼻中令嚏即出猪骨象牙刮末浮于新汲水上吸之鱼骨将鱼刺一根暗插在他头上勿说破自下一方至六七日不出用琥珀珠一串推入所牵引之即出鱼刺骨或枣核搁在咽喉不上下者用活鸡一只不必杀就于肚下生取出肠去污物不可见水用尺长弓弦一条双套入肠内看骨核在左右将肠拨动即粘在肠上出再用血竭为末吹入患处但不可就食热物木屑抢喉用铁斧磨水灌之即愈喉中物用生鳅鱼线缚其头以尾先入喉中牵拽出之桃李咽用狗骨煮汤摩头上及喉即安卷四奇症头风畏冷一人头风首裹重绵三十年不愈以荞麦粉二升水调作二饼更互合头上微汗出即愈卷四奇症头疽生蛆头皮内时有蛆出以刀切破挤丝瓜叶汁搽之蛆即尽绝根卷四奇症头脑鸣响状如虫蛀名大白蚁以茶子为末吹入鼻中取效卷四奇症脑上痈疖锻石入饭内捣烂合之卷四奇症脑漏流脓破瓢白鸡冠花白螺蛳壳共烧存性血竭麝香研为末以好酒洒湿熟艾连叶揉成饼贴在顶门上用熨斗熨之以愈为度卷四奇症鬼剃头一名油疯生头发内毛发脱落成片皮肤色红光亮甚痒亦有生须眉间及面部用海艾本菊花蔓荆子防风荆穗薄荷藿香甘松水五六碗同药煎数滚连汤共入敞口钵内先将热气熏面候汤稍温用布蘸洗日洗二三次洗后避风忌食鱼腥发物卷四奇症人面疮一人生疮如人面双眼口鼻俱全且能食物用雷丸研为细末加入轻粉白茯苓调匀敷上即消卷四奇症眉毛不生乌麻花阴干为末以乌麻油渍之日涂一方用半夏芥菜子为末生姜自然汁调搽数次即生卷四奇症眉毛忽落用桑叶七每日洗之一月重生如旧须落亦然卷四奇症眼长异肉有人眼内长肉二条长一寸如线香之粗触出于眼外此乃祟也虽是肝胆之火无祟则不能长此异肉用冰片黄连甘草硼砂共研细末无声为度用人乳调少许点肉尖上觉眼珠火炮出一时收入而愈卷四奇症耳内长肉有人耳内忽长肉一条手不可近色红带紫乃肾火滕烧于耳也用硼砂冰片点之立化为水卷四奇症耳中有核大如枣核痛不可动者以烧酒滴耳中仰之半时即可钳出卷四奇症鼻中生线鼻中生红线一条长尺许少动之则痛欲死人以为饮酒之病也而余以为不然是祟也用硼砂冰片研为末以人乳调之轻轻点在红线中间忽然觉有人如将病患打一拳一般顷刻即消奇绝之方也盖硼砂亦是杀祟之物也卷四奇症疮生舌上一人忽生疮于舌上吐出在外寸余上结成黄靥难以食物人以为病在心也心热故生此疮此亦近理之谈而不知非也有祟以凭之也方用冰片入在蚌口内立化为水乃以鹅翎敷扫其上立刻收入其舌便可饮食矣蚌乃至阴之物以至阴攻至阴之邪则邪自退走况又加以冰片之辛温逐邪不遗余力自然手到功成也卷四奇症舌肿退场门不入此蜈蚣毒也急用蓖麻子取油作捻烧烟熏之即收入卷四奇症舌肿破棺散肿大塞满胀硬实时气绝名为舌用皂矾不拘多少新瓦上火变红色放地上候冷研细将病患拗开牙关用此擦舌立愈重舌木舌同治并效卷四奇症重舌涎出水浆不入者用元精石牛黄朱砂龙脑共为末以针刺舌上去血盐汤漱口掺末咽津效卷四奇症产后舌出不收用丹砂敷之暗掷盆盎作坠地声惊之即自收卷四奇症唇疮出齿有人唇上生疮久则疮口出齿牙于唇上者乃七情忧郁火动生齿奇症也用冰片僵蚕末黄柏炒为末掺之自消齿矣卷四奇症喉中生肉绵裹箸头挂盐揩之日五六度卷四奇症喉痛怪病有人喉中似有物行动吐痰则痛更甚身上皮肤开裂有水流出目红肿而又不痛足如斗肿而又可行真绝世不见之症此乃人食生菜有蜈蚣在叶上不知而食之乃生蜈蚣于胃口之上入胃则胃痛上喉则喉痛饥则痛更甚也方用鸡一只煮熟五香调治芬馥之气逼人乘人睡熟将鸡列在病患口边则蜈蚣自然外走倘见蜈蚣走出或一条或数条立时拿住不可任其仍进口中盖喉间走动惟蜈蚣非他物所能也自出尽后则皮肤之裂自愈而足肿如斗亦消矣卷四奇症发症饮油有人胸喉间觉有虫上下尝闻葱豉食香此乃发虫也二日不食开口而卧以油煎葱豉令香置口边虫当出以物引去之必愈一方病发者欲得饮油用油一升入香泽煎之盛置病患头边令气入口鼻勿与饮之疲极眠睡虫当从口出急以锻石粉手捉取抽尽即是发也初出如不流水中浓菜形卷四奇症毒生蛇形一人身上乃头面肉上浮肿如蛇形用两滴砖上苔痕水化开涂蛇头立消卷四奇症嵴缝出虱有人背嵴裂开一缝出虱千余此乃肾中有风得阳气吹之不觉破裂而虱现方用蓖麻子三粒研成如膏红枣三枚去核捣成丸如弹子大火烧熏衣上则虱死而缝自合卷四奇症虱瘤怪病一人背发一块心甚兀兀四肢倦怠饮食不进一医曰此虱瘤也剖开果有虱合许用生甘草泡汤洗净拭干将多年油木梳灰为末菜油调搽立愈卷四奇症腋下瘤瘿一老妪右腋下生一瘤渐长至尺许其状如长瓠子久而溃烂一方士以长柄茶壶芦烧存性研末擦之水出消尽而愈卷四奇症蚓鸣怪病浙西张将军病蚯蚓咬毒每夕蚓鸣于体一僧教以浓煎盐水浸身数次而愈卷四奇症皮肤有声有人皮肤手足之间如蚯蚓唱歌者此乃水湿生虫也用蚯蚓粪水调搽患处浓一寸即止鸣卷四奇症掌高怪病人掌中忽高起一寸不痛不痒此乃阳明经之火不散而郁于手也论理该痛痒而今不痛痒不特火郁于腠理而且水壅于皮毛也用附子一个煎汤以手渍之至凉而止如是者十日必然作痛再渍必然作痒又渍而高者平矣盖附子大热之物无经不入虽用外渍无不内入者也或附子汤中再加轻粉一分引入骨髓更为奇效耳卷四奇症手现蛇形人手上皮上现蛇形一条痛不可忍此蛇乘人之睡而作交感于人身乃生此怪病用刀刺之出血如墨汁以白芷研末掺之稍愈明日又刺血如前又以白芷末掺之二次化去其形先刺头后刺尾不可乱也卷四奇症脐长如蛇人有脐口忽长出二寸似蛇尾状而又非蛇不痛不痒此乃祟也法当以儿茶雄黄白芷麝香冰片硼砂共为末将其尾刺出血必然昏晕欲死急以药点之立刻化为黑水而愈如不愈则听之不可再治盖妖旺非药能去之非前世之冤家即今生之造孽也卷四奇症脐虫怪病腹中如铁石脐口水出旋变作虫行绕身匝痒难忍拨扫不尽浓煎苍术汤浴之再用药调治卷四奇症身如虫行风热也用盐一斗水一石煎汤浴之三四次亦疗一切风气一方用大豆水渍绞浆且且洗之或加少面沐发亦良卷四奇症肠头挺出蟾蜍皮一片瓶内烧烟熏之并敷之一方秋冬捣胡荽子醋煮熨之甚效卷四奇症腹内鳖陈酱茄儿烧存性入麝香轻粉少许脂调贴之卷四奇症卧忽不寤若以火照之则杀人但唾其面而痛啮其踵及大趾甲际即活取韭捣汁吹入鼻中冬月则用韭根卷四奇症昼夜不眠以新布火炙熨目并蒸大豆更番囊盛枕之冷即易终夜常枕之即愈卷四奇症海水伤裂凡人为海水咸物所伤及风吹裂痛不可忍用防风当归羌活荆芥为末和蜜半斤水酒三十斤煎汤浴之一夕即愈卷四奇症癞风怪病一云即大麻风也初起发在遍身麻木次生白屑红斑蔓延如癜形若蛇皮须眉脱落用硫黄寒水石枯白矾贯众蛇床子朴硝共研细末腊月猪脂捣烂调搽遍身兼用地骨皮荆芥苦参细辛河水煎汤浸浴熏洗须要清心寡欲戒口早治或有可生若口味不能清淡色欲不能断绝即愈后仍不免再发终于不救卷四奇症尸痊鬼疰凡遇尸丧玩古庙入无人所居之室及造天地鬼神坛场归来暴绝面赤无语者名曰尸痊亦曰鬼疰即俗言中祟之谓也宜移病患东首使主人焚香北面礼拜之更行火醋熏鼻法则可复苏否则七窍流血而死用醋一升炭火一盆不住以醋沃之令患者鼻受醋气则苏卷四奇症中诸鬼祟人为鬼附昏迷笑哭或作鬼语急将两手大指缚作一排用艾圆嵌中间爪中尽头连肉处灸七壮或十七壮鬼即去卷四奇症鬼击卒死用乌雄鸡血涂心下即苏卷四奇症鬼击诸病卒然着人如刀刺状胸胁腹内切痛不可抑按或吐血鼻血下血一名鬼排以醇酒吹两鼻内良卷四奇症鬼箭打用山栀面桃头杵饼贴次日作七丸投炭火中烧响即愈卷四奇症神箭狗骨三钱山栀面糖醋调敷不可针刺卷四奇症女人病邪女人与邪交通独言独笑悲思恍惚者用雄黄松脂溶化以虎爪搅之丸如弹子大夜烧笼中令女坐上被盖露头在外不过三次自断卷四奇症产后肉线产后有肉线垂出约长三四尺触之痛引心腹欲绝者此系过于用力所致不可扯断断则难治矣老姜麻油先用旧绢一块叠作长模式将肉线轻轻盛起使之屈曲作三团纳入产户再将前药拌匀炒干乘熟盛于绢袋就近熏之稍温即另换热者熏一日可缩入大半再熏一日全愈卷四奇症九窍出血因暴惊所致甚有四肢指岐皆出血以石榴花揉塞之取效无花叶亦可一方用墙头苔塞之卷四奇症血箭白锻石用水泼成末与大黄切片同炒以灰变红色为度去大黄将锻石筛细以凉水调敷或用金墨研末醋调凉涂其血即止卷四奇症血痣初起如痣色红如豆触破时流鲜血用花蕊石草乌南星白芷浓朴紫苏羌活乳香没药龙骨降真香麝香共为细末临用时撒于患处卷四奇症血痣溃出一人向有一痣偶抓破血出如线七日不止欲死用五灵脂末掺上即止卷四奇症发背欲死冬瓜截去头合疮上瓜烂截去更合之瓜未尽疮已小敛矣乃用膏贴之卷四奇症阴毒腹痛厥逆唇青卵缩六脉欲绝者用葱一束去根及青留白二寸烘热安脐上以熨斗火熨之葱坏则易良久热气透入手足温有汗即瘥若熨而手足不温不可治卷四奇症毒痈红肿有人腰间生一毒痈红肿未破皮痛不可忍俯躬而行一人取新杀牡猪肝切片如毒大粘贴外以布缠定一对昼其病良已肝色变黑臭不可近弃之地狗不食下有小指大一点尚硬乃肝小末贴满所致竟亦无他卷四奇症异疽似痈而小异浓如小豆汁今日去明日满用芸苔叶熟布袋盛于热灰中煨热更互熨之不过三二度无叶用干者卷四奇症骨疽不愈愈而复发骨从孔中出者芜菁子捣敷之用帛裹定日一易之卷四奇症恶肉毒疮一女年十四腕软处生物如黄豆大半在肉中红紫色痛甚诸药不效一方士以水银白纸揉熟蘸水银搽之三日自落而愈人患疮疥多以水银涂之性滑重直入肉宜谨之头疮更不可用恐入筋络必缓筋骨百药不能治也砒亦不可轻用附识于此使人知非万不得已不可轻用卷四奇症指头肿毒痛甚者乌梅肉和鱼捣之封患处妙卷四奇症疮口生骨有人患肿毒溃后不时出一细骨用生桐油调密陀僧末如膏绢摊贴即愈卷四奇症木痴成疮南方多雨有物曰木痴大类鼻涕生于古木之上闻人气则闪闪而动人过其下堕人体间即立成疮久则遍体以朱砂麝香涂之即愈卷四奇症豌豆疮比岁有病天行发疮头面及身须臾周匝状如火烧疮皆出白浆随决随生不治数日必死瘥后瘢点弥岁方灭此恶毒之气所结云晋元帝时此疮自西域东流于华内宜取好蜜通摩疮上以蜜煎升麻数数拭之一方用芸苔叶煎汤洗之一方用马齿苋烧研敷之须臾根随药出不出更敷卷四奇症浸淫恶疮有汁多发于心不早治周身则杀人熬秫米令黄黑杵末敷之卷四奇症天火热疮初起似渐如水泡似火烧疮赤色急速能杀人芸苔叶捣汁调大黄芒硝生铁衣搽之卷四奇症蛇尾疮有人疮口出数寸状如蛇尾用硫黄末涂之即消卷四奇症反花恶疮肉出如饭粒根深浓溃柳枝叶三斤水七升煎汁五升熬如汤日三涂之一方用鸡肠草研汁拂之或为末猪肝调搽极效一方用马齿苋一斤烧研猪脂和敷卷四奇症金丝疮形如绳线巨细不一上下至心即死治法于疮头截住刺之出血后嚼浮萍涂之愈卷四奇症火珠疮其疮如珠始于发中相染不已亦有伤命者用生萝卜捣烂将滴醋浸敷患处愈卷四奇症谷道生疮荇叶捣烂绵裹纳之下部日三次卷四奇症疮如眼上高下深颗颗累垂如瞽眼其中带青头上各露一舌毒孔透里者是也用生井蛙皮烧存性为末蜜水调涂之卷四奇症九有孔苦瓠四枚大如盏者各穿一孔如指大汤煮十数沸取一竹筒长一尺一头插瓠孔中一头注疮孔上冷则易之用遍乃止卷四奇症口中生蕈用醋漱口以茄母烧灰飞盐等分米醋调稀时时擦之卷四奇症珠倒挂凡人胸间两旁各生红白瘰泡浸淫痛痒每处直长一条连生十余个不等名曰帘珠倒挂久则杀人诸药难效用端午日人家檐口所挂刀茅取下连根叶切碎末香油调搽五六次即愈屡试屡效卷四奇症交感脱精久旷纵欲之人交感乐极男女脱精当此之时仍须抱住切不可离炉即欲离炉亦须缓缓取出不可见其死去惊走下床也男脱则女以口哺送其热气女脱则男以口哺送其热气一连数口呵之则阳气重回阴精不尽流出倘一出玉炉彼此不相交接必立时身死此等症富贵人多而贫贱人少夜死者日救之则活日死者夜救之则之也孙真人曰交感脱精用人抱起坐之以人之口气呵其口又恐不能入喉以笔管通其两头入病患口内使女子呵之不必皆妻外家也凡妇人皆可尽力呵之虽死去者亦能生妙法也卷四奇症脱阳危症凡人大吐大泄之后四肢厥冷不省人事或与女子交后小腹肾痛外肾搐缩冷汗出厥须臾不救先以葱白炒热熨脐后以葱白三七茎捣烂用酒煮灌之卷四奇症乌鸦鸡狗翻其形头痛头沉眼黑恶心胙心两膊发虚急用竹箸分开口卷舌验之如有红青黑紫泡者即此病也用针刺破或雄黄末如无或泡药点之用白滚汤和药灌之即用绵被盖身出汗而愈卷四奇症兔子翻其形直走不停用泡药和水走直即灌灌过歪倒用湿土埋头闻土气即愈卷四奇症母猪翻其形拱地先以针挑其舌根惟二大指不挑余八指指甲盖两旁边各挑一针然后将白滚水入猪食盆内和水灌之即愈卷四奇症长虫翻其形肚腹胀痛就地打滚急挑肚脐三针顶门一针足心二针即愈卷四奇症缠丝翻其形头疼肚胀心翻前后心如有黑紫黄眼者用针挑以醋擦之周身麻木无此眼者即心生痧子治法将手腕足腕各挑一针炒盐和滚汤灌之即愈卷四奇症哑叭翻其形不能言语用鞋底沾水打顶门女人有孕者将顶发分开使手沾凉水轻打顶门即愈卷四奇症虾蟆翻其形在肚脐围圆用针挑肚脐七针小肚七针即愈卷四奇症儿生如泡一小儿初生如鱼泡又如水晶碎则流水用密陀僧罗极细掺之即愈卷四奇症儿生赤烂无皮一小儿初生遍身俱是赤肉无皮乃因母自怀胎十月楼居不受土气故也将儿放在泥地卧一宿其皮渐生神效一方婴儿生下无皮或因父母素有杨梅结毒传染胞胎故生下或上半身赤烂或下半身赤烂甚至色带紫黑用未经水湿成块锻石用水泡之没指半许露一宿面上有浮起如云片者轻轻取之微带清水视其多寡对小磨香油亦如之以顺搅成膏为度用鸡翎搽之自愈或用生黄柏石膏共研为细末扑之湿则干扑干则用绪苦胆调搽效卷四奇症下部虫病患齿无色舌上白喜睡愦愦不知痛痒处或下痢乃下部生虫食肛也梅叶桃叶一斤杵烂蒸极热纳小器中隔布坐蒸虫尽死也卷四奇症下部虫痛痒脓血旁生孔窍蜣螂七杭肥羊肉新牛粪五钱同捣成膏丸莲子大炙热绵裹纳肛中半日即大便中虫出四度涌瘥卷四奇症飞丝缠阴肿痛欲断以威灵仙捣汁浸洗一人病此得效卷四奇症阴肿如斗取生诸葛菜根洗去泥舂烂封之即消如无鲜者以枯者水浸捣涂亦可此方治人所不能治卷四奇症阴囊有孔一老人肾囊上有一针孔流血不止床席挖洞任流诸药不效自谓必死用炒甲片研细粉罨之以帛扎住即止渐愈枫山毛氏云予见油客过坝油篓渗熘满地身边取出末子掺入油篓内立止予见请问云是甲片嗣后凡遇漏血诸症意拟罨之皆效卷四奇症阴球开花狗橘七只煎汤入罐内将阴球挂罐口离汤一二寸俟热气熏上汤将温时倾盆内洗球如此三日全愈卷四奇症独灵宝丹治男子八角子及妇人阴毛中生异虱作痒用银杏不拘多少捣烂擦上即愈卷四奇症粪门暴肿肠胃流热下注则粪门暴肿用带壳蜒蚰数个捣研涂之即消卷四奇症粪门虫痒有人粪门内生虫其痒万状似人之势进出而后快者此乃幼时为人戏耍乘风而入之以有此怪症也以蜜煎成为势一条用蛇床子楝树根生甘草共研为细末同炼在蜜内导入粪门听其自化一条即止痒而愈神方也卷四奇症胁腿硬痛凡男妇腋肋臂腿腰间等处忽如火热肿硬如石痛不可忍伛偻屡治不效用糯米炊饭少加食盐葱管共捣罨过宿即松此法用一二次全愈其渣有饭务倾鱼池或河内卷四奇症中肥足溃凡农家粪浇地上为烈日之气晒逼人跣足行于此地受热气之毒必足趾肿痛似溃非溃俗名惹肥用鸭毛煎汤洗之即瘥卷四奇症脚趾脱疽此症发于脚趾渐上至膝色黑肉陷痛不可忍逐节脱落亦有发于手者用土蜂房研末以醋调搽应手而愈真神方也卷四奇症足钉异疾两足心凸肿上生黑豆疮硬如钉胫骨生碎孔髓流出身发寒颤惟思饮酒此是肝肾冷热相吞用炮川乌头敷之卷四奇症脚底木硬牛皮胶生姜汁化开调南星末涂上烘物熨之卷四奇症甲疽延烂崔氏方治甲疽或因割甲伤肌或因甲长侵肉遂成疮肿黄水浸淫相染五指俱烂渐上脚趺泡浆四边起如火烧疮日夜怪憎医不能疗绿矾石烧至汁尽研末色如黄丹收之每以盐汤洗拭用末浓敷之软帛暖裹当口即汁断疮干每日一遍盐汤洗濯有浓处使净敷其痂干处不须近但有急痛处涂酥少许令润五日即脱上痂起根据前洗敷十日痂渐剥尽软处或更生白脓泡即擦破敷之自然瘥也昔张侍郎病此卧经六十日京医并处方无效得此法如神卷四奇症萤火丸主辟疾病恶气百鬼虎野狼蛇虺蜂虿诸毒五兵白刃盗贼凶害昔汉冠军将军武威太守刘子南从道士尹公受得此方永平十三年于北界与敌战败绩士卒略尽子南被围矢下如雨未至子南马数尺矢辄堕地敌以为神乃解去子南以方教子弟为将皆未尝被伤也汉末青牛道士得之以传安定皇甫隆隆传之魏武帝乃稍有人得之故一名冠将丸又名武威丸用萤火鬼箭羽蒺藜羚羊角存性铁锤柄入铁处烧焦雄黄雌黄矾石火烧共为末以鸡子黄丹雄鸡冠一具和捣千下丸如杏仁作三角绛囊盛五丸带于左臂上从军系腰中居家挂户灶除一切灾害神效卷四奇症腹中鬼哭每日用黄连煎浓汁常呷之以愈为度卷四奇症头臂生鸟鹊人有生鸟鹊于头上臂上外有皮一层包之或如瘤状或不如瘤而皮肤高起一块者内作鸟鹊之声逢天明则啼逢阴雨则叫逢饥寒则疼痛百药不效必须用刀割破其皮则鸟鹊难以藏形乃破孔而出宛似鸟鹊但无羽毛耳鸟鹊出孔之后以生肌散敷之外加神膏三日后依然生合乃人不敬信神道而戏弄之耳此症予见之数次矣扁鹊之治华陀之医皆我教之也卷五妇科求嗣阴寒十年无子吴茱萸川椒为末炼蜜丸如弹子大绵裹纳阴中日再易之但子宫开即有子也阴冷白淫无子蛇床子研末加枯矾少许敷阴中兜肚方专治妇人赤白带下及经脉不调久不受孕者用羚羊角木鳖子丁香白檀香零陵香马蹄香香白芷马兜苓甘松升麻血竭麝香共十二味配齐分作三分做夹兜肚三个用蕲艾揉软如绵须浓同药装入兜肚内系肚上三日一解至第五日复系三个兜肚更相替换系至一月后则常系之若已受孕者忌系煨脐种子膏当归川芎白芍川牛膝川巴戟杜仲肉苁蓉熟地菟丝子蛇床子虎胫骨细辛破故纸真麻油桑柴熬两滚下甘草再熬两滚方下各药文武火熬槐枝不住手搅药枯滤去渣再熬滴水不散入倭硫离火再入乳香没药儿茶血竭后入真麝共搅匀瓷器收蜡封埋地七日每用一块倍入麝为丸雄黄为衣填脐内外用摊一膏药贴之半月后行房一交即孕胎生男贴久多饮食壮筋骨又漏肩风及女子赤白带下神效灸男妇无子凡贫苦艰嗣之家无力服药者宜择壬癸日或益后续世天喜并临之日将男妇审看有何病患以致不嗣之由各根据法灸之无有不效者谨摅屡验穴法于后一丹田穴在脐下三寸乃是二阴任脉之会灸之能益精血除百病扶阳助阴令人有子案云此穴补虚羸强阳道壮筋骨除寒热治男子劳伤遗精白浊妇人赤白带下经血枯闭崩中漏下等病以致无子灸之甚效丹经云宜灸七壮或十四壮须频频屡灸多多益善一中极穴在脐下四寸治男子下元寒冷虚损妇人月事不调赤白带下生产断续等病以致无子灸之即便有孕云宜灸三壮一膏肓穴在嵴骨四柱下近五柱两旁各开三寸治五劳七伤身形羸瘦男子失精女子失血骨蒸咳逆怔仲健忘等症以致无嗣灸之百病俱愈交接即孕丹经云宜灸七七壮一三里穴在膝眼下三寸骨外廉大筋内宜举足取之治五劳七伤脾胃冷积食气水气蛊毒癖浮肿膝骨酸痛眼目昏暗腰背疼痛精髓枯竭等病以致无妊灸之血调经顺即便有子丹经云宜灸三壮一脐下二寸名石门穴不宜针灸令人不孕忌之忌之会合妙诀凡阴阳会合必择壬子日与益后嗣世天喜诸吉星并临之日者盖谓趋吉避凶重其事而不敢忽也或谓有双日有单日夜半前后分男女之说亦妄但择旺相日如春甲乙寅卯夏丙丁巳午秋庚辛申酉冬壬癸亥子四季戌己辰戌丑未之日务必要夜半子丑寅生气之时使阳精冲开阴血则必生男且能肾明而福寿又月望以前受男孕者吉月望以后受女孕者吉反此所生子女必脆弱不寿至疾风豪雨雪雾雷电日月无光虹霓颤动切不可交合受胎亦有凶无吉诗坎离交媾结成胎精血无亏寡欲来曰生旺四时须选择阴阳孕育自无灾卷五妇科行房禁忌正月忌日初一初五初九十三十四十五二十三二十八晦弦立春立春前一日二月忌日初一初三初五十一十四十五二十三二十八晦弦社惊蛰春分春分前一日子丑酉子午卯酉乙未庚申四冲不收日三月忌日初一初三初五初九十四十五二十三二十八丑戌晦弦清明谷雨辰未申酉四冲不收日四月忌日初一初三初五初八十四十五二十三二十八未晦弦立夏立夏前一日小满寅申巳亥未酉辰并壬子丙戌四冲不收日五月忌日初一初三初五初六初七初九十四十五十六十七十九二十三二十五二十六二十七二十八二十九晦弦芒种夏至夏至前一日卯申六月忌日初一初三初五十四十五二十三二十四二十八子戌晦弦小暑大暑伏子辰戌丑未并壬子癸亥四冲不收日七月忌日初一初三初五初七初十十四十五二十三二十八二十九晦弦伏立秋立秋前一日处暑酉卯亥寅申己亥并乙卯四冲不收日八月忌日初一初三初五初十十四十五二十三二十七二十八晦弦社白露秋分秋分前一日午未子午卯酉并辛丑甲寅四冲不收日九月忌日初一初三初五初九十四十五二十三二十五二十八晦弦寒露霜降亥寅未辰戌丑未并乙卯四冲不收日十月忌日初一初三初五初六初十十五二十二二十三二十八晦弦立冬立冬前一日小雪寅亥寅申己亥并壬申丙午四冲不收日十一月忌日初一初三初五初六十一十五二十三二十五二十八晦弦大雪冬至冬至前一日酉申戌子午卯酉并壬辰丁己四冲不收日十二月忌日初一初三初五初八十五十六二十三二十五二十八晦弦小寒大寒辰巳午辰戌丑未并丁巳丙午四冲不收日案道经云男女交媾最有避忌若犯所忌天夺其算神降之殃生子丑貌怪相性行不良生理残障夭札实有明验奉劝求嗣者用小纸将日期录出贴于壁上每逢禁忌当谨遵之又忌枯焦日正月二月三月四月五月六月七月八月九月十月十一月十二诗九空焦坎日枯焦嫁娶求男忌此宵曰普劝世人知禁避何愁玉树不抽条又忌非时非地犯者昼合星月下灯光下烈风雷雨酷暑严寒庙寺之中井灶圊厕灵柩冢墓之旁祖先父母诞日讳日夫妇生日本命日郁怒远行醉后空腹胎前产后天癸来时病后种种非犯报祸最烈若能慎于居处而清心寡欲谨守待时何患嗣之不得耶敢为不知禁忌者告焉卷五妇科针灸妇人病不怀孕经闭溺血腰俞穴经血过多崩中漏下通里穴漏下不止阴谷穴崩漏月信不调带下血海穴乳痈月信不调临泣穴香港脚月信不调久不成孕难产赤白带下淋沥三阴交穴赤白带下带脉穴劳疸赤白带下兼治男子下元诸虚精冷无子肾俞穴食蛊行经头晕少腹痛内庭穴血蛊瘕浑身肿单腹胀行间穴水蛊胸胁胀满太穴以上诸病穴法治之各有奇效若已有孕者切忌不可针灸至嘱至嘱卷五妇科受孕戒交媾妇一有孕之后切戒交媾所以昔人有孕即不与夫共寝恐动欲念也大抵三个月以前犯之则欲起而子宫复开多有漏下胎动诸患如三个月以后犯之则胞衣浓而难产要知欲火烁胎必致污浊凝积且儿身白滞多疮毒出痘细密难起以致夭亡戒暴怒口不可出恶言手不可用鞭挞盖怒最伤血气血气既伤自不能养胎多有因此动胎者即幸而不动其怒气入胎生儿多疾矣戒安逸妇人怀孕原赖血以养之气以护之宜时常行动令血气周流胞胎活动则气强而胎壮如久坐久卧久动女工织纺之类不得行走散荡以致气不营运血不流润胎必凝滞不活致多难产且儿软弱多病戒暖热凡有胎孕宜微凉而忌太暖北方火炕南方火厢皆不宜睡凡胎动不安者虚仅二三热有八九慎之哉戒勐药有孕十日半月脉微难辨未曾过月自亦不知或遇身体不快医士不知误投破胎之药伤害甚多前贤云人知二三月坠胎岂知月内伤胎者众也戒惊怖受孕后不宜受惊吓如涉险傩神以及入庙见异奇鬼怪形像俱宜谨戒则肝能育魄不致种胎毒胎惊戒放纵受孕至三四月后宜用布一幅紧束其身勿令胎放以致难产戒小产受孕三五月忽因胎脏损伤胎系腐烂以致胎堕名为小产比大产更重盖大产如瓜熟蒂落小产如生采破其皮壳断其根蒂也视为轻忽而殒命者多矣一切调养须要如产后法调理脾胃常人身体健康气血充足皆由脾胃调和饮食有节若怀孕妇人脾胃尤为紧要盖胎元全赖气血以养气血又借脾胃饮食而生若饮食不节脾胃必然受亏更或七情内伤气血因而渐耗则痰火发炽恶阻痫症等病起矣所以明医一见孕妇脾胃不和急先调理虽有他症以未治之但怀孕至二三月六七月饮食多不甘美不妨少进香美扶助胃气凡新米新面粘硬难消之物极伤胎元切宜谨戒至于食不可顿饱应吃得十分者止食六七分频频多顿乃调理脾胃之要法孕妇食忌受孕之后切宜忌不可食之物非惟有感动胎气之戒然于物理亦有厌忌者因备采诸说于下食马肉令子过月附乳母食之令子疳瘦食驴骡肉延月难产食麋肉令子目病食犬肉令子无声音食羊肉令子多热食羊肝令子生多厄食兔肉令子缺唇食雀脑令子雀目食雀肉令子无耻多淫食雀肉合豆酱食之令子面生黑子食鸡肉与糯米同食令子生寸白虫食鸡肉同鸡子食令子多疳疮食鸭子与桑椹同食令子倒生心寒食鲍鱼令子多疾食鲤鱼鱼及鸡子令子多疖成疳食鳗鱼令胎有疾食鳝鱼合虾蟆同食令子食鳖令子颈短及损胎食蛙令子寿夭食螃蟹损胎难产令子横生食慈菇消胎气食胡椒葱蒜吴茱萸毒胎食粘腻煎伤胎食茄子伤子宫食生姜令子手足指尖生疮食红苋菜马齿苋薏苡藿香及脐鱼堕胎食菌子令子惊风而夭食烧酒三白酒令子多生疮疖发痘毒食浆水粥令子骨瘦不成人食冰酱绝产凡此之类无不验者盖母食热则乳热母食寒则乳寒母食辛燥之物则乳毒有是数者子受其害矣可不慎哉可不戒哉孕妇药忌歌曰斑水蛭地胆虫乌头附子配天雄踯躅野葛蝼蛄类乌喙侧子及虻虫牛黄水银并巴豆大戟蛇蜕及蜈蚣牛膝藜芦并薏苡金石锡粉及雌雄牙硝芒硝牡丹桂蜥蜴飞生及虫代赭蚱蝉胡粉麝芫花薇草三棱槐子牵牛同皂角桃仁蛴螬和茅根根砂与干漆亭长波流草中瞿麦茹蟹爪甲皮赤箭赤头红马刀石蚕衣鱼等半夏南星通草同椒姜蒜韭合紫葳一切草药不须供切戒妇人有孕忌俚歌牢记在心胸卷五妇科产前忌大醉大忌药酒烧酒恐产心神昏乱即好酒亦宜少饮数杯活血而已忌大怒正俗方云怀孕妇人性宜宽慈神全气和不惟胎安生子必温浓古所谓胎教也忌洗浴不可洗头不可浴身不可濯足临月更宜严戒关系非小可也忌久睡久坐医方妙选云婴儿所以少病者其母怀妊时时小心运动骨血则气强胎盛不然则胎气微弱生子必软而多病忌负重登高负重则气滞血凝登高则气摇血动伤胎最易不必有倾跌之患也至舟在跨涉尤宜慎防忌药饵孕妇无病不必服药即或胎动亦当质诸博识者延医照古方斟酌加减用之若乱投安胎破气开膈之药为害不小忌师巫往往急于求子者听信师巫谓可转女为男吞服符水供奉邪神祈禳魇魅以致孕妇心神惊惑摇动忌之忌之忌针灸孕妇针灸最易堕胎即有大病亦宜戒之切勿听信人言以致子母俱伤孕妇腹内胎啼是脐带上疙瘩儿含口中因妊妇伸手高处取物脱出儿口以此作声令妊妇曲腰就地如拾物状使儿复得含入口中即止一方用多年空屋中鼠穴土一撮令妊妇含之即止孕妇转胞小便不通腹胀如鼓用猪胞吹胀以翎管安上插入尿孔捻胞气吹入即大尿而愈孕妇胎坠压胞不得小便胀极危困者将橙一条搭板门一扇令孕妇仰面倒卧其上头低脚高其胎自上小便即出研膏纳入牝户中三四寸孕妇胎痛欲产日月未足者以全蛇蜕一条绢袋盛达腰系之妊娠热病青羊屎研烂涂脐以安胎气妊娠一切热病内外诸症护胎法用灶中心土为末用井底泥调敷心下令胎不伤妊娠伤寒热极用嫩荷叶卷者同蜂壳末捣涂其腹妊娠伤寒护胎法井底泥青黛伏龙肝为末搅匀涂脐中二寸许如干再涂上以保胎孕也妊娠多嗽川贝母心去净拌麸炒黄研末入砂糖和丸如鸡豆大含化一丸立止妊娠风寒卒中不省人事状如中风者熟艾米醋炒极热以绢包熨脐下良久即苏妊娠伤寒令子不落犬尿泥涂腹上干即易卷五妇科临产临产至妙法凡孕妇将足月腹觉微痛不可便声扬每人家不知事妇人入房不查时候即多人操扶苦令着力不知时候未到用力无济甚至横生逆产次则将产时母无力送下为害不小须要识候产门肿满方是的时一用力即生矣如产门未肿纵肚痛须勉强行走使气血流动倘体弱倦怠痛不能忍即卧床无妨但用一大枕放在两腿之中令其开而弗闭或坐在便桶上尤妙济生方凡儿已露顶而不生此因儿转身脐带绊其肩也急令产妇仰卧轻轻推儿向上徐徐以手指轻按儿肩去其脐带候儿顺正产妇用力一逼儿即生下硫黄汤专治产妇为收生婆不谨损破尿脬致淋沥不禁等症用硫黄吴茱萸菟丝子蛇床子每用四钱水煎汤频洗之自愈胎动上逼弩弦系带之立下胎动欲产日月未足者取槐树向东引枝令孕妇手把之即易生催生方蓖麻子朱砂雄黄蛇蜕共为细末粥煳为丸如弹子大临产先用川芎汤淋洗脐下纳药一丸于脐中仍以蜡纸数重覆药上轻帛拴紧产后急速洗去迟则有误一丸可用三次此方催生最妙但素无痰火精神健旺者方可用一方用蓖麻子研敷产妇手足心产毕速拭去或以两手各执一枚立下催生去胎芫花根剥皮以绵裹点麝香套入阴穴中三寸即下催生下胎不拘生胎死胎蓖麻子巴豆麝香一分研贴脐中并足心交骨不开临产有交骨不开二三日生不下者即用凤仙花子穿山甲牙皂麝香为末和蜜捏作饼子如指头大者一块塞入阴户近骨之处又将葱二三斤浓煎汤令产妇坐浸于中以手运之交骨自开儿即生矣开骨膏炙龟板大麻子麝香捣为膏贴脐下一寸三分丹田穴交骨即开屡试屡验临产晕绝临产儿未生下忽然晕绝者此气闷乱不清所致以生半夏捣筛饭丸如大豆纳鼻中即醒此扁鹊法也难产实因产母气衰以致儿身不能回转于是手先出而足先堕矣一见此等生法切勿惊惶口中念无上至圣化生佛百遍儿之手足即便缩入一方用蛇蜕泡水浴产门自易难产危急寒水石入朱砂同研如深桃花色每用三分井花水调如薄煳以纸花剪如杏叶大摊上贴脐心候干再易不过三上即产横生倒生死胎皆验倒产逆生凡有倒产儿足先下者因儿在腹中不能得转故脚先出来谓之逆生须臾不救母子俱亡若令产母仰卧令收生婆推足入去一恐产母惊二恐收生婆非老手反致伤人性命不若用小绢针于儿脚心刺三五刺用盐少许涂刺处实时顺生一方以手中指取釜下墨交画儿足心即顺一方以盐涂儿足以指甲搔之并以盐摩母腹上即顺盘肠生产母平日气虚及临产时用力努挣周身气血下注以致肠随儿下一次如此二次路熟又复如此治法以洁净不破损漆器盛之待儿胞衣俱下产母仰卧自己吸气上升收生婆以香油洗手徐徐送入一方用蓖麻子去壳捣烂涂产妇头顶心并脐上三寸肠收入即洗去一方用大纸捻麻油润之点灯吹熄以烟熏产母鼻中肠即上盘肠生肠干不上枳壳煎汤洗之良久自入一方用生姜半夏末搐鼻即上儿袋拖出蕲艾煎汤数汤熏之热气上冲即收入产至数日子死腹中母气欲绝以牛屎炒令大热入醋半盏用青布包裹于产妇脐上下熨之立生一方用黄牯牛屎不拘多少涂产妇脐上立出胎死腹中川芎归身肉桂归尾苏木红花益母草桃仁好酒和药同煎一杯加水银入滑石末麝香共和入药酒内用滚水一桶将药酒投入水内扶产妇坐桶上熏之少刻须下血过半时如不下再用水银煎药渣一杯半煎八分去滓将水银撒投桶内坐上熏之少刻自下恐血下多发晕急用旧漆器烧烟熏口鼻立醒一方用湿牛粪涂腹上良附验死胎法胎死腹中产母舌必青黑为验如面舌青黑口中沫出子母皆死故面以候母舌以候子胞衣不下瓦油盏烘热仰放产妇脐上令一人以脚抵住油盏其胞即下一方用锻石一升置净盆中以滚水泼之扶产妇蹲其上熏之立下一方取其夫之裤倒转将裤腰向下裤脚向上束于腹上其胞自下胞落子生大肠堕下此虚极下陷法当用人参加升麻柴胡提之而产妇初生未便用升麻柴胡以发散其正气恐气散而肠愈难收不若用蓖麻子捣烂涂妇顶心少顷肠自收入急用温汤将顶上蓖麻洗净不使少留些须倘若时辰太久则肠且上悬又成危症而不可救矣卷五妇科产后莫就上床才产毕不可就上床急将净桶盖好或在桶盖上或在软椅上且闭目净坐片刻背后须要倚紧不可动摇免致眩晕一面令人将粗纸铺床揉软纸以铺浮上铺完方可缓扶产母上床倚被褥而坐莫就说话才产毕只宜安静少思不可言语固养神气也尤不可问答男女恐爱憎气恼致病不小但人情喜儿者颇多若果男胎即明白答应令母喜悦常有久练稳婆虽生女胎必虚答是男或夫假作喜女以安母心莫就睡卧才产毕须用绵软被褥栈床头上加软枕扶产母上床坐一日一夜方可卧下切不可早卧防瘀血停滞也上床后须令人以手从胸腹顺抹至脐下令污血尽出自无诸病日须七八次三日乃止腿膝又须放开不可伸足夹腿以致败血不出也莫就食荤才产毕脾胃虚弱只宜炒米粥和红糖频频少与三日内切不可食鱼肉鸡鸭其硬蛋物尤不可食迟吃荤腥油腻不独产母安稳且小儿食乳腹亦充实莫就饮酒才产毕不可饮酒因产母脏腑方虚热酒入腹必至昏晕六七日后可与些淡酒以辟风邪养气血下恶滞行乳脉也莫就食咸乳汁乃血气所成产后不可食咸味因咸能止血少乳且发嗽若恶路未净早食咸酸之物不独少乳而且腹痛发寒热六七日后方可少进咸味如白鲞火腿之类莫要劳心产后切不可劳心焦思十日内更宜紧要莫动针线产后若未盈月强起离床行动当时未觉太损日后必成蓐劳且产母节劳人人尽知至动针线则不觉其劳以为无妨殊不知未老眼目昏花或流酸泪往往坐此不可不戒莫嫌血污产后十余日切不可嫌血污遽起洗拭见风犯者多至血崩为害不小况产时去血已多筋脉空疏风寒易袭少有不谨便成挛痹为终身之患矣慎之慎之莫思梳洗产后梳头濯足恐血气攻下脱衣洗浴易受风寒又不可刮舌刷牙及就下低头皆成血逆血晕即欲洗下体亦不可用生水宜用益母草汤能祛寒湿风热最妙至洗澡虽益母草汤亦万万不可俱产后子肠不收新鲜鲫鱼煮焙研细一半搽肠实时收上一方捣蓖麻仁贴丹田穴一夜即收亦有涂顶心亦有涂百会穴者产后子宫不收阴门突出荆芥穗藿香叶臭椿皮三味煎汤熏洗子宫即收或用蓖麻子涂顶之法亦妙产后玉门不闭吴茱萸菟丝子蛇床子硫黄每用四钱水二碗煎汤频洗自效一方用锻石一升炒极热以滚水二碗投灰于中候温坐浸斯须平复产后身热如火皮如粟粒者桃仁研泥同腊猪脂敷之日日易之产后心闷而死者用红花数十斤入大锅内煮之候汤沸以杉木桶盛汤于内取格卧产妇于其上汤气渐冷换热汤熏之少顷必苏产后鼻中流血不止口鼻渐起黑气红绒线本妇顶心发合扎右手中指节上令极紧即止产后舌不收以朱砂末敷之掷盆盎作堕地声惊之即收产后肠痒针线袋安于所卧褥下勿令人知即愈产后咳逆作喘三日不止欲死者桂心姜汁煎取二合先以火灸背摩令热搽药尽为妙产后生门硬如石撞青鱼胆丝绵烧存性为末同胆调鸭毛楂上即止产后生门出黄臭水甚痛绵茧烧存性为末酒调鸭毛搽上其毒自出产后阴肿蛇床子一升炒极热布裹熨患处产后阴脱铁炉中紫尘羊脂二味和匀布裹炙热熨推纳上产后阴翻泽兰叶煎汤先熏后洗二三次再入枯矾煎洗即安产后阴瘫硬如卵状蛇床子煎汤熏洗即愈产后感寒腹痛艾叶炒热熨脐上产后中寒吴茱萸紫苏葱头煎汤于密室中放桶内热时熏既而洗之甚效产后小水不通腹满用盐熨脐中葱白一把缚定切去两头留一寸浓置盐上以艾炙之热气入腹即通利也产后痢加呕逆田螺捣碎入吴茱萸麝香为细末掩在脐上即不呕吐而痢亦渐除产后血脱血脱是虚症补正为主此因平素虚弱临产复用力劳伤去血过多以致昏晕不醒微虚者少顷即醒大虚者脱竭立死但察其面白口开自汗手足厥冷是虚脱症也生死判于顷刻切勿放倒令一人挽住头发急用绸绢旧衣谨闭产户谆嘱知事妇女曲膝抵住勿使下面泄气俟其稍转方用医治若认作血晕而以行血药治之益速其毙产后血晕血晕是实症逐瘀为主此因恶露不行心下满急神昏口噤不省人事切勿放倒急用韭菜一二斤捣烂盛于茶壶中沸醋顷入壶内盖壶头以壶嘴向产妇鼻孔令醋气透入即醒如不醒或用干漆烧烟令闻烟或急掐人中提顶心头发灌以姜汁童便自醒产后忌哭泣恚怒笑语惊忧产后五脏六腑皆虚哭泣伤肺恚怒伤肝笑语伤神惊忧伤心皆所切戒总之产中易病亦易祛病若能小心调摄虽有宿可以全愈后来受用不尽产后忌早交合百日之后气盈血足方可交合否则亦要在四十九日之外常见愚人未盈月而交合者不惟妇成大病即夫亦有损慎之哉卷五妇科乳疮乳头裂开秋后冷露茄裂开者阴干烧存性为末水煎敷之未秋而裂开者亦可产后乳成痈用益母草为末涂乳上一宿自瘥或生捣烂敷上亦可乳上生痈脂麻炒焦捣烂以灯盏内油脚调敷即散乳痈初起三日立消活鲫鱼一尾连头骨生捣极烂香腊糟一小团再研匀敷上一日待消小即取下不消再贴百试百验吹乳吹乳结核不散者当早消之久则成痈用南星半夏僵蚕白芷皂角刺草乌为末以葱汁合蜜调敷吹乳乳痈巴豆冰片用饭粘以手捏烂为丸雄黄少许为衣将丸捏扁贴眉心外用清凉膏如钱大盖之夏贴三个时辰春秋冬贴一日用之如神乳痈吹乳登时立消葱白连根捣烂铺乳患处上用平底瓦盛灰火熨葱上一时葱茎熟热蒸乳上汗出即愈或以葱捣烂炒热敷上冷即换再炒亦可极效乳乳头生疮谓之乳鹿角甘草为末鸡子黄调铜器内炙敷子吹乳乳结肿肿痛欲成肿者以鹿角磨水敷之一方用芸苔菜捣烂敷之并消乳痈破血瘕下产后瘀血兼治小儿火丹吹乳痈南星半夏皂角五倍子各等分研极细末米醋调敷一宿立效乳痈乳痛活鲫鱼鲜山药同捣烂敷上以纸盖之乳痈癖用野花椒叶晒干为末鸡子清调敷立愈一切乳痈初发以黄蜀葵花用盐糁放瓷器内密封经年不坏每用敷患处无花根叶亦可乳癖用虾膜去皮令净入半夏麝香共捣烂为一大饼贴患处用绢缚之约三时许解去其效如神乳岩先因乳中一核如豆渐渐大如鸡子七八年后方破破则不治矣先乘其未破用蛤蜊壳研极细加皂角末少许米醋煎滚调敷一方用芭蕉叶捣烂搽患处一方用五倍子焙干为末醋调搽若穿烂者另用贝母知母研末加麝少许鸡子清调敷乳癣白松香川椒研末猪油调搽先用槐枝汤洗乳头破裂丁香一味为末干敷患处如燥用津唾调敷一方用燕脂蛤粉为末敷之一切乳毒初起生半夏一个研为末葱白半寸捣和为丸绵裹塞鼻左乳疮塞右鼻右乳疮塞左鼻一夜即愈神效卷五妇科阴症妇人子户肿胀坠痛及两拗疼痛谓之乃肝心二经火盛湿热下流所致用防风大戟蕲艾一团熬汤熏洗更以枳实广皮为末炒热腾之其肿自消而痛自定也小户嫁痛妇人阴中作痛名小户嫁痛痛极往往手足不能伸舒由郁热伤损肝脾湿热下注所致用四物汤全料合乳香捣饼纳阴中其痛即定阴痒妇人阴痒多因湿热生虫甚则肢体倦怠小便淋漓用桃仁研膏合雄黄鸡肫肝切片蘸药纳户中其虫一闻肝腥皆钻肝内吮食将肝提出其痒即止阴挺妇人阴挺或因胞络伤损或因分娩用力太过或因气虚下陷湿热下注阴中突出一物如蛇或如菌如鸡冠者用蛇床子乌梅熬汤乘热熏洗之更以猪脂油调藜芦末敷之无不愈者阴痔妇人阴中有肉突出者名曰阴痔俗称茄子疾也流黄水者易治流白水者难治用乌头烧存性酽醋熬熏自消阴冷妇人阴冷皆由风寒乘虚客于子脏久之血凝气滞多变他证且艰于受孕用远志干姜吴茱萸蛇床子共为末绵裹纳阴中一日二次换一方用五味子为末以口中玉泉和丸兔矢大频纳阴中取效玉门宽冷硫黄煎水频洗阴汗湿痒枯矾扑之一方用墙上烂草同荆芥芽煎洗再以阳起石末敷之洗散妇人阴户生疮肿痛出脓水用龟甲甘草干漆地黄当归黄芩白芍共切片水煎洗疮如人行十里许一日二次拭干即上甘湿散半日又洗曾有一女人用此七日愈一方有川芎二两疡科选粹甘湿散蚺蛇胆青木香石硫黄铁精麝香共为末麝香临用方研入盖麝能消蛇毒若麝先入则蛇胆力矣枳橘散妇人阴毒如石痛不可忍二便不利欲死者用陈皮枳实炒热以绢袋盛之遍身从上至下及阴处频频熨之冷则又换直至喉中觉有枳实气则痛止消而大小便利矣阴坚硬用小青橘切碎炒热包绢内熨之阴门鱼口鲫鱼胆数枚取汁擦之立愈阴户生疽蜗牛滑石研末敷疮头上已成则排脓未成则散肿阴痒三虫作祟猪肝切成条以花椒葱拌猪油煎肝待冷纳入阴中少顷取出再换一条其虫附肝俱出阴户生癣桃仁桃叶共捣烂绵裹夹户内换数次即愈阴户蚀疮疥癣灭火丹及诸恶疮蛇床子苦参芜荑牛皮胶枯矾雄黄黄柏黄丹川椒大枫肉硫黄樟脑轻粉共为细末生猪油调搽神效阴蚀四边肿烂疼痛蛇床子苦参吴茱萸煎水洗立愈阴户生虱水银绿豆粉红枣白果共捣如泥抹腰上余者绢袋盛系脐下自效一方用生白果肉捣涂三次即绝阴户生虫糯米煮熟和香油少许捣成团填入户内虫即钻入团上每日夜换五六次不数日虫尽矣阴户虫蛆痛痒不可忍杏仁去皮烧存性杵烂绵裹纳入阴中取效一方用生捣桃叶绵裹纳之一日三四易妇人下疳黄丹儿茶轻粉鸡内金灯草灰珍珠共研极细末米泔水洗净擦之卷六幼科保护回气法小儿初主气欲绝不能啼者必是临产艰难劳伤胎气或天时寒冷冒寒所致未可断脐急以绵裹抱杯中离胞寸许用苎皮扎紧将大纸条蘸麻油点着于脐带上往来远远熏之使火气入脐则脐中温暖更用热醋汤荡洗脐带须臾气回啼哭方可洗浴断脐切记浴儿法儿出胎浴洗宜取桑槐榆柳桃五种嫩细枝各二三十节煎汤看冷热太冷大热俱不相宜必欲煮收贮俟温取浴勿入生水洗毕拭干以腻粉钱许研极细摩其遍身及两胁然后裹既不受湿又无诸气今执三朝古礼将裹之儿解开复浴若儿之体怯多致感冒惊风变通在人只根据此出胎便洗甚为稳当断脐法儿出胎浴洗后方断脐带则不伤水生病断脐须用口咬不犯平刀剪自无冷气内侵可免腹中吊痛之虞如或天时寒冷难产母子劳伤者先扎脐带以油纸捻点火烧断令暖气入儿腹中此又为回生起死之妙法近有用蕲艾灸脐亦妙所留脐带不可太长太长则难干而伤肌且恐引外风为脐风亦不可太短太短则逼内而伤脏或致成腹痛而夜啼只以儿之足掌长短为度裹脐法裹脐须用白练柔软方四寸新绵浓半寸与帛等合之缓急得中急则令儿吐不可轻解至十二朝方解视之解时须闭户下帐若冬月房中多置炭火令有暖气乃佳倘如脐不干烧绎帛敷之或甩绵茧乱发烧灰糁之一云黄柏末敷妙埋藏法藏胎衣盛新瓶内以青帛裹瓶口择向阳高燥之地天德月空处掘地三尺埋之儿自长寿无疾若埋藏不谨为犬猪虫蚁所食于儿不利天德如正月在丁二月在坤三月在壬四月在辛五月在干六月在申七月在癸八月在艮九月在丙十月在乙十一月在巽十二月在庚是也月空如正月在丙壬二月在甲庚三月在丙壬四月在甲庚五月在丙壬六月在甲庚七月在丙壬八月在甲庚九月在丙壬十月在甲庚十一月在丙壬十二月在甲庚是也天德图此天德图内如单月逢丙壬双月逢甲庚又为月空之方位也天德方向俱根据此图为准其月空方向单月在丙壬方双月在甲庚方四处如值天德方向不便即按图寻丙壬甲庚所在用之如值月空方向不便亦按图寻天德用之剃头法儿初剃头俱不择日皆于盈月剃之以便出房惟丁日不宜剃头盖胎发秽恶有触神灶令儿不安故必于盈月之日剃头而出凡剃时须择密室温暖处剃之剃后以茶叶嚼烂敷遍头皮或以杏仁三枚研细入鲜薄荷三叶再同研将麻油满三四点合腻粉拌匀擦头上能避风邪免生疮疖防禁法小儿莫抱于檐下澡浴当风解衣及近神佛座前驴马犬羊畔灯檠后并各房异户之处诸色不正之器物并防禁其不触犯自然易养少疾病小儿须防外客生人秽气所触周岁之内能忌之者并无客忤之患小儿略识人物不宜抱至神庙观望神像威严闪烁恐致惊怖及非时锣鼓爆竹鸡犬之声小儿将入夏时用色帛绛纱缝囊盛去皮尖杏仁七粒与儿随身佩带闻雷不惊晒衣法小儿衣裳日晒晚收不可露天过夜若在露天过夜次日与儿穿着令儿日渐黄瘦身热腹痛世俗谓之无辜疾皆因衣露过夜染着无辜鸟屎以致有此入邪之疾者湿热风寒吐泻惊积是也小儿一岁至十二岁凡衣鞋裙裤及包裹尿布片切忌不可夜露有鸟名天地女又名陷飞鸟最喜阴雨夜过飞鸣徘徊其鸟纯雌无雄善落毛羽于婴孩近身物上令儿作痫必死化为其儿亦古书传之一证也慎乳法夜间乳儿须母起坐抱儿乳之母有娠乳儿必患胎黄母大醉乳儿必患惊热母伤饱乳儿必患喘急母新房乳儿必患疳瘦母大怒乳儿必患颠狂母新吐乳儿必患虚羸母食热面乳儿多成龟胸鳖背母食酸碱炙乳儿多成渴热疮疥母悲喜未定便乳成涎漱儿啼未定便乳生瘰瘿瘤儿睡忌乳母鼻风吹儿囟门成风疾夏中盛热时母浴后便与儿乳使儿成胃毒赤白痢定息良久熟揉乳之可也又有一种为父母者意欲儿女壮大令食二三人乳但不知乳杂即有毒因各禀气血不合小儿遇病反重忌食法糯米性粘滞难化小儿最宜忌之黍米小儿食之不能行面筋性冷难消化小儿不宜食黑豆十岁以下小儿不宜食恐拥气蕨小儿食之脚软不能行最难化小儿不宜食干尤甚王瓜小儿多食生虫积鸡豆小儿多食令不长乌芋小儿食多脐下结痛核桃俗传能消食殊不知此物气温能兴阳助肾火动生风痰小儿有病当切戒之枣小儿多食生虫损齿贻害多矣栗小儿食之齿生迟肾气弱生则难化熟则滞气银杏小儿未满十五岁食者多发惊搐鸡肉小儿食之生蛔虫五岁之内尤宜忌鸡肫皮乃磨坚之物能刮肠胃小儿食之成软病伤脏腑则无可救治鸡鸭卵小儿食之长而多忘鲟鱼小儿食之成咳嗽及瘕小儿食之脚弱卷六幼科初生生下无皮婴儿生下红白无皮速以白米粉干扑候生皮乃止凡胁下或脚缝或肩弯各处看有红烂无皮者儿必频哭只用牛屎烧灰存性研极细末糁之即愈生下不动婴儿生下不动者急看口内上有泡名曰悬痈急以手指摘破以绢裹指捏干拭血令净拭净即生若血入腹则不能活不发声婴儿生下不发声者名曰梦生此必困难产或寒冷所致急用绵絮包裹抱儿杯中切不可断脐带须将胞衣连带急燃火纸浸油点火于脐带上往来遍熏炙待暖气由脐内入腹须臾气回儿身暖自啼哭如常矣儿身暖后再不出声者即拿一猫以布裹其头足令一女人将猫拿近儿耳即将猫耳勐咬一口猫忽大叫儿即醒而声出回生矣不开眼小儿初生眼不开者因孕妇饮食不节恣情浓味热毒熏蒸以致热蕴儿脾眼胞属脾其脉络紧束故不能开也用熊胆黄连以滚汤淬洗其目自开瞎眼小儿初生两目红赤肿烂不开以蛐泥捣涂囟门干则再换不过三次即愈一方用生南星生大黄为末醋调涂儿两足心亦愈不拘月内或月外皆可用不乳小儿初生或剪刀股裹紧吃乳不下用独囊大蒜切薄片放在两腮以艾灸之如哭即好不哭无效吐乳砂仁白豆蔻生炙甘草共为末常掺入儿口中即止吐乳咳嗽久不愈石燕子为末以蜜调少许涂唇上日三五次乳小儿有痰火者吃乳数日必有一二日颐肿厌食名曰乳用薄荷朴硝为末搽一二次即愈吐涎四肢冰冷是症牙根必有水泡子如米粒大以软绵裹指浸汤擦之即开口而安腮小儿初生两腮肿硬有核或在一处名曰腮必面黄鼻端起细瘰啼哭不乳用蜒蚰一条银朱钱许同研烂搽肿硬外面勿令擦去即消一法用桑柴灰少许入雄鸡冠血二三滴再加盐卤一匙和匀频擦患处亦消或有用刀割开取出白块及膜随将绵拭口令净者但不善割反有误事慎之重重龈口中上皮肿起如囊盛水名曰重牙床肿起名曰重龈俱以大针刺破出血用蒲黄敷之马牙初生小儿口屋并牙根生白点名曰马牙不能食乳少缓则不能救急用熟针薄筋上挑去白点有血出为妙用血绵拭去血以薄荷煎汤磨金磨涂之勿即与乳食待一时方可与乳再乳之即愈重舌初生小儿开口后看舌下重舌有膜如石子者若啼不出速以指爪或针微刺舌线有血出即活取桑枝调蒲黄涂之若血出多者烧发灰用猪脂涂之重舌肿木伏龙肝末牛蒡汁调涂之重舌欲死以乱发灰调敷舌下不住用之木舌此症因心脾积热而成盖脾之脉络在舌下又舌为心苗遇火上冲令儿舌肿满木硬不能转动故名木舌用朴硝真紫雪盐共为细末以竹沥调敷舌上若不急治必致难救一方用黄蜀葵花黄丹共为末敷之木舌肿强白矾桂心为末安舌下白膜裹舌初生小儿有白膜皮裹舌或遍舌根可用指甲刮破令血出以烧矾末半绿豆许敷之若不刮破其儿必哑噤口初生七日内噤口失治多致不救其症舌上生疮如黍米状吮乳不得啼声渐小因胎热所致也牛黄为末以淡竹沥化一字灌之更以猪乳滴之鹅口满口皆白有似鹅之口中俗谓之雪口是也由在胎中受母饮食热毒之气蕴于心脾二经故生但自内生出可治自外生入不可治用食草白鹅下清粪滤汁入沙糖少许搽之或用雄鹅粪眠倒者烧灰入麝香少许搽之其效如神撮口脐风初生七日内面赤喘急啼声不出即名撮口脐风看齿龈上有小泡如粟米状急以温水蘸青软帛裹指擦破即愈一方用槐树皮如钱大置脐上外以面条蜜围四弦以艾火灸之啼声一出即愈一方用独囊蒜切片安脐上以艾灸之脐肿将荆芥汤洗过用葱叶一片炙热出火气以指甲刮薄贴肿处次日即消脐肿汁出白石脂末熬温扑之日三度勿揭动一方用白矾烧灰敷之脐汁不干车前子炒焦为细末敷之即干神效脐带久不瘥伏龙肝或当归末掺之脐突赤小豆淡豆豉天南星白蔹共为细末用五分以芭蕉叶捣烂绞汁调敷脐四旁日二次如脐小白色即愈一方用原断脐带并艾叶同烧灰以油胭脂调搽即愈脐内溃烂赤石脂研末敷上立愈脐烂不瘥白羯子烧灰敷上即愈或用枯矾龙骨过为末敷上紫游风大黄朴硝青黛研末水调敷患处赤游丹毒月内小儿身上忽见红紫块如云头或平或略高起速者一日之内遍处缠到缓者逐渐蔓延自外缠入心口者死此危症也古方用粪金汁涂如不得金汁急寻粪内蛔虫四五条揩干粪秽将竹片削刀破虫取汁盛碗内先于丹毒上用碗锋裹筋头轻轻刺破将虫汁涂上自愈此方屡试屡效勿嫌臭秽不用亦不可既用以其臭秽而用水洗须待数日后肉色不红全愈方可洗之日啼不止牛黄辰砂飞涂儿舌上立止夜啼初生夜啼由于心虚有热宜用压鬼之法或以井中四旁草暗置儿席下或写父名倒贴床脚里面不令人知或以桃木杖击儿四旁如赶逐状咒曰天苍苍地皇皇小儿夜啼疏客堂多诵几遍则啼自止一方用鸡粪涂儿脐中极佳男雌女雄夜啼内吊先煎葱汤淋洗其腹又用艾绒烘热包熨脐腹十余次其痛渐愈不小便初生不小便者乃胎热流于下也用淡豆豉田螺葱共捣烂以芭蕉汁调贴脐上则小便自通不大便由胎下热毒结于肛门大便遂致闭塞急令妇人以温水嗽口吸咂儿前后心手足心并脐下共七处以皮见红赤为度须臾自通大小便不通初生二三日不大小便用葱汁人乳各半调匀抹儿口中即通脱肛葱汤洗芭蕉叶上卵肿新生小儿其卵甚大日后长成恐变木疝如过盈月外侯端午日午时用脚盆盛热水安于中堂随抱婴儿放于水内一浸再将婴儿在于中门槛上中间一搁其卵上之水印痕于槛将艾圆在槛上湿印处灸三壮其卵遂渐收小如故此法其应如响一方用桃仁研碎以唾涎调敷百日伤寒小儿百日内患壮热用铁铧一斤烧赤水二斗淬三七次煎一半入柳叶七片浴之卷六幼科惊风初生儿惊初生惊风欲死朱砂磨新汲水涂手足心即愈月内胎惊母猪乳同朱砂牛乳少许抹口甚效月内惊似中风朱砂研末水调涂心口两手心两足心五处即愈卒惊似有痛处而不知用燕窠中粪煎汤洗浴急惊痰迷心窍不省人事藜芦根猪牙皂角麝香共为末用少许吹入鼻中取喷嚏以通其气即苏一方于小儿食指上近虎口第一节有青紫筋用针挑断夹挤出血即愈急惊似有通处用雄鸡冠血滴入其口中即愈截惊以芭蕉汁薄荷汁煎匀涂头顶留囟门涂四肢留手足心勿涂甚效老鸦惊大叫一声就死者名老鸦惊用散麻缠住胁下及手心足心以灯火爆之用老鸦蒜晒干车前子为末水调贴手心仍以灯心手足心及肩膊眉心鼻心即苏也天吊惊风目久不下眼见白睛及角弓反张声不出者用大蜈蚣酥炙用竹刀噼开记定左右又以麝香亦分左右各记明研末包定每用左边者吹左鼻右边者吹右鼻各少许不可过多若眼未下再吹些眼下即止乌纱惊风小儿惊风遍身都乌者急推向下将黄泥一碗捣末入久醋一杯炒热包定熨之引下至足刺破为妙惊风定搐螳螂蜥蝎赤足蜈蚣俱中分之随左右研末记定男用左女用右每以一字吹鼻内搐之吹左即左定吹右即右定也惊邪安息香一豆许烧之自除惊窜两眼看地不上者皂角烧灰以童尿浸刮屎柴竹用火烘干为末贴其囟门即苏惊痫燕屎煎汤浴之或用蜂窠大者煮浴亦妙惊痫发热干蓝凝水石为末水调敷头上惊啼白玉寒水石共为末水调涂心下一切诸惊仰向后者灯火其囟门两眉脐之上下眼翻不下者其脐之上下不省人事者其手足心心之上下手拳不开口往上者其顶心两手心撮口出白沫者其口上下手足心探生散小儿急慢惊风诸药不治吹此以探其生死雄黄没药乳香麝香共为末吹少许入鼻内如眼泪鼻涕皆出者可治艾灸法头顶心中百会穴灸五壮最效眉心中灸五七壮须令出喉有声即愈尾尻骨下一指之间灸一壮即出喉有声灸三壮立愈鼻梁两旁哭笑有窝处用笔点记灸两旁三五壮即愈艾柱俱如绿豆大卷六幼科疳积脑疳因儿素受风热又兼乳哺失调以致头皮光急发结如穗鼻痒黄瘦腮囟肿硬用龙脑黄连蜗牛壳虾蟆灰瓜蒂细辛桔梗麝香共为细末入瓷盒内贮之每取少许吹入鼻中日二次耳疳生于耳后肾疳也用地骨皮一味煎汤洗之仍于香油调末搽之耳疳出汁青黛黄柏末干搽鼻疳因疳热攻肺而成用青黛熊胆麝香共为细末干者用猪骨髓调贴湿者干上吹鼻蝉壳散蝉壳青黛蛇蜕皮滑石麝香共为极细末每用绿豆大吹入鼻中日三用之鼻疳蚀烂胆矾烧烟尽研末掺之一方用芝麻捣敷之鼻疳久不愈蛇床子轻粉研末香油调搽口鼻急疳数日欲死以蓝敷敷之令遍日十度夜四度口疳黄柏人中白紫甘蔗皮灰文蛤枯矾青黛冰片共为细末吹之立愈鹅口疳用谷树滋抹之立愈牙疳黄连硼砂胆矾冰片共为细末搽之三仙散枯矾冰片麝香研细末吹患处二次即愈喉痹牙疳盆砂末吹并擦之风虫牙疳脓血有虫黄连轻粉为末掺之走马牙疳牙床腐烂因湿热毒瓦斯蕴积既久一时齐发势莫可遏患此病者九死一生须于初发之时用针挑破其白点出血将薄荷汤磨金墨涂敷勿与乳吃俟睡片时醒来再与乳食乳后仍照前敷之一方用天南星末醋调涂足底心一方用雄黄巴豆霜共研细和丸如绿豆大贴两眉中间一宿将膏药盖之齿疳鸭嘴胆矾匙上红麝香研匀敷龈上立效猴子疳是症从肛门或阴囊边红晕烂起渐至皮肤不结靥或眼稍口旁亦红若不早治必至烂死凡见此症时切忌洗浴只用软绵帛蘸甘草汤揩净用绿豆粉轻粉标朱冰片共为极细末将金汁调鹅毛醮敷上如无金汁雪水亦可或用甘草灯心汤亦可虽蔓延遍身可保立愈珠荟散治小儿五疳积发热牙疳并花后牙疳真芦荟龙脑薄荷叶儿茶珍珠真青黛官硼砂大冰片共为极细末瓷瓶贮好以腊塞口勿令泄气临用吹患处疳后虚热小便处肿用韭菜地中蚯蚓火以碗合地上出火气为末油调涂天柱骨倒小儿疳疾及诸病后天柱骨倒乃体虚所致宜用木鳖子蓖麻子共研匀先包头擦顶上令热以津调药贴之卷六幼科痘疹简便应急凡居穷乡村落值婴儿痘不能迎医者须于微发热时用手蘸真芝麻油摩其背嵴间直至尻骨如此数遍其热自退浴儿免痘除夕黄昏时用大黑鱼一尾小者二三尾煮汤密室烘暖浴儿遍身七窍俱到不可嫌腥以水洗去若不信只留一手足不洗遇出痘时则未洗处偏多也此异人所传方也保婴祛痘凡婴孩无论男女用肥大光洁川楝子一岁至三岁者七个臼内捣烂水一碗新砂锅煎浓倾入盆内避风处将新稀白布一方醮水自头至足遍身洗擦不留余空仍将布拭干避风一刻四五岁者用川楝子九个水五碗六七岁者用川楝子十五个水七碗八九十岁者用川楝子二十个水九碗十一岁至十五岁者用川楝子三十个水十五碗照前煎汤洗非但不出痘兼能免疮疖凡洗须择七个除日洗七次如五月至八月更妙痘初起难透芫荽子浓煎汤喷儿床帐数次闻气即透痘七八日不发垂危取水中浮萍不拘多少用青细包裹绞汁灌儿口内立见其效痘满身无皮脓水流出茶叶要多拣去粗梗入水一煮即取起再拣去梗湿铺于床上用粗纸隔一层令儿卧上则脓水自干秘方也痘皮薄发痒茅山苍术研末卷纸内遍处熏之神灯照川椒艾叶红枣芫荽茵陈乳香白芷稍陈香圆安息香共为末作纸燃熏照白螺散白螺蛳片脑香油调搽患处即愈痘出眼睛内新象牙磨水滴入眼内痘即退一方用儿生母中指上刺血一点滴入眼内痘即移出一方用胭脂鸡清调涂眼四围痘不入目痘顶陷浆滞不起用水杨枝叶无叶用嫩枝流水一釜煎汤温浴如冷添汤良久照见累起有晕丝者浆行也如不满再浴之虚人则洗头面手足屡浴不起者死初出及痒塌者皆不可浴痘疹湿烂不结痂绿豆赤豆好醋浸烂捣汁鹅翎常刷患处或用绿豆干粉敷之亦妙一方用黑豆炒为细末香油调搽痘溃难靥多年墙上烂茅草洗焙为末掺之取其性寒解毒又多受霜雪能燥湿也水痘变疮掺之亦效痘靥浑身破烂脓水淋沥用墙上干绿苔研为极细末敷之痘烂生蛆嫩柳叶铺于席上卧之蛆尽出而愈痘疮已愈复发坑中砖洗净研末香油调涂即退痘出不红活及顶平而色淡或不甚起发者用胡荽煎酒令气熏蒸更以酒敷周身即能明润发长矣但不可敷头面再以酒洒房室又能辟秽恶痘中有黑色者用针刺破以蒲公英根上白汁点之熬膏点之更妙痘落痂后洗浴方当归苦参甘草煎汤温温浴之浴后不可见风如乡僻市远一时无药以豆壳煎浴亦可不拘何豆壳皆可用痘后余毒马齿苋一碗绿豆末赤小豆末石膏猪脂共和匀净锅熬成膏搽之痘后有余疮塞鼻中不能睡起木笔花研为末加麝香少许葱白蘸药入鼻中数次通痘毒用鲜鲜楝树根皮同绿豆捣烂浓敷患处立愈痘疔树根皮为细末以青油调搽痘后牙疳牙落不生者新人初进房做富贵后默令小儿坐新人所坐之处片时此后自然长出一方令新人手指摸落牙处即出痘后翻疤赤石脂寒水石大贝母共为末干掺珠象散珍珠新象牙僵蚕儿茶共为极细末用油胭脂调涂毒水如注渐渐收口拔毒散五倍子白芨白蔹白芷韶粉黄柏乳香末药大黄黄丹雄黄共为细末蜜水调搽凡痘毒生在要处恐致带疾令其母嚼烂生黄豆浓敷之即消灭瘢散小儿痘疮才愈毒瓦斯尚未全散疮痂难落其瘢犹黯或凹或凸当用韶粉轻粉和匀研炼猪脂油调膏涂之疹隐不出观音柳煎汤去渣候半温用芫荽醮擦即出神效无比洗时忌涂头面又忌夜间洗盖疹昼发而夜敛也疹发不出头脸肿胀气喘命在须臾者大葱头连须捣烂放在大铜盆内上用木架架之再用大被单罩盖停留大人抱定小儿睡在上面然后将滚水冲入葱盆内热气蒸熏俟稍温即抱出切不可露一丝之风直待汗干即全愈矣十种隐疹锻石研极细末和醋浆水涂疹上一切风疹水煮芒硝汤拭之风疹百治不效白矾末酒童溺煎如稀煳以绵蘸于上轻轻揩之痧疹咽喉肿痛苦参白僵共研细末吹入疹痧麻不出酒煎胡荽数沸勿令泄气候冷去滓微微从项以下喷身令遍除头面勿喷盖覆令暖即出闷痧分开顶门有红筋红瘰挑破即出痧后鼻中出血不止韭菜煎汤乘热熏鼻即止痧后口疮牙疳人中白寒水石僵蚕飞青黛冰片共为细末先以苦茶拭口随搽此药富贵之家加牛黄二分研入其效更速凡出痧痘服药者引子戒用笋尖荔枝壳樱桃核等物记之慎之风痧子盐蒲包烧灰泡汤洗擦患处三四次愈痘入目鸡蛋壳烧研入片脑少许点之疹生翳朱砂粉霜为末少许倾入耳内一方用黄丹轻粉为末吹少许入耳内左患吹右耳内右患吹左耳内翳自退赤如疮瘙痒甚则杀人羚羊角磨水摩之数百遍为妙烂黄连黄柏五倍子地骨皮甘草共研为末干掺之消化毒凡面目身体生或痒或子起肿不治能害人羚羊角烧灰研细以鸡子清或水和涂极效一方用蚕沙煎汤洗亦妙痘疹禁忌一忌外来生人僧道尼姑不洁妇人孝服人疾病患俱不可令其辄入房内一忌食冷水瓜果梅桃鱼蚬诸鲜物炙爆物酸辣毒物作燥之物一忌食猪羊鸡兔野味异味盐醋五辛等物四十九日之后无忌一忌饼糯粽粘腻坚韧难化诸物俱不可与食一忌不可过饱过暖亦不可受寒受客热一忌卧处切忌幽暗切忌有壁风一忌扫房屋致尘灰飞扑一忌不可动沟渠启溷厕出粪浇粪俱痘疹防触臭气房中淫液气妇女经血气孤臭漏腋气酒醉荤腥气微烂蒸湿气泼粪淋尿气烹煎油腻气一切臊秽气蚊烟毒药气葱蒜韭薤五辛气硫黄火炮火药气误烧油发鸟兽皮毛气炒制一切药味气远行染带一切汗杂气焚烧脑麝诸香气凡此臭气有触犯者立见变异慎之慎之出痘之家必须预防其患多用胡荽捣汁和酒各处喷之门户墙壁帏帐床榻皆令喷过甚能辟臭气保幼者不可不留心也卷六幼科孩疮胎疮满头用水边乌树根晒研入雄黄末少许生油调搽胎癣小儿头生疮手爬处即延生谓之胎癣先以葱盐汤洗净用桑木蛀屑烧存性入轻粉等分油和敷之胎癞疮先用猪胆汁浴净再用宫粉调涂碗内晒干用艾熏至老黄色取下为末绢袋扑之白秃癞疮雄黄百草霜胆矾榆树皮轻粉用锻石窑内烧红流结土渣共为细末猪胆汁调剃头后搽擦并用神方也黄水疮不论小儿头面遍身俱有水流湿处即生用铅粉不拘多少研细并华水浓调煳干大碗内将艾水熏烟覆碗内铅粉熏至绿色为度取下研细疮湿者干搽干者用麻油调搽头上黄水疮及秃痂黄丹无名异宫粉轻粉片松香为末入葱管内用线扎定水煮融化去葱候干共为细末香油调搽神效头取多年油入铜杓内熬滚去渣再入铜绿生矾燕窠泥调匀搽一方用屋内倒挂烟尘猪胆汁调敷一方用皮底旧鞋一只去泥净烧存性研末菜油调敷其脓自出屡试有效头疮昼开出脓夜即复合用鲫鱼长四寸一尾大附子研末填入炙焦研敷捣蒜封之效秃疮大鲫鱼一尾入乱发填满烧研入雄黄末先以齑水洗拭生油调搽热疖釜下土生椒末醋和涂之一方用井底泥敷其四周头上热疖发面一块调稀贴疖上中留一孔神效热丹寒水石白土共为末新水调涂燥疮烧铁淬水中二七遍浴之二三起作浆面疮赤肿痛地榆八两水一斗煎五升温洗之眉疮猪颈骨髓白胶香同入铜器熬稠待冷为末麻油调涂眉癣小儿眉毛眼睫因癣退不生用旋复花天麻苗防风为末洗净以油调涂之眉练癣疮蛇床子杵末和猪脂涂之眉练疥癣松香蛤粉青黛烛油调涂吻疮经年欲腐者葵根烧研敷之蓐疮小儿百日内生疮名日蓐疮用葵根烧末敷之蜘蛛疮蛇丹疮雄黄末调熟猪油多敷疮上以愈为度天泡疮井底泥调滑石末敷之即愈一方用莲蓬壳烧存性研末井底泥调涂神效骨疮小儿骨痛不堪言出血流脓实可怜寻取水蛇皮一个烧灰油抹敷疼边虫疮用旧绢作衣化油涂之与儿穿着次日虫皆出油上取下焚之有声是也别以油衣与穿虫尽为度湿疮地榆煮浓汁日洗三次肥疮琵琶鲫鱼放瓦上焙干为末菜油调敷数次愈甜疮大枣去核填入绿矾烧存性研贴之恶疮皂荚水洗拭干以麻油少许捣烂涂之烂疮成孔小儿头面遍身形似杨梅疮者用糯米甑上气水滴下以瓷器盛取搽之数日可以即愈一二三岁遍身生疮真麻油浸紫菜一钱搽之搽好一处再搽一处起先勿便周身搽之身起白泡小儿背上起白泡累如珠缀一二日即破脓水外流痒甚一处方好一处又起用如意草捣烂敷之以长手巾缚定一夜而安附败草散盖墙烂稻草多经雨露霜雪受天地阴阳之气善解疮毒神效莫测不拘多少取来晒干焙为细末择净筛掺之若浑身疮破脓水不绝粘粘衣裳难以坐卧可用二三升摊于席上令儿坐卧其功效不能尽述盖屋者亦可卷七疡科肿毒一切无名肿毒及诸毒奇方独核肥皂生芋头葱白同捣烂敷之如干即换过一周时未成者即散已成者略出脓即愈肿毒围法大黄木鳖子共为细末真米醋调匀围敷患处留出头肿毒灸法一切肿毒恶疮初起有难辨头者先以湿纸覆其上先于处即是疽头取独囊大蒜去皮切片如两钱浓安疽头上中通一孔用火艾柱放蒜上灸之三壮换一蒜片痛者灸至不痛不痛者灸至极痛痛者灸至痒痒者灸至痛方住若不根据此法则反为大害切记切记毒生头上及肾俞穴并元气太虚之人断不可灸灸时无蒜以生姜切片代之肿毒及指上痈肿独囊大蒜一颗百合数叶腊糟敷上神效面毒初起急寻负胸蜒蚰用酱少许共捣涂纸上留一孔出气痈疽初起干姜泡炒紫色研末醋调敷四围留头自愈发背初起鹿角烧灰醋和涂之日五六易背毒未成者活蟾系放毒上半日必昏愦再易一只必踉跄再易其蟾如旧则毒散矣累试极效勿轻视发背溃烂陈芦叶为末以葱椒汤洗净敷之神效发背欲死并一切肿毒芭蕉根捣烂涂之发背敷药巴山虎草草车前草金银花多年陈米粉为煳调敷之脚发背初起盐卤甘草煎汤洗即消两脚发背红肿针法阳陵泉穴在膝下前侧一寸五分骨罅虚处八邪入穴在足十指缝中一切痈疽疮敛者鳖甲烧灰存性掺之神效对口毒用甘蔗渣白狗屎和匀用竹管将稀绢扎一管头入药管中筛在膏药上贴之即垂危亦愈身上诸毒独囊大蒜加雄黄不拘多少共捣成饼贴之将艾放饼上灸一壮即愈移毒方凡毒发于骨节间不便出毒之处移之或上或下使无伤命生理残障之患用白芨紫花蒂丁五倍子大黄乌鸡骨牙皂共为末以醋调敷毒之上截即移至下半截矣屡试屡验再仍照病患之虚实另服药饵隔皮取脓法凡患毒入深刀难直取并患人畏惧开刀者用驴蹄皮荞麦面草乌共为末和匀加食盐以水煳作薄饼瓦上炙微黄色再研细以米醋调摊白纸上贴患处其脓水从毛孔而出上盖草纸渗湿再换水尽纸燥肿即可消如脓不从毛孔出者另于贴药旁边绽出一洞自会出脓予试数人屡效不虚八宝丹治腐肉已尽新肉未生用乳香没药血竭轻粉儿茶龙骨铅粉冰片共为极细末用笔管绷细纱筛掺上立效收口药煨石膏浓象皮白螺蛳壳龙骨乳香没药琥珀轻粉儿茶共为细末掺上即愈卷七疡科疔疮消疔散皮鱼捣烂涂上疔毒自出一方用雄黄末烂乌梅肉蜒蚰共捣烂涂疔上疔即拔出鼻疔取花盆中青螺捶烂入盐涂上即愈锁口疔用顶大蚯蚓小者用面捣敷如干燥时加蜜涂之后用大黄汁扫上立消茧唇疔猪脑骚焙为末和糯米团子刺患处围上翻唇疔以蛔虫捣烂涂之顷刻疮口流出黄水肿消神清次日全愈如无蛔虫用五谷虫白矾蟾酥以烧酒化洋共捣匀涂疔上少刻疔破流出毒水亦效毛枫山云余见一少年唇口患疔并连七个头如斗心闷神昏诸医复绝有女丐曰此名七星赶月授以此方余因记之每用治唇疔多效唇上疔凤支肉银朱蜒蚰共捣烂作三次敷上立刻见效蔡惠公云凡疔生唇口上即看大腿弯中有紫黑筋起者急用长针刺破血出即愈鱼脐疔疔头深黑破裂黄水四畔出浮浆用蛇壳烧存性细研鸡子清调敷蟹壳疔用石蟹十数只捣烂敷上不日即愈老鼠疔以芝麻擦三次扯去即好烂头疔白梅白菊花根大蜒蚰共捣烂加透明雄黄同敷如干再另易一二次无不愈者蛇头疔用活水蛇透脱皮胃围上立效止痛一日全愈指上疔猪苦胆入雄黄末蜈蚣末套指上扎紧愈一方用挖空白萝卜入雄黄末蒸半熟套指上即愈一切恶疔须疔红丝疔白面疔即用病患耳垢齿垢又刮手足指甲屑和匀如豆大放茶匙内灯火上灸少许作丸将银簪挑出疔头抹入外用绵纸一层浸湿覆上痛立止疔疮敷药硼砂雄黄信共为末拨开疮口敷之不过二次瘥疔疮围药用南瓜蒂烧存性为末菜油调涂露顶愈后腐烂处即以此未掺之卷七疡科瘰瘰初起治法活蝎麻油浸三日取起晒干为末以鹅毛蘸油搽上初起者名疮母每日多搽几次大约三五日即可愈一方用雄黄小麦面地龙粪研末调涂效瘰结核黑铅灰和醋涂之能内消为水瘰不论已破未破蓖麻子仁苦仁沥青共捣千下为膏摊贴患处愈瘰已溃牛皮油底烧灰麻油调敷之瘰溃烂将先溃之处面煳作饼粘贴用小砂壶二把俱盛烧酒煎滚去酒以热壶口覆于面饼上熏一壶冷又易一壶如此数次将毒拔尽则愈熏后用猪胆熬成膏贴疮上瘰漏用蜂房烧和猪脂涂之瘰针法宜针少海穴在内节后大骨外去肘端五分曲池穴在手腕横纹尽处少溪穴要病患两手叉腰四指在外大指在内肘骨傍一分瘰灸法用独蒜片先从后发核上灸起至初发母核而止多灸自效一作破经年脓水不绝用百年茅屋厨壁土为末入轻粉调敷半月即干愈项边子取桃核于刀上烧烟熏之治简易方活鲫鱼生山药白糖捣敷神验无比卷七疡科瘿瘤论瘿瘤瘿瘤不同瘿者连肉而生根大而身亦大瘤者根小而身大也即瘤之中又名不同有骨瘤有脂瘤有肉瘤有脓瘤有血瘤有粉瘤有筋瘤有物瘤筋瘤不可治亦不必治终身十载不过大如桃核脂瘤破去其脂粉则愈亦不必治也肉瘤最易治用黄柏五钱儿茶血竭各三钱水银硼砂各一钱麝香冰片各三分共为细末擦于瘤之根处随擦随落根小者无不落也物瘤则根大最难治不时而动无故而鸣或如虫鸣或如鸟啼必须用刀破其中孔则物自难居必然突围而出后用生肌神药敷之则瘤化为水平复如故矣此乃不敬神鬼触犯岁君而得病不可测非理可谈故吾内经不言附生肌神药麒麟血竭三七根末千年锻石儿茶人参象皮乳香没药广木香末轻粉冰片共为极细末研至无声为度修合时须用端五日不可使一人见并忌鸡犬点瘿桑炭灰枣木灰黄荆灰桐壳灰荞麦灰共以沸汤淋汁五碗许入斑蝥四十个穿山甲五片乳香冰片不拘多少煎作二碗以瓷器盛之临用时入新锻石调膏敷干则清水润之神效赘瘿焦法甘草煎膏笔搽瘤之四围上三次乃用芫花大戟甘遂等分为末醋调别以笔搽其中勿近甘草次日缩小又以甘草搽小晕三次如前仍上此自然焦缩头上生瘤大者如拳小者如栗或软或硬不痛不疼用大南星一枚细研稠粘用米醋六七滴为膏如无生者即用干者为末醋调如膏先将小针刺患处令气透即以膏摊纸上如瘤大小贴之眼皮生瘤樱桃核磨水搽之喉瘤硼砂冰片胆矾共研细末用时以箸头蘸药点之即效血瘤日久自破以发灰掺之外以膏药护好自能敛口收功粉瘤紫荆花梗灰豆梗灰茄梗灰炉灰共和匀用热酒调如泥涂瘤四围中留小顶不涂数次渐软即消愈赤瘤颏下如樱桃突出色赤而光谓之赤瘤用绵羊脑子同朴硝研烂贴患处立效或以蓖麻子同面研和敷之一方用慈菇叶捣敷二三次即退番花瘤用马齿苋烧灰研细猪脂调敷箍瘤膏凡瘤初起者箍之可以消除已成者箍之不致再大用海藻昆布莞花以青炭灰水熬化成膏加入米醋一饭碗再将生南星生半夏五倍子共为细末加风化锻石二两炒红色大黄末二两收为膏箍之百日为度箍过百日初起者如不消尽再箍俟消尽不箍已成者箍过百日自然不大不用再箍矣项后疙疸不论大小及日月久近或赤硬肿痛生山药蓖麻仁研匀摊布上贴之如神卷七疡科疣痣疣瘤初起稻上花蜘蛛置桃枝上待丝垂下取东边者捻为绵系之七日一换自消落也一切疣痣兼风化锻石桑柴灰鲜威灵仙煎浓汁淋二灰取汁熬成稀膏瓷器收贮临点患处不必挑破应手而除面上粉痣益母草婴条石和匀调敷自去磨坚丹取鸡真内黄皮不下水去其渣滓擦数次自消其皮即埋土内以物压之一法但闻老鹰即暗以手拂其疣三下数次自消点痣散糯米锻石巴豆共为细末入瓷瓶同窨三日以竹签挑粟大一些点上自然蚀落一方用茄梗灰淋汁点之去痣捷便法用银少许点之自落卷七疡科汗斑汗斑用青布三尺再用瓦松不拘多少煎浓汁去渣入信石末少许于汤内将青布煮干以布蘸凉水擦之数次除根一方用海鳔三个硫黄焰硝白矾共为末以生姜醋擦患处立效白点汗斑夏枯草煎浓汁日日洗之赤白汗斑白附子硫黄共研末姜汁调稀茄蒂蘸擦癜风汗斑端午日收紫背浮萍晒干每以四两煎水浴并以萍擦之或入汉防己二钱亦可夏月汗斑如疹密陀僧雄黄先以姜片擦热仍以姜片蘸末擦之次日即焦一方用小麦草烧灰入滚水中热洗四五次即愈卷七疡科诸癣恶癣胡椒白砒研为极细末外用杜大黄根捣烂加洁白糖取用药四厘入大黄根拌匀以麻布包将癣用穿山甲括破用药包擦之不过数日愈顽癣练树皮杜大黄根白薇蜗牛轻粉冰片生甘草研为细末先以荔枝壳抓碎其癣皮而后以此药末用麻油调搽之三日即结靥而愈圈癣谷树皮剪如癣样大小以毛背一面用唾贴肉以手不时扑之即愈风癣川椒小麦苦楝根皮水煎三五沸熏洗其效如神吃发癣煨石膏末糖调涂神效一方用白附子升药初起加人言少许擦之颈面花癣以腊梅花叶擦之即瘥一方如老年人头颈燥靥痒痛以熟地汁涂之即愈一方如两脚阴面湿癣以荸脐蘸铁线粉擦之立瘥脸癣绿豆捶碎以纸蒙碗口针刺多孔以碎豆铺纸上用炭一块烧豆豆灼尽纸将焦去豆揭纸碗中有水取搽三五次即愈眼癣生猪油卷粗纸内烧之油滴杯内时时搽之立效牙癣蒲黄青黛研细末擦之效喉癣或红或白作痒而有瘰者用大牛瓦上炙脆晒干灰苋头冰片共研细末和匀吹患处不分虚实暂久俱效乳癣炼白松香川椒共研为末用槐枝煎汤净洗片时将药和猪油调搽之阴癣河鱼皮放小内埋土中久化为水取搽癣上立愈荷叶癣田螺开靥入信待肉化水抹上即愈杨梅癣枯矾硫黄川椒雄黄胆矾轻粉用生板油去皮入药擦破数次其效如神鹅掌癣川乌草乌何首乌花粉赤芍防风荆芥苍术地丁艾叶煎先熏后洗层层起皮痛痒愈一方用豆腐泔水洗手愈牛皮癣以桃树根同胆矾捣烂敷之神效牛皮癣及年久顽癣用牛皮烧灰油调敷立愈牛皮血癣九硫一信三巴豆俱为细末菜油调马癣独囊蒜捣烂加明矾三两入如醋顿滚先以树叶擦破用笔蘸搽蛇皮癣苦参明矾白芨胆矾土槿皮白砒共为末先以鬼扬柳煎水同豆腐泔水煎热洗浴然后以滴醋调匀蒸热敷之须敷四五次愈鱼鳞癣鲤鱼头五倍子俱烧灰杵细青油调鹅翎涂不拘遍数狗癣疹地沥青不拘多少铁器内熬次下鹁鸽粪鸡粪同和加香油少许擦之狗疥癣黄柏白矾川椒樟脑共研为末先用矾汤洗患处然后油调药末敷之数次即愈疥癣黄柏白胶香轻粉为末羊骨髓和敷之卷七疡科诸风大麻风遍身麻木次生白屑皮兼起红斑须眉脱落用桑皮大黄芒硝水煎无风处洗每日一次如有虫加鸽屎同煎如烂用琥珀末搽患处此方神效疠风黑狗嵴硫黄寒水石枯白矾各二两蛇床子朴硝共为末用腊猪油或香油调敷不烂不必用大者遍身涂之紫白癜风遍身色紫暗斑者名紫癜风遍身粉红斑中有白点者名白癜风用秃菜根同白矾五倍子无名异和醋捣碎先以苎麻刮热以药擦之三四次绝根云头白癜用花红擦之永不再发已经试验男子肾囊湿阳痿女人阴痒用蛇床子煎汤洗之立愈肾囊风将鸡蛋煮熟去白留黄炒出油再用老杉木烧灰存性调油涂之紫云风遍身发紫血泡痛痒有虫用蛇床子夏枯草煎汤洗数次疯块即退面游风面生起白皮形似细鱼鳞用羌活麻黄升麻防风白芨白檀香当归身以香油将药浸五日文火炸黄即捞起渣加黄蜡五钱溶化尽用绢滤过搅冷涂抹于上赤白游风形如云片中起粟粒用细辛荆芥白芷川芎黄芩防风甘草地骨皮共捣为粗末水煎汤浴洗患处即愈白屑风生于头面作痒抓起白屑皮脱去又起燥痒异常用香油奶酥油当归紫草将当归紫草入二油内浸二日文火炸焦去渣加黄蜡溶化布滤倾碗内不时用柳枝搅冷成膏每用少许日擦二次效白驳风面及颈项生白点甚至延及遍身不觉痒痛以穿山甲片先刮患处至澡痛取鳗鲡鱼脂日三涂之一方取树孔中水温洗之洗后捣桂心牡蛎等为末用麻油调涂日三夜一俱效疡风颈项胸腋起紫白点点点相连者用羊蹄草根共硫黄蘸醋于锈铁片上研浓汁日涂二三次效鹅掌风先以桐油涂在手上将鸽粪熏之以一炷香为度三日立效一方用瓦花头发捣烂用手上瘥之立愈鹤膝风三阴之气不足风邪乘之两膝作痛久则膝愈大而腿愈细名曰鹤膝风乃败症也用肥皂一斤腊糟芒硝五味子砂糖姜汁研匀日日涂之加火酒更妙另用陈艾菊花作护膝缚久自除患一方豆腐渣蒸热捏作饼贴之一切手足风用香樟木打碎煎汤每日早晚温洗三四次半年必愈卷七疡科诸疮疥疮疥有五种上体多者偏风热盛下体多者偏风湿盛用硫黄明矾花椒装萝卜内煨枯为末入葱白猪油捣烂以夏布包擦湿疥疮油合桃肉生猪脂油硫黄末水银捣如泥鼻闻擦患处干疥疮水银雄黄樟脑川椒轻粉枯白矾大风子肉共研细末同大风子肉碾匀加地沥青一两化开和药作丸如圆眼大先以鼻臭次擦患处锁口疮用木耳焙黄为末香油调搽其疮即红羊须疮小红枣烧灰存性清油调敷年久脓水疮并血风疮用如意草阴干为末微炒鸡子清调神效黄水疮凡毒水流处即生泡疮即为黄水疮手少动即破乃热毒郁于皮毛用雄黄防风水十碗煎沸去渣取之洗之即愈痱疮由暑气伤热而生有雪水洗之随灭急不能得一方最妙用黄瓜切片擦之即愈抓疮伤处出水肿痛用耳垢封之一日水出尽即愈坐板疮萝卜子种杏仁轻粉冰片共研为末以手擦疮口上即愈热毒疮遍身痛而不痒或手足尤甚粘着衣被夜不得睡用菖蒲末多铺席上使患者恣卧其上仍以衣被覆之五六日愈驴眼疮患在脚胫骨如疮样者取田螺俟吐出水涎频敷自效天泡疮用荷花瓣贴之效以上白疮遍身形如疹疥色白而痒或搔起白皮用猪脂苦杏仁等分共捣绢包擦之甚效水窠疮石菖蒲研末擦之脓窠疮白芷白芨硫黄为末和鲜猪油捣丸如弹子大不时擦抹旬日可愈但须服忍冬酒或银花汤以清毒瓦斯为妙头面诸疮脂麻生嚼敷之鬓疮川椒麻油菜油同煎浓搽之一方用雄黄猪胆汁和敷之头秃疮剥皮疮牛皮破鞋白矾雄黄旧毡共烧为细末猪油加面调和连擦三次须晒干擦之椒疮粟疮当归尾石菖蒲赤芍药生川连生杏仁地肤子羌活胆矾共研粗末以红包之如樱桃大甜滚水浸包乘热洗勿见尘土若眼皮里有红丝者乃血热有瘀法以灯草擦疮处令血出即愈小疮生于眼皮毛睫间致面浮肿目赤涩痛用枯矾末鸡子清调敷肿处再用南星末生地黄同捣膏贴于太阳穴自消鼻中疮用马绊绳烧灰掺之疮有于指掌之中形如茱萸两手相对而生久不能愈痒必生虫治以杀虫为主用藜芦苦参猪脂油将二味炸枯滤去渣入松香溶化开离火再加枯矾末雄黄末搅匀候温涂之即痊忌风及鸡鹅鱼腥物勿食漆疮蟹黄神曲共为末蜜调涂患处湿则干搽一方磨铁槽中泥涂之一方嚼川椒涂鼻上不生漆疮火气入疮用黄柏皮为末糁之或薄荷煎涂亦可下部湿疮热痒而痛乍寒乍热大小便涩身面微肿饮食减少用马齿苋捣烂入青黛再研匀敷上一方用开口红椒连根葱白同煮洗之下疳疮用真轻粉珍珠青靛花共研极细如飞灰收贮瓷罐搽患处即愈如腐烂疼痛用甘草水净猪嵴髓调涂一方白蜜调生甘草末涂之阴囊生疮甘草汤温洗用腊茶末敷外肾生疮蚯蚓粪绿豆粉水研涂干后再敷腿上一切寒湿血风等疮鸽子屎不拘多少烧灰存性如干疮研细末加桐油调匀摊隔纸膏贴之有黄水出者加飞丹少许干掺不过数次愈脚上生疮孔如乱蜂窝者用如意草捣烂敷之或用干如草为末鸡子清调涂亦效脚面生疮不收口松香枯矾杉木灰为末用真麻油调敷数次即愈脚胫骨上生疮久烂黑或发孔或臭秽不可近用多年老杉木节烧灰真清油调用箬叶盛隔贴疮上以绢帛扎定不数次愈遍身生疮针法血海穴在膝膑上内白肉际二寸风市穴在膝上外两筋中梁邱穴在膝盖二寸三阴交穴在足大拇指本节后公孙穴在踝骨尖上以四指按骨尖尽处用食指点到是穴曲池穴在手脘横纹尽处三十六种风结疮马齿苋黄蜡水一锅煎成膏敷卒得恶疮不识者用桃皮为末纳疮上白蛇缠腰腰起红泡一圈若不早治被其缠到不救缚腰如腰样用蛇壳一条烧灰存性坑侧板上浮泥刮下同研细用童便调敷数次即愈一方用锅脐灰将臭饭脚水调敷偷粪老鼠取鱼尾贴之干则再易数次即散一方用猫屎井底泥和匀围之立愈艾火带雉鸡毛及鹅毛烧灰敷之一方用白泥炒研细香油调涂疮生蝇蛆懒于洗浴积脓污秽苍蝇丛聚生蛆用寒石细研末掺之或皂矾飞过为末撒之其蛆化水矣疮口生皮高山石上青苔衣取下焙干研末掺上疮口即生皮慈惠小编收口药白螺蛳壳灯草灰旧黑伞纸灰轻粉血竭冰片珍珠共为细末掺之即愈卷七疡科诸疖诸疖孔内凸出弩肉者取乌梅肉捣烂量孔大小摊贴即消神效热疖五月五日午时取独部大蒜切片贴眉心入夏不发一切热疖芙蓉叶菊花叶同煎水频洗或捣烂敷之甚效热疖热疔用白矾为细末热水调涂即愈时行暑疖用桐油麻油同熬滴水成珠再入黄丹收贮摊贴效暑疖肿毒槿树花连叶捣敷甚效软疖用哺退鸡蛋壳烧灰清油调搽效头上软疖虾蟆剥皮贴之收毒即愈一方用大芋头捣烂敷之即愈癞头软疖五倍子研末香油熬至一半布绞去渣搽三四遍即勿以水洗自愈鬓边软疖名发鬓有数年不愈者用猪颈并猫颈上毛烧灰加鼠屎为末以清油调敷软疖频作露蜂房烧存性以巴豆煎清油二三沸去豆用油调敷甚效软疖不愈烂船底里油锻石研末油调敷之小石疖二蚕桑叶滴下滋水点上即愈痈疖恶肉生地黄水一斗煮约及三升去滓煎稠涂纸上贴之日三易痈疖已溃芫花根皮搓作捻插入疮口不合使脓流尽疖毒初起葛蔓烧灰水调敷之即消如已破用益母草捣敷甚妙担肩疽疖黄柏末蜈蚣烘研末和匀猪胆汁调搽愈眼堂成漏眼下空处生疖脓水不干久而成漏诸药不效用柿饼去皮取肉捣烂涂十日可愈疮疖通治不拘顽疮疖毒用生肥皂去核弦及筋捣烂酽醋和敷立愈不愈再敷奇验疮疖久不收口白木槿花过存性为末掺上神效卷七疡科鱼口便毒万灵膏左鱼口右便毒生于两跨合缝之间结肿是也用五倍子不拘多少盛以净瓦器加陈醋熬成膏撒布上贴之如干即换三五次愈鱼口初起未成脓者南五倍子炒黄研末入百草霜等分以腊糟调涂患处一夜即消鱼口疮白枯矾研寒食面煳调敷上即消便毒初起黄明水胶溶化涂之即散一方用葱白炒热布包熨数次再用敷药即消便毒肿大而软者鱼鳔胶用热汤或醋煮软乘热研烂贴之上便毒鲫鱼山药同捣敷之即消便毒痈疽皂角醋熬膏敷之屡验灸法肥皂一个火上炙软剥开去子只用一边加炒盐铺满肥皂中间仰放于毒上极痛处用艾约如黄豆大炷多灸其人口中觉咸勿再灸痛立止卷七疡科痔漏痔疮靠水杨柳下白须同无花果叶二味煎汤时常熏洗可以断根漏疾土瓜根捣敷之干即易痔疮有核白鹅胆取汁入熊胆片脑研匀瓷器密封勿令泄气用时以手指涂之痔疮如瓜肿痛如火柳枝煎浓汤洗之艾灸三五壮即消缩痔方用大团鱼头火为末搽痔上即刻收进屡验独叶丹治虫痔用桃叶二十片杵烂塞粪门即愈椒子散治痛痔川椒为末掺少许于弹净棉花肉上衬患处坐可止痛寸金散端午日取大蜈蚣竹签阴干用时剪一寸存性桐油调涂轻必不发重或对年又发剪一寸涂断根五痔肛肿久不愈变成疮鸡冠花凤眼草水二碗煎汤频洗肛门边肿硬痒痛不可忍以白矾碎研用热童便二盏化开洗痔上一日两三次一方用鱼腥草一握煎汤熏洗仍以草挹痔即愈以上肠风痔漏熊胆入片脑少许研和猪胆汁涂之止痔下血蜓蚰硼砂朱砂冰片雄黄为极细末入龙骨少许趁大便时以细草纸盛药少许托入大效内痔草乌刺皮各一钱枯矾食盐三钱麝香冰片研细先用温汤洗净随用津唾调药末三钱填入肛门片时痔即出外痔木鳖子煎汤熏洗以青葱涎对蜜调敷性凉如水甚效番花痔以木瓜为末取鳝鱼身上涎调贴之用纸护住鼠乳痔以蜘蛛丝缠其上自然消落鸡冠痔黄连末敷之加赤小豆末尤良下部漏痔大露蜂房烧存性研掺之干则以真菜油调痔漏出水蜣螂阴干入冰片少许为细末纸捻蘸末入孔内渐渐生肉捻退出即愈痔漏肿痛无名异炭火红末酸淬七次为细末以温水洗疮绵裹箸头填末入疮口数次愈痔漏疼痛鲤鱼鳞绵裹如枣形纳入坐之痛即止一方用田螺一个入片脑一分于内取水搽之仍先用冬瓜汤洗净痔漏脱肛针法中脘穴在脐上四寸中极穴在脐下四寸会阳穴在长强穴骨下各开一寸五分会阴穴在大便前小便后承山穴在膝湾陷中委中穴在腿肚中痔漏插药雄大蜣螂不拘多少阴干研加冰片少许将绵纸捻作条用白芨水蘸湿晒干待硬再蘸湿染药末于纸条上量孔浅深插入渐渐生肉条自退出用剪刀剪去外一段即满靥痔漏退管白鸽粪置罐内以滚水冲入罐中乘热气病患坐于罐口上熏之管自落数日即收口忍痛久坐更妙油药酥合油熊胆头窠鸡蛋共和匀敷之神效有一赵姓者患痔垂死用此立愈药水片脑熊胆朴硝青果核五钱蜗牛螺肉捣烂入药浸一夜取水并药敷上无不断根卷七疡科疮夹纸膏川椒松香黄腊研忌铁器用连根葱白十四段共捣烂做夹纸膏摊贴效凡疮用夹膏须用旧伞纸以甘草汤煮密刺多孔比他纸效如用寻常油纸须用甘草白芷花椒荆芥汤煎煮晒干摊膏不痛不生拐冷疮鹿角灰乳香为末清油调敷血风疮生脚股上是湿毒成风用黄腊一两溶化入银朱一两搅摊纸上刺孔贴之蛀脚疮干马齿苋研末蜜调敷上一宿虫自出神效疮不敛葱盐汤洗净拭干以马屁勃末敷之愈疮成臼累月未干用上等好砂糖先用盐汤淋洗取绢帛拭干以唾津涂敷上三日愈疮溃疮雄黄陈艾青布卷作大炷点火熏之热水流五七次愈疮并妇人裙边疮水龙骨为末香油调搽神效疮针法气海穴在脐下一寸五分解膝穴在足面湾上绝骨穴以三阴交穴相对数年烂腿将白芦甘石醋七次研极细麻油调敷日换自愈亲试百验腿疮年久不愈用罐口泥研末掺上立愈卷七疡科杨梅疮鹅胆膏杨梅疮发于肛门不便大解用杏仁轻粉胆矾共为极细末鹅胆调点疮上立效杨梅毒疮银朱官香等分为末卷入纸捻点灯置桶中以鼻吸烟一日一次七日愈一方用银朱轻粉黄蜡清油化开和收以油纸摊贴疮痂自脱初熏辰砂末绵纸分作七条香油浸透每次熏二条熏时板凳坐着暑天用单被寒天用夹被盖之不可出气要口含些水恐伤口皮熏完吐出不可吞下其效如神擦法疮初起时用晋矾研为细末患者坐重帏中擦手足心以尽为度七日汗出疮愈洗法川椒黄连黄柏黄芩黄占白芨食盐少许煎汤洗之一方用土菖蒲一味煎汤洗疮即得收口点药儿茶杏仁霜轻粉冰片共研末用鹅胆调点一次过夜即脱靥结毒敷药真轻粉杏仁霜番木鳖儿茶各胆矾片脑共研极细末用鹅胆或猪胆调敷一日一换数日愈烂久不痊癞虾蟆蓖麻子油煎成膏贴之卷八一切伤痛杀伤杀伤内膜未损者急取葱白热锅炒热遍敷伤处冷则再换虽气绝者犹可救活杀伤不透膜者用乌贼鱼骨或龙骨为细末敷疮口上血立止即苏伤处无痛矣杀伤未收口者千年锻石入象皮研末敷之卷八一切伤痛跌打伤跌伤神方生姜打碎火酒釜内同煎搅匀敷之立愈跌破出血乌贼鱼骨末敷之跌破头凡跌破头脑手足血流不止急忙无药切不可用香灰按上每致害痛极难收口可即用吃的烟末一撮捣在患处扎好莫透风莫食发物即止痛最易完口面目扑跌青紫用半夏磨汁涂之立效耳鼻伤落用人发入阳城罐以盐泥固济过为末乘急以所伤耳鼻蘸药安缀故处以软绢缚定效勿令动自生合跌损唇皮用桑白皮作线缝之以生肌散掺之自合皮破筋断取金沸草根捣汁涂筋封口二七日便可相续止痛一次即愈不必再涂一方用白胶香一味为细末敷之筋骨损伤白米粉炒黄入乳香没药末酒调成膏摊贴之从高跌下及坠马伤损取净土和醋蒸热布裹熨之急救方凡人或跌或打胁破肠出急以油抹入煎人参枸杞汁淋之连食羊肾粥十日愈或以冷水喷其面更妙跌打损伤青肿生栀子同白面用水调敷之拔出青毒一方用生豆腐切片贴之数次即愈跌打皮破肉伤用盐藏杨梅和核捣如泥做成饼子以竹筒收之如遇破伤研末敷之如神屡验跌打伤破头面手足大口血流不止老松香为极细末将所伤破口捏凑一处用药末浓敷上将布扎住十日即愈跌扑折骨凤仙花叶捣烂频频涂上即安跌打并夹棍刀伤方半夏大黄冰片共研末敷之即愈跌伤溃烂杭城计姓堕城跌石上划开左腿已烂百余日视其伤口长三寸余深寸余溃烂有脓血用黄连煎水洗去血迹以金疮铁扇散末药敷之三日而愈重物压打凡手足肩背被重物打伤或青肿紫赤血痕疼痛不致内伤用苏木煎汁磨真降香涂之不可落水连涂数日其肿消散屡试屡效一方用虎胆草捣烂搽伤处即愈皮金膏治跌扑损伤刀伤擦伤并钉鞋打伤足跟病久阴疮擦痛用广东皮金纸一张照患处大小剪取将金面贴伤处过宿即愈神效之极军中宜多备之卷八一切伤痛闪折伤闪颈促腰用硼砂研粉以骨簪蘸津沾粉点两目泪出稍松连点三次立时全愈闪腰治法木香麝香共研为细末右痛吹左鼻左痛吹右鼻令病患手上下和之手足闪轳青肿威灵仙紫荆皮二味煎水洗即退青止痛折伤闪肭骨接续断接骨草叶捣烂罨之立效诸闪凡闪腰打伤闪肭并手足损伤不出血但有青紫内伤者先以葱白捣烂炒热将痛处擦遍随用生大黄研末姜汁调敷尽量饮以好酒即三月半年不愈者神效折伤水獭支解入罐内固济待干存性为末以黄米煮粥摊患处掺獭末于粥上布裹之立止疼痛脑破骨折蜜和葱白捣匀浓敷立效骨折肿痛狗骨烧研热醋调涂折伤肿痛栀子白面同捣涂之甚效一方用栝蒌根捣涂重布裹之热除痛即止折伤接骨市上乞儿破鞋底烧灰飞罗面焙黄好醋调成煳敷患处以绢束之杉片夹定须臾痛止骨节有声为效一方用大虾蟆生研如泥噼竹裹缚其骨自痊接骨灵丹白术香根用酒糟捣烂敷之即愈一方用白萝卜切碎捣烂略去粗汁敷患处裹紧过夜即愈跌扑伤损扭闪出骨窍等证蚕沙绿豆粉枯矾共为末醋调敷之绢包缚定换三四次即愈忌产妇近之卷八一切伤痛金刃伤刀伤切不可见水用图书石滑石末掺之或用刀刮青石末掺之或大黄炒黑筛末掺之或韭菜汁拌陈石灰阴干掺之或用坚实细炭并老松香各等分研筛细末以韭菜汁拌阴干再筛研细末掺之如急用不用韭菜汁亦可刀伤流血不止石榴花同锻石半升研为细末敷上便瘥神效一方用嫩紫苏叶桑叶同捣贴之一方用紫藤香瓷瓦锋刮下石碾碾细敷之血即止又无瘢痕刀伤痛久不止用好鸡骨炭掷地铿然有声者同松香明透者研极细再多用老韭菜捣汁拌入阴干复研复拌三四遍为细末收贮于上巳端午七夕等日调制之敷患处痛立止完好如常切不可饮冷水刀噼斧伤用降香一两白蜡三钱和匀敷满患处用绢帕扎缚得紧不可下水经风三周时全愈刀割斧砍枪箭夹剪伤生半夏研细带血敷上立止痛能收口生肌一方用独壳大栗研敷或仓猝嚼敷亦可刀斧伤绿豆粉新铁锅内炒紫色用新汲水调匀敷患处贴以纸将杉木片缚定立效一方同茶叶烧灰或干叶为末皆可敷取效刀箭伤定粉风化锻石枯白矾乳香没药各五分各研末和匀再研干搽之止血住痛重伤血不止口嚼灯心掩之即止金刃致命伤用坚实条炭二三寸烧至红透入铁皿内或石臼中加红糖二三两捣至千杵如酱凡遇致命重伤尚存一息者急将此药敷于患处再用或绸或布包裹七日即愈如金刃透膜及断指折足血流不住等伤先敷此药外取葫芦肉白衣一层粘贴其血即住唯忌食生冷不忌一切发物至伤之大小不拘定炭之二三寸糖之二三两也金伤内烂生蛆皂矾飞过为末干掺其蛆即死金疮伤重被惊者以女人中衣旧者炙裆熨之金疮出血葱白连根叶煨熟捣烂敷之冷即易而愈金疮肠出糯米三升于端午前四十九日以冷水浸之一日两换水轻淘转勿令搅碎至端午日取出阴干绢袋盛挂通风处每用旋取炒黑为末冷水调如膏药随疮大小裹定疮口以布包定勿动直候疮瘥一方用小麦五升水九升煮四升绵沥净汁待极冷令病患卧席上一人含汁其背则肠渐入时勿令病患知之及多人在旁言语如未入抬席四角轻摇则自入既入者须用麻油润线缝紧仍以帛扎束慎勿惊动使疮口复迸胡季堂云线缝当以细线缝皮勿令粗针大线缝伤好肉则肉自内生其线缝处日久自然长脱否则好肉伤坏益增剧矣金疮筋断脉绝血尽人亡天花粉赤芍姜黄白芷共为末先用绳索或绢带扎住血路然后以茶清调敷用软绢缚之其血立止其肿频消若金疮着水番花者薤汁调敷疮口两旁以火微炙之或用稻秆烟熏之疮口水出即愈龙骨散龙骨金疮口小干敷口大凉水调敷血余散黑头发数斤洗净油腻滤干将鲜大竹数段打空一节将发装入筑极紧用木塞口黄泥封固放微火灰内一夜存性打开发成灰矣取贮瓷器遇刀伤敷之即愈其效如神刀斧斩并跌打损破一切水火伤飞过五六次黄丹潮脑末共研细入瓷罐内收贮遇有诸症蜜调二茶匙敷患处顷刻痛止过夜结痂箭镞伤血出不止者用真降香末罨之即血止痛定明日结痂无瘢其效如神军中常带之一方用栗炭烧红透即研为细末乘热罨之亦可止血定痛此系急治便而且易之法箭镞木器伤用艾绵摊成饼子将火硝细末铺上再用大蜣螂捣成末铺火硝上包在伤处一日一夜即出叶天士方卷八一切伤痛汤火伤急救方以好杭粉为细末同妇女所用好头油调涂之如无或柏子油亦可一方用生大黄切片晒研细末不近火以嫩桐油调敷即愈一方用梨子捣碎敷之止痛且不腐烂神效汤火伤痛不可忍以菜油一碗浸一刻即不痛两三日便退皮如不便浸频频涂之凡汤火伤切勿以冷水冷物及井泥尿泥激之其热气遇冷则入之愈深轻者挛缩重则直逼火毒攻心速之死矣汤火伤烂见骨者百草霜轻粉共为末麻油调搽效汤火伤灼用景德镇瓷器打碎埋灶内炭火铺上一夜取出去火毒为末入黄丹少许敷之立愈一方用蓖麻仁蛤粉研膏汤伤以油调火灼以水调涂之汤火灼伤粟米焦投水澄取汁煎稠如糖频敷之能止痛灭瘢痕或半生半炒研末酒调敷之一方用瓶盛麻油以箸就树夹取黄葵花收入瓶内勿犯人手密封收之遇有伤者以油涂之甚妙汤火伤疮赤疼痛毒腐成脓用麻油当归煎焦去滓入黄蜡一两搅化放冷摊帛粘贴能止疼痛拔热毒敛疮口神效一方用稻草灰冷水淘七遍带石摊上干即易若疮湿者焙干油敷二三次可愈汤泼火烧用水中大蚌置瓷盆内将其口向上放无人处俟其口开时预将冰片麝香同研细末以匙挑二三分倾入蚌口内其口即闭而蚌内之肉即化为水然后再入冰麝少许用鸡翎粘埽伤处先从四面边沿层层埽入痛楚自减如无大蚌小者亦可此急救最验之第一方也及其火气即退将用下蚌壳烧存性碾细末入冰麝少许从边围埽如无蚌处用冰片从四面磨起渐及于中亦可渐瘥汤泡煮熟鸡蛋黄炒出油一盅调生大黄之汤泡火烧大麦净砂锅内炒至漆黑为度取出以纸铺地上出火气研细末烂者干未破者以香油桐油调止痛立愈一方用人粪瓦上焙枯黑研末香油调涂亦效汤烫火烧螺蛳壳多年干白者火为末如疮破干掺如不破清油调敷一方用多年庙上兽头为末香油调敷被回禄火伤者用大黄末桐油调敷或曰以地榆滑石研末敷之不独止痛亦不溃烂且愈后无疤痕一方用锻石一小块用井水调化仍将水逼去加和麻油调敷伤处亦妙烟火伤寒水石大黄黄柏为末蜜调敷之最忌冷水犯之烂见筋骨慎之热油烧痛以白蜜涂之卷八一切伤痛火药伤火药烂痛用蚌壳捣烂茶叶同搽即愈炮竹火冲眼瞎令人解热小便浇之即痛定徐用自己小便常洗自明卷八一切伤痛刑伤预备夹棍方用肥皂子水浸透去外黑皮用里白肉并仁捣如泥如明日用事今晚用此敷之上至脚一节下至脚底板心并指甲内处处敷匀不可有一毫空隙处以油纸包外用裹脚缠足其药与皮肉一样颜色不变用事时一些不碍毫无干涉出来时以黄豆浆温温洗之其豆浆须预先一日将豆泡烂磨浆候着用神哉神哉初夹急救方将猪油四两胡椒捣烂敷上扎好不用洗不可解动一夜即愈夹棍伤一出衙门即用热童便一盆将足浸之如便冷烧红砖二块碎之即热直浸至童便面上浮起白油其伤尽出矣不不再用肥皂捣如泥入鸡子清和匀敷伤处以草纸包裹脚缚紧一夜不可动即效夹伤敷药骨未碎者土牛膝敷骨碎者土鳖虫同活蟹捣敷拶伤手指皂矾水四五碗砂锅内熬滚将手熏洗浸渍良久即活血止痛不致溃烂其洗手水过夜即臭恶不可闻一方指上拶过有凹痕用银朱和酒磨浓根据痕圈之自复夹打伤痛不可忍者活鲫鱼一个陈酒糟铜末胡桃肉共捣敷患处杖伤桑子二三斗入坛子内麻布扎口放在避阴处将他臭过到下霜后取滤榨去渣用小罐收贮清汁遇伤搽上立止痛二次全愈杖破玉簪花手排熟贴患处或用嫩荷叶贴亦可杖破肿痛凤仙花叶捣如泥涂肿破处干则又上一夜血散即愈冬月收取干者研末水和涂之杖疮肿痛大黄滑石赤石脂为末茶汤洗净贴杖疮疼痛绿豆粉炒研以鸡蛋白和涂之妙杖疮青肿以湿绵纸铺肿处用烧过酒糟捣烧浓铺纸上良久痛处如蚁行热气上升即散一方用豆腐切片贴之频易一法以烧酒煮贴之色红即易不红乃已杖疮久烂深潭不能收口血竭白占朱砂轻粉共研末掺上一日夜其肉四围生起两日即平起死回生丹凡夹拶杖伤死血郁结疼痛坏烂命在顷刻者用麝香冰片乳香没药樟脑轻粉血竭共研极细后将黄蜡猪板油同化调药成膏贴患处昼夜流出恶水实时苏苏卷八一切伤痛破伤风破伤风用病患耳中膜并爪甲上刮末唾调敷上破伤风肿新杀猪肉乘热割片贴患处连换三片其肿立消破伤风浮肿蝉脱为末葱涎调敷破处实时去恶水立效破伤血出何首乌末敷之即止神效破伤风病用白面烧盐新汲水调涂之一方用杏仁杵膏浓涂上燃烛遥炙之神妙散盐藏杨梅和核捣如泥做成锭子以竹筒收之凡遇破伤研末敷之其效如神卷八一切伤痛人咬伤人咬伤用热尿洗去牙黄瘀血以蝉酥丸涂孔中或嚼生栗子敷之或嚼生白果搽之如痛用麻油纸捻火焰熏之用干屎装荔枝壳内加艾围灸之以不痛为度人咬伤疮龟板骨鳖肚骨烧研油涂之人咬舌断速用狗舌一条切正如人舌大小将病患坐在椅上仰面头放在椅背上以自己手拿住喉咙则舌自伸出急将狗舌蘸药末接在人舌上一交接永不落矣名接舌神丹附药末方人参龙齿生地象皮冰片地虱土狗三个先将人参各项俱研末后用地虱土狗捣烂入前药末内捣之佩身上三日干为末盛在瓶内遇有此等病治之神效人咬指伤痛不可忍久则烂脱手指并手掌急用人尿入瓶将指浸之一夕愈如烂克蛇乌龟壳灰敷一方用鳖甲烧灰敷之口咬指头害欲断者栎漆树叶生捣去筋加津唾润捣搽上仍用软绢包护不可见风附指爪抓伤以橄榄核磨水搽之过宿则无痕迹附踢伤冬青叶同醋煮数沸略滴麻油少许在内取叶换贴自好卷八一切伤痛兽咬伤虎咬伤急用猪肉贴之随贴随化随化随易速用地榆为细末加入三七根末苦参末随湿随掺止血定痛即愈虎咬爪伤以蚕豆叶捣敷如无叶时以枯蚕豆水浸软连皮捣敷亦应猢狲抓伤以金毛狗嵴焙研末掺之或麻油调搽亦愈马咬伤鸡冠血涂之牝马用雌鸡牡马用雄鸡一方用妇人月经布或人中白烧灰为末和猪脂调敷或用鞭梢烧灰涂之马咬及踏伤以寒水石敷伤处旬日即愈马咬踏疮肿痛作热雄鼠屎故马鞘和烧研末猪脂调敷之马气入疮或马汗马毛入疮皆致肿痛烦热入腹则杀人以生乌头末敷疮口良久有黄水出即愈狐尿刺人肿痛欲死麻鞋网绳如枣大妇人内衣有血者手大一片钩头棘针二七枚并烧研以猪脂调敷当有虫出猪咬肿痛龟板烧研香油调搽之猪啮成疮松脂炼作饼贴之犬咬旧屋瓦上刮下青苔屑按之即止犬咬痛绝昏闷浸椒水调莽草末敷之家犬咬伤先须忍痛以河水捏净血之用生虎骨刮末擦咬处即愈或刮肉店墩板上油腻拌砂糖敷效常犬咬伤蓖麻子去壳以井花水研膏先以盐水洗伤痛处贴之犬咬伤地黄捣汁饭饼涂之百度愈一方用床脚下土和水敷之灸七壮癫犬咬伤用槐树白皮一块安伤处再以白面作圈围之内以人粪填满盖槐皮一块用大艾灸十四五壮候热透身上出汗即愈疯犬咬伤此乃九死一生之症宜于无风处用热小便挤去恶血再以荔枝壳或胡桃壳填满人粪灸七八十壮或一二百壮以其人臭汗出大困为度一方用瓦松雄黄研贴即不发犬伤救急方一切恶犬咬伤如仓卒无药即以百草霜麻油调敷或用葱捣烂贴之牛粪敷之或蚯蚓粪敷之或口嚼杏仁烂敷之皆能救急如少延缓恐毒瓦斯入经为害不浅附避犬法凡行路遇恶犬即以左手大拇指掏寅上吹气一口轮至戌上掏之犬即退伏猫咬伤薄荷汁涂之有效猫咬成疮雄鼠屎烧灰油和敷之曾经效验鼠咬伤取猫涎敷之或猫屎揉之即愈一方用斑蝥烧灰麝香少许津唾调敷鼠咬伤痛猫头烧灰油调敷之瘥为度壁虎咬伤以清水淋壁上注伤处自愈卷八一切伤痛虫咬伤虫伤兽啮端午日取白矾一块自早日晒至晚收用凡遇虫兽咬者将此矾末敷之效诸虫毒伤用灯草蘸油点灯以灯烟熏之极效一切毒虫伤将近鼻三五寸牛鼻绳和冷水捣汁敷之立解一方用五灵脂末涂之立愈百虫咬伤以灯火熏之出水妙诸色恶虫咬伤姜汁先洗用明矾雄黄贴之立效一方用香油浸紫苏涂之诸蛇咬伤用刀一把烧红置白矾于上汁出热滴之立瘥贞元十三年有两僧流南方到郑州俱被蛇咬令用此法便瘥更无他苦一方用自己新鲜大粪擦伤处即愈永不烂屡验恶蛇咬伤地松捣敷之一方用开口椒及叶捣封之良毒蛇咬伤用针刺伤处出血以泥蛤捣烂敷咬处即好蛇伤烂入骨者白芷末加胆矾麝香少许日日掺之立愈蛇伤目黑口禁毒入腹中熟鸡子数枚合着伤处频易以除其毒蛇伤手肿新剥羊肚一个带臭割一口将手入浸实时痛止肿消赤白蛇缠用粪杓上竹箍烧灰研细用香油或麻油调搽患处即愈赤练蛇咬先用活鸡刀割一块贴咬处换贴二三块自愈蛇咬久溃小茴香捣末敷之蛇虺咬伤生蚕蛾研敷之虺蝮咬伤其毒内攻即死立将伤处用绳绢扎定勿使毒入心腹令人口含米醋或烧酒吮伤处以吸拔其毒随吮随吐随换酒醋再吮俟红淡肿消为度吮者不可误咽中毒附治蛇法蛇畏雄黄凡居山野阴湿之处每用雄黄丸如桐子大烧烟以熏衣袍被褥之类则毒不敢侵而蛇皆远避矣蜈蚣咬伤盐汤洗伤处痛止用刘寄奴擦之或吴茱萸捣烂敷之或白鲞皮贴之或雄黄粪擂水涂之蝎螫伤蝎有雌雄两种雄者螫人痛在一处以井底泥敷患处干则再易雌者螫人痛牵遍体以瓦沟下泥随痛处搭之若无雨以新汲水从屋上淋下取泥八脚虫伤其虫隐壁间以尿射人遍身生疮状如汤火伤用乌鸡翎烧灰鸡子清调敷壁钱伤用白矾涂之蛛伤其虫咬人至死惟用桑柴灰入滚水搅过澄清调生白矾涂咬处旋干旋涂即愈蜂伤牛屎蟹壳人参甘草芋头叶并大蜗牛捣烂俱可涂之蜂虿伤蟹壳烧存性研末蜜调涂之铁胡蜂螫伤取芋艿莽擦患处其肿即止无莽用子亦可毒蜂刺伤薄荷叶按贴之或蚯蚓粪涂之毒蜂螫伤将死者将阳物垢手掏擦患处一方取蜂房为末猪脂和敷或煎水洗毛伤马齿苋捣熟封之甚效一方用甘草汤洗即愈或即将毛肚肠搽于患处其痛亦缓蜘蛛伤用葱一枝去尖头将蚯蚓入葱管中紧掏两头令勿泄气头摇动即化为水以点咬处甚效一切蛇蝎毒虫螫伤雄黄麝香蟾酥草乌胡椒为锭熔蜡成之水磨涂用蛇蝎蜈蚣蜘蛛咬伤灸法凡蛇蝎蜈蚣蜘蛛咬伤痛急势危者急用艾火于伤处灸之拔散毒瓦斯即安或用独蒜片隔蒜灸之二三壮换一片毒甚者灸五六十壮蚕咬成疮者蜜调麝香敷之桑虫咬丁香末蜜调涂之蛘辣以蚯蚓泥干擦之或细嚼甘草敷之俱妙蚯蚓咬或于地上坐卧不觉咬肾阴肿盐汤温洗数次甚效毒蚁螫人用梳垢封之立愈附蚊虫鸽屎水龙骨风茄花研末和匀烧烟熏之绝种附壁虱羊骨头秦椒共入火盆内同锯木屑烧之门牖闭紧勿令出烟其虫自死附衣虱百部秦艽为末烧烟熏之并煮汤洗衣卷八一切伤痛诸刺入肉伤刺入肉中百理不瘥松脂流出如乳头香者敷上以帛裹三五日当有根出不痒不痛不觉自安针刺入肉蝼蛄虫一个捣烂敷刺处即出针刺折在肉内刮人指甲末用酸枣捣烂涂之次日定出拔箭头并竹木刺肉陕州出的花蕊石择其形似硫黄有白班头者研末擦之自出竹木刺入肉鲜蟹黄雀粪共捣烂敷之立出或以牛膝草嚼烂敷之亦妙竹木签刺入肉羊粪为末水调敷刺上候痛搔之刺自出竹刺入肉端午日取晚蚕蛾生投竹筒中令自干死为末取少许津和涂之拔竹刺蓖麻子研敷刺处即出木刺入肉干羊屎烧灰猪脂和涂不觉自出苇刺入肉生嚼栗子敷之蛇骨刺肉烧死鼠为末敷之卷八一切伤痛毒物入内伤铁物入肉用栗子三十个每人嚼一个不时敷上敷完三十个之后即出曾经试验铁沙入肉用南瓜心贴口上即出若铅弹入肉会走即用水银从疮口灌入使其不走然后设法取出铁箭入肉象牙刮末水和敷之即出也箭镞入肉不可拔者螳螂巴豆同研敷伤处微痒且忍极痒乃撼拔之以黄连贯众汤化锻石敷之一方用天水牛小瓶盛之入砂一钱同水数滴在内待自然化水取滴伤处即出也瓷锋嵌脚三角白果去壳衣心以菜油浸透捣饼贴之再易而愈如多年烂者四五次即瘥蛇入七孔割母猪尾血滴入即出蛇入人口因热取凉卧地上有蛇入口不得出者用快刀破蛇尾纳生椒二三粒裹定须臾即自退出也百虫入耳人乳滴之即出一方用生油调铜绿滴之即出一方用雄黄烧捻熏之自出飞虫入耳生半夏末麻油调涂耳门外即出蝇入人耳皂荚蠹虫研烂同鲜鱼血点之蜈蚣入耳油煎鸡肉热盛器内以物盖之盖上留一小孔令患者以耳对盖孔鸡气熏入蜈蚣尽攒鸡肉上即愈采珍集采珍集夏月置茉莉床头能引蜈蚣蜒蚰入耳羊乳滴入耳内即化为水蚂蚁入耳精猪肉一块炙香放耳边即出蛆虫入耳杏仁捣烂取油滴入非出即死一方用绿矾掺入即化为水壁虱入耳稻秆灰煎汁灌入耳内即死垂水而出蚤虱入耳菖蒲末炒热袋盛枕之即愈黄豆入耳用鹅翎管截长二寸许去其中膜留少许于一头以有膜之头入耳中口吸气即出物入耳中不可出以麻绳剪一头散溶牛胶在上探入耳中使其物粘之徐徐引出效麦芒入目以青布覆目中持蛴螬从布上摩之芒着布上出也尘灰入目刀砍桑树出脂水取以点眼立愈沙尘入目取活蜣螂一枚持其斧于眼上影之即出天丝入目石菖蒲捶碎左目塞右鼻右目塞左鼻百发百中或用木梳垢为小丸放眼角边即出飞丝入目用新笔于眼内运搅即收在笔上兔毛入目白矾拳大一块水洗去尘以舌舔矾良久其毛从舌根上出烟滋入目好吃烟者误犯如将别汤洗之愈洗愈痛必至瞎而后已须用乱头发或综缨缓缓揉之即愈杂物入目猪脂煮取水面如油者仰卧去枕点鼻中不过数度与物俱出眼为物伤胆鲤鱼胆鸡胆和匀日日点之染鹤毒痛仙鹤或傍树枝或卧丛草将头搔痒遗有顶毒粘在树草间人以手摸脚踏登时赤肿疼痛异常急以青松毛和糯米饭同捣敷之立瘥卷八一切伤痛冻裂伤冻疮记所冻之处来年樱桃上市擦之当年不发一方用橄榄核烧研油调涂之冻耳用姜汁煎涂冻脚根用茄根煎汤洗一切冻疮年久不愈者于六月初六日十六二十六用独囊蒜杵烂日中晒热涂于冻发之处即于日中晒干忌患处着水冻疮发裂用甘草煎汤洗之次以黄连黄柏黄芩末入轻粉麻油调敷冻疮皲裂桐油一碗发一握熬化瓶收每以温水洗令软敷之即安冻疮裂痛乳汁调黄柏末涂之黎居士手足冻裂五倍子为末同牛骨髓填裂缝内即安如无牛骨髓牛鼻绳末亦可一方用附子去皮为末以水面调涂之良手裂松毛扁柏叶臭梧桐叶冬青叶棉花核共捣烂作团烧烟熏之自愈手足开裂经春夏不愈者沥青黄蜡共熬热搅匀瓦罐盛贮先以热汤洗令皮软拭干将药于慢火炙溶敷之一方用生姜汁红糟盐同腊月猪膏研烂热擦入皲内一时虽痛少顷便软皲合再用即安脚冻开裂用败荷叶梗烧存性合头垢煎桐油热和调膏抹成一块临用切作小条在裂中效冻脚裂坼蒸熟藕捣烂涂之脚坼破裂凡冬月患此行步疼痛用汤洗净拭干将黄蜡溶化入松香末三分以少许安刀头上溶化滴入坼中即效一方用蛇壳乱头发鲜猪板油用清水二十饭碗锅放露天同此三味入铜锅煮去气以棍频搅熬至壳发无形为度后入黄蜡溶化和匀倾入极浓瓷钵待其自凝患裂者先以温汤洗净临卧用抿子脚挑抿裂内立时定痛冬至日合者更效附尸脚圻裂烊胶着布上烘贴之卷九外治补遗澡浴除病正月二月三月四月五月六月七月八月九月十月十一月十二月概用枸杞叶煎汤洗澡令人光泽百病不生卷九外治补遗治脑风热毒治脑风热毒目中翳障镇心明目用生油二斤旧铁铧寒水石曾青打碎硝石马牙硝绵裹油中浸七日每以一钱摩顶上滴鼻少许甚效卷九外治补遗小儿客忤夜啼取本家厨下烧残火柴头一个削平焦灼处向上朱书云拨火杖拨火杖天上五雷公差来作神将捉住夜啼鬼打杀不要放急急如律令书毕勿令人知置儿床前脚下男左女右卷九外治补遗脱阳虚证四肢厥冷不省人事或小腹紧痛冷汗气促炒盐熨脐下气海取暖卷九外治补遗阴毒腹痛厥逆唇青肾缩六脉欲绝用葱一束去两头留白茎二寸许烘热堆脐上以熨斗火熨之葱坏再易良久热气透入手足微温有汗即瘥熨后手足不温不治卷九外治补遗妒精下疳茎烂一二寸者皆可取效大诃子烧灰入麝香少许先以米泔水洗后搽之或以荆芥黄柏甘草马鞭草葱白煎汤洗亦可卷九外治补遗暴伤寒冷喘嗽失音取芫花连根一把切暴干令病患自以荐裹春使灰飞扬入七孔内少顷泪出口鼻皆辣待芫根尽乃止病即愈卷九外治补遗结胸寒症结胸或觉吃饭气塞心口饱满用好烧酒顿热取布二块湛酒自胸下抹布令换热数次滞下下大便即通利松快极验卷九外治补遗一切齿痛荜茇细辛樟脑三味为末指湛擦牙顿觉满口清凉而下流涎温茶嗽口勿使余涎下咽三四遍愈卷九外治补遗肠痔有虫皮烧末生油和涂卷九外治补遗下部痔掘地作挖小坑烧赤用酒泼沃纳吴茱萸坑内患者坐上不过三度愈卷九外治补遗椒囊法红川椒以绛纱囊贮椒约两许悬佩近里衣处一切邪气不敢侵犯卷九外治补遗清心散薄荷青黛硼砂牛黄冰片共为细末先以密水洗舌再以姜水擦舌后将药末水调稀搽舌本上卷九外治补遗玉肌散绿豆粉白芷滑石白附子共为末每日数匙早晚洗患处卷九外治补遗玉容丸甘松山奈细辛白芷白芨白蔹防风荆芥僵蚕山栀本天麻羌活独活陀僧枯矾檀香川椒菊花红枣肉共为细末用肥皂去核约一斤许并药末捶丸秋冬加生蜜五钱早晚洗之卷九外治补遗五汁膏姜葱韭白萝卜菜子共煎为膏滴水成珠外加麻油东丹锻石收之汁多加多汁少加少做膏药贴愈卷九外治补遗摩腰膏兼腰痛清水不臭者虚寒者宜之附子川乌南星川椒雄黄樟脑丁香干姜麝香共为末蜜丸如弹子大用生姜自然汁化开作糜蘸手掌上烘热摩腰痛处以暖帛扎之少顷热如火每日饭后用一丸卷九外治补遗摩风膏蓖麻子川乌头乳香以猪油调膏烘热涂患处手心摩之觉热如火效卷九外治补遗雷火针苍耳子肉乳香没药羌活川乌穿山甲丁香麝香茯苓猪苓黑附子泽泻大茴香白芷独活广木香肉桂共研细末和匀先将蕲艾揉绵用纸二层铺上捍薄以药末掺艾上要极密外用乌金纸卷紧粘固两头线扎紧用时以手捺患处墨点记明将针火上烧着用红布二三层铺于痛处针之卷九外治补遗白秃头疮百年屋下燕窠泥窠研末剃头后麻油调搽卷九外治补遗头风塞鼻方荜茇细辛为末以猪胆汁拌纸条蘸末塞鼻内一方用生莱菔汁仰卧注鼻中左注右右注左卷九外治补遗洗眼方桑树皮入炉烧灰用水一钟煎至八分凉冷澄清后用洗眼一年后瞽目可明但须按日期煎洗正月二月三月四月五月六月七月八月九月十月十一月十二月闰月遇洗眼日期须斋戒虔念南无救苦救难观世音菩萨百遍无不效验卷九外治补遗飞血赤目热痛干蓝叶切二升车前草半两淡竹叶切三握水四升煎二升去滓温温洗之冷即换暖以瘥为度卷九外治补遗睫毛倒入川石斛川芎为末口内含水随左右鼻内日二次卷九外治补遗明目枕苦荞麦皮黑豆皮绿豆皮决明子野菊花同盛作枕至老明目卷九外治补遗开瞽复明鸡苦胆入蜜半匙以线扎口入猪胆内悬檐下通风不见日处二十一日去猪胆留鸡胆先用人乳点患处使润少刻用骨簪蘸鸡胆点上遍身透凉流泪出汗二次即明禁茶百日以霜降后桑叶煎汤代茶卷九外治补遗开瞽眼药龙砂凤翎珍珠血珀冰片虎液赤金共研无声瓷瓶收贮用点多年瞽目一切浓翳等症其效如神卷九外治补遗赤肿胡黄连浸人乳点之小儿涂足心卷九外治补遗偷针背上膏肓穴上有红点用针挑破即愈卷九外治补遗昏花用童便煎菊花洗数次即好卷九外治补遗止眼泪鲫鱼胆人乳和匀饭上蒸三次点眼角神效卷九外治补遗暴聋用鸡心槟榔将脐内剜一窝如钱眼大实以麝香平置患耳门内上以艾炷灸之不过二三次即效卷九外治补遗身面疣目七月七日以大豆着疣上三过使患者种豆于南向屋东头第二熘中候豆生叶以热汤沃即愈卷九外治补遗身面白丹白瓷瓦末和猪脂涂之卷九外治补遗身面印文刺破以醋调赤土敷之干再易以黑灭为度卷九外治补遗身面疳疮出黄汁者葵根烧灰和猪脂搽之卷九外治补遗粉滓面云母粉杏仁为末黄牛乳拌略蒸夜涂旦洗卷九外治补遗自刭气管未伤者杉木皮烧灰柿饼嚼烂同灰捣成一处先缝好皮将药敷上用男人臭裹脚布紧缚扎勿令伤动即瘥屡验卷九外治补遗黥刺雕青以白马汗涂上再以汗调水蛭涂之卷九外治补遗身臂雕青明矾砂龙骨人蛆共研末用香油一盏煎热入药再加黄丹熬膏入麝香少许用油纸摊贴黑迹自然隐入肉内不见食淡粥一月卷九外治补遗厥逆吴茱萸为末以面用水调成浓煳一般取布如钟口大摊成膏膏滋浓半分贴涌泉穴内即手足不逆卷九外治补遗痰症酸梅草不拘多少阴干为末临用醋调和蘸笔涂舌根痰涎流出又涂又流三四次愈卷九外治补遗腰嵴胀痛芥菜子末酒调贴之立效卷九外治补遗腹中暴症腹有物如石刺痛啼唿不治至百日率死多取商陆根捣汁蒸之亦可以布借腹上后置药勿覆卧冷即易昼夜勿停卷九外治补遗肿满用水蓼花皮硝牙皂大黄栀子生姜葱蒜莱菔子捣烂作一大膏药贴脐腹外用绵絮裹一方以田螺大蒜车前草和研为膏作大饼覆脐上使水从小便出卷九外治补遗疠风病浴方桑枝槐枝桃枝苍耳苗鲜地骨皮野蔷薇根紫背萍七味不拘多少煎汤浸浴竟日须择明亮无风处七日一浴卷九外治补遗擦药治风症肿热如云头如癣或成块或疹不穿烂者用真油二两大枫子桃仁杏仁水银已上四味候油冷未凝调和轻粉樟脑牛黄冰片麝香半分已上五味研细候油凝捣和合好埋土中一日夜出火气用指蘸擦患处一日擦二次十日见效卷九外治补遗敷药治风症遍身穿烂用油六两芝麻三合大枫子肉六两桃仁杏仁各五钱水银三钱已上五味候油未凝调和乳香没药各一钱樟脑面牛黄冰片麝香已上七味研细候油凝捣和合好埋土中一日夜出火气敷患处即愈卷九外治补遗鸡脚风左右膝骨盖下两边各有小窝共四穴谓之鬼眼各将蕲艾灸三壮即愈愚谓以驱寒湿雷火针针四穴亦效卷九外治补遗紫白癜风蜜陀僧白附子硫黄共为末陈醋调搽数次效卷九外治补遗流注风初起草乌金银花不拘多少共入罐煎水乘热熏之即愈罐口做布圈以便按疮卷九外治补遗流注不收口水胶不拘多少用水入碗熔化加百草霜为末调匀摊布上贴之即愈卷九外治补遗风瘙瘾疹心下迷闷巴豆五十粒水七钟煮二钟以帛染拭之随手愈卷九外治补遗涎潮急救方凡男妇卒然昏倒涎潮于心不省人事即扶室中坐正用好醋斤许入炭火中熏之令气入口鼻涎自归经人渐苏切不可用姜汤一滴水入口水如一入逆痰涎永系于心成痼疾矣卷九外治补遗预防中风灸风池百会曲池合谷肩风市足三里绝骨环跳等穴大妙卷九外治补遗忽然中风不知人事者宜以十宣穴出血即醒卷九外治补遗中风中风筋骨不随冷痹骨节疼手足拘急风掣痛扁枯死肌多收鼠壤土曝干蒸热袋盛更互熨之卷九外治补遗一切中风中痰中寒中恶将两手中指对合以绳缚定用艾圆灸两指三五灸即愈凡灸取寸法量男左女右手中指中一节横纹处为一寸卷九外治补遗鼻血不止用蒜去皮研泥作饼如铜钱大左鼻出贴左足心右鼻出贴右足心左右俱出贴两足心立瘥仓猝未便以热汤浸两足亦验卷九外治补遗鼻衄不止如涌泉者用草纸折十余层井花水湿透分开发贴顶心以热熨斗熨之微热不妨久之即止卷九外治补遗河白栀子黄同鸡子白飞面捣成饼贴脐上卷九外治补遗黄胆雄鲫鱼一个胡椒同椿烂另加麝香不可同舂恐尽贴臼上一并填满蛤蜊壳内合病患脐上用绢缚紧一日夜即愈卷九外治补遗黄肿病有病黄肿不可误为黄胆黄胆遍身如金眼目皆黄面无肿状黄肿则其色带白而眼目如故虽同出脾胃而病形不同医当审而治之黄胆之起由于湿热蒸染而黄肿之症则湿热未甚而多虫与食积之为害也或硬食过多脾家失运化之权浊气上腾面部黄而且浮手足皆无血色有虫者必吐黄水毛发直指皮肤不泽好食生米茶叶之类如肿及四肢难治肿及腹者不治饮食减甚不治以无胃气故也卷九外治补遗虚劳非传尸传尸痨沉沉默默若无可然积月累月渐就羸惫卒至不治延及眷口几于阖门又传他姓惨毒之祸闻者骇心辨验之法焚乳香熏病者之手令仰掌以帛覆之熏良久手背生毛长寸许白而黄者可治红者难救青黑者死如熏良久而手背无毛非传尸痨乃寻常虚劳之症一方烧安息香病患吞吸烟气嗽不止者传尸也不嗽非传尸痨嗽不甚者亦非卷九外治补遗令妇不取本妇信水布裹一虾蟆离厕前一尺许入地五寸埋之卷九外治补遗山行辟蛭山野草木枝上有石蛭着人足穿肌入肉害人以腊猪油熬膏和盐涂足胫趾着人不害卷九外治补遗五色丹游多致杀人蒲席烧灰和鸡子白涂之卷九外治补遗五色丹毒蜜和干姜末敷之一方用甑带烧灰鸡子白涂之卷九外治补遗生肌肉水红花根煎汤淋洗取叶晒干研末撒疮上每月一次卷九外治补遗男妇阴蚀肥猪肉煮汁洗约二十斤可瘥孙真人方卷九外治补遗女子阴蚀桃杏仁炒至烟气尽研如泥以绵裹纳阴中卷九外治补遗女阴挺出茄根烧存性为末以油调纸上卷筒纳阴户内一日一换卷九外治补遗妇人阴中痛艾叶防风大戟水煎热洗避风与冷再以鲫鱼胆搽入卷九外治补遗妇人阴疮蛇床子艾叶五倍子明矾杏仁川连煎水洗之即愈一方用杏仁白矾蛇床子煎水洗之卷九外治补遗妇人茄病海螵蛸硫黄共为末鸭蛋清调搽卷九外治补遗妇人阴突物如蛇如鸡冠菌样雄黄鳖头轻粉葱管藜芦各二钱冰片共研为末和匀再研瓷罐收贮用时先将川芎当归白芷甘草胆草每取五钱煎汤洗之随后搽药早晚二次其患渐收入卷九外治补遗转女为男觉动有娠以雄黄用绛囊盛入悬佩裤裆取阳精全于地产也一法以斧一柄系妊妇床下斧口向下勿令人知试子鸡抱卵时根据此置窠下一窠尽雄可验一法初觉有娠择成定二日以旧弓弦系缚腰间不解满百日解去紫宫玉女秘法卷九外治补遗妊妇疹用井底泥涂脐以下二寸余以绵护之良久再易卷九外治补遗产门闭合不开用铜钱磨利割开陈锻石敷之即愈卷九外治补遗产门外生疮不愈黄柏白薇乳香朝脑铅粉蚯蚓粪儿茶轻粉冰片麝香共为末糁疮口二日全愈神效兼治各种疮无不神效卷九外治补遗取胞衣要诀胞衣不下将婴孩抱定不可遽断脐带用一伶俐老妪将右手二指紧跟脐带面上于带尽处将指向上半寸摸觉有血便是胞衣因逆转盛血在内不得下即以指连胞衣向下一捺其血下覆衣自随下法甚简明每因胞衣不下多服药济或用吐法更有以足抵腹大则殒命小亦成病不知衣之不下由婴孩出产门脐带一断衣必逆转而向上污血下淋尽入衣中衣内血满而不能下岂药力所能凑效用为世箴免罹此患卷九外治补遗妇人月内患眼黄连为末水调足心一方以姜汁调白矾末搽足心卷九外治补遗月内眼痛大黄天南星共为末以醋调和左眼痛涂右足心右眼痛涂左足心觉口中有药气为妙卷九外治补遗蚁漏有妇人项下忽肿起一块渐延及颈偶刺破出水一碗疮久不合有道人见曰此蚁漏也缘饭中有蚁食之用穿山甲烧存性为末敷之立愈卷九外治补遗血崩用草鸡破开去肚杂乘热缚于脐上立止卷九外治补遗小儿拗哭不止令三姓妇人抱儿卧驴槽移时即止勿令人知卷九外治补遗火丹遍身红肿形如水泡用小儿胎衣瓶内水将鸡毛拭上随手而愈一方用新生荷叶捣烂入盐涂之一方冬青树叶捣烂和鸡蛋清敷患处用绢缚一周时即愈生火丹切不可吃猪肉恐发肿不消卷九外治补遗野火丹毒自两足起者用乳香末羊脂调涂卷九外治补遗蛇丹刺善鱼尾血同蜓蚰捣烂涂卷九外治补遗赤游丹流行不止一处是也此症至急不可救迟即用马兰头不拘多少以水洗去泥捣烂绞汁以汁搽患处燥再搽屡试屡效冬月无叶用根亦可又用风菱壳炭为末麻油调搽卷九外治补遗赤游丹毒十种一从顶头起肿用葱白取汁涂之二从头上起红肿痛用赤小豆末鸡子清调搽三从面起赤肿用灶心土鸡子清调搽四从背起赤点用桑白皮为末羊脂调涂五从两臂起赤肿黄色用柳木烧灰水调涂六从两肋起虚肿用生铁屑和猪粪调涂七从脐上起黄肿用槟榔末米醋调涂八从两足赤肿用乳香末羊脂调涂九从两脚赤白点用猪槽下土麻油调涂十从阴上起黄肿用屋漏处土羊脂调涂卷九外治补遗辟鬼法中恶天吊者为恶鬼之气所中两目上突吊起而不能下因胎气不足精神失守虚之所在鬼邪得以犯之其症面白带青或如土色目睛上视口吐白沫手足拘挛身冷如冰似乎惊风而实非惊风用苍术檀香沉香麝香安息香之类近儿旁周遭烧之香烟如雾鬼不能存俟儿稍苏以桃叶汤浴之卷九外治补遗肚大筋青坚如铁石用独囊蒜切片置于脐之上下左右离五分地将艾灸二壮即消卷九外治补遗病以红纱袋盛夜明砂佩之卷九外治补遗缺唇小儿缺唇及幼女扯环耳断用针将缺处两边轻轻划破以黄丹白矾各等分为末掺上即能生肌神效卷九外治补遗疹生芝麻葱头各捣烂置铜盆内令儿坐上被围住滚水冲入盆内热气熏蒸虽危笃者立时发出可保万全百试百效卷九外治补遗痘毒用扁藤焙燥研末菜油调涂效一方用经霜黄豆根同蚕豆荚壳为末油调敷亦效卷九外治补遗痘毒已破百草霜铅粉和匀油调搽之卷九外治补遗冻疮尿出虫末敷上立愈卷九外治补遗口中百病鹅口口疮重不能吮乳及咽喉肿塞一切热毒用黄连黄柏雄黄青黛火硝牛黄冰片硼砂朱砂共研极细末每用少许吹入口内即愈卷九外治补遗龟胸小儿心胸高如覆掌由肺热胀满之故宜灸两乳离乳寸半之上两行三骨间六处各灸三壮春夏从下灸起秋冬从上灸起卷九外治补遗龟背风入督脉背嵴受伤背高如龟宜用灸肺穴在三椎下两旁各一寸半心穴在五椎下两旁各一寸半膈穴在七椎下两旁各一寸半六处穴各灸三壮以小儿中指节为一寸艾柱如小枣大一方用龟尿点骨节上亦可取效卷九外治补遗腹胀用胡粉盐熬至色变摩儿腹上卷九外治补遗痞块用攒盒内小瓷盘将皮硝装满雄黄末盖面绵纸煳口以针刺孔合定痞上将袱捆紧三日即消卷九外治补遗痰喘巴豆杵烂绵包塞鼻孔男左女右痰即自下卷九外治补遗闪癖头发竖黄瘰瘰瘦弱干林檎即红花脯研末醋和敷之卷九外治补遗儿发不生楸叶中心捣汁频涂卷九外治补遗失音不语虾蟆胆点舌尖上立效卷九外治补遗四五岁不语赤小豆末酒和敷舌下卷九外治补遗麸未坚不可乱投药宜以珊瑚研如粉日些少点之三日愈卷九外治补遗画眉方治小儿思乳小儿断乳后往往日夜啼哭俗有思奶疳之说用黑山栀辰砂轻粉共为研细末取生芝麻油调和待儿睡着四眼不见时以药浓敷两眉间醒来即不思食不可说破不效再加黄丹一钱须拣伏断及卯日卷九外治补遗阴肿疝气用葱园内蚯蚓粪以甘草汁调搽肿处或薄荷汁调亦可一方先用葱花椒煎汤洗之再用蚯蚓粪连土为末津调敷之卷九外治补遗阴被蚯蚓呵肿如球令儿母以吹火筒吹肿处即消一方取鸭涎抹并吸鸭口气自消卷九外治补遗阴硼砂水研涂之甚效卷九外治补遗阴囊肿大大黄牡蛎朴硝共为末取田螺洗净以水养过一夜取水调药末涂肿处即愈卷九外治补遗两拗及小腹肿胀痒痛用山药捣烂频敷患处干再易之卷九外治补遗湿水肿下体肿者腰脐至两足肿皆是病由脾经湿热所成急用巴豆水粉硫黄共研匀成饼先用新棉一片包药布脐上外用帛缚片时自然泻下恶水待下三五次去药啜粥即止卷九外治补遗气虚脱肛泻痢日久中气下陷肠胃薄甚肛门滑脱不收宜用诃子赤石脂龙骨共为细末腊茶调和以药掺肠头上用绵帛揉入卷九外治补遗肛肿翻肛小儿积热大盛肛门作肿由大便用力下翻出肛用干地蟠龙风化朴硝共研为细末用朴硝和匀每用二钱至三钱肛门湿润者干涂干燥者清油调涂先用荆芥生葱煎水温洗轻拭干后上敷药卷九外治补遗金鞭散小儿疳疮穿于落用哺退鸡蛋软白皮包活土狗一个放入大虾蟆口内草缚泥固过取出研末贴之以愈为度卷九外治补遗铁箍散一切肿毒初起者围即消已成者围之毒瓦斯不至他攻无脓围之有脓未溃即溃已溃追脓用大黄陈小粉九月九日取芙蓉叶姜黄白蔹白芨五倍子蟹壳共研末醋调围一方用陈小粉番木鳖赤小豆南星半夏草乌共为末炒紫色置地上出火气醋调敷患处干再润泽之效卷九外治补遗锻石散陈锻石大黄五倍子研末醋调涂卷九外治补遗芙蓉膏痈疽发背未溃将溃时痛如锥剜者用芙蓉花或叶或皮根或生捣或干研和白蜜调涂四围中留头干则频易之立刻止痛卷九外治补遗凤仙膏痈疽发背杖疮蛇伤用凤仙花连根茎叶捣烂敷患处一日一换卷九外治补遗乌膏肿毒恶疮用乌叶捣如泥敷患处已破不可用卷九外治补遗鲫鱼膏一切恶毒对口发背用鲫鱼生山药共捣烂敷之即愈卷九外治补遗代针膏疮疡脓熟不溃用白丁香巴豆碱乳香共为末热水调点疮口干以碱水润之卷九外治补遗阴症疽发艾叶硫黄雄黄以水同煮半日捣烂候温敷上再煮再易十余次和痛者可生卷九外治补遗阴症敷药山栀苦杏仁北细辛青壳鸭蛋清白萝卜飞面连须葱头蜜共研末捣烂寒天隔汤炖温敷患处每日一换敷三次即消卷九外治补遗阳症围药大黄小粉花粉黄柏姜黄薄荷叶人中白大贝五倍子芙蓉叶白芷南星白芨白蔹共为末围患处卷九外治补遗拔毒法用极细铁屑将好醋煎二三沸捞醋中铁屑铺患处取上好活磁石一大块频频吸之阴症用此其毒自出卷九外治补遗围毒散用大黄木鳖子共为细末真米醋调敷患处留出头卷九外治补遗水膏药治诸毒如神用好松香一斤蓖麻肉百草霜先将蓖麻肉捣烂将百草霜松香末渐渐和入捣匀捶千余杵成膏不可近火气须用汤顿化摊贴卷九外治补遗收口生肌牛粪为末搽三五次愈物虽至贱大有神功一方用桑叶醋煮一滚即捞起凡贴将愈毒疮能生肌收口神效卷九外治补遗各种疔毒用多年露天或土中锈铁钉火醋淬刮下锈衣研末银簪挑破毒处一孔纳锈末于内仍将碎皮掩盖少顷黑水流出中有白丝如细线慢慢抽尽此即疔根出尽自愈卷九外治补遗诸般流火野芥腊子研细醋调敷上一方用煤炭研细末醋调敷之立愈卷九外治补遗流火毒大黄雄黄黄柏山栀南星共为末将瓦花捣汁调敷立效凡患流火切不可食猪肉食则发肿难愈卷九外治补遗火烫秋葵花不拘多少浸菜油内四十九日后挑涂患处即愈卷九外治补遗烫泡火烧露天旧明瓦红存性研极细末麻油调搽即愈卷九外治补遗狐臭发两腋下汗出愈臭密陀僧枯白矾轻粉共为细末频擦两腋擦至半月见效半年全愈一方单用枯矾为极细末以绢袋盛之常用扑于腋下不过十度即愈或以唾调涂之卷九外治补遗脚汗除秽气牡蛎共为细末每用少许干掺脚指缝中即收卷九外治补遗香衣辟汗丁香为末川椒和之绢袋盛佩绝无汗气卷九外治补遗金疮并木石伤损好陈锻石六两锦纹大黄一两同锻石炒紫色为度去大黄收贮敷伤立愈卷九外治补遗葱搭法跌扑损伤肿痛用葱头切烂炒焦捣搭患处冷则再易止痛消肿散瘀极妙卷九外治补遗止血散陈锻石一升大黄四两俱置地一夜出火气研末收贮血出不止敷之立效卷九外治补遗接骨膏云南钱千里马老龙皮飞罗面陈醋熬成膏摊青布上贴之接骨如神卷九外治补遗大刑膏药黄蜡铅粉轻粉血结冰片麻油先将油熬老下黄蜡次下铅粉再下轻粉再下血结离火略冷下冰片出火气摊贴卷九外治补遗仙传杖丹生豆腐凤仙花同捣烂打出敷上干再另敷三日全愈卷九外治补遗麻药方此系外科动刀针止痛之药用闹杨花半夏南星各二钱川乌草乌麻黄根芋艿叶拌药末或加蟾酥雄黄少许抹上即麻木不觉疼痛如人昏沉饮盐水即解卷九外治补遗长生不病法夜卧时但以手抚心咒曰天灵即荣愿得长生五脏神君愿得安宁男诵二十一遍女诵十四遍即长生祛病矣卷九外治补遗不染时症法凡入病患家用雄黄搽鼻内或吃雄黄烧酒一杯即不传染卷九外治补遗肚痛呕酸针法宜针上脘穴脐上五寸内关穴在掌后二寸两间中针七次风门穴在第二节嵴骨下各开一寸五分膏肓穴在第四节嵴骨下各开三寸卷九外治补遗寒噎饮食不下针法宜针紫宫穴在膻中穴上三寸二分中庭穴在膻中穴下一寸六分中脘穴在脐上四寸内关穴在掌后二寸两筋间中三里穴在膝盖下三寸卷九外治补遗翻胃针法宜针上脘穴在脐上五寸公孙穴在足大拇指本节后一寸脾俞穴在第十一节嵴骨下各开一寸五分后附休宁汪朴斋先生摘出外治妙方屡试效验卷九外治补遗脑漏方紫苏麻黄细辛本川芎细茶各等分上药煎数滚放碗内用漏斗盒上将鼻熏之头汗出为度后用陈竹蛀末吹入鼻又方取丝瓜母根连蒲头焙干为末吹之立愈一方用青木香一味为末临睡吹一二次宿一夜即愈卷九外治补遗耳聋方石菖蒲巴豆全蝎上共为未葱汁为丸如枣核大绵裹塞耳中一方用蓖麻子枣肉入乳香捣膏丸如枣核大略晒绵裹塞耳妇人多郁气少阳火属胆右耳多聋男子多色欲太阳火属膀胱相火左耳多聋富贵所食膏粱肥甘阳明火属胃左耳易聋卷九外治补遗耳内流脓方用寺院内香炉中烟膏冰片共末吹之立愈卷九外治补遗耳中忽痛红肿用蜿壳以甘草水煮过烧存性为末吹入耳立愈卷九外治补遗烂眼方羊脑甘锻石火红色又转绿色复转红色为度放地上出火气研极细末梅花冰片春夏用秋冬用共为末瓷瓶收存用滑簪凉水蘸点眼用卷九外治补遗一切目疾火眼迎风流泪三奈生白矾胆矾右共研极细末每用一分滚水泡半酒杯一日洗三四次卷九外治补遗鼻血吹药方千叶石榴花川山七人中白花蕊石为末吹之卷九外治补遗鼻血不止用好三白酒煎热洗足底心立止又有扎指法左鼻出血扎右手中指节右鼻血扎左中指节如双流左右俱扎立验卷九外治补遗鼻痔方象牙末蜣螂雄黄冰片麝香右药共为末以乌梅肉为丸塞鼻孔一方用荜茇雌黄雄黄白芷细辛盐梅冰片麝香胆矾右药共为末绵包塞鼻内卷九外治补遗鼻血神方用甲鱼头烧灰胎发灰瓦上炙为末吹之立愈卷九外治补遗痰毒敷药方白芥子朱砂雄黄麝香牙硝上药用老姜汁调涂卷九外治补遗痰核围药方续随子蓖麻子大黄生南星麝香上药以糯粥为锭用蜜磨敷卷九外治补遗治头上身上一应痰块红肿作痛方南星白术干姜各等分共研为末用好米醋和生姜调涂卷九外治补遗妙方用带皮白果入菜油内浸陈年为妙剥白果皮贴五六日换三四次即愈卷九外治补遗牙痛方用猪牙皂荚细辛火硝雄黄共为末用大蒜头打丸如绿豆大以绵包左齿塞右耳右齿塞左耳一用黑豆葱白花椒蕲艾上味用水一钟煎数沸频频漱口立止卷九外治补遗走马牙疳用青西瓜皮阴干火为末加冰片少许吹之即愈卷九外治补遗小儿牙绊方用青盐硼砂朱砂冰片薄荷上共研为末或擦或吹极效卷九外治补遗口舌烂方用黄连干姜细辛黄柏共为细末掺上立愈卷九外治补遗小儿牙疳大人口烂喉癣方灯草灰青黛牛黄冰片柏末妇人溺桶底白垢共研细末吹之卷九外治补遗牙疳方灰苋老根烧灰为末加冰片少许吹入即愈卷九外治补遗红白口疮黄柏生矾等分为末不拘大小人吹之甚效卷九外治补遗牙痛又方掘鲜李树根浓煎汤时刻嗽之止痛卷九外治补遗治咽喉十八症石膏青黛朱砂硼砂山豆根人中白元明粉胆矾冰片共研细末用三厘吹入卷九外治补遗乳痈围药方用天南星皂角研成末以醋调涂之遂消卷九外治补遗乳肿涂药方用田螺入冰片在内其螺肉化水取其水涂渐消一方用葱蜜捣烂围涂亦效卷九外治补遗乳疽方用南星一枚葱白一个共捣烂以绢裹塞鼻孔患左塞右右塞左一方生半夏葱头乳香共捣烂为丸乌金纸包裹塞鼻孔如前法卷九外治补遗化痞膏方皮硝硫黄阿魏麝香上药外用蒜头捣烂和匀贴患处渐消一方白芥子獐脑共捣烂用烧酒打成饼贴块上一二时即止卷九外治补遗治黄胆方白芥子黄栀飞面用鸡子青调摊膏如柿饼大贴心窝一昼夜二次全好一方用香瓜蒂万年青根俱焙研细末加冰麝吹鼻内男左女右立刻见效卷九外治补遗痘后目上翳瘴方酒酿蒸胰子服数十只即愈卷九外治补遗痘疮入眼方用鹅儿不食草晒干为末吹入鼻中即开一方象牙磨水以软羊毛笔涂眼内其星即落卷九外治补遗臌胀方真轻粉硫黄巴豆共捣碎以丝绵裹药方圆六寸大对肚脐粘贴外盖油纸用兜肚扎紧百日为度气臌放屁水臌撒尿若撒放不止饮粥汤实者增药一倍愈后忌盐发物多日为妙卷九外治补遗修合五神丸方治诸症青黛麝香白矾白芷南肉桂朱砂巴豆黑豆硫黄雄黄附子上味各根据方位用瓷盘盛之五月初一日虔诚安于本家堂神祠前至五日午时共研为末用五家粽角为丸如桐子大阴干收贮如遇患人用薄绵裹塞鼻中男左女右患宜早上用忌人见卷九外治补遗治小儿疟疾方杏仁巴豆同捣为丸贴眉心脑门缚定又方巴豆胡椒麝香枣肉为丸纳脐内外用膏药贴之卷九外治补遗治疝气如斗大方苍术川椒末松树皮用面调匀如膏用布摊贴在阴囊上黄水自流次日即消若不消四日外再贴然夜间不可贴卷九外治补遗治白浊方韭菜子为末空心用酒送下卷九外治补遗水泻方用锅焦饭连子肉白糖霜为末白滚汤调服外用五倍子为末陈醋调成膏贴脐上即止卷九外治补遗治痢贴脐神方乳香末药面醋调成膏摊布上又用木香丁香黄连肉果共末面浆和为丸纳一丸脐内外用前膏贴之卷九外治补遗治脱肛不收方用檐前蜘蛛大者一个去头足烘燥研末以桑叶盛之托肛头上片时即缩又方五倍子棉花核煎汤洗数次即收卷九外治补遗小儿脱肛方用浮萍草为末不可见火以五味子煎汤调药搽上即收卷九外治补遗坐产带出子肠不收方用枳壳煎汤温洗即止卷九外治补遗血崩不止方用种萝卜白滚汤下并治产后血晕鼻红不止每服产妇恶阻在心虽死如心热急用沙糖开水将种萝卜末冲服即生卷九外治补遗跌打损伤破血方用真降香川五倍为末敷患处卷九外治补遗围疔消毒散蓖麻子肉杏仁乳香末药冰片麝香儿茶以上共为细末用麻油调敷卷九外治补遗千捶膏松香杏仁蓖麻子乳香末药黄蜡白蜡轻粉铜绿麝香石臼内捶千捶成膏施用甚效验卷九外治补遗拔疔膏活磁石银朱雄黄巴豆荔子肉蓖麻子打成膏敷上立刻拔出卷九外治补遗疔疮仙方百霜红糖和匀围疮上中留一孔如有红丝者用绵纸作捻蘸桐油点疮头即回本处卷九外治补遗治诸毒疮发背围药方用榆树皮捶碎加海螵蛸共一处和好酒脚调敷一日三换若无鲜榆皮用香作内榆面亦可卷九外治补遗贴疮膏药方用甘草一味不拘多少煮油纸若干张用时随疮大小剪成将好黄蜡溶化涂匀于纸上贴之将收口时稍加轻粉末立效卷九外治补遗消毒疔发背诸毒名一笔消闹杨花一篮捣汁用铜锅煎熬薄煳样以川乌草乌各等分为极细末搅入花汁内成膏复盛瓷盆内晒七日如干漆样然后收贮瓷瓶封好临用时将好陈酒米醋少许化开用新笔吃饱药汁从患处外边围起至一百十圈渐渐围入中间患处作痒毒自收住一点少顷出浓即愈卷九外治补遗治牛皮癣方用芝兰叶擦之即愈验极卷九外治补遗年久阴癣方用吴茱萸胡椒等分为末将蒜头一枚捣匀抹上一方用大黄汁烧香加枯矾雄黄擦上愈卷九外治补遗癣疮方枯矾皮硝熟石膏鲜大黄白凤仙根打碎同前药烧酒拌用绢包药擦五次愈卷九外治补遗痔疮止痛方用杏仁七粒烛上烧存性为末加儿茶冰片熊胆再用猪胆调敷上立效卷九外治补遗熏洗痔疮方用木别三枚去皮切碎研如泥滚汤泡药入盆内坐上熏可洗之如此五次愈卷九外治补遗痔漏擦药方乳香白蛤滑石飞丹共为末猪胆汁调涂愈卷九外治补遗痔疮挂下方皮硝绿矾五倍子煎汤洗之自然缩上卷九外治补遗治坐板疮及血风脓窠疥疮黄丹轻粉枯矾大枫子肉共研末用油调搽每日再用皮硝入热水洗之卷九外治补遗专治坐板疮朱砂雄黄轻粉黄柏枯矾共为细末先将花椒汤洗净拭干掺之即愈卷九外治补遗治血风疮方硫黄雄黄轻粉寒水石獐脑大枫子肉蛇床子以腊脂油捶搽擦立愈卷九外治补遗遍体生疮用水中紫背浮萍煎汤浴浸半日大效如神卷九外治补遗漆疮遍身用蟹津抹之或捣烂生蟹涂之遂愈卷九外治补遗汤火方寒水石牡蛎朴硝青黛轻粉共为末油调搽涂湿则掺立止痛一方大黄绿豆粉麻油将麻油煎滚打鸭蛋两个煎黑去蛋用油搽上愈一方用蛤蜊烧灰麻油调涂即愈卷九外治补遗年久烂腿方用石膏一日夜取出埋地内一日取起待用如用石膏加轻粉冰片麻油调和用油纸针刺眼作夹纸膏贴卷九外治补遗仙传急惊风方用生石膏辰砂和匀大者服三钱小儿服此方不费极效卷九外治补遗通关散胆星白矾牙皂僵蚕共为细末以指点生姜汁蘸药擦牙涎退场门开以生姜汤调药少许滴入卷九外治补遗立回惊症丸滑石粉草即六一散配加蛇含石代赭石同制麝香共研末以粽角捣为丸如绿豆大朱砂金箔为衣瓷器收贮遇症或灯草汤或金银花或薄荷汤磨化一丸送下立效须死可回生卷九外治补遗惊风贴脚底治法用半夏黑香附麝香共末用鸡子青调涂脚底心神效卷九外治补遗治风冷五虎膏葱韭蒜姜萝卜共捣汁入铜器内熬成膏飞丹晒干研细入膏以油纸摊贴卷九外治补遗鹅掌风白果肉水银共捣烂将手掌先用火烘热后用药擦之一日三次数日愈卷九外治补遗治中风痰迷不省外治法白角明矾二味研极细末吹鼻立苏卷九外治补遗治口眼歪斜风症天南星白附子上二味研为细末用鳝血调涂扯头发吊之即愈卷九外治补遗风湿灸饼方防风防己肉桂南星麝香上为末用大麦粉与药对半水调成饼晒干听用此药专治寒湿气漏肩风头风诸痛难忍将饼放在患处用艾放饼上灸之火尽泡起用膏药贴之卷九外治补遗治盗汗法用川五倍子研末水调为饼贴脐上缚之即止汗或以乳调蒸熟入脐用核桃壳盖缚更妙卷九外治补遗消瘤膏大黄朴硝麝香以葱蒜捣成膏粘贴一日一换四十日愈其脓从毛窍中出卷九外治补遗治蛇咬方用羊眼豆叶不拘多少捣汁酒调渣敷加乌树叶更妙卷九外治补遗治疯犬咬方斑蝥香白芷雄黄杏仁共为末调敷患处如好犬咬用金银花汤洗口嚼杏仁敷贴遂愈卷九外治补遗人咬不烂方用龟板或鳖甲烧灰存性为末香油调入山七末调匀敷上立效卷九外治补遗小儿出尿方用雄鸡软肝去筋膜和桂捣为丸白滚汤下一方硫黄葱头捣烂贴脐亦效卷九外治补遗小儿夜啼用朱砂研细末同灯煤调匀俟小儿熟睡用指从眉心至鼻轻轻抹上止夜不啼矣卷九外治补遗阴囊破烂用急性子甘草等分为末菜油调敷外用青荷叶粘贴即愈卷九外治补遗脚缝烂方飞丹入花蕊石加冰片糁之一方用鹅脚黄皮烧灰存性敷之卷九外治补遗体气方田螺麝香巴豆将田螺同药捣烂丸如弹子大夹胁下觉痛即去一方用精猪肉两大片以甘遂末一两拌之五更时挟腋下至天明以生甘草一两煎汤饮之良久泻出秽物须弃野地中恐气传人故耳五次即愈虚弱者间日为之卷九外治补遗治大小腮肿名虾蟆瘟用侧柏叶汁调蚯蚓粪调敷卷九外治补遗治紫白癜风或汗斑白附子蜜陀僧雄黄各等分为末用带皮生姜打汁调之以茄蒂蘸药擦之即愈卷九外治补遗治火丹神效方大黄皮硝研末取柏枝叶打汁调搽即退卷九外治补遗治小儿火丹疮用蚯蚓粪研细以鸡子清调搽即愈卷九外治补遗观音露蝌蚪没药乳香蟾酥麝香芒硝以上共研入小瓷瓶内用黄蜡封口埋土坑内七昼夜其药俱化为清水连瓶收贮临用时将笔蘸涂患处随手立消卷九外治补遗竹木刺肉内方鹿角烧灰存性为末调敷即出久者不过一夜卷九外治补遗飞丝入眼用象牙一块有白纹者佳取人乳放钵内将象牙磨浓如米泔水样再加黄连末冰片研细各少许入汁内点眼角一方木梳垢为小丸放于眼角边即出卷九外治补遗解烧酒毒用锅盖上气水半钟灌即醒又方服真绿豆粉冷水送下卷九外治补遗鬼箭打身痛有青痕以乱头发擦痛处发卷成团若发不卷者非也金银器煎汤服卷九外治补遗心气痛生芝麻候痛时不必看随手取来不拘多少铜锅炒黑为末好酒送下一服除根一方桑虫粪晒干每服一二钱酒送下重者两服立止卷九外治补遗疹奇验方生芝麻葱白先将芝麻捣烂为泥再同葱捣令小儿坐床帐内不通风处将二味置铜盆中用滚水冲下使药熏蒸虽极危立时发出可保万全此方屡验救活甚多卷九外治补遗小儿鹅白用金线草煎服即愈卷九外治补遗生天蛇头用鸭蛋出一孔将雄黄末入内和匀浸患指在内不可转动即愈卷十防病预诀纪时调摄春春三月乃万物发生之时须要行动以和四肢不可郁郁久坐也春时天气顿暖不可骤减绵衣须一重重渐减庶不致暴寒夏夏之一季是人脱精神之时心旺肾衰液化为水不问老少之人皆宜食暖物独宿调养夏月单衣不可坐冷石寒气侵外肾多患疝气偏坠女人寒气入血室则经不如期或经行腹痛夏月衣服单薄宜系绵布兜肚日夜皆不可离夜间睡着恐被去体有兜肚则无腹痛泻痢诸症夏月凡日晒热衣服即穿着者轻则汗斑重则暴病至杌橙砖石之类尤不可以坐恐热毒侵肤多患坐板疮或主毒疖夏月伏热不可饮冷水冷物迫之最易伤人夏月热极不可以冷水浴身浴面及背令人得虚热目病筋脉厥逆霍乱阴黄等疾夏月汗湿衣服不可久着令人发疮疡须要频频洗换为佳夏月有事动劳或饮食汤水身若有汗须任其出透不遽脱衣服不可以湿布拭遏亦不可以用扇风风入毛孔最易成病夏月出门行路一身热汗切不可当风不可急扇不可即脱除衣帽不可饮冷茶水恐血气不常生病夏月出外遇有日晒泉涧水有毒害人不可饮或入客馆及久无人住之处地土湿或跋涉雨途衣裳被褥潮俱用苍术烧烟熏之以辟霉臭恶之气又能驱逐邪疫山岚瘴疠人到夏季日长夜短日间身体困倦未免昼寝但不可在午饭之后即睡恐饭食停滞多成疾病须在未食前睡俟睡醒少停吃饮食如吃过午饭或至困倦欲卧可起来走动或寻些事消闲自然不致困倦思睡至于大渴饮茶之后亦不可就睡夏月不可用簟席卧湿处及冷地上以图凉快湿透入筋脉在上则面黄目浮在下则股膝肿厥入里则胀满泄泻留表则头重身疼在阳不去则气血壅滞在阴不去则化水成形或患筋麻痹痛足痿诸症夏月不可露卧又不可当风卧恐头受风则痛背受风则嗽臂受风则疼非但是月每月宜慎夏夜帐不可密浓只要稀罗稀夏布令人身之热气外出极好如冬帐则浓密无妨夏至以后到秋分须慎肥腻饼油酥之物盖此物与酒浆瓜果相妨病多由此而起秋秋初余暑尚在调摄宜同夏月秋三月天气消铄毛发枯藁绵衣宜渐增添不可令背受寒寒即伤肺秋月凡在舟中旅邸中衣服单薄骤遇暴寒可将袜物裹于肚腹人身各处还可受冷惟肚冷即生病夏秋之月忽遇大风大雨震雷昏雾必是诸煞鬼神经过不论在家在外俱宜入室闭户烧香恭默过后乃出否则恐招损护咎冬冬三月乃水藏水闭血气凝涩之时最宜固守元阳以养真气也冬月宜密室温净衾服轻软仍要暖裹肚腹早眠晏起以避霜威朝宜少饮醇酒略少一时然后进粥其炙爆燥毒之物尤切戒之冬月大冻出门或坐骡马或涉雨雪之途二足冻冷麻木或归家或入店肆先用温火烘热以手揉擦令血脉回阳又以热水洗之如不先烘即用滚汤泡洗麻木之足不知滚热冻血滞结损筋伤络而成废疾终身大患凡冒寒归来不可就饮热汤须少停一刻则无患冬月天寒阳气在内已自郁热若更加以炙衣重裘近火醉酒则阳气太甚春夏之交恐发时行热病老人骨肉疏冷风寒易中若窄衣贴身暖气着体自然血气流通四肢和畅冬月老人衰迈畏寒可用锡造汤壶式似小枕下长方上长圆正中小口有盖注热水用布囊紧包以避湿气先时拥被围簇临睡甚暖又可温足且远火气又无火毒奉养老人至妙之法以上卷十防病预诀逐月宜忌正月宜是月天道南行作事出行俱宜西南是月建寅生气在子子属北方坐卧宜向之二月同是月宜食五辛以辟厉气是月每朝梳头一二百下搜通风气是月濯足于沸水中加盐一撮以泄风毒香港脚是月立春节清晨煮桃皮白芷青木香三物沐浴吉是月雨水节如天雨夫妇各饮水一杯还房夜即有孕是月初一日以青木香煮汤沐浴令人至老须发黑初十日沐浴令人齿坚忌是月万事不宜用寅日时犯月建不利是月勿食生葱蓼子主面上起油风勿食鲫鱼头其中有虫防毒勿食鼠残之物令人生二月宜是月上丙日沐浴愈百病上卯日沐浴洗发去百病丁亥日收桃杏花阴干为末戊子日和井水日三服疗妇人无子兼美容颜是月春分节日未出时用远志去心以水煎之饮二盏吐之不疫是月食韭大益人是月初二日沐浴光泽不病不老士女皆戴蓬蒿草以避头风初六日沐浴斋戒可蒙天福黄昏时沐浴令人轻健初八日宜沐浴拔白发忌是月万事不宜用卯日时犯月建不利是月戒食生冷行途忌饮阴地流泉令人发疟瘴又脚软是月食大蒜令人气壅关隔不通食小蒜伤人志食鸡子滞气是月初三日戒昼眠初九日勿食鱼鳖三月宜是月建辰生气在午午属南方坐卧宜向之六月九月十二月同是月采何首乌赤白各半米泔水浸一宿同黑豆于饭锅上蒸熟晒干去豆为末或加茯苓三分之一炼蜜为丸每酒服一二钱百日后百病皆除延年益寿多子忌食猪肉鱼鳖萝卜是月取羊粪烧灰存性和轻粉麻油可搽恶疮是月谷雨节前采茶炒藏消痰嗽治百病是月寒食日水浸糯米一二升逐日换水至小满日漉起晒干炒黄为末跌打损伤恶疮以水调涂甚效用纸袋盛面挂净室当风处遇中暑者水调服愈是月初二日取桃叶晒干捣末井花水服一钱治心痛初三日收桃花晒干贮至七月七日和乌鸡血涂面与身肌肤润泽采桃花浸酒饮之除病注颜采夏枯草煎汁熬膏每日热酒调服治远年伤损手足凝血天阴作痛七日可痊兼治娩妇诸血病症男妇戴荠菜花入夏头不晕初六日午时洗头利益沐浴无厄二十七日沐浴令人神气清爽忌是月万事不宜用辰日时犯月建不利是月戒杀一切生命是月食韭神昏食陈俎发病食鱼鳖不化食发宿疾遇辰寅日食小蒜及鸡子令人昏乱是月初三日戒食诸鳞物初五日戒看一切生血物初八日食芹菜使面青黄腹大如孕犯之服糖水吐出愈四月宜是月建已生气在卯卯属东方坐卧宜向之五月同是月空心肚服葱头酒令人血气通畅是月丁巳日祀灶吉是月初二日拔白发初四日日未出时取枸杞煎汤沐浴令人耐老泽肌却病初七初八初九同忌是月万事不宜用巳日时犯月建不利死气在酉亦宜避之是月纯阳用事宜禁欲并戒暴怒伤心致秋疟是月勿用宿水洗面漱口是月食雉令人气逆食防毒食抱鸡肉令人作痈男女虚乏食生蒜损目勿食韭勿食诸物之心勿食隔宿肉菜勿大醉是月初四日切戒色欲犯者失音初五日戒看一切生血物勿食生菜初八日切戒房事犯者血死十六日犯色损寿五月宜是月戊辰日以猪首祀灶吉是月用贯众浸食水缸中可避时疫解水毒是月收霉雨水贮瓶中洗癣疥灭瘢痕是月夏至节日佩五彩符辟兵厌鬼不染瘟疾吃百家饭则不夏是月初一日枸杞汤沐浴不病不老初五日采萱花作菹利胸膈采马齿苋同苋菜等分为末与妊妇佩临期易产收鲤鱼枕骨烧灰治久痢捣烂独囊蒜涂面手足身体一年不作恶疮冬月不作冻疮午时采鸡肠草为末凡齿痛擦之立愈初七日沐浴长命初八初九同二十日采小蒜曝干治心烦痛解诸毒二十七日服五味子汤甚益忌是月万事不宜用午日时犯月建不利是月盖屋令人头秃并不可上屋令人魂魄不安是月五六七为九毒日忌夫妇事损寿是月天气渐热不可汗身贪风凉倚墙坐卧令毛孔闭塞血气凝滞为害不小是月多食韭令人乏力昏目多食茄动气多食鲤发风黄鱼同荞麦食令人失音桃与鳖同食成淋是月甲子日戒食一切兽肉并牛肺是月夏至节后丙丁日不可合阴阳大凶六月宜是月暑伏时捣大蒜为泥上年曾有冻疮之处手指耳边足跟俱以捣蒜敷上过一日一夜洗去迟三四日再敷一次本年冬虽极寒亦不再患凡小儿手足及各处虽不患冻疮亦敷两次则耐寒若不隔几日连敷则肉上起泡甚至破皮此法可传脚船夫是一德是月伏日晒干茄子炒黑色为末凡发脏毒者连服十日愈如或不止再用数年陈槐花炒黑为末服之数日永不发俱空心酒下一钱是月三伏极热时汗要多出则周身所染风寒湿气由汗而出可保一年无病不拘鱼肉菜汤只多入葱白姜汗乘热泡饭食之要令满身汗淋如雨停歇方用热水洗拭多出二三次极妙是月天热出汗任其尽出不可止遏若汗未干即在风内乘凉或扇或以冷水凉布抹逼皆致病不小是月途中中暑暴死者勿用冷水灌沃急就道上取热土填于死者脐上成堆中间拨一孔令人溺之通脐孔次用生大蒜捣烂和热汤灌之即活是月初一日沐浴去病初六日清晨汲井华水以白盐淘于水中用新锅复煎作盐擦牙每日擦毕漱吐手心洗眼日日如此虽老年夜能细书十四日用糖果白鸡黑豆祀灶神二十二日沐浴去病二十七日沐浴至老不病忌是月万事不宜用未日时犯月建不利是月冷水浸手足引风气狂发四肢是月食冷水杀人食韭昏目食羊肉伤神气是月初六日沐浴令人体臭忌掘土盖六六纯阴犯之大凶七月宜是月捣芙蓉叶敷诸肿又可干为末醋调涂是月收黄葵用香油浸贮治汤火伤是月收蒺藜子阴干捣末食后服二钱治失明半月效是月立秋节日未出时采楸叶敷膏其法捣汁熬煎滴水成珠为度收藏擦疮疡立愈用水吞赤小豆七粒或十四粒一秋可免痢疾是月初七日夜取荧火虫二七枚捻发白可变黑十六日将一年所剪指甲烧灰服之灭九虫三尸二十三日沐浴发不白二十五日沐浴益寿忌是月万事不宜用申日时犯月建不利是月立秋节沐浴令人皮肤燥生白屑是月立秋后十日瓜宜少食是月食上有蝎虫害人食韭损目多食凫类伤人多食菱动气多食生蜜暴霍乱多食猪肉猪肺生姜茱萸伤神气少食油盐能无病是月初七日切戒色欲勿想恶事十五日犯色欲损寿八月宜是月采百合花曝干蒸食之益气力是月食韭菜露葵少疾是月社日清晨用瓷器收百草头露磨浓墨治百病名曰天炎是月初三日灶神诞祀之吉初八日沐浴益人初十日以朱点小儿额谓之天灾二十二日用枸杞汤沐浴却病二十五日用枸杞汤沐浴却病忌是月万事不宜用酉日时犯月建不利是月勿饮阴池流泉令人发瘴脚软是月秋谷初成食之发病是月食雉肉猪肚冬发喘病食生果令人多疮勿多食新姜生蒜饴鸡肉鸭猪肺是月秋分节忌杀生房事吊丧问疾大醉九月宜是月收菊花晒干为末五两用糯米一斗蒸熟以曲并菊花搜搂如常酝法酒熟每日温服一小杯以治头风明目是月预收葫芦藤俟除夕煎汤浴小儿不出痘是月取枸杞子浸酒饮之令人不老是月宜食野鸭如多年小热疮不愈食多即瘥但不可合胡桃木耳豆豉食是月初九日采茱萸房插头鬓辟恶气而御初寒采菊花为末遇酒醉调服二钱即醒采黄菊茯苓以松柏枝合服之延年二十日宜斋戒于鸡鸣时沐浴辟邪二十一日枸杞汤沐浴光泽不老二十三日采桑叶煎汤洗眼至老如童眼不昏花二十八日沐浴吉忌是月万事不宜用戌日时犯月建不利是月食生姜成痼疾食小蒜伤神损寿多食鸡魂魄不安多食生冷恐致痢疾勿食霜下瓜翻味勿食葵不消化是月初九日食姜损寿动床席招横恶十月宜是月建亥生气在酉酉属西方坐卧宜向之十一月同是月食芋益人是月采槐子食之去病是月取大枣除皮核破开于文武火上反复炙令香然后泡汤宜常服大益是月遇亥日食饼令人无病是月立冬节采桑叶一百二十遇闰月多采十每用十遇洗眼日期煎汤洗之除百病是月初一日沐浴吉初十日采决明子阴干百日可服能治青盲等眼疾又治唇口青十四日枸杞汤沐浴十八日鸡初鸣时沐浴忌是月万事不宜用亥日时犯月建不利是月纯阴用事慎房事是月勿戴暖帽使脑受冻则无眩晕之疾是月多食猪肉发宿气食椒伤血脉食葱损精食韭动宿疾多涕唾食霜打熟菜令面失色目涩心痛腰疼十一月宜是月天气渐冷老年人夜用火炉烘被既有火毒又恐误事惟锡制汤壶每晚用热水满贮安放被内可以放心温暖小孩病患俱当用此或力不能制锡壶用砖一块烧暖布包温被亦胜火炉多矣是月冬至节夜宜于北牖下铺草卧以受元气是月初十日沐浴至老光泽三十日煮赤小豆粥祭门毕合家食之辟瘟疫忌是月万事不宜用子日时犯月建不利是月勿枕冷石铁物昏人目勿伤水冻勿以炎火炙腹背勿以火炙肉食是月勿食龟鳖令人水病勿食螺蟹长尸虫勿食虾蚌着甲之物害人勿食生菜发客疾十二月宜是月多收雪水盛贮缶器埋土中高平处覆以草荐勿令风吹及雨水滋渗治一切热疾痘疹瘢等疮兼疗六畜疮疫诸病皆效是月取川乌炒黄绢袋盛装如法浸酒听服少许治头风是月取乌鸦一二只入瓶泥封固烧为末治一切痨嗽骨蒸米饮下二钱是月四九极冻日碾糯米不拘斗石蒸透熟用芦席铺在板门上将蒸米摊放天井中空地冷透晒干收贮大瓷罐或缸内放干燥处下用木板垫高勿着潮湿经久不坏老年人虚弱人小孩子以及病后煮粥饭食最益脏腑夏月用滚水泡食能止泻痢及治脾膈诸疾有余家备些济人大有功德是月初八日取猪油悬风处以备熬膏药解毒收鳜鱼烧存性研细用酒调服治小儿痘疹不出二十日沐浴去灾二十四鸡未鸣时取第一汲井华水于净器浸乳香至元旦五更暖温合家从小饮起各吞乳香一豆大咽水二三口一年无时疾三十日五更抱小儿于独槽猪窝内滚过则痘疮稀用枸杞汤沐浴益人以合家头发烧灰同鞋底泥上泥包投井水一年不害恶疾忌是月万事不宜用丑日时犯月建不利是月勿食猪脾勿食带甲之物勿食生椒薤霜烂果菜等物勿食生葵令人饮食不化发百病非但是月每月皆忌卷十防病预诀谨口食米麦类粳米同马肉食发痼疾和苍耳食令人卒心痛凡新谷初成老人及脾弱人切不可食糯米久食身软筋缓发风动气合酒食之醉难醒凡素有痰热风病及脾病不能转输食之最能发病成积黍米共有五种久食生烦热昏五脏发宿疾令人好睡不可与白酒葵菜牛肉同食稷米食之发三十六种冷病不可与瓠子同食粟米生者难化熟者滞气隔食生虫与杏仁同食令人吐泻大麦久食则心气盛而内热令人作疥虚者少食防消肾水小麦南方少霜雪夜开花面有湿热食之发病湿面炙面咯血吐血衄血人终身宜忌附劝面店勿用灰水以防喉症说近人食切面而不知面用灰水打成今大概烧煤者十居七八煤灰即与炭灰搀杂换灰者莫辨从而收之卖与面店人食其面即暗受煤毒或十年一发或五年一发虽未必人人尽发惟视人受毒之浅深即病之迟速存亡判焉凡人受煤毒之气于烧用之时尚可服萝卜菜卤及海带菜等以解之煤毒之蛊于肺肠之内竟无医药所能救治近时之发为烂喉疹疾真九死一生也用特刊布是说并后附神效仙方奉劝仁人君子先于厨下分别煤炭灰不可稍有搀杂并祈劝知面店一概尽用碱水和面不至误用煤灰为功莫大伏冀广行传布使之家喻户晓或者蛊毒稍轻喉症渐减也附治烂喉疹仙方紫石英六神曲蒲公英杏仁泥水煎三服即愈婴孩减半孕妇勿忌荞麦久食发病或成风癞同石膏食立死与白矾食杀人和猪肉食令人患头眩脱眉发菽豆类黑大豆脾虚人食最泻肚同猪肉食拥气至危小儿勿食炒豆煮豆黄大豆多食拥气生痰动嗽令人身重发面黄疮疥赤小豆久食瘦人合鱼食成消渴症作酱同饭食成口疮绿豆胃寒者不宜食合鲤鱼食久则令人肝黄成渴病同榧子食杀人蚕豆多食发胀忌同猪肉食豌豆多食发气病白扁豆多食壅气患寒热者不可食冷气人忌之刀豆多食损脾藜豆多食令人闷荤辛菜类韭病患少食多食助阳损神昏目酒后尤忌不可与蜜同食若共牛肉食成瘕病薤食之生痰涕动邪火反牛肉葱多食令人神昏发落虚气上冲同蜜食下痢腹痛同犬雉肉食九窍出血害人蒜多食生痰动火散气耗血昏目损神伐性虚弱有热之人切勿沾唇食蒜行房令人面变颜色芸台患腰脚者不可食食之加疾又损阳气发疮及口齿病胡臭人不可食又能生腹中诸虫道家特忌以为五荤之一芥菜久食则积温成热辛散太甚耗人真元昏目发疮同兔肉食成恶邪病同鲫鱼食发水肿食治有癣疮痔疾便血者忌之白菜夏至前食发皮肤风痒动气发病气虚胃冷人多食恶心吐沫气萝卜多食耗肺气生食渗血嘈心如服地黄何首乌者食之须鬓发易白蔓菁子多食动气胡荽久食损神健忘病患食之脚软根大损阳滑精发痼疾生姜八九月多食至春患眼疾损寿减精力茴香食之能昏目发疮若阳道数举得热则吐者均戒蓬蒿菜多食动风发气柔滑菜类菜多食滑大小肠久食脚软腰痛动冷气荠菜与面同食令人背闷服丹石人不可食苋菜有六种多食动气生烦闷同鳖及蕨食成瘕马齿苋不可与鳖同食又一种紫大者似是实非尤不宜食莴苣有毒百虫不敢近久食昏人目患冷人不宜食蕨食之令人多睡弱阳眼昏鼻塞发落气冷人食之多腹胀芋多食动宿冷难克化滞气困脾山药名薯蓣勿同面食百合红花者中寒下陷人忌之吾乡白花百合食之极清肺竹荀诸皆发冷血及气滑利大肠无益于脾俗谓之刮肠篦同羊肝食令人目盲菜类茄子多食动风发病秋后食多损目大肠易动者忌之冬瓜久病与阴虚者忌之未被霜者食之成反胃病甜瓜多食伤胃破腹发黄胆动冷气生湿疮发痞癖令人虚羸五月甜瓜沉水者一瓜两蒂者皆能杀人南瓜多食发香港脚黄胆切不可与羊肉同食黄瓜名胡瓜多食损脾令人泻痢菜瓜多越瓜有青白二种多食致膨作泻发诸疮令脐下症痛不可同乳酪鱼食令脘痛又暗人耳目丝瓜多食滑肠令人泄泻葫芦本草名壶卢多食令人吐水菜类菜逐水而性滑能发痔茭白滑利而冷甚不益人合蜜同食发痼疾损阳气紫菜多食令人腹痛发气吐白沫中有小螺蛳损人须拣出海菜亦然果类黑枣与葱同食令人脏腑不和与鱼同食令人心腹痛有风疾痰热虫人不宜吃小儿疳病亦禁白枣多食令人热渴膨胀动脏腑损脾元助湿热凡羸瘦有疾者尤不可食胡桃性热不可多食多则生痰动火令人咯血肺病尤忌油者有毒有风病患食之即发栗子不宜多食生者难化生虫熟者隔食滞气患风气病患尤忌之榧子多食引火入肺大肠受损同鹅肉食生断节风榧皮反绿豆能杀人荔枝多食发虚热龈肿衄血病齿及火病患忌之橄榄性热多食能致上壅银杏多食则收令太过令人壅气胪胀小儿发惊动疳食千枚者死石榴多食损肺坏齿凡服饵人尤忌林檎多食发热闭百脉梨子多食冷利脾虚泄泻及乳妇血虚人忌之橘子多食聚痰损气同螃蟹食令人患软痈柑子多食令人脾冷发痼疾大肠泄橙皮多食伤肝与槟榔同食头旋恶心患恶核瘰痰症人食虽愈后复发山楂多食令人嘈烦易肌反伐脾胃生发之气樱桃多食伤筋骨有暗风人不可食食之立发枇杷多食发痰热与炙肉面同食发黄病杨梅多食令人发热衄血损齿及筋同生葱食发疮致痰同烧酒食致毙患疝病患忌食柿子性颇寒肺经无火及风寒作嗽冷痢滑泄者忌之不宜与蟹同食令人腹痛作泻李子合蜜食损五脏不沉水者有大毒久病患勿食李杏犯之加重不愈杏子多食伤筋骨令人目盲须眉落酸熟有毒双仁者杀人梅子多食损齿伤筋蚀脾胃小儿孕妇忌食服地黄人更不可食桃子多食令人热仍不得入水浴令人病寒热淋沥病西瓜多食作吐利胃弱者不可复世人取一时之快忘伤胃之忧古人有天生白虎汤之号稔其寒也不明者妄云不伤脾胃误矣桑椹不可多食多食致衄甘蔗多食发虚热动衄血同酒食生痰胃寒呕吐中满滑泻者忌之荸荠性极凉泻有冷气人不可食致腹胀气满孕妇尤为大忌芡实生食动风发气甚难消化生食冷脏伤脾熟食发痼疾损阳事藕市中所卖熟藕俱用碱水煮不宜食慈菇多食发肠风痔漏崩中带下香港脚瘫风又使人干呕损齿失颜色皮肤干燥沙糖多食心痛鲫鱼同食成疳笋同食成瘕身重不能行生胃火助湿热损齿生虫饴糖多食动火生痰凡中满吐逆酒病牙疳均忌补有毒不可食诸果凡果生食生疮腹胀作泻凡果落地经宿蚁缘过者食之令人患九漏凡果未成核者食之令人发痈疖及寒热凡果忽有异常者根下必有毒蛇食之杀人禽类鹅多食令人霍乱发风动气生疮火熏者有毒卵发痼疾鸭六月忌食黑者毒目白者杀人滑中发冷香港脚人与肠风下血人俱不可食卵忌与蒜鳖同食又勿与李子桑椹食野鸭不可合胡桃木耳豆豉食春夏有毒忌食鸡五色六翮四距乌鸡白头者俱不可食合胡蒜食滞气合鲤鱼食生痈疽同糯米食生疣虫同生葱食成虫痔同鱼汁食成心瘕四月勿食抱鸡卵多食滞闷有八字纹者害人野鸡久食令人瘦同胡桃食发头风眩运及心痛与菌木耳食发痔血卵同葱食生寸白虫山鸡不可合鸟兽肉食之补有毒不可食诸禽凡禽肝青者食之杀人凡禽自死口目不闭翅不合者不可食之凡禽自死不伸足白鸟乌首黑鸟白乌三足四翼死无伤处并有大毒杀人兽类猪久食能生湿痰易招风热伤风寒及病起初人尤为大忌同荞麦食脱须眉合葵食少气以生胡荽食烂脐和羊肝食心闷羊独角者不可食黑头白身食其脑作肠痈心有孔者杀人肝有窍者破脏蹄甲中有珠子白者名羊悬筋食之令人癫脯三日后有虫如马尾者有毒宜忌牛为稼穑之资不轻屠杀市中所卖非老病即瘟死者极毒杀人非惟不可食吸闻其气亦能害人马鞍下肉有大毒白马黑头白马青蹄及脚无夜眼者皆不可食马汗气及毛误入食中害人凡有汗阴疮者近之杀人驴动风发痼疾合猪食成霍乱骡动风发疮脂肥者尤甚若与酒同食致暴疾杀人鹿五月食之痿人阳合蒲白作羹食发恶疮獐发风动气合及生菜梅李果食之伤人兔合鸡食令人面发黄损阳事着干姜食成霍乱同上死而眼合者杀人独目者不可食犬气壮多火阳事易举者忌之热病后食之杀人悬蹄肉中有星如米者白犬自死舌下不吐者皆有大毒并害人补有毒不可食诸兽凡兽有并头岐尾赤足及形色异常者不可食凡兽临杀惊气入心绝气入肝并不可食凡兽北向自死及死不僵而伏地者不可食凡兽自死或瘟疫疮疥死及被箭死者不可食凡兽肉中有如朱点者得咸酢不变色者落水浮者堕地不沾尘者经宿尚暖者曝炙不燥者久煮不熟者煮熟不敛水者热血不断者久藏米瓮中者祭肉自动者皆有大毒并杀人鱼类鲤鱼发风热凡一切风病及痈疽疮疥疟痢俱不可食患膈翻胃者愈后食之复发难救青鱼不可合生胡荽生葵菜豆霍麦酱同食鲩鱼能发诸疮鲢鱼多食令人热中发渴又发疮疥鲫鱼多食动火同芥菜食成肿同猪肝鸡肉食生痈患香港脚人食之久不愈鲥鱼多食染瘟疫小儿不宜食鲚鱼助火生痰发疥不可食鱼赤目赤须者杀人白鱼发脓有疮疖人不可食经宿者令人腹冷与枣同食患腰痛鲂鱼疳痢人勿食鲈鱼发癖疮肿肝不可食剥人面皮鲟鱼多食心痛腰痛合笋食成瘫痪鳜鱼有十二骨每月一骨有毒杀人河毒之所在腹之子目之睛春之血有损无益浸血不尽有紫赤斑眼者及误破伤子或修治不如法误染屋尘者俱胀杀人凡服荆芥菊花附子乌头之人食之必死鲳腹中子毒令人下痢鳗鲡水行昂头者背有白点者腹下有黑斑者无腮者重四五斤者俱不可食滑肠动火今所名黄鱼者石首鱼也患肺疽者终身戒食无须及腹下通黑壳反白者不宜食大而黑者通身浮水上者项下有黑点者昂头出水二三寸者皆有毒杀人补有毒不可食诸鱼凡鱼头正白如连珠至嵴上食之杀人凡鱼头中无腮者食之杀人凡鱼头似有角者不可食之凡鱼目合者不可食之凡鱼无肠胆者不可食之三年阴不起女子绝生凡鱼投地尘土不污者不可食之凡鱼狗不食鸟不啄者不可食之凡鱼不可合小豆藿食之凡鱼子不可合猪肝食之以上俱金匮要略介类鳖冷而难消脾虚者大忌凡足赤三足头足不缩独目赤目目凹陷腹下红或生王字形及有蛇纹者皆蛇化也不可食蟹未被霜者食之伤中败胃动风大伤阴血凡背有黑点生脚不全独螯独目两目相向目赤足斑腹下有毛腹中有骨者并杀人蚌多食发风动冷气蚬多食发嗽生痰及冷气消肾蛤蜊多食令人腹结痛淡菜多食令人烦闷发丹石毒虫类蜂蜜大肠虚滑者虽熟蜜亦在禁例酸者食之令人心烦同葱食害人食蜜饱后不可食酢令人暴亡黄蜡误杂于鸡肉内者食之令人气塞而死总补有毒不可食诸物凡酒及水照见人影动者不可饮之饮酒食生苍耳令人心痛饮酒大醉炙腹背令人肠结秽饭馁肉臭鱼食之皆伤人蜘蛛落食中不可食之蜂蝇虫蚁等多集食上食之致鸡鱼诸肉经宿者不再煮勿食食之吐泻作胀诸肉汁藏器中不泄气者食之令人腹胀吐泻以铜器盖铜生汗滴下亦毒饮食放露天飞丝堕其内食之喉肿生泡烈日晒热瓷器不可便放食物食之有损无益铜罐内贮茶水锡瓶内盛烧酒经宿看渴甚不可饮米饭面粉之类如遗入水缸内致生毛衣者人若误食多生痈毒久晴甫雨屋檐水不可供人饮食要知屋上每多蛛尿猫粪等秽壁虎蜈蚣虫涎诸毒食之不独不洁且生疽生病须遇大雨冲流之后方可无忌也有雷雨水不可供食雷有焰毒凡有雷之时其雨水饮之腹胀生病小满芒种白露三节内水并有毒人饮之易生脾胃病屋漏水滴物上有大毒茅舍漏尤甚菜在檐下滴水处者亦不可食花瓶水有大毒不可食若浸蜡梅花者尤能杀人卷十防病预诀戒色欲一戒风雷圣人以迅雷风烈必变所以敬天之成怒也此时若犯色欲不但天夺其算神降之殃抑且生子丑貌怪相非邪僻下流即损身非命可不慎哉一戒寒暑天时炎热寒冻无论老少须加保重度此危关已属万幸若加房事鲜不致病损寿予友夏会宗老而康强自言无他术惟于少壮时五六两月及冬至后两月独宿保养予深敬服惟是夏热赤体冬寒偎傍邪兴易起当另具坚忍之心戒之一戒虚弱今人心思尖倒自十四五岁童心无所不知每每破身口而弱根悉由于此何况生来充实者甚少虚弱者颇多若留恋纵欲自然疾病丛生医药难效将有用之才一旦长往可不哀哉一戒衰老人年半百以后精神气血渐次日衰譬如油少之灯若不添油再加灯草多耗欲灯之不灭何可得乎昔人云油尽灯灭髓竭人亡甚可畏也每见一等老人精气已衰犹在此中讲求甚有儿孙满前多置外家媵以图一时欢乐者所谓阎罗王未曾相唤何乃目求押到深可叹也一戒醉饱古语云醉饱莫行房五脏皆反复极言其大有损伤也但酒醉行房则血气流溢渗入大小肠腑多成便血肠癖浊淋痈疽痔毒等病食饱行房则脾胃损伤多成中膈气鼓脐痛偏枯等病不可不慎一戒忧怒男女交合乃欢乐事也人或有忧愁恼怒每借房事以消遣殊不知忧怒既伤于神色欲又伤于精精神两伤极危道也明述之人何可以性命自陷于危乎附九天神霄玉诀戊日禁忌昔汉武帝元封元年七月望日西池王母降临帝问曰世间虫蝗水旱之灾缘何而至王母曰世间下民无知四时之内犁锄田土冒犯阴阳之禁忌是故水泽不降百谷不收民遭饥馑帝曰如何禳解得免此灾王母曰夫禁最重无法可禳不惟虫蝗之灾而四时所犯各有其应若动土尤当禁忌春犯六戊日令人寿夭无后动土则犯地灵夏犯六戊日令人损目非灾动土则犯五岳威灵秋犯六戊日令人时疫疟痢动土则犯山川社会冬犯六戊日令人官非口舌动土则犯四渎神世人若能畏忌不犯六戊日之禁即得时和岁稔衣食丰足又玄科天律凡法官道士僧俗等众于六戊日建斋祀醮关申天曹者灭身知而过犯者殃及九祖风刀割裂不宥非受法者灭三等道家烧香玄科最重而无解释之门也抱朴子曰蛇逢已日不出道燕逢社日不衔泥虫鸟尚知阴阳忌何况人为万物灵附斗母天尊肥亲丸方世上只有肥儿丸并无肥亲丸揆之乌鸟反哺之私可以人而不如鸟乎凡家有老亲及年六十外气血已衰者宜时时照方修合药止用匕分两准加现身譬喻之言不过深望人子之血心办药耳人参一钱此味即在人子身上取用出内府带心血者佳肉桂一两此味即在人子贴肉上取用无心者不堪入药归身二两此味即在人子及身体巳者取用无二心者真茯神二两此味即在人子服劳安静上取用若味薄性躁者伪远志此味即在人子立身远大显亲扬名上取用若能体亲心坚若志者尤效枣仁此味即在人子早发仁心贻亲令名上取用产心田出肺腑者妙甘草此味即在人子情性和平善摄亲心上取用若甘言蜜语出之不真者服之无功此数药肥亲亲有不肥者天翻地覆必无是理也根据方取用斯为人子果能肥亲不必用药肥儿而儿自无不肥也佛偈曰堂上有佛二尊懊恼世人不识不用金彩成非是檀香雕刻只有在世爹娘便是释家弥勒若能敬奉得他何用别求功德附纯阳祖师救世服药用引节要寒病用淡姜汤作引热用黄连或用石膏黄柏等味痰症用贝母筋络有不快用钩钩暑症用青蒿藿香木香等味毒症用银花肝气用小茴或玫瑰花建兰叶素兰花邪病用真降香痢疾用青蒿藿香木香银花钩钩此指红痢五色痢也心神不宁不交用远志枣仁丹参枸杞等药其引不可尽述大抵如热痛用热药为引之类如不识其症候但重用钩钩或五钱七钱此品是仙品医者未洞知其妙其次莫如金银花须用一半生一半熟虚证要药神品乃钩钩枸杞丹参三味钩钩为君须重用余二品等分或三钱五钱不等丹参醋制九次枸杞盐制九次钩钧酒拌晒九次此皆时医所罕论也附用药诫人中黄肠胃热毒偶有用入丸散者今入煎药则是以粪汁灌人而倒其胃矣人中白飞净入末药若煎服是以溺汁灌人矣鹿茸麋茸俱入丸药外症痘症偶入煎药又古方以治血寒久痢今人以治热毒时痢腐肠而死河车脐带补肾丸药偶用今入煎剂腥秽不堪又脐带必用数条肆中以羊肠龟肠代之蚌水大寒伤胃前人有用一二匙治阳明热毒今人用一碗半碗以治小儿死者八九蚯蚓痘症用一二条酒冲已属不典今用三四十条大毒大寒服者多死蜈蚣蝎子胡蜂皆极毒之物用者多死间有不死者幸耳石决明眼科磨光盐水煮入末药今亦以此法入一切煎剂何义白螺壳此收湿糁药亦入煎剂其味何在鸡子黄此少阴不寐引经之药今无病不用燕窝海参淡菜鹿筋丑筋鱼肚鹿尾此皆食品不入药剂必须洗浸极净加以姜椒葱酒方可入口今与熟地麦冬附桂同煎则腥臭欲呕醋炒半夏醋赭石麻油炒半夏皆能伤肺令人声哑而死橘白橘内筋荷叶边枇杷核查核扁豆壳此皆方书所弃今偏取之以示异更有宜炒者反用生宜切者反用囫囵其类不胜枚举桑虫取桑蠹虫用以发痘不知创自何人予尝遍考痘症诸书从未见有用之者及审其质性不过为阴寒湿毒之虫耳惟其有毒所以亦能发痘惟其寒湿所以最能败脾顾发痘不从气血而从毒药此与揠苗者何异矧其湿毒侵脾弱稚何堪故每见多服桑虫者毒发则唇肤俱裂脾败则泄泻不止人但见痘症之死而不知其败在虫毒也前之既覆后可鉴矣其奈蒙蒙者率犹长夜之不醒何予欲唿之用斯代柝而并咎夫作俑者之可恨牛虱啖血例比虻虫苦寒有毒尤非痘家所宜而世习用之其为害不知若干人矣附制剂说徐灵胎古时权量甚轻古一两今二钱零古一升今二合古一剂今之三服又古之医者皆自采鲜药如生地半夏之类其重比干者数倍故古方虽重其实无过今之一两左右者惟间有重剂此乃治强实大症亦不轻用也若宋元以来每总制一剂方下必注云每服或三钱或五钱亦无过一两外者此煎剂之法也末药则用一钱匕丸药则如桐子大者十丸加至二三十丸试将古方细细考之有如今日二三两至七八两之煎剂乎皆由医者不明古制以为权量与今无异又自疑为太重为之说曰今人气薄当略为减轻不知已重于古方数倍矣所以药价日贵而受害愈速也又有方中熟地用三四两余药只用一二钱者亦从无此轻重悬殊之法要知药气入胃不过借此调和气血非药入口即变为气血所以不在多也又有病患粒米不入反用腻膈酸苦腥臭之药大碗浓煎灌之即使中病尚难运化况与病相反之药填塞胃中即不药死亦必灌死小儿尤甚又不论人之贫富人参总为不挑之品人情无不贪生必竭蹶措处熟知反以此而丧身其贫者送终无具妻子飘零是杀其身而并破其家也吾少时见前辈老医必审贫富而后用药尤见居心长浓况是时参价犹贱于今日数十倍尚如此谨慎即此等存心今人已不逮昔人远矣附劝惜字纸三官大帝雷府刘天君撰惜字垂训求禄求名求嗣功惟惜字为先昔巳职之文帝吾今复何赘焉但见世人扰扰贫穷困盈前大半非他过恶秽污字纸愆虽有训文广劝终无一士心坚小子矜驰佻达老成狃习安闲敬奉未闻一二毁残殆有万千或以煳房衬裹或以裹物取便或以残章委弃或以零字沦淹或以习书桌几或以带上厕边或以临时拭秽或以煳衬蚕笾种种罪深辜积一一上奏帝前罚令此曹受报疾厄禁锢相牵农贾鄙俚无减士夫荣禄难延大则灭身灭嗣小则夺纪夺年吾今下哀蠢尔特为奉降骈普劝世间士子遵行须要虔虔毋论经书史子毋论野史稗官毋论缃函茧帙毋论断简残编毋论长篇累牍毋论只字片言务必尽加护惜勿因俗论避嫌始则焚诸火内继则送去流泉不可因循苟免不可时日耽延急急奉行一月寸心复旧光鲜急急奉行一载本身科甲蝉联急急奉行一世此生名列上仙实有如斯果报非吾虚语取妍倘有痴蠢野狼子敢为诽谤憎嫌吾已奉旨专事立时雷火熬煎今特广为传示子其代我布宣检拾字纸随在烧化固属敬惜但惜字戒内有曰勿于灶内烧灰勿烧灰仍弃于地未读此戒而不犯者鲜矣因思物聚于所好一人检取有限似不若劝人一法颇善凡亲友许酬神愿演戏者何不竟许焚字纸数百斤或数千斤随力随愿此法可贴一字条于空铺内收卖每斤给钱一二分彼市徒知其价无不检来无论城乡俱可行之盖神戏原欲广劝愚顽岂料近今演戏俱非正经反教不善定干阴谴何冀降福若能遵此了酬愿心者有祷必应矣买到焚时恐飞灰弃地若无字炉处可于地下挖一坑旁留洞出烟上盖破锅将字由锅破处入烧为妥烧过用净水泼浇再用细蒲包或油纸盛灰每包内放石或砖一块将绳捆好送大江大河急水中听其流去包内有砖不致漂流岸边店铺招纸等项每多花字相间小儿性爱花纸顽耍扯碎抛弃岂不造孽须用者将花字分开或在上下左右庶大人见时可将字裁去不致糟塌庙宇许愿上幡僧道每卖与人染作茶棚风矾并有改为被褥字迹亵渎俱罹大罪今后施挂惟祈将剪字缝于幡上总属心愿倘有出资收买焚化者以杜后弊功德更难量矣道路抛弃字纸见宜收拾而墙壁披挂者及碗底并伞柄笔梗扇面有字破碎者俱宜收惜凡一切字簿勿与妇女为针线本勿令小儿顽耍字即古万字考云字古佛胸中吉祥之相人皆不知或绣或画杂于秽处甚且织绣于绸绫上或为衫裤或为被褥岂非不敬人多不察特为广布凡做佛事须备小缸两只一化元宝冥镪一化文疏纸马盖字虽焚化其迹不灭纸灰沾地罪过实甚若遇僧道亦须劝导我等举议施送字笼笼面签上将要条刊一二则或另刻一张同送书馆之处广劝凡乐善君子亦可遵此办理