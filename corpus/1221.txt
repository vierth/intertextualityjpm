大清律例世祖章皇帝御制大清律原序世祖章皇帝御制大清律原序朕惟太祖太宗创业东方民淳法简大辟之外惟有鞭笞朕仰荷天休抚临中夏人民既衆情伪多端每遇奏谳轻重出入颇烦拟议律例未定有司无所禀承爰敕法司官广集廷议详译明律叅以国制増损剂量期于平允书成奏进朕再三覆閲仍命内院诸臣校订妥确乃允刋布名曰大清律集解附例尔内外有司官吏敬此成宪勿得任意低昂务使百官万民畏名义而重犯法冀几刑措之风以昭我祖宗好生之徳子孙臣民其世世守之顺治三年五月大清律例圣祖仁皇帝上谕圣祖仁皇帝上谕康熙十八年九月十四日奉上谕国家设立法制原以禁暴止姦安全良善故律例繁简因时制宜总期合于古帝王钦恤民命之意向因人心滋伪轻视法网及强暴之徒陵虐小民故于定律之外复设条例俾其畏而知警免罹刑辟乃近来犯法者多而姦伪未见衰止人命闗系重大朕心深用恻然其定律之外所有条例如罪不至死而新例议死或情罪原轻而新例过严者应去应存着九卿詹事科道㑹同详加酌定确议具奏特谕大清律例世宗宪皇帝御制大清律集解序世宗宪皇帝御制大清律集解序周礼大小司寇之职以三典诘四方以五刑听狱讼正歳帅其属而观刑象不用法者国有常刑月吉始和布刑于邦国都鄙乃悬刑象之法于象魏使万民聚而观之是知先王立法定制将以明示朝野俾官习之而能断民知之而不犯所由息争化俗而致于刑措也恭惟我皇考圣祖仁皇帝大德如天以至仁涵育羣生法司上奏率多全宥停刑肆赦屡沛恩纶临御六十一年厚泽周浃乎宇内血气心知之伦熙然安处于仁夀之域朕绍守丕图深怀继述雍正元年八月乃命诸臣将律例馆旧所纂修未毕者遴简西曹殚心蒐辑稿本进呈朕以是书民命攸闗一句一字必亲加省览每与诸臣辩论商榷折中裁定或析异以归同或删繁而就约务期求造律之意轻重有权尽谳狱之情寛严得体三年八月编校吿竣刊布内外永为遵守易曰先王以明罚敕法汉郑昌言律令一定愚民知所避姦吏无所施是书也岂惟百尔有位宜精思熟习悉其聪明以察小大之比凡士之注名吏部将膺民社之责者讲明有素则临民治事不假于幕客胥吏而判决有余若自通都大邑至僻壤穷乡所在州县倣周礼布宪读法之制时为解说令父老子弟递相吿戒知畏法而重自爱如此则听断明于上牒讼息于下风俗可正礼让可兴于以体皇考好生之德而追虞廷从欲之治不难矣朕实有厚望焉雍正三年嵗次乙巳九月初九日大清律例世宗宪皇帝上谕世宗宪皇帝上谕雍正三年五月二十七日奉上谕朕自临御以来钦恤刑狱每遇法司奏谳必再三覆核惟恐稍有未协又念律例一书为用刑之本其中条例繁多若不校订画一有司援引断狱得以意为轻重贻误非小特命纂修馆刻期吿竣今据将所纂全稿进呈朕逐一详览其有应行驳正者已一一批示但明刑所以弼教关系甚大着九卿㑹同细看务期斟酌尽善以副朕慎重刑名之意特谕大清律例御制序御制大清律例序象刑有典肇见虞书其用之之道则曰钦曰恤曰明曰允一篇之中三致意焉武王诰康叔以用其义刑义杀而吕刑则曰士制百姓于刑之中以教祗徳古先哲王所为设法饬刑布之象魏县之门闾自朝廷达于邦国共知遵守者惟是适于义协于中弼成教化以洽其好生之徳非徒示之禁令使知所畏惧而已我列祖受天明命抚绥万邦颁行大清律例仁育义正各得其宜圣祖仁皇帝至仁如天化成久道徳洋恩溥涵浃羣生皇考世宗宪皇帝际重熙累洽之运振起而作新之亲定大清律集解刊示中外甄陶训迪刑期无刑法外之仁垂为明训有曰寛严之用必因乎其时洋洋圣谟洵用法之权衡制刑之准则也朕寅绍丕基恭承徳意深念因时之义期以建中于民简命大臣取律文及递年奏定成例详悉叅定重加编辑揆诸天理准诸人情一本于至公而归于至当折衷损益为四百三十六门千有余条凡四十七卷条分缕析伦叙秩然颁布宇内用昭画一之守于戏五刑五用以彰天讨而严天威予一人恭天成命监成宪以布于下民敢有弗钦虽然有定者律令无穷者情伪也易曰君子以明慎用刑而不留狱书曰式敬尔由狱以长我王国忠信之长慈惠之师尚其慎厥用敬厥由体钦恤明允之意率乂于民棐彞克协于中以弼予祈天永命允升于大猷从事于斯者胥懋敬哉是为序大清律例奏折一律例馆总裁三泰等谨查大清律自世祖章皇帝定鼎之初即命刑部尚书吴达海等详译明律叅以国制书成奏进刊布中外圣祖仁皇帝康熙九年命大学士管刑部尚书事对喀纳等复行校正十八年特谕刑部将定律之外所有条例应去应存详加酌定刊刻通行名为见行则例二十八年准台臣盛符升奏请将见行则例载入大清律条例内命尚书图纳张玉书等为总裁至四十六年缮写进呈留览未发世宗宪皇帝雍正元年复命大学士朱轼尚书查郎阿等为总裁于应增应减之处再行详加分晰作速修完至雍正五年奏准颁行我皇上御极之元年允尚书傅鼐陈奏特命三泰等为总裁臣等奉命遴选提调何瞻纂修臣岳泰等逐条考正重加编辑又详校定例纂入一千四十九条节次恭缮进呈蒙皇上亲加鉴定间有未协之处悉经谕㫖改正特命刊布内外永远遵行臣等幸生盛世仰见典章之大成谨拜手稽首敬录世祖章皇帝御制原序一篇圣祖仁皇帝上谕一道世宗宪皇帝御制序文一篇谕㫖一道冠诸卷首其诸臣章奏附录于后云臣三泰等恭纪大清律例奏折二内翰林国史院掌院事大学士刚林等谨题为清律奉㫖审校等考订已完恭请圣裁颁布以昭法守事前刑部尚书吴达海等屡遵谕㫖纂修清律该刑部侍郎党崇雅启心郎额尔革图率同郎中耿爱主事科尔坤乌赫纳员外郎柯士芳许𢎞祚宋调元将前书纂完随送到院该范文程刚林祁充格冯铨洪承畴甯完我暨刑部启心郎额尔革图裁议已定又该刑部侍郎提桥房可壮再四详核率同启心郎白色纯周天成郎中范芝张毓中宋炳夏之中萧应聘宋从心周璜段腾藻毛永龄韩养醇员外郎王凤林司务周再勲傅作衡逐篇磨勘尚书吴达海督令员外郎金灿缮写进呈皇上惟恐一有未当不便遵行仍命范文程刚林祁充格冯铨甯完我宋权再加审定斟酌满汉务合时宜等谨同学士蒋元恒督主事科尔坤亢得时能图他赤哈哈番萨尔图及刑部郎中范芝宋炳张毓中逐款繙阅校正他赤哈哈番齐纳红笔帖式哈番莽伊图笔帖式戴阳阿年哈等缮写完毕仍发刑部随该侍郎房可壮员外郎王凤林司务傅作衡等对阅随付郎中韩养醇员外郎金灿订刻今已告竣等谨将刊完大清律集解附例十卷具疏奏进伏乞圣鉴裁定颁行中外庶法守昭明臣民永知遵守矣为此具本谨题请㫖奉圣㫖是大清律着颁行大清律例奏折三刑部等衙门尚书图纳等谨题为律例须归一贯旧刻未为全书谨陈应删应补之事宜仰乞重加考定以垂法守事该等㑹议得据广西道试监察御史盛符升条奏疏称民生之大命系于刑狱歴朝之大法载在律书皇上诚恐正律之外条例过严特谕刑部㑹同九卿詹事科道详加酌议刊为见行则例查职制等目悉依旧律编次则凡属新例皆可分入各条併载正律之内至若大清律一书所载诸事有仍袭前代之旧文而于本朝之法制絶不相䝉者如郡王将军中尉亲自赴京者治罪等项其类尚多明载律中实非遵行正法所当删定改正以成善本伏乞将律例之分别者合之新旧之不符者通之轻重之可议者酌之务期尽善然后刊刻全书勒成定本等语先经刑部议覆律文乃系递沿成书例乃因时酌定凡见行则例或遇事而定或遵㫖而定若将此等陆续定例事件附入律内则律文难以告成其律内所有郡王将军中尉亲自赴京治罪等项虽非遵行正法若将此等条件删去恐以后比照定拟者无凭查考将御史盛符升条奏之处俱毋庸议等因具题奉㫖九卿詹事科道㑹议具奏钦此查康熙九年将律文满汉文义复行校正二十七年又将见行则例㑹同九卿詹事科道详加酌定具题刊布但律文条例乃将歴代所行之条有摭拾彚辑者见行则例系因时着定者若使重复繁多倘详查不周则情罪虽一而轻重或异又往代所拟罪名有与今不相符合者其不用之条如不尽行删除则律文条例反致繁冗舛错参差均未可定应如台臣盛符升所奏将见行则例载入大清律条例内其律例内有满汉文义互相参差或律文内已有各罪本律而定例重复浮赘或官员衙役名色及所拟罪条于今不便引用等项及应删之条均为画一各归各款删除所有闗系纂修事宜应听该部另行具题等因于康熙二十八年八月二十八日题九月十九日奉㫖依议大清律例奏折四刑部尚书图纳等谨题为请㫖事据广西道试监察御史盛符升条奏一疏经九卿㑹议应如所奏将见行则例载入大清律条例内均为画一等因具覆奉㫖依议钦遵在案今将律文则例删定改正彚为一书体皇上好生之徳垂万世不易之规相应遣官监修所有堂官职名开列具奏伏候圣裁谨题请㫖康熙二十八年九月三十日题十月初八日奉㫖图纳苏赫张玉书杜臻西安郭世隆顾汧着为总裁官大清律例奏折五律例馆总裁戸部尚书文华殿大学士张玉书等谨题为恭缮律文名例先呈御览仰祈睿鉴裁定事窃惟帝王好生首重民命国家垂宪务定刑书臣等奉命重修律例自顾才识谫陋夙夜凛凛惧不胜任钦惟我圣上至仁如天羣生率育凡有刑狱奏谳圣心辄加矜悯时于无可寛释之中曲求格外生全之路每一嵗之内特㫖免死寛减者甚多湛恩汪濊洽于海隅歴稽前史实所罕觏等敬体皇上明慎用刑至意详阅全律逐条辩晰以刑部见行例分别载入律内有满汉文义互相叅差者通加改正或罪有本律而例系重复者即行删除或名目事款旧有今无及旧无今有者酌量增删或一款应分两条或数条同属一类者悉与分併其今虽不行而宜备叅考者仍照例附载以备引证别部事例间有与律义相合者亦照刑部见行例採入如律例内有应具题请㫖者俟另题请㫖至于律文仿自唐律辞简义该诚恐讲晰未明易致讹舛等彚集衆说于每篇正文后增用总註疏解律义期于明白晓畅使人易知今酌定名例四十六条已㑹集九卿詹事科道面同勘閲谨录满汉文各六本遵照前题先呈御览伏冀皇上睿鉴裁定俾立一代之章程示万世以法守候命下后即将全律依式纂成次第缮写恭进等不胜悚慄之至谨题请㫖等因于康熙三十四年二月初九日题三十六年十一月十二日奉㫖新纂律书名例朕已览閲奏闻后又有更改处发囘刑部将更改之处增入着九卿看閲具奏大清律例奏折六刑部等衙门尚书宗室佛格等谨题为请修定例以昭法守以光圣治事该等㑹议得据巡视东城陜西道监察御史汤之旭奏称律例最闗紧要今六部见行则例或有从重改轻从轻拟重有先行而今停事同而法异者未经画一昭着伏乞特简谙练律例大臣专掌律例馆总裁将康熙六十一年以前之例并大清㑹典逐条互叅考订画一例款等语查先据原任广西道试监察御史盛符升条奏将律例之分别者合之新旧之不符者通之轻重之可议者酌之务期尽善等语经九卿议覆将见行则例载入大清律条例内其律例内有满汉文义互相参差或律文内已有各罪本条而定例重复均为画一删除等因具题奉㫖依议钦此于康熙二十八年十月内钦㸃总裁开馆纂辑彚成一书经九卿将原旧律例并续增见行例逐款校閲叅酌考订缮写清汉各四十二本于四十六年六月初二日进呈未蒙颁发自康熙四十七年起至六十一年止见在纂辑之新增定例一百一十五条内或有应删应改者相应请㫖令律例馆总裁速行审定并前纂成四十二本一併交与九卿互相叅酌考订画一缮写清汉进呈御览统候皇上钦定交与刑部刊刻颁发遵行今律例馆见有总裁提调纂修等官修辑其该御史所奏特简大臣专掌律例馆总裁之处毋庸议再凡奉上谕等钦奉遵行嗣后雍正元年起每年仍令律例馆陆续咨取逐一纂修增入应将该御史所奏令科臣年底造册进呈发与律例馆纂修之处亦毋庸议雍正元年八月二十三日题九月十七日奉㫖朱轼卢询阿钖鼐伊都立着充为总裁官其应增应减之处再行详加分晰作速修完至纂修誊录官着派出总裁于各部官员内酌取指名具奏余依议大清律例奏折七经筵讲官太子太保东阁大学士兼礼部尚书兼管户部尚书事务加六级律例馆总裁官徐本等谨题恭承勅㫖纂刻大清律例今已成书谨奉表上进者伏以帝徳好生玉律重慈祥之义皇心勅法丹书昭钦恤之仁布解泽于离明有伦有要寓春温于秋肃是训是行曲成不遗咸中有庆等诚惶诚恐稽首顿首上言窃惟上古之世修德而后修刑三代以还敬官必先敬典自三章九章而后更张润色渐涉繁芜溯五刑五用之初挞记侯明宜归画一惟我朝之宪典经列圣之精详纲举目张象魏悬而民知敬听衡平鑑朗令甲布而吏罔深文钦惟皇帝陛下道隆参赞徳懋中和瑞霭春田列井有囷仓之乐明澄秋镜圜扉多芝菌之祥临以简而御以寛痌瘝念切罪惟轻而功惟重轸恤时殷迺于干隆元年钦遵世宗宪皇帝明训于律例全书更加釐定化民成俗祗期执两而用中载徳行仁将使囘心而向道特命等悉心叅酌揆理准情縁情定法寛严胥协统归睿鉴之精纯疑似尽捐全赖宸衷之昭彻反复于三刺三宥千百国顺帝则而不知简孚于五罚五辞亿万年遵王路而无斁等才惭听断虽式敬之维殷志切平反幸简编之甫竟伏愿泰符凝命干徳体元修五礼以牖民率教者造之党庠术序协三才而建极从欲者逮于侯甸要荒将见文成象纬占贯索而长销草卧桁杨画衣冠而永治矣等无任瞻天仰圣激切屏营之至谨奉表随进以闻大清律例奏折八经筵日讲起居注官太子太保东阁大学士礼部尚书管理刑部事务刘统勲等谨奏为请㫖事等伏查干隆十一年七月内经内阁衙门于遵㫖议覆御史戴章甫条奏案内议定刑部律例虽奏明三年一次纂修而三年内或酌改无多不必拘定三年之限应以五年为期纂修一次等因奏准遵行臣部于十六二十一二十六等年俱届期请㫖纂修在案今计自干隆二十六年至三十一年已届五年之期理合奏请将五年以来所奉上谕以及议准内外臣工条奏应纂为定例者并加叅考分类编辑缮写进呈恭候钦定再查律例全书自干隆五年纂修告成以来迄今二十余载条例日繁增改不一虽每届五年修辑一次亦止就现定新例依类编入其从前旧例有与新例未合以及辗转比附文义倒置应行增添删改之处积久渐多引用窒碍等节年钦遵圣训改正条例曾将缘由奏明在案今将全书所载条例逐一较对悉心叅酌改正务归画一随时缮写黄册陆续进呈俟钦定奉㫖之日部将续纂新例并二十六年所纂条例各按门类归入律例全书附刊于原本各条之后其改正旧例亦即于全书内逐一改刊则翻閲既易引用不致互岐至纂修日期向年编辑新例俱系定限十个月今全书所载旧例多有应须改正之处应请展限四个月以便悉心叅核俟命下之日部遵照办理为此谨奏请㫖干隆三十一年正月二十七日奏本日奉㫖知道了钦此大清律例奏折九刘统勲等谨奏为奏闻事窃查部于干隆三十一年正月内奏准开馆纂修律例因全书自干隆五年至今二十余载条例增改不一虽经五次修辑止就现定新例依类编入其从前旧例与新例不合之处俱未增删改併请定限十四个月吿竣陆续缮写黄册进呈等因奉㫖知道了钦此钦遵等随督率提调纂修等官上紧赶办所有歴年钦奉上谕及议准内外臣工条奏并吏户礼兵工等部议准有与刑名交涉应纂为例者各详细覆核分类编辑并将全部条例逐一比较其中或新旧不符或词意重复或文义未甚明晰俱详加酌核增删改併以归画一今已依限办就督令供事缮写黄册縁此次卷帙繁多等分为三次陆续进呈今将名例上下两卷及吏律户律礼律兵律四卷纂修条例先行进呈内除照例纂辑修改以及节删重复字句闲文即于各条下谨按语内分晰陈明毋庸另为声叙外如于罪名适轻适重等叅酌律例遇有增改之处即于本条例上黏贴黄籖恭呈御览伏候钦定统俟命下之日馆另缮清汉样册进呈并将前次续纂条例一併归入全书照例送交武英殿刊刻颁发内外问刑衙门一体遵行此后或奉有谕㫖及臣工条奏准行应入例册者于未经刊刻以前仍行添纂合併声明为此谨奏请㫖干隆三十二年五月初六日奏本日奉㫖知道了册留览钦此大清律例奏折十刘统勲等谨奏为奏闻事窃部纂修全部律例前经奏明分为三次进呈所有名例吏律户律礼律兵律并刑律贼盗人命鬭殴共十二卷已于本年五月初六日及六月初九日具折进呈御览均蒙钦定今将第三次纂修刑律诉讼受赃诈伪犯姦杂犯捕亡断狱工律共八卷督捕则例一卷併毋庸纂辑条例一卷谨缮黄册进呈御览恭候钦定俟命下之日馆将此次及前两次纂修条例另缮清汉样册进呈照例送交武英殿刊刻馆一面先行刊刻草本通行各省督抚将军一体遵行为此谨奏请㫖干隆三十二年七月初六日奏初七日奉㫖知道了钦此大清律例奏折十一经筵日讲起居注官太子太保东阁大学士礼部尚书管理刑部事务刘统勲等谨奏为奏明律例清汉全书吿竣事窃查部于干隆三十一年奏准开馆纂修律例经等将歴年钦奉上谕及议准内外臣工条奏应纂为例者详细覆核敬谨编辑恭缮汉字黄册进呈并声明钦定后部按照汉文次第繙译彚缮清汉黄册恭呈御览并此后或奉有谕㫖及臣工条奏准行应入例册者于未经刊刻以前仍行添纂等因奏准在案今等督率提调纂修繙译等官谨遵钦定黄册先行刊刷草本颁发各省遵照办理仍逐条重加誊写分门别类繙译清文恭缮清汉黄册进呈并将续奉谕㫖暨臣工奏准事件应行添纂修改删除之处详加酌核按类编辑一体缮写清汉黄册装钉成帙并于各条例后加具谨按黏贴黄签恭呈御览俟钦定后将补纂各条仍先刊刷草本颁行各省督抚将军一体遵行再查律例全书自干隆二十年以后虽经两次修辑均祗就现纂新例另为一编并未归入全书不第艰于翻閲而援引亦恐疎漏此次增删改併既经釐正应请将前次续纂并此次编辑各条以及总类均按照律目逐一归入清汉全书以便查阅引用俟命下之日部即将新旧条例俱按门归入缮写清汉样本送交武英殿刊刻颁发遵行等更有请者此次归入全书新例清文俱已遵照钦定新语繙译惟旧例各条因系已刻旧板其清语尚属旧文前后似未画一应请将全部清书内旧语俱用清书房繙译新语逐一釐正抽换刊刻庶免参差合併声明为此谨奏请㫖等因干隆三十三年六月二十九日奏七月初一日奉㫖知道了钦此大清律例表该总理事务王大臣㑹同九卿㑹议得刑部尚书傅鼐奏称窃惟刑罚世轻世重乃帝王宜民宜人之权我朝律例刊布于顺治三年酌议于康熙十八年重刊于雍正三年固已法度修明纪纲整饬矣伏读我世宗宪皇帝遗诏有曰国家刑罚禁令之设所以诘姦除暴惩贪黜邪以端风俗以肃官方者也然寛严之用又必因乎其时从前朕见人情浅薄官吏营私相习成风罔知省改势不得不惩治整理以诫将来今人心共知警惕矣凡各衙门条例有从前本严而朕改易从寛者此乃从前部臣定议未协朕与廷臣悉心斟酌而后更定以垂永久者应照更定之例行若从前之例本寛而朕改易从严者此乃整饬人心风俗之计原欲暂行于一时俟诸弊革除之后仍可酌复旧章此朕本意也向后遇此等事件则再加斟酌若有应照旧例者仍照旧例行钦此钦遵思圣心惓惓于此盖必有所轸念而未及更正者也我皇上御极以来凡事皆以世宗宪皇帝之心为心每遇奏谳之时斟酌详慎好生之徳固已洽于民心矣伏查大清律集解附例一书系雍正三年刊刻之板现今不行之例犹载其中如窃盗三犯已经改议分别赃物十两上下递为重轻而例内所载乃系赃数不多奏请改遣如遣犯脱逃行兇为匪已经改议分别所犯情罪递为重轻而例内所载乃系即行正法如此之类颇多恐问刑之员援引舛错吏胥因縁为姦且与其临时斟酌上厪圣怀不若先事精详事事立之准则应请皇上特降谕㫖简命通达治体熟谙律例之大臣为总裁将雍正三年刊行律例详加核议除律文律註仍旧外其所载条例有先行而今已斟酌定议者改之或有因时制宜应行斟酌而未逮者亦即钦遵世宗宪皇帝遗诏酌照旧章务期平允逐款缮折恭请皇上钦定勒限纂辑缮写成书进呈御览请㫖刊刻颁行各省俾知遵守以昭画一之㑹则世宗宪皇帝义尽仁至之心我皇上善继善述之政接钦恤之传而养万年之福等语查律为一定不易之成法例为因时制宜之良规故凡律所不备必借有例以权其大小轻重之衡使之纤悉比附归于至当我世宗宪皇帝临御十有三年宵旰励精勤求至治而于刑狱尤加详慎凡有所降谕㫖及诸臣条奏经由廷议者必悉心斟酌然后颁行犹虑愚民一时未能遍知每行一例必定以年限使之家喻户晓再有所犯方始照例问拟仰惟圣心哀矜恻怛慎重周详洵足昭亿万年之法守矣第刑罚世轻世重自昔为然而寛严之道遂如温肃之异用而同功时而崇尚惇大禁令渐弛道在整饬不得不济之以严时而振兴明作百度具张道在休养不得不济之以寛寛严合乎大中而用中本乎因时盖所谓中无定体随时而在是以世宗宪皇帝遗诏惓惓于条例之寛严有宜再加斟酌之训谕深有望于我皇上继志述事敷时绎思绍执中建极之谟永臻于荡平正直之治也伏读大清律集解附例一书所刊原例增例钦定例三项非尽现行之条而自刋刻后至今前例又多酌改若不加以叅订归于画一恐内外问刑之员易于援引舛错而吏胥因得髙下其手足滋任意轻重之弊应如刑部尚书傅鼐所奏恭请皇上特简大臣为总裁官将以前刊刻律例并自刊刻后至今通行各例统加检查核议有宜因时变通如先经定例而后经改易者或前例未协而后亦未经改易者应作何斟酌损益寛严得中逐一缕析条分务期平允其应删除者即行删除应増入者即行增入应更正者即行更正应仍照旧例行者亦即酌复旧章除律文律註仍旧外其刊入之例必将某条附载某律之处确切不移使宏纲细目大小咸该仁育义正折衷尽善敬谨拟议恭请皇上钦定纂辑缮写成书进呈御览请㫖刊刻颁行则因时用中先后同揆以彰绍庭罔斁之孝思益垂世守不愆之令典矣至作何拣选分修及定限一切事宜恭候命下之日另行奏闻请㫖遵行等因干隆元年六月十九日题二十一日奉㫖依议钦此随经刑部将应开列总裁官列名奏请奉朱笔㸃出三泰徐本庆复杨超曾为总裁官大清律例职名武英殿监理和硕和亲王𢎞昼总裁官徐本三泰史贻直来保庆复太子少保吏部尚书今任湖广总督孙嘉淦太子少保刑部尚书今任川陜总督尹继善议政大臣刑部尚书今任闽浙总督世袭云骑尉那苏图原任经筵讲官吏部尚书杨超曾原任工部尚书降三级调用赵殿最提调官刑部主事德昌刑部郎中陞任陜西粮驿道孙陈典盛京户部郎中何瞻吏部稽勋司员外郎戴章甫原任刑部员外郎永竒原任翰林院编修查祥纂修官刑部贵州司郎中唐绍祖原任刑部督捕司郎中周琬原任刑部员外郎阿林泰原任巴沟理事通判兆珠纳盛京礼部郎中岳泰盛京户部员外郎赵之埰盛京工部员外郎纳海原任刑部员外郎兼佐领殷珠原任兵部主事常鼐刑部四川司主事王洛刑部督捕司主事吴绍诗原任河南郾城县知县包洪基收掌官刑部笔帖式岳宁刑部笔帖式富尼汉刑部笔帖式陞任熊岳理事通判德禄刑部笔帖式陞任通州理事通判伊兰泰九品笔帖式马宁安吏部笔帖式雅哈理繙译官候补笔帖式明悳成善法宝德馨丰阿泰宁古礼丰盛阿九哥贴写中书噶绅盛京助教专图七品笔帖式常云满誊録官候补笔帖式福尔泰马受福德克进克星额明善坤禄满普马进泰赫楞额德云安元爱隆阿扎禄顺新成速成发福利机兰泰禄昌九十永悳喀米图户部缮本笔帖式明德贴写中书永泰汉誊录官候选知县张巽候选教谕张洪浚候选县丞吴溶陈鋗候选吏目孟毓蕃卢士琛贡生嵇耀增监生舒继英生员张为柱李承绩张克济监生潘溶沈奂文顾宗预武英殿监造内务府南苑郎中兼佐领加五级纪録十次雅尔岱内务府钱粮衙门郎中兼佐领加五级纪録十一次永保内务府慎刑司员外郎纪录一次永忠同知加一级纪録九次英廉内务府广储司司库加二级三格监造加一级李保监造郑桑格库掌李延伟虎什泰大清律例凡例凡例一律文四百五十七条歴代相因至雍正五年删改增併定为四百三十六门今仍其旧至条例则世轻世重有随时酌中之义今自雍正五年刻本所载至雍正五年以后干隆三十三年五月以前现行则例详为订正增删改併计共一千四百五十六条分门别类悉附律文之后一律内小註释难明之义解达未足之语气句斟字酌实足补律所未备今皆照旧详载间有增损务在理明辞顺无取更张其律文之后大字总註虽亦原本笺释辑註等书但意在敷宣易生支蔓又或义本明显无事笺疏今皆不载其中有于律义有所发明实可补律之所不逮则竟别立一条着为成例以便引用一律例一书乃圣朝成宪间亦允准羣议无不酌自皇衷从前刊本于条款中间载钦奉上谕今皆编纂成例着之于篇其于例款无涉或止申饬训诫之文通送上谕馆恭修不更登载一雍正五年刻本于每条之上分列原例增例钦定例各名目既以时代为先后势必不能依类编辑今将原例增例等名目概不登载如钱粮则由仓库而次及杂项侵那贼盗则由正犯而次及搜赃举首庶几条分缕析次序秩然一律目有数例款繁多间有不应隶此门而误为附入者今皆考订详明移入本条之下如飞诡税粮二百石以上与滥设官吏无涉承审承缉诸限期与官文书稽程无涉而皆入之吏律今分载户律田宅刑律捕亡断狱各条下阅者以此类推则按籍而稽展卷了然矣一文武官罚俸降革事隶处分间亦载入律例然多不全不备今吏兵两部开馆编缉各有专书无庸于律例内纷见杂出其有应议罪欵而兼及处分之处并改交部议处或改交部分别议处事以类从义仍贯串叅观自得一凡干隆三十三年五月以前之例已经逐条考校奏准颁行其干隆三十三年五月以后之例依干隆十一年奏准嗣后有陆续增修之处定限五年一次编辑附律例之后颁行直省从此永着为例一纳赎各条并冠名例之首其应否准其纳赎开载未能详悉易至髙下其手今依律例中已经开明各条因类比附并查照读律佩觽所载不准纳赎罪名详加酌定于各条下註明以免畸轻畸重之失一首卷诸图皆仍旧刻惟收赎过失杀伤人律云依律收赎而例内又止有收赎过失杀人银数并无收赎过失伤人若干银两之文内外办理向无凭准查收赎过失杀人绞罪银十二两四钱二分即律图内收赎杂犯绞斩五钱二分五釐之数合成盖缘前明钱钞并收故图内亦照钞数折算今将收赎伤人银数亦照收赎杀人银数按其致伤轻重应得罪名合算折银另立一图附诸图之后以备稽考一颁发之后内外问刑衙门凡有问拟悉令遵照办理其有从前例款此次修辑所不登入者皆经奏准删除毋得以曾经通行仍复援引违者论如律大清律例总目钦定四库全书史部十三大清律例总目政书类五卷一律目卷二诸图卷三服制卷四名例律上卷五名例律下卷六吏律职制卷七吏律公式卷八戸律戸役卷九戸律田宅卷十戸律婚姻卷十一戸律仓库上卷十二戸律仓库下卷十三戸律课程卷十四戸律钱债卷十五戸律市㕓卷十六礼律祭祀卷十七礼律仪制卷十八兵律宫衞卷十九兵律军政卷二十兵律关津卷二十一兵律廐牧卷二十二兵律邮驿卷二十三刑律贼盗上卷二十四刑律贼盗中卷二十五刑律贼盗下卷二十六刑律人命卷二十七刑律鬭殴上卷二十八刑律鬭殴下卷二十九刑律骂詈卷三十刑律诉讼卷三十一刑律受赃卷三十二刑律诈伪卷三十三刑律犯姦卷三十四刑律杂犯卷三十五刑律捕亡卷三十六刑律断狱上卷三十七刑律断狱下卷三十八工律营造卷三十九工律河防卷四十总类卷四十一总类卷四十二总类卷四十三总类卷四十四总类卷四十五总类卷四十六总类卷四十七比引律条大清律例卷一钦定四库全书大清律例卷一名例律目录五刑十恶八议应议者犯罪应议者之父祖有犯职官有犯文武官犯公罪文武官犯私罪犯罪免发遣军籍有犯犯罪得累减以理去官无官犯罪除名当差流囚家属常赦所不原流犯在道㑹赦犯罪存留养亲天文生有犯工乐戸及妇人犯罪徒流人又犯罪老小废疾收赎犯罪时未老疾给没赃物犯罪自首二罪俱发以重论犯罪共逃同僚犯公罪公事失错共犯罪分首从犯罪事发在逃亲属相为容隐处决叛军化外人有犯本条别有罪名加减罪例称乘舆车驾称期亲祖父母称与同罪称监临主守称日者以百刻称道士女冠断罪依新颁律断罪无正条徒流迁徙地方充军地方吏律目録职制官员袭廕大臣专擅选官文官不许封公侯滥设官吏信牌贡举非其人举用有过官吏擅离职役官员赴任过限无故不朝叅公座擅勾属官姦党交结近侍官员上言大臣德政公式讲读律令制书有违弃毁制书印信上书奏事犯讳事应奏不奏出使不复命官文书稽程照刷文卷磨勘卷宗同僚代判署文案增减官文书封掌印信漏使印信擅用调兵印信戸律目录共戸役脱漏户口人戸以籍为定私剏庵院及私度僧道立嫡子违法收留迷失子女赋役不均丁夫差遣不平隐蔽差役禁革主保里长逃避差役㸃差狱卒私役部民夫匠别籍异财卑幼私擅用财收养孤老田宅欺隐田粮检踏灾伤田粮功臣田土盗卖田宅任所置买田宅典买田宅盗耕种官民田荒芜田地弃毁器物稼穑等擅食田园瓜果私借官车船婚姻男女婚姻典雇妻女妻妾失序逐壻嫁女居丧嫁娶父母囚禁嫁娶同姓为婚尊卑为婚娶亲属妻妾娶部民妇女为妻妾娶逃走妇女强占良家妻女娶乐人为妻妾僧道娶妻良贱为婚姻出妻嫁娶违律主婚媒人罪仓库钱法收粮违限多收税粮斛面隐匿费用税粮课物揽纳税粮虚出通关朱钞附余钱粮私下补数私借钱粮私借官物那移出纳库秤雇役侵欺冒支官粮钱粮互相觉察仓库不觉被盗守支钱粮及擅开官封出纳官物有违收支留难起解金银足色损坏仓库财物转解官物拟断赃罚不当守掌在官财物隐瞒入官家产课程盐法监临势要中盐阻坏盐法私茶私矾匿税舶商匿货人户亏兑课程钱债违禁取利费用受寄财产得遗失物市㕓私充牙行埠头市司平物价把持行市私造斛斗秤尺器用布绢不如法礼律目录祭祀祭享毁大祀丘坛致祭祀典神祇歴代帝王陵寝䙝渎神明禁止师巫邪术仪制合和御药乘舆服御物收藏禁书御赐衣物失误朝贺失仪奏对失序朝见畱难上书陈言见任官辄自立碑禁止迎送公差人员欺陵长官服舍违式僧道拜父母失占天象术士妄言祸福匿父母夫丧弃亲之任丧葬乡饮酒礼兵律目录宫衞太庙门擅入宫殿门擅入宿衞守衞人私自代替从驾稽迟直行御道内府工作人匠替役宫殿造作罢不出辄出入宫殿门关防内使出入向宫殿射箭宿卫人兵仗禁经断人充宿衞冲突仪仗行宫营门越城门禁锁钥军政擅调官军申报军务飞报军情漏泄军情大事边境申索军需失误军事从征违期军人替役主将不固守纵军掳掠不操练军士激变良民私卖战马私卖军器毁弃军器私藏应禁军器纵放军人歇役公侯私役官军从征守御官军逃优恤军属夜禁关津私越冒度关津诈冒给路引关津畱难递送逃军妻女出城盘诘姦细私出外境及违禁下海私役弓兵廏牧牧养畜产不如法孳生马匹验畜产不以实养疗瘦病畜产不如法乘官畜嵴破领穿官马不调习宰杀马牛畜产咬踢人隠匿孳生官畜产私借官畜产公使人等索借马匹邮驿递送公文邀取实封公文舖舍损坏私役舖兵驿使稽程多乘驿马多支廪给文书应给驿而不给公事应行稽程占宿驿舍上房乘驿马赍私物私役民夫擡轿病故官家属还乡承差转雇寄人乘官畜产车船附私物私借驿马刑律目录贼盗谋反大逆谋叛造妖书妖言盗大祀神御物盗制书盗印信盗内府财物盗城门钥盗军器盗园陵树木监守自盗仓库钱粮常人盗仓库钱粮强盗劫囚白昼抢夺窃盗盗马牛畜产盗田野谷麦亲属相盗恐吓取财诈欺官私取财略人略卖人发冢夜无故入人家盗贼窝主共谋为盗公取窃取皆为盗起除刺字人命谋杀人谋杀制使及本管长官谋杀祖父母父母杀死姦夫谋杀故夫父母杀一家三人採生折割人造畜蛊毒杀人鬭殴及故杀人屏去人服食戏杀误杀过失杀伤人夫殴死有罪妻妾杀子孙及奴婢图赖人弓箭伤人车马杀伤人庸医杀伤人窝弓杀伤人威逼人致死尊长为人杀私和同行知有谋害鬭殴鬭殴保辜限期宫内忿争宗室觉罗以上亲被殴殴制使及本管长官佐职统属殴长官上司官与统属官相殴九品以上官殴长官拒殴追摄人殴受业师威力制缚人良贱相殴奴婢殴家长妻妾殴夫同姓亲属相殴殴大功以下尊长殴期亲尊长殴祖父母父母妻妾与夫亲属相殴殴妻前夫之子妻妾殴故夫父母父祖被殴骂詈骂人骂制使及本管长官佐职统属骂长官奴婢骂家长骂尊长骂祖父母父母妻妾骂夫期亲尊长妻妾骂故夫父母诉讼越诉投匿名文书吿人罪吿状不受理听讼回避诬吿干名犯义子孙违犯敎令见禁囚不得吿举他事敎唆词讼军民约㑹词讼官吏词讼家人诉诬吿充军及迁徙受赃官吏受财坐赃致罪事后受财官吏听许财物有事以财请求在官求索借贷人财物家人求索风宪官吏犯赃因公科敛尅留盗赃私受公侯财物诈伪诈为制书诈传诏㫖对制上书诈不以实伪造印信时宪书等私铸铜钱诈假官诈称内使等官近侍诈称私行诈为瑞应诈病死伤避事诈教诱人犯法犯姦犯姦纵容妻妾犯姦亲属相姦诬执翁姦奴及雇工人姦家长妻姦部民妻女居丧及僧道犯姦良贱相姦官吏宿娼买良为娼杂犯拆毁申明亭夫匠军士病给医药赌博阉割火者嘱託公事私和公事失火放火故烧人房屋搬做杂剧违令不应为捕亡应捕人追捕罪人罪人拒捕狱囚脱监及反狱在逃徒流人逃稽留囚徒主守不觉失囚知情藏匿罪人盗贼捕限断狱囚应禁而不禁故禁故勘平人淹禁陵虐罪囚与囚金刃解脱主守教囚反异狱囚衣粮功臣应禁亲人入视死囚令人自杀老幼不拷讯鞫狱停囚待对依吿状鞫狱原吿人事毕不放囘狱囚诬指平人官司出入人罪辩明寃枉有司决囚等第检验尸伤不以实决罚不如法长官使人有犯断罪引律令狱囚取服辩赦前断罪不当闻有恩赦而故犯徒囚不应役妇人犯罪死囚覆奏待报断罪不当吏典代写招草工律目录营造擅造作虚费工力採取不堪用造作不如法冒破物料带造段疋织造违禁龙凤文段疋造作过限修理仓库有司官吏不住公廨河防盗决河防失时不修隄防侵占街道修理桥梁道路以上通计四百三十六条附例共计一千四百五十六条大清律例卷一大清律例卷二钦定四库全书大清律例卷二诸图六赃图纳赎诸例图过失杀伤收赎图徒限内老疾收赎图诬轻为重收赎图五刑图狱具图丧服图此赎与老幼妇人收赎不同彼徒流皆直照徒年限收赎此徒流皆折杖照杖收赎按大清律例卷二大清律例卷三钦定四库全书大清律例卷三服制斩衰三年子为父母女在室并已许嫁者及已嫁被出而反在室者同子之妻同子为继母为慈母为养母子之妻同庶子为所生母为嫡母庶子之妻同为人后者为所后父母为人后者之妻同嫡孙为祖父母及曾髙祖父母承重嫡孙之妻同妻为夫妾为家长同齐衰杖期嫡子衆子为庶母嫡子衆子之妻同子为嫁母子为出母夫为妻齐衰不杖期祖为嫡孙父母为嫡长子及嫡长子之妻及衆子及女在室及子为人后者继母为长子衆子前夫之子从继母改嫁于人为改嫁继母姪为伯叔父母及姑姊妹之在室者爲己之亲兄弟及亲兄弟之子女在室者孙为祖父母孙女在室出嫁同爲人后者为其本生父母女出嫁为父母女在室及虽适人而无夫与子者为其兄弟姊妹及姪与姪女在室者女适人为兄弟之为父后者妇为夫亲兄弟之子及女在室者妾为家长之正妻妾为家长父母妾为家长之长子衆子与其所生子爲同居继父而两无大功以上亲者齐衰五月曾孙为曾祖父母曾孙女同齐衰三月元孙为髙祖父母元孙女同爲同居继父而两有大功以上亲者爲继父先曾同居今不同居者大功九月祖为衆孙孙女在室同祖母为嫡孙衆孙父母为衆子妇及女已出嫁者伯叔父母为姪妇及姪女已出嫁者妇为夫之祖父母妇为夫之伯叔父母爲人后者为其兄弟及姑姊妹之在室者夫为人后其妻为夫本生父母爲己之同堂兄弟姊妹在室者爲姑及姊妹之已出嫁者爲己兄弟之子为人后者出嫁女为本宗伯叔父母出嫁女为本宗兄弟及兄弟之子出嫁女为本宗姑姊妹及兄弟之女在室者小功五月爲伯叔祖父母爲堂伯叔父母爲再从兄弟及再从姊妹在室者爲同堂姊妹出嫁者爲同堂兄弟之子及女在室者爲祖姑在室者爲堂姑之在室者爲兄弟之妻祖爲嫡孙之妇爲兄弟之孙及兄弟之孙女在室者爲外祖父母爲母之兄弟姊妹爲姊妹之子及女之在室者妇为夫兄弟之孙及夫兄弟之孙女在室者妇为夫之姑及夫姊妹妇为夫兄弟及夫兄弟之妻妇为夫同堂兄弟之子及女在室者女出嫁为本宗堂兄弟及堂姊妹之在室者爲人后者为其姑及姊妹出嫁者缌麻三月祖为衆孙妇曾祖父母为曾孙元孙曾孙女元孙女同祖母为嫡孙衆孙妇爲乳母爲曾伯叔祖父母爲族伯叔父母爲族兄弟及族姊妹在室者爲曾祖姑在室者爲族祖姑在室者爲族姑在室者爲族伯叔祖父母爲兄弟之曾孙及兄弟之曾孙女在室者爲兄弟之孙女出嫁者爲同堂兄弟之孙及同堂兄弟之孙女在室者爲再从兄弟之子及女在室者爲祖姑及堂姑及己之再从姊妹出嫁者爲同堂兄弟之女出嫁者爲姑之子爲舅之子爲两姨兄弟爲妻之父母爲壻爲外孙男女同爲兄弟孙之妻爲同堂兄弟之子妻爲同堂兄弟之妻妇爲夫髙曾祖父母妇爲夫之伯叔祖父母及夫之祖姑在室者妇爲夫之堂伯叔父母及夫之堂姑在室者妇为夫之同堂兄弟姊妹及夫同堂兄弟之妻妇为夫再从兄弟之子女在室同妇为夫同堂兄弟之女出嫁者妇为夫同堂兄弟子之妻妇为夫同堂兄弟之孙及孙女之在室者妇为夫兄弟孙之妻妇为夫兄弟之孙女出嫁者妇为夫之曾孙元孙及曾孙女元孙女之在室者妇为夫兄弟之曾孙曾孙女同妇为夫之小功服外姻亲属女出嫁为本宗伯叔祖父母及祖姑在室者女出嫁为本宗同堂伯叔父母及堂姑在室者女出嫁为本宗堂兄弟之子女在室者同大清律例卷三大清律例卷四目录钦定四库全书大清律例卷四目录名例律上五刑十恶八议应议者犯罪应议者之父祖有犯职官有犯文武官犯公罪文武官犯私罪犯罪免发遣军籍有犯犯罪得累减以理去官无官犯罪除名当差流囚家属常赦所不原流犯在道㑹赦犯罪存留养亲天文生有犯工乐户及妇人犯罪徒流人又犯罪大清律例卷四钦定四库全书大清律例卷四名例律上五刑笞刑五一十二十三十四十五十杖刑五六十七十八十九十一百徒刑五一年杖六十一年半杖七十二年杖八十二年半杖九十三年杖一百流刑三二千里杖一百二千五百里杖一百三千里杖一百死刑二绞斩条例一凡笞杖罪名折责槩用竹板长五尺五寸小竹板大头濶一寸五分小头濶一寸重不过一斤半大竹板大头濶二寸小头濶一寸五分重不过二斤其强盗人命事件酌用夹棍一夹棍中梃木长三尺四寸两旁木各长三尺上图下方圆头各濶一寸八分方头各濶二寸从下量至六寸处凿成圆窝四箇面方各一寸六分深各七分拶指以五根圆木为之各长七寸径圆各四分五釐其应夹人犯不得实供方夹一次再不实供许再夹一次用刑官有任意多用者该管上司不时察叅倘有徇隠事发并交部议处一凡监禁人犯止用细錬不用长枷其应枷号人犯除律例开载应用重枷枷号者仍照遵行外其余枷号俱重二十五斤一凡民人犯军流徒罪者俱俟到配所之日决杖一毎年于小满后十日起至立秋前一日止如立秋在六月内以七月初一日为止将枷责等轻罪人犯照例减等发落笞罪寛免监禁重犯令管狱官量加寛恤刑部现审案件审眀减等按季彚题其人犯俱交该旂该地方官暂行保释俟立秋后送部发落一直𨽻各省热审之先审拟具题到部遇热审仍行减等发落督抚热审时审拟减等具题虽过热审之期到部亦仍行减等发落其原具题时遇热审有情罪不符驳回后具题逾热审亦减等完结一每年正月六月俱停刑内外立决重犯俱监固俟二月初及七月立秋之后正法其五月内交六月节及立秋在六月内者亦停正法一毎逢热审之期一应杖责之犯无论题逹重案以及其余事件统于减等之中递行八折发落一各省问刑衙门夹棍州县呈眀知府验烙知府呈眀按察司验烙按察司呈眀督抚验烙其尺寸长短寛窄俱刻于中梃之上如有擅用未曽验烙夹棍者以酷刑题叅赎刑纳赎收赎赎罪一凡军民诸色人役审有力者与举人监生生员冠带官不分笞杖徒流杂犯死罪应准纳赎者俱照有力稍有力图内数目折银纳赎若举监生员人等例该除名革役罪不应赎者与军民人等罪应赎而审无力者笞杖徒流杂犯死罪俱照律的决发落一凡文武官革职有余罪及革职后另犯笞杖徒流杂犯死罪俱照有力图内数目纳赎若无力的决发落其贪赃官役概不准纳赎一凡官员有先叅婪赃革职提问者如审无婪赃入已止拟因公那用因公科歛坐赃致罪则除革职外余罪纳赎俱免如别案革职者仍照例纳赎一各坛祠祭署奉祀祀丞神乐观提㸃协律郎赞礼郎司乐等官并乐舞生及养牲官军有犯姦盗诈伪失误供祀并一应赃私罪名官及乐舞生罢黜军革役仍照律发落若讦告词讼及因人连累并一应公错过误犯罪者照律纳赎一太常寺厨役但系讦告词讼过误犯罪及因人连累问该笞杖罪名者纳赎仍送本寺着役徒罪以上及姦盗诈伪并有误供祀等项不分轻重俱的决改拨光禄寺应役一僧道官有犯径自提问及僧道有犯姦盗诈伪并一应赃私罪名责令还俗仍依律例科断其公事失错因人连累及过误致罪者悉准纳赎各还职为僧为道一妇女犯姦杖罪的决枷罪收赎一凡律例开眀准纳赎不准纳赎者仍照旧遵行外其律例内未经开载者问刑官临时详审情罪应准纳赎者聴其纳赎不应准纳赎者照律的决发落如承问官滥准纳赎者交该部议处多取肥己者计赃科罪十恶一曰谋反二曰谋大逆三曰谋叛四曰恶逆五曰不道六曰大不敬七曰不孝八月不睦九曰不义十曰内乱八议一曰议亲二曰议故三曰议功四曰议贤五曰议能六曰议勤七曰议贵八曰议宾条例一已革宗室之红带已革觉罗之紫带犯事治罪与旂人无异交刑部照旂人例枷号锁禁完结应议者犯罪凡八议者犯罪实封奏闻取㫖不许擅自勾问若奉㫖推问者开具所犯及应议之状先奏请议议定奏闻取自上裁其犯十恶者不用此律条例一凡应八议之人问鞫不加考讯皆据各証定罪一三品以上大员革职拏问不得遽用刑夹有不得不刑讯之事请㫖遵行应议者之父祖有犯凡应八议者之祖父母父母妻及子孙犯罪实封奏闻取㫖不许擅自勾问若奉㫖推问者开具所犯及应议之状先奏请议议定奏闻取自上裁若皇亲国戚及功臣之外祖父母伯叔父母姑兄弟姊妹女壻兄弟之子若四品五品官之父母妻及应合袭廕子孙犯罪从有司依律追问议拟奏闻取自上裁其犯十恶反逆縁坐及姦盗杀人受财枉法者不用此律其余亲属奴仆管庄佃甲倚势虐害良民陵犯官府者加常人罪一等止坐犯人不在上请之律若各衙门追问之际占恡不发者并聴当该官司实封奏闻区处条例一凡满洲䝉古汉军緑营官员军民人等有犯死罪除十恶侵盗钱粮枉法不枉法赃强盗放火发塜诈伪故出入人罪谋故杀各项重罪外其寻常鬭殴及非常赦所不原各项死罪察其父祖及子孙阵亡者准将阵亡确实事迹随本声叙一凡犯该死罪如有祖父及子孙阵亡者于声眀优免一人一次后俱不准再行声请一各犯祖父人等阵亡在内由刑部在外由各该督抚于取供定罪后即移咨八旂兵部查取确实简眀事迹声叙入本恭候钦定职官有犯凡在京在外大小官员有犯公私罪名所司开具事由实封奏闻请㫖不许擅自勾问若许准推问依律议拟奏闻区处仍候覆准方许判决若所属官被本管上司非礼陵虐亦聴开具实迹实封径自奏陈条例一各处大小土官有犯徒流以上依律科断其杖罪以下交部议处一廕生有犯应题叅处分者聴各衙门题叅其文武生员犯该徒流以上等罪地方官一面详请斥革一面即以到官之日扣限审讯不必俟学政批回始行究拟其情节本轻罪止戒饬者审眀移㑹该学教官照例发落详报学政查核贡监生有犯同一文职道府以上武职副将以上有犯公私罪名应审讯者仍照例题叅奉到谕㫖再行提讯其余文武各员于题叅之日即将应质人犯拘齐审究如督抚同驻省分一面具题一面行知应承审衙门即行提讯一凡叅革发审之案查眀被叅之人如系同知游击以下等官遴委知府审理系道府副将等官遴委道员审理统令就近提齐欵証秉公确讯其案内牵连被害之人无关轻重者该道府审眀录供之后即分别保释止将重罪要犯带至省内由司覆勘解院审拟完结文武官犯公罪凡内外大小文武官犯公罪该笞者一十罚俸一箇月二十三十各递加一月四十五十各递加三月该杖者六十罚俸一年七十降一级八十降二级九十降三级俱留任一百降四级调用吏典犯者笞杖决讫仍留役条例一休职病故旂员未完罚俸银两无俸可扣者照外省官员之例槩予免追如本身系世袭官职及休职有俸者仍照数扣抵文武官犯私罪凡内外大小文武官犯私罪该笞者一十罚俸两箇月二十罚俸三箇月三十四十五十各递加三月该杖者六十降一级七十降二级八十降三级九十降四级俱调用一百革职离任吏典犯者杖六十以上罢役条例一文武官员举人监生生员冠带官及吏典兵役但有职役之人犯姦盗诈伪并一应赃私罪名俱发为民遇赦取问眀白罪虽宥免仍革去职役一凡外任各官遇有钱粮刑名事件应行革职者该督抚题叅时即行摘印委员署理俟奉㫖之日再行开缺若有奉㫖寛宥者仍准复还原任犯罪免发遣凡旗人犯罪笞杖各照数鞭责军流徒免发遣分别枷号徒一年者枷号二十日每等递加五日总徒准徒亦递加五日流二千里者枷号五十日每等亦递加五日充军附近者枷号七十日近邉者七十五日邉逺沿海邉外者八十日极邉烟瘴者九十日条例一凡移来盛京新满洲等若有犯法者该将军照新满洲例办理如过五年仍照旧人治罪一凡八旗满洲䝉古汉军奴仆犯军流等罪除已经入籍为民者照民人办理外其现在旗下家奴犯军流等罪俱依例酌发驻防为奴不准折枷犯该徒罪者除汉军奴仆照例问拟实徒外其余照旗下正身例折枷鞭责发落至设法赎身并未报眀旗部之人无论伊主曽否收得身价仍作为原主户下家奴有犯军流等罪仍照例问发一凡旗人殴死有服卑幼罪应杖流折枷者除依律定拟外仍酌量情罪请㫖定夺不得概入彚题其有情节惨忍者发徃黒龙江三姓等处不准枷责完结旗员中如有诬告讹诈行同无頼不顾行止者亦如之一汉军家奴犯该徒罪者照民人一体实徒徒满之后仍押解回旗交与伊主服役管束一问拟旗人罪名务详核案情如实系寡亷鲜耻有玷旗籍者无论满洲䝉古汉军均削去本身戸籍依律发遣仍逐案声眀请㫖其余寻常犯罪及因公事获谴者仍照例折枷鞭责完结军籍有犯凡军籍人犯罪该徒流者各依所犯杖数决讫徒五等依律发配徒限满日仍发回原卫所流三等照依地里逺近发直省卫所附籍犯该充军者依律发遣犯罪得累减凡一人犯罪应减者若为从减自首减故失减公罪递减之类并得累减以理去官凡任满得代改除致任等官与见任同封赠官与正官同其妇人犯夫及义絶者得与其子之官品同犯罪者并依职官犯罪律拟断条例一子孙縁事革职其父祖诰勅不追夺者仍与正官同若致仕及封赠官犯赃与无禄人同科无官犯罪凡无官犯罪有官事发公罪笞杖以上俱依律纳赎卑官犯罪迁官事发在任犯罪去任事发公罪笞杖以下依律降罚杖一百以上依律科断本案黜革笞杖以上折赎俱免若事干埋没钱粮遗失官物虽系公罪事须追究眀白但犯一应私罪并论如律其吏典有犯公私罪名各依本律科断条例一无官犯赃有官事发照有官叅提以无禄人科断有官时犯赃黜革后事发不必叅提以有禄人科断除名当差凡职官犯罪罢职不叙追夺除名者官爵皆除僧道犯罪曽经决罚者并令还俗军民灶户各从本色发还原籍当差条例一凡失陷城池行间获罪及贪赃革职各官封赠俱行追夺其别项革职者免追一凡知县以上及佐贰杂职等官因贪赃枉法革职者任内有降罚案件照例仍追编俸外如佐杂等官实系因公罣误毋论任内降罚案件多寡所有食过编俸一槩免其追赔流囚家属凡犯流者妻妾从之父祖子孙欲随者聴迁徙安置人家口亦准此若流徙人身死家口虽经附籍愿还乡者放还其谋反叛逆及造畜蛊毒若採生折割人杀一家三人㑹赦犹流者家口不在聴还之律条例一叛逆案内奉特㫖免死佥妻发遣给与盛京宁古塔等处新满洲为奴者永不许赎身律应籍没家产者仍行籍没一凡军流徒犯俱开眀籍贯年嵗行文配所其军流犯之妻及有子愿随者亦开眀年嵗若解部发遣人犯造册送部如系旂人并开眀旂色佐领一内地军流人犯身故除妻子不愿回籍并㑹赦不准放还外其余令该地方官给咨回籍若妇人无子及子幼者咨眀本省督抚令本犯亲戚领回原籍不准官为资送一凡发遣当差人犯之妻子原系随徃遣所者如本犯身故妻子情愿携骸回籍该管官查眀确实令其回籍其力不能来者俱入于本处档内令其披甲若系奉㫖发遣或部议佥遣及发遣打牲乌喇人犯身故其妻子有愿携骸回籍者令该将军督抚按情罪之轻重分别具奏请㫖遵行一凡律应定拟佥遣之犯承审官于审讯时即讯取本犯确供将伊妻姓氏年貌即于招详内声眀如无妻室即取具隣族甘结加具印结随招申送若系隔属隔省一面于招内申报一面移查原籍取结俟结到之日即行加结申送不得俟结案后再行查佥如有因妻患病留养将本犯先行发遣者俟伊妻病痊补解时令伊亲属随同差役解赴遣所交与本犯收领若伊妻年过六十以上并原系有疾不能随行及患病留养后成笃废不能补解者该地方官取具隣族甘结加具印结申详各上司行文本犯遣所俾令知之其有应行报部者报部查核倘有揑结情弊将具结之隣族照军流人犯揑报留养例杖一百犯妻立即补解其不行详察之地方官并转详之该上司交部分别议处一犯军流等罪之土司例发近省安插者本犯身故或无子及虽有子而幼小者其妻子并许回籍一旂民发遣人犯系奉特㫖着佥妻子及例应佥妻者聴遣所该管官同本犯一例管束本犯身故后有情愿携骸回归者该将军等照例查奏准其回旗回籍若非特㫖佥遣及例应佥遣之家属则本非罪犯各该衙门于起解文内务将随徃字様註眀遣所该管官记档安插毋得概同本犯一例覊管有愿回旗籍及本犯身故后有情愿携骸回归者即准回归报部不在奏请之例倘该管各官故为留难刁蹬不行奏报及失于查察者交部分别议处一军流发遣人犯到配后生长子孙本犯在日其子孙如欲徃他处耕种贸易呈眀该管衙门聴其自便至配所生长之女本犯或许嫁他处或寄养与人亦聴其自便一赏旗为奴人犯之在籍子孙有前徃遣所省视及随徃之子孙原不在佥遣之内欲行回归即赴该管衙门报名给与印票准其回归仍将随徃子孙回归之处照例报部本犯之主不得挟势羁留倘有刁留计䧟不得回归者将本主照存养良家男女为奴婢律治罪该管官一併交部议处一八旗发遣人犯内如抢夺杀人下手为从者窃盗临时拒捕杀人为从者窃盗三犯计赃五十两以下至三十两者旗人三犯窃盗折枷后又犯窃计赃五十两以下者拦路截袋穵越仓墻偷米不至死罪者偷採人参人至百名以上参至五百两以上为从者兇徒生事行兇者诱拐妇人子女被诱之人不知情及迷拐幼小子女为从者伙衆开窰诱取妇人子女藏匿勒卖为从者图财害命不行而分赃及伤人未死不加功而已得财者伙衆抢去良人子弟强行鸡姦之余犯问拟发遣者兇徒图财放火因而焚压致毙人命情有可原者强姦十二嵗以下幼女未成者指称鸡姦诬告人致死罪未决者此等情重各犯在遣所病故所有妻子概不准携骸回旗其余本犯身故妻子情愿携骸回旗者该管将军详叙原案情罪咨部核议办理凡罪应縁坐及造畜蛊毒採生折割人杀一家非死罪三人等项犯属仍照例佥发外其余一应军流遣犯家属均毋庸佥配如有情愿随带者聴其自便不得官为资送一例应发徃乌鲁木齐等处人犯内除伊妻实系残废笃疾或年逾六十及该犯父母老病应留侍养者取具地方官切实印结准其免佥外其余一概佥妻发配如有情愿随带子女者一体官为资送其军流内改发乌鲁木齐等处人犯有情愿携带妻子者亦一併官为资送一发徃乌鲁木齐等处人犯如果悔过悛改视其原犯情罪轻重定限或三年或五年编入该处民户册内给与地亩令其耕种纳粮其未经到配本犯中途病故跟随妻子或因到配已近不愿回籍或子已年长堪胜力作情愿到配为民者令地方官讯眀仍行发徃即入于各该处民籍安插耕种不必令其为奴如有寡妻弱子不任力作或自愿回籍者该地方官照例递回原籍至已经到配年限未满以前本犯身故者其子即照年限已满例准入民籍一体安插不必复令为奴一䝉古人犯例应佥遣之妻子其随从本夫者照例交与河南山东驿地当差如本犯已经正法其妻子单行发遣者将该犯等酌发南省驻防兵丁为奴至佥解递送之处悉照应縁坐犯属之例办理一旗人发遣家奴如有同妻子一併送部发遣者其妻子一体赏给兵丁为奴一满洲䝉古汉军发徃新疆人犯除罪犯寡亷鲜耻削去旗籍者应照民人一体办理外其余发徃种地当差之犯系满洲䝉古旗人如原犯军流者定限三年免死减等者定限五年果能改过安分即交伊犂驻防处所归入各旗挑补驻防兵丁当差系汉军人犯照民人分定年限入于彼处緑营食粮此等人犯如情愿迎取妻妾家口者该管大臣移咨该旗咨送兵部官为资送常赦所不原凡犯十恶杀人盗系官财物及强盗窃盗放火发冢受枉法不枉法赃诈伪犯姦略人略卖和诱人口若姦党及谗言左使杀人故出入人罪若知情故纵聴行藏匿引送説事过钱之类一应实犯虽㑹赦并不原宥其过误犯罪及因人连累致罪若官吏有犯公罪并从赦宥其赦书临时定罪名特免及减降从轻者不在此限条例一凡杀死本宗缌麻以上尊长及外姻小功尊属者俱不准援赦一番役诬䧟无辜妄用脑篐及竹签烙铁等刑致毙人命者以故杀论不准援赦一诬告叛逆被诬之人已决者诬告之人拟斩立决被诬之人未决者拟斩监候不准援赦俱不及妻子家产一诬告平民因而拖累致死三人以上者以故杀论不准援赦一凡关系军机兵饷事务俱不准援赦寛免一以赦前事告言人罪者以其罪罪之若干系钱粮婚姻田土等项罪虽遇赦寛免事须究问眀白一捕役诬拏良民及曽经犯窃之人威逼承认除被诬罪名遇赦尚准援免者其反坐之番役亦得援赦免罪外若将平民及犯窃之轻罪人犯逼认为谋杀故杀强盗者将捕役照例充军遇赦不准援免一凡遇恩诏内开有军流俱免之条其和同诱拐案内系民人改发烟瘴少轻地方者既准寛免系旂下家人于诱拐案内发遣为奴人犯亦许一体援免一直省地方偶值雨泽愆期应请清理刑狱者除徒流等罪外其各案内牵连待质及笞杖内情有可原者该督抚一面酌量分别减免省释一面奏闻流犯在道㑹赦凡流犯在道㑹赦计行程过限者不得以赦放有故者不用此律若曽在逃虽在程限内亦不放免其逃者身死所随家口愿还者聴迁徙安置人准此其流犯及迁徙安置人已至配所及犯谋反叛逆縁坐应流若造畜蛊毒採生折割人杀一家三人㑹赦犹流者并不在赦放之限其徒犯在道㑹赦及已至配所遇赦者俱行放免犯罪存留养亲凡犯死罪非常赦不原者而祖父母父母老疾应侍家无以次成丁者开具所犯罪名奏闻取自上裁若犯徒流者止杖一百余罪收赎存留养亲条例一凡犯罪有兄弟俱拟正法者存留一人养亲仍照例奏闻请㫖定夺一凡部内题结军流徒犯及免死流犯未经发配以前告称祖父母父母老疾家无以次成丁者如属宛大二县民人该县出结府尹确察报部如属五城民人掌印兵马司指挥出结巡城御史确察报部如属外省民人州县官出结督抚确察报部军流徒犯照数决杖徒犯枷号一箇月军流枷号四十日免死流犯枷号两箇月俱准存留养亲其各省题结人犯不必解部该督抚照此例发落若知情揑出印结以故出论如有受贿情弊以枉法论失察者交该部议处其隣保族长等内有假揑出结者杖一百受财出结者以枉法从重论若地方官出结后上司复令察出或原官察出及乡约人等首送者除本犯仍行发配外官员及隣保人等俱免议其在外人犯咨解到部之后告留养者不准一凡鬭殴杀人之犯如有祖父母父母老疾应侍奉㫖准其存留养亲者将该犯照免死流犯例枷号两个月责四十板仍令该地方官酌量该犯情由轻重以伤至数处及金刃致死者为重伤以伤非金刃又止一二处并戏杀误杀为轻伤如系有力之家情重者追银五十两情轻者追银三十两如果贫难无力之人情重者追银二十两情轻者追银十两给与死者家属养赡该督抚先将该犯情重情轻有力无力之处于应侍䟽内一併声眀仍照军流留养例取具隣保族长等甘结并地方官印结报部倘有知情揑结等弊照揑报军流留养例分别议处治罪一杀人之犯有奏请存留养亲者查眀被杀之人有无父母是否独子于本内声眀如被杀之人亦系独子亲老无人奉侍则杀人之犯不准留养一夫殴妻至死并无故杀别情者果系父母已故家无承祀之人承审官据实查眀取具隣保族长甘结并地方官印结将应行承祀縁由于䟽内声眀请㫖如准其承祀将该犯枷号两个月责四十板存留承祀倘有揑称家无承祀之人希图脱罪者将本犯照律治罪承审出结各官及隣保人等照例分别议处治罪一凡旗人犯斩绞外遣等罪例合留养者照民人一体留养一孀妇独子有犯戏杀误杀等案如伊母守节已逾二十年者该督抚查眀被杀之人并非孤子取结申眀具题法司核覆奏请留养其鬭殴杀人者审无谋故别情该犯之母守节已逾二十年而又年逾五十者定案时亦准将应侍縁由于本内声叙至犯该军流徒罪除犯姦强盗诱拐行兇及有关伦理扰害地方者照例科断外其无知误犯者该督抚查眀将果系独子及伊母守节已逾二十年之处声眀报部详核照例分别枷责仍令按季彚题一凡鬭殴命案于相验时即将兇犯有无祖父母父母老疾及该犯是否独子讯証眀确一併详报定案时如应留养再行取结若到案时非例应留养之人及成招时其祖父母父母已成老疾或兄弟子姪死亡仍一体援例留养一凡弟杀胞兄及殴杀大功以下尊长者皆按律定拟概不准声请留养承祀若按其所犯情节实可矜悯者该督抚于䟽内叙眀恭候钦定至夫殴妻至死应留养承祀之案仍照定例遵行一凡犯抢夺窃盗及三犯窃盗罪应军流徒者果有父母老疾应侍与例相符准其留养一次照例折枷刺字详记档案若留养之后复犯抢窃及先犯抢留养后又犯窃或先犯窃留养后又犯抢并审系积匪猾贼一概不准留养一凡因诬告拟流加徒之犯除被诬罪名应准留养者仍照定例遵行外如诬告人谋故杀及为强盗等罪以致被诬良民久淹狱底身受刑讯荡产破家迨审眀反坐者依律问发不准留养一凡造卖贩卖赌具之犯查眀父母老疾应侍照抢窃等犯留养例亦准其留养一次一凡留养之犯在他省获罪审系游荡他乡逺离父母者即属忘亲不孝之人虽与例相符不准留养若系官役奉差客商贸易确实有据及两省地界毗连相距在数千里以内者该督抚于定案时察覈眀确按其情罪轻重照例将应侍縁由于题本内声叙一凡曽经忤逆犯案及素习匪类为父母所摈逐者虽遇亲老丁单概不准留养一凡军流徒犯审系犯姦强盗诱拐行兇及有关伦理扰害地方者虽遇亲老丁单概不准其留养一凡问拟死罪人犯因亲老丁单照例留养发落之后复有干犯无论轻重罪名即照现犯之罪按律定拟不准复请留养一亲老丁单及孀妇独子留养之犯除实系戏杀误杀者仍照例于题本内声请留养法司随案核覆外其鬭杀之案无论理直伤轻或实系理曲或金刃重伤或虽非金刃而连殴多伤致死者该督抚于定案时止将应侍縁由于题本内声叙不必分别应准不应准字様统俟秋审时查眀该犯父母尚在次丁尚未成立者取结报部刑部㑹同九卿核拟入于另册进呈恭候钦定朝审案件一体遵行一凡独子留养之案如该犯本有兄弟併姪出继可以归宗者及本犯身为人后所后之家可以另继者概不得以留养声请天文生有犯凡钦天监天文生习业已成能専其事者犯军流及徒各决杖一百余罪收赎条例一凡钦天监官为事请㫖提问与职官一例问断该为民者送监仍充天文生身役该徒流充军者备由奏请定夺其有不由天文生出身者悉照例革职发遣一养象军奴犯该杂犯死罪及徒流罪决杖一百俱住支月粮各照年限常川养象满日仍旧食粮养象笞杖的决工乐戸及妇人犯罪凡工匠乐戸犯徒罪者五徒并依杖数决讫留住照徒年限拘役其妇人犯罪应决杖者姦罪去衣受刑余罪单衣决罚皆免刺字若犯徒流者决杖一百余罪收赎条例一和声署官俳精选乐工演习聴用若乐工投託势要挟制官徘及抗拒不服拘唤者聴申礼部送问就于本司门首枷号一箇月发落若官俳徇私聴嘱放富差贫纵容四外逃躱者叅究治罪革去职役一妇人有犯姦盗不孝并审无力者各依律决罚其余有犯笞杖并徒流充军杂犯死罪该决杖一百者审有力与命妇官员正妻俱准纳赎徒流人又犯罪凡犯罪已发又犯罪者从重科断已徒已流而又犯罪者依律再科后犯之罪其重犯流者三流并决杖一百于配所拘役四年若犯徒者依后所犯杖数该徒年限决讫应役亦总不得过四年其杖罪以下亦各依数决之其应加杖者亦如之条例一先犯杂犯死罪纳赎未完及准徒年限未满又犯杂犯死罪者决杖一百除杖过数目准银七分五釐再收赎银四钱五分又犯徒流笞杖罪者决其应得杖数五徒三流各依律收赎银数仍照先拟发落若三次俱犯杂犯死罪者奏请定夺一凡在京在外已徒而又犯徒总徒四年及原犯总徒四年准徒五年者若遇赦减等俱减一年其诬告平人死罪未决应杖一百流三千里加徒役三年者若遇赦减等减为总徒四年若再遇赦仍准再减一年一免死减等发遣宁古塔黒龙江等处盗犯在配所杀人者该将军咨报刑部查明原案仍照原犯之罪定拟斩决具题行文该将军于衆人前即行正法若平常发遣人犯在配所杀人者仍分别谋故鬬殴律定拟一凡发遣人犯酌定名数分起解送如案内人犯衆多至五名以上者每五名作一起先后解送至起解时务必如法锁将年貌锁填註批内接递官必按批验眀锁完全于批内註明完全字様钤盖印信转逓前途倘解役人等有受贿开放者计赃照枉法律治罪若转解之该地方官因前途未曽锁不复行查不补加锁听其散行将该地方官与前途未曽锁官均按罪犯轻重交部分别议处如该犯于经过处所辱官诈财生事不法者无论满汉军民如系原拟斩罪免死减等人犯该地方即行羁禁严审通详该上司核明具题将不法解犯即于经过处所照原犯斩罪正法示衆倘州县官隐匿不报或该管上司不行转掲题叅者俱交部照例分别议处如系平常发遣人犯俱照徒流人又犯罪律分别治罪一发遣黒龙江等处为奴人犯有被伊主图占其妻女因而致毙者将伊主照故杀奴婢例治罪倘为奴人犯有诬揑挟制伊主者照诬告家长律治罪一免死减等发遣盗犯除在配所杀人及为强盗并逃走后复犯行兇为匪者仍照定例遵行外其在配犯该斩绞监候者拟斩立决犯该徒罪以上者拟斩监候犯该笞杖者枷号三个月鞭一百一军犯在配复犯徒罪者分别枷号徒一年者于配所枷号一个月毎等递加五日复犯军流罪者均照逃军枷号调发之例一体办理一窃盗问拟军流徒罪到配后除犯一切寻常案件及所犯罪重者仍各照律例办理外其有在配在逃行窃不论次数赃数徒罪复犯者拟以满流流罪复犯者改发云贵两广极邉烟瘴充军军罪复犯者亦改发云贵两广极邉烟瘴充军如有脱逃被获照新疆人犯脱逃例请㫖即行正法不得与徒流改发人犯一体办理大清律例卷四大清律例卷五目录钦定四库全书大清律例卷五目录名例律下老小废疾收赎犯罪时未老疾给没赃物犯罪自首二罪俱发以重论犯罪共逃同僚犯公罪公事失错共犯罪分首从犯罪事发在逃亲属相为容隠处决叛军化外人有犯本条别有罪名加减罪例称乘舆车驾称期亲祖父母称与同罪称监临主守称日者以百刻称道士女冠断罪依新颁律断罪无正条徒流迁徙地方充军地方大清律例卷五钦定四库全书大清律例卷五名例律下老小废疾收赎凡年七十以上十五以下及废疾犯流罪以下收赎八十以上十嵗以下及笃疾犯杀人应死者议拟奏闻取自上裁盗及伤人者亦收赎余皆勿论九十以上七嵗以下虽有死罪不加形其有人教令坐其教令者若有赃应偿受赃者偿之条例一凡老幼及废疾犯罪律该收赎者若例该枷号一体放免应得杖罪仍令收赎一内外现审人犯不应具题者若有老小废疾俱照律完结其直𨽻各省审拟具题案内人犯果有老小废疾者该督抚察眀取具地方官印结具题照律收赎如实非老小废疾徇情题免事发者将出结转详官并督抚交部议处其到部人犯有告称年老及在中途成癈疾者察眀实系老疾亦得收赎一教令七嵗小儿殴打父母者坐教令者以殴凡人之罪教令九十老人故杀子孙者亦坐教令者以杀凡人之罪一每年秋审人犯其犯罪时年十五以下及现在年逾七十经九卿拟以可矜䝉恩宥免减流者俱准其收赎朝审亦照此例行一凡瞎一目之人有犯军流徒杖等罪俱不得以癈疾论赎若殴人瞎一目者仍照律科罪犯罪时未老疾凡犯罪时虽未老疾而事发时老疾者依老疾论若在徒年限内老疾亦如之犯罪时幼小事发时长大依幼小论给没赃物凡彼此俱罪之赃及犯禁之物则入官若取与不和用强生事逼取求索之赃并还主其犯罪应合籍没财产赦书到后罪人虽决讫未曽抄札入官者并从赦免其已抄札入官守掌及犯谋反叛逆者并不放免若罪未处决物虽送官未经分配者犹为未入其縁坐人家口虽已入官罪人得免者亦从免放若以赃入罪正赃见在者还官主已费用者若犯人身死勿徴余皆徴之若计雇工赁钱为赃者亦勿徴其估赃者皆据犯处当时中等物价估计定罪若计雇工钱者一人一日为银八分五釐五毫其牛马驼驘驴车船碾磨店舍之类照依犯时雇工赁值赁钱虽多各不得过其本价其赃罚金银并照犯人原供成色从实追徴入官给主若己费用不存者追徴足色条例一在京在外问过囚犯但有还官赃物值银一十两以上及入官赃二十两以上给主赃三十两以上监追一年之上勘实力不能完者开具本犯情罪轻重监追年月久近赃数多寡每于嵗底彚题请㫖定夺若不及前数及埋塟银监追一年之上勘实力不能完者俱免追各照原拟发落一凡州县自理赎锾嵗底造册申报按察司布按自理赎锾嵗底册报督抚督抚嵗底彚造清册题报刑部察核其承问各官应开眀罚赎人姓名及所罚数目晓示各该地方如有以多报少及隠漏者督抚叅奏以贪赃治罪一凡八旂应入官之人令入各旂辛者库其内务府佐领人送入官者亦照此例入辛者库辛者库人犯入官之罪者照流罪折枷责结案一凡官役犯赃案内有亏短价值等项追给原主其诈骗逼勒者被害人自行首告亦追给原主督抚科道叅发者槩追入官一归旂人员内有应追赃者限五箇月内该督抚察眀家产人口造册并人解部转交该旂追赃其任所有无私置房产再限地方官六箇月察眀结报后有隠匿发觉者交部议处一断付死者之财产遇赦不得免追一亏空贪赃官吏一应追赔银两该督抚委清查官产之员㑹同地方官令本犯家属将田户什物呈眀时价当堂公同确估详登册记申报上司仍令本犯家属眼同售卖完项如有侵渔需索等弊许该犯家属并买主首告将侵渔需索之官吏照侵盗钱粮及受枉法赃律治罪一地方官吏有将入官田房私租于人者除照数追赔外仍照侵盗钱粮例治罪其未经定例以前官吏有私租之处免其治罪按年照数赔补其一应变卖什物俱勒限一年眼同本犯家属照数变卖如逾限未变器皿衣服仍于本地方勒变一应金银珠玉等物兑眀分两数目造具清册眼同本犯家属封固出具并无更换印甘各结解交藩库遇有便员附搭解部转交崇文门变价若有窃换等弊许家人及旁人首告加倍追赔仍照侵盗钱粮例治罪一田房产业一经入官即令本犯家属将契劵呈堂出业该管官眼同原主秉公估定开眀价值出示速售有愿买者即给与印照不许原主勒索找价仍令买主出具并无假冒影射甘结存卷如该管官纵容原主据占影射将据占之家属影射之父兄俱照隠瞒入官财物律坐赃治罪该管官并该上司俱照例分别议处如并无影射等弊首告之人揑词䧟害按律反坐至所典房地及质当物件勒限令原主取赎归还原本如逾限不赎即开眀原本价值出示招卖一八旗催追侵贪银两如逾限不完将伊家产变价交官若承变限满尚无售主照亏欠之数将家产估价入官扺项其家产不能扺完者该叅佐领等据实呈报管旗都统等具奏将本犯交部照原拟发落现在家产尽行入官一凡盗犯到案审实者即将盗犯家产封记候题结之日将盗犯家产变赔如该犯之父兄弟伯叔知情分赃者审眀治罪亦着落伊等名下追赔倘有并无家产以及外来之人无从封记开报者将案内各盗之家产除应赔本身赃物外或有余剰概行变价代赔其有窝家之案仍照例将窝家之财产一併赔补取具事主领状报部倘有将无干之亲族及并未分赃之亲属株连赔累者该督抚查出即行题叅交部议处一刑部现审案内凡行追赃罚赃变赃赎银两承追各官俱各定限一年追完如逾限不行追交该部即行查叅将承追各官照例议处一州县有盗劫库项除失事之员照数补还者无庸另议外或本人身故产絶力难完缴者即照州县亏空之例令该管各上司分赔一凡追赃人犯除侵贪官吏仍照例限监追外其抢夺窃盗之赃着地方官于定案之日严行比追如果力不能完即将本犯治罪随时取结详报分别题咨豁免一凡命案内减等发落人犯应追埋塟银两勒限三箇月追完有物产可抵者亦着于限内变交如审系十分贫难者量追一半给付尸亲収领若限满勘实力不能完将该犯即行发配一面取具地隣亲族甘结该地方官加结详请督抚核实咨请豁免如有隠匿发觉者地隣人等均照不应重律治罪地方官照例议处一叅革汉军官员有应完欵项俱照定限着追如为数多者酌量展限完纳如逾限不完即将该员解旗治罪犯罪自首凡犯罪未发而自首者免其罪犹徴正赃其轻罪虽发因首重罪者免其重罪若因问被告之事而别言余罪者亦如之其遣人代首若于法得相容隠者为首及相告言各聴如罪人身自首法若自首不实及不尽者以不实不尽之罪罪之至死者聴减一等其知人欲告及逃叛而自首者减罪二等坐之其逃叛者虽不自首能还归本所者减罪二等其损伤于人于物不可赔偿事发在逃若私越度关及姦者并不在自首之律若强窃盗诈欺取人财物而于事主处首服及受人枉法不枉法赃悔过回付还主者与经官司自首同皆得免罪若知人欲告而于财主处首还者亦得减罪二等其强窃盗若能捕获同伴解官者亦得免罪又依常人一体给赏条例一小功缌麻亲首告得减罪三等无服之亲减一等其谋反叛逆未行如亲属首告或捕送到官者正犯俱同自首律免罪若已行者正犯不免其余縁坐人亦同自首律免罪一在监重囚有因变逸出旋即投归者除不准自首之犯仍照原拟治罪外余俱免死杖一百发落其自行越狱及看守通同贿纵者虽投归不在此例一被掳从贼不忘故土乘间来归者俱着免罪一凡遇强盗系律得容隐之亲属首告到官同自首法照例拟断其亲属本身被劫因而告诉到官者依亲属相盗律科罪不在此例一窃盗自首不实不尽及知人欲告而于财主处首还律该减等拟罪者俱免刺一凡强盗除杀死人命姦人妻女烧人房屋罪犯深重不准自首外其伙盗虽曽伤人随即平复者亦姑准自首照兇徒执持兇噐伤人例问边逺充军其放火烧人空房及田塲积聚之物者依律问流若计所烧之物重于本罪者发近边充军若事主伤重虽幸未死不准自首一凡强盗行劫数家而止首一家者除所劫数家内若系盗首及杀死人命姦人妻女烧人房屋等项例不准自首者乃分别定拟外如俱系例准自首之罪将本犯免死应发黒龙江给新满洲披甲之人为奴者照徒流迁徙地方条下发遣之例问发一跟随为盗并未伤人之犯自行出首将伊应得之罪悉行寛免一不论强窃盗犯有捕役带同投首者除本犯不准寛减外仍将捕役严行审究倘有教令及贿求故揑情弊将捕役照受财故纵律治罪一强盗同居之父兄伯叔与弟明知为非或分受赃物者许其据实出首均准免罪本犯亦得照例减免发落一伙盗除行劫一次者于事未发之先自行首出仍照律免罪外如行劫二次以上者事未发而自首照未伤人之盗首事未发自首例发近边充军若闻拿投首亦照未伤人之盗首闻拿投首例发黒龙江等处给披甲人为奴二罪俱发以重论凡二罪以上俱发以重者论罪各等者从一科断若一罪先发已经论决余罪后发其轻若等勿论重者更论之通计前罪以充后数其应入官赔偿刺字罢职罪止者各尽本法犯罪共逃凡犯罪共逃亡其轻罪囚能捕获重罪囚而首告及轻重罪相等但获一半以上首告者皆免其罪其因人连累致罪而罪人自死者聴减本罪二等若罪人自首告及遇赦原免或䝉特恩减罪收赎者亦准罪人原免减等赎罪法同僚犯公罪凡同僚犯公罪者并以吏典为首首领官减吏典一等佐贰官减首领官一等长官减佐贰官一等若同僚官一人有私自依故出入人罪论其余不知情者止依失出入人罪论若申上司不觉失错准行者各递减下司官吏罪二等若上司行下所属依错施行者各递减上司官吏罪三等亦各以吏典为首公事失错凡公事失错自觉举者免罪其同僚官吏应连坐者一人自觉举余人皆免罪其断罪失错已行论决者不用此律其官文书稽程应连坐者一人自觉举余人亦免罪主典不免若主典自举者并减二等共犯罪分首从凡共犯罪者以造意为首随从者减一等若一家人共犯止坐尊长若尊长年八十以上及笃疾归罪于共犯罪以次尊长侵损于人者以凡人首从论若共犯罪而首从本罪各别者各依本律首从论若本条言皆者罪无首从不言皆者依首从法其犯擅入皇城宫殿等门及私越度关若避役在逃及犯姦者亦无首从犯罪事发在逃凡二人共犯罪而有一人在逃现获者称逃者为首更无人证佐则决其从罪后获逃者称前人为首鞠问是实还依首论通计前罪以充后数若犯罪事发而在逃者衆证眀白即同狱成不须对问条例一凡该斩绞之犯事发到官负罪潜逃被获者如原犯情罪重大至秋审时无可寛缓者改为立决若原犯情罪尚有可原惧罪潜逃仍照本罪拟为监候其知情藏匿罪人者照律治罪知情之邻保甲长俱杖八十该地方官稽查不力者交部议处如有属员藏匿罪人该管上司不行纠叅者亦交部议处一各处将军每年𣲖官二员骁骑校二员带领领催兵丁专缉逃人除眀知故纵受贿卖放者交部治罪外其不实力缉拿者另委能员追缉仍将发遣人犯并八旗家人私自逃走者毎月造册报部每于嵗底将已获㡬名未获㡬名或并无脱逃或脱逃后尽数全获应行议处议叙之处逐一分晰彚行具奏刑部㑹同兵部核覆具题恭候钦定一免死减等发遣人犯如不服伊主管束脱逃后复犯行兇为匪者照原犯死罪即行正法如非不服伊主管束或因覔食或因思亲等事潜逃并无行兇为匪之处递回发遣处枷号三箇月鞭一百其平常发遣人犯如逃走后复行兇为匪即照现在所犯定拟如犯该斩候者改为立斩犯该绞候者改为立绞犯该军流发遣者改为绞监候犯该徒罪者递回发遣处枷号三箇月罪止笞杖者递回发遣处枷号两箇月并无行兇为匪者递回发遣处枷号一箇月俱鞭一百其例应立决者拿获之日令该地方官审眀该犯原犯情罪逃走年月并分给为奴之旗色佐领及伊主姓名照例定拟详报督抚具题该部逐一查核确实㑹议题覆将该犯即在拿获地方正法仍行文发遣处出示晓谕一内外文武职官负罪逃窜一经拿获除罪应斩决绞决者毋庸另议外其犯该监候者俱改为立决犯该军流以下者无论本罪轻重一经脱逃被获俱改为拟绞监候秋审时将原犯情罪声明具奏亲属相为容隠凡同居若大功以上亲及外祖父母外孙妻之父母女壻若孙之妇夫之兄弟及兄弟妻有罪相为容隠奴婢雇工人为家长隠者皆勿论若漏泄其事及通报消息致令罪人隠匿逃避者亦不坐其小功以下相容隠及漏泄其事者减凡人三等无服之亲减一等若犯谋叛以上者不用此律处决叛军凡邉境城池若有军人谋叛守御官捕获到官显迹证佐眀白鞠问招承申报督抚提镇审问无寃随即依律处治具由奏闻如在军前临阵擒杀者不在此限化外人有犯凡化外人犯罪者并依律拟断𨽻理藩院者仍照原定䝉古例条例一䝉古案件有送部审理者即移㑹理藩院衙门将通晓䝉古言语司官𣲖出一员带领通事赴刑部公同审理除内地八旗䝉古应依律定拟者㑹审官不必列衔外其𨽻在理藩院应照䝉古例科断者㑹审官一体列衔如朝审案内遇有䝉古人犯知㑹理藩院堂官到班㑹审遇有照䝉古例治罪者亦一体列衔一青海䝉古人有犯死罪应正法者照旧例在西宁监禁其偷窃牲畜例应拟绞解京监候之犯俟部覆后解赴甘肃按察使衙门监禁于秋审时将该犯情罪入于该省招册咨送三法司查核一䝉古与民人交涉之案凡遇鬭殴拒捕等事该地方官与旗员㑹讯明确如䝉古在内地犯事者照刑律办理如民人在蒙古地方犯事者即照䝉古律办理本条别有罪名凡本条自有罪名与名例罪不同者依本条科断若本条虽有罪名其有所规避罪重者自从重论其本应罪重而犯时不知者依凡人论本应轻者聴从本法加减罪例凡称加者就本罪上加重称减者就本罪上减轻惟二死三流各同为一减加者数满乃坐又加罪止于杖一百流三千里不得加至于死本条加入死者依本条条例一应拟枷号杖笞之盗犯时遇热审俱不准减免一凡例应枷责之犯奉㫖改为发遣者俱免其枷责之罪一议处议罪俱照本条律例定拟其有情罪重大应从重定拟者必折衷于法之至平至允援引比照不得擅用加倍字様一笞罪人犯如系鬭殴伤人虽遇热审不准寛免称乗舆车驾凡称乗舆车驾及御者太皇太后皇太后皇后并同称制者太皇太后皇太后皇太子令并同称期亲祖父母凡称期亲及称祖父母者曽髙同称孙者曽元同嫡孙承祖与父母同其嫡母继母慈母养母与亲母同称子者男女同称与同罪凡称与同罪者止坐其罪至死者减一等罪止杖一百流三千里不在刺字绞斩之律若受财故纵与同罪者全科其故纵谋反叛逆者皆依本律称准枉法论准盗论之类但准其罪亦罪止杖一百流三千里并免刺字称以枉法论及以盗论之类皆与正犯同刺字绞斩皆依本律科断条例一凡受财故纵与囚同罪人犯该凌迟斩绞依律罪止拟绞者俱要固监缓决候逃囚得获审豁一姦徒得受正兇贿赂挺身到官顶认致脱本犯罪名者不计赃数多寡俱照本犯徒流斩绞之罪一例全科其行贿之本犯除罪应立决者毋庸另议外其原犯应入情实者拟为立决应入缓决者秋审时拟入情实如原犯军流等罪照军流脱逃改调例从重治罪徒杖以下按律各加一等代为説合过钱者减一等不计赃科罪如有子犯罪而父代认其子除罪应立决者毋庸另议外如犯应斩候绞候者俱拟以立决军流徒杖各照例递加称监临主守凡称监临者内外诸司统摄所属有文案相关涉及虽非所管百姓但有事在手者即为监临称主守者该管文案吏典专主掌其事及守掌仓库狱囚杂物之类官吏库子斗级攒拦禁子并为主守其职虽非统属但临时差遣管领提调者亦是监临主守称日者以百刻凡称一日者以百刻计工者从朝至暮称一年者以三百六十日称人年者以籍为定称衆者三人以上称谋者二人以上称道士女冠凡称道士女冠者僧尼同若于其受业师与伯叔父母同其于弟子与兄弟之子同断罪依新颁律凡律自颁降日为始若犯在已前者并依新律拟断条例一律例颁布之后凡问刑衙门敢有恣任喜怒引拟失当或移情就例故入人罪苛刻显着者各依故失出入律坐罪断罪无正条凡律令该载不尽事理若断罪无正条者引律比附应加应减定拟罪名议定奏闻若輙断决致罪有出入以故失论条例一引用律例如律内数事共一条全引恐有不合者许其止引所犯本罪若一条止断一事不得任意删减以致罪有出入其律例无可引用援引别条比附者刑部㑹同三法司公同议定罪名于䟽内声眀律无正条今比照某律某例科断或比照某律某例加一等减一等科断详细奏眀恭候谕㫖遵行若律例本有正条承审官任意删减以致情罪不符及故意出入人罪不行引用正条比照别条以致可轻可重者该堂官查出即将承审之司员指名题叅书吏严拿究审各按本律治罪其应㑹三法司定拟者若刑部引例不确许院寺自行查眀律例改正倘院寺驳改犹未允协三法司堂官㑹同妥议如院寺扶同䑃混或草率踈忽别经发觉将院寺官员一併交部议处徒流迁徙地方凡徒役各照应徒年限并以到配所之日为始限满释放流犯照依本省地方计所犯应流道里定发各处荒芜及濒海州县安置应迁徙者迁离乡土一千里外徒五等发本省驿递流三等直𨽻布政司府分流陜西江南布政司府分流陜西安徽布政司府分流山东山东布政司府分流浙江山西布政司府分流陜西河南布政司府分流浙江陜西布政司府分流山东甘肃布政司府分流四川浙江布政司府分流山东江西布政司府分流广西湖北布政司府分流山东湖南布政司府分流四川福建布政司府分流广东广东布政司府分流福建广西布政司府分流广东四川布政司府分流广西贵州布政司府分流四川云南布政司府分流四川条例一凡军流及外遣人犯十月至正月终及六月俱停其发遣余月照常发遣一凡各省民人在京犯该应流并免死减等流犯如无妻室及无应追埋𦵏银两者顺天府定地发配如有妻室及应追银两顺天府转发原籍地方令其追银佥妻各照本省所定应流地方发配追完银两解部分别给主不在本籍犯流者亦照此例科断一云南徒罪人犯发本省多罗松林等十二驿摆站罪重者迤东各府人犯发诺邓等井煎盐迤西各府人犯发固旧等厰熬铅一军流徒犯俱至配所照应杖之数折责惟縁坐流罪不加杖一各旂将家奴吃酒行兇送部发遣者令该旗都统确查用印文送部发遣如将应行发遣之奴该旂故为留难不行送部者许伊主赴部递呈该部审眀应行发遣者发遣将留难官员交部查议至于行止不端之人欲行占夺家人妻女揑以吃酒行兇送部者不准发遣交与该佐领将伊妻室子女转卖身价给主倘被卖之后揑告原主希图报复者仍照诬告家长律治罪其各省将军处有送家奴吃酒行兇发遣者该将军审眀照此遵行一凡土司有犯徒罪以下者仍照例遵行外其改土为流之土司本犯系斩绞者仍于各本省分别正法监候其家口应迁于逺省者系云南迁徃江宁系贵州迁徃山东系广西迁徃山西系湖南迁徃陜西系四川迁徃浙江在于各该省城安插如犯军流罪者其土司併家口应迁于近省安插系云南四川迁徃江西系贵州广西迁徃安庆系湖南迁徃河南在于省城及驻札提督地方分发安插该地方文武各官不时稽查毋许生事扰民出境如踈纵土司本犯及踈脱家口者交部分别议处其犯应迁之土司及伊家口该督抚确查人数多寡每亲丁十口带奴婢四口造具清册一併移送安插之省仍具册并取该地方官并无隠漏印结咨报刑部其安插地方每十口拨给官房五间官地五十亩俾得存养获所官地照例输课于每年封印前将安插人口及所给房产数目造册送户部查核一凡土蛮猺獞有讐杀刧掳及聚衆捉人靴禁者所犯系死罪将本犯正法一应家口父母兄弟子姪俱令迁徙如系军流等罪将本犯照例枷责仍同家口父母兄弟子姪一併迁徙系流官所辖者发六百里外之土司安插系土司所辖者发六百里外之营县安插其兇恶未甚者初犯照例枷责姑免迁徙若仍不改恶将本犯人仍照原拟枷责亲属家口亦迁徙别地安插严饬文武官稽查约束出具印结并年貌清册于年底报部如安插十年后果能改恶迁善有情愿回籍者查眀咨部准予回籍若本犯併各家口仍在安插地方行兇生事照已徒已流而又犯罪律再科后犯之罪倘地方官不尽心约束以致疎脱者即将该管文武各官照例㕘处具本犯审无别情照例治以逃罪如有生事不法情由照平常遣犯逃后为匪例分别治罪至蛮獞头目犯法必根究勾引之人审明确实照诱人犯法律加等治罪遇赦不宥失察勾引之地方官交部议处一各省流寓之人犯徒者即在所犯地方充徒犯流者仍依本省应发地方问发一奉天宁古塔黑龙江等处有犯枷责发遣者令该将军等查明或系另戸满洲或系奴仆逐一声明送部照例枷责满日咨送兵部将另戸满洲发直𨽻江宁山西山东河南甘肃西安宁夏凉州荆州杭州成都福建广东等处满洲驻防之省城当差若奴仆亦发直𨽻等省给满洲驻防之兵丁为奴其同案之犯不得共发一处一军流人犯在本地未起解者遇隆冬及六月仍照例停遣若已至中途初冬十月经过州县照常接递至十一月初一日方准停遣俟次年春融时转解如遇六月亦准停遣倘抵配不逺本犯情愿前进者将不行停遣縁由移咨前途州县一体接递仍报刑部其配所脱逃被获者分别刺字押解应发原配者仍发原配应改调者改调虽遇隆冬盛暑不准停遣一分发流犯如计算该犯原籍府属至分流省分有未及应流里数者将该犯分拨逺处之府属安插如已逾应流里数者即于本省府属内计道里足数之地方安插一旗人犯该发遣者分发黑龙江宁古塔吉林乌喇等处当差旗人家奴发遣黑龙江等处为奴若民人犯该发遣案内民人谎称卖身在旗者民人谎称八旗逃人者民假称逃人具告行诈者民人卖逃买逃者俱发宁古塔黑龙江等处分给披甲之人为奴窝留强盗三人以上者发云贵两广极边烟瘴地方其行劫数家止首一家者窃盗临时拒捕杀人为从者并别项遣犯俱改发云贵两广烟瘴少轻地方交与地方官严行管束仍照例分别刺字如有逃走为匪及生事不法者俱照发遣黑龙江等处之例分别治罪一直𨽻江南浙江江西湖广福建山东山西河南陜西四川人犯应发黑龙江等处者俱发云贵两广烟瘴地方其云贵两广四省人犯应发黑龙江等处者该督抚查明籍贯均于隔逺烟瘴省分互相递发一汉人犯该发遣者如系举贡生监及曽为职官之人俱酌发云贵两广烟瘴少轻地方交与地方管管束一直𨽻各省凡遇流寓之人于该省犯流者若计本犯原籍应流之地即系该犯流寓之所令各该督抚按所犯应流道里逺近分别改发一凡各省民人在别省犯该军流并免死减等之犯除本犯有应追银两讯明本犯原籍产业可以变赔者仍照例解回原籍发配外其赃项已经追完及移查原籍实无产业者承审官即按本犯原籍应流应充军地方起解发配一各省民人在外犯该徒罪例应递回原籍发配者如遇隆冬盛暑除抵籍不逺仍递解外其离原籍一千里外者亦照军流例停解一文武员弁犯徒及总徒四年准徒五年者即在犯事地方定驿发配俟年限满日释放回籍其有应折枷号鞭责者仍照例办理一各省迁徙土司若本犯身故该管地方即行文原籍督抚将该犯家口应否回籍之处酌量奏闲请㫖定夺一凡下五旂包衣人经该王门上送部发遣者由部核准即咨送该王门上转发打牲乌喇其因公事犯罪应发遣者仍酌发黒龙江等处一奉天所属民人有犯军流徒罪及邉外为民者俱照各省民人犯罪例一体问发均不准折枷完结一凡直省内有苗民杂处之地凡发到军流等犯令解巡抚衙门就地方情形通融𣲖拨不得与苗民聚处致生事端一凡各省发遣广西军流等犯统于民官所属州县内照该犯应配道里逺近酌量安置不得拨发土司所属地方一起解军流人犯除应遣府州仍照军流道里表指定发解外其府州所属之州县听督抚查明各该地方在配军流多寡均匀发配至广东琼连二属俱照四川湖南有苗省分之例令巡抚酌量𣲖拨其改发广东烟瘴少轻人犯不必拘定东莞香山等二十县亦俱解赴巡抚衙门酌量地方分拨各省有烟瘴者均照此例一部发外遣人犯该将军于黒龙江吉林宁古塔三姓等处均匀发遣分别安插仍于年底将三处安插人犯各数彚题一八旗逃人匪类犯该发遣者令黒龙江吉林宁古塔将军酌量各该处所属地方大小分发安插严行约束如有不知改悔即照例报部改发云贵两广等处仍将毎年有无改发之处于年终彚奏至民人有犯外遣内如强盗免死减等者强盗已行而不得财者开窰诱取妇人子女勒卖为从者造䜟纬妖书传用惑人不及衆者师巫假降邪神并一应左道异端之术煽惑人民为从者聚衆十人以上帯有军器兴贩私盐拒捕伤一人为从下手者叛案縁坐应给兵丁为奴者俱照例解部发黑龙江等处给与披甲人为奴余俱改发云南等省烟瘴地方管束一改发乌鲁木齐等处人犯如旗人曽任职官及另户正身民人举监生员以上并职官子弟俱发往当差余俱给与兵丁为奴一凡苗疆地方如军流徒遣等内民人有捏称土苗希图折枷免徙者事发之日除按其本律治罪外仍先于本地方枷号一箇月再行充发其捏结之隣保人等审明有无贿纵徇隠分别治罪如犯该斩绞者亦令承审官于定案时查取保隣切实甘结存案如有捏结亦照例分别治罪其失察官员俱视本犯之罪分别察议一直省军流遣犯除盛暑停遣及遇隆冬发往西北各省地方亦照例停遣外其发往东南省分有情愿赴配者取具本犯确供一体起解其不愿者听惟云南省并无盛暑严寒各省解往军流遣犯虽遇隆冬六月不必停遣一发遣乌鲁木齐等处人犯解至陜省虽遇隆冬盛暑不准停遣一云南贵州苗人犯该徒流军遣仍照旧例枷责完结其情节较重或再犯不悛将本犯照例折枷后仍同家口各就土流所辖一併迁徙安插至苗人中有薙髪衣冠与民人无别者犯罪到官悉照民例治罪一兇徒因事忿争执持军器殴人至笃疾者偷盗围塲木植牲畜犯至三次者旗下正身犯积匪者拿获逃人不将实在窝留之人指出再行妄扳者移住拉林闲散满洲有犯二次逃走尚未出境者派往各省驻防满洲兵丁临行及中途脱逃者除老疾残废及年逾五十不能耕作之人仍照原例办理外余均佥妻改发乌鲁木齐等处给与兵丁为奴如起解在途并到配之后有脱逃及不服拘管者获曰请㫖即行正法其寻常过犯酌量严行惩治一三次犯窃计赃五十两以下至三十两者抢窃满贯拟绞秋审缓决一次者窃盗三犯赃至五十两拟绞秋审缓决一次者积匪猾贼并回民犯窃结伙三人以上及执持绳鞭器械者发遣云贵两广烟瘴刨参人犯在配脱逃者仍照原例所定地方发遣强盗窝主造意不行又不分赃者窃盗临时拒捕伤非金刃伤轻平复者抢夺伤人为从者发掘他人坟冢见棺椁为首又开棺见尸为从者窃赃数多罪应满流者三次犯窃计赃三十两以下至十两者前项人犯从前已照原例应配地方充发在配为匪脱逃者杀一家非死罪三人之妻子并未同谋加功者俱照原例所定地方各加一等改发行窃军犯在配复行窃者改发极边烟瘴充军姦妇抑媳同陷邪淫致媳情急自尽者盛京旗下家奴为匪逃走犯至二次者俱酌发驻防兵丁为奴此等人犯如有脱逃被获将该犯请㫖即行正法一发遣乌鲁木齐等处人犯如有越狱脱逃照遣所及中途脱逃例拿获之日请㫖即行正法一发遣巴里坤及乌鲁木齐等处逃犯经原籍及路过省分盘获者移讯明确即由各省督抚自行奏闻于拿获处所正法示衆一发往伊犁乌鲁木齐等处为奴人犯令该管大臣均匀酌拨与察哈尔兵丁及种地兵丁为奴如察哈尔兵丁系永逺屯驻者发给人犯即永逺为奴其种地兵丁给与为奴人犯如在乌鲁木齐以内者听陜甘总督酌量分发在乌鲁木齐以外者听伊犁乌鲁木齐大臣酌量分发俱于派拨之时令该管官将某犯给与某营兵丁之处详记档案至换班时交代与接班兵丁为奴或该兵丁等撤回内地及调往他所并无接班之人亦令该管官将该犯等另行拨给附近种地兵丁随同力作一乌鲁木齐等处安插兵民犯该徒罪者照犯罪免发遣折枷例加一等折枷免其充徒系民仍令种地系兵交地方官指给地亩耕种纳粮犯该军流者除照例折责外仍留乌鲁木齐照发来种地人犯分给屯乡与种地兵丁一体种地纳粮倘犯该军流者复有滋事脱逃等情枷号两箇月改给乌鲁木齐种地兵丁为奴如换班緑旗兵丁犯该徒罪者不必发往内地仍留乌鲁木齐不给口粮在种地处効力照应徒年限扣算满日再行发回犯该军流罪者仍照例按其应配军流地方配发内地至贸易商民犯该军流徒罪俱解往内地照例办理一新疆各城驻札官员兵丁跟役内如有酗酒滋事者即由彼处发往伊犁等处给与兵丁额鲁特为奴如在回人各城内即彼此易地调发与回人等为奴若发遣之后仍不悛改即行正法一凡各省应发烟瘴地方人犯无论在四千里内外均编发有烟瘴省分安置其籍𨽻烟瘴之云南贵州广东广西四省应发烟瘴人犯应于隔逺烟瘴省分调发广东省与云南省互调广西省与贵州省互调至不足四千里隣近烟瘴之湖南福建四川三省应发烟瘴人犯湖南省发往云南福建省发往贵州四川省发往广东其余各省有距烟瘴省分较逺者如奉天府属应发烟瘴人犯编发广西贵州二省甘肃之甘州凉州西宁安西宁夏等府及肃州各属应发烟瘴人犯编发云南贵州二省均解交各该廵抚衙门酌拨安置一新疆改发内地人犯仍照发新疆人犯例虽遇隆冬盛暑不准停遣充军地方凡问该充军者附近发二千里近边发二千五百里边远发三千里极边烟瘴俱发四千里定地发遣充军人犯在京兵部定地在外巡抚定地仍抄招知㑹兵部其问边外为民者抄招解送户部编发直𨽻布政司府分发山东山西江南湖广陜西浙江江西广东地方江南布政司府分发湖广山东浙江陜西直𨽻山西广东地方山东布政司府分发登州府直𨽻江南山西浙江陜西广东地方山西布政司府分发山东江南陜西湖广浙江江西广东地方河南布政司府分发山东山西湖广直隶江南陜西浙江广东地方陜西布政司府分发宁夏衞河州衞直隶山西本都行都司山东湖广江南广东地方浙江布政司府分发江南山东湖广直隶山西陜西广东地方江西布政司府分发山东浙江湖广广东直隶山西陜西四川地方湖广布政司府分发襄阳府江西浙江四川江南山西陜西直隶广东地方福建布政司府分发浙江江西江南广东湖广山东直隶四川地方广东布政司府分发潮州府湖广山西四川山东地方广西布政司府分发江西湖广四川山西陜西浙江广东地方四川布政司府分发越嶲卫陜西湖广江南山西浙江广东地方贵州布政司府分发四川江西湖广陜西江南浙江山西广东地方云南布政司府分发广东湖广陜西江西地方条例一凡问发边外为民者如原系边外边境民人俱发别处边外一凡各省充军人犯该州县仍註军籍当差以该州县为专管该府为统辖如有脱逃疎纵将该府州县职名题㕘一奉天直𨽻不便安插军流罪犯嗣后各省军流均按照五军道里表及三流道里表分别等次改发别省其应发奉天直𨽻府州等处永行停止大清律例卷五大清律例卷六目录钦定四库全书大清律例卷六目录吏律职制官员袭廕大臣专擅选官文官不许封公侯滥设官吏信牌贡举非其人举用有过官吏擅离职役官员赴任过限无故不朝叅公座擅勾属员姦党交结近侍官员上言大臣徳政大清律例卷六钦定四库全书大清律例卷六吏律职制官员袭廕凡文武官员应合袭廕者并令嫡长子孙袭廕如嫡长子孙有故嫡次子孙袭廕若无嫡次子孙方许庶长子孙袭廕如无庶出子孙许令弟姪应合承继者袭廕若庶出子孙及弟姪不依次序搀越袭廕者杖一百徒三年其子孙应承袭者移文奏请承袭支俸如所袭子孙年幼候年一十八嵗方预朝叅公役如委絶嗣无可承袭者准令本人妻小依例关请俸给养赡终身若将异姓外人乞养为子瞒昧官府诈冒承袭者乞养子杖一百发邉逺充军本家所关俸给截日住罢他人敎令者并与犯人同罪若当该官司知而聴行与同罪不知者不坐条例一武臣出征受伤分别等第给赏阵亡者按品予䘏并给世职一武职守城失机贻患邉方及临阵退怯者俱不准袭有犯不孝致典刑者取祖父次子孙袭职本犯子孙不许一世职有犯人命失机强盗实犯死罪及免死充军不分已决已遣监故并脱逃自尽本犯子孙俱不准承袭一世职官亡故戸无承袭其父母在者给半俸终身一凡世职官物故无应袭之人官册註销者如无父母其妻亦给半俸终身无妻者查原立职之官有亲生母亦给半俸一凡世袭官员如有因罪革退例不准本犯子孙承袭者其世职与亲兄弟承袭若无亲兄弟即袭与兄弟之子孙若无亲兄弟及兄弟之子孙竟至除革者无论官之大小俱将原立勲绩之处与被罪縁由及原立官之子孙一併查眀请㫖定夺一凡世职年老戸无承袭者支全俸优给袭职之员未及年嵗者支给半俸一凡世职将乞养异姓与抱养族属踈逺之人用财买嘱冐袭及受财将官职卖与同姓或异姓人冒袭已经到部袭过者冒袭之人并保勘之官罢职其世职永不得袭保勘官以受财首先出与保结者为坐连名保结者俱依律减等科断有赃者并以枉法论若朦胧保送违碍子孙弟姪者俱照常发落其异姓买袭之人比照乞养子冒袭律发邉逺充军一应袭之人若父见在诈称死亡冒袭官职者发近边充军候父故之日许令以次儿男承袭如无以次儿男令次房子孙承袭一各处土官袭替其通事及诸凡色目人䓁有拨置土官亲族不该承袭之人争袭刼夺讐杀者俱发极邉烟瘴地面充军一凡土官袭职由司府州邻具印甘各结并土司亲供宗图及原领号纸详送督抚具题袭替若应袭之人未满十五嵗者许令本族土舍䕶理印务俟嵗满日具题承袭如有事故迟误年久方告袭者宗图号纸有据亦准袭替一凡土官故絶无子许弟承袭如无子弟而其妻或壻为其下信服者许令一人袭替一凡土舍嫡妻䕶印止令地方官查眀出具合例印结咨部准其䕶印一凡土官病故该督抚于题报之时即查眀应袭之人取具宗图册结邻封甘结并原领号纸限六箇月内具题承袭其未经具题之先亦即令应袭之人照署事官例用印管事地方官如有勒掯沉搁留难者将该管上司均交部议处其支庶子弟中有驯谨能办事者俱许本土官详报督抚具题请㫖酌量给与职衔令其分管地方事务其所授职衔视本土官降二等文职如本土官系知府则所分者给与通判衔系通判则所分者给与县丞武职如本土官系指挥使则所分者给与指挥签事衔系指挥签事则所分者给与正千户衔照土官承袭之例一体颁给勅印号纸其所管地方视本土官多不过三分之一少则五分之一此后再有子孙可分者亦再许其详报督抚具题请㫖照例分管地方再降一䓁给与职衔印信号纸一銮仪卫校尉缺出于见役校尉亲生儿男弟姪内选择堪用者替补如校尉子弟不足移文五城将身家殷实民人保送选补其养象校尉缺出即以所生儿男替补有朦胧冒替者俱以违制论大臣专擅选官凡除授官员须从朝廷选用若大臣专擅选用者斩若大臣亲戚非奉特㫖不许除授官职违者罪亦如之其见任在朝官员面谕差遣及改除不问逺近託故不行者并杖一百罢职不叙条例一文武职官人等不由铨选推举径自朦胧奏请希求进用夤縁奔竞阻坏选法者俱问罪黜革为民文官不许封公侯凡文官非有大功勲于国家而所司朦胧奏请辄封公侯爵者当该官吏及受封之人皆斩其生前出将入相能除大患尽忠报国者同开国功勲一体封侯谥公不用此律滥设官吏凡内外各衙门官有额定员数而多添设者当该官吏一人杖一百每三人加一等罪止杖一百徒三年若吏典知印及承差祗候禁子弓兵人等额外滥充者杖一百迁徙容留一人正官笞二十首领笞三十吏笞四十每三人各加一等并罪止杖一百罪坐所由其罢闲官吏在外干预官事结揽写发文案把持官府蠧政害民者并杖八十于犯人名下追银二十两付告人充赏有所规避者从重论若官府税粮由帖戸口籍册雇募攒写者勿论条例一内外大小衙门考取吏典照缺补用若旧吏索顶头钱者事发计赃准不枉法论革役为民一吏典撒泼抗拒诬告本管官员及犯诓骗诈欺恐吓取财未得入已并偷盗自首者俱发原籍为民一坐粮㕔所属八行运役及仓役名缺责令通州知州佥选诚实良民应役如保送旂人及民人以一身而充两三役者仓塲侍郎廵仓御史察出题叅知州交部议处该役及保结之人杖八十徒二年一各直省大小衙门经制书吏即在现充书识内择勤慎办事之人核实取结承充倘有悬挂空名并不亲身着役将本人照吏典人等额外滥充律治罪该本管官照例议处信牌凡府州县置立信牌量地逺近定立限程随事销缴违者一日笞一十每一日加一等罪止笞四十若府州县官遇有催办事务不行依律发遣信牌辄下所属守併者杖一百其㸃视桥梁圩岸驿传递舖踏勘灾伤检尸捕贼抄札之类不在此限条例一道府以上官员凡关系叛逆军需驿递公文等𦂳要重大事情照例差人外其余细事止许行牌催提如违例差遣人役者督抚指名题叅徇情不叅者事发一併议处其督抚于平常细事差役害民者亦交部议处一州县大小案件凡有差票务须随时缴销如遇封印而案未完结于封印时将票暂行缴销俟开印差拘另行差票违者将州县官分别议处贡举非其人凡贡举非其人及才堪时用应贡举而不贡举者一人杖八十毎二人加一等罪止杖一百所举之人知情与同罪不知者不坐若主司考试艺业技能而不以实者减二等失者各减三等条例一乡㑹试考试官同考官及应试举子有交通嘱託贿买关节等弊问实斩决一嵗贡生员册报到部遇有事故不许补贡其未经报部遇有事故者勘眀准令次考补贡若丁忧及患病勘眀仍补该年之贡如託故延至三年之外者亦不准收有司朦胧送补者各治罪一应试举监生儒及官吏人等但有怀挟文字银两并越舍与人换写文字者枷号一箇月满日杖一百发为民其夫匠军役人等受财代替夹带传递及不举察捉拏者发邉外为民官纵容者交部议处受财以枉法论其武塲有犯怀挟等弊俱照此例拟断一凡学臣考试如提调官通同作弊及引诱为非者同学臣一併革职提问其学臣暗通关节私鬻名器提调官虽无通同引诱情弊而防范不严者交部议处学臣应用员役倘有招揺撞骗及受贿传递等弊提调官不行访拏究治者亦交部议处若学臣操守清亷杜絶情弊而提调官不得遂其引诱反行挟制把持者该学臣即行指叅审实将提调官照贪官例治罪一凡考试官毫无情弊下第诸生不安义命逞忿混行搅閙者发附近充军一官生录科该学政瞻徇情面滥行录送如官卷内有文理荒谬倖邀科第者发觉之日将送考官一併严加议处一考职贡监生如有包揽代作等弊察出题究若监试御史隠匿瞻徇照例议处其假冒顶替者本犯照诈假官律治罪互结监生照知情诈假官律治罪出结之官照例议处若身故未经缴照者限四箇月准家属自首如逾限不首查出严行治罪该地方官于已革已故未经缴照之人徇隠故纵不严行追缴事发之日照例议处其先经考职未经㨂选复行顶名重考希图引见者许出结互结首告将本犯照律治罪如知情不举将出结互结人员一併严加治罪举用有过官吏凡官吏曽经断罪罢职役不叙者诸衙门不许朦胧保举违者举官及匿过之人各杖一百罢职役不叙条例一文职官员举贡监生并吏员承差人等曽经考察论劾罢黜及为事问革例不入选者若买求官吏改洗文卷隠匿公私过名或诈作丁忧起复以图选用事发问罪吏部门首枷号一箇月已除授者发近边未除授者发附近各充军其起送官吏不分军卫有司但知情受贿者亦发附近充军赃重者从重论若原不知情止是失于觉察者照常处分发落一凡衙役犯侵盗钱粮婪赃等罪遇赦豁免后复入原衙门及别衙门应役者杖一百徒三年该管官知情故纵及督抚不即紏叅者俱交该部议处一凡部院衙门书办或因有疾或因不谙文移退役之后倘有更名重役者杖一百革退一凡在外各衙门书役投充务查该役的名取具并无重役冒充亲供互结行查本籍地方该地方官加具印结申送方准着役倘有役满不退者杖一百革役本管官不行查出交部议处一凡在京各衙门书吏缺出应募投充者取具同乡书吏保结该衙门于十日内照保结所开籍贯住址三代姓氏咨行吏部转行各省取具印甘各结顺天限四十日直隶山东河南山西奉天限三箇月江苏安徽陜甘湖南湖北浙江江西限四箇月云贵川广福建限六箇月咨送到部准其着役该地方官吏有勒索迟延等弊分别处分治罪本非大宛两县籍贯揑称土着之民地方官朦胧出结该吏及承行吏典严加治罪地方官交部议处一凡各部院衙门满役书吏籍隶大宛二县者令该县将年貌住址坟墓造册申送都察院令该城御史按册确查其非实在大宛籍贯者一概逐回倘潜留京城照年满书役冒籍冒名例杖一百勒令回籍如有包揽招摇等弊按律治罪其混行造册之该县知县不行查出之该城御史交部议处若因犯有事故押逐回籍行文本籍地方官严行管束如有仍来京者将本籍地方官交部议处其无业游民曽经犯罪亦令京城文武地方各官实力稽查押逐回籍交与该地方官严行管束一各部院衙门经承书吏所雇贴写该管司官开眀伊等姓名年貌籍贯取具该经承保结移付司务㕔註册倘遇驱逐辞去即移付司务㕔除名如有揑报诡名经承扶同保结察出照重役例治罪其有负罪潜逃者着落保结之经承立限捕获亦照律治罪一部院各衙门书吏从前未经犯案例应回籍者潜匿京师拏获之日即递回原籍其从前犯事递回原籍今又私自来京虽未经犯案即应查拏枷号一箇月责四十板其有再来犯案罪止杖笞者仍从重照例枷责所犯重于枷责者照本犯应得之罪加一等治罪仍递回原籍交地方官严行管束其疎纵之地方官交部议处一斥革监生有易名复捐者除将复捐监生革退追缴执照外仍照违制律治罪伊等犯事到官一面追照缴销一面即行审拟擅离职役凡官吏无故擅离职役者笞四十若避难因而在逃者杖一百罢职役不叙所避事重者各从重论其在官应直不直应宿不宿各笞二十若主守仓库务场狱囚杂物之类应直不直应宿不宿者各笞四十条例一监生在监肄业及各衙门办事官吏承差皆不许倩人代替违者俱问罪黜革为民代替者别有职役一体问革一外任旂员子弟归旂后有因事告假与例相符者该旂酌量给假仍分别省分逺近定限给以执照令其依限回旂并咨部行文该省按限催令归旂如有借端逗遛照违制律治罪官员赴任过限凡已除官员在京者以除授日为始在外者以领文凭限票日为始各依已定程限赴任若无故过限者一日笞一十每十日加一等罪止杖八十并留任若代官已到旧官各照已定限期交割户口钱粮刑名等项及应有卷宗籍册完备无故十日之外不离任所者依赴任过限论减二等其中途阻风被盗患病丧事不能前进者聴于所在官司给状以备照勘若有规避诈冒不实者从重论当该官司扶同保勘者罪同条例一陞除出外文职已经领勅领凭若无故迁延至半年之上不辞朝出城者叅提依违制律问罪若已辞出城复入城潜住者交部议处一外任汉军官员有陞转来京及年老有病降级革职归旂者务于定限之内起程令该督抚提镇照依各省逺近大路有驿站者日行一站僻路无驿站者日行五十里酌定到京期限咨报该部该旂其中途阻风被盗丧事不能前进仍照律聴其于所在官司给状以备照勘外如有无故不速起程或已起程中途逗遛或在别处居住或本身进京而令家口在别处居住者督抚提镇题叅交部均照违制律治罪地方官不行详报督抚提镇不行题叅交部议处或已经起程地方官不行申报督抚提镇不行咨眀该部该旂以致沿途逗遛生事者亦交部议处其革职免罪人员别无未清事件亦遵照此例给咨催令回旂免其沿途押解一汉官革职离任交代完日即令起程不得过五箇月之限该督抚将起程日期报部并知㑹原籍地方官倘违限不即起程一月以上照旧官十日之内不离任所律治罪该管及地方官不行查出交部议处革职免罪人员亦令按限起程免其请咨押解其有寃抑欲赴都察院具呈申理者地方官给咨来京事竣之日发回原籍如借端留滞照例治罪五城司坊官徇情容留交部议处一京官革职曽经问有罪名者限一月内起程五城司坊官将起程日期报部并知㑹原籍地方官倘违限不即起程一月以上照例治罪五城司坊官及地方官不行查出亦交部议处无故不朝叅公座凡大小官员无故在内不朝叅在外不公座署事及官吏给假限满无故不还职役者一日笞一十每三日加一等各罪止杖八十并留职役擅勾属官凡上司催㑹公事立案定限或遣牌或差人行移所属衙门督併如有迟错依律论罪若擅勾属官拘唤吏典聴事及差占司狱各州县首领官因而妨废公务者笞四十若属官承顺逢迎及差拨吏典赴上司聴事者罪亦如之其有必合追对刑名查勘钱粮监督造作重事方许勾问事毕随即发落无故稽留三日者笞二十每三日加一等罪止笞五十姦党凡姦邪进谗言左使杀人者斩若犯罪律该处死其大臣小官巧言諌免暗邀人心者亦斩若在朝官员交结朋党紊乱朝政者皆斩妻子为奴财产入官若刑部及大小各衙门官吏不执法律聴从上司主使出入人罪者罪亦如之若有不避权势明具实迹亲赴御前执法陈诉者罪坐姦臣言告之人与免本罪仍将犯人财产均给充赏有官者陞二等无官者量与一官或赏银二千两交结近侍官员凡诸衙门官吏若与内官及近侍人员互相交结漏泄事情夤縁作弊而扶同奏启者皆斩妻子流二千里安置条例一罢闲官吏在京潜住有擅出入禁门交结者各门盘诘拏送法司问实发烟瘴地面充军上言大臣徳政凡诸衙门官吏及士庶人等若有上言宰执大臣美政才徳者即是姦党务要鞫问穷究来歴眀白犯人处斩妻子为奴财产入官若宰执大臣知情与同罪不知者不坐条例一督抚等官或陞任更调降谪丁忧离任而地方百姓赴京保留控告者不准行将来告之人交与该部治罪若下属交结上官派歛资斧驱民献媚或本官留恋地方授之意指借公行私事发得实亦交该部从重治罪大清律例卷六大清律例卷七目录钦定四库全书大清律例卷七目録吏律公式讲读律令制书有违弃毁制书印信上书奏事犯讳事应奏不奏出使不复命官文书稽程照刷文卷磨勘卷宗同僚代判署文案増减官文书封掌印信漏使印信擅用调兵印信大清律例卷七钦定四库全书大清律例卷七吏律公式讲读律令凡国家律令参酌事情轻重定立罪名颁行天下永为遵守百司官吏务要熟读讲明律意剖决事务每遇年终在内在外各从上司官考校若有不能讲解不晓律意者官罚俸一月吏笞四十其百工技艺诸色人等有能熟读讲解通晓律意者若犯过失及因人连累致罪不问轻重并免一次其事干谋反叛逆不用此律若官吏人等挟诈欺公妄生异议擅为更改变乱成法者斩制书有违凡奉制书有所施行而违者杖一百违皇太子令㫖者同罪失错㫖意者各减三等其稽缓制书及皇太子令㫖者一日笞五十每一日加一等罪止杖一百弃毁制书印信凡弃毁制书及各衙门印信者斩若弃毁官文书者杖一百有所规避者从重论事干军机钱粮者绞当该官吏知而不举与犯人同罪不知者不坐误毁者各减三等其因水火盗贼毁失有显迹者不坐若遗失制书圣㫖印信者杖九十徒二年半若官文书杖七十事干军机钱粮者杖九十徒二年半俱停俸责寻三十日得见者免罪若主守官物遗失簿书以致钱粮数目错乱者杖八十限内得见者亦免罪其各衙门吏典役满替代者明立案验将原管文卷交付接管之人违者杖八十首领官吏不候交割扶同给照者罪亦如之条例一凡直省州县交代时将任内自行审理戸婚田土钱债等项案件粘连卷宗钤盖印信造入交盘册内仍彚录印簿摘取事由照依年月编号登记註明经承姓名随同卷宗交代并将歴任递交之案一并检齐加具并无藏匿抽改甘结交代接任之员报明上司查核倘有不肖胥吏不行查明交代照不将文卷交代接管之人律杖八十其有乘机隐匿添改作弊等情照盗取卷案改易例治罪受财者以枉法从重论将失察之该管官照例议处一缘事降调及病故之员凡有从前未缴朱批奏折令本身及家属呈明本省督抚本旂都统代缴倘有隐匿收存者一经发觉交部议处一大小衙门将奉行条例彚齐造册于新旧交盘之时一体交盘如有遗漏将典吏照遗失官文书律治罪该管官交部议处一凡将诰命旧轴售卖及转卖者照违制律治罪一各省臬司交代无论正署离任时将一应卷宗及自理词讼无论已结未结俱造册钤印封固一体移交其接任臬司将交代清楚情由自行陈奏一面具结详明督抚报部并将在班书吏加𦂳防闲不许借端出署如有迟延朦混即行严究如因离任事故不及亲办者责成首领官闗防造册封卷呈办其道府㕔员一切卷宗各照州县钤印造册交代例报明上司存案上书奏事犯讳凡上书若奏事误犯御名及庙讳者杖八十余文书误犯者笞四十若为名字触犯者杖一百其所犯御名及庙讳声音相似字様各别及有二字止犯一字者皆不坐罪若上书及奏事错误当言原免而言不免当言千石而言十石之类有害于事者杖六十申六部错误有害于事者笞四十其余衙门文书错误者笞二十若所申虽有错误而文案可行不害于事者勿论事应奏不奏凡应议之人有犯应请旨而不请㫖及应论功上议而不上议当该官吏处绞若文武职官有犯应奏请而不奏请者杖一百有所规避从重论若军务钱粮选法制度刑名死罪灾异及事应奏而不奏者杖八十应申上而不申上者笞四十若已奏已申不待囘报而辄施行者并同不奏不申之罪其合奏公事须要依律定拟具写奏本其奏事及当该官吏佥书姓名明白奏闻若有规避増减紧关情节朦胧奏准施行以后因事发露虽经年逺鞠问明白斩若于亲临上司官处禀议公事必先随事详陈可否定拟禀説若准拟者上司置立印署文簿附写畧节缘由令首领官吏书名画字以慿稽考若将不合行事务妄作禀准及窥伺公务冗併乘时朦胧禀説施行者依诈传各衙门官员言语律科罪有所规避者从重论条例一凡州县官将小民疾若之情不行详报上司使民无可控愬者革职永不叙用若已经详报而上司不接准题达者革职一各省学臣发审事件一面发提调官讯问一而咨明督抚稽查提调等官仍具文通报除例应枷责完结者听提调官随时发落报明学臣督抚藩臬销案外其枷责以上罪名俱照例拟议报明学臣详解藩臬核转由督抚分别批结咨题如提调等官奉到学臣批檄不行通报即罪无出入亦交部议处出使不复命凡奉制勅出使不复命干预他事者杖一百各衙门出使不复命干预他事者常事杖七十军情重事杖一百若越理犯分侵人职掌行事者笞五十若回还后三日不缴纳圣㫖者杖六十每二日加一等罪止杖一百不缴纳符騐者笞四十每三日加一等罪止杖八十若有所规避者各从重论官文书稽程凡官文书稽程者一日吏典笞一十三日加一等罪止笞四十首领官各减一等若各衙门遇有所属申禀公事随即详议可否明白定夺回报若当该官吏不与果决含煳行移互相推调以致躭误公事者杖八十其所属将可行事件不行区处而作疑申禀者罪亦如之条例一内外衙门公事小事五日程中事十日程大事二十日程并要限内完结若事干外郡官司关追会审或踏勘田土者不拘常限一部院衙门一切应行事件俱于到司五日之内行文其有讹误舛错之处将专管値日之满汉司官交部议处如遗漏未行或迟延日乆将满汉司官交部分别议处一刑部应会三法司画题事件将稿面钤盖司印註明缘由付督催所彚齐转交大値日司分用印文移送法司衙门画题限十日内亦用印文送回如稿内有酌议改易之处限五日内即将应酌议改易之处用印文声明缘由送回刑部查核定议刑部仍用印文将应否改易之处声明再行会送法司衙门一凡州县官承审案件或正犯或紧要证佐染患沉疴即将患病日期详报俟该犯病愈之日起解其患病日期准于原限内扣除府州司道审转之时或遇犯证患病亦准报明扣除若带病起解以致中途病毙照解犯中途患病不行留养例交部议处若无故迟延揑报患病希图扣限及上司徇隐并交部议处一凡刑部衙门㝷常移咨外省案件如行查家产关提人犯俱以文到之日为始依限查覆于覆文内将何日接到部咨有无逾限之处随案声明倘一时未得清晰必须辗转咨查不能依限查覆者亦即声请展限如逾限不完又不声明缘由经部行催之后即行查叅将承办之州县及各该上司俱交部议处一凡州县承审命案详请检验上司并未批驳者仍按限审解外其有屡次驳查后经批准迟延有因之案该督抚据实声明报部准其另行扣限如有揑餙照例严叅一凡各部事件在本部题结者吏礼兵工等部及各衙门俱定限二十日戸刑二部定限三十日行查会稿系吏礼兵工及各衙门主稿者定限四十日戸刑二部定限五十日内所会各衙门各定限五日戸刑二部各定限十日逾限即行叅处一凡各州县承审案件案犯偶患轻病委员验实责令上紧医痊随愈随解不准扣限其病势果重验报确实即将病起日期连结详报务于一月内医痊审解如仍不能报痊方准验实展限统计前后总不得过三月限期倘承审官有揑报籍延者该督抚即行严叅同委验官及扶同徇隐之上司一併照例分别议处照刷文卷凡照刷有司有印信衙门文卷迟一宗二宗吏典笞一十三宗至五宗笞二十每五宗加一等罪止笞四十府州县首领官及仓库务场局所河泊等官各减一等失错及漏报一宗吏典笞二十二宗三宗笞三十每三宗加一等罪止笞五十府州县首领官及仓库务场局所河泊等官各减一等其府州县正官廵检一宗至五宗罚俸一月每五宗加一等罚止三月若钱粮埋没刑名违枉等事有所规避者各从重论条例一各部院衙门每月将已结未结科抄事件造册分送六科科抄并见理事件造册分送各道勘对限期其各部註销会稿事件即于註销册内将㑹稿衙门定议日期逐一详开移会科道查核倘有迟延违悞者察叅一在京各衙门凡关钱粮刑名案件每年八月内彚造印册送京畿道刷卷有迟错者察叅磨勘卷宗凡磨勘出各衙门未完文卷曾经布政司按察司照刷驳问迟错经隔一季之后钱粮不行追徴足备者提调官吏以未足之数十分为率一分笞五十每一分加一等罪止杖一百刑名造作等事可完而不完应改正而不改正者笞四十每一月加一等罪止杖八十受财者计赃以枉法从重论若有隐漏不报磨勘者一宗笞四十每一宗加一等罪止杖八十事干钱粮者一宗杖八十每一宗加一等罪止杖一百有所规避者从重论若官吏闻知事发旋补文案以避迟错者钱粮计所増数以虚出通关论刑名等事以増减官文书论同僚若本管上司知而不举及扶同作弊者同罪不知情及不同署文案者不坐同僚代判署文案凡应行官文书而同僚官代判署者杖八十若因遗失文案而代为者加一等若有增减出入罪重者从重论条例一各部司员有偷安偏执故意推诿不行画押者该堂官即指名题叅其实有患病事故告假者免其议处若堂官徇情枉法偪勒画押该司员密揭都察院将该堂官指名题叅如有挟嫌诬告情弊将该司员照例治罪一刑部遇有三法司会勘案件即知会都察院大理寺堂官带同属员至刑部衙门秉公会审定案画题倘餙词推故竟无堂官到部者即将该院寺堂官交部议处增减官文书凡增减官文书者杖六十若有所规避杖罪以上各加本罪二等罪止杖一百流三千里未施行者各减一等规避死罪者依常律其当该官吏自有所避增减文案者罪同若增减以避迟错者笞四十若行移文书误将军马钱粮刑名重事紧关字様传写失错而洗补改正者吏典笞三十首领官失于对同减一等干碍调拨军马及供给边方军需钱粮数目者首领官吏典皆杖八十若有规避故改补者以增减官文书论未施行者各减一等因而失误军机者无问故失并斩若无规避及常行字様偶然误写者皆勿论封掌印信凡内外各衙门印信长官收掌同僚佐贰官用纸于印面上封记俱各画字若同僚佐贰官差故许首领官封印违者杖一百漏使印信凡各衙门行移出外文书漏使印信者当该吏典对同首领官并承发各杖六十全不用印者各杖八十干碍调拨军马供给边方军需钱粮者各杖一百因而失误军机者斩条例一各部院稿案有应行添改之处俱用印钤盖如有踈忽照例叅处一奏销册内钱粮总数遗漏印信及有洗补添註字様造册之员交部议处缮书册吏按律治罪擅用调兵印信凡统兵将军及各处提督总兵官印信除调度军马办集军务行移公文用使外若擅出批帖假公营私照送物货者首领官吏各杖一百罢职役不叙正官奏闻区处条例一凡各省文武大小官员有以官印用于私书者照违制律治罪有所求为从重论大清律例卷七大清律例卷八目录钦定四库全书大清律例卷八目録戸律戸役脱漏戸口人戸以籍为定私剙庵院及私度僧道立嫡子违法收留迷失子女赋役不均丁夫差遣不平隐蔽差役禁革主保里长逃避差役点差狱卒私役部民夫匠别籍异财卑幼私擅用财收养孤老大清律例卷八钦定四库全书大清律例卷八戸律戸役脱漏戸口凡一戸全不附籍有赋役者家长杖一百无赋役者杖八十附籍当差若将他人隐蔽在戸不报及相冒合戸附籍有赋役者亦杖一百无赋役者亦杖八十若将另居亲属隐蔽在戸不报及相冒合戸附籍者各减二等所隐之人并与同罪改正立戸别籍当差其同宗伯叔弟姪及壻自来不曾分居者不在此限其见在官役使办事者虽脱戸止依漏口法若隐漏自己成丁人口不附籍及增减年状妄作老幼废疾以免差役者一口至三口家长杖六十每三口加一等罪止杖一百不成丁三口至五口笞四十每五口加一等罪止杖七十入籍当差若隐蔽他人丁口不附籍者罪亦如之所隐之人与同罪发还本戸附籍当差若里长失于取勘致有脱戸者一戸至五戸笞五十每五戸加一等罪止杖一百漏口者一口至十口笞三十每十口加一等罪止笞五十本县提调正官首领官吏脱戸者十戸笞四十每十戸加一等罪止杖八十漏口者十口笞二十每三十口加一等罪止笞四十知情者并与犯人同罪受财者计赃以枉法从重论若官吏曾经三次立案取勘已责里长文状叮咛省谕者事发罪坐里长条例一直隶各省编审察出増益人丁实数缮册奏闻名为盛世滋生戸口册其徴收钱粮但㨿康熙五十年丁册定为常额续生人丁永不加赋如额征丁粮数内有开除者即将各该省新増人丁补足额数至新增人丁倘不㨿实开报或有私派钱粮及造册之时借端需索该督抚严查题叅一八旂凡遇比丁之年各该旂务将所有丁册逐一严查如有漏隐即㨿实报出补行造册送部如该旂不行详查经部察出即交部查议人戸以籍为定凡军民驿灶医卜工乐诸色人戸并以籍为定若诈冒脱免避重就轻者杖八十其官司妄准脱免及变乱版籍者罪同若诈称各衞军人不当军民差役者杖一百发边逺充军条例一各处衞所官军人等及灶戸置买民田一体坐派粮差若不纳粮当差致累里长包赔者俱问罪其田入官一雍正十三年以前各旂白契所买之人俱不准赎身若有逃走者准递逃牌干隆元年以后白契所买单身及带有妻室子女之人俱准赎身若买主配给妻室者不准赎身未经卖身之先或已定亲未娶问女家情愿方许配合不情愿者听一旂下奴仆或借别旂名色买赎或自行赎身旂民两处俱无姓氏者察出即令归旂其有跟随家主出差外任私有蓄积钻营势力欺压本主赎身者自康熙五十二年恩诏以后虽在民籍查明强压情实亦令归旂若果系数辈出力之人伊主念其勤劳情愿听其赎身为民本旂戸部有档案可稽州县地方有册籍可㨿为民者仍归民籍旧主子孙不得借端控告其有投充之人私自为民后经发觉将同族之人诬扳为同祖或本主因家奴之同族少有产业诬告投充之子孙者审明将诬扳诬告之人从重治罪一干隆元年以后放出揑称元年以前私自营求入于民籍者察出将该戸交刑部照例治罪仍令归旂作为本主戸下家人其不行详查之叅佐领及朦混收入民籍之地方官一併交部议处一八旂逺年丁册有名者即系盛京带来奴仆直省本无籍贯其带地投充者亦歴年久逺虽有籍贯难以稽查两项应仍遵照定例只准开入旂档不得放出为民一干隆元年以后白契所买之人未入丁册者准照例赎身为民其干隆元年以前白契所买之人旣准作为印契仍照例在本主戸下挑取歩甲等缺俟三辈后着有劳绩本主情愿放出为民者呈明本旂咨报戸部册档有伊祖父姓名者亦准放出为民仍行文该地方官查明註册只许耕作营生不准考试一各省乐籍并浙省堕民丐戸皆令确查削籍改业为良若土豪地棍仍前逼勒陵辱及自甘汚贱者依律治罪其地方官奉行不力者该督抚查叅照例议处一逺年印契所买奴仆之中如内有实系民人印契卖与旂人契内尚有籍贯可查照干隆元年以前白契所买家人之例三辈后准其为民仍将伊等祖父姓名籍贯一体造册咨送戸部查核一驻防旂人置买本地家奴本主因其不堪驱使情愿准其赎身者亦准放出为民一凡八旂奴仆放出为民未经入籍及入籍在干隆元年以后之戸应令归旂作为原主名下开戸壮丁至于设法赎身之戸例应作为开戸壮丁者其已经议结之案毋庸置议外其未结之案或系自备身价赎身或亲戚代为赎身者均应归原主佐领下作为开戸若有实在用价契买随又交价赎出者均应在买主佐领下作为开戸如经开戸壮丁给价买出者伊等原非另戸正身其名下不便复有开戸之人应仍归原主佐领下作为开戸一凡八旂絶戸家奴如无族人可归者无论家下陈人契买奴仆俱准在于本佐领下开戸责令看守伊主坟墓其中如果有年力精壮尚可当差者在于本佐领下披歩甲当差如内有干隆元年以后白契所买奴仆情愿赎身为民者照例赎身其身价银两照絶戸财产入官例办理一发遣赏给各省驻防兵丁为奴人犯除照例不准赎身及不准典卖与别境旂人外其实有应卖事故欲行典卖者报明该管官酌量准其典卖与本处旂人为奴如遇有逃走为匪等事即将典买之人照例治罪原主不坐如卖与民人并别境旂人为奴者杖一百追价入官一凡另戸人之妻因夫亡改嫁与另戸并嫁与戸下家人其前夫所生之子原系另戸应准其随母改适俟抚养成丁仍归本宗如子母不忍分离两家情愿倚依者准其倚依仍将本人造入生父本宗丁册如有民间子弟自幼随母改嫁与另戸旂人应照戸口不清例另行记档其有家人之子随母嫁与另戸以及民间之子随母改适与戸下家人者统于戸下造报声明嗣后遇有随母改嫁人等该叅佐领即时确查报明都统存案仍于编审之年丁册内註明咨报戸部查核至从前另戸旂人之子自幼给与旂民正身及戸下家人抚养呈请归宗者该旂查明情实取具两姓族长族人保结并各该叅佐领印结咨送戸部存案准其归宗一凡民人之子既经给与旂下家人为嗣即与家人无异应造入伊主戸下以备稽查一八旂从前投充及干隆元年以前契买家奴果原系灶戸祖父姓名籍贯确有証据令该大使查明出具印甘各结详报该管上司核明行文该处查提准其放出归灶仍将卖身之人枷号三个月引进保人枷号两个月各责四十板追取原价给主其并非灶丁指称灶丁抗违家主者杖一百仍行给主一应试童生如诡揑数名或顶名入塲希图倖进者照诈冒律杖八十保结之廪生知情者同罪一顺天府考试审音之时究出冒籍情弊将本生及廪保俱照变乱版籍律杖八十廪保仍革去衣顶知县教官如审音不实滥行申送俱照徇庇例交部议处受财者计赃从重论一凡八旗汉军人等愿在外省居住者在京报明该旗在外呈明督抚不拘逺近任其随便散处所在督抚咨明该旗每年彚奏一次以便稽查务令安静营生不得强横生事私剙庵院及私度僧道凡寺观庵院除见在处所外不许私自剙建增置违者杖一百僧道还俗发边逺充军尼僧女冠入官为奴若僧道不给度牒私自簪剃者杖八十若由家长家长当罪寺观住持及受业师私度者与同罪并还俗条例一民间子弟戸内不及三丁或在十六以上而出家者俱枷号一箇月并罪坐所由僧道官及住持知而不举者各罢职还俗一僧道犯罪虽漏给度牒悉照僧道科断该还俗者查发各原籍当差若仍于原寺观庵院或他寺观庵院潜住者并枷号一箇月照旧还俗其僧道官及住持知而不举者照违令律治罪一民间有愿剙造寺观神祠者呈明该督抚具题奉㫖方许营建若不俟题请擅行兴造者依违制律论一由礼部颁发度牒给在京及各省僧纲司等如情愿出家之人必须给予度牒方准披剃仍饰地方官严查僧官胥吏毋得借端需索扰累僧徒违者从重治罪一僧道凡有事故将原领牒照追出彚缴毋许改名更替如有暗行隐匿及私相授受者僧道照违制律治罪僧道官斥革还俗地方官照失察例处分一现在应付火居等顶僧道止于优给本身牒照不准招受生徒其合例应招生徒之僧道所有许其招受之人即于伊师原发牒照上註明年貌籍贯簪剃年月伊师身故之日即为本人之牒照不必另行给发该州县岁底彚报该抚该抚随五年审丁之期另具清册报部如所招之人身犯姦盗重罪除将伊师牒照内名字除去外伊师亦不准再行续招如所招之人无罪犯而病故者准另招一人为徒亦于牒照内註明身故续招缘由其牒照有水火盗贼遗失等情准其呈明地方官咨部另给一僧道年逾四十方准招受生徒一人如有年未四十即行招受及招受不止一人者照违令律笞五十僧道官容隐者罪同地方官不行查明交部照例议处所招生徒勒令还俗一僧道如有为匪不法等事责令僧纲道纪等司随时举报倘瞻徇故纵别经发觉犯系逆案者将该管僧纲道纪照知情故纵逆犯本律分别已行未行定罪若止失于觉察者照不应重律杖八十立嫡子违法凡立嫡子违法者杖八十其嫡妻年五十以上无子者得立庶长子不立长子者罪亦同若养同宗之人为子所养父母无子而舍去者杖一百发付所养父母收管若有亲生子及本生父母无子欲还者听其乞养异姓义子以乱宗族者杖六十若以子与异姓人为嗣者罪同其子归宗其遗弃小儿年三岁以下虽异姓仍听收养即从其姓若立嗣虽系同宗而尊卑失序者罪亦如之其子亦归宗改立应继之人若庶民之家存养奴婢者杖一百即放从良条例一无子者许令同宗昭穆相当之姪承继先尽同父周亲次及大功小功缌麻如俱无方许择立逺房及同姓为嗣若立嗣之后却生子其家产与原立子均分一妇人夫亡无子守志者合承夫分须凭族长择昭穆相当之人继嗣其改嫁者夫家财产及原有粧奁并听前夫之家为主一无子立嗣除依律外若继子不得于所后之亲听其告官别立其或择立贤能及所亲爱者若于昭穆伦序不失不许宗族指以次序告争并官司受理若义男女壻为所后之亲喜悦者听其相为依倚不许继子并本生父母用计逼逐仍酌分给财产若无子之人家贫听其卖产自赡一凡乞养异姓义子有情愿归宗者不许将分得财产携回本宗其收养三岁以下遗弃之小儿仍依律即从其姓但不得以无子遂立为嗣仍酌分给财产俱不必勒令归宗如有希图赀财冒认归宗者照律治罪一旂人义子必该佐领具保实系自襁褓抚养成丁以继其后者准其另记档案不许将民间成丁子弟改随本姓一凡八旗无嗣之人如无同宗及逺近族人昭穆相当可继为嗣者除戸下家奴民间子弟虽与另戸旗人分属至亲不准承继外其有另戸亲属情愿过继者取具两姓族长人等并该叅佐领印甘各结咨部准其继立倘实有同宗可继为嗣揑称并无族人朦混继立异姓者仍按律治罪收留迷失子女凡收留人家迷失子女不送官司而卖为奴婢者杖一百徒三年为妻妾子孙者杖九十徒二年半若得迷失奴婢而卖者各减良人罪一等被卖之人不坐给亲完聚若收留在逃子女而卖为奴婢者杖九十徒二年半为妻妾子孙者杖八十徒二年若得在逃奴婢而卖者各减良人罪一等其被卖在逃之人又各减一等若在逃之罪重者自从重论其自收留为奴婢妻妾子孙者罪亦如之隐藏在家者并杖八十若买者及牙保知情减犯人罪一等追价入官不知者俱不坐追价还主若冒认良人为奴婢者杖一百徒三年为妻妾子孙者杖九十徒二年半冒认他人奴婢者杖一百条例一八旗凡有呈报迷失幼童幼女者该管官取具本人族长等并无揑餙甘结照例移咨兵部存案如有隐匿寄养情弊将寄养受寄之人照隐漏丁口律治罪改正族长人等照里长失于取勘律治罪赋役不均凡有司科徴税粮及杂泛差役各验籍内戸口田粮定立等第科差若放富差贫那移作弊者许被害贫民赴控该上司自下而上陈告当该官吏各杖一百若上司不为受理者杖八十受财者计赃以枉法从重论条例一督抚司道严督府州县掌印正官审编均徭从公查照岁额差役其丁粮有力之家止编本等差役不许分外加增余剰银两贫难下戸并逃亡之数听其空闲不许徴银及额外滥设听差等项名色扰累违者该督抚纠察将有司官依违制律治罪上司官容情不举罪同一各省藩司并府州县如遇各部派到物料从公斟酌所属大小丰歉坐派採买若豪滑规利之徒买嘱吏书妄禀编派下属承揽害民者发附近衞所充军印官听从者叅究治罪若本无部派物料而揑称坐派及明知官收官解借端生事扰累地方者亦照此例治罪一绅衿除优免本身丁银外倘借名滥以子孙族戸冒入者该地方官查出生监申革职官题叅各杖一百受财者从重论如有私立宦儒图戸名色包揽诡寄者照脱漏版籍律治罪诡寄与受寄者同论一凡绅衿之家与齐民一体编次听保甲长稽查违者照脱戸律治罪地方官徇情不详报者交部照例议处至充保长甲长并轮直支更看栅等役绅衿免派齐民内老疾寡妇之家子孙尚未成丁者亦俱免役一军民年七十以上者许一丁侍养免其杂派差役丁夫差遣不平凡应差丁夫杂匠而差遣不均平者一人笞二十每五人加一等罪止杖六十若丁夫杂匠承差而稽留不着役及在役日满而所司不放回者一日笞一十每三日加一等罪止笞五十隐蔽差役凡豪民令子孙弟姪跟随官员隐蔽差役者家长杖一百官员容隐者与同罪受财者计赃以枉法从重论跟随之人免罪充军其功臣容隐者照律拟罪奏请定夺禁革主保里长凡各处人民每一百戸内议设里长一名甲首一十名轮年应役催办钱粮勾摄公事若有妄称主保小里长保长主首等项名色生事扰民者杖一百迁徙其合设耆老须于本乡年髙有徳衆所推服人内选充不许罢闲吏卒及有过之人充应违者杖六十当该官吏笞四十条例一直省各府州县编赋役册以一百一十戸为里推丁多者十人为长余百戸为十甲甲凡十人岁役里长一人管摄一里之事城中曰坊近城曰厢乡里曰里凡十年一周先后则各以丁数之多寡为次每里编为一册册首总为一图其鳏寡孤独不任役者则带管于百一十戸之外而列于图后名曰畸零册成一本送戸部布政司及府州县各存一本逃避差役凡民戸逃住邻境州县躱避差役者杖一百发还原籍当差其亲管里长提调官吏故纵及邻境人戸隐蔽在已者各与同罪若里长知而不逐遣及原管官司不移文起取若移文起取而所在官司占恡不发者各杖六十若丁夫杂匠在役及工乐杂戸逃者一日笞一十每五日加一等罪止笞五十提调官吏故纵者各与同罪受财者计赃以枉法从重论不觉逃者五人笞二十每五人加一等罪止笞四十不及五名者免罪条例一因兵荒逃避之民有司多方招抚仍令附籍复业当差或年乆逃逺府州县造逃戸周知文册备开逃民乡里姓名男妇口数军民匠灶等籍及遗下田地税粮若干原籍有无人丁应承粮差送各处督抚督令复业其已成家业愿入籍者给与戸由执照附籍当差如不自首虽首而所报人口不尽或展转逃移及窝家不举首者各杖一百一有司委官挨勘流民名籍男妇大小丁口排门粉壁十家编为一甲互相保识分属当地里长带管若团住山林湖泺或投託官豪势要之家藏躱抗拒官司不服招抚者正犯并里老窝家知而不首及占恡不发者各依律科一沿边沿海地方军民人等躱避差役逃入土夷峒寨海岛潜住究问情实俱发边逺衞分充军本管里长管军人知而不首者各治以罪有能擒拏送官者不问汉土军民量加给赏㸃差狱卒凡各处狱卒于相应惯熟人内㸃差应役令人代替者笞四十私役部民夫匠凡有司官私役使部民及监工官私役使夫匠出百里之外及久占在家使唤者一名笞四十每五名加一等罪止杖八十每名计一日追给雇工银八分五釐五毫若有吉凶及在家借使杂役者勿论其所使人数不得过五十名每名不得使过三日违者以私役论别籍异财凡祖父母父母在子孙别立戸籍分异财产者杖一百若居父母䘮而兄弟别立戸籍分异财产者杖八十条例一祖父母父母在者子孙不许分财异居其父母许令分析者听卑幼私擅用财凡同居卑幼不由尊长私擅用本家财物者十两笞二十每十两加一等罪止杖一百若同居尊长应分家财不均平者罪亦如之条例一嫡庶子男除有官廕袭先尽嫡长子孙其分析家财田产不问妻妾婢生止以子数均分姦生之子依子量与半分如别无子立应继之人为嗣与姦生子均分无应继之人方许承继全分一戸絶财产果无同宗应继之人所有亲女承受无女者听地方官详明上司酌拨充公收养孤老凡鳏寡孤独及笃废之人贫穷无亲属依倚不能自存所在官司应收养而不收养者杖六十若应给衣粮而官吏尅减者以监守自盗论条例一直省州县所属养济院或应添造或应修盖者令地方官酌量修造据实估计报明督抚在于司库公用银内拨给仍不时查勘遇有渗漏之处即行粘补完固倘有陞迁事故造入交代册内取具印结送部其正实孤贫俱令居住院内每名各给印烙年貌腰牌一而该州县按季到院亲身验明腰牌逐名散给口粮如至期印官公务无暇遴委诚实佐贰官代散加结申报上司毋许有冒滥扣尅情弊若州县官不实力奉行者该督抚即行查叅照例议处一老人九十以上者地方官不时存问其或孤寡及子孙贫不能养赡者州县查明赈恤详报督抚奏闻动用钱粮务令得沾实惠一军流等犯除年逾六十不能食力者照例拨入养济院按名给与孤贫口粮外或年未六十而已成笃疾不能谋生者亦应一体拨给其少壮军流各犯实系贫穷又无手艺者初到配所按该犯本身及妻室子女每名每日照孤贫给与口粮自到配日起以一年为止于各州县存贮仓谷项下动用报销各州县有驿递之处一切应用人夫酌派军流少壮中无资财手艺之犯充当给与应得工食无驿递之州县公用夫役均令一体充当逐日给与工价仍令该督抚照各处现行章程妥恊办理一京师五城各设栖流所一处安顿贫病流民其修理房屋工料及衣食药饵之资每年每城动支戸部库银二百两备用如有不敷许其赴部具领如或有余留于下年备用该城御史督率司坊等官实心办理如有虚冒侵蚀等弊照例交部治罪一各省流寓孤贫如籍隶邻邑仍照例移送收养外其在原籍千里以外者准其动支公项银两一体收养年底造册报销一凡被灾最重地方饥民外出求食各督抚善为安辑俟本地灾䘲平复然后送回大清律例卷八大清律例卷九目录钦定四库全书大清律例卷九目録戸律田宅欺隐田粮检踏灾伤田粮功臣田土盗卖田宅任所置买田宅典买田宅盗耕种官民田荒芜田地弃毁器物稼穑等擅食田园𤓰果私借官车船大清律例卷九钦定四库全书大清律例卷九戸律田宅欺隐田粮凡欺隐田粮脱漏版籍者一亩至五亩笞四十每五亩加一等罪止杖一百其田入官所隐税粮依数徴纳若将田土移坵换叚那移等则以髙作下减瞒粮额及诡寄田粮影射差役并受寄者罪亦如之其田改正收科当差里长知而不举与犯人同罪其还乡复业人民丁力少而旧田多者听从尽力耕种报官入籍计田纳粮当差若多余占田而荒芜者三亩至十亩笞三十每十亩加一等罪止杖八十其田入官若丁力多而旧田少者告官于附近荒田内验力拨付耕种条例一凡宗室置买田产管庄人恃强不纳差粮者该管官察实将管庄人等问罪宗室知而纵容者交该衙门察议仍追徴应纳差粮若该管官阿纵不举者听督抚叅奏重治一将自己田地应纳钱粮洒派别戸者按数计赃以枉法论田地入官其洒派钱粮照年分亩数追征一各处奸顽之徒将田地诡寄他人名下者如受寄之家首告准免罪一各乡里书飞洒诡寄税粮二百石以上者问边衞充军一州县徴收粮米之时预将各里各甲花戸额数的名填定聨三版串一给纳戸执照一发经承销册一存州县查对按戸徴收对册完纳即行截给归农其未经截给者即系欠戸该印官查摘追比若遇有粮无票有票无粮等情即系胥吏侵蚀严比治罪检踏灾伤田粮凡部内有水旱霜雹及蝗蝻为害一应灾伤田粮有司官吏应准告而不即受理申报检踏及本管上司不与委官覆踏者各杖八十若初覆检踏官吏不行亲诣田所及虽诣田所不为用心从实检踏止凭里长甲首朦胧供报中间以熟作荒以荒作熟增减分数通同作弊瞒官害民者各杖一百罢职役不叙若致枉有所徴免粮数计赃重者坐赃论里长甲首各与同罪受财者并计赃以枉法从重论其检踏官吏及里长甲首失于关防致有不实者计田十亩以下免罪十亩以上至二十亩笞二十每二十亩加一等罪止杖八十若人戸将成熟田地移坵换叚冒告灾伤者一亩至五亩笞四十每五亩加一等罪止杖一百合纳税粮依数追徴入官条例一天下有司凡遇岁饥先发仓廪赈贷然后具奏请㫖寛恤一凡夏灾不出六月底秋灾不出九月底先以被灾情形题报其被灾分数按限勘明续报逾限者交该部议处一州县详报被灾情形查勘分数遵照题定四十日限期办理其距省遥逺地方准照交代之例扣算程途日期如逾限照例题叅交部议处一赈济被灾饥民以及蠲免钱粮州县官有侵蚀肥已等弊致民不沾实惠者照贪官例革职拏问督抚布政司道府等官不行稽察者俱革职一凡有蝗蝻之处文武大小官员率领多人公同及时捕捉务期全净其雇募人夫每名计日酌给银数分以为饭食之资许其报明督抚据实销算果能立时扑灭督抚具题照例议叙如延蔓为害必根䆒蝗蝻起于何地及所到之处该管地方官玩忽从事者交部照例治罪并将该督抚一并议处一凡遇蠲免钱粮之年将所免钱粮分作十分以七分免业戸三分免佃戸雍正十三年十二月内钦奉上谕蠲免之典业戸邀恩者居多彼无业贫民终岁勤动按产输粮未被国家之恩泽欲照所蠲之数履亩除租䋲以官法则势有不能其令所在有司善为劝谕各业戸酌量寛减佃戸之租不必限定分数使耕作贫民有余粮以赡妻子若有素封业戸能善体此意加惠佃戸者则酌量奖赏之其不愿者听之亦不得勉强从事特谕一凡遇歉收之岁贫士与贫民一体赈恤一遇有恩诏豁免钱粮其漕项芦课学租杂税各项俱入豁免之内地方官违者以违制论入已者以侵盗论一凡有蠲免俱以奉㫖之日为始其奉㫖之后部文未到之前有已输在官者准作次年正赋永着为令如官吏朦混隐匿即照侵盗钱粮律治罪一凡开垦水田六年旱田十年将届陞科之期该督抚委员复加履亩丈勘果有坍塌冲涨或成硗确者槩免陞科违者以官吏不用心从实检踏律治罪一直省地方被灾十分者蠲免钱粮七分被灾九分者免六分八分者免四分七分者免二分六分者免一分一直省地方有被灾五分者亦准蠲免钱粮十分之一永为定例一凡各省地方被灾不及五分有奉㫖及督抚题请缓徴者于次年麦熟后只令催徴旧欠其本年钱粮准于九月后催徴若深冬方得雨雪及积水退者缓至次年秋收催徴如被灾八分九分十分者将该年缓征钱粮俱分作三年带徴被灾五分六分七分者分作二年带征以纾民力一凡被灾地方米船过关果系前往售卖免其纳税给予印票责令到境之日呈送该地方官铃盖印信回空查销如有免税米船偷运别省并未到被灾地方先行粜卖者将寛免之税加倍追出仍照违制律治罪一各直省遇有灾𤯝之年该督抚将清理刑狱之处奏闻请㫖一江海河湖居民猝被水灾该地方官一面通报各该管上司一面赴被灾处所验看明确照例酌量赈济不得濡迟时日一凡沿河沙洲地亩被冲坍塌即令业戸报官勘明註册遇有淤涨亦即报官查丈照原报之数拨补此外多余涨地不许霸占如从前未经报坍不准拨给至隔江逺戸果系报坍有案即将多余涨地秉公拨补若坍戸数多按照报坍先后以次照拨倘补足之外尚有余地许召无业穷民认垦官给印照仍令各属按数造报统俟五年大丈再行履勘造册送部以定陞除其报坍报涨在两县接壤之处者委员会同两邑地方官据实勘验秉公拨补如有私行霸占将淤洲入官该戸照盗耕官田律治罪地方官不查丈明确以致拨补舛错查出照官吏不用心从实检踏律分别议处功臣田土凡功臣之家除拨赐公田外但有田上从管庄人尽数报官入籍纳粮当差违者一亩至三亩杖六十每三亩加一等罪止杖一百徒三年罪坐管庄之人其田入官所隐粮税依数徴纳若里长及有司官吏踏勘不实及知而不举者与同罪不知者不坐盗卖田宅凡盗卖换易及冒认若虚钱实契典买及侵占他人田宅者田一亩屋一间以下笞五十每田五亩屋三间加一等罪止杖八十徒二年系官者各加二等若强占官民山场湖泊茶园芦荡及金银铜钖铁冶者杖一百流三千里若将互争及他人田产妄作已业䑃胧投献官豪势要之人与者受者各杖一百徒三年田产及盗卖过田价并递年所得花利各还官给主若功臣有犯者照律拟罪奏请定夺条例一军民人等将争竞不明并卖过及民间起科僧道将寺观各田地若子孙将公共祖坟山地朦胧投献王府及内外官豪势要之家私揑文契典卖者投献之人问发边逺充军田地给还应得之人其受投献家长并管庄人叅䆒治罪直隶各省空闲地土俱听民尽力开种照年限起科若有占夺投献者悉照前例问发一用强占种屯田五十亩以上不纳子粒者问罪照数追纳完日军发边衞充军民发边外为民其屯田人等将屯田典卖与人至五十亩以上与典主买主各不纳子粒者俱照前问发若不满数及上纳子粒不缺或因无人承种而侵占者照常发落管屯等官不行用心清查者叅奏治罪一西山一带密迩京师地方如有官豪势要之家私自开窑卖煤凿山卖石立厰烧灰者枷号一箇月发边衞充军干碍内外官员叅奏提问一近边分守武职并府州县官员禁约该管军民人等不许擅自入山将应禁林木砍伐贩卖违者问发云贵川广烟瘴稍轻地方充军若前项官员有犯俱革职为民鎭守并副叅等官员有犯指实叅奏其经过关隘河道守把官军容情纵放者究问治罪一各省丈量田亩及抑勒首报垦田之事永行停止违者以违制律论一凡子孙盗卖祖遗祀产至五十亩者照投献揑卖祖坟山地例发边逺充军不及前数及盗卖义田应照盗卖官田律治罪其盗卖歴久宗祠一间以下杖七十每三间加一等罪止杖一百徒三年以上知情谋买之人各与犯人同罪房产收回给族长收管卖价入官不知者不坐其祀产义田令勒石报官或族党自立议单公据方准按例治罪如无公私确据借端生事者照诬告律治罪任所置买田宅凡有司官吏不得于见任处所置买田宅违者笞五十解任田宅入官条例一各关出差官员不许携带家眷多随奴仆及任所置优买妾任满回部未经考核不许擅买田庄市宅生息放债如违交与该部治罪衙役人等除解饷公事外私自赴京长接及以缺额借口题请展限者亦交与该部治罪一提督总兵副将等官不许在见任地方置立产业即丁忧休致解退亦不许入籍居住或任内置有产业已经身故及不能回籍者该督抚具奏请㫖定夺至叅将以下等官任所置有产业或本身休致解退或已经身故子孙留住任所欲入籍者该地方官报明督抚准其入籍典买田宅凡典买田宅不税契者笞五十契内田宅价钱一半入官不过割者一亩至五亩笞四十每五亩加一等罪止杖一百其田入官若将已典卖与人田宅朦胧重复典卖者以所得价钱计赃准窃盗论免刺追价还主田宅从原典买主为业若重复典买之人及牙保知情者与犯人同罪追价入官不知者不坐其所典田宅园林碾磨等物年限已满业主备价取赎若典主託故不肯放赎者笞四十限外递年所得花利追徴给主依价取赎其年限虽满业主无力取赎者不拘此律条例一告争家财田产但系五年之上并虽未及五年验有亲族写立分书已定出卖文约是实者断令照旧管业不许重分再赎告词立案不行一凡八旗人员置买产业于各省者令该员据实首报交与该督抚按其产业之多寡勒限变价归旗如有隐匿不首及首报不实者该督抚访查题叅将所置产业入官其隐匿不首者照侵占田宅律治罪首报不实者按不实之数亦照侵占律治罪如地方官扶同徇隐别经发觉者照例议处其未经查出之知府并督抚司道均照例分别议处至于查禁以后仍有违禁置产私相授受者照将他人田产朦胧投献官豪势要律与者受者各杖一百徒三年产业入官其託民人出名诡名寄戸者受託之民人照里长知情隐瞒入官家产计所隐赃重者坐赃治罪受财者以枉法从重论地方官失于查察者照例议处一卖产立有絶卖文契并未註有找贴字样者槩不准贴赎如契未载絶卖字样或註定年限回赎者并听回赎若卖主无力回赎许凭中公估找贴一次另立絶卖契纸若买主不愿找贴听其别卖归还原价倘已经卖絶契载确凿复行告找告赎及执产动归原先尽亲邻之説借端掯勒希图短价者俱照不应重律治罪一八旗官兵人等有将现银承买入官人口房产者即将银两先行交部俟收明银两知照到旗之日两翼给与印信执照报部入册如有将俸禄钱粮坐扣抵买者一面咨部坐扣俸饷一面将人口房产给认买人领去俟俸饷坐扣完日再行知会两翼给与执照报部入册一旗丁有将运田私典于人及承典者均照典买官田律计亩治罪该丁革退其田追出交与接运新丁典价入官其旗丁出运之年将运田租与民人止许得当年租银如有指称加租立劵豫支者将该丁与出银租田之人均照典买官田律减二等治罪租价入官一凡各省衞所赡运屯田有典卖与民许照清釐条议备价回赎如衙门书识人等借称族丁管船侵占屯田不归船济运者照侵盗官粮例治罪若原系民田与军无渉该丁揑控者将该丁责革另佥该管官弁不实力稽察或承查迟延或互相徇纵查出俱交部分别议处一嗣后民间置买产业如系典契务于契内註明回赎字样如系卖契亦于契内註明絶卖永不回赎字样其自干隆十八年定例以前典卖契载不明之产如在三十年以内契无絶卖字样者听其照例分别找赎若逺在三十年以外契内虽无絶卖字样但未註明回赎者即以絶产论概不许找赎如有混行争告者均照不应重律治罪一凡州县官征收田房税契照征收钱粮例别设一柜令业戸亲自赍契投税该州县即粘司印契尾给发收执若业戸混交匪人代投致被假印诓骗者照不应重律杖八十责令换契重税倘州县官不粘司印契尾侵税入已照例叅追该管之道府直𨽻州知州分别失察徇隐照例议处一凡民间活契典当田房一概免其纳税其一切卖契无论是否杜絶俱令纳税其有先典后卖者典契既不纳税按照卖契银两实数纳税如有隐漏者照律治罪一民间私顶军田匿不首报一亩至五亩笞四十毎五亩加一等罪止杖一百盗耕种官民田凡盗耕种他人田者一亩以下笞三十每五亩加一等罪止杖八十荒田减一等强者各加一等系官者各又加二等花利归官给主条例一近边地土各营堡草场界限明白敢有那移条欵盗耕草场及越出边墻界石种田者依律问拟追徴花利至报完之日不分军民俱发附近衞所充军若有毁壊边墻私出境外者枷号三箇月发落荒芜田地凡里长部内已入籍纳粮当差田地无故荒芜及应课种桑麻之类而不种者俱以十分为率一分笞二十每一分加一等罪止杖八十县官各减二等长官为首佐职为从人戸亦计荒芜田地及不种桑麻之类以五分为率一分笞二十每一分加一等追徴合纳税粮还官弃毁器物稼穑等凡弃毁人器物及毁伐树木稼穑者计赃准窃盗论免刺官物加二等若遗失及误毁官物者各减三等并验数追偿私物者偿而不坐罪若毁人坟茔内碑碣石兽者杖八十毁人神主者杖九十若毁损人房屋墻垣之类者计合用修造雇工钱坐赃论各令修立官屋加二等误毁者但令修立不坐罪条例一凡广收麦石肆行跴麴大开烧锅者杖一百枷号两箇月地方官员失察交部分别处分如官吏贿纵等弊照枉法计赃论罪擅食田园𤓰果凡于他人田园擅食𤓰果之类坐赃论弃毁者罪亦如之其擅将去及食系官田园𤓰果若官造酒食者加二等主守之人给与及知而不举者与同罪若主守私自将去者并以监守自盗论私借官车船凡监临主守将系官车船店舍碾磨之类私自借用或转借与人及借之者各笞五十验日追雇赁钱入官若计雇赁钱重者各坐赃论加一等大清律例卷九大清律例卷十目录钦定四库全书大清律例卷十目录户律婚姻男女婚姻典雇妻女妻妾失序逐壻嫁女居丧嫁娶父母囚禁嫁娶同姓为婚尊卑为婚娶亲属妻妾娶部民妇女为妻妾娶逃走妇女强占良家妻女娶乐人为妻妾僧道娶妻良贱为婚姻出妻嫁娶违律主婚媒人罪大清律例卷十钦定四库全书大清律例卷十戸律婚姻男女婚姻凡男女定婚之初若有残疾老幼庶出过房乞养者务要两家眀白通知各从所愿写立婚书依礼聘嫁若许嫁女已报婚书及有私约而辄悔者笞五十虽无婚书但曽受聘财者亦是若再许他人未成婚者杖七十已成婚者杖八十后定娶者知情与同罪财礼入官不知者不坐追还财礼女归前夫前夫不愿者追财礼给还其女仍从后夫男家悔者罪亦如之不追财礼其未成婚男女有犯姦盗者不用此律若为婚而女家妄冒者杖八十追还财礼男家妄冒者加一等不追财礼未成婚者仍以原定已成婚者离异其应为婚者虽已纳聘财期约未至而男家强娶及期约已至而女家故违期者并笞五十若卑幼或仕宦或买卖在外其祖父母父母及伯叔父母姑兄姊后为婚而卑幼自娶妻已成婚者仍旧为婚未成婚者从尊长所定违者杖八十条例一嫁娶皆由祖父母父母主婚祖父母父母俱无者从余亲主婚其夫亡携女适人者其女从母主婚若已定婚未及成亲而男女或有身故者不追财礼一男女婚姻各有其时或有指腹割衫襟为亲者并行禁止一招壻须凭媒妁眀立婚书开写养老或出舍年限止有一子者不许出赘其招壻养老者仍立同宗应继者一人承奉祭祀家产均分如未立继身死从族长依例议立一凡女家悔盟另许男家不告官司强抢者照强娶律减二等其告官断归前夫而女家与后夫夺回者照抢夺律杖一百徒三年典雇妻女凡将妻妾受财典雇与人为妻妾者杖八十典雇女者杖六十妇女不坐若将妻妾妄作姊妹嫁人者杖一百妻妾杖八十知而典娶者各与同罪并离异财礼入官不知者不坐追还财礼条例一将妻妾作姊妹及将亲女并姊妹嫁卖与人作妻妾使女名色骗财之后设词託故公然领去或瞰起程中途聚衆行兇邀抢人财者除实犯死罪外其余属军卫者发近邉充军属有司者发邉外为民媒人知情罪同妻妾失序凡以妻为妾者杖一百妻在以妾为妻者杖九十并改正若有妻更娶妻者亦杖九十离异逐壻嫁女凡逐壻嫁女或再招壻者杖一百其女不坐男家知而娶者同罪不知者亦不坐其女断付前夫出居完聚居丧嫁娶凡居父母及夫丧而身自嫁娶者杖一百若居丧娶妾妻女嫁人为妾者各减二等若命妇夫亡再嫁者罪亦如之追夺并离异知而共为婚姻者各减五等不知者不坐若居祖父母伯叔父母姑兄姊丧而嫁娶者杖八十妾不坐若居父母舅姑及夫丧而与应嫁娶人主婚者杖八十其夫丧服满果愿守志而女之祖父母父母及夫家之祖父母父母强嫁之者杖八十期亲加一等大功以下又加一等妇人及娶者俱不坐未成婚者追归前夫之家聴从守志追还财礼巳成婚者给与完聚财礼入官条例一孀妇自愿改嫁翁姑人等主婚受财而母家统衆强抢者杖八十其孀妇自愿守志而母家夫家抢夺强嫁者各按服制照律加三等治罪其娶主不知情不坐知情同抢照强娶律加三等未成婚妇女聴回守志已成婚而妇女不愿合者聴如孀妇不甘失节因而自尽者照威逼例充发其有因抢夺而取去财物及杀伤人者各照本律从重论父母囚禁嫁娶凡祖父母父母犯死罪被囚禁而子孙嫁娶者杖八十为妾者减二等其奉祖父母父母命而嫁女娶妻者不坐亦不得筵宴同姓为婚凡同姓为婚者各杖六十离异尊卑为婚凡外姻有服尊属卑幼共为婚姻及娶同母异父姊妹若妻前夫之女者各以亲属相姦论其父母之姑舅两姨姊妹及姨若堂姨母之姑堂姑已之堂姨及再从姨堂外甥女若女壻及子孙妇之姊妹并不得为婚姻违者各杖一百若娶已之姑舅两姨姊妹者杖八十并离异条例一男女亲属尊卑相犯重情或于有律应离异之人俱照亲属已定名分各从本律科断不得妄生异议致罪有出入其间情犯稍有可疑揆于法制似为太重或于大分不甚有碍者聴各该原问衙门临时勘酌拟奏一前夫子女与后夫子女茍合成婚者以娶同母异父姊妹律科断一外姻亲属为婚除尊卑相犯者仍照例临时勘酌拟奏外其姑舅两姨姊妹聴从民便娶亲属妻妾凡娶同宗无服之亲及无服亲之妻者各杖一百若娶缌麻亲之妻及舅甥妻各杖六十徒一年小功以上各以姦论其曽被出及已改嫁而娶为妻妾者各杖八十若收父祖妾及伯叔母者各斩若兄亡收兄嫂弟亡收弟妇者各绞妾各减二等若娶同宗缌麻以上姑姪姊妹者亦各以姦论并离异娶部民妇女为妻妾凡府州县亲民官任内娶部民妇女为妻妾者杖八十若监临官娶为事人妻妾及女为妻妾者杖一百女家并同罪妻妾仍两离之女给亲财礼入官强娶者各加二等女家不坐不追财礼若为子孙弟姪家人娶者罪亦如之男女不坐娶逃走妇女凡娶犯罪逃走妇女为妻妾知情者与同罪至死者减一等离异不知者不坐若无夫㑹赦免罪者不离强占良家妻女凡豪势之人强夺良家妻女姦占为妻妾者绞妇女给亲配与子孙弟姪家人者罪亦如之男女不坐条例一强夺良人妻女卖与他人为妻妾及投献王府并勲戚势豪之家者俱拟绞监候一强夺良家妻女中途夺回及尚未姦汚者照巳被姦占律减一等定拟若巳被姦汚而妇女自尽者照强姦已成本妇羞忿自尽例拟斩监候未被姦汚而自尽者照强姦未成本妇羞忿自尽例拟绞监候一强夺良家妻女姦占为从之犯应照为首绞罪减一等杖一百流三千里如被逼诱随行止于帮同扛擡照未成婚减绞罪五等杖七十徒一年半其中途夺回及尚未姦汚为从者审系助势济恶减为首流罪一等杖一百徒三年如被逼诱随行止于帮同扛擡各照不应重律杖八十一凡聚衆伙谋抢卖路行妇女仍照定例分别首从问拟外其有并非伙衆及抢夺非路行妇女若踈逺亲属图财强卖者均照例拟绞奏请倘期功卑幼谋占资财贪图聘礼将伯叔母姑等尊属用强抢卖者拟斩监候娶乐人为妻妾凡官吏娶乐人为妻妾者杖六十并离异若官员子孙娶者罪亦如之註册候廕袭之日降一等叙用僧道娶妻凡僧道娶妻妾者杖八十还俗女家同罪离异寺观住持知情与同罪不知者不坐若僧道假託亲属或僮仆为名求娶而僧道自占者以姦论良贱为婚姻凡家长与奴娶良人女为妻者杖八十女家减一等不知者不坐其奴自娶者罪亦如之家长知情者减二等因而入籍为婢者杖一百若妄以奴婢为良人而与良人为夫妻者杖九十各离异改正出妻凡妻无应出及义絶之收而出之者杖八十虽犯七出有三不去而出之者减二等追还完聚若犯义絶应离而不离者亦杖八十若夫妻不相和谐而两愿离者不坐若妻背夫在逃者杖一百从夫嫁卖因逃而改嫁者绞其因夫逃亡三年之内不告官司而逃去者杖八十擅改嫁者杖一百妾各减二等若婢背家长在逃者杖八十因而改嫁者杖一百给还家长窝主及知情娶者各与同罪至死者减一等不知者俱不坐若由期亲以上尊长主婚改嫁者罪坐主婚妻妾止得在逃之罪余亲主婚者事由主婚主婚为首男女为从事由男女男女为首主婚为从至死者主婚人并减一等条例一妻犯七出之状有三不去之理不得辄絶犯姦者不在此限一期约已至五年无过不娶及夫逃亡三年不还者并聴经官告给执照别行改嫁亦不追财礼嫁娶违律主婚媒人罪凡嫁娶违律若由祖父母父母伯叔父母姑兄姊及外祖父母主婚者独坐主婚余亲主婚者事由主婚主婚为首男女为从事由男女男女为首主婚为从至死者主婚人并减一等其男女被主婚人威逼事不由已若男年二十嵗以下及在室之女亦独坐主婚男女俱不坐未成婚者各减已成婚罪五等若媒人知情者各减犯人罪一等不知者不坐其违律为婚各条称离异改正者虽㑹赦犹离异改正离异者妇女并归宗财礼若娶者知情则追入官不知者则追还主条例一凡绅衿庶民之家如有将婢女不行婚配致令孤寡者照不应重律杖八十系民的决绅衿依律纳赎令其择配一福建台湾地方民人不得与番人结亲违者离异民人照违制律杖一百土官通事减一等各杖九十该地方官如有知情故纵题叅交部议处其从前已娶生有子嗣者即安置本地为民不许徃来番社违者照不应重律杖八十一湖南省所属未薙髪之苖人与民人结亲俱照民俗以礼婚配须凭媒妁写立婚书仍报眀地方官立案稽查如有姦拐贩卖嫁妻逐壻等事悉照民例治罪其商贾客民未经入籍苖疆踪迹无定者概不许与苖民结亲如有私相连结滋事者按例治罪失察之地方官照例议处至溪峝深居苖猺有愿与民人结亲者亦聴其自便悉照前例办理大清律例卷十大清律例卷十一目录钦定四库全书大清律例卷十一目录戸律仓库上钱法收粮违限多收税粮斛面隠匿费用税粮课物揽纳税粮虚出通关朱钞附余钱粮私下补数私借钱粮私借官物大清律例卷十一钦定四库全书大清律例卷十一戸律仓库上钱法凡钱法设立寳源寳泉等局鼓铸制钱内外俱要遵照戸部议定数目一体通行其民间金银米麦布帛诸物价钱并依时值聴从民便若阻滞不即行使者杖六十其军民之家除镜子军器及寺观庵院钟磬铙钹外其余应有废铜并聴赴官卖毎斤官给银七分増减随时若私相买卖及收匿在家不赴官者笞四十条例一各省开採铜铅令道员总理府佐官分理州县官专管其事凡产铜铅之处聴民採取税其二分造册季报所剰八分任民照时价发卖有坟墓处所不许採取如有不得铜铅及不便採取之处该督抚题眀停其採取其各州县产铜铅之山令地主报名採取地主无力开採聴本州县报名採取州县无匠役许于邻近州县雇募该州县自行稽察如有别州县民人伙衆越境採取聚至三十人以上为首者发近邉充军为从枷号三箇月杖一百不及三十名者为首枷号三箇月杖一百为从满杖衙役恣意搅扰致人裹足者为首枷号两箇月发附近充军为从减一等一承办铜商逾限并无货物出口或非採易铜觔之货严拏究处着落追赔其进口之时或非原出口地方该汛地方官立速查报井知照原出口之该汛官弁勒催起解倘有侵那隠匿之弊将该商从重治罪倘办员侵欺扣克串通朦混以致奸商那新掩旧督抚据实题叅治罪上司徇隠一并交部议处收粮违限凡收夏税于五月十五日开仓七月终齐足秋粮十月初一日开仓十二月终齐足如早收去处豫先收受者不拘此律若夏税违限至八月终秋粮违限至次年正月终不足者其提调部粮官吏典分催里长欠粮人戸各以十分为率一分不足者杖六十毎一分加一等罪止杖一百受财者计赃以枉法从重论若违限一年之上不足者人戸里长杖一百提调部粮官吏典照例拟断条例一应纳钱粮以十分为率欠至四分以下者举人问革为民贡监生员并黜革杖六十欠至七分以下者举人问革为民杖八十贡监生员黜革枷号一箇月杖一百欠至十分以下者举人问革为民杖一百贡监生员俱黜革枷号两箇月杖一百以上俱以次年四月奏销以前为限不足分数者照例治罪仍严催未完钱粮其文武进士及在籍有顶带人员并与举人同一运弁以通帮粮米计算但有挂欠即革职责惩发南追比不完者分别治罪如欠不及一分笞五十追完还职不完满杖欠至一分杖六十追完免罪不完徒一年欠至二分杖七十追完免罪不完徒二年欠至三分杖八十追完免罪不完徒三年欠至四分杖九十追完仍满杖不完发附近充军欠至五分杖一百追完徒一年不完者发邉逺充军欠至六分者绞六分以上者斩俱监候照例以其家产抵偿如仍不足令原佥衙门各官代赔旂丁以一船粮米计算但有挂欠即革退责惩拏交运官发南追完不完治罪其按照分数定罪之处并与运弁同承追官严加议处如家产抵偿不足令佥丁卫所粮道各官代赔至粮船起交足额外原有余米聴回空时沿途粜卖一挂欠漕粮弁丁照例分别治罪外所欠粮数作十分分赔总漕半分粮道一分监兑官半分押运官半分运官一分半佥丁卫所官半分旂丁五分半总漕等官如限内不完交部议处弁丁于限内全完分别应治罪者治罪应免议者免议如不完照例治罪将不能赔偿米石仍着总漕等官赔偿十分全完照例议叙一同帮运丁将赤贫无頼之丁混行互结以致挂欠者将本丁应赔五分半之内互结各丁摊赔一分其余令本丁赔补一凡兵役有应输之粮抗玩不纳者该州县即将未完钱粮数目开眀移令所辖衙门着本管官弁照数追完移交州县如不实力催追完解即照州县催徴钱粮未完分数律议处其上司书役有抗粮不纳者该州县一面详报上司一面严行拘拏革役追比如上司有阿比袒护州县有瞻徇等弊均照例议处一凡绅衿所欠分数各州县逐戸开出另册详报指名题叅无论文武乡绅进士举士生员并贡监及有顶带人员巳任未任俱按未完例枷责治罪如州县不行另册详报别经发觉交部议处多收税粮斛面凡各仓收受税粮聴令纳戸亲自行槩平斛交收作数支销依例准除折耗若仓官斗级不令纳戸行槩踢斛淋尖多收斛面者杖六十若以附余粮数计赃重者坐赃论罪止杖一百提调官吏知而不举与同罪不知者不坐条例一在京在外并各邉一应收放粮草去处若职官子弟积年光棍跟子买头小脚歇家跟官伴当人等三五成羣抢夺筹斛占堆行槩等项打搅仓场及欺陵官攒或挟诈运纳军民财物者杖罪以下于本处仓塲门首枷号一箇月发落徒罪以上与再犯杖罪以下免其枷号发附近充军干系内外官员题叅交部议处一各处仓粮每石收耗米三升查盘之时计守支年分毎年毎石准开耗一升若三年之外原收耗粮已减尽照例于正粮内递开一升准作耗粮此外若有侵盗者方照律问罪一社仓捐谷聴民自便不得绳以官法违者以违制论一凡社仓谷石不遇荒歉借领者每石收息谷一斗还仓小歉借动者免取其息一凡贡监生员中富生上戸定限五月完半十月全完如届期不清再展二月以嵗底全完为率中下贫生定限八月完半嵗底全完如届期不清中等以开嵗二月为率下等以开嵗四月为率务须全完如逾限不完即行详革革后全完仍准开复若委系赤贫无力而尾欠仅属分釐者详查眀确暂免详革准于秋收并入限年完半数内带徴完足隠匿费用税粮课物凡送本戸应纳税粮课物及应入官之物而隠匿费用不纳或诈作损失欺罔官司者并计所亏欠物数准窃盗论免刺其部运官吏知情与同罪不知者不坐条例一石坝大通桥设立经纪剥船转运京仓粮米仓场及坐粮㕔各差妥役沿闸稽查如剥船回空摉查无米藏匿者其挚欠仍责经纪赔补若船底摉出有米藏匿即将挚欠之米令船戸代役照数摊赔枷责革役其失察之经纪一併责惩揽纳税粮凡揽纳税粮者杖六十着落赴仓纳足再于犯人名下追罚一半入官若监临主守揽纳者加罪二等其小戸畸零米麦因便凑数纳粮人戸处附纳者勿论条例一凡内府钱粮及外内仓场粮草各处军需等项不拘起运存留但有包揽诓骗银一百两粮二百石以上不行完纳事发责限三箇月以内完纳者照常发落过期不完者尽其财产赔纳发近邉充军各邉武职主使家人伴当跟随交结人员挟势揽纳作弊者叅问究拟聴使之入仍照前例问发一内外各处收受草束若兠揽之徒恃强将不堪水湿小草充数嘱託监收官员收受者拏送问罪枷在本处仓场门首三箇月发落虚出通关砂钞凡仓库收受一应系官钱粮等物不足而监临主守通同有司提调官吏虚出通关者计所虚出之数併赃皆以监守自盗论若委官盘㸃钱粮数本不足扶同申报足备者罪亦如之受财者计赃以枉法从重论其监守不收本色折收财物虚出朱钞者亦以监守自盗论纳戸知情减二等免刺原与之赃入官不知者不坐其赃还主同僚知而不举者与犯人同罪不知及不同署文案者不坐条例一凡州县仓库钱粮责成知府严行盘查于每年奏销时出具所管州县仓库实贮无亏印结造册申详保题仍令不时盘查一有亏空无论㡬时察出立即列掲请叅免其治罪分赔如知府通同徇隠别经发觉将知府革职离任先于本犯名下着追勒限三年如果家产全无无力完帑将未完银米等项无论侵那俱着落知府独赔如止盘查不实不行掲报审系州县侵欺将知府照失察侵盗本例议处免其分赔审系州县那移亦先于本犯名下着追勒限三年如果家产全无无力完帑将未完银米等项责令知府分赔一半如知府查出亏空掲报司道司道不即转掲及司道已经转掲督抚不即题叅许知府竟掲部院将不转不叅之督抚司道议处着令分赔如督抚司道眀知州县亏空不即报叅反为设法弥补于本犯勒追限满之日着落督抚司道分赔仍交部照例议处一各府仓库钱粮于每年奏销时责成各该道盘查直𨽻州钱粮责成分巡道盘查粮驿道钱粮责成布政使盘查藩库钱粮该省有总督者督抚㑹同盘查无总督者巡抚盘查其总督有管辖两三省者或隔二三年或隔三四年于题眀巡查地方事情之便㑹同盘查出具印结于奏销本内一併保题倘有扶同徇隠及盘查不实不行掲报俱照州县仓库例行如有抑勒那借滥动以致亏空者许据实通详掲送各部院奏闻严加议处责令赔补一凡州县侵那亏空审眀确系知府徇隠应着落独赔之项将徇隠之知府革职离任其州县亏空银米仍依侵那等赃年限先于本犯名下尽数着落严追一年限内全完除侵欺入已本犯不准减等外若系那移之项至二万両以上者本犯照例释免未至二万两者本犯照例准其开复其徇隠之知府亦一体准其开复如二限三限补完者本犯照例分别发落若三年限满不能完足本犯仍照原拟治罪查实果系家产全无无力完帑将未完银米等项着落徇隠之知府独赔勒限一年完补若能于限内全完准其开复限满不完再限一年完补若能于二限内赔补全完照伊原职降一级调用如二限内完不足数再限一年完补若能于三限内全完照伊原职降二级调用三限既满之后虽照数赔补全完亦不准其开复一凡州县那移亏空审眀系知府不行掲报应着落分赔之项将知府革职其亏空银米仍依那移亏空年限先于本犯名下尽数着落严追一年限内全完将本犯及不行掲报之知府俱照例准其开复二限三限补完本犯照例分别发发落若三年限满不能完足本犯仍照原拟治罪查实果系家产全无无力完帑将未完银米等项着落不行掲报之知府分赔一半其余一半入于无着项下完结其知府分赔一半银两勒限一年完补限内全完准其开复不完再限一年完补若能于二限内全完者准其开复于补官日罚俸一年如二限内完不足数再限一年完补若能于三限内全完者照伊原职降一级调用如三次限满不完不准开复未完银两仍着落追赔一各省属官亏空上司眀知故纵者令徇隠之上司各赔一分一凡新旧交代如果米谷收存不慎官物遗失不全立即掲报题叅于旧官名下着追如已经后官接受出结米谷霉变官物短少着落接任出结之官按数赔补一凡顺天府所属二十五州县卫钱粮事件俱令该府尹稽察仍于报销时直督㑹同府尹互相查核列衔具题其督徴完欠分数考成与直督一例办理一凡该年奏销钱粮各上司照例盘查出结外再将各属现年已徴一切正耗杂项钱粮谷价等银一体清查如无缺少一併出具结状申送督抚查核如有那移抵饰据实掲叅该管上司扶同徇隠照例叅处其知府有经徴之项盘查道员亦照守牧盘察州县之例一体查办各省督抚于奏销钱粮清查司库时将本年新收各项钱粮一并盘查声眀并无那新补旧情弊出结保题一凡各省亏空案件审系侵贪入已者本犯无力完交令该上司等分赔其那移及仓谷浥变等项祗将该员拟罪着追不必概令上司摊赔一各省督抚每于年终将所辖属员内通行查察有无亏空之处据实彚奏附余钱粮私下补数凡各衙门及仓库但有附余钱粮须要尽实报官眀白正收作数若监临主守将増出钱粮私下销补别项事故亏折之数瞒官作弊者并计赃以监守自盗论若内库收受金帛当日交割未完者许令附簿寄库若有余剩之物本库眀白立案正收开申戸部作数若朦胧擅将金帛等物出外者斩守门官失于盘获摉检者杖一百私借钱粮凡监临主守将系官钱粮等物私自借用或转借与人者虽有文字并计赃以监守自盗论其非监守之人借者以常人盗仓库钱粮论若将自己物件抵换官物者罪亦如之条例一凡管民地方官员借用官银初次逾限不能完者即令离任限一年还完开复若限内不完革职着落家产还完旗员交与该旗催追汉官交与该督抚催追一凡州县卫所亏空钱粮如果民欠未完揑报全完或私自借给百姓仓粮其私借钱粮之员及揑报官员应照虚出通关朱钞律计所虚出之数併赃皆以监守自盗论其实在民欠民借仍着落原借欠之人完纳其那移钱粮有项可抵者即令接任官催徴补项若揑报私借那移之项该员情愿一年内代民全完者准其复还原职一府州县春间借出仓谷秋收后勒限徴比务于十月中全完造具册收送户部查核如有绅衿及牙行蠧役将家人佃戸姓名影射零星领出入已积至二三十石者绅衿斥革牙行蠧役枷号一箇月责四十板俱照追入仓其代为造册之乡保地方有无受赃分别治罪该管上司不行掲叅交部议处一亏空人员除查眀家产尽数追赔外如有属员借支借领及同官那借出有印领者将所有借欠之项责令追还以抵该员亏空仍分别议处至平日债负或帮助亲友及同官私借虽有文约书札记簿并无印领止许自行取讨若混请开抵亏空者无论逺近年分概不准行仍将本人照图頼诬扳治罪地方有司聴从开抵妄拏无辜追比者照故勘平人律治罪受贿得赃者计赃以枉法从重论其因规避处分指引开欠者承追官照借端将亲族滥行着落追赔例问拟该管上司官交部分别议处一凡遇地方荒歉借给贫民米石谷麦或开垦田土借给牛具籽种以及一切吏役兵丁人等办公银两原系题眀咨部行令出借倘遇人亡产絶确查出结题请豁免如有揑饰侵渔以及未经报眀私行借动者即行题叅按律治罪一凡支销钱粮均有一定欵项额数如有违例开销着落擅动滥给之员赔补倘上司官因为数繁多一人不能归结派令属员公捐还项或逼令接任官按股分赔将抑勒之上司官照例治罪私借官物凡监临主守将系官什物衣服氊褥器玩之类私自借用或转借与人及借之者各笞五十过十日各坐赃论减二等若有损失者依毁失官物律坐罪追赔大清律例卷十一大清律例卷十二目录钦定四库全书大清律例卷十二目録戸律仓库下那移出纳库秤雇役侵欺冒支官粮钱粮互相觉察仓库不觉被盗守支钱粮及擅开官封出纳官物有违收支留难起解金银足色损壊仓库财物转解官物拟断赃罚不当守掌在官财物隐瞒入官家产大清律例卷十二钦定四库全书大清律例卷十二戸律仓库下那移出纳凡各衙门收支钱粮等物己有文案勘合若监临主守不正收正支那移出纳还充官用者并计赃准监守自盗论罪止杖一百流三千里免刺若不给半印勘合擅出权帖或给勘合不立文案放支及仓库不候勘合或已奉勘合不附簿放支者罪亦如之其出征鎭守军马经过去处行粮草料明立文案即时应付具数开申合于上司准除不在擅支之限违者杖六十条例一上司逼勒所属那移库银本官自行首告者审实上司照贪官例治罪下属免议逼勒至死者家属赴控上司如不行准理许赴通政司鼓㕔衙门具告审实以逼勒至死之上司抵罪不行准理之上司革职一凡那移库银五千两以下者仍照律拟杂犯流总徒四年其那移五千两以上至一万两者拟实犯杖一百流三千里不准折赎若那移一万两以上至二万两者发近边充军二万两以上者虽属那移亦照侵盗钱粮例拟斩监候统限一年果能尽数全完俱免罪其未至二万两者仍照例准其开复若不完再限一年追完减二等发落二年限满不完再限一年追完减一等发落若三年限满不能全完者除完过若干之外照见在未完之数治罪一州县亏空题叅时一面于任所严追一面行文原籍将伊家产严查存案如任所无完即变价补完若承追地方官不行查出交部照例议处一除侵盗亏空仍照定例外其分年追赔拖欠各项银两以一年为一限计应追之数按年均分务令按限交完见任职员初限不完者解任令同二限银两带罪完纳如照数全完准以原官补用若二限内仅完初限银两者仍带罪追比或初限二限均不能完革去职衔同三限银两一并严追此三限内止完一限之数者仍革职严追或完两限之数者复其职衔带罪完纳能照数全完者准其开复补用倘三限均不能完交刑部治罪所欠银两于家属名下严追至无禄人等初限不完监禁令同二限银两一并追比如照数全完暂予释放若仅完初限银两二限未能全完者仍监禁追比或初限二限均不能完令该旗该地方官将财产查封同三限银两一并严追此三限内止完一限之数者暂免其变产或完两限之数者将本身释放财产仍行封守或照数全完者本身释放免罪财产给还倘三限俱不能完即将财产入官变卖本身交刑部治罪至追比之项有分二年者一年不完照初限例处分二年俱不完即照三限例治罪倘二年内完一年之数者再限一年仍不能完或完不足数者即行治罪一凡州县亏空仓谷以谷一石照银五钱定罪系侵蚀入已者照侵欺钱粮例拟断系那移者照那移库银例拟断其仓谷令接任官于秋成谷贱时申详督抚藩司酌动何项钱粮照时价先行买补该州县出具仓收道府加结报部于亏空人员及妻子名下勒限一年将动用银两照数追补还项如逾限不完亦照勒追库银例分别治罪其有仓厫州县倘因循怠玩于渗漏处既不粘补应盖造处又不详请以致米谷霉烂者革职动帑买补勒限一年照数追赔如限内不完照损壊仓库财物律治罪若有将仓谷侵盗入已揑称霉烂亏空者仍照侵蚀例治罪一凡地方有军需公务督抚不及咨题者行令该州县垫办或那库项或垫已资先行详明督抚办完十日内即照实价申详该督抚照时价核实于文到半月内题报戸部亦于科抄到日半月内核定议覆行文该布政司不论库项已资即令给发倘州县申报过限或督抚题报后期俱交吏部议处若该州县报价不实及督抚不核实题报希图冒销者戸部即行题叅州县照侵欺例治罪督抚司道等官照徇庇例议处一州县交代除实在民欠外将已徴钱粮侵蚀亏空揑称民欠令后官接受者后官即揭报该管上司如该管上司䕶庇离任之员及该管府州畏虑分赔因而抑勒交盘者被勒之员直揭部科代为陈奏其所揭抑勒之司道府州等官该督抚据实确审定拟如有干连督抚将具揭及亏空之员押赴来京交都察院确审将抑勒之督抚一并从重议处或系诬揑枉揭交与刑部治罪倘前官亏空后官容隐不报出结接受至本身离任始称前任亏空者将欠项追赔外仍治以瞻徇私受之罪其揭报之员照例赴部于别省调补倘调补省分该管上司因前揭报之故多方摉求借端诬陷者许该员于都察院呈辩果系寃抑将该管上司交部议处如该员借名诬辩者从重治罪一各省仓谷减价平粜其价値觧存司库或就近之道府库至秋收务依原粜之数领价买补其买补仓谷时价不敷于本邑粜卖盈余银两内动支倘谷价昂贵不能于次年买补声明报部展限若故意迟延不行买补以玩视仓储题叅倘遇州县交代未及秋收买补之期所存价値无亏即令新任领买不得掯勒推诿违者将该员及该管各官分别议处一凡追赔还官各项银两有较原叅之数浮多者仍给还本人一凡亏空之案审出民欠那垫是实除将本犯照例议罪外另限四个月委员彻底清查出具并无假揑影射印结再令接任官出具认徴印结仍向欠戸催徴如限满不完将接徴官照例叅处倘本无实欠接任官通同揑结察出照揑欠之数与本犯同罪仍令分赔一接任官承查交代如有亏空即于具题之日扣限倘有续揭亦以出咨之日扣限倘有甘受违限处分摘款先揭预为三叅五叅地歩辗转延挨者即将该员着落赔补一凡审拟那移之案于定案日查明叅后完过若干准予开除以现在未完之数定拟一凡知府失察属员亏空及本犯实系因公那移者仍照原例办理外其知府通同徇隐州县侵欺仓库钱粮着落代赔之项若三限已满尚未赔完该督抚取具家产全无印甘各结保题即将革职代赔之知府按其己未完交分数治罪以十分为率如未完之数在五分以内者杖一百至六分者杖六十徒一年每一分加一等十分无完者杖一百徒三年均不准纳赎如能依限赔完仍照例准其分别开复降调一凡州县官交代其存仓米谷除实应出粜存价未买之银照例准其接收外如有私行出粜及仓粮亏缺折银交代者照例题叅仍留任所按数买补并令接任之员查明出具并无粜多报少籴少报多折银抵交确实印结申报违者一并题叅究追该管上司不能查出照徇庇例议处库秤雇役侵欺凡仓库务场局院库秤斗级若雇役之人侵欺借贷移易系官钱粮并以监守自盗论若雇主同情分受赃物者罪亦如之其知情不曾分赃而扶同申报瞒官及不首告者减一等罪止杖一百不知者不坐条例一凡粮重仓多州县印官不能兼顾遴㸃老成书吏收粮如有佥派匪人侵蚀漕粮者书吏照监守自盗律治罪州县官交部议处侵蚀米石即着该役名下严行追补如粮戸私相折银访获除银入官充饷追交应完米石外量其多寡分别责惩收银书吏计赃治罪冒支官粮凡管军官吏冒支军粮入已者计赃准窃盗论免刺钱粮互相觉察凡仓库务场官吏攒拦库子斗级皆得互相觉察若知侵欺盗用借贷系官钱粮已出仓库匿而不举及故纵者并与犯人同罪失觉察者减三等罪止杖一百若官吏虚立文案那移出纳及虚出通关其斗级库子拦头不知者不坐仓库不觉被盗凡有人从仓库中出守把之人不摉检者笞二十因不摉检以致盗物出仓库而不觉者减盗罪二等若夜値更之人不觉盗者减三等仓库直宿官攒斗级库子不觉盗者减五等并罪止杖一百故纵者各与盗同罪若被强盗者勿论条例一内外官库被窃盗银一千两以上一箇月不获经管该弁并廵捕官俱各住俸半年不获题叅议处被盗二三次者奏请降调其该道分廵分守官叅奏议处不及前数者俱照常发落库子尽其财产均追赔偿候正赃获日照数给还若各官妄拏平人逼认盗贼追赔者亦依例问罪一将进仓漕粮拦路戳袋挖越仓墻进仓偷米之盗听刑部查审照律治罪不至死罪者若系另戸旗人发黒龙江宁古塔等处披甲当差若系奴仆发黒龙江宁古塔等处给与披甲之人为奴系民人发徃云南贵州广东广西烟瘴少轻地方严行管束至裤袄细袋装米偷盗等小贼拿获该监督呈报仓塲侍郎即于仓门首枷号四十日系旗人鞭一百系民杖一百守支钱粮及擅开官封凡仓库官攒斗级库子役满得代所收钱粮官物并令守支尽絶若无短少方许各离职役其有应合相沿交割之物听提调官吏监临盘㸃见数不得指厫指库交割违者各杖一百若官物有印封记其主典不请原封官司而擅开者杖六十出纳官物有违凡仓库出纳官物当出陈物而出新物应受上物而受下物之类及有司和雇和买不即给价若给价有增减不实者计所亏欠及多余之价坐赃论若应给俸䘵未及期而预给者罪亦如之其监临官吏知而不举与同罪不知者不坐条例一各省採买一应仓粮谷石务令州县等官平价採买运仓不许转发里递派买至驿递所需草豆令有驿各官平价採买亦不得派发里递苦累小民应需运价准令开销敢有私派勒买及短给价値强派强拏民力运送者坐赃治罪一凡兵丁生息营运银两或占百姓行业或重利放债以为生息者出纳官吏照骚扰地方索借部民财物计赃科罪上司失察交部议处收支留难凡收受支给官物其当该官吏无故留难刁蹬不即收支者一日笞五十每三日加一等罪止杖六十徒一年守门人留难者罪亦如之若领物纳物之人到有先后主司不依次序收支者笞四十条例一大通桥监督将运进仓内米数豫期行文八仓监督早开仓门务要本日照数收完如有至晚收纳不及者该仓监督亲身查照登簿贮仓次日抽掣收受违者交该部议处如运役擅于中途寄放者照偷盗议罪一凡钱粮物料等项解送到部限文到三日内即行查收掣给批廻如无故不收完给批者照律计日治罪至书役人等指称估验掣批挂号等项费用名色借端包揽索诈者许解官解役即于该衙门首告交送刑部问实发近边充军赃重者以枉法从重论系官革职问罪该管官失察者交部议处如解官豫先嘱託和同行贿听其包揽者与受财人一体治罪一凡粮船运抵石坝土坝限十日内将米起完如起米违限以致囘空船只守冻者坐粮㕔监督革职若受财并衙役人等交刑部治罪其漕粮运至京通各仓若米到不即令过坝过闸掯勒不令入仓者许运丁首告交刑部将衙役人等从重治罪如坐粮㕔及各仓书役人等向运官运丁指称掣批等项名色勒索者一两以下杖六十徒一年一两以上杖一百徒三年十两以上发近边充军赃重者仍从重论若支放米石搀和沙土者亦交刑部从重治罪有向关米之人勒索得财者照指称掣批等项名色计赃论罪因而打死人命者拟斩监候关米人等米色不堪不行首告或私给钱者与受同科以上各项监督失察者交部严加议处知情故纵者革职从重治罪失察之仓场侍郎亦交部分别议处起解金银足色凡收受诸色课程变卖货物起解金银须要足色如成色不及分数提调官吏人匠各笞四十着落均赔还官损壊仓库财物凡仓库及积聚财物主守之人安置不如法晒晾不以时致有损壊者计所损壊之物坐赃论着落均赔还官若卒遇雨水冲激失火延烧盗贼劫夺事出不测而有损失者委官保勘覆实显迹明白免罪不赔其监临主守若将侵欺借贷那移之数乘其水火盗贼虚揑文案及扣换交单籍册申报瞒官者并计赃以监守自盗论同僚知而不举者与同罪不知者不坐条例一凡各府州县仓厫俱造入交盘项内新旧交代若有木植毁烂倾圮渗漏即行揭报将原任官交部议处徇情滥受接任官亦交部议处其霉烂亏空谷石着接任官勒限赔补不完治罪转解官物凡各处徴收钱帛买办军需成造军器等物所在州县交收差有职役人员陆续类解本府若本府不即交收差人转解勒令人戸就解布政司者当该提调正官首领官吏典各杖八十若布政司不即交收勒令各府就解部者提调正官首领官吏典罪亦如之其起运官物长押官及解物人安置不如法致有损失者计所损失之物坐赃论着落均赔还官若船行卒遇风浪及失火延烧或盗贼劫夺事出不测而有损失者申告所在官司委官保勘覆实显迹明白免罪不赔若有侵欺者计赃以监守自盗论若起运官物不运本色而輙赍财货于所纳去处收买纳官者亦计赃以监守自盗论条例一漂没船粮着落沿途催儹各官及汛地文武官员亲临勘实各出保结取具运官结状该督抚确察具题豁免若漕运官军水次折干沿途盗卖自度粮米短少故将船放失漂流及虽系漂流损失不多乘机侵匿揑作全数贿嘱有司官吏扶同奏勘者前后幇船及地方居民有能觉察告首督运官司查实给赏轻赍银十两官军侵盗至六百石者拟斩不及六百石者发边逺充军沿途催儹及汛地文武各官不亲临确勘的实遽出促结者革职督抚不严察确实遽行题豁事发交部议处所亏米数仍行原卫所将故失侵揑之人家产变卖抵偿不许轻扣别军月粮前后帮船知而不举一体连坐仍于正犯所欠钱粮内责令幇赔十分之三一运粮官员旗军人等犯该人命强盗等项重罪者官拘系奏提旗军人等即便提问其余一切小事候交粮毕日审结一空重漕船沿途州县衞所照定限时日驱令出境如有违限将专催督催押运领运官俱交该部照例分别议处随幇百总旂头违限一次笞五十二次杖六十三次杖七十每一次加一等罪止杖一百徒三年督抚不行查叅照隐匿不叅催粮官例议处设有非常风阻氷冻浅滞俱令查实报明免其议处一凡运解饷鞘到汛不照拨定兵丁名数䕶送或兵丁有于中途私回者解官即报明该督抚题叅将该汛耑兼将弁照少拨解役例议处中途私回之兵丁责革名粮一粮船到淮米色霉变运弁出有米色结状者亏折之米着落该幇旗丁赔补运弁未经出有结状者着落县幇各半均赔一衞所运弁正丁雇覔头船水手俱开明姓名籍贯各给腰牌令前后十船互相稽查取具正丁甘结十船连环保结如一船生事十船连坐押运粮道等官在途稽查倘有生事者㑹同地方官审讯惩治仍将生事情由报明总漕其未经开兑之先责成本省廵抚及粮道等官开运出境之后责成漕运总督及沿途该管文武等官到津以后责成仓场侍郎坐粮㕔并天津总兵通州副将天津通州府县各按该管地方严行稽查一经事犯协同押运官立即擒拏按律惩治倘押运官弁或有徇纵地方官不行查拏该督抚即行题叅除徇纵之押运官照例革职外其该管道员及沿途之该管文武官弁并各处之该管上司俱分别议处若申报而各处该管上司不行题叅者照例议处一委解铜觔照解饷之例按运更换如有递年长令管解者将原委之上司交部议处倘局内书役炉头人等于收铜之时任意轻重及勒索情弊查明按律治罪失察之该管官交部严加议处其各省委解颜料等项亦照此例按批更换一盐课银两起解京协各饷所需水脚向系商人自备应用并不按站给与夫马供应每逢起解之期廵盐御史预先移㑹前途督抚拨兵䕶送务由大路按站而行夜宿州县照例拨给人夫廵守如有疎虞经过之地方文武各官照例分赔如廵盐御史不移㑹督抚解官不知会地方官潜行小路致有疎失着落解官名下追赔解官不能完项即着差委之上司赔补一解饷失鞘地方文员分赔一半差委不慎之大员分赔三分解员赔二分如解员不能赔补亦着差委之大员赔补武员照例处分免其分赔一蓟运囘空有在该地方刨取白土装带及沿河市鎭舖戸有将白土卖与粮船者如尚无搀和情弊将舖戸丁舵均枷号一个月杖一百其已经搀和者将丁舵杖一百徒三年若搀入漕粮至一百石以上者丁舵发遣其运弁与押空千总及不行查禁之蓟州文武官弁交该部分别议处一粮船被窃该旗丁呈报本幇运弁移知该地方官缉贼追赃被窃之船即随幇前行不必守候至强刦重案必须等候待验该领运官具报立即㑹勘州县立给印票催趱前行并将被盗守候缘由报明漕督及廵漕御史查核倘有不肖兵役勒掯需索照在官人役取受有事人财计赃以枉法科罪其经过地方如有强刦之案该地方文武官弁俱照城内失事例议处水手行窃及幇船被盗将领运员弁分别强窃及抑勒隐讳计案分别议处一粮船舵工有侵米至五石以上累丁代完者审实即咨部发遣一州县起解银两解役潜行小路不请拨䕶者即未被失亦照不应重律杖八十拟断赃罚不当凡拟断赃罚财物应入官而给主及应给主而入官者坐赃论罪止杖一百条例一凡查估追变之员勘报不实瞻徇延缓以致帑项悬缺者着令代赔若查勘本无不实催追本无徇纵祗因变抵不敷以致公帑悬缺仍在本人名下归结不得向查估追变之人勒令代赔违者以违制论一凡承追各款赃罚银两着落本犯勒追完结其有律应身死勿徴者仍照定例免徴至年逺赃私必确查实据方可着追不得于本犯之外混追赔补违者以违制论守掌在官财物凡官物当应给付与人已出仓库而未给付若私物当供官用已送在官而未入仓库但有人守掌在官若有侵欺借贷者并计赃以监守自盗论条例一凡八旗叅领佐领骁骑校领催等将一切收贮公所干系钱粮并交库银两侵蚀者照监守自盗律例分别问拟一万两以内遇赦准其援免有逾此数不准寛免隐瞒入官家产凡抄没人口财产除谋反谋叛及姦党系在十恶依律抄没其余有犯律不该载者妻子财产不在抄没入官之限违者依故入人流罪论若抄札入官家产而隐瞒人口不报者计口以隐瞒丁口论若隐瞒田土者计田以欺隐田粮论若隐瞒财物房屋孳畜者坐赃论各罪止杖一百所隐人口财产并入官罪坐供报之人若里长同情隐瞒及当该官吏知情者并与同罪计所隐赃重者坐赃论全科受财者计赃以枉法各从重论失觉举者减三等罪止笞五十条例一凡罪犯入官财产止应着落正犯追取倘正犯将无干之人肆行诬頼者从重治罪仍着落伊身追取承审察追各官如徇庇正犯拖累无干之人亦交与该部严加议处一凡欠帑人员将地亩入官之后其本人及本人之子孙概不准其认买倘有混行承买将官兵人等分别议处治罪准其承买之该管各官交部照例议处一凡欠帑人员或因独力难赔或因产尽无着遂将分居别业之弟兄亲族并不知情之亲友旁人巧借认幇名目转辗株连勒令赔补者将承审承追各官均照违制治罪一凡亏空入官房地内如有坟地及坟园内房屋看坟人口祭祀田产俱给还本人免其入官变价一除隐匿那移案内之家产仍照隐匿本律治罪外如隐匿侵盗案内之家产不论原案未完之数计所隐家产价値之多寡照坐赃律分别定拟十两以下笞二十每十两加一等一百两杖六十徒一年每一百两加一等五百两至一千两满徒一千两以上罪止杖一百流三千里系旗人折枷号鞭责俱罪坐隐瞒之人所隐财产俱行入官保题各官照例治罪追赔一凡应追官员赃赔各项银两若原籍任所查明财产尽絶实在无可着追者取具原籍地方官印结咨部各归任所加结题请豁免回旗人员由本旗确查取结咨行任所一体办理如原籍任所或有隐匿寄顿一经发觉除财产入官外出结各员照例议处分赔隐寄家属照律治罪大清律例卷十二大清律例卷十三目录钦定四库全书大清律例卷十三目録戸律课程盐法监临势要中盐阻壊盐法私茶私矾匿税舶商匿货人戸亏兑课程大清律例卷十三钦定四库全书大清律例卷十三戸律课程盐法凡犯私盐者杖一百徒三年若有军器者加一等诬指平人者加三等拒捕者斩盐货车船头匹并入官引领牙人及窝藏寄顿者杖九十徒二年半挑担䭾载者杖八十徒二年非应捕人告获者就将所获私盐给付告人充赏有能自首者免罪一体给赏若事发止理见获人盐当该官司不许展转攀指违者以故入人罪论凡盐场灶丁人等除正额盐外夹带余盐出场及私煎盐货卖者同私盐法总催知情故纵及通同货卖者与犯人同罪凡妇人有犯私盐若夫在家或子知情罪坐夫男其虽有夫而逺出或有子幼弱罪坐本妇凡买食私盐者杖一百因而货卖者杖一百徒三年凡管理盐务及有廵缉私盐之责文武各衙门廵获私盐即发有司归勘各衙门不许擅问若有司官吏通同脱放者与犯人同罪受财者计赃以枉法从重论凡管理盐务及有廵缉私盐之责文武各衙门设法差人于该管地面并附场𦂳关去处常川廵禁私盐若有透漏者关津把截官及所委廵盐人员初犯笞四十再犯笞五十三犯杖六十并留职役若知情故纵及容令军兵随同贩卖者与犯人同罪受财者计赃以枉法从重论其廵获私盐入已不解官者杖一百徒三年若装诬平人者加三等凡起运官盐每引照额定斤数为一袋并带额定耗盐经过批验所依数掣挚秤盘但有夹带余盐者同私盐法若客盐越过批验所不经掣挚关防者杖九十押囘盘验凡客商贩卖官盐不许盐引相离违者同私盐法其卖盐了毕十日之内不缴退引者笞四十若将旧引影射盐货者同私盐法凡起运官盐并灶戸运盐上仓将带军器及不用官船起运者同私盐法凡客商将官盐插和沙土货卖者杖八十凡将有引官盐不于拘该行盐地面发卖转于别境犯界货卖者杖一百知而买食者杖六十不知者不坐其盐入官条例一越境兴贩官司引盐至三千斤以上者问发附近地方充军其客商收买余盐买求掣挚至三千斤以上者亦照前例发遣经过官司纵放及地方甲隣里老知而不举各治以罪廵捕官员乘机兴贩至三千斤以上亦照前例问发一凡伪造盐引印信贿嘱运司吏书人等将已故并逺年商人名籍中盐来歴填写在引转卖诓骗财物为首者依律处斩外其为从并经纪牙行店戸运司吏书一应知情人等但计赃满数应流者不拘曾否支盐出塲俱发近边充军一各盐运司总催名下该管盐课纳完者方许照名填给通关若总催买嘱官吏并覆盘委官指仓指囤扶同作弊者俱问发近边充军一各处盐塲无籍之徒号称长布衫赶船虎光棍好汉等项名色把持官府诈害客商犯该徒罪以上及再犯杖罪以下者俱发近边充军一凡豪强盐徒聚衆至十人以上撑驾大船张挂旗号擅用兵仗响器拒敌官兵若杀人及伤三人以上者比照强盗已行得财律皆斩为首者仍枭首示衆伤二人者为首斩决为从绞监候伤一人者为首斩监候为从发黑龙江等处给与披甲人为奴其虽拒敌不曾杀伤人为首绞监候为从流三千里若贫难军民将私盐肩挑背负易米度日者不必禁捕一凡兵民聚衆十人以上带有军器兴贩私盐拒捕杀人及伤三人以上为首并杀人之犯斩决伤人之犯斩监候未曾下手杀伤人者发近边充军伤二人者为首斩下手者绞俱监候伤一人者为首绞监候下手者发黑龙江等处给与披甲人为奴为从满流其虽带有军器不曾拒捕者为首发近边充军为从流二千里若十人以下拒捕杀人不论有无军器为首者斩下手者绞俱监候不曾下手者发近边充军伤至二人以上者为首者斩监候下手之人绞监候止伤一人者为首绞监候下手之犯杖一百流三千里其不曾下手者仍照私盐本律治罪其不带军器不曾拒捕不分十人上下仍照私盐律杖一百徒三年若十人以下虽有军器不曾拒捕者为首亦照私盐带有军器加一等律杖一百流二千里为从杖一百徒三年其失察文武各官交部议处有拿获大伙私贩者交部议叙一凡灶丁贩卖私盐大使失察者革职知情者枷号一个月发落不准折赎该管上司官俱交该部议处一凡囘空粮船如有夹带私盐闯闸闯关不服盘查聚至十人以上持械拒捕杀人及伤三人以上者为首并杀人之人拟斩立决伤人之犯斩监候未曾下手杀伤人者发近边充军其虽拒捕不曾杀伤人为首绞监候为从流三千里十人以下拒捕杀伤人者俱照兵民聚衆十人以下例分别治罪头船旗丁头舵人等虽无夹带私盐但闯闸闯关者枷号两个月发近边充军随同之旗丁头舵照为从例枷号一个月杖一百徒三年不知情不坐卖私之人及灶丁将盐私卖与粮船者各杖一百流二千里窝藏寄顿者杖一百徒三年其虽不闯闸闯关但夹带私盐亦照贩私加一等流二千里兵役受贿纵放者计赃以枉法从重论未受贿者杖一百革退贩私地方之专管官兼辖官及押运官并交部议处随幇革退其虽无夹带私盐倚恃粮船闯闸闯关者押运等官革职随幇责三十板革退不服盘查持械伤人者押运等官革职随幇责四十板革退倘关闸各官勒索留难运官呈明督抚叅处一拿获贩私盐犯承审官务须先将买自何人何地以及买盐月日数目究明提集犯証并宻提灶戸煎盐火仗簿扇查审确实将卖盐及窝顿之人均与本犯按照律例一体治罪若查审无据即属虚诬将本犯依律加三等治罪如承审官不能审出诬扳者交部分别议处若审出买自塲灶即将该管盐塲大使并沿途失察各官题叅议处其不行首报之灶丁均照贩私例治罪一凡大伙兴贩聚衆拒捕及执持器械杀伤廵役人等脱逃之枭徒照强盗例勒缉地方文武各官疎纵及上司容隐不叅交部议处一拿获私盐限四个月完结其案内私盐交与本处盐商较时价减十分之一二立即变价所获骡马牛驴如延挨不变以致倒毙着落该州县官照中等价値赔补车船等物亦照依时价据实变价报部查核倘有侵渔揑报情弊并逾限不行完结及不即变价报解者将该州县分别议处治罪一盐船在大江失风失水者查明准其装盐复运倘有假揑情弊以贩私律治罪一除行盐地方大伙私贩严加缉究外其贫难小民年六十岁以上十五岁以下及年虽少壮身有残疾并妇女年老孤独无依者于本州县报明验实註册每日赴塲买盐四十斤挑卖只许陆路不许船装并越境至别处地方及一日数次出入如有违犯仍分别治罪一廵盐兵捕自行夹带私贩及通同他人运贩者照私盐加一等治罪一凡收买肩贩官盐越境货卖审明实非私枭者除无拒捕情形仍照律例问拟外其拒捕者照罪人拒捕律加罪二等如兴贩本罪应问充军者仍从重论倘拒捕殴人至折伤以上者绞杀人者斩俱监候为从各减一等一盐商雇募廵役如遇私枭大贩即飞报营汛协同擒拿其雇募廵役不许私带鸟鎗违者照私藏军器律治罪失察之地方官交部照例议处一凡运盐船戸偷窃商盐整包售卖者照船戸行窃商民例分别首从计赃科罪各加枷号两个月仍尽本法刺字所卖之赃照追给主如追不足数将船变抵其押运商厮起意通同盗卖者依奴仆勾引外人同盗家长财物计赃递加窃盗一等例治罪如非起意止通同偷卖分赃者依奴仆盗家长财物照窃盗例计赃科断若商厮稽察不到被船戸乘机盗卖者照不应重律杖八十如押运之人或系该商亲族仍分别有服无服照亲属相盗律例科断一埠头明知船戸不良朦混揽装及任意扣尅水脚致船戸途间乏用盗卖商盐者照写船保载等行恃强代揽勒索使用扰害客商例治罪外加枷号一个月船戸变赔不足之赃并令代补如无前项情弊止于保雇不实者照不应重律杖八十一贩卖私盐数至三百斤以上及盘获粮船夹带讯系大伙兴贩均即究明买自何处按律治罪如不将卖盐人姓名据实供出者即将该犯于应得本罪上加一等定拟若向老幼孤独零星收买数在三百斤以下实不能供出卖盐人姓名者仍以本罪科断如承审各员有心庇纵含混完结该管上司不行详揭一併题叅议处一拿获船载车装马䭾私盐该地方官如不按律治罪曲为开脱者该管上司察出即照故出人罪律从重叅处一引盐淹消具报到官该地方州县官即会同营员查勘确实限一月内通详盐道该道于详到之日起限半月内核转以凭饬商补运限三月内过所运口岸该盐政仍将淹消补运盐斤数目报部其沿途督抚及该管盐道知府随时查察如有州县营员扶同商人揑报及勒索捺搁情弊即行指名题叅商人照例治罪监临势要中盐凡监临官吏诡名及权势之人中纳钱粮请买盐引勘合侵夺民利者杖一百徒三年盐货入官阻壊盐法凡客商中买盐引勘合不亲赴场支盐中途增价转卖阻壊盐法者买主卖主各杖八十牙保减一等盐货价钱并入官其舖戸转买拆卖者不用此律私茶凡犯私茶者同私盐法论罪如将已批验截角退引入山影射照茶者以私茶论条例一官给茶引付产茶府州县凡商人买茶具数赴官纳银给引方许出境货卖每引照茶一百斤茶不及引者谓之畸零别置由帖付之量地逺近定以程限于经过地方执照若茶无由引及茶引相离者听人告捕其有茶引不相当或有余茶者并听拏问卖茶毕即以原给由引赴住卖官司告缴该府州县俱各委官一员专理一私茶有兴贩夹带五百斤者照见行私盐例押发充军一凡兴贩私茶潜住边境与外国交易及在腹里贩卖与来京囘还外国人者不拘斤数连知情歇家牙保发烟瘴地面充军其在西宁甘肃河州洮州四川雅州贩卖者虽不入番一百斤以上发附近三百斤以上发近边各充军不及前数者依律拟断仍枷号两个月文武官员纵容弟男子姪家人军伴人等兴贩及守备把关廵捕等官知情故纵者各降一级调用失觉察者照常发落若守备把关廵捕等官自行兴贩私茶通番者发近边在西宁甘肃河洮雅州贩卖至三百斤以上者发附近各充军一做造假茶五百斤以上者本商并转卖之人俱问发附近地方充军若店戸窝顿一千斤以上者亦照例发遣不及前数者问罪照常发落一凡茶商赴楚买茶应照㑹典每茶一千斤准带附茶一百四十斤令产茶地方官给发船票开明该商引目茶数不得另给印票收茶其应行盘查之地方官悉照引目及正附茶斤验放不许掯勒留难如于部引之外有搭行印票及附茶不依所定斤数多带私茶者即行查拿照私盐律治罪查验地方官故纵失察者照失察私盐例处分至五司变卖茶斤如有地僻引多壅滞不能行销者各商具呈该司详报甘抚行令往卖司分照数盘查听其发卖办课私矾凡私煎矾货卖者同私盐法论罪匿税凡客商匿税不纳课程者笞五十物货一半入官于入官物内以十分为率三分付告人充赏务官攒拦自获者不赏入门不弔引同匿税法若买头匹不税契者罪亦如之仍于买主名下追徴价钱一半入官条例一京师及在外税课司局批验茶引所但系纳税去处皆令客商自纳若权豪无籍之徒结党把持拦截生事搅扰商税者徒罪以上枷号两个月发附近地方充军杖罪以下照前枷号发落一屯庄居住旗人卖马者俱令在屯庄所隶之州县上税方准发卖其民间马匹或卖与旗人或卖与驿站或兵民互相买卖俱报明地方官上税存案如不上税不存案而私自买卖者依律治罪追价一半入官舶商匿货凡泛海客商舶船到岸即将货物尽实报官抽分若停塌沿港土商牙侩之家不报者杖一百虽供报而不尽实罪亦如之物货并入官停藏之人同罪告获者官给赏银二十两人戸亏兑课程凡民间週岁额办茶盐商税诸色课程年终不纳齐足者计不足之数以十分为率一分笞四十每一分加一等罪止杖八十追课纳官若茶盐运司盐塲茶局及税务河泊所等官不行用心办课年终比附上年课额亏兑者亦以十分论一分笞五十每一分加一等罪止杖一百所亏课程着落追补还官若有隐瞒侵欺借用者并计赃以监守自盗论条例一盐课钱粮不完者将经督各官照分数议处外其各商名下应完盐课作为十分欠不及一分者责二十板欠一分者枷号一箇月责二十板欠二分者枷号一箇月半责二十五板欠三分者枷号两箇月责三十板欠四分者枷号两箇月半责三十五板欠五分者枷号三箇月责四十板以上欠课各商题叅之日扣限一箇月全完者免处如逾限不完照此例枷责如于枷限内照数全完者释放免责如枷限满日仍全不完纳除杖责外将该商咨叅革退并带徴等项俱以引窝变抵欠六分者将该商杖六十徒一年所欠课项限四箇月全完欠七分者杖七十徒一年半限六箇月全完欠八分者杖八十徒二年限八箇月全完欠九分者杖九十徒二年半限十箇月全完欠十分者杖一百徒三年限一年全完以上自六分至十分将该商锁禁严查家产如限内全完革退商人免其杖徒倘逾限不完即将该商发配所欠新课带徴等项着落引窝家产变抵一管收税课钱粮倘有隐匿加倍着追如接收官不行清查上司不行转报题叅俱着落分赔一在京在外官员眷口船只过关除无货物照常验放胥吏人等毋得任意需索外如有奸牙地棍假称京员科道名帖或京员子弟执持父兄名帖讨关夹带货物希图免税者该管关员即行查拏究治如该管关员不行详查及明知瞻徇照例议处大清律例卷十三大清律例卷十四目录钦定四库全书大清律例卷十四目録戸律钱债违禁取利费用受寄财产得遗失物大清律例卷十四钦定四库全书大清律例卷十四戸律钱债违禁取利凡私放钱债及典当财物每月取利并不得过三分年月虽多不过一本一利违者笞四十以余利计赃重者坐赃论罪止杖一百若监临官吏于所部内举放钱债典当财物者杖八十违禁取利以余利计赃重者依不枉法论并追余利给主其负欠私债违约不还者五两以上违三月笞一十每一月加一等罪止笞四十五十两以上违三月笞二十每一月加一等罪止笞五十百两以上违三月笞三十毎一月加一等罪止杖六十并追本利给主若豪势之人不告官司以私债强夺去人孳畜产业者杖八十若估价过本利者计多余之物坐赃论依数追还若凖折人妻妾子女者杖一百强夺者加二等因而姦占妇女者绞人口给亲私债免追条例一凡势豪举放私债交通运粮官挟势擅拏官军绑打陵辱强将官粮凖还私债者问罪属军卫者发近边充军属有司者发边外为民该管运粮官叅究治罪一听选官吏监生人等借债与债主及保人同赴任所取偿至五十两以上借者革职债主及保人各枷号一箇月发落债追入官一凡负欠私债在京不赴法司而赴别衙门在外不赴军卫有司而越赴巡抚司道官处告理及辄具本状奏诉者俱问罪立案不行若本京别衙门听从施行者一体叅究私债不追一佐领骁骑校领催等有在本佐领或弟兄佐领下指扣兵丁钱粮放印子银者系佐领骁骑校照流三千里之例枷号六十日系领催照近边充军例枷号七十五日俱鞭一百伙同放印子银者照为从杖一百徒三年例枷号四十日鞭一百所得利银勒追入官佐领骁骑校领催等与属下兵丁保借者革去职役该叅领交部议处至佐领骁骑校叅领等平时失于觉察以致该管兵丁将官钱粮扣还印子银者俱交部分别议处一民人违禁向八旗兵丁放转子印子长短钱扣取钱粮及旗人举放重债勒取兵丁钱粮并非在本佐领下放债者或经告发或被兵丁首出除所欠债目不准给还外将放债之人照讹诈例从重治罪欠债之人毋庸治罪失察之该管文武官俱交部议处八旗佐领每月仍将有无重利放债之人出具印结呈报该叅领按季加结呈报都统查核一八旗领催代属下兵丁指扣钱粮保借者照伙同放债人枷号四十日鞭一百例发落其指米借债之人照违制律鞭一百仍将失察之该管各官交部分别议处一放债之徒用短票扣折违例巧取重利者严拏治罪其银照例入官受害之人许其自首免罪并免追息一监临官吏于所部内举放钱债典当财物者即非禁外多取余利亦按其所得月息照将自己货物散与部民多取价利计赃准不枉法论强者准枉法论不枉法各主者折半科罪律减一等问所得利银照追入官至违禁取利以所得月息全数科算准不枉法论强者准枉法论并将所得利银追出余利给主其余入官费用受寄财产凡受寄人财物畜产而辄费用者坐赃论减一等诈言死失者准窃盗论减一等并追物还主其被水火盗贼费失及畜产病死有显迹者勿论条例一亲属费用受寄财物大功以上及外祖父母得相容隐之亲属追物给主不坐罪小功减三等缌麻减二等无服之亲减一等俱追物还主得遗失物凡得遗失之物限五日内送官官物还官私物召人识认于内一半给与得物人充赏一半给还失物人如三十日内无人识认者全给限外不送官者官物坐赃论私物减二等其物一半入官一半给主若于官私地内掘得埋藏之物者并听收用若有古器钟鼎符印异常之物限三十日内送官违者杖八十其物入官大清律例卷十四大清律例卷十五目录钦定四库全书大清律例卷十五目録戸律市㕓私充牙行埠头市司评物价把持行市私造斛斗秤尺器用布绢不如法大清律例卷十五钦定四库全书大清律例卷十五戸律市㕓私充牙行埠头凡城市乡村诸色牙行及船埠头并选有抵业人戸充应官给印信文簿附写客商船戸住贯姓名路引字号物货数目每月赴官查照私充者杖六十所得牙钱入官官牙埠头容隐者笞五十革去条例一凡客店每月置店簿一本在内赴兵马司在外赴有司署押讫逐日附写到店客商姓名人数起程月日各赴所司查照如有客商病死所遗财物别无家人亲属者官为见数移招召其父兄子弟或已故之人嫡妻识认给还一年后无识认者入官一旂民遇有䘮塟听凭本家之便雇人擡送不许仵作私分地界霸占扛擡分外多取雇值如有恃强搀夺不容本家雇人者立拏枷号两箇月杖一百一凡在京各牙行领帖开张照五年编审例清查换帖若有光棍顶冐朋充巧立名色霸开总行逼勒商人不许别投拖欠客本久占累商者问罪枷号一箇月发附近充军地方官通同徇纵者一并叅处一京城一切无帖舖戸如有私分地界不令旁人附近开张及将地界议价若干方许承顶至发卖酒觔等项货物车戸设立名牌独自霸揽不令他人揽运违禁把持者枷号两箇月杖一百一各处闗口地方有土棍人等开立写船保载等行合伙朋充盘踞上下遇有重载雇觅小船起剥辄敢恃强代揽勒索使用以致扰累客商者该管地方官查拏照牙行及无籍之徒用强邀截客货例枷号一箇月杖八十一各衙门胥役有更名揑姓兼充牙行者照更名重役例杖一百革退如有诓骗客货累商久候照光棍顶冐朋充霸开总行例枷号一箇月发附近充军若该地方官失于觉察及有意徇纵交部分别议处受财故纵以枉法从重论市司评物价凡诸物行人评估物价或贵或贱令价不平者计所增减之价坐赃论入已者准窃盗论免刺其为罪人估赃不实致罪有轻重者以故出入人罪论受财者计赃以枉法从重论把持行市凡买卖诸物两不和同而把持行市専取其利及贩鬻之徒通同牙行共为姦计卖物以贱为贵买物以贵为贱者杖八十若见人有买卖在旁髙下比价以相惑乱而取利者笞四十若已得利物计赃重者准窃盗论免刺条例一㑹同馆内外四邻军民人等代替外国人收买违禁货物者问罪枷号一箇月发近边充军一凡外国人朝贡到京㑹同馆开市五日各舖行人等将不系应禁之物入馆两平交易染作布绢等项立限交还如賖买及故意拖延骗勒逺人久候不得起程者问罪仍于馆门首枷号一箇月若不依期日及诱引逺人濳入人家私相交易者私货各入官舖行人等照前枷号一甘肃西宁等处遇有番夷到来所在该管官司委官闗防督查听与军民人等两平交易若势豪之家主使弟男子姪家人等将逺人好马竒货包收逼令减价以贱易贵及将一切货物头畜拘收取覔用钱方许买卖者主使之人问发附近地方充军听使之人减主使一等委官知而不举通同分利者叅问治罪一各处客商辐辏去处若牙行及无籍之徒用强邀截客货者不论有无诓赊货物问罪俱枷号一箇月如有诓赊货物仍追比完足发落若追比年久无从赔还累死客商者发附近充军一凡内府人员家人及王贝勒贝子公大臣官员家人领本生理霸占要地闗津倚势欺陵不令商民贸易者事发将倚势欺陵之人拟斩监候如民人借贷王以下大臣官员银两指名贸易霸占要地闗津恃强贻累地方者亦照此例治罪又内府人员家人及王以下大臣官员家人指名倚势网收市利挟制有司干预词讼肆行非法该主遣去者本犯枷号三个月鞭一百本犯私去者照光棍例治罪王贝勒贝子公失察者俱交与该衙门照例议处管理家务官革职大臣官员失察者亦俱革职不行察拏之该地方文武官交该部议处一大小衙门公私所需货物务照市价公平交易不得充用牙行纵役私取即有差办必须秉公提取毋许借端需索如有纵役失察交部分别议处其衙役照牙行及无籍之徒用强邀截客货者不论有无诓赊货物例枷号一个月杖八十如赃至三十五两者照枉法赃问拟所得赃私货物分别给主入官一牙行侵欠控追之案审系设计诓骗侵吞入己者照诓骗本律计赃治罪一百二十雨以上问拟满流追赃给主若系分散客店牙行并无中饱者一千两以下照例勒追一年不完依负欠私债律治罪一千两以上监禁严追一年不完于负欠私债律上加三等杖九十所欠之银仍追给主承追之员按月册报巡道稽查逾限不给者巡道按册提比如怠忽从事拖延累商者该巡道据实揭叅照事件迟延例议处有意徇纵者照徇情例降二级调用如有受财故纵者计赃从重以枉法论一粮船雇覔短纤如有棍徒勒价聚衆攒殴等事押运员弁拿交地方官审实将为首及下手伤人之犯俱问发近边充军余俱杖一百枷号两个月于河岸示衆私造斛斗秤尺凡私造斛斗秤尺不平在市行使及将官降斛斗秤尺作弊增减者杖六十工匠同罪若官降不如法者杖七十提调官失于较勘者减一等知情与同罪其在市行使斛斗秤尺虽平而不经官司较勘印烙者笞四十若仓库官吏私自增减官降斛斗秤尺收支官物而不平者杖一百以所增减物计赃重者坐赃论因而得物入己者以监守自盗论工匠杖八十监临官知而不举者与犯人同罪失觉察减三等罪止杖一百器用布绢不如法凡民问造器用之物不牢固正实及绢布之属纰薄短狭而卖者各笞五十大清律例卷十五大清律例卷十六目录钦定四库全书大清律例卷十六目录礼律祭祀祭享毁大祀邱坛致祭祀典神祗歴代帝王陵寝亵渎神明禁止师巫邪术大清律例卷十六钦定四库全书大清律例卷十六礼律祭祀祭享凡天地社稷大祀及庙享所司不将祭祀日期豫先告示诸衙门者笞五十因而失误行事者杖一百其已承告示而失误者罪坐失误之人若百官已受誓戒而弔丧问疾判署刑杀文书及豫筵晏者皆罚俸一月其知有缌麻以上丧或曾经杖罪遣充执事及令陪祀者罪同不知者不坐若有丧有过不自言者罪亦如之其已受誓戒人员散斋不宿净室致斋不宿本司者并罚俸一月若大祀牲牢玉帛黍稷之属不如法者笞五十一事缺少者杖八十一座全缺者杖一百若奉大祀牺牲主司喂养不如法致有瘦损者一牲笞四十每一牲加一等罪止杖八十因而致死者加一等中祀有犯者罪同条例一凡郊祀斋戒前二日太常寺官宿于本司次日具本奏闻致斋三日次日进铜人传制谕文武官斋戒不饮酒不食葱韮薤蒜不问病不弔丧不聴乐不理刑不与妻妾同处定斋戒日期文武百官先沐浴更衣本衙门宿歇次日聴誓戒毕致斋三日宗庙社稷亦致斋三日惟不誓戒一大祀前三月以牺牲付牺牲所涤治如法中祀前三十日涤之小祀前十日涤之大祀祭天地太社太稷也庙享祭太庙山陵也中祀如朝日夕月风云雷雨岳镇海渎及歴代帝王先师先农旗纛等神小祀谓凡载在祀典诸神惟帝王陵寝及孔子庙则传制特遣毁大祀丘坛凡大祀丘坛而毁损者杖一百流二千里壝门减二等若弃毁大祀神御之物者杖一百徒三年遗失及误毁者各减三等条例一天地等坛内纵放牲畜作践及私种耤田外余地并夺取耤田禾把者俱问违制杖一百牲畜入官犯人枷号一箇月发落一八旂大臣将本旂官员职名书写传牌挨次递交每十日责成一人㑹同太常寺官前往天坛严查有放鹰打鎗成羣饮酒游戏者即行严挐交部照违制律治罪致祭祀典神祗凡社稷山川风云雷雨等神及圣帝明王忠臣烈士载在祀典应合致祭神祗所在有司置立牌面开写神号祭祀日期于洁净处常川悬挂依时致祭至期失误祭祀者杖一百其不当奉祀之神而致祭者杖八十厯代帝王陵寝凡厯代帝王陵寝及先圣先贤忠臣烈士坟墓不许于上樵採耕种及牧放牛羊等畜违者杖八十亵渎神明凡私家告天拜斗焚烧夜香燃㸃天灯七灯亵渎神明者杖八十妇女有犯罪坐家长若僧道修斋设醮而拜奏青词表文及祈禳火灾者同罪还俗若有官及军民之家纵令妻女于寺观神庙烧香者笞四十罪坐夫男无夫男者罪坐本妇其寺观神庙住持及守门之人不为禁止者与同罪条例一凡僧道军民人等于各寺观神庙刁姦妇女因而引诱逃走或诓骗财物者问各杖一百姦夫发三千里充军财物照追给主若军民人等纵令妇女于寺观神庙有犯者杖七十枷号一箇月发落禁止师巫邪术凡师巫假降邪神书符咒水扶鸾祷圣自号端公太保师婆及妄称弥勒佛白莲社明尊教白云宗等㑹一应左道异端之术或隐藏图像烧香集衆夜聚晓散佯修善事煽惑人民为首者绞为从者各杖一百流三千里若军民装扮神像鸣锣击鼓迎神赛㑹者杖一百罪坐为首之人里长知而不首者各笞四十其民间春秋义社不在此限条例一各处官吏军民僧道人等来京妄称谙晓扶鸾祷圣书符咒水一切左道异端邪术煽惑人民为从者及称烧炼丹药出入内外官家或擅入皇城夤缘作弊希求进用属军卫者发近边充军属有司者发边外为民若容留潜住及荐举引用隣甲知情不举并皇城各门守卫官军不行闗防摉拏者各叅究治罪一凡左道惑衆之人或烧香集徒夜聚晓散为从者及称为善友求讨布施至十人以上并军民人等不问来歴窝藏接引或寺观住持容留披剃冠簮探聴境内事情及被诱军民舍与应禁铁器等项事发属军卫者发近边充军属有司者发边外为民一习天文之人若妄言祸福煽惑人民者照律治罪一凡端公道士作为异端法术医人致死者照鬬杀律拟罪一邪敎惑衆照律治罪外如该地方官不行严禁在京五城御史在外督抚徇庇不行纠叅一併交与该部议处旁人出首者于各犯名下併追银二十两充赏如系应捕之人拏获者追银十两充赏一凡有奸匪之徒将各种避刑邪术私相传习者为首敎授之人拟绞监候为从学习之人杖一百流三千里若事犯到官本犯以邪术架刑者照规避本罪律递加二等罪止杖一百流三千里其犯该绞斩者仍照本罪科断至事犯到官本犯雇人作法架刑者亦照以邪术架刑例治罪并究出代为架刑之人照诈教诱人犯法与犯人同罪律至死减一等得赃照枉法从重论保甲隣里知而容隐不首者照知而不首本律笞四十地方官不行查拏者照例议处一私刻地亩经及占验推测妄诞不经之书售卖图利及将旧有书板藏匿不行销毁者俱照违制律治罪大清律例卷十六大清律例卷十七目录钦定四库全书大清律例卷十七目录礼律仪制合和御药乗舆服御物收藏禁书御赐衣物失误朝贺失仪奏对失序朝见留难上书陈言见任官輙自立碑禁止迎送公差人员欺陵长官服舍违式僧道拜父母失占天象术士妄言祸福匿父母夫丧弃亲之任丧葬乡饮酒礼大清律例卷十七钦定四库全书大清律例卷十七礼律仪制合和御药凡合和御药误不依本方及封题错误医人杖一百料理拣择不精者杖六十若造御膳误犯食禁厨子杖一百若饮食之物不洁净者杖八十拣择不精者杖六十不品尝者笞五十监临提调官各减医人厨子罪二等若监临提调官及厨子人等误将杂药至造御膳处所者杖一百所将杂药就令自喫厨子人等有犯监临提调官知而不奏者门官及守卫官失于摉检者与犯人同罪并临时奏闻区处条例一医官就内局修制药饵本院官诊视调服御药叅看校同㑹近臣就内局合药将药贴连名封记具本开写本方药性治症之法于日月之下医官近臣书名以进置簿书进药奏本既具随即附簿年月下书名近臣收掌以凭稽考煎调御药本院官与近臣监视二服合为一服俟熟分为二器其一器御医先尝次院判次近臣其一器进御乗舆服御物凡乗舆服御物收藏修整不如法者杖六十进御差失者笞四十其车马之属不调习驾驭之具不坚完者杖八十若主守之人将乗舆服御物私自借用或转借与人及借之者各杖一百徒三年若弃毁者罪亦如之遗失及误毁者各减三等若御幸舟船误不坚固者工匠杖一百若不整顿修饰及在篙棹之属缺少者杖六十并罪坐所由监临提调官各减工匠罪二等并临时奏闻区处收藏禁书凡私家收藏天象器物图谶应禁之书及歴代帝王图像金玉符玺等物者杖一百并于犯人名下追银一十两给付告人充赏御赐衣物凡御赐百官衣物使臣不行亲送转附他人给与者杖一百罢职不叙失误朝贺凡朝贺及迎接诏书所司不豫先告示者笞四十其已承告示而失误者罪亦如之失仪凡祭祀及谒拜园陵若朝㑹行礼差错及失仪者罚俸一月其纠仪官应纠举而不纠者罪同条例一朝叅近侍病𠻳者许即退班或一时眩晕及感疾不能侍立者许同列官掖出一凡坛庙祭祀及圣驾出入并陞殿之日派委司员及步军校严加巡察有厮役肆行喊呌冲突拥挤者拏送该部杖一百其主笞五十寻常朝㑹日犯者杖六十其主笞三十系官俱交该部议处若在内执事人并大臣侍卫跟役犯者交与该管大臣衙门治罪奏对失序凡在朝侍从官员特承顾问官髙者先行回奏卑者以次进对若先后失序者各罚俸一月朝见留难凡司仪礼官将应朝见官员人等託故留难阻当不即引见者斩大臣知而不问与同罪不知者不坐上书陈言凡国家政令得失军民利病一切兴利除害之事并从六部官面奏区处及科道督抚各陈所见直言无隐若内外大小官员但有本衙门不便事件许令明白条陈合题奏之本管官实封进呈取自上裁若知而不言苟延歳月者在内从科道在外从督抚纠察其陈言事理并要直言简易每事各开前件不许虚饰繁文若纵横之徒假以上书巧言令色希求进用者杖一百若称诉寃枉于军民官司借用印信封皮入递者及借与者皆斩条例一内外大小衙门官员但有不公不法等事在内从台省在外从督抚纠举须要明着年月指陈实迹明白具奏若系机密重事实封御前开拆并不许虚文泛言若挟私摉求细事及纠言不实者抵罪惟生员不许一言建白违者革黜以违制论见任官辄自立碑凡见任官实无政蹟辄自立碑建祠者杖一百若遣人妄称已善申请于上者杖八十受遣之人各减一等禁止迎送凡上司官及使客经过而所在各衙门官吏出郭迎送者杖九十其客令迎送不举问者罪亦如之条例一上司入城凡文武属员止许出城三里迎送如不入城在境内经过处所迎送倘迎送必至交界或因事营求或乗便贿赂将属员革职拏问如止出界迎送无营求贿赂等情照擅离职役律议处若上司有必欲迎送致属员畏其威势至交界迎送者倘有勒索情弊将上司革职提问如止令迎送无勒索情弊照例议处地方官俱免议一凡提镇赴任所属将弁于是日迎接除跟役外其司事兵丁不得过十名出城不得过五里其副叅游击等官赴任本标员弁于是日迎接除跟役外司事兵丁不得过五名出城不得过三里从境内经过者止许在本营汛地经过处所迎送如属员多带兵丁越境远迎及上司容令逺迎并不行揭报者俱交部照律议处一文武官员出入应合开道而不开道致令应避官员不曾回避者不问若因而生事者止问上官一军民人等于街市遇见官员引导经过即须下马躱避不许冲突违者笞五十一书役迎接新官在交界处所等候呈送须知册籍其余书役概令随印交代併将头接二接三接陋习严行禁止如有约结多人执批逺迎者照律治罪一属员与上司亲戚子姪有乗便夤缘因事贿嘱者按律分别革职治罪上司之子姪亲戚有官职者经过属员境内拜候往来属员供应餽送均照不应重律降三级调用无官职者照不应重律杖八十该上司自行查出叅处者免议漫无觉察者照约束不严例降一级调用知而不举照徇庇例降三级调用如有夤缘贿嘱等事通同徇纵者一併分别革职治罪公差人员欺陵长官凡公差人员在外不循礼法欺陵守御官及知府知州知县者杖六十若校尉有犯杖七十只候禁子有犯杖八十条例一公堂乃系民人瞻仰之所如奴仆皂隶人等入正门驰当道坐公座者杖七十徒一年半吏员承差人等加一等若六部都察院在京各衙门人役接奉批差敢有似前越礼犯分者许所在官长实封叅奏照例治罪服舍违式凡官民房舍车服器物之类各有等第若违式僣用有官者杖一百罢职不叙无官者笞五十罪坐家长工匠并笞五十若僣用违禁龙凤纹者官民各杖一百徒三年工匠杖一百违禁之物并入官首告者官给赏银五十两若工匠能自首者免罪一体给赏条例一公侯文武各官应用帽顶束带及生儒衣帽照品级次第不许僣越官员越品僣用及民间违禁擅用者照律治罪凡应用东珠重不得过三分如用三分以上即同违式公侯伯起花金帽顶上衔红宝石一大颗公中嵌东珠四颗侯中嵌东珠三颗伯中嵌东珠二颗带俱用圆玉版四块四围金镶公中嵌猫睛一颗侯中嵌缘松子石一颗伯中嵌红宝石一颗俱四爪蟒补服一品起花金帽顶上衔红宝石一大颗中嵌东珠一颗带用方玉版四块四围金镶中嵌红宝石一颗文职仙鹤补服武职麒麟补服二品起花金帽顶上衔起花珊瑚一大颗中嵌小红宝石一颗带用起花圆版四块中嵌红宝石一颗文职锦鸡补服武职狮子补服三品起花金帽顶上衔蓝宝石一大颗中嵌小红宝石一颗带用起花金圆版四块文职孔雀补服武职豹补服四品起花金帽顶上衔青金石一大颗中嵌小蓝宝石一颗带用起花金圆版四块银镶边文职云雁补服武职虎补服五品起花金帽顶上衔水晶一大颗中嵌小蓝宝石一颗带用素金圆版四块银镶边文职白鷴补服武职熊补服六品起花金帽顶上衔砗磲一大颗中嵌小蓝宝石一颗带用玳瑁圆版四块银镶边文职鹭鸶补服武职彪补服七品上衔素金顶中嵌小水晶一颗带用素银圆版四块文职鸂鶒补服武职补服与六品同八品起花金帽顶带用明羊角圆版四块银镶边文职鹌鹑补服武职犀牛补服九品及杂职起花银帽顶带用乌角圆版四块银镶边文职练雀补服武职海马补服在京都察院在外按察使等官俱獬豸补服其朝服披肩接袖俱用粧缎蟒缎都察院都事经歴笔帖式按察司经歴照磨等官补服各照本身品级不得滥用獬豸举人官生贡监生金雀顶髙二寸带同八品青袍蓝边披领同生员银雀顶髙二寸带同九品蓝袍青边披领同外郎钖葫芦顶衣及披领皆纯青耆老用钖顶不用披领余与外郎同一房舍车马衣服等物贵贱各有等第上可以兼下下不可以僣上其父祖有官身殁曾经断罪者除房舍仍许子孙居住其余车马衣服等物父祖既与无罪者有别则子孙概不得用一房舍并不得施用重拱重檐楼房不在重檐之限职官一品二品㕔房七间九架屋嵴许用花样兽吻梁栋斗拱檐桷彩色绘饰正门三间五架门用缘油兽面铜镮三品至五品㕔房五间七架许用兽吻梁栋斗拱檐桷青碧绘饰正门三间三架门用黑油兽面摆钖镮六品至九品㕔房三间七架梁栋止用土黄刷饰正门一间三架门用黑油铁镮庶民所居堂舍不过三间五架不用斗拱彩色雕饰一庶民男女衣服并不得僣用金绣许用纻丝绫罗䌷绢素纱妇人金首饰一件金耳镮一对余止用银翠不得制造花样金线粧饰一帐幔并不许用赭黄龙凤纹职官一品至三品许用金花刺绣纱罗四品五品刺绣纱罗六品以下许用素纱罗庶民用纱绢一伞葢职官一品二品银葫芦杏黄罗表红里三品四品红葫芦杏黄罗表红里以上皆三檐五品红葫芦蓝罗表红里六品以下八品以上惟用蓝绢皆重檐雨伞通油绢庶民不得用罗绢凉伞许用油纸雨伞一鞍辔并不许雕饰龙凤纹一器皿不许造龙凤纹一坟莹石兽职官一品茔地九十步坟髙一丈八尺二品茔地八十步坟髙一丈四尺三品茔地七十步坟髙一丈二尺以上石兽并六四品茔地六十步五品茔地五十步坟髙八尺以上石兽并四六品茔地四十步七品以下二十步坟髙六尺以上发步皆从茔心各数至边五品以上许用碑龟趺螭首六品以下许用碣方趺圆首庶人茔地九步穿心一十八步止用矿志一品官服色鞍辔等物除官府应用之家许令织造外其私下与不应用之家制造者工匠依律治罪一军民僧道人等服饰器用俱有定制若常服僭用锦绮纻丝绫罗彩绣器物用戗金描金酒器纯用金银及将大红销金制为帐幔被褥之类妇女僭用金绣色衣服金宝首饰镯钏及用珍珠缘缀衣履并结成补子葢额缨络等件事发俱照律治罪服饰器用等物并追入官奴仆准用纺丝绢䌷绵䌷茧䌷毛褐屯绢葛苎梭布狢皮羊皮其缎纱及各样细皮俱不许用长随亦照奴仆服饰违者照律治罪一官吏军民人等但有服饰僭用黄紫二色及蟒龙飞鱼斗牛器皿僭用朱红黄颜色及亲王法物者俱比照僭用龙凤纹律拟断服饰器皿追收入官一凡官民人等用线缨者笞五十一黄色秋香色五爪龙缎团补服及四爪暗蟒之四团补八团补缎纱官民不许穿用其大臣官员有特赐五爪龙衣服及缎疋无论色样俱许穿用若颁赐五爪龙缎立龙缎挑去一爪穿用若官员军民人等违例滥用者系官革职平人枷号一箇月杖一百失察官交部议处衣服入官一凡平时所戴煖㡌凉㡌亲王世子郡王长子贝勒贝子入八分公俱用红宝石顶未入八分公固伦额驸和硕公主额驸民公侯伯镇国将军和硕额驸及一品大臣俱用珊瑚顶辅国将军及二品官俱用起花珊瑚顶奉国将军及三品官俱用蓝宝石顶及蓝色明玻瓈奉恩将军及四品官俱用青金石顶及蓝色湼玻瓈五品官用水晶顶及白色明玻瓈六品官用砗磲顶及白色湼玻瓈七品官素金顶八品官用起花金顶九品官用起花银顶未入流与九品同候补候选与现任同凡九品之读祝赞礼鸣赞序班俱用八品起花金顶进士举人贡生俱用金顶生员监生俱用银顶一文武官员应用雨㡌雨衣除二品以上仍照旧例戴用大红三品亦准用大红雨㡌四品五品六品用红顶黑镶边雨㡌七品八品九品及有顶带人员俱用黑顶红镶边雨㡌其内廷行走之员仍照旧例不论品级雨㡌俱戴大红无论油㡌氊㡌一色服用僣用者照违制论一在籍候选吏员有僣穿补服干谒地方官者照违制律治罪僧道拜父母凡僧尼道士女冠并令拜父母祭祀祖先丧服等第皆与常人同违者杖一百还俗若僧道衣服止许用䌷绢布疋不得用纻丝绫罗违者笞五十还俗衣服入官其袈裟道服不在禁限失占天象凡天文垂象钦天监官失于占候奏闻者杖六十条例一占候天象钦天监设观星台令天文生分班昼夜观望或有变异开具揭帖呈堂上官当奏闻者随即具奏术士妄言祸福凡隂阳术士不许于大小文武官员之家妄言祸福违者杖一百其依经推算星命卜课不在禁限匿父母夫丧凡闻父母及夫之丧匿不举哀者杖六十徒一年若丧制未终释服从吉忘哀作乐及叅预筵晏者杖八十若闻期亲尊长丧匿不举哀者亦杖八十若丧制未终释服从吉者杖六十若官吏父母死应丁忧诈称祖父母伯叔姑兄姊之丧不丁忧者杖一百罢职役不叙无丧诈称有丧或旧丧诈称新丧者罪同有规避者从重论若丧制未终冒哀从仕者杖八十其当该官司知而聴行各与同罪不知者不坐其仕宦远方丁忧者以闻丧月日为始夺情起复者不拘此律条例一内外官员例合守制者在内经由该部具题闗给执照在外经由该抚照例题咨回籍守制京官取具同乡官印结外官取具原籍地方官印甘各结将承重祖父母及嫡亲父母与为所后父母例应守制开明呈报如有诈冒照律例治罪俱以闻丧月日为始不计闰二十七箇月服满起复若服满果无事故在家迁延者交该部照例议处一官吏丁忧除公罪不问外其犯赃罪及系官钱粮依例勾问一凡文武生员及举贡监生过本生父母之丧期年内不许应歳科雨考及乡㑹二试其童生亦不许应府州县及院试有隐匿不报朦混干进者事发照匿丧例治罪一凡官员出继为人后者于起文赴部选补之时即将本生三代姓氏存殁一并开列选补之后即行知照该省如有出仕之后始行出继归宗者即着该员取具本旂原籍印结详报咨部改正三代倘有临时先谋出继归宗预为匿丧恋职地步者一经发觉将本官照匿丧例革职不准原赦扶同出结之旂籍各官俱交该部照例议处其扶同具结之隣族照不应重律杖八十弃亲之任凡祖父母父母年八十以上及笃疾别无以次侍丁而弃亲之任及妄称祖父母父母老疾求归入侍者并杖八十若祖父母父母及夫犯罪见被囚禁而筵晏作乐者罪亦如之条例一凡应补应选人员有亲老情愿终养者于本省起文时即具呈该地方官转详咨部在籍终养若现任官员祖父母父母年七十以上家无次丁者或有兄弟而笃疾不能侍养及母老虽有兄弟而同父异母者其父母年至八十以上虽家有次丁愿请终养者或出仕后兄弟忽遭事故无人奉事者均不拘歴俸三年之限该督抚查明该员仓谷钱粮并无亏空任内并无罣误取具印结具题俱准其回籍终养俟亲终服满之日该督抚给咨赴部铨补如有揑报借名诡避者发觉之日将呈请终养之员按律究拟并将出结各官一併叅处丧葬凡有丧之家必须依礼安葬若惑于风水及托故停柩在家经年暴露不葬者杖八十其从尊长遗言将尸烧化及弃置水中者杖一百从卑幼并减二等若亡殁逺方子孙不能归葬而烧化者聴从其便其居丧之家修斋设醮若男女混杂饮酒食肉者家长杖八十僧道同罪还俗条例一旂民丧葬概不许火化除逺乡贫人不能扶柩归里不得已擕骨归葬者姑聴不禁外其余有犯照违制律治罪族长及佐领等隐匿不报照不应轻律分别鞭责议处一民间遇有丧葬之事不许聚集演戏以及扮演杂剧等类违者按律究处一民间丧祭之事凡有用丝竹管絃演唱佛戏之处该地方官严行禁止违者照违制律治罪乡饮酒礼凡乡党叙齿及乡饮酒礼已有定式违者笞五十条例一乡党叙齿士农工商人等平居相见及歳时晏㑹揖拜之礼幼者先施坐次之列长者居上如佃戸见田主不论叙齿并行以少事长之礼若亲属不拘主佃止行亲属礼一乡饮坐叙髙年有徳者居于上髙年淳笃者并之以次序齿而列其有曾违条犯法之人列于外坐不许紊越正席违者照违制论主席者若不分别致使良莠溷淆或察知或坐中人发觉依律科罪大清律例卷十七大清律例卷十八目录钦定四库全书大清律例卷十八目录兵律宫卫太庙门擅入宫殿门擅入宿卫守卫人私自代替从驾稽违直行御道内府工作人匠替役宫殿造作罢不出辄出入宫殿门闗防内使出入向宫殿射箭宿卫人兵仗禁经断人充宿卫冲突仪仗行宫营门越城门禁鎻钥大清律例卷十八钦定四库全书大清律例巻十八兵律宫卫太庙门擅入凡擅入太庙门及山陵兆域门者杖一百太社门杖九十未过门限者各减一等守卫官故纵者各与犯人同罪失觉察者减三等宫殿门擅入凡擅入紫禁城午门东华西华神武门及禁苑者各杖一百擅入宫殿门杖六十徒一年擅入御膳所及御在所者绞未过门限者各减一等若无门籍冐名而入者罪亦如之其应入宫殿之人未着门籍而入或当下直而辄入及宿次未到而辄宿者各笞四十若不系宿卫应直合带兵仗之人但持寸刃入宫殿门内者绞入紫禁城门内者杖一百发边远充军门官及宿卫官军故纵者各与犯人同罪失觉察者官减三等罪止杖一百军又减一等并罪坐直日者宿卫守卫人私自代替凡宫禁宿卫及紫禁城皇城门守卫人应直不直者笞四十以应宿卫守卫人私自代替及替之人各杖六十以不系宿卫守卫人冒名私自代替及替之人各杖一百官员各加一等若在直而逃者罪亦如之京城门减一等各处城门又减一等亲管头目知而故纵者各与犯人同罪失觉察者减三等有故而赴所管告知者不坐从驾稽违凡应从车驾之人违期不到及从而先囘还者一日笞四十每三日加一等罪止杖一百职官有犯各加一等若从车驾行而逃者杖一百发边远充军职官绞亲管头目故纵者各与犯人同罪失觉察者减三等罪止杖一百条例一凡八旗正身随车驾行而脱逃者发黒龙江等处当差官马盘费照数追缴直行御道凡午门外御道至御桥除侍卫官军导从车驾出入许于东西两旁行走外其余文武百官军民人等无故于上直行及辄度御桥者杖八十若于宫殿中直行御道者杖一百守卫官故纵者各与犯人同罪失觉察者减三等若于御道上横过系一时经行者不在禁限条例一凡至下马牌不下而竟过者笞五十看守人役失于防范者笞四十内府工作人匠替役凡诸色工匠行人差拨赴内府及内库工作若不亲身闗牌入内应役雇人冐名私自代替及替之人各杖一百雇工钱入官宫殿造作罢不出凡宫殿内造作所司具工匠姓名报门官及守卫官就于所入门首逐一㸃视放入工作至申时分仍须相视形貌照数㸃出其不出者绞监工及提调内监门官守卫官军㸃视如原入名数短少就便摉捉随即奏闻知而不举者与犯人同罪失觉察者减三等罪止杖一百辄出入宫殿门凡应出宫殿而门籍已除辄留不出及被告劾已有公文禁止籍虽未除辄入宫殿者各杖一百若宿卫人已被奏劾者本司先收其兵仗违者罪亦如之若于宫殿门虽有籍至夜皆不得出入若入者杖一百出者杖八十无籍入者加二等若持仗入殿门者绞闗防内使出入凡内监并奉御内使但遇出外各门官须要收留本人在身闗防牌面于簿上印记姓名字号明白附写前去某处干办是何事务其门官与守卫官军摉检沿身别无夹带方许放出回还一体摉检给牌入内以凭逐月稽考出外次数但摉出应干杂药就令自喫若不服摉检者杖一百充军若非奉㫖私将兵器进入紫禁城门内者杖一百发边远充军入宫殿门内者绞门官及守卫官失于摉检者与犯人同罪向宫殿射箭凡向太庙及宫殿射箭放弹投砖石者绞向太社杖一百流三千里但伤人者斩宿卫人兵仗凡宿卫人兵仗不离身违者笞四十辄离职掌处所笞五十别处宿杖六十官员各加一等亲管头目知而不举者与犯人同罪失觉察者减三等禁经断人充宿卫凡在京城犯罪被极刑之家同居人口随即迁发别郡住坐其亲属人等并一应经断之人并不得入充近侍及宿卫守把皇城京城门禁若朦胧充当者斩其当该官司不为用心详审或听人嘱託及受财容令充当者罪同若奉有特㫖选充曾经覆奏明立文案者不在此限冲突仪仗凡车驾行处除近侍及宿卫䕶驾官军外其余军民并须回避冲入仪仗内者绞若在郊野之外一时不能回避者听俯伏以待其文武百官非奉宣唤无故辄入仪仗内者杖一百典仗䕶卫官军故纵者与犯人同罪不觉者减三等若有申诉寃抑者止许于仗外俯伏以听若冲入仪仗内而所诉事不实者绞得实者免罪军民之家纵放牲畜若守卫不备因而冲突仪仗者杖八十冲入紫禁城门内者杖一百条例一圣驾出郊冲突仪仗妄行奏诉者追究主使敎唆揑写本状之人俱问罪各杖一百发近边充军所奏情词不分虚实立案不行一圣驾临幸地方虽未陈设卤簿如有民人具呈妄行控诉者照冲突仪仗例杖一百发近边充军行宫营门凡行宫外营门次营门与紫禁城门同若有擅入者杖一百内营牙帐门与宫殿门同擅入者杖六十徒一年越城凡越皇城者绞京城者杖一百流三千里越各府州县镇城者杖一百官府公廨墻垣者杖八十越而未过者各减一等若有所规避者各从重论条例一各衙门亲戚书吏人等游船演戏夜半方归擅呌禁门者照越府州县城律杖一百门禁锁钥凡各处城门应闭而误不下锁者杖八十非时擅开闭者杖一百京城门各加一等其有公务急速非时开闭者不在此限若皇城门应闭而误不下锁者杖一百发边远充军非时擅开闭者绞其有㫖开闭者勿论大清律例卷十八大清律例卷十九目录钦定四库全书大清律例卷十九目录兵律军政擅调官军申报军务飞报军情漏泄军情大事边境申索军需失误军事从征违期军人替役主将不固守纵军掳掠不操练军士激变良民私卖战马私卖军器毁弃军器私藏应禁军器纵放军人歇役公侯私役官军从征守御官军逃优恤军属夜禁大清律例卷十九钦定四库全书大清律例卷十九兵律军政擅调官军凡将帅部领军马守御城池及屯驻边镇若所管地方遇有报到草贼生发即时差人体探缓急声息须先申报本管上司转逹朝廷奏闻给降圣㫖调遣官军征讨若无警急不先申上司虽已申上司不待回报輙于所属擅调军马及所属擅发与者各杖一百罢职发边远充军其暴兵卒至欲来攻袭及城镇屯聚军马之处或有反叛或贼有内应事有警急及路程遥远者并听从便火速调拨军马乘机勦捕若贼寇滋蔓应合会捕者邻近官军虽非所属亦得调拨䇿应并即申报本管上司转逹朝廷知㑹若不即调遣㑹合或不即申报上司及邻近官军不即发兵策应者并与擅调发罪同其上司及大臣将文书调遣将士提拨军马者非奉圣旨不得擅离信地若军官有改除别职或犯罪取发如无奏奉圣旨亦不许擅动违者罪亦如之申报军务凡将领叅随统兵官征进如统兵官分调攻取城寨克平之后随将㨗音差人飞报统兵官转行兵部统兵官另具奏本实封御前若贼人数多出没不常如所领军人不敷须要速申统兵官添拨军马设策勦捕不速飞申者从统兵官量事轻重治罪若有来降之人即便送赴统兵官转逹朝廷区处其贪取来降人财物因而杀伤人及中途逼勒逃窜者斩飞报军情凡飞报军情在外府州即差人申督抚布政司按察司本道仍行移将军提镇其守御官差人各申督抚仍行本管将军提镇督抚将军提镇得报差人一行移兵部一具实封御前若互相知㑹隐匿不速奏闻者杖一百罢职不叙因而失误军机者斩漏泄军情大事凡闻知朝廷及统兵将军调兵讨袭外番及收捕反逆贼徒机密大事而辄漏泄于敌人者斩若邉将报到军情重事而漏泄者杖一百徒三年仍以先传説者为首传至者为从减一等若私开官司文书印封看视者杖六十事干军情重事者以漏泄论若近侍官员漏泄机密重事于人者斩常事杖一百罢职不叙条例一在京在外军民人等与朝贡外国人私通往来投託拨置害人因而透漏事情者俱发近边充军通事并伴送人系官革职一内外衙门办理𦂳要事件俱密封投递本官亲拆收贮不得令吏胥经手倘有密封章奏未经上逹先已传播及缉拏之犯闻风远飏等事查究根由分别议处如将应密之事并不密封及收受承办衙门不行谨慎以致漏泄者将封发收受承办官查叅交部分别议处如封贮之处及投递之前提塘及衙役人等将密封事件私开窃视以致漏泄者杖六十事重者为首杖一百徒三年为从减一等治罪仍令科道不时稽查如不行查叅别经发觉者将该管科道一併交部议处一凡平常事件虽非密封但未经御览批发之本章刋刻传播槩行严禁如提塘与各衙门书办彼此勾通本章一到即抄写刋刻图利者将买抄之报房卖抄之书办亦俱照漏泄密封事件例治罪其揑造讹言刋刻者杖一百流二千里若有招摇诈骗情弊犯该徒罪以上不分首从俱发近边充军该管官失于觉察该科道不行查叅者均交部亦照例议处边境申索军需凡守边将领但有取索军器钱粮等物须要差人一行布政司一申督抚将军提镇再差人转行合于部分及具奏本实封御前其公文若到该部须要随即奏闻区处发遣差来人回还若稽缓不即奏闻及各处不行依式申报者并杖一百罢职不叙因而失误军机者斩失误军事凡临军征讨应合供给军器行粮草料违期不完者当该官吏各杖一百罪坐所由若临敌缺乏及领兵官已承调遣不依期进兵䇿应若承差告报军期而违限因而失误军机者并斩从征违期凡官军临当征讨已有起程日期而稽留不进者一日杖七十每三日加一等若故自伤残及诈为疾患之类以避征役者各加一等并罪止杖一百仍发出征若军临敌境託故违期一日不至杖一百三日不至者斩若能立功赎罪者从统兵官区处条例一凡官兵从征无故起程违期者官革职兵杖一百仍发出征在外违期者官革职拏问兵杖一百将所俘获人口入官出征处所兵丁藐视该管官干犯号令违法乱行者将为首之人正法为从者俱枷号三个月杖一百该管官仍交该部议处军人替役凡军人不亲出征雇倩人冐名代替者替身杖八十正身杖一百依旧着伍若守御军人雇人冐名代替者各减二等其子孙弟姪及同居少壮亲属自愿代替者听若果有老弱残疾赴本管官司陈告验实与免军身若医工承差闗领官药随军征进转雇庸医冐名代替者各杖八十雇工钱入官条例一凡兵丁不亲出征以奴仆代替及行间放拨了哨等处以奴仆代替者兵杖七十奴仆入官如打围放马及看守京城週围处所以奴仆代替者兵杖一百奴仆免入官主将不固守凡守边将帅被贼攻围城寨不行固守而辄弃去及守备不设为贼所掩袭因而失陷城寨者斩若与贼临境其望高巡哨之人失于飞报以致䧟城损军者亦斩若被贼侵入境内掳掠人民者杖一百发边远充军其官军临阵先退及围困敌城而逃者斩条例一失误军机除律有正条者拟议监候奏请外若是贼拥大衆入寇官军卒遇交锋损伤被掳数十人以上不曾亏损大衆或贼衆入境掳杀军民数十人以上不曽掳去大衆或被贼白昼夤夜突入境内掳掠头畜衣粮数多不曾杀掳军民者俱问守备不设被贼侵入境内掳掠人民本律发边远充军若是交锋入境损伤掳杀四五人抢去头畜衣粮不多者亦问前罪以上各项内情轻律重有碍发落者备由奏请处置其有被贼入境将侦探军役及飞报声息等项公差官军人等一时杀伤捉去事出不测者俱问不应杖罪留任或境外被贼杀掳侦探军役非智力所能防范者免其问罪一凡沿边沿海及腹里府州县与武职官同住一城者若遇边警及盗贼生发攻围不行固守而辄弃去及守备不设被贼攻䧟城池劫杀焚烧者除武职官比照守边将帅失䧟城寨者律拟斩监候外其府州县掌印并捕盗官俱比照守边将帅被贼侵入境内掳掠人民者律发边远充军其守巡道官交部分别议处提问若有两县同住一城专管官分有守城汛地各以贼从所管城分进入坐罪若无城池与虽有城池被贼潜隐设计越入劫盗随即逃散不系失䧟者止以失盗论俱不得引用此例一凡统兵将帅玩视军务苟图安逸故意迁延不将实在情形具奏贻悞国事者又凡将帅因私忿媢嫉推诿牵制以致糜饷老师贻悞军机者又凡身为主帅不能克敌转布流言摇惑衆心借以倾陷他人致悞军机者均属有心贻悞应拟斩立决纵军掳掠凡守边将领私自使令军人于外境掳掠人口财物者杖一百罢职发附近充军所部听使武官及管队递减一等并罪坐所由军人不坐若军人不曾经由本管头目私出外境掳掠者为首杖一百为从杖九十伤人为首者斩为从杖一百俱发边远充军若本管头目钤束不严杖六十留任其边境城邑有贼出没乘机领兵攻取者不在此限若于已附地面掳掠者不分首从皆斩本管头目钤束不严杖八十留任其知情故纵者各与犯人同罪条例一凡领兵王贝勒将军借通贼为名烧燬良民庐舎抢掠子女财物者领兵将军叅賛大臣及营总等俱交部议处系王贝勒交宗人府从重治罪叅领以下官免议若分兵征进有犯前项罪名者统兵将领及分管两翼官并管领旂分官俱交部议处至于官员兵丁一二人私自焚掠者系官交部议处系䕶军领催兵丁鞭一百系厮役正法若厮役之主知情者鞭一百系官交部分别议处所管叅领以下官员及营总均交部议处其抢掠携带男妇人口仍追出给还完聚若该督抚隐匿不行题叅别经发觉者该督抚一併议处一调台兵丁及台湾催饷社丁如借端需索扰害番社依吓诈例计赃从重论无赃者照不应重律杖八十革退该管官徇隐失察交部分别议处不操练军士凡各处守御官不守纪律不操练军士及城池不完衣甲器仗不整者初犯杖八十再犯杖一百若官隄备不严抚驭无方致有所部军人反叛者该管官各杖一百追夺发边远充军若弃城而逃者斩条例一架砲夜不收守墩军人夤夜回家轮班不去者在守哨处枷号一个月发落激变良民凡牧民之官失于抚字非法行事激变良民因而聚衆反叛失陷城池者斩条例一直省刁恶顽梗之辈假地方公事强行出头逼勒平民约㑹抗粮聚衆联谋敛钱搆讼抗官塞署或有寃抑不于上司控告擅自聚衆至四五十人者地方官与同城武职无论是非曲直拿解审究为首者照光棍例拟斩立决为从拟绞监候其逼勒同行之人各杖一百承审官若不将实在为首之人拟罪混行指人为首者革职从重治罪其同城专汛武职不行擒拿及该地方文职不能弹压抚恤者俱革职其该管之文武上司官徇庇不即申报该督抚提镇如不行题叅者俱交该部照例议处一福建地方如有借事聚衆罢市罢考打官等事均照山陜题定光棍之例分别治罪其不行查拿之文武官弁亦俱照例议处一凡刁恶之徒聚衆抗官地方文武员弁即带领兵壮迅往扑捉如稍有迟延者即照定例严议其扑捉之时该犯即俯首伏罪不敢抗拒应分别末减如该犯等持仗抗拒许文武官带同兵壮持械擒拿若聚衆之犯并未执有器械文武官纵令兵壮杀伤者严加议处一凡直省刁民因事閧堂塞署逞兇殴官聚衆至四五十人者为首依例斩决仍照强盗杀人例枭示其同谋聚衆转相纠约下手殴官者虽属为从其同恶相济审与首犯无异亦应照光棍例拟斩立决其余从犯照例拟绞监候被胁同行者照例各杖一百如遇此等案件该督抚先将实在情形奏闻严饬所属立拿正犯速讯明确分别究拟如实系首恶通案渠魁该督抚一面具题一面将首犯于该地方即行斩枭并将犯事缘由及正法人犯姓名刻示遍贴城乡俾愚民咸知儆惕如承审官不将首犯究出混指他人为首因而坐罪及差役诬拿平人株连无干滥行问拟者严叅治罪该督抚一并交部严加议处私卖战马凡军人出征获到马匹须要尽数报官若私下货卖者杖一百军官卖者罪同罢职买者笞四十马匹价钱并入官军官军人买者勿论条例一凡披甲随围将肥官马偷卖到家交瘦马者照窃盗例治罪私卖军器凡军人闗给衣甲刀鎗旗帜一应军器私下货卖者杖一百发边逺充军军官卖者罪同罢职充军买者笞四十应禁者以私有论军器价钱并入官官军买者勿论条例一军人军官私当闗给衣甲旗帜应禁军器照私卖律减一等杖一百徒三年至收当之人照私有军器律减一等杖七十每一件加一等罪止杖一百徒三年军器当本照例入官其非应禁者不在此限失察之地方将领各官交部议处毁弃军器凡将领闗拨一应军器征守事讫停留不回纳还官者十日杖六十每十日加一等罪止杖一百若辄弃毁者一件杖八十每一件加一等二十件以上斩遗失及误毁者各减三等军人各又减一等并验数追赔其曾经战阵而有损失者不坐不赔条例一凡看守城池仓库街道等处兵丁遗失本身器械者杖七十一箭上不书姓名及书他人姓名者杖八十私藏应禁军器凡民间私有人马甲傍牌火筒火礮旗纛号带之类应禁军器者一件杖八十每一件加一等私造者加私有罪一等各罪止杖一百流三千里非全成者并勿论许令纳官其弓箭鎗刀弩及鱼乂禾乂不在禁限条例一私铸红衣等大小礮位者不论官员军民人等及铸礮匠役一併处斩妻子家产入官铸礮处所隣佑房主里长等俱拟绞监候专管文武官革职兼辖文武官及该督抚提镇俱交该部议处一各处乡村及商民防御盗贼勐兽应用鸟鎗俱照营兵鸟鎗尺寸制造上刻姓名具呈该地方官编号登册以备稽查如有不报官私造者杖一百该管官不行查出交部议处如兵丁有借查鸟鎗名色扰民者该管官一併议罪倘有因争鬭擅将鸟鎗私放伤人者旗人发往宁古塔民人酌发云贵两广烟瘴少轻地方交该地方官严加管束杀人者以故杀论如有私造竹铳及用竹铳杀伤人者俱照鸟鎗例治罪私藏者亦照私藏军器律治罪地方官失于觉察亦照鸟鎗例议处一台湾民人停止制造鸟鎗违者照例治罪一内地私贩硫黄五十斤熖硝一百斤以上者杖一百徒三年窝藏囤贩及知情卖与私贩者俱照私贩例治罪囤积未曾兴贩者减私贩罪一等硝黄俱入官隣保知情不首杖一百不知情者杖八十挑夫船户知情不首减本犯罪二等知情分赃者与犯人同罪赃重以枉法从重论首报者除免罪外仍向本犯名下照所获硝黄入官价値另追给赏如合成火药卖与盐徒者发近边充军其出产硝黄本省银匠药舗需用硝黄每次不许过十斤令其呈明地方官批限买完缴销违者以私囤论罪一苗猓蛮户俱不许带刀出入及私藏违禁等物违者照民间私有应禁军器律治罪该管头目人等知而不报者杖一百地方文武官弁失察照例议处一官员出差赴任囘籍及商民出外贸易等事如有擕带军器途中防䕶者在京取具兵部印票在外取具该差遣衙门及该地方官印票註明所带件数以备出城沿途照验仍知㑹所到地方限一月缴销如隐匿原票不缴者照违令律治罪纵放军人歇役凡管军千总把总及管队军吏纵放军人出百里之外买卖或私种田土或隐占在已使唤空歇军役者一名杖八十每三名加一等罪止杖一百罢职若受财卖放者以枉法从重论所隐军人并杖八十若私使出境因而致死或被贼拘执者杖一百罢职发边远充军至三名者绞本营专管官吏知情容隐不行举问及虚作逃亡扶同报官者与犯人同罪若管队把总千总纵放军人其本营专管官吏知情故纵或容隐不行举问及本营专管官故纵军人其千总把总管队知而不首告者罪亦如之若钤束不严致有违犯及失觉举者管队名下一名把总名下五名千总名下十名本营专管官名下五十名各笞四十管队名下二名把总名下十名千总名下二十名本营专管官名下一百名各笞五十并留任不及数者不坐若武职官私家役使军人不曾隐占歇役者一名笞四十每五名加一等罪止杖八十并每名计一日追雇工银入官若有吉凶借使者勿论条例一凡军士下班之日其本管官员擅拨与人做工等项役使照私役军人本律发落公侯私役官军凡公侯非奉特㫖不得私自唿唤官军前去役使违者初犯再犯免罪三犯奏请区处其官军听从及不出征时辄于公侯之家门首伺立者官各杖一百罢职发边远充军军人同罪从征守御官军逃凡官军从军征讨私逃还家及逃往他所者初犯杖一百仍发出征再犯者绞知情窝藏者杖一百充军里长知而不首者杖一百若军还而先归者减五等因而在逃者杖八十若在京军人逃者初犯杖九十各处守御城池军人逃者初犯杖八十俱发充伍再犯并杖一百俱发边逺充军三犯者绞知情窝藏者与犯人同罪罪止杖一百充军里长知而不首者各减二等本管头目知情故纵者各与同罪罪止杖一百罢职附近充军其在逃官军一百日内能自出官首告者免罪若在限外自首者减罪二等但于随处官司首告者皆得准理若各营军人转投别营当军者同逃军论条例一随征兵丁自军前逃囘者拟斩立决其跟随之奴仆雇工有偷盗马匹军器及衣服银两潜逃者亦拟斩立决并令歩军统领及沿途各督抚严行缉拿获日即于本地方正法其不曽偷盗马匹器械之奴仆逃囘者拿送墩门俟大兵凯旋之日讯问伊主情愿领囘者鞭一百刺字取具保结给领不愿领囘者发黑龙江等处给披甲之人为奴不曾偷盗马匹器械之雇工逃囘者如所雇系旗下家奴枷号三个月鞭一百刺字交还本主如所雇系民人刺字解囘原籍杖一百徒三年仍向各犯家属及中保人等追出原雇价値给还原主一广东省盗贼投抚分发入伍壮丁初犯脱逃如原犯之罪在军流以上俱面刺逃丁字様佥妻酌发云贵川广极边地方足四千里交地方官严行管束若在徒杖以下者照流犯在配脱逃例枷号两个月责四十板加徒三年其隣族保甲知情容隐者照犯人原犯罪减一等治罪一各处守御兵丁有拐带饷米马匹脱逃者计赃照常人盗官物律加一等治罪如拐带同营饷银计赃照窃盗加一等治罪所拐带饷米等项仍向该犯家属名下照数追赔知情容留之人同罪一旗丁不拘重运囘空如有无故潜逃弃船中途不顾者照守御官军在逃律治罪仍于面上刺逃丁二字一凡驻防兵丁逃走除照例报部外该驻防处开明逃人年貌知照该犯本旗及沿途有满洲兵丁处所并附近省分一体严拿其窝家人等及失察各官均照例究治一京外在伍兵丁脱逃俱杖一百枷号一个月示衆永逺不准入伍一派往伊犁等处换防种地之满汉各项兵丁初次犯逃自行投囘者枷号三个月满日鞭责交该管官严行管束如被拿获用重枷枷号五个月痛加责惩折磨差使若逃走二次及在原派处所曽经犯逃移驻伊犂之后复行逃走者自行投囘应俱用重枷枷号五个月痛加责惩折磨差使如被拿获者即行正法优恤军属凡阵亡病故官军回乡家属行粮脚力有司不即应付者迟一日笞二十毎三日加一等罪止笞五十条例一凡八旗阵亡人等妻室内查有无子嗣或子嗣穉幼又无家人食粮者伊夫原系职官给原官一半俸禄米石如系兵丁给食一半钱粮米石若阵亡之人并无妻室其父母别无子嗣又无钱粮可依頼为生者亦照此例行夜禁凡京城夜禁一更三㸃钟声已静五更三㸃钟声未动犯者笞三十二更三更四更犯者笞五十外郡城镇各减一等其公务急速疾病生产死䘮不在禁限其暮钟未静晓钟已动巡夜人等故将行人拘留诬执犯夜者抵罪若犯夜拒捕及打夺者杖一百因而殴人至折伤以上者绞死者斩条例一凡八旂兵丁无故在城外夜宿者杖八十大清律例卷十九大清律例卷二十目录钦定四库全书大清律例卷二十目録兵律闗津私越冒度闗津私役弓兵诈冒给路引闗津留难递送逃军妻女出城盘诘姦细私出外境及违禁下海大清律例卷二十钦定四库全书大清律例卷二十兵律关津私越冒度关津凡无文引私度关津者杖八十若关不由门津不由渡而越度者杖九十若越度缘边关塞者杖一百徒三年因而出外境者绞守把之人知而故纵者同罪失于盘诰者各减三等罪止杖一百军兵又减一等并罪坐直日者若有文引冒名度闗津者杖八十家人相冒者罪坐家长守把之人知情与同罪不知者不坐其将马骡私度冒度闗津者杖六十越度杖七十条例一凡雇倩口内之人往口外种地及砍木烧炭者戸工二部照例给票出口回日仍察收无票之人令各处察拿若揑称种地及砍木烧炭名色起票前往而将票转卖与人及买者一併拿送该部治罪一凡民人无票私出口外者杖一百流二千里缘边闗口每季将出入人数造册取具并无匪类出口印甘各结申报倘守口官不验明印票及贿纵出入该管官察出即行详报该管将军督抚提镇题叅交部严行治罪若该管将军督抚提镇通同徇庇不行查叅及稽查不严以致匪类越境生事者一併从重议处一凡土官土人如有差遣公务应赴外省者呈明本管官转报督抚给咨并知㑹所往省分督抚令事竣勒限毋许逗遛仍知照本省督抚倘不请咨牌私出外省土官革职土人照无引私度关津律杖八十递囘如潜往外省生事为匪别经发觉除实犯死罪外徒罪以上俱照军人私出外境掳掠不分首从发边逺充军律递囘照例枷责同家口父母兄弟子姪一并迁徙安插其不行管束之该管官及失于查报之外省地方官均交部议处一缘边闗口有熟识路径姦徒引领游民私自偷越或受贿引送夹带违禁货物之人出口者除将偷越及夹带本犯各照律分别治罪外其引送之人如审系仅图微利并无别情者照违制律杖一百加枷号一个月交该管官严行管束如偷越之人出口别有姦谋该犯明知引送婪索多赃照守把之人知情故纵律治罪兵弁失于查拿照例叅处一指引逃匪偷越出口之犯如实系不知逃匪情由仅止私行引送者仍照违制律问拟外若明知逃匪故行引送者照故纵律与犯人同罪至再犯三犯者各按本罪以次递加得财故纵者计赃从重论私役弓兵凡私役弓兵者一人笞四十每三人加一等罪止杖八十每名计一日追雇工银八分五釐五毫入官当该官司应付者同罪罪坐所由诈冒给路引凡不应给路引之人而给引及军诈为民民诈为军若冒名告给引及以所给引转与他人者并杖八十若于经过官司停止去处倒给路引及官豪势要之人嘱託军民衙门擅给批帖影射出入者各杖一百当该官吏听从及知情给与者并同罪若不从及不知者不坐若巡检司越分给引者罪亦如之其不立文案空押路引私塡与人者杖一百徒三年受财者计赃以枉法及有所规避者各从重论闗津留难凡闗津往来船只守把之人不即盘验放行无故阻当者一日笞二十每一日加一等罪止笞五十若官豪势要之人乘船经过闗津不服盘验者杖一百若撑驾渡船梢水如遇风浪险恶不许摆渡违者笞四十若不顾风浪故行开船至中流停船勒要船钱者杖八十因而杀伤人者以故杀伤论递送逃军妻女出城凡在京守御官军递送逃军妻女出京城者绞民犯者杖一百若各处守御城池及屯田官军递送逃军妻女出城者杖一百徒三年民犯者杖八十受财者计赃以枉法从重论其逃军买求者罪同守门之人知情故纵者与犯人同罪失于盘诘者减三等罪止杖一百军人又减一等若递送非逃军妻女出城者杖八十有所规避者从重论盘诘姦细凡缘边闗塞及腹里地面但有境内姦细走透消息于外人及境外姦细入境内探听事情者盘获到官须要鞫问接引起谋之人得实皆斩经过去处守把之人知而故纵及隐匿不首者并与犯人同罪失于盘诘者杖一百军兵杖九十条例一交结外国及私通土苗互相买卖借贷诓骗财物引惹边衅或潜住苖寨教诱为乱贻患地方者除实犯死罪外俱问发边远充军一沿边闗塞及腹里地面盘诘姦细处所有归复乡土人口被获到官查审明白即行起送归籍有妄作姦细希图冒功者以故入人罪论若实系姦细能首降者亦一体给赏安插一凡州县城乡十户立一牌头十牌立一甲头十甲立一保长戸给印牌一张书写姓名丁数出则註明所往入则稽其所来其客店亦令各立一簿每夜宿客姓名㡬人行李牲口㡬何作何生理徃来何处逐一登记明白至于寺观亦分给印牌上写僧道口数姓名稽察出入如有虚文应事徒委捕官吏胥需索扰害者该上司查叅治罪一凡盘获形迹可疑之船货物人数不符税单牌票者限三日内查明果系商船即速放行如系贼船交与地方官审鞫有无行劫按律例分别治罪如巡缉官兵以贼船作为商船释放者照讳盗例治罪以商船作为贼船扰害者照诬良为盗例治罪索取财物者拏问该管上司失察照例议处一沿栁条边之䝉古地方有内地民人种地居住者交与渣萨克等十家内设立一长逐戸严查不许闲人存留取具十家长保结如民人内有隐匿内地逃人者着该渣萨克将逃人与隐匿逃人之民人一併查拏解部治罪一沿边近䝉古地方令汛渡弁兵将贸易割草人于去时登记人数回时照数稽查如有发遣人犯混入逃匿即行文知㑹䝉古拏送该处照本犯原罪分别治罪倘弁兵踈纵脱逃漫无觉察将弁员交部议处兵照失于盘诘律治罪若䝉古知系内地逃犯仍容留隐匿者照窝藏逃人例治罪一广东省穷民赶山搭寮取香砍柴烧炭种麻种靛等项令各州县每寮给牌遇有迁徙消长赴县添除违者寮长照脱漏戸口律治罪倘窝藏姦宄勾通匪类寮长不报官究治或被旁人首告者照总甲容留棍徒例治罪如有不赴官报明径自搭寮居住者照盗耕田畞律治罪山主不经官验准私令批佃搭寮者照违令律治罪若文武各官漫不约束以致藏姦该督抚即行题叅交部议处一浙江江西福建等省棚民在山种麻种靛开炉扇铁造纸做菰等项责成山地主并保甲长出具保结造册送该州县官照保甲之例毎年按戸编查并酌拨官弁防守该州县官于农隙时务㑹同该营汛逐棚查㸃毋得懈弛如有窝匪姦盗等事山地主并保甲长不行首告照连坐律治罪该管官失察交部议处私出外境及违禁下海凡将马牛军需铁货铜钱缎疋䌷绢丝绵私出外境货卖及下海者杖一百挑担䭾载之人减一等物货船车并入官于内以十分为率三分付告人充赏若将人口军器出境及下海者绞因而走泄事情者斩其该拘束官司及守把之人通同夹带或知而故纵者与犯人同罪失觉察者减三等罪止杖一百军兵又减一等条例一各边将官并管军头目私役及军民人等私出境外钓豹捕鹿砍木掘䑕等项并把守之人知情故纵该管里老兵目军吏扶同隐蔽者除实犯死罪外其余俱发烟瘴地面民发为民军发充军一凡民人偷越定界私入台湾番境者杖一百如近番处所偷越深山抽籐钓鹿伐木採棕等项杖一百徒三年其本管头目钤束不严杖八十乡保社长各减一等巡查不力之值日兵役杖一百如贿纵计赃从重论一凡沿海地方姦豪势要及军民人等私造海船将带违禁货物下海前往番国买卖潜通海贼同谋结聚及爲乡道劫掠良民者正犯比照谋叛已行律处斩枭示全家发近边充军其打造海船卖与外国图利者造船与卖船之人为首者立斩为从者发近边充军若将船只雇与下海之人分取番货及纠通下海之人私行接买番货与探听下海之人番货到来私买贩卖苏木胡椒至一千斤以上者俱发近边充军番货并入官一商渔船只不分单桅双桅悉从民便造船时呈报州县官查取澳甲戸族里长隣佑保结方准成造完日报官亲验给照开明在船人年貌籍贯并商船所带器械件数及船内备用铁钉等物数目以便汛口察验若商渔船内夹带违禁硝黄钉铁樟板等物接济外洋者船戸以通贼论斩舵工水手知情同罪不知情者皆杖八十徒二年原保结之人皆杖一百徒三年若船主在籍而船只出洋有事并责问船主承察取结之该地方官及汎口盘察之文武各官俱革职卖放者革职流二千里其税关衙门先验看地方官印照然后给牌有妄给者亦照地方官例议处若汛口盘察挂号文武各官有勒索踈纵者亦交与该部议一船只出洋十船编为一甲取具连环保结一船为非余船并坐余船能将为非船戸首捕到官者免其坐罪初出口时必于汎口挂号将所有船照呈送地方官或营官验明填註日月盖印放行入口时呈验亦如之总计经过省分一省必挂一号囘籍时仍于本籍印官处送照查验违者治罪如有不由各汎偷越外洋者船戸船工人等并富民谋利自造商船租与他人及租之者俱各杖一百枷号三箇月失察及知情之该管各官俱交该部议一凡商渔船只分别书刻字様其营船刋刻某营第㡬号哨船舵工水手人等俱各给与腰牌刋明姓名年貌籍贯如船无字号人有可疑即严加究治至渔船出洋不许装载米酒进口不许装载货物违者严加治罪其守口之文武各官不行盘查照例议处一往贩外夷之大洋船准其携带砲位每船砲不得过二门火药不得过三十斤其鸟鎗弓箭腰刀等项亦仍准携带至制砲之时该船戸呈报地方官给照赴官局制造完日官验凿船戸籍贯姓名及制造年月字様仍于县照内註明所带砲位轻重大小以备闗口官弁盘验回日即行缴库开船再领倘遭风沉失令船戸客商具结报明所在地方官免其治罪如船只无恙妄称沉失查究照接济外洋例治罪一沿海一应採捕及内河通海之各色小船地方官取具澳甲隣佑甘结一体印烙编号给票查验如有私造私卖及偷越出口者俱照违禁例治罪甲隣不行呈报一体连坐倘船只有被贼押坐出洋者立即报官将船号姓名移知营汛缉究容隐不首日后发觉以接济洋盗治罪其呈报遭风船只必查讯实据方准销号揑报者即行究治一附近苗疆五百里以内民人煎穵窝囤兴贩硝黄事发如在十斤以下杖一百其十斤以上者杖六十徒一年二十斤以上者按照五徒以次递加五十斤以上者杖一百流二千里八十斤以上者杖一百流二千五百里一百斤者杖一百流三千里多至百斤以上者照合成火药卖与盐徒例发近边充军若囤积未曾兴贩减私贩罪一等熖硝每二斤作硫黄一斤科断隣保挑夫船戸照例分别发落其该地银匠药铺染房需用硝黄地方官照例给批定限每次不得过五斤违者治罪一沿边沿海地方有将黄金贩卖出洋者照铁货铜钱等物私出外境下海律治罪一姦民图利将废铁铁货潜出边境及海洋货卖一百斤以下者杖一百徒三年一百斤以上及舟车捆载者发近边充军若卖与外国及海边贼冦者照将军器出境下海律绞监候闗隘官弁徇私故纵照例议罪如内地货卖官弁兵役借端索诈计赃治罪其汉夷船只有将铁锅出洋货卖者亦照此例行至商船每日煑食之锅照旧置用官吏不得借端勒索滋扰一商人收买铁斤除近苖产铁处所令呈明该地方官外其内地兴贩悉从民便若在沿海地方递运铁斤交卖商渔船只为首照将军器出境下海律绞监候为从杖一百流三千里船户挑夫减本犯罪二等一出海樵採船只每船准带食锅一口外每名许携斧斤一把在船人数不得过十人俱註明照内出入查验若有夹带出口及进口缺少即行严究治罪一姦徒偷运米谷潜出外洋接济奸匪者拟绞立决若止将米谷偷运出口图利并无接济奸匪情弊者米过一百石发近边充军一百石以下杖一百徒三年不及十石者枷号一箇月杖一百为从及船戸知情不首告者各减一等谷每二石作米一石科断以上船只货物俱入官汛口文武各官失察故纵交部照例分别议罪一凡外国贡船到岸未曾报官盘验先行接买番货及爲外国收买违禁货物者俱发近边充军一凡外国差使臣人等朝贡到京与军民人等交易止许光素纻丝绢布衣服等件不许买黄紫黑皂大花西番莲縀疋并不得收买史书及一应违禁军器硝黄牛角铜铁等物如有将违禁货物图利卖与进贡外国者为首依私将应禁军器出境因而走泄事情律斩监候为从发近边充军一姦商贩卖军器与土司番蛮者杖一百发边远充军该管官知情故纵者罪同不知情者道府州县官及武职专管兼辖官并该管督抚提镇俱交该部照例分别议处一兴贩鸦片烟照收买违禁货物例枷号一箇月发近边充军如私开鸦片烟馆引诱良家子弟者照邪敎惑衆律拟绞监候为从杖一百流三千里船户地保隣佑人等俱杖一百徒三年如兵役人等借端需索计赃照枉法律治罪失察之汛口地方文武各官并不行监察之海闗监督均交部严加议处一凡沿海船只在朝鲜国境界渔採及私行越江者被朝鲜国人捕送严行治罪将该地方官员交部查议一凡盗贼前徃朝鲜国刦掠者该国王即行追拿杀戮生擒解送其飘风船只人内实系有票并未生事者照例送囘若无票匪类妄行生事该国王即照伊律审拟咨部具题请㫖完结倘伊国防汛之员不能擒获题叅治罪该国王一併交部议处一闽省不法棍徒如有充作客头在沿海地方引诱偷渡之人包揽过台索取银两用小船载出澳口复上大船者为首发近边充军为从及澳甲地保船户舵工人等知而不举者俱杖一百徒三年均不准折赎其偷渡之人照私度闗津律杖八十递囘原籍倘姦徒中途有谋害情事人已被害身死者将同谋之人不分首从俱照江洋行刦大盗例拟斩立决枭示如被害未死将为首者比照强盗伤人例拟斩立决同谋之人照未伤人之伙盗免死减等例发宁古塔等处给披甲人为奴虽未同谋下手但同船知情不首告者杖一百徒三年若有船戸私揽无照之人偷载过台及将哨船偷载图利者俱照此例分别治罪如拿获偷渡人犯讯明从何处开船将失察奸船及隐匿不报之文武官弁交部分别议处一台湾流寓之民凡无妻室者应逐令过水交原籍收管其有妻子田产者如犯歃血订盟诱番杀人揑造匿名揭帖强盗窝家造卖赌具应拟斩绞军流等条除本犯依律例定拟外此内为从罪轻之人并敎唆之讼师均应审明逐令过水其越界生事之汉姦如在生番地方谋占番田并勾串棍徒包揽偷渡及贩卖鸦片烟者亦分别治罪逐令过水一在番居住闽人实系康熈五十六年以前出洋者令各船户出具保结准其搭船囘籍交地方官给伊亲族领囘取具保结存案如在番囘籍之人查有揑混顶冒显非善良者充发瘴地方至定例之后仍有託故不归复偷渡私囘者一经拿获即行请㫖正法一凡守把海防武职官员有犯听受外番金银货物等项值银百两以上许令船货私入串通交易贻害地方及引惹番贼海㓂出没戕杀居民除实犯死罪外其余俱发边远充军一洋船挂验出口之时该汛弁详细验明押交前途各汛押送俟放洋后方许囘汛如船戸有违禁揽载偷渡者一经拿获即严行究拟兵役按拿获偷渡人犯名数给赏十名以上各赏银二两每过十名递加二两至五十名以上各赏银十两即于该船戸名下追出充用倘不实力查拿以致疎脱十名以上者兵役各责二十板每过十名加责十板至四十名以上各责四十板革役五十名以上枷号一个月发落专管兼辖官分别议处其洋船囘时如有照外多载或顶充偷渡及潜匿不囘等弊船戸舵水俱照窝藏盗贼例治罪出结之族隣行保杖一百徒三年承查出结及汛口盘查各员交部议处有赃革职杖一百流二千里仍计赃从重论如出洋之人果有病故等情令同徃之人及船戸舵水具结存案一各边兵役出境巡察或探听贼情若与贼人私擅交易货物者除实犯死罪外其余问发烟瘴地面充军一奉天锦复雄葢四城俱系海疆嗣后无论天津山东等处商船俱着于设有官兵处所停泊上岸以便稽查仍饬轮班兵役严行访查如拿获无票船只私渡民人者船戸民人俱照越度缘边闗塞律治罪船只入官若有票商船私带票内无名之人查出将本人照私度闗津递囘原籍船戸照违制律治罪船只免其入官一凡将豆麦杂粮偷运出洋接济姦匪者照偷运米谷例拟绞立决如止图渔利并无接济姦匪情事计所偷运石数照二谷一米之例分别科断其为从及知情不首之船戸亦照米石例减等问拟船只货物入官失察各官照例议处一凡商民出洋将红黄铜器铜斤私贩各洋货卖图利为首者照姦民图利将废铁铁货潜出海洋货卖例一百斤以下者杖一百徒三年一百斤以上发近边充军为从及船戸各减一等货物铜斤船只入官其闗汛文武员弁失察故纵卖放者分别议处治罪一凡台湾流寓之人如有过犯罪止杖笞以下查有妻室田产者照常发落免其驱逐至犯该徒罪以上及姦盗诈伪恃强生事扰累地方者审明之日一槩押囘原籍治罪不许再行越度承审各官不行递逐容留在台者该督抚查叅交部分别议处一丝斤违例出洋过一百斤照米石出洋例发近边充军不及百斤者杖一百徒三年不及十斤者枷号一个月杖一百为从及船戸知情不首告者各减一等船只货物入官其违例偷漏䌷缎绵绢等物按照丝斤分两多寡分别治罪失察之汛口文武各官并照失察米石出洋例分别议处一沿海採捕出洋船只务将本船作何生业贸易于照内详细填註俟到口上岸之日稽查官弁令将货物核对除与原照相符者即行放进外若货物与照内不符即时盘诘如系来厯不明移交地方官审鞫或来厯有因亦详记档簿遇洋面报有失事地方官即开具失单闗查各口设有被窃日期并所失货物与档簿相符者立即根究严拿仍饬兵役人等不得借端索诈掯留射影滋事如有失察故纵及扰累无辜情弊各照讳盗诬良例分别治罪一出洋船只除商船仍将在船舵水人等并填给照外其渔船止将船主年貌姓名籍贯及作何生业开填入照并将船甲字号大书深刻于桅篷船傍出口时责成守口员弁将该船前往何处作何生业并在船舵水年貌姓名籍贯逐一查填照后钤葢印戳并将所填人数照登号簿遇有一船为匪按簿查缉倘州县官将照给与匪人及汛口文武员弁查填不实均交部分别议处一租赁船只出洋为匪之案除犯该徒罪以下船主不知情者仍照自造商船租与他人例杖一百枷号三个月外其犯该流罪以上者船主虽不知情照夹带违禁货物接济外洋原保结之人治罪例杖一百徒三年船只入官充赏失察地方官照例议处如船主实有事故不能亲自出洋别令亲属押驾许赴地方官呈明取结将亲属开填入照方许出洋如未呈明以顶冐论罪一海闗各口如遇往洋船只倒换照票务须查验人数登填簿籍钤葢印戳始准放行进口时责成该委员吏役稽查其有人照不符船货互异即送地方官审究如失于查察致匪船滥出滥入审明系何处口岸有委员者将该委员照例议处无委员者将该吏役责革加枷号一个月并将失察之该管官交部议处倘闗口员役借端需索照例分别叅处治罪一内洋失事仍照例文武带同事主㑹勘外如外洋失事听事主于随风飘泊进口处带同舵水赴所在文武衙门呈报该衙门即讯明由何处放洋行至被刦处所约有里数若干即将事主开报赃物报明各该管印官该文武印官查照洋图定为何州县营汛所辖飞闗所辖州县㑹营差缉事主即予宁释毋庸候勘至详报督抚衙门无论内外洋失事以事主报到三日内出详驰递以便据报行查海闗各口将税簿赃单互相较核有货物相符者即将盗船伙党姓名呈报闗拿至守口员弁倘有规避处分互相推卸或指使揑报他界者将推委员弁交部照例议处其稽查闗口员役如于未接文檄之先能查出匪船拿获禀报者分别议叙吏役酌量给赏如奉到文檄能按照单簿据实查出飞移所在地方将盗犯拿获者免其处分大清律例卷二十大清律例卷二十一目录钦定四库全书大清律例卷二十一目录兵律廐牧牧养畜产不如法孳生马匹验畜产不以实养疗瘦病畜产不如法乘官畜嵴破领穿官马不调习宰杀马牛畜产咬踢人隐匿孳生官畜产私借官畜产公使人等索借马匹大清律例卷二十一钦定四库全书大清律例卷二十一兵律廐牧牧养畜产不如法凡牧养马牛驼驘驴羊并以一百头为率若死者损者失者各从实开报死者即时将皮张鬃尾入官牛觔角皮张亦入官其牧长牧副每一头各笞三十每三头加一等过杖一百每十头加一等罪止杖一百徒三年羊减马三等驴驘减马牛驼二等若胎生不及时日而死者灰腌并年老而自死者㸔视明白不坐若失去赔偿损伤不堪用减死者一等坐罪其死损数目并不准除孳生马匹凡牧长管领骒马一百匹为一羣毎年三羣孳生驹一百匹若一年之内止有驹八十匹者笞五十七十匹者杖六十典牧官不爲用心提调者各减三等太仆寺官又减典牧官罪二等条例一凡上驷院太仆寺所管游牧马羣每三年整顿一次不论骒马儿马马驹每三匹内合算当孳生马一匹除合算正额外多孳生一百六十匹以上者为头等八十匹以上者为二等一匹以上者为三等牧长牧副分别给赏若合算正额内少孳生五十匹以下者牧长罚马五匹牧副各笞四十一百匹以下者牧长罚马七匹牧副各笞五十一百匹以上者牧长罚马九匹牧副各杖六十骟马羣倒毙少者赏多者罚相半者免议赏罚之数视骒马羣第三等例其各马羣赏罚相半者总管官免议赏多者按羣给赏罚多者按羣受罚验畜产不以实凡相验分拣官马牛驼驘驴不以实者一头笞四十每三头加一等罪止杖一百验羊不以实减三等若因而价有增减者计所增减价坐赃论入已者以监守自盗论各从重科断条例一州县起解备用马匹各要经由该管官验中起解若有马贩交通官吏医兽人等兠揽作弊者问罪枷号一箇月发近边充军养疗瘦病畜产不如法凡养疗瘦病马牛驼驘驴不如法笞三十因而致死者一头笞四十每三头加一等罪止杖一百羊减三等乘官畜嵴破领穿凡官马牛驼驘驴乘驾不如法而嵴破领穿疮围绕三寸者笞二十五寸以上笞五十若牧养瘦者计百头为率十头瘦者牧养人及牧长牧副各笞二十每十头加一等罪止杖一百羊减三等典牧官各随所管牧长多少通计科罪太仆寺官各减典牧官罪三等条例一车驾行幸所需马匹车辆及校尉等所乘马匹俱令该管职事人员亲身闗领严行约束若校尉当差人役赶车步军将马匹不按时饮水喂草私自滥行驰骤或在沿途或到处所倒毙走失者各杖一百躜病损伤者减二等官马不调习凡牧马之官听乘官马而不调习者一匹笞二十每五匹加一等罪止杖八十宰杀马牛凡私宰自己马牛者杖一百驼驘驴杖八十觔角皮张入官误杀及病死者不坐若故杀他人马牛者杖七十徒一年半驼驘驴杖一百若计赃重于本罪者准盗论若伤而不死不堪乘用及杀猪羊等畜者计减价亦准盗论各追赔所减价钱价不减者笞三十其误杀伤者不坐罪但追赔减价为从者各减一等若故杀缌麻以上亲马牛驼驘驴者与本主私宰罪同杀猪羊等畜者计减价坐赃论罪止杖八十其误杀及故伤者俱不坐但各追赔减价若官私畜产毁食官私之物因而杀伤者各减故杀伤三等追赔所减价畜主赔偿所毁食之物若放官私畜产损食官私物者笞三十赃重者坐赃论失者减二等各赔所损物若官畜产毁食官物者止坐其罪不在赔偿之限若畜产欲触觝踢咬人登时杀伤者不坐罪亦不赔偿条例一凡屠戸将堪用牲畜买去宰杀者虽经上税仍照故杀他人驼驘律杖一百若将窃盗所偷堪用牲畜不上税买去宰杀者与窃盗一体治罪一宰杀耕牛并私开圈店及贩卖与宰杀之人初犯俱枷号两个月杖一百若计只重于本罪者照盗牛例治罪再犯发附近充军杀自己牛者枷号一个月杖八十故杀他人牛者杖七十徒一年半若计只重于本罪者均照盗牛例治罪免刺罪止杖一百流三千里其残老病死者勿论一开设汤锅宰杀堪用马一二匹者枷号四十日责四十板三四匹者杖六十徒一年五匹以上毎马四匹递加一等至三十匹者杖一百流三千里三十匹以上者发云贵两广烟瘴少轻地方交与地方官严行管束牙行及卖马之人知情者照数各减宰马人罪一等至三十匹以上者均发附近充军其徒罪以下再犯及知情卖与者俱不计匹数均发近边充军失察之地方官按数分别议处一凡失察私宰耕牛之地方官照失察宰杀马匹例交部分别议处若能拿获䆒治者免其处分一附京州县及京汛地方有马窰子宰剥马匹者发徃黒龙江给索伦兵丁为奴失察之官弁照例议处畜产咬踢人凡马牛及犬有触觝踢咬人而记号拴系不如法若有狂犬不杀者笞四十因而杀伤人者以过失论若故放令杀伤人者减鬭殴杀伤一等其受雇医疗畜产及无故触之而被杀伤者不坐罪若故放犬令杀伤他人畜产者各笞四十追赔所减价钱隐匿孳生官畜产凡牧养系官马驘驴等畜所得孳生限十日内报官若限外隐匿不报计赃准窃盗论因而盗卖或抵换者并以监守自盗论罪其典牧官太仆寺官知情不举与犯人同罪不知者俱不坐条例一凡屯庄居住旂人庄头畜养马匹各用该旂印烙无印烙者察出将马入官养马之人杖一百屯领催不行察出者笞五十首报免罪一口外羣内马匹盗卖抵换照监守自盗律科罪若将有太仆寺满字印烙马匹明知故买者与犯人同罪私借官畜产凡监临主守将系官马牛驼驘驴私自借用或转借与人及借之者各笞五十验日追雇赁钱入官若计雇赁钱重者各坐赃论加一等公使人等索借马匹凡公使人等承差经过去处索借有司官马匹骑坐者杖六十驴驘笞五十官吏应付者各减一等罪坐所由大清律例卷二十一大清律例卷二十二目录钦定四库全书大清律例卷二十二目录兵律邮驿递送公文邀取实封公文乘官畜产车船附私物铺舍损坏私役铺兵驿使稽程多乘驿马多支廪给文书应给驿而不给公事应行稽程占宿驿舍上房乘驿马赍私物私役民夫擡轿病故官家属还乡承差转雇寄人私借驿马大清律例卷二十二钦定四库全书大清律例卷二十二兵律邮驿递送公文凡铺兵递送公文昼夜须行三百里稽留三刻笞二十每三刻加一等罪止笞五十其公文到铺不问角数多少须要随即递送不许等待后来文书违者铺司笞二十其铺兵递送公文若磨擦及破坏封皮不动原封者一角笞二十每三角加一等罪止杖六十若损坏公文一角笞四十每二角加一等罪止杖八十若沉匿公文及拆动原封者一角杖六十每一角加一等罪止杖一百若事干军情机密文书不拘角数即杖一百有所规避而沉拆者各从重论其铺司不告举者与犯人同罪若已告举而所在官司不即受理施行者各减犯人罪二等其各县铺长专一于槩管铺分往来巡视提调官吏毎月一次亲临各铺刷勘若失于检举者通计公文稽留及磨擦破坏封皮不动原封十件以上铺长笞四十提调吏典笞三十官笞二十若损坏及沉匿公文若拆动原封者与铺兵同罪提调吏典减一等官又减一等府州提调官吏失于检举者各递减一等条例一无印信文字不许入递一各铺司兵若有无籍之徒不容正身应当用强包揽多取工钱致将公文稽迟沉匿等项问罪不分军民俱发附近充军其提调官该吏铺长各治以罪一各省驿站递送公文令管站官各立印信号簿上站号簿用下站官印于每月底彼此移明查考倘有沉匿稽延等情即行详报该管上司据实题叅不得故为容隐其沉匿平常公文马夫照铺兵律治罪提调官吏依律递减若事干军情机宻文书而沉匿者不计角数马夫杖六十徒一年提调吏典杖一百革役司驿官革职如有所规避者从重论一马上飞递公文如有遗失除将马夫照例治罪外该地方官一面详报该管上司一面迳报原发衙门查核补给邀取实封公文凡在外大小各衙门官但有入递进呈实封公文至御前而上司官令人于中途急递铺邀截取回者不拘远近从本铺铺司铺兵赴所在官司吿举随即申呈上司转逹该部奏闻追究得实斩其铺司铺兵容隐不告举者各杖一百若已告举而所在官司不即受理施行者罪亦如之若邀取实封至六部察院公文者各减二等乘官畜产车船附私物凡因公差应乘官马牛驼驘驴者除随身衣仗外私驼物不得过十斤违者五斤笞一十每十斤加一等罪止杖六十其乘船车者私载物不得过三十斤违者十斤笞一十每二十斤加一等罪止杖七十家人随从者不坐若受寄私载他人物者寄物之人同罪其物并入官当该官司知而容纵者与同罪不知者不坐若应合递运家小者不在此限条例一漕船旗丁每船准带土宜一百石头舵二人每人准带三石水手无论人数准其共带二十石其回空船只舵水人等准带梨枣六十石沿途过浅盘剥责令自备脚价例外多带者照数入官监兑粮储等官水次先行摉检督押粮道及府佐官员沿途稽查经过仪征淮安天津等处听趱运镇道官盘诘经盘官员徇情卖法一併叅治一漕运船只除运军自带土宜货物外若附搭客商势要人等酒麫糯米花草竹木板片器皿货物者将本船运军并附载人员依律治罪货物入官其押运官有犯交部议处一沿河一带陞除外任及内外公差官员若有乘坐在官船只兴贩私盐起拨人夫并带去无籍之徒辱骂鎻绑官吏勒要银两者督抚巡河巡盐管河管闸等官即便拏问干碍应奏官员奏请提问其军卫有司驿递衙门若有惧势应付者叅究治罪铺舎损坏凡急递铺舍损坏不为修理什物不完铺兵数少不为补置及令老弱之人当役者铺长笞五十有司提调官吏各笞四十条例一急递铺每一十五里设置一所每铺设铺兵四名铺司一名于附近有丁力粮近一石之上二石之下者㸃充须要少壮正身与免杂泛差役每铺置备各项什物十二时轮日晷牌子一箇红绰屑一座并牌额铺册二本遇夜常明灯烛铺兵每名合备什物夹板一副铃一副缨鎗一副油绢三尺輭绢包袱一条箬㡌簑衣各一件红闷棍一条回册一本私役铺兵凡各衙门一应公差人员不许差使铺兵挑送官物及私己行李违者笞四十每名计一日追雇工银八分五釐五毫入官驿使稽程凡出使驰驿违限常事一日笞二十每三日加一等罪止杖六十军情重事加三等因而失误军机者斩若各驿官故将好马藏匿推故不即应付以致违限者对问明白罪坐驿官其遇水涨路道阻碍经行者不坐若驿使承受官司文书误不依题写去处错去他所而违限者减二等事干军务者不减若由公文题写错者罪坐题写之人驿使不坐条例一凡官员因军务差遣及自军前赴京赍奏军情倘经过地方不照依勘合火牌粮单随即供应驿马廪给不为豫备公馆以致迟误者按迟误事情巨细将本城长官及所派催办驿马粮饷官俱题叅交部察议拟罪若长官他出不在本城而有迟误者其委託怠玩亦不得免罪仍交部察议一各处水马驿递运所夫役巡检司弓兵若有用强包揽不容正身着役多取工钱害人搅扰衙门者问罪不分军民俱发附近地方充军其官吏通同纵容者各治以罪若不曾用强多取工钱者不在此例一凡赍奏不骑驿马违限十日以内者免罪十日以外系常事笞三十密事笞四十多乘驿马凡出使人员应乘驿船驿马数外多乘一船一马者杖八十每一船一马加一等若应乘驴而乘马及应乘中等下等马而勒要上等马者杖七十因而殴伤驿官者各加一等若驿官容情应付者各减犯人罪一等其应乘上等马而驿官却与中等下等马者罪坐驿官本驿如无上等马者勿论若枉道驰驿及经驿不换船马者杖六十因而走死驿马者加一等追偿马匹还官其事非警急不曽枉道而走死驿马者偿而不坐若军情警急及前驿无船马倒换者不坐不偿条例一勘合之外如敢多给一夫一马许前途州县据实揭报都察院纠叅倘容情不揭别经揭报一併治罪其差使至境硬派民间牲口者从重治罪一凡指称勲戚文武大臣近侍官员姻党族属家人名目虚张声势扰害经过军卫有司驿递衙门占宿公馆索取人夫马匹车辆财物等项及姦徒诈称势要衙门乘坐黒楼等船只悬挂牌面希图免税诓骗违法者徒罪以上俱于所犯地方枷号一个月发近边充军杖罪以下枷号一箇月发落一凡驰驿官员纵容差官跟役殴骂驿官驿夫或并无急务走死驿马并额马既足故行越站以及索诈财物者该地方官驿官一面申详上司一面具报该部察究得实官员革职差官人等拏送刑部从重治罪若无勘合火牌谎称公差支取夫马船只及索诈财物者亦俱拏送刑部从重治罪其不照依所定程途枉道扰驿者系官交该部议处差役杖一百一水驿一应差船如有派拨埠头扣尅官价入己者计赃照侵盗钱粮例问拟各衙门乡亲来往并书吏人等滥捉民船辄用旗鎗灯笼假借本管官官衔者照无官而诈称有官律杖一百徒三年多支廪给凡出使人员多支领廪给者计赃以不枉法论当该官吏与者减一等强取者以枉法论官吏不坐条例一各处地方如遇外国人入贡经过驿递即便察照勘合应付不许容令买卖连日支应违者按律治罪若街市铺行人等私与外国人交通买卖货物入官犯人问罪枷号一箇月发落文书应给驿而不给凡朝廷调遣军马及报警急军务至边将若边将及各衙门飞报军情诣朝廷文书故不遣使给驿者杖一百因而失误军机者斩若进贺表笺及赈救饥荒申报灾异取索军需之类重事故不遣使给驿者杖八十若常事不应给驿而故给驿者笞四十公事应行稽程凡公事有应起解官物囚徒畜产差人管送而辄稽留及事有期限而违者一日笞二十每三日加一等罪止笞五十若起解军需随征供给而管送违限者各加二等罪止杖一百以致临敌缺乏失误军机者斩若承差人误不依题写去处错去他所以致违限者减二等事干军务者不减若由公文题写错者罪坐题写之人承差人不坐条例一各处有司起解在逃军犯及充军人犯量地远近定立程限责令管送若长解纵容在家迁延不即起程违限一年之上者解人发附近正犯原系附近发近边原系近边发极边地方各充军一夫役工匠人等遇有紧要差使传集公所立待应用如不遵官长约束为匪不法逞刁挟制因而率衆飏散以致误差审明为首者拟斩监候为从均枷号一箇月杖一百倘系偶尔违禁干犯赌博鬬殴等事并未挟制官长飏散误差者仍按本律治罪占宿驿舎上房凡公差人员出外干办公事占宿驿舍正㕔上房者笞五十乘驿马赍私物凡出使人员应乘驿马除随身衣仗外赍带私物者十斤杖六十每十斤加一等罪止杖一百驿驴减一等私物入官条例一奉差员役至头站时该驿员即将应背之包称准觔数开明印单递送前途其每夜住宿之站该驿员详加查估如果照例装载即于印单填写某站验明并无重包字様日间所过驿站验单应付如前站徇隐重包经后站察出详报该差员役照律治罪徇隠驿员一併议处私役民夫擡轿凡各衙门官吏及出使人员役使人民擡轿者杖六十有司应付者减一等若豪富之家役使佃客擡轿者罪亦如之每名计一日追给雇工银八分五釐五毫其民间出钱雇工者不在此限条例一凡内府官员执事之人及各部院衙门官员人等并无印信慿据诈欺索取民夫等项该地方官即行拘拏一面申报该督抚具题一面申报该部审实系官革职系领催执事人等拏送刑部从重治罪拏首之地方官交部议叙一凡兵部勘合钦差大臣及督抚入境学差试差知府下县盘查及他县奉督抚差委盘查者准其动用民夫其余槩不准用倘有违例妄索者着该管官即行揭报督抚题叅若该管官违例滥应发觉之日照例治罪病故官家属还乡凡军民官在任以理病故家属无力不能还乡者所在官司差人管领应付脚力随程验口官给行粮递送还乡违而不送者杖六十条例一县丞以下等官叅革离任或告病身故实系穷苦不能回籍者该督抚于存公项内酌给还乡路费每年造册报销承差转雇寄人凡承差起解官物囚徒畜产不亲管送而雇人寄人代领送者杖六十因而损失官物畜产及失囚者依律各从重论受雇受寄人各减一等其同差人自相替者放者各笞四十取财者计赃以不枉法论若事有损失者亦依损失官物及失囚律追断不在减等之限条例一起解人犯每名选差的役二名管押兵丁二名䕶送若兵役派不足数及雇人代解许兵役互相禀报本管官知㑹原派衙门查究补派若兵役知而不举将兵役及承派之书吏弓兵俱杖一百革役其经由前途文武各官按批查㸃有缺少及代解等弊即详报督抚将原派官弁叅处其缺少顶替之兵役照承差起解囚徒雇人代送律杖六十革役如前途各官隐匿不报别经发觉题叅议处私借驿马凡驿官将驿马私自借用或转借与人及借之者各杖八十驿驴减一等验日追雇赁钱入官若计雇赁钱重者各坐赃论加二等大清律例卷二十二大清律例卷二十三目录钦定四库全书大清律例卷二十三目录刑律贼盗上谋反大逆谋叛造妖书妖言盗大祀神御物盗制书盗印信盗内府财物盗城门钥盗军器盗园陵树本监守自盗仓库钱粮常人盗仓库钱粮强盗大清律例卷二十三钦定四库全书大清律例卷二十三刑律贼盗上谋反大逆凡谋反及大逆但共谋者不分首从皆凌迟处死祖父父子孙兄弟及同居之人不分异姓及伯叔父兄弟之子不限籍之同异年十六以上不论笃疾废疾皆斩其十五以下及母女妻妾姊妹若子之妻妾给付功臣之家为奴财产入官若女许嫁已定归其夫子孙过房与人及聘妻未成者俱不追坐知情故纵隠藏者斩有能捕获者民授以民官军授以军职仍将犯人财产全给充赏知而首告官为捕获者止给财产不首告者杖一百流三千里条例一凡反逆案内干连流犯并妻子俱流徙乌喇地方如本犯身故有子者其妻仍同流无子者免流谋叛凡谋叛但共谋者不分首从皆斩妻妾子女给付功臣之家为奴财产并入官女许嫁已定子孙过房与人聘妻未成者俱不坐父母祖孙兄弟不限籍之同异皆流二千里安置知情故纵隠藏者绞有能告捕者将犯人财产全给充赏知而不首者杖一百流三千里若谋而未行为首者绞为从者皆杖一百流三千里知而不首者杖一百徒三年若逃避山泽不服追唤者以谋叛未行论其拒敌官兵者以谋叛己行论条例一叛案内干连流犯流徙乌喇地方如本犯身故妻子免流一凡叛犯之孙如有年㓜不便与父母拆离流徙者一併交与该管衙门令其亲属收养一凡审拟叛案如果谋叛情实在本省者取本犯确实口供原籍住址将该犯父母祖孙兄弟妻妾子女家属财产俱察明严行看守详开数目具题如系隔省确取本犯口供行文该地方官严拏看守有隠漏者该督抚即将该管官指名题叅以凭议处一叛逆旗下人口照例交与该管衙门其民人叛犯之奴仆交与戸部入官一就抚盗贼有为盗时掳掠妇女若原夫及其父母期亲认识而坚执不与者听赴官司告理将妇女㫁归完聚女已配合不愿还者听一如有潜匿山林有名大盗投归者准其免罪一凡异姓人歃血订盟焚表结拜弟兄不分人数多寡照谋叛未行律为首者拟绞监候其无歃血盟誓焚表事情止结拜弟兄为首者杖一百为从者各减一等一凡不逞之徒歃血订盟转相结连土豪市棍衙役兵丁彼唱此应为害良民据邻佑乡保首告地方官如不准理又不缉拏惟图掩饰或至蠭起为盗抄掠横行将地方文武各官革职从重治罪其平日失察首告之后不自隠讳即能擒获之地方官免其议处至乡保隣佑知情不行首告者亦从重治罪如旁人确知首告者该地方官酌量给赏倘借端妄告者仍照诬告律治罪一闽省民人除歃血订盟焚表结拜弟兄仍照定例拟以绞候其有抗官拒捕持械格鬭等情无论人数多寡审实各按本罪分别首从拟以斩绞外若有结㑹树党阴作记认鱼肉乡民陵弱暴寡者亦不论人数多寡审实将为首者照兇恶棍徒例发云贵两广极边烟瘴充军为从减一等被诱入伙者杖一百枷号两个月各衙门兵丁胥役入伙者照为首例问拟乡保地方明知不首或借端诬告者照例分别治罪该管文武各官失于觉察及捕获之后有心开脱均照例叅处若止系乡民酬社赛神偶然洽比事竣即散者不在此例造妖书妖言凡造䜟纬妖书妖言及传用惑衆者皆斩若私有妖书隠藏不送官者杖一百徒三年条例一凡妄布邪言书写张贴煽惑人心为首者斩立决为从者皆斩监候一凡有狂妄之徒因事造言揑成歌曲沿街唱和及以鄙俚䙝嫚之词刋刻传播者内外各地方官即时察拏坐以不应重罪若系妖言惑衆仍照律科㫁一凡坊肆市卖一应淫词小説在内交与八旗都统都察院顺天府在外交督抚等转行所属官弁严禁务搜板书尽行销毁有仍行造作刻印者系官革职军民杖一百流三千里市卖者杖一百徒三年买看者杖一百该管官弁不行查出者交与该部按次数分别议处仍不准借端出首讹诈一各省抄房在京探听事件揑造言语录报各处者系官革职军民杖一百流三千里该管官不行查出者交与该部按次数分别议处其在京贵近大臣家人子弟倘有滥交匪类前项事发者将家人子弟并不行约束之家主并照例议处治罪盗大祀神御物凡盗大祀神祗御用祭器帷帐等物及盗飨荐玉帛牲牢馔具之属者皆斩其未进神御及营造未成若已奉祭讫之物及其余官物皆杖一百徒三年若计赃重于本罪者各加盗罪一等并刺字盗制书凡盗制书者皆斩盗各衙门官文书者皆杖一百刺字若有所规避者从重论事干军机钱粮者皆绞盗印信凡盗各衙门印信者皆斩盗闗防印记者皆杖一百刺字盗内府财物凡盗内府财物者皆斩条例一凡盗内府财物系御寳乗舆服御物者仍作实犯死罪其余监守盗银三十两钱帛等物值银三十两以上常人盗银六十两钱帛等物值银六十两以上俱问发边远充军内员同一凡盗内府财物系杂犯及监守常人盗窃盗掏摸但三次者俱併论比照窃盗三犯律处绞仍分别恩赦前后论盗城门钥凡盗京城门钥皆杖一百流三千里盗府州县镇城闗门钥皆杖一百徒三年盗仓库门等钥皆杖一百并刺字盗军器凡盗军器者计赃以凡盗论若盗应禁军器者与私有罪同若行军之所及宿衞军人相盗入己者准凡盗论还充官用者各减二等条例一拏获偷盗军器之犯除犯该流绞者仍依律办理外其犯该徒杖者照窃盗赃加一等治罪仍于犯事处加枷号一个月其当买军器之人减本犯罪一等发落盗园陵树木凡盗园陵内树木者皆杖一百徒三年若盗他人坟茔内树木者杖八十若计赃重于本罪者各加盗罪一等条例一车马过陵者及守陵官民入陵者百歩外下马违者以大不敬论杖一百一凡山前山后各有禁限若有盗砍树株者验实椿楂比照盗大祀神御物律斩奏请定夺为从者发近边充军取土取石开窰烧造放火烧山者俱照律分别首从拟㫁一凡子孙将祖父坟茔树木私自砍卖者一株至十株杖一百枷号三个月计赃重者准窃盗从重论十株以上者系旗人发宁古塔当差系民发边逺充军看坟人等及奴仆盗卖者罪同盗他人坟树者杖一百枷号一个月计赃重者照本律加窃盗罪一等其知情盗买坟树之人均照盗他人坟树例治罪不知者不坐盗卖坟茔之房屋碑石砖瓦木植者子孙奴仆计赃并准窃盗罪加一等他人计赃准窃盗论知情盗买者减盗卖罪一等树木等物分别入官给主一姦徒私买他人坟茔树木者无论株数及已伐未伐初犯杖一百枷号一个月再犯杖一百枷号三个月犯至三次者发近边充军监守自盗仓库钱粮凡监临主守自盗仓库钱粮等物不分首从併赃论罪并于右小臂膊上刺盗官三字一两以下杖八十一两之上至二两五钱杖九十五两杖一百七两五钱杖六十徒一年一十两杖七十徒一年半一十二两五钱杖八十徒二年一十五两杖九十徒二年半一十七两五钱杖一百徒三年二十两杖一百流二千里二十五两杖一百流二千五百里三十两杖一百流三十里四十两斩条例一凡漕运粮米监守盗六十石入己者发边逺充军入已数满六百石者拟斩监候一漕白二粮过淮以后责令该管道府州县往来巡察有盗卖盗买之人拏获即各枷号一个月粮米仍交本船米价入官充饷运弁俟囘南日听总漕捆打四十如地方官失察者交该部议处一小船人户受雇偷载漕粮盗卖者将船户照漕白二粮过淮后盗卖盗买枷号一个月例减二等发落其漕船头舵明知旗丁盗卖不据实举首者俱照不应重律杖八十受财计赃从重论一凡侵盗仓库钱粮入巳数在一千两以上者拟斩监候遇赦准予援免如数逾一万两以上者不准援免文武官员犯侵盗者俱免刺字一凡侵盗应追之赃着落犯人妻及未分家之子名下追赔如果家产全无不能赔补在旗叅佐领骁骑校在外地方官取具印甘各结申报都统督抚保题豁免结案倘结案后别有田产人口发觉者尽行入官将承追出结各官革职所欠赃银米谷着落赔补督催等官照例议处内外承追督催武职俱照文职例议处再一应赃私察果家产全无力不能完者概予豁免不得株连亲族倘滥行着落亲族追赔将承追官革职其该管上司如有逼廹出结之事属官出首从重治罪一完赃减免之犯如有犯赃俱在本罪上加一等治罪一凡侵贪之案如该员身故审明实系侵盗库帑图饱私槖者即将伊子监追一漕白二粮过淮责令该管道府州县往来巡察如有将行月粮米私自盗卖盗买者拏获各枷号一个月若有一人盗买及一帮盗卖数至百石以上者将为首之人枷号两个月折责四十板粮米仍交本船米价入官其失察盗卖之运弁如米数不及五十石者将该弁即于仓塲衙门捆打四十数至五十石以上者降一级调用百石以上降二级调用二百石以上革职一凡亏空钱粮除因公那移及仓谷霉浥等案仍照旧例办理外其实系亏空入巳者虽于限内完赃俱不准减等一监守盗仓库钱粮除审非入己者各照本条律例定拟外其入己数在一百两以下至四十两者仍照本律问拟准徒五年其自一百两以上至三百三十两杖一百流二千里至六百六十两杖一百流二千五百里至一千两杖一百流三千里常人盗仓库钱粮凡常人盗仓库钱粮等物不得财杖六十但得财者不分首从併一两以下杖七十一两以上至五两杖八十一十两杖九十一十五两杖一百二十两杖六十徒一年二十五两杖七十徒一年半三十两杖八十徒二年三十五两杖九十徒二年半四十两杖一百徒三年四十五两杖一百流二千里五十两杖一百流二千五百里五十五两杖一百流三千里八十两绞条例一凡漕运粮米常人盗一百二十石入己者发边逺充军入己数满六百石者拟绞监候一凡常人盗仓库钱粮不分腹里沿边沿海但入己数满三百两者拟绞监候不满三百两者照正律併赃拟罪一窃盗鞘饷自一两至八十两仍照常人盗仓库钱粮计赃科㫁若盗至一百两以上者拟绞监候一凡窃匪之徒穿穴壁封盗去仓库钱粮除赃止八十两者仍照本律併赃拟罪外其有盗至八十两以上至八十五两者拟杖一百流二千里九十两者杖一百流二千五百里九十五两者杖一百流三千里数至一百两以上者照偷窃鞘饷例拟绞监候俱以实犯论罪一窃盗仓库钱粮未经得财者为首杖一百徒三年为从减一等杖九十徒二年半但经得财之首犯除赃至一百两以上仍照例拟绞外其一百两以下不分赃数多寡俱发云贵两广极边烟瘴充军为从者一两至八十两准徒五年八十五两至一百两分别拟流强盗凡强盗巳行而不得财者皆杖一百流三千里但得财者不分首从皆斩若以药迷人图财者罪同若窃盗临时有拒捕及杀伤人者皆斩因盗而姦者罪亦如之共盗之人不曾助力不知拒捕杀伤人及姦情者止依窃盗论其窃盗事主知觉弃财逃走事主追逐因而拒捕者自依罪人拒捕律科罪条例一强盗杀人放火烧人房屋姦汚人妻女打劫牢狱仓库及干系城池衙门并积至百人以上不分曾否得财俱照得财律斩随即奏请审决枭示若止伤人而未得财比照抢夺伤人律科㫁一凡响马强盗执有弓矢军器白日邀劫道路赃証明白者俱不分人数多寡曾否伤人依律处决于行劫处枭首示衆其江洋行劫大盗俱照此例立斩枭示一强盗内有老𤓰贼或在客店内用闷香药麫等物迷人取财或五更早起在路将同行客人杀害此种兇徒拏获之日务必究缉同伙并研审有无别处行劫犯案将该犯不得解往他处于被获处监禁俟闗㑹行劫各案确实口供到日审明具题即于监禁处照强盗得财律不分首从皆斩仍知照原行劫之处张挂告示谕衆知之一凡捕役人等奉差缉贼审非本案正盗若其人素行不端或曾经犯窃有案者将捕役照诬良为盗例减一等杖一百徒三年至其人本系良民揑称踪迹可疑素行不轨妄行拏获及虽犯窃有案已改恶为善人所共知仍复妄挐并所获之人不论平人窃盗私行拷打吓诈财物逼勒认盗及所缉盗案已获有正贼因伙盗未获将犯有窃案之人教供诬扳滥拏充数等弊俱照诬良为盗例治罪一凡捕役诬窃为盗拏到案日该地方官验明并无拷逼情事或该犯自行诬服并有别故例应收禁因而监毙者将诬拏之捕役杖一百流三千里其吓诈逼认因而致死及致死二命者俱照诬告致死律拟绞监候拷打致死者照故杀律拟斩监候一捕役为盗虽非造意为首均照造意为首律拟斩立决其失察之该管官交部议处如该管官逼勒改供或揑称革役该管上司不能查出一併交部照例议处如捕役与巨盗交结往来奉差缉拏走漏消息及非伊承缉之案漏信脱逃者不分曾否得财均照本犯之罪治罪一承缉盗案汛兵有审系分赃通贼者均与盗贼同科若知情故纵者照窝主知情存留例分别治罪如并不知情止系查缉不力者照不应重律科㫁一事主报盗止许到官听审一次认赃一次所认赃物即给主宁家不许往返拖累违者将承审官严加议处一事主呈报盗案失单须逐细开明如赃物繁多一时失记准于五日内续报该地方官将原报续报缘由于招内声明至获盗起赃必须差委捕员眼同起认如捕役私起赃物或借名寻赃逐店摉察或嘱贼诬扳指称收顿或将贼犯已物作赃或买物栽赃或混认瞒赃等弊事发除捕役照律例从重问拟外其承问官不严禁详审该督抚不严饬题叅者一并交部议处一强窃盗贼见获之赃各令事主认领外如不足原失之数将无主赃物赔补余剩者入官如仍不足将盗犯家产变价赔偿若诸色人典当收买盗贼赃物不知情者勿论止追原赃其价于犯人名下追徴给主一事主呈报盗情不许虚诬揑饰倘有并无被劫而谎称被劫及以窃为强以姦为盗者俱杖一百以人命鬭殴等事报盗者其本身无罪亦杖一百若本有应得之罪重者照本罪从重问拟本罪轻者加一等治罪若姦棍豪绅凭空揑报盗劫借以䧟害平人讹诈印捕官役者照诬告人死罪未决律问遣甲长邻佑扶同者各照事主减一等治罪一地方文武官员因畏疎防承缉处分恐吓事主抑勒讳盗或改强为窃者均照讳盗例革职承行书办杖一百若抑勒苦累事主致死者除革职外照故勘平人致死律治罪该管司道府㕔州不行查报督抚不行查叅者俱交部照例议处一凡窃盗等事责令该地保营汛兵丁分报各衙门文武员弁恊力追拏如地保汛兵通同隠匿不报及地保已报文职而汛兵不报武弁或汛兵已报武弁而地保不报文职者均照强盗窝主之隣佑知而不首例杖一百若首报迟延应照牌头曾首告而甲长不行转报例杖八十一凡投首之贼借追赃名色将平人揑称多伙或挟讐扳害或索诈财物不分首从得财与未得财皆斩立决一强窃盗再犯不准首家人共盗以凡人首从论一造意为首之盗脱逃如有伙盗供出逃匿所在确实地方限一年之内缉获限内不获将各盗照律题结如限内拏获者将供出之伙盗照例免死发遣黑龙江等处为奴若系例应免死减等之伙盗供出首盗逃匿确实地方即行拏获者改拟杖一百流三千里一凡未伤人之盗首能于未发时自首者发近边充军至闻拏投首与悔过自首者不同照情有可原例发遣窝家盗线如有自首及闻拏投首者亦照未伤人之盗首分别充军发遣一凡拏获盗犯到案即行严讯如有供出行劫别案讯明次数赃物取具确供其在本省他邑者即行通详该督抚无论他邑有无拏获盗犯总于赃物查起事主认领之后提觧来省併案审拟具题将该犯即行正法若系供出隣省之案其伙盗已获者应令该督抚闗查明确首从絶无疑义者详悉声明题请即行正法如隣省伙犯未获现获之犯或任意抵赖系彼案盗首而供为同伙将来后获之犯或系盗首因同伙已经正法转推已决者为首犯不无避重就轻之弊应令各督抚详加研鞫务得实情其无前项情弊者不必虚拟罪名另案具题即于本案声明题请正法倘行查被盗之州县有指已正法之盗作为首盗或盗数未足作为伙盗希图销案及州县彼此行查盗犯口供不即详细讯明闗覆以致案件不能完结者该督抚查明题叅交部分别议处一凡问刑衙门鞫审强盗必须赃証明确者照例即决如赃迹未明招扳续缉渉于疑似者不妨再审或有续获强盗无自认口供赃迹未明伙盗已决无証者俱引监候处决一凡强盗重案交与印官审鞫不许捕官私行审讯番捕等役私拷取供违者捕官叅处畨役等于本衙门首枷号一个月杖一百革役如得财及诬䧟无辜者从重科罪其承问官于初审之时即先验有无伤痕若果无伤必于招内开明并无私拷伤痕字様若疎忽不开扶同隠讳及纵容捕官私审者即将印官题叅交部议处一凡强盗初到案时审明伙盗赃数及起有赃物经事主确认即按律定罪其伙盗数目以初获强盗所供为确初招既定不许续报如系窃贼审明行窃次数并事主初供但搜有正赃即分别定拟若原赃花费照例追变赔偿如事主冒开赃物杖八十其盗贼供出卖赃之处如有伊亲党并胥捕人等借端吓诈者计赃加窃盗一等治罪一强盗行刦隣佑知而不协拏者杖八十如隣佑或常人或事主家人拏获强盗一名者官给赏银二十两多者照数给赏受伤者移送兵部验明等第照另戸及家仆军伤例将无主马匹等物变价给赏其在外者以各州县审结无主赃物变给如营汛防守官兵捕贼受伤者照緑旗阵伤例分别给赏若被伤身亡者亦照緑旗阵亡例分别给与身价银两一强盗同居父兄伯叔与弟其有知情而又分赃者如强盗问拟斩决减一等杖一百流三千里如问拟发遣亦减一等杖一百徒三年其虽经得财而实系不知情者照本犯之罪减二等发落父兄不能禁约子弟为盗者杖一百一凡情有可原之伙盗内如果年止十五嵗以下审明实系被人诱胁随行上盗者无论分赃与不分赃俱问拟满流不准收赎一强盗案内有知而不首或强逼为盗临时逃避行刦后衆盗分与赃物以塞其口者照知强窃盗之后分赃律科㫁不得概拟窝主分赃不行之罪一强盗重案除定例所载杀人放火姦人妻女打刦牢狱仓库干系城池衙门并积至百人以上及响马强盗江洋大盗老𤓰贼仍照定例遵行外其余盗刦之案各该督抚严行究审将法所难宥及情有可原者一一分晰于疏内声明大学士㑹同三法司详议将法所难宥者正法情有可原者发遣一老𤓰贼内审有传授技艺在家分赃者照强盗窝主造意身虽不行但分赃者斩律拟斩立决其跟随学习之人虽未同行俱照情有可原强盗例免死发遣如无学习确証不过仅与贼徃来熟识应照知情不首律杖一百仍令㸃卯充警一强盗案内免死减等发遣为奴之犯如果在配安分歛迹或伊主图占其妻女或平人有意欺陵将本犯致毙者将伊主及平人照例治罪如该犯怙恶不悛或不服伊主管束或无故欺陵平人经伊主及平人殴打毙命将伊主免其治罪平人照本罪减一等定拟一寻常盗刦未经伤人之伙犯如曾经转纠党羽持火执械涂脸入室助势搜赃架押事主送路到案诬扳良民并犯案已至二次及濵海沿江行刦客船者一经得财俱拟斩立决不得以情有可原声请其止在外了望接递财物并未入室搜赃并被人诱胁随行及年嵗尚未成丁或行刦止此一次并无兇恶情状者仍以情有可原免死发遣倘地方有司有心姑息曲为开脱该督抚据实题叅交部严加议处一强盗为首伤人伤轻平复自行投首者拟斩监候不得遽请减等其余自首条欵仍照定例遵行一各省拏获盗犯供出他省曾犯行刦者不论罪轻罪重研讯明确毋庸解往质审其隣省地方官自行盘获别省盗犯及协同失事地方差役缉捕拏获者均令在拏获地方严行监禁详讯供词备移被盗省分查明案情赃証确实即由拏获省分定拟题请正法仍知照本省将拏获正法縁由在失事地方张挂告示明白晓谕如果赃迹未明或失事地方有伙盗待质必须移解者拏获省分遴派文武官各一员带领解役兵丁亲身管押解送仍预先知㑹前途经由地方一体遴𣲖员弁挑拨兵役接递管解遇夜寄监收禁其道逺州县不及收监者即令该地方官预期选拨干役前赴住宿处所传齐地保知㑹营汛随同押解官弁锁锢防范倘不小心管解致犯脱逃即将各役严审有无贿纵情弊照例从重治罪官员交部严加议处大清律例卷二十三大清律例卷二十四目录钦定四库全书大清律例卷二十四目录刑律贼盗中劫囚白昼抢夺窃盗盗马牛畜产盗田野谷麦大清律例卷二十四钦定四库全书大清律例卷二十四刑律贼盗中劫囚凡劫囚者皆斩若私窃放囚人逃走者与囚同罪至死者减一等窃而未得囚者减二等因而伤人者绞杀人者斩为从各减一等若官司差人追徴钱粮勾摄公事及捕获罪人聚衆中途打夺者杖一百流三千里因而伤差人者绞杀人及聚至十人为首者斩下手致命者绞为从各减一等其率领家人随从打夺者止坐尊长若家人亦曾伤人者仍以凡人首从论条例一凡官司差人追徴钱粮勾摄公事并捕获罪人但聚衆至十人以上中途打夺为从者如系亲属并同居家人照常发落若系异姓同恶相济及槌师打手俱发近边充军一凡行劫罪囚不论曾否得囚有无伤人将为首之人拟斩立决有伤人者将伤人之伙犯亦拟斩决有杀人者将为首之人及伙犯俱拟枭示其余为从未经杀人伤人者仍依律拟斩监候其在中途打夺罪囚因而杀人者为首拟斩决下手致命者拟绞决余仍照律分别坐罪一官司差人捕获罪人有聚衆中途打夺殴差致死者为首斩决为从下手致命者绞决其伤差未至死者首犯仍照律拟绞监候但经聚衆夺犯虽未伤人首犯亦照因而伤人律从重拟绞余仍照律分别坐罪若数年后此风稍息请㫖仍复旧例遵行白昼抢夺凡白昼抢夺人财物者杖一百徒三年计赃重者加窃盗罪二等伤人者斩为从各减一等并于右小臂膊上刺抢夺二字若因失火及行船遭风着浅而乘时抢夺人财物及折毁船只者罪亦如之其本与人鬬殴或勾捕罪人因而窃取财物者计赃准窃盗论因而夺去者加二等罪止杖一百流三千里并免刺若有杀伤者各从故鬭论条例一凡总甲快手应捕人等指以廵捕勾摄为由殴打平人抢夺财物者除实犯死罪外犯该徒罪以上不分人多人少若初犯一次属军衞者发近边充军属有司者发边外为民虽系初犯若节次抢夺笞杖以上者俱发原抢夺地方枷号一个月照前发遣若里老隣佑知而不举所在官司纵容不问者各治以罪一凡问白昼抢夺要先明事犯根由然后揆情剖决在白昼为抢夺在夜间为窃盗在途截抢者虽昏夜仍问抢夺止去白昼二字若抢夺不得财及所夺之物即还事主俱问不应如强割田禾依抢夺科之探知窃盗人财而于中途抢去准窃盗论系强盗赃止问不应若见分而夺问盗后分赃其亲属无抢夺之文比依恐吓科㫁一凡聚衆伙谋抢夺路行妇女或卖或自为奴婢者审实不分得财与未得财为首者斩立决为从者皆绞监候如知情故买者减正犯罪一等不知者不坐其抢夺人犯之主知情不首者照知情故买治罪该管官员不行严禁察拿者交该部议处领催总甲杖八十一凡白昼抢夺三犯者拟绞立决如抢夺窃盗各不及三次免其併拟各照所犯之罪发落一凡黔楚两省相接红苗彼此讐忿聚衆抢夺者照抢夺律治罪人数不及五十名伤人为首者枷号两个月为从者一个月杀人者斩监候下手者枷号三个月为从者四十日聚至五十人者虽不杀人为首者亦斩监候为从者枷号五十日杀人者斩决下手之人绞监候为从者各枷号两个月聚至百人者虽不杀人为首者斩决为从者各枷号两个月杀人者斩决枭示下手之人俱斩监候为从者各枷号三个月所抢人畜财物追还给主一凡苗人犯抢夺该管土官约束不严俱交部议若至百人以上土司府州革职百戸寨长罢职役满杖知情故纵者革职枷号一个月俱不准折赎若教令指使或通同图利者照为首例治罪一凡粮船水手伙衆十人以上执持器械抢夺为首照强盗律治罪为从减一等如十人以下又无器械者照抢夺律治罪出结之旗丁头舵拿送者免罪如容隠不首及徇庇不拿者照强盗窝主律分别治罪一凡抢夺窃盗杀伤之案以下手伤人者为首在塲助力者为从其不曾助力者仍照抢夺窃盗本律首从论伤有多处者以致命伤重者为首致命伤多者以后下手者为首其致命重伤不知孰为先后者以初动手者为首一凡白昼抢夺杀人者拟斩立决下手为从之犯应发吉林乌喇等处者依名例改遣之例问发其抢夺金刃伤人及折伤为首之犯仍照本律拟斩监候下手为从及伤非金刃又伤轻平复之首犯均改发边逺充军面上各刺兇犯二字为从及自首者杖一百徒三年一凡白昼抢夺人财物至一百二十两以上者照窃盗满贯律拟绞监候一凡出哨兵弁如遇商船在洋遭风尚未覆溺及着浅不致覆溺不为救䕶反抢取财物拆毁船只者照江洋大盗例不分首从枭示如遭风覆溺人尚未死不速救䕶止顾捞抢财物以致商民淹毙者将为首之兵丁照抢夺杀人例拟斩立决为从照伤人律拟斩监候所抢财物照追给主如不足数将犯人家产变赔在船将备如同谋抢夺虽兵丁为首该弁亦照为首兵丁例治罪虽不同谋而分赃者以为从论若实系不能约束并无通同分肥情弊照例议处如见船覆溺虽抢取货物伤人未致毙命者不计赃为首杖一百流三千里为从减一等若商船失风被溺商民俱已救援得生因而捞抢财物者兵丁照抢夺本律杖一百徒三年计赃重者从重定拟该管弁员照钤束不严例议处如淹死人命在先弁兵见有漂失无主船货捞抢入己不报者照得遗失官物坐赃论罪如见船覆溺阻挠不救以致淹毙人命者为首阻救之人照故杀律拟斩监候为从照知人谋害他人不即救䕶律杖一百官弁题叅革职兵丁革除名粮如有兇恶之徒明知事犯重罪在外洋无人处所故将商人全杀灭口图絶告发者无论官兵但系在船同谋均照强盗杀人律不分首从拟斩枭示以上弁兵除应斩决不准自首外其余事未发觉而自首杖一百徒三年流罪以下概准寛免仍追赃给主如有误坐同船并未分赃之人能据实首报除免罪外仍酌量赏给其哨船未出口之前取同船兵丁不致抢物为匪连名甘结令在船将弁加结申送该管上司存案巡哨回日仍取同船兵丁甘结转送该管上司其上司如不系同船失于觉察或通同庇匿及地方州县若据难民呈报不即查明转详反行抑讳及道府不行察报督抚提镇不行查叅者均照例议处再营汛弁兵如能竭力救䕶失风人船不私取丝毫货物者该管官据实申报督抚提镇按次记功照例议叙倘弁兵因救援商人或致受伤被溺详报督抚查明优䘏其边海居民以及採捕各船户如有乘危抢夺者均照抢夺本律治罪有能救援商船不取财物者该督抚亦酌量给赏一江南通州崇明昭文沙民伙衆争地除不持器械争夺及聚衆不及四五十人者照侵占他人田宅律科㫁如系执持器械及聚衆四五十人有抗官重情者照光棍例为首者拟斩立决为从者拟绞监候逼勒同行之人各杖一百一直省不法之徒如乘地方歉收伙衆抢夺扰害善良挟制官长或因赈贷稍迟抢夺村市喧閙公堂及懐挟私愤纠衆罢市辱官者俱照光棍例治罪若该地方官营私怠玩激成事端及弁兵不实力缉拿一併严叅议处一苗人聚衆至百人以上烧村刦杀抢掳妇女拿获讯明将造意首恶之人即在犯事地方斩决枭示其为从内如系下手杀人放火抢掳妇女者俱拟斩立决若止附和随行在塲助势照红苗聚衆例枷号三个月临时胁从者枷号一个月至寻常盗刦抢夺仍照内地抢夺例完结其有掳掠妇女勒赎尚未姦汚者仍照苗人伏草捉人勒赎例定拟一苗人聚衆烧刦抢掳之案其例应正法人犯之家口父母兄弟子姪并案内军流等罪照例折枷责之犯及该犯之家口父母兄弟子姪俱查明发往六百里外营县安揷胁从之人免其迁徙一凡台湾盗刦之案罪应斩决者照江洋大盗例斩决枭示他如聚衆散札竖旌妄布邪言书写张帖煽惑人心抢夺杀人放火光棍抢夺路行妇女强姦致死刦囚越狱与番人彼此讐忿聚衆抢夺杀人等案内造意为首罪应立决者均照黔楚两省例斩决枭示正法后即传首原犯地方示衆其附和为从之犯不得援引此例仍于各审案后附疏声明一川省嘓匪纠伙五人以上在于塲市人烟凑集之所横行抢刦者不论曾否得财为首照光棍例拟斩立决为从同抢者俱拟绞监候若拒捕夺犯杀伤兵役并事主塲衆者审明首犯即行正法枭示在塲加功及助势者俱拟绞立决同谋抢夺而拒捕夺犯之时并未在塲者仍照光棍为从本例拟绞监候其在野拦抢止二三人者分别首从犯该徒罪以上俱发云贵两广极边烟瘴地方严行管束一被灾地方饥民爬抢若并无器械人数无多实系是抢非强者仍照抢夺例问拟如有纠伙持械按捺事主搜刦多赃者照强盗例科㫁其实因灾荒饥饿见有粮食伙衆爬抢希冀茍延旦夕并无攫取别赃者该督抚酌量情形请㫖定夺一大江洋海遇有商船遭风着浅乘机抢夺者除有杀伤仍照定例问拟外其但经得财并未伤人罪应杖徒者将首从人犯各照本律加一等治罪一凡抢夺财物除抢掠田野谷麦蔬果与饥民爬抢及十人以下又无兇器者仍依抢夺本律科㫁外如有聚至十人以上及虽不满十人但经执持器械倚强肆掠果有兇暴衆着情事者均照粮船水手之例分别首从定拟一新疆地方兵丁跟役如有白昼抢夺杀人及为强盗等事该办事大臣审实一面奏闻一面即行正法窃盗凡窃盗已行而不得财笞五十免刺但得财以一主为重併赃论罪为从者各减一等初犯并于右小臂膊上刺窃盗二字再犯刺左小臂膊三犯者绞以曾经刺字为坐掏摸者罪同一两以下杖六十一两以上至一十两杖七十二十两杖八十三十两杖九十四十两杖一百五十两杖六十徒一年六十两杖七十徒一年半七十两杖八十徒二年八十两杖九十徒二年半九十两杖一百徒三年一百两杖一百流二千里一百一十两杖一百流二千五百里一百二十两杖一百流三千里一百二十两以上绞三犯不论赃数绞条例一凡窃盗临时拒捕为首杀人者照强盗律拟斩立决为从者应发遣吉林乌喇白都诺宁古塔等处给披甲人为奴照名例改遣之例问发其伤人未死者首犯拟斩监候为从发近边充军若临时拒捕伤非金刃又伤轻平复之首犯改发边逺充军拒捕不伤人之首犯发近边充军为从及自首者杖一百徒三年一窃盗三犯除赃至五十两以上照律拟绞外其五十两以下至三十两应发遣黒龙江当差者照名例改遣之例问发三十两以下至十两以上者改发边逺充军如银不及十两钱不及十千者俱杖一百流三千里一凡旗人另戸正身窃盗三犯除计赃在五十两以上仍照律拟绞外如在五十两以下者分别赃数销去旗档照民人一体问拟按月彚奏一凡另户兵丁当差人及奴仆为窃盗或抢夺并奴仆盗家长者俱刺字另户人刺臂膊奴仆刺面其余平民应明刺面上如初犯罪止杖责者照律于右小臂膊刺字再犯者左面刺字一凡直𨽻各省窃盗初犯者俱照例刺字不得以赃少罪轻免刺其应遣者俱照例问发其问拟徒流外其余刺责发落者交与保甲收管该地方官仍不时查㸃毋许出境一凡窃盗抢夺掏摸等犯遇赦俱免刺字一凡捕役行窃除计赃分首从照常人拟罪外各加枷号两个月一凡捕役勾通窃贼坐地分赃豢窃一二名至五名者改发云贵两广极边烟瘴地方充军交与地方官严行管束倘地方官平时不行稽察或知风查挐不加严究止以借端责革照不实力奉行稽查盗贼例交部议处一凡兵丁为窃移囬本营令该管官捆打插箭逰营仍送有司收管照捕役行窃例按罪发落该管武弁及承审文官有意开脱者各照例议处一凡店家船戸有行窃商民及纠合匪类窃赃朋分者除分别首从计赃照常人科㫁外仍照捕役行窃例各加枷号两个月一五城两县及三营内务府捕役挐获窃贼者俱限即日禀报本管官如晚间挐获限次早禀报该管官讯明被窃情由将事主年貎姓名住址及所失赃物详记档案即令事主宁家不必一同解送该管上司衙门如赃物现获即出示令事主认领倘不法捕役违限不行呈报任意勒索事主许事主赴都察院呈告将捕役照恐吓取财例治罪其该管官有失于觉察及任意纵容者交部分别议处一凡窃盗同居父兄伯叔与弟知情而又分赃者照本犯之罪减二等虽经得财而实系不知情者减三等父兄不能禁约子弟为窃盗者笞四十一积匪猾贼为害地方审实不论曾否刺字改发云贵两广极边烟瘴地方充军其余窃盗仍照律以曾经刺字为坐分别次数治罪一窃盗三犯应按其第三犯窃赃多寡照定例分别军流遣绞毋得将从前初犯再犯业已治罪之赃通算以致罪有重科一窃盗弃财逃走事主追逐如有逞兇执持金刃戳伤事主者照罪人殴所捕人至折伤以上律拟绞监候一随驾官员之跟役无论奴仆雇工如有偷盗马匹器械逃囬者拟绞监候其不曾偷盗马匹器械逃回之奴仆雇工照随征跟随之奴仆雇工不曾偷盗马匹器械逃回例分别问拟在逃跟役令各该闗津严行查挐如失察过闗将该汛官兵照失察逃人例加等治罪一凡行在挐获窃盗罪应杖笞者不分旗民俱枷号一个月满日民人杖一百旗人鞭一百徒罪以上者系民仍照律例定拟若旗人应折枷号者徒一年折枷三十日每等各依应徒年限递加五日流罪二千里者折枷六十日亦毎等递加五日满贯仍拟绞候旗下家奴犯徒罪者照旗人定拟流罪以上照例科㫁一凡旗人及旗下家奴肆行偷窃犯罪至发遣以上者将失察旗人为窃之该管官及失察家奴为窃之家主俱照旗人为盗例交部分别议处若能于事未发觉之前自行查出送部治罪者免议一直省州县拏获窃盗到案取具确供计赃在五十两以上者即同捕官带同捕役搜验原赃给主收领如赃在四十两以下捕官带同捕役前往搜验如州县捕官听捕役私自搜赃以致中饱者除捕役与窃盗同科外将该州县捕官照失察捕役为盗例议处一凡外国进贡使臣到京之时即令该地方官兵在各馆门首严加巡查如遇有偷窃外使人犯一经挐获除赃重者仍照律办理外其罪应杖刺者加枷号一个月枷满之日照例发落如外使报窃而贼犯无获将巡查之兵役杖一百该地方官交部议处一奸匪伙衆丢包诓取财物照白昼抢夺人财物律治罪刺字赃至一百二十两以上拟绞监候如有拒捕杀伤人者亦照贼犯抢窃之例将地方官扣限查叅一贼犯交保管束之后不加禁约致该犯复出为匪或在本地行窃者除原保系父兄子弟人等仍照强窃案内分别是否知情分赃究拟外其余俱按贼人所犯轻重如罪止杖笞者将原保人照不应轻律笞四十徒罪以上者照不应重律杖八十知情故纵者比照窝主不行又不分赃为从论律科罪免刺受财者以枉法从重论一窃盗再犯计赃罪应杖刺者如该犯杖六十加枷号二十日杖七十者加枷号二十五日杖八十者加枷号三十日杖九十者加枷号三十五日杖一百者加枷号四十日其旗人再犯罪应拟徒折枷者统于应加枷号四十日之外再加一等一各省营镇责成将备督率兵弁侦缉贼匪其缉获之贼送县审究如贼犯到县狡供翻异许㑹同原获营员质审如系良民被诬并无赃証兵丁营员照例分别议处治罪若地方官果能将捕役豢纵之处审查究拟免其失察处分仍将获贼之弁兵计赃案多寡分别奖励一旗下正身审系积匪猾贼销去旗档均照民人例于面上刺字发乌鲁木齐等处给与兵丁为奴在京由刑部开具所犯事由按月彚奏在外令该省定拟报部刑部核实亦按月彚奏一回民行窃除赃数满贯罪无可加及无伙衆持械情状者均照律办理外其结伙三人以上及执持绳鞭器械者均不分首从不计赃数次数改发云贵两广极边烟瘴充军一窃赃数多罪应满流者改发附近充军一贼匪偷窃衙署服物除罪应拟绞依律定拟外其余不论初犯再犯及赃数多寡俱改发云贵两广极边烟瘴地方充军盗马牛畜产凡盗民间马牛驴驘猪羊鸡犬鵞鸭者并计赃以窃盗论若盗官畜产者以常人盗官物论若盗马牛而杀者杖一百徒三年驴驘杖七十徒一年半若计赃重于本罪者各加盗罪一等条例一凡盗御马者问罪枷号三个月发近边充军若将自己及他人骑操官马盗卖者枷号一个月发落盗至三匹以上及再犯者不拘匹数俱免枷号发附近地方各充军五匹以上者发边逺充军若养马人户盗卖官马至三匹以上者亦问发附近充军一凡冒领太仆寺官马至三匹者问罪于本寺门首枷号一个月发近边充军一凡偷盗官马二匹以下仍以窃盗论三匹以上杖一百流三千里十匹以上不分首从皆绞监候窝主及牧马人役自行盗卖者罪亦如之一凡盗牛一只枷号一个月杖八十二只枷号三十五日杖九十三只枷号四十日杖一百四只枷号四十日杖六十徒一年五只枷号四十日杖八十徒二年五只以上者枷号四十日杖一百徒三年十只以上杖一百流三千里盗杀者枷号一个月发附近充军俱照窃盗例刺字其窝家知情分赃者与盗同罪知情不分赃者杖一百一驻札外边官兵及跟役等有偷盗蒙古马匹者审实即在本处正法其䝉古偷盗官兵马匹或官兵等自相偷盗马匹仍照旧例行一偷窃马匹案件除外藩䝉古仍照理藩院蒙古律拟罪外其查哈儿䝉古有犯偷窃马匹之案审明如系盗民间马牛者依律计赃以窃盗论如系盗御马及盗太仆寺等处官马者亦仍照律例治罪一凡民人在䝉古地方偷窃四项牲畜者俱照蒙古例为首者拟绞监候抄没家产遇秋审减等一体折枷为从鞭一百罚三九牲畜俱免其刺字一凡唿伦贝尔旗分另戸在札萨克䝉古逰牧居住者偷窃四项牲畜俱照䝉古例分别首从定拟一凡打牲索伦在蒙古地方偷窃四项牲畜者照䝉古例分别首从定拟一䝉古人等除抢夺四项生畜杀人及伤人者仍照旧例办理外如偷窃四项牲畜满十匹以上者首犯拟绞监候六匹至九匹者发云贵两广烟瘴地方三匹至五匹者发湖广福建江西浙江江南等处一二匹者发山东河南等处俱交驿地当苦差其民人在䝉古地方偷窃九匹以下者俱照此例一体分别充军为从人犯仍照定例遵行至行围巡幸地方如有偷窃马匹者不分蒙古民人五匹以上拟绞立决三匹至四匹者即发云贵两广烟瘴地方一二匹者发湖广福建江西浙江江南等处充军俱交驿地当苦差为从及知情故买者系民人减本犯一等系䝉古仍照䝉古例办理一右卫地方八旗官兵所养官马驼只被窃拏获除贼犯照偷盗蒙古四项牲畜新例办理外其窃盗之家主无论闲散兵丁如有知情纵容及分赃情事依律治罪系官员咨部查议一奉天遇有偷窃马匹案件民人俱照盗牛及宰杀例分别治罪旗人盗窃牛马不及十匹者按例科罪仍折枷完结至十匹以上及盗杀者照定例枷号其应得军流等罪俱拟实遣不准折枷咨送兵部酌发驻防省城分别当差为奴一䝉古偷窃四项牲畜为从之犯俱就近交与地方官监禁所罚三九牲畜勒限一年照追给主如依限完交者免其鞭责完交一半以上者鞭一百完结若全数无完者停其罚取照例发往山东河南等处交与驿站当苦差原窃牲畜无存不能赔偿者着落该管台吉及该管官员照数赔还盗田野谷麦凡盗田野谷麦菜果及无人看守器物者并计赃准窃盗论免刺若山野柴草木石之类他人已用工力砍伐积聚而擅取者罪亦如之条例一凡盗掘金银铜钖水银等矿砂每金砂一斤折银二钱五分银砂一斤折银五分铜钖水银等砂一斤折银一分二釐五毫俱计赃准窃盗论若在山洞捉获持仗拒捕者不论人数砂数多寡及初犯再犯俱发边逺充军若杀伤人为首者照窃盗拒捕杀伤人律斩不曾拒捕若聚至三十人以上者不论砂数多寡及初犯再犯为首发近边充军为从枷号三个月照窃盗罪发落若不曾拒捕又人数不及三十名者为首初犯枷号三个月照窃盗罪发落再犯亦发近边充军为从者止照窃盗罪发落非山洞捉获止是私家收藏道路背负者惟据见获论罪不许巡捕人员逼令展转扳指违者叅究治罪一产矿山塲山主违禁勾引矿徒潜行偷穵者照矿徒之例以为首论若系约练勾引接济伙同分利者照引领私盐律杖九十徒二年半得财者计赃准窃盗从重论如因官兵往拏漏信使逃及阴令拒捕者俱照官司追捕罪人而漏洩其事者减罪人所犯罪一等律治罪保甲地隣知情容隠不报者均照强盗窝主之隣佑知而不首例杖一百发落一山海等闗巡查人员如有搜获人参珠子巡查人等戸部按数给赏该管官兵部议叙如有搜查不力以及私带过闗者将该管官照失察例议处巡查人等照不应重律治罪明知故纵者该管官革职巡查人等枷号一个月杖一百受贿卖放者计赃以枉法从重发落其失察偷出边闗刨参至一百名者领催披甲人等鞭五十至二百名者鞭一百至五百名以上者枷号一个月鞭一百该守御官亦按失察名数分别议处如有自行拏获者免议一刨参官商私刻小票影射私参照私贩人参例分别治罪一凡领票刨参人夫例给鸟鎗应查明人数多寡批给鸟鎗填明票上出口验放囬山查核违例私带者照商民应用鸟鎗不报官私造例杖一百其将鸟鎗转给售卖刨参之人者比照军人将军器私卖与人发边远充军律减一等杖一百徒三年该管官不行查出交部议处一凡三姓浑春等处商人官兵领票赴宁古塔船厰地方购买物件令其报官给票开明数目有违禁携带米石什物卖与刨参之人易换人参者该将军查明米不及五十石什物值银不及五十两者俱照无引私盐律杖一百徒三年若逾前数者俱照越境兴贩盐斤至三千斤以上例发附近充军旗人及官兵有犯加民人一等治罪其巡绰官兵知情故纵与本犯同得赃者计赃以枉法从重论失察者官交部议处兵丁照山海闗搜查参珠不力例治罪其明知偷刨姦匪而容隠在家不即举报者照知人犯罪藏匿在家不告捕者减罪人一等律治罪一凡索伦逹唿里越界至松阿里乌拉地方打牲滋事者令该将军查拏分别治罪其有私带米粮等物卖给刨参之人者照无引私盐律计米数多寡分别定拟船厰地方有越界私带米粮情事饬令船厰将军一体查拏照例定拟一旗民人等偷刨人参人至百名以上参至五百两以上者为首之财主及率领之头目併容留之窝家俱拟绞监候为从系民人发云贵两广烟瘴地方系旗人销去旗档同民人一体发遣系旗下家奴发驻防兵丁为奴均于靣上刺字所获牲畜等物给付拏获之人充赏参入官拟绞人犯遇赦减等者亦照为从例发遣其未得参者各减一等贩参人犯拏获时查明参数照财主头目偷刨人参例减一等治罪免其刺字至刨参人犯内有家奴讯系伊主知情故纵者将伊主杖八十系官交部议处不知者不坐其潜匿禁山刨参人犯被获治罪递囬旗籍后复逃徃禁山者各于应得本罪上加一等问拟若系旗下家奴即发黑龙江等处给与披甲人为奴将疎纵之该管官交部议处一凡拏获刨参贼犯严审明确如有身充财主雇人刨採及积年在外逗遛已过三冬者不论参数多寡俱发云贵两广烟瘴地方管束若并无财主实系一时乌合各出资本及受雇偷採或只身潜往得参者均杖一百流三千里未得参者杖一百徒三年代为运送米石者亦如之旗人有犯同民人一体办理犯应军流者销去旗档系旗下家奴发驻防兵丁为奴一打珠人等私藏珠子不行交官者拏获不论珠数多寡分两轻重俱杖一百流三千里旗人销去旗档同民人一体发遣总领打珠之骁骑校并总管翼长均交部分别议处一领票工人内如有偷窃领票商人之参者照刨参已得例不论参数多寡俱杖一百流三千里仍于面上刺窃盗字追赃给主一凡潜入南苑窃取草束等物者不分首从俱杖一百徒三年一挐获围塲内贼犯如系偷採菜疏及割草之人初犯枷号一个月再犯枷号两个月三犯枷号三个月发落若盗砍木植偷打牲畜审系初次二次发往乌鲁木齐等处种地犯至三次者即发往乌鲁木齐等处给兵丁为奴打牲砍木未得人犯均照已得遣罪减一等杖一百徒三年再犯即未得畜木亦与已得者同拟外遣若止偷窃野鸡并无鸟鎗器械者即在挐获地方责惩完结一盛京各处山塲商人领票砍伐木植如有夹带偷砍果松者按照株数多寡定罪砍至数十根者笞五十百根者杖六十毎百根加一等罪止杖一百徒三年所砍木植变价入官大清律例卷二十四大清律例卷二十五目录钦定四库全书大清律例卷二十五目録刑律贼盗下亲属相盗恐吓取财诈欺官私取财略人略卖人发塜夜无故入人家盗贼窝主共谋为盗公取窃取皆为盗起除刺字大清律例卷二十五钦定四库全书大清例卷二十五刑律贼盗下亲属相盗凡各居亲属相盗财物者期亲减凡人五等大功减四等小功减三等缌麻减二等无服之亲减一等并免刺若行强盗者尊长犯卑幼亦各依上减罪卑幼犯尊长以凡人论若有杀伤者各以杀伤尊长卑幼本律从重论若同居卑幼将引他人盗已家财物者卑幼依私擅用财物论加二等罪止杖一百他人减凡盗罪一等免刺若有杀伤者自依杀伤尊长卑幼本律科罪他人纵不知情亦依强盗论若他人杀伤人者卑幼纵不知情亦依杀伤尊长卑幼本律从重论其同居奴婢雇工人盗家长财物及自相盗者减凡盗罪一等免刺条例一同居卑幼将引他人强劫已家财物依各居亲属行强盗卑幼犯尊长以凡人论斩奏请定夺一凡奴仆偷盗家长财物者照窃盗律计赃治罪若起意勾引外人同盗家长财物者将起意之奴仆计赃递加窃盗一等治罪至一百二十两以上者仍照律拟绞监候被勾引之外人仍照窃盗律分别定拟雇工人盗家长财物亦照窃盗计赃治罪一凡亲属相盗除本宗五服以外俱照无服之亲定拟外其外姻尊长亲属相盗惟律图内载明者方准照律减等此外不得滥引一凡奴仆雇工人强劫家长财物及勾引外人同劫家长财物者悉照凡人强盗律定拟其有杀伤家长者仍依律从重论恐吓取财凡恐吓取人财者计赃准窃盗论加一等免刺若期亲以下自相恐吓者卑幼犯尊长以凡人论尊长犯卑幼亦依亲属相盗律递减科罪条例一监临恐吓所部取财准枉法论若知人犯罪而恐吓取财者以枉法论一凡将良民诬指为盗及寄买贼赃捉拿拷打吓诈财物或以起赃为由沿房摉检抢夺财物淫辱妇女除实犯死罪外其余不分首从俱发边逺充军一凡凶恶光棍好鬭之徒生事行凶无故扰害良人者发往宁古塔乌喇地方分别当差为奴其官员有犯该部奏闻发遣一凡恶棍设法索诈官民或张贴掲帖或揑告各衙门或勒写借约吓诈取财或因鬭殴纠衆系颈谎言欠债逼写文券或因诈财不遂竟行殴毙此等情罪重大实在光棍事发者不分曾否得财为首者斩立决为从者俱绞监候其犯人家主父兄各笞五十系官交该部议处如家主父兄首者免罪犯人仍照例治罪一凡旂民结伙指称隠慝逃人索诈财物者不分曾否得财为首者斩决为从者俱绞候一凡在内太监逃出索诈者俱照光棍例治罪一凡苖人有伏草捉人横加枷肘勒银取赎者初犯为首者斩监候为从者俱枷号三箇月臂膊刺字再犯者不分首从皆斩立决其有土哨姦民勾通取利造意者不分初犯再犯并立斩决附和者各枷号两箇月佥妻发边外为民该管土官虽不知情亦按起数交该部议知情故纵者革职杖一百若教令指使或和同取利者革职枷号三箇月俱不准折赎一凡附近番苖地方吏民人等擅入苖境借差欺凌或强姦妇女或抢劫财物以及讹诈不遂聚衆凶殴杀死人命等案将所犯查照定例如原系斩决绞决之犯审实具题俟命下之日将该犯押赴犯事处所正法其例应斩候绞候者审系借差欺凌等项实在情重应将监候改为立决亦于题覆之日押赴原犯地方正法至寻常案件虽系民苖交涉审无前项情节仍照定例拟罪至秋审时有情实勾决之犯亦于原犯苖地正法仍将该犯从重治罪正法情由张挂告示通行晓谕该管官员有纵差骚扰激动畨蛮者仍援照引惹边衅例治罪若止于失察交部议处一内外大小衙门蠧役恐吓索诈贫民者计赃一两以下杖一百一两至五两杖一百加枷号一箇月六两至十两杖一百徒三年为从分赃并一等其十两以上及索诈贫民致令卖男鬻女赃在十两以下者仍照定例遵行诈欺官私取财凡用讣诈欺官私以取财物者并计赃准窃盗论免刺若期亲以下自相诈欺者亦依亲属相盗律递减科罪若监临主守诈取所监守之物者以监守自盗论未得者减二等若冒认及诓赚局骗拐带人财物者亦计赃准窃盗论免刺条例一凡诓骗聼选官吏及举人监生生员人等财物指称买官买缺及买求中式等项如诓骗已成不分首从于该衙门门首枷号三箇月发烟瘴地面充军其央凂营干致被诓骗者免其枷号亦照前发遣若诓骗未成财未接受罪应满徒者加枷号两箇月但经口许罪止杖责者加枷号一箇月分别发落被骗者仍照律例治罪免其枷号一凡指称内外大小官员名头并各衙门打㸃使用名色诓骗财物计赃犯该徒罪以上者俱不分首从发近边充军情重者仍枷号两个月发遣一学臣考试有积惯随棚代考之鎗手察出审实枷号三个月发烟瘴地面充军其雇倩鎗手之人及包揽之人并与鎗手同罪知情保结之廪生杖一百窝留之家不知情者照不应重律治罪倘有别情从重科断有赃计赃以枉法从重论一漕粮起运头帮军伍将已裁陋规复行派歛私自婪收或于定数之外多行勒索者令各帮军丁于经管衙门呈控将勒索之头伍计赃分别首从定拟犯该徒罪以上者俱照指称衙门打㸃使用名色诓骗财物例不分首从发近边充军情重者加枷号两个月其官弁兵役受贿责令该管上司㕘革究审计赃以枉法论军丁挟嫌揑控照诬告律治罪一生童考试如有积惯棍徒揑称给与字眼记认诓骗财物者不论有无立约封银及口许虚赃俱照撞骗已成例枷号三个月发烟瘴地面充军被骗生童杖一百徒三年若仅用虚词诓骗事属未成罪止杖责者仍照定例加枷号一个月分别发落被骗者仍照例治罪免其枷号一代倩鎗手以已成未成为断如塲外经提调访拿或被生童禀首者为未成如已顶名入塲无论当时被获事后发觉俱为己成未成者除审系积惯随棚仍照定例问拟外若仅立有文约而赃未入手鎗手与本童均照诓骗未成财未接受罪应满徒者加枷号两个月但经口许罪止杖责者加枷号一个月分别发落之例治罪其已成者不分有无立约及口许虚赃俱照诓骗已成例枷号三个月发烟瘴地面充军雇倩之生童与同罪若生童实系被人撞骗赃止口许情罪稍轻者照诓骗未成财未接受例杖一百徒三年畧人略卖人凡设方略而诱取良人及略卖良人为奴婢者皆杖一百流三千里为妻妾子孙者杖一百徒三年因而伤人者绞杀人者斩被略之人不坐给亲完聚若假以乞养过房为名买良家子女转卖者罪亦如之若和同相诱及相卖良人为奴婢者杖一百徒三年为妻妾子孙者杖九十徒二年半被诱之人减一等未卖者各减一等十嵗以下虽和亦同略诱法若略卖和诱他人奴婢者各减略卖和诱良人罪一等若略卖子孙为奴婢者杖八十弟妹及姪姪孙外孙若已之妾子孙之妇者杖八十徒二年子孙之妾减二等同堂弟妹堂姪及姪孙者杖九十徒二年半和卖者减一等未卖者又减一等被卖卑幼不坐给亲完聚其卖妻为婢及卖大功以下亲为奴婢者各从凡人和略法若窝主及买者知情并与犯人同罪牙保各减一等并追价入官不知者俱不坐追价还主条例一将腹里人口用强略卖与境外土官土人峒寨去处图利除杀伤人律该处死外若未曽杀伤人比依将人口出境律绞一凡诱拐妇人子女或典卖或为妻妾子孙者不分良人奴婢已卖未卖但诱取者被诱之人若不知情为首者拟绞监候被诱之人不坐若以药饼及一切邪术迷拐幼小子女为首者立绞为从应发宁古塔给穷披甲之人为奴者照名例改遣之例问发其和诱知情之人为首者亦照例发遣为从及被诱之人俱减等满徒若虽知拐带情由并无和同诱拐分受赃物暂容留数日者不分旗民俱枷号两个月发落有服亲属犯者仍各照本律科断妇人有犯罪坐夫男夫男不知情及无夫男者仍坐本妇一凡伙衆开窰诱取妇人子女藏匿勒卖事发者不分良人奴婢已卖未卖审系开窰情实为首照光棍例拟斩立决为从发黑龙江等处给披甲人为奴一凡诱拐人口为首拟绞人犯若奉㫖免死减等发落应发宁古塔给穷披甲之人为奴者照名例改遣之例问发一盛京乌喇等处居住之人买人仍照例用印行买外若不详询来歴混买人者系另户连妻子发往江宁杭州披甲系家人止将本人发往江宁杭州给穷披甲之人为奴一凡外省民人有买贵州穷民子女者令报明地方官用印准买但一人不许买至四五人带往外省仍令各州县约立官媒凡买卖男妇人口凭官媒询明来歴定价立契开载姓名住址男女年庚送官钤印该地方官豫给循环印簿将经手买卖之人登簿按月缴换稽查倘契中无官媒花押及数过三人者即究其略卖之罪倘官媒通同棍徒兴贩及不送官印契者俱照例治罪至来歴分明而官媒掯索许即告官惩治如地方官不行查明将苖民男妇用印卖与川贩者照例议处至印买苖口以后给与路照填註姓名年貌闗汛员弁验明放行如有兵役留难勒索及受贿纵放者俱照律治罪该管员弁分别议处一凡窝隠川贩果有指引捆拐藏匿递卖确据者审实照开窰为首例同川贩首犯皆斩立决在犯事地方正法其无指引捆拐递卖情事但窝隠䕶送分赃者不论赃数不分首从俱发近边充军其止知情窝留未经分赃者无论人数多寡为首者杖一百流三千里为从杖一百徒三年其邻佑知而不首者杖一百一凡收留迷失子女不报及诱拐人犯各衙门畨捕不行查拿经他处缉获将畨捕照缉盗逾限律责处知而不拿者照应捕人知罪人所在而不捕律减罪人罪一等发落该管官按窝留诱拐人数分别议处其直𨽻各省之地方保甲人等如见外来之人带有幼童幼女行走住宿形迹可疑者盘诘得实即行捕治倘有疎纵经别处拿获供出容留地方将容留之家照知情容留拐带例惩治地方保甲照窝藏逃人例治罪该地方官亦照例议处如有借稽查名色讹诈生事者均照讹诈例治罪一略卖海外畨仔之内地民人不分首从杖一百流三千里俟有便船仍令带回安插文武官稽查不力照外国之人私自进口不行查报交部分别议处得赃者以枉法治罪一贵州云南四川地方民人诱拐本地子女在本省售卖审无勾通外省流棍情事仍照诱拐妇人子女本例分别定拟如綑绑本地子女在本地售卖为首拟斩监候为从发近边充军一凡贵州地方有外来流棍勾通本地棍徒将荒村居住民苖人户杀害人命掳其妇人子女许图贩卖者不论已卖未卖曽否出境俱照强盗得财律不分首从皆斩枭示其有迫胁同行并在塲未经下手情尚可原者于疏内声明减为拟斩监候请㫖定夺至杀一家三人以上者仍从重定拟其用威力强行绑去及设方略诱往四川贩卖不论已卖未卖曽否出境为首者拟斩立决为从者拟绞监候其有将被拐之人伤害致死者除为首斩决外为从者拟斩监候若审无威力捆縳及设计强卖实系和同诱拐往川者不论已卖未卖但起行在途为首者拟绞监候为从者杖一百流三千里被诱之人仍照例拟徒其窝隠川贩在家果有指引杀人捆掳及勾通略诱和诱子女藏匿递卖者审实各与首犯罪同其无指引勾串等情但窝隠䕶送分赃与仅知情窝留而未分赃者仍照旧例分别定拟云南四川所属地方如有拐贩捆掳等犯亦照贵州之例行其一年限内拿获兴贩棍徒并不能拿获之文武员弁均按人数分别议叙议处一凡流棍贩卖贵州苖人除本犯照例治罪外其知情故买者照违制律杖一百仍将苖人给亲收领一兴贩妇人子女转卖与他人为奴婢者照略卖良人为奴婢律杖一百流三千里若转卖与他人为妻妾子孙亦照略卖良人为妻妾子孙律杖一百徒三年地方官匿不申报别经发觉交部议处一奴及雇工略卖家长之妻女及子者照卑幼强抢期亲尊属嫁卖例拟斩监候其因略卖而又犯杀伤姦淫等罪仍各照本律分别斩决凌迟从重科罪至略卖家长之期功以下亲属仍照例拟绞和者发遣发塜凡发掘坟冢见棺椁者杖一百流三千里已开棺椁见尸者绞发而未至棺椁者杖一百徒三年若冢先穿陷及未殡埋而盗尸柩者杖九十徒二年半开棺椁见尸者亦绞其盗取器物砖石者计赃准凡盗论免刺若卑幼发尊长坟冢者同凡人论开棺椁见尸者斩若弃尸卖坟地者罪亦如之买地人牙保知情者各杖八十追价入官地归同宗亲属不知者不坐若尊长发卑幼坟冢开棺椁见尸者缌麻杖一百徒三年小功以上各递减一等发子孙坟冢开棺椁见尸者杖八十其有故而依礼迁葬者俱不坐若残毁他人死尸及弃尸水中者各杖一百流三千里若毁弃缌麻以上尊长死尸者斩弃而不失及髠髪若伤者各减一等缌麻以上卑幼各依凡人递减一等毁弃子孙死尸者杖八十其子孙毁弃祖父母父母及奴婢雇工人毁弃家长死尸者斩若穿地得死尸不即掩埋者杖八十若于他人坟墓熏狐狸因而烧棺椁者杖八十徒二年烧尸者杖一百徒三年若缌麻以上尊长各递加一等卑幼各依凡人递减一等若子孙于祖父母父母及奴婢雇工人于家长坟墓熏狐狸者杖一百烧棺椁者杖一百徒三年烧尸者绞平治他人坟墓为田园者杖一百于有主坟地内盗葬者杖八十勒限移葬若地界内有死人里长地邻不申报官司检验而辄移他处及埋藏者杖八十以致失尸者杖一百残毁及弃尸水中者杖六十徒一年弃而不失及髠发若伤者各减一等因而盗取衣服者计赃准窃盗论免刺条例一凡发掘常人坟冢开棺见尸为从与发见棺椁为首改发近边充军如有纠衆发冢起棺索财取赎者比依强盗得财律不分首从皆斩一凡发掘贝勒贝子公夫人等坟冢开棺椁见尸者为首斩立决为从皆绞立决见棺者为首绞立决为从皆绞监候未至棺者为首绞监候为从发边逺充军如有发掘歴代帝王陵寝先王名臣及前代藩王坟墓者俱照此例治罪所掘金银交与该抚饬令地方官修葺坟冢其玉带珠寳等物仍置冢内一凡奴婢雇工人发掘家长坟冢已行未见棺者为首拟绞监候为从发近边充军见棺椁者为首绞立决为从绞监候开棺椁见尸者为首斩立决为从斩监候毁弃撇撒死尸者不分首从皆斩立决子孙犯者俱照此例科断一凡贪人吉壤将逺年之坟盗发者子孙告发审有确据将盗发之人以开棺见尸律拟绞监候如非其子孙又非实有确据之前人古冢但因有土墩见人埋葬辄称伊逺祖坟墓勾引匪类伙告伙証陷害无辜审明将为首者照诬告人死罪未决律杖一百流三千里为从各照诬告为从律科断若实系本人逺祖之坟被人发掘盗葬因将所盗葬之棺发掘抛弃者照祖父母父母被杀子孙不告官司而擅杀行凶人律杖六十若盗葬者并无发掘等情止在切近坟旁盗葬而本家辄行发掘者应照地界内有死人不告官司而辄移他处律科断如有毁弃尸骸照地界内有死人而移尸毁弃律科断盗葬之人仍照本律杖八十责令迁移若非系坟地止在田地塲园内盗葬而地主发掘之者除开棺见尸仍照律拟绞外其不开棺见尸者各照本律减一等科断其盗葬之人应照本律减二等杖六十亦责令迁移如两造本系亲属其所侵损之坟冢棺椁尸骸与本人皆有服制者各照律内服制科断一凡偷刨坟墓为从之犯开棺三次及至三次以外者审有赃诬次数确据事主告发实情照三犯窃盗律拟绞监候二次者发烟瘴充军一次者改发近边充军一民人除无故穵焚已葬尸棺者仍照例治罪外其因争坟阻葬开棺易罐埋藏占𦵏者亦照开棺见尸残毁死尸各本律治罪若以他骨暗埋豫立封堆伪说䕃基审系恃强占𦵏者照强占官民山塲律治罪审系私自偷埋者照于有主坟地内偷葬律治罪其侵犯他人坟冢者照发掘他人坟冢律治罪如果审系地师教诱将教诱之地师均照诈教诱人犯法律分别治罪若地方官隠讳寛纵不实力查究照例㕘处一盗未殡未埋尸柩及发年久穿陷之冢未开棺椁者杖一百徒三年如开棺见尸一次者为首发边逺充军二次者发极边烟瘴充军三次者绞为从一次者仍照杂犯流罪总徒四年二次者发边逺充军三次者发极边烟瘴充军三次以上者亦绞一凡愚民惑于风水擅称洗筋检筋名色将已葬父母及五服以内尊长骸骨发掘检视占验吉凶者均照服制以毁弃坐罪帮同洗检之人俱以为从论地保扶同隠匿照知人谋害他人不即阻首律杖一百若有故而以礼迁葬仍照律勿论一发掘坟冢除冢先穿陷及止盗坟冢上砖石器物者仍照律免刺外若开棺见尸及发冢见棺为首者均于面上刺发冢字其发冢见棺为从与未见棺罪在军流以下者初犯刺臂再犯刺面其盗未殡未埋尸柩者刺盗棺字一窃劫之犯如有在湖河舟次格鬭致毙尸堕水中漂流不获及山谷险隘猝然御暴尸沉涧溪本无毁弃之情者仍依格杀本律科断毋庸牵引弃尸之律若系在家夤夜格捕致死姦盗之犯或在旷野道途格杀拒捕盗贼罪本不应拟抵将尸毁弃掩埋移投坑井者照地界内有死人不报官司私自掩埋律杖八十因而遗失者照地界内有死人移置他所以致失尸律杖一百如有格杀之后懐挟讐恨逞凶残毁投弃水大割剥损伤者仍照毁弃死尸本律科罪其随同协捕共殴之余人有犯弃毁移埋等项俱照此例分别办理夜无故入人家凡夜无故入人家内者杖八十主家登时杀死者勿论其已就拘执而擅杀伤者减鬭杀伤罪二等至死者杖一百徒三年条例一凡黑夜偷窃或白日入人家内偷窃财物被事主殴打至死者比照夜无故入人家已就拘执而擅杀至死律杖一百徒三年若非黑夜又未入人家内止在旷野白日摘取蔬果等类俱不得滥引此律盗贼窝主凡强盗窝主造意身虽不行但分赃者斩若不行又不分赃者杖一百流三千里共谋者行而不分赃及分赃而不行皆斩若不行又不分赃者杖一百窃盗窝主造意身虽不行但分赃者为首论若不行又不分赃者为从论以临时主意上盗者为首其为从者行而不分赃及分赃而不行仍为从论若不行又不分赃笞四十若本不同谋相遇共盗以临时主意上盗者为首余为从论其知人略卖和诱人及强窃盗后而分赃者计所分赃准窃盗为从论免刺若知强窃盗赃而故买者计所买物坐赃论知而寄藏者减一等各罪止杖一百其不知情误买及受寄者俱不坐条例一推鞫窝主窝藏分赃人犯必须审有造意共谋实情方许以窝主律论斩若止是勾引容留往来住宿并无造意共谋情状者但当以窝藏例发遣毋得附㑹文致概坐窝主之罪一各处大户家人佃仆结搆为盗杀官劫库劫狱放火许大户即送官追问若大户知情故纵除实犯死罪外杖徒流罪俱发附近充军一凡皇亲功臣管庄家仆佃戸人等及诸色军民大户勾引来歴不明之人窝藏强盗二名以上窃盗五名以上坐家分赃者俱问发近边充军若有造意共谋之情者各依律从重科断干碍皇亲功臣者㕘究治罪一凡各处无籍之徒引贼劫掠以复私讐探报消息致贼逃窜者照奸细律处斩枭首示衆一知强窃盗赃而接买受寄若马驘等畜至二头匹以上银货坐赃至满数者俱问罪不分初犯再犯枷号一个月发落若三犯以上不拘赃数多寡与知强盗后而分赃至满数者俱免枷号发近边充军一凡强盗窝主之邻佑知而不首者杖一百一强窃盗窝家之同居父兄伯叔与弟自首者照例免罪本犯减等发落外其知情而又分赃各照强窃盗为从例减一等治罪父兄不能禁约子弟窝盗者各照强窃盗父兄论一强盗窝主虽不行又不分赃但知情存留一人者杖一百徒三年存留二人者杖一百流三千里存留三人以上应发三姓地方者照名例改遣之例问发一凡窝线同行上盗得财者仍照强盗律定拟外如不上盗又未得财但为贼探聼事主消息通线引路者应照强盗窝主不行又不分赃律杖一百流三千里一容留外省流棍者照勾引来歴不明之人例发近边充军一编排保甲保正甲长牌头须选勤慎练达之人㸃充如豪横之徒借名武断该管官严查究革从重治罪果实力查访盗贼据实举报照捕役获盗过半以上例按名给赏倘知有为盗窝盗之人瞻徇隠匿者杖八十如系窃盗分别贼情轻重惩警若牌头于保正甲长处举报而不行转报者甲长照牌头减一等保正减二等发落牌头免坐其一切戸婚田土不得问及保甲惟人命重情取问地邻保甲赌博为盗贼渊薮仍令同盗贼一併查举再地方有堡子村庄聚族满百人以上保甲不能编查选族中有品望者立为族正若有匪类令其主报倘徇情容隠照保甲一体治罪一牌头所管内有为盗之人虽不知情而失察坐以不应轻律笞四十甲长保正递减科罪一凡来歴不明游荡姦伪之徒潜居京城令五城司坊宛大两县不时稽查客店庵院取具并无容留甘结以凭各衙门查阅赁房居住者令房主询明保人来歴并着两邻稽查倘有此等游棍协同斥逐若徇情受贿容留者除本犯照律治罪递回原借外其容留之客店寺庙住持房主一并惩治该管官不行查出照例议处至编户居民住有常业及候补候选读书贸易诸色人等确有凭据者毋许驱逐倘有借端勒索混扰良民者照吓诈例治罪一老𤓰贼本处邻佑地保有知情容留者发近边充军若非知情容留止系失于稽查各照不应重律杖八十其邻佑地保及兵役平民能侦知𤓰贼行迹赴地方官宻禀该地方官即行严拏不许指出首人姓名俟拏获𤓰贼审实将首人给赏如𤓰贼将首人扳害立案不行首获之贼系首犯赏银五十两系伙犯赏银二十五两首获多者按名赏给在充公银两内动支有挟嫌诬首情弊仍照诬告例治罪一窝留积匪之家果有造意及同行分赃代买即照本犯一例发遣其未经造意又不同行但经窝留分得些微财物或止代为卖赃者均减本犯一等治罪至窝藏回民行窃犯至遣戌者亦照窝藏积匪例分别治罪一强盗窝主造意不行又不分赃者改发附近充军共谋为盗凡共谋为强盗临时不行而行者却为窃盗此共谋者分赃造意者为窃盗首余人并为窃盗从若不分赃造意者即为窃盗从余人并笞五十以临时主意上盗者为窃盗首其共谋为窃盗临时不行而行者为强盗其不行之人造意者分赃知情不知情并为窃盗首造意者不分赃及余人分赃俱为窃盗从以临时主意及共为强盗者不分首从论公取窃取皆为盗凡盗公取窃取皆为盗器物钱帛之类须移徙已离盗所珠玉寳货之类据入手隠藏纵未将行亦是其木石重器非人力所胜虽移本处未䭾载间犹未成盗马牛驼驘之类须出阑圈鹰犬之类须専制在已乃成为盗此条乃以上盗贼诸条之通例未成盗而有显迹证见者依已行而未得财科断已成盗者依律以得财科断起除刺字凡盗贼曽经刺字者俱发原籍收充警迹该徒者役满充警该流者于流所充警若有起除原刺字样者杖六十补刺条例一凡窃盗等犯有自行用药销毁面膊上所刺之字者枷号三个月杖一百补刺代毁之人枷号两个月杖一百一凡强盗人命重犯拒捕杀人窃盗并律应斩决以及命案内斩绞监候等犯情重难宥者该督抚俱于具题之日交按察使衙门先行刺字然后递回犯事地方监禁如系强盗面上刺强盗二字命案斩绞等犯面上刺凶犯二字仍将已经刺字之处于本内声明其戏杀误杀鬭殴杀俱免刺直省等处如遇面刺强盗凶犯等字样者即擒拿送官一偷刨人㕘之犯向例左右面刺字者今改照窃盗例初犯刺右面再犯刺左面一凡窃盗刺字发落之后责令充当巡警如实能改过缉盗数多者准其起除刺字复为良民该地方官编入保甲聼其各谋生理一应发乌鲁木齐等处人犯除例应刺明事由者仍照例刺发外其凶徒执持军器殴人至笃疾以及军流人犯内有情罪较重改发乌鲁木齐等处者即令起解省分于该犯右面刺外遣二字解赴甘省酌量分发补刺地名一发遣人犯如从前面上原刺之字与现犯事由相同者毋庸重复叠刺倘现犯事由各别仍于左面上另行刺字一新疆改发内地人犯面上刺改遣二字如应刺事由者并刺事由大清律例卷二十五大清律例卷二十六目录钦定四库全书大清律例卷二十六目録刑律人命谋杀人谋杀制使及本管长官谋杀祖父母父母杀死姦夫谋杀故夫父母杀一家三人採生折割人造畜蛊毒杀人鬬殴及故杀人屏去人服食戏杀误杀过失杀伤人夫殴死有罪妻妾杀子孙及奴婢图赖人弓箭伤人车马杀伤人庸医杀伤人窝弓杀伤人威逼人致死尊长为人杀私和同行知有谋害大清律例卷二十六钦定四库全书大清律例卷二十六刑律人命谋杀人凡谋杀人造意者斩从而加功者绞不加功者杖一百流三千里杀讫乃坐若伤而不死造意者绞从而加功者杖一百流三千里不加功者杖一百徒三年若谋而已行未曾伤人者杖一百徒三年为从者各杖一百但同谋者皆坐其造意者身虽不行仍为首论从者不行减行者一等若因而得财者同强盗不分首从论皆斩条例一凡勘问谋杀人犯果有诡计隂谋者方以造意论斩助殴伤重者方以加功论绞谋而已行人赃见获者方与强盗同辟毋得据一言为造谋指助势为加功坐虚赃为得财一概拟死致伤多命一凡谋财害命照律拟斩立决外其有因他事杀人后偶见财物因而取去者必审其行兇挟何讐隙有何証据果系初无图财之心杀人后见有随身衣物银钱乗便取去者将所得之财倍追给主仍各依本律科断若杀人后掠取家财并知有藏蓄而取去者审得实情仍同强盗论罪一凡图财害命应分别曾否得财定拟其得财而杀死人命者首犯与从而加功者俱拟斩立决不加功者拟斩监候不行而分赃者照强盗免死减等例问发伤人未死而已得财者首犯拟斩立决从而加功者拟斩监候不加功者亦照例问发不行而分赃者杖一百流三千里如未得财杀人为首者拟斩监候伤人为首者拟绞监候其为从加功不加功者俱分别递减一凡谋杀人已行其人知觉奔逃或跌失或堕水等项虽未受伤因谋杀奔脱死于他所者造意者满流为从满杖若其人迫于凶悍当时失跌身死原谋拟绞监候为从者杖一百流三千里一苖人有图财害命之案均照强盗杀人斩决枭示例办理谋杀制使及本管长官凡奉制命出使而官吏谋杀及部民谋杀本属知府知州知县军士谋杀本管官若吏卒谋杀本部五品以上长官已行者杖一百流二千里已伤者绞已杀者皆斩谋杀祖父母父母凡谋杀祖父母父母及期亲尊长外祖父母夫夫之祖父母父母已行者皆斩已杀者皆凌迟处死谋杀缌麻以上尊长已行者杖一百流二千里已伤者绞已杀者皆斩其尊长谋杀卑幼已行者各依故杀罪减二等已伤者减一等已杀者依故杀法若奴婢及雇工人谋杀家长及家长之期亲外祖父母若缌麻以上亲者罪与子孙同条例一官民之家凡倩工作之人立有文券议有年限者依雇工人论祇是短雇月日受值不多者依凡论其财买义男并同子孙论一尊长谋杀卑幼除为首之尊长仍依故杀法分别已行已伤已杀定拟外其为从加功之尊长各按服制亦分别已行已伤已杀三项各依为首之罪减一等若同行不加功及同谋不同行又各减一等为从系凡人仍照凡人谋杀为从科断杀死姦夫凡妻妾与人姦通而于姦所亲获姦夫姦妇登时杀死者勿论若止杀死姦夫者姦妇依律断罪当官嫁卖身价入官其妻妾因姦同谋杀死亲夫者凌迟处死姦夫处斩若姦夫自杀其夫者姦妇虽不知情绞条例一非姦所获姦将姦妇逼供而杀审无姦情确据者依殴妻至死论如本夫登时姦所获姦将姦妇杀死姦夫当时脱逃后被拿获到官审明姦情是实姦夫供认不讳者将姦夫拟绞监候本夫杖八十其非姦所获姦或闻姦数日杀死姦妇姦夫到官供认不讳确有实据者将本夫照已就拘执而擅杀律拟徒姦夫杖一百徒三年一姦夫已离姦所本夫登时逐至门外杀之止依不应杖非登时依不拒捕而杀一姦夫已就拘执而殴杀或虽在姦所捉获非登时而杀并须引夜无故入人家已就拘执而擅杀至死律一凡非应许捉姦之人有杀伤者并依鬭杀伤论一姦妇自杀其夫姦夫果不知情止科姦罪一因姦谋杀本夫伤而不死姦妇依谋杀夫已行斩姦夫依谋杀人伤而不死从而加功满流若是造意依造意绞一姦夫自杀夫之父母以便往来姦妇虽不知情亦绞一凡姦夫同谋杀死亲夫系姦夫起意者将姦夫斩决如谋杀亲夫之后复将姦妇拐逃或为妻妾或得银嫁卖并拐逃幼小子女卖与他人为奴婢者亦均斩决一凡因姦同谋杀死亲夫除本夫不知姦情及虽知姦情而迫于姦夫之强悍不能报复并非有心纵容者姦妇仍照律凌迟处死外若本夫纵容抑勒妻妾与人通姦审有确据人所共知者或被妻妾起意谋杀或姦夫起意系知情同谋姦妇皆拟斩立决姦夫仍照律拟斩监候其纵容抑勒妻妾与人通姦审有确据人所共知者如因别情将姦夫姦妇一齐杀死虽于姦所登时仍依故杀论若本夫先经纵容抑勒妻妾与人通姦后因索诈不遂杀死姦妇者将本夫依殴妻致死律拟绞监候一亲属相姦罪止杖徒及律应监候者如姦夫将本夫杀死或与姦妇商通谋死者姦妇依律问拟姦夫拟斩立决一本夫纵容及抑勒妻妾与人通姦后姦夫自杀其夫姦妇果不知情仍依纵容抑勒本条科断不在拟绞之限一凡姦夫并无谋杀本夫之心其因本夫捉姦姦夫情急拒捕姦妇已经逃避或本夫追逐姦夫已离姦所拒捕杀死本夫姦妇并未在塲及虽在塲而当时喊救与事后即行首告并因别事起衅与姦无涉者姦妇仍止科姦罪外其姦夫临时拒捕姦妇在塲并不喊阻救获而事后又不首告者应照姦夫自杀其夫姦妇虽不知情律拟绞监候一有服尊长姦卑㓜之妇本夫捉姦杀死姦夫除犯时不知照律勿论外其于姦所亲获姦夫姦妇登时杀死者及非登时又非姦所或已就拘执而杀者皆照卑幼殴故杀尊长本律治罪该督抚于疏内声明法司核拟时夹签请㫖伤者均勿论一本夫本妇之伯叔兄弟及有服亲属皆许捉姦如有登时杀死姦夫姦妇者并依夜无故入人家已就拘执而擅杀律科罪伤者勿论若非登时以鬭杀论但卑幼不得杀尊长杀则依殴故杀尊长本律定拟法司核拟时按其情节夹签请㫖尊长杀卑幼照服制轻重科罪一本夫登时捉姦误杀旁人姦夫当时脱逃者除本夫照例定拟外将姦夫杖一百流三千里姦妇当官嫁卖其亲属捉姦误杀旁人仍照定例科断一本夫及应许捉姦之亲属除姦所捉获非登时而杀仍照夜无故入人家例拟以杖徒外其有捉姦已离姦所非登时杀死不拒捕姦夫者照罪人不拒捕及已就拘执而擅杀律拟绞监候若虽系捕获姦夫又因他故致毙者仍以谋故论至于已经犯姦有据又复逞凶拒捕虽非登时俱依罪人拒捕科断一纵容妻妾与人通姦被姦夫姦妇商同谋杀伤而未死者将姦妇拟斩监候姦夫仍照谋杀人伤而不死律拟绞监候谋杀故夫父母凡妻妾谋杀故夫之祖父母父母者并与谋杀舅姑罪同若奴婢谋杀旧家长者以凡人论杀一家三人凡杀一家非死罪三人及支解人者凌迟处死财产断付死者之家妻子流二千里为从者斩条例一凡杀一家非死罪三人及支解人为首监故者将财产断付被杀之家仍剉碎死尸枭首示衆一支解人如殴杀故杀人后欲求避罪割碎死尸弃置埋没原无支解之心各以殴故杀论若本欲支解其人行兇时势力不遂乃先杀讫随又支解恶状昭着者以支解论但奏请定夺一本宗及外姻尊长杀缌麻小功大功卑幼一家非死罪主仆雇工三人者俱斩决杀期服卑幼一家主仆雇工三人者绞决若三人内有功服缌麻卑幼者仍从杀死功服缌麻卑幼三人斩决如谋占家产图袭官职杀期服卑幼一家三人者斩决杀大功小功缌麻卑幼一家三人者凌迟处死仍各将犯人财产断付被杀之家一家长杀奴仆非死罪三人者不分官民俱发黒龙江被杀人父母妻子悉放为民若杀期亲奴仆一家三人者绞候杀内外大功小功缌麻及族中奴仆一家三人者俱斩候一凡发遣当差为奴之犯人若杀死伊管主一家三人并三人以上者除正犯凌迟处死外其知情之子孙拟斩立决不知情者拟斩监候其子孙年未及岁并该犯之妻妾俱发宁古塔等处给披甲之人为奴如已发宁古塔等处者转发西安成都等处给驻防兵丁为奴一聚衆共殴原无必杀之心而乱殴一家三命至死者将率先聚衆之人不问共殴与否斩决为从下手伤重至死者绞候一杀一家非死罪二人及杀三人而非一家者与谋杀一人之情罪较重应拟斩决奏请定夺一杀死功服缌麻卑幼一家非死罪二命者俱问拟绞决奏请定夺仍查一明该犯财产酌断一半给付死者之家一殴死一家二命及殴死三命而非一家者俱拟绞立决一凡杀一家非死罪三人之妻子除同谋加功及有别项情罪者仍照本律定拟外其实未同谋加功者俱改发附近充军一凡杀一家非死罪二人及杀三人而非一家者为首之人除照例拟以斩决奏请定夺外将杀一家二命之犯财产查明酌断一半给付死者之家其杀三人而非一家内有二人仍系一家者亦酌断一半给付被杀二命之家倘为首之犯监故财产仍行断给若系殴死一家二命原无必杀之心者不得援引此例採生折割人凡採生折割人者凌迟处死财产断付死者之家妻子及同居家口虽不知情并流二千里安置为从者斩若已行而未曾伤人者亦斩妻子流二千里为从者杖一百流三千里里长知而不举者杖一百不知者不坐告获者官给赏银二十两条例一凡採生折割等人如有亲属首告或捕送到官已行者正犯不免其縁坐之妻子及同居家口得同自首律免罪造畜蛊毒杀人凡造畜蛊毒堪以杀人及教令者斩造畜者财产入官妻子及同居家口虽不知情并流二千里安置若以蛊毒毒同居人其被毒之人父母妻妾子孙不知造蛊情者不在流逺之限若里长知而不举者各杖一百不知者不坐告获者官给赏银二十两若造魇魅符书咒诅欲以杀人者各以谋杀论因而致死者各依本杀法欲令人疾苦者减二等其子孙于祖父母父母奴婢雇工人于家长者各不减若用毒药杀人者斩买而未用者杖一百徒三年知情卖药者与同罪不知者不坐条例一诸色舖户人等货卖砒礵信石审系知情故卖者仍照律与犯同罪外若不究明来歴但贪利混卖致成人命者虽不知情亦将货卖之人照不应重律杖八十鬭殴及故杀人凡鬬殴杀人者不问手足他物金刃并绞故杀者斩若同谋共殴人因而致死者以致命伤为重下手者绞原谋者杖一百流三千里余人各杖一百条例一凡同谋共殴人除下手致命伤重者依律处绞外其共殴之人审系执持鎗刀等项兇器亦有致命伤㾗者发近边充军一凡同谋共殴人犯除下手者拟绞外必实系造意首祸之人方以原谋拟流殴有重伤而又持有兇器者方以合例发遣其但曾与谋而未造意并有重伤而无兇器有兇器而无重伤者毋得概拟流戌一凡审共殴下手拟绞人犯果于未决之前遇有原谋及助殴重伤之人监毙在狱与解审中途因而病故者准其抵命下手之人减等拟流若系配发事结之后在家病亡者不得滥改抵偿仍将下手之人依律处决一凡审理命案一人独殴人致死无论致命不致命皆拟抵偿若两人共殴人致死则以顶心𩕄门太阳穴耳窍咽喉胸膛两乳心坎肚腹脐肚两脇肾囊脑后耳根嵴背嵴膂两后脇腰眼并顶心之偏左偏右额颅额角为致命论抵一凡同谋共殴人伤皆致命如当时身死则以后下手重者当其重罪若当时未死而过后身死者当究明何伤致死以伤重者坐罪若原谋共殴亦有致命伤又以原谋为首至乱殴不知先后轻重者有原谋则坐原谋为首无原谋则坐初鬬者为首一文武生员除谋故杀人及戏杀误杀过失杀鬬殴杀伤人者仍照律治罪外如有武断乡曲倚仗衣顶横行欺压平民其人不敢与争旁人不敢劝阻将人殴打至死者审实从重拟斩监候一凡兇徒好鬬生事见他人鬬殴与已毫无干涉辄敢约伙寻衅迁怒于其父母毒殴致毙者照光棍例分别首从治罪其本身与人鬬殴之后仍寻殴报复而迁怒于其父母毒殴致毙者拟斩监候一凡两家互殴致毙人命除尊卑服制及死者多寡不同或故杀鬬杀情罪不等仍照本律定拟外其两家各毙一命果各系兇手本宗有服亲属将应拟抵人犯免死减等发近边充军一凡犯死罪监候人犯在监复行兇致死人命者照前后所犯斩绞罪名从重拟以立决一两家互殴致死一命其律应拟抵之正兇当时被死者无服亲属殴死将殴死兇手之人杖一百流三千里如被死者有服亲属殴死比照此例再减一等将殴死兇手之人杖一百徒三年仍各追埋葬银二十两给付尸亲收领其各毙一命将应抵人犯免死减军之案除均系同居亲属无庸追埋外或一家被杀之人与减军之犯有不同居共财者各于犯人名下追银二十两给付死者家属一凡与人鬬殴而误杀其人之祖孙父子均依鬬杀律科罪屏去人服食凡以他物置人耳鼻及孔窍中若故屏去人服用饮食之物而伤人者杖八十致成残废疾者杖一百徒三年令至笃疾者杖一百流三千里将犯人财产一半给付笃疾之人养赡至死者绞若故用蛇蝎毒蛊咬伤人者以鬬殴伤论因而致死者斩戏杀误杀过失杀伤人凡因戏而杀伤人及因鬬殴而误杀伤旁人者各以鬬杀伤论其谋杀故杀人而误杀旁人者以故杀论若知津河水深泥泞而诈称平浅及桥梁渡船朽漏不堪渡人而诈称牢固诳令人过渡以致䧟溺死伤者亦以鬬杀伤论若过失杀伤人者各准鬬杀伤罪依律收赎给付其家条例一应该偿命罪囚遇䝉赦宥俱追银二十两给付被杀家属如果十分贫难者量追一半一收赎过失杀人绞罪与被杀之家营葬折银十二两四钱二分一凡捕役拿贼与贼格鬬而误杀无干之人者仍照过失杀人律于犯人名下追银十二两四钱二分给付死者之家一凡因戱而误杀旁人者照因鬬殴而误杀旁人律减一等杖一百流三千里仍追埋葬银二十两一疯病杀人者从犯人名下追取埋葬银十二两四钱二分给付死者之家一疯病之人其亲属邻佑人等容隠不报不行看守以致疯病之人自杀者照不应重律杖八十致杀他人者照知人谋害他人不即阻当首报律杖一百如亲属邻佑人等已经报明而该管官不严饬看守以致自杀及致杀他人者俱交部议处一凡各项埋葬银两地方官照数追给取具嫡属收领然后将该犯释放报部存案若不给付该犯系管押者仍管押系监禁者仍监禁勒限追给如揑称给付将本犯释放者告发之日本犯不准援免地方官一併从重议处一命案内死罪人犯有奏准赎罪者追埋葬银四十两给尸亲收领一疯病之人如家有严密房屋可以锁锢的当亲属可以管束及妇女患疯者俱报官交与亲属看守令地方官亲发锁严行封锢如亲属锁禁不严致有杀人者将亲属照例严加治罪如果痊愈不发报官验明取具族长地邻甘结始准开放如不行报官及私启锁封者照例治罪若并无亲属又无房屋者即于报官之日令该管官验讯明确将疯病之人严加锁锢监禁具详立案如果监禁之后疯病并不举发俟数年后诊验情形再行酌量详请开释领回防范若曾经杀人者除照例收赎外即令永逺锁锢虽或痊愈不准释放如锁禁不严以致疯犯在监扰累狱囚者将管狱有狱官严加㕘处狱卒照例严加治罪地方官遇有疯病杀人之案呈报到官务取被杀之事主切实供词并取邻佑地方确实供结该管官详加验讯如有假疯妄报除兇犯即行按律治罪外将知情揑报之地方邻佑亲属人等照隠匿罪人知情者减罪人一等律问拟夫殴死有罪妻妾凡妻妾因殴骂夫之祖父母父母而夫擅杀死者杖一百若夫殴骂妻妾因而自尽身死者勿论条例一妻与夫角口以致妻自缢无伤痕者无庸议若殴有重伤缢死者其夫杖八十一凡妻妾无罪被殴致折伤以上者虽有自尽实迹仍依夫殴妻妾致折伤本律科断杀子孙及奴婢图赖人凡祖父母父母故杀子孙及家长故杀奴婢图赖人者杖七十徒一年半若子孙将已死祖父母父母奴婢雇工人将家长身尸图赖人者杖一百徒三年期亲尊长杖八十徒二年大功小功缌麻各递减一等若尊长将已死卑幼及他人身尸图赖人者杖八十其告官者随所告轻重并以诬告平人律论罪若因而诈取财物者计赃准窃盗论抢去财物者准白昼抢夺论免刺各从重科断条例一有服亲属互相以尸图赖者依干名犯义律一妻将夫尸图赖人比依卑幼将期亲尊长图赖人律若夫将妻尸图赖人者依不应重律其告官司诈财抢夺者依本律科断一故杀妾及子孙姪姪孙与子孙之妇图赖人者俱发附近充军一无赖兇棍遇有自尽之案冐认尸亲混行吵閙殴打或将棺材拦阻打坏擡去尸首勒掯行诈者均杖一百枷号两箇月若该管地方兵役知而不拿者各照不应重律治罪弓箭伤人凡无故向城市及有人居止宅舎放弹射箭投掷砖石者笞四十伤人者减凡鬬伤一等因而致死者杖一百流三千里车马杀伤人凡无故于街市镇店驰骤车马因而伤人者减凡鬬伤一等致死者杖一百流三千里若于乡村无人旷野地内驰骤因而伤人致死者杖一百并追埋葬银一十两若因公务急速而驰骤杀伤人者以过失论条例一凡骑马掽伤人除依律拟断外仍将所骑之马给与被掽之人若被掽之人身死其马入官庸医杀伤人凡庸医为人用药鍼刺误不如本方因而致死者责令别医辨验药饵穴道如无故害之情者以过失杀人论不许行医若故违本方诈疗疾病而取财物者计赃准窃盗论因而致死及因事故用药杀人者斩窝弓杀伤人凡打捕户于深山旷野勐兽往来去处穿作阬穽及安置窝弓不立望竿及抹眉小索者笞四十以致伤人者减鬬殴伤二等因而致死者杖一百徒三年追征理葬银一十两威逼人致死凡因事威逼人致死者杖一百若官吏公使人等非因公务而威逼平民致死者罪同并追埋葬银一十两若威逼期亲尊长致死者绞大功以下递减一等若因姦盗而威逼人致死者斩条例一凡因姦威逼人致死人犯务要审有挟制窘辱情状其死者无论本妇本夫父母亲属姦夫亦以威逼拟斩若和姦纵容而本妇本夫愧迫自尽或妻妾自逼死其夫或父母夫自逼死其妻女或姦妇以别事致死其夫与姦夫无干者毋得概坐因姦威逼之条一凡有因强姦将本妇立时杀死者拟斩立决若强姦既成本妇羞忿自尽仍照因姦威逼致死律拟斩监候至于强姦未成或但经调戱本妇羞忿自尽者俱拟绞监候一凡强姦人妻女其夫与父母亲属闻声赴救姦夫逞兇拒捕立时杀死其夫与父母亲属者照定例拟斩立决若强姦既成其夫与父母亲属羞忿自尽仍照威逼致死本律拟斩监候至强姦未成或但经调戱其夫与父母亲属羞忿自尽者俱拟绞监候一凡村野愚民本无圗姦之心又无手足勾引挟制窘辱情状不过出语䙝狎本妇一闻秽语即便轻生照强姦未成本妇羞忿自尽例减一等杖一百流三千里一强姦内外缌麻以上亲及缌麻以上亲之妻若妻前夫之女同母异父姊妹未成本妇羞忿自尽者俱拟斩监候其强姦已成本妇羞忿自尽者俱拟斩立决一凡强姦未遂将本妇殴伤越数日后因本伤身死者照因姦威逼人致死律拟斩监候一妇人因姦有孕畏人知觉与姦夫商谋用药打胎以致堕胎身死者姦夫比照以毒药杀人知情卖药者至死减一等律杖一百流三千里若有服制名分本罪重于流者仍照本律从重科断如姦妇自倩他人买药姦夫果不知情止科姦罪一凡因事用强殴打威逼人致死果有致命重伤及成残废笃疾者虽有自尽实迹依律追给埋葬银两发近边充军一凡因事威逼人致死一家二命及非一家但至三命以上者发近边充军若一家三命以上发边逺充军仍依律各追给埋葬银两一凡子孙威逼祖父母父母妻妾威逼夫之祖父母父母致死者俱比依殴者律斩其妻妾威逼夫致死者比依妻殴夫至笃疾者律绞俱奏请定夺一凡妇人夫亡愿守志别无主婚之人若有用强求娶逼受聘财因而致死者依律问罪追给埋葬银两发近边充军一凡军民人等因事威逼本管官致死为首者比依威逼期亲尊长致死律绞为从者枷号三个月发近边充军一凡奉差员役执持勘合火牌照数支取而该地方官不能措办因而自尽者勿论若奉差员役额外需索逼死印官者审实依威逼致死律杖一百加徒三年若有受贿实迹仍依枉法从重论一凡喇嘛和尚等有强姦致死人命者照光棍例分别首从定拟治罪一凡和姦之案姦妇因姦情败露羞愧自尽者姦夫杖一百徒三年一妇女与人通姦本夫与父母并未纵容一经见闻杀姦不遂因而羞忿自尽者将姦妇拟绞监候姦夫杖一百徒三年若本夫与父母纵容通姦后因姦情败露愧迫自尽者姦夫姦妇止科姦罪一姦夫姦妇商谋同死若已将姦妇致死姦夫并无自戕伤痕同死确据者审明或系谋故或系鬬杀核其实在情节各按本律拟以斩绞不得因有同死之供稍为寛贷若姦夫与姦妇因姦情败露商谋同死姦妇当即殒命姦夫业经自戕因人救阻医治伤痊实有确据者将姦夫减鬬杀罪一等律杖一百流三千里如另有拐逃及别项情节临时酌量从重定拟尊长为人杀私和凡祖父母父母及夫若家长为人所杀而子孙妻妾奴婢雇工人私和者杖一百徒三年期亲尊长被杀而卑幼私和者杖八十徒二年大功以下各递减一等其卑幼被杀而尊长私和者各减卑幼一等若妻妾子孙及子孙之妇奴婢雇工人被杀而祖父母父母夫家长私和者杖八十受财者计赃准窃盗论从重科断常人私和人命者杖六十条例一凡尸亲人等私和人命除未经得财者仍照律拟议外如有受财者俱计赃准枉法论从重定罪同行知有谋害凡知同伴人欲行谋害他人不即阻当救䕶及被害之后不首告者杖一百大清律例卷二十六大清律例卷二十七目录钦定四库全书大清律例卷二十七目録刑律鬬殴上鬬殴保辜限期宫内忿争宗室觉罗以上亲被殴殴制使及本管长官佐职统属殴长官上司官与统属官相殴九品以上官殴长官拒殴追摄人殴受业师威力制縳人良贱柏殴大清律例卷二十七钦定四库全书大清律例卷二十七刑律鬬殴上鬬殴凡鬬殴以手足殴人不成伤者笞二十成伤及以他物殴人不成伤者笞三十成伤者笞四十青赤肿者为伤非手足者其余皆为他物即兵不用刃亦是拔髪方寸以上笞五十若血从耳目中出及内损吐血者杖八十以秽物汚人头面者罪亦如之折人一齿及手足一指眇人一目抉毁人耳鼻若破人骨及用汤火铜铁汁伤人者杖一百以秽物灌入人口鼻内者罪亦如之折二齿二指以上及髠发者杖六十徒一年折人肋眇人两目堕人胎及刃伤人者杖八十徒二年折跌人肢体及瞎人一目者杖一百徒三年瞎人两目折人两肢损人二事以上及因旧患令至笃疾若㫁人舌及毁败人隂阳者并杖一百流三千里仍将犯人财产一半㫁付被伤笃疾之人养赡同谋共殴伤人者各以下手伤重者为重罪原谋减一等若因鬬互相殴伤者各验其伤之轻重定罪后下手理直者减二等至死及殴兄姊伯叔者不减条例一兇徒因事忿争执持刀鎗弓箭铜铁简剑鞭斧扒头流星骨朶麦穗秤锤兇器但伤人及误伤旁人与凡剜瞎人眼晴折跌人肢体全抉人耳鼻口唇㫁人舌毁败人隂阳者俱发近边充军若聚衆执持兇器伤人及围绕房屋抢检家财弃毁器物姦滛妇女除实犯死罪外徒罪以上不分首从发边逺充军虽执持兇器而未伤人者杖一百执兇器自伤者亦杖一百其伤人之犯有能首先挐获者官给赏银十五两其次协挐者给赏银十两再次协挐者给赏银五两未伤人者不在给赏之限其捕挐受伤之人除官给赏银外仍验伤痕等第于犯人名下追给伤银若果有疯疾依过失伤人律收赎将赎银给付被伤之人一䕶军兵丁及食粮当差人役若执持金刃伤人或自伤者除革役照律例问拟外永不准食粮闲散人有犯立案永不准食粮充役一沿江滨海有持鎗执棍混行鬬殴将两造为首及鸣锣聚衆之犯杖一百流三千里伤人之犯杖一百徒三年其附和未伤人者各枷号一个月责四十板一匪徒因事忿争执持裤刀伤人者照兇器伤人例发近边充军一兇徒因事忿争执持军器殴人至笃疾应发近边充军者如年力强壮佥妻改发乌鲁木齐等处为奴一不法匪徒因事忿争执持梭标伤人者照兇器伤人例发近边充军保辜限期凡保辜者责令犯人医治辜限内皆须因伤死者以鬬殴杀人论其在辜限外及虽在辜限内伤已平复官司文案明白别因他故死者各从本殴伤法若折伤以上辜内医治平复者各减二等辜内虽平复而成残废笃疾及辜限满日不平复者各依律全科手足及以他物殴伤人者限二十日以刃及汤火伤人者限三十日折跌肢体及破骨堕胎者无论手足他物皆限五十日条例一凡京城内外及各省州县遇有鬬殴伤重不能动履之人或具控到官或经挐获及巡役地保人等指报该管官即行带领仵作亲往验看讯取确供定限保辜不许扛擡赴验倘内外该管衙门遇有伤重不能动履之人仍令扛擡聴候验看者各该上司察实指叅交部议处一凡鬬殴伤重之人除附近城郭以及事简州县照例正印官亲诣验看外其离城窎逺之区及繁冗州县委系不能逐起验看者许委佐贰巡捕等官代往据实验报仍聴州县官定限保辜倘佐贰巡捕等官验报不实照例议处如州县官怠弛推诿槩委佐贰巡捕等官代验致滋扰累揑餙等弊仍照定例议处一鬬殴伤人辜限内不平复延至限外若手足他物金刃及汤火伤限外十日之内折跌肢体及破骨堕胎限外二十日之内果因本伤身死情正事实者方拟死罪奏请定夺此外不许一槩滥拟渎奏一原殴伤轻不至于死者越数日后或因伤风身死将殴打之人免其抵偿杖一百流三千里其因患他病身死与本伤无涉者虽在辜限之内仍依律从本殴伤法一原殴伤轻因风身死除在保辜正限内死者将殴打之人照例拟流及在正限后十日外死者止科伤罪外其虽过正限尚在十日之内死者照殴人至废疾律杖一百徒三年一州县承审鬬殴受伤及畏罪自戕案件一面拨医调治速痊一面讯取确供提集案犯即行审理完结不得以伤痊之日起限如有借词扣展致有迟延拖累者照例查叅议处一卑幼殴伤缌麻尊长余限内果因本伤身死仍拟死罪奏请定夺如蒙寛减减为杖一百发边逺充军宫内忿争凡于宫内忿争者笞五十声彻于御在所及相殴者杖一百折伤以上加凡鬬伤二等殿内又递加一等条例一凡太监在紫禁城内持金刃自伤者斩立决在紫禁城外皇城内持金刃自伤者斩监候宗室觉罗以上亲被殴凡宗室觉罗而殴之者杖六十徒一年伤者杖八十徒二年折伤以上重者加凡鬬二等缌麻以上各递加一等笃疾者绞死者斩殴制使及本管长官凡奉制命出使而官吏殴之及部民殴本属知府知州知县军士殴本管官若吏卒殴本部五品以上长官杖一百徒三年伤者杖一百流二千里折伤者绞若殴六品以下长官各减三等殴佐贰官首领官又各递减一等减罪轻者加凡鬬一等笃疾者绞死者斩若流外官及军民吏卒殴非本管三品以上官者杖八十徒二年伤者杖一百徒三年折伤者杖一百流二千里殴伤五品以上官者减二等若减罪轻及殴伤九品以上官者各加凡鬬伤二等其公使人在外殴打有司官者罪亦如之从所属上司拘问条例一因事聚衆将本管官及公差勘事催收钱粮等项一应监临官殴打绑缚者不分首从属军卫者发极边充军属有司者发边外为民若止殴打为首者照前问发为从与毁骂者武职并总队文职并监生生员冠带官吏典承差俱革去职役依律问拟为民军民人等各枷号一个月仍照律拟㫁发落其本管并监临官与军民人等饮酒赌博宿娼自取陵辱者不在此例一凡军民人等殴死在京见任官员照殴死本管官律拟斩监候若谋死者拟斩立决一八旂兵丁并无私讐别故因管教将本管官戳死者本犯即行正法妻子发遣黒龙江领催族长各鞭一百若闲散及䕶军披甲人记讐将该管官动兵刃致伤者本犯即行正法妻子免发遣领催族长各鞭五十若杀死者领催族长各鞭八十系官交部议处其平日不能管教之该管各官交部分别议处一部民军士吏卒犯罪在官如有不服拘挐不遵审㫁或懐挟私讐及假地方公事挺身閙堂逞兇杀害本官者挐获之日无论本官品级及有无谋故已杀者不分首从皆斩立决已伤者为首照光棍例斩决为从下手者绞候其聚衆四五十人者仍照定例科罪其于非本属本管本部各官有犯或该管官任意陵虐及不守官箴自取侮辱者各按其情罪轻重临时酌量比引办理一军民人等殴伤本管官及非本管官如系邂逅干犯或与军民人等饮酒赌博宿娼自取陵辱者俱照律例定拟外其有衅起索欠等事本非理曲因而有犯者各照殴伤应得流徒原律酌减二等问罪其自行取辱之职官交部议处佐职统属殴长官凡本衙门首领官及所统属官殴伤长官者各减吏卒殴伤长官二等佐贰官殴长官者又各减二等减罪轻者加凡鬬一等笃疾者绞死者斩上司官与统属官相殴凡监临上司佐贰首领官与所统属下司官品级髙者及与部民有髙官而相殴者并同凡鬬论若非相统属官品级同自相欧者亦同凡鬬论九品以上官殴长官凡流内九品以上官殴非本管三品以上官者杖六十徒一年折伤以上及殴伤五品以上若五品以上殴伤三品以上官者各加凡鬬伤二等拒殴追摄人凡官司差人追徴钱粮勾摄公事而抗拒不服及殴所差人者杖八十若伤重至内损吐血以上及本犯重者各加二等罪止杖一百流三千里至笃疾者绞死者斩殴受业师凡殴受业师者加凡人二等死者斩条例一僧尼谋杀受业师者照谋杀大功尊长律已杀者斩决已伤者绞决已行未伤者流二千里殴故杀者亦照殴故杀大功尊长律斩决一凡僧尼道士如因弟子违犯教令以理殴责者照尊长殴卑幼律非折伤勿论折伤以上减凡人三等至死者照殴杀堂姪律杖一百流三千里僧尼殴受业师亦照卑幼殴大功尊长律问拟若僧尼道士因姦盗别情谋杀弟子者无论已伤未伤已杀未杀悉照凡人分别定拟其有挟嫌逞兇故杀弟子及殴杀内执持金刃兇器非理扎殴致死者亦同凡论匠艺人等致死弟子者亦如之威力制缚人凡争论事理聴经官陈告若以威力制缚人及于私家拷打监禁者并杖八十伤重至内损吐血以上各加凡鬬伤二等因而致死者绞若以威力主使人殴打而致死伤者并以主使之人为首下手之人为从论减一等条例一在京在外无籍之徒投託势要作为心腹诱引生事绑缚平民在于私家拷打胁骗财物者枷号一个月发烟瘴地面充军势要知情并坐一旂下家人庄头等有在外倚势害民把持衙门霸占子女将良民无故挐至私家綑缚拷打致死者除本犯照律例从重治罪外若系内府之人将该管官交该部议处系王贝勒贝子公家人将管理家务官亦交该部议处系民公侯伯大臣官员家人将各主交该部议处系平人鞭一百一凡地方乡绅私置板棍擅责佃户者照违制律议处衿监革去衣顶杖八十照例准其收赎如将佃户妇女姦占为婢妾者绞监候如无犯姦情事照畧卖良人为妻妾律杖一百徒三年妇女给亲完聚该地方官不预行严禁及被害之人告理而不即为查究者照狥庇例议处至有奸顽佃户拖欠租课欺慢田主者杖八十所欠之租照数追给田主一凡主使两人殴一人数人殴一人致死者以下手伤重之人为从其余皆为余人若其人自尽则不可以致死之罪加之止照所伤拟罪如有致死重伤及成残废笃疾者依因事用强殴打例发近边充军良贱相殴凡奴婢殴良人者加凡人一等至笃疾者绞死者斩其良人殴伤他人奴婢者减凡人一等若死及故杀者绞若奴婢自相殴伤杀者各依凡鬬伤杀法相侵财物者不用此律若殴缌麻小功亲之奴婢非折伤勿论至折伤以上各减杀伤凡人奴婢罪二等大功减三等至死者杖一百徒三年故杀者绞过失杀者各勿论若殴缌麻小功亲之雇工人非折伤勿论至折伤以上各减凡人罪一等大功减二等至死及故杀者并绞过失杀者各勿论条例一凡奴仆殴辱职官者家长笞五十系官交该部议处大清律例卷二十七大清律例卷二十八目录钦定四库全书大清律例卷二十八目录刑律鬬殴下奴婢殴家长妻妾殴夫同姓亲属相殴殴大功以下尊长殴期亲尊长殴祖父母父母妻妾与夫亲属相殴殴妻前夫之子妻妾殴故夫父母父祖被殴大清律例卷二十八钦定四库全书大清律例卷二十八刑律鬬殴下奴婢殴家长凡奴婢殴家长者皆斩杀者皆凌迟处死过失杀者绞伤者杖一百流三千里若奴婢殴家长之期亲及外祖父母者绞伤者皆斩过失杀者减殴罪二等伤者又减一等故杀者皆凌迟处死殴家长之缌麻亲杖六十徒一年小功杖七十徒一年半大功杖八十徒二年折伤以上缌麻加殴良人罪一等小功加二等大功加三等加者加入于死死者皆斩若雇工人殴家长及家长期亲若外祖父母者杖一百徒三年伤者杖一百流三千里折伤者绞死者斩故杀者凌迟处死过失杀伤者各减本杀伤罪二等殴家长之缌麻亲杖八十小功杖九十大功杖一百伤重至内损吐血以上缌麻小功加凡人罪一等大功加二等死者各斩若奴婢有罪其家长及家长之期亲若外祖父母不告官司而殴杀者杖一百无罪而杀者杖六十徒一年当房人口悉放从良若家长及家长之期亲若外祖父母殴雇工人非折伤勿论至折伤以上减凡人罪三等因而致死者杖一百徒三年故杀者绞若违犯敎令而依法决罚邂逅致死及过失杀者各勿论条例一凡旂员将奴婢责打身死者罚俸二年故杀者降二级调用刃杀者革职不准折赎鞭一百若将族中家仆殴打死者降二级调用故杀者降三级调用各追人一口给主刃杀者革职不准折赎鞭一百殴杀他人奴婢者革职追人一口给主故杀者依律绞候平人将奴仆责打身死者枷号二十日故杀者枷号一箇月刃杀者枷号两箇月各鞭一百殴雇工人致死者枷号四十日鞭一百殴族中家仆致死者枷号两箇月鞭一百若将族中家仆故杀者枷号三箇月鞭一百刃杀者发黒龙江当差仍各追人一口给主其奴仆违犯教令而依法决罚邂逅致死者仍依律勿论一凡监生生员人等殴杀故杀刃杀奴婢者俱黜革故杀刃杀者杖一百不准折赎一旂人故杀白契所买并典当之人俱照故杀雇工人律拟绞监候若殴打死者照律治罪一凡家主将奴仆之妻妄行占夺或图姦不遂因将奴仆毒殴或将其妻致死审明确有实据及本主自认不讳者即将伊主不分官员平人发黒龙江当差如伊主并无姦占情弊而奴仆诬陷其主者仍照千名犯义律从重治罪一凡八旂官员平人将奴婢责打身死及故杀者除照例治罪外其奴仆之父母妻子情愿仍在伊主家者聴其存留不愿者悉行开放系旂人聴其在旂投主系民人放出为民不得追收身价一凡民人奴仆背主投营挟制家主勒索原契及妻子财物不分首从得财与未得财皆斩立决若止背主投营审无挟制勒索者枷号四十日杖一百交还原主该营初虽不知后知而不举发者交该部议处一凡汉人家生奴仆印契所买奴仆并雍正五年以前白契所买及投靠养育年久或婢女招配生有子息者俱系家奴世世子孙永逺服役婚配俱由家主仍造册报官存案其婢女招配并投靠及买奴仆俱写立文契报明本地方官钤盖印信如有事犯验明官册印契照例治罪其奴仆诽谤家长并雇工人骂家长与官员平人殴杀奴仆并教令过失杀及殴杀雇工人等欵俱有律例应照满洲主仆论若犯该黒龙江当差者照名例改遣之例问发至不遵约束傲慢顽梗酗酒生事者照满洲家人喫酒行兇例面上刺字流二千里交与该地方官令其永逺当苦差有背主逃匿者照满洲家人逃走例折责四十板面上刺字交与本主仍行存案容留窝藏者照窝藏逃人例治罪如典当雇工限内逃匿者照满洲白契所买家人逃走例责三十板亦交与本主若典当立有文劵议有年限不遵约束傲慢酗酒生事者聴伊主酌量惩治若与家长抗拒殴骂者照律治罪再隶身门下为长随者有犯亦照典当雇工人治罪一民人于雍正十三年以前白契所买家人照八旗之例准作为家奴永逺服役倘伊主殴杀故杀俱照红契一例拟㫁其干隆元年以后除婢女招配者亦照旗人配有妻室不准赎身之例作为家奴外其余白契所买之人俱以白契定拟一契买婢女务照价买家人例旗人将文契呈明该管佐领先用图记自赴税科司验印民人将文契报明本地方官钤盖印信至旗人契买民间婢女在京具报五城大宛两县在外具报该地方官用印立案倘有情愿用白契价买者仍从其便但遇殴杀故杀问刑衙门须验红契白契分别科㫁再旗民所买婢女已经配给红契家奴者准照红契辨理一白契所买奴婢如有杀伤家长及家长缌麻以上亲者均照红契奴婢一体治罪家长杀伤奴婢仍分红白契办理一除典当家人及隶身长随俱照定例治罪外其雇倩工作之人若立有文契年限及虽无文契而议有年限或计工受值已阅五年以上者于家长有犯均依雇工人定拟其随时短雇受值无多者仍同凡论一官民之家除典当家人隶身长随及立有文契年限之雇工仍照例定拟外其余雇工虽无文契而议有年限或不立年限而有主仆名分者如受雇在一年以内有犯寻常千犯照良贱加等律再加一等治罪若受雇在一年以上者即依雇工人定拟其犯姦杀诬告等项重情即一年以内亦照雇工人治罪若祇是农民雇倩亲族耕作店舖小郎以及随时短雇并非服役之人应同凡论一奴婢殴家长之期亲及外祖父母至死者皆拟斩立决一奴婢过失杀家长者拟绞立决一旗员殴死赎身及放出奴婢并该奴婢之子女者即照殴死族中奴婢降二级调用例减一等降一级调用故杀者即照故杀族中奴婢例降三级调用妻妾殴夫凡妻殴夫者杖一百夫愿离者聴至折伤以上各加凡鬬伤三等至笃疾者绞死者斩故杀者凌迟处死若妾殴夫及正妻者又各加一等加者加入于死其夫殴妻非折伤勿论至折伤以上减凡人二等先行审问夫妇如愿离异者㫁罪离异不愿离异者验罪收赎至死者绞殴伤妾至折伤以上减殴伤妻二等至死者杖一百徒三年妻殴伤妾与夫殴妻罪同过失杀者各勿论若殴妻之父母者杖六十徒一年折伤以上各加凡鬬伤罪二等至笃疾者绞死者斩条例一凡妻殴本夫如本夫亲告又复愿离恩义已絶应按律的决不得勒追本夫银两代妻纳赎如本夫不愿离异及正妻殴妾至折伤以上仍依律科㫁概准纳赎至妾殴夫及正妻依律分别定拟杖罪的决余罪收赎一妾过失杀正妻比照过失杀期亲尊长律杖一百徒三年决杖一百余罪收赎一妻过失杀夫妾过失杀家长者俱拟绞立决同姓亲属相殴凡同姓亲属相殴虽五服已尽而尊卑名分犹存者尊长减凡鬭一等卑幼加一等至死者并以凡人论殴大功以下尊长凡卑幼殴本宗及外姻缌麻兄姊杖一百小功兄姊杖六十徒一年大功兄姊杖七十徒一年半尊属又各加一等折伤以上各递加凡鬭伤一等笃疾者绞死者斩若尊长殴卑幼非折伤勿论至折伤以上缌麻减凡人一等小功减二等大功减三等至死者绞其殴杀同堂弟妹堂姪及姪孙者杖一百流三千里故杀者绞条例一殴死同堂大功弟妹小功堂姪及缌麻姪孙除照律拟流外仍㫁给财产一半养赡其大功以下尊长殴卑幼至笃疾均照律㫁给财产惟殴尊长至笃疾罪应拟绞者不在㫁给财产之内一凡聴从下手殴本宗小功大功兄姊及尊属至死者除实系迫于尊长威吓勉从下手邂逅至死者仍照律减等科㫁外若尊长仅令殴打而輙行叠殴多伤至死者将下手之犯拟斩监侯一凡殴死有服尊长情轻之案该督抚按律例定拟止于案内叙明不得两请法司㑹同核覆亦照本条拟罪其两请旧例一概停止若核其所犯情节实可矜悯者夹签声明恭候钦定一于母党有犯除亲母嫡母本生母党属仍照服制定拟外其余均同凡论一卑幼殴缌麻尊长于保辜限外身死按其所殴伤罪在徒流以下者于斩候本罪减一等杖一百流三千里其原殴伤重至笃疾者拟绞监候殴小功以上尊长如罪应斩决者虽死于辜限之外仍照本律定拟临时酌量情节夹签声明殴期亲尊长凡弟妹殴兄姊者杖九十徒二年半伤者杖一百徒三年折伤者杖一百流三千里刃伤及折肢若瞎其一目者绞死者皆斩若姪殴伯叔父母姑及外孙殴外祖父母各加一等其过失杀伤者各减本杀伤罪二等故杀者皆凌迟处死其兄姊殴杀弟妹及伯叔姑殴杀姪并姪孙若外祖父母殴杀外孙者杖一百徒三年故杀者杖一百流二千里过失杀者各勿论条例一凡卑幼殴期亲尊长执有刀刃赶杀情状兇恶者虽未伤依律发近边充军一凡兄及伯叔因争夺弟姪财产官职及平素讐隙不睦有意执持兇器故行杀害者拟绞监候仍㫁给财产一半与被杀家属养赡如无前项情由仍照律拟罪一凡故杀期亲弟妹照故杀大功弟妹律均拟绞监候其殴期亲弟妹致死者照本律满徒加一等杖一百流二千里一凡被期亲尊长或外祖父母殴至笃疾者如由卑幼触犯照律勿论若卑幼并无干犯而尊长非理毒殴致成笃疾者除照律勿论外㫁给财产一半养赡一凡卑幼误伤尊长至死罪干斩决审非逞兇干犯仍准叙明可原情节夹签请㫖其有本犯父母因而自戕殒命者俱改拟绞决毋庸量请末减一尊长殴卑幼除依理训责及因事互殴邂逅致成笃疾者仍照律勿论外若挟有嫌隙故残卑幼至笃疾者兄姊照殴死弟妹杖一百流二千里例减一等杖一百徒三年伯叔姑外祖父母照殴死姪姪孙外孙杖一百徒三年律减一等杖九十徒二年半不准照律勿论殴祖父母父母凡子孙殴祖父母父母及妻妾殴夫之祖父母父母者皆斩杀者皆凌迟处死过失杀者杖一百流三千里伤者杖一百徒三年其子孙违犯教令而祖父母父母非理殴杀者杖一百故杀者杖六十徒一年嫡继慈养母杀者各加一等致令絶嗣者绞若非理殴子孙之妇及乞养异姓子孙致令废疾者杖八十笃疾者加一等并令归宗子孙之妇追还嫁粧仍给养赡银一十两乞养子孙拨付合得财产养赡至死者各杖一百徒三年故杀者各杖一百流二千里妾各减二等其子孙殴骂祖父母父母及妻妾殴骂夫之祖父母父母而殴杀之若违犯教令而依法决罚邂逅致死及过失杀者各勿论条例一继母告子不孝及伯叔父母兄姊伯叔祖同堂伯叔父母兄姊奏告弟姪人等打骂者俱行拘四邻亲族人等审勘是实依律问㫁若有诬枉即与辩理果有显迹伤痕输情服罪者不必行勘一凡义子过房在十五嵗以下恩养年久或十六嵗以上曽分有财产配有室家若于义父母及义父之祖父母父母有犯殴骂侵盗恐吓诈欺诬告等情即同子孙取问如律若义父母及义父之祖父母父母殴杀故杀者并以殴故杀乞养异姓子孙论若过房虽在十五以下恩养未久或在十六以上不曽分有财产配有室家及于义父之期亲尊长并外祖父母有违犯者并以雇工人论义子之妇亦依前拟嵗数如律科㫁其义子后因本宗絶嗣有故归宗而义父母与义父之祖父母父母无义絶之状原分家产原配妻室不曽拘留遇有违犯仍以雇工人论若犯义絶及夺其财产妻室与其余亲属不分义絶与否并同凡人论一凡本宗为人后者之子孙于本生亲属孝服祇论所后宗支亲属服制如于本生亲属有犯俱照所后服制定拟其异姓义子与伊所生子孙为本生父母亲属孝服亦俱不准降等各项有犯仍照本宗服制科罪一凡继母殴故杀前妻之子审系平日抚如已出而其子不孝经官讯验有据即照父母殴故杀子孙律分别拟以杖徒不必援照加等之律如伊子本无违犯教令而继母非理殴杀故杀者除其夫现有子嗣仍依律加等定拟外若现在并无子嗣即照律拟绞监候一继母因姦将前妻子女致死灭口如姦夫起意本妇为从而其夫尚有子嗣者仍照谋杀卑㓜为从律科㫁如审系姦妇起意本夫已故者不论有无子嗣亦照殴故杀前妻之子致令絶嗣例拟绞监侯一为人后及女之出嫁者如于本生祖父母父母有犯仍照殴祖父母父母律定罪其伯叔兄姊以下均依律服图降一等科罪尊长杀伤卑幼同一子孙过失杀祖父母父母者拟绞立决妻妾与夫亲属相殴凡妻妾殴夫之期亲以下缌麻以上尊长与夫殴同罪至死者各斩若妻殴伤卑属与夫殴同至死者绞若殴杀夫之兄弟子杖一百流三千里故杀者绞妾犯者各从凡鬬法若尊长殴伤卑幼之妇减凡人一等妾又减一等至死者绞若弟妹殴兄之妻加殴凡人一等若兄姊殴弟之妻及妻殴夫之弟妹及夫弟之妻各减凡人一等若殴妾者各又减一等其殴姊妹之夫妻之兄弟及妻殴夫之姊妹夫者以凡鬬论若妾犯者各加一等若妾殴夫之妾子减凡人二等殴妻之子以凡人论若妻之子殴伤父妾加凡人一等妾子殴伤父妾又加二等至死者各依凡人论条例一妻之子及妾之子殴伤生有子女之庶母仍依律分别科㫁外如殴至死者拟斩监候其谋故杀死亦拟斩监候于秋审时酌量情罪分别定拟殴妻前夫之子凡殴妻前夫之子者减凡人一等同居者又减一等至死者绞若殴继父者杖六十徒一年折伤以上加凡鬬伤二等同居者又加一等至死者斩其故杀及自来不曽同居者各以凡人论妻妾殴故夫父母凡妻妾夫亡改嫁殴故夫之祖父母父母者并与殴舅姑罪同其旧舅姑殴已故子孙改嫁妻妾者亦与殴子孙妇同若奴婢殴旧家长及家长殴旧奴婢者各以凡人论父祖被殴凡祖父母父母为人所殴子孙即时救䕶而还殴非折伤勿论至折伤以上减凡鬬三等至死者依常律若祖父母父母为人所杀而子孙擅杀行兇人者杖六十其即时杀死者勿论条例一凡祖父母父母为人所杀本犯拟抵后或遇恩遇赦免死而子孙报讐将本犯仍复擅杀者杖一百流三千里一人命案内如有父母被人殴打实系事在危急伊子救䕶情切因而殴死人者于疏内声明援例两请候㫖定夺其或有子之人与人角口故令伊子将人殴死者仍照律科罪不得槩议减等大清律例卷二十八大清律例卷二十九目录钦定四库全书大清律例卷二十九目录刑律骂詈骂人骂制使及本管长官佐职统属骂长官奴婢骂家长骂尊长骂祖父母父母妻妾骂夫期亲尊长妻妾骂故夫父母大清律例卷二十九钦定四库全书大清律例卷二十九刑律骂詈骂人凡骂人者笞一十互相骂者各笞一十骂制使及本管长官凡奉制命出使而官吏骂之者及部民骂本属知府知州知县军士骂本管官若吏卒骂本部五品以上长官杖一百若吏卒骂六品以下长官各减三等骂佐贰官首领官又各递减一等并亲闻乃坐条例一凡毁骂公侯驸马伯及京省文职三品以上武职二品以上官者杖一百枷号一箇月发落一凡在长安门外等处妄呌寃枉辱骂原问官者杖一百用一百斤枷枷号一箇月发落妇人有犯罪坐夫男若不知情及无夫男者止坐本妇照常发落佐职统属骂长官凡首领官及统属官骂五品以上长官杖八十若骂六品以下长官减三等佐贰官骂长官者又各减二等并亲闻乃坐奴婢骂家长凡奴婢骂家长者绞骂家长之期亲及外祖父母者杖八十徒二年大功杖八十小功杖七十缌麻杖六十若雇工人骂家长者杖八十徒二年骂家长期亲及外祖父母杖一百大功杖六十小功笞五十缌麻笞四十并亲告乃坐骂尊长凡骂缌麻兄姊笞五十小功兄姊杖六十大功兄姊杖七十尊属各加一等若骂兄姊者杖一百伯叔父母姑外祖父母各加一等并须亲告乃坐骂祖父母父母凡骂祖父母父母及妻妾骂夫之祖父母父母者并绞须亲告乃坐条例一凡毁骂祖父母父母及夫之祖父母父母告息词者奏请定夺再犯者虽有息词不与准理若祖父母父母聴信后妻爱子蛊惑谋袭官职争夺财产等项揑告打骂者究问明白不拘所犯次数亦与辩理妻妾骂夫期亲尊长凡妻妾骂夫之期亲以下缌麻以上尊长与夫骂罪同妾骂夫者杖八十妾骂妻者罪亦如之若骂妻之父母者杖六十并须亲告乃坐妻妾骂故夫父母凡妻妾夫亡改嫁骂故夫之祖父母父母者并与骂舅姑罪同若奴婢骂旧家长者以凡人论大清律例卷二十九大清律例卷三十目录钦定四库全书大清律例卷三十目录刑律诉讼越诉投匿名文书告人罪告状不受理聴讼回避诬告干名犯义子孙违犯教令见禁囚不得告举他事教唆词讼军民约㑹词讼官吏词讼家人诉诬告充军及迁徙大清律例卷三十钦定四库全书大清律例卷三十刑律诉讼越诉凡军民词讼皆须自下而上陈告若越本管官司辄赴上司称诉者笞五十若迎车驾及击登闻鼓申诉而不实者杖一百事重者从重论得实者免罪条例一凡车驾行幸瀛台等处有申诉者照迎车驾申诉律拟断车驾出郊行幸有申诉者照冲突仪仗律拟断一擅入午门长安等门内呌诉寃枉奉㫖勘问得实者枷号一个月满日杖一百若涉虚者杖一百发邉逺地方充军其临时奉㫖止拿犯人治罪者所诉情词不分虚实立案不行仍将本犯枷号一箇月发落一凡跪午门长安等门及打长安门内石狮鸣寃者俱照擅入禁门诉寃例治罪若打正阳门外石狮者照损壊御桥例治罪一凡姦徒身蔵金刃欲行叩阍擅入午门长安等门者不问所告虚实立案不行仍杖一百发近邉充军若违禁入堂子跪告者杖一百一凡假以建言为由挟制官府及将瞹昧不眀姦赃事情汚人名节报复私讐者文武官俱革职军民人等皆发附近充军其有曽经法司督抚等衙门问断眀白意图翻异辄于登闻鼓下及长安左右门等处自刎自缢撒泼喧唿者拏送法司追究教唆主使之人俱杖一百徒三年其因小事纠集多人越墻进院突入鼓妄行击鼓谎告者将首犯亦照此例治罪余人各减一等发落如有揑开大欵欲思报复并将已经法司督抚衙门断眀事件意图翻异聚衆击鼓者将首犯照擅入午门长安等叫诉寃枉例发邉逺地方充军余人亦各减一等发落如究出教令主使之人身虽不行亦照首犯治罪一曽经考察考覈被劾人员若懐私挟忿摭拾察覈官员别项赃私不干己事奏告以图报复者不分见任去任文武官俱革职为民已革者问罪奏告情词不问虚实立案不行一直省客商在于各处买卖生理若有负欠钱债等项事情止许于所在官司陈告提问发落若有蓦越赴京奏告者问罪递回奏告情词不问虚实立案不行一为事官吏军民等赴京奏诉一应事情审系被人奏告曽经督抚或在京法司见问未结者仍行原问各该衙门併问归结若曽被人在督抚或在京法司具告事发却又䑃胧赴隔别衙问告理或隠下被人奏告縁由牵扯别事赴京奏行别衙门勘问者查审眀白俱将奏告情词立案不行仍将犯人转发原问衙门收问归结若已经督抚或在京法司问结发落人犯赴京奏诉寃枉者方许改调无碍衙门勘问办理一军民人等干巳词讼若无故不行亲赍并隠下壮丁故令老幼残疾妇女家人抱赍奏诉者俱各立案不行仍提本身或壮丁问罪一凡蓦越赴京及赴督抚按察司官处各奏告机密重事不实并全诬十人以上属军卫者发近邉充军属有司者发邉外为民一在外刁徒身背黄袱头插黄旗口称奏诉直入衙门挟制官吏者所在官司就拏送问若系干己事情及有寃枉者照常发落不系干己事情别无寃枉并追究主使之人一体问罪属军衞者俱发近邉充军属有司者俱发邉外为民一凡生员越关赴京在各衙门谎揑控告或跪牌并奏凟者将所奏告事件不准仍革去生员杖一百一凡在外州县有事欵干碍本官不便控告或有寃抑审断不公须于状内将控过衙门审过情节开载眀白上司官方许受理若未告州县及已告州县不俟审断越诉者治罪上司官违例受理者亦议处一戸婚田土钱债鬭殴赌博等细事即于事犯地方告理不得于原告所住之州县呈告原籍之官亦不得滥准行关彼处之官亦不得据关拘发违者分别议处其于犯事之地方官处告准关提质审而彼处地方官匿犯不解者照例叅处一旗军有欲陈告运官不法事情者许候粮运过淮并完粮回南之日赴漕司告理如赴别衙门挟告诈财者聴该管官即拿送问犯该徒罪以上发近邉充军一词讼未经该管衙门控告辄赴控院司道府如院司道府滥行准理照例议处其业经在该管衙门控理复行上控先将原告穷诘果情理近实始行准理如审属虚除照诬告加等律治罪外先将该犯枷号一个月示衆投匿名文书告人罪凡投隠匿姓名文书告言人罪者绞见者即便烧燬若将送入官司者杖八十官司受而为理者杖一百被告言者不坐若能连文书捉获解官者官给银一十两充赏条例一凡兇恶之徒不知国家事务揑造悖谬言词投贴匿名掲帖者将投贴之人及知而不首者俱拟绞立决旁人出首者授以官职奴仆出首者开戸一凡布散匿名掲帖及投递部院衙门者俱不准行仍将投递之人拏送刑部照例治罪不行拏送者交该部议处接受掲帖具题及审理者革职若不肖官员唆使恶棍粘贴掲帖或令布散投递者与犯人罪同如该管官不严加察拿别有发觉者将司坊官专汛把总步军校及巡城御史兼辖营官步军副总尉统领俱交该部分别议处步军营兵及司坊衙役并枷号三个月杖一百一驻防旗人与民人姦匪交结揑写匿名掲帖倾䧟平人者查获之日本犯即行正法父母妻子俱发黒龙江给披甲人为奴告状不受理凡告谋反叛逆官司不受理掩捕者杖一百徒三年以致聚衆作乱或攻䧟城池及劫掠人民者斩若告恶逆不受理者杖一百告杀人及强盗不受理者杖八十鬬殴婚姻田产等事不受理者各减犯人罪二等并罪止杖八十受财者计赃以枉法从重论若词讼原告被论在两处州县者聴原告就被论官司告理归结推故不受理者罪亦如之若各部院督抚监察御史按察使及分司巡歴去处应有词讼未经本管官司陈告及本宗公事未结絶者并聴置簿立限发当该官司追问取具归结縁由勾销若有迟错不即举行改正者与当该官吏同罪其已经本管官司陈告不为受理及本宗公事已絶理断不当称诉寃枉者各衙门即便勾问若推故不受理及转委有司或仍发原问官司收问者依告状不受理律论罪若追问词讼及大小公事须要就本衙门归结不得转行批委违者照所告事理轻重以坐其罪条例一每年自四月初一日至七月三十日时正农忙一切民词除谋反叛逆盗贼人命及贪赃壊法等重情并姦牙舖户骗劫客货查有确据者俱照常受理外其一应户婚田土等细事一槩不准受理自八月初一日以后方许聴断若农忙期内受理细事者该督指名题叅一各省州县及有刑名之卫等官将每月自理事件作何审断与准理题提完结之月日逐件登记按月造册申送该府道司抚督查考其有隠漏装饰按其干犯别其轻重轻则记过重则题叅如该地方官自理词讼有任意拖延使民朝夕聴候以致废时失业牵连无辜小事累及妇女甚至卖妻鬻子者该管官司即行题叅若上司徇庇不叅或被人首告或被科道纠叅将该管各上司一併交与该部从重议处一各府州县审理徒流笞杖人犯除应行关提质讯者务申详该上司批准照例展限外如无关提应质人犯该州县俱遵照定限完结倘敢阳奉隂违或经发觉或经该上司指叅将承问官交部照例分别议处一州县自行审理一切户婚田土等项照在京衙门按月註销之例设立循环簿将一月内事件填註簿内开眀己未结縁由其有应行展限及覆审者亦即于册内註眀于每月底送该管知府直隶州知州查核循环轮流註销其有迟延不结朦混遗漏者详报督抚咨叅各照例分别议处一州县自行审理及一切户婚田土事件责成该管巡道巡歴所至即提该州县词讼号簿逐一稽覈如有未完勒限催审一面开单移司报院仍令该州县将某人告某人某事于某日审结造册报销如有迟延即行掲叅其有关系积贼刁棍衙蠧及胥役弊匿等情即令巡道亲提究治知府直隶州自理词讼亦如之如巡道奉行不力或任意操纵颠倒是非者该督抚亦即据实察叅分别议处一卑幼擅杀期功尊长及属下人杀伤本管官并妻妾谋死亲夫奴婢殴故杀家长等案俱情罪重大应令承审官于人犯到案之日上𦂳鞫讯眀确其详上司审题不得恃有例限致稽时日其孕妇有犯仍照新定例行一州县词讼凡遇隆冬嵗暮俱随时审理不得照农忙之例停讼展限该管巡道严加察核违者照例掲叅一州县审理词讼遇有两造俱属农民关系丈量踏勘有妨耕作者如在农忙期内准其详眀上司照例展限至八月再行审断若查勘水利界址等事现涉争讼清理稍迟必致有妨农务者即令各州县亲赴该处审断速结总不得票拘至城或致守候病农其余一切呈诉无妨农业之事照常办理不准停止仍令该管巡道严加督察查核申报如州县将应行结审之事借称停讼稽延者照例据实叅处经管道府如不实力查报该督抚一併严叅议处一民间词讼细事如田亩之界址沟洫亲属之逺近亲疎许令乡保查眀呈报该州县官务即亲加剖断不得批令乡地处理完结如有不经亲审批发结案者该管上司即行查叅照例议处一巡道查核州县词讼号簿如有告到未完之案号簿未经造入即系州县匿不造入任意迁延不结先提书吏责处并将州县掲报督抚分别严叅其有事虽审结所告断理不公该道核其情节可疑者立提案卷查核改正如审断巳属公平刁民诬揑反告者亦即量予究惩聴讼廻避凡官吏于诉讼人内关有服亲及婚姻之家若受业师及素有讐隙之人并聴移文廻避违者笞四十若罪有増减者以故出入人罪论诬告凡诬告人笞罪者加所诬罪二等流徒杖罪加所诬罪三等各罪止杖一百流三千里若所诬徒罪人已役流罪人已配虽经改正放回验日于犯人名下追徴用过路费给还若曽经典卖田宅者着落犯人备价取赎因而致死随行有服亲属一人者绞将犯人财产一半断付被诬之人至死罪所诬之人已决者反坐以死未决者杖一百流三千里加徒役三年其犯人如果贫乏无可备偿路费取赎田宅亦无财产断付者止科其罪其被诬之人诈冒不实反诬犯人者亦抵所诬之罪犯人正反坐本罪若告二事以上重事告实轻事招虚及数事罪等但一事告实者皆免罪若告二事以上轻事告实重事招虚或告一事诬轻为重者皆反坐所剰若已论决全抵剰罪未论决笞杖收赎徒流止杖一百余罪亦聴收赎至死罪而所诬之人已决者反坐以死未决者止杖一百流三千里若律该罪止者诬告虽多不反坐其告二人以上但有一人不实者罪虽轻犹以诬告论若各衙门官进呈实封诬告人及风宪官挟私弹事有不实者罪亦如之若反坐及加罪轻者从上书诈不实论若狱囚已招伏罪本无寃枉而囚之亲属妄诉者减囚罪三等罪止杖一百若囚已决配而自妄诉寃枉摭拾原问官吏者加所诬罪三等罪止杖一百流三千里条例一诬告人因而致死被诬之人委系平人及因拷禁身死者拟绞监候或将案外之人拖累拷禁致死一二人者亦拟绞监候若诬轻为重及虽全诬平人却系患病在外身死者止拟应得罪名发落一姦徒串结衙门人役假以上司察访为由纂集事件挟制官府䧟害良善或诈骗财物或报复私讐名为窝访者审实依律问罪用重枷枷号两个月发落该徒流者发近邉充军一无籍棍徒私自串结将不干己事揑写本词声言奏告诈赃满数者不分首从俱发近邉充军若妄指宫禁亲藩诬害平人者俱枷号三个月照前发遣一凡词讼止许一告一诉告实犯实証不许波及无辜及陆续投词牵连原状无名之人如有牵连妇女另具投词倘波及无辜者一概不准仍从重治罪承审官于聴断时如供証已确纵有一二人不到非系𦂳要犯证即据现在人犯成招不得借端稽延违者议处一凡告言人罪不即赴审輙行脱逃者除将被诬及证佐俱行释放外脱逃犯人获日所告之事不与审理仍以诬告拟罪一凡实系切巳之事方许陈告若将弁尅饷务须营伍管队等头目率领兵丁公同陈告州县徴𣲖务须里长率领衆民公同陈告方准受理如违禁将非系公同陈告之事懐挟私讐改揑姓名砌欵粘单牵连罗织希图准行妄控者除所告不准外照律治以诬告之罪一偷参为从人犯诬扳良民为财主及率领头目者不论旂民枷号两个月折责照例发遣一八旂有将伊祖父时或系养子或系分户年久之人子孙复行混告者该部题叅系官革职系平人枷号两个月鞭一百如有讹诈逼勒等情被害人告发审实者照吓诈律治罪一挟讐诬告人谋死人命致尸遭蒸检为首者绞监候为从杖一百流三千里其有审无挟讐止以误执伤痕诬告蒸检者为首发近邉充军为从满徒其官司刑逼招认妄供者革职审出实情者交部议叙一期亲以上尊长按律不应抵命者若诬告人谋死人命致蒸检卑幼身尸仍照诬告人死罪未决律治罪其余亲属尊长律有应抵之条者如诬告谋死人命致蒸检卑幼之尸及卑幼诬告致蒸检尊长之尸俱照例拟绞监候一控告人命如有诬告情弊即照诬告人死罪未决律治罪不得聴其自行拦息其间或有误聴人言情急妄告于未经验尸之先尽吐实情自愿认罪递词求息者讯眀该犯果无贿和等情照不应重律治罪完结如有敎唆情弊将敎唆之人仍照律治罪该地方官如有徇私贿纵者指名题叅照例分别议处一词内干证令与两造同具甘结审系虚诬将不言实情之证佐按律治罪若非实系证佐之人挺身硬证者与诬告人一体治罪受赃者计赃以枉法从重论地方官故行开脱者该督抚题叅交部严加议处一直省各上司有恃势抑勒者许属员详报督抚即行题叅若该督抚徇庇不叅或自行抑勒者仍准其直掲部科该部科查眀具奏请㫖定夺如审实将该上司交部议处若属员已知上司访掲题叅即摭砌欵蹟揑词诬掲部科者该部科查眀叅奏将该员解任并将原掲行令该督抚据实确审如审系诬掲题叅到日将该员革职一事审虚即行反坐其被叅之本罪轻于所诬之罪者照诬告律治罪倘本罪有重于诬告者仍于本罪从重归结武职悉照文照例行一有举首诗文书札悖逆讥刺者除显有逆迹仍照律拟罪外若祇是字句失检涉于疑似并无确实形迹者将举首之人即以所诬之罪依律反坐承审官不行详察辄波累株连者该督抚科道察出题叅将承审官照故入人罪律交部议处一凡揑造姦赃欵蹟写掲字帖及编造歌謡挟讐汚蔑以致被诬之人忿激自尽者照诬告致死例拟绞监候其乡曲愚民因事争角随口斥辱并无字蹟者仍各依应得罪名科断一凡子孙将祖父母父母死尸挟讐诬告他人谋害致尸遭蒸检者比照毁弃祖父母父母尸律拟斩监候其有并非挟讐止以误执伤痕告官蒸检者照诬告人死罪未决杖一百流三千里加徒役三年律治罪干名犯义凡子孙告祖父母父母妻妾告夫及告夫之祖父母父母者杖一百徒三年但诬告者绞若告期亲尊长外祖父母虽得实杖一百大功杖九十小功杖八十缌麻杖七十其被告期亲大功尊长及外祖父母若妻之父母并同自首免罪小功缌麻尊长得减本罪三等若诬告罪重各加所诬罪三等其告谋反大逆谋叛窝赃姦细及嫡母继母慈母所生母杀其父所养父母杀其所生父母及被期亲以下尊长侵夺财产或殴伤其身应自理诉者并聴告不在干名犯义之限若告卑幼得实期亲大功及女壻亦同自首免罪小功缌麻亦得减本罪三等诬告者期亲减所诬罪三等大功减二等小功缌麻减一等若诬告妻及妻诬告妾亦减所诬罪三等若奴婢告家长及家长缌麻以上亲者与子孙卑幼罪同若雇工人告家长及家长之亲者各减奴婢罪一等诬告者不减其祖父母父母外祖父母诬告子孙外孙子孙之妇妾及己之妾若奴婢及雇工人者各勿论若女壻与妻父母果有义絶之状许相告言各依常人论条例一八旗有将家人为养子分戸开戸之人年久值伊原主之子孙庸懦或至絶嗣伊等自称原为养子或谎称近族兄反行欺压希图占产争告者审眀系官革职枷号一个月鞭八十平人枷号三个月鞭一百将养子分户开户之档销毁仍给与原主子孙为奴一凡奴仆首告家主者虽所告皆实亦必将首告之奴仆仍照律从重治罪一凡旂下家奴告主犯该徒罪者即于所犯附近地方充配不准枷责完结俟徒限满日照例官卖将身价给还原主子孙违犯敎令凡子孙违犯祖父母父母敎令及奉养有缺者杖一百条例一子贫不能营生养赡父母因致父母自缢死者杖一百流三千里见禁囚不得告举他事凡被囚禁不得告举他事其为狱官狱卒非理陵虐者聴告若应囚禁被问更首别事有千连之人亦合准首依法推问科断其年八十以上十嵗以下及笃疾者若妇人除谋反叛逆子孙不孝或巳身及同居之内为人盗诈侵夺财产及杀伤之类聴告余并不得告官司受而为理者笞五十条例一年老及笃疾之人除告谋反叛逆及子孙不孝聴自赴官陈告外其余公事许令同居亲属通知所告事理的实之人代告诬告者罪坐代告之人教唆词讼凡教唆词讼及为人作词状増减情罪诬告人者与犯人同罪若受雇诬告人者与自诬告同受财者计赃以枉法从重论其见人愚而不能伸寃教令得实及为人书冩词状而罪无増减者勿论条例一代人揑冩本状教唆或扛帮赴京及赴督抚并按察司官处各奏告强盗人命重罪不实并全诬十人以上者俱问发近邉充军一凡将本状用财雇寄与人赴京奏诉者并受雇受寄之人属军衞者发近邉充军属有司者发邉外为民赃重者从重论其在京匠役人等并各处因事至京人员将原籍词讼因便奏告者各问罪原词立案不行一凡民人投充旂下及卖身后或代伊亲属具控或将民籍旧事具控者概不准理一内外刑名衙门务择里民中之诚实识字者考取代书凡有呈状皆令其照本人情词据实誊写呈后登记代书姓名该衙门验眀方许收受如无代书姓名即严行查究其有教唆増减者照律治罪一讼师教唆词讼为害扰民该地方官不能查拏禁缉者如止系失于觉察照例严处若眀知不报经土司访拏将该地方官照奸棍不行查拏例交部议处一凡雇人诬告者除受雇之人仍照律治罪外其雇人诬告之人照设计教诱人犯法律与犯法人同罪一坊肆所刋讼师秘本如惊天雷相角法家新书刑台秦镜等一切搆讼之书尽行查禁销毁不许售卖有仍行撰造刻印者照淫词小説例杖一百流三千里将旧书复行印刻及贩卖者杖一百徒三年买者杖一百藏匿旧书不行销毁减印刻一等治罪藏匿其书照违制律治罪其该管失察各官分别次数交部议处一审理词讼究出主唆之人除情重赃多实犯死罪及偶为代作词状情节不实者俱各照本律查办外若系积惯讼棍串通胥吏播弄乡愚恐吓诈财一经审实即依棍徒生事扰害例问发云贵两广极邉烟瘴充军军民约㑹词讼凡军人有犯人命管军衙门约㑹有司检验归问若姦盗诈伪戸婚田土鬭殴与民相干事务必须一体约问与民不相干者从本管军职衙门自行追问其有占恡不发者领官吏各笞五十若管军官越分辄受民讼者罪亦如之条例一在外军民词讼除叛逆机密重事许提镇副叅游守等官接受㑹同有司追问外其余不许滥受凡户婚田土鬭殴人命一应词讼悉赴该管衙门告理军卫有司不系掌印官不许接受词讼一缉捕官役惟于京城内外察访不轨妖言人命强盗重事其余军民词讼及在外事情俱不许干预一凡旗人谋故鬭杀等案仍照例令地方官会同理事同知审拟外其自尽人命等案即令地方官审理如果情罪已眀供证巳确免其解犯仍由同知衙门核转倘恃旗狡頼不吐实供将案内无辜牵连人等先行摘释止将要犯解赴同知衙门审眀如该同知事外苛驳借应质名色滥差提扰该上司立即题叅一凡各省理事㕔员除旂人犯命盗重案仍照例㑹同州县审理外其一切田土戸婚债负细事赴本州县呈控审理曲在民人照常发落曲在旗人録供加看将案内要犯审解该㕔发落至控告在官人犯不论原被经州县两次拘𫝊别无他故抗不到案者将情虚逃避之犯严拏治罪一各处理事同知遇有逃人案件并旂人与民人争角等事俱行审理不必与旂员㑹审一川省泸州土流接壌地方倘有词讼照军民约㑹之例合该州同与该土司公同核报一八旂案件俱交刑部办理该旂有应叅奏者仍行叅奏官吏词讼家人诉凡官吏有争论婚姻钱债田土等事聴令家人告官对理不许公文行移违者笞四十诬告充军及迁徒凡诬告充军者照所诬地里逺近抵充军役若官吏故失出入人军罪者以故失出入人流罪论若诬告人罪应迁徙者于比流减半准徒三年上加所诬罪三等并入所得杖罪通论大清律例卷三十大清律例卷三十一目录钦定四库全书大清律例卷三十一目录刑律受赃官吏受财坐赃致罪事后受财官吏聴许财物有事以财请求在官求索借贷人财物家人求索风宪官吏犯赃因公科歛尅留盗赃私受公侯财物大清律例卷三十一钦定四库全书大清律例卷三十一刑律受赃官吏受财凡官吏受财者计赃科断无禄人各减一等官追夺除名吏罢役俱不叙用説事过钱者有禄人减受钱人一等无禄人减二等罪止杖一百徒二年有赃者计赃从重论有禄人枉法赃各主者通算全科一两以下杖七十一两至五两杖八十一十两杖九十一十五两杖一百二十两杖六十徒一年二十五两杖七十徒一年半三十两杖八十徒二年三十五两杖九十徒二年半四十两杖一百徒三年四十五两杖一百流二千里五十两杖一百流二千五百里五十五两杖一百流三千里八十两绞不枉法赃各主者通算折半科罪一两以下杖六十一两之上至一十两杖七十二十两杖八十三十两杖九十四十两杖一百五十两杖六十徒一年六十两杖七十徒一年半七十两杖八十徒二年八十两杖九十徒二年半九十两杖一百徒三年一百两杖一百流二千里一百一十两杖一百流二千五百里一百二十两杖一百流三千里一百二十两以上绞无禄人枉法一百二十两绞不枉法一百二十两以上罪止杖一百流三千里条例一各部院衙门书办有辄敢指称部费招摇撞骗干犯国宪非寻常犯赃可比者发觉审实即行处斩为从知情朋分银两之人照例发徃云贵两广烟瘴少轻地方严行管束一凡在官人役取受有事人财律无正条者果于法有枉纵俱以枉法计赃科罪若尸亲隣証等项不系在官人役取受有事人财各依本等律条科断不在枉法之律一贪赃官役罪至死而免死减等发落及罪不至死拟流者并发川陜邉省令该督抚按其原罪定地逺近安插为民一凡衙门蠧役恐吓索诈十两以上者发近邉充军至一百二十两者照枉法拟绞其或索诈贫民致令卖男鬻女者十两以下亦照例充发为从分赃者不计赃并杖一百徒三年如有吓诈致毙人命不论赃数多寡拟绞监候一县总理书如犯赃入巳者照衙役犯赃拟罪不准折赎保人歇家串通衙门行贿者照不系在官人役取受有事人财科断一凡正身衙役违禁私带白役者并杖一百革役如白役犯赃照衙役犯赃例治罪正身衙役知情同行者与同罪不知情不同行者不坐一司道府州县等官不时察访衙蠧申报该督抚究拟若该管官员不行察报经督抚上司访拿或别经发觉者照徇庇例交该部议处如督抚不行访叅者亦交该部议处其访拿衙蠧并赃私数目仍应年底造册题报一直省书役年满缺出遵例召募有暗行顶冒买索取租银者缺主照枉法受财律计赃定拟至八十两者绞顶缺之人照以财行求律至五百两者杖一百徒三年出结人等依不应重杖八十该管官员交部议处倘该督抚阳奉隂违亦照例议处其年满考职时务令填写并无假姓冒籍字様方准收考若有冒籍冒名等弊事发者革去职衔杖一百不能稽查之该管等官俱交部议处至各衙门一切案件若假手书吏以致定稿时髙下其手驳诘不已有赃者照枉法受财律科断无赃者依不应重律杖八十革役该管官员照例议处如该督抚不行题叅亦交部议处一凡各衙门书吏如有舞文作弊者系知法犯法应照平人加一等治罪一凡上司经过属员呈送下程及供应夫马车辆一切漏规俱行革除如属员仍有供应上司仍有勒索者俱革职提问若督抚不行题叅照例议处其上司随役家人私自索取本官不知情者照例议处如知情故纵罪坐本官照求索所部财物律治罪其随役家人照在官求索无禄人减一等律治罪并许被索之属员据实详掲若属员因需索滥行供应及上司因不迎送供应别寻他事中伤属员者将属员及各上司照例分别议处一书吏舞文作弊其知情不首之经承贴写俱照本犯罪减一等发落如有将书吏情弊查出举首三次者系书吏不论己未期满准其考职即用如系贴写准其与期满之书吏一体考职倘有不肖之徒希图考职及懐挟私讐妄行出首者照诬告律从重治罪一督抚司道各上司差役扰害乡民许州县查拿并被害人呈告将该役照例治罪一除审无入巳坐赃致罪者果能于限内全完仍照那移亏空钱粮之犯准其减免外若官吏因事受财贪婪入已审眀不枉法及律载准枉法不枉法论等赃果于一年限内全完死罪照原拟减一等改流军流以下各减一等发落倘限内不完死罪仍照原拟监追流罪以下即行发落其应追赃物照例勒追完结一官员婪赃审系枉法入巳者虽于限内全完不准减等其不枉法赃及准枉法论并坐赃致罪等项仍照定例办理坐赃致罪凡官吏人等非因事而受财坐赃致罪各主者通算折半科罪与者减五等一两以下笞二十一两之上至十两笞三十二十两笞四十三十两笞五十四十两杖六十五十两杖七十六十两杖八十七十两杖九十八十两杖一百一百两杖六十徒一年二百两杖七十徒一年半三百两杖八十徒二年四百两杖九十徒二年半五百两罪止杖一百徒三年事后受财凡有事先不许财事过之后而受财事若枉断者准枉法论事不枉断者准不枉法论官吏聴许财物凡官吏聴许财物虽未接受事若枉者准枉法论事不枉者准不枉法论各减一等所枉重者各从重论条例一聴许财物若甫经口许赃无确据不得槩行议追如所许财物封贮他处或写立议单文劵或交与説事之人应向许财之人追取入官若本犯有应得之罪仍照律科断如所犯本轻或本无罪但许财营求者止问不应重律其许过若干实交若干者应分别已受未受数目计赃并所犯情罪从重科断已交之赃在受财人名下着追未交之财仍向许财人名下着追有事以财请求凡诸人有事以财行求得枉法者计所与财坐赃论若有避难就易所枉重者从重论其官吏刁蹬用强生事逼抑取受者出钱人不坐条例一凡有以财行求及説事过钱者审实皆计所与之赃与受财人同科仍分有禄无禄有禄人概不减等无禄人各减一等其行求説事过钱之人如有首从者为首照例科断为从有禄之人聴减一等无禄人聴减二等如抑勒许索取财者与财人及説事过钱人俱不坐至于别行餽送不系行求仍照律拟罪在官求索借贷人财物凡监临官吏挟势及豪强之人求索借贷所部内财物并计赃准不枉法论强者准枉法论财物给主若将自己财物散与部民及低价买物多取价利者并计余利准不枉法论强者准枉法论物货价钱并入官给主若于所部内买物不即支价及借衣服器玩之属各经一月不还者并坐赃论若私借用所部内马牛驼驘驴及车船碾磨店舍之类各验日计雇赁钱亦坐赃论追钱给主若接受所部内餽送土宜礼物受者笞四十与者减一等若因事而受者计赃以不枉法论其经过去处供餽饮食及亲故餽送者不在此限其出使人于所差去处求索借贷卖买多取价利及受餽送者并与监临官吏罪同若去官而受旧部内财物及求索借贷之属各减在官时三等条例一凡外任旗员该旗都统叅领等官有于出结时勒索重贿及得缺后要挟求助或该旗本管官王贝勒及门上人等有勒取求索等弊许本官据实密详督抚转奏倘督抚赡顾容隠许本官直掲都察院转为密奏倘不为奏闻许各御史据掲密奏一文武各官索取土官外国猺獞财物犯该徒三年以上者俱发近邉充军一云贵两广四川湖广等处流官擅自科歛土官财物佥取兵夫徴价入已强将货物发卖多取价利赃至该徒三年以上者俱发近邉充军若买卖不曽用强及赃数未至满徒者按律计赃治罪其科歛财物眀白公用佥取兵夫不曽徴价者照常发落一苖蛮黎獞等僻处外地之人并改土归流地方如该管官员有差遣兵役骚扰逼勒科𣲖供应等弊因而激动番蛮者照引惹邉衅例从重治罪一凡出差巡察之员所到州县地方如有收受门包与者照钻营请託例治罪受者照婪赃纳贿例治罪该督抚不行查察交部议处一各上司如有勒荐幕賔长随者许属员掲报将勒荐之上司照例革职其幕賔长随钻营上司引荐在各衙门舞弊诈财者计赃以枉法论幕賔照衙门书吏加等治罪例治罪长随照衙门蠧役恐吓索诈十两以上例治罪如钻营引荐别无情弊但盘踞属员衙门者幕賔照书役年满不退例杖一百徒三年长随枷号一个月杖一百各递回原籍分别发落其属员徇隠不行掲报者照例革职若属员营求上司因所荐幕賔长随有勾通行贿等弊照例分别议处治罪一长随求索吓诈得财舞弊者照蠧役诈赃例治罪并照窃盗例初犯以赃犯二字刺臂再犯刺而其有索诈禁赃托故先期预遁及本官被叅后闻风逺飏者拿获之日照到官后脱逃例各加二等治罪仍追原赃其各衙门现任大小官员如有收用刺字长随者交部议处家人求索凡监临官吏家人于所部内取受求索借贷财物及役使部民若买卖多取价利之类各减本官罪三等若本官知情与同罪不知者不坐条例一执事大臣不行约束家人致令私向所管人等徃来交结借贷者一经发觉将伊主一併治罪风宪官吏犯赃凡风宪官吏受财及于所按治去处求索借贷人财物若因买卖多取价利及受餽送之类各加其余官吏罪二等因公科歛凡有司官吏人等非奉上司眀文因公擅自科歛所属财物及管军官吏科歛军人钱粮赏赐者杖六十赃重者坐赃论入已者并计赃以枉法论其非因公务科歛人财物入已者计赃以不枉法论若餽送人者虽不入已罪亦如之条例一凡京城及外省衙门不许罚取纸札笔墨银朱器皿钱谷银两等项违者计赃论罪若有指称修理不分有无罪犯用强科罚米谷至五十石银至二十两以上縜帛贵细之物直银二十两以上者事发交部照例议处一江南江西湖广地方及黄运两河遇有公事该督抚查实题请定夺不许辄𣲖商捐倘地方官有私行勒𣲖者即行题叅治罪该督抚失于觉察一併交部议处尅留盗赃凡巡捕官已获盗贼尅留赃物不解官者笞四十入已者计赃以不枉法论仍将其赃併解论盗罪若军人弓兵有犯者计赃虽多罪止杖八十条例一胥捕侵剥盗赃者计赃照不枉法律从重科断私受公侯财物凡内外武官不得于私下或眀白接受公侯伯所与金银段疋衣服粮米钱物若受者杖一百罢职发邉逺充军再犯处死公侯与者初犯再犯免罪三犯奏请区处若奉命征讨与者受者不不此限大清律例卷三十一大清律例卷三十二目录钦定四库全书大清律例卷三十二目録刑律诈伪诈为制书诈传诏㫖对制上书诈不以实伪造印信时宪书等私铸铜钱诈假官诈称内使等官近侍诈称私行诈为瑞应诈病死伤避事诈教诱人犯法大清律例卷三十二钦定四库全书大清律例卷三十二刑律诈伪诈为制书凡诈为制书及増减者皆斩未施行者绞传写失错者杖一百诈为六部都察院将军督抚提镇守御紧要隘口衙门文书套画押字盗用印信及将空纸用印者皆绞察院布政司按察司府州县衙门者杖一百流三千里其余衙门者杖一百徒三年未施行者各减一等若有规避事重者从重论其当该官司知而听行各与同罪不知者不坐条例一诈为六部等衙门文书依律问断外若诈为察院布政司按察司府州县及其余衙门文书诓骗科歛财物者问发近边充军一凡诈为各衙门文书盗用印信者不分有无押字依律坐罪若止套画押字各就所犯事情轻重查照本等律条科断其诈为六部各司军衞各所文书者俱与其余衙门同科一通政使司大理寺盐运司部属各管军所仍照其余衙门拟断若情犯深重者听临时查照比依何衙门具由奏请定夺诈传诏旨凡诈传诏㫖者斩皇后懿㫖皇太子令㫖者绞若诈传一品二品衙门官言语于各衙门分付公事有所规避者杖一百徒三年三品四品衙门官言语者杖一百五品以下衙门官言语者杖八十为从者各减一等若得财者计赃以不枉法因而动事曲法者以枉法各从重论其当该官司知而听行各与同罪不知者不坐若各衙门追究钱粮鞫问刑名公事当该官吏将准合行事理妄称奉㫖追问者斩对制上书诈不以实凡对制及奏事上书诈不以实者杖一百徒三年非密而妄言有密者加一等若奉制推按问事报上不以实者杖八十徒二年事重者以出入人罪论伪造印信时宪书等凡伪造诸衙门印信及时宪书符验茶盐引者斩有能告捕者官给赏银五十両伪造关防印记者杖一百徒三年告捕者官给赏银三十两为从及知情行用者各减一等若造而未成者各又减一等其当该官司知而听行与同罪不知者不坐条例一凡有伪造诸衙门印信及钦给关防事关军机冐支钱粮假冐官职大干法纪者俱拟斩立决为从者拟绞监候若非关军机钱粮假官等弊止图诓骗财物为数多者俱照律拟斩监候为从者杖一百流三千里若诓骗财物为数无多银不及十两钱不及十千者为首雕刻者杖一百流三千里为从及知情行用者各减一等其伪造关防印记诓骗财物为数多者将为首雕刻之人发云贵两广烟瘴少轻地方若为数无多为首者仍照律徒三年为从及知情行用者各减一等其造而未成者又各减一等若描摸印信行使诓骗财物犯该徒罪以上者问发邉逺充军其为数无多犯该徒罪以下者各计赃以次递减一凡盗用总督巡抚提学兵备屯田水利等官钦给关防俱照各官本衙门印信拟罪若盗及弃毁伪造悉与印信同科一起意伪造假印除自行雕刻者仍照律拟斩监候外其有他人代为雕刻审系同谋分赃者将起意之人与雕刻之人并拟斩监候为从者减等拟流若仅受些微价值代为私雕并无同谋分赃情事者以起意之人为首雕刻之人为从其诓骗财物银不及十两钱不及十千罪应拟流者亦将雕刻之人审眀是否同谋分赃分别首从办理私铸铜钱凡私铸铜钱者绞匠人罪同为从及知情买使者各减一等告捕者官给赏银五十两里长知而不首者杖一百不知者不坐若将时用铜钱剪错薄小取铜以求利者杖一百若伪造金银者杖一百徒三年为从及知情买使者各减一等条例一方造私铸器具尚未铸钱被获审实者将起意为首并同伙商谋之人均照伪造印信未成为首律杖一百流三千里凑钱入伙者照为从减一等律杖一百徒三年该地方官不实力访拿别经发觉交部议处一拿获私铸如本犯问拟斩绞其知情分利之同居父兄伯叔与弟减本犯罪一等杖一百流三千里如本犯问拟发遣亦减一等杖一百徒三年虽经分利而实系并不知情者照本犯之罪减二等发落其父兄不能禁约者杖一百有能据实出首准予免罪本犯仍照律内得相容隐之亲属互相告言各听如罪人本身自首法科断一凡将前代废钱搀和私钱行使者不论钱数多寡枷号一个月杖一百一凡经纪铺戸人等搀和私钱行使者或被该管官员查拿或被旁人首告不论钱数多寡应发黑龙江给穷披甲之人为奴照名例改发云贵两广烟瘴少轻地方一凡经纪铺户人等有收买剪边钱搀和货卖数至十千以上者照搀和私钱行使例治罪其不及十千者俱枷号一个月杖一百一凡地方文武各官严拿私铸务于山陬水滨人迹罕到及居民繁庶人烟稠密处所并宜差委妥练员役不时察访查拿如遇有私铸之事知情故纵者应照例治罪外其不知情者从前虽漫无觉察今但能拿获不论年月逺近俱免其处分文官拿获者并免同城武职之处分武弁拿获者亦免同城文官之处分交界之所此县拿获彼县亦免处分至果能实心查拿者不论本管地方及别州县准以拿获之多寡交部量予议叙若该地方官不加意缉拿或系上司查出或被旁人告发俱仍照例处分一凡用铜铁钖铅药煮伪造假银或骗人行使发觉为首者系旗人另户枷号两个月鞭一百发黑龙江当差系家人枷号两个月鞭一百发黒龙江给披甲之人为奴系民枷号两个月杖一百发云贵两广烟瘴少轻地方为从及知情买使者系旗人枷号一个月流三千里鞭一百系民枷号两个月流三千里至配所杖一百一凡将银穵孔倾入铜铅等物及用铜铅等物倾成锭锞外用银皮包好并铜铅等物每两内搀实银二三四五钱不等伪造银使用者均照以铜铁水银伪造金银律分别首从拟徒一私造铅钱为首及匠人俱拟绞监候为从及知情买使者各减一等一凡私造铅钱除伙党鸠工大炉广铸至十千文以上者照例定拟外其镕化些须铅觔铸钱不及十千者为首及匠人俱照免死减等例发徃黑龙江等处给披甲人为奴为从及知情行使者依次递减一凡各省拿获私铸之犯不论砂殻铜钱为首及匠人俱拟以斩候为从及知情买使者俱发遣为奴如受些微雇值挑水打炭烧火及停工散局之后贪其价贱偶为买使以及房主隣佑总甲十家长知而不拿获举首者俱照为从遣罪减一等杖一百徒三年其房主人等并不知情但失于查察者杖一百或有空房别舍误借匪人一有见闻立即驱逐未经首捕者果系并未在埸亦非受贿容隐俱以不知情科断失察各官交部分别议处官船户夹带私钱应照偶为买使例定拟同船之人知情不举首者照不应重律治罪押船官交部分别议处若拿获销燬制钱之犯审实将为首者拟以斩决家产入官为从者绞决仍令该地方官设法密拿有能拿获私销者地方官交部议叙失察者地方官及该管上司交部分别议处其房主隣佑总甲人等知情受贿代为隐匿者依为从例治罪但知情不首告并未分赃者照为从例减一等杖一百流三千里并未知情止于失察者俱杖一百旁人首捕审实者官给赏银五十两至私铸之犯容有即系私销之人承审官拿获私铸案犯必先严究有无销燬情事倘有私销确据即照私销例从重治罪一凡奸民将制钱剪邉图利者审实即照私销制钱例分别首从治罪一私铸铜钱首犯匠人核其钱数至十千以上或虽不及十千而私铸不止一次后经发觉者照例拟斩监候其钱数不及十千者仍照免死减等例改发黑龙江等处给披甲人为奴若铸造未成畏罪中止者发云贵两广烟瘴地方严加管束一凡私铸铜钱未成之房主隣佑十家长知而不拿获举首者照私铸已成之房主隣佑十家长减二等治罪杖八十徒二年不知情者不坐其私铸未成案内有雇令挑水打炭烧火之人亦照已成之受雇人等减二等治罪一私铸铅钱之案如有伙衆开炉至十千以上者房主隣佑总甲十家长等知而不首俱杖八十徒二年失于查察者杖八十诈假官凡诈假官假与人官者斩其知情受假官者杖一百流三千里不知者不坐若无官而诈称有官有所求为或诈称官司差遣而捕人及诈冐官员姓名者杖一百徒三年若诈称见任官子孙弟姪家人总领于按临部内有所求为者杖一百为从者各减一等若得财者并计赃准窃盗从重论其当该官司知而听行与同罪不知者不坐条例一凡杂职内有假冐顶替之人自行出首者革退囘籍免其治罪一凡诈冐皇亲族属姻党家人在京在外巧立名色挟骗财物侵占地土并有禁山场拦当船只掯要银两出入大小衙门嘱託公事贩卖制钱私盐包揽钱粮假称织造私开牙行擅搭桥梁侵渔民利者除实犯死罪外徒罪以上俱于所犯地方枷号一个月发近邉充军杖罪以下亦枷号一个月发落若被害之人赴所在官司告诉不即受理及虽受理观望逢迎不即问断举奏者各治以罪一假充大臣及近侍官员家人名目豪横郷村生事害民强占田土房屋招集流移住种者许所在官司拿问犯该徒罪以上者发近邉充军杖罪以下枷号一个月发落一凡各省各营食粮兵丁并有不食钱粮假冐营兵生事扰民及合伙挟制官司扰害地方者该地方官审明分别首从各照例定拟如该管文武各官不行稽查转报督抚提镇不题叅俱交该部照例分别议处一伪造慿札自为假官者伪造凭札并将有故官员凭札卖与他人者及买受凭札冒名赴任者俱拟斩监候知情説合者杖一百流三千里一凡无官而诈称有官并冒称现任官员姓名并未造有凭札止于图骗一人图行一事犯该徒罪以下者发近边充军犯该军流遣罪者拟绞监候一假冒顶带自称职官止图乡里光荣无所求为亦无凭札者杖六十徒一年假冒生监顶带者杖一百一凡未经考职书吏冒戴顶帽者照假冒职官例杖六十徒一年其有把持公事别情仍照本条按例从重究拟本管官及地方官失于查察或有意故纵分别议处诈称内使等官凡诈称内使内阁六科六部都察院监察御史按察司官在外体察事务欺诈官府煽惑人民者斩知情随行者减一等其当该官司知而听行与同罪不知者不坐若诈称使臣乘驿者杖一百流三千里为从者减一等驿官知而应付者与同罪不知情失盘诘者笞五十其有符验而应付者不坐条例一凡诈冐内官亲属家人等项名色恐吓官司诓骗财物者除实犯死罪外其余枷号一个月发近边充军所在官司畏徇故纵不行擒拿者各治以罪一凡诈充各衙门人役假以差遣体访事情缉捕盗贼为由占宿公馆妄拏平人吓取财物扰害军民者除实犯死罪外徒罪以上枷号一个月发近边充军杖罪以下亦枷号一个月发落所在官司阿从故纵者各治以罪一棍徒假冐差役名色搜查客船俱照诈充各衙门人役假以差遣体访事情妄拿平人吓取财物扰害军民例治罪犯该徒罪以上者枷号一个月发近边充军杖罪以下枷号一个月发落其有强刦拒捕并赃至满贯各照本律从重论近侍诈称私行凡近侍之人在外诈称私行体察事务煽惑人民者斩诈为瑞应凡诈为瑞应者杖六十徒一年若有灾祥之类而钦天监官不以实对者加二等诈病死伤避事凡官吏人等有诈称疾病临事避难者笞四十事重者杖八十若犯罪待对故自伤残者杖一百诈死者杖一百徒三年所避事重者各从重论若无避故自伤残者杖八十其受雇倩为人伤残者与犯人同罪因而致死者减鬭杀罪一等若当该官司知而听行与同罪不知者不坐条例一各省获罪之犯报称病故者着该管官员出具印结并行文原籍地方官稽查倘有诈称病故者分别从重治罪一凡未经到案之犯报称病故该抚严饬地方官悉心确查取具印甘各结报部倘有揑报等情日后发觉定将该地方官与该抚一併严加议处诈教诱人犯法凡诸人设计用言教诱人犯法及和同令人犯法却自行捕告或令人捕告欲求赏给或欲䧟害人得罪者皆与犯法之人同罪条例一游手好闲不务夲业之流自号教师演弄拳棒教人及投师学习并轮叉舞棍遍游街市射利惑民者并严行禁止如有不遵一经拿获将本犯照违制律治罪仍枷号一个月拿获之衙门即行发落递回原籍如坊店寺院容留不报地保人等不行查拿均照不应重律杖八十地方文武各官失于觉察照例议处一苖猺狑獞所住地方如有外来匪徒教诱犯法即视所犯之人如罪应拟杖者将教诱之人加一等治罪徒罪以上教诱之人比照住居苖寨教诱为乱例问发边逺充军犯该死罪者教诱之人与夲犯一例拟以斩绞遇赦不宥失察之地方官照徇庇例议处隐讳故纵者照溺职例革职一凡土官延幕必将所延之姓名年籍通知专辖州县确加查验人果端谨实非流棍加结通报方准延入若知系犯罪之人私聘入幕并延请后纵令犯法者照职官窝匿罪人例革职如有私聘私就者即令专辖州县严加驱逐若土幕教诱犯法即视其所犯之轻重俱照匪徒教诱犯法加等例治罪败露潜逃即行指拿重惩私聘之文武土官及失察之该管州县交部分别议处大清律例卷三十二大清律例卷三十三目録钦定四库全书大清律例卷三十三目録刑律犯姦犯姦纵容妻妾犯姦亲属相姦诬执翁姦奴及雇工人姦家长妻姦部民妻女居丧及僧道犯姦良贱相姦官吏宿娼买良为娼大清律例卷三十三钦定四库全书大清律例卷三十三刑律犯姦犯姦凡和姦杖八十有夫者杖九十刁姦者杖一百强姦者绞未成者杖一百流三千里姦幼女十二嵗以下者虽和同强论其和姦刁姦者男女同罪姦生男女责付姦夫收养姦妇从夫嫁卖其夫愿留者听若嫁卖与姦夫者姦夫本夫各杖八十妇人离异归宗财物入官强姦者妇女不坐若媒合容止通姦者各减犯人罪一等私和姦事者各减二等其非姦所捕获及指姦者勿论若姦妇有孕罪坐本妇条例一凡职官及军民姦职官妻者姦夫姦妇并绞监候若职官姦军民妻者革职杖一百的决姦妇枷号一个月杖一百其军民相姦者姦夫姦妇各枷号一箇月杖一百其奴婢相姦不分一主各主及军民与官员军民之妾婢相姦者姦夫姦妇各杖一百一凡有轮姦之案审实俱照光棍例分别首从定拟一恶徒伙衆将良人子弟抢去强行鸡姦者无论曾否杀人仍照光棍例为首者拟斩立决为从若同姦者俱拟绞监候余犯问拟发遣其虽未伙衆因姦将良人子弟杀死及将未至十嵗之幼童诱去强行鸡姦者亦照光棍为首例斩决如强姦十二嵗以下十嵗以上幼童者拟斩监候和姦者照姦幼女虽和同强论律拟绞监候若止一人强行鸡姦并未伤人拟绞监候如伤人未死拟斩监候其强姦未成者杖一百流三千里如和同鸡姦者照军民相姦例枷号一箇月杖一百倘有指称鸡姦诬害等弊审实依所诬之罪反坐至死减一等罪至斩决者照恶徒生事行兇例发遣一强姦十二嵗以下幼女因而致死及将未至十嵗之幼女诱去强行姦汚者照光棍例斩决其强姦十二嵗以下十嵗以上幼女者拟斩监候和姦者仍照虽和同强论律拟绞监候一强姦妇女除以手足行强并未执持兇器伤人者已成未成仍照本律定拟外其因强姦执持金刃兇器戳伤本妇及拒捕致伤旁人已成姦者拟斩监候未成姦者拟绞监候一凡调姦图姦未成者经本妇告知亲族乡保即时禀明该地方官审讯如果有据即酌其情罪之重轻分别枷号杖责报明上司存案如本家已经投明乡保不即禀官及禀官不即审理致本妇怀忿自尽者将乡保照甲长不行转报窃盗例杖八十地方官照例议处一凡姦夫拒捕刃伤应捉姦之人照窃盗拒捕殴所捕人至折伤以上者拟绞监候一凡强姦幼女除十二嵗以下十嵗以上仍照例分别斩候绞候定拟其姦未至十嵗之幼女应照定例斩决不得牵引虽和同强律拟绞监候一凡强姦十二嵗以下幼女幼童未成审有确据者将该犯发遣黑龙江一川省嘓匪有犯轮姦之案审实照强盗律不分首从皆斩其同行未成姦者仍依轮姦本例拟绞监候如因轮姦而杀死人命者无论成姦与否俱照强盗杀人例奏请斩决枭示纵容妻妾犯姦凡纵容妻妾与人通姦本夫姦夫姦妇各杖九十抑勒妻妾及乞养女与人通姦者本夫义父各杖一百姦夫杖八十妇女不坐并离异归宗若纵容抑勒亲女及子孙之妇妾与人通姦者罪亦如之若用财买休卖休和娶人妻者本夫本妇及买休人各杖一百妇人离异归宗财礼入官若买休人与妇人用计逼勒本夫休弃其夫别无卖休之情者不坐买休人及本妇各杖六十徒一年妇人余罪收赎给付本夫从其嫁卖妾减一等媒合人各减犯人罪一等亲属相姦凡姦同宗无服之亲及无服亲之妻者各杖一百姦缌麻以上亲及缌麻以上亲之妻若妻前夫之女同母异父姊妹者各杖一百徒三年强者斩若姦从祖祖母姑从祖伯叔母姑从父姊妹母之姊妹及兄弟妻兄弟子妻者各绞强者斩若姦父祖妾伯叔母姑姊妹子孙之妇兄弟之女者各斩妾各减一等强者绞条例一凡亲属犯姦至死罪者若强姦未成依律问罪发近边充军一凡姦内外缌麻以上亲及缌麻以上亲之妻若妻前夫之女同母异父姊妹者依律拟罪姦夫发附近地方充军一凡姦同宗无服之亲及无服亲之妻者各枷号四十日杖一百诬执翁姦凡男妇诬执亲翁及弟妇诬执夫兄欺姦者斩奴及雇工人姦家长妻凡奴及雇工人姦家长妻女者各斩若姦家长之期亲若期亲之妻者绞妇女减一等若姦家长之缌麻以上亲及缌麻以上亲之妻者各杖一百流二千里强者斩妾各减一等强者亦斩条例一凡奴姦家长之妾者各绞监候若家长姦家下人有夫之妇者笞四十系官交部议处一家长之有服亲属强姦奴仆雇工人妻女未成致令羞忿自尽者杖一百发近边充军姦部民妻女凡军民官吏姦所部妻女者加凡姦罪二等各罢职役不叙妇女以凡姦论若姦囚妇者杖一百徒三年囚妇止坐原犯罪名居丧及僧道犯姦凡居父母及夫丧若僧尼道士女冠犯姦者各加凡姦罪二等相姦之人以凡姦论条例一僧道官僧人道士有犯挟妓饮酒者俱杖一百发原籍为民一僧道尼僧女冠有犯和姦者于本寺观菴院门首枷号两个月杖一百其僧道姦有夫之妇及刁姦者照律加二等分别杖徒治罪仍于本寺观菴院门首各加枷号两个月良贱相姦凡奴姦良人妇女者加凡姦罪一等良人姦他人婢者减凡姦一等奴婢相姦者以凡姦论官吏宿娼凡官吏宿娼者杖六十媒合人减一等若官员子孙宿娼者罪亦如之条例一监生生员撒泼嗜酒挟制师长不守监规学规及挟妓赌博出入官府起灭词讼说事过钱包揽物料等项者问发为民各治以应得之罪得赃者计赃从重论买良为娼凡娼优乐人买良人子女为娼优及娶为妻妾或乞养为子女者杖一百知情嫁卖者同罪媒合人减一等财礼入官子女归宗条例一凡买良家之女作妾併义女等项名目纵容抑勒与人通姦者本夫义父问罪于本家门首枷号一个月发落若有私买良家之女为娼者枷号三个月杖一百徒三年知情卖者与同罪媒合人减一等妇女并发归宗一凡借充人牙将领卖妇人逼勒卖姦图利者枷号三个月杖一百发云贵两广烟瘴少轻地方如虽无局姦图骗情事但非系当官交领私具领状将妇女久养在家逾限不卖希图重利者杖一百地方官不实力查拿照例议处一凡无籍之徒及生监衙役兵丁窝顿流娼土妓引诱局骗及得受窝顿娼妓之家财物挺身架䕶者照窝赌例治罪如系偶然存留为日无几枷号三个月杖一百其窝顿月日经久者杖一百徒三年再犯杖一百流三千里得受娼妓家财物者仍准枉法计赃从重论隣保知情容隐者杖八十受财者亦准枉法论计赃从重科断其失察之该地方官交部照例议处大清律例卷三十三大清律例卷三十四目録钦定四库全书大清律例卷三十四目録刑律杂犯拆毁申明亭夫匠军士病给医药赌博阉割火者嘱託公事私和公事失火放火故烧人房屋搬做杂剧违令不应为大清律例卷三十四钦定四库全书大清律例卷三十四刑律杂犯拆毁申明亭凡折毁申明亭房屋及毁板榜者杖一百流三千里条例一凡钦奉教民敕谕该督抚督率属员缮写刋刻敬谨悬挂于申明亭并将旧有一切条约悉行刋刻木榜晓谕夫匠军士病给医药凡军士在镇守之处丁夫杂匠在工役之所而有疾病当该官司不为请给医药救疗者笞四十因而致死者杖八十若已行移所司而不差拨良医及不给对症药饵医治者罪同赌博凡赌博财物者皆杖八十摊场财物入官其开张赌坊之人同罪止据见发为坐职官加一等若赌饮食者勿论条例一凡军民人等擅入宗室府内教诱为非及赌博诓哄财物者俱问发近边充军一凡赌博不分兵民俱枷号两个月杖一百偶然㑹聚开场窝赌及存留之人抽头无多者各枷号三个月杖一百官员有犯革职枷责不准折赎奴仆犯者家主系官交与该部系平人责十板该管各官不行严查缉拏别经发觉者交部议处总甲笞五十若旁人出首或赌博中人出首者自首人免罪仍将在场财物一半给首人充赏一半入官凡以马弔混江赌财物者俱照此例治罪赌饮食者坐不应重律以上俱拏获牌骰见发有据者方坐不许妄扳拖累一凡旂人将自己银钱开场诱引赌博经旬累月聚集无頼放头抽头者初犯发极边烟瘴充军再犯拟绞监候容留房主初犯发边逺充军再犯发极邉烟瘴充军俱照名例折枷月日发落赌博之人枷号两个月鞭一百如系官员革职枷号两个月鞭一百不准折赎永不叙用其失察该管各官俱交部议处领催鞭五十族长鞭二十五系官亦交部议处余俱照前例科断一凡民人将自己银钱开场诱引赌博经旬累月聚集无頼放头抽头者初犯杖一百徒三年再犯杖一百流三千里存留赌博之人初犯杖八十徒二年再犯杖一百徒三年输钱者据实出首免罪仍追所输之钱给还若官员无论赌钱赌饮食等物有打马弔鬭混江者俱革职满杖枷号两个月上司与属员鬭牌掷骰者亦均革职满杖枷号三个月俱永不叙用如该管上司并督抚容隐属员赌博及地方官弁疎纵赌博者俱交部严加议处稽查一兵役亦照例治罪一凡旗人造卖纸牌骰子为首者发极邉烟瘴充军为从及贩卖为首者发边逺充军为从贩卖者发近边充军俱照名例折枷月日发落失察该管各官亦照失察赌博例治罪但必有制造牌骰器具及开舖贩卖确据方许拏送不得借借端讹诈一凡民人造卖纸牌骰子为首者发邉远充军为从及贩卖为首者杖一百流二千里为从贩卖者杖一百徒三年如藏匿造赌器具不行销燬者照贩卖为从例治罪地方保甲知造卖之人不首报者杖一百一八旗直省拏获赌博务必穷究牌骰之所由来如不能究出或被他处查出将承审官交部议处倘将无辜之人混行入罪照不能查出造卖牌骰例加一等治罪其究出造卖之地方官交部议叙或所属地方有造卖之家未经发觉能缉拿惩治亦交部议叙一奸民私造赌具其左右𦂳隣有能据实出首照例给赏如有通同徇隐不即举首者杖一百若得财准枉法从重论罪止杖一百徒三年所得之赃照追入官若于未获之先本犯自首准其免罪仍详记档案倘免罪之后又复造卖发边逺充军如同居之父兄伯叔等据实出首本犯亦准免罪一拿获赌博人犯到案务向各犯严追赌具来歴如不将造卖之人据实供出即将出有赌具之人照贩卖为从例杖一百徒三年若已将造卖之人供出该地方官规避失察朦胧结案或该犯狡词支饰承审官不根究实情后经查出交部分别议处一凡描画纸牌照印板造卖之犯减一等治罪造卖牌骰未成照造卖已成者减一等治罪一凡开鹩鹑圈鬭鸡坑蟋蟀盆并赌鬭者照开场赌博枷责例治罪其该管官亦照开场赌博之该管官员例议处一在京轿夫有借名依附潜匿别处开场诱赌经旬累月者将为首开场及放赌抽头之犯均发边远充军同赌之人俱枷号三个月杖一百递囘原籍拘束其现用轿夫之王大臣有轿夫在家赌博不加约束及任其居住遥远开场放赌将坐轿之本主照例议处一经旬累月开场窝赌之左右两隣如有通同徇隐不卽举首者照不应重律杖八十得财者计赃准窃盗从重论一凡压寳诱赌者将掌盒及同赌之人悉照开场赌博例治罪一旗人造卖赌具为从及贩卖为首为从者仍照例办理外其造卖赌具为首之旗人系初犯亦照定例发落若系再犯除照例发落外再加枷号一个月俱交该管官严加管束三犯者即拟以实遣不准折枷系在京八旗各省驻防旗人俱照例发遣黑龙江等处当差系盛京等处旗人俱照例发遣西安等处驻防当差该管各官如有隐匿不报者交部严加议处一无赖匪徒串党驾船设局揽载客商勾诱赌博折没货物掯留行李者初犯到案审系仅止一二次者照开场诱赌例杖一百徒三年三次以上及再犯者发云贵两广极边烟瘴充军并将首犯先于拿获之沿河马头地方加枷号一个月其船户知情分赃者初犯仍照为从论再犯亦与犯人同罪船价入官阉割火者凡官民之家不得乞养他人之子阉割火者违者杖一百流三千里其子给亲条例一净身人曾经发囘若不候朝廷收取官司明文起送私自来京图谋进用者问发近边充军一敢有私自净身者本身并下手之人处斩全家发边远充军两隣及歇家不举首者问罪有司里老人等仍要时常访察但有此等之徒即行捉拏送官如或容隐一体治罪一民有四五子以上愿以一子报官阉割者听有司造册送部候收补之日选用一凡诓骗阉割强勒阉割者仍照私割例治罪外其父母及本身情愿报官阉割者免其治罪一内务府并诸王贝勒等门上放出为民之太监除効力年久本管本主保留外不许仍留京师居住违者将容留之人从重治罪将内务府总管歩军统领巡城御史一併交部议处如保留为民之太监有生事犯法者将保留之人交部议处嘱託公事凡官吏诸色人等曲法嘱託公事者笞五十但嘱即坐当该官吏听从者与同罪不从者不坐若事已施行杖一百所枉罪重者官吏以故出入人罪论若为他人及亲属嘱託者减官吏罪三等自嘱託已事者加本罪一等监临势要为人嘱託者杖一百所枉重者与官吏同罪至死者减一等若受赃者并计赃以枉法论若官吏不避监临势要将嘱託公事实迹赴上司首告者陞一等条例一民人附合结党妄预官府之事者杖一百如有降调黜革之员贿嘱百姓保留者审实将与受官民俱照枉法赃治罪私和公事凡私和公事减犯人罪一等罪止笞五十失火凡失火烧自己房屋者笞四十延烧官民房屋者笞五十因而致伤人命者杖一百罪坐失火之人若延烧宗庙及宫阙者绞社减一等若于山陵兆域内失火者杖八十徒二年延烧林木者杖一百流二千里若于官府公廨及仓库内失火者亦杖八十徒二年主守之人因而侵欺财物者计赃以监守自盗论其在外失火而延烧者各减三等若于库藏及仓厫内燃火者杖八十其守衞宫殿及仓库若掌囚者但见火起皆不得离所守违者杖一百条例一凡出征行猎处失火者杖一百放火故烧人房屋凡放火故烧自巳房屋者杖一百若延烧官民房屋及积聚之物者杖一百徒三年因而盗取财物者斩杀伤人者以故杀伤论若放火故烧官民房屋及公廨仓库系官积聚之物者皆斩其故烧人空闲房屋及田场积聚之物者各减一等并计所烧之物减价尽犯人财产折剉赔偿还官给主条例一凡各边仓场若有故烧系官钱粮草束者拏问明白将正犯枭首示衆烧燬之物先尽犯人家产折剉赔偿不敷之数着落经收看守之人照数均赔一兇恶棍徒纠衆商谋计图得财放火故烧官民房屋及公廨仓库系官积聚之物并街市镇店人居稠密之地已经延烧抢夺财物者均照强盗律不分首从拟斩立决杀伤人者枭示有因焚压致死者将为首之人枭示仍照强盗例将法所难宥情有可原者于疏内声明其本非同伙借名救火乘机抢掠财物者照抢夺律分别治罪若故烧孤村旷野并不毗连民居之空闲房屋及田场积聚之物均照律科断为首者仍枷号两个月其恶徒谋财放火有已经延烧尚未抢掠财物又未伤人者将为首之人拟斩监候为从商谋下手燃火者枷号两个月发近边充军诱胁同行者杖一百徒三年如谋财放火随即救熄尚未延烧将为首之犯拟绞监候为从商谋下手燃火者杖一百流三千里诱胁同行者枷号两个月责四十板若非图劫财止因挟仇放火延烧因而杀人及有焚压致死者即将为首之犯拟斩立决为从商谋下手燃火者拟绞监候其未伤人及伤而不死者将为首之犯拟斩监候为从者发近边充军诱胁同行者并杖一百徒三年如挟仇放火当被救熄尚未延烧为首之犯枷号两个月发近边充军为从者枷号三个月杖一百若地方文武官弁遇有此等恶徒放火不即赴援扑灭协力擒拏照例议处地方保甲人等一併治罪搬做杂剧凡乐人搬做杂剧戏文不许粧扮歴代帝王后妃及先圣先贤忠臣烈士神像违者杖一百官民之家容令粧扮者与同罪其神仙道扮及义夫莭妇孝子顺孙劝人为善者不在禁限条例一城市乡村如有当街搭台悬灯唱演夜戏者将为首之人照违制律杖一百枷号一个月不行查拏之地方保甲照不应重律杖八十不实力奉行之文武各官交部议处若乡保人等有借端勒索者照索诈例治罪违令凡违令者笞五十不应为凡不应得为而为之者笞四十事理重者杖八十大清律例卷三十四大清律例卷三十五目录钦定四库全书大清律例卷三十五目录刑律捕亡应捕人追捕罪人罪人拒捕狱囚脱监及反狱在逃徒流人逃稽留囚徒主守不觉失囚知情藏匿罪人盗贼捕限大清律例卷三十五钦定四库全书大清律例卷三十五刑律捕亡应捕人追捕罪人凡应捕人承差追捕罪人而推故不行若知罪人所在而不捕者减罪人罪一等限三十日内能自捕得一半以上虽不及一半但所获者最重皆免其罪虽一人捕得余人亦同若罪人已死及自首各尽者亦免罪不尽者止以不尽之人为坐其非应捕人临时差遣者各减应捕人罪一等受财故纵者不给捕限各与囚同罪赃重者讣赃以枉法从重论条例一隔属隔省密拏强盗及人命案内应拟斩绞重犯有纵令劫夺及徇庇不解其该管官题叅解任如在隔省移咨㑹叅解任俟获犯审明具题开复该管之乡地甲邻严拏究治若本无抢犯徇庇等弊而捕役贿纵揑称被劫者将捕役照诬告律治罪原叅之员即行开复误听捕役之员交部议处一歩军统领衙门番役祗许于京城内外五城所属地方缉拏人犯既经拏获属提督管辖者限即日送该管营弁转送提督衙门属五城管辖者限即日送该管官转送御史衙门如稽留数日始行送官将番役究明私拷勒索情弊分别定拟如有得财纵放照衙役犯赃例治罪其地属州县者行文州县佥差擒捕或有密拏要犯州县不能擒捕必湏番役擒捕者奏闻请旨后行一脱逃要犯务将该犯年貎籍贯有无须痣详细开明行文通缉各州县于文到之日差捕认缉一面填写印票分给各乡总甲遍行访察如果徧缉无踪年底出具印甘各结转详咨部仍令接缉务获知照销案一缉捕强盗人命或闗系𦂳要案内人犯如有逃逸一面行文八旂并提督五城协力缉捕一面牌行直隶附近京城之涿州良乡通州昌平河间等处州县部文到日即行捕缉再行补报督抚一凡王公等之辛者库家人等有犯命盗重案脱逃者该衙门查拏之时即行文知㑹伊主协同捕缉一年限满不获将办理包衣事务官交部议处其该管王贝勒贝子公等各罚俸一箇月未获逃犯仍照案协同缉拏一五城司坊等官若于途次遇有兇徒不法等事不论何城并准当时拘执录取口供详解该城御史审讯一靣报明本城御史存案其有暧昧隠避等事亦许密详该城御史查拏仍密详本城存案造册送院註销倘该役借端讹诈驾词妄禀及司坊官擅作威福拘拿自审或纵役滋扰该御史题叅分别议处治罪若押坊捕役因非本管地方明知故纵及有受贿情弊严加治罪大宛二县亦不论五城及该县所属遇有兇犯不法等事亦一体缉拿一歩军统领衙门正身番役俱照各部院经承贴写送查之例将番役年貎籍贯按季造册并出具并无白役圆扁子印结移送河南道御史考核倘番役私用白役别经发觉将番役及所用白役照吏典人等额外滥充律治罪该统领及不行详杳之该御史一併交部议处至番役缉拿窃盗鬭殴之类每名预给印票一张开明欵项发交収埶并将预给印票欵项移明河南道查核如系提拿审案人犯务必给与印票将应拿人犯姓名逐一开明有应密者给与密票亦于票内开明人犯姓名如无票私拿即将该番役解送刑部究讯治罪失察该管官交部严加议处一凡官司勾摄罪人已在该犯家拿获如有为首紏谋聚至三人以上持械打夺伤差者即照中途夺犯例分别杀伤治罪若并未紏约聚衆实系一时争鬭拒殴致有杀伤仍照各本律定拟其非本案罪犯及非所勾捕之人毋论在途在家俱以凡鬭论差人借端滋扰照例从重治罪地方官交部议处一州县广缉重犯不得滥给缉票先将该犯年貎案由并差役年貎籍贯及所差名数一面详明督抚知照各该省一面改用通闗给与差役擕带在身宻行侦缉如有踪迹即将通闗呈报该地方官添差拿解如缉无踪迹仍投换囘文以为凭騐倘有滥给印票及差人雇倩白役代缉以及借端勒索照例治罪其佥差不慎之承缉官照例严加议处罪人拒捕凡犯罪逃走拒捕者各于本罪上加二等罪止杖一百流三千里殴人至折伤以上者绞杀人者斩为从者各减一等若罪人持仗拒捕其捕者格杀之及囚逃走捕者逐而杀之若囚窘迫而自杀者皆勿论若已就拘埶及不拒捕而杀之或折伤者各以鬭杀伤论罪人本犯应死而擅杀者杖一百条例一凡罪犯业经拏获捕役借称设法制缚误伤其命者仍照已就拘埶而杀之律以鬭杀论倘捕役受人贿嘱将罪人致死者照谋杀人首从律治罪一强盗拒捕杀伤官兵之案除同伙伤人之时该犯不在一处者仍照例拟罪外其同在一处或三五成羣虽非下手之人既在旁目覩即系同恶共济法所难寛即行斩决一贼犯持仗拒捕为捕者格杀不问事主隣佑俱照律勿论如有擕赃逃遁隣佑人等直前追捕仓卒殴毙或贼势强横不能力擒送官以致殴打戕命者照事主殴打至死减鬭杀罪二等例杖一百徒三年若业已拿获輙复叠殴或捕人多于贼犯倚衆共殴及恃强逞兇致毙者仍照罪人不拒捕而擅杀律拟绞监候共殴之余人仍照律杖一百一窃盗拒捕刃伤事主姦夫拒捕刃伤应捉姦之人依例照折伤以上拟绞外若伤非事主并非例得捉姦之人以及别项罪人拒捕如殴所捕人至折伤及残废笃疾在折伤以上者方依律拟以绞候其但系刃伤仍照律加本罪二等问拟一罪人事发在逃被获时如犯该军流者均照军流越狱加等例递加改发有拒捕者若本罪已至满流而拒殴在折伤以下者照满流人犯越狱例改发近邉充军犯该充军者各以次递加调发若犯该极邉烟瘴充军者改发黑龙江等处给披甲人为奴其原犯未至满流者仍依拒捕律加罪二等殴所捕人至折伤以上者拟绞监候杀人者拟斩监候狱囚脱监及反狱在逃凡犯罪被囚禁而脱监及解脱自带锁杻越狱在逃者各于本罪上加二等因而窃放他囚罪重者与囚同罪并罪止杖一百流三千里本犯应死者依常律若罪囚反狱在逃者皆斩同牢囚人不知情者不坐条例一各处监狱俱分建内外两处强盗并斩绞重犯俱禁内监军流以下俱禁外监再另置一室以禁女犯一获犯到案并解审发囘之时州县官当堂细加摉检无有夹带金刃等物方许进监并严禁禁卒不许将砖石树木铜铁器皿之类混行取入如有买酒入监者将禁卒严行责治一凡杀人盗犯及未杀人之首盗与伤人之伙盗原拟斩枭及斩决若越狱脱逃被获者并于本地方斩决枭示其未杀伤人之伙盗原系拟斩免死发遣之犯如越狱脱逃被获者于本地方拟斩立决若因越狱杀伤兵役者亦拟斩枭示其外省越狱及在途脱逃盗犯被别省拏获即令拏获之地方官审报该抚具题刑部查明原卷奏闻行令拏获之地方立决其从部刺字发遣在途用酒灌醉用药迷倒解差乘间逺飏者该地方官报部亦行令拏获之地方拟斩立决若因脱逃杀伤兵役者斩决枭示其疎纵之该管官照例议处刑书禁卒有无贿纵与不严加肘锁少差兵役及差非正身以致中途脱逃者地方官及兵役照例议处治罪一拏获越狱人犯务究通线与剃头并代为销燬刺字情弊通线之人与囚同罪至死者拟绞监候其代为剃头并销燬刺字之人俱枷号两箇月责四十板一一人越狱半年内自行投首者仍照原拟罪名完结如同伙越狱多人有一人于限内投首供出同伙于半年内尽行拿获者将自行投首之犯照原罪减一等发落倘供出之同伙内尚有一二人未获者亦仍照原拟罪名完结如系有服亲属拿首者亦照本犯自首之例分别完结一在监斩绞人犯如有强横不法及睹博等事杖一百仍严加锁俟秋审分别定拟知情故纵之禁卒照开局窝睹例杖一百徒三年提牢官失于觉察狱官故为徇隠交部分别议处军流等犯有犯亦照此问拟一斩绞重犯如有越狱脱逃将管狱官及有狱官即时题叅按例分别议处不得同军流等犯越狱按照疎防定限扣叅一斩绞人犯如有在监年乆自号牢头串通禁卒捕役挟制同囚吓诈财物教供诬陷少不遂欲恣意陵虐兇恶显着者审实即照死罪人犯在监行兇致死人命例依原犯罪名拟以立决其寻常过犯酌量严惩示儆一流罪人犯越狱脱逃按律加二等二千里者改为三千里二千五百里者改发附近充军三千里者改发近邉充军原犯充军者各以次递加调发其原犯极邉烟瘴充军者改发黒龙江等处给披甲人为奴徒流人逃凡徒流迁徙充军囚人役限内而逃者一日笞五十毎三日加一等罪止杖一百仍发配所其徒囚照依原犯徒年从新拘役役过月日并不准理若起发已经断决徒流迁徙充军囚徒未到配所中途在逃者罪亦如之主守及押解人不觉失囚者一名杖六十每一名加一等罪止杖一百皆听一百日内追捕提调官及长押官减主守及押解人罪三等限内能自捕得或他人捕得若囚已死及自首皆免罪故纵者各与囚同罪受财者计赃以枉法从重论条例一充军人犯逃囘如原犯实犯死罪免死充军逃囘复有行兇为匪者依免死减等发遣人犯逃囘行兇为匪例照原犯死罪即行正法一军流人犯在逃遇赦不分初犯再犯三犯俱免枷号仍发原配一凡发遣黑龙江宁古塔等处人犯逃走若拿获时有拒捕者查明该犯系免死减等发遣或系平常发遣人犯各照逃走后复行兇为匪例分别定拟一凡行兇发与披甲人为奴之犯伊主或给亲戚或亲擕来京或差做买卖来京永行禁止若伊主搬移来京亦留下另给披甲之人为奴一凡在京问拟徒罪人犯除顺天府所属民人仍令府尹发配外其余各省民人俱递囘各该督抚照伊原籍应发地方发配充徒俟年限满日交原籍地方官管束若系强窃盗及光棍案内之犯不许出境倘有私自出境依不应重律杖八十其管束不严之地方官交部议处仍令五城大宛二县并巡捕营严行查拿倘有前项人犯容留京城潜住发觉者将地方官交部议处总甲人役并知情容留之房主各依不应重律杖八十如有旗人容留居住将知情容留之房主若系另户并族长若系家人并伊主及领催各鞭八十该佐领骁骑校交部议处一军流罪犯在配所脱逃一面移咨原籍地方勒限缉拿一面令该管官悬立赏格勒限一百日严缉将该犯拿获到案各照定例分别治罪外其看守之保甲革役免罪如逾限不获一名者杖八十毎一名加一等罪止杖一百受财故纵者计赃以枉法论失察之该管官并兼辖官交部议处一在川流民犯罪递囘原籍复逃至川者如无为匪照逃人例杖一百递囘原籍如有为匪所犯在杖一百以下者并杖六十徒一年如所犯在徒一年以上者各照所犯之罪加一等问拟其递囘原籍之时行文原籍地方官严行管束如有复逃入川及川省该地方官将逃囘人犯失察容隠俱按逃囘名数交部议处其原籍地保人等若于该犯出境之时随即呈报在一百日限内或经该管官拿获或经别处拿获俱准免罪逾限不获将地保照因人连累致罪例减罪人罪二等发落倘有知情隠匿者与犯人同罪罪止杖一百受财故纵者以枉法计赃治罪其川省之地保人等如有知情受贿等弊亦照原籍地保分别治罪一在京问拟笞杖枷责递囘原籍人犯有复逃来京者除初次二次本犯仍递囘安揷免其治罪该地方官免其查叅其复逃来京至三次以上虽审无犯案亦按其原犯如系枷责递囘照不应重律杖八十系笞杖递囘照不应轻律笞四十仍交该地方官严加管束有犯案者从重归结疎纵之地方官照例分别议处一外遣人犯脱逃各将军除一面行文报部一面即知㑹各该犯原籍地方一体查拿一凡兵役人等押解军流徒罪等犯除依法管解偶致疎脱者仍照律治罪外其违例雇替託故潜囘或无故先后散行止任一人押解致有疎脱者将押解兵役照押解在狱罪囚中途不觉失囚律减囚罪二等问拟一免死减军人犯在配脱逃拿获之日审无行兇为匪者初次枷号两个月无论近邉邉逺俱调极邉地方充军二次枷号三个月调极邉烟瘴充军犯至三次者改发宁古塔等处给披甲人为奴一充军常犯至配后责令照例当差不得任其闲散如有脱逃系附近充军者初次枷号一个月调发近邉二次枷号两个月调发邉逺三次枷号三个月调发极邉烟瘴其本犯近邉邉逺者各以次递加调发至极邉烟瘴脱逃者改发黑龙江等处给与披甲人为奴即令拿获之州县一面収禁一面闗查配所原案究明有无行兇为匪及脱逃次数将应行改调之处申详督抚咨部核拟完结毋庸递囘原配审断其尚未到配中途脱逃者亦照此例办理一递解军流徒遣及发囘原籍収管审讯等犯务于批文内载叙事由开明该犯年貎疤痣箕斗令沿途地方查明转递如有中途雇倩顶替情事除本犯解役人等照例究拟治罪外将佥差不慎之员分别议处如原文内未经开载将原解之员照例议处一云贵两广烟瘴少轻人犯在配脱逃者枷号一个月改发极邉烟瘴极邉烟瘴脱逃即发黑龙江等处为奴一发遣云贵两广极邉烟瘴刨参人犯脱逃被获发往黑龙江等处给与披甲人为奴一原犯流罪人犯如有中途在配脱逃被获者俱不计次数流二千里者改为二千五百里二千五百里者改为三千里三千里者改发附近充军就其现配地方计程发配若现配地方应配之所即系原籍相近之处而又地处邉境再无别处可以改发者仍从其原籍改发倘原籍改发之所又较原配相近则视其拿获地方改发均各加枷号两个月责四十板一免死减等流犯中途在配脱逃被获者不计次数改发近邉充军亦就其原配地方计程发配若现配地方应配之所即系原籍相近之处而又地处邉境再无别处可以改发者仍从其原籍改发倘原籍改发之所又较原配相近则视其拿获地方改发各加枷号两个月责四十板一徒犯脱逃如系在配脱逃被获仍照律治罪外其有中途脱逃被获者各于本罪上递加一等杖六十徒一年者加为杖七十徒一年半以次递加至徒三年者加为总徒四年总徒四年者加为准徒五年各杖一百准徒五年者改为杖一百流二千里一䝉古发遣人犯在配脱逃如系原发山东河南者初次调发福建湖广等省加枷号一个月责四十板二次调发云贵两广极邉烟瘴加枷号两个月责四十板三次者仍发囘原调处所加枷号三个月责四十板其原发福建湖广等省者以次调发极邉烟瘴而止䝉古免死减军在配脱逃者亦一体加调仍各分次数枷责刺字并令拿获之州县究明逃后有无行兇为匪照民人例分别定拟一逃囘原籍之军流人犯本籍地方官于咨缉文到即𫝊该犯亲属隣保人等逐一讯问根由下落如果未逃囘即取确实供结加具印结咨送刑部及配所省分存案仍令保隣不时侦缉一经囘籍立即首报倘容留不行举首别经发觉即将房主隣保照知情藏匿罪人减罪人一等律杖一百徒三年其虽不容留但明知不首者各杖一百容留之亲属除祖父子孙夫妻奴仆外俱照不应重律杖八十不得援亲属得相容隠之条若逃往别处其知情容留及知而不首之人罪亦如之率混加结之地方官及逃往别处不行查出之地方官一併交部分别议处一黔省查拿游匪除斩绞军流照例办理外其犯该杖徒者递囘原籍充徒发落并开明该犯姓名年貎籍贯通饬各属备案仍令各照定例办理若本犯囘籍之后复敢潜入黔境一经拿获讯无为匪照逃人例杖一百递囘原籍如有为匪犯在杖一百以下者并杖六十徒一年犯在徒一年以上者各照所犯之罪加一等其窝留之人照知人犯罪藏匿律减罪人一等问拟失于查察之原籍及黔省地保人等照川省之例分别知情受贿等弊一例治罪原籍失察脱逃并黔省失察容留地方文武各官均照例分别议处一免死发遣盗犯在配脱逃者无论有无行兇为匪悉照新疆遣犯脱逃例于拿获之日请旨即行正法稽留囚徒凡应徒流迁徙充军囚徒断决后当该官司限一十日内如法锁杻差人管押牢固闗防发遣所拟地方交割若限外无故稽留不送者三日笞二十毎三日加一等罪止杖六十因而在逃者就将提调官吏抵犯人本罪发遣候捕获犯人到官替役至日疎放若邻境官司囚到稽留不即递送者罪亦如之若发遣之时提调官吏不行如法锁杻以致囚徒中途解脱自带锁杻在逃者与押解人同罪并罪坐所由受财者计赃以枉法从重论条例一凡外遣人犯务令依限解赴如有患病应留养者山海闗以内州县责成直𨽻总督查察山海闗以外州县责成盛京将军及奉天府府尹查察必騐明患病确实具结申请方准照例留养如有本系无病及病已痊愈率行揑结及漫无觉察任其迁延者即将各该州县及该旗员等严查叅处并饬各属将每年有无患病留养人犯及己未起解之处按季报明该督该府尹造册报部查核直省递解人犯一体照此办理一凡隔省递籍人犯该州县一面发递一面闗㑹原籍并知照经过地方官无论长解短解务遵定例加差转递各该州县仍于季底将有无递解过某省人犯若干名造册由府彚详督抚分咨各省转行查核照案咨覆其本省递解人犯亦责成各州县彼此闗覆查结主守不觉失囚凡狱卒不觉失囚者减囚罪二等若囚自内反狱在逃又减二等听给限一百日追捕限内能自捕得及他人捕得若囚已死及自首皆免罪司狱官典减狱卒罪三等其提牢官曾经躬亲逐一㸃视罪囚锁杻俱已如法取责狱官狱卒牢固収禁文状者不坐若不曾㸃视以致失囚者与狱官同罪故纵者不给捕限各与囚同罪未断之间能自捕得及他人捕得若囚已死及自首各减一等受财者计赃以枉法从重论若贼自外入劫囚力不能敌者免罪若押解罪囚中途不觉失囚者罪亦如之条例一凡押解人犯中途脱逃者短解及䕶送营兵俱照长解治罪一凡发遣黑龙江宁古塔等处人犯沿途官员亲身不行押解交与兵丁解送或不谨慎看守以致罪人逃脱者官交部严加议处将兵丁照律治罪再加枷号一个月一枷号人犯脱逃看守人役亦照律拟断一凡斩绞重犯在监脱逃审系禁卒贿纵者即视其所纵囚犯之罪全律科断如本犯应入秋审情实者亦入情实应绞决者亦拟绞决应斩决以上者亦即拟以斩决其非得贿故纵者仍照本律科断一凡解审斩绞重犯在途开放锁镣以致脱逃本犯未获者即将解役究审严行监禁俟拿获正犯之日究明贿纵属实即将解役照所纵囚罪全科如无贿纵情弊审有违例雇替託故潜囘无故先后散行止任一人押解以致脱逃者亦照故纵律与囚同罪不准照旧例减囚罪二等问拟果系依法管解偶致疎脱审有确据者除依律治罪外仍勒限缉拿他人捕得亦不准依律寛免佥差不慎之地方官视解役所得之罪分别从重议处一禁卒除贿纵狱囚依律全科果系依法看守偶致疎脱者仍依律减囚罪二等治罪外其有将在监斩绞重犯松放狱具以致脱逃审出松放之人将该禁卒严行监禁俟拿获正犯之日究明贿纵属实即照所纵囚罪全科如系徇情松放狱具或托故擅离或倩人代守防范疎懈乘间潜逃者亦照故纵律治罪不准照旧例减囚罪二等问拟一疎脱斩绞重犯之解役如果审系依法管解偶致疎脱除短解兵役仍照律减二等问拟外将长解二名均暂行监禁本官另选干役押同原解之亲属上𦂳躧缉酌限一年如能限内拿获审无贿纵别情仍将该役依例减二等拟徒或限内无获即照逃犯本罪减一等问拟满流一押解新疆人犯如有中途脱逃除有心贿纵仍照与囚同罪例定拟外如系疎纵将解送官兵人役监禁以俟缉获逃犯治其应得之罪若一年限满无获将为首情重者改发伊犁等处给与兵丁为奴其余为从情轻之犯仍以杖流问拟其由新疆改发烟瘴及黑龙江等处人犯如有疎纵亦照此例办理一疎纵解审军流徒犯之役卒如审系受贿故纵者即以囚罪全科赃多者以枉法从重论若止一时疎脱及因别故致逃并无受贿故纵者给限百日追捕限内捕得者将长解役卒减二等问拟短解免罪若限满无获将长解短解内之违例雇替等项人役减囚罪一等问拟余皆照律减二等治罪知情藏匿罪人凡知人犯罪事发官司差人追唤而藏匿在家不行捕告及指引道路资给衣粮送令隠匿者各减罪人罪一等其辗转相送而隠藏罪人知情者皆坐不知者勿论若知官司追捕罪人而漏泄其事致令罪人得以逃避者减罪人罪一等未断之间能自捕得者免罪若他人捕得及罪人已死若自首又各减一等条例一宛平县属西山门头沟地方开採煤窰该县设立印簿给发窰户令将佣工人等姓名籍贯来去缘由十日一报该巡检考查并令西路同知就近稽查如该窰户不将各项工人开报照脱漏户口律治罪若各项工人有犯窃犯赌或聚衆逞兇致成人命该窰户知情不行报究发觉之日除本犯按律治罪外该窰户照总甲容留棍徒例杖八十盗贼捕限凡捕强窃盗贼以事发日爲始当该捕役汛兵一月不获强盗者笞二十两月笞三十三月笞四十捕盗官罚俸两个月捕役汛兵一月不获窃盗者笞一十两月笞二十三月笞三十捕盗官罚俸一个月限内获贼及半者免罪若经隔二十日以上告官者不拘捕限捕杀人贼与捕强盗限同条例一直𨽻各省审理命案定限六个月盗案定限十个月抢夺发掘坟墓及一切杂案俱定限四个月如案内正犯及要証未获情事未得确实者题明展限按察司自理事件限一个月完结府州县自理事件俱限二十日审结上司批审事件限一个月审报若隔属提人及行查者以人文到日起限如有迟延情弊该督抚察叅若该督抚将迟延各官徇情不行题叅察出一併交部议处一凡承审命盗及钦部事件至限满不结该督抚照例咨部即于限满之日接算再限四个月如逾限不结该督抚将易结不结情由详查註明题叅照例议处至承审官内有陞任革职降调及因公他往委员接审者准其展限一个月完结不许又另起限如有不肖文武官员承审案件借端巧爲掩饰不行速结者令该督抚题㕘交与该部严加议处上司徇庇不行题叅及下属巳经解审混行驳查以致承审官违限并知属官例限将满借端故爲派委希图展限者一併交部从重议处督抚叅迟延时将何月日解审驳查次数声明听部查核一凡承审土苗案件俱以获犯到官日爲始盗案限一年命案窃案限六个月杂件限四个月限满不结照例咨叅接扣限期完结如仍不审结该督抚照例题叅若该犯居土官所辖地方该土官准州县移㑹徇庇不行拏解经督抚核实题叅将土官革职择伊子弟之贤者承袭若该犯居隔属隔省者以文到日爲始限四个月拏解如庇匿不解交部议处如果兇犯实系在逃俱限六个月承缉限满无获交部分别议处一盗案如有隔省关查口供必需时日者许申详督抚咨部展限两个月其通省行查之事令督抚查明将最后送到逾限之府州县职名附叅照钦部事件例交部议处一盗案果有虚实情形未分盗赃未确限内不能完结者许承审有司据实详报该管上司核实即行报部准其展限四箇月倘承审官有将易结之盗案滥请展限该督抚漫爲咨部者有司官照易结不结例革职转详之司道府州及咨部之督抚一併交部分别议处一刑部行文五城兵马司大宛二县查拏之案如关系偷盗仓库钱粮并隠匿要紧重犯即于文内添註要犯勒限缉拏字样限满无获照京城定例议处其余寻常命盗如限满无获照外省定例议处倘该管官不行呈报题叅察出一并交部议处其五城兵马司承追赃罚变产等项如限满不完照大宛二县承追杂项钱粮例议处如该御史不行开送察出将该御史一併交与吏部议处仍令该司坊官将厯年承追之项造具清册三本一送刑部一送都察院一送该城御史查核一凡交界地方失事探实赃盗之处无论隔县隔府隔省一面差役执持印票即行宻拏一面移文闗㑹拏获之后仍报明地方官添差移解其一应窃匪窝赌窝娼等类有窜入邻境者亦照此例一面差役往拏一面闗㑹协缉倘有疎纵牵制不行缉拏交部分别议处捕役借端骚扰越境诬拏平民照诬良为盗例治罪一凡京城内有强盗劫财伤人者该汛值宿领催兵丁俱枷号四十日斥革发落步军统领总尉副尉步军校俱交部分别降罚贼犯限一年缉拏获半者开复如不获又失事者降调若正阳崇文宣武三门闗厢内失事者该汛兼辖三营武职及文职兵马司官俱交各该部降罚専汛千把总及马步兵丁各杖一百贼犯限一年缉拏全获者开复缉拏一半者免其议处不及一半者仍照定例议处不获者兼辖各官俱降调千把总俱革职兵丁枷号四十日斥革发落贼犯交接管官缉拏一凡隔省闗提人犯承问官一面详请督抚移咨一面差人闗㑹隔省该地方官添差协缉如擅给批牌竟行拘提及隔省地方官徇庇不行协缉均交部议处至本省内隔省闗提人犯亦行令该地方官添差拘提如违例擅自拘拏者捕役照诬良为盗例治罪原差地方官交部议处一凡承缉各官有假借别州县所获之盗指为本案盗首别州县亦扶同搪塞或先报盗首脱逃或揑报盗首病故后经发觉者将从前假借扶同隠匿揑报之该地方文武各官交部议处其邻境他省之文武官有能拿获别案内首盗伙盗质审明确者该地方文武各官交部分别议叙兵役分别酌量给实若不在伙内之人首出盗首即行拿获者地方官从优给赏捕役拿获盗首者亦从优给赏若盗首不获将承缉捕役家口监禁勒比如获盗过半之外又获盗者地方官亦酌量给赏若州县贿盗狡供展转行查希图销案者照易结不结例治罪一苖蛮地方一有失事该防汛官即带兵追捕地方官即差役严拿一面申报上司并移㑹邻近营汛协力穷追如未能弋获查明凶犯本名确系何处贼蛮㑹同该衙门添差缉获如徇庇不发并承审官不严行追究及文武官弁明知案犯下落不实力擒拿以致逃匿者并交部议处若捕役摉捕案犯牵累良民照诬指良民为盗例从重治罪一凡捕役串通盗犯教供妄认别案盗犯以图销案州县官失于觉察审出交部议处捕役照诬良为盗发边逺充军例减一等杖一百徒三年如有贿买情弊以枉法从重论一邻县闗提人犯限文到二十日拿解逾限不发交部议处聼信地保差役揑称并无其人并久经外出空文回覆掯不发人者地方官议处外其地保差役照不应律治罪受财者以枉法从重论藏匿要犯按律究拟本犯从重问断一五城地方有失窃案件该司坊官即申报该巡城御史及都察院山东道于失事之日起勒限四个月缉拿山东道按限提比如限内贼犯未获及获不及半者该城御史即行查㕘交部议处如承缉限满该城不行报㕘及山东道御史不实力稽察者令都察院查㕘一併议处其三营所辖地方失窃该营専汛武职交步军统领亦照司坊官一体㕘处一凡司道提比捕役除积案久逃之犯仍照旧例遵行其新报之案司道不得即行提比専令该管之府㕔比缉仍将比过各案并捕役姓名报明该道查核按季彚报臬司转申督抚查核倘经年累月总未获报该府㕔有徇隠之处一并题㕘文部议处一凡五城地方事主报有失窃案件该司坊官隠讳不报者照步军校讳窃例议处一凡命盗一切重案正犯脱逃即行差役宻拿并开明年貌事由详请通饬本省州县一体协缉倘未弋获于初㕘限满即请分咨邻省通缉不得稽延致犯逺飏逾限未获仍将本案承缉官按限查㕘照例分别议处一凡隔省闗提人犯承问官务将人犯𦂳要縁由及闗提月日通报各上司稽考如准闗之州县迟延不即解送及聴信地保人等揑称并无其人掯不发解者该督抚立即严㕘至审结题咨时亦将闗到日期扣明程限声明有无迟延聴候部议如承审之州县将并非𦂳要案犯借称闗提不到者该督抚亦即查明严㕘议处一凡各省州县遇有强劫拒捕等重案立即选差干捕擒拿一面将失盗情形申报所辖之府州及闗移接壤别属之州县其専辖之知府知州立即通饬阖属各选派干捕悬立赏格分路侦缉无获则一体比追其非本府州所属而境地相接之州县如遇移闗一到亦即照此协力差捕搜拿一黔省苖疆地方承审命盗案件各照原定分限命案三个月盗案五个月审理完结其加展两月三月之例概行停止一命盗重案内外问刑衙门各宜迅速查辨应缉拿者上𦂳缉拿应定拟者即行定拟若承审官不能审出实情以监候待质迁延时日者该堂官督抚察出即严行㕘处一卑幼擅杀期功尊长属下人殴伤本管官并妻妾谋死本夫奴婢殴故杀家长等案承审官限一月内审解府司督抚各限十日审转具题如州县官于正限届满尚未审结即于限满之日接扣二㕘限期州县限二十日府司督抚仍各限十日完结如有迟延分别初㕘二㕘照例议处至杀死三命四命之案该督抚即提至省城督同速审其审解限期悉照卑幼擅杀期功尊长之例办理一盗案除虚实情形未分盗贼未确之案仍照旧例办理外如盗犯到案之初业巳供认确凿赃迹显明者无论首从缉获㡬名即以到案之日起限审拟完结若承审期内遇有续获之犯如到案在州县承审五个月分限以内者即行一併审拟毋庸另展限期如到案巳在州县分限以外不能併案审拟照续获盗犯之例另行展限完结如间有获犯到案时在州县分限将满不能依限审拟者总不得逾违统限抢窃等案一体遵照办理一盗案获犯到官无论首盗伙盗缉获几名如供証确凿赃迹显明者一经获犯概照命案例限六个月完结如果虚实情形未分盗赃未确承审官立即据实详报逐细声明该管上司核明预行咨部准其以十个月完结至巳经审定之案如有续获盗犯到官在州县分限以外不能併案审解者俱扣限四个月审结倘有迟延均照例查㕘一州县无论初㕘承审限期及监毙窃犯等案俱以人犯到案之日起限如遇犯系盘获现无事主及拿获贼犯究出多案必须事主到案认赃方可拟罪者照例预行咨明展限如有混行展限者交部议处一五城遇有承缉凶犯选差干捕勒限严缉如一月不获照例责比三月至五月不获者即将该捕役从重责革枷号两个月示惩另选干捕躧缉如捕役果能实力拿获者照拿获盗案之例于赃罚银两内令巡城科道酌量赏给至巡捕三营所属地方原与五城聫络遇有不知姓名之人被伤身死据指挥相验的实该汛武职即行呈报步军统领衙门照例勒限严缉正凶仍于限内报明兵部俟文职审明是讐是盗将武职各官照例查议其三营捕役应照五城限缉之例令该汛武弁选差干捕报明註册勒限严缉按期责比如逾限不获即行枷号责革仍令另差干捕实力缉拿如该汛捕役有能于限内缉获正凶者量加奖赏于步军统领衙门房租项下动支发给彚入年终奏销一京城遇有讐盗未明之案巡捕三营武职等官照文职缉凶之例一体扣限查㕘俟获犯之日如审系盗案仍照例将専辖兼辖各官补㕘疎防大清律例卷三十五大清律例卷三十六目録钦定四库全书大清律例卷三十六目録刑律断狱上囚应禁而不禁故禁故勘平人淹禁陵虐罪囚与囚金刃解脱主守教囚反异狱囚衣粮功臣应禁亲人入视死囚令人自杀老幼不拷讯鞫狱停囚待对依告状鞫狱原告人事毕不放囘狱囚诬指平人大清律例卷三十六钦定四库全书大清律例卷三十六刑律断狱上囚应禁而不禁凡狱囚应禁而不禁应锁杻而不用锁杻及脱去者若囚该杖罪笞三十徒罪笞四十流罪笞五十死罪杖六十若应杻而锁应锁而杻者各减一等若囚自脱去及司狱官典狱卒私与囚脱去锁杻者罪亦如之提牢官知而不举者与同罪不知者不坐其不应禁而禁及不应锁杻而锁杻者各杖六十若受财者并计赃以枉法从重论条例一凡枷号人犯除例有正条及催征税粮用小枷枷号朝枷夜放外敢有将轻罪人犯用大枷枷号及用连根带须竹板伤人者交部议处因而致死者问发为民枷犯满目责放不许先责后枷遇患病即行保释医治痊日补枷若先责后枷遇患病不即行保释医治以致毙命者交部严加议处督抚不行察叅或经科道紏叅督抚司道一併议处一侵欺钱粮数至一百两以上那移钱粮数至五千两以上者令该管官严行锁禁监追其侵欺在一百两以下那移不及五千两者散禁官房严加看守勒限一年催比如逾限不完即锁禁监追若应行监禁之犯不行监追及失于防范以致自尽者将该管之州县官均照溺职例革职其该管之上司官或狥隠或失察交部分别议处一递囘原籍人犯如系奉特㫖及犯徒罪以上援免解交地方官管束之犯经过州县仍照例収监其犯笞杖等轻罪递囘安插者承审衙门于递解票内註明不应收监字様前途接递州县即差役押交坊店歇宿仍取具収管毋得滥行监禁至递解人犯有应行责惩者亦于文移内声明令原籍地方官折责毋得先责后解违者交部分别议处一解审军流以上人犯令各州县酌量地方情形如有相距在五十里以外不及収监者先期拨役前往于寄宿处所𫝊齐地保人等知㑹汛兵支更巡逻往囘一体办理倘有疎虞地保营汛俱照原解兵役治罪地方官从重议处一山海闗外往来解送人犯住居歇店该店主即通知该屯领催乡约按户派夫帮同押解兵丁看守支更如有疎脱即将押解官兵更夫领催乡约等一併送交盛京刑部审讯分别治罪一直省并无监狱地方该管官遇有解犯到境即行接収多拨兵役于店房内严加看守毋致疎虞如有借词推诿不収人犯仅令原解兵役看守致犯脱逃者该督抚即行严叅交部从重议处一各扎萨克蒙古徒罪以上人犯一面报部一面委员解送应监禁之地方官监禁故禁故勘平人凡官吏懐挟私讐故禁平人者杖八十因而致死者绞提牢官及司狱官典狱卒知而不举首者与同罪至死者减一等不知者不坐若因公事干连平人在官无招误禁致死者杖八十有文案应禁者勿论若故勘平人者杖八十折伤以上依凡鬭伤论因而致死者斩同僚官及狱卒知情共勘者与同罪至死者减一等不知情及依法拷讯者不坐若因公事干连平人在官事湏鞫问及罪人赃仗证佐明白不服招承明立文案依法拷讯邂逅致死者勿论条例一强窃盗人命及情罪重大案件正犯及干连有罪人犯或証据已明再三详究不吐实情或先已招认明白后竟改供者准夹讯外其别项小事概不许滥用夹棍若将案内不应夹讯之人滥用夹棍及虽系应夹之人因夹致死并恣意叠夹致死者将问刑官题叅治罪若有别项情弊从重论一内而法司外而督抚按察使正印官许酌用夹棍外其余大小衙门概不许擅用若堂官发司审理事件呈请批准方许刑审若不呈请而擅用夹棍桚指掌嘴等刑及佐贰并武弁衙门擅设夹棍桚指等刑具者督抚题叅交部议处正印官亦照失察例处分一凡内外大小问刑衙门设有监狱除监禁重犯外其余干连并一应轻罪人犯即令地保保候审理如有不肖官员擅设仓舖所店等名私禁轻罪人犯及致淹毙者该督抚即行指叅照律拟断一凡用刑衙门凡一切刑具不照题定式様造用致有一二三号不等者用刑官照酷刑例治罪上司各官不即题叅照徇庇例治罪一承审官吏凡遇一切命案盗案将平空无事并无名字在官之人懐挟私讐故行勘讯致死者照律拟罪外倘事实无干或因其人家道殷实勒诈不遂暗行贿嘱罪人诬扳刑讯致死者亦照懐挟私讐故勘平人致死律拟斩监候如有将干连人犯不应拷讯误埶已见刑讯致毙者依决人不如法因而致死律杖一百其有将干连人犯不应拷讯任意叠夹致毙者照非法殴打致死律杖一百徒三年如有将徒流人犯拷讯致毙二命者照决人不如法加一等杖六十徒一年三命以上递加一等罪止杖一百徒三年其有将笞杖人犯致毙二命者照非法殴打致死律加一等杖一百流二千里致毙三命以上者递加一等罪止杖一百流三千里若因公事干连人犯依法拷讯邂逅致死或受刑之后因他病而死者均照邂逅致死律勿论如有姦徒挟讐诬告平人官吏知情受其嘱託因而拷讯致死者本犯依诬告律拟抵官吏照为从律满流如有诬告平人官吏不知情依法拷讯致死者将诬告之人拟抵官吏交部议处若被诬之人不肯诏承因而叠夹致毙照非法殴打致死律定拟均不得删改律文内懐挟私讐字様混引故勘平人概拟重辟在外不按实具题在内含煳照覆照官司出入人罪律分别治罪一直省州县有曾经夹讯人犯招解时务将夹讯过缘由于招册内详细声明佐贰奉上司批发审理事件有应夹讯者详明上司改委印官审理系印官批发者呈明印官掣囘自行审理如有违例用刑者督抚题叅交部严加议处一凡州县自理之案不得擅用夹讯其申报事件将夹讯几次或案内未曾夹讯之处据实声明该管上司于解审时详加察騐如有朦胧隠匿等弊即行题叅淹禁凡狱囚情犯已完法司督抚审録无寃别无追勘事理应断决者限三日内断决应起发者限一十日内起发若限外不断决不起发者当该官吏过三日笞二十每三日加一等罪止杖六十因而淹禁致死者若囚该死罪杖六十流罪杖八十徒罪杖一百杖罪以下杖六十徒一年条例一凡恩诏颁到赦欵内除已经刑部法司覆覈明白应免罪囚逐一详查登时释放另行题明外如有情罪可疑者限赦到一月内即彚疏奏请其未经法司核覆明白者俟法司核覆文到之日即时释放毋得躭延时日如赦到奏请违限及将应免轻罪人犯并无辜之人仍滥行监禁者交该部议处一各省审结叛案凡有应解部流徙入官人口家产俱立限两箇月自该省起解解送人役仍定行程限期违者题叅一凡监候待质人犯除强盗案件不应寛释外如人命等案有正犯未获将牵连余犯监候待质已过三年者取具的保释放在外俟缉获正犯之日再行质审倘释放后私自逃匿保人重惩本犯获日从重治罪陵虐罪囚凡狱卒非理在禁陵虐殴伤罪囚者依凡鬬伤论克减衣粮者计赃以监守自盗论因而致死者绞司狱官典及提牢官知而不举者与同罪至死者减一等条例一在内法司问发程递人犯在外问刑衙门程递来京及递解别省人犯除原有杻镣照旧外其押解人役若擅加杻镣非法乱打摉检财物剥脱衣服逼致死伤及受财故纵并听凭狡猾之徒买求杀害者除实犯死罪外徒罪以上属军卫者发近邉充军属有司者发邉外为民一除强盗十恶谋故杀重犯用铁锁杻镣各三道其余鬭殴人命等案罪犯以及军流徒罪等犯止用铁锁杻镣各一道笞杖等犯止用铁锁一道如狱官禁卒将轻罪滥用重锁重罪私用轻锁及应三道而用九道应九道而用三道将狱官题叅禁卒革役受贿者照枉法从重论任意轻重者照不应锁杻而锁杻律治罪提牢官失于觉察交部议处一凡部发递解及外省解部并解别省军流徒罪发囘安插人犯佥差官员务选有家业正役解送如解役在途教唆人犯通同抢夺者俱照白昼抢夺律例治罪中途患病者原解即报明所在官司亲身騐明出具印结即着该地方官留养医治随行亲属病者亦准存留候病痊起解仍将患病日期报部如不行留养致有病故及受财嘱託揑病迟延者将该地方官交部议处其取结后犯人身死者官役免议若未取病结在途身死者佥差官员交该部照例按名议处一名解役杖六十徒一年每一名加一等罪止杖一百徒三年一凡官员擅取病呈致死监犯者依谋杀人造意律斩监候狱官禁卒人等听从指使下手者依从而加功律绞监候未曾下手者依不加功律杖一百流三千里一凡问刑衙门不许于狱内用㭱牀违者官革职杖一百流三千里禁卒杖一百革役一凡押解兵役驿夫人等敢于中途姦汚犯人妻女者依姦囚妇律杖一百徒三年押解官虽不知情亦交该部严加议处如押解官自犯姦汚及陵虐勒财者交该部从重议罪其被害犯人系流徙宁古塔等处者许赴盛京户部控告系解京及解各省者许赴刑部并所在官司控告一凡狱卒有受罪人讐家贿嘱谋死本犯者依谋杀人首从律治罪一凡犯人出监之日提牢官司狱细加查问如有禁卒人等陵虐需索者计赃治罪仍追赃给还犯人提牢官司狱不行查问事发之日亦照失察例议处一徒罪以下人犯患病者狱官报明承审官即行赴监騐看是实行令该佐领骁骑校地方官取具的保保出调治俟病痊即送监审结其外解人犯无人保出者令其散处外监加意调治如狱官不即呈报及承审官不即騐看保释者俱照淹禁律治罪若本犯无病而串通狱官医生揑称有病者该犯併狱官医生俱照诈病避事律治罪或病已痊愈而该佐领骁骑校地方官不即送监审结者将本犯及该佐领骁骑校地方官亦俱照诈病避事律治罪若保出故纵者将保人治以本犯应得之罪疎脱者减二等仍将取保不的之该佐领骁骑校该地方官题叅议处若有受贿情弊计赃以枉法从重论至督抚题报监毙人犯将本犯所犯罪名所患病症及有无陵虐曾否保释逐一声明如有朦胧情弊查出交部分别议处一番役将盗犯及死罪人犯私拷取供者枷号一箇月杖一百将军流以下等犯私拷取供者各递加一等治罪如有逼索银钱计赃以枉法从重论该犯有诬指揑诳情弊照诬告律治罪该管官失察故纵交部分别议处一凡内外斩绞监候之犯每遇秋审时责令狱官监看薙髪一次军流人犯每季薙髪一次仍令留顶心一片一秋审解省人犯俟审毕发囘后方许薙髪与囚金刃解脱凡狱卒以金刃及他物可以自杀及解脱锁杻之具而与囚者杖一百因而致囚在逃及自伤或伤人者并杖六十徒一年若囚自杀者杖八十徒二年致囚反狱及杀人者绞其囚在逃未断之间能自捕得及他人捕得若囚已死及自首者各减一等若常人以可解脱之物与囚人及子孙与祖父母父母奴婢雇工人与家长者各减一等若司狱官典及提牢官知而不举者与同罪至死者减一等若受财者计赃以枉法从重论若狱囚失于检点致囚自尽者狱卒杖六十司狱官典各笞五十提牢官笞四十主守教囚反异凡司狱官典狱卒教令罪囚反异变乱事情及与通𫝊言语有所增减罪者以故出入入罪论外人犯者减一等若容纵外人入狱及走泄事情于囚罪无增减者笞五十若受财者并计赃以枉法从重论条例一刑部乃总理刑名之地如有间杂人等擅自出入及跟随听审人犯私入衙门窥探者本犯及守门领催兵皂俱责治于刑部门首枷号官员犯者交该部议处一凡书办皂隶及官员家仆人等有擅自出入监所者令提牢官司狱禁卒立拏囘堂将书隶革役责四十板递回原籍家人枷号一箇月责四十板家人之主交部议处若不行拘挐被查出者提牢官司狱俱以失察例议处一歩军统领酌量派出番役在刑部衙门外左近密行访拏若有探听之徒照私入刑部衙门例枷号一箇月责三十板系官交部议处如有受贿通信教供情弊察实将书役并行贿之人均计赃从重治罪狱囚衣粮凡狱囚应请给衣粮医药而不请给患病应脱去锁杻而不脱去应保管出外而不保管应听家人入视而不听司狱官典狱卒笞五十因而致死者若囚该死罪杖六十流罪杖八十徒罪杖一百杖罪以下杖六十徒一年提牢官知而不举者与同罪若已申禀上司不即施行者一日笞一十每一日加一等罪止笞四十因而致死者若囚该死罪杖六十流罪杖八十徒罪杖一百杖罪以下杖六十徒一年条例一凡解部及递解外省各项犯人有司官照支给囚粮之例按程给与口粮如遇隆冬停遣照重囚例每名给与衣㡌倘有官侵吏蚀照冒销钱粮律治罪一凡司狱吏目典史专管囚禁如犯人果有寃滥许管狱官据实申明如府州县不准许即直申宪司各衙门提讯一凡牢狱禁系囚徒年七十以上十五以下废疾散收轻重不许混杂锁杻常须洗涤蓆荐常须铺置冬设煖牀夏备凉浆凡在禁囚犯日给仓米一升冬给絮衣一件夜给灯油病给医药并令于本处有司在官钱粮内支放狱官预期申明闗给毋致缺误有官者犯私罪除死罪外徒流锁收杖以下散禁公罪自流以下皆散收一内外刑狱医治罪囚各选用医生二名每遇年底稽考优劣如医治痊愈者多照例俟六年已满在内咨授吏目在外咨授典科训科不能医治病死多者即责革更换一在监人犯许令祖父母父母伯叔兄弟妻妾子孙一月两次入视使役之人不越两名若有送饮食者提牢官騐明禁子转送其盗犯妻子家口不许放入监门探视违者妻子家口枷号两个月责四十板不准收赎提牢司狱官吏叅处一刑部赴仓支领囚粮每石给脚价银五分倘狱卒人等私行扣克照例严加治罪狱官通同作弊一体治罪其失察之提牢官交部议处一刑部南北两监板棚不许禁卒人等私相租赁如有受贿顶租等弊将狱卒人等从重治罪一五城司坊羁禁人犯及刑部等衙门发交各司坊枷号及看守牵连待质等犯果系赤贫并无家属送饭者每人每日给老米一升按季造报户部核销一斩绞重犯及军流遣犯在监及解审发配俱着赭衣功臣应禁亲人入视凡功臣及五品以上官犯罪应禁者许令亲人入视徒流者并听亲人随行若在禁及至配所或中途病死者在京原问官在外随处官司开具致死缘由差人引领亲人诣阙奏请发放违者杖六十死囚令人自杀凡死罪囚已招服罪而囚使令亲戚故旧自杀或令雇倩人杀之者亲故及下手之人各依本杀罪减二等若囚虽已招服罪不曾令亲故自杀及虽曾令自杀而未招服罪辄杀讫或雇倩人杀之者亲故及下手之人各以鬭杀伤论若虽已招服罪而囚之子孙为祖父母父母及奴婢雇工人为家长者皆斩老㓜不拷讯凡应八议之人及年七十以上十五以下若癈疾者并不合拷讯皆据衆証定罪违者以故失入人罪论其于律得相容隠之人及年八十以上十歳以下若笃疾皆不得令其为証违者笞五十条例一凡年七十以上十五以下及癈疾犯流罪以下者准其収赎一次详记档案若収赎之后复行犯罪除因人连累过误入罪者仍准其照例収赎外如系有心再犯即各照应得罪名按律充配不准再行収赎鞫狱停囚待对凡鞫狱官推问罪囚有起内人伴见在他处官司停囚专待对者职分不相统摄皆听直行勾取文书到后限三日内发遣违限不发者一日笞二十每一日加一等罪止杖六十仍行移本管上司问罪督发若起内应合对问同伴罪囚已在他处州县事发见问者听轻囚就重囚少囚从多囚若囚数相等者以后发之囚送先发官司併问若两县相去三百里之外者各从事发处归断违者笞五十若违法将重囚移就轻囚多囚移就少囚者当处官司随即収问仍申逹所管上司究问所属违法移囚之罪若囚到不受者一日笞二十每一日加一等罪止杖六十条例一凡校尉等有犯应提拏者移咨銮仪卫提拏不得差拘一凡在京衙门承审事件限一箇月审结被证在外者以到齐日为始催文至三次无囘文者题叅一凡钦部等事件直省督抚俱以文到日为始限四箇月具题总督辖两省者隔省事件六箇月具题陜西总督所属甘肃两广督抚所属琼州亦照隔省例限六箇月福建台湾府限十箇月其湖广衡州等府所属有苗民二十六州县及干州平溪等衞距省窎逺凡命盗案件俱于定限外各展限两箇月一督抚新任及署理印务如钦部等事件原限内难于完结准分别展限原限四箇月展两月原限六箇月展三月遇公事出境一切事件准题请展限若监临科场准按日扣限隔省提人准到日扣限一刑部行文八旂内务府五城顺天府提人限文到三日内即行查送过部或人犯有他故不到即将情由报明如违将该管官叅处倘人犯已至而胥役勒索不行放入经司务㕔查出照例严加治罪如徇隠不究察出或被首告将该司务一併叅处一刑部现审事件应㑹三法司者仍照定例限一箇月完结杖责等罪限十日完结发遣军流等罪限二十日完结案内有应行提质及患病之犯以提到及病愈之日为始仍将应行扣限及三法司㑹审日期并于科道衙门註销内声明倘该司员任意因循或三法司不即㑹审以致逾限书役得以乘机作弊者严加治罪其承审司员及㑹审迟延之堂司官并交部分别议处一邻境闗提人犯照各省闗查口供之例展限两箇月倘逾限不发照例叅处一凡叅审之案督抚于具题后即行提人犯要証赴省其无闗𦂳要之証佐及被害人等止令州县録供保候俟奉旨到日率同在省司道审理其有应行委员查办之处亦即就近酌委以奉旨文到之日扣限起旧限四个月者限两个月具题总督隔省旧限六个月者限四个月具题如果案情繁重实有不能依限完结者督抚据实先期奏明请旨展限如在旧限四个月六个月内完结者寛其议处若逾旧限不结照例查叅议处一盗犯已获祗湏闗取隔省人証等口供定案无犯可审者均照钦部事件例州县分限两个月府司督抚共限两个月统扣四个月完结不得照承审盗案全限例扣展遇有迟延照例叅处一各省军流等犯臬司审解之日将人犯暂停发囘听候督抚查核如有应行覆讯者即行提讯其或情罪本轻供証明确毫无疑窦者亦不必概行解送致滋稽延拖累依告状鞫狱凡鞫狱湏依所告本状推问若于状外别求他事摭拾人罪者以故入人罪论同僚不署文案者不坐若因其告状或应掩捕摉检因而检得别罪事合推理者不在此限条例一凡鞫狱止将状内有名人犯审拟如光棍案件伙党人多仍行严拏究审无干牵连者即行释放原告人事毕不放囘凡告词讼对问得实被告已招服罪原告人别无待对事理随即放囘若无故稽留三日不放者笞二十每三日加一等罪止笞四十条例一督抚应题案件有牵连人犯情罪稍轻者准取的保俟具题发落其重案内有挟讐扳害者承问官申解督抚详审果系诬枉即行释放不得令候结案若承问官审系无辜牵连者不必解审即行释放止録原供申报一凡内外题奏案件内有拟以杖笞人犯审结日即先行责释仍于题奏之日声明狱囚诬指平人凡囚在禁诬指平人者以诬告人论其本犯罪重者从重论若官吏鞫问狱囚非法拷讯故行教令诬指平人者以故入人罪论若追征钱粮逼令诬指平人代纳者计所枉征财物坐赃论其物给主其被诬之人无故稽留三日不放者笞二十每三日加一等罪止杖六十若鞫囚而证佐之人不言实情故行诬证及化外人有罪通事传译番语不以实对致罪有出入者证佐人减罪人罪二等通事与同罪大清律例卷三十六大清律例卷三十七目录钦定四库全书大清律例卷三十七目録刑律断狱下官司出入人罪辩明寃枉有司决囚等第检验尸伤不以实决罸不如法长官使人有犯断罪引律令狱囚取服辩赦前断罪不当闻有恩赦而故犯徒囚不应役妇人犯罪死囚覆奏待报断罪不当吏典代冩招草大清律例卷三十七钦定四库全书大清律例卷三十七刑律断狱下官司出入人罪凡官司故出入人罪全出全入者以全罪论若増轻作重减重作轻以所增减论至死者坐以死罪若断罪失于入者各减三等失于出者各减五等并以吏典为首首领官减吏典一等佐贰官减首领官一等长官减佐贰官一等科罪若囚未决放及放而还获若囚自死各聼减一等凡故增笞从徒如犯笞一十故增作杖八十徒二年徒三等折杖六十原包杖一百通折杖一百六十除犯该笞一十合坐官吏剰杖一百五十未决者减一等杖七十徒一年半折杖一百四十除犯该笞一十合坐剰杖一百三十其剰罪俱全抵不在收赎之限凡故增杖从徒如犯杖八十故增作杖六十徒一年通折杖一百二十除犯该杖八十合坐官吏剰笞四十未决者减一等杖一百除犯该杖八十合坐剩笞二十凡故增杖徒流如犯杖八十故增作杖一百流二千五百里流二等折徒一年三流原包五徒折杖二百徒一年除犯该杖八十合坐官吏剰杖一百二十徒一年未决者减一等杖一百徒三年通折杖二百除犯该杖八十合坐剰杖一百二十凡故增轻徒从重徒如犯杖六十徒一年故增作杖九十徒二年半徒四等折杖八十除犯该徒一年折杖二十合坐官吏剰杖六十以徒从徒不必包杖一百算也虽包算其罪亦同未决者减一等杖八十徒二年折杖六十除犯该折杖二十合坐剰笞四十凡故增徒从流如犯杖七十徒一年半通折杖一百四十故增作流二千里折徒半年三流原包五徒折杖二百徒半年除犯该杖一百四十合坐官吏剰杖六十徒半年未决者减一等杖一百徒三年折杖二百除犯该杖一百四十合坐剰杖六十凡故增近流从逺流如犯杖一百流三千里折徒半年故增作流三千里折徒一年半除犯该徒半年合坐官吏剰徒一年以流从流不必包五徒折杖二百算未决者减尽无科减逺流从近流者倣此凡故增笞杖徒流至死如増至死罪本无折法已决者反坐以死若未决及囚自死者并聼减等流三千里原包五徒折杖二百徒一年半各随其本应得之罪除之坐以剰罪凡故减徒从笞如犯杖六十徒一年折杖一百二十故减作笞五十除已得笞五十合坐官吏剰杖七十未放者减一等杖一百除已得笞五十合坐剰笞五十凡故减徒从杖如犯杖九十徒二年半折杖一百八十故减作杖一百除已得杖一百合坐官吏剰杖八十未放者减一等杖八十徒二年折杖一百六十除已得杖一百合坐剰杖六十凡故减重徒从轻徒如犯杖一百徒三年折杖二百故减作杖七十徒一年半折杖一百四十除已得杖一百四十合坐官吏剰杖六十未放者减一等杖九十徒二年半折杖一百八十除已得杖一百四十合坐剰笞四十凡故减流从笞如犯杖一百流二千里折徒半年故减作笞四十三流原包五徒折杖二百徒半年除已得笞四十合坐官吏剰杖一百六十徒半年未放者减一等杖一百徒三年折杖二百除已得笞四十合坐剰杖一百六十减流从杖倣此凡故减流从徒如犯杖一百流三千里折徒一年半故减作杖八十徒二年折杖一百六十三流原包五徒折杖二百徒一年半除已得杖一百六十合坐官吏剰笞四十徒一年半未放者减一等杖一百徒三年折杖二百除已得杖一百六十合坐剰笞四十凡故减死罪从笞杖徒流如死囚已放者反坐以死若未放及放而还获若囚自死者并聼先减去一等依律折除凡失增笞从杖如犯笞三十失增作杖一百失入减三等该杖七十除犯该笞三十吏典为首合坐剰笞四十未决者又减一等合坐吏典首罪笞三十凡失增笞从徒如犯笞一十失增作杖一百徒三年失入减三等杖七十徒一年半折杖一百四十除犯该笞一十吏典为首合坐剰杖一百三十未决者又减一等杖六十徒一年折杖一百二十除犯该笞一十合坐吏典首罪杖一百一十增杖从徒倣此凡失增杖从流如犯杖一百失增作杖一百流三千里失入减三等杖八十徒二年折杖一百六十除犯该杖一百吏典为首合坐剩杖六十未决者又减一等杖七十徒一年半折杖一百四十除犯该杖一百合坐吏典首罪笞四十凡失增轻徒从重徒如犯杖六十徒一年折杖二十失增作杖一百徒三年失入减三等杖七十徒一年半徒二等折杖四十除犯该杖二十吏典为首合坐剰笞二十首领官减一等笞一十佐贰官减尽无科未决者又减一等杖六十徒一年则与本该罪名同矣虽吏典亦减尽无科以徒从徒及以徒从流俱不包杖一百之数凡失增徒从流如犯杖六十徒一年折杖二十失增作杖一百流三千里失入减三等杖八十徒二年折杖六十除犯该杖二十吏典为首合坐剰笞四十未决者又减一等杖七十徒一年半折杖四十除犯该杖二十合坐吏典首罪笞二十凡失增笞杖徒流入死如死囚已决者亦减三等若未决及囚自死又减一等吏典为首其减至徒罪亦折杖除之凡失减杖从笞如犯杖一百失减作笞三十失出减五等笞五十除已得笞三十吏典为首合坐剰笞二十未放者又减一等笞四十除已得笞三十合坐吏典首罪笞一十凡失减徒从笞如犯杖七十徒一年半失减作笞二十失出减五等杖七十除已得笞二十吏典为首合坐剰笞五十未放者又减一等杖六十除已得笞二十合坐吏典首罪笞四十减徒从杖倣此凡失减流从笞如犯杖一百流三千里失减作笞一十失出减五等杖六十徒一年折杖一百二十除已得笞一十吏典为首合坐剰杖一百一十未放者又减一等杖一百除已得笞一十合坐吏典首罪杖九十凡失减流从徒如犯杖一百流三千里失减作杖六十徒一年失出减五等杖六十徒一年吏典为首减尽无科凡失减死罪从流徒杖笞如死囚已放者亦减五等若未放及放而还获或囚自死者又减一等其徒亦折杖除之条例一承审官改造口供故行出入者革职故入死罪已决者抵以死罪其草率定案証据无慿枉坐人罪者亦革职一凡初次供招不许擅自删改俱应详载揭帖若承问官增减原供希圗结案按察使依样转详该督抚严察题叅不行察叅将该督抚交部一併议处按察使亦不得借简招之名故为删改倘遇有意义不明序次不顺与情罪并无千碍即就近核正申转将改本备案不得发换销毁违者依改造口供故行出入例议处一凡谋反谋叛之罪照律连坐籍没其余情罪详载律内俱应照律拟议不得存心䧟害借言情罪重大诬指朋党妄议株连父母兄弟妻子籍没家产若承审官于本罪外揑造此等言语株连父母兄弟妻子籍没家产者即照故入人死罪律治罪一凡督抚具题事件内有情罪不协律例不符之处部驳再审该督抚虚心按律例改正具题将从前承审舛错之处免其议处若驳至三次督抚不酌量情罪改正仍执原议具题部院覆核其应改正者即行改正将承审各官该督抚一一併交与该部议处辩明寃枉凡内外问刑衙门辩明寃枉须要开具所枉事蹟实封奏闻委官追问得实被诬之人依律改正罪坐原告原问官吏若事无寃枉朦胧辩明者杖一百徒三年若所诬罪重者以故出入人罪论所辩之人知情与同罪不知者不坐条例一法司凡遇一应称寃调问及各衙门奏送人犯如有寃枉及情罪有可矜疑者即与辩理具奏发落毋拘成案若明知寃枉不与辩理者以故入人罪论一法司遇有重囚称寃原问官员辄难辩理者许该衙门移文㑹同三法司堂上官辩理果有寃枉及情可矜疑者奏请定夺一凡在外审理事件应照案内人犯籍贯批委该管地方官审理明白申详完结既经批委不得反覆改批别属如果情事未明务须详细指驳倘原问官仍复朦混申详即题叅议处另委别官审理若督抚等官将事理已明之案故生枝节屡行批驳迟延不结者亦交该部议处一凡被叅革职讯问之员审系无辜即以开复定拟不得称已经革职无庸议题覆其原叅重罪审虚尚有轻罪应以降级罸俸归结者开复原职再按所犯分别降罸一凡审理事件除事渉两邑或案情重大发审之初即委员㑹审者仍令㑹同审详外其因承审错悞另委别官审理者専责委员虚心质讯毋庸原问官㑹审至定案后如原问官果有徇私枉断故出故入情弊仍照例叅处其或供情疎漏或援引拘泥误出无心经委员改正者照审处错悞例议处一命盗案件经该督抚臬司驳审除案情重大须该知府赴省审理或系委𣲖㑹审仍聼该督抚随时酌量办理外如果案情与原招并无出入即由附省知府审转仍许原审知府一体列衔申详倘审理错悮关系重大者即将承审之州县及率转之知府一併开叅照例分别议处一民间词讼如户婚田土罪止杖枷之案及吏胥蠧役借端讹诈等情州县审断不平复赴督抚藩臬等衙门具控者即饬令各本管道府按其事之轻重或亲提集讯或委员另审将审拟情由详明该上司察核其中稍有疑义该上司即亲行提审如赴道府衙门呈诉者即行亲审遇有寃抑即为昭雪如有检验查勘等事即遴委贤员不得仍㑹同原问官办理倘有故违成例仍发原问官收问或仍令㑹审者即行论罪如律其所委之员若有瞻狥聼嘱等弊亦即题叅律拟至于刁健之徒本无寃抑或因负罪受惩掩餙已非揑欵诬控或因鬭殴婚姻田宅等事不赴本管官控理辄赴上司衙门架词妄控者仍按律治罪有司决囚等第凡狱囚鞫问明白追勘完备军流徒罪各从府州县决配至死罪者在内法司定议在外聼督抚审录无寃依律议拟法司覆勘定议奏闻囘报委官处决故延不决者杖六十若犯人反异家属称寃即便推鞫事果违枉同将原问原审官吏通问改正若明称寃抑不为申理者以入人罪故失论条例一秋审时督抚将重犯审拟情实缓决可矜具题限五月内到部刑部将原案及法司看语并督抚看语刋刻招册送九卿詹事科道各一册八月内在金水桥西㑹同详核情实缓决可矜分拟具题请旨定夺其盛京等处案件亦造入各省秋审案内具题俟命下日先后咨行直省将情实人犯于霜降后冬至前正法其咨文到地方限期云南贵州四川广西广东福建限四十日江西浙江湖南甘肃限二十五日江南陜西湖北限十八日河南限十二日山东山西限九日直𨽻限四日盛京限十五日宁古塔限一个月限内迟延不到者该督抚将迟延地方官察明指叅至于秋审具题后如有新结重案俱入次年秋审一刑部见监重犯每年一次朝审刑部于霜降前摘𦂳要情节刋刷招册送九卿詹事科道各一册于霜降后十日在金水桥西㑹同详审拟定情实缓决可矜具题请旨定夺其情实者俟命下之日刑科三次覆奏经御笔勾除者正法其余仍监固一杖笞等轻罪五城及提督衙门俱照例自行完结若罪重于杖笞者俱审明送刑部定拟一刑部彚题事件内如窃盗三犯赃数不多改遣家奴喫酒行兇发遣及赌博拟流贩私拟徒军民通姦拟以枷责等项平常罪犯于审结之日即照例先行发落仍于彚题疏内声明一凡立决之犯部文到日如正印官公出令同城之州同州判县丞主簿等官㑹同本城武职遵查不停刑日代行监决若该地方无佐贰官令该知府于部文到时即委府属之同知通判经歴等官速至该州县㑹同武职代行监决该佐贰等官监斩后将正印官因何事公出并见委某官于何年月日㑹同武职某官监决何犯逐一详报各上司查核一刑部特交案件即审明无罪可科应具折覆奏如罪至斩绞仍㑹同三法司核拟特题完结其他案件除杖罪竟行发落外犯该发遣军流徒役及军流徒折鞭枷等罪倘非寻常经见之事若犯罪文自监生以上武自骁骑校以上或本身虽白丁系现任大员子弟犯该断决者仍照现行彚题之例详叙供招文移不拘件数时日随结随题俟奉旨之日发落若窃盗赌博鬭殴宰牛姦拐喫酒行兇之类先行发落挨次彚题一秋审应决重囚如文到正值冬至斋戒日期或已过冬至者于冬至七日以后照例处决一各省每年题结斩绞重案刑部于次年开印后分类摘叙简明事由缮折奏闻一凡秋审勾到时遇某省本章即着某道御史承办朝审案件令京畿道专办行刑时着刑科给事中及刑部侍郎一人监视一凡职官实犯死罪应入秋朝审者另为一册仍分别情实缓决可矜三项进呈一凡每年秋审遇审某省即令某道御史与掌道一体上班朝审令京畿道御史同掌道与审一福建之台湾府属斩绞监候人犯专令按察使照旧收监其应支囚粮衣药及遇有疎脱监毙事件俱查照定例一体办理一凡直省驻防旗人犯事应斩绞者俱解刑部收监旗人家奴即在犯事地方监禁一凡停止勾决之年其情实案内有纠衆聚匪刦犯辱官及侵蚀亏空多赃情罪重大各犯刑部仍开具事由清册另行奏闻请旨正法一凡罪干服制由立决改为监候者刑部于秋审时俱列入情实彚为一册先期进呈候勾俟经两次免勾之后大学士㑹同刑部堂官将此等人犯招册覆加详勘其有实在情节可寛者摘叙案情确加看语请旨改入缓决一各省官犯如系贪酷败检侵亏狼籍及有心巧诈不尽臣职罪应斩绞之员其审题结案在行刑之日以前者着皆补疏题请情实予勾者即行刑之日已过亦着行刑在行刑以后审结者入下年新事册内刑部仍粘籖声明其寻常私罪案犯无前项情节者着牢固监候俟次年秋审办理不得概请补入本年情实一凡斩绞罪犯内如一人连毙二命妖言惑衆𫝊习符呪并官员侵渔帑项勒歛民财非残忍已极即有关民俗官方如定谳已在该省热审之后刑部即补入本年秋审情实册内具题如遇停勾之年俱照情罪重大之例另奏请旨正法一各省秋审本揭如系新事初次入秋审者照旧备叙案由确加看语以凭㑹核其旧事缓决三次者止叙案由未及三次者摘叙简明畧节依次彚为一本具题俱不必叙入问供以省繁冗至九卿㑹审时刑部分送招册内有已经缓决三次并无更改者不必重复备册分送㑹审其中或有一二案尚须商议之处仍聼刑部摘出临期印册分送九卿公同㑹议其各省官犯及在京朝审案犯虽缓决三次以上仍照旧例办理一刑部现审案内除寻常徒流军遣等罪照例定拟者仍入于按季彚题外如遇有酌重酌轻案件即非生监骁骑校及大臣子弟之案亦俱不拘件数时日随结随题仍于酌量改拟之处粘贴黄签进呈御览一各省奉到立决人犯部文该督抚按程按日计算如由府转行州县在正六八月停刑期内者即将部文宻存按察司内署仍按程日计算行至州县已非停刑日期钉封专差驰递该州县奉到部文即日处决一秋审可矜人犯内如子妇不孝詈殴翁姑其夫忿激致毙或因该犯之母素有姦夫已经拒絶后复登门寻衅以致拒殴致毙者此等情切天伦一时义激与寻常狠鬭者不同刑部㑹同九卿遇有似此罪犯案情既确俱量为区别照免死减等例再减一等发落仍逐案随本声明请旨一秋朝审案内抢窃满贯及三犯窃赃至五十两以上问拟绞候之犯除情重应拟情实人犯外其余应入缓决者秋朝审一次之后改发云贵两广极邉烟瘴充军一缌麻服属人犯于停勾二次之后亦照期功以上例大学士㑹同刑部一体省核改入缓决一各省毎年秋审臬司核辨招册务须先期定稿陆续移咨在省司道㑹同虚𠂻商确聨衔具详督抚覆核定拟至期㑹审司道等官俱赴督抚衙门办理一新疆地方定拟死罪监候人犯凡经秋审缓决二次及拟情实三次未勾者俱发往雅尔地方给种地兵丁为奴一凡毎年各省应入秋审人犯无庸提解省城㑹勘俱令各该道员以冬季为期巡歴所属就便率同该府知府亲诣各该州县逐一讯勘如与定案时并无异同即行造册加结申送督抚查核定拟若有情罪未协临时唿寃之犯讯非揑词翻异亦即另缮招册出具印结派委妥役将犯証一併解送院司覆审倘有事本寃抑该道等徇庇属员不为辩明及案无可疑有心翻异者该督抚查出严叅议处督抚等不加觉察亦一併议处其直𨽻州知州及并无统辖之㕔员俱照知府之例办理直𨽻州本州案件应专聼道员覆勘至盛京刑部侍郎及吉林黒龙江将军衙门案件仍照旧例行其并无道员统辖之锦州奉天二府锦州府即着知府奉天府即着治中前徃覆勘该道府巡歴之时务须轻骑减从毋得稍有滋扰经过之地方官亦不得供应迎送如该道巡歴以后应行续入者仍令该道于秋审前率同知府就案按临补行审勘检验尸伤不以实凡检验尸伤若牒到託故不即检验致令尸变及不亲临监视转委吏卒若初复检官吏相见扶同尸状及不为用心检验移易轻重増减尸伤不实定执致死根因不明者正官杖六十首领官杖七十吏典杖八十件作行人检騐不实扶同尸状者罪亦如之因而罪有増减者以失出入人罪论若受财故检騐不以实者以故出入人罪论赃重者计赃以枉法各从重论条例一遇告讼人命有自缢自残及病死而妄称身死不明意在图頼诈财者究问明确不得一概发检以启弊窦其果系鬬杀故杀谋杀等项当检验者在京委刑部司官及五城兵马司京县知县在外委州县正印官务须于未检騐之先即详鞫尸亲证佐兇犯人等令其实招以何物伤何致命之处立为一案随即亲诣尸所督令仵作如法检报定执要害致命去处细验其圆长斜正青赤分寸果否系某物所伤公同一干人衆质对明白各情输服然后成招或尸乆发变青赤颜色亦须详辩不许聴凭忤作混报拟抵其仵作受财増减伤痕扶同尸状以成寃狱审实赃至满数者依律从重科断一诸人自缢溺水身死别无他故亲属情愿安𦵏官司详审明白准告免检若事主被强盗杀死苦主自告免检者官与相视伤损将尸给亲埋𦵏其狱囚患病责保看治而死者情无可疑亦许亲属告免覆检若据杀伤而死者亲属虽告不聴免检一凡人命重案必检騐尸伤註明致命伤痕一经检明即应定拟若尸亲控告伤痕互异者许再行覆检勿得违例三检致滋拖累如有疑似之处委别官审理者所委之官带同仵作亲诣尸所不得弔尸检騐一凡外省驻防旂人遇有命案该管旂员即㑹同理事同知通判带领领催尸亲人等公同检騐一靣详报上司一靣㑹同审拟如无理事同知通判之处即㑹同有司官公同检騐详报审拟一凡人命呈报到官该地方印官立即亲往相騐止许随带仵作一名刑书一名皂𨽻二名一切夫马饭食俱自行备用并严禁书役人等不许需索分文其果系轻生自尽殴非重伤者即于尸塲审明定案将原被隣証人等释放如该地方印官不行自备夫马取之地方者照因公科敛律议处书役需索者照例计赃分别治罪如故意迟延拖累者照易结不结例处分若系自尽并无他故尸亲揑词控告按诬告律科断如刁悍之徒借命打抢者照白昼抢夺例拟罪仍追抢毁物件给还原主其勒索私和者照私和律科断勒索财物入官至该管上司于州县所报自尽命案果属明确无疑者不得苛驳准予立案若情事未明仍即秉公指驳俟其详覆核夺一大县额设仵作三名中县额设二名小县额设一名仍于额设之外再募一二人令其跟随学习预备顶补每名给发洗寃录一部选委明白刑书一人与仵作逐细讲解每人发给皂𨽻工食一名学习者两人共拨给皂隶工食一名若有暧昧难明之事果能检騐得法洗雪沉寃该管上司赏给银十两其有检騐故行出入审有受贿情弊者照例治罪不许充役一地方呈报人命到官正印官公出壤地相接不过五六十里之邻邑印官未经公出即移请代往相騐或地处窎逺不能朝发夕至又经他往方许派委同知通判州同州判县丞等官毋得滥派杂职其同知等官相騐填具结格通报仍聴正印官承审如有相騐不实照例㕘处一州县仵作缺额不行募补州县官及各上司均交部分别议处倘不将仵作补足因而私侵工食银两者州县官革职提问该管各上司一併交部议处一检騐自尽人命如尸亲逺居别属一时不能到案该地方官应即騐明立案殓埋一凡检騐量伤尺寸照工部颁发工程制尺一例制造偹用不得任意长短致有出入一凡京师内城正身旂人遇有命案令本家禀报该佐领转报刑部相騐街道命案无论旂民令步军校呈报步军统领衙门转咨刑部票委该城指挥相騐其外城地方人命亦无论旂民但令总甲呈报该城指挥该城指挥即速相騐呈报该城御史转报刑部都察院若系旂人并报该旂一凡黔蜀等省遇有命案其府州县原无佐贰及虽有佐贰而不同城者印官公出准令经歴知事吏目典史等官酌带谙练仵作速往如法相騐写立伤单报明印官囘日查騐填图通报如印官不能即囘仍请邻邑印官查验填报其讯无别故之自尽病毙等案騐明即准取结殓埋仍由印官通详立案如代騐后查有増减伤痕情弊即将原騐官照检騐不实例分别议处其各省所属府州县内有与黔蜀等省相似者一体酌量办理其余仍照定例遵行一凡各省州县同城并无佐贰隣封窎逺地方遇有呈报人命印官公出如原系吏目典史分辖地方即日可以往返者仍饬吏目典史騐立伤单申报印官覆騐其距越遥逺往返必须数日处所该吏目典史据报一靣移㑹该管巡检就近往騐填註伤单一靣申请印官覆騐通报如印官不能即囘即申请隣邑代騐通详倘该巡检相騐不实或有受贿情弊即行分别㕘究一广西凌云县属命案在天峩哨地方去县治在三百里者准令该处分驻县丞带领谙练吏仵前往代騐填格取结送交该县承审如有勘騐不实照例议处至去县不及三百里之命案仍照旧办理一归化城各协㕔所属遇有呈报命案到官即令该通判星往騐明填格录供通详仍照例详请都统派委䝉古官员㑹同审拟毋庸详派㑹騐致滋稽延倘该通判等相騐不实以及迟延贻误令该管上司分别叅处一州县平日督令仵作悉心讲读洗寃录务期通晓将额设仵作㡬名及额外学习仵作㡬名造具花名清册于每年开印后申送该管府州彚册通送院司存案该府州将附近所属仵作按照册开名数姓名每年提考一次其所属地方有逺在二三百里四五百里者令该管府州毎年于因公出境经过时就近考试不必概行提考其考试之法即令每人讲解洗寃录一节如果讲解明白当堂从优给赏倘讲解悖谬即分别责革饬令勒限学习及另募充补仍将提考已竣及奖赏责革各緑由于册内登明彚报院司查核并将召募非人懈于稽察之州县分别查㕘其在京五城司坊额设仵作即责成该巡城御史每年照此例办理决罚不如法凡官司决人不如法者笞四十因而致死者杖一百均征埋𦵏银一十两行杖之人各减一等其行杖之人若决不及肤者依騐所决之数抵罪并罪坐所由若受财者计赃以枉法从重论若监临之官因公事于人虚怯去处非法殴打及亲自以大杖或金刃手足殴人至折伤以上者减凡鬭伤罪二等致死者杖一百徒三年追埋𦵏银一十两其聴使下手之人各减一等并罪坐所由若于人臀腿受刑去处依法决打邂逅致死及自尽者各勿论条例一奉天地方审理事件人犯到案先将锁鍊盘于地上令其膝跪又以荆条互击其背着永行禁止长官使人有犯凡在外各衙门长官及出使人员于所在去处有犯者所部属官等不得辄便推问皆须申覆上司区处若犯死罪収管聴候囘报所掌印信锁钥发付次官収掌若无长官次官掌印者亦同长官违者笞四十断罪引律令凡断罪皆须具引律例违者笞三十若数事共条止引所犯罪者聴其特㫖断罪临时处治不为定律者不得引比为律若辄引致罪有出入者以故失论条例一督抚审拟案件务须详核情罪画一具题不许轻重两引承问各官徇私枉法颠倒是非故出故入情弊显然及将死罪人犯错拟军流军流人犯错拟死罪者仍行指名㕘处至于拟罪稍轻引律稍有未协遗错过失等项察明果非徇私及军流以下等罪错拟者免其㕘究即行改正一承问各官审明定案务须援引一定律例若先引一例复云不便照此例治罪更引重例及加情罪可恶字样坐人罪者以故入人罪论一例载比照光棍条欵仍照例斟酌定拟外其余情罪相仿尚非实在光棍者不得一槩照光棍例定拟一除正律正例而外凡属成案未经通行着为定例一槩严禁毋得混行牵引致罪有出入如督抚办理案件果有与旧案相合可援为例者许于本内声明刑部详加查核附请着为定例狱囚取服辩凡狱囚徒流死罪各唤囚及其家属具告所断罪名仍取囚服辩文状不服者聴其自理更为详审违者徒流罪笞四十死罪杖六十其囚家属在三百里之外止取囚服辩文状不在具告家属罪名之限赦前断罪不当凡赦前处断刑名罪有不当若处轻为重者当改正从轻处重为轻其常赦所不免者依律贴断若官吏故出入者虽㑹赦并不原宥条例一遇直省特差恤刑之时有审豁者原问官俱不追究一承问官审理事件错拟罪名者不拘犯罪轻重错拟官员遇赦免议一督抚承问叩阍事件除情罪大不在赦欵者仍依限审结具题外其余轻罪与赦欵相符即行释放彚题销案一奉恩诏以前直省亏空已结各案令各督抚分晰造册送部其案内人犯有罪名而㑹赦邀免者俱准释囘原旂籍如案内有不应豁免之项即行文原旂籍着追其甫经审题各案俟已结之日将并无罪名各犯查明任所有无赀财取结报部亦令释囘原旂籍倘本案已清别案有查追事件清结之日亦即报部释囘原旂籍其奉恩诏以后之案不在此列一原非侵盗入已照侵盗拟罪之犯较之实犯侵欺情罪稍轻及亏空军需钱粮系由那移获罪或经核减着赔尚与入已军需有间遇恩赦豁免行令各该旂省咨报户部查明㑹同刑部奏请定夺闻有恩赦而故犯凡闻知有恩赦而故犯罪者加常犯一等虽㑹赦并不原宥若官司闻知有恩赦而故论决囚罪者以故入人罪论徒囚不应役凡盐场铁冶拘役徒囚应入役而不入役及徒囚因病给假病已痊可不令计日贴役者过三日笞二十每三日加一等罪止杖一百若徒囚年限未满监守之人故纵逃囘及容令雇人代替者照依囚人应役月日抵数徒役并罪坐所由受财者计赃以枉法从重论仍拘徒囚依律论罪贴役妇人犯罪凡妇人犯罪除犯姦及死罪収禁外其余杂犯责付本夫収管如无夫者责付有服亲属邻里保管随衙聴候不许一槩监禁违者笞四十若妇人懐孕犯罪应拷决者依上保管皆待产后一百日考决若未产而拷决因而堕胎者官吏减凡鬬伤罪三等致死者杖一百徒三年产限未满而拷决者减一等若犯死罪聴令穏婆入禁看视亦聴产后百日乃行刑未产而决者杖八十产讫限未满而决者杖七十其过限不决者杖六十失者各减三等条例一未产拷决不堕胎及产限未满拷决不致死者依不应轻律一妇女有犯姦盗人命等重情及别案牵连身系正犯仍行提审其余小事牵连提子姪兄弟代审如遇亏空累赔追赃摉查家产杂犯等案将妇女提审永行禁止违者以违制治罪一妇女除实犯死罪例应收禁者另设女监羁禁外其非实犯死罪者承审官拘提录供即交亲属保领聴候发落不得一槩羁禁一凡拟徒收赎妇女除系案内𦂳要証犯仍行转解质审外其经该州县审讯明确母庸解审者即交亲属收管聴候发落一犯妇懐孕律应凌迟斩决者除初审証据未确案涉疑似必须拷讯者仍俟产后百日限满审鞫若初审証据已明供认确凿者于产后一月起限审解其罪应凌迟处死者产后一月期满即按律正法一斩绞监候妇女秋审解勘经过地方俱派拨官媒伴送其业经解勘一次情罪显然无可改拟者下次即停其解审如有外省定拟情实可矜具题经九卿㑹核改拟缓决者次年秋审核准无异亦即停其解审死囚覆奏待报凡死罪囚不待覆奏囘报而辄处决者杖八十若已覆奏囘报应决者聴三日乃行刑若限未满而刑及过限不行刑者各杖六十其犯十恶之罪应死及强盗者虽决不待时若于禁刑日而决者笞四十条例一直省人命强盗将全招开列奏疏内其反叛案内人犯决过即行题报余概于年底彚奏一凡遇庆贺穿朝服及祭享斋戒封印上元端午中秋重阳等节每月初一初二并穿素服日期俱不理刑名四月初八日不宰牲亦不理刑名内外一体遵行一凡勾决重囚向例刑科三次覆奏今简去二覆于勾到之后再将原本进呈御览遵奉施行断罪不当凡断罪应决配而收赎应收赎而决配各依出入人罪减故失一等若应绞而斩应斩而绞者杖六十失者减三等其已处决讫别加残毁死尸者笞五十若反逆縁坐人口应入官而放免及非应入官而入官者各以出入人流罪故失论条例一凡苖夷有犯军流徒罪折枷责之案仍从外结抄招送部查核其罪应论死者不准外结亦不准以牛马银两抵偿务按律定拟题结如有不肖之员或隠匿不报或揑改情节在外完结者事发之日交部议处其一切苖人与苖人自相争讼之事俱照苖例归结不必绳以官法以滋扰累一曾为职官举贡生监人等有犯发遣者引例时不得加以为奴字样一凡斩绞案件如督抚拟罪过轻而部议从重者应驳令再审如拟罪过重而部议从轻其中尚有疑窦者亦当驳令妥拟倘刑部所见既确即改拟题覆不必展转驳审致滋拖累一凡州县审解案件如供招已符罪名或有未协该上司不必将人犯发囘止用檄驳俟该州县改正申覆即行招解督抚核覆分别咨题完结吏典代写招草凡诸衙门鞫问刑名等项若吏典人等为人改写及代写招草増减情节致罪有出入者以故出入人罪论若犯人果不识字许令不干碍之人代写条例一各有司谳狱时令招房书吏照供录写当堂读与两造共聴果与所供无异方令该犯画供该有司亲自定稿不得假手胥吏致滋出入情弊如有司将供词辄交经承致有増删改易者许被害人首告督抚察实题㕘将有司官照失出入律议处经承书吏照故出入律治罪受财者计赃以枉法从重论大清律例卷三十七大清律例卷三十八目录钦定四库全书大清律例卷三十八目録工律营造擅造作虚费工力採取不堪用造作不如法冐破物料带造段疋织造违禁龙凤文段疋造作过限修理仓库有司官吏不住公廨大清律例卷三十八钦定四库全书大清律例卷三十八工律营造擅造作凡军民官司有所营造应申上而不申上应待报而不待报而擅起差人工者各计所役人雇工钱坐赃论若非法营造及非时起差人工营造者罪亦如之其城垣坍倒仓库公廨损坏一时起差丁夫军人修理者不在此限若营造计料申请财物及人工多少不实者笞五十若已损财物或已费人工各併计所损物价及所费雇工钱重者坐赃论条例一凡在京各处修理工程工价银五十两以内物料银二百两以内者照依各处印文准其修理其工价银五十两以上物料银二百两以上者着该处料估启奏工部差官覆核㑹同该处官员首领监修将用过钱粮着管工官名下销算如多用钱粮不行启奏即便承修者将行文与承修堂司官交与该部议处若物料工价甚多而分为几段陆续行文俱称五十两以内不奏者查出亦交与该部议处一凡修理行宫并各省仓厫等项工程一应动用钱粮事件令该督抚奏闻该部议覆再行修理工完之日督抚亲自查明倘有开报浮多据实核减造册具题该部详核题销如有不行启奏擅自咨部请锁而该部据咨完结者即行题㕘交该部议处一凡各省修建一应工程如物料价银五百两以上工价银二百两以上者该督抚将动支银两及工料细数预行确估题报工部查明定议会同戸部指定欵项题覆准其动用兴修俟工竣之日督抚亲自查核造册题报工部核明准销仍知照户部查核其物料价银五百两以下工价银二百两以下者该督抚咨明工部定议知照户部令其动项兴修工竣逐一造册题销倘有需用物料工价甚多而分为几处陆续咨报并未题明辄行修建者查出题叅其有应动用存公银两者该督抚将确估工料细数咨报工部查明知照户部准其动用工完造报工部将准销银数造入该年存公册内咨送户部查核一紧急工程不及先行料估核算者酌量工程之大小预发钱粮派员修造俱以领银之日起限如物料工价二百两以内者限一箇月五百两以内者限两箇月一千两至二千两以内者限三箇月三千两至五千两以内者限四箇月如式完竣工竣之后限十日内呈递销算清册限十五日该司核算呈堂如不遵定限完工及工竣之日不照限呈递清册或已递清册该司不据实核算者照例分别议处如管工官或有限期已届修理未完而因避处分揑报工竣者另行指叅交部议处其工竣核销如有应缴银两不即交库完结者将该员叅革照例勒限催追限内全完准其开复逾限不完照侵蚀正项钱粮例治罪仍着落家产追银还库该司官员扶同徇隐并交部议处一各省委员修理城工督抚布按每人各管一处若城工有数处者则令分管一二处者则令挨管如有修筑不坚三年之内倾圮者着承修之员与専管之上司分赔倘上司因干系已身赔修故意隠匿者一经发觉责令专修并交部治罪一凡遇工程核减除浮冐侵欺仍按本律定拟外如实系核减本身现在无力完交请豁银数在一千两以上者照知府分赔属员侵欺不完治罪之例治罪以十分为率如未完之数在五分以内者杖一百至六分者杖六十徒一年每一分加一等十分无完者杖一百徒三年均不准纳赎如数不及一千两者仍照旧例请豁免其治罪如本身已故而子孙无力完缴者仍照例请豁毋庸议罪至核减欵内採买水脚等项应追核减银两如果力不能完自应照例请豁免其治罪其余经费项下若长支滥领误发以及分赔之非由属员侵欺并代赔着赔之项若欠项零星不及一千两者果系力不能完照例豁免如数在一千两以上者请豁时应令该旗籍于本折内声明或将本身照现定工程核减治罪之例酌减一等问拟或免其治罪之处请旨定夺虚费工力採取不堪用凡役使人工採取木石材料及烧造砖瓦之类虚费工力而不堪用者计所费雇工钱坐赃论若有所造作及有所毁坏备虑不谨而误杀人者以过失杀人论工匠提调官各以所由为罪造作不如法凡造作不如法者笞四十若成造军器不如法及织造段疋粗糙纰薄者各笞五十若不堪用及应改造者各併计所损财物及所费雇工钱重者坐赃论其应供奉御用之物加二等工匠各以所由为罪局官减工匠一等提调官吏又减局官一等并均偿物价工钱还官条例一凡打造弓箭擅改式样货卖者笞五十冒破物料凡造作局院头目工匠多破物料入已者计赃以监守自盗论追物还官局官并覆实官吏知情扶同者与同罪失觉察者减三等罪止杖一百条例一直𨽻各省督抚将军提镇所辖各标营等街门收贮军器经上司官查盘若有侵欺物料那移揜餙虚数开报者俱以监守自盗论赃重者照侵欺仓库钱粮例治罪该管官不查报并失察之上司官俱交该部照例分别议处一河工估计工程总河及该督抚分司委员确查工段丈尺桩埽料物如果与所估物料数目相符核实具题发帑兴修如估计过多物料数目不符查出即行指㕘承查之员扶同徇隠交部议处至完工之日再行确查如工程单薄物料尅减钱粮不归实用以致修筑不坚固将承修之员立即㕘究分别入已不入已定罪侵冒银两勒限追赔一直属抢修等工每年应需物料务于八月内预动银两给发购办按照漕规价值据实秤收毋许重收累民十月照额办足交工取具并无短少印甘各结存案倘承办之员限内不能如数办足将料物秤收短少希冀揜餙并将旧烂物料搀入或经㕔汛印官于互相秤收之时查出揭报或经该督访闻立即严㕘议处如过期发银购办迟滞分别查㕘其上年余剩物料该管河道查盘实数出具并无亏空印结呈报倘盘查缺少扶同徇隠及有霉烂侵亏等弊即将文武汛员与盘查不实之上司一并㕘处照数分赔补项一各省修造标营船只着道员副将会同领价道员遴委同知通判副将遴委都司守备协同办料修造如系将军标下船只即遴委㕘领以下等官同领同办倘承修之员修不如式贻误军工以及监验查收之员需索掯勒并船上什物不即交代清楚兵丁私行盗卖以致短少残缺者该督抚等即将该管将弁指名题㕘其头舵人等照例治罪分别着追如该管上司不行查察故为徇隠一经发觉照例议处一浙省修筑塘工估需银两饬令承修之员専案请领不得牵混併领亦不得通融那用领银之后将办过物料数目申报上司委员查验如堆贮物料与所报相符承查之员加具保结申详贮用倘有亏缺及那移掩饰情弊即行揭㕘查验官扶同徇隠一併㕘处至各塘保固限内如有坍塌即着落承修之员赔修若遇有异常潮汐委非人力可施查明工程坚固钱粮俱归实用者准取结保题免其赔修如物料茍简工程草率钱粮不归实用致有冲塌照例题㕘着落赔修一豫省应修水利地方有动用帑项者承修各员果能实力办理俟保固三年之后该督抚核题并交部分别议叙倘有不预行修筑以致田亩被淹即将各员交部分别议处若侵蚀钱粮工程不能坚固承修之员照侵欺河工钱粮例㕘革治罪该管各官徇隠不报俱照例议处一凡各省修建工程所需物料该督抚等转饬承办各员不必拘泥各省从前造报物料定价悉照时价确估造报工竣之日另行委员查勘并取具并无揑饰印结详报该督抚等确访时价详细核明据实题咨工部再行核销倘承办各员浮开揑报即照冐销钱粮例指㕘所委各员查验不实照扶同徇隠例㕘处一京城物料价值经工部会同内务府确访时价酌中更定一应採办工部遵照定例给发如有赢余并无别项需用承办官竟行侵蚀查出照例㕘究倘其中有匠作搬运等费许承办官将縁由呈明核夺如该员并不呈报照应申上而不申上例议处一凡修造工程如夫头人等领帑侵蚀及私逃者俱照常人盗仓库钱粮律计赃治罪带造段疋凡监临主守官吏将自己物料辄于官局带造段疋者杖六十段疋入官工匠笞五十局官知而不举者与同罪失觉察者减三等织造违禁龙凤文段疋凡民间织造违禁龙凤文纻丝纱罗货卖者杖一百段疋入官机户及挑花挽花工匠同罪造作过限凡各处额造常课段疋军器过限不纳齐足者以十分为率一分工匠笞二十每一分加一等罪止笞五十局官减工匠一等提调官吏又减局官一等若不依期计拨物料者局官笞四十提调官吏减一等修理仓库凡各处公廨仓库局院系官房舎但有损坏当该官吏随即移文有司修理违者笞四十若因而损坏官物者依律科罪赔偿所损之物若已移文有司而失误者罪坐有司条例一各省营房墩台该管地方文武员弁会同协办修造完竣严督兵丁加谨守䕶如遇坍损立即报明印汛各员公同查勘修理造入交代于离任时取具接任官印结详报该管上司查核存案倘平日不随时修葺以致坍塌经后官详揭即行题㕘着落印汛员弁分认赔修如去任员弁无力赔修文员即着落不严查之道府赔修武弁即着落不严查之将备赔修如兵丁作践拆毁严惩责革着落汛弁独赔如汛弁无力即着落该管将备分赔至交代之时后官如有勒掯滥接等弊该管上司查实亦即题㕘交部议处有司官吏不住公廨凡各府州县有司官吏不住公廨内官房而住街市民房者杖八十若埋没公用器物者以毁失官物论条例一凡各省督抚提镇及有属员等官到任其属员派累兵民修理衙署备办铺设及州县守御等官到任其属下人役豫为铺设修理衙署派及兵民并官员每年指称添换器物修餙衙署派累兵民者该管上司即行指实题㕘文员照科歛律治罪武弁照尅扣律治罪如该上司徇庇不㕘或勒令属员修理衙署添换器物发觉之日将该上司一併交部分别议处再官员陞任或去任除自置器皿外署内一应物件俱着清载簿籍移交接任官员倘将在官物件被家人毁盗将家人照毁盗官物律治罪其毁盗物件着落旧任官照数赔补大清律例卷三十八大清律例卷三十九目録钦定四库全书大清律例卷三十九目録工律河防盗决河防失时不修隄防侵占街道修理桥梁道路大清律例卷三十九钦定四库全书大清律例卷三十九工律河防盗决河防凡盗决河防者杖一百盗决圩岸陂塘者杖八十若毁害人家及漂失财物渰没田禾计物价重者坐赃论因而杀伤人者各减鬬杀伤罪一等若故决河防者杖一百徒三年故决圩岸陂塘减二等漂失赃重者准窃盗论免刺因而杀伤人者以故杀伤论条例一故决盗山东南旺湖沛县昭阳湖蜀山湖山安山积水湖扬州高宝湖淮安髙家堰桞浦湾及徐邳上下滨河一带各隄岸并阻絶山东泰山等处泉源有干漕河禁例军民俱发近边充军其闸官人等用草卷阁闸板盗泄水利串同取财犯该徒罪以上亦照前问遣一河南等处地方盗决及故决隄防毁害人家漂失财物渰没田禾犯该徒罪以上军民俱发近边充军一凡黄河一年之内运河三年之内隄工陡遇冲决而所修工程实系坚固于工完之日已经总河督抚保题者止令承修官赔修四分其余六分准其开销如该员修筑钱粮俱归实用工程已完未及题报而陡遇冲决者该总河督抚将冲决情形并该员工程果无浮冐之处据实报题亦令赔修四分其余俱准开销如黄河一年之外运河三年之外隄工陡遇冲决而该管各官实系防守谨慎并无疎虞懈弛者该总河督抚查明具题止令防守该管各官其赔四分内河道分司知府共赔二分同知通判守备州县共赔一分半县丞主簿千总把总共赔半分其余六分准其开销其承修防守各员俱令革职留任戴罪効力工完之日方准开复倘总河督抚有保题不实者后经查出照徇庇例严加议处所修工程仍照定例勒令各官分赔还项若河员有将完固堤工故行毁坏希图兴修借端侵蚀钱粮者该总河察访奏闻于工程处正法一凡盗决河南山东等处临河大堤为首者发近边充军盗决格月等隄发附近充军因而杀伤人者仍照律定拟失时不修隄防凡不修河防及修而失时者提调官吏各笞五十若毁害人家漂失财物者杖六十因而致伤人命者杖八十若不修圩岸及修而失时者笞三十因而渰没田禾者笞五十其暴水连雨损坏隄防非人力所致者勿论条例一凡运河一带用强包揽闸夫澑夫二名之上捞浅舖夫三名之上俱问发附近充军揽当一名不曾用强生事者问罪枷号一箇月发落一遇河工𦂳要工程如有浮议动衆以致衆力懈弛者将倡造之人拟斩监候附和传播者杖一百即于工所枷号一箇月其指称夫头包揽代雇勒掯良民者二名以上发附近充军一名者杖一百枷号一箇月发落一楚省岁修隄塍如有勒掯业户将夫土包折银钱者照河工包揽闸夫熘夫捞浅舖夫例分别名数定拟一河工承修各员採办料物如有姦民串保领银侵分入已以致亏帑误工该总河将承办官㕘究仍将亏帑姦民发该州县严查追比徜有徇纵等情亦即查㕘交部议处其亏帑串保姦民审实照常人盗仓库钱粮律计赃治罪应追银两逾限不完着落原领官名下追赔一凡隄工宜加意慎重以固河防除现在已成房屋无碍隄工者免其迁移外如再有违禁增盖者即行驱逐治罪并将徇纵容隠之官弁交部分别议处侵占街道凡侵占街巷道路而起盖房屋及为园圃者杖六十各令复旧其穿墻而出秽污之物于街巷者笞四十出水者勿论条例一在京内外街道若有作践掘成坑坎淤塞沟渠葢房侵占或傍城使车撒放牲口损壊城脚及大清门前御道棊盘并䕶门栅栏正阳门外御桥南北本门月城将军楼观音堂闗王庙等处作践损壊者俱问罪枷号一箇月发落修理桥梁道路凡桥梁道路府州县佐贰官提调于农隙之时常加㸃视修理务要坚完平坦若损壊失于修理阻碍经行者提调官吏笞三十若津渡之处应造桥梁而不造应置渡船而不置者笞四十大清律例卷三十九大清律例总类目录钦定四库全书大清律例总类卷四十笞五等卷四十一杖五等卷四十二徒五等迁徙卷四十三杂犯流三等实犯流三等卷四十四发配卷四十五编发为民分发充军卷四十六杂犯绞杂犯斩监候绞监候斩立绞立斩凌迟处死卷四十七比引律条大清律例卷四十目録钦定四库全书大清律例卷四十目録总类笞一十笞二十笞三十笞四十笞五十大清律例卷四十钦定四库全书大清律例卷四十笞一十吏律府州县置立信牌量地逺近定限随事销缴违者一日笞一十每一日加一等罪止笞四十已除官员在京在外各依定限赴任若无故过限者一日笞一十每十日加一等罪止杖八十代官已到旧官照限交割完备无故不离任所者减赴任过限罪二等罪止杖六十官员无故不朝叅公座及官吏假满无故不还职役者一日笞一十每三日加一等罪止杖八十官文书稽程一日者吏典笞一十每三日加一等罪止笞四十首领官四日笞一十每三日加一等罪止笞三十照刷有司有印信衙门文卷迟一宗二宗吏典笞一十三宗至五宗笞二十每五宗加一等罪止笞四十府州县首领官及仓库务场局所河泊等官各减一等户律丁夫杂匠承差而稽留不着役及在役日满而所司不放回者一日笞一十每三日加一等罪止笞五十丁夫杂匠在役及工乐杂户逃者一日笞一十每五日加一等罪止笞五十提调官吏故纵者同罪负欠私债违约不还者五两以上违三月笞一十每一月加一等罪止笞四十兵律应入宫殿人未着门籍而入或当下直而辄入及宿次未到而辄宿门官宿卫官失觉察者宫禁及紫禁城皇城门守卫人与京城门守衞官应直不直及在直而逃并各处城门应宿衞守衞人私自代替亲管头目失觉察者应从车驾人违期不到及从而先回还一日亲管头目失觉察者宿衞人兵仗离身亲管头目失于觉察者牧养驴驘以百头为率若死者损者失者牧长牧副一头笞一十每三头加一等过杖一百每十头加一等罪止杖八十徒二年牧养羊以百头为率若死者损者失者牧长牧副四头笞一十每三头加一等过杖一百每十头加一等罪止杖七十徒一年半太仆寺官管领骒马每年三羣应孳生驹一百匹若止七十匹者官司相验分拣官羊不以实一头者养疗瘦病羊不如法因而致死一头者失防官私畜产损食官私之物者府提调官失于检举公文稽留磨擦破坏封皮不动原封至十件以上与损坏一角者驿使承受官司常事文书不依原写去处错去他所违限四日者起解官物囚徒畜产承差误不依题写去处错去他所违限四日者公差应乘官马牛驼驘驴私䭾物不得过十觔违者五觔笞一十每十觔加一等罪止杖六十应乘船车私载物不得过三十觔违者十觔笞一十每二十觔加一等罪止杖七十受寄私载他人物者寄物之人当该官司知而容纵者刑律良人以手足殴人奴婢不成伤者同姓服尽尊长以手足殴卑幼不成伤者期亲以下尊长以手足殴卑幼之妇不成伤者手足殴卑幼之妾成伤及以他物殴不成伤者兄姊殴弟之妻及妻殴夫之弟妹并夫弟之妻以手足殴不成伤者兄姊殴弟之妾及妻殴夫弟之妾并妾殴夫之妾子以他物殴不成伤者以手足殴妻不同居前夫之子不成伤者手足殴同居前夫之子成伤及以他物殴不成伤者无故骂人者互相骂者非因事而与官吏人等财至四十两者去官而受旧部内餽送土宜礼物者捕强窃盗贼事发日为始捕役汛兵一月不获窃盗者司狱官于囚应给衣粮医药应脱锁杻应保管出外应听家人入视若申禀上司不即施行者一日笞一十每一日加一等罪止笞四十妇人犯罪杂犯责付保管失于监禁者笞二十吏律吏典及承差禁子弓兵人等额外滥充容留一人者正官笞二十每三人加一等罪止杖一百官吏在官无故应直不直应宿不宿者上司有追对刑名查勘钱粮等重事勾问属官事毕无故稽留不放回者三日笞二十每三日加一等罪止笞五十申其余衙门文书错误有害于事者照刷有司有印信衙门文卷失错及漏报一宗吏典笞二十二宗三宗笞三十每三宗加一等罪止笞五十府州县首领官及仓库务场局所河泊等官各减一等行移文书误将紧闗字様失错而洗补改正首领官失于对同者户律本县提调正官首领官吏失于取勘致有漏口者十口笞二十每三十口加一等罪止笞四十应差丁夫杂匠而差遣不均平者一人笞二十每五人加一等罪止杖六十丁夫杂匠在役及工乐杂户提调官吏不觉逃者五人笞二十每五人加一等罪止笞四十同居卑幼私擅用本家财物者十两笞二十每十两加一等罪止杖一百同居尊长应分家财不均平者罪亦如之部内有水旱一应灾伤田粮其检踏官吏里长甲首失于闗防有不实者十亩以上至二十亩笞二十每二十亩加一等罪止杖八十盗种他人荒田一亩以下者笞二十每五亩加一等罪止杖七十里长部内田地无故荒芜以十分为率一分笞二十每一分加一等罪止杖八十人户计荒芜田地以五分为率一分笞二十每一分加一等罪止杖六十负欠私债违约不还者五十两以上违三月笞二十每一月加一等罪止笞五十兵律各处城门守衞人应直不直者在直而逃者亲管头目知而故纵者宫禁及紫禁城皇城门守衞官应直不直并在直而逃与京城门应宿衞守衞人并各处城门应宿衞守衞官私自代替亲管头目失于觉察者职官从车驾违期不到及从而先回还一日亲管头目失觉察者宿衞官兵仗离身及宿衞人辄离执掌处所亲管头目失觉察者阵亡病故官军回乡家属行粮脚力有司不即应付者迟一日笞二十每三日加一等罪止笞五十外郡城镇夜禁一更五更犯者巡夜人等故将行人拘留诬执犯夜者闗津徃来船只守把人不即盘验放行无故阻当者一日笞二十每一日加一等罪止笞五十牧长牧副损伤马牛驼一头者管领骒马每年三羣应孳生驹一百匹若止八十匹不为用心提调者典牧官官马牛驼驘驴牧养人及牧长牧副若痩十头者笞二十每十头加一等罪止杖一百官马牛驼驘驴乘驾不如法致嵴破领穿疮围绕三寸者牧马官听乘官马不调习者一匹笞二十每五匹加一等罪止杖八十故杀他人马牛驼驘驴伤而不死及杀猪羊等畜价不减为从者铺兵递送公文稽留三刻者笞二十每三刻加一等罪止笞五十若磨擦及破坏封皮不动原封者一角笞二十每三角加一等罪止杖六十公文到铺须要随即递送违者铺司不告举者损坏公文一角铺司吿举官司不即受理者公文稽留及磨擦破坏封皮不动原封十件以上与损坏公文一角者提调县官州吏沈匿拆动原封一角者提调府官出使驰驿违限及驿官故将好马藏匿推故不即应付以致违限俱系常事者一日各笞二十每三日加一等罪杖六十起解官物囚徒畜产而辄稽留及事有期限而违者一日笞二十每三日加一等罪止笞五十刑律鬭殴以手足殴人不成伤者良人以手足殴人奴婢成伤及以他物殴不成伤者同姓服尽尊长以他物殴卑幼不成伤者期亲以下尊长以手足殴卑幼之妇成伤及以他物殴不成伤者以他物殴卑幼之妾成伤者兄姊殴弟之妻及妻殴夫之弟妹并夫弟之妻以他物殴不成伤者以手足殴妻不同居前夫之子成伤及以他物殴不成伤者官吏人等非因事受财一两以下者与者至五十两者为他人及亲属嘱託公事者徒流迁徙充军囚徒当该官司无故稽留不送者三日笞二十每三日加一等罪止杖六十邻境官司囚到稽留不即递送者罪亦如之捕强窃盗贼事发日为始捕役汛兵一月不获强盗及杀人贼者两月不获窃盗者鞫狱官于囚应杻而锁应锁而杻若囚该杖罪者狱囚情犯已完限外不断决起发者当该官吏三日笞二十每三日加一等罪止杖六十鞫狱官推问罪囚伙内人伴见在他处皆听直行文书勾取文到违限不发者一日笞二十每一日加一等罪止杖六十将重囚移就轻囚多囚移就少囚当处官司随即收问若囚到不受者一日笞二十每一日加一等罪止杖六十吿词讼对问得实无故稽留三日不放者笞二十每三日加一等罪止笞四十被囚诬指之平人无故稽留三日不放回者笞二十每三日加一等罪止杖六十盐场铁冶拘役徒囚应入役而不入役及病假已痊不令计日贴役者徒囚与监守人过三日笞二十每三日加一等罪止杖一百工律造作不如法之提调官吏额造常课段疋军器过限不纳齐足者以十分为率一分工匠笞二十每一分加一等罪止笞五十局官减工匠一等提调官吏又减局官一等名例一教令七嵗小儿殴打父母者户例一隐匿侵盗案内之家产十两以下者笞三十吏律吏典及承差禁子弓兵人等额外滥充容留一人者首领官笞三十每三人加一等罪止杖一百主司考试艺业技能而失不以实者一人行移文书误将紧闗字様失错而洗补改正者吏典户律里长失于取勘漏口者一口至十口笞三十每十口加一等罪止笞五十还乡复业人民多余占田而荒芜者三亩至十亩笞三十每十亩加一等罪止杖八十盗种他人田及强种他人荒田一亩以下者各笞三十每五亩加一等罪止杖八十知系居丧及命妇而娶为妾者负欠私债违约不还者百两以上违三月笞三十每一月加一等罪止杖六十礼律御药御膳不品尝之监临提调官兵律京城门守卫人及各处城门守衞官应直不直在直而逃亲管头目知而故纵者宫禁及紫禁城皇城门应宿衞守衞人并京城门应宿衞守衞官私自代替亲管头目失于觉察者宿衞人于别处宿及宿卫官辄离职掌处所亲管头目失觉察者京城夜禁一更三㸃钟声已静五更三㸃钟声未动犯者牧养马牛驼以一百头为率若死者损者失者牧长牧副每一头笞三十每三头加一等过杖一百每十头加一等罪止杖一百徒三年管领骒马每年三羣应孳生驹一百匹若止七十匹不为用心提调者典牧官养疗瘦病马牛驼驘驴不如法者故杀官私马牛驼驘驴伤而不死及杀猪羊等畜价不减者故放官私畜产损食官私物者笞三十赃重者坐赃论罪止杖一百徒三年提调县吏失于检举公文稽留及磨擦破坏封皮不动原封十件以上与损坏一角者提调州官府吏失于检举沈匿公文及拆动原封一角者刑律鬭殴以手足殴人成伤及以他物殴人不成伤者奴婢以手足殴良人不成伤者良人以他物殴人奴婢成伤者同姓服尽卑幼以手足殴尊长不成伤者期亲以下尊长以他物殴卑幼之妇成伤者殴卑幼之妾拔发方寸以上者弟妹以手足殴兄之妻不成伤者妾以手足殴正妻姊妹夫兄弟及夫之姊妹夫并妻之子殴父妾不成伤者佐贰官骂六品以下长官者诬吿人罪笞一十加所诬罪二等者官吏人等非因事受财一两以上至十两者与者至六十两者餽送监临官吏土宜礼物者提调官及长押官不觉失囚一名者捕强窃盗贼事发日为始捕役汛兵两月不获强盗及杀人贼者三月不获窃盗者鞫狱官于杖囚应禁而不禁应锁杻而不锁杻及脱去者徒囚应杻而锁应锁而杻者若杖囚自脱去及司狱官典狱卒私与囚脱去锁杻者提牢官知而不举者行杖人决人不如法者断罪皆须具引律例违者孕妇犯死罪失于详审过限不决者死囚应绞而斩应斩而绞失者工律造作不如法之局官造军器不如法及织造段疋粗糙纰薄之提调官吏监临主守官吏将自己物料辄于官局带造段疋局官失觉察者各处额造常课段疋军器不依期计拨物料之提调官吏不修圩岸及虽修而失时者桥梁道路务要坚完平坦若损坏失于修理阻碍经行之提调官吏户例一女家悔盟另许男家不告官司强抢者礼例一寻常朝㑹日肆行喊呌冲突拥挤者厮役之主兵例一赍奏常事不骑驿马违限十日以外者刑例一奴仆犯赌博家主系平人笞四十吏律吏典及承差禁子弓兵人等额外滥充容留一人者吏笞四十每三人加一等罪止杖一百官吏无故擅离职役者主守仓库务场狱囚杂物之类应直不直应宿不宿者上司擅勾属官拘唤吏典及差占首领官因而妨废公务者属官承顺逢迎及差拨吏典赴上司听事者律令颁行天下百司官吏务要熟读讲明每遇年终各从上司官考校若吏不能讲解不晓律意者文书误犯御名及庙讳者申六部错误有害于事者军务钱粮等事应申上而不申上者已申不待回报而辄施行者奉制勅出使回还三日后不缴纳符验者笞四十每三日加一等罪止杖八十磨勘出各衙门未完文卷驳问迟错刑名造作等事可完而不完应改正而不改正过一季者笞四十每一月加一等罪止杖八十隠漏不报磨勘者一宗笞四十每一宗加一等罪止杖八十官吏增减官文书以避迟错者行移文书若有规避故将军马钱粮刑名重事改补未施行者户律隠漏自己及他人不成丁人口不附籍三口至五口家长笞四十每五口加一等罪止杖七十所隠之人同罪本县提调正官首领官吏失于取勘致脱户者十户笞四十每十户加一等罪止杖八十合设耆老不许罢闲吏卒及有过之人充应违者当该官吏各处狱卒令人代替者有司官私役使部民出百里之外及久占在家使唤者一名笞四十每五名加一等罪止杖八十若有吉凶及在家借使杂役所使人数不得过五十名每名不得过三日违者以私役论欺隐田粮脱漏版籍者一亩至五亩笞四十每五亩加一等罪止杖一百若将田土移坵换段那移等则以髙作下减瞒粮额及诡寄田粮影射差役并受寄者罪亦如之里长知而不举者同罪人户将成熟田地冒告灾伤者一亩至五亩笞四十每五亩加一等罪止杖一百典买田宅不过割者一亩至五亩笞四十每五亩加一等罪止杖一百其所典田宅园林碾磨等物年限已满业主备价取赎若託故不放赎者强种他人田及盗种官荒田一亩以下者各笞四十每五亩加一等罪止杖九十军民之家将废铜私相买卖及收匿在家不赴官卖者领纳物人到有先后主司不依次序收支者收受诸色课程变卖货物起解金银如成色不及分数之提调官吏及人匠闗津把截官及所委巡盐人员巡禁私盐透漏初犯者客商卖盐了毕十日内不缴退引者民间额办茶盐商税诸色课程年终不纳齐足者计不足之数以十分为率一分笞四十每一分加一等罪止杖八十私放钱债及典当财物每月取利并不得过三分年月虽多不过一本一利违者见人买卖在旁髙下此价惑乱取利者在市行使斛斗秤尺虽平而不经官司较勘印烙者礼律奉大祀牺牲王司喂养不如法致有瘦损者一牲笞四十每一牲加一等罪止杖八十中祀有犯者罪同纵令妻女于寺观神庙烧香者寺观神庙住持及守门之人不为禁止者师巫假降邪神并一应左道异端之术煽惑人民及军民装扮神像鸣锣击鼔迎神赛㑹里长知而不首者御药御膳拣择误不精之监临提调官进御物差失者御幸舟船不整顿修饰篙棹缺少之监临提调官朝贺及迎接诏书所司不豫先告示者已承告示而失误者兵律应入宫殿人未着门籍而入或当下直而辄入及宿次未到而辄宿者门官及宿卫官军故纵者宫禁及紫禁城皇城门守衞人与京城门守衞官应直不直者在直而逃者各处城门应宿衞守衞人有私自代替及替之者亲管头目知而故纵者宫禁及紫禁城皇城门应宿衞守衞官私自代替亲管头目失觉察者应从车驾人违期不到及从而先还一日者笞四十每三日加一等罪止杖一百亲管头目故纵者宿衞人兵仗不离身违者亲管头目知而不举者宿衞官于别处宿亲管头目失觉察者军人出征获到马匹私下货卖买者军人闗给一应军器私下货卖买者军人遗失及误毁闗拨军器一件者武职官私家役使军人不曾隠占歇役者一名笞四十每五名加一等罪止杖八十军人钤束不严致有违犯或出百里或出外境私自歇役及失觉举者管队名下一名把总五名千总十名本营专管官五十名者外郡城镇夜禁二更三更四更犯者无文引私渡闗津守把军兵失于盘诘者撑驾渡船梢水如遇风浪险恶不许摆渡违者民递送逃军妻女出城守门军人失于盘诘者私役弓兵一人者笞四十每三人加一等罪止杖八十当该官司应付者同罪官司验拣官马牛驼驘驴不以实者一头笞四十每三头加一等罪止杖一百养疗瘦病官马牛驼驘驴不如法因而致死一头者笞四十每三头加一等罪止杖一百马牛及犬有触觝踼咬人而记号拴系不如法若有狂犬不杀者故放犬令杀伤他人畜产者公使人等承差经过去处索借有司驴驘官吏应付者铺兵递送公文若损坏一角者笞四十每二角加一等罪止杖八十铺司不告举者沈匿公文及拆动原封一角铺司吿举而官司不即受理者铺长失于检举公文稽留及磨擦破坏封皮不动原封十件以上并损坏公文一角者提调县官州吏失于检举沈匿公文折动原封一角者急递铺舎损坏不修什物不完铺兵数少及令老弱之人当役之提调官吏各衙门公差人员不许差使铺兵挑送官物及私已行李违者常事不应给驿而故给驿者起解军需随征供给而管送违限者一日笞四十每三日加一等罪止杖一百若公文题写错者承差起解官物囚徒畜产同差人自相替放者刑律窃盗已行而不得财为从者窃盗窝主为从不行又不分赃者故用蛇蝎毒虫咬伤人轻者无故向城市及居宅放弹射箭投掷砖石者打捕户穿作阬穽及安置窝弓不立望竿及抹眉小索者鬬殴以他物殴人成伤者流外官及军民吏卒以手足殴非本管九品以上官及公使人以手足殴九品以上有司官不成伤者流内九品以上官殴非本管五品以上若五品以上殴本非管三品以上官以手足不成伤者殴受业师以手足殴不成伤者奴婢以手足殴良人成伤及以他物殴不成伤者良人殴他人奴婢拔髪方寸以上者同姓服尽卑幼以他物殴尊长不成伤者期亲以下尊长殴卑㓜之妇拔发方寸以上者弟妹以他物殴兄之妻不成伤者妾以他物殴正妻姊妹夫兄弟及夫之姊妹夫并妻之子殴父妾不成伤者雇工人骂家长缌麻亲者妻骂夫者部院督抚等官巡歴去处应有词讼发当该官司追问若有迟错部院等官不即举行改正事情轻者吏典官吏于诉讼人内闗有服亲及婚姻之家若受业师及素有雠隙之人并听回避违者诬吿人罪笞二十加所诬罪二等者官吏争论婚姻等事不许公文行移违者官吏人等非因事受财至二十两者与者至七十两者监临官吏接受所部内餽送土宜礼物者巡捕官已获盗贼尅留赃物不解官者官吏人等诈称疾病临事避难者当该官司知而听行者军士在镇守之处丁夫杂匠在工役之所而有疾病当该官司不为请给医药救疗者若已行移所司不差拨良医及不给对症药饵医治者失火烧自己房屋者不应得为而为之事理轻者捕强窃盗贼事发日为始捕役汛兵三月不获强盗及杀人贼者鞫狱官于徒囚应禁而不禁应锁杻而不锁杻及脱去者流囚应锁而杻应杻而锁者徒囚自脱去及司狱官典狱卒私与囚脱去锁杻者提牢官知而不举者提牢官失于检㸃致囚自尽者官司决人不如法者长官及出使人员有犯死罪所属先行收管申覆上司听候回报次官有犯亦同长官违者徒流罪犯各唤囚及其家属取服辩文状若不服者更为详审违者妇人罪犯杂犯责付保管不许一槩监禁违者孕妇犯死罪失于详审产讫限未满而决者犯十恶死罪及强盗若于禁刑日而决者工律造作不如法之工匠造军器不如法及织造段疋粗糙纰薄之局官各处额造常课段疋军器不依期计拨物料之局官各处公廨官房舎但有损坏当该官吏即移文有司修理违者因而损坏官物者若已移文有司而失误者穿墙出秽汚之物于街巷者津渡之处应造桥梁而不造应置渡船而不置者户例一民间私顶军田匿不首报一亩至五亩者礼例一凡姦匪之徒将各种避刑邪术私相传习保甲隣里知而容隐不首者兵例一至下马牌不下而竟过看守人役失防范者一军士下班之日本管官员擅拨与人做工等项役使者一上驷院太仆寺所管逰牧马羣合算正额内少孳生五十匹以下者牧副一赍奏宻事不骑驿马违限十日以外者刑例一父兄不能禁约子弟为窃盗者一贼犯交保管束之后不加禁约致该犯复出为匪贼人罪止笞杖者原保人一父兄不能禁约子弟窝窃盗者一牌头所管内有为盗之人虽不知情而失察者一家长姦家下有夫之妇者一在京问拟笞杖人犯递回原籍复逃来京三次以上虽无犯案者一未产拷决不堕胎及产限未满拷决不致死者笞五十吏律贡举非其人及应贡举而不贡举失者一人笞五十每二人加一等罪止杖七十稽缓制书及令㫖者一日笞五十每一日加一等罪止杖一百奉制勅及各衙门出使若越理犯分侵人职掌行事者磨勘出各衙门未完文卷驳问迟错一季之后钱粮不行追征足备者提调掌印官吏以十分为率一分笞五十每一分加一等罪止杖一百户律里长失于取勘脱户者一户至五户笞五十每五户加一等罪止杖一百盗卖换易及冒认侵占他人田宅田一亩屋一间以下者笞五十每田五亩屋三间加一等罪止杖八十徒二年有司官吏不得于见任处所置买田宅违者典买田宅不税契者盗种官田及强种官荒田一亩以下者各笞五十每五亩加一等罪止杖一百监临主守将官车船店舎碾磨之类私自借用或转借与人及借之者各笞五十重于笞五十者坐赃论加一等罪止杖一百男女定婚两家各从所愿若许嫁女已报婚书及有私约而辄悔者男家悔者应为婚者虽已纳聘期约未至而男家强娶及期约已至而女家故违期者逐婿嫁女或再招赘及男家知而娶赘俱未成婚者知系居丧及命妇而共为婚姻者主婚人监临主守将官什物衣服之类私自借用或转借与人及借之者各笞五十过十日坐赃论减二等罪止杖八十徒二年收受支给官物官吏无故留难不即收支者一日笞五十每三日加一等罪止杖六十徒一年守门人留难者罪亦如之闗津把截官及所委巡盐人员巡禁私盐若有透漏再犯者客商匿税不纳课程者入门不吊引者买头匹不税契者茶盐运司盐场茶局及税务河泊所等官办课亏兑者以十分论一分笞五十每一分加一等罪止杖一百官牙埠头容隠私充诸色牙行及船埠头者民间造器用之物不牢固正实及绢布之属纰薄短狭而卖者礼律天地社稷大祀及庙享所司不将祭祀日期预先告示诸衙门者大祀牲牢玉帛黍稷之属不如法者牺牲主司喂养不如法因而致死一牲者中祀有犯者罪同御药御膳不品尝者房舎车服器物之类各有等第若违式僭用者无官之家长及工匠僧道衣服止许用䌷绢布疋不得用纻丝绫罗违者乡党叙齿及乡饮酒礼已有定式违者兵律擅至太社门未过门限守衞官失觉察者擅入及冒入紫禁城等门及禁苑未过门限宿衞军人失觉察者宫禁及紫禁城皇城门守衞官应直不直者在直而逃者京城门应宿衞守衞人与各处城门应宿卫守衞官私自代替及替之者亲管头目知而故纵者各处城门不系宿衞守衞人冒名代替亲管头目失觉察者职官从车驾违期不到及从而先回还一日者亲管头目故纵者文武百官军民人等无故于午门外御道至御桥上直行及辄度御桥守衞官失觉察者宿衞人辄离职掌处所者宿衞官兵仗不离身违者亲管头目知而不举者将领将闗拨军器遗失及误毁一件者钤束军人不严致有违犯或出百里或出外境私自歇役及失觉举者管队名下二名把总十名千总二十名本营专管官一百名者军还而先归者本管头目知情故纵者京城夜禁二更三更四更犯者无文引私度闗津守把官失于盘诘者闗不由门津不由渡而越度守把军兵失于盘诘者民递送逃军妻女出城守门官失于盘诘者管领骒马每年三羣应孳生驹一百匹若止八十匹者牧长官马牛驼驘驴乘驾不如法致嵴破领穿疮围绕五寸以土者监临主守将官马牛驼驘驴私自借用或借与人及借之者公使人等索借有司驴驘者索借官马匹骑坐官吏应付者提调县吏失于检举沈匿公文及折动原封一角者铺长急递铺舎损坏不修什物不完铺兵数少及令老弱之人当役者出使驰驿军情重事违限一日者各驿官故将好马藏匿及推故不即应付以致违限者驿使承受官司文书误不依题写去处错去他所而违限事干军务者原行公文题写错者公差人员占宿驿舎正㕔上房者乘驿驴赍带私物十斤者官吏及出使人员役使人民擡轿有司应付者承差起解官物囚徒畜产受雇受寄者刑律常人盗仓库钱粮等物不得财为从者窃盗及掏摸已行而不得财为首者但得财一两以下为从者山野柴草木石他人已砍伐积聚而擅取虽离本处未䭾载者窃盗之余人鬭殴拔发方寸以上者宫内忿争者流外官及军民吏卒以手足殴非本管九品以上官并公使人以手足殴九品以上有司官成伤及以他物殴不成伤者流内九品以上官殴非本管五品以上若五品以上殴非本管三品以上官以手足殴成伤及以他物殴不成伤者殴受业师以手足殴成伤及以他物殴不成伤者奴婢以他物殴良人成伤者妻之子以他物殴父妾成伤者妾之子以手足殴父妾不成伤者吏卒骂六品以下首领官者首领官及统属官骂六品以下长官者雇工人骂家长小功亲者骂内外缌麻兄姊者妻妾骂夫内外缌麻兄姊者军民词讼越本管官司辄赴上司称诉者诬告人罪笞三十加所诬罪二等者年八十以上十歳以下及笃疾若妇人除告谋反叛逆子孙不孝或盗诈侵夺财产及杀伤之类外官司受而为理者军人有犯人命管军衙门约㑹有司检验归问其有占恡不发者首领官吏管军官越分辄受民讼者官吏受财无禄人不枉法赃一两以下者官吏人等非因事受财至三十两者与者至八十两者诈称使臣乘驿驿官失盘诘者官吏宿娼者媒合人官吏人等曲法嘱託公事者当该官吏听从者私和公事情重者失火延烧官民房屋者违令者徒流迁徙充军囚人役限内而逃及起发已经断决中途在逃者一日笞五十每三日加一等罪止杖一百鞫狱官于流囚应禁而不禁应锁杻而不锁杻及脱去者死囚应杻而锁应锁而杻者流囚自脱去及司狱官典狱卒私与囚脱去锁杻者提牢官知而不举者司狱官典失于检㸃致囚自尽者狱官典卒容纵外人入狱及走泄事情于囚罪无增减者狱囚应请给衣粮医药而不请给患病应脱去锁杻而不脱去应保管出外而不保管应听家人入视而不听司狱官典狱卒提牢官知而不举者得相容隐之人及年八十以上十歳以下若笃疾皆不得令其为证违者鞫狱官于同伴罪囚已在他处事发者听轻囚就重囚少囚从多囚若囚数相等送先发官司併问若两县相去三百里之外者各从事发处归断违者孕妇犯死罪失于详审未产而决者已处决讫别加残毁死尸者工律营造计料申请财物及人工多少不实者成造军器不如法及织造段疋粗糙纰薄者工匠将监临主守官吏自己物料辄于官局带造段疋者不修河防及修而失时者提调官吏不修圩岸因而渰没田禾者户例一僧道犯罪该还俗者若仍于原寺观菴院或他寺观菴院潜住枷号一个月僧道官及住持知而不举者一僧道年未四十招受生徒及招受不止一人者僧道官容隐者一空重漕船随帮百总旗头违限一次者一民间私顶军田匿不首报至十亩者一民间马匹兵民私自卖买不报明地方官不上税不存案者礼例一坛庙祭祀及圣驾出入并陞殿之日肆行喊呌冲突拥挤者厮役之主一军民人等遇见官员引导即须下马躱避不许冲突违者一品官服色等物工匠与不应用之家制造者一官民人等用线缨者一奴仆服饰其段纱及各様细皮俱不许用长随亦同奴仆服饰违者一乡饮坐叙其有曾犯法之人列于外坐主者若不分别致使良莠溷淆者兵例一至下马牌不下而竟过者一官员出差赴任回籍及商民出外贸易携带军器印票限外隐匿不缴者一广东山主不经官验准私令批佃搭寮种麻种靛者一上驷院太仆寺所管游牧马匹合算正额内少孳生一百匹以下者牧副一屯庄居住旗人畜养马匹而无印烙屯领催不行察出者刑例一失察偷出边闗刨参至一百名者领催披甲人等鞭五十一盛京各处山场商人领票砍伐木植如有夹带偷砍果松至数十根者一恶棍设法索诈官民情罪重大实在光棍其家主父兄一闲散及䕶军披甲人将该管官刃伤者领催族长一奴仆殴辱职官者家长一赌博不行查首之总甲工例一打造弓箭擅改式様货卖者大清律例卷四十大清律例卷四十一目录钦定四库全书大清律例卷四十一目録总类杖六十杖七十杖八十杖九十杖一百大清律例卷四十一钦定四库全书大清律例卷四十一杖六十吏律主司考试艺业技能而不以实一人者上书及奏事错误当言原免而言不免当言千石而言十石之类有害于事者奉制勅出使回还三日后不缴纳圣㫖者杖六十每二日加一等罪止杖一百增减官文书者杖六十若有规避杖罪以上各加本罪二等罪止杖一百流三千里各衙门行移出外文书漏使印信者倒用印信者戸律将另居亲属隐蔽在戸不报及相冐合户附籍无赋役者及所隐之人隐漏自己及他人成丁人口不附籍及增减年状妄作老幼废疾以免差役者一口至三口家长杖六十每三口加一等罪止杖一百所隐之人同罪里长官吏知情者乞养异姓义子以乱宗族者若以子与异姓人爲嗣者立嗣虽系同宗而尊卑失序者合设耆老不许罢闲吏卒及有过之人充应违而充应者民戸逃住邻境州县里长知而不逐遣及原管官司不移文起取并所在官司占恡不发者监工官私役使夫匠一名出百里之外及久占在家使唤者鳏寡孤独及笃废之人贫穷无亲属依倚所在官司不收养者功臣之家除拨赐公田外但有田土入籍纳粮当差违者一亩至三亩杖六十每三亩加一等罪止杖一百徒三年若里长及有司官吏检踏不实及知而不举者同罪强种官田一亩以下者杖六十每五亩加一等罪止杖六十徒一年受财典雇女者知而典雇者祖父母父母犯死罪囚禁而子孙自嫁娶爲妾者同姓爲婚者有服亲妾被出及已改嫁而娶爲妾者官吏娶乐人爲妻妾者官员子孙娶者奴自娶良人女爲妻家长知情者妻虽犯七出有三不去而出之者妾因夫逃亡三年之内不告官司而逃去者窝主知情者钱法阻滞不即行使者税粮违限不足者官吏及人戸各以十分爲率一分杖六十每一分加一等罪止杖一百各仓收受税粮仓官斗级不令纳戸行槩踢斛淋尖多收者提调官吏知而不举者揽纳他人税粮者出征鎭守军马经过去处行粮草料明立文案即时应付违者官物有印封记主典不请原封官司而擅开者关津把截官及所委巡盐人员巡禁私盐若有透漏三犯者将有引官盐转于别境犯界货卖知而买食者城市乡村诸色牙行及船埠头私充者私造斛斗秤尺不平在市行使及将官降斛斗秤尺作弊增减者工匠同罪官降不如法提调官失于较勘者礼律合和御药料理拣选误不精者造御膳饮食之物拣选误不精者饮食误不洁净之监临提调官乗舆服御物收藏修整不如法者御幸舟船不整顿修饬及篙棹之属缺少者公差人员在外欺陵守御官及府州县官者天文垂象钦天监官失于占候奏闻者期亲尊长丧制未终释服从吉者兵律擅入太社门及至太庙山陵兆域门未过门限守卫官失觉察者擅入及冐入紫禁城等门及禁苑未过门限门官宿卫官失觉察者擅入及冒入紫禁城等门及禁苑已过门限并至宫殿门未过门限门军宿衞军人失觉察者宫禁及紫禁城皇城门应宿衞守衞人并京城门应宿衞守衞官私自代替及替之者亲管头目知而故纵者京城门不系宿衞守衞人并各处城门不系宿衞守衞官冒名代替亲管头目失觉察者宿衞人辄离职掌处所别处宿者宿衞官辄离职掌处所者亲管头目知而不举者私开官司文书印封看视者冒名代替守御军人者军人私出外境掳掠本管头目钤束不严者将领关拨一应军器征守事讫不回纳还官者十日杖六十每十日加一等罪止杖一百军还因而在逃及各处守御军人在逃初犯里长知而不首者军人限外自首者关不由门津不由渡而越度守把之官失于盘诘者马驘私度冐度关津者民递送逃军妻女出京城守门军人失于盘诘者将马牛军需铁货铜钱縀疋䌷绢丝绵私出外境下海守把军兵失觉察者管领骒马每年三羣应孳生驹一百匹若止七十匹者牧长公使人等索借有司官马匹骑坐者铺兵递送公文若沉匿及拆动原封一角者杖六十每一角加一等罪止杖一百铺司不告举者各县铺长失于检举者若事干军情机宻文书提调府官失检举者出使人员应乗驴而乗马及应乗中下等马而勒要上等马驿官容情应付者枉道驰驿及经驿不换船马者出使人员乗驿马赍带私物至十斤者杖六十每十斤加一等罪止杖一百官吏及出使人员役使人民擡轿者富豪民人役使佃客擡轿者军民官病故家属无力还乡所在官司应付递送违者承差起解官物囚徒畜产雇寄人代领送者刑律常人盗仓库钱粮等物不得财爲首者窃盗弃财逃走事主追逐因而拒捕爲从者窃盗及掏摸得财一两以下爲首者一两至一十两爲从者和卖子孙爲奴婢未卖者窝主及买主知情者盗贼曾经刺字若有起除原刺字样者补刺常人私和人命者殿内忿争者流外官及军民吏卒以他物殴伤九品以上官并公使人殴九品有司官成伤者流内九品以上官以他物殴非本管五品以上官及五品以上殴非本管三品以上官成伤者以他物殴受业师成伤者奴婢殴良人拔发方寸以上者殴大功亲奴婢折一齿一指眇一目抉毁耳鼻破骨及用汤火铜铁汁伤者夫殴妾折一齿一指眇一目抉毁耳鼻破骨及用汤火铜铁汁伤者同姓卑幼殴服尽尊长拔发方寸以上者祖父母父母非理殴子孙之妾致令废疾者期亲以下尊长殴卑幼之妾血从耳目中出及内损吐血者妻之子殴父妾拔发方寸以上者妾之子以手足殴父妾成伤及以他物殴不成伤者祖父母父母爲人所杀而子孙擅杀行兇人者吏卒骂六品以下佐贰官者佐贰官骂五品以上长官者奴婢骂家长缌麻亲者雇工人骂家长大功亲者骂小功兄姊及缌麻尊属者妻妾骂夫小功兄姊及缌麻尊属者夫骂妻之父母者诬告人罪笞四十加所诬罪二等者雇工人告家长缌麻亲得实者官吏受财有禄人之不枉法赃一两以下者无禄人之枉法赃一两以下者不枉法赃一两至一十两者官吏人等非因事受财至四十两者与者至一百两者有司官吏人等非奉上司明丈因公擅自科歛所属财物及管军官吏科歛军人钱粮赏赐虽不入已者若餽送人虽不入己者私和和姦者官吏宿娼者官员子孙宿娼者自嘱託已事者徒流迁徙充军囚人配所主守及途中押解人不觉失囚者一名杖六十每一名加一等罪止杖一百鞫狱官于狱囚应禁而不禁应锁杻而不锁杻及本有锁杻而爲脱去囚该死罪者若囚自脱去锁杻及司狱官典狱卒私与囚脱去锁杻囚该死罪者提牢官知而不举者鞫狱官于囚不应禁而禁及不应锁杻而锁杻者狱囚情犯已完审录无寃别无追勘未尽事理若限外不断决囚而淹禁致死囚该死罪者狱卒失于检点防范致囚自尽原非纵与可杀之具者司狱官典狱卒于狱囚应请给衣粮医药而不请给应脱锁杻而不请脱应保出外而不请保应聼家人入视而不聼因而致死死罪囚者提牢官知而不举者己申禀上司不即施行因而致死死罪囚者功臣及五品以上官犯罪应禁者许令亲人入视徒流者并聼亲人随行若在禁及配所或中途病死官司开具缘由差领亲人奏请发放违者狱囚死罪奏闻回报故延不决者尸伤不即检验及检验不亲临监视若初复检官吏相见扶同尸状致移易轻重增减尸伤不实者正官狱囚死罪各唤囚及其家属取服辩文状若不服者更爲详审违者孕妇犯死罪产讫过限不决者死罪囚覆奏回报应决者聼三日乃行刑若限未满而刑及过限不行刑者死囚应绞而斩应斩而绞者工律监临主守官吏将自己物料辄于官局带造縀疋者局官知而不举者不修河防及修而失时毁害人家漂失财物者侵占街道起盖房屋及爲园圃者吏例一奏销册钱粮总数遗漏印信及有洗补添註字样缮书册吏戸例一八旗无嗣之人实有同宗可继揑称并无族人朦混继立异姓者一民间私顶军田匿不首报至十五亩者一贡监生员应纳钱粮以十分爲率欠至四分以下者一空重漕船随帮百总旗头违限二次者一各处关口地方土棍人等遇有重载恃强代揽雇覔小船起剥勒索使用扰累客商者一牙行侵欠审系分散客店不完一千两以下者礼例一寻常朝㑹日厮役肆行喊叫冲突拥挤者兵例一提塘及衙役人等将宻封事件私开窃视以致漏泄者一平常非宻封事件提塘与各衙门书办彼此勾通本章一到即抄写刋刻图利者一上驷院太仆寺所管游牧马羣合算正额内少孳生一百匹以上者牧副一起解人犯𣲖押兵役足数前途查㸃有缺少代解等弊其缺少顶替之兵役刑例一窃盗再犯计赃罪应杖六十者加枷号二十日一盛京各处山场商人领票砍伐木植如有夹带偷砍果松数至百根者一实系本人逺祖之坟被人发掘盗葬因将盗葬之棺发掘抛弃者在田地场园内盗葬者其盗葬人一牌头知爲盗窝盗之人举报保正而保正不行转报者一押解人犯中途脱逃一名者短解及䕶送营兵杖七十吏律失错㫖意者误毁及遗失官文书者各衙门出使干预他事系常事者戸律盗卖换易及冐认若虚钱实契典买及侵占官田一亩屋一间以下者许嫁女已报婚书及有私约再许他人及后定娶男家知情俱未成婚者男家悔而再聘者家长与奴娶良人女爲妻女家主婚人知情者客商中买盐引勘合不亲支盐中途增价转卖之牙保斛斗秤尺官降不如法者提调官知情者仓库官吏私自增减官降斛斗秤尺监临官失于觉察者礼律受见任官遣请于上爲之立碑建祠者校尉在外欺陵守御官及府州县官者兵律擅入太庙门及山陵兆域门守衞官失觉察者擅入及冐入紫禁城等门及禁苑已过门限并至宫殿门未过门限门官及宿衞官失觉察者擅入及冒入宫殿门门军及宿衞军人失觉察者宫禁及紫禁城皇城门应宿衞守衞官私自代替及替之者亲管头目知而故纵者宫禁及紫禁城皇城门不系宿衞守衞人并京城门不系宿衞守衞官冒名代替亲管头目失觉察者宫殿中文武百官军民人等无故直行御道守衞官失觉察者宿衞官辄离职掌处所别处宿者亲管头目知而不举者车驾行处文武百官非奉宣唤无故辄入仪仗内典仗䕶衞官军不觉者越官府公廨墻垣未过者官军征讨已有日期稽留不进者一日杖七十每三日加一等罪止杖一百军人关拨一应军器征守事讫辄弃毁一件者在京军人逃初犯里长知而不首者军人限外自首者无引马驘越度关津者民递送逃军妻女出京城守门官失于盘诘者将马牛军需铁货铜钱段疋䌷绢丝绵私出外境下海该拘束官司失觉察者故杀缌麻以上亲驼驘驴爲从者缌麻亲马牛若他人并官驼驘因毁食物而杀者提调州官府吏失于检举沉匿拆动公文事干军情者出使人员应乗驴而乗马及应乗中下等马而勒要上等马者应乗船马数外多乗一船一马驿官容情应付者应乗上等马而驿官却与中下等马者枉道驰驿及经驿不换因而走死驿马者驿官将驿驴私自借用或借与人及借之者刑律盗他人坟茔内树木爲从者常人盗出仓库钱粮等物一两以下者窃盗弃财逃走事主追逐因而拒捕爲首者窃盗及掏摸得财一两至一十两爲首者二十两爲从者和卖子孙爲奴婢者畧卖子孙爲奴婢未卖者窝主及买主知情者有主坟地内盗葬爲从者流外官及军民吏卒殴九品以上官并公使人殴九品有司官拔发方寸以上者流内九品以上官殴非本管五品以上官及五品以上殴非本管三品以上官拔发方寸以上者殴受业师拔发方寸以上者威力主使制缚人及于私家拷打监禁下手爲从者良人殴他人奴婢血从耳目中出及内损吐血者殴缌麻小功亲奴婢折一齿一指眇一目抉毁耳鼻破骨及用汤火铜铁汁伤者殴大功亲奴婢折二齿二指以上及髠发者家长及家长之期亲外祖父母殴雇工人折一齿一指眇一目抉毁耳鼻破骨及用汤火铜铁汁伤者夫殴妾折二齿二指以上及髠发者尊长殴服尽卑幼血从耳目中出及内损吐血者本宗及外姻尊长殴大功卑幼折一齿一指眇一目抉毁耳鼻破骨及用汤火铜铁汁伤者祖父母父母非理殴子孙之妾致令笃疾者妻殴夫大功卑幼折一齿一指眇一目抉毁耳鼻破骨及用汤火铜铁汁伤者期亲以下尊长殴卑幼之妇血从耳目中出及内损吐血者妾之子以他物殴父妾成伤者祖父母父母爲人殴子孙即时救䕶还殴至折人一齿一指眇一目抉毁耳鼻破骨及用汤火铜铁汁伤者吏卒骂六品以下长官者奴婢骂家长小功亲者骂大功兄姊及小功尊属者妻妾骂夫大功兄姊及小功尊属者诬告人罪笞五十加所诬罪二等者卑幼告缌麻尊长及奴婢告家长缌麻亲雇工人告家长小功亲得实者官吏受财有禄人之枉法赃一两以下者不枉法赃一两以上至一十两者无禄人枉法赃一两至五两者不枉法赃至二十两者官吏人等非因事受财至五十两者与者至二百两者诈传五品以下衙门官言语爲从者当该官吏知而听行者媒合容止和姦者私和和姦有夫者良人和姦他人婢者尸伤不即检验及转委吏卒检验致移易轻重增减尸伤不实之首领官孕妇犯死罪产讫限未满而决者未产拷决因而堕胎者吏例一大小衙门将奉行条例遗漏交盘造册之典吏戸例一子孙盗卖歴久宗祠一间以下杖七十每三间加一等罪止杖一百徒三年知情谋买之人一民间私顶军田匿不首报至二十亩者一漕船随帮百总旗头违限三次者礼例一军民人等纵令妇女于寺观神庙行走者枷号一个月兵例一兵丁不亲出征及行间放拨了哨等处以奴仆代替者一收当军人军官关给衣甲旗帜应禁军器者杖七十每一件加一等罪止杖一百徒三年一看守城池仓库街道兵丁遗失本身器械者一民人私入台湾番境及近番处所抽籐弔鹿伐木採棕之乡保社长刑例一窃盗再犯计赃罪应杖七十者加枷号二十五日一牌头知爲盗窝盗之人举报甲长而甲长不行转报者杖八十吏律罢间官吏在外干预官事蠧政害民者贡举非其人及应贡举而不贡举者一人杖八十每二人加一等罪止杖一百所举之人知情者主守官物遗失簿书以致钱粮数目错乱者各衙门吏典役满明立案验将原管文卷交付接管之人违者首领官吏不候交割扶同给照者上书奏事误犯御名及庙讳者军务钱粮等事应奏不奏者已奏不待回报而辄施行者五品以下上司官处将不合行事务妄作禀准及朦胧禀说施行者各衙门遇所属申禀公事当该官吏不与果决致误公事者所属将可行事件作疑申禀者磨勘各衙门文卷若有隐漏不报事干钱粮者一宗杖八十每一宗加一等罪止杖一百应行官文书而同僚官代判署者官文书洗改干碍调拨军马及军需钱粮数目者首领官吏典各衙门行移出外文书全不用印者戸律一戸全不附籍无赋役者将他人隐蔽在戸不报及相冒合戸附籍无赋役者将另居亲属隐蔽在戸不报及相冐合戸附籍有赋役者所隐之人同罪里长官吏知情者军民驿灶诸色人戸并以籍爲定若诈冐脱免者官司妄准脱免及变乱版籍者僧道不给度牒私自簮剃者寺观住持及受业师私度者立嫡子违法者嫡妻年五十以上无子不立庶长子者将迷失及在逃子女奴婢隐藏在家者有司科徴税粮及杂泛差役若放富差贫那移作弊被害贫民赴控该上司不爲受理者居父母丧而兄弟别立戸籍分异财产者水旱灾伤有司官吏应准告而不受理申报检踏及本管上司不委官复踏者毁人坟茔内碑碣石兽者许嫁女已报婚书及有私约再许他人及后定娶男家知情俱已成婚者男家悔而再娶者若爲婚而女家妄冒成婚者卑幼在外尊长后爲定婚而卑幼自娶妻未成婚者从尊长所定违者将妻妾受财典雇与人爲妻妾者将妻妾妄作姊妹嫁人者妻妾知而典雇者男子居父母丧而娶妾妻居夫丧女居父母丧而嫁人爲妾者命妇夫亡再嫁人爲妾者居祖父母伯叔父母姑兄姊丧而嫁娶者居父母舅姑及夫丧而与应嫁娶人主婚者夫丧服满妻妾果愿守志而女家及夫家之祖父母父母强嫁之者祖父母父母犯死罪囚禁而子孙自嫁娶者有服亲妻被出及已改嫁而娶爲妻妾者娶同宗无服亲之妾者府州县官任内娶部民妇女爲妻妾者女家主婚人同罪爲子孙弟姪家人娶者僧道娶妻妾者女家主婚人同罪寺观住持知情者家长与奴娶良人女爲妻者其奴自娶者妻无应出及义絶之状而出之者犯义絶应离而不离者妻因夫逃亡三年之内不告官司而逃去者妾背夫在逃者妾因夫逃亡三年之内不告官司而擅改嫁者婢背家长在逃者窝主及娶者知情者期亲以上尊长主婚改嫁者监临主守揽纳税粮者各处徴收钱帛买办军需成造军器等物所在州县解府若本府勒令州县人戸就解布政司者布政司不即交收勒令各府就解部者客商将官盐插和沙土货卖者客商中买盐引勘合不亲支盐中途增价转卖阻坏盐法者监临官吏于部内举放钱债典当财物者豪势之人以私债强夺人孳畜产业者地内掘得埋藏古器钟鼎符印异常之物限三十日内送官违者把持行市取利及卖物以贱爲贵买物以贵爲贱者工匠增减仓库官降斛斗秤尺者礼律大祀牲牢玉帛黍稷之属一事缺少者中祀有犯者罪同所在有司不当奉祀之神而致祭者歴代帝王陵寝及先圣先贤忠臣烈士坟墓不许樵採耕种及牧放牛羊等畜违者私家告天拜斗䙝渎神明者若僧道拜奏青词表文及祈禳火灾者造御膳饮食之物不洁净者合和御药误不依本方及封题错误并造御膳误犯食禁之监临提调官进御车马之属不调习驾驭之具不坚完者御幸舟船误不坚固之监临提调官内外大小官员但有本衙门不便事件知而不言者见任官遣人妄称已善申请于上而爲之立碑建祠者祗候禁子在外欺陵守御官及府州县官者父母及夫丧制未终释服从吉忘哀作乐及叅豫筵宴者闻期亲尊长丧匿不举哀者丧制未终从仕者当该官司知而聼行者祖父母父母年八十以上及笃疾别无以次侍丁而弃亲之任及妄称祖父母父母老疾求归入侍者若祖父母父母及夫犯死罪囚禁而筵宴作乐者有丧之家停柩经年暴露不葬者从卑幼遗言将尸烧化及弃置水中者居丧之家修斋设醮若男女混杂饮酒食肉者家长僧道同罪兵律擅入太社门未过门限者守衞官故纵者擅入及冒入宫殿门门官及宿衞官失觉察者各处城门不系宿衞守衞人冒名代替及替之者亲管头目知而故纵者宫禁及紫禁城皇城门不系宿卫守衞官冒名代替亲管头目失觉察者午门外御道至御桥文武百官军民人等无故于上直行及辄度御桥者守衞官故纵者宫殿门虽有籍若至夜出者守衞不偹牲畜囚而冲突仪仗者军民纵放牲畜冲入紫禁城门内者越官府公廨墻垣者各处城门应闭而误不下锁者官军临当征讨故自伤残及诈爲疾患之类以避征役稽留一日者冒名代替军人出征者守御军人雇人冐名代替者医工随军征进转雇庸医代替者军人于已附地面掳掠本管头目钤束不严者守御官不守纪律不操练军士及城池不完衣甲器仗不整初犯者私卖应禁军器一件者杖八十每一件加一等罪止杖一百流三千里将领关拨一应军器征守事讫辄弃毁一件者民间私有应禁军器一件者杖八十每一件加一等罪止杖一百流三千里管军千把总及管队军吏纵放军人出百里之外买卖或种田土或隐占使唤空歇军役者一名杖八十每三名加一等罪止杖一百所隐军人同罪管队千把总纵放军人其本营专管官吏知情故纵或容隐不行举问及本营专管官故纵军人千把总管队知而不首告者军还因而在逃者各处守御军人逃初犯者知情窝藏者军人在逃再犯三犯里长知而不首者军还在逃及各处守御军人在逃初犯本管头目知情故纵者从征在逃官军初犯限外自首者各处守御城池军人转投别营当军初犯者无文引私度关津者守把之人知而故纵者若有文引冒名度关津者守把之人知情者不应给路引而给引及诈冒告给引并以所给引转与他人者当该官吏聼从及知情给与者巡检司越分给引者撑驾渡船梢水不顾风浪行至中流勒要船钱者民递送逃军妻女出城者逃军买求者守门之人知情故纵者递送非逃军罪犯取发之妻女出城者私宰自己驼驘驴者故杀缌麻以上亲驼驘驴者沉匿拆动公文事干军情铺司告举而官司不即受理者提调县官吏失于检举沉匿公文及拆动原封事干军情者邀取部院公文铺司铺兵容隐不告举者若已告举而官司不即受理施行者出使人员应乗驿船驿马数外多乗一船一马者应乗驴而乗马及应乗中下等马而勒要上等马因而殴伤驿官者进贺表笺及赈救济荒申报灾异取索军需重事故不遣使给驿者驿官将驿马私用借用或借与人及借之者刑律盗民间应禁军器一件盗他人坟茔内树木爲首者监守自盗仓库钱粮等物至一两以下者常人盗仓库钱粮等物一两以上至五两者窃盗及掏摸得财至二十两爲首者三十两爲从者畧卖子孙爲奴婢者窝主及买主知情者弃尸卖坟买地人牙保知情者祖父母父母发子孙坟塜开棺见尸者毁弃子孙死尸者穿地得尸不即掩埋者有主坟地内盗葬爲首者将尊长坟塜平治作地卖人买主知情者地界内有死人里长地隣不申报官司检验辄移他处及埋藏者夜无故入人家者强盗窝主不知盗情只暂时停歇者妻妾与人通姦本夫于姦所亲获止杀死姦夫者姦妇以他物置入耳鼻及孔窍中若故屏去人服食伤人者尊长将已死卑幼及他人身尸图赖人者妻妾子孙及子孙妇奴婢雇工人被杀而祖父母父母夫家长私和者殴人血从耳目中出及内损吐血者以秽物汚人头面者殴折人一齿一指眇一目抉毁耳鼻破骨及用汤火铜铁汁伤人辜内平复者本衙门佐贰官殴六品以下长官者官司差人追徴钱粮勾摄公事而抗拒不服及殴所差人者威力制缚人及于私家拷打监禁者殴缌麻小功亲之奴婢折二齿二指以上及髠发者殴大功亲之雇工人折一齿一指眇一目抉毁耳鼻破骨及用汤火铜铁汁伤者雇工人殴家长之缌麻亲者家长及家长之期亲外祖父母殴雇工人折二齿二指以上及髠发者夫殴妻及妻殴妾折一齿一指眇一目抉毁耳鼻破骨及用汤火铜铁汁伤者本宗及外姻尊长殴小功卑幼折一齿一指眇一目抉毁耳鼻破骨及用汤火铜铁汁伤者殴大功卑幼折二齿二指以上及髠发者祖父母父母非理殴子孙之妇及乞养异姓子孙致令废疾者妻殴夫小功卑幼及期亲以下尊长殴卑幼之妾折一齿一指眇一目抉毁耳鼻破骨及用汤火铜铁汁伤者妻殴夫大功卑幼折二齿二指以上及髠发者妾之子殴父妾拔发方寸以上者殴已故子孙改嫁妻妾至废疾者祖父母父母爲人所殴子孙即时救䕶还殴至折二齿二指以上及髠发者军民吏卒骂本属本管本部首领官者首领官及统属官骂五品以上长官者奴婢骂家长大功亲者骂内外大功尊属者妻妾骂夫大功尊属者妾骂夫并正妻者投匿名文书见者若不烧毁送入官司者告杀人及强盗官司不受理者原告就被论官司告理命盗推故不受理者部院督抚等官巡歴去处应有词讼发当该官司追问若有迟错部院等官不即举行改正事情重者吏典卑幼告小功尊长及奴婢告家长小功亲雇工人告家长大功亲得实者官吏受财有禄人枉法赃一两至五两者不枉法赃二十两者无禄人枉法赃一十两者不枉法赃三十两者官吏人等非因事受财至六十两者与者至三百两者诈传五品以下衙门官言语爲首者当该官司知而听行者官吏人等诈称疾病临事避难事重者若无避故自伤残者受雇倩爲人伤残者当该官司知避难而听行者和姦者姦夫姦妇若嫁卖姦妇与姦夫者姦夫本夫媒合容止和姦有夫者私和刁姦者抑勒妻妾及乞养女与人通姦者姦夫抑勒亲女及子孙之妇妾与人通姦者姦夫用财买休卖休和娶人妾者媒合人良人和姦他人婢有夫者姦夫姦妇军士在鎭守之处丁夫杂匠在工役之所而有疾病当该官司不爲请给医药救疗因而致死者若已行移所司不差拨良医及不给对症药饵因而致死者赌博财物者开张赌坊者库藏及仓厫内燃火者不应得爲而爲之事理重者官吏怀挟私讐故禁平人者提牢官及司狱官典狱卒知而不举首者因公事干连平人在官无招误禁致死者故勘平人者狱囚情犯已完限外不断决起发因而致死囚该流罪者司狱官典狱卒于狱囚应请给衣粮医药而不请给应脱锁杻而不脱应保出外而不保出应听家人入视而不听因而致死流罪囚者提牢官知而不举者己申禀上司不即施行因而致死流罪囚者尸伤不即检验及检验不亲临监视若初复检官吏相见扶同尸状移易轻重增减尸伤者吏典及仵作行人检验不实扶同尸状者孕妇犯死罪未产而决者死罪囚若不待覆奏回报而辄处决者工律各府州县有司官吏不住公廨而住民房者盗决圩岸陂塘者不修河防及修而失时因而渰没致伤人命者名例例一斩绞之犯负罪潜逃其知情之隣保甲长吏例一州县交代案件并歴任递交之案胥吏不行查明交代者戸例一应试童生如诡揑数名或顶名入场希图倖进者保结之禀生知情者一顺天府考试审音究出冒籍情弊本生及禀保一僧道爲匪不法僧纲道纪失于觉察者一卖产立有絶卖文契并未註有找贴字样复行告找告赎及执产动归原先尽亲隣之说借端掯勒希图短价者一卖产契内註明永不囘赎字样如有混行争告者一田房税契业戸混交匪人代投致被假印诓骗者一民间私顶军田匿不首报至二十五亩者一孀妇自愿守志其娶主知情同抢者一孀妇自愿改嫁翁姑人等主婚受财而母家强抢者一强夺良家妻女中途夺囘尚未姦汚被逼诱随行帮同扛擡者一绅衿庶民之家将婢女不行婚配致令孤寡者一福建台湾地方民人与番人从前结亲已娶生有子嗣者即安置爲民不许往来番社违者一应纳钱粮以十分爲率欠至七分以下者举人进士及有顶带人员并问革爲民一亏空人员将平日债负或帮助亲友同官私借并无印领混请开抵有司聴从开抵妄拿追比者一州县起解银两解役潜行小路不请拨䕶者一盐商雇募巡役私带鸟鎗者一商厮稽察不到被运盐船戸乗机盗卖者一埠头明知船戸不良朦混揽装尅扣水脚致船戸乏用盗卖商盐者枷号一个月保雇不实者一大小衙门公私所需货物毋许借端需索违者其衙役枷号一个月礼例一上司之子姪亲戚经过属员境内拜候往来无官职者一凡官员有临时先谋出继归宗预爲匿丧恋职地歩其扶同具结之隣族一民间丧葬之事不许聚集演戏以及扮演杂剧等类违者兵例一守边将帅被贼入境将爪探夜不收及飞报声息等项公差官军人等一时杀伤捉去事出不测者一调台兵丁及台湾催饷社丁借端需索扰害番社无赃者一箭上不书姓名及书他人姓名者一民间私藏竹铳者杖八十每一件加一等一内地兴贩硝磺及窝藏囤贩知情卖与私贩并囤积未曾兴贩之隣保不知情者一苗猓蛮戸带刀出入及私藏违禁等物杖八十每一件加一等一八旗兵丁无故在城外夜宿者一土人私出外省者一民人私入台湾番境及近番处所偷越深山抽藤弔鹿伐木採棕本管头目钤束不严者一闽省不法棍徒在沿海地方引诱偷渡包揽过台其偷渡之人一奉天锦复雄盖四城拿获有票商船私带票内无名之人者一车驾行幸所需马匹车辆及校尉等所乗马匹若校尉当差人役赶车步军私自滥行驰骤躜病损伤者一杀自己牛者枷号一个月刑例一因事造言揑成歌曲及以䙝嫚之词传播者一漕白二粮漕船头舵明知旗丁盗卖不首者一承缉盗案汛兵查缉不力者一窃盗等事地保汛兵首报迟延者一窃贼事主冒开赃物者一强盗行劫隣佑知而不协拏者一抢夺不得财及所抢之物即还事主者探知强盗赃而于中途抢去者一聚衆伙谋抢夺路行妇女该管领催总甲一贼犯交保管束之后不加禁约致该犯复出爲匪贼人罪至徒罪以上者原保人一窃盗再犯计赃罪应杖八十者加枷号三十日一盗牛一只及窝家知情分赃者俱枷号一个月一山海等闗巡查人参珠子不力以致私带过关者一违禁携带米石什物卖与刨参之人易换人参巡绰兵丁失察者一偷刨人参之家奴伊主知情故纵者一学臣考试有积惯随棚代笔之鎗手雇倩包揽之人窝留之家不知情者一盗葬者无发掘等情止在切近坟旁而本家辄行发掘者一以他骨暗埋预立封堆伪说䕃基私自偷埋者一在家夤夜格捕致死姦盗之犯或在旷野道途格杀拒捕盗贼罪本不应拟抵将尸毁弃掩埋移投坑井者一保正甲长牌头知爲盗窝盗之人瞻徇隐匿者一本处隣佑地保失于稽查老𤓰贼者一诸色舖戸人等货卖砒礵信石不究明来歴贪利混卖致成人命者一本夫登时姦所获姦杀死姦妇姦夫脱逃后被获到官审明姦情是实者本夫一姦妇自杀其夫姦夫果不知情者一姦夫已离姦所本夫登时逐至门外杀之者一疯病之人亲属隣佑人等容隐不报不行看守以致疯病之人自杀者一妻与夫角口被殴有重伤缢死者其夫一夫将妻尸图赖人者一兇棍遇有自尽之案冒认尸亲吵閙殴打或将棺材拦阻打壊擡去尸首勒掯行诈该管地方兵役知而不拏者一闲散及护军披甲人将该管官杀死之领催族长一地方衿监私置板棍擅责佃戸者奸顽佃戸拖欠租课欺慢田主者一典当雇工人限内逃匿者一控告人命或误听人言情急妄告于未经验尸之先尽吐实情递词求息别无贿和等情者一八旗有将家人爲养子分戸开戸之人值原主之子孙庸懦或至絶嗣自称原爲养子或谎称爲近族兄反行欺压希图占产者系官革职枷号一个月一直省书役年满缺出暗行顶买者出结人等书吏定稿髙下其手驳诘不已无赃者一所犯本轻或本无罪但许财营求者一船戸夹带私钱同船之人知情不举首者一伙衆开炉私铸铅钱至十千以上房主隣佑总甲十家长失于查察者一演弄拳棒射利惑民容留不报之坊店寺院及不行查拏之地保人等一调姦未成本家投明乡保本妇懐忿自尽不即禀官之乡保一流娼土妓隣保知情容隐者一拏获赌博人犯不将造卖之人供出即将案内出具牌骰之人一赌饮食者一经旬累月开场窝赌之左右隣通同徇隐不即举首者一城市乡村当街搭台悬灯唱演夜戏地方保甲不行查拏者一各省发配充徒限满囘籍若系强窃盗及光棍案内之犯私自出境者总甲人役并知情容留之房主如有旗人容留居住将知情容留之房主若系另戸并族长若系家人并伊主及领催一军流脱逃看守之保甲逾限不获一名者原籍容留之亲属一在京问拟枷责递囘原籍人犯复逃来京三次以上虽无犯案者一西山开採煤窰各项工人有犯窃赌人命该窰戸知情不报者一隣县关提人犯地保差役揑称并无其人者一在刑部衙门外左近探聼之徒枷号一个月杖九十吏律遗失文案而同僚代爲判署以补卷宗者官文书若有规避故改补干碍调拨军马及供给边方军需钱粮数目未施行者首领官吏典户律毁人神主者爲婚而男家妄冒成婚者妻在以妾爲妻者若有妻更娶妻者夫丧服满妻妾果愿守志而女家及夫家之期亲强嫁之者娶缌麻亲及舅甥之妾者妄以奴婢爲良人而与良人爲夫妻者客盐越过批验所不经掣挚关防者礼律上司官及使客经过各衙门官吏出郭迎送者容令迎送不举问者兵律擅入太社门者至太庙及山陵兆域门未过门限者守衞官故纵者擅入及冒入紫禁城等门并禁苑未过门限者门官及宿衞官军故纵者擅入及冒入御膳所御在所若不系宿衞应直合带兵仗之人但持寸刃入宫殿门与紫禁城门内及未过门限宿衞军人失觉察者京城不系宿衞守衞人各处城门不系宿衞守衞官冒名代替及替之者亲管头目知而故纵者越各府州县鎭城未过者京城门应闭而误不下锁者民间私造应禁军器一件者在京军人逃初犯者知情窝藏者本管头目知情故纵者在京各营军人转投别营当军初犯者关不由门津不由渡而私越度者守把之人知而故纵者越度縁边关塞及潜出外境守把军兵失于盘诘者在京及各处官军递送逃军妻女出城守门军人失于盘诘者境内姦细走透消息于外人及境外姦细入境内探听事情守把军人失于盘诘者将马牛军需铁货铜钱縀疋䌷绢丝绵私出外境货卖及下海者受雇挑担䭾载之人将人口军器出境及下海因而走泄事情守把军人失觉察者故杀他人驼驘驴及缌麻以上亲马牛爲从者他人及官马牛因毁食物而杀者提调县吏失于检举沉匿公文及拆动原封事干军情者出使人员应乗驿船驿马数外多乗因而殴伤驿官者刑律监守自盗仓库钱粮等物一两以上至二两五钱者常人盗仓库钱粮等物至一十两者窃盗及掏摸得财三十两为首者四十两爲从者和卖子孙之妾未卖者窝主及买主知情者尊长于期亲卑幼坟墓熏狐狸因而烧棺椁者子孙于祖父母父母及奴婢雇工人于家长坟墓熏狐狸爲从者平治他人坟墓爲田园爲从者地界内有死人里长地隣辄移他处及埋藏以致失尸爲从者谋杀人已行未伤人爲从不行者缌麻卑幼被杀而尊长私和者殴折人二齿二指以上及髠发辜内平复者威力主使人殴打至内损吐血下手爲从者奴婢殴良人血从耳目中出及内损吐血者良人殴他人奴婢及殴缌麻小功亲雇工人折一齿一指眇一目抉毁耳鼻破骨及用汤火铜铁汁伤者殴大功亲奴婢折肋眇两目堕胎及刃伤并殴雇工人折二齿二指以上及髠发者雇工人殴家长之小功亲者殴缌麻小功亲至内损吐血者夫殴妻及妻殴妾折二齿二指以上及髠发者夫殴妾折肋眇两目堕胎及刃伤者尊长殴服尽卑幼折一齿一指眇一目抉毁耳鼻破骨及用汤火铜铁汁伤者卑幼殴服尽尊长血从耳目中出及内损吐血者本宗及外姻尊长殴缌麻卑幼折一齿一指眇一目抉毁耳鼻破骨及用汤火铜铁汁伤者殴小功卑幼折二齿二指以上及髠发者祖父母父母非理殴子孙之妇及乞养异姓子孙致令笃疾者妻殴夫缌麻卑幼及期亲以下尊长殴卑幼之妇折一齿一指眇一目抉毁耳鼻破骨及用汤火铜铁汁伤者妻殴夫小功卑幼及期亲以下尊长殴卑幼之妾折二齿二指以上及髠发者妻之子殴父妾血从耳目中出及内损吐血者殴已故子孙之改嫁妻妾至笃疾者军民吏卒骂本属本管本部佐贰官者诬告人罪杖六十加所诬罪三等者卑幼告大功尊长及奴婢告家长大功亲雇工人告家长期亲外祖父母得实者官吏受财有禄人枉法赃至一十两者不枉法赃至三十两者无禄人枉法赃至一十五两者不枉法赃至四十两者官吏人等非因事受财至七十两者与者至四百两者制书传写失错爲从者诈传三四品衙门官言语有所规避爲从者当该官吏知而听行者诈称见任官子孙弟姪家人于按临部内有所求爲爲从者和姦有夫者姦夫姦妇媒合容止人在家刁姦者纵容妻妾与人通姦者本夫姦夫姦妇纵容亲女及子孙之妇妾与人通姦者父母舅姑姦夫姦妇用财买休卖休和娶人妾者本夫本妇及买休人用财买休卖休和娶人妻及用计逼勒本夫休弃其妾者抑勒妻妾及乞养女通姦与用财买休卖休和娶人妻者媒合人姦同宗无服亲之妾者姦夫姦妇奴和姦良人妇女及良人刁姦他人婢者姦夫姦妇娼优乐人买良人子女为娼优及爲妻妾或乞养爲子女者媒合人职官赌博者常人以金刃及他物与囚及子孙与在狱之祖父母父母奴婢雇工人与在狱之家长者司狱官典及提牢官知而不举者行杖人决人不如法因而致死者戸例一民间私顶军田匿不首报至三十亩者一福建台湾地方民人与番人结亲其土官通事一牙行侵欠审系分散客店不完至一千两以上者礼例一书役迎接新官约结多人执批逺迎者兵例一沿边近䝉古地方有发遣人犯脱逃汛渡军兵漫无觉察者一姦徒将米偷运出口图利不及十石之爲从及知情不首之船戸一丝斤出洋不及十斤爲从者船戸知情不首者刑例一异姓人无歃血盟誓焚表事情止结拜弟兄爲从者一事主呈报盗情谎称被劫及以窃爲强以姦爲盗以人命鬭殴等事报盗甲长隣佑扶同者一窃盗再犯计赃罪应杖九十者加枷号三十五日一盗牛二只及窝家知情分赃者俱枷号三十五日一内外大小衙门蠧役恐吓索诈贫民计赃一两以下爲从者一燬化小制钱房主隣佑不知情者一流犯脱逃看守之保甲逾限不获二名者杖一百吏律在朝官员奉差及改除託故不行者内外各衙门官多添设一人者府州县官遇有催办事务不行依律发遣信牌辄下所属守併者官吏曽经断罪罢职役不叙用者不许朦胧保举违者举官及匿过之人官吏避难因而在逃者奉制书有所施行而违者违令㫖者弃毁官文书者官吏知而不举者御名庙讳若名字触犯者文武职官有犯应奏请而不奏请者已奏不待回报而辄施行者三四品上司官处将不合行事务妄作禀准及朦胧禀说施行者奉制敕出使干预他事者各衙门出使干预他事系军情重事者官文书若有规避故改补干碍调拨军马及军需钱粮数目者首领官吏典内外各衙门印信长官收掌同僚佐贰官封记若同僚佐贰官有公差事故许首领官封印违者文书漏印及全不用印干碍调拨军马军需钱粮者统兵将军及提督总兵官擅用印信批帖照送货物以图免税首领官吏戸律一户全不附籍有赋役者将他人隠蔽在戸不报及相冒合户附籍有赋役者所隠之人同罪里长官吏知情者养同宗人为子所养父母无子而舍去者庶民存养良家男女为奴婢者冒认他人奴婢者有司科徴税粮及杂泛差役若放富差贫那移作弊者豪民令子孙弟姪跟随官员隠蔽差役者官员容隠者民户逃住邻境州县躱避差役者亲管里长提调官吏故纵及邻境人户隠蔽在已者祖父母父母在子孙别立戸籍分异财产者水旱灾伤初覆检踏官吏止凭里长甲首朦胧供报分数通同作弊者里长甲首同罪将妻妾妄作姊妹嫁人者知而娶者以妻为妾者逐壻嫁女或再招壻者男家知而娶赘者如招赘之女通同父母逐壻改嫁者男女居父母及妻妾居夫䘮而身自嫁娶者命妇夫亡再嫁人为妻者夫丧服满妻妾果愿守志而女家及夫家大功以下亲强嫁之者父母之姑舅两姨姊妹及姨若堂姨母之姑堂姑已之堂姨及再从姨已之堂外甥女若女壻及子孙妇之姊妹并不得为婚姻违者娶同宗无服之亲及无服亲之妻者监临官娶为事人妻妾及女为妻妾者女家主婚人同罪府州县官任内强娶部民妇女为妻妾及为子孙弟姪家人强娶者监临官为子孙弟姪家人娶者僧道假託亲属或僮仆为名求娶而自占者家长与奴娶良人女为妻因而入籍为婢者妻背夫在逃者因夫逃亡三年之内不告官司而擅改嫁者婢背家长在逃因而改嫁者窝主及知情娶者期亲以上尊长主婚改嫁者税粮违限一年之上不足者里长欠粮人戸内库收受金帛交割未完解户朦胧擅将出外守门官失于盘获摉检者仓库官攒斗级库子役满得代有交割之物聴提调官吏监临盘㸃违者买食私盐者将有引官盐转于别境犯界货卖者泛海客商舶船到岸货物若不报者供报不实及停藏之人同罪豪势之人以私债准折人妻妾子女者仓库官吏増减官降斛斗秤尺收支官物不平者监临官知而不举者礼律天地社稷大祀及庙享所司不将祭祀日期预先告示诸衙门因而失误行事者已承告示而失误者大祀牲牢玉帛黍稷之属一座全缺者中祀有犯者罪同社稷山川风云雷雨等神及圣帝明王忠臣烈士应合致祭神祇所在有司至期失误祭祀者军民装扮神像鸣锣击鼔迎神赛㑹为首者合和御药误不依本方及封题错误者造御膳误犯食禁者监临提调官及㕑子人等误将杂药带至造御膳处所者㕑子人等有犯监临提调官知而不奏及门官守衞官失于摉捡者工匠造作御幸舟船误不坚固者私家收藏禁书及歴代帝王图像金玉符玺等物者御赐百官衣物使臣不行亲送转附他人给与者陈言事理若假以上书巧言令色希求进用者见任官实无政蹟辄自立碑建祠者职官房舍车服器物之类违式僭用者工匠造作违禁龙凤文者僧尼道士女冠併令拜父母祭祀祖先丧服等第皆与常人同违者隂阳术士不许于大小官员之家妄言祸福违者官吏父母死诈称祖父母伯叔姑兄姊丧不丁忧者无丧诈称有丧或旧丧诈称新丧者当该官司知而听行者从尊长遗言将尸烧化及弃置水中者兵律擅入太庙及山陵兆域门者守衞官故纵者擅入及冒入紫禁城等门及禁苑已过门限者擅入及冒入宫殿门未过门限者门官及宿卫官军故纵者擅入及冒入御膳所御在所若不系宿衞应直合带兵仗之人但持寸刃入宫殿门内与紫禁城门内及未过门限门官及宿衞官失觉察者宫禁及紫禁城皇城门不系宿衞守衞人併京城门不系宿衞守衞官冒名代替及替之者亲管头目知而故纵者从车驾行而逃亲管头目失觉察者宫殿中文武百官军民人等无故直行御道者守衞官故纵者内府内库诸色工匠行人若雇人冒名代替及替之者宫殿内造作监工及提调内监门官守衞官军㸃视工匠如原入名数短少失觉察者应出宫殿而门籍已除辄留不出及被告劾已有公文禁止籍虽未除辄入宫殿者宿衞人已被奏劾本司先收其兵仗违者宫殿门虽有籍若至夜入者车驾行处随行文武百官非奉宣唤无故辄入仪仗内者典仗䕶衞官军故纵者若守衞不备牲畜因而冲入紫禁城门内者擅入行宫营门者越各府州县镇城者各处城门非时擅开闭者飞报军情隠匿不速奏闻者近侍官员漏泄常事于人者边将取索军器钱粮等物不即奏闻及各处不依式申报者临军征讨应给军器粮草违期不完者军临敌境託故违期一日不至者军人不亲出征雇倩人冒名代替者守御官不守纪律不操练军士及城池不完衣甲器仗不整再犯者军人出征获到马匹私下货卖与常人者军官私卖者官军征讨私逃初犯者里长知而不首者犯夜拒捕及打夺者越度缘邉闗塞及潜出外境守把之官失于盘诘者经过官司倒给路引及官豪势要嘱託军民衙门擅给批帖影射出入者当该官吏听从及知情给与者巡检司越分给引者官豪势要之人乘船经过闗津不服盘騐者在京民人递送逃军妻女出京城者逃军买求者守门之人知情故纵者在京及各处官军递送逃军妻女出城守门官失于盘诘者境内姦细走透消息于外人及境外姦细入境内探听事情守把官失于盘诘者将马牛军需铁货铜钱縀疋䌷绢丝绵私出外境货卖及下海者该拘束官司及守把之人通同夹带或知而故纵者将人口军器出境下海因而走泄事情该拘束官司失觉察者私宰自己马牛者故杀他人及官驼驘驴者故杀缌麻以上亲马牛者铺兵沉匿公文及拆动原封事干军情机密文书者铺司不告举者各县铺长失于检举者实封公文中途邀截取回铺司铺兵容隐不告举者若已告举而官司不即受理施行者调遣军马𦂳急军务及飞报军情文书故不遣使给驿者刑律盗各衙门官文书者盗闗防印记者盗仓库等门钥者监守自盗仓库钱粮等物至五两者常人盗仓库钱粮等物一十五两者窃盗及掏摸得财四十两为首者五十两为从者和卖子孙之妾者畧卖子孙之妾未卖者窝主及买主知情者尊长于大功卑幼坟墓熏狐狸因而烧棺椁者子孙于祖父母父母及奴婢雇工人于家长坟墓熏狐狸为首者平治他人坟墓作田园为首者将尊长坟冢为首平治作地卖与人得赃轻者地界内有死人里长地邻辄移他处及埋藏以致失尸为首者以致残毁及弃尸水中为从者弃而不失及髠发若伤者强盗窝主其谋不行又不分赃者谋杀人已行未伤人为从者採生折割人里长知而不举者造畜蛊毒杀人及教令人里长知而不举者同谋共殴人因而致死者余人妻妾因殴骂夫之祖父母父母而夫擅杀死者子孙将已死缌麻尊长身尸图赖人者无故于乡村旷野驰骤车马因而伤人致死者因事威逼人致死者官吏公使人等非因公务而威逼平民致死者缌麻尊长被杀而卑幼私和者小功卑幼被杀而尊长私和者知同伴欲谋害他人不即阻当救䕶及被害后不首告者殴人折一齿及一指眇一目抉毁人耳鼻破骨及用汤火铜铁汁伤人者以秽物灌入人口鼻内者宫内忿争声彻于御在所及相殴者军民吏卒殴六品以下首领官者流外官及军民吏卒殴九品以上官并公使人殴打有司官血从耳目中出及内损吐血者本衙门首领官及统属官殴六品以下长官者流内九品以上官殴非本管五品以上若五品以上殴非本管三品以上官血从耳目中出及内损吐血者殴受业师血从耳目中出及内损吐血者威力拷打人至内损吐血者良人殴他人奴婢及殴缌麻小功亲雇工人折二齿二指以上及髠髪者殴缌麻小功亲奴婢折肋眇两目堕胎及刃伤者雇工人殴家长之大功亲者伤重至内损吐血者奴婢有罪家长及家长之期亲外祖父母不告官司而殴杀者家长及家长之期亲外祖父母殴雇工人折肋眇两目堕胎及刃伤者妻殴夫者尊长殴服尽卑幼折二齿二指以上及髠髪者卑幼殴本宗及外姻缌麻兄姊者本宗及外姻尊长殴缌麻卑幼折二齿二指以上及髠髪者殴大功卑幼折肋眇两目堕胎及刃伤者子孙违犯敎令而祖父母父母非理殴杀者妻妾殴夫缌麻兄姊者妾殴妻之父母者妻殴夫缌麻卑幼及期亲以下尊长殴卑幼之妇折二齿二指以上及髠髪者妻殴夫大功卑幼折肋眇两目堕胎及刃伤者祖父母父母爲人所殴子孙即时救䕶还殴至折人肋眇人两目堕胎及刃伤者奉制命出使而官吏骂之及部民骂本属府州县军士骂本管官吏卒骂本部五品以上长官者雇工人骂家长期亲及外祖父母者骂期亲兄姊者妻妾骂夫期亲兄姊者迎车驾及击登闻皷申诉不实者投匿名文书官司受而爲理者告恶逆官司不受理者原告就被论官司告理恶逆推故不受理者诬告人罪杖七十加所诬罪三等者告期亲尊长外祖父母及妾告妻得实者奴婢告家长期亲外祖父母者雇工人诬告家长期亲外祖父母者子孙违犯祖父母父母敎令及奉养有缺官吏受财有禄人枉法赃至一十五两者不枉法赃至四十两者无禄人枉法赃至二十两者不枉法赃至五十两者官吏人等非因事受财至八十两者与者至五百两者制书传写失错爲首者诈传三四品衙门官言语有所规避为首者当该官司知而听行者私铸铜钱里长知而不首者将铜钱剪错薄小取铜求利者诈称见任官子孙弟姪家人于部内有所求爲爲首者当该官司知而听行者犯罪待对故自伤残者受雇倩爲人伤残者当该官司知而听行者刁姦者姦夫姦妇抑勒妻妾及乞养女与人通姦者本夫义父抑勒亲女及子孙之妇妾与人通姦者父母舅姑用财买休卖休和娶人妻者本夫本妇及买休人与妾用计逼勒本夫休弃者买休人及妾买休之媒合人因姦不陈告而嫁卖与姦夫者姦同宗无服之亲及无服亲之妻者姦夫姦妇官吏和姦所部无夫妻女者居父母夫丧及僧尼道士女冠犯和姦者奴姦良人妇女和姦者姦夫姦妇娼优乐人买良人子女爲娼优及爲妻妾或乞养爲子女者知情嫁卖者官吏人等曲法嘱託公事当该官吏听从已施行者监临势要曲法爲人嘱託者失火因而致伤人命者在外失火延烧山陵兆域者在外失火延烧官府公廨及仓库者守衞宫殿及仓库若掌囚者但见火起皆不得离所守违者放火故烧自己房屋者乐人搬做杂剧戏文不许粧扮歴代帝王后妃及先圣先贤忠臣烈士神像违者官民之家容令粧扮者罪人本犯应死逃走已就拘执及不拒捕而擅杀者狱囚情犯已完限外不断决起发因而致死囚该徒罪者狱卒以金刃及他物可以自杀并解脱锁杻之具与囚者因而致囚在逃能自捕得及他人捕得若囚已死及自首者常人以金刃及他物与囚及子孙与在狱之祖父母父母奴婢雇工人与在狱之家长因而在逃及自伤或伤人者司狱官典及提牢官知而不举者司狱官典狱卒于徒囚应请给衣粮医药而不请给应脱锁杻而不请脱应保出外而不请保应请听家人入视而不听因而致死者提牢官知而不举者己申禀上司不即施行因而致死徒罪囚者官司决人不如法因而致死者妇人懐孕犯罪未产拷决因而堕胎者工律民间织造违禁龙凤文纻丝纱罗货卖者机戸挑花挽花工匠盗决河防者名例例一佥遣之犯若隣族揑结伊妻老疾不能随行及患病留养后成笃废不能补解者一内外免死流犯如有祖父母父母老疾家无以次成丁者枷号两箇月其邻保族长等有假揑出结者一鬭殴杀人之犯有祖父母父母老疾应侍准其存留养亲者枷号两个月一夫殴妻致死并无故杀别情家无承祀之人准其存留者枷号两个月一养象军奴犯该杂犯死罪及徒流罪者一在监重囚因变逸出投归者除不准自首之犯外余俱免死一免死发遣人犯脱逃后并无行兇爲匪者递囘发遣处枷号三个月其平常发遣人犯逃走后复行兇爲匪犯该徒罪者递回发遣处枷号三个月罪止笞杖者递囘发遣处枷号两个月并无行兇爲匪者递囘发遣处枷号一个月一免死减等发遣盗犯在配犯该笞杖者枷号三个月吏例一銮仪卫校尉养象校尉有朦胧冐替者一应试举监生儒及官吏人等但有懐挟文字银两并越舍与人换写文字者枷号一个月一部院衙门书办退役之后更名重役者一在外各衙门书役有年满不退者一各部院衙门役满书吏潜留京城者一书吏所雇贴写驱逐辞去后如有揑报诡名经承扶同保结者一部院各衙门书吏从前犯事递囘原籍又私自来京虽未犯案者枷号一个月一斥革监生易名复捐者一外任旗员子弟归旗后有因事告假借端逗遛者一陞除出外文职已领勅凭无故迁延半年之上不辞朝出城者一外任汉军官员陞转来京及年老有病降革归旗无故不速起程及中途逗遛或别处居住或本身进京令家口别处居住者一凡将诰命旧轴售卖及转卖者一文武官员有以官印用于私书者戸例一发遣赏给各省驻防兵丁爲奴人犯有应卖事故如卖与民人并别境旗人爲奴者一八旗从前投充及干隆元年以前契买家奴查明果系灶户准其放出归灶仍将卖身之人枷号三个月引进保人枷号两个月其并非灶丁指称抗违家主者一民间创造寺观神祠不俟题请擅行兴造者一僧道已将原领牒照追缴毋许改名更替如有暗行隐匿及私相授受者一乞养异姓义子希图赀财冐认归宗者一审编均徭于丁粮有力之家止编本等差役不许分外加增余剰银两贫难下戸并逃亡之数不许徴银及额外滥设听差等项名色扰累违者有司官并容情不举之上司一绅衿优免本身丁银外倘滥以子孙族户冐入者申革一兵荒逃避之民招抚复业当差如不自首虽首而不尽或展转逃移及窝家不举首者一祖父母父母在而子孙分财异居者一遇有恩诏豁免钱粮其漕项芦课学租杂税各项俱入豁免之内地方官违者一免税米船偷运别省并未到被灾地方先行粜卖者一各省丈量田亩抑勒首报垦田者一民间私顶军田匿不首报至三十五亩者例一广收麦石肆行躧曲大开烧锅者枷号两个月一福建台湾地方民人与番人结亲者一伙衆越境採取铜铅聚至三十名以上爲从者枷号三个月不及三十名爲首者枷号三个月不及三十名爲从者一应纳钱粮以十分爲率贡监生员欠至七分以下者黜革枷号一个月欠至十分以下者举人进士及有顶带人员并问革爲民若贡生监生生员枷号两个月一运弁旗丁挂欠粮米不及一分不完者欠至四分追完者欠至五分者一社仓捐谷听民自便不得绳以官法违者一牙行蠧役将家人佃戸姓名影射零星领借仓谷入已积至二三十石者一徇隐州县侵欺革职代赔之知府未完之数在五分以内者杖一百每一分加一等一进仓漕粮用裤袄细袋偷盗等小贼拏获即于仓门首枷号四十日一蓟运囘空刨取白土装带及舖户卖与粮船尚未搀和之舖户丁舵枷号一个月一查估之员本无不实追变之员本无徇纵不得向查估追变之人勒令代赔违者一承追赃罸有律应身死勿徴者照例免徴至年逺赃私不得于本犯之外混追赔补违者一欠帑人员巧借认帮名目辗转株连勒令赔补者承审承追各官一回空粮船夹带私盐兵役纵放未受贿者一商欠盐课钱粮至五分者一佐领骁骑校领催在本旗佐领或兄弟佐领下指扣兵丁钱粮放印子银系佐领骁骑校枷号六十日系领催枷号七十五日伙同放印子银者枷号四十日一八旗领催代属下兵丁指扣钱粮保借者枷号四十日其指米借债之人一京城无帖舖户私分地界不令旁人附近开张及议价若干方许承顶至发卖酒觔等项货物车户独自揽运违禁把持者枷号两个月一旗民丧塟仵作霸占扛擡不容本家雇人者枷号两个月一各衙门胥役更名揑姓兼充牙行者一内府人员家人及王大臣官员家人指名倚势网收市利挟制有司干预词讼该主遣去者枷号三个月一粮船雇覔短纤如有棍徒勒价聚衆攅殴等事余犯枷号两个月礼例一天地等坛内纵放牲畜作践及私种耤田外余地併夺取耤田禾把者枷号一个月一天坛内有放鹰打鎗成羣饮酒游戏者照违制律一僧道军民人等于各寺观神庙刁姦妇女因而引诱逃走或诓骗财物者姦妇一私刻地亩经及占验推测妄诞不经之书售卖图利及旧有书板藏匿不毁者一坛庙祭祀及圣驾出入并陞殿之日厮役肆行喊叫冲突拥挤者一内外大小官员但有不公不法等事须要指实具奏惟生员不许一言建白违者革黜一官员应用东珠重过三分以上者一军民人等滥用黄色秋香色五爪龙缎立龙缎团补服及四爪暗蟒之四团补八团补缎纱者枷号一个月一三品以下官员僣用红色雨衣雨帽者一在籍候选吏员僣穿补服干谒地方官者一内外官员例应守制开明呈报如有诈称者一凡举监生童遇本生父母之丧有隐匿不报朦混干进者一凡官员有临时先谋出继归宗预为匿丧恋职地步者一八旗蒙古丧葬概不许火化有犯者一民间丧祭之事有用丝竹管絃演唱佛戏者一乡饮坐叙其有曽犯法之人列于外坐不许紊越正席违者兵例一各衙门乡亲并书吏人等游船演戏夜半归叫禁门者一官兵从征无故起程违期者在外违期者出征兵丁干犯号令违法乱行为从者枷号三个月一兵丁打围放马及看守京城以奴仆代替者一䕶军领催兵丁私自焚掠者及厮役焚掠其主知情者一直省刁恶之辈假地方公事约㑹抗粮歛钱搆讼抗官塞署或有寃抑聚衆至四五十人其逼勒同行者一福建地方借事聚衆罢市罢考打官等事其逼勒同行者一刁民因事闹堂塞署被胁同行者一各处乡村及商民应用鸟鎗如有不报官私造者一内地兴贩硝黄及窝藏囤贩知情卖与私贩并囤积未曽兴贩之邻保知情不首者一苗猓蛮户带刀出入及私藏违禁等物该管头目人等知而不报者一随征逃回之奴仆不曽偷盗马匹器械凯旋之日伊主情愿领回者随征兵丁之雇工不曽偷盗马匹器械逃回者系旗下家奴枷号三个月一旗丁不拘重运回空无故潜逃弃船中途不顾者一京外在伍兵丁脱逃枷号一个月一派徃伊犂等处换防种地之满汉各项兵丁中途及在原派地方逃避如有自行投回者枷号两个月一縁边关口引领私越审系仅图微私并无别情引送之人枷号一个月一民人私入台湾番境者私入台湾番境及近番处所抽籐弔鹿伐木採棕巡查不力之值日兵役一不由各汛偷越外洋船户舵工人等并富民谋利自造商船租与他人及租之者各枷号三个月一附近苗疆五百里内民人煎穵窝囤兴贩硝黄十觔以下者一姦徒将米谷出口图利不及十石者枷号一个月一沿边沿海地方将黄金贩卖出洋者一奉天锦复雄盖四城拿获有票商船私带票内无名人之船户一丝斤出洋不及十斤为首者一租赁船只出洋为匪之案犯该徒罪以下船主不知情者枷号三个月一车驾行幸所需马匹车辆及校尉等所乗马匹若校尉当差人役赶车步军私自驰骤倒毙走失者一屠户将堪用牲畜买去宰杀者一宰杀耕牛并私开圈店及贩卖与宰杀之人初犯者俱枷号两个月一屯庄居住旗人畜养马匹无该旗印烙者一驿站提调吏典沈匿军情机密文书者一驿递运所夫役巡检弓兵用强包揽多取工钱害人搅扰衙门官吏通同纵容者一差役不照所定程途枉道扰驿者一各处舖行人等私与外国人交通买卖不系违禁货物者枷号一个月一夫役工匠人等遇𦂳要差使不遵官长约束为匪不法逞刁挟制率衆飏散误差为从者枷号一个月一起觧人犯管押兵役派不足数及雇人代解兵役知而不举将兵役及承派之书吏弓兵一漕船旗丁例外多带土宜者一漕运船只附搭客商势要人等货物无赃之运军运官并附载人员刑例一异姓人无歃血盟誓焚表事情止结拜弟兄为首者一闽省民人结㑹树党隂作记认鱼肉乡民凌弱暴寡被诱入伙者枷号两个月一滛词小説买看者一车马过陵及守陵官民入陵百步外下马违者一子孙将祖父坟茔树木私自砍卖一株至十株者枷号三个月看坟人等及奴仆盗卖者盗他人坟树者枷号一个月知情盗卖者一奸徒私买他人坟树初犯枷号一个月再犯枷号三个月一将行月粮米一人盗买及一帮盗卖数至百石以上为首者枷号两个月一呈报盗情并无被劫谎称者及以窃为强以姦为盗者以人命鬬殴等事报盗其本身无罪者一官员恐吓事主抑勒讳盗或改强为窃者承行书办一窃盗等事地保汛兵通同隐匿及地保已报文职而汛兵不报武弁或汛兵已报武弁而地保不报文职者一强盗重案不许番捕等役私拷取供违者枷号一个月一父兄不能禁约子弟为盗者一伙盗不行又不分赃者一与老𤓰贼往来熟识者一总甲快手应捕人等以廵捕勾摄为由殴打平人抢夺财物里老邻佑知而不举者一苗人抢夺若至百人以上者百戸寨长一出哨兵弁见船覆溺阻挠不救以致淹毙人命为从者一江南通州崇明昭文沙民伙衆争地执持器械及聚衆四五十人有抗官重情逼勒同行之人一凡行在拿获窃盗罪应杖笞者不分旗民俱枷号一个月一外使报窃贼犯无获巡查之兵役一窃盗再犯计赃罪应杖一百者加枷号四十日一盗牛三只及窝家知情分赃者俱枷号四十日知情不分赃者一民人在䝉古地方偷窃四项牲畜为从者一唿伦贝尔旗分另戸在札萨克䝉古逰牧居住偷窃四项牲畜为从者一打牲索偷在蒙古地方偷窃四项牲畜为从者一䝉古偷窃四项牲畜为从人犯所罚三九牲畜完交一半以上者一产矿山场山主违禁勾引矿徒偷穵及约练勾引接济伙同分利保甲地邻知情容隐不报者一山海等闗有将人参珠子私带过关巡查人等明知故纵者枷号一个月一山海等闗巡查领催披甲人等失察偷出边关刨参至二百名者至五百名以上者枷号一个月一领票刨参人夫私带鸟鎗者一拿获围场内贼犯如系偷採菜蔬及割草之人初犯枷号一个月再犯枷号两个月三犯枷号三个月一苗人伏草捉人横加枷肘勒银取赎该管官知情故纵者一内外大小衙门蠧役恐吓索诈贫民计赃一两以下为首者一两至五两为首者枷号一个月一两至五两为从者一学臣考试有积惯随棚代笔之鎗手其知情保结之廪生一窝隐川贩邻佑知而不首者一知情故买贵州苗人者一将父母及五服内尊长骸骨发掘检视占验吉凶扶同隐匿之地保一在家夤夜格捕致死姦盗之犯或在旷野道途格杀拒捕盗贼将尸毁弃掩埋移投坑井因而遗失者一父兄不能禁约子弟窝盗者各照强盗父兄论一窃盗等犯自行用药销毁面膊上所刺之字者枷号三个月代毁之人枷号两个月一谋杀人已行其人知觉奔逃虽未受伤因谋杀奔脱死于他所为从者一兇棍遇有自尽之案冒认尸亲吵閙殴打或将棺材拦阻打坏擡去尸首勒掯行诈者枷号两个月一疯病之人亲属邻佑人等容隐不报不行看守致杀他人者一兇徒虽执兇器而未伤人者执兇器自伤者一沿江滨海持鎗执棍行兇鬬殴附和未伤人者枷号一个月一八旗兵丁因管敎将本管官戮死之领催族长一旗下家人庄头在外倚势害民把持衙门覇占子女无故綑缚拷打良民致死其主系平人一地方乡绅私置板棍擅责佃戸者一官员将奴婢刃杀者若将族中家仆刃杀者一平人将奴婢责打身死者枷号二十日故杀者枷号一个月刃杀者枷号两个月殴雇工人致死者枷号四十日殴族中家仆致死者枷号两个月将族中家仆故杀者枷号三个月一监生生员故杀刃杀奴婢者一民人奴仆背主投营审无挟制勒索者枷号四十日一汉人奴仆背主逃匿者一毁骂公侯驸马伯及京省文职三品以上武职二品以上者一在长安门外妄叫寃枉辱骂原问官者用一百觔枷枷号一个月一车驾行幸瀛台等处申诉者枷号一个月一擅入午门长安门内叫诉寃枉勘问得实者枷号一个月一姦徒违禁入堂子跪告者一生员越闗赴京在各衙门揑告或跪牌并奏渎者一布散匿名揭帖及投递部院衙门不行拏送之步军营兵及司坊衙役并枷号三个月一八旗有将伊祖父时或养子或分户年久之人子孙复行混告者系平人枷号两个月一八旗有将家人为养子分戸开戸之人值原主之子孙庸懦或至絶嗣自称原为养子或谎称为近族兄反行欺压希图占产者系平人枷号三个月一藏匿及买讼师秘本如惊天雷相角法家新书刑䑓秦镜一切搆讼之书者一正身衙役违禁私带白役者一各省书役年满考职时若有冒籍冒名等弊者一长随钻营上司引荐别无情弊但盘踞属员衙门者枷号一个月一描摸印信行使不得财者一私铸铜钱其父兄不能禁约者一将前代废钱搀使者枷号一个月一经纪铺戸人等收买剪边钱搀和货卖钱不及十千者枷号一个月一私铸铜钱房主人等并不知情失于查察者一销毁制钱房主隣佑总甲人等并不知情失察察一假冒生监者一棍徒假冒差役名色搜查客船犯该杖罪以下者枷号一个月一游手好闲之流演㺯拳棒教人及投师学习月又舞棍遍游街市射利惑民者枷号一个月一职官姦军民妻者革职姦妇枷号一个月军民相姦者姦夫姦妇枷号号一个月奴婢相姦及军民与官员军民之妾婢相姦者姦夫姦妇一和同鸡姦者枷号一个月一姦同宗无服之亲及无服亲之妻者枷号四十日一僧道官僧人道士有挟妓饮酒者一僧道尼僧女冠有犯和姦者于本寺观庵院门首枷号两个月一人牙私将领卖妇人久养在家逾限不卖希图重利者一窝顿土娼如系偶然存留为日无㡬者枷号三个月一赌博不分兵民枷号两个月偶然㑹聚开塲窝赌及存留之人抽头无多者枷号三个月官员有犯革职枷号两个月一官员赌钱赌饮食有打马吊鬭混江者革职枷号两个月上司与属员鬭牌掷骰者均革职枷号三个月一地方保甲知造卖赌具之人不首报者一奸民私造赌具左右𦂳邻通同徇隐不举首者一在京轿夫有借名依附潜匿别处开塲诱赌经旬累月同赌之人俱枷号三个月一民人附合结党妄预官府之事者一出征行猎处失火者一谋财放火尚未延烧之诱胁同行者枷号两个月挟讐放火当被救息尚未延烧之为从者枷号三个月一城市乡村当街搭台悬灯唱演夜戏者为首之人枷号一个月一贼犯业已拿获捕人多于贼犯倚衆共殴致毙之余人一越狱人犯其代为剃头并销燬刺字之人俱枷号两个月一在监斩绞人犯如有强横不法及赌博等事者一军流脱逃看守之保甲逾限不获三名及三名以上者原籍之房主保邻虽不客留但明知不首者一在川流民犯罪递回原籍复逃至川者如无为匪者一㸃省游匪犯该杖徒递回原籍之后复敢潜入黔境讯无为匪者一正阳崇文宣武三门闗厢内失事专汛千把总及马步兵丁一承审官吏遇一切命盗案件将干连人犯不应拷讯误执已见刑讯致弊者一问刑衙门不许狱内用㭱牀违者禁卒一徒罪以下人犯无病而串通狱官医生揑称有病者病已痊愈而该佐领骁骑校地方官不即送监审结者一番役将盗犯及死罪人犯私拷取供者枷号一个月一盗犯妻子家口不许放入监门探视违者妻子家口枷号两个月一书办皂隶及官员家仆人等有擅自出入监所者书隶革役家人枷号一个月一遇告人命不先究致死根因明确概行检验者一遇杂犯等案将妇女提审者工例一工程核减本身无力完交请豁如未完之数在五分以内者一在河工浮议动衆以致衆力懈弛之附和传播者枷号一个月指称夫头包揽代雇勒掯良民一名者枷号一个月大清律例卷四十一大清律例卷四十二目录钦定四库全书大清律例卷四十二目録总类徒一年徒一年半徒二年徒二年半徒三年迁徒大清律例卷四十二钦定四库全书大清律例卷四十二徒一年户律被人卖为妻妾子孙之在逃奴婢将在逃奴婢卖为妻妾子孙买者及牙保知情者娶同宗缌麻之妻及舅甥妻者豪势之人以私债准折人妻妾子女姦占者礼律闻父母及夫䘮匿不举哀者兵律擅入及冒入宫殿门者门官及宿卫官军故纵者宫禁及紫禁城皇城门不系宿卫守卫官冒名代替及替之者亲管头目知而故纵者擅入内营牙帐门者京城门非时擅开闭者故杀他人马牛为从者刑律监守自盗仓库钱粮等物至七两五钱者常人盗仓库钱粮等物至二十两者窃盗及掏摸得财五十两为首者六十两为从者和卖他人奴婢为妻妾子孙而未卖之被诱人畧卖子孙之妾者和卖弟妹及姪姪孙外孙若已之妾子孙之妇而未卖者窝主及买主知情者尊长于小功卑幼坟墓熏狐狸因而烧棺椁及烧期亲卑幼尸者地界内有死人里长地隣辄移他处及埋藏以致残毁及弃尸水中为首者卑幼将已死小功尊长身尸图頼人者小功尊长被杀而卑幼私和者大功卑幼被杀而尊长私和者殴折人二齿一指以上及髠发者殴折人肋眇二目堕胎及刃伤辜内医治平复者殿内忿争声彻于御在所及相殴者宗室觉罗亲而殴之者吏卒殴六品以下佐贰官者军民吏卒殴六品以下首领官伤者流外官及军民吏卒殴非本管五品以上官及公使人殴五品以上有司官者本衙门首领官及所统属官殴伤六品以下长官者佐贰官殴五品以上长官者流内九品以上官殴非本管三品以上官者威力拷打人折一齿一指眇一目抉毁耳鼻破骨及用汤火铜铁汁伤为从者奴婢殴良人折一齿一指眇一目抉毁耳鼻破骨及用汤火铜铁汁伤者殴大功亲奴婢折跌肢体及瞎一目者殴大功亲雇工人折肋眇两目堕胎及刃伤者奴婢殴家长缌麻亲者雇工人殴家长缌麻小功亲折一齿一指眇一目抉毁耳鼻破骨及用汤火铜铁汁伤者奴婢无罪而长家及家长之期亲外祖父母殴杀或故杀者妾殴夫及正妻者夫殴妻及妻殴妾折肋眇两目堕胎及刃伤者夫殴妾折跌肢体及瞎一目者殴妻之父母者服尽卑幼殴尊长折一齿一指眇一目抉毁耳鼻破骨及用汤火铜铁汁伤者卑幼殴小功兄姊及缌麻尊属者殴本宗外姻缌麻兄姊折一齿一指眇一目抉毁耳鼻破骨及用汤火铜铁汁伤者本宗及外姻尊长殴小功卑㓜折肋眇两目堕胎及刀伤者祖父母父母故杀子孙者子孙违犯教令而嫡继慈养母非理殴杀者妻妾殴夫小功兄姊及缌麻尊属者妻殴夫小功卑幼及期亲以下尊长殴卑幼之妾折肋眇两目堕胎及刃伤者妻之子殴父妾折一齿一指眇一目破骨及用汤火铜铁汁伤者妾之子殴父妾血从耳目中出及内损吐血者殴不同居继父者骂伯叔父母姑外祖父母者妻妾骂夫伯叔父母姑外祖父母者诬告人罪杖八十加所诬罪三等者官吏受财有禄人枉法赃二十两者不枉法赃五十两者无禄人枉法赃二十五两者不枉法赃六十两者官吏人等非因受财至一百两者诈为瑞应者买休人与妇人用计逼勒本夫休弃者买休人及本妇军民官吏和姦所部有夫妻女者奴姦良人妇女刁姦者姦夫姦妇杖罪以下人犯情犯已完限外不断决因而致死者狱卒以金刃及他物与囚致囚在逃及自伤或伤人者司狱官典及提牢官知而不举者狱囚应请给衣粮医药而不请给应脱鎻杻而不请脱应保出外而不请保应聴家人入视而不请聴因而致死囚该杖罪以下者提牢官知而不举者己申禀上司不即施行因而致死囚该杖罪以下者妇人产限未满失于详审拷决致死者戸例一孀妇自愿守志而女家之祖父母父母及夫家之祖父母父母抢夺强嫁之者一运弁旂丁挂欠粮米至一分不完者欠至五分追完者一坐粮㕔及各仓书役人等向运官运丁勒索银一两以下者一隠匿侵盗案内家产一百两者一盐商欠课至六分者兵例一附近苖疆五百里内民人煎穵窝囤兴贩硝黄十斤以上者一宰杀堪用马三四匹者一驿站马夫沉匿军情机宻文书者刑例一盗牛四只及窝主知情分赃者俱枷号四十日一盗塟者无发掘等情止在切近坟旁盗塟而本家毁弃尸骸者一描摸印信行使诓骗财物一两以下者一假冒顶带自称职官止图乡里光荣无所求为亦无凭札者一未经考职书吏冒戴顶㡌者一在川流民犯罪递回原籍复逃至川者如有为匪所犯在杖一百以下者黔省游匪犯该杖徒递回原籍之后复敢潜入黔境讯有为匪犯在杖一百以下者一承审官吏遇有一切命盗案件如有将徒流人犯拷讯致毙二命者一解役递解人犯中途患病若未取结在途身死一名者工例一工程核减本身无力完交请豁如未完之数至六分者徒一年半戸律得在逃奴婢而卖为妻妾子孙者被人卖为妻妾子孙之在逃子女被人卖为奴婢之在逃奴婢自收留在逃奴婢为妻妾子孙者将迷失奴婢在逃子女卖为妻妾子孙在逃奴婢卖为奴婢买者及牙保知情者监临官强娶为事人妻妾及女为妻妾者强为子孙弟姪家人娶者豪势之人以私债强夺人妻妾子女者礼律大祀神御之物遗失及误毁者中祀有犯者罪同主守之人将乘舆服御物遗失及误毁者兵律宫殿门无籍至夜入者刑律监守自盗仓库钱粮等物至一十两者常人盗仓库钱粮等物至二十五两者窃盗及掏摸得财六十两为首者七十两为从者盗官私驴驘而杀者和诱及相卖良人为妻妾子孙而未卖之被诱人和诱他人奴婢为妻妾子孙之被诱人及和诱而未卖者和卖他人奴婢为奴婢而未卖之被诱人和卖弟妹及姪姪孙外孙若已之妾子孙之妇者和卖同堂弟妹及姪姪孙而未卖者窝主及买主知情者尊长发期亲卑幼坟塜开棺椁见尸者毁弃期亲卑幼死尸者若于他人坟墓熏狐狸因而烧棺椁为从者尊长于缌麻卑幼坟墓熏狐狸因而烧棺椁及烧大功卑幼尸者祖父母父母故杀子孙及家长故杀奴婢图赖人者将已死大功尊长身尸图赖人者大功尊长被杀而卑幼私和者期亲卑幼被杀而尊长私和者宫内殴人折一齿及一指眇一目抉毁耳鼻破骨及用汤火铜铁汁伤者宗室缌麻亲而殴之者吏卒殴六品以下长官者军民吏卒殴六品以下佐贰官伤者殴首领官折伤者流外官及军民吏卒殴非本管九品以上官及公使人殴九品以上有司官折一齿一指眇一目抉毁耳鼻破骨及用汤火铜铁汁伤者流内九品以上官殴非本管五品以上若五品以上殴非本管三品以上官折一齿一指眇一目抉毁耳鼻破骨及用汤火铜铁汁伤者殴受业师折一齿一指眇一目抉毁耳鼻破骨及用汤火铜铁汁伤者威力拷打人折二齿二指以上及髠髪为从者折一齿一指𦕈一目抉毁耳鼻破骨及用汤火铜铁汁伤为首者奴婢殴良人折二齿二指以上及髠髪者良人殴他人奴婢折肋眇两目堕胎及刃伤者殴缌麻小功亲奴婢折跌肢体及瞎一目者殴大功亲奴婢至笃疾者殴缌麻小功亲雇工人折肋眇两目堕胎及刃伤者奴婢殴家长小功亲者奴婢殴家长缌麻亲并雇工人殴家长大功亲折一齿一指眇一目抉毁耳鼻破骨及用汤火铜铁汁伤者雇工人殴家长缌麻小功亲折二齿二指及髠髪者家长及家长之期亲外祖父母殴雇工人折跌肢体及瞎一目者夫殴妾至笃疾者殴妻之父母折一齿一指眇一目抉毁耳鼻破骨及用汤火铜铁汁伤者服尽尊长殴卑幼折肋眇两目堕胎及刃伤者卑幼殴尊长折二齿二指以上及髠髪者卑幼殴大功兄姊及小功尊属者殴缌麻兄姊折二齿二指以上及髠髪者殴小功兄姊及缌麻尊属折一齿一指眇一目抉毁耳鼻破骨及用汤火铜铁汁伤者本宗及外姻尊长殴缌麻卑幼折肋眇两目堕胎及刃伤者殴大功卑幼折跌肢体及瞎一目者嫡继慈养母故杀子孙者妻妾殴夫大功兄姊及小功尊属者妻殴夫缌麻卑幼折肋眇两目堕胎及刃伤者殴大功卑幼折跌肢体及瞎一目者期亲以下尊长殴卑幼之妇折肋眇两目堕胎及刃伤者妻之子殴父妾折二齿二指以上及髠髪者殴不同居继父折二齿二指以上及髠髪者殴同居继父者祖父母父母为人所殴子孙即时救䕶而还殴之至折跌人肢体及瞎一目者诬告人罪杖九十加所诬罪三等者官吏受财有禄人枉法赃至二十五两者不枉法赃至六十两者无禄人枉法赃至三十两者不枉法赃至七十两者官吏人等非因事受财至二百两者军民官吏刁姦所部妻女者居父母及夫䘮犯刁姦及僧尼道士女冠犯刁姦者常人以金刁及他物与囚及子孙与在狱之祖父母父母奴婢雇工人与在狱之家长因而自杀者司狱官典及提牢官知而不举者妇人懐孕犯罪失于详审拷决致死者戸例一孀妇自愿守志而母家夫家之期亲抢夺强嫁之者一强夺良家妻女被逼诱随行帮同扛擡者一隠匿侵盗案内家产二百两者一盐商欠课至七分者礼例一奴𨽻人等入正门驰当道坐公座者六部都察院在京各衙门奴𨽻人等接奉批差有越礼犯分者兵例一内地囤积硝黄未曽兴贩之挑夫船戸知情不首者一故杀他人牛者刑例一描摸印信行使诓骗财物一十两者一僧道不分有无度牒及尼僧女冠犯刁姦者枷号一箇月一徒犯中途脱逃原犯徒一年者工例一工程核减本身无力完交请豁如未完之数至七分者徒二年戸律得迷失奴婢及收留在逃子女而卖为妻妾子孙者得在逃奴婢而卖为奴婢者被人卖为奴婢之在逃子女自收留迷失奴婢及在逃子女而为妻妾子孙者自收留在逃奴婢而为奴婢者将迷失子女卖为妻妾子孙迷失奴婢并在逃子孙卖为奴婢买者及牙保知情者私盐受雇挑担䭾载者兵律军人将关拨军器遗失及误毁二十件以上者刑律监守自盗仓库钱粮等物至一十二两五钱者常人盗仓库钱粮等物至三十两者窃盗及掏摸得财七十两为首者八十两为从者和诱及相卖良人为奴婢而未卖之被诱人和诱及相卖良人为妻妾子孙而已卖之被诱人和诱他人奴婢为妻妾子孙者和诱他人奴婢为奴婢之被诱人及和诱而未卖者畧卖弟妹及姪姪孙外孙若已之妾子孙之妇者和卖同堂弟妹及姪姪孙者窝主及买主知情者塜先穿陷及未殡埋而盗尸柩为从者尊长发大功卑幼坟塜开棺见尸者毁弃大功卑幼死尸者若于他人坟墓熏狐狸因而烧棺椁为首及烧缌麻以上尊长棺椁为从者烧小功卑幼尸者造魇魅符书咒诅令人疾若者子孙将已死期亲尊长身尸图赖人者期亲尊长被杀而卑幼私和者殴折人肋眇两目堕胎及刃伤者殴折跌人肢体及瞎人一目辜内平复者宫内殴人折二齿二指以上及髠髪者殿内殴人折一齿一指眇一目抉毁耳鼻破骨及用汤火铜铁汁伤者宗室觉罗亲而殴伤者小功亲而殴之者吏卒殴六品以下长官伤者军民吏卒殴六品以下佐贰官折伤者殴五品以上首领官者流外官及军民吏卒殴非本管三品以上官及公使人殴三品以上有司官者殴五品以上官伤者殴九品以上官折二齿二指以上及髠髪者本衙门首领官及统属官殴五品以上长官者流内九品以上官殴非本管五品以上及五品以上殴非本管三品以上官折二齿二指以上及髠髪者殴受业师折二齿二指以上及髠髪者威力拷打人折二齿二指以上及髠髪为首者殴缌麻小功亲奴婢至笃疾者殴大功亲雇工人折跌肢体及瞎一目者奴婢殴家长大功亲者殴家长缌麻亲折二齿二指以上及髠髪者殴家长小功亲折一齿一指眇一目抉毁耳鼻破骨及用汤火铜铁汁伤者雇工人殴家长大功亲折二齿二指及髠髪者家长及家长之期亲外祖父母殴雇工人至笃疾者妻殴夫折一齿一指眇一目抉毁耳鼻破骨及用汤火铜铁汁伤者夫殴妻及妻殴妾折跌肢体及瞎一目者殴妻之父母折二齿二指以上及髠髪者卑幼殴本宗大功尊属者殴小功兄姊及缌麻尊属折二齿二指以上及髠髪者殴大功兄姊及小功尊属折一齿一指眇一目抉毁耳鼻破骨及用汤火铜铁汁伤者本宗及外姻尊长殴小功卑幼折跌肢体及瞎一目者殴大功卑幼至笃疾者第妹过失伤同胞兄姊者祖父母父母非理殴子孙妾至死者妻妾殴夫大功尊属者妻殴夫小功卑幼及期亲以下尊长殴卑幼之妾折跌肢体及瞎一目者妻殴夫大功卑幼至笃疾者妾之子殴父妾折一齿一指眇一目抉毁耳鼻破骨及用汤火铜铁汁伤者殴同居继父折二齿二指以上及髠髪者祖父母父母为人所殴子孙即时救䕶而还殴之至笃疾者奴婢骂家长之期亲及外祖父母者雇工人骂家长者诬告人罪杖一百加所诬罪三等者官吏受财有禄人枉法赃至三十两者不枉法赃至七十两者无禄人枉法赃至三十五两者不枉法赃至八十两者官吏人等非因事受财至三百两者诈为其余衙门印信文书未行为从者奉制推按问事报上不以实者伪造闗防印记未成为从者若有灾祥之类钦天监官不以实对者山陵兆域内失火者官府公廨及仓库内失火者山陵林木在外失火延烧者狱卒以金刃及他物与囚因而致囚自杀者司狱官典及提牢官知而不举者工律故决圩岸陂塘者吏例一坐粮㕔运役仓役名缺如保送旗人及民人一身充两三役者该役及保结之人戸例一孀妇自愿守志而母家夫家之大功以下亲抢夺强嫁之者一运弁旂丁挂欠粮米至二分不完者一隠匿侵盗案内家产三百两者一盐商欠课至八分者礼例一吏员承差人等入正门驰当道坐公座者六部都察院在京各衙门吏书人等接奉批差有越礼犯分者兵例一内地私贩硝黄及窝藏囤贩并知情卖与私贩之挑夫船戸知情不首者一商渔船内夹带违禁等物接济外洋舵工水手不知情者刑例一盗牛五只及窝家知情分赃者俱枷号四十日一妻将夫尸图頼人者一伪造关防印记诓骗财物无多造而未成者描摸印信行使诓骗财物二十两者一私铸铜钱未成之房主隣佑十家长知而不拿获举首者一私铸铜钱未成案内有雇令挑水打炭烧火者一伙衆开炉私铸铅钱至十千以上之房主隣佑总甲十家长知而不首者一民人存留赌博之人初犯者一徒犯中途脱逃原犯徒一年半者工例一工程核减本身无力完交请豁如未完之数至八分者徒二年半吏律误毁制书各衙门印信并文书事干军机钱粮者遗失制书圣㫖者遗失官文书事干军机钱粮者戸律收留良家迷失子女不送官司而卖为妻妾子孙者得迷失奴婢及收留在逃子女而卖为奴婢者自收留迷失子女为妻妾子孙者自收留迷失奴婢及在逃子女为奴婢者将迷失子女卖为奴婢买者及牙保知情者冒认良人为妻妾子孙者犯私盐引领牙人及窝藏寄顿者礼律大祀丘坛而毁损壝门者中祀有犯者罪同兵律车驾行处军民冲入仪仗内及冲入仪仗内而诉事不实其典仗䕶卫官军不觉者边将报到军情重事而漏泄为从者私开官文书看视事干军情重事为从者将领关拨军器遗失及误毁二十件以上者刑律监守自盗仓库钱粮等物至一十五两者常人盗仓库钱粮等物至三十五两者白昼抢夺人财物为从者窃盗及掏摸得财八十两为首者九十两为从者设方畧诱取良人及畧卖良人为妻妾子孙为从者假以乞养过房为名买良家子女转卖为妻妾子孙为从者和诱及相卖良人为妻妾子孙者和诱及相卖良人为奴婢之被诱人及和诱而未卖者畧卖他人奴婢为妻妾子孙者和诱他人奴婢为奴婢者畧卖同堂弟妹堂姪及姪孙者窝主及买主知情者发掘他人坟冢未至棺椁为从者塜先穿陷及未殡理而盗尸柩为从者卑幼发尊长坟塜未至棺椁为从者尊长发小功卑幼坟塜开棺椁见尸者弃他人尸而不失及毁而髠髪若伤为从者毁弃小功卑幼死尸者于他人坟墓熏狐狸因而烧尸为从者烧缌麻以上尊长棺椁为首者烧缌麻卑幼尸者子孙于祖父母父母及奴婢雇工人于家长坟墓熏狐狸而烧棺椁为从者谋杀人伤而不死为从不行者卑幼威逼缌麻尊长致死者殴瞎人两目折人两肢损人二事以上及因旧患令至笃疾若断人舌及毁败人隂阳辜内平复者殿内殴人折二齿二指以上及髠髪者宗室缌麻亲而殴伤者大功亲而殴之者吏卒殴六品以下长官折伤者军民吏卒殴五品以上佐贰官者殴首领官伤者流外官及军民吏卒殴非本管五品以上官及公使人殴五品以上有司官折伤者本衙门首领官及统属官殴伤五品以上长官者威力拷打人折肋眇两目堕胎及刃伤为从者奴婢殴良人折肋眇两目堕胎及刃伤者良人殴他人奴婢及殴缌麻小功亲雇工人折跌肢体及瞎一目者殴大功亲雇工人至笃疾者奴婢过失伤家长之期亲及外祖父母者殴家长小功亲折二齿二指以上及髠髪者殴家长之大功亲折一齿一指眇一目抉毁耳鼻破骨及用汤火铜铁汁伤者雇工人过失伤家长及家长期亲外祖父母者殴家长缌麻小功亲折肋眇两目堕胎及刃伤者妻殴夫折二齿二指以上及髠髪者妾殴夫及正妻折一齿一指眇一目抉毁耳鼻破骨及用汤火铜铁汁伤者夫殴妻及妻殴妾至笃疾者服尽尊长殴卑幼折跌肢体瞎一目者卑幼殴尊长折肋眇两目堕胎及刃伤者卑幼殴本宗及外姻缌麻兄弟折肋眇两目堕胎及刃伤者殴大功兄姊及小功尊属折二齿二指以上及髠髪者殴大功尊属折一齿一指眇一目抉毁耳鼻破骨及用汤火铜铁汁伤者本宗及外姻尊长殴缌麻卑幼折跌肢体及瞎一目者殴小功卑幼至笃疾者弟妹殴同胞兄姊者姪过失伤伯叔父母姑及外孙过失伤外祖父母者弟妹过失折伤同胞兄姊及姪过失折伤伯叔父母姑外孙过失折伤外祖父母者祖父母父母故杀子孙之妾者妻妾殴夫之期亲兄姊者妻殴夫缌麻卑幼及期亲以下尊长殴卑幼之妇折跌肢体及瞎一目者妻殴夫小功卑幼及期亲以下尊长殴卑幼之妾至笃疾者妻之子殴父妾折肋眇两目堕胎及刃伤者妾之子殴父妾折二齿二指以上及髠髪者殴不同居继父折肋眇两目及刃伤者诬告人罪徒一年加所诬罪三等者雇工人告家长得实者官吏因事受财有禄人枉法赃至三十五两者不枉法赃至八十两者无禄人枉法赃至四十两者不枉法赃至九十两者官吏人等非因枉法不枉法之事而受人财至四百两者诈为其余衙门印信文书已施行为从及未施行为首者诈为察院布按府州县衙门印信文书未施行为从者当该官司知而聴行者诈传一二品衙门官言语于各衙门分付公事有所规避为从者当该官司知而聴行者伪造关防印记为从及知情行用者造而未成为首者伪造金银为从及知情买使者无官诈称有官有所求为或诈称官司差遣捕人及诈冒现任官员姓名有所求为为从者姦内外缌麻以上亲之妾者姦夫姦妇监临官因公事殴打人致死聴使下手之人妇人怀孕犯罪产限未满拷决致死者戸例一隠匿侵盗案内家产四百两者一盐商欠课至九分者兵例一提塘及衙役人等将宻封重事私开窃视以致漏泄为从者一非密封事件提塘与各衙门书办勾通夲章一到即抄刻图利事重为从者一内地囤积硝黄未曽兴贩者挑夫船戸知情分赃者银匠药铺领批买完未缴者一广东盗贼投抚分发入伍壮丁原犯徒杖以下初犯脱逃隣族保甲知情容隠者一奸徒止将米谷偷运出口图利并无接济奸匪情弊米一百石以下之为从及知情不首之船戸一商民出洋将红黄铜器铜斤私贩各洋货卖图利一百斤以下之为从及船戸一丝斤出洋不及一百斤为从及船戸知情不首者刑例一窃盗仓库钱粮未经得财为从者一强盗问拟发遣其同居父兄伯叔与弟虽经得财而不知情者一窃盗拟绞之同居父兄伯叔与弟虽经得财而不知情者一产矿山场约练勾引接济伙同分利者一内外大小衙门蠧役恐吓索诈贫民计赃六两至十两为从者一伯叔姑外祖父挟嫌故残姪姪孙外孙至笃疾者一因小事纠集多人越墻进院突入鼓㕔妄行击鼓谎告之余人一藏匿讼师秘本旧板如惊天雷相角法家新书刑台秦镜一切搆讼之书旧板不行销毁者一诈为六部各司军卫各所文书为从者一诈为通政使大理寺盐运司部属各管军所衙门印信文书为从者一伪造关防印记诓骗财物数多造而未成者为数无多为从及知情行用者描摸印信行使诓骗财物三十两者一私铸之本犯问拟发遣其同居之父兄伯叔与弟虽经分利而实系并不知情者一将银穵孔倾入铜铅等物及用铜铅等物倾成锭锞外用银皮包好并铜铅等物每两内搀实银二三四五钱伪造银使用为从者一私买良家之女为娼者媒合人一徒犯中途脱逃原犯徒二年者一刁悍之徒借命打抢为从者工例一工程核减本身无力完交请豁如未完之数至九分者徒三年名例律逃叛虽不自首还归本所者吏律官员袭廕若庶出子孙及弟姪不依次序搀越袭廕者他人教令者当该官司知而聴行者奏事及当该官吏増减关节朦胧奏准未施行者上司一二品官处将不合行事务妄作禀准及朦胧禀説施行者戸律收留良家迷失子女不送官司而卖为奴婢者自收留为奴婢者冒认良人为奴婢者将互争不眀及他人田产妄作已业䑃胧投献官豪势要之人与者受者收伯叔及兄弟之妾者妾背夫在逃因而改嫁者窝主及知情娶者抄没人口财产律不该载者不在入官之限违而抄没尚未入官者犯私盐者盐塲灶丁人等夹带余盐出塲及私煎盐货卖者总催知情故纵及通同货卖者买食私盐因而货卖者巡获私盐有司官吏通同脱放者管理盐务及有巡察私盐之责文武各衙门设法差人巡禁私盐若知情故纵及容令军兵随同贩卖者巡获私盐入已不解官者起运官盐但有夹带余盐者客商贩卖官盐不许盐引相离违者若将旧引影射盐货者超运官盐并灶戸运盐上仓将带军器及不用官船起运者监临官吏诡名及权势之人中纳钱粮请买盐引勘合侵夺民利者犯私茶者将已批騐截角退引入山影射照茶者私煎矾货卖者礼律弃毁大祀神御之物者中祀有犯者罪同主守之人将乗舆服御物私自借用或转借与人及借之者弃毁者官民僭用违禁龙鳯纹者兵律越京城而未过者边将报到军情重事而漏泄为首者私开官司文书看视事干军情重事为首者官军从军征讨私逃还家及逃徃他所再犯并在京在外军人在逃三犯限外自首者越度縁边关塞者守把之人知而故纵者应给路引衙门不立文案空押私填与人者各处守御及屯田官军递送逃军妻女出城者逃军买求者守门之人知情故纵者邀取实封部院公文者刑律谋叛末行知而不首者私有妖书隠藏不送官者盗大祀未进神御及营造未成并已祭讫之祭器品物及其余官物者盗府州县镇城关门钥者盗园陵内树木者监守自盗仓库钱粮等物至一十七两五钱者常人盗仓库钱粮等物至四十两者私窃放死囚逃走为从者官司差人追徴钱粮勾摄公事及捕获罪人聚衆中途打夺为从者白昼抢夺人财物为首者窃盗及掏摸得财九十两为首者一百两至一百二十两为从者盗官私马牛而杀者设方畧诱取良人及畧卖良人为妻妾子孙造意者假以乞养过房为名买良家子女转卖为妻妾子孙造意者和诱及相卖良人为奴婢者畧卖他人奴婢为奴婢者窝主及买主知情者发掘他人坟塜见棺椁为从及未至棺椁为首者卑幼发尊长坟塜见棺椁为从及未至棺椁为首者尊长发缌麻卑幼坟塜开棺椁见尸者残毁他人死尸及弃尸水中为从者弃他人尸而不失及毁而髠髪若伤为从者弃尊长尸而不失及毁而髠髪若伤为从者毁弃缌麻卑幼死尸者于他人坟墓薫狐狸因而烧尸为首者烧缌麻以上尊长尸为从者子孙于祖父母父母及奴婢雇工人于家长坟墓薫狐狸烧棺椁为首者夜无故入人家已就拘执而擅杀伤致死者谋杀人伤而不死从而不加功者谋而已行未曽伤人为首者未曽伤人造意身虽不行者谋杀人从而不行者奉制命出使所在官吏谋杀及部民谋杀本属府州县军士谋杀本管官吏卒谋杀本部五品以上长官已行未伤为从者卑幼谋杀缌麻以上尊长及奴婢雇工人谋杀家长之缌麻以上亲已行为从者已伤为从不加功者採生折割人若已行而未伤人为从不加功者造魇魅符书咒诅欲以杀人者用毒药杀人买而未用者知情卖药者以他物置人耳鼻及孔窍中若故屏去人服食致成残废疾者子孙将已死祖父母父母奴婢雇工人将家长身尸图赖人者打捕戸于深山旷野勐兽徃来去处穿作阬穽及安置窝弓不立望竿及抹眉小索因而伤人致死者卑幼威逼小功尊长致死者祖父母父母及夫若家长为人杀而子孙妻妾奴婢雇工人私和者殴人折跌肢体及瞎一目者宫内殴人折肋眇两目及刃伤者宗室觉罗亲而殴之折肋眇两目堕胎及刃伤者小功亲而殴伤者期亲而殴之者奉制命出使而官吏殴之及部民殴本属府州县军士殴本管官吏卒殴本部五品以上长官者军民吏卒殴五品以上佐贰官伤者殴首领官折伤者流外官及军民吏卒殴非本管三品以上官及公使人殴三品以上有司官伤者殴九品以上官折肋眇两目及刃伤者流内九品以上官殴非本管五品以上及五品以上殴非本管三品以上官折肋眇两目及刃伤者殴受业师折肋眇两目及刃伤者威力拷打人折肋眇两目堕胎及刃伤为首者良人殴他人奴婢至笃疾者殴缌麻小功大功亲奴婢至死者殴缌麻小功亲雇工人至笃疾者奴婢过失杀家长之期亲及外祖父母者殴家长缌麻亲折肋眇两目堕胎及刃伤者殴家长大功亲折二齿二指以上及髠髪者雇工人殴家长及家长期亲若外祖父母者过失杀者殴家长大功亲折肋眇两目堕胎及刃伤者家长及家长之期亲外祖父母殴雇工人因而致死者妾殴夫及正妻折二齿二指以上及髠髪者夫殴妾至死者殴妻之父母折肋眇两目堕胎及刃伤者服尽尊长殴卑幼至笃疾者卑幼殴本宗及外姻小功兄姊并缌麻尊属折肋眇两目堕胎及刃伤者殴本宗大功尊属折二齿二指以上及髠髪者本宗及外姻尊长殴缌麻卑幼至笃疾者弟妹殴亲兄姊伤者姪殴伯叔父母姑及外孙殴外祖父母者弟妹过失杀亲兄姊若姪过失杀伯叔父母姑及外孙过失杀外祖父母者期亲兄姊殴杀弟妹及伯叔姑殴杀姪与姪孙外祖父母殴杀外孙者子孙过失伤祖父母父母及妻妾过失伤夫之祖父母父母者祖父母父母非理殴子孙之妇及乞养异姓子孙至死者妻妾殴夫伯叔父母姑及外祖父母者殴期亲兄姊伤者妻殴夫缌麻卑幼至笃疾者期亲以下尊长殴卑幼之妇至笃疾者殴同居继父折肋眇两目及刃伤者告谋反叛逆官司不即受理掩捕者诬告人罪徒一年半加所诬罪三等者各衙门官进呈实封诬告人及风宪官挟私弹事不实若诬重反坐及全诬加罪不及徒三年之轻者子孙告祖父母父母妻妾告夫及告夫之祖父母父母得实者奴婢告家长者戸工人诬告家长者官吏受财有禄人枉法赃至四十两者不枉法赃至九十两者无禄人枉法赃至四十五两五十两五十五两者不枉法赃至一百两一百一十两一百二十两者官吏人等非因事受财至五百两者诈为部院将军督抚提镇等衙门文书套画押字盗用印信及空纸用印未施行为从者诈为其余衙门印信文书已施行为首者诈为察院布按府州县印信文书已施行为从及未施行为首者当该官司知而聴行者诈传一二品衙门官言语分付公事有所规避为首者当该官司知而聴行者对制及奏事上书诈不以实者伪造关防印记为首者伪造诸衙门印信及时宪书符验茶盐引未成为从者当该官司知而聴行者伪造金银为首者无官诈称有官有所求为或诈称官差捕人及诈冒官员姓名为首者当该官司知而聴行者诈称使臣乘驿为从者驿官知而应付者犯罪待对诈死者当该官司知而聴行者私和强姦者姦内外缌麻以上亲及缌麻以上亲之妻若妻前夫之女及同母异父姊妹者姦夫姦妇奴及雇工人姦家长期亲之妾者姦妇姦家长缌麻以上亲之妾者姦夫姦妇军民官吏姦囚妇者放火延烧官民房屋及积聚之物者内外问刑衙问事无寃枉朦胧辩眀者所辩之人知情者盐临官因公事于人虚怯去处非法殴打至死者妇人怀孕犯罪若未产拷决因而致死者工律故决河防者名例例一军流徒犯及免死流犯告称祖父母父母老疾家无以次成丁其隣保族长等受财出结者一在京在外已徒而又犯徒拟罪总徒四年遇赦减等者诬告平人死罪未决罪应满流于配所加役三年遇赦减为总徒四年若再遇赦减等者吏例一衙役犯侵盗钱粮婪赃等罪遇赦豁免后复入原衙门及别衙门应役者戸例一八旗人员置买产业于各省及私相授受者一女家悔盟另许经断归前夫而女家与后夫夺回者一前夫子女与后夫子女茍合成婚者一强夺良家妻女中途夺回尚未姦汚助势济恶之从犯一开採铜铅之处衙役盗意搅扰致人裹足为从者一运弁旗丁挂欠粮米至三分不完者一那移库银至二万两以上拟斩能于二限内追完者一坐粮㕔及各仓书役向运官运丁指称掣批等项名色勒索一两以上者一粮船丁舵搀和白土者一隠匿侵盗案内之家产五百两至一千两者一聚衆十人以下兴贩私盐不论有无军器拒捕伤一二人其不曽下手者其不带军器不曽拒捕不分十人上下杖一百十人以下虽有军器不曽拒捕为从者一回空粮船挟带私盐闯闸闯关随同之旗丁头舵各枷号一箇月卖私之人及灶丁窝藏寄顿者一茶商赴楚买茶不依所定斤数多带私茶者一盐商欠课至十分者一甘肃西宁等处遇有番夷到来势豪之家主使逼令减价以贱易贵及取觅用钱方许买卖者聴使之人礼例一官吏军民服饰僭用黄紫蟒龙飞鱼斗牛器皿僭用朱红黄颜色及亲王法物者兵例一提塘及衙役人等将密封重事漏泄为首者一非宻封事件提塘与各衙门书办勾通本章一到即抄刻图利事重为首者一军八军官私当关给衣甲旗帜应禁军器者一内地私贩硫黄五十斤熖硝一百斤以上者窝藏囤贩及知情卖与私贩者挑夫船戸知情分赃者一随征兵丁之所雇民人不曽偷盗马匹器械逃回者一广东省盗贼投抚分发入伍壮丁原犯在徒罪以下初犯脱逃者一广东盗贼投抚分发入伍壮丁原犯军流以上初犯脱逃隣族保甲知情容隠者一民人于台湾近番处所偷越深山抽籐弔鹿伐木採棕等项一商渔船内夹带违禁等物接济外洋造船时原保结之澳甲戸族里长隣佑一奸民图利将废铁铁货潜出边境及海洋货卖一百斤以下者一奸徒止将米谷偷运出口图利并无接济奸匪情弊米过一百石之为从及知情不首之船戸一兴贩鸦片烟及私开鸦片烟馆之船戸地保隣佑人等一闽省不法棍徒充作客头在沿海地方引诱偷渡之人包揽过台索取银两为从者澳甲地保船戸舵工人等知而不举者中途有谋害事情虽未同谋下手但同船知情不首告者一洋船回时有照外多载或顶充偷渡及潜匿不回等弊出结之族隣行保一商人在沿海递运铁斤交卖商鱼船出洋者一奉天锦复雄盖四城拿获无票船只私渡民人者船戸民人一商民出洋将红黄铜器铜斤私贩各洋货卖图利一百斤以下之为首者一百斤以上之从犯及船戸一丝斤出洋过百斤为从及船戸知情不首者不及百斤为首者一租赁船只出洋为匪之案犯该流罪以上者船主虽不知情一各衙门乡亲徃来并书吏人等滥捉民船用旗鎗灯笼假借本管官官衔者刑例一闽省民人结㑹树党隂作记认鱼肉乡民凌弱暴寡为从者一淫词小説市卖者一窃盗仓库钱粮未经得财为首者一奉差缉贼审非本案正盗若其人素行不端或经犯窃有案者将捕役人等照诬良为盗例减一等一姦豪凭空揑报盗刧陷害平人讹诈印捕官役甲长隣佑扶同者一强盗例拟发遣其同居父兄伯叔与弟有知情而又分赃者强盗问拟斩决其同居父兄伯叔与弟虽经得财而不知情者一凡黔楚两省相接红苖彼此讐忿聚衆抢夺者一粮船水手伙衆十人以下又无器械抢夺者一抢夺伤人若伤非金刃又轻伤平复为从及自首者一出哨兵弁遇商船失风被溺商民俱已救援因而捞抢财物者除应斩决不准自首外其余事未发觉而自首者边海居民以及採捕各船乘危抢夺者一出哨兵弁如见船覆溺虽抢取货物伤人未致毙命不计赃为从者一窃盗拒捕伤人伤非金刃又伤轻平复为从及自首者一窃盗拟绞之同居父兄伯叔与弟知情而又分赃者一盗牛五只以上及窝家知情分赃者俱枷号四十日一民人为从偷窃行围巡幸地方马匹一二匹至三四匹者及知情故买之民人一领票刨参人夫将批给鸟鎗转给售卖刨参之人者一违禁携带米石什物卖与刨参之人易换人参米不及五十石什物值银不及五十两者巡绰官兵知情故纵者一刨参贼犯逗遛已过三冬若并无财主各出资本及受雇偷採或只身潜徃未得参者一潜入南苑窃取草束等物者一拿获围塲内贼犯打牲砍木未得者一内外大小衙门蠧役恐吓索诈贫民计赃六两至十两为首者一考试生童如有积惯棍徒揑称给与字眼记认不论有无立约封银及口许虚赃被骗之生童一代倩鎗手若仅立有文约赃未入手鎗手与本童枷号两个月一代倩鎗手若生童实系被人撞骗赃止口许情罪稍轻者一窝留川贩止知情未经分赃之为从者一兴贩妇人子女转卖与他人为妻妾子孙者一盗未殡未埋尸柩及发年久穿陷之塜未开棺椁者一非其子孙又非实有确据之前人古冢因土墩见人埋𦵏輙称伊逺祖坟墓伙告伙証陷害无辜为从者一黒夜偷窃或白日入人家内偷窃财物事主殴打致死者一强盗窝主虽不行又不分赃但知情存留一人者一窝留积匪及窝藏回民行窃但经分得些微财物或止代为卖赃者一两家互殴致死一命其律应拟抵之正兇当时被死者有服亲属殴死其殴死兇手之人一非姦所获姦或闻姦数日杀死姦妇姦夫到官供认不讳者一姦夫已就拘执而殴杀或虽在姦所捉获非登时而杀者一本夫之兄弟及有服亲属捉姦登时杀伤者一奉差员役额外需索逼死印官者一妇女与人通姦本夫与父母并未纵容一经见闻杀姦不遂因而羞忿自尽者姦夫一和姦之案姦妇因姦情败露羞忿自尽者姦夫一铅江濵海持鎗执棍横行鬬殴伤人者一原殴伤轻因风身死正限外十日之内死者一地方绅衿占佃戸妇女无犯姦情事者一妾过失杀正妻者一兄姊挟嫌故残弟妹至笃疾者一经法司督抚等衙门问断眀白意图翻异辄于登闻鼓下及长安左右门等处自刎自缢撒泼喧唿并教唆主使之人因小事纠聚多人越墻进院突入鼓㕔妄行击鼓谎告为首者揑开大欵欲思报复将已经法司督抚衙门断眀事件意图翻异聚衆击鼓之余人一审无挟讐止以误执伤痕诬告蒸检为从者一奴仆首告家主虽所告皆实者一坊肆将讼师秘本如惊天雷相角法家新书刑台秦镜一切搆讼旧书复行印刻及贩卖者一衙门蠧役恐吓索诈十两以上为从者索诈贫民十两以下致令卖男鬻女为从者一直省书役暗行顶缺之人以财行求至五百两者一幕賔钻营上司引荐别无情弊但盘踞属员衙门者一诈为六部各司军卫各所文书为首者一诈为通政司大理寺盐运司部属各管军所衙门印信文书为首者一伪造诸衙门印信及钦给闗防诓骗财物数多造而未成者诓骗财物无多为从及知情行用者伪造关防印记诓骗财物数多为从及知情行用者为数无多为首者描摸印信行使诓骗财物四十两者一私铸之本犯问拟斩绞其同居父兄伯叔与弟虽经分利而实系并不知情者本犯问拟发遣其同居父兄伯叔与弟知情分利者一将银穵空倾入铜铅等物及用铜铅等物倾成锭锞外用银皮包好并铜铅等物每两内搀实银二三四五钱伪造银使用为首者一私造铅钱不及十千为从及知情行使者一私铸铜钱受雇挑水打炭烧火及偶为买使以及房主隣佑总甲十家长知而不拿获举首者船戸夹带私钱者铜一私买良家之女为娼者枷号三个月知情卖者一窝顿土娼月日经久者一民人将自已银钱开塲诱赌经旬累月聚集无頼放头抽头者之初犯存留赌博人之再犯一民人贩卖纸牌骰子为从者一私造赌具左右𦂳隣通同徇隠不首若得财准枉法从重论罪止杖一百徒三年一藏匿造赌器具不行销毁者一描画纸牌者造卖牌骰未成者一拿获赌犯出有赌具之人不将造卖之人据实供出者一无頼匪徒串党驾船设局揽载客商勾诱赌博折没货物掯留行李者初犯到案审系仅止一二次者一挟讐放火延烧诱胁同行者一贼犯携赃逃遁隣佑人等追捕仓卒殴毙者或贼势强横不能力擒送官以致殴打戕命者一在监斩绞人犯如有强横不法及赌博等事知情故纵之禁卒一军流人犯逃回原籍房主保留容留不行举首一徒犯中途脱原犯徒二年半者一踈脱斩绞重犯之长解一年限内拿获审无贿纵别情者一捕役串通盗犯教供妄认别案盗犯以图销案者一押解兵役驿夫人等姦汚犯人妻女者一承审官吏遇一切命盗案件将干连人犯不应拷讯任意叠夹致毙者一被诬之人不肯招承因而叠夹致毙之官吏一刁悍之徒借命打抢为首者工例一工程核减本身无力完交请豁如未完之数至十分者迁徙吏律吏典及承差禁子弓兵人等额外滥充者戸律各处人民若有妄称主保小里长保长主首等项名色生事扰民者刑律官吏受财説事过钱者名例例一土蛮猺獞讐杀刧掳及聚衆捉人靴禁本犯正法者之父母兄弟子姪本犯系军流等罪其父母兄弟子姪初犯治罪后仍不改恶其亲属家口兵例一土人潜住外省生事为匪除实犯死罪外徒罪以上者同家口父母兄弟子姪一併迁徙安插刑例一步军统领衙门畨役私用白役者畨役及白役大清律例卷四十二大清律例卷四十三目录钦定四库全书大清律例卷四十三目録总类杂犯流二千里杂犯流二千五百里杂犯流三千里实犯流二千里实犯流二千五百里实犯流三千里大清律例卷四十三钦定四库全书大清律例卷四十三杂犯流罪二千里刑律监守自盗仓库钱粮等物至二十两者常人盗仓库钱粮等物至四十五两者二千五百里刑律监守自盗仓库钱粮等物至二十五两者常人盗仓库钱粮等物至五十两者三千里吏律应议人犯罪已奏不待囘报而辄施行者兵律车驾行处军民冲入仪仗内及冲入仪仗而诉事不实典仗䕶卫官军故纵者在京守御官军递送逃军妻女出城守门之人知情故纵者刑律盗京城门钥者监守自盗仓库钱粮等物至三十两者常人盗仓库钱粮等物至五十五两者年逺塜先穿陷及未殡埋而开棺见尸为从者户例一那移库银五千两以下者实犯流罪二千里吏律官吏与内官及近侍人员互相交结漏泄事情夤縁作弊扶同启奏者之妻子户律犯私盐若带有军器者礼律大祀丘坛而毁损者中祀有犯者罪同刑律谋叛正犯之父母祖孙兄弟窃盗及掏摸得财至一百两者于坟墓熏狐狸因烧缌麻以上尊长尸者奉制命出使所在官吏谋杀及部民谋杀本属府州县军士谋杀本管官吏卒谋杀本部五品以上长官己行未伤为首者谋杀缌麻以上尊长已行为首者奴婢及雇工人谋杀家长之缌麻以上亲已行为首者杀一家非死罪三人及支解人者之妻子採生折割人已杀已伤为首者之妻子及同居家口已行而未曾伤人为首者之妻子造畜蛊毒者之妻子及同居家口以蛊毒毒同居人被毒人之父母妻妾子孙知造蛊情者殿内殴人折肋眇两目及刃伤者宗室缌麻亲而殴之折肋眇两目堕胎及刃伤者大功亲而殴之伤者奉制命出使而官吏殴之及部民欧本属府州县军士殴本管官吏卒殴本部五品以上长官伤者流外官及军民吏卒殴非本管三品以上官并公使人殴打三品以上有司官折伤者奴婢殴良人折跌肢体及瞎一目者奴婢殴家长小功亲折肋眇两目堕胎及刃伤者雇工人殴家长缌麻小功亲折跌肢体及瞎一目者妻殴夫折肋眇两目及刃伤者卑幼殴服尽尊长折跌肢体及瞎一目者卑幼殴本宗及外姻缌麻兄姊折跌肢体及瞎一目者殴本宗大功兄姊及本宗并外姻小功尊属折肋眇两目堕胎及刃伤者姪殴伯叔父母姑及外孙殴外祖父母伤者期亲兄姊故杀弟妹及伯叔姑故杀姪与姪孙外祖父母故杀外孙者祖父母父母故杀子孙之妇及乞养异姓子孙者妻妾殴夫之期亲伯叔父母姑及夫之外祖父母伤者妻之子殴父妾折跌肢体及瞎一目者妾之子殴父妾折肋眇两目堕胎及刃伤者殴不同居继父折跌肢体及瞎一目者诬告人罪徒二年加所诬罪三等者诬告人罪应迁徒于比流减半准徒二年上加三等者官吏受财有禄人枉法赃至四十五两者不枉法赃至一百两者对制及奏事上书非密而妄言有密者奴及雇工人姦家长之缌麻以上亲及缌麻以上亲之妻者姦夫姦妇失火延烧山陵兆域内林木者户例一聚衆十人以上兴赈私盐其谁带有军器不曾拒捕为从者十人以下虽有军器不曾拒捕为首者一灶丁及卖私之人将盐私卖与粮船者一囘空粮船虽不闯闸闯闗但夹带私盐者一巡盐兵捕自行夹带私贩及通同他人运贩者兵例一提塘与各衙门书办彼此勾通揑造讹言刋刻者一民人无票出口外者杖一百一商渔船带违禁等物接济外洋汛口官卖放者一附近苖疆五百里内民人煎穵窝囤兴贩硝黄五十斤以上者一洋船囘时有照外多载或顶充偷渡及潜匿不囘等弊承查出结及汛口盘查各员有赃者刑例一监守盗仓库钱粮入已自一百两以上至三百三十两者一窃匪穿穴壁封盗仓库钱粮八十两以上至八十五两者一僧尼谋杀受业师已行而未伤者一殴期亲弟妹致死者一汉人奴仆不遵约束傲慢顽梗酗酒生事者一民人造卖纸牌骰子为从及贩卖为首者一承审官吏凡遇一切命盗案件有将笞杖人犯拷讯至毙二命者二千五百里刑律窃盗及掏摸得财至一百一十两者宫内殴人折跌肢体及瞎一目者宗室觉罗亲而殴之折跌肢体及瞎一目者小功亲而殴之折肋眇两目堕胎及刃伤者期亲而殴之伤者流外官及军民吏卒殴九品以上官并公使人殴打九品以上有司官折跌肢体及瞎一目者流内九品以上官殴非本管五品以上及五品以上殴非本管三品以上官折跌肢体及瞎一目者殴受业师折跌肢体及瞎一目者奴婢殴家长缌麻亲折跌肢体及瞎一目者殴大功亲折肋眇两目堕胎及刃伤者雇工人殴家长之大功亲折跌肢体及瞎一目者妾殴夫及正妻至折肋眇两目堕胎及刃伤者殴妻之父母至折跌肢体及瞎一目者卑幼殴本宗大功尊属折肋眇两目堕胎及刃伤者殴同居继父至折跌肢体及瞎一目者诬告人罪徒二年半加所诬罪三等者官吏受财有禄人枉法赃至五十两者不枉法赃至一百一十两者戸例一收买肩贩官盐越境货卖审非私枭但拒捕者兵例一附近苖疆五百里内民人煎穵窝囤兴贩硝黄八十斤以上者刑例一监守盗仓库钱粮入已自三百三十两至六百六十两者一窃匪穿穴壁封盗仓库钱粮至九十两者一原犯流罪人犯如有中途在配脱逃流二千里者枷号两个月三千里名例律犯罪自首不实不尽罪至死者吏律诸衙门官吏及士庶人等上言宰执大臣徳政若宰执大臣知情者弃毁制书及各衙门印信并官文书事干军机钱粮当该官吏知而不举者官文书改补因而失误军机者首领及承发吏各衙门行移出外文书漏印及全不用印因而失误军机经管首领官并承发者戸律强占官民山场河泊茶园芦荡及金银铜钖铁冶者娶犯死罪逃走妇女为妻妾知情者妻背夫在逃辄自改嫁窝主及知情娶者期亲以上尊长及余亲主婚改嫁者嫁娶违律至死者主婚人抄没人口财产律不该载者不在入官之限违而抄没已入官者犯私盐诬指平人者巡获私盐装诬平人者礼律师巫假降邪神并一应左道异端之术煽惑人民为从者司仪礼官将应朝见官员人等留难不即引见大臣知而不问者兵律擅入及冒入御膳所御在所未过门限者已过并未过门限门官及宿卫官军故纵者不系宿卫应直合带兵仗之人但持寸刃入宫殿门内门官及宿卫官军故纵者职官从车驾行而逃亲管头目故纵者宫殿内造作监工及提调内监门官守卫官军㸃视工匠如原入名数短少知而不举者内监并内使私将兵器带入宫殿门内门官及守卫官有失于摉检者向太社射箭放弹投砖石者越京城者皇城越而未过者闻知调兵讨袭外番及收捕反逆贼徒机密大事漏泄敌人为从者军人私出外境掳掠伤人及于已附地面掳掠将领知情故纵者越度縁边闗塞因而潜出外境守把之人知而故纵者境内姦细走透消息于外人及境外姦细入境内探探聴事守把之人故纵及隠匿不首者将人口军器出境及下海因而走泄事情该拘束官司及守把之人通同夹带或知而故纵者故放马牛犬触觝踢咬杀人者刑律谋反及大逆但知情不首者谋叛已行知而不首者谋而未行为从者逃避山泽不服追唤为从者造䜟纬妖书妖言及传用惑人不及衆者强盗已行而不得财者若以药迷人图财不得财者窃盗事主知觉弃财逃走追逐因而拒捕殴人折伤以上及杀人为从者私窃放死囚逃走者因而伤人及杀人为从者官司差人追徴钱粮勾摄公事及捕获罪人聚衆中途打夺为首者因而伤差人并杀人及聚衆至十人为从者率领家人随从打夺之尊长及亦曽伤人杀人之家人白昼抢夺人财物伤人为从者窃盗及掏摸得财至一百二十两为首者一百二十两以上为从者设方畧诱取良人及畧卖良人为奴婢者因而伤人及杀人为从者若假以乞养过房为名买良家子女转卖为奴婢者窝主及买主知情者发掘他人坟塜见棺椁为首及开棺见尸为从者卑幼发尊长坟塜见棺椁为首及开棺见尸为从者弃尸卖坟地为从者残毁他人死尸及弃尸水中为首者毁弃缌麻以上尊长未𦵏死尸为从者弃尊长而不失其尸及毁而但髠髪若伤为首者子孙毁弃祖父母父母及奴婢雇工人毁弃家长死尸为从者于坟墓熏狐貍因而烧祖父母父母及家长之尸为从者强盗窝主造意若不行又不分赃者谋杀人从而不加功者从而加功伤而不死者谋杀缌麻以上尊长已伤为从加功者缌麻以上尊长谋杀同堂弟妹堂姪堂姪孙已伤者奴婢及雇工人谋杀家长缌麻以上亲已伤为从加功者採生折割人已行未伤人为从加功者用毒药杀人知情卖药者同谋共殴人因而致死人原谋者以他物置人耳鼻及孔窍中若故屏去人服食令至笃疾者无故向城市及居宅放弹射箭投砖石伤人因而致死者无故于街市镇店驰骤车马因而伤人致死者卑幼威逼大功尊长致死者殴瞎人两目折人两肢损人二事以上及因旧患令至笃疾若断人舌及毁败人阴阳者宫内殴人至笃疾者殿内殴人折跌肢体以上及至笃疾者宗室缌麻小功亲而殴之折跌肢体及瞎一目者大功期亲而殴之折肋眇两目堕胎及刃伤并折跌肢体及瞎一目者军民吏卒殴五品以上官贰官折伤者流内九品官殴非本管五品以上及五品以上殴三品以上官至笃疾者殴受业师至笃疾者威力主使殴打人因而致死者下手之人奴婢过失伤家长者殴家长之期亲及外祖父母为从者殴家长之小功亲折跌肢体及瞎一目者雇工人殴家长及家长之期亲若外祖父母伤者殴家长缌功亲至笃疾者妻殴夫折跌肢体及瞎一目者卑幼殴服尽尊长至笃疾者卑幼殴大功兄姊及小功大功尊属至折跌肢体及瞎一目者尊属殴杀同堂弟妹堂姪及姪孙者弟妹殴同胞兄姊折伤者若姪殴伯叔父母姑及外孙殴外祖父母折伤者子孙过失杀祖父母父母及妻妾过失杀夫之祖父母父母者妻妾殴夫期亲兄姊伯叔父母姑及夫之外祖父母折伤者妻殴杀夫之兄弟子者妻之子殴父妾至笃疾者妾之子殴父妾折伤以上至笃疾者殴继父至笃疾者诬告人罪徒三年及流三等者诬告人死罪未决者被诬之人诈冒反诬犯人死罪未决者诬轻为重至死罪未决者教唆词讼及为人作词状増减情罪诬告人至死者官吏受财有禄人枉法赃至五十五两者不枉法赃至一百二十两者无禄人枉法赃至六十两以上者不枉法赃至一百二十两以上者诈为制书及増减未施行为从者诈为部院将军督抚提镇文书套画押字盗用印信及空纸用印未施行为首者诈为察院布按府州县印信文书已施行为首者当该官司知而聴行者诈传诏旨懿㫖令㫖为从者当该官司知而聴行者伪造诸衙门印信及时宪书符验茶盐引为从及知情行用者造而未成为首者当该官司知其伪造而聴行者私铸铜钱为从及知情买使者诈假官假与人官为从者知情受假官者当该官司知而聴行者诈称内使内阁六科部院监察御史按察司官在外体察事务欺诈官府煽惑人民其知情随行者当该官司知而聴行者诈称使臣乗驿为首者驿官知而应付者受雇倩为人伤残因而致死者强姦未成者姦从祖及从祖伯叔并兄弟及兄弟子之妾者姦伯叔及子孙之妾者奴及雇工人姦家长之期亲若期亲之妻女者妇女奴及雇工人姦家长之妾者姦夫姦妇姦家长期亲之妾者姦夫拆毁申明亭房屋及板榜者官民之家乞养他人之子阉割火者监临势要曲法为人嘱託与官吏同罪至死者失火延烧社者放火故烧人空闲房屋及田场积聚之物者犯罪逃走拒捕殴人至折伤以上及杀人为从者提牢官狱卒官典故纵死囚反狱在逃者官吏故禁平人因而致死提牢官及司狱官典狱卒知而不举首者故勘平人因而致死同僚官及狱卒知情共勘者狱卒非理在禁陵虐罪囚尅减衣粮因而致死司狱官典及提牢官知而不举者狱卒以金刃及他物与囚致脱越反狱在逃于未断之间能自捕得及他人捕得若囚已死及自首者常人以金刃及他物与囚及子孙与在狱之祖父母父母奴婢雇工人与在狱之家长致反狱及杀人者禁卒及常人致囚反狱及杀人司狱官典及提牢官知而不举者工律盗决河防及圩岸陂塘因而渰没杀人者名例例一自首伙盗放火烧人空房及田场积聚之物者一窃盗问拟徒罪有在配在逃行窃不论次数赃数徒罪复犯者户例一那移库银数至五千两以上至一万两者那移至二万两以上于三限内追完者一强夺良家妻女中途夺囘及尚未姦汚者一强夺良家妻女姦占为从者一隠匿侵盗案内之家产一千两以上者一盐徒聚衆至十人以上撑驾大船张挂旗号擅用兵仗响器拒敌官兵不曽杀伤人为从者一兵民聚衆十人以上带有军器兴贩私盐拒捕杀伤人为从者十人以下不论有无军器拒捕伤一人下手者一囘空粮船夹带私盐十人以上虽拒捕不曽杀伤人为从者一收买肩贩官盐越境货卖审非私枭拒捕殴人至折伤以上之从犯拒捕杀人之从犯一牙行侵欠审系设计诓骗侵吞入己赃至一百二十两以上者礼例一僧道军民人等于各寺观神庙刁姦妇女因而引诱逃走或诓骗财物者姦夫一习天文之人妄言祸福煽惑人民为从者一凡姦匪之徒将各种避刑邪术私相传习者为从学习之人兵例一商渔船内夹带违禁等物接济外洋舵工水手知情者一附近苖疆五百里内民人煎穵窝囤兴贩硝黄一百斤者一商人在沿海地方递运铁斤交卖商渔船只为从者一姦徒偷运米谷潜出外洋接济姦匪为从者及知情不首之船户一私开鸦片烟馆引诱良家子弟为从者一杀自己牛并故杀他人牛计只重于本罪者罪止杖一百流三千里一宰杀堪用马至三十匹者刑例一异姓人歃血订盟焚表拜弟兄为从者一坊肆淫词小説军民造作刻印者一各省抄房军民在京探聴事件揑造言语录报各处者贵近大臣家人子弟滥交匪类前项事发者一监守盗仓库钱粮入已自六百六十两至一千两者一窃匪穿穴壁封盗仓库钱粮至九十五两者一强盗若止伤人而未得财为从者一响马强盗白日邀劫道路伤人不得财为从者一诬窃为盗并无拷逼情事或该犯自行诬服并因别故收禁因而监毙者诬拿之人杖一百一姦豪凭空揑报强劫陷害平人讹诈官役者一造意为首之盗脱逃有应免死之伙盗供出逃匿所在即行拿获者一应拟斩决强盗之同居父兄伯叔与弟知情而又分赃者一情有可原之伙盗年止十五嵗以下被人诱胁随行上盗者一免死减等发遣盗犯欺凌平人将伊殴打毙命之平人一聚衆伙谋抢夺路行妇女知情故买者其抢夺人犯之主知情不首者照知情故买治罪一粮船水手伙衆十人以上执持器械抢夺为从者一出哨兵弁如见船覆溺虽抢取货物伤人未致币命不计赃为首者一窃盗三犯赃银不及十两钱不及十千者俱杖一百一偷盗官马三匹以上者窝主及牧马人役自行盗卖者一盗牛十只以上者杖一百窝家知情分赃者一民人为从偷窃行围巡幸地方马匹五匹以上者及知情故买之民人一刨参贼犯逗遛已过三冬若并无财主名出资本及受雇偷採或只身潜往得参者一领票工人内如有偷窃领票商人之参者一打珠人等私藏珠子不行交官者一窝隠川贩止知情未经分赃为首者杖一百一畧卖海外番仔之内地民人不分首从杖一百一贵州地方有外来流棍勾通本地棍徒将荒村居住民苖人户和同诱拐往川不论已卖未卖但起行在途为从者一兴贩妇人子女转卖与他人为奴婢者一非其子孙又非实有确据之前人古塜因土墩见人埋𦵏辄称伊逺祖坟墓伙告伙証陷害无辜为首者一强盗窝主虽不行又不分赃但知情存留二人者一窝线不上盗又未得财但为贼探聴事主消息通线引路者一谋杀人已行其人知觉奔逃迫于兇悍当时失跌身死为从者杖一百一伤人未死而已得财不行而分赃者一谋杀人已行其人知觉奔逃虽未受伤因谋杀奔脱死于他所造意者一姦夫因姦谋杀本夫伤而不死者一本夫登时捉姦误杀旁人脱逃之姦夫一共殴下手绞犯于未决之前遇有原谋助殴重伤之人监毙与解审病故者一两家互殴致死一命其律应拟抵之正兇当时被死者无服亲属殴死其殴死兇手之人一因戏而误杀旁人者一妇人因姦有孕与姦夫商谋用药打胎以致堕胎身死之姦夫一乡村愚民出语狎亵致本妇羞忿自尽者杖一百一姦夫与姦妇因姦败露商谋同死姦妇当即殒命姦夫业经自戕因人救阻医治伤痊实有确据者一沿江濵海有持鎗执棍混行鬬殴为首及鸣锣聚衆之犯杖一百一鬬殴伤人辜限内不平复延至限外若手足他物汤火伤限外十日之内折跌肢体破骨堕胎限外二十日之内因本伤身死奏请定夺一原殴伤轻不至于死越数日后因伤风身死者殴打之人一僧尼道士因弟子违犯教令殴责至死者一祖父母父母为人所杀本犯拟死后或遇赦免子孙报讐仍复擅杀者一卑幼殴缌麻尊长于辜限外身死按其所殴伤罪在徒流以下者一挟讐诬告人谋死人命致尸遭蒸检为从者一期亲以上尊长诬告人谋死人命致蒸检卑幼身尸者一控告人命有诬告情弊者如有教唆情弊将教唆之人一子孙误执伤痕将祖父母父母死尸告官蒸检者一坊肆刻印讼师秘本如惊天雷相角法家新书刑台秦镜一切搆讼之书撰造刻印者一子贫不能营生养赡父母因致父母缢死者一官吏因事受财贪婪入已果于一年限内全完之死罪一伪造诸衙门印信及钦给闗防事闗军机钱粮假官大干法纪造而未成者止图诓骗财物数多为从者诓骗财物无多之为首雕刻者一盗用督抚提学兵备屯田水利等官钦给闗防未施行为首者盗及弃毁伪造为从者一伪造假印若仅受些微价值代为私雕并无同谋分赃者一方造私铸器具尚未铸钱起意为首并同伙商谋之人一私铸之本犯问拟斩绞其同居父兄伯叔与弟知情分利者一将铜铁钖铅药煮伪造假银骗人行使为从及知情买使者系民枷号两个月一倾钖锞充假银货卖者枷号一个月一私造铅钱为从及知情买使者一私造铅钱十千文以上为从及知情行使者一销毁制钱房主隣佑总甲人等知情不首告并未分赃者一伪造凭札并将有故官员凭札卖与他人及买受凭札冒名赴任之知情説合者一窝顿土娼再犯者一捕役受人贿嘱将罪人致死从而不加功者一民人将自己银钱开塲诱赌经旬累月聚集无頼放头抽头再犯者一故烧孤村旷野并不毘连民居之空闲房屋及田场积聚之物为首者枷号两个月谋财放火随即救熄尚未延烧之为从商谋下手燃火者一强行鸡姦未成者一流罪人犯越狱脱逃原犯流二千里者一流罪人犯如有中途在配脱逃原犯流二千五百里者加枷号两个月一长解疎脱斩绞重犯限内无获审无贿纵别情者一押解新疆人犯之解送官兵人役如系疎纵一年限满无获为从情轻之犯一官员擅取病呈致死监犯狱官禁卒人等聴从指使未曽下手者一问刑衙门不许于狱内擅用㭱牀违者官革职杖一百一狱卒受罪人讐家贿嘱谋死本犯为从不加功者一姦徒挟讐诬告平人官吏知情受嘱拷讯致死之官吏大清律例卷四十三大清律例卷四十四目録钦定四库全书大清律例卷四十四目録总类发配大清律例卷四十四钦定四库全书大清律例卷四十四发配名例例一旗人殴死有服卑幼罪应杖流折枷情节惨忍者旗员中诬告讹诈行同无頼不顾行止者一䝉古人犯例应佥遣之妻子其随从本夫者照例交与河南山东驿地当差如本犯已经正法其妻子单行发遣者将该犯等酌发南省驻防兵丁为奴一行刦二次以上之伙盗闻拿投首者一强盗行劫数家而止首一家者如系例准自首之罪照例问发一改土为流土司本犯系斩绞者家口系云南迁往江宁贵州迁往山东广西迁往山西湖南迁往陜西四川迁往浙江各该省城安插犯军流罪者土司并家口系云南四川迁往江西贵州广西迁往安庆湖南迁往河南在省城及驻札提督地方安插一奉天宁古塔黒龙江等处有犯枷责发遣者或系另户满洲发直𨽻江宁山西山东河南甘肃西安宁夏凉州荆州杭州成都福建广东等处满洲驻防省城当差若奴仆发直𨽻等处满洲驻防兵丁为奴一旗人犯该发遣者分发黒龙江宁古塔吉林乌喇等处当差旗人家奴发黒龙江等处为奴民人犯该发遣案内民人谎称卖身在旗者民人谎称八旗逃人者民人假称逃人具告行诈者民人卖逃买逃者俱发宁古塔黒龙江等处分给披甲之人为奴一各旗家奴喫酒行兇者各省将军处家奴喫酒行兇者一兇徒因事忿争执持军器殴人至笃疾者偷盗围场木植牲畜犯至三次者旗下正身犯积匪者拿获逃人不将实在窝留之人指出再行妄扳者移驻拉林闲散满洲有犯二次逃走尚未出境者派往各省驻防满洲兵丁临行及中途脱逃者佥妻改发乌鲁木齐等处给与兵丁为奴一强盗免死减等者强盗已行而不得财者开窰诱取妇人子女勒卖为从者造䜟纬妖书传用惑人不及衆者师巫假降邪神并一应左道异端之术煽惑人民为从者聚衆十人以上带有军器兴贩私盐拒捕伤一人为从下手者叛案缘坐应给兵丁为奴者俱发黒龙江等处给披甲人为奴一发遣云贵两广烟瘴刨参人犯在配脱逃者发黒龙江等处为奴姦妇抑媳同陷邪淫致媳情急自尽者盛京旗下家奴为匪逃走犯至二次者酌发驻防兵丁为奴一乌鲁木齐等处安插兵民犯该军流仍留乌鲁木齐种地者复有滋事脱逃等情枷号两个月改给乌鲁木齐种地兵丁为奴一新疆各城驻札官员兵丁跟役内如有酗酒滋事者发往伊犁等处给与兵丁厄鲁特为奴如在囘人各城内彼此易地调发与囘人等为奴户例一八旗开户人等钻营势力欺压孤幼赎身为民者发外省驻防将军都统等为奴一八旗白契所买家奴钻营势力倚强赎身者发外省驻防将军都统等为奴一进仓漕粮拦路戳袋挖越仓墙进仓偷米之盗不至死罪者若系另戸旗人发黑龙江宁古塔等处披甲当差若系奴仆发黒龙江宁古塔等处给披甲人为奴一粮船丁舵将白土搀入漕粮至一百石以上者一粮船舵工侵米至五石以上累丁代完者审实发遣一豪强盐徒聚衆至十人以上撑驾大船张挂旗号擅用兵仗响器拒敌官兵伤一人为从者发黒龙江等处为奴兵例一因争鬬将鸟鎗私放伤人者旗人发往宁古塔一八旗正身随车驾行而脱逃者一随征兵丁之奴仆不曾偷盗马匹器械逃囘者伊主不愿领囘发黒龙江等处给披甲人为奴一宰杀堪用马三十匹以上系旗人发黒龙江当差一附京州县及京汛地方有马窰子宰杀马匹者发往黒龙江给索伦兵丁为奴刑例一反逆案内干连流犯并妻子俱流徙乌喇地方一叛案内干连流犯并妻子俱流徙乌喇地方一子孙将祖父坟茔树木私自砍卖十株以上之旗人奴仆盗卖十株以上者一造意为首之盗脱逃如有伙盗供出逃匿所在确实地方一年限内拿获者将供出之伙盗一未伤人之盗首闻拿投首者窝家盗线闻拿投首者亲属首告者一强盗情有可原者一老𤓰贼内跟随学习技艺未同行者一寻常盗刦未经伤人之伙犯如止在外了望者接递财物者并未入室搜赃者被人诱胁随行者年嵗尚未成丁者行刦止此一次者俱发黒龙江等处给披甲人为奴一白昼抢夺下手为从者一窃盗拒捕杀人为从者一窃盗三犯计赃五十两以下至三十两者发遣随驾官员之奴仆不曾偷盗马匹器械逃囘伊主不愿领囘者发黒龙江等处为奴一䝉古民人偷窃蒙古四项牲畜六匹至九匹者发云贵两广烟瘴地方三匹至五匹者发湖广福建江西浙江江南等处一二匹者发山东河南等处俱交驿地当苦差䝉古偷窃四项牲畜为从之犯所罚三九牲畜全数无完者发往山东河南等处交与驿站当苦差一䝉古民人偷窃行围巡幸地方马匹三匹至四匹者发云贵两广烟瘴地方一二匹者发湖广福建江西浙江江南等处充军一偷窃右卫地方八旗官兵所养马驼一二匹者发山东河南等处三匹至五匹者发湖广福建江西浙江江南等处六匹至九匹者发云贵两广烟瘴地方俱交驿地当苦差一奉天旗人盗窃牛马十匹以上及盗杀者应得军流等罪酌发驻防省城分别当差为奴一旗下家奴潜匿禁山刨参治罪管束后再逃往禁山者即发黒龙江等处给披甲人为奴一偷刨人参人至百名以上参至五百两以上为从发云贵两广烟瘴地方旗下家奴发驻防兵丁为奴一旗下家奴身充财主雇人刨参不论参数多寡及积年在外逗遛已过三冬者发驻防兵丁为奴一拿获围场内贼犯若盗砍木植偷打牲畜审系初次二次发往乌鲁木齐等处种地犯至三次发往乌鲁木齐等处给兵丁为奴一兇恶光棍好鬬之徒生事行兇无故扰害良人者发往宁古塔乌喇地方官员有犯该部奏闻发遣一盛京乌喇等处居住之人若不详询来歴混买人者系另户连妻子发江宁杭州披甲系家人正将本人发往江宁杭州给穷披甲之人为奴一凡诱拐妇人子女及迷拐幼小子女为从者发遣一凡和诱知情之人为首者亦照例发遣奴及雇工和诱家长之期功以下亲属发遣一伙衆开窰诱取妇人子女藏匿勒卖为从者一凡诱拐人口为首拟绞免死减等者一图财害命不行而分赃者伤人未死而已得财不加功者一家长杀奴仆非死罪三人者不分官民俱发黒龙江一发遣当差为奴之犯杀管主一家三人并三人以上未及年嵗子孙并妻妾俱给宁古塔等处披甲人为奴如己给宁古塔等处者转给西安成都等处驻防兵丁为奴一八旗兵丁因管教将本管官戳死者其妻子发遣黒龙江一平人将族中家仆刃杀者发黒龙江当差一家主占夺奴仆之妻或图姦不遂因将奴仆毒殴或将其妻致死确有实据者不分官员平人发黒龙江当差一驻防旗人与民人奸匪交结揑写匿名掲帖倾陷平人之父母妻子俱发黒龙江给披甲人为奴一偷参为从人犯诬扳良民为财主及率领头目者枷号两个月一贪赃官役罪至死减等发落者及罪不至死拟流者并发川陜边省按原罪定地逺近安插一用铜铁钖铅药煮伪造假银骗人行使为首者系旗人另户枷号两个月鞭一百发黒龙江当差系家人枷号两个月鞭一百发黒龙江给披甲人为奴一私铸铜钱钱数不及十千者一私造铅钱不及十千为首及匠人一私铸铜钱为从及知情行使者一指称鸡姦诬害人罪至斩决者问遣一强姦十二嵗以下幼女幼童未成者一旗人造卖赌具为首之旗人三犯者系在京八旗各省驻防旗人发黒龙江等处当差系盛京等处旗人发西安等处驻防当差一罪人事发在逃有拒捕者若犯该极边烟瘴充军改发黒龙江等处为奴一原犯极边烟瘴充军越狱脱逃者改发黒龙江等处为奴一免死减军人犯三次脱逃审无行兇为匪者发宁古塔等处为奴一云贵两广极边烟瘴脱逃者改发黒龙江等处为奴一调发极边烟瘴充军脱逃改发黒龙江等处为奴一蒙古发遣人犯脱逃如系原发山东河南者初次调发福建湖广等省加枷号一个月二次调发云贵两广极边烟瘴加枷号两个月三次仍发囘原调处所加枷号三个月原发福建湖广等省者以次调发极边烟瘴而止䝉古免死减军在配脱逃者亦一体加调一押解新疆人犯中途脱逃如系疎纵一年限满无获将为首情重者改发伊犁等处为奴一新疆地方死罪监候人犯凡经秋审缓决二次及情实三次未勾者发雅尔地方为奴大清律例卷四十四大清律例卷四十五目录钦定四库全书大清律例卷四十五目録总类边外为民烟瘴为民充军附近充军近边充军边逺充军极边充军烟瘴充军极边烟瘴充军大清律例卷四十五钦定四库全书大清律例卷四十五边外为民吏例一举监人等应试其夫匠等受财代替夹带𫝊递及不举察捉拏者武塲有犯懐挟等弊者戸例一民人强种屯田五十亩以上不纳子粒者一将妻妾作姊妹及将亲女并姊妹嫁卖骗财之后公然领去或瞰起程中途邀抢人财除实犯死罪外属有司者媒人知情者一势豪举放私债交通运粮官挟势擅拏官军绑打陵辱强将官粮凖还私债属有司者礼例一官吏军民僧道人等来京左道异端邪术煽惑人民为从者及称炼丹出入官家或擅入皇城夤缘作弊希求进用属有司者一左道惑衆为从者及称为善友求讨布施至十人以上并不问来歴窝藏接引或寺观容留剃簪探聴事情诱舍禁器属有司者刑例一总甲快捕人等指以巡捕勾摄为由殴打平人抢夺财物除实犯死罪外该徒以上初犯一次属有司者虽系初犯若节次抢夺笞杖以上者枷号一箇月一土哨姦民附和苖人伏草捉人横加枷肘勒银取赎者枷号两箇月一因事聚衆将本管官及公差并一应监临官殴打绑缚属有司者若止是殴打为首者一蓦越赴京及督抚按察司处奏告机密重事不实并全诬十人以上属有司者一刁徒身背黄袱口称奏诉挟制官吏别无寃枉并主使人属有司者一将本状雇寄与人赴京奏诉并受雇受寄之人属有司者一内外程递人犯其押解人役逼致死伤及受财故纵并聴凭买求杀害除实犯死罪外徒罪以上属有司者烟瘴为民兵例一各边将官并管军头目私役及私出境外钓豹捕鹿砍木掘鼠等项并守把之人知情故纵该管里老兵目军吏扶同隠蔽除实犯死罪外属有司者充军名例律军籍人犯流罪者照依地里逺近发各卫所刑律诬告充军者照所诬告地里逺近抵充军役起发充军囚徒中途在逃押解人及长押官故纵者应充军囚徒限外不起解无故稽留因而在逃及邻境官司充军囚到无故稽留致逃者当该吏典抵罪附近充军戸律豪民子孙弟姪跟随官员隠蔽差役者兵律内监出入不服摉检者边将私令军人于外境掳掠人口财物者军官私卖闗给军器者官军从征私逃知情窝藏者京外守御军人逃再犯三犯知情窝藏者本管头目知情故纵者吏例一下第举子不安义命逞忿搅閙者一文职官员举贡人等罢黜买求选用未除授者起送官吏知情受贿者戸例一各部派到物料豪猾规利之徒买嘱书吏妄禀编派下属承揽害民者本无部派物料而揑称坐派及明知官収官解借端生事扰累地方者一近边地方各营堡草场界限明白敢有盗耕及越出边界种田者一开採铜铅之处衙役恣意搅扰致人裹足为首者一运弁旗丁挂欠粮米至四分不完者一収放粮草去处三五成羣抢夺筹斛占堆行概等项打搅仓场欺陵官攅挟诈运纳军民财物者徒罪以上与再犯杖罪以下一越境兴贩官司引盐至三千斤以上者客商収买余盐买求掣摰至三千斤以上者巡捕官员乗机兴贩至三千斤以上者一在西宁甘肃等处贩卖私茶一百斤以上者守备把闗巡捕等官贩卖三百斤以上者一做造假茶五百斤以上本商并转卖者店戸窝顿一千斤以上者一纳税去处权豪之徒搅扰商税徒罪以上者枷号两箇月一在京各牙行若有光棍顶冐朋充霸开总行拖欠客本久占累商者枷号一个月一各衙门胥役更名揑姓兼充牙行诓骗客货累商久候者枷号一个月一甘肃西宁等处遇有番夷到来势豪之家主使逼令减价以贱易贵及取覔用钱方许买卖者主使之人一牙行及无籍之徒诓賖货物累死客商者兵例一宰杀堪用马至三十匹以上牙行及卖马之人知情者一宰杀耕牛并私开圈店及贩卖与宰杀之人再犯者一各舖司兵若有无籍之徒不容正身应当用强包揽多取工钱致公文稽迟沈匿者一驿递夫役巡检弓兵用强包揽多取工钱害人搅扰衙门者一各处有司起解军犯若长解纵容迁延违限一年之上者刑例一窃赃数多罪应满流者一盗卖骑操官马三匹以上及再犯者养马人戸盗卖官马至三匹以上者一盗牛宰杀其窝家知情分赃者枷号一个月一各处大戸家人佃仆结搆为盗杀官劫库劫狱放火大户知情故纵除实犯死罪外杖徒流罪者一强盗窝主造意不行又不分赃者一违禁㩦带米石什物卖与刨参之人易换人参米逾五十石什物值银逾五十两者巡绰官兵知情故纵者一杀一家非死罪三人之妻子实未同谋加功者一故杀妾及子孙姪姪孙与子孙之妇图頼人者一假以建言为由挟制官府及汚人名节报复私讐者一姦内外缌麻以上亲及缌麻以上亲之妻若妻前夫之女同母异父姊妹者一流罪人犯越狱脱逃本犯应流二千五百里者一流罪人犯如有中途在配脱逃原犯三千里者枷号两个月工例一盗决河南山东等处格月等堤者一运河一带用强包揽闸夫二名及捞浅铺夫三名之上者一在河工指称夫头包揽代雇勒掯良民二名以上者近边充军刑律强姦子妇未成而妇自尽者名例例一行刦二次以上之伙盗事未发而自首者一放火烧人空房及田场积聚之物计重于本罪自首者吏例一应袭人父在诈称死亡冒袭官职者一文职官员举贡人等罢黜买求选用已除授者户例一各乡里书飞洒诡寄税粮二百石以上者一军人强种屯田五十亩以上不纳子粒者屯田人等将屯田典卖与人至五十亩以上与典主买主各不纳子粒者一西山一带私自开窑卖煤凿山卖石立厰烧灰者枷号一个月一将妻妾作姊妹及将亲女并姊妹嫁卖骗财之后公然领去或瞰起程中途邀抢人财除实犯死罪外属军衞者媒人知情者一伙衆越境採取铜铅聚至三十人以上为首者一正项钱粮及粮草军需但有包揽诓骗银一百两粮二百石以上过期不完者各边武职主使家人伴当跟随结交人员挟势揽纳作弊者聴使之人一那移库银一万两以上至二万两者一钱粮物料解部书役人等包揽索诈者解官行贿聴其包揽者一坐粮㕔及各仓书役向运粮官丁指称掣㧗等项名色勒索十两以上者一伪造盐引印信卖骗财物为从并知情人等但计赃满数应流者一各盐运司总催若买嘱官吏并覆盘委官指仓指囤扶同作弊者一各处盐场无籍之徒把持官府诈害客商犯该徒罪以上及再犯杖罪以下者一兵民聚衆十人以上带有军器兴贩私盐拒捕杀人及伤三人以上其未曽下手杀伤人者其虽带有军器不曽拒捕为首者十人以下拒捕杀人不论有无军器其不曽下手者一回空粮船夹带私盐十人以上持械拒捕杀人及伤三人案内未曽下手杀伤人之犯一回空粮船头船旗丁头舵人等闯闸闯闗者枷号两个月一私茶有兴贩夹带五百斤者一在西宁甘肃等处贩卖私茶三百斤以上者守备把关廵捕等官自行兴贩私茶通番者一势豪举放私债交通运官擅拏官军绑打陵辱强将官粮凖还私债属军衞者一会同馆内外四隣军民人等代替外国人收买违禁货物者枷号一个月一粮船雇覔短纤如有棍徒勒价聚衆攒殴等事审实将为首及下手伤人之犯礼例一官吏军民僧道人等来京左道邪术煽惑人民为从者及称炼丹岀入官家或擅入皇城夤缘作弊希求进用属军衞者一左道惑衆为从者及称为善友求讨布施至十人以上并不问来歴窝藏接引或寺观容留剃簪探聴事情诱舍禁器属军衞者兵例一圣驾岀郊冲突仪仗妄行奏诉并主使教唆揑写本状者一圣驾临幸地方虽未陈设卤簿民人具呈妄行控诉者一军民人等与外国朝贡人往来投託拨置害人因而透漏事情者一提塘与各衙门书办彼此勾通招摇撞骗犯该徒罪以上者一将硝黄合成火药卖与盐徒者一军民人等私造海船带违禁货物下海前往番国买卖潜通海贼及为乡道劫掠良民者全家打造海船卖与外国造船与卖船之为从者止将船只雇与下海之人分取番货及纠通下海之人私行接买番货与探聴番货到来私买贩卖苏木胡椒至一千斤以上者一附近苗彊五百里内民人煎穵窝囤兴贩硝黄至百斤以上者一姦民图利将废铁铁货潜出边境及海洋货卖一百斤以上及舟车捆载者一姦徒止将米谷偷运出口图利并无接济姦匪情弊米过一百石者一外国贡船到岸未曽报官盘验先行接买番货及为外国收买违禁货物者一将应禁货物卖与进贡外国图利为从者一兴贩鸦片烟者枷号一个月一闽省不法棍徒在沿海地方引诱偷渡之人包揽过台索取银两为首者一商民岀洋将红黄铜器铜斤私贩各洋货卖图利一百斤以上之为首者一丝斤岀洋过一百斤为首者一州县起解备用马匹若有马贩交通官吏医兽人等兠揽作弊者枷号一个月一宰杀堪用马匹其徒罪以下再犯及知情卖与者俱不计匹数一指称勲戚大臣近侍官员姻党族属家人扰害驿递及诈称势要衙门希图免税诓骗违法徒罪以上者枷号一个月一各处有司起解军犯在家迁延违限一年之上正犯原系附近者刑例一山前山后各有禁限盗砍树株为从者取土取石开窰烧造放火烧山为从者一奸徒私买他人坟树犯至三次者一未伤人之盗首罪未发而自首者窝家盗线自首者亲属首告者一官司差人追征钱粮勾摄公事捕获罪人但聚衆至十人以上中途打夺为从者系异姓及槌师打手一总甲快手应捕人等以巡捕勾摄为由殴打平人抢夺财物除实犯死罪外徒罪以上初犯一次属军衞者虽系初犯若节次抢夺笞杖以上者枷号一个月一窃盗拒捕伤人未死为从者拒捕不伤人之首犯一盗御马者枷号三个月一冒领太仆寺官马三匹者枷号一个月一盗掘金银等矿砂在山捉获不曽拒捕聚衆至三十人以上为首者并人数不及三十名为首之再犯一指称内外大小官员名头并各衙门打㸃使用名色诓骗财物计赃犯该徒罪以上者情重者枷号两个月一漕粮起运头帮军伍将已裁陋规派歛私收或于定数之外多行勒索犯该徒罪以上者不分首从一窝隠川贩无指引綑拐递卖情事但窝隠䕶送分赃者不分首从一贵州云南四川地方民人捆绑本地方子女在本地售卖为从者一发掘常人坟塜开棺见尸为从与发见棺椁为首一奴仆雇工人发掘家长坟塜未见棺为从者子孙犯者一偷刨坟墓为从之犯开棺一次者一窝主若止勾引容留往来住宿并无造意共谋者一皇亲功臣管庄家仆佃户人等及军民大户窝藏强盗二名以上窃盗五名以上坐家分赃者一知强窃盗赃而接买受寄三犯以上不拘赃数多寡与知强盗后而分赃满数者一容留外省流棍者一本处隣佑地保知情容留老𤓰贼者一同谋共殴人除下手致命伤重处绞外其共殴人审系执持兇器亦有致命伤痕者一两家互殴各毙一命各系兇手本宗有服亲属应拟抵者一因事用强殴打威逼人致死有致命重伤及成残废笃疾虽有自尽实迹者一因事威逼致死一家二命及非一家至三命以上者一妇人夫亡愿守志别无主婚之人若有用强求娶逼受聘财因而致死者一军民人等因事威逼本管官致死为从者枷号三个月一兇徒因事忿争执持兇器但伤人及误伤旁人与凡剜瞎人眼睛折跌人肢体全抉人耳鼻口唇断人舌毁败人隂阳者一匪徒因事忿争执持裤刀伤人者一不法匪徒因事忿争执持梭标伤人者一主使两人数人殴一人有致死重伤及成残废笃疾者一卑㓜殴期亲尊长执有刀刃赴杀情状兇恶者虽未伤一姦徒身藏金刃欲行叩阍擅入午门长安等门者杖一百一蓦越赴京及赴督抚按察司处奏告机密重事不实并全诬十人以上属军衞者一刁徒身背黄袱头插黄旗口称奏诉挟制官吏不干已事别无寃枉并主使人属军衞者一旗军陈造运官不法事情不赴漕司告理赴别衙门挟告诈财犯该徒罪以上者一姦徒假以上司察访为由挟制官府䧟害良善名为窝访犯徒流者一无籍棍徒私自串结将不干已事情声言奏告诈赃满数者妄指宫禁亲藩诬害平人者枷号三个月一诬告人谋死人命审无挟讐止以误执伤㾗诬告蒸检为首者一代人揑写本状教唆奏告强盗人命重罪不实并全诬十人以上者一将本状雇寄与人赴京奏诉并受雇受寄之人属军衞者一文武职官索取土官外国猺獞财物犯徒三年以上者一云贵川广等处流官擅科土官财物佥取兵夫征价入已强将货物发卖多取价利赃至该徒三年以上者一衙门蠧役恐吓索诈银十两以上者及十两以下致令贫民卖男鬻女者一诈为察院布按府州县及其余衙门文书诓骗科敛财物者一诈冒皇亲族属姻党家人挟骗财物侵渔民利除实犯死罪外徒罪以上者枷号一个月一假充大臣及近侍官员家人强占田土房屋招集流移住种犯徒以上者一凡无官而诈称有官并冐称现任官员姓名并未造有凭札止于图骗一人图行一事犯该徒罪以下者一诈冒内官亲属家人恐吓官司诓骗财物除实犯死罪外者枷号一个月一假充各衙门人役差遣访事缉捕盗贼占宿公馆妄拏平人吓取财物扰害军民除实犯死罪外徒罪以上者枷号一个月一棍徒假冐差役名色搜查客船犯该徒罪以上者枷号一个月一亲属犯姦至死罪若强姦未成者一家长有服亲属强姦奴仆雇工人妻女未成致令羞忿自尽者一军民人等擅入宗室府内教诱为非及赌博诓哄财物者一旗人贩卖纸牌骰子为从者一净身人曽经发回私自来京图谋进用者一谋财放火延烧未抢掠财物又未伤人之为从商谋下手燃火者枷号两个月挟讐放火延烧其未伤人及伤而不死者为从之人当被救熄尚未延烧之为首者枷号两个月一罪人事发在逃被获时有拒捕者本罪已至满流而拒殴在折伤以下者一流罪人犯越狱脱逃原犯流三千里者一附近充军初次脱逃者枷号一个月一内外程递人犯其押解人役逼致死伤及受财故纵并聴凭买求杀害除实犯死罪外徒罪以上属军衞者工例一故决盗决山东南旺等湖及徐邳滨河一带隄岸并阻絶泉源有干漕河禁例者其闸官人等用草卷搁闸板盗泄水利串同取财犯徒以上者一河南等处盗决及故决河防毁害人家漂失财物淹没田禾犯徒以上者一盗决河南山东等处临河大堤为首者边逺充军吏律官员乞养子诈冒承袭者他人教令者当该官司知而聴行者户律诈称军人不当军民差役者寺观庵院不许私自剙建増置违者兵律不系宿衞应直合带兵仗之人但持寸刃入紫禁城门内者门官宿衞官军故纵者从车驾行而逃者亲管头目故纵者内监私将兵器进入紫禁城门内者门官及守衞官失于摉检者皇城门应闭而误不下锁者将帅擅调军马及所属擅发与者或贼及反叛暴兵卒至若不即调遣会合或不即申报上司及隣近官军不即发兵䇿应者上司及大臣将文书调遣将士提拨军马非奉圣㫖不得擅离信地若军官有改除别职或犯罪取发如无奏奉圣㫖亦不许擅动违者边将守备不设被贼侵入境内掳掠人民者军人私出外境掳掠者掳掠伤人为从者将领知情故纵者守御官致有所部军人反叛者牧民官激变良民因而聚衆反叛城池未陷者军人闗给军器私卖者私使军人出境因而致死或被贼拘执者本营专管官吏容隠不举及虚作逃亡报官者官军听从公侯役使及不出征时辄于公侯门首伺立者京外守御军人在逃再犯者各营军人转投别营当军再犯者刑律内外武官接受公侯伯所与金银缎疋等物者名例例一强盗自首虽曽伤人随即平复者吏例一世职异姓买袭者户例一沿边沿海军民人等躱避差役逃入土夷峒寨海岛潜住者一军民人等将争竞不明并卖过及民间起科僧道将寺观各田地子孙将公共祖坟山地朦胧投献王府及内外官豪势要之家私揑文契典卖者投献之人直𨽻各省空间地上聴民尽力耕种照年限起科若有占夺投献者一盛京家奴庄头人等私自盗卖伊主田产至五十亩者一子孙盗卖祖遗祀产至五十亩者知情谋买者一运并旗丁挂欠粮米至五分不完者一运粮官丁谎报漂没并故将船放失漂流及虽系漂流损失不多乘机侵盗不及六百石者兵例一贼拥大衆入寇官军卒遇交锋伤掳数十人以上或贼衆入境掳杀军民数十人以上或贼突入境内掳掠头畜衣粮数多不曽杀掳军民者交锋入境损伤掳杀四五人抢去头畜衣粮不多者一府州县与武职官同城若遇边警及盗贼攻围不行固守被贼攻陷城池劫杀焚烧之府州县掌印并捕盗官一交结外国及私通士苗引惹边衅并潜住苗寨教诱为乱除实犯死罪外者姦一姦商贩卖军器与土司番蛮者该管官知情故纵者一海防武职聴受外番金银货物值银百两以上许令船货私入串通交易贻害地方及引惹番贼海寇戕杀居民除实犯死罪外者刑例一内府监守盗银三十两钱帛等物值银三十两以上常人盗银六十两钱帛等物值银六十两以上者内员同一子孙将祖父坟茔树木私自砍卖十株以上之民人㸔坟人等及奴仆盗卖者一漕运粮米监守盗六十石入已者一漕运粮米常人盗一百二十石入已者一捕役人等奉差缉贼本系良民揑称踪迹可疑素行不轨妄行拏获者虽犯窃有案已改恶为善仍复妄拏者所获之人不论平人窃盗拷打吓诈逼勒认盗者因伙盗未获将犯有窃案之人教供诬扳滥拏充数者一抢夺下手伤人为从及伤非金刃又伤轻平复之首犯一窃盗临时拒捕伤非金刃又伤轻平复之首犯一窃盗三犯计赃三十两以下至十两以上者一将自己及他人骑操官马盗卖至五匹以上者一盗掘金银等矿砂在山捉获持杖拒捕者一诬指良民为盗及寄买贼赃拷打吓诈或以起赃为由搜捡抢夺滛辱妇女除实犯死罪外其余不分首从一附近番苗地方该管官员纵差骚扰激动番蛮者一发掘贝勤贝子公等坟塜未至棺为从者发掘歴代帝王陵寝先贤名臣及前代藩王坟塜未至棺为从者一盗未殡未埋尸柩及发年乆穿陷之塜开棺见尸一次者为首之犯为从二次者一因事威逼致死一家三命以上者一兇徒因事忿争聚衆执持兇器伤人及围绕房屋抢捡家财弃毁器物姦滛妇女除实犯死罪外徒罪以上者不分首从一卑㓜殴伤缌麻尊长余限内因本伤身死仍拟死罪奏请定夺一擅入午门长安门内呌诉寃枉勘问涉虚者一跪午门长安门等门及打长安门内石狮鸣寃者一揑开大欵欲思报复并将已经法司督抚衙门断明事件意图翻异聚衆击皷为首者并教令主使之人一苗蛮黎獞等僻处外地之人并改土归流地方该管官员差遣兵役骚扰逼勒科派供应等弊因而激动番蛮者一描摸印信行使诓骗财物犯该徒罪以上者一苗猺狑獞所居地方有外来匪徒教诱犯法所犯之人罪应徒罪以上者教诱之人一旗人将自己银钱开场诱赌经旬累月聚集无頼放头抽头之容留房主初犯者一旗人造卖纸牌骰子为从者贩卖为首者一民人造卖纸牌骰子为首者一私造赌具自首免罪后又复造卖者一在京轿夫有借名依附潜匿别处开塲诱赌经旬累月之为首开场及放赌抽头者一私自净身并下手者全家一调发近边充军二次脱逃者枷号两个月本犯近边充军脱逃者一捕役密拿赃贼窝赌窝娼等类借端骚扰越境诬拿平民者一隔省隔属擅自拘拿寻常对质人犯之捕役一苗蛮地方捕役搜捕案犯牵累良民者极边充军兵例一广东省盗贼投抚分发入伍壮丁原犯军流以上初犯脱逃者原犯徒杖以下脱逃者再犯一各处有司起解军犯在家迁延违限一年之上正犯原系边衞者刑例一因事聚衆将本管官及公差并一应监临官殴打绑缚属军衞者若止是殴打为首者一免死减军人犯初次脱逃审无行兇为匪者枷号两个月烟瘴充军名例例一民人犯该发遣案内行刦数家止首一家者窃盗临时拒捕杀人为从者并别项遣犯一直𨽻江南浙江江西湖广福建山东山西河南陜西四川人犯应发黒龙江等处者云贵两广四省人犯应发黒龙江等处者均于隔逺烟瘴省分互相递发一汉人犯该发遣者如系举贡生监及曽为职官之人吏例一罢间官吏在京潜住有擅出入禁门交结者戸例一近边军民将应禁林木砍伐贩卖者一将进仓漕粮拦路戳袋挖越仓墙进仓偷米之盗系民人罪不至死者一兴贩私茶卖与外国人及知情之歇家牙保兵例一因争鬭将鸟鎗私放伤人者民人一民间因争鬬而㸃放竹铳伤人者一各边将官并管军头目私役及私出境外钓豹捕鹿砍木掘鼠等项并把守之人知情故纵该管里老兵目军吏扶同隠蔽除实犯死罪外属军卫者一在番囘籍之人查有揑混顶冒显非善良者一各边兵役出境巡察或探聴贼情若与贼人私擅交易货物除实犯死罪外者一宰杀堪用马三十匹以上系民人刑例一偷刨人参人至百名以上参至五百两以上为从者刨参人犯免死减等者一旗民身充财主雇人刨参不论参数多寡及积年在外逗遛已过三冬者一诓骗聴选官吏及举监生员人等财物者枷号三箇月央凂营干致被诓骗者一学臣考试有积惯随棚代笔之鎗手审实枷号三箇月其雇倩包揽者一考试生童如有积惯棍徒揑称给与字眼记认诓骗财物不论有无立约封银及口许虚赃者枷号三个月一代倩鎗手如已顶名入场不分有无立约及口许虚赃者枷号三个月雇倩之生童一偷刨坟墓为从之犯二次者一投託势要绑縳平民私家拷打胁骗财物者枷号一箇月势要知情者一各部院书办指称部费招摇撞骗干犯国宪非寻常犯赃可比知情朋分银两之人一伪造闗防印信诓骗财物数多为首雕刻者一经纪铺戸人等搀和私钱行使者一经纪铺戸人等収买剪边钱搀和货卖数至十千以上者一用铜铁钖铅药煮伪造假银骗人行使为首者系民枷号两箇月杖一百一恶徒伙衆抢去良人子弟强行鸡姦者之余犯一借充人牙将领卖妇人逼勒卖姦图利者枷号三箇月杖一百极边烟瘴充军名例例一窝留强盗三人以上者一窃盗问拟军流有在配在逃复犯行窃者吏例一土官袭替其通事人等及诸凡色目人等拨置土官亲族不该承袭之人争袭劫夺讐杀者兵例一闽省不法棍徒在沿海地方引诱偷渡之人包揽过台中途谋害未死者同谋人刑例一闽省民人有结㑹树党阴作记认鱼肉乡民凌虐暴寡为首者各衙门兵丁胥役入伙者一窃盗仓库钱粮但经得财之首犯计赃一百两以下者一川省嘓匪在野拦抢止二三人犯该徒罪以上者一三次犯窃计赃五十两以下至三十两者一积匪猾贼为害地方者一捕役勾通窃贼坐地分赃豢贼一二名至五名者一囘民犯窃结伙三人以上及执持绳鞭器械者一偷窃衙署服物者一盗未殡尸柩及发年久穿陷之塜开棺见尸二次者为从三次者一窝留积匪之家造意同行分赃代卖者窝藏囘民行窃犯至遣戌者一积惯讼棍串通吏胥播弄乡愚恐吓诈财者一私铸铜钱不及十千铸造未成畏罪中止者一旗人将自己银钱开场诱赌经旬累月聚集无頼放头抽头初犯者容留赌博之房主再犯者一旗人造卖纸牌骰子为首者一无頼匪徒串党驾船设局揽载客商勾诱赌博折没货物掯留行李审系三次以上及再犯者先加枷号一个月船戸知情分赃再犯一云贵两广烟瘴少轻人犯在配脱逃者枷号一个月一免死减军人犯二次脱逃审无行兇为匪者枷号三个月一调发边逺充军三次脱逃者枷号三个月本犯边逺充军脱逃者一抢窃拟绞缓决一次者大清律例卷四十五大清律例卷四十六目录钦定四库全书大清律例卷四十六目录总类杂犯绞罪杂犯斩罪监候绞监候斩立绞立斩凌迟处死大清律例卷四十六钦定四库全书大清律例卷四十六杂犯死罪绞罪吏律应议之人犯罪不请㫖上议当该官吏兵律车驾行处军民冲入仪仗内者冲入仪仗内诉事不实者在京守御官军递送逃军妻女出京城者逃军买求者刑律常人盗仓库钱粮等物至八十两者塜先穿䧟及未殡埋开棺椁见尸者刑例一车驾出郊行幸有申诉者斩罪戸律内库交割余剰之物若解戸朦胧擅将金帛等物出外者礼律称诉寃枉借用印信封皮入递及借与者刑律盗内府财物者盗皇城门钥者监守自盗仓库钱粮等物至四十两者戸例一八旗叅领等官将一切收贮公所干系钱粮并交库银两侵蚀一百两以下者一侵盗仓库钱粮入已数在一百两以下者一窃盗仓库钱粮但经得财之从犯一两至八十两者实犯死罪绞罪吏律弃毁官文书事干军机钱粮者戸律强夺良家妻女姦占为妻妾者配与子孙弟姪家人者妻背夫在逃因而改嫁者以私债强夺人妻妾子女因而姦占者礼律师巫假降邪神并一应左道异端之术煽惑人民为首者兵律擅入及冒入御膳所及御在所者不系宿卫应直合带兵仗之人但持寸刃入宫殿门内者职官从车驾行而逃者宫殿内造作工匠至申时分门官等照数㸃出其不出者宿卫人至夜持仗入殿门及入宫门者内监私将兵器入宫殿门内者向太庙及宫殿射箭放弹投砖石者越皇城者皇城门非时擅开闭者私使军人出境因而致死或被贼拘执至三名者官军征讨私逃再犯者守御军人在逃三犯者犯夜拒捕及打夺因而殴人至折伤以上者越度縁边关塞因而潜出交通外境者将人口军器出境及下海者刑律盗各衙门官文书事干军机钱粮者窃盗弃财逃走事主追逐因而拒捕殴至折伤以上为首者私窃放囚人逃走因而伤人者官司差人追徴钱粮勾摄公事及捕获罪人聚衆打夺因而伤差人者杀人及聚至十人下手致命者率领家人随从打夺家人亦曽伤人之尊长窃盗及掏摸得财一百二十两以上者窃盗及掏摸三犯者畧诱畧卖良人因而伤人者发塜开棺椁见尸者子孙于祖父母父母奴婢雇工人于家长坟墓熏狐狸烧尸者谋杀人从而加功者伤而不死造意者奉制命出使而官吏谋杀已伤为首者姦夫自杀其夫姦妇虽不知情者鬬殴杀人者同谋共殴人因而致死下手者以他物置人耳鼻及空窍中若故去人人服食至死者因戏而杀人及因鬬殴而误杀旁人者知津河水深泥泞及桥梁渡船杇漏诳令人过渡以致䧟溺死者威逼期亲尊长致死者保辜限内因伤死者殴宗室觉罗以上亲至笃疾者奉制命出使而官吏殴之及部民殴本属府州县军士殴本管官吏卒殴本部五品以上长官折伤者若吏卒殴六品以下长官佐贰官首领官笃疾者本衙门首领官及所统属官佐贰官殴长官笃疾者官司差人追徴钱粮勾摄公事而殴至笃疾者以威力制縳人及私家拷打监禁因而致死者奴婢殴良人至笃疾者良人殴他人奴婢至死及故杀者故杀缌麻小功大功亲奴婢者殴缌麻小功大功亲雇工人至死及故杀者奴婢过失杀家长者殴家长期亲及外祖父母者殴家长缌麻小功亲至笃疾大功亲至折伤以上者雇工人殴家长及家长期亲若外祖父母折伤者家长及家长之期亲外祖父母故杀雇工人者妾殴正妻至折跌肢体及瞎一目者夫殴妻并妻殴妾至死及故杀者殴妻之父母至笃疾者卑幼殴本宗缌麻及外姻缌麻小功大功兄姊尊属至笃疾者尊长殴缌麻小功大功卑幼至死及故杀者故杀同堂弟妹堂姪及姪孙者嫡继慈养母殴杀及故杀子孙致令絶嗣者妻殴夫卑属至死者故杀夫之兄弟子者尊长殴卑幼之妇妾至死及故杀者殴妻前夫之子至死者奴婢骂家长者投隠匿姓名文书告言人罪者诡写他人姓名词帖讦人隂私䧟人或空纸用印虚揑他人文书买嘱舖兵递送诈以他人姓名註附木牌进入内府不销名字䧟人得罪者诬告人因而致死随行有服亲属一人者诬告人绞罪所诬之人已决者官吏受财有禄人枉法赃至八十两者不枉法赃至一百二十两以上者无禄人枉法赃至一百二十两者内外武官不得接受公候伯金银叚疋等物若接受再犯者诈为制书及増减未施行为首者诈为部院将军督抚提镇等衙门文书套画押字盗用印信及空纸用印者诈传懿㫖令㫖为首者私铸铜钱者匠人同强姦者姦幼女十二嵗以下者姦出嫁祖姑及出嫁从祖伯叔姑和者姦夫姦妇姦亲属妾强者奴及雇工人姦家长之期亲若期亲之妻和者姦夫失火延烧宗庙及宫阙者犯罪拒捕殴人至折伤以上者官吏怀挟私讐故禁平人致死者狱卒陵虐罪囚尅减衣粮因而致死者狱卒以金刃及他物与囚致囚反狱及杀人者名例例一教令九十老人故杀子孙者一负罪潜逃之绞犯被获原犯情罪尚有可原者一平常发遣人犯逃走后复行兇为匪犯该军流发遣者一内外文武职官负罪逃窜犯该军流以下者一受财故纵死罪人犯者戸例一强夺良人妻女卖与他人为妻妾及投献王府併勲戚势豪之家者一强夺良家妻女未被姦汚而妇女自尽者一疎逺亲属图财强卖者一运弁旗丁挂欠粮米至六分者一盐徒聚衆至十人以上撑驾大船张挂旗号擅用兵仗响器拒敌官兵伤二人为从者其虽拒敌官兵不曽杀伤人为首者一兵民聚衆十人以上带有军器兴贩私盐拒捕伤二人下手者伤一人为首者若十人以下拒捕杀人不论有无军器下手者伤至二人以上之下手者止伤一人为首者一回空粮船夹带私盐闯闸闯闗不服盘查聚至十人以上虽拒捕不曽杀伤人为首者一收买肩贩官盐越境货卖审非私枭拒捕殴人至折伤以上者礼例一习天文之人妄言福福煽惑人民为首者一端公道士作为异端法术医人致死者一姦匪之徒将各种避刑邪术私相传习者为首敎授之人兵例一直省刁恶之辈假地方公事逼勒平民约㑹抗粮歛钱搆讼抗官塞署或有寃抑聚衆至四五十人为从者一福建地方聚衆罢市罢考打官等事为从者一刁民因事闹堂塞署逞兇殴官聚衆至四五十人之为从者一私铸红衣等砲处所隣佑房主里长一姦民将废铁铁货卖与外国及海邉贼寇者一商人在沿海地方递运铁斤交卖商渔船只为首者一私开鸦片烟馆引诱良家子弟者刑例一异姓人歃血订盟焚表结拜弟兄为首者一盗内府财物及监守常人盗窃盗掏摸但三次者一漕运粮米常人盗入巳数满六百石者一常人盗仓库钱粮不分腹里沿边沿海入巳数满三百两者一窃盗鞘饷至一百两以上者一窃匪穿穴壁封盗仓库钱粮至一百两以上者一诬窃为盗吓诈逼认因而致死及致死二命者一官司差人捕获罪人聚衆中途打夺伤差未至死之首犯但经聚衆夺犯虽未伤人之首犯一聚衆伙谋抢夺路行妇女或卖或自为奴婢为从者一黔楚红苖聚至五十人杀人下手者一白昼抢夺人财至一百二十两以上者一江南通州崇眀昭文沙民伙衆争地执持器械及聚衆四五十人有抗官重情为从者一不法之徒乘地方歉收伙衆抢夺扰害善良挟制官长或因赈贷稍迟抢夺村市喧閙公堂及怀挟私愤纠衆罢市辱官为从者一川省嘓匪纠伙五人以上在于塲市人烟凑集之所横行抢刦为从同抢者若同谋抢夺而拒捕之时并未在塲者一窃盗三犯赃至五十两以上者一窃盗赃至满贯者一窃盗弃财逃走事主追逐逞兇执持金刃戳伤事主者一姦匪伙衆丢包诓取财物至一百二十两以上者一随驾官员之跟役无论奴仆雇工偷盗马匹器械逃回者一偷盗官马十匹以上者窝主及牧马人役自行盗卖者一民人在䝉古地方偷窃四项牲畜为首者一唿伦贝尔旗分另户在札萨克䝉古游牧居住偷窃四项牲畜为首者一打牲索伦在䝉古地方偷窃四项牲畜为首者一䝉古人等偷窃四项牲畜十匹以上为首者一偷窃右卫地方八旗官兵所养马驼十匹以上者一旗偷刨人参人至百名以上参至五百两以上为首之财主及头目并容留之人一奴婢勾引外人同盗家长财物至一百二十两以上者一恶棍设法索诈官民或因诈财不遂竟行殴毙为从者一旂民结伙指称隠匿逃人索诈财物为从者一将腹里人口用强卖与境外土官土人峒寨图利未曽杀伤人者一诱拐妇人子女或典卖或为妻妾子孙被诱之人若不知情为首者一贵州地方有外来流棍勾通夲地棍徒将荒村居住民苗人戸用威力强行绑去及设方畧诱徃四川贩卖不论已卖未卖曽否出境为从者和同诱拐徃川不论已卖未卖但起行在途为首者窝隠川贩在家指引和诱子女藏匿递卖者一奴及雇工畧卖家长之期功以下亲属一发掘贝勒贝子公等坟塜见棺为从及未至棺为首者发掘歴代帝王陵寝先贤名臣及前代藩王坟墓见棺为从及未至棺为首者一奴婢雇工人发掘家长坟冢未见棺为首者及见棺之为从者子孙犯者一贪人吉壤将逺年之坟盗发者一田地塲园内盗塟而地主发掘开棺见尸者一偷刨坟墓为从之犯开棺三次及至三次以外有赃証次数确据者一盗未殡未埋尸柩及发年久穿䧟之冢开棺见尸三次者为从三次以上者一图财害命未得财伤人为首者一谋杀人已行其人知觉奔走廹于兇悍当时失跌身死者原谋一非姦所获姦将姦妇逼供而杀害无姦情确据者本夫登时姦所获姦将姦妇杀死姦夫当时脱逃后被拿获到官审眀姦情是实者姦夫一姦夫已离姦所本夫逐至门外非登时杀之者一本夫之兄弟及有服亲属捉姦非登时杀死者一非应许捉姦之人有杀死者一姦夫造意谋杀本夫伤而不死者一姦夫自杀夫之父母姦妇虽不知情者一本夫先经纵容抑勒妻妾与人通姦后因索诈不遂杀死姦妇者一姦夫临时拒捕姦妇在塲并不喊救事后又不首告者一杀期亲奴仆一家三人者一聚衆共殴原无必杀之心而乱殴一家三命至死为从下手伤重者一好鬬兇徒见人鬬殴輙约伙寻衅将人父母殴毙为从者一强姦未成但经调戏本妇羞忿自尽者一强姦未成或但经调戏其夫与父母亲属羞忿自尽者一军民人等因事威逼本管官致死为首者一喇嘛和尚等强姦致死人命为从者一妇女与人通姦本夫与父母并未纵容一经见闻杀姦不遂因而羞忿自尽者姦妇一地方绅衿将佃戸妇女姦占为婢妾者一部民军士吏卒犯罪在官不服拘拿不遵审断或怀挟私讐及假地方公事挺身闹堂逞兇杀害本官毋论本官品级及有无谋故已伤为从下手者一官员故杀他人奴婢者一旗人故杀白契所买并典当之人一卑幼殴缌麻尊长原殴伤重至笃疾者一兄及伯叔因争夺弟姪财产官职并讐隙故杀者一故杀期亲弟妹者一继母非理殴故杀前妻之子其夫并无子嗣者一继母因姦将前妻子女致死灭口如系姦妇起意本夫已故不论有无子嗣者一诬告致死平人及因拷禁身死者或将案外之人拖累拷禁致死一二人者一挟讐诬告谋死人命致尸遭蒸检为首者一律应抵命之亲属尊长诬告谋死人命致蒸检卑幼之尸及卑幼诬告致蒸检尊长之尸者一揑造姦赃欵蹟写掲字帖及编造歌謡挟讐汚蔑致被诬之人忿激自尽者一衙蠧恐吓索诈至一百二十两者如有吓诈致毙人命者一书役年满暗行顶买索取租银至八十两者一伪造诸衙门印信及钦给关防事关军机钱粮假冒官职大干法纪为从者一盗用督抚提学兵备屯田水利等官钦给关防者一私造铅钱为首及匠人一私造铅钱十千文以上为首及匠人一凡无官而诈称有官并冒称现任官员姓名并未造有凭札止于图骗一人图行一事犯该军流遣罪者一苖猺狑獞所住地方有外来匪徒教诱犯法所犯之人罪应绞候者教诱之人一职官及军民姦职官妾者姦夫姦妇一轮姦为从者一恶徒伙衆将良人子弟抢去强行鸡姦为从若同姦者和姦十二嵗以下十嵗以上幼童者若止一人强行鸡姦并未伤人者一和姦十二嵗以下十嵗以上幼女者一因强姦执持兇器戳伤本妇及拒捕致伤旁人未成姦者一姦夫拒捕刃伤应捉姦之人者一川省嘓匪有犯轮姦同行未成者一奴姦家长之妾者姦夫姦妇一旗人将自己银钱开塲诱赌经旬累月聚集无赖放头抽头再犯者一谋财放火随即救熄尚未延烧为首者挟讐放火因而杀人及有焚压致死之为从商谋下手燃火者一罪犯业经拿获捕役借称设法制缚误伤其命者一捕役受人贿嘱将罪人致死从而加功者一贼犯业已拿获輙复叠殴或捕人多于贼犯倚衆共殴及恃强逞兇致毙者一窃盗拒捕刃伤事主及应捕人者姦夫拒捕刃伤应捉姦之人者一越狱人犯通线之人与囚同罪至死者一禁卒贿纵绞候重犯在监脱逃者一官员擅取病呈致死监犯狱官禁卒人等听从指使下手者一狱卒受人贿嘱谋死本犯为从加功者一承审官改造口供故入人死罪已决者斩罪吏律除受官员大臣专擅选用者大臣亲戚非奉特㫖不许除授官职违者文官非有大功勲所司朦胧奏请辄封公侯爵者当该官吏及受封之人姦邪进谗言左使杀人者犯罪该死功言諌免暗邀人心者在朝官员交结朋党紊乱朝政者刑部及大小各衙门官吏不执法律听从上司主使出入人罪者诸衙门官吏与内官近侍人员互相交结漏泄事情夤縁作弊扶同奏启者诸衙门官吏及士庶人等上言宰执大臣徳政为首者国家律令官吏人等擅为更改变乱成法者弃毁制书及各衙门印信者奏事及当该官吏増减情节朦胧奏准施行者増减官文书因而失误军机者各衙门行移出外文书漏使印信因而失误军机者戸律犯私盐拒捕者礼律司仪礼官将应朝见官员人等留难不即引见者兵律向太庙太社及宫殿射箭放弹投砖石伤人者在京被极刑家属并经断人并不得入充近侍及宿卫守把门禁若朦胧充当者当该官司听嘱及受财容令充当者贪降人财物因而杀伤及逼勒逃窜者飞报军情隠匿不速奏闻因而失误军机者闻知调兵讨袭外番及收捕反逆贼徒机宻大事漏泄于敌人者近侍官员漏泄机宻重事于人者边将取索军器钱粮等物不即奏闻及不依式申报因而失误军机者军器粮草临敌缺乏及承调遣不依期䇿应告报军期违限因而失误军机者军临敌境託故违期三日不至者边将不固守及守备不设因而失䧟城寨者与贼临境望髙巡哨之人失于飞报以致䧟城损军者官军临阵先退及围困敌城而逃者军人私出外境掳掠伤人为首者于已附地面掳掠者守御官隄备不严抚驭无方致有所部军人反叛弃城而逃者牧民官激变良民失䧟城池者弃毁军器二十件以上者犯夜拒捕及打夺因而殴人至死者境内姦细走透消息于外人及境外姦细入境内探听事情者将人口军器出境及下海因而走泄事情者实封公文中途邀截取回者出使驰驿违限因而失误军机者若各驿官故将好马藏匿不即应付以致违限者调遣军马及飞报军情文书故不遣使给驿因而失误军机者军需管送违限以致临敌缺乏失误军机者若承差人误不依题写去处以致违限失误军机者刑律造䜟纬妖书妖言及传用惑衆者盗各衙门印信者窃盗拒捕及杀伤人者因盗而姦者刧囚者私窃放囚人逃走因而杀人者官司差人追徴钱粮勾摄公事及捕获罪人聚衆打夺因而杀人及聚至十人为首者率领家人随从打夺家人亦曽杀人者尊长白昼抢夺伤人为首者畧诱畧卖良人因而杀人者卑幼发尊长坟冢开棺椁见尸者弃尸卖坟地者毁弃缌麻以上尊长死尸者子孙毁弃祖父母父母及奴婢雇工人毁弃家长死尸者谋杀人造意者奉制命出使而官吏谋杀已杀者因姦同谋杀死亲夫者姦夫造魇魅符书咒诅因而致死者用毒药杀人者故杀者故用蛇蝎毒虫咬伤人因而致死者谋杀故杀人而误杀旁人者庸医故违本方诈疗疾病取财因而致死及因事故用药杀人者因姦盗而威逼人致死者殴宗室觉罗以上亲死者奉制命出使而官吏殴之及部民殴本属府州县军士殴本管官吏卒殴本部五品以上长官死者若吏卒殴本部六品以下长官佐贰官首领官死者本衙门首领官及所统属官佐贰官殴长官死者官司差人追徴钱粮勾摄公事而殴死者奴婢殴良人死者奴婢殴家长之期亲及外祖父母伤者奴婢殴家长之缌麻小功大功亲至死及故杀者雇工人殴家长之期亲若外祖父母及缌麻小功大功亲至死及故杀者殴妻之父母至死及故杀者卑幼殴本宗缌麻及外姻缌麻小功大功兄姊尊属至死及故杀者妻妾殴夫之期亲以下缌麻以上尊长死者殴继父至死者告谋反叛逆官司不即受理掩捕以致聚衆作乱或攻䧟城池及刧掠人民者姦夫教令姦妇诬告其子不孝者诬告人斩罪所诬之人已决者诈为制书及増减者诈传诏㫖为首者各衙门当该官吏将奏准合行事理妄称奉㫖追问者伪造诸衙门印信及时宪书符騐茶盐引为首者诈假官及假与人官者诈称内使及内阁六科部院监察御史按察司官在外体察事务煽惑人民者近侍之人在外诈称私行体察事务煽惑人民者姦同宗无服之亲及无服亲之妻强者姦缌麻以上亲及妻若妻前夫之女同母异父姊妹强者姦出嫁小功再从姊妹堂姪女姪孙女强者男妇诬执亲翁及弟妇诬执夫兄欺姦者奴及雇工人姦家长缌麻以上亲及妻妾强者奴姦良人妇女强者放火延烧官民房屋及积聚之物因而盗取财物者放火故烧官民房屋及公廨仓库系官积聚之物者犯罪拒捕杀人者罪囚反狱在逃者故勘平人因而致死者死囚令人自杀而子孙于祖父母父母及奴婢雇工人于家长者名例例一番役诬䧟无辜妄用脑篐及竹签烙铁等刑至毙人命者一诬告叛逆被诬之人未决者一诬告平民拖累致死三人以上者一负罪潜逃之斩犯被获原犯情罪尚有可原者一免死减等发遣盗犯在配犯该徒罪以上者戸例一强夺良家妻女已被姦汚而妻女自尽者一期功卑幼谋占资财贪圗聘礼将伯叔母姑等尊属用强抢卖者一运弁旗丁若挂欠粮米至六分以上者一那移库银至二万两以上者一坐粮㕔及各仓书役人等向关米之人勒索因而打死人命者一漕运官军谎报漂没船粮乘机侵盗至六百石者一八旗叅领等官将一切收贮公所干系钱粮并交库银两侵蚀至一千两以上者一伪造盐引印信贿嘱吏书人等将已故商人名籍填写在引转卖诓骗财物为首者一盐徒聚衆至十人以上撑驾大船张挂旗号擅用兵仗响器拒敌官兵伤一人为首者一兵民聚衆十人以上带有军器兴贩私盐拒捕伤三人以上伤人之犯伤二人为首者若十人以下拒捕杀人不论有无军器为首者伤至二人以上之为首者一回空粮船夹带私盐闯闸闯关不服盘查聚至十人以上持器拒捕伤三人以上伤人之犯一收买肩贩官盐越境货卖审非私枭拒捕杀人者一凡内府人员家人及王公大臣官员家人领本生理覇占要地关津不令商人贸易者民人借贷王以下大臣官员银两指名贸易覇占要地关津贻累地方者兵例一武职官与府州县同住一城若遇边警及盗贼攻围不行固守被贼攻䧟城池刧杀焚烧之武职一因争鬬用鸟鎗杀人者一民间㸃放竹铳杀人者一夫役工匠人等遇𦂳要差使如不遵官长约束为匪不法逞刁挟制率衆飏散误差为首者一商渔船戸夹带硝黄等物接济外洋者一军民人等如将一应违禁货物卖与进贡外国图利为首者刑例一妄布邪言写贴煽惑人心为从者一漕运粮米监守盗数满六十石入巳者一侵盗仓库钱粮数满一千两以上者一强盗伤人而未得财为首者一响马强盗执有弓矢军器白日邀刧道路伤人不得财者一诬窃为盗拷打致死者一官员抑勒讳盗苦累事主致死者一续获强盗无自认口供赃迹未眀伙盗已决无证者一强盗为首伤人伤轻平复自行投首者一行刧罪囚未经杀人伤人之为从者一黔楚红苖讐忿聚衆抢夺数人不及五十名杀人为首者聚衆至五十人虽不杀人为首者聚衆至百人杀人下手者一抢夺金刃伤人及折伤为首者一出哨兵弁遇商船遭风覆溺人尚未死不速救䕶止顾捞抢财物以致商民淹毙者为从之兵丁在船将备虽不同谋而分赃者见船覆溺阻挠不救以致淹毙人命者为首阻救之人一苖人掳掠妇女勒赎尚未姦汚者一窃盗拒捕伤人未死为从者一盗掘金银等项矿砂若在山洞捉获持仗拒捕杀伤人为首者一苖人伏草捉人横加枷肘勒银取赎初犯为首者一贵州云南四川地方民人捆绑本地子女在本地售卖为首者一贵州地方有外来流棍勾通本地棍徒将荒村居住民苖人戸杀害人命掳其妇人子女计图贩卖不论已卖未卖曽否出境案内有廹胁同行在塲未经下手情尚可原者其用威力强行绑去及设方畧诱徃四川贩卖将被拐之人伤害致死为从者一奴及雇工畧卖家长之妻女及子者一奴婢雇工人发掘家长坟塜开棺椁见尸为从者子孙同一因争坟阻塟开棺易罐埋藏占塟者一图财害命得财而杀死人命不加功者伤人未死已得财之加功者未得财杀人为首者一因姦谋死亲夫若本夫纵容抑勒妻妾与人通姦或被妻妾起意谋杀或姦夫起意知情同谋者姦夫其纵容抑勒妻妾与人通姦如因别情将姦夫姦妇一齐杀死者一纵容妻妾与人通姦被姦夫姦妇商同谋杀伤而未死者姦妇一因姦威逼致死有挟制窘辱情状其死者无论本夫本妇父母亲属将姦夫一强姦既成本妇羞忿自尽者姦夫一强姦既成其夫与父母亲属羞忿自尽者姦夫一强姦内外缌麻以上亲及缌麻以上亲之妻妻前夫之女同母异父姊妹未成本妇羞忿自尽者姦夫一强姦未遂将本妇殴伤越数日后因伤身死者姦夫一杀内外功服缌麻及族中奴仆一家三人者一发遣当差为奴之犯杀死伊管主一家三人并三人以上其不知情之子孙一文武生员欺压平民殴人致死者一与人鬬殴后迁怒于其父母毒殴致毙者一太监在皇城内持金刃自伤者一军民人等殴死在京现任官者一聴从下手殴本宗小功大功兄姊若尊长仅令殴打辄行叠殴多伤至死下手者一妻之子及妾之子殴死生有子女之庶母及谋故杀者一子孙挟讐将祖父母父母死尸诬告他人谋害致遭蒸检者一伪造诸衙门印信及钦给关防诓骗财物数多为首者一盗及弃毁伪造督抚提学兵备屯田水利官钦给关防者一伪造假印起意之人与雕刻之人同谋分赃者一私铸铜钱不论砂殻为首及匠人一私铸铜钱至十千以上者或不及十千私铸不止一次者一伪造凭札自为假官者伪造凭札并将有故官员凭札卖与他人者及买受凭札冒名赴任者一苖猺狑獞所住地方有外来匪徒教诱犯法所犯之人罪应斩候者教诱之人一强姦十二嵗以下十嵗以上幼童者若止一人强行鸡姦伤人未死者一强姦十二嵗以下十嵗以上幼女者一因强姦执持兇器戳伤本妇及拒捕致伤旁人已成姦者一私自浄身并下手者一诓骗强勒阉割者一恶徒谋财放火延烧尚未抢掠财物又未伤人者为首之人挟仇放火延燎其未伤人及伤而不死者为首之人一捕役受人贿嘱将罪人致死造意为首者一禁卒贿纵斩候重犯在监脱逃者一官员擅取病呈致死监犯者一狱卒受人贿嘱谋死本犯为首者一承审官改供故入人斩罪已决者一承审官于本罪外揑造情罪重大诬指朋党株连父母兄弟妻子籍没家产者一承审官吏凡遇一切命盗案件倘事实无干或因勒诈不遂暗行贿嘱罪人诬扳刑讯致死者工例一在河工浮议动衆以致衆力懈弛倡造为首者绞罪戸律兄亡收嫂弟亡收弟妇者刑律谋叛知情故纵隠藏者谋而未行为首者逃避山泽不服追唤为首者部民谋杀本属府州县军士谋杀本管官吏卒谋杀本部五品以上长官已伤为首者谋杀缌麻以上尊长已伤为首者奴婢及雇工人谋杀家长之缌麻以上亲已伤为首者妻妾殴夫及妾殴正妻至笃疾者妾殴夫至折跌肢体及瞎一目者卑幼殴本宗功服兄姊尊属笃疾者弟妹殴兄姊若姪殴伯叔父母姑外孙殴外祖父母刃伤及折一肢瞎一目为首者骂祖父母父母及妻妾骂夫之祖父母父母者妻妾骂故夫之祖父母父母者子孙诬告祖父母父母妻妾诬告夫及夫之祖父母父母者奴婢雇工人罪同姦从祖祖母在室祖姑从祖伯叔母在室从祖伯叔姑从父姊妹母之姊妹及兄弟妻兄弟子妻和者姦夫姦妇名例例一负罪潜逃之绞犯被获原犯情重重大至秋审时无可寛缓者一平常发遣人犯逃走后复行兇为匪犯该绞候者一子犯罪而父代认其子罪绞监候者兵例一姦徒偷运米谷潜出外洋接济姦匪者一凡将豆麦杂粮偷运出洋接济姦匪者刑例一在中途打夺罪囚因而杀人下手致命者一官司差人捕获罪人聚衆中途打夺殴差致死为从者一白昼抢夺三犯者一川省嘓匪拒捕夺犯杀伤兵役并事主塲衆之在塲加功助势者一䝉古民人偷窃行围巡幸地方马匹五匹以上者一附近番苖地方吏民人等擅入苖境借差欺陵或强姦妇女或抢刧财物实在情重例应绞候者一以药饼及邪术迷拐幼小子女为首者一发掘贝勒贝子公等坟冢开棺见尸为从及见棺为首者发掘歴代帝王陵寝先贤名臣及前代藩王坟墓开棺见尸为从及见棺为首者一奴婢雇工人发掘家长坟冢见棺椁为首者一本宗及外姻尊长杀期服卑幼一家主仆雇工三人者一杀死功服缌麻卑幼一家非死罪二命者一殴死一家二命及殴死三命而非一家者一犯绞罪监候在监复行兇致死人命者一妻妾威逼夫致死者一僧尼谋杀受业师已伤者一奴婢过失杀家长者一妻过失杀夫妾过失杀家长者一卑幼误伤尊长至死致父母自戕殒命者一子孙过失杀祖父母父母者一揑造悖谬言词投贴匿名掲帖及知而不首者一布散匿名掲帖及投递部院衙门者不肖官员唆使恶棍粘贴布散投递揭帖者一销毁制钱为从者房主隣佑总甲人等知情受贿代为隠匿者一将制钱剪邉镕销图利为从者一苖猺狑獞所住地方有外来匪徒教诱犯法所犯之人罪应绞决者教诱之人一姦妻之亲生母者姦夫姦妇一绞罪人犯在监年久自号牢头吓诈财物教供诬䧟兇恶显着者一禁卒贿纵绞决重犯在监脱逃者斩罪户律收父祖妾及伯叔母者刑律谋反大逆祖父父子孙兄弟及同居之人并伯叔父兄弟之子年十六以上者知情故纵隠藏者谋叛但共谋者逃避山泽拒敌官兵者盗大祀神祗御用祭器等物及飨荐之属者盗制书者强盗得财者以药迷人图财者强盗窝主造意分赃者若共谋行而不分赃及分赃而不行者谋杀人因而得财者部民谋杀夲属府州县军士谋杀夲管官吏卒谋杀夲部五品以上长官已杀者谋杀祖父母父母及期亲尊长外祖父母夫夫之祖父母父母已行者谋杀缌麻以上尊长已杀者奴婢及雇工人谋杀家长及家长之期亲外祖父母已行者缌麻以上亲已杀者妻妾谋杀故夫祖父母父母已行者杀一家非死罪三人及支解人为从者採生折割为从及行而未伤人为首者造畜蛊毒杀人及敎令者殴受业师死者奴婢殴家长者雇工人殴家长死者卑幼殴夲宗功服兄姊尊属至死及故杀者弟妹殴兄姊若姪殴伯叔父母姑及外孙殴外祖父母死者子孙殴祖父母父母及妻妾殴夫之祖父母父母者妻妾殴故夫之祖父母父母者姦从祖祖母从祖祖姑从祖伯叔母从祖伯叔姑从父姊妹母之姊妹及兄弟妻兄弟子妻强者姦在室小功再从姊妹堂姪女姪孙女强者姦父祖妾伯叔母姑姊妹子孙之妇兄弟之女和者姦夫姦妇强者姦夫奴及雇工人姦家长妻女和者姦夫姦妇强者姦夫名例例一诬告逆叛被诬之人已决者一免死减等发遣宁古塔黒龙江等处盗犯在配所杀人者一发遣人犯于经过处所辱官诈财生事不法原拟斩罪者一免死减等发遣盗犯在配犯该斩绞监候者一负罪潜逃之斩犯被获原犯情罪重大至秋审时无可寛缓者一免死减等发遣人犯脱逃后复行兇为匪者平常发遣人犯逃走后复行兇为匪犯该斩候者一内外文武职官负罪逃窜犯该斩候者一子犯罪而父代认其子罪应斩候者一土蛮猺獞讐杀刧掳及聚衆捉人靴禁犯系死罪者一发乌鲁木齐等处人犯如越狱脱逃及起解在途并到配之后不服拘管潜逃被获者一新疆各城驻札官员兵丁跟役发徃伊犁等处处为奴之后仍不悛改者一三次犯窃计赃五十两以下至三十两抢窃满贯拟绞秋审缓决一次积匪猾贼并回民结伙三人以上及执持绳鞭器械发遣云贵两广烟瘴刨参人犯在配脱逃者仍照原例所定地方发遣强盗窝主造意不行又不分赃者窃盗临时拒捕伤非金刃伤轻平复者抢夺伤人为从者发掘他人坟冢见棺椁为首及开棺见尸为从者窃赃数多罪应满流者三次犯窃计赃三十两以下至十两者前项人犯从前已照原例应配地方充发在配为匪脱逃者杀一家非死罪三人之妻子并未同谋加功者俱照原例所定地方加一等改发行窃军犯在配复行窃者改发极邉烟瘴姦妇抑媳同䧟邪淫致媳自尽盛京旂下家奴为匪逃走二次者发驻防兵丁为奴此等人犯如有脱逃被获者吏例一乡㑹试考试官同考官及应试举子有交通嘱託贿买关节等弊问实者戸例一豪强盐徒聚衆至十人以上撑驾大船张挂旗号擅用兵仗响器拒敌官兵若杀人及伤三人以上者伤二人者为首之人一兵民聚衆十人以上带有军器兴贩私盐拒捕杀人及伤三人以上为首併伤人之犯一回空粮船夹带私盐闯闸闯关不服盘查聚至十人以上持械拒捕杀人及伤三人以上为首併杀人之犯一内府人员家人及王公大臣官员家人私自指名倚势网利干预词讼肆行非法夲犯私去者兵例一出征处所兵丁干犯号令违法乱行为首者一统兵将帅玩视军务茍图安逸故意迁延不将实在情形具奏贻误国事者又因私忿媢嫉推委牵制以致糜饷老师贻误军机者又不能克敌转布流言摇惑衆心借以倾䧟他人致误军机者一领兵征进厮役私自焚掠者一直省刁恶之辈假地方公事逼勒平民约㑹抗粮歛钱搆讼抗官塞署或有寃抑聚衆至四五十人为首者一福建地方借事聚衆罢市罢考打官等事为首者一刁民因事闹堂塞署逞兇殴官聚衆至四五十人为首者其同谋聚衆转相纠约下手殴官为从者一私铸红衣等砲不论官员军民人等及铸砲匠役一随征兵丁自军前逃回者跟随之奴仆雇工有偷盗马匹军器及衣服银两潜逃者一姦豪势要及军民人等私造海船带违禁货物下海前徃番国买卖潜通海贼同谋结聚及为乡盗刧掠良民者打造海船卖与外国图利造船与卖船之为首者一闽省不法棍徒在沿海地方引诱偷渡之人包揽过台中途谋害人死者不分首从如被害未死为首者一在番居住闽人定例之后仍託故不归复偷渡私回者刑例一妄布邪言书写张贴煽惑人心为首者一盗御寳乗舆服御物者一山前山后各有禁限若有盗坎树株为首者取土取石开窰烧造放火烧山为首者一强盗杀人放火烧人房屋姦汚人妻女打刧牢狱仓库及干系城池衙门并积百人以上者一响马强盗执有弓矢军器白日邀刧道路赃証明白俱不分人数多寡曽否伤人依律处决江洋行刧大盗一强盗内有老𤓰贼或在客店内用闷香药面等物迷人取财或在路将同行客人杀害者不分首从一捕役为盗者一投首之贼借追赃名色将平人揑称同伙挟讐扳害或索诈财物者一行刧二次之伙盗又每案内各转纠三人以上上及帮助捆殴按捺事主逼索财物者一强盗法所难宥者一老𤓰贼内传授技艺在家分赃者一寻常盗刧未经伤人之伙犯如曽经转纠党羽者持火执械者涂脸入室者助势搜赃架押事主送路者到案诬扳良民者犯案已至二次者濵海沿江行刧客船者一行刧罪囚不论曽否得囚有无伤人为首之人伤人者之伙犯有杀人者为首之人及伙犯其在中途打夺罪囚因而杀人为首者一官司差人捕获罪人聚衆中途打夺殴差致死为首者一聚衆伙谋抢夺路行妇女或卖或自为奴婢为首者一黔楚红苖讐忿聚衆抢夺人数至五十名杀人为首者聚衆至百人虽不杀人为首者聚衆至百人杀人为首者一苖人抢夺该土官教令指使或通同图利者一粮船水手伙衆十人以上执持器械抢夺为首者一白昼抢夺杀人者一出哨兵弁遇商船在洋遭风尚未覆溺及着浅不致覆溺不为救护反抢取财物拆毁船只者不分首从遭风覆溺人尚未死不速救䕶止顾捞抢财物以致商民淹毙者为首之兵丁在船将备同谋抢夺者若眀知事犯重罪在无人处所故将商人全杀灭口者无论官兵但系在船同谋不分首从一江南通州崇眀昭文沙民伙衆争地执持器械及聚衆四五十人有抗官重情为首者一不法之徒乗地方歉收伙衆抢夺扰害善良挟制官长或因赈贷稍迟抢夺村市喧閙公堂及怀挟私愤纠衆罢市辱官为首者一苖人聚衆至百人以上烧村刧杀抢掳妇女造意首恶之人为从内下手杀人放火抢掳妇女者一川省嘓匪纠伙五人以上于塲市人烟凑集之所横行抢刧为首者若拒捕夺犯杀伤兵役并事主塲衆为首者一亲疆地方兵丁跟役如有白昼抢夺杀人及为强盗者一窃盗拒捕杀人为首者一驻札外邉官兵及跟役等偷盗䝉古马匹者一同居卑幼引他人强刧己家财物者一恶棍设法索诈官民或因诈财不遂竟行殴毙为首者一旗民结伙指称隠匿逃人索诈财物为首者一太监逃出索诈者一苖人伏草捉人横加枷财勒银取赎再犯者不分首从土哨姦民勾通取利造意者一附近番苖地方吏民人等擅入苖境借差欺陵或强姦妇女或抢刧财物实在情重例应斩候者一伙衆开窰诱取妇人子女藏匿勒卖为首者一窝隠川贩指引捆拐藏匿递卖者同川贩首犯一贵州地方有外来流棍勾通本地棍徒将荒村居住民苖人戸杀害人命掳其妇人子女计国贩卖不论已卖未卖曽否出境不分首从有用威力强行绑去及设方畧诱徃四川贩卖不论已卖未卖曽否出境为首者将被拐之人伤害致死为首者窝川隠贩在家指引杀人捆掳及勾通畧诱子女藏匿递卖者一纠衆发冢起棺索财取赎者不分首从一发掘贝勒贝子公等坟冢开棺椁见尸为首者发掘歴代帝王陵寝先贤名臣及前代藩王坟墓开棺椁见尸为首者一奴婢雇工人发掘家长坟冢开棺椁见尸为首者毁弃撇撒死尸者不分首从子孙同一各处无籍之徒引贼刧掠以复私讐探报消致贼逃窜者一窝线同行上盗得财者一谋财害命者杀人后掠取家财并知有藏蓄而取去者一图财害命得财而杀死人命之首犯与从而加功者伤人未死而已得财之为首者一苖人图财害命者一因姦谋死本夫伤而不死者姦妇一姦夫同谋杀死亲夫起意者谋死之后将姦妇拐逃或为妻妾或得银嫁卖并拐逃幼小子女卖为奴婢者一因姦谋死亲夫若本夫纵容抑勒妻妾与人通姦被妻妾起意谋杀或姦夫起意知情同谋者姦妇一亲属相姦如姦夫将本夫杀死或与姦妇商通谋死者姦夫一夲宗及外姻尊长杀缌麻卑幼卑幼一家非死罪主仆雇工三人者杀期服卑幼一家主仆雇工三人内有功服缌麻卑幼者谋占家产图袭官职杀期服卑幼一家三人者一发遣当差为奴之犯杀死伊管主一家三人併三人以上其知情之子孙一聚衆共殴原无必杀之心而乱殴一家三命至死者率先聚衆之人一杀一家非死罪二人及杀三人而非一家者一好鬬兇徒见人鬬殴辄约伙寻衅将人父母殴毙为首者一拟斩监候在监复行兇致死人命者一因强姦将夲妇立时杀死者一强姦人妻女其夫与父母亲属闻声赴救姦夫逞兇拒捕立时杀死其夫与父母亲属者一强姦内外缌麻以上亲及缌麻以上亲之妻妻之前夫女同母异父姊妹已成夲妇羞忿自尽者一子孙威逼祖父母父母妻妾威逼夫之祖父母父母致死者一喇嘛和尚等强姦致死人命为首者一太监在紫禁城内持金刃自伤者一军民人等在京谋死现任官员者一八旗兵丁因管教将本管官戳死者闲散及䕶军披甲人记讐将该管官刃伤者一部民军士吏卒犯罪在官不服拘拿不遵审断或懐挟私讐及假託地方公事挺身闹堂逞兇杀害夲官无论夲官品级及有无谋故已杀者不分首从已伤为首者一僧尼谋杀受业师已杀者殴故杀者一奴婢殴家长之亲及外祖父母致死者一民人奴仆背主投营挟制家长勒索原契及妻子财物者一驻防旗人与民人姦匪交结揑写匿名掲帖倾䧟平人者一各部院衙门书办指称部费招摇撞骗干犯冂国宪非寻常犯赃可比者一伪造诸衙门印信及钦给关防事关军机钱粮假冒官职大干法纪为首者一销毁制钱为首者一将制钱剪邉镕销图利为首者一苗猺狑獞所住地方有外来匪徒教诱犯法所犯之人罪应斩决者教诱之人一轮姦为首者一恶徒伙衆抢去良人子弟强行鸡姦为首者其虽未伙衆因姦杀死良人子弟及强行鸡姦未至十嵗之幼童者一强姦十二嵗以下幼女因而致死及强行姦汚未至十嵗之幼女者一姦未至十嵗之幼女者一用省嘓匪有犯轮姦者审实不分首从如因轮姦而杀死人命者无论成姦与否一故烧各邉仓塲官粮草束者一兇徒纠衆谋财放火故烧官民房屋公廨仓库系官积聚之物并街市镇店人居稠宻之地延烧抢夺财物者不分首从杀伤人者有因焚压致死者为首之人挟讐放火延烧因而杀人及有焚压致死者为首之人一强盗拒捕杀伤官兵其同在一处或三五成羣同恶共济者一原拟斩枭及斩决之盗犯若越狱脱逃被获者免死发遣之犯如越狱脱逃被获者若因越狱杀死兵役者其外省越狱及在途脱逃盗犯被别省拿获者其部部刺字发遣在途用酒灌醉用药迷倒解差乘间逺飏者若因脱逃杀伤兵役者一斩罪人犯在监年久自号牢头吓诈财物杀供诬䧟兇恶显着者一免死发遣盗犯在配脱逃无论有无行兇为匪者一禁卒贿纵斩决以上重犯在监脱逃者工例一河员将完固隄工故行毁坏希图兴修侵蚀钱粮者凌迟处死刑律谋反及大逆但共谋者谋杀祖父母父母及期亲尊长外祖父母夫夫之祖父母父母已杀者奴婢雇工人谋杀家长及家长之期亲外祖父母已杀者妻妾因姦同谋杀死亲夫者妻妾谋杀故夫祖父母父母已杀者杀一家非死罪三人及支解人为首者採生折割人为首者奴婢殴杀家长者若故杀家长之期亲及外祖父母者雇工人故杀家长及家长之期亲若外祖父母者妻妾故杀夫及妾故杀正妻者弟妹故杀兄姊若姪故杀伯叔父母姑及外孙故杀外祖父母者子孙杀祖父母父母及妻妾殴夫之祖父母父母杀者妻妾夫亡改嫁殴故夫之祖父母父母杀者刑例一因姦同谋杀死亲夫夲夫不知姦情及虽知姦情廹于姦夫强悍不能报复并非有心纵容者姦妇一亲属相姦和姦夫将夲夫杀死与姦妇商通谋死者姦妇一杀一家非死罪三人及支解人为首监故者仍剉碎死尸枭示一夲欲支解其人行兇时势力不遂乃先杀讫随又支解者一夲宗及外姻尊长杀大功小功缌麻卑幼一家三人者一发遣当差为奴之犯杀死伊管主一家三人并三人以上者大清律例卷四十六大清律例卷四十七目録钦定四库全书大清律例卷四十七目录总类比引律条大清律例卷四十七钦定四库全书大清律例卷四十七比引律条按律无正条则比引科断今畧举数条开列于后余可例推一僧道徒弟与师共犯罪徒弟比依家人共犯免免科一强窃盗犯捕役带同投首有敎令及贿求故揑情弊比照受财故纵律治罪一发卖猪羊肉灌水及米麦等插和沙土货卖者比依客商将官盐插和沙土货卖律杖八十一男女定婚未曽过门私下通姦比依子孙违犯教令律杖一百一打破信牌比依毁官文书律杖一百一运粮一半在逃比依凡奉制书有所施行而违者律杖一百一既聘未娶子孙之妇骂舅姑比依子孙违犯教令律杖一百一遗失京城门鎻钥比依遗失印信律杖九十徒二年半一妻之子打庶母伤者比依弟妹殴兄姊律杖九十徒二年半一杀义子比依杀兄弟之子律杖一百徒三年故杀者杖一百流二千里一考职贡监生假冒顶替者比照诈假官律治罪一姦义子妇比依姦缌麻以下亲之妻律杖一百徒三年强者斩一姦乞养子妇比依姦妻前夫之女律科断其子与妇断还本宗强者斩一姦义妹比依姦同母异父姊妹律杖一百徒三年强者斩一姦妻之亲生母者比依母之姊妹论一姦义女比依姦妻前夫之女律杖一百徒三年强者斩一偷盗所挂犯人首级丢弃水中比依折毁申眀亭板榜律杖一百流三千里一夫弃妻之尸比依尊长弃毁缌麻以下卑幼之尸律杖一百流三千里一兄调戏弟妇比依强姦未成律杖一百流三千里一拖累平人致死比依诬告人因而致死一人律绞一官吏打杀监候犯人比依狱卒非理陵虐罪囚致死律各绞一弓兵姦职官妻比依奴及雇工人姦家长期亲之妻律绞一伴当姦舍人妻比依奴及雇工人姦家长期亲之妻律绞一奴婢诽谤家长比依骂家长律绞一奴婢放火烧主房屋比依奴婢骂家长律绞一弃毁祖宗神主比依弃毁父母死尸律斩一养子骂义父母比依子孙骂祖父母律立绞一骂亲王比依骂祖父母律立绞一义子姦义母比依雇工人姦家长律立斩一谋杀义父之期服兄弟比依雇工人谋杀家长之期亲律已行者立斩已杀者凌迟大清律例卷四十七