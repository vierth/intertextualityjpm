石田诗选提要钦定四库全书集部六石田诗选别集类五提要等谨案石田诗选十巻明沈周撰周有石田杂记已着録此集不标体制不谱年月但分天文时令等三十一类葢仿宋人分类杜诗之例据慈谿张鈇跋葢其友光禄寺署丞华汝徳所编也顾元庆夷白斋诗话载都穆学诗于周尝作节妇诗有青灯泪眼枯句周以礼寡妇不夜哭议灯字未穏是周于诗律不为不细然周以画名一代诗非其所留意又晚年画境弥髙頽然天放方圆自造惟意所如诗亦挥洒淋漓自写天趣葢不以字句取工徒以栖心邱壑名利两忘风月徃还烟云供飬其胸次本无尘累故所作亦不琱不琢自然拔俗寄兴于町畦之外可以意㑹而不可加之以绳削其于诗也亦可谓教外别传矣都穆南濠诗话称其咏钱咏门神咏帘咏混堂咏杨花咏落花诸聮皆未免索之于句下葢穆于诗所得不深故所见止是也集前有呉寛序称其诗余发为图绘妙逼古人核实而论周固以画之余事溢而为诗非以诗之余事溢而为画寛序其诗故主诗而賔画耳又有李东阳后序东阳与周不相识时已为大学士与周势分悬隔以呉寛尝以写本示之重其为人故越三十年后又补为作之然二序皆为全集而作华汝徳刋此选本时仍而録之非序此本者也干隆四十六年十月恭校上总纂官纪昀陆钖熊孙士毅总校官陆费墀石田诗选卷一钦定四库全书石田诗选巻一明沈周撰天文𢎞治改元元旦遇雨元旦未及春东风意先苏风来继零雨和润物皆濡助我新天子沛泽弥九区河流亦传清天与圣徳符贤俊日拔庸治道务精图尧舜不异人政化无两途我衰在畎亩感激舞蹈俱告戒各努力勤耕备公租黍穰多充禽渊静无惊鱼上下信影响余生幸于于雪作二首经春十日忽作雪如此纷然门且关瞥见豪华成白屋错加粉饰累青山侵凌广野容无地零乱髙空落自闲兀坐搔头何遣拨梅花寒勒未开颜春雪公然沮春雨莫能为润秪漫漫撒盐差是殊无味执玉徒观不辟寒满地萧条悲乌雀何人徙倚爱阑干冻皴手足须俱折拥被㣲吟强自寛二月三十日雨中此雨送残月隂云隐有雷草虽宜湿长花亦要晴开沟漫鱼争上泥深马忌来春山只隔眼应待我衔杯三月一日喜晴小步用士𢎞韵雨春情况闷中谙一日初晴月已三半湿半开花解笑相唿相唤鸟交谈闲行聊乐将谁伴独咏而归也自堪更有余懐成漫酌好风吹面小轩南嘲雨雨泽之所至千里为其方其落万万注河沙数微茫方中髙低田多少落不当髙者少莫润低者多乃殃虽有利物名功过不相偿落之徒劳劳所怨亦穰穰何如一轮月分影不可量一处有一月一月散千光只譬一州城万人住中央一人一觞酒一月照一觞一觞吸一月人醉月无伤月自行中天不惊亦不忙房杜昔为相垂绅坐庙堂天下属黙化熈哉称有唐安石似道辈琐才事更张聚敛以为政戕民隳宋纲君子与小人于焉观否臧我方坐雨厄斐然成此章风雨中戏三郎园樱尽落风风雨雨未开晴忧病忧田白髪生闻道西园尤作恶小僮欢喜拾残樱雨闷乆雨连隂结青天安在哉大由云所子浩及水为灾羣叶无情尽么花借湿开寂然泥淖地苦忆旧人来雨夜自遣需霁寥寥坐夜长唿童转烛更添香澄懐有物嫌诗在聋耳无闻併雨忘头上青天终自出人间白屋暂相当眀朝补漏吾还得手把黄茅作向阳五月十五夜见月映树有作圎月出树东隔㸔被树罣羣叶相䝉茂光采还透射玉盘虽隐映其魄自整暇脱树渐自髙万里大明奓了了太极圏谁向虚空画坐深已当头其树势斯下小人蔽君子暂尔何足讶树月亦偶当微吟聊譬借中秋湖中翫月爱是中秋月满湖尽贪佳赏亦须㬰固知万古有此月但恐百年无老夫鸿鴈长波空眼眦鱼龙清影乱眉须人间乐地因人得莫少诗篇及酒壶钱士𢎞以东坡船邀汎月病阻因答东坡新船髙似屋两舷开䆫三十六昨乘缺月汎昆湖今汎杨湖月方足老夫不及困河鱼到月足时人欠福莫能扶惫踏髙筵马不进兮人累俗翠盘露酒白玉香一饮之縁惜难卜月从水上忆车公还能入户寻幽独枕前只作卧逰人亦有清华烂双目髙吟不寐待囘船输却醉乡诗可赎暑中冩雪图六月添衣唤僮子自画雪图茅屋里玉花出笔飞上树惨澹隂山无乃是老生放笔还自笑颠倒炎凉聊戏尔门前有客来借㸔满眼黄尘汗如雨松庭对雪三白触眼喜欲颠天王继统新改年岂天厌恶下土浊以此雪之同皎然光照眀堂纳祥瑞一平天下知其权疾而蒙藏能过厚卑而令髙如进贤先时上帑宝珠玉今恣四野开琼田何须聚敛自委积过而不拾贪夫悛先时豺虎横食人空山忍饥今可怜威能挟天已阘茸势可炙手还蜷老夫忍冻亦惯事草庐安抱牛衣眠庭前孤松有喜色要与老夫相作縁冬日冬日晴可爱温如君子人即之不觉热黙生懐抱春执巻南荣下吾目亦滋神何嫌炙背徒负以献吾君腊月二十八日立春得雨病起漫言小阁櫺䆫风自推手添香炷拨炉灰残年送病诗中去淑气将春雨里囘午案待甞新茁韭阳檐思访欲开梅岁功代谢忙如许似与衰翁逓老来悯日杂言日既去日复来来如赴去如頽来是谁约去是谁推一来一去彼此自禅续无与我与何故使我心惊猜似乎少年有根是汝拔老丑无种是汝栽百年所筭三万六千日自我而数指作枚我今行年已七十歴日二万五千枚所该百而去七大大半又复使我心惊獃虽欲不惊獃勐见霜丝雪缕垂两腮何况人生不满百疾乌捷兎又如此而相催我思天地灵长之气十二万九千六百年然后运穷刼尽荡而为灰吾人亦谓参三才胡乃其气短索不得相追陪凖天地而言人眇尘海之一埃嘅岁月之玩人同古今而一雷我无长绳系日住亦无长戈挥日囘亦不知学仙能乆视亦不知託佛能轮廻而今而后去之日付一盃来之日付一盃不忧罄其缾耻其罍春暖秋凉山邉水隈访黄菊寻白梅秋月自与吾虑净春云自与吾怀开昼逰之地吾蓬莱夕息之处吾夜台以殇视我吾老大以彭视我吾婴孩信夀夭吾何以外请享此见在不乐胡为哉苦雨寄城中诸友二首一阵接一阵一朝连一朝官仍追旧赋天又没新苗白日不相照浮云那得消君休问饥饱且㸔沈郎腰新雨似旧雨今年即去年只愁沈垕土或喜梦青天顿顿黄虀瓮家家白鹭田惟应五谷地改纳水衡钱秋雨偶书云暗湖村水漫沙秋堂萧飒类僧家聦明比旧堂堂减老嬾随年数数加风扇未愁蕉破叶雨房偏恐稻伤花坐深兀兀多资睡强欲开书候日华中秋赏月与浦汝正诸君同赋少时不辩中秋月视与常时无各别老来偏与月相恋恋月还应恋佳节老人能得㡬中秋信是流光不可畱古今换人不换月旧月新人风马牛壶中有酒且为乐盃廵到手莫推却月圆还似故人圆故人散去如月落眼中渐觉少故人乘月夜游谁我嗔髙歌太白问月句自诧白髪欺青春青春白髪固不及豪卷酒波连月吸老夫老及六十年更问中秋賖四十星堕惟己酉十月五日立冬始鸡后涉黎眀寤者稍稍起有星流西北而从东南止其大如车轮蓬然曳长尾撒星更抛熖遗落相蘂蘂其光白中黄烛地以昼比行旅尽惊仆吠犬鸣鹜雉堕地如砲声引响乆未已牀闼皆簸撼约闻三百里七月尝示异不意复有此瞥过视莫谛堕处曷究拟至地当有化其形当何似其堕当何曜其罸当何理窃谓经与纬堕一天缺纪无乃金火余其气互合耳余衍固非正谪罸自有㫖菑祥付茫茫不敢扣太史对春雨春雨父母情惠物侔爱子润被发华妍长养助欣喜庭垂存腐蕉土渥芽伊始斋心临散丝清虚及䆫几自怆藁飒姿均荣固无理中秋无月歌老年于世百无与待尽光隂而已耳佳时令节或难忘有酒还随大家喜一时过去少一时打筭百年能得几满前童丱倐突弁少者如斯老何恃去年中秋月在城白璧团团酒波里今年中秋月在家买酒邀賔走儿子云漫天黒月失色老子之兴殊败矣老子非月能万古暂借一光何足鄙中秋失月不中秋人固无聊月当耻常时有月我无酒有酒唿月今不起有无无有两难谋要是天公忌全美世途茫茫寓万事顚之倒之亦如此眼中屠贩却封侯意外诗书多饿死便从一月观万变何敢容心必其理感深坐乆欲添衣风急秋髙月如水溧阳道中遇雨浮云接地日无光足力衰迟道路长都是小儿能疾走这塲风雨却谁当有竹庄赏月烂拥银盘草屋东白头相赏两三翁青天不老人自老明月正中秋亦中怪底有娥因药误谋诸无妇恐尊空百年各愿身强健此夜年年此燕同八月十七夜待月候月月不出引醪兼话长栁黄延返照苎白应新凉恶璧沉海气待珠开夜光我罍犹未耻愿早贲林堂时令元日今日之日一年始三百六十年之终云物昭囘天杲杲风光澹荡气融融商量栁色緑少许烂漫梅花白大同无事此杯椒栢酒老夫不觉笑颜红四日过有竹荘春早拏舟闻鹊鸣病余勉强竹荘行开年数日匆匆易向老逢人徃徃生隂陇瘦姿松抱冷雪洲芳意草知晴稍通酒聊乘兴亦漫诗篇度野情人日喜晴今辰谓人生风日佳可喜七居阳之正宜云造物始占晴协阳吉其兆比君子雾雨忌为隂小人象斯拟君子履于祥岁事无不举小人道用晦顾有菑害倚东臯动春风强健供耒耜持以告吾人毋忧徃时否七日树介千松凛凛清霜㦸万竹森森白玉殳无数小儿相怪问老夫搔首但邾娄元夕席上赠冷菴宪副二首石湖乐事漫呉台茅屋今宵也一囘上客门前探节到小儿城里买灯来生香竹叶迎春熟活色莲花映火开粧㸃太平须要此百年常覆掌中盃堂带春星月满台劝君且饮一千囘休言美酒消愁得亦被华灯送老来急管繁弦声乍合千门万户夜齐开明年佳节依然在分付春光驻此盃春晴出游天宇及轩霁品物各华研清般约同侪络醑仍击鲜展酌临芳树鸣琴参笑言促羽酬良辰迅光不长延请㸔刘伶坟酹之莫达泉闲居四时吟白日可形指青春蔑迹寻不应有开花还复有鸣禽何物衰飒翁乐意亦充襟浩然不能遏登临动谣吟谣吟侑杯酌花鸟同山林一畅太和气载鼓康衢音扪心自有㑹求知非在今赫暑薫永日衆皆苦烦酷林庐頼溪次茅茨非厦屋门前䕃重栁檐后郁深竹无风气萧爽汗沈免浃肉尚可加白葛喜谢裸裎俗昼静茶𤓰余摊书教孙读既倦还偃息梦寐亦清淑秋凉我所爱人情与时宜因念康节言还眷康乐嬉杖屦足济胜出门随所之举睇达遐迩山水陈髙卑洞庭吹白波落木不可持我特覧眀镜因之悲素丝素丝不复𤣥物变咸有时亟欲学神仙早悯气血衰羡彼南山色青青无老期砉砉风木号靡靡霜草白敝褐气不温坐拥檐间日大儿输租还升斗告既毕区区氓庶勤万一答帝力檐阳歴飞晷倐忽灯火夕光下目尚见展兹编年册其迹类岁功乘除无纪极非徒遣永漏亦足知徃昔上已即兴春旸丽广野和风汎冠裳庶物争敷畅葱葱媚时光縁溪盥清流俯见须眉苍假祓聊复耳所适兹晨良握兰袭清芬偶羽接飞觞沂水不可即道逺徒徬徨春归曲今朝三月三十日问春果是明朝归春归当向何处去春亦不言花乱飞东家蝴蝶已无赖强逐游丝扬落晖青楼粉暗女子嫁朱门鸟啼賔客稀春一去万事非临岐更把一杯酒愁见墻头梅子肥端午漫书周也浑衰惫奔波已不便亲淹䃈上殡食仰水中田借贷烦亲戚饥寒罪岁年低头搔白鬓雪涕在青编忧患今如此聦眀不及前私情吾自讼公急衆谁怜凋瘵应伤骨劬劳不息肩趋文弃田稚随例劾庸钱违夺虚吾日号唿彻上天诛求家百世政令月三迁简静髙眀度更张小谅权鸟安求茂木鱼乐奔深渊流剽如为衅搔惊孰任愆申商疑实际卓鲁似徒传青艾谁攻病红葵他自妍深居思俊徳分賛仗诸贤莫以威严恃须知忧乐悬厌儿求角黍与俗话蒲鞭积雨殊滂矣浮云亦黯然致婴门限外此意向谁宣端午小酌亲朋满座笑开眉云澹风轻节物宜浅酌未忘非好酒老懐聊乐为乘时堂瓶烂漫葵枝倚奴髻鬅鬙艾叶垂见享太平身七十余年能补㡬篇诗六月望夕作十年六月十五望昏时月出当巽向初从地中已遭蚀妖蟇大吞魄俱䘮辗空渐髙已半露黒气轮光两相盪其色昏昏赤如血荧惑红芒近仍抗老夫茫茫不识占但称怪事惊还怅未闻官府行䕶典太史岂遗还弗谅不食而食天自愆人未容知未容让不如买酒洗此月一洗千年永无恙立秋夜坐霜毛随叶落搔首忽心惊节物其如我干坤聊且生谁家无月色何树不秋声好在清哦地戛然庭鹤鸣秋暑夜坐星河垂地夜阑珊坐乆幽懐百事关畏老欲逃如镜里苦尘难脱限人间一亭多竹还妨月二水宜家又欠山世好茫茫谁是足秪除心迹自髙闲秋夜白屋衡门拥堕樵秋懐落落夜寥寥人间箧笥悲纨扇天上楼台款玉箫竹实未生岐鳯老樵书不展塞鸿遥青春虽在潘郎鬓只恐愁多亦易凋九日无菊今日九月九无菊且饮酒明年九月九有菊亦饮酒有花还问酒有无有酒不论花无有好花难开好时节好酒难逢好亲友一盃两盃长在手六印何消金握斗三盃五盃不离口万事莫谈瓶且守瓶云罄矣我即休载欲谋之已无妇天应私我身独在天不全人花乃后迟之眀日兴还存紫蕋青苞得开否倘㸔烂漫即重阳借酒东墻恼隣叟九日値雨无菊重阳薄酒且沾脣岁患虽烦节物新昨日未知今日雨流年不恕老年人篱花欠事无黄菊江草多愁漫白苹何待齐山始酬醉小孙须办拾头巾和呉匏菴续满城风雨近重阳之作满城风雨近重阳寂寂寥寥破草堂彭泽花枝待晴把云安曲米带生尝梳头髪应吾年白润屋金从别姓黄惭与潘郎续遗句沈郎瘦不似潘郎丁巳除夜数日匆匆岁告终温存惟有此宵同安知媚术先求灶未信空文必送穷诗巻可留还自夀钓竿无恙任为翁茅堂已与年俱旧帘幙沈沈不动风与韩克瞻苏安道守岁杪岁乐合并留恋甫及除不可负竒遇请勿歌归与天地一逆旅所在皆吾庐各念年岁改忽忽不我储相守戒毋寐彻夜亦须臾四序流且既其程惟仅余丑鸡苦无情督曙声喔如隔隣促沽酒一一围地垆传盃相彼此廵次不可虚林静风㓕响雨迹良渐疎俯仰百年内㡬人今夕俱人情与节物揽笔吾当书守岁岁行殊碌碌来往类𤓰期越日成新旧关情有仳离画傩俱散后白叟不眠时孤注一年计同人此夜私五穷无术遣百拙信天为举酒鸡鸣际聊申缱绻辞送岁词白粉作白团今夜送岁用千年万年例千家万家共岁去还自来送者徒郑重初谓人送岁终反被岁送人于一岁间过眼㡬悲痛送岁人不知处岁若处梦我有同室人今年室已空秋日早兴髙斋梧栝凉意好但是雨声妨晏眠一心黙黙百感内万事悠悠孤枕边鸡鸣犬吠物有为昼短夜长天上偏起来盥栉了无作赖此牀头秋水篇立春日试笔雪屋萧然折竹间畏风门户鎭须关乡推老大悲年逝人诮迂疎喜事闲土锉拨灰烧冻芋云檐补屦织新菅深居终日无聊赖或为儿嬉一解颜除夜五十三廻送岁除世情初熟鬓应疎事能容忍终无悔心絶安排便自如立券毎賖扶病药作缄因借养生书亲羮坐雪肥鲜少索画人来喜馈鱼病余待旦衾铁凌衰飒无眠展转频鸡余千虑枕霜下五更人梦绪不可续䆫光浑未眞两童牀脚底齁睡怕教晨除夜留客客㑹合时须有酒岁乘除际可无诗干坤假我为逆旅日月玩人犹小儿黄屡相寻柰新厯白都不剰笑残髭浮生踪迹任流止见面尽强空尔思留客守岁歌请君勿思家相将守除岁谁家守岁同故人惟我与君开此例作诗送岁君有篇买酒餪岁我有钱莫嫌苦与岁畱连惜是眀朝已隔年本恋岁华还恋客亦惜眀年又南北岁来岁去自无穷客去客来头渐白白头无春风且暎灯花红灯花落处天拂曙君起云归岁亦去归家马蹄急如飞家人阑门谇不归元日四首物华初焕发鄙抱亦生春开岁始今日杖乡无㡬人蚁醅浮瓮冽鸡彩暎门新笑进三分盏聊娯八十亲贺旦亦随俗筋衰拜莫便鬓毛关燕次厯纪旷生年地气通荄早晴光入户妍小孙㸔满抱不待衆人怜野俗夸占候年芳比昨强值人春立早加闰岁行长话绪及农切盃廵次客忙援时从少饮独后感流光频频逢献岁健日忆儿童有母敢称老无年不愿丰堂光静宜北风气暖知东万扰来吾虑悠悠致静忠元日用长字韵年来隐计自为长簮笏何如书满堂入眼晴云占岁气照门春日动江光传椒老子腾腾醉骑竹儿童故故狂车马东华虽富贵贫穷吾亦爱吾乡初春畨暖畨寒似小儿嫩春天气作娇痴预先办酒等花发醉到花飞亦霎时㣲黄冉冉桞生姿数日春晴陟有私新水一陂他自暖跳鱼何故却先知灯夕灯火长街閧小儿龙钟老子亦随嬉小儿作閧浑无度老子贪嬉固有时满眼杯盘人尽醉大家箫鼓夜何其金吾不禁销金事莫为春城筭酒资秋夜独坐万事萦思独坐中炉香深处性灵空药如效世黄金贱年莫瞒人白髪公疎竹画䆫因借月堕樵惊屋偶乘风且来拂簟寻髙卧梦境浮生一笑同秋宵秋宵殊为老人长展转衾裯夜气凉梦到衰年随血少事寻闻感累心忙慿凌残月空梁䑕干聒西风破壁螀强把清吟诉无赖亦堪延缓及䆫光廿五夜恋岁与岁别在迩五日即告终三百六十日漫过已匆匆余此知莫畱顷忽迅飘风譬若盃酒䦨客散堂欲空强尔拉老兵徘徊乏欢悰把笔搆短篇灯前拥衰翁衰翁类岁事微吟搔鬓蓬七月十五日城中晚归晚郭归舟急若何市尘犹恐累渔蓑到家觉得曽风雨两树芭蕉破叶多十月二十八日早自城囘短日促解䌫起程霜鬓蓬岸姿㣲雨润人影淡波通一鸟没虚碧数枫留晚红指家浑不逺村过更桥东八月一日病中即事旬时惟有药追陪断不思拈旧酒盃虑静炉香宜夜坐眼酸书巻怯朝开江苹白应松鲈出庭草红催朔鴈来老去苦惊时节换壮心那复傲寒灰石田诗选巻一石田诗选卷二钦定四库全书石田诗选巻二眀沈周撰山川舟中望虞山与呉匏菴同赋三首虞山我隣境欲往路非遥比来无好抱风日虚春朝兹借嘉友兴理舟访岧嶤渐喜苍翠近豁眼岚霏消上有古松杉落落旌幢标其下见行人徃来杂僧樵我坐意亦驰岂伺双屐超何异谢康乐巫湖睡且遨登梁昭明读书台访徐辰翁丹井逺秀目已週复骋登髙足青山不嫌人所取随我欲巍巍古仙坛寂寂奠林麓七桧交云霞灵颷散清馥崇台转磴道攀縁把傍竹同行玉堂彦髙咏应虚谷逍遥东山风已屏歌管俗申纸惊连章谬图仍附轴聊以志倾赏流传亦何卜或恐闻邦人有酒悔无逐畱连山中薄暮返棹迟迟二三客黙黙对层岑转柁清川口忽然西日沉常时急归路兹焉迂我心行行望不辍去逺思滋深所思何以冩丹青亦难任不如就明月弹我丘中琴过长荡发迹过长荡识此平生始春流方漫衍旷荡弥十里老葑蔽层云敷芽青拟拟正如一明镜㿺蚀铜绣起西山欲临照掩却螺髻美山亦拗怒去南走太湖涘羣势涌叠浪争捷互排挤我恐先我去挥手喝止止湖山四面好转侧皆可喜此面正佳絶扁舟载西子芳洲有隙地肯卖脱紫绮移家非丹砂所好在山水溪上独坐观生吾自得饱饭荷农功盘石箕双足清流影一翁松乔藤辅徳枫老叶还童好在寻诗地无人杖屦同渔村呉江本泽国渔户小成村枫叶红秋屋芦花白夜门都无三姓住漫可十家存熟酒唿儿女分鱼喧弟昆不忧风雨横惟惮水衡烦鸥趂撑舟尾蟹行穿屋根怡然乐生聚业外复何言经尚湖望虞山日午放船湖上头虞山随船走不休髙云仰见出翠璧飞影下接沧波流青林人家隐山麓鸡鸣犬吠闻中洲鸬鹚羣栖竹叶暗蜻蜓特立荷花秋莲歌渔唱尚互答落景在树犹堪游小舟争渡各先去独逆风波浑不忧宿白马涧湿云载春山晴秀怅莫逢朝来双闼前顿失千巃嵸天地大藏疾何所不包容峯峦皆养晦草木未发䝉芙蓉不敢巧反朴鸿蒙中老眚叵辨物存亡诘儿童昼夜不分明中恐移愚公又虑九疑缩万里来相通争髙或不平出气盪其胷水墨用吾事丹青莫为工大石状望望秦余杭首尾行不了大石突其凥翘然一拳挢山体厚藏骨吐秀此特表正类抱中婴头顶露于褓形大气则散趣足在于小其深虽未即逺观已自好顷来莫能穷继至敢草草循墻道林麓记曲乃遗杳登登觉向峻渐渐驾木杪猊峯据门左呵禁口欲齩有磴沿百级有殿嵌山造并殿跨偃石悬身龙袅矫行人自其下恍惚怖四爪转髙蹐其背股慄身亦掉鎭脑结佛亭所仗力可扰四壁满题句贵贱成杂扫同游惩涉险旋踵促及早次寻巖间寮蜂房互窈窕縁势尽西向局地窄接缭云栈中贯穿所歴平地少山静日自长石瘠人亦藁坐僻觊居安传竒被游搅阳厓诧脣掀隂窦疑目窅虚含风飂飂湿暎云稍稍衆绉不可熨乱舋龟拆兆层叠百宝合正绀或厠缥亘此金刚座千古不可剿危椒压屋嵴雷雨常怯倒草木亦作怪牢络万藤茑苍松长深根本矮枝节老斜见山桃花㣲红暎丛篠草异传多药采掇未谙晓欲宿偿三过衾裯悔忘抱既夕气更佳延月象倍皎尚欠一踏雪意先有璚岛情状要细述言语未获巧不期诸嵬拄腹早韫藁宛然紫芙蓉为我一手拗东坡昔袖去援例我非狡山僧苦着相便觉生烦恼移席茅山东顶徐永年避酒而去作歌嘲之自我来茅山春雾拨不开冥迷五日思困顿当面不见紫翠堆今朝喜有风汛扫两目浩荡天光囘秀峯戢戢各拱立伺我道左千㦸排苍松为幄碧草荐洼石一一罗尊罍髙天广野寄笑傲芙蓉对面劝我一吸三百盃徐卿不能有此量自椒而窜山之隈隔林大唿谷与应掉首竟去无徘徊却从地上举手谢逺意若诉不得相追陪㑹难别易略不恤有乐弗取眞呉獃山禽冲客啄余胔野花㸃席粘残醅老兵既失老僧在且握石子为阄猜醉来枕借足力惫扶掖不起相催頽明朝烂漫别办冶游事青山在在似作游人媒乆住山亦许不作谢令推慿我裁截笔作剪信我包括诗为胎请君急急还来㸔怪事金鳌左股昨夜安在哉雪中登虎山月色风光知几到好竒今补雪中縁急排岩树开髙阁生怕溪山又少年城郭万家羣玉府塔檐千熘半空泉杳茶美酒殊酬酢似此登临亦可传雨中㸔山寄杨君谦㸔雨春山中晴日未可及峦华与岭秀濯濯翠流汁水墨间罨画屏风四围立襍花逗余红雅与松共湿低云满窓户似爱幽者入我初作静观併喜得静习纷纷冶游子此景不足给有诗在此境佳句待人拾诗肠倘干燥亦许借润浥持之报杨子正可事屐笠水村图鱼荘蟹舎一丛丛湖上成村似画中互渚断沙桥自贯轻鸥逺水地俱空船迷杨栁人依緑灯隔蒹葭火暎红全与吾家风致合草堂曾有此愚翁天平山天平合在名山志山下祠堂更有名何地定藏司马史此胷谁负范公兵髙屏落日云霞乱襍树交花鸟雀争要上龙门发长啸世人无耳着鸾声光福羣山西奔驻湖尾通川夹山三十里川穷小泺开镜光居民次水屋比比屋上有山屋下水开门波光眼如洗虎山桥畔晚市忙打鼔渔郎卖鲜鲤霜前橘柚万苞黄雨后杨梅千树紫山围水抱开农桑乐土风光眞画里三年潢潦我无家恨不移书亦居此和张碧溪登宝峯韵二首乐事春来要不空直登峯顶路方穷青山始尔三人酒白发泠然万里风城郭週遭江势转莺花烂漫物华同太平无象今成象好在诗篇杖屦中新醅拍拍玉光浮挈榼提壶判醉逰髙帽特寻芳树挂清歌缓共晩云流频来信我何拘忌大胜为官待告休日日乘春知未足翠㣲还补菊花秋三宿虎丘松巢夕阳系䌫有余辉入寺登登曲径微孤塔白云平鸟背疎林黄叶暎僧衣临池弔劒寒泉在扪石寻题古刻稀便欲留诗补三过眼花灯影不成挥与沈工侍时旸登大潮山絶顶侍郎不到十年余拉我松行喜并舆客子初疑穿虎豹僧伽髙住自钟鱼龙蛇起陆香山近鵰鹗摩天震泽虚把酒直从峯絶处眼空错认是匡庐汎舟横大江汎舟横大江流止随西东前头望广水后头望连峯客程渺茫茫行云无旋踪霜露霑我衣覧镜饶慽容约客山行先后相失春山同游不同席却被青山笑相隔村蹊宛转马不进来者固迟归亦急问人云去苦不逺如酌稍延当有及空亭鸟下小燕过秪见残花与残核手扪路竹漫刋诗将记后来君可识白云酢汝一盃酒不问老兵何得失山行云壑风泉处处宜诗囊酒榼大家嬉人来人徃春无主日短日长天有时堕胾林亭㸔螘竞插花山轿爱蜂随野僧未识登临乐静自关门笑客痴楚江秋晓巻三首天连湘汉水悠悠水色微茫接素秋残月已沈三国恨乱云初散九疑愁南方流落身将老西候萧条客倦逰欲采苹花恨无伴美人迢逓隔沧洲葭菼苍苍白露时萧条江色带微晖平沙鴈逐寒潮起野树鸦随乱叶飞渐见九溪如练净尚怜三戸似星稀不堪昨夜南逰客愁向西风忆受衣梦囘江上筭秋程水影迢迢积渐明落木西风连鄂渚乱山髙浪隐湓城钟邉野寺经僧起霜里孤帆估客行徃事独悲前席误不从贾谊问苍生自甲浦道太湖四十里见异香诸山喜而有作清苕达宜兴道湖已成筭仆夫却告难风浪卒莫翫劝我陟山麓正尔免忧患彼此有得失我臆殊未断譬山行见湖昏昏秪浩瀚何如行湖中坐见山秀烂仆尚清决筮得需利在彖毅然促飞橹勐进不复懦探穴有虎子履险获竒观出浦即㑹胜列障拥一岸遥思揽呉香妄意覔仙幔羣耸西若监巨浸东罔畔天谓湖太淫设此似按摊云涛日冲撞石趾力抵扞输赢各无能两垒对楚汉我行锋镝间便以老命判山疑相慰借逐逐笑供玩始有舟楫虞尽被山破散山亦有情状要我绮语讃气聚势则附形散脉复贯逺近相衍迤中自存博换虽静有动机万态纷变乱虬龙徐蜿蜒狮猊悍奔窜夷突各不一小大略相半正展芙蓉屏横亘苍玉案晴縠绉日光莫熨锦绣段金庭与玉柱逺弄波影灿歴眼四十程续续青不断平生诧传闻信美非谩谰修辞聊梗槩归忆庶可按岳麓秋清为西涯李阁老题荡摩云汉觉乔然形势雄㸔岳势连赤帝奠灵天立极紫阳宏道地生贤人凌灏气攀珠斗峯落清湘见玉莲上相旧游今不忘冩懐还复事图传天柱晴云一柱巍巍万象超切台接斗见岧嶤命惟说用金为砺天许姚擎玉作标森列宸枫均湛露夤縁野竹上青霄文章变化成何似更倚云霞㸔冩描黄山游巻为篁墪程宫詹题黄山巍峩四万尺摩天戛日髙莫敌天下之人皆识名土着之人游未极篁墪先生二十年亦自今兹方决策沈沈冬雨作泥淖日日需晴蜡双屐天将试人故作沮拂面犹嫌雪飘白先生一意牢不破十客追随三不逸到山浮云为开路石立伟夫厓左逆梁飞危甃虹不収树翳古湫龙所宅汤泉觱沸幽广下热酒不须敲火石境深渐觉与世逺下界便从风雨隔诸峯六六互出没目抉云踪寄髙歴容成浮丘合居此唿之不出闻笙笛祥符小憩仅四诗天待先生尽苍壁不应止此便返驾请启一行多后役作图何事到野人耳聴安能当目击长安在西但西笑是邪非邪聊水墨更是髙篇不容和茍能挂一还漏百宛陵妙语括嵩胜亦与欧公旷游席欧公不有宛陵无纸尾但留三叹息暮春登虎丘独信㣲吟人不知山花满地悔来迟乆搘緑树隂中杖仰辨丹崖缺处诗日有闲縁逰始胜老无健步出非宜一廻到此一廻少怕近清泉见鬓丝汛罨画溪长溪碧衍玉光净树夹两崕俱倒映羣峯树杪髻螺出一一随行似相媵小舟贴水天上坐了见须眉落秋镜溪当比我懐尚澄地固不凡游亦胜舷歌偶尔及沧浪野鸟忽飞鱼忽泳中流手洗白磁一勺分清空百病喜闻秋潦转澄莹健在能寻不妨更游张公洞𢎞治己未之三月余来宜兴客呉君大本所二十一日大本倡曰张洞果老修眞处古幅地之列吾邦之仙域也必启君一游余笑曰业已订之矣于是理舟载酒从洑溪而南歴罨画溪迤逦四十余里始舎舟陆行望西南诸山髙下层叠丛然莫知所谓洞处诘之樵人指盂山曰此中是已其山于羣山最下而小计其髙不过二十仭心甚易之岂灵区异壤能结乎是哉冉冉曲经田塍间三里许乃抵已暮亟由林麓左行拆而北二百步路次临一穴甚深晦其脣有杂树蔽亏人谓此洞之天窓也转及山椒则洞口在焉呀然向西北且隘有石衡亘于上如门楣然入必俯首上摩小方有刻未暇读门侧置片石楸纹纵横云为仙枰疑好事者设之自兹从石级下度载上载下﨑岖甚疲于老足因小憩旁石瞰下㝠㝠时岚气滃浡如水涵于中不可儗步隐隐惟见石台耳暝色渐翳迨无所覩乃下山议宿道士张碧溪林馆规以明日补其未足之游夜二鼓雨作檐声浪浪怅然谓必败乃事矣黎明天就霁即蹶起厌浥行湿莽中喜剧兴热却掖勐进冉冉焉足若虚蹑洫洫焉身若渊坠愈下而境愈竒乃及台而昨俯见天窓者今则仰视之日光下映四顾了然下多乱石倾亚有崩跌势洞传孙氏赤乌间霹雳所开天窓可想其迹也台踞洞北趾崇丈余南面而立则三面环见皆石壁壁拔地渐髙而偃如鹏翼鶱空焘下其中壁之理上下皆庚庚而横理中乳流万株色如染靛巨者么者长者缩者锐者截然而平者菡萏者螺旋者参差不侔一一皆倒悬俨乎怒猊掀吻亷牙利齿欲噍而未合殊令人悚悚乳末余膏熘地积为石数长躯离立兀兀色揉青緑可爱西壁下作大裂斜而衍幽而窅内多流石错互初随行小僮误由洞口岐而入忽见蹒跚出于罅处衆讶曰何小子之佻达也东壁下一小洞厠门内有石洼滴水满中又一洞正南壁中极黟黒云通半里许余闯之寒气淰淰袭人不可乆竚大本则挟童奴二三辈执炬踉蹡而入觉其挺诣之无难也非但不能抑不敢以老身试其不测惟盘桓台下恣得俯仰之观嗟乎设者不自知其巧而使逰者知之知也有不能尽其知逰也亦有不易者焉余于宜兴二过洞尚相昧今于一识迨老始获之可信境于人间不多设逰于人生不能㡬遭因引酒独酌心与境融乐与迹超洋洋乎欲参造物者逰谓可遗世而长存不知果翁之得果何如哉时大本自别洞出仍来候余歴言其中石牀石灶丹田之异旁之列洞不可殚记余曰毋多诧我我亦有神偕子徃矣大本请记而系以诗诗曰仙山不在髙灵区设中冓包蒙自太古霹雳始与牖闇然不耀地白日已通昼遂䙝世逰人我及千载后登顿入地中足与石角鬬飞厓临紫云既掀势还覆仰面欲成压山鬼自司救元气不蒸雨五色变乳熘支本万不齐纂纂簮笋瘦又如人披腹呈此琅玕秀旁扉表云房曲密通欵窦跬步必容炬老胆怯且逗神仙未易求㝠探亦何遘矫手采瑶华和饮千日酬聊度三千年儗与石同夀溪上春日熈熈百鸟鸣东溪试步觉芒轻闲来闲徃曾无为时笑时歌自有情止水触风微起縠过云生雨略搀晴隣翁偶揖还相汛道是先生底独行登金山龙宫涌出玉嶙峋乍眼来㸔极悚神满地莫论无坐处中流眞见不羁人墻低树少多容月石瘦花悭晏得春舟楫一江名利路烟波谁谓不生尘史明古曾约同游今已化去胡翁乆忆金焦胜感慨来登独老身生死隔尘空旧约江山如此欠斯人强留诗酒聊三日愁送莺花又一春浩荡烟波莽囘首漫将行乐与谁论和西厓李阁老韵留题金山尽有风波怯往还又因名胜使人攀天将白玉浮诸水谁以黄金姓此山欲就一竿渔浩荡更慿双足弄潺湲老僧莫作谁何问只借中泠洗醉颜妙髙台望江一源万里势成三截地分明限北南长堑悠悠天所设奔流浩浩海相函独怜击楫存遗誓可笑投鞭是漫谈头白妙髙方纵目落霞孤鹜晩犹贪饮中冷泉此山有此泉他山无此泉泉名与山名并为天下传山泉两合徳珠璧辉江天宛在水中央天使尘土悬山本一江石泉井从石穿非鬼不可凿人莫知其源黟深贯龙窟不溢亦不骞我乆负渇心始脩一啜縁慿䦨引小勺氷雪流荒咽载灌肝与肺化作清泠渊沁沁若沆瀣逐逐空腥膻至味谢茗荈亦不从烹煎谬哉康王谷欲胜宜未然未伺鸿渐知但饮必推先由我口舌譬亦获参其𤣥世多未沾者茫茫尚垂涎满注两大罂载归下江船摇光荡江月汎影云亦鲜分润及乡人七碗同通仙归途欲登惠山时烟雨空蒙衆有难色余独奋徃惠山怪我昨径去归来欲登却作雨湿云隔眼失髙翠掉头不顾眞巢父愿治笠屐徃慰谢衆虑霑濡吾莫沮我言惠不在天上行不畏难当至耳唿童挈榼客乃从一段竒踪自伊始西湖山色竒空蒙当与此山移此语光禄汝徳发舟自东川行行渺西鹜返照变湖色四浸映浮树轻风汎广水低昻浪相互亦复疎雨零顷耳遂澄霁延盃引丛语殊莫省修路遥睇君子居聊赋停云句欲撷汀洲芳怅然无所遇和呉匏菴姚氏园池四絶宫庶才名天下知旧题留在此园池墨痕蠧尽重翻稿二十年来似梦时蚤起治园晩始归黄昏蝙蝠满堂飞人家夜例开门睡甚矣先生併去扉雨后春池漫石矶樱桃梅子两争肥东风试暖诸生假间就沧浪浣旧衣小小园池尽自清不曾夸大命新名㸔花㸔竹多佳客竹与追陪花送迎和匏菴观治园和韵散直乐清燕缓带行园中辟荒自伊始有力适我佣羣砾一何多琐屑错蒿蓬渐理塍与沟脉脉见泉踪作者茍不划奚忧植难丰况喜临皇畿春早气自葱好鸟鸣树颠东方至和风勿去观小道治国将无同水闷破屋如舟只浮住茫茫鱼鼈是比隣频年大块无干土何处巢居着老身万顷汞田春涝富数声雷腹晓飡贫诗书不饱还堪遣开巻时时感昔人图钱氏沁雪石亭前峙竒石兀可当一障沁此万古雪亘地气魄壮蒸云势欲轩得月神更王妙拟轶汍池润未下雪浪刓凿天借巧胷次见洞荡孤立宜有隣雅许脩竹傍风雨不敢泐刻名乆无恙宝此一夔足磥砢不多尚贞徳允配主白衣可唿丈我见便欲拜良信米弗诳聊与貌髙古敢有愚公妄谢顾天祥送将乐石一拳竒骨胜仇池落眼眞㸔玉雪姿急埽秋轩容突兀更栽野竹与扶持已藏东海从深袖便卷沧波答小诗莫道空言尚加拜此懐还託米颠知雨后经西园小园西百步五亩未为悭得雨草皆满无风花自闲尽清全頼水论足尚亏山树艺有余养其如丁者顽登牛头峯和陈永之韵秋坐无所适牛峯期峻攀携手相鱼贯极力凌孱颜东来望城郭北指郁江关凉风振木末叶飘巾屦间俯见行旅人役役徃复还如我二三子逍遥意自闲其中有达徳髙谊薄云山夜登千人石有序四月九日因徃西山薄暮不及行舣舟虚东趾月渐明遂登千人座徘徊缓步山空人静此景异常迺纪是作一山有此座胜处无胜此羣类尽硗出夷旷特如砥其脚插灵湫敷霞面深紫我谓玛瑙坡但是名差美城中士与女数到不知㡬列酒即为席歌舞日諠市今我作夜游千载当隗始澄懐示清逸瓶罍眞足耻亦莫费秉烛步月良可喜月皎光泼地措足畏踏水所广无百步旋遶千步起一步照一影千影千人比一我欲该千其意亦妄矣譬佛现千界出自一毫耳及爱林木杪玲珑殿阁倚僧窓或暎红总在蛛网里閴閴万响㓕独度跫然履恐有窃观人明朝以僊拟因杨君谦见和复和一首狭迳穿山腹盘盘雄歴此吴王三千劒意以是为砥铁髓积广面岁乆色尚紫石槩竒窽窍此以平为美坐阅今古人当不知千㡬集坐毕一时僔僔嫌如市况乃实不及千名何以始凖彼释氏诞万亿未为耻俗惊少摄多走观信而喜我登纪夜吟其面月如水杨子时莫偕清篇触倡起歴歴到以意不游与游比语语尽括石石举在诗矣使石尚化玉倐忽鬼入耳玩之灵光生戛之雅音倚气复蒸春云诗又在石里瑟缩愧我辞荆棘碍步履自笑邯郸人胡为强追拟君谦又和复答子才五色石补天曾以此余才散为诗或突或如砥今赋千人坐秀句尚红紫谁谓丈人丑贵有㓜妇美一篇似难又连篇不觉㡬谓即事深刻打搨满城市先时漫无文增重信伊始我如唿风鸱悲鸣自堪耻子如希有鸟九万借风喜上掣层霄云下掠沧溟水余力播此石久静当起㸃头有公案悟诗与禅比不然只冥顽一石而已矣我言子无答一言而已耳尚容答千人琅玕杂然倚还招旧时月总照新象里我复就盘陀箕踞脱双履咏言証千人使石无妄拟载和答诸友我阅丘中石屃特见此天不生亷隅荡矣若加砥但嫌色相在雨洗常出紫坦坦宜坐人喻千溢其美未如清凉达所容不拘㡬可拔岂万年菱谿笑穿市夫差墓其侧恃固乃经始小类莫试劒脆裂傍可耻夜夜晒明月玩弄少客喜我来发豪吟鹤磵应流水初慿石乘兴亦半因月起百年择一胜颇与赤璧比有石无此月其游亦漫矣有月更有石有诗兼称耳下里和者多声韵妙依倚胷中各磊隗争出言句里何当拉诸君我亦补芒履明年待中秋石逰更堪拟月夕汲虎丘第三泉煑茶坐松下清啜夜扣僧房覔磵腴山童道我吝村沽未传卢氏煎茶法先执苏公调水符石鼎沸风怜碧绉磁瓯盛月㸔金铺细吟满啜长松下若使无诗味亦枯和马抑之大小干山歌韵大干山小干山宛如両玉浮湖间却疑子产不受弃于水古人髙谊今者行何难山亦有何欲谁与名之干有干于世则有欲磵愧林惭当厚颜君不见寝丘之后有妬谷避恶之人居亦弃又不见广州之间有贪泉好亷之人饮所忌我为别立名寄示双嶙峋大谷大玉小小玉洗尔惭愧开精神老夫十年枵腹水没稻朝惟嚥日莫飱霞与云平生饿死事极小俛眉承睫何为人莫釐登髙巻己亥秋文明府天爵访王翰林济之同登莫釐之峯二公各有记予不能同游不知其为胜兹强作图与诗聊复尔耳洞庭雨山浮具区金庭玉柱僊所都翰林王君列僊儒住隔万顷玻璃湖洪涛巨浪相吞屠我欲从之老命虞海东文侯眼孔大视之不与㘭堂殊眼中之人不可唿翩然往就乔之凫文侯文侯实尹呉所治百里山水俱山灵河伯受约束疑为后拥仍前驱髙登莫釐尽竒观云古未始今当无白波青嶂坐可挹红粧细马来敢污两人傲睨万象表但恐笑语天人狙挥毫抚景间盃酌作文竞与山描摹湖山洵美我未识翻意斯文相厚诬縁文作画强鄙夫正如擿埴求其途茫茫意㑹复有咏长安西笑何其迂有生不游山亦诮手搔白髪吁嗟乎寄题金山金山名天下名大山则小我在童丱时其名已自晓愿登盖有待待待首空皓屡扣土着人挂漏麄可道所亘百亩石江心泊浮岛山中无空处皆以殿阁遶及参能赋者语莫尽其巧我托耳为登聊且厌怅懊譬如山堕梦其境皆梦造梦觉费追随所得未了了有路县不逺有身无大扰从地借健步从天借不老便须逰一年冩此平生抱病中懐西山兀兀安衰疾重帘竹下房日因忙者短夜为老人长荐粥脩蔬品抄书药方西山行乐地螯酒付谁狂拂水崖只有㸔山是胜縁青鞋布袜且轻便天収雨脚賖今日我趂花时遣老年絶壁云扶将堕石豁崖风勒下奔泉此来不愤空归去旋搆新篇拣竹镌过湖村㡬家成聚落鸡犬夕阳时人影临流揖帆梢拂树移积禾髙屋嵴落叶厚茆茨隣并尤淳厚常通无有私城中夜归尘累茫茫有郁襟思乡就晩发城隂潮来顿长沟渠量船过平穿市井心仆子促程双奋橹人家临水乱鸣砧柴门髙想慈亲倚新月疎星恐夜深崔氏水南小隐一家县水嬾通桥寂寂寥寥逺市朝寸地有生耕子姓索居无类画渔樵晩波埀栁供鱼贯春雨髙梧养鳯条莫谓温生同住此不因车马趂人招江山胜覧满地桑蓬属少年出门自赋逺游篇匡庐眞面开屏玉嵩华僊踪倚岳莲野市谁家濯春酒隣船何处访秋弦老予牖下今头白司马山川是梦縁三月九日舟泊虞山下见逰人续续于椒麓间可爱而赋霁色澄虞山正与游人偶一年无多月春三及秋九勿厌倾郭人随俗悦亲友春风若招邀是处閙花栁林华竞妍新无复有恶丑间见丛緑中逺暎红裙妇休云恼山谷㸃缀亦可取抠趋识壮歩屡顿验皓首下上相追擕从髙引衣手尚有㪚逸流列石自爼豆老夫目中尽未在逐逐走况当气力衰孤坐还可酒云山云是青山旧铅粉一翻粧㸃一翻新鬓邉白髪偏无赖㸃着都成老丑人丹阳道中抖擞山邉水际身廿年重踏旧京尘依依残梦丹阳月兀兀轻车白髪人谅自去来无箇事趂他花栁未分春关津莫作谁何问诗酒承平一老民钱士𢎞阻游虞山我悬虞山当一舎曾㡬寻山止其下见山便怪老足困剑门拂水心空挂诸君生长为山隣终日熟逰非曰乍今朝懊恼有长篇颇被春泥妨不借尽自空蒙雨亦竒抱衾况宿林庐夜开门㸃火照芙蓉湿翠还堪酒中㵼湖上杂言纵目极遐旷水嬉湖中央青山载白波上下相低昻俯首爱云霞零乱随兰桨悠悠遡空冥忽忽超景光宛宛汉臯女落鴈悬㣲茫可望不可即相思如水长题沈履徳逰湖杂咏巻朝㸔湖船出暮㸔湖船还逰人趂日不用拣雨晴雪月何曾间举头看山低头饮唱謌小女桃华颜青山亦来照湖水一镜暎入千螺鬟便可斗酒诗百篇更选絶壁鑱其顽青山万古湖万古岁月但与逰人悭昨日逰湖人今日埋青山青山与湖同玩世尽把少年勾引老者删君不见白乐天苏子瞻云公不能再为湖山起虗名空挂湖山间我当把湖酿酒日日醉岂被红尘白髪相欺谩再至虎丘松巢主僧索画用空谷山居韵世谛纷纷扰扰间松巢来诘老僧闲爱山已结峯头屋借画仍㸔屋里山池影心空和月见巖扉客去倩云关新茶新笋都叨却香积谁云染指还夜行村路中用程篁墩虎丘韵踯躅经墟复歴丘昼时不走夜时逰泥涂我有多岐叹江海谁闲野渡舟着力自家须杖舄发明何许借膏油从知世路不易涉只好归眠旧草楼紫云洞天地不秘宝芙蓉擘空青借问此何居仙人敞云扃翩然招玉童导我探窅㝠髙歌振逸响侧足履落星下有古灵湫天光泛清泠酌之不可死阅世齐冥灵石田诗选巻二石田诗选卷三钦定四库全书石田诗选巻三明沈周撰居室移榻西轩旧榻处幽暗耽睡固有因移之置西轩轩制焕以新其地不函丈虚明易知晨东方动初阳流光先枕茵破我黑甜境夙兴自然勤盥栉能及时亦足劝奴人尚有清夜景月出檐之脣照书仅可读老眼自不眞兹轩所助我迟暮生精神享此一息佳嗒然遗我身瀼西草堂堂在瀼西黄草茨吴乡莫把蜀乡疑地从杜甫名全借图为卢鸿我不辞衣桁夕阳迷翡翠竹坪春水下鸬鹚百壶自醉苏司业未解求人为酒资流波馆为史徳征赋罂湖南𣲖分两泺翠阜浸波双朶落沙鸥渚鹭雪㸃镜杨栁芙蓉锦开幕水心有屋驾虚明柱挿玻瓈髙借脚上留客榻枕秋眠下许渔舟带烟泊不须择胜日移亭何数倚晴偏快阁无地楼台笑语凉倒天星斗鱼龙跃门前万顷不入税寸金寸土卑城郭红䦨我儗一临流但怯须眉老非昨闲居顚毛脱尽野僧如世好都归一嬾除欲博晏眠髙着枕图便老眼大抄书屋须矮小茅须厚窻要清虚竹要疎心与陶翁有相得时歌吾亦爱吾庐湖南草堂为慈溪张廷仪赋清胜之居不可当诗书亦许带农桑近家湖似君王赐买宅赀非録事将山有一屏华翡翠人无半唾辱沧浪开门尽得临流兴何待兰亭始可觞湾东草堂为弟朴赋爱子别业湾之东去家仅在一里中蔽门遮屋树未大矮檐但见麻芃芃频年一意耽诗酒翻然改与耕夫偶赤脚馌饭走细塍戴笠牵牛映新栁时人喃喃讥子愚问翁尽有髙明居何致妻子嫌侧陋何信兄弟专锱铢从人自説渠自好力田养亲殊有道强于逺宦窃斗升手种长腰使亲饱力田养亲乐己多兄弟妻子如子何我与题诗解嘲骂门外雨来虹满河莫氏夀朴堂莫家种朴堂之前人家与树相为年拱宋抱元非一年皇明十围犹郁然望如车葢临绮川张空黛色凌苍烟危柯垂地雷雨妬斮皮露心蝼螘穿屡逃兵火合灵怪曲赦樵斧谁夤縁虽然所托在竹地似此爱䕶宁非天天尝戏赭不为病与家同衰即同盛侍郎狼狈以官败大类牺尊灾木性儿孙奕叶今森森立庭便欲空槐隂人于门第望乔木我羡根柢生词林呜唿此家此树不易得李宿应须自封殖作图还儗角弓篇放笔为君三叹息君子堂䜩集分韵得上字髙堂俯阛闱所喜得虚敞门内除尘杂幽然山林想左右饶茂木朝禽度幽响雨至微风俱况时当长养朋从非一方各各慕义徃揖让礼度周言谈情慨慷主人金闺彦忘形尚吾党探诗侑深酌请火继嘉赏咏歌清化间允着太平象虽有东封书懐哉不须上登吕山吴氏池亭君家四山秀相傍亭馆依山起池上画栋飞云天影虚日映櫺窻摇縠浪美人清歌行玉觞碧藻出鱼风澹荡鴐鵞鸂䳵似江湖花径临流紫丝障屋隂垒石更学山意未足眞翻假尚掌上芙蓉百疉青李怪牛竒知摒挡主人去后我却来物是人非激悲怅浮生嵗月耐有期富贵役心无尽藏老客重游恐未縁惟儗缄书问无恙斋居燕坐斋居过雨净燕坐意良惬习习风吹襟引酒独浅㰱劝饮何所有蕉袖舞长叶悦目何所有栀靥笑素颊妬帏了无禁得得自姫妾妄境一粲破眞乐从酒摄眞妄俱茫然且作庄生㗳题杨君谦南峯行窝逺结游窝怕近城云峯窈窕阻人行草堂一力资谁送桤木三年树自成地吉不妨分佛界山空亦好发书声无心富贵知杨素还恐骅骝入谷鸣登吴汝秀万竹亭有山或无竹有竹或无主主家屋后山竹盛不可数布石接隂行初入问无虎髙跻渐窈窕早露滴冠屦深翠暎人面叶云仰如宇长身森万挺疎密各有序羣居爱不乱君子乐生聚林亭雅中搆落箨仍鄣蔀清歌激凉吹按节傍可拊想多迳造客题名刻旅旅笋富主食饫太瘦亦自取还能长诗腴彼此有损补十个笑市城寸寸黄金土此地多不贱一一容玉汝竹居宦迹殊汗漫有止必有竹作屋仍竹间麄庇却易足便似黄州楼明年恐南北君子固类聚离之便云俗凡人有此好其人亦如玉书来儌我图漫笔冩秋緑恐无清气骨顾为此君辱补屋篇先人有遗搆宇我逾百年坏久莫除雨沾湿牀头编欲葺今颇喜卖菜得羡钱搆者良似易葺艰方恻然仍感寒薄士卓锥莫夤縁内省既自幸见获受一㕓且免歌中露得鱼敢忘筌守成固在人成人尚在天天成人弗脩得之复自捐老马强为驹威后终怯鞭梯危自苴补惴惴求瓦全曝湿保后读子孙惟勉旃宿刘邦彦竹东别墅乍认东庄路不眞有桥通市却无邻山穷借看堂中画花尽来寻竹主人烂漫笺麻发新兴留连樱笋送残春与君再见当经嵗分付清觞缓缓巡干坤一草亭为狄天章赋少陵老子旧茨茅小着干坤气自豪作者有程吾耳耳视之如传世劳劳图书可託斯文在风雨无惊地位髙坐此笑歌三百嵗江山屏障一週遭留题苏文辉隠居迢迢覔虚浦依依指青林拉柁沿洄流逾梁路转深遥盼人家处杂户班溪浔地僻罕人事儿童窥客临何须诘君居漫縁清诵寻深檐映疎竹垂帘昼隂隂敛书出肃我为喜卒莫任神通维云久觌面乃始今癯然何巉巖长裾配寛襟愔愔寡言辞志静知虑沉父子自家学禽鱼同隠心鸡黍既云具荐醪复鸣琴欲别不忍即止宿抱裯衾碧梧苍栝之轩吾寝之前有屋甚虚明屋下有一梧一栝并秀于庭因名之云吾轩陋无取頼有此嘉树梧栝各一植当前郁分布正比双国士裒然在賔阼我是轩主人对越自朝莫读书接叶下小酌亦可具徘徊弄华月凉影乱瑶璐疏繁来冷风拂亚湿清露始信昌黎公喜为五楸赋我初作轩时自以偃息故轩树本无因偶合亦有数以树名吾轩以物表所遇树色如得意我亦成其趣栝古枝相摎偃蹇抱贞固梧身耸而拔未可限尺度迟彼鸾与鹄引子来相附时时扫蝼蚁霜皮虑其螙但笑三千年羽化我当去我去空此轩当为谁所住轩亦空此树当为谁所顾存亡俱冥冥天地聊一寓谿亭小景幽亭临水称冥栖蓼渚莎坪只尺迷山雨乍来茆熘细谿云欲堕竹梢低檐头故垒雌雄燕篱脚秋虫子母鸡此段风光小韦杜可能无我一青藜马秋官课农山庄秋官薹笠事东菑虽爱清幽也似痴分肉戏专邻叟社讼田闲剖野人词竹枝雨暗蟏蛸戸豆叶风凉络纬篱知遣牀头三百瓮醉中都赋劝农诗杏林书舍为戚宗式赋设教开医沸一堂君家父子为仁忙松梢露碧临䆫砚杏树华红隔水庄买药僮归门夜月挟书生散路斜阳成才起死心相等用世谁如此计长浦东白诗楼只把清哦换白头骚情选思入㝠搜楼居疑与仙人借诗巻当从天地留东海倚涛孤枕夜西山开雨㫁髭秋最怜老子兴不浅崔颢时时接梦游成趣亭旧闻淮上尚书府别作陶翁成趣园三匝菊松迂引迳两交梧竹暗通门亭分啼鸟边头座人倒飞华里许尊莫信平原夸冨贵只凭幽雅继儿孙黄尚节静逸堂记得君家附郭居一堂幽处市声虚緑隂日薄停琴坐白发风凉带雪梳蟢脚漫延䆫下酒燕泥时汚手中书长郎日以文为业润笔青钱可馔鱼泽居偶书比邻星散絶经过四壁寒光渺渺波私畜牛羊刍牧少官仓䑕雀稻粱多西风布被耽朝卧残月松窻衍夜哦不是老夫能遣拨出门一望奈愁何寰翠堂为韩鎭抚作韩侯京口髙作堂堂后万石山低昂复有潴水方凿塘堂中动摇山水光金焦乃是天富贵巧手移入家中藏帘掀晓日见翡翠笙吹夜月来鸾皇芙蓉夹座酒满觞宛如美人罗四傍韩侯关门醉十日只恐金焦复去江中央十八邻比比托邻并相好逾百年老少虽消息林庐无改迁辛亥壬子嵗潢潦割相连滔滔槩吴㑹垫彼公私田田中不生糓辟术无所传嚼草草亦尽仰面唿髙天惟食累于世不如枝上蝉浑舍相抱哭泪行间饥涎日夜立水中浊浪排胸肩大儿换斗粟女小不论钱驱妻亦从人减口日茍延风雨寻塌屋各各易为船忧厄乆不解岂免疾疫纒死者随河流沈骨鱼龙渊生者乞四方所饱何处边两年非一日几日艰一饘逐逐更逐逐去如飘叶然飘叶或回风故处还周旋一去叵测归归亦何为㕓乡土及骨肉岂絶情爱牵厚地莫容居皇天不哀怜四郊类兵变苍莽空人烟盗贼国有讨此祸力难援州司旷恤典势分与民县告诉走无门何况病莫前老夫廪无米亦无广厦千对眼不忍见衷膓惟火然便欲吐我哺纳彼止一嚥衆口相嗷嗷欲足理莫全故好成乖隔载聚何因縁过友人泽居独据泽中胜遶家金壁堆谿虚水照屋花近树平台倚杖鸟飞过开门月入来无邻恼鹅鸭渔亦莫争隈喜桑氏两通判致政为题杏花书屋图旧有读书处杏花深雨中人归发未白春好树仍红富贵浮生外弟兄吾道同门前千谢令屋下两陶翁冬日过田家门枕碧流尽垂杨列岸齐树中茅暎屋垣外菜分畦噪雀丛晴薄行人影潦谿犬声吹暗窦牛迹匊隂蹊罄折懽迎客盘飱趣馔鸡温言谢郑重勤意效扶㩦设座蒲重荐防飔壁旋泥奔奔役邻舍拜拜教孙儿滞饮容盃缓延留怕日低性情兼礼数眞至见天倪散木髙居图赠吴元璧旧有茅堂依散木挂冠于此寄髙风鹿柴山水新图里蚁国功名昨梦中闭戸着书今日始拏舟问字逺人通黄州到了休重説桑梓斜阳看醉翁春水船我爱君家春水船江湖已赋卜居篇不凭寸地可作屋尽住清谿无税钱凉月荡人檐影下晩波跳梦枕屏前便从画舫斋中看鸂鶒鸬鹚相对眠林堂杂咏再拜逢迎觉不便迟迟筋力且衰年林堂看雨开春酌午枕便风夺夜眠收蜜买茶供嵗计晒书烘画合闲縁交游徃徃通朝报荣辱升沈一惘然望洋亭为李知州赋海上髙城压广洋新亭东眺眼苍茫白滔万里登临近青并三山指顾长嵗久鱼龙扶地轴秋清鵰鹗送天光邦侯戾止威明肃约束阳侯不敢狂道傍酒馆酒香触路酒旗青去马来车到此停信是利糟名粕酿行人醉煞不曾醒同心堂为渎川王氏赋王氏诸郎有徳馨芝兰玉树倚春庭老偕鬓雪三人白食共炊烟五世青不聴妇言家免祸每书忍字座为铭何当把酒髙堂上为尔临风咏鹡鸰废宅行长洲苑外连云宅青粉垍墻髙廿尺重楼㳫阁出参差栁絮中间影朱碧堂前暖霞封画䦨渊渊伐鼓催牡丹行人隔墻空叹息富贵无縁容眼看主人但怕客不醉白日未昏教火继歌童掲调尘堕梁舞女失钗金熘地豪华忌久复忌盈时革人亡一梦惊门前车马野花尽地上牛羊无草生老奴发秃双足犹恋遗基葺茅屋半瓯虀粥不疗饥西风满面吞声哭送王理之赴孔林书新庙碑王子嗜字学阖户攻古籀曾莫求人知摸搨乌衫袖发绪到秦封探赜更周狩前年灵光菑再搆初观复工讫乃纪载伐石获良琇鉅公实脩辞摽美书岂后逺檄举王子宪抚识不谬膏车未谋人迳作千里就圣徳无假託髙掲有永夀譬虽衮裳贵亦见附绘绣握笔敬在先书法要缔究匪徒求妩媚结体务庄厚老夫爱莫助赠言恃惟旧题王理之草心斋青青坟上草坟下母不起根秪母处生其心发子所子心所以发在母非黄土母徳如阳春恩大无可补永懐天地间不共草荣腐寺观托嘉本初上人寄题灵谷寺帝阙东来灵谷寺箇中但少一寻师千行松下当容杖八徳泉头尚欠诗今日林慙应属我旧时墩姓又从谁轻缣淡墨追空影白发眞游未是迟太仓兴福寺观刘鸾塑观音像古寺隂隂古佛栖壁中波浪海髙低花因触喜偏饶笑鸟解寻声亦乱啼化境慈悲千种相人间影响一镘泥老僧香火如如地时眼来观秪欲迷金山寺吉公房小酌常惜忙未到到来方悟闲过江如隔世入寺不知山风气薄诗骨夕阳浮醉颜古人夸一宿三宿我才还宿吉公永安堂夜静懐澄复留一首清酣散江风展火对不寐澄懐入禅观眞若超世谛自顾衰飒境挂住亦良计江山不厌客诗壁无旷地州人亦可脩舟楫日容易笑我雪鸿迹天地堑为寓赵民部梦麟王廷信符用愚诸公㩦酒㑹饮涵虚楼民部索诗遂有此作白发萧萧始此来髙楼正倚夕阳台䦨凭南面山都出梯到上头江大开自媿衰翁落迟局未容民部不深盃若教却饮天应笑豪杰眼前安在哉聴松菴小酌唤雨林鸠且莫催聴松汲涧要徘徊已知壁画成神物聊与菴僧慨刼灰双鬓雪从忙里出廿年人似梦中来欲归未便忘情得更对青山酢一盃陪吴匏菴载游瑞云观寻道士不遇和前题韵渺渺扁舟入浦云琳宫一到惬前闻春泥夹道萦人迹野水交陂乱鸭羣洞里朝元郭道士城中行乐鲍参军相寻两度俱相失石上留题漫有文别巖天道院琳馆惬清赏楼居俯城隂髙竹间乔柯幽然自山林我本草泽士不谐市俗心能来弗縁招忽去亦莫寻翩翩拂双袖孤云渺秋岑支遁菴千载支郎此説经寒泉幽涧尚纵横莺花浪示春声色水月犹通佛性情嵌石半龛苔寄迹空庭一箇鹤留名许询同化无同调只有溪山照眼青游西菴寻僧虽爱茗盃清也要提㩦有酒罂野色迎人过桥去春风吹面傍花行般游欲及牛羊晩喜悦还随鸟雀晴白发老翁身健在不忧无地度余生买得城东废尼地空闲佛地许儒居敢谓行窝且贮书老子不妨歌十亩小儿还可就三余西隣机杼勤堪劝东圃耰锄拙未疎更喜五溪环合处闭门花栁似村墟放生池上晩坐风来水面细细月下城角徐徐怪是放生池上有人临晩罾鱼留题拂水崖眞公房我家去乌目北鹜仅一饷尝游但东麓拂水渺在望衆口诧竒胜翘首作西怅兹来不忌雨晴意晩始放力奋兴亦超履淖老追壮一登还一顿往往手却杖转陟歴乱石嵌突踏云浪豁崖中通泉欲堕风倒抗飒飒成万沫仰喷下而上着面毛骨寒逺立未敢傍直讶功徳水泌沸金刚藏老僧瞰泉住相地风水当天设冠兹山邑人不我诳抱衾虽一宿言拙莫能状乃知南山诗包括自有量重来何嵗月此亦还可访过简书记故寮一寮峯絶处一衲一吟身忽尔有生内寂然无此人风翻破经巻云䕶旧牀茵只有青山在如如似佛眞暮投承天习静房与老僧夜酌复和清虚堂韵一首临昏细雨如撒沙城中官府已散衙空林古寺叶满地墻角仅见山茶花系舟未穏促沽酒布帘尚曳河西家老僧开门振髙木宿鸟续续畨鸱鸦松寮竹榻古且静人影凌乱灯含葩殷勤小行颇展敬酾酒莫及先烹茶更添香炷侑清啜坐久不觉蒲牢挝三盃破冻聊尔耳俗虑脱臆如人爬浮生嵗月聚散过抚事感老徒兴嗟凈方频来亦夙契敢惜片语偿烟霞游髙道禅居山复冈廻静结庐林蹊生处我来初杖欺新緑苔痕里屐践残红雨迹余酒榼临春聊遣拨禅单消日自清虚壁尘怪是游题满教种芭蕉别倩书神乐观留别祖席诸君雨歇南郊风物新神仙宫观拥金银青山一杖付归客玉洞千花留故人犀首不胜无度酒沧浪应待逺游尘扁舟东去须乘急还剰家园数日春题致道观灵蹟二首蔵丹地底发金辉半夜通明识者稀坐久老师还急起画符封井鸽先飞桧蛟欲走夜坛雷飞石惊门不敢开明日道人成一笑緑隂仍锁旧楼台游妙明庵早雾未消迷过湖妙明春日步堪迂门悬㫁岸谿桥接水限比隣野寺孤侍者鸣琴动春鸟长年引席候风乌偶然此集眞鸿迹乘兴还留水墨图过休休庵市闾隘处有祗林怪是沿街客易寻枕聒鼔声嫌县近门垂帘子觉家深焙茶火暖香浮屋桁竹檐晴晓晒衾爱此老僧偏静得尘埃中养出尘心题僧壁二首尘喧俗閙漫悠悠把舌深蔵便罢休人以是非来问我一塲鹘突但搔头把舌深蔵万事休放开白眼看云浮是非当面从人问断不摇头与㸃头保叔傅公得余诗画失去重补花宫寳塔映湖光题墨游踪久已忘屈指岂胜年契濶感人何在画存亡头衰要雪消难得山缺教云补不妨旧梦又将新梦接几时风雨活松堂感宜兴善权寺寥落有客新寻古洞回国山无处问茶杯僧烦籍役兼徒去虎熟禅堂引子来雨烂竹菇春委顿风惊松箨夜摧頽未应灵胜随人往碧殿犹存火篆雷至保叔寺宝石岧嶤耸梵宫古城西畔乱山东荧荧髙叶丹林露袅袅游丝翠壁风下界行人映松竹半空飞鸟拂帘栊故乡迢递独登塔烟水长洲一望中祠庙留侯庙和韵博浪还非击鹿秋先生空作聂生流天将小挫宏开业事到丕成细论讐羽翼四人归妙算神仙一着是髙游千年遗庙苹花在日暮相思楚水头谒退菴陈佥宪祠堂少从杖屦记游行今拜祠堂慨死生忽见丹青开惨澹尚怜忠毅郁峥嵘犯颜切切先知祸载籍堂堂后有名眞与吾乡植标榜继声谁作凤凰鸣闻邑中欲立周文襄公祠喜而赋此文襄化去我其鱼满地疲癃九死余永某旧恩骄衆䑕宋公新术诳羣狙空闻庙貌图君实又恐人言赋子虚愿见丹青一挥泪更将遗爱壁间书杜东原先生入乡贤祠节孝公然当祀典千年香火见斯人莫由贵子能为地却信穷儒自致身标榜令名贤者位追陪诸老徳之隣奉歌斐语林堂靖再拜祗迎飒有神郭璞墓气散风冲岂可居先生埋骨理何如日中数莫逃兵解世上人犹信𦵏书漂石龙涎春雾后交沙鸟迹晩潮余祗怜玉立三峯好浮弄江心月色虚古墓堂封千代失嵳峩髙树平来草漫坡白马萧萧行客路黄牛呃呃牧儿歌只今丽石文章少奈尔空山风雨多闻道昭陵亦如此伤情不必问谁何黄黄坟上草黄黄坟上草青青复回春草死有生日土中无起人人心期百年谁存百年身有酒且为乐我爱刘伯伦伯伦亦已矣无酒浇其坟祖坟栽树徳丘松栢旧隂隂斤斧丁丁不满林树尽重栽亦容易不能栽得子孙心为钱世行副宪写虞山先陇图监宪临行尚倚舟陇云阡月要图收一时缩地便行李千里忘家惬宦游不待移书问封树即教开巻见松楸清明官舍梨花酒水墨微踪散逺忧理坟二首官竹园头春日斜手开新土渐成洼观生如寄谁非客视死为归此是家白发暂存知电露青山长卧有烟霞慰劳自假闲诗酒且弄年华与物华卜坟已喜傍云厓未老先曾有此懐鹤表虚名待谁録狐丘宿约与妻偕百年齐里参诸妄一锸泥边打早乖免向君王乞骸骨自山生长自山埋过荒陇醉言老子寻芳挑酒钱乐哉斯丘青嶂边若教即死便埋我更是可生还聴天人间一日过一梦花下百壶酬百年尚将醉墨寄絶壁风雨不洗山苍然纪姚给事归𦵏惟昔永乐初皇帝治明堂取材苍梧野在楩楠豫章督以给事臣若曰伯善行公素侃察闻百辟得激扬譬如公输子材悉良不良此行固天简公亦喜自当握节指八桂伐鼔官舲扬惟木弥万山计材不计章昻霄及耸壑乃适于栋梁此处瘴疠地气候日不常公病即不治骨肉悬江东无人事绥复其魂怅彷徨枯籐束木函一殡六十霜嗟嗟榛鹤辈祖死而后生但知彼有殡不知在何方坐辄向西南行亦西南望虽剧返𦵏心日月何茫茫无财亦无时犹盲者无相天实使汤公官广得其详书报在全州湘山寺之旁如因曼父母始知墓在防二子读书毕哭踊如初䘮榛行不择日即日裹糇粮鹤云兄当住小弟力颇强此榇所不返不复载见兄出门当严冬雨雪满大荒九溪多鼍鳄鼔涛播舟航五岭饶虎豹磨牙引饥吭鹤行无恐怖孝至胆气刚达彼全州境入寺悲荒凉宛然三门侧有垤记其藏拜之号三遶闻者痛肝肠发幽升輀车奉还万里乡白骨犹载肉乐归所自生蔼蔼桑梓里郁郁楸梧冈得从先人兆如齐返周𦵏况与元配合孤䳄成鸳鸯劒适合延平璧不滞咸阳劒璧不自能良借人所将呜唿二子者生死有耿光呜唿二子者古义行于今呜唿二子者頽俗亦可兴虞山若增髙琴川若增长过席心斋道士墓丘墟寂寂临川上桑海茫茫感蜕余旧用盘灵霹雳新来劒地入耰锄羽人欲化枫株老仙鹤无言石表虚我愿追求金薤稿碧苔狼籍漫虫书复刘龙洲墓龙洲先生非腐儒胷中义气存壮图重华请过补缺典一疏抗天肝胆麄中原䘮失国破碎终日愤懑夜起唿徃筹恢复诣公衮论矛聴盾事大殊芒鞋破袜世途涩蒯缑短劒秋风孤登髙聊且赋感慨江山故在英雄无权门欲招脚版硬顾逐诗朋兼酒徒寻常一饮空百壶卖文赎劵黄公罏酒豪欲便蹈东海故人留崑亦须臾玉山固是埋玉地嵗惟三百骨已枯三朝封树载起废人重风节非人驱呜唿人重风节非人驱龙洲龙洲眞丈夫崖山大忠祠落日荒荒下大洋楼船载国此时亡君臣入海仍相合天地移风已失常黒雾不能迷死所白云依旧是仙乡二忠合作三忠祀添设文山一瓣香二公至此不能为力尽堂堂是死时一块肉同今日䘮孤儿事属老天知弱流万里难容楫清酤三行欲动旗一殉毅然酬所养厓山堪壮不堪悲曹廷仪哭其师陈味芝墓方寸千里心三年存义䘮淮阳一掬泪不顾吴云长此泪乆不落自子忽浪浪嗟哉弯弓辈掩面在道傍题孔太守髙州生祠碑孔公韶文孔子之后读书有大节初知髙州时西广贼拥衆万余近城而寨城尝遭三掠已精壮皆从贼惟存老弱食且尽水又被贼窒其源不给民遑遑日待毙耳公度不可为告天曰某死城中不若死贼所茍一言可革其心则死而生也乃单骑徃喻贼贼驻城北山上望一骑至兵皆蜂集横殳露劒夹于路旁公独行锋刃间更无一从及抵贼寨以利害晓之贼皆感激仍具燕燕公不食遂以所掠校官生徒洎僧道男妇千余人俾从而还约明日皆来归果得七千人余皆散去公复率兵邀其归路既而亦纳欵尽以恩信给之公两广之勣多所助焉民羸食阙官初到壁破城残势莫全独马萧萧戈㦸里片言落落死生前身何我恤愁何贼事在人为幸在天衆叛尽归非却敌功名不许子仪专谒夏忠靖周文襄新祠水利克脩财赋举二公戮力惠吴民祀行今日欣成典爱寓斯邦合妥神肖貌堂堂快星凤功名在在认麒麟山川悠乆贵同徳蕉荔殷勤系后人谒银瓶圣女祠兰藁花不活松拆枝亦伤阿女爷所生还有爷心肠爷亡女即死女死家亦亡银瓶本完物随女井中蔵井水夜夜飞虹光千年不没银瓶娘君不见赵家楼船海南破孤儿又向波中堕庆乐园太师本是椒房亲窃弄何忧天子嗔喜把贰卿酬佞客怒张一网打宗臣台喉给舌不敢劾桃李无言尽门客珠翠夫人杂内嫔烟花甲第齐宫掖转服豪华一梦惊葡萄零落犬无声也知竿首甘心死得与朝廷谢北兵经宋故宫松岭行宫倚夕曛繁华丞相太平君江南喜有文侯命河北愁无灵武军翠阁迥临千涧月珠帘齐卷万山云笙歌如海春风里五国城头可得闻石田诗选巻三石田诗选卷四钦定四库全书石田诗选巻四明沈周撰宗族汎月辞家君以风痺两年不良行今稍可扶掖出入七月望夕气清天髙神情朗彻因合近局五七人汎舟奉游于谷木川上水月浩然照人如画乃烹鲜酾酒捧觞屡进复造此辞扬声中流歌以佐之客亦宛转齐口相和家君驯及微酣月午始返棹可谓乐矣其辞曰川之迥兮澹无风月初出兮露横空汎楼船兮川上弄明月兮川中鼓兰桨兮扬彼素波光出没兮复见星河清歌激兮觞屡进夜未央兮欢乐多欢乐多兮百忧释百忧释兮除疢疾除疢疾兮安吾亲忘嵗年兮游无极七月望奉老母汎舟玩月沙溆生凉璧月秋老亲看月子操舟虽无王守观灯乐也类潘郎禊祀游风动髙荷闻露注星明疎竹乱萤流酒波汎汎清光里但愿年年照白头中秋感懐去嵗中秋月吾亲正在堂今年亲不见此月若无光泪眼浑迷雾衰毛半染霜东家共清夜依旧有华觞除夕歌示子姪去之嵗来之年一迎一送灯火边迎新送旧大家事觉与老者偏无縁黄鸡未号霜满天一心百感惟愀然小儿自喜时节至催理靴服夸新鲜固知老者已异趣青春似因儿女妍青春悬老不多地白发红颜俱眼前去之嵗来之年譬如传马相络绎又如车轮相回旋谁从箇里饶不死嚥气苦苦脩神仙我于所去已五十其来百嵗亦倘焉使我五十不为天使我百嵗不为延尚有大而去者与来者在我先后计万不计千其间豪杰梦幻耳𡨕㝠漠漠眞堪怜惟有青竹数行墨待来追去各可传劝儿必读牀头编莫惜买读吾无钱男儿所立须及早老夫代尔耕春田古木羣乌示鸿儿羣乌小笔聊耳尔岂足贻谋为儿子汝今装袭亦自好汎多题辞大夫士我家孝悌仍力田自此相传逾百年门前大树已合抱今有此鸟巢其颠人云乌来不易得他家岂无树千尺北平乃见猫相乳江洲亦闻犬同食我惭何有于乌乎我自我兮乌自乌汝当力行为己事毋但区区重画图送巽女归徐氏红车緑幰及春明六礼周时汝好行铜镜试粧花髻拙布衣随嫁竹箱轻繁丝缓柱房中乐细鲙深杯堂上羮妇道从今须孝顺恋家不必泪盈盈忆弟妹五人弟妹一胞亲白发于今剰两人半夜鴈声孤枕月起来愁坐不訾身拾遗纸感继南手墨乱苴初拾得旧墨忍重披继烛垂垂际䝉尘漠漠时楚王遗屣念原妇故簪悲掩巻山窻下潸然老泪滋徳韫弟禁酒有作兼咎鸿儿此病都因痛饮中自凭㫁饮作医功便须眞止从陶令也莫无多学次公醒坐煖宜东阁火酣眠煞忌北窻风重君勐省吾深喜安得聪明及阿鸿喜橒弟开馆家庭人静日迟迟检束青衿渐有规小子方能识痴叔抗颜眞去作人师牀头把巻书鱼走窻下开絃野鹤窥训诏有余仍自学知君况是少年时喜芾奎二姪延师教子俗习务浅鄙养子多昩教且云粗识姓便是学之要学岂止识字要在知人道人道重纲常文艺稍加膏爱子若不教䕶病不医疗往往嵗月后歴歴见狠傲孝悌莽无知礼义蔑循蹈辱父辱门第至此徒悔懊此过不在子在父长其暴能教始为爱教成自有效不可吝鞭挞不可恕㓜少今年贺美事二姪改俗调令子从师儒诗书发䝉冒此举足髙尚先绪喜可绍譬糓既歴舂白粲脱黄糙又譬金溷沙披汰金乃耀愿言勿中画进进有逺到徐甥子修童赘吴人多男效秦赘赘男与人如接树抱他根本作春色为荣为枯信天赋小儿拜我下堂行双丱垂疏绣襦袴惞惞何省傍人门离家苦动爷娘虑老夫为渠且莞尔儿债眼前寛一歩失孙茫茫得失眞谁使欲问惟应造物知六日流光人属梦千金遗爱泪如丝重来尚结他生愿老去难禁见在悲嗣续百年成底事藁苴空剰此篇诗抱孙榦且丰隆骨更竒白头喜抱此孙儿十分事足惟些欠不及婆婆眼见时人日访徐氏妺旷时思觌面引棹不多程未似钟离逺便从人日行提㩦惟一榼迎拜有诸甥白发团圞话春风缱绻情正月四日喜许氏女得甥汝寡无丁男托命惟一女活世眞废人盲瘖无乃是今年女有育正月利弧矢乃是四日生六日方闻喜得报讶其迟隔县本非迩老夫笑满面贺汝似得子他人视则甥在汝则子比縁情遂亡分慰眼併遗氏在我固称弥因汝喜切已妇人曷持家嫠㷀麄有恃身后飨粢盛其气尚有以汝夫在地下不为敖氏鬼譬如委霜草今为春风起复如涸沟鱼一夜漫春水只忧不曾生既生长易矣便须买书本教自孩提始成人无他图读书而已耳悼内结褵四十二星霜贫贱来归贫贱亡秪剰辛勤在麻枲尽知惭愧累糟糠骎骎马齿偕谁老耿耿鳏睛觉夜长浅土不安縁借殡青山愁絶几时藏正月十五日送三女归史氏春王正月及佳期送汝登车甫结褵累重忽轻心自喜爱深将别意还悲逞粧莫漫求珠翠善事须亲到帚箕孝顺由来宜妇道尊嫜况我旧相知哭母都房笑语处肠断忽然空昨日今朝事天翻地覆中痛将双眼血愿染九泉红我母知相忆时时魂梦通哭亲不见堂上亲遗我堂下身有身如枯桑不复知青春人皆依父母我是无依人感恩等天地徒然抱涓尘报养已不迨此身何用存欲死顾有托欲活无精神杲杲白日下冥冥与死邻痛抚心肝肠崩裂不可纫示复儿言语不可茍谨之应免尤使聴人不厌容察实无浮当识寡为吉勿令轻起羞此声心所发心要与声酬十二月一日亡儿附主于祠悲伤未辍泪又及免䘮期碌碌有穷日冥冥无尽时破家搘老力瘦骨裹空皮以汝附祖食幽魂安可知杂流雅士吟雅士居乡党平易以为徳口惟无妄语貌有和乐色温恭一座上四隅皆敬饬他日偶虚位嚣嚣衆狂忒如冠在人首寒煖初何益便去若无妨但觉仪观失君子无异人无之无以式贫女吟贫女勿多怨怨多乱心思慕冨不知分厌贫不知时折荆聊约发金钗同一施练布与锦段适煖同一宜贫者岂长贫时至㑹有期在时不在贫嫁徳不嫁姿请看臼头女终为王者妃溪翁参差榆栁逼门前不剪茅茨不斵椽嵗晏鸡豚隣社鼔秋深虾蟹水乡船㑹羞莼菜量加糁嗔抝荷花误结莲昨日逢渠溪涨后别无言语只忧田牧童谣朝牧牛暮牧牛朝朝暮暮牛放收骑牛喫草抱牛睡牛若渡水我亦泅牛东信东西信西我弗强牛牛自由不劳不饥肥且长背肉秋来平似掌逢春耕田牛得力大凡要用先须养家中大哥气力无一春筑城夏凿渠交秋又㸃征匈奴我为大哥鼓龙胡从军词屋资无告故人散草中五亩愁荒烟面卢骨立牙齿脱短褐曼胡菅屦穿逢人欲歌豪或在声吞苦泪秋涟涟老人勿悲此世态富贵贫贱本相县薄徒勉强狃势物聚散茫茫云霎然但愿老人有钱复年少此辈明朝还拍肩赠老人泪满双頥雪满顚一身憔悴自应怜座中谁似杨开府莫易逢人话少年屈老长帽西风满面尘相逢怜老不怜贫三盃浊酒浮生事一曲悲歌万感人蝼蚁未知何处骨蜉蝣聊寄不訾身白头对客无聊頼还説莺花少日春地理师洛卜鉴瀍涧虚望知以楚地术有由来世好则往古之子悉心久自视曾杨佀登临启顾瞻富贵随许与山水若呈秀目力无违迕茍有祸福存愿言无妄取白云山樵歌白云山在何处太和峯下紫翠堆边是山中道人玉作斧惯向云根斫琪树束之三万束凡火不能熂却使火龙水虎相煅炼黄婆鼎中七七始成齐小服百年饱大服饱千嵗长生之药元酒味永不饥兮永不醉神仙洞里观棋去斧柯烂尽不归来人间甲子须臾事赠接花叟打得旁枝手有神接他生气一畨新自家无限眞消息错借春风与别人遇李生李生生北方膂力矜奰屃桑弓劲如铁轻引左右臂短衣猎南山勐虎俱待毙官衢多骑刼一发尝贯二含笑担其囊辄补酒家费小饮三百盃味薄不足睡夜半挟金饼隔楼调邻妓横行长安中五陵夸结义秋暑满谿合解衣诧能事搥牀助谈屑秉烛聴未既衆客不敢譁慑此河朔气座无杨开府娓娓当谁为赠隠叟比比人称马少游此生乡里信沈浮东平格语善最乐老家风贫不忧白战雪中诗敌手黑甜梦外酒扶头子孙富贵曾无望只嘱吾书仔细收赠史痴翁我昔闻痴翁已及三十年不知翁为人名痴胡其然痴本性不慧朦朣百不便今年阖闾城握手在市㕓角巾折软罗腰带敝帛纒短屦草猎猎长袖云翩翩温慰未通语辄歌沈醉篇拉翁黄公罏买酒醉圣贤却盃不事饮莫与痴为縁我谓痴所发必恃酒为权无酒痴不成痴酒不可偏云痴岂假酒假酒痴不全我痴抱混沌七窍莫我穿若谓酒使我良马亦俟鞭人以黠教我我自信痴蝉人以嗤我画我画师痴䖍手探夹袋中出具置我前水墨乃从事惨澹开云烟大幅及小幅纸影弥山川图成赘言句草次亦及𤣥市上诸小儿惊骇谓之僊清虚结簪衲鸎花亦留连要去不掉头急急箭脱弦无慕豪富门脚版如铁坚此翁所以痴以故囊无钱于人有雌黄常在口角边于人有孝义记注一大编此翁不痴者人焉得知焉吴人多痴呆翁岂吴人传翁云我吴产此病知莫痊我生迨八旬落魄如风顚不知人所毁亦不求人怜种竹欲借地买书常卖田蓬蓬被白发咄咄书青天我顚与翁痴痴顚相比肩约为老兄弟逍遥覔彭钱僧道老僧精舍沿街似离城一炉柏子送经声闲因累少身俱嬾老觉心空死亦轻蕉叶大宜秋雨净竹梢底爱晩云横寻常见客先称病只坐匡牀无送迎丹僧深目流光口带髭梵书眞诀鎭相随茅山道士烧丹伴天竺先生授记师毛制㲲袍寒日着𩕳装金碗食时持游踪又逐闲云去沧海重来未有期赠源上人苾蒭闻香十年已尝有寄缄乌有里秪从人家诵巻轴千里何殊相晤语云萍踪迹不可唿眼外之人疑老矣今年秋暑我牀榻脾病困顿未能理黄昏短刺堕枕前不倩人扶揽衣起吹灯相照见瘦玉人与清诗正堪儗僧中此老古或有超然已觉今维此翻经石上月纷纷半是微哦细吟耳我持此癖七十年满地江湖俟知己传杯夜屋破蚊蚋且畧无生谈赋比杭州官府尚多贤当面参寥惜无与脚縢之下自有地不作䆫蜂苦钻纸斯文有契属老境频往频来自伊始白头接膝无百年人生嵗月如流水答僧求画参方归去草鞋穿老屋清斋省旧縁千里絶云行脚债一单安月在家禅蕉留庭户因供字笋熟园林不卖钱何苦要侬粗水墨此心犹落妄尘边和錤古田韵昨晩溪头月色纎老僧相见且和南筭春已及一百五问老今慙七十三桑户日长蚕足食竹堂风煖燕交谈茶麄酒浊无清供竒石铜盘也自堪和僎公韵诗僧随分住市搆且三间比屋地俱俗隔帘人自闲道同潭性彻法化石头顽吟思充行脚时时出世寰和嘉本初夜泊枫桥韵风流张继忆当年一夜留题百世传桥带人家斜倚寺月笼沙水淡生烟火知渔子仍村外舟载诗僧又客边我愧不能同此宿却因新韵偶联篇赵头陀山住忘入年衆虑摄一定气味渐木石久久同心性面瘠疑饥成肌泽匪浣净覆发短及耳胡槎黒纷劲迩来访人寰迹若无尘境半跏就长冲目瞪神亦凝过旅诘何脩百语罔有应中露诧莫偃尚见雪霜更动偶不知动静至不觉静譬观镜中影出入何害镜施食信酒肉大啜蔑羡剰投货畧不顾千金等破甑谓仙人莫究云佛谁敢证块然天地间造化莫命令题芭蕉赠僧山僧心与迹俱闲未限居山及出山长对芭蕉闲不过时留一偈叶中间方水云过竹居翩然学仙子浮游大江东落落三年间始喜一再逢皎皎衣白葛峩峩戴芙蓉造我脩竹下自开牀头罋笑歌杯酌次扬声动泠风劝我事至道𤣥黙与天通欲学知不易衰颜无故红明朝返笙鹤无方追往踪方道士还冶城僧顺尝有言惠不在天上但行即须到此气何勇壮水云黄冠流诗酒发清旷十年落东海故国隔西望亦云自不归要去谁我障配顺足有余天地纳豪放今日金昌亭风紧秋叶荡留亦无不从去亦无所怅吸我白玉钟仰面月相向酣歌一掉首云鸾渺仙仗全眞道人碧色襕衫雪色须山林城市迹何拘标清自认身如鹤步㨗人疑舄是凫挂搭烟霞诗夹袋浮游云水药葫芦长生脣舌夸能事不敢轻传恐涉诬还俗尼婆夷本欠佛因縁无柰心香起业烟衆散珠林还火宅官收宝地作民廛菩提旧念慈云㓕欢喜佳期好月圆清净池中生爱水从今都长并头莲宝林褧师八十定里何曾记嵗华万縁空是夀生涯千峯健步无笻竹一钵加餐有饭麻心似青莲蔵般若眼将秋月照楞伽问师歴腊今多少不欲通人道喫茶黄道士醉死汝师縁醉死汝死亦师如坟借糟丘筑碑将酒徳书足跳跌后跛面涨疸时虚化去不留影吾诗眞冩渠西山老僧老抱清斋太瘦生雪眉霜鬓使人惊游僧久住同衣食畜鹤长随识性情土逼牀身煖活纸窻烘日眼晶明此心应与山俱静不是深山养不成寄金白菴白草茨菴白葛衣白头嬾剃雪根稀子孙登録俱天上独扫青山待客归一箇蒲团一老身莲心清净不知尘更将莲舌话生灭㸃断冥冥过世人题僧化縁疏忙忙展枕逐鸡栖洗面忙忙鸡又啼傀儡不知提处假髑髅方信活时迷身如革鞠无多气坟认馒头却是泥尽积万金难买命依然一箇死阇黎雨中访白菴金公雨戸无人应客挝自遮明眼把楞伽嵗年漫度不知腊天地无方何问家鸭脚树髙生茗果虎须蒲乆发仙花一畨相见一难得莫怪赵州频唤茶寻僧不遇幽蹊漫石水纵横逺见孤云与塔平特抱琴来僧已出欲因山竚鹤先行交鸣野鸟嘲风暖乱发林花趂雨晴墻壁淋漓题墨遍诗成嬾得更留名烧丹道人眞不能全道强名东铅西汞诧煎烹痴人梦被黄金惑浮世忙因白日生敝屦市㕓双草健破冠尘土一𤓰横欺心玩弄神仙术欺到死时心始平石田诗选巻四石田诗选卷五钦定四库全书石田诗选巻五明沈周撰古迹泊百花洲效岑参长濠春来水如油吴王昔日百花洲水流花谢三千秋古人行乐今人愁沈沈细雨停孤舟岸上人家灯满楼红帘火影照中流还闻吹箫楼上头客梦不熟翻黄䌷翻黄䌷夜悠悠拂吴钩赋逺游和张光弼歌风台韵大风起兮云飞扬游子归来寻故乡乡中父老认天子㑹酒击筑歌慨慷载歌载舞未为央留之十日未为长畅然草木尚有感满眼故旧情何当丈夫志已酬咸阳壮心何用泣数行四海一家何论沛勐徳何法守四方千秋万嵗邈在后魂兮不归天地荒髙台已夷烟草黄樵童牧竖谈汉王沧浪亭故址为僧所居一池风月十亭多费价其如四万何今日沧浪休问主百年兴废本同波煎茶又勺吴僧钵濯足空传孺子歌只在城南自清彻车尘马足有谁过郑公钓台徽之歙县富登渡有巨石巍然临湖郑师山子美钓游于此余宣廷心篆郑公钓台四字刻于石石上仍作亭扁仰止以重二公之髙风峻节因赋忠宣义死堂堂节死到师山义亦明家国两人均患难干戈满地正纵横聊因心画通相感未必渔竿果可旌何处江湖无此碣几人标榜有髙名龙跳旧刻还堪搨燕贺新亭又喜成岳势不迷人仰徳石痕固在字含贞萧萧风雨鬼神泣汹汹波涛鱼鳖惊一个聘君孤搆耳干坤今许作双清清风岭干戈国之祸使妾骨肉残翁姑与夫男狼虎併一飡妾恨不同死有身何用完有身色所累有色辱之端固知一死万事毕死虽容易就死难长军痴儿徒好色不知妾命死自言挑兵脇不足动俘妇杂守严如犴清风岭白日寒陡崖深江妾命所安啮指出血写石壁字字入石深若刋五十六字码碯瘢丹丘怨血泪汎澜千古万古愿不漫诗成一投死万仭凡笯无计留青鸾区区眇妇人烈烈男子肝纲常一妇强千男偷生忍死皆达官偷生忍死皆达官血诗仰面不敢看登妙髙台登台见青草黙黙感今昔江山本旧观形胜我新识江山不因台流峙天自辟台固为江山亦当为游客徃来相无穷有得与不得坡老莫可唿举酒酧江色登姑苏台把酒弔往迹茫茫几鹿游兴亡两国梦感慨一台秋战叶风仍乱争流江未休倾城美人事残堞暮云愁韩克瞻宿五国城因赋金根濡滞是何年寂寞荒城尚宛然来者无穷还逐鹿归心不死定为鹃黄沙夜冷霜连草青海天低月堕烟孤客此时思往事一和错尽自澶渊读荆公争墩诗荒墩落日草萧萧公我相争已异朝黄土不知今古姓亦无百姓种青苗经赵松雪鸥波亭故址茫茫遗业海桑边感慨因歌溪上篇公子不归鸥自白庶人来住鸟仍𤣥蘼芜细雨山连郭翡翠斜阳水满川珍重图书独无恙淡烟疎蕋自千年经旧游最无根柢是豪华陌暖风晴又别家种种伤心秋雨里芙蓉只好不看花经陈永之分明经委巷不是昔来时贤者留相忆空家住又谁草蛩悲语在树鹊故巢移仁义一如此令人心未夷宿南浔询丘大祐张子静故居尚逺因作不见二豪谁与游髯张入地伴长丘湖山洵美人何许生死难忘梦在舟诗冢莫寻青草宿钓矶依旧白苹秋清苕百里将双泪老眼西风独横流重修醉翁亭丘亭兀兀倚残碑风雨漫漫刻己夷天地无穷翁尚醉文章不朽石如斯滁山终古当増价太守而今复谓谁振靡扶衰论作者未应韩子独称师登凤凰台江上秋风吹鬓丝古台又落我游时六朝往事青山见四海闲人白鸟知诗巻也充行李货布袍不直酒家资弹无长铗懐无刺浩荡髙歌归去兮懐古读渔父辞饮酒诗有感展书聊就纸䆫明楚晋亡机出一衡大厦隳頽何力起厉阶层㳫几时平灵均耿耿独醒死陶令沈沈烂醉生千载文章共肝胆令人长叹莫收声读吴越春秋春日寥寥雨又风小窻开巻兀衰翁斯文斧钺兴亡后故国醯鸡语话中台越还闻走麋鹿墟吴眞见有梧桐更怜胥种皆从劒敌破谋亡一祸同鸿门宴庄劒击伯劒翼一家两人自相贼天当与贤胜人力劒生岂是屠龙客忙忙劳人三举玦座上谋臣面无色谋臣计失失敌国敌县虎口虎不食盃酒之间天解厄此机老增亦何识徒为竖儿滋叹息竖儿竖儿䇿不长富贵先思归故乡凶暴为徳凶暴亡至死不知仁义王灌夫使酒任侠复尚气平生无俛颜贵戚相引重声名概世间醉酒屡骂座陷胸若无难挺身执父仇疋马突围还豪猾倾颍中纳货相结欢终然使狂药祸发致生残不戒恶㫖説无术良可叹韩安世堕车蹇足𢎞畧济忠厚智亦当世务片辞释国嫌至谊蔼如故相阶属甫陟奉引蹶而步何足以蹇人造物偶其数钟离意不拜赐张恢赃珠清川弗纳浊方枘不纳圆简珠虽云宝秽得名莫全临恩所不拜戒饮惩盗泉志士无茍取炳然昭性天感张宏范逼文丞相招张世杰降萤爝安知日月光叛降可教正人当万生万死不忘宋一贼一仁何讳张大事未亡膏血在老夫堪哭泪洟长敌人那识文丞相铁铸南冠金玉相元祐党人碑熙丰小人用壊政始介甫类从一何衆三朝养祸柢元祐用君子四海贺马吕豁然破积晦有若日当午一日十二时午位仅一数十一非其位乃在小人所天意未厌祸善类终遭侮在睽同而异川朔失为迕其辈随以动在咸象于股奸京柄崇宁首以故案举深虞道复长籍党表天下一镌亦莫服凿石竟何补邪正均一罚株连示淆蛊今于嵗月后是非目谁瞽譬瞻星与宿经纬森天纪不妨紊彗孛各自粲堪指君子犹元气不能絶其绪但含消长机小人昩其㫖虽云诈力大欲絶亦缪矣十步有芳草十室有贤士若使朝廷无曷以维国是不以溷小人同事信难处其势莫两立伤夷至于此小人务辟衅君子务必沮柰何君子少莫胜小人侈恃胜初无人习恶后无主丁秦及贾韩驯至国遭掳一旦中原失小人实为估乃鑑殷之亡先闻九侯脯碑者本悲也我来手重抚冯道二首能臣五姓亦多忙旦暮朝廷傀儡塲尽有痴顽塞羞耻了无恩怨涉兴亡送迎数数眞邮督侍从畨畨老楯郎莫怪不能知大义兔园册上秪农桑相公惟旧帝惟新歴享台垣冨贵春竟莫识为何老子终当书作某朝臣厓房恋恋输蜂义梁垒依依愧燕仁功业不知何所有一编青竹漫遗尘读汉髙纪书烧礼乐随之熄长者还生傲慢风四海未嫌骄仲氏一羮还欲共而翁独输留皓鸿矰外莫怪韩彭狗鼎中天统特推三尺定敢于嬴项説英雄莫砟铜雀砚歌草䆫刘先生尝赋铜雀砚歌有云唿儿开匣取长劒砟碎愼勿留其踪读之知先生疾操之心发之于言若是之烈也周懦夫不能不失声于破缶故作诗解其怒而愿有所存也拔劒砟瓦瓦碎何用砟碎于瞒莫为轻重不如掣取太史笔青竹中间削其统老瞒自欲瞒春秋公议所在人焉廋瓦痕虽留汉正朔心实无汉虚尊周愿存此瓦长作砚犹因子墨黥瞒面汉贼明将汉法诛千载烟华渍深谴古云不以人废言言如可存瓦可存识贼鉴乱于人羣瓦无可恶恶在人呜唿莫将人瓦併案罪我为题诗救其碎题中兴颂石刻后有册有册一尺畸启閲重是磨崖碑平原太守气骨壮杀贼余力存毛锥千年白石耀深刻风雨不剥神扶持铜柱莫拔魑魅走铁网欲破珊瑚搘快观书法十数过驯读其语増噫嘻君王爱色不爱国金钱买祸由洗儿长安洛阳要自陷法宫蜀栈谁安危嗣君虽然返旧物以得补失终磷缁此碑颂徳实掲过有家有国留箴规晴窻日搨不辍手来禽青李生蛛丝渊明采菊典午江山醉不攴先生归去自嫌迟寄奴蔓草无容地悭剰黄花一雨篱子陵垂钓一出聊全故旧私急归自信海鸥姿中间亦有君臣谊买菜侯生岂得知和陈惟夤先生姑苏钱塘懐古韵开国乐湖山流观起髙台因有献楣人木眚自兹来侈泰遂亡国卷地惊风埃孙胜有竒占扬风骨亦无他日秦余杭三匝不可唿令人追往梦鸟雀悲烟芜伯业不可乆阖闾行复墓世换悲树叶人㓕惊草露吴越互兴亡无足笑百步襄邓固宜国李相言莫行偷安昩逺图弹丸荆棘生北来势受敌大江顾南横海气薄宫阙燕幙伤故都正如当道蛇延颈待人屠一枝难茍安展转南飞乌和计适召敌风尘入松关六龙一逋播王气去不还惟余岳坟树枝叶无人攀读出师表两篇忠告慨慷辞字字中间有涕洟天下二归心属舌隆中三顾道存伊老臣虚已六未解瞒子输才十倍之谨论堂堂诚激烈孤忠痯痯力驱驰转征南北思何逺怆及桓灵语更危开济莫酬徒有䇿英雄先死却无时天荒大野星俄陨水啮空江石不移不朽文章千载事后人能鉴乃能悲子陵独钓图二首霜落江清木叶空丹青有像是非中羊皮不耻见天子凤徳何曾属画工千古超然此翁迹一衾聊耳故人风能来能去形骸外私莫容窥道自公一宵展足便江湖能去能容两不孤天子教人知友道先生立节为贪夫钓丝袅袅其风在物色寥寥此貌无附义懐仁言已尽菜乎使者亦何愚陶朱公知子见苦惜家难赎死阿翁先见已如神曾家老母尤能事自信参儿不杀人和桑通判弔文文山六歌失火两宫万里塞云黄三闽四广天子忙孤忠老臣老不死膏血几时湔国耻天髙欲诉衍六歌手把怨笔濡天河天河不干怨长在朝廷凌迟家破碎老臣已死稿苴存金玉辉生旧墨痕郁攸小儿那解事纸影虽空有文字传人流世自千年击劒重歌双泪前时事丁未九月闻哀诏乐青安生今二纪号弓莫尽白头悲帝乡云气神仙逺地道春恩草木知裳绣不曾通藻迹野飡空自切芹私江山无改千秋物明命惟新又一时闻邸报白发穷檐忧老农边尘日日有惊烽诸公谋事谁房相今上筹边似太宗万里长城须法守一丸函谷岂泥封劳来逸待无余説坚壁何妨数十重闻三原王公致政功烈堂堂六十年劳劳萋菲不妨贤至公何待嵗与月未定且由人胜天云鸟青山形迹外风尘白璧笑谈边江湖虽逺忧仍近长对南薰忆五弦闻刘兵侍称疾竟归即枕初章便买船要归竟自有归縁谁知原宪曾无病我信张良岂在仙长徃莫维驹皎皎㝠飞不下凤翩翩先生此去江湖大眞与鲈鱼长价钱读杨宫詹与屠太宰论事札子气则直读之声沨沨韩论及欧书异代而合踪既可扶国是抑竭朋友忠百年无此言友道从而隆朝廷罚台给株连班直空宰公乞摄旷奏上何匆匆畧弗涉救援于是涉迎逢急彼故缓此意外有牢笼人情鄙兹疏诋讪纷詾詾台为风纪御给本丝纶总朝廷托耳目立法由祖宗官小系则大责重望乃崇愆忒以之律邪佞以之攻从则如水流不从如水壅士气要在养养则其气充折沮失謇谔使之抱喑聋天王本圣明宰公实股肱信之如蓍龟可以定吉凶慷慨能行义岂曰无优容难解者彭王喜怒注宸衷程罪终见释钺幸终弗庸公议皎如日晓及三尺童岂宰顾不谅而弗及童䝉朝廷行是罚名以惩不供因摄以寓援何不鑑触龙乞浆或得酒求鱼庶离鸿言患不至此何患聴弗聪所惜在谏垣两挫一嵗中嵗来其娓娓履霜怆凌冻不可视朝廷长有拒谏风凤鸟吝不鸣若鸣致时雍匪为羣谏地自树弼亮功其日举传奉逮谏适相同奏名四十员珂马耀长冲胥靡共趋走俛黙不敢颙观者谓不祥道议起如蜂其责将谁归未可谢匪躬当悯时不平亦可悲人穷不鸣岂瓦鸡不应岂木钟岂待七年发救焚必征彸但恐缓不及激切有缄封令人思三原当此热心胸陈乞惟恐后剀切期必从皎皎歌白驹一徃无留踪江湖𣺌吾忧其言不可终附次韵诗屠滽予于𢎞治丙辰间承乏天曹夏四月十有三日科道官奉㫖俱下锦衣卫狱予闻之召四司询科道得罪之由皆曰不知且言诸衙门所进民情封事既得㫖例捧到科交收今既下狱无人收领各官既不得领出于外又不可留宿于内闻先朝亦尝有科道官下狱时请命中书等官摄其事予未暇答铨司具其事呈堂时日已至申乃急为转达遂得俞㫖是夕台部封事方得人收纳次日予乡姻宫詹杨公致书于予大意言科道官下狱合下即当抗疏请贷如何差官代其事予以不知科道官得罪之由难便请贷及台部封事无人领收事不可缓之故答之次日蚤予乡友掌科吕公下顾问予曰杨公昨有书与合下否予曰有因诵彼此书中大意吕公曰杨公亦以此书送六科科中人皆疑之予笑而不答后与杨公徃还如旧者经十余稔未尝言及此事至今年秋予朝退还邸第忽有客以先生石田诗集与犬子径者予偶抽一册目之遂见五言古风一首题曰读杨宫詹与屠太宰论事札惊曰异哉读毕不觉大笑因次韵一章名曰解嘲云宦游乆京国学通尤未通见恶必逺避见善常加恭石田乃隠者赋诗亦多工如何论朝政所论殊不公此札实差谬何谓声沨沨到处任播扬有类衡与纵碧川居论思如何不纳忠致书戒老夫友道皆云隆追思昔年事大明丽长空尧舜喜复出万几任匆匆纳谏眞如流明良喜相逢荆榛委篱落芝术收药笼万姓乐熙皥四方无鞠詾今上初出合庶事元老总九卿集东阁讲官索儒宗先求语言正更论徳学崇人各荐一二不称交相攻老夫荐两杨碧川川流壅为语带乡音不及问学充因之又复荐元老耳若聋欣然用石斋万口称股肱碧川已备知岂肯心懐凶同乡又相亲度量廓有容维时科道官有事忤宸衷一朝下缧绁难便责保庸颠末尚未知焉敢干重瞳台部上民事俞㫖俱已䝉日暮无人收厥职谁与供越例送台部又恐触衮龙天曹借中书摄事犹賔鸿此举实旧规碧川岂不聪书来既善道如何报科中彼若击巨石我犹履薄冻今复寄吴下大伤君子风碧川岂为此姻旧情雍雍意必有憸邪假此成已功抑恐入铨者邪正有不同或嫌不超擢或怨非要冲当时吕都谏气节侪何颙亦尝论此辈懐毒犹荓蜂其祸必在后亦或先其躬福善与祸滛循环两无穷莫道此言虚应若丰山钟云衢漫委蛇何必好征彸马周三十贵屡受汉室封崇卑各分定何必萦心胷石田若闻此其言未必从我欲到虎丘㩦酒追吟踪愿言保遐夀待我谈始终右此和篇葢都宪屠老先生之所示喻者冲和沛博之文裕达含宏之度弗愠不知弗迁所怒蔼然使人知长者之徳如此也周林野迂腐老昩时宜初目杨宫詹之札子将谓其笃于友谊相资成善能警薄返漓于今之世又谬恃三百篇之㫖有惩有劝形于里巷而无责于是莽无顾忌循其辞而贯穿以韵然其间凿枘龃龉而有得彼失此之讥愚何容度嗟夫侮嫂氏之毁挝妇翁之诬古犹不免都宪固自谅之矣但周于潞公之所分谤梁公之所为容焉者不能无愧耳敬跋简后庸识其迹之始末云观补官冠冕耀通衢罗绮照芳春珂马等列侯洋洋意气新观者叹且信黄金能贵人黄金本假借观人自失眞穷闾处约子读书苦长勤书声振悲风莫次甑中尘敝褐三十年一绂难贲身问子何事此好义已忘贫拣𤓰词时提学公黜诸生貌寝者累累黄台𤓰种者欲求售碌碌买食人择美弃其陋大小各随形偏正亦随生滋味在其中包蔵那得明君不见贤妃臼头女又不见贤相跛足子呜唿貌取岂尽𤓰外陋安知中自美愿华一脔请君尝滋味分明为君死喜李贞菴致仕九鼎忙忙作人饵头白眼花朝鼓里先生有才足补衮有俸未足充妻子未衰告归急于矢不谋朋友㫁诸己先生自是不覊人健鹘凌云秋万里君子难进退则易礼义堂堂尽终始太湖可钓亦君鱼阳羡堪畊亦君米出兮处兮乐天私更有文章贲山水闻余司马子俊罢抚边干戈堆里许抽身回首功名剰角巾北敌西羌无外顾青天白日有闲人寻猿栈道家乡蜀走马边墙梦寐秦归兴在诗诗在酒杜鹃啼破万花春洪城竒遇林秋官待用张府歴兼素俱因言事被谪既而赐环先后同集张内翰元祯宅因而有作先后萍蓬迹洪城此夜盃星因贤者聚朋自逺方来返驾白驹谷集灵丹凤台文章留健羡千载识竒材盗发小窃虽饥寒巨猾实扇起十百相党羣刀殳弄凶技前邻遭砟关逼货炙妻子后邻发重隄进舟当门舣担负亦公然罄室乃云止稍或有牴牾人戮庐亦燬无何閧西村旋复啸东里通川及要路宵征絶行李检刮空腰纒体至衣裘裭天寒氷载路沟壑何不委家家夜结束老少泣以俟一息茍奠安天明各相喜正念一井闬搔动乃如此江东连江湖固是盗所倚禁弛气则张类滋势难弭有官示以仁得録不之罪恕实长之道无乃延小美有声自此辈识者谓辱已况彼有后言时哉好生理教虎不咥人所性安可使使誉出贤者天下知善士民以静为乐贸贸安生死虽然废赒恤糠覈自甘㫖去蠧木欣荣除禾茂薿茍以刑不仁诛夘亦非是刑以齐乱民用之不得已如何输租人米駮毙于箠海讐行海东衡沙浮半洋夹亘颇与崇明长鱼盐芦苇货攸聚利启争夺循为常中有兼并两豪族施恃其勇董恃强强之无厌勇乃袭燔庐刮产威靡亢强衔所衂思报偿舞波接战成刘戕县官移寇悚上吏林侯未然筹且量首先号召命不方老豪来归诉讐敌不敢犯法畏有章区区蝼蚁尚顾命拒死不免跷螳螂虽云余类拥其子跼蹐秪为雠家防传讹乃烦两重宪地隘岂足鹏轩昻魏公善鎭殊不忙陈公善料殊不扬台按臬监来颉颃所在草木知风霜羣僚从事亦济跄如云翕翕星煌煌于时曜武势大张海日照雪明殳斨五牙艨艟具三百舣岸只待令乃翔诸公在抚不在勦不教而杀谓不祥縁情究迹有可恤驰文徃喻开伥伥开诚布公明而光援其所溺存其亡小大感泣皆奔降纳兵纳船恐弗遑纎飈不动海帖帖游氛一卷天苍苍坑之则肆未免祸拯之且暇曾无伤天王圣明宰臣正今日讵曰无姚房土偶祸锽锽鸣锣彭彭伐鼔复有旂葢亦有㦸斧精力骏奔无有老竖整整肃肃什什伍伍绛帕帓首花缯缴股中舆者神像之以土岌乎其冠被以绣组觋者前导跳梁盪舞亟进如驱遄止如阻云神案行于彼灾户惟灾之户鞠躬伛偻小心来迎翁前后姥家无大小一一拜俯击牲化楮荐以醇醹祝神加飨称我神主惟疾惟患我祐我祜觋迺执乩运曰神附击案作声觋曰神怒必汝不䖍不明告汝浑舍载拜极哀恳苦觋始作书曰有逋负设通梦寐或聆咒诅牛豕如干等以犬羜鵞鸭及鸡计当蓓蓰汝承其偿其患良愈箕忽辍运少间复举谓以汝故徃恳岳府曲为之解斡生死簿觋之以下如狼如虎从翁臾姥不容有语指日令偿令面神许翁姥跼蹐无以经纪质我青苖鬻我小女典我衣裳翦我机杼求我亲戚贷我隣比是日之屇其辈来聚主张督责枚举件数数无亏少物必丰美献事甫成饕彼尊爼酒肉淋漓撑肠拄肚复有苞苴脔胾核糈此辈未出患者为鬼越明之日神复求祀即于东家其作如故哭者在西无警无悟嗤嗤之氓昩乎义理生死系命聴禀有数岂是土偶能夺能与今既无灵不察何俟噍噍羣小附土利已土岂有知羣小实使此事有类河伯取妇有豹为令悉投诸水吴俗火𦵏火𦵏壊吴俗沿愚罔知教体魄轻父母死即畀野燎何异炎人㱙亦类仪渠烧古敛以週身致虑防臭暴复棺益之椁厚土事窆焘区区人子敬郑重寓私孝燕师惨掘焚齐人忾敌效子岂忍父母炮烙曾无觉曹侯悯其弊古训不可弔辟园号漏泽丛瘗周四墺士庶尚有言地局宁尽窖其言闻之公击节叹且笑吴愚不聪明耳目涂泥淖譬诸黔娄衾不足我奚校我为名教惜㰅埴聊盲𨗳虐死茍无亲逆生驯亦要勿谓一爝微大恶由兹造乙丑六月闻哀诏有感八十衰黎死境临来传尺一痛难禁虞渊怆日江湖泪杞国伤天虮蝨心负扆周公正思画解民虞舜未亡琴白头病枕茅茨下时梦新君在谅闇愚翁分与世縁疎国恤惊心泣且吁生长太平惟欠死老衰余息尚何如不知伊傅谁调鼎欲梦羲皇我枕书终日无聊思理发雪茎些少亦频梳述懐病起试酌山尊得酒且髙歌百嵗流光已半过病眼看书眞处少老懐追事谬时多发随落叶惊西候门对清江惜逝波今古英雄同一尽浮生不饮复如何病中夜雨起坐药盃香炷与温存养病功夫要闭门布被拥寒书作枕纸窻催曙水临轩枫生赧色知霜辱蕉负争心共雨喧物性人情静观得得来还欲费吾言蚤起养拙藏衰结静窝是非如海隔云萝面前雪影流头乱空里虫丝碍眼多病女从人家落魄老妻淹殡嵗蹉跎虚懐昨夜当秋雨恻恻萧萧两奈何理诗草佚老余生愿失子末路悲不幸衰飒年数畸遭祸竒独存朽无倚如木去旁枝剰此破门戸力惫叹叵持屑屑衣食计一一费心思思深气血耗㾓痺引百肢多忘识虑浅耳瞶目兼眵一旦一身内有此衆病滋所苦不敢诉常畏老母知小孙蠢不学次儿诞而痴后事不足观百忧无一怡吾性无妄好执善信不疑垂垂垂白乡朝斯还夕斯髙髙㝠㝠者何物顾相欺似我未䝉祜及有菑害罹滚滚人海中黒白何可劙口亦不能问理亦不能推以死致度外且活是便宜今日尽今日明日岂可期亦复酌我酒亦复吟我诗我诗无好语稿苴从散遗儿在曾裒葺今纸着泪糜抱患天地间空言亦奚为思理衣七十余年一老翁心情鹘突脑冬烘寒衣无妇无人补日日关窻怕北风七十余年一老翁衣穿絮破不堪缝清霜满地无区画扫得芦花莫御冬脱齿行我齿食所系食以系我生齿脱宁不忧其系本非轻近来渐脱二脱者尽之萌既脱不复留留者亦难撑留如汎虚槎脱如凿深坑编生如相辅豁一傍须崩生食原相资今作水火争妨食生必妨死理端可明完业譬大族恃子在守成其子无锢心先荡黄金籝屋售继失居田鬻还絶耕沟瘠谅在眼身家同一倾触类有攸感我赋脱齿行病懐二首衰迟宜静不冝譁事莫堪懐动叹嗟病遣稗书还借眼老便钖粥又妨牙栽花赁地春无主斫竹开门月过家任是客来难强酒小陪清话一烧茶朱颜与白发掩镜两茫茫天地大梦宅烟花一戏塲算忙闲固少併夜日还长吾酒吾诗在桑榆弄末光自述次人韵日髙屋瓦未消霜卧聴秋潮卷石塘九岛迷行鱼性乐一鞭威后马蹄忙独怜诗是吾家物但有竹为君子乡闼外南山今好在时时飞影到清觞病懐膈痰漫漫似春潮伏枕旬余气未调老日易过如短晷病懐难遣厌长宵隔窻忽忽影度鸟鸣瓦萧萧风堕樵药物尚功全断酒庭柯髙挂旧山瓢病中白木匡牀草荐柔坐深无寐独搔头明河转影天低树清夜分更月过楼病骨瘦生先觉露老懐虚甚易惊秋七情莫与㣲躯妬生已知浮死识休舟中有感世縁一向只昏盲静里观心始自明得䘮有尘齐后㓕是非无种辩时生秋峯长啸兼天迥月阁髙眠彻梦清老矣此身眞长物不知何地着虚名齿落七十三年与我存一时迸落豁开门车空已觉乗无物舌棘犹嫌剰有根顚倒自怜临水漱含胡人笑漏风言数来满口今余几软粥香醪且瓦盆冩懐一首寄张碧溪䘮亡火盗嵗相兼鬓发髠然瘦骨尖有命穷通天自定无凭祸福事难占闾阎茍活随黄藁衾枕媮安且黑甜海上故人来慰借不妨一月酒杯拈闲懐用郭天钖韵落魄青衫随草色萧条白发遣年华徒劳梦寐费忧国错认诗书能起家愚去刻舟忙覔劒饥来索饭误炊沙人间亦自有乐地酒遶山巅与水涯早起偶书秋早耿不寐起眎天苍凉鲜霞凝髙宇随日赋采光露气浮草木流润及衣裳人事颇无接懐澄知虑忘睡起望七衰翁与嬾便眼昏秪好枕书眠算前去是荒唐日喜后来为受用年麄粝饭香莼菜里子孙计逺橘栽边攴藤闲遶花蹊看蝶閙蜂争各要先檐间落叶拥髙秋谬使人推隠者流背有微暄念天子手无漫刺渎诸侯老知丝竹殊堪頼逺为儿孙未免忧身后算应忧未了且来拂壁画丹丘睡起小酌黄鹂啼梦粉墻东帘幕深沈日日风起唤酒盃寻一醉春愁打破落花中齿摇当唇一齿龋将脱根槎枒棘舌妨噍食致忧岂云些动摇苦浮危轶出奈参差疑口常沮枚比眼如碍沙山水失啸歌日夕人叹嗟终知莫附断且怪乆恋车憯憯滋流涎数数抚断槎欲拔涉梭诮希生闻药涂聊存徒为耳卒去何快邪大似狡酷吏作孽閙公衙还如败劣子骛外莫安家但得喷一嚏迸落从谽谺嚼肉补空窾唿酒洗豁厓掀髯扪其余几辈栖残鸦作诗尚有告伴老衍嵗华从迈勿以类留二学吕夸湖乡堪养老鲜美多鱼鰕田家咏乆矣居畎亩邈如遗世人地静习虽陋野意还自眞怡怡晨夕间言笑谐四邻有作相告戒鸟鸣知及春犂锄假筋力竭劳供有身身在劳何息顾莫养精神服气能代粒希仙渺无津家业信难易乐以充尧民我亩芜且瘠我陇硗不平发嵗奋乃功东作觊西成搰搰低白头秉耒日经营税佣及时毕辛苦勤王程但余秫一斛酒熟欢已盈醉引耕田謌不复忌髙声愿随天风吹吹达九重城刘璋启此调千载遗令名无酒山桃乱开红欲然我宜赏之无酒钱十常九事意不惬百又五日春堪怜谁家竹叶賖烂醉满眼花枝笑醒眠何消苦苦仰司业便可烧茶随玉川老年三病转费揩摩转减光苦无障翳只荒荒俛眉作字仍虚画触鼻看书反差行葢幅绞绡花懵憧隔重云母月微茫从前了了都休説青白甘输与阮郎右眼花苦无聊頼坐新聋终日腾腾兀兀中着味笑堪陪座客劖分痴好作家翁跳江昨夜安秋枕堕叶明朝问朔风非是是非还自有我无闻聴便应空右耳聋风聋虫攻两祸端左车淰淰载梅酸舌都无恙先输敝唇未云亡莫罪寒送药亲朋徒説効劝餐儿女不知难老年饮食非轻事义差今年醉牡丹右齿痛感兴世路多屈曲拙夫从直行勉欲就此轨未忍枉平生不如且裹足静坐羣虑清莫顾蛮与触了不知纷争莫辩夔与蚿多少亦自平持盃洗浮云太虚极髙明病起病骨支笻却下堂瘦颜衰鬓入愁乡黄鸎饶舌花饶笑一様春风有别肠冩懐荼毒何堪此老身哭儿哭母白头人海枯两眼惟干血天䘮一家俱至亲多病所需常乏药残生未了尚忧贫劳劳筋骨仍婚嫁独对梅花愧世尘隣火幸不及殃城门失火夜深时万幸先生不姓池旧屋尚存还纳客残书不烬可教儿行蔵在我焉无过善恶惟天自有知今日一盃须烂醉白头俱是老便宜拨雨闷乆雨我亦厌涔涔落不公下田何太滥东海更羣兇道路霑濡际干戈蹋茸中楼台虚蜃气波浪假鲸风老者见不忍髙天诉曷通掌盃虽拨闷抑郁尚塡胷秋凉遣病淰淰新凉两月秋病多犹自不梳头馋奴客燕虚支酒嬾子书檠假惜油蟋蟀庭除朝露在蟏蛸窻户晩烟收近时江海惞平盗斗下芒星又可忧林居病懐老去不信老自然筋力疎忙縁一嬾送病发十朝梳扫地风还叶开窻月晒书秋虫不解静干聒夜凉初石田诗选巻五石田诗选卷六钦定四库全书石田诗选巻六明沈周撰忠孝唐琦琦绍兴卫士也髙宗南渡海金琶八追至绍兴李邺为守以城降方与琶八并马行琦从后持一大甓祝曰愿天一击杀两贼甓中马不利被执骂贼不絶口琶八谓曰汝欲何以死曰我愿以布裹灌油焚烧三日示媿降贼之臣也卒焚之其意恐琶八追及髙宗欲以缓其程也乡人异而立庙长檐街国朝赠将军祀之越人能言其事因赋此一甓真如博浪鎚事机不偶亦空施降城未分身无用骂贼犹知舌可为膏火愿延三日死海天能信六龙之长檐街上春秋祀李邺魂应媿此祠孝诗六章为颜季栗赋归骨季栗函母骨归自鳯翔负而陆行懐而江行卒全首丘之义作归骨操荷之跋之函歴阻脩懐之渉之函经横流生死肉骨兮天既罔求俾我首丘兮岂天固酬惟山有狐惟水有龙实能侮骨其割为朋虽朋其割终不我离㣲母之灵儿曷能为迎养季栗既迎父归养至视溺清浊以度饮食而虑致疾也作迎养操父还儿迎越彼西疆既达我宇其喜洋洋亦酌我酒其乐融融惟天之徳维家之庆惟溲之浊我心惟惕惟溲之湜我心惟怿彼胡然哉孔系于疾爰度爰徴爰修饮食以夕以日我心弗忒哀殒季栗以父疾卒哀恸五日夜遂亦不起盖孝之过厚者也作哀殒操嗟嗟违和考实遘痾嗟嗟痾沈䀌伤我心鬼神其知兮祈以身代惟考生兮我亦奚爱考无辠兮惄卬实延顾兮致殁怆卬特全茫茫昧昧而理胡然呜唿恫瘝兮五内分裂匪欲自伤兮哀至莫节魂漂漂兮上升气溘溘兮随絶颜氏妇节孝巻人生苦是从军行致之死地而复生何况妇人处闺阁不知关西多少程相从翁姑万里去性命自拟鸿毛轻风原霜碛莽何所嘷狼哮虎心魂惊新妇不敢嗟嫠手扶病姑兼两婴中途姑病不复起一身无蔕犹漂萍归来函骨寻旧路有眼茫茫浑似盲呜唿颜家新妇命薄苦如此只乐节孝传其名崔孝妇孝妇视姑疾转革心徬徨潜以肉代药誓为续命汤存姑若无已剸刀若无伤脔落痛不入人知云未尝皇天助肉神一啖姑下牀子澂哭其创掩口使勿扬汝扬义则过违教理非当肢体具父母克全孝之常此盖迫不忍事出仓卒肠复有窆亲地既为豪所攘归璧须大力妇人本何遑拔我金雀钗脱我眀珠珰别壤吉可买抱骨改其蔵愤懑终莫释悒悒致殂亡豹毙尚还文麝死可留香孝妇虽已矣令名身后光周节妇孝感黄氏十九时归周文璧氏二年文璧䘮弱惟一女恃有姑患痿痺其状莫比儗有肢如无筋有骨如无髓在牀如空中有身如蜕委日夜但㝠㝠仅有息存尔闻听与触动稍及即厥死荐地方儗歩通问必附耳艰难食溲处不敢託诸婢百药无一效百累丛一已黄氏心烦恼惛惛不知处东家优婆夷怜悯为黄语汝姑溺苦海汝知故何以愆业如丘山宿世所积累须皈大势力南海有大士解难说真言功徳莫思议但要深心持日日要如是一言一拜叩亿又八千数在佛虽有程敬爱无庸纪功深果报近何患患不起黄氏闻是言烦恼生欢喜归室便置像恭敬为拜礼沐浴体投地心观口娓娓亦不知其终亦不知其始亦不知其寒亦不知其暑阅日千八百歴年数得五俄梦见一姥前黄行迤逦心谓是现化称名畧不顾极力欲追即歩歩悬尺只迳入一区庐阖户若相拒欵叩发号泣其户豁然启菩萨示妙相金光烁瞻睹头上珠璎珞晃晃复蕋蕋莲目垂慈光宣言启玉齿黄氏前谛聼合掌作长跪云汝依吾道悉知悉见已慈悲为我愿岂无嘱付汝循功加精进九日一扶倚七九扶以行前及我处所觉来汗淋淋其言尚在耳悟佛为衆生方便指门户信心愈坚牢额破吻俱腐临日试小掖筋骨觉可举屡试屡无难还能歩移跬彳亍诣像前奠香致情㫖其炷从空跃踰梁而直下乃着于本人正中顶𩕄里其声若惊霆其势若击杵身心发震竦百苦悉皆去如风卷天云不复剰粗滓如春活枯草如氷化为水亲党尽来观讃叹世无此姑谢新妇力脱我出死簿新妇答何功菩萨威力故此事闻其甥王纶能覼缕韦虚气治痿若或有仙技黄氏孝治痿专以诚为主格物与布气非诚莫相与孝有致乆旱孝有致水鲤事本出非常未可论常理我特书其孝勃蹊用为砥至今崑山人大书播邑史石节妇吕家有小姑许嫁石家郎石家罹法网合族无留行里豪复求婚趂此事更张慇懃媒氏蜜为口不知小姑铁作肠誓云生死石家妇有脚不踏他人堂皇天后土悯节义石郎不乆仍还乡流蘓袅袅开洞房春风吹入双鸳鸯百年伉俪只三月眀镜忽破无完光拔我黄金钗脱我眀珠珰东市买棺敛西山买髙冈土中先凿合欢穴怨骨待共他年藏此身已死心未亡身上不着新衣裳有身苦无儿女託养老来依诸弟傍只今含笑入地下七十八年双鬓苍君不见松枯尚有节兰藁还留香节妇之名不可泯当与万世扶纲常贞节为朱孺人题松溪之松贞不变松溪之水清不汚松贞水清钟节妇节妇有家溪上住及笄婉娈女于朱松上女萝期永附四七之年分死生女萝㷀㷀松忽仆三雏眇矣提抱间今各崭然能干蛊晨舂夜织三十年白髪毵毵照荆布少时望老不易到见苦歴劳安末路譬拔金钗投火中火尽烂然金若故烧香暗告泉下人白日知心已无负颜烈妇俞氏义事颜春吴庠生娶俞氏颇渉猎书史有妇道春患瘵不起唿嘱好事舅姑养子女言切而再妇曰一言当终身服行何俟再四乃潜握剪以利锋剚于左目流血满地絶而复甦春责曰何乃如此曰示君信也春遂卒因咏其事一首翦锋刔落玉精神要使亡夫识念真判死不教留好眼示生无复见他人波翻银海伤珠颗血迸金支破月轮表向胥门旧悬处配成忠义激风尘烈妇吟湓渎西浒薛媛卲妇邵吏坐法逮者如虎逮恱薛妩佻语肆侮薛丑其语身雉经誓不辱夫以死眀黄犀辟尘尘不生白玉絶玷玷不成呜唿荒冢乆欲平后人立石题烈名烈女死篇周家女子李家妇未嫁夫家但相许正如一树未开花分眀自有春为主李郎病瘵两年强说道今年畨上牀闻来人语多不的口又藏羞难问娘只对寒灯泪如霰为重为轻果谁见此身空负嫁夫名此眼何曽辩郎面阿娘背语泣堂前忖是郎邉凶信传烈妇重义轻一死贞女安心无二天通身示孝衣裳白长练髙经绣房夕在世鸳鸯不得双同到黄泉愿成匹烈女生篇阿娘心悸夜不眠起来顾女如雉悬肉寒气絶强求艾引息㣲㣲吹碧烟夺鬼为人天假手天亦怜渠能过厚怕教此义世无知不使其人世无有夫妻未媾本何私分在名存白日知何如死向白日下千载分眀心不欺今载聊因阿娘活枯木暂回根已拨将心化石立郎茔表是郎妻刻妾名叶妇髙节诗节妇邹氏年二十三甫归官桥叶氏子芸仅五十五日芸卒节妇誓死不出房限不与人见其姑谓曰柰火盗疾病何节妇乃约云云后疾草嘱曰吾寝生处以安死必殡此不可容弔者入如生之不接见男子以毕我始终之志言讫而殁享年六十有四余髙其行度越常流逺矣次第其言以着于篇云叶家夫郎邹家妇百年同生誓同死五十五日天夺之一箇孤鸾失其侣腹中顾后无男女手中托生有机杼短檠长夜不敢哭白日深沉闭房户老姑谓妇嵗月长新妇告姑聼我语我身聊奉姑同居我心已与夫同土青天虽髙所不欺白发固逺要自取忧勤患难以静制礼义廉耻在刚主火来脇房我不动委身一焚火莫苦盗来敲门我不惊先身一刎盗何侮病来容药不见毉有臂可斫诊不许事虽未及虑早及口既能言身有处世当可重儗金玉家不可少比稷黍临终一着犹可竦笑谓家中诸妪姆老身幸享六十余数尽年穷理宜去纷纷身后惜事乱从此治时先嘱汝房前指限喻如山自我入来无出武房中处乆于我殡魂识依依得其所生前忌接男子面死魄毋令弔人覩人间嫠寡堪作别始末髙眀越今古朝廷未闻乡且颂完徳更宜加藻斧何人有力达太史何人有力达公府呜唿节妇今㝠㝠其身可腐名弗腐赠韩珍恩以生骨肉义以生抚育韩珍本异姓恩与义两足心肝蓄义血甫有数十斛义气溢皮毛馨馥及衣服主父病京邸危命一线属千里独奋徃倂日走匍匐药物无能为事亟刲股肉股亦割义刃无慑亦无慉虽然不救死揆意义亦笃君臣亦义合徃徃逆乱伏珍乎可珍哉揺毫吾特録咏费彦杰还钗事淮安新城下交易利所在徃来十万人财货溢闾阓道上或有遗一钱尚尔爱老叟费彦杰早行足有碍俯拾黄金钗耀目口发喟乃诘旁居人经此何淑艾衆云未始见见秖有舆载恐是帷中脱去此尚未迈费追逾阡陌气喘力良惫止舆问何失曽莫有所㣻舆女惊其言抚䯰乃觉謮搴帷出粉黛便即就地拜还钗叟疾走更莫延少话女却叩姓里答云不足芥无姓住亦逺欲知将奚待我亦弗汝询彼此付暧昧此事常有闻但虑斯言躗偶与叟相接询之乃至再叟笑云虽有宜还无可怪呜唿古人事喜见行今辈揆今实为竒蜀日犬乃吠在叟似非难在衆则难逮义利寓人情要之得其裁吾诗为叟发庶亦存俗戒蜀国宋承奉好义歌君不见簮折尚有慽缶破还失声可弃复何惜奈有不忍情蜀之内相宋公者儒服聊借貂珰荣翻编展巻日不辍谈仁说义口似天河倾前年搆江桥长虹跨彩成双清今年结净居乐哉斯丘手自营费金万余极宏丽空坟一箇身长生国初宋学士华国文之精蚕丛生流死且寓山水啮冢见者惊今之内相古王叵感此恻怛思迁更撤我居为彼佳城万金之重忍一掷折簮破缶无其轻割爱以酬义千人万人无此能割财以徇义千里万里流其名来者有济行人讃叹桥上行逝者有恵枯骨负荷于𡨕㝠何公慷慨乃如此其徳好借诗书成可笑士良以书禁人读欲使耳目涂聪眀呜唿以公视仇仇乃诈以仇视公公乃诚义商行商程无山川逐利是所征商车无嵗月徇义岂其情程君倜傥懐乆矣客辽城前年聘少房镒金酬娉婷娉婷来归际掩面泪纵横谓翁坐逮赇鬻夫未能盈失身驯及妾包羞履君庭彦寛未毕说毅遣诫亟行人妻我可夺人急我可乗酬金弗汝责毁券迹亦平既以赎伉俪复以赎笞搒父子与夫妇载造遂欢迎义利在天地有若水火争达人识所向遐迩腾芳声我闻诘彦寛辗尔无答譍徐云勿多扬我初不为名我即低头拜古谊重光荣讃言欲劝薄拙斐惟勉成常熟张修譔孙女许人为妾杨大尹眀父改妻先贤言氏之子因赋芳兰阽粪壤贞女议少房为计堕媒舌父母惑如簧女子何所知衷心不分眀令尹㢘非偶喟为先徳伤割俸资返聘乃币乃篚筐改求大贤后言氏得秀郎贞女与秀郎既婚复有将此事若天斡鬼神与之襄令尹通神眀义气扶纲常摘珠出泥涂炯然开夜光拭璧从埃壒焕尔昭天章富郑自范择言子思激昻结草报治命翰譔当不忘我特歌尹徳词短意则长烈妇杀虎图谁谓绕指柔能化百鍊钢谁谓妇女柔杀虎如刲羊有女如䑕恐其虎况能杀虎非不祥脱夫之命岂例此当熊之勇同肝肠寻常鍼线倦紫鳯卒与虎力争其强虎时顾得不顾失妇心顾存不顾亡手中有刀爱作刀以义淬之无敢当天寒月黒星有光虎血涂地葭苍苍人生有行无枣阳杨氏义塾老重诸孙教还推与衆同就于家有塾顾自我求蒙买读书金白供炊廪粟红四方皆竞利此地有文翁分得义庄送李中舎贞伯还朝君不见范公嗜义如饮食范公庇族如羽翼亲疎百口百不忧养生送死皆公力公存公亡犹一日有田供需惠无极伐石纪事庄上头大书特书髙十尺李君车马有行色下马读碑三叹息若见甘棠思召伯若对澧流思禹蹟李君亦岂寻常人身小才大气正直博学强记无与敌平歩便当超九棘十年小心职文墨阶次悠悠鬓将白故园已筑梅花庄此意含仁我先识呜唿范公之后多闲田愿君买接东西陌鎭南世节行为黔国公赋黔公坐镇封内清黔公卧治封外平碧鸡金马作门㦸复有滇池供洗兵黄牛平把寳刀换春山来劝诸夷耕诸夷爱戴非一日子孙孙子知生成雕题花脚最难服今日推公无孔眀忆昔先公遇髙帝鼾睡龙懐天不惊印如金斗酬百伐帯誓黄河申载盟桓桓祖武㸔公绳天南别隠一长城金汤虽固尚在法恩信相孚何待征古称仆射如弟兄军中笑歌髀肉生国公自进玛瑙觥醉后还赓出塞行费元诗义事乆不见将谓民风漓有此费元者秦人何可欺嗟嗟逆旅邻平昔昧所知瘐死怜顷暂给饘活其饥傍窥妄讥议将利室中姿邻后愿奴报夫妇自同来元曰非奴利茍利非我为掉头畧不顾天地知吾私至此嫌猜尽君子未尝移所薄既云厚厚者宜过之兄氏没永平讣达肝肠摧哀痛出天性殒絶岂自期或谓不可训若挞䦧墙儿斯人今已矣其骨当为芝其魄当为云祥瑞昭眀时况是有贤嗣天报信不差尚有千载后名从青竹垂二姬晚色寒香二姬名也吾友张芳洲无子末聘之者方洲过世服除其长女刘夫人俾诸妾尚丝麻结心独畧二姬曰汝少年嵗月悠长当有别处二姬曰蒙先主公取怜日乆虽死不足报况有他意哉遂焚香告天大恸二人互相落发以表其志因赋此以旌之色香寒晚总非宜岂是蟠桃结子时种树园林春寂寂惜花窻户雨丝丝鬓云截誓生同落心石存恩死不移两结青青百年信九京当与主人知荆花春意为彭昉寅之赋我写彭家荆不写田家树彭家兄弟无异言不似田家初有异兄弟原从一气生荆亦同根复同祗花不乱开则聚枝不乱大小附叶不乱上下蔽风吹枝叶动月出形影具有兄弟应求之义次第之序人谓彭家有此兄弟和我谓非此而能致老夫见其祖子孙和顺孝友迨三世无乃气体之孚以和召和曽不戾彭家此树未必有我今写此尚与存劝励尝见他家真有荆树下䦧墙兼紾臂饶他漫有好荆树不如好兄弟有好兄弟荆亦贵无好兄弟贱与凡木类我写不写树写其兄弟心之懿兄弟和在心音声容色愉而憙不和名不祥家不利我虽为君写万树不若自裁一树方寸地闲适睡起自遣书枕悠悠自小康何须断送脚尘忙屛心云气山开画树里檐声雨满堂名利可怜鸡有肋神仙秖累䑕拖肠时时具酒招邻曲闲与桑麻较短长觉老脘膈生痰谢酒觞菜羮麦饭且家常山追旧眺今成懒事喜新闻背已忘春水试竿渔槛净午风丸药鸟窻凉秖须如此成消遣种种尘縁与老妨窻下独坐渐觉年捱七十傍聪明视旧已茫茫有生但恐违温饱凡事无能与短长食力田园聊任拙离羣城郭少知忙新煳窻纸添虚白尚把残书趂日光病起筋力迟迟百嬾成关门只好谢逢迎老空求旧无同辈拙不宜时让后生乆坐衣裳知晚露独眠衾枕厌秋更秖余曝背兼扪虱黄草檐头觉称情试笔老大为生未有涯浮云流水淡于懐小垂舞袖人嫌拙寡出言辞我自佳月下古编开棐几雨中髙竹映茅斋无心苦算闲时日任尔新蓂緑满堦睡起欲晴不晴云阁雨欲落未落日挂山道人睡起思如水闲倚长松数鹤还晚歩西林聊独歩树树已栖鸦童笈归村校渔船聚酒家玉痕云映月红缬水眀霞此景偏留恋衰年类日斜早兴清霜被羣叶青黄纷委地病肌粟朝寒烘背俟阳气深坐聊展巻眊矂怯细字嵗月逓吾老不谓易以至盛衰理自然㣲吟不成嘅晩坐春残尚絮袍林屋气萧骚白日若不夜人生亦太劳泥花方失势雨笋漫争髙小酌仍观物新醅惬老饕拟一日复一日一日复一日一朝复一朝青春不用推白发不待招渐见襁者大还催老辈凋借问学仙侣此关果谁超神仙本㝠冥其言亦寥寥独有姬孔业天地同遥遥晏起水漫湖田雨漫邨家贫只好不开门诗书衣食外无徳天地君亲中是恩马失未须论得失楚存何可卜亡存百千世故都休问且把心耕教子孙晚出过隣家小酌两旬方一出门外事纷拏鱼促春波浅鸟争林日斜老夫倾竹叶稚子捉杨花小坐聊乗兴犹堪感物华纪梦隠居逺住海邉州山水清标接梦游酒醉又移花下席书多别起竹间楼儿郎习字陟釐纸童子供茶秘色瓯起拥黄䌷寻幻境一痕斜月小窻秋憨憨憨憨无复老人懐春日烘门晏始开游衍太平初试杖安排乐事数拈盃世情花党富家发公道燕均贫户来识字不多强不识小篇聊与物追陪贫富吟贫富限世分髙下莫均一富者诧润屋余润及铭笔贫非止赤身躶死至无堲茍云可操致智士岂无术㝠然观无物二者何得失闲居残书满屋迹堪埋俯仰宁求与世谐贫贱自安愚者分毁誉何挠老年懐小篇铅椠时时课粝饭羮日日斋外慕素空尘梦絶庭前似厌有髙槐庆夀玉洞仙桃夀傅宫詹曰川傅説本是天上星摄行相事奉青驾老成端谅帝所选韦贤李勣徳不亚譬为舟楫济川用譬为绳墨梓乃架表仪鹤苑统仙班秖讲麟经旷清假左氏文章费纸传温公肖貌令人画洞天开府住有家度索蟠桃覔无价记栽日月降甫申㸔到云霞接嵩华三千结实嵗何长万核裹泥生不罢其人如玉寿如桃八百老彭何足诧赵惟章夀诗葛天之世此心藏万事熈熈不着忙乡认当时非姓郑人疑叔度误唿黄诗供宾客三千竹衣䕃儿孙八百桑宅相爱谈吾耳熟固知贤者夀能长卢以和生同嵗月日时与君一嵗月时日亦相因何止同丁卯休论雌甲辰偶然逢此数勉矣各为人落魄干坤内吾生岂患贫六旬自咏自是田间快活民太平生长六经旬不忧天下无今日但愿朝廷用好人有万巻书贫富贵仗三盃酒老精神山花笑我头俱白头白簮花也当春夀表兄金懐用七十筋骸可与少年争七十长胡白未成乡里燕毛多让席族中雁行尽唿兄鱼虾细水烟蒲瀼鸟雀深丛雪竹浜乐此闲居尽资夀烧丹辟谷见谁生六十一自夀重逢丁未开新甲过六十年増一年夀是倘来那必得人于末节要求全占鸠挟妇伤今日羡鹤添孙欠此縁万事莫论吾母健进将春酒北堂前生辰今朝六十八歴嵗知既伙青春不还人七十近在左流光迅昼夜忽忽迸石火我与石火争寄活真螟蜾但愿无疢疾诗骨瘦亦可浮云载富贵过眼頥不朶先人有薄田数口颇纒裹关门事清咏天地自容我生朝自遣门前客到鹤先鸣洒扫茅堂作送迎座举龙钟先有我乡寻侪辈渐无兄眀年七十将来夀今日三盃见在生一幅布巾藤作杖倩谁林下昼闲行写菊夀王学士济之尊翁八十我写东篱第一枝长生岂止纸为期年年上夀百年计日日㸔花九日时还喜带金同晚色不妨须玉照寒姿莫釐亦是登髙处未必齐山许有诗生朝兹辰始度世眇然畱我形良荷生育徳允含天地灵寓品幸称男耘耔充园丁衣裳贲其裸嵗月假以龄骎骎及朽腐草木自林垧隙光感多阅倾水莫返瓶承流且云迈数止我自宁生日小酌今晨感我生襁褓迨衰老嵗月倐徃来七十何草草譬初同此日天下生不少善恶与昏智贵贱及夀夭各各不可齐鹏鷃皆自好但耻老丑人多为后生藐我母自爱我谕事且讫了儿女自爱我劝我饭加饱朋友自爱我把酒颂且祷我生已万幸际兹世有道拙废固无用农圃亦可保盃酌虽寡嗜些少慰懐抱偃息间行游随意弄花鸟乐哉天地间偷生亦为巧分得清白遗后夀曹时中宪副东家归人买田地西家归人置歌妓先生亦是归来人完名怕着黄金累教儿但守旧茅堂鬼瞰不能低可住先生髙夀却瞰人东田不存西妓去七十喜言五首自知蒲栁望秋零意外惊延七十星膝下还为小顽子籍中已是空闲丁先人蠧巻箱藤白老母鱼羮钓竹青尽把余生享天福亦无慙媿到山灵万万人中数我零为农亦是一微星衣裳无补吾眀主天地徒存此老丁濶水游鱼尾不赤絶云髙鸟影俱青笑㸔拜极痴儿女已到希年尚乞灵七十回来秋叶零后怜歴嵗已晨星不才尽自惭诸已识字聊堪破一丁心事浩随云共白鬓毛难学草回青湖田绕舎粗饘粥鸡骨丰凶屡托灵眼识茫茫齿发零种田还欲候穰星百年云倘行犹未七十为稀幸已丁待月露生秋袷紫仰天风卸暑巾青时修静观心斋里应物虚眀自觉灵七十稀年又九零敢慿虚妄更推星身躯薄劣无壬甲诗草蘩芜合丙丁馔品乆空鱼白白荤柈尚诧韭青青因多歴世多知事非为谿翁性有灵生辰野叟堂堂七十一干坤坐阅老顽身美人座上笑白发白发镜中催美人且就月庚寻活子莫慿年甲筭生辰丹丘好在吾家里满眼生涯满抱春庚申十一月二十一日生朝作七十四年刚送过今年添作五年来从前饶算没一马向后猜知㡬枚菜子筋骸强可舞吴儿心性老仍呆人家有地皆桑苎我独贪香却种梅夀萱为邵国贤赋谁家无萱草谁家无老母堂前无孝子萱草亦空有邵家碧玉根孝感生不苟开花作婉容顺叶承左右愁非备养具不足充体口邵子所以种渉孝岂敢后聊寓盆缶春志自超盆缶干禄以代养早已登州守官大功名大封荣日加厚腰带映金葩首翟照春酒如何母不乐乐则自宜夀人生养至此孝果在萱否夀赵与哲七十隠徳堪尊齿亦尊一家风物自桃源鞠躬礼度强筋力随口诗书善话言郡里歌钟大賔席人间玉雪旧王孙七旬黒发期黄发兀兀灵光㸔独存画松夀大司马三原王公尚书府中松十抱直气贞心不知老关中土厚根柢壮十年间生地之寳上叅云汉不屈身世间草木斯为表用之擎天天乆恃用之柱国国永保伐柯击姦拟顾笏摘叶指佞比尧草朝廷何可一日无百不为多一非少凌霜傲雪古色存苍苍直与秋天杳孔眀庙前有老栢此物亦自因人好大观直谓古今同时固难同贵同道金花玉苓仙所食只在长生不在饱须公采啖三万斛四海苍生期夀考寿张黄门静之千篇诗是纪年筹小算方经六十秋旧接夔龙侍香案新移鸡犬别方洲大观沧海难为水老望瑶京更起楼夀祝如冈错璋字寄君一笑海东头双夀为钱时用赋严算方周甲慈筹稍一先嵗年成上下天地与因縁春酒百花下南山双闼前儿郎新举子父母老神仙题松夀崔望宗髙松环翠堂前物材比楩楠夀比椿云盖今㸔树成日雪头还在手栽人新苞擘玉收苍子灵柢蒸霞验伏神我祝长生写生去墨花吹雨砚池春生日漫言㓜时慕八十妄念笑荒唐八十思㓜时过事惊渺茫事过三万日人如傀儡忙忙忙到衰老傀儡是末场谬以百年算畸日苦不长虽有六千日长短未可量使长莫如前使短亦不妨固非罹夭阂白发映黄肠生顺与没宁大观理之常今日喜饮酒乐极发悲伤盗跖不在夀颜渊千载光夀亦何足重所耻无流芳耻贫无润身不耻食糟糠耻贱无克家诗书在犹亡腐草举末熖螺田懐余香含灵参天地息存还自强夀华光禄七十夀跻七十古云希七十生男更曰竒天自安排还有数仁能昭报岂无时蟠桃仙种迟宜子椿树灵根老又枝八袠山翁把春酒当筵兼咏弄璋诗紫芝白石夀韩户书地贞知石赋天瑞信芝生大补娲五色骈开汉九茎鲜霞拥华盖龎气结元精磨轧存金砺晶和象紫琼商颜歌烨烂砥柱㸔峥嵘敢比魏公徳还期夀作朋寿张碧汉六十先生雪胡面如玉公辅隠然观器局丈夫出处自有数功名未在三千牍柰何骏骨老兀硉相者茫茫惟举肉先生掀髯发大笑誓弗回头顾场屋江湖满地气豪杰浮云万里空双目本色风流贺季真着家词赋张平叔吴山越水行有窝烂醉何妨倚丝竹只今仕路成市道黄金不多不推毂先生此梦已脱枕蹇驴破帽曽不辱有时读书至无逸何乃咄咄忧不足此心自许天地知万事奚慿鬼神卜今年换甲迨六十教我画松须屈曲灵根乆世非脆物抑郁风云见畸独我知造化有深意信与之夀吝之禄一千斯年抱贞固牺尊青黄彼菑木㑹晤雨夜宿吴匏菴宅雨中客舎苦局促故人招我有尺牍书云竹居可闲坐烹茶剪韭亦不俗得书径徃兴亦豪何虑冲泥汚双足开门山林在城市湿緑如云亚羣竹主人罄折故意深道慰契濶须信宿榻上为我设衾枕堂中为我罗酒肉我时肺病已絶饮强举一觞连五六长谈细辨困仆夫灯影檐花乱书屋羡君有弟雅谊同山水光眀信珠玉故事方思卫八家还咏逍遥堂后木人生良㑹岂易易他日如今又难卜缪图菲语何足记雪泥聊耳知鸿鹄天全徐先生夜过成化七年暑夜天全徐先生过双娥僧寓小酌踏月歌邢惇夫黄知命夜归诗因赋此索先生畱题法云夜归黄仲达骑驴髙歌仰眀月天风猎猎吹白袍履常殿后走不迭撰杖负囊无乃媟过市小儿笑口咽何物老子作怪游俗夫岂尔须仙列李图邢诗遂大传邈五百年无四杰先生寻我兴亦豪入更来敲僧户闭栖乌翻树露满叶长彗埽斗芒不折先生唿酒要排热乃云秉烛古有説三花朗咏挂巾篇故事不妨吾载设髙致风流自斗山一游一嬉知不屑先生于此如有言当与双峯共磨灭无钖沈宗贵存耕翁之仲子自弱冠侍翁至余家余年十三见先父以诗画赠存耕经四十九年尚存宗贵所观感而赋此少别老逢情更真中经四十九年春青山昨日先君迹白发而今我辈人世数交游诗作证话生感慨酒淹廵旁观莫怪多畱恋求旧原非一面新与客夜坐两年方始一相逢偶集飞鸿雪后踪清话更添新缱绻老身全比旧龙钟弱云㺯月㣲分影细草关春暗转容不复事盃成兀对薫炉频唤小奚供喜程元道见过客子到门西日沈情縁一见一回深逼除嵗月悤悤语逺市盘飱草草心积竹丛寒鱼合泽堕樵风急鸟争林白头与世殊疎濶特地因君理旧琴与客夜酌次韵髙台添烛漏初长一握欢声哄夜堂入座眀河斜转影隔云残月淡容光如诗不就君当罸愿酒无多我恐狂非但同年更同道白头生长尚同乡史眀古见访春来开门见新燕故人春来亦相见燕子不肯嫌贫家破屋还劳故人睠烧灯屋下照白胡髙谈雄辨如壮夫且言老境知己少感慨满懐人事殊常当有酒开口笑君来我徃亦须要愿从君言不敢违肯作西飞伯劳东飞燕燕王汝和水月轩青子緑隂还可嬉酒盃无地不相宜夕阳翻席到人面逺水摇山隔目皮今日直须终一日暂时何卜有他时世间乐事寻常得但惜人生多别离劝性甫饮用韵喜君饮酒量不悭百壶五斗曽无艰鬓毛苦短日月老人生自忙天地闲红花的皪雨脚后白鸥浩荡江光间眀朝又拟常熟去典尽春衫方始还㑹施知州焕伯河洛频年劳宦迹归云倦鸟是休时行藏有道无违易康济存心更事医青草耰锄问农圃白头盃酒话亲知何妨日日相追逐百嵗人生㑹有期谒谦斋少师潭潭府第倚山城故旧何须俟价行阍吏未知穷措大相公自识老门生飡柈夹供丛谈乆铃阁添香燕坐清头白归来济时了义田还复课儿耕李司成至诗书礼乐贤关长贫贱农桑老境人乆荷清篇留巻轴又惊髙谊动车轮梅花欢喜当檐笑栁色殷勤满眼春鸡黍不嫌随草具斯文一味觉情真喜苏文辉见过杪嵗风日寒临门讶髙驾晦迹乆不出诣舎此云乍稜层见诗骨孤瘦立秋华筋力驾年纪手䇿不少借升堂载拜健欢觏饶言话性真具淳朴虑静得闲暇安然丘壑姿可使观者化盃酒亦畧饮深坐且清夜人生属长离大半付悲诧虽获少聚首未足为慰借我生尚碌碌世谛未由谢何能传隠诀低头事耕稼花朝雨中与王汝和小聚与君将短发惭媿栁条春白日急换嵗黄金忙杀人渐怜知已少独觉老懐真把酒不在醉㸔花聊此晨喜张碧溪至重子杖藜非厌贫秋林红叶颇如春交游未必在盃酒正是老年无故人喜许国用探疾至药炉烟暝膈生痰怪是新春百不堪乐事惜从多病误老懐喜与旧人谈临牀细酌更延五系岸孤舟日转三雪里梅花殊未发此情亦似为君含国用持前作至复用韵坐深频涤唾壶痰老态人前觉不堪静观欲从僧去学新闻还待客来谈云凉桐肄髙寻墨雨沃蕉苖长四三今夕喜君申旧好小窻灯影酒中含碧溪见和亦答一首髯翁能饮老无痰风度词华种种堪青紫尽推侪辈拾桑麻聊就野农谈浊醪累举觞成十拙韵连篇和及三此巻一时千载事后人重展笑应含过华光禄适出乃返后遇途半叙话夜深余以丹毒思归遂解䌫而东留此以谢失告之过风雨登台值两山相逢复喜半途间得追笑语非虚约更揽髭髯讶老颜水宿极怜舟并住宵征无那病思还图书有日酬清赏莫谓浮生无一闲题山家璧旧过山家今莫记屋头髙䕃发新楠三年眼见树如此双鬓情知老不堪欵有盃盘及奴辈话因门户恤丁男病余未似前能酒亦为殷勤入半酣次匏菴雨中留宿野水浮云荡夕光仙舟两宿古溪傍清篇感旧频翻韵浊酒谋隣载过墙烛跋不知春夜乆雨声如为故人长卫家剪韭今传美他日宁无有竹庄走笔留客谿上不碍路谿水如招人好友南海来谈笑气若春我具一尊酒宿昔可以论况逢中秋月成我两嘉宾虽有东辕车我欲方其轮愿因长相留离别勿复言十一月十七日盛仲规迺子干旋见过一冬不作寒阳气殊泮涣昨夜病枕中朔风惊耳观瑟缩朝怕起髙日照海岸枯林尚砉砉喧噪鸦鹊乱门前报剥啄有客立冻鹳且云宵征苦逆楫宿途半扶惫出慰谢郁抱从笑散复云钝舟者家君庸自讪此行亦小钝父子当併案君父有不钝文笔捷飞翰子宜捷其㨗未许仍钝贯捷钝姑置之酾酒促烧炭与客夜话老年多病只关门始为寻医偶出村春过寂怜花致事雨来忙见草承恩故人落落星催晓旧话淹淹月报昏酒盏莫教辞潋滟客舟犹喜一壶存夜酌与浦三正姚一丞沈二璞沈三观大聨句亲朋坐多违偶合欢拍塞诗惩夙盟寒夜感衆谊息修辞拟藻摛操毫学蓍扐求应尚同声择知贵合徳逓简戒羞承记烛期短刻锱铢罔乞邻纎芥必出臆聨成凖纆纠句拆肖𤓰副例在赏速成罸难恕迟得口吐畧腐陈意命随曲直或逞觉轩轩㦯屈耻黙黙争竒验所豪角胜见乃力正不絶亘韩师若画创孟织何髙不欲跻无古弗祈即从容三达尊姢媚两絶色淡夸揖让潜赡要排拶轼观大蓬阆万水县崤函一丸敕穿凿惜混沌惝恍觌鬼䰥浩荡掀鹏天奰屃压鳌极幽脩盼谿梅蹇澁歴蹊棘穷抽无余思琐拾有遗忆㸃指互咄吁支頥相臬兀设醴初假钩流盃反因勒大都饮文字政不在酒食尚雅髠何呶辞淫完太啬畱连鹊番枝展转鸡振翼㸑慢罏爝消埶困研浆踣正衣絮冻逼薄漏水风咽濇汚筵堕衰烬躏地响残核启户霜月正挂树河汉仄㑹晤亦寻常风流惟此特留苏安道东湖雨晴春水生美人载酒湖中行茅堂剪我三夜烛论文说剑言纵横桃花杨栁渥春雨今朝拨棹东湖去唿儿酾酒缓归心春亦未归君且住支硎山麓逢杨君谦林谿相值夕阳邉迹似无官意有仙髙笠冒云宜我画小词磨石信僧镌山逢佳处肩随轿眼落闲时袖出编随后担夫亦殊俗花筐酒榼两头县十二月四日入郭小舟逼坐五客徐舜乐出吴太史所和东坡先生清虚堂诗一韵三篇末章有及余者时天作小雪亦即兴奉同一首长河水落浮浅沙舟小客衆蜂喧衙江天翳眼云作色薄有雪意飘㣲花老夫抱病乆不出嵗莫瑟缩难辞家荒郊寒风吹湿苇落雁接翅随翻鸦前林枯条颇封白的歴还疑梅着葩蓬窻欲赏苦乏酒覔火未便仍无茶舟人却信我固吝妇翁枉事伦何挝诗喉无柰渇少润秖累短发空搔爬清虚髙韵不可借聊且试笔开烦嗟匏翁三篇况在侧宛宛玉气生髙霞留金仲和脱叶莫能缀折竹不能连流光背人去一去亦复然酿酒岂无米种米岂无田岂有八十母儿可离膝前膝前亦顷暂老者不少年襄阳虽云乐扶母难登船㐮阳铜鞮歌白日花满烟思家总多梦母不在枕邉劝君母子勿相失看取牀头子母钱与史西村相值途次遂同载寒云连雁古长洲萍梗㣲踪此水头幸尔相逢风雨里他人无限徃来舟逺游不尽江湖话多病还惊霜露秋一见一回成一笑老懐离思总悠悠谷旦喜朱性甫至城里髙官尽有衙迂舟却到野人家偶谈山水悲筋力因怪儿童忽嵗华白发知春不如草青灯随眼漫生花遣懐慰客非无酒罍耻还当一载賖载会浦东白八年初得载经过喜满云萝入笑歌老尽须颜畧相似记来年嵗乆应讹西风蔀屋萧萧叶落日苹江渺渺波虽是病懐须强酒人生良会苦无多与狄天章夜话短棘长荆古道荒时风霎雨世情凉酒盃对面常肝胆缓急从人卒在亡腐䑕与他饥丑得痴蝉招彼黠徒忙约君且卧茆檐下九仭髙云看鳯凰雨中会子旸李太常仍同赴谢氏席萍逢吴越水偶耳合清縁发兴欺沾雨因逢数旷年木兰同小泛樱笋转髙筵去倦不告别归程殊怏然会吴献臣兵备兼谢惠诗野老本孤陋于公荷特怜出门今偶耳倾盖昨同然风雨酬一话诗书当十年永懐非日月髙谊薄云天俯仰少知己遭逢诚胜縁枉推惭极口汎爱悚髙篇貌瘠道腴内官㢘徳俭先鹏图协公荐马走愿私鞭文武无愆用崇卑各适权东吴卿月转南徼使星躔道路瞻风节山川照雪鋋府尊严武位幕集杜陵贤懐逺人何迩均仁俗不偏明良惞盛遇衰飒舞林泉黄克明使云南还夜话轺车万里使星孤故国重逢已白须浊酒临灯共风雨新诗满眼见江湖数车薏苡如珠否长柄壶卢有子无问俗论心言不尽钟声半夜唤啼乌侍家父世父与刘完菴西菴文会野寺清尊对鹤羣我来行酒聴论文门前歇马依青栁池上开轩见白云自喜献之同禊事还惭阿买张吾军醉扶老父还家去桑柘秋隂日未曛重逢谢将军十年归鬓雪纷纷桑影榆隂日半曛帅府别开新院落监门还识旧将军行逢战蚁临阶看坐爱歌莺隔树闻耻向太平憔悴尽英雄无地覔髙勋石田诗选巻六石田诗选卷七钦定四库全书石田诗选巻七明沈周撰投赠赠徐遵诲和刘邦彦韵四首祖宗原自有髙勲少小豪雄藐冠军竹里行厨青玉案酒邉官妓茜红裙洛阳纸贵三都出夔府沙平八阵分头白归来惟感慨却惭多病负眀君不徒説剑与谈兵况是文章动两京屡欲上书勤汉室时教扪舌易齐城帆樯逺雁江开楚衾枕清猿路入荆落落长游半天下不知归计㡬时成细雨春帆破晓开更添新酒事深盃他乡梦寐鸿于陆故国诗篇鳯有台白发不归花亦笑青山急去鸟仍催公侯复始君须记李广原非是死灰断蓬逐逐未能休搔首西风又莫秋曲折旧袍存蜀绣萧条空室去吴钩虚名落枕邯郸梦浊酒浇胷磊磈愁莫谓寻常种𤓰者东陵曽是旧封侯因病不预纂修之徴用呈馆中诸公纂局冠裳济济然白头多病后诸贤圣功大满先皇纪庶政分参列国编老颕何能出毛遂后堂今合譲彭宣夜来梦秉江淹笔犹在鸾停鹄边寄沈工侍时旸乌纱兀兀鬓苍浪物表逍遥嵗月长林壑清虚流笑语云霞缥渺入衣裳新开元圃长春地旧是丹丘不死乡还却朝廷有余禄闲慿诗酒傲人忙董良富舟溺有赠君从古润来飘风簸舟楫长年易波浪船底翻落叶君时至濡首衣裳亦厌浥故人多附遗种种寓沉箧拆书欲寻读纸糜闷胶折瓶罍作颠倒余沥水相浃州润名不祥于君有沾湿三日始获见惊定语尚詟唿酒浇恶懐累觞迨稠叠出门多畏途后进宜慎渉谢李宗渊见访中路有阻斯文乆矣熟芳名书到还知郑重情风雨妬人三日恶江湖负子一舟横闻来无见新翻案兴尽而回古有行筋力未衰扶可拜荆溪展报已非生戏友人寻访不出两山不见云遮眼一犬独鸣花遶隣敢去挥毫题午字悔将握发望时人墙匡寂寂髙槐雨门巷青青细草春知子南还犹有兴扁舟斜日弄芳苹喜施知州焕伯致政乞身章上笑颜开未信吴人果自獃孙冕怕教差致事陶潜真要赋归来松杉野寺滕滕杖蔬果隣家草草杯山水常年旧游伴髙吟清啸有追陪和沈文甫仪賔所寄清虚堂韵诗湖南有洲金作沙国宾翼翼开新衙草堂叠嶂都尉昼名园烂锦杨妃花不矜富贵念贫贱珠唾逺落寒翁家白头老拙后生鄙语言可恶还如鸦如何泛爱使我悚其意过借其辞葩知因宗谊漫好好痛痒岂借他搔爬我家豚犬皆碌碌惩彼不学胷徒挝尊翁有是子有是健羡不足还成嗟天南引睇数千里飞鸟灭没空云霞寄夏大理季爵钟鼎白发外山林遂迟暮任懐道屈伸玩世云去住乆视天地间百歳在跬歩文章亦夀物垂后永无度眀州山水佳逍遥得真寓清川入渔钓髙屋䕃嘉树可望不可即瞻恋存寐寤寄祝惟桢容徳乆契濶南云如逺人每懐依孝友独恨失比隣子弟诗书泽桑麻门户春乐哉无一虑健在有双亲恐禄未充养归来耕有莘赠黄撝之相逢野寺及春残各各苍颜説见难嵗月易流嗟物变功名已过觉心寛梨花月枕诗通梦杨栁风杯酒起澜想得金陵山水地自知行乐胜为官薛尧卿场中巻短䇿长莫録被枉黜峥嵘老气轶长虹傲睨三千鹄士中岂尔门监知李广慿谁榜帖为司空徘徊鹏鳯风斯下漫衍鱼龙纸易穷把镜时时照须鬓怕教愁雪㸃青铜寄别李知州走币飞笺百里情白头扶病亦须行江湖借石安鸿渐钟鼔当筵愧鹿鸣薄海春风动韦布满堂华月照簮缨扁舟莫怪从宵迈念在庭闱告不成宿城西懐冷菴水宿其如夜思何霜风拂鬓影皤皤语喧盃酒商船近人映楼台市火多川上㣲波揺缺月城头髙树挂眀河新篇在稿思君教无那无眠只漫哦九日小酌席上赠张碧溪人生重相知正在气谊同踪迹苦辽邈千里念竒逢今日登髙日有酒无菊丛有无不在物斯人吾眼中抚杯叙绸缪揽须感霜蓬嗟哉南海濶息老垂天鹏亢志堕迂逺末路迷英雄两耳醉发热浩荡倾心胷懐䇿六十年不肯委无庸忧时切空言嫉邪改欣容不平首民政次第及兵戎万理酌得失万事区私公四座寂不譁但聴声鸣钟白衣照山林窃比廊庙功谁能述成编藏于山之空后人知子云其道亦不穷劝君再饮酒长啸延天风速杨君谦石田记山中有白石广衍得数亩坚瘠不可耕无用实类某朋从从加称遂为石田叟称者非誉辞我亦甘其受杨子许为记其言食已乆徃徃人家见篇篇灿星斗一见一热中意子独我负札剑表心许何况曽出口得非以陋物不足辱録取碑有纪封禅鼔有示猎狩于此逆观文或可假石夀子文侔汉史其传信无朽脱使不多作难保嵗月后恃子犹洪钟应随大小扣不应似生吝吝生亏所厚吾石能作言将以子归咎不闻诗所载草木备羣丑不信石终遗不遭㸃金手遑遑日翘伫拜嘉亦当有寄钱允言虽是经年别寻常见好诗湖南与湖北相望即相思杨栁青霞馆芙蓉碧玉池干坤知佚老㣲咏间清巵寄桑通判驱驰一倅厌为州归就髙闲未白头竹箧理诗春草乱槽牀听酒夜泉流农桑旧课今家事山水清谈昔宦游因爱两湖风月好近时知买木兰舟奉寄大冢宰三原王公喜见温公载相时衷心如日鬓如丝谦辞髙爵身称老优免常朝帝曰私瞰鬼楼台无地起质神章疏有天知酌量气化人瞻斗平凖安危国倚蓍富贵焜煌看玉带功名登载託金彛超贤拔俊休遗力扶植昇平此是基戏人短视朱子阿堵中光晦视昏沈秖坐醉翁短初非五色淫只消理肝木未须刮箆金睇逺野常雾瞻晴天乆隂逢人昧真面而从言语寻欲比亢仓子误名观世音其疾止眊焉岂废聋与瘖体具聊乖用譬如不调琴一向甘懵懂青白非所任把巻睫着字具服倒捉衿对酒妄告止既滟徒拒斟出门皆通衢长迷苍耳林平生絶骑马惴惴在临深尚有能为者千首日细吟我知子不晦其眀在诸心懐张允成表弟歉嵗逋租力莫偿一家十口趂流亡小儿胆大轻官事老者年衰重故乡落萚西风何处迹啼螀寒雨㡬逥肠封书欲寄愁难达空倚江干数雁行文宗儒在告功名大慾渊取之无一足朝廷曷忌吝贤达岂尽禄投林先机鸟清昼託昏宿亲知唁早计风雨顾茆屋关门待白发嵗月在松竹逍遥风尘表昨梦破荣辱尚有旧藏书坐课诸子读金陵约史眀古不至仙舟望不到元都近信虚传过太湖如此江山空旧约可胜风雨有长途灯前白发棊声在地上碧桃花事无春已䦨珊人尚逺幽禽何苦唤提壶贺刘徳贤冠带富贵侵人五十三乌纱头上忽巖巖馆甥上夀装新带乡友通书署散衔諠竹满堂莺宛宛飞花扑酒燕喃喃嗟予白发巾都折燕贺深盃到老馋赠范希敏膂力衰来背槖驼只于隣并嬾经过算年已觉同生少畏死频嗟去日多蜾蠃螟蛉假亲戚乌鸢蝼蚁后干戈于今丁役都无累輭饱三盃或自歌赠都良玉乡里同生夀及耆少年笔砚复同师丹山碧水行歌地春煖秋凉醉饱时乐在太平须要飨事于分外莫求知放舟今日西谿上不问衰强比白髭慰人受侮先生无喜亦无嗔黙黙熈熈满抱春已办恕心何忤物尽能虚已自容人卧慿髙枕欺江雨醉把深盃纳世尘向晚不知花在地开门一笑堕头巾谢庭新秀咏芝祝西厓先生生子南岳昭竒产眀时迹亦超地成灵宿孕天与福何儌名重刍荛识贞非草木妖文敷华盖殿柄用紫宸朝衍玉家承庆髙霞代作标仁支㸔禅续和气属薫陶徴桂思燕窦如蓂应帝尧按图他日事祝愿且歌謡奉寄王冢宰万事浮云在目前先生拂袖似神仙余畱后禄宜诸子分付髙年属老天亦有邵窝容说讲曽无范契尽还田满腔乐地春如海元恺中间第一贤闻杨君谦致政赋此以致健羡十五首当场拂袖便南行一着孤髙更觉清初拟热官移教授思量犹自累瓢声春官司署尽能闲犹道劳形与病关身在早朝霜马上青青残梦是吴山江南㣲雨杏花春一箇渔舟载病身莫信归来示无用钓竿斜日弄丝纶功名出处异于人染指初头便乞身人自诮渠渠自足了官归奉黒头亲神武髙冠挂急流老人之事少年谋江南四百八十寺处处磨碑待记游到手功名赋子虚深山长谷覔安居读书已足功名事更读人间未读书文章的作大家传万变风云笔有权要覔大山藏小史东华香土断无縁茫茫仕隠不同风进退惟人自折衷雁宕村前梅雨里低头畦菜是英雄秋空归鹤楚云髙白晳青山白苎袍多少玉堂金马客待抽身得已霜毛乞闲不与少年宜领得天恩又较迟忙要着书容补世君王㑹有诏行时新制银盃兴亦豪判将荣辱付陶陶春风观树轩前酒不醉元都观里桃都门祖帐百花飞多见龙钟赋式㣲较取栁条千万折不曽送一少年归临岐冠盖酒淋漓巻轴通朝满赠诗当是别翻常案子千人描画一人归寤在钟鸣漏尽前恩波特纵五湖船君王自要成㢘退陈乞原非例引年碧山勾引歩如飞少日知闲古亦稀只有冯良年颇似又非曽恼督邮归寄王尚文大参逢人毎毎问康宁地逺何由一寄声仕已无心聊翫世栖迟有宅尚依京栁边细水闲临鹤花下深盃独送莺似此逍遥知不老百年诗酒是长生与王优髙歌宛转送新声腔爱频移酒漫倾着水游丝风趠起过墙花影月扶行正须陶写当吾老更为慇懃柰尔情可惜相逢牡丹后栁边聊倩答莺声喜吴吉甫及第吉甫吉甫羇孤子干坤浮生漫无止丱髫饥渇谁与谋黄金陵前哭亲死破褐犹知裹父书借读空山月中字江邉古寺夜摸碑心记舌翻朝若水聪眀过人道岂穷天将与泰先之否甲子髙科谈笑间亦有神人开梦语当今天子圣且眀贤俊乘时思崛起抟风希鸟天九万试足神驹日千里老翁患难穷茍活且顿烦忧为君喜君不见人间贫贱富贵基范相苏卿乃如此赠沈以节粉奁尘满砚池枯且欵清谈事酒壶好客诸侯何处有通财知已近时无芭蕉夜雪䦨新兴蛱蝶春风巻旧图念我平生钓竿手扁舟特为写江湖蜀道兵兴闻徐遵诲徃寻旧业烽火西川万里余扁舟此别意何如衰迟自可加餐饭离乱无由数寄书江上羇愁衣带缓镜中勲业鬓毛疎秋来无那多风雨遥忆成都旧草庐赠海上刘将军少年儒将有髙名说剑谈经四座倾乆处幕宾能草檄旧随童子尽知兵月连夜火沙边潮挟秋笳海上城闻说逺人归圣化欲销金甲事春耕奉和陶菴世父留题有竹别业韵六首旧宅西来无一里别成农屋傍长川真堪习静如方外虽可为家尚客边赁地旋添栽秫垄凿池新滀沤麻泉北窻最爱虞山色也似香炉生紫烟散发休休依灌木洗心黙黙对清川一春富贵山花里终日笙歌野鸟邉聊可幽居除风雨还劳长者访林泉畱题尚在庭前竹淡墨淋漓带碧烟粝饭麄衣常自足犹胜杜甫客西川老妻课佛清斋里㓜女鸣机夜火边㡬树凉云散髙叶一溪眀月泻寒泉寂寥草座无人伴自起添香看篆烟人爱吾庐吾亦爱秋原风物带晴川兰甘幽约宜阶下竹助清虚要水边只好䕃茅同背郭何须蓄石慕平泉苦吟自觉多新病华髪时笼煮药烟比屋千竿见髙竹当门一曲抱清川鸥羣浩荡飞江表䑕辈纵横到枕邉弱有添丁堪应户勤无阿对可知泉春来有喜将于耜自作朝云与暮烟鹤毛鹿迹长交路荇叶苹花亦满川炙背毎临檐日底曲肱时卧树隂邉一区緑草半区荳屋上青山屋下泉如此风光贫亦乐不嫌幽僻少人烟慰吴水部徳徴䘮子水部先生哭仲儿深情未尽六篇诗涕洟苦苦成何益魂气茫茫无不之沧海沉珠家失寳崐山借玉手书碑兰芽在眼春仍好老力栽培发有时和徐伯仁抱膝偶成韵皂弄仙居未易寻惟闻抱膝有长吟人遐杜曲天仍近径捷终南地不深闲漫安排种𤓰事老徒激切佩兰心秋凉春暖悠然处风满髙懐月满襟羊亡已后不须寻妙语时时对酒吟江海浮沉鸥迹逺山林漂渺鳯巢深天违功用金谁砺道合行藏玉汝心千里相思各南北一春风雨入离襟闻谢阁老休致过苏遥寄五十悬车事异常符阶纶阁迥天光千秋国是黄金鑑一夜乡心緑野堂漫赋祁招惟自止旧图负扆敢云忘拔风后起梧桐树四海还瞻老鳯凰鹘打雉赠陶将军猿臂将军臂黄鹘小队蒐原笳鼔急驱丛迫薄草木惊野雉冲人马前突漆眸侧睇奋钩脱控拳捩翅筋力遒雉欲逋飞胆先落犀爪攫颅如就缚看人喝采和千声将军厌鹘自摘生刳心剔肝锦毛破五色花袍腥血涴题号耕乐良家无外慕躬耕修隠徳庚庚东西亩宜禾更宜麦迹劳不自悔志静乃云适茨茅荆溪浒清幽多水石西挹铜官秀右滙太湖碧林春鸟雀鸣邻并戒作息和风拂田穉蕊蕊行复粒儿孙候归来竹户灯火夕引觞漫沾醉偃息就北壁所得还自贺不敢忘帝力宜闲丘壑年来寄隠踪安眠饱食养龙钟日由僮仆知生事家信儿孙理户佣题句园林选脩竹盼柯庭院爱孤松白头多少忘归客雪佩霜珂老未慵静处坐对南山日自长且将一静扫浮忙身安嬾出谁能遣门设常关亦不妨秋水止潭心共静寒梅隔屋鼻参香未知乍暖初凉候可有闲踪下草堂钝斋髙懐已足见平生利器如何假钝名事不争先譲人做心无着急信天成夔怜踯躅宁忘歩鼈跛蹒跚亦有程如此迟迟吾自得青松看取雪中荣宜闲黄尘不是海特地为人深浮世有穷日劳生无止心从容一樽酒消散五絃琴会得其中趣悠悠万虑沈且闲十载飞尘双足黄谁知屋里有沧浪静时觉得忙时错一日还如两日长行遇好山须命酒坐因芳树便移牀白头短杖南塘路我欲来谈华子忘遗斋风云已外违髙翮草莽之中寄贱名江海固非长徃地干坤聊寄不訾生乌罗礼废人将老白醴恭衰我自平菜本𤓰苖虽琐琐栽培于物尚多情蜗殻为史廷直题不知小隠计如何蛮触无争所乐多身外干坤等虚殻窟中风月是行窝长牋旧稿诗黏壁痴笔新图墨满螺想得盘旋似盘谷白云春梦有仙婆自寛缚斋如斗白茅茨安仅容身小不卑瞰鬼楼台隣舎得藏蜗天地自家宜门前尘海一帘隔座上山图万里思居漏老夫求不媿与君谈道有来期守庄十角黄牛五母鸡知君旧业在双溪寄人诗简秋裁竹教子书灯夜照藜四畔无争田井井百夫戮力黍萋萋却怜杜甫频移宅才住东村又瀼西拙斋静者斋居惟抱拙机心机事笑人忙譲他好手夸修鳯顾世多岐敢问羊迳草不除门自僻林巢可掇鸟相忘老予亦是无能者筑圃何妨住隔墙逸菴逸迹离城市分居雁鹜沙屋中人嬾散门外树横斜名漏山公启乡当虞仲家梳头下白雪把钓着乌纱风信北窻取月从东海賖交僧㑹樱笋儿子托桑麻醉坐自横管春游或命车鸬鹚安野竹蛱蝶选林花观我还观物其生岂有涯竹窻有竹之家亦有窻无人领竹竹难降凉櫺却暑风千挺碧扇推秋月一双梦入籁声方倚枕酒参叶色漫开缸知君神观清于玉独自翛然诗满腔月航两头箫鼔游眀月溯此清光拉柁开信我船中都载却从何水上又浮来南飞乌鹊惊鸣榜旁跃鱼龙触洗杯败兴笑他千里雪有人空去复空回聴竹城市岂堪闻潇湘寄耳根此君如有语静者在髙轩灵玉自成韵清风不是諠心通正如洗眀月满秋园可菊东篱不可桃与李只可秋来有菊枝要我将诗收烂漫劝君浇酒放淋漓平生金玉期成汝满把芳香欲寄谁九日簮华白头上风流何减少年时爱鹤平生结好惟鸥鸟彼此能闲两不猜白日一沙秋梦穏碧江千里雪痕开慿谁作色因髙举信我忘机复下来人欲相寻旧盟处钓竿新水夕阳台梦鹤聴鹤仙人骑鹤去后人思鹤已㝠㝠九臯音响尚在梦百世子孙还姓丁露枕触心秋欲警月轩滋泪夜初醒周公谁谓吾不复瘦影依稀风满庭聴玉竹谓青琅玕其体本虚静风来假之鸣因声乃生聴琮琤复琳琅环佩满三径㝠心斋中士声耳两相竞縁声知风端縁风知竹病要知竹有音不待风命令箫竽发天和中律雅而正心耕问心何可耕其地方寸耳何足展东作所劐当何似我试忖度之固非沮溺比曽莫事于铁秉兹灵虚耜搰搰驾仁义役役辟诗礼多譲岂失段不舎亦犹仕积乆验其成孝悌是穈芑象贤各颖秀无复有糠粃生生世所业子孙孙而子奢哉譲田者所得安敢拟醉云长醉无醒日有似云冥迷正頼无心公烂倒同如泥云醉两相忘浑浑抱天倪世上不饮者不能与物齐只可自怡悦勿谕刘伶妻市隠莫言嘉遯独终南即此城中住亦甘浩荡门心自静滑稽翫世估仍堪壶公溷世无人识周令移文好自惭酷爱林泉图上见生嫌官府酒邉谈经车过马常无数扫地焚香日载三市脯不都供座客户佣还喜走丁男檐头沐发风初到楼角摊书月半含蜗壁雨深留篆看燕巢春暖忌僮探时来卜肆听论易偶见隣家问养蚕为报山公休荐达只今双鬓已毵毵湖南湖南尽是君家物今代风流贺季真青草扁舟落吾手白鸥万里属何人玻瓈倒见波心月翡翠平开雨里春我唱竹枝三十首眀朝相约伴垂纶桥东桥东未与东桥异问讯何劳锦里翁剪取竹竿渔具足拨开荷叶酒船通独临秋水人揺月漫送清歌树引风常笑西隣忧不足白头心事竟谁同听泉若人居城市以耳求聴泉泉不在城中山中乃涓涓终日未忘聴岂在耳根邉若以实境求此泉隔天渊要知泉在心心逺地则偏所谓希声者无聴亦泠然守溪爱是双溪故居好百年遗泽与人俱保雌大觉耼翁胜改姓直嫌栁子愚旧有一隈鱼十顷新招六逸竹千株买书教子非无益菱角鸡头总入租西园为园多半是游嬉傍宅西偏事事宜鯈尾趂花溪宛转莺声隔叶树参差地循五亩横分畛路遶三义曲作篱满面夕阳人已醉还歌飞盖旧游诗乐野近习农功逺市譁一庄沙水别为家墙凹因避隣居竹圃熟多分路客𤓰白日帘栊又新燕緑隂门户尽慈鸦我当数过非生者酒满牀头不待賖月谿月为大家物何独此谿有千谿一谿月同光无薄厚惟是谿上人雅与月相偶君于此谿外他月能识否逍遥见在境此月随所取低头弄清华白璧落吾手尚唿酒酹之谿月我三友清谿小隠结庐城郭逺静胜此谿邉鸥鹭分家住烟波入簟眠钓鱼偿酒劵卖藕补佣钱只隔斜阳岸经游须倩船春江爱杀春江日夜流有人结屋住江头门前钓石临黄鹤牀下鱼波洗白鸥未识何年变春酒且将吾道付沧洲天光月色溶溶地更好凭虚着小楼松谷幽寻仙地漫托隠饱啖神苓差胜荤树老与人千嵗得山空无物两崖分静知夜半传清籁虚爱春深纳白云扫却鸣驺不容迹日长惟有鹤为羣西川二首移家忽要离川东自信何须问卜翁七水大都如屋下一山小半入城中沙鲜近市柈多蛤海气通村井或虹有片闲心无所作画图诗律两争工西川风物新家处一亩之居半亩苔虑怕市喧忙避去便宜山近特移来芙蓉曲渚秋风动雁鹜长波夕照开我亦曽寻偏记得隔林髙有古书台竹鹤为道士作道人种竹复养鹤鹤可看家竹䕶坛仙骥徃来天上下玉枝消息日平安风前扫叶碧云乱月下鸣秋白露寒物外闲縁消不尽堕毛裁氅箨裁冠野鹤为地师作野鹤自得相白衣𤣥作裳竦身週宇宙举首见圆方赤县非凡地丹丘不死乡人间好山水嵗月与谁长茶坡为刘长宪世熈作使君嗜茶如嗜酒渇肺沃须斛二斗官清无钱致团鳯有力自栽春五亩轻雷震地抽緑芽行歌试采香盈手世间口腹多累人日给时需喜家有还道通灵可入仙非惟却病仍资夀笼烟纱帽躬执㸑活火何堪托舆走题诗戏问滋味余得似王蒙及人否香谷惟兰生谷中谷香自兰生如乡处君子遂称君子乡经云香界者因香界亦香愿言固根柢雨露发天芳勿随茅所化嵗乆安其常尚古此心何慕慕先贤不与时流作世縁天地忘机推华子诗书有道阅尧年深衣大带人如玉乔树髙云宅似仙闻说虚堂闲素壁一图太极日长悬题吴子润育斋巻落地为男子思以成厥徳蒙象古有训作善固可则念生敢忘养务学必求益诗书在长勤仁义服无斁欲造君子地涵濡匪朝夕雨至无藁苖药至无留疾举措先所存终身蔑差忒古山人事有动静青山无古今髙秋落手板雅调合吾琴风雨付外物烟霞凝道心茫茫天壌内仁者是知音雪樵题金山僧惠铠大江一箇黄金山大雪漫山变白玉山中琪树斫作薪塞破寒寮十万束屋中冻衲四大缩烧之不能温手足却烧十日化为水开门一笑春江緑竹菴为毛太守题卓立曽知抱节君百年根柢渭川分羣居族属不易地美质子孙皆有文移榻清临冰簟月积书凉䕶玉籖云揺环振珮琳琅处未许人间俗耳闻空舟为寳林寺僧题斋舫曽闲六一翁僧居临水与舟同指舟为屋身浮世假屋名舟心太空就地扫云天影上开门见月浪痕中我来把笔闲题壁白发泠然两鬓风晓窻为眀上人赋一个山窻漏幻尘櫺櫺白映纸痕新岂无夜半闻钟者犹有天眀做梦人自闇闇中劳摸索到堂堂处弄精神我今更与作转语推去关来总任真菜菴嗜淡原非食肉侯圃翁种此托珍羞霜根下筯兼糜烂雨叶堆盘荐齿柔买去固多求益者拔来应少为人谋世间至味君何识三九常充日不忧梅菴僧号老僧开箇嵗寒坊百树梅花万玉行色落空门空是色香成妙果妙闻香人无入处云遮路夜不开窻月到牀他日大方参了义碎中求核也须忙南洲为华中天题湖水中央地可农龟蒙游处有遗踪沙坪接畛田千亩玉溆通桥路㡬重凭雨䦨干閙荷叶跨波亭馆夹芙蓉开门便有阳光入曝背观书好过冬东沧卜居东住鳯麟洲四面玻璃觉屋浮日出不知天在水海空还借地为州鲸风拂钓珊瑚槛蜃月开帘翡翠楼闻与尊翁纪年嵗石堂曽下㡬茎筹谢答谢项郎中文祥寄笋脯浙雨溢山薮竹萌密无地土人饕顿顿肠胃当厌饫吾蘓少其祖数竿破俗艺有茁重儿孙岂敢屑盘筯知味聊耳耳仅免煮箦茹爱我爱日翁脯腊富裹寄蒸爚得火候法熟野衲治新鲜色莫黯纂纂玉缕脆烘日不过熯着盐未多渍甞之清可珍喫棒元脩避余生本骨立滋瘦忘所忌客佳稍出供荐茗聊三四还笑湖州馋不管伤㓜稚闻君苦痰疾日食不妨嗜医氏曽有说性可消膈滞能分固知羡推食感念至答眀公送椿芽山僧藜藿肠采拾穷野味灵芽漆园种新摘带雨气盐蒸嫰緑愁日曝㣲绀瘁裹纸聊搤许珍重不多遗仍传所食法且嘱要精试兼烹必双井水亦惠山二及云性益夀甫与昌阳比香甘流齿頬食过发吁嚱山僧苦薄相折此八千计本昧吾儒言方长仁者忌梦谢人授鹿角胶记莫全篇寤而足此毛龙顶上红茸茁三尺珊瑚长仙蘖根贯神𩕳不可折扣中五音发清越农皇笑以金刀截骨解支分寸成节湘以𤣥水桑火爇七日鼎中缄鬼血天精地髓转作补我玉堂温不热试之匕许膏吻舌酥饴停调气馥烈便尔小活亦大耋更三千年等一瞥谢程篁墩赠龙尾砚篁墩品砚歙居右雅称先生翰墨手先生与砚俱歙产眉子罗纹夸富有椟中种种自懐玉能割一爱到石叟自嫌隅处小有病临出摩挲要难授我云先生岂无药庸贲一铭如砭灸冁然捉笔从背书石上煌煌丽星斗头巾折角与人传此砚因铭名亦乆尚怜龙尾是奇材东坡何以嘲牛后谢宋承奉惠夀木鄙夫今年逾七旬无一用世人嫌嗔读书不成愚固在耕田无收家益贫小儿造化苦翫弄浩荡自谓无懐民何愁白髪不相放生死已譬昼夜循花前笑口㡬回酒松下无言终古尘也怜狗马有帷盖安少一木藏吾身堂堂七尺我自玉乌鸢蝼螘谁敢亲青城古杉一千嵗天将为我留轮囷宋公借力翦寄逺鲸波万里来犹神质如金石坚可珍其文纠纽腻且匀霞肪晕紫香触手舁入草堂惊四隣自公好施发天性岂以菲薄当其仁鹿皮苍璧殊未称短篇聊诉吾为人谢孙世节惠藜杖孙子悯老蹇惠杖若无杖其轻犹握烟且喜不压掌七尺多臃肿论重仅铢两促节数三十还复有一长敢以照书燃独任探梅徃暑雨地沮洳出逺歩堪强非惟借便健颠踬有所㐲何以谢记存小简附拙响葛惟善尝托人求虎跑泉诗附赠潘谷墨铜雀砚墨既不至砚亦云碎因谢此惭愧髙懐记项斯开缄空感十年私墨亡潘谷烟澌外砚破铜台瓦裂时马徳未忘千里惠虎泉终补一篇诗何当握手吴门笑共付浮沈与不知谢友人定正小诗数字手拆朱批笑满腮㸔加篑土即崔巍妙辞信自我传去后日安知子定来秋树暎星疎采出夜江容月逺波开古人髙谊相成处风字千年重钓台和计常熟惟中虞山雅集县事颇清暇山椒成雅游羣彦毕追随君子信徽猷林搆级石登沿涧俯清流燕赏属邦君名胜况古州连峯横秀野重湖映清秋环列周郭郛棊错衍田畴骋目念逺人鸿迹限南陬贵贱何忘分华篇承逺投宛宛粲白雪髙妙诚寡酬想当豪吟际鲜颷激岑楼继火延落景凭栏攀斗牛兴懐耻不及烟浪空长洲雨中过野翁荘访彦清施先生不遇书此以寄野翁新筑此山荘石子回阶引石梁满地湿云封夀坞隔墙髙树比僧坊扫苔容我来题璧刻竹烦君补和章信与辋川风致合老须裴迪共壶觞与施北野小叙僧寓分旷屡年嵗造次临客途蓦然对面疑熟视各惊唿招邀叙僧寓草具聊市沽伸情发谬语纪兴复小图人生类雪鸿踪迹不可拘惜会仍惜别萧然俱白须谢计桃源惠孔雀毙于途以尾至珍禽笼万里未见意先叨饮啄违尘目文章剰俊毫重须论马首轻敢喻鵞毛余采贤郎得留形上绣袍答汪竹坡暑中问疾跬歩蓬门出未能秋来病骨转崚嶒尽多年纪夀自足无好儿孙福不应药物残生随楚老菜饘终日类斋僧恶懐酷暑何排遣逺水孤舟借友朋送嵗歌谢宗道士鼔板打渔鼔唱道情説生说死説功名唱道情打渔鼔说神说仙説今古仙家自有山中乐凡家自有世间忧年头年尾忧不休今夜又当年尾头唱要髙鼔要急主劝宾酬忘拜揖蜡花烁烁白璧光酒波濯濯青袍湿客莫言辞主须醉多情送年恐不及年送去还复来渔鼔声中白髪催白髪不可变莫放掌中盃鼔砰逄盃络绎不知东方之既白旧年已尽客亦散门前又接新年客新年别唱贺新郎送旧迎新渔鼔忙送别送袁徳淳还太平阊门送别当新暑緑波芳草如南浦袁侯玉雪照离尊言貌温恭心独古谁道今时无古人眼中之人仲山甫天球河图东序物置之市肆岂其所太平作县草创初务在民安心独苦诚格山川及鬼神爱存父母无官府况于朋友急为义援我亲䘮离浅土临岐感激一何深黙黙扪心泪如雨与张东海别顺便南安路朱旛刺史舟相逢惊白发未到说黄州细雨传盃落浮云傍席流临岐更挥翰不复有离忧别友青天一眀月白发两扁舟各舟载一月遂生离别愁眀月解随人人去月不留岂月管送行今古长悠悠道路东复西行人㡬时休一月亦多忙千方相应酬举手谢眀月浩歌过吴洲送程宫谕车马出春眀雨中人独行人从今日去雨是㡬时晴静阁一杯酒乱闻千树莺故山堪註易天意就先生送韩克賛两月衾裯厌乆眠荷君惠问毎牀前频烦药物酬多病郑重舟航动老年落木门墙秋水宅乱山城郭夕阳船扶笻起送迢迢目揽结余情更小篇送程少詹赴召奉玦当春雨春风又赐环行藏吾道重宠辱此心闲六月鶱鹏息三年去鳯还宫詹循故秩陛棘认先班求旧从人望相懽动圣颜拜知髯拂地舞应口唿山抚已文章在重修衮阙间送都元敬赴史西村家塾黄溪雪后烂生光童冠迎船青佩长客子能行秘书监东家好是郑公乡春帷开讲禽鱼动夜观鸣絃水月苍宾主闲时还倡和吴江满地緑新章和文太仆宗儒留别韵人生一离合中奈嵗月迈青春与白发秖好増咤喟君子务乆要迹旷心匪懈请喻江中水澹泊味长在兹辰风雨横来鹢钝莫快童子认旧徳殷勤㓗尘廨雨亦通人情收脚渐㣲洒顾我有老母将筐复加拜展烛话夙昔胜与生客对佐酒无兼味情留日须载云天㸔君逺林壑信我晦清懽满在眼万事不须嘅别李昭秋深四日江村雨阻得行舟不得行烧烛添多夜窻语似天教雨作人情送都元敬赴试新科拔隠沦蓬藋不胜春经术必用世山林还有人九苞看举鳯三浪促潜鳞仙桂凡千树扳花要认真和天全翁留别钱氏祖席谢傅其如不起何画船诗酒晏游多人家两岸闻箫鼔鱼鸟中流识笑歌细雨沾衣萦旧缆春风入面醒㣲酡夕阳更好东归路草树迢迢拥幔坡送逺行行矣去君侧去去那复畱㑹面谅已难徘徊滋隠忧五里临清川十里陟崇丘转盼路何迥驰心同水流朔风白日暮瘏马局逺歩思君隔浮云岂知我中露流景不我与客鬓已非故酌彼青兕觥聊以慰末路送诸立夫归钱塘昔年记买临安船来与泉石修清縁刘郎史伯及吾弟一船四客如登仙诸君作我南道主湖山笑引肩舆前谈诗酌酒夜不辍吻焦目澁无安眠别来人事等云变旧游一梦惊三年刘郎化鹤招不得吾弟掩玉仍黄泉感懐夙昔有零泪掩巻怕㸔登临篇殷勤对话杂悲喜买酒取醉愁无钱空斋停火照寒䑕古木翳寺号饥鸢眀朝何苦又分手拂衣长路开风烟朱颜白发倐忽事人生离合真堪怜送周桐村白发乌纱将八十文章谈笑见扬雄风流不减三年别未许尊前称阿翁㸔到梅花十万株清吟一月住姑苏城中屏障都题遍施与吴人百斛珠送汪廷器重游辽阳三韩亘东北其地次海隅势位何崇髙沙漠蓁莽俱盘郁千万山望有医巫闾山海相交际烽尘称畏途汪君江南产好游司马徒走马日千里寳鞭扬珊瑚风霜切貂裘酒薄不足唿腰下秋水剑复系玉辘轳海鵰落长云檿桑戏强弧于此顾有乐结纳多文儒黄金日绕身大饼掷歌姝歌姝且不惜巨万酬邉需磊落见襟抱中可开江湖一别倐十年玉雪犹伟躯言复寻旧遨迳去难色无笑我裹足人牖下秖白须分手各有赠赠我锦氍毺我亦聊菲薄短篇侑双壶用清虚堂韵送匏菴少宰服阕还京三年袍幞违风沙归家读礼如退衙长髯已闻数茎白瞳眎眀察无纎花乡人廿载旷接见老少瞻拜常填家怡然不烦亦不拒正犹茂木容羣鸦朝廷眷注特虚要匪直鉴藻兼辞葩要仪百辟重徳度如郁须酒渇乃茶騑騑四牡不可缓我亦殷勤当执挝与君一别絶聊頼虮蝨颇学嵇康爬衰人载见恐无日差免握手成吁嗟时勤相忆但搔首仰睇天上空云霞送张廷仪杨梅堕地连日雨江上唤舟舟不来黄帽唱歌今拨棹青天白日眼俱开送蘓安道赴祝冬官惟贞馆江程何悠悠汎汎江上舟载彼图与书言徃海上游东海有君子孝友天徳优好爵弗乆縻屺岵重逺游归来夀春酒酒影照白头怡怡家庭间和气闻逺州之子固惞从芝兰味相投匪特自假益尚应童䝉求春风动花栁絃诵溪堂幽可睇不可即含情渺长洲送薛尧卿漫游言登泰山谒孔林而迤逦求仙海上尧卿掉头狂且忙结束东游如子长拟将足迹试天下三月已自储糇粮出门长啸振林木蒯短剑秋风凉临岐调我老不及登髙健歩如飞翔岱宗未到已在眼齐鲁指㸃青㣲茫书生浩气乆愤激要倚日观攀扶桑秦镌汉刻多漫漶且莫苦苦求其章东封何有许功徳文武未必能张皇惜哉君行差较晚烬后洒泪悲灵光素王有道自六籍固是不死之仙乡羽人丹丘何足问勿以汗漫穷荒唐丈夫汲汲在事业白发须㬰成老苍无人荐达自陈列朝廷求贤正无方颇闻北事近扰扰毛锥未抵丈八鎗边头合有班定逺天下岂无张子房山东李白恃必用莫自两生追所亡不然归来且髙卧共喫饱饭歌陶唐送周文襄公乃孙廷器以画像验塑还吉水土田亘江东揆赋亿兆计其多由寸入所在敢遗地太祖太宗时稽敛或未备偫收信长属饕公馂私费习乆遂玩刑忘身殉于利逋迨八百万空牍劳记註嵗饷常不及日究常不治文襄应简命妥济受斯寄公知法御患法疏患乃致诲盗在慢藏覂驾在失御尽斥宿渔手令民必躬输升斗举在公庾储复官涖登积充旧典罔耗有攸裕所羡亦不訾陈因年相次户庸及公需凡百资其出于时民乐生朝廷无顾虑斡转一时机扫荡滋深弊如器之阽倾援拯暇不遽革茹谢苛勐振蛊匪敛聚公薨五十年遗政已莫据后继亦多贤措设各有异遡惠不可诬于乆乃有祀庙貌欲追惟嵗月蔑省记公姓携绘影按之求肖似外肖衷未然有愧六二比才局负心胸仁义具肝肺智谞周聪眀力量发意气不然是非间耳耳茅三四我喻操镘工斯得谓能事工答毋深求神般不载世我闻发咨嗟时哉则殊势秋风振江介白露草木瘁游子思故乡懐图渺西骛徃矣不可留欲赠言莫既丘侯休致浮云满眼使君行山水无煇日未晴眀日相思何处是甘棠树下独闻莺江山正有漫漫雪行客应无缓缓期越水吴山一千里轻舟归去似来时送吴朝阳都阃之任淛司桃花春水古城濠僧寓遥烦降节旄双鬓相逢惭我老十年不见觉官髙新篇烂漫牛腰巻旧酒淋漓狮子袍南国諠唿迎阃制千兵夹道拥弓刀送钱士𢎞㑹试春闱指日忙忙去蹑冻开途嵗尚余拂面风尘寒送酒临关霜月晓催车牓头要着渇睡汉阙下当知行秘书五十功名休谓晩老成还聴首传胪送刘国宾刘郎面玉争荷花少年经市果满车金张许史不敢倩鳯皇合徳賔王家平歩为仙五云里甲第藏春天尺只笙謌催醉金叵罗七十紫鸳扶不起冶游昨日过江东细马红粧山水美家人要问山水处生绡搨取苏杭去送朱性甫游西湖西湖我先游君去落我后落后为生人先游託故旧从君未到时説与亦疑谬当以湖洗眼口亦要湖嗽不嗽诗不清一洗目不瞀此湖有大量先后皆纳受固不为君薄亦不为我厚有客有船载有酒有歌侑雨晴无不好浓淡两争秀落日映四山清波照红袖此特衆乐耳君宜出其右寻我旧题处佳句多脱漏正自要君拾一一不可宥想见南屏秋倚尔两肩瘦人多诗亦多各各备妍陋湖在诗亦在各各千万夀日日人去来诗能作将候如敔止柷始禅续而迭奏君吟未必尽山水诗苑囿君行报山水我老尚堪又送吴惟谦守叙州云司转阶例不卑藩参臬副皆所宜君今出守古僰国过峡万里天之涯衆为君忧君独喜负利要自盘根施我知作郡得专政岂是唯唯因人为叙封况闻广九邑其民既逺杂以夷凿牙穿耳固顽犷抚之恩信当懐来诗书更欲变咮离文翁之任非君谁茘支初红五马到江山亦为人増奇山谷老人有笋赋读赋食笋君还知苦而有味可喻大歴难作事惟其时送王抑夫作县陈畱幷柬许倅施焕伯与君桑梓隂相望母党况为兄弟行我之老母姊君母少日拜姨今未忘两家昆季昔数人君我聊存属余长羡君读书事长勤落手新文合时様学资浩荡徳华腴外度舒徐中倜傥我惭白发血气衰君喜青云年力壮北京初还受铜墨风雪充途神转王挈家便欲沿牒去河上敲氷进官舫田园岂是容易别自是县中官署旷惟民不可日无教有爵相担畏人譲北来随地见饥馑未必陈留独无恙不徒口慰要心存莫以茧丝先保障亦闻陈许间未逺尔有肤菴可醻倡故人所在即故乡天涯诗酒生佳况嗟予废置秖牖下枕书昬眠眼脂涨升沈由来自有时已信老懐齐得䘮尚期诸辈各努力要在致君尧舜上送朱武选调常徳别驾次李西崖学士韵恩华浩荡纵长游一牒南从楚国投世事未能容我料风波不足使人愁漫消惠饭须佳句先说潮阳尚逺舟廊庙江湖俱宦达天涯持酒看云流送夏徳树告疾归台州尊翁旧着堂堂节令子连章倔彊名欲激宰公言过直因忘富贵去偏轻素知眼泪撰不出岂是髭须拂得成拟古数篇㸔反覆极于所学见平生和林郡侯送王敬止赴任琼州韵休云宠辱逓相催信自先生直不回怖鳄莫凭泷吏说蒸羊好待相公来干坤是处皆容物小大无官不适才早晚春风即吹到海琼花发必先梅送王敬止谪琼州流行坎止世途中万事由天天自公失马未能知祸福辨乌何必在雌雄赐环拟望厓山月用楫当归涨海风白发一杯分袂酒相迎还许送时翁送山隂秦复正谒华光禄瞰荘贤主得佳賔百里清川映緑苹酒榼诗囊尘外物山光水色眼中人石池俯雨鱼苗暖画阁开帘燕子春此地持盃如见忆髙篇儗寄蜡封新送梁道夫还琼州琼岛迢迢候老翁深懐秖博两宵同片帆南浦草仍雨斗酒长亭花又风话俗灯前南海近思亲梦里北堂空情知此别难书问止到衡阳已断鸿伤悼挽张东海只合畱君白玉堂天教醉墨贲南荒衰毛送老归来短遗草随年化后长㡬欲扁舟诉离别竟成清泪作存亡因寻旧寄闻鹃帖人物伤心堕渺茫病中挽周桐村药物兼旬兀病身輓輀独后北邙尘江湖隔眼灯前泪生死通心梦里人古谊髙懐留健羡遒文细字忆精神他时容展孤坟拜风雨桐村宿草春悼隣叟八旬筋力在举止后生然灌稻畦烟里拨蔬园雪邉生无息肩日死有到头年尚嘱诸孙辈成家莫嬾田挽沈东林廷佐乌纱天与老为容白发知因病未笼西序有櫕俄殡雨东林无树不悲风酒边伛偻思遗象诗里推敲失此翁独剰吾家旧题竹一般潇洒月眀中挽范老双目㝠㝠与气沉有何牵挂子孙心解骖谁补无从泪就布聊为不足衾破屋秋风茅把尽孤坟落日水声深老奴封土辞归后安得松楸作树林悼张静之黄门先皇深宠死难忘魂识还依玉案傍沧海莫知归有鸟白云谁谓去无乡念终在子天终吝世自存诗人自亡忆得西湖觞咏地岂胜清泪月㣲茫挽嘉定翟孝子允髙烈火见者畏不谋天下同伊人燔庐菑负母走熖中临难切至情全爱出至穷天人斯通昭寻熄从返风金躯兹销化孝闻不可终可耻及泉誓尚尔歌融融挽沈眀徳二首青袍落魄衆堪怜每每科场譲少年原宪长贫还有病渊眀一火竟无㕓小篇絶笔畱孤邸半纸虚名付冷氊魂忆西湖是归路梅花月色尚依然贫图斗禄老仍驱以醉为生以醉殂地下酒垆那复有人间诗鬼不能无千年未信归辽鸟三匝空怜绕树雏寄我诗篇成故物毎因开读便长吁哭文温州宗儒向来作郡梦非祥逺大功名夀未遑造化小儿俄栁肘干坤遗爱有桐乡丈夫气节存人表老友肝肠剰泪行还信天公着余福当家分付寡辞郎挽程宫詹髙官博学何辞諻顷疾长殂可悼嗟君子不知蝇有恶小人安信玉无瑕圣眀浩浩汤除网睽极茫茫鬼载车归把遗文殉深葬看从地下发光华登小雅堂哭史眀古筑台髙住似神仙恰好堂成及已年歌哭于斯人忽耳死生无度事茫然青山底处寻遗史白雪从今付絶絃此夜独登惟见月清光依旧石䦨前哭刘邦彦二首五十年来托故知秖酬两会便长辞湖山好在无人物风雨空令有涕洟松下骨埋宗长锸梅邉魂和老逋诗瓣香在手身违病月落斜窻起坐时天教行乐住杭州今日湖船似旧不桃怪刘郎来不再诗怜杜甫死方休风流山水仍红拂富贵壶觞到白头最是竹东听雨夜而今空有梦追游挽璋公璋老性灵澈参扣不伺版学苦行亦坚心舒语还简昻昻如乔松秀色照人眼八旬尚健歩有杖倩人撰俄传疾不出不意竟絶馔徃顾问云何示别作微潸答曰生我寓死为生所限限极我何畱何惜复何戁举手道谢谢言下仍发莞所究亦超然世迹空一刬旋踵即溘然急若丸走坂此老今已无千辈莫一拣重来但虚堂寒影照灯门前挱椤树风叶何反反挽方道士用东坡清虚堂韵学仙不就如炊沙紫府着尔无闲衙长生苦苦累唇舌六十瞥眼风中花江湖漂萍本无蔕一囊书画东西家虚谈火龙配水虎岂见白蝠如乌雅惟于饮酒诧真趣终身落魄犹蘓葩醉魔作祟病已剧酒莫下咽惟需茶长途昨夜忽观化讣至空使吾胷挝皮囊败壊秋草里青山剑穴从谁爬碧云黄鹤渺何许矫首西睇令人嗟我今随生亦随死努力加饭辞飡霞悲溺少小出闾右生长纨袴中珂马越阡陌溢目扬光风青紫恃富取岂信诗书功调笑隣家姬琉璃为酒钟黄金一朝尽云衢付㝠鸿勲名悲故镜白发纷秋蓬凄凉西华子落魄东郭翁天寒城濠隈失足探蛟龙沉沉泥中居层冰相蔽䝉家人不得覔尸出沍方融舆归经旧里见者叹穷通穷通不必叹富贵少令终伤阿同阿同年十四蓬垢身短小小心効力多过失比衆少每事解人意指使不颠倒以有成人姿私怪通慧早今年忽患痘头面见稍稍週身渐稠密匝肉无空道色白浆不成识者谓难保怆惶十三朝焦黒如火燎我时去城中牵念梦屡造同亦盼我归毎问辄怅懊此意要面别亦自知死兆我归不见同洒泪伤其夭老者正需人何以堪懐抱今与㝠顽处愈自觉同好误唿尚疑存转顾惊悄悄送汝瘗东郊细雨滴青草萧萧东海竹挽吴汝辉萧萧东海竹郁郁西山松壤地两隔越生植莫能同颜色各相昧音声或通风精神自㝠合宛宛无西东青松一朝催此竹抱孤穷以竹书感慨寄去泪亦从闻陈白沙先生讣生知秖借两诗酬死惜曽无半面由坦坦徳从周道徃𡨕冥心与葛天游讲论语托门人録封禅书违使者求万里白沙何处是独临残月水西楼尧夫情性林宗行薄世之师天吝之此老不亡名自在斯文欲铸我何为天长岭海无从涕地老台山有道碑拟把瓣香身莫达绋前空寄助劳辞读吴文定公御祭文徳望文章称科甲官阶夀考更兼之呜唿今日延陵墓不愧当年有道碑天子重伤麟䘮鲁吴人私幸鳯生岐白头野老宜先死翻向秋风泣所知挽徐母马氏徐家阿母多慈训懿徳何慙白石刋针眼未漫衣上线胆膏犹腻手中丸秋隂月掩都房橘香木霜凋古畹兰淀紫山头埋玉地贤郎陟着泪汍澜送许贞𦵏蒿歌引徃绋言出郭南门我来临其窆衰草凄寒原情至时掩泣痛惋不能言百年合有死惜此英妙魂我昔有女萝附此长松根託生相因依绸缪在东崑长松一朝折修蔓絶攀援茕茕委中道有身安用存挽如公如老身无着将来典醉乡号他酒布袋是箇臭皮囊积祸必自发为生安可量长眠当不醒殊莫悟存亡挽周原已医判扁舟只近问栖迟玉树惊非旧见时别后正忧如许瘦讣来已尽此生期世多不学畨膺夀天莫容官定有儿头白老亲虽健在封荣那塞䘮眀悲挽东禅信公匝顶霜根七十强笑诃诃地佛心肠掀翻赵老茶公案踏破林仙酒道场屋掩云萝秋榻净经残松月夜窻凉我来借宿今无主还拟唿之在醉乡哭金怀用表兄奔波那觉病但见吐车茵一顿可缺食百年无到人何膏起其死有泪出于亲听雨秋堂夜茕茕剰老身近哭孟光死伤多病有因不堪衰族里顿失老成人生气不借谷㝠羞空荐苹桥头思健步已负野梅春处世多存厚眼前谁似君老年兄弟行一泪死生分故宅迷秋水新阡拥暮云勒碑吾自任未敢谢无文南亩垫秋水忧懐萦老穷劳生百不足到死一成空身脆如残叶病来加朔风昨宵谈笑是暂落梦魂中栁孺人夫坐事身家俱籍入后放归再造男儿事区区属妇人时当初渉难产入亦俱身心絶寒灰后恩回朽木春嗣禋牲豆㓗复夺鹊巢新岂谓无政犹闻与乱臣栁门存一脉蔗境脱千辛今已不可作潜光在翠珉哭表兄金以賔追及伯氏怀用秋日哭兄犹涕洟穷冬哭弟又涟洏年时大小皆于迈我辈存亡岂可期昨者笑谈今属梦门人编録幸存诗吟踪最忆东桥路青布长巾短杖藜悼刘协中先参负文豪喜子绍前志总角弄古辞绰有髙逺致云敷及泉涌思锐不可挚落笔惊乡达翔声耸朝士聪眀累多病冉冉精神敝玉芝折孤茎吴岳失灵气前后千万年浮生秖暂寄广大班马程发轫聊小试奇才固难生生则天复忌遗章可偿夀尚尔不朽恃初怪语不祥徃徃寓感喟色惨花当萎鸣悲鸟将逝茫茫修短数岂亦容人意不应老钝夫顾为英俊泪挽吴元玉去年憔悴见京城犹自题诗送我行多酒未能无疾病一郎何竟了功名秖今孝义存人口更后声光重墓铭走拜无因致双泪千峯落日大江横挽屈处诚善写竹可菴不可作崑山为之荒将谓青琅玕一夜遭折伤其影落屏障千家畱墨光墨以託竹命人短竹自长魂当附竹存未分人琴亡我来弔风雨秋尽堂空凉含情赋清篇因之招鳯凰挽虎丘简书记诗折病中身苦吟终损神青山见在世白发过头人花落三泉雨云荒万顷春惟余石上竹消瘦似清真哭眀古回雪中过鸎湖有感不复见安道归哉空雪湖低云接清泪逺浪激长吁肮肮老博士峥峥伟丈夫朝廷虚购玉沧海实遗珠雄辩常翻口衰痕未满须斯人竟㣲疾我辈强孱躯一邑人皆愕三年梦已殊妙篇畱脍炙还与不亡俱挽陈育菴不见先生系所思交游何地覔襟期坐来忽化身无病传是成仙我亦疑剥啄药瓢偷鹤嘴缄縢诗草付蛛丝遥吟旧寄皆珠贝只恐能飞物亦奇挽刘芝田老倦长游雪满颠澄江归理旧芝田侯门裹足无名刺野店扶头有酒钱扪虱正谈天下事逢蛇忽忌梦中年孤儿为问他时计犹指牀头捭阖篇和哭母诗泪以洩心液中亦寓邪正媚妇及䜛臣霑巾祸斯兴钱子痛慈亲崩衷血随迸哀极衍余音悠悠偶成咏仍须血为书留之示子姓经故人墓故人于此墓石乱水潺潺忙尽剰白骨闲来投碧山雨崩封未厚地瘠树犹悭可柰牛羊篴闻之泪一潸挽韦大年孝义更文章山林隠徳光青春贤者短白发鄙夫长无后心不死有琴人併亡润州如少润玉树殒新霜挽黄节妇守节难保孤难守节要节完保孤要孤安完节坚心肝保孤慎饥寒啼饥号寒白屋破死心灰肝清泪酸黄家之妇李家姜鳯鸾之偶天团圞鳯一死鸾乃单鳯有鸑养于鸾鸑今有文成五色鸾今瞑目已盖棺地下见鳯不愧亦不怍手呈髙节十丈青琅玕石田诗选巻七石田诗选卷八钦定四库全书石田诗选巻八明沈周撰图像屈原像逐迹遑遑楚水长重华虽逺未能忘鲁无君子斯当取殷有仁人莫救亡鱼腹何胜载忧怨鳯笯终不蔽文章忠贞那得消磨尽兰芷千年只自芳题严子陵像闻道先生裹足时曽无一语荅相知后来亦有同衾者再四能歌抱蔓诗题李太白像风骨神仙品文章浩宕人世间金鸑鷟天上玉麒麟江月狂歌夜宫花醉眼春独输萧颕士不见永王璘题杜子美像满地干戈草木秋澷将白髪染穷愁英雄感慨言空在家国艰难盗未收老泪边头哭尧舜此心里许梦伊周草堂依旧成都是日暮门前江水流贫莫容身道自尊先生肝胆照干坤泪因感事时时有诗不忘君首首存孔雀岂知牛有角杜鹃还识帝遗魂千年珍重丹青在大雅何从着讃言拜岳武穆像松岭离离草露多碧山髙庙独嵳峩天如未䘮无三字国自甘亡有一和宛宛丹青尚生气潸潸哭泣付悲歌伍胥不合钱塘殁又见前朝起后波观李贞伯小像浮生百年内谁能毕其期感彼先露人遗影及兹披浩浩傥宕怀炯炯玉雪姿宛宛若启齿黯黯蔑言辞存殁各如梦巻之吁以悲自题小像七十四年我未识我丹青一面是否莫果傍观曰真我随可可以真生假唐临橘颗以假即真物化虫羸真假杂揉奚较琐琐但感白须长者半坠颧卢黡层颐瘦折軃呜唿老矣歳月既伙茂松清泉行歌笑坐逍遥天地一拙自荷孙世节貌陋容请题白头尽是老便宜六十余生天地私学舞固无长袖子出逰还有小车儿緑隂如水微吟处紫袷含风半暖时瘦影任君描冩去百年草木要相思王理之写六十小像王生见我精神熟照写今吾瘦于竹问年初及六十人飨世浑无半分福一味耽农百不便门前湖水涨低田饥来读书不当饭静里安心惟信天风茆雨壁谿堂破贫贱生成今老大隠服还劳郡守遗私篇或辱尚书和草木当衰不复真纸间座上两浮尘是非非是都休辩聊记明时无用人图画题杜原先生雨景老原作画墨法熟纸上沈沈泼浓緑重林湿叶欲垂地合磵流淙似鸣玉庐山九叠翠不干秋影平吞此长幅借看真怕雨拂靣要为时人洗双目滕王珠帘正堪巻董家破屋不可宿出门一笑青天髙犹怪春泥污吾足题赵松雪画马隅目晶荧耳竹批江南流落乗黄姿千金千里无人识笑看胡儿买去骑题画青竹长竿白石矶江风吹雪鬓毛稀秋来尚怪鲈鱼瘦若比吴民太较肥题蕉老去山农白髪饶深帘晴日坐无聊荣枯过眼无根柢戏写庭前一树蕉题画人寻静处深住屋向林中小营窗下数枚雏燕门前一箇流莺题小景江山入吾兴随笔散清华峰影分斜日波容写落霞恶桥通市迹喜树隠人家此地如堪买分畦拟种𤓰监定米南宫苕溪春晓图敝籖榜米聊因展楮墨依微却难辨皴肤㫁理慨尘畨涣迹漓踪认余前想从潘谷试烟华惜去曽闻用之浅况是澄心体玉疎好事何时不舒巻流传人代多展转物岂能同歳相衍请验周宣告腊辞刻石恃存存尚鲜继烛残生九死后得见似人懽且勉或云标题少芾芾绍兴条识朱犹湎君王法眼赏惟精此笔敢当当不㥏烟邪雨耶树色溟洲兮渚兮水光泫眼中未足许清苕平岘衡沙或湘沔翠霓冉冉天苍茫旗影迷空恍逰辇海岳遗灵仙者流我欲招之愧辞謇题画二首扶藜衍风日一路且看山黄鸟緑隂处白羊青草间闗幽凝小步㑹喜破微颜怪被林僧见谁何能尔闲山家自烟火杳杳离人羣岩树落红雨石窗生白云朋从因偶过世事得新闻逐逐班樵牧幽踪不欲分题画巻寄华光禄尚古老仙心浩然他人沟渠我巨川积义积徳非一日积书积金非一年竒编翻刻惠贫读更制药物疲癃痊髙云茂木郁望族数仭之墙千顷田毵毵白髪披两肩鳯雏抱送荷自天功名染指知薄味山水载酒脩闲縁老夫相住县百里蔑面未见惟通笺越茧十丈翻相联索我放笔开风烟谷容山重颇有喻大山长谷惟其贤登堂一笑尚有日还对此巻鸣髙絃渔舟晚钓图新丰酒波堪濯足尘土红污酒波緑粗豪饮客下马来三觥五觥行促促何如并着春江船蒲茸紫立栁黄眠船头对坐盃漫传卖鱼尽可供沽钱夕阳射眼拉柁转江光贴天孤鸟逺题画茆山看过又天平箇箇芙蓉挿眼青雨骨云臕无不好为谁边画得真成消暑桐隂宜野服倚云山脚洗清泉一双白鹤可为骥直借上天还下天樊节推十二马歌樊侯巻子尺一悭谁能巻里开天闲应闲有骏数十二生气流溢鲛绡间首尾一疋魏公倡子雍一疋未敢望子明十疋汗且奔緫不能超魏之上骅骝騄駬世岂无盐车轣辘嗟已瘏我今自是相牛夫空倚精神来按图图中举肥传干肉骨格全无臕拥玉尾丝不动委长云饱腹日撑三斗粟圉人持控莫敢骑奉养知为骖乗姿呜唿地用须真马千里当教试蹄下感麟作经图为彭抚公作呜唿王迹熄兮伯烜爀名分不正礼义忒孔子忧道徒慽慽感麟不时出乃获因假鲁史尊周徳书王纪元重人极拨乱反正笔任责笔笔削削区淑慝王道以之作绳墨君君臣臣父子得三纲九法一暴白天下懔然畏乱贼匪曰无位政斯绎匪曰空言用斯覈千秋万古垂世则由麟而作复麟画言虽画絶道载籍令人口诵心亦格为经为常国命脉安成大彭代是职两贤以奏第一策调元补化奉明辟惟麟有趾仍有定子姓振振永厥泽题画山水正兼秀时秋快登临篁迳何森䆳迷误若难寻豁然重阿尽阳厓超石林虚亭敞危搆择胜面遥岑地髙气自爽神静虑乃沈疎木汎清籁澄川开夕隂令我思合江浩荡舒素心渺有万里波目送双飞禽题畵巻吴之为国水所涵有山平衍无巉巗我家多水少山处怅望翠微心所贪时能借墨补不足数纸连络长畨粘峯峦重复间溪溆杂树列布多枫柟或开大壑浸山足其椒半为浮云含僧庐隠映逺木杪平圯道谷出水南东村西落互亲友畊田凿井同丁男便须芒屦与藤杖听泉採药我亦堪阳冈亭馆谁择胜雅许酒㑹并棊谈尝闻巴蜀天下险未可一往寻凫蚕子长之兴浩不浅感此老鬓霜鬖鬖聊因此图识所见卧逰一生还自甘题吴少宰题许道宁秋山晴霭图匏公题句真成畵説到江山妙有声一箇道宁消不得老夫只作辋川平题孙君泽山水寄华光禄汝徳衆山矗矗如排空左错右互肝肺重岚氛滃地似无足上有树杪浮菁葱两厓擘铁泉迸玉中见百丈垂长虹烟江沈沈纳此㵼天影浩荡吞孤篷君泽君泽具此胸我谓圭逺将无同髙堂突兀出竒观巴蜀落眼何时通我家茅堂不称是君家昼锦宜县中因之巻赠报昨辱一轴百里吹长风古中静学写菊旧号铁梅改为菊堂次张碧溪韵近因写菊更新号所寓何妨扁菊堂水墨津梁初问道风霜蹊径晚寻芳梅边短杖都无梦纸上东篱亦可觞有酒有花皆乐事人间无日不重阳题画用东城休字诗韵野人心幽迹亦幽短髪白照湖波秋贤才固不在散地吾道已付于沧洲手中自保一竿玉世上万事如浮沤江湖既远不足问歳月云往谁能留君不见长安得意者朝腰金暮围玉名位岂肯卑微休题畵髙春暝色动北垞返轻舟古木辞羣叶微波映逺洲凉云号一雁夕榜拂双鸥酒散襟裾爽琴清徽玉秋因之写髙致得似晋风流为匏菴临秋山晴霭巻匏系菴中春晡晡拂几试展秋山图烟霏惨淡墨痕里逺濑百折沙萦纡峦容江色开浩荡扁舟雁鹜人惊唿长安药叟造此观气味自是营丘徒其人已化其迹在流世直欲千金沽絶无粉黛假颜色俗眼曽不留须㬰菴中主翁谁赏识对我但道今难摹不应莞尔领翁意儗笔逺甚成嗟吁古人妙地学始见已信邯郸非易趋朱繇道子固有説妄意自笑西家愚题春云山色图江上春晴啼竹鸠白云狼籍未全收或教山好忽然去故要树深终日留其意不知何物命老夫还悟此生浮与君浩荡论胸次把笔因之作幻逰题畵髙蹑千仭冈身超傲卑迹下俯见城郭云霞乗履舄欲拉浮丘公相与话畴昔东南有飞鹤目眦入秋白题钓图和韵白髪今吾即故吾此身满地是江湖只饶酒债从人举敢倚渔竿待价沽流水之间心自得浮云以外梦俱无緑隂髙树成箕踞此意凭谁作画图友人索雪图误冩蕉石故人书来索写雪两足楚疮卧如折蕉䕃小簟竹飔凉即事便图忘所説旁人笑我妄且迷我自于时乖更戾劝君索骥莫按图长可度兮大可絜世间万事多是非未必覆羮吾手捩题振衣千仭冈阳冈振新浴爽气与秋通鹤氅照片雪鳯翎开太空干坤两长袖尘土一泠风热恼下方路何人髙蹈同梅花道人临东坡风篠东坡先生好逰戏壁上写竹如写字三竿两竿袅风翠却有渭川千亩势题诗执烛倩官奴白髪红粧两无忌不应诬我抱节君何尝解舞腰肢媚先生调笑皆文章顾与节君生贲光千年故事白石在梅菴载翻新墨香捕风捉影老手健鳯骇鸾惊秋月凉我今拭目艮㑹堂尚疑耘老亭中央今人古人不相见遗迹宛然人未亡题畵草房仍着薜萝遮地抝林深独一家只道春风吹不到门前依旧有梅花碧树清溪春日长棋枰酒案好商量东风似与人争座早送飞花占石牀緑隂如水逼人清隔叶黄鹂坐久鸣一箇树根非八座白头箕踞有谁争徐氏云山图老夫发墨为白云忽看一幛千氤氲徐卿新堂虚北壁谁谓不堪持赠君青山为母云作子倒见青山落怀里分明七十二芙蓉汞海卧秋扶不起满堂雨气飒欲流隔帘緑树啼春鸠白云在家亲在眼不倚太行歌逺逰文湖州竹枝笑笑先生有遗竹翛然画法妙兼书千竿水石秋容合一巻风云墨色虚剪伐已逃渔具外收藏今保袜材余他人敢夺王家物旧好重脩君子居题畵黄鹤矶头秋水落故人蓦地相逢着十年短鬓话吴霜是非不假论城郭楚江萍实待谁尝老矣吾侬思故乡为王挥使画牡丹王君四月方来苏緑隂满地花已无台红楼紫不可覔笔底春风寻老夫殷绵滴露看活色信手貌出西家姝坐中狂客未解事欲折不成空纸肤去年淮隂七尺雪冻地似恐花根枯此图赠君日日赏一日须倾一百壶题画嫩黄杨栁未藏鸦隔岸红桃半着花开眼䦨干接平楚夹洲亭馆跂长沙悠悠鱼泳知人乐故故鸥飞照鬓华如此风光真入画自然吾亦爱吾家吴都阃幛帅府潭潭堂壁上白闲少我一松幛寄将雪茧照眼光笔未成挥意先放徂徕缩地落此间古意萧森立青仗清宵明月待开门白日风云与摩荡将军仰面挥羽扇思静神闲兀相向老夫更活三百年岁岁逢人问无恙题吴瑞卿临王叔明太白山图我家太白图太白于焉备山既得其髙林亦得其䆳天童古佛宫盘盘奠坤位佛为山庄严山作佛布施择胜启道塲佛子良多智千楼络万阁讶出毘卢技飞甍揭烟霞觚稜日星比金碧足辉映时复交岚翠重峯与复岭附缀喻肝肺云去若撑天云来若无地自天设此观天下若无二松行二十里葢碧相庇方池落天影何年万工治神泉及乐石琐细各具类两溪贯其麓梁圯锁三四逺近羣小山趋拱左右至如家有严尊为从许幼稚路入岐而一宛转仍迤逦包钖走缁流驺骑或官吏刍荛亦络绎明灭见隔树于时及髙秋衆叶霜所被青红错颜色巖谷更増贲按图指歴歴如读钴鉧记引纸仅及寻顾有千里势作者王子蒙品髙见超诣出入右丞笔縁踪究其自想居此山中不以岁月计逰观稔心目思到方位置乞我日卧游不用袜紧系我藏三十年吝客未轻示吴生学丹青不但许能事久已知此巻未敢言借视我既察其色一出厌所嗜初见目不收张口叹且悸缔玩废饮食十日得恣意然后敢举毫舒素敬一试搰搰迨三月极儗加精致便欲无我巻后辈岂可易但恐有豪夺亦有造化忌我自袭我巻子亦当自秘吴瑞卿染墨牡丹雨后风晴日杲杲趁此看花花更好浇红要尽三百盃请客不须辞量小野僧栽花要客到急扫风轩破清晓知渠色相本来空未必真成被花恼吴生又与花传神纸上生涯春不老青春展巻无时无姚家魏家何足道题画层岑交乱云歴歴映羣树云山互相依青白媚朝暮下有土着者静居气郁聚脩松䕃髙宇细草被纡路幽深疑世违时复通杖履鸣禽值客来语歇客还去天机发所乐漠然非人故夏圭山水为华尚古题罱鱼罱鱼复罱鱼聊开聊阖鱼逃逋江湖满地事数罟老鱼为计与利殊此图此野亲卷送因人而投知不虚况闻圭笔是名手其价要论千金沽于渔忘渔价何有于人忘物画可无华君尚古真丈夫以义为利空锱铢堂中看画且酌酒坐对惨淡消金壶左图右史存鑑戒此堂不宜无此图松隂清梦图既醉二百盃坐䕃两松树神凝睫自交心㝠气斯聚超彼世网外悠悠寻太素生寓大梦宅何尝限寐寤黒甜本无迹怪自我笔露传之一千年亦可示梦具题画髙山矗万仭野木随上天眇眇古招提更出羣木颠觚稜槩星汉窗闼云霞鲜钟鱼有遗音下自泠风传神仙诧拔宅方兹未茫然我但怪飞磴尚与世夤縁写雨景四年坐雨厄今兹愁暵干相将事春作田穉緑已漫耨草助其长纂纂沃以攅金房虽未实粒粒想在槃晚归茅檐下返照尚䦨干捉笔写旧雨思痛乃转欢羣木觉翠湿对之成暮寒题画楚江秋浄水沄沄江上青山多白云手把苹花却惆怅无人作伴赛湘君画松老夫惯与松传神夹山倚磵将逼真青云轧天见髙葢苍鳞裹烟呈古身我亦不知松在纸松亦不知吾戏耳吹灯照影蛟起舞直欲排空掉长尾待松千丈岁须干老夫何夀与作縁不如笔栽墨培出一笑何问人间大小年题邉笳十八拍图芦叶传声拍拍鸣画图传拍态如生琰从三姓邕从卓自是人间父子情题钓图谁寄扁舟号隠沦平沙浅濑入秋苹钓竿却是功名具渭水桐江古有人题画虚亭不碍秋落叶直入座可人招不来幽事如何作题画落日江光淡不流平头舫子贴天逰瘿尊酒尽三百斛大醉来题黄鹤楼我本前身鹤上仙人间罚住一千年玉笙尘梦头如雪待得醒来海又田庄仲威家山图图固不尽意莫寄家山清家山在具区湖波如玉明两峯合书屋芙蓉照檐楹笑语水月凉濯足鱼龙惊盈盈隔浦人宛宛望蓬瀛久居不知胜借视子墨盲山水有真趣持归心始平题画寄杨提学应宁我随草木生长洲索居自耻无朋俦于公辱知亦既久十年蔑面无时酬寻常开缄见諌议言语亦得通绸缪终然玉树隔眼物碧云明月心悠悠适来宦辙道桑梓老臂无翼从之逰仙人可望不可致聊以逺梦寻丹丘梦空人逺相忆在因写江山消我忧寄公髙堂我偕拜一日素壁开清秋杨起东出观陈氏旧藏张长史春草帖韩干马图千年健在凭谁抹神骨依然肉尚多此马于今不须问伤哉其奈主人何纸影依微墨色明颠翁气骨尚峥嵘家家门户春风到此草从来不世情任月山紫马霜蹄炯炯映白颠鳯头宛宛騣一偏黄沙惨淡耸隅目所向万里无风烟青丝络头未受牵一团紫云凝不前此马所见世上少神气徳力无不全子明水监到渥洼眼亲识之手敢传只愁奋迅裂巻去四座错愕心茫然写画赠古景脩诚斋古君子肥遯乐丘园古姓仍古心心古古道存簮组知束縳自畏及儿孙野兴时小酌鸣琴侑匏尊或挟种树书兀坐苍松根斋中不尚画青山待开门而我遗此幛无乃辽东豚把之但微笑嗒然无一言写画赠陈惟孝我昨寻虞山君出不在家我归君来寻迹类鸿鴈差把酒牡丹后园林浄无花緑隂亦可爱茗碗浮新芽迟留越信宿谈笑补叹嗟莫易判风袂后㑹未可涯题画长松落落不受暑鬓影钓丝俱渺然碧江千里未入眼飞过一鸥方可怜梅雪图戏陈廷璧梅雪翁清而穷名阶利窟谁与翁作引书林翰苑自许翁相通硬黄搰搨盘鼓雪絸习习摹尊钟老年好古心独少墨乌衫袖犹儿童自言书法即画法虽不能画颇知其理同邕分斯篆数投我聊博纸上青芙蓉得之欣然便巻去不待题识疾走飞秋蓬正如意不在酒在乎山水中风流欲拟欧阳公今朝雪落号北风冻指屈缩为蛰虫翁来彊要图所号趁此梅清雪淡天为容传神正须及此际吹火烘砚松枝红亦云要诗写雪空长句扫破寒云重笑翁爱诗真怪事无乃齐人知瑟工兴来为翁放手作珠光玉色开深冬图成诗就雪未霁西湖剡曲畧见依微踪我不知翁在画翁在诗诗中画中亦各有此翁请翁请翁归去问梅雪我诗与画谁雌雄为越公重题旧作山水图此画寄松院墨涩笔潦草别来三十年衲子尚能保开巻漫发笑可感仍交抱正如故友明卒见含惞悼人生非金石年华岂常好白髪不奈事先此青山老当更三十年与物论夀考题诗报青山彼此託𤣥造学云林小景灯下秋山影零乱况兼老眼镇模煳笔踪要是存苍润墨法还须入有无自我开帘看翡翠凭谁作钓拔珊瑚倪迂标致令人想步託邯郸转谬迂骑牛图老夫自是骑牛汉一蓑一笠清江岸白髪生来六十年落日青山牛背看酷怜牛背稳如车社酒陶陶夜到家村中无虎豚犬閙平圯小迳饶桑麻也无汉书挂牛角聊挂一壶村醑薄南山白石不必謌功名富贵如予何为郭总戎题长江万里图元戎大开寳缯堂紫锦荐几霞幅张手披牛腰之甲巻水墨迤逦踪微茫我从鱼腹弔往古灌口玉垒烟苍凉青城雪山蔽亏处导江之岷不可望三水合流锦官当三娥九顶逓接翠楼观缥缈天中央渝涪城髙宛相峙嘉陵跳江吹枕榜阵迹齿齿石作行风云惨澹开瞿唐黄牛灔滪难舟航青天仰漏一线光崃穷江广见汉阳黄鹤赤璧相低昂庐山五老天下观顺流渐见迎风樯大姑小姑交妩媚何年争嫁彭家郎三山九华连建康南都宫阙何煌煌大明定鼎龙虎合万古巩固皇图昌真州润州列两厢金焦嶪嶻当喉吭直吞天派纳海口有若万邦来㑹王座中指㸃皆歴歴绞绡数丈万里长老夫困顿今白首欲往逰之无裹粮徒然感嘅在牖下捕影捉风消热肠心摇摇兮怅徬徨佩有兰兮袭瑶芳江兮汉兮不可度望美人兮天一方少陵东坡二豪者风流在在留文章英雄割据未暇论卧龙独数人中彊元戎元戎将之良此巻兼与韬铃藏南征西伐或有事按图索程犹取囊非惟供玩託深㫖居安虑危心不忘呜唿居安虑危心不忘松巻为徳韫弟作老夫平生负直气欲一发洩百不遂隠居只作木彊人设仕亦为彊项吏白头突兀尚不平託之水墨见一二豪来写松三百株一二长身拔于地只嫌纸短手跼缩腕间风雨生苍翠东园阿弟看落笔神惊眼骇走魑魅堂中宛宛开徂徕不知老兄作逰戏夜来明月夺江光满巻飞蛟称怪事今年大潦苦浸滛根柢自髙当不忌根柢自髙当不忌区区草木皆憔悴倪云林画爱此倪翁小笔竒淡烟疎墨百年姿中郎已矣虎贲在我自低头人不知题画江草青青江栁新一双飞燕雨如尘轻舟短棹少闲客翠幕红楼多醉人王理之临凤头骢宋家王孙赵仲穆画马尽形神亦足东崑王郎搨其本笔精殊觉惊人目纸间突兀拥肉山俗工纷纷手当缩此疋传是鳯头骢五花满身云簇簇请郎别图唐舞马逆胡教舞不肯服逆胡教舞不肯服大胜汚臣食其禄润色旧临倪云林小景迂倪戏于画简到更清臞名家百余禩所惜继者无况有沖淡篇数语弁小图吴人助清玩重价争沽诸后虽有学人纷纷随繁芜崔子彊我能依様求胡卢墨涩不成运林惭涧与俱何敢希典刑虎贲实区区丑恶正欲裂卷去不须㬰今夕秋烛下载见眼模煳妄意加润色泥涂还附涂崔子岂不鉴爱及屋上乌题画雪里一楼髙万竹楼中人与竹俱清黙然天地凭䦨处人不能言假鹤鸣题杂花巻子芳园烂漫百花枝白白红红各有时冶叶娼条均造化和风甘雨入华滋老夫观物逍遥地小笔分春窃弄私日日不妨偷展巻扰人蜂蝶竟何知题画三首诗思凝怀未易裁平台一半夕阳开桃花小间松枝发碧嶂中分緑水来清暑茂林风日好两翁谈屑落髙闲白云故故没行径还絶世人来此山山径萧萧落木疎小桥流水限林庐秋风黄叶少人迹鸡犬不闻惟读书雪景山水眼中飞雪作竒观江山一夜皆玉换前冈坡陀带复岭小约凌兢连㫁岸水边疎栁似华髪忽有㣲风与飘散绀宫㡬簇林影分白鸥一箇江光乱老渔蓑笠秪自苦冰拂冻须茎欲㫁江空天逺迥幽踪只有一竿聊作伴此时此景此谁领亦笑此渔从我玩图成一啸寒战腕万里江山在吾案五十疋马图沙树歴歴沙草荒江上谁开刍牧场马羣所聚凡五十饮秣而俯嘶而昂寐讹浴涉踶且骧或乳或驻或轧疮三纵五横不成行若驓若青紫黄乌骓赤兎照夜白连钱桃花鬬文章牝兮牡兮未可辩亦莫可识驽与良相骨相肉俱已矣老夫两眼徒茫茫但爱各各无覊缰自纵自得肥而駫肥哉肥哉空老死未试何以知尔长我知马亦待驾御人马两得气始扬请看沟汗流血浆争前欲逐左贤王追风掣电一般走五十之中当有彊画玉台山图荅白沙先生陈公甫玉台万仭先生住出语直教天上惊还有遗音满天下儿童箇箇解称名题松巻寸悠悠至千丈岁月之后乃可望老夫一日春雨中手暖心闲笔初放徂徕合抱三百株生捉龙蛇眠纸上培之以墨土何功根叶不惊神亦王傍人谓我夺造化毕宏伟偃仍相诳一舒一巻风雨生满堂错愕空相向还疑秋子打窗扉亦觉春花扑屏幛久无采録我何嗔自倚胸中意为匠题画髙霞散雨发秋晴放目开怀台上行一队白鸥闲不过也随人去作逢迎倣云林画知迂的是荆闗手聊复从迂写素秋莫道西山无爽气我于东野合低头林墟压叶吹髙帽沙水飞沤掠逺舟一箇小亭逍遣得尽将吾道付沧洲题画三首眺逺累登顿林梢拂双凫江长要天接云嬾欲风扶落日在谿山秀色浮眉须台髙兴亦超空謌彻清都流泉无停迹静者临其旁跳珠石触起霏花衣渗凉倾听入希声载潄空膏粱嗒然与心契岂复嗟望洋题张翚画张翁年纪如伏生读书不及绘事精为图亦自有古意长幅短幅求人争老翁之笔随年老墨泼绡上如箒扫横皴六丁凿龙门竖皴熘雨泥墻倒一峰塞天云不流特立万仭芙蓉秋石边白猿乱跳涧木末红泥髙见楼楼头杨花吹碧瓦宛转春江带楼下烟波渺渺古渡长落日行人独骑马似圭似逺是非间人道浓枯复似闗自成髙致那能到我莫临摹觉手顽山水图寄赵民部孟麟萦萦石磴渺林峦百折縁泉草蔓漫穿窈窕来凭柱杖可盘桓处借䦨干洗开山色云生浪錬出秋容树转丹我约金焦逰未得先图一纸寄人看题子昂重江疉嶂巻王孙无运开英雄聊写江山藏画中还从惨淡见旧物似有涕涙含孤忠长篇禹贡与作稿一图万里连提封张韩刘岳果何功入闗萧相将无同王孙本号松雪翁能事错忍营丘公丹青隠墨墨隠水其妙贵淡不数浓萦滩曲濑导巴蜀沓巘长峦连华嵩空蒙野马轧云日浩荡碧縠吹秋风王孙隔此不可从水晶双阙金芙蓉招之千年或一出黄鹤岂不思江东试晬謌题赵魏公画杨花抛银春满盆乳㜷击汤兰气温沐珠澡璧试新晬翠羽掩风数门氍毺暖坐麒麟玉阿婆绮语髙堂祝緑弓彤管看探时一掘笑声愚智卜君不见九龄九鹤梦先知天自降生天自竒清谿散步图为徐文序作老去山翁空世情偶因谿好独闲行髙謌激物鸟忽语乐事㑹心人不争露气溢花沾湿好风澜当日动摇明临流爱濯无尘濯青布披巾况没缨题画我爱碧江浄轻舟㸃破秋西风捎鬓脚直得不梳头采菱图湖州秋水玉泠泠湖州女儿出采菱梭船盪桨红泼刺阿姊倡歌阿妹应隔溪冶郎骑马过㸃鞭杀勒霜蹄挫桃源图君不见姬周寛仁天下归又不见嬴秦勐徳天下离秦人避秦秦不知人既移家秦亦移移家去桃源住万树桃花塞行路楚人吹起咸阳炬何曽烧着桃源树老翁尚记未焚书诸孙尽种无租地自衣自食自年年扰无官府似神仙一时落赚渔郎眼犹怪为图与世传朱泽民山水睢阳老人营丘徒意匠妙絶絶代无为留清气在天地便就片纸开江湖长松落叶风细细幽构萦萝倚江住壁虎书鱼荡水光老屋疎茅通雨气老人不归空北山芳杜春风应厚颜微官缚人万事拙安得浮云相往还宦海黄尘迷白髪云壑风泉清入骨思家看畵方兀然叫落西窗子规月洛神巻烦马萧萧驻西日桂旗冉冉曳灵风潜川密约殷勤记流水微辞宛转通佩玉有声山月小袜尘无迹浦云空人间离合须㬰事还似髙唐一梦中隋宫图谁云玉树无人续马上还闻夜逰曲君王不自固苞桑却道雍州能破木杨花千里扑离宫富贵浓酣似梦中百队蛾眉皆鬬月千林彩树不惊风悲懽只在循环里莫道征辽偶然耳鹿车载怨重于山人心未惬辽东死一声桃李天下知皇后自将神噐移漳南未顾鼠窃计太原已及龙飞时如何只醉扬州酒酒杯在前兵在后白练天教泄勇寃醉骨沈沈当速朽孤坟寂寞向雷塘秋萤星散已无光惟余二十四桥月独照逰魂归洛阳题小笔山水春日春城未得还笑谈因在酒杯间野人半夜思农事自起吹灯写故山题夏景地静林居无日影紫薇花落暑䦨珊两翁白髪棋争后一箇黄鹂茶话间雨气欲来泉脉动风飔畧过树隂闲隔溪草阁尤凉浄更拟唿盃看鹤还题画册后八十流年老态多目昬秪好卧云萝墨消古研能闲在纸映明窗奈暖何触物便须随㸃染观生还复费吟哦这般丑拙难拈出聊自家中遣睡魔写畵寄仇东之茫茫湖海传知次落落文章健羡间肮脏功名何物忌畸零天地一夫闲人遐尚想梁间月地隔聊移纸上山欲问相逢老无日碧云黄鹤自相关题马图和骢马行韵𤣥云涨体非花骢复知西产匪产东突围破阵奔死命将军假此夸竒功横行絶塞何由致千金始为燕昭至房星不落冀北羣地用全收天下利奋迅时时迸衔铁仰空长嘶紫缰裂朔风吹鬛尾梢云曼缨拂地垂猩血羌奴手控不敢骑天生神物彼亦知今无伯乐空自老末路英雄向谁道题画秋山骨稜层秋树枝槎牙尚有霜余叶㸃缀如春花缓骑亦足赏何须坐停车行行日将夕微吟酬物华青山本自媚天犹假装饰白云为铅粉林岭弄颜色西湖比西子坡语作戏剧老夫爱莫助图画开幻域墨蹟黄应龙失去思陵勑岳飞杀贼手诏东崑人来言有盗发子帑意非摸金手必是探禊党不然尺一纸何足厌贪掌思陵洒此翰破术勑飞往当时君臣际天地相俯仰知任观哲明眷注加温奖功宠致忌杀忠义果足仗君心在遗墨一读自炳朗矫害证逆桧淊天信欺罔此纸后不传何以暴所枉锢子秘密藏何为世标榜天意流无方假盗理可想留吝恐违天水火事或倘物岂久恋人物亦有精爽使之一人传所见目惟两盗去转相售售售万目赏存未为子欣失未为子惝慰子不平怀诗与发浩荡观徐士亨所藏怀素自序真迹吴匏菴许摹寄速之藏真傥荡人草书如易耳羲献百世师拟步争尺咫长驱并颠旭所至非易矣笔势酒发之将腕兵其指潜锋在浑沦藏力于纎靡恍恍迟速间神妙出生死心以禅观通随物得书㫖风云及虺蛇信笔变不止一笔备一变万变万象起固足称草圣多括类书史史迁尝自序此作良有以汗漫逾千言灿烂连数纸初纸记子美曽补龟玉毁山谷亦未见曽遭穆父鄙后人况肉眼狐鼠得疑似䘮乱七百年天岂憗遗此今日复何日所遇亦天使未能寻文读且以指画几叹羡及末巻题识惊娓娓名衔十有六尚漏薛刘米西台与祁国绪论甫先启同叔相诺唯公巻特许纪此辈推名流逐逐到余子非惟致賛颂流传悉源委譬羣介辅賔传命以成礼譬徴十朋龟信吉无余拟季子肯搨致我诗系其尾南州肯勒石万本播不已不然此纸者孤注安足倚题林和靖手帖用东坡韵我爱翁书得瘦硬云腴濯尽西湖渌西台少肉是真评数行清莹含冰玉宛然风节溢其间此字此翁俱絶俗开缄见字即见翁五百年来如转烛可怜人物两相求落我掌中珠有足水边孤坟我曽拜土冷烟荒骨难肉当时州吏岁劳问于今祀典谁登録翁固不能知我悲聊对湖山歌楚曲我歌湖山亦不知惟有春鸠呌深竹归来把酒弔双缄犹胜无钱对寒菊速张友山题和靖二帖老去知吟苦新篇忍重烦搔头丝坠地㸃笔雨临轩小简完双璧长城重五言逋仙当不死字字与招魂録余青阳廷心与郑山子美手札国难仓惶细语笺危城落日大江边干戈一胆公生死涕泪千年尚简篇家里识绦如有妇波心抱印若无渊烧香洗手重新録飒觉英灵笔研前题华光禄汝徳石延年古松诗曼卿号诗豪发竒索幽秘对语禽闗乐生香花交树翕然伊洛间妙絶称者亟清放挟滑稽其风如晋靡马逸遭踬坠云赖石学士狂调烟花馆弗愧街司箠落考褫华袍坐啸傲羣耻作诗喻罢进遗韵寓谑㫖排闼就钱愚博饮畧汝尔卒与刘潜醉囚巢鼈自儗止酒迨遵戒枯渴遂及死苍笔留松篇心画森规矩古以画观人无乃倒非是躐颜复涉栁亷隅摄神鬼兽柙怒虎兕武库耀㦸棨当时朱夫子不学九渊体道徳百代师朱紫曷足訿曼卿贲在外紫阳衷则匪我今罔异同口舌吾过矣拙肘叹莫学聊以指运几縁辞更髙讽谡谩松风起其人当不亡或在蓉城里题杨铁厓先生遗墨铁厓山铁道人戴铁冠吹铁篴铁色一尺面铁衣七尺身元精育此老铁汉铁肝铁胆穷为义士达荩臣百剉不得折突兀而轮囷文章竒倔似生铁戛然有声惊鬼神小语补两汉大语追先秦时流髙价购铁语贵铁不贵金与银不从嵇锻搰搰累俗好不学许耕屑屑称齐民天河借水洗铁冠笑吹铁篴骑玉麟而今观化不在世好在天上参星辰惟余此篇在故纸铁笔不烂二千春文词题史西村逰杭诗稿珠贝连篇一巻间只疑梱载古杭还候潮路逺肩舆重酧月謌长酒量悭自惜旧逰妨老病且从新句见湖山问天賖取明年健何必因人有厚颜题朱性甫诗稿四十精思成此稿吴乡吟辈未堪侪揠苗岂是时能长啖蔗应知老渐佳虽止百篇诸体备不拘一律大方谐野航秋水空尘迹细屦春风有好怀公道未应无赏识文章安可使沈埋冠端感慨仪曹笔跋尾吹嘘借舫斋已借二君髙论在赘辞惭愧老夫偕读盛仲规遗诗饭盘苜蓿漫䦨干自信书生骨相寒远落荒州悲燕幕老收微禄笑鲇竿一梳坠雪方归国万事浮云又盖棺灯下遗诗不堪读读来句句与风酸题狄秋林诗稿后久别殊惊各老苍宦逰落得此诗囊风情逸朗骎骎晋辞气清平咄咄唐秋雨晴边挹峦秀春江濶处弄天光徳人言在真堪羡鲍老郎当愧末场谢吴匏菴序拙稿且本荒荒语冗陈品题何足动朝绅光堪继烛垂垂跋覆可从瓮漠漠尘牵比及桓宁作我借推于谧信因人咏謌聊耳存闾巷自记尧民与舜民读陶诗二首采菊见南山赋诗临清流偶耳与物㑹微言适相醻浩荡思惟表其心共天逰江不阻水逝天不碍云浮后人涉雕斵七窍混沌愁掩巻三太息至山莫容丘元气本无声宣和偶宫征沨沨合自然其音无惉懘流之天地间六代激绮靡遡观删余什雅岂不在是后来庶有知韦柳实兴起更后邈无人斯文止于此石田诗选巻八石田诗选卷九钦定四库全书石田诗选巻九明沈周撰花竹古梅折枝歌搰蛟不肯居西湖穹窿山中潜作都千年杂与草木处土膏沁骨苍皮麄雪中挛拳冻欲死老腊又仗春风稣今年苦遭斤斧厄左股割落从樵夫幽灵暗泣天亦黑十斛清泪含明珠抱材肯受爨下辱失势岂分沟中汚韩湘直费百金买何啻网着青珊瑚挑回市上骇衆目儿女争㸔来喧唿还疑神物有变化白日闭户防逃逋金绳两道锁纽壮禁止更揷碧玉壶主人尚恐莫长守请我冩作流芳图高堂雪壁照清影此屋此图何可无竹堂寺与李敬敷杨启同观梅竹堂梅花一千树晴雪塞门无入处秋官黄门两诗客珂马西来为花驻老翁携酒亦偶同花不留人人自住满身毛骨沁氷影嚼蕋含香各搜句吉祥牡丹清本欠定惠海棠幽亦未只凭坡口诧繁华似恐同花不同趣酒酣涂纸作横斜笔下珠光湿春露只愁此纸卷春去明日重来花在地庆云牡丹三月十日天半晴庆云菴里㸔春行陶娘李娘俱寂寞䑕姑照眼真倾城老僧却在色界住静笑山花恼客情靓粧倚露粉汗湿醉肉隔纱红晕明吉祥将落旧有恨急借纸面图其生明朝携酒正恐谢亦怕敲门僧厌迎石轴花山行见石轴黄荣大而华一花合羣英迳可半尺奢团团缀末干兀兀无傍桠或如罥綵踘或如撑秋𤓰烂漫山谷间仙人唾余霞性不利羊食其生天所賖踯躅本山榴又以红见夸且致是非间未暇披金沙谁能别为名美如洛阳花感兹在隐约把玩令人嗟姿容牡丹比但未収姚家蓬荜困遗贤荆布裹贞娃取酒载酹之下山西日斜庆云菴月下观杏花杏花初开红满城我眠僧房闻雨声侵朝急起㸔晴艶对房两株令眼明还宜夜坐了余兴静免蜂蝶来纷争嫣然红粉本冨贵更借月余添妍清青苹流水未足拟金莲影度双娉婷庭空月悄花不语但觉风过微香生老僧㸔惯不为意却爱小纸燕脂萦高斋素壁可长有不由零落愁人情都氏赏花太平天子𢎞新治国艶随年亦烂开心里紫檀藏密印朶头红玉露重台酒嫌未剧劖诗赏花怕难齐着鼓催我与东家同六十白头能此几衔盃九日无菊赏芙蓉芙蓉九日烂尊前篱脚黄花苦未全素谓及时畨落后本开迟者却当先红粧风露秋无价白髪年光醉有縁今许满头还乱揷齐山笑口不须偏妙智菴牡丹我来借㸔冨贵丛僧房认是赁宅中去年㸔过今又到花若迟我含春风毵毵白髪虽不称未许花前无我侬慈恩在前妙智后今古乐事将无同古花己见古人醉今花还对今人红一觞一咏雅而乐何用羯鼓敲逄逄冠裳颠倒揷花舞强以筋力追儿童莫教错认白太傅自是頽然田舍翁新栽牡丹开迟有作烂漫东隣醉牡丹也持盃酒待花㸔却疑有为偏教慢亦料终开底作难贵介莫游知地僻美人初聘怯家寒我无羯鼓相催发祗捻吟髭日凭阑次天全翁雪湖赏梅十二咏台垣赐老荷君王山上篮舆湖上航如此湖山昼游地梅花开遍客还乡少在城中多在乡寻梅犹抵候朝忙新诗似与梅相约诗到成时梅恰香不是春愁鹤髪翁风流人物义熈中遥知觞味清游处小笔湖山似欠侬重峦叠叠水湾湾雪舫寻春醉未还因省玉堂为客夜如今不似梦中山緑尊沽酒出春城春日寻梅湖上行闻道冲风又冲雪旁人不识醉翁情一代文章百代名鼎司纶阁已忘情近来熟理农桑计似谪江南作稼卿湖上寻诗舟去稳尊前赏雪酒行迟优㳺正是居东日自遣春风人不知梅扑玉缸春酒开雪湖山水重徘徊风流旧属林君复人道先生是载来泛雪呉航胜月槎深深盃色照银沙寒梅钟得平生爱重是江南第一花玉树瑶山画里㸔干坤不似酒壶寛醉来草圣三千纸漫使人惊索幼安清游不放酒盃空雪共梅花落酒中玉带朱衣有仙骨画船更在水晶宫黄帽归舟且莫催雪山留客好衔盃梅花况是堪题咏今夜春城判不回赏玉楼春牡丹白头盃酒重临轩喜见名花又一畨春粉腻霞微着晕露红渐玉淡生痕酷怜似醉还饶笑尽是多情尚欠言老者相㸔聊见在逺谋何暇为儿孙瓶梅铜瓶倚玉枝髹几独㸔时折柳多何惜临窓少不宜断根聊活计勺水小恩私省得溪桥外追寻老步迟题牡丹图东家牡丹不论叶西家桑柘不论花花前把酒酹红玉一滴谁沾桑叶緑隔墻羯鼓春逄逄人散酒阑花亦空采桑养蚕百筐满子子孙孙衣着暖明年赁地过东墻拔却牡丹多种桑㸔花吟劝陈世则酒花下一壶酒人与花酬酢树上百枝花花对人婥妁昨日颜色正新鲜今朝少觉不如昨人若无花人不乐花若无人花寂寞㸔花不是乆逺事人生如花亦难託去年花下㸔花人今年已渐随花落花且开酒且酌催花鼓板挝芍药醉他三万六千觞我与花神作要约梅花二首莫嫌踪迹发寒穷南国生涯论首功道体不彰存白贲心仁有造属黄中隔烟如梦微微月临水无言脉脉风高尚难招我难逺为君频过小桥东寂寂疎林满地苔自知溪迳不容媒沈郎太瘦亦复耳范叔一寒如此哉漫有心膓竟何与本无颜色不须猜老夫气味颇同致岁晚相逢笑口开东阑牡丹为好事者掘去荒庭粗整石阑干始买花栽得牡丹冨贵同心有人爱繁华移手别家㸔烟根已拨苔犹破雨坎空存土未漫笑抚老懐无所惜固知留到子孙难西园栽花西圃栽花愧老人花枝不似老人身老身虽被花枝笑自有儿孙㸔好春二十日见菊刺眼新黄见晓枝衆皆争早独何迟晚成霜下真能奈静寄篱根不自卑聊补一年秋淡薄追嫌九日事参差老夫谢酒縁多病醒咏还如落帽时玉兰贞蘤无妖艶白贲幽除前杪枝爱兀赘丛玉天匠镌清馥扬逺风标度逸于仙我生具素懐眼谢桃李妍指酒通微辞愿言修净縁栽玉兰玉莲小朶天香树紫石阑前带雨栽自笑老人无料量要将年纪待花开客遗山柿绐为玉兰戏而赋此有遗玉兰栽云花备清馥戒僮植深土殷勤养根玉秋霜己脱叶挺挺条肄秃识者曰山柿盗名饵公慾举世好相欺牖耳多涂目余性易信人指马不知鹿凭阑祗发笑罪遗亦何足谓信止豚鱼未始及草木庭前有疎竹庭前有疎竹楚楚青玉株长身何森竦贯直无曲迂雅净合吾志还爱格清癯不似松与栝蓬郁多髯须风起月作影心耳为之虚十年存保䕶逺意託笙竽物脆时莫待苍黟根叶殊老朽不足截何以承吹嘘薙草行除草本难尽根子互生成请观耰锄后私得雨露情庭除日夕间衆緑复交盈兰蕙皆灭迹萧艾欣得朋中为蚊蚋居蛇蟒亦横行湿积地道敏气恶暑热蒸陷足罥衣裾賔阶苦趋迎毎被客嘲诮爱物实沽名不察僮奴嬾亦柰易发生朝来奋一薙顿令心目清聊快顷蹔间未保终絶萌因以悟小人难去类相萦匪特去云难尚有怨诽并从兹谢庭草甡甡漫尔荣青草吟青草年年多白髪日日少青草催白髪似恐人不老髪落白有尽草生青不了我是乐天人梳头对青草悯禾薄禾今兹计狼狈尚栖亩借问胡为尔先时已罹咎五月风雨大潢潦卑莫受田穉俯就没浊浪扼其首排濯潏荡间性命存亦茍天日赫赫出水热烹羣丑一日色已变三日虀在臼我时徃捞观觊活从中剖心存根已拨欲弃难懈手欲拯卒何及怆食内若疚掘土窒渗塍倩车仰隣佑督戽靡日夜救死岂容久併力役老少足絸筋亦纠水面青鍼芒稍出九死后气力与生意委顿类产妇一一补伤烂行行十八九过时强经营安望如常茂事多于悔祸始畸终变偶七月寻遭风弱本被抝揉折处气当沮虗房但含滫间或见成穗秃稭卧败箒何能毕公租亦莫彀饥口对此发长咨细雨浃昏酉枵腹不堪鼓併欲歌止酒割稻我家低田水没肚五男割稻冻慄股劳劳似共雨争夺稻芽渐向鎌头吐蓬蓬纂纂缀青针稻既生芽禾应腐腐余割得尚欢喜计利当存十之五小家伶仃止夫妇稻烂水深无力取口中之食眼中饱忍见穗头沈着土波间粒粒付鱼雁一年生计空辛苦但忧两口不聊生未暇徴租虑官府老翁坐对沈龟哭婆亦号咷向空釡云昏月墨忘关门隔壁咆哮一声虎白茅顾氏种荔核成树有感人传顾家园近有闽荔栽始闻漫竦企果否两莫裁闽呉地殊悬此物胡来哉彼此气各偏炎寒亦难谐淮南不宜橘冀北不宜梅物固产不通性与土相乖耳目自为仇予懐日徘徊问讯昨走奴已遣仍虑绐及返有所挟么枝叶蓑蓑叶次缀小蕾含黄未曽开事固有变理执常哂呉獃兼能述所致妄瘗核偶荄今本已拱把森然畅条枚去岁实垂成隤落惜玫瑰根气恐未充加培如保孩紫苞已在眼香甘早流腮老夫喟有此南气其北来先从草木见造化有脴胎厥初限荒服难与玉食偕渐虞道里近有以滋味媒置堠当未免又见飞尘灰题蕉赠僧山僧心与迹俱闲未限居山及出山长对芭蕉闲不过时留一偈叶中间病中折菊为供忧懐判与菊无私柰此篱根烂漫枝彊借陶瓶应秋事因将病眼洗寒姿梦中笑口簮花伴枕上清斋止酒诗小阁纸帘岑寂地药烟零乱鬓丝垂杏花半抱春寒薄染烟一梢斜露曲墻边东家小女贪粧裹听买新花破晓眠病起咏菊试步庭中雨迹晴篱花黄白似相迎病腰徙倚秋分瘦老眼朦胧晚借明南国金夫空倚富东家玉女自含贞一年一度期追慰今怪山盃欠此情咏斋中黄菊宛宛黄金盃虗器莫挹酒造化为鼓铸赋色应西㬋漙漙朝露浥宛宛秋苞剖深翫不尽爱欲折还惜手气属萧飒中迟暮以为候病夫萧飒人意味相昵厚顾非儿女花贞固知所负吾斋空四座命作岁寒友草堂前梅桃今春相续试花春色今年贲古台东风续续见桃梅秾华莫惜三盃赏寂寞原非一日培我有好懐随物遣花于老眼尽情开人生最似红芳迹白鬓萧然感緑苔七星桧海虞七星桧宜为羣木冠列生老子宫与邑作竒观广墀气萧森入门凛欲汗乆信天地成沃知雨露灌传植从萧梁其説我恐漫验斗形叵全七既毙其半三株实聊存难执岁月筭各各具一异形容匪词翰西体裂多藁豁然敞三判东体活亦裂筋骸互续断北者蜷而秃袖破舞脱腕叶亦不暇叶榦亦不暇榦左文皮索绹孤蕝顶留繖槎折象齿跷瘿决鬼目烂疏越复丛穴骳骩仍轩岸蛟挛及婗跛努力不得窜矛长及劒短接战惊楚汉如此纷怪骇耼君不能按知遭几雷厄还屡兵火难生死付冥然造物反被玩君子重贞固顽丑小人谰縁高坐吹箫我欲唿鹤鹳从根覔埋丹浇泉觊红灿长生就其䕃永作婆娑伴谿树雨来谿树好翡翠散明珠若若万叶动萧萧羣响俱微风送余沥返照妬深濡浩荡恩波足惟怜爨下枯呉元玉邀赏牡丹分韵百朶香云怕急飞未曽来赏判迟归临轩要约从先定折简频烦恐后违药玉酒船羣客送黄金筵直主人挥添灯不道成深夜起㸔红粧觉露微块菴陈太常南轩牡丹清卿南轩春有光㸃缀万緑留红芳临轩撩乱难比数杨家肉屏当面张南都根本元气壮此花盛得当推王天于清高补冨贵人与草木争文章春盘厌筯酒饫口簮缨盍座中飞觞畧无丝竹聒清论澹有风日含新粧嗟予潦倒似伧父布袍也拂春风香白鸥本是世外物参鸾附鹄来翺翔两年叹惜俱作客自家一株烟草荒平章徃事不须较在在有华皆洛阳主人劝客莫辞醉更言此㑹非寻常为华置像保长在人间风雨当无伤生色海棠粉合臙脂作晓粧冨于颜色吝于香东风不肯全分付相对梅华各断肠和陈玉汝大理乞竹韵僮子才通醉日书长身早见载专车叶留宿雨鸾翎湿鞭走新泥蠖节舒下马题诗添过客借风清暑便隣居夜来半舫斋中月壁影萧萧水墨虗画梧竹画了梧枝又竹枝緑隂如水墨淋漓信人卷去煳窓壁雨雨风风总不如题牡丹名牌新样紫牙刋露重烟深正好㸔却怪锦云低亚树带风扶上玉阑干荷华燕花供姢姢侑玉巵红粧文字两相宜分香客座须风细倾盖林亭要日迟仙子新开壶里宅佳人旧雪手中丝便应此㑹同桃李酒政频教罚后诗梨花莹白姿容谢粉铅不教酒洗自婵娟日华暖抱溶溶雪月影凉生淡淡烟深锁春愁归院后静思晓梦凭䦨边那堪扫地东风恶抹摋清明又一年落花五十首冨逞秾华满树春香飘瓣落树还贫红芳旣蜕僊成道緑叶初隂子养仁偶补燕巢泥荐宠别修蜂蜜水资神年年为尔添惆怅独是娥眉未嫁人飘飘荡荡复悠悠树底追寻到树头赵武泥涂知辱雨秦宫脂粉惜随流痴情恋酒粘红袖急意穿帘泊玉钩欲拾残芳擣为药伤春难疗箇中愁玉勒银罂已倦游东飞西落使人愁急搀春去先辞树嬾被风扶强上楼鱼沫欨恩残粉在蛛丝牵爱小红留色香久在沈迷界懴悔谁能倩比丘是谁揉碎锦云堆着地难扶气力頽懊恼夜生听雨枕沈浮朝入送春盃梢傍小剰莺还掠风背差迟鴂又催瞥眼兴亡供一笑竟因何落竟何开十二街头散冶游满街红紫乱春愁知时去去留难得误色空空念罢休朝扫尚嫌奴作贱晚归还有马堪忧何人早起醻怜惜孤负新粧倚翠楼夕阳无頼小桥西春事阑珊意亦迷锦里门前谿好浣黄陵庙里鸟还啼焚追螺甲教香史煎带牛酥嘱膳㜎万宝千钿直可惜归来直欲满筐携一园桃李只须臾白白朱朱彻树无亭怪草𤣥加旧白牎嫌㸃易乱新朱无方漂泊关游子如此衰残类老夫来岁重开还自好小篇聊复记荣枯供送春愁上客眉乱纷纷地竚多时拟招緑妾难成些戏比红儿煞要诗临水东风撩短鬓惹空晴日共游丝还随蛱蝶追寻去墻角公然隐半枝昨日繁华焕眼新今朝瞥眼又成陈深关羊户无来客漫借周亭有醉人露涕烟洟伤故物蜗涎蚁迹弔残春门墻蹊迳俱寥落丞相知时却不嗔卖叟篮空雨满城鏖芳战艶共纵横挽留不住春无力送去还来风有情莫论漫山便陆续仍怜㸃地亦轻盈白头花吏闲频埽红粉佳人紧着惊断送韶光入雨声羣芳何力与愁争鹿衔御苑非佳兆马进天闲借美名时不可为伤薄命事因无頼到轻生堪怜堪笑知多少直得吟翁老费情东园重过怅徘徊白乱红纷似剪裁昨日不知今日异开时便有落时催留连空树浑无赖牵惹闲愁却悔来固蔕长生信三朶又非仙顶莫栽培再四追寻何处边石阑干外竹帘前青虫夹堕容相頼黄鸟兼飞得可怜移昨夜灯修故事剰今朝雨泣余妍摧残怅感年年惯将谓今年剧去年马追红雨倦游回春事阑珊意已灰生怕渐多频扫地酷怜将尽数衔盃莽无留恋墻头过私有徘徊扇底来老去罣牵宜絶物白头自笑此心孩抛丛脱当乱如挚縂借鸾胶不可黏梨雪沍䃈人病酒絮风撩面妾窥帘千林如约垂垂尽一片相先渐渐添欲託丹青着遗爱顿无情思笔难拈处处春光花满烟忽随春去使凄然风前败兴休当立窓下关愁且背眠放怨出宫谁恋主抱香投井死同縁夕阳寂寞江南北吹满西兴旧渡船乐游园里覔芳菲朶莫能全作片飞开日未闲如已谢见时无几惜多违香犹郁土亡妻葬泪不成粧弃妇归正是使人追忆地况来惹鬓复沾衣花欲延春奈子规声声催到緑隂时迟来杜牧惟逢叶深信秋娘空折枝悲溅泪边何忽忽闷低头处共垂垂淹留墻脚䔍黄甚蝶已无情螘有私分香人散只空台红粉三千首不回恶刼信于今日尽痴心疑有别家开节推系树马知过工部移舟燕蹴来忍见愁悰败涂地闭门无语只书灰风诛雨刮太伤神徙倚诗篇咏斩新红泪洩寃啼短命黄金希术铸长春空虚村落今乌有叹惜山林迨赤贫凖拟明年大家酒重㸔还醉旧游人千树何曽剰半株芳魂惆怅与时殂层层叠叠根头有寂寂寥寥叶底无骚乱又当春结局流亡真要我为图超空独让沾泥句着想留懐自觉输泊紫漂红没住生伤心那止洛阳城美人天逺无家别逐客春深尽族行汝去安能不思汝卿轻还复可怜卿要申遣拨须凭酒醉里忘愁且一程朝来桃李只空园作么伤残问不言渔楫再寻非旧路酒家难认是空村悲歌夜帐虞兮泪醉侮烟江白也魂知道下塲如此恶早先立取厌风旛繁华消息寄芳丛翫弄游人转眼空万物死生宁离土一塲恩怨本同风株连晓树成愁緑波及烟江有倖红我问老僧求㸃断数声啼鸟夕阳中笻枝来效小温存片片犹沾宿雨痕路不分明愁唤梦酒无聊頼怕临轩风萍靡靡余流水烟草萋萋感故园尚有断香残粉在何人剪纸一招魂供送春愁上客眉暖风晴日党游丝拟招緑妾还成些戏比红儿煞要诗钿盒检粧余故靥胆瓶和水弃残枝纷争乱竞须臾静似了东窓一局棋閙乱东风又一场出墻桃李苦颠狂不堪小大从于迈无柰郎当舞更长纽缀莫容鍼线巧粪除徒费帚箕忙倦游尚作寻芳梦酒欠敲门恼漫郎婵娟殂落不须悲李妺桃娘已有儿人散酒阑春亦去红销緑长物无私文章土苴遭衰刼锦绣闾阎惜贱时空记少年簮舞处飘零今已鬓如丝盛时忽忽到衰时一一芳枝变丑枝感旧最关前度客怆亡休唱后庭词春如不谢春无度天使长开天亦私莫怪流连三十咏老夫伤处少人知憔悴黎明出汉宫新愁都向别离丛青山有地埋香质红泪何心泣晓风絃管不堪歌舞尽繁华真较绮罗空天涯春色悲公子玉勒金丸几处同百五光隂瞬息中夜来无树不惊风踏歌女子思杨白进酒才人赋雨红金水送香波共渺玉堦㸔影月俱空当时深院还重锁今出墻头西复东阵阵纷飞㸔不真霎时芳树减精神黄金莫铸长生蔕红泪空啼短命春草土茍存流寓迹陌头终化冶游尘大家准备明年酒惭愧重㸔是老人扰扰纷纷纵复横那堪薄薄更轻轻沾泥寥老无狂相留物坡翁有过名送雨送春长夀寺飞来飞去洛阳城莫将风雨埋寃杀造化从来要忌盈似雨纷然落处晴飘红泊紫莫聊生美人天逺无家别逐客春深尽族行去是何因趂忙蝶问难为説假啼莺闷思遣拨容酣枕短梦茫茫又不明春归莫怪嬾开门及至开门緑满园渔楫再寻非旧路酒家难问是空村悲歌夜帐虞兮泪醉侮烟江白也魂委地于今却惆怅早无人立厌风旛芳华别我漫匆匆已信难留留亦空万物死生宁离土一塲恩怨本同风株连晓树成愁緑波及烟江有倖红漠漠香魂无㸃断数声啼鸟夕阳中笻枝侵晓啄芳痕借尔庭阶亦暂存路不分明愁唤梦酒无聊頼怕临轩随风肯去从新嫁弃树难留絶故恩惆怅断香余粉在何人翦纸一招魂卖叟篮空雨满城鏖芳战艳寂无声白头苑吏闲陪扫红粉闺人蓦着惊莫论漫山便麄俗还怜㸃地亦轻盈乱纷纷处无凭据一局残碁不算赢十分颜色尽堪夸只奈风情不恋家惯把无常玩成败别因容易惜繁华两姫先殒伤呉队千艶丛埋怨汉斜消遣一枝闲柱杖小池新锦㸔跳蛙香车宝马少追陪红白纷纷又一廻昨日不知今日异开时便有落时催只从箇里观生㓕再转年头証去来老子与渠忘未得残红収入掌中盃玉蕋霞苞六附全一时分散合无縁风前败兴休当立窓下关愁且背眠田氏义亡同五百唐宫怨放及三千无人相唤江南北吹满西兴旧渡船落柄开权既属春少容迟缓亦谁嗔酷憎好事败涂地若被闲愁殢杀人细数只堪滋眼缬仰吹时欲堕头巾不应扪虱穷檐者荐坐公然有锦茵锦粧林馆绣池台彻底从头今在哉断酒不堪诗并废嬾游祗把病相推节推系树马惊去工部移舟燕蹴来烂漫愁踪何地着谢承惟有一庭苔打失园林富与荣羣芳力莫与时争将春託命春何在恃色倾城色早倾物不可长知堕幻势因无頼到轻生闲窓戏把丹青笔描冩人间懊恼情千林红褪已如摰一片初飞渐渐添梨雪沍堦人病酒絮风撩面妾窥帘併伤鸟起余芳尽汎爱鲦争晚浪粘可奈去年生㓕相今年公案又重拈昨日才闻叫子规又㸔青子緑隂时秋娘劝早今方信杜牧来时已较迟脱当不归魂冉冉溅枝空有泪垂垂淹留墻角嫣黄甚暴殄芳菲罪阿谁芳树清尊兴已阑抛堦滚地又成团带烟窓扇櫺斜透夹雨檐沟瓦半漫老衲目皮闲作观小娃裙戏承欢无端打破繁华梦拥被伤春卧不安乐游园里眼俱空只在今朝事不同错道海棠依旧日生憎楝子下稍风圬人镘上泥柔粉桑妇筐中緑映红便认未开如已谢一般情况寂寥中为尔徘徊何处边赤阑干外碧檐前乱飞万㸃红无度闲过一莺黄可怜观里又来刘禹钖江南重见李龟年送春把酒追无及留取银灯补后縁东风刮刮剧情吹万玉园林孑不遗席卷横収西楚货国亡空怆后庭词拂红回去思前度搔白㸔来惜少时莫怪留连五十咏老夫伤处少人知岳王坟上树岳王坟上树武侯庙前柏在坟生南枝在庙根如石不诃无翦伐不朽非培殖冥冥草木者何以通人德二公鬰忠义天地为拍塞天地无发付一夜化两植风云发长噫雷雨作怒击一不忘北兵一不忘曹贼英灵尚凛凛死有斡生力其生虽不辰其死有遗直嗟哉背逆徒未死气先息谙谙蔑蘖余茍有亦荆棘挂兰厚土赋草木去土曷恃生贞丛县孤荄由天匪培成愿学无根槎不作粪壤英令人仰高洁絶地自欣荣矫矫凌空仙碧带侑紫琼谁能䙝佩纕灵累空复情德馨不可挹夐含风露清君子务超世浅俗讪钓名区区荆棘辈下视莽纵横墻下野菊墻根野菊自烂漫新黄琐碎无人怜幽芳不扬抱隐德僻地萧条宜养贤聊因盃酒少慰借三嗅三叹秋风前道上春草春草本无愁有愁因我生千里随我逺始自出门行一步长一苗根从心上萦酒浇根不烂诗遣苗复荣何如闭门坐愁草两忘情南山有高树南山有高树衆鸟投其枝树莫有号召鸟集各如期密雨谢沾湿赫日与蔽亏搆架亦冝巢哺育久于兹一旦疾风作根柢不能持衆鸟蔑依恃分飞更他之他之复高树罔念旧息时老夫感树鸟再三謌附离石湖书院老树范公亭东㸔古树有身莫可限尺度只凭长大不长长边老婪酣遗丑肚一榦朽尽皮肉空一榦轮囷叶麄蔽盘根到处走虬蛇风雨不惊知得地坐根纳䕃且移时静玩气机成感寓人生安得如此顽不死不用常在世王理之君子林王子爱竹迺祖风个个对屋居城中居然便号君子林以多为称少未通方其树艺心广大十个便与千个同小人固多君子少聚此十辈道足充愿言取直取虚已取节不改固尔穷王子复能手冩竹笔下夭矫㸔游龙洛阳家家貌司马片纸未见容荆公请常事此勿改业桃李何足涂春红莳菊合瓦团团縳小盆烟丛分莳遶秋轩先教辩叶方知种更虑浇泉太渍根寒送余甘归药笼晚投薄分与柴门开花解向天涯笑游子何时忆故园山茶辞惟兹古株以孤立兮垕土敏树根器固谧兮烨如渥若枝叶孔翕兮奕緑团栾朱荣烂兮岁寒雪霰芳斯发兮衆植摇落倮孑孑兮顾彼华滋裒然袭衣兮君子有常小人中非兮外缜内贞羌有此淑行兮材倨不振知受命兮物曲尚利工弗然兮繇弃而完遂生乐天兮敬以为图贤足友予兮山空无人聊与尔居兮雪蕉王维偶冩雪中蕉一种清寒尚未消前度风流思旧观后人影响见新标残黄潦倒漫诗迹破緑离披折扇杓今日䝉翁同鹿梦晓窓呵笔费辞招咏庭前桂庭前有芳桂耸立自孤生时当风露凄顾发黄金荣翘处羣植閙悠悠扬德馨衆秽岂不忌气禀莫相能鸟兽感燕尔燕何巧黠作巢违故常悬赘两桷间凭虗絶依傍何啻幕上危不託枅与杗他垒皆有据负固恃安藏尔尚务速成致败无忖量衔泥互雌雄一日千廻翔涂涂苦相附疏渍易剥瓤顷暂二堕落力劳业荒唐觜吻苦啄唼累日不成亡衆垒既举雏飞鸣能颉颃见善不悛改愚营故伥伥大拙类蝜小智逞蜣螂愐尔殆有为示险在堂皇凡是肯构者鍳求道则昌拓之平易基卫之仁义墻顺之勿改作缓之勿率忙允作坚久计子孙有余庆物异理则协情激申芜章新燕今年见新燕犹似去年见主人头髪白转多只有乌衣不曽变年去年来来不差分明记得主人家柴门大开风满屋飞出飞入随杨花君不见相国门前车马塞一朝去相车马寂车马寂草萋萋燕子还来梁上栖题莺卖诗卖酒醉春城破尽青衫白髪生四海固无知我者错教啼杀树头莺纵禽秦云越树路悠悠锁掣金笼百怨休中有能言緑衣鸟还唿万岁一回头鬬鸡两势当塲备纵擒自家勇敢果谁临胜时固有昻然气挫者都无砺乃心毛锦纷披泥迹汚冠英潦倒血痕深老夫罢与人争席戏倚闲窓㸔鬬禽对鵞与薛尧卿聨句鶂鶂来前除兀立照日影舒翼軃明翎引吭延修颈唼喋类啑藻睥睨忆窥杏驯蔑比隣恼逸靡淮堧警定额高赘疣颏领低垂瘿广掌跱何壮寛脰食莫哽蹒跚步徐徐蹀躞舞挺挺慙羲面发热笑毅齿欲冷持遗意弥厚出哇志亦併容貎甚闲暇标格极秀整彘肩羞腯肥鹤骨输瘦㾪老饕思属厌大嚼知隽永污邪岁苦垫豢汝媿千顷西山有虎行西山人家傍山住唱歌采茶山上去下山日落仍唱歌路黑林深无虎虑今年虎多令人忧遶山搏人茶不収墻东小女膏血流村南老翁空髑髅官司射虎差弓手自隐山家索鸡酒明朝入城去报官虎畏相公今避走又西山有虎动成羣小儿夜啼争撞门衆中最勐説白额当昼磨牙当道蹲腥风冲人行不得行人出门便愁食青天白日奈尔何老夫却愁隂类多虎来成化十一年九月譌言虎至争慌惚我谓虎至岂水乡况少荡翳与林樾前村渐报咥老翁西村少年扑见骨未昏家家栅猪犬四隣缓急莫相越昨闻隣子説果见夜闻噭哮竦毛髪起从壁孔稍窥觇恰有微月暎屋缺翻乌骇雀不安树偃草落叶悲风发阔行卓尾自破来意搏不得怒气勃耸躯哆吻首闯地瞋目耽耽两盃凸侵朝出门迹宛在湿泥载途五爪没口中且言尚惊怕转首四顾疑冲突呜唿勐兽勐不知平郊独行无乃忽人稠地局势无比衆眼不甘留突兀其中岂无冯妇者攘臂敢前何不蹷弯弧倘有裵将军老命须臾应弦殁不如徙恶南山深安我民心汝安窟杏花燕子杏花初破处新燕正来时红雨里飞去乌衣湿不知送归燕送归燕送归燕秋社今年又一遍明年春社是来时隔不半年仍复见送归燕送归燕似把人家作邮传来时不是慕冨贵去日曽非弃贫贱口喃喃尾涎涎意与主人相眷恋对语殷勤杨柳楼双飞再四梧桐院楼中院中有賔客主人日日开高宴酒杯去手易肺肝酒杯在手革颜面若将燕子比人情燕子年年情不变络纬络纬复络纬辛勤鸣露虫音声作能事终久不成功食蛏海户求鲜食填筐管族繁杴泥深诣窟縁殻暗寻门撱玉容生擿凝酥怯过燔着姜相打合渍酒与温存角耸蛮娃髻纑缠拙妇魂味饕人口腹菑累尔儿孙比类怜吹呴含津忆吐吞庭霜委故蜕沙雨没虚痕荐爽山盃后休将蛎蛤论题凤图真凤眼未见丹青徒假威千年希世出九仞自天飞堂上忽屏幛人间空是非良工勿轻易五色慎毛衣玉泉观鱼石池本清冽映日更明透畜鱼不得藏巨细百尾凑在水若空游一一见肥瘦又若在镜中鳞鬛无差谬旅徃还旅来人饵口即就洋洋得其所何如浴沂秀深契濠上观肯袭如棠陋心赏失归途昏云黯孤岫器用王将军楼船歌江南古来传绮语江南画船如屋里将军緫卫在江北百乘高车马千里五牙富贵地非宜云海行窝出新理扬川駊騀十丈莲飞艣擘空如迸矢两头箫鼓沸中流两岸行人㸔如市中间纱幕开暑风左边设图右边史将军受用通南北坐泛西湖与杭比还须笑咏载老夫収取风流追郭李制騣披巾一首苦暑欲露顶不谨见客恧轻巾思缉騣求工适良俶沈虑揆之久载难逊未熟岂以庶帽儗角屋系有幅重谓高士饬方作手三沐引缕鍼肖梭转指徃来续一转一成缔玲珑万目属匀匀布烟华眇眇绚雾縠工云费心思微酒不能赎积功月尚半使我百鸱覆着之若无巾了了顶颅秃尘漏风飔入凉得敬亦足珍収戒童奴常畏爪沈触未效郭漫垫敢就陶䙝漉傍诧长仙标孤坐暎修竹陆翁赠箫杖一笻紫竹岁寒条十节中通亦当箫使我弄秋唇有頼累翁归夜手无聊星含古窍声犹滑霞渍长茎色未消老甚出游今得力坐吹明月广陵桥覧镜辞匣中青铜小圆月比月长明又不缺朝朝照我六十年初自丱时今白髪一朝见面一朝亲老少妍媸认得真病来半月不开匣开匣顿然成别人脂胶两眼匡失肉頥褶垂垂颧骨簇傍人虽道言笑是箇里故吾何可赎镜神谓我瘦勿惊尔形尚在天有情休文减带固本相抚镜始觉吾心平乌藤杖謌乌皮襞积竹约然瘦骨挺玉修且坚流求怪藤老不死翦送海外谁夤縁洪涛跃过十万里滑似龙鬛疑沾涎惫翁杖之尚熘手扶持颇认儿孙贤傍人笑为数促节百有二十期吾年明朝策雪入梅去桃竹不敢争其权石田诗选巻九石田诗选卷十钦定四库全书石田诗选巻十明沈周撰咏物喻席组织文章七尺身庚庚烟缕碧菅新放开尽自有安地巻动如何又信人舍者相争昧容德管生因割堕偏尘只随野老高眠稳纸帐藜牀且任贫雕牙杖头歌象齿截玉三寸强刻划老彭精不爽垂手偻背颅顶光笑颜半破脣吻张坠胷有乳长两囊握之久矣熘而黄杖头兀置竿戏较彼井观殊失常蒋生赠我意则良假其久视祝夀昌一步一举无敢忘与铿相生八百霜登山临水吾何妨灯花小草引炎茎来依三尺檠芳菲媚长夜煨烬剰孤荣煤在容占喜书临借发明自家膏馥在浑不借春生绵花蘤含紫附簇雪藴碧铃深小草存衣被长人谁此心咏帘谁放春云下曲琼一重薄隔万重情珠光荡日春如梦琐影通风笑有声外面令人倍惆怅里边容眼自分明知无縁分难轻入敢与杨花燕子争混堂混堂鸣板日初红懐垢人人向此中君子欲修除祓事小夫翻习裸裎风未能洁己嗟先乱亦复随波惜衆同惭德应多汗难濯不容便论水无功鱼经烟纬雨碧玲珑碌碌微躯逐钓翁虾蟹有缄容括纳鲲鲸无计可牢笼初心未许蔑心得不佞何惭祝姓同骨格自知君子器一时落赚小为功石鼎惟尔宜烹我服从浑然玉斵谢金镕广唇呿哆宁无合枵腹彭亨自有容味在何妨人染指餗存还媿母尸饔老夫饱饭需茶次笑㸔其间水火攻白燕和袁海潜韵素姿惊眼旧全非百姓寻常识者稀向月似㸔双练去开帘疑放一鷴归知飡雪液通僊骨解剪霓绡作舞衣定是阿娇钗上玉郄来金屋化双飞萤火闪闪荧荧无定居随风星散满郊墟空名何补昏黄际末照聊承腐烂余隂类滥明如火冷小流乗隙怪窓虗自怜老眼模煳甚纵着囊盛已废书人影身外观身託我成我初生日汝同生谓无亦有终无实假有如无强有名夜壁漫随灯惨淡晓窓偏属镜分明算来惟与鳏夫称老去犹堪作伴行破焦翻手青青覆手黄也随人事作炎凉临阑黙黙低头月满眼萧萧败兴霜舞袖郎当官妓老田衣颠倒醉僧狂明年㸔受春风宠醉墨重题展贺章杨花二首扑面吹衣雪㸃晴乱纷纷地亚夫营借风为力终无頼与水何縁却託生㸔雀啅金新蘂破爱蜂撩玉小团轻踏謌女子空连臂唤不归来信薄情恃何颜色漫狂颠虽取花名未敢怜寒士衣裳思挟纩相公帘幕欲漫天吹嘘不起春泥上撩乱无端老鬓边一种当门小儿子傍风因日弄轻圆咏磨盘盘轧轧更重重功用宜人天下从两象合来分动静一心存处得中庸兼収琐屑才无弃不择麄粱德有容莫道顽身老难运运时还解飨千钟咏苎头饼苘萌方长折作饵糈相仍香剂圆从范青膏软出蒸女工虗郑缟士宴夺唐绫我有伤生感临餐独不胜送门神抱关憔悴两疲兵衆欲麾之我漫荣检尔功名惟故纸傍谁门户有长情㦸悲雨迹销残画鍪頼虫丝恋絶缨莫向新郎诉恩怨明年今夜自分明咏钱五首箇许微躯万事任似泉流动利源深平章市物无偏价泛滥儿童有爱心一饱莫充输白粟五财同用愧黄金可怜别号为赇赂多少英雄就此沈匾匾团团铜作胎能贫能富亦神哉有堪使鬼原非谬无任唿兄亦不来緫尔苞苴莫漫臭终然扑满要遭搥寒儒也办生涯地四壁春苔緑万枚轻形薄质具隂阳乏足能行乏翅翔聚散本由冥数定有无何着老夫忙一缗牵慾人人逐四字编年代代详昨日卖文留短陌免教愚虏诮空囊存亡未了复亡存慾火难烧此利根生化有涯真子母圆方为象小干坤指挥悉听何须耳患难能排岂借言自笑白头穷措大不妨明月夜开门三老虽夸济世才亦能为福亦为灾举枚慧眼观穷逹具片虚心摄去来数减至三无足陌铢轻惟五尚称财祇除义士并廉吏万贯填门不易开大樗材气俱偏性亦偏偶乗雨露觉乔然参天无象鸾凰逺借日为隂燕雀便只好沉沟终作断不应当路久妨贤蹶之可宥曽非楮且把功名付爨烟盆水映日圆影上檐可爱而赋盆漪阳采合晶荧圆见檐牙倒影明刚就一圈包太极类从六观究无生照来虗室心光现印入空梁月相成且信茅茨藏白璧尚期知者论连城雪鹤何年白鹤辽东去雪影翩翩唤不归少保画图残粉在令威城郭故人非瑶台夜色迷丹顶珠树春寒失缟衣尘海别来三万日碧云迢逓忆高飞杂咏书牀屏譬筭一百年三万六千日人莫筭其夜数亦与日一日夜循大环吾身处环中日作夜以息补作在息功致息乃有牀有牀息有位休休一奠枕梦见无懐氏长安桃李花长安桃李花下有万人行人人各有役一人牵一情孜孜彼因利汲汲此为名相逢不相通飞尘暗春城白日夜还晓青春歇复荣黑髪倐皓首絶迹迨无生少年吟气血驾少年作事躁鲜谋任情毎败度惘惘无省修岁月自推移砻世若一磨与人砻气血和平始寡过人智发多歴禽性驯久笼甫及造就时乃知岁月功枕头曲少女重青鬓膏掠不停手临镜时再三唿人问妍丑西家有寡妻日日待白首门前有垂杨门前有垂杨枝叶何靡靡飘花欲及地忽复因风起摇荡少妇心天涯念游子愁多肌肉消不敢临流水风吹枝上花风吹枝上花嫣然发春红吹落忽在地利害同一风妾初託君爱谓妾如花容容在爱先弛不能保其终妾愿化为金亦愿化为石坚久保君心贞固保君德百年在恩爱莫以妾颜色暗纺词贫家纺妇夜妨纱无油㸃火暗摇车纺多手熟不劳力眼虽不见手明白车摇摇兮夜迢迢今夜不作无明朝来图织布且换米早粥在锅浑舍喜冨家烧蜡满堂红弹丝调竹喧春风纺车嘈嘈只隔壁苦乐两声何不同扊扅歌折扊扅搤伏雌是妾与君相别时凤为炰桂为炊君方宴乐妾正悲百里奚知不知昭君怨和沈工侍韵分入深宫无出时单于今日见蛾眉干戈信仗蛾眉息甘让他人买画师仕女图魫薄窓虚日映楼杏花风荡玉帘钩手擎粧盒偷微笑红脚蛛丝在上头弃妇吟白头吟后我重吟海水何如我恨深外面笙歌里边泪一家恩怨两人心双鸳沙暖春全透孤雁霜寒月半沈毁却鸾钗休认火不知长舌解销金思逺露下芳草歇寒气薄重帏幽处心独惊行念君子衣君子别旣久嗣音亦已稀愁来不成织空对流黄机挥泪如泉水明烛无光辉有所思人生何以悲悲在生别离音尘无通日相见当何时夜风吹林柯误君来庭墀逹旦耿未寐因之有所思薄命妾妇人原附人以貎结君子愿言百年内相生复相死宛宛梁间燕双双同一垒一朝顾新欢分飞别离此新欢如新花比妾真可怜君本不弃妾自无长少年盒子㑹辞南京旧院有色业俱优者或二十三十姓结为手帕姊妹毎上节以春檠巧具殽核相赛名盒子㑹凡得竒品为胜输者罚酒酌胜者中有所私亦来挟金助㑹厌厌夜饮弥月而止席间设灯张乐各出其技能赋此以识京城乐事也平乐灯宵閙如沸灯火烘春笑声内盒奁来徃鬬芳邻手帕绸缪通姊妹东家西家百络盛粧殽钉核春满檠豹胎间挟鳇氷脆乌揽分搀椰玉生不论多同较竒有品里输无例陪酒呈丝逞竹㑹心欢襃钞禆金走情友閧堂一月自春风酒香人语百花中一般桃李三千户亦有愁人隔墻住乡有富子费尽至行乞赋此以戒暴殄不守先业者苍毛卢面走䞭䞭破练秋风裹冻鹑今日泥涂眼前事少年謌舞梦中人口餐未卜墦无祭户税犹存柘已薪寄与富儿休暴殄俭如良药可医贫迎新送旧曲鼍鼓击龙笛吹阿婆接宝新人来新人来旧人去迎新送旧门前路门前路有曲直门前树有短长傍人未説新人彊新人绣罗郁金香旧人练布秋风凉初将生死託末路受尽糟糠还下堂下堂畏踏来时路啼鸟飞花撩断肠鸟啼怪道唿姑恶花飞怪道似郎狂寄语新人保恩爱三年五年当见郎弃妇辞弃妇下堂去六亲尽彷徨弃妇无所弃弃之家不祥忆初来嫁时惟家以为庆搰搰理乱丝为君事流黄札札把长线为君补衣裳虽劳不敢辞虽工不敢扬竭力奉君欢羣小亦莫容君心岂不谅背憎由舌长黄金亦销铄礼义安足防去去出君门落日照大荒辐脱难复行絃絶难更张事乖理当去但念未分明割皮以为纸沥血以为浆前书柏舟篇后书緑衣章进君期为悟视听付茫茫复书于太空愿助日月光万古丽元气上下流无方倘或沦君心他时省糟糠王明妃妾颜美如花正可事和亲宫中胜花者留为君侧人君王欲偃武贱妾岂惜身扬扬双蛾眉万里扫胡尘将军叹白髪翘首空麒麟功当赏画师重在画不真讽久客宛丘击鼓滞归人酒盏花枝日日新千里盐资方责楚十年缯筭未収秦关临落月鸡催梦路逆西风马避尘乡信悠悠不堪寄深闺愁絶雁声春北邙行北邙山下哭声苦洛阳城中沸歌舞昨日歌舞城中人今日凄凉山下土山下土无今古白狐寒啸髑髅烟青燐夜灼蓬科雨英雄异代不知名高封大树如掌平䘮车辚辚日不絶后人来葬前人穴后来葬者还更多可怜歌舞何日歇长干行与郎同在长干住自小相逢不相忌郎骑竹马到侬家当着爹娘与郎戏不道如今却嫁郎葡萄锦被合懽牀处郎不久郎作客去年五月下三湘三湘一去无消息蛱蝶双飞烟草碧春梦依稀兰渚东觉来愁杀石尤风将进酒君不见人生百年驹过隙何况人生不满百又不见来世不可待徃世不可追百年三万六千日日日烂醉君何辞天公那得私人物头上不可扫白髪所以知章眼落井底花太白手捉江中月金莲画炬飞碧烟赵女起舞踏四筵主人劝客连夜饮似恐明朝非少年新丰酒槽滴红露十千一斗亦有数为君典郄紫绮裘不惜更脱珊瑚钩门前杨花如水流入来愁人风满楼将进酒开君愁煑石歌君不见太山之磷可液饮符陵之砂可粒食天与道人作刍豢故有五母及八石云根初截如截肪大拳小拳皆糇粮湘以𤣥水渍天浆火中三伏芙蓉香青山落庖厨谪星泣锅釡道人饥腹如漏天五色一补齐天年道人之术许我传我为道人开石田三五七言君不来来何时三年一书札万里独相思瑶芳满把凭谁寄明月伤情只自知树下独坐梳嬾只被髪逍遥惟任真清朝坐茂树好鸟鸣芳春乐意偶关物天机难语人将诗欲描冩腐烂不能神过都廷襄新居春晓春郊作伴行新居新酒故人迎弱云妬日雨作意细柳偃墻风与情田畷分岐来宅逺渔濂合水逼厨清闭门教子无他事市不闻喧书有声自慰辞余跻于老境涉忧歴患日弗能堪乃为辞歌以自慰命为自慰辞复绘清逸之图系书之掲壁间对之则悠然之懐顿然而生不自知其溺世虑中也念曜轮之迅迈若驾余而同驰省孩提之犹昨寻衰丑之䀜斯悯㣲生之有限乐何少而多悲䘮亡疢疾沓忧虞之藂己奚气血之堪持世汶汶而曷超时冉冉而莫追事徃徃而革变不常理瞢瞢而吉凶难必吉自吝而变凶凶自悔而化吉祸福循环得得失失惟吾人者迨老无少迨死无还不如草木之有消息独优得于一气之间凖亭毒之无私何偏颇于义而锢顽纷不齐之不可以度絜又玩夀夭而倒跖颜无乃匿智窅冥使人不得窥其姦已乎哉挢广可以开隘发笑可以破患引壶觞以杼懐寄啸咏于高闲或跂石而孤坐或振策以清般鸟飞鸣而媵余盼芳条之可攀悠然临水畅然登山信造物之逆顺更惘惘而长叹人影爱欲挥杯劝其情有倡随无违起居地尚保死生期明月成三处清波化百时冥然通契谊曽莫假言辞咏醉翁牀酒后要息嬾假牀其制新安排醉乡具康济老夫身兼坐尚似倚半眠尤可人山公不解此倒载马蹄尘石田诗选巻十石田诗选跋石田诗选䟦夫诗志之形于声者也志与辞兼至而后可以言诗矣志未至焉则不足以驾御其言辞辞未至焉则不足以抒冩其志意楚骚尚矣唐杜子美所以凌驾百氏者其志则爱君其辞则忠告志与辞俱至也后世诗人学杜者不少不立其志而徒攻其辞吾未见其能杜也石田先生逸民也古之逸民如易所谓不事王侯髙尚其志而先生则不然身在田野乃心罔不在庙堂虽曰遯世无闷而忧时悯俗之志未尝去诸方寸也耳之所闻目之所见凡有感于中则必动于志而形于辞故其为杜不必篇倣句儗而杜固在也以是先生之诗一出而骚人词客袖手拱服矣光禄署丞华公汝徳尚古而右文暇日取先生之诗㧞其尤者门分类别合古今诸作得若干首共为十巻题曰石田诗选绣梓以传以鈇尝辱知于先生俾赘言于巻尾嗟夫先生之诗辞志兼得固无可去取焉者殆若制裘然光禄公之所选者皆狐之腋雉之头而羔羊之皮不足为罕矣而愚也尚欲以狗尾续之邪𢎞治甲子十月慈谿后学张鈇书