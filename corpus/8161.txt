嘉泰普灯录X卍XXX嘉泰普灯录卷第一平江府报恩光孝禅寺僧编纪佛祖传灯曰如来将化预命摩诃迦叶云吾以清净法眼涅槃妙心实相无相微妙正法今付于汝汝当护持并敕阿难贰其传化无令断绝广灯曰大迦叶谓阿难云婆伽婆未圆寂时多子塔前以正法眼藏密付于我我今传付于汝原是二者盖体涅槃及阿含等经承述之也尔后祖祖授受凡二十八传至菩提达磨自达磨五传而至曹溪曹溪一传而角立是为青原是为南岳自青原南岳不十传则岳分矣曰临济曰曹洞曰云门曰沩仰曰法眼其印度佛祖密乘奥旨岁时详略皆备冠乎传灯三录之首今兹纂集不复稠叠直自此土初祖菩提达磨以下依次编录垂之无穷独沩仰法眼数传而绝者不可得而载焉六代祖师初祖菩提达磨大士姓剎利帝南天竺国香至王之X季子也因二十七祖般若多罗行化其国王与三子迎请供养施以无价宝珠祖知其授道时至顾所施珠问三王子曰此珠圆明有及此否二王子皆云此珠七宝中尊唯大士所对才辩清发称有理趣祖叹异之及香至殁众俱号绝独大士志求出家端坐不动寻辞二兄礼祖足曰某素不顾国位欲以法利物而未得其师久有所待今遇尊者出家决矣愿悲智见容祖与披剃受具即说偈付法眼藏仍谶往震旦岁月留难佛法隆替服勤四十余年迨祖顺世遂化本国摧六宗异解由是声驰五印岁逾五纪度无量众后值异见王轻蔑三宝俾无相宗首波罗提往诣王所广开法要王悟入悔谢遂问仁者之师其谁耶曰即王之叔达磨大士也王骇然久之敕令近臣邀至宫掖为忏往咎大士复念震旦缘熟行化时至乃辞祖塔同学及异见王嘱付护持王具大舟亲率臣属送至海壖历岁三周以梁普通元年庚子九月之二十一日始达于南海广州剌史萧励具主礼迎接表奏武帝帝遣使赍诏迎归京城十月一日抵金陵车驾郊迎延居别殿遂问圣谛机语不契至十九日潜往江北先是志公修高座寺谓寺主灵观曰当有大乘菩萨自西而来广化此国听吾谶曰仰覩两扇低腰捻钩九乌射尽唯有一头至即不至要假须刀X逢龙即住遇水即逃灵观闻巳默而识之十一月二十三日届于洛阳时后魏孝明正光之元年寓止嵩山少林寺面壁而坐未甞辄语人莫之测有僧神光者久居伊洛博穷内外之书甞叹曰孔老之教粗述玄微经论之诠未尽妙理近闻达磨大士住止少林至人不遥当造玄境乃夤夕参承大士閴然屹坐莫闻诲励光念曰昔人求道敲骨取髓布发掩泥古尚若此我何人哉其年十二月九日夜天大雨雪光坚立不动迟明积雪齐腰大士见而问曰汝久立雪中当求何事光泣曰惟愿慈悲开甘露门广度羣品曰诸佛无上妙道旷劫精勤难行能行非忍而忍岂以小德小智轻心慢心欲冀真乘无劳勤苦光闻断其左臂置大士前大士器而谓曰诸佛最初求道为法忘形汝今断臂吾前求亦可也因为易名曰慧可光曰诸佛法印可得闻乎曰诸佛法印匪从人得光曰我心未宁乞师与安曰将心来与汝安光曰覔心了不可得曰与汝安心竟光即大契悟自后同得开悟者数人魏帝闻其异三诏不至就赐伽梨瓶钵缯帛等九年欲返天竺命门人各言所得道副等陈所得竟遂顾光嘱令绥护说付法偈及谶语传衣毕与其徒众往禹门千圣寺止三日为期城太守杨衒之说法归少林寺端居而逝即李庄永安二年已酉十月五日也帝遣中使何弘简驰书至梁告哀武帝感怅久之下诏皇太子备诔文偕百官就奠赐X宝器一十六事充祭礿绢百束为赙助之礼十二月二十八日魏诏奉全身塔于熊耳山定林寺后三年武帝闻魏使宋云见之葱岭手携只履而归即以所闻并魏启圹事制始末行实唐代宗谥曰圆觉大师塔名空观二祖慧可大士武牢人也生姬氏自承委寄继阐玄风博求法嗣至北齐天平二年有居士年四十余不言名氏作礼曰弟子身缠风恙请和尚与忏罪曰将罪来与汝忏士良久曰覔罪性了不可得曰与汝忏罪竟宜依佛法僧住士曰今见和尚巳知是僧未审何名佛法曰是心是佛是心是法法佛无二僧宝亦然士曰今日始知罪性不在内不在外不在中间如其心然佛法无二也祖然之即为剃发曰是吾宝也可名僧璨乃受具说偈付衣法后三十四载混迹人间隋开皇癸丑三月十有六日因事怡然委顺时年一百七岁塔于磁州滏阳东北七十里德宗谥曰大祖禅师三祖僧璨大士未详族里自谒大祖受度传法隐于舒之皖公山属周武破灭佛法往来司空山十有余载人无知者至开皇十二年有沙弥道信年始十四前礼足云愿和尚慈悲乞与解脱法门曰谁缚汝云无人缚曰何更求解脱信于言下大悟巾侍九祀屡X以玄微试之即授衣法往罗浮二秋回旧止大业二年十月十五日受士民檀供巳复为四众广宣心要于法会大树下合掌屹立而终奉真身塔于山谷寺后玄宗谥曰鑑智禅师觉寂之塔四祖道信大士族司马氏世居河内后徙蕲之广济生而超异于解脱法契如夙昔自续祖位胁不至席者殆六十年隋大业中领徒抵庐陵值羣盗围城七旬乃解唐武德甲申岁归住破头山禅侣云集一日至黄梅路逢小儿骨相奇伟遂问曰子何姓云姓即有不是常姓曰是何姓云是佛性曰汝无性耶云性空故祖默识之俾侍僧至其舍诱出家母亦知其宿缘殊无难色祖以衣法付之永徽辛亥闰月四日诫门人曰一切诸法悉皆解脱汝等各自护念流化未来言讫安坐而逝寿七十有二奉真身于本山至今塔户不开仪相如生代宗谥大毉禅师塔曰慈云五祖弘忍大士蕲之黄梅人出周氏处女以栽松道者假阴而生随母姓焉既禀大毉之任遂嗣化破头山咸亨中有虑居士者名慧能来谒祖问曰汝自何来云岭南曰欲须何事云唯求作佛曰汝岭南人无佛性安能作佛云人有南北佛性岂然耶祖阴异之令着槽厂逾八月潜以所传屈眴伽梨说偈付之且曰昔达磨初至人未之信传衣以明得法今信心巳熟衣乃争端止于汝边不复传也兼记所隐之地能礼辞捧衣南迈众无知者祖自此不复上堂经四载X至上元二年忽告众曰吾今事毕时可行矣即入室安坐而逝寿七十有四塔于黄梅之东山真身迄今不坏代宗谥曰大满禅师法雨之塔六祖慧能大士卢氏子父行瑫本范阳人也武德三年左䆠新州正观十二年戊戌二月八日夜子时诞质祥光满室父亡三岁家贫母李氏徙居南海既长市薪为养一日至邸闻诵金刚经至应无所住而生其心豁然开悟归告母以为法寻师之意遂往韶州遇高行士刘志略结为友及为尼无尽藏说涅槃妙理延居宝林寺四众云集俄成宝坊忽自念曰我求大法岂中道而止耶即抵西山之石室遇智达禅师指见黄梅大满和尚满见而器之令入厂下一夕密授衣盂隐于怀集四会之间仪凤元年正月八日届南海法性寺夜寓廊庑闻二僧竞辩风幡祖为决其疑有法师印宗者甞讲大涅槃经众所推重服其语异请问勤渠祖以理晓之宗骇然起问何以证此祖直叙得法始末出信衣悉令瞻拜印宗等作礼巳复问忍大师付嘱如何指授曰唯论见性不论禅定解脱无漏无为又问何故不论禅定解脱曰为是二法不是佛法佛法是不二之法又问何名不二之法曰法师讲涅槃经明佛性是不二之法且如高贵德王菩萨白佛言世尊犯四重禁作五逆罪及一阐提等当断善根佛性否佛言高贵德王菩萨善根有二一者常二者无常佛性非常非无常是故不断名之不X二一者善二者不善佛性非善非不善是故不断名之不二蕴之与界凡夫见二智者了达其性无二无二之性即是实性故知佛性乃不二之法也印宗闻巳起立合掌愿事为师且告众曰此居士者真肉身菩萨也我所讲说犹如瓦砾彼所谈论譬若精金诸人信否众皆稽首归依至十五日会诸名德为之剃落二月八日受满分戒于智光律师明年春欲还旧隐宗与缁白千余人送归宝林韶刺史韦据请于大梵寺普为四众说心地法门度诸弟子于先天二年七月一日谓门人曰吾欲归新州速理舟檝时大众哀慕乞师少留祖乃为说法要遂往国恩寺复为四众说法有僧从幽州来参礼白言大士佛说三乘法又言最上乘弟子不解愿赐慈悲祖告之曰汝须自身心见莫着外法相无有乘法人心量有等见闻转读是小乘悟法解义是中乘依法修行是大乘言下识自本心见自本性万法尽通万行俱备一切不染离诸见相念念无住建立万法是名最上乘乘是行义不在口说汝须自修法不相待莫问吾也僧于言下心大启悟又为道俗开示种种譬喻并谶记日后留难及说偈竟中夜加趺而化异香袭人白虹坠地时八月三日也韶新各崇灵塔争欲迎请二郡剌史焚香决之遂镇曹溪以十一月十三日入塔世寿七十有六前后帝王所赐珍具甚伙同信衣藏于塔所宪宗谥曰大圣塔曰元和灵照X传广二灯遗录及未详宗师隆兴府凤栖同安第二代志禅师侍先同安之久丕将顺世上堂谓众曰多子塔前宗子秀五老峰前事若何如是三举师出应云夜明帘外排班立万里歌谣道太平丕曰须是这驴汉始得即以院付师端然而逝师继席后有僧问凡有言句尽落今时学人上来请师直指曰目前不现句后不迷云向上事如何曰逈然不换标的即乖隆兴府同安慧敏禅师初到洞山问诸圣以何为命曰不间断云还有向上事也无曰有云如何是向上事曰不从间断师于言下有省住同安日上堂曰若是作家应须如是举虽然恁么也是厨寒甑足尘襄阳府广德第二代义禅师僧问如何是古佛心曰千年历日虽无用犯着依前总灭门问如何是广德境曰清流无间断碧树不曾凋问不阐三乘教如何话祖宗曰诞生王子非修进判断山河自有人问如何是学人相契处曰方木逗圆孔问时人有病医王医医王有病甚人医师展手曰与我诊候云不会曰须弥徒作药四海谩为汤问如何是出家幽畅处曰瑞草为毡不觉秋问向上一路千圣不传和尚还传否曰铁丸蓦口塞难得X解吞人问如何是宾中宾曰荡子无家计飘蓬岁不知云如何是宾中主曰茆户挂珠帘云如何是主中宾曰龙楼铺草座云如何是主中主曰东宫虽至嫡不面圣尧颜问如何是不昏底事曰夜半无灯烛家书历历宣问如何是蓬门生贵子曰襕衫不自遮问体妙玄玄为甚么今人不晓曰四足踞地干坤黯黑问有室女未甞嫁娉生得一子姓箇甚么曰偶然衫子破阃外没人踪问悬崖峭峻还具得失也无曰忻逢良便好与一推问如何是不睡眠底眼曰昨夜三更擘不开问如何是密室曰茆茨当大道云如何是密室中人曰历劫没人敲问众星攒夜月时如何曰互影不交光郢州大阳坚禅师僧问如何是玄旨曰壁上挂钱财问如何是无相道场曰不坐菩提树懒向雪山游潭州福严良雅禅师居洞山第一座山参次僧出问如何是佛山答曰麻三斤参罢山至寮谓师曰我今日答这僧话得么云恰值某净发山曰你元来作这去就拂袖便出师云这老汉将谓我明他这话头不得因作偈呈之曰五彩尽牛头黄金为点额春晴二三月农人皆取则寒食贺新正铁钱三五百山见深肯之住福严日僧问如何是和尚家风曰入门便见问如何是佛曰臂长衫袖短X吉州西峰祥符圆净云豁禅师郡之永和曾氏子幼弃儒为比丘巡礼方外发明巳事晚见清凉出问佛未出世时如何曰云遮海门树云出世后如何曰擘破铁围山于言下大悟始蒙印可归住西峰之宝龙云侣骈集祥符二年真宗皇帝闻其名遣中谒者召至访问宗要留上苑经时冥坐不食上嘉异赐号圆净既而辞归留之不可乃听珍钖甚隆皆不受加侍者四人命服度弟子十人以诗宠其行四年改宝龙曰祥符亦旌师之居也甞有问易中要旨者师曰夫神生于无形而成于有形从有以至于无然后能合乎妙圆正觉之道故自四十九衍以至于万有一千五百二十以穷天下之理以尽天下之性不异吾圣人之教也师示寂之夜鸣鼓告众仍说偈曰天不高地不厚自是时人觑不透但看腊月二十五依旧面南看北斗暝然而逝茶毗获设利五色者无数合灵骨为塔焉寿七十有七腊五十怀安军云顶德敷禅师甞问护国直截根源佛所印摘叶寻枝我不能时如何曰罢攀云树三秋果休弄碧潭孤月轮师乃顿释所疑遂返云顶众请住持成都帅请就衙陞座时有乐营使礼拜起回顾堦前下马台云一口吸尽西江水净且置请和尚吞却堦前下马台师展两手唱曰细抹将来营使勐省潭州北禅怀感禅师僧问如何是诸圣为人X底句曰红轮辉万户光烛本无心问师唱谁家曲曰石户不留心洞玄通妙的问如何是佛曰尺短寸长襄阳府石门绍远禅师僧问四方八面来时如何曰赤脚波斯鼻齅天问如何是祖师西来意曰石牛拦古路木马骤高楼凤翔府青峰义诚禅师僧问三际不生是何人境界曰白雪连雪岳明月混渔钩云未审向上更有事也无曰有云如何是向上事曰灵光烁破瑠璃色大地明来绝点痕问如何是青峰家风曰向火喫甜瓜筠首座者太原人也自至石门逾三十年丛林慕之有僧请喫茶次乃问如何是首座为人一着子曰适来犹记得云郎今又如何曰好生点茶来一日荷锄入园僧问三身中那一身去作务师拄锄而立僧曰莫便当也无师𢹂锄便行襄阳府石门聦禅师僧问大阳迁化向甚么处去曰骑牛不戴帽正坐不偏行潭州神鼎洪諲禅师族扈氏襄水人也自游方一衲以度寒暑甞与数耆宿至襄沔间有僧举论宗乘颇博捷会饭于野店中而论说不巳师谓曰三界唯心万法唯识唯识唯心眼声耳色是甚么人语云法眼偈也曰其义如何云唯心故根境不相到唯识故声色枞然曰舌味是根境否云是师以筯筴菜置X口中含胡而言曰何谓相入耶一座惊顾莫能加答师曰路途之乐终未到家见解入微不名见道参须实参悟须实悟阎罗大王不怕多语僧拱而退后返长沙隐于衡岳三生藏有湘阴豪贵来游福严即师之室见其气貌闲静一钵挂壁余无长物倾爱之遂拜跪请曰神鼎乃我家植福之地久乏宗匠愿师俱往何如师笑而诺之即以巳马负师至十年始成丛席一朽床为说法座其甘枯淡无比又以德腊俱高诸方尊仰之如古赵州上堂举洞山云贪嗔痴太无知赖我今朝识得伊行便打坐便搥分付心王子细推无量劫来不解脱问汝三人知不知师曰古人恁么道神鼎即不然贪嗔痴实无知十二时中任从伊行即往坐即随分付心王拟何为无量劫来元解脱何须更问知不知上堂举古龙牙颂曰学道如钻火逢烟未可休直待金星现归家始到头师曰神鼎即不恁么学道如钻火逢烟即便休莫待金星现烧脚又烧头且道神鼎恁么道为当违古人顺古人别有道理汝道恁么去底人好恁么来底人好到这里须具衲僧眼始得莫受人瞒珍重上堂风不鸣条雨不破块即且止作么生打得箇翻车筋斗到梵大去若有出来作箇伎俩有么莫教帝释恶发后有僧入室云某甲当时出来左转一转便归众师曰莫教帝释恶发又作么生云知恩者少负恩者多曰筑着鼻孔僧问鱼鼓未鸣时如何曰看天看地X云鸣后如何曰捧钵上堂问轮回六道底人毕竟如何曰不愿成佛云为甚么不愿成佛曰佛亦不究竟云请师一言曰昨日犹记得今朝话无门问疋马单枪时如何曰神鼎打退鼓云毕竟事如何曰想你不是这手脚问拨尘见佛时如何曰佛亦是尘问如何是和尚家风曰饥不择食问杀父杀母佛前忏悔杀佛杀祖向甚处忏悔曰水长船高问布以七净华浴此无垢人既是无垢人为甚么却浴曰清净亦不立劒门慈云重谧禅师僧问如何是和尚家风师竖起拂子僧云究竟如何曰煎茶煑水云好日多同曰休更忉忉问如何是祖师西来意曰红轮辉万户绿水遶青山镇江府金山瑞新禅师后住天圣上堂曰德山一棒当甚么英雄金山只重他解偷楚号而斫楚营临济一喝当甚么喽啰金山只重他夺贼刀杀贼自余天下老和尚并是攻墻割壁都市白拈动便纳败阙且未见一箇是盗狐白裘底手脚金山恁么剖判诸方闻得无不努唇胖觜何也如今即是觉苑含春风习习菩提树上华蔟簇岂知迦叶有宗风尽把玄微为眼目致使金山这里土旷人稀相逢者少然性巳习成难为改革金山乍可冻杀饿杀终不肯着他鹘臭布衫以所为善知识者擘金鏁于病猿碎衣珠于醉客尚未免止泺栖芦不可向葛藤社里说心X说性说玄说妙去也金山终不事悠悠一言道合死即休大鹏展翅盖十洲篱边之物鸣󳪰󳪰上堂世间所贵者和氏之璧隋侯之珠天圣唤作驴屎马粪出世间所贵者真如解脱菩提涅槃天圣唤作𡱰沸椀鸣且道恁么说话落在甚么处故不是取舍心重信邪倒见诸人要知么勐虎不顾凡上肉洪炉岂铸囊中锥僧问吾有大患为吾有身父母未生未审此身在甚么处曰旷大劫来无处所若论生灭尽成非云恁么则周徧十方心不在一切处曰泥里撼桩庐山开先善暹禅师临江人也徧游师席以明悟为志依德山日值山上堂顾视大众曰师子颦伸象王回顾师勐省因入室陈所见山曰子毕竟作么生会师回顾云后园驴喫草山然之后至雪窦窦与语锋投喜其超迈目曰海上横行暹道者遂命分座四方英衲敬畏之一日举令出世师至夜书二偈于壁遯去偈曰不是无心继祖灯道惭未厕岭南能三更月下离雪窦眷眷无言恋碧层二十余年四海间寻师择友未甞闲今朝得到无心地却被无心趂出山晚年众请滋甚遂阐法开先以慰道俗之望上堂曰德山先师道落叶霜风青黄间红尔也何也片西片东衲僧家谓之无味之谭若杂揉不分则一切浑成若离披去也则一彼一此是以祖师道不是风动不是幡动还有见祖师底么于此未证不惜眉毛为汝说破但请孤运其照各究其源谓之落叶归根X诸禅德佛法事大开先说得天华乱坠于汝诸人分上着一点不得何故如人上山各自努力僧问师唱谁家曲宗风嗣阿谁曰一月在天问如何是祖师西来意曰洛阳城古云学人不会曰少室峰高问年穷岁尽时如何曰依旧孟春犹寒问雨雪连天为甚么孤峰露顶曰有甚遮掩处濠州南禅聦禅师僧问如何是大道根源曰云兴当午夜石虎叫连霄潭州道吾诠禅师僧问达磨未来时如何曰番人不展阵汉地没胡踪云来后如何曰八方歌道泰一国贺无私邓州广济方禅师僧问如何是佛曰骑牛趂春草背却少年爷问宝劒未磨时如何曰乌龟鹐黑豆云磨后如何曰庭柱挂灯笼嘉泰普灯录卷第一音释喟丘愧切抉一决切粹子骨切攷与考同覈下革切攟举蕴切摭音只驸音附揆巨癸切鈇音府钺音越籁音赖趑音兹趄千余反藁古老切叶音摄下叶县同郢以并切琛丑林切暹音纤濠音豪谶楚禁切蔑音灭X骇下揩切掖音亦励音厉赍笺西切閴苦鵙切屹鱼乙切雨主遇切缯疾陵切绥音虽衒音县诔力水切󳬃音药赙音附熊音雄圹苦谤切谥音示姬音基磁音慈滏扶雨切靳音其胁乞业切厂齿雨切眴音舜瑫徒刀切阐齿善切砾音历伙音祸谣音姚甑子孕切畅丑亮切黮乙减切娉匹正切攒祖丸切讹五禾切舛尺兖切骈蒲眠切瞑莫定切諲音因扈音户沔音緉枞音窻筴音颊胖蒲谤切泺音历𡱰音笃颦音频遯徒困切糅女救切鹐苦咸切嘉泰普灯录X卍XXX嘉泰普灯录卷第二平江府报恩光孝禅寺僧编南岳第十世汾阳善昭禅师法嗣袁州南源慈明楚圆禅师族李氏全之清湘人少为书生年二十二依城南湘山隐静寺得度其母有贤行使之游方闻汾阳道望往谒焉阳顾而器之经二年未容入室见必骂诟及所闻皆流俗鄙事一夕诉X曰自至法席不蒙指示岁月飘忽巳事未明有失出家之利语未卒阳叱曰是恶知识敢裨贩我举杖逐之师拟伸救阳忽掩其口乃大悟曰是知临济道出常情服役七稔去谒唐明嵩神鼎諲洞山聦暨登杨李二公之门机语契投于是法道大振宜春守黄公宗且请开法南源次迁道吾石霜福严兴化都尉李侯遵勗奏赐命服徽号上堂日若向言中取则埋没宗风直饶句下精通敢保此人未悟所以山青水绿雀噪鵶鸣万派同源海云自异未来诸佛口似灯笼过去诸佛应病施方现在诸佛堕坑落壍且不落凡圣一句作么生道良久曰矢上加尖上堂药多病甚网细鱼稠便下座上堂道吾打鼓四大部洲同参拄杖横也挑括干坤钵盂转也覆却恒沙世界且问诸人向甚么处安身立命若也知得北俱卢洲喫粥喫饭若也不知长连床上喫粥喫饭上堂上来也步步登高下去也通身无碍所以道有时先敲后唱有时先唱后敲有时敲唱同时有时敲唱不同时所以王登宝殿野老讴歌如今还有讴歌者么良久曰木人虽举手石女不擡头咄上堂法身无相应物现形竖起拄杖曰这箇是拄杖阿那箇是法身这箇葛藤且止僧堂佛殿穿入汝等诸人鼻孔里去也四大海水在汝头上海龙王在汝指甲下汝等还觉么若觉去昼行X三千夜行八百脚下烟生头上火起若也不觉饥来喫饭困来眠卓拄杖下座上堂以拄杖击禅床召大众曰还闻么不见道一击忘所知更不假修持诸方达道者咸言上上机香严恁么悟去分明悟得如来禅祖师禅未梦见在且道祖师有甚么长处若向言中取则误赚后人直饶棒下承当辜负先圣万法本闲唯人自閙所以山僧居福严只见福严境界晏起早眠有时云生碧嶂月落寒潭音声鸟飞鸣般若台前桫椤华香散祝融峰畔把瘦笻坐磐石与五湖衲子时话玄微灰头土面住兴化只见兴化家风迎来送去车马骈阗渔唱潇湖猿啼岳麓丝竹歌谣时时入耳复与四海禅人日谭禅道岁月都忘且道居深山住城郭还有优劣也无试道看良久曰是处是弥勒无门无善财僧问如何是道曰踏着不嗔云如何是道中人曰胸䭾背负问如何是祖师西来意曰浑家送上渡头船问如何是佛曰水出高源问如何是异类中人曰头长脚短云谢师指示曰半幅封全云直恁么去也曰阇梨鼻孔为甚么在山僧手里僧无语师便打问山深觅不得时如何曰口能招祸问东涌西没时如何曰寻问夜静独行时如何曰三把茆问宝劒未出匣时如何曰响云出匣后如何师嘘一声问閙中取静时如何曰头枕布袋问牛头未见四祖时如何曰堆堆地云见后如何曰堆堆地问一得永得时如何曰抱石X投河问达磨未来时如何曰物逐人兴问佛祖不立时如何曰舌上生茆问古人封白纸意旨如何曰家贫路富问莲华未出水时如何曰水深盖不得云出水后如何曰不碍往来看云华开后如何曰南北馨香云结子后如何曰餧鱼餧鼈问如何是禅曰鼻孔入地问巳事未明以何为验曰玄沙曾见雪峰来云意旨如何曰一生不出岭问久昧衣珠请师指出曰草贼大败云走透无路也曰脚踢不动以宝元二年正月五日沐浴加趺而逝寿五十四夏三十二筠州大愚守芝禅师族王氏太原人也幼弃家依潞州承天寺试法华得度从贤首诸师尝讲金刚般若名满三河学者宗之时昭禅师出世汾水因往观闻其语异遂投诚入室未及阃疑情顿释乃蒙印可出住高安大愚后迁南昌翠巖开堂日问答罢乃曰问话且止山僧道薄人微素无德行叨承密谏诸官僚同伸坚请陞于此座上答皇恩国祚永安法轮常转大众且法轮作么生转欲得会么须弥山上倒飜身却来堂中叠足坐阿呵呵是甚么饭箩里坐却受饿和泥合水恁么过上士闻之熈熈下士闻之肯可子细思量却成口过要会么一六三四二直言四七一桃李火中开黄昏候日出久立尊官伏惟珍重上堂德山入门便棒临济入门便喝一棒一喝若只锋而互出宾主未辨恓恓而万里望乡关照用双行X拟议而千差塞路到这里如何话会棒喝齐施早巳赊古今皆赞出周遮二途不涉凭何说南海波斯进象牙上堂举雪窦云一问一答总未有事在假饶尽干坤大地草木丛林都为衲僧异口同音致百千问难不消老僧弹指一下并乃高低普应前后无差师曰翠岩即不然尽干坤大地微尘化为衲僧各致一问问问各别却向伊道许多衲僧皮下还有血么上堂一击响玲珑喧轰宇宙中知音才侧耳项羽过江东恁么会得恰认得箇驴鞍桥作阿爷下颔上堂翠岩路滑徒劳伫思又曰翠岩路崄𡾟举步涉千溪更有洪源水滔滔在岭西击禅床下座僧问如何是洪州境曰出入敲金镫朱衣对锦屏云如何是境中人曰朝去暮归问如何是祖师西来意曰天寒日短讲金刚经僧问如是信解不生法相意旨如何时有狗卧绳床前师踢之狗去乃问解么云不解曰若解即成法相嘉祐初示寂塔于西山滁州瑯瑘广照慧觉禅师上堂曰剪除狂冠扫荡搀抢犹是功勋边事君臣道合海晏河清犹是法身边事作么生是衲僧本分事良久曰透网金鳞犹滞水回途石马出纱笼上堂本来无一物压杀世间人直饶便分明坐在粪坑里作么生是透脱一路妙音观世音梵音海潮音上堂拈拄杖曰盘山道向上一路滑南院道壁立千仞崄临济道石火电光钝瑯瑘有定干坤底句各各高着眼高着眼卓X拄杖下座上堂举僧问马祖如何是佛曰即心是佛云如何是道曰无心是道云佛与道相去多少曰佛如展手道似握拳师曰古人方便即不可山僧这里也有些子若无人买山僧自卖自买去也如何是佛岩前多瑞草如何是道㵎下绝灵苗佛与道相去多少数片白云笼古寺一条绿水绕青山上堂汝等诸人在我这里过夏与你点出五般病一不得向万里无寸草处去二不得孤峰独宿三不得张弓架箭四不得物外安身五不得滞于生杀何故一处有滞自救难为五处若通方名导师汝等诸人若到诸方遇明眼作者与我通箇消息贵得祖风不坠若是常徒即便寝息何故躶形国里夸服饰想君太煞不知时僧问如何是无缝塔曰永镇红霞里云如何是塔中人曰常伴白云眠问如何是沙门行曰左手画方右手画圆问如何是宾中宾曰手𢹂书劒谒明君云如何是宾中主日卷起珠帘无可覩云如何是主中宾曰三更过孟津云如何是主中主曰独坐镇寰宇问如何是佛曰铜头铁额云意旨如何曰鸟觜鱼腮问莲华未出水时如何曰猫儿戴纸帽云出水后如何曰狗子着靴行舒州法华全举禅师未详族里号举道者所造高邈汾阳称之自并汾谒诸名宿靡不与酬酢咸推为饱参住法华未几迁白云海会上堂曰语渐也返常合道论顿也不留朕迹直饶论其顿返其常也是抑X而为之上堂释迦不出世达磨不西来佛法徧天下谈玄口不开上堂心不是佛智不是道且道是甚么刻舟寻劒胶柱调絃僧问如何是本来宗曰密室不通风却问僧你作么生会云不会师曰春日樱桃朵朵红问智识不到处如何曰三门不曾开云谁是知音者曰口似鼻孔问如何是祖师西来意曰唇红齿白问如何是佛曰手不如脚又曰芦芽穿膝一日与僧山行僧问香林道老僧三十年来不能打成一片便迁化此意如何曰老僧亦恁么复曰会么云乞师指示师曰香林成一片老僧亦恁么不待此月终重为子决破至月末示寂蕲州龙华晓愚禅师辞汾阳至五祖戒禅师处戒问不落唇吻一句作么生道云老老大大话头也不照顾戒便喝师亦喝戒拈棒师拍手便出戒曰阇梨阇梨话在师将坐具搭肩上竟不顾后住龙华上堂曰摩腾入汉巳涉繁词达磨西来不守巳分山僧今日恁么道也是为他闲事长无明便下座抚州踈山晓珠禅师僧问如何是佛曰五彩𦘕鸳鸯问如何是透法身句曰皮穿肉绽云毕竟如何曰雀噪鵶鸣叶县省禅师法嗣舒州浮山圆鑑法远禅师族王氏郑之圃田人年十九游并州见三交嵩禅师求出世法嵩顾其犀骨插脑目光射人且异之曰汝当剃染堕三宝数乃可授X法云法有僧俗乎曰殊不知僧能续佛寿命师欣从未几遇嵩为众入室一僧请问赵州栢树子因缘嵩诘之师旁侍忽契悟进具后谒汾阳叶县皆蒙印可天禧中至大阳明安安与语遂以衣履命师求人续洞上宗旨元丰辛酉出住舒之太平兴国次徙姑苏天平晚住浮山受请日上堂有僧出礼拜师曰大猎之家岂借狐兔虽然如是小慈妨大慈便打僧起问大善知识言无所堕有出人眼如何是出人眼曰黄河九曲云恁么则真善知识曰陜府铁牛乃曰诸仁者欲得英俊么仍须四事具备方显宗师蹊径何谓也一者祖师巴鼻二具金刚眼睛三有师子爪牙四得衲僧杀活拄杖得此四事纵横变熊任运卷舒高耸人天壁立千仞傥不谐此守死善道者败军之兆何故棒打石人贵论实事所以到这里得不脩江耿耿大野云凝绿竹含烟青山鏁翠风云一致水月齐观一句该通巳彰残朽上堂诸佛出世建立化门不离三身智眼亦如摩醯首罗三目何故一只水泄不通缁素难辨一只大地全开十方通畅一只高低一顾万类齐瞻虽然若是本分衲僧陌路相逢别具通天正眼始得所以道三世诸佛不知有狸奴白牯却知有且道狸奴白牯知有箇甚么事要会么深秋帘幕千家雨落日楼台一笛风上堂天得一以清地得一以宁帝王得一以治天下衲僧得一祸患临身击禅床下座上堂大丈夫拟欲㔃裂阵索X覇主昇腾么第一不得螣虵绕足路布缠身高着眼睛勿存依挂设使澄澜渺邈同风而未可停舟云月弥天隐显兮岂披圆照傥或言超表略事越机谐触目荒榛论年放旷檐前捧日未是高明狭路分歧宁同大辙应是从前会解平昔见知自负依佗宜须退步直须干嚗嚗地水洒不着便是齩一粒米着一片衣脚踏实地自不欺谩辄莫朝云暮雨变化不开春茂秋凋仇雠不动平生慷慨事合如斯山僧今日恁么道大似巩县茶瓶上堂垂慈则有法无法不垂慈古人道末后一句始到牢关把断要津不通凡圣寻常向你诸人道任从天下乐欣欣我独不肯如灵龟负图自取丧身之兆凤萦金网趋霄汉以何期须于旨外明机莫向言中取则是以石人机似汝也会唱巴歌汝若似石人雪曲也应和僧问三世诸佛不知有意旨如何曰弄巧成拙云狸奴白牯却知有又作么生曰钝鸟逆风飞问众手淘金谁是得者曰入水见长人问如何是面前事曰鼻孔云如何是向上事曰眼睛问金镞惯调曾百战铁鞭多力恨无雠学人上来请师端的曰诛龙之劒岂可挥虵僧嘘嘘师曰而今大有如君者不到乌江未肯休问路逢达道人不将语默对未审将甚么对曰玉树夜凋零不待狂风扫问从上诸圣传不到处请师道曰番人爱裹鵰鼠帽云斩新日月特地干坤曰铁鞭遥指贺兰山师暮年休于会圣岩叙佛祖奥义X作九带曰佛正法眼带佛法藏带理贯带事贯带理事纵横带屈曲垂带妙叶兼带金针双鏁带平怀常实带学者既巳传诵师曰若据圆极法门本具十数今此九带巳为诸人说了更有一带还见得么若也见得亲切分明却请出来对众说看说得分明许汝通前九带圆明道眼若见不亲切说不相应唯依吾语而为巳解则名谤法诸人到此如何众无语师叱之而去末篇论南华真经曰庄子与惠子游于濠梁之上庄子曰儵鱼出游从容是鱼乐也惠子曰子非鱼安知鱼之乐庄子曰子非我安知我不知鱼之乐惠子曰我非子固不知子矣子固非鱼也子之不知鱼之乐全矣庄子曰请循其本子曰汝安知鱼乐云者既巳知吾知之而问我我知之濠上也郭象註曰凡相知者果可以此知彼不待是鱼然后知鱼也师曰郭象于鱼犹髣髴矣且鱼以水为命见于水即见于鱼所谓色心不二彼我无差其或离岸见水则水外别有岸也水岸既立二法迭失鱼水各异乃乱天之经逆物之情其或情不逆经不乱均顺天和鱼相忘于江湖人相忘于道术见岸即水见水即鱼天地一指万物一马空同实相一体无诸不待水而水不待岸而岸不待鱼而鱼然后知鱼水也首楞严经曰如来藏中性水真空性空真水清净本然周徧法界随众生心应所知量又曰于一毫端现宝王剎岂惟鱼水矣又经曰一即一切一切即一无异相无别相X前后际断如此而无处不鱼无处不水岂待游濠梁之上然后知鱼水哉石门慈照蕴总禅师法嗣镇江府金山达观昙颖禅师钱塘人也族丘氏于隆兴寺得度神宇凛然甞通内外坟典出游师席首谒大阳明安问洞上所立偏正君臣当明何事曰父母未生时事云如何体会曰夜半正明天晓不露师忙然乃往石门理前语云未审师意如何曰不道不是但口门窄满口说未尽耳云如何是父母未生时事曰粪墼子云如何是夜半正明天晓不露曰牡丹华下睡猫儿师愈疑一日以石头执事元是迷契理亦非悟问之门曰你道此语是药语是病语云是药语门叱曰汝尚以病为药岂知祖师透脱意师闻洒然云如何受用曰语不离窠臼焉能出盖缠师叹曰才涉唇吻便落意思皆是死门终非活路即再拜礼辞初住舒之炉峰次迁因圣隐静暨雪窦金山上堂举身是菩提树心如明镜台时时勤拂拭莫使惹尘埃又道菩提本无树明镜亦非台本来无一物何假拂尘埃师曰此二尊宿同床打睡各自做梦喫茶去上堂诸方钩又曲饵又香奔凑犹如蜂抱王因圣这里钩又直饵又无犹如水底捺葫芦举拄杖作钓鱼势曰深水取鱼长信命不曾将酒祭江神掷拄杖下座上堂举长沙岑和尚与仰山翫月次仰云人人尽有这箇只是用不得沙云恰是倩汝用去仰云师X叔作么生用沙踏倒仰山山云一似箇大虫师曰仰山唤作大虫因圣道似箇狂狗上堂山僧门庭别巳改诸方辙为文殊拔出眼里楔教普贤休嚼口中铁劝人放开髂虵手与汝斫却系驴橛驻意拟思量喝曰揑揑参上堂始从鹿野苑终至䟦提河于是二中间未甞说一字师曰世尊只知灵龟曳尾后人不觉见兔守株上堂万里长途去不回此人空道巳心灰若从因圣门前过须解逢春却再来僧问如何是向去底人曰从归青嶂里不出白云来云如何是却来底人曰自从游紫陌谁肯隐青山问如何是夺人不夺境曰家里巳无回日信路边空有望乡牌云如何是夺境不夺人曰沧海尽教枯到底青山直得碾为尘云如何是人境两俱夺曰天地尚空秦日月山河不见汉君臣云如何是人境俱不夺曰莺啭千林华满地客游三月草侵天问如何是和尚家风曰伸手不见掌云忽遇仙陀客来又作么生曰对面千里问师唱谁家曲宗风嗣阿谁曰临济云恁么则谷隐的子也曰德山问亡僧迁化向甚么处去曰驴胎马腹云以何为验曰种如是因获如是果问临济入门便喝德山入门便棒未审和尚如何为人曰灵云见桃华云莫是和尚为人处也无曰赵州对栢树问如何是长法身曰拄杖长六尺云如何是短法身曰筭子短三寸云恁么则法身有二去也曰更有方圆在问马大师一喝百丈三日X耳聋意旨如何曰我平生不曾着人喝一生耳聋云如何领会曰近来又眼暗太子少保李公端愿甞舘之内园日夕问道故公卿求发药者随机开示悉令契入其辩才无碍王文康公夏英公诸鸿儒咸事以师礼录其语曰登门集嘉祐四年除夜遣侍者持书别扬州刀景纯学士明旦当行厚自爱刀发缄骇然急遣吏驰书报之船将抵岸师欣然登座叙出世本末及谢其辅赞者嘱令进修遂举监寺贤公补处下座读力学士书毕大众拥至丈室加趺而逝五年元日也世寿七十有五僧腊五十有三荆南府竹园法显禅师僧问万法归一一归何所曰水深不见底云如何凑泊曰须是本行人问如何是道曰交横十字云如何是道中人曰往往不相识唐州大乘遵禅师侍慈照日甞问古人索火意旨如何曰任他灭云灭后如何曰初三十一云恁么则好时节也曰汝见甚么道理云今日一场困照便打师即大悟有颂曰索火之机实快哉藏锋妙用少人猜要会我师亲的旨红炉火尽不添柴青原第十世雪窦明觉重显禅师法嗣绍兴府天衣义怀禅师永嘉乐清陈氏子也世以渔为业母梦星殒于屋乃孕及产尤多吉祥儿时坐船尾父得鱼付师贯之师不忍乃私投江中父怒笞师X恬然如故长游京师依景德寺为童行天圣中试经得度自言法华所记之后去谒金銮善叶县省微有契晚至姑苏礼明觉于翠峰峰问汝名甚么云义怀曰何不名怀义云当时致得曰谁为汝立名云受戒来十年矣曰汝行脚费却多少草鞋云和尚莫瞒人好曰我也没量罪过汝也没量罪过你作么生师无语峰打曰脱空谩语汉出去入室次峰曰恁么也不得不恁么也不得恁么不恁么总不得师拟议峰又打出如是者数四徐为水头因汲水折担倐悟作投机偈曰一二三四五六七万仞峰头独足立骊龙颔下夺明珠一言勘破维摩诘峰闻拊几称善后七坐道场化行海内嗣其法者悉龙象上堂举法眼道昇元阁为御街里人说法师曰诸人还知崇寿佛殿上蚩刎昨夜三更大笑一声三门头金刚咄云你笑箇甚么我笑茫茫宇宙人空延岁月兀兀度时道德不修衣食斯费忽然筑着阎罗老子祸事祸事上堂枯桑知天风海水知天寒金色头陀见处不真鸡足山中与他看守衣钵三千大喻八百小喻大似泥里洗土块四十九年三百六十余会摩竭提国犹较些子德山临济虽然丈夫争似罽宾国王一刀两段如今若有箇人鼻孔辽天山僧性命何在良久曰太平本是将军致不许将军见太平上堂夜来寒霜凛冽黄河冻结陜府铁牛腰折尽道女娲炼石补天争奈西北一缺如今欲与他补却又恐大地人无出X气处且留这一窍与大地人出气参上堂虗明自照不劳心力上士见之鬼神茶饭中下得之狂心顿息更有一人切忌道着上堂光透日月明暗不收智出圣凡贤愚不历所以道不在低头思量难得良久曰是甚么上堂须弥顶上不扣金钟毕钵巖前无人聚会山僧倒骑佛殿诸人反着草鞋朝游檀特暮到罗浮拄杖针筒自家收取僧问天不能盖地不能载未审是甚么人曰掘地深埋云此人还受安排也无曰土上更加泥问大修行人还具因果也无曰只闻人作鬼不见鹤成仙云古人又作么生曰且识前话问如何是古佛机曰得问牛头未见四祖时如何曰长江无六月云见后如何曰一年一度春室中问僧无手人能行拳无舌人能解语忽然无手人打无舌人无舌人道箇甚么又曰蜀魄连霄叫鵽𩾗终夜啼圆通门大启何事隔云泥晚年以疾居池阳杉山庵门弟子智才住临平之佛曰迎归侍奉才如苏城未还师速其归及钟门师巳书偈遗众才问卵塔巳成如何是毕竟事师举拳示之遂就寝推枕而寂偈曰红日照扶桑寒云遮华岳三更过铁围拶折苍龙角寿七十二夏四十六塔全身于寺东之原师甞设百问勘验学者今载其二又摭古今尊宿契悟因缘号通明集盛行于世崇宁中谥振宗大师岳州君山显昇禅师上堂曰大方无外含裹十虗X至理不形圆融三际高超名相妙体全彰逈出古今真机独露握骊珠而鑑物物物流辉掷宝劒以挥空空空终迹把定则摩竭掩室净名杜词放行则拾得摇头寒山拊掌且道是何人境界拈拄杖卓一下曰瞬目扬眉处凭君子细看平江府洞庭水月慧金典座庆历中之四明依明觉闻举须弥山话默有契一日欲往讯遇之殿轩觉问汝名甚么云慧金曰阿谁惠汝金云容少间去方丈致谢曰即今聻云这里容和尚不得觉休去于是众所推敬命掌香积后告别觉述偈送之曰野水轻舟乘兴分流秋光不尽谁也争求握松为柄未极折柳赠行岂休休休百川骇浪兮空悠悠它日复寄以偈曰老衲枯藤一一分天涯无侣道方存因思龙朔年中事负石高风不易论洞山晓聦禅师法嗣南康军云居晓舜禅师上堂曰闻说佛法两字早是污我耳目诸人未跨云居门脚跟下好与三十棒虽然如是也是为众竭力上堂举夹山示众道百草头上荐取老僧閙市里识取圣人云居即不然妇摇机轧轧儿弄口㗻㗻上堂诸方有弄虵头拨虎尾跳大海劒刃里藏身云居这里寒天热水洗脚夜间脱袜打睡早朝旋打行缠风吹篱头倒唤人夫噼篾缚起北禅智贤禅师法嗣X隆兴府法昌倚遇禅师临漳高亭人也族林氏幼弃家依郡之崇福得度有大志自受具游方名着丛席浮山远禅师甞指谓人曰此后学行脚样子也辞远谒芭蕉庵主又谒圆通兴化诸名宿留北禅最久于是师资敲唱妙出一时晚至西山睠双岭深䆳捿息三年始应法昌之请上堂曰你若退身千尺我便当处生芽你若觌面相呈我便藏身露影你若春池拾砾我便撒下明珠直得水洒不着风吹不入如箇无孔铁锤相似且道法昌还有为人处么遂曰利刀割肉疮犹合恶语伤人恨不消上堂春山青春水绿一觉南柯梦初足携笻纵步出松门是处桃英香馥郁因思昔日灵云老三十年来无处讨如今竞爱摘杨华红香满地无人扫上堂拈起拄杖曰我若拈起你便唤作先照后用我若放下你便唤作先用后照我若掷下你便唤作照用同时忽然不拈不放你向甚么处卜度直饶会得倜傥分明若遇临济德山便须脑门着地且道伊有甚么长处良久曰曾经大海休夸水除却须弥不是山上堂举大地雪漫漫春来依旧寒说禅说道易成佛作祖难法昌道大地雪漫漫春来便不寒到头成佛易却是说禅难有一般人闻恁么说鼻孔冷笑道有甚么难朝到西天暮归唐土南山起云北山下雨甘草甜黄檗苦鱼入深渊鸟捿高树拈起拄杖达磨眼睛放下数珠释迦鼻孔若是这箇禅三家村里臭口老婆也解X说得成佛则未在你且道毕竟那箇是禅遂曰直得额头汗出上堂灵山会上三乘行位解脱法身正是乞儿残饭祖师西来直指人心见性成佛正是祭鬼神茶饭汝等若见如经蛊毒之乡更莫觑着觑着则祸生法昌这里有一般茶饭寻常不曾拈出今日事不获巳将供养诸人他时若到诸方受用殷繁切须记取法昌今日供养遂作一圆相掷拄杖下座上堂夜半乌鸡谁捉去石女无端遭指注空王令下急搜求唯心便作军中主云门长驱沩山队伍列五位枪旗布三玄戈弩药山持刀青原荷斧石巩弯弓禾山打鼓阵排雪岭长虵兵屯黄檗飞虎木马带毛烹泥牛和角煑赏三军犒师旅打葛藤分露布截海飏尘横山簸土击玄关除徼路多少平人受辛苦无边剎海竞纷纷三界圣凡无觅处无觅处还知否昨夜云收天宇宽依前带月啼高树上堂闲来只么坐拍手谁赓和回头忽见簸箕星水墨观音解推磨拍手一下曰还会么八十翁翁虽皓首看看不见老人容上堂法昌今日开炉行脚僧无一箇唯有十八高人缄口围炉打坐不是规矩严难免见诸人话堕直饶口似秤鎚未免灯笼勘破不知道绝功勋妄自修因证果喝曰但能一念回光定脱三乘羁鏁黄龙南禅师至上堂拏云擭浪数如麻点着铜睛眼便华除却黄龙头角外自余浑是赤斑虵法昌小剎路远山遥景物萧疎游人罕到敢谓黄龙禅师曲赐X光临不唯泉石增辉亦乃人天欣悦然云行雨施自古自今其奈炉鞴之所钝铁犹多良医之门病者愈甚瘥病须求灵药销顽必借金锤法昌这里有几箇垛根阿师病者病在膏肓顽者顽入骨髓若非黄龙老汉到来总是虗生浪死拈拄杖曰要会么打面还他州土麦唱歌还是帝乡人僧问古镜未磨时如何曰却须磨取云未审如何下手曰镜在甚么处僧遂作一圆相师便打曰这漆桶碌甎也不识问二龙争珠时如何曰法昌小出大遇云忽然倾湫倒岳又作么生师便打冬夜与感首座喫菓子师拈起橘曰这箇滋味何似黄龙云更须甞过始得曰验人端的处下口便知音云末代禅师多虗少实又拈槖子曰这箇作么生甞云须是和尚始得曰一箇槖子早不奈何云饶人不是痴汉岁夜喫汤次感云昔旦北禅分岁曾烹露地白牛和尚今夜分岁有何施设曰﨟雪连山白春风逼户寒云大众喫箇甚么曰莫嫌冷淡无滋味一饱能消万劫饥云未审是甚么人置辨曰无惭愧汉来处也不知喆首座至师曰山深路远何烦访及云仁义道中不为分外曰将得甚么来喆叉手近前师曰只这箇为别有喆展坐具师曰前头较些子后头打不着喆曰且容某人事曰近离甚处云云居曰峰顶事作么生云多少人疑着师卓拄杖曰宏觉鼻孔何似这箇云草贼大败曰这僧话头也不识云和尚问甚么曰我问你宏觉鼻孔云X又道不识话头曰不谬为翠巖弟子一日喆问和尚室中寻常开示机缘愿闻一两则曰暗里抽横骨明中坐舌头你作么生云和尚本是云门宗胄为甚么举洞上因缘师乃踢出一只鞋喆便休晦堂心禅师至坐次师曰近日法席可煞兴盛云家家观世音曰还有齩人师子么云炉鞴之所钝铁犹多曰闻汝室中有拳头话是否云家丑莫外扬师拈起䦆曰何如我这箇云真不掩伪曰生死界中使那箇即是云不劳悬石镜天晓自鸡鸣曰恁么讨人驴年去龙图徐公禧布衣时与师往来为法喜之游及将化前一日作偈遗之曰今年七十七出行须择日昨夜问龟哥报道明朝吉徐览偈耸然邀灵源清禅师同往师方坐寝室以院务诫知事曰吾住此山二十三年护惜常住每自莅之今行矣汝辈着精彩言毕举拄杖曰且道这箇分付阿谁徐与灵源皆屏息遂掷杖投床枕臂而化福州广因择要禅师上堂曰王临宝位胡汉同风纫半破三佛殿倒卓藏身句即不问你透出一字作么生道拈拄杖曰春风开竹户夜雨滴华心上堂古者道只恐为僧心不了为僧心了总输僧且如何是诸上座了底心良久曰渔翁睡重春潭阔白鸟不飞舟自横僧问如何是祖师西来意曰长安东洛阳西云如何是佛曰福州橄榄两头尖问佛未出世时如何曰隈岩傍壑云出世后如何曰前山后山X开先善暹禅师法嗣东京智海第一代正觉本逸禅师上堂曰忆得老僧年七岁时于村校书处得一法门超情离见绝妙绝玄爰自染神逾六十载今日辄出普告大众若欲传持宜当谛听遂曰寒原耕陇罢牵犊负薪归此夜一炉火浑家身上衣诸禅德逢人不得错举上堂观乎干坤之内洪荒之间人人有脚要行便行要住即住不由别人箇箇有口欲开即开欲合便合岂假他力正恁么时非今非古非理非事非凡非圣非迷非悟包罗沙界笼罩二仪三世如来分疎不下诸大祖师提唱不起德山临济有棒有喝不敢施行鹙子满慈有智有辩无门测度然虽如是若到这里须是眼里有筋眼里无筋还同天瞽又须皮下有血知痛知痒痛痒不知何殊土木直饶有眼有筋知痛知痒正好打草鞋行脚若到诸方莫教打破洛浦徧参底上堂古者道接物利生绝妙外甥终是不肖他家自有儿孙将来应用恰好诸禅德还会么菜园墻倒晴方筑房店篱穿雨过修院宇漏时随分整儿孙大小尽风流上堂举暹和尚道寒寒地炉火暖闲坐蒲团说迦叶不是谈达磨无端此也彼也必然一般师召大众曰迦叶甚处不是达磨那里无端若点捡得出彼之二老一场懡㦬若点检不出三十年后莫道不被人瞒好僧问如何是道曰龙吟金鼎虎啸丹田云如何是道中人曰吐故纳新云道与X道中人相去多少曰骨鹤颠崖上冲天味米民问如何是佛曰东涌西没云如何是道曰七颠八倒云如何是法曰你问我答云如何是禅曰不方不圆云便恁么去时如何曰灵利人难得青原第十世大阳明安警玄禅师法嗣郢州兴阳清剖禅师不知何许人尝为大阳园头种瓜次阳问甜瓜何时得熟云即今熟烂了也曰拣甜底摘来云与甚么人喫曰不入园者云未审不入园者还喫也无曰汝还识伊么云虽然不识不得不与阳笑而去住兴阳日上堂曰西来大道理绝百非句里投机全乖妙旨不巳而巳有屈祖宗岂况忉忉有何所益虽然如是事无一向且于唱教门中通一线道大家商量僧出问娑竭出海干坤震觌面相呈事若何曰金翅鸟王当宇宙箇中谁是出头人云忽遇出头时又作么生曰似鹘提鸠君不觉髑髅前验始知真云恁么则叉手当胸退身三步也曰须弥座下乌龟子莫待重遭点额痕问从上诸圣向甚么处去也曰月照千江静孤灯海底明郑金部问和尚甚时开堂曰不历僧祇数日月未生前惠州罗浮如禅师至大阳日阳问上座是甚处人云益州曰此去多少云五千里曰你恁么来还曾踏着么云不曾踏着曰汝解腾空那云不解腾空曰争得到这里云步步不迷方通身无辨处曰汝得超方三X昧耶云圣心不可得三昧岂彰名阳曰如是如是汝应信此即本体全彰理事不二善自护持复州干明机聦禅师僧问如何是佛法大意曰此问不虗问如何是东禅境曰定水不曾离旧岸红尘争敢下波来襄阳府白马归春禅师僧问如龟藏六时如何曰布袋里弓箭问如何是佛法大旨曰善狗带牌潭州福严审承禅师因丞相参次乃问如何是祖师西来意师指庭际栢树示之如是者三丞相有省作偈曰出没闲云满太虗从来真相一尘无重重请问西来意唯指庭前栢一株舒州投子义青禅师青社人也族李氏甫七龄颖异往妙相寺出家试经得度习百法论未几叹曰三祇涂远自困何益哉乃入洛五载听华严于义若贯珠尝读诸林菩萨偈至即心自性遽省曰法离文字宁可讲乎即弃游宗席时圆鑑禅师居会圣巖一夕梦畜青色俊鹞为吉征届且师来鑑礼延之三年一日问曰外道问佛不问有言不问无言世尊良久如何师拟对鑑掩其口师了然开悟遂礼拜鑑曰汝妙悟玄机耶云设有也须吐却时资侍者旁立曰青华严今日如病得汗师回顾曰合取狗口若更忉忉我即便欧服勤又三载礼辞鑑以大阳衣履付之书偈送曰须弥立太虗日月辅而转群峰渐倚他白云方改变少林风起丛曹溪洞帘卷金凤宿龙巢宸X苔岂车碾复指依圆通秀禅师师至栖贤无所参问唯嗜睡而巳执事白秀云堂中有僧日睡当行规法秀曰是谁云义青上座曰未可待与按过秀即曳杖入堂见师正睡乃击床呵曰我这里无闲饭与上座喫了打眠师云和尚待教某何为曰何不参禅去云美食不中饱人喫曰争奈大有人不肯上座云待肯堪作甚么曰上座曾见甚么人来云浮山曰怪得恁么顽赖遂握手相笑归方丈由是道声籍甚熈宁六年至龙舒道俗迎住白云次迁投子以符慈济禅师之记上堂召大众曰若论此事如鸾凤冲霄不留其迹羺羊挂角那觅乎踪金龙不守于寒潭玉兔岂栖于蟾影其或主宾若立须威音世外摇头问答言陈仍玄路傍提为唱若能如是犹在半途更乃凝眸不劳相见上堂宗乘若举凡圣绝踪楼阁门开别户相见设使卷帘悟去岂免旁观春遇桃华重增眼病所以古人道向上一路千圣不传诸仁者既是不传为甚么铁牛走过新罗国里遂喝曰达者须知暗里惊僧问师唱谁家曲宗风嗣阿谁曰威音前一箭射透两重山云如何是相传底事曰全因淮地月得照郢阳春云恁么则入水见长人也曰只知荆玉异那辨楚王心僧礼拜师以拂子击之复曰更有问话者么如无彼此着便元丰五年五月一日中夜索笔书偈曰两处住持无可助道珍重诸人不须寻讨投笔泊然奄息阇维多灵典获设利五色以闰月同X灵骨塔于寺北三峰庵寿五十一腊三十七嘉泰普灯录卷第二音释诟许候切諲音因壍七艶切讴音𨠛桫素何切椤音罗骈蒲眠切阗音田麓音鹿谣音姚䭾音陀餧于伪切趯他力切潞音路阃苦本切𡾟音羲镫丁邓切蹊音兮㔃子悦切嚗音剥巩音拱镞子木切鵰音刁儵音条墼音击楔音屑缄古咸切殒羽敏切銮卢丸切刎武粉切罽居例切娲古花切鵽丁滑切𩾗音刀摭之石切㖞苦禾切噼普击切馥音伏犒口到切簸补过切羁居宜切拏女加切擭一虢切或作攫齩五狡切罩陟教切鹙音秋罥音畎欧于口切𦏪音灵郢以并切X嘉泰普灯录X卍XXX嘉泰普灯录卷第三平江府报恩光孝禅寺僧编南岳第十一世南源慈明楚圆禅师法嗣隆兴府黄龙普觉慧南禅师信之玉山人族章氏童龆深沈年十一去家师事定水智銮尝侍銮行次见祠庙辄杖击而往十九落发受具远游至庐山依归宗宝栖贤諟逾三秋渡淮谒三角澄久之分座云峰悦禅师勉趋石霜至中道闻石霜不事事因寓福严时贤禅师命典记室贤归寂适慈明继席师出迎之悚然及闻其说法乃贬剥诸方尽为邪解皆师历参所契证者遂幡然曰大丈夫心膂之间岂可自为疑碍造室求发药明揖坐师固辞哀恳明曰书记参云门禅必善其旨如放洞山三顿棒是合喫不合喫云合喫曰吾始疑不堪汝师今乃可使拜之复曰洞山三顿棒即且置那里是赵州勘破婆子处师拟对明击其口师大悟述偈呈之留月余辞去时年三十五初住同安次擢归宗黄檗黄龙得大法者七十有九人然在积翠庵所接者多衲子趋风相与交武竭蹙于道初受请日三角遣僧来审师提唱之语有曰智海无性因觉妄而成凡觉妄元虗即凡心而见佛便尔休去将谓同安无折合随汝颠倒所欲南斗七北斗八僧归举似澄澄不怿俄闻开堂为慈明嗣澄誓之而三角徒侣弃去者过半上堂问答罢乃曰未X登此座一事全无才登此座便有许多问答敢问大众只如一问一答还当宗乘也无若言当去一大藏教岂无问答为甚道教外别传传上根辈若言不当适来许多问答图箇甚么行脚人当自开眼勿使后悔若论此事非神通修证之能到非多闻智慧之所谈三世诸佛只言自知一大藏教诠注不及是故灵山百千万众独许迦叶亲闻黄梅七百高僧衣钵分付行者岂是汝等贪淫愚执胜负为能夫出家者须禀丈夫决烈之志截断两头归家稳坐然后大开门户运出自巳家财接待往来赈济孤露方有少分报佛深恩若不然者无有是处以拂子择禅床一下遂布谢上堂说妙谈玄乃大平之姦贼行棒行喝为乱世之英雄英雄姦贼棒喝玄妙皆为剩物黄檗门下总用不着且道黄檗门下寻常用箇甚么喝一喝上堂时人住处我不住时人行处我不行于此了然明的旨须会全身入火坑以拂子画一画云臭烟熢㶿红焰炽然眼未明者总在里许从上古圣无非入生死坑中向无明火里提拔有情汝等诸人且如何入若人入得可谓在火不烧在水不溺若入不得非但不能自利亦乃不能利他既不能自利利他圆顶方袍殊无利益良久召大众众举首师曰牛头出马头回上堂众集久之师曰嘉鱼在深处幽鸟立多时便下座上堂撞钟钟鸣击鼓鼓响大众殷勤问讯同安端然合掌这箇是世法那箇是佛法X咄上堂有一人朝看华严暮观般若昼夜精勤无有暂瑕有一人不参禅不论议拖箇破席日里睡于此二人同到黄龙一人有为一人无为安下那一箇即是良久曰功德天黑暗女有智主人二俱不受上堂心王不妄动六国一时通罢拈三尺劒休弄一张弓击禅床下座上堂大觉世尊道我今为汝保任此事终不虗也汝等当勤精进行此三昧师曰精进即不无诸人作么生是三昧遂曰迦叶粪埽衣价直百千万轮王髻中宝不直半文钱以拂子一击下座僧问一不去二不住请师道曰高祖殿前樊哙怒云恁么则今日得遇和尚也曰仰面看天不见天问德山棒临济喝直至如今少人拈掇请师拈掇曰千钧之弩不为鼷鼠而发机云作冗几豕宗师今朝有在师便喝僧礼拜师曰五湖衲子一钖禅人未到同安不妨疑着问旧岁巳去新岁到来不涉二途乞师指示曰东方甲乙木问如何是黄龙境曰昨日方到此未曾子细看云如何是境中人曰长者长短者短师燕坐次有僧侍立师顾眎久之曰百千三昧无量妙门作一句说与汝汝还信否云和尚诚言安敢不信师指其左曰过这边来僧将趋师喝曰随声逐色有甚了期出去一僧闻之师趋入师复理前语问之亦云安敢不信师又指左曰过这边来僧坚立不往师喝曰汝来亲近我反不听我语出去室中举手问僧我手何似佛手垂足曰我脚何似驴脚X人人尽有生缘上座生缘在何处学者莫有契其旨丛林目之为黄龙三关脱有酬者师未尝可否人莫涯其意有问其故师曰巳过关者掉臂径去安知有关吏从吏问可否此未透关者也熈宁二年三月十六日上堂辞众说偈至十七日饭四祖慧日两专使巳趺坐寝室前大众环拥良久而化七日阇维得五色设利塔千山之前嶂阅世六十八坐五十夏大观四年春谥曰普觉袁州杨岐方会禅师郡之宜春人族冷氏少警敏及冠不事笔砚系名征商课最坐不职乃宵遁入九峰怳若旧游眷不忍去遂落发每阅经心融神会能折节扣参老宿慈明自南源徙道吾石霜师皆佐之总院事依之虽久然未有省发每咨参明曰库司事繁且去他日又问明语如前或谓曰监寺异时儿孙遍天下去何用忙为有一老妪近寺而居人莫之测所谓慈明婆也明乘间必至彼一日雨作知明将往师侦之小径既见遂搊住云这老汉今日须与我说不说打你去明曰监寺知是般事便休语未卒师大悟即于泥途拜之起问狭路相逢时如何明曰你且亸避我要去那里去师归来日具威仪诣方丈礼谢明呵曰未在一日当参粥罢久之不闻挝鼓师问行者今日当参何不击鼓云和尚出未归师径往婆处见明执㸑婆煑粥师曰和尚今日当参大众久待何以不归明曰你下得一转语X即归下不得各自东西师以笠子盖头上行数步明大喜遂与同归自是明每山行师辄瞰其出虽晚必击鼓集众明遽还怒曰少丛林暮而陞座何从得此规绳师云汾阳晚参也何谓非规绳乎今丛林三八念诵罢犹参者此其原也又一日明陞堂师出问云幽鸟语喃喃辞云入峰乱时如何曰我行荒草里汝又入深村云官不容针更借一问明便喝师云好喝明又喝师亦喝明连喝两喝师礼拜明曰此事是箇人方能担荷师拂袖便行明移兴化师辞归九峯陆沈金谷而萍宾道俗迎居杨岐次迁云盖上堂曰雾罩长空风生大野百草枯木作师子吼演说摩诃大般若三世诸佛在你诸人脚跟下转大法轮若也会得功不浪施若也不会莫道杨岐山势崄前头更有最高峰上堂景色乍晴物情舒泰举步也千身弥勒动用也随处释迦文殊普贤总在这里众中有不受人谩底便道杨岐和麸籴面然虽如是布袋里盛锥子上堂有句无句如藤倚树文殊维摩撒手归去杨岐恁么道也是看锢鏴更有后语不得错举上堂只箇心心心是佛十方世界最灵物释迦老子说梦三世诸佛说梦且问诸人还曾作梦么若也作梦向半夜里道将一句来良久曰人间纵有真消息偷向杨岐说梦看参上堂薄福住杨岐年来气力衰寒风凋败叶犹喜故人归啰唻哩拈上死柴头且向无烟火上堂释迦老子初生时周行X七步目顾四方一手指天一手指地今时衲僧尽皆打模𦘕样便道天上天下唯我独尊云盖不惜性命亦为诸人打箇样子遂曰阳气发时无硬地晚参示众一切智通无障碍拈起拄杖曰向汝诸人面前逞神通去也掷下曰直得干坤震裂山岳摇动会么不见道一切智智清净拍禅床曰三十年后莫道杨岐龙头虵尾僧问拨云见日时如何曰东方来者东方坐问师唱谁家曲宗风嗣阿谁曰隔江打鼓不闻声云兴化的子临济亲孙曰今日因齐庆赞问如何是祖师西来意曰檐头不负书问少林面壁意旨如何曰西天人不会唐言问天得一以清地得一以宁衲僧得一堪作甚么曰钵盂口向天室中问僧栗棘蓬你作么生吞金刚圈你作么生跳一日三暂到相看师问三人同行必有一智提起坐具曰参头上座唤这箇作甚么云坐具曰真箇那云是师复曰唤作甚么云坐具师顾视左右曰参头却具眼问第二人欲行千里一步为初如何是最初一句云到和尚这里争敢出手师以手划一划僧云了师展两手僧拟议师曰了问第三人近离甚处云南源曰杨岐今日被上座勘破且坐喫茶问僧云深路僻高驾何来曰天无四壁曰踏破多少草鞋僧便喝师曰一喝两喝后作么生云看这老和尚着忙曰拄杖不在且坐喫茶问僧败叶堆云朝离何处云观音曰观音脚跟下一句作么生道云适来相见了X也曰相见底事作么生僧无对师曰第二上座代参头道看亦无对曰彼此相钝置慈明忌辰设斋众集师至真前以两手揑拳安头上以坐具一𦘕打一圆相便烧香退身三步作女人拜首座云休揑怪师曰首座作么生云和尚休揑怪曰兔子喫牛嬭第二座近前打一圆相便烧香亦退身三步作女人拜师近前作听势座拟议师打一掌曰这漆桶也乱做兴化孜禅师迁化僧至下遗书师问世尊入灭椁示只趺和尚归真有何相示僧无语师槌胷一下曰苍天苍天皇祐改元示寂寿五十八隆兴府大宁道宽禅师上堂拈拄杖曰前佛性命后佛纪纲总在这里如今用去也为云为雨为瑞为祥利人利天出生入死他方世界出没卷舒若也通身是口说不能尽通身是眼照不能穷一念相应利那万劫上堂从上来事非从佛得不向祖求丈夫禀性本自天真动止合仪去来无着如鱼在水任性浮沈似鸟飞空俱无罣碍如斯说话谁是知音良久曰一气不言含有象万灵何处谢无私僧问既是一真法界为甚么却有千差万别曰根深叶茂云未审还出得这箇也无曰弄巧成拙问作止任灭教中四病后学之流如何趣向曰巧匠运斤斧斫木不抨绳问丹霞烧木佛院主为甚么眉须堕落曰贼不打贫儿家问饮光尊者见世尊拈花因甚么微笑曰忍俊不禁有僧造师之室问如何是露地白X牛师以火筯插火炉中曰会么云不会曰头不欠尾不剩师在同安日时有僧问既是同安为甚么却有病僧化去曰布施不如还却债隆兴府翠岩可真禅师以徧参自负丛林号为真点胷后至慈明明见乃问如何是佛法大意云无云生岭上有月落波心明叱曰头白齿黄犹作这箇见解师悚然求指示明曰汝问我师理前语问之明震声曰无云生岭上有月落波心乃于言下大法顿明住翠岩时推为天下法窟上堂曰不见一法是大过患山河大地日月星辰色空明暗不是一法拈起拄杖曰凡夫见拄杖唤作拄杖声闻人见拄杖认得顽空拨无拄杖菩萨人见拄杖几曾挂牙齿饥来喫饭困来打睡寒来向火热则取凉不见道一切智智清净恁么说话笑破土地鼻孔上堂扪空无迹追响无闻释迦达磨贬向他方文殊普贤权为小使汝等诸人向甚么处安身立命所以道也有权也有实也有明也有暗也有照也有用也有宾也有主放过一着何不道取乃喝一喝卓拄杖一下下座上堂举僧问巴陵如何是道巴陵云明眼人落井又问宝应如何是道宝应云五凤楼前又问首山如何是道首山云脚下泥深三尺此三转语一句壁立千仞一句陆地行船一句宾主交参诸人莫有拣得者么出来道看如无且行罗汉慈破结贼故行菩萨慈安众生故行如来慈得如相故上堂声不杂声色不X杂色何哉钟声无鼓响鼓声无钟响拈起拄杖云这箇岂不是色声在甚么处声不到耳色何从眼眼色耳音声万法自成辨夜来观音势至菩萨二人论功到翠巖所辄与他一判三十年后依而行之上堂举龙牙颂云学道如钻火逢烟未肯休直待金星现归家始到头神鼎云学道如钻火逢烟即便休莫待金星现烧脚又烧头师曰若论顿也龙牙正在半途若论渐也神鼎犹少悟在于此复且如何诸仁者今年多落叶几处扫归家上堂上不在天下不在地中不在人拈起拄杖曰如今在翠巖手中作无边身菩萨诸人还见么若见果不见如来顶相若不见今日当巡寮问讯僧问如何是学人着力句曰千日斫柴一日烧云如何是学人亲切处曰浑家送上渡头船问如何是道曰出门便见云如何是道中人曰担枷过状问如何是祖师西来意曰深耕浅种问如何是佛法大意曰五通贤圣云学人不会曰舌至梵天问如何是学人转身处曰一堵墻百堵调室中问僧鲁祖当日见僧来参何故便面壁众下语不契师作偈曰坐断千山与万山劝人除却是非难池阳近日无消息果中当年不目观治平改元师将入灭示疾甚劳苦席藁于地转侧不少休喆侍者垂泣曰平生呵佛骂祖今何为乃尔师熟视呵曰汝亦作此见解耶即起趺坐唿侍者烧香烟起遂示寂X潭州道吾真禅师上堂曰拗折秤衡将甚么定丘两拈却钵盂匙筯将甚么喫粥喫饭不如向三家村里东卜西卜忽然卜着脱却鼻孔上堂师子儿哮吼龙马驹𨁝跳古佛镜中明三山孤月皎遂作舞下座上堂若据祖令到这里尽须茫然放老僧一线且向眉毛里东觑西觑上堂普化明打暗打布袋横撒竖撒石室行者踏碓因甚忘却下脚上堂古今日月依旧山河若明得去十方薄伽梵一路涅槃门若明不得谤斯经故获罪如是上堂举洞山道五台山上云蒸饭佛殿堦前狗尿天剎竿头上煎䭔子三箇胡狲夜簸钱老僧即不然三面狸奴脚踏月两头白牯手拏烟戴冠碧兔立庭栢脱殻乌龟飞上天老僧葛藤尽被汝诸人觑破了也洞山老人甚是奇特虽然如是只行得三步四步且不过七跳八跳且道殽讹在甚么处老僧今日不惜眉毛一时布施良久曰叮咛损君德无言真有功任从沧海变终不为君通僧问凝然便会时如何曰老鼠尾上带研槌问如何是真如体曰夜叉屈膝眼睛黑云如何是真如用曰金刚杵打铁山摧问如何是常照曰针锋上须弥云如何是寂照曰眉毛里海水云如何是本来照曰草鞋里𨁝跳僧退师曰寂照常照本来照草鞋底下常𨁝跳更会针锋上须弥眉毛中水常渺渺隆兴府景德惟政禅师后住百丈上堂曰打动法X鼓微尘诸佛列在面前未审诸人还见也未若道见眼里生华若道不见眸中有翳离此二途道将一句来若也拟议商量咄这障蔽魔王上堂岩头和尚用三文钱索得箇妻只解捞鰕摝蚬要且不解生男育女直至如今门风断绝大众要识奯公妻么景德今日不惜唇吻与你诸人注破蓬𩯭荆钗世所希布裙犹是嫁时衣上堂天台普请人人知有南岳游山又作么生会则灯笼笑你不会则有眼如盲僧问牛头未见四祖时为甚么百鸟㘅华献曰有钱千里通云见后为甚么不㘅华曰无钱隔壁聋问达磨未来时如何曰六六三十六云来后如何曰九九八十一问如何是祖师西来意曰木耳树头生问一切法是佛法意旨如何曰一重山下一重人问以然如然时如何曰枯木不逢春云以然不然时如何曰穿靴水上行问如何是不来相而来曰云生岭上云如何是不见相而见曰水出高源问上行下斆未是作家背楚投吴方为达士岂不是和尚语曰是云父财子用也曰汝试用看僧拟议师便打大愚守芝禅师法嗣平江府瑞光月禅师僧问俱胝一指意旨如何曰月落三更穿市过龙华齐岳禅师法嗣湖州西余师子净端禅师本郡人也遗其氏始见弄师子发明心要往见龙华蒙印可遂旋里合X綵为师子皮时被之因号端师子丞相章公慕其道躬请开法吴山化风盛播受请日问答巳乃曰弥勒真弥勒分身千百亿时时示时人时人自不识众中还有识得底么出来通箇消息若无为虵𦘕足去也大众为甚么不识只为太近众生久流转生死盖为日用而不知未登真觉常处梦乡古人道昨夜得箇梦梦见一团空今朝拟说梦举头又见空山僧亦得一梦与古人不同夜来梦见土地向山僧道来日野翁先生诸人入山请和尚住持寿圣禅剎况和尚平生不曾行脚焉可住持山僧却向土地道禅得之在心何劳广走若是真师子儿生下便能哮吼土地却问如何是真师子儿岂不见永嘉道师子儿众随后三岁便能大哮吼若是野干逐法王百年妖怪虗开口也大奇也大奇读书山上师子儿数年长卧深林里今朝徐步出巖扉露牙爪展毛衣双睛晃晃迸光辉碧眼胡僧犹不识土地山精焉得知梦中被山僧拄杖子打一下忽然不见大众不须久立伏惟珍重开堂日僧官宣疏至推倒回头趯翻不托七轴之莲经未诵一声之渔父先闻师止之遂登座拈香祝圣罢引声吟曰本是潇湘一钓客自西自东自南北大众杂然称善师顾笑曰谛观法王法法王法如是便下座上堂二月二禅翁有何谓春风触目百华开公子王孙日日醺醺醉唯有殿前陈朝桧不入时人意禅家流只这是莫思虑坦然斋后一瓯茶X长连床上伸脚睡咄到华亭众请上堂灵山师子云间哮吼佛法无可商量不如打箇筋斗便下座僧问𦏪羊未挂角时如何曰怕云既是善知识因何却怕曰山僧不曾见恁么差异畜生师病牙久不愈一日忽谓众曰明日打筋斗去众以为戏言书曰端师子太慵懒未死牙齿先坏烂二时伴众赴堂粥饭都赶不辨如今得死是便宜长眠百事皆不管第一不着看官第二不着喫粥饭至五鼓果趋寂寿七十有二瑯瑘广照慧觉禅师法嗣绍兴府姜山方禅师上堂曰穿云不渡水渡水不穿云干坤把定不把定虗空放行不放行横三竖四乍离乍合将长补短即不问汝诸人饭是米做一句要且难道良久曰私事不得官酬上堂不是道得道不得诸方尽把为奇特寒山烧火满头灰笑骂丰干这老贼僧问如何是一尘入正受曰虵㘅老鼠尾云如何是诸尘三昧起曰鼈齩钓鱼竿云恁么则东西不辨南北不分去也曰堂前一椀夜明灯帘外数茎青瘦竹问诸佛未出世时如何曰不识酒望子云出世后如何曰钓鱼船上赠三椎问如何是不动尊曰单着布衫穿市过云学人未晓曰骑驴踏破洞庭波云透过三级浪专听一声雷曰伸手不见掌云还许学人进向也无曰踏地告虗空云雷门之下布鼓难鸣曰八华毬子上不用绣红旗云三十年X后此话大行师便打问莲华未出水时如何曰穿针嫌眼小云出水后如何曰尽日展愁眉问奔流渡刃疾焰过风未审姜山门下还许借借也无曰天寒日短夜更长云锦帐绣鸳鸯行人难得见曰髑髅里面气冲天僧召云和尚师曰鸡头凤尾云诸方泥里洗姜山𦘕将来曰姜山今日为客且望阇梨善传然虽如是不得放过便打福州白鹿显端禅师僧问如何是无相佛曰滩头石师子云意旨如何曰有心江上住不怕浪淘沙问凝然湛寂时如何曰不是阇梨安身立命处云如何是学人安身立命处曰云有出山势水无投㵎声宁国府兴教坦禅师永嘉牛氏子业打银因淬砺瓶器有省即出家披削谒广照于瑯瑘机语顿契后依天衣怀禅师怀时住兴教擢为第一座怀受他请乃闻府乞师继之受请日有雪窦化土省宗出问诸佛未出世人人鼻孔辽天出世后为甚么杳无消息曰鸡足山中凤凛然云未在更道曰三十棒寄打雪窦僧礼拜师曰新兴教今日失利便下座江州归宗可宣禅师汉州人也壮为僧即出崃依广照一语忽投羣疑顿息照可之未几令分座净空居士郭功甫过门问道与厚及师领归宗时功甫任南昌尉俄郡守恚师不为礼捃甚遂作书寄功甫曰某世缘尚有六年柰州主抑逼当弃余喘託生公冗几豕愿无见阻功甫阅书惊喜且颔之中夜其妻梦间见师X入其寝失声曰此不是和尚来处功甫撼而问之妻详以告唿灯取书示之相笑不巳遂孕及生乃名宣老朞年记问如昔至三岁白云端禅师抵其家始见之曰吾姪来也端云与和尚相别几年宣倒指曰四年矣云甚处相别曰白莲庄上云以何为验曰爹爹妈妈明日请和尚斋忽闻推车声端问门外是甚么声宣以手作推车势端云过后如何曰平地两条沟果年六周无疾而逝余语未见所出嘉兴府长水子璇讲师郡之嘉兴人也自落䰂诵楞严不辍从洪敏法师讲至动静二相了然不生有省谓敏曰敲空击木尚落筌蹄举目扬眉巳成怀议去此言端方契斯旨敏拊而证之然欲探禅源罔知攸往闻瑯瑘道重当世即趋其席值上堂次出问清净本然云何忽生山河大地瑘凭陵答曰清净本然云何忽生山河大地师领悟礼谢曰愿侍巾瓶瑘谓曰汝宗不振久矣宜厉志扶持报佛恩德勿以殊宗为分也乃如教再拜以辞后住长水承禀日顾四众曰道非言象得禅非拟议知会意通宗曾无别致由是二宗仰之甞疏楞严等经盛行于世青原第十一世天衣振宗义怀禅师法嗣东京慧林圆照宗本禅师常之无钖人也族管氏体皃厖硕所事淳厚年十九往姑苏承天依永安道昇禅师报舂炊不自疲厌遇昇入室随众谘参昇曰道X者竭力如此有少劳乎师曰若舍一法不名满足菩提寔欲此生身证何劳之有昇阴奇之越十年剃染受具又巾侍三载请辞游方至池阳谒天衣于景德衣举天亲从弥勒内宫而下无着问云人间四百年彼天为一昼夜弥勒于一时中成就五百亿天子证无生法忍未审说甚么法天亲云只是说这箇法如何是这箇法久而开悟一日室中问师即心即佛时如何云杀人放火有甚么难于是名播寰宇漕使李公复圭命师开法瑞光法席日盛武林守陈公襄以承天兴教二剎命师择居苏人拥道遮留又以净慈坚请移文谕道俗曰借师三年为此邦植福不敢久占道俗始从元丰五年神宗皇帝下诏辟相国寺六十四院为八禅二律驿召师为慧林第一祖既至上遣使问劳阅三日传宣就寺之三门为士民演法翌日召对延和殿赐坐师即盘足加趺拟仆上亟令近臣益以锦座二只神宗登遐命入福宁殿说法以老乞归林下得旨任便云游州郡不得抑令住持击鼓辞众说偈曰本是无家客那堪任意游顺风加橹棹船子下杨州既出都城王公贵人送者车骑相属师临别诲之曰岁月不可把玩老病不与人期唯勤修勿怠是真相为闻者莫不感涕晚居灵岩其嗣法传道者百余人上堂曰洪音一剖震动干坤法令施行万机顿削圣凡路绝佛祖情忘当此之时东西不辨南X北不分从教千古万古黑漫漫填沟塞壑无人会卓拄杖下座上堂崄峻无过鸡足峰行人到此路难通唯恐祖师门下客不移毫末到其中参上堂问也无妨答亦无咎何也得之不为先失之不为后若达此宗岂论空有千圣从来也只宁任他鸟兔争头走成住坏空弹指间得失是非唯一口咄上堂姑苏台畔不话春秋衲僧面前岂论玄妙只可着衣喫饭翫水看山夜见星昼见日两手扶犂水过膝灵山授记只如斯历劫何曾异今日上堂于一毫端现宝王剎坐微尘里转大法轮拈起拄杖曰这箇是尘作么生说箇转法轮底道理山僧今日不惜眉毛与汝诸人说破拈起也海水腾波须弥岌峇放下也四海晏清干坤肃静敢问诸人且道拈起即是放下即是当断不断两重公案击禅床下座上元日僧问千灯互照纟系竹交音正恁么时佛法在甚么处曰谢布施云莫便是和尚为人处也无曰大似不斋来问上是天下是地未审中间是甚么物曰山河大地云恁么则谢师答话曰大地山河云和尚何得瞒人曰却是老僧罪过问如何是祖师西来意曰韩信临朝云中下之流如何领会曰伏尸万里云早知今日事悔不忌当初曰三皇冢上草离离问春风吹古树残日下前山如何是不迁义曰青山谁管你闲事白日廛中自有人问师唱谁家曲宗风嗣阿谁曰调古神清风自高貌悴骨刚人不顾云恁么则荐X福的子雪窦亲孙也曰想得未知落处问如何是露地白牛曰放出无寻处问适来消息从何而得曰合问知师久蕴囊中宝今日当场略借看曰何必如此元符二年十二月二十八日沐浴而卧门弟子环列请偈乞强起安坐以化道俗师熟眎曰痴子我寻常尚懒作偈今日特地图箇甚么寻常要卧便卧不可今日特地坐也索笔大书曰后事付守荣掷笔憨睡而逝士庶献最后供者弥月还然敕全身塔于寺之上方阅世八十坐夏五十二谥法空塔曰瑞光北京天钵文慧重元禅师上堂曰若据宗乘正令莫不动用全威如圣轮王宝劒飞空谁是不宾之者是以王道平平和风扇物使羣邦贡献万里梯航六合澄清狼烟永息于是四魔绝迹九类亡机即且置作么生是动用全威底道理蓦拈拄杖横按曰休休动不如静靠拄杖下座上堂古今天地万象森然岁岁秋收冬藏人人道我总会还端的也无直饶端的比他鸡足峰前是甚么闲事良久曰今朝十月初旬天寒不得普请参僧问如何是禅曰入笼入槛僧拊掌师曰跳得出是好手僧拟议师曰了问学人上来请师举唱曰善财别后谁相访楼阁门开竟日闲云恁么则定光金地遥招手智者江陵暗点头曰大众唤觉言僧着问如何是触目之机曰摩斯咤落水云谢师答话曰鼻孔不存问昨日雨今日X晴于曹溪路上成得箇甚么边事曰昨日雨今日晴绍兴府天章元善禅师上堂曰君问西来意马师踏水潦若认一毛头何曾知起倒劫火才洞然愚夫觅干草宁知明眼人为君长懊恼僧问如何是最初句曰末后问将来云为甚么如此曰先行不到云入水见长人也曰秦皇击缶临安府佛日智才禅师上堂曰诸禅德还知么山僧生身父母一时丧了直是无依倚处以手搥胸曰苍天苍天复顾大众良久曰你等诸人也是铁打心肝便下座上堂举栢树子话师曰赵州庭栢说与禅客黑漆屏风松椤亮隔僧问如何是无为曰山前雪半消云请师方便曰水声转呜咽无为军佛足处祥禅师僧问大悲千手眼如何是正眼曰暗里施文彩明中不见踪云学人为甚么不见曰杲日当空肓人摸地问如何是般若体曰瑠璃殿里隐寒灯云如何是般若用曰活卓卓地问一色无变异唤作露地白牛还端的也无曰头角生也云头角未生时如何曰不要犯人苗稼平江府明因慧赟禅禅上堂拈拄杖横按曰若恁么去直得天无二日国无二王释迦老子饮气吞声一大藏教如虫蚀木设使钻仰不及正是无孔铁鎚假饶信手拈来也是残羹馊饭一时吐却方有少分相应更乃堕在空亡依旧是鬼家活计要会么雨后始知山色翠事难方显丈夫心卓拄杖下座X兴化军西台其辨禅师上堂举临济无位真人话师召大众曰临济老汉寻常一条嵴梁硬似铁及乎到这里大似日中迷路眼见空华直饶道无位真人是干屎橛正是泥龟曳尾其僧只知季夏极热不知仲冬严寒若据当时合着得甚么语塞断天下人舌头西台只恁么休去又乃眼不见为净不免出一只手狼借去也临济一担西台一堆一担一堆分付阿谁从教撒向诸方去笑杀当年老古锥临安府法雨慧源禅师僧问如何是最初一句曰梁王不识云如何是末后一句曰达磨渡江绍兴府净众梵言首座示众曰说法有所得斯则野干鸣说法无所得是名师子吼古德恁么道大似掩耳偷铃何故说有说无尽是野干鸣诸人要识师子吼么咄报本有兰禅师法嗣福州中际可遵禅师郡之梁氏子上堂曰八万四千深法门门门有路超干坤如何箇箇踏不着只为蜈蚣太多脚不唯多脚亦多口钉觜铁舌徒增丑拈椎竖拂泥洗泥扬眉瞬目笼中鸡要知佛祖不到处门掩落华春鸟啼上堂昨夜四更起来呵呵大笑不歇幸然好一觉睡霜钟撞作两橛上堂野外桃华争烂熳亭前栢树叶婆娑世人莫作寻常见多少英雄不奈何邢州开元法明上座依报本未久深得法忍后归里X事落魄多嗜酒唿卢每大醉唱柳词数阕日以为常乡民侮之召斋则拒召饮则从如是者十余年咸指曰醉和尚一日谓寺众曰吾明旦当行汝等无他往众窃笑之翌晨摄衣就座大唿曰吾去矣听吾一偈众闻奔眎明乃曰平生醉里颠蹶醉里却有分别今宵酒醒何处杨柳岸晓风残月言讫寂然撼之巳委蜕矣众尽礼以葬之云居晓舜禅师法嗣建康府蒋山佛慧法泉禅师上堂曰古人恁么南禅不恁么古人不恁么南禅却恁么大众还委悉么王婆衫子短李四帽檐长圣节上堂拈拄杖击法座一下曰以此功德祝延圣寿便下座上堂智人欲识南禅路门前有箇长松树脚下分明不较多无奈行人恁么去莫恁去急回顾楼台烟鏁钟鸣处雪下上堂召大众曰还有过得此色者么良久曰文殊笑普贤嗔眼里无筋一世贫相逢尽道休官去林下何曾见一人上堂快人一言快马一鞭若更眼睛定动未免纸里麻缠脚下是地头上是天不信但看八九月纷纷黄叶满山川僧问白云本无心为风出巖谷时如何曰晴作雨备问如何是祖师西来意曰发长僧㒵丑云未审意旨如何曰闭户怕天寒问久雨不晴时如何曰白日无闲人云未晓玄言乞师直指曰看看便是春问南禅结夏为甚么却在蒋山解曰众流逢海尽云恁么则事X同一家也曰梦里到家乡问莲华未出水时如何曰西瞿耶尼云出水后如何曰泗州大圣问如何是衲僧行履处曰甲不开仓问二祖立雪齐腰意旨如何曰三年逢一闰云为甚么付法传衣曰村酒足人酤明州天童澹交禅师上堂曰也大奇也大差十箇指头八箇罅由来多少分明不用钻龟打瓦便下座僧问临云阁耸太白峰高到这里如何进步曰但寻荒草际莫问白云深云未审如何话会曰寒山逢拾得两箇一时痴云向上宗乘又且如何举唱曰前言不及后语广因择要禅师法嗣福州妙峰如璨禅师上堂曰今朝是如来降生之节天下缁流莫不以香汤灌沐共报洪恩为甚么教中却道如来者无所从来既是无所从来不知降生底是谁试请道看若道得其恩自报若道不得明年四月八还是蓦头浇智海正觉本逸禅师法嗣福州大中海印德隆禅师上堂曰法无异法道无别道时时逢见释迦处处撞着达磨放步即交肩开口即齩破不齩破大小大上堂夫欲智拔先须定动拈拄杖卓一下曰唵苏嚧㗭唎娑婆诃归堂喫茶上堂触境无滞底为甚么擡头不起田地稳密底为甚么下脚不得譬如天王赐与华屋虽获大宅要因X门入门聻樊哙踏开真主出巨灵擡手锦鳞喷参上堂平旦寅晓何人处处弥陀佛家家观世音月里麒麟看北斗向阳椑子一边青僧问夜半正明天晓不露如何是不露底事曰日落月未上云恁么则五天唱不起汉地和难齐曰方人以巳云铁狗吠开巖上月泥牛触破岭头云曰元来犹在云可谓不落今时句如在白云中曰崔崔嵬嵬霄汉半开云全因今日去也曰且喜阇梨瞥地问寒来暑往日居月诸心地未明乞师指示曰臂长衫袖短脚瘦草鞋宽云莫便是和尚为人处也无曰日午游都市天明往华山青原第十一世投子义青禅师法嗣东京天宁芙蓉道楷禅师沂之沂水人族崔氏自幼举辟谷隐伊阳山后游京师籍名术台寺试法华得度具戒趋淮西谒投子于海会乃问佛祖言句如家常茶饭离此之外别有为人言句也无曰汝道寰中天子敕还假尧舜禹汤也无师欲进语青以拂子𢷾师口曰汝发意来早有三十棒也师即开悟再拜便行青曰且来阇梨师不顾青曰汝到不疑之地耶师以手掩耳后还沂上居马鞍山元丰壬戌道俗迎处僊洞次迁招提龙门又徙大阳大洪皆一时名卿鉅公为之劝请自是洞上之风大行西北崇宁三年诏住京师净因大观改元敕移天宁上堂X曰唤作一句巳是埋没宗风曲为今时通途消耗所以借功明位用在体处借位明功体在用处若也体用双明如门扇两开不得向两扇上着意不见新丰老子道峰峦秀异鹤不停机灵木迢然凤无依倚直得功成不处电火难追拟议之间长途万里上堂良久曰青山常运步石女夜生儿便下座上堂入道之径内虗外静如水澄凝万象光映不沈不浮万法自如所以道火不待日而热风不待月而凉坚石处水天瞽犹光明暗自尔干湿同方若能如是岩前枯木半夜开华木女擕篮清风月下石人舞袖共贺太平野老讴歌知音者和于斯明得何必重登塔庙再见文殊道在目前一时参取上堂假言唱道落在今时设使无舌人解语无脚人能行要且未能与那一人相应还会么龙吟徒侧耳虎啸谩沈吟僧问如何是兼带之语曰妙用全施该世界木人闲步火中来云如何是和尚家风曰众人皆见云未审见箇其么曰东壁打西壁问如何是无缝塔曰白云笼岳顶终不露崔嵬二年春开封尹李公孝寿奏师道行卓冠丛林宜有褒显即赐紫方袍号定照禅师内臣持敕命至师迎谢曰某辞父母出家时尝陈重誓不为利名专诚学道用资九族苟渝愿心当弃身命父母以此听许今若不守本志窃曰月宠光则佛法亲盟背矣于是修表具辞复降旨京尹坚俾授之师确守不回以拒命坐罪奉旨下棘寺X与从轻寺吏闻有司欲徙淄州有司曰有疾与免刑及吏问之师曰无疾吏云何有灸瘢耶曰昔者疾今日愈吏令思之曰巳悉厚意但妄非所安乃恬然就刑而行从之者如归市师以法语施之获益尤众灵源清禅师评曰夫楷公大士也其建志立行当素有根本岂悠悠者之所能知因赞其像曰惟唐正观灵润投驩匪移所守能适其安乃曰此行略有三益一酬往谴二顺厌生三成大行今日淄州楷公亦云严天大雪始见松筠媚草天华亦成造化苟窃世荣实辜恩者师抵淄川僦居学者愈亲明年冬敕令自便庵于芙蓉湖心道俗川凑仅数百人日食粥一杯故多引去政和七年冬赐额曰华严禅寺八年五月十四日索笔书偈付侍僧曰吾年七十六世缘今巳足生不爱天堂死不怕地狱撒手横身三界外腾腾任运何拘束移时乃逝随州大洪第一世报恩禅师卫之黎阳人族刘氏而刘氏世皆硕儒师未冠举方略擢上第后厌尘境请于朝乞谢簪绂为僧上从其请遂游心祖道至投子未久即悟心要子曰汝再来人也宜自护持辞谒诸名宿皆蒙印可丞相韩公缜慕师道望请开法于西京之少林未几大洪革律为禅神宗亲洒宸翰改赐今额诏师居之上堂曰五五二十五案山雷主山雨明眼衲僧莫教错举上堂若向这里说即心即佛大似头上安头若说非心非佛何异迷X头认影赏箇名安箇字定箇是立箇非向甚么处见达磨祖师然虽如此放一线道别有商量诸仁者是复谁是非复谁非是非杳绝分明万机会么前是官不容针后是私通车马于斯明得昼见日夜见星于斯不明有寒暑兮促君寿有鬼神兮妬君福上堂如斯话会谁是知音直饶向一句下千眼顿开端的有几箇是迷逢达磨诸人要识达磨祖师么乃举手作揑势曰达磨祖师鼻孔在少林手里放开去也从教此土西天说黄道黑欺胡谩汉若不放过不消一揑有人要与祖师作主便请出来与少林相见还有么良久曰果然问祖师西来九年面壁最后一句请师举唱曰面黑眼睛白师尝设百问以问学者其略曰假使百千劫所作业不忘为甚么一称南无佛罪灭河沙劫又作此相曰森罗万像总在其中具眼禅人请试甄别师素与无尽居士张公商英友善无尽数以书问儒释大要师随问以答之无尽问曰清凉疏第三卷西域邪见不出四见此方儒道亦不出此四见如庄老计自然为因能生万物即是邪因易曰太极生两仪大极为因亦是邪因若谓一阴一阳之谓道能生万物亦是邪因若计一为虗无则是无因今疑老子自然与西天外道自然不同何以言之老子曰常无欲以观其妙常有欲以观其徼无欲则常有徼则巳入其道矣谓之邪因岂有说乎易曰一阴一阳之谓道阴阳不测之谓神神也者妙万物X而为言寂然不动感而遂通天下之故今乃破阴阳变易之道为邪因拨去不测之神岂有说乎望纸后批示以断疑网故也师答曰西域外道宗多途要其会归不出有无四见而巳谓有见无见亦有亦无见非有非无见也盖不即一心为道则道非我有故名外道不即诸法是心则法随见异故名邪见如谓之有有则有无如谓之无无则无有有无则有见竞生无有则无见斯起若亦有亦无见非有非无见亦犹是也夫不能离诸见则无以明自心无以明自心则不能知正道矣故经云言词所说法小智妄分别不能了自心云何知正道又云有见即为垢此则未为见远离于诸见如是乃见佛以此论之邪正异途正由见悟殊致故也故清凉以庄老计道法自然能生万物易谓太极生两仪一阴一阳之谓道以自然太极为因一阴一阳为道能生万物则是邪因计一为虗无则是无因尝试论之夫三界唯心万缘一致心生故法生心灭故法灭推而广之弥纶万有而非有统而会之究竟寂灭而非无非无亦非非无非有亦非非有四执既亡百非斯遣则自然因缘皆为戏论虗无真实俱是假名矣至若谓太极阴阳能生万物常无常有斯为众妙之门阴阳不测是谓无方之神虽圣人设教示悟多方然既异一心宁非四见何以明之盖虗无为道道则是无若自然若太极若一阴一阳为道道即是有常无常有则是亦无亦有阴阳X不测则是非有非无先儒或谓妙万物谓之神则非物物物则亦是无故西天诸大论师皆以心外有法为外道万法唯心为正宗盖以心为宗则诸见自亡言虽或异未足以为异也心外有法则诸见竞生言虽或同未足以为同也虽然儒道圣人固非不知之乃存而不论耳良以未即明指一心为万法之宗虽或言之犹不论也如西天外道皆大权菩萨示化之所施为横生诸见曲尽异端以明佛法是为正道此其所以为圣人之道顺逆皆宗非思议之所能知矣故古人有言缘昔真宗未至孔子且以系心今知理有所归不应犹执权教然知权之为权未必知权也知权之为实斯知权矣是亦周孔老庄设教立言之本意一大事因缘之所成始所成终也然则三教一心同途异辙究竟道宗本无言说非维摩大士孰能知此意也沂州洞山云禅师上堂曰秋风卷地夜雨飜空可中别有清凉箇里更无热恼是谁活计到者方知才落见闻即居途路且道到家后如何任运独行无伴侣不居正位不居偏长安福应文禅师上堂曰明明百草头明明祖师意直下便承当错认弓为矢惺惺底筑着磕着懵懂底和泥合水龟毛拂这塞虗空兔角杖撑天拄地日射珊瑚林知心能几几以拂子击禅床下座嘉泰普灯录卷第三X音释愿音愿赟于伦切捷疾叶切楷口骇切龆音迢銮卢丸切諟音是𤑫音蓬㶿满没切哙音快掇都括切鼷音奚啰音罗唻来皆切抨披耕切驹音俱𨁝音孛尿奴弔切奯音豁靴许戈切胝丁尼切晃户广切醺音熏𦏪音灵慵常容切淬取内切𥖣音厉捃居运切妈音马䰂音釆懊乌皓切椤音罗馊音搜罅虗诈切灌音贯苏音苏嚧音卢㗭音悉唎音利聻尼止切椑音卑沂鱼衣切瘢蒲官切磕克盍切缜之忍切懵母总切嘉泰普灯录X卍XXX嘉泰普灯录卷第四平江府报恩光孝禅寺僧编南岳第十二世黄龙普觉慧南禅师法嗣一隆兴府黄龙宝觉祖心禅师南雄始兴人族邬氏为书生有声年十九目盲父母祷圆通大士许出家即覩物乃依龙山寺慧全明年试经唯师献诗得奏名剃染继住龙山以律身不严几逢横逆遂入丛林谒X云峰悦禅师留三年告悦将去悦特指见南禅师往居四年无所入一日倾汤误注手指豁如梦觉知有而机不发南抑之师复云峰悦巳谢世就止石霜因读传灯至僧问多福如何是多福一丛竹曰一茎两茎斜云学人不会曰三茎四茎曲于是顿证二师垂手处径回积翠方展坐具南曰子始入吾室矣师礼谢乃谒翠巖真泐潭月皆器之自尔名冠丛社南以熙宁二年归寂郡守及龙图徐公禧挽师嗣居上堂曰大凡穷生死根源直须明取自家一片田地教伊去处分明然后临机应用不失其宜只如锋铓未兆巳前都无是箇非箇瞥尔爆动便有五行金木相生相尅胡来汉现四姓杂居各任方隅是非锋起致使玄黄不辨水乳不分疾在膏肓难为救疗若不当阳晓示穷子无以知归欲得大用现前便可顿忘诸见诸见既尽昏雾不生大智洞然更非他物珍重上堂击禅床曰一尘才举大地全收诸人耳在一声中一声遍在诸人耳若是摩霄俊鹘便合乘时止泺困鱼徒劳激浪上堂不与万法为侣即是无诤三昧便恁么去争奈絃急则声促若能向紫罗帐里撒真珠未必善因而招恶果上堂有句无句如藤倚树且任诸人点头及乎树倒藤枯上无冲天之计下无入地之谋灵利汉这里着得一只眼便见七踪八横举拂子曰看太阳溢目万里不挂片云若是覆盆之下又争怪得老僧上堂若也单明自巳不X悟目前此人有眼无足若悟目前不明自巳此人有足无眼据此二人十二时中常有一物蕴在胸中物既在胸不安之相常在目前既在目前触途成滞作么生得平稳去祖不言乎执之失度必入邪路放之自然体无去住僧问达磨九年面壁意旨如何曰身贫无被盖云莫辜负他先圣也无曰阇梨见处又作么生僧𦘕一圆相师曰𪈏雀不离窠僧礼拜师曰更深犹自可午后始愁人问未登此座时如何曰一事全无云登后如何曰仰面观天不见天师住持十有二年性真率不乐事务凡五辞乃退揭其室曰晦堂衲子源源而来挥之不去士夫慕风求开发者众因摭教门祖宗言句及儒道经书作征问辨通如论语曰参乎吾道一以贯之曾子曰唯子出门人问曰何谓也曾子曰夫子之道忠恕而巳矣师曰吾道既一则可以统贯万差之事当其一贯万事之中可容其见若容其见则不为一若不见时万事显然一何形状苟能见达忠恕之道可得而明道德经出生入死章曰生之徒十有三死之徒十有三人之生动之死地亦十有三夫何故以其生生之厚盖闻善摄生者陆行不避兕虎入军不被甲兵兕无所投其角虎无所措其爪兵无所容其刃夫何故以其无死地焉师曰十中有三三者何耶其三三者盖取九数以为生生之摄用也有何所以不盈十数若盈十数形器所拘则不能明出生入死既不能明出生入死宁X逃兕虎投角措爪所以其一不用而用而能善用非数而数而能善数夫何故以其无死地也既知无死则见无生无生无死则可以明出生入死可谓生而无生死而无死非独入军不被甲兵蹈火履水而无焦溺亦皆如之请问既有其生不无其死何由得归无死之地维摩经曰此室常以金色光照昼夜无异不以日月所照为明师曰若以金色光照为明现居之室转流昼夜若以日月所照为明现居之室昼夜流转识是非眼入是非看元符三年十一月十六中夜入灭命门人黄公庭坚主后事茶毗日隣峰为秉炬火不续黄顾师之得法上首新禅师曰此老师有待于吾兄也新以丧拒黄强之新执炬召众曰不是余殃累及我弥天罪过不容诛而今两脚捎空去不作牛兮便作驴以火炬打一圆相曰只向这里雪屈掷炬应手而爇寿七十有六腊五十有五窆于普觉塔之东赐号宝觉筠州黄檗真觉惟胜禅师梓之中江人族罗氏居讲聚时偶以扇勒窻櫺有声忽忆教中道十方俱击鼓十处一时闻因大悟白本讲讲令参问径往黄檗值上堂踞座曰钟楼上念赞床脚下种菜若人道得分半院与伊师出答曰勐虎当路坐檗大悦徐以法席付之诸方宗仰隆兴府泐潭洪英禅师邵武人也族陈氏幼颕迈一目五行及长弃儒得度访道曹山依雅禅师久之辞X登云居睠其胜绝殆终于此山因阅华严十明论乃证宗要即诣黄檗檗与语达旦曰荷担大法尽在尔躬厚自爱所至议论夺席晚游西山与胜首座栖双岭熈宁改元分座庐山圆通学者归之二年冬开法石门久之迁泐潭开堂日问答罢乃曰问也无穷答也无尽问答去来于道转远何故况为此事直饶棒头荐得不是丈夫喝下承当未为达士那堪更向言中取则句里驰求语路尖新机锋捷疾如斯见解尽是埋没宗旨玷污先贤于吾祖道何曾梦见只如我佛如来临般涅槃乃云吾有正法眼藏涅槃妙心付嘱摩诃大迦叶迦叶遂付阿难暨商那和修毱多大士诸祖相继至于达磨西来直指人心见性成佛不立文字语言岂不是先圣方便之道自是当人不信却自迷头认影奔逐狂途致使竛竮流浪生死诸禅德若能一念回光返照到自巳脚跟下褫剥究竟将来可谓洞门豁开楼阁重重十方普现海会齐影便乃凡圣贤愚山河大地以海印三昧一印印定更无纤毫透漏山僧如是举唱若是众中有本色衲僧闻之实谓掩耳而归笑破他口大众且道本色衲僧门下一句作么生道良久曰天际雪埋千尺石洞门冻折数株松上堂释迦老子当时一手指天一手指地云天上天下唯我独尊释迦老子旁若无人当时若遇箇明眼衲僧直教他上天无路入地无门然虽如是也须是铜钞锣里满盛油始得问逢场作X戏时如何曰红炉抛出铁乌龟云当轩布鼓师亲击百尺竿头事若何云山僧不作这活计三年六月知事纷争止之不巳初九日谓众曰领众不肃正坐无德吾有媿于黄龙令集众叙行脚始末复曰吾灭后火化以骨归普同塔明生死不离清众也语终而逝寿五十有九夏四十有三蕲州开元子琦禅师泉之惠安人族许氏九岁依开元智讷二十二试经剃染具戒精楞严圆觉弃谒翠巖真禅师问佛法大意真唾地曰这一滴落在甚么处师扪膺曰学人今日脾疼真解颜辞参积翠岁余尽得其道乘间侍南商确古今适大雪南指曰斯可以一致苕帚否对曰不能然则天霁日出云物解駮岂复有哉知有底人于一切言句如破竹虽百节当迎刃而解讵容声于拟议乎一日南遣僧逆问老和尚三关语如何师厉声曰你理会久远时事作么南闻益奇之于是名着丛席南殁四祖演禅师命分座室中垂语曰一人有口道不得姓字为谁传至东林总禅师总叹曰琦首座如铁山万仞卒难逗他语脉未几以开元为禅林请师为第一世湖州报本慧元禅师上堂僧问诸佛所说法种种皆方便是否曰是云为甚么诸法寂灭相不可以言宣曰且莫错会僧以坐具一画师喝曰诸法寂灭相不可以言宣今之学者方见道不可以言宣便拟绝虑忘缘杜塞视听如斯见解未有自在分诸人要会X寂灭相么出行不见一纤毫满目白云与青嶂潭州云盖守智禅师劒之龙津人族陈氏幼依劒浦林重院年二十三得度进具巳至豫章大宁时法昌遇禅师韬藏西山师闻其饱参即之遇问曰汝何所来云大宁又问三门夜来倒汝知么师愕云不知遇曰吴中石佛大有人不曾得见师惘然即展拜遇使谒翠巖真禅师虽久之无省且不舍寸阴及谒黄龙于积翠始尽所疑留五年复谒英邵武于同安积翠殁首众于石霜遂开法道吾徙云盖上堂曰昨日高山看钓鱼步行骑马失却驴有人拾得骆驼去重赏千金一也无若向这里荐得不着还草鞋钱上堂紧帩履水靴踏破湖湘月手把铁蒺䔧打碎龙虎穴翻身倒上树始见无生灭却笑老瞿垒弹指超弥勒上堂唯一坚密身一切尘中现云盖今日千山郁茂鸟兽嘶鸣百草竞发万木抽枝尽是诸佛箇箇真如汝等诸人游山翫水直须急着眼睛莫被伊瞒上堂举赵州问僧向甚处去云摘茶去州曰闲师曰道着不着何处摸索背后龙鳞面前驴脚翻身筋斗孤云野鹤阿呵呵僧问鼓声才罢大众临筵祖意西来请师举唱曰雨过路头干云祖意既如是家风事若何曰脑后合掌云全因今日曰谢汝到来问有一无絃琴不是世间木今朝负上来请师弹一曲师拊膝一下僧云金风飒飒和清韵请师方便再垂音曰陜府出铁牛元祐初退居西堂不出山三十X年政和四年周公穜守潭遣长沙令佐以诡计邀至开福斋罢鸣鼓问其故曰请师住持此院遂不得辞时年九十矣五年三月七日陞座说偈曰未出世口如驴觜出世后头似马杓百年终须自坏一任天下十度归方丈安坐良久乃化阇维得设利五色经旬拨灰烬犹得之坐六十六夏隆兴府泐潭真净云庵克文禅师陜之阌乡人族郑氏世多名卿师生而挺异读书知要事后母失爱因游方至复之北塔闻广禅师说法泣而师之二十五试所习得度受具讲演名着伊洛义学者宗之偶游龙门至殿庑见入定比丘像幡然语其俦曰我所负者如吴道子𦘕人物虽妙尽一时然终非活者于是弃游湘潭治平二年坐夏大沩闻举僧问云门佛法如水中月是否曰清波无透路释然颕悟径之积翠翠问从甚么处来云沩山曰恰值老僧不在云未审向甚么处去曰天台普请南岳游山云若然者学人亦得自在去也曰脚下鞋是何处得来云庐山七百钱唱得曰何曾自在来师指云何曾不自在来翠异之顾其机锋莫触唯英邵武与之阶熈宁八年住筠之圣寿擢居洞山后谢事东游至金陵王荆公以师礼迎之施第为寺命开山奏赐真净号未几还高安庵于九峰越六秋徙归宗泐潭开堂日拈香祝圣问答罢乃曰问话且止只知问佛问法殊不知佛法来处且道从甚么处来垂一足曰昔日黄龙亲行X此令十方诸佛无敢违者诸代祖师一切圣贤无敢越者无量法门一切妙义天下老和尚舌头始终一印无敢异者无异即且置印在甚么处还见么若见非僧非俗无偏无党一一分付若不见而我自收遂收足喝一喝曰兵随印转将逐符行佛手驴脚生缘老好痛与三十棒而今会中莫有不甘者么若有不妨奇特若无新长老谩你诸人去也故我大觉世尊昔日于摩竭陀国十二月八日明星现时豁然悟道大地有情一时成佛今有释子沙门某于东震旦国大宋筠阳城中六月十三日赫日现时又悟箇甚么以拂子画曰我不敢轻于汝等汝等皆当作佛上堂天地与我同根万物与我一体脚头脚尾横三竖四北俱卢洲火发烧着帝释眉毛东海龙王忍痛不禁轰一箇霹雳直得倾湫倒岳云黯长空十字街头廖胡子醉中惊觉起来拊掌呵呵大笑云筠阳城中近来少贼乃拈拄杖曰贼贼上堂道泰不传天子令行人尽唱太平歌五九四十五莫有人从怀州来么若有不得忘却临江军豆豉上堂世尊拈华迦叶微笑拈拄杖曰洞山拈起拄杖子你诸人合作么生击香卓下座上堂裩无裆袴无口头上青灰三五斗赵州老汉少卖弄然则国清才子贵家富小儿骄其奈禾黍不阳艶竞栽桃李春飜令力耕者半作卖华人上堂佛法两字直是难得人有底不信自巳佛事唯凭少许古人影响相似般若所知境界定X相法门动即背觉合尘黏将去脱不得或学者如印印泥递相印授不唯自误亦乃误他洞山门下无佛法与人只有一口劒凡是来者一一斩断使伊性命不存见闻俱泯却向父母未生前与伊相见见伊才向前便为斩断然则刚刀虽利不斩无罪之人莫有无罪底么也好与三十拄杖上堂今日供养罗汉夜来四方高人讽诵妙法莲华经安乐行品一遍大众作么生是安乐行拟心早不安乐了也乃喝一喝曰岂不是安乐行如何是透法身句北斗里藏身岂不是安乐行如何是祖师西来意庭前栢树子岂不是安乐行如何是超佛越祖之谭胡饼岂不是安乐行以至僧俗大众一一清净光明住持岂不是安乐行乃至一佛二菩萨一一罗汉一一辟支佛无不清净实相住持所为安乐行也大众唯有髻中宝珠不妄与之虽然不与亦人人具足十二时中光明𤇅赫阿谁欠少还会么归堂喫茶复喝一喝下座解夏上堂以拂子击禅床曰天地造化有阴有阳有生有杀日月照临有明有暗有隐有显江河流注有高有下有壅有决明主治化有君有臣有礼有乐有赏有罚佛法住世有顿有渐有权有实有结有解结也四月十五日十方法界是圣是凡若草若木以拂子左边敲曰从这里一时结举起曰总在拂子头上还见么遂喝曰解也七月十五日十方法界若草若木乃圣乃凡以拂子右边敲曰从这里一时解举起曰总X在拂子头上还见么遂喝曰只如四月十五日巳前七月十五日巳后且道是解是结复举拂子曰总在拂子头上还见么遂喝曰诸高德此三喝中有一喝是金刚王宝劒有一喝是踞地师子有一喝是探竿影草若人一一辨得始见临济大师道出常情黄檗被掌大愚遭筑虽相去三二百年许你亲为的子然后大开不二妙门权诸祖道摧邪显正扶宗立教整顿颓纲纵大知见耀大法眼不动本际决胜魔军遂喝曰更须知有一喝不作一喝用到这里须是具烁迦罗眼向未疴巳前蓦提得去诸高德且道提得箇甚么良久喝一喝下座僧问新丰吟云门曲举世知音能和续大众临筵愿清耳目师以右手拍禅床一下僧云木人拊掌石女扬眉师以左手拍禅床一下僧云犹是学人疑处师曰何不脚跟下荐取僧以坐具一拂师曰争奈脚跟下何问远远驰符命禅师俯应机祖令当行也方便指羣迷曰深云深意如何曰浅云教学人如何领会曰点问马祖下尊宿一箇箇阿辘辘地唯有归宗老较些子黄龙下儿孙一箇箇硬剥剥地只有真净老师较些子学人恁么还扶得也无曰打叠面前搕𢶍却云若不同床睡焉知被底穿师不答僧云这箇为上上根人忽遇中下之流如何指接师亦不答僧云非但和尚懡㦬学人亦乃一场败阙曰三十年后悟去在问承古有言众生日用而不知未审不知箇甚么曰道云忽然知X后如何曰十万八千僧提起坐具云争奈这箇何师便喝崇宁改元休于云庵十月旦示疾望乃愈出道具散诸徒翌日中夜沐浴更衣趺坐众请说法师示以偈及遗诫宗门大略言卒而逝越七日火葬焰成五色白光上腾烟所及成设利道俗千余人咸得之分灵骨塔于泐潭新丰寿七十有八隆兴府上蓝顺禅师上堂曰夏日人人把扇摇冬来以炭满炉烧若能于此全知晓尘劫无明当下消上堂举勘婆话师乃曰赵州问路婆子答云恁么去皆云勘破老婆婆子无你雪处同道者相共举舒州三祖法宗禅师上堂曰架梯可以攀高虽升而不能达河汉铸锹可以掘凿虽利而不到风轮其器者费功其谋者益妄不如归家坐免使走尘壤大众那箇是尘壤祖佛禅道僧问如何是正法眼曰泥里有剌云如何是道曰老僧落第二云如何是禅曰你且莫少丛林南安军雪峯道圆禅师南雄人也依积翠日宴坐下板时一僧论野狐话一云不昧因果也未脱得野狐身一云不落因果又何曾堕野狐来师闻之悚然因诣积翠庵涉㵎勐省述偈曰不落不昧僧俗本无忌讳丈夫气宇如玉争受囊藏被盖一条楖栗任纵横野狐跳入金毛队南见为助喜出住雪峰上堂举风幡话师曰不是风兮不是幡白云依旧覆青山年来老大浑无力偷得忙中些子闲X隆兴府祐圣法𡨢禅师潮阳郑氏子晚见黄龙深蒙印可上堂曰此事如医家验病方且杂毒满腹未易攻治必瞑眩之药而后可瘳就令徇意投之适足狂惑增其沈痼求其巳病不亦左乎法堂前草深于心无媿崇宁三年十二月六日泊然坐逝南康军清隐潜庵清源禅师豫章人族邓氏依洪巖处信得度具戒参武泉常云居舜泐潭月疑未决始趋黄龙一日闻举洞山初和尚见云门因缘遂失笑龙问胡为而笑云笑黄面浙子怜儿不觉丑自是容为侍者阅七年精彻奥妙丛林称之初住西山次迁清隐上堂曰寒风激水成冰杲日照冰成水冰水本自无情各各应时而至世间万物皆然不用强生拟议上堂先师初事栖贤諟泐潭澄历二十年宗门奇奥经论玄要莫不贯穿及因云峰指见慈明则一字无用遂设三关语以验学者而禅者如叶公𦘕龙龙现即怖建炎三年八月五日示寂于抚之漳江寿九十八腊七十八庐山归宗志芝庵主临江人也壮为苾蒭依黄龙于归宗遂领深旨有偈曰未到应须到到了令人笑眉毛本无用无渠底波俏未几龙引退芝陆沈千众一日普请罢书曰茶芽蔍蔌初离焙笋角狼忙又吐泥山舍一年春事辨得闲谁管板头低由是衲子亲之芝不怿结茅绝顶作偈曰千峰顶上一间屋老僧半间云半间昨夜云随风雨去到头不似老僧闲X竟终于此山杨歧方会禅师法嗣舒州白云守端禅师衡阳人族葛氏幼事翰墨恶俗务冠依茶陵郁禅师披削往参云盖颙禅师颙殁杨歧继焉歧见之与语终夕一日忽问受业师为谁云茶陵郁和尚曰吾闻伊过溪有省作偈甚奇能记否师诵云我有明珠一颗久被尘劳关鏁今朝尘尽光生照破山河万朵歧笑而趋起师愕视不寐黎明咨询之适岁暮歧曰汝见昨日打敺傩者么云见曰汝一筹不及渠师复骇云意旨如何曰渠爱人笑汝怕人笑师大悟巾侍久之嘉祐四年辞游庐阜圆通讷禅师一见自谓不及举住承天声名籍甚又逊居圆通次徙法华龙门兴化海会所至众如云集开堂日问答巳乃曰昔日灵山会上世尊拈华迦叶微笑世尊道吾有正法眼藏分付摩诃大迦叶次第流传无令断绝至于今日大众若是正法眼藏释迦老子自无分将箇甚么分付将箇甚么流传何谓如此况诸人分上各各自有正法眼藏每日起来是是非非分南分北种种施为尽是正法眼藏之光影此眼开时干坤大地日月星辰森罗万象只在面前不见有毫釐之相此眼未开时尽在诸人眼睛里今日巳开者不在此限有未开者山僧不惜手为诸人开此法眼藏看举手竖两指曰看看若见得去事同一家若也未然山僧不免重说偈言诸人法眼藏千圣X莫能当为君通一线光辉满大唐须弥走入海六月降严霜法华虽恁道无句得商量大众既是满口道了为甚么却无句得商量喝一喝曰分身两处看上堂干坤之内宇宙之间中有一宝秘在形山大众眼在鼻上脚在肚下且道宝在甚么处遂曰人面不知何处去桃华依旧笑春风上堂竖起拄杖曰锋刃上𨁝跳横按曰微尘里走马劳劳去复来箇是惺惺者掷拄杖下座上堂不曾迷莫求悟为甚么从上来却有师承祖嗣若也会得入乡随俗若也不会饿死首阳山然虽如是入水见长人上堂今日至节一阳生于此日拈起拄杖召大众曰且道这箇作么生若也见得且恁么应时纳祐若数至大年朝前头大有雪在所以承天寻常十度发言九度休何谓如此当门不用栽荆棘后代儿孙惹着衣然虽如是三十年后太公钓鱼参上堂古者道将此深心奉尘剎是则名为报佛恩圆通即不然时挑野菜和根煑旋斫生柴带叶烧上堂江月照松风吹到这里还有漏网者么良久曰皇天无亲上堂释迦老子有四洪誓愿云众生无边誓愿度烦恼无尽誓愿断法门无量誓愿学佛道无上誓愿成法华亦有四洪誓愿饥来要喫饭寒到即添衣困时伸脚睡热处爱风吹上堂日消万两黄金法华门下不着直饶不直半分钱正入得法华门未陞得法华堂未入得法华室且道甚么人陞得法华堂入得法华室乃曰眼X有三角头峭五岳上堂今日也是这箇明日也是这箇作么生是那箇漆桶参堂去净空居士郭功甫访师上堂夜来枕上作得箇山颂谢功甫大儒直要与天下有鼻孔衲僧脱却着肉汗衫莫言不道遂曰上大人丘乙巳化三千七十士尔小生八九子佳作仁可知礼也上堂古人留下一言半句未透时撞着铁壁相似忽然一日覰得透后方知自巳自是铁壁如今作么生透复曰铁壁铁壁僧问如何是佛曰镬汤无冷处云如何是佛法大意曰水底按葫芦云如何是祖师西来意曰乌飞兔走问不求诸圣不重巳灵未是衲僧分上事如何是衲僧分上事曰死水不藏龙云便恁么去时如何曰赚杀你熈宁五年迁化寿四十八建康府保宁仁勇禅师四明人族竺氏容止渊秀龆为大僧通台教俄黪服依雪窦明觉显禅师显意其可任一日诮之师愤悱即往依泐潭踰纪疑情未泮闻杨歧移云盖能钤键学者直造丈室一语未及顿明心印出住保宁余二十年大扬祖道上堂曰尘尘尔剎剎尔山是山水是水弥勒不入楼阁善财不须弹指以手一画曰微尘世界冰消瓦解且道弥勒善财在甚么处若向这里参彻去不妨在处称尊若也不见客路如天远侯门似海深上堂立春日打春牛一棒两棒千头万头雪华深处辨不得顶门有眼空悠悠拍手曰啰啰哩恼乱春风卒未休上堂X秋风凉松韵长未归客思故乡且道谁是未归客何处是故乡良久曰长连床上有粥有饭上堂举三圣云我逢人即出出则不为人兴化道我逢人即不出出则便为人师曰此二尊宿恁么为人犹在半途保宁今日路见不平拈拄杖下座大众一时走散掷下归方丈上堂天上无弥勒地下无弥勒打破太虗空如何寻不得垂下一足曰大众向甚么处去也上堂祖师门下绝人行深崄过千万仞坑垂手不能空费力任他堂上绿苔生上堂若说佛法供养大众未免眉须堕落若说世法供养大众入地狱如箭射去此二途且道保宁今日异说甚么三寸舌头无用处一双空手不成拳上堂啮镞之机犹是钝当锋点的未为亲那咤十面十眸动无相灵光翳日轮咄上堂拈起拄杖曰宫商角征羽金木水火土卓一下曰卦上吉凶分三日后看取上堂看看山僧人拔舌地狱去也以手拽舌曰啊㖿㖿上堂古人底今人用今人底古人为古今无背面今古几人知㖿呜咿一九与二九相逢不出手上堂以两手画一圆相擘开捺膝曰浑崙擘不破三人共两箇滋味信全无有谁吞得过吞得过且恁么吞不过莫乱做上堂有手脚无背面明眼人看不见天左旋地右转拍膝曰西风一阵来落叶两三片上堂风鸣条雨破块晓来枕上莺声碎虾蟆蚯蚓一时鸣妙德空生都不会都不会三箇成羣四箇作队窈窈窕窕X飘飘飖飖向南北东西折得梨华李华一佩两佩再受保宁请上堂拍手三下指口摇手三下便下座上堂智不到处切忌道着道着则头角生大众头角生了也是牛是马上堂无漏真净云何是中更容他物喝曰好人不肯做须要屎里卧上堂恁么来倾湫倒岳恁么去填沟塞壑总不恁么错错上堂吞却干坤大地开口何处出气永嘉一宿曹溪至今犹未瞥地上堂十目视十手指一不成二不是会么寒鹰未举首俊鹞巳冲霄僧问昔年云外人皆委今日当场略借看曰山僧爱嗔不爱喜云斩新日月特地干坤曰恰似不相逢问如何是佛曰近火先焦云如何是道曰溺泥有刺云如何是道中人曰切忌踏着问灵山指月曹溪话月未委保宁门下如何曰嗄问先德道寒风凋败叶犹喜故人归未审谁是故人曰杨歧和尚迁化久矣云正当恁么时更有甚么人为知音曰无眼村翁暗点头问如何是保宁境曰主山头倒卓云如何是境中人曰鼻孔无半边问如何是佛曰自屎不觉臭问莲华未出水时如何曰半阴半阳云出水后如何曰七零八落翠巖可真禅师法嗣潭州大沩真如慕喆禅师临川人族闻氏未总角礼建昌永安圆觉律师试所习得度刚简有识以荷法为志翠巖处众曰师得与从游几二十载虽羣居常X尊以师礼岩谓人曰三十年后喆子必大作佛事岩殁塔于西山师心丧三年去依黄檗游湘中时谢公师直守潭慕其名以岳麓礼迎之累日方就迁慧光大沩绍圣改元奉驿召引对延和殿称肯钖紫服真如号寻补大相国寺上堂曰古者道一释迦二元和三佛陀自余是甚么椀脱丘慧光即不然一释迦二元和三佛陀总是椀脱丘诸人还知慧光落处么若也知去许你具铁眼铜睛若也不知莫谓几经风浪险扁舟曾向五湖游上堂不用思而知不用虑而解庐陵米价高镇州萝卜大上堂阿喇喇是甚么飜思破灶堕杖子才击着方知辜负我以拄杖击香卓一下曰堕堕上堂十方同聚会箇箇学无为此是选佛场心空及第归慧光门下直拔超升不历科目诸人既到这里风云布地牙爪巳成但欠雷声烧尾如今为你诸人震忽雷去也以拄杖击禅床下座僧问大通智胜佛十劫坐道场为甚么不得成佛道曰苦杀人问牛头未见四祖时如何曰寒毛卓竖云见后如何曰额头汗出问如何是教外别传一句曰飜译不出师自分座至终室中唯问学者洗钵盂话上人如何会僧拟对师即以手托曰歇去二年十月八日无疾说偈别众良久示寂偈曰昨夜三更风雷忽作云散长空前溪月落阇维设利大如豆㪷许目睛齿爪不坏门弟子分塔于京潭蒋山觉海赞元禅师法嗣X邵州丞熈应悦禅师抚之宜黄戴氏子上堂曰我宗无语句徒劳寻路布现成公案巳多端那堪更涉他门户觌面当机直下提何用波咤受辛若咄明州雪窦法雅禅师僧问举人不问西来意乞师方便指迷情曰霹雳过头犹瞌睡云谢师答话云再三启口问何人云争奈学人未礼拜何曰休钝置定慧海印超信禅师法嗣平江府穹隆智圆禅师本郡人族沈氏未冠依能仁昙卿下发习台教授译梵弃谒甘露夫禅师及保宁真净之室始发明后依海印一日汲水澣衣忽大悟与印咨答若符契留侍再闰遂首众于和之开圣出住庆善移穹隆上堂曰三月晚春华正红馨香惹得乱羣蜂只知妄计竞头採不觉从前造化空上堂福臻不说禅无事日高眠有问祖师意连擉两三拳大众且道为甚么如此不合恼乱山僧睡师性真率虽仆夫亦与偶坐室中唯蒲团纸帐而巳有求示众语者师答曰汝觅上堂语我今重为举莫向句中求箇里全不许圆悟禅师行化至苏城诣山炷香拜之宣和甲辰五月中澣语门人曰吾翊且行矣漏尽沐浴端坐而终茶毗设利五色无数合遗骨建窣堵波于西北隅寿六十九腊五十二嘉泰普灯录卷第四X音释𡨢音居邬音坞肓音荒参音森兕徐姉切窆保验切褫音耻駮布角切舍与舍同穜音同陜音闪阌音文本作閺瘳音抽廖音熘徇辞闰切俏音峭蔍音鹿蔌音速敺音区傩音那诮才笑切窈音杳窕音掉擉初朔切嘉泰普灯录X卍XXX嘉泰普灯录卷第五平江府报恩光孝禅寺僧编青原第十二世慧林圆照宗本禅师法嗣东京法云大通善本禅师族董氏汉仲舒之裔也大父琪父温皆官于颕遂为颕人母无子祷白衣大士乃得师及长博极羣书然清修无仕官意嘉祐八年与弟善思往京师地藏院选经得度习毗尼东游至姑苏礼圆照于瑞光照特顾之于是契旨经五稔益跻微奥照令依圆通秀禅师师至又尽其要元丰七年渡淮留太守巖久之出住双林迁净慈寻被旨徙居法云上堂良久曰只恁么休去累他毗耶老人棒喝交驰钝置德山临济纽半破三即不X要你话会不触平常一句作么生道未能分皂白且莫乱针锥下堂上不见天下不见地逼塞虗空无处回避为君明破即不中且向南山看鼈鼻掷拄杖下座上堂三界有无一切法不能与佛为譬喻老胡从来名邈不得处今日不惜眉毛试为诸人举看良久拈拄杖卓一下曰数尺冰声才卓地一条虬势欲腾空上空僧家无事实谓高闲困即烹茶寒来向火林间笑傲物外忘怀挥松柄以清谈伴烟霞而遣日幕天席地谁是谁非三十年后有人问极则事但向伊道贼过后张弓上堂言无展事语不投机踏翻大海趯倒须弥直得洞山老无隐身之处你等诸人何不救取若救不得双林为你救看遂喝一喝下座僧问九夏赏劳即不问从今向去事如何曰光剃头净洗钵云谢师指示曰滴水难消问如何是祖师西来意曰你行脚来图箇甚么云学人不会曰且待驴年问春山叠乱青春水漾虗碧未审是何境界曰要道有甚么难云便请曰月似弯弓少雨多风问涅槃心易晓差别智难分如何是差别智曰灯笼吞露柱云学人未委曰佛殿出三门开堂日僧问宝塔元无缝如何指示人曰烟霞生背面星月绕檐楹云如何是塔中人曰竟日无干清世事长年占断白云乡后得旨还乃庵于西湖龙山大观三年十二月甲子屈三指谓左右曰有三日耳至期果加趺而化异禽翔鸣于庭勑塔全身于北力X方谥曰圆定塔名定光寿七十五腊四十七嘉兴府本觉法真守一禅师上堂举拂子曰三世诸佛六代祖师总在这里还见么见汝不相当又为说法云无二无二分无别无断故还闻么汝又不惺惺一时却往上方香积世界去也𢷾拂子曰退后退后突着你眼睛上堂古者道佛似握拳道如展手乃合掌曰这箇似甚么若道得许你是箇了事人若道不得莫道不疑好上堂触目不会道运足焉知路三家村里筑着磕着犹较些子若是佛法禅道拈放一边去伊分上总使不着为甚么如此真人面前不得说假上堂拈拄杖曰平戎破虏盖代功勋只如四海晏清还用得这箇么良久曰李将军有嘉声在不得封侯也是闲僧问如何是祖师西来意曰担水河头卖云意旨如何曰欺胡谩汉云劳而无功也曰九年人不识只履自空回问如何是句中玄曰崑崙骑象藕丝牵云如何是体中玄曰影浸寒潭月在天云如何是玄中玄曰长连床上带刀眠云向上还有事也无曰放下着常州无钖南禅宁禅师僧问初生孩儿还具六识也无曰水长船高云庐陵米价作么生酬曰款出囚口绍兴府石佛密印晓通禅师上堂曰冷似秋潭月无心合太虗山高流水急何处驻游鱼僧问如何是顿教曰月落寒潭云如何是渐教曰云生碧汉云X不渐不顿时如何曰八十老婆不言嫁福州地藏守恩禅师上堂曰古圣道夫说法者当如法说山僧今日如法说似大众乃垂下一足曰一任诸方贬剥上堂良久曰一境谁相到翛然绝点尘天花莫狼借吾匪解空人又曰樵夫跣足下层峦大笑渔翁溪上寒山色横担廛市去家家门底透长安僧问如何是佛曰昼眠无益云意旨如何曰早起甚长问善恶不修底人落在甚么处曰一步一弹指云谢师指示曰回首念观音问如何是西来祖意曰风吹满面尘镇江府金山智觉法慧禅师僧问大修行人还落因果也无曰鸩鸟入水鱼皆死毒龙行处草不生法云圆通法秀禅师法嗣东京法云佛国惟白禅师初住泗之龟山次迁汤泉法云建中靖国一年以所集宗门续灯录三十卷上进称旨恭承御制序文仍勑其录入藏颁行天下上堂曰离娄有意白浪徒以滔天罔象无心明珠忽然在掌以手打一圆相召大众曰还见么良久曰看即有分上堂拈拄杖示众曰山僧住持七十余日未曾拈动这箇而今不免现些小神通供养诸人遂卓拄杖下座上堂过去巳过去未来且莫筭正当现在事今朝正月半明月正团圆打鼓普请看大众看即不无毕竟唤甚么作月休于天上覔莫向水中寻僧问以心中眼观身外相如何是心中X眼曰红日照扶桑云如何心外相曰白云封华岳温州僊岩景纯禅师初住智广次擢护国江心僧问不作佛法相见世谛相酬请师速道曰遇唐虞即礼乐逢桀纣即干戈云不是学人问处曰生擒虎兕死怕盲龟问德山棒临济喝和尚如何作用曰老僧今日困僧便喝师曰却是你惶惶宁国府广教守讷禅师圆照上足也世称讷叔僧问如何是古今常存底句曰铁牛横海岸云如何是衲僧正眼曰针札不入天钵文慧重元禅师法嗣卫州元丰慧圆清满禅师上堂曰老胡生下行七步明星现时又说悟并赃捉获这无端铁棒三十略轻恕蓦拈拄杖曰祖师合喫多少要知么古今罪犯弥天尽是诸人致得岁旦上堂忆昔山居绝粮有颂举似大众饥飡松栢叶渴饮㵎中泉看罢青青竹和衣自在眠大众更有山怀为君说今年年是去年年上堂喝一喝曰不是道不是禅每逢三五夜皓月十分圆参上堂此劒刃上事须是劒刃上汉始得有般名利之徒为人天师悬羊头卖狗肉坏后进初机减先圣洪范伱等诸人闻恁么事岂不寒心由是疑误众生堕无间狱苦哉苦哉取一期快意受万劫余殃有甚么死急来为释子喝曰聩人徒侧耳便下座僧问如何是佛曰天寒地冷云如何是道曰不道云为甚么不道曰道是闲名字问如何是全X彰底事曰秋日春风动有座主问维摩默然意旨如何师展手曰会么云不会师曰也是难师凡见僧乃曰佛法世法眼病空华有僧云翳消华灭时如何曰将谓汝灵利青州定慧法本禅师僧问古人到这里为甚么拱手归降曰理合如是云毕竟如何曰夜眠日走长芦广照应夫禅师法嗣真定府洪济慈觉宗赜禅师上堂曰近日身心顽钝恰似一片铁板内无玲珑机智外无华藻文章谁能打作郓州针笑杀秦时𨍏辂钻四楞着地万事无心虽然看不入毕竟扑不破何也不见道大都好物不坚牢彩云易散瑠璃脆上堂金屑虽贵落眼成翳金屑既除眼在甚么处若如是者未出荆棘林中棒头取证喝下承当正在金峰窠里上堂楼外紫金山色秀门前甘露水声寒古槐阴下清风里试为诸人再指看拈拄杖曰还见么击香卓曰还闻么靠却拄杖曰眼耳若通随处足水声山色自悠悠僧问如何是上元境曰灯毬大底大小底小云只如车马往来成得箇甚么边事曰争似山僧到晓眠问六门未息时如何曰鼻孔里烧香云学人不会曰耳朵里打鼓问如何是无功之功曰泥牛不运步天下没荒田云恁么则功不浪施也曰虽然广大神通未免遭他痛棒庆元府雪窦觉印道荣禅师郡之陈氏子也僧问X寒山逢拾得时如何曰扬眉飞闪电云更有何事曰开口放毫光云如何是向上一路曰七六八平江府慧日广灯智觉禅师本郡人族梅氏久游师席未有省晚契机于广照未几归里开法慧日迁城南高峰上堂良久曰休休休徒悠悠钓竿长在手鱼冷不吞钓喝一喝下座绍兴丁巳秋日将昳唿侍僧令集众叙平昔参问勉众辨巳躬事引笔书曰南北无寸影东西绝四隣一息故乡信晓风吹宿云置笔而逝资圣捷禅师法嗣泉州慧空圆觉大智文宥禅师郡之晋江人族陈氏数岁日记千言熈宁中兄皓上书语犯朝政捕甚急从兄遁罗浮后依资寿思永禅师披削因就参之室中垂示漫不省一日问捷古人向开合眼处示密作用有是哉捷叱曰驴前马后汉有甚用处拈拄杖逐之师大悟捷笑曰这钝汉净众梵言首座法嗣西京招提广灯惟湛禅师出嘉禾倡室王氏七岁依净严院出家有逸才一覧不再目十四得度徧扣禅扄机契净众去游京师侍佛国白禅师入对赐号广灯与椹服自出世招提屡迁巨剎开堂日拈香祝圣罢复拈香曰此一瓣香二十年前云门山畔若耶净边得处有根不同栽接今日爇向炉中供养我越州净众院言首座和尚令铁树抽枝芬芳无尽遂就X座上首白椎曰法筵龙象众当观第一义师拍禅床呵呵大笑曰好箇第一义刚被少林禅师一椎打作两橛即今莫有接得者么复曰拈华巳错微笑乖差四七虗传声流谷响二三妄指月散溪光五派狂分千枝横出指鹿为马认弓作虵首惑安心次迷得髓黄梅席上南北宗开曹溪岸头东西浪起自尔波澜竞发阡陌支离标路空多无人截断随流愈远谁解归源棒喝临机白云万里直得黄头结舌碧眼吞声如斯话会犹是道途之说被明眼人傍观一场笑具虽然如是今日为国开堂于第二义门为诸人试通一线竖起拂子曰还委悉么石女舞成长寿曲木人唱起太平歌上堂忍对春风百鸟啼桃华潜入武陵溪谢郎回棹归来晚不似秦人一向迷上堂偏不偏正不正那事从来难比并满天风雨骨毛寒何须更入那伽定卓拄杖下座上堂六尘不恶还同正觉马上谁家白面郎穿华折柳垂巾角夜来一醉明月楼唿卢输却黄金宅臂鹰走狗归不归娥眉皓齿嗔无力此心能有几人知黄头碧眼非相识啰啰哩拍手一下下座上堂直钩钓鲲鲸曲钩钓鱼鼈古人用力太多所得甚少承天今日沈巨网于沧溟鱼龙不选举长网于大野头角奚分且道其中还有透网罗底么良久曰等闲不用擡头角他日风云会有时僧问祖祖相传无间断师今端的嗣何人曰若耶水急秦望峰高云当年得底分明句今日X无私愿举扬曰霜高鹰隼疾举翼过新罗问如何是和尚家风曰秋风黄叶乱远岫白云归云专为流通也曰即今且作么生举僧便喝师便打问如何是招提境曰砌华金布地庭树碧参空云如何是境中人曰有时开碧眼无处覔黄头问引退荆州之祖席复登丹峤之道场如何是不动尊曰浮杯来楚泽飞钖过钱塘云莫便是不动尊么曰却须紧帩草鞋建炎初终于当湖之南庵今号南塔九峰鉴韶禅师法嗣庆元府大梅祖镜法英禅师郡之鄞县人族张氏弃儒试经为大僧肄讲延庆凡义学有困于宿德輙以诘师师纵辞辩之为众所敬忽曰名相迂曲岂吾所宗哉乃更服之九峰峰见器之与语若久在业席因痛札之师领旨自尔得誉出游京雒所至道俗争迎判宗留后仲爰以道见交久而益敬奏赐紫衣师名命居襄阳白马逾二年退休东归太守迎补大梅法席盛于欧粤宣和改元勑天下僧尼为德士虽主法者聚议无一言以回上心师肆笔解老子诣进上覧谓近臣曰法英所进道德经解言简理诣于古未有宜赐入道藏流行仍就赐冠珮坛诰世不知师意者往往以其为佞谀明年秋诏复天下僧尼师独无改志至绍兴初晨起戴桦皮冠披鹤氅执象简穿朱履使击鼓集众陞座召大众曰兰芬春谷菊秋篱物必荣枯各有时昔毁僧尼专奉道后平X道佞复僧尼大众且道僧尼形相作么生复取冠示众曰吾顶从来似月圆虽冠其发不成仙今朝抛下无遮障放出神光透碧天掷之随易僧服提鹤氅曰如来昔日贸皮衣数载惭将鹤氅披还我丈夫调御服须知此物不相宜掷之举象简曰为嫌禅板大无端岂料遭他象简瞒今日因何忽放下普天致仕老仙官掷之提朱履曰达磨携将一只归儿孙从此赤脚走借他朱履代麻鞋休道时难事掣肘化鹏未遇不如鲲𦘕虎不成反类狗掷之横拄杖曰今朝拄杖化为龙分破华山千万重复倚肩曰珍重佛心真圣主好将尧德振吾宗端然歛目而逝寿八十余有刊正录并易註行于世青原第十二世天宁芙蓉道揩禅师法嗣邓州丹霞子淳禅师劒门人族贾氏幼出家大安寺弱冠为僧初参玉泉芳禅师次扣大沩真如之室后彻证于芙蓉上堂曰干坤之内宇宙之间中有一宝秘在形山肇法师恁么道只解指踪话迹且不能拈示于人丹霞今日擘开宇宙打破形山为诸人拈出具眼者辨取以拄杖卓一下曰还见么鹭鹚立雪非同色明月芦花不似他上堂宝月流辉澄潭布影水无蘸月之意月无分照之心水月两忘方可称断所以道昇天底事直须飏却十成底事直须去却掷地金声不须回顾若能如是始解向异类中行诸X人到这里还相委悉么良久曰常行不举人间步披毛带角混尘泥上堂举德山示众曰我宗无语句实无一法为人德山恁么说话可谓是只知入草求人不觉通身泥水子细观来只具一只眼若是丹霞即不然我宗有语句金刀剪不开深深玄妙旨玉女夜怀胎上堂亭亭日午犹亏半寂寂三更尚未圆六户不曾知暖意往来常在月明前上堂举北院问青峰洛浦道入荒田不拣信手拈来草何不道作么生是信手拈来草峰作拈势师别曰是则是只是未能喫草又甘贽行者接待有僧曰行者接待不易贽云譬如餵驴餵马明安曰也知行者常行此路师别曰来年与行者买一领直裰僧问牛头未见四祖时如何曰金菊乍开蜂竞採云见后如何曰苗枯华谢了无依宣和己亥春示寂塔全身于洪山之南东京净因枯木法成禅师嘉兴崇德人上堂曰灯笼忽尔笑咍咍如何露柱亦怀胎天明生得白头女至今游荡不归来这冤家好归来黄花与翠竹早晚为谁栽上堂达磨九年垂一则语直至如今诸方赚举欲得不赚举么香山为汝诸人再举大龙山高小龙山低香山处中恰好相宜恁么举了还得不赚么良久曰葱岭罢询熊耳梦雪庭休话少林春上堂孤峰绝顶灵松上耸于千寻万里江湖皓月光辉于碧落正当恁么时野鹤无因措足游鱼何处藏形眼睛定动十万八千拟议之间乡关阻隔香山今X日巳是开眼溺床汝等诸人切莫梦中说梦上堂归源性无二方便有多门但了归源性何愁方便门诸人要会归源性么露柱将来作木杓旁人不肯任从伊要会方便门么木杓将来作露柱撑天拄地也相宜且道不落方便门一句作么生道三十年后莫教错举上堂知有佛祖向上事方有说话分诸禅德且道那箇是佛祖向上事有箇人家儿子六根不具七识不全是不阐提无佛种性逢佛杀佛逢祖杀祖天堂收不得地狱摄无门大众还识此人么良久曰对面不仙陀睡多饶寐语邓州招提元易禅师潼川铜山税氏子大观四年出住招提凡十更名剎上堂曰十方同聚会箇箇学无为此是选佛场心空及第归大众只如闻见觉知未甞有间作么生说箇心空底道理莫是见而不见闻而不闻为之心空耶错莫是忘机息虑万法俱捐销能所以入玄宗泯性相而归法界为之心空耶错恁么也不得不恁么也不得恁么不恁么总不得未审毕竟作么生还会么良久曰若寔无为无不为天堂地狱常相随三尺杖子搅黄河八臂那咤冷眼窥无限鱼龙尽奔走捉得循河三脚龟脱取殻铁锥锥吉凶之兆便分辉借问东村白头老吉凶未兆若何为休休休古往今来春复秋白日腾腾随分过更嫌何处不风流咄上堂今朝四月初一衲僧双眼如漆顾着露柱灯笼平地一声霹雳惊起金刚出户半X夜荒村失路天明却到门前眼耳鼻中尘土大众只如金刚眼睛烁破四天下为甚迷却路头还会么为怜风月好忘却故园春上堂皓月当空澄潭无影紫微转处夕阳辉彩凤归时天欲晓碧霄云外石笋横空渌水波中泥牛驾浪怀胎玉兔晓过西岑抱子金鸡夜栖东岭于斯明得始知夜明帘外别是家风空王殿中圣凡绝迹且道作么生是夜明帘外事还委悉么正值秋风来入户一声碪杵落谁家上堂举雪峰示众云尽大地撮来如粟米粒大抛向面前漆桶不会打鼓普请看大众雪峰恁么说话还有出身处也无若道有为甚么大千法界在一粒之中若道无是甚么人打鼓普请看若也会得不用周遮其或未然听取一颂拨动干坤步转移南观北斗有谁知金乌暮向西山急晓逐扶桑半夜飞僧问古者道逈绝无人处聚头相共举既是逈绝无人处是谁相共举曰青山与白云云只如青山白云还知有也无曰若知有即有人也云未审是甚么人证明曰白云与青山云莫便是和尚为人处么曰莫错认问古镜未磨时如何曰精灵皱眉云磨后如何曰波斯弹指云为甚么如此曰好事不出门绍兴丁巳七月二十五日索笔书偈安然坐寂火后收设利搭于学射山寿山寿八十五长安天宁大用齐琏禅师上堂曰清虗之理佛祖同归毕竟无身圣凡一体理则如是满目森罗事作X么生纤尘绝际渠侬有眼岂在旁窥官不容针私通车马若到恁么出地始可随机受用信手拈来妙应无妨当风玄路直得金针锦缝线脚不彰玉殿宝阶珠帘未卷正当此时且道是甚么人境界古渡秋风寒飒飒芦华红蓼满江湾潼川府梅山巳禅师僧问如何是法身边事曰枯木糁华不犯春云如何是法身向上事曰石女不粧眉东京净因自觉禅师青州人族王氏幼以儒业见知于司马温公留门下十余年事高尚而无意功名一旦落发从芙蓉游履践精密契悟超绝崇宁四年出住大乘徽宗皇帝闻其名诏居净因上堂曰祖师西来特唱此事自是诸人不肯委悉向外驰求投赤水以寻珠诣荆山而觅玉殊不知从门入者不见家珍认影迷头岂非大错直得宗门提唱体寂无依念异不生古今无间森罗万象触目家风鸟道辽空不妨举步金鸡报晓丹凤翱翔玉树华开枯枝结子只有太阳门下日日三秋明月堂前时时九夏要会么无影树垂寒㵎月海潮东注斗移西上堂召大众曰还会么佛也不信祖也不信只箇自巳犹是冤家岂况自余有甚么信处大众且道为甚么不信不信不信不见道事莫等闲信人须悠久看僧问猊座既登于此日请师一句定干坤曰大旱连天三尺雨惊人X平地一声雷云知师久韫囊中宝今日当场略借看曰木马踏开云外路泥牛耕尽海中田云只这消息今知巳何须更问洞中天曰未到潼关即便休问如何是佛法大意曰有问不当头箇中无说路云学人不会乞师再指曰空劫那边开得口石人也解皱双眉福州普贤善秀禅师僧问如何是正中偏曰龙鸣初夜后虎啸五更前云如何是偏中正曰轻烟笼皓月薄雾鏁寒巖云如何是正中来曰松瘁何曾老华开满未萠云如何是兼中至曰猿啼音莫辨鹤唳响难明云如何是兼中到曰拨开云外路脱去月明前襄阳府鹿门法灯禅师成都华阳人族刘氏少依大慈宝范为僧卑听华严得其要弃谒芙蓉容见乃问如何是空劫巳前自巳师于言下心迹泯然从容进曰灵然一句超群象逈出三乘不假修蓉拊而印之后开法鹿门上堂召大众曰耳底泉声眼前山色檐头雨滴篱畔黄华嗈嗈新鴈唳南云片片亭梧红满地恁么指示大小分明本色底人便须荐取虽然如是犹落声色边事只如不落声色一句作么生道还会么露柱灯笼常对语夜深拈转太虗空僧问西天解夏以蜡人为验未审鹿门以何为验曰雨来山色暗云出洞中明问虗玄不犯宝鑑光寒时如何曰掘地深埋问如何是逍遥物外底人曰徧身红烂不可扶持X西京天宁禧誧禅师蔡之西平人族宋氏龆龀辞亲师开元继平熙宁六年中经选下发受具初游讲聚洞究入微学徒宗之一日罢讲浮食方外仅二十年始蒙记于芙蓉自振法天宁继徙韶山观音丹霞上堂曰韶山近日没巴鼻眼里闻声鼻甞味有时一觉到天明不在床上不落地大众且道在甚么处诸人于斯下得一转语非唯救得韶山亦乃不辜行脚其或未然三级浪高鱼化龙痴人犹戽夜塘水上堂拈起拄杖曰混然无内外和融上下平唤作清净法身以拄杖横按曰天台楖栗木南岳万年藤唤作圆满报身卓拄杖一下曰敲空作响击木无声唤作千百亿化身遂倚拄杖曰三名一体座主家风靠在虗堂俗流见解总不恁么如何商量掷下拄杖曰惊起木鸡啼子夜能教刍狗吠天明僧问如何是君曰宇宙无双日干坤只一人云如何是臣曰德分明主化道契物情机云如何是臣向君曰赤心归舜日尽节报尧天云如何是君视臣曰玄眸凝不瞬妙体鉴旁来云如何是君臣合曰帐符尊贱隔潜信往来通政和五年九月四日忽召主事令以楮囊分而为四众僧童行常住津送各一既而复曰丹霞有箇公案从来推倒扶起今朝普示诸人且道是箇甚底顾眎左右曰会么云不会师曰伟哉大丈夫不会末后句遂就寝右脇而化寿五十九夏三十九隆兴府泐潭阐提惟照禅师简之阳安人族李氏幼X超迈而恶俗一日授书至性相近也习相远也遽曰凡圣本一体以习故差别我知之矣即去家趋成都师鹿苑清泰年十九剃染登具泰甞令听起信于大慈师辄归卧泰诘之师曰既称正信大乘岂言说所能了乃虗心游方谒芙蓉于大洪甞夜坐阁道适风雪震薄闻警盗者传唿过之随有所得辞去大观中芙蓉婴难师自三吴欲趋沂水仆夫迷道师举杖击之忽大悟欢曰是地非鳌山也耶比至沂芙蓉望而喜曰绍隆吾宗必子数辈矣因留躬耕湖上累年智证成就出领招提迁甘露三祖宣和壬寅诏补圆通弃去复居泐潭上堂曰古佛道我初成正觉亲见大地众生悉皆成正觉后来又道深固幽远无人能到㘞没见识汉好龙头虵尾便下座上堂过去诸佛巳入涅槃了也汝等诸人不应追念未来诸佛未出于世汝等诸人不要妄想正当今日你是何人参上堂伯夷隘柳下惠不恭君子不由也二边不立中道不安时作么生拈拄杖曰鸳鸯绣出从君看不把金针度与人上堂太阳门下妙唱弥高明月堂前知音盖寡不免舟横江渚棹举清波唱庆尧年和清平乐如斯告报普请承当拟议之间白云万里上堂本自不生今亦无灭是死不得底样子当处出生随处灭尽是活生受底规模大丈夫汉直须处生死流卧荆棘林俯仰屈伸随机施设能如是也无量方便庄严三昧大解脱门汤然顿开其或未然无X量烦恼一切尘劳岳立面前寒却古路上堂玄道不可以强为得妙智不可以有心知真谛不可以存我解至理不可以营事为若荐得去迦叶粪埽衣价直百千万若荐不得轮王髻中宝不直半分钱参上堂古人道随肢体黜聦明离形去智同于大道正当恁么时且道是甚么人删诗书定礼乐还委悉么礼云礼云玉帛云乎哉乐云乐云钟鼓云乎哉僧问真如界内本无迷悟之因方便门中愿示无生之曲曰六六三十六清风动脩竹云洪音一剖惊天地有无情类尽霑恩曰一曲两曲无人会雨过夜塘秋水深问承师有言云黯黯处独秀峰挺出月朦朦里泐潭水光生岂不是宝峰境曰若是宝峰境凭君子细看云如何是境中人曰看取令行时云只如承言须会宗勿自立规矩如何是和尚宗曰须知云外千峰上别有灵松带露寒雪下僧问祖意西来即不问时节因缘事若何曰一片两片三四片落在眼中犹不荐建炎二年正月辛丑晚参举论曹洞宗旨不绝如线复叹息今之世续慧命者诘朝闭门称疾安居如常俄书别耆宿中夜戒执事者毋以俗礼治丧侍者请遗偈师笑以亵语答之而逝七日阇维得设利如珠琲舌齿不变提举冯公温舒深异其事以二月庚申塔于寺之西峰寿四十五腊二十五建昌军资圣南禅师圣节上堂顾眎左右曰诸人还知么夜明帘外之主万化不渝瑠璃殿上之尊四X臣不昧端拱而治不令而行寿逾百亿须弥化治大千沙界且道正恁么时如何行履野老不知黄屋贵六街慵听静鞭声筠州洞山微禅师上堂曰日暖风和柳眼青冰消鱼跃浪花生当锋妙得空王印半夜崑崙戴雪行僧问如何是默默相应底事曰痖子喫苦瓜大洪恩禅师法嗣随州大洪净严守遂禅师遂宁蓬溪人族章氏未冠礼南巖自庆为师年二十七落发进具远扣师门后密证于洪山出住水南迁大洪上堂召大众曰一拳拳倒黄鹤楼一踏踏翻鹦鹉洲惯向高楼骤王马曾于急水打金毬然虽恁么争奈有五色丝绦系手脚三鑐金鏁鏁咽喉直饶鎚碎金鏁割断丝绦须知更有一重碍汝在且道如何是那一重还会么善吉维摩谈不到目连鹙子看如盲上堂举昔日有官人问药山和尚何姓药山云正是时官人罔措下至知事处问云适来问长老何姓答道正是时的当是姓箇甚么知事云只是姓韩药山闻云若六月道正是时不可道我姓热也又岩头问讲僧见说大德会教是否云不敢岩头举拳云是甚么教僧云是权教岩头云苦哉我若展脚问你不可道是脚教也师曰奇怪二老宿有杀人刀有活人劒一转语似石上栽华一转语似空中挂劒当时若无后语达磨一宗扫土而尽诸人要见二老宿么宁可截舌不犯国讳X嘉泰普灯录X卍XXX嘉泰普灯录卷第六平江府报恩光孝禅寺僧编南岳第十三世黄龙宝觉晦堂祖心禅师法嗣隆兴府黄龙死心悟新禅师韶之曲江人以庆历三年二月二十九日生于黄氏有紫肉羃左肩右袒如僧伽梨状白光照室襁褓而未甞号啼稍长颕脱壮依佛陀院德修祝发进具巳谓朋旧曰为僧当慕世出世法安可汩汩于乡井中遂杖笠游方熈宁八年至黄龙谒晦堂堂竖拳问曰唤作拳头则触不唤作拳头则背汝唤作甚么师罔措经二年方领解然尚谈辩无所牴牾堂患之偶与语至其锐堂遽曰住住说食岂能饱人师窘乃云某到此弓折箭尽望和尚慈悲指箇安乐处堂曰一尘飞而翳天一芥堕而翳地安乐处政忌上座许多骨董直须死却无量劫来全心乃可耳师趋出一日默坐下板闻知事抚行者而迅雷忽震即大悟趋见晦堂忘纳其屦即自誉曰天下人总是参得底禅某是悟得底堂笑曰选佛得甲科何可当也因号死心叟执侍扶翊凡一十八秋不自疲厌始命分座后徧登诸老之门机语超绝元X祐七年出住云岩绍圣四年徙翠岩政和初居黄龙上堂曰深固幽远无人能到释迦老子到不到若到因甚么无人若不到谁道幽远上堂祖师心印状似铁牛之机去即印住住即印破只如不去不住印即是不印即是金果早朝猿摘去玉华晚后凤㘅归上堂德山入门便棒临济入门便喝也是作贼人心虗云岩人门亦不棒亦不喝且道用箇甚么几度敲门招不出翻身直入里头看上堂行脚高人解开布袋放下钵囊去却药忌一人所在须到半人所在须到无人所在也须亲到上堂拗折拄杖将甚么登山渡水拈却钵盂匙筯将甚么喫粥喫饭不如向十字街头东卜西卜忽然卜着是你诸人有彩若卜不着也怪云岩不得上堂文殊骑师子普贤骑象王释迦老子足蹑红莲且道黄龙骑箇甚么良久曰近来年老一步是一步上堂有时破二作三有时会三归一有时三一混同有时不落数量且道甚么处是黄龙为人处良久曰珍重上堂麤言及细语皆归第一义你这一队溺床鬼子三生六十劫也未梦见第一义在上堂古人道藏人不藏照藏照不藏人人照俱藏人照俱不藏后来举者甚多明者极少黄龙今日不惜眉毛与你诸人说破藏人不藏照鹭鹚立雪非同色藏照不藏人明月芦华不似他人照俱藏了了了时无可了人照俱不藏玄玄玄处亦须呵复曰会么殷勤为唱玄中曲空里蟾光撮X得么上堂清珠下于浊水浊水不得不清念佛投于乱心乱心不得不佛佛既不乱浊水自清浊水既清功归何所良久曰几度黑风翻大海未曾闻道钓舟倾僧问如何是四大毒虵曰地水火风云如何是地水火风曰四大毒虵云学人未晓乞师方便曰一大既尔四大同问弓箭在手智刃当锋龙虎阵圆请师相见曰败将不斩云恁么则铜柱近标脩水侧铁关高鏁凤凰峰曰不到乌江未肯休云若然者七擒七纵正令全提曰棺木里瞠眼僧礼拜师曰苦苦问承师有言老僧今夏向黄龙潭内下三百六十箇钓筒未曾遇着箇锦鳞红尾为复是钩头不妙为复是香饵难寻曰雨过竹风清云开山岳露云恁么则巳得真人好消息人间天上更无疑曰是钩头不妙是香饵难寻云出身犹可易脱体道应难曰乱统禅和如麻似粟问如何是黄龙接人句曰开口要骂人云骂底是接人句验人一句又作么生曰但识取骂人问如何是先照后用曰清风拂明月云如何是先用后照曰明月拂清风云如何是照用同时曰清风明月云如何是照用不同时曰非清风而无明月云若然者龙岫清风藏不得西安明月却相容曰贫无达士将金济病有闲人说药方室中问僧月晦之阴以五色彩着于瞑中令百千万人夜视其色宁有辨其青黄亦白者么僧无语师代曰箇箇是盲人又问僧大乘宗旨如何领会僧无对师曰譬X如死人手执利刃截死人头来呈似吾吾即许汝其为人若此至于去广化神祠牺牷之祀碎云岩轮藏碑碣之阴掷陈公妻孥记寂音留难皆师无作之功而致然也故道场严净魔外革心不敢窥其藩篱政和五年春偶谓侍者曰今年有一件好事人莫之知众罔测是岁十二月十三日就照默堂为法弟灵源清禅师置食次答故人书系之以颂是日巡寮薄暮小参劝谕学徒词旨曲折仍说偈曰说时七颠八倒默时落二落三为报五湖禅客心王自在休参十四日下白石庄自书其阁曰安心并题嵴记食和罗饭如常时食毕偃息日哺从者请归师曰大千为家何以归为众譁然议云师卧不起殆病乎唿医僧化冲至将诊师叱之知藏慧宣云和尚到这里且宜警省师曰川藞苴莫乱道言讫趺坐而化舁归至法堂端严如在三日入龛远近士庶呜咽瞻仰以手探怀肌体尚暖二十二日茶毗众得设利五色雪后有过其区所者获之尤甚塔于晦堂丈室之北州寿七十有二夏腊四十有六隆兴府黄龙佛寿灵源惟清禅师南州武宁人族陈氏方龆入学日诵千言风神莹彻吾伊异比丘见之熟眎曰此儿苦海法船也以出家白其父母父母听之去依戒律师年十七为大僧往谒延恩安禅师安指参宝觉师至黄龙虽与众作息而问答茫然偶阅玄沙语倦即经行步促遗履俯取之乃大悟以告宝X觉觉曰从缘入者永无退失于是名卿宿衲师友之屡以名山见邀坚不许淮南漕朱公京以舒之太平力请乃屑就道俗争迎之次迁黄龙上堂曰鼓声才动大众云臻无限天机一时漏泄不辜正眼便合归堂更待繁词沈埋宗旨纵谓释迦不出世四十九年说达磨不西来少林有妙诀修山主也似万里望乡关又道若人识祖佛当处便超越直饶恁么悟入亲切去更有转身一路勘过了打以拂子击禅床一下下座上堂江月照松风吹永夜清宵更是谁雾露云霞遮不得箇中犹道不如归复何归荷叶团团团似镜菱角尖尖尖似锥上堂三世诸佛不知有恩无重报狸奴白怙却知有功不浪施明大用晓大机绝踪迹不思议归去好无人知冲开碧落松千尺截断红尘水一溪上堂至道无难唯嫌拣择但莫憎爱洞然明白祖师恁么说话瞎却天下人眼识是非别缁素底衲僧到这里如何辨明未能行到水穷处难解坐看云起时师既託疾告闲居昭默堂十有五年颓坐一室而天下莫屈其高致然念宗徒堕在见闻尝谓曰今之学者所造不能脱生死者病在甚么处在偷心未死然非其罪乃师家之罪也如汉高帝绐韩信而杀之信虽曰死其心果死乎古之学者言下脱生死効在甚么处在偷心巳死然非学者自能实师家钳锤妙密也如梁武帝御太殿见侯景不动声气而景之心巳枯竭无余然诸方所说非不美X丽要知如赵昌𦘕华逼真非真华矣政和七年九月十八日食罢掩室门召以栖首座叙说决别起浴更衣以手指顶侍僧为净发安坐趋寂前十日作无生常住真归告铭及遗训数百言诫藏骨于海会示生死不与众隔也门弟子不敢违其诫克奉之云隆兴府泐潭草堂善清禅师南雄保昌人族何氏少依香云寺法思元丰四年试经得度初谒大沩喆禅师次趋晦堂之席堂问不是风动不是幡动如何师伫思堂打出顷之再诣乞指南时有猫旁伏因谓师曰子见彼欲搏鼠乎双目不瞬四足踞地首尾一直拟无不中子诚能如是心无异缘则六根自静默默究之万不失一师于是向来义学一扫无余堂器许之政和乙未出住黄龙后居曹疎二山复移泐潭上堂曰色心不异彼我无差竖起拂子曰若唤作拂子入地狱如箭不唤作拂子有眼如盲直饶透脱两头也是黑牛卧死水上堂举阿难问迦叶世尊传金襕外别传何法迦叶召阿难阿难应诺迦叶曰倒却门前剎竿着师曰剎竿未倒穿却诸人髑髅换却诸人眼睛剎竿倒后向甚么处见释迦老子参上堂法眼道识得凳子周匝有余云门道识得凳子天地悬殊雪窦道泽广藏山狸能伏豹师曰三箇汉总是依他作解明昧两岐不脱见闻如水中月黄龙即不然逼塞干坤内开张日月新上堂湛水无波沤从风激风停沤灭水静涵虗正当恁么时设有燕金X塞海蚊蚋摇山赪尾金鳞优游自适如今莫有辨浮沈识深浅垂轮掷钓者么有即出来相见如无且归巖下去同看月圆时上堂举浮山远和尚云欲得英俊么仍须四事俱备方显宗师蹊径何谓也一者祖师巴鼻二者具金刚眼睛三者有师子爪牙四者得衲僧杀活拄杖得此四事方可纵横变态任运卷舒高耸人天壁立千仞傥不如是守死善道者败军之兆何故捧打石人贵论实事是以到这里得不脩江耿耿大野云凝绿竹凝烟青山鏁翠风云一致水月齐观一句该通巳彰残朽师曰黄龙今日出世时当末季佛法浇漓不用祖师巴鼻不用金刚眼睛不用师子爪牙不用杀活拄杖只有一枝拂子以为蹊径亦能纵横变态任运卷舒亦能高耸人天壁立千仞有时逢强即弱有时遇贵即贱拈起则羣魔屏迹佛祖潜踪放下则合水和泥圣凡同辙且道拈起好放下好竿头丝线从君弄不犯清波意自殊僧问牛头未见四祖时如何曰京三卞四云见后如何曰灰头土面云毕竟如何曰一场懡㦬绍兴壬戌上元后示微恙晦日出衣槖唱鬻书偈遗众日将昳传言诸寮可罢且谒逮夜漏尽三问侍者颇向晓否少选泊然而化众哀慕火后睛舌坚净如故设利明莹大如珠颗其徒合灵骨塔于晦堂之侧寿八十六腊六十二温州护国寄堂景新禅师郡之乐清人族陈氏于崇X德寺得度习台教游万谒三祖宗禅师宗器之后依晦堂始有深造堂一日竖拳拟问师亦竖拳曰是得皮是得髓堂笑而称善大观二年温守章公凭请住江心普寂次居西山上堂曰有处若有瞎却天下人眼无处若无失却衲僧鼻孔古今成现不用针锥紫胡半夜高声捉贼维那只得旁观丹霞白日要见国师侍者但知其一且道本分相见合作么生陌路相逢舜若多切忌额头汗如雨上堂三界无法何处求心欲知护国当阳句且看门前竹一林僧问古曲无音韵如何和得齐曰石女着枷鏁云全非今日事只在未生前曰山僧不答这话云为甚么不答曰有甚救处问我手何似佛手曰天空无四壁云我脚何似驴脚曰闻时九鼎重见后一毫轻云黄龙正派流入永嘉也曰勺卜听虗声绍兴己未示寂塔于西山漳州保福本权禅师临漳人也性质直而勇于道乃于晦堂举拳处彻证根源机辩捷出山谷黄太史初有所入问晦堂此中谁可与语堂曰漳州权师方督役开田山谷同晦堂往致问曰直岁还知露柱生儿么曰是男是女谷拟议师挥之堂谓曰不得无礼师曰这木头不打更待何时谷大笑后归里陆沈山寺郭功甫倅漳过山谷谷力称彼有权道者深得晦堂之道公宜见之郭抵郡访寻人无识者后得之命住保福上堂举寒山偈曰吾心似秋月碧潭清皎洁X无物堪比伦教我如何说老僧即不然吾心似灯笼点火内外红有物堪比伦来朝日出东传者以为笑黄龙死心见之叹曰权兄提唱若此诚不负先师所付嘱也竟终于保福泗州龟山晓津禅师闽之连江人历参宗匠机契未投晚依晦堂堂举德山小参不答话辟之师闻脱然颕悟留侍日久初说法于西京石壁次徙龟山上堂曰摩竭掩室尽大地人被他热瞒毗耶杜词金毛师子败阙不少便恁么去大似停桡举棹且向湾内泊船而今莫有唤不回头底么担板禅和如麻似粟上堂田地稳密过犯弥天灼然擡脚不起神通游戏无疮自伤特地下脚不得且道过在甚么处具参学眼底出来共相理论要见本分家山不支岐路莫只管自家点头蹉过岁月他时异日顶上一椎莫言不道崇宁三年八月十四日泊然而逝舒州天柱修静禅师岁旦上堂曰北帝收威东君布政律初标于四气爻巳动于三阳山川无索寞之容草木有芬芳之意玉簪坠檐而河冰渐冸锦字横汉而寒鴈将回熈熈万里尽含春谁悟毗卢真境界大众若向这里悟彻去则许汝应时纳祐与世均休踞兔角床握龟毛拂或纵或夺或晦或明饶益羣生得大自在若也未悟依例奔波添一岁满身尘土傍人门吉州青原惟信禅师上堂曰老僧三十年前未参X禅时见山是山见水是水及至后来亲见知识有箇入处见山不是山见水不是水而今得箇休歇处依前见山只是山见水只是水大众这三般见解是同是别有人缁素得出许汝亲见老僧鄂州黄龙智明禅师上堂南北一诀斩钉截铁切忌思量翻成途辙一日上堂众才集师乃曰不可更开眼说梦去也便下座僧问世尊说法魔界倾颓和尚开堂有何祥瑞曰一夜落华雨满城流水香成都府海云法琮禅师上堂亚身曰一雨洒干坤我这里为甚么不湿便下座潭州道吾仲圆禅师上堂曰不是心不是佛不是物古人恁么道譬如管中窥豹但见一斑设或入林不动草入水不动波亦如骑马向冰凌上行若是射雕手何不向虵头上措痒具正眼者试辨看良久曰鸳鸯绣出自金针汉州三圣继昌禅师彭之九陇人族黎氏自少出关至黄龙即有趣入久之乃尽所疑归住三圣迁云居上堂曰木佛不度火甘露台前逢达磨惆怅洛阳人未来面壁九年空冷坐金佛不度炉坐叹劳生走道途不向华山圆上看岂知潘阆倒骑驴泥佛不度水一道灵光照天地堪羡玄沙老古锥不要南山看鼈鼻上堂举赵州访二庵主师曰五陵公子争夸富百衲高僧不厌贫近来世俗多颠倒只重衣衫不顾人X舒州龙门纯禅师上堂曰有箇汉自从旷大劫无住亦无依上无片瓦盖头下无寸土立足且道十二时中在甚么处安身立命若也知得朝到西天暮归唐土东林照觉总禅师法嗣隆兴府泐潭应干禅师上堂曰灵光洞辉逈脱根尘体露真常不拘文字心性无染本自圆成但离妄缘即如如佛古人恁么道殊不知是箇坑穽贴肉汗衫脱不去过不得直须如师子儿壁立千仞方能勦绝去然虽如是也是布袋里老鵶拍禅床下座庐山开先广鑑行英禅师东溪闲居示众曰联络藤萝一径行穷始到松门篱畔野华不艶堂前流水非喧午饭龙离铁钵夜深月落金盆此是真修行处何人得意忘言灵山河沙圣众黄梅七百高僧悟华晓称迦叶传衣夜唤卢能心自本来不有法道得了何曾斋后酽茶三盏丛林一任喧腾僧问如何是祖师西来意曰君山点破洞庭湖云意旨如何曰白浪四边绕红尘何处来问如何是道曰良田万顷僧云不会师曰春不耕秋无望隆兴府黄龙法镜可僊禅师严陵陈氏子于长寿寺得度元丰间说法圆通次迁石霜黄龙僧问如何是佛法大意曰寸钉牛刀云学人不会曰参取不会底临江军慧力可昌禅师初自黄龙会中去依照觉获证微密逾二十年出居慧力上堂曰佛法根源非X正信妙智不能悟入祖师关键非大悲重愿何以开通具信智则权实双行如金在鑛全悲愿则善恶可辨似月离云大众只如父母未生时许多譬喻向甚么处吐露良久曰十语九中不如一默僧问如何是末后一句曰少林依位立马祖喝嫌低云三十年后专为流通曰也不得草草问承师有言忍别三征高卧者惭为一请便行人就中还有殽讹也无曰有人断得许伊具眼云大众临筵乞师不吝师便打绍兴府象田梵卿禅师嘉兴华亭人族钱氏幼慧静秉志纯实弱冠投超果寺德强披削初游讲聚后易服谒圆通秀又谒投子青久之青入灭往依照觉顿契机语归省亲道俗迎居白牛海慧迁永嘉灵峰及会稽象田上堂曰春巳暮落华纷纷下红雨南北行人归不归千林万林鸣杜宇我无家兮何处归十方剎土奚相依老夫有箇真消息昨夜三更月在池上堂佛法到此命若悬丝异目超宗亦难承绍竖起拂子曰赖有这箇堪作流通于此觑得便见三世诸佛向灯笼露柱里转大法轮六趣众生于铁围山得闻法要声非声见色非色随异类四生各得解脱如斯举唱非但埋没宗风亦乃平沈自巳且道如何得不犯令去拍禅床下座僧问大悲菩萨用许多手眼作甚么曰富嫌千口少云毕竟如何是正眼曰从来共住不知名问寒风乍起衲子开炉忽忆丹霞烧木佛因何院主落眉须曰张公喫酒李公醉云X为复是逢强即弱为复是妙用神通曰堂中圣僧却谙此事问海慧有屠龙之劒欲借一观时如何师以拄杖横按示之僧便喝师掷下拄杖僧无语师曰这死虾蟆问有佛处不得住无佛处急走过意旨如何曰穿靴衣锦云此外还更有也无曰紧帩草鞋问牛头未见四祖时如何曰醯酸蚋聚云见后如何曰家破人亡问久响白牛未审牛在甚么处曰掘地覔天云争奈目前露逈逈地曰切忌见鬼云莫是和尚为人处么曰会则直下承当不会则一任颠倒政和六年九月中休说偈曰五阴山头乘骏马一鞭䇿起疾如飞临行莫问栖真处南北东西随处归言讫脱然坐逝四众蚁至观其容止安详叹未曾有隆兴府上蓝希肇禅师僧问古者道修证即不无污染即不得未审是何宗旨曰不可更说道理去也云莫便是和尚为人处么曰狂狗趂块云只如禁足护生得何果报曰一月普现一切水云恁么则他家得自由也曰好箇师僧却恁么去慧圆上座开封酸枣于氏子世业农少依邑之建福寺德光为师性椎鲁然勤渠祖道坚坐不卧居数岁得度出游庐山至东林每以巳事请问朋辈见其貌陋举止乖踈皆戏侮之一日行殿庭中忽足颠而仆了然开悟作偈俾行者书于壁曰这一交这一交万两黄金也合消头上笠腰下包清风明月杖头挑即日离东林众传至照觉觉大喜曰衲子参究若此善X不可加令人迹其所往竟无知者黄檗真觉惟胜禅师法嗣成都府昭觉绍觉纯白禅师上堂曰寒便向火热即摇扇饥时喫饭困来打眠所以赵州庭前栢香岩岭后松栽来无别用只要引清风且道毕竟事作么生甲子乙丑海中金丙寅丁卯炉中火开元子琦禅师法嗣泉州尊胜有朋讲师郡之南安人族蒋氏年二十试经中选下发多历教肆尝疏楞严维摩等经学者宗之每疑祖师直指之道故多与禅衲游一日谒琦禅师于承天迹未及阃心忽领悟琦出遂问座主来作甚么云不敢贵耳贱目曰老老大大何必如是云自是者不长曰朝看华巖夜读般若则不问如何是当今一句云日轮正当午曰闲言语更道来云平生伏忠信今日任风波然虽如是只如和尚恁么道有甚么交涉须要新戒草鞋穿曰这里且放你过忽遇达磨问你作么生道朋便喝琦曰这座主今日见老僧气冲午斗朋曰再犯不容琦抚掌大笑自尔师资契投后开法兴福宣和六年九月二十一日说偈无疾而终云盖守智禅师法嗣湖州道场十同法如禅师衢之江山人族徐氏自开法五迁巨剎上堂曰知见立知即无明本知见无见斯即涅槃无漏真净云何是中更容他物释迦老X子和身放倒后代儿孙如何接续要会么通玄不是人间世满目青山何处寻福州宝寿最乐禅师古田人也上堂曰诸佛不真实说法度羣生菩萨有智慧见性不分明白云无心意洒为世间雨大地不含情能长诸草木若也会得犹存知解若也不会堕在无记去此二途如何即是海阔难藏月山深分外寒绍兴府石佛解空慧明禅师僧问如何是宝相境曰三生凿成云如何是境中人曰一佛二菩萨嘉泰普灯录卷第六音释瑃春椿襁居雨切褓音保溺与尿同瞠音铛牺许羁切牷音全孥音奴藞卢下切苴七下切舁音余龆音条鬻音育琮藏宗切勦子小切作剿非嘉泰普灯录X卍XXX嘉泰普灯录卷第七平江府报恩光孝禅寺僧编南岳第十三世泐潭真净云庵克文禅师法嗣隆兴府兜率从悦禅师赣城人族熊氏儿时多病父母许为僧即愈悔而又病廼依郡西普圆院德嵩年X十五下发十六进具学止观于贤法师贤曰子法船也吾学不足以成子当斆善财遍参知识由是多历法社抵洞山一日入室于争锋之际倐然领悟后游湖湘学者归之俄领徒至鹿苑有清素首座者年逾八旬晦藏绝交往师食蜜渍茘子次素偶过门师谓曰此老儿乡果也可同饷素曰自先师亡后不食此久矣曰先师为谁素曰慈明师闻骇然遂馈以余果而日亲之素忽问子所见何人曰洞山文和尚又问文所见何人曰黄龙老南素曰南匾头见先师不久后来法道大振如此师益疑即持香展拜素避席曰吾虽侍先师十有三年以福鲜不许为人月余师固请素曰以子勤渠致我违先师记子平生知解试以语我师具通所见素曰可以入佛而不能入魔曰何谓入魔素曰岂不见古人道末后一句始到牢关累月始蒙印可素戒之曰文所示子者皆正知正见吾虽为子点破使子受用自在恐子离文太早不能尽其道他日切勿嗣吾元祐改元师首众栖贤洪帅待制熊公伯通以兜率力挽开法而禅侣云集上堂曰常居物外度清时牛上横将竹笛吹一曲自幽山自绿此情不与白云知庆快诸禅德翻思范蠡谩泛沧波因念陈搏空眠大华何曾梦见浪得高名实未神游闲漂野迹既然如此具眼衲僧莫道龙安非他是巳好上堂拈一放一何得何失前三后三谁圣谁凡因思黄龙昔到慈明处吞尽玄微眉卓竖是何X人是何人软时欢喜硬时嗔咄一日漕使无尽居士张公商英按部过分宁请五院长老就云巖说法师最后登座横拄杖曰适来诸善知识横拈竖放直立斜抛换步移身藏头露角既于学士面前各纳败阙未免喫兜率手中痛棒到这里不由甘与不甘何故见事不平争忍得衲僧正令自当行卓拄杖下座上堂无法亦无心无心复何舍要真尽属真要假全归假平地上行船虗空里走马九年面壁人有口还如哑参上堂兜率虽无定度不踏圣贤旧路有时捩转双睛几箇眉毛卓竖咄上堂夜夜抱佛眠朝朝还共起起坐镇相随语默同居止欲识佛去处只这语声是诸禅客大小大傅大士只会抱桥柱澡洗把缆放船印板上打将来模子里脱将去岂知道本色衲僧塞除佛祖窟打破玄妙门跳出断常坑不依清净界都无一物独奋双拳海上横行建家立国有一般汉也要向百尺竿头凝然端坐泊乎飜身之际舍命不得岂不见云门大师道知是般事拈放一边直须摆动精神着些筋骨向混沌未剖巳前荐得犹是钝汉那堪更于他人舌头上咂啖淡味终无了日诸禅客要会么剔起眉毛有甚难分明不见一毫端风吹碧落浮云尽月上青山玉一团喝一喝下座僧问提兵统将须凭帝主虎符领众匡徒密佩祖师心印如何是祖师心印曰满口道不得云只这箇别更有曰莫将支遁鹤唤作右军鹅问如何是兜X率境曰一水挪蓝色千峰削玉青云如何是境中人曰七凹八凸无人见百手千头只自知室中设三关语以验学者其一曰拨草瞻风只图见性即今上人性在甚么处其二曰识得自性方脱生死眼光落地时作么生脱其三曰脱得生死便知去处四大分离向甚么处去六年十一月三日浴讫集众坐定嘱累巳说偈曰四十有八圣凡尽杀不是英雄龙安路滑奄然而化其徒遵师遗诫欲火葬捐骨江中得法弟子无尽居士张公遣使持祭且曰老师于祖宗门下有大道力不可使来者无所起敬俾塔于龙安之乳峰腊三十有三大观中谥曰真寂东京法云佛照杲禅师自妙年游方谒圆通玑禅师入室次玑举僧问投子大死底人却活时如何子云不许夜行投明须到意作么生师曰恩大难酬玑大喜命师首众至晚为众秉拂机迟而讷众笑之师有赧色次日于僧堂点茶师惭甚因触茶瓢坠地见瓢跳乃得应机三昧后依真净一日读祖师偈曰心同虗空界示等虗空法证得虗空时无是无非法豁然大悟后谓人曰我于绍圣三年十一月二十一日悟得方寸禅出住归宗久之诏居净因上堂曰西来祖印教外别传非大根器不能证入其证入者不被文字语言所转声色是非所迷亦无云门临济之殊赵州德山之异所以唱道须明有语中无语无语中有语若向这里荐得可谓终日着衣未甞挂一缕X丝终日喫饭未甞齩一粒米直是呵佛骂祖有甚么过虽然如是欲得不招无间业莫谤如来正法轮喝一喝下座上堂拈拄杖曰归宗会斩虵禾山解打鼓万象与森罗皆从这里去掷下柱杖曰归堂喫茶师以力参深到语不入时每示众尝举老僧熈宁八年文帐在凤翔府供申当年崩了华山四十里压倒八十村人家汝辈后生茄子瓠子几时知得或问云宝华王座上因甚么一向世谛师曰痴人佛性岂有二种耶僧问达磨西来传箇甚么曰周秦汉魏问如何是透法身句北斗里藏身意旨如何曰赤心片片云若是学人即不然曰汝又作么生云昨夜擡头看北斗依稀却似点糖糕曰但念水草余无所知桂州寿宁善资禅师上堂曰若论此事如鵶啄铁牛无下口处无用心处更向言中问觅句下寻思纵饶卜度将来翻成戏论边事殊不知本来具足直下分明佛及众生纤毫不立寻常向诸人道凡夫具足圣人法凡夫不知圣人具足凡夫法圣人不会圣人若会即同凡夫凡夫若知即是圣人然则凡圣一致名相互陈不识本源迷其真觉所以逐境生心狥情附物苟能一念情忘自然真常体露良久曰便请荐取南岳祝融上封慧和禅师上堂曰未陞此猊座巳前尽大地人成佛巳毕更有何法可说更有何生可利况菩提烦恼本自寂然生死涅槃犹如昨梦门庭X施设诳謼小儿方便门开罗纹结角于衲僧面前皆成幻惑且道衲僧有甚么长处拈起拄杖曰孤根自有擎天势不比寻常曲彔枝卓拄杖下座筠州五峰净觉本禅师上堂僧问宝座既陞愿闻举唱曰云里梅华火里开云莫便是为人处也无曰井底红尘巳涨天问同声相应时如何曰鹁鸠树上啼云同气相求时如何曰勐虎巖前啸问一进一退时如何曰脚在肚下云如何是不动尊曰行住坐卧永州太平安禅师上堂以拄杖卓一下曰还会么空王佛巳前之事太平今日一时漏泄了也还委悉么一大藏教未常切着佛之一字尚污心田岂况其余若也未然且听太平葛藤掷拄杖下座潭州报慈进英禅师上堂曰报慈有一公案诸方未曾结断幸遇改旦拈出各请高着眼看遂趯下一只鞋云还知么达磨西归时提𢹂在身畔上堂与么上来勐虎出林与么下去毒虵入草不上不下日轮杲杲喝曰潇湘江上碧溶溶出门便是长安道筠州洞山至干禅师潭之浏阳人尝谒真净于归宗令看狗子无佛性话一夕危坐闻钟鸣了然悟达后住洞山上堂曰洞山不会谈禅不会说道只是饥来喫饭困来打眠你诸人必然别有长处试出来尽力道一句看有么有么良久曰睦州道底隆兴府泐潭湛堂文准禅师兴元唐固人族梁氏师X襁褓中见佛像辄笑甫八龄不喜酒胾偶金僊寺虗普乞食至家师譍门酬酢有老成相乃辞亲从普普授以法华一日辄记元丰以籍名先后试所集师虽甚精主司以年幼不得度陜西经略范公一日过普次与师语大悦欲携与俱师辞曰登山求玉入海求珠人各有志本行学道世好非素心范即为剃染往依梁山乘禅师乘呵曰驱乌未受戒敢学佛乘师捧手曰坛场是戒耶三叠羯磨是戒耶阿阇梨是戒耶乘大惊师曰虽然敢不受教遂登具于唐安律师继游成都讲聚倡诸部纲目遽弃曰吾不求甚解法师昙演拊师曰真栋梁材也南方有亚圣大士若沩山真如九峰真净者宜往求之竟与同学志恭诣沩山久之不契造九峰见真净于投老庵净问曰甚处来云兴元府曰近离甚处云大仰曰夏在甚处云沩山净展手曰我手何似佛手师惘然净叱曰适来祗对句句无丝毫差错灵明天真才说箇佛手便成隔碍病在甚么处云不会曰一切现成更教谁会服勤十载所往必随绍圣三年真净移居石门众益盛凡衲子扣问但瞑目危坐无所示见来学则往治蔬圃率以为常师谓恭曰老汉无意于法道乎一日举杖决渠水溅衣因大悟净诟曰此中乃敢用藞苴耶自此迹愈晦而名益着显谟李公景直守豫章请开法云岩未几移居泐潭上堂曰五九四十五圣人作而万物覩秦时𨍏辂钻头尖汉祖殿前樊哙怒曾闻黄X鹤楼崔颢题诗在上头晴川历历汉阳戍芳草萋萋鹦鹉洲可知礼也君子务本本立而道生道生一一生二二生三三生万物蓦拈拄杖起身立云大众宝峰何似孔夫子良久曰酒逢知巳饮诗向会人吟卓拄杖下座上堂札久雨不晴直得五老峯头黑云叆叇洞庭湖里白浪滔天云门大师忍俊不禁向佛殿里烧香三门头合掌祷祝呪愿愿黄梅石女生儿子母团圆少室无角铁牛常甘水草喝一喝曰有甚么交涉顾众曰不因杨得意争见马相如上堂混元未判一气岑寂不闻有天地玄黄宇宙洪荒日月盈吴秋收冬藏正当恁么时也好箇时节叵耐雪峰老汉却向虗空里钉橛辊三箇木毬直至后人构占不上便见沩山水牯牛一向胆大心麤长沙大虫到处齩人家猪狗虽然无礼难容而今且放过一着孝经序云朕闻上古其风朴略山前华尧民解元且喜尊候安乐参上堂今朝腊月十夜来天落雪群峰极目高低白绿竹青松难辨别必是来年蚕麦熟张公李公皆忻悦皆忻悦鼓腹讴歌笑不彻把得云箫撩乱吹依稀有如杨柳枝又不觉手之舞之足之蹈之左之右之喝曰禅客相逢只弹指此心能有几人知上堂大阳门下日日三秋明月堂前时时九夏洞山和尚只解夜半捉乌鸡殊不知惊起隣家睡宝峰相席打令告诸禅德也好冷处着把火咄上堂古人道不看经不念佛看经念佛是何物自从识得X转经人举拂子曰龙藏贤圣都一拂师以拂子拂一拂曰诸禅德正当恁么时且道云岩土地向甚么处安身立命掷下拂子以两手握拳叩齿曰万灵千里千灵万圣上堂僧问承教有言若有一人发真归源十方虗空悉皆消殒未审此理如何师遂展掌点指曰子丑寅卯辰巳午未一罗二土三水四金五太阳六太阴七计都今日计都星入巨蟹宫宝峰不打这鼓笛便下座问教意即且致未审如何是祖意曰烟村三月里别是一家春问寒食因悲郭外春墅田无处不伤神林间垒垒添新冢半是去年来哭人这事且拈放一边如何是道曰苍天苍天云学人特伸请益曰十字街头吹尺八村酸冷酒两三循问一法若有毗卢堕在凡夫万法若无普贤失其境界去此二途请师一决曰大黄甘艹云此犹是学人疑处曰放待冷时看问向上一路千圣不传未审如何云向上一路曰行到水穷处坐看云起时云为甚么不传曰家家有路透长安云只如衲僧门下毕竟作么生曰放你三十棒师自浙回泐潭谒深禅师寻命分座闻有悟侍者见所掷㸑余有省诣方丈通所悟深喝出因丧志自经于延寿堂厕后出没无时众惮之师闻中夜特往登溷方脱衣悟即提净水至师曰待我脱衣脱罢悟复至未几悟供筹子师涤净巳召接净桶去悟拟接师执其手问曰汝是悟侍者那悟曰诺师曰是当时在知客寮见掉下火柴头X有箇悟处底么参禅学道只要知箇本命元辰下落处汝刬地作此去就汝在藏殿移首座鞋岂不是汝当时悟得底又在知客寮移他枕子岂不是汝当时悟得底汝每夜在此提水度筹岂不是汝当时悟得底因甚么不知下落却在这里恼乱大众师勐推之索然如倒垒甓由此无复见者政和五年夏师卧病进药者令忌毒物师不从之有问其故曰病有自性乎云病无自性曰既无自性则毒物宁有心哉以空纳空吾未甞颠倒汝辈一何昏迷十月二十二日更衣说偈而化世寿五十有五僧腊三十有六阇维得设利晶圆光洁道俗千余人皆获之睛齿数珠不坏塔于南山之阳德安府文殊宣能禅师上堂曰石巩箭秘魔叉直下会得眼里空华堪悲堪笑少林客暗携只履渡流沙僧问如何是祖师灯曰四生无不照一点任君看庐山慧日文雅禅师受请日僧问向上宗乘乞师不吝曰拄杖正开封云小出大遇也曰放过即不可便打筠州洞山梵言禅师太平州人也上堂曰吾心似秋月碧潭清皓洁无物堪比伦教我如何说寒山子劳而无功更有箇拾得道不识这箇意修行徒苦辛恁么说话自救不了常寻拈粪箕把扫帚掣风掣颠犹较些子直饶是文殊普贤再出若到洞山门下一时分付与直岁烧火底烧火扫地底扫地前廊后架X切忌搀匙乱筯丰干老人更不饶舌参退喫茶上堂一生二二生三遏捺不住廓周沙界德灵直上妙峰善财却入楼阁新妇骑驴阿家牵山青水绿桃华红李华白一尘一佛土一叶一释迦乃合掌曰不审诸佛子今辰改旦季春极暄起居轻利安乐行否少闲专到诸寮问讯不劳久立上堂腊月二十日一年将欲尽万里未归人大众总是他乡之客还有返本还源者么击拂子曰门前残雪日轮消室内红尘遣谁扫上堂有一物上拄天下拄地若也筑着磕着便乃转凡成圣超佛越祖衲僧一动一静举足下足须弥屹屹土上加泥咄解夏上堂应缘数剎皆居山寺唯此夏天宁偶当藩府长沙要会之地天宁赖国法禁制庶几僧人可居每戒禅徒各须禁足吾不见时何不见吾不见之处若见不见自然非彼不见之相若不见吾不见之地自然非物云何非汝大众若谓举首楞严经却非自恣之日也参僧问如何是祖师西来意曰真鍮不博金云莫便是和尚为人处也无曰几处松声似尔声云争奈一言巳出曰犹欠註脚在问幸值作家相见拟伸一问时如何曰青山不拟白云飞云可谓伯牙与子期不是闲相识曰重说偈言云争奈流水有知音曰也是剜肉作疮问如何是一真法界曰杲日照长空云如何是无量妙门曰海岳镇干坤云得闻于未闻也曰波斯摸大象问梵王请佛天雨四华太守请师有何祥瑞X曰柳条垂宿雨华药绽初晴一日上堂有二僧齐出一僧礼拜一僧便问得用便用时如何曰伊兰作旃檀之树云有意气时添意气不风流处也风流曰甘露乃蒺䔧之园平江府宝华佛慈普鑑禅师本郡人族周氏龆龀不茹荤依景德寺清智下发十七游方初谒觉印英禅师不契遂扣真净之室净举石霜䖍侍者话问之释然契悟作偈曰枯木无华几度秋断云犹拄树梢头自从鬪折泥牛角直至如今水逆流净肯之命侍巾钵晚徇众开法宝华次移高峰上堂曰参禅别无奇特只要当人命根断疑情脱千眼顿开如大洋海底辊一轮赫日上昇天门照破四天之下万别千差一时明了便能握金刚王宝劒七纵八横受用自在岂不快哉其或见谛不真影像彷彿寻言逐句受人指唿驴年得快活去不如屏净尘缘竖起嵴梁骨着些精彩究教七穿八穴百了千当向水边林下长养圣胎亦不枉受人天供养然虽如是卧云门下有箇铁门限更须勐着气力跳过始得拟议之间堕坑落壍以拂子击禅床下座上堂月圆伏惟三世诸佛狸奴白牯各各起居万福时中淡薄无可相延切希宽抱老水牯牛近日亦自多病多恼不甘水草遇着暖日和风当下和身便倒教渠拽把牵犂直是摇头摆脑可怜万顷良田一时变为荒草绍兴甲子八月十日书数纸以戒门弟子莞尔而逝X筠州九峰希广禅师游方日谒云盖智和尚乃问兴化打克宾维那意旨如何智下禅床展两手吐舌示之师打一坐具智曰此是风力所转又问石霜琳禅师琳曰儞意作么生师亦打一坐具琳曰好一坐具只是不知落处又问真净净曰儞意作么生师复打一坐具净曰他打儞也打师于言下大悟净因有颂曰丈夫当断不自断兴化为人彻底汉巳后从教眼自开棒了罚钱趂出院后住九峰衲子宗仰筠州黄檗泉禅师上堂以拂子击禅床曰一槌打透无尽藏一切珍宝吾皆有拈来普济贫乏人免使波咤路边走遂喝曰谁是贫乏者筠州清凉寂音慧洪禅师郡之新昌人族彭氏年十四父母俱亡乃依三峰靘禅师为童子日记数千言览群书殆尽靘器之十九试经于东京天王寺得度从宣秘讲成实唯识论逾四年弃谒真净于归宗净迁石门师随至净患其深闻之弊每举玄沙未彻之语发其疑凡有所对净曰你又说道理耶一日顿脱所疑述偈示同学曰灵云一见不再见红白枝枝不着华叵耐钓鱼船上客却来平地摝鱼鰕净见为助喜命掌记室未久去谒诸老皆蒙赏音由是名振丛林显谟朱公彦请开法于北禅景德后住清凉示众举首楞严如来语阿难曰汝应齅此鑪中旃檀此香若复然于一铢室罗筏城四十里内同时闻气于意云何此香为复生旃檀木生于汝鼻为X生于空阿难若复此香生于汝鼻称鼻所生当从鼻出鼻非旃檀云何鼻中有旃檀气称汝闻香当于鼻入鼻中出香说闻非义若生于空空性常恒香应常在何借鑪中爇此枯木若生于木则此香质因爇成烟若鼻得闻合蒙烟气其烟腾空未及遥远四十里内云何巳闻是故当知香鼻与闻俱无处所即齅与香二处虗妄本非因缘非自然性师曰入此鼻观亲证无生又大智度论问曰闻者云何闻用耳根闻耶用耳识闻耶用意识闻耶若耳根闻耳根无觉识知故不能闻若耳识闻耳识一念故不能分别不应闻若意识闻意识亦不能闻何以故先五识识五尘然后意识识意识不能识现在五尘唯识过去未来五尘若意识能识现在五尘者盲聋人亦应识声色何以故意识不破故师曰究此闻尘则合本妙既证无生又合本妙举竟是何境界良久曰白猿巳叫千岩晚碧缕初横万字鑪住景德日僧问南有南景德北有北景德德即不问如何是景曰颈在项上崇宁二年会无尽居士张公于崃之善溪张尝自谓得龙安悦禅师末后句丛林畏与语因夜话及之曰可惜云庵不知此事师问所以张曰商英顷自金陵酒宫移知豫章过归宗见之欲为点破方叙悦末后句未卒此老大怒骂曰此吐血秃下脱空妄语不得信既见其盛怒更不欲叙之师笑曰相公但识龙安口传末后句而真药现前不能辨也张大惊起执师手曰老X师真有此意耶曰疑则别参乃取家藏云庵顶相展拜赞之书以授师其词曰云庵纲宗能用能照天鼓希声不落凡调冷面严眸神光独耀孰传其真觌面为肖前悦后洪如融如肇大慧禅师处众日尝亲依之每欢其妙悟辨慧建炎二年五月示寂于同安寿五十有八腊四十太尉郭公天民奏赐椹服号宝觉圆明衢州超化静禅师上堂声前认得巳涉廉纤句下承当犹为钝汉电光石火尚在迟疑点着不来横尸万里良久曰有甚用处咄南岳石头怀志菴主婺之金华人族吴氏年十四师智慧院宝偁二十二试所习落发肄讲十二年宿学敬慕尝欲会通诸宗正一代时教有禅者问曰杜顺乃贤首宗祖师也谈法身则曰怀州牛喫禾益州马腹胀此偈合归天台何义耶志无对即出游方晚至洞山谒真净问古人一喝不作一喝用意旨如何净叱之志趋出净笑唿曰浙子斋后游山好志忽领悟久之辞去净曰子所造虽逸格惜缘不胜耳因识其意自尔诸方力命出世师却之庵居二十年不与世接士夫踵门略不顾有偈曰万机休罢付痴憨踪迹时容野鹿参不脱麻衣拳作枕几生梦在绿萝庵或问住山多年有何旨趣曰山中住独掩柴门无别趣X三块柴头品字煨不用援毫文彩露崇宁改元冬曳杖造龙安人莫之留明年六月晦问侍僧日早暮云巳夕矣遂笑曰梦境相逢我睡巳觉汝但莫负丛林即是报佛恩德言讫示寂于最乐堂茶毗收骨塔于乳峰之下寿六十四夏四十三婺州双溪印首座自见真净彻证宗猷归遯双溪一日偶书曰折脚铛儿谩自煨饭余长是坐堆堆一从近日生涯拙百鸟衔华去不来又以触衣碎甚作偈曰不挂寸丝方免寒何须特地袅长竿而今落落零零也七佛之名甚处安云居元祐禅师法嗣毫州白藻清俨禅师信之玉山人僧问杨广失槖駞到处无人见未审是甚么人得见师以拂子约曰退后退后妨他别人所问云毕竟落在甚么处曰可煞不识好恶便打临江军慧力崇教禅师僧问佛力法力即不问如何是慧力曰推倒人我山扶起菩提树云菩提本无树和尚向甚么处下手曰田厍奴信州永丰慧月庵主县之丘氏子丱岁出家于明心寺得度自机契云居熟游湘汉暨归永丰或处巖谷或居市鄽令乡民称丘师伯凡有所问以莫晓答之一日语邑人曰吾明日行脚去汝等可来相送于是賮路者毕集月笑不巳众问其故即书偈曰丘师伯莫晓寂寂明皎皎日午打三更谁人打得了投笔而X逝石霜琳禅师法嗣夔府卧龙思顺禅师绵州人也上堂僧问我手何似佛手曰潘阆倒骑驴云我脚何似驴脚曰白云深处居云人人有箇生缘如何是和尚生缘曰九九八十一僧礼拜师乃曰我手何似佛手觌面相呈已了顶门眼若未开切忌随他乱走我脚何似驴脚拟议思量巳错要见宗师端的荐取头上一着人人有箇生缘分明只在目前迦叶岭头云起㵎下绿水潺潺仰山行伟禅师法嗣襄阳府谷隐静显禅师僧问觌面相呈事若何曰清风来不尽云通上彻下丝毫不纳也曰明月照无私问文彩既彰愿闻举唱曰巡海夜叉头戴角云祇园五叶华开处不属东君别是春曰重叠关山路问一镞破三关即不问道人相见时如何曰贼身巳露泐潭洪英禅师法嗣南岳法轮齐添禅师上堂良久曰性静情逸遂喝曰心动神疲顾左右曰守真志满拈拄杖曰逐物意移召众曰见怪不怪其怪自坏僧问学人上来乞师指示曰汝适来闻皷声么云闻曰还我话头来僧礼拜师曰令人疑着泉州慧明云禅师僧问般若海中如何为人曰云开银汉逈云毕竟如何曰棒头见血问毗婆尸佛X早留心直至如今不得妙意旨如何曰丑拙不堪当潭州大沩齐恂禅师僧问玉兔不怀胎特牛为甚么生儿曰着槽厂去黄龙元肃禅师法嗣袁州仰山清简禅师僧问集云峰下分明事请师分付四藤条曰赵州八十方行脚云得恁么不知时节曰行到南泉即便休隆兴府九仙齐辅禅师蜀之阆苑人丞相陈公尧叟之孙也幼聪敏趣向异伦辈年二十四得度学于成都讲聚会真觉胜禅师与之议论指令南游元丰间出崃徧迹祖闱后造黄龙之室龙见乃问古人见桃华悟道子作么生云只可背摩霄汉不可入他芦苇曰为甚么玄沙道敢保老兄未彻云却请和尚一处道看曰也须亲切始得然只如从上诸圣以心传心更无别法汝还知么师于言下彻证崇宁丙戌开法九仙上堂以拄杖画一画曰会么真俗双泯二谛犹存空有两亡一尘不立寻言逐语有甚了期何也性相无以摄其门色心不能到其境遂卓拄杖喝一喝下座上堂百丈开田说大义仰山梦里起白椎灵照笊篱只五文千载之下并光辉蓬蓬茸茸师子出窟雍雍笼笼勐虎截峰更若不会扰扰匆匆僧问昨夜三更木马嘶碧眼胡僧特地疑今朝善法堂前见元是金毛师子儿文彩巳彰愿闻法要曰青山作𦘕屏流水清行止云承师磊落惊人句意气风光X满座生曰一鹗落长空白云千万里问踏翻海水未为奇特如何是奇特事曰久向红霞居不出若非清世见应难宣和庚子九月十日示化嘉州月珠祖鑑禅师因僧请笔其语要师曰达磨西来单传心印曹溪六祖不识一字今日诸方出世语句如山重增绳索乃拍禅床曰于斯荐得犹是钝根若也未然白云深处从君卧切忌寒猿中夜啼华光恭禅师法嗣郴州万寿第一代念禅师岁旦上堂曰往复无际动静一源含有德以还空越无私而逈出昔日日今日日照无两明昔日风今日风鼓无两动昔日雨今日雨泽无两润于其中间覔去来相而不可得何故自他心起起处无踪自我心忘忘无灭迹大众若向这里会去与天地而同根共万物为一体若也未明山僧为你重重颂出元正一古佛家风从此出不劳向上用工夫历劫何曾异今日元正二寂寥冷淡无滋味赵州相唤唤茶来剔起眉毛须瞥地元正三上来稽首各和南若问香山山上事灵源一派碧如蓝遂喝一喝下座上堂香山一路本无遮护虎啸龙吟蝉噪高树皇相山头风起高须弥顶上华重吐咦僧问龙华圣会肇启兹辰未审弥勒世尊现居何处曰猪肉案头云既是弥勒世尊为甚么却在猪肉案头曰不是弄潮人莫入洪波里云毕竟事又且如何曰番人不系腰问曙色未分人尽望月圆当午意X如何曰龙虵混杂凡圣同居云未审还有祖师意也无曰碧潭秋夜冷明月印沧洲云学人未晓其言请师端的曰蔡伦池内石马犹存以拂子击禅床曰会么云不会曰毗婆尸佛早留心直至如今不得妙圆通圆玑禅师法嗣台州真如戒香禅师兴化林氏子上堂曰孟冬改旦时天寒叶落归根露远山不是见闻生灭法当头莫作见闻看临安府法慧无竭净昙禅师嘉兴崇德人久住名蓝晚居法慧上堂曰本自深山卧白云偶然来此寄闲身莫来问我禅兼道我是喫饭疴屎人上堂拈拄杖曰经无量劫枉受沈伦育王今日净地扫尘三十年后莫错怪人卓拄杖下座绍兴丙寅夏徧辞朝贵归付院事四众拥眎挥扇久之书偈曰这汉从来没缝罅五十六年成话覇今朝死去见阎王劒树刀山得人怕遂打一圆相曰嗄一任诸方钻龟打瓦収足而化太师秦公桧施千缗以助襄事火后设利如霰门人持骨归四明之阿育王山建堂奉藏焉三祖法宗禅师法嗣宁国府光孝惟爽禅师上堂曰今朝六月旦一年巳过半奉报参玄人识取孃生面孃生面荐不荐鹭鸶飞入碧波中抖擞一团银绣线祐圣法𡨢禅师法嗣潭州道林了一禅师四明人族臧氏自发明后鹰举X四方至祐圣投诚入室圣举拂子问曰云归山水归海且道祐圣拂子归甚么处云银蟾才散彩万类尽瞻光曰且喜没交涉云便唱还乡曲高歌乐太平也曰何不道春来华竞吐秋去叶凋零云谢指示曰老僧未曾开口云伯牙与子期不是闲相识便礼拜自尔师资契合大观初出住南岳大明迁智度及道林政和四年二月十五日说偈而终嘉泰普灯录卷第七音释夔音逵毫音泊𡨢音居郴丑林切赣音绀馈音匮浏音留胾侧史切颢音晧戌伤遇切辟一尢扶历切巩音拱莞胡官切靘千定切肄羊至切厍音舍嘉泰普灯录X卍XXX嘉泰普灯录卷第八平江府报恩光孝禅寺僧编南岳第十三世白云守端禅师法嗣蕲州五祖法演禅师绵之巴西人族邓氏年三十五始弃家祝发受具往成都习唯识百法论因闻菩萨X入见道时智与理冥境与神会不分能证所证西天外道尝难比丘曰既不分能证所证却以何为证无能对者外道贬之令不鸣钟鼓反披袈裟三藏弉法师至彼救此义曰如人饮水冷暖自知乃通其难师曰冷暖则可知矣作么生是自知底事遂质本讲曰不知自知之理如何讲莫疏其问但诱曰汝欲明此当往南方扣传佛心宗者即负笈出关由京师渡淮浙所见尊宿无不以此语咨决所疑终不破后谒浮山圆鑑禅师鑑举如来有密语迦叶不覆藏令究之及朞一日谓曰子来何晚吾老矣恐虗度子光阴可往依白云此老虽后生吾未识面但见渠颂临济三顿棒话有过人处必能了子大事师澘然礼辞至白云遂举僧问南泉摩尼珠话请问云叱之师领悟献投机偈曰山前一片闲田地叉手叮咛问祖翁几度卖来还自买为怜松竹引清风云特印可令掌磨事未几云至语师曰儞知一件事么云不知曰近日有数禅客自庐山来皆有悟入处教伊说亦说得有来由举因缘问伊亦明得教伊下语亦下得只是未在师闻愕眙曰既悟了说亦说得明亦明得如何却未在狐疑七日忽偃息洞然昭彻曰元来恁么地其胸中珍惜到此尽去走见白云云为手舞足蹈师亦一笑而巳云一日示众曰古人道如镜铸像像成后镜在甚么处众下语不契举以问师师近前问讯曰也不较多云笑曰须是道者始得乃命分座开示方来X初住四面迁白云晚居东山上堂曰古人道我若向你道即秃却我舌若不向你道即哑却我口且道还有为人处也无四面有时拟为你吞却只被当门齿碍拟为你吐却又为咽喉小且道还有为人处也无乃曰四面自来柳下惠上堂结夏无可供养大众作一家醼管顾诸人遂擡手曰啰逻招啰逻摇啰逻送莫怪空疎伏惟珍重上堂白云不会说禅三门开向两边有人动着关棙两片东扇西扇上堂一向恁么去路绝人稀一向恁么来辜负先圣去此二途祖佛不能近设使与白云同生同死亦未称乎生何也凤凰不是凡闲物不得梧桐誓不栖上堂千峰列翠岸柳垂金樵父讴歌渔人鼓舞笙簧聒地鸟语呢喃红粉佳人风流公子一一为汝诸人发上上机开正法眼若向这里荐得金色头陀无容身处若也不会喫粥喫饭许你七穿八穴上堂此箇物上拄天下拄地皖口作眼皖山作鼻太平退身三步放你诸人出气上堂狗子还有佛性也无也胜猫儿十万倍上堂太平淈𣸩汉事事尽经徧如是三十年也有人赞叹且道赞叹箇甚么好箇淈𣸩汉上堂难难几何般易易没巴鼻好好催人老默默从此得过这四重关了泗州人见大圣参上堂你等诸人见老和尚鼓动脣吻竖起拂子便作胜解及乎山禽聚集牛动尾巴却将作等闲殊不知檐声不断前旬雨电影还连后夜雷谢监收上堂人之性命X事第一须是欲得成此先须防于若是真人上堂有佛处不得住换却你心肝五脏无佛处急走过留声三千里外逢人不得错鴈过举出门便错恁么则不去也种粟却生豆摘杨华摘杨华不觉日又夜争教人少年上堂悟了同未悟归家寻旧路一字是一字一句是一句自小不脱空两岁学移步湛水生莲华一年生一度上堂举陆亘大夫问南泉和尚弟子家中有一片石也曾坐也曾卧拟镌作佛得么曰得云莫不得么曰不得师召大众曰夫为善知识须明决择为甚么他人道得也道得他人道不得也道不得还知南泉落处么白云不惜眉毛与你注破得又是谁道来不得又是谁道来你若更不会老僧为你作箇样子乃举手曰将三界二十八天作箇佛顶金轮水际作箇佛脚四大洲作箇佛身虽然作此佛儿子了你诸人却在那里安身立命大众还会也未老僧作第二箇样子去也将东弗于逮作一箇佛南赡部洲作一箇佛西瞿耶尼作一箇佛北郁单越作一箇佛草木丛林是佛蠢动含灵是佛既恁么又唤甚么作众生还会也未不如束弗于逮还他东弗于逮南赡部洲还他南赡部洲西瞿耶尼还他西瞿耶尼北郁单越还他北郁单越草木丛林还他草木丛林蠢动含灵还化蠢动含灵所以道是法住法位世间相常住既恁么你又唤甚么作佛还会么忽有箇汉出来道白云休寐语大众记取X这一转语僧问承师有言山前一片闲田地只如威音王巳前未审甚么人为主曰问取写契书人云和尚为甚倩人来答曰只为你教别人问云与和尚平出去也曰大远在问如何是佛曰口是祸门又曰肥从口入问一代时教是箇切脚未审切那箇字曰钵啰娘云学人只问一字为甚么却答许多曰七字八字问如何是临济下事曰五逆闻雷云如何是云门下事曰红旗闪烁云如何是曹洞下事曰驰书不到家云如何是沩仰下事曰断碑横古路僧礼拜师曰何不问法眼下事僧云留与和尚师曰巡人犯夜问如何是和尚家风曰铁旗铁鼓云只有这箇为复别有曰採石渡头看云忽遇客来将何祇待曰龙肝凤髓且待别时云客是主人相师曰谢供养问如何是先照后用曰王言如丝云如何是先用后照曰其出如纶云如何是照用同时曰举起轩辕鑑蚩尤顿失威云如何是照用不同时曰金将火试问佛未出世时如何曰大憨不如小憨云出世后如何曰小憨不如大憨问牛头未见四祖时如何曰头上戴累垂云见后如何曰青布遮前云未见时为甚么百鸟衔华献曰富与贵是人之所欲云见后为甚么不啣华献曰贫与贱是人之所恶问如何是佛曰露胸跣足云如何是法曰大赦不放云如何是僧曰钓鱼船上谢三郎问四面无门山岳秀箇中时节若为分曰东君知子细徧地发萌芽云春去X秋来事宛然也曰才方搓弹子便要揑金刚一日顾问门人曰诸子巳后如何荷负吾宗佛鑑曰彩凤舞丹霄佛眼曰铁虵横古路佛果举足曰看脚趯师曰灭吾宗者克勤也崇宁三年六月二十五日上堂辞众曰赵州和尚有末后句你作么生会试出来道看若会得去不妨自在快活如或未然这好事作么说良久曰说即说了也只是诸人不知要会么富嫌千口少贫恨一身多珍重时山门有土木之役躬往督之且曰汝等勉力吾不复来矣归丈室净发澡身迄旦吉祥而化是夕山摧石陨四十里内巖谷震吼阇维设利如雨塔于东山之南寿八十余南岳第十三世大沩真如慕喆禅师法嗣东京智海普融道平禅师仙都人族许氏尝师事泉万卷会荆公请泉居蒋山师与之偕往命掌牋记辞谒真如于大沩闻举洗钵盂话倐然启悟述偈曰七颠八倒业识忙忙螺江回首处笑杀谢三郎赵璧与燕金宝环并玉珮拈起兔角鎚一时俱击碎如诘之无爽于是声名四驰后六生道场四被诏旨上堂曰山僧不会佛法为人总没来由或时半开半合或时全放全收还如万人丛里冷地掉箇石头忽然打着一箇方知触处周流上堂赵州有四门门门通大道玉泉有四路路路透长安门门通大道毕竟谁亲到路路透长安分明进步看拍膝一下曰岁晚X未归客西凤门外寒上堂举盘山示众曰似地擎山不知山之孤峻如石含玉不知玉之无瑕古人恁么说话大似抱贼叫屈普融门下人人慷慨生擒虎兕活捉狞龙眼里着得须弥山耳里着得大海水遂拈拄杖曰不是向人夸伎俩丈夫标致合如斯卓拄杖下座靖康初谢事归黄州栢子山建炎改元十月二日示化隆兴府泐潭景祥禅师建昌南城人族傅氏父翼为永丰令母上官氏梦绛幡皂纛拥一伟丈夫至称塞上将军巳而出胎因以塞上公名之及长警敏强记愽览常夜梦持刀刺人一日睡中神人授以偈后不复梦适永丰下世追念罔极非出世间法无以报闻有琦禅师说法于灵鹫往听顿有省发依琦剃染受具乃之远方至大沩久而开悟日常留侍尽其机用沩既趋寂归隐临川越十年列剎迎居槩不就大观四年偶泐潭虗席府座以书币三邀不得巳而应命上堂举镜清和尚示众曰若据令而行碧眼老胡不得无过若尽令而行须闭却僧堂门倩人守院始得时有僧问尽令而行时如何曰汝欲散众那师曰宝峰今日举话不得动着留与诸方检点至节上堂世谓君子道长小人道消消底向甚么处去长底自何而来所以道若言其有无物可守若言其无触应万途若言其新自古夙因若言其故物不能污是故在鸟鸟鸣在兽兽鸣在天同天处人同人遂拈拄X杖曰且道在这里同箇甚么良久曰祖室传来行正令拨发芦芽徧地春中秋上堂灵山话曹溪指放过初生斫额底未问龙眠老古锥昨夜三更转向西正当恁么时有人问如何是月向明暗未分处道得一句便与古人共出一只手如或未然宝峰不免依模𦘕样应箇时节乃打一圆相曰清光万古复千古岂止人间一夜看僧问如何是祖师西来意曰十箇指头八箇了问我手何似佛手曰金鍮难辨云我脚何似驴脚曰黄龙路险云人人有箇生缘如何是和尚生缘曰把定要津不通凡圣室中问僧达磨西归手擕只履当时何不两只都将去云此土也要留箇消息曰一只脚在西天一只脚在东土着甚来由僧无语问僧唯一坚密身一切尘中现如何是尘中现底身僧指香炉云这箇是香炉师曰带累三世诸佛生陷地狱僧罔措师便打问僧布袋閙里撒开作么生会云某不会曰铁铫但言铁铫木履但言木履眼前蹉过弥勒天宫讨甚么屎遂推出师不安行有僧问和尚近日尊候如何曰土地前烧二陌纸着师常叉手夜坐如对大宾初坐手与趺缀至五鼓必齐膺因号祥叉手其庄肃若此建炎初荷䇿游天台郡守闻于朝以诏居浮山绍兴二年十月七日集众言别侍僧请偈师曰幸无去来何偈之有即加趺而逝火后目睛齿舌不坏获设利五色其徒分塔于浮山泐潭X潭州东明仁仙禅师开堂日僧问世尊出世梵王前引帝释后随和尚出世有何祥瑞曰任是百千诸佛一时赶向水牯栏里云有何祥瑞曰山僧不曾眼华庐山东林正觉自遵禅师上堂曰十五日巳前放过一着十五日巳后未可商量正当十五日试道一句看良久曰山色翠秾春雨歇栢庭香拥木兰开泗州普照明悟晓钦禅师上堂曰引手撮空展转莫及飜身掷影徒自劳形当面拈来却成蹉过毕竟如何拍禅床曰洎合错商量僧问师唱谁家曲宗风嗣阿谁曰东边更近东云沩山的子智海亲孙也曰却笑傍人把钓竿和州光孝慧兰禅师不知何许人也自号碧落道人尝以触衣书七佛名丛林称为兰布裩一日拟草庵歌示众其辞曰吾结庵兮非世宝通身尽是无生艹本来基址坦然平四维上下无边表庵中人匪生老妙用纵横无作造不村不郭不深山暑往寒来俱不到问此庵在何处父母未生好荐取掣电之机傥未分穿云陟岭反相误住庵人何面目混沌初分堪委曲此时一着太分明不解依前打瓦卜或言大等闲收向针锋界或言小森罗普印毫端杪或言贵觌面指陈无可示或言贱万斛骊珠终不换或言显烁迦罗眼覤难见或言隐塞破虗空光烱烱欲识庵中旧日人大千沙界俱销殒建炎末逆虏犯淮执师见酋X长长曰闻我名否师曰我所闻者唯大宋天子之名长恚令左右以鎚击之鎚至辄断坏长惊异延麾下敬事之经旬师索薪自焚无敢供者亲拾薪成龛怡然端坐烟焰一起流光四腾虏跪伏灼肤者众火绝得五色设利併其骨而北归所执僧尼悉得自便和人至今咏之吉州光孝慧晓禅师僧问若能转物即同如来露柱是物请和尚转曰不放落华随水去云因甚么如此曰恐招凡客入山潭州福严寘禅师上堂曰禅严山上云舒卷任朝昏忽尔落平地客来难讨门上堂举赵州问僧近离甚么处云雪峰曰雪峰近日有何言句云和尚尝示众道尽大地是沙门一只眼汝等诸人向甚么处疴曰汝回去么云便行曰我寄汝一锹子去师曰如今诸方商量赵州寄锹子与雪峰便是刬却那疴底我当时若问这僧汝回去么云便行只向他道我寄你一副钵孟去你又如何商量潭州东明迁禅师久侍真如晚居沩山真如庵忠道者高其风每叩之一日阅首楞严次忠问如我按指海印发光佛意如何曰释迦老子好与二十棒云为甚么如此曰用按指作么云汝暂举心尘劳先起又作么生曰亦是海印发光雪窦法雅禅师法嗣衢州光孝慈觉普印禅师泉之晋江许氏子室中问X僧父母未生巳前在甚么处行履僧拟对即打出或曰达磨在你脚下僧拟着亦打出或曰道道僧拟开口复打出青原第十三世法云大通善本禅师法嗣潭州云峰祖灯志璇禅师南粤人族陈氏母因雷震而生五岁授书至未知生焉知死怳如梦觉归以出家告父母未冠为僧谒大通于双林一夕登大士殿作礼既而经行于善恶不思中寻即开悟住云峰日上堂曰休去歇去一切万年去寒灰枯木去古庙里香炉去一条白练去大众古人见处如日晖空不着二边岂堕阴界堪嗟后代儿孙多作一色边会山僧即不然不休去不歇去业识忙忙去七颠八倒去十字街头閙浩浩地声色里坐卧去三家村里盈衢寒路荆棘里游戏去刀山剑树噼腹剜心镬汤炉炭皮穿骨烂去如斯举唱大似三岁孩儿辊绣毬上堂一切声是佛声涂毒鼓透入耳朵里一切色是佛色铁蒺蔾穿过眼睛中好事不如无便下座上堂孟冬薄寒且道寒作何色上堂尽干坤大地是箇热铁团汝等诸人向甚么处下口良久曰吞不进吐不出上堂瘦竹长松滴翠香流风疏月度炎凉不知谁住原西寺每日钟声送夕阳上堂声色头上睡眠虎狼羣里安禅荆棘林内飜身雪刃丛中游戏竹影扫堦尘不动月穿潭底水无痕上堂良久曰吾X道一以贯之话作两橛上堂不是风动不是幡动衲僧失却鼻孔是风动是幡动分明是箇漆桶两段不同眼暗耳聋㵎水如蓝碧山华似火红上堂僧问如何是西来意曰筑着额头磕着鼻云意旨如何曰驴䭾马载云向上还有事也无曰朝到西天暮归唐土云谢和尚答话曰大乘砑郎当僧退师乃曰僧问西来意筑着额头磕着鼻意旨又如何驴驮并马载朝到西天暮归唐大乘恰似砑郎当何故没量大人被语脉里转却遂拊掌大笑下座僧问丹霞烧木佛院主为甚么眉须堕落曰一人传虗万人传实云恁么则不落也曰两重公案云学人未晓特伸请益曰筠袁虔吉头上插笔问德山入门便棒意旨如何曰束杖理民云临济人门便喝又作么生曰不言而化云未审和尚如何为人曰一刀两段问无缝铁门请师一启曰进前三步云向上无关请师一闭曰退后一寻云不开不闭又作么生曰吽吽便打问雪峰辊毬意旨如何曰千钧之弩云禾山打鼓又作么生曰老不歇心临安府净慈宝印楚明禅师百粤人族张氏祝发后谒大通通梦日月并出晓则师至称楚明上座通阴奇之令参堂久而契悟出住净慈大播祖道左丞蒲公宗孟奏以师名上堂曰若论此事如散铺宝贝乱堆金玉昧巳者自甘穷困有眼底信手拈来所以道阎浮有大宝见少得还稀若人将献我成佛一饷X时乃拈拄杖曰如今一时呈似普请大众高着眼掷拄杖下座上堂祖师道吾本来兹土传法救迷情一华开五叶结果自然成净慈当时若见恁么道用黑漆拄杖子一棒打杀埋向无阴阳地上令他出气不得何故叵耐他瞒我唐土人众中莫有为祖师出气底么出来和你一时埋却东京慧林常悟禅师僧问若不传法度众生举世无由报恩者未审传箇甚么法曰开宗明义章第一问达磨未来时如何曰省得草鞋钱云来后如何曰重叠关山路真州长芦祖照道和禅师兴化仙游人族潘氏少警敏博学从伯父往京师累举不第遂师天清释迦院德璋以资慈圣光献皇后恩例得度登具谒净因臻圆通秀秀谢世适大通继居师就参之一日以硫黄续火释然契悟筹室一镇四众云趋上堂曰一二三四五六碧眼胡僧数不足泥牛入海过新罗木马迎风到天竺天竺茫茫何处寻补陀巖上问观音普贤拍手呵呵笑归去去兮秋水深上堂观身实相观佛亦然这里见得黄面瞿昙隐身无地其或渺漫不分照顾眉毛鼻孔上堂良久曰还会么大施门开便请单刀直入宝所在近莫教空手而回三十年后自看记败睦州道底上堂欲渡巨海必假方舟橹棹俱全风帆两便夜观星月书视云山万里之遥一瞬可到莫有洗脚上船底么遂曰人心尽畏波X涛崄未必波涛崄似心僧问无遮圣会还有不到者么曰有云谁是不到者曰金刚脚下铁崑崙问不许夜行投明须到意旨如何曰羊头车子推明月云便恁么去时如何曰铁门路崄问教外别传未审传箇甚么曰铁弹子问一槌两当时如何曰踏藕得鱼归问百城游罢时如何曰前头更有赵州关宣和六年八月七日书偈端坐而化茶毗得设利五釆合灵骨塔于摩尼峰下寿六十八腊四十五湖州道场有规禅师婺之金华人族姜氏幼有逸才自薙发趋师席后彻证于大通上堂曰种田抟饭地藏家风客来喫茶赵州礼度且道护圣门下别有甚么长处良久曰寻常不放山泉出屋底清池冷照人上堂拈拄杖曰还见么穷诸玄辩若一毫置于太虗竭世枢机似一滴投于巨壑德山老人虽则焚其疏钞也是贼过后张弓且道文彩未彰以前又作么生理论三千劒客今何在独许庄周致太平化士出问促装巳辨乞师一言曰好看前路事莫比在家时云恁么则三家村里十字街头等箇人去也曰照顾打失布袋湖州道场颜禅师上堂曰世尊按指海印发光遂拈拄杖曰莫妄想便下座有僧登五凤楼冥坐数日光𦦨透户师闻曳杖往扣之僧举目师以杖击之逐出寺郑州资福宝月法明禅师上堂曰若论此事譬如X伐树得根灸病得穴若也得根岂在千枝徧斫若也得穴不假六分全烧遂卓拄杖曰这箇是根那箇是穴掷下拄杖曰这箇是穴又唤甚么作根咄是何言欤福州雪峰妙湛思慧禅师钱塘人族俞氏俞氏方贵且富师抗志慕出家为童子大通见之与语如流即与染削读圆觉至知幻即离不作方便离幻即觉亦无渐次豁然自契求证于通通曰汝试向未开口时道一句来师震威一喝而出通大笑于是道声蔼着次谒真净净一见知非凡材留三年力烹炼之因归礼大通则曰未始有异也第人各行之耳故道俗争挽出住霅川道场法席不减二本之盛继徙径山净慈诏居京师智海又移补显亲黄檗雪峰上堂曰一法若通万缘方透拈拄杖曰这里悟了提起拄杖海上横行若到云居山头为我传语雪峰和尚咄上堂布大教网摝人天鱼护圣不似老胡拖泥带水只是见兔放鹰遇麞发箭乃高声召众曰中上堂昔日药山早暮不参动经旬月一日大众集药山便掩却方丈诸禅德彼时佛法早自淡薄论来犹较些子如今每日鸣鼓陞堂忉忉怛怛地问者口似纺车答者舌如霹雳总似今日灵山慧命殆若悬丝少室家风危如叠卵又安得箇慨然有志扶竖宗乘底衲子出来喝散大众非唯耳边静辨当使正法久住岂不伟哉如或捧上不成山僧到行此令以拄杖一X时趂退上堂眼睫横亘十方眉毛上透青天下彻黄泉且道鼻孔在甚么处良久曰札上堂妙高山顶云海茫茫少室岩前雪霜凛凛齐腰独立徒自苦疲七日不逢一场𢣾㦬别峰相见落在半途只履西归远之远矣卓拄杖下座上堂大道只在目前要且目前难覩欲识大道真体今朝三月十五不劳久立建炎改元上堂天地之大德曰生圣人之大宝曰位今上皇帝践登宝位万国归仁艹木禽鱼咸被其德此犹是圣主应世边事王宫降诞巳前一句天下人摸索不着上堂一切法无差云门胡饼赵州茶黄鹤楼中吹玉笛江城五月落梅华惭愧太原孚上座五更闻鼓角天晓弄琵琶喝一喝下座上堂南询诸友踏破艹鞋绝学无为坐消日月凡情易脱圣解难忘但有纤毫皆成渗漏可中为道似地擎山应物现形如驴觑并纵无计较途辙巳成若论相应转没交涉勉诸仁者莫错用心各自归堂更求何事僧问古殿无灯时如何曰东壁打西壁云恁么则撞着露柱也曰未敢相许问九夏赏劳即不问从今向去事如何曰光剃头净洗钵云谢师指示曰滴水难消师住持四十余年所至衲子不下万指未尝干谒而檀信向风绍兴甲子罢寺居东庵明年秋绝食清坐出二指示门人曰更两日在至期易衣俨然而逝时七月甲寅也寿七十五塔全身于东庵临安府上天竺慈辩从谏讲师处之松阳人也具大X知见声播讲丛于止观深有所契每与禅衲游尝以道力扣大通通一日作书寄之谏发缄覩黑白二圆相乃悟答偈曰黑相白相担枷过状了不了兮无风起浪若问究竟事如何洞庭山在太湖上后拈香嗣之金山法印宁禅师法嗣吉州禾山用安禅师僧问莲华未出水时如何曰鱼挨鼈倚云出水后如何曰水仙头山戴好手绝跻攀云出与未出时如何曰应是干坤惜不教容易看甘露传祖仲宣禅师法嗣平江府妙湛尼慈鑑大师文照温陵人族董氏十七得度徧迹祖闱获证甘露郡守陈公师钖闻其名命居妙湛后五迁道场皆革律为禅吴中尼剎禅林寔始于照也太宰郑公居仁奏赐号并紫方袍上堂曰灵源不动妙体何依历历孤明是谁光彩若道真如实际大似好肉剜疮更作祖意商量正是迷头认影老胡四十九年说梦即且止僧堂里憍陈如上座为你诸人举觉底还记得么良久曰惜取眉毛好瑞巖有居禅师法嗣台州万年处幽禅师上堂曰先圣行不到处凡流恰到凡流既到先圣莫知到与不到知与不知总置之一壁只如僧问干峰十方薄伽梵一路涅槃门未审路颂在甚么处峰以拄杖一画曰在这里且道此老与他先圣凡流相去几何南山虎齩石羊儿须向X其中识生死净因佛日岳禅师法嗣福州鼓山禅鉴体淳禅师上堂曰养由弓矢不射田蛙任氏丝轮要投溟渤发则穿杨破的得则脩鲸巨鼈只箭既入重城长竿岂钓浅水而今莫有吞钩啮镞底么若无山僧卷起丝轮拗折弓箭去也掷拄杖下座本觉法真守一禅师法嗣台州天台如庵主久依法真因看云门东山水上行语发明巳见归隐故山侣猿鹿五马闻其风遣使逼令住持如作偈曰三十年来住此山郡符何事到林间休将𤨏𤨏尘寰事换我一生闲又闲遂焚其庐竟不知所止平江府西竺尼法海宝文吕嘉之姑也首参法云秀禅师后领旨于法真言下诸名儒屡挽应世坚不从殂日说偈曰霜天云结雾山月冷涵辉夜接故乡信晓行人不知届明坐脱嘉泰普灯录卷第八音释疏音疎潸音删愕五各切胎与之切淈下没切腯音突兕徐姉切纛秾音农酋自秋切砑音讶殂昨胡切X嘉泰普灯录X卍XXX嘉泰普灯录卷第九平江府报恩光孝禅寺僧编青原第十三世投子证悟脩颙禅师法嗣邓州香严海印智月禅师不知何许人也久参证悟深达法源自京师出居颕之荐福绍圣三年移香严上堂曰判府吏部此日命山僧开堂祝圣绍续祖灯只如祖灯作么生续不见古者道六街钟鼓响冬冬即处铺金世界中池长芰荷庭长栢更将何法演真宗恁么说话也是事不获巳有旁不肯底出来把山僧拽下禅床痛打一顿许伊是箇本分衲僧若未有这箇作家手脚切不得草草匆匆勘得脚跟下不实头没去处却须倒喫荐福手中䦆柄莫言不道僧问法雷巳震选佛场开不昧宗乘请师直指曰三月三日时千华万华拆云普天匝地承恩力觉苑仙葩一夜开曰切忌随他去金山智觉法慧禅师法嗣常州报恩宝月觉然禅师越之嵊县郑氏子上堂曰学者无事空言须求妙悟去妙悟而事空言其犹逐臭耳然虽如是罕逢穿耳客多遇刻舟人绍兴六年五月旦诫其徒曰世缘易染道业难办汝等勉之X语卒而逝长芦净照崇信禅师法嗣东京慧林慈受怀深禅师寿春六安人族夏氏生而祥光现舍文殊行坚禅师遥见疑火也诘且知师始生坚叹曰非凡儿往访之师见坚辄笑母张氏许出家十四割爱冠祝发后四年访道方外崇宁初往嘉禾依净照于资圣照举良遂见麻谷因缘问曰如何是良遂知处师即洞明照徙长芦命首众政和初仪真守吏部季公釜以城南资福邀师屦满户外蒋山佛鑑懃禅师渡江行化见之茶退师引巡寮至千人街坊鑑问既是千人街坊为甚么只有一人师曰多虗不如少实鑑曰恁么那师𧹞然偶朝廷以资福为神霄宫因弃往蒋山留西庵陈请益鑑曰资福知是般事便休曰某实未稳望和尚不外鑑举倩女离魂话反覆穷之大豁疑碍呈偈曰只是旧时行李处等闲举着便殽讹夜来一阵狂风起吹落桃华知几多鑑拊几曰这底岂不是活祖师意未几被旨居焦山阅四稔诏住慧林靖康改元匃归不听秋再辞乃允径之天台石桥寻徙灵巖久之勑补蒋山未数月退居洞庭之包山复应王氏请为圆觉第一祖上堂曰不是境亦非心唤作佛时也陆沉箇中本自无堦级切忌无堦级处寻总不寻过犹深打破云门饭袋子方知赤土是黄金上堂古者道忍忍三世如来从此尽饶饶万祸千殃从此消默默无X上菩提从此得师曰会得此三种语了好箇不快活汉山僧只是得人一牛还人一马泼水相唾插觜厮骂卓拄杖曰平出平出上堂云自何山起风从甚㵎生好箇入头处官路少人行上堂昔有人获一块铁铸作一座方响人闻之便生逸乐之情谓之乐器后将方响打作一口磬人闻之便生善此后因人从军却将磬铸成一口劒人见之便生惊怖更后时又将劒铸成一尊佛人见之便生归向诸仁者大都只是一块铁因甚么起得许多惊喜善恶之念试思之僧问甚么人不被无常吞曰只恐他无下口处云恁么则一念通玄箭三尸鬼失姧也曰汝有一念定被他吞了云无一念时如何曰捉着阇梨问知有道不得时如何曰哑子喫蜜云道得不知有时如何曰鹦鹉唤人僧礼拜师叱曰这传语汉问如何是佛曰面黄不是真金贴云如何是佛向上事曰一箭一莲华僧作礼师弹指三下绍兴二年四月望为众小参僧问末后句师良久曰后五日看至二十日果示微疾竟尔告终寿五十六腊三十六火浴戒体光分五色获设利者无数竹石草木烟所及处累累如缀珠穴土为坑随䦆亦有之分灵骨塔于包山之显庆思溪之圆觉平江府光孝证悟如璝禅师建宁魏氏子开堂日僧问如何是苏台境曰山横师子秀水接太湖清云如何是境中人曰衣冠皇宋后礼乐大周前师凡见X僧必问曰近日如何僧拟对即拊其背曰不可思议及将示寂众集复曰不可思议乃合掌而终绍兴府天衣如哲禅师族里未详自退席寓平江之万寿饮啖无择人多侮之有以瑞岩唤主人公语问者师答以偈曰瑞巖长唤主人公突出须弥最上峰大地掀翻无觅处笙歌一曲𦘕楼中一日曰吾行矣令拂拭所乘笋舆乃书偈告众曰道在用处用在死处时人只管贪欢乐不肯学无为叙平昔参问勉众进修巳忽竖起拳曰诸人且道这箇落在甚么处众无对师挥案一下曰一齐分付与秋风遂入舆中端坐而逝实绍兴庚辰八月二十三日也火葬日阖郡捧香薪送者拥道师蜕身摇动咸谓其复生婺州智者法铨禅师上堂曰要扣玄关须是有节操极慷慨斩得钉截得铁硬剥剥地汉始得若是隈刀避箭碌碌之徒看即有分以拂子击禅床下座临安府径山妙空智讷禅师僧问牛头未见四祖时是何曰坐久成劳云见后如何曰不妨我东行西行保宁觉印子英禅师法嗣临安府盐官广福惟尚禅师自幼南询至泗州依觉印于普照一日请方丈问云南泉斩猫儿意旨如何曰须是南泉始得印即以前语诘之师不能对至僧堂忽大悟曰古人道从今日去更不疑天下老和尚舌头信有之矣述偈呈印曰须是南泉第一机不知X不觉蓦头锥觌面若无青白眼还如感鸟感鸟守空池举未绝印竖拳曰正当恁么时作么生师掀倒禅床印遂喝师曰贼过后张弓便出住广福日室中问僧提起来作么会又曰且道是箇甚么要人提起庆元府雪窦法宁禅师衢之西安人族社氏父母祷金华圣者一夕梦梵僧入家乃生弱冠祝发志慕游历因阅赵州语默契心源及见觉印言其所得印特称之后八坐道场上堂曰百川异流以海为极森罗万象以空为极四圣六凡以佛为极明眼衲僧以拄杖子为极且道拄杖子以何为极有人道得山僧两手分付傥或未然不知闲倚禅床畔留与儿孙指路头甘露德颙禅师法嗣杨州光孝亢禅师僧问如何是和尚家风曰七颠八倒云忽遇客来如何祗待曰生铁蒺䔧噼口𡎺法云佛国惟白禅师法嗣东京慧林月印惠海禅师上堂曰黄金地上具眼者未肯安居荆棘林中本分底留伊不得只如去此二途作么生是衲僧行履处良久曰举头烟霭里依约见家山上堂顾眎大众拍禅床一下曰聊表不空便下座僧问师唱谁家曲宗风嗣阿谁曰黄金地上玉楼台云如何是祖师西来意曰三月洛阳人戴华杨州建隆原禅师姑苏洞庭人族夏氏初得法于甘X露颙禅师后机契于佛国以步武高妙侍国入禁中陞座问答称旨赐金襕伽梨自京回蒋山值佛鑑上堂师出问如何是蒋山境鑑抗声曰你次第问我境中人耶师便礼拜归众鑑大喜端明蔡公襄请开法建隆后住洞庭翠峰上堂拈拄杖曰买帽相头依模𦘕样从他野老自颦眉志公不是闲和尚卓拄杖下座上堂举僧问镜清明教新年佛法有无师曰新年景物渐舒苏佛法徒劳论有无得失是非都丧却波斯鼻孔自来麤僧问大觉世尊昔于波罗奈国转四谛法轮建隆今日开堂未审转那箇法轮曰千江同一月万户尽逢春云法轮转处达者皆知旃檀爇时香风匝地曰寒山拊掌拾得呵呵开先心印智珣禅师法嗣庐山开先宗禅师上堂曰一不做二不休捩转鼻孔捺下云头禾山解打盐官鼓僧繇不写戴嵩牛庐陵米投子油雪峰依旧辊双毬夜来风送衡阳信寒鴈一声霜月幽元丰惠圆清满禅师法嗣福州雪峰圆觉宗演禅师恩州人也上堂曰道箇直下便会早是枝生节外更若举古明今笑杀德山临济蓦拈拄杖召众曰且道德山临济有甚么长处卓一卓喝一喝曰曾经大海休夸水除却须弥不是山上堂遣迷求悟不知迷是悟之钳鎚爱圣憎凡不知凡是圣之炉鞴只如圣凡双泯迷悟俱忘一句X作么生道半夜彩霞笼玉像天明峰顶五云遮僧问不慕诸圣不重巳灵时如何曰款出囚口云便恁么会去时如何曰换手推胷问如何是大善知识心曰十字街头片瓦子辞众日僧问如何是临岐一句曰有马骑马无马步行云途中事作么生曰贱避贵雪窦道荣禅师法嗣福州雪峰大智禅师僧问如何是祖师西来意师衔拂柄示之僧云此是香严底和尚又作么生师便喝僧大笑师叱曰这野狐精夹山自龄禅师法嗣潭州石霜法聪禅师僧问如何是君王劒曰四塞输降款梯山入贡来云如何是诸侯劒曰瞻之仰之云如何是百官劒曰四海烟尘净六合一家昌云如何是和尚劒曰理长即就育王真戒昙振禅师法嗣庆元府岳林真禅师上堂曰古人道初秋夏末合有责情三十棒岳林则不然灵山会上世尊拈华迦叶微笑正当恁么时好与三十棒何故如此太平时节强起干戈教人吹大法螺击大法皷举步则金莲𨇾蹀端居则宝座巍峩梵王引之于前香华缭绕帝释随之于后龙象骈罗致令后代儿孙递相倣斆三三两两皆言出格风标劫劫波波未肯归家稳坐皷脣摇舌宛如钟磬笙竿奋臂点胸何啻稻麻竹苇更X逞游山翫水拨草瞻风人前说得石点头天上飞来华扑地也好与三十棒且道坐夏赏劳如何酬奖良久曰万宝功成何厚薄千钧价重自低昂招提广灯惟湛禅师法嗣嘉兴府华亭观音禅师僧问如何是佛曰半夜乌龟火里行云意作么生曰虗空无背面僧礼拜师便打青原第十三世丹霞子淳禅师法嗣真州长芦真歇清了禅师左绵安昌人族雍氏襁褓入寺见佛喜动眉睫咸异之年十一依圣果清俊历七稔试法华得度往成都大慈习经论领大意出蜀至沔汉扣丹霞入室次霞问如何是空劫时自巳师拟对霞曰你閙在且去一日登钵盂峰豁契悟径归见霞方侍立次霞掌曰将谓你知有师欣然拜之翌日霞上堂曰日照孤峰翠月临溪水塞祖师玄妙诀莫向寸心安便下座师直前云今日陞座更瞒某不得也霞曰你试举我今日陞座看师良久霞曰将谓你瞥地师便出后游五台之京师浮汴抵长芦谒祖照禅师一语契投命为侍者踰年分座宣和三年照称疾退院四年秋经制陈公璋请师继席衲子憧憧堂盈千七百众建炎末自仪真游四明之补怛洛迦山又之丹丘天峰受闽中象骨请绍兴初勑住育王从温之龙翔禅其律居移径山及崇先新寺上X堂曰我于先师一堂下伎俩俱尽覔箇开口处不可得如今还有恁么快活不彻底汉么若无衔铁负鞍各自着便上堂盐决定咸醋决定酸大家知有这滋味因甚么却唤作割茅刈草底人还知他家未稳处么不行尊贵路争踏上头关上堂久默斯要不务速说释迦老子待要款曲卖弄争奈未出母胎巳被人觑破且道覰破箇甚么瞒雪峰不得上堂上孤峰顶过独木桥蓦直恁么行犹是时人脚高脚低处若见得彻不出户身徧十方未入门常在屋里其或未然趂凉般取一转柴上堂天晓浓霜白依然境未分出门无所辨华鸟寂无闻正恁么时作么生是虗不堕位要须击起冰河焰莫使凝然冻不回上堂道得第一句不被拄杖子瞒识得拄杖子犹是途路中事作么生是到地头一句上堂处处觅不得只有一处不觅自得且道是那箇一处良久曰贼身巳露上堂口边白醭去始得入门通身红烂去方知有门里事更须知有不出门底复曰唤甚么作门僧问三世诸佛向火𦦨里转大法轮还端的也无师大笑曰我却疑着云和尚为甚么却疑着曰野华香满路幽鸟不知春问不落风彩还许转身也无曰石人行处不同功云向上事作么生曰妙在一沤前岂容千圣眼僧礼拜师曰即恐不恁么问不求诸圣不重巳灵时如何曰古镜台前荒草秀云便恁么去时如何曰金乌衔片玉二十一年九月壬子X慈宁皇太后幸寺命开堂垂箔听法赐金襕银帛等月末示疾十月旦太后遣中使宣医候问从容而别即加趺而逝龛留七日太后降香钖金以侑斋祭塔全身于院西桃华坞寿六十四腊四十五二十三年秋谥曰悟空塔名净照庆元府天童宏智正觉禅师隰之隰川人族李氏母梦五台一僧解环与环其右臂乃孕遂斋戒及生师右臂特起若环状七岁日诵千言祖寂父宗道久参佛陀逊禅师逊尝指师谓其父曰此子道韵胜甚非尘埃中人苟出家必为法器十一得度于净明本宗十四具戒逾三年渡河之洛坐夏少室秋至香山谒枯木成禅师染指法味即造丹霞霞问如何是空劫巳前自巳云井底虾蟆吞却月三更不借夜明帘曰未在更道师拟议霞打一拂子曰又道不借师于言下释然作礼霞曰何不道取一句云某今日失钱遭罪霞曰未暇打得你且去霞领大洪师掌牋记宣和三年命首众得法者巳数人四年过圆通时真歇初住长芦遣僧邀至众出迎见其衣舃穿弊且易之真歇俾侍者易以新履师却曰吾为鞋来耶众闻心服恳求说法居第一座六年出住泗之普照次补太平圆通能仁及长芦天童而天童屋庐湫隘师至创辟一新衲子争集万指余上堂曰黄合帘垂难传家信紫罗帐合暗撒真珠正恁么时视听有所不到言诠有所不及如何通得箇消息去梦回夜色X依稀晓笑指家风烂熳春上堂心不能缘口不能议直须退步荷担切忌当头触讳风月寒清古渡头夜船拨转瑠璃地上堂空劫有真宗声前问巳躬赤穷新活计清白旧家风的的三乘外寥寥一印中却来行异类万派自朝东上堂句里明宗则易宗中辨白则难良久曰还会么冻鸡未报家林晓隐隐行人过雪山上堂今日是释迦老子降诞之辰长芦不解说禅与诸人尽箇样子只如在摩耶胎时作么生以拂子𦘕此相曰只如以清净水浴金色身时又作么生复𦘕此水相曰只如周行七步目顾四方指天指地成道说法神通变化智慧辩才四十九年三百余会说青道黄指东画西入般涅槃时又作么生乃尽此⊕相复曰若是具眼衲僧必也相许其或未然一一历过始得僧问如何是向去底人曰白云投壑尽青嶂倚空高云如何是却来底人曰满头白发离岩谷半夜穿云入市廛云如何是不来去底人曰石女唤回三界梦木人坐断六门机问一丝不着时如何曰合同船子并头行云其中事作么生曰快刀快斧斫不入问布袋头开时如何曰一任填沟塞壑问清虗之理毕竟无身时如何曰文彩未痕初消息难传际云一步密移千圣外通身放下劫壶空曰诞生就父时合体无遗照云理既如是事又作么生曰历历才回通化事十方机应又何妨云恁么则尘尘皆现本来身去也曰透一切色超一X切心云如理如事又作么生曰路逢死虵莫打杀无底篮子盛将归云入市能长啸归家着短衫曰木人岭上歌石女溪边舞师住持以来受无贪而施无厌岁艰食竭巳有及赡众之余赖全活者数万日常过午不食绍兴丁丑九月谒郡僚及檀度次谒越师赵公令詪与之别十月七日还山翌日辰巳间沐浴更衣端坐告众顾侍僧索笔作书遗育王大慧禅师请主后事仍书偈曰梦幻空华六十七年白鸟烟没秋水天连掷笔而逝龛留七日颜貌如生爪发渐长奉全躯塔于东谷僧腊五十有三其生前所遗发齿设利缀之如珠或发贯其中至今以诚心求者必得戊寅春谥宏智塔妙光随州大洪慧照庆预禅师上堂曰进一步践他国王水草退一步踏他祖父田园不进不退正在死水中还有出身之路也无萧骚晚籁松钗短游漾春风柳线长上堂举船子嘱夹山云直须藏身处无踪迹无踪迹处莫藏身吾在药山三十年只明此事今时人为甚么却造次丹山无彩凤宝殿不留冠有时憨有时痴非我途中争得知处州治平湡禅师上堂曰优游实际妙明家转步移身指落霞无限白云犹不见夜乘明月出芦华焦山枯木法成禅师法嗣太平州吉祥法宣禅师上堂曰离四句绝百非德山棒犹钝临济喝还迟七佛巳前消息子相逢何待X更扬眉诸仁者若作无事商量正落阐提群队若作佛法领解又是特地新条而今直须拨开向上一窍坐断千圣舌头运出自巳家珍始有衲僧巴鼻傥不如是满口嚼冰霜逢人向谁说僧问如何是祖师西来意曰久旱无甘雨田中稻穗枯云意旨如何曰今年米价贵容易莫嫌麤台州天封子归禅师上堂以拄杖卓一下召大众曰八万四千法门八字打开了也见得么金凤夜栖无影树峰峦才露海云遮上堂天封一语时时直与莫挂胸襟切须记取台州护国守昌禅师上堂拈拄杖卓曰三十六旬之开始七十二候之起元万拜迎和气之时东帝布生成之令直得天垂瑞彩地雍贞祥微微细雨洗寒空淡淡春光笼野色可谓应时纳祐庆无不宜尽大地人皆添一岁敢问诸人且道那一人年多少良久曰千岁老儿颜似玉万年童子𩯭如纟系邓州丹霞普月禅师初住汝州宝应次迁丹霞上堂曰威音巳前谁当辨的然灯而后孰是知音直饶那畔承当未免打作两橛纵向这边行履也应未得十全良由杜口毗耶巳是天机漏洩任使掩室摩竭终须缝罅离披休云体露真常直是纯清绝点说甚皮肤脱落自然独运孤明虽然似此新鲜未称衲僧意气直得五眼齐开三元洞启从此竿头丝线自然不犯波澜须明转位回机方解入廛垂手所以道任X使板齿生毛莫教眼睛顾着认着则空花缭乱言之则语路参差既然如是敢问诸人不犯锋釯一句又且如何道得良久曰半夜乌龟眼豁开万象晓来都一色东京妙慧尼净智大师慧光宣和三年春勑住妙慧上堂举赵州勘婆话乃曰赵州舌头连天老婆眉光覆地分明勘破归来无限平人瞌瞎石门元易禅师法嗣吉州青原齐禅师长乐人族陈氏年二十八辞父兄从云盖智禅师出家执事首座寮座一日秉拂罢师前曰某窃闻首座所说莫晓其义伏望慈悲指示座谆谆诱之使究无着说这箇法踰两日有省以偈呈曰说法无如这箇亲十方剎海一微尘若能于此明真理大地何曾见一人座骇然因语智得度徧扣诸方后至石门深蒙器可出住青原仅十二年示寂日说偈遗众曰昨夜三更过急滩滩头云雾黑漫漫一条拄杖为知巳击碎十关与万关绍兴府天衣法聦禅师上堂曰幽室寒灯不假挑虗空明月彻云霄要知日用常无间烈焰光中发异苗装普贤大士开光明次师登梯乘笔顾大众曰道得即为下笔众无对师召侍者曰与老僧牢扶梯子遂点之遂宁府香山尼佛通大师因诵莲经有省往见石门乃曰成都喫不得也遂宁喫不得也门拈拄杖X打出通忽悟曰荣者自荣谢者自谢秋露春风好不着便门拂袖归方丈尼亦不顾而出由此道俗景从得法者众净因自觉禅师法嗣东京华严真懿慧兰禅师上堂曰达磨大士九年面壁未开口巳前不妨令人疑着却被神光座主一觑脚手忙乱便道吾本来兹土传法救迷情一华开五叶结果自然成当时若有箇汉脑后有照破古今底眼目手中有截断虗空底钳鎚才见道便与蓦胷搊住一华五叶且拈放一边作么生是儞传底法待伊开口便与掀倒禅床直饶达磨全机也倒退三千里免见千古之下负累儿孙慧严今日岂可徒然非唯重整颓纲且要为诸人雪屈遂拈拄杖横按召大众曰达磨大师向甚么去也掷拄杖下座中秋雨下上堂家家启户待婵娟岂谓风云翳碧天以手打一圆相曰赖得箇中消息在团团不动照三千上堂拈拄杖曰灵山会上唤作拈华少室峰前名为得髓从上古德只可傍观末代宗师尽皆拱手华严今日不可逐浪随波拟向万仞峰前点出普天春色会么髑髅无喜识枯木有龙吟天宁禧誧禅师法嗣西京熊耳慈禅师上堂曰般若无知应缘而照山僧今日撒屎撒尿这边放那边疴东山西岭笑呵呵幸然一片清凉地刚被熊峰染污他染污他莫瞅瞅X泥牛木马尽呵叱过犯弥天且莫论再得清明又何日还会么来年更有新条在恼乱春风卒未休宝峰阐提惟照禅师法嗣江州圆通青谷真际德止禅师金紫徐公闽中之季子也世居历阳师双瞳绀碧神光射人十岁未知书多喜睡其父目为懜然子暨成童强记过人学文有奇语弱冠梦异僧授四句偈巳而有以南安岩主像遗之者即傍所载聦明偈自是持念不忘后五年随金紫将漕西洛一夕忽大悟连作数偈一曰不因言句不因人不因物色不因声夜半吹灯方就枕忽然这里巳天明时阐提主招提寺巳与往来一日诣寺提望见拊掌笑曰曹洞之宗赖子振矣师啸歌自若众莫测之乃力求出家父弗许欲以官授之曰某方将脱世网不着三界岂复剌头于利名中耶请移授󳫕兄珏遂祝发受具未数载名振京师宣和三年春徽宗皇帝特赐号真际俾居圆通上堂曰山僧二十年前两目双盲了无所覩唯是闻人说道青天之上有大日轮照三千大千世界无有不徧之处筹䇿万端终不能见二十年后眼光渐开又值天色连阴浓云乱涌四方观察上下推穷见云行时便于行处作计较见云住时便于住处立箇窠臼正如是问忽遇着箇多知汉问道莫是要见日轮么何不向高山顶上去山僧却征他道那里是高山顶上他道红尘不到处是诸仁者好箇端的消息还会么长连床X上佛陀耶上堂昨夜黄面瞿昙将三千大千世界来一口吞尽如人饮汤水踪迹不留应时消散当尔时诸大菩萨声闻罗汉及与一切众生尽皆不觉不知唯有文殊普贤瞥然覰见虽然得见渺渺茫茫恰似向大洋海里头出头没相似诸人且道是甚么消息若也检点得破许他顶门上具一双眼绍兴乙亥夏某月五日有异谶次日泊然示寂阇维烟气所及悉成设利塔司空山又分窆叠石原寿五十六腊三十二其偈颂流行者几数百篇台州真如道会禅师上堂曰空劫中事自肯承当日用全彰有何渗漏正好归家稳坐任他雪覆青山不留元字挂怀谁顾波翻水面且道正不立玄偏不附物一句如何举似机丝不挂梭头事文彩纵横意自殊兴国军智通大死翁景深禅师台之仙居人族王氏自幼不羣年十八依广度院德芝披削始谒净慈象禅师一日曰思而知虑而解皆鬼家活计兴不自遏闻宝峰名尊当世往求入室峰曰直须断起灭念向空劫巳前扫除玄路不涉正偏尽却今时全身放下放尽还放方有自由分师闻顿领厥旨峰击皷告众曰深得阐提大死之道后学宜依之因号大死翁建炎改元开法智通上堂曰来不入门去不出户来去无痕如何提唱直得古路苔封𦏪羊绝迹苍梧月鏁丹凤不栖所以道藏身处没踪迹没踪迹处莫藏X身若能如是去住无依了无向背还委悉么而今分散如云鹤儞我相忘触处玄上堂火里灵苗秀无根徧界生诸人如体悉千里共途行若也未然放出连天荆棘直教大地峥嵘僧问如何是大死翁道曰不落正偏圆云如何是大死翁德曰深山藏不得独露有乖疎问如何是正中偏曰黑面老婆披白练云如何是偏中正曰白头翁子着皂衫云如何是正中来曰屎里翻筋斗云如何是兼中至曰雪刃笼身不自复云如何是兼中到曰崑崙夜里行云向上还有事也无曰捉得乌龟唤作鼈云乞师再垂方便曰入山逢虎卧出谷鬼来牵云何得干戈相待曰三两线一斤麻绍兴初归住宝藏岩以事民其服至壬申二月示微恙乃曰世缘尽矣三月十三留兄滋家写遗书别道旧隣里为众小参仍说偈曰不用剃头何须澡浴一堆红焰千足万足虽然如是且道向上还有事也无遂敛目而逝世寿六十有三坐夏四十有五衡州华药智朋禅师四明人族黄氏未冠为僧依宝峰有年无省因为众持钵峰自题其像曰雨洗淡红桃蕚嫩风摇浅碧柳丝轻白云影里怪石露流水光中古木清噫儞是何人师即礼辞持以还浙至南徐焦山展挂次枯木成禅师见之叹曰今日方知此老亲见先师来师闻即契悟遂曰元来恁么地成曰汝作么生会师曰春生夏长秋收冬藏成曰直须X保任师应喏绍兴初出住华药次迁清凉上堂曰海风吹梦岭猿啼月敢问诸人是何时节恁么会得无影树下任遨游其或未然三条椽下直须打彻后退居四明之瑞岩建康帅再以清凉挽之明守亦勉其行师不从作偈送使者曰相烦专使入烟霞灰冷无汤不点茶寄语甬东贤太守难教枯木再生华未几终于端岩衢州乌巨痴憨如懿禅师上堂曰至道休存佛祖言更须放下莫论禅未彰文彩全提妙暗里虗明彻底圆大洪智禅师法嗣绍兴府天章枢禅师上堂召大众曰春将至岁巳暮思量古往今来只是箇般调度凝眸昔日家风下足旧将岐路劝君休莫莾卤眨上眉毛须荐取东村王老笑呵呵此道今人弃如土大洪净严守遂禅师法嗣随州大洪庆显禅师僧问须菩提岩中宴坐帝释雨华和尚新据洪峰有何祥瑞曰铁牛耕破扶桑国迸出金乌照海门云未审是何宗旨曰熨斗煎茶铫不同嘉泰普灯录卷第九音释誧音普嵊音盛釜音父𨇾苏恊切X蹀徒箧切沔音缅憧音冲侑禹救切隰音习湫在九切詪音艮懜武亘切甬音乏音勇耳札嘉泰普灯录X卍XXX嘉泰普灯录卷第十平江府报恩光孝禅寺僧编南岳第十四世泐潭应干禅师法嗣楚州胜因咸静禅师郡之山阳人族高氏甫冠落发受具游讲肆慨然曰义学岂吾事哉乃去谒名宿晚契悟于泐潭望重江湖凡三董名剎住胜因日甞临池为堂以燕息名曰戏鱼故丛林雅以称焉上堂曰游徧天下当知寸步不曾移历尽门庭家家灶底少烟不得所以肩笻帩履乘兴而行掣钩沉丝任性而住不为故乡田地好因缘熟处便为家今日信手拈来从前几曾计较不离旧时科段一回举着一回新明眼底瞥地便回未悟者识取面目且道如何是本来面目良久曰前台华发后台见上界钟声下界闻以拂子击禅床下座上堂气候欲流金炎威将铄石扇子摇明月云片耸奇峰蚕成茧而麦渐收笋抽簪而梅巳熟薰风习习逝水滔滔鹊噪森松莺啼脩竹观音势至文殊普贤有愿必从无剎不现正当X今日人天会上还有得见底么如无听取崇宁老从头说向公上堂匣中宝劒袖里金鎚时节既彰莫辞拈出击开关鏁斩断葛藤令他跳出生死门蓦过荆棘路人人似生师子箇箇如活大䖝休教着布过他州直待还乡衣昼锦上堂举世尊在摩竭陀国为众说法是时将欲白夏乃谓阿难曰诸大弟子人天四众我常说法不生敬仰我今入因沙臼室中坐夏九旬忽有人来问法之时汝代为我说一切法不生一切法不灭言讫掩室而坐师召众曰释迦老子初成佛道之时大都事不获巳才方成箇保社便生退倦之心胜因当时若见将钉钉却室门教伊一生无出身之路免得后代儿孙递相倣斆不见道若不传法度众生是不名为报恩者击拂子下座后晦处涟漪之天宁云微疾书偈曰弄罢影戏七十一载更问如何回来别赛置笔俨然而逝茶毗收设利灵骨建塔奉藏腊五十二潭州龙牙宗密禅师豫章人虎丘隆禅师游方尚及亲见上堂曰休把庭华类此身庭华落后更逢春此身一往知何处三界茫茫愁杀人福州雪峰有需禅师兴化甫田洪氏子上堂曰山僧寻常不欲泼水向诸人耳里撒砂向诸人眼里何故水若入耳终坏耳根砂若入眼必为眼翳若是皮下有血汉闻恁么道便好瞥地去若能如是三世诸佛覔他踪迹不得十圣三贤阶级他不得一大藏教X说他不着为甚么如此只为他圣凡情尽数量管他不得于衲僧分上早不着便了也那堪向老胡口头盛将涕唾向口中咂㗖如人患疟喫盐梅相似虽则一期引发津液岂知他日抵债去在福州东禅祖鑑从密禅师汀州人也上堂曰开口不是禅合口不是道踏步拟进前全身落荒草庆元府天童普文禅师郡之万龄人族毕氏幼颖悟未冠得度往南屏听台教因为檀越修忏摩有问曰公之所忏罪为自忏耶为他忏耶若自忏罪罪性何来若忏他罪他罪非汝乌能忏之师不能对遂改服游方造泐潭足才踵门潭即呵之拟问即曳杖逐之一日忽唿师至丈室曰我有古人公案要与你商量师拟进语潭遂喝师豁然领悟乃大笑潭下绳床执师手曰汝会佛法耶师便喝复托开潭大笑于是名闻四驰学者宗仰后归桑梓留天童掩关却扫者八年寺偶虗席群僚命师开法恐其遁预遣吏候于道故不得辞受请日上堂曰咄哉黄面老佛法付王臣林下无情客官差逼杀人莫有知心底为我免得么若无不免将错就错便下座师凡见僧来必叱曰楖栗未担时为汝说了也且道说箇甚么招手洗钵拈扇张弓赵州栢树子灵云见桃华且掷放一边山僧无恁么闲唇吻与汝打葛藤何不休歇去拈拄杖逐之宣和六年三月二十沐浴陞堂说偈遗众脱然示寂偈曰宝杖敲空触处春箇中消息特弥纶昨宵X风动寒巖冷惊起泥牛耕白云寿七十七腊五十八江州圆通圆机道旻禅师世称古佛兴化仙游人族蔡氏母梦吞摩尼宝珠有孕生五岁足不履口不言母抱游西明寺见佛像遽履地合爪称南无佛仍作礼人大异之及宦学大梁依景德寺德祥出家熙宁二年以试经得度徧往参激皆染指亲沩山喆禅师最久晚慕泐潭往谒潭见默器之师陈历参所得不蒙印可潭举世尊拈华迦叶微笑语以问复不契后侍潭行次潭以拄杖架肩长嘘曰会么师拟对潭便打有顷复拈草示之曰是甚么亦拟对潭遂喝于是顿明大法作拈华势曰这回瞒旻上座不得也潭挽曰更道更道师曰南山起云北山下雨即礼拜潭首肯建中靖国出住灌溪三年谢去未几居圆通以符道济禅师之记学者向臻朝廷闻其道会宰臣复为之请钖以命服与圆机号上堂曰诸佛出世无法与人只是抽钉拔楔除痴断惑学道之士不可自谩若有一疑如芥子许是汝真善知识喝一喝曰是甚么切莫剌脑入胶盆上堂拈拄杖示众曰看看这箇变作执金刚神被金甲持叉当门而立佛来魔来天来人来被喝云道得也叉下死道不得也叉下死直得释迦㔃耳弥勒攒眉自余依草附木无主孤魂孰敢正眼觑着咄饶他气宇如王也是冬行夏令上堂把定干坤照破髑髅即且从你如何道得云龙亨会句良久曰袖头打领腋下剜襟福严专X使至僧问如何是把得住底句曰巍巍石耳峰云如何是把不住底句曰渺渺仁二溪水云去则不去时如何曰三峰指天云去则便去时如何曰一驴两觜云恁么则小出大遇也曰舌拄上腭问如何是佛曰狗㘅赦书云如何是祖师西来意曰黄鹤楼前鹦鹉洲政和二年建窣堵波于西峰之麓庵其傍明年十月九日乞旨以嫡子守慧继席朝廷从之退藏西庵缁白愈敬四年十月九日粥罢忽集众书偈巳趺坐垂诫二百余言其略曰至道虗寂逈脱根尘光境俱忘灵机绝待真常任运宁属去来应用无方不存格则牢关敲磕电激难通直须铁眼顿开可以死生无间自兹诀别可葬全身三百年后当兴佛事临行一着不落见知折半破三好好荐取随声拊膝一下端然而逝世寿六十有八僧腊五十门人如其诫奉全身入窣堵波有聚师平日所遗须发者火之收设利甚富郡守上其事谥妙空之塔庆元府二灵知和庵主苏台玉峰人族张氏儿时甞习坐垂堂堂倾父母意其必死师瞑目自若因使出家年满得度趋谒泐潭潭见乃问作甚么师拟对潭便打复喝曰你唤甚么作禅师蓦领旨即曰禅无后无先波澄大海月印青天又问如何是道曰道红尘浩浩不用安排本无欠少潭深然之次谒衡岳辩禅师辩尤器重元符间抵四明遂留中峰有僧来礼拜师曰近离甚处云天童曰太白峰高多少僧以手斫X额作望势师曰犹有这箇在云却请庵主道师却作斫额势僧拟议便打师刚毅志高少偕天童交禅师问道盟曰他日吾二人宜踞孤峰绝顶目眎霄汉为世外之人不可作今时籍名官府屈节下气于俗子者交爽盟交至师竟不出正言陈公辟书堂为庵延师咨参居三十年殊无长物唯二虎侍其右一日威于人以偈遣之宣和七年四月十二趺坐终于此山陈公甞状师行实及示寂异迹甚详仍塑其像二虎侍之至今存焉投子广鑑行瑛禅师法嗣绍兴府慈氏瑞仙禅师郡之余姚人年二十去家以试经披削习毗尼因覩戒性如虗空持者为迷倒师谓戒者束身之法也何自缚乎遂探台教又阅诸法不自生亦不从他生不共不无因是故说无生疑曰又不自他不共不无因生毕竟从何而生即省曰因缘所生空假三观抑扬性海心佛众生名异体同十境十乘转识成智不思议境智照方明非言诠所及弃谒承天英天童交白牛乡保宁玑佛鑑懃龙门远死心新三祖宗洞山微皆有机语始至投子鑑问乡里甚处云两浙东越曰东越事作么生云秦望峰高鑑湖水阔曰秦望峰与你自巳是同是别云西天梵语此土唐言曰此犹是丛林祗对毕竟是同是别师便喝鑑便打师曰恩大难酬便礼拜后归里开法慈氏上堂曰吾心似秋月碧潭清皎洁无物堪比伦X教我如何说堪嗟古人心难与今人说语与时人同意与时人别语同人尽知意别少人别今人不会古人意今日教我如何说直饶会得寒山意秋月碧潭犹未彻如何得彻去此夜一轮明皎洁纵目观瞻不是月是箇甚么咄上堂举德山托钵话乃曰棚头鼓未鸣部乐未抹抢竿木逞伎俩着忙出定场懡㦬便回去一段最光扬室中甞问僧三箇橐驰两只脚日行万里趂不着而今收在玉泉山不许时人乱斟酌诸人向甚么处与仙上座相见潭州大沩海评禅师上堂曰灯笼上作舞露柱里藏身森沙神恶发崑崙奴生嗔喝一喝曰一句合头语万劫堕迷津象田梵乡禅师法嗣庆元府雪窦持禅师郡之卢氏子壮弃俗为僧徧造禅关晚谒象田始悟心要上堂曰休将碧落中秋节来并曹溪无相月冷淡非关玉兔光虗明直透银蟾冗圆不圆缺不缺一道灵光无间歇照人何处不分明直下承当眼添屑本无生亦无灭只有休心最亲切採石江头弄影时谪仙到此空颠蹶咄上堂悟心容易息心难息得心源到处闲斗转星移天欲晓白云依旧覆青山僧问中秋不见月时如何曰更待夜深看云忽若黑云未散又且如何曰争怪得老僧绍兴府石佛益禅师上堂曰一叶落天下秋一尘X起大地收一法透万法周且道透那一法遂喝曰切忌错认驴鞍桥作阿爷下颔便下座黄龙死心悟禅师法嗣吉州禾山超宗慧方禅师临江人族龚氏少依禅居寺十七试经得度历参名宿后契机于死心执侍十有四年以大法託之心去世师迹晦而价愈崇宣和中开法隆庆次补禾山上堂举拂子曰看看只这箇在临济则照用齐行在云门则理事俱备在曹洞则偏正叶通在沩山则暗机圆合在法眼则何止唯心然五家宗派门庭施设则不无直饶辨得倜傥分明去犹是光影边事若要抵敌生死则霄壤有隔且超越生死一句又作么生道良久曰洎合错下注脚上堂死心先师每举只履西归话以问衲子而实难明诸方或谓之隐显或谓不可有两箇或谓唯此一事实若也恁么殊未识祖师意旨诸人要见么浊中清清中浊勿谓麒麟生只角西行东向路不差大用头头如啐啄莫莫玄要灵机休卜度临安府崇觉空禅师姑孰人也上堂曰十方无壁落四面亦无门净躶躶赤洒洒没可把遂举拂子曰灌溪老汉向十字街头逞风流卖惺惺道我解穿真珠解玉版濄乱丝卷箇绢婬坊酒肆瓦合舆台虎冗魔宫那咤忿怒遇文王兴礼乐逢桀纣逞干戈今日被崇觉观见一场懡㦬上堂崇觉门下莫有体悟三空心明八解底衲僧么若无则辜负巳灵若有唤X来与崇觉提鞋挈杖便下座潭州上封祖秀禅师常德兴阳何氏子上堂曰枯木巖前夜放华铁牛依旧卧烟沙侬家鞭影重拈出击拂子曰一念回心便到家遂喝一喝下座嘉州九顶寂惺慧泉禅师成都灵泉人族张氏自幼业儒甞从真觉胜禅师游有省即辞亲师中江资教希则崇宁改元得度学楞严踰三祀既极其要南下谒玉泉勤大洪恩谷隐显未能深到闻死心受晦堂嘱付其门庭壁立多诟骂诸方即往谒踰数年未能彻证令亲慧宣首座一日与宜食餈次偶举公安二圣甞遗履长数尺于富室仓廪间事及干禄射利网捕偷儿等辈祷之皆遂其志岂正直所用心哉宣不答师辩不巳宣以筋揖之即领悟曰今日食餈方得其味心闻然之后笑谓师曰吾老矣欲得一孝顺子分付活计奈汝兄弟频来反倒何云不弯射羿弓何以报深德心复笑曰贼贼巾侍六载以母老西归初受香于广汉之龟山成都之保福继四董名剎上堂曰若论此事譬夫望中秋月色十分圆满正当满时缺向甚么处去洎乎十六十七渐渐复缺圆满之相又却向甚么处去若云月体本无圆缺我信是人未识其月学道之人亦复如是正当迷时悟向甚么处去及乎悟后迷却向甚么处去若云本无迷悟我信是人未达其道还委悉么百尺竿头天欲暮急须进步问曹溪上堂昔日云门有三句谓函盖干坤X句截断众流句随波逐浪句九顶今日亦有三句所谓饥来喫饭句寒即向火句困来打睡句若以佛法而论则九顶望云门直立下风若以世谛而论则云门望九顶直立下风二语相违且如何是九顶为人处僧问心迷法华转心悟转法华未审意旨如何曰风暖鸟声碎日高华影重问如何是无生路曰五里复五里云向上还有事也无曰一步一徘徊绍兴乙丑九月十六沐浴净发书偈嘱累巳复曰丛林事例今则为昔赵州道底好屈好屈侍僧曰和尚五十年手段至此当如何师曰明破即不中掷笔叉手而逝茶毗设利五色门人合灵骨塔于寺之西原寿六十有七腊四十有三嘉兴府华亭性空妙普庵主汉州人遗其氏久依死心获证乃抵秀水追船子遗风结茆青龙之野吹铁笛以自娱多赋咏士夫俊衲得其言必珍藏建炎初徐明叛道经乌镇肆杀戮民多逃亡师独荷䇿而往贼见其伟异疑必诡伏者问其来师曰吾禅者欲抵密印寺贼怒欲斩之师曰大丈夫要头便斫取奚以怒为吾死必矣愿得一饭以为送终贼奉肉食师如常齐出生毕乃曰孰当为我文之以祭贼笑而不答师索笔大书曰呜唿惟灵劳我以生则大块之过役我以寿则阴阳之失乏我以贫则五行不正困我以命则时日不吉吁哉至哉赖有出尘之道悟我之性与其妙心则其妙心孰与为隣上同诸佛之真化下X合凡夫之无明纤尘不动本自圆成妙矣哉妙矣哉日月未足以为明干坤未足以为大磊磊落落无量无碍六十余年和光混俗四十二腊逍遥自在逢人则喜见佛不拜笑矣乎笑矣乎可惜少年即风流太光彩坦然归去付春风体似虗空终不坏尚享遂举筋饫飡贼徒大笑食罢复曰劫数既遭离乱我是快活烈汉如今正好乘时便请一刀两段乃大唿斩斩贼方骇异稽首谢过令卫而出乌镇之庐舍免焚实师之慧也道俗闻之愈敬有僧覩师见佛不拜歌逆问曰既见佛为甚么不拜师掌之曰会么云不会师又掌曰家无二主绍兴庚申冬造大盆冗而塞之修书寄雪窦持禅师曰吾将水葬矣壬戌岁持至见其尚存作偈嘲之曰咄哉老性空刚要餧鱼鼈去不索性去只管向人说师阅偈笑曰待兄来证明耳令徧告四众众集师为说法要仍说偈曰坐脱立亡不若水葬一省柴烧二免开圹撒手便行不妨快畅谁是知音船子和尚高风难继百千年一曲渔歌少人唱遂盘坐盆中顺潮而下众皆随至海濵望欲断目师取塞戽水而回众拥观水无所入复乘流而往唱曰船子当年返故乡没踪迹处妙难量真风徧寄知音者铁笛横吹作散场其笛声呜咽顷于苍茫间见以笛掷空而没众号慕图像事之后三日于沙上趺坐如生道俗争往迎归留五日阇维设利大如菽者莫计二鹤徘徊空中火尽始去众奉设利灵骨建塔于X青龙寿七十二腊五十三严州钟山道隆首座桐庐董氏子于钟山寺得度自游方所至耆衲皆推重晚抵黄龙死心延为座元心顺世遂归隐钟山慕陈尊宿高世之风掩关不事事日鬻数籰自适人无识者手常穿一袜凡有禅者至提以示之曰老僧这袜着三十年了也有寺僧戏问云如何是无诤三昧师便掌扬州齐谧首座本郡人也死心称为饱参诸儒屡以名山致之不可后示化于潭之谷山异迹颇众门人甞绘其像请赞为书曰箇汉灰头土面寻常不欲露现而今写出人前大似虗空着箭怨怨可惜人间三尺绢空室道人智通者龙图范峋女也幼聪慧长归丞相苏颂之孙悌未几厌世相还家求祝发父难之遂清修因看法界观顿有省连作二偈见意一曰浩浩尘中体一如纵横交互印毗卢全波是水波非水全水成波水自殊次曰物我元无异森罗镜像同明明超主伴了了彻真宗一体含多法交参帝网中重重无尽处动静悉圆通后父母俱亡兄涓领分宁尉通偕行闻死心名重往谒之心见知其所得便问常啼菩萨卖却心肝教谁学般若曰你若无心我也休又问一雨所滋根苗有异无阴阳地上生箇甚么曰一华五叶后问十二时中向甚么处安身立命曰和尚惜取眉毛好心打曰这妇女乱作次第通礼拜心然之X于是道声籍甚后为尼名永久挂钖姑苏之西竺缁白日夕师问得其道者颇众俄不疾书偈跌坐而终有明心录行于世佛果禅师为之序灵源佛眼皆有偈赞之黄龙灵源惟清禅师法嗣舒州真乘灵峰慧古禅师郡之宿松人族项氏早年试经得度首谒灵源源令看踈山造塔话倐然领契源难之无爽由是知名出住真乘迁光孝净光二剎上堂送诸路化主次乃曰梵语比丘此云乞士何谓乞士上从诸佛乞法以资慧命下从檀越乞食以资色身乞食资色身也则千门万户贵贱随缘折我幔之幢益他人之善乞法资慧命也则三椽位坐寂照凝神内忘智照之勤外息大患之本倐然与群有永分混尔与太虗同体更有一人亦不大智上来亦不大悲下化当堂不正坐不赴两头机在凡凡莫能测在圣圣莫能知十方收不得三世莫能该且道唤渠作甚么即得龙向洞中啣雨出蝶从华里採香归上堂瞻仰尊颜巾子峰寂然不动证圆通善财别后无消息落日楼台一笛风绍兴丙辰八月十九示寂塔于黄巖之方山潭州上封佛心才禅师七闽长溪人族姚氏幼得度受具游方至大中依海印隆禅师有老宿居几右阅华严金师子章师旁眎至一毛头师子百亿毛头一时现因疑之会海印为参徒请益罢掷拄杖曰了即X毛端吞巨海始知沙界一微尘师勐省通夕不寐迨晓语老宿宿曰吾不如汝然可谒东林总必了于大事师至东林总巳归寂乃依死心久之往参灵源于黄龙留三年源每以向上事激之无所凑泊偶读古洞山录豁如也作偈曰彻彻大海干枯虗空迸裂四方八面绝遮拦万像森罗齐漏泄后分座真乘应上封之命迁道林退归闽中居大乘干元灵石鼓山上堂曰达磨未来怀藏至宝顶髻有珠达磨既来卞和刖足杨朱途穷来与未来何处得这箇消息还知么拟议之间知君罔措上堂一法有形该动植百川湍激竞朝宗昭琴不鼓云天淡想像毗耶老病翁维摩病则上封病上封病则拄杖子病拄杖子病则森罗万像病森罗万像病则凡之与圣病诸人还觉病本起处么若也觉去情与无情同一体处处皆同真法界其或未然甜瓜彻蔕甜苦瓠连根苦绍兴间说偈遗众泊然示寂隆兴府黄龙通照德逢禅师郡之靖安人族胡氏师生有庞眉年十七从上蓝晋禅师下发往依灵源即明深旨宣和初江守徐公任道请居天宁三年迁黄龙六年诏住京师天宁皇叔祖仲恭表赐命服师名上堂举夹山境话师曰法眼徒有此语殊不知夹山老汉被这僧轻轻拶着直得脚前脚后设使不作境话会未免犹在半途僧问人天普集龙象交参学人上来请师说法曰枯木无横枝鸟来难措X足潭州法轮应端禅师南昌人族徐氏少依化度善月圆颅登具谒真净文禅师机不谐至云居会灵源分座为众激昂师扣其旨然以妙入诸经自负源甞痛札之师乃援马祖百丈机语及华严宗旨为表源笑曰马祖百丈固错矣而华严宗旨与箇事喜没交涉师愤然欲他往因请辞及揭帘忽大悟汗流浃背源见乃曰是子识好恶矣马祖百丈文殊普贤几被汝带累由此誉望四驰名士夫争挽应世皆不就政和末大师张公司成以百丈坚命开法师不得巳始从上堂举大随劫火洞然话遂曰六合倾翻噼面来暂披麻缕混尘埃因风吹火浑闲事引得游人不肯回坏不壤随不随徒将闻见强针锥太湖三万六千顷月在波心说向谁僧问如何是宾中宾曰芒鞋竹杖走红尘云如何是宾中主曰十字街头逢上祖云如何是主中宾曰御马金鞭混四民云如何是主中主曰金门谁敢擡眸觑云宾主巳蒙师指示向上宗乘又若何曰昨夜霜风刮地寒老猿岭上啼残月东京天宁长灵守卓禅师泉南人族庄氏冠游京师于天清寺试经得度至三衢谒南禅雅禅师次依东吴定慧式禅师通华严奥妙闻灵源开法太平道鸣四方即往造值夜参适中其病遂勐省投诚入室源锻以差别机智且戒其缄默余十年辞谒佛鑑命分座舒守孙公杰以甘露请开法后徙天宁上堂曰X三千劒客独许庄周为甚么跳不出良毉之门多病人因甚么不消一札巳透关者更请辨看上堂譬如眼根不自见眼性自平等无平等者便恁么去无孔铁鎚聊且安置直得入林不动草入水不动波也是一期方便若也篱内竹抽篱外笋㵎东华发㵎西红更待勘过了打僧问丹霞烧木佛院主为甚么眉须堕落曰猫儿会上树云早知如是终不如是曰惜取眉毛问如何是衲衣下事曰天旱为民愁问佛未出世时如何曰绝毫绝𨤲云出世后如何曰填沟塞壑云出与未出相去几何曰人平不语水平不流宣和五年十二月二十七奄然示寂阇维日皇帝遣中使赐香持金盘求设利爇香罢盘中铿然视之五色者数颗大如豆使者驰还上见大悦而京城传为盛事信州博山无隐子经禅师岁旦上堂曰和气生枯枿寒云散远郊木人占吉兆夜半露龟爻诸禅德龟爻露处文彩巳彰便见一年十二月月月如然一日十二时时时相似到这里直似黄金之黄白玉之白自从𨇁大劫来未甞异色还见么其或未然且徇张三通节序从教李四𩯭苍浪隆兴府百丈以栖禅师兴化人也上堂曰摩腾入汉达磨来梁途辙既成后代儿孙开眼迷路若是箇惺惺底终不向空里採华波中捉月谩劳心力毕竟何为山僧今日巳是平地起骨堆诸人行时各自着X精彩看邵州光孝昙清禅师上堂曰杀父杀母佛前忏悔杀佛杀祖不消忏悔为甚不消忏悔且得冤家解脱温州光孝德週禅师信之上饶人族璩氏于景德尊圣院染削问道有年后至灵源闻举少林面壁顿悟述二偈以呈源许之自尔名流江浙上堂曰举体露堂堂十方无罣碍千圣不能传万灵咸顶戴拟欲共商量开口百杂碎只如未开口巳前作么生咄上堂回互不回互觑见没可覩透出祖师关踏断人天路阿呵呵悟不悟落华流水知何处绍兴甲戌九月十三集众说偈而逝黄龙草堂善清禅师法嗣隆兴府黄龙上堂道震禅师金陵人族赵氏少依觉印英禅师为童子英移居泗之普照适淑妃择度童行师得圆具久之辞谒丹霞淳禅师一日与论洞上宗旨师呈偈曰白云深覆古寒巖异草灵华彩凤啣夜半天明日当午骑牛背面着靴衫淳器之师自以为碍弃依草堂一见契合日取藏经读之一夕闻晚参鼓步出经堂举头见月遂大悟亟趋方丈堂望见即为印可初住曹山次迁广寿黄龙上堂曰举箇古人因缘问阇棃阇棃不得作古会若作古会失却当面眼举箇即今因缘问阇棃阇棃不得作今会若作今会障却阇棃本来眼假饶不失不障非古非今犹是药病相治止啼之说只如透脱一句阇棃还道X得也无若道不得直待罗汉峰深谈实相即向汝道上堂眼见色时耳便聋耳闻声处眼无功朝来不耐灵禽报树上杨梅似火红上堂雷声震地室内不闻天鼓游光揽不盈手灵利汉直下便了何须撞入胶盆若更问龟毛有几茎兔角长多少直饶你一䦆䦆断云山我亦不向汝道上堂黑汉卖炭不识秤上星狂子疑头将谓头在镜忽然省悟非邪非正山河大地久成正觉释迦老子未有佛性上堂少林冷坐门人各说异端大似众盲摸象神光礼三拜依位而立达磨云汝得吾髓这黑面婆罗门脚跟也未点地在上堂石人问枯椿何时汝发华枯椿怒石人何得口吧吧石人呵呵笑枯椿吐异葩红霞辉玉象白玉碾金沙借问通玄士何人不到家台州万年雪巢法一禅师大师襄阳郡王李公遵勉之玄孙也世居开封祥符县母梦一老僧至而产师年十七试上庠从祖仕淮南欲官之不就将弃家事长芦慈觉赜禅师翁弗许母曰此必宿世沙门愿勿夺其志未几慈觉没大观改元礼灵巖通照愿禅师祝发登具依愿十年迷闷不能入圆悟禅师住蒋山见曰此法器也悟奉诏徙京师天宁师侍行靖康末自天宁至踈山一语之及大法顿明绍兴七年泉守宝文刘公彦脩请居延福后四迁巨剎上堂曰衲僧正法眼照破铁围山四方并八面尖角更团圝双椎轰法鼓一击透玄关干坤收不得留与后人看X既是干坤收不得后人作么生看要会么门庭开处无施设松桧风生助寂寥上堂拈拄杖曰拄杖子有时作出水蛟龙万里云烟不断有时作踞地师子百年妖怪潜踪有时心法两忘照体独立有时照用同时主宾互用以拄杖画曰延福门下总用不着且道延福寻常用箇甚么卓拄杖喝一喝下座上堂仰面不见天低头不见地古劒髑髅前大海波涛沸二十八年春退席长芦归天台万年之观音院才浃日忽示微疾嘱门人具龛钉内至三月四日书偈曰今年七十五归作庵中主珍重观世音泥虵吞石虎入龛趺坐别众曰吾不能听诸方来此寐语即自扄钥有顷主事令匠者启龛扪之肉犹未冷八日塔于观音院之后腊五十二福州雪峰东山慧空禅师本郡人族陈氏十四圆顶即游方徧谒诸老晚契悟于草堂绍兴癸酉开法雪峰受请日上堂曰俊快底点着便行痴钝底推挽不动便行则人人欢喜不动则箇箇生嫌山僧而今转此痴钝为俊快去也弹指一下曰从前推挽不出而今出从前有院不肯住而今住从前嫌佛不做而今做从前嫌法不肯说而今说出不出住不住即且置敢问诸人做底是甚么佛空王佛耶然灯佛耶释迦佛耶弥勒佛耶说底又是甚么法根本法耶无生法耶世间法耶出世间法耶众中莫有道得底么若道得山僧出世事毕如或未然逢人不得错举喝一X喝下座上堂举云门示众云只这箇带累杀人师曰云门寻常气宇如王作恁么说话大似贫恨一身多山僧即不然只这箇快活杀人何故大雨方归屋里坐业风吹又遶山行然虽如是也是乞儿见小利且不伤物义一句作么生道上堂一拳拳倒黄鹤楼一趯趯翻鹦鹉洲有意气时添意气不风流处也风流俊哉俊哉快活快活一似十七八岁状元相似谁管你天谁管你地心王不妄动六国一时通罢拈三尺劒休弄一张弓自在自在快活快活恰似七八十老人作宰相相似风以时雨以时五谷植万民安竖起拄杖曰大众这两箇并山僧拄杖子共作得一箇衲僧到雪峰门下但知随例餐鎚子也得三文买草鞋喝一喝卓拄杖下座僧问和尚未见草堂时如何曰江南有云见后如何曰江北无戊寅三月十三示寂于东庵寿六十三腊四十八庆元府育王野堂普崇禅师本郡人也示众举巴陵和尚道不是风动不是幡动不是风幡又向甚么处着有人为祖师出气出来与巴陵相见雪窦和尚道风动幡动既是风幡又向甚么处着有人为巴陵出气出来与雪窦相见师曰非风非幡无处着是风是幡无着处辽天俊鹘悉迷踪踞地金毛还失措阿呵呵悟不悟令人转忆谢三郎一纟系独钩寒江雨青原惟信禅师法嗣潭州梁山懽禅师僧问大众云臻请师开示曰天X静不知云去处地寒留得雪多时云学人未晓玄言乞师再垂方便曰一重山后一重人成都府正法希明禅师汉之绵竹人弱冠从马谿广禅师下发登具南游至夹山依晓纯禅师咨参有省弃谒芙蓉楷梁山欢欢指见青原师抵青原一日原入室举拳以示师契悟原拊而印之踰年归隐故居郡守以延祚补处次迁彭之曲尺解制上堂曰林叶纷纷落干坤报早秋分明西祖意何用更驰求若恁么会得始信佛祖之道本自平夷大解脱门元无关钥弥纶宇宙偪塞虗空量不可穷智莫能测若也未明此旨不达其源任是百劫薰功千生炼行徒自疲苦了无交涉若深明此旨洞达其源乃知动静施为经行坐卧头头合道念念朝宗祖不云乎迷生寂乱悟无好恶得失是非一时放却如是则谁迷谁悟谁是谁非自是诸人独生异见观大观小执有执无巳灵独耀不肯承当心月孤圆自生违背何异家中舍父衣内忘珠致使菩提路上荆棘成林解脱空中迷云蔽日山僧今日幸值众僧自恣化主还山诸上善人得得光访不可缄默随分葛藤曲为今时少开方便也须是诸人着眼各自谛观若更拟议寻思白云万里遂拈拄杖曰于斯明得灵山一会俨在目前其或未然更待来晨分付祖庵主者不知何许人也见青原之后缚屋衡岳间余三十年人无知者偶遣兴作偈曰小锅煑菜上蒸X饭菜熟饭香人巳饥一补饥疮了无事明朝依样𦘕猫儿由是衲子披榛扣之无尽居士张公力挽其开法不从竟终于此山昭觉绍觉纯白禅师法嗣成都府信相正觉宗显禅师潼川飞乌人族王氏少为进士有声甞昼掬溪水为戏至夜思之遂见水冷然盈室欲汲之不可而尘境自空曰吾世网裂矣往依昭觉得度具满分戒后随众咨参觉一日问师高高峰顶立深深海底行汝作么生会师于言下顿悟曰钉杀脚跟也觉拈起拂子云这箇又作么生师一笑而出服勒七祀南游至京师历淮淅晚见五祖演和尚于海会出问未知关棙子难过赵州桥赵州桥即不问如何是关棙子祖曰汝且在门外立师进步一踏而退祖曰许多时茶饭元来也有人知滋味明日入室祖云你便是昨日问话底僧否我固知你见处只是未过得白云关在师珍重便出时圆悟为侍者师以白云关意扣之悟云你但直下会取师笑曰我不是不会只是未谙待见这老汉共伊理会一上明日祖往舒城师与悟继往适会于兴化祖问师记得曾在那里相见来师曰全火祗候祖顾悟曰这汉饶舌自是机缘相契游庐阜回师以高高峰顶立深深海底行向所得之语告之祖曰吾甞以此事诘先师先师云我曾问远和尚远云猫有歃血之功虎有起尸之德非素达本源不能到也师给侍之久祖钟X爱之后辞西归为小参复以颂送云离乡四十余年一时忘却蜀语禅人回到成都切须记取鲁语时觉尚无恙师再侍之名声蔼着遂出住长松迁保福信相上堂举仰山问中邑如何是佛性义曰我与你说箇譬喻汝便会也譬如一室有其六窻中有一箇猕猴外有人唤云狌狌猕猴即应如是六窻俱唤俱应仰乃礼拜却云适来蒙和尚指示某有箇疑处曰你有甚么疑云只如猕猴睡时又作么生邑下禅床把住曰狌狌我与你相见师曰诸人要见二老么我也与你说箇譬喻中邑大似箇金师仰山将一块金来使金师酬价金师亦尽价相酬临成交易卖金底更与贴秤金师虽然闇喜心中未免偷疑何故若非细作定是贼赃便下座僧问三世诸佛六代祖师总出这圈䙌不得如何是这圈䙌曰井栏脣大沩祖瑃禅师法嗣眉州中巖慧日云能禅师本郡人族吕氏年二十二于村落一富室为校书偶游山寺见禅𠕋阅之似有得即裂冠圆具一钵游方首参宝胜澄甫禅师所趣颇异至荆湖谒永安喜真如喆德山绘造诣益高迨抵大沩沩问上座桑梓何处曰西川云我闻西川有普贤菩萨示现是否师曰今日得瞻慈相云白象何在曰爪牙巳具云还会转身么师提坐具绕禅床一匝沩云不是这箇道理师趋出一日沩为众入室问僧黄巢过后还有人收得劒么僧竖起拳沩云菜刀X子僧云争奈受用不尽沩喝出次问师黄巢过后还有人收得劒么师亦竖起拳沩云也只是菜刀子师曰杀得人即休遂近前拦胸筑之沩云三十年弄马骑今日被驴子扑后还蜀庵于旧址应四众之请出住报恩等剎厌于世务结茆赖姥曰慧目竟终老焉师道望显着行解相应又以慈忍接人为士大夫耆衲宗仰上堂曰龙济道万法是心光诸缘唯性晓木无迷悟人只要今日了师曰既无迷悟了箇甚么咄上堂举雪峰一日普请般柴中路见一僧遂掷下一块柴云一大藏教只说这箇后来真如喆道一大藏教不说这箇据此二尊宿说话是同是别山僧即不然竖起拂子曰提起则如是我闻放下则信受奉行室中问崇真毡头如何是你空劫巳前父母真领悟云和尚且低声遂献投机颂云万年仓里曾饥馑大海中住尽长渴当初寻时寻不见如今避时避不得师为印可一日与黄提刑奕碁次黄问数局之中无一局同千着万着则故是如何是那一着师提起碁子示之黄伫思师曰不见道从前十九路迷杀几多人师住持三十余载凡说法不许录其语临终书偈趺坐而化阇维时暴风忽起烟所至处皆雨设利道俗斸其地皆得之心舌不坏塔于慧目怀安军云顶宝觉宗印禅师上堂曰古者道识得凳子周匝有余又道识得凳子天地悬殊山僧总不恁么识得凳子是甚么闲家具一日普说罢师曰X诸子未要散去更听一颂乃曰四十九年一场热閧八十七春老汉独弄谁少谁多一般作梦归去来兮梅梢雪重言讫下座扶䇿行数步屹然而化兜率真寂从悦禅师法嗣抚州疎山了常禅师上堂曰等闲放去佛手掩不住特地收来大地绝纤埃向君道莫疑猜处处头头见善财槌下分明如得旨无限劳生眼自开僧问如何是疎山为人底句曰怀中玉尺未轻掷袖里金鎚噼面来隆兴府兜率慧照禅师南安郭氏子上堂曰龙安山下道路纵横兜率宫中楼阁重叠虽非天上不是人分到者心安全忘诸念善行者不移双足善入者不动双扉自能笑傲烟萝谁管坐消岁月既然如是且道向上还有事也无良久曰莫教推落巖前石打破下方遮日云开堂日僧问如何是第一义谛曰槌下分付云第二义门又作么生曰千家帘幕春光在几处园林秀色新法云佛照果禅师法嗣筠州洞山辩禅师上堂曰不是心不是佛不是物钻天鹞子辽天鹘不度火不度水不度炉离弦箭发没回途直饶会得十分去笑倒西来碧眼胡东京慧海仪禅师上堂曰无相如来示现身破魔兵众绝纤尘七星斜映风生处四海还归旧主人诸仁者大迦叶灵山会上见佛拈华投机微笑须菩提X闻佛说法深解义趣涕泪悲泣且道笑者是笑者是不见道万派横流总向东超然八面自玲珑万人胆破沙场上一箭双雕落碧空上堂举沩山坐次仰山问和尚百年后有人问先师法道如何祗对沩曰一粥一饭仰曰前面有人不肯又作么生沩曰作家师僧仰便礼拜沩曰逢人不得错举师曰自古及今多少人下语道严而不威恭而无礼横按拄杖竖起拳头若只恁么却如何知得他父子相契处山僧今日也要诸人共知莫分彼我彼我无殊困鱼止泺病鸟栖芦逡巡不进泥中履争得先生一卷书西蜀变法师者遗其氏里幼为苾蒭通大小乘佛照谢事居景德师适至问照曰禅家言多不根何也照曰汝习何经论曰诸经粗知颇通百法照曰只如昨日雨今日晴是甚么法中収师懜然照举痒和子击曰莫道禅家所言不根好师愤曰昨日雨今日晴毕竟是甚么法收中照曰第二十四时分不相应法中収师恍寤即礼谢后归蜀居讲会以直道示徒不泥名相而众多引去遂说偈罢讲曰众卖华兮独卖松青青颜色不如红筭来终不与时合归去来兮翠霭中由是隐居二十年道俗追慕青命演法笑答偈曰遁迹隐高峰高峰又不容不如归锦里依旧卖青松众列拜悔过两川讲者争依之泐潭湛堂文准禅师法嗣隆兴府云巖典牛天游禅师成都人族郑氏世为鸿X儒甞两与贡籍不第慨然慕丹霞祝发受具浮崃而下谒名宿于诸席后至泐潭潭方自吴中回首众一日普说众集潭曰诸人苦苦就准上座觅佛法遂拊膝曰会么雪上加霜又拊膝曰若也不会岂不见干峰示众云举一不得举二放过一着落在第二师闻脱然颖悟潭对众为印可于是道声四播去游淮浙未几旋豫章庐于泐潭之前障目曰典牛庵出住云盖徙云巖上堂卓拄杖曰久雨不晴札金乌飞在钟楼角又卓一下曰犹在殻得卓曰一任衲僧名邈上堂马祖一喝百丈蹉过临济小厮儿向粪扫堆头拾得一双破草鞋胡喝乱喝师震声喝曰唤作胡喝乱喝得么上堂象骨辊毬能巳尽玄沙斫牌伎亦穷还知么火星入袴口事出急家门上堂三百五百铜头铁额木笛横吹谁来接拍时有僧出师曰也是贼过后张弓潭州三角智尧禅师上堂曰揑土定千钧秤头不立蝇箇中些子事走杀岭南能还有荐得底么直饶荐得也第二月文殊宣能禅师法嗣常德府德山琼禅师受请日上堂曰作家捞笼不肯住唿唤不回头为甚么从东过西自代曰后五日看慧日文雅禅师法嗣隆兴府九仙祖鑑法清禅师严陵人也上堂曰万X柳千华暖日开一华端有一如来妙谈不二虗空藏动着微言徧九垓笑咍咍且道笑箇甚么笑觉苑脚跟不点地上堂自古至今丛林道丹霞烧木佛院主眉须堕落大众会么万仞崖头曾借路百千禅侣尽生疑只因满眼多𡾟崄不识天然却问谁参上堂举睦州示众云汝等诸人未得箇入头处须得箇入头处既得箇入头处不得忘却老僧明明向汝道尚自不会何况盖覆将来师曰睦州恁么道意在甚么处其或未然觉苑下筒注脚张僧见王伴王伴叫张僧昨夜放牛处岭上及前村溪西水不饮溪东草不吞教觉苑如何即得会么不免与么去遂以两手按空下座僧问如何是夺人不夺境曰惺惺寂寂云如何是夺境不夺人曰寂寂惺惺云如何是人境两俱夺曰惺惺惺惺云如何是人境俱不夺曰寂寂寂寂云学人今日买铁得金去也曰甚么处得这话头来师度夏池之天宁以伽梨覆顶而坐侍郎曾公开问曰上座仙乡甚处曰严州云与此间是同是别师拽伽梨下地揖曰官人曾到严州否曾罔措师曰待官人到严州时却向官人道平江府觉海法因庵主郡之嵎山人族朱氏年二十四被缁服进具游方至东林谒慧日日举灵云悟道机语问之拟对日曰不是不是豁有所契占偈曰巖上桃华开华从何处来灵云才一见回首舞三台日曰子所见虽巳入微然更着鞭当明大法师承教居X庐阜三十年不与世接丛林尊之建炎中盗起江左顺流东归邑人结庵命居缁白继踵问道尝谓众曰汝等饱持定力无忧晨炊而事于求也晚年放浪自若称五松散人龙牙梵言禅师法嗣筠州洞山择言禅师僧问如何是十身调御投子下禅床立未审意旨如何曰脚跟下七穿八穴道林一禅师法嗣潭州大沩大圆智禅师四明人也上堂举南泉道三世诸佛不知有狸奴白牯却知有师曰三世诸沸既不知有狸奴白牯又何曾梦见灼然须知向上有知有底人始得且作么生是知有底人喫官酒卧官街当处死当处埋沙场无限英灵汉堆山积岳露尸骸嘉泰普灯录第十音释瑛音英週音周瑃音椿泐音勒瞥匹蔑切衣于既切漪于宜切茧古典切咂音匝闻音问喆音哲楔音屑㔃租悦切欑祖九切腭逆各切麓音鹿懡亡果切蹶音厥覆敷救切啐音卒濄音戈挈诘结切餈音慈羿妍计切X磊鲁猥切饫依据切戞讫黠切菽式竹切籰越缚切绘音会峋音荀翛音叔髻音计刖五刮切厖莫江切浃即协切噼匹力切刮古脱切锻都玩切枿牙葛切椿朱江切吧音巴庠音祥愿音愿轰唿宏切狌音生歃音霎与音预缋胡对切凳丁邓切閧胡贡切泺音力懜莫孔切痒余两切𡾟虗宜切嘉泰普灯录X卍XXX嘉泰普灯录卷第十一平江府报恩光孝禅寺僧编南岳第十四世五祖法演禅师法嗣舒州太平佛鑑惠懃禅师郡之怀宁人族汪氏丱岁师广教圆深试所习得度每以唯此一事实余二则非真味之有省乃徧参名宿往来五祖之门有年恚祖不为印据与圆悟相继而往及悟在金山染疾因悔过归白云方大彻证师忽至意欲他迈悟勉令挂钖且曰某与兄相别始月余比旧相见时如何师曰我所疑者此也遂参堂一日闻祖举僧问赵州如何是和尚家风曰老僧耳聋高声问将来僧高声再问州曰儞问我家风我却识儞家风了也即大豁所疑X曰乞和尚指示极则祖曰森罗及万象一法之所印师展拜令主翰墨与圆悟语次悟举东寺问仰山索珠话至无言可对无理可伸处曰既云收得逮索此珠却云无言可对无理可伸是如何师曰东寺当时索一颗仰山当下倾出一栲栳悟曰兄向时安有此语耶相笑不巳明年谒太平清禅师命为第一座会清之黄龙以师继之法道大播政和初诏住东都智海五年乞归得旨居蒋山枢密邓公子常奏赐徽号椹服开堂日上首白槌罢师曰南瞻部洲北郁单越西瞿耶尼东弗于逮于此观得可谓妙圆超悟只在如今其或未然遂指问话僧曰且看这僧败阙乃曰问话且止何必纷纭不见道穷诸玄辨若一毫置于太虗竭世枢机似一滴投于巨壑况祖师心印诸佛本源千圣悟由群生性命非中非外不灭不生在圣在凡无增无减弥纶天地混茫太虗而不知其大鼓爕阴阳陶铸万物而不宰其功浩浩然不可以语言造昭昭然不可以寂默通语言求之翻成诤论寂默求之堕于断灭到此唯圣与圣乃能共知以何为证岂不闻我大宋仁宗皇帝有修心偈曰初祖安禅在少林不传经教但传心后人若悟真如理密印由来妙理深敢问诸人如何是真如之性如何是密印妙理假使目连骛子无碍辨才到此也须亡锋结舌唯有山僧今日幸逢快便为国开堂得路便行岂畏旁观笑怪举拂子X曰看看岂不是诸人真如之性竖两指曰岂不是诸人密印妙理于斯荐得同报国恩其或未然别容理论复举二祖安心话遂曰觅心不得乃安心悟了争如未悟深万丈寒潭秋月白一声云外老猿吟积尘成岳削铁成针少室山前无异路游人来往自崎嵚上堂至道无难唯嫌拣择桃华红李华白谁道融融只一色鷰子语黄鹂鸣谁道关关只一声不透祖师关棙子空认山河作眼睛上堂日日日西沉日日日东上若欲学菩提掷下拄杖曰但看此榜样上堂铁非至宝铸太阿而价直万金心是尘缘悟真空而顿超十地所以道无边剎境自佗不隔于毫端十世古今始终不离于当念移南作北一任纵横坐断十方一句作么生道龙袖拂开全体现象王行处绝狐踪五祖周祥上堂去年今日时红炉片雪飞今日去年时曹娥读夜碑末后一句子佛眼莫能窥白莲峰顶上红日绕须弥鸟啄珊瑚树鲸吞丽水犀太平家业在千古袭杨岐上堂横拄杖曰先照后用竖起曰先用后照倒转曰照用同时卓一下曰照用不同时汝等诸人被拄杖一口吞尽了也自是儞不觉若向这里道得转身句免见一场气闷其或未然老僧今日失利上堂金乌急玉兔速急急流光七月十无穷游子不归家纵归只在门前立门前立把手牵伊不肯入万里看看寸草无残华落地无人拾无人拾一回雨过一回湿上堂举僧问X干峰十方薄伽梵一路涅槃门未审路头在甚么处峰以拄杖一画云在这里云门云扇子𨁝跳上三十三天筑着帝释鼻孔东海鲤鱼打一棒雨似盆倾此二老宿一人向陆地行船一人向针锋走马同时同日到长安其中一箇最尖要上堂八月二十五有宾兼有主辊出雪峰毬打动禾山鼓天帝释摇头大梵王作舞不透上林关未敢轻相许空生不解此家风惹得岩前华似雨上堂举世尊有密语迦叶不覆藏乃曰儞寻常说黄道黑评品古今岂不是密语儞寻常折旋俯仰拈匙把筯祗揖万福是覆藏不覆藏忽然瞥地去也不可知要会么世尊有密语冬到寒食一百五迦叶不覆藏水洩不通巳露赃灵利衲僧如会得一重雪上一重霜僧问如何是祖师西来意曰喫醋知酸喫盐知咸云弓折箭尽时如何曰一场懡㦬问不与万法为侣有是甚么人曰拶破露拄云归乡无路时如何曰王程有限云前三三后三三又作么生曰六六三十六问承闻和尚亲见五祖是否曰鉄牛啮碎黄金草云恁么则亲见五祖也曰我与儞有甚冤雠云只如达磨见武帝意旨如何曰胡言易辨汉语难明云为甚悽悽暗渡江曰因风借便问如何是主中宾曰进前退后愁杀人云如何是宾中主曰真实之言成妄语云如何是宾中宾曰夫子游行厄在陈云如何是主中主曰终日同行非伴侣云宾主巳蒙师指示向上宗乘事若何曰X大斧斫了手摩挲问即心即佛即不问非心非佛事如何曰昨日有人问老僧不对云未审与即心即佛相去多少曰近则千里万里远则不隔丝毫云忽被学人截断两头归家稳坐又作么生曰儞家在甚么处云大千沙界内一箇自由身曰未到家在更道云学人到这里直得东西不辨南北不分去也曰未为分外室中以木骰子六只面面皆书幺字僧才入掷曰会么僧拟不拟即打出七年九月八日上堂示众曰祖师心印状似铁牛之机去即印住住即印破直饶不去不住亦未是衲僧行履处且作么生是衲僧行履处待十月前后奉为诸人注破至后月八日沐浴更衣端坐手写数书别故旧停笔而化火后门弟子奉灵骨设利塔于本山东京天宁佛果克勤禅师彭之崇宁人族骆氏世宗儒师犀颅月面骨相不凡幼日记千言偶游妙寂寺见佛书三复怅然如获旧物曰子殆过去沙门也即去家依自省祝发从文照通讲说又从敏行授楞严俄得病濒死叹曰诸佛涅槃正路不在文句中吾欲以声求色见宜其无以死也遂弃去至真觉胜禅师之席胜方创臂出血指示师曰此曹溪一滴也师矍然良久曰道固如是乎即徒步出蜀首谒玉泉皓次依金銮信大沩喆黄龙心东林总佥指为法器而晦堂称他日临济一派属子矣最后见白云尽其机用祖皆不诺且诃曰汝欲了生死大事何以意气得耶X师不顾趋出抵吴中巳而复还祖迎笑曰吾望子久矣即命入侍司会部使有解印还蜀诣祖作礼问佛法大意祖曰不见小艶诗云频唿小玉元无事只要檀郎认得声使者惘然师旁侍窃聆忽大悟立告祖曰今日去却膺中物丧尽目前机祖曰佛祖大事非小根劣器所能造诣吾助汝喜师述偈曰金鸭香囊锦绣帏笙歌丛里醉扶归少年一段风流事只许佳人独自知由此所至众推为上首崇宁中还里省亲四众迓拜成都帅翰林郭公知章请开法六祖更昭觉再出蜀次荆南会无尽居士张公商英以师礼留居碧岩复徙道林枢密邓公子常奏赐紫服师名政和中诏住金陵蒋山学者无地以容名振京师勑补天宁万寿上召见褒宠甚渥建炎初又迁金山适驾幸维扬入对赐圆悟禅师改云居久之复领昭觉上堂曰通身是眼见不及通身是耳闻不彻通身是口说不着通身是心鉴不出直饶尽大地明得无丝毫透漏犹在半途据令全提且道如何展演域中日月纵横拄一亘晴空万古春上堂山头鼓浪井底扬尘眼听似震雷霆耳观如张锦绣三百六十骨节一一现无边妙身八万四千毛端头头彰宝王剎海不是神通妙用亦非法尔如然苟能千眼顿开直是十方坐断且超然独脱一句作么生道试玉须经火求珠不离泥上堂本来无形段那复有脣觜特咸广称扬替他说道理且道他是阿谁X上堂十五日巳前千牛拽不回十五日巳后俊鹘趂不及正当十五日天平地平同明同暗大千沙界不出当处可以含吐十虗进一步超越不可说香水海退一步坐断千里万里白云不进不退莫道阇梨老僧也无开口处举拂子曰正当恁么时如何有时拈在千峰上划断秋云不放高上堂十方同聚会本来身不昧箇箇学无为顶上用钳鎚此是选佛场深广莫能量心空及第归利劒不如锥庞居士舌拄梵天口包四海有时将一茎草作丈六金身有时将丈六金身作一茎草甚是奇特然虽如此要且不曾动着向上关且如何是向上关铸印筑高坛上堂有句无句超宗越格如藤倚树银山铁壁及至树倒藤枯多少人失却鼻孔直饶取拾得来巳是千里万里只如未有恁么消息时如何还透得么风暖鸟声碎日高华影重上堂举步越东胜身退身入西瞿耶回首望北郁单揑拳触南阎浮净地里看是箇没量大人正眼观来犹是麻滓麴末须知四维上下无边香水海不可说浮幢王剎揑为微尘一一尘中现无边身说无量法犹只是顺机教看窟竉着楔而况提向上钳锤用作家炉鞴便是徧界德山有棒无下手处徧界临济有喝无启口处徧界金色头陀有定力无容身处正当恁么时蓦然有箇承当担荷得趣向得行履得且道向甚么处着渠山僧有箇着处待说又恐成露布拟不说又却辜负当机说与不说一时X拈却最后一句放开话会去也青松下明窻内玉殿珠楼未为对衲帔蒙头万事休此时山僧都不会委悉么天台华顶秀南岳石桥高上堂第一句荐得祖师乞命第二句荐得人天瞻落第三句荐得虎口横身不是循途守辙亦非革辙移途透得则六臂三头未透亦人间天上且三句外一句作么生道生涯只在丝轮上明月扁舟泛五湖僧问云门道须弥山意旨如何曰推不向前约不退后云未审还有过也无曰坐却舌头问法不孤起仗境方生提坐具云这箇是境那箇是法曰却被阇梨夺却枪问古人道楖栗横担不顾人直入千峯万峯去未审阿那里是他住处曰螣虵缠足露布遶身云朝看云片片暮听水潺潺曰却须截断始得云此回不是梦真箇到庐山曰高着眼问不历化城便登宝所时如何曰满眼本非色满耳本非声云亲到宝山空手回时又作么生曰入荒田不拣问勿谓无心云是道无心犹隔一重关如何是一重关曰十重也有云如何是关中主曰放过一着云作何面自师便喝问猿抱子归青嶂后鸟啣华落碧岩前此是和尚旧时安身立命处如何是道林境曰寺门高开洞庭野殿脚插入赤沙湖云如何是境中人曰僧宝人人沧海珠云此是杜工部底作么生是和尚底曰且莫乱道云如何是夺人不夺境曰山僧有眼不曾见云如何是夺境不夺人曰阇梨问得自然亲云如何是人境俱X夺曰収云如何是人境俱不夺曰放问玄沙不过岭保寿不渡河未审意旨如何曰直超物外云雪峯三度到投子九度到洞山又作么生曰别是一家春云恁么则春色无高下华枝自短长曰一任卜度问有句无句如藤倚树如何得透脱曰倚天长劒逼人寒云只如树倒藤枯沩山为甚么呵呵大笑曰爱他底着他底云忽被学人掀倒禅床拗折拄杖又作箇甚么伎俩曰也是贼过后张弓问无边身菩萨为甚么不见如来顶相曰有时恁么有时不恁么云如何是和尚顶相曰错僧礼拜师曰果然果然问明历历露堂堂因甚么干坤収不得曰金刚手里八棱棒云忽然一唤便回还当得活也无曰鹙子目连无奈何云不落照不落用如何商量曰放下云头云忽遇其中人时如何曰骑佛殿出三门云万象不来渠独语教谁把手上高峰曰错下名言绍兴五年八月己酉示微恙趺坐书偈遗众投笔而逝荼毗舌齿不坏设利五色无数塔于昭觉之侧寿七十有三腊五十有四六年三月谥曰真觉塔曰寂照舒州龙门佛眼清远禅师蜀之临卭人族李氏为人严正寡言年十四圆具常依毗尼师因读法华至是法非思量分别之所能解持问讲者莫能对遂南游江淮首参真觉胜禅师无契弃依太平事祖数载因丐于庐州偶两足趺仆地烦懑间闻二人交相恶骂谏者曰儞犹自烦恼在师于言下有省及归侍祖祖X见师凡有所问即曰我不如儞儞自会得好或曰我不会我不如儞师愈疑每咨决于元礼首座礼一日见师欲诉意遽引师耳绕围炉旋行旋告之曰儞自会得好师曰凭公开发乃尔相戏耶礼曰儞他后悟去方知今日曲折耳后典宾海会雨夜读传灯录至破灶堕因缘忽拨火大悟作偈曰刀刀林鸟啼披衣终夜坐拨火悟平生穷神归破堕事皎人自迷曲淡谁能和念之永不忘门开少人过圆悟闻之问曰青林般土话古今无人出得儞如何会云也有甚难曰只如他道铁轮天子寰中旨意作么生云我道帝释宫中放赦书悟喜曰远兄便有活人句祖亦然之自是隐居四面大中庵属天下一新崇宁万寿寺舒守王公涣之命师开法次补龙门道望尤振学者争集逾十二年勑居和之褒禅枢密邓公洵武奏赐师号及紫方袍上堂曰台山路上过客全稀破灶堂前感恩无地雪埋庭栢冰鏁偃谿虽在南方火炉头不入他家韲瓮里看看腊月三十日便是孟春犹寒儞等诸人各须努力向前切忌自生退屈上堂卓拄杖曰圆明了知不由心念抵死要道堕坑落壍毕竟如何乃倚拄杖下座上堂泡幻同无碍如何不了悟眼里瞳人吹叫子达法在其中非今亦非古六只骰子满盆红大众时人为甚么坐地看杨州钵盂着柄新飜样牛上骑牛笑杀人上堂赵州不见南泉山僧不识五祖甜瓜彻蔕甜苦瓠连根苦上X堂一叶落天下春无路寻思笑杀人下是天上是地此言不入时流意南作北东作西动而止喜而悲虵头蝎尾一试之勐虎口里活雀儿是何言归堂去上堂面前过便知是张三李四背后过为甚么却不见壁这边便见条台倚子壁那下为甚么分疎不得咫尺之间尚尔况十方世界耶参学人若不明此当知参学事卒未在上堂苏武牧羊辱而不屈李陵望汉乐矣忘归是在外国在本国佛诸弟子中有者双足越坑有者聆筝起舞有者身埋粪壤有者呵骂河神是习气是妙用至于擎叉打地竖拂敲床睦州一向闭门鲁祖终年面壁是为人是不为人信知一切凡夫埋没宝藏殊不丈夫诸人何不摆拖张帆抛江过岸休更钉椿摇橹何日到家既作曹溪人又是家里汉还见家里事么僧问劫火洞然大千俱坏未审这箇坏不坏曰黑漆桶里黄金色问道远乎哉触事而真如何是道曰顶上八尺五云此理如何曰方圆七八寸问劫火威音前别是一壶天御楼前射猎不是刈茅田提起坐具云这箇唤作甚么曰正是刈茅田僧便喝师曰犹作主在问僧孤灯独照时如何僧无对代曰露柱证明闻开静板声师乃曰据款结案宣和初以病辞归蒋山之东堂二年书云前一日饭食讫趺坐谓其徒曰诸方老宿临终必留偈辞世世可辞耶且将安往乃合掌怡然趋寂门人函骨归龙门塔于灵光台侧寿五十四腊四十X潭州开福道宁禅师歙溪汪氏子也壮为道人于崇果寺执浴一日将濯足偶诵金刚经至于此章句能生信心以此为实遂忘所知忽垂足沸汤中发明巳见后祝发蒋山依雪窦老良禅师踰二年次参涌泉诚子湖觉开先暹罗汉英三祖宗太平清钟山佛惠圆通法镜诸名宿晚至白莲闻五祖小参举忠国师古佛净瓶赵州狗子无佛性话顿彻法源大观中潭帅席公震请住开福衲子景从上堂曰未离兜率巳降王宫未出母胎度人巳毕诸禅德日日日从东畔出朝朝鸡向五更啼虽然不是桃华洞春至桃华亦满溪又道毗蓝园内右脇降生七步周行四方目顾天上天下唯我独尊大似贪观天上月失却掌中珠还知落处么若知落处方为孝子顺孙苟或未然不免重下注脚良久曰天生伎俩能奇怪未上输他弄一场上堂徧界不曾藏通身无影像相逢莫讶太愚痴旷劫至今无伎俩无伎俩少人知太抵还他肌骨好何须临镜𦘕蛾眉上堂摩竭正令未免崎岖少室垂慈早伤风骨腰囊挈钖辜负平生炼行灰心递相钝置争似春雨晴春山青白云三片四片黄鸟一声两声千眼大悲看不足王维虽巧𦘕难成直饶便恁么犹自涉途程且不涉途程一句作么生道人从汴州来不得东京信僧问莲华未出水时如何曰人天合掌云出水后如何曰不碍往来看问如何是句到意不到曰瑞草本无根信手拈来用云X如何是意到句不到云领取钩头意莫认定盘星云如何是意句俱到曰大悲不展手通身是眼睛云如何是意句俱不到曰君向潇湘我向秦政和三年十一月四日净发沐浴次日斋罢小参勉众行道辞语诚切期初七示寂至日酉时加趺而逝十一阇维获设利五色归藏于塔嘉州九顶清素禅师本郡人族郭氏于干明寺剃染徧扣禅扄晚谒五祖闻举首山答西来意语倐然契悟述偈曰颠倒颠颠倒颠新妇骑驴阿家牵便恁么太无端回头不觉布衫穿祖见乃问百丈野狐话又作么生曰来说是非者便是是非人祖大悦久之辞归住青溪太守吕公来瞻大像问曰既是大像因甚么肩负两楹曰船上无散工至阁下覩观音像又问弥勒化境观音何来曰家富小儿娇守乃礼敬勤老宿至师问舞劒当咽时如何云伏惟尚亨师诟曰老贼死去儞问我勤理前语问之师叉手揖曰拽破师后迁九顶道播阆中绍兴乙卯四月二十四日得微疾书偈遗众曰木人备舟铁人备马丙丁童子稳稳登喝散白云归去也竟尔趋寂示众机语未见彭州大随南堂元静禅师阆之玉山人大儒赵公约仲之子也十岁病甚母祷之感异梦舍令出家师成教大慈宝生院宗裔元祐三年通经得度留讲聚有年而南下首参永安恩禅师于临济三顿棒话发明次依诸名宿无有当意者闻五祖机峻欲抑之X遂谒祖见乃曰我此间不比诸方凡于室中不要汝进前退后竖指擎拳绕禅床作女人拜提起坐具千般伎俩只要儞一言下谛当便是汝见处师茫然退参三载一日入室罢祖谓曰子所下语巳得十分试更与我说看师即剖而陈之祖曰说亦说得十分更与我断看师随所问而判之祖曰奸则好只是未曾得老僧说话在斋后可来祖师塔所与汝一一按过及到见师来便问即心即佛非心非佛睦州担板汉南泉斩猫儿赵州狗子无佛性有佛性之语编辟之其所对了无凝滞至紫胡狗话祖遽转面曰不是云不是却如何曰此不是则和前面皆不是云望和尚慈悲指示曰儞看他道紫胡有一狗上取人头中取人腰下取人脚入门者好看才见僧入门便道看狗向紫胡道看狗处下一转语教紫胡结舌无言老僧钵口有分便是儞了当处次日入室师默启其说祖笑曰不道儞不是千了百当底人此语只似先师下底语师曰某何人得似端和尚祖曰不然老僧虽承嗣他谓他语拙者盖只用远录公手段接人故也如老僧共远录公便与百丈黄檗南泉赵州辈把手共行才见语拙即不堪师以为不然乃曳杖渡江适大水泛涨因留四祖侪辈挽其归又二年祖方许可甞商略古今次执师手曰得汝说须是吾举得汝举须是吾说而今而后佛祖秘要诸方关键无逃子掌握矣遂创南堂以居之于是名冠寰海成都帅席公且X请开法嘉祐未几徙昭觉迁能仁及大随上堂曰夫参禅至要不出箇最初句与末后句透得过者参学事毕傥或未然更与儞分作十门各各印证自心还得稳当也未一须信有教外别传二须知有教外别传三须会有情说法与无情说法无二四须见性如观掌中之物了了分明一一田地稳密五须具择法眼六须行鸟道玄路七须文武兼济八须摧邪显正九须大机大用十须向异类中行凡欲绍隆法种须尽此纲要方坐得这曲彔床子受得天下人礼拜敢与佛祖为师若不到恁么田地只一向虗头他时异日阎老子未放儞在有则出来大家证据若无不用久立珍重上堂君王了了将师惺惺一回得胜六国平宁上堂举临济参黄檗之语白云端和尚颂云一拳拳倒黄鹤楼一趯趯翻鹦鹉洲有意气时添意气不风流处也风流师曰大随即不然行年七十老躘蹱眼目精明耳不聋忽地有人欺负我一拳打倒过关东上堂问答巳乃曰有祖巳来时人错会只将言句以为禅道殊不知道本无体因体而得名道本无名因名而立号只如适来上座才恁么出来便恁么归众且道具眼不具眼若道具眼才恁么出来眼在甚么处若道不具眼争合便恁么去诸仁者于此见得倜傥分明则知二祖礼拜依位而立真得其髓只这些子是三世诸佛命根六代祖师命脉天下老和尚安身立命之处虽然如是须是亲到始X得上堂自巳田园任运耕祖宗基业力须争悟须千圣头边坐用向三涂底下行上堂举雪峰普请自负一束藤中路见一僧来便抛下僧拟取次峰便踏倒归举似长生生曰和尚替这僧入涅槃堂始得峰休去雪窦云长生大似东家人死西家助哀也好与一踏师曰雪峰一踏别传教外雪窦一踏千古无对长生答对失钱遭罪若人点捡得出老僧只呵呵大笑且道笑与踏是同是别良久曰参僧问祖师心印请师直指曰儞闻热么云闻曰且不闻寒云和尚还闻热否曰不闻云为甚么却不闻师摇扇曰为我有这箇问如何是夺人不夺境曰活捉魔王鼻孔穿云如何是夺境不夺人曰中心树子属吾曹云如何是人境两俱夺曰一钓三山连六鳌云如何是人境俱不夺曰白日骑牛穿市过问莲华未出水时如何曰好云出水后如何曰好云如何是莲华曰好僧礼拜师曰与他三箇好万事一时休问藏天下于天下即不问乃举拳云只如这箇作么生藏曰有甚么难云且作么生藏曰衫袖里云未审如何是纪纲佛法底人曰不可是鬼云忽遇杀佛杀祖底来又作么生支遣曰老僧有眼不曾见问学人乍入丛林乞师指示曰喫粥喫饭莫教放在脑后云终日喫时未甞喫曰负心衲子不识好恶问劫火洞然大千俱坏未审这箇坏也无曰阿谁教儞恁么问僧进前鞠躬云不审师曰是坏不坏僧无语问如何X是山里禅曰庭前嫩竹先生笋㵎下枯松长老枝云如何是市里禅曰六街钟鼓韵冬冬即处铺金世界中云如何是村里禅曰贼盗消亡蚕麦熟讴謌鼓腹乐昇平问如何是诸佛出身处曰问得甚当云便恁么去时如何曰答得更奇问因山见水见水忘山山水俱忘理归何所曰山僧坐却舌头天地黯黑有一老宿垂语云十字街头起一间茅厕只是不许人疴僧举以扣师师曰是儞先疴了更教甚么人疴宿闻焚香遥望大随再拜谢之绍兴乙卯秋七月大雨雪山中有异象师曰吾期至矣十七日别郡守以次越三日示少恙于天彭二十四夜谓侍僧曰天晓无月时如何僧无对师曰倒教我与汝下火始得翌日还堋口廨院留遗诫蜕然示寂寿七十有一腊四十有七门弟子奉全身归烟雾四合猿鸟悲鸣八月一日茶毗异香偏野舌本如故设利获五色者不可计󰢍于定光塔之西蕲州五祖表自禅师怀安人初依祖令看德山小参不答话因缘未有省时圆悟为座元师往请益悟云兄有疑处试语我师遂举五祖所示德山小参不答话悟掩其口云但恁么看师出扬声曰屈屈岂有公案只教人看一句底道理有僧谓师曰兄不可如此说首座须有方便因静坐体究及旬频释所疑诣悟礼谢悟云兄始知不欺汝又诣方丈祖迎笑自尔日深玄奥祖将示寂遗言郡守守命嗣其席衲子X四至不可遏师榜侍者门曰东山有三句若人道得即挂搭衲子皆披靡一日有僧擕坐具径造丈室谓师云某甲道不得只是要挂搭师大喜唿维那于明窻下安排上堂曰世尊拈华迦叶微笑时人只知拈华微笑要且不识世尊僧问如何是祖师西来意曰荆棘林中舞柘枝云如何是佛曰新生孩子掷金盆蕲州龙华道初禅师梓之马氏子为祖侍者有年住龙华日上堂曰鸡见便鬪犬见便齩殿上蚩刎终日相对为甚么却不嗔便下座师机辩峻捷门人罔知造诣一日谓众曰昨日离城市白云空往还松风清耳目端的胜人间召众曰此是先师末后句有顷脱然而逝汉州无为宗泰禅师涪城人自出关徧游丛社后至五祖告香日祖举赵州洗钵盂话俾参祖入室举此话问师儞道赵州向伊道甚么这僧便悟去师曰洗钵盂去聻云儞只知路上事不知路上滋味既曰知路上事路上有甚滋味云儞不知耶又问儞曾游淅否曰未也云儞未悟在师自此凡五年不能对祖一日陞堂顾众曰八十翁翁辊绣毬便下座师欣然出众云和尚试辊一辊看祖以手作打仗鼓势操蜀音唱绵州巴歌曰豆子山打瓦鼓杨平山撒白雨白雨下取龙女织绢得二丈五一半属罗江一半属玄武师闻大悟掩祖口曰只消唱到这里祖大笑而归祖X入寂师还蜀四众请开法无为迁正法上堂曰此一大事因缘自从世尊拈华迦叶微笑世尊云吾有正法眼藏分付摩诃大迦叶以后灯灯相续祖祖相传迄至于今绵绵不坠直得遍地生华故号涅槃妙心亦曰本心亦曰本性亦曰本来面目亦曰第一义谛亦曰烁迦罗眼亦曰摩诃大般若在男曰男在女曰女汝等诸人但自悟去这般尽是闲言语遂拈起拂子曰会了唤作禅未悟果然难难难目前隔箇须弥山悟了易易易信口道来无不是僧问如何是佛曰阿谁教儞恁么问僧拟议师曰了元礼首座七闽人也依祖于白云凡入室必谓曰衲僧明取缁素好疑之不巳一日祖陞堂举首山新妇骑驴阿家牵语乃曰诸人要会么莫问新妇阿家免烦路上波咤遇饭即饭遇茶即茶同门出入宿世冤家礼豁如且曰今日缁素分明矣二年祖迁席祖山命分座不就祖归寂即他往崇宁间再到五祖僧逆问五祖迁化向甚么处去曰有眼无耳朵六月火边坐云意旨如何曰家贫犹自可路贫愁杀人或问金刚经云一切善法如何是善法曰上是天下是地中间坐底坐立底立唤甚么作善法僧无对礼便打后终于四明之瑞岩普融知藏闽之古田人游方至五祖随众入室祖举倩女离魂话问之有契呈偈曰二女合为一媳妇机轮截断难回互从来往返绝踪由行人莫问来时路X凡有乡僧来谒则发闽音诵俚语曰书头教娘勤作息书尾教娘莫瞌眠且道中间说箇甚么僧拟对即推出法閦上座久依五祖未有所入一日造室祖问不与万法为侣者是甚么人云法閦即不然祖以手指曰住住法閦即不然作么生于言下启悟后至东林宣密度禅师席下见其得平实之旨一日拈华绕度禅床一匝背手插香炉中曰和尚且道意作么生度屡下语皆不契踰两月遂问閦令试说之閦曰某只将华插香炉中和尚自疑有甚么事来瑯瑘永起禅师法嗣一人俞道婆金陵人也市油餈为业常随众参问瑯瑘以临济无位真人话示之一日闻丐者唱莲华乐云不因柳毅传书信何缘得到洞庭山忽大悟以餈盘投地夫傍睨云儞颠耶婆掌曰非汝境界往见瑯瑘瑘望之知其造诣问那箇是无位真人婆应声曰有一无位人六臂三头努力嗔一擘华山分两路万年流水不知春由是声名蔼着凡有僧至则曰儿儿僧拟议即掩门佛灯珣禅师往勘之婆见如前所问珣云爷在甚么处婆转身拜露柱珣即踏倒云将谓有多少奇特便出婆曰儿儿来惜儞则箇珣竟不顾安首座至便问甚处来云德山曰德山泰乃老婆儿子云婆是甚人儿子曰被上座一问直得立地放尿安休去甞颂马祖不安因缘曰日面月面灵光闪电虽然X截断天下衲僧舌头分明只道得一半嘉泰普灯录卷第十一音释閦初六切丱音惯爕苏恊切嵚音钦耍沙瓦切啮五结切骆音落骰音投创音疮矍居角切渥于角切楔音屑螣音藤洵音荀歙音摄阆音浪鳌五劳切堋方邓切瘗依厉切嘉泰普灯录X卍XXX嘉泰普灯录卷第十二平江府报恩光孝禅寺僧编南岳第十四世智海普融道平禅师法嗣东京净因佛慈蹒庵继成禅师袁之宜春人族刘氏冠以愽学知名崇宁中入贡于宗伯不第慨然有出尘志师仰山普禅师得度去依云盖老智得其大略往扣普融深明旨要融力称之寻往玉泉分座名震旧京宣和六年春诏住右街显忠寺久而徙净因高宗皇帝潜邸时赐御书扇面二十一事及赐钱饭僧命陞座建炎初居天台华顶绍兴间移闽中X秀峰上堂拈拄杖曰清净本然云何忽生山河大地看看富楼那穿过释迦老子鼻孔释迦老子钻破虗空肚皮且道山河大地在甚么处掷下拄杖召大众曰虗空翻筋斗向新罗国里去也是儞诸人切忌认叶止啼刻舟寻劒上堂太阳门下日日三秋从东过西明月堂前时时九夏指鹿为马会么珊瑚枝枝撑着月上堂茫茫尽是觅佛汉举世难寻闲道人棒喝交驰成药忌了亡药忌未天真上堂崑崙奴着铁袴打一棒行一步争似火中钓鼈日里藏水阴影问翻魍魉虗空缚杀麻绳上堂踞坐曰擒虎兕剉于菟坐断千圣路头打破群魔境界还有如是衲僧么时有僧问不求诸圣不重巳灵时如何曰一钓便上云学人会也曰休将披地竹拟比拂云松云争奈上无攀仰下绝巳躬曰一任撑天拄地僧礼拜师拍禅床下座一日同法真慈受圆悟十法师洎四禅诸讲千僧赴太尉陈公良弼府伊蒲塞供徽宗皇帝私幸观之太师鲁国公与焉有善华严者乃贤首宗之义虎也对众问诸禅曰吾佛设教自小乘至于圆顿扫除空有独证真常然后万德庄严方名为佛甞闻禅宗一喝能转凡成圣则与诸经论似相违背今一喝若能入吾宗五教是为正说若不能入是为邪说诸禅视师师曰如法师所问不足三大禅师所酬净因小长老可以使法师无惑也师召善善应诺师曰法师所谓愚法小乘教者乃有义也大X乘始教者乃无义也大乘终教者乃不有不空义也大乘顿教者乃即有即空义也一乘圆教者乃不有而有不空而空义也如我一喝非唯能入五教至于工巧技艺诸子百家悉皆能入师震声喝一喝问善曰闻么云闻曰汝既闻此一喝是有能入小乘教须臾又问善曰闻么云不闻曰汝既不闻适来一喝是无能入始教遂顾善曰我初一喝汝既道有喝久声消汝复道无道无则元初实有道有则而今实无不有不无能入终教我有一喝之时非有是有因无故有无一喝之时非无是无因有故无即有即无能入顿教须知我此一喝不作一喝用有无不及情解俱忘道有之时纤尘不立道无之时横徧虗空即此一喝入百千万亿喝百千万亿喝入此一喝是故能入圆教善乃起再拜师复谓曰非唯一喝为然乃至语默动静一切时一切处一切事一切物契理契机周遍无余闻者靡不叹仰皇帝顾谓近臣曰禅宗玄妙深极如此净因才辩亦罕有也近臣奏云此宗师之绪余耳癸亥秋终于秀峰祥异甚众潭州南巖法轮达宗彦孜禅师处之龙泉陈氏子也上堂曰若是谛当汉通身无隔碍举措绝毫釐摆手出红尘拨开向上窍当头札定不犯锋棱转握将来应用恰好丝毫不漏函盖相应任是诸佛诸祖觑着寒毛卓竖会么喫茶去僧问如何是不涉烟波底句曰皎皎寒松月飘飘谷口风云万差俱扫荡一句X截流机曰点僧云到师曰借人面具舞三台问如何是佛曰白额大虫云只如洞山道麻三斤又作么生曰毒虵钻露柱云学人不晓曰踏着始惊人衡州开福崇哲禅师邵州人族刘氏于新化广福寺得度徧踵丛席晚见普融深得法忍出住开福上堂曰妙体堂堂触处彰快须回首便承当今朝对众全分付莫道侬家有覆藏掷拂子召侍者曰因甚打下老僧拂子上堂山僧有三印更无增减剩觌面便相呈能转凡成圣诸人还知么若也未知不免重重注破一印印空日月星辰列下风一印印泥头头物物显真机一印印水捩转鱼龙头作尾三印分明体一同看来非赤又非红互换高低如不荐青山依旧白云中僧问一水吞空远三峰峭壁危猊台重拂拭共喜主人归未审到家如何施设曰空手捻双拳云意旨如何曰突出难辨泐潭景祥禅师法嗣台州鸿福德昇禅师衡阳人幼选经得度即依泐潭密授法印上堂曰诸人恁么上来堕在见闻觉知恁么下去落在动静施为若也不去不来正是鬼窟活计如何道得出身底句若也道得则分付拄杖子若道不得依而行之卓拄杖下座建宁府万寿惠素禅师郡之浦城人族黄氏年二十七依南峰俊禅师下发持头陀行阅三载辞谒圆悟草堂诸宗匠寻诣宝峰顿悟心法服勤久之龙图祖X公秀实闻府座以万寿固请师不得辞上堂僧问劫火洞然大千俱坏未审这箇还坏也无大随云坏修山主云不坏未审孰是孰非师曰一坏一不坏笑杀观自在师子蓦齩人狂狗尽逐块复曰会么云不会师曰漆桶不快便下座一日有僧来作礼师问甚处来云和尚合知某来处曰湖南担屎汉江西刈禾客云和尚真人天眼目某在大沩充园头东林作藏主师打三棒喝出绍兴二十三年六月朔沐浴趺坐书偈曰昨夜风雷忽尔露柱生出两指天明笑倒灯笼拄杖依前扶起拂子𨁝跳过流沙夺转胡僧一夺只履于是俨然而逝寿七十有九腊五十有三庆元府香山道渊禅师本郡人上堂曰酒市鱼行头头宝所鸦鸣鹊噪一一妙音卓拄杖曰且道这箇是何佛事狼借不少上堂香山有箇话头弥满四大神洲若以佛法批判还如认马作牛诸人既不作佛法批判毕竟是甚么道理击拂子曰无鑐鏁子不厌动摇半夜枕头要须摸着珍重隆兴府泐潭惟足禅师上堂曰奔流渡刃疾焰过风巳是鹞子过新罗倒拈蝎尾逆捋虎须作死马医了移星换斗倒岳倾湫却较些子咦足上座前言不副后语便下座庆元府启霞德宏禅师衡阳人徧游师席后契悟于泐潭出住乌回次迁启霞上堂曰上士相逢击石火迸出流星眨眼过是渠成佛巳多时堪笑痴禅黑X处坐阿呵呵冥然作梦几时休守却饭箩空忍饿建宁府开善木菴道琼首座信之上饶人丛林以耆德尊之泐潭亦谓其饱参分座日甞举只履西归语谓众曰坐脱立亡倒化即不无要且未有逝而复出遗履者惟复后代儿孙不及祖师惟复祖师剩有这一着子乃大笑曰老野狐绍兴庚申冬信守以超化革律为禅迎为第一祖琼语专使曰吾初无意人间欲为山子正其宗派耳然恐多不能往受请巳取所藏宝峰绘像与木庵二字仍书偈嘱清泉亨老寄得法弟子慧山偈曰口觜不中祥老子爱向丛林鼓是非分付雪峰山首座为吾痛骂莫饶伊顾专使曰为我传语侍郎行计迫甚不及修答声绝而化时十月十六日也景淳知藏梅州人于化度寺得度往依宝峰入室次峰问陜府鉄牛重多少淳叉手近前云且道重多少峰曰尾在黄河北头枕黄河南善财无鼻孔依旧向南参淳拟议峰便打忽顿彻巾侍有年竟隐居林壑甞作偈曰怕寒懒剃髼松发爱暖频添榾柮柴破衲伽梨撩乱搭谁能劳力强安排信州怀玉用宣首座四明人族彭氏幼为僧径趋丛室侍泐潭于黄檗一日自临川持钵归值潭晚参有云一叶飘空便见秋法身须透閙瞅瞅宣闻领旨潭为证据后依大慧慧亦谓其类巳以是名卿鉅公以列剎礼迎不就甞颂大愚答佛话曰锯解秤鎚出老X杜诗红稻啄残鹦鹉颗碧梧栖老凤凰枝光孝碧落慧兰禅师法嗣庆元府芦山无相法真禅师江南后主之裔也于和之东城广圣圆具饫游丛社即光孝之室遂举临济参黄檗因缘问之师拟对孝震声一喝师闻竟死偷心乃蒙记莂留一宿而退由此名重一时出住兴教迁荐福及芦山上堂曰芦峰深处无人到门前雪压枯松倒板声惊起梦中人一条古路清风扫上堂欲明向上事须具顶门眼若具顶门眼始契出家心既契出家心常具顶门眼要会顶门眼么四京人着衣喫饭两淅人饱暖自如通玄峰顶香风清华发蟠桃三四株青原第十四世净慈宝印楚明禅师法嗣温州灵巖德宗禅师会稽人族李氏于大善寺得度为城下都表白去趋宝印之席清苦为志日唯一食久乃开悟未几闻文关西道化盛行往谒文见称赏印闻迎归为第一座声名籍籍温守以灵巖遣使命住持坚卧不答闭户绝粮屡日而后就学侣云萃入院日僧问如何是灵巖境曰地从三岛里分出门向双峰中处开会方腊啸聚众奔逃师端坐怡然贼至拜敬而去宣和辛丑六月二十三日应供次偶中油毒病革门人请以酒进药师叱曰有生则有死可破戒而逃死乎乃挥偈曰一住二十四年随宜建立因X缘如今去也何时节风在青松月在天饮目而化临安府净慈象禅师上堂古者道一翳在眼空华乱坠拈拄杖曰净慈拈起拄杖岂不是一翳在眼百千诸佛总在拄杖头现丈六紫磨金色之身乘其国土游历十方说一切法度一切众岂不是空华乱坠即今莫有向拄杖未拈巳前坐断得底么出来与净慈相见如无切忌向空本无华眼本无翳处着到乃掷拄杖下座福州雪峰海月隆禅师上堂曰一不成二不是口喫饭鼻出气休云北斗藏身说甚南山鼈鼻家财运出任交关劝君莫竞锥头利长芦祖照道和禅师法嗣镇江府甘露达珠禅师福之长乐人妙龄得度一钵游方高行异伦丛林尊仰出住甘露上堂曰圣贤不分古今惟一可谓火就燥水流湿凿井而饮耕田而食大众东村王老去不归纷纷黄叶空狼借沂州天宁明禅师僧问灵云见桃华悟道还端的也无曰穷有所自云只如玄沙道谛当甚谛当敢保老兄未彻意作么生曰疑杀天下人临安府灵隐圆智法淳禅师上堂曰吾心似秋月碧潭清皎洁师喝曰寒山子话堕了也诸禅德皎洁无尘岂中秋之月可比灵明绝待非照世之珠可伦独露干坤光吞万象普天匝地耀古腾今且道是箇甚么良久曰此夜一轮满清光何处无腊八上堂X举祖照和尚云半夜逾城唤不回雪山深处绝纤埃芦芽穿膝寻常事一见明星眼豁开先师恁么说话尽善尽美要且未有出身一路山僧见处也要诸人共知半夜逾城景象虗雪山深处觜卢都直饶一见明星悟巳是当时不丈夫明眼衲僧一任眨剥雪峰妙湛思慧禅师法嗣临安府净慈佛行月堂道昌禅师霅之宝溪人族吴氏母感异梦而生六岁从鹿苑证大德十三祝发逾二年谒妙湛于道场闻举须弥山话言下知归湛戒其藏器于身复示以雪窦为道日损偈令洞究一日始彻证渊微亟往告湛湛为助喜于是以徧参为志率时辈俊杰如闻庵宗正堂辩偕游淮楚湖湘间依长灵卓保宁玑圆悟勤诸大宗师咸器赏之尤于圆悟室中问答无滞特加前席命典翰拂衣不顾归省湛于净慈俾掌藏为众说法道声蔼着久之湖守以何山从妙湛勾有道者住持以师应命未几补穹窿瑞光迁育王建炎中退席跨黄犊游天台绍兴初居闽中大吉徙秀峰龟山方来万指诏移金陵蒋山蒋山新经戎嬧师至一新之复奉旨擢径山灵隐庚辰冬上表乞行度牒辛巳春蒙放行是年退藏灵泉干道丙戌秋适净慈阙主法衲子荷包恳师座乞师振之王公炎入山礼请遂不得辞上堂曰道不属知不属不知知是妄觉不知是无记若真达不疑之道碍他铜盘不打老鼠所以抽身入迁从X屋里来扱教台凳稳聊且劝三杯兄唿弟唤殷勤处留得儿孙辨劫灰上堂未透祖师关千难与高难既透祖师关千难与万难未透时难即且置既透了因甚么却难放下笊篱虽得价动他杓柄大无端上堂与我相似共儞无缘打翻药铫倾出炉烟还丹一粒分明在流落人间是几年咄上堂雁过长空影沉寒水雁无遗踪之意水无沉影之心若能如是正好买草鞋行脚所以道动则影现觉则冰生不动不觉正在死水里荐福老人出头不得即且置育王今日又作么生向道莫行山下路果闻猿呌断膓声岁旦上堂举拂子曰岁朝把笔万事皆吉忽有箇汉出来道和尚这箇是三家村里保正书门底为甚么将在华王座上当作宗乘只向他道牛进千头马入百疋僧问大用现前不存轨则时如何曰张家兄弟太无良云恁么则一切处皆是去也曰莫唐突人好问心生则法生心灭则法灭只如心法双忘时生灭在甚么处曰左手得来右手用问如何是从上宗门中事曰一亩地云便恁么会时如何曰埋没不少问擎头戴角来时如何曰老僧只管看云看后如何曰自起自倒云和尚还出得么曰啣取一茎草来僧拟议师曰着甚死急问如何是诸佛本源曰屋头问路云向上还有事也无曰月下抛塼问如何是十身调御曰喫水论噎师以智证精彻操履高邈埀手之际不少假透关之土多望崖而退绍X兴之来丛林殆欲委地师力扶之以正教化余五十年而王公大臣有过门者将迎未甞埀堂甞谓众曰吾欲得真实慕道之士令大彻大悟起云门一派俾天下向吾教者知有此宗则人自然如水赴壑岂为枉道而涉丛林耶辛卯正月二十击鼓辞众远近咸集无不泣留侍者请偈至再师呵曰圆照大通与先师皆不作此态即瞑目而逝后七日塔全身于寺之东巘号曰常乐寿八十有三腊六十有九临安府径山照堂了一禅师上堂曰参玄之士触境遇缘不能直下透脱者盖为业识深重情妄胶固六门未息一处不通绝点纯清含生难到直须入林不动草入水不动波始可顺生死流入人间世诸人要会么以拄杖一画曰只向这里荐取福州大吉法圆禅师上堂竖拂子曰描不成𦘕不就吞热铁圆解开大口吉山报应如斯自笑人间罕有镇江府金山了心禅师上堂曰佛之一字孰云无木马泥牛满道途倚徧栏干春色晚海风吹断碧珊瑚还有同声相应同气相求者么百鸟不来楼阁闭只闻夜雨滴芭蕉福州石松祖天禅师僧问如何是一心不生曰七纵八横云如何是万法无咎曰一场漏逗报恩宝月觉然禅师法嗣嘉兴府资圣元祖禅师僧问紫金莲捧干轮足白X玉毫辉万德身如何是佛曰拖枪带甲云贯华千偈虽殊品标月还归理一如如何是法曰元丰条绍兴令云林下雅为方外客人间堪作火中莲如何是僧曰披席把椀慧林慈受怀深禅师法嗣临安府灵隐寂室慧光禅师钱塘夏候氏子为人克苦凡四坐道场三奉诏旨上堂曰不用求真何须息见倒骑牛兮入佛殿羗笛一声天地空不知谁识瞿昙面僧问飞来峰顶山色示清净法身合㵎桥边溪声演广长舌相正当恁么时如何是云门一曲曰芭蕉叶上三更雨云一句全提超佛祖满筵朱紫尽知音曰逢人不得错举台州国清愚谷妙印禅师上堂曰满口道得底为甚么不知有十分知有底为甚么满口道不得且道殽讹在甚么处若也知得许你照用同时明闇俱了其或未然道得道不得知有不知有南山石大虫解作师子吼台州国清垂慈普绍禅师上堂曰灵云悟桃华贤沙傍不肯多少痴禅和担雪去填井今春华又开此意谁能领端的少人知华落春风静泉州九座慧邃禅师上堂曰九座今日向孤峰绝顶驾一只铁船截断天下人要津教他挥篙动棹不得有箇锦标子且道在甚么人手里举拄杖曰看看向道是龙刚不信等闲夺得始惊人X慧林月印慧海禅师法嗣庐山万杉寿坚禅师相州人也岁旦上堂曰有一人不拜岁不迎新寒暑不能侵其体圣凡不能混其迹从来鼻孔辽天谁管多年历日大众且道此人即今在甚么处卓拄杖曰咄咄咄没处去庐山万杉寿隆禅师自继兄坚禅师之席学者四至一夕小参叙语毕复曰不免举箇公案辞别大众良久曰青山无限好犹道不如归声辍而卒众愕眙时方仲夏如焚留七日神色无少变火后设利如雨开先宗禅师法嗣筠州黄檗惟初禅师毗陵锦溪人族蔡氏妙龄舍家试经得度即诣开先先问十方智者皆入此宗只如此宗作么生入师拟对先喝曰你才开口堪作甚么师悚然曰愿师指示先曰譬如习射念念只在红心眼无异盻手不虗拈箭发离弦管取中的于是豁然领解出住黄檗上堂曰我见宗大哥平生藁默危坐所谓朽木形骸未甞口角譊譊将佛祖言教以当门庭只要当人歇得十成自然不向这殻漏子上着到时有僧问既不向这殻漏子上着到未审如何保任曰无儞用心处曰和尚岂无方便曰𨫼饼既无汁压沙那有油潭州岳麓海禅师僧问进前三步时如何曰撞头磕额云退后三步时如何曰堕坑落壍云直得不进不退时又作么生曰立地死汉X雪峰圆觉宗演禅师法嗣福州凤山道沼禅师上堂曰如来正眼列祖真规向出圣凡超诸有表不是目前法莫生种种心起灭不相知箇中无向背既无向背如何凑泊彻底若能无见见举头方证不空空福州西禅慧舜禅师真定府人也上堂曰五日一参三八普说千说万说横说竖说忽有箇衲僧出来道说即不无争奈三门头两箇不肯山僧即向他道瞎汉若不得他两箇西禅大似不遇知音上堂今朝清旦万事成办直饶只么休去巳是生枝引蔓且道截断葛藤一句作么生道卧水铁牛归北岭双趺单枕雁南飞上堂说不得处作么生举举不得处作么生会会不得处作么生明明不得处作么生透良久曰乞火和烟得担泉带月归箇中如未委红日晓来辉香严海印智月禅师法嗣邓州香严倚松如璧禅师抚之临川人族饶氏旧名节字德操业儒起家自妙龄饱于学优于才工于搜抉高于志节深为人所知然连蹇场屋不弟后走京师以诗文鸣上庠故一时名士皆与之游丞相曾公布闻其名延为上客一日上书陈利害曾不纳去之邓依俞公彦明留数月因馆仆占对异常窃恠之谓仆曰汝其有以语我来仆徐对曰某向守舍无所用心闻隣寺海印长老有道价往请一转语体究忽尔X觉悟身心泰然无它也顾仆曰汝能是我乃不能何哉径往扣印旬余忽掣鏁而悟印印之以偈师作书报友人吕公本中舍人曰某自去年十二月二十八日于海印老人处请话咨决从此日日去参正月半间瞥然有箇省处奇哉奇哉世间元来有此不可说不可说不可说无量无边胜事佛言一大事因缘岂欺我哉便向山河大地草木丛林墻壁瓦砾鸡鸣狗吠着衣喫饭举手动足处一一见本来面目始悟无始以来生死颠倒为物所转到这里如灯破暗一时失却岂不是无量大缘乎于是弃婚宦尽发囊橐市之与仆同祝发仆名如琳尊为兄巳而偕琳遍参诸名宿所至蒙肯可归结茆香严之鹘壁贤士大夫初闻师圆颅太息曰吾党中失一国士重为四海惜襄守赵公岍以天宁挽师开法衲子争集檀信委施无虗日方盛而弃去邓师王公仲痴请居香严未几复弃去道俗遮留不可遂隐于故庐示众曰变化密移何太急剎那念念一唿吸八万四千方便门且道何门不可入入不入晓来雨打芭蕉湿殷勤更问箇中人门外堂堂相对立闻啄木鸟鸣说偈曰剥剥剥里面有虫外面啄多少茫茫瞌睡人顶后一推犹未觉若不觉更听山僧剥剥剥余语未见惜其录非衲子所编今唯文集行于世建炎三年四月旦书偈遗众无疾而逝士庶致祭不辍五月旦奉全身塔于曰崖之下世寿六十有五夏腊二十有七X嘉泰普灯录卷第十二音释蹒音盘泐音勒琂音言璘音隣于音乌菟音徒与去声眨音札髼音蓬松音松榾音骨柮音咄饫音瘀扱初洽切巘鱼蹇切譊女交初岍口强切薿音纪切嘉泰普灯录X卍XXX嘉泰普灯录卷第十三平江府报恩光孝禅寺僧编青原第十四世天童宏智正觉禅师法嗣庆元府雪窦闻庵嗣宗禅师徽城人族陈氏幼业经圆具冠依妙湛慧禅师诘问次释然契悟慧以麈尾付之后谒宏智蒙印可其道愈尊出住普照徙善权翠巖迁雪窦上堂曰人人有箇鼻孔唯有善权无鼻孔为甚么无二十年前被人掣落了也人人有两箇眼睛唯有善权无眼睛为甚么无被人木槵子换却了也人人有箇髑髅唯有善权无髑髅为甚么无借人作屎杓了也召大众曰鼻孔又无眼睛又无髑髅又无诸人还识善权么若也不识是诸人埋没善X权其或未然更听一颂㵎底泥牛金贴面山头石女着真红系驴橛上生芝草不是云霭香炉峰上堂空劫田地历历分明域外风光堂堂不隐凭祖父旧年书契付儿孙今日耕锄箇中道种不枯直下灵苗秀实功中得妙自然活计兴隆足下无私方信本无渗漏得力底须知来处饱参底切忌颟顸若能步步不迷即是吾家眷属上堂翠巖不是不说只为无箇时节今朝快便难逢一句为君剖决露柱本是木头秤鎚只是生铁诸人若到诸方莫道山僧饶舌上堂少林坐庾岭行书偈传衣成战争庾岭行少林坐得髓安心成话堕两家公案未曾圆后代儿孙作殃祸这殃祸可煞大天下衲僧透不过僧问眼若不睡诸梦自除如何是不睡底眼曰论劫不曾开云为甚么论劫不曾开曰不顾一切问如何是道曰雨多根脚烂日盛鬓毛焦云如何是道中人曰冰肌明似玉雪体莹如珠问如何是大通智胜佛曰半夜红轮耀大地森罗万象一时明云如何是十劫坐道场曰大地红尘起虗空不展颜云如何是佛法不现前曰陶潜醉石今犹在五柳阴中不变春问如何是常在底人曰石里无星火拶着便光生云如何是不在底人曰翻身直透千峰外更不回头望故关云未审此人如何亲近曰白云路断无消息佛祖从来不得名问莲华未出水时如何曰没却儞鼻孔云出水后如何曰穿着儞眼睛问如何是返本还X源事曰泥牛入土云如何是禅曰强词夺正理云如何是正法眼曰乌豆二十三年十月朔示微恙初三与得法上足翠巖宗静言别泊然而逝是月十三日塔全身于寺之西南隅常州善权法智禅师陜府人族栢氏壮于西京圣果寺祝发习华严弃谒南阳谨次参洪峰智踰十年无所证后于宏智言下豁然出住善权次居金粟上堂曰明月高悬未照前雪眉人凭玉栏干夜深雨过风雷息客散云楼酒椀干上堂三界无法何处求心惊虵入草飞鸟出林雨过山堂秋夜静市声终不到孤岑随州大洪法为禅师天台鲍氏子上堂曰法身无相不可以音声求妙道忘言岂可以文字会纵使超佛越祖犹落堦梯直饶说妙谈玄终挂唇齿须是功勋不犯影迹不留枯木寒岩更无津润幻人木马情识皆空方能垂手入鄽转身异类不见道无漏国中留不住却来烟坞卧寒沙上堂举香严上树话乃曰缘𩯭红裙窈窕娘百华园里採蚕桑三三两两羞人见偷眼戏他年少郎真州长芦琳禅师上堂拈拄杖曰其宗也离心意识其旨也超去来今离心意识故品万类不见差殊超去来今故尽十方更无渗漏当头不犯彻底无依悟向朕兆未生巳前用在功勋不犯之处平常活计不用踌蹰拟议之间即没交涉X临安府净慈自得慧晖禅师会稽上虞人族张氏幼依澄照道凝年十二染削进具甫二十扣真歇于长芦微有所证旋里谒宏智智举当明中有暗不以暗相遇当暗中有明不以明相覩问之语不契初夜定回往圣僧前烧香而宏智适至师见之顿明前话次日入室智举堪嗟去日颜如玉却叹回时𩯭似霜诘之师曰其入离其出微自尔问答无滞智许为室中真子绍兴丁巳待制仇公悆请开法补陀徙万寿及吉祥雪窦淳熈三年勑补净慈上堂曰朔风凛凛扫寒林叶落归根露赤心万派朝宗船到岸六窗虗映芥投针本成现莫他寻性地闲闲耀古今户外冻消春色动四山浑作木龙吟上堂释迦老子穷理尽性金口敷宣一代时教珠回玉转被人唤作拭不净故纸达磨祖师以一乘法直指单传面壁九年不立文字被人唤作壁观婆罗门且道作么生行履免被傍人指注去衲帔蒙头万事休此时山僧都不会上堂举风幡话师曰风幡动处着得箇眼即是上座风幡动处失却箇眼即是风幡其或未然不是风幡不是心衲僧徒自强锥针岩房雨过昏烟净卧听凉风生竹林七年秋退归雪窦晦藏明觉塔十年仲冬二十九日中夜沐浴书偈而逝窆全身于中峰号双塔世寿八十有七僧腊七十有五庆元府瑞岩石窻法恭禅师郡之奉化人族林氏于栖真院下发受具往延庆讲下一夕诵莲经至父母X所生眼悉见三千界时闻风刺椶榈叶声欻然有省弃依天童始明大事凡当世弘法者悉往咨决之出住能仁次补光孝瑞巖上堂曰春风杨柳眉春禽弄百舌一片祖师心两处俱漏泄不动步还家习漏顿消灭时投玉线芒晓贯金针穴深固实幽远无人孰辨别惭愧可怜生头头皆合辙不念阿弥陀南无干屎橛无智痴人前第一不得说上堂头祖才始陞堂百丈卷席归去不是拾得寒山有理也无雪处上堂见得彻用时亲相逢尽是箇中人望空雨宝休夸富无地容锥未是贫踏着秤磓硬似铁八两元来是半斤上堂举世尊生下一手指天一手指地云天上天下唯我独尊师曰五天一只蓬蒿箭搅动支那百万兵不得云门行正令几乎错认定盘星襄阳府石门清凉法真禅师劒门人也后住万寿上堂曰柳色含烟春光逈秀一峰孤峻万卉争芳白云淡泞巳无心满目青山元不动渔翁垂钩一溪寒雪未曾消野渡无人万古碧潭清似镜宾中有主拄杖横挑日月轮主中有宾踏破草鞋赤脚走直得宾主互显杀活自由理事混融正偏不滞入荒田不拣信手拈来草且道如何委悉尘中虽有隐身术争似全身入帝乡庆元府光孝了堂思彻禅师上堂曰羊头车子推明月没底船儿载晓风一句顿超情量外道无南北与西东所以劫前消息非口耳之所传格外真规岂X思量之能解须知佛佛祖祖了无一法为人子子孙孙直下全身荷负既巳万机寝削自然一糁不留湛湛之波碧水冷涵于秋色灵灵之照霁天净洗于冰轮宛转旁参叶通兼带梦手推开玉户飜身拨动机轮正令才行又见一阳萌动化功密运俄惊三世变迁虽则默尔无言争奈炽然当说无迁无变今朝拈置一边有故有新且道如何话会诸人还委悉么羣阴消剥尽来日是书曰曰云长芦真歇清了禅师法嗣真州长芦妙觉慧悟禅师上堂曰尽大地是箇解脱门把手拽不肯入雪峰老汉抑逼人作么既到这里为甚么鼻孔在别人手里良久曰贪观天上月失却手中桡僧问鴈过长空影沉寒水鴈无遗踪之意水无沉影之心远端的也无曰芦华两岸雪江水一天秋云便恁么去时如何曰鴈过长空聻僧拟议师曰灵利衲子福州龟山义初禅师上堂曰久默斯要不务速说释迦老子寐语作么我今为汝保任斯事终不虗也大似压良为贱既不恁么毕竟如何白云笼岳顶翠色转崔嵬建康府保宁兴誉禅师上堂曰步入道场影涵宗鑑粲粲星罗霁夜英英华吐春时木人密运化机丝毫不爽石女全提空印文彩未彰且道不一不异无去无来合作么生体悉的的纵横皆妙用阿侬元不X异中来真州北山法通禅师上堂曰吞尽三世底为甚么开口不得照破四天下底为甚么开眼不得作么生得十成通畅去金针双鏁备叶露隐全该僧问断言语绝思惟处乞师指示曰滴水不入石庆元府天童宗珏禅师上堂曰劫前运步世外横身妙契不可以意到真证不可以言传直得虗静歛氛白云向寒巖而断灵光破暗明月随夜船而来正恁么时作么生履践偏正不曾离本位纵横那涉语因缘僧问如何是道曰十字街头休斫额大洪慧照庆预禅师法嗣临江军慧力悟禅师上堂曰一切声是佛声檐前雨滴响冷冷一切色是佛色觌面相呈讳不得便恁么若为明碧天云外月华清福州雪峰慧深首座示众曰未得入头应切切入头巳得须教彻虽然得入本无无莫守无无无间歇照闻乃曰深兄说禅若此惜福缘不胜耳一日普说罢挥偈辞众以笔一拍手竟不收而化天封子归禅师法嗣江州东林通理禅师上堂曰峰顶驾铁船三更日轮果心闲不自明落叶知谁扫等闲摘箇郑州梨放手元是青州枣天衣法聪禅师法嗣平江府慧日法安禅师本郡人也僧问如何是和X尚为人一句曰狗走抖擞口云意旨如何曰猴愁搂摗头温州护国钦禅师上堂曰有句无句明来暗去活捉生擒捷书露布如藤倚树物以类聚海外人参川中附子树倒藤枯切忌名模句归何处苏嚧苏嚧呵呵大笑破镜不照大地茫茫一任𨁝跳无为军吉祥元实禅师高邮人也自到天衣蚤夜精勤而脇不席一日偶失笑喧众衣摈之中夜宿田里覩星月粲然有省晓归趋方丈衣见乃问洞山五位君臣如何话会云我这里一位也无衣令参堂谓侍僧曰这汉却有箇见处奈不识宗旨何入室次衣预令行者五人分序而立师至俱召云实上座于是密契奥旨述偈曰一位才彰五位分君臣叶处紫云屯夜明帘卷无私照金殿重重显至尊衣称善后住吉祥道宣知藏久侍天衣无所契衣叱之宣忘寝食者月余一夕闻巡臾铃声忽勐省曰住住一声直透青霄路寒潭月皎有谁知泥牛触折珊瑚树衣闻命职堂司后住投子凡有所问以拂子作摇铃势南岳第十五世胜因戏鱼咸青禅师法嗣涟水军万寿梦庵普信禅师上堂曰残雪既消尽春风日渐多若将时节会佛法又如何且道时节因缘与佛法道理是同是别良久曰无影树栽人X不见开华结果自馨香上堂空生岩中宴坐诸天空里雨华山僧高陞此座诸人如何领会若委悉得去八部不言而自会其或未然卖心求得又何荣平江府慧日默庵兴道禅师上堂曰同云欲雪未云爱日似晖不晖寒雀󳪰󳪰閙篱落朔风冽冽舞帘帷要会韶阳亲切句今朝觌面为提撒卓拄杖下座广德军光孝果慜禅师德安桃源人上堂举南泉斩猫儿话乃曰南泉提起下刀诛六臂修罗救得无设使两堂俱道得也应流血满街衢雪峰有需禅师法嗣福州雪峰毬堂慧忠禅师上堂曰真觉弹广陵散钦山唱菩萨蛮总被岩头教坏山僧今日轮须弥槌击虗空鼓声万岁乐唱万年欢且道被阿谁教坏少林澄九鼎浪动百华新上堂终日忙忙那事无妨作么生是那事良久曰心不负人面无惭色天童普交禅师法嗣庆元府蓬莱圆禅师不知何许人住山三十年足不越阃道俗尊仰之师有偈曰新缝纸被烘来暖一觉安眠到五更闻得上方钟鼓动又添一日在浮生余语未见圆通圆机道旻禅师法嗣江州圆通冲真密印通慧守慧禅师上堂曰但知今日复明日不觉前秋与后秋平步坦然归故里却乘好月过沧洲咦不是苦心人不知X隆兴府黄龙道观禅师上堂曰古人道眼色耳声万法成办儞诸人为甚么从朝至暮诸法不相到遂喝曰牵牛入儞鼻孔祸不入慎家之门明招法镜文慧禅师法嗣扬州石塔宣祕礼禅师上堂曰夺不夺纵有余临岐不分袂富贵却萧疎句里不曾舒慷慨禹门先自透金鱼上堂举百丈野狐话乃曰不是翻涛手徒夸跨海鲸由基方捻镞枝上众猿惊一日上堂至座前师搊一僧上法座僧慞惺欲走师遂指座曰这棚子若牵一头驴上去他亦须就上疴在汝诸人因甚么却不肯以拄杖一时赶散顾侍者曰崄僧问山河大地与自巳是同是别曰长亭凉夜月多为客铺舒云谢师答话曰纲大难为鸟纶稠始得鱼僧作舞归众师曰长江为砚墨频写断交书上封佛心才禅师法嗣福州普贤元素禅师建宁人也开堂日示众曰拈华微笑犹乖量外之机断臂安心何异捉月之见设使万机休罢千圣不携还同待兔守株未是通方达士明眼汉没窠臼高高处观之不足低低处平之有余神光照彻大千万有全归掌握大机大用草偃风行全暗全明超情离见所以道神光不昧万古徽猷入此门来莫存知解知解既泯真智现前八字打开分明显示竖起拂子曰还见么于斯见得言语路绝取舍情忘了非生佛未分岂是威音那畔权实俱备X照用双行流出自巳胸襟要且不从人得既不从人得正当今日祝延圣寿一句作么生道良久曰四海浪平龙睡稳万年松在祝融峰上堂未开口时先分付拟思量处隔千山莫言佛法无多子未透玄关也大难只如玄关作么生透喝一喝上堂南泉道我十八上便解作活计囊无系蚁之丝厨乏聚蝇之糁赵州道我十八上便解破家散宅南头买贱北头卖贵检点将来好与三十棒且放过一着何故曾为宕子偏怜客自爱贪杯惜醉人福州鼓山山堂僧洵禅师郡之长溪阮氏子上堂曰尽力道不得底句和盲勃塑瞎一时推出来馊饭泥茶炉总不恁么天高东南地倾西北这三转语天下衲僧跳不出莫有跳得出底么喝一喝卓拄杖下座上堂黄檗手中六十棒不会佛法的的大意却较些子大愚肋下筑三拳便道黄檗佛法无多子钝置杀人须知有一人大棒蓦头打他不回头老拳噼面槌他亦不顾且道是谁福州鼓山师子祖珍禅师兴化林氏子上堂曰大道只在目前要且目前难覩欲识大道真体不离声色言语卓拄杖曰这箇是声竖起拄杖曰这箇是色唤甚么作大道真体直饶向这里见得也是郑州出曹门上堂寻牛须访迹学道贵无心迹在牛还在无心道易寻竖起拂子曰这箇是迹牛在甚么处直饶见得头角分明鼻孔也在法石手里上堂举僧X问投子月未圆时如何曰吞却三箇四箇云圆后如何曰吐却七箇八箇师曰投子和尚虽然善能吞吐要且未知月之所在或问鼓山月未圆时如何只对他道天上有星皆拱北圆后如何人间无水不朝东僧问赵州遶禅床一匝转藏巳竟此理如何曰𦘕龙看头𦘕虵看尾云婆子道比来请转全藏为甚么只转得半藏此意又且如何曰人无远虑必有近忧未审甚处是转半藏处曰不是知音者徒劳话岁寒浮山法真禅师法嗣峨嵋灵岩徽禅师僧问文殊是七佛之师未审谁是文殊之师曰金沙滩头马郎妇黄龙通照德逢禅师法嗣饶州荐福常庵择崇禅师宁国府人也上堂举僧问古德生死到来如何免得曰柴鸣竹爆惊人耳僧云不会德曰家犬声狞夜不休诸人要会么柴鸣竹爆惊人耳大洋海底红尘起家犬声狞夜不休陆地行船三万里坚牢地神笑呵呵须弥山王眼覰鼻把手东行却向西南山声应北山里千手大悲开眼看无量慈悲是谁底良久曰头长脚短少喜多嗔上堂西山青无谓情洪井碧无涓滴西山人见曷亲西山事无可似若是灵利底举着便知懵懂者付与德山临济掷拂子下座一日上堂顾问侍者曰还记得昨日因缘么云记不得复顾问大众曰还记得么众无对竖起拂子曰还记得么良久曰也忘却X了也三处不成一亦非有诸人不会方言露柱且莫开口以拂子击禅床下座天宁长灵守卓禅师法嗣庆元府育王无示分谌禅师温之永嘉人族张氏年十六礼崇德慧微落发微持律刻苦尝然身灯为佛事师见曰大丈夫当明佛祖意以光明照大千何区区于此辞谒径山悟佛鑑懃晚依长灵余八载悉得其道宣和六年太师刘公正夫舍临安第为显宁寺请师出世未几擢芦山瑞岩育王法道大振上堂曰出西天入东土云从龙风从虎一任诸方点头举拂子曰只如这箇顺行三千倒行八百又作么生辨若也辨得横按镆鎁全正令若辨不得百千年后与人看上堂尺头有寸鑑者犹稀秤尾无星且莫错认若欲定古今轻重较佛祖短长但请于中着一双眼果能一尺还他十寸八两元是半斤自然内外和平家国无事山僧今日巳是两手分付汝等诸人还肯信受奉行也无尺量刀剪遍世间志公不是闲和尚上堂文殊智普贤行多年历日德山棒临济喝乱世英雄汝等诸人穿僧堂入佛殿还知崄过铁围关么忽然踏着释迦顶𩕳磕着圣僧额头不免一场祸事上堂我若说有你为有碍我若说无你为无碍我若横说你又跨不过我若竖说你又跳不出若欲丛林平贴大家无事不如推倒育王且道育王如何推得倒去召大众曰着力着力复曰苦哉苦哉育X王被人推倒了也还有路见不平拔劒相为底么若无山僧不免自倒自起击拂子下座师性刚毅莅众有古法时以谌铁面称之绍兴十八年五月十三示寂于无异堂后七日塔全躯于乌石庵之左阅世六十有九坐夏五十有四湖州道场普明慧琳禅师七闽福清人上堂曰有漏笊篱无漏木杓庭白牡丹槛红芍药因思九年面壁人到头不识这一着且道作么生是这一着以拄杖击禅床下座上堂一即多多即一毗卢顶上明如日也无一也无多现成公案没殽讹拈起旧来毡拍板明时共唱太平歌湖州道场无传居慧禅师本郡人族吴氏幼师景德寺宗省十九中经选授僧服从南屏妙慧习教观越十年易服依长芦净照最久晚至长灵未几总院事一日拟食醦豏豁然有省亟造方丈陈所入灵诘之师呈偈曰打破多年赤肉团大千俱现一毫端纵横妙用无多子妙用纵横总一般乃蒙印可灵没师还里谒天圣琳禅师琳命首众说法复退席令主盟后移灵石何山道场上堂曰钟馗醉里唱凉州小妹门前只点头巡海夜叉相见后大家拍手上高楼大众若会得去鏁却天下人舌头若会不得将谓老僧别有奇特上堂百尺竿头弄影戏不唯瞒你又瞒天自笑平生岐路上投老归来没一钱上堂举临济示众云一人在高高峰顶无出身之路一人在十X字街头亦无向背且道那箇在前那箇在后师曰更有一人不在高高峰顶亦不在十字街头临济老汉因甚不知便下座绍兴辛未九月二十四日示微疾而终寿七十五夏五十六临安府显宁松堂圆智禅师上堂曰芦华白蓼华江溪边脩竹碧烟笼闲云抱幽石玉露滴岩丛昨夜乌龟变作鼈今朝水牯悟圆通咄湖州乌回唯庵范禅师上堂曰尘劫巳前事堂堂无背面动静莫能该舒卷快如电莫道凡不知佛也覰不见决定在何处合取这两片荐不荐更为诸人通一线良久曰天下太平皇风永扇上堂举僧问赵州至道无难唯嫌拣择是时人窠窟否曰曾有人问老僧直得五年分踈不下大众赵州具顶门眼向击石火里分缁素闪电光中明纵夺为甚么却五年分踈不下还委悉么易分雪里粉难辨墨中煤温州本寂灵光文观禅师郡之㙐安人族叶氏年十九依白岩慧通二十得度游方谒长灵于天宁因看栢树子颂有省灵殁旋里庵居二纪待制王公辉守郡请开法本寂上堂曰过去诸如来斯门巳成就好事不如无现在诸菩萨今各入圆明好事不如无未来修学人当依如是法好事不如无还知么除却华山阵处士何人不带是非行参上堂举罽宾国王斩师子尊者雪窦拈云作家君王天然有在师曰路见不平当与雪屈雪窦只解据款结案要且不知X尊者不曾被斩淳熈五年正月二十六日端坐而逝寿九十六腊七十七黄龙山堂震禅师法嗣常德府德山无诤慧初禅师靖江府人也自见山堂得大受用三据宝坊众所宗仰上堂顾眎大众曰见么在天成象在地成形在日月为晦为朔在四时为寒为暑致之以雷霆润之以风雨且道在衲僧分上又作么生一趯趯翻四大海一拳拳倒须弥山佛祖位中留不住又吹渔笛汩罗湾上堂九月二十五聚头相共举瞎却正法眼拈却云门普德山不会说禅赢得村歌社舞阿呵呵逻啰哩遂作舞势下座万年雪巢法一禅师法嗣嘉兴府报恩法常首座开封人亟相薛居正之裔宣和十年依长沙益阳华严元轼禅师下发徧依丛社于首楞严经深入义海自湖湘至万年谒雪巢机契命掌牋翰淳熈初抵报恩室中唯一矮榻余无长物庚子九月中语寺僧曰一月后不复留此十月二十一往方丈谒饭将晓书渔父词于室门就榻收足而逝词曰此事楞严尝露布梅华雪月交光处一笑寥寥空万古风瓯语逈然银汉横天宇蝶梦南华方栩栩斑斑谁跨丰干虎而今忘却来时路江山暮天涯目送鸿飞去岳山祖庵主法嗣卢山廷庆叔禅师僧问多子塔前共谈何事曰一X回相见一回老能得几时为弟兄僧礼拜师曰唐兴今日失利信相正觉宗显禅师法嗣成都府金绳文禅师僧问如何是大道之源曰黄河九曲云如何是不犯之令曰铁虵钻不入僧拟议师入打泐潭典牛天游禅师法嗣临安府径山涂毒智䇿禅师天台人族陈氏十六依护国楚光授方服首谒国清光禅师次谒育王谌万寿智后于云居闻板声契入抵云岩岩见然之留岁余告别岩送以偈寻首众大沩归里闻法黄岩之普泽继历数剎淳熙戊申冬诏居径山上堂曰着意忘怀掘地深埋空洞无象髑髅妄想譬如两镜相照中间早巳立象直饶东㵎水流西㵎水南山烧炭北山红到这里正好喫棒为甚如此我王库内无如是刀上堂举教中道若以色见我以音声求我是人行邪道不能见如来然虽恁么正是捕得老鼠打破油瓮怀禅师道你眼在甚么处虽则识破释迦老子争奈拈䭔䑛指若是涂毒即不然色见声求也不妨百华影里绣鸳鸯自从识得金针后一任风吹满袖香绍熙壬子秋七月示疾至二十七辰初说偈而逝八月二日塔全身于东麓寿七十六腊六十X音释珏音角嚚音银旻音民洵音荀陜音闪窈音杳窕徒了切会音桧悆余庶切泞直与切糁桑感切搂音栖摗速侯切邮音尤搊楚尤切懵莫孔切莅音利豏胡斩切馗音逵汩手笔切栩音雨嘉泰普灯录X卍XXX嘉泰普灯录卷第十四平江府报恩光孝禅寺僧编南岳第十五世东京天宁佛果圆悟克勤禅师法嗣潭州大沩佛性法泰禅师汉州人族季氏冠为大僧习南山教久而游方机契五祖后于圆悟语下顿明大法出住鼎之德山邵之西湖及谷山道吾勑居大沩赐号佛性上堂曰推真真无有相穷妄妄无有形真妄两无所有廓然露出眼睛眼睛既露见箇甚么晓日烁开巖畔雪朔风吹绽蜡梅华上堂涅槃无异路方便有多门拈起拄杖曰看看山僧拄杖子一口吸尽西江水东海鲤鱼𨁝跳上三十三天帝释忿怒把须弥山一掴粉碎坚牢地神合掌赞欢X曰谛观法王法法王法如是以拄杖击禅床下座上堂今朝正月巳半是处灯火撩乱满城罗绮骈阗交互往来游翫文殊走入閙篮中普贤端坐高楼看且道观音在甚么处震天椎𦘕鼓聒地奏笙歌上堂渺渺邈邈十方该括坦坦荡荡绝形绝相目欲眎而睛枯口欲谈而词丧文殊普贤全无伎俩临济德山不妨提唱龟吞陜府铁牛蛇齩嘉州大像赫得东海鲤鱼直至如今肚胀嘻上堂火云烧田苗泉源绝流注娑竭大龙王不知在何处以拄杖击禅床曰在这里看看南山起云北山下雨老僧更为震雷声助发威光令远布乃高声曰閧弄閧弄上堂得念失念无非解脱是甚么语话成法破法皆名涅槃料掉没交涉智慧愚痴通为般若颟顸佛性菩萨外道所成就法皆是菩提犹较些子然虽如是也是杨广失骆駞上堂德山棒下金沙异临济喝中宾主分到此若无真正眼可怜辜负本来人喝一喝拍禅床下座上堂欲识佛去处只这语声是咄傅大士不识好恶以昭昭灵灵教坏人家男女被志公和尚一喝曰大士莫作是说别更道看大士复说偈曰空手把锄头步行骑水牛人从桥上过桥流水不流志公呵呵大笑曰前头由似可末后更愁人上堂忆昔游方日获得二种物一是金刚鎚一是千圣骨持行宇宙中气岸高突兀如是三十年用之为准则而今年老矣二物知何物掷下金刚鎚击碎千圣骨抛向X四衢道不能更惜得任意过浮生指南将作北唿龟以为鼈唤豆以为粟从他明眼人笑我无绳墨僧问理随事变该万有而一片虗凝事逐理融等千差而咸归实际如何是理法界曰山河大地云如何是事法界曰万象森罗云如何是理事无碍法界曰东西南北云如何是事事无碍法界曰上下四维问如何是十身调御投子下禅床立未审意旨如何曰脚跟下七穿八穴邓州丹霞佛智蓬庵端裕禅师吴越王之裔六世祖安守会稽因家焉师生而挺嶷眉目渊秀十四驱乌于大善寺十八得度受具往依净慈法真一禅师未几偶僧击露柱曰你何不说禅师闻微省去谒龙门远甘露卓泐潭祥皆以颕迈见推晚见圆悟于钟阜一日悟问谁知正法眼藏向这瞎驴边灭却即今是灭不灭云请和尚合取口好曰此犹未出常情师拟对悟击之师顿去所滞尝述偈自通侍悟居天宁命典记室寻分座道声蔼着京西宪王公请开法丹霞次迁虎丘径山谢事徇平江道俗之请庵于西华阅数稔勑居建康保宁后移苏城万寿及闽中贤沙寿山西禅复被旨补灵隐慈宁皇太后幸韦王第召师演法赐金襕僧伽梨乞归西华绍兴戊辰秋四明育王遣使固邀月余始就上堂曰德山入门便棒多向皮袋里埋踪临济入门便喝总在声尘中出没若是英灵衲子直须足下风生超越古今X途辙拈拄杖卓一下喝一喝曰只这箇何似生若唤作棒喝瞌睡未省不唤作棒喝未识德山临济毕竟如何复卓一下曰总不得动着上堂尽大地是沙门眼徧十方是自巳光为甚么东弗于逮打鼓西瞿耶尼不闻南瞻部洲点灯北郁单越暗坐直饶向箇里道得十全犹是光影里活计𢷾拂子曰百杂碎了也作么生是出身一路掷下拂子曰参上堂顶宁顶一着佛祖不知若玄机尚戢影草未彰通身有透关眼也照不着若过这边来正按金刚宝王放出踞地师子许你挨拶一步地虽然巳是头角不全即今莫有疾焰过风者么喝曰甚么处去也复喝一喝下座上堂动则影现觉则冰生直饶不动不觉犹是秦时𨍏辂钻到这里便须千差密照万户俱开毫端拨转机轮命脉不沉毒海有时觉如湛水有时动若星飞有时动觉俱忘有时照用自在且道正恁么时是动是觉是照是用还有人区分得出么铁牛横古路触着骨毛寒上堂易填巨壑难满漏巵若有操持了无难易拈却大地宽绰有余放出纤毫碍塞无路忽若不拈不放向甚么处履践同诚共休戚饮水亦须肥僧问如何是宾中宾曰你是田厍奴云如何是宾中主曰相逢犹莽卤云如何是主中宾曰劒气烁愁云云如何是主中主曰敲骨打髓师莅众色必凛然寝食不背众唱道无倦绍兴庚午十月初示微疾至十七夜书偈付主事曰吾小休至五鼓起坐首座X法全请遗训师曰尽此心意以道相资语绝而逝火后目睛齿舌不坏其地发光终夕得设利者无筭踰月不绝黄冠罗肇常平日问道于师适外归独无所获道念勤切方与客食咀噍间若有物吐哺则设利也大如菽色若琥珀好事者持去遂再拜于阇维所闻香匳有声亟开所获如前而差红润门人奉遗骨分塔于鄮峰西华寿六十有六夏四十有八谥曰大悟塔名宝胜建康府华藏密印安民禅师嘉定人族朱氏初讲楞严于成都为义学所归时圆悟居昭觉师往扣悟令看国师三唤侍者之语赵州云如人暗中书字字虽不成文彩巳彰那里是文彩巳彰处但恁么参取后因悟普说僧出请问十玄谈云只如古人道问君心印作何颜意旨如何悟曰文彩巳彰师于言下有省悟未之许一日造室白悟曰和尚休举语待某说看悟诺之师曰寻常拈槌竖拂岂不是经中道一切世界诸所有相皆即菩提妙明真心悟笑曰你元来在这里作活计师又曰下喝敲床时岂不是返闻闻自性性成无上道悟曰你岂不见经中道妙性圆明离诸名相本来无有世界众生师释然悟出蜀居夹山师罢讲侍行值悟为众夜参举古帆未挂因缘师闻未领遂求决悟曰你问我师举前话悟曰庭前栢树子师即洞明谓悟曰古人道如一滴投于巨壑殊不知大海投于一滴悟笑曰奈这汉何未几令分X座悟说偈曰懒夸四分与楞严按下云头子细参不学亮公亲马祖还如德峤访龙潭七年往返来昭觉三载翱翔上碧巖今日烦充第一座百华䕺里现优昙后谒佛鉴于蒋山鉴问佛果有不曾乱为人说底句曾与你说么师曰合取狗口鉴震声云不是这箇道理师曰无人夺你盐茶袋乱叫作甚么鉴云佛果若不为你道我为你说师曰和尚疑时退院别参去鉴呵呵大笑鉴入灭圆悟继席未几师开法保宁迁华藏旋里领中峰上堂曰众卖华兮独卖松青青颜色不如红筭来终不与时合归去来兮翠霭中可笑古人恁么道大似逃峰赴壑避溺投火争如随分到尺八五分󰑁头边讨一箇半箇虽然如是保宁半箇也不要何故富嫌千口少贫恨一身多上堂呵佛骂祖须是德山作家渡马渡驴还他赵州手段瞎驴灭却正法眼藏利动君子聋人不用二种语言惯钩鲸鲵集云峰下四藤条双明双暗大愚肋底筑三下同死同生祖佛未兴巳前向上人提撕此事𦏪羊挂角之后仙陀客夺鼓掣旗露刃藏锋作师子哮吼裂破祖师印扫荡衲僧踪硬如兜罗绵软似南宾铁摩竭陀国水洩不通少室峰前亲行此令所以定光招手智者点头可谓良马不窥鞭侧耳知人意还会么三面狸奴手捉月两头白牯脚拏烟戴冠碧兔立庭栢脱殻乌龟飞上天冬夜示众举玉泉皓和尚云雪雪片片不别下到腊月再从来年正月二月三X月四月五月六月七月八月九月十月依前不歇冻杀饿杀免教胡说乱说师曰不是骂人亦非赞叹高出临济德山不似云居罗汉且道玉泉意旨作么生良久曰但得雪消去自然春到来师后示寂于本山阇维设利颇賸细民穴地尺许皆得之尤光明莹洁心舌亦不坏眉州象耳山袁觉禅师眉山人族袁氏幼于传灯院试所习得度始名圆觉郡守填绫牒误以圆作袁守慊然戏谓师云一字名可乎师笑曰一字巳多郡守异之具戒后即出蜀谒五祖自海会宗龙门远皆未得其津涯又谒阐提照于宝峰久之值照入寂往侍石门政执役数秋亲承记莂时圆悟道望倾一时师曳杖欲一见石门徒众顾师云兄既有得自宜缝炊巾何区区复行迈耶师曰不然我是则所往无碍弗应守株于此师至蒋山适悟被旨居天宁遂往大沩依佛性顷之入室陈所见性云汝忒󳪾远在然知其为法器俾充侍者掌宾客师每侍性性必举法华开示悟入四字令下语又云直待我竖点头时汝方是也偶不识被斥制中无依寓俗士家一日诵法华至亦后不知何者是火何者为舍乃豁然制罢归省性见首肯之圆悟再得旨住云居师至彼以所得白悟悟呵云本是净地疴屎作么师所疑顿释绍兴丁巳眉之象耳虗席郡守谓此道场久为󳬁螣囊橐非名流胜士莫能起废诸禅举师应聘尝语客曰东X坡云我持此石归袖中有东海山谷云慧崇烟雨芦鴈坐我潇湘洞庭欲唤扁舟归去傍人谓是丹青此禅髓也又曰我敲床竖拂时释迦老子孔夫子都齐立在下风有举此语似佛海远禅师远曰此觉老语也我此间即不恁么成都府昭觉彻庵道元禅师绵之巴以人族邓氏幼于降寂寺圆具东游谒大别心道禅师因看廓然无圣之语忽失笑曰达磨元来在这里道誉之往参佛鉴佛眼蒙赏识后依圆悟于金山以所见告悟弗之许高宗皇帝驾幸维扬召悟说法赐号圆悟又赐侍僧十人紫衣师与焉圆悟诏住云居师从之虽有信入终以梗胸之物未去为疑会悟问参徒生死到来时如何僧云香台子笑和尚次问师汝作么生云草贼大败悟曰有人问你时如何师拟答悟凭陵曰草贼大败师即彻证圆悟以拳击之师拊掌大笑悟曰汝见甚么便如此云毒拳未报永劫不忘悟归照亲命首众悟将顺世以师继席平江府虎丘绍隆禅师和之含山人也九岁谢覩居佛慧院踰六年得度受具又五年荷包谒长芦净照信禅师得其大略有传圆悟语至者师读之叹曰想酢生液虽未浇肠沃胃要且使人庆快第恨未聆謦欬耳遂由宝峰依湛堂客黄龙叩死心其机语妙出一时即至夹山闻悟移道林师随往一日入室悟问曰见见之时见非是见见犹离见见不能及举拳曰X还见么云见曰头上安头师闻脱然契证悟叱曰见箇甚么云竹密不妨流水过悟肯之自此且且不忘二十年尽圆悟之妙归邑继住城西开圣建炎之扰乃结庐铜峰之下郡守尚书李公光延居彰教四年徙虎丘道化益盛上堂曰凡有展托尽落今时不展不托堕坑落壍直饶风吹不入雨洒不着检点将来自救不了岂不见道直似澄潭月影静夜钟声随扣击以无亏触波澜而不散此犹是生死岸头事拈拄杖画一画曰尽断贤沙老汉许多葛藤点头石不觉拊掌大笑且道笑箇甚么脑后见腮莫与往来上堂百鸟不来春又暄凭栏溢目水连天无心还似今宵月照见三千与大千上堂摩竭陀国亲行此令拈拄杖卓一下曰大尽三十日小尽二十九上堂眼里不着砂耳里不着水堪笑老俱胝无端竖一指诸禅德且道谁是解笑者还会么閙市拶出憍尸迦吃嘹舌头三千里上堂不犯之令明古今风月灵机常独耀万象悉澄彻更说甚么正法眼藏瞎驴边灭无计较中翻成计较无途辙中翻成途辙一时与你截断秤鎚硬似铁别别八月秋何处热上堂有佛处不得住上无攀仰无佛处急走过下绝巳躬从来无向背本自绝罗笼出门撞着须菩提寸草不生千万里自是长觜鸟休言芳树不栖谩自说禅说道摩斯咤直饶心挂树头未免身沉海底莫动着动着三十棒且置休夏自恣一句作么生道青山渌水X元依旧明月清风共一家僧问为国开堂一句作么生道曰一愿皇帝万岁二愿重臣千秋云只如生佛未兴时一着落在甚么处曰吾常于此切云官不容针更借一问时如何曰据虎头收虎尾云中间事作么生曰草绳自缚汉云毗婆尸佛早留心直至如今不得妙曰几行巖下路少见白头人问九旬禁足意旨如何曰理长即就云只如六根不具底人还禁得也无曰穿过鼻孔云学人今日小出大遇曰降将不斩云恁么则和尚放某逐便也曰停囚长智问雪峰道尽大地撮来如粟米粒大抛向而前漆桶不快打鼓普请看未审此意如何曰一畆之地三虵九鼠云乞师再垂指示曰海口难宣问如何是大道真源曰和泥合水云便恁么去时如何曰截断草鞋跟问如何是佛法的的大意曰虵头生角问古人到这里因甚么不肯住曰老僧也恁么云忽然一刀两段时如何曰平地神仙问万机休罢千圣不携时如何曰未足观光云还有奇特事也无曰独坐大雄峰绍兴丙辰感微疾白众曰当以首座宗达承院事请于郡从之乃书偈而逝五月八日也塔全躯于寺之西南隅住世六十有五坐夏四十有五眉州中巖华严祖觉禅师嘉之龙游人族杨氏世业儒父洪有大名后居眉师生而伟异少为书生志齐昌黎尝着文大排释教忽患赘疮毉莫愈乃自悔从弥勒慧目能禅师疾瘳然右膝不举师因手书华严X合论毕夜感异梦且即舍杖步趋心意快然因习诵一日诵至现相品曰佛身无有生而能示出生法性如虗空诸佛于中住遂悟旨趣四众命讲不辍大观庚寅师佐慧目来居中巖政和乙未春得度明年成都师周公焘俾朝请李隲制疏以照觉寺命师大敞讲筵师词辩横放若决江河众所歆叹适南堂静禅师过门谓师曰观公讲说独步西南惜未解离文字相耳傥问道方外即今之周金刚也师欣然罢讲南至荆渚会丞相张公商英撰峩眉寺记证辨旧文误以贤首位等普贤修书破之复着三圣圆融论四篇公读之抚几称善乃曰师果不尔负可往蒋山依佛果老发明向上关棙他日岂易量哉师如其言径至钟阜一日入室悟举罗山垂语问之师罔措夙夜数年有省述偈曰家住孤峰顶长年半掩门自嗟身巳老活计付儿孙悟为印可次日见之悟曰昨日公案作么生师伫思悟呵逐之又五载莫能领解辞之庐山于栖贤寺阅浮山圆鑑禅师削执论遂大悟方知佛果钳鎚妙密作偈寄悟曰出林依旧入蓬蒿天网恢恢不可逃谁信业缘无避处归来不怕语声高悟大喜持以示众曰觉华严彻矣悟归蜀再住昭觉适师亦西还命掌牋记令嗣座力辞隐峩眉之南埵撰佛祖纪传六百卷将成复出崃探索遗逸以弥缝之初抵长沙丞相张公浚力以智度请开法坚卧不起公谕曰师以固守为志节岂从上传持此道者乃尔X用心耶师翻然就之法席大盛如三佛时癸亥八月谢院事入淅以华严要诀并录大藏不备载者传入海东又欲通笺经旨偿所志愿复泝流西归部使者大监荣公薿以成都信相延之未几移瓦屋开善仅二年前卭守史公堪顾中巖久不振乃移文漕使迎师主之师欣从凡于槌拂之下未尝有倦色故道俗覩之者无虗时上堂曰炅光洞耀逈脱根尘大用现前不存轨则一见便见拟议则差起意推求便成剩法所以祖师道圆同太虗无欠无余良由取舍所以不如若能取舍俱忘触目无滞拈来便用立处皆真譬如掷劒挥空不论及之不及若更推寻玄妙扸出精明病在钻穴索空拨波求水念念忘本步步迷源借使穷究万法始末洞明未契本源但名假法唤作从门入者不是家珍直得大地山河无丝毫过患先要得个入门方知性海圆澄万有俱备无有一法从外而入未有一法从内而出直饶如此犹是无风匝匝之波乃至万缘俱丧表里一如三际十方坦然平等聊且得箇转身句子尚在半途更须扫荡玄机尽却圣解即偏而常正犹如鹤在银笼即正而常偏大似龙㘅异宝万年松径白雪漫漫异草寒巖未尝顾恋尚坐一色唤作贴肉汗衫教中谓之解脱坑亦名寂灭病须是不禀威音佛透出未生前不挂万年衣不坐空王殿视本来人如破草履见佛祖似生冤家不入异类中不行无间路虽然恁么奇特犹未是X渠侬极则处不见道不见一色始是半提更须知有全提时节始得我若全提去法堂前定是草深一丈尽大地道绝人稀诸禅德快须着些精彩岂可取次承当他时异日只成自误山僧恁么道还有知落处底么良久曰夜行人只贪明月不觉和衣渡水寒上堂一尘起大地收一叶落天下秋悬须弥于诸人鼻孔上着大海于诸人眼睛中得则得只是未知有向上一窍在古人事不获巳垂一言半句只要教人会去殊不知向好肉上剜疮岂况举古明今远照近用大似嚼饭餧婴儿有甚么用处所以云门道西天二十八祖唐土六祖尽干坤大地天下老和尚总在拄杖头上直饶会得倜傥分明放过你去只在半途若不放过尽是野狐精去还委悉么燕市屠牛春色好钩齐元在直钩中到虎丘请上堂某逢歒手虽有行而难藏月到天心得无遮而自在欲行向上路须得同参证明方可脱体提持全机出没更不必优游性海入理深谈只知语妙意玄切恐浑身泥水又不欲破三作五换斗移星免使家丑外扬教他傍观者哂且不敢正偏回互隐密全该正按则理事双忘言思路绝傍提则龙吟枯木韵出青霄又恐劒巳化龙刻舟无益亦不敢说四种料简列四主宾一句具三玄一玄具三要一喝分宾主照用一时行自知是巳陈刍狗灵龟负图只欲说句里明机风前有路未语先分付用处绝踪由终是野鴈见人意巳先改更X说言无展事语不投机承言者丧滞句者迷不犯波澜迢然自异不立窠臼徧界难藏大似滞殻迷封日中逃影击禅床一下曰今日一齐打破更不用这箇闲家具别有骑声盖色越格超宗底一着子不免对众拈出举拂子曰还见么海山幸有任公子一钩曾连十二鳌上堂举石霜和尚迁化众请首座继钟住持虔侍者所问公案师曰宗师行处如火消冰透过是非关全机亡得丧尽道首座滞在一色侍者知见超师可谓体妙失宗全迷向背殊不知首座如鹭鹚立雪品类不齐侍者似凤翥丹霄不萦金鏁一人高高山顶立一人深深海底行各自随方而来同会九重城里而今要识此二人么竖起拂子曰龙卧碧潭风凛凛垂下拂子曰鹤归霄汉背摩天僧问最初威音王末后娄至佛未审最初参见甚么人曰家在大梁城更问长安路云只如德山担疏钞行脚意在甚么处曰拶破你眼睛云与和尚悟华严宗旨相去几何云同途不同辙云昔日德山今朝和尚曰夕阳西去水东流问世尊拈华当为何事曰揭开脑盖云争奈迦叶微笑何曰情知你落第二头云恁么则载断脚跟曰犹自不知羞问如何是一喝如金刚王宝劒曰血溅梵天云如何是一喝如踞地师子曰惊杀野狐狸云如何是一喝如探竿影草曰验得你骨出云如何是一喝不作一喝用曰直须识取把针人莫道鸳鸯好毛羽问如何是荆南境曰千里X云涛三崃崄一帆风浪五湖宽云如何是境中人曰直谏岂无唐独座英雄宜有眷髯翁云人境巳蒙师指示高提祖印事如何曰巡海夜叉头载角电光石火莫踟蹰僧礼拜师曰更须透过未生前问如何是正中偏曰更深垂却夜明帘云如何是偏中正曰天晓贼人投古井云如何是正中来曰百卉乘春在处开云如何是兼中至曰雨雪交加无处避云如何是兼中到曰两头截断无依倚心法双忘始得玄绍兴庚午孟夏示少恙至五月朔晨起众衲环拥求末后句师撝之曰吾平生口过不少今尚何言去去吾将少憩焉遂瞑目而逝三日慈客俨如火浴后获设利有大如蚌珠五色者莫计塔于院之东师以践履无玷而严于授受宣抚邵公溥给事冯公檝与数十胜流皆以师事之阅世六十四坐夏三十五潭州福严文演禅师成都新繁人族杨氏年十八依广孝子安为僧登戒住习经论久之谒正法明禅师闻举云门胡饼话有省后见圆悟始极法源初住智度晚迁福严上堂曰当阳坐断凡圣迹绝随手放开天回地转直得日月交互虎啸龙吟头头物物耳闻目眎安立谛上是箇甚么还委悉么阿斯咤咄上堂等闲地明白不思量现成前佛后佛于此指注不及天下衲僧计较不就制遏不住逈脱情尘唯自肯方亲全机放下一向靠将去上无佛祖可依下无自巳可据如大虗空更无执碍直是𤇅赫地不昧一X切得这些巴鼻子了便乃应用无穷然亦须随手揑破始得何故大红炉中不容点雪僧问如何是定林正主曰坐断天下人舌头云未审如何亲近曰覰着则瞎问学人上来请师相见曰三要印开云功不浪施也曰见箇甚么云宾主俨然曰望空启告绍兴丙子十一月二十六端坐忽集耆旧嘱以后事书偈罢喝一喝掷笔而逝寿六十五腊四十八阇维获设利五色同灵骨藏于院之三生塔平江府西山明因昙玩禅师温之乐清人族黄氏妙龄披削徧参丛社宣和庚子回至钟阜适朝廷易僧为德士师与同志数人入头陀巖食松自处久之圆悟被旨居是山亲至巖所令去须发及悟诏补京师天宁与师俱往命掌香水海未几因举桴击鼓顿明大法悟默识之室中凡有所问皆对曰莫理会故流辈咸以莫理会称之皇叔齐安郡王乞旨请开法明因次迁宝华上堂曰你有一对眼我也有一对眼汝若瞒还自瞒汝若成佛作祖老僧无汝底分汝若做驴做马老僧救汝不得一日众檀越入山请师上堂说偈曰我无长处名虗出谢汝殷勤特地来明因无法堪分付谩把山门为汝开僧问和尚未见圆悟时如何曰莫理会云见后如何曰莫理会云见与未见时如何曰莫理会莫理会绍兴二十三年谢事居四明雪窦明觉塔所皇叔欲奏回象轼竟以疾辞之明年归寂显异特甚故不详X录平江府虎丘雪庭元净禅师双溪人也上堂曰要行便行要坐便坐六处神通是箇甚么把定时一物不为放行时杀人放火忽有箇衲僧出来道这无面目汉不要乱做雪庭只向伊道将谓无人证明上堂知有底人过万年如同一日不知有者过一日如同万年不见死心和尚道山僧行脚三十余年以九十日为一夏增一日也不得减一日也不得取不得舍不得不可得中只么得翠云见处又且不然山僧行脚三十来年谁管他一日九十日也无得也无不得处处当来见弥勒且道弥勒在甚么处金风吹满水落叶满长安上堂说得须是见得见得又须说得见得说不得落在阴界见解偏枯说得见不得落在时机堕在毒海若是翠云门下直饶说得见得好与三十棒说不得见不得也好与三十棒翠云恁么道也好与三十棒遂高声召大众曰崄上堂日日日东出日日日西没是时人知有自古自今如麻似粟忽然捩转话头亦不从东出亦不从西没且道从甚么处出没若是透关底人闻恁么道定知五里牌在郭门外若是透不过者往往道半山热瞒人僧问如何是到家一句曰坐观成败问不与万法为侣者是甚么人曰远亲不如近隣云待汝一口吸尽西江水即向汝道又作么生曰近隣不如远亲问亡僧迁化向甚么处去曰粪堆头云意旨如何曰筑X着磕着怀安军云顶𠁼庵宗正禅师潼川郪县人上堂拈拄杖卓一下曰闻处绝闻竖起曰见处绝见风动尘起垛生招箭未恁么巳前分明成两片德山横按绝商量黄檗用时机掣电大千沙界一毛头手眼通身无背面咄衢州天宁讷堂梵思禅师苏台人族朱氏年二十一去发受具游师席往来佛鑑佛眼会下有年晚依圆悟彻证后七坐道场上堂曰趯翻生死海踏倒涅槃岸世上无活人黄泉无死汉遂拈拄杖曰讷堂今日拄杖子有分付处也还有承当得者么试出来担荷看有么有么良久掷拄杖下座上堂知有底也喫粥喫饭不知有底也喫粥喫饭如何直下验得他有之与无是之与非邪之与正若验不出参学事大远在喝一喝下座上堂山僧是杨岐四世孙这老汉有箇三脚驴子弄蹄行公案虽人人举得只是不知落处山僧不惜眉毛为诸人下箇註脚乃曰八角磨盘空里走岳州君山佛照觉禅师上堂曰是即彻底是从来脱体先天地非即彻底非万别千差共一机是也是不着非也非不及此时佛祖从何立晓天霜重泄真机一颗圆明色非色既非色且道是箇甚么妙体全标处分明只自知上堂举古者道仰之弥高钻之弥坚瞻之在前忽焉在后诸人还识得么若也不识X为你注破仰之弥高不隔丝毫要津把断佛祖难逃钻之弥坚真体自然鸟啼华笑在碧巖前瞻之在前非正非偏十方坐断威镇大千忽焉在后一场漏逗堪笑云门藏身北斗咄平江府宝华显禅师本郡人也上堂曰喫粥了也头上安头洗钵盂去为虵𦘕足更问如何自纳败阙良久高声召大众众举首师曰归堂喫茶上堂禅莫参道休学歇意忘机常廓落现成公案早周遮只箇无心巳穿凿直饶坐断未生前难透山僧错错错绍兴府东山觉禅师后住因圣上堂曰三通鼓罢诸人各各上来拟待理会祖师西来意还知劒去久矣么设使直下悟去也是斩头觅活东山事不获巳且向第二头鞠拶看以手拍禅床下座上堂花烂熳景暄妍休说壶中别有天百草头边如荐得东高三丈西阔八寸上堂东弗于代与西瞿耶尼鬪额会么你诸人犹自不知钵盂口向天在上堂满口道不得偶尔成文良久曰喫棒得也未上堂老演师翁道说心说性老僧这里是恶口山僧道若是教外别传乃是当的帝都丁上堂举昔广额屠儿日杀千羊一日至佛所飏下屠刀云我是千佛一数世尊云如是如是今时丛林将谓广额过去是一佛权现屠儿日杀千羊如此见广额且喜没交涉又曰广额正是箇杀人不眨眼底汉飏下屠刀立地成佛且喜没交涉又道广额飏下屠刀云我是千佛一数这X一佛多少分明且喜没交涉要识广额么夹路桃华风雨后马蹄何处避残红嘉泰普灯录卷第十四音释𠁼音伊頵于伦切挺音铤嶷鱼力切摵沙获切𨍏音铎辂卢各切误作轹巵音支厍音舍謦去挺切欬音慨莅音利咀才与切噍才笑切菽音叔匳音廉鄮音茂髀房礼切峤音轿赘之芮切瘳音抽敞昌两切歆许金切埵音朵浚音峻泝音素薿音拟卭渠容切剜一九切倜音剔翥韦恕切髯女监切嘉泰普灯录X卍XXX嘉泰普灯录卷第十五平江府报恩光孝禅寺僧编南岳第十五世天宁佛果圆悟克勤禅师法嗣临安府径山大慧普觉宗杲禅师宣城人族奚氏夙有英气年十三试入乡校一日偶同舍见谑师怒即X以砚投之误中广文帽偿金而归曰大丈夫读世间书曷若究出世法即诣东山慧云院事慧齐明年薙发具毗尼偶阅古云门录怳若旧习往依广教理禅师弃游四方从曹洞诸老宿既得其说去登宝峰谒湛堂准禅师准一见异之俾侍巾裓指以入道捷径师横经无所让准呵曰汝曾未悟病在意识领解则为所知障准疾革嘱师曰吾去后常见川勤必能尽子机用准卒师趋谒无尽居士求准塔铭无尽延之名师庵曰妙喜且笃令见圆悟师至天宁值悟陞堂举僧问云门如何是诸佛出身处门曰东山水上行若是天宁即不然如何是诸佛出身处熏风自南来殿阁生微凉师闻豁然神悟踰月悟谓曰也不易你到这田地只是可惜你死了不能活又却不疑言句是为大病不见道悬崖撒手自肯承当绝后再稣欺君不得须信有这箇道理延为择木堂侍者日同士大夫入室至数次悟每举有句无句如藤倚树问之师拟对悟曰不是经半载问曰闻和尚当时在五祖曾问这话不知五祖如何答悟俛首师曰和尚当时对人天大众问之如今说亦何妨悟不得巳谓曰我问有句无句如藤倚树时如何祖曰描也描不成𦘕也𦘕不就忽遇树倒藤枯时如何祖曰相随来也师于言下去尽知见悟曰始知吾不汝欺遂命掌翰墨着临济正宗记付之未几令分座室中握竹篦以验学者丛林浩然归重名振京师右丞X吕公舜徒奏钖紫衣佛日之号会女真之变其酋欲取禅僧十数人师在选得免趋吴门虎丘度夏因阅华严至菩萨登第七地证无生法忍其向所请问湛堂央崛摩罗持钵至产妇家因缘晓然洞明闻圆悟诏住云居诣之复为第一座为众授道誉望益尊后留古云门庵学者云集久之入闽结茅于长乐洋屿从之得法者十有三人徙居小溪庵圆悟在蜀嘱右丞张魏公浚曰杲首座真得法髓苟不出无支临济宗者魏公还朝以径山迎之道法之盛冠于一时众二千余皆诸方俊乂侍郎张公九成亦从之游洒然契悟一日因议及朝政与师连祸师恬然绍兴辛酉五月毁衣牒屏居衡阳乃裒先德机语间与拈提离为三帙目曰正法眼藏凡十年移居梅阳又五年高宗皇帝特恩放还明年春复僧伽梨四方虗席以邀率不就后奉朝命居育王逾年有旨改径山道俗歆慕如初时孝宗皇帝为普安郡王时遣内都监入山谒师师作偈为献及在建邸复遣内知客诣山供五百应真请师说法亲书妙喜庵三字并制赞宠寄之上堂曰祖师道一心不生万法无咎无咎无法不生不心能随境灭境逐能沉境由能境能由境能大小祖师却作座主见解径山即不然眼不自见刀不自割喫饭济饥饮水定渴临济德山特地迷枉费精神施棒喝除却棒拈却喝孟八郎汉如何止遏上堂X举僧问利山众色归空空归何所曰舌头不出口云为甚么如此曰内外一如故师曰事存函盖合理应箭锋拄须还利山始得若是径山即不然或问众色归空空归何所芍药华开菩萨面椶榈叶散夜叉头为甚么如此但辨肯心必不相赚上堂拈拄杖卓一下喝一喝曰德山棒临济喝今日为君重拈掇天何高地何阔休向粪埽堆上更添搕𢶍换却骨洗却肠径山退身三步许你诸人商量且道作么生商量掷下拄杖喝一喝曰红粉易成端正女无钱难作好儿郎上堂正月十四十五双径椎锣打鼓要识祖意西来看取村歌社舞上堂举僧问风穴古曲无音韵如何和得齐曰木鸡啼子夜刍狗吠天明这黄面淅子恁么答话也做他临济儿孙未得在今日或有人问径山古曲无音韶如何和得齐只向他道木鸡啼子夜刍狗吠天明上堂举僧问临济如何是三眼国土曰我共汝入净妙国土着清净衣说法身佛又入无差别国土着无差别衣说报身佛又入解脱国土着光明衣说化身佛师顾视大众曰还见临济老汉么若也未见径山为你指出法身报身化身咄哉魍魉妖精三眼国中逢着笑杀无位真人上堂久雨不曾晴豁然天地清祖师门下事何用更施呈上堂举僧问五祖牛头未见四祖时为甚么百鸟㘅华献曰富与贵是人之所欲云见后为甚么不㘅华献曰贫与贱是人之所恶师曰师翁恁么答话X虽则善赴来机争奈语惊时听径山亦有两转语要与师翁相见牛头未见四祖时为甚么百鸟㘅华献茆屋上安蚩刎见后为甚么不㘅华献佛殿里掘东司上堂举僧问六祖黄梅意旨甚么人得曰会佛法人得云和尚还得否曰我不得云和尚为甚么不得曰我不会佛法大众还见祖师么若也不见径山为你指出蕉芭蕉芭有叶无子忽然一阵狂风起恰似东京大相国寺里三十六院东廊下北角头王和尚破袈裟毕竟如何归堂喫茶上堂举圆通秀禅师示众曰少林九年冷坐刚被神光覰破如今玉石难分只得麻缠纸里这一箇那一箇更一箇若是明眼人何须重说破径山今日不免狗尾续貂也有些子老胡九年话堕可惜当时放过致令默照之徒鬼窟长年打坐这一箇那一箇更一箇虽然苦口叮咛却似树头风过结夏上堂文殊三处安居志公不是闲和尚迦叶欲行正令未免眼前见鬼且道径山门下今日事作么生下座后大家触礼三拜上堂僧问有么有么庵主竖起拳头还端的也无师便下座归方丈上堂举赵州洗钵盂话乃曰诸方拈掇甚多下注脚亦不少未曾有一人分明说破妙喜今日为诸人分明说破喫粥了便洗钵盂且道还曾指示无黑豆从来好合酱比丘尼定是师姑上堂才方八月中秋又是九月十五拈拄杖卓曰唯有这箇不迁掷下曰一众耳闻目覩上堂举五祖举僧问X赵州如何是祖师西来意曰庭前栢树子恁么会便不是了也如何是祖师西来意庭前栢树子恁么会方始是要识五祖师翁么脑后见腮莫与往来孝宗皇帝在建邸时遣内知客入山供养罗汉祝圣请上堂乃曰欲识佛性义当观时节因缘时节若至其理自彰敢问大众作么生是自彰底道理举起拂子曰还见么击禅床曰还闻么闻见分明是箇甚么若向这里提得去皇恩佛恩一时报足其或未然径山打葛藤去也复举起拂子曰看看无量寿世尊在径山拂子头上放大光明照不可说不可说又不可说佛剎微尘数世界中转大法轮作无量无边广大佛事其中若凡若圣若正若邪若草若木有情无情遇斯光者皆获无上正等菩提所以诸佛于此得之具一切种智诸大菩萨于此得之成就诸波罗蜜辟支独觉于此得之出无佛世现神通光明诸声闻众洎夜来迎请五百阿罗汉于此得之得八解脱具六神通天人于此得之增长十善脩罗于此得之除其憍慢地狱于此得之顿超十地饿鬼傍生及四生九类一切有情于此得之随其根性各得受用无量寿世尊放大光明作诸佛事巳竟然后以四大海水灌弥勒世尊顶与授阿耨多罗三藐三菩提记当于补处作大佛事无量寿世尊有如是神通有如是自在有如是威神到这里还有知恩报恩者么若有出来与径山相见为汝证明如无听取一颂十方法界X至人口法界所有即其舌只凭此口与舌头祝吾君寿无间歇亿万斯年注福源如海滉漾永不竭师子窟内产狻猊鸑鷟定出丹山穴为瑞为祥遍九垓草木昆虫尽懽悦稽首不可思议事喻若众星拱明月故今宣畅妙伽陀第一义中真实说圆悟禅师忌师拈香曰这箇尊慈平昔强项气压诸方逞过头底颟顸用格外底儱侗自言我以木槵子换天下人眼睛殊不知被不孝之子将断贯索穿却鼻孔索头既在径山手里要教伊生也由径山要教伊死也由径山且道以何为验遂烧香曰以此为验僧问达磨西来将何传授曰不可总作野狐精见解云如何是麤入细曰香水海里一毛孔云如何是细入麤曰一毛孔里香水海问古镜未磨时如何曰火不待日而热云磨后如何曰风不待月而凉云磨与未磨时如何曰交问不与万法为侣者是甚么人待汝一口吸尽西江水即向汝道意作么生曰钉钉胶黏问一法若有毗卢堕在凡夫万法若无普贤失其境界去此二途请师速道曰脱殻乌龟飞上天问高揖释迦不拜弥勒时如何曰梦里惺惺问大修行底人还落因果也无前百丈云不落因果为甚么堕野狐身曰逢人但恁么举云只如后百丈道不昧因果为甚么脱野狐身曰逢人但恁么举云或有人问径山大修行底人还落因果也无未审和尚向他道甚么曰向你道逢人但恁么举问明头来时如何X曰头大尾颠纤云暗头来时如何曰野马嘶风蹄拨刺云明日大悲院里有齐又作么生曰雪峯道底问过去心不可得现在心不可得未来心不可得如何曰亲言出亲口云未审如何受持曰但恁么受持决不相赚问我宗无语句实无一法与人时如何曰五味饡秤鎚问心佛俱忘时如何曰卖扇老婆手遮日问教中道尘尘说剎剎说无间歇未审以何为舌师拍禅床右角一下僧云世尊不说说迦叶不闻闻也师拍禅床左角一下僧云也知今日令不虗行曰识甚好恶师室中问僧不是心不是佛不是物你作么生会僧云领师曰领你屋里七代先灵僧便喝师曰适来领而今喝干他不是心不是佛不是物甚么事僧无语师打出僧请益夹山境话声未绝师便喝僧茫然师曰你问甚么僧掷举师连打喝出师才见僧入便云不是出去僧便出师曰没量大人被语脉里转却次一僧入师亦云不是出去僧却近前师曰向你道不是更近前觅箇甚么便打出复一僧入云适来两僧不会和尚意师低头嘘一声僧罔措师打曰却是你会老僧意问僧我前日有一问在你处你先前日答我了也即今因甚么瞌睡僧云如是如是师曰道甚么僧云不是不是师连打两棒曰一棒打你如是一棒打你不是举竹篦问僧曰唤作竹篦则触不唤作竹篦则背不得下语不得无语速速道道僧云请和尚放下竹篦即与和X尚道师放下竹篦僧拂袖便出师曰侍者认取这僧着又举问僧僧云瓮里怕走却鳖那师下禅床擒住曰此是谁语速道僧云实不敢谩昧老师此是竹庵和尚教某恁么道师连打数棒曰分明举似诸方师年迈求解辛巳春得旨退居明月堂隆兴改元一夕星殒于寺西流光赫然寻示微恙八月九日学徒问安师勉以宏道徐曰吾翌日始行至五鼓亲书遗奏又贻书辞紫巖居士侍僧了贤请偈复大书曰生也只恁么死也只恁么有偈与无偈是甚么热大掷笔委然而逝平明有蛇尺许腰首白色伏于龙王井栏如义服者即山之昭济示现也四众哀号皇帝闻而叹惜丞相以次致祭者沓来门弟子塔全身于明月堂之侧寿七十有五夏五十有八诏以明月堂为妙喜庵谥曰普觉塔名宝光淳熈初赐其全录八十卷随大藏流行台州护国此庵景元禅师永嘉楠溪人族张氏年十八依灵山希拱为僧习台教历三祀易衣夏净慈谒圆悟于钟阜未几睹二僧𨵃死心小参语曰既迷须得箇悟既悟须识悟中迷迷中悟迷悟双忘却从无迷悟处建立一切法师拂袖行至殿庑洞然晓悟即以所证白悟悟弗许师沂流从之匪劳剪拂尝侍悟入对维扬赐椹服及悟归蜀以法衣付之太秀居士龙学耿公廷禧守括苍尊其道请开法南明留二年退居永嘉护国宪使明公槖太守吕公丕问以X连云邀之三请克至法社大兴而括苍丛林实由师振次迁真如护国上堂曰威音王巳前这一队汉错七错八威音王巳后这一队汉落二落三而今这一队汉坐立俨然且道是错七错八落二落三还定当得出么举拂子曰吽吽上堂拈拄杖横按曰有时瞋有时喜有时观音面有时夜叉觜或现鼠尾龙头或现鼠头龙尾偏要检非不曾检是何故是金不博金是水不洗水卓拄杖曰梢公自应喏只你是直符满船都是鬼参浴佛上堂这释迦老子初生下来便作箇笑具一手指天一手指地云天上天下唯我独尊后来云门大师道我当时若见一棒打杀与狗子喫却贵图天下太平尚有人不肯放过却道赞佛赞祖须是云门始得且道那里是赞他处莫是一棒打杀处是么且喜没交涉今日南明乍此住持只得放过若不放过尽大地人并皆乞命始得如今事不获巳且问大众向佛殿上每人与他一狗何故岂不见道乍可违条不可越例以拂子击禅床下座上堂野干鸣师子吼张得眼开得口动南星蹉北斗召曰大众还知落处么金刚堦下蹲神龟火里走师在西山为西堂耿龙学请就净光陞座灵峰古禅师举茶陵郁和尚悟道颂曰我有明珠一颗久被尘劳关鏁今朝尘尽光生照破山河万朵又举白云端和尚见杨岐日令举此颂岐大笑云疑之因问其故时方岁暮岐曰汝见昨日打敺傩者么云见曰汝一X筹不及渠云益疑之云意旨如何曰渠爱人笑汝怕人笑云大悟请前南明和尚为众判断师乃曰诸禅德杨歧大笑眼观东南意在西北白云悟去听事不真唤钟作瓮检点将来和杨歧老汉都在架子上将错就错若是南明即不然我有明珠一颗切忌当头蹉过虽然觌面相呈也须一鎚打破举拂子曰还会么棊逢敌手难藏行诗到重吟始见功僧问三圣道我逢人即出出则不为人意旨如何曰八十翁翁嚼生铁云兴化道我逢人即不出出则便为人又作么生曰须弥顶上浪飜空问莲华未出水时如何曰一任摸索云出水后如何曰有眼如盲问天不能盖地不能载是甚么物曰无孔铁鎚云天人群生类皆承此恩力也曰莫妄想问三世诸佛说不尽底句请师速道曰眨上眉毛问昔年三平道场重兴是日圆悟高提祖印始自师传如何是临济宗曰杀人活人不眨眼云目前抽顾鑑领略者还稀如何是云门宗曰顶门三眼耀干坤云未举先知未言先见如何是沩仰宗曰推不向前约不退后云三界唯心万法唯识如何是法眼宗曰箭锋相掷不相饶云建化何妨行鸟道回途复妙显家风如何是曹洞宗曰手执夜明符几箇知天晓云向上还有路也无曰有云如何是向上路曰黑漫漫地僧便喝师曰贪他一粒粟失却半年粮绍兴乙丑冬示微疾丙寅正月九日请西堂昙华禅师为座元继集主事付嘱殆尽X示训如常俄握拳而逝学者悲慕茶毗得五色设利齿舌右拳无少损二月二日塔于寺东刘阮洞前寿五十三腊三十五台州鸿福子文禅师上堂曰不昧不落作么会会得依前堕野狐一夜凉风生𦘕角满船明月泛江湖上堂钩锥不到处千眼顿开箭锋不及时万机併会无边差别智三昧总持门喝一喝则日照天临打一棒乃云行雨施拈却面前案山子倒转舌头试为我道一句看若道不得三十年后莫道见鸿福来福州玄沙僧昭禅师上堂曰天上无弥勒地下无弥勒且道弥勒在甚么处良久曰夜行莫踏白不是水便是石上堂拨转关棙透出情尘截断古今露箇面目理事俱到敲唱双行直得泥牛哮吼露柱惊忙佛殿走出三门金刚开口大笑且道笑箇甚么遂曰自家屋里事难为说向人以拂子击禅床下座平江府南峰云辩禅师本郡人也壮年弃妻孥入闽依瑞峰章禅师圆颅旋里谒穹窿圆禅师中夜忽有得述二偈呈圆圆曰子虽得入未至当也切宜着鞭乃辞扣诸席后造圆悟值入室才踵门悟曰看脚下师打露拄一下悟曰何不着实道取一句云师若摇头弟子摆尾悟曰你试摆尾看师翻筋斗而出悟大笑由是知名归住城西之思忆移小湖之观音晚居南峰僧问如何是夺人不夺境曰覇王到乌江云如何是夺境不夺人曰筑坛拜将云如何是人境两X俱夺曰万里山河获太平云如何是人境俱不夺曰龙吟雾起虎啸风生云向上还有事也无曰当面嗟过僧云真箇作家师曰白日鬼迷人一日入城与道俗行至十郎巷有问巷在这里十郎在甚么处师奋臂曰随我来临安府灵隐佛海慧远禅师眉之眉山人族彭氏世业儒年十三因兄从释师问曰出家何为兄曰求解脱法师曰如是我亦可为遂白母宋氏愿偕往母欣然遂事药师院宗辨为僧诣大慈习经论四年去依灵巖徽禅师久之微有契会圆悟领昭觉师即之闻悟普说忽顿悟仆于众众掖之乃曰吾梦觉矣至暮与悟问答无滞悟大喜以偈赠之自此机锋峻发绍兴乙卯春眉守以象耳命师开法不就是岁圆悟顺世师东下抵淮南出住蟠龙迁瑯瑘又移婺普济衢定业光孝郡王赵公令衿侍郎曾公开皆问道于师后居南台未几过天台历护国国清鸿福三寺尚书沉公介守平江以虎丘久废邀师振之干道乙丑敕居崇先明年被旨补灵隐孝宗皇帝召入禁中与酬酢其道愈尊癸巳春特赐佛海禅师上堂曰道绝名言法离闻见打破虗空成七八片直饶锢鏴完全也是由基副箭上堂昨夜来报五参正值老僧洗脚起来抖擞精神末上输他一着上堂天道亏盈地道变盈鬼神害盈人道恶盈老僧本贯眉州眉山县人事行年癸未X十二月十六日巳时建生自小出家横草不拈竖草不把路转山回君自看南不龟头北不厦上堂滴水冰生分外寒冻云环合鏁峰峦根尘不昧心珠露眨上眉毛子细看上堂新岁有来由烹茶上酒楼一双无两脚半箇有三头穿出神难辨相逢鬼见愁倒吹无孔笛促拍舞凉州咄上堂好是仲春渐暖那堪寒食清明万叠云山耸翠一天风月为隣在处华红柳绿湖天浪稳风平山禽枝上语谆谆再三𤨏𤨏碎碎嘱付叮叮咛咛你且道他叮咛嘱付箇甚么卓拄杖曰记取明年今日依旧寒食清明上堂举僧问睦州以一重去一重即不问不以一重去一重时如何州曰昨日栽茄子今朝种冬瓜师曰问者善问不解答答者善答不解问山僧今日向饥鹰爪下夺肉勐虎口里横身为你诸人说箇样子登坛道士羽衣轻呪力虽穷法转新拇指破开天地闇蛇头攧落鬼神惊僧问十二时中教学人如何用心曰蘸雪喫冬瓜问浩浩尘中如何辨主曰木狗头边镰切菜云莫便是和尚为人处也无曰研槌撩撩饦问即心即佛时如何曰顶分丫角云非心非佛时如何曰耳坠金环云不是心不是佛不是物又作么生曰秃顶修罗舞柘枝问东山水上行意旨如何曰初三十一不用择日问文殊是七佛之师为甚么出女子定不得曰担头不挂针问昔有一秀才作无鬼论论成时有一鬼叱曰你争奈我何意作么生X师以手斫额曰何似生僧云只如五祖以手作鹁鸠觜云谷哌哌又且如何曰自领出去问庵内人为甚么不知庵外事曰拄杖横挑铁蒺䔧问不与万法为侣者是甚么人曰脚踏辘轳一日鸣鼓陞堂师潜坐帐中侍僧寻之师忽拨开帐曰只在这里因甚么不见僧无对师曰大斧斫三门问僧一大藏教是恶口如何是本身卢舍那僧云天台普请南岳游山师陞座别曰阿耨达池深四十丈濶四十丈乙未秋师示众曰淳熙二年闰季秋九月旦閙处莫出头冷地着眼看明暗不相干彼此分一半一种作贵人教谁卖柴炭向你道不可毁不可赞体若虗空没涯岸相唤相唿归去来记取明年正月半都下喧传之果于丙申得辛后一日感微疾至上元挥偈安坐而化偈曰拗折秤鎚掀翻露布突出机先鸦飞不度留七日颜色不异是月二十五日塔全身于寺之乌峰送者几万人世寿七十四僧腊五十九成都府正法建禅师上堂曰兔马有角牛羊无角绝毫绝𨤲如山如岳针锋上师子飜身藕窍中大鹏展翼等闲突过北俱卢日月星辰一时黑温州雁山灵峰㑃堂中仁禅师洛阳人也少依东京奉先院出家宣和初赐牒于庆基殿落发进具后往来三藏译经所谛穷经论特于宗门未之信时圆悟诏居天宁凌晨谒之悟方为众入室师见敬服奋然造前悟曰依经解义三世佛冤离经一字即X同魔说速道师拟对悟噼口击之因坠一齿即大悟竟留天宁由是师资契合请问无间自南渡隆兴初开法大觉迁中天竺次徙灵峯上堂曰九十春光巳半过养花天气正融和海棠枝上莺声好道与时流见得么然虽如是且透声透色一句作么生道金勒马嘶芳草地玉楼人醉杏花天上堂举狗子无佛性话乃曰二八佳人剌绣迟紫荆花下啭黄鹂可怜无限伤春意尽在停针不语时淳熈甲午四月八日孝宗皇帝诏入赐座说法皇帝遂举不与万法为侣因缘俾拈提师拈罢颂曰秤鎚搦出油闲言长语休腰缠十万贯骑鹤上扬州癸亥中陞堂告众而逝台州天封觉禅师上堂曰无生国里未是安居万仞崖头岂容驻足且望空撒手直下翻身一句作么生道人逢好事精神爽入火真金色转鲜成都府昭觉道祖首座初见圆悟于即心是佛语下发明久之悟命分座一日为众入室余二十许人祖忽问曰生死到来如何回避众无对祖掷下拂子奄然而逝众皆愕眙亟以闻悟悟至召曰祖首座祖张目眎之悟曰抖擞精神透关去祖点头竟尔趋寂南康军云居宗振首座丹丘人也依圆悟于云居一日因仰瞻钟阁倐然契证有诘之者振酬以三偈其后曰我有一机直下示伊青天霹雳电卷星驰德山临济棒喝徒施不传之妙于汝何亏悟见大悦竟以X节操自高道望愈重尝书壁曰住在千峰最上层年将耳顺任腾腾免教名字挂人齿甘作今朝百拙僧觉庵道人祖氏建宁游察院之姪女也幼志不出适留心祖道趋圆悟之席于悟示众语下了然明白悟曰更须飏却所见始得自由祖答偈曰露柱抽横骨虗空弄爪牙直饶玄会得犹是眼中沙令人本明亡其族里号明室自机契圆悟徧参名宿皆蒙印可绍兴庚申二月望亲书三偈寄呈泐潭草堂清禅师微露谢世之意至旬末别亲里而终草堂䟦其偈后为刊行大慧禅师亦尝垂语发扬偈曰不识烦恼是菩提若随烦恼是愚痴起灭之时须要会鹞过新罗人不知不识烦恼是菩提净华生淤泥人来问我若何为喫粥喫饭了洗钵盂莫管他莫管他终日痴憨筭海沙要识本来真面目便是祖师一木叉道不得底叉下死道得底也叉下死毕竟如何不许夜行投明须到成都府范县君者𡠉居岁久常坐而不卧闻圆悟被旨归住昭觉往礼拜请示入道因缘悟令看不是心不是佛不是物是箇甚么久无所契范泣告悟曰和尚有何方便令某易会悟曰却有箇方便遂令只看是箇甚么后有省曰元来恁么地近那嘉泰普灯录卷第十五X音释㑃于効切衿音今谑虗约切薙他计切珵音呈裓古得切稣素姑切酋自秋切崛渠勿切屿音序𢶍苏答切歆许金切貂音凋滉胡广切狻素官切猊音倪鸑音岳鷟食角切槵音患饡作管切楠音南椹食荏切遡音素欧音区傩音那眨侧洽切窿音隆锢音固鏴音路抖音斗擞音叟谆章伦切蘸庄陷切镰音帘哌音孤搦女白切愕五各切眙音怡𡠉音狸嘉泰普灯录X卍XXX嘉泰普灯录卷第十六平江府报恩光孝禅寺僧编南岳第十五世太平佛鑑慧懃禅师法嗣常德府文殊心道禅师眉之丹棱人族徐氏年三十得度具戒游成都从师授唯识论自以为至有同齐诘之曰三界唯心万法唯识今目前境象枞然心识安在师愕立遂出关依谷隐显禅师历十祀周流江淮抵舒之太平遇鑑小参举赵州栢树子话至觉铁觜云先师无此语莫谤先师好因疑之求挂钖以宴X寂为务一夕理前话豁如梦觉趋丈室拟叙所悟鑑首肯后命分座政和二年襄守游公定夫请师开法天宁未几擢大别文殊上堂曰师子颦伸象王哮吼云门北斗里藏身白云因何唤作手三世诸佛不能知狸奴白牯却知有且道作么生是他知有底事雨打梨华蛱蝶飞风吹柳絮毛毬走上堂拈拄杖直上指曰恁么时剌破憍尸迦脚跟卓一下曰恁么时卓碎阎罗王顶骨乃指东畔曰恁么时穿过东海鲤鱼眼睛指西畔曰恁么时塞却西王母鼻孔且道总不恁么时如何今年雨水多各宜频晒眼宣和改元下绍改僧为德士上堂祖意西来事今朝特地新昔为比丘相今作老君形鹤氅披银褐头包蕉叶巾林泉无事客两度受君恩所以欲识佛性义当观时节因缘且道即今是甚么时节毗卢遮那顶戴宝冠为显真中有俗文殊老叟身披鹤氅且要俯顺时宜一人既尔众人亦然大家成立丛林喜得群仙众会共酌迷仙酎同唱步虗词或看灵宝度人经或说长生不死药琴弹月下指端发太古之音棊布轩前妙着出神机之外进一步便到大罗天上退一步却入九幽城中只如不进不退一句又作么生道直饶羽化三清路终是轮回一幻身二年九月复僧上堂不挂田衣着羽衣老君形相颇相宜一年半内闲思想大底兴衰各有时我佛如来预谶法之有难教中明载无不委知较量年代正在于兹魔得其便惑乱X正宗僧改俗形佛更名字妄生邪解删削经文铙钹停音钵盂添足多般矫诈欺罔圣君赖我皇帝陛下圣德圣明不忘付嘱不废其教特赐宸章颁行天下仍许僧尼重新披削实谓寒灰再焰枯木重荣不离俗形而作僧形不出魔界而入佛界重鸣法鼓再整颓纲迷仙酎变为甘露琼浆步虗词飜作还乡曲子放下银木简拈起尼师坛昨朝稽首擎拳今日和南不审只改旧时相不改旧时人敢问大众旧时人是一箇是两箇良久曰秋风也解嫌狼借吹尽当年道教灰建炎三年春示众举临济入灭嘱三圣因缘师曰正法眼藏瞎驴灭临济何曾有是说今古时人皆妄传不信但看后三月至闰三月贼钟相叛其徒欲奉师南奔者师曰学道所以了生死何避之有贼至师端坐自若贼扣而不答即举槊残之血皆白乳贼骇引席覆之而去寿七十二腊四十二塔于文殊五髻峯韶州南华知昺禅师蜀之永康人也久从佛鑑始蒙印可继住太平法席鼎盛后奉旨居南华上堂曰此事最希奇不碍当头说东隣田舍翁随例得一橛非唯贯声色亦乃应时节若问是何宗八字不着人击禅牀下座上堂日日说时时举似地擎山争几许陇西鹦鹉得人隣大都只为能言语休思惟带伴侣智者聊闻勐提取更有一般也大奇猫儿偏解捉老鼠上堂以拄杖向空中搅曰搅长河为酥酪X虾蠏犹自眼搭眵卓一下曰变大地作黄金穷汉依前赤𩨘𩪸为复自家无分为复不肯承当可中有箇汉荷负得行多少人失钱遭罪再卓一下曰还会么宝山到也须开眼勿使忙忙空手回上堂春光烂熳华争发子规啼落西山月憍梵钵提长吐舌底事分明向谁说哑潭州龙牙苏嚧智才禅师龙舒人族施氏年十八师事灵隐院道诠以试经下发初谒三祖宗禅师次依佛鑑鑑一见曰异日大弘杨歧之道当在尔躬后见死心灵源圆悟皆冥符前记由是道声四播潭帅服师之名以岳麓延请开法踰三月迁龙牙钦宗皇帝登位众官请上堂祝圣巳就座拈拄杖卓一下曰朝奉疏中道本来奥境诸佛妙场适来拄杖子巳为诸人说了也于斯悟去理无不显事无不周如或未然不免别通箇消息舜日重明四海清满天和气乐昇平延祥拄杖生欢嘉掷地山唿万岁声掷拄杖下座上堂弹指一下曰弹指圆成八万门剎那灭却三祗劫若也见得行得徤即经行困即歇若也不会两箇鸬鹚扛箇鼈示众举死心和尚小参曰若论此事如人家有三子第一子聦明智慧孝养父母接待往来主掌家业第二子兇顽狡猾贪婬嗜酒倒街卧巷破坏家业第三子盲聋喑哑菽麦不分是事无能只会喫饭三人中黄龙要选一人用更有四句死中有活活中有死死中常死活中常活X将此四句验天下衲僧师曰唤甚么作四句三人姓甚名谁若也识得与黄龙把手并行更无纤毫间隔如或未然不免借水献华去也三人共体用非用四句同音空不空欲识三人并四句金乌初出一团红师每登座凡有所问皆答曰苏嚧故丛林称之居龙牙十三载以清苦莅众衲子敬畏大帅席公震迁住云溪经四稔绍兴戊午八月望俄集众付寺事仍书偈曰戊午中秋之日出家住持事毕临行自巳尚无有甚虗空可覔其垂训如常二十三日再集众示问曰涅槃生死尽是空花佛及众生并为增语汝等诸人合作么生众皆下语不契师喝曰苦苦复曰白云涌地明月当天言讫冁然而逝火浴日缁白会送者数千人恸震林壑获设利五色者伙併灵骨塔于寺之西北隅世寿七十有二腊戒四十有二庆元府蓬莱乡禅师上坐曰有句无句如藤倚树且任诸方点头及乎树倒藤枯上无冲天之计下无入地之谋灵利汉这里着得一双眼便见七纵八横举拂子曰看看一曲两曲无人会雨过夜堂秋水深上堂杜䳌声里春光暮满地落花留不住瑠璃殿上绝行踪谁人解插无根树举拄杖曰这箇是无根底且道解开华也无良久曰只应连夜雨又过一年春上堂蓬莱突兀无遮护铁壁银山无入处有时关棙一时开放出毒蛇当大路参禅人早回顾莫待临时生怕怖荆棘林中暗坐时百尺竿头须进步三X十三人老古锥象转龙蟠曾指注休指注成露布蚊子上铁牛无你下觜处上堂举法眼道识得凳子周匝有余云门道识得凳子天地悬殊师曰此二老人一人向高高山顶立一人向深深水底行然虽如是一不是二不成落花流水里啼鸎闲亭雨歇夜将半片月还从海底生湖州何山佛灯守珣禅师郡之安吉人族施氏甫冠师宝梵院道才剃染即谒径山常悟禅师久之随往隐静悟问曰登天不假梯徧地无行路时如何云清光何处无悟称善师退谓仝衣曰一语偶投非解脱法弃参广鑑行瑛禅师不契遂造太平随众咨请弥扣弥深始知所见未出常情乃封其衾曰此生若不彻去誓不展此于是昼坐宵立逾七七日鑑忽上堂谓众曰森罗及万象一法之所印师闻顿悟寻语鑑鑑诘曰灵云道自从一见桃华后直至如今更不疑如何是他不疑处云莫道灵云不疑只今覔箇疑处了不可得曰贤沙道谛当甚谛当敢保老兄未彻在那里是他未彻处云深知和尚老婆心切鑑然之师拜起呈偈曰终日看天不举头桃华烂熳始擡眸饶君更有遮天网透得牢关即便休鑑嘱令护持是夕厉声谓众曰这回珣上座稳睡去也鑑移蒋山命分座说法出住庐陵之禾山退藏故里道俗迎居天圣后徙何山及天宁上堂曰轹𨍏钻住出斧佛祖出头未轻与纵使醍醐满世间你无宝器如何取阿呵X呵神山打锣道吾作舞甜瓜彻蔕甜苦瓠连根苦上堂举婆子烧庵话师曰大凡扶宗立教须是其人你看他婆子虽是箇女人宛有丈夫作略二十年簁油费酱固是可知一日向百尺竿头做箇失落直得用尽平生腕头气力自非箇俗汉知机泊乎巧尽拙出然虽如是诸人要会么雪后始知松栢操事难方见丈夫心上堂如来禅祖师道切忌将心外边讨从门所得即非珍特地埋藏衣里宝禅家流须及早拨动祖师关棙抖擞多年布袄是非毁誉付之空竖阔横长浑恰好君不见寒山老终日嬉嬉长年把扫人问其中事若何入荒田不拣信手拈来草参僧问如何是宾中宾曰客路如天远仁二门似海深云如何是宾中主曰长因送客处忆得别家时云如何是主中宾曰相逢不必问前程云如何是主中主曰一朝权祖令谁是出头人云宾主巳蒙师指示向上宗乘事若何曰向上问将来云如何是向上事曰大海若知足百川应倒流僧礼拜师曰珣上座三十年学得底师入院日谓众曰兄弟如有省悟处不抅时节请来露箇消息雪夜有僧扣方丈门师起秉烛震威喝曰雪深夜半求决疑情因甚么威仪不具僧顾眎衣裓师逐出院每曰先师只年五十九吾年五十六矣来日无多绍兴甲寅解制退天宁之席谓双槐居士郑绩曰十月八日是佛鑑忌则吾时至矣丐还鄣南十月四日郑公遣弟僧道如讯之师曰汝来正其X时也先一日不着便后一日蹉过了吾虽与佛鑑同条生终不同条死明早可为我寻一双小船子来如云要长者要高者曰高五尺许越三日鸡鸣端坐如平时侍者请辞世偈师曰不曾作得言讫而逝十一月四日阇维舌根不坏郡人陈师颜以宝函藏其家门弟子奉灵骨塔于普应院之侧隆兴府泐潭明禅师上堂举赵州访茱萸探水因缘师曰赵老云收山岳露茱萸雨过竹风清谁家别舘池塘里一对鸳鸯𦘕不成又举德山托钵话曰从来家富小儿嫡偏向江头弄𦘕桡引得老爷把不住又来船上助歌谣台州宝藏本禅师上堂曰清明巳过十余日华雨阑珊方寸深春色恼人眠不得黄鹂飞过绿杨阴遂大笑下座住乌镇寿圣日大慧禅师行化至师上堂叙谢毕乃曰鲍老当年笑郭郎郭郎舞袖太郎当及乎鲍老当场舞鲍老郎当胜郭郎下座大慧炷香拜之吉州大中祥符清海禅师初见佛鑑鑑问三世诸佛一口吞尽何处更有众生可教化此理如何师拟进语鑑喝之师忽领旨述偈曰实际从来不受尘箇中无旧亦无新青山况是吾家物不用寻家别问津鑑曰放下着师礼拜而出漳州净众佛真了璨禅师泉南罗氏子上堂顾四众曰昨夜安排得两段禅末后一句也用不着今朝X打鼓陞堂一句也未甞安排但见诸人蔟蔟上来山僧不免胡说乱说胡张三黑李四箇箇解唱啰啰哩虽然如是入着光孝门未免穿过髑髅换了眼睛参上堂重阳九日菊华新一句明明亘古今杨广橐驼无覔处夜来足迹在松阴隆兴府谷山海禅师上堂一举不再说巳落二三相见不扬眉飜成造作设使动絃别曲告往知来见鞭影便行望剎竿回去脚跟下好与三十棒那湛更向这里撮摩石火收捉电光工夫枉用浑闲事笑倒西来碧眼胡卓拄杖下座龙门佛眼清远禅师法嗣温州龙翔竹庵士珪禅师成都人族史氏世宗儒师妙龄明敏年十三求为僧父母难之辄不食伯父使从其志依城下大慈宗雅剃染心醉楞严逾五秋南游谒玉泉勤云盖智百丈肃灵源清有年始登龙门即以平时所得白佛眼眼曰汝解心巳极但欠着力开眼耳遂职堂司一日侍立次问云绝对待时如何曰如汝僧堂中白椎相似师罔措眼至晚抵堂司师复以前话问之眼曰闲言语师于言下大悟眼曰今无复言政和末和守钱公景述请开法天宁次迁褒禅东林及西山继徙圣泉鼓山寻奉诏移鴈荡能仁绍兴乙丑蒙恩补江心龙翔上堂曰万年一念一念万年和衣泥里辊洗脚上床眠历劫来事只在如今大海波涛涌小人方寸深拈起拄杖曰汝等X诸人未得箇入头须得箇入头既得箇入头须有出身一路始得大众且作么生是出身一路良久曰雪压难摧㵎底松风吹不动天边月卓挂杖下座上堂万机不到眼见色耳闻声一句当堂头戴天脚踏地你诸人只知今日是五月初一殊不知金乌半夜忙忙去玉兔天明上海东以拂子击禅床下座上堂明明无悟有法即迷诸人向这里立不得诸人向这里住不得若立则危若住则瞎直须意不停玄句不停意用不停机此三者既明一切处不须管滞自然现前一切处不须照顾自然明白虽然如是更须知有向上事久雨不晴咄上堂一叶落天下秋欲穷千里目更上一层楼一尘起大地收嘉州打大像陜府灌铁牛明眼汉合作么生良久曰久旱檐头句桥流水不流卓拄杖下座上堂今朝八月二十五老禅问你诸人且道是八月二十五不是八月二十五若道不是是何言欤若道是瞒上座即得争奈诸圣眼何乃击禅床下座上堂见见之时见非是见见犹离见见不能及落华有意随流水流水无情恋落华诸可还者自然非汝不汝还者非汝而谁长恨春归无覔处不知转入此中来喝一喝曰三十年后莫道能仁教坏人家男女上堂僧问如何是祖师西来意曰东家点灯西家暗坐云未审意旨如何曰马便搭鞍驴便推磨僧礼拜师曰灵利衲僧只消一箇遂曰马搭鞍驴推磨灵利衲僧只消一箇纵使东X家明点灯未必西家暗中坐西来意旨问如何多口何师自招祸问如何是第一义曰你问底是第三义问狗子还有佛性也无赵州道无意旨如何曰一度着虵齩怕见断井索问鷰子深谈实相善说法要此理如何曰不及鴈㘅芦问如何是佛曰华阳洞口石乌龟问鲁祖面壁意旨如何曰金木水火土罗睺计都星问有句无句如藤倚树时如何曰作贼人心虗云国师三唤侍者又作么生曰打鼓弄胡狲鼓破胡狲走丙寅七月十八日召法属长老宗范付后事遗偈曰前三十一中九下七老人言尽处龟哥眼睛赤次日沐浴更衣申令声大钟亥至众集处就座泊然趋寂茶毗送者均获设利奉灵骨塔于鼓山寿六十四腊五十一南康军云居高庵善悟禅师洋之兴道人族李氏年十一去家业经得度有夙慧闻冲禅师举武帝问达磨因缘如获旧物遽曰我既廓然何圣之有冲异其语勉之南询蒙授记于龙门一日有僧被虵伤足佛眼问曰既是龙门为甚么却被虵齩师即应曰果然现大人相眼益器之初住吉之天宁迁云居七稔敕徙金山以疾辞得免上堂曰少林面壁怀藏东土西天欧阜陞堂充塞四维上下致使山巍巍而砥掌平水昏昏而常自清华非艶而结空果风不摇而片叶零人无法而得咨问佛无心而更可成野蔬淡饭廷时日任运随缘道自灵毕竟如何日午打三更X遂宁府西禅文琏禅师郡之长江人族张氏天姿颕迈幼从乡先生赵嗣业颇通儒赵以远大期之师飘然有出尘志径依崇福院希澄年二十三薙发诣成都表言讲席听圆觉起信深得其旨会圆悟归昭觉往依之久无所入遂东下谒谷隐显洞山渊复无所证晚抵龙门宴坐忘寝食佛眼怜其为道之笃一夕携师纵步至普现坡下顾师曰望州亭与汝相见了也乌石岭与汝相见了也师于言下证无生忍佛眼翌日登堂对众印之道誉籍甚阅三年以母老匃还眼赠以偈曰乌石岭望州亭意未举道先成十年辛苦游江海此日言归不问程桑梓无别路行藏在守护果熟自然香记取来时步复书曰禅者琏上人操心珠入龙岫得之还故丘不忘本也仍率罢参宿衲数十饯之于是泝流归肆业筑堂高隐靖康元郡守更西禅律居迎师开法上堂曰一向恁么去直得凡圣路绝水泄不通铁虵钻不入铁鎚打不破至于千里万里鸟飞不度一向恁么来未免灰头土面带水拖泥唱九作十指鹿为马非唯辜负先师亦乃埋没巳灵敢问大众且道恁么去底是恁么来底是芍药华开菩萨面㯶榈叶散夜叉头上堂诸方浩浩谈玄每日撞钟打鼓西禅无法可说勘破灯笼露柱门前不置下马台免被傍人来借路若借路须照顾脚下若参差邯郸学唐步上堂心生种种法生森罗万象纵横信手拈来便用日轮午后三更心灭种X种法灭四句百非路绝直饶达磨出头也是眼中着屑心生心灭是谁木人携手同归归到故乡田地犹遭顶上一鎚上堂正月孟春犹寒直下言端语端拈起衲僧鼻孔穿开祖佛心肝知有者达磨不来东土二祖不往西天不知有者谁知当面蹉过迢迢十万八千山僧为你重说偈言大众莫教辜负孟春犹寒上堂举外道问佛今日说甚么法曰说定法明日又问今日说甚么法曰不定法云昨日为甚么定今日为甚么不定曰昨日定今日不定师曰作日与今日说定说不定寰中天子敕塞外将军令外道当年入梦乡直至如今犹未省僧问师子未出窟时如何曰爪牙巳露云出窟后如何曰龙头虵尾云出与未出时如何曰正好喫棒问以一重去一重即不问不以一重去一重时如何曰阇梨有许多工夫绍兴十四年十一月忽示疾二十八日端坐训徒手书命本院书记希秀嗣法住持捐囊资益田瞻众嘱累讫有请以颂者师曰先师龙门最后垂范甞曰无世可辞无法可说无颂可留吾岂负先师意耶语卒而化寿七十二腊五十一隆兴府黄龙牧庵法忠禅师四明人族姚氏七岁师鄞县国宁道英十九试经得度习台教悟一心三观之旨而未能泯迹历扣名缁至龙门覩水磨旋转发明心要述偈曰转大法轮目前包里更问如何水推石磨呈佛眼眼曰其中事作么生云㵎下水长流眼X曰我有末后一句待分付汝师即掩耳而出乃之庐山于同安枯树中绝食清坐宣和间湘潭大旱祷不应师跃入龙渊唿曰业畜当雨一尺雨随至居南岳后洞木食㵎欲侣虎豹猿狖二十年着正心论十卷每跨虎出游儒释望尘而拜绍兴甲寅秋枢密折公彦质染疏亲往以胜业力挽开法师嘉其勤渠乃赴未几移南木云盖谢事复应二圣越壃及大沩之请晚居黄龙上堂曰张公喫酒李公醉子细思量不思议李公醉醒问张公恰使张公无好气无好气不如归家且打睡上堂今朝正月半有事为君断切忌两眼睛被他灯火换上堂我有一句子不借诸圣口不动自巳舌非声气唿吸非情识分别假使净名杜口于毗耶释迦掩室于摩竭大似掩耳偷铃未免天机漏泄直饶德山入门便棒临济入门便喝若向牧庵门下检点将来只得一橛千种言万般说只要教君自家歇一任大地虗空七凹八凸僧问如何是佛曰莫向外边觅云如何是心曰莫向外边寻云如何是道曰莫向外边讨云如何是禅曰莫向外边传云毕竟如何曰静处萨婆诃问大众临筵请师举唱师竖起拂子僧云乞师再垂方便师击禅床一下已巳十一月示少恙至望丈室后有白气二道摇曳而出师遽曰吾期至矣令集众嘱付殆尽引笔书偈而寂塔于香原洞掩圹罢大雪独覆区所寿六十腊四十七X衢州乌巨雪堂道行禅师括苍人族叶氏父仲谌仕二千石捿心祖道号见独居士母陶氏梦苾蒭抵其室而孕既生庄重警敏甫志学有出尘志然书攷屡前列间从天宁微禅师游于言下知归以出家陈父母乃听年十九礼普照觉印英禅师授僧伽梨首谒指源润禅师无所入径之龙门质其所得佛眼谕曰到真实不疑方有语话分师无对一日举贤沙筑着脚指师契悟即趋方丈眼曰悟即不无要是千里之起足若向箇里扶持起来甚生次第事令侍右踰八周辞省亲郡守侍御黄公葆光结庵于黄堂后圃力致之建炎二年中散徐公康国来守是郡坚请开法于寿宁次迁法海天宁乌巨大播玄风后名藩贤侯以甲剎迎之者八师悉辞诸方益加尊仰绍兴戊辰鄱阳守陈公璹命枢蜜何公若编修赵公廉裔躬往䖍请师不得巳而从之上堂曰会即便会玉本无瑕若言不会碓觜生花试问九年面壁何如大会拈华南明恁么商确也是顺风撒沙参上堂云笼岳顶百鸟无声月隐寒潭龙珠自耀正当恁么时直得石梁忽然大悟石洞顿尔心休虗空开口作证溪北石僧点头诸人总在这里瞌睡笑杀陜府铁牛上堂佛说三乘十二分顿渐偏圆痴人面前不得说梦祖师西来直指人心见性成佛痴人面前不得说梦临济三玄云门三句洞山五位痴人面前不得说梦南明恁么道还免得遭人检责也无所以古人道石X人机似汝也解唱巴歌汝若似石人雪曲也应和还有和雪曲底么若有唤来与老僧洗脚上堂通身是口说得一半通身是眼用得一橛用不倒处说有余说不到处用无尽所以道当用无说当说无用用说同时用说不同时诸人若也拟议西峰在你脚底到国清众请上堂句亦刬意亦刬绝毫绝釐处如山如岳句亦到意亦到如山如岳处绝毫绝𨤲忽若拶通一线意句俱到俱不倒俱刬俱不刬直得三句外绝牢笼六句外无标的正当恁么时一句作么生道倾盖同途不同辙相将携手上高台上堂举赵州示众云老僧除却二时斋粥是杂用心处师曰今朝六月且行者击鼓长老陞堂你诸人总来这里杂用心上堂举僧问云门如何是惊人句门云响师曰云门答这僧话不得便休却鼓粥饭气以当平生示众黄梅雨麦秋寒恁么会太无端时节因缘佛性义大都须是髑髅干二十一年春示疾门弟子教授注公乔年至省候师以后事委之示以偈曰识则识自木心见则见自本性识得本心本性正是宗门大病注曰烂泥中有剌莫道不疑好乃二月九日也黎明沐浴易服加趺而逝郡守躬营后事道俗瞻礼叹未曾有十七日阇维胸腋出银液不断皆五色设利也烟所至累然缀之人得以市齿舌不坏建窣堵波于寺之西寿六十三夏四十五抚州白杨法顺禅师绵之魏城人族文氏神观秀发X龆时夜视如昼父母异之舍出家依盐泉香积奉禅师年十八落发受具崇宁初徧游禅会抵襄阳造谷隐静觉之室留数载闻佛眼说法龙门即之一日眼上堂举傅大士心王铭曰水中盐味色里胶青只闻其有不见其形师于言下有省后观宝藏迅转顿明大法趋丈室作礼呈喝曰顶有异峰云冉冉源无别派水冷冷游山未到山穷处终被青山碍眼睛眼笑而可之龙图蒋公璨出守是那服师大名以白杨迎居衲子蜂集上堂曰好事堆堆叠叠来不须造作与安排落林黄叶水堆去横谷白云风卷回寒鴈一声情念断霜钟才动我山摧白杨更有过人处尽夜寒炉拨死灰忽有箇衲僧出来道长老少卖弄得恁么穷乞相山僧只向他道却被你道着上堂我手何似佛手天上南星北斗我脚何似驴脚往事都来忘却人人尽有生缘箇箇足方顶圆大愚滩头立处孤月影射深湾会不得见还难一曲渔歌过远滩示众染缘易就道业难成不了目前万缘差别只见境风浩浩凋残功德之林心火炎夕烧尽菩提之树道念若同情念成佛多时为众一似为身彼此事辨不见他非巳是自然上敬下恭佛法日日现前烦恼时时解脱师律身清苦自住山出入杖笠独行而巳岁序因袖剌贺郡守甞仆雪中有偈曰垂老住山寺参官走道途前村雪岭上𨈀倒没人扶绍兴巳未五月十一日感微疾夜闻晓钟遂凭陵喝之侍僧趋省X巳坐亡矣阇维收设利目睛齿舌数珠同灵骨塔于寺之西寿六十四腊四十七南康军云居法如禅师丹丘临海人族胡氏依护国瑞禅师祝发登具备参浙右诸宗匠晚至龙门以平日所证白佛眼眼曰此皆学解非究竟事欲了生死当求妙悟师骇然谛信一日命主香积以道业未辨固辞眼勉曰姑就职其中大有人为汝说法未几晨兴开厨门望见圣僧契所未证入白佛眼眼曰这里还见圣僧么师诣前问讯叉手而立眼曰向汝道大有人为汝说法师礼拜南康军归宗真牧正贤禅师潼川郪县人族陈氏世为名儒幼从三圣海澄为苾刍具满分戒游成都依大慈秀公习经论凡典籍过目成诵义亦顿晓秀称为经藏子正觉显禅师见之令着鞭荷负大法会圆悟禅师来居昭觉悟勉之南询乃谒死心灵源湛堂皆蒙委寄遂扣佛眼一日入空眼举殷勤抱得旃檀树语声未绝师即顿悟眼曰经藏子漏逗了也自是与师商确渊奥亹亹无尽眼称善因手书真牧二字授之绍兴己巳归宗虗席郡侯以礼请坚卧不应宝文李公懋甞问道于师同属宫强之乃就上堂曰且第一句如何道汝等若向世界未成时父母未生时佛未出世时祖师未西来时道得巳是第二句且第一句如何道直饶你十成道得未免左之右之卓拄杖下座上堂良久召大众曰作么生若也拟议X贤上座瞒你诸人去也打地和尚嗔他祕魔巖主擎箇叉儿胡说乱道遂将一掴成韲粉散在十方世界还知么举拂子曰而今却在拂子头上说一切智智清净无二无二分无别无断故还闻么阎老子知得乃云贤上座你若相当去不妨奇特或不相当总在我手里只向他道阎老子你也退步摸索鼻孔看击禅床下座僧问久点斯要巳泄真机学人上来请师开示曰耳朵在甚么处云一句分明该万象曰分明底事作么生云台星临照枯木回春曰换却你眼睛湖州道场正堂明辩禅师本郡人族俞氏年十九事报本蕴禅师圆颅受具辞谒径山妙湛慧禅师慧移补净慈因与月堂昌翠巖宗往扣保宁玑禅师及诸名宿晚依佛眼眼问从上祖师方𠕋因缘许你会得忽举拳曰这箇因何唤作拳师拟对眼筑其口曰不得作道理于是顿去知见遂作礼眼曰这钝汉师笑而趋出后造道林参圆悟禅师深蒙印可既而旋里父毋亡乃庐其墓待制葛公胜仲访师议论警合守郡日檄徐簿敦济以天圣致请师遁古墓中使者往返数四后为吏所迹不得辞久之左亟叶公梦得以积善命为第一祖谢事庵居作颂古百首继住何山众数千指又迁道场徙卫林为鼻祖上堂曰勐虎口边拾得毒虵头上安排更不钉桩摇橹回头别有生涯婆子被我勘破了大悲院里有村齐上堂净五眼涌金春色晚得五力吹落碧桃华唯证乃知难X可测卓拄杖曰一片何人得流经十万家上堂三祖道但莫憎爱洞然明白当时老僧若见便与一掴且道是憎耶是爱耶近来经界稍严不许诡名挟佃解夏上堂十五日巳前不得去少林双履无藏处十五日巳后不得住桂子天香和雨露正当十五日又且如何阿呵呵风流不在着衣多育王遗书至上堂黄龙头角从来异不与今时岁月争复妙回途何处去月明终夜照虗堂呜唿无示老人道传龙岫德播寰中居常咤咤呀呀时塞断天下人舌头有时玲玲珑珑时通透卓长灵鼻孔驴脚行时收佛手谁是知音拳头举处覔生缘了无向背三十载入泥入水今年五月十三日始见长人回途大地覔无踪只有衲僧知去处山僧今日尽施三昧大展神通直得荡荡地绝丝毫巍巍然无背面犹覔他踪迹不得适来为甚么却道衲僧知去处还道得么拄杖子忍俊不禁为你诸人道去也卓一下曰春前得雨华开早秋后无霜叶落迟上堂举僧问投子大死底人却活时如何子云不许夜行投明须到师曰我疑千年苍玉精化为一片秋水骨海神欲护护不得一旦鳌头忽擎出上堂举须菩提持钵维摩诘家满盛香饭云汝能谤于佛毁于法不入众数乃可取食须菩提不知是义置钵而去师曰当时若有箇汉倒拈蝎尾逆捋虎须摆手出荆棘林才见他道谤于佛毁于法不入众数乃可取食但对他道贤贤易色事父母X能竭其力事君能致其身与朋友交言而有信直饶净名老人也须倒退三千里上堂华开陇上绽柳堤边黄莺调叔夜之琴芳草入谢公之句何必闻声悟道见色明心非唯水上覔沤巳是眼中着屑擘开胸曰汝等当观吾紫磨金色之身今日则有明日则无大似无风起浪全不知羞且道今日事作么生好箇迷逢达磨不知谁解承当双槐居士郑参议入山上堂佛鑑脑后眼不亲瞎却何山珣佛灯佛灯照破四天下又被禹功吹灭却从兹大地黑漫漫物物拈来总一般试问一般何所似莲华在水叶长干禹功参议中大使斾俯临既是屋里人方说屋里话不欲世谛饰词浼渎台听今日到这里所以杨歧门下锅子大小枸柄短长鼻孔轻重一时被他覰见了也汝等诸人各自照顾虽然如是要且有一处未知端的且道道场八功德池水深多少有几箇赤捎鲤鱼且宽数日方知底里始信道场逐日吞却三箇四箇吐却七箇八箇岂不见百灵和尚问庞居士曰居士得力句还曾举似人么云曾举来曰举似阿谁庞以手指胷云庞公庞却问百灵阿师得力句还曾举似人么曰曾举来云举似阿谁灵戴笠子便行庞云善为道路师曰庞公大似堂前开饭店经纪屋里人百灵正如马前相扑步步不亏今日忽有人问道场如何是参议见佛灯得力句只向道上士由山水中仁坐竹林渠若云曾举似人么只向道立行方回也文才X比仲壬上堂举沩山问仰山天寒人寒话师曰一问一答玉线交罗云锦段成了无渗漏若也见得方知沩仰父子唱拍相随其或未然更为诸人颂出吹尽风流大石调唱出富贵黄钟宫舞腰催拍月当晓更进蒲萄酒一钟上堂举僧问赵州狗子还有佛性也无州云无师曰若于这一句下见得千句万句一时百杂碎遂喝曰切忌立地作梦且道毕竟如何狗子佛性有毗卢爱饮弥勒酒狗子佛性无文殊醉倒普贤扶扶到家中全酩酊胡言汉语骂妻孥僧问莲华未出水时如何曰七尺八尺云出水后如何曰三尺四尺问如何是祖师西来意曰毒虵无角最威狞云便恁么会时如何曰梁山务长云只如教意又作么生曰长江滚不休问如何是曹洞宗曰鹤宿梧枝云如何是云门宗曰木马上金梯云如何是沩仰宗曰目前无异草云如何是临济宗曰我终不向你说问如是何佛师乃鸣指三下问语点涉离微如何通不犯曰横身三界外独脱万机前云只如风冗道长忆江南三月里鹧鸪啼处百华香又作么生曰说这不唧𠺕汉作么云嫰竹摇金风细细百华铺地日迟迟曰你向甚么处见风宂云眼里耳里绝潇洒曰料掉没交涉问莲华未出水时如何曰未过冬至莫道寒云出水后如何曰未过夏至莫道热云出与未出时如何曰三十年后不要错举问如何是佛曰无柴勐烧火云如何是法曰贫做富X装裹云如何是僧曰卖扇老婆手遮日云如何是和尚栗棘蓬曰不答此话云为甚么不答师大笑曰吞不进吐不出问如何是一喝如金刚王宝劒曰古墓毒虵头戴角云如何是一喝如踞地师子曰虗空笑点头云如何是一喝如探竿影草曰石人拍手笑呵呵云如何是一喝不作一喝用曰布袋里猪头云四喝巳蒙师指示向上还有事也无曰有云如何是向上事曰锯解秤鎚随声便喝佛眼禅师忌师拈香曰龙门和尚阐提潦倒不信佛法灭除禅道拶破毗卢向上关猫儿洗面自道好一炷沉香炉上然换手槌胸空懊恼遂摇手曰休懊恼以坐具搭肩上作女人拜曰莫怪下房媳妇触忤大人好室中垂问曰猫儿为甚么爱捉老鼠又曰板鸣因甚么狗吠绍兴二十七年二月上澣游寺之西原指地谓侍僧令役工治小塔三月旦示少恙翌日卫侯遣医来师笑曰药能愈人世无死者寄语卫公佐国厚自重初六日侍僧告塔将就师遣击鼓集众师登座拈拄杖于左边卓一下曰三十二相无此相于右边卓一下曰八十种好无此好僧瑶一笔𦘕成志公露出藁草又卓一下顾大众曰莫懊恼直下承当休更讨下座归方丈俨然趺坐而逝寿七十有三夏五十有四火后收灵骨设利藏所建之塔曰仙人山潭州方广深禅师僧问一法若有毗卢堕在凡夫万法若无普贤失其境界未审意旨如何曰富嫌千X口少贫恨一身多世奇首座者成都人也遍依师席晚造龙门一日因请益次大豁所疑眼命分座奇固辞曰此非细事也如金针刺眼毫发若差睛则破矣愿生生居学地而自煅炼眼尤尚之暮年学者力请不容辞因说偈曰诸法空故我心空我心空故诸法同诸法我心无别体只在而今一念中且道是那一念众罔措奇喝一喝而终温州净居尼慧温示众举法眼上堂云三通鼓罢蔟蔟上来佛法人事一时周毕温曰山僧道三通鼓罢蔟蔟上来拄杖不在苕帚柄聊与三十嘉泰普灯录卷第十六音释棱卢登切枞音窗愕逆各切氅齿两切谶楚禁切槊音朔哑于雅切鹚音慈喑音音冁丑忍切珣音荀衾区音切𨍏达各切抖音斗擞音叟裓古得切泐音勒褒补刀切薙丈九切椶祖红切泯音敏凹于交切凸徒结切藩方烦切鄱蒲禾切璹音孰刬楚限切液音亦湾乌还切郪音妻亹音尾擎渠京切掴吉获切韲牋西切橹音鲁呀虗加切X捋郎括切擘愽厄切渗所禁切唧子栗切掉徒弔切阐齿善切潦音老藁古老切嘉泰普灯录X卍XXX嘉泰普灯录卷第十七平江府报恩光孝禅寺僧编南岳第十五世开福道宁禅师法嗣潭州大沩月庵善果禅师信之铅山人族余氏幼孤依七宝元浃下发游方至鹅湖闻二童子戏语师有省遂至云居一日有僧自黄龙来问死心室中如何为人云每举云门话堕因缘问学者子那里是话堕处师闻心大庆快即趋黄龙蒙印可死心谢事乃往开福语尤契命分座福垂入寂以麈尾授师师力辞福曰大法末运赖汝以兴无拒福殁师憩湘西会佛果禅师住道林命典藏为众秉拂师提纲罢举干峰示众云举一不得举二放过一着落在第二云门出众云昨日有人从天台来却往径山去峰云典座来日不得普请师曰干峰平地生堆韶石因风起浪虽然合水和泥千古丛林榜样既是丛林榜样为甚么合水和泥要会么不入洪波里争见弄潮人佛果为击节自尔有闻郡守曾公孝序以上封请师出世继补道吾福严徙闽中黄檗及东西禅晚居大沩X上堂曰奚仲造车一百辐拈却两头除却轴以拄杖打一圆相曰且莫错认定盘星卓一卓下座上堂八月秋何处热向上事时时说拨转天关放回地轴即不问且道黄金为地白银为屋是甚么人居止良久曰巍巍圣德遇三皇历历清光吞二曜上堂言语道断物我皆如义路不生风云会合直得玄关大启正眼流通匝地光辉呈祥显瑞然虽恁么且应物无私一句作么生道喝一喝曰头头无取舍处处绝亲踈上堂是法不可示言词相寂灭击破太虗空万里一条铁诸禅德适来话头道甚么若也见得功不浪施其或未然只知犯重障菩提不见如来真秘诀击禅床下座谢供头上堂解勐虎颔下金铃惊羣动众取苍龙冗里明珠光天照地山僧今日到此赞叹不及汝等诸人合作么生竖起拂子曰眨上眉毛速须荐取掷拂子下座僧问达磨九年面壁时如何曰鱼行水浊云二祖礼三拜为甚么却得其髓曰地肥茄子大云只如一华开五叶结果自然成明甚么边事曰贼以赃为验云有时乘好月不觉过沧洲曰阇梨无分问如何是月庵曰丹青𦘕不成云如何是月庵家风曰生铁铸就问有句无句如藤倚树时如何曰验尽当行家云树倒藤枯句归何处又作么生曰风吹日炙云沩山呵呵大笑聻曰波斯读梵字云道吾推倒泥里沩山不管此意又且如何曰有理不在高声云罗山道道吾是撮马粪汉又X作么生曰多口阿师云今日足见老师七通八达曰仰面哭苍天僧礼拜师曰过问莲华未出水时如何曰干坤无异色云出水后如何曰徧界有清香绍兴壬申正月十三寝疾书别知旧十九集大众勉令进道书偈巳谈笑而逝二月八日奉全身塔于寺之西峰寿七十四腊五十八五祖表自禅师法嗣蕲州龙华高禅师上堂曰象王行师子住赤脚崑崙眉卓竖寒山拾得笑呵呵指点门前老松树且道他指点箇甚么忽然风吹倒时好一堆柴大随南堂元静禅师法嗣简州南巖胜禅师上堂举拂子示众曰识取钩头意莫认定盘星会么即心即佛几人知立雪齐腰只得皮四海浪平龙玩宝尽他蝼蚁撼须弥非佛非心绝谓情玄途鸟道急回程烁迦罗眼存机变莫守寒巖异草青心佛物兮俱不是坐断舌头除药忌横拈倒用总由他活捉魔群穿却鼻掷拂子下座上堂召大众曰护生须是杀杀尽始安居会得箇中意分明在半途且道到家一句又作么生释迦弥勒没量大看来犹只是他奴僧问放行五位即不问把定三关事若何曰横按镆鎁全正令云把定三关蒙指示放行五位又如何曰太平寰宇斩痴顽云恁么则南巖门下土旷人稀曰灵利衲僧只消一点云自古自今同生同死时如何曰家贼难防云今日学人小X出大遇去也师便打曰须是老僧打你始得僧礼拜师曰切忌诈明头常德府梁山廓庵师远禅师合川鲁氏子上堂曰今朝二月半百华开烂熳云绕翠峰头莺啼杨柳岸观音借路行文殊分主伴独有解空人支笻浑不管直饶天外雨华飞飜覆都来是这汉且道如何是这汉喫茶去上堂举达磨见武帝师曰尧风舜日两依依一片虗凝截万机何必胡僧亲付嘱如人饮水自家知上堂五日一番陞座拈出现成行货大众普请商量恰是老僧罪过既是大众商量因甚么恰成老僧罪过不见道常在于其中经行及坐卧上堂举杨歧三脚驴子话师召大众曰扬其汤者莫若扑其火壅其流者莫若杜其源此乃智人之明鉴佛法之至论正在斯焉这因缘如今丛林中提唱者甚多商量者不少有般底只道宗师家无必固凡有所问随口便答似则也似是则未是若恁么只作得箇干无事会不见杨歧用处乃至祖师千差万别方便门庭如何消遣又有般底只向佛边会却与自巳没交涉古人道凡有言句须是一一销归自巳又作么生又有般底一向只作自巳会弃却古人用处唯知道明自巳事古人方便却如何消遣既消遣不下却似抱桥柱澡洗要且放手不得此亦是一病又有般底却去脚多少处会若恁么会此病最难医也所以他语有巧妙处参学人卒难摸索才拟心则差了也X前辈谓之杨歧宗旨须是他屋里人到恁么田地方堪传授若不然者则守死善道之谓也这公案直须还他透顶彻底汉方能了得此非止禅和子会不得而今天下丛林中出世为人底亦少有会得者若要会么直向威音那畔空劫巳前轻轻觑着提起便行捺着便转却向万仞峰前进一步可以宠罩古今坐断天下人舌头如今还有恁么者么有则出来道看如无更听一颂三脚驴子弄蹄行直透威音万丈坑云在岭头闲不彻水流㵎下大忙生湖南长老谁能会行人更在青山外嘉州能仁默堂悟禅师上堂举赵州访二庵主师曰一重山尽一重山坐断孤峰子细看雾卷云収山岳静楚天空阔月轮寒合州钩鱼台石头自回庵主郡之石照人世为石工甞参礼报恩琏禅师求安心法琏谕之因弃家为道人一日于大随出石次心光顿发往见南堂蒙印可堂授以僧服后庵居学者从之示众曰参禅学道大似井底叫渴相似殊不知塞耳塞眼回避不及且如十二时中行住坐卧动转施为是甚么人使作眼见耳闻何处不是路头若识得路头便是大解脱路方知老汉与你证明山河大地与你证明所以道十方薄伽梵一路涅槃门诸仁者大凡有一物当途要见一物之根源一物无处要见一物之根源见得源源源无所源所源既非何处不圆诸禅德你看老汉X有甚么胜你处诸人有甚么不如老汉处还会么太湖三万六千顷月在波心说向谁彭州士溪智陀子言庵主绵之彰明人初至大随闻举石头和尚示众偈倐然领旨归隐士溪悬崖绝岳间有石若蹲异兽言凿以为室中发异泉无涸溢四众讶之居三十年化风盛播室成日作偈曰一击石庵全纵横得自然清凉无暑气涓洁有甘泉宽廓含沙界寂寥绝众缘箇中无限意风月一床眠劒门南修造者淳厚之士自大随一语契投服勤不怠归谒崇化赟禅师坐次赟以宗门三印问之南曰印空印泥印水平地寒涛竞起假饶去就十分也是灵龟曳尾净因蹒庵继成禅师法嗣台州瑞巖佛灯如胜禅师上堂曰人人领略释迦箇箇平欺达磨及乎问着宗纲束手尽云放过放过即不无只如女子出定赵州洗钵盂又作么生话会鹤有九皐难翥翼马无千里谩追风无为军冶父实际道川禅师姑苏玉峰人为悬之弓级闻东齐谦首座为道俗演法遂从之习坐不倦一日因是不职尉笞之师于杖下大悟辞依谦谦为改名道川且曰汝旧唿狄三今名道川川即三耳此去能竖起嵴梁了辨箇事其道如川之增若放倒则依旧狄三也师铭于心建炎初圆顶游方至天峰蹒庵与语锋投庵称善归憩东齐道俗愈敬有以金刚般X若经请问者师为颂之今盛行于世隆兴改元殿撰郑公乔年漕淮西适冶又虗席迎开法上堂曰群阴剥尽一阳生草木园林尽发萠唯有衲僧无底钵依前盛饭又盛羹上堂举雪峯一日登座召众云看看东边底又云看看西边底汝若要会拈拄杖掷下云向这里会取师曰东边觑了复西观拄杖重重话岁寒带雨一枝华落尽不烦公子倚阑干青原第十五世雪窦明禅师法嗣密州𡺸山宁禅师上堂曰有时孤峰顶上啸月眠云有时大洋海中翻波走浪有时十字街头七穿八穴诸人还相委悉么樟树华开盛芭蕉叶最多僧问全身放下时如何曰既是全身何消放下云直是步步不将来心心无处所曰亦无步步云不见道直须步步踏着曰落在功勋云不涉功勋争得到这里曰庭前树子一任风吹云而今四海清如镜畅快渔翁把钩轮曰不见鲸鲵上玉钩净慈月堂佛行昌禅师法嗣临安府五云悟禅师苕溪人谒月堂于何山入室次堂举云门须弥山问之拟对堂以拂子击其口师即契悟命为侍者后谒诸方皆蒙许可月堂被旨居灵隐师归省堂延为座元未几出住五云宿衲所向上堂谓众曰月堂老汉道行不见行是箇甚么坐不见坐是箇甚么着衣时不见着衣是箇甚么喫饭X时不见喫饭是箇甚么山野虽与他同床打睡要且各自做梦何故行见行坐见坐着衣时见着衣喫饭时见喫饭无有不见底道理亦无箇是甚么诸人且道老汉底是五云底是拈拄杖卓一下曰桃红李白蔷薇紫问着春风总不知干道戊子秋回冷泉为西堂十二月望示微疾至二十四夜请堂头首座龙华本禅师为众普说叙师出处及得法躬起爇香至四鼓危坐不动侍僧清隐请偃息师曰更少时钟鸣报我钟既鸣书三偈付隐一遗龙华以二别月堂顾隐曰更写一纸辞众如何隐曰诺复大书曰倒跨杨歧三脚驴拗折云门一条杖禅流更拟问如何江西十八滩俱涨隐曰莫更有在师歛手而逝龛留五日颜如生目微开时国使入山观者如市火浴目睛舌本身根不坏瑞巖寂室惠光禅师法嗣临安府中天竺痴禅元妙禅师双溪东阳人族王氏年十二去家圆具习台教去依寂室于国清闻举索命话师有省抚屏大笑辞谒西禅净禅师净使职堂司一日举兴化打克宾公案问师师曰知恩方解报恩净打曰多人作此见解师顿领及寂室诏补灵隐擢为第一座自开法灵石凡四坐道场上堂曰灵石说禅麤操动着七颠八倒观妙理玄言恰似屎坑视诸佛祖师犹如粪埽骂詈懵懂禅和排斥杜撰长老有时赞叹使一一人人面前喜欢有时耻剥教X一一人人肚里烦恼虽然九凸十凹鬪凑将来恰好敢问大众且道那里是恰好处提拄杖曰还见么直饶向这里见得倜傥分明须知更有一处未免殽讹遂横按曰还委悉么东篱绽黄菊秋雨滴青莎上堂黄昏鸡报晓半夜日头明惊起雪师子瞠开红眼睛上堂去年梅今岁柳颜色馨香喝一喝良久曰若不得这一喝几乎道着依旧且道道着后如何眼睛突出上堂举南泉喫油餈师曰南泉肚里饱齁齁庄主虽饥解点头侍者只闻歌乐响不知洪饮在高楼僧问如何是截断众流句曰佛祖开口无分云如何是函盖干坤句曰匝地普天云如何是随波逐浪句曰有时入荒草有时上孤峰隆兴改元师以足疾退藏橘矛隹李李氏庵明年七月作书偈别参政周公葵及道俗问侍者立秋近远以十一日对至期书偈而逝火浴舌睛齿颅不化设利璨然归塔于寺之稽留峰寿五十有四岳麓海禅师法嗣荆门军玉泉思达禅师僧问如何是一印印空曰万象収归古鑑中云如何是一印印水曰秋蟾影落千江里云如何是一印印泥曰细观文彩未生时圆觉昙禅师法嗣抚州灵巖圆日禅师嘉兴崇德人年二十六投千金妙冲为头陀数暮落发不善书唯务宴寂夜设香鼎于前昏睡即引指爇之不两月尽一指后闻维那白X犍椎发明往依圆觉有年辞扣诸方归侍次问云文殊与三十二菩萨各说不二法门维摩默然叙语未终觉喝曰你拟向䭾然处垛根那所疑冰释命分座隆兴初住灵巖后居圆觉上堂曰悟无不悟得无不得九年面壁空劳力三脚驴儿跳上天泥牛入海无踪迹为甚么如此九九八十一上堂举南泉示众曰马大师说即心即佛王老师不恁么不是心不是佛不是物师曰倒腹倾肠几箇知更无丝发可相依直饶彻底承当去也落他家第二机青原第十五世天童大休宗珏禅师法嗣庆元府雪窦足庵智鉴禅师上堂曰世尊有密语迦叶不覆藏一夜落华雨满城流水香雪窦闻庵嗣宗禅师法嗣泰州如皐广福微庵道勒禅师邑之俞氏子上堂曰祖师正令不通水泄放一线开露柱饶舌寒时须寒热时须热无欠无余应时应节一切成现休强分别才入思惟便成剩说不入思惟只得一橛是则金刚眼睛不是则黄泥土揑上堂举僧问同安如何是和尚家风曰金鸡抱子归霄汉玉兔怀胎向紫微云忽遇客来将何祗待曰金果早朝猿摘至玉华晚后凤㘅来师曰广福即不然有问如何是和尚家风只向道翠竹丛边歌款乃碧巖深处卧烟萝忽遇客来将何祗待没底篮儿盛白月无心盌子贮清风X善权法智禅师法嗣绍兴府超化藻禅师开炉日上堂曰雪满寒窻烧尽丹霞木佛冰交野渡冻杀陜府铁牛直得寒灰发焰片雪不留任运纵横现成受用诸禅德要会么衲帔蒙头坐冷暖了无知南岳第十六世光孝果慜禅师法嗣广德军光孝初首座分座日示众举风幡话至仁者心动处乃曰祖师恁么道赚杀一船人今时衲僧不可也恁么会既不恁么会毕竟作么生良久曰六月好合酱切忌着盐多祥符立禅师法嗣湖南报慈淳禅师上堂曰青󳪯一瞬金色知归授手而来如王宝劒而今开张门户各说异端可谓古路坦而荆棘生法眼正而还自翳辜负廼祖埋没巳灵且道不埋没不辜负正法眼藏毕竟如何话会有吐露得底试出来道看如无担取诗书归旧隐野华啼鸟一般春育王无示介谌禅师法嗣南劒州西巖宗回禅师双溪人久依无示深得法忍绍兴已巳春寺僧以茶禁闻有司吏捕知事师谓众曰此事不直之则罪坐于我若自直彼复得罪不忍为也令击鼓陞堂师遂登座说偈曰县吏追唿不暂停争如长往事分明从前有箇无生曲且喜今朝调X巳成言讫瞑目而逝余语未见台州万年心闻昙贲禅师永嘉人上堂曰一见便见八角磨盘空里转一得永得辰锦朱砂如墨黑秋风吹渭水巳落云门三句里落叶满长安几箇而今被眼瞒竖拂子曰瞒得瞒不得总在万年手里还见么华顶月笼招手石断桥水落舍身巖僧问百丈卷席意旨如何曰贼过后张弓高丽国坥然国师少嗣王位钦乡宗乘因海商方景仁抵四明录无示语归师阅之启悟即弃位圆颅作书以语要及四威仪偈令景仁呈无示示答曰佛祖出兴于世无一法与人实使其自信自悟自证自到具大知见如所见而说如所说而行山河大地草木丛林相与证明其来久矣后复通嗣书献其国所赐磨衲袈裟山锦拜褥青磁香炉等洎开堂语录其书略曰生死海广劫殚罔通得遇本分宗师以三要印子验定其法实谓龟盲值浮木孔耳庆元府天童慧航了朴禅师七闽人上堂曰酷暑如焚不易禁炎炎赫赫欲流金夜明帘外无人到灵木迢然愽绿阴上堂久雨不晴半睡半醒可谓与天地合其德日月合其明四时合其序鬼神合其吉凶遂喝曰住住内卦巳成更求外象卓拄杖曰适来掷得雷天大壮如今变作地火明夷上堂牛皮鞔露柱露柱󳪰󳪰叫灯笼佯不知虗明还自照殿嵴老蚩刎闻得呵呵笑三门侧耳听就上打之遶譬X如十日菊开彻阿谁要阿呵呵未必秋香一夜衰熨斗煎茶不同铫室中问僧贼来须打客来须看只如三更夜半人面似贼贼面似人作么生辨临安府龙华无住本禅师广德人上堂举云门大师拈起胡饼云我只供养两浙人不供养向北人众无语自代云天寒日短两人共一椀师曰韶阳老汉言中有响痛处着锥检点将来翻成毒药诸人要会么半在河南半河北一片虗疑如墨黑冷地思量愁杀人叵耐云门这老贼老贼下座更不巡堂道场普明慧琳嗣师法嗣临江军东山吉禅师因李朝请与甥芗林居士向公子諲访之遂问家贼恼人时如何师曰谁是家贼李竖拳师曰贼身巳露云和尚莫诬罔人好曰赃证现在李无语师示以偈曰家贼恼人孰柰何千圣回机只为他徧界徧空无影迹无依无倚绝笼罗贼贼勐将雄兵收不得疑杀天下老禅和笑翻閙市古弥勒休休不用将心向外求回头瞥尔贼身露并赃捉获世无俦世无俦真可仰从兹不复夸伎俩贴贴安邦立业时万象森罗齐拊掌后首众于闽之开元食时停筯而化嘉泰普灯录卷第十七音释X昕许斤切工音耆谌时壬切浃即恊切辐音福颔尸感切眨音札耳足止切镆音莫鎁音耶捺女点切罩陟教切琏力展切涸曷各切溢音逸赟于伦切翥章庶切蹒谟官切漕在到切勋音熏鲵音倪爇儒劣切歧音祁拗于绞切懵毋总切懂行董凑千候切倜他力切殽何交切瞠抽庚切餈才咨切齁唿仁二切颅音卢怡台建居言切欵音示乃音蔼闽音民鞔摸官切󳪰即由切刎音吻芗音香諲音因诬音巫嘉泰普灯录X卍XXX嘉泰普灯录卷第十八平江府报恩光孝禅寺僧编南岳第十六世径山大慧普觉宗杲禅师法嗣福州西禅懒庵鼎需禅师长乐人族林氏幼举进士有声年二十五因读遗教经忽曰几为儒冠误欲去家母难之以亲迎在期师乃绝之曰夭桃红杏一时分付春风翠竹黄华此去永为道伴竟依保寿乐禅师为比丘探赜方外踰十年归里庵于穷谷之麓佛心挽师出山首众于鹿溪绍兴初大惠来洋屿师谒X之一日入室惠问内不放出外不放入正恁么时如何师即大彻慧曰此正是汝放身命处未几慧移小溪令分座由是得声泉守请开法延福后退处洋屿八年挽居东西禅上堂曰太虗挂劒用显吾宗按坐神威如何近傍纵具回天转地电卷星驰底手段要且不堪勍敌而今还有别休咎者么便请从东过西不妨水云自若如其稍涉迟回直是一槌粉碎喝一喝下座上堂懒翁懒中懒最懒懒说禅亦不重自巳亦不重先贤又谁管你地又谁管你天物外翛然无箇事日上三竿犹更眠上堂众方集定师曰灵利人不劳再举便下座元宵上堂心如皎月连天照性似寒潭彻底清无价夜光人不识梦中虗度几千春竖拂子曰阿呵呵灯光王如来向这拂子头上放大光明照大千界未审诸人还见么若也见得青春无虗度若也未见有眼如盲见与不见拈放一边忽若毗岚风起骤雨倾盆正恁么时且道灯光王如来在甚么处喝一喝曰莫瞌睡好上堂举僧问赵州如何是古人言州云谛听谛听师曰谛听即不无切忌唤钟作瓮僧问释迦弥勒犹是他奴未审他是阿谁曰明破即不堪开堂日僧才出师曰住住今日不答话僧拟进语师喝曰退后退后不堪为种草问幽鸟语喃喃辞云入乱峰时如何曰暗写愁膓寄与谁云恁么则不离当处常湛然覔即知君不可见曰莫𡱰沸室中问僧万法归一一归何处X云新罗国里曰我在青州作一领布衫重七斤聻云今日亲见赵州曰前头见后头见僧乃作斫额势师曰上座其处人云江西曰因甚么却来这里纳败阙僧拟议师便打绍兴癸酉七月望陞堂勉众激𥖣凡数百言翌日语门弟子吾世缘尽矣遂书曰十四十五明明巳露更问如何西天此土嘱首座安永曰汝善保任努力为人言毕而逝世寿六十有二僧腊三十有七福州东禅蒙庵思岳禅师入院上堂曰大地茫茫恁么广阔穷山漠漕随分幽深为衲僧法战之场报佛祖冤雠之处尽力道得一棒一条痕尽力道不得一掌一手血如以眼见则复耳闻如以心知则复智证是故谓之智证三昧亦是文殊普贤大人境界若也于此共相委悉大千沙界一毫收百亿毛头辊绣毬直是通身还有眼不风流处也风流上堂蛾羊蚁子说一切法墻壁瓦砾现无逿身见处既精明闻中必透脱所以雪峰和尚凡见僧来辊出三箇木毬如弄杂剧相似贤沙便作斫牌势卑末谩道将来普贤今日谤古人千佛出世不通忏悔这里有人谤普贤定入拔舌地狱且道谤与不谤者是谁心不负人面无惭色上堂达磨来时此土皆知梵语及乎去后西天悉会唐言若论直指人心见性成佛大似𦏪羊挂角猎犬寻踪一意乖疎万言无用可谓来时他笑我不知去后我笑他唐言梵语亲分付自古X齐僧怕夜茶上堂腊月初岁云徂黄河冻巳合深处有嘉鱼活鱍鱍跳不脱又不能相煦以湿相濡以沫惭愧菩萨摩诃萨春风几时来解此黄河冻令鱼化作龙直透桃华浪会即便会痴人面前且莫说梦上堂即心即佛非心非佛不是心不是佛不是物通身无影象徧界不曾藏唤作一物即不中敢保老兄未彻在恁么说话开人眼瞎人眼若也不会天寒日短三人共两椀且道为诸人说对古人话还会么礼繁即乱上堂二祖偿宿债万法绝对待一心无罣碍浮山有九带十方虗空圆陀陀无量法门百杂碎若言其有非内非外若言其无无在不在智与理冥境与神会如牛拽磨似水打碓三千里外逢人东倒西儡十字街头遇贱则贵还会也无苏嘘苏嚧上堂僧问如何是初日分以恒河沙等身布施曰从苗辨地因语识人云如何是中日分复以恒河沙等身布施曰筑着磕着云如何是后日分亦以恒河沙等身布施曰向下文长付在来日复曰一转语如天普盖似地普擎一转语舌头不出口一转语且喜没交涉要会么惭愧世尊面赤不如语直大小岳上座口似磉盘今日为这问话僧讲经不觉和注脚一时说破便下座泉州教忠晦庵弥光禅师闽之长乐人族李氏儿时寡言笑闻梵呗则喜十五依幽巖文慧禅师十八圆顶犹喜阅群书一日曰既剃发染衣当期悟彻岂醉X于俗典耶遂出岭谒圆悟禅师于云居次参黄檗祥高庵悟机语皆契以淮楚盗起归谒佛心会大慧寓广因往从之慧谓曰汝在佛心处所得者试举一二看师举佛心上堂拈普化公案云佛心即不然总不恁么来时如何噼嵴便打从教徧界分身慧曰汝意如何云某不肯他后头下箇注脚慧曰此正是以病为法师毅然无信可意慧曰汝但揣摩看师竟以为不然经旬因记海印信禅师拈曰雷声浩大雨点全无始无滞趋告慧慧以举道者见瑯瑘并贤沙未彻语诘之师对巳慧笑曰虽进得一步只是不着所在如人斫树根下一刀则命根断矣汝向枝上斫其能断命根乎今诸方浩浩说禅者见处总如此何益于事其榻岐正传三四人而巳师愠而去翌日慧问汝还疑否云无可疑者曰只如古人相见未开口时巳知虗实或闻其语便识浅深此理如何师悚然汗下莫知所诣慧令究有句无句慧过云门庵师侍行一夕问曰某到这里不能得彻病在甚处慧曰汝病最癖世医拱手何也别人死了活不得汝今活了未曾死要到大安乐田地须是死一回始得师疑之愈深后入室慧问喫粥了也洗钵盂了也去却药忌道将一句来云裂破慧震威喝曰你又说禅也师大悟慧挝鼓告众曰龟毛拈得笑咍怡一击万重关鏁开庆快平生在今日孰云千里赚吾来师亦以颂呈之曰一拶当机怒雷吼惊起须弥藏北斗洪波浩渺浪滔X天拈得鼻孔失却口邵武黄端夫创庵乞师住持留二年东归分座于鼓山参政李公邴以教忠迎开法阅十年移龟山上堂曰有句无句如藤倚树放憨作么及至树倒藤枯句归何处情知汝等诸人卒讨头鼻不着为甚么如此只为分明极飜令所得迟上堂梦幻空华何劳把捉得失是非一时放却掷拂子曰山僧今日巳是放下了也汝等诸人又作么生复曰侍者收取拂子上堂卓拄杖喝一喝曰不是坐来频劝酒自从别后见君稀便下座上堂一物不将来两肩担不起直下便承当坐在屎窖里还有独脱出来底么设有也是黄龙精僧问文殊为甚么出女子定不得曰山僧今日困云罔明为甚么却出得曰令人疑着云恁么则擘开华岳千峰秀放出黄河一派清曰一任卜度问如何是向上事曰七十三八十四师住龟山岁余以疾归云门庵绍兴乙亥二月八日剃沐更衣告众右脇而逝十五日阇维获设利五色门人慧空顶归教忠六月八日建塔于山之阳福州玉泉昙懿禅师甞久依圆悟自谓不疑绍兴初出住兴化祥云法席颇賸大慧入闽知其所见未谛致书令来师迟迟慧小参且痛斥仍榜告四众师不得巳破夏谒之慧鞫其所证既而曰汝恁么见解敢嗣圆悟老人耶师退院亲之一日入室慧问我要箇不会禅底做国师师云我做得国师去也慧喝出居X无何语之曰香严悟处不在击竹逿俱胝得处不在指头上师乃顿明后住玉泉为慧拈香继省慧于小溪慧陞座举云门一日拈拄杖示众曰凡夫实谓之有二乘析谓之无缘觉谓之幻有菩萨当体即空衲僧见拄杖但唤作拄杖行但行坐但坐总不得动着慧曰我不似云门老人将虗空剜窟宠蓦拈拄杖曰拄杖子不属有不属幻不属空卓一下曰凡夫二乘缘觉菩萨尽向这里各随根性悉得受用唯于衲僧分上为害为冤要行不得行要坐不得坐进一步则被拄杖子迷却路头退一步则被拄杖子穿却鼻孔只今莫有不甘底么试出来与拄杖子相见如无来年更有新条在恼乱春风卒未休正当恁么时合作么生下座烦玉泉为众拈出师登座叙谢毕遂举前话曰适来堂头和尚恁么批判大似困鱼止泺病鸟栖芦若是玉泉即不然拈挂杖曰拄杖子能有能无能幻能空凡夫二乘缘觉菩萨卓一下曰向这里百杂碎唯于衲僧分上如龙得水似虎靠山要行便行要坐便坐进一步则干坤震动退一步则草偃风行且道不进不退一句作么生道良久曰闲持经卷倚松立笑问客从何处来下座举众拜之饶州荐福悟本禅师江之湖口人初住愽山上堂曰高揖释迦不拜弥勒者与三十拄杖何故为他只会步步登高不会从空放下东家牵犁西家拽杷者与三十拄杖何故为他只会从空放下不会步步登X高山僧恁么道还有过也无众中莫有点检得出者么若点检得出须弥南畔把手共行若点检不出布袋里老鵶虽活如死上堂释迦掩室于摩竭净名杜口于毗耶须菩提喝无说以显道释梵绝眎听而雨华大众这一队不唧𠺕汉无端将祖父田园私地结契一时华擘了也致令后代儿孙千载之下上无片瓦遮头下无卓锥之地博山当时若见十字路头掘箇无庭坑唤来一时埋却免见递相钝置何谓如此不见道家肥生孝子国覇有谋臣福州西禅此庵守净禅师上堂曰谈玄说妙撒屎撒尿行棒行喝将盐止渴立主立宾华擘宗乘设或总不恁么又是鬼窟里坐到这里山僧巳是打退鼓且道诸人寻常心愤愤口悱悱合作么生莫将闲学解埋没祖师心上堂坐断毗卢顶宁顶须是没量大人若是没量大人不坐毗卢顶宁顶上堂若也单明自巳不悟目前此人有眼无足若也只悟目前不明自巳此人有足无眼直得眼足相资如车二轮如鸟二翼正好勘过了打上堂今朝腊月九穷汉外边走虽然不还家却是他好手既是不还家因甚么却道他好手陋巷不骑金色马回途却着破襕衫上堂九夏炎炎大热木人汗流不辍夜来一两便凉莫道山僧不说以拂子击禅床下坐上堂若欲正提纲直须大地荒欲来冲雪刃未免露锋铓当恁么时释迦老子出头不得即不问你诸人只如马镫X里藏身又作么生话会上堂道是常道心是常心汝等诸人闻山僧恁么道便云我会也大尽三十日小尽二十九头上是天脚下是地耳里闻声鼻里出气忽若四大海水在你头上毒虵穿你眼睛虾蟆入你鼻孔又作么生上堂文殊普贤谈理事临济德山行棒喝东禅一觉到天明偏爱风从凉处发咄上堂佛祖顶宁顶上有破天大路未透生死关如何敢进步进步不进步大千没遮护一句绝言诠那咤擎铁柱开堂日拈香罢师就座南堂和尚白槌云法筵龙象众当观第一义师随声便喝曰此是第几义久参先德巳辨来端后学有疑何妨请问僧问阿难问迦叶世尊传金襕外别传何物迦叶唤阿难阿难应诺未审此意如何曰切忌动着云只如迦叶道倒却门前剎竿着又作么生曰石牛横古路云只如和尚于佛日处还有这箇消息也无曰无这箇消息云争奈定光金地遥招手智者江陵暗点头曰莫将庭际栢轻比路傍蒿僧礼拜师乃曰定光金地遥招手智者江陵暗点头巳是白云千万里那堪于此未知休设或于此便休去一场狼借不少还有检点得出者么如无山僧今日失利问佛佛授手祖祖相传未审传箇甚么曰速礼三拜问永嘉道不见一法即如来方得名为观自在此意如何曰猕猴弄黐胶云千江有水千江月万里无云万里天曰胡狲系露柱问不施寸刃请师相见曰逢强即弱云何得埋兵掉X鬪曰只为阇梨寸刃不施云未审向上还有事也无曰有云如何是向上事曰败将不斩问古佛堂前甚么人先到日无眼村翁云未审如何趣向曰楖栗横担建宁府开善密庵道谦禅师本郡人具戒游东都于圆悟会中师事大慧迨慧补径山师侍行未几遣之零陵致讯紫巖居士于中途倐然契悟既回慧特为印可归隐仙州山四众云集法席鼎盛宝学刘公彦脩请居开善上堂曰去年也有箇六月十五今年也有箇六月十五去年六月十五少却今年六月十五今年六月十五多却去年六月十五多处不用减少处不用添既不用添又不用减则多处多用少处少用乃喝一喝曰是多是少良久曰箇中消息子能有几人知上堂洞山麻三斤将去无星秤子上定过每一斤恰有一十六两二百钱重更不少一釐正与赵州殿里底一般只不合被大愚锯解秤鎚却教人理会不得如今若要理会得但问取云门干屎橛上堂有句无句如藤倚树撞倒灯笼打破露拄佛殿奔忙僧堂回顾子细看来是甚家具咄只堪打老鼠上堂诸人从僧堂里恁么上来少间从法堂头恁么下去并不曾差了一步因甚么却不会良久曰只为分明极翻令所得迟上堂举马大师道即心即佛师曰错又道非心非佛师曰错南泉道不是心不是佛不是物师曰错若人破得此三箇硬塞X许他参学中着得箇眼其或未然毗岚风忽起惊着梵王睡庆元府育王大圆遵璞禅师长溪人幼同玉泉懿问道圆悟数载建炎初还里佐懿于莆中祥云绍兴甲寅春大慧居洋屿师往讯之入室次慧问三圣兴化出不出为人不为人话你道这两箇老汉还有出身处也无师于慧膝上打一拳慧曰只你这一拳为三圣出气为兴化出气速道速道师拟议慧便打复谓曰你第一不得忘了这一棒后因慧室中问僧曰德山见僧入门便棒临济见僧入门便喝雪峰见僧入门便道是甚么睦州见僧便道现成公案放你三十棒你道这四箇老汉还有为人处也无僧云有慧曰札僧拟议慧便喝师闻遽领微旨大慧欣然许之温州鴈山能仁枯木祖元禅师七闽长乐人族林氏初谒雪峯预次依佛心才皆巳机喫及亲大慧于云门庵夜坐次睹僧剔灯始弃前证有偈曰剔起灯来是火历劫无明照破归堂撞见圣僧几乎对面蹉过不蹉过是甚么十五年前奇特依前只是这箇慧亦以偈赠之曰万仞崖头解放身起来依旧却惺惺饥餐渴饮浑无事那论昔人非昔人绍兴已巳春出住能仁上堂曰有佛处不得住踏着秤鎚硬似铁无佛处急走过脚下草深三尺三千里外逢人不得错举北斗挂须弥恁么则不去也棒头挑日月摘杨华X摘杨华眼里瞳人着绣靴卓拄杖下座上堂观音菩萨买胡饼放下却是馒头云门大师只见锥头利不见凿头方能仁即不然初三十一上堂鴈山枯木实头禅不在尖新语句边背手忽然摸得着长鲸吞月浪滔天江州东林卍庵道颜禅师潼川飞乌人族鲜于氏世为名儒少依净安谏律师试经得度与正聱头结友南游凡名缁宿衲无不扣见唯疑圆悟门庭不类诸方师亲之无所投一日浣衣次忽有得乃曰天知地知你知我知更莫漏泄天机往悟傍将述所证悟不顾异日见之诟曰汝以学解自负意气凌人腊月三十日能自负否师惭汗俛首悟复谓曰侪辈中如杲者汝当就其磨砻师益不悦悟还蜀师愿侍行悟曰不可我甞嘱汝依杲汝欲决择大事讵宜以闲气介胸中耶仍以书致慧曰颜川彩绘巳毕但欠点眼耳他日嗣其后未可量也久之慧奉旨住径山师趋谒质疑朝夕方大契悟分座接纳会正归住云顶邀师西还正迁无为命继席次徙下山荐福及报恩白杨晚居东林上堂曰一叶落天下秋一尘起大地收鸟窠吹布毛便有人悟去今时学者为甚么却大识自巳良久曰莫错怪人好上堂欲识诸佛心但向众生心行中识取欲识常住不凋性但向万物迁变处会取还识得么欲得不招无间业莫谤如来正法轮上堂诸人知处良遂总知良遂X知处诸人不知作么生是良遂知处乃曰鸬鹚语鹤上堂仲冬严寒三界无安富者快乐贫者饥寒不识玄旨错认定盘何也牛头安尾上北斗面南看上堂一滴滴水一滴滴冻天寒人寒风动幡动云门扇子𨁝跳上三十三天筑着帝释鼻孔东海鲤鱼打一棒雨似盆倾不出诸人十二时中寻常受用上堂元霄巳过化主出门六羣比丘各从其类此众无复枝叶纯有贞实如是增上慢人退亦佳矣麒麟不为瑞鸑鷟不为荣麦秀两岐禾登九穗总不消得但愿官中无事林下栖禅水牯牛饱卧斜阳担板汉清贫长乐粥足饭足俯仰随时筯笼不乱搀匙老鼠不齩甑箄山家活计淡薄长情不敬功德天谁嫌黑暗女有智主人二俱不受良久曰君子爱财取之以道上堂去年寒食后今年寒食前日日是好日不是正中偏上堂客舍久留连家乡夕照边檐悬三月雨水没两湖莲镬漏烧灯盏柴生满灶烟巳忘南北念入望尽平川上堂向上一窍八面玲珑觌面一机全身担荷是则金鍮难掩非则玉石俱焚拟议不来银山粉碎总不恁么又且如何是非不挂孃生口自有旁人话短长上堂一尘起大地收一叶落天下秋甲巳之年丙作首乙庚之岁戊为头上堂栴檀林无杂树郁密深沉师子住所以栴檀丛林栴檀围绕荆棘丛林荆棘围绕一人为主两人为伴成就万亿国土士农工商若夜叉若罗剎见行魔业优哉游X哉聊以卒岁僧问香严上树话意旨如何曰描不成𦘕不就云李陵虽好手争奈陷番何曰甚么处去来问如何是佛曰汝是元固僧近前云喏喏师曰裩无裆袴无口问如何是佛曰志公和尚云学人问佛何故答志公和尚曰志公不是闲和尚云如何是法曰黄绢幼妇外孙韲臼云是何章句曰绝妙好辞云如何是僧曰钓鱼船上谢三即云何不直说曰贤沙和尚云三宝巳蒙师指示向上宗乘事若何曰王乔诈仙得仙僧呵呵大笑师乃叩齿隆兴甲申五月二十三日徧辞道俗示寂于昭觉火浴后设利甚富归葬云顶寿七十一腊五十四潭州大沩宝禅师上堂曰唤作竹篦则触不唤作竹篦则背直须师子齩人莫学韩獹逐块阿呵呵会不会金刚脚下铁崑崙捉得明州憨布袋上堂千般言万种喻只要教君早回去夜来一片黑云生莫教错却山前路咄真州灵巖东庵了性禅师上堂曰勘破了也放过一着是衲僧破草鞋现修罗相作女人拜是野狐精魅打箇圆相虗空里下一点是小儿伎俩拦腮赠掌拂袖便行正是业识茫茫无本可据直饶向黑豆未生巳前一时坐断未有喫灵巖拄杖分敢问大众且道为人节文在甚么处还相委悉么自从春色来嵩少三十六峰青至今上堂一苇江头杨柳春波心不见昔时人雪庭要识安心土鼻孔依前塔上脣竖X起拂子曰祖师来也还见么若也见得即今荐取其或未然此去西天路迢迢十万余僧问人天交接如何开示曰金刚手里八棱棒云忽被学人横穿凡圣击透玄关时又作么生曰海门横铁柱问如何是独露身曰壮丹华下睡猫儿建康府蒋山一庵善直禅师德安云梦人初住白兆次居保宁蒋山上堂曰诸佛不曾出世人人鼻孔辽天祖师不曾西来箇箇壁立千仞高揖释迦不拜弥勒理合如斯坐断千圣路头独步大千沙界不为分外若向诸佛出世处会得祖师西来处承当自救不了一生受屈莫有大丈夫承当大丈夫事者么出来与保宁争交其或未然不如拽破好便下座师每以安州人解厮扑之语示众劒州万寿自护禅师上堂曰古者道若人识得心大地无寸土万寿即不然若人识得心未是究竟处且那里是究竟处拈拄杖卓一下曰甜瓜彻蔕甜苦瓠连根苦潭州大沩了庵景晕禅师上堂曰云门一曲腊月二十五瑞雪飘空积满江山坞峻岭寒梅华正吐手把须弥槌笑打虗空鼓惊起骄梵钵提冷汗透身如雨忿怒阿脩罗王握拳当胷问云毕竟是何宗旨咄少室峯前亦曾错举临安席灵隐谁庵了演禅师上堂曰面门拶破天地悬殊打透牢关白云万里饶伊两头坐断别有转X身三生六十劫也未梦见在喝一喝下座泰州光孝草庵致远禅师上堂举女子出定乃曰从来打鼓弄琵琶须是相逢一会家佩玉鸣鸾歌舞罢门前依旧夕阳斜建宁府竹原宗元庵主郡之建阳人族连氏少号儒林秀杰年二十八悟世虗假乃礼西峯道耸舍缝腋而缁之径趋大惠入室次慧举巖头见德山语问之师所疑顿释久之分座西禅亟相张公浚师三山以数院迎居不就归旧里结茆号众妙园宿衲皆集士夫交请开法一无所从示众曰若究此事如失却鏁匙相似只管寻来寻去忽然撞着恶在这里开箇鏁了便见自家库藏一切受用无不具足不假他求别有甚么事示众诸方为人抽钉拔楔我这里为人漆钉着楔诸方为人解黏去縳我这里为人加绳加索了送向深潭里待他自去理会示众主法之人气吞宇宙为大法王若是释迦老子达磨大师出来也教伊叉手向我背后立地直得寒毛卓坚亦未为分外一日举世尊生下一手指天一手指地云天上天下唯我独尊乃曰见怪不怪其怪自坏淳熈丙申十月初为众普说勉励学者修书别知巳复遗嘱训诸徒至初十挥偈而寂阇维设利盈溢歛遗骨窆于园之右岗寿七十七夏五十近礼侍者三山人也侍大慧最久甞默究竹篦话无所入一日入室罢求指示慧曰你是福州人我说箇X喻向你如将名品茘枝和皮殻一时剥了以手送在你口里只是你不解吞礼不觉失笑曰和尚吞却即祸事后问礼前日吞了底茘枝只是你不知滋味礼曰若知滋味转见祸事温州净居尼妙道世居延平尚书黄公裳之女也幼绝嗜好每夜坐忘身父伺其言用无少隙积二十年授以僧服徧谒诸名宿时大慧来居洋屿道即之值慧为众入室问僧不是心不是佛不是物是箇甚么道闻顿领厥旨慧可之劒守以福兴尽礼迎补迁后毗陵资圣徙净居慧之法嗣始自道也开堂日乃曰问话且止直饶有倾湫之辩倒岳之机衲僧门下一点用不着且佛未出世时一事全无我祖西来便有许多建立列剎相望星分派列以至今日累及儿孙遂使山僧于人天大众前无风起浪向第二义门通箇消息语默该不尽底弥亘大方言诠说不及处徧周沙界通身是眼󳫐面当机电卷星驰如何凑泊有时一喝生杀全威有时一喝佛祖莫辨有时一喝八面受敌有时一喝自救不了且道那一喝是生杀全威那一喝是佛祖莫辨那一喝是八面受敌那一喝是自救不了若向这里荐得堪报不报之恩脱或未然山僧无梦说梦去也拈起拂子曰还见么若见被见剌所障击禅床曰还闻么若闻被声么所惑直饶离见绝闻正是二乘小果跳出一步盖色骑声全放全收主宾互换所以道欲知佛性义当观时节因X缘敢问诸人即今是甚么时节荡荡仁风扶圣化熈熈和气助昇平掷拂了下座上堂举僧问米胡自古上贤还达真正理也无胡曰达僧云只如真正理作么生达曰当时霍光卖假银城与单于时甚么人作契书道曰福兴当时若见只对他道自从胡乱后三十年不少盐酱尼问如何是佛曰非佛云如何是佛法大意曰骨底骨董问言无展事语不投机时如何曰未疴巳前堕坑落壍问古人道楞严经中五十种魔如今尽大地人参禅更高也出他魔界不得和尚还出得也未曰不入这保社平江府资寿尼无着道人妙总亟相苏公颂之孙女也年三十许厌世浮休脱去缘节咨参诸老巳入正信作夏径山大慧陞堂次举药山初参石头后见马祖因缘总闻豁然省悟慧下座不动居士冯公檝随至方丈云某理会得适来和尚所举公案慧曰居士如何云恁么也不得苏嚧娑婆诃不恁么也不得㗭哩娑婆诃恁么不恁么总不得苏嚧㗭哩娑婆诃慧举似总总曰曾见郭象註庄子识者云却是庄子註郭象慧见其语异复举巖头婆子话问之总答偈曰一叶扁舟泛渺茫呈桡舞掉别宫商云山海月都抛却羸得庄周蝶梦长慧休去冯公疑其所悟不根后过无钖招至舟中问云婆生七子六箇不遇知音只这一箇也不消得便弃在水中老师言道人理会得且如何会曰巳上供通并是诣实冯公大惊慧拄牌X次总入慧问古人不出方丈为甚么却去庄上喫油餈云和尚放妙总过妙总方敢通箇消息慧曰我放你过你试道看云妙总亦放和尚过慧曰争奈油餈何总喝一喝而出于是声闻四方隆兴改元舍人张公孝祥来守是郡以资寿挽开法入院日上堂曰宗乘一唱三藏绝诠祖令当行十方坐断二乘闻之怖走十地到此犹疑若是俊流未言而谕设使用移星换斗底手叚施搀旗夺鼓底机阙犹是空拳岂有实义向上一路千圣不传学者劳形如猿捉影灵山付嘱俯徇时机演唱三乘各随根器始于鹿野苑转四谛法轮度百千万众山僧今日与此界他方乃佛乃祖山河大地草木丛林现前四众各转大法轮交光相罗如宝丝网若一草一木不转法轮则不得名为转大法轮所以道于一毫端现宝王剎坐微尘里转大法轮乘时于其中间作无量无边广大佛事周遍法界一为无量无量为一小中现大大中现小不动步游弥勒楼阁不反闻入观音普门情与无情性相平等不是神通妙用亦非法尔如然于此倜傥分明皇恩佛恩一时报足且道如何是报恩一句天高羣象正海阔百川朝上堂举云门示众云十五日巳前即不问十五日巳后道将一句来自代云日日是好日乃曰日日是好日佛法世法尽周毕不须特地覔幽玄只管钵盂两度湿上堂黄面老人横说竖说权说实说法说喻说建法幢立宗旨与后人作X榜样为甚么却道始从鹿野苑终至䟦提河于是二中间未甞说一字点检将来太似抱赃叫屈山僧今日人事忙冗且放过一着便下座尼问如何是夺人不夺境曰野华开满路徧地是清香云如何是夺境不夺人曰茫茫宇宙人无数几箇男儿是丈夫云如何是人境俱不夺曰处处绿杨堪系马家家门底透长安云如何是人境两俱夺曰雪覆芦华舟横断岸人境巳蒙师指示向上宗乘事若何总便打秦国夫人计氏法真自寡处屏去纷华常蔬食习有为法因大慧遣谦禅者致问其子魏公魏公留谦以祖道诱之真一日问谦径山和尚寻常如何为人谦曰和尚只教人看狗子无佛性及竹篦子话只是不得下语不得思量不得向举起处会不得向开口处承当狗子还有佛性也无无只恁么教人看真遂谛信于中夜起坐以前话究之洞然无滞谦辞归真亲书入道槩略作数偈呈慧其后曰终日看经文如逢旧识人莫言频有碍一举一回新嘉泰普灯录卷第十八音释邴音丙迎鱼庆切屿音叙勍音擎翛音萧喃女咸切蛾音鹅徂昨胡切煦况羽切儡薄猥切呗音败毅鱼既切揣初委切愠委粉切癖音僻窖音教X鞫音菊剜一丸切宠力董切泺音尾切镫都邓切聱五交切诟许候切侪士皆切砻音笼鹚音慈穗绘音会鸑音岳鷟食角切箄音篦韲相稽切獹音卢舍与舍同嘉泰普灯录X卍XXX嘉泰普灯录卷第十九平江府报恩光孝禅寺僧编南岳第十六世文殊心道禅师法嗣潭州楚安慧方禅师郡之醴陵人族许氏年二十事等觉法思越七稔得度崇宁五年具戒谒开福宁道者次依佛鑑鑑指往大别既至职藏司未几改大别为神霄因归长沙附舟至江口闻唿渡船者有省作偈曰沔水江头叫一声此时方得契平生多年不识重相见千圣同归一路行及宁移居文殊复侍之举前偈乃蒙印可命为第一座久而开法楚安擢澧之钦山上堂曰临老方称住持全无些子玄机开口十字九乖问东便乃答西如斯出世讨甚玄微有时拈三放两有时就令而施虽然如是同道方知且道知底事作么生直须打翻鼻孔始得上堂达磨祖师在脚底踏不着兮提不起子细当头放下看病在X当时谁手里张公会看脉李公会使药两箇竞头医一时用不着药不相投错错喫茶去常德府文殊思业禅师世为屠宰一日戮猪次忽洞彻心源即弃业为比丘述偈曰昨日夜叉心今朝菩萨面菩萨与夜叉不隔一条线往见文殊殊曰你正杀猪时见箇甚么便乃剃头行脚师遂作鼓刀势殊喝曰这屠儿参堂去师便下参堂住文殊日上堂举赵州勘婆话乃曰勘破婆子面青眼黑赵州老汉瞒我不得大沩佛性法泰禅师法嗣潭州慧通清旦禅师蓬之仪巄人族严氏初出关至德山值山上堂举赵州云台山婆子巳为汝勘破了也且道意在甚么处良久曰就地撮将黄叶去入山推出白云来师闻释然翌日入室山问前百丈不落因果因甚么堕野狐后百丈不昧因果因甚么脱野狐师曰好与一坑埋却出住岳之永庆迁慧通上堂曰三世诸佛不知有一一面南看北斗狸奴白牯却知有云外金毛正哮吼箇中隐显现全身头头透脱无前后拨转机轮向上关八角磨盘空里走上堂说佛说祖正如好肉剜疮举古举今犹若残羹馊饭一闻便悟巳落第二头一举便行早是不着便须知箇事如天普盖似地普擎师子游行不求伴侣壮士展臂不借他力佛祖拈掇不起衲僧愿见无门迷悟双忘圣凡路绝且道从上诸圣以何法示人喝一X喝曰莫妄想上堂见色明心堕坑落壍闻声悟道辜负平生直饶声色纯真尘尘入妙坐在光影里未为究竟直须万机休罢千圣不携撒手那边跳出窠臼到这里亦无人亦无佛大千沙界海中沤一切圣贤如电拂且道释迦老子向甚么处出头良久曰放过一着上堂目前无法垛生招箭意在目前挂箔遮驴鸣非耳目所到出门使是草夹山老子在百草头上横身閙市里打磬诸人还见么若也不见却归碧巖去也上堂正眼豁开照破多年山鬼窟腕头着力拈却门前下马台舍重从轻裁长补短夺饥餐于正食勐自知非驱耕牛于正行不借他力住则当头印破去则截断脚跟无卓锥之地者万德来朝赤骨历地者现成活计然虽如是忽遇其中人来时如何且待别时相见佛性和尚忌日上堂三脚驴子弄蹄行步步相随不相到树头惊起双双鱼拈来一老一不老为怜松竹引清风其奈出门便是草因唤檀郎识得渠大机大用都推倒烧香勘证见根源粪埽堆头拾得宝丛林浩浩谩商量劝君莫谤先师好僧问至道无难唯嫌拣择时如何曰河水从源浊澧州灵巖仲安禅师幼为比丘壮留讲聚因阅首楞严至知见立知即无明本知见无见斯即涅槃师破读为知见立知即无明本知见无见期即涅槃忽开悟弃谒圆悟禅师于蒋山时佛性为座元师扣之即领旨迨性住德山遣师至钟阜通嗣X书圆悟问云千里驰来不辱宗风公案现成如何通信曰觌面相呈更无回互云此是德山底那箇是上座底曰岂有第二人云背后底𡁠师投书悟笑云作家禅客天然有在师曰付与蒋山次至僧堂前捧书问讯首座座云玄沙白纸此自何来曰久默斯要不务速说今日拜呈幸希一鉴座便喝师曰作家座又喝师以书便打座拟议师曰未明三八九不免自沉吟首座作么生会座无语师以书复打一下时圆悟与佛眼见之悟云打我首座死了也复云所谓龙象蹴踏眼云非也官马厮趯耳悟令召至云我五百人首座你为甚么打他云和尚也须喫一顿始得悟顾佛眼吐舌眼云未在却顾师曰空手把锄头步行骑水牛意作么生师鞠躬曰所供并是诣实眼笑云真箇是屋里人又往见五祖自和尚通法眷书自云书里说箇甚么曰文彩巳彰云毕竟说箇甚么曰当阳挥宝劒云近前来这里不识几箇字曰莫诈败自顾侍者云是那里僧者云此上座向曾在和尚会下自云怪得恁么滑头师曰被和尚钝置来自乃将书于香炉上熏云南无三满多没陀南师近前弹指一下自乃启书回德山日佛果佛眼皆有偈送之未几而灵巖虗席衲子投牒乞师住持出应其命上堂曰参禅不究渊源触途尽为留碍所以守其静默澄寂虗闲堕在毒海以弱胜强自是非他立人我量见处偏枯遂致优劣不分照不构用用不离窠此乃学处X不玄尽为流俗到这里须知有杀中透脱活处藏机佛不可知祖莫能测所以古人道有时先照后用且要共你商量有时先用后照你须是箇汉始得有时照用同时你又作么生抵当有时照用不同时又向甚么处凑泊还知么穿杨箭与惊人句不是临时学得来成都府正法灏禅师上堂举永嘉到曹溪因缘师曰要识永嘉么掀翻海岳求知巳要识祖师么拨动干坤建太平二老不知何处去卓拄杖曰宗风千古播嘉声成都府昭觉辩禅师上堂曰毫𨤲有差天地悬隔隔江人唱鹧鸪词错认胡笳十八拍要会么欲得现前莫存顺逆五湖烟浪有谁争自是不归归便得虎丘绍隆禅师法嗣庆元府天童应庵昙华禅师黄梅人族江氏生而奇杰年十七往东禅院去发首依水南遂禅师染指法味因徧历江湖与诸老激扬无不契者至云居礼圆悟禅师悟一见痛与提策及入蜀指见彰教教移虎丘师侍行未半载顿明大法去谒此庵分座连云处守以妙严请开法继住衢之明果蕲之德章饶之报恩荐福婺之宝林报恩江之东林建康之蒋山平江之万寿两住南康归宗后居天童上堂曰九年面壁坏却东土儿孙只履西归钝置黄面老子以拄杖一画曰石牛拦古路一马生三寅上堂德章老瞎X秃从来没滋味拈得口失却鼻三更二点唱巴歌无端惊起梵王睡喝一喝曰我行荒草里汝又人深村上堂临济在黄檗处三度喫棒底意旨你诸人还觑得透也未直饶一齩便断也未是大丈夫汉三世诸佛口挂壁上天下老和尚将甚么喫饭上堂十五日巳前水长船高十五日巳后泥多佛大正当十五日东海鲤鱼打一棒雨似盆倾直得三千大千世界一切众生悉皆欢喜谓言打这一棒不妨应时应节报恩不觉通身踊跃遂作诗一首举似大众蜻蜓许是好蜻蜓飞来飞去不曾停被我捉来摘却两边翼恰似一枚大铁钉上堂若作一句商量喫粥喫饭阿谁不会不作一句商量屎坑里虫子笑杀阇棃拈拄杖曰拄杖子罪犯弥天贬向二铁围山且道荐福还有过也无卓拄杖曰迟一刻上堂明不见暗暗不见明明暗双忘无异流俗阿师野干鸣师子吼师子吼野干鸣三家村里臭胡狲价增十倍骊龙颔下明月珠分文不直若作衲僧巴鼻甚处得来三十年后换手搥胷未是苦在上堂饭箩边漆桶里相唾饶你泼水相骂饶你接觜黄河三千年一度清蟠桃五百年一次开华鹤勒那齩定牙关朱顶王呵呵大笑归宗五十年前有一则公案今日举似诸人且道是甚么公案王节级失却帖上堂参学人切忌错用心悟明见性是错用心成佛作祖是错用心看经讲教是错用心行住坐卧语言三昧是错用心喫X粥喫饭疴屎送尿是错用心一动一静一来一往是错用心更有一处错用心归宗不敢与诸人说破何故一字入公门九牛拽不出上堂举僧问云门杀父杀母佛前忏悔杀佛杀祖向甚么处忏悔门云露师曰光孝着一转语不是老僧见处亦非垂手为人何故岂不见道字经三写乌焉成马上堂三十二相八十种好从朝至暮啾啾唧唧说黄道黑不知那里是二时上堂喫粥喫饭不觉嚼破舌头血溅梵天四天之下霈然有余玉皇大帝恶发追东海龙王向金轮峯顶鞠勘顷刻之间追汝诸人作证见也且各请依实供通切忌回避傥若不实丧汝性命上堂赵州喫茶我也怕他若非债主便是冤家倚墻靠壁成羣队不知谁解辨龙虵上堂五百力士揭石义万仞崖头撒手行十方世界一团铁虗空背上白毛生直饶拈却膱脂帽子脱却尳臭布衫向报恩门下正好喫棒何故半夜起来屈膝坐毛头星现衲僧前上堂举泉大道访慈明因缘师曰二老汉当时若踏着临济向上底我等今日饭也无喫还知荐福落处么遂卓拄杖喝一喝下座上堂举云门大师到干峰云请师答话峰云到老僧也未门云恁么那恁么那峰云将谓侯白更有侯黑师曰二老宿一等相见就中奇特光孝今日为诸人说道理一徧将谓春归无觅处不知转入此中来上堂举僧问云门不起一念还有过也无门云须弥山师曰云门道得不X妨谛当要且落在第二头若是明果即不然忽有人问不起一念还有过也无只对他道致将一问来上堂三世诸佛眼里无筋六代祖师皮下无血明果齩定牙关𨁝跳也出他圈䙌不得何故南泉斩猫儿僧问机不离位用处停机即不问未审机不到处如何通信曰一举四十九云坐断十方去也曰你要哑却老僧口那问呈桡舞棹则不问且道婆婆手中儿子甚处得来巖头扣船舷三下未审意旨如何曰燋砖打着连底冻云当时若问和尚如何祗对他曰一棒打杀云婆生七子六箇不遇知音只这一箇也不消得便掷向水中又且如何曰少卖弄云巖头当时不觉吐舌意又作么生曰乐则同欢问如何是清净法身云门云华药栏此意如何曰森沙努眼睛问只这是埋没自巳只这不是辜负先圣去此二途和泥合水处请师道曰玉筋撑虎口云一言金石谈来重万事鸿毛脱去轻曰莫谩老僧好问虗空消殒时如何曰离娄行处浪滔天问人皆畏炎热我爱夏日长薰风自南来殿阁生微凉时如何曰倒戈卸甲问真净和尚道头陀石被莓苔裹掷笔峰遭薜茘缠罗汉院一年度三箇行者归宗寺里参退喫茶未审明甚么边事曰他是关西子爱说川僧话虎丘忌日拈香曰平生没兴撞着这无意智老和尚做尽伎俩凑泊不得从此卸却干戈随分着衣喫饭二十年来坐曲彔木悬羊头卖狗肉知他有甚凭X据虽然一年一度烧香日千古令人恨转深师于室中能锻鍊耆叉故世称大慧与师居处为二甘露门甞诫徒曰衲僧家着草鞋住院何至如蚖虵恋窟乎隆兴改元六月十三奄然而化春秋六十有一夏腊四十有三塔全身于院之西麓丹霞佛智蓬庵端裕禅师法嗣福州清凉坦禅师不知何许人也久侍蓬庵深蒙印可屡分座说法住清凉日有僧举径山竹篦话请益师示以偈曰径山有箇竹篦直下别无道理佛殿厨库三门穿过衲僧眼耳其僧言下有省余语未见临安府净慈水庵师一禅师婺之东阳人族马氏年十六披削首参雪峰慧照禅师照举藏身无迹话问之师数日方明呈偈曰藏身无迹更无藏脱体无依便厮当古镜不劳还自照淡烟和露湿秋光照质之曰毕竟那里是藏身无迹处师曰嗄照曰无踪迹处因甚么莫藏身师曰石虎吞却木羊儿照深肯之去谒东禅用月庵果皆有所投晚依佛智于西禅尽得其道出住慈云继迁数剎干道辛卯始届净慈上堂曰圆悟师翁道参禅参到无参处参到无参始彻头水庵则不然参禅参到无参处参到无参未彻头若也欲穷千里目直须更上一重楼上堂今晨改旦伏惟首座大众知事头首一九二九天寒不出手三九二十七篱头吹觱篥四九三十六夜眠如路宿屈而复伸展而又缩一夜万筭千思胷中一团麻线X睡也睡不熟及至天晓起来脚踏实地头还戴屋若作佛法商量口哑舌秃若作世谛流布特牛生犊拂子道我悟也山僧道你悟箇甚么拂子道可怜驰逐天下人六六元来三十六上堂举法眼示众云尽十方世界明皎皎地若有一丝头即是一丝头师竖起拂子曰还见么穿过髑髅犹未觉法灯和尚云尽十方世界自然明皎皎地若有一丝头不是一丝头师曰夜来月色十分好今日秋山无限清上堂寂然不动感而遂通古人恁么说话大似预搔待痒若教渠踏着衲僧关棙管取别有生涯喝一喝卓拄杖下座上堂举僧问云门如何是超佛越祖之谈门云胡饼师曰超谈胡饼应时机逐块知非师子儿败叶霜风都扫尽古松方见岁寒枝师室中常问学者西天胡子因甚么无髭须淳熈丙申十二月二十四书偈示寂于嘉禾之光孝寿七十腊五十五湖州道场无庵法全禅师东吴玉峰人族陈氏幼不茄荤十六师邑之东齐道川禅师川甞谓曰汝十二时中承谁恩力后阅法界观色即不空以即故空始有趣入及冠祝发进具入闽礼佛智于西禅命为侍者智后庵居西华师每入室智以狗子无佛性话问之罔对一日与僧语次僧举五祖颂云赵州露刃劒师至此忽大悟造智室酬对如流令加护智徙育王请嗣其座初说法于宜黄之台山移白杨西华隆兴改元少乡郑公作肃守吴兴延居虎巖上堂拈拄X杖曰汝等诸人箇箇顶天立地肩横楖栗到处行脚勘验诸方更来这里觅箇甚么才轻轻拶着便言天台普请南岳游山我且问你还曾收得大食国里宝刀么卓拄杖曰切忌口㘅羊角僧问牛头未见四祖时如何曰天下无贫人云见后如何曰四海无富汉干道已丑七月二十五且将入寂众求偈师瞪目下视众请益坚遂书无无二字弃笔而逝火后设利五色塔于金斗峰寿五十六夏三十八泉州延福寒巖慧升禅师建宁人也上堂喝一喝曰尽十方世界会十世古今都卢在里许畐畐塞塞了也若乃放开一针锋许则大海四流巨岳倒卓鼋鼍鱼龙虾蠏蚯蚓尽向平地上涌出波澜游泳鼓舞然虽如是更须向百尺竿头自进一步则步步踏转无尽藏轮方知道鼻孔搭在上脣眉毛不在眼下还相委悉么复喝一喝曰切忌转喉触讳华藏密印安民禅师法嗣临安府径山别峰宝印禅师嘉之龙游人族李氏自幼通六经而厌俗务乃从德山院清素得度具戒听华严起信既尽其说弃依密印于中峰一日印举僧问巖头起灭不停时如何巖咤曰是谁起灭师启悟即首肯会圆悟归昭觉印遣师往省因随众入室悟问从上诸圣以何接人师竖拳悟曰此是老僧用底作么生是从上诸圣用底师以拳挥之悟亦举拳相交大笑而止留三年印俾其徒往昭觉挽归中峰为X第一座久之南下谒佛性泰月庵果草堂清皆契合晚至径山谒大慧禅师慧问从甚处来曰西川慧曰未出劒门关与汝三十棒了也师曰不合起动和尚慧欣然扫室延之慧南迁师乃西还出住临卭凤凰徙广汉崇庆武信东禅成都龙华眉山中巖复还成都领正法俄再出崃抵金陵留守以保宁延师未几移居金山迁雪窦淳熈庚子夏勑补径山上堂曰三世诸佛以一句演百千万亿句收百千万亿句只在一句祖师门下半句也无只恁么合喫多少痛棒诸仁者且诸佛是祖师是若道佛是祖不是祖是佛不是取舍未忘若道佛祖一时是佛祖一时不是颟顸不少且截断葛藤一句作么生道大虫裹纸帽好笑又惊人复举僧问巖头浩浩尘中如何辨主头云铜砂锣里满盛油师曰大小巖头打失鼻孔忽有人问保宁浩浩尘中如何辨主只对他道天寒不及卸帽上堂举南泉和尚到庄庄主预办迎礼泉云争知道老僧来排辨如此主云昨夜土地来报泉云老僧修行无力被鬼神觑破师曰尽道南泉被鬼神觑破不是好手殊不知王老师当面做贼金山今日新请都庄万一山僧到庄第一不得鬼语上堂六月初一烧空赤日十字街头雪深一尺扫除不暇回避不及冻得东村廖胡子半夜着靴水上立上堂日上月下速如电毂又是重新一阳来复湛不摇处暖生寒谷篱落梅华枝枝粲玉贺客街头亚肩叠足X借婆裙子拜婆年不识本来真面目仲冬严寒伏惟尊候起居万福上堂将心除妄妄难除即妄明心道转迂桶底趯穿无忌讳等闲一步一芙蕖师至径山弥浃孝宗皇帝召对选德殿称旨入对日赐肩舆于东华门内十年二月上制圆觉经注遣使驰赐命作序师年迈益厌住持十五年冬奏乞庵居得请绍熈元年十一月往见交承智䇿禅师与之言别策问行日师曰水到渠成归索纸书十二月初七夜鸡鸣时九字如期而化奉蜕质反寺之法堂留七日颜色明润发长顶温越十日葬于庵之西冈寿八十有二腊六十有四特谥曰慈辨塔曰智光庵曰别峰昭觉彻庵元禅师法嗣鄂州凤栖慧观禅师上堂曰前村落叶尽深院桂华残此夜初冬节从兹特地寒所以道欲识佛性义当观时节因缘时节若至其理自彰喝一喝曰恁么说话成人者少败人者多嘉泰普灯录卷第十九音释灏音浩醴音礼沔音缅澧音礼巄力空切蹴七宿切鞠音菊酾音犁霈音沛膱音织尳音鹘舷音絃X嗄所嫁切觱音必篥音栗廖音熘毂音糓嘉泰普灯录X卍XXX嘉泰普灯录卷第二十平江府报恩光孝禅寺僧编南岳第十六世龙翔竹庵土珪禅师法嗣南康军云居顽庵得昇禅师蜀之广汉德阳人族何氏年十七依崇果寺二十得度习讲久之弃谒文殊道禅师讲问佛法省要殊示偈曰契丹打破波斯寨夺得宝珠村里卖十字街头穷乞儿腰间挂箇风流袋师拟对殊曰莫错乃退参三年方得旨趣往见佛性机不投入闽至鼓山礼觐次便问国师不跨石门句意旨如何竹庵应声喝曰闲言语师即领悟命师分座说法绍兴辛酉亟相魏国张公浚拥旄闽中请开法石门迁明教及报恩开先上堂曰久雨不晴一箭两垛鼻孔一时没烂且道是谁之过赖得老赵州出来为你勘破且道勘破箇甚么日轮天子现扶桑谁管西来闲达磨上堂万仞崖头打一推待渠绝后复稣来活鱍鱍禅须自悟万重关鏁一时开僧问应真不借三界高超即不问如何是无位真人曰闻时富贵见后贫穷云擡头须掩耳侧掌便翻身X曰无位真人在甚么处云老大宗师话头也不识曰放你三十棒干道巳丑九月二十五集众示偈而化七日茶毗获设利同灵骨藏于三生塔寿七十四夏五十四通州狼山萝庵慧温禅师七闽人族郑氏甫二十礼灵凤主僧以巽落发受具谒栖贤初百丈栖水南遂云居舒上封才南昌原晚依竹庵于东林未几庵谢事复谒高庵悟南华昺草堂清皆蒙赏识会竹庵徙闽之干元师归省次庵问情生智隔想变体殊不用停囚长智道将一句来师乃释然述偈曰拶出通身是口何妨骂雨呵风昨夜前村勐虎齩杀南山大虫庵首肯绍兴辛未冬出住宣城宝胜后四居望剎上堂曰释迦老子四十九年坐筹帏幄弥勒大士九十一劫带水拖泥凡情圣量不能刬除理照觉知犹存露布佛意祖意如将鱼目作明珠大乘小乘似认橘皮为勐火诸人须是豁开胷襟宝藏运出自巳家珍向十字街头普施贫乏众中忽有箇灵利汉出来道美食不中饱人喫出僧却向他道幽州犹自可最苦是新罗护国此庵景元禅师法嗣台州国清简堂行机禅师郡之仙居人族杨氏风姿挺异器识宏远年二十五弃妻拏往显庆寺圆颅受具乃依国清光禅师去游诸席晚契证于此庵出住莞山次迁江之圆通太平之隐静天台之万年再居X隐静后处国清上堂曰单明自巳乐是苦因趣向宗乘地狱劫住五日一参三八普说自扬家丑更苦问理问事问心问性克由叵耐若是英灵汉窥藩不入据鼎不尝便于未有生佛巳前转得身却于今时大官路上捷行阔步终不向老鼠窟草窠里头出头没若也根性陋劣要去有滋味处齩嚼遇着义学阿师递相锢鏴直饶说得云兴雨现也是虾蟆化龙下梢依旧喫泥喫土堪作甚么上堂仲秋八月旦庭户入新凉不露风骨句愁人知夜长上堂无隔宿恩可参临济禅有肯诺意难续杨岐派穷厮煎饿厮炒大海只将折筯搅你死我活勐火然铛煑佛喋恁么作用方可撑门拄户更说声和响顺形直影端驴年也未梦见上堂似镜长明犹是真常流注圆悟禅师云今时觅一箇半箇似镜长明底亦难得那堪打破镜来恁么说话是则别有清规一期见来大似乞儿见小利殊不知打破镜来正是贴肉汗衫若到隐静门下二俱失利何故体才相似可克家箇地不容通水泄上堂此一段事若道是有与贼为伴若道是无旷野藏身总不恁么漭漭荡荡朝行三千暮行八百忽若眼开方知驴脣先生不是泗州大圣高宗皇帝庆典请就使厅祝圣陞座问答罢师乃曰教中道譬如琴瑟箜篌虽有妙音若无妙指终不能发今日天下禅流为太上皇帝崇庆七十演妙音发妙指惊雷掣电耸动X听观巳自祝圣了也便恁散去未见末后殷勤记得世尊一日敷座而坐须菩提前白佛言希有世尊大众且道此之希有以端坐为希有以尊重福相为希有以所说为希有若以端坐为希有世尊何甞不端坐若以尊重福相为希有何独此日若以所说为希有佛未开唇动舌一字元无将甚么作希有遂喝一喝曰此之希有在朕兆巳前语言未通之际一觑觑破方为希有此名根本法轮亦名正法眼藏亦名真如解脱亦名般若妙心亦名大圆镜智平等性智妙观察智成所作智在华严经中男子身中入正定女人身中从定出为希有维摩经中五百长者子各献宝盖合成一盖为希有涅槃经中大地震动天花纷纷为希有般若经中包含内空外空内外空统摄欲界色界无色界为希有法华经中佛放眉间光现诸希有事为希有一大藏教不可悉说若开第二义门于世间品类之中物物皆有希有所谓黄河以清为希有麒麟出现为希有凤凰来仪为希有河出图洛出书为希有今日太上皇帝崇庆七十寿过五帝之上为天中天作王中王为希有臣僧行机向河清海晏之时祝地久天长之筭为希有如上所说尽是世间之希有大众还知向上出世间之希有么复喝一喝曰四大海水可知滴数诸须弥山可知斤两释尊寿命无量无边于此见得彻不妨太上与释尊寿命齐年更无优劣X其或未然暂辍玉皇天上位端居德寿福生宫僧问三圣问雪峰透网金鳞未审以何为食峰云待汝出网来即向汝道意旨如何曰同途不同辙云三圣道一千五百人善知识话头也不识峰云老僧住持事繁又作么生曰前箭犹轻后箭深云只如雪窦道可惜放过好与三十棒这棒一棒也较不得直是罕遇作家意又作么生曰阵败说兵书云这棒是三圣合喫雪峰合喫师以拂子击禅床曰这里荐取淳熈庚子五月六日无疾端坐握拳而终阇维设利甚伙瘗灵骨于国清寺之西南隅寿六十八腊四十三镇江府焦山或庵师体禅师丹丘黄巖人族罗氏年十五去家师妙智院守威弱冠为沙弥登具后会蹒庵成禅师抵其院与语挽归典客去游浙右此庵开法真如归参礼一日经行殿庑闻庵怒叱知事所疑顿豁翌日入室庵指师曰是子今日茅广矣及此庵奄世护国因结茅白石峰为终计佛海远禅师移国清邀师分座授徙衲子宗仰出住吴门之觉报徙澄照焦山上堂举临济示众云一喝如踞地师子一喝如金刚王宝劒一喝如探竿影草一喝不作一喝用师曰这箇公案天下老宿拈掇甚多第恐皆未尽善焦山不免四棱着地与诸人分明注解一徧如何是踞地师子咄如何是金刚王宝劒咄如何是探竿影草咄如何是一喝不作一喝用咄若也未会拄杖子与焦山吐露看卓一下曰笑里有刀又卓一下曰X毒虵无眼又卓一下曰忍俊不禁又卓一下曰出门是路更有一机举话长老也理会不得上堂年常浴佛在今朝目击迦维路不遥果是当时曾示现宜乎恶水蓦头浇上堂热月须摇扇寒来旋着衣若言空过日大似不知时上堂古德道祖师九年面壁为访知音若恁么会喫铁棒有日在又古德云祖师九年面壁何不惭惶若恁么会更买草鞋行脚三十年师曰祖师九年面壁一似不曾若恁么会日日香华夜夜灯上堂道生一无角铁牛眠少室一生二祖父开田说大义二生三梁间紫鷰语呢喃三生万物男儿活计离窠窟多处添少处减大虫怕喫生人胆有若无实若虗争掩骊龙明月珠是则是只如焦山坐断诸方舌头一句作么生道肚无偏僻病不怕冷油〦一八拍禅床下座僧问如何是即心即佛曰鼎州出狞争神云如何是非心非佛曰闽蜀同风云如何是不是心不是佛不是物曰穷坑难满问起灭不停时如何曰谢供养问我有没絃琴久居在旷野不是不会弹未遇知音者知音既遇未审如何品弄曰钟作钟鸣鼓作鼓响云云门放洞山三顿棒意旨如何曰和身倒和身儡云饭袋子江西湖南便恁么去又作么生曰泪出痛肠云真金须是红炉煅白玉还他妙手磨曰添一点也难为室中常举帚柄问学者曰依稀苕帚柄髣髴赤斑虵众皆下语不契有僧请益师示以颂曰依稀苕帚柄髣髴赤斑虵X棒下无生忍临机不识爷淳熈已亥八月朔示微疾四日染翰别郡守曾公逮夜半书偈付侍僧戒遗诸山书复书偈辞众至钟鸣趋寂龛留七日塔全躯于石公山寿七十有二腊五十有二常州华藏湛堂智深禅师武林人也佛涅槃日上堂曰兜率降生双林示灭掘地讨天虗空钉橛四十九年播土扬尘三百余会纳尽败关尽力布网张罗未免唤龟作鼈末后拘尸城畔椁示双趺旁人冷眼看来大似弄巧成拙卓拄杖曰无这箇道理千古之下谁把口说且道是甚么道理痴人面前切忌漏洩灵隐佛海慧远禅师法嗣庆元府东山全庵齐巳禅师卭之蒲江人族谢氏年二十五遽脱尘鞅往法轮寺下发听圆觉久之弃游关外谒佛海于蟠龙尽其机用海未之许一日五参出问未审如何是佛海曰齐巳你问箇甚么师于言下大悟遂礼拜海曰这汉今日大似方木逗着圆孔于是名振丛席初住鹅湖迁居广慧徙东山上堂举修山主偈曰是柱不见柱非柱不见柱是非巳去了是非里荐取召大众曰荐得是移华兼蝶至荐得非担泉带月归是也好郑州梨胜青州枣非也好象山路入蓬莱岛是亦没交涉踏着秤磓硬似铁非亦没交涉金刚宝劒当头截阿呵呵会也么知事少时烦恼少识人多处是非多莲社会道友请上堂渐渐鸡皮鹤发父少而子老看看行步躘踵疑杀木上X座直饶金玉满堂照顾白拈贼岂免衰残老病正好着精彩任汝千般快乐渠侬合自由无常终是到来归堂喫茶去唯有径路修行依旧打之遶但念阿弥陀佛念得不济事复曰哑这条活路巳被善导和尚直截指出了也是你诸人朝夕在径路中往来因甚么当面蹉过阿弥陀佛这里荐得便可除迷倒障拔犹豫箭截疑惑网断痴爱河伐心稠林浣心垢浊正心謟曲绝心生死然后转入那边擡起脚向佛祖履践不到处进一步开却口向佛祖言诠不到处说一句唤回善导和尚别求径路修行其或准前舍父逃走流落他乡撞东磕西苦哉阿弥陀佛淳熈丙午秋退居天童示少恙寄古炉瓶别育王佛照德光禅师乃书偈而逝抚州疎山归云如本禅师台城人也上堂久雨不晴戊在丙丁通身泥水露出眼睛且道是甚么眼睛卓拄杖曰林间泥滑滑时叫两三声上堂举丹霞烧木佛话乃曰李四有钱不解饮张三解饮又无钱相招丰乐楼中看不怕寒威雪满天觉阿上人日本国藤氏子也十四得度受具习大小乘有声二十九属商者自中都回言禅宗之盛阿奋然拉法弟金庆航海而来岁余始至袖香拜灵隐佛海禅师海问其来阿辄书而对复书曰我国无禅宗唯讲五宗经论国主无姓氏号金轮王以嘉应改元舍位出家名行真年四十四王子七岁令X受位今巳五载度僧无进纳而讲义高者赐之某等仰服圣朝远公禅师之名特诣丈室礼拜愿传心印以度迷津且如心佛及众生是三无差别离相离言假言显之禅师如何开示海曰众生虗妄见见佛见世界阿书云无明因何而有海便打即命海陞座决疑明年秋辞游金陵抵长芦江岸闻鼓声忽颖悟始知佛海垂手旨趣旋灵隐述五偈叙所见辞海东归偈曰航海来探教外传要离知见脱蹄筌诸方参遍草鞋破水在澄潭月在天扫尽葛藤与知见信手拈来全体现脑后圆光彻太虗千机万机一时转妙处如何说向人倒地便起自分明蓦然踏着故田地倒裹幞头孤路行求真灭妄元非妙即妄明真都是错堪笑灵山老古锥当阳抛下破木杓竖拳下喝少卖弄说是论非入泥水截断千差休指注一声归笛啰啰哩海称善书偈赠其行阿少亲文墨善诸国书至此未数载径跻祖域其于华语能自通淳熈乙未与其国僧统遣僧讯海副以水晶降魔杵及数珠二臂綵扇二十事贮以宝函壬寅夏王请住持其国叡山寺复遣僧通嗣书时海巳入寂矣何山佛灯守珣禅师法嗣婺州义乌稠巖了赟禅师上堂举赵州狗子无佛性话乃曰赵州狗子无佛性万叠青州藏古镜赤脚波斯入大唐八臂那咤行正令咄西禅文琏禅师法嗣X遂宁府西禅第二代希秀禅师上堂曰秋光将半暑气渐消鸿鴈横空点破碧天似水猿猱挂树撼翻玉露如珠直饶对此明机未免认龟作鼈且道应时应节一句作么生道野色併来三岛月溪光分破五湖秋云居高庵善悟禅师法嗣婺州双林用禅师郡之金华人族戴氏年十四往智者寺出家试所习得度乃游江表初谒长芦信保宁玑甘露卓后至龙门久之高庵过庐陵天宁迁云居师随至一日庵陞座举僧问投子如何是十身调御投子下禅床叉手而立师闻罔知所诣归坐纸帐中因垂手褰帐忽悟由是往来三佛会下皆蒙肯诺初住闽之中际次居东西二禅后补天宁双林上堂曰拈槌竖拂祖师门下将黄叶以止啼说妙谈玄衲僧面前望梅林而止渴际山今日去却之乎者也更不指东画西向三世诸佛命脉中六代祖师骨髓里尽情倾倒为诸人说破良久曰啼得血流无用处不如缄口过残春台州万年无着道闲禅师郡之黄巖人族洪氏年二十六师芭蕉庵主以中选籍名九峰兴善院得度未久历诸老之门晚至欧峰机语顿契绍兴壬戌以天台太平兴国为万年报恩光孝勑师居之上堂曰全机敌胜犹在半途啐啄同时白云万里才生朕兆巳落二三不露锋铓成何道理且道从上来事合X作么生诬人之罪以罪加之上堂荡荡无迂曲明明透古今晓云笼碧岫残叶落疎林脱体全收放当堂定浅深饶君亲荐得未是我智音上堂举临济侍德山次山云今日困济云这老汉寐语作么山便打济掀倒禅床雪窦云二员作者具碎啄同时眼有啐啄同时用雪窦拟向饥鹰爪下夺肉饿虎口里争餐敢谓德山临济俱是瞎汉有人辨得天下横行师曰然则栴檀薝卜气不相饶鸑鷟麒麟瑞无私出为甚么雪窦道俱是瞎汉选佛若无如是眼假饶千载亦奚为上堂举干峯示众云举一不得举二放过一着落在第二云门出众云昨日有人从天台来却往径山去峰曰典座来日不得普请师曰相见不须瞋君穷我亦贫谓言侵早起更有夜行人丁卯九月壬申书偈而寂福州中际能禅师严陵人也往来龙门云居有年未有所证一日普请择菜次高庵忽以猫儿掷师怀中师拟议庵拦胸踏倒于是大事洞然所至宗匠倒屣绍兴甲子春入闽抵中际岁余遂继席上塔曰万古长空一朝风月不可以一朝风月昧却万古长空不可以万古长空不明一朝风月且如何是一朝风月人皆畏炎热我爱夏日长薰风自南来殿阁生微凉会与不会何忌承当僧问国师三唤侍者意旨如何曰路侧转身难云万象之中独露身又作么生师举拳示之X南康中云居普云自圆禅师绵之巴西人族雍氏年十九以试经被僧服留教苑五祀出关南下谒谷隐显开福宁百丈古始诣龙门一日于廊庑间覩绘胡人有省夜白高庵庵举法眼偈曰头戴貂鼠帽腰悬羊角锥语不令人会须得人译之复筴火示之曰我为汝译了也于是大法明了呈偈曰外国言音不可穷起云亭下一时通口门广大无边际吞尽杨岐栗棘蓬庵遣师依佛眼眼谓曰吾道东矣绍兴丁巳出住荐福迁云居上堂举僧问云门如何是透法身句门云北斗里藏身师曰南北东西万万千干坤上下两无边相逢相见呵呵笑屈指擡头月半天大沩牧庵法忠禅师法嗣成都府信相戒修禅师上堂举马祖不安师曰两轮举处烟尘起电急星驰拟何止目前不碍往来机正令全施无表里丈夫意气自冲天我是我兮你是你宝峰择明禅师法嗣汉州无为随庵守缘禅师本郡人族史氏年十三病目因去家依栖禅慧目能禅师圆具出崃至宝峯一日峯上堂举永嘉曰一月普现一切水一切水月一月摄遂举拂子曰看看千江竞注万派争流若也素善行舟便谙水脉遂可优游性海笑傲烟波其或未然且归巖下坐更待月明时师闻释然领悟翌日诣方丈陈所得峰首肯留五年西归寓中巖郡守邵公X溥挽师开法栖禅迁无为中巖上堂曰以一统万一月普现一切水会万归一一切水月一月摄展则弥纶法界收来毫发不存虽然收展殊途此事本无异致但能于根本上着得一双眼去方见三世诸佛历代祖师尽从此中示现三藏十二部一切修多罗尽从此中流出天地日月万象森罗尽从此中建立三界九地七趣四生尽从此中出没百千法门无量妙义乃至世间工巧诸伎艺尽现行此事所以世尊拈华迦叶便乃微笑达磨面壁二祖于是安心桃华盛开灵云疑情尽净击竹作响香严顿忘所知以至盘山于肉案头悟道弥勒向鱼市里接人诚谓造次颠沛必于是经行坐卧在其中既有如是奇特更有如是光辉既有如是广大又有如是周徧你辈诸人因甚么却有迷有悟要知么幸无偏照处刚有不明时上堂绿暗红稀日蜂忙蝶困时本来真面目一点不曾移㘞上堂举赵州示众云至道无难唯嫌拣择才有语言是拣择是明白老僧不在明白里是汝还护惜也无时有僧问既不在明白里护惜箇甚么曰我亦不知云和尚既不知为甚么道不在明白里曰问事即得礼拜了退师曰世间无物可罗笼独立嵯峨万仞峰忽若有人勐推落腾身云外不留踪乌巨雪堂道行禅师法嗣饶州荐福退庵休禅师上堂曰恁么也不是不恁么也不是针眼里跳出赤梢鲤鱼变化昇腾神通游X戏直饶雨似盆倾不是不是上堂风动耶幡动耶风鸣耶铃鸣耶非风铃鸣非风幡动此土与西天一队黑漆桶诳惑世间人看看灭胡种山僧不奈何趂后也打闹瓠子曲弯弯冬瓜长儱侗上堂结夏时左眼半斤解夏时右眼八两谩云九十日安居赢得一肚皮妄想直饶七穴八穿未免山僧拄杖虽然如是千钧之弩不为鼷鼠发机上堂先师寻常用脑后一鎚卸却学者胷中许多诘曲当年克宾维那曾中兴化此毒往往天下丛林唤作超宗异目非唯辜负兴化亦乃克宾受辱若是临济儿孙终不依草附木资福喜见同参今日倾肠倒腹遂卓拄杖喝一喝曰还知先师落处么猗死禅和如麻似粟上堂言发非声是箇甚么色前不物莫乱针锥透过禹门风波更险咄信州龟峰晦康慧光禅师建宁人也上堂数日暑气如焚一箇浑身无处安着思量得也是烦恼人这箇失是烦恼更有巳躬下事不明便是烦恼所以达磨大师烦恼要为诸人吞却又被咽喉小要为诸人吐却又被牙齿碍取不得舍不得烦恼九年若不得二祖不惜性命往往转身无路烦恼教死所谓祖祢不了殃及儿孙后来莲华峰庵主到这里烦恼不肯住南岳思大到这里烦恼不肯下山更有临济德山用尽自巳查梨烦恼钵盂无柄龟峰今日为他闲事长无明为你诸人从头点破卓拄杖一下云一人脑X后露腮一人当门无齿更有数人鼻孔没半边不劳再勘你诸人休向这里立地瞌睡殊不知家中饭箩锅子一时失却了也你若不信但归家点检看真州长芦且庵守仁禅师上堂曰百千三昧无量妙门今日日庵不惜穷性命只做一句子说与诸人乃卓拄杖下座上堂云从龙风从虎吹散江村寒露雨丽天杲日绝纤埃有路明明吞佛祖物见主眼卓竖天边白鴈送寒归篱下黄华香半吐上堂卓拄杖召大众曰这般曲调岂属宫商不是知音徒劳侧耳且庵今日待为诸人吹一曲舞一拍还有击节者么若有干闼婆王性命难存若无赢得一场懡㦬嘉泰普灯录卷第二十音释珪音圭郯音谈昺音丙珣音荀赟于伦切绩则历切浚音峻孥音奴呢音元喃女咸切哑音亚叡音锐褰去虔切貂音凋㘞户卧切嘉泰普灯录X卍XXX嘉泰普灯录卷第二十一平江府报恩光孝禅寺僧编南岳第十六世大沩月庵善果禅师法嗣X荆门军玉泉穷谷宗琏禅师合郡云门人族董氏儿时有异言幼师广化了达试法华凡两奏名恩乃及剃染登戒之成都大慈讲习往参信相昌禅师值上堂僧问法法不隐藏古今常显露如何是显露底法曰山河大地师闻微有得出关谒鹿苑业文殊道佛性泰皆未释所滞往扣月庵于道吾随居福严每举云门放洞山三顿棒话诘之语不契一日普请担釆至弥陀岭倦甚去檐嘘之忽大悟拊掌笑曰快活快活亟归拟白月庵庵见来乃曰信吾不赚汝师礼谢于是命首众说法衲子踵随竟晦迹南岳二十年居思大三生藏亦久因号琏三生会上封虗席潭帅龙图刘公昉力挽开法未几引退复住报恩福严及龙王玉泉开堂日问答巳乃曰衲僧向人天众前一问一答一擒一纵一卷一舒一挨一拶须是具金刚眼睛始得若是念话之流君向西秦我之东鲁于宗门中殊无所益这一段事不在有言不在无言不碍有言不碍无言古人垂一言半句正如国家兵器不得巳而用之横说竖说只要控人入处其实不在言句上今时人不能一径彻证根源只以语言文字而为至道一句来一句去唤作禅道唤作向上向下谓之菩提涅槃谓之祖师巴鼻正似郑州出曹门从上宗师会中往往真箇以行脚为事底才有疑处便对众决择只一句下见谛明白造佛祖直指不传之宗与诸有情尽未来际同得同证犹未是泊头处岂X是空开脣皮胡言汉语来所以南院示众云诸方只具啐啄同时眼不具啐啄同时用时有僧问如何是啐啄同时用院曰作家不啐啄啐啄同时失僧云犹是学人问处院曰如何是你问处僧云失院便打其僧不契后至云门会中因二僧举此话一僧云当时南院棒折那其僧忽悟即回南院院巳迁化时风穴作维那问曰你是问先师啐啄同时话底僧那云是穴曰你当时如何云我当时如在灯影里行穴曰你会也大众暗穿玉线密度金针如水入水似金愽金敢问大众啐啄同时是亲切处因甚却失若也会得堪报不报之恩共助无为之化便可横身宇宙独步大方若跳不出依前只在架子下上堂拈拄杖曰破无明暗截生死流度三有城泛无为海须是识这箇始得遂召大众曰唤作拄杖则触不唤作拄杖则皆若也识得荆棘林中撒手是非海里横身脱或未然普贤乘白象土宿跨泥牛参上堂一切数句非数句与吾灵觉何交涉师曰永嘉恁么道大似含元殿上更覔长安殊不知有水皆含月无山不带云虽然如是三十年后赵婆酤醋上堂举沩山问仰山仲冬严寒即不问晷运推移事若何仰山进前三步沩曰知子答这话不得时香严旁立云某偏答得这话沩理前话问之严亦进前三步沩山曰赖过寂子不会师曰问既一般答亦相似为甚么肯一不肯一要识沩山么脚踏西溪流去水手持南岳寄来书X上堂宗乘一唱殊途绝万别千差俱泯灭通身是口难分雪金刚脑后三斤铁好大哥上堂举麻谷持钖到章敬又到南泉师曰是是放出南山真鼈鼻不是不是勒回千里追风骥终成败坏可怜生塞断咽喉无出气无出气有巴鼻赵州东壁挂葫芦堪笑维摩谈不二僧问保寿开堂三圣推出一僧保寿便打意旨如何曰利动君子云惟复棒头有眼惟复见机而作曰猕猴系露柱云只如三圣道你恁么为人瞎却镇州一城人眼又作么生曰锦上铺华又一重问行脚逢人时如何曰一不成二不是云行脚不逢人时如何曰虎齩大虫云只如慈明道钓丝绞水意作么生曰水浸钢石卯问三圣道我逢人即出出则不为人意旨如何曰兵行诡道云兴化道我逢人即不出出则便为人又作么生曰绵裹秤鎚问不落因果为甚么堕野狐身曰庐山五老峯云不昧因果为甚么脱野狐身曰南岳三生藏云只如不落不昧未审是同是别曰倚天长劒逼人寒问北斗里藏身时如何曰从地涌出云便恁么去时如何曰波斯读梵书问初生孩子还具六识也无赵州道急水上打毬子意旨如何曰两手扶犂水过膝云只如僧又问投子急水上打毬子意旨如何云念念不停流又作么生曰水晶瓮里浸波斯问杨岐道三脚驴子弄蹄行意旨如何曰过蓬州了便到巴州问有句无句如藤倚树时如何曰昨夜祝融生两角云X树倚藤枯句归何处曰今朝突兀又么光云只如沩山呵呵大笑又作么生曰海水逆流云罗山道道吾是箇舘驿里撮马粪汉又且如何曰衣穿肉露问文殊是七佛之师为甚么出女子定不得曰閙处莫出头云罔明为甚么却出得曰放屁合着大石调云一等是箇时节为甚么有出得出不得曰这里有人教唆词讼问达磨未来时如何曰云笼岳顶云来后如何曰雨洒潇湘问世尊拈华迦叶微笑意旨如何曰路穷山转云冤有头债有主曰苏嚧苏嚧云忽然百万大众一时笑时如何曰你见箇甚么僧礼拜师曰赚杀一船人问如何是佛法大意曰骑牛穿市过云学人买铁得金曰父南子北绍兴庚辰十二月二十三日集众出衣盂令于寺南建二窣堵一以存吾报身劫灰之余一以奉四众灵骨书偈而逝七日阇维获设利五色众咸得之以正月二十四归骨奉藏焉寿六十四腊四十一潭州大沩行禅师上堂曰不是心不是佛不是物且道是箇甚么不在内不在外不在中间毕竟在甚么处苦苦有口说不得无家何处归上堂横拄杖曰你等诸人若向这里会去如纪信登九龙之辇不向这里会去似项羽失千里乌骓饶你总不恁么落在无事阁里若向这里拨得一路转得身吐得气山僧与你拄杖子遂靠拄杖下座上堂举僧问赵州路逢达道人不将语默对未审将甚么对州云人从X陈州来不得许州信师曰满满弯弓射不着长长挥劒斫无痕堪笑日月不到处箇中别是一干坤潭州道林渊禅师上堂曰节近端午乍晴乍雨带累达磨眼睛特地和泥合土二祖不会承当雪庭枉受辛苦引得后代儿孙各自开张门户或放南山毒虵或作玄沙勐虎雪峰连辊三毬禾山一味打鼓山僧检点将来尽是葛藤露布争如喫饭着衣此外更无佛祖毕竟如何阿㛐便是大哥妻师姑元是女人做僧问钟未鸣鼓未响托钵向甚么处去德山便低头归方丈意旨如何曰奔雷迸火云巖头道这老汉未会末后句在又作么生曰相随来也云巖头密启其意未审那里是他密启处曰万年松在祝融峰云然虽如是只得三年三年后果迁化还端的也无曰嚤呢哒唎吽㗶咤绍兴二十三年五月七日上堂拈拄杖示众曰离却声色言语道将一句来众无对师曰动静声色外时人不肯对世间出世间毕竟使谁会言讫倚杖而逝随州大洪老衲祖证禅师潭之浏阳潘氏子上堂曰万象之中独露身如何说箇独露底道理竖起拂子曰到江吴地尽隔岸越山多僧问云门问僧光明寂照徧河沙岂不是张拙秀才语僧云是门云话堕也未审那里是这僧话堕处曰鲇鱼上竹竿问离却言句请师直指师竖起拂子僧云还有向上事也无曰有云如何是向上事曰速礼三拜X隆兴府石亭野庵璇禅师上堂曰喫粥了也未赵州无忌讳更令洗钵盂太煞没巴鼻悟去由来不丈夫这僧那免受涂煳有指示无指示韶石四楞浑搨地入地狱如箭射云岫清风生大厦相逢携手上高峰作者应须辨真假真假分若为论午夜寒蟾出海门隆兴府泐潭山堂德淳禅师信之上饶人上堂曰俱胝一指头一毛拔九牛华岳连天碧黄河彻底流截却指急回眸青篛笠前无限事绿蓑衣底一时休常州宜兴保安复庵可封禅师三山玉融林氏子上堂曰天宽地大风清月白此是海宇清平底时节衲僧家等闲问着十箇有五双知有只如夜半华严池吞却杨子江开明桥撞倒平山塔是汝诸人还知么若也知去试向非非想天道将一句来其或未知掷下拂子曰须是山僧拂子始得上堂举云门问僧光明寂照遍河沙岂不是张拙秀才语僧云是门云话堕也师曰向道莫行山下路果闻猿叫断肠声潭州石霜宗鑑禅师上堂曰送旧年迎新岁动用不离光影内澄辉湛湛夜堂寒借问诸人会不会若也会增瑕颣若不会依前昧与君指箇截流机白云更在青山外云居法如禅师法嗣太平州隐静圆极彦岑禅师台城人也上堂曰韩信打关未免伤锋犯手张良烧栈大似曳尾灵龟既X然席卷三秦要且未能囊弓裹革烟尘自静我国晏然四海九州尽归皇化自然牛闲马放风以时雨以时五糓熟万民安大家齐唱村田乐月落参横夜向阑上堂今朝八月初五好事分明为举岭头漠漠秋云树底鸣鸠唤雨昨夜东海鲤鱼吞却南山勐虎虽然有照有用毕竟无宾无主唯有文殊普贤住住我识得你上堂举正堂辩和尚室中问学者蚯蚓为甚么化为百合师曰客舍并州巳十霜归心日夜忆咸阳无端更渡桑干水却望并州是故乡鄂州报恩成禅师上堂曰秋雨乍寒汝等诸人青州布衫成就也未良久喝曰云溪今日冷处着一把火便下座道场正堂明辩禅师法嗣平江府觉报清禅师上堂举僧问云门如何是诸佛出身处门云东山水上行师曰诸佛出身处东山水上行石压笋斜出岸悬华倒生湖州何山然首座姑苏人也侍正堂之久入室次堂问猫儿为甚么偏爱捉老鼠曰物见主眼卓竖堂欣然因命分座淳熙初终于此山白杨法顺禅师法嗣吉州青原如禅师僧问达磨未来时如何曰生铁铸崑崙云来后如何曰五彩𦘕门神净居尼慧温法嗣温州净居尼无相大师法灯上堂拈拄杖卓曰观X音出普贤入文殊水上穿靴立擡头鹞子过新罗石火电光追不及咄南岳第十七世万年心闻昙贲禅师法嗣温州龙鸣在庵贤禅师上堂举崇寿示众云识得凳子周匝有余云门道识得凳子天地悬殊师曰崇寿老汉坐杀天下人云门大师走杀天下人龙鸣即不然识得凳子四脚着地要坐便坐要起便起潭州大沩咦庵鑑禅师会稽人也上堂曰木落霜空天寒水冷释迦老子无处藏身拆东篱补西壁撞着不空见菩萨请示念佛三昧也甚奇怪却向道金色光明云参退喫茶去上堂老胡开一条路甚生俓直只云歇即菩提性净明心不从人得后人不得其门一向奔驰南北往复东西极岁穷年无箇歇处诸人还歇得么休休上堂举晦堂和尚一日问僧甚处来云南雄州曰出来作甚么云寻访尊宿曰不如归乡好云未审和尚令某归乡意旨如何曰乡里三钱买一片鱼鲊如手掌大师曰宁可碎身如微尘终不瞎箇师僧眼晦堂较些子有般汉便道熟处难忘有甚共语处南岳第十七世西禅懒庵鼎需禅师法嗣福州鼓山本庵安永禅师闽县人族吴氏弱冠依安国慈济为苾刍未几谒懒庵于云门一日入室庵曰X不问有言不问无言世尊良久不得向世尊良久处会随后便喝条然契悟作礼曰不因今日问争丧目前机庵许之及徙怡山命师首众阅二年庵将顺寂以大慧所传磨衲授之嘱令剪拂学者安抚尚书张公澄请师继席不数月拂袖云门庵干道甲申郡师大资王公之望从众衲请居干元迁黄檗又三年移鼓山上堂曰要明箇事须是具击石火闪电光底手段方能崄峻崖头全身放舍白云深处得大安居如其觑地覔金针直下脑门须逆裂到这里假饶见机而变不犯锋铓全身独脱犹涉泥水只如本分全提一句又作么生道击拂子曰淬出七星光灿烂解拈天下任横行上堂布网垂钩阔长江不系舟水寒鱼不食特地过沧洲恁么举似着甚来由半夜黑风翻大海直得波涛绝点流上堂拈拄杖曰临济小厮儿未曾当头道着今日全身放憨也要诸人知有遂掷拄杖下座上堂举睦州示众云诸人未得箇入处须得箇入处既得箇入处不得忘却老僧师曰恁么说话面皮厚多少木庵则不然诸人未得箇入处须得箇入处既得箇入处直须飏下入处始得僧问须弥顶上翻身倒卓时如何曰未曾见毛头星现云恁么则倾湫倒岳去也曰莫乱做僧便喝师曰雷声浩大雨点全无南劒州劒门安分庵主号分禅少与木庵同肄业安国后依懒庵未有深证辞谒径山大慧禅师行次江X于仰瞻宫阙闻街司喝侍郎来释然大悟作偈曰几年箇事挂胸怀问尽诸方眼不开肝胆此时俱决尽一声江上侍郎来径回西禅懒庵迎之付以伽梨自尔不规所寓后庵居劒门化被岭表学者从之所作偈颂走手而成凡千余首盛行于世示众曰这一片田地汝等诸人且道天地未分巳前在甚么处直下彻去巳是钝置分上座不少了也更若拟议思量何啻白云万里蓦拈拄杖打散大众示众上至诸佛下及众生性命总在山僧手里捡点将来有没量罪过山僧亦有没量罪过还有检点得出者么卓拄杖一下曰冤有头债有主遂左顾右视曰自出洞来无敌手得饶人处且饶人示众十五日巳前天上有星皆拱北十五日巳后人间无水不朝东巳前巳后总拈却到处乡谈各不同屈指曰一二三四五六七八九十十一十二十三十四诸兄弟且道今日是几良久曰本店买卖分文不賖东禅蒙庵思岳禅师法嗣福州鼓山宗逮禅师上堂曰世尊道应如是知如是见如是信解不生法相遂喝曰至本无瑕却有瑕开善密庵道谦禅师法嗣建宁府仙州山吴十三道人者每以巳事扣诸禅及开善归结茅于其左遂往给侍绍兴庚申三月八日夜适然启悟占偈呈善曰元来无缝罅触着便光辉既是千金宝何须弹雀儿善答曰焠地折时真庆快X死生凡圣尽平沉仙州山下呵呵笑不负相期宿昔心东林卍庵道颜禅师法嗣荆南府公安遯庵祖珠禅师南平人也依卍庵之久一日入室次庵问僧云如何是佛麻师闻顿契有偈曰机前一句子用处不留情如撞幢子弩箭箭中红心后开法公安四众归仰上堂曰不是心不是佛不是物沥尽野狐涎耀翻山鬼窟平田浅草里露出焦尾大虫大虗寥廓中放出辽天俊鹘阿呵呵露风骨等闲拈出众人前毕竟分明是何物咄咄上堂玉露垂青草金风动白苹一声寒鴈叫唤起未惶人上堂鷰子深谈实相善说法要可惜玄沙老人漏泄向上一窍自从一见桃华后直至如今更不疑禅客相逢只弹指此心能有几人知大众这两箇老汉一人拨动天关一人掀翻地轴山僧辄尔傚颦敢继渠侬高躅苍鹰爪下分餐勐虎口中夺肉一句当机千足万足君不见古人有言兮逢船便渡得路便行要会箇中意日午打三更拍禅床下座汀州报恩法演禅师果州人也上堂举俱胝竖指师曰佳人睡起懒梳头把得金钗插便休大抵还他肌骨好不涂红粉自风流教心晦庵弥光禅师法嗣泉州法石中庵慧空禅师赣城赣县人族蔡氏少为书生年三十六投郡之观音院下发往依仰山祖禅X师有省次参翠巖广照灯禅师灯与语锋投俾典翰墨辞谒大慧于径山宿疑尽去属慧贬衡阳遂入问见鼓山珪净众岳皆蒙印可后抵教忠一日入室闻举女子出定话拟踵门忽大悟乃曰自携瓶去沽村酒却着衫来作主人忠曰中间底是阿谁师礼拜便出忠哂之绍兴已巳会忠移住龟山以师继席后迁大安及崇福干道丁亥谢事寓雪峰东庵洋屿云门庚申春泉守龙学王公十朋挽居法石受请日上堂曰云门山中札硬寨巳是经年洋屿江头未见有毛头星出现举手攀南斗回身倚北辰等闲抛出东山暗号验尽天下野狐当机觌面不相饶喝下跛驴成队走是以药山道未有长行而不住未有长住而不行欲益无所益欲为无所为宜作舟航无久住此咄古人大似以隋珠弹雀用赵璧抵乌恁么要续如来正法大似郑州出曹门且道云门庵主今日赴法石请为人底句作么生道八十翁翁辊绣毬直从洋屿江心过春日上堂拈拄杖卓一下曰先打春牛头又卓一下曰后打春牛尾惊起虗空入藕丝里释迦无路潜踪弥勒急走千里文殊却知落处抚掌大笑欢喜且道他欢喜箇甚么春风昨夜入门来便见千华生碓觜上堂举芭蕉示众曰你有拄杖子我与你拄杖子你无拄杖子我夺却你拄杖子师曰要识芭蕉用处么更将归去梦说与欲行人上堂千家楼阁一霎秘风只知襟袖凉生不觉园林落叶于X斯荐得触处全真其或未然且作寒温相见上堂举金刚经云佛告须菩提尔所国土中所有众生若干种心如来悉知何以故如来说诸心皆为非心是名为心要会么春风得意马蹄疾一日看尽长安华僧问先佛垂范禁足安居未审是何宗旨曰瑠璃钵门托须弥僧便喝师便打问知师久韫囊中宝大衣临筵乞借看曰勐虎𦘕蛾眉云今日小出大遇也曰劒去久矣不须刻舟云只如真觉示众道南山有条鼈鼻虵汝等诸人切须好看未审此意如何曰黑云遮古路云长庆道今日堂中大有人丧身失命意作么生曰抱劒入桑林云只如云门将拄杖撺向雪峰面前峰作怕势又且如何曰一家有事百家忙云玄沙道用南山作么聻曰也要大家知云古人恁么提持成得甚么边事曰两两三三成羣作队问禾山四打鼓意旨如何曰下下打着云打着后如何曰不在鼓声中头头皆漏泄云雪峰见僧来连辊出三箇毬子又且如何曰兄弟添十字云学人未晓乞师再指曰退步思量愁杀人淳熙甲午春偶微恙宝文传公自得赴漕江左闻而省之值师偃息即召曰和尚惺惺着师应曰巳与侍郎相见了也传曰一钓便上师曰也不可放过传谓侍僧曰谁言渠病师曰雪上加霜翊日剃沐更衣书偈巳端然坐亡乃三月二十三日也阇维数珠不坏获设利五色窆于东山之钵那塔寿六十九腊四十有三X临安府净慈混源昙密禅师天台人族卢氏年十二去家师资福道荣十六圆具习台教弃依大慧于径山未几往谒雪巢一此庵元入门留东西禅无省遂之泉南教忠求决于晦庵俾悦众会解事归前资偶举香严击竹因缘豁然契悟述偈呈庵与贤沙未彻语诘之无滞庵曰子今始可见妙喜矣即礼辞至梅阳服勤四载干道辛卯出住苕溪上方次迁台城紫箨鸿福万年淳熙甲辰夏诏居净慈上堂诸佛出世打劫杀人祖师西来吹风放火古今善知识佛口虵心天下衲僧自投笼槛莫有天然气槩特达丈夫为宗门出一只手主张佛法者么良久曰设有也须斩为三段上堂德山小参不答话千古丛林成话覇问话者三十棒惯能说诃说夯时有僧出的能破的德山便打风流儒雅某甲话也未问头上着枷脚下着匣你是那里人一回相见一伤神新罗人把手笑欣欣未踏船舷好与三十棒依前相厮诳混源今日恁么批判责情好与三十棒且道是赏是罚具参学眼者试请辨看戊申十二月望偈书入寂寿六十九腊五十四西禅此庵守净禅师法嗣福州干元宗颕禅师上堂卓拄杖曰性燥汉只在一槌遂靠拄杖曰灵利人不劳再举而今莫有灵利底么良久比拟张麟兔亦不遇天童应庵昙华禅师法嗣X庆元府天童密庵咸杰禅师七闽福清人也上堂曰牛头横说竖说不知有向上关捩子有般漆桶辈东西不辨南北不分便问如何是向上关捩子何异开眼尿床华藏有一转语不在向上向下千手大悲摸索不着雨寒无处晒眼今日普请布施大众良久曰达磨大师无当门齿上堂世尊不说说拗曲作直迦叶不闻闻望空启告马祖即心即佛悬羊头卖狗肉赵州勘庵主贵买贱卖分文不直只如文殊是七佛之师因甚出女子定不得河天月晕鱼分子槲叶风微尘养茸上堂卓拄杖曰迷时只迷这箇复卓一下曰悟时只悟这箇迷悟双忘粪埽堆头重添榼𢶍莫有向东涌西没全机独脱处道得一句底么若道不得华藏自道去也掷拄杖曰三十年后上堂举死心和尚示众云一人所在要须到半人所在也须到无人所在亦须亲到一回召大众曰三边一箭收功后四海何愁不太平南书记者三山人久依应庵于赵州狗子无佛生话豁然契悟有偈曰狗子无佛性罗睺星入命不是打杀人被人杀打定庵见喜其脱略绍兴末终于归宗道场无庵法全禅师法嗣常州华藏伊庵有权禅师上堂曰今朝结却布袋口明眼衲僧莫乱走心行灭处解翻身喷嚏也成师子吼栴檀林任驰骤剔起眉毛顶上生剜肉成疮露家丑上堂禅禅无党无偏迷时千里隔悟在口皮X边大沩行禅师法嗣常德府德山涓禅师潼川人也上堂横拄杖曰一二三四五六七七六五四三二一循环逆顺数将来数到未来无尽日因七见一见一亡七踏破大虗空铁牛也汗出绝气息无踪迹掷拄杖曰更须放下这箇始是参学事毕上堂见见之时见非是见见犹离见见不能及遂喝曰鲸吞海水尽露出珊瑚枝众中忽有衲僧出来道长老休寐语却许伊具一双眼上堂拈拄杖曰有时夺人不夺境拄杖子七纵八横有时夺境不夺人山僧七颠八倒有时人境两俱夺拄杖子与山僧削迹吞声有时人境俱不夺卓拄杖曰伴我行千里携君过万山忽若撞着临济大师时如何师喝曰未明心地印难透祖师关双林用禅师法嗣婺州三峰卯禅师上堂举野狐话曰不落不昧诬人之罪不昧不落无绳自缚可怜柳絮随春风有时自西还自东嘉泰普灯录卷第二十一音释玿音韶遯音钝晷音鬼昉音倣骓音锥浏音留颣卢对切参音森X焠七内切肄羊至切赣音绀霎山洽切韫音蕴箨音託槲音斛嚏音帝嘉泰普灯录X卍XXX嘉泰普灯录卷第二十二平江府报恩光孝禅寺僧编圣君太宗皇帝以圣极真谛而广辟度门间发元机鲜克如对者如幸相国府见僧看经上问看底是甚么经云仁王经上曰既是朕经为甚却在卿手里僧无对幸开宝塔问僧卿是甚人云塔主上曰朕之塔为甚么卿作主僧无对因僧见上问卿居甚处云庐山卧云庵上曰朕闻卧云深处不朝天为甚到此僧无对僧入对次奏云陛下还记得么上曰甚处相见来奏云灵山一别直至如今上曰卿以何为验僧无对京寺回禄藏经悉为煨烬僧欲乙宣赐召问昔日摩腾不烧如今为甚却烧僧无对上尝梦神人报云请陛下发菩提心因早朝宣问左右街菩提心作么生发街无对智寂大师进三界图上问朕在那一界中寂无对X一日朝罢擎钵问丞相王随曰既是大庾岭头提不起为甚么却在朕手里随无对真宗皇帝临御以来历览贝文探赜祖教乃于华严晓然自得尝制偈曰寂寂太虗空湛湛如秋水拂拭本无尘不属张王李因建智海胜蓝伟冠都下广延禅衲驰诏正觉本逸禅师主之逸至入对称旨赐前偈令和逸谢恩巳𨤲为四章一曰寂寂太虗空何人达此宗本来无一物佛祖永潜踪二曰湛湛如秋水此心谁可委唯有悟空人相逢只弹指三曰拂拭本无尘青天月一轮堂堂无罣碍全露法王身四曰不属张王李从来自家底山河及大地通身无不是上大悦乃钖正觉号仁宗皇帝垂佛心以治天下四夷来王欲隆宗教乃诏僧怀琏入对便殿命陞座称旨赐号大觉禅师制诗颂褒之余二十首及提网语二篇琏尝进偈中有圆相上因制颂二章赐琏曰今伏覩净因长老于禅偈内𦘕圆相此人人皆有除钝根下愚人不晓里面无安排鼻孔处呵呵又一重案底寡学浅近敢吟颂一首一曰接引本无言出没任往还元无添减处但同秋月圆二曰愚蒙全不会上圣卒难知三十年年后更添一晕儿令琏笺註琏註巳并进三偈乞归林下上註琏颂一首仍宣谕曰山即如如体也将安归乎令再住京国且兴佛X法琏颂曰千蔟云山万壑流上曰佛法广大非只渠壑也归心终老此峰头上曰不止峰头更审细莫错也朝昏但祝尧多寿上曰但是含生皆同天寿也一炷檀烟满石楼上曰徧法界白烟灰息也琏复进二颂称谢有曰中使传宣出禁闱再令臣此住禅扉青山未许藏千拙白发将何补万几霄露恩波方湛湛林泉情味苦依依尧仁况是如天阔应任孤云自在飞二十日赐罗扇一把题元寂颂于其上又尝制修心颂曰初祖安禅在少林不传经教但传心后人若悟真如性密意由来妙理深明年春琏坚辞上从之特赐御容一轴以示不忘之意徽宗皇帝践祚之初留神禅奥诏芙蓉道楷禅师住持法云以问宗要二年佛国禅师惟白奏所集宗门续灯录三十卷上赐其序政和三年夏四月嘉州道傍有大树风雷所摧一僧晏坐树内髭发被体指爪遶身本州以事具奏获旨令迎至京师供养时西天总持以金磬出其定乃问何代僧曰我东林远法师之弟也因游峩眉不记时代远无恙否持曰远法师晋人也去世七百年矣遂不复语持曰师欲何归曰陈留县即复入定帝命绘其像颁行天下并制三颂一曰七百年前老古锥定中消息许谁知争如只履西归去生死徒劳木作皮二曰藏山于泽亦藏身天下无藏道可亲寄语庄周休拟议X树中不是负趋人三曰有情身不是无情彼此人人定里身会得菩提本无树不须辛苦问卢能高宗皇帝以神武平海内三教一致尤宅心少林之道潜龙时差侍臣韩子扆往天宁寺命主僧佛果禅师克勤陞堂勤据座说偈二章曰善因招善果种谷不生豆大福德人修大福德人受八万四千波罗蜜一毫端上巳圆成棒头喝下承当得高步毗卢顶上行时靖康元年三月二十五日也越三日复命陞堂勤遂举天竺有王者尝往见一祖师即请说法祖曰大王来时好道去如来时王叹伏勤拈曰佛法是世法世法即佛法直道而行风行草偃若未委悉重说偈言去也至简至易最尊最贵往还千圣顶𩕳头世出世间不思议弹指圆成八万门一超直入如来地韩录三偈以进上题其后曰靖康改元四月初一观佛果禅师善偈理趣高妙云二年即皇帝位未几幸维扬十一月诏勤诣行在引对至阙下上遣中使八人翊之赐座上曰朕一一记得昨过泗洲见普照佛心长老称是师弟子朕亦素知师禅道高妙可得闻乎勤曰陛下以仁孝治天下率土生灵咸被光泽虽草木昆虫各得其所此佛祖所传之心也此心之外无别有心若别有心非佛祖之心矣上大喜曰可赐圆悟禅师号勤谢毕上曰师居金山何如勤曰臣老且病愿归林下上曰不可天下名山惟师择居之勤X固辞上曰何山可住勤曰愿投老云居上从其请勤复奉曰陛下既以佛心而化育生灵万邦稽首臣亦当传佛心宗以酬覆寿赐茶罢传宣引谒五府经夕奉旨五府以次就雍熙寺请开堂演法孝宗皇帝道自生知性由天纵在普安潜藩一闻径山佛日宗杲禅师之道委内都监往问要旨杲作偈以献及建邸复令内侍赍束帛等命杲就山为众说法大书妙喜庵三字仍制赞赐之杲演成四偈以呈上甚喜叹即皇帝位诏杲引对杲称疾乃特赐大慧禅师一日因门司黄彦节举传灯录所载二十二祖摩拏罗偈曰心随万境转转处实能幽随流认得性无喜亦无忧上即悟其奥干道庚寅冬景德灵隐禅寺虗席诏僧慧远住持辛卯春召见上举不与万法为侣问远是甚么人语远以庞居士奏之壬辰秋召入东阁上曰前日在此阁静坐忽思向所举不与万法为侣因缘朕从这里有箇见处远曰不与万法为侣陛下作么生会上曰四海不为多远曰一口吸尽西江水又且如何上曰亦未曾欠缺继赐佛海禅师癸巳春驾幸其寺御方丈见远𦘕像问曰是谁远曰臣之陋质学者写以求赞上曰此是𦘕底那箇是真底远鞠躬奏曰春气和融恭惟圣躬万福上大笑至东廓观𦘕壁次远奏曰此乃历代高僧上曰如今有否远曰X西廓底笔尤工淳熙丙申春僧德光奉旨补居灵隐寺冬十一月召对便殿光举灵云见桃华悟道偈曰三十年来寻劒客几回叶落又抽枝自从一见桃华后直至如今更不疑奏曰那里是他不疑处上曰空手牵铁牛上曰若问长老如何祗对光曰千闻不如一见光复举沩山问香严汝试向父母未生巳前道一句看香严无对上曰朕有一语光曰如何是父母未生巳前一句上曰昨夜今朝又明日示光偈曰大暑流金石寒风结冻云梅华香度远自有一枝春未几赐佛照禅师号庚子秋延径山主僧宝印于选德殿上曰三教圣人本同这箇道理印奏曰譬如虗空东西南北初无二也上曰但圣人所立门户各别尔孔子以中庸设教印曰非中庸之教何以安立世间故华严亦不坏世间相而成出世间法法华云治世语言资生产业皆与实相不相违背上曰今之士夫学孔氏者多只攻文字不见夫子之道不识夫子之心唯释迦老子不以文字教人直指心源开示众生各令悟入此为殊胜也印曰非独今之学者不见夫子之道当时十哲如颜子号为且体尽其平生力量只道得箇瞻之在前忽焉在后如有所立卓尔竟捉摸未着而夫子分明八字打开与诸弟子曰二三子以我为隐乎吾无隐乎尔吾无行而不与二三子者是丘也以此而观夫子未尝回避诸弟子而诸弟子自蹉过也昔张商英丞相X云惟吾学佛然后能知儒上曰朕意亦谓如此印曰臣近见陛下赐德光长老御扎曰今俗人乃有以禅为虗空以语为戏论其不知道也如此切中今日流俗之病盖流俗例以佛法为清净寂灭之教遂引庄老之说以合佛意以臣所观庄老立地处止做得经论中二乘人见解上曰如何见得印曰墯肢体黜聪明形固可使如藁木心固可使如死灰便是二乘人灰心灭智厌身如桎梏弃时如杂毒所以去大乘人远矣大乘人众生度尽方证菩提正如伊尹有一夫不被其泽若巳推而内之沟中又云予天民之先觉者也将以斯道觉斯民也此便是大乘人履践处上然之甞制布袋和尚赞曰袋贮干坤杖挑日月藞藞苴苴僧中之杰憨憨痴痴域中之绝令行兮一棒一条痕逗机兮杀人须见血别别分明一点红炉雪又尝游戏于圆觉大光明藏中备覧诸经发于渊默疏其至奥警悟人天如释清净慧章至一切障碍即究竟觉则曰菩萨初发心时名始觉圆觉成就名究竟觉今见诸障即究竟觉者盖巳入佛地无一切差别心也释得念失念无非解脱则曰得念是无念失念是有念佛知诸念本空了无得失故皆得解脱释成法破法皆名涅槃则曰进修曰成毁谤为破佛知诸法本空了无成坏故皆名涅槃释智慧愚痴通为般若则曰智慧者巳悟之性愚痴者未悟之性究其本源同一佛性故X曰通为般若释菩萨外道所成就法同是菩提则曰菩萨外道所立之法虽有邪正之殊皆是菩提觉性释无明真如无异境界则曰真妄一体性本解脱释诸戒定慧及婬怒痴俱是梵行众生国土同一法性则曰涅槃经云我以佛眼徧观三界有情无情一切人法悉皆究竟究竟者即法性也释地狱天宫皆为净土则曰佛知善恶二报皆如空华故谓苦乐二境皆为净土释有性无性齐成佛道则曰有性三乘也无性阐提也佛眼观之悉皆是佛释一切烦恼毕竟解脱则曰佛谓烦恼本空故云毕竟解脱释法界海慧照了诸相犹如虗空此名如来随顺觉性则曰法界海慧者佛之智慧如法界之广如大海之深故也其慧光照了诸相如太虗空廓然无碍方为佛之随顺觉性如孔子之无可无不可是也贤臣丞相王随居士尝谒首山省念禅师得言外之旨自尔践履益深竟明大法至临终日书偈曰𦘕堂灯巳灭弹指向谁说去住本寻常春风扫残雪殿院李琛居士尝谒福严雅禅师与论倩女离魂话未终雅曰随他去也公曰师意如何雅曰切忌向倩女处着到公领悟曰元来却在这里雅哂之翌日同入藏院时雪窦显禅师为藏主公曰便是藏主那显曰是公曰藏中还说着下官么显曰目前可验公曰验底事作么生显曰不消一札公拟议显曰且请殿X院归寮喫茶坐次岚雾忽起雅曰殿院游山恰阻烟雾公曰灵峰圣迹为甚么却有这箇显曰下方无公拟对雅曰藏主壮观福严显曰和尚且莫开眼公曰作家作家显曰殿院尊重时有道士秀才到院公曰三教中那教最尊显起侧立公曰有口何不道取显曰对天子难言公曰休休便起显曰适来造次公喝之文定公张方平居士字安道知滁州日尝游瑯瑘山周行廊庑不忍去旋抵藏院有感流涕指梁间经函曰此吾前身事也令取而视之乃所书楞伽经始二卷齐沐续之与前书无少异焚香展读佛语心品至赞偈曰世间离生灭犹如虗空华智不得有无而兴大悲心遂洞明巳见书偈曰一念存生灭千机缚有无神锋轻举处透出走盘珠暮年出此经示东坡居士仍以其事语之坡题其后刻之浮玉山龙游寺修撰曾会居士幼与雪窦重显禅师同舍及冠异途天禧间值于淮甸公遂引中庸大学参以楞严符宗门语句质显显曰这箇尚不与教乘合况中庸大学耶学士要径捷理会此事乃弹指一下曰但恁么荐取公于言下领旨天圣初公守四明以书币迎师补雪窦既至公曰某近与清长老商量赵州勘婆子话未审端的有勘破处也无显曰清长老道箇甚么曰又与么去也显曰清长老且放过一着学士还知天X下衲僧出这婆子圈䙌不得么公曰这里别有箇道处赵州若不勘破婆子一生受屈显曰勘破了也公大笑显领众入城缘化欲见之阍者以谒禁告师以偈寄公曰碧落烟凝雪乍晴住山情绪寄重城使君道在未相见空恋甘棠影里行公答曰劳劳世务逐游沈一性澄明亘古今目击道存无阻隔何须见面始知心即请公见问曰道存无阻因甚入来不得显曰他日见别处长老学士不请举向伊公曰举着又何妨显曰山僧罪过公曰好好显应喏喏郎中许式居士守隆兴时从洞山聪禅师得正法眼一日与泐潭澄上蓝溥坐次澄问闻郎中道夜坐连云石春栽带雨松当时答洞山甚么话公曰今日放衙早澄曰闻答泗州大圣在扬州出现底是否公曰别点茶来澄曰名不虗传公曰和尚早晚回山澄曰今日被上蓝觑破便喝公曰不柰船何打破戽斗公至上蓝僧堂问首座年多少座曰六十八公曰僧腊多少座曰四十七公曰圣僧得几夏座曰与虗空同受戒公拍床板首曰下官喫饭不似首座喫盐多参政吕慧卿居士字吉甫于法界观研味有年后看李长者合论心地豁然说偈曰欲见文殊久驰心向五台谁知黄卷上指出妙光来都尉李遵勗居士字用和探索宗要有年闻慈照所举因缘顿明大法述偈曰参禅须是铁汉着手心头X便判直趣无上菩提一切是非莫管照诘而印之后作照塔铭其自叙问道始末曰予早钦风而虎溪世之福地也会师退位以素缘熟乃走胥命驾百舍重研道将迎意遂有王城之入创兹寺居之获陪巾屦之侍谛求眉髓之论师尝谕房孺问径山禅可学乎曰此大丈夫事非将相之所能为一旦闻举一喝耳聋三日之话如处蔀室㸌尔而顿明如对灵山听然而微笑自此叙弟子礼或外舘开供妙谈渴闻旋请入都留合旬浃或命驾香剎时问轻安服勤左右六周岁籥于是确求归隐者数四咸缓以他语贵其延居亦尝微露风指谓吾偿汝宿缘祖祢有记事着传录今不可泄云云铭曰离四句绝百非尝以肃国大长公主诞辰命慈照石霜叶县就第演法最后叶县登座拈拄杖抝折掷地便下座公笑曰老作家手段终别照曰都尉亦不得无过一日与坚上座送别公问近离上党得届中都方接尘谈遽回虎钖指云屏之翠峤访雪岭之清流未审此处彼处的的事作么生坚曰利劒拂开天地静霜刀才动斗牛寒公曰恰值今日耳聩坚曰一箭落双鵰公曰上座为甚么着草鞋睡坚以衣袖一拂公低头曰今日可谓降伏也坚曰普化出僧堂又圆禅师未出世时谒公公使童子问曰道得即与上座相见圆曰今日特来相看公又令童子问曰碑文刊白字当道种青松圆曰不因今日节余日定难逢童子又出曰都尉言恁么则与X上座相见去也圆曰脚头脚底公乃出揖坐复问我闻西河有金毛师子是否圆曰甚处得这箇消息来公便喝圆曰野干鸣公又喝圆曰恰是公大笑同留数日乃辞公曰如何是临歧一句圆曰好自将息公曰恁么则不异诸方也圆曰都尉见处作么生公一放你二十棒圆曰专为流通公拊掌圆曰瞎公曰好去圆曰喏喏圆归唐明未几公遣章介二师讯之圆于书尾𦘕双足写来僧名以答之公作偈寄曰黑毫千里余金椁示双趺人天都莫测珍重赤须胡杨文公会次遂问释迦六年苦行成得箇甚么边事公曰檐折方知柴束重其造入妙密应机无滞类此及疾笃命邀圆圆至公𦘕此相并书偈曰世界无依山河匪碍大法微尘须弥纳芥拈起幞头解下腰带若覔生死问取皮袋圆见乃问如何是都尉本来佛性公曰今日热如昨日却问圆临行一句作么生道圆曰本来无罣碍随处任方圆公曰晚来困倦更不答话圆曰无佛处作佛有尼道坚谓曰众生见劫尽大火所烧时都尉切宜照顾主人翁公曰大师与我煎一服药来尼无对公曰这师姑药也不会煎语罢投枕未安而逝公于天圣中以所集宗门广灯录三十卷缴进上制序冠其卷首仍赐入大藏流行英公夏竦居士字子乔自契机于石门慈照蕴聪禅师日与老衲游偶上蓝溥禅师至公问百骸溃散时那箇是长老自家底溥曰前月二十离鄿阳公X休去溥却问百骸溃散时那箇是相公自家底公便喝溥曰喝则不无毕竟那箇是相公自家底公对以偈溥休认风前第一机太虗何处着思惟山僧苦要通消息万里无云月上时溥曰也是弄精魂节使李端愿居士儿时在馆舍常阅禅书长虽婚䆠之然笃志祖道遂于后圃筑室类兰若邀达观昙颕禅师处之朝夕咨参至忘寝食颕一日视公曰非示现力岂致尔哉柰无箇所入何公问曰天堂地狱毕竟是有是无请师明说颕曰诸佛向无中说有眼见空华太尉就有里寻无手揸水月堪笑眼前见窂狱不避心外闻天堂欲生殊不知忻怖在心善恶成境太尉但了自心自然无惑公进曰心如何了颕曰善恶都莫思量公曰不思量后心归何所颕曰且请太尉归宅公曰只如人死后心归何所颕曰未知生焉知死公曰生则某巳知之颕曰生从何来公罔措颕起揕其胸曰只在这里更拟思量箇甚么公曰会得也颖曰作么生会公曰只知贪程不觉蹉路颕拓开曰百年一梦今朝方省既而说偈曰三十八岁瞢然无知及其有知何异无知滔滔汴水隐隐隋堤师其归矣箭浪东驰礼部杨杰居士字次公号无为历参诸名宿晚从天衣义怀禅师游怀每引老庞机语令研究深造后奉祠泰山鸡一鸣覩日如盘涌忽大悟因以有男不婚有女不嫁之偈别曰男大须婚女长须嫁讨甚闲工X夫更说无生话书以寄怀怀称善后会芙蓉楷禅师公曰与师相别几年楷曰七年公曰学道来参禅来楷曰不打这鼓笛公曰恁么则空游山水百无所能也楷曰相别未久善能高鉴公大笑甞以履一緉惠齐晓山主曰菖蒲海内有一犀牛鼻孔辽天不知向背被崔崙儿入水牵向一钩截断自后头角不全憨皮别无用处海上老商裁为只履祖师归去只得半边葱岭使还空传消息至今七百来年未曾踏着完全在纵使背法堂着去未免止宿草庵直饶顶上戴来也救猫儿不得今日无为子布施与黄梅齐晓山主莫不举足下足皆是道场东行西行无非佛事虽然如是向道衲僧脚跟未曾梦见在且道如何得与履相应去挂向千年葛藤上洞庭湖内与人看辞世偈曰无一可恋无一可舍大虗空中之乎者也将错就错西生极乐中书李林宗居士久参宗师未契后会益首座于南岳公乃虗心扣之遂问意欲出尘今未出请师端的决疑情益曰作么生是出尘底意公罔措益召曰会么公勐省呈偈曰心镜从来莹黄河本自深只因师问后砂石化为金益曰正趋地狱公曰人我无相胡为地狱益曰汝今何在曰见祗对次益曰只此是黄金公曰眼中添屑益大笑公便礼拜签判刘经臣居士字兴朝少以逸才登仕版于佛未之信年三十二会东林照觉总禅师与语启廸之乃X敬服因醉心祖道既而抵京师谒慧林冲禅师于僧问雪窦如何是诸佛本源答曰千峰寒色语下有省岁余官雒幕就参韶山果禅师将罢官辞果果嘱曰公如此用心何愁不悟尔后或有非常境界无量欢喜宜急收拾若收拾得去便成法器若收拾不得则有不宁之疾成失心之患矣未几复至京师趋智海依正觉逸禅师请问因缘逸曰古人道平常心是道你十二时中放光动地不自觉知向外驰求转疎转远公益疑不解一夕入室逸举传灯所载波罗提尊者见香至国王问何者是佛提曰见性是佛之语问公公不能对疑甚遂归就寝熟睡至五鼓觉来方追念间见种种异相而表里通彻六根震动天地回旋如云开月现喜不自胜忽忆韶山临别所嘱之言姑抑之逗明趋逸悉以所得告逸为证据且曰更须用得始得公曰莫要履践否逸厉声曰这箇是甚么事却说履践公默契乃作发明心地颂八首及着明道谕儒篇以警世词曰明道在乎见性余之所悟者见性而巳孟子曰口之于味也目之于色也耳之于声也鼻之于臭也四支于安佚也性也杨子曰视听言貌思性所有也有见于此则能明乎道矣当知道不远人人之于道犹鱼之于水未甞须臾离也唯其迷巳逐物故终身由之而不知佛曰大觉儒曰先觉盖觉此耳昔人有言曰今古应无坠分明在目前又曰大道只在目前要且目前难覩欲识大道真体不离X声色言语又曰夜夜抱佛眠朝朝还共起起坐镇相随语默同居止欲识佛去处只这语声是此佛者之语道为最亲者立则见其参于前也在舆则见其倚于衡也瞻之在前也忽焉在后也取之左右逢其原也此儒者之语道最迩者柰何此道唯可心传不立文字故世尊拈华而妙心传于迦叶达磨面壁而宗旨付于神光六叶既敷千华竞秀分宗列派各有门底故或瞬目扬眉擎拳举指或行棒下喝竖拂拈槌或持叉张弓辊毬舞笏或拽石般土打鼓吹毛或一默一言一吁一笑乃至种种方便皆是亲切为人祖祖相传至今不绝真得吾儒所谓念而不发开而弗违者矣余之有得实在此门反思吾儒自有其道良哉孔子之言默而识之一以贯之故目击而道存指掌而意喻凡若此者乃合宗门之妙旨得教外之真机然而孔子之道传之子思子思传之孟子孟子既没不得其传而所以传于世者特文字耳故余之学必求自得而后巳幸余一夕开悟凡目之所见耳之所闻心之所思口之所谈手足之所运动无非妙者得之既久日益见前每以与人人不能受然后知其妙道果不可以文字传也呜唿是道也有其人则传无其人则绝余既得之矣谁其嗣之乎终余之身而有其人耶无其人耶所不可得而知也故既为记颂歌语以流播其事而又着此篇以谕吾徒云X比部孙居士因杨歧会禅师来谒值视断次公曰某为王事所牵何由免离会指曰委悉得么公曰望师点破会曰此是比部弘愿深广利济群生公曰未审如何会示以偈曰应现宰官身广弘悲愿深为人重指处棒下血淋淋公因此有省节推朱炎居士甞问义江禅师云未审此身死后此心何住江曰此身未死此心何住公契旨述偈曰四大不须先后觉六根还向用时空难将语默呈师也只在寻常语默中江曰更须吐却嘉泰普灯录卷第二十二音释琛尺今切勗吁玉切鲜息浅切腕乌贯切𨤲陵之切晕音运绘音会扆于岂切焘大到切黜尺律切桎音质梏姑沃切内与纳同藞卢下切疏音疎倩仓甸切哂式忍切甸音奠币音弊阍音昏棠音堂溥音普戽荒故切研五坚切蔀音部籥音药聩五怪切揸庄加切揕知林切崙卢昆切雒与洛同X嘉泰普灯录X卍XXX嘉泰普灯录卷第二十三平江府报恩光孝禅寺僧编贤臣下文公杨亿居士字大年幼举神婴及壮负才名而未知有佛一日过同僚见读金刚经笑且罪之彼读自若公疑之曰是岂出孔孟之右乎何佞甚因窃阅数板懵然始少敬信后会翰林李公维勉令参问及由秘书监出守沙州首至广慧谒元琏禅师琏接见公便问布鼓当轩击谁是知音者琏曰来风深辨公曰恁么则禅客相逢只弹指也琏曰君子可入公应喏喏琏曰草贼大败夜语次琏曰秘监曾与甚人道话来公曰某曾问云巖谅监寺两箇大虫相齩时如何谅曰一合相某曰我只管看未审恁么道还得么琏曰这里即不然公曰请和尚别一转语琏以手作拽鼻势曰这畜生更𨁝跳在公于言下脱然无疑有偈曰八角磨盘空里走金毛师子变作狗拟欲将身北斗藏应须合掌南辰后复杼其师承密证寄李维翰林既而过门问道者无虗日悉随机应之甞为众曰此事大难委悉释迦老子于三七日中思惟如是事便道我宁不说法疾入于涅槃帝释梵王殷勤三请不得巳而许之始自鹿野苑终于拘尸城中间四十九年作大佛事说三乘十二分教如瓶注水末后于灵山会上谓大众曰吾正法眼巳付摩诃大迦叶又云四十九年间未尝说一字是甚么道理X于诸人分上着一字脚不得为诸人各各有奇特事在若唤作奇特事早不中了也我道释迦是败军之将迦叶是丧身失命底人汝等诸人作么生会不见道涅槃生死是梦言佛及众生为增语直须恁么会取不要向外驰求若也不明乖张不少居翰苑日慈明楚圆禅师为唐明嵩和尚持书至公问对面不相识千里却同风圆曰某奉院门请公曰真箇谩语圆曰前月离唐明公曰适来悔伸一问圆曰作家公便喝圆曰恰是公又喝圆以手画一画公吐舌曰真龙象也圆曰是何言欤公召典客令别点茶复曰元来是家里人圆曰也不消得公良久又问如何是圆上座为人一句圆曰切公曰恁么则长裙新妇拖泥走圆曰谁得似内翰公曰作家作家圆曰放内翰二十棒公拊膝曰这里是甚么所在圆拍手曰也不得放过公大笑复问专使还记得唐明和尚当时悟底因缘么圆曰也曾见举来公曰请不吝慈悲圆遂举闻僧问首山如何是佛法大意山云楚王城畔汝水东流公曰只如此语意旨如何圆曰水上挂灯毬公曰恁么则辜负古人去也圆曰疑则别参公曰三脚虾䗫飞上天圆曰一任𨁝跳公哂之取辞日公曰某有一转语寄上座往唐明处还得否圆曰明月照见夜行人公曰却不相当去也圆曰更深犹自可午后更愁人公曰开宝寺前金刚近日为甚么汗出圆曰知公曰上座临行岂无为人底句圆曰重叠关山路公X曰恁么则随上座去也圆嘘一声公曰真师子儿大师子吼圆曰放去又扶来公曰某适来失脚倒地又得家童扶起圆曰有甚了期公大笑因微恙问环大师曰某今日忽违和大师慈悲如何医疗环曰丁香汤一椀公便作吐势环曰恩受成烦恼环为煎药次公叫曰有贼环下药于公前叉手侧立公瞠目眎之曰少丛林汉环拂袖而出又一日问曰某四大将欲离散大师如何相救环乃槌胷三下公曰赖遇作家环曰几年学佛法俗气犹未除公曰祸不单行环作嘘嘘声公寻书偈付左右令来早送达李都尉偈曰沤生与沤灭二法本来齐欲识真归处赵州东院西李见遂曰泰山庙里卖纸钱亟跨马至公始熟睡李撼之巳逝矣朝野闻之莫不叹慕后广慧于公讳日设位供养爇香次有僧问从来弟子供养师今日为甚么师供养弟子琏曰恩来义住僧曰恁么则令人转忆庞居士也琏曰两彩一赛僧嘘一声琏乃奠茶顾其僧曰钝置老僧驴汉自余机语见乎它集清献公赵抃居士字悦道年四十余摈去声色系心宗教会佛慧法泉禅师来居衢之南禅公日亲之泉未甞容措一词后典青州政事之余多宴坐忽大雷震惊即契悟作偈曰默坐公堂虗隐几心源不动湛如水一声霹雳顶门开唤起从前自家底泉见笑曰赵悦道撞彩耳富郑公初于宗门未有所趣公勉之书曰伏惟执事富贵如是之极道德如是之盛X福寿康宁如是之备退休闲逸如是之高其所未甚留意者如来一大事因缘而巳能专诚求所证悟则它日为门下贺也公年七十有二以太子少保致仕而归亲旧里民遇之如故作高齐以自适题偈见意曰腰佩黄金巳退藏箇中消息也寻常世人欲识高齐老只是柯村赵四郎临梦遗泉书曰非师平日警诲至此必不得力矣泉悼以偈曰仕也邦为瑞归欤世作程人间金粟去天上玉楼成慧劒无纤缺冰壶彻底清春风󳚗水路孤月破云明郎中张仅居士甞戏问桂府义禅师曰某如今剃却头还做得长老也无义以手摩顶召曰郎中公应喏义曰会么公曰不会义曰干头甚么事公恍然有得太傅高世则居士字仲贻号无功初依芙蓉道楷禅师求指心要楷令去其所重扣巳而参一日忽造微密呈偈曰悬崖撒手任纵横大地虗空自坦平照壑辉巖不借月庵头别有一帘明太史黄庭坚居士字鲁直号山谷以般若夙习虽膴仕澹如也出入宗门未有所向好作艶词甞谒圆通秀禅师秀呵曰大丈夫翰墨之妙甘施于此乎秀方戒李伯时工𦘕马事公诮之曰无乃复置我于马腹中耶秀曰汝以艶语动天下人婬心不止马腹正恐生泥犂中耳公悚然悔谢由是绝笔惟孳孳于道着发愿文痛戒酒色但朝粥午饭而巳往依晦堂祖心禅师乞指径捷处心曰只如仲尼道二三子以我为X隐乎吾无隐乎尔者太史居常如何理论公拟对心曰不是不是公迷闷不巳一日侍心山行次时巖桂盛放心曰闻木犀华香么公曰闻心曰吾无隐乎尔遂释然即拜之曰和尚得恁么老婆心切心笑曰只要公到家耳久之如云巖谒死心新禅师随众入室新见张目问曰新长老死学士死烧作两堆灰向甚么处相见公无语新约出曰晦堂处参得底使未着在后左官黔南道力愈胜于无思念中顿明死心所问报以书曰往年尝蒙苦苦提撕长如醉梦依稀在光影中盖疑情不尽命根不断故望崖而退矣谪官在黔南道中昼卧觉忽然廓尔寻思被天下老和尚谩了多少惟有死心道人不肯乃是第一相为也不胜万幸后作晦堂塔铭曰某夙承记莂堪任大法道眼未圆而来瞻窣堵实深宗仰之叹乃勒坚珉敬颂遗美云先是晦堂讣音至公设伊蒲塞供拈香说偈曰海风吹落楞伽山四海禅徒着眼看一把柳丝收不得和风搭在玉䦨干中大吴中立居士字德夫居晦堂入室次堂谓曰平生学解记忆多闻即不问你父母未生巳前道将一句来公拟议堂以拂子击之即领深旨连述三偈呈之其后曰咄这多知俗汉齩尽古今公案忽于狼借堆头拾得蜣蜋粪弹明明不直分文万两黄金不换等闲拈出示人只为走盘难看咦堂答曰水中得火世还稀看着令人特地疑自古不存师弟子如今却X许老胡知荆公王安石居士字介甫丁母难读书定林往来蒋山从赞元禅师游一日问元祖师意旨元不答公益扣之元曰公于般若有障者三其近道之质一更须一两生来恐纯熟公曰愿闻其说元曰公受气刚大世缘深以刚大气遭深世缘必以身任天下之重怀经济之志用舍不能则心未平以未平之心持经世之志何时能一念万年哉人多怒而学问尚理于道为所知愚此其三也特视名利如脱发甘澹泊如头陀此为近道且当以教乘滋茂之可也公再拜后于首楞严深得其旨又甞问真净克文禅师曰诸经皆首标时处独圆觉不然何也文曰顿乘所演直示众生日用见前不属古今老僧即今与相公同入大光明藏游戏三昧互为主宾非关时处又曰一切众生皆证圆觉而圭峰易证为具谓译人之讹其义是否文曰圆觉可易则维摩亦可易也维摩曰亦不灭受而取证证与证义有何异哉盖众生现行无明三昧即是如来根本大智圭峰之说但知其具耳公即领解提刑郭祥正居士字功甫号净空喜泉石而不羡纷华因谒白云守端禅师值端说法以上大人一篇示众公切疑后闻小儿诵之有省书报白云云答偈曰藏身不用缩头歛迹何须收脚金乌半夜辽天玉兔赶他不着元祐中往衢之南禅谒泉万卷请陞堂公X趋前拈香曰海边枯木入手成香爇向炉中横穿香积如来鼻孔作此大事须是对众白过始得云居老人有箇无缝布衫分付南禅禅师着得不长不短进前则诸佛让位退步则海水澄波今日颦伸六种震动遂召曰大众还委悉么有意气时添意气不风流处也风流泉曰递相钝置公曰因谁致得崇宁初到五祖拜演禅师命演举掦演就座公复趋前拈香曰此一辨香爇向炉中供养我堂头法兄禅师伏愿于方广座上擘开面门放出先师形相与他诸人描邈何以如此白云巖畔旧相逢往日今朝事不同夜静水寒鱼不食一炉香散白莲风演拍禅床一下僧出问云云丞相富弼居士字彦国由清献公警励之后不舍昼夜力进此道闻证悟脩颙禅师主投子法席冠准甸往质所疑会颙为众登座见其顾眎如象王回施公微有得因执弟子礼趋函丈命侍僧请为入室颙见即曰相公巳入来富弼犹在外公闻汗流浃背即大悟寻以偈寄圆照本禅师曰一见颙公悟入深夤缘传得老师心东南谩说江山远目对灵光与妙音后奏颙得证悟师名遣子普送至颙上堂谢语有曰彼一期之误我亦将错而就错公偈偈赞曰万木千华欲向荣卧龙犹未出沧溟彤云彩雾呈嘉瑞依旧南山一色青内翰苏轼居士字子瞻号东坡宿东林日与照觉常X总禅师论无情话有省黎明献偈曰溪声便是广长舌山色岂非清净身夜来八万四千偈他日如何举似人未几抵荆南闻玉泉皓禅师机锋不可触公拟抑之即微服见皓皓问尊官高姓公曰姓秤乃秤天下长老底秤皓喝曰且道这一喝重多少公无对于是尊师之后过金山有写公照容者公戏题曰心似巳灰之木身如不系之舟问汝平生功业黄州慧州琼州黄门侍郎苏辙居士字子由元丰三年以罪谪高安会黄檗全禅师于城寺熟视公曰君静而慧苟存心宗门何患不成此道公识之因习坐数求决于全无契后有省聪禅师来居寿圣公以此事往间聪不答公又扣之聪徐徐谓曰吾圆照未甞以道语人吾今亦无语子公于是得言外之妙有偈见于家集云正言王居士依晦堂心禅师数载无所入元祐中漕江西辞晦堂乃问嗣师得甚深法者何人曰云巖死心新老因即之问曰某常闻三缘和合即生又闻即死即生何故有夺胎而生者某所疑也望师明决新曰且如正言作运使所到处即居其位还疑之否曰不疑新曰复何疑也由是顿去封滞枢密徐俯居士字师川号东湖每侍先龙图谒法昌及灵源语论终日公闻之藐如也及法昌归寂在笑谈间公异之始笃信此道后丁父忧念无以报罔极X即命灵源至孝址说法源登座问答巳乃曰诸仁者只如龙图平日读万卷书如水传器涓滴不遗且道寻常着在甚么处而今舍识之后这着万卷书底又却向甚么处着公闻洒然有得遂曰吾无憾矣源下座问曰学士适来见箇甚么便恁么道公曰若有所见则钝置和尚去也源曰恁地则老僧不如公曰和尚是何心行源大笑靖康初为尚书外郎与朝士同志者挂钵于天宁寺之择木堂力参圜悟悟亦喜其见地超迈一日至书记寮指悟顶相曰这老汉脚跟犹未点地在悟廾页面曰瓮里何曾走却鼈公曰且喜老汉脚跟点地悟曰莫谤他好公休去丞相张商英居士字天觉号无尽年十九入京赴春闱抵向氏家向预梦神人报明日接相公凌晨公至向异之劳问勤腆后妻以女一日入寺见僧拂拭藏经梵夹肃庄皆金字公乃怫然曰吾孔圣之教反不如胡人之书夜坐书室吟哦至三鼓向唿曰夜深何不睡去公以前意对曰正此着无佛论向曰既无佛何用论之公疑其言遂巳后访一同列见佛龛前经乃问何书云维摩诘经公信手开阅至此病非地大亦不离地大处叹曰胡人之语能尔耶因借归读之向问看者何书公曰维摩诘所说经向云可熟读然后着无佛论公知其为诮始留心祖道元祐六年奉使江左由东林谒照觉总禅师叙论久之乃曰南昌诸山谁可与语总曰兜率悦玉溪喜公下车至八月X按部过分宁诸禅迓之公请俱就云巖寺陞堂有偈曰五老机缘共一方神锋名向袖中藏明朝老将登坛看便请横戈战一场悦最后登座其提纲语要尽贯穿前列公大喜遂入兜率抵拟瀑亭公问此是甚处悦曰拟瀑亭公曰捩转竹筒水归何处悦曰目前荐取公伫思悦曰佛法不是这箇道理及夜话悦曰某无梦十年矣前五夜梦身立孤峰顶有日轮出于东方而公之来岂东方慧轮乎徐以所见真净及素首座事语公公罔措悦因举德山托钵话令熟究之公怅然不寐至五鼓忽垂脚飜溺器勐省即造悦寝召曰某巳捉得贼了也悦曰赃物在甚么处公扣门三下悦曰且去来日相见翌旦投偈曰鼓寂钟沈托钵回巖头一拶语如雷果然只得三年活莫是遭他授记来悦首肯书长偈付之嘱曰参禅为命根未断依语生解如是之法公巳深知然有至微极细之魔使人不觉不知堕在区宇更宜着便公感甚邀至建昌道中求悦一一窥察之成十偈以志其事悦依韵酬之是岁书云日悦澡浴示徒说偈而化讣至公哭而恸及大拜乞谥悦号真寂禅师遣亲持文祭其塔崇宁中寓江宁戒坛重阅雪窦拈古至百丈再参马祖因缘云大冶精金应无变色投卷曰审如此言岂得临济法道有今日也以偈寄智海普融平禅师曰马师一喝大雄峰声入髑髅三日聋黄檗闻知惊吐舌江西从此振宗风仍举似圆悟克勤禅师X勤为点破公喟然曰始知宗师垂手处果不可以意得肯哉即下拜政和乙未秋大慧禅师宗杲自龙安谒公公立问曰上座只恁么着草鞋远来杲曰某数千里行乞而至公曰年多少曰二十四公曰水牯牛年多少曰两箇公曰甚么处学得这虗头来杲曰今日亲见相公公曰念汝远来且坐喫茶才坐复问上座此来有何事杲起禀曰泐潭和尚示寂茶毗睛齿数珠不坏舍利盈溢山中耆宿皆愿得相公大手笔为作塔铭激砺后学得得远来曰月渎钧听公曰某被罪于此未甞为人作文字今有一问问上座若道得即与做塔铭若道不得赠公裹足归龙安参禅去杲曰请相公垂问公曰闻准老睛眼不坏是否杲曰是公曰我不问这箇眼睛杲曰未审相公问甚么眼睛公曰金刚眼睛杲曰若是金刚眼睛在相公笔头上公曰恁么则老夫为他点出光明令他照天照地去也杲趋阶曰先师多幸谢相公作塔铭公大笑以宣和四年十一月邌明口占遗表命子弟书之俄取睡枕掷门窻上声如雷震众惊眎之巳薨矣享年七十有七文定公胡安国居士字康侯号草庵久依上封得言外之旨崇宁中过药山有禅人举南泉斩猫话问公公以偈答曰手握干坤杀活机纵横施设在临时满堂兔马非龙象大用堂堂总不知又寄上封有曰祝融峰似杜城天万古江山在目前须信死心元不死X夜来秋月又同圆大夫王居士以丧偶厌世相即慕南宗于元丰慧圆清满禅师言下知归满一日谓曰子乃今之陆亘也公便掩耳既而回坛山之阳缚茅自处者三十载脇未甞至席偶歌曰坛山里日何长青松岭白云乡吟乌啼猿作道场散发採薇歌又笑从教人道野夫狂左亟范冲居士字致虗由翰苑守豫章过圆通谒圆机道旻禅师茶罢曰某宿世作何福业今生堕在金紫囊中去此事稍远旻唿内翰公应喏旻曰何远之有公跃然曰乞师再垂指诲旻拊膝一下公拟对旻曰见即便见拟思即差公乃豁如中亟卢航居士与旻禅师拥炉次公问诸家因缘不劳拈出直截一句请师指示旻厉声揖曰看火公急拨衣忽大悟公谢曰灼然佛法无多子旻喝曰放下着公应喏喏左司都贶居士问旻禅师曰是法非思量分别之所能解当如何凑泊旻曰全身入火聚公曰毕竟如何晓会旻曰蓦直去公沈吟旻曰可更喫茶么公曰不必旻曰何不恁么会公契旨曰元来太近旻曰十万八千公占偈曰不可思议是大火聚便恁么去不离当处旻曰咦犹有这箇在公曰乞师再垂直指旻曰便恁么去铛是铁铸公顿首谢之郡王赵令衿居士字表之号超然任南康政成事简X多与禅衲游公堂间为摩诘丈室适圆悟禅师奉旨来居瓯阜公欣然就其鑪锤悟不少假公固请悟曰此事要得相应直须是死一回始得公默契甞自疏之其略曰家贫遭劫谁知尽底不存空屋无人几度贼来亦打悟见嘱令加护绍兴庚申冬公与汪内翰藻李参政邴曾侍郎开诣径山谒大慧禅师慧闻至令行者击鼓为众入室公欣然袖香趋之慧曰赵州洗钵盂话居士作么生会公曰讨甚么碗拂袖便出慧起搊住曰古人向这里悟去你因甚么却不悟公拟对扣揓之曰讨甚么碗公曰还这老汉始得给事冯楫居士字济川自壮扣诸名宿最后居龙门从佛眼清远禅师再岁一日同远经行法堂偶童子趋庭吟曰万象之中独露身远拊公背曰好聻公于是契入绍兴丁巳除给事中会大慧就灵隐开堂慧下座公挽之曰和尚每言于士大夫此生决不作这虫豸今日因甚么却纳败阙慧曰尽大地是箇杲上座你向甚么处见他公拟对慧便打公曰是我招得越月特匃祠坐夏径山榜其室曰不动轩一日杲陞堂举药山问石头和尚云三乘十二分教某甲粗知承闻南方直指人心见性成佛实未明了伏望慈悲示诲头曰恁么也不得不恁么也不得恁么不恁么总不得你作么生山罔措头曰子缘不在此可往江西见马大师去山至马祖处亦如前问祖曰有时教伊扬眉瞬目有时不教伊扬眉瞬目有时教伊扬X眉瞬目者是有时教伊扬眉瞬目者不是山大悟杲拈罢公随至方丈曰适来和尚所举底因缘某理会得杲曰你如何会公曰恁么也不得苏嚧娑婆诃不恁么也不得㗭唎娑婆诃恁么不恁么总不得苏嚧㗭唎娑婆诃杲不顾后出知卭州移帅泸南所至宴晦无倦甞自咏曰公事之余喜坐禅少曾将脇到床眠虽然现出宰官相长老之名四海传至二十三年秋乞休致预报亲知期以十月三日报终至日令后厅置高座见客如平时至辰巳间降堦望阙肃拜请漕使摄郡事着僧衣履踞高座嘱诸官吏及道俗各宜向道扶持教门建立法幢遂拈拄杖按膝蜕然而化漕使请曰安抚去住如此自由何不留一颂以表罕闻公张目索笔书曰初三十一中九下七老人言尽龟哥眼赤复歛目竟尔长往建炎后而名山巨剎教藏多不存公累以巳俸印施凡一百二十八藏用祝君以康兆民门人蒲大聘甞志其事云有语录颂古行于世龙图王蕃居士字观复留昭觉日闻开静板声有省问南堂元静禅师曰某有箇见处才被人问着却开口不得未审过在甚处静曰过在有箇见处却问公朝斾几时到任曰去年八月四日静曰自按察几时X离衙公曰前月二十静曰为甚么道开口不得公深领教授谢凤居士字子仪号休休未详参问因疾甚子弟舃遗像公见援笔题曰我心之忧日月如流仰箭必坠覆水难收蝮毒在手火然着头天下轻于两臂此身同乎一沤身与物孰重心与身孰优兼儒释老之学非内外中之求一既不着三何由收殊途同归万壑交流道并行而不悖聊卒岁以优游一药对病岂问乎君臣狼虎一味适口岂择乎藜藿珍羞孰为瞿聃孰为孔周虽任重而道远未甞休而未甞不休故曰休休停笔而逝待制潘良贵居士字义荣年四十回心祖闱所至挂钵随众参扣后依佛灯守珣禅师久之不契因诉曰某只欲死去时如何珣曰好箇封皮且留着使用而今不了不当后去忽被他换却封皮卒无整理处又以南泉斩猫儿话问曰某看此甚久终未透彻告和尚慈悲珣曰你只管理会别人家猫儿不知走却自家狗子公于言下如醉醒珣复曰不易公进此一步更须知有向上事始得如今士夫说禅说道只依着义理便快活大率似将钱买油餈喫了便不饥其余便道是瞒他亦可笑也公唯唯侍郎张九成居士字子韶号无垢未第因客谈杨文公吕微仲诸名儒所造精妙皆由禅学而至也于是心慕之闻宝印楚明禅师道传大通居净慈即之请X问入道之要明曰此事唯念念不舍久久纯熟时节到来自然证入复举赵州栢树子话令时时提撕公久之无省辞谒善权清禅师问曰此事人人有分箇箇圆成是否清曰然公曰为甚某无箇入处清于袖中出数珠示之曰此是谁底公俛仰无对清复袖之曰是汝底则拈取去才涉思惟即不是汝底公悚然未几留苏氏舘一夕如厕以栢树子话究之闻蛙鸣释然契入有偈曰春天月夜一声蛙撞破干坤共一家正恁么时谁会得岭头脚痛有玄沙届明谒法印一禅师机语颇契适私忌就明静庵供云水主僧惟尚禅师才见乃展手公便喝尚批公颊公趋前尚曰张学录何得谤大般若公曰某见处只如此和尚又作么生尚举马祖陞堂百丈卷席话诘之叙语未终公推倒卓子尚大唿张学录杀人公跃起问傍僧曰汝又作么生僧罔措公欧之顾尚曰祖祢不了殃及儿孙尚大笑公献偈曰卷席因缘也大奇诸方闻举尽攒眉台盘趯倒人星散直汉从来不受欺尚答曰从来高价不饶伊百战场中夺两眉夺角冲关君会也丛林谁敢更相欺绍兴癸丑魁多士复谒尚于东庵尚曰浮山圜鑑云饶你入得汾阳室始到浮山门亦未见老僧在如何公指侍僧曰虾蟆窟里讨甚蛟龙丁巳秋大慧禅师董径山学者仰如星斗公阅其语要叹曰是知宗门有人持以语尚恨未一见及为礼部侍郎偶参政刘公请慧说法于天竺公三往不X值暨慧报谒公见但寒暄而巳慧亦默识之寻奉祠还里至径山与冯给事诸公议格物慧曰公只知有格物而不知有物格公茫然慧大笑公曰师能开谕乎慧曰不见小说载唐人有与安禄山谋叛者其人先为阆守有𦘕像在焉明皇幸蜀见之怒令侍臣以劒击其像首时阆守居陜西首忽堕地公闻顿领深旨题不动轩壁曰子韶格物妙喜物格欲识一贯两箇五百慧始许可后守邵阳丁父难过径山饭僧秉钧者意与慧议及朝政遂窜慧衡阳令公居家守服服除安置南安丙子春蒙恩北还道次新淦而慧适至与联舟剧谈宗要未甞语往事于氏心传录曰宪目岭下侍舅氏归新淦因会大慧舅氏令拜之宪曰素不拜僧舅氏曰汝姑扣之宪知其甞执卷遂举子思中庸天命之谓性率性之谓道修道之谓教三句以问慧曰凡人既不知本命元辰下落处又要牵好人入火坑如何圣贤于打头一着不凿破宪曰吾师能为圣贤凿破否慧曰天命之谓性便是清净法身率性之谓道便是圆满报身修道之谓教便是千百亿化身宪得以告舅氏曰子拜何辞继镇永嘉丁丑秋匃祠枉道访慧于育王越明年慧得旨复领径山谒公于庆善院曰某每于梦中必诵语孟何如慧举圆觉曰由寂静故十方世界诸如来心于中显现如镜中像公曰非老师莫闻此论也其颂黄龙三关语曰我手何似佛手天下衲僧无口纵X饶撩起便行也是鬼窟里走我脚何似驴脚又被呞胶黏着翻身直上兜率天巳是遭他老鼠药人人有箇生缘处铁围山下几千年三灾直到四禅天这驴犹自在旁边公甞设心六度不为子孙计因取华严善知识日供其二回食以饭缁流又甞供十六大天而诸位茶杯悉变为乳书偈曰稽首十方佛法僧稽首一切护法天我今供养三宝天如海一滴牛一毛有何妙术能感格试借意识为汝说我心与佛天无异一尘才起大地隔傥或尘销觉圆净是故佛天来降临我欲供佛佛即现我欲供天天亦现佛子若或生狐疑试问此乳何处来狐疑即尘尘即疑终与佛天不相似我今为汝扫孤疑如汤沃雪火消冰汝今微有疑与惑鹞子便到新罗国参政李邴居士字汉老醉心祖道有年闻大慧排默照为邪公疑怒相半及见慧示众举赵州庭栢垂语曰庭前栢树子今日重新举打破赵州关特地寻言语敢问大众既是打破赵州关为甚么却特地寻言语良久曰当初只道茆长短烧了方知地不平公领悟谓慧曰无老师后语几蹉过后以书咨决曰某近扣筹室伏蒙激发蒙滞忽有省入顾惟根识暗钝平生学解尽落情见一取一舍如衣坏絮行草棘中适自缠绕今一笑顿释所疑欣幸可量非大宗匠委曲垂慈何以致此自到城中着衣喫饭抱子弄孙色色仍旧既亡拘执之情亦不作奇特之想其余夙习旧X障亦稍轻微临行叮咛之语不敢忘也重念始得入门而大法未明应机接物触事未能无碍更望有以提诲使卒有所至庶无玷于法席矣又书曰某比蒙诲答备悉深旨某自验者三一事无逆顺随缘即应不留胷中二宿习浓厚不加排遣自尔轻微三古人公案旧所茫然时复瞥地此非自昧者前书大法未明之语盖恐得少为足当广而充之岂别求胜解耶净胜现流理则不无敢不铭佩宝学刘子羽居士字彦脩出知永嘉问道于大慧禅师慧曰僧问赵州狗子还有佛性也无赵州道无但恁么看公后乃于栢树子上发明有颂曰赵州栢树太无端境上追寻也大难处处绿杨堪系马家家门底透长安提刑吴伟明居士字元昭久参真歇了禅师得自受用三昧为极致后访大慧于洋屿庵随众入室慧举狗子无佛性话问之公拟答慧以竹篦便打公无对遂留咨参一日慧谓曰不须呈伎俩直须啐地折嚗地断方敌得生死若只呈伎俩有甚了期即辞云道次延平倐然契悟连书数颂寄慧皆室中所问者其颂不是心不是佛曰不是心不是佛不是物通身一具金鏁骨赵州亲见老南泉解道镇州出萝卜门司黄彦节居士字节夫号妙德于大慧一喝下疑情顿脱慧以衣付之甞举首山竹篦话至叶县近前夺得拗折掷向堦下曰是甚么山曰瞎公曰妙德到X这里百色无能但记得曾作蜡梅绝句曰拟嚼枝头蜡惊香却肖兰前村深雪里莫作岭梅看参政钱端礼居士字处和号松窻从护国此庵景元禅师发明巳事后于宗门旨趣一一极之淳熈丙申冬简堂行机禅师归住平田法席鼎盛公遂与往来丁酉秋微恙修书召机及国清瑞巖主僧有诀别之语机与二禅诣榻次公起趺坐言笑移时出万缗遗三剎即书曰浮世虗幻本无去来四大五蕴必归终尽虽佛祖具大威德力亦不能免这一着子天下老和尚一切善知识还有跳得过者无盖为地水火风因缘和合暂时凑泊不可错认为巳有大丈夫磊磊落落当用处把定立处皆真顺风使帆上下水皆可因斋庆赞去留自在此是上来诸圣开大解脱一路涅槃门本来清净空寂境界无为之大道也今吾如是岂不快哉尘劳外缘一时扫尽荷诸山垂顾咸愿证明伏惟珍重置笔顾简堂曰某坐去好卧去好堂曰相公去便了理会甚坐与卧耶公笑曰法兄当为祖道自爱遂敛目而逝内翰曾开居士字天游久参圆悟暨往来大慧之门有日矣绍兴辛未佛海慧远禅师补三衢光孝公与超然居士赵公访之问曰如何是善知识远曰灯笼露柱猫儿狗子公曰为甚么赞即欢喜毁即烦恼远曰侍郎曾见善知识否公曰某三十年参问何言不见远曰向欢喜处见烦恼处见公拟议远震X声便喝公拟对远曰开口底不是公罔然远召曰侍郎向甚么处去也公勐省遂点头说偈曰咄哉瞎驴丛林妖㜸震地一声天机漏泄有人更问意如何拈起拂子噼口截远曰也只得一橛知府葛郯居士字谦问号信斋少擢上第玩意禅悦首谒无庵全禅师求指南全以即心即佛因缘令究之久无所契请曰师有何方便使某得入全曰居士大无厌生巳而佛海来居劒池公因从游乃举无庵所示之语靖为众普说海发挥之曰即心即佛眉拖地非佛非心双眼横蝴蝶梦中家万里子规枝上月三更留旬日而后反一日举不是心不是佛不是物㸌尔顿明颂曰非心非佛亦非物五凤楼前山突兀艶阳影里倒翻身野狐跳入金毛窟金肯之即遣书颂呈海海报曰此事非纸笔可既居士能过我当有所闻矣遂复至虎丘海迎之曰居士见处止可入佛境界入魔境界犹未得在公加礼不巳海正容曰何不道金毛跳入野狐窟公乃痛领甞问诸禅曰夫妇二人相打通儿子作证且道证父即是证母即是或庵体禅师着语曰小出大遇淳熈六年守临川八年感微疾一夕忽索笔书偈曰大洋海里打鼓须弥山上闻钟业镜忽然扑破翻身透出虗空召僚属示之曰生之与死如昼与夜无足怪者若以道论安得生死若作生死会则去道远矣语毕端坐而化正月二十七日也X侍郎李浩居士字德远号正信幼阅首楞严经如游旧国志而不忘登第后闻应庵昙华禅师与大慧之道为二甘露门乃造明果投诚入室华揕其胷曰侍郎死后向甚么处去公骇然汗下华喝出公退参不旬日竟跻堂奥以偈寄同参严康朝教授曰门有孙傧铺家存甘贽妻夜眠还早起谁悟复谁迷华见称善有鬻胭脂者亦久参应庵颇自负公赠之偈曰不涂红粉自风流往往禅徒到此休透过古今圈䙌后却来这里喫拳头华益称之通判赵善期居士未详参问甞举韶州乳源和尚示众云西来的的意也不易举唱时有僧出源噼嵴便打云如今是甚么时节汝出头来便归方丈公颂曰西来的的意何如举唱多怜在半途勾贼到门还破贼信知身佩辟兵符朝奉俞南仲居士字彦若号大山干道间子澂仕三山公与偕往闻干元安永禅师为众衲所归欲谒之会永迁黄檗来辞公就以平日咨参求决永曰所言皆当止欠一味药耳既去公甚以为疑永甞賸称寄居李倅楶造诣高妙因修敬李举南泉斩猫话示之仍为颂曰提处分明斩处亲落华飞絮扑行人头戴草鞋出门去四月圆荷叶叶新公究数月有省谓其子曰我和得此偈了也子请其所以公极力拊掌三下李闻之曰且喜打透漆桶自尔智证成就年七十有二属疾有至省问则随机开谕一日邀僧命看华X严僧欲归请经公曰此自有经僧取经拟展卷公笑曰几时得了且只诵多心经僧方诵心经公起趺坐泊然而逝公之高祖守尚书屯田郎中汝尚字退翁元豊七年秋与其室黄氏相期先后亡故墓表有曰夫人则沐浴而化退翁则隐几而终甞作发愿偈曰我死愿作修行僧出处常与善知识生身永断尘中缘世世践履菩萨道其契悟机缘未详附见于此嘉泰普灯录卷第二十三音释懵莫孔切瞠音撑薨唿肱切瀫音斛孳音兹黔音钳窣苏骨切𧏙去羊切蜋音良舍与舍同浃子恊切姓秤去声藐亡角切䫌匹米切向式亮切腆它典切怫扶弗切诮才笑切溺与尿同伻普耕切邌音犂搊楚尤切𢮁于许切豸池尔切泸音卢痂音加蕃音藩蝮孚六切悖音勃叛音畔淦音绀啐子律切揕知鸩切楶音节膴音武与音预X嘉泰普灯录X卍XXX嘉泰普灯录卷第二十四平江府报恩光孝禅寺僧编应化圣贤千岁宝掌和尚中印度人也周威烈十二年丁卯降神受质左手握拳至七岁祝发乃展因名宝掌魏晋间东游此土入蜀礼普贤留大慈常不食日诵般若等经千余卷有咏之者曰劳劳玉齿寒似迸巖泉急有时中夜坐堦前神鬼泣一日谓众曰吾有愿住世千岁今年六百二十有六故以千岁称之次游五台徙居祝融之华严黄梅之双峰庐山之东林寻抵建邺会达磨入梁师就扣其旨开悟武帝高其道腊延入内庭未几如吴有偈曰梁城遇导师参禅了心地飘零二淅游更尽佳山水顺流东下由千土页至天竺往鄮峰登太白穿鴈荡盘礡于翠峰七十二庵回赤城憩云门法华诸暨里浦赤符大巖等处反飞来栖之石窦有行尽支那四百州此中偏称道人游之句时贞观十五年也后居浦江之宝严与朗禅师友善每通问遣白犬驰往朗亦以青猿为使令故题朗壁曰白犬㘅书至青猿洗钵回师所经处后皆成宝坊显庆二年正旦手塑一像至九日像成问其徒慧云曰此肖谁云曰与和尚无异即澡浴易衣趺坐谓云曰吾住世巳一千七十二年今将谢世听吾偈曰本来无生死今亦示生死我得去住心他生复来此顷时嘱曰吾灭后六十年有僧来取吾骨勿拒言讫而X逝入灭五十四年有刺浮长老自云门至塔所礼曰冀塔洞开少选塔户果启其骨连环若黄金浮即持往秦望山建窣堵波奉藏以周威烈丁卯至唐高宗显庆丁巳攷之实一千七十二年抵此土岁历四百余僧史皆失载开元中慧云门人宗一者甞勒石识之扣冰藻先古佛建宁新丰翁氏子母梦比丘风神炯然荷钖求宿人指谓曰是辟支佛巳而孕生于武宗会昌之四年香雾满室弥日不散年十三求出家父母许之依乌山兴福行全为师咸通乙酉落发受具初以讲说为众所归弃谒雪峰真觉禅师手𢹂凫茈一包酱一器献之峰曰包中何物云凫茈曰何处得来云泥中得曰泥深多少云无丈数曰还更有么云转深转有又问器中何物云酱曰何处得来云自合得曰还熟也未云不较多峰异之曰子异日必为王者师后自鹅湖归温岭结庵继居将军巖二虎侍侧神人献地为瑞巖院学者争集甞谓众曰古圣修行须凭苦节吾今夏则衣楮冬则扣冰而浴故世人号为扣冰古佛太傅章公仔钧闻师道誉躬迎瞻礼未几舍第为寺夫人练氏以子孙爵问之答以十世住灵曜日上堂曰四众云臻教老僧说箇甚么便下座有僧烧炭积成火龛云请师入此修行曰真玉不随流水化瑠璃争夺众星明云莫只这便是么曰且莫认奴作郎云毕竟如何曰梅华腊月开X剌史陈公诲于建安显亲寺之溪西范铁为三大佛既成饭僧告众曰有能为赞者当得奉之众皆默然师居座末起对曰百年陈铁一朝成佛诲大喜即跪奉以归天成戊子应闽主之召延居内堂敬拜曰谢师远降赐茶次师提起橐子曰大王会么云不会曰人王法王各自照了留十日以疾辞至十二月二日沐浴陞堂告众而逝王与道俗备香薪苏油茶毗之祥耀满山获设利五色塔于瑞巖正寝寿八十有五腊六十有三谥曰妙应法威慈济师之苦节异行他心慧眼备见于本录云酒仙遇贤和尚姑苏长洲林氏子母梦吞大珠而孕生多异祥貌伟怪口客双拳七岁甞沈大渊而衣不润遂去家师嘉禾永安可依三十剃染圆具往参钱塘龙𠕋珠禅师发明心印回居明觉院唯事饮酒醉则成歌颂警道俗因号酒仙初自钱塘归执铁鎚路见瓦甓即击或问所谓曰世路不平故碎之耳建隆间创葺殿宇动费数百万莫知其所得之由继改三门遣匠取石柱于洞庭工久不获即登山唿酒仙有顷石泐后泛江风将覆舟篙人大恐师解袈裟为帆风即转有虎入城见师跪伏师抚摩虎遂去郡守梅公初不识师梦与之语及见果如所梦益加礼敬凡经酒家退则座客常满以是日常俟至听其所需师将顺世往其家曰平时饮汝酒未甞酬直今酬之可富三世因见石臼遂呕而羃之曰阅三日可开三日X启封结如鸡子乃酒黄也是岁疫盛沃以酒服者无不愈其家遂富郡人有疾觅符不与者不救符后书陈僧二字祥符二年上元凌晨浴罢就室合拳右举左张其口而化三七日身不欹唇色如故寺僧欲髹之其徒曰非师意也遂火葬收骨塑其像寿八十八腊五十八南安巖自严尊者泉之同安人族郑氏世传定光如来之应身年十一弃家依建兴卧像寺契缘为童子十七圆梵相之庐陵谒西峰云豁禅师即证心法通宿命辞居黄石巖及盘古山皆虵虎窟师至乃为使令人以雨旸男女祷者辄应比户像而事之有沙弥无利性作礼求偈师为书曰大智发于心于心何处寻成就一切义无古亦无今令诵之未踰月过目成诵凡所述作若隐语于后题赠以之中四字师服饰纯白󳪭首以布迹既着所属闻于朝诏甚嘉之丞相王钦若参政赵安仁以下献诗师置之不视淳化乙卯正月六日集众曰汝等当知妙性廓然本无生灭示有去来更疑何事吾此日生今正是时遂吉祥而化阅世八十有二坐夏六十有五谥曰定光圆应禅师法华志言大士寿春许氏子也弱冠游东都继得度于七俱𦙁院留讲聚之久一日读云门录忽契悟未几宿命遂通独语笑口吻嗫嚅日甞不辍世传诵法华经因以名之每入市则褰裳而趋或举手画空伫X立良久或从屠沽饮啖无择然谶祸福辄应于是名播朝野至和三年仁宗皇帝以国嗣未立夜因焚香默祷曰翌日化城殿具斋虔请法华大士愿俯临无却清旦上道衣凝立以待俄驰奏有僧言法华者自右掖门径趋将至寝殿侍卫莫阻上笑曰朕请而来也有顷至登御榻加趺受供将去上曰朕以储嗣未立大臣咸以为言侵寻晚景嗣息有无法华其一决之师索笔连书十三十三字凡数十行掷笔无他语皆莫测其意后英宗皇帝登极在濮邸诸王之数实居十三始符前谶丞相吕许公问佛法大意曰本来无一物一味总成真集仙王质问如何是祖师西来意曰青山影里泼蓝起宝塔高吟撼晓风又云请法华烧香曰未从斋戒觅不向佛边求国子助教徐岳问如何是祖师西来意曰街头东畔底云某未会曰三般人会不得僧问世有佛否曰寺里文殊有问师凡耶圣耶举手曰我不在此住庆历戊子十一月二十三日将化谓人曰我从无量劫来成就逝多国土分身扬化今南归矣语毕右脇而寂知足智华道者开封人也世务农母孕二年饷父田间生于林下濯于河儿曰无冰我是时红光烛天太史以产异人奏令物色得师乃育于近臣家襁褓能语往事三岁起趺坐知其苾蒭也及长与圆梵相覆体止一衲祁寒隆暑莫能侵日食或倍二十人不饱水浆不入口二三月不饥一卧必三载坐立X如之未甞读诵辨才无碍未甞修真而顶出白光忽张目大唿而非怒终日言笑而非喜每告人吉㐫祸福不差毫𨤲居京都时五府以次争延之间语人曰天平白云是吾归处崇宁初持拂歌笑出夷门强挽不回东来姑苏天平之白云寺缁素景从有以佛法问者不答以偈请者则大书此𠀇以示政和中奄然而逝阇维其胃肠莹彻若瑠璃骨碧者如玉黄者如金设利无数道俗以所化之地为塔奉藏凿圹三尺得紫石函题其上曰知足道场众乃益异入塔日地为之震郡守上其事赐金襕紫伽棃谥净行大师塔曰明因风法华东京张氏子也于开宝寺得度诵法华不辍所居无定世称风法华有以休咎问之所答若谶过则有验及化乃歌曰归去来兮归去来不去泗州不五台脱下旧鞋着新鞋旧鞋即时磨灭尽新鞋不肯踏尘埃新鞋即似旧鞋样替新换旧人莫猜去时光明道中去来时平坦路上来今生多少旧相识几人似我却重回歌绝而逝李通玄长者不知何许人或曰唐宗子殆文殊普贤之幻有也开元七年隐于太原寿阳方山之土龛初至虎为负经而神龙化泉天女给侍夜则齿光代烛间食枣栢因号枣栢大士甞以华严大教抉微剔奥论而明之曲折万旋如水赴海会释十门妙尽经旨总四十卷目曰华严论其首叙曰夫有情之X本依智海而为源含识之流总法身而为体只为情生智隔想变体殊达本情亡知心体合今此大方广佛华严经者明众生之本际示诸佛之果源其为本也不可以功成其为源也不可以行得功亡本就行尽源成源本无功能随缘自在者即此毗卢遮那也以本性为先智随根应大悲济物以此为名依本如是设其教泽滂流法界以润含生于是寄位四天示形八相菩提场内现兰若以始成普光法堂处报身之大宅普贤长子举果得于藏身文殊小男创启蒙于金色以海印三昧周法界而降灵用普眼法门覩尘中之剎海依正二报身土交参因果两门体用相彻以释天之宝网彰十剎以重重取离垢之摩尼明十身而隐隐无边剎境自他不隔于毫端十世古今始终不移于当念其为广也以虗空而为量其为小也处极微而无迹十方无卷匪亏小相之中纤尘不舒含十方而非碍智海果德乃殊分于五位之门常住法堂示进修于九天之上此方如是十剎皆然圣众如云海会相入圣凡不等状多镜以纳众形彼此无妨若千灯而共一室此经总有四十品之胜典互开果复之智门百万亿之妙言咸举佛华之行海十身十会阐十十之法门十处十万启十十之通辨十现品内示因果以结始终给孤园中利人天而明法界目连鹙子隔眎听于对颜六千比丘启十明于路上觉城东际五众咸臻古佛庙前X同登十智善财发明导首用彰来众齐然又成五位法门具德行其轨范令使启蒙易达解行无疑还信首文殊之前正证妙峰之顶经过五众成一百一十之法门至慈氏之园结会一生之佛果返视文殊之初友明以果同因后入普贤之妙身彰体用圆极此经名大方广佛华严经者大以无方为义方以理智为功广则毫剎相容佛乃体用无作华喻行门可乐能敷理事之功严即依正庄严经即贯穿缝缀世主妙严品者类会同流法门均隔为品此经总有四十品之胜典此品建初故称第一是故言大方广佛华严经世主妙严品第一释此一部之经总作十门分别第一明依教分宗第二明依宗分教第三明教义差别第四明成佛同别第五明见佛差别第六明说教时分第七明净土权实第八明摄化境界第九明因果延促第十明会教始终云云以十八年三月二十八日论成竟尔趋寂是日飞走悲鸣白虹贯天四众拥观叹未曾有垒石葬千山北清泰中村民拨石得连环金骨扣之如簧天福三年再造石塔󰢍于山之东七里始剏屋庐号昭化院皇朝初闽僧志宁以其论义分布经中是为合论至元祐戊申岁无尽居士张商英漕江左出按寿阳因斋戒至谒于破屋之下散帙间得华严修行决疑论四卷疾读数纸疑情顿释乃移文令废淫祀置长者像为民祈福十月七日治地八日白光现于山南父老扣头悲X泪曰不知长者之福吾土也请併院新之施心云起不唱而和无尽甞记其实云吕巖真人字洞宾京川人也唐末三举不第偶于长安酒肆遇钟离权授以延命术自尔人莫之究甞游庐山归宗书钟阁壁曰一日清闲自在身六神和合报平安丹田有宝休寻觅对境无心莫问禅未几道经黄龙师覩紫云成盖疑有异人乃入谒值龙陞堂龙见意必吕公也欲诱而进厉声曰座傍有窃法者吕毅然出问一粒粟中藏世界半升铛内煑山河且道此意如何龙指曰这守尸鬼吕曰争柰囊有长生不死药曰饶经八万劫终是落空亡吕薄讶飞劒胁之劒不能入遂再拜求指归龙诘曰半升铛内煑山川即不问你如何是一粒粟中藏世界吕于言下顿契作偈曰弃却瓢囊摵碎琴如今不恋水中金自从一见黄龙后始觉从前错用心龙嘱令加护后谒潭之智度觉禅师有曰余游韶郴东下湘江令见觉公观其禅学精明性源淳洁促膝静坐收光内照一衲之外无余衣一钵之外无余食达生死岸破烦恼殻方今佛衣寂寂兮无传禅理悬悬兮几绝扶而兴者其在吾师乎聊作一绝奉记达者推心方济物圣贤传法不离真请师开说西来意七祖如今未有人皇祐间至西湖净慈即圆照本禅师室照见之乃曰黄龙道底吕曰钱大不要饶舌便出时往来接化京华而人鲜遇有偈曰独自行X来独自坐无限世人不识我唯有桥东老树精分明知道神仙过宣和中抵四明金鹅寺顾方丈萧然顷有童子出吕问此何寥寥童云莫道寥寥虗空也不着吕嘉其言题诗于壁曰方丈有门出不钥见箇山童赤双脚问伊方丈何寥寥报道虗空也不着闻此语何欣欣主翁岂是寻常人我来谒见不得见渴心耿耿生埃尘归去也波浩渺路入蓬莱山杳杳相思为上石楼时雪晴海阔千峰晓张用成真人字平叔天台人也熈宁已酉至成都有授以丹砂者久之功乃成且曰吾形虽固而本源真觉之性有所未究岂宜自怠遂探佛书读传灯有省着悟真篇警于世甞作禅宗歌颂其自叙曰此恐学道之人不通性理独修金丹于性命之道未备则运心不普物我难齐又焉能究竟圆通逈超三界故首楞严经言十种仙皆是人中鍊心坚固服饵寿千万岁不修正觉报尽还来散入诸趣弥勒菩萨金刚经颂有云饶经八万劫终是落空亡故此悟真篇先以神仙命术诱其修鍊次以诸佛妙用广其神通后以真如空性遣其幻妄而归于究竟空寂之本源矣拾遗福州东山云顶禅师泉南人以再下春闱往云X台大吼寺剃染具戒即谒大愚芝神鼎諲诸名衲后见罗汉下尊宿始彻巳事道学有闻丛林称为顶三教出住东山迁数剎上堂曰一句函盖干坤不离毛吞巨海一句截断众流不离斩钉截铁一句随波逐浪不离目机铢两若是通玄上士出言坐断天下老和尚舌头若不到这里进前筑着鼻孔退后堕坑落壍各自知时打草鞋行脚去上堂召大众曰诸佛说法似掷劒挥空祖师传心如着鞋上树天下老和尚指注徧大地尽是葛藤更说无心是道乃同死汉直得山河大地与自巳无差坐在法身处见闻不脱光影似摇生死茫然如何辨主直须透过如水入水如风入风抛掷自由开合不成孔窍为妙九龙观道士并三士人请上堂儒门画八卦造契书不救六道轮回道门朝九皇鍊真气不达三祇劫数我释迦世尊洞三祇劫数救六道轮回以大愿摄人天如风轮持日月以大智破生死若劫火焚秋毫入得我门者自然转变天地幽察鬼神使须弥铁围大地大海入一毛孔中一切众生不觉不知我说此法门如虗空俱含万象一为无量无量为一若人得一即万事毕珍重上堂梦中作大梵王位不如醒后一县尉种种劳筋骨何似展脚睡明得自巳无许多般若未明自巳假饶如今一身现得十身卢舍那佛使雷音徧众剎化佛满世间俱是梦中事须知向上一叚函盖干坤耀古腾今灵光不碍入生入死与物推移X救度无量众生出三界牢狱散坏无量诸魔宫殿息灭无量诸烦恼火便共释迦弥勒同坐一华老僧如此说箇化门且要人天小果生希奇之念若据迦叶门下从来无这般说话华严大会上堂广大宝乘住四衢文殊前引普贤扶肥壮白牛甚有力一念徧游无卷舒世尊御也四十九年三百六十余会演大乘经有十箇三千大千世界微尘数偈一四天下微尘数品其诸余部帙不可胜言使大海须弥为笔墨未能书写得尽世尊又说过五十六亿万年后有弥勒佛出世悲臻末劫劫海无涯佛海无际非口所宣非心所测皆是世尊度脚买靴之说看风使帆之义世尊又说有大法眼藏付嘱迦叶且未有世尊迦叶时此法眼藏在甚么处安着若有人知得落处出来说看僧问如何是干元境曰千峰寒色云如何是境中人曰二尊不并化问如何是毗卢师曰口吐阴阳宣造化云超然逈出威音外也曰须作披毛带角人去始得问如何是有漏曰破屋云如何是无漏曰古井问如何是祖师西来意曰孤舟载明月云意旨如何曰来往照阎浮俗士问三道宝阶曲为初机向上一路请师直指曰高皇斩白虵当年用此劒云不背一切人不向一切人也曰头在这里尾在那边问昔日相如题柱未是作家今日桥成请师下笔曰彩气夜常动精灵日少逢云荆山有玉鉴在卞和曰洪州斩冬瓜满江皆是血问月落碧潭X时如何曰仙人礼枯骨云转变后如何曰北邙山下俗士问如何是即色是空曰春虵入竹筒云暂时调直也曰从地狱出更作畜生问如何是和尚日用事曰我喫饭汝受饥云法法不相到又作么生曰汝作罪我皆知问如何是和尚一枝拂曰打破修行窟云恁么则本来无一物也曰知无者是谁云学人罪过曰再思可矣俗士问洞山道有一物上拄天下拄地未审是甚么物曰担铁枷喫铁棒云天地黑山河走曰阎老殿前添一鬼北邙山下卧千年士叫快活快活师曰也是野狐吞老鼠问如何是佛曰举世无相以如何是道曰清风拂白月京洛和尚不知何许人久居嵩少后庐舒蕲之间甞沮座下童行习读唯令参究适李后主以试经选僧得度者众诸童愠见曰和尚止某等诵经今何望师占偈曰比拟将心合太虗免教和气有亲疎谁知道德浑无用今日为僧贵识书剌史闻以偈而主悉方其服婺州云幽重恽禅师初谒雪峰存禅师次依石霜诸禅师乃开悟旋里隐居蔽形唯一衲后住云幽上堂曰云幽有一语入门便相与汝若谛审来我即途中去上堂云幽一只箭虗空无背面射去遍十万要且无人见时有僧出问如何是和尚一只箭曰尽大地人无髑髅建宁府千山智荣禅师侍三教顶禅师之久未有所X证脇不至席者数年一日饭后至钟阁经行闻忽雷而悟述偈曰一震惊天地轰轰不是声何劳勤苦觅时至自然明以所见白顶顶曰此乃观音入道之门也宜自护持出住等觉衲子蜂集双溪布衲如禅师因嵩禅师戏以诗悼之曰继祖当吾代生缘行可规终身常在道识病懒寻医貌古笔难邈情高世莫知慈云布何处孤月自相宜师读罢举笔答曰道契平生更有谁阆乡于我最心知当初未欲成相别恐误同参一首诗投笔坐亡于六十年后塔户自启其真容俨然舒州海会如新禅师僧问承师有言横说竖说犹未知向上关棙子如何是向上关棙子曰赖遇孃生臂短问𦏪羊挂角时如何曰恁么来恁么去云为甚么如此曰只见好笑不知为甚了如此舒州投子通禅师僧问达磨未来时如何曰两岸唱渔歌云来后如何曰大海涌风波问如何是孤峰顶上节操长松曰能为万象主不逐四时凋问如何是和尚这里佛法曰东壁打西壁舒州海会通禅师僧问如何是和尚为人一句曰清光满目云学人不会曰茶灰抹土问如何是佛法大意曰柿桶盖椶笠云学人不晓曰行时头项戴坐则挂高壁舒州四面怀清禅师初住蕲口兴化僧问临济三玄似石女向波中作舞云门关棙闪烁如鹞子过新X罗去此二途兴化当行何令曰道甚么云恁么则和尚与古人出气师以拄杖打禅床曰若不点破将谓山僧磕睡处州法海立禅师因朝廷有旨革本寺为神霄宫师陞座谓众曰都缘未彻所以说是说非盖为不真便乃分彼分此我身尚且不有身外乌足道哉正眼观来一场笑具今则圣君垂旨更僧寺作神霄佛头上添箇冠儿筭来有何不可山僧今日不免横担拄杖高挂钵囊向无缝塔中安身立命于无根树上啸月吟风一任乘云仙客驾鹤高人来此呪水书符叩牙作法他年成道白日上昇堪报不报之恩以助无为之化只恐不是玉是玉也大奇然虽如是且道山僧转身一句作么生道还委悉么掷下拂子竟尔趋寂郡守具奏其事奉旨改其寺曰真身汝州天宁明禅师改德士日师登座谢恩毕乃曰木简信手拈来坐具乘时放下云散水流去寂然天地空即歛目而逝成都府保福赞禅师郡之唐氏子住保福日僧问如何是阆州境曰锦屏天下秀凌水月中清云祖意教意是同是别曰两轮日月并光辉一合干坤同覆载蜀中仁王钦禅师僧问如何是佛曰闻名不如见面云如何是祖师西来意曰閙市里弄胡狲云如何是道曰大虫看水磨X神照本如法师甞以经王请益四明尊者者震声曰汝名本如即领悟作偈曰处处逢归路头头达故乡本来成现事何必待思量本嵩律师因无为居士杨杰请问宣律师所讲毗尼性体嵩以偈答曰情智何甞异犬吠虵自行终南的的意日午打三更临安府上天竺证悟圆智讲师台城人族林氏年二十四剃染依白莲僊法师入室问具变之道僊指行灯曰如此灯者离性绝非本自空寂理则具矣六凡四圣所见不同变则在焉智不契后因扫地诵法华至知法常无性佛种从缘起始谕旨白僊僊然之自领徒以来甞患本宗学者囿于名相胶于笔录至以天台之传为文字之学南宗鄙之乃谒护国此庵元禅师夜语次智举东坡宿东林偈云也不不易到此田地庵曰尚未见路径何言到耶云只如他道溪声便是广长舌山色岂非清净身若不到此田地如何有这箇消息曰是门外汉耳云和尚不吝可为说破曰却只从这里勐着精彩觑捕看若覰捕得他破则亦知本命元辰落着处智通夕不寐及晓钟鸣去其秘畜以前偈别曰东坡居士大饶舌声色关中欲透身溪若是声山是色无山无水好愁人持以告此庵庵曰向汝道是门外汉智礼谢未几有化马祖殿瓦者求语发扬智书曰寄语江西老古锥从教日灸与风吹儿孙不是无料理要见冰消瓦解时此庵见之X笑曰须是这阇梨始得金陵铁索山主僧问久向铁索未审作何面目主打露柱僧云谢见示主曰你据箇甚么便恁么道僧却打露柱主曰且道索在甚么处僧作量势主曰今日遇箇同参泐潭山前一老僧庵居有年未甞言参问独秀宏禅师初来主此山僧闻书偈附樵者邀宏饭偈曰瓦甑炊陈粟瓷罂煑荠苗不嫌山昧薄必赴老夫招宏读之曰山前有此老儿耶乃振䇿独往言笑终日僧翌旦乃逝温州争居尼圆机出郡之戴氏唐景云中得度甞习定于大日山石窟一日忽念曰法性湛然本无去住厌喧趣寂岂为达耶乃往参雪峰禅师峰问甚处来云大日山曰日出也未云若出则融却雪峰曰汝名甚么云圆机曰日织多少云寸丝不挂遂礼拜而退峰召曰袈裟拖地机才整衣峰曰又道寸纟系不挂机顿领深旨温州陈道婆者甞遍扣诸名宿后于长老山净禅师语下发明有偈曰高坡平顶上尽是採樵翁人人尽怀刀斧意不见山华映水红嘉泰普灯录卷第二十四X音释藻音早恽许慎切鄮音茂礴音泊澡音早𥦑苏骨切攷考同识音志炯音回仔音兹球音求甓扶历切羃音觅髹音休𦙁张尼切嗫而涉切嚅音儒辍陟劣切褰去䖍切掖音亦储音除濮音卜邸音底襁居两切褓音保祁音歧殆音待鹙音秋簧音黄󰢍猗厉切胁虗业切摵所六切郴尹林切鲜是浅切钥音药闱音围度音铎邙音亡𦏪音铃囿音又嘉泰普灯录X卍XXX嘉泰普灯录卷第二十五平江府报恩光孝禅寺僧编诸方广语西蜀仁王钦禅师示众曰若据德山严令岂容一箇上来暂依百丈规绳且许诸人立地山僧恁么开口巳是不善隄防忽若众中有箇解倒行此令底衲僧出来喝散大众掀倒禅床搊下堦来岂不遭他毒手而今既无恁么底汉教山僧坐地对了诸人说箇甚么即得若是丛林法则禅苑清规自是诸人知有底事何用山僧苦口相劝自余无非发明自巳决择死X生在衣线下斯为急要虽然这一段事莫非当人自知皮下有血向巳躬下勐省得来瞥地有箇悟入处始知不自外来不从人得若未得箇端的悟入处只是向人口角头寻言逐句剌头入经里论求玄觅妙犹如入海筭沙扪空追响只益疲劳终无了日殊不知大觉老人为见众生根器不等出来立箇权实法门随机设教应疾施方尽是譬喻表显之谈要诸智者以譬喻得解故有大乘小乘半字满字由渐入顿从始暨终说染说净拣凡拣圣莫非发明这一段事所以道三世诸佛之所证盖证此也如来为一大事出现盖为此也三藏十二部一切修多罗盖诠此也所谓一切众生妙圆觉心本无生灭圆同大虗如净瑠璃内含宝月如大明镜照了万殊光体无二如大摩尼宝珠映于五色随方各现如百千灯光照一室其光圆满无坏无杂然后便依这里立箇体用则有三种土三种身于净妙国土中则有报身佛解脱国土中则有化身佛所谓身依义立土据体论法性身法性土究竟得来犹是教家极则未离光影边事到这里直得言思路绝无可指陈乃云始从光耀土终至䟦提河如是二十间未甞谈一字于是回紫金山擥七宝几瞬青莲目顾视迦叶迦叶微笑乃普告大众云吾有正法眼藏涅槃妙心付与摩诃大迦叶为第一祖教外别传于五百岁后与大地众生直证妙心由是佛佛授手祖祖相承达磨爰来此方神光由X兹得髓自是曹溪巳后列派分宗无非宏法为人延佛慧命其间忽若遇箇上上根辈一闻千悟直下无疑如芥投针丝毫不错或向一棒一喝下明或于一机一境上会自然脱略窠臼不滞见闻似这般汉闻甚深法如清风届耳瞥然而过闻百千诸佛出世如不闻相似岂况教伊向经论里推寻于人口角头取辨出来眼卓朔地似箇识踪猎犬唤一声便知落处选甚挂角𦏪羊卖踪狡兔闻声见影去便拏来只是千人万人中不得一箇半箇所以后代祖师又不免别通线路曲为中下之机于第二义门东引西楼看他还会也无有时就他六根门头指箇常光独露底向伊道灵光洞照逈脱根尘体露真常不拘文字心性无染本自圆成但离妾缘即如如佛且要他从这里趣人便有没意智汉才闻恁么说话便向自巳色身内髑髅前认箇昭昭灵灵底隐隐地似一面古镜如一颗明珠亘古亘今照天照地殊不知这箇你若识不破正是无始劫来出驴胎入马腹底是名无始劫来生死本痴人唤作本来人虽然如是也怪他不得何故且如灵山会上百万之众其间智如鹙子辩若满慈尚乃茫然不知落处岂况干慧禅客无闻比丘教理未甞措怀玄道无由契悟是以近代参学人才入门来便呈箇自巳见解云不离当处常湛然觅则知君不可见又云六般神用空不空一颗圆光色非色有底但叉手当胷张目直视云在这里各把箇X死虵头有甚么提掇处或但于一切法空处会将去谓一切诸法本来空寂故云无明实性即拂性幻化空身即法身幻身终归败坏法身本体恒然但于理性明将来声色里透出去直得绵绵密密不漏丝毫纯是真空更无别法又有一般担板禅和不明回互之机只认箇平实语句但见山是山水是水僧是僧俗是俗板头只是板头拄杖只是拄杖移易他丝毫地位不得皆是自不具眼未遇作家于法于人不能甄别由是发明不彻悟入乖差次第相承过非一二师眼不正弟子见邪承授麁浮致斯得失良由不辨佛祖正脉各逐巳见开张令后学未识旨归但望风而言参请更有十年二十年向江湖上走自号饱参遍历诸家门户谓祖师言句自有来由从上机缘各有浅深把诸家相似语比类排布录作大𠕋小册藏衣单下不令人见到处把作宗门玄旨或则先明道眼因缘次过择法眼话然后透声透色拂迹忘情或有见来参者便举箇修山主颂与他理论要见一切诸法不离本心大地虗空非心外法所以扑落非他物纵横不是尘山河及大地全露法王身方明尽大地是箇真实人体尽大地是箇解脱门尽大地是毗卢一只眼尽大地是自巳法身恁么见得心外无法法实自心一切处总恁么也或说空劫巳前自巳日用自巳不行鸟道直透龙门言尊贵边事则忌触讳当头于异类中行要须披毛戴角或明一色转位回X机及去及尽然后于枯木上更糁些子华始得或示学者但𦘕作圆相或全明全暗或半暗半明或偏或正或点或破百数十箇度样子一一须辨得下始得或但一切法本无自性亦无自巳所以祖师云本来无一物何处有尘埃但恁么会得彻去不为一切诸法所碍其余更有甚么事如上许多见解皆是情存渗漏各护师承殊不知宗师家出一言半句乃是方便门中垂手为人初非自立门风为一宗说话后代儿孙忘了祖翁各认箇爷互立宗旨便将他古人一问一答尽作自受用三昧要得如击石火闪电光但莫入阴界拟议一向高禅将去或棒喝扶持好晴好雨好灯笼好露柱拂袖便行礼拜出去则无不甚深无不解脱此盖言其大略尔若论三玄三要四种料拣五位君臣三种渗漏内绍外绍王种臣种同诠性海转侧流注法身有二种病三种光如斯之类不可备举有底才闻说着总一味作建立会却便道诸佛未出世祖师未西来时还有恁么说话也无便举僧问赵州如何是玄中玄州云阇梨玄来多少时僧云玄来久矣州云儞若不得老僧几乎玄杀便将这箇话印定了也有云古人玄妙之设岂徒然哉若恁么会则三玄五位皆为施设要须就里一一明辨出来方见临济洞山用处有举僧问雪峰临济四喝意旨如何峰云他家宗旨我所未知汝寻临济下儿孙问之僧后问南院仍举雪峰所遣之意南院大展坐具X望南方礼拜云雪峰古佛又以此语印定了也又安可以古人一期救弊之语为定论哉不见道恁么也不得不恁么也不得恁么不恁么总不得若是顶门具眼底自解出脱设若把一大藏教都作建立会却也怪他不得祖师机缘一一就里明辨出来亦总由他你有甚么拟议处岂可互立知解各认门风便道诸家宗旨各有长处亦不必议他底如两异姓人隔壁住彼此各不相知闺阁里事一般是甚么说话不见临济大师道一切处无非是道流归舍处恁么见得便能于一剎那间入染入净入凡入圣入弥勒楼阁入毗卢法界处处游履国土须知是箇无依道人乘境出来且不是有莫作有见不是无莫作无见不是佛莫作佛见不是法莫作法见且不是你无始时来生死报本又不是你髅髑前昭昭灵灵底又不是你六根门头攀缘徧计底直须见得透顶彻底和会得来总是一家里事更无如许殽讹等见解方能为一切人去黏解缚出钉拔楔若具恁么手段只将平生参得多知多解筑向肚皮袋里饱齁齁地向人家丛林板头喫了饭坐禅观行舌持上腭把捉念漏不令放起是外道法祖师云你若住心看静举心外照摄心内澄凝心入定如是之流皆是造作忽若一且被些福缘推出来便即点胷自负争人争我争胜争负恣意乱统贬剥诸方这家说平实那家只掠虗有宗一向滞着语言有宗坐在无事合里一向开大口X道天下无人及乎被明眼人靠着见得他自无眼目不识好恶有时是处又即抛却不是处强作主宰如说药人真药现前自不能辨只是学得虗头到处开眼鼓弄聋俗诳謼无知便有瞎秃子白衣辈十箇五箇蔟着他如苍蝇闻臭肉相似便聚头鬪唼将去才经久久臭气过了见无可噆依前散去到这里也须回头识羞始得这箇事且不是你说得底道理直饶你说得天华乱坠顽石点头也是口头辨更须就你觅箇履践处且不是持戒忍辱方便行檀入定修禅强劳精进又不是随缘消旧业更莫造新殃便当得去须知亲近般若有四种藏锋之用亲近以自治藏锋之用以治物古来住山老衲虵虎就手而食归宗禅师见虵即芟为两段取性和尚凡见虫虵尽皆打杀抛却云取性取性玄沙见虎僧云和尚沙云是你灵润法师山行野烧迅飞而来众皆避之法师安步徐行曰心外无火火实自心为火可逃无由免火火至自灭到这箇田地且不是修证得底道理也不是炼得身心如枯木石头寒灰死火无些子气焰逼着他便得恁么地且莫错你若要得于一切处自由自在直须具大无畏如师子游行不求伴侣方得名为大自在故教中云譬如人畏时非人得其便如是弟子畏生死故色声香味触法得其便也巳离畏者一切五欲不能为也然虽恁么忽若有箇饥来喫饭困即打眠底闻恁么说话也不用起来与你辩论只是X喉咙里作箇吽吽声也须更疑着他在珍重泐潭真净文禅师示众喝一喝举拂子曰㖿㖿尽十方世界若凡若圣若僧若俗草草若木尽向拂子下成佛作祖无前无后一时解脱还有不解脱者么设有命若悬丝遂拊掌曰知音者少所以此箇事论实不论虗参须实参悟须实悟若纤毫不尽总落魔界岂不见古人道平地上死人无数过得荆棘林是好子如今人多是得箇身心寂灭前后际断一念万年去休去歇去古庙里香炉去冷湫湫地去便为究竟殊不知却被此胜妙境界障蔽自巳正知见不能现前神通光明不能发露或又报箇平常心是道以为极则天是天地是地山是山水是水僧是僧俗是俗大尽三十日小尽二十九依草附木不觉不知一向迷将去忽问他我手何似佛手便道是和尚手我脚何似驴脚便道是和尚脚人人尽有生缘处那箇是上座生缘处便道某是某州人是何言欤且莫错会好凡百施为须要平常一路子以为稳当定将去合将去更不敢别移一步怕堕坑落壍长时一似双盲底人行路一条拄杖子寸步抛不得紧把着凭将去步步依倚一日若道眼豁开顿觉前非抛却杖子撤开两手十方荡荡七纵八横东西南北无可不可岂可一向倚他门户傍他行脚有甚快活自巳毕竟如何不见云门大师道而今天下老和尚多是师承学解路布葛藤印板上打来模子里脱出当人若是明X去何不一切临时又不见临济大师云我这里是活祖师西来意把来便用立处皆真他不说古又如何今又如何这语得那语不得那里是虗这里是实你与我拈出丝毫许实底道理来看此盖当人眼不开自无见处一向承虗接响百般忌讳自缠自缚直饶闻恁说当下忽然见得倜傥分明去也是棺木里瞠眼如今还有无师智自然智不与万法为侣者𤇅赫底丈夫汉䶥齿齖齖千变万化见我恁么胡言汉语便好近前蓦口掴拽下倚子掷向三门外喝散大众岂不快哉还有么良久曰若无且看老僧骑案山跳入你诸人眼睛里七颠八倒呵佛骂祖去也复喝一喝下座天宁芙蓉楷禅师示众曰夫出家者为厌尘劳求脱生死休心息念断绝攀缘故名出家岂可以等闲利养埋没平生直须两头撒开中间放下遇声遇色如石上栽华见利见名似眼中着屑况从无始以来不是不曾经历又不是不知次第不过翻头作尾止于如此何须苦苦贪恋如今不歇更待何时所以先圣教人只要尽却今时能尽今时更有何事若得心中无事佛祖犹是冤家一切世事自然冷淡方始那边相应你不见隐山至死不肯见人赵州至死不肯告人匾担拾橡栗为食大梅以荷叶为衣纸衣道者只披纸玄太上座只着布石霜置枯木堂与人坐卧只要死了你心投子使人办米同煑共飡要得省取你X事且从上诸圣有如此榜样若无长处如何甘得诸仁者若也于斯体究的不亏人若也不肯承当向后深恐费力山僧行业无取沗主山门岂可坐费常住顿忘先圣付嘱今者辄欲略斆古人为住持体例与诸人议定更不下山不赴斋不发化主唯将本院庄课一岁所得均作三百六十分日取一分用之更不随人添减可以备饭则作饭作饭不足则作粥作粥不足则作米汤新到相见茶汤而巳更不煎点唯置一茶堂自去取用务要省缘专一办道又况活计具足风景不疎华解笑乌解啼木马长鸣石牛善走天外之青山寡色耳畔之鸣泉无声岭上猿啼露湿中宵之月林间鹤唳风回清晓之松春风起时枯木龙吟秋叶凋而寒林华散玉堦铺苔藓之纹人面带烟霞之色音尘寂尔消息宛然一味萧条无可趣向山僧今日向诸人面前说家门巳是不着便岂可更去陞堂入室拈槌竖拂东喝西棒张眉努目如癎病发相似不唯屈沈上座况亦辜负先圣你不见达磨西来到少室山下面壁九年二祖至于立雪断臂可谓受尽艰辛然而达磨不曾措了一词二祖不曾问着一句还唤远磨作不为人得么唤二祖做不求师得么山僧每至说着古圣做处便觉无地容身惭愧后人软弱又况百味珍羞递相供养道我四事具足方可发心只恐做手脚不迭便是隔生隔世去也时光似箭深为可惜虽然如是更在他人从长相度山僧X也强教你不得诸仁者还见古人偈么山田脱粟饭野菜淡黄齑喫则从君喫不喫任东西伏惟同道各自努力珍重黄龙死心新禅师示众僧问大参小参为甚么人曰只为愚人云忽遇智人又作么生曰愚人云智与愚是一是二曰无人知此意令我忆南泉又僧问如何是夺人不夺境曰死中有活云如何是夺境不夺人曰活中有死云如何是人境两俱夺曰死中恒死云如何是人境俱不夺曰活中恒活乃曰夫小参者谓之家教何谓家教譬如人家有三箇五箇儿子大底今日干甚事小底今日干甚事是与不是晚间归来父母一一处断丛林中亦复如是院门今日干甚事是与不是住持人当一一处断观今之时节丛林淡薄人根狭劣不可说也有一般破落户长老驰书远信这边讨院住那边讨院住才讨得院子便拣箇好日入院又道我是长老方丈里自在受快活这般底唤作地狱滓如今丛林中若论参禅固是难得其人我看见你这一队汉在这里心愤愤口悱悱道我会禅会道入方丈里趂口快撑两转语便行不是这般道理又有一般汉影影响响认得箇顽空便道只是这箇事又有一般道见虗空里光影又有一般道无有不是者错了也救不得了也这般底只宜色身安乐莫教一顿病打在延寿堂内如落汤螃蠏手忙脚乱见神见鬼这边讨巫师那边讨医愽卜㐫卜吉问X好问恶你不见我佛如来为三界医王四生慈父医一切众生心病只为你不信自心向外驰求被邪魔魍魍入你心中做得许多见解要识你自心么如太阴当昼天下皆明那里更有暗处若到这箇田地亦无吉㐫爻象亦无是非好恶便能向是非头上坐是非头上卧乃至婬坊酒肆虎穴魔宫尽是当人安身立命之处只为你无量劫来业识浓厚心中跷跷踦踦󳬉󳬉繂繂信之不及便被世间爱情缠缚得来七颠八到江南人护江南人广南人护广南人淮南人护淮南人向北人护向北人湖南人护湖南人福建人护福建人川僧护川僧淅僧护淅僧道我乡人住院我去赞佐他一朝有箇不周旋翻作是非到处说苦哉苦哉恁么行脚掩彩杀人钝置杀人苦是箇汉一划划断多少自由自在若也划不断处处被爱之所缚爱色被色缚爱院被院缚爱名被名缚爱利被利缚爱身被身缚你何不退步思量你这臭皮袋子有甚么好处当时只为你有一念爱心便入母胎中爱父精母血交搆成一块脓团母喫热时便爱镬汤地狱母喫冷时便受寒冰地狱及至撞从母胎里出来受寒受热受饥受饱受病受苦煎煎迫迫直至今日只为你不能返观便有许多是非生灭我生你死你死我生生生死死死死生生随业受报无有休时近来又有一般奴狗受雇得钱买度牒剃下狗头披佛袈裟奴郎不辨菽麦不分入吾法中破坏吾法一X向装里箇浑身捼腰捺胯胡挥乱声耳要做大汉大汉不恁么做要做大汉么须是退步莫面前背后奴脣婢舌嫌好道恶说这里饮食豊厚那里寮舍稳便不消得如此诸上座人身难得佛法难闻此身不向今生度更向何生度此身你诸人要参禅么须是放下着放下箇甚么放下箇四大五蕴放下无量劫来许多业识向自巳脚根下推穷看是甚么道理推来推去忽然心华发明照十方剎可谓得之于心应之于手便能变大地作黄金搅长河为酥酪岂不畅快平生莫只管𠕋子上念言念语讨禅讨道禅道不在𠕋子上纵然念得一大藏教诸子百家也只是闲言语临死之时总用不着古人悟了方求明师决择去其砂石纯一真实称斤定两恰如人开杂货铺相似无种不有来买甘艹便将甘艹与他来买黄连便将黄连与他不可买黄连将甘艹与他又似你有一块金将入红炉里锻鍊鍊来鍊去鍊得熟也方上钳鎚打作瓶盘钗钏瓶重几两盘重几两一一分明然后却将此瓶盘钗钏镕成一金唤作一味平等法门若不如此尽是儱侗真如颟顸佛性你还会么你还信么山僧适来答这僧四转语死中有活活中有死死中恒死活中恒活将此四转语验天下衲僧且道天下衲僧将甚么验黄龙良久云大体还他肌骨好不涂红粉也风流本觉法真一禅师示众云宗师为人只与汝拈破情X解令汝自悟譬如金在鑛中治者只是与汝烹鍊除其鑛秽而巳若是金体则是本有非人造作得来又如磨莹宝珠只是去其尘垢而巳若光彩是珠体上本来自有亦非人能与之学者自不向前体究只管望人说破将谓是教得说得驴年得会么又曰学道犹如钻火一钻须紧如一钻若得热相现前切要加功不可停息若停息则废却前功无由得火龙牙和尚颂云学道如钻火逢烟且莫休参学之士到情识伎俩尽处百不会如平地上有气死人相似如热相现前却须向前体究忽然有箇省处此即真实也若一念退即要悟无因矣又曰学道之人多是不解用心一向背驰不能返照如人观射不应观垛须看箭发处始得今时人被语脉里转却良为此也又曰禅家语言不尚浮华唯要朴实直须似三家村里纳税汉及婴儿相似始得相应他又岂有许多般来此道正要还淳返朴不用聦明不拘文字今时人往往嗤笑禅家语言鄙野所谓不笑不足以为道又云古者道自巳眼若不开钻人释迦老子肚里去疴下来只是箇解行底屎橛有般汉虽在宗师会下全不肯做工夫久后到别处便云我从某人法席下来及乎问着黑漫漫地更有般底见他从尊宿处参学底人到别处纳败阙便并其师轻薄云不会为人彼师佛法元来只如此不道当人自打不彻昔日洛浦久为临济侍者一日辞去游方济云我有一头赤梢鲤鱼摇X头摆脑直往南方去也及到夹山拜起正身而立山曰鸡栖凤巢非其同类出去云自远趋风乞师一接曰目前无阇梨此间无老僧浦便喝山曰住住阇梨不得草草匆匆云月是同溪山各异截断天下人舌头则不无争教无舌人解语浦茫然山便打遂留夹山临济闻云可惜一头赤梢鲤鱼向韲瓮里浸杀临济可是不解为人彼师佛法只如此也不见道一两所滋根苗有异切不可容易望风拟议他尊宿大有因果在又曰古人虽则徧参知识承嗣烧香只为最初发明之师非是别底不如此人拣人承嗣盖不忘本也今时见人曾参某人却不承嗣却承嗣某人便谓前人不如彼人生轻重心又有般底或受他摩捋或希他势望便忘本逐势既负惭怍欲释人非返生毁谤如斯之辈阎罗王未放你在古人接得弟子却指令承嗣他人则睦州与云门大愚与临济是也不似今时勾爬人家男女硬断送与三间屋子令承嗣他若总如此佛法岂得殊胜败坏宗门有现世报者自不省耳泐潭湛堂准禅师示众僧问金刚经中道一切贤圣皆以无为法而有差别未审如何是无为法曰水底泥牛吼火中木马嘶云为甚么却有差别曰春力无高下华枝自短长云这箇是教意如何是祖师西来意曰烟村三月里别是一家春云恁么则祖意教意了不相干曰有不是无云若然者施主霑恩去也曰X但知随例飡䭔子僧礼拜师乃曰井底乌龟头带雪七六五四三二一神通隐显百千门一一皆从此经出遂以拂子击禅床一下曰岂不是从此经出又喝一喝曰岂不是从此经出是以过现未来一切诸佛三千二大人相八十种随形好十力四无所畏十八不共法若不从此经出即不能成就地前地后一切菩萨历三祇涉五位断二障明一心自利利他修行进趣若不依此经即不能成就一切缘觉一切声闻观十二缘空悟四谛真理得八解脱证六神通若不依此经即不能成就乃至西天此土诸代祖师古往今来一切知识种种建立种种施为至如禾山打鼓雪峰辊毬临济三玄洞山五位巴陵银椀里盛雪云门北斗里藏身隐显纵横千差万别若不依此经即不能成就是故金刚经中说一切诸佛阿耨菩提之法皆从此经出但是世出世间一切诸法未有不从此经出者佛之与法且拈放一边且那箇是此经莫是以两手舒空作展经势么莫是叉手当胷进身三步么又莫道最初是如是我闻末后是信受奉行么又莫是但莫着他文字语言么又莫是但向料掉没交涉处道一句便得么若作如是见解大似隔靴爬痒若不作如是见解毕竟作么生遂以拂子击禅床一下云须是恁么明得苟能如是明得于晓夕日用之间未有一处而不闻法是以金刚经中道在在处处即为有佛一切法皆是佛法恁么见得一任三门X头舍掌佛殿里烧香寮舍里横拈倒把左卷右舒掷去抛来朝读暮诵这一卷经若是展去也竖穷三际横变十方周沙界之羣生遍剎尘之品类包罗万有统括二仪无一法而不明无一法而不显可谓是法门重叠如云起于长空行解分披似华铺于锦上言言见谛情忘于二十七疑句句朝宗妙契于三十二分有而不有空而不空明法界则一体同观说去来则威仪寂静穷微尽妙岂不极于斯矣其卷去也更讨甚么一点墨经头边只有一箇以字不成八字不是不知是箇甚么字设使须菩提解空第一到这里也只得目瞪口呿忆得昔日有一僧问睦州云经头以字不成八字不是未审是箇甚么字睦州乃弹指一下云会么僧云不会州云上来表赞无限圣因虾䗫𨁝跳上梵天蚯蚓蓦过东海大众且道睦州当时为这僧说这箇字不说这箇字若道说因甚么睦州却问这僧云会么若也明得不唯使施主罪灭福生亦乃自家平生庆快其或未明三德六味施佛及僧复喝一喝曰珍重太平佛鉴懃禅师示众众集师曰还委悉么若也委悉功不浪施如或未然彼此钝置欲知此事觌面相呈未语巳前早是蹉过如金翅鸟王入阿卢大海击开雪浪直取龙吞眼睛定动之间早巳丧身失命况乃低头卜度识路追寻何啻白云万里灵锋宝劒常露现前亦能杀人亦能活人沙门眼目函盖世界把X定干坤永无丝毫许渗漏所以此事一尘才起大地全收在天地而不在天地所以为盖为载其实未甞盖载在日月而不在日月所以能为照为照其实未甞照临在海岳而不在海岳所以能为高为深其实未甞高深在阴阳而不在阴阳所以能生能杀其实未甞生杀在雨露而不在雨露所以能为湿为润其实未甞湿润在雷霆而不在雷霆所以能鼓动庶物其实未甞鼓动在衲僧而不在衲僧且道能箇甚么切忌道着室中兄弟累累求说久坐看话无所趣向欲得半月十日普请入室一次举觉古今因缘提掇殽讹贵得有所滋益既然相诺岂谓起动在上尊宿兄弟曲赐见临言词鄙俚无可釆听殊深愧悚然此间为入室兄弟说话言语似乎太杀近前幸望诸宿德亮察不以见疑即为幸甚每见学道兄弟有者不求省悟唯务言说要会他古人因缘岂非大错他古人只是一期对病施方随机发药遂有如许多葛藤路门如标月指头敲门瓦子意只是假扣开门因标见月傥得门开月现瓦子指头何用之有所以诸佛出世随宜说法广设多门如握空拳以止悲啼之子学道兄弟若无省悟设使智如流水辩若悬河倒念得一大藏教于这事上转没交涉参须实参悟须实悟研穷教彻底去不是今日下得一转语明日过得一则因缘古今因缘数若河沙有甚休歇毕竟不明心地如何了达生死只如达磨初来时未有许多因X缘为甚有人悟道不可道他是圣人我是凡夫这箇事上不论凡圣优劣是以古今因缘大似世间地符关契相似山河大地广阔无边于中置得少许田园物产便以立箇关契分箇界分投官押印深藏箧笥以为巳有忽若一朝踏着皆属自巳从前地符关契何用佛法大海廓周沙界不属方隅参学之人见不透脱于情识上自分界分齩得一言半句以为奇特于宗师边相求印证宗师家事不获巳以冬瓜印子印定自此一人传一人以为究竟忽若一朝金刚眼开照破四天下说甚么声色道眼识情唯心说甚么权实平常差别异智都卢是箇甚么明眼汉没窠臼突然地荡荡无依七纵八横一切临时把来便用我为法王于法自在谁肯倚他门户傍他墻壁奉劝兄弟但明心地莫愁不会因缘古今因缘也不道一时不看但将一则去看得透千则万则皆同若道会得这一则未会那一则决定未是试与你举寻常大家知底因缘和会将来看是同是别只如释迦世尊王宫降诞才出母胎叫一声见人不会遂一手指天一手指地云天上天下唯我独尊且道明箇甚么边事后于涅槃会上拈一枝华以青莲目顾眎迦叶迦叶微笑世尊遂云吾有正法眼藏涅槃妙心分付摩诃迦叶又是甚么道理莫是与前来不同么武帝问达磨如何是圣谛第一义磨云廓然无圣帝云对朕者谁磨云不识又是箇甚么道理二祖礼拜依位而立X磨云汝得吾髓唤作两般得么六祖一日云汝等诸人速理舟檝吾欲归新州僧云和尚去了几时回祖云叶落归根来时无口不可也是别有道理么只如马大师一喝百丈三日耳聋还别着得箇道理得么其他德山棒临济喝雪峰辊毬俱𦙆竖指道吾作舞祕魔擎叉丹霞烧木佛赵州勘婆子种种多端较量将来与释迦老子一手指天一手指地如合符契毫发无差有般底见人恁么说话便道但明取道眼因缘其他微细儱侗会却便休殊不知自是你儱侗只箇道眼因缘名字千错万错了也有底道若恁么只如洞山五位君臣三种渗漏临济四料简近代浮山九带荐福两种自巳不可也只是一同古人因甚有许多类聚编排殊不知正是一同只为一同所以古人类聚编排若是开悟之士观来毫发无异情解之流万别千差是以古人云镕瓶盘钗钏为一金搅酥酪醍醐为一昧若是微底汉也不必如此瓶盘钗钏本是一金酥酪醍醐元是一味何须镕搅又见一般兄弟认得箇昭昭灵灵动转施为便道会了也到处要人印证扬眉眴目合掌擎拳一棒一喝皆是我心全体恁么来开口便是且道还当也不当可谓百千大海弃之唯认一浮沤体目为全潮此事无限量不可思议之事岂可将有作思惟限量情识拟议测度得及岂不见教中道如取萤火烧须弥山纵经尘劫终不能着又道有作思惟从有心起皆是六尘妄想X缘气非实心体又道虗妄浮心多诸巧见不能成就圆觉方便正是此矣然则真妄同源妄因真立其奈少有穷彻根源多是缘枝逐叶返成弄影底汉果若穷彻法源动静去来皆如来藏如或未然只是认贼为子其家财宝终不成就返被情尘业识蔽塞灵源妙智光明不能发露大用不得现前大丈夫自有弥天意气匝地威风威音不遥弥勒不后忽若道眼顿开坐断毗卢顶𩕳不见有祖佛出世天下老和尚瞻仰有分恁么说话对诸作者面前大似炫耀见知尘渎清聆然通心之士言外见意情妄之流未免轻笑记得天柱开山崇慧禅师云祖师西来似卖卜汉见你不会为你钻破卦文吉㐫才生在你分上一时自看时有僧问如何是卖卜底人曰出门便不中也若是山僧即不然祖意西来似鵶鸣相以吉㐫将兆报人先知世人不会却谓鵶鸣唤作妖送㐫于人返遭斥逐鵶傥不鸣吉㐫自定虽本用好心不得奸报忽有箇出来道适来说今古因缘无许多般事如今却作恁么说话岂非语自相违但向伊道这里别有好处待你作老鵶我却向你说久立天宁佛果圆悟勤禅师心要示隆知藏曰有祖以来唯务单传直指不喜带水拖泥打露布列窠窟钝置人盖释迦老子三百余会对机设教立世垂范大段周遮是故最后径捷省要接最上机虽自迦叶二十八世少示机关多显理智至于付授之际靡不直面X提持如倒剎竿盌水投针示圆光相执赤幡把明鉴说如铁橛子传法偈达磨破六宗与外道立义天下太平飜转我天你狗皆神机迅捷非拟议思惟所测暨到梁游魏尤复显言教外别行单传心印六代传衣所指显着逮曹溪大鑑详示说通宗通历涉既久具正眼大解脱宗师变革通途俾不滞名相不堕理性言说放出活卓卓地脱洒自由妙机遂见行棒行喝以言遣言以机夺机以毒攻毒以用破用所以流传七百来年支分派别各擅家风浩浩轰轰莫知纪极然鞠其归着无出直指人心心地既明无丝毫隔碍脱去胜负彼我是非知见解会透到大休大歇安稳之场岂有二致所谓百川异流同归于海要须是箇向上根器具高识远见有绍隆佛祖志气然后能深入󳫅奥彻底信得及直下把得住始可印证堪为种艹舍此切宜宝祕慎词勿作容易放行也五祖老师平生孤峻少许可干嚗嚗地壁立只靠此一着常自云如倚一座须弥山岂可落虗弄滑头瞒人把箇没滋味铁酸䭑噼颂拈似学者令齩嚼须待渠桶底子脱丧却如许恶知恶见胷次不挂丝毫透得净尽始可下手锻鍊方禁得拳趯然后示以金刚王宝劒度其果能践履负荷净然无一事山是山水是水更应转向那边千圣笼罗不住处便契乃祖以来所证传持正法眼藏及至应用为物仍当驱耕夫牛夺饥人食证验得十成无渗漏即是本家道流也摩竭陀X国亲行此令少林面壁全提正宗而时流错认遂尚泯默以为无缝罅无摸索壁立万仞殊不知本分事恣情识搏量便为高见此大病也从上来事本不如是巖头云只露目前些子箇如击石火闪电光若措不得不用疑着此是向上人行履处除非知有莫能知之赵州喫茶去祕魔擎叉雪峰辊毬禾山打鼓俱胝一指归宗拽石玄沙未彻德山棒临济喝并是透底直截剪断葛藤大机大用千差万别会归一源可以与人解黏去缚若随语作解即须与本分艹料譬如十斛驴乳只以一滴师子乳悉皆迸散要脚下传持相继绵远直须不徇人情勿使容易乃端的也末后一句始到牢关诚哉是言透脱死生提待正印全是此箇时节唯踏着上头关棙子底便谙悉也隆公知藏湖湘投机往还北山十余年真探赜精通本色衲子遂举分席训徒巳三载予被睿旨移都下天宁欲得法语以表道契因为出此数段宣和六年十二月中澣佛果老僧书龙门佛眼远禅师示众曰如今直下信道是也巳名不唧𠺕者况更不能直下信得又堪作甚么直下信道是何名不唧𠺕者从前许多时甚么处去来须知巳失一橛了也便见从前不了底却成分外之见我观从上古人有从迷得悟者所有流布皆是从迷得悟法门有悟了知迷者所以流布皆是悟了知迷法门有无迷无悟者所以流布皆是无迷无悟法门其X次来迷外得悟者亦甚多固不足道况不知悟亦不了迷此正是凡夫也从上南泉归宗诸人方唤作无迷无悟之见如今学者也趂口说无迷无悟又何曾到来不得容易出言盖为你有疑在我今问你一件事初入母胎时将得甚么物来你来时并无一物只有箇心识又无形无貌及至死时弃此五蕴担子亦无一物只有箇心识如今行脚入众中者箇是主宰也如今问你受父母气分精血执受名为我身始于出胎渐渐长成此身皆属我也且道属你不属你若道属你初入胎时并不将一物来此箇父母精血几时属你又只合长在百年依旧抛却死尸又何曾属你若言不属见今一步也少不得骂时解嗔痛时能忍作么生不属你得试定省看道是有是无管取分疎不下盖为疑根不断道有来初生时渐长至三岁五岁乃至二十时决定不移到四十五十而此身念念迁谢念念无常决定唤作有不得道无来种种运为皆解作得道无且不得昔有一人因行失路宿一空屋中夜有一鬼负一死尸至续有一鬼来云是我尸前鬼云我在彼处将来后鬼强力夺之前鬼云此中有客子可证二鬼近前云此尸是谁将来客子思惟道二鬼皆恶必有一损我我闻临死不妄语者必生天上遂指前鬼曰是这鬼将来后鬼大怒拔去客子四肢前鬼愧谢曰你为我一言之证令你肢体不全遂将死尸一一补却头首心腹又被后鬼所取前X鬼复一一以尸补之二鬼遂于地争食其肉净尽而去于是客子眼前见父母身体巳为二鬼所食却观所易之身复是何物是我耶非我耶有耶无耶于是心大狂乱奔走至一精舍见一比丘具述前事比丘曰此人易可化度巳知此身非有也乃为略说法要遂得道果汝等诸人只说参禅举因缘便唤作佛法此是禅髓何不恁么疑来参取会得么你身不是无有是心有身则未甞有无是心无身则未甞无你会得么更说箇心亦不有亦不无毕竟不是你本有今无本无今有断常见解久立泐潭阐提照禅师示众曰诸公好热热一上了又寒一上寒寒热热煎迫人太煞你若巳事巳明时寒也从他寒热也从他热若是巳事未明时寒时寒杀人热时热杀人且道不寒不热时人在甚么处佛在甚么处无佛亦无众生佛只是觉义谓之自觉觉他觉行圆满要得会么只如你被虱齩便是自觉知齩他人亦复如是便名觉他又知我与众生本来平等是名觉行圆满那里更有佛来你辈而今参禅只是学佛学佛是心外法故名外道是名邪见岂不见释迦如来云我于过去世见然灯佛实无一法可得又观音菩萨云我于过去世见古观音岂更别有佛来你辈而今不要别见你但张上座见古张上座李上座见古李上座便没人奈得你何十二时中不得自由只为爱学佛去便被这死尸四大五蕴碍杀你所以X宝峰切切教你如大死底人去便不费多心力若能如大死人便不见有四大乃至七大性自灭七大者地水火风空识觉是也空大者是你禅和子坐到一念不生前后际断物我俱忘唯见空无所有被空性一包却便不见有四而空无自性因性立空又坐之巳久不见有空大只有箇晓事底人便唤作识大今时人做工夫到这里便唤作本来面目便依法身此正是认贼为子若遇宝峰教你一时放下若能一时放下便待从生至老也只做得箇老烂禅和亦是依教理行果修行且不是教外别传所谓教理行果者从上诸圣说底名言谓之教依名言趣向谓之理依名言所行谓之行依名言所证谓之果然未免生受但依宝峰如大死人时更不见有唾涕脓血湿润之体便无水大又不见有温煖并动转施为便无火大风大更不见有前后际断物我俱忘便无空大更不见有晓事底人便无识大更不见有自觉觉他觉行圆满便无觉大七大既空三十二相八十种紫磨金色那理得来所以道本觉妙明性觉明妙亦唤作法身无相犹如虗空你若知法身便属报身便有着衣喫饭般屎送尿便属化身不见永嘉大师道三身四智体中玄八解六通心地印又云了了见无一物亦无人亦无佛大千沙界海中沤一切圣贤如电拂若是宝峰即向你道了了见如大死人亦无喜亦无嗔直是全身行异类处处相逢处处真久立X开善密庵谦禅师解夏示众曰先圣立箇结夏谓之护生禁足三月安居晚学初机修行辨道洁净三业四威仪中无令过失敢问大众且作么生修作么生行若道有法可修可行便成欺诳若道无一法可修可行又如何得安稳去不见昔有僧问一老宿如何是修行宿曰见性是修行往往丛林中见这般说话便以为寻常殊不知他古人实证实悟到竟究处只据本分答他无许多华巧也不行棒亦不下喝又不道虾䗫𨁝跳上梵天蚯蚓蓦过东海总不如此只平白向他道见性是修行也不妨真实且作么生是你诸人性又作么生见这些子事直是好笑未见时千难万难及乎见了无易得恁地易因思旧日有箇同参兄弟久在老和尚身畔参禅崖到那伎俩尽处只是不能得透每日入室问他时只答道不会有箇后生笑他参禅许多年只道得箇不会同参闻得甚叵耐他道小鬼头你未出世时我巳三度去霍山庙里退牙了也好教你知后来参得禅了到庵中相聚一日因举勇和尚颂古山僧举颂五通仙人话云无量劫来曾未遇如何不动到其中莫言佛法无多子最若瞿昙那一通山僧爱他道如何不动到其中既不动如何到吽吽这里便是交加处间不容发难也只在这里易也只在这里须是箇没量汉始得同参却问因甚么道最苦瞿昙那一通山僧却向他道你未出世时我巳向霍山庙里三度退牙了也相对不觉X呵呵大笑自然打着南边动北边如此方唤作见性三世诸佛见你迷却此性枉被轮回所以兴慈运悲广说三乘十二分教如将蜜果换苦葫芦淘汝诸人业根本无实事为你有箇众生见便将箇佛来淘你为你有箇无明见便将箇菩提来淘你为你有箇生死见便将箇涅槃来淘你你若无许多见则佛亦不用出世亦不用说法亦不用说见性亦不用说修行盖此性上本无佛亦无众生本无菩提亦无烦恼本无涅槃亦无生死所以古人道无三界可出无菩提可求无佛祖可成无众生可度净躶躶亦洒洒没可把虽无可把却能现佛现众生现菩提现烦恼现涅槃现生死你莫看他现底未现时是箇甚么所以临济和尚云学道人须要得真正见解若得真正见解生死不滞去住自由不用求他殊胜殊胜自至如此方唤作修行不是别法教你修行若别有法尽属三乘因果次第非本来佛古人谓之情存圣量解在果因未能逾越圣情过诸影迹若能一念缘起无生超彼三乘权学等见山僧今夏修行有无量功德凡解夏之日谓之众僧自恣日有缺犯无缺犯须恣自巳意对佛披露今夜不免对人天大众前一一披露去也好事大家知分明听取自结夏后闻当山慈觉卧疾即过来问疾又黄亭众信作水陆请普说赴其普说归来送慈觉茶毗迤逦受开善请入院开堂宾客往还迎来送去劳劳地直到今日且道是佛法是世X法是见性是不见性是修行是不修行到这里如何定当往往十箇有五双定当不出因记得鹅湖和尚上堂云莫道未了底人浮逼逼地设使了得底人明得知有去处尚乃浮逼逼地云门下来举此话问首座意作么生座云浮逼逼地门云首座在此久住头白齿黄作这箇语话座云未审上座又作么生门云要道即得见即便见若不见莫乱道座云只如堂头道浮逼逼地又作么生门云头上着枷脚下着杻座云恁么则无佛法也门云此是文殊普贤大人境界师曰大小云门前头赫杀人后头笑杀人山僧当时若见便向他道且莫恶口你诸人闻恁么道又不得去这里愽量直须实头到这田地始得若实到这田地方知他云门落处即知鹅湖落处既知鹅湖落处即知开善落处既知开善落处即知当人自性落处既知当人自性落处未可便休更须参三十年待别有生涯始得为甚么如此不见道虵头却要重揩痒万万千千出一毫以拂子击禅床一下径山别峰印禅师示众曰直截简径广大明白底一段大事诸人自打之遶自求葛藤遂见纷纷纭纭曲曲屈屈卒了不下拈拂子曰见么屈曲了也击禅床曰纷纭了也直饶机如掣电辩似悬河分疎得行趂赴得到不如还我第一头来今早室中初无奇特亦无玄妙只问兄弟茘枝因甚么赤十箇有五双莫拟如何祗对只这求话会欲祗对底是大病也鼻孔在X老僧手里岂是要你答转语施一伎俩合得也便道是也莫道会尽古今会尽差别会尽大机大用石火雷光父子君臣擒纵杀活只箇里一点不明则许多皆没交涉更说甚么大话岂不见黄面老子道松直棘曲鹄白乌玄皆了元由敢问大众松因甚么直棘因甚么曲鹄因甚么白乌因甚么玄有一般杜撰底便道差别因受差别报我且问你松造甚么因棘受甚么报管你分疎不下又有一般道松自然直棘自然曲鹄自然白乌自然玄此是西天九十六种中自然外道见解也又有一般唤作唯心便引三界唯心万法唯识以为证据我且问你既是一心为甚么有曲有直有玄有白又是分疎不下又有一般道万法本闲唯人自閙起许多分别作甚么我且问你唤曲作直得么唤白作玄得么又亦分疎不下诸兄弟如上恶知恶见皆是不了元由自打之遶自求葛藤不曾到简径直截处广大明白处岂不见白云蓦展手曰因甚么唤作手且道白云意在甚么处又如何祗对宗门下无有不管底法无有不透底事问着便要七穿八穴不问一点也瞒他不得此是本分参学人分上事莫道喝一喝打一棒蹉过了也直下便是只管口皮上轰将去肚皮里元黑漫漫地且得没交涉昔赵州见僧忽筴火起问云不要唤作火唤作甚么这老汉担枷过状而多少开口不得被他换了眼睛也又僧问多福如何是多福一丛竹曰一茎两茎斜X云学人不会曰三茎四茎曲古人不妨简径不妨绵密后人唤作问竹答竹问本答木有甚么交涉晦堂和尚初自南雄来负文章慧辩一肚皮依云峰悦禅师三年并无近傍处又依南禅师二年下尽工夫亦无近傍处遂弃去不愿参禅往山主院中过夏因阅传灯录至适来僧问多福一丛竹因缘蓦然顿悟亲见二师相为处遂径归黄檗才展坐具南曰子入吾室矣且道晦堂见箇甚么便恁么不同所以道参禅人切忌向语脉里转却晦堂又甞请益南禅师云大事本来如是和尚何用教人看话头百计搜寻南曰若不如此令汝究寻到无心处自见自肯吾即埋没汝也诸兄弟此是古人脚踏实地处吐气出来无不的确无不谛当而今要会这茘枝因甚么赤亦须自见自肯与他晦堂赵州白云把手共行则松直棘曲鹄白乌玄以至天地日月山川艹木鸟兽人民四圣六凡皆穿透矣要道便道要拈便拈更不借他鼻孔出气也果然恁么则返观向来蹉过多少好事了也莫有不蹉过底么在舍只言为客易临渊方觉取鱼难嘉泰普灯录卷第二十五音释搊侧九切𪙁音査齖音干橡辞两切跷去延切踦去奇切󳬉音橘繂音律X捼儒追切𣫝当作魅未甾烟胫切涂音荼愽音团筴音颊嘉泰普灯录X卍XXX嘉泰普灯录卷第二十六平江府报恩光孝禅寺僧编拈古蒋山佛慧泉禅师二则举巴陵示众祖师道不是风动不是幡动既不是风幡向甚么处着有人与祖师作主出来与巴陵相见雪窦道风动幡动既是风幡向甚么处着有人与巴陵作主出来与雪窦相见师曰要知二尊宿落处么蒋山为你说箇譬喻一似箇人家祖上从来极有涯业有二兄弟各各鬪使大者使五百小者使一贯日往月来鬪使不巳遂将祖父涯业一时荡尽累他子孙无安身立命处忽有一亲友见其子孙孤露遂将伊家祖上宅舍借伊居止其间子孙须思旧时祖业如何却属他人须作方便讨得当时契书方为究竟若趂目前过日得即得未免住在他人屋下大众蒋山为你说譬喻了也且问诸人作何方便讨得当时契书举僧问夹山境话法眼师曰诸禅德法眼和尚话堕也不知若不唤作境待唤作甚么既不能截X断两头致令后代儿孙递相齩嚼便道天地同根万物一体心外无法法外无心种种计较一似梦中说梦相似岂知鬼子母失却爱儿无处寻踪森沙神倒被虵缠眼中出血翠巖真禅师三则举盘山似地擎山师曰盘山力尽神疲也是望云上树还知有不历诸圣阶梯独超物外者么师遂大笑举德山托钵师曰巖头德山一状领过雪峰一千五百人善知识地在举宝应示众云欲得易会么第一莫将问来问问在答处答在问处你若拟议老僧在你脚底师曰宝应只解把住翠巖即不然寒山倒地拾得扶起丰干礼拜不见文殊更有观音菩萨鱼行酒肆且不识主人翁乃卓拄杖一下白云端禅师三则举僧问洞山亡僧迁化向甚么处去曰火后一茎茅师曰白云即不然亡僧迁化向甚么处去只向道墻壁有耳举甘贽行者接待有僧曰行者接待不易贽曰譬如餧驴餧马瑯瑘觉和尚云快把饭来师曰瑯瑘虽有不犯之令若是白云即不然譬如餧驴餧马但对道愿行者常似今日举龙牙偈曰一切名山到因脚辛苦多年与袜着而X今年老不能行手里把箇破木杓师曰龙牙老人可谓熟处难忘保宁勇禅师二则举雪峰示众云南山有一条鼈鼻虵汝等诸人切须好看长庆师拈起拄杖召曰大众丧身失命了也举无着遇文殊喫茶次文殊擡起玻璃盏曰南方还有这箇么师代以手指口黄龙晦堂心禅师二则举世尊拈华迦叶微笑师曰直下穿过髑髅巳是换却眼睛临危不在悚然向甚么处见释迦老子举庄宗云朕恢复中原收得一宝只是无人酬价兴化师曰兴化一期见机而作争奈埋没伊一朝天子当时若但向道蚌蛤之珠收得也无用处教伊向后别有生涯免得递相钝置而今若有问上座又作么生酬价泐潭真净云庵文禅师三则举三圣道我逢人即出出则不为人兴化道我逢人即不出出则便为人师曰看这两箇老古锥窃得临济些子活计各自分疆列界气冲宇宙使明眼衲僧只得好笑诸禅德且道笑作甚么还知落处么若知一任七颠八倒若不知且向三圣兴化葛藤里齩嚼举三圣问雪峰透网金鳞以何为食师曰俊哉俊哉X快活快活恰似一只鹞子莫惊着保宁即不然透网金鳞以何为食待你出网来即向你道待他道一千五百人善知识话头也不识但拽拄杖打出三门外复曰也好快活恰似一只虎莫动着诸禅德且道保宁快活何似三圣快活莫有快活底汉么出来定当看良久喝曰把手拽不住举台山路上有一婆子凡有僧问台山路向甚么处去云蓦直去僧拟行婆云好箇阿师又恁么去也问曰游台山者憧憧往来莫知其数未有一人不被伊瞒唯有赵州一日谓众曰台山下婆子被老僧勘破了也大众虽然不受伊瞒若点检来也好喫婆子手中棒且道赵州过在甚么处若知赵州过处方解不受人瞒归宗门下莫有不受人瞒底么咄大沩真如喆禅师二则举芭蕉拄杖子话师曰大沩即不然你有拄杖子我夺却你拄杖子你无拄杖子我与你拄杖子大沩既然如是诸人还用得也未若人用得德山先锋临济后令若也用不得且还本主举世尊一日见文殊在门外立乃云文殊文殊何不入来文殊曰我不见一法在门外何以教我入门师代曰吾不如汝法云圆通秀禅师二则举首楞严经云十方薄伽梵一路涅槃门师以手空X中一画喝曰九流于是乎交归众圣于是乎冥会乃知新罗高丽南番日本西天此土十方世界一切人民尽在诸人鼻孔里叫叫閙閙东头买贱西头卖贵诸人还闻么若不闻还我耳朵来举云门问僧光明寂照徧河沙岂不是张拙秀才语僧云是云门云话堕也师曰甚处是话堕处忽有人问法云如何是祖师西来意只对伊道话堕也还会么具眼底辨取智海正觉逸禅师二则举夹山偈曰明明无悟法悟法即迷人长伸两脚睡无伪亦无真师曰诸禅德此乃疗久恋宝所者病之妙药未到化城之土切忌错服服之则耆婆拱手医王皱眉举赵州示众云老僧有时将一枝草作丈六金身有时将丈六金身作一枝草五峰云我有时将拄杖子作三世诸佛有时将三世诸佛作拄杖子师曰此二尊宿一时热发乱语狂言指神话鬼智海即不然有时将丈六金身唤作丈六金身胷题卍字或佩圆光合掌赞叹曰容颜甚奇妙光明照十方我适曾供养今复还亲近有时将拄杖子唤作拄杖子不长不短不直不曲亦赞叹曰楖栗出匡顶万中无一枝得来为至宝行坐镇相随只如山僧恁么道还塞得诸方口么自曰塞不得又曰为甚么塞不得青山只解磨今古流水何曾洗是非X上方益禅师三则举赵州洗钵盂话师曰赵州不唯瞎却这僧眼直得南北丛林尽向钵盂上作活计当时幸好箇喫茶去不解道得举临济上堂云我在先师处三度喫六十棒如篙枝拂相似师曰照用之机不无临济要且打得箇皮下无血底这僧当初若会才见云谁为我下手但云贫儿思旧债待伊拈棒却向道自巳虽然急他人未肯忙直饶临济令行也是拗曲作直举赵州访二庵主因缘师曰避得风雷重遭霹雳五祖演禅师六则举教中道若有一人发真归源十方虗空悉皆消殒双泉即不然若有一人发真归源十方虗空筑着磕着举梁武帝问达磨如何是圣谛第一义曰廓然无圣帝云对朕者谁曰不识又僧问六祖黄梅意旨甚么人得曰会佛法人得云和尚还得否曰不得云和尚为甚么不得曰我不会佛法师曰大小大祖师问着底便是不识不会为甚么却儿孙徧地复曰一人传虗万人传实举灵云见桃华悟道玄沙未彻师曰说甚么谛当更参三十始得举僧请益瑯瑘清净本然云何忽生山河大地曰清净本然云何忽生山河大地其僧悟去师曰金屑X虽贵落眼成翳举国师无缝塔师曰前面是真珠玛瑙后面是玛瑙真珠东边是观音势至西边是普贤文殊中间有一首幡被风吹着道胡卢胡卢举赵州狗子无佛性师曰大众你诸人作么生会老僧寻常只举无字便休你若透得这一箇字天下人不奈何你诸人作么生透还有透得彻底么有则便出来道看我也不要你道有也不要你道无也不要你道不有不无你作么生道黄龙死心新禅师四则举僧问夹山如何是相似句曰荷叶团团团似镜菱角尖尖尖似锥复曰会么云不会曰风吹柳絮毛毬走雨打梨花蛱蝶飞师曰夹山詹前捧日未是高明狭路分岐宁同大辙要会相似句么白鹭沙汀立芦华相对开举多福一丛竹师曰斜即任斜曲即任曲唤甚么作多福一丛竹举僧问云门树凋叶落时如何曰体露金风师曰大小云门境上缚杀云巖即不然树凋叶落时如何珊瑚枝枝撑着月举南泉问黄檗甚么处去云择菜去曰将甚么择檗竖起刀子泉曰只解作客不解作主师曰精金百鍊本分钳鎚往往今时师僧将黄檗南泉只作择菜会却X兜率真寂悦禅师一则举曹山一日入僧堂向火次僧云今日好寒曰须知有不寒者云谁是不寒者山筴火示之僧云莫道无人好山抛下火僧云某到这里却不会山曰日照寒潭明更明师曰这僧虽行合行不行之路未免草里藏身曹山有应不应却应之机争奈炉边露影这两箇不解端然向火宁免挂后人齿牙若嚼不破须信言中有味若嚼得破方知舌上无盐既然如是兜率何曾踏着古人脚跟遂喝一喝泐潭祥禅师二则举祖师道心随万境转转处实能幽随流认得性无喜亦无忧师曰鴈过霜秋山含红树文殊与普贤二人争功未分胜负遂喝曰却被宝峰一喝依旧安家立业举云门一日示众将拂子摵一下云这里得箇入处揑怪去也日本国里说禅三十三天上有箇人出来唤云吽吽特厍儿师曰后来丛林道云门脚跟不点地诫实苦哉宝峰道日本国人说禅得困却来宝峰拄杖头上歇息要为大宋人说法还闻么良久曰矢上加尖雪峰祖灯璇禅师一则举日出连山月圆当户不是无身不欲全露师曰大众龙牙山里无眼毒龙从前行脚不曾性僺道得一句及于住院尽力只道得一半山僧今日为混X沌𦘕眉去也良久曰放憨作么泐潭湛堂准禅师五则举药山问云巖师子师曰药山云巖钝置杀人两子父弄一箇师子也弄不出若是准上座只消独自弄拽得来拈头作尾拈尾作头转两箇金睛攫几钩铁爪吼一声直令百里内勐兽潜踪满空里飞禽乱坠准上座未弄师子请大众高着眼先看做一箇定场以拄杖掷下云箇中消息子能有几人知喝一喝举永嘉道直截根源佛所印摘叶寻枝我不能师遂拈拄杖卓一下曰大小直截或有箇秀才出来道云巖长老你佛法得恁么简易即向伊道田厍奴你岂不闻孝经序云朕闻上古其风朴略举雪峰低头归庵师曰大众雪峰是会末后句不会末后句若道会巖头又道当初悔不向他道末后句若道不会因甚而今儿孙徧天徧地虽与我同条生不与我同条死末后句巖头为噼头说破也未免有些殽讹久参先德一举便知后学初机莫道不疑好举仰山罗汉腾空而至师曰诸禅德可惜仰山放过这汉当时若是宝峰便与擒住须教维那僧堂前撞钟集众责状赶出况佛法不当人情伊既称罗汉我生巳尽梵行巳立为甚么不归家稳坐只管游山翫水参X举云门拈世尊生下一手指天一手指地师曰云门大师只知其一不知其二只道我一朝权在手看取令行时殊不知尽法无民准上座即不然待这老子才生下来未行未开口之时向伊面前结一道金柜藏魂印一禁禁定教这老子言词路绝心行处灭不唯使释迦老子自家得人安乐处亦乃使十方法界众生一切安乐诸禅德且道云门是准上座是若道云门是准上座又何用别说若道云门非不可将佛法作得失是非会也若不作得失是非会又是颟顸佛性儱侗真如且道毕竟作么生莫言佛法无多子不是苦心人不知咄太平佛鑑懃禅师六则举沩山与僧语次僧云大好雨曰甚么处是好处僧无语沩却曰大好雨僧云甚么处是好处沩乃指雨示之僧又无语沩曰何得大智而默师曰沩山寻常眼放电光到这里却着贼也不知山僧不是抑强扶弱党理不党亲且道那里是着贼处若于此检点得出便能骑贼马追贼夺贼枪杀贼若检点不出凡有言说皆是与贼过梯智海今日路见不平与诸人并赃捉获掷下拂子曰诸人各自认取脏物举沩山同陆侍御入僧堂陆问如许多僧为复是喫粥饭僧为复是参禅僧曰亦不是喫粥饭僧亦不是参禅僧云在此作甚么曰侍御自问取他看师X曰沩山元来小胆被这俗官一问直得手忙脚乱闭户开门若是老僧即不然大开门户放伊入来此是参禅僧喫粥饭僧向伊道是喫粥饭了参禅僧侍伊眼睛定动便与木槵子换却教伊做箇惺惺历历底侍御若处庙堂之高则致君为尧舜之君或在江湖之上则致民为尧舜之民岂不快哉乃呈起数珠曰诸人还见这箇么良久曰此是老僧来京师换得底诸人各自归堂摸索看举三平参石巩平后举似大颠曰既是活人箭为甚么向弓弦上辨三平无语颠曰三十年来要人举此话也难得师曰大小三平元来只是箇死汉若非死汉又觅甚么活人箭石巩龙头虵尾矢在弦上又却不发当时若便与一箭那里得来大颠作死马医医之不瘥从他掘地深埋且如智海恁么批判古今还有过也无细雨洒华千点泪淡烟笼竹一堆愁举谷山问秀溪声色纯真时如何曰椀鸣作么山从东过西立溪曰若不恁么则祸生山却从西过东立溪下禅床行三五步山把住云声色纯真又作么生溪打一掌山云百年后要箇人下茶也无溪曰要谷山老汉作么山大笑师举了呵呵大笑曰也大好笑有甚好笑处楼前巧鷰双双语林内娇鸎对对飞因看古人无义语等闲又得一联诗举南泉示众曰文殊普贤昨夜三更起佛见法见赵X州出众师曰大似无手人行拳无口人叫唤无手人掩着无口人口无口人齩着无手人手恁么会得方知道法性不动动徧三界之中至理无言言满四天之下若也不会红尘飞碧海白浪涌青岑举披云去看天仙才入方丈仙便问未见东越老时作么生为物曰只见云生碧嶂焉知月落寒潭云只恁么也难得曰莫是未见时么仙便喝云展两手仙云错怪人者有甚么限云掩耳便出仙云死却这汉平生也师曰喻似敌手下碁虽则着着不落别处其奈须有输赢既有输赢便成胜负要得两无伤损么待天仙道死却这汉平生也便好向道元来是错怪人天仙却好展两手便得始终一贯头尾双全虽然如是你诸人各各摸索腰下斧柄看天宁佛果圆悟勤禅师四则举文殊菩萨问维摩居士云我等各自说巳云何是仁者所说不二法门师曰这一转语丛林话会不少有道默然有道良久有道不对要且摸索不着直得其声如雷普惊群动自古及今前圣后圣所说法门只向维摩片时之间一时显现且道正当恁么时作箇甚么得见维摩举古者道护生须是杀杀尽始安居要会箇中意铁船水上浮师曰且道杀箇甚么杀众生物命凡夫X见解杀六贼烦恼座主见解杀佛杀祖大阐提人见解衲僧分上毕竟杀箇甚么举雪峰示众云尽大地撮来如粟米粒大师曰绝天维立地纪未足称奇擘太华逗黄河亦非敏手若向箇里觑得透便可以撒骊龙窟明珠喷旃檀林香气岂不快哉山僧今日不避泥水放一线道乃拈拄杖曰还见雪峰么卓拄杖曰札举兴化见同参师曰辨王库刀振涂毒鼓掣电未足以拟其迅震雷未足以方其威可谓善驱耕夫之牛能夺饥人之食只如主宾互换有照有用有权有实则且置甚处是兴化将手向伊面前画两遭若这里洞明可以荷负临济正法眼藏如或泥水未分未免瞎驴匙匕大队龙门佛眼远禅师二则举赵州访二庵主师曰庵主一般竖起拳头赵州何故肯一箇不肯一箇且道得失在甚么处赵州自起自倒勘破多少阿师庵主坐断要津过了几多寒暑要识赵州么拍禅床右角曰识取赵州要识二庵主么拍禅床左角曰识取庵主还有人点检得失处出底么易开终始口难保岁寒心举洗钵盂话师曰大众山僧今朝喫粥也洗钵盂只是不悟既是为善知识为甚么却不悟还会么岂可唤钟作瓮终不指鹿为马善人难犯水银无假冷地忽然觑破管取一时放下X大随南堂静禅师四则举昔有秀才造无鬼论论成才放笔有鬼现身斫手谓秀才曰你争奈我何五祖道我当时若见便以手作鹁鸠觜向伊道谷哌哌师曰秀才虽知无鬼而不知鬼之所以无五祖先师虽知鬼之所以无而不能扫踪灭迹若是大随即不然待他斫手道你争奈我何只向道𨵁直饶是大力鬼王也教伊头破作七分如阿黎树枝且道是那箇𨵁字举德山示众云今夜小参不答话问话者三十棒师曰要见德山么悟须千圣头边坐用向三涂底下行要见法眼么关中勐将要见圆明么塞外将军要见新罗僧么但摘菓子喫莫管树曲彔要见南堂么分明记取举似作家举僧问智门如何是般若体话师曰古人是则是答得大高生山僧即不恁么如何是般若体一谷一米如何是般若用七擒七纵举僧问云门不起一念还有过也无门云须弥山师曰南堂即不然或有人问不起一念还有过也无只向他道札九仙清禅师二则举云门示众拈起拄杖云拄杖子化为龙吞却干坤了也山河大地甚处得来师曰大众会么云门大师赞叹拄杖子有出没神通卷舒妙用掷须弥于他界塞满虗空大地不容尘纤毫无立处这老汉X一期逞俊不顾危亡只知拄杖子吞却干坤不知拄杖子向何处着如今莫有为云门救得拄杖子者么若无天宁自下手去也提起拄杖曰探水卓破金鳌头拨云敲折老虎脚复卓一下举雪峰问德山从上宗乘学人还有分也无德山打一棒曰道甚么师曰如今若有问光孝从上宗乘学人还有分也无光孝也不下禅床也不拈拄杖也不噼嵴打只向他道穷鬼子不要忙少你一分不得然虽如是痴人面前不得说梦崇觉空禅师一则举药山小参不点灯示众曰我有一句子待特牛生儿即向汝道时有僧出云特牛生儿也自是和尚不道山曰把火来其僧便归众师曰药山三寸甚密争奈被这僧下一粒巴豆直得心肝五脏一时吐出直饶讨得火来也是半夜天明净因蹒庵成禅师二则举栢树子话师曰苏武不拜韩信临朝恁么会得十万迢迢举黄龙三关话师曰我手何似佛手龙虵易辨我脚何似驴脚衲子难瞒人人有箇生缘举头天外看谁是箇中人须知瞒庵更有一关黄龙老汉亦透不得如何是瞒庵一关遂喝一喝拍禅床一下净慈月堂昌禅师二则举僧问投子月未圆时如何师曰投子只知得路便X行不觉浑身泥水瑞光即不然月未圆时如何布施不如还却债圆后如何借婆裙子拜婆年举赵州洗销盂云门拈之师曰云门尽诚收拾特地打翻育王见处也要诸人共知敢谓大小赵州死在这僧手里大沩佛性泰禅师七则举楞严曰一人发真归源十方虗空悉皆消殒后来五祖和尚道一人发真归源十方虗空筑着磕着若是德山即不然一人发真归源十方虗空只是十方虗空举躭源问忠国师百年后有人问极则事如何祗对国师曰幸自可怜生须要箇护身符子作么师曰大小躭源被国师一坐直至而今起不得若是德山要且不然待伊道幸自可怜生须要箇护身符子作么只对他道暗中为照烛崄处作津梁举兴化示众云我见你诸人前廊也喝后廊也喝师曰驱耕夫牛夺饥人食击碎明月珠敲出凤凰髓可谓富贵中富贵风流中风流蔼蔼嘉声迄今未巳敢问大众只如兴化道未曾向紫罗帐里撒真珠作么生会或若总道咄我也知你跳不出举僧问地藏如何是佛法的的大意曰山前麦熟也未又问青原如何是佛法的的大意曰庐陵米作么价师曰平常心地稳密家风随时应用越格超宗于斯荐得麦里有面若也不会米里有虫X举僧问六祖黄梅意旨甚么人得师曰破布裹真珠识者方知是宝烂泥藏棘剌踏着方乃惊人诸人还见祖师么倒骑白额虎突出众人前举教中道是法住法位世间相常住师召大众曰那箇是常住底法良久曰始逢黄叶落又见一阳生举阿育王设三万大阿罗汉会时上座一位无人王问此位何以无人有海意尊者白王曰有宾头卢尊者亲见佛来故留此位须臾尊者从空而下便就座王曰承闻尊者亲见佛来是否尊者以两手拨开眉曰会么王曰不会尊者曰阿耨达池龙王请佛斋贫道是时亦与其数师曰阿育王虽饭三万大阿罗汉要且不识宾头卢尊者阿育王既巳不识诸人还识也无若也不识山僧为诸人指出乃拈拄杖下禅床立曰作么径山大慧普觉杲禅师六则举僧问洞山寒暑到来如何回避曰何不向无寒暑处去云如何是无寒暑处曰寒时寒杀阇棃热时热杀阇棃又僧问一老宿时节恁么热向甚处回避曰向镬汤炉炭里云只如镬汤炉炭里如何回避曰众苦不能到师曰二老宿一人在寒暑里垂手一人在寒暑外垂手寒暑里垂手者不见有寒暑之相寒暑外垂手者通身是寒暑径山恁么道诸人还辨明得么若辨明得南天台北五台若辨明不得今日热如昨日X举兴化打克宾维那云居舜和尚拈云大冶精金应无变色其奈兴化令行太严不是克宾维那也大难承当总似而今泛泛之徒飜转面皮多少时也师曰云居恁么道未免拗曲作直径山即不然要作临济𤇅赫儿孙直须飜转面皮始得举提婆达多在地狱中受罪师曰既无出分又无入分唤甚么作释迦老子唤甚么作提婆达多唤甚么作地狱还委悉么自携瓶去沽村酒却着衫来作主人举让和尚遣僧问马祖云作么生祖云自从胡乱后三十年不少盐酱师曰云门即不然夜梦不祥书门大吉举无着见文殊师曰径山当时若见即向他道和尚如此住持直是不易举龙牙颂云一切名山到因脚白云端和尚拈云龙牙老人可谓熟处难忘师曰白云恁么道大似以巳方人杲上座即不然家贫难辨素食事忙不及草书净因枯木成禅师二则举僧问洞山寒暑到来如何回避师曰众中商量道这僧问既落偏洞山答归正位其僧言中知旨却入正来洞山却从偏去如斯商量不唯谤渎先圣亦乃屈沈自巳不见道闻众生解意下丹青目前虽美久蕴成病大凡行脚高士欲穷此事先须识X取上祖正法眼藏其余佛祖言教是甚么热椀鸣声虽然如是敢问诸人毕竟作么生是无寒暑处还会么玉楼巢翡翠金殿鏁鸳鸯举南禅师示众曰达磨西来十万里少林冷坐八九年唯有神光知此意专伸三拜不虗传后代儿孙忘正觉弃本逐末尚邪言直到腊月三十日一身负债入黄泉师曰奇哉诸禅德本分宗师一言半句如箭中的功不浪施以衲僧正眼观之大似将方木逗于圆孔何故大凡称提此事如刀斫水似手扪风两不相伤彼此无碍香山恁么说话大似以圆木逗于方孔且道如何得恰好去诸人还知也未佛殿上蚩刎高声大笑笑罢曰尘世劳生早晚休随波逐浪谩悠悠如今林下安禅客几箇无心得到头乃喝曰且莫以巳方人护国此庵元禅师一则举世尊生下一手指天一手指地云门师曰今时有般说快意话底便道当时若不是云门谁敢恁么道殊不知云门落在黄面老子圈䙌里直至而今跳不出若向这里觑得透不唯识得释迦老子亦乃觑破云门脚跟其或未然山僧更为你下箇注脚贪他一盃酒失却满船鱼西禅懒庵需禅师二则华马祖踏倒水潦师曰大小大水潦喫人拳趯了却道我悟悟甚么屎及乎起来更不识羞犹道我向X一毛头上识得根源且莫揑目生华住山后告众曰自从一喫马师踏直至如今笑不休且道笑箇甚么举临济问院主籴米师曰院主一喝电卷雷奔山摧地裂典座礼拜云收雨散月白风清然虽恁么因甚总喫痛棒不见道卧龙才奋迅丹凤亦翱翔大沩月庵果禅师二则举赵州访二庵主师曰泣露千般草吟风一样松为甚么肯一不肯一若向这里见得释迦不先弥勒不后坐断要津天长地久苟或未然月庵老人为诸人下箇注脚良久曰若不如是争知如是举话堕话师曰云门大师张慢天网捞龙打凤这僧不觉入他陷穽中落他圈䙌里若是福严即不然才见伊举道岂不是张拙秀才语但向道未到云门不妨疑着然虽如是也是贼过后张弓何山佛灯珣禅师一则举疎山寿塔师曰疎山倾囊答谢其奈尺头有寸这僧只知造塔元来秤尾无星大岭三文两镪支破不难慧曰若作这僧待疎山恁么道但对曰某甲今日功不浪施着得箇语免被三文两镪扰乱一生不教疎山外扬家丑只如腊月莲华龟毛三尺又且如何要会么待你诸人造塔成就即向你道乌巨雪堂行禅师四则举僧问云门如何是惊人句门云响师曰云门答这X僧话不得便休却鼓粥饭气以当平生举雪窦示众云大施门开无壅塞忽有箇衲僧出来雪窦退身七百里何故临危不悚人后有老宿道大施门开无壅塞忽有箇衲僧出来两手分付何故心不负人面无惭色师曰西山今日亦开大施门忽有箇衲僧出来三十棒一棒也不较何故许人一物千金不移举怀禅师示众云无手人能行拳无舌人能解语忽若无手人打无舌人教无舌人道箇甚么白云端和尚道未举步时末上一步踏着未开口时最初一句道着师曰二老宿向诸人面皮上写却一本历日了也若更眼目定动髑髅前鬼神无数举僧问云门树凋叶落时如何曰躰露金风死心和尚道大小云门大师境上缚杀有问死心树凋叶落时如何只对道珊瑚枝枝撑着月师曰大小死心句里缚杀大沩牧庵忠禅师一则举长生问灵云混沌未分话师曰二尊宿发明本分大事可谓如切如瑳如琢如磨不妨端的检点将来大似贴肉汗衫未能脱躰致使有般汉随语生解便向混沌未分时生计较打破镜处说道理驴年解悟去若据牧庵见处说甚么混沌分与未分打镜破与不破直饶向露柱怀胎处会得正是片云点太清诸仁者还委悉么良久曰待虗空落地X时却向你道西禅此庵净禅师二则举教中道佛灭度后其为善知识者总是见佛来后来归宗和尚道其为善知识者亦不可轻慢师曰归宗恁么道大似新妇怕阿家未免随他舌头转殊不知其为善知识者只是箇瞎汉所覩善知识者如夙世冤家便好剜却眼睛掀却脑盖虽然如是未足酬恩举志公令人传语思大后来白云端和尚道思大恁么说话大似钉桩摇橹有甚快活新怡山即不然青山忽忆便归去浮世要看还下来灵隐佛海远禅师二则举兴化见同参师曰抠衣问道肝胆相倾及至掀翻鼻孔倒转枪旗为甚么一家不知一家事是则这僧势不两立兴化祸不单行这一顿痛棒架阁来久矣而今拄杖子在老僧手里无有不了底公案即今目前灯笼露柱大地山河岂不是同参筑着磕着底岂不是同参又参见阿谁喝一喝曰汲水巳归林下去待船犹立渡头沙复卓拄杖一下举真净和尚示众云天地与我同根万物与我同体脚头脚底横三竖四北俱卢洲火发烧却帝释眉毛东海龙王忍痛不禁轰一声霹雳直得倾湫倒岳云暗长空十字街头廖胡子醉中惊觉起来拊掌呵呵大笑云筠阳城中近来少贼乃拈拄杖云X贼贼师曰是则一场卖弄不少争奈鼻孔眼睛各有主在何故葛藤堆里作窃未当白拈酒店门前拾遗不是正贼时东廊下偶犬吠师唿行者探门前有甚客来大众皆回首师曰要见正贼么遂哨指一声摇手下座天童应庵华禅师五则举大愚芝和尚示众大家相聚喫茎虀若唤作一茎虀入地狱如箭射师曰好语要且无来处有人辨得出与你一两金举六祖曰不是风动不是幡动仁者心动师曰一盲引众盲相牵入火坑举僧问兴化四方八面来时如何曰打中间底僧礼拜化曰大众兴化昨日赴箇村斋回至中路值一阵狂风暴雨却向古庙里避得过师曰我见灯明佛本光瑞如此举僧问云门不起一念还有过也无门云须弥山师曰云门道得不妨谛当要且落在第二头明果即不然忽有人问不起一念还有过也无只对道致将一问来举灵云见桃华悟道玄沙云谛当甚谛当敢保老兄未彻在雪峰云备头陀何不徧参去沙云达磨不来东土二祖不往西天师曰百鸟不来春又老不知谁是到庵人举慈明示众曰一切贤圣皆以无为法而有差别前X是案山后是主山且道无为法在甚么处良久曰向下文长付在来日师曰天童也着一只眼一切贤圣皆以无为法而有差别东弗于逮西瞿耶尼南瞻部洲北郁单越到处去来不如在此道场正堂辩禅师一则举达磨初见梁武帝帝问如何是圣谛第一义云廓然无圣曰对朕者谁云不识帝不契遂渡江至魏达磨去后志公问云陛下还识此人否帝曰不识志公云此是观音大士传佛心印帝悔遣使去取志公云莫道陛下遣使去取盍国人去他亦不回师曰后来有般汉道以年历考之志公圆寂巳十四年矣岂有前头事耶当时雪窦浑不考详师笑曰从古至今未有一人明得苦哉佛陀耶殊不知雪窦乃于颂古首篇立此一大因缘要见古人明悟正脉者布幔天大网待称意之鱼岁月滋深益见鰕鱼小蠏多少明眼衲僧髑髅被渠穿过山僧忍俊不禁为诸人露箇消息利刀割肉疮犹合恶语伤人恨不消只见国清才子贵那知家富小儿骄教忠晦庵光禅师一则举雪峰在鳌山成道师曰只如巖头道一一从自巳胸襟流出且道雪峰前三次悟还从自巳胸襟流出也无若从自巳胸襟流出又道未稳在若不从自巳胸襟流出又从甚么处得来莫有断得出底X么若断得出不唯雪峰鳌山成道尽大地有情齐成正觉若断不出说甚么鳌山成道直饶少室传心也未梦见在东禅蒙庵岳禅师一则举古㵎寒泉师曰雪峯不从口入松栢千年青不入时人意赵州云死牡丹一日红满城公子醉开善密庵谦禅师二则举祕魔擎叉霍山往访师曰祕魔寻常气宇如王不消一揑便见四棱塌地且作么生免得他道三千里外赚我来然虽如是殊不知霍山三千里外巳死在祕魔叉下了也具眼者辨取举洞山冬夜与泰首座喫果子次真如拈云这箇果子莫道泰首座不得喫三世诸佛也不敢正眼觑着师曰洞山倚势欺人真如随风倒施今夜忽有人问山僧有一物上拄天下拄地常在动用中动用中收不得未审过在甚么处拈起果子便喫何故下坡不走快便难逢东林卍庵颜禅师四则举慈明水盆话师曰和尚今日供养家亲那又以手揶揄便作女人拜举慈明冬至日榜僧堂前作此相题其右曰若人识得不离四威仪中首座一见谓众云和尚今日放参师曰铁轮天子下阎浮急急如律令勑摄又曰首座向八八六十四卦中定吉凶X举横眸看梵字弹舌念真言吹火长尖觜柴生满灶烟师曰大愚老人经事多矣举玄沙闻鷰子声师召大众曰玄沙恁么道不是苦心人不知玉泉穷谷琏禅师二则举云门话堕师曰权衡祖道号令宗乘须是云门老人诸方扶强不扶弱琏上座扶弱不扶强当时若作这僧待他云门大师道光明寂照徧河沙岂不是张拙秀才语只对道和尚也不谬为大善知识教他云门进也无门退也无门非但截断云门脚跟亦与天下衲僧出气虽然如是只如云门道话堕也意作么生良久曰谛观万法交罗处一一尘中更有谁举僧问洞山如何是佛曰麻三斤师曰天无四壁地绝八荒向甚么处与洞山相见咄国清简堂机禅师三则举僧问广德周和尚教中道阿逸多不断烦恼不修禅定佛记此人成佛无疑未审此理如何曰盐又尽炭又无僧曰盐尽炭无时如何曰愁人莫向愁人说说向愁人愁杀人师曰这老子艰难起家至老悭澁虽然如是毕竟也是看窟竉着楔山僧即不然一尺绢擣练一杯酒上楼是则是孤穷且要自张声势忽有人问教中道阿逸多不断烦恼不修禅定佛记此人成佛无疑未审此理如何只向X他道大底还他肌骨好不涂红粉自风流未审意旨如何更向他道驴事未去马事到来举雪峯山里有一僧往庵发长不剃以木杓舀水凡有人问如何是祖师西来意曰溪深杓柄长雪峯闻得乃曰也奇怪一日潜地带剃刀与侍者同去见之峰曰道得即不剃你头僧便将水洗头峰便与剃却师曰这僧大似诸葛亮隐于草庐先主三顾方起且道起后成得箇甚么边事利劒拂开天地静霜刀才动斗牛寒举兴化示众曰今日不用如何若何便请单刀直入兴化为你证明时有旻德长老出众礼拜便喝化亦喝德又喝化亦喝德便礼拜化曰旻德今日较二十棒若是别人一棒也少不得为他旻德会一喝不作一喝用师曰临济这一路踏得开步骤阔用者如鸩毒饮者如醍醐用者似醍醐饮者似鸩毒始有说话分兴化旻德恁么敷扬递相钝置所谓养子不及父家门一世衰临济一宗扫土而尽隐静今日若更拈头接尾转见不堪遂顾大众曰你总在这里作箇甚么以拄杖一时赶散复喝一喝天童密庵杰禅师一则举明招到昭庆有度上座问云罗山寻常道诸方尽是麸夫少饭唯有罗山是白饭兄从罗山来却展手云白饭请些子招打两掌度云将谓是白饭元来是X麸夫少饭招曰痴人棒打不死度至夜举似诸禅客次招近前曰不审度云今日便是这上座下两掌有瑫上座云不用下掌就里许作么生道招曰就里许也道道瑫无对招曰是你诸人一时缚作一束倒卓放尿跶下来日相见珍重师曰寻常向诸人道终日在洪波浩渺中舀水相泼浑身无一点湿是他明踏着这些子自然用出来闲闲地惜乎锋头少锐引得许多葛藤若是华藏见他道将谓是白饭元来是麸夫少饭连腮更与两掌且教这僧疑三十年资寿尼无着妙总一则举文殊请维摩谈不二法门总曰当时好与一喝维摩老人若下得这一喝可谓鍼起膏肓之疾重布龙虵之阵非但文殊赞叹不及亦免使后人向鬼窟里作活计要见维摩端的处么臂长衫袖短脚瘦草鞋宽嘉泰普灯录卷第二十六音释贽音至憧音冲𨵁音阆瑳七何切剜一丸切揶音耶揄音臾楔音屑舀以沼切麸夫少充小切X嘉泰普灯录X卍XXX嘉泰普灯录卷第二十七平江府报恩光孝禅寺僧编颂古上法昌遇禅师七首法身螺蛳吞大象石虎齩番马惊起段家龙踏落云屋瓦庐陵米价乌龟三眼赤祥麟一角尖腾云生暮雨溪月夜明帘风幡不是风兮不是幡黑花猫子面门斑夜行人只贪明月不觉和衣渡水寒麻三斤火麻皮子若何分腊雪煎茶解醉君更有路行人未到野华含笑旧枝春三玄体中玄独角泥牛水上眠转身触破澄潭月巫山顶上浪滔天用中玄征人带甲眠春华风扫尽黄叶落堦前句中玄远道绝人烟甜瓜甜似蜜苦瓠苦如莲蒋山佛慧泉禅师三首庞居士云此是选佛场心空及第归X幞头尘土靴襕破选佛场中无两箇若道心空及第归顶上一椎难放过金刚经云于是中无实无虗菩提无实亦无虗几箇男儿是丈夫丹冗不归金鸑鷟碧潭空浸玉蟾蜍石霜虔侍者石霜会里择高才上首贪程去不回只爱寒灰无焰起不能枯木放华开䖍侍者亦堪哀先师意旨虽明得未免长拖破艹鞋翠巖真禅师七首百丈再参马祖踏着船头把钓竿浪麤风紧得鱼难翻思几处解云雨只见四方云出山临济栽松带砺山河画土疆汉高殿下有张良千言万语无人会又逐流莺过短墻首山答佛法大意楚王城畔水东流南地禅僧北地游眼目直教从浅辩权衡争奈出常流金篦为子挑除翳驴上穿靴背打毬玄沙三种病人一二三见闻觉更是谁顿销砾华蔟蔟处鹧鸪啼艹薰薰时鸳鸯飞玄沙老玄沙老赖遇当年欠一着谛当之言徒唯然中间树子半零落X马祖即心即佛后云非心非佛百万雄兵出将军猎渭城不闲弓矢力斜汉月初生麻三斤如何是佛麻皮三斤咄大地茫茫愁杀人野狐百丈野狐语至言麤怛萨阿竭吾有吾庐白云端禅师十二首外道问佛万丈寒潭彻底清锦鳞夜静向光行和竿一掣随钩上水面茫茫散月明二祖安心终始觅心无可得寥寥不见少林人满庭旧雪重知冷鼻孔依前搭上脣勘婆干戈中立太平基块雨条风胜古时婆子为君勘破了赵州脚迹少人知三顿棒一拳拳倒黄鹤楼一趯趯翻鹦鹉洲有意气时添意气不风流处也风流无位真人春风浩浩喧天地是处山藏烟霭里无位真人不可寻落华又见随流水临济将示寂嘱三圣噼破泰山雷未勐照开沧海月非光瞎驴灭却正法X眼直得哀鸣满大唐德山见龙潭明暗相凌不足云丝毫有解未为亲纸灯忽灭眼睛出打破大唐无一人麻三斤斤两分明不付君眼中瞳子莫生嗔百年三万六千日得欣欣处且欣欣汝是慧超一文大光钱买得箇油餈喫向肚里了当下便不饥芭蕉拄杖云盖鹏和尚与双泉雅禅师向火次举此话鹏拟开口雅以火筯一𢷾鹏豁然有省与夺双行验正邪才争拄杖便忘家蓦然铁棒如风至失却从前眼里华洗钵盂梅华落尽杏华披未免春风着出褫一气不言含有象万灵何处谢无私北斗里藏身五陵公子游华惯未第贫儒自古多冷地着他人富贵等闲不奈幞头何保宁勇禅师十三首达磨见武帝烧得通红打一鎚周遭无限火星飞十成好箇金刚钻摊向门前卖与谁X清净行者不入涅槃生平疎逸无拘检酒肄茶坊信意游汉地不收秦不管又骑驴子下扬州不与万法无侣风吹日炙露尸骸泣问山人觅地埋忍俊不禁多口老阴阳无处可安排日面佛月面佛蒲团上端坐针眼里穿线西风一阵来落叶两三斤仰山打破沩山镜沩山古镜仰山提日上东方月照西扑落不知谁拾得秋风索索艹萋萋临济问黄檗佛法大意雷电喧轰海岳昏一家愁闭雨中门狂风忽起乌云散白日满天星斗分临济嘱三圣出门握手再叮咛往往事从叮嘱生夜逈路长休把火大家吹杀暗中行须弥山万仞峰头立大乖须臾眨眼落悬崖通身不损毫毛者天上人间安敢埋渐源吊慰终日挨门复倚楼几回明镜照梳头一从事却潘郎后也解人前不识羞大随龟X露足藏头可笑奇千年谁谓是灵龟雨倾不解乘流去浮木相逢又几时灵云悟道玄沙未彻万年松下忽相逢拔树鸣条浩浩风堪笑晚来无处觅崔嵬和雨在云中大禅佛半夜于僧堂前叫云我悟也夜半高声似少神箇中明白有疎亲如今随例传其响也道师姑是女人芭蕉拄杖你有面前枯取去如无背后夺将来可怜黑漆光生底击着千门万户开泐潭真净云庵文禅师八首栢树庭前栢树子我道不如松枯枝折落地打着去年㯶吹布毛鸟窠吹布毛红日午方高赵王因好劒满国人带刀保寿开堂探骑飞来捧下宁瞎人翻满镇州城太平本是将军致不许将军见太平狗子无佛性言有业识在谁云意不深海枯终见底人死不知心临济参黄檗后到大愚资粮更不着些些岐路年深恐转赊直下痛施三顿棒夜来依旧宿芦华X便言黄檗无多法大丈夫见岂自乖肋下三拳明有信不从黄檗付将来百丈再参马祖客情步步随人转有大威光不能现突然一喝三日聋那咤眼开黄檗面野狐不落藏锋不昧分要伊从此脱狐身相逢尽道休官去林下何曾见一人净因枯木成禅师二首达磨见武帝闲将一段秦川锦裁作人间巧妇衣几度着来呈伎俩暗中曲调少人知三顿棒山藤六十轻分付肋下三拳巳太迟堪笑不能知痛痒上堂犹道拂蒿枝慧林慈受深禅师四首沩山一日坐次仰山从外而入沩山以两手握拳相交示之仰山便作女人拜沩山曰如是如是佳人十八正娇痴一曲当前舞柘枝只有玉郎知雅态更无人道柳如眉女子出定长江辊底浪如银秋日白苹红蓼新莫怪扁舟到彼岸行船犹在把梢人X麻三斤洞山麻三斤斤两不谩人语稀难问事貌古易传神世尊生下一火铸成金弹子团圝都不费钳鎚拈来万仞峰头放打落天边白凤儿雪峰妙湛慧禅师一首二祖安心觅心不得得心安安得心来有几般好把山藤赠二十免教千古弄泥团泐潭湛堂准禅师七首楞严吾不见时老胡彻底老婆心为阿难陀意转深韩干马嘶青艹渡戴嵩牛卧绿杨阴黄龙三关我手佛手十八十九云散月明痴人夜走我脚驴脚放过一着庞公笊篱清平木杓人人生缘北律南禅道吾打鼓华亭撑船洗钵盂之乎者也衲僧鼻孔大头向下若也不会问取东林王大姐勘婆行路难行路难最难难是过台山唯有赵州公验正昂头掉臂总闲闲提婆达多受罪X好笑提婆达多入捺落十小劫波然得三禅妙乐吹布毛须还鸟窠泐潭阐提照禅师五首南泉斩猫缩水酒越浓负心人越穷铁刚刀自利不用苦磨砻艹鞋头戴今何在我见牵来噼面春女子出定小树子傍山栽华从叶里开枝高攀不得和树折将来巴陵鸡寒上树梨华一枝春带雨金色头陀笑不语龙宫海藏月明前织女姮娥相对舞笑者笑舞者舞十方无虗空大地无寸土南泉为马祖忌日设斋垂语千尺丝轮直下垂一波才动万波随江上晚来堪尽处渔人披得一簑归曹山去亦不变异斋时一钵饭饭后一觉睡睡起去放尿洗手成变异太平佛鑑懃禅师七首达磨见武帝始闻阿阁一声钟日暖苍龙睡正浓再击凤凰台上鼓夜半祥鸾未飞舞帝基永固如磐石胡僧枉费平先力回指少林归去来春风一阵华狼借日面佛月面佛X东街柳色拖烟雨西巷桃华相映红左顾右盻看不足一时分付与春风世尊陞座一轮明月挂天心四海生灵荷照临何必西风撼丹桂碧霄重送九秋音离四句绝百非美如西子离金阁娇似杨妃倚玉楼犹把琵琶半遮面不令人见转风流十身调御捉贼分明要见赃十身调御下禅床曾经巴崃猿啼处铁作心肝也断肠三圣逢人即出城南措大骑驴子市北郎君跨马儿各各四蹄俱着地三春同到月明池南泉示众云文殊起佛见法见贬向二铁围山彩云影里仙人现手把红罗扇遮面无人着眼看仙人却看随后红罗扇天宁佛果圜悟勤禅师七首德山小参不答话大冶烹金忽雷惊春艹木秀发光辉日新不费纤毫力擒下夭麒麟全威杀活得自在千古照耀同氷轮话作两橛句中眼活龙头虵尾以指喻指撞着露柱瞎衲僧塞断咽喉无出气拟议寻思隔万山咭嘹舌X头三万里女子出定大定等虗空廓然谁辨的女子与瞿昙据令何调直师子奋迅兮摇干荡坤象王回旋兮不资余力孰胜孰负谁出谁人雨散云收青天白日君不见马驹踏杀天下人临济未是白拈贼须弥山石笋抽条泥牛吼月谁料同舟自胡越应机涌出须弥卢一念不生何处雷无处雪金刚宝劒当头截麻谷持钖到章敬又到南泉如是不是去却药忌拟犯封疆全军失利杖头突出古菱华举世风流出当家透网金鳞以何为食百艹头出没三界外遨游从布漫天网虗下钩鳌钩摇麟振鬣撼干坤兀目昂头洪浪喷棒雨点唱雷奔肯将争战定功勋麻三斤钟在扣谷受响池印月镜含僧曾非展事投机岂是预搔待痒点铁成金举直措枉一箭鵰一双一掴血一掌君不见疎而不漏兮恢恢天网云门示众云人人尽有光明在夜明帘外千峰秀鸾镜台前万象虗扫踪灭迹不立锱铢谁为佛殿谁是香厨敲出凤凰五色髓击碎骊龙明月珠X龙门佛眼远禅师五首俱胝指老大宗师竖指头一生用得最风流玄沙拗折无人会年来年去冷飕飕玄沙三种病人玄沙三种病人有理不在高声引得香严老子却来树上悬身野狐醉眠醒卧不归家一身流落在天涯祖佛位中留不住夜来依旧宿芦华沩山撼门扇三下春至百华开朱颜安在哉可怜园里色不入镜中来罽宾斩师子尊者杨子江头杨柳春杨华愁杀渡头人一声羗笛离亭晚君向潇湘我向秦开福宁禅师三首女子出定抹粉涂杯恰我獃神头鬼面舞三台千千万万人窥看子细不知谁见来风幡非风幡动唯心动犹涉廉纤强指陈大地未曾添寸土不知谁是点头人风头稍硬风头坐断进还难衲子相将不易看未到潼关天巳X晓不堪回首望长安大随南堂静禅师六首即心即佛即心即佛铁牛无骨戏海狞龙摩天俊鹘西江吸尽未为奇火里生莲香𩖼𩖼狗子无佛性赵州狗子无佛性七佛如来合掌听须弥岋崿舞三台海水腾波行正令野狐长虵偃月铁旗铁鼓坐断干坤辉腾今古曾骑铁马入重城手握金鞭贺太平女子出定怀藏日月八面玲珑袖里金鎚鲜血通红香风𩖼𩖼华雨蒙蒙兵随印转处万里长虹将逐符行时些子神通僧问瑯瑘清净本然清净本然云何忽生山河大地大小瑯瑘禅师借人鼻孔出气出得气有巴鼻昨夜那咤生八臂无缝塔皎洁天心月朦胧徧九垓三秋黄叶落二月牝丹开每覩南来鴈常訽北方五台均提童子报拾得在天台龙牙言禅师九首赵州衫X赵州老对面人难晓一归何处青州布袄金银瑠璃砗磲玛瑙灵云桃华春风二月半桃华红烂熳灵云到处逢衲僧着眼看看看短棹孤舟谁居彼岸仰山推枕子田中插锹床上推枕千手千眼不审不审百丈再参马祖风云会合又相期觌面难明第一机霹雳一声天地逈西河师子却生儿栢树庭前栢树子不是祖师心莫执一时见便忘千古音云门放洞山三顿棒二汗马功劳要立身将军一等扫边尘全身只待英雄士不遇英雄愁杀人查渡湖南涉路歧云门不惜两茎眉万古碧潭空界月再三捞摝始应知有句无句仰之弥高钻之弥固昭昭明明如藤倚树大笑呵呵跨白牛碧云缭绕无寻处斩猫当日临崖看浒眼至今观水忆南泉赵州头戴艹鞋去渔翁腰带好牵船胜因戏鱼静禅师四首X勘婆二婆子只知指路鸡犬被人偷去直待赵州勘了这回紧闭门户赵州老老大大不解山中打坐自言去勘婆了倒被婆子勘破犀牛扇扇上犀牛从古𦘕索来既破要元牛纵教戴子重描出不是当时那一头四不迁掐珠不念佛开眼不见色喫饭谁择日任东西南北荐福常庵崇禅师二首风幡浪静风恬正好看秋江澄澈碧天宽渔人竞把丝轮掷不见冰轮蘸水寒赵州三不度金佛不度炉穷源有处无木佛不度火浑崙齩不破泥佛不度水何处不是你真佛屋里坐赵州言是祸水牯会耕田黄牛能拽磨宝华佛慈鑑禅师二首世尊拈华拈华亲付老头陀平地俄兴一丈波后代钉椿摇橹者竹篙量水转殽讹楼子和尚悟道你若无心我也休鸳鸯帐里懒擡头家童为问深深X意笑指纱窻月正秋净慈月堂昌禅师四首忠国师问紫璘供奉艹作何色惯使渡头船如今不记年爱他风浪恶方是趂麤钱秀才读千佛名经千佛居何处题诗黄鹤楼感恩并积恨终日在眉头盘山光非照境光非照境境非存光境俱忘复是痕百鸟不来春巳老落华流水绕江村丹霞烧木佛惯行私路乍赴公筵幞头脚短腰带夸圆不是伴郎来劝酒误他年少觅青毡天童宏智觉禅师一首野狐一尺水一丈波五百生前不奈何不落不昧商量也依前撞人葛藤窠阿呵呵会也么若是你洒洒落落不妨我哆哆和和神歌社舞自成曲拍手其间唱哩啰华严真懿兰禅师五首五位正中偏拈转虗空过那边夜半金鸡生铁卵明明谁辨暗中圆偏中正晓月梳云华弄影石人惊起梦魂消带雪乌鸡回凤岭X正中来玉兔团天耀九垓万古碧潭无影像红炉焰里雪华开兼中至锦缝金针双鏁备靴头线绽足知音有耳不临流水流兼中到眼里双瞳齐喝道少室山前铁马驹三便喫尽无根艹上方益禅师二首临济见普化喫生菜艹里相逢两赤眉交锋一阵疾如飞东西旗号浑相似试问何人得胜归香严上树狭路转身难东西尽是山行人不到处风定落华闲净因蹒庵成禅师四首夹山境话古路雪深覆好山云更遮鴈声天外急游子夜还家德山托钵巫崃山头窈窕女朝为行云暮为雨王孙一见空断肠便作红霞隐身去女子出定文殊头白罔明头黑女子冶容瞿昙是贼山僧不犯锋铓直下并赃捉获龙牙问翠微临济佛法大意驾与青龙不解骑人人尽道阿师痴烂泥中有伤人刺三度曾施陷虎机X黄龙死心新禅师二首秀才问长沙千佛黄鹤楼前法战时百千诸佛竖降旗渠无国土居何处留得多才一首诗鲁祖面壁鲁祖垂慈不用功逢僧面壁显家风若遇上乘同道者木庵琼首座二首达磨见武帝掩耳不及忽雷奔天低尺五两倾盆叶随流水归何处牛带寒鵶过别村世尊一日坐次见二人舁猪乃问这箇是甚么云佛具正徧知为甚么猪也不识世尊曰也要问过舍筏怀兼济逢耕更问津却将未归意说与欲行人钦山方禅师二首干峰云众云法身有三种病二种光三种病兮二种光衲僧于此共商量商量得到无疑地野艹闲华满地香烧木佛觌面难藏最上机家风千古为人施银山铁壁重重透赖有丹霞院主知南华昺禅师二首僧问清平有漏无漏X笊篱木杓钱贯井索打瓦钻龟徒劳卜度休卜度麒麟只有一只角僧问雪窦明觉如何是佛曰四山围绕狂狗逐块瞎驴趂队只许我知不许你会文殊道禅师四首野狐石崇富贵籛铿寿潘岳容仪子建才但愿东风齐着力一时吹入我门来勘婆三月春光上国游祥云瑞气鏁龙楼亲从宣德门前过更问行人觅汴州狗子无佛性狗子佛性无老蚌吐明珠西川鸣杜宇江南啼鹧鸪烧木佛彭祖八百乞延寿秦皇登位更求仙昨向天津桥上过石崇犹自送穷船龙牙苏嚧才禅师二首沩山百年后向山前檀越家作一头水牯牛去翻手书空字巳成忙忙人向两头争屈原不是寻渔父千古谁人论独醒玄沙白纸踏飜渔艇成家业笑出芦华月正圆地阔天长三幅纸同风千里为重宣X何山佛灯珣禅师五首南泉示众文殊起佛见法见鸳鸯绣出世无双好手元来更有强呈罢各归香阁去金针难把度萧郎德山入门便棒入门便棒没商量拶出红流便厮当不是奴奴情淡薄无钱难作好儿郎临济入门便喝张公未醉李公扶从此嘉声满道途却被金刚开口笑谁能爱你护身符央崛取世尊指头急行缓步无前后浑踏长安路一条央崛回头知住处便能平步出云霄华冠不用孃生指须发宁烦费力摇好似移华兼蝶至等闲买石得云饶外道问佛露影藏身问世尊瞿昙一点不加文迷云舒卷从斯入十倍精神减八方龙翔竹庵珪禅师六首女子出定不假文殊神通休要罔明弹指尔时灵山会中女子从定而起国师三唤侍者世路风波不见君一回见面一伤神水流华落知何处洞口桃源别是春X赵州勘婆噼面三拳连腮七掌尽大地人不知痛痒赵州七斤衫夜半墨漆黑提得一箇贼点火照来看元是王大伯南泉油餈近在口皮边远过河沙国世间多少人不得油餈喫罽宾斩师子尊者船子下扬州浮萍逐水流一声河满子千古动悲愁大沩牧庵忠禅师三首女子出定秤鎚落井只有秤衡两两相忆分物不平方始取出秤鎚忽又失却秤衡始去隣家借觅衡上不曾钉星休休重者从他重轻者从他轻新妇骑驴柳恽江头赏白苹小风吹处晓烟轻渔翁坐钓秋亭月翻忆苕溪说性情非心非佛二月春光景气浮少年公子御街游银床踞坐倾盃乐三箇孩童打马毬鸟巨雪堂行禅师五首达磨见武帝西天屠子气雄豪欺负神洲罪莫逃武帝当头轻一拶果然提起活人刀风幡X不是风幡动天生李老君出胎头上发寸寸白如银陈操尚书验衲僧一语离窠窟千生出盖缠夜来风雪恶木折古巖前二祖安心金不博金水不洗水二祖脑后露腮达磨当门无齿夫妻相打到官官问你有谁证见各云有亲儿证见儿到官欲证父不得证母不得生死自怜同室穴因何中路隔关山一朝忽得亲儿证趯踏方知盖覆难嘉泰普灯录卷第二十七音释蟾时占切蜍常如切褫音池柘音蔗咭巨吉切嘹力吊切鬣音猎罽居例切岋鱼及切崿五各切浒音虎掐苦洽切舁音余籛音笺恽音蕴嘉泰普灯录X卍XXX嘉泰普灯录卷第二十八平江府报恩光孝禅寺僧编颂古下大沩佛性泰禅师十二首净果与演化至报慈化问如何是真如佛性X曰谁无朝三暮四一何少暮四朝三何太多多少未能知数量有无从此见殽讹不殽讹唵苏嚧㗭唎萨婆诃杨歧三脚驴三脚驴子弄蹄行步步莲华榇足生堪笑艹中寻觅者不知芳树啭新莺灵云悟道玄沙未彻无星秤子两头平拈起应须见得明若向箇中争分两知渠错认定盘星十分风釆露堂堂玉蘂琼华未比量刚被傍人论好丑因兹难嫁与潘郎龙牙问翠微临济祖师西来意子卿不下单于拜始末常遵汉帝仪雪后乃知松栢操事难方见丈夫儿罽宾斩师子尊者得人一牛还人一马有往有来可知礼也侍者报大王来应用从来不覆藏当机何得昧真常只知报道王来也不觉浑身在帝乡野狐不落因果何曾堕不昧因果何曾脱当堂镜破两头忘扫影灭踪无摸索无摸索何倚托秋风吹梧桐树叶鸣嚗嚗廓侍者问德山从上诸圣向甚么处去X商岭东西路不分两间茅屋一溪云师年耳聩知师意人是人非不欲闻有句无句树倒藤枯意若何沩山开口笑呵呵可怜三尺龙泉劒唤作陶家壁上梭外道问佛有无不问语先堕明镜当台双照破迷云散尽晓天空杲日团团红似火倒剎竿多子塔前衣付后更传何物示于人双珠迸出剎竿倒直得寒光彻四隣径山大慧普觉果禅师十首二祖安心觅心无处更何安嚼碎通红铁一团纵使眼开张意气争如不受老胡瞒黄檗噇酒糟身上着衣方免寒口边说食终不饱大唐国里老婆禅今日为君都说了不许夜行禾黍不阳艶竞栽桃李春翻令力耕者半作卖菙人勘婆天下禅和说勘破争知赵州巳话堕引得儿孙不丈夫人人黠过冷地卧德山托钵X一挝涂毒闻皆丧身在其中总不知八十翁翁入埸屋真诚不是小儿嬉风头稍硬夜半明星当午现愚夫犹待晓鸡鸣可怜自屎不觉臭又欲重新拈似人罽宾斩师子尊者杀人须是杀人汉当下一刀成两段头臂虽亏劒刃锋何似秦时𨍏辂钻一口吸西江一口吸尽西江水甲乙丙丁庚戊巳咄咄咄啰啰哩维摩经其施汝者不名福田独坐许谁知青山对落晖华须连夜发莫待晓风吹产难华阴山前百尺井中有寒泉彻骨冷谁家女子来照影不照其余照斜领道场正堂辩禅师十六首达磨见武帝黄金凿白玉推开开混沌窍透出玄元机达磨分皮髓社舞村歌笑杀人骑牛挑鸭走成羣三盃酒罢归家去留得猪头碍塞人女子出定要得他家活计强竿头须解倒拈枪这边打鼓那边拍引得瞿会笑一场X圆觉于一切时张果老踏破葫芦吕洞宾失却宝劒两箇撒手相逢囊箧更无一线何仙姑铁笛横吹解道长江静如练亮座主参见马祖弓强难结鸳鸯纽御道那栽栗棘蓬堪笑香严饶舌老今年犹胜去年穷野狐不向东山久蔷薇几度华白云他自散明月落谁家先师无此语行主无人能赛姐姐更是好手腾身百尺竿头打箇背飜筋斗因我得礼你老鼠齩生铁十分滋味别猫儿左右看嚥唾也不彻栢树百宝光攒无儿顶是大神呪最灵奇揭谛波罗僧揭谛石人半夜失乌鸡十智同真𦘕得真如活华间试展开黄莺偷眼觑不敢下枝来黄龙三关我手何似佛手黄龙鼻下无口当时所见颟顸至今百拙千丑我脚何似驴脚文殊亲见无着好箇玻璃盏子不要当面讳却人人有箇生缘从来罪大弥天不是牵犂拽把便须X鼎镬油煎小麦化为蝴蝶春水满幽㵎江风吹断云年年那时节忆着别离人蚯蚓化为百合住山身巳老世事任乖张年来无侍者客到自烧香两女合为一媳妇两女合为一媳妇古寺基前幢子竖髣髴上有陀罗尼多少行人尽惊怖万年雪巢一禅师二首外道问佛世尊只眼通三界外道双眸贯五天华意正浓桃脸笑春光不在柳梢边晦堂拳头背触人难会凭君子细看片云才出洞遮却面前山上封佛心才禅师二首风幡指出风幡俱不是直言心动亦还非夜来一片曹溪月却照侬家旧翠微大禅佛参仰山后到霍山子陵滩水急如弦摸得黄鱼缩项鳊提向市中频索价他家不着半分钱崇觉空禅师一首栢树打人骂人易劝人休却难不识饶人处急水下高滩X南巖胜禅师七首马祖踏水潦无量妙义皆周匝旋干转坤为一合当阳横按笑中刀犹欠顶门上一踏兴化打克宾汉祖拜将务决胜非韩谁敢当兹任赤幡高竖化城降星在盘兮不在秤廓侍者问德山从上诸圣向甚么处去脚踏清波分华岳手擎红日转重云徒劳谩费干戈力究竟还归有道君保寿作街坊见相打有省借路经过无面目因邪打正有拳头衲僧门下无干涉徒用精金换得鍮金刚经为人轻贱故先世罪业藤萝荆棘离离艹枯树无退还不倒败叶知他叠几重不消一阵秋风扫侍者报大王来许由临岸洗耳巢父不饮牛水侍者亲入帝乡赵州只在艹里狗子无佛性乙巳大人丘丛林为宼雠利牙如劒戟生杀有来由梁山廓庵远禅师三首女子出定出得出不得定从何处起文殊往梵天罔明轻弹指X乘流即行遇坎即止君不见虗筑防胡万里城不知祸起萧墻里普化有斋不是风兮不是颠长街短巷走如烟院里有斋常记得时时挂在口皮边有句无句呵呵大笑不寻常笑得眉间也放光不是明招重注脚丛林洎合错商量道场普明琳禅师二首北斗藏身五凤楼前问洛阳金鞭遥指御街长春风是处华争发游子年年忆故乡晦堂拳头赤体更无藏隐处黄龙未语先分付若将见解上门来他家自有通霄路灵隐佛海远禅师七首勘婆才拈折箭断弦弓随手双鵰落碧空打鼓看来君不见万年松在祝融峰临济嘱三圣浓云泼墨忽遮山碎雨跳珠乱入船卷地风来忽吹散望湖楼下水如天风幡不是风幡动亦非人者心自从胡乱后淈腯到如今X栢树静鞭声里驾头来紧握双拳打不开打得开云压香尘何处是静鞭声里驾头来楚王城畔楚王城畔水东流独脚山魈趯气毬贪看六幺华十八断头船子下扬州普眼不见普贤飘飘一鴈落寒空步步追空觅鴈踪踏破艹鞋跟子断巍然独坐大雄峯慈明水盆暑往寒来春复秋夕阳西去水东流将军战马今何在野艹闲华满地愁本寂灵光观禅师三首疎山造寿塔冬瓜蘸雪未为淡匠者三文淡最幽淡最幽天共白云晓水和明月流勘婆赵州勘破老婆时恰似青春三月里陌上游人争看华鹧鸪啼处谁相委僧问黄龙南禅师不去不来时如何曰华岳三峯头倒卓云却去却来时如何曰风吹柳絮毛毬辊冰雪肌肤西舍女梳粧巧巧𦘕双眉傍人笔力强传写户外如何见得伊X鼓山蒙庵岳禅师四首勘婆本是山中人爱说山中话五月卖松风人间恐无价七贤女游尸陀林无根树子一株山翁不费诛锄鎚碎千年桃核不须绿木求鱼无阴阳地一片明明卖贵买贱死尸无处活埋露出三头两面不响山谷一所透出千门万户清晓一声杜䳌劝人不如归去万年闲禅师二首世尊拈华雪压怪松露风高野渡横将谓众生苦更有苦众生干峯示众举一不得举二相见不须嗔君穷我亦贫谓言侵早起更有夜行人灵巖安禅师四首文殊白槌法王法令没周遮一片虗凝绝点瑕槌下不开诸圣眼几多骐骥困盐车野狐百丈堂前辨野狐紫罗帐里撒真珠谁家别舘池塘里一对鸳鸯水上浮国师三唤侍者一段风光𦘕不成洞房深处畅予情频唿小玉元无X事只要檀郎认得声三平见石巩解噼当胸箭因何只半人为从途路晓所以不全身天童应庵华禅师三首女子出定出得出不得满面是埃尘愁人莫向愁人说说向愁人愁杀人风幡大海波涛涌千江水逆流龙王宫殿里不见一人游香严上树故园春色在枝头恼乱春风卒未休无事晚来江上望三三两两钓鱼舟鴈山枯木元禅师二首香严贫无地无锥未是贫知无尚有守无身侬家近日贫来甚不见当初贫底人竹篦不触又不背徒劳生拟议开口更商量白云千万里东林卍庵颜禅师八首祖师曰佛说一切法为度一切心牛头菩萨面马面夜叉头不作五逆罪快乐百无忧勘婆四海同一家万口同一舌赵州勘婆子有理向谁说首山竹篦X骂他还自骂嗔他还自嗔戒之慎之出乎尔者反乎尔者也云门露椎锣攂鼓转船头席卷波翻喊激流洗脚上船乘快便顺风相送下扬州芭蕉拄杖相骂饶汝接觜相唾饶汝泼水等闲摸着虵头拍手啰啰哩哩楞严妙性圆明离诸名相一钱为本万钱利富不足而贫有余换骨夺胎些子药输他潘阆倒骑驴南泉油餈骑虎穿市过把火去偷猪主人开眼睡并舍叫失驴腊月火烧山腊月火烧山苦口是黄莲相将岁除夜窦八布衫穿大可怜把手入黄泉雪窦闻庵宗禅师三首虔侍者石人不怕师子吼须弥顶上飜筋斗沧溟竭尽正二更生铁崑崙云外走香严击竹粥饭随时养病躯本无迷悟可关渠无端击着庵前竹直至如今在半途二祖得髓X弟昆各自逞功能独有家兄彻骨贫三拜起来无一语鼻孔累垂盖上脣善权智禅师五首五王子诞生贵胤生时轮拟空玎󳬨玉珮处东宫月堂转侧朝君父直扣尧堦却借功朝生学问诗书德行全金门投䇿紫微班台星不自离蓑钓那得寅昏奉圣颜末生贫来今日极清虗悲喜寥寥一物无便欲昇为九包凤依稀云树月巢孤化生帝命传来下九天禁城中外化新宣回途复妙持金印正令曾无一字传内生凤势龙骧大丈夫天然尊贵六宫殊苔封宝殿无人侍造次凡眸识得无狼山萝庵温禅师五首五位正中偏玉兔金乌落二边丫角童儿骑黑象三更穿过御楼前偏中正过房之子初受命金刚脚下崑崙奴腰间也X佩毗卢印正中来无着当年访善财瑠璃盘里藏明月异艹山华处处开兼中至不历僧祇超十地虽然踏着旧家乡更须知有深深意兼中到天寒大雪长安道五陵才子锦袍新马蹄乱踏琼瑶艹国清简堂机禅师四首鲁祖面壁叶落岗头一望长几茎乔木倚斜阳曾经巴峻猿啼处铁打心肝寸断肠严楞吾不见时隔林髣髴闻机杼知有人家在翠微及至入门亲见了元来只是小儿戏斩猫青虵提起气腥臊几箇男儿有痛毛直下血流犹未觉举头还见铁山高夹山境话东西南北无门户大地山河不覆藏今夜碧天云脚尽一钩月挂几人肠焦山或庵体禅师七首金刚经三心三清道士无仙骨八教阇梨毁梵书黑添崑崙舞华鼓天亲无着暗嗟吁X婆子烧庵不见人斑见虎斑筭来莫愿见人斑虎斑见后通回避唯有人斑近最难南泉油餈浑身无处着驿路倒骑驴覧尽潇湘景和船入𦘕图南泉三世诸佛不知有越鸟巢南枝胡马嘶北风狸奴并白牯寸步不曾通千山都坐断万派尽朝东天王才合掌那咤扑帝钟倩女离魂假使百千劫所作业不忘因缘会遇时果报还自受维摩观身实相观佛亦然眼空四海恣纵横鼻孔辽天信脚行拏得电光为火把却来日午打三更三十六万亿一十一万九千五百同名同号阿弥陀佛竹溪烟绝雨才通无数深红间浅红山店落英春寂寂青旗吹动柳华风玉泉穷谷琏禅师三首德山见龙潭南来本欲破邪说纸灯灭处难分雪踏着秤鎚硬似铁错认乌龟唤作鼈新妇骑驴新妇骑驴阿家牵艹里寻常万万千谁在后兮谁在先不须特地苦加鞭X麻三斤驴尾猪头牛脚迹三斤麻子露消息志公杖头剪刀尺从来雨下堦头湿文殊能禅师二首腊月火烧山巢知风穴知雨可怜谢三郎月中自摇橹麻三斤现前三昧料水打碓漏泄天机失钱遭罪开善密庵谦禅师七首央崛产难贤圣劫来未鲁杀而今断这一刀休果然葛怛胸中落笑杀灵山老比丘女子出定四箇没意智汉做处总无畔岸一状领过堦前与伊据款结案百丈卷席浩浩长江际碧空片帆高挂便乘风快哉不费纤毫力万里家乡咫尺通即心即佛谁家饭挂空梁指与小儿令看解开即是灰囊当下命根便断非心非佛卖尽田园彻骨贫不知何处可容身楼头浪荡无拘捡铁笛横吹过洞庭X不是心不是佛不是物华岳三峰翠插天上头无路可跻攀不知谁有神仙手折取峰头十丈莲心不是佛智不是道太平时节岁丰盈旅不賷粮户不扄官路无人夜无月唱歌归去恰三更西禅此庵静禅师一首竹篦千山鸟影灭万里人迹绝孤舟篛笠翁独钓寒江雪长芦且庵仁禅师一首灵云桃华玄沙未彻多方窃得破衣裳壁倒篱坍没处藏更有一般无赖汉不曾同伴要分赃净慈水庵一禅师二首话堕二八佳人美态娇绣衣轻整暗香飘偷身华圃徐徐立引得黄莺下柳条慈明水盆家山指出路非遥万仞嵯峨插碧霄一片白云横谷口几多归鸟尽迷巢德山涓禅师二首狗子无佛性狗子佛性无门上钉桃符邪魔并百怪一见便消除三圣逢人即出X乍雨乍晴山里寺或来或去洞中云满天星月明如昼此境此时谁欲分荐福退庵休禅师四首兴化勘同参恰如刽子气雄豪便向咽喉下一刀五脏肝心皆砉出方知王法不相饶一口吸尽西江水净躶躶赤洒洒没可把喏可知礼也广额屠儿放下屠刀放下屠刀处棒打不回头云自帝乡去水归江汉流狗子无佛性赵州门前毒虵当路踏着齩你退步退步劒门分禅庵主六首勘婆台山一路绝纤埃无限英灵被活埋拊掌高歌天地阔赵州亲到勘婆来临济四喝是非穿凿不相干四喝诸方莫错看六道四生平等法牧童吹笛过前山兴化勘同参长松不改四时青纵夺当机几箇明阵败不禁苕帚扫眼中瞳子面前人女子出定鹊鵶午夜破云飞宝印无私孰解提若道罔明能出X定是人拔舌入阿鼻风幡非风幡动唯心动踏雪贫儿彻骨寒在圣在凡谁改变蝍蟟嚼碎䥫围山资寿尼无着道人二首产难不迟一步不疾一刻明眼衲僧如何会得粉骨碎身未足酬一句了然超百亿狗子无佛性铁壁银山一箭穿过潦倒赵州口能招祸侍郎杨无为居士七首卷席野鸭飞鼻头裂卷席更来呈丑拙直饶独坐大雄峰也是天边第二月担板汉睦州唤随卦断回不回担板汉如驴觑井驴觑井井觑驴五台何处不文殊黄面老人任多口未知道得八成无僧问古德如何是三乘教外别传一句曰东村王老夜烧钱三乘教外别流传瞎汉多知唤作禅天下衲僧参不到东村王老夜烧钱古德垂语云我唤作火汝不得唤作火X我唤作火汝即不可巳道了也唤作甚么药山云恁么也不得不恁么也不得总不得太无端野老焉知天地宽直饶数到八九十家山犹隔一重关四祖问牛头汝在此作甚么曰观心观者何人心是何物瓦解冰消不劳拈出丞相张无尽居士五首庐陵米价一派青源出少林信衣到此只传心寻常示众无人会尽向庐陵米价寻灵照雪中卖笟篱回至一庙前云云宁可饥寒死路边不劳土地强哀怜满船家计沈湘水岂借芒绳十百钱兜率三关其一曰拨艹参玄只图见性即今上人性在甚么处阴森夏木杜䳌鸣日破浮云宇宙清莫对曾参问曾哲情知孝子讳爷名其二曰识得自性方脱生死眼光欲落时作么生脱人间鬼使符来取天上华冠色正萎好箇转身时节了莫教阎老等闲知其三曰脱得生死便知去处四大一分时向甚么处去鼓合东州李大妻西风旷野泪霑衣碧芦红蓼江南X岸却作张三坐钓矶嘉泰普灯录卷第二十八音释聩五怪切鳊音鞭淈音鹘腯音突魈音宵玎音丁珰音当骧音泪坍音摊虎伯切晢音钖嘉泰普灯录X卍XXX嘉泰普灯录卷第二十九平江府报恩光孝禅寺僧编偈颂翠巖真禅师三首占古庆怀南北无知巳东西信有缘祖师言不识真宰理方宣性海宽长满心华静后圆定山三径艹谁为扫寒烟偶作白云漫世界清露滴咸秦沧海几回变衲僧把要津因事三岁孩儿百岁翁相逢陌路各西东瑠璃殿上苍苔色明月堂前匝地风法昌遇禅师九首看经X半满藏兮一络索子细看来特地错东村王老打张三两箇善神齐发恶休发恶寒猿昨夜绕窻啼白鸟今朝上虗阁寄昭师兄溪月同观影异圆岭云重鏁故山关乌鸡带月啼天晓刍狗㘅华吠斗寒径直斫开离却易迂回顾鉴入应难龙川露滴层峰外红日圆晖北上看不勘自破打破虗空不用鎚门头何假更安锥从他胜有张良计不勘还须失利归三句第一句无边大火聚拟议早身灰谁敢当头觑第二句龙蟠并虎踞更问毗耶离巳落他路布第三句脱却孃生袴直下便承当铁山横在路三诀第一诀袖里三斤铁忽遇病维摩拈起蓦头楔第二诀六月漫天雪无处避炎蒸浑身冷如铁第三诀八字无两人胡僧笑点头眼中重着屑金山达观颕禅师一首答问曹洞宗旨洞下门庭理事全白云巖下莫安眠纵饶枯木生华去送出荒郊不直钱黄龙普觉南禅师二首答张职方X梦幻年光过耳顺茆庵艹座颇相宜日高一钵和罗饭禅道是非都不知不知犹作不知解解在功成百鸟奔欲絁㘅华箇中意江心明月岭头云云峰悦禅师六首示学者赫日光中谁不了底事堂堂入荒艹担簦负笈苦劳神从门入者非家宝演宗乘提祖教千年枯骨何堪齩南北东西归去来拈得鼻孔失却口和泥合水予有一道千圣不到北走南奔相头买帽是何之道云横碧峤予有一辩风生岳面举目千差知君不荐是何之辩僧堂佛殿予有一说善知时节若人会得眼里漆屑是何之说春寒秋热予有一劒寒光若练虎啸风生飞霞走电是何之劒灰头土面予有一机圣凡岂知拈却鼻孔举起须弥是何之机渊明皱眉开先暹禅师一首寄莲华峯祥庵主莲华峰色撑寥沈中有高人眠岁月劳劳尘虑不经心凛凛寒姿天欲雪腰间佩文殊逼佛劒手中握龙X勐金膏笔又不肯扫荡妖氛又不肯点化顽石殷勤问师住山得几秋报我百年只是三万六千日芙蓉楷禅师五首妙唱非干舌剎剎尘尘处处谈不劳弹子善财参空生也解通消息华雨巖前鸟不㘅死虵惊出艹日炙风吹艹乱埋触他毒气又还乖暗地忽然开死口长安依旧绝人来解鍼枯骨吟死中得活是非常密用他家别是长半夜髑髅吟一曲冰河红焰却清凉铁锯舞三台不是宫商调谁人和一场伯牙何所措此曲旧来长古今无间一法元无万法空箇中那许悟圆通将谓少林消息断桃华依旧笑春风白云端禅师四首应真不借情尘我自出安用世人知月好还邀客华开亦咏诗训徒朝有则鍊句夜忘疲颇似区区者刚然不识伊涉流转物物理讵可忽逢时各解鸣乱蛙迎雨急孤狖带霜清历历何先后寥寥异性情汩罗嫌醉者病在不分明X偶作无华可献见牛头霭霭声光数百秋今日龙门庵里老依前独坐冷飕飕赞茶陵郁禅师水月以喻兮古来巳多我今不然兮所陈伊何百尺竿头曾进步溪桥一踏没山河固不游方兮何游之有玄沙保寿兮师与其偶鴈峰之东兮洣川之口三十三秋兮大师子孔舒兮卷兮巳而矣依前空泻洣川水九江相去几千里父有重牙子无齿谩劳提耳一炉香微烟旋逐松风起保宁勇禅师十首寄端和尚云外青山万万重有谁千里暗相通明时簸弄干坤者尽握灵虵在手中无限栗蓬吞巳了百千圈子透难穷有时共入洪波里尽日漫天是黑风上云盖颙和尚拈将楖栗路纵横大地清风飒飒生北斗柄斜轻拨转大唐人眼直须盲忆昔相将决死生死生难决盖生盲也知不负归根处到了还从旧路行答舒城范秀才举手抹太虗光明能灿烂赤脚上刀梯缦缦缦缦缦山居X石女呵呵笑东君信巳通羽毛争叫噪华木竞青红樵唱深云里农耕骤雨中祖师门下客特地问家风出家冬景致何处不光辉大地冰凌合漫天雨雪飞松间戴笠去林下拾薪归盛爇炉中火通宵即当衣随分度朝晡客来何所须点茶收却盏行饭展开盂暑热同摇扇天寒对拥炉等闲相借问还识老僧无林下无余事高眠足矌怀舀将锅里粥抽出灶中柴坐久慵移榻人来揖上堦门前千万仞谁肯度悬崖卓钖孤峰顶门前滑似苔丰干骑虎去拾得趂牛来倐忽风云合逡巡境象开相逢语何事摇手任人猜五祖演禅师三首山居床是柴棚席是茅枕头葛恒半中凹霜天索宽人投宿睡到天明手脚交送分卫者巖缝迸开云片片半笼幽石半从龙为霖普润焦枯后却入萝烟第一重闻角幽幽寒角发孤城十里山头渐杳冥一种是声无限意有堪听与不堪听净因枯木成禅师一首示小师思悟维摩不默不良久打破玄关没窠臼堪嗟几箇杜波斯问着痴痴不问口X黄龙死心新禅师四首死心室死心心死死全心死得全心一室深密把鸳鸯闲绣出从教人竞觅金针和方侍者颂曹山云中因缘满山风雪色凝然鸟道玄玄没二边风翅歛时全叶正龙珠耀处却还偏通途辨的谁云妙双鏁金针理未玄若谓孤峰曾不堕依前流落未生前与方侍者念念向本家本家即心也念念行吾道吾道即性也吾心性无二佛祖更无也赞六祖六祖当年不丈夫倩人书壁自涂煳明明有偈言无物却受他家一钵盂慧林慈受深禅师一首偶述万事无如退步眠松床纸帐暖如毡梦中说话无华艹况是山僧不会禅泐潭湛堂准禅师五首送云侍者鸟窠吹布毛老婆为侍者今古道虽同宝峰不然也二月三月时和风满天下是处百华开远近山如𦘕歧路春禽喧高巖春水泻头头三昧门虗明周大野好箇真消息书送汝归舍衲僧末后句嘘是何言欤X送利监收开眼合眼道契寰中东行西行禅非物外大仰插锹叉手靴里动指头南泉把鎌刈茅谁人知此意今也道不及古僧僧解数满肚但寻雪月风华失却昔年活路不能返照回光法界毗卢全露阿呵阿笑倒利头陀风前月下啰哩啰深夜处分诸火客你看是甚么火色自赞我若自赞云居罗汉我若自毁无主饿鬼赞之不欣毁之不嗔毁誉不动东鲁西秦尔图我真又求我赞我真我赞两重公案家丑不外扬巳德不自谈寄之以数六九五十三我巳是妄尔更妄写妄我妄写两重虗假欲传吾真须泯见闻声色不碍相似十分长芦祖照和禅师一首题永明智觉寿禅师顶相慧日峰高秋色冷钱塘江静月华明寒光一烁周沙界笔下看来未十成泐潭阐提照禅师一首自赞自小来打硬佛祖不奈何放藞苴住院殃害杀禅和道行阐提道歌唱阐提歌欢喜入地狱谁菅你阎罗龙门佛眼远禅师十一首标指X了妄元真问汝贪嗔痴家住在何处我今要与汝各各分头去好好细思量免被他官府大者名为贪养得二舍弟三郎都一处日夜共活计令汝家户大使汝善调制子今苦厌我我与子发誓一要子自知二要子依例三要当处生四要欢喜偈与汝善和同一一无凡秽一觉一切了何须去烦翳我是诸佛母十方及三世同居善说世人不识我求我以形容形容不相似徒观纸上龙若要识得我问取主人翁主人好家业物物要安藏六兄夸艺术三母足温良南听善书筭北库多财粮住来但觉久懒去问张主君若一识得与汝同屋梁美容可观一别海山中十年春艹绿相思在方寸颜容皎如玉音书杳不来桃李繁且熟唯有意中人使我眉头蹙妙容非覩通身无影象脱体露堂堂不话非声色何曾有短长河沙恒徧现故号法中王优昙华正开齅着不闻香廷促自尔春日春山里万事尽皆春春光照春水春气结春云春客春情动春诗春更新唯有识春人万劫元一春祖师地种华及总颂地性地本无生因生说有地流传古至今非愚亦非智X种从昔未曾迷于今何所悟只缘种性深更亦无别路华有种有心地因缘华日开要知成果处却笑祖师来总五叶华开后山长水更深乱云横谷口游子谩追寻示众求心心未谛等人人不来巖华晓来雨寂寞为谁开五色灯光眚所成但除其眚莫除尘若言本眼何曾眚乃是临河渴死人龙牙言禅师一首张提举到山有作清世朝贤难会面巖堂语道霜风扇借问何时出帝乡笑云西蜀乌头贱阿呵阿谁人荐裴相当年典豫章不惜眉毛又相见咦胜因戏鱼静禅师二十二首拟寒山自述多见拟寒山不然拟拾得冲天各有志拟彼复何益居山山色翠临水水声长风华与雪月时处自歌扬颇忆未参禅教中听十年昼夜数他宝何曾得半钱发志出行脚遍求无病药及至休歇时依旧没鞋着行时唯信脚到处便为家午饭随麤细三衣乱掩遮空名耳里水微利眼中砂一觉黄昏睡金鸟出󳫦涯目述自高吟自高非倨傲高怀肯随动幽鸟徒轻噪X无水定无源有烟必有灶天堂并地狱自作还自报近见一般人堂堂似佛祖入室求知识为明生死事问汝莫是贼当时面如土语言勿生嗔只箇是生死参禅脱生死辄莫被魔使八风一任吹六尘终不污非语乱如麻截断众流句仰面看青天立地超佛祖五更一盂粥辰时一顿饭昼夜两觉眠一日事俱辨毁我还自毁赞我还自赞是非与荣辱红炉亦金弹良田着力耕自利复利故莫栽荆棘树子孙没出路仁者爱安仁狡侫生嫉妬劝汝早回头翻覆面前觑莫笑我自述麤言无义理岂为骋文辞因笔写其志百年唿吸间何用苦较计劝汝莫痴毒无常忽忽至一曲乐昇平非关啰哩棱山河俱属宋云水且饶僧时击松风磬长然㵎月灯愿王似南岳万世碧层层十二时半夜子心境俱忘正莾卤捻转天关万象移泥牛入海谁亲覩鸡鸣丑一声相报无前后惊觉腾腾梦里身释迦老子交横走平旦寅翠竹黄华拂眼明灵禽异兽争嘲哄总解回头转眼睛日出卯紫雾红霞腾海岛挤排无限利名人出门忘却衣中宝食时辰掌钵徒劳入市巡若将心受檀那饭也似无功食禄人X禺中巳选甚婬坊并酒肆回头便是出尘人翻笑曼殊携庆喜日南午卓然独耀无今古粪埽堆头玉马嘶瑠璃殿上金刚舞日昳未万树千峰影斜坠兔角龟毛遶市寻贵卖还思买时贵晡时申一日三分过二分直饶省得来时路到家急急也黄昏日入酉残霞返照门前柳无声一曲牧童归背跨牛儿师子吼黄昏戌角韵钟声遐迩一要会闻复翳根除补陀巖上寻弥勒人定亥念念无常剎那快回光省取不迁心坐照十虗谁对待虎丘隆禅师二首送化士分卫大地撮来粟米粒一毫头上现干坤居家不离途中事常在途中不出门赞达磨盍国人难挽西携只履归只因熊耳月千古冷光辉荐福常庵崇禅师一首读庄子一受其成形不忘以待尽人生悉如此谁悟此中玄白日无私照青山任意眠松风来不断泉石自相便路出千峰上云归竹径边X宝华佛慈鉴禅师五首五派临济铜头铁觜百家冤一喝双分照用全三尺吹毛定寰宇临行抛向瞎驴边云门三句都将一串穿等闲挂向御楼前几多行客眼定动东海鲤鱼飞上天曹洞紫庭黄合带春温寝殿何人侍至尊长爱百司分职处玉鞭敲镫出金门沩仰一箇撒开千万箇簸箕解说无生话艹堂睡起觜卢都寂子要须原梦破法眼溪光野色浸楼台一笛遥闻奏落梅风送断云归岭去月和流水过桥来净慈月堂昌禅师二首送僧扫尽诸方路布禅到头窠臼落谁边台盘角畔重拈起万里神光顶后全自赞丹青写出剩却一箇窦入布衫着着便破土面灰头那畔行水墨观音解推磨X广福尚禅师二首离黄龙有作大袖长拖出祖关蛟龙战罢海涛闲寄言白首参玄者休把虗空侧点斑次韵答张无垢居士从来高价莫饶伊百战场中奋两眉夺角冲关君会也丛林谁敢更相欺长芦真歇了禅师三首示众意句难分别风骚路外求提刀空四顾驻步失全牛落眼情尘脱归根景象幽万缘俱不到佛祖莫能酬路断无依着空船载月归力穷忘一色功尽丧全机密混凝流处融通向背时古帆风静夜任运应高低不犯清波句澄江浸一钩棹头风色静篷底夜明秋鴈影沉寒水芦华隐白牛须知耕钓外稳密类难收灵峯古禅师一首题佛鉴禅师语录后流水高山不在絃等闲成曲又成篇列珊瑚树枝枝好撒水银珠颗颗圆挥落禅关无少滞增添衲子几重冤拟于纸上明端的争似当机自造玄黄龙艹堂清禅师一首读法界观多中即一一中多浪里全提水是波波水灭时多一尽日轮当午见星河X善权智禅师四首识自宗紫微宸幄绿苔封寂寂无人寝殿重玉漏夜传尊贵语六宫不许扣金钟和宏智颂仰山语机丝不立显真空断灭应无箇事同没底月船乘夜泛无鑐鏁子两头通日回眸照处犹春雨撒手何时正晓风白发童儿骑雪马转身就父岂同功如今认得正当初月下披云上宝车日暮去朝来谁辨的开门何处不逢渠德山佛性泰禅师五首四时般若日暖风和天地春野华芳艹一番新灵山佳致依然在谁是当年微笑人万木扶疎夏景长园林梅杏嚼红香山前麦熟还知否一一当机为举扬飘飘黄叶坠幽庭万里无云宇宙清飒飒凉颷生户外韶阳三句转分明林木萧条复本根严霜冻雪鏁松门地炉煨火通身暖寒暑到来休更论赞达磨泛舶来梁自普通一鎚击碎有为功谁云面壁无言说争奈当门齿露风X径山大慧普觉杲禅师十一首学者请益竹篦云门举起竹篦开口知君话堕上方香积不飡甘伏食人涕唾云门举起竹篦禅和切忌针锥鸾凤不栖荆棘感鸟感鸟偏守空池云门举起竹篦通身带水拖泥奉报参玄上士撒手悬崖勿迟云门举起竹篦拟议知君乱统直饶救得眼睛当下失却鼻孔云门举起竹篦露出心肝五脏可怜猗死禅和犹自魂飞胆丧示鼎需禅人顶门竖亚摩醯眼肘后斜悬夺命符瞎却眼解却符赵州东壁挂葫芦寄福胜长老真人十八界元空三十一人同姓吕分散游山各占山三十一人又同处赞普融和尚示无作相击涂毒鼓行无缘慈诛佛诛祖如是见得普融妙喜未敢相许直下来也如龙似虎一鎚打破太虗空至今一缺无人补李汉老参政写师顶相求赞这汉没量罪过不合引惹措大被渠笑里藏刀杀去X吾祖达磨不知有底冤雠一向兴灾作祸杲上座诺惺惺着莫教话堕唐道人请赞这尊慈无摸索忽地喜忽地恶喜也和气如春百华开蕚恶也雷电风云一时俱作似恁么做处若非阿脩罗王即是金仙大觉唐道人紧收却逢人不用展开卷来送在壁角祖传禅人求赞藞苴全似川僧萧洒浑如浙客偏向情未生时拈出报慈一隔尊性不定莫可窥测见小时嫌蟭螟眼太宽见大时谓太虗空惑窄似这般底阿师如何受人天供养好与噼腮一掴乌巨雪堂行禅师三首赠禅者句下出诸碍翻身古劒寒欲明如上事须是髑髅干削东坡宿东林偈溪声广长舌山色清净身八万四千偈明明举似人赞佛眼和尚因我得礼你玄沙出窠臼龙门与荐灯后咄护国此庵元禅师二首答虎丘隆禅师佛祖权衡真妙绝一句通明万机彻纵横端似走盘珠念念圆融大休歇要须滴滴烂如脓莫学南方半生灭掀然四海浪翻空撼动须弥石崖裂电火影里X分缁素烈焰堆中掬飞雪玲珑八面生清风皎洁一轮霜夜月无位真人干屎撅紫真珠帐罗纹结握起吹毛照胆寒撩拨石人惊吐舌全提半提风凛凛夺食驱耕妙无竭棒如雨点声如雷一札当机便超越君不见临济宗风正令当如此赤骨历地成活业送化士言前荐得成多事句后承当亦未真截断两头闲路布不知谁是透关人道场正堂辩禅师五首送街坊贞女不着娘家服丈夫岂假分时财十盃五盏从何有空奋双拳趂得来送及禅人马面夜叉才稽首牛头狱卒便擎拳洞宾唱箇陶甄理脱殻乌龟飞上天自赞土豹长老悟处敲誵滑头胜似莼菜软顽何啻黐胶曾被三脚驴子踏得鼻孔成四瞎老婆半夜吹火张聋子日午闻歌𦘕得这般毫相出生入死降魔有时鼓起龙门浪娑竭龙王不奈何潦倒住持不言规矩聚三百僧说无义语平生要讨便宜落水也求干处钦山方禅师四首四威仪X山中行步步踏无生手把过头杖轻重不多争山中住生死全无路地狱与天堂总是闲家具山中坐松竹大底大时时起清风自唱还自和山中眠祖佛并齐肩神通并妙用尽在枕头边灵隐佛海远禅师五首示无住道人瞎堂有箇不是扫尽衲僧巴鼻惊回陜府铁牛吞却山河大地寄白石峯体首座白石峯头衲子多铁牛吸尽井中波他年布袋重开口佛祖依前不奈何寄道场无庵全和尚雪顶崑崙着意猜十头罗剎笑颜开镬汤冷处君先入浒眼横时待我来示道源大师学佛以悟为则虗词不入公门君看义之艹圣一点入石三分自赞大地一浑身虗空绝四隣不识栢树子唤作麻三斤好时十分潇洒恶时一味藞苴等闲牵犂上佛殿乘兴钵盂里走马平地撒屎撒尿知他是真是假禅人描邈将来大虫头上火把虎丘雪庭净禅师四首四牛图X龙图王以宁序本无位次那容横立阶梯体绝名言岂许强生节目玄关跳出何妨土面灰头金鏁喝开始解披毛戴角随机摄化应物现形唯一坚密身混入诸尘现古今作牧牛图皆方便之一瑞耳或黑或白或有或无然皆未能尽善今雪庭道人独以四牛皆一色白中间二位悟则逆骑迷则顺骑前后二位为牛者表父母未生及涅槃时也四皆白者表迷亦不失悟亦不得生亦不来死亦不去露地坦然法身明矣一父母未生空刼那畔世界未成此性巳具坦然明白本体纯真众生因妄发生圣人从悲起智颂曰混沌不分处三缘未合时神通难可测佛眼莫能窥坦荡全躯白安眠露地肥为躭春色好又被业风吹二三缘既合六贼互兴舍父逃亡迷巳逐物同门出入各不相知向外驰求自生退屈故谓之迷颂曰改换毛衣了从兹不自由只知今日事忘却旧时牛步步虽同辙昂昂不转头四山成隔阔相逐没时休三回头忽见觌面相逢十二时中全承渠力君臣道合父子相投自利利他续佛慧命故谓之悟颂曰瞥尔家栏里回头识得伊不须常管带取次倒横骑似客归家日如儿得母时平田荒艹里吹唱哩啰哩X四始终一贯起灭同时终日生而不生终日死而不死廓然绝迹湛尔清虗如金博金似水归水不断烦恼而入涅槃不住玄关匪居正位披毛戴角向异类中行此诸佛顿证法门非众生见闻境界颂曰脱下娘生袴还归不动尊万缘具顿罢一路涅槃门大海波澜息青天绝点云披毛同异类无剎不分身天童应庵华禅师四首偶作黄檗堂前行正令天童今日验疎亲老来拄杖思分付未见当年喫棒人赞临济临济秃无眼目讨便宜兮不知足高悬羊头卖狗肉秤头斤两惜如玉胷中更有一般毒天轻触赞此庵十分𦘕得相似只有一处殽讹佛祖检点不出从教平地干戈禅人写师顶相求赞身心一如身外无余不愿成佛亦非凡夫甘作上牢漆捅无心计较锱铢万古银山铁壁更没者也之乎是则活埋老僧不是则打杀昙慧暗透两重牢关烈焰不藏蚊蚋博山本禅师二首浴佛X今日当年佛降生当年今日不多争若言八十还归灭有眼分明特地盲遣僧通嗣书射杀南山老大虫行人从此路头通年来猎犬浑无用卧对千峰与万峰东林卍庵颜禅师七首明道心如墻壁眼如眉月饵烟蓑下钓矶湛湛寒光凝一片波澜不犯取鱼归与洞照禅人拔出赵州舌头去却当门荆棘归家倒卧横眠冷笑奔南走北示众无用顽皮作气毬谁人趯得上高楼如今潦倒浑无力辊得行时即便休磐陀石上共安居水远山高一事无唯有多情峰顶月夜深移影到堦除赞达磨五乳峰前九年冷坐孤风绝攀名不敢涴断臂嗣芳贱卖滞货螟蠕有子负之蜾蠃即说呪曰类我类我自赞来自三川应缘两浙肩担华木瓜重檐肚束马簸箕三篾饭齩铁钉羹煑木札要是圆悟儿孙丧却杨歧家法姧汉多疑黠儿落节X即真非真是相非相龟毛拂子兔角拄杖自歌自舞独吹独唱认得师姑是女儿志公不是闲和尚国清简堂机禅师二首送僧造普同塔珊珊玉骨本玲珑挂角𦏪羊不见踪特地作亭图甚么为怜松竹引清风送育维那克宾一字入公门有理难伸笑杀人隐静不行兴化令他年谁道棒头亲焦山庵体禅师六首白石庵遇作白石居山人不住那伽定拄杖秃却枝钵盂倒安柄人艹觅冤雠虗空悬业镜喝下劒光寒放行摩竭令忘机绝照剔起遮天眼空王旧话圆气毬刚似铁石臼软如绵苦海无惊浪红炉断火烟庄周蝴蝶梦举世若为原示众着脚孤危艹不生没栖泊处等闲行临风阔却噇空口断送浑家入火坑生狞别是一般村品藻先贤薄后昆掉放孤峰争合杀棒头有眼盖干坤男儿脚底透长安得坐披衣肯自谩三尺冷光辉夜月一条秋水迸人寒赞达磨X万福西来老骨檛不遵行止渡流沙被人打落当门齿哑子依前喫苦瓜玉泉穷谷琏禅师一首赞月庵这箇老汉浑无缝罅点铁成金指鹿为马以张拙秀才语擒纵多口阿师跨三脚驴儿指点诸方话覇遇贱时三世诸佛正眼难窥遇贵时八大龙王亦难酬价阿呵呵也大差只因会春园里失却眼睛从此恶名滔滔流遍天下高挂虗堂兮如师子全威一任百怪千妖暗中惊讶灯禅灯禅第一不得容易与伊点化咄公安遯庵珠禅师二首题出山相半夜逾城往雪山龙楼凤阁绝跻攀如今辊出艹窠里一箇闲人天地间自赞月色照幽谷泉声落断崖水光山色里一块烂枯柴劒门分禅庵主七首杂咏参禅虽说做工夫才涉毫芒自取诛几度见君深问讯养鸡意在五更初惯曾放步竿头去坐却金乌不放东一派天河流不尽桃华满眼趂春红露地白牛须打杀红炉鼓浪立教干脱然透出纵横X去犹欠平生无病丸展钵开单休解会横来直去任生疑隔宵儿子逢亲母岂待傍人说是非平地黄金成粪土翻然粪土是黄金直饶用得浑相似𦘕虎何甞解齩人随例抛钩泛五湖渠船鱼满笑予无岂知予布钩头饵独在苍龙不在鱼腾今耀古无私句不比偷心揑合成学海义天无讨处见成拈出示禅人酒仙和尚十首杂咏绿水红桃华前街后巷走百余遭张三也识我李四也识我识我不识我两箇拳头那箇大两箇之中一箇大曾把虗空一翟支破摩挲令教却恁么拈取须弥枕头卧醒也街里走醉也街里走无钱买酒乞来噇昏昏怛怛忘前失后张开两眼见北斗拈得斗柄酌海水望空直拔泻入口误呷火龙归五脏日午夜半大哮吼随我来随我来与你安身法上竿子打筋斗杨子江头浪最深行人到此尽沈吟他时若到无波处还似有波时用心金斝又闻泛玉山还报颓莫教更漏促趂取月明回一六二六其事巳足一九二九我要喫酒长伸两脚眠一寤起来天地还依旧X痴兀兀兀兀痴落华流水自依依酒饱摩挲箇肚皮侬家元是林公儿贵买朱砂𦘕月筭来枉用工夫醉卧绿杨阴下起来强说真如泥人再三叮嘱莫教失却衣珠门前绿树无啼鸟庭下苍苔有落华聊与东风论箇事十分春色属谁家秋至山寒水冷春来柳绿桃红一点动随万变江村烟雨蒙蒙有不有空不空笊篱捞取西北风生在阎浮世界人情几多爱恶只要喫箇酒子所以倒街卧路死后却产娑婆不愿超生净土何以故西方净土且无酒酤太史黄山谷道人八首题休堂头上安头如何得休杀佛杀祖方得按堵北郁单越西瞿耶尼事同一家喫饭着衣向上一路千圣眨眼韩信打关张良烧栈赠嗣直弟去日撒手去来时无与阶若将来去会一似不曾斋呈永首座夺得胡儿马便休休嗟李广不封侯分明射得南山虎子细看来是石头为慧林冲禅师烧香昨夜三更狗吠雪东家闭门推出月是渠觉海性澄圆衲子杀人须见血X多年破衲不胜针一曲胡笳无古今往日闻韶独忘味守株人在月西沈西瞿耶尼开静北郁单越受粥慧林也唱云门曲去年腊月二十六赞真如喆禅师即邪是正即药是病乞水指井乞饭与甑杀人如麻出邪命定尸罗清净而八万四千清净是谓毗卢遮那正法眼藏以平等印封之以僧伽梨蒙之无心者来弹指门开圣凡不尽金鏁生苔丹青回互南北莫露影落千江谁知月处自赞道是鲁直亦得道不是鲁直亦得是与不是且置且道唤那箇作鲁直若是斩钉截铁一句藏头白海头黑嘉泰普灯录卷第二十九音释簦音登笈其辄切沈音血狖音𣏑汩音密洣莫礼切眚所景切挤音賷骚音搔涴乌卧切螟音冥蠕音零蜾音果蠃音躶挝陟瓜切翟支敕角切斝音假寣音忽X嘉泰普灯录X卍XXX嘉泰普灯录卷第三十平江府报恩光孝禅寺僧编杂着蒋山佛慧泉禅师默庵歌余熙宁九年春自杭之千顷移居是院因其方丈缺尔遂辟半轩结艹庵于巖石之下以为宴息之所是年十二月庵成命名曰默盖取摩竭掩室毗耶杜口之义也未几有客造余曰师之庵成矣庵之义着矣而师方且唠唠萃徒侣引游士分灯而启暗濬源而导深谓其兴悲拯物开蒙发蔽则亦至矣而名为默其亦妄乎余谓客曰子是知默而不知其所以默也子居吾语汝夫默者佛祖之真猷含灵之大本也本之正则处暄而常寂本之缪则趣理而厌尘然喧寂正缪虽名数繁然皆不离吾之至默也故西竺圣人佛者应缘感物金文玉句殆不胜纪而卒谓乎无说盖明此也后之人暖昧斯道谓语为语而谓默为默纵谓语默一体而亦不知体为何物也徒愤心口蹈之而不详用之而不辨扬扬然自以为得复曰彼默传者断空绝言而巳矣吾佛之道岂然哉于戱是岂识吾佛之道也余学乎默者于默也安能尽之今是X庵而且名之者盖思古人之不可以跂及也而亦有所惊也客去复为歌曰庵之基兮不崩而不骞庵之形兮似月而孤圆上无其际兮傍无其边中无其极兮下亦如然斯古今兮未闻其变迁西来之人兮强谓其相传嗟余之不敏兮实亦绍焉念道之将坠兮欲扶危而持颠彼昏者何知兮廼拘空而滞偏弃旃檀古干兮慕蝼蚁之腥羶还乡路绝兮嗟荆棘之参天空华易落兮悲短景之难延昔人不偶兮亦梁逐而魏还顾余之微兮今复何言结茅宴处兮其乐阗阗朝昏兀兀兮饥飡而困眠九年冷坐兮斯人可怜鲁祖面壁兮藩篱未坚谂老败军兮徒展戈鋋三斗山茶兮聊思共煎伊人不来兮吾意日悬伊人既至兮凝寂异喧喧之至理兮乃默之源吾无巳兮为若重宣松风之飂飂兮巖熘溅溅峰峦之𡺚崒兮浮黛而凝烟竹窗皎皎兮桂魄而霄穿几席英英兮白云而昼联春夏兮层飔与百华而鬪妍秋冬兮拥炉视黄叶之翩翩斯物物兮举妙以谈玄伊迷徒兮刚欲而弃捐全体见成兮不劳雕镌忽尔回光兮乃圣乃贤真风既复兮舍弟而忘筌野老歌吟兮幸斯言之未愆熈微幽径兮苏駮苔缠此处同归兮千年万年劫火洞然兮此不可然重阁之后兮寒山之前吴山师子端禅师睡辞X夫人处世身有四仪身之四仪唯卧最奇人间万虑俱遣名利富贵都不能知翻思释迦老子不知人之好宜却教我昼则勤心修习善法初夜后夜事勿有废中夜诵经以自消息莫以睡眠因缘令一生空过若教老僧当时亲见领向灵山顶上大松树下块石枕头大家一时打睡蓦地起来知道睡中有此滋味放牛歌牛牛牛休休休更莫牵犂拽杷任经冬夏春秋无绳无索无准无钩朝来放向荒郊去杳杳无踪休复休易说夫易之道幽玄难会问着时流指天说地穷他二仪未分巳前只言太始太极混沌一气清浊才分之后不离干坎艮震巽离坤兑出来十字街头撞着南山张二问他上代祖翁却道离乡日久子孙不知次第法昌遇禅师寄徐龙图歌孺子从来心性恶不是德山谁敢扑法昌一句没人知信手拗折珊瑚枝也大奇五十年来寻不得顾鉴咦翻身趯倒𦘕须弥拽下虗空为井盖作地衣一等师子儿他时若见毗耶老脑后锥头角分明辨大沩答徐龙图歌法昌有条老鼈鼻生得来来没向背藏身露影恰似无触着令人身粉碎那箇驴更奇异两耳累垂四脚着地正恁么来为虵出气虵不惜命近前喷嚏和那X老驴总不灵利保宁勇禅师赠洪井朱道人歌来来去去未甞休选甚南头与北头一钱为本万钱利善解看楼便打楼不妨好手着甚来由君不见归耕有畴归钓有舟不如骑取箇无眼耳鼻底水牯牛向三家村里东倒西儽摆尾摇头清溪万顷月印中流不収玉粒不掷金钩悠悠又阿谁管你赵官家世界天下有三百六十州泐潭真净云庵文禅师送雅禅者往石城作匃歌鸡不𪅎无功之食水长船高物归乎有道之心泥多佛大德山呵佛骂祖曾遭巖头僧堂前领过台山路上老婆有箇赵州不出门勘破独有云门古锥有口不妨道火火本无火承言者纷纷自我不然也非言道不通非言理不果理事通达人利生无不可既然也却不解临时建立又不解逐旋包褁但可日日用好心殊不知反遭恶祸末法众生知恩者能有几箇雅禅者为你老婆葛藤得么宝峰阐提照禅师和陆德先尚书歌大道坦然兮殊不用功殊不用功兮何必研穷豁虗离碍兮从空背空不守自性兮虽同不同百无所依兮自西自东照体独立兮满目清风廓落大度兮无X不包容全身异类兮触处皆通劝徒铭身心无拘动寂无知如大死人无倚无依无拘者宽无知者安无内无外无定无观无适无莫无造无作无去无来无好无恶一道清虗万法如如愚极成智智极成愚超诸数量孰云比况净尽不留无法可尚识不可识智不可知谁家之子兀然巍巍巍巍不存根尘颕脱如憨如痴落落魄魄不惜口业为子说破笑杀阇梨山僧罪过龙门佛眼远禅师坐禅铭心光虗映体绝偏圆金波匝匝动寂常禅念起念灭不用止绝任运滔滔何曾起灭起灭寂灭现大迦叶坐卧经行未甞间歇禅何不坐坐何不禅了得如是始号坐禅坐者何人禅是何物而欲坐之用佛觅佛佛不用觅觅之转失坐不我观禅非外术初心閙乱未免回换所以多方教渠静观端坐收神初则纷纭久久恬淡虗闲六门六门稍歇于中分别分别才生巳成起灭起灭转变从自心现还用自心反观一徧一反不再圆光顶戴灵𦦨腾辉心心无碍横该竖入生死永息一粒还丹变金成汁身心客尘透漏无门迷悟且说逆顺休论细思昔日冷坐寻觅虽然不别也大狼借剎那凡圣无人能信匝地忙忙大须谨慎如其不知端坐思惟一日筑着伏惟伏惟X黄龙佛寿灵源清禅师无生常住真归告贤劫第四尊释迦文佛直下第四十八世孙惟清虽从本觉应缘出生而了缘即空初无自性氏族亲里莫得而详但以正因一念为所宗承是厕释迦之远孙其号灵源叟据自了因所了妙性无名字中示称谓耳亦临济无位真人傅大士之心王类矣亦正法眼藏涅槃妙心唯证乃知余莫能测者欤所以六祖问让和尚甚么处来曰嵩山来祖曰甚么物恁么来曰说似一物即不中祖曰还假修证否曰修证即不无污染即不得祖曰即此不污染是诸佛之护念汝既如是吾亦如是兹盖独标清净法身以遵教外别传之宗而拣云报化非真佛亦非说法者然非无报化大功大用谓若解通报化而不顿见法身别滞污染缘乖护念旨理必警省耳夫少室道行光腾后裔则有云门偃奋雄音绝唱于国中临济玄振大用大机于天下皆得正传世咸宗奉惟清望临济九世祖也今宗教衰丧其未尽绝灭者唯二家胤派斑斑有焉然名多媿实顾适当危寄而朝露身缘势迫晞坠因力病释俗从真叙如上事以授二三子吾委息后当用依禀观究即不违先圣法门而自见深益慎勿随末法所尚乞空文于有位求为铭志张饰说以浼吾至嘱至嘱因自所叙曰无生常住真归告且系之以铭铭曰无涯湛海瞥起一沤亘乎百年曷浮曷休X广莫清汉欻生片云有无起灭隐显何分了兹二者即见实相十世古今始终现量吾铭此旨昭示汝曹泥多佛大水长船高泐潭湛堂准禅师赠奇松头歌种松道者道情孤往箇茅庵事事无屋内锄头三两枘烟熏一只醋葫芦问渠禅回首指山前问渠道戴箇篛笠去锄艹再三再四再问渠拍手呵呵笑欲倒却言昔日老云门参见睦州陈长老龙牙言禅师送务绅禅者分卫歌豁灵明开正道脱却多年尳臭破布袄顶门一札眼睛便定动如今识得无能老天真智现非作造卷衲携笻下云峤直去庐陵化有缘万户千门须徧到禾山鼓清平调俯仰顺从心一照那边若遇本色人点着皆知妙不妙子莫学石头老书信不通行太早得箇清源鈯斧儿南台石上锄荒艹示昙清侍者牧牛歌侬家牧箇白牛年来可纵可收不用鼻头絭索任渠放荡林丘风清月莹踪迹难俦香严罢鞭杖石巩放绳头跨入白云深处游直得通身无影象时吹木笛有来由小牛儿莫容易浅艹平田且随意勿今逐队上高坡筋力未能登崄巇傍水依山养令头角完备叱岂不见狸奴白牯解作师子游戏X胜因戏鱼静禅师拄杖歌谁人无一条拄杖我家收底丑模样彻头彻尾节目深从生至老筋骸壮不须修何须漆体段自然成箇格或行或坐尽随身或倚或携还任力抛一抛卓一卓三界魔王顿惊愕雨云雷电匝长空展尽神通难揣摸有时收有时用纵夺临机恣拈弄傥蒙上士入门来一棒打教知痒痛说道理没人情动着教伊祸患生休夸昔日化龙势谩说当年解虎声挑日月吞干坤划开一路涅槃门大丈夫儿须执捉一言不契命难存荐福常庵崇禅师和陶潜归去来辞归去来兮一念相应名曰归既以此处为我家何外物而可悲审灵灵而自到会了了而堪追在我而无非我其非我而孰非矧我性之有常如我身之能衣问行人而未悟即迷荒而细微全身不动乃驰乃奔一尘廓然见此法门尘尘有光剎剎俨存唯此多旨匪壶匪鐏乐归来以自得向万化以开颜居常庵以默照念懒拙之可安将寒暑以为用劳生死而何关借梦幻以游戏统思虑而全观今无心以放旷适有趣而来还其至至以无外等空空以盘桓归去来兮请悟此以胜游不动步而到家胡自苦兮多求了千生之活计聆毫发以忘忧无寸土而耕锄实万顷而X千畴假道浮囊寄梦扁舟或山丘以城郭或城郭而山丘非变化以能融岂神通而同流善寂灭而莫任起三摩而宁休巳矣乎只将烦恼正与时举体不任焉尔留堂堂历历宜知之愚智未甞间蝼蚁亦可期幸有田而可种何不及时而耕耔师吉祥而问巳从无言而赋诗本如如以独耀证夫亲而将谁疑常庵赋山之前水之后𡺚崒乎烟云之上缥渺乎松竹之杪会灵迹以託化乐幽居而养浩兹固野人之自得岂心口之所较虽复异心口于思议即闻见于是否破滞着于二乘辟圆常于非道然非造诣深妙与识并迁浮云易散夜壑匪坚岂独苟初步之不正矧脩途之能前乃欲超生死之大患出有无之深源是犹照萤光于捺落指慧日于尼干则亦沉荒于黑暗之下沦堕于矫妄之边顾衣珠之有在是宝刀之终还者矣若夫撒手高巖箭峰中镝全机全用混尘混迹瞥尔不到辽然难及丧妙用于剎那超情尘于毫忽类春梦之展转若空华之出没谓无有以不无言有有而非实妙无无之成病妙有有之成贼四句消融百非条直畅灵㦗而适悦开玄路而安逸故能随所而为乐非居而居一邀清风于脩竹听吟猿于石室廓然寥然以语以默非禅非诵非忘非忆然后乘万化之用等众类之归以会夫一瞬又胡我胡物司空山歌X司空山在云外时人到得方自在我今随力幸登临四顾巍巍无向背绝遮拦难比况千山万山齐恃仰九夏炎炎雪正飞三冬飒飒华初放春不荣秋不落隐隐昭昭倚寥廓直下人间咫尺间欲上之人难措脚人迹绝野境宽触事无能懒散便有时向日巖前坐有时乘困日高眠不学禅不修道只么腾腾恣颠倒百种无求箇野人随分随缘能作造不从他不觅巳一句灵灵万缘里自从识得祖师关历历明明此为始无妙名无忌讳来者向渠只么是任你千般与万般何曾出得箇些子分明说报知音目炙风吹不用寻须弥南畔相逢着积翠台边旨更深旨更深谁会得东村王老眼前黑李四张三不信伊问尽隣家转疑惑转疑惑不较多为君吟作司空歌宫商角征任吹唱角征宫商争奈何座右铭得之在此失之在此得之失之孰尔为巳巳自不形堂堂尔名名由实有唯实尔灵非一非异犹空随器全空在空在空全器的的自知空器何依匪空匪器不二而谁海慧独照空器俱妙妙在无私全心了了一句全提凡圣同机悟不自悟迷不自迷影响万化苦乐三界谁知不知无在不在唯我行之我不自欺如夜复昼日新日为功不自有唯我持久与物同波唯我为守守之非缘唯我自坚千佛同训一志无迁上封佛心才禅师X坐禅仪夫坐禅者端心正意洁巳虗心叠足加趺收视反听惺惺不昧沈掉永离纵忆事来尽情抛弃向静定处正念谛观知坐是心及返照是心知有无中边内外者心也此心虗而知寂而照圆明了了不堕断常灵觉昭昭拣非虗妄今见学家力坐不悟者病由依计情附偏邪迷背正因枉随止作不悟之失其在斯焉若也歛澄一念密契无生智鑑廓然心华顿发无边计执直下消磨积劫不明一时豁现如忘忽记如病顿瘳内生欢喜心自知当作佛即知自心外无别佛然后顺悟增修因修而证证悟之源是三无别名为一解一行三昧亦云无功用道便能转物不离根尘信手拈来互分主伴干坤眼净今古更陈觌体神机自然符契所以维摩诘曰不起寂灭定而现诸威仪是为宴坐也然当知水澄月现镜净光全学道之人坐禅为要苟不尔者脩途轮转汩没四生酸鼻痛心难以自默聊书大槩助发真源果不废修即同参契冶父川禅师参玄歌一尺水一丈波妙高峰顶笑呵呵七步周行浑属我不妨闲唱太平歌灵利汉不消多法门广大徧周沙若能当处分明了只在如今一剎那莫求真休觅假真假中间都放下晃晃威光烁太虗不知谁是知音者赞不欣徒说谤三际无心俱扫荡正体堂堂一物X无是佛是魔俱一棒小根闻说暗攒眉绳上生虵又更疑拨转面前关棙子只许当人独自知阿呵呵大圆觉流出菩提遍寥廓鬼面神头几百般无瑕镜里皆消却君不见觌面相逢机掣电直饶天眼不能观点着不来真死汉劝君参参彻灵明自巳禅善财不用南方去黑白分明在目前劝君信信心战退魔军阵此是华严最上乘森罗万象皆相应劝君修六门通达任优游寒山拾得才相见指点丰干哂未休火风催四山逼那时要见君端的有箇真空解脱门千眼大悲何处觅有时放有时收唯有知音暗点头杏华村里如相见跳出沩山水牯牛有时喜有时嗔无位真人迸面门殷懃为说西来意暮楼钟鼓月黄昏有时唱有时歌颠言倒语不奈何声声尽出孃生口不属宫商一任他有时默有时笑懵懂铁鎚无孔窍轻轻触着便无明只这无明元是道有时行有时坐露影藏身成两箇不独张三会打油细观李四能推磨无缝塔见无因巍巍本自隐深云国师样子应难造不觉锋稜露一层无底钵手中擎百千沙界里头盛大庾岭头提不起都缘着力太多生没底船不曾漏千重雪浪皆能透只凭一箇把稍人谁管狂风连地吼无鑐鏁孰安排鏁断重关绝往来巨灵擡手空劳力唯有无心便得开无毫拂是何物击碎狐疑山鬼屈一喝唯言三日聋谁怜大辩翻成讷无孔笛最难吹角征宫商和不齐有时品起无生曲截断行云X不敢飞无根树直侵云枝条郁密盖干坤劫火洞然烧不得利刀斩处亦无痕无面目担板汉翫水游山无侣伴迦叶门前倒剎竿文殊劒上全身现日面佛干屎橛八两半斤谁辨别七斤衫子恰相当镇州休更秤萝卜野鸭飞鸾对舞三箇孩儿抱华鼓赵老曾看半藏经灵云一见桃华悟真实语报君知不用思量不用疑春来决定千华秀冬尽长天片雪飞头头漏世真消息那箇休心辨端的眼横鼻直一般般不离当处休寻觅古佛言祖师说千圣路头同一舌他日人天匝地来那时方表而今决开善密庵谦禅师答陈知丞书某启欣审官舍多暇焚香静默坐进此道何乐如之参禅如应举应举之志在乎登第若不登第而欲功名富贵光华一世者不可得也参禅之志在乎悟道若不悟道而欲福德智慧超越三界者不可得也窃甞思悟道之为易登第之为难何故学术在我与夺在彼以我之所见合彼之所见不亦难乎是以登第之难也参究在我证入在我以我之无见合彼之无见不亦易乎是以悟道之为易也然参禅者众悟道者寡何也有我故也有我则不能证入亦易中之难也读书者众及第者亦众何也见合故也见合则推而应选是难中之易也故见合为易无我为难无我为易无无为难无无为易亦无无无为难亦无无无X为易亦无无无亦无为难亦无无无亦无为易和座子撞翻为难故庞居士云炼尽三山铁镕销五岳铜岂欺人哉因笔及此庶火炉边团圝头说无生话时聊发一笑劒门分禅庵主杂句诸人放下坐禅山僧一向妾想喫尽甘艹黄连几度春生夏长汝等诸人知不知知与不知坐禅妄想复是谁游鱼吞饵去何时水面归我贵师兄悟本心不贵师兄机辩深凤凰不栖荆棘林猫儿争解捕麒麟骊珠扑碎亘天明杀活咸归劒下亲问言有理不能伸到此须当是箇人侍郎杨无为居士了了堂记了了堂瑘瑘诠公之所建也有二野叟登堂而议其名一叟曰了心则能了法了巳则能了人巳未了则人与巳迷心未了则法从心惑了了之义得非是欤一叟曰不然吾闻万法本空一心非有心既非有不待了而巳圆法既本空不待了而常寂了有所了困于方隅了无所了始谓之达了了之旨其在是矣二叟疑而质于无为子无为子不答俄而歌曰山堂晓兮白云飞山堂暮兮白云归青松老兮明月溪了不了兮谁与知二叟矍然相顾而去诠公乃记之于石治平二年三月十有九日也X太史黄公山谷道人跨牛庵铭维水牯牛头角堂堂以作意力徧行道场举头看月终不观指浮鼻渡河蹴踏源底三界为田众生为稻由我深耕世无寸艹我跨此牛无绳与鞭要下即下马后驴前翠巖真禅师语录序石霜山中有三角虎孤游独坐万木生风至于千里无人艹深一丈有一人撩其头而得道是为黄龙慧南有一人履其尾而得道是为翠巖可真南之子孙江西湖南若揭日月而真得子晚所乳之子是为沩山道人慕喆林栖谷隐坚密深静霜露果熟诸圣推出枯木朽株云行雨施然后翠巖之道光明盖翠巖之入石霜适遭一吼凡圣情尽参承咨决彻佛彻祖行住坐卧亘古亘今如行川之水无不盈之科似走盘之珠无可留之影十圣三贤当路亦须艹偃风行四方八面俱来无不投戈散地金章玉句具在可知然明月夜光多逢桉劒阳春白雪难为赏音维黄龙罢参之客必遣之曰百鍊精金直须入翠巖炉韛今坐镇诸方龙吟虎啸者无不称翠巖室中之句以接大根器凡夫而丛林号为真点胷者盖同门数老虽目眎耽耽文彩炳焕似从慈明法窟中来实不解石霜上树之机耳各梦同床不妨殊调冷灰爆豆聊为解嘲云X丞相张无尽居士金刚经三十二分说非法无以谈空非会无以说法万法森然曰因一心应感曰由故首之以法会因由分从空起慧请答双彰故受之以善现起请分宗绝正邪乘无大小随三根而化度简异说而独尊故受之以大乘正宗分得宗而行不住于相故受之以妙行无住分行行皆如谓之实见故受之以如理实见分见而信之善根深固故受之以正信希有分无得之得是名真得无说之说是名真说故受之以无得无说分无得无说怖于沈空一切诸佛皆从此出故受之以依法出生分果虽有四相本无二故受之以一相无相分清净心生是名净土庄严诸相即非庄严故受之以庄严净土分有为之福限量有穷无为之福殊胜无比故受之以无为福胜分是经所在天龙敬事故受之以尊重正教分至道无名假之方便以是名字行者受持故受之以如法受持分闻经解义深悟实相故受之以离相寂灭分受持读诵自利利他功德无边不可称量故受之以持经功德分恒沙罪业一念消除果报不虗岂经多劫故受之以能净业障分本来无我安得有人为度彼人故权立我故受之以究竟无我分一眼摄五眼一沙摄恒河沙一世界摄多世界一心摄若干心故受之以一体同观分遍周法界一化普通七宝福田宁如四句故受之以法界通化分三X身具足诸相圆成人法俱忘即非具足故受之以离色离相分终日谭空不谭一字若云有说即谤如来故受之以非说所说分无上正知实无少法法无所得正徧历然故受之以无法可得分一法存心情生高下净心修善法法何穷故受之以净心行善分施宝如山山非无尽大身妙智斯即宝山故受之以福智无比分化门建立未脱筌蹄以要言之实无所化故受之以化无所化分色见声求是行邪道于兹妙契独露真常故受之以法身非相分相而无相空且不空亘古亘今孰云断灭故受之以无断无灭分大心成忍本自无贪世福甚多云何有受故受之以不受不贪分去来坐卧无不如如故受之以威仪寂静分信心不断斯即微尘信宝徧充是名世界界尘一合法尔如然故受之以一合离相分四见俱非是名四见故受之以知见不生分一念发心获福亦尔应身化物岂得巳哉真佛流通能事毕矣故受之以应化非真分终焉东林善法堂记元祐二年七月八日庐山东林禅寺善法堂成其为间七其高为丈者五深而为尺者九十其广十有一丈六年三月无尽居士自河北来东林徒众七百人以弼恩度而为上首皆于现在老人照觉禅师亲近供养深得法要决择邪正消陨知解一心精进扶竖X宗教于是以弼等和南稽首白居士言我此善法堂盖甞走四方求士大夫纪录营建昭示来世终无一人能承当者何以故此堂雄丽难形摹故我师说法难凑泊故今居士适至是我山中天龙药叉人非人等三岁守护以待居士也居士其舍诸居士曰汝等说法与过去诸佛异非我名言意识之所测度吾无得而记焉何以故毗卢遮那佛说十住品于须弥顶上帝释于其殿内安置普光明藏师子之座说十行品于夜摩天宫时分天王于其殿上化作宝莲华师子之座说十回向品于兜率陀天知足天王于其殿上敷摩尼藏师子之座天住于佛住而未离乎住故说法乎地中之天而忉利是矣其座则安置之而未至于化者也行行皆真而超然绝俗故说法乎空中之天而夜摩是矣其座则化之而未至于敷者也化则依空矣而非所以入有也真则自利矣而非所以利他也心也回真而入俗运智而行悲使上而超之可以出乎欲顶下而即之可以同乎万物故说法乎天中之天而兜率是矣其座敷而布之则安置能化盖有不足言者矣古佛之说法也观根之时依土立义可以科可以释今子之师建潭潭之堂巍巍之座法鼓在左杖拂在右以忉利言之乎则无住为住以夜摩言之乎则无行为行以兜率言之乎则本自无向今亦无回虽然甞试为汝议乎其涯彼妙湛灵明旷虗粹精莫之与将莫之与迎未始有梦而未始有X觉也未始有淳而未始有漓也未始有坏而未始有成也未始有污而未始有净也胶胶以生林林以形生死苦乐之变循环乎去来诸佛为之种种譬喻方便为之说三乘为之说五教河沙句偈不足以胜其情而夺其识其究竟也以清净法眼涅槃妙心无相实相正法眼藏拨去文字教外别传嘱付饮光宛转传授以至今日当法堂未建法座未登掣电呈机犹成第二学人上来颇复何用然则建斯堂也登斯座也法竟可说乎法竟不可说乎且夫居其堂正则知其位正知其位正则知其眼正知其眼正则知其根正知其根正则知其识正知其识正则知其尘正知其尘正则知其耳正知其耳正则知其鼻正知其鼻正则知其舌正知其舌正则知其身正知其身正则知其意正如是乃至十方虗空八万四千陀罗尼门莫不皆正古之所谓此处最吉祥者其意在此其亦是乎而自少室之后曹溪以来散之四方分为五派师异训人殊习祖师之道微矣请略言之月里麒麟溪边石笋寒松庭栢日里看山雨声鸠声迷逢达磨拨尘见佛渔父栖巢吐舌退身擡眸一瞬举拳竖指击拂敲床叉手当胸展开双掌或谓之曰道眼或谓之曰根尘或谓之曰向上或谓之曰末后斯皆顺风扬灰于驰突之场浚渠流恶于眢废之井禅师于是也大奋迅定驾无碍慧主宾问答纵夺取与庶几乎惑者有解而执者有破垢者有涤而病者有瘳然则X有其事者则必有其理有其实者则必有其名庄严妙善而不可不建者堂也方便诱诲而不可不说者法也垂信示后而不可不为者记也东林众以记累吾亦不善乎东林律寺改为十方其本末具于余语录序兹得以略云时岁四月二十四日记嘉泰普灯录卷第三十音释濬音峻于戏与呜唿同跂音仚还音旋飂音留𡺚自秋切崒才律切飔楚饥切弟音题𪅎竹咸切适音的魄音託尳音鹘絭音劝巩音拱󳪽音兹征竹里切廖音抽蹴七宿切舍与舍同眢音剜枘而锐切释柄也人未有不以文字语言相授者今七佛偈是其一也乃若中夏则三十万年之前包牺氏作巳画八卦造书契为文字权舆至释迦之兴固亦无异今一大藏X教可谓富矣乃独于最后举华示其上足弟子迦叶迦叶欣然微笑不立文字不形语言谓之正法眼藏然师举华而传弟子一笑而受既书之木叶旁行之间矣亦未见其与古圣异也岂谓之文而非文谓之言而非言耶昔有景德传灯三十卷者盖非文之文非言之言也灯既传矣自一而千万乌有穷尽故广之于天圣续之于靖国然二家所着皆草创趣成凡例不立详简失中虽圣若贤臣之事有不具者独旁见间出于诸祖章中识者以为恨吴僧正受始着普灯凡十有七年成三十卷前日之恨毫发无遗矣尤为光明崇显者我祖宗之明诏睿藻一语半偈裒集登载皆有据依足以传示万世宝为大训其有功于释门最大方上之御府副在名山又以其别本示游俾得纪述梗槩于后游自隆兴距嘉泰五备史官今虽告老待尽山泽犹于祖宗遗事思以尘露之微求足山海不自知其力之不逮也嘉泰四十三月乙酉太中大夫充宝谟阁待制致仕山阴县开国子食邑五百户赐紫金鱼袋陆游谨书X嘉泰普灯录䟦传云广云续云灯固灯也其如光烛有偏何耿耿余辉残𦦨竝收无遗者虗中灯而普然二楞板于兹既淹矣此录尚无国本顷岁适出劂氏手余意廓如就观国字旧点有艶曲未尽有旁训绝无措大不合正焉补焉狐之媚必吕猿之虫必啼丑拙不别此世惑者守株缘木以觅兔鱼不惟风之始也而巳宝林梅峯敬䟦