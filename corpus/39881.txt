泰誓引古人有言牝鸡无晨大雅云人亦有言惟忧用老并上古遗谚诗书所引者也至于陈琳谏辞掩目捕雀潘岳哀称掌珠伉俪并引俗说而为文词也夫文辞鄙俚莫过于谚而圣贤诗书采以为谈况逾此者可忽乎哉省兰案原本首行前低二格有古谚不可忽五字不成体例今删谚喀唁同论语云由也谚谚俗论也或作喭见文选注又作唁刘勰曰谚喭唁同一字谚者直语也廛路浅言有质无华丧言不文故吊亦称唁刘子新论子游裼裘而谚曾子指挥而哂是谚与唁同也谚语有文理谚语云三九二十七篱头吹觱栗言冬至后寒风吹篱落有声如觱栗也合于庄子万窍怒号之说而可以为豳风一之日觱发之解矣贾人之铎可以谐黄钟田夫之谚而契周公之诗信乎六律之音出于天籁五性之文发于天章有不待思索勉强者此非自然之诗乎余尝戏集谚语为古人诗词中所引者数条今附于此月如弯弓少雨多风月如仰瓦不求自下罗景纶诗用之朝霞不出市暮霞走千里范石湖诗用之干星照湿土来日依旧雨王建诗用之照泥星出依然黑烂漫庭花不肯休炮车云东坡诗用之今日江头风势恶炮车云起雨欲作风花云起下散四野如烟雾也晁无咎诗用之明日扬帆应复驶蒸云散乱作风花日没胭脂红无雨也有风梅圣俞诗用之日脚射空金缕直西望千山万山赤野老先知云又风明日望此重云黑东晴西雨则诗所谓斥隮于西崇朝其雨也霜凇打雪凇贫儿备饭瓮则东坡诗所谓敢怨行役劳助尔歌饭瓮也日晕主雨月晕主风则梅圣俞所谓月晕每多风灯花先作喜明日挂归帆春湖能几里也天河中有黑云谓之黑猪渡河主雨则萧冰崖所谓黑猪渡河天不风苍龙衔烛不敢红也秋甲子雨禾头生耳则杜工部所谓禾头生耳禾穗黑也他如雨洒上元灯云掩中秋月又黄梅寒井底干及云河射角好夜作犁星没水生骨又云春寒四十五贫儿市上舞贫儿且莫夸且过桐子花又云黄梅雨未过冬青花未破冬青花已开黄梅雨又来又云舶卓风云起旱魃深欢喜又云商陆子熟杜鹃不哭皆为唐宋诗人引用若陆玑诗疏引谚云黄栗留看我麦又引蜻蛚鸣衣裘成蟋蟀鸣懒妇惊夏小正注引天河东西浆洗寒衣国语注引古语上长冒橛陈根可拔耕者急发四民月令引农谣三月昏参星夕杏叶盛桑叶白又云杏子开花可耕白沙又贷我东墙偿我白粱先儒皆以解经不但诗词之资而已诗询刍荛舜察迩言良有以哉贾子引黄帝语日中不彗是谓失时操刀不割失利之期执斧不伐贼人将来涓涓不塞将为江河荧荧不救炎炎奈何两叶不去将用斧柯为虺弗摧行将为蛇贾子书所引止首四句余见太公兵法壁即汉艺文志黄帝巾机铭孔甲盘盂书也铭云无掘壑而附邱无舍本而治末日中必彗操刀必割执斧必伐日中不彗是谓失时操刀不割是谓失利执斧不伐贼人将来涓涓不塞将为江河荧荧不救炎炎奈何两叶不去将用斧柯此铭汉以下文士多引用之而不见其全惟见于兵书如此太公兵法引黄帝语黄帝曰余居民上摇摇恐夕不至朝栗栗恐朝不及夕兢兢业业日慎一日人莫踬于山而踬于垤韩非子引先圣谚人莫踬于山而踬于垤韩非子引此云先圣有谚可证巾机之铭出于黄帝无疑矣韩非子引先圣言规有摩而水有波我欲更之无奈之何此云先圣言而句有韵疑亦巾机铭之类也孟子引夏谚吾王不游吾何以休吾王不豫吾何以助刘熙曰春行曰游秋行曰豫左传季氏有嘉树韩宣子誉之服处曰誉与豫同游于树下也唐宋之问诗春豫临池近本作春豫灵池宴曾子引谚人莫知其子之恶莫知其苗之硕左传羽父引周谚山有木工则度之宾有礼主则择之虞叔引周谚匹夫无罪怀璧其罪士荐引谚心苟无瑕何恤乎无家宫之奇引谚辅车相依唇亡齿寒辅颊也车牙车又曰颔车牙下骨之名也辅为外表车为内骨郑谚僖七年郑大夫孔叔言于郑伯心则不竞何惮于病言心既不能自强何畏难于卑弱之病即齐景公所云既不能令又不受命也左传既不能强又不能弱宋谚庇焉而纵寻斧焉八尺曰寻所以量木也借木之庇而纵放寻以量之斧以伐之郑子产引古言文十七年正义曰古人有言非谓前代之人有此言也据今时而道前世畏首畏尾身其余几鹿死不择音晋伯宗引古言虽鞭之长不及马腹伯宗引谚高下在心川泽含污山薮藏疾瑾瑜匿瑕国君含垢汉书亦引此谚无高下在心一句羊舌职引谚民之多幸国之不幸也韩阙引古言杀老牛莫之敢尸谢息引人有言曰挈瓶之智守不假器子产引古言其父析薪其子弗克负荷子服惠伯引谚臣一主二子产引谚无过乱门楚令尹子瑕引谚室于怒市于色战国策怒于室者色于市宋对楚薳越唯乱门之无过子太叔引人亦有言嫠不恤其纬而忧宗周之陨为将及焉魏子引谚唯食忘忧国语作唯食可以忘忧周太子晋引人有言无过乱人之门佐雝者尝焉佐斗者伤焉祸不好不能为祸单穆公引谚众心成城众口铄金卫彪奚引谚从善如登从恶如崩单襄公引谚兽恶其纲民恶其上郑叔詹引谚黍稷无成不能为荣黍不为黍不能蕃膴稷不为稷不能蕃殖所生不疑惟德之基越诸稽郢引谚狐埋之而狐搰之是以无成功越王引谚注谚俗之善语也觥饭不及壶飧列于杨朱篇引古语生相怜死相捐又引古语人不婚宦情欲失半人不衣食君臣道息又引周谚田父可坐杀荀子引民语欲富乎忍耻矣荀子引古言衣与缪与不女聊战国策引语曰骐骥之衰也驽马先之孟贲之倦也女子胜之楚策庄辛谚注传言曰谚见君之乘下之见杖起之楚策庄辛引鄙语见兔而顾犬未为晚也亡羊而补牢未为迟也荀卿谢春申君书引谚疠人怜王韩非子厉怜王此不恭之语也虽然古无虚谚不可不审察也孟尝君引鄙语借车者驰之借衣者披之鬼谷子引古语女爱不敝席男欢不尽轮战国策宠女不敝席宠臣不敝轩齐语天口骈谈天衍雕龙奭炙毂果髡史记无天口骈三字骈指田骈也苏秦说楚一作张仪削株掘根无与祸邻祸乃不存苏秦说韩引鄙语宁为鸡口无为牛后韩策张仪引谚贵其所以贵者贵韩策周最引语曰怒于室者色于市燕王谢乐间书引谚厚者不毁人以自益也仁者不危人以要名也孟子引齐人言虽有智慧不如乘势虽有镃基不如待时贾逵曰基耨也耨六寸所以间稼周谚邹穆公引周谚云囊漏贮中今语则云船里不漏针也管子讽桓公不行其野不违其马墙有耳伏寇在侧鹖冠子中流失船一壶千金师春引古语斧小不胜柯牟子引古谚少所见多所怪见橐驼言马肿背赵武灵王引以书为御者不尽马之情以古制今者不达事之变祁奚引择君莫若臣择子莫若父管子亦引云知臣莫若君知子莫若父列子争鱼者濡逐兽者趋吕览救溺者濡救奔者趋申叔时引牵牛以蹊人之田而夺之牛牵牛以蹊者信有罪矣而夺之牛罚已重矣赵文子引古谚善人在患弗救不祥恶人在位弗去亦不祥四民月令引农谣河射角堪夜作犁星没水生骨麻黄种麦麦黄种麻夏至后不没狗但雨多没橐驼五月及泽父子不相借子欲富黄金覆羸牛劣马寒食下智如禹汤不如常耕锄头三寸泽富何卒耕水窟贫何卒耕水窟耕而不劳不如作暴云行东车马通云行西马溅泥云行南水涨潭云行北好晒麦未雨先雷船去步归鸦浴风鹊浴雨春甲子雨乘船入市夏甲子雨赤地千里秋甲子雨禾头生耳冬甲子雨飞雪千里上火不落下火滴沰稻秀雨浇麦秀风摇雨打梅头无水饮牛舶卓风云起旱魃深欢喜易纬引古语一夫两心拔刺不深踬马破车恶妇破家诗疏引齐谚上山斫檀檖盆先殚斫檀不谛得檕迷檕迷尚可得驳马富辰引谚兄弟谗阋侮人百里春秋纬引古语叶珠于泽谁能不含月丽于毕雨滂沲月丽于箕风扬沙诗疏引上党人调问妇人欲买赭不谓灶下有黄土欲买钗不谓山中自有楛河图引蜀谣汶阜之山江出其腹帝以会昌神以建福三秦记民谣武功太白去天三百孤云两角去天一握山水险阻黄金子午蛇盘鸟栊势与天通诗疏引齐语疲马不渡渑水列女传引古谣食石食金盐可以支长久食石食玉豉可以得长寿秦喭虞喜志林喭谚同秦穆公梦之天帝所奏钧天广乐赐以金策祚世之业当时有喭曰天帝醉秦暴金误陨石坠张衡西京赋昔者天帝悦秦穆公而觐之享以钧天广乐帝有醉焉乃为金策钖用此土而翦诸鹑首即此语也李义山诗自是当时天帝醉不关秦地有山河泗上谚水经注周显王四十二年九鼎沦没泗渊秦始皇时见于泗水始皇大喜使数千人入水求之丝而未出龙啮断其丝故泗上为之谣曰称乐太早绝鼎丝皋鱼引语枯鱼衔索几何不蠹鲁仲连引古语百足之虫三断不蹶墨子亦引此百足作冯功冯功虫名蹶一作僵冯功之虫三断不僵刘向别录引古语唇亡而齿寒河水崩其坏在山邹子引古语截趾适屐孰云其愚何与斯人追欲丧躯苏秦谓秦王战胜而国危者物不断也身大而权轻者地不入也韩非引谚奔车之上无仲尼覆车之下无伯夷文选注引古谚越阡度陌互为主客韩非引谚韩非子先王听谚言于市为政犹沐也虽有弃发必为之淮南子圣人用兵如泽发耨苗弃少而存多韩非引谚巫咸虽善祝不能自祓也秦越虽善医不能自治也韩非引谚莫众而迷又曰莫三人而迷韩非引鄙谚长袖善舞多钱善贾列女传引谚力田不如遇丰年力桑不如见国卿刺绣文不如倚市门尉缭子引谚千金不死百金不刑史记千金之子不死于市刘子引古谚深不绝涓泉稚子浴其渊高不绝邱陵跛羊游其颠庄子引野语闻道百以为莫己若庄子引古语美成在久恶成不及改贾子引鄙谚不习为吏视己成事又引里谚欲投鼠而忌器邹阳引古语白头如新倾盖如故文选注引作白头而新倾盖而故意尤明白武帝策问引古语良玉不彖中山王引社鼷不灌屋鼠不薰韩诗外传作稷蜂不薰公孙宏引古语揉曲木者不累日销金石者不累月司马相如引鄙谚家累千金坐不垂堂袁盎传引千金之子不垂堂百金之子不骑衡越椒子文引狼子野心东方朔引古语水至清则无鱼人至察则无徒列子察见渊鱼者不祥智料隐匿者有殃后汉书水清无大鱼以管窥天以蠡测海以莛撞钟史记以管窥天以隙视文韩安国传引古语冲风之衰不能起毛羽强弩之末不能穿鲁缟强弩之末不能穿鲁缟冲风之末不能起鸿毛路温舒引俗语画地为狱议不入刻木为吏期不对刘辅引里语腐木不可以为柱卑人不可以为主王嘉引里谚千人所指无病而死冯衍说廉丹后汉书人所歌舞天必从之古语人所歌舞天必从之人所咀嚼神必凶之李固引语曰峣峣者易缺皦者易污阳春之曲和者必寡盛名之下其实难副李业传彀弩射市薄命先死鲍永传机事不密祸倚人壁王符引谚一岁数赦好儿喑哑桓谭引谚人之相去如九牛毛二人同术谁昭谁冥二虎同穴谁死谁生韩婴诗传引古语昨日何生今日何成必念归厚必念治生日慎一日完如金城虞卿赞引鄙谚利令智昏黄歇传引语当断不断反受其乱蔡泽传长袖善舞多钱善贾韩信传狡兔死走狗烹飞鸟尽良弓藏敌国破谋臣亡野禽殚走犬烹敌国破谋臣亡晁错传语曰变古易常不死则亡辅安国传引语曰虽有亲父安知其不为虎虽有亲兄安知其不为狼李广传引谚曰桃李不言下自成蹊郭解赞引谚曰人貌荣名岂有既乎货殖传引谚曰千金之子不死于市史记赵世家引古谚千羊之皮不如一孤之腋以书御者不尽马之情以古御今者不达事之变死者复生生者不愧后妃传引谚美女入市恶女之仇王陵传引谚儿妇人口不可用王夫人传蓬生麻中不扶自直白沙在泥与之皆黑卫鞅传千羊之皮不如一狐之腋千人之诺诺不如一士之谔谔张仪传积羽沉舟群轻折轴众口铄金积毁销骨中山王传臣闻众口铄金积毁销骨群轻折轴羽翮飞肉甘茂传禽困覆车王翦传引鄙语尺有所短寸有所长慈掌兵义主财谚曰慈不掌兵义不主财君子曰惟慈掌兵惟义主财论语曰仁者必有勇非慈何以掌兵易曰理财正辞禁民为非曰义非义何以主财不慈掌兵贼也不义主财盗也古谚古语载籍通引终身让车不枉一舍惑者知反迷道不远仕宦不止车生耳心诚怜白发元情不怡艳色媸不斑白语道失白刃交前不顾流矢堂上不粪除郊草不瞻耘一渊不两蛟井水无大鱼新林无长木林中不卖薪湖上不鬻鱼触露不掐葵日中不煎韭乳犬攫虎伏鸡搏狸金可作世可度白璧不可为容容多后福龙不隐鳞凤不藏羽网罗高悬去将安所将飞者羽伏将奋者足将噬者爪缩将文者且朴蔡洪一本作将飞者翼伏将奋者足局将撄者爪缩将文者且朴伏龙非我马白日非我烛藏之嘿之保此元仆伏龙白日二句言时不待人也千古奇句勐虎不处卑势劲鹰不立垂枝中规不密用坠祸辟铎以声自穴膏以明自铄虎豹之文来射猿犭冗之捷来擉上求材臣残木上求鱼臣干谷遁关不可复亡犴不可再无乡之社易为黍肉无国之稷易为求福生男如狼犹恐其尫生女如鼠犹恐其武生男如狼犹恐如羊生女如鼠犹恐如虎商师若乌周师若茶盐铁论商用少周用老也论曰方叔元老克壮其犹飞矢在上走驿在下左传交兵使在其间今语两国交兵不罪来使非宅是卜惟邻是卜左传昭三年晏子引注卜良邻民保于信左传定十五年戏阳速引谚学而不已阖棺乃止韩诗外传引孔子语居者无载行者无埋吕览引齐鄙人谚言生不隐谋死不隐忠也四足之美有麋两足之美有麋山川而能语葬师食无所肺腑而能语医师色如土妍皮不裹痴骨福至心灵祸来神昧足寒伤心民怨伤国屋漏在上知之在下岘山张盖雨滂沛室无滞货不为润屋鬻棺者欲岁之疫有病不治常得中医括糠及米谁为为之孰令听之以贫求富农不如工工不如商刺绣文不如倚市门贵易交富易妻作舍道傍三年不成关东出相关西出将射羊数跌不如审发知星宿衣不覆字三写鱼成鲁帝成虎力贵实知贵卒狐向穴嗥不祥作者不居居者不作奴见大家心死使口如鼻终身不失使口如阙终身不殆思无垢忍无辱母曰不幸甑终不坠井钱无耳可暗使仕无中人不如归田人闻长安乐出门向西笑知肉味美对屠门而嚼缕因针而入不因针而急春秋后语女因媒而嫁不因媒而亲能理乱丝始可读诗家贫不办素食匆冗不暇草书其母好者其子抱其母恶者其子释锦绣襄邑罗绮朝歌犹今云金临安银大理铜茶陵铁攸县也千里不贩樵百里不贩籴春雨变夏雨庄子注引言是非究竟愈远愈讹也其渊深者其鱼美其主贤者其臣惠两国交争使在其间水火相争彗鼎在其间不聪不明不能为王不痴不聋不能为公汝无自誉观汝作家书典论引谚言作家书质而难也誉音余政如冰霜奸宄消亡威如雷霆寇贼不生屠者食藿羹造车者多步行鬻扇之翁手障暑畜妓之夫恒独处甘瓜苦蒂物无全美孤犊触乳骄子骂母父母何在在我庭化我鸣枭哺我生左相宣威沙漠右相驰誉丹青三馆学士放散五台令史明经首牛入西谷逆犊上齐邱老吏抱案死日在雨落翁婆相扑取官漫漫怨死者半无肥仙人富道十屠者忭藿羹造车者步行梓匠处狭庐陶者用缺甖鬻扇翁手障暑畜妓之夫恒独处为者不得用用者不肯为为者不得用以利动用者不肯为以富宠吴谚楚谚蜀谚滇谚山抬风雨来海啸风雨多早霞红丢丢晌午雨浏浏晚了红丢丢早晨大日头官粮办便无饭楼梯天晒破砖日出早雨淋脑日出晏晒杀雁鱼儿秤水面水来渰高岸水面生青靛天公又作变蜻蜓高谷了焦蜻蜓低一坝泥春寒四十五穷汉出来舞穷汉且莫夸且过桐子花反贼刘千斤赃官姚万两一九二九相唤不出手三九二十七篱头吹觱篥四九三十六夜眠如露宿五九四十五家家堆盐虎六九五十四和尚不出寺七九六十三冻落耳朵弦八九七十二口中呬暖气九九八十一穷汉受罪毕才要伸脚睡蚊虫獦蚤出褒弹是买主喝采是闲人服药千里不如一宵独卧服药千朝不如独卧一宵戊午己未甲子齐便将七日定天机七日有雨两月泥七日无雨两月灰甲寅乙卯晴四十五日放光明甲寅乙卯雨四十五日看泥水三月三日晴桑上挂银瓶三月三日雨桑叶生苔菩壬辰装担子癸巳上天堂甲午乙未雨茫茫荒年无六亲早年无鹤神执破无雨危成当灾高山种小麦终久不成穗男儿在他乡焉得不憔悴湿耕泽锄不如归去二月杏华胜可苗沙回车倒马掷衣不下虾蟆鸣燕来睇通道路修沟堤稼欲熟收欲速霜凇打雾凇贫儿备饭瓮螃蟹怕见漆豆花怕见日布谷鸣小蒜成秋霜足芸苔熟五月锋八月耩槐兔目枣鸡口桑虾蟆眼榆负瘤榆荚脱桑椹落花三泡四秧苗针水庄家早起木再花夏有雹李再花秋大霜草木晖晖苍黄乱飞风俗通引谚杀君马者路傍儿嗔目待明经宋人谚云焚香礼进士嗔目待明经见东莱文集其徒讳之改嗔目作撤幕非也