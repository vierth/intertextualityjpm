元始无量度人上品妙经通义正统道藏三家本四卷洞真部玉诀类元始无量度人上品妙经通义正统道藏三家本四卷洞真部玉诀类元始无量度人上品妙经通义卷之一来四太极妙化神灵混洞赤文之图太上洞玄灵宝无量度人上品妙经太者大也上者尊也无上之上是爲极尊洞玄者品秩之称经有三洞洞眞元始主之洞玄灵寳主之洞神道德主之此经本元始所宣而道君纪録故标洞玄灵寳而正经止云元始无量度人上品妙经所以别前后序道言乃道君之言也合而命曰太上洞玄灵寳以由道君承元始之旨无量度人即一卷之目三洞之中三十六部此经爲首故曰上品妙者至精至微玄奥难极也经者径也日用修眞共由之道也内而修之曰丹即先天眞一之祖炁也上无复祖惟道至尊洞者空洞明彻玄者湛寂幽微灵乃眞性长存寳乃元命流行能修之于身则能度人所度无穷非可限量也夫证上乘之道不离乎自心此心即道即经是以虚灵无碍而度人无量矣道言昔于始青天中碧落空歌大浮黎土受元始度人无量上品道言者太上玉晨道君之言也此前序之题乃道君述昔受经始末纪载成篇之因始青者东方九炁青天也乃神霄九天之一此天梵炁所凝碧霞廓落故曰碧落碧霞之炁凝爲琼林瑶树灵风鼓荡自成空洞之歌是曰空歌大浮黎土即东极国名道君谓我昔于始青天浮黎土受元始天尊妙经广度天人是爲无量上品夫土中宫也玄关也其数居五爲天地万物之祖故百昌生乎土终乎土此吾玄关即寳珠也元神即元始也万有生化无穷皆由乎是也始青木之象也火龙也震数三干初索而生长男犹春居四序之首万物以之而发生也然一初生水水生木二乃生火火由木生此五行循环生生无穷之理可谓着矣元始天尊当説是经周回十过以召十方始当诣座元犹干元坤元也先乎天地而天地由之以生是爲万化之始万汇之祖乃虚皇天尊之应号是爲诸天之尊也当是时演説度人经教周行十过以召十方上圣高尊大会黍珠之中敷扬妙藴始乃就座而説经夫元始即法身之祖炁也元神也所谓不坏眞空本来自性也当説是经即祖炁眞丹之体元神不昧则天命流行而不息周流六虚动静无端往来不已是乃周回十过十过者生数五成数五十乃天地之成数也修丹以十月而后成功十方者乃一三五七九阳也二四六八十阴也此爲还丹之妙用而玄关之中眞阴真阳之炁既济则一身百脉辐凑川流犹十方眞圣不召而集矣天眞大神上圣高眞妙行眞人无鞅数衆乘空而来飞云丹霄緑舆琼轮羽盖垂荫流精玉光五色郁勃洞焕太空凡无鞅数衆之眞仙乃五亿诸天日月星宿天眞地只天地水府三界十方仙眞圣衆不可以数度之一时皆乘空而来御空蹑梵不行而至飞云丹霄驾三素之云乘绛霞之炁轮舆羽盖皆眞圣一时之神化百态万状灵变莫测流精玉光五色郁勃流晶三光之辉交映玉光仙眞之圆象洞明是以五彩交烜于太空焕明洞彻内而修之金母既返神室则以神摄炁以炁鍊神铅汞擒制阴阳攒族是即千眞万圣之来会也须臾金火交辉于神室内外朗彻流精炫彩五色焕烂于太空矣七日七夜诸天日月星宿璇玑玉衡一时停轮神风静默山海藏云天无浮翳四炁朗清一国地土山川林木缅平一等无复高下上皆作碧玉无有异色七乃火数即七返之义也易曰七日来复凡数遇七必复先儒曰阳生于子阴生于午自午至子七而必复干坤消息之理也以一日言之自午时至夜半复子时以一年言之自五月一阴生至十一月复子月以一月言之自午日凡七日复遇子日此天道运行之定数也诸天即三十二天也日月星宿璇玑玉衡者周天星辰与中斗七星也一时停轮者天体浑沦运转周流无一刻之息至是时乃停轮息转即复归其根中行独复也以其静而来复息不出入是以神风静默情虑顿消气无上下犹山川之大云雾俱藏天之浮翳亦除则四炁朗彻一国地土即浮黎土也山川林木缅平一等无复高下当説经之际神凝目定脉住心停性复情冥万机俱泯则皆缅平一等自性如玉之莹了无异色矣学者能忘形絶虑万有皆空体性湛然一真独露则一身之景象百脉皆停眞铅现彩是谓土皆作碧玉矣玄师曰此乃大定神光湛然见玉清之境是也衆眞侍座元始尊玄坐空浮五色狮子之上元始者元神也玄坐者神室也故空浮去地五丈不着于物相也五色者妙化之炁也狮子者心知也衆眞侍座左右元始法身玄坐空浮五炁朝于绛宫五色朗明即元神居于神室冥心摄炁三界混融心知明妙洞朗太无则五方之色交映中黄之宫矣説经一徧诸天大圣同时称善是时一国男女聋病耳皆开聪説经二徧盲者目明説经三徧喑者能言説经四徧跛痾积逮皆能起行説经五徧久病痼疾一时复形説经六徧发白返黑齿落更生説经七徧老者返壮少者皆强説经八徧妇人怀姙鸟兽含胎已生未生皆得生成説经九徧地藏发泄金玉露形説经十徧枯骨更生皆起成人是时一国是男是女莫不倾心皆受护度咸得长生金丹九转之功以十月为胎圆神化河图生成之数自一至十而生生无穷洛书变用除十纵横一五一十此盖天地五行不易之定数也万物万事岂能违哉故説经一徧者天一生水也水孕于干金故子居母腹是曰空炁金胎也天地万物皆由是而生盖水爲数之始诸天大圣同时称善者诸天皆欣赞也能使一炁周流百神俱畅矣一国男女者犹一身阴阳之炁也其炁既舒聩者自聪且坎爲耳一数既周聋者自疏通矣説经二偏者地二生火也火孕于巽木故母隐子胎是曰木火同位且离爲目二数既周离明洞焕目无不明矣説经三徧者天三生木也震木孕于艮水且音属金金本克木而反寄胎金乡是木絶于申而胎于酉此盖木中藏金之象也金木受制则必呜是以喑亦能言也説经四徧者地四生金也兊金孕于坤土故土能生金足本属木而四徧乃跛痾起行金絶于寅而胎于卯是金尝寄胎于木此明金中有木之象也説经五偏者天五生土也戊土孕炁于离火得天地之正流戊就已则二土成圭是以坎戊月精离已日光日月皆合璧矣人能知修鍊惩忿窒慾存心养性致鍊己之功而不息则太一含眞玄珠成象与干坤同体长生久视爲不难矣尚何久病痼疾之爲患哉人之困于疾厄者由不知返还之妙也説经六徧者地六成之也天一生水坎位于北阳中而有眞阴是以干金生坎水而成眞铅铅乃金之母铅黑而金白故谓发白反黑齿落更生皆返本之应也説经七徧者天七成之也地二生火离位于南阴中而有眞阳是以巽木生离火而成眞汞即七返也离汞爲金铅所制则金火煅鍊干金老阳也离火少阴也是乃老者返壮少者皆强矣説经八徧者地八成之也天三生木震位于东艮震合而成水汞感铅炁而结爲砂砂含汞质以象怀胎皆先天眞一之炁凝合于规中发生万汇昼夜循环长养圣胎非后天阴滓之炁所能育故曰妇人懐姙鸟兽含胎已生未生皆得生成也説经九徧者天九成之也地四生金兊位于西兊金合于坤土坎水隐于母胎即九还也故汞归土釜而成寳乃一炁还源矣始由空炁金胎而生未见金质至此则金居性初还中宫而爲丹体中即土也土爲地是以地藏发泄金玉露形金母内居中宫也説经十徧者地十成之也天五生土土位于中土乃万物生成之本天五之土阳土也地十之土阴土也两土重而爲圭故还丹谓之刀圭也金居其中是干金反制离火于坤土之中所谓五行颠倒术也人能修之则返老还童超凡入圣故能起死回生若太上之治徐甲是也故曰枯骨更生皆起成人是时一国是男是女莫不倾心一国之中男女等衆一闻经教咸受护度而证长生之道矣国犹身也男女即阴阳二炁也倾心者阴阳以类相投也阴阳之炁沖和则太乙归眞生身受度死魂受鍊是谓长生矣道言是时元始天尊说经一徧东方无极无量品至眞大神无鞅之衆浮空而至说经二徧南方无极无量品至眞大神无鞅之衆浮空而至说经三徧西方无极无量品至眞大神无鞅之衆浮空而至说经四徧北方无极无量品至眞大神无鞅之衆浮空而至説经五徧东北无极无量品至眞大神无鞅之衆浮空而至说经六徧东南无极无量品至眞大神无鞅之衆浮空而至説经七徧西南无极无量品至眞大神无鞅之衆浮空而至说经八徧西北无极无量品至眞大神无鞅之衆浮空而至说经九徧上方无极无量品至眞大神无鞅之衆浮空而至説经十徧下方无极无量品至眞大神无鞅之衆浮空而至此道君序授经之始末也十回度人十转回灵此经与序之本旨也天尊説经感召十方无极衆眞无鞅之衆皆浮空而至东方梵监须延天等震宫卯位爲无鞅之衆南方郁单无量天等离宫午位爲无鞅之衆西方灵化梵辅天等兊宫酉位爲无鞅之衆北方洞元化应声天等坎宫子位爲无鞅之衆东北高虚清明天等艮宫寅位爲无鞅之衆东南波罗尼密不骄乐天等巽宫巳位爲无鞅之衆西南寂然兜术天等坤宫申位爲无鞅之衆西北上上襌善无量寿天等干宫亥位爲无鞅之衆上方九霄上清玉眞三十六天等爲无鞅之衆下方无色界色界欲界三十二天等以至三元九地无鞅之衆俱会始青天中浮黎土内闻经听法内而修之眞铅爲药祖玄关爲丹基即元始说经也土居中宫自成十数中即玄关也十徧者乃天地生成之数十方者五行配合一三五七九天数二十有五阳精也二四六八十地数阴华也阳之生数五五行之本也阴之成数十万化之根也一九四六合而爲十乃金水同宗二八三七合而爲十乃木火同体总之爲五十有五分隶五方五行颠倒则龙从火出虎向水生火生于木则砂中抽汞乃七返朱砂返本水自金生则银内制铅乃九还金液还眞易曰天地絪緼万物媾醇是乃无量无极至眞大神皆至也故丹基法象分三百八十四爻循环火候内运五星二十八宿环列鼎内促三千六百之正炁回七十二候之要津驱六十四卦之阴符鼓二十四炁之阳火则三魂卫形七魄归体身中万二千神一时听命此所谓十转回灵万炁齐仙也十徧周竟十方无极天眞大神一时同至一国男女倾心皈仰来者有如细雨密雾无鞅之衆迮国一半土皆偏陷非可禁止説经至十徧周竟十方天眞大神一时皆会至男女无不皈仰是若细雨密雾之衆也迮国一半充满国内之半而天尊威德崇重地不能载至乃偏陷而终莫能禁止之人身十转之功既备乃念息神凝性还命复则眞铅归室矣一身阴阳之炁混融薰蒸四体有如雨雾之润泽周流六虚上下无常往来不息即无鞅之衆充满盈塞虽至国迮土陷不可止也于是元始悬一寳珠大如黍米在空玄之中去地五丈辛君曰元始己之元神也寳珠即心也儒曰太极释曰圆觉盖一理也道亦曰玄珠心珠黍珠即是物也寳者至精至眞之义即灵寳之谓也大如黍米以其大包宇宙细入毫芒所谓其大无外其小无内变化莫测是以在空玄之中不可以迹求也去地五丈者五乃土数得五行之中也犹五行生成之数虚中以象太极心虚则元神居之是爲空玄之中矣岂非空炁金胎之谓乎故玄师曰此乃玉清寳珠神化仙胎之道按萧观复曰元始悬珠者神与道俱也向来説经狮子之上者乃神凝室中从无求有也今此悬珠空玄之中者乃超神物外出有入无也是矣此皆天尊显示妙化之机以明其至精至微之中而有至妙之道存焉元始登引天眞大神上圣高尊妙行眞人十方无极至眞大神无鞅数衆俱入寳珠之中天人仰看惟见勃勃从珠口中入既入珠口不知所在国人廓散地还平正无复欹陷天尊悬寳珠在空玄之中登引三元九圣五老九眞天眞大神无鞅之衆俱入珠中其天人仰看皆在空玄之中五明之内百亿光中惟见勃勃从珠口中入即不见其爲空玄之境也故不知所在国人亦皆廓散寂然不动则地亦平正不复欹陷矣其非天眞上圣不能同入空玄之妙秪仰看而已其曰十方无极至眞大神无鞅数衆者俱入矣岂非天人乎盖己之心珠朗彻炁合神冥歛万归一即无鞅之衆皆入吾珠口矣则六根静寂一眞独露又何欹陷之不平正也哉元始即于寳珠之内説经都竟衆眞监度以授于我当此之时喜庆难言法事粗悉诸天复位倏欻之间寂无遣响元始于寳珠之内説经既毕衆眞监侍乃授度于道君是时道君喜庆难言非可名喻无鞅之衆法事亦悉则诸天眞皆还所治一国之内倏然恬静寂然无遗响矣内而元神中居一炁混融九窍洞明金母摄制砂汞归于鼎内行功至是欣悦难以言喻一刻之工已竟万神还元惚恍冥寂寳珠之象亦无复归于无极矣是时天人遇值经法普得济度全其本年无有中伤倾土归仰咸行善心不杀不害不嫉不妬不婬不盗不贪不欲不憎不𡜍言无华绮口无恶声齐同慈爱异骨成亲国安民丰欣乐太平天尊説经既竟诸天复位之后一闻经法普得济度皆全其天年而终无复中道夭伤矣且皆倾土归仰经教顿行善心凡杀害嫉妬婬盗贪欲憎𡜍华绮恶声俱已浄尽是乃慈爱一体异骨成亲则国亦安民亦丰惟欣乐太平之象而已盖人性无不善其不善也皆蔽于物欲溺于习气而然故放僻邪侈流而忘返必至伤其天年矣惟务纵其杀害嫉妬婬盗贪欲之心岂知民吾同胞物吾同气而以慈爱接之焉能致国安民丰而乐太平也哉此固修养之士犹所当戒既闻经法即歛心凝神以鍊己度人爲本久之归根复命情冥性寂则可冀长生久视矣加以惩忿窒慾致虚守静损之又损动静语默无往不善则必能不杀不害不婬不盗矣又何华绮恶声之戾哉至此则凡蠢动飞潜皆所慈爱初无亲疏之间国犹身也能冲炁爲和万物皆育虽参赞化育阴翊皇祚皆由乎中也是所以致太平于国安民丰之域矣经始出教一国以道预有至心宗奉礼敬皆得度世此言天尊之始说经也一国之人皆遵道而行教之由是立也心乃旷劫以来之灵明也虽经教未出之先此心已具是日预有也特沉着幻妄迷惑蔽固则舍而亡矣今由经法济度之后顿悟顿释性归命复一旦遵道而行万妄归真矣宗奉者宗犹本源也若水之宗海皆归其源也礼敬者敬信之笃也故皆获度世矣茍忘本而逐末舍源而求流其能度世乎经爲道之径心爲道之宗能依经歛心则得经之妙矣道言元始天尊说经中所言并是诸天上帝内名隐韵之音亦是魔王内讳百灵之隐名也非世之常辞诸天上帝内名即三十二天名帝讳天帝玉字内音也隐韵即经中所谓诸天隐韵天中之音自然灵章也魔王内讳即五天魔王讳巴元丑伯也百灵隐名即无英白元桃康合延也并是天尊所宣説道君承教而述非世之凡俗所能知也内而求之如丹经所谓日魂月魄庚虎甲龙水银朱砂红铅黑钖黄芽白雪姹女婴儿黄婆金公阳火阴符玄关土釜炉鼎卦象之类虽异名别号之衆不过先天眞一之炁爲之丹祖也非因师指岂凡愚所能知也上圣已成眞人通玄究微能悉其章诵之十过诸天遥唱万帝设礼河海静默山岳藏云日月停景璇玑不行羣魔束形鬼精灭爽回尸起死白骨成人此言眞人修诵之功效也上圣已成如天帝高眞宿修妙行圣功已成不假修习也眞人由精心苦行鍊神养炁而后体合自然不滞有无永脱生灭是皆洞究玄微悟彻幽密故能悉尽其奥章即混洞赤文敷落五篇之类是也悉能详尽则诵之十过诸天降临万帝鉴观皆遥唱玉音设礼内讳靡不尊经之旨赞经之功也于是河海停波山岳歛雾日月停轮星斗止曜群魔局迹鬼妖伏藏皆修诵之效致此大应犹能回尸起死白骨成人虽亡魂沉魄皆乘经功而更生矣十过之效在丹道则十月胎圆而神化矣诸天者即眞铅内融万神和畅河海山岳即爱河慾海也茍能一眞独露万幻皆空则爱河浪止苦海波澄矣日月璇玑即大定神光洞照八识则外魔伏内魔灭矣至此则生身受度死魂受鍊岂无回骸起死之功哉至学之士诵之十过则五帝侍卫三界稽首魔精丧眼鬼妖灭爽济度垂死絶而得生此言至学之士修诵之功效也至学乃笃至修学之士也仙师曰至学之士心坚如铁石操烈于水火天地不能逾鬼神不能惑行人所不能行莫非力行之确也故诵经至十过则五炁之神侍卫听命三界魔王亦稽首保举矣此皆至学之士行积功立制魔则魔精慑伏不敢正视故丧眼也魔王既已保举鬼妖皆束形灭爽矣以之济度垂死已絶者度之复生内而求之五帝五脏之神也三界三尸六贼也魔精鬼妖七情六慾也人能遣慾澄心少思寡欲然后心静神清精全气固则五脏安宁三尸削灭六根清浄万念俱空内魔既息则外魔自除矣以我鍊己之功济度垂死之疾眞炁所至虽絶者可生此皆身中十过丹基渐成之应也所以尔者学士秽气未消体未洞眞召制十方威未制天政德可伏御地祇束縳魔灵但却死而已不能更生此言常学之士修诵之功未至也天政日月五星在天谓之七政地祇岳渎山川祠庙社稷之神常学之士不能寡欲澄心至乃秽气未除性理犹昧故体性未能洞眞也所以尔者谓其不能若至学之士修诵功效之至也若乃召制十方之神其威未能制动天政其德厪可伏御地只之神摄伏魔灵但足以却死延年未能冀长生之道也盖以神昏气浊质秽念迷虽若护薄蚀禳五纬斩妖星拯旱涝诛蛟蜃降雨雪退潮汐之类凡干于天政者亦莫能制其应也地祇之神皆未能证其天品故其功德厪能伏御之茍学士修诵之笃一念不生万缘顿息直造寳珠之境岂非洞眞也轻诵此章身则被殃供养尊礼门户兴隆世世昌炽与善因缘万灾不干神明护门此警常流下学之功罪也轻诵此章盖经三天梵炁所结云篆龙章非世常辞若茍且轻诵其亵慢之咎岂不被殃虽三洞经典必当摄心会神持诵勿怠况是经乎故薛幽栖曰不整形躯不按科仪行立坐卧聊尔诵念是为不敬若诵而不敬不若不诵而敬也辛君垂训曰念经之初当摄万念归一即元始召十方也正念诵经即元始説经也情念识神不妄走即十方听经也万妄归真即天人受度也此説可谓至矣下学之士能修持笃确供养尊礼必恭尽敬外则宅舍兴盛内则身心安宁以至世世生生昌炽不息积善之至动与吉会灾祸不侵凶恶退避必感神明之护卫矣斯经尊妙独步玉京度人无量爲万道之宗巍巍大范德难可胜辛君曰大哉灵寳度人经不是文章譔得成诸经劫坏应须坏惟有斯文在玉京又曰自古及今上圣仙佛成道未有不奉度人经法者诸经中元始度人爲上品经也盖自元始祖劫化生诸天之始其混洞赤文空洞灵章所以开明三景周回十方五文开廓万范开张生天地育万物皆由是而爲天地根也以至能召亿万天眞无鞅数衆皆入一黍之内是爲万道之宗是谓无量普度无穷故至尊至妙而独爲玉京之上品也其巍巍之功德不可胜载矣是经也千眞万圣由此而修万法千门由此而出是以亘古今而不坏先天地以长存纵之则弥满六虚歛之则不盈一握释氏所谓尽河沙界百千妙义尽于一毫端具者是也此无他旷劫以前本来之眞性也岂不至尊妙哉故乃无量无穷其大范至德不可以限量胜载之茍能修之岂不独歩玉京哉辛君曰经以心传经以心悟学者自宜具眼究竟矣道言凡诵是经十过诸天齐到亿曾万祖幽魂苦爽皆即受度上昇朱宫格皆九年受化更生得爲贵人而好学至经功满德就皆得神仙飞昇金阙游宴玉京也此言不限人品高下诵持十过可以资其祖玄幽爽受度之功效也亿曾万祖谓元始以来舍身受身亿世父母亿劫种亲也幽魂苦爽皆幽冥长夜未度魂爽也朱宫即南昌上宫朱陵火府也格者鍊度之格有三上学三年受度中智九年下学二十四年凡脩诵之功不限人之品量贤愚但能摄念持心诵咏十过经功所至则感诸天下临万神齐到己之亿曾万祖外之幽魂苦爽皆获受度上昇朱宫顿乘经功而化生矣皆从中等之格受化更生而得爲贵人矣是生于贵族不至沦坠也既获更生其宿禀灵悟仍假薰脩复积功德而后方证仙道则登神三境矣是以仍好学至经脩诵勤笃之至日积月累功满德就则玉符保神金液鍊形久之形神俱妙则臣事金阙玉京矣上学之士脩诵是经皆即受度飞昇南宫太上曰上士闻道勤而行之盖上学之士宿植善根其脩行持诵终始弗怠故精进不已功德深重则生身受度保命生根不拘品格径上南宫幽楼曰魂魄升仙则火鍊鬼质生身受度则火鍊垢秽故勤行之士名註仙籍皆飞神南宫然后登眞信不难矣世人受诵则延寿长年后皆得作尸解之道魂神暂灭不经地狱即得返形游行太空此言常流之人受诵之功效也世之常流积诵之久默悟经旨则可驻景延年及身谢之后亦得尸解之道虽其魂神暂灭然善因克至亦不经地狱之苦即返形太空神魂亦度朱陵矣是皆以宿庆善根获生人道虽能精心受诵未明修鍊之旨止可得考终遐筭而已天数既尽终归生灭形获尸解则神无轮转非冥曹阴境之所能拘其脱形蜕迹亦可返眞性于阴炁之中神超空漠则游行太空之境矣此经微妙普度无穷一切天人莫不受庆无量之福生死蒙惠前言尊妙此重赞以微妙道君示人慈恳之至是所以有普度无穷之功也故修持之笃经功所至天人莫不受庆以至祖玄幽爽亦皆受度其无量之福不可以限量视之生身既受度矣而死魂亦皆受鍊是乃生死俱蒙天尊之惠矣然经之微妙人皆具足非脩之于身证十回鍊己之功又岂能普度无穷也哉如能心悟经法克臻金液之微妙久之十转回灵以召十方则先亡远识咸蒙解脱色身亦跻神化岂不生死蒙惠哉上天所寳不传下世至士赍金寳效心盟天而传轻泄漏慢殃及九祖长役鬼官观道君禁戒之严则知是经之寳祕于上天也萧观复曰三洞眞经列于金格玄都所秘万劫一开在昔劫运蹇屯世途否塞西台龟母请于玉京由是玉宸道君付子玄一眞人玄一眞人付于太极徐眞人太极眞人付于葛仙公传行于世则上天之所寳秘不传岂下士所能知也至士乃至学之士必赍金寳效心盟天而传天之所寳者皆内名隐讳赤文洞章至士赍金寳以破其悭吝之心增其珍惜之念使视经犹爱重金寳也茍或轻泄漏慢岂不殃及祖玄而受考于鬼官也仙师曰轻谓授之非人泄谓行之不密漏谓守之不固慢谓奉之不虔四者有一身则受殃矣鬼官天徒爲驱雷役电官地徒担沙负石官水徒涟汲溟波官是死魂受责于鬼官也侍经五帝玉童玉女各二十四人营卫神文保护受经者身此言修诵之士感上帝仙灵之卫护也少微曰五帝五老上帝也五帝侍经飞天下观命玉童玉女合百二十人营卫经文保护佩诵者之身凡修眞之士多爲外魔所障易生退转故中道而懈怠者衆矣道君既言泄慢之报戒之严重复付授神灵令其营卫神文保护受经之人所以消魔御患也天尊之慈悯可谓周至矣修学之士可不体其训信受奉持无致泄慢之咎哉道言正月长斋诵咏是经爲上世亡魂断地逮役度上南宫七月长斋诵咏是经身得神仙诸天书名黄箓白简削死上生十月长斋诵咏是经爲国王帝主君臣父子安镇国祚保天长存世世不絶长爲人君安镇其方民称太平此言学人当于三元八节本命之日修诵之功用也正月上元大庆之月四始之首建寅爲鬼道故当诵咏以度上世亡魂断地司之拘逮鬼官之役而度品南宫矣七月中元大庆之月建申爲人道故当诵咏以度己身诸天纪名上生落死名标于黄箓白简之上少微曰即纪仙之籍也十月下元大庆之月建亥爲天门则当上爲国王帝主君臣父子保佑国土清平运祚长远世世长爲人君四方安镇物无疵疠生民皆称太平之治矣盖三元所统宰三宫九府百二十曹考校罪福皆所隶焉故上爲国祚次爲宗先次爲己身皆当于是月长斋诵经祈福开度必天人受庆生死蒙惠获福无量矣八节之日诵咏是经得爲九宫眞人本命之日诵咏是经魂神澄正万炁长存不经苦恼身有光明三界侍卫五帝伺迎万神朝礼名书上天功满德就飞昇上清八节之日四立爲四季之首二分二至爲阴阳之交故三界之考校罪福系焉仙经曰元始天尊于是日分遣天帝天君天神真仙兵马神祇教化人间开度羣品北斗南曹四司五帝亦复下降条録罪福含炁之流每至是日各有变化飞走蠕动水陆飞沉随缘感应改故易新轻或更重重或更轻善恶回换气象之运自然而然上学之士当于此日存诚祈谢因变行化入正去邪鍊伪成眞开度羣品生成万汇故当诵持礼敬务以习吉除凶进善屏恶趋明弃暗励志思眞内积真功外修实行则可无罪福之报矣八节与八卦九宫相表里故八节诵经得爲九宫眞人本命之日即每岁六度降日也三魂藏于肝属木其数三故曰三魂七魄藏于肺属金其数七故曰七魄人身之三魂一魂居直本宿宫一魂居地府一魂居形内七魄常去而不散也遇本命之日魂神降体就尸合同循环归降不絶则人生安稳灾病不生若其日清浄身心絶酒色衣新洁焚香习善更于其日眠睡少时即魂与魄合阴与阳平道炁内隆命根坚固若嗜酒色昏乱形体则魂归时去身三歩之远取合不能秽气充身魂复再往三度昏乱不合魄者则阳衰阴旺魂与阴鬼交通致使梦游衆恶躭睡迷乱灾病俱生人能于本命之日修斋诵经则有如上感应功满德就三界待卫五帝司迎而候昇举矣青元曰人作诸不善则魂怒而神灵去体知其同入恶道故也作一切善则魂喜而百神集知其同入正道故也修学之士可不慎欤道言行道之日皆当香汤沐浴斋戒入室东向叩齿三十二通上闻三十二天心拜三十二过闭目静思身坐青黄白三色云炁之中内外蓊冥有青龙白虎朱雀玄武狮子白鹤罗列左右日月照明洞焕室内顶生圆象光暎十方如此分明凡诵经之日先披服盥漱浄心涤虑入室东向正坐持诵注心历目微声诵咏务令神魂和畅气定息调然后叩齿令响内以集神外以彻天心拜三十二天闭目潜思身坐玄元始三炁之中内外洞焕存肝中青炁自目出化爲青龙居左存肺中白炁自鼻出化爲白虎居右存心中赤炁自口出化爲朱雀居前存肾中黑炁自耳出化爲玄武居后皆罗列左右左目合太阳右目合太阴日月之光朗彻室内项中图象九色垂芒光暎十方之上密呪曰密者低声也呪者祝也默菴曰自下文无上玄元起至至尊几前一段即低声祷祝之言不必别诵呪其贪罗郁罗乃后人加岂宜诵之且毋使太速茍贪徧数气浊声喧返成亵慢矣无上玄元太上道君召出臣身中三五功曹左右官使者侍香金童传言玉女五帝直符直日香官各三十二人出关启所言今日吉庆长斋清堂修行至经无量度人臣及甲乙转经受生愿所启上彻径御无上三十二天元始上帝至尊几前毕引炁三十二过东向诵经无上玄元三境之总称诵持当奏元始故先启道君存于己身之首泥丸宫中身中三五功曹等神存自身中出森列左右前后每一人诣一天各三十二人并出关启所言具位默奏事意当随所祷至诚述事今日吉庆长斋今日者某日吉庆如不长斋止言持斋清堂修行至经若不明三洞中盟之道平时不曾修行则但言清堂诵经无量度人爲十方幽显言或爲一事则只言爲某事诵经臣及甲乙爲己不言及爲人不言臣径御无上三十二天元始上帝至尊几前乃三十二天帝并元始上帝几前引炁三十二过亦每天引一炁也东向者以其生炁之始也内外三炁洞明依法持诵元始无量度人上品妙经通义卷之一元始无量度人上品妙经通义正统道藏三家本四卷洞真部玉诀类元始无量度人上品妙经通义卷之二来五元始无量度人上品妙经此正经之题也正经乃元始所説故止题曰元始无量度人上品妙经此乃道君标经首曰元始以明此经爲元始天尊所説无量度人总一经之本旨此经居品秩之首故曰上品妙经也元始洞玄灵寳本章元始一炁之元万化之始是爲虚皇天尊应化之号本章冠以元始二字明皆元始天尊之言也洞玄居三洞之一经品之名也灵寳乃道君之号道君名经寳以诸经皆由道君演説也道寳经寳师寳在天地之先皆由玄元始三炁化生故是经亦由梵清景三炁结爲云篆天章然后天眞皇人按笔乃书而成经文元始居于空洞虚玄之中说此经是爲灵寳诸经之本居诸经之首故曰本章内而修之即金液大丹之异名也凝神爲灵聚炁爲寳则根尘洞彻我之元神亘古今而不坏是爲先天眞一之本也上品妙首十回度人百魔隐韵离合自然默菴曰此正经之小序也上品妙首经品之上衆妙之首十回度人十乃五行生成之数万物皆具此理度人度鬼必周回十过终而复始而后十转回灵也百魔隐韵少微曰魔非妖魔魔鬼之魔如五帝大魔南极长生度世司马等神是也故灵寳呪中眞王朱陵青华皆与五天大魔并列也隐韵即隐名隐讳之类也离合自然以隐韵之音一离一合自然而然而无常迹也盖先天一炁化生万汇一本而万殊合也万殊而一本离也周回无穷循环无端不能窥造化之迹也丹道以十月胎圆而后神化与天地同途造化同机莫不以十爲全数人之脩鍊所难者身中六根八识三魂七魄三部八景之神动爲魔试汩乱心君其离合纷扰不能少息既知脩鍊十回之功则百魔受制而归于自然矣混洞赤文无无上眞元始祖劫化生诸天开明三景是爲天根上无复祖惟道爲身少微曰自然以前是道君小序混洞以后是天尊本章混者混然未分洞者空而无质即混沌未分之先一炁胚浑于空洞之中也赤文者赤书眞文经曰洞阳炁赤故号赤书是也皆先天之炁至阳之精兆而成象也五老上帝云元始洞玄灵寳赤书生于元始之先空洞之中幽幽冥冥无祖无宗结炁浮空乘机应会者此也无无上眞一炁肇于太无之始经曰无无亦无是也无上之最上真中之至真所谓先天地生也祖祖炁也劫者天地一成一败爲一劫祖劫乃天地世界初生之始未经败坏也玄元始炁爲万物之祖造化五亿诸天皆由祖炁化生而有经曰道爲万物母是也萧观复曰自一炁而立三境由三境而生九天三境之下各生三天合有三十六天次下四种民天次分三界二十八天次八梵天以至化生五亿诸天皆由祖炁爲之本根也开明三景三境者清微禹余大赤三天也三景又曰日月星三光也天地人三极三才三界也太上曰道生一即一炁也一生二即两仪也三生万物即三景也三炁合生为九炁三炁乃天地之宗万物之根皆由祖劫化生而后开明天地由之以生是爲天根也上无复祖惟道爲身道以虚无爲宗不可以象求是曰强名故无形无名无声无臭大包天地囊括宇宙其上它无所祖者道也儒曰无极释曰眞空道曰太虚其理一也人之修鍊采祖炁于先天之初结爲金母周流六虚皆二炁絪緼开阖而不息久之追二炁于黄道会三性于元宫则二五之精妙合而凝生生无穷而成法身即元始之天根也五文开廓普植神灵无文不光无文不明无文不立无文不成无文不度无文不生是爲大梵天中之天五文者五篇眞文也即五篇敷落之文生天立地飞潜动植蠢动含灵凡有形气之物皆由之以生化故自阴阳分判以来其文开廓普植万类五文在天爲五星在地爲五岳在人爲五行在物爲五炁至大至微之物莫不囿于其中故一无是文则不光不明不立不成不度不生而天地万物皆无所运于造化之机矣人身一小天地其灵于万物也先天一炁爲之丹基五行布列于鼎器之中金木交并水火合姤二土爲圭于中颠倒阴阳既济之后情归性则汞投于铅药得火则砂产于银莫非金母爲根流戊就已见土而成丹丹成则其神灵妙化不可窥测皆五行之全体也其光明犹日月之明其立犹天地之成立能度能生者即元始也是爲大梵天中之天结前经文之旨故曰是爲也大梵即大行梵炁也天中之天三十二天中之天莫非梵炁流行周回不息犹身之一炁循环皆天命流行百脉九窍无往不复即梵炁之周布也郁罗萧台玉山上京上极无上大罗玉清渺渺劫仞若亡若存大罗天之上有玉京山以玉爲京故曰玉山上京郁罗之台又居玉京之上穷高极远无上之上也是爲大罗之天玉清金阙居于其中其大无际包罗万界故渺渺劫仞不可穷极而梵炁结空本非色象可求是曰若亡若存凡天地一成一坏爲一劫大罗之境兆于旷劫之先历劫而不坏仞者不可以限量测也其渺漠恍惚与太虚同体无形无名非可以迹求也郁罗萧台在身则脑际也玉山上京者泥丸也泥丸爲天门乃万神之府是爲大罗之景玉清居其中渺渺劫仞若亡若存己之眞性渺漠无眹恍惚中之有物历浩劫以长存所谓不坏之元神故居于三界之上矣三华离便大有妙庭金阙玉房森罗浄泓大行梵炁周回十方幽栖曰三华玉清三元宫也上元玉华中元金华下元九华三元上皇道君居之乃玉清之离宫便殿大有即高上大有玉清宫天尊所御故曰妙庭三者南方之火数属离即泥丸脑际也金阙玉房即黄庭绛宫也森罗者周天星宿也浄泓者二池之莹彻即身中之坎离也大行梵炁周回十方者大罗玉清之景梵炁流行周布十方无极之界万汇皆沾元始一炁化生无穷矣丹经曰三宫混合会三性于元宫身之神炁精即三华也元神居于灵台之中即大有妙庭也我之金楼玉室即天之金阙玉房也五星列宿森罗焕耀于浄泓池水之中即周天火候列宿衆星环绕于坎离水火昇降之内干坤鼎器既济之间则九还金液之道成矣先天眞一之炁昼夜循环周而复始皆禀坎戊月精离己日光符火进退交姤温养而成金胎循历六十四卦既周则百脉归元九窍洞明岂非梵炁周流十方俱徧皆爲浄泓之景矣中有度人不死之神中有南极长生之君中有度世司马大神中有好生韩君丈人中有南上司命司録延寿益筭度厄尊神回骸起死无量度人今日校録诸天临轩默菴曰此言诸天齐集考校学士功过世人罪福仙师曰梵炁周回于十方之域而十方之中有神主司度世不死之事非言神不死也南极长生君即南极长生大君主治生録也又曰即朱陵大帝度世司马大神即南宫有司马大神主司度世好生韩君丈人治南昌上宫监长生之籍南上司命司録延寿益筭度厄尊神南上有洞阳宫之别名又曰即南昌上宫朱陵火府尊神即南斗六司眞君自中有度人至南极诸真虽各隶一司皆能回骸起死劫劫度人是以度世无量也身中之神各居绛宫玄关泥丸之内故曰中有所谓南极南昌皆心也经曰无量大神皆由我身是也脩真之士金液鍊形而后形神俱妙周回十方皆可度世度厄回骸起死矣今日校録今日者赤明劫初在大浮黎土开图校録之日乃校量罪福纪録功过而诸天神王大圣皆临轩而会以听天尊宣演受度也东方无极飞天神王长生大圣无量度人南方无极飞天神王长生大圣无量度人西方无极飞天神王长生大圣无量度人北方无极飞天神王长生大圣无量度人东北无极飞天神王长生大圣无量度人东南无极飞天神王长生大圣无量度人西南无极飞天神王长生大圣无量度人西北无极飞天神王长生大圣无量度人上方无极飞天神王长生大圣无量度人下方无极飞天神王长生大圣无量度人十方飞天大圣皆元始道炁分形化炁冰湖薛秀昭曰十方长生大圣即十方救苦天尊自开图校録奉元始命掌十方三界校録功德开度无量总括生死陶铸学人道藏云八方诸天皆有无极大千世界东方无极诸天安大堂乡大千纳善世界南方无极诸天宛黎城境大千弃贤世界西方无极诸天福堂洲大千咸行世界北方无极诸天郁单野大千清浄世界东北无极诸天福集都大千长安世界东南无极诸天元福田大千用贤世界西南无极诸天延福乡大千仁静世界西北无极诸天福德野大千延贤世界上方上清玉眞三十六天玄都无极世界下方黄曾三十二天八圆无极世界又曰五岳五帝洞阴清灵北都罗酆诸宫府之衆此十方无极飞天神王皆主长生度世之职故曰长生大圣从劫至劫度人得道成眞无有限量是曰无量度人十方至眞飞天神王长生度世无量大神并乘飞云丹舆緑辇羽盖琼轮骖驾朱凤五色玄龙建九色之节十絶灵旛前啸九凤齐唱后吹八鸾同鸣狮子白鹤啸歌邕邕此总前十方飞天神王无量大神皆天至眞也青元曰舆辈轮盖皆阳精之炁所成凤龙狮鹤乃阴精之炁所化上圣具眞常之道唿吸合散随意现前阴阳之炁调和成歌成曲皆炁所爲并非外物也凡脩还丹功成阴魔亦化阳神元炁一唿万神咸听五脏神灵各随方色自现舆辇仪卫来迎百骸衆神前导后从昇举朝元与天眞大圣之会无异也五老启途羣仙翼辕亿乘万骑浮空而来倾光回驾监眞度生十方大圣道位尊隆乃感五帝前导群仙骖乘是以亿乘万骑浮空驾景而至矣五老者东方青灵始老姓关讳开字灵威仰南方丹灵眞老姓洞浮讳极炎字赤熛弩中央元灵元老姓通班讳元氏字含枢纽西方皓灵皇老姓上金讳昌开字耀魄寳北方五灵玄老姓黑节讳灵会字隐侯局五帝皆天眞自然之神由祖炁妙化而爲五行即五炁也故曰元始五老非积学而成眞者自受命降符各镇一方大劫交周其位乃易故东方属木主春令生万物南方属火主夏令长万物中央属土旺于四季和万物西方属金主秋令成万物北方属水主冬令藏万物所谓五炁顺布也五行乃法身之正炁火龙水虎颠倒流布于鼎器之中万神攒簇于九宫则五炁朝元百灵卫体是犹千乘万骑浮空而来也倾光者流精玉光也回驾者飞云丹霄也十方大圣朝集帝所轮毂回旋天尊之法座以监领衆眞校度群品也在内则回己之眞光洞照灵府则坎离既济铅汞相投神不外驰六辔俱息而后阳光下倾阴滓上莹眞神化生自能监眞度生周回十方矣诸天丞相南昌上宫韩司主録监生大神执箓把籍齐到帝前随所应度严校诸天默菴曰此言诸天齐集考校学士功过世人罪福诸天丞相即大罗无极神公南昌上宫即朱陵火府在赤明和阳天也韩司者即可韩丈人主鍊度文籍之事监生大神主度魂受生之职録籍者纪学士世人功过罪福也各司掌隶之神赍持箓籍齐会天尊之前校功量福普度人天校其应受度者或宿名玄图骨相合仙或脩斋奉戒功德积感或敬奉三寳善功彻天或供养师寳爲三官所称纪名诸天者严校箓籍据功量品随其高下应受升度矣观复曰此以上正文玉晨道君序述普造三界无极神乡泉曲之府北都罗酆三官九署十二河源三界者欲界色界无色界也无极神乡者十方无极世界也泉曲之府九幽长夜之府也北都罗酆者下元正北有一大海秽气恶腥莫测边际中有一山上参碧落下入风泉皆黑郁之气盘结而成名曰北都罗酆山有大洞曰阴景天宫中有三十六狱太阴天君主之内有六洞六天大魔王各主一司其一曰纣絶阴天宫其二曰泰杀谅事宗天宫其三曰明晨耐犯武城天宫其四曰恬照罪气天宫其五曰宗灵七非天宫其六曰敢司连宛屡天宫人能持此六洞之名常生敬畏则魔王保举削落罪名生死受赖获福无穷矣三官九署者天地水三官治三元考校之司上元天官隶玉清境设三宫九府三十六曹中元地官隶上清境设三宫九府四十二曹下元水官隶太清境设三宫九府四十二曹其中元下元官僚皆死而有功德之魂受度得任各依年限功满进昇天府功未满者还生人中九署者又曰乃九垒土皇九令之司十二河源者月爲太阴之精诸水之母东井爲天河之源衆水所会太阴一月一周天故十二月皆过东井沃黄华之甘露以濯鍊之死魂亦资此荡形而后度品南宫矣人身心为南昌即朱陵府也经曰灵寳无量光洞照炎池烦心虚则神光洞照肾部之下皆爲幽阴泉曲之府即北都罗酆也以我眞光朗彻明烛幽暗运太阴之眞水于东井荡涤幽魂而后济以太阳南离之眞火以煅鍊之虽无极神乡之魂爽皆普告而度矣上解祖考亿劫种亲疾除罪簿落灭恶根不得拘留逼合鬼羣人之祖考凡子孙不能脩善积德必殃及九祖皆至沦坠无有出期能知脩崇经教迁善布福然后上解祖考之罪障以及种亲之远亦皆获度矣观复曰每三官校録子孙有大功玉帝敕命即超度九玄七祖一身受度则九祖蒙恩故今疾除罪簿而恶根亦随落灭矣恶根者恶念根性罪簿者冥司所録轻重罪籍蒙慈恩开度大宥其业则恶根尽灭名籍除落虽冥曹亦不得拘留逼合鬼羣凡亿劫之亲皆乘普度矣能知脩鍊之士不爲华竞所挠嗜慾所昏体性湛然圆通明妙则三尸六贼不能汩乱秽浊修鍊乆之万炁朝生门百神守死户不致沉滞苦趣亿曾万祖咸遂昇迁矣元始符命时刻升迁北都寒池部卫形魂制魔保举度品南宫死魂受鍊仙化成人生身受度劫劫长存随劫轮转与天齐年永度三途五苦八难超凌三界逍遥上清默菴曰此言学士祖考受鍊自身受度也元始符命若灵寳法中之生天寳箓救苦九龙符命诸眞符简皆元始天尊降敕颁命九霄九司敕下三界十方而行是以时刻即可升迁北都寒池即罗酆泉曲也部卫形魂者人死则形离魂散北帝承敕部卫亡魂不致散乱制诰魔王保举则度品朱陵南宫受鍊死魂处于幽暗极阴之府承天尊慈光一烛眞阳内鍊则幽暗覩明而阴浄阳纯仙化成人矣其能脩经教涤鍊形神则生身受度劫劫不失人身而眞性长存矣随劫轮转与天齐年者劫数终有败坏凡囿于形气者厥有轮转惟得仙之士一灵妙本旷劫不坏与天地齐其长乆永度三途五苦八难者三途第一色慾门上尸道天涂界第二爱慾门中尸道人涂界第三贪慾门下尸道地涂界又名三恶善遏人学仙之路五苦者色累苦心爱累苦神贪累苦形华竞苦精身累苦魂五苦三途故曰八难也人能知归根复命之道摄情还性舍妄归眞则三业六根俱已浄絶一眞独露万幻皆空运元始祖炁于坎离旣济之中陶魂铸魄斩地根而证天根是以死魂受鍊生身受度三界不能拘摄顿超无漏逍遥上清之境矣上清之天天帝玉眞无色之境梵行幽栖曰上清之天其三十六天帝最尊极也道齐元始位列玉清故曰玉真即上清以下三十六天不同三十二天也有景无色故曰梵行梵行者道中之道天中之天出入无间眞空无碍也又龙硚经云上清十二天九眞所居天帝玉眞天中之帝体涵莹玉气御至眞以其脩鍊纯粹故曰玉真盖上文言逍遥上清此特释上清之天天帝居于无色之境之上精脩梵行以证道成眞也东方八天默菴曰此三十二天之序引俗本于此添元始灵书上篇道君撰九字不可从自黄曾天至七曜天元始积九阳梵炁以成六天爲欲界二天爲色界天欲界有六天即下界也此天之人有形有欲触物染着六欲根浄即登色界太皇黄曾天帝郁繿玉明正音开玄摄明天帝内讳郁舰帝魔隐音玉明太明玉完天帝须阿那田正音保玄道灵天王内文须阿隐音那田清明何童天帝元育齐京正音明生九眞天王隐讳元育眞人内文齐京玄胎平育天帝刘度内鲜正音飘翰默然天帝隐名刘度内鲜元明文举天帝丑法轮正音开生舒天帝内文丑异号法轮上明七曜摩夷天帝恬懀延正音延虚明天帝内音恬懀隐号延虚无越衡天帝正定光正音镜无翘天帝内文正定光太极蒙翳天帝曲育九昌正音阿难浄明天王隐号曲育总文九昌南方八天元始积三阳梵炁以成八天属色界四天爲麄尘四天爲细尘赤明和阳天帝理禁上眞正音治安保仙天王隐号理禁上眞玄明恭华天帝空謡丑音正音飞音洞灵天帝内文空謡丑音曜明宗飘天帝重光明正音翘眞英天帝总号重光明竺落皇笳天帝摩夷妙辩正音难玄明天帝隐讳摩夷内音妙辩虚明堂耀天帝阿𨚧娄生正音弥纶玄明天帝隐音阿𨚧梵号娄生观明端靖天帝郁密罗千正音朗观耀明天帝隐文郁密内号罗千玄明恭庆天帝龙罗菩提正音威清道玄飞天内音龙罗帝君隐号菩提太焕极瑶天帝宛黎无延正音洞真永观天王内文宛黎无延西方八天自越衡天至昙誓天元始积七阳梵炁以成二天爲色界六细尘六轻尘色界有十八天即中界也此天之人有形无欲而有六色十八尘六尘俱浄升入无色界元载孔昇天帝开眞定光正音开光竟眞帝君内音开隐讳眞定光太安皇崖天帝婆娄阿贪正音晖莫阿魂天君隐音婆娄帝魔内讳阿贪显定极风天帝招眞童正音回翘威天君祕号招眞童始皇孝芒天帝萨罗娄王正音君华大权玉眞隐文萨罗娄王太皇翁重浮容天帝闵巴狂正音惠威光帝君内文闵巴狂无思江由天帝明梵光正音朗明法元帝君内号明梵光上揲阮乐天帝勃勃监止音郁元眞星天帝内文勃勃内号监无极昙誓天帝飘弩穹隆正音飞天虚英天魔内文飘弩天君隐讳穹隆北方八天自皓庭天至秀乐天元始积五阳梵炁以成四天爲无色界四天爲种民即上界也至眞无情人民化生色欲俱空脩至此天皓庭霄度天帝慧觉昏正音元清明帝君内音慧觉昏渊通元洞天帝梵行观生正音法权道光天君内音梵行隐讳观生太文翰宠妙成天帝那育丑音正音灵熏惠光帝魔内文那育丑音太素秀乐禁上天帝龙罗觉长正音阳威耀清天帝内文龙罗觉长太虚无上常融天帝总监鬼神正音摄灵眞天帝摄魔内音总监鬼神太释玉隆腾胜天帝眇眇行元正音空微道明帝君隐号眇眇行元龙变梵度天帝运上玄玄正音掬灵妙光天王内文运上玉眞总音玄玄太极平育贾奕天帝大择法门正音永玄久生天王总文大择法门已上正文皆元始天尊所説观复曰此诸天玉讳玉音皆以赤晶之玉碧字刻之祕于上清天中自皇曾天至禁上天是爲三界即欲界色界无色界欲界六天自皇曾天至七曜天此天之人有形有欲触物染着初上二天以身爲欲其二天接手爲欲其五天以口説爲欲其六天以眼视爲欲以有色欲交接阴阳故名欲界因其欲乐易至衰败寿命终尽复沦诸趣能知脩习六欲根浄则登色界即中界也色界十八天自越衡天至昙誓天此天之人有六色十八尘曰六麄尘六细尘六轻尘一尘浄升一天十八尘浄升无色界即上界也无色界四天自皓庭天至秀乐天也太乙眞科曰无色界中至眞无情不交阴阳人之化生但噉眞炁无复形质脩至第一天惟存心识以入炁观若心识除次第而升若结习俱忘不着有无洞入自然升种民天如大劫交水火不到惟风浩荡孝芒天至灵度六天爲风所坏元洞天至秀乐天元炁散而复合更无劫数秽常融天至平育天爲四种民天洞入眞道故本际经云结习巳尽超种民天位太乙眞科曰上升四天洞入道境随炁升降灾所不及薛幽楼曰四方之天三十二者四梵天也天帝高眞形相宛然虽有眞相犹如虚空出入无间矣盖四方各八天皆积梵炁而成各天帝尊内名隠讳亦皆梵炁结空而有象天尊宣说以度世此所以设经教之无穷而生死受赖矣三十二天三十二帝诸天隠讳诸天隠名天中空洞自然灵章诸天隠韵天中之音天中之尊天中之神天中大魔天中之灵九和十合变化上清无量之奥深不可详敷落神眞普度天人默菴曰此言天帝名讳乃天中空洞之炁自然结成之妙也三十二天中则有三十二帝诸天之隠讳隠名隠韵皆梵炁结空而成即生神章所谓混合空洞炁也故曰自然灵章天中之音即隐韵之遗响也天中之尊即三十二帝也天中之神灵则皆梵炁之功用神妙莫测也大魔则五天魔王也九和十合者九者阳数之成十者阴数之终此阴阳之功用也以其全阴阳之妙用是以变化无穷而径达上清之境矣上清者轻清之炁属乎天象干爲六阳之极九和也坤爲六阴之极十合也大丹火符之妙尽于是矣无量之奥深不可详此皆隐讳隐韵之不可得而尽述也敷落神眞者即五篇敷落之义也神眞者所谓天中之神也灵章奥范敷阐廓落于空洞之中是以普度天人生死蒙惠矣或以此爲玉晨道君序述元始所説此皆正经之要目岂乃中断而复续也今日欣庆受度历关诸天请灭三恶斩絶地根飞度五户名列太玄魔王监举无拘天门今日者谓元始以经付道君之日也道君乃欣庆受度历关诸天天尊于说经之日诸天齐临是乃关告诸天使爲爱度天人灭三恶斩地根度五户而后名列太玄矣三恶者即三涂也地根者即地狱中之根性也五户者即五苦也天人受度经法之后三恶五户皆已削灭则地狱之根性亦皆斩絶矣是以名列于玄都玉京之上三界大魔王皆爲保举上升天门无复有拘制矣人能知脩经教内明十回大丹之道三业六根俱已清浄则苦轮罪蔕皆一空寂金母既萌圣胎圆就眞炁流行于诸天之内阳神脱体三界混融虽大勋魔王亦皆举手赞奉上升天门无有拘束又何地根之未絶也此非积功累行之至则不能至动爲外魔所障地根且不能絶况能超入天门也哉学者可不慎欤东斗主筭西斗记名北斗落死南斗上生中斗大魁总监衆灵东斗五星西斗四星北斗七星南斗六星中斗三星或以东南西北七宿爲四方之斗以北斗爲中斗盖天官书曰斗爲帝车运于中央临制四方以察妖祥又眞一口诀云斗中自有五斗阳明爲东斗阴精爲西斗丹元爲南斗北极爲北斗天关爲中斗法中谓天以斗爲心故曰天罡所指昼夜常轮中斗大魁即魁星也则北斗谓之天枢宜居中也爲万灵之主宰是以总监衆灵也人以心爲斗心之七窍象斗数也心居一身之中爲五官之主宰神明之宅舍也天人学士受度之后则四斗爲之註筭记名落死上生中斗则总统于中万灵护体脩丹之士周天火符皆由天罡内运循历二十八宿七十二候阳火阴符既济而后丹成道备矣青帝护魂白帝侍魄赤帝养气黑帝通血黄帝中主万神无越默菴曰此言对待之体其应河图盖三五之妙生成之体也五帝在天爲五行在地爲五岳在人为五脏之神青帝姓常讳精明护魂治肝白帝姓混讳蓐收侍魄治肺赤帝姓炎讳洞丹养气治心黑帝姓玄讳明萌通血治肾黄帝姓麻讳忠慎中主黄宫制御万神大洞五帝箓云五帝与天地同存阴阳始判化生五行灵寳法中红杏磨针袜腊墨黑灵寳爲五帝也肝护魂拘三魂也肺侍魄制七魄也心主养气肾主藏精水火相资则二炁交姤得度之士则受鍊更生五帝降气化生五脏以成五行而后度品南宫即五脏结胎婴也脩丹之士得攒簇五行颠倒之术一炁周流于中黄之宫万神混合于九窍之内五帝降神而鍊金液降炁以结胎婴久之五炁朝元擒铅制汞归于眞土而丹成仙师曰精神魂魄意化作紫金霜是也青天魔王巴元丑伯赤天魔王负天担石白天魔王反山六目黑天魔王监丑朗馥黄天魔王横天担力五帝大魔万神之宗飞行鼓从总领鬼兵麾幢鼓节游观太空自号赫奕诸天齐功上天度人严摄北酆神公受命普扫不祥八威吐毒勐马四张天丁前驱大帅仗旛掷火万里流铃八冲敢有干试拒遏上眞金钺前戮巨天后刑屠割鬼爽风火无停千千截首万万剪形魔无干犯鬼无妖精三官北酆明检鬼营不得容隐金马驿程普吿无穷万神咸听三界五帝列言上清默菴曰此言流行之用其应洛书九一之数五天魔王上四言位号中二言讳下二言字又青天魔王姓斌讳齿成赤天魔王姓佛名由肃白天魔王姓赤名张市黑天魔王姓徐名直事黄天魔王姓天门名波狂皆主人贪欲耗摇神气障败道缘故曰魔王五帝大魔即五天之下魔王也居万神之首是曰宗也即人身五官也玉清隐书云五帝魔王领官属与天同生常恼乱学道之士不欲成功又自矜于诸天上帝齐其圣功后因龙汉开图乃服元始之化故歩虚颂曰魔王敬受事故能朝诸天此言魔王作歌以败乱学者自服元始之化而后专职魔试而已飞行鼓从总领鬼兵言其飞行三界鼓率部领鬼兵侍从也麾幢鼓节自号赫奕言其麾扬旛幢鼓舞旌节游观乎太空之上自号赫奕之功与诸天齐也上天度人严摄北酆者即北都罗酆也上天开度人之功先严戒北酆鬼官不得遏筭絶命承天尊开度顺化而行敕摄鬼帝普告冥关宣约示禁则无辄肆害于末学矣神公受命普扫不祥者幽栖曰神公者大罗无极神公也神公受敕命五帝大魔扫除不祥护卫学者大魔承命以八威神龙吐毒而收邪勐马驾车而四布天丁秉命前驱大帅仗幡后从火铃大将掷火万里火燄八冲敢有干试拒遏上眞者敢有拒遏上帝之敕命者也前则金钺行戮后则巨天之斧施刑屠割鬼精妖爽之干试如风火之疾不暂停也神威所至千千截首万万剪形皆不留踪矣以至魔试无所干犯鬼魂灭其妖精学者至是则功圆道备内外一如三官北酆明检鬼营不得容隐金马驿程三官九府北都罗酆皆考校世人幽明罪福善恶之司明检鬼营罪録黑籍应有学士宿业重殃先亡祖祢未蒙原宥者不得容隐停滞咸与蠲除驿马呈上而逍遥上清矣普告无穷万神咸听徧告十方三界咸使知闻悉遵天尊命令三界五帝诸天大魔列言保举驰奏上清矣默菴曰此言受度之人天门不得拘阻魔鬼不得干试是也元始无量度人上品妙经通义卷之二元始无量度人上品妙经通义正统道藏三家本四卷洞真部玉诀类元始无量度人上品妙经通义卷之三来六元洞玉历龙汉延康眇眇亿劫混沌之中少微曰此论劫运成坏故有龙汉延康之㫖龟山玄箓云元洞上皇炁也天尊结元洞之炁爲玉历之书以龙汉劫爲初劫开图曰赤明劫终曰延康劫循环无穷终而复始劫终之后三界空坏万物精爽长在太空故曰延康爲坏劫之称赤明为开图之始九品经曰昔混元溟涬诸天未分元始肇形五劫初化乃命梵元祖晨道君肇録天元运乘五劫故元洞者以成祖炁玉历者以纪天元自一炁化分三因成九若龙若蜒蟠曲九道漠漠无极总九阳祖炁之元太上乃运梵合炁开始青天元祖炁故东方得九炁以分天境劫号龙汉南方得三炁以分天境劫号赤明中央得十二炁以分天境劫号上皇西方得七炁以分天境劫号延康北方得五炁以分天境劫号开皇五劫既周昊天成象一炁混道八景流光八帝示形九霄分化结元洞五阳之炁爲玉历乃命天眞皇人以玉历纪元洞之初劫运流复之本天眞天民学仙功绩升退之道夫元洞者元始大洞之祖炁也由祖炁结而成玉历天眞皇人按笔以纪劫运之数始于龙汉终于延康历劫之乆成坏非一聚散不常散而复聚仍归于混沌之中不知其几千万亿眇眇而不可穷也上无复色下无复渊风泽洞虚金刚乘天天上天下无幽无冥无形无影无极无穷溟涬大梵寥廓无光默菴曰此引龙汉祖劫之事以启赤明第二劫开图之㫖也龙汉之劫旣坏天地上下皆非色象可见也严东曰每劫运终三光晦冥天地混沌上有何色下有何渊是矣薛幽栖曰风泽者道之炁金刚者精之炁道炁至柔则洞洽于虚精炁至刚则运乘于天萧观复曰风者有炁无形泽者有形无质乃虚无自然之理所谓道之炁是矣金者亘古今不变刚者坚贞不坏是纯眞至妙之精所谓精之炁是矣幽冥者阴境也穷极者边际也溟涬者天地未分之初也劫运既终天地虽大皆形气所有亦随劫迁革是以上下不可以色渊求矣惟风泽之炁空洞虚无金刚不坏天地之炁乘之以运行犹天行健也干刚内运阴翳渐除是以天上天下混沌一炁亦无幽冥亦无形影运行不息亦无穷极矣溟溟涬涬若天地未分之先胚腪磅礴皆大梵之炁周流寥廓者八极之表不可名状故曰无光其光内藴而未明也脩鍊之士视身如沤泡终有生灭採先天眞一之炁于父母未生之前犹天地溟涬初判再禀干金至刚之炁以成金胎是爲一灵妙有历劫长存虽劫运变迁三界消坏万有俱空而此性居洞虚之妙独立而不改周行而不殆是也则其自彊不息宜无有穷极矣大梵之炁内结而爲丹基寥廓无际含光不曜乃阴阳之初判阴尽而后阳纯矣赤明开图运度自然元始安镇敷落五篇赤书玉字八威龙文保制劫运使天长存默菴曰外四篇前四天是也中一篇后四天是也赤明者劫名也青元曰至赤明之初大运启图玉历定纪天地再开于是天地日月星辰山川物象一时分判昼夜寒暑四时推迁罔有差忒故曰运度自然元始安镇者祖炁复肇安天镇地五篇者元始出梵炁结形成云篆天章载妙元神眞道五者故曰五篇赤书玉字者默菴曰外篇镇外赤书者阳施朱象日中篇镇中玉字者阴施白象月又混洞赤文也开图之后赤文乃复宣布刻玉爲书以安镇也八威龙文者默菴曰外四天内四天共八方皆龙文又八龙之箓能御伏妖异䇿役鬼神是以其功用可保制劫运之变更而与天齐永矣人之有身性命之道一焉然命有终尽而性无沦坏是以脩持定慧者深究死生之说幽明之故以至能尽性致命而后性根不灭命蒂长存直证七返九还之妙纵经亿劫其苦轮既灭是爲长生久视后天而终矣梵炁弥罗万范开张元纲流演三十二天轮转无色周回十方旋斗历箕回度五常默菴曰此言第二劫赤文再立天地之功用也赤文再立天地复位万物复育元始祖劫之梵炁弥满包罗诸天之上含生品汇由是一炁化生开张显露而后万物始备梵炁流布发而成文是爲典谟训诰经藏文録垂范无穷虽百千万条之广皆梵炁之发育也由万范一张纲纪遂立元纲者若纲之有纲也范谟旣张纲纪流演而不息是以徧周三十二天轮转至于无色之界周回一帀十方皆至终而复始元一息之间断无不周徧矣旋斗历箕者斗中斗也即心也箕属东方艮寅之位每岁立春则杓昏建于寅初与天左旋历始于箕居其中而顺建十二辰五常者五星也不曰五行五星而曰五常斗运于中五行各尽其功用乃天地之常道也一岁十二辰周而复始旋历斗箕之始日月五星逆行周回三百六十五度斗柄指地先天之眞炁亦随斗柄内运从九地发生万物矣人身一日之间有一年之节炁循历二十八宿二十四炁七十二候六十四卦以成周天之火候也以人身而测天度阳生于子至寅爲三阳象泰由下田而上也渐历斗箕而周流六虚皆己眞一之炁周回十方循度五行之常道也以心中虚运行不息无不轮转而至矣所谓动静无端阴阳无始者是也三十五分总炁上元八景冥合炁入玄玄玄中太皇上帝高眞汎景太霞啸咏洞章默菴曰元者首之上八景即八节也四时四方各有八景所以合成八八六十四卦观复曰三十五分阴阳五行二十八宿也考之都分尺部亦曰测日月五星之行分二十八宿之度故曰三十五分以日月合璧五星连珠攒簇二十八宿是曰总炁分之则爲三十五总之则一炁也上元者历法以上古十一月朔夜半冬至日月五星会于子谓之上元八景者即生神中三部八景也玄中太皇者玄元始三炁中之三寳君是爲上帝高眞太霞之景梵清景三炁之上洞章即下文金眞朗郁啸咏而歌也脩之于内日月合璧则水火旣济五炁朝元则铅汞擒制乃夺天地之造化攒簇炉鼎之中循历二十八宿行周天之火候採药于冬至之首夺一年之节炁于一阳初动之始是爲总炁上元故曰元者首之上也一炁上升于泥丸则八节之气候皆冥合矣是以直入玄玄之中恍惚杳冥中之有精也而我元神祖炁会于太渊之顶即上帝高眞之汎景于三炁之上矣若太霞流彩空洞成音而啸咏欣悦有自然之感也金眞朗郁流响云营玉音摄炁灵风聚烟紫虚郁秀辅翼万仙千和万合自然成眞默菴曰自此句以下至各有生门乃高眞之洞章也金眞者金精也乃天地之灵根阴阳之祖炁先天眞一之精至阳之炁玉音者龙吟虎啸之声也紫虚者中黄之宫也金母既归神室丹基已兆金胎已萌眞神明耀晃如金精之朗彻龙虎二弦之炁出火生水之时玉音流响灵风内鼓则炁归神室养成鄞鄂中黄土釜之中紫光红彩摄炁聚烟而后秀结成眞郁勃内外万炁归眞若水朝宗若车辐凑神畅炁和千神和爲一神万炁合爲一炁莫非自然之理内合成眞此皆还丹至妙至神之机非假有爲而成也经曰回风混合百日功成契曰经营养鄞鄂凝神以成躯是也眞中有神长生大君无英公子白元尊神太乙司命桃康合延执符把箓保命生根眞中有神者即元神爲性之本以其曩劫不坏是曰长生大君恍惚中之有物杳冥中之有精其精甚眞其中有信是也无英肝神白元肺神太乙乃百神之主司命心神桃康合延二肾之神古愚曰总举四神而言者谓金木不间隔水火不相尅也五神不言脾神谓非中意不能和合四象则神在其中矣是以太乙居中以象五行全籍于土丹道中则坎纳戊土离纳己土是曰坎戊月精离己日光水火之交姤铅汞之投合金木之合并皆中意媒合之也脩鍊之工至妙至神之机不越乎五行顺逆之理而已人能舍日用之顺境以究颠倒之妙四象和合五行攒簇则命蒂愈固性根长生矣是爲至眞中之有至神也观复曰眞神保其性命灵炁护其生根是也符箓者以有象言之则元始符命也内求无象皆己之眞炁也能执持不怠则可保固元命而死魂受度复生根矣上游上清出入华房八冥之内细微之中下镇人身泥丸绛宫中理五炁混合百神十转回灵万炁齐仙默菴曰此言学士脩鍊成眞之由上清者泥丸宫也华房者三境华房也八冥者八极也泥丸者脑顶也绛宫者心也五炁者五行也百神者身中之神也此盖脩鍊成眞之验眞中之神灵妙已具是以升降周流而不息上则游于天门上清华房之间周行八极之内虽细微毫芒亦无不至下则镇人身复还本身之中自泥丸下绛宫而归中宫玄关也中者一身之中也曰执中守中规中环中一中黄中皆一理也茍眞息内定中虚外明而炁自调理矣五炁者精神魂魄意也调息至于无息则心浄神凝五炁内理百神内合周而复始流行不息周回至于十转眞中之神灵妙莫测身中之万炁皆齐入仙道矣此乃内丹十月功圆道备之应也所谓追二炁于黄道会三性于元宫摄情还性归根复命之妙尽于十转之功矣仙道贵生无量度人上开八门飞天法轮罪福禁戒宿命因缘普受开度死魂生身身得受生上闻诸天诸天之上各有生门默菴曰此言世人罪福报应而终可普受开度之恩也仙道长生之谓也故太上惟好生初无限量之拘是以普度无穷八门者八方法轮之门人世罪福善恶皆由心造是有天堂地狱之分人之溺于贪嗔之蔽不知禁戒或宿世今生结习缠染而成故有轮转之报今蒙天尊大慈普受开度上开八方之门转动法轮使灵光慧烛如飞天之疾下彻幽扄则死魂受度而生身矣旣得受生必假元始符命徧告诸天然后诸天随其善功禀赋受生生身则有仙阶高下之品死魂则随果受生之门而各受开度之恩也生门即生神所谓生门死户也诸天之上各有所隶焉中有空洞謡歌之章魔王灵篇辞参高眞默菴曰此魔王歌章之序引元始褒取其篇以其参合高眞洞章之辞空洞者即前所谓天中空洞也謡歌者魔王歌章也此三界魔王歌章之序引元始以其辞语与洞章叅合故取以叅之高眞之中是曰灵篇经法云洞章者乃龟山丹黄飞玄紫文非魔王所作也太上布此三章于世今人开悟超出三界昔天尊降魔魔王悉皆稽首受事敕魔王统治三界各歌謡章变化飞空警戒天人屏絶欲鬼令人闻此飞空之音转色欲苦归清浄门上文曰诸天之上各有生门继之曰中有空洞謡歌之章则诸天之中自有空洞之章也其魔王所作飞空歌音义在敬戒理契天眞是足以叅于高眞也第一欲界飞空之音默菴曰欲界者天人之际在人身即心肾界也超鬼道则爲人入仙道则飞空古愚曰魔王讳郁默道经云凡人口业浄有十善功以上生欲界六天灵寳经法云自黄曾至摩夷爲欲界六欲俱浄则升色界人道眇眇仙道莽莽鬼道乐兮当人生门天道贵生鬼道贵终仙道常自吉鬼道常自凶高上清灵爽悲歌朗太空惟愿仙道成不欲人道穷北都泉曲府中有万鬼羣但欲遏人筭断絶人命门阿人歌洞章以摄北罗酆束送妖魔精斩馘六鬼锋诸天炁荡荡我道日兴隆默菴曰此言吾身之北都泉曲府即北都罗酆也万鬼羣即妖魔精六鬼锋也我能摄伏之束送之斩馘之则天炁日长于我而仙道日成于我矣眇眇者轻眇也莽莽者高远也生门者生死关也灵爽者鬼趣也泉曲府身中之北阴也命门即命蔕也人道眇邈微而难尽仙道高远幽而难明是以人自有形即贪着染缚目之于色耳之于声鼻之于臭口之于味皆三毒六欲之根是有三途五苦之报也以人不能修仙道故鬼道快乐当人生死之门务欲人之死絶也故天道好生而鬼则贵终矣然则趋于仙道者务欲崇德积善其自召者靡不吉沦于鬼道者务欲贼德害善其自求者靡不凶矣高上清灵爽魔王言其所居之高广非灵爽所能侵也朗然悲歌飞游太空盖悯人之去仙道远也惟愿学者仙道之成不欲人道之穷极也北都泉曲府即北都罗酆也冥关岱岳所治职掌罪罚校録愆过三界四司岳渎隍社凡遇三元八节五腊三会考校功过毫发无私若能持善脩福则延寿长年爲恶致祸则灭筭除年録送酆都泉曲矣其罗酆之府有万鬼羣本欲遏絶人之寿筭以断人之命根不欲仙道之成也北都罗酆在人身即爱河慾海也不能窒慾养心则妄念纷飞皆爲妖魔精矣阿人歌咏空洞之章以摄制罗酆之鬼趣束送之斩馘之使妖魔六鬼之锋刃顿尔泯息内功外行旣积万善日备则诸天之正炁荡荡我道由此而兴隆矣第二色界魔王之章默菴曰色界者中天之天在人即心目界也无染着则能变化飞昇矣少微曰魔王讳摩罗道经云身业浄有三百善功生色界自越行天至昙誓天共一十八天爲色界此天之人有形无欲分麄细轻一十八尘尘染俱浄升无色界落落高张明炁四骞梵行诸天周回十方无量大神皆由我身我有洞章万徧成仙仙道贵度鬼道相连天地眇莽秽气氛氛三界乐兮过之长存身度我界体入自然此时乐兮薄由我恩龙汉荡荡何能别眞我界难度故作洞文变化飞空以试尔身成败懈退度者几人笑尔不度故爲歌音落落者天体之廓落也明炁者梵炁明洁四方周布流行于诸天十方周帀俱徧矣无量大神魔王言其变化无量皆其身中之神也洞章即前所谓乃龟山丹黄飞玄紫文具载灵寳法中非魔王歌也万徧者必眞积力乆然后力到功圆而成仙矣非惟诵之多也仙道所贵者长生度世也鬼道所牵连者人不能自脩身殁炁散魂神被考累贻祖玄矣天地之广大眇莽难穷而秽浊之气纷纭交结于其中三界之内惟过度者可以长存而获至乐我界乃魔王自谓也能过度此界则体合自然结习俱忘升入无形矣至此则六根俱浄八识俱空湛然一眞其乐无际虽由功满德就而然亦自魔王保举而仙故曰薄由我恩也龙汉者元始初劫之名荡荡广汉无际也当祖劫之初大朴未散浑然本性之眞岂有精粗纯杂之别自人欲既萌情识交蔽则本然之性遂有区别业识流转无已至乃我界难度矣是作此洞文以训励之欲人证道成眞以度此界也洞文即歌章也变化飞空魔王言其神化无方以试学道之心或试以所欲或试以所畏或试以所不欲不畏日久月深心如铁石终无退怠则道功成矣然而成败懈退不爲魔所沮弃而竟度三界者复几人哉或中道而废致贻魔王之笑其不度也设爲歌音良有所勉迪焉此其脩鍊之士必平素积功累行有以通于神明则内魔不生外魔自息道功乃就而可度世矣第三无色界魔王歌曰默菴曰无色界在天爲天顶在人则爲泥丸顶也少微曰魔王讳韶道经云心业浄有六百善行生无色界四天自皓庭天至秀乐四天爲无色界本际经曰烦恼爲结学业爲习结习已尽超种民位洞入道境随炁升降灾所不及也三界之上眇眇大罗上无色根云层峨峨唯有元始浩劫之家部制我界统承玄都有过我界身入玉虚我位上王匡御衆魔空中万变秽气纷葩保眞者少迷惑者多仙道难固鬼道易邪人道者心谅不由他仙道贵实人道贵华尔不乐仙道三界那得过其欲转五道我当复奈何默菴曰眇眇大罗指三十二天之顶也天以北极部制诸天上无色根指三百六十骨节之顶也人以百会部制一身观复曰三界之上即种民四天之上即大罗天也大罗天上有玉京山层云所覆元始天尊自浩劫以来宅居其中部制三界统治玄都大罗玉清之境我界即无色界也玉虚乃虚无玉京也脩鍊之士得度无色界入四种民天则身入玉虚之境矣我位上王魔王自谓其功品居诸魔王之上是以衆魔皆由其匡御也下视虚空之中色尘业垢起灭万变秽浊之气纷葩交绕是以能保固本眞者甚少而迷惑昏妄者愈多仙道则不得坚固而惟入于鬼道之邪妄矣人道者心收之则万殊一本放之则一本万殊物物各具一太极莫非此心也人心道心存心养心正心脩心观心澄心照心三教同一心法也岂有它哉仙道贵实者诚实无妄也人道则乐于华竞矣苟不好乐仙道思自脩之岂能过三界之上也故必转五道之苦轮我亦将如之奈何此盖魔王训励之切也五道者神人禽兽饿鬼地狱也此三界之上飞空之中魔王歌音音参洞章诵之百徧名度南宫诵之千徧魔王保迎万徧道备飞升太空过度三界位登仙公此总赞前歌章也魔王在三界之上飞行太空之中作爲歌音可参合洞章之微妙使学者日进于道自欲界而色界至无色界诵咏其音至百而千而万徧莫非恐人有懈退之心而欲其念念归眞也此所以身道之难成非志坚行笃所不能至也必至万徧而后道备乃可飞升太空遇度三界之上而位证仙公矣仙公者太极仙品之至高也况万徧非徒口诵也必内功外行深积厚培之力而后方能上升太空位登仙品也故天尊取以续于正经赞之曰灵篇灵音其所感召可谓至重矣是以其辞参高眞音参洞章也有闻灵音魔王敬形敕制地祇侍卫送迎拔出地户五苦八难七祖升迁永离鬼官魂度朱陵受鍊更生是谓无量普度无穷有秘上天文诸天共所崇泄慢堕地狱祸及七祖翁默菴曰此言魔章普度之功学士泄慢之报元始説经之言止此灵音赞重魔王之歌音也有能闻是音而脩之不怠者魔王敬奉其形神矣故观复曰闻非耳闻也必心与经通行与经合是也念念不忘常存敬惧外遣诸缘内脩定力乆之功深行满上帝勑命地祇祀典之神侍卫其居处送迎其出入虽道未备不能度三界位仙公亦必拔出地户离死户也无复五苦八难之厄矣其功则上及七祖皆获升迁永离幽关不属鬼官之所考摄魂神迳度朱陵火府而更生乐界矣是以生死皆蒙其无量之功无穷之度矣内功至此圣胎已就脱体神化阴尽阳纯直超三界之上七祖同升矣虽然经功之效昭着若此祕于诸天之上共所尊崇苟有泄慢之愆不惟身堕地狱则必祸延七祖可不戒之慎之道言此二章并是诸天上帝及至灵魔王隐祕之音皆是大梵之言非世上常辞言无韵丽曲无华宛故谓玄奥难可寻详上天所寳祕于玄都紫微上宫依玄科四万劫一传若有至人赍金寳质心依旧格吿盟十天然后而付焉默菴曰自此至洞明至言五段是道君再序经文玄妙之功用乃正经之后序也此二章灵寳后序指言此二章者即前上一章元始洞玄灵寳本章及下一章中有空洞謡歌之章也上天所寳此道君再序经文玄妙上天寳爱之意观复曰此二章混洞赤文元洞玉历是也一明先天之道一明后天之道混洞赤文章言天帝名讳五天号讳其文主于超拔玄祖受度生身敷落普度历关告命之㫖元洞玉历章言劫运成败混沌开辟元炁周流採取修鍊归根复命超凡入圣之道故曰皆隐祕之音大梵之言非世之常辞所能至也言无韵丽谓天尊经㫖之洁浄精微也曲无华宛谓魔王歌章之明白简直也然其义玄奥幽微学者不能尽究其详密若夫默菴祖师之谓自灵寳本章至謡歌之章爲二章者其文义亦同而赤文玉历在其中矣皆隐祕大梵之言故上天之寳于玄都紫微之宫必依玄科禁戒经累劫而后传又岂敢轻泄妄受也哉至士之欲受经者必赍金质心依天眞条格告盟天眞上圣而后付受其可轻忽妄授视爲常辞也乎此皆道君谆笃之至训也道言夫天地运度亦有否终日月五星亦有亏盈至圣神人亦有休否末学之夫亦有疾伤凡有此灾同气皆当齐心脩斋六时行香十徧转经福德立降消诸不祥无量之文普度无穷天地爲万物之根本毕竟囿于形气运数亦有否泰故遇阳九百六之厄三界消亡坏而后复成日月五星之衡度亦有薄蚀盈缩至圣神人亦有通塞休否而况末学之夫宁无疾伤故凡有疾厄之苦必当甘受忽怨以顺其天也然人与天地万物均一炁也是曰一本万殊也先儒以干爲父坤爲母民吾同胞物吾一体者此也故凡有是灾同气皆当齐心修斋六时行香十徧转经虽上消天灾下度兆民捍厄扶衰无所祷而不应是致福德立降消诸不祥皆十徧经之效也可谓无量之文普度天人于无穷矣道言夫末学道浅或仙品未充运应灭度身经太阴临过之时同学至人爲其行香诵经十过以度尸形如法魂神径上南宫随其学功计日而得更生转轮不灭便得神仙此专爲末学道浅者言以其道浅是以仙品未充运当灭度之际身脩仙道未备体未纯阳必经太阴之所考掠太阴犹北阴泉曲也临过之时遇其将过尽之时同学至人爲其行香诵经十过同学者或同师同道所学已至之人当爲行香诵经一遵十回之式以度尸形如法假其已鍊之眞阳脩诵是经以度其尸形之至阴送其魂神上生南宫尸者魄之未化形者气之未化必资经功道力鍊质陶魂庶可径上南宫也随其学功计日而得更生各随其学业之浅深功德之高下而后计日之期限随品受生转轮不能灭其本性一灵不昧久之玄功积习之至亦得仙道矣道言夫天地运终亦当脩斋行香诵经星宿错度日月失昏亦当脩斋行香诵经四时失度阴阳不调亦当脩斋行香诵经国主有灾兵革四兴亦当脩斋行香诵经疫毒流行兆民死伤亦当脩斋行香诵经师友命过亦当脩斋行香诵经夫斋戒诵经功德甚重上消天灾保镇帝王下禳毒害以度兆民生死受赖其福难胜故曰无量普度天人青元曰道君此章明此经非惟度己虽天地君臣民物皆当兼济方爲道备乃显度人之普也夫天地运终以皇极元会运世论之天地亦有成坏始终皆不能逃乎运数易曰天地毁无以见易是也人身与造化同徒故可以参天地赞化育裁成其道辅相其宜也先儒不曰天人一致之功以其心与理一而已夫以主宰谓之帝妙用谓之鬼神岂非一致哉故当运有否终亦必脩斋诵经以禳之星宿错度谓躔度乖错晷刻讹谬日月失昏谓盈亏薄蚀此亦囿于迟留伏逆之数也亦必脩斋诵经以禳之四时失度谓寒暑不常阴阳不调谓旱潦爲虐皆愆于天地之至和而然也亦必脩斋诵经以禳之国主有灾兵革四兴凡灾异兵革莫非阴阳悖逆政化乘违而致其脩德政省刑罚抚黎庶治师旅任贤能安社稷皆所以消天变而息人殃也此圣君贤臣之所首务然苟有是灾亦当脩斋诵经以禳禬之盖以请命于天而天必弭灾以降祥也疫毒流行兆民死伤疫毒者疫疠之炁流毒于兆民必见死伤亦当脩齐诵经以禳释之使其炁候正则疫炁息矣师友命过师所以传道授业友所以辅仁益德居纲常之一也当其命过之时亦当脩齐诵经以拔度之既言师友则于其亲槩可知所自矣夫斋戒诵经功德甚重此道君重赞是经之功德也内则虚心鍊炁顺神葆眞外则其功可以上消天灾保镇帝王下禳毒害以度兆民可谓君臣民物无所不被其泽其功无量天人普度矣道言凡有是经能爲天地帝主兆民行是功德有灾之日发心脩斋烧香诵经十过皆诸天记名万神侍卫右别至人尅得爲圣君金阙之臣诸天记人功过毫分无失天中魔王亦保举尔身得道者乃当洞明至言也默菴曰此道君再言学士脩诵之功用此段复总前篇而言皆道君垂训之切也凡遇有灾之日能爲天地日月帝主兆民烧香诵经行是功德则诸天记名于仙籍万神侍卫于左右皆经功所积而至也右别至人学力已至之人登证仙品顷刻臣事三境神游金阙矣诸天记人功过毫分无失天中魔王亦保举尔身者此重复告戒之至务令学者之功勤也诸天各有司察纪録之官曹功过之细微无分毫发必録有功则升仙品有过则付罪簿必无私失矣能依经功脩持者天中魔王亦保举其身纪名诸天矣得道者由经而悟道乃当洞明至眞之言以究至玄之道也内而求之即神居泥丸温养之道是也元始无量度人上品妙经通义卷之三元始无量度人上品妙经通义正统道藏三家本四卷洞真部玉诀类元始无量度人上品妙经通义卷之四来七诸天中大梵隐语无量音道君撰默菴曰此即灵书中篇之序引玉晨道君之所撰也诸天中者即外四天之中也按内㫖经云元始天尊于赤明世界栢陵舍座是时云雾郁勃七日七夜玄阴不解五老上白天尊曰今日侍座所未曾见天尊演教则河海静默山岳藏云今白日昼阴天人惶惧不审何故天尊曰今日诸天发瑞灵应自然玉字焕烂障蔽天光咸令四座暝目俄顷天炁顿启冥暗豁消五色光明洞照十方忽有灵书字方一丈现于空玄之上文彩焕烂八角垂芒精光夺目不可得覩天尊普告曰此灵书八会字无正形其趣宛奥难可寻详可解註之于是天眞皇人受天尊明命註解其㫖以付道君使教诸天应得成眞有仙名者也观复曰大梵者元始大梵之炁离合以成音梵之言隐语者谓隐祕天中世人不解无量音者殊方异类普闻妙义初无限极凡二百六十五字分置三十二天一天各八字又书于玄都宫阙诸天楼观则随人所习乘炁各归其处矣以是大梵之音遍闻无量而隐于诸天非皇人按笔而不能传也或增入灵书上下篇并龙篆正文雷萧之所不取故弗及之元始灵书中篇默菴曰灵书即大梵隐语无量之音玉字经也中篇即中央之篇也元始者以其元始天尊所説命天眞皇人註释以授道君灵书中篇则大梵隐语中央之篇也观复曰先眞谓此灵书合于大易六十四卦此经在天地之先有卦象之前西王母云九日导干坤母东覆两卦可见干坤二卦始于此继以屯蒙终于既济未济爲造化之纲维也次列六十甲子于下明炁数终始循环也次系月建节候十二卦者以表一年阴阳代谢寒署推迁也复别朔望盈虚以明一月也又标十二时辰以推一日火候水符进退也盖以一年节候促于一月以两日半准一月复以十二卦以应十二时又促一月归于一日也以一时准两日半故上下卦象所用皆殊甲子节候其义亦别综而言之上卦甲子经也下卦节候时晷纬也志心内观动静消息盈虚自然得意忘言幽微之理尽在是矣则此篇之义实与大易之妙不期然而然元始説经于羲皇未画之先亦岂假易以明大梵之文也盖理一而已是以若合符契不待牵引附会而合矣以是考之则自西王母而下默菴少微诸师皆有象易之论后皆以爲始于观复之见其説亦浅矣今具总图于后庶与邵子之先天魏公之参同彭公之心镜皆默合焉其于阳火阴符进退之机庶几乎尽矣东方八天亶娄阿荟无惒观音八字黄曾天内音亶者坦然广远之貌娄者玉京山下长楼之名上承玄都宫阿者玄都中阿那之神掌楼之监主大梵之炁炁数交周则阿那呜楼都之鼓以集衆眞上朝元始荟者帝君游台之名以其荟蔚华秀也无者太元也言太无之中自然能生眞圣惒者日月门户之名言天中日月会于惒门观者观觉也是天帝之讳音者八字之音能诵之者则眞人乘金轮以开冥玉女扬华旛以披剑观觉主长夜之箓四眞拔九幽之苦七祖披朗朽骸还生须延明首法揽菩昙八字玉完天内音须延者玉完西北阙名大劫数交须延于是而开玉眞上圣于是而回明首者元始之都候元始开运则都候启道梵行诸炁倏忽自朗法者法轮罪福之场揽者觉也天帝君之讳主度魂更生菩者菩提也执九色之节昙者昙颐也把十絶之旛并上元眞人能常诵洞章则法轮引籍揽觉度魂菩提转轮昙赜扬旛天地得之以不倾万物得之以长存也青元曰法揽菩昙即玉清四府眞人也稼那阿奕忽诃流吟八字何童天内音稼那者天中主图之号领人间生死图録总主神仙治金华之宫阿奕乃七寳林中树名弥覆四方实上圣游圃眞人戏园也忽者觉也飞天神人名主大小劫会诃者诃摩也天中唿元始天尊爲诃摩流吟者流布歌吟也劫运既终诃摩开化教法普度天人将来劫坏眞经隐藏天尊已知预爲歌音也人能常诵洞章则主图先生削罪録于长夜註生名于南宫华都曲丽鲜菩育臻八字平育天内音华都者天中太极宫青华门之别名曲者天中梵天神人飞行太极之上爽灵风之炁歌洞章之曲丽者太和玉女名也鲜者鲜云即庆云也菩者天中楼名育者天中帝君隐名臻者至也育帝常乘八景之轮游观八极之外回十絶之灵旛以召天魔举度天人常能诵此洞章则飞天遥唱三界司迎七祖出离长夜上升南宫荅落大梵散烟庆云八字文举天内音荅者天中玉阙之名落者宫阙落落然也大者大宥天尊开化运之初皆放大赦谓之大宥使三恶道空九幽罢对梵者梵行之炁开龙汉之劫运赤明之辰也散烟者真人散香烟于玉关庆云者五色之祥云也庆云接乎紫馆飞天舞乎空轮青元曰元始时开大赦荅落宫庭放释罪魂飞洒玉都明魔上门八字摩夷天内音飞者飞天神王之号天地改运沦于延康冥冥无开飞天启光散晖诸天受炁洒者龙汉一会倏忽而回玉者玉真主开长夜之圣号都者九幽酆都人有善功则玉真开长夜之户酆都度八难之场七祖返生幽魂还光也明者解八字之义魔者魔王也上者上帝也门者直门下之人能明识八字之义则魔王敬伏上帝养育于始生之门门下有韩君司命司録度筭于南宫庆流九族生死蒙恩无行上首回跖流玄八字越衡天内音无者上道也言元始之炁开明无上之道行者天元之纲纪维罗八极梵炁弥布流行不息也上首者北斗之録罪宫也转运天关推会度数数极则大劫交也回者转也跖者履也劫运之初元始则履空而轮转布化于十方流者流三晨之光照长夜之府玄者空也越衡天上玄都之景有空峰之山乃万圣之所游生死之所归道未足备身应灭度魂升空峯受鍊而升南宫也阿陁龙罗四象吁员八字蒙翳天内音阿者天中有九折之山连阿相属陁者山上之楼上通玉清之炁以望三界之乡帝君尝游阿丘之岭下监万生之罪龙者龙山与阿陁相去九亿万里罗者日月之名罗言山势相交日月明于峯上四者四极之宫谓东华南极西灵北真也四极眞人主生死命籍象者象轮之车眞人常乘象辇游行三界校人生死罪録开度学人吁者曲育也天帝之讳爲南宫度命君主鍊度朽魂员者帝也是日中生童主灌精于天人人能诵咏洞章则玉名入于帝箓生死度于南宫四极给自然之羽车七祖欢升于福堂也南方八天南阎洞浮玉眸诜诜八字和阳天内音南阎者南方有流火之庭飞焰焕乎八方洞浮者洞阳之宫流火之炁炎而浮上也玉眸者流火之膏鍊身体生玉光明如眸子故曰玉眸南极眞人主于宫内诸学人始得道者皆诣流火之庭眞人以火膏洗鍊荡除尘垢诜诜者衆多也梵形落空九灵推前八字恭华天内音梵形者元始天尊在龙汉时号也赤明世号元名君上皇开运号元始丈人梵炁化形随劫化生以一神而见不受胎生落空者元始自空中而生九灵者九华眞人也治南昌上宫主九幽宿对死魂推前者眞人主命録筭推死魂前生功德观复曰一阴始生乃砂中抽汞眞阴下降如月之象复还中宫阴归阳室汞来投铅矣泽𠗂菩台緑罗大千八字宗飘天内音泽者天中山名山上有衆龙之窟黄房之室洛者眞晨道君之内音理于黄房混大劫而不终经龙汉而更明菩者飞天真人隠号有无数之衆台者玉台也居泽山之阳緑罗者月中夫人字罗英理治太阴度数乘梵行之炁运度之关以应天元无差忒至大劫交则日月俱会于玉堂之上俟劫再开复运化也大千者世界之数以千数至千爲小千小千数至千爲中千中千数至千爲大千人能诵咏洞章则升黄房之室游玉台之中览大千之境也眇莽九丑韶謡縁邅八字皇笳天内音眇者延康之中天书玉字翳而不彰眇眇然也莽者龙汉开运其文复明莽莽然也遇眞道男女其运之极又经一劫九炁各生一兽以害恶民其劫既开九兽号爲九丑之鬼北帝上眞主生死图録故立九丑以辅三官数极九九八十一万度天炁之交九丑号爲九都使者韶者皇笳天神霄王内名神霄王是魔王之神主常试学道之人正与不正作謡歌以乱人心心固者王即保举升皇笳天缘南斗之别名邅北斗之异号人有善功则列言于南斗南斗即度三界之难拔九幽之苦告下魔王不敢害败之人有恶行则三官列言于北斗北斗即告下魔王灭魂付九幽之下充长夜之役永无出期云上九都飞生自骞八字堂耀天内音云上者飞天神王内讳开龙汉劫启赤明运敷自然之书立天地之根也九都者三象既分而有九层之台处乎玉京之上焕乎空玄之中飞天神人常散百和之香流五云之华以观飞天眞人台上有太眞玉郎一日三回执十絶之旛一周则诸天上帝三朝玄台绕台三帀学士常诵洞章则飞生为开不死之路流长生之炁下鍊五魂则八景存焉骞者骞林也学士得上升玄台游于骞林身佩天书口咏洞章久则上朝玄都之宫也那育郁馥摩罗法轮八字端靖天内音那者天中侍郎之名主天四时之炁梵行虚无之纲以正端靖天中分度育者天关空轮之名郁馥者斗中灵童名常运育轮以召天眞天关十转则十方大圣上朝玉京万神齐到而郁馥唱礼摩罗者天中大魔内讳郁馥一唱魔王束形学士知四时之炁十转之关则八法轮之门驾舆升乎玉清上朝紫微之台也霐持无镜揽姿运容八字恭庆天内音霐者天上都监神内名持者龙渊之名衆龙蟠其中运东井之华以灌天眞即月中黄华之精沃注东井之流也无镜者飞天神王也出无色之光总生死之籍开度学人观复曰申时至于庚时名曰水半斤阴归阳室末来投铅其质已消而成白银是也揽姿者三界门名也人知此号则魔王爲开长夜之府拔九幽之魂以度三界门也运容者玄和玉女名人得度三界之门运容则以朱陵之炁导之于形太和之津灌之于神上升福堂馥朗廓奕神缨自宫八字极瑶天内音馥朗者天中玉京玄台别号西灵眞人常诵洞章以游其上廓奕者天中神公内名与元始同生爲玄炁之范教学仙之人能明八字之音则神公爲开长夜之户入更生之门而登玉京之台也神缨者紫微灵童也主灭度之尸若得神缨歌无量之章则返形于三鍊之房受自然之炁乐无穷之遐龄也西方八天刀利禅猷婆泥咎通八字孔昇天内音刀利者南方无极世界之号襌是刀利国亦曰襌黎其国有洞阳之宫流火之庭灵文始于流火受鍊既明之后刀利国改爲福德之堂猷者南上好生君内名婆泥者火鍊池灵童名若人得度洞阳宫皆诣火池受鍊更生福德之堂咎通者刀利世界魔王之神常遏人生路人知好生君名及诣灵童受鍊即更生福德之乡则魔王之神奉焉人能诵八字之音则刀利世界无极灵官侍卫其身径造南宫仙人伺迎三年必能䇿丹霞之轮升三炁之天宛薮涤色大渺之堂八字皇崖天内音宛薮者皇崖天帝内名主开太漠之经以明八字之文涤色者色界飞天眞人名也常乘车驾龙出入玉清之中开度善根之人大渺之堂者即化生之堂空洞之化结自然之章坦然广大开度万生之历也学人通八字之音则飞天眞人降云车载兆身上升化生之堂也流罗梵萌景蔚萧嵎八字极风天内音流者天王内名罗者月女之讳主游宴之仪流辉极风之天洞照九玄之眞也梵者飞天眞人名主回九天之关萌者元始天神名正梵炁开度天人保固极风之根观复曰艮者土也生成之本造化之根是也景者景皇也是四极上眞人也蔚者蔚秀景霄仙人也并理玉京台历校长夜之中开度善根之魂萧者仞也白素元君之宫嵎者萧仞之嵎对宾之所也人能常诵洞章乃得驾九色之云上升景黄之台也易邈无寂宛首少都八字孝芒天内音易邈者孝芒天王之号无寂者虚无寂寂之庭也言此天王从龙汉而来至赤明而出居乎虚无之内寂寂之庭也宛首者太上道君内号道君常以元始玄奥演大法以度人少都者日中灵童君之名常散日精以灌身流飞华以拂尘学人知八字之音天王飞景云之舆降三素之軿度身三界之上而进入寂寂之庭也阿繿郁竺华漠延由八字翁重天内音阿繿者天王隐名常乘景霄之轮游九层之台处玉楼之上唱洞章以伏衆魔郁者郁默天中魔王隐名竺者欲界也魔王郁伯常在欲界之上诵咏空謡之章华者色界光华漠者欲界渺漠不可寻也延是束鬼之庭由是禁鬼之房天王登云楼之上咏无量之章则天魔应响而束身羣鬼遇由而伏形奉之者九祖开泰脩之者灰骸更生九开自辩阿那品首八字江由天内音九开者大演之初天地未判轮转三炁开爲九分九度既明九位乃列阴阳万品于是而生自然明辩也阿者阿丘天王内名常乘龙軿登龙山之岭游观九玄之中那者那邪飞天神人隐名飞行三界历校长夜拔度善人之魂有知八字之音则天王品度兆身入飞天之衆首化朽骨成童子之颜矣无量扶盖浮罗合神八字阮乐天内音无量者天中无量大神之始神也总统飞天之神人皆受其品量而得升迁也扶者更生眞人内名常校幽夜之録简善恶之根盖玄中福堂之号浮者幽夜之魂受眞人开度谓之浮罗者大罗也开大千世界召更生之宾上诣大罗天定籍削死合者合庆也神者神公也乃大罗之相人能知八字之音与神公合庆受度爲更生之宾玉诞长桑栢空度仙八字昙誓天内音玉诞者昙誓天中玉都之名长桑者天中骞林亦名桑林骞林覆荫东华之宫叶上有大洞之章紫书玉字焕乎上清神风一鼓洞章成音故曰柏空度仙者飞天神人也简学仙之人生死録籍开度九幽之魂升入法轮之门也北方八天玃无自育九日导干八字霄度天内音玃无者龙汉之时飞天之神元始始开之炁溟涬无色之中玃无乘运而出凝炁而立九霄既立自抗不终之劫育者霄度天王内名九者育王乘象轮之车游九玄之门转九机之度应劫会之期日者天中日童导引和炁天运之终日童停光拔度学者灌以水母之精导以太和之炁洗鍊五神进入朱宫观复曰干者万物之始虚无自然纯精眞一之炁名曰空炁金胎喻爲银鑛藏于肾中谓之元神因一炁化归中宫而爲丹母金公推运金者先天自然之炁金胎也火者日用发生之阳炁也返本还元是爲银也坤母东覆形摄上玄八字元洞天内音坤母者太阴之都候九灵仙母也理东海扶桑旸谷之渊常总地机轮转元炁上应天关天关转地机动周天一度水则涌溢三千三百度则天地炁交九海溟蒙一水则弥天东者东海受会制其河源也覆者水神也理于崑崙山填固巨海遏断东井则地机不沦保劫长存观复曰坤者万物之成受胎之后神藏肾中是曰坤宫即性即铅运归中宫化机乃日用发生之阳炁以为丹基药祖收摄砂汞而爲丹质夫造化者从无生有故坤因干而立干因坤而成干坤互相生成初无先后譬如铅因银而生银因铅而成也形摄者是定交之时坤母形出东海之上摄召鸟母以凤车迎学仙之人上崑崙之墟鸟母乃水候之神上者坤母上诣帝君申劫会之期度学仙之人言名于玄都也观复曰一阳来复妙化之炁自坤宫而发生眞阳上升如日之象至于中宫金母收摄是爲砂也砂者木也木者龙也此青龙受符也陀罗育邈眇炁合云八字妙成天内音陀者天帝内名与妙成天俱在云阿之岭罗者月始生之名阿在云岭之上抱月而明育者妙成天神王名又育者生也总召十方飞天之神邈者天中羽林监神名神王常使匡御三界简人间生死之籍令魔王保举得道之人眇者眇眇高远也人得保度诣羽林监受符升天眇眇行于云宫炁者云炁也合者合景也既入羽林结云炁以成衣上升朱宫遂与诸天合景而上飞也飞天大丑总监上天八字禁上天内音飞天者十方飞天神王也天中飞玄之炁结成空洞之经飞天神王常诵之以接学人大丑者三界之都録主生死图籍丑者伯也三界大魔受事于大丑学士能知此音则魔王保眞而身腾三清矣总者飞天都统之官主摄八会之炁以促天地之运主领长夜之官开度九幽之魂人知天中之音则魔王列言大丑勒録仙都而上升禁上天也沙陀劫量龙汉瑛鲜八字常融天内音沙者天中沙兰之宫乃紫微之别馆陀者陀丘山也陀丘之衆有巨亿万人并是新得道受度之人功德未备停散其中劫量者至劫运一交此陀丘之衆计功量德升朱陵受福而仙也龙汉者初劫之名瑛者初劫飞天神王名也常开度幽魂升沙兰宫中鲜者南宫之童学人得度仙童引鍊于朱陵之上矣碧落浮黎空歌保珍八字玉隆天内音碧者玉隆天中常生碧霞之炁落者飞天神名一日三时引天中衆圣上朝七寳宫浮黎者天王内名衆圣上朝则天王称庆空者天中侍宸名歌者洞章之曲侍宸一啸灵风协奏音成洞章故曰空歌也保珍者学人知此八字之音则升南宫爲飞天之宾保此不终之劫珍其自然之文故曰保珍也恶奕无品洞妙自眞八字梵度天内音恶奕者天王内名也当龙汉之中诸缘并尽过度三界升太虚之馆受九仙之箓登大圣之号至赤明开运元始钖爲梵度天王无者太无眞人也受天王之符度长夜之魂品者品量幽魂之罪福洞者洞明宿对妙者妙化之堂恶缘并尽宿对既解升入妙化之堂自者与也眞者天眞也至是与诸天合眞也元梵恢漠幽寂度人八字贾奕天内音元梵者元始大梵之炁高而洞浮悬而不落恢漠者浩而无穷远而无碍有而若无幽者幽寥也寂者空寂也杳冥恍惚不可闻见其中有眞眞中有精是以普度天人也默菴曰灵书义极玄奥本难寻详然每方各六十四字总六十四句其自然之数正与大易八八六十四卦之义合干坤爲易之祖故独出干坤二字见天地万物万事之变举不能逃乎易则天地鬼神造化之迹亦不外乎灵书盖可以类推矣况河出图义皇画而成易云篆太虚而出玉字天眞皇人书而成文其神道设教之妙本有不约而同者愚按天真皇人曰诸天内音自然玉字者皆结飞玄之炁合五方之音其文宛奥难可寻详则灵书玉字出自大梵之炁结空而成文皇人按笔演而成章是爲天地之根万汇之本其与太易阴阳动静之机默合盖万有之理莫不具夫河图生成之数也故内脩之以鍊己外施之以度人道同乎一本而已矣道言此诸天中大梵隐语无量之音奋文字皆广长一丈天眞皇人昔书其文以爲正音有知其音能斋而诵之者诸天皆遣飞天神王下观其身书其功勤上奏诸天万神朝礼地祇侍门大勋魔王保举上仙道备尅得游行三界昇入金门默菴曰旧文玉字初出时文今所传天篆是也此乃道君末序灵书之妙也大梵者诸天自然妙炁结而成文也隐语者天帝之隐讳隐名也无量之音者空洞自然之音响彻诸天功资无量也旧文者当元始説经之初皇人按笔之始皆诸天梵炁结而成文故字皆广长一丈玉字金书八角垂芒即后所传之天篆也是曰旧文昔书其文以爲正音今之所传皆后世译出而成篇章即昔之正音也有知音而斋诵者其感诸天遣神王下观书其功勤上奏然后万神敬礼地祇侍卫虽魔王之重亦保举上证仙品矣道备者侍其功圆行满尅得游行三界之上升入金门臣事三境日侍帝侧矣观复曰其中虚实相通象数可见以九日导干推之理无遗矣夫干始于北者即阳生于子也甲配干子爲黄钟故甲子始于冬至还丹者循环大梵而脩耳四象五行三元八卦日月龙虎砂汞铅银隐语之中俱备至于阴符阳火温养抽添非依卦爻升降甲子循环何以取则故干坤坎离四卦象天地日月包囊万物爲鼎器药物枢纽根宗余六十卦以应六十甲子之数准则春秋推移寒暑分二十四炁譬七十二候以应一年十二月之节归于一月之内以一月之候促于一昼夜十二时中定刻漏正时晷明子午按阴阳通晦朔合斤两依天地之大数叶阴阳之化机故卦有三百八十四爻火有三百八十四铢以是万物由虚而生大梵之理其实与大易同也此其诸师之论默合而丹易未尝殊途也学士能究灵书之微奥则丹基易道得矣此音无所不辟无所不禳无所不度无所不成天眞自然之音也故诵之致飞天下观上帝遥唱万神朝礼三界侍轩羣妖束首鬼精自亡琳琅振响十方肃清河海静默山岳吞烟万灵振伏招集羣仙天无氛秽地无妖尘冥慧洞清大量玄玄也默菴曰此道君申言学士脩诵之功用此音者即无量之音也诵之能辟逐一切精邪能消禳一切灾害能度脱一切生死能成就一切天人以其功无所往而不致故重述曰天眞自然之音也皆诸天至眞口宣自然梵炁之文非假人世篆昼之音是以其功莫大也故诵之乃致飞天下观书其功上帝遥唱赞其善万神朝礼一身之神三界侍从于轩毂至此则三尸伏匿六贼退藏羣妖束首外魔顿息鬼精自亡内识顿消业识既浄垢秽皆空惟本来之性眞一长存矣琳琅振响者形神俱仙天乐自呜十方肃清者寂无遗响也河海静默者爱河苦海皆澄静矣山岳吞烟者山岳内固神凝息定万灵振伏者功圆道备万灵摩不振伏招集群仙者万神朝元不召而集天无氛秽地无妖尘者性寂情冥太虚同体冥慧洞清者冥者幽寥无联慧者朗彻无边洞者虚明无碍清者澄莹无穷观复所谓冥通慧照之力是也内功至此八方洞彻一性混融大包宇宙细入毫芒此皆至玄至微之妙其量岂可得以津涯测哉是曰大量玄玄也虽天地之大万有之衆蠢动蛸翘皆含一灵之妙本俱自有生于无莫不兆乎太极五行阴阳而后具能知全乎太极之一本而不匿于万殊之异则返乎无声无臭之初而复归于无极矣天尊说经自悬一寳珠而始演十回之妙义其于大梵之祕丹道之玄无不备矣其末也犹恐学人堕沉空着有之偏而卒曰冥慧洞清大量玄玄则一经之要黍珠之奥尽在是矣又岂有爲法象之可得而至哉所谓契虚合无复归于无极也在乎返求诸己则虚灵不昧天地皆备于我而至神至妙之道得矣元始无量度人上品妙经通义卷之四太极图合元始一炁全体妙用图説混洞赤文无无上眞此所谓无极而太极也元始祖劫化生诸天开明三景是爲天根上无复祖惟道爲身此所谓太极动而生阳动极而静静而生阴静极复动一动一静互爲其根分阴分阳两仪立焉五文开廓此所谓阳变阴合而生水火木金土五炁顺布四时行焉五行一阴阳也阴阳一太极也太极本无极也普植神灵无文不光无文不明无文不立无文不成无文不度无文不生此所谓无极之眞二五之精妙合而凝干道成男坤道成女二炁交感化生万物万物生生而变化无穷焉元始一炁全体妙用之图学士所当究索其意则先天之道不谋而契造化之妙可得而窥故儒者知幽明之故周乎万物原始返终穷理尽性得不昧死生之妙老氏则曰深根固蔕长生乆视盖各有所宗也夫如是何以致之经曰知其雄守其雌复归于婴儿知其白守其黑复归于无极此金液还丹之道也故能深根固蔕长生久视矣青帝辛天君降笔跋默庵先生所书武昌卫钫本经以心传经以心悟心悟心传天人普度以此存心帝其汝顾信受奉行好事好做庚寅年五月辛天君降笔云法子志专信士诚信感吾混元经教吾故到坛大哉灵寳度人经不是文章撰得成诸经劫坏应须坏惟有斯文在玉京夫自古及今上圣仙佛成道未有不奉度人经法者诸经中元始度人爲上品经也经者阳则起人善念阴则开度幽灵功莫大焉吾当以耳与子説子当以口听吾言呵呵口听是以六根互用处混元之妙在此诸子等念度人经还知玄妙否人心即寳珠元神即元始神外无天尊心外无道法欺心者昧天乎念经之初当摄万念归一即元始召十方也正念诵经即元始説经也情念识神神不妄走即十方听经也忘情絶念便是寂无遣响处性清混一眞伪皆归一志不分乆之自然纯熟万妄归眞即天人受度也如此会得自然到无色之界万念之魔悉归吾化即眞人也此是经中之㫖也但念经不知此理不摄念不返眞虽日念万徧于吾何益至于鍊度一节犹难言也自不知经㫖何能度人乎会得寳珠空悬能歛万念归眞一志不动如元始一时辰自到寂无遣响处喜庆难言到此三界鬼神皆敬畏矣一切幽灵皆受度矣夫祭鍊幽灵大功大德上古仙佛皆是以脩自己爲功度他人爲德方能功行两全吾乃雷霆吏吾昔于太古时已成上道后复身入雷司驱风雷致雨露发生万物雷霆乃天之仗植帝之威权道之枢机生杀之权雷霆主之造化无穷功莫大焉吾能生能杀者由能行仁义故也仁爲春官发生万物义爲秋官肃杀万物助天地行四时代上帝掌世运吾亦脩功德不已也成道不济人又何益于上帝且如玉帝万劫上道犹主世运况吾侪乎诸子既入吾道法中行当体此意诸子皆吾法中之白眉者吾故谈论至此非泄雷机以惑汝之衆诸子可专心脩奉吾在坛助汝道风此去汝若有灾可专一志奉一神念一经以保而已勉旃勉旃批云从宗坛保吾何敢言职职不必高高而无功又何益焉但云奉道弟子亦可达帝一念眞诚金石皆透矣五月五日五雷勐吏辛忠义书弟子陈元亨笔録