卷一玉帝设宴会群臣却说隋朝炀帝临天下忽一日玉帝降下玉旨在三十三天兜率宫设宴会浮天君张天君许天君立天君葛天君等众天君得旨各各依次而到朝见山唿毕玉帝曰孤立极有五百劫昼夜勤劳细观孤之中天不如西方之万一今会卿等欲图一路而得往西方境界脱离劫数听佛说法则孤万无忧也欲行不能今会卿等能代孤设得一路者卿之功也众真君奏曰在凡修仙七世并无破戒方为陛下在凡入道九世先要破戒方转西方陛下原是修仙安能入得西方欲脱生死不免去凡胎出家修行方能成佛如其不然则不能也玉帝闻奏不觉放声长叹便有思降之意忽见对面有一金花树毫光灿灿有金花起玉帝问曰前面是什么毫光闪闪令人可爱葛天君出班奏曰此非别物乃是南方巽宫九重天外刘天君家内有一金花树其名曰接天树其树能聚诸宝贝此是宝光起方才有金光照耀玉帝闻奏即宣南方火德君进朝命去刘天君家讨此天树众臣退朝星君谢恩出朝直往南方巽宫刘天君家讨接天树不题却说刘天君正坐之间忽见使到接入坐下刘天君问曰使命大人至此有何旨意星君曰圣上设宴忽见贵宅宝树毫光闪闪圣上爱之命下官造府要讨此物刘天君曰要此安敢不从但吾世代接续有此树树中有七宝常时而出圣上若要此树恐动之七宝散去不会有光又恐不发其实无用烦使命大人回奏玉帝免致害却此物可也使命闻言告退回奏玉帝奏明前事玉帝闻奏大怒言曰吾为一天之主倒不及刘天君家有此树能生七宝光现照人妙不可言又问众臣曰其树要何人常得享用众臣奏曰此树惟有刘天君家子孙方得管理享用帝闻奏忽然失声叹曰如何能得到他家做个子孙得享用此物孤心足矣众臣听罢玉帝之言个个大惊出班奏曰圣人不乱言圣上既出此言必当改位投胎玉帝心意只想那接天树不顾降生之苦亦答曰依卿之言孤去则谁为主众臣又奏曰陛下三魂化身当指一魂化身去降生投胎玉帝闻奏听说要他三魂指一魂去不觉下泪众臣奏曰陛下圣言一出安可食之无信不立陛下宜速发旨玉帝曰虽孤今日指一魂化身降生何日完之众臣奏曰陛下勿忧功成完满依旧还原玉帝只得指一魂化身众臣各起一道金光直送往刘天君家去降生不题却说刘天君与红莲公主在后花园赏玩偶见一道金光自天心而降内有四门天王八大金刚九条青龙随行捧一个金盘盘内捧着一个孩儿前来直到园中公主问刘天君曰此是什物刘天君曰必是一大贵人有难欲投胎托生者我与夫人当拜之公主听夫之言即焚点好香二人虔诚礼拜只见金光渐渐而近投入公主怀中刘天君大喜望空拜谢不过一月红莲公主有孕说与天君得知天君大喜言曰既是有孕其孕必是贵人也时光似箭不觉一年矣至元皇三年九月初九日异香满室公主忽然疼痛难禁生下一子四方八面云聚雾罩不能见人使婢出报天君天君大喜即取名叫做刘长生光阴如梭又过三年长生一日问父母曰我家有好宝物否父母曰我家有接天树毫光闪闪紫气腾腾善生七宝前数年玉帝爱之亦曾来讨不与儿曰有此好宝可去看看刘天君不阻与长生去园中看接天树长生入园中果见其树毫光冲汉表紫露入云霄心中大喜朝日将香致于树下供养接天树不题却说树中原有多宝如来宝胜如来妙色如来广胜如来离布里如来甘露王如来无量寿如来以上七宝如来常存此树才有此好处众如来见玉帝出身在此如此慇懃供养不敢当供商议而去长生一日又入园供养那树皮叶欲枯无一毫光长生大惊观之良久自言曰昨日来有宝今日为何无矣必有其故且看明日有无言罢出园不题却说七宝如来不知玉帝来意见玉帝朝夕慇懃供奉众人商议即入三清殿去问三清天君察玉帝来意如来到三清殿见三清天尊相见礼毕众如来言曰某七人世居此府今有数百余劫不知玉帝来此投生每日虔诚供养某七人某七人不敢当玉帝供养离接天树迳到宝殿请教不知玉帝来意为何玉清上清太清三清天尊叹曰我若不说汝等果不知之玉帝因一日设宴群臣见对面金光灿灿不知是你七人金光现玉帝一见即问群臣群臣奏说是刘天君家接天树玉帝见有宝光便起贪心着使去取不得又问众臣说这树我甚爱之今讨不来要甚人方得此树众臣奏说他家子孙方得此树玉帝闻奏贪心不止忽然失声叹曰若能得为他子孙得享此树则心足矣众臣听说大惊即奏玉帝要其降生玉帝无奈只得将一魂指一化身投入刘天君家去投生今见汝七人乃前贪心未了故见妆等以厚币供之今玉帝因贪心混入尘劳圣心欲绝恐难复归倘万一不然亦是因慕妆等而起汝等亦不便汝七人可着一人变做道人去劝他修行着一人又变做一道人在于接天树下待那长生若来供养见树枯而不耀必然有怒若见你在树边必说宝是你盗去害杀那树要计较你之时汝可显出神通点化他修行便是众如来听罢拜辞了三清天尊变作一道人故意来到刘家树下坐定不题却说长生头一日到后园见树欲枯宝光顿绝心甚忧闷第二日又到后园其树渐渐欲死绝无毫光心中大怒忽见一道人在树后长生向前扯住言曰我只道其树因何而死宝贝绝无原来是你这野道盗去那道人半言不答只微微冷笑而已长生大怒扭出后园于厅堂中审问其道人只又是微笑而已长生见问不答用棍乱打棍已断又不叫苦又用刀斩之刀又断道人变一道金光而起长生大惊望空拜曰不才不识老仙误犯仙体乞恕前罪那仙答曰某非别人乃是你树中七宝之身入在你家常出七宝者长生曰何故倚树为光仙曰某兄弟七人为天宫无宝故倚树化身显耀三十三天以显神通长生曰你今要去何故众如来曰前者天宫无宝则我兄弟显耀今者天宫多宝不见我等神通某等要去耳长生曰天宫若宝多望众如来带我去众如来曰欲到天心当别恩爱如存贪爱则难行矣长生曰若众仙长肯不见弃小人拜别父母就来众如来答曰可长生即入后堂拜辞父母要入三十三天刘天君与红莲公主苦留不住已见九重天内忽然一道黑云渐渐而近起一阵狂风将小儿抱出宫外黑云一散刘天君夫妇不见了孩儿大哭一场不题众如来将长生抱出宫外直引去三清殿见三清众如来称说前事三清见长生长生下拜三清请起列坐三清曰你可认得我等是甚人长生曰平素未面不认列位仙长三清笑曰你知尔自己前生是甚人长生曰小子其实不知望众仙长明以告我倘得仙缘有分没世不忘三清曰你可在我后堂照天镜中照看你是甚人长生即往后堂境中一照见镜中是玉帝相对心中大惊出告三清曰小子往镜中一照镜内却是玉帝形象莫非前身原是玉帝乎三清曰然长生曰我前身若是玉帝缘何又出三十三天九重天外投胎三清曰你是玉帝身内一魂因前生见到刘天君七宝树放光便起贪心甘脱生死故即堕出九重天外以了贪心长生曰何得再复前身真正之身三清曰此亦不难汝要复前真正之身除非要修行为正学道全真才能返本还原长生曰今在天上往何处修行三清曰天中无苦欲要如前除非入凡长生曰仙胎焉能入凡三清曰汝若肯苦心修行中界有一蓬莱山乃天下第一名山等我众人作法将汝打下中界便是长生曰茶饭谁侍三清曰饥食青松渴饮甘泉长生曰修行得复原身情愿听教三清即于袖中取出如意花一根吩咐长生闭了两眼用手望长生一打打入中界蓬莱山中不知后来如何且听下回分解哥阁君臣游猎即说哥阁国成安王一日出下圣旨同文官张明李滔武官刘飞虎郑正等两班文武整顿弓箭前往蓬莱山去游山打猎众臣领旨各个披挂随驾而行不题话分两头却说长生自从被三清打下蓬莱立一茅庵修行饥食青松渴饮甘泉不敢擅离半步在山修行有二十年矣一日正在山中打坐山中各兽被国王军马赶追俱至长生禅端前跪者跪拜者拜叩首者叩首鸣者鸣叫者叫俱有悲惨惊慌之状长生虽未见国王追赶之情观各兽之惨容若有似投人之状长生问各兽曰某观汝等之来意莫非有难望吾救汝等乎于是众兽各点头鸣长生曰既如此是可居某山后避之各兽闻言急急走入庵后躲避不一时成安王同众臣蜂至王问长生曰汝在此可见有兽来此否长生端坐不应又问长生又不应王大怒遂传旨令武臣去其四肢长生又微微而笑不应国王大怒向长生言曰汝敢笑我不能去汝之头乎即命武士将此道人分尸万段霎时间云迷天地依然本身合足又为原人国王大惊合掌下拜言曰寡人凡夫肉眼不识天仙有犯天条乞天仙发慈悲之心赦寡人前过请天仙同寡人回朝寡人辞群臣同天仙到此修行长生叹曰陛下就是仙人何求道乎国王再三哀告求长生回朝一心要出家修行长生拈笔题诗一首与国王国王览云自入蓬莱二十年饥食青松渴饮泉我在本庵遥望见陛下当时亦仙源国王览毕又叩首曰天仙诗云寡人原亦是仙班之人今寡人失了本来面目乞天仙大发慈悲同寡人回朝指引寡人迷路长生曰陛下既有出家之心野人同陛下回朝国王大悦同文武随长生回朝文武各散国王同长生祖师在净乐宫宴斋正宫皇后乃是玉堂公主闻国王接着天仙到殿甚有威灵即出宫参拜祖师观见祖师堂堂一表人物清奇唇红齿白便有眷恋之心将言戏之曰天仙这许美貌得我明日生下一个太子有此秀气妾心足矣祖师闻言大惊作诗一首答曰道在红尘月世修全凭戒行作根由宫人要我为非事今生难会再来求祖师言罢护法神在半天见祖师出再来求之句料其凡心未绝变一宫女即从空中下宫来点化祖师即向祖师坛前问曰你道我是谁祖师曰你是宫中官女护法神曰汝尚不知我乃是你护法神朱礼是也祖师曰你变宫女来此为何护法神曰我在半空听知你许皇后诗中誓愿再来之句自古圣人不乱言乱言要堕轮回去与皇后结发完前诗句方能复入佛境祖师听罢大哭那宫女腾空而去祖师哭成一病不过七日而身故矣成安国王听知大哭即备棺椁葬紫金山又不过七日那正宫皇后见祖师身已死思量伤感亦一命归泉矣国王大哭亦具棺椁葬于紫金山国王即立邓妃为后祖师化一道金光投入邓妃胎中邓妃于甲午年十一月十八日午时生下祖师形貌端正人物秀丽成安大喜取名叫做玄明却说正宫皇后死后亦去一富家出世其家姓李当日生下之时满室通香取名叫做香娘祖师为国太子大定三年大婚即选香娘为后一日国王升殿有西蕃国名哥里天儿者进一铜鼓厚有一十二寸遣使进到哥阁国中传表官进上国王使臣奏曰我主有旨云国无定例要分大小言我国有铜鼓一只厚有一十二寸我主命进伊国伊国有人能射透此鼓者便为上邦若射不透便为下邦递年纳贡我国国王闻言大怒出下圣旨问谁能射得铜鼓者官上加官镇国将刘飞虎有万夫不当之勇两臂有千斤之力出班奏曰我主勿忧西蕃进来此鼓臣能射得王大悦赐御酒三杯当殿射之刘飞虎谢恩在殿上挂起铜鼓左手挽弓右手搭箭一箭射去其箭只入铜鼓半寸满面羞惭俯伏金阶国王十分烦恼玄明太子年方七岁在宫中听说出宫奏曰此鼓别人射不得要孩儿方才射得国王曰蕃鼓厚有一十二寸适才镇国将刘飞虎有万夫不当之勇尚射不得你今年才七岁焉能有此气力太子曰人不论大小父王高枕勿忧看儿射之便见国王大悦太子将蕃鼓弔上高处在金殿上离百步之外左手挽弓右手搭箭叫过蕃使向前问曰倘我若射得此鼓透你当如何蕃使曰年年朝贡汝国如射不得要贡我国太子喝曰鼓射一透汝头亦要落地蕃使想太子不能射得微微冷笑太子言罢看定铜鼓一箭射去其箭没羽将铜鼓射透众将喝采国王大悦太子即命斩此来使将首级号令太子叫过蕃卒吩咐云本当亦斩汝等首级留汝等狗命回去叫你国王火速前来进贡免我国征讨众蕃兵惊得胆战心慌抱头鼠窜而走国王设宴大会群臣不题不知后来如何且听下回分解太子提兵退蕃军却说蕃王哥里天儿升殿左班文臣毛搭海李一云右班将军剑开破兀术顺清众文武山唿毕传表官报说蕃卒回翰蕃王宣进蕃卒奏说哥阁国太子射透铜鼓斩使命事蕃王大怒传旨即出动蕃兵五万差毛搭海押兵剑开破兀术为先锋顺情为副将各赐御酒三杯谢恩出朝一直望哥阁国发进不题却说哥阁国王年六十有一见太子有能大宴群臣禅位与太子太子百拜即位年才一十三岁将为定大元年众臣朝见太子设宴共乐太平未有三个月一日太子升殿传表官奏曰今有西蕃哥里天儿用毛搭海押兵统蕃兵五万杀到俺国太子闻奏大怒即令保驾将军赵士能力总兵马孟明为先锋李士级为副将与蕃军对敌赵士能谢恩出朝统兵来到剑关下寨次日平明两军对阵蕃将兀术出马南军孟明出马二人大战马孟明大败走入关内次日赵士能亲自督大军出战下关蕃将毛搭海亦押兵出自辰至未南军大战蕃将不过大败走入关中紧闭不敢出战即差人持表奏知定大王大王接得表章大怒欲自出征众臣奏说不可定大王曰朕若不去何以计之众臣奏曰朝中未有主将望我王可出一榜文倘招得一员上将何愁战蕃将不退定王依奏即出了皇榜不知后来如何且听下回分解天尊点化玉帝却说妙乐天尊在空中见玉帝化身降生在哥阁国为王自思若不去点化度他修行恐破金身则难还原矣言罢即在云端上摇身一变变一道士即下凡来到五凤楼前去揭榜文次日定大王升展传表官奏道有一道士前来楼前揭榜定王传命宣进道士到殿山唿毕王问曰卿揭孤之榜文来见寡人卿有何能退得蕃兵道士奏曰臣虽不才曾得异人传授能令飞沙走石唿风唤雨何愁蕃兵臣能一战破蕃兵如风偃草国王闻奏大悦问道士曰卿此行要多少兵随卿出战道士曰不用一人国王曰蕃将数十员蕃兵五万卿奏不用一人单身而行孤恐卿寡不敌众道士奏曰陛下不必忧虑小臣自有分晓国王听罢大悦道士出朝直至交剑关与赵士能相见已毕来日平明蕃兵又在关下索战小军飞马来报说蕃兵围关辱骂道士即别了众将于关楼上面披发仗剑手持一把七星剑捧一碗清水口中念动真言咒语吩咐大开关门一霎时天昏地暗飞沙走石自空而来一直打向北方道士在关喝号南兵看见一涌杀出助战蕃兵走避不及手足慌乱打得头破脑裂百无一生可怜五万蕃兵一个个不能走脱后仰止余先生观到此处有诗叹曰飞沙一起石蒙蒙雄兵叫苦乱如蜂云散不闻蕃将语惟见尸骸满阵中却说妙乐天尊作法用飞沙走石霎时间打死藩兵五万不留一命领众回转朝中定大王升殿传表官奏说道士得胜回朝定大王大喜宣进山唿毕王曰寡人天下非卿不能保矣寡人封卿为一品当朝拜国师道士曰臣不愿为官王曰卿不愿官莫非要金宝美女道士曰臣不要此王曰然则卿要何事道士曰臣今平服蕃邦欲终南山见师父过十余载再来请受封王闻言只得随道士传旨命众文武官送出朝门道士辞别而去不觉时光似箭日月如梭玉帝化身在哥阁国为王享太平天下有十年矣生有一子一日妙乐天尊在天宫打坐见哥阁国王渐渐灭了本来面目自思我十年前曾助金阙退兵亦欲度金阙还原因其无子今有子矣若不速度恐害金身不便言罢即下凡来入见国王国王曰卿今来意欲为官否道士立于金阶云常闻汉武帝爱及秦始皇俱好神仙术未逢引境郎君得闻道者尚迷不忖量急别恩和爱免堕见无常国王听罢大惊问曰卿何人也道士曰天中人也王又问曰何以至此道士曰为君至矣王又曰为孤何事道士曰贫道见君久恋富贵不知回头闻君立册太子不日必别人世矣贫道不忍见闻实欲指陛下免死之路弃去恩爱撇富贵了贪心则可免死王曰如得此路恩莫大焉乞师明以教我道士曰如有真心出家可即离殿字拜我为师王闻言降阶下拜道士端坐不动曰我先往勿得食言可速来也言罢出朝王起送之国王回朝回至殿上文武众臣俱伏金阶启奏曰幽冥之事难以准信我王焉可听道士之言而弃万乘之国乎王闻奏如风过耳半言不听王即传旨宣太子入朝即位太子阻父大哭满宫闻此消息俱各向前千言万语解劝不听国王立意出家太子只得即位宫娥各散国王与皇后太子不忍分别国王作诗一首云绣锦江山焉舍别恩爱妻儿不忍离犹恐稍迟无常到割脱凡尘免着迷国王题罢皇后太子徘徊眷恋不忍分舍国王国王心如铁石无半点泪下一心只要出家众文武同太子送出朝至三十里思音太子大哭国王曰吾儿不必下泪为父者去心难留他事不必言惟以社稷为本孝道为先勿使民被其累矣言罢与太子分别而去太子闷绝于地众文武扶太子上马回朝即位国号为开明元年太子大赦天下众臣拜贺不知后来如何且听下回分解国王去蓬莱山修行却说国王自别了文武皇后太子孤身行了一日天色将晚忽见道士自前面而来国王下拜道士曰子来矣事定矣国王曰师父弟子一心出家何事不定道士曰汝国富矣今去矣国王又答曰师父弟子一心出家慕道何思复返故国享受道士又曰山中苦矣饥又寒矣国王又答曰弟子一心求师何惧寒苦道士微笑言曰弟子既有真心出家跟我入蓬莱山国王唯唯领命随后直至蓬莱山中但只见桃红柳绿满眼青山隐隐堪夸耳听鹤唳猿啼真乃神仙造化青松嫩柏屏列云连山上奇花岩中瀑泻甚交加无易万年景价却说妙乐天尊变一道士引得国王在蓬莱山中建一茅庵日夜与国王讲经说法一日天尊教国王坐炼之功恐国王凡心未了心生一计言曰我今爱食一桃汝可下山去买来供我国王唯唯应诺即离山中去买桃不题却说妙乐天尊见国王下山去买桃即摇身一变变一美貌年少女子去街上卖桃国王见女子捧桃来近前问女子买桃女子曰我此桃乃是一个树只生得一个桃要卖千两黄金国王笑曰纵是一树结的亦不值千金女子曰你若不出千金妾乃寡居见君堂堂一表愿奉桃与君成就一对夫妇如何王曰贫道乃出家之人女子曰出身还俗古之常理妾家颇有千金之富君若不弃足可以享用矣君若执述恐悔之不及国王亦不答话别了女子从四门去寻买红桃遍处没有又见那女子又捧桃来向前言曰君勿错过后会难逢王不答女子又曰君今实意不从肯与妾接来生缘妾即将此桃送君国王自思曰来生之事那里去会许之不妨如其不许则无桃矣怎生回得见师父遂对女子言曰来生可许今上决难从命女子笑曰君既肯许来生妾桃付君君勿失言国王接过桃来欢天喜地自言曰若不许他来生安得此桃喜之不胜回至山中见师父将桃献上天尊天尊变回本相接过桃来言曰弟之下山买桃为何破戒国王大惊答曰师父是何言也弟子下山未有一毫差错安得破戒之事乎天尊笑曰你曾与女子许再世之愿有乎国王答曰不敢瞒师父弟子下山买桃遍处未有只有一女子捧有桃卖弟子向他买她要弟子与她成就夫妇之情才肯卖那桃与弟子弟子不肯那女子又云说你今生不肯许下我来生宿缘我桃子亦送你当日弟子若不许他又无桃得回见师父只得许他来世之事此弟子出于无奈安有实心许之此事明明弟子之谎言何得为之破戒天尊又笑曰弟子汝迷矣自古一言既出驷马难追安有可谎者汝今既许那女子结来世之缘前功废矣又要堕入凡胎国王闻言大哭言曰可免得否天尊曰学道之法严谨天地无私安可免得务要再生修炼方能入道国王叩头问曰若不能免望师父发慈悲之心堕一没恩爱处早得仙道天尊曰哪有没恩爱之所汝今种有善根正因念头差错方才要堕汝今若去投胎降生来生必得入善之门不必忧矣国王曰师父堕弟子往何处投胎天尊曰我慧眼观见西霞国王行善三代今未有嗣方建醮求嗣堕汝去此处降生也国王听罢大哭绝食七日而终天尊将国王肉身掷入海中与鱼蟹食之完舍身之愿即招转三魂七魄送去西霞国中投胎不题不知后来如何且听下回分解天尊二度玉帝却说西霞国王李天富年至四十无子一日升殿聚众文武议曰寡人今年满四十未有一子传位当如之何文官彭良彭理周士荣武官郭春曰日吉众臣奏曰臣等闻祈嗣者惟许天醮有验我主可虔心斋戒建醮天赐一子未可知也国王依奏即着殿前指挥孟英搭坛择日建醮至吉日莫善玄皇后同国王亲自登坛行香天尊慧眼一见将三魂七魄掷入皇后肚中醮罢一月皇后果然身怀有孕国王大喜大宴群臣不觉时光似箭日月如梭莫善玄皇后身怀有孕三年零六十日未见分娩国王一日升殿大怒宣皇后出宫问曰古来孕妇十个月而生今汝怀胎许久谅其必是不正之胎心中怀疑欲杀汝矣皇后大惊奏曰臣自我王建醮后承君宠爱身怀有胎安有不正乞我主容臣回宫三日若再不生愿自尽见陛下国王息怒依奏皇后回宫两行珠泪叹曰妾本无他意未卜前生作何孽今生嫁与极贵之尊四十无子偶然怀此异胎丧吾命矣言未毕忽然腹中唿曰娘勿忧我乃善人投胎父王有怒可奏说昔日太上老君曾在母肚中八十三年皇后听罢言曰虽然昔有太上老君之说你是善人股胎此时你父亲不信限我三日纵你是好人若不降生三日后汝父将母戮之不孝自然儿又在腹中答曰母亲勿忧不才今夜戌时离怀只恐惊动老娘皇后曰你可快快降生母死无怨矣言罢肚中隐隐而痛啧啧然有叫产之生宫娥纷纷然趋侍俟至酉未戌初祖师离了母腹乃是紫雪元年三月初三日戌时降生毫光闪闪满室异香宫娥进看却是一男子宫娥出奏国王国王亲自排驾进宫吩咐抱太子出看宫娥将太子抱出国王御眼观看只见太子生得容貌端正心中大喜次日平明升展大排筵宴欢宴群臣众臣庆贺国王大悦即代太子取名叫作玄晃太子众臣退朝不觉光阴易过转眼西霞国王又享十五年太平之基矣一日国王升殿众臣朝罢国王曰孤今年五十有八年亦老矣懒治国政今者太子长成孝道可观堪为一国之主孤今传位于太子玄晃矣尔等之意如何众文武俯伏奏曰我主慈爱之君太子孝顺之主岂有不可国王大喜即宣出太子太子至殿山唿毕国王亲捧国玺付太子太子行二十四拜跪接玉玺国王退入养老宫太子转身即位大赦天下宴众群臣出旨选三十六宫七十二妃自十五岁登基治太平基业一十五年正宫皇后范氏生下一子名继昌年有一十二岁聪明伶俐话分两头却说妙乐天尊自送祖师三魂七魄去西霞之后有三十年恐祖师贪心不厌迷却本来面目一日在云头看见国王要去拜会驾一祥云坠下西霞国城外欲要转祖师回头远远遥望见国王摆驾而来天尊将身一变变作一道士在路旁坐下不言不语若泥壁如来前官喝去不动回奏国王国王曰若不惧孤者莫非是一有道德者待孤驾至一观驾到道人身旁道人亦不动身国王见道人容貌端正自思必是好人吩咐手下住驾出辇来与道士施礼道士动身回礼毕国王问曰道士因甚坐于路上不言不语必有其故道士曰臣无他故见陛下走错路头欲来指陛下迷路王曰寡人有前官引路何曾有错要卿指示道士曰前官只能指阳间今生之路不错臣来指陛下阴间来世之路王曰听卿之言能指来生之路莫非仙乎道士曰山人也王又曰卿何以知来世道士曰夫知今生即知来世知乐极即知生悲知聚会即知离别莫言来世虽百世可知也王又曰何以见得道士曰昔日梁武帝曾有诗云名利虚花水上鸥酒色财气似牵牛眼前逍遥容易过久后终是一枯骸王听罢言曰卿既知超生免死之方请回孤朝中指示孤之来因道士闻言假作战惊之状大哭奏云臣因十岁出家今四十有五未曾敢错了念头决不敢入地狱之门国王闻言大怒唿驾前指挥韩通斩道士道士容貌不改奏曰斩贫道不妨且问我主原是甚人降生王曰吾不知之汝知之乎道士曰贫道安有不知国王曰汝乱言可知百世将何以考分明是汝脱死之言道士大笑曰安无考证将言抵死国王曰将何以证道士曰可命取水一盆照之便见国王闻言即命韩通取水一盆来到道士请国王去照国王一照见一仙与玉帝对镜讲话道士问曰陛下曾见甚物否王曰无他止有一仙与玉帝讲话道士曰请王再照王又照见小盆有一头牛在田耕锄道士又问曰此回见什物否王曰亦无他止见一头牛在田中耕锄道士曰陛下省得否王曰不知道士曰玉皇大帝乃陛下一魂化身仙人乃陛下今生可修者陛下今生不修来世即为牛矣此现三世之形容国王听罢心中疑道士行妖法谎他修行传旨令韩通向前斩道士道士见韩通近身吹一口气将韩通吹倒在地驾云腾起半空中国王一见道士腾空悔之不及望空下拜欲求赦前罪过道士在半空微笑吟云富贵谁不欲贫穷谁所受贫修而能富富迷终受穷泰极终遇否否极有泰来贵高难免死乐极见悲哀畜前人所目人后畜中排君不离乐处难免为牛态成畜如此若万劫不复回国王听罢大惊伏地告曰寡人愿归依仙长欲离国中何处修行道士在空中答之真心归佛道早入灵鹫山国王唯唯依命于青华亭上坐下对群臣言曰孤今弃国出家去灵鹫山汝等众臣不必随驾可回朝立孤太子继昌即位各以忠心扶国众臣俯伏奏曰天下修行者多岂有凡胎能为仙者况且陛下为君视民如子焉有轮回随畜之报此必妖术无疑乞陛下参详参祥免有他日之悔王曰寡人去心难留非卿等可谏死不入国不必多言众臣只得从旨又奏曰陛下此去当用数百人为保驾臣等方才放心国王笑曰孤在国知有此躯出家则不知矣何用保驾卿等不必再言众臣只得眼送国王至望不见处众臣回朝国王孤身一人入在山中妙乐天尊先在石巖壁下坐定国王一见拜曰乞师父指引弟子迷路天尊曰子来矣可起立于旁听吾说法天尊即将本来面目阴阳地狱轮回说了一遍再将苦行坐忘本身修炼又说一遍国王俯伏拜谢天尊又曰可对天受戒王即对天跪下妙乐天尊又代国王受五戒讲经说法天尊驾云上天而去撇下国王一人在山修炼饥食青松渴饮流泉话分两头却说众臣回见皇后太子从头将遇道士驾空国王入灵鹫山一事说了一遍皇后太子大哭即欲排驾同太子去寻国王众臣奏曰天下不可一日无君娘娘若要去寻回国王必须先立太子即位七七四十九日然后方可离朝去寻国王皇后依奏即立太子继昌即位国号为嗣祥元年大赦天下设宴群臣至四十九日皇后命太子去灵鹫山看父太子升殿传下旨意吩咐排三乘车驾一乘自坐一乘太后坐一乘空行候接父回又吩咐大小官员各带好香一路焚点又吩咐驾前指挥李通吴进带三千御林军保驾直至灵鹫山众臣得旨吩咐一队队整齐队伍笙箫鼓乐缓缓而来直抵灵鹫山下满山寻之不见后去到一处四面青松左有鹤舞右有猿吟有一大石壁深八丈余里有一座国王坐在团上不似人形骨瘦如柴皇后太子向前看见相抱大哭众臣无不伤感皇后太子跪告父回国王但默默而坐半言不答只见一剎时间风云大作对面不见人一阵狂风将国王不知吹去何方云收雾散皇后太子一看不见父王太子大哭众臣向前奏曰云雾迷漫乃天意拆散我王恩爱今者不知去向难以寻觅太后可同圣上回朝出榜张挂有人知国王去向再作商议不然则难寻矣主母陛下恸之枉然太子依奏只得同母回朝不知后来如何且听下回分解卷二祖师得道见帝却说太子回朝妙乐天尊从半空中同国王下来妙乐天尊曰汝可用心修行三年后若有功则我来矣国王唯唯听命昼夜勤苦坐炼饥则食松渴则饮水时光易过不觉三年满矣妙乐天尊一日到来问曰弟子知道乎王曰不知又问曰知世事乎王又答曰不知又问曰知生死乎王又答曰不知又问曰知有身乎王又答曰不知天尊见国王天地间之事俱不知之识其心死入道微微笑曰功成矣王曰何得成功天尊曰子莫知之心灰矣王曰吾更当如何天尊曰赐汝五道祥云入中天参玉皇国王听罢叩头拜谢同天尊上天先至三清阁参见三清三清庆贺次日早朝玉帝升殿众真君朝罢三清出班奏曰臣有妙乐天尊收一弟子乃西霞国王修行得道者来见我主玉帝听罢命宣进国王三唿毕帝问众仙当封何爵众仙奏曰此是我主一魂化身任主自裁玉帝闻奏大惊叫国王抬头一见国王美貌心中大悦即封国王金阙化身荡魔天尊造一九天迁软府掌管本天宫管三十六员天将赐过黑龙袍一领七星剑一把七宝冠一顶绣墩同坐同入同行国王谢恩玉帝大设筵宴庆贺朝散不题却说上帝次日去太阳宫邓化出接祖师上帝见并无三十六员天将问邓化曰玉帝封某在此掌管三十六员天将为何不见一将邓化禀曰原日乃是玉帝一魂化身掌管因其意贪堕去凡间无人在此故此天将俱下凡间去了祖师曰既有此情某当来日面君不题却说次日平明玉帝升殿祖师奏曰蒙我主着臣去太阳宫管三十六员天将因无主管俱走下凡矣乞我主上裁玉帝闻奏问众臣曰祖师奏此当复何如众臣曰太阳宫既是祖师掌管天将若走下凡自就令祖师去凡间收归天曹则为妙矣帝依奏即着祖师去凡间收天将祖师谢恩出朝心下十分忧闷因不知众天将去向不若去见我师妙乐天尊以问其故思罢即入兜率宫妙乐天尊正在禅坛打坐祖师向前打个和合天尊曰弟子到此为何祖师曰非为他事而来蒙圣上封去太阳宫掌管三十六员天将弟子去时一个也无回奏玉帝帝问众臣众臣奏帝命弟子自去收复带归弟子下凡不知去向敬来请问师父天尊曰我若不说你不知之你有四十二年灾难未满故有此事而来天将此回亦收不得更要投胎入凡受尽苦难才得入极乐之界祖师曰今从何处投生天尊曰目今净洛国王无子善胜皇后烧夜香当天求子汝今化一道金光去投入皇后胎中后日长成修行功满那时方得入天曹享用祖师听罢只得拜别化一道金光飘飘荡荡飞入净洛国来善胜皇后正在御园烧夜香忽然睡去那一道金光投入皇后腹中皇后即梦见吞一红日入腹身怀有孕不觉十个月满开皇二十五年三月初三日午时净洛国皇后生下太子太子在后肋撞出皇后气绝妙乐天尊念动咒语即吹气入皇后左肋皇后渐渐返魂区省人事满宫中尽是紫雾罩住有九条龙吐沫待太子沐浴毕一时间妙乐天尊带龙腾空而去宫中如旧宫娥出奏国王国王大喜命抱出太子见其眉目秀骨格希奇国王大悦即代太子取名叫作玄元太子不觉春去秋来光阴迅速祖师于净洛国投胎年有十四岁矣有一年净洛国元宵放灯国王升殿太子出来奏父王要去看灯父王曰你乃一东宫不可夜出观灯太子曰儿扮为民去看便回国王依奏即着指挥汤伯同太监四名保太子出朝去市观灯太子正出朝门行不一箭之路但见灿烂花灯高挂笙箫管乐喧天唱彩娇娥胜天仙饮乐壶浆欢庆太子同汤伯转过南街见几个饮酒醉人东倒西歪不省人事太子又转过北街亦见几个在花街上孟姐家作乐二人争风打将起来太子又转过东街又见一人在街上偷人银袋被人乱打无休打得叫天叫地太子看罢勐然大声叹曰如何免得酒色财气四事则我何必为君有天上斗母元君因元霄下凡变一道士以探人心遇见太子出此言向前揖而答之曰贫道方才听见客官说要脱酒色财气四事尊非要求得此方贫道有之太子曰汝何以脱得道人曰贫道弃父母别妻子随缘度日可不是脱得言未已旁边指挥汤伯但见道士出此言劝太子咬牙欲斩道士道士一见驾祥云腾空半天现出本身言曰道本无根要人自寻若恋富贵恐昧真灵吾非他人乃斗母元君也太子一见望空拜曰弟子情愿弃江山出家那道士曰吾去矣君不进来天宫无位太子大惊同汤伯回朝次日平明国王升殿太子出朝奏遇道人事欲去修行国王曰今者天下妖邪多矣岂有天仙来凡度人吾儿不可执迷江山之贵不享而慕望外之事乎决不准汝之奏太子又奏曰神仙之说往往有之修行之事自古流传安可不信真言而昧正道但他日一旦而逝无常迅速则何以改前过乞父王赐臣离宫出家倘他日功成则九族可超升矣国王见太子执意要出家修行心中大怒即着校尉郑才将太子囚去冷宫受苦候其回心然后赦出郑才即将太子囚去冷宫王退朝太子入到冷宫思想叹曰若无阴阳岂有昼夜若无天堂岂有地狱前夜见者若邪则无劝我修行之心必有思意前者道士又说他是斗母元君若是元君点我修行见我被囚必来救我若不烧起好香当天祷告请元君到此指引我修行之路有何不可想罢即点动好香当天祈祝告词未罢元君在云头叫曰太子汝今被父囚禁在此某谅难以脱之不若从父之命弃却修行早作脱身之计太子曰弟子自从幸遇师父心无变异虽死不从父命倘父将某苦禁于此有死而已何肯悔言而听父乎元君曰汝果有真心出家此处非修行之所太子曰既非修行之所安能脱身而往他处乎元君曰汝若肯去离城有八十五里有一山名武当山那里可以行修太子曰焉能去得元君曰可闭着两眼同汝离此太子即闭两眼元君驾一朵祥云将太子抱在怀中离了冷宫直到武当山但见青山隐隐石壁柳绿飘飘奇花四週山色胜玉真乃神仙造化却说太子同元君到山拜元君为师朝夕讲经说法坐炼修行不题话分两头却说次日国王升殿校尉郑才奏说不见了太子国王大怒斩了郑才十分烦恼有文武赵全孙越冯元王龙王荣一班臣子出班奏曰我主若要寻回太子可出下榜文于四方张挂有人知太子者奏知赏金千两留得太子者加封官职国王依奏即出下榜文于路上各处张挂忽一樵夫姓陈名春住在武当山下日前见一人同一道人入山中去今闻朝中不见太子出有榜文自料前日见者必是太子去揭榜文奏知国王不知后来如何且听下回分解太子头挽阴阳髻却说一日国王升殿传奏说武当山樵夫陈春见太子揭榜来见我主王命宣进山唿毕王曰卿既揭榜见孤曾见太子否陈春曰小民日前见一人同一道士入武当山去臣思是太子特来奏王王曰汝既见二人入山汝可引路孤即今指挥汤伯校尉黄钟同五百金甲将卿为引路官去武当山寻见太子回来重赏陈春谢恩出朝同指挥等直往武当山进发入山中见太子头梳阴阳角髻端然坐在石壁之下众军向前山唿太子并不发一言默默而坐汤伯吩咐金甲将向前去扯太子回朝只见一霎时间天昏地暗狂风大作飞沙走石自北方而来对面不能见人沙石乱纷纷撒将下来金甲将大惊同汤伯等抱头掩耳走回朝中次日国王升殿汤伯同陈春黄钟入见国王问曰卿等到武当山曾见太子被戏下武当子否汤伯奏曰臣到武当果见太子坐于巖壁之下小臣吩咐金甲将向前去请太子回朝太子半言不答一霎时间飞沙走石而来对面不能见人臣等只得走回奏知我主国上听罢言曰既太子在武当山寡人即再着陈春为引道官同文武群臣带御林军三千排驾接太子回朝众臣谢恩出朝次日会齐众僚友陈春为引道官一路而行直抵武当山进发来到武当山入见太子山唿毕太子曰劳动众卿远来有何话说众臣奏曰臣等领国王旨意特来接千岁车驾回朝太子曰未离国则可今者谁家慕道安敢忘佛法而归俗天地无私若有一念不静可不自取其罪乎众臣等奏曰某等闻人子出家学道先蒙不孝今者千岁执意不回国主老矣又无再裔即位昼夜忧心倘有危时则何人可为披麻执杖者又何人可为嗣位之主乎太子安保不被卿啄之议论众口之公谈乎如此则千岁学道未成而不幸之名则先成矣众臣乃千岁之赤子安敢匿过见而不言乎乞千岁参详参详太子闻众臣之言忍不住腮边下泪亦言曰父王无子即位我亦知此久矣曾问我师师云我父王今岁当生一子即位众卿回奏我父不必忧虑卿等请回朝罢但吾既出家安有再入朝之理卿等为臣为子者尽忠尚不能尽孝何况出家之人不能顾父母之劬劳乎倘得天从人愿他日入道则我父母皆为佛矣如其不然事由天定亦不能保其议论也卿等勿复多言作速回朝尽忠辅主以尽臣职倘他日我母有弟长成嗣位亦赖卿等辅政众臣见太子不从立意出家只得拜辞回朝一路而回不知后来如何且听下回分解太子被戏下武当却说净洛国王升殿众臣回朝俯伏金阶奏曰臣等到武当山见太子千言万语解劝太子如风过耳不肯回朝臣等见太子执意以我主无嗣事奏之太子云曾闻师父说陛下皇后怀孕今岁该再有一子即位臣等只得回朝奏知陛下国王见奏叹曰彼若执意不回难以再去若云孤后更有一子亦未可准信此皆非卿等之罪也樵夫得其报信封为巡检之职众臣各赐白金一斤免朝三日众文武谢恩退朝不觉光阴迅速春回秋慕净洛国皇后果又生一太子国王大悦取名叫作玄虚后来长成即净洛国王话分两头却说祖师辞众文武回朝在山静炼修行有二十年矣这武当山后原有当山圣母一日自思曰我蒙天尊吩咐着我在山后暗伴祖师修行查其行事不想其人自从入山至今有二十年矣无一毫破戒功成广大我不免今夜变作一美貌女子前去戏他倘得那人春心一动与我交合那时我神通广大游遍天下可不美哉思罢念动真言摇身一变变一女子却似西子重生世犹如观音降山来三寸金莲轻移莲步娇娇娆娆转过祖师禅坛之前假作悲哭之声叫道师父可看天面救奴一救祖师正在禅坛上打坐忽然哭声近祖师勐然抬头一看却是一女子心中大惊问曰小娘子因甚到此天将晚矣可速出去女子答曰妾为母病回家看母迷失道路来至此处幸遇师父可发慈悲之心与妾在此宿过一夜明日寻路回去祖师曰此处乃修行之所止有巖壁下放一禅牀安能住宿况小娘子又是女流之辈古云男女授受不亲小娘子可就天色未晚速出此处去山下寻一店安歇明日回去可不妙哉女曰奴乃女流若去投宿有不便处况奴常有一疾在身受寒腹痛今日天气又冷虽此处宿不得奴今到此乞师父发慈悲之心将衣带放开把奴抱在师父怀内倘得一夜旧疾不发亦感师父恩德祖师曰阿弥陀佛是何言也贫道修行有二十载矣勿言不近女色即男子未尝连榻决难从命女子见戏祖师不动一时间假作悲声叫腹痛难当师父乞救奴一命祖师如若不闻女子又叫曰师父出家人逢灾救灾逢难救难出家之人何故个铁打心肠祖师听久见其叫得可怜问曰汝旧时腹痛当用何法治之女子曰在家略痛要我丈大之手挪挪便好痛甚要我丈夫腹对腹相挨片时才愈今者到此疼痛丈夫又未在此无人代奴挪挪乞师父代奴挪一挪若得见母亲一面当以死报祖师曰我乃出家之人叫我近小娘之身此事决难女子又叫曰师父古云救人一命胜造六级浮屠若不快挪奴必疼死矣祖师见其叫得可怜只得近前用手挪一会女子又叫曰疼甚虽挪疼不止古云救人救到底望师父解开衣带与奴对合片时奴疼即愈祖师曰若是如此有死而已决难遵命大步行出月光之下叹曰吾离国家修行二十余载未逢有道反被人缠终非了日不如下山去又作别计言罢亦不顾女子而去移步下山女子见师发怒下山大惊言曰吾有罪矣其人修行二十余年矣天书将至吾今戏了他倘此人一去前功废矣妙乐天尊知之则我怎了不如摇身变一老婆子去路上点化他转以释前罪说罢口念真言变一老婆子将朽木化成一铁杵驾云抢至前面在路旁石上磨来磨去祖师忿然下山正行之间见前面一老婆子将铁杵石上磨祖师住立细想不知作何使用近前问婆子曰贫道见老安人将此铁杵在此琢磨不知作何使用婆子曰老身为女孙问我讨花针用家下无矣老身只得将此铁杵磨成花针与孙女用祖师闻言笑曰铁杵何日成得花针勿废了神思婆子曰老身亦知难成前言既出许女孙磨成花针安可半途而废料耐心磨成必有一日也祖师听言亦不再问遂行圣母见此回打他不转又变一老子驾云去三里之外一手用一铁槌一手用一锥子在岩边锥岩祖师至见老子锥岩不知其意又向前问曰老官用锥在此锥岩为何老子曰衰老为耕旱田数石无水应田故将此锥锥开岩沟透水应田租师闻言笑曰何日成之老子曰古云心坚石也穿何愁不成衰老用功锥岩月有余矣若因汝一言而弃之可不废却前功则不能穿石也衰老不听汝言再加勤力之劳终有一日成功安可废矣愚细详度决不困汝一言而半途中弃却前功也祖师听罢踌躇半晌自言曰下山以来见磨杵锥岩者二事皆难皆言不肯因一言而废前功我是个出家之人因一妇人忿怒下山而弃前功不如仍回山中再修看后如何思罢复回山中修行那当山圣母见祖师心回复入山中大喜仍变回本相依旧在山后去躲避不题却说妙乐天尊在云端见祖师功成渐入仙道但未去五脏中之脏天尊显出神通念动咒语从空中指出两个瞌睡虫飞去打在祖师身上祖师一时睡去不省天尊即唤出割肚神即将宝剑一把吩咐叫他剖开祖师腹中剖肚神得令即将祖师衣带解开当胸一剖将肚肠取出天尊吩咐将肚肠放去岩下用石盖住将衣衫一幅放入腹为肚飞带一条为肠用线缝合又取出还魂丹一个放入祖师口中叫剖腹神回避天尊念动真言一时间祖师省来见天尊在旁祖师连忙起来礼拜言曰弟子有失远迎之罪天尊曰教汝勿得夜寝何昼寝之祖师曰弟子往日自觉心静昼夜不寝未卜今日为何日觉困倦一睡不省天尊曰再不可如此祖师曰从今改过天尊曰汝更炼数年功必入仙位我赐宝剑一把付汝常要随身倘遇邪魔持起即去祖师拜谢天尊驾云而去祖师不知被天尊换却肚肠日夜照旧苦炼打坐修行自觉渐渐身轻常有五色云光罩体四面禽兽来朝昼夜听经闻法本山有一小儿乃是竹竿精自从祖师到此修行朝夕闻法略有神通一日变成一女子自西路而入悲悲哭哭向前叫师父救命祖师曰小娘子因甚到此女子曰因丈夫逼妾改嫁妾不肯从自后门逃出意欲回娘家不想行错路头来到此处天色晚矣大雨淋漓无处安身乞师父容妾过一夜明日早行祖师曰我此禅坛上乃是诵经说法之所难以相从那女子不听师言欲入禅坛祖师恐是鬼怪将宝剑举起欲把女子斩死祖师大惊看时却是一大竹竿师才释然不觉时光似箭日月如梭祖师复入山修行又二十年矣一日又有一蟮精变一女子满身披孝哭哭啼啼来到祖师禅坛之前低头下拜祖师问曰小娘子从何而来下拜贫道做甚女子答曰妾身一家六口因得瘟疫之疾连丧四人今仅存幼子年才三年又病在牀无门可投闻师父在山诵经说法修行四十有年必得正道敬来相投乞师父早发慈悲之心去妾寒家得念一卷真经倘若救得妾身一子万载不忘来世啣环而报也祖师听罢便有怜悯之心问曰去汝家路有多少女子曰不远只有五里之遥祖师问曰汝住处多少人烟女子答曰只奴一家祖师曰若只汝一家贫道乃出家之人难以从命女子曰古云救人一命胜造七级浮屠有何不可乎祖师再三下去那女就在禅坛之前悲悲哭哭再三告恳祖师端然不动垂目而坐女子自午哀哭至西天色将晚女子曰师父既不肯光降妾到此多时天色晚矣不能返家如之奈何祖师曰小娘子速回亦可去得女子曰师父执一不肯去妾安敢苦缠但山下大路奴到自己行得山中之路奴今迷矣乞师父指引出山奴自回去也罢祖师闻言只得离下禅坛带了宝剑从先行引那女子出山去至半山那女子向后扳住师父两肩言曰妾脚酸痛乞师父扶行几步祖师大惊答曰贫道出家四十有年身体未拈一人安可扶小娘子但从缓而行女子又曰师父之言是也但妾脚果行不动若师父下肯扶妾下山不如同师父回转山中到禅坛上宿一宵明日妾自回去也罢祖师两皆不能从命那女子又曰扶又不可回又不可妾观师父一表非俗人物清俊妾一时春心荡漾乞师父济妾一时之欲妾自回家如何祖师听罢亦不答话拔步自回那女子显出神通赶至近前将祖师一把扯住用钉身法言曰奴今出乖露丑到如落花有意君何作流水无情祖师被女子缠住自觉身中沉重不能醒解勐然思起腰中宝剑即时取出拔起那女子不见祖师神复如旧回入禅坛不题却说妙乐天尊在云端每见祖师心神不动巍然正气一日玉帝升殿妙乐天尊奏曰今有陛下一魂化身复修成功无毫发凡心陛下当速差神将引至天曹着位领职玉帝闻奏大悦即着东方青龙南方赤龙西方白龙北方黑龙中央黄龙捧驾妙乐天尊领皆再着西方太白金星捧印一颗内篆玉虚师相四大字再着卷廉将石谷执旗一把下凡迎驾众臣谢恩出朝而行不题一日祖师于岩上梳头霎然想起血身无用自觉意懒头亦不梳撇向后面沉吟半晌将身视下岩去那岩下却有十余丈深耳闻天书一到五龙捧起祖师祖师见旨到跪接宣读旨曰古云人有善愿天必从之善恶有报干坤无私朕观玄元苦修四十余载无毫发动念诚心可知当入天宫之位寡人今差五龙捧驾金星持印石谷执旗封卿为五虚师相北方玄天上帝管三十六员天将八十二化身年逢九月九日十二月念五巡游天下验察善恶原位太阳宫禄享千钟入西天受戒而升九族叩头谢恩祖师听读罢叩头谢恩毕回身梳洗发不能上祖师大惊妙乐天尊曰弟子不知此意天书到后形下能改安能再梳祖师拜谢妙乐天尊驾云上天次日平明玉帝升殿妙乐天尊带祖师见帝玉帝问卿是谁天尊奏曰这是臣领旨前至武当山带来玄元见驾玉帝见奏大悦降阶扶起祖师赐锦墩同坐大设御宴赏劳群臣传旨送祖师去太阳宫不题次日祖师到太阳宫升道公座门吏报众天尊拜贺祖师请进相见毕正谈论间忽见北方怨气沖天祖师大惊问诸天君曰弟子才到此上界因何有此怨气沖天倦倦不息众天君曰上帝有所不知此是中界隋炀帝无道昏迷杀人故有此气不散言未罢又见四方妖气冲起祖师又问曰又有妖气起此是为何众天君曰妖气者乃上帝部将在中界四方作乱故有此妖气也祖师曰妖怨二气沖天非祥瑞也不宜久容当要何如处之众天君谓曰如得一人有神通去中界收尽二气其功莫大如此三界宁矣祖师曰妖气既某步将何惜一行来日某当面君下凡收尽二气岂不为美众天君各各大悦告辞回洞不题却说玉帝次日升殿祖师出班朝靴踏地象简当胸奏曰臣昨到太阳宫见中界有妖怨二气沖天臣观非上界样瑞当以除之闻说者云妖气乃臣部将在中界四方作乱臣愿下凡收回部将除邪灭妖回见陛下玉帝闻奏大悦即赐三台七星剑一把黄金锁子甲一件火丹五百丸封为北方真武大将军之职御酒三杯谢恩出朝祖师离上界去三清观辞三清相见毕三清问其来故祖师将奏玉帝去中界收妖事说了一遍三清问曰更有谁同去祖师曰弟子自去又无副将今者故来请教当复如何处之三清曰此亦不难当日你在武当修行之时曾脱有肚肠于山中石岩之下肚成龟怪肠成蛇怪在中界作乱汝若到凡取此二物为将方能成功祖师闻言拜别驾云下山念动咒语变一道士不知后来如何且看下回分解祖师下凡收二怪却说龟蛇二怪一日在水火洞中玩赏蛇言曰我与兄生于武当岩下几衣头角今日神通广大变化无穷如今只少一位夫人同乐小弟心下十分不悦龟怪曰贤弟说得有理可吩咐小妖前去各家查看谁家有美貌女子拿两个来享用便了二人大悦即吩咐小妖前去打探不题却说曹州太守林彪生下一女名金菊小姐年方二九青春年少生得唇红齿白十分美貌又有推官赵漠亦有一女年方二八名唤娇娘体态妖娆眉清目秀一日同太守小姐金菊在花园中玩花被小妖打探看见回报二怪二怪即时驾妖云一伙前来果见二女在后园中玩赏生得十分美貌二怪大悦显出神通念动咒语一时狂风大作对面不能见人众梅香俱被吹倒二小姐相携正欲走出后园被二怪各抱一个驾云而去一时风停雾散众梅香不见了小姐各个大惊只得出报太守推官二人大惊商议吩咐手下礼房写牒二人亲自坐轿去城隍庙烧牒到城隍城隍得牒即时着小鬼无常出牌前去拘本府各处山神土地前来不半日众土地俱到城隍升堂众土地跪在案前问都爷有何吩咐城隍曰本府太守林彪推官赵谟各有一女一日在后园玩赏一时不见二女到我处烧牒指称不知是何方妖怪抢去汝等各管一方必知何方妖怪故着汝等来问众土地禀曰我等山中俱未有妖惟武当山有二妖想是他抢去城隍问曰二怪是谁土地曰一个乃是龟怪一个是蛇怪城隍又问曰武当为何有二怪土地曰昔年净洛国王太子玄元在此山中修行一日成功换那肚肠在岩下其肚肠先受灵气年深月久肚成龟怪肠成蛇怪正在那山中作乱甚惨必是他拿去城隍曰汝可去查来若果是他拿去叫他速还二家去土地曰那二怪食人无厌神通广大安肯还他城隍曰若此如何上地曰若要取二女子除非天兵出战围绕水火洞门或者还肯不然难取城隍依言即点本部神兵直至武当山围绕洞门喊杀连天下题后分两头却说龟蛇二怪捉得二女子回来欢天喜地大设筵宴欲逼那两个小姐成亲那小姐虽死不从蛇怪欲食之龟怪曰贤弟勿性急难怪他不从他乃闺门室女被俺们一时间捉来啼泪未干安肯就与俺们成亲可吩咐小女妖伏侍一月半月自然心回意转何必慌忙已拿到我洞中来如今怕他走上天下成蛇精听罢大悦即吩咐女妖伏侍龟蛇二妖正在饮酒洞门外喊杀连大小妖慌忙报曰今有本府城隍闻二大王捉小姐到洞统起神兵前来口口声声叫大王放出二小姐便罢半言不肯杀进洞中寸草不留龟蛇二妖听罢大怒起动本山妖兵杀出洞门立住阵脚二妖大骂曰汝乃凡间一臣子见汝尽忠令在幽冥为司神我等乃天地生成闻法成功洞中缺少夫人捉太守推官之女与汝何干擅统兵围我洞门城隍曰妖魔好大胆汝生祸胎府推二官牒至我司安得不代他究其下落好好放出二小姐万事俱休半言下肯少刻间捉上天曹有口难言二妖听罢举枪直刺城隍城隍挺刀来迎自午至酉不分胜负二妖显出神通龟变成大山蛇盘于大山上杀将下来城隍不能抵敌大败而走二妖亦不去赶收兵入洞城隍走至本司十分忧闷武当土地禀曰都爷不必忧虑某日前问得有一神乃是玄天上帝玉帝命他下凡除妖气今变道人在三清观息住此必有神通者都爷可去投告此人若得他来必然收得此二妖城隍听罢即去三清观见祖师祖师曰城隍到此何为城隍曰下官为武当水火洞二妖捉去本府太守林彪一女推官赵谟一女有牒到本司本司兴兵去取杀他不过闻说上帝降凡除妖特来投告上帝乞救二女之性命早发慈悲之心祖师听罢曰汝可回去我即往水火洞中去城隍拜谢而去祖师念动真言手持七星剑驾云直到水火洞来战小妖报知二妖二妖出洞看祖师怎生打扮但见手持七星宝剑身穿黄甲锦袍眉清目秀体金光若问何神降世原是真武大将军道人高声叫曰二妖不得无礼某奉玉旨降妖快速归降免遭天戮二妖曰汝归上界我在凡间我辈与你何仇寻吾作对祖师曰天律云为妖迷失人家子女食人骨血堕入酆都五百年方得为畜汝辈倘不自省尚敢无礼二妖见说心中大怒持枪杀进祖师将剑一指指出丙丁火龟属水一见真火便走蛇乃火星不怕更加精神杀上来祖师又将剑往北方一指指出壬癸水蛇见真水一至不能挡便走祖师见二妖走了打入洞中见二女悲悲哭哭祖师问其故二女子将玩赏被捉来事说了一遍祖师曰小娘子二人不必悲哭吾乃北方玄天上帝真武将军龟蛇二妖被吾赶走了你二人可闭了两眼送你回去二小姐闻言拜谢闭了两眼祖师念动真言驾两朵祥云送二女子回曹州府中金菊见父林彪问曰汝去有三日不见汝影为何又得回家金菊曰女儿同小姐娇娘去后园玩赏霎时狂风一至对面下能见人被武当山二妖名龟蛇者捉去我父牒至城隍城隍杀妖不过后得上界玄天上帝真武将军杀退二妖驾云救女儿回家才能得命见爹爹太守大悦又问救你其人形象如何小姐曰其神形来生得唇红齿白发披于后白面三须紫袍玉带手持七星剑太守听罢即出堂请推官相见少刻推官到相见毕太守将女回言得真武将军相救之事说了一遍推官曰令爱之言与小女对下官说者一字相同今得天神救护当立一庙以谢之才是太守曰长官言之有理即着徐德循鸠工庀村于北门外建一庙宇三厦五栋塑一神像披发执剑太守同推官小姐合家去进香拜谢有人去祈祷者万感万应至今香火不绝话分两头却说二妖被祖师赶走无处安身十分恼恨蛇妖曰到此肚饥难忍一时又没安身之所不如兄长变作渡船我变竹篙在此三里溪等有人过渡载至半江沉而食之权作安身之计岂不美哉龟妖大悦即变渡船竹篙侍候不题却说祖师送二位小姐回家复来赶二妖驾云在半空中见二妖变作渡篙祖师微微冷笑立住云脚下凡变一道士向前将身跳入渡中拿住那篙慢慢撑至半江龟妖大喜正欲显神通便作欲沉之状祖师一见念动真言手持三台七星剑身长万丈蛇妖变篙被祖师捉在手中心中大惊翻身一跳跳下水中龟怪变出本相将祖师欲沉下水底祖师显出神通头顶三十三天足踏五湖四海将龟蛇踏在溪底不能得脱那蛇妖一见腾上半空喊一声说有天书到祖师闻有天书到把手接天书那龟妖即时走出祖师见龟妖走了知是中计悔懊不及不知那妖走往何处祖师沿途寻觅不题却说二妖得脱商议走入一古井中躲避等有人打水欲拿人吃本坊土地大惊正要去告社司路逢祖师前来土地跪接祖师问曰你在此坊曾见龟蛇二妖下落否土地禀曰龟蛇二妖今在本处井中欲害村民小神正欲去禀社司祖师曰不必去禀社司引我去井边便是土地即引祖师至井边祖师拔出三台七星剑念动真言望井中一指那二妖走出井外与祖师对敌祖师又用剑自南方一指北方一指水火俱到二妖大败而走祖师赶去那二妖走入莲藕之中祖师赶近一见取起莲藕在手乱乱而砍至尾二妖躲在内中大惊摇身一变将身化粟米大祖师扳下一粒来正是二妖藏身之处二妖下地便走祖师见二妖走了又赶至一石榴树正见二妖走在石榴树上去石榴中躲避祖师一见将三台七星剑自南至北一指水火俱到石榴枝叶摇动红光耀人将树带根罩起二妖怕见水火不敢走脱祖师念动咒语水火大作二妖在内龟怕火蛇怕水难禁火烧水淹只得连声叫苦祖师曰愿降否二妖连声答应愿归顺上帝祖师住了水火二妖出见祖师拜伏在地祖师曰汝二人甘心肯降否二妖曰永随上帝不敢反异祖师曰汝既倾心肯降各现本身形象与我一看龟蛇得令蛇变原形生得独角金鳞铁骨龟形生得背有九宫八卦三眼三尾祖师见现出真形用七星剑押住取出火丹二枚与二妖各吞一枚吩咐曰汝二人适才食我火丹在腹久后若有反乱唿声火发汝命即死二怪拜服祖师带上天曹见玉帝奏明前事玉帝大悦即封龟蛇二怪为水火二将常随祖师行法祖师同龟蛇谢恩毕玉帝又曰下界黑气沖天更有何人可去收尽黑气祖师出班奏曰小臣不才愿再往下凡收尽黑气回朝玉帝闻奏大悦即赐御酒三杯祖师谢恩出同龟蛇二将到三清殿中见三清不知后来如何且听下回分解祖师下凡收黑气却说祖师领旨去三清观见三清上清曰汝今到此有何意见祖师曰弟子收得水火二将回见玉帝玉帝见下界黑气沖天传下旨意差人去收弟子领旨欲去下界收黑气不知气起之处当要何以收之敬来求师父指引迷途上清曰其气自北至南自西入东非止一端之气乃众邪作乱故有此气祖师曰何乃聚有此气上清曰此气乃是黑煞神在世间作乱自称为黑面山王手下有七员将一名李便二名白起三名刘达四名张元伯五名申仕贵六名史文恭七名范臣卿煞神自己姓赵名公明号作文明其人自离上界走往凡间无人拘束朝夕作乱扰害生民但其人当日下凡之时法宝未曾带去其人今同手下七名神将在徐州府风清洞安身吃人无厌常常令小妖在河边巡有人过河者捉而吃之自今徐州府西安巷有一姓詹名立升者其人行善积德外出为客他自汝成道后塑汝神像也供养汝之香火今者又欲出外为有要事过河公明着一员将在河逡巡那詹立升欲过此河必遭其害你今下凡火速先至河边一则救那人之性命不负供养汝之善心二则收此魔军岂不美哉祖师听罢乃顿首叩谢离三清观吩咐手下水火二将俱各摇身一变变着三个客人在河边叫梢子搭船只见长江中划着飘飘然一叶小舟而来那船头有一梢子手持竹篙将船儿缓缓撑近岸边冲出一阵黑气来黑气中藏有七人俱欲向前要捉祖师三人等祖师见妖气一近显出神通手持三台七星剑左有水将右有火将杀得众妖大败不能抵挡抱头鼠窜走入清风洞中将前事一一禀知赵公明闻言大怒自己披挂出阵正遇祖师骂声不绝祖师曰你乃上界煞神何不守分走下凡间作乱有犯天条好好下马拜降带上天曹万事俱休半言不肯少刻间一命难存赵公明闻言大怒手持铁鞭望祖师便打祖师举剑来迎战至三巨余合不分胜败赵公明沉思半晌暗暗吩咐手下李便变出本相乃是一条虎尾播鞭其鞭有三十二节长有三十三丈用之者轻如鸿毛被伤者重如泰山显出神通与师对阵祖师一见即吩咐蛇精变出真相身长三十二丈盘卷鞭上将鞭紧紧缠住重若泰山险些儿将李便缠死李便被蛇精缠得气紧只得变出本相脱离蛇身便走祖师赶杀将来公明不敢抵敌回洞不及驾一朵祥云而走祖师杀入洞中吩咐龟蛇二将曰今日孽畜一败驾云必去四十里外而下你二人火速驾云去四十里外等候蛇精可变一座大山龟精变茶枣一个将此七星剑变成一观名叫通仙观我自己变作一个道士在观中唸经那孽畜必来我观中吃茶汝便滚入他腹中那时方能取得此孽畜龟蛇二将得令即时同祖师驾云去到一地名叫作万松林依次坐定祖师变道士在观中唸经那赵公明被祖师杀败走去清风洞无处安身腹中又饥望见前面有一观经声响亮果入观中见道士接入法堂坐下那公明饥饿难当一进观中便叫讨饭来我吃道士曰客官何处到来本观午饭吃尽晚饭未炊只有茶可奉公明曰茶亦拿一杯来我吃然后火速去做饭来吃我腹中饥了祖师将龟变枣子放在茶杯中与公明吃公明挑枣入口下腹祖师见枣入公明口中祖师问曰赵公明认得我否公明曰你是何人识我姓名我认不得你祖师曰既认不得待我变出本相来祖师回身变出本相公明一见便欲逃走祖师叫龟精在腹中抓将起来公明叫苦连天跌倒在地祖师曰汝适才吃我那枣乃是我部将龟精变的汝若肯降我吾将此二粒丹子与你吃叫龟精出来汝若不肯你命休矣公明闻言连声叫上帝救命情愿归降祖师即付火丹二枚与公明吃下叫龟精出来赵公明拜服祖师大悦公明即招回七员将来见祖师黑气归服而行不知后来如何且再听下回分解卷三祖师遇着金刀难却说上界黑虎神乃是赵公明部将见主不在亦变作一个少年女子下界于深山中藏身常于路旁假装悲哭千计百较拿人吃一日变一女子在路旁烂泥中悲悲哭哭叫苦连天见祖师来叫救命救命祖师同赵公明水火来到见一女子在烂泥中叫救命祖师知是妖精用右手一扯那妖精大惊便走祖师赶近用七星剑一指那妖变出本相却是一个黑斑大虎公明一见向前用鞭便打那虎见是主至跪倒在地告饶公明带虎见祖师祖师大喜不题却说玉帝升殿妙乐天尊奏说祖师下界收得赵杀神黑虎等玉帝大悦即着天尊领玉旨下凡封公明高士神赵府大都督金轮如意执法赵元帅左手执索伏虎右手执鞭避邪公明谢恩天尊回转天曹祖师同公明水火二将又去收黑气却说黑气是关羽有一沙刀成精号为金烈将军内有刀兵三千俱能变为人形在天台山居住若有人在山下过者拿入山中用刀砍为肉泥而吃一日祖师巡行黑气到天台山那刀精变成一人身长脚小遍体金光祖师见有金光遍身知是妖精腰中拔出三台七星剑砍去那刀精一见来迎斗上百余合不分胜负刀精显出神通一时间满阵飞刀四起渐渐逼近祖师不能抵敌被飞刀刺入体中死于阵内沙刀精见祖师伤死收转刀兵入天台山去不题却说水火二将赵公明三人见祖师被刀伤死心中烦恼水将曰我与你兄弟们在此眼睁睁地看着也是枉然小弟愚见不如赵兄守住祖师尸首我同蛇弟去上界见三清看是要如何救得祖师赵公明曰贤弟主见极是我在此守汝二人火速前去水火二将别了赵公明驾上云端直往上界到三清观中入见三清拜倒阶下三清问曰汝二人跟随汝师下凡收黑气到此为何龟蛇精将遇刀精飞刀前事说了一遍三清法王听罢即传法旨宣妙乐天尊到观妙乐天尊入参见毕太上老君言曰你弟子玄元下凡遇沙刀精被飞刀伤死水火二将为此求救汝可作速下凡救醒汝弟子收了沙刀精若不速救过了一旬化为血水永不复原天尊唯唯领诺同水火二将辞了三清回转殿内降下凡来前到尸边念动真言把身内神气聚集于祖师尸口中连呵气三口祖师渐渐醒来看见师父回身下拜谢师父救命之恩问师父刀精之事天尊曰此非别妖乃普庵祖师名下一个徒弟的法宝走下凡间作怪祖师曰普庵禅师徒弟是谁天尊曰乃三国时人姓关名羽字云长是也祖师曰弟子闻云长只是三国时一义勇之士安得入天曹受封为神天尊曰弟子有所不知凡间但有忠臣孝子正直无私者俱有土地查册填奏寿数终则入上界论功而爵乐享天禄之报何其无矣昔关羽生于三国之中忠义不忘遭吕蒙诡计死而不屈烈烈阴风不散聚于云端夜遇普庵祖师静坐神言一发则关羽堕下坛前普庵法师即与之受戒为徒一日普庵成道带上天曹玉帝封关羽为忠义大将军日把天门夜管酆都因西天如来说法关羽乃知有轮回之苦托疾奏主密同周仓关平在西天闻法不敢带沙刀前去留在家中不想此孽畜见主不在走下凡间作怪弟子若要收那沙刀精要去西天见关羽叫他自来方可收得此物祖师闻言大喜送了师父吩咐赵公明同水火二将在此守住自己驾一朵祥云往西方见如来如来正在雷音寺中讲经说法见一朵祥云至如来对关羽曰上帝有难来见汝矣关羽曰见弟子为何如来曰少刻便知言未毕上帝从外而入拜于坛下如来降阶扶起问曰上帝到此来见先已知矣请坐贫僧唿关羽来上帝详言之便是上帝曰诺如来唿关羽见上帝参见毕祖师将沙刀之事说了一遍关羽曰某刀作怪蒙上帝光降召某安敢推辞但某一心慕佛法至此闻经未悟安可去得容其开悟便行如来曰弟子有所不知上帝乃玉帝一魂化身因贪心不了而堕下凡间今已复回金身汝乃臣子他乃主主欲臣死不得不死父叫子亡不得不亡他今既来安有不去之理关羽曰去则当去闻法未完何缘再会如来曰法虽未完汝在此即拜上帝为师生生世世不入尘劳不须闻经说法亦可脱轮回之苦矣关羽闻言大喜谢了如来吩咐关平周仓回家转身拜了祖师祖师大悦辞了如来同关羽离了西天驾云下凡与水人二将公明来相见众皆大悦次日平明关羽于天台山前吶喊连天那刀精正在洞中饮酒见洞外吶喊心中大怒披挂走出洞门口只见关羽身长九尺三寸面如重枣身穿绿袍坐一匹赤兔马杀气腾腾刀精抬头一看见是主将骨软如绵变出本相倒于地中关羽向前用手一拿持回见祖师祖师大喜奏知玉帝玉帝旨到封关羽为崇宁王道太真君朗灵关元帅之职照旧日把天门夜管酆都地狱巡游抄察左手执金烈沙刀右手执紫微敕印左脚一擂神右脚一火车助上帝降魔关羽谢恩不知后来如何且听下回分解祖师收雷田二将却说祖师又收得了沙刀精同水火等又行至雍州地方忽见妖气闪闪又有怨气沖天祖师抬头一看见一老人悲悲啼啼而来祖师向前问曰老长者哭为何事这般悲切老人曰老夫此处乃是雍州地界老夫姓孙名皓一家七口俱斋三月三日祖师问曰斋三月三日为何老人曰老夫闻言说有一人为武当山中修行成道今已上天我等求其福庇故斋他的生日祖师曰既斋他生日你乃是一个善人亦无害于你才是汝为何今日有这等悲哭老人曰哭者非为斋事而哭老夫此处不远有一山名叫神雷山近来有一妖头带道冠鬼头三眼手用一槌自号为新兴王其妖色心最重但有本处人家若有室女欲择日过门成亲先一日务要送入他山中过了一夜次日方有命行嫁若不送去自然有害当自山中而出打死那行嫁女子一家老夫有一女孙名唤金莲亦择明日行嫁商议亦要送去孙女又不肯去若女孙不肯去则我一家难保故此悲哭祖师曰我学有法术能除妖怪你不必悲哭我救你便是老人闻言便拜祖师即吩咐老人回去用心持斋整点孙女行嫁不必挂心老人拜谢回家祖师唤过关帅吶吩叫他变作一个女人祖师自己变成一老人直到雷神山洞门口那新兴王一见老人送女子至大喜正欲出洞抱女子入洞祖师大喝一声关帅变出本相杀入洞中那妖回手不及被关帅杀入洞中捉住押见祖师祖师即与火丹一丸吃下收在部下为将同关帅等又行不过三十余里此处有一山名落魄山山中有一洞名三了洞洞中有一大王姓田名华常令小妖下山巡哨若有人过此山者用讨金银买路若无金银买路遣雷神打死大风吹入洞中取心肝泡酒吃一日小妖正在山前拦路祖师同众将至小妖上前拦住去路要问祖师等讨金银买路祖师见妖气迷空知拦路者是妖怪取出三台七星剑一砍小妖便走祖师赶至洞前小妖走入洞中报知田华大王禀说前事田华大怒即时于洞中作法神雷飞起打出洞门祖师一见用七星剑一指喝声道疾其雷不动田华见雷不动出洞亦不答话提枪望祖师便刺战祖师不过正欲走入洞中被赵帅丢起火索缚了解见祖师田华连声求赦愿降祖师祖师大喜取出火丹一丸与田华吃了收于部下祖师收得二将写表奏知玉帝玉帝大悦即封新兴王与田华二人为雷开苟毕二元帅各执一令随师降妖新兴田华谢恩祖师又与众将随路而上至七十里外遇一老人姓张名万见祖师一起众人如道人一样向前施礼问曰列位尊师要往何处祖师曰我等师徒于路降邪老人曰列位既能降邪老夫敝处有一山叫作斗隔山山内有一妖怪并不见形但见人有好物美色用风吹入洞中享用师父等果有法术可去收此妖与民除害祖师听罢别了老者带众将前至斗隔山喊杀连天只见洞内闪出一人生得赤发獠牙用着风轮手提大刀望祖师便砍祖师一见举剑相迎战至二十合广泽不能胜祖师念动真言风轮中狂风大作祖师众将欢散将祖师吹在三十二天之外祖师大惊吹到一处见有一大殿殿上有一匾书无生殿三字入殿门内见一人头戴道冠身穿道袍祖师向前行礼动问称名道人曰某姓戚名兆道号水台仙人祖师将收妖被风吹一事说了一遍道人听罢微微笑曰汝乃金阙化身尚未识此术祖师曰贫道实不知之仙人曰此风乃北风清气是此人执掌聚在一处用之害人散之则天下人自清凉某有一丸乃收千百劫之风火炼成汝可带去若战之时则风吹你不动祖师接过仙丹拜谢离殿驾云转回斗隔山与众将相见言前事众将各各欢喜次日平明祖师将丹含在口中到山前请战广泽大王又用风轮吹祖师祖师端然不然广泽见吹祖师不动大惊措手不及被众将向前拿住叩头愿降祖师大悦玉旨到封广泽为风轮周元帅随师行道不知后来如何且听下回分解祖师收瘟过火燄山却说山东宁海县出一妖怪不见其形招人之梦说他姓张名健行种痳痘之瘟害民家幼童若有些儿下到处者便种害痘害痳害死人家子女且说祖师至此见一道妖云自半空中而来云中有一人眉清目秀头带二郎盔押着三个孩子祖师一见拔出三台七星剑当空便砍张健张健大怒拔刀来迎战至五十合一般平折张健曰我与你无干汝在上界我在中界何不守分祖师曰为汝行瘟害民某特来收汝张健闻言亦不答话又与祖师战被祖师招动众将一拥杀进张健不能抵敌大败走入洞中紧闭洞门不出祖师用计叫蛇精变作一个孩子于洞门口泣哭小妖捉入洞中见张健张健料是捉来者便欲开口食之被蛇精变出本相一滚入腹在肚中爬将起来张健受痛不过倒在地上蛇精在腹中言曰汝好好开洞门接我师父等入洞便罢半言不肯我在汝腹中爬死你张健连忙开了洞门接师父等众入洞中跪在地下告饶祖师大悦付火丹一丸与他吃下叫蛇精爬出来玉旨一到封张健为尽忠张元帅手执瘟槌随师行法救民祖师离了宁海县不题却说离县有百余里有一山名火燄山来此天色已晚祖师等欲在此山中歇息忽见妖云一道众皆大惊只见一妖头戴道冠手持火轮刀前面一个小妖手待一面红旗上书水难城大王谢仕荣八大字自半空杀来关张二帅一见向前抵敌仕荣吐出真火毫光闪闪热气冲人杀来关赵二帅大败祖师见二将大败拔出三台七星剑助战仕荣亦吐出火来祖师一见念动真言叫过龟将用六星剑自北一指指出坎中真水一直杀去仕荣属火见真水一至其火自灭遍身寒冷大败走入洞中闭上洞门不出祖师见仕荣不敢出战心生一计叫龟精变成一个小妖自空而下于洞门口与众小妖打起来扭见仕荣龟精变出本相水涌满洞仕荣大惊走出洞门被祖师用剑一指坎中真火滔天涌塞洞中仕荣不能得出身上又寒小妖叫苦连天俱被浸死惟仕荣浸得战战兢兢进退无门被田华杀入洞中向前捉住见祖师祖师问什荣曰愿降否仕荣被水浸得七八将死只得归服祖师显出神通将坎中取出三分真火聚成一丸付仕荣食亦为表奏知玉帝玉帝大悦差驾前掌令官责玉旨封仕荣为火德谢天君手持金鞭架火轮刀随师行教仕荣谢恩与众将离了火燄山不题却说祖师离火燄山来到此处有一崑崙山山内有六个妖魔自号为天地日月年时六毒常于路旁放毒害民有人过此者不无受伤祖师来至崑崙山前见妖怪拥起对众将曰此处妖怪非比等闲内有光彩其中必有毒气各宜仔细道犹未了只见一阵狂风吹来祖师手持三台七星剑挡住被毒气对面冲倒不省人事众将逃散少刻间毒气退去众将聚集寻祖师见祖师闷于地中不省人事各各大惊关帅等面面相看亦无救师之策遂向众将曰列位看住师父尸首某往上界见三清求教众人曰诺关帅即驾云往上界见三清拜伏将师受毒闷倒之事说了一遍三清曰此是崑崙山朱彦夫手下六员副将名六毒神走出毒袋于山下作怪要救汝师除非去崑崙山叫得朱彦夫去方可救得关帅曰恐弟子去彦夫未肯去救我师三清曰汝去他焉肯行其人有一法宝名被毒袋最是利害我等同汝去先救醒汝师自去见他倘未肯降汝师去收回六毒之时当以计收之关帅听罢大喜同三清驾云直至崑崙山见毒气罩定祖师昏昏不醒三清念动真言用扇一扇将毒气扇散三清用净水于祖师身上週旋而洒连呵三气祖师微微醒来开目看见三清祖师连忙下拜三清曰汝被迷失者为受六毒之气若要收除此毒除非去崑崙山顶祈得朱彦夫除得此毒祖师曰当用何术除之三清曰汝若出战其人必开毒袋装汝诸将我有宝扇一把名曰逍遥扇历千百劫来诸气邪妖俱不敢近一扇即灭汝可拿去付汝部将谢天君其人原是火德星倘遇战之时若见彦夫开袋叫他即带我宝扇入袋用火烧出来即时将毒袋烧破不能装汝方收得此人彦夫若降此扇送入上界不许有误祖师听罢叩首拜谢三清驾云回转天宫祖师即吩咐谢天君依计而行次日平明祖师驾云同众将去到崑崙山顶入见朱彦夫朱彦夫端坐不动祖师向前施礼彦夫在座上昂然问曰来此者何人也祖师曰某乃北方真武将军领玉旨下凡收黑气彦夫曰收黑气到此为何祖师曰山下有六毒之害闻说是汝部将作乱害民烦汝去收之彦夫曰汝既领旨收黑气又与我将作对不能收他何敢来我处见我祖师曰我领旨收尽妖黑之气无非为玉帝出力与民除害今叫汝去则亦何其出此之言彦夫曰不许汝再胡说如不速去某有一法宝能装尽汝等七日而化为脓水谢天君听罢忍下住心头之火向前便骂彦夫彦夫亦不答话取出装毒袋丢起众将俱走惟谢天君端然执扇立于阶前被毒袋装住祖师等杀转与彦夫大战谢天君于袋中用火烧将出来彦夫见袋烧破大惊被谢天君用扇对头上一扇彦夫不能走脱跌倒在地众将捉住彦夫拜降祖师用金丹一枚补起毒袋取出火丹与彦夫食下玉帝旨下封彦夫为管打不信道法朱元帅手执金槌带五毒袋随师行道朱彦夫谢恩禀师下山将毒袋扯开把六毒尽收入袋里回见祖师祖师大悦彦夫曰某今收尽毒气恐天下人日后将杂邪之气唿为六毒之气借我名假收毒气某愿除去假行之人祖师曰可不知后来如何且听下回分解祖师入天宫收华光却说祖师正欲同众前行忽见一朵祥云降下乃是西方太白金星有玉旨到宣读云朕自卿入道满心欢悦中界黑气今以渐斩朕不料华光不改原心打朕太子今又放火烧南天宝德关天宫大乱众臣举卿乃北方壬癸之水能除南方丙丁之火可收华光见旨火速前行不得有违祖师谢恩接旨吩咐众将同太白星驾云直入天宫关内正遇华光祖师拔出三台剑喝曰来者何人不得无礼华光答曰某乃在此名胜好酒贪花号作花酒马灵官是也祖师曰莫非昔日华光么曰然祖师曰玉帝有何亏你敢放火烧南天关华光曰汝在北方我烧南方与你何干祖师曰某奉玉旨捉汝好好受缚便罢半言下肯少刻叫你化力乌有华光乃火性之人闻言亦不答话手持长枪望祖师便刺祖师显出神通头顶三十三天脚踏五湖四海华光一见亦变作三头六臂与祖师大战祖师招动众将四边杀进华光大败走去北方祖师赶去华光一见丢起三角金砖祖师用旗一卷将金砖收了华光心焦又将风火二轮撤去又被祖师用七星剑收了华光惊慌又用火丹丢起又被卷了华光进退无路拼命死战被祖师驱动北方壬癸水将华光淹倒在地用降水棍压住四肢不能动弹华光乃是如来面前灯花堆积后如来念动真言咒成华光乃火之精火之灵火之阴以此遇见北方壬癸之水故不能脱被上帝捉住祖师曰你这畜生不知世务汝有何神通敢打太子今被某捉住有何理说华光被水压住四肢不能得动哭曰弟子因邓化所逼出于无奈只得如此今日被上帝捉拿乞发慈悲之心救我祖师曰汝若肯改邪归正我收汝在我部下为将华光连声应曰上帝若肯救我情愿归顺永不敢反祖师即取出聚水珠一颗化成一粒叫华光吞下我便救你华光只得吞下祖师咐曰那米乃是我聚水珠化的你今吃入肚中后若有反意我念动咒语你肚中水滚起来汝七日化为水华光曰蒙上帝救命之恩永随左右上帝听罢即将降水棒拿起放了华光华光告曰蒙师父收留无奈天兵要捉我紧如何得脱天曹祖师曰汝乃是火星可向南方而走华光曰弟子法宝俱被师父收去如何去得祖师即取前法宝还华光华光别了祖师走下中界祖师回见玉帝入朝山唿毕玉帝曰朕召卿捉华光捉得否祖师曰臣亦曾收了华光玉帝曰既然收了何不解见朕问罪祖师奏曰臣观华光非故造反乃因事逼不已乞我主宽恩容华光去中界助收黑气若有功之日将功折罪玉帝依奏祖师又奏明玉帝下凡收黑气玉帝闻奏大悦亲自把御酒三杯挂彩出朝祖师谢恩同众将离了金殿出南天宝德关降下凡来照旧同众将巡路而行来到一处乃是怀州府管下在村中见一汉子悲哭而来祖师向前问曰尊翁所哭为何那汉子曰某姓李名舟方敞处因前年新有一妖夜间托村中人梦说他姓党名归借身生得黑色叫众人要立庙与他若逢过年端午要人三牲酒醴去祭他如不依他一日要去我村中五人众人当日不信果应其梦村中三日连死一十五人众人只得祷告起一庙与他祭赛果然一年平安今年近端午那妖来托村中众人之梦说他今年不要三牲酒醴要我女儿送去庙中周载于他说明年对日放出如不肯他将村中人尽行害死某止有一女如不送去则害他众人性命端午之日众人要来我家抢去庙中我进退无路因此悲哭祖师曰尊翁不必悲哭某等师徒数人有法术能治得此妖李舟方闻言下拜祖师曰不须拜放心回去自有分晓舟方别了祖师回去祖师唤过朱彦夫变为一个女子自变李舟方吩咐将埋伏庙侧送入庙中小妖禀知党归借大悦出洞欣然下阶抱女子入洞被祖师变出本相拔出七星剑朱元帅又变出本相那党归借正欲逃走被蛇精于架上跳下卷倒在地党归借叫苦连天祖师曰愿降否归借连声愿降祖师取出火丹一枚与归借食下放火烧庙拜表奏帝封党归借为考较党元帅手执笠槌随师降魔归借谢恩毕祖师又同众人前行不题却说那村中人见庙中火息人民无灾各各望空拜谢祖师慧眼看见驾云回转见众民偕舟方拜曰非道真则我一村人俱受害矣请问师姓名祖师写下北方真武将军六字驾云上半空披发于后脚踏龟蛇手持三台七星剑众人仰头一看各各下拜霎时间不见村中人立起一庙塑祖师神像供养不题却说西安府有一地名黑松林有一妖姓康名席头戴二郎盔三绺须用瓜钟在仁圣岩中兴妖作怪祖师同众将来至黑松林康席变一强寇拦路要问祖师讨金宝肉食买路师说我等是出家之人哪有金宝肉食康席曰既无敢连应我三声放你过去祖曰果无宝肉十声敢应康席见祖师应声未罢念动咒语半空中飞出一铜钟将师盖倒康席回洞众将向前扛抬不起各各忧闷叫蛇精去见妙乐天尊天尊问蛇精曰汝随师降妖来此为何蛇精将帅被钟盖之事说了一遍天尊即同蛇精下凡念动真言取出净水一碗向东一洒东风将钟吹开祖师死于其中天尊将还魂丹一粒入祖师口中连呵气三口祖师醒来拜谢问妖怪之事天尊曰此怪与后洞烟道士通家相好他今不在洞不知何去吾变作道土蛇精变作仙丹某送去那怪必不疑忌食我之丹收却此妖便了祖师大喜同众将在黑松林山下等候天尊摇身一变变一道士蛇精变仙丹送去小妖报知康席康席出接道士曰久闻台范闻大王昨日劳心敝洞炼有仙丹二粒不敢自食敬送一粒奉大王增百年康席大喜拜谢接过仙丹吞下肚中天尊曰汝识我么康席曰何其痴狂说话我与你久处知交何言不识妙乐天尊曰某非道人变出本相与康席看康席一见大惊天尊曰汝才食那仙丹乃我蛇精变的因汝用钟盖祖师故来收汝康席不信天尊唿一声蛇精那蛇于肚中应声爬将起来康席腹中疼痛跌倒地下天尊曰愿降否那妖肚痛不过只得说降天尊叫祖师入洞取火丹一丸与康席食下叫出蛇精妙乐天尊驾云奏玉帝封康席为仁圣康元帅手执金斧助师降魔下题不知后来如何且听下回分解祖师得紫微化身却说贵州府一村中有一桥名曰通神桥桥下有数万鬼兵夜深则出天明不见叫声悽惨有一为头者姓庞名乔头戴金圈此桥黄昏至夜深无人敢过桥行船若有行船过桥者则鬼兵扯入水中而吃其尸不见此地方之人俱不敢过桥艄人不敢驾船祖师同众将至桥边黄昏时候与众将安歇桥中一更时分只见阴风飒飒鬼声惨惨祖师曰弟子此处又有妖怪各宜仔细言未毕众鬼兵上桥把众人便扯被祖师等持刀相砍众鬼卒走入水中龟蛇金烈沙刀杀入水中众鬼报知庞乔庞乔杀出洞来正遇龟蛇二将大战一场龟蛇抵敌不过走上岸来庞乔赶上正遇朱元帅大杀一阵朱元帅将五毒袋丢起将庞乔装入袋中解见祖师叩头归顺祖师将人丹一丸与庞乔食下写表奏帝旨到封庞乔为混炁元帅手持金刀随师收妖话分两头却说天上紫微星有难堕落凡间于西川高林长者家中出世不觉时光似箭日月如梭已十五载紫微长大成人取名叫作高员生得堂堂一表人物清俊隋炀帝元嗣一日文武议论鲁平叔出班奏曰主公未有太子只有公主名玉胜者今已长成可招一个驸马以为见喜或有太子未可知也炀帝依奏传下旨意高结彩楼高员亦未婚配闻朝廷招驸马亦至彩楼下行走公主一见高员人物清雅即抛玉丝鞭招高员入朝炀帝大悦封高员为驸马之职大设御宴群臣次日隋炀帝升殿传表官奏说边关有告急表传上炀帝在御案一看却是北方蕃王作反兵犯边关炀帝大怒问众群臣鲁平叔奏曰臣观国中新招驸马可为押兵杨礼之子杨擒虎者有万夫不当之勇可为前锋方可退得蕃兵帝依奏即宣杨擒虎同驸马押兵出朝驸马去至关前与蕃将那达答儿大战那达答儿战擒虎不过大败而走驸马催兵杀去蕃将死者不计其数蕃王走回北方驸马带兵回朝见帝帝大悦但日夜所忧者为无子即位终日建醮炀帝自不登坛礼拜日夜宫中作乐生计欲刮天下民财忽一年七月七日天上有一星堕入驸马府皞光闪闪此星正是紫微星驸马睡去梦中朝金阙而回故有此星炀帝于宫中饮酒看见大惊不识是星问内臣曰此怪落于何处群臣奏说落入驸马府中帝大怒次日升殿召驸马入朝山唿毕帝曰孤招卿为驸马三载未见所出昨日见一物皞光闪闪堕入卿宅必是妖怪传下旨意欲斩驸马驸马大惊叩头奏曰臣乃西方人氏高林之子安是妖怪乞我主留臣残命再过一载无子甘受其罪臣决非妖怪帝怒息依奏驸马出朝众臣朝散驸马回府与公主言说前事公主大惊每夜于后园烧香祈嗣一日于后园睡去西方太白金星托玉胜公主梦曰汝父无道应该绝嗣汝夫乃天星因得罪玉帝堕凡今亦皆无子说罢而去玉胜公主醒来次日对驸马说太白金星托梦之事驸马大哭别了公主于后堂自缢身死公主看见大哭一场入朝奏帝具棺椁葬埋不题却说驸马缢死魂魄飘飘荡荡土地见是紫微星欲带见阎君正遇祖师寻黑气同众将前来土地出接奏知驸马之事祖师叫土地带来相见驸马将前事一一说了一遍祖师写表奏知玉帝玉帝赦紫微星前罪封紫微为烈性九天降生高元帅左手执青铜剑右手执金盆金盆内束发紫金冠一项随师降妖高员谢恩不题不知后来如何且听下回分解祖师收五雷五音却说西川有一山名曰察思山山中人起有一庙庙中有五个神像俱有姓名名周昌赵广史定刘泽裴渐祖师同众将巡黑气至忽遇大雨祖师同众人入庙避雨正欲坐下见妖气腾腾祖师大惊仰面一看见有五个神像能动自己五人打将起来祖师正欲同众人走出庙门外欲行见天一时变黑云雾迷人雷声大响震动天地祖师举步不能动头疼眼花闷倒于地关帅大惊向前将祖师背走出庙不省人事众将烦恼议叫高帅驾云去请妙乐天尊来救祖师却说妙乐天尊正坐在长生殿忽见高帅至问曰汝随师降邪来此为何高帅将入庙被雷霹之事说了一遍天尊曰庙中五人者乃是五雷神要自己相打才有雷声既师被害不省人事你可火速去东天请五雷的主人来方收得此怪高帅曰他主人是谁天尊曰雷主姓邓名成号为天君在太华宫住可火速前去高帅辞了天尊直到太华官见邓天君参拜毕天尊曰闻汝从北将军降黑气到此为何高帅曰某随我师降妖去到一处有一庙内有五位神一时间自相打架雷声一起我师走出庙门不省人事便问天尊天尊说是天君管下部将乞天君发下令可即收降五雷神救醒我师天君听罢即同高帅下凡诸将相见毕天君作法含水口中于祖师面上一喷祖师醒来拜谢天君天君于庙门大喝一声手执令牌一照五雷神跪于天君面前天君用手自南方一指指出五个雷公尖嘴鸡翅手执尖锤近前那五神变出真形却只是五个鼓五雷神押住天君曰此五雷我不留随汝去降妖祖师大喜天君回转太华宫祖师又得五雷同行去到一处有一山名曰白巖山山中有一洞名曰白石洞洞内有一妖原是江真人名下用的一管笔成精取姓田名乖手下又带有一十二员小将一名山妖二名水怪三名石妖四名岩妖五名金妖六名木妖七名土妖八名火妖九名泥妖十名沙妖十一名人妖十二名星妖管理一法之宝乃是一个纸簿约有三十余张极有神通若遇见人来展开人自入簿中常带入洞食之一日田乖出洞正遇见祖师师徒未曾提防被部下二妖将簿展开把祖师众人俱装入簿中带回洞内田乖大喜吩咐手下备席欲取出祖师等众人出来下面祖师等众将在内听见大惊马元帅曰不妨此簿乃是纸的我有火丹在身你等各执器械等候言罢马帅取出火丹周帅用动风轮簿中火仗风威风仗火势烧将起来将簿烧穿众人各执兵器杀出田乖拿簿逃走祖师邓元帅高元帅出来未及被田乖连簿带去众帅查不见师等三人十分烦恼众人商议去见三清拜伏告前事三清听罢即宣妙乐天尊到殿三清曰汝弟子目今有难被田乖收入簿中不能得出众将来求救汝当去救他天尊曰要救他三人出簿此物是江真人法宝除非去请江真人来此方能救得三清曰汝可火速同众将去天尊别了三清去到白巖山山顶天尊入庵见真人真人出接恭迎拜毕天尊曰汝法宝可在否真人答曰我的法宝付田乖收管在洞里天尊曰既在可取一观真人入洞去寻不见真人大惊出见天尊告诉不见天尊笑曰汝用磨炼功夫受五百劫得此宝亦不留心管理某正为汝宝而来真人曰天尊为某宝而来必知吾宝下落乞指教寻之天尊曰北方真武将军领玉旨下凡收黑气来到白巖山遇汝将田乖将妆宝打开把吾弟子拿入簿中去汝尚不知可火速救出吾弟子取回法宝免犯天条真人闻言大惊前同天尊去到洞前叫出田乖田乖闻是主人至即带一十二员妖将出迎江真人真人一见田乖等即时变出真形三眼青面獠牙喝一声那十二员妖精俱变出原形田乖亦变出本相却是一枝大笔叫苦在地真人大骂田乖将纸簿用手一指指出祖师等三人捉住田乖真人收了法簿吩咐田乖归顺祖师别了天尊回洞天尊叫过田乖随师行法别师回转大曹祖师付火丹一丸与田乖食下随路而行不知后来如何且听下回分解卷四祖师收遮天帐却说祖师别了真人天尊与众将行不一日又到一地方有一山名紫华山山中有一洞名黄沙洞洞内有一妖姓雨名田其人是龙身鬼头一法宝名曰遮天帐有妖兵五千常于紫华山前作乱扰害生灵祖师等正来到山前见妖云一道而来内有一人鬼头龙身手执遮天帐丢上半空对面不能见人师等大惊霎时间将祖师等一卷卷入帐中插于地上不能得脱只有邓天君辛天君在后未曾被卷逃走驾云上太华宫见妙乐天尊告诉前事天尊曰此事非别宝作怪乃张天君遮天帐作怪你二人不必忧闷我同你二人去见张天君叫他去救汝师便是言罢同二人去自某宫见张天君张天君在宫中打坐见天尊等三人至天君接入问其来意天尊将前事一一说了一遍天君曰此某之罪也天尊不必降凡某同二位去便是天尊听罢大悦别了张天君回宫张天君即同二人驾云于半空中一望只见一朵黄云不散却是那遮天帐幔卷倒众人张天君叫邓辛二人下云与雨田厮杀二人听令各执器械出战雨田一见便去领小妖出战大战三百合不分胜败张天君在云端一见用剑一招含水一喷喷出本相却是一倒雷令牌张天君就执了令牌行法口中念动真言用手一招将遮天帐招动指出真形却是一面黄旗张天君用手一扯扯出祖师等师徒祖师离了遮天帐见张天君正问其故邓辛二将将前事说了一遍祖师大喜张天君即放手叫雨田归顺祖师张天君回转天曹奏知玉帝玉旨到封三天君为雷门邓辛张元帅主雷到成判府辛江县与张安各管雷门祖师大喜付火丹与食又玉旨到封雨田为降妖怪邪雨元帅手执雷令黄旗常在祖师前后随师行教祖师亦付火丹食下同众人又随路而行行至一地名黑虎山那山中有二大神一个姓任名无别一个姓宁名世夸用一把月斧在凡间遍害生灵常作怪拿人于洞中作肉包而食一日祖师同众人来到黑虎山那二妖一见取斧丢起变化无穷砍来马元帅见斧一起大惊即时丢起火丹将玉斧炼落于地马元帅又用金钟盖倒捉住二妖解见祖师二妖叩头愿降祖师付火丹与二人食下不知后来如何且听下回分解玉帝差使灭村人却说祖师又得了任宁二将心中大喜又同众将行不数日来到一处有一地方名天火山山中有一妖姓刘名后手用飞鞭脚踏火车山下百姓每年用童男童女祭赛若无祭赛常常发火烧人房屋此年为头会首姓李名山在贫家买得一对童男童女送至洞前正欲去祭刘后那童男童女不识人事奈父母无钱卖他出于不得而已临祭之日于庙门首大哭起来祖师等正来到庙前向前问其缘故童男童女哭诉前事祖师大惊马元帅在旁听罢心中火起解了童男童女手执金枪打入庙中正遇刘后手执飞鞭来迎二人大战被马元帅丢起金砖将刘后打倒在地提见祖师祖师大喜刘后叩首愿降祖师收留付火丹与刘后食下写表奏知玉帝封刘后为王府天君手执飞鞭脚踏火车随师行道不题却说玉帝一日升殿斑竹村中灶君出班奏说斑竹村中有三百灶火百姓俱不行善恶人为生作恶非常不信天地玉帝闻奏大怒准奏即宣行瘟使者钟仕贵领旨降凡行瘟灭了斑竹村一村人民仕贵领旨出朝下中界土地迎接钟瘟神曰玉帝闻奏大怒说这一村人民不信善事可灭差某下凡你可将我此药明日巳时放于各井中与众人饮水则尽瘟死他一村人民土地禀曰这里人果不信善该灭其中只有一人姓雷名琼卖豆腐为生其人为人心好常种善根施舍心重此人不可害他使者曰善人当救余者不可卖放将药吩咐土地土地接了药变一老人去到井边等候正遇雷琼来打水作豆腐土地于琼背后曰此水你多担些去明日巳时此水放药吃了就死吃不得琼听见回头一看不见其人琼大惊心中忖曰若天降之神明日入药于井害却一村之人吾安可知而隐之偷存自己性命不若宁作我死倘若救得一村人亦是老夫阴功古云宁可信其有不可信其无次日天亮即起直至井边等候看果如言否果见一老人手拿一包药而来正欲放入井中琼向前一抢在手土地大惊正欲抢回那老子一气吞下即时瘟死于地四肢青黑土地大惊即时带此老子三魂七魄上天宫去见玉帝玉帝闻奏感叹封雷琼为威灵瘟元帅头戴百姓帽赐金花一朵金牌一面内有四字无拘霄汉出入天门无忌下界助师雷琼谢恩奏帝赦一村人民玉帝准奏雷琼回转斑竹村托村中人梦个个改过行善雷琼投见祖师祖师大喜带众人又来到一处乃是陕西有一山名赤云山山中有一妖姓田名文兴妖作怪祖师等正到瘟帅见田文作怪瘟帅将琼花撒起琼花乃天地正气炼成一起邪气不敢作怪却只是一个玉杯一个铁简雷琼捉见祖师祖师大悦即赐雷琼管用离了赤云山同众将一路而行来至一地名灵弥山山中有一洞名清幽洞洞主姓石名成其妖头戴二郎盔白面唇红手用法宝雷鞭能驱动子丑寅卯辰巳午未申酉戌亥生肖助战邓辛张三人来到一见各用法宝丢起石成措手不及被捉去见师石成叩头归顺祖师大喜写表奏知玉帝玉旨封为神雷石元帅随师又行到一处乃是聚虎山山中藏有二妖一个姓王名铁白面长鎗一个姓高名铜能用玉斧常变虎于山下拦路若有人从山下过者即时拖上山来慢慢食之师差赵帅出战赵帅与他杀上九百余合不分胜败赵帅丢起火索黑虎王铁丢起飞鎗差动东山神虎下来争咬赵帅高铜用玉斧丢起差动西山神虎又来助战赵帅不能抵敌大败而走灵官马帅一见将火丹丢起空中把那一群妖烧得十伤九死逃躲入门马帅又丢起金钟将二妖盖倒捉见祖师祖师大悦写表奏知玉帝玉旨到封为虎丘王高二元帅随师行教不题不知后事如何且听下回分解孟山放囚入仙道却说广西府牢中犯人甚众有一禁狱姓孟名山在府当禁子有一岁年终十二月二十五众囚于禁中悲悲哭哭惨声震天孟山问曰汝等往日不哭至今日各各悲哭为何众囚曰我等本非好人亦有一点孝心至年终不见父母思思切切故有此哭孟山道吾听汝等之言便觉心酸我不如行个方便放你们回去过年待等下年正月初五你各人惧要到来勿误我事各人拜谢纷纷发愿而去至次年正月果然即来相聚投入禁中孟山将监簿点过八百名都在盂山大悦自此起每至十二月二十五日当放囚回家次年正月初五日来众感其德一日孟山曰汝等若肯改过出去为好人我今放汝等走何如众囚曰禁官若肯放我等安敢再去为非只是你救得我众人你命难保我等何敢走去孟山曰汝等若是能改非为善我自有脱身之计不必挂我众囚听罢各各拜谢渐渐走出牢门远去他方约有月余知府姓滕名公义下牢不见半个人知府大惊问孟山孟山禀说曰是小人放去不日就来知府大怒将孟山打了四十着令去寻那八百名囚人回监孟山受刑带枪一把出禁门而行直至一瓦当山将枪顿于地叹曰今日虽本官责我我亦无怨舍一命而救八百残生安有怨意正欲撞枪而死土地变白兔将枪扯倒孟山连撞三次白兔扯倒三次玉帝一闻其情即时差浮天君赍玉旨封孟山为酆都孟元帅戴百姓帽插金花一朵手执黄龙枪一把青云一朵敕往北方助师孟山入朝谢恩拜见祖师祖师大喜又行到一处名陈沙地其地有一妖名杨彪于陈沙地作怪食人无厌在地下开无数地坑若有行路之人到黄昏时候过此跌下坑中杨彪便捉而食之祖师同众将正行之间见妖云四起罩定陈沙地祖师曰前面有妖云四起想必有妖在其间众将谁敢出马降妖言罢赵帅当先杀进翻身跌下石坑中难与杨彪战祖师见赵帅跌下坑中大惊执剑向前正欲打救连自己亦跌下坑中水火二将连忙赶上跳下坑中背了祖师水将作法变一条逆龙将地坑开成大河杀将出来妖见地坑崩开止欲逃走措手不及被赵帅捉住押见祖师玉旨到封杨彪为地祗元帅手执武土助师行道祖师大悦付火丹一丸与杨彪食而同行离了陈沙地来到一地名龙门寨有一妖姓李名寨龙作起妖法把住祖师等去路被朱元帅在前丢起五毒袋装住押见祖师玉旨到封作先锋李元帅手执铜锤包巾勇字盔相随祖降邪李帅谢恩叩见祖师祖师付火丹一丸与李帅食下不知后来如何且听下回分解祖师过太保山降邪却说祖师离了龙门洞又到紫清洞有一妖姓副名应把住去路腰间有一法宝名照魔镜若抛起一烁人自然头目昏花祖师正同众人前行那副应当头拦住去路众将各执器械捉他副应一见抛起照妖镜众将忽觉头目昏花祖师大惊亲自杀出妖又用镜祖师即将剑自南方一指指出丙丁火炼其镜不能用被祖师向前捉住副应叩头愿降祖师付火丹与副应食下写表奏帝玉旨到封为纠察副元帅随师降邪祖师又行至一山名叫太保山山中有一十三个妖精作怪号为十三太保一年要本地人备十二个童男童女祭赛害人无数一名超文二名吴卿三名周旺四名彭干五名范意六名张申七名李路八名王礼九名吴安十名刘刚十一名田能十二名沈侑十三名朱立此十三人皆有神通若遇天兵出战他只要将手打自己之身敌军满身疼痛俱被捉获时逢五月初五日众太保相邀出游见祖师等至拦住去路众将各见妖精皆争先杀出那妖精只用手自打自众将俱叫疼痛龟蛇二将见打忙把祖师背起马元帅连忙来助祖师祖师说曰我虽走脱此妖必定速追但不知是何妖精有些神通马帅曰我想惟有三清真人方识其中之事祖师同马帅即去至三清观拜见三清备言其事妙乐真人曰这妖非别物其物生主见在南北界为神其人姓殷名高请他去方降得那些妖精三清听罢即吩咐妙乐真人去南北界水火山见殷高不题却说殷高正在镇守南北界水火山见真人赍法旨到连忙出接入参见毕真人曰金阙化身为因下凡收黑气去到太保山遇见一伙妖精不能收伏来投三清三清法旨令汝前行助师不可有违殷高听罢离了南北界同师来到太保山见黄旛豹尾二人把住去路殷高叹曰这孽畜我多时不用你你就在此兴妖作怪高殷即时作法将杀气吐出遍地金光现出太岁真形三面四手那二妖不能走动露出真形却是枪里两把豹尾殷高取了同祖师来到太保寨正见十三太保殷高出战与十三太保大杀一阵殷高大败回见祖师祖师忧闷殷高曰祖师不必忧闷某虽不胜他我有师父撒真人现住南天洞我去见我师父若得他来必能降伏此妖祖师曰汝既有令师火速前去求救言罢殷高别了祖师直至南天洞玄教宫见撒真人真人正坐殷高参见拜罢撒真人曰弟子慌慌忙忙来此为何殷高将太保之事说了一遍真人曰真武是金阙化身吾与你同去助他若他人则不可行真人言罢收拾法宝同殷高来见祖师祖师相见大喜次日平明殷高同真人出阵喊杀连天那一十三人亦披挂出阵与殷高大战正要行法捉殷高被撒真人将法宝水含中中一喷取出白红二索丢起半空把那十三太保尽串作一串露出真形却是十三个骷髅骨撒真人于骨中每一个人火丹一丸吩咐殷高头戴一个骷髅项挂十二个骷髅你可同师行道殷高领命祖师拜谢撒真人别了祖师驾云而去奏知玉帝玉旨到封殷高为地司统杀太岁至德尊神光武上将殷元帅掌管天下诸神杀殷高谢恩同师而行不题不知后来如何且听下回分解祖师河南收王恶却说有个萨真人名首坚行医救民一日来至河南见一庙名叫做都管庙庙神姓王名恶每年六月六日要地方人民备羊十牵牛十牵猪十只酒十坛祭赛如无行瘟害民地方人民排作会首者一样家贫俱典妻卖子卖女十分可怜真人知此事放一把火将庙烧了王恶见真人神光出现不敢抵敌逃去萨真人烧了庙往徽州去王恶叫小妖行瘟可怜一村百姓十家人烟九家病夜间托百姓梦叫百姓造庙还他如若不造还他他放火烧人房屋百姓昼夜惶惶一日王恶出游见一家姓孙名寿有一女年方一十八岁十分美貌于夜间变一后生去迷那女子那女子名千金被迷一月有余不似人形家下大小十分忧闷一日祖师来到河南入孙家投宿见孙寿闷闷不悦祖师曰我等师徒是出家人来此投宿一宵明日便行长者为何不悦孙寿曰非师父等借歇我不欢喜舍下有一事挂心故此不悦师问曰何事孙寿曰吾有一女年方十八不知被甚鬼迷了夜夜来此道他有神通故此忧闷祖师闻言大怒谓孙寿曰贫僧当与长者捉此妖以报长者言未了忽强风一起半空中现出一人身长九尺面如黑铁手抡金鞭孙寿曰正是此人祖师闻言即令马元帅与他交战华光领命手持主枪走上云端大骂曰你这泼妖快下马纳降与我押上天曹便罢半言下肯少刻一命难存王恶大怒抡鞭便打二人在半空战上三百余合未分胜败王恶现出神通将金鞭丢起千千万万金鞭堕下马元帅亦将金砖丢起二人又战上有五十合不分胜败祖师拔出宝剑来助战王恶力怯不能抵敌收了金鞭大败而走华光放出火车火鸦火丹从后追赶祖师将剑一指那妖化一道金光而走走到徽州府又遇萨真人在此行法看见王恶心中大怒言曰这妖精又在此来真人手持令牌念动咒语那妖不能走脱被萨真人捉住着一天将押去见祖师天将押王恶见祖师言曰本宫知化身来此收黑气故收此将来顺祖师祖师大喜付火丹与王恶食下写表奏知玉帝玉旨到封为豁洛王元帅赐金牌一面上写赤心忠良四字遵从法令随师行教王恶谢恩祖师曰汝性最刚既为好人倘前心不改安能受得赤心忠良四字心有不足之处玉帝问罪后日悔之晚矣王大笑曰大丈夫一言可以兴邦知过必改便为好人安有不便之处小将蒙师父收留自今以后我不受钱不容情有人行吾法者吾当保护其身有索人钱者吾就打死他祖师笑曰你言虽是亦要慈悲为本王帅唯唯领命祖师与众臣言曰某日离天曹下凡今经三十余载四方黑气可以收尽某夜来细观惟有西方尚有妖云不散叫朱帅吩咐曰更有西方妖云不散汝可用五毒袋去收尽而回朱帅得令前行去到西方丢起五毒袋不能收那黑气回见祖师说前事师自又同众将齐去各用法宝丢起其气更冲祖师曰似此如之奈何待我去问师父妙乐天尊再作道理说罢去见妙乐天尊天尊曰汝来此为何祖师曰弟子下凡收气今已将尽惟西方尚有一朵黑气不散弟子师徒不能收得故来投师父指示天尊曰那黑气乃是妖星今在释教天中不能得出故此难收若得一成道佛子相助方可收得祖师曰哪有佛子天尊曰此去雪山有一太子虔心修行乃是楚王之子今已成功你可先去见燃灯佛受记为释教弟子后托燃灯佛去接那雪山太子来那时方可收释教天中黑气祖师拜谢别了天尊下凡吩咐邓帅众等在凡间地方等待自同马帅也住西方去参拜燃灯佛燃灯佛一见祖师马元帅即问曰玄天是无量拜佛马元帅乃是妙吉向如来佛在西天极乐世界来此为何祖师曰弟子神通微细敬来参拜尊师燃灯佛曰汝是妙乐天尊弟子又是金阙化身何必拜贫僧为师祖师曰要归正果当习五十三参之道燃灯佛受拜毕笑曰弟子汝来意下拜不知汝为西方星之气故来拜我此事要我接雪山太子来便能除却此气燃灯佛即令文殊普贤前去接太子文殊普贤曰他乃是凡夫修行未知功成如何安可轻易接他佛笑曰妆二人既然不信将变一物试之便见二人领命而行文殊变鹰去普贤变雀去二人来到雪山太子净坐禅坛打坐文殊变一鹰打雀去投太子太子一见那雀抱在怀中鹰赶来口出人言曰我打那雀你救入怀中去我今要吃你救他肯舍肉与我吃么太子曰汝饥既要吃我之肉此处无刀可割你去採一枝利竹来我自割肉与你吃鹰闻言飞去又变一虎赶一只白兔而来兔又来投生太子一见又救入禅坛从而避之虎又出人言曰你救他去则我饿死你不能两全太子曰兔小不能救你之饥汝可在下面去等我堕下与你吃虎听罢下去等候太子于禅坛中堕下一霎时间天花盖地忽起金莲将太子接上西天入见燃灯佛参拜受记毕与祖师相见师曰烦师兄带某下凡降妖当有厚报太子曰贫僧初入西方未有神通安能助人燃灯佛曰祖师乃金阙化身汝可同他下凡收尽黑气回来入中天听经未迟太子叩谢同祖师下凡见众将毕次日平明祖师同太子于西方界中喊杀连天叫妖精早出纳降忽见妖云在道近前内有一和尚出阵号作铁头将军师曰观汝光头褊衣项挂佛珠必是天中之人何故走下凡间放黑气于下界遍害民生和尚曰我归我处你来寻我非我寻你抡起铁钵望师便打师持剑相迎祖师战妖不过方欲近前那妖一见真气一至便走入铁衲洞中祖师驱动众将一直赶去将洞门紧紧困住众将各用法宝打入洞中俱不能伤他太子将骷髅打动那妖在洞中头昏眼花走出洞门被李帅捉住押见祖师那妖不肯归顺马帅曰孽畜不顺铁乃金之类火能克金某将火炼死这孽畜妖曰好耍好耍与我净炼些我决不顺汝众将又曰既火不能烧他铁必惧泥吩咐泥星化成一堆黄泥火烈于内将那和尚丢入其中那妖听罢叹曰不能如此我顺我顺祖师大悦付火丹一丸与他食下送太子回上天曹去见燃灯佛听经玉旨到封为勐烈铁元帅手执铁棒随师行道不题不知后来如何且听下回分解祖师收得雷电神却说祖师离了西路又行一处名石雷山其山中藏有诸雷神常常出现见人五方雷公将军八方云雷使者五方雨雷使者雷部总兵行雷此山前有一长者姓实名元有二女一个年有一十六岁二个年方一十四岁在家内吃饭一日切冬瓜食将冬瓜瓤中子丢在灶厨下沟内雷使者于半空中看见只说是饭便责那女子有罪即时行雷公打死那二个女子雷公看时不是饭却是冬瓜子悔之不及领见雷使言明前事使者曰事到今日将错就错我度你归天公便了你二人名是谁女子曰我名叫做朱佩娘妹子朱孛娘雷使曰我今度你姐妹二人将雷电镜二面与你收管号影刀娘我要打人你先放电光照得明白又将骷髅一个扇一把与你朱孛娘号做月孛娘打动人不能行走二女子领命不题却说祖师至石雷山只听雷霆之声电光闪闪祖师向前用剑一指大喝一声各雷使俱出一见祖师俱跪倒在地祖师问其故众雷使曰我等皆因兄弟不舍分离玉帝命于此处受劫祖师曰你等顺我否雷使曰某等兄弟身无可依又闻祖师乃金阙化身敢有不从祖师闻言大喜曰你等既肯顺吾吾收汝等在部下为将妆等兄弟不忍分离春夏震南秋冬震北以得全汝兄弟之情众雷使闻言大喜拜谢归顺祖师写表奏知玉帝玉旨到封朱佩娘为雷部电母朱孛娘为月孛天君又于东北天界请风伯师雨伯师二人带风令雨令随师行教封雷公九天霹雳大将军祖师大悦见中界黑气俱尽人民安乐众将入三十三天朝玉帝奏说前事玉帝大悦赐绣墩同坐玉帝曰今幸黑气收完卿可带众将去守把南天宝德关不可迟误恐有妖往下界扰乱祖师谢恩玉帝加封祖师为混元九天万法教主玉虚师相玄天上帝荡魔天尊上管三十六员天将每年十二月二十五日与众将同游下界巡察善恶赐金波天曹御酒二杯玉帝亲送出殿祖师谢恩而别点齐部将上任大设筵宴赏劳三军把守天门来受万方香人无量寿佛御封玄帝部将姓名于左计开万法教主神功妙济许真君海琼白真君果严教主济微傅教祖元君洞玄教主辛真君清微教主魏元君混元教主路真君都掌金轮如意赵元帅关羽封为显灵关元帅龙兴玉田黄封为苟毕二元帅龟蛇封为水火二将张健封尽忠张元帅庞乔封混炁庞元帅副应封为纠察副元帅正一灵官马元帅朱彦夫封管打不信道朱元帅催庐二将军李伏龙封先锋李元帅雨田封降妖辟邪雨元帅邓成辛江张安封为邓辛张元帅任无别宁世夸封为二太保刘俊封为玉府刘天君雷琼封为威灵瘟元帅石成封为神雷石元帅广泽封为风轮周元帅谢仕荣封火德谢元帅商委师旷封聪明二贤康席封为仁圣廉元帅高员封为降生高元帅孟山封为酆都孟元帅王铁高铜封为虎丘王高二元帅王志封九州豁洛王元帅雷公封为九天霹雳大将军酆都章元帅杨彪封为杨元帅殷高封地司太岁殷元帅铁头封为勐烈铁元帅朱佩娘封为雷部雷母朱孛娘为月孛天君祖师复下凡间救苦却说武当山扬子江中有水螺精马精蜗精篾缆精众精见祖师在凡间不敢作乱闻师上天众精于江中兴波作浪遍害客商怨气沖天祖师在宝德关看见心中大怒言曰斩草除根我下凡间四载扫清黑气不想又有此四妖潜于江山今见某上界又在凡间作乱古云斩草不除根萌芽依旧发即时作法变出八十二般化身取出一身同众帅把守宝德关真身离了上界直入武当救民来到扬子江边祖师作法指出三味真火炼干江水众精见水干滚上岸看时却是祖师于岸上手持七星剑作法众精一见便走祖师赶上杀未十合众精俱死惟有蜗精蔑缆精走了不能捉得又未知下落祖师十分忧闷只得回转天曹管理众帅把守天门指一化身复下凡间于武当山镇守二精救济万民若有官船过江有难祖师披发持剑现身半空中救之江中五湖四海龙王都来朝贺官员客商常常得救塑祖师一个神像于武当山下立一庙宇供养祖师托百姓夜梦又塑三十六员天将手持降魔七星剑脚踏滕蛇八卦龟凡有官员人民行船过江祖师常常现身救护各各得救到江边过者俱入庙中行香香火不息至入于我朝永乐爷爷三年黄毛鞑子反叛我主大惊点兵迎敌大败而走正在危急之间忽然半空现出一人手执宝剑带有三十六员大将驱动风雷黄蜂等兽当头杀去把黄毛鞑子头目答里庆答里贺高木儿邓甲虎尽皆杀死永乐不知何神得胜回朝差使去上清宫请将张天师至殿我王问曰朕与鞑子交兵一战而败正在危急忽见空中有一神披发仗剑白脸长须带有三十六员天将内有龟蛇等相随自北杀来救朕性命杀死鞑子朕今得回朝欲报那神救朕之恩未识何方之神故此召卿来见朕实为此事卿必识之天师奏曰若披发有龟蛇者非别神乃是北方真祖上帝我主闻奏大喜曰卿识是玄天上帝香火今在何处天师曰其神自成正果救济万民遇灾救灾逢难救难行船有过者皆得其救各商原立有一庙宇在武当山下我主曰百姓尚知报恩朕之天下身命俱得此神之力安可忘之卿既奏原有庙宇在武当朕来日排驾亲去武当行香观其神像立庙报答传下旨意即统朝中文武天师来至扬子江武当山我主排驾入庙行香见祖师相貌与我主前见相似心中大喜行香毕回朝大宴众文武出下旨意着金总兵督工隆平候领夫匠三万去武当山建造金殿塑祖师金身起三十六殿七十二宫鲁班下凡助工不一年殿宫神像俱全总兵隆平候回朝上造殿完表章我主大悦连升总兵三级选天下有德的道士四十八员奉为道官我主着天师去建七日十夜大醮自去上香礼拜隆平候出班奏曰陛下今已建立庙宇塑师神像无下感陛下之诚但恐日后进香者多无钱粮供应星官又缺食禄非久计矣乞我主大发慈悲之心用何处钱粮赐舍以成万载之香火矣我主闻奏大喜出下旨意赐香灯田五百顷麦米田百顷但有倒损尽皆修理永享万万年香火我主在武当正欲设宴群臣忽报江中浮起一钟飘飘而来我王传旨命武大抬进大殿却是七宝铸成铜钟声闻百里我主看见即时大喜即离了武当山排驾同众文武官员回朝武当山祖师大显威灵逢难救难遇危救危四海风平波息民感神恩人家孝子顺孙求伊父母无子求嗣者无有不验名扬两京一十三省进香祈福者不计其数有虔心者半空中自然飘飘然飞大红缎张挂于身上名曰挂彩天下万民不论男妇小儿或有一步一拜者纷纷然而来口念无量寿佛万感万应至今二百余载香火如初永受朝拜天下太平北游记本书说明