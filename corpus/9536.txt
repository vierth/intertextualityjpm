第一回奸计图王侵宝位忠言骂贼死金銮乙丑元始五年腊月八日平帝寿诞文武百官各整朝衣象笏肃候午门之外待驾临贺是日平帝登殿群臣班列拜舞扬尘俯伏金阶之下庆贺万寿山唿礼毕左班倏有一臣紫袍金带象简乌靴手捧金杯趋上金銮跪于殿前启曰我王万寿臣无称觞之举特具椒酌一杯以表君臣之义愿我王鉴臣微意帝闻奏视之乃皇丈王莽也帝思此人昔有不平之意恐生毒害乃佯狂颠倒推醉不收莽见帝辞踊身跃前扯住龙袍以酒灌入其口半倾于身帝不得已而饮之顷刻间御身倒下龙牀七孔皆流鲜血殿上百官各各惊骇悉在势下畏不敢言呜唿平帝之命不幸堕于奸臣之手良可痛哉片时御屏风后忽闪出一人身长八尺面颜紫色相貌堂堂身穿盘龙袍腰系白玉带手持金简足履乌靴乃皇叔刘登见工莽将鸩酒灌死平帝大骂谗贼汉家有何负汝安敢行事杀戮吾君莽曰尔上祖夺取秦朝天下享此数百年之荣又且凌辱大臣无端极矣今天归于我汝何言哉刘登骂曰欺天反贼不思汉王以汝官高爵极富贵难言今日忘其大恩弒身夺位天理不容言讫手持金简怒若雷霆向王莽便打忽旁边闪出一将仗剑赶来大骂无知贼子敢欺君越法若不斩首为示恐难服众遂拔剑一砍登死于地唬得众将俱不敢言吟窗下有诗赞刘登曰踊出金銮势莫当昂昂志气压群芳虽然身被奸雄挫骂贼声名万古扬第二回仗剑金阶扶寇主提兵入禁斩娇娥却说斩死皇叔刘登者乃殿前大将军苏献也王莽大喜曰将军与我同心恢复天下官居极品与国同休而不敢忘今日之盛德也献听之其喜不胜遂按剑立阶而言曰从今日之令如有不服者夷族灭身竭力匡扶者封侯拜爵众官听罢一齐应声愿同佐护王莽曰传国玉玺不知今在何处苏献曰孝元太后收藏王莽即令苏献与弟王寻去龋太后正在后宫不知弒君之事有宫女急入报曰今王莽将鸩酒灌死帝王苏献杀死皇叔娘娘尚不知故太后闻言大惊登时魂飞魄散闷死于地宫女急救多时方醒放声大哭几苏几绝乃大骂贼臣我汉与汝素无冤仇何故弒君夺位言罢复思此贼既杀吾君必来取印遂抱往浇花井投死将至井边苏献王寻二人赶至截住叫太后将印何往太后曰往前殿投献王莽尔等何故拦挡苏献知太后诈言向前欲夺太后见其来夺思将玉印打死此贼以报杀帝之冤遂揄起玉印望苏献便打被苏献躲开一声响处中于太湖石上献欲进斩首太后恐被其辱急投井而死苏献见太后自投井死即捧玉印于手见损坏一角以金镶之献于王莽具说前事王莽听罢大怒令弟王钦领三千羽林军搜人宫中将平帝家属并八百娇娥美女尽行诛戮有诗为证有如春暮起狂风花落残英遍地红杀气冲开金凤阙昏云闭尽广寒宫第三回假帝沽名图社稷全忠硬节老风尘却说王莽传令俱绝汉朝之室女尽灭刘氏之宗支宫中老幼皇亲国戚悉皆杀荆莽亲自仗剑往于殿前忽见一小儿走出视之美貌端然丰姿俊伟隐隐有君王之像乃欣然抱之于怀唿众文武俱往前殿拜立为君丙寅三月王莽亲抱子婴住于龙榻之上众百官文武拜伏金阶山唿礼毕苏献出班言曰今汉朝已罢天下尽属吾王又将子婴为帝为何如耶莽曰汝不知故刘氏宗支未能悉灭关外尚王者甚多今假立为标使刘氏来朝如到者即杀之不赴朝以兵伐之学取周公旦摄朝之规使不知吾反汉之策除却刘氏祸根免生后患众皆然之遂立为帝改年号居摄元年五月诏莽称假皇帝丁卯二年莽依周书作大诰令人遍谕天下言平帝昏庸不堪重贵今已逊位孺子婴也由是吏士攻义破之戊辰三年王莽自谓威德日盛大获天人之助遂诏苏献等人坐后殿共议即真之事莽曰汉室已倾吾假子婴为帝今枉受一虚名将何如耶献曰吾主威鸣海外声震京都天下吏民悉皆畏服且子婴乃汉朝枝叶不可久立为君倘后养成威锐我王空费前心莫若乘此灭之自取天下岂不全乎王莽久有此意但未可自专今见苏献所发乃欣然答曰将军所言甚当时十一月以居摄三年改为新始元年莽即真天子之位定天下之号曰新加升苏献为大司马兼颁行省事御弟王寻为大司徒兼领枢密院事王钦王邑为左右大将军王丰为司天大监文武百官悉封赠讫各个谢恩而退是日王莽亲迎汉臣龚胜至殿谓曰久闻太师负经纬之才牧请为太子师友可为小心诲导开塞茅茨倘能立志于朝则泉下亦难忘矣龚胜泪下而言曰吾受汉皇重爵不能为彼支持今国破君亡罪宜速死尚何图显背主而欲生哉王莽曰太师非不能忠今汉皇亡灭天数然也太师若能扶孤创业亦不失宰相之名以为子孙相承之计今何苦执之耶言罢不由所愿强入东宫即令太子王禹侍听讲读慢慢制服其心龚胜见逼不得已而入宫嗟吁闷坐不就饮食逐饿十四日而死寿享七十有九太子王禹急至前殿报知王莽言太师龚胜不食自死王莽喟然叹曰真良士也遂传饬令葬东门之外是时清明之士又有纪逡薛方郇相唐林唐遵皆以明经饬行显名于世莽闻其贤遣使召之纪逡郇相唐林唐遵即诣入朝宜至殿下山唿礼毕谓曰久闻卿等明智贤士未获亲睹今幸不弃而来吾之愿也答曰陛下圣德仁君臣等庸才浅薄不能明政决事以致主于优游乞陛下姑纳为用莽曰有是才则有是用卿等明经博览特请为太子侍读何故谦耶言罢令入东宫四人谢恩即入而去遂为太子师友莽见薛方未至遣使安车以迎使者见薛方曰吾主王莽久爱贤士渴想心怀今特遣吾车迎请贤土早赴慰彼之望方谢曰尧舜在上下有巢由今明主方隆唐虞之德小臣欲守箕山之节使者见不愿遂回见王莽具说前事不强致之诗赞云细评贤士汉诚微名节双高世所稀视死鸿毛轻不易清风犹迈首阳薇第四回乘威据贼侵英主假制施仁敛小民己已新建国元年春正月王莽登殿召众文武议曰子婴原立今朕为帝则有二君将何如耶苏献出班奏曰天下国家不可二主且陛下新居宝位未见清政再与肩立并朝恐后争鸣角胜百姓怨望依臣愚度陛下可灭子婴而取归一统庶使万民清乐四海宴平愿陛下详察莽曰子婴原朕立之若再复灭是不仁也献曰陛下既不忍灭可废之为公职何如王莽准奏命苏献赍旨人后殿废子婴为安定公孝平皇后为安定太后汉承平旧之业府库充实百官殷富群蛮宾服天下宴然莽废子婴而尽得之其心意犹未满足欲狭小汉家制度更为疏阔故召苏献问曰朕闻古之帝王有分土养民之良法方一里为一井其田九百亩中画井字界为九区一区之中为田百亩中百亩为公田外八百亩为私田八家各授私田百亩而同养公田是九分税一所以国给民富而颂声兴作则刑措不用于世也至若秦坏圣制而废灭井田则天下人民兼并而起贪滥强者规田以千数弱者曾无立锥之居汉氏减轻田租三十而税一常有更赋罢癃咸出而豪民各相侵陵贫者无活则借贷富者田耕共分所龋富者被上逼税则侵陵劫夺多取于租上取乎中中取乎下名为三十税一实乃十而取五也故富者囊余金玉廪盛粟粮肥马轻裘骄而淫肆贫者衣无足体食缺充餐不厌糟糠穷而奸盗当此之时民俱陷于无辜则刑用而不错也今朕欲更名天下之田曰王田奴婢曰私属贫者不得卖富者不得买其男口不盈千人而过田一井者分余田与九族使民者得食王者得安卿意若何苏献曰陛下之仁胜于文武无一不当今若除旧虐政而复古礼则天下不日而化也尚何言哉王莽大喜遂传令颁谕天下邻里乡党敢有不遵非井田圣制者投诸四裔以御魑魅于是万民敛怨士卒苦劳第五回三谏不从应至败千金和议可为痴辛未三年王莽自废子婴之后恃有府库之富欲立威武驱服匈奴是日设朝文武百官扬尘拜毕莽即传旨令孙惠等十二将率兵攻伐匈奴严尤急出谏曰陛下不可轻敌匈奴为害所从来久矣未闻上世之君有必征之者后世三家周秦汉率兵征之曾无得胜于上策者也周得中策汉得下策秦无策焉周宣王时玁狁内侵至于泾阳下寨宣王命将征之全获大胜尽境而归其视玁狁之侵譬犹蚊虻灭之于一指之易而不劳力故天下咸称宣王之威是为中策至若汉武帝时选将练兵约赍轻粮深入远戍虽有克获之功胡辄报之所以兵连祸结三十余年则中国消磨疲敝日甚后匈奴犯界武帝起兵破之杀其将十之五平定边疆而天下称武是为下策秦皇不忍小耻而轻民力北筑长城延袤万里于渭南起建阿房宫高数十丈五步一楼十步一阁并填海修岭等事疆境既全而中国内竭以丧社稷终不能保是为无策今吾王即位天下未安且值年岁凶荒人民饥馑北边兵马精壮臣甚忧之愿王思察莽不从言率兵前进以孙惠为先锋王寻为元帅王邑王钦为左右使是日起兵大军五万各披重挂分道并出金戈耀日赤帜遮天行经数日至边下寨却说匈奴单于主听知莽兵临界急引十万大军至边迎敌两军对阵孙惠出马头顶白银盔身穿锁子甲手提黄龙枪坐下乌锥马大喝一声叫道靼奴决战匈奴单于闻言大怒急提方天戟跨上追风马立于阵前骂曰弒君贼子安敢大言昔汉帝时兵强将勇尚有畏吾之心年年遣使进贡汝主莽贼侵夺刘氏江山残虐天下百姓今反敢率兵与我争战三合捉汝以雪平帝之冤孙惠曰臊靼贼奴不认英雄好汉早下马降庶留残命言罢两边摆开阵势金鼓齐鸣角声响处战马嘶风二人交锋共斗十合孙惠败走单于赶杀王邑王钦出马夹攻二人战无两合飞走回阵单于率兵追赶混杀一阵王兵大败各逃躲闪匈奴收兵进入中原按下却说王寻等走至一山坡收点残兵伤折一半暂屯安歇寻谓众曰颇奈臊靼输吾一阵又入中原境界将如之何孙惠曰元帅少忧匈奴虽得一胜则无远智深谋吾等今夜趁其未备可去偷劫营寨必然破之王寻大喜至夜二更即令孙惠等分军五队按辔前行至寨周回一遍见其都已浓睡一声炮响四门齐入喊唿震地叫杀连天惊起匈奴昏蒙黑蔽不识东西单于慌忙上马引军望北杀出被孙惠截住两马相交共战十合单于回东奔走又遇王寻拦路约战三合被单于撞出阵去王寻剿掠其后一齐赶上混杀匈奴大败遍野伏尸山积满坡血涨河流怨气漫天号悲鬼泣王寻将军安寨顿歇却说匈奴单于走至雁门关屯扎残兵败卒不上千余之数十万军来俱被伤折至次日回朝整集匈奴二十余万复入北寨扰乱中原杀将夺马虏掠生民王寻等知匈奴复整军至惧怯势大难敌急班师回朝而去有诗为证奸雄恃富欲威名惹动兵戈角胜争北野空虚堆暴骨中原扰乱敛民生也知势弱难驱大始信匈奴未可轻负杀当时三谏策今朝才把智愚评那王寻等回至长安入朝见莽奏曰臣领陛下敕旨北伐匈奴不意其兵势大人马精强五万精兵受其伤折一半后臣夜往劫寨苟得一胜今匈奴又聚大军二十余万已入中原境界劫掠财物杀害生民臣等兵微将寡不能抵敌故此大败而回乞我王急将何治王莽闻奏大惊惶惶无措乃长声叹曰不听严军师之言今日果有懊恼严尤复进奏曰陛下勿忧臣有一计可退匈奴莽曰卿何高谋早为寡人释闷尤曰自古匈奴志在财币陛下广将金帛遣使议和免使黎民枉遭涂炭莽闻大喜即将黄金千两缎匹百车遣司天大监王丰赍书请和王丰领旨即日出朝上马前行至北边寨令人报知匈奴单于出马问曰汝来何干丰曰吾主王莽闻君入界故遣赍旨解送黄金千两缎匹百车特来进贡大王免使生民受害军卒苦劳乞大王海量恕纳微意单于闻言大喜即将金帛收下罢甲释兵而去却说王丰请和匈奴即日回朝跟兵护卒唱凯讴歌入朝见莽奏凯兵事王莽大喜即令光禄排筵宴劳王丰重加金帛谢劳酬苦有诗为证北边数载感尧风遍野黎民鼓腹中王莽欲鸣威塞险反将财币去和戎第六回肆凶王莽人民怨叛国苏成将卒惊却说王莽和议匈奴之后愈加苛肆作威苛法复兴军民残虐四月征夏税八月起秋粮狱讼不决侵刻小民富者不能自保贫者无以自存剧而枯旱虫蝗饥馑日炽诸处并起为盗荆州新市王匡王凤南阳马武颍川王常成丹共聚藏于绿林多者十数万少者七八千扰乱中原生民涂炭未有甚于此时者也十二月王莽召众臣问曰联自登基之后未见刻宁但闻群奸乘衅旱涝不均四时失序民皆怨望何也司天监王丰出班奏曰陛下欲安天下可备香烛拜祷于南郊之外忏雪罪过自然风调雨顺黎庶咸安莽准奏传旨着弟王钦监军立造王钦领旨即往南郊建起高坛三层每层高一丈九尺按四时九曜星辰于上宰三牲取血按天地人三才列金木水火土于五方东方甲乙木列一百二十人穿青袍青甲青马青鞍按青旗南方丙丁火列一百二十人穿红袍红甲红马红鞍按红旗西方庚辛金列一百二十八人穿白袍白甲白马白鞍按白旗北方壬癸水列一百二十八人穿黑袍黑甲黑马黑鞍按黑旗中央戊己土列一百二十人穿黄袍黄甲黄马黄鞍按黄旗坛左二十五人坛右二十五人是日文武百官各个拥护王莽至郊扶莽上坛王莽端正平天冠身穿衮龙袍腰系白玉带足踏无忧履手执白玉圭立于中坛正视干宫祷曰莽承天命抚职山河遭此旱歉之年贼风竞起愿天早赐太平救拔万民生命祝罢望北而拜忽御林军中一人跃马飞出高声大骂道不杀反汉之贼天下何时太平遂于飞鱼袋中取出射雕弓搭上雕翎箭大喝一声反贼看箭弦响处射中王莽有诗为证欲把金戈挽落挥军前大喝展雄威雕翎一箭伤王莽惊杀群雄不敢依那苏成射王莽一箭正中平天冠不致其命武士拿下推出斩首王莽听言反汉天下不宁之事无可答苏成笑莽曰汝好有福予命反遭汝手莽笑曰匹夫小寇吾赐黄旗一面御笔亲书奉敕叛国降汉苏成八字与汝再赐白马一匹放汝出叫看有从否苏成得令拍鞍上马手执叛国黄旗直奔御林军中高叫王莽今日赐我黄旗一面御笔亲书八字于上着我叛国今南阳见有汉室明君汝众等敢叛莽兴汉者跟我同去惧怯莽贼休来众军闻成之言叫从叛者大半苏献见军中竟变急奏王莽言军中一变后恐难服可急斩成为示以严旨令莽曰吾旨着其自叛不可复拿言讫罢坛众文武簇拥回朝各散而退至次日王莽设朝忽一人急趋上殿报曰正阳门外众民大喊一声见一大禽飞下立高丈余诸鸟遮护请陛下观是何物王莽闻说即引文武百官直出正阳门外视之果见禽高壮大红嘴人眼口叫杀声诸鸟随从苏献奏曰此禽非凡乃灵鸟凤凰也圣人云国家将兴必有祯样文王时鸣于岐山故生文王乃贤圣之君能立周朝八百载之基今我王新创帝业遇此祥瑞之物亦如是也莽闻大喜复有钦天监王丰奏曰此乃上天雄凤又如鸑鷟观其杀伐之声定主刀兵旱涝帝曰若此将何治之献曰无妨可用三般牲物祭之则免凶兆帝曰若何三物献曰可用人头水谷观其所食何物若食人头则主刀兵竞起若食水谷则主旱涝饥荒帝闻奏传旨杀小军取头及水谷等物于此待吾亲祭王丰急奏曰陛下不可今天下未宁百姓怨望甚若再杀人取首是不仁也只可以粉假作何用实首而敛怨哉帝准奏令将三物列于门外设罢其禽即下先食其谷次食其水后食人头食讫即飞而起向王莽头上以翼一打御林军见忙将皂盖遮护其禽即望东南上飞奔而去王莽见其禽翼打头心甚疑虑即罢入朝急宣文武商议恐生不测之祸市上小儿谣言可更天凤元年众民皆言凤凰来至遂更天凤元年司天监王丰复出奏曰臣昨夜观星象见天星交杂紫微光曜后引二十八宿四圣九曜诸星俱临北阙与我征取天下帝曰今在何处丰曰见在东南方双女宫下王莽复问丰曰若此之异汉帝生在何方丰曰上临双女宫应临楚地依此断决已生南方地界矣苏献出班奏曰此无妨碍今天下已非汉世之景尚何忧哉既有妖星犯阙臣能治之莽曰卿何能治献曰可效秦始皇御驾游压自然不应王莽准奏遂令姓王者三千姓苏者八百同阴阳官引五千军马于东南方紫微应曜并二十八宿跟护之处御驾亲压王丰闻言急出奏曰陛下不可尧天之年尚有早涝之灾我王但可施仁设政省刑薄敛自然反祸为福且星乃天之灵气昭耀四方人岂能压之哉言未讫忽御弟王寻飞出奏曰王丰说者太迂苏献奏者尤谬国之根本诚在于民民为邦本本固邦宁天既生大难人莫能逃陛下若欲安民莫先急于图治今四方扰乱贼盗竞起可传敕旨遍晓各州郡县开下文武科场招选天下贤士镇守诸邦纵有紫微降世二十八宿拥护不能兴创而立也愿陛下详察王莽闻奏大喜谓曰卿言极当即传旨颁诏令百官遍晓天下再将黄榜令挂胡阳城内人烟集处众将领旨是日将榜挂讫忽一老人跃马如飞前来看榜却说刘良见王莽榜招贤士不觉泪下大哭而回至白水村下马坐于草堂之上大骂王莽而哭曰恨我汉家无主创业复仇时二姪刘縯刘仲闻叔于草堂之上哭叹二人忙出问曰叔父为何泣叹良曰奈反贼王莽灭吾汉室宗支又将榜文张挂胡阳招纳天下贤士吾今日往视恨不能杀贼以恢复汉业故有是泣縯仲答曰姪等二人可嗣汉否良曰汝等只好为臣无帝王之福言讫见一人于庄外直履草堂来见老人与縯仲等各施礼毕良曰汝何姓名答曰吾乃汉祖九世孙出自景帝长沙定王刘发之后刘钦之子名秀字文叔九岁时为王莽反汉令奸贼苏献领军搜捉灭吾宗室逼秀父母俱投井死秀独奔走昏迷去路是祷祝穹苍将腰间玉环掷于地下得一黑鸦引路遂得至此縯仲闻说谓秀曰吾乃汝兄刘縯刘仲是也三人抱头大哭刘良见其龙颜凤准燕颔虎威有若君王之相心下微微暗喜乃谓秀曰吾恨汉无人矣岂料尚存汝哉遂纳縯仲秀三人为子改姓曰金长曰金縯次日金仲三曰金和隐居白水为农秀自隐居农业常有红光罩体紫雾遮身相士曾言异日必有九五之尊村中自秀居后田丰五谷麦秀两岐南阳境内连年荒旱饿死人民尸横遍野惟有白水村中田禾丰稔一年有两岁之粮时光武年二十二岁见叔父刘良有不乐之意问曰叔父为何朝夕忧闷良曰吾前者去胡阳城见莽贼出黄榜选纳英才吾有不悦之意秀曰是何言也此国家之正礼圣人云得贤者昌失贤者亡何故忧之良曰国家之恨未报社稷之仇未复故吾忧之言未已忽有一人于门外直履草堂而来乃南阳新野之人姓邓名辰字韦卿父为江夏太守乃秀之姐刘元之夫也人见文叔等礼毕良问曰来者何意辰曰实不相瞒奈小庄今岁旱死禾苗缺乏粮食特来公处求借应济明年即还良见说急令光武装上三车与辰回用文叔曰别后多年未遭一会吾与姐夫同往探取吾姐以叙姊妹之情二人遂行至辰庄下马请入中堂与姐刘元各施礼毕辰令置酒款待文叔三人同饮元姐倏觉泪下谓文叔曰父母被贼逼投井死侵吾汉室江山今尚不报更待何时文叔曰弟久有此意奈身居一农耳焉能为事姐曰太祖高皇亦事农业何能兴立汉室文叔曰太祖有萧何张良韩信世称三杰神机莫测妙算有余故能创成大事弟今欲行奈无三杰扶治岂能独立而成哉辰曰天既赋以如是之人必有贤士辅佐何患无乎文叔曰今天下军兵悉归王莽吾等兄弟孤身力寡岂能与彼争耶辰曰不足为虑吾举一人胸涵豹略腹蕴神机真乃兴刘灭贼之士觑王莽如粪土视苏献如婴孩若得其人至则得天下易同反掌矣有诗为证早年韬略饱胸中笔下能施造化工妙策还能输吕望雄机端可敌黄公星辰玩列知衰咎卦象妆成判吉凶愿得熊罴飞预兆定教三箭立元功第七回邓辰荐杰扶新主光武求贤会故人文叔听言大喜问曰何如人也辰曰遭汉大乱隐名遁世但知吾同姓未知其何名也二人遂乘骑而行至其庄门下马却说其仙长正于草堂之上读榷周易向瓶内取出蓍草四十九根于炉烟薰过即叩齿三通遂象一封以得干宫二爻复分而象之又得一干乃惊而言曰适才红光罩日紫气贯天今又占得一干依此断决必有君王临降筮毕乃作一歌而叹曰天下惶惶兮百姓倒悬王莽篡国兮理位尊权汉室中兴兮真人出现拨乱反正矣须算来年却说文叔邓辰二人于柴扉之外觑见草堂之上有一仙长身长八尺童颜鹤发穿一领绿蓝衫束一条青丝裙正于堂上焚香筮卜文叔熟视堂堂异貌隐隐奇才喜不自胜谓辰曰观此人智不亚于韩信机不灭于张良真乃兴刘灭寇之士言讫二人遂入参见有诗为证高蹈浑忘宠辱心故将名避隐山林天教龙虎风云会再整瑶琴续好音却说仙长姓邓名禹字仲华南阳宛城人也见文叔邓辰二人至忙整衣冠出接邀入草堂各施礼毕禹问文叔曰曾与兄长安同窗别后倏经数载之余未能一会今幸屈降非天缘乎各叙阔别之情文叔曰弟此来非为别故汉室江山被莽贼所夺弟欲恢复以报先帝之冤奈无贤士与佐不能成事特来相谒尊兄匡护弟倘能苟复先业须衔环以相报矣禹曰弟乃一凉薄之士不堪重责兄既欲为弟举一人立成大事文叔曰可似兄乎禹曰乃弟之师也比禹高之十倍通六壬会兵法达龙虎豹韬书胸藏鬼谷之谋腹蕴太公之策若得此人不过半载之多可兴汉室文叔曰何方人氏禹曰会稽余姚人也姓严名光表字子陵因天下混乱隐名遁世不闻见于世也文叔听言谓曰此人曾与吾交今倖存寓于此遂令邓辰先回二人上马前往穿从山过行至一村见其景致甚美乃叹曰真乃神仙所居之地文叔二人策骑行至草庵前下马绕屋见其清幽条畅尘土不沾水自竹溪流瑟风从松岭吹簧盼不尽江山之锦绣游不到野外之娇娆二人玩罢转过柴扉之侧忽听琴声韵美真个动人有诗为证一室清幽书掩扉宝炉风细篆烟微客来为问人间事除却琴声总不知那仙长见文叔仲华二人至即罢琴整冠出迓笑谓二人曰吾昨夜观帝星朗朗下照孤村今日才将午候果有是兆急令道童净扫室堂迎接御驾三人挽手并行至厅下各施礼毕文叔见其动止威仪言谈异巧喜不自胜暗思今日之会天假良缘使吾得遇贤士汉室江山从此可定子陵遂邀文叔邓禹入于草堂之上依序而坐子陵曰自与公子相游别后常怀尊容未暇一会今蒙屈贵顿使蓬荜生辉文叔曰故人久别今幸重遇诚乃天缘也岂寻常哉有胡曾诗云七里滩清映石层九天星象感严陵钓鱼台上无丝竹不是高人孰可登第八回严光卦卜知真主王莽科场选俊英三人各叙间别之情子陵问禹曰文叔此来有何意也禹曰特来吾师处求发一课问取兴复汉室之事命运若何子陵曰吾尚记得文叔八字建平元年十二月甲子夜生细将八字推算谓文叔曰真帝王之命也二十一岁小旺至三十岁当大旺富贵不小依此命诀则三年之内当成发迹秀曰先可为何子陵曰先臣后君若依愚见今王莽开下文武选场招贤纳士公子可往一试倘或纳用以待时运将至一举而恢复之何难之有文叔曰先生言者是也奈愚一身单寡无所倚靠恐有一失如之奈何子陵曰吾弟仲华跟助主公同去庶保无事禹曰弟愿往随请勿忧虑言未毕见一人迳入堂来生得身材短小形貌非常姓严名奇山中村人原与子陵同姓拜为兄弟至堂与众各施礼毕谓子陵曰今闻长安试武弟欲赴选特来哥处求发一课看取吉凶若何子陵遂发一课见爻象大凶谓奇曰作课不祥勿宜轻往依此课决断若去必恐伤命奇不信言遂辞而去文叔曰奈何无伴侣何能独行子陵见说遂再发一课爻象甚吉大喜曰主公合当发迹也依此爻判断即有同伴言未讫果见二人直奔堂上望子陵即拜礼毕见文叔问曰此贤士何人子陵曰主公刘文叔也二人即与施礼文叔问曰二公尊姓答曰吾等冯异王霸是也三人共话君臣之义文叔大喜时天色已晚子陵谓文叔曰今夜天气清朗吾与主公同玩星斗文叔即随是夜君臣五人同上子陵钓鱼之台各立方位子陵指示紫微帝星言与文叔后有二十八宿跟随文叔曰吾往长安而去则此星若何如耶子陵曰主公若去众星亦护同往岂有抛离也哉文叔曰恐生不测将何为治子陵曰无妨主公既疑可厌此星而去言讫将水盆于前乃披发仗剑望天密念众人并不知所道何事须臾只见一星落于盆中各夸其有神异至次日天晓四人拜别子陵往奔长安子陵谓文叔曰吾与主公取过一名去文叔曰何名子陵曰可名光武话说四人上马登程行经数日至长安投下歇店遂往街上闲游至午门前见众人各齐预立光武顿有不忿之心乃言曰他时若遂风云志破莽重教汉室兴言讫以手指于午门之上道好有日冤仇必报邓禹等三人闻言大惊急推光武于后僻处去禹曰主公是何大言冯异王霸二人恐其惹出事来各自退避禹同光武又往东街游戏见一人威仪壮凛摇摆过街问禹曰此乃何人也或人言是王莽丞相苏献也文叔听言苏献顿然怒起思此贼当时逼我父母并投井死今日撞遇于此奋拔宝剑赶上杀之以雪父母之冤邓禹急忙挽住谓曰主公何得颠乎若惹出事来吾等都难救护不记临行之时师傅嘱咐言语叫主公依听方可成事邓禹即将其语呈献嘱歌曰当杀不杀当射不射杀之有损射之有危光武读罢大喜谓禹曰诚哉此言若非公等相劝吾祸必有二人遂进歇其街市人冗杂相撞混殽两离禹等三人因不见文叔急上街寻正行间忽一队人过都言午门外道好一汉子被献斩之禹等三人大惊谓曰若主公遭难吾等当往急救各相仗剑奔往法场而去行至将近果见斩首于地唬杀三人低头无语乃叹曰可惜英雄智主挫于反寇之手有诗叹曰天边云暗紫微星可惜英雄一旦倾辜负钓鱼台上客倚栏空望汉重兴却说邓禹冯异王霸三人见斩首于地复近熟视乃严光之弟严奇也三人回悲作喜即还旅歇见文叔醉倒于店方才睡觉起榻而坐问曰主公何来文叔曰吾于街上遇旧友人请饮数杯是醉卧于此方才醒起禹曰吾等被主公一惊文叔曰为何惊也禹曰人言主公被苏献所害吾三人仗剑急往法场相救见被杀者乃师父之弟严奇吾等方落意而回文叔曰师父乃真神人也当时此人求课师父不许其来今日果遭非命言未讫忽闻街上武士等道来日南门外教场演试却说王莽传旨今军士开教场亲临演试众卒领命急往南门讲武殿上高结彩亭四围红索解断许百姓绳外观看是日莽贺临坐于彩亭殿上百官文武班列两旁帝即传旨着天下英雄壮士俱入演试却说文叔君臣四人同至教场门外见军士肃整各执兵刃侍立两旁冯异王霸曰吾二人先进看其事体若何主公且少待言讫二人遂从左翼门进忽遇三人同入问曰三位贤士何姓答曰吾等李忠王良方修是也敢问二公何姓异曰吾等冯异王霸是也五人话讫同至讲武殿下请试帝令五人于场上各献武艺先试弓弩后搠枪刀五人演讫各中纳用即令上葵花亭赴宴时文叔于外见五人俱中顿起大怒思言莽贼夺我汉室江山受此荣贵不如射死以雪先仇遂搭箭奋射不觉气烈勐加雕弓拽折惊杀文武众臣心寒胆战帝见大怒急令金爪武士拿下问曰汝何人氏安敢欺君越法故讨死乎文叔曰吾乃南阳人姓金名和特来投军赴选有何欺君帝令推出斩首时右丞相窦融急出奏曰陛下不可臣恐斩讫此人门外未试武士不敢进演虽有盖世英雄勿纳为用有何妨焉乞陛下姑恕其罪帝准奏令军卒赶出教场之外再勿容进忽又四人直入名曰邳彤景丹盖延坚谭王莽俱纳为用选毕又见一人身长九尺面如紫玉目若朗星从左翼门进直奔彩山殿下莽问曰汝何人氏对曰吾乃棘阳人也姓岑名彭字君然闻陛下招纳贤士故来投选帝闻令选硬弓三张与彭扯拽后射朵心岑彭欣然起拽硬弓连断两把再拽第三张见其颇硬乃曰此弓略可为用奋身兜起连发三矢俱中红心帝大喜曰真将军也即封彭为武举状元近臣奏曰陛下少止门外武士尚有未选赴者还多恐有高才雄略不服居后可再令搦走一道言未讫忽葵花亭上一将名景丹见岑彭得中武举第一顿有不忿之心踊上教场大叫曰谁敢夺吾状元帝见争论令其比试二人听旨披挂上马岑彭绛袍朱甲赤马红缨使偃月大刀景丹青袍短甲白马青缨使丈二长枪二人约战数合被岑彭展起金标搠景丹于马下帝见彭胜问曰卿此兵器何名彭曰此乃将军之暗器名金标也帝闻再封彭为征西将军彭谢恩起忽盖延出曰吾与你一决二人上马亦斗数合被岑彭一鞭打于马下坚谭见延败亦出与战尚未战数合被岑彭一箭射中落地而走帝谓岑彭曰武状元定矣苏献奏曰还恐有未试者再令彭走一遭方才可定言未讫见众人内闪出一大汉身长九尺五寸面如活蟹须若钢钉大喝一声言状元留待我来何人敢占未知是谁有诗为证济济英才赴选场人才争夺状元郎虽然未许人攀折今古男儿当自强第九回王莽选才嗔武丑崔亭揭榜报苏献帝见其人勇烈宜至殿下问曰汝何人氏答曰吾乃南阳胡阳人也姓马名武字子张久已立待未蒙选用见陛下封小将为状元愿与略决输赢帝宣言令二人比试马武欣然而起即穿青锦袍青龙铠跨上青骢马提起青龙刀跃出教场大叫岑彭敢与吾决战否二人交锋共战二十余合不分胜负帝见二将势勇并驱无一高下乃叫曰二将暂止二人遂下马至殿前帝谓武曰状元定于岑彭封汝为观榜马武闻言心不甘服复进曰小人之才不在岑彭之下岑彭之才不在小臣之上此状元当与小臣陛下何苦赐与岑彭愿乞再示可决输赢帝准言令其再试道罢二人齐拍上马斗至五十合马武佯败诈走岑彭赶上马武提起红锦套索将岑彭一挽彭见接住其索奋力拖扯力并无一折动两下厮拒多时不分胜负忽葵花亭上一人言曰吾与此二人解战遂张弓搭箭望其套索一箭射为两段闪二人落于马下二人复欲上马帝急止之曰状元定矣不必再争武曰臣不减于岑彭岂肯屈居其下帝曰论汝武艺可与并肩但貌不及于岑彭固如是也何苦竞乎马武曰陛下何言武略选试并非以貌取人早知如此吾致死亦不来也帝怒令赶出教场而去时光武在旁见赶马武徐徐后从至午门前马武怒而言曰大丈夫当弃暗投明扬清于后岂枉名而事贼寇言讫书下反歌于壁而去光武跟至柳阴之下细将实情诉与马武马武大喜曰今日汉家有主吾屈志可伸遂请文叔受拜礼毕武曰主公且回不可久停于此恐事露难以展施臣他日再会共决谋事二人遂别各回却说王莽车驾还朝至宜圣庙前见十数个书生伏唿万岁帝问曰汝等有何事言答曰臣等于太学中见一后生困卧榻上有金龙护体紫雾遮身不知是何怪物请陛下视之帝闻奏大喜遂下车仗剑步入庙中果有一年少后生游戏讲堂之上望见帝来慌忙欲走王莽急趋扯住谓曰汝勿惊惧与吾到殿为君却说其后生乃王莽之子王禹自幼分出东宫离久至长貌异不识王莽见书生奏言金龙之现恐是刘族复生真命故欲立其为帝慢图灭之以绝后患遂引众文武百官回朝至殿安排香烟更立新君忽一人忙上金銮奏曰午门壁上有人书下反歌一十四句请我王圣鉴帝闻奏急往观之果然其歌曰胸中万丈虹霓吐失志男儿愁万缕腹怀惠于五车书十年费尽青灯苦谁知天下误儒风一旦弃文身就武吾心勤意学六韬千里长安来应举指恁一跃上金銮富贵功名谈笑龋莽贼白眼慢贤人为嫌丑陋将吾逐此间无处可容身手提长剑归真主后写南阳胡阳县马武谨题自后有人题者亦多不似此人胆大和姓名书下王莽读歌大怒急令苏献出街捕获苏献领旨迳往歇店搜寻不知其人奔往何处即拿店主来问帝曰丑汉马武停歇汝家今在何处店主答曰早从出外至今未回小人不知何往帝听其不见遂放回归复还前殿唿出后生为帝生曰陛下何言帝曰太学院书生都言汝有金龙护体紫雾遮身乃真命天子是立汝为君何得推说后生笑曰父王错矣臣乃东宫太子王禹父王岂遗识臣哉王莽听言熟视其貌果然乃大笑曰吾儿果有帝王之分群臣曰乃东窗之下一人姓刘名秀字文叔从南阳而来投赴举者言曾教场拖折官弓假说姓名金和曾于太学读书见形异者即其人也帝曰卿不早言急令苏献领军往太学搜捉将四围城门闭上令军卒各巷巡察再传旨遍晓百姓如有隐藏妖人刘秀并丑汉马武者满门诛戮有拿获献上者封万户侯城中百姓悉皆知讫却说光武早离太学往投集贤馆明林巷里居宿倏知王莽出榜晓谕闭城搜捉惊得惶惶无措但见巡军若虎哨马如飞当日天晚急出逃躲见一堵高墙以手攀住踊身一跳跃入其内视之乃花园也即喜曰此处可暂安身以待天明再作区处至夜深人静忽一皓首官长步入花前列案对月烧香光武恐使知觉慌忙欲躲被其望见拿住问曰汝何人氏焉敢夜入吾园盗窃物件言讫拿至花亭之上勘问来因光武细将实情告诉官长听说不觉双眸泪下叹曰我道汉已无人矣今幸遇汝可复先王之耻文叔曰官长何故出此言也答曰吾乃汉室刘唐为王莽篡国灭吾宗支故改姓陈权受太常卿之职汝父刘钦乃吾兄也文叔听说急请叔父受礼各叙话毕唐曰汝且权入吾府停歇数日待其宁息再作区处二人话间被本家厨子崔亭晓觉急至厅上揭榜奔投苏献请赏苏献闻言大喜即上金銮奏知王莽莽闻传旨着苏献领军二百往刘唐府内搜捉苏献领旨即至唐府围捕唐知事发急出问曰丞相何意献曰汝家奴仆崔亭出首道汝隐藏妖人刘秀天子传旨着我搜捉汝急献出免致祸临唐曰既有是事请司马往搜苏献令军遍室搜捉并无踪迹再令搜入花园光武正在花亭观望见其军来忙向后墙爬走被二人上拿住推入后巷无人去处假作刘秀化作金龙脱走大叫众军急赶光武回头视之乃冯异王霸用计救出此名调虎离山之计有诗为证凤出丹山暂失梧频遭野鸟笑身孤天教幸际风云会腾踏飞黄快去途第十回苏献百端谗烈士窦融屡奏拯明君却说冯异王霸二人救出光武复回本帐苏献唤出问曰汝等拿住刘秀今在何处二人对曰吾等追至欲捉被他化作妖气咬脱走去不能复赶献曰吾亲见汝等拿住故欺君卖放妄捏妖邪宜得何罪明日奏帝斩汝为示言罢回车而去却说光武得冯异王霸救脱急奔十字街走忽见一人忙近抱住道主公休慌小臣特来相救光武视之乃友人窦融也言罢邀入府中各施礼毕光武曰前者教场受辱蒙君奏耍今又遇际无可酬思融曰此乃臣职所当但不能匡复天下以死报君主公何所说哉光武曰吾欲急回恐再露发无可奔逃融曰主公勿虑在小臣之府无人知觉暂停数日以待王莽心休送主还乡却说苏献至次日将前事奏知王莽莽大怒急令取过锦袍一领支起九鼎油镬于阶唿陈唐至而骂之曰汝言刘秀今在何处居宿指示捉获即赐锦袍官加极品如隐藏不说即入油镬陈唐大笑而骂曰王莽反贼篡吾汉室之位今有真主复出旦夕可报深冤尚何贪显而昧先帝地下之望耶言讫跳入油镬而死后赞刘唐诗曰异姓舍身全骨肉此生今世更何人朝云一去悄无梦夜月庭阴花自春却说王莽见刘唐道罢欣然入镬而死才知假姓为陈急令军卒捉拿家校再问苏献曰刘秀为何走脱苏献奏曰陛下要知其故可问把守后墙军卒见其走出何去帝曰何人把守后墙答曰冯异王霸二人领军围守王莽听知大怒曰此事都有诈弊急宜二人至殿下问曰汝等不以实告都人油镬二人答曰吾等见其越墙汝走赶上拿住被他化作金龙脱去未知奔往何方帝曰汝等欺君卖放诈说奸诬喝令推出斩首窦融奏曰我王错矣榜文都言妖人刘秀不可妄斩此人城中百姓人等悉知刘秀金龙护体此事诚然乞陛下姑恕其罪帝闻奏略息威怒遂赦二人罪毕却说窦融至九月九日重阳节届把文叔妆作夫人坐于车轿之上遂出潼关二人拜别光武正行之间见一伙客人道捉得妖人刘秀即时富贵千金赏万户侯强如做个大客光曲暗思不干百姓之事乃王莽出谕故使人如此不理而去行至天晚忽见正南上一队军兵追至即跳下马与文叔施礼文叔问曰官长何名答曰吾乃刘唐之弟刘浪是也叔为新安县之宰闻主公过此特来相迎同到小县相歇数日再行言未讫忽见林内一队军兵追近乃阴阳官望有妖气透天与苏献领军赶来文叔惊战不止刘浪曰主公往后门走我往前迎苏献文叔急往后门上马出新安街行忽听后军赶近急前问路穿过林中大喝一声叫汉子休走踊出数十名军卒将文叔拿住扯至林内见一大王问曰汝何人氏敢来此处闲走文叔细将实事告之曰吾乃汉室刘秀被王莽出榜遍捉逃奔于此乞大王恕命其大王听说慌忙抱起文叔坐于正席顿首拜而言曰臣皆万死乞主公恩宥文叔曰公是何人出此言也答曰臣乃南郊台上放箭射倒王莽奉敕叛国汉将苏成是也久寻不见今幸逢遇请主公可就于此佐立君王然后剿寇文叔曰苏献兵追将近如之奈何苏成曰主公勿忧稳坐于此臣杀退苏献立主公为帝言讫苏成提刀上马而去文叔不依其言亦上马从东南奔走潜藏山林之间至夜复行时秋雨大降见路旁一庙遂入躲避视之乃禹王庙也文叔即拜而祝之秀避难投宿于此有渎尊神勿令见责望神阴佑早脱灾危祝罢潜步西阶对夜吟叹云天暗淡诗人苦风景萧疏旅客愁林鸟涧花幽更绝从容徐步出西游第十一回古庙潜逢擎国柱平坡暂别栋樑材却说光武于庙中投宿至二更时分睡觉见殿门大开心惊胆怯恐有人知觉来捕慌忙潜走潜步视听见东廊月影下履声响处转过一人直入殿来见文叔即拜谓曰主公因何独宿于此文叔问曰壮士何名答曰吾乃颖川来县人也姓姚名期字次祝文叔曰足下为何夜入庙来期曰前日有一仙长言说后三日此庙中有一真命帝王投宿是夜小臣特来迎接请主公暂至小庄安歇文叔大喜曰有劳足下无恩可报二人遂往至宅姚期引见施礼毕次日早姚期谓文叔曰主公于此稍停数日臣往城中探问消息方可再行言讫姚期上马而去却说庄外一人姓高名万与数个后生议道姚大郎引一个面生之人于家莫是妖人刘秀并丑汉马武言讫齐至期家问曰尔家堂上后生是谁姚母答曰是吾亲属万于门隙窥觑见其面貌非俗乃谓众人曰此人活像图影一般正是妖人刘秀言罢与众人拥入拿住绑押送县唬杀期母向前告不肯放一齐簇拥而去忽见前途匹马奔走如飞近视之乃子姚期也老母急谓期曰适才高万统人拿缚主公押送县去汝快往姊家潜宿几日莫待事发难逃姚期闻说忙搭雕弓跃马飞赶时高万拿获光武喜不自胜谓众曰吾昨日占一卦合有官做今日拿住妖人功劳非小行至村店众押人等沽酒相贺尽欢痛饮忽一人身长九尺五寸面如活蟹须若钢针自外而来谓众曰汝等为何喧闹饮酒高万答曰吾等拿获妖人刘秀送官请赏故有此欢其人听说不言而出众亦罢饮押秀往县至杨柳岸古堤冈上高万大喊道我等今日千金赏万户侯姚期追至听其众喊攀弓箭叫高万道做得何官弦响箭到射中高万左目有诗为证群贼奸贪万户封拿君解县气如虹岂知冤路重相踏一箭翻身堕马终那马武见高万捉获光武于店内大欢饮酒先已至古堤冈等侯忽见姚期亦赶将来马武遂出一齐助杀救出文叔解下索绑君臣三人坐于林下光武曰若非公等相救吾命遭于小寇之手话毕却说庄家二人往夹县告状于林间经过见三人坐叙知是刘秀行至前途遇三官策马而来二人急跪告曰前途林下坐着妖人刘秀及丑汉马武官人问曰在何林下庄家遂引至林前指曰三人坐者并是官人视之果是刘秀恐其前面再说遂张弓搭箭射死庄汉二人至林下马见文叔大哭曰叔父朝夕忧闷不知贤弟消息故使吾二人遍处寻访各叙话毕姚期问曰二公何人文叔曰吾兄刘縯刘仲是也二人闻说即与施礼马武曰主公异日兴兵灭寇臣助军十万接应姚曰臣事老母终年之后竭力助主公匡复天下文叔曰吾孤身力寡全赖公等匡扶言讫忍泪分别有诗为证携手河梁话别时徘徊路侧恨何之数声风笛离亭晚君向潇湘我泣岐第十二回别逢共诉情难已配合应知分所为却说文叔与姚期等分别遂同縯仲回至白水村见叔父刘良拜毕良曰自汝别后使我朝夕牵挂并无消息今日安回愁肠顿释文叔曰姪到长安不祥太甚叔父刘唐为秀一人身遭诛戮文叔具说前事倏觉泪湿双眸二人抱头大哭良曰子陵着二哥送一文书来汝曾见得否文叔曰姪接未曾看过不知何说遂拆而观之乃四句诗也待时真命隐藏难姑向南阳暂守寒自是严光无觅处直将兵败救孤鸾秀看毕乃自思曰后再不信人妄言但事农而已时南阳大荒一谷不成惟白水村丰厚正遇秋熟之时忽宛城二人至刘良迓入施礼问曰二公何干答曰吾等非别特为令郎作伐良曰甚人娇嫒肯配寒儿答曰本城里大户阴长者一女名唤梨花闻令郎三秀才贤达特遣小弟为媒未知公意如何良曰既承相扳敢不乐从遂令人载米一车往宛城粜银为聘文叔正出忽见三人至庄外下马良接入堂礼坐其二人问曰此庄何名良曰名号白水村复问曰老长何姓良曰老夫姓金名良是也再问曰汝家还有何人良曰老夫生有三儿大者金縯次者金仲幼者金和敢问三位官长何名为甚轻身至此答曰吾等甄阜梁丘赐苏伯可是也为上司差来挨拿刘秀阴阳官苏伯可见秀有真命之像隐不肯言故寻至是言讫遂别而去那文叔见三人别去引车两乘往宛城粜米至长街上众人一齐抢夺庄人大骂文叔急止之忽见南街一官摆道而来众人肃侍两旁不敢喧扰至近见文叔状貌奇异思必定刘秀也遂下马长揖第十三回少翁预卜圣君临访推命运何时泰揖罢即请人县衙逊坐置酒款待谓曰吾乃此邑之宰姓李名通字次元敢问贤公何姓文叔曰吾乃白水村金和是也通曰贤公何得诈乎吾闻小儿于市上谣歌说祸全福全白水昇天刘氏复兴李氏辅焉贤公既非金龙护体汉室金枝刘秀吾岂屈身而迎哉文叔见道实情遂将其事逐一告知李通大喜慌忙下席请主公受礼谓曰主公兴兵臣助军兵五百二人酒至半酣彻毕文叔曰吾今娶阴长者之女缺乏礼仪因装粮米于此粜发闻说此市一仙长曾对阴长者所说吾命颇贵将其女配我今欲访谒其人未知在何居住通曰主公欲往臣将侍行言讫二人上马同至长街见一卦铺书着联偶二句光武视之遂凑二句于后其联曰今日不过午定算一龙虎风云未会时特访神仙祖那仙长见李通引一人至铺前见门上联偶其人遂凑二句于后仙长大惊急整衣冠出接邀入铺中施礼毕各尊坐文叔曰素闻先生灵课特来求占一卜问取命运穷通重当酬谢仙长曰愿求尊命先看后占卜筮文叔遂将八字付与仙长推罢大笑曰果应我今日之兆也文叔问曰有何兆焉答曰吾今日卜占一卦应天子临门观此八字真帝王之命文叔曰吾乃一村农耳焉有此分答曰休得隐讳在小铺无妨吾曾道与姚期庙中接驾果如言否文叔听说暗思此人如神遂将实情告与仙长听罢慌忙下拜复唿万岁文叔急下携起问曰仙长何名答曰老夫姓蔡名少翁文叔曰吾昨夜来一梦不祥敢渎先生图解少翁曰梦如何也文叔曰吾梦与王莽交战吾大败走忽遇五只大羊四只逃走被吾拿住一只骑于背上拿住其角角落挽住其尾尾落觉来将夜半矣未知吉凶如何少翁曰此梦甚吉主公可得南阳五县羊去其角尾乃一王字也主公若取五县即时富贵可做君王文叔听解大喜遂与卦钱少翁曰主公异日登位臣要司天太监要此卦钱何用李通曰何日可除王莽几时得做君王言未讫忽听一人叫道谁敢发此大言李通见之大喝一声其人方回而去后赞少翁诗曰易中造化识天机筮卜初从太昊时何事先生名独擅端能审象与机宜却说文叔见李通喝退一人而问曰是何人也通曰此乃吾弟李铁有始无终主公休怪言讫二人遂别少翁回至李通宅首文叔告曰言取阴长者女事李通遂将财物赠之令之搬上二十箱载于车中二人拜别文叔行至其姐庄上遂人相见邓辰置酒款待饮至半酣彻毕文叔告归其姐刘元见刘秀酒醉叫夫邓辰送回文叔与姐拜别二人坐于车上行至半途见一队军马喝道将近文叔于车上带酒言曰轻避重何不知礼其官人曰贱避贵岂敢越法文叔曰汝何贵于我我何贱于汝官人曰俺是凤城官宦子文叔曰吾乃龙阁帝王孙官人曰吾父朝中宰相文叔曰吾祖国内君王其官人乃苏献之子苏和引阴阳官于南阳地界遍察刘秀听罢其言大怒曰此人正是妖人刘秀喝令左右擒下至新香亭勘问第十四回故假威名即日兴光武中兴恢汉业却说文叔被苏和拿下吓杀庄人推车急走回至白水村见刘良细将前事告讫刘良听说大惊遂将车上货物抬下开箱视之并无毫末金银都是衣甲头盔枪刀弓箭急唤刘縯刘仲点起五十余人壮士各执扁担禾义同往亭上相救良谓縯仲曰汝二人先入与说如其不然即先图之二人听言遂引五十壮士急奔新相亭上见苏和正将文叔勘问道你实说姓名免遭刑迫光武不言邓辰跪上告曰此人姓金名和见沾风魔之病以此乱言有逆公子万乞见怜姑恕其罪刘縯刘仲于亭外见邓辰跪告不放遂与众人哭诉于阶上亦不听说縯仲二人一步一拜至月台之上哀告乞大人见怜恕其残生二人哭至席前哀告不放刘縯拔剑跃身而起大喝一声将苏和斩首于地杀退左右人等众壮士一齐大喊杀王莽以复先世之仇有诗为证养真数载屈衡茅今日方鸣出凤巢天地生才宁肯负震雷终奋蛰潭蛟刘良高声叫曰吾非姓金乃汉室刘良是也吾三子刘秀真命帝王今日举兵伐莽以复先帝之仇言罢却说苏和手下走脱者急奔胡阳报说行至半途见一队人马牵羊解酒而来视之乃胡阳县官迎接苏和把盏者其人即跪下告曰今白水村刘秀兴兵杀吾公子苏和县官听说大惊慌忙回入城中点军来白水村前搦战刘良听知急令军士千余人各执禾乄棒棍出于寨前摆列阵前刘縯披挂纵马横刀直出有诗为证首出南阳孰敢当今朝阵上列分黄英雄奋起拔山力整复山河旧帝王第十五回坚谭一战复刘基聚兵白水屯营寨却说县官领军于白水村前排列阵势叫刘军搦战刘縯听知大怒纵马直出二人交锋数合刘縯败走县官跃马赶上忽听寨中高处大喊一声抬头视之见光武立于高处观望遂牵弓欲射只见金龙护体箭不能施大叫曰汉室冤仇汝何苦乎其人听说暗思刘秀诚乃真命之主王莽出谕遍拿未获其人遂下马拜降而言曰臣助主公兴汉有诗为证匹马出疆场威风凛雪霜单刀归汉主名义两传扬却说光武见其人下马受降慌忙出寨迎入庄内各施礼问曰公何姓答曰臣乃姓坚名谭字子全光武大喜遂令置酒相待再说李通从弟李轶谓通曰今四方扰乱汉当复兴南阳宗室刘伯升兄弟汛爱容众可与决谋大事通大笑曰汝之言正合吾意遂遣轶往迎刘秀与共约定谋决二人话别轶至白水村见光武各施礼毕问曰公至小庄必有奇干轶曰吾兄李通遣轶特来迎接主公共议谋决之事光武大喜遂上马同往至其宅见李通约定举兵之事复回白水村来与兄刘縯议起春陵子弟与通会兵时坚谭出曰主公既欲举春陵必先设一筵会招集众议布立五花营寨分作五队军兵每一队列着五十人二十面战鼓二十面旌旗多造兵器于内积草屯粮再令二十人扫地叫杀岂不兵坚寨固然后一鼓而兴可破王莽于反掌矣光武闻说大喜曰此计甚妙即令宰猪置酒会集白水村百姓凡有姓刘者着悉皆赴宴言未讫村中壮士不期而会者千余各列坐定刘良出席把盏而谓众曰汝等竭力匡扶破除莽贼悉系皇亲国戚官封不小众人听说大喜一齐闹声应曰吾等都愿死助宴罢各散时白水村中未过半月招集壮士五千余人坚谭曰有军无器难以为敌主公可往宛城李县宰处借弓剑刀枪方可动兵光武曰然即假装一客上马迳往至城下正入被把门军卒拿住夺下其马言曰今白水村妖人刘秀起兵作反宫中正要马用汝快丢下休得再取光武曰此乃李县宰之马汝等抢夺何用众人见说即拿送县衙见李通看其实否李通见文叔至遂迎入后堂施礼众人慌忙各退文叔谓通曰今日立起五花营寨招集军兵颇多奈缺少兵器难以行事特来公处求借万乞怜济通曰此事不难遂引于后花园内开一室与看都是盔甲枪刀谓文叔曰此器乃王莽着令修造暗藏于此又引一室见其内有百十壮士俱是无谋不能决略之人通曰汝等衣甲头盔都与此人带汝重用众人听说一齐应声愿同跟往文叔大喜谓通曰今有良将必要硬弓得之奈何通曰何难之有局官申屠健处甚多可与求买二人遂往至局中见申屠健问曰闻总官有好硬弓特来求买一张不论价钱多少申屠健即取一张弓力重五百余斤文通见之大喜通曰力重二百斤者见求一张屠健即令将至又曰同此一样者再求一张申屠健见其多买暗思必有缘故大怒而言曰此莫非妖人刘秀买此硬弓造反通曰总官是何言也有诗为证昨日西风透小窗村前雪拥压梅妆一朝漏泄春消息挽复干坤旧太阳第十六回遇将长安脱困笼势危马死罹兵困却说局匠令史知是真主刘秀举兵灭寇买弓为用见申屠健生疑恐泄其事故出解之曰总官错疑此乃李县宰兄弟袭破妖人刘秀要此硬弓为用通曰然也健听说才已谓通曰现有硬弓三百余张修造未完不应为用通遂转过一室唤过工匠王立责之曰尔何闲干不竭力于工故违上应王立曰硬弓难造以此慢迟乞姑恕罪通曰再限三日如无应用重责问罪言罢遂与文叔回衙去讫时局官申屠健复至问曰官弓完否王立曰适才李县宰叫小人急造硬弓三百余张限三日要用以此未暇健闻大惊曰李通必然造反早间引一汉子来买硬弓者定是妖人刘秀忙出上马见尉司庞能道讫前事倏阜城县崔亭至言李通安排军兵扶立妖人刘秀白水村造反庞能听罢大惊曰诚有是说急令闭上四围城门两县军兵俱入李通衙搜捉通知事露急将盔甲与文叔穿上头顶沖天冠身挂烈火袍手提安汉刀坐下白龙马引五百名壮士各披盔甲每人带上三付于身大喊一声齐拥光武出衙李通当先开路前迎庞能战脱望东出走奔杀至近见城门紧闭急回南走南门又闭再投北门北门亦闭跟护军马各奔四散惟丢下光武一人单刀匹马独望西走其街上人家见之即将砖石抛打光武抡刀护遮正惧之间忽见城上一人仗剑走下来噼开门锁放出光武而去有诗为证昔年世祖困樊笼天遣英雄踏会逢打破玉雕飞彩凤噼开金锁走蛟龙文叔走出城外问其救者何人壮士答曰吾乃局匠令史姓任名光字伯先闻主公有难特来相救言讫光武跃马急走后军赶上文叔叫曰可怜汉世冤仇足下何苦追赶答曰若放汝去则废吾千金之赏万户封侯文叔问曰汝何人答曰吾乃太常卿之仆崔亭是也前者揭榜献上即发军搜捉被尔爬上后墙化作金龙走脱王莽封我为阜城县尉今若再拿汝献定有公侯之位文叔听言大骂背主忘恩之贼今日还敢追我遂拨马抡刀大喝一声斩除此贼以报叔父之冤崔亭见其势勇急回马奔走庞能跃马又赶文叔告曰乞怜汉世孤穷冤盆覆蔽公何无恻隐之心乎庞能不听赶近交锋约战二十余合文叔诈败急走后军追至攀弓搭箭射中其马倒地而死文叔遂拖刀走至一大林内躲藏申屠舰庞能二人赶上分兵四面围祝至晚仰天告曰秀本受命于天为生民作主举兵灭寇以雪汉世之仇愿天早脱秀围不负先人于地下之望祝罢倏觉一阵风过见一红牛降下生得独角雄壮立于其前文叔即上牛背抡刀跃出遂脱其围后窗士诗言光武之迍才脱兵围又困围恍同秋雁失南飞皇天若不垂青象安得红牛跨紫微第十七回运泰牛生出敌围歌声来已明君至却说文叔骑上红牛提刀杀出围军把卒各个逃散汉鉴曰骑牛夺马杀庞能得出红牛已在前秀遂骑马于后出阵而行至天晚其牛不动忽现一老人松身鹤发皓首庞眉立于其前谓秀曰先生留下红牛还我文叔慌忙下牛施礼告曰公若肯卖此牛不辞高价愿乞慨赐以助上阵之功老人曰汝背后何人也光武回头复视只见老人驾着红牛化一阵清风而去留下白纸一张光武拾起拆而视之乃四句诗诗坤有意定昇平何用干戈日夜鸣二百炎刘从此始红牛直上五云程文叔读罢其诗叹曰真乃天助吾也若非降此红牛相济安能破贼而脱阵哉遂将其诗藏于袖上马寻路前望白水村回穿入山间见有茅庵一所从其门外经过忽听内有人声作歌自叹乃驻马听之其歌曰对月弹空瑟当天作短歌汉皇难会面何日起干戈第十八回话国才终义母亡李君阵上擒王将却说邓禹见王莽不仁侵谋汉室乃避名逐迹隐于山间茅庵之内朝夕闷坐思与刘秀长安别后未知流落何地不能一会正于其内作歌自叹忽文叔自宛城逃难经过听得歌声叹息乃大叫曰是何仙长乞济孤穷邓禹闻知庵外人叫急出门视之乃文叔也遂邀入草堂之上施礼尊坐文叔曰先生为何独遇于此禹答曰自长安与主公别后天下扰乱汉室未兴故隐名避姓敛迹于此朝夕萦系主公不克会面共议举兵之事今幸得遇使吾欢不自己但不知主公为何孤身独奔文叔遂将白水起义布立五花营寨骑牛之事逐一告知禹大喜曰真乃天助主公非人之力文叔曰奈欲举兵乃无上阵之将不能胜敌将何为也禹曰主公勿忧今西山庄前有一壮士英雄过人言与主公交来可与求谒相助若得此将扶助则不日成功矣光武闻言大喜遂与同往二人行至庄前下马姚期正于门首独立见文叔邓禹二人至慌忙迎入草堂之上施礼坐定谓文叔曰主公何来文叔细将前事告知邓禹曰主公白水起义特来相访足下匡扶汉室公意若何期答曰奈老母年迈无人侍奉待终年之后竟助主公期母闻言谓曰吾儿竭忠助汉以就丈夫之志莫为一老母而殒万世之名言讫见期意终不去假托厨中炊饭乃自思曰吾儿极有孝心若母在日岂肯抛弃从往吾不如早尽待彼竭力全忠以成大义言罢遂系颈而死期见母去厨中许久未来急往询视见母悬樑而死惊得魂飞魄散放声大哭几绝于地恸不能止光武闻哀谓邓禹曰吾杀之也二人尽皆垂泪遂与姚期备棺装敛葬于庄门之外期欲守孝光武亲为心丧以折三年之服期遂同往后窗士赞期母之贤节气稜稜世所稀忠君爱子荡然归姓名标简千年赫常使人瞻泪洒挥是日三人往白水村去正行之间被王立领军拦路姚期大怒跃马横枪直取王立二人斗不数合王立败走姚期赶至一林中见前面大军冲至都披重甲重铠活捉王立将近视之乃李通李轶兄弟领军来至姚期欲与争功文叔急止之通曰遍宛城地界寻觅主公不见使吾惕惕于心顷刻惊触秀曰自宛城失败命在须臾遂将骑牛之事逐一告知李通大喜曰神助主公若此之异立破王莽何难之有言讫遂同文叔等至白水村见刘良话讫前事刘良即令置酒筵会邓禹曰此处有军无城难以存驻主公可急取胡阳安顿军兵纵临大敌则不为惧然后发兵取南阳三十六城犹反掌之易矣文叔曰善哉此言也遂选日起程攻击胡阳第十九回韩宰城中却汉兵无计脱奸全叔命却说光武会集诸将即日起军封姚期为先锋点起精兵一千五百至胡阳城下攻击其县宰韩刁见刘秀兵至即上城告曰吾等通愿归降不劳攻击乞限三日待吾整备军粮开城拜献文叔依言遂回军三日复至城下令小军教曰早献纳降免遭灾害韩刁于城上听言叫曰叫刘秀出阵答话文叔跃马而出见城上喊叫一声一老人推出而言曰若再攻城将汝叔父即斩吓得光武坠马而叫曰限吾三日即来拜降恕吾叔父之命言讫回军至白水村与众将商议奈叔父刘保堕于小寇之手何以救之众皆默然无计文叔曰当以天下为轻叔父为重汝等既无可脱之机吾当自缚拜降小寇以全其命姚期大言曰主公是何言与臣老母死者为主公兴汉岂其故欲是也今此一小事而丧其社稷之心则吾母可复生乎众将劝之不从惟默默嗟吁而已忽人报曰外有投军壮士未敢擅入乞主公发旨文叔曰着他休入吾等都欲散罢尚来何用其军入拦挡不住奋激而入见文叔言曰闻主公真命帝王小人特来投助为何不用文叔曰非不用汝奈今胡阳县宰韩刁拿住叔父逼要投降吾等无计可施欲罢归寇以保叔姪之义不使名污于后世也其人闻说大笑对众人言曰不能施此一计枉为将相之材有诗为证英雄无计脱奸危默默军前更问谁幸有陈平奇六出阳春歌笑一时回第二十回施谋杀贼解君愁新野两军开仆偃却说光武见其人大言彰说欣然起而问曰壮士有何奇策愿施济助答曰小人只用挑柴一担去胡阳城内叫卖主公急领大军随后跟至韩刁见兵临击必令百姓人等俱上城守小人藏刀于身密随其后使不知备斩却此人杀退众军开门迎主而入岂不两利而俱全也光武闻言大喜曰真良将也言罢送出寨门其人挑柴直至胡阳城内叫卖买者正与讲价言不贱卖忽人报曰刘秀军至韩刁听知急令军士人等俱随上城拥护阵势将卖柴人等一齐赶上城去其人见韩刁正与刘秀打话潜步立于其后扯出短刀安于柴担之上望韩刁胁下一刺堕城而死复赶众人各奔逃走遂开城门迎入刘秀众军安抚百姓至衙坐定秀问其人曰壮士何姓答曰臣乃姓陈名俊字子昭文叔曰今日非卿之力难至于此遂重赏赐毕即令军卒将家属粮草悉运入城置酒宴劳众将一齐作贺邓禹曰虽得此城安顿不可为喜如近城申报朝廷统领大军来击难以拒敌莫若乘此一胜之机复取诸州郡县使王莽兵至不能胜也可着李通坚谭取宛城刘縯李轶取棘阳主公与姚期取新野每路统兵五百臣守此城方保全胜文叔曰公言当也遂令各路分兵前去那光武同姚期统领大军五百至新野下寨令小卒飞下战来日上阵其书曰大汉皇孙刘秀应天顺人乘时举众非干啸聚山林之徒诚复平王子婴之恨盖为王莽篡国贼子专权致使天生忿怒旱涝不均钱粮倍勒逼黎庶逃窜于他乡律法苦刑使盗贼竞生于境内秀岂敢自专帝位若破王莽之后选有德为君如不愿从乞军对阵诸官照示垂拜不宣那盖延景丹二人正于城衙坐叙忽人报曰刘秀领军攻城令小卒来下战书二人闻说大惊遂唤至其卒接书读罢盖延曰刘秀真命之主吾等莫若早降免使黎民受害景丹曰然二人遂开门拜降迎接入城文叔曰二公何名答曰臣等盖延景丹是也即引文叔等至衙赏劳军兵安讫百姓第二十一回棘阳二将显威名岑彭设计偷营寨却说刘縯李轶二人领军至棘阳离城五里下寨着小军往下战书至其府前令人报知太守岑彭唤吏卒呈上其书曰縯闻天生大圣万象攸归地产明君百川会秀今吾主刘秀真命帝王数年暂屈于山间储粮养锐今日威鸣于境外灭虏清尘攻县收城闻风仆偃取胡阳如拾芥克新野若攀枯天启人归文匡武护诚所谓有德之君也况兼赏罚明信纳直亲贤足下早决献降必当重用则不失于名功之望也若有抗辞必遭擒戮大汉上将军刘縯谨书岑彭接书读罢大怒而骂曰叛国小寇安敢来侵吾境界遂扯破其书重责小军二十赶出府门而去是日即点大军五百各个齐整岑彭复入后衙告知其母其母谏曰吾儿休往汉室刘秀乃真命之主人人共知汝乃一将之才岂能独力而破哉岑彭不听即领军士出城搦战头顶金凤盔身穿绛红袍披上黄金甲坐下赤色马提着大桿刀直到于阵前大喝一声叫小将决战李轶出马谓曰将军若肯顺汉不失封侯之位岑彭大骂反贼立时斩汝纵马横刀直取李轶二人交锋约战二十余合岑彭败走李轶赶上被岑彭一箭射于马下众将急救扶归本阵刘縯出马又战二十余合彭亦败走刘縯跃马追赶被岑彭展起金标打中刘縯左背縯负痛急回马走岑彭领军赶上掩杀一阵縯轶二人大败走回归阵回见刘良言棘阳太守勇不敢当箭射李轶落马标中刘縯败回良听知大惊忽人报曰李通坚谭取服宛城回至良遂迎入问曰二公上阵若何答曰吾等一至城中官吏人等悉皆望风偃服未曾攻战良大喜忽文叔姚期兵回盖延景丹至与刘良等各参礼毕良谓文叔曰刘縯李轶攻取棘阳被骁勇太守岑彭标打箭射败阵而回文叔大惊曰骁将却在于此良曰汝亦知其人乎文叔曰此将王莽封为武举壮元西平将军曾于教场中与马武并战二百余合不分胜负今复遭遇于此何能拒之姚期大言曰主公专长他人之威风弱自己之锐志彼虽有万夫不挡之勇吾克胜之何惧之有邓禹曰今既逢骁虎之敌不得不惧遂吩咐众军守保城池刘保守新野刘仲守宛城刘良守本城各各遵命去讫是日邓禹同文叔点起精兵二千余名迳取棘阳至城下搦战岑彭即领军对敌文叔出马立于阵前言曰自教场别后少会尊颜敢问足下安否岑彭曰莫非妖人刘秀乎文叔曰然也敢告足下矜念汉室孤穷冤盆覆蔽若肯助我破莽以报先帝之恨泉下不忘岑彭怒而骂曰白水小寇结党相叛还敢花言佞语说惑忠良再言即斩说罢怒杀姚期于阵中大骂村贼有何能识敢彰大语才交数合忙走不禁岑彭听知奋激复出姚期叫曰岑彭小材焉能胜大今吾主公爱汝之甚莫若早降顺汉免致祸临岑彭不听跃马直出又战十合文叔复出告曰足下休迷可助孤汉以保将相之名彭竟不从又交五十合不分胜败文叔见二将头上各现本像岑彭尾火虎姚期井木犴乃自思曰子陵昏言二十八宿助吾兴汉今岑彭终不肯顺奈何服之待吾拽起雕弓射其本像看伊如何遂搭上一箭正中左膀其虎奔东而去岑彭亦败回走文叔叹曰真乃天象也遂收军回寨令人复下战书来日再决有诗为证诗曰少年才杰两英豪跃马临锋怒滚涛宝剑指挥光电掣旌旗闪动碧云高成名杀逆空星现战鼓摧残落日遥社稷未平功未决还擒压兔剪霜毛那岑彭败归棘阳众将问曰太守与期交战未尝输阵今何速返军回不驱寇服岑彭曰非不坚持奈左臂倏疾不能举动故速回军言未讫人报曰刘秀差人复下战书彭曰令其回报来日对阵小卒遂回报知刘秀是日天晚岑彭整集军兵分作五队偷劫刘秀之寨至二更时分到寨前绕遍见其各个睡浓乃大喊一声杀入寨去惊得众将奔逃四散不识东西文叔慌忙上马撞出阵去走至胡阳城下飞奔欲入其马不入以鞭策之亦不前动遂抬头一望乃棘阳城也急回马往山冈奔走岑彭赶至城下有把门军士报曰刘秀往前山冈去了岑彭勒马急迫文叔走至天明到一庄前欲下马暂歇见一老人立于门首而谓文叔曰公是何人为甚慌如至此文叔曰吾乃汉室刘秀被岑彭追赶投奔于此无处可隐老人闻说急引入庄请主公受礼文叔抱起而问曰老人高姓答曰老夫杜颜是也主公勿虑岑彭曾从老夫学射吾乃彭之师也若彼追至老夫自有主张二人话间门下报曰岑彭至文叔惊惧欲走杜颜曰主公休慌我今助顺归汉言讫岑彭自外而入望杜颜即拜二人礼毕见文叔立于其旁拔剑欲斩文叔往后奔走杜颜挡住谓岑彭曰汝杀主公何也彭曰此乃妖人刘秀朝廷出榜遍捉拿获者千金之赏万户封侯吾今富贵在手岂不杀之而取乎杜颜曰刘秀乃真命之主汝岂能杀之莫若早归降顺不失万户封侯有何不可岑彭大骂老贼敢发此言拔剑欲杀杜颜急走岑彭赶入后庄迎着杜颜之子杜郎二人交战三合被岑彭一鞭打二郎口中流血慌忙奔走杜颜与二郎引文叔出后门上山急走岑彭追赶转过一山迎着大郎杜貌杜颜叫曰吾儿快救主公貌问曰何人也颜曰汉王刘秀被岑彭追杀吾与二郎拦救反被辱骂打二郎口中吐血今追赶至近汝快出敌言讫岑彭至见杜貌二人施礼毕彭曰小弟特来送千金之赏万户封侯貌曰何有是说彭曰吾捉妖人刘秀追至于此不时可获杜貌大骂反贼敢逆天行事彭大怒提刀直龋二人约战三合杜貌败走岑彭追近被杜貌抡起虎锁口望岑彭砍来中倒于地未知性命若何有诗赞杜貌虎锁轻轮起君亲脱火煎堪夸英勇将忠孝两能全第二十二回邓禹图谋进棘阳军排巨鹿战蛟龙却说岑彭被杜貌打伤急还棘阳去讫杜貌父子三人遂与文叔至庄收拾家眷引三十壮士载往胡阳见刘良参拜礼毕良大喜即点残兵折其大半是日设宴会集诸将秀问禹曰今棘阳岑彭势勇将何服之禹曰不难可令刘縯领军三百离城五里下寨与岑彭搦战令杜貌领军五百先埋伏于彼縯若败阵杜貌出助举旗为号四下伏兵一齐并杀姚期领军三百剿杀其后彭必回救再令景丹领军三百截住其路若被冲过令盖延领军三百于西山埋伏待其将至齐出掩杀彭必往东走再令李通陈俊领军五百分作两处截其去路使彼东冲西撞人困马倦再令各队追杀虽不能拿住亦杀败其势后再攻袭则可擒矣光武大喜遂令各队分兵去讫却说刘縯领军五百至棘阳令小卒报知岑彭彭听罢笑曰刘縯欲来送死于我手时主簿在旁谏曰太守不可轻料恐遭其计彭曰小寇之材有何计略遂入后堂辞母母曰吾儿莫违天命可归助汉以全大节今若再战必有一失彭曰母亲休管母曰汝既不听可先送我出城免受惊惧彭遂令军士安车载母送出山庄而去即日点起大军一千出城对阵刘縯出马岑彭叫曰汝来送死乎刘縯曰前日误输一阵今日再决方显输赢二人交马约战十合刘縯败走彭笑曰小寇岂禁大敌言未讫忽听金鼓齐鸣杜貌出马大叫曰岑彭小将认得吾否彭曰豚鸡食粟自重其口今日阵上若再获赢方知汝胜杜貌大怒纵马直龋二人约斗十合杜貌败入本阵彭跃马赶上杜貌展开旌旗叫岑彭曰小将看上何阵彭抬头视之见旗上画着天罗地网之阵杜貌曰急早下马拜降免遭擒捉岑彭大怒横刀再战忽小军飞近报曰被姚期劫杀后军将军快忙回救岑彭大惊急拨马回见四面八方团团围祝有诗为证不听忠言慈母谏宁甘百战苦垓心兵穷势败重围裹难免军前阵上擒却说岑彭正回之间前逢景丹拦路二人掩杀一阵撞出直走行不数步忽听大喝一声盖延出马叫小将休走二人交锋数合亦冲撞出去见前有大林一所遂引军入内暂停歇息残兵败卒不上半百之余忽听金鼓齐鸣喊声震地一队人马奔走如飞乃杜貌领兵围祝彭曰今累战于此人马困乏又被围上奈何得脱马成曰何惧之有遂上马大喝一声冲撞而出往棘阳进走行不数步忽遇陈俊当头截住去路二人交战数合被马成撞出阵去约行二里见姚期领军拦路急回马往小路而走见前有大树一林纵马直入不觉坡上绊索马倒于地正欲起走忽听大喝一声军人踊出将马成擒下绑缚入林献上光武邓禹急令解缚问曰将军肯顺汉否马成即伏于地谓文叔曰愿主公纳为小卒文叔问曰将军何名答曰马成是也遂令入军营去讫却说岑彭望至天晚助军不到乃上马独冲出阵往棘阳进走山前路后累遇军人拦挡杀至天明才到城下跃马直入见旗上写着汉室干坤大惊而走哪知被马成先降汉已开城纳献欲回出走被大军拦祝奋力战至十字街文叔出令如有伤着岑彭者即斩岑彭杀至南门有苗曾见出令旨放彭而出光武遂安顿城中百姓令军卒紧把城门各遵令讫却说岑彭一人一骑奔往山庄见母而告曰儿不听老母之言致有今日之败言讫拜别遂上马投泚水见苏元帅行至府前令人报知元帅遂召入帐下施礼毕岑彭细将前事逐一告知元帅听罢大怒而言曰汝不坚守城池固有是败还敢至此巧饰令左右擒下斩首时副元帅梁丘赐甄阜二人急出言曰元帅不可今刘秀正雄若斩讫此人无人上阵乞姑恕之苏元帅见人力救遂免其罪令挂先锋樱却说光武领军来破泚水令人报知苏元帅元帅听知大惊急令甄阜染丘赐领军迎敌二人出寨对阵姚期出马大喝一声小将焉敢出阵叫岑彭出战甄阜曰杀鸡焉用牛刀姚期大怒跃马直龋二人交锋战上二十合甄阜败走梁丘赐出马姚期欲战忽小军报曰岑彭取却长安光武听知大惊遂令邓禹守阵光武亲自引兵三百急救小长安至城中见兵戈撩乱跃马奋入衙前岑彭正出光武大怒而言曰小将安敢犯吾境界二人交马未知胜负何如诗曰鼓角鸣天震征尘蔽日昏长安都市上龙虎夺干坤第二十三回为国舍生全大义兴邦求士复深仇却说光武至衙前与岑彭交战十合岑彭领军人衙将人头献出叫光武认是谁否光武视之乃叔父婶娘兄弟之首看罢大惊岑彭复入后衙将刘氏家属三百余口尽皆杀取复领军出衙与光武交战二人又斗十合光武抵敌不住拨马急走奔至堤圈被甄阜军兵四面围祝苏元帅曰今番决捉刘秀光武苦战困至垓心马被射中一箭众军叫曰马带箭者便是刘秀光武仰天叹曰天杀刘秀也忽一将冲至阵前跳下马叫曰主公急走上马光武视之乃二哥刘仲也光武曰吾死合得岂害于汝苦不忍上仲曰我死何害汝乃君王之命岂肯挫于贼子之手言罢遂托文叔上马以鞭策之其马奔走如飞冲出阵去刘仲步杀数人身死于地后光武敕赠鲁大夫有诗以赞其名青云悬器业白日贯忠贞多少英雄杰谁能脱死君却说光武冲出重围哭至胡阳城内见叔父刘良告曰今小长安被岑彭侵占杀却刘氏家属三百余口奈何服之良听罢大惊二人抱头相哭忽众军皆至惟折小卒百余文叔谓众将曰若此之败汉室何日得兴邓禹曰主公勿虑令宜秋山新市平林有十个大王每一个有军一万主公可往借之若得此君到来立破王莽光武从之遂扮妆一客上马而行至宜秋山下有一酒店即下马步入问店主沽买几杯以消途渴正坐之间只见其地来来往往贼徒人等经过甚多心怀疑惧或人疑曰此是妖人刘秀言讫遂去忽见一将自外而入见文叔即拜言主公受礼文叔抱起问曰将军高姓答曰臣乃姓王名常字颜卿敢问主公欲将何往文曰为小长安败失迳投新市平林干大王处求借兵用常曰平林十大王乃吾之兄弟吾乃第九名第十名大王曾与主公为友光武问曰姓甚名谁常曰彼言西鲁胡人则无姓名叫俺众人叫他十哥便是主公今日往投借军除俺和十哥二人其下八个只好杀人放火劫掠财物岂有安天下之志主公休往文叔不从遂至其寨只见八王名曰朱鲔长昂胡殷辽赠陈本曹宣王匡王俸并王常九人不见第十名常曰此乃汉皇刘文叔特来俺兄弟处求借军用后以为谢朱鲔曰刘秀将多少金银宝物请俺众等做何大官文叔曰太平之后教将军高选重用言罢忽人报曰今有王新室差使命赍诏将十匹青骢俊马金宝缎帛招抚大王重用朱鲔等闻言大喜遂接诏拜毕问使臣曰公何姓也答曰申屠健是也朱鲔曰可捉妖人刘秀献与王新室请受公侯之位王常曰汝等何言此乃十大哥之友人恐其见怒朱鲔不从令小卒将文叔绑缚一齐上马押送下山约行数里之地忽听金鼓齐鸣山坡后千军闪出当头一将身长九尺五寸面如活蟹须若钢针大喝一声拦住去路未知何人有诗为证胆气曾经百战场指唿卒伍走群羊风声压倒群芳长应放寒梅报一阳第二十四回碎胆奸雄归马武畏名贼子立刘玄却说马武正于外面遥望见一阵军官喧闹而来一马向前挡住去路至近视之乃寨上朱鲔等绑缚光武解京大喝一声众人都惧遂解下其缚扶起拜毕而问曰主公为何至此遭于贼寇之手文叔细将其由诉与马武马武曰若非臣主公难脱此难文叔曰多感将军救拔敢问寨上言有无名第十大王曾与秀旧交来不见此人是谁马武曰小臣便是流潜于此恐酒后遭其拿献故不言姓话毕见面生人立于其内武乃问众曰此何人也众答曰王新室差来使命申屠健是也马武听罢大喜提刀赶近斩死于地而谓众曰汝等愿顺王还愿顺汉众人一齐应曰都愿顺汉马武大喜遂引众人拥护光武至寨令众军将山寨改为金阙草寇变作公卿请主公于此立受君王以从人望众人正欲山唿忽一人泪下而言曰汝今为帝使我作何文叔视之急下阶而拜那人姓刘名玄字圣公乃文叔族兄也为王莽篡国流于新市平林为军师见众人欲立光武为帝顿有不忿之心乃泪下而言文叔听见急扶于帐下同坐有朱鲔言曰圣公既乃主公之兄可先为帝然后主公则是礼也光武大喜曰公言极当马武曰不可吾等俱助主公何得二焉文叔曰将军差矣此古圣人之法行之当然何以为二马武听言遂于寨中权立圣公为君号为更始皇帝改年号更始元年封八贼为八辅宰相文叔为元帅王常马武为先锋是日文叔马武招集新市大军回至胡阳城见刘良等参拜礼毕良大喜即令排宴赏劳诸军众将一齐贺喜邓禹曰今主公有此大军决定可破王莽文叔曰小长安被岑彭所夺泚水苏元帅合兵共守更有良策甄阜梁丘赐之勇奈何破之禹曰前者宛城为泚水所失今欲复取必先破此文叔曰敢问军师计将安出禹曰可着王常马武二人领军五万埋伏于泚水两旁主公亲领大军临敌岑彭闻知必来助阵主公举旗为号四下伏兵应起一齐掩杀使其不能出阵其兵自破则宛城可取矣文叔听罢大喜曰军师神机妙算遂令王常马武二人领五万埋伏去讫是日文叔同邓禹统领雄兵十万战将千员至泚水下寨令人报知苏元帅岑彭亦在泚水与苏元帅合兵共守封岑彭为先锋苏元帅听知刘秀兵至急同先锋岑彭领军出寨迎敌两边金鼓齐鸣摆开阵势文叔出马谓岑彭曰良禽择树栖贤臣择主佐今吾更始刘玄宽仁大度纳谏如流足下文武兼备若肯助汉室保为重用不枉屈于莽贼之下而污万世之名节也彭曰尔乃白水小寇焉成大用马武怒而言曰大丈夫当弃暗投明以事真主使无遗臭于后汝今虽为王莽宠用但与反寇同流何足羡哉言罢二人交马约战十合岑彭败走邓禹将旗旙展开四下伏兵并起一齐掩杀彭兵大溃东投西窜无路奔走马武擒下苏元帅杜貌捉住甄元帅王常拿下樑丘赐至寨见光武喝令将三人斩讫却说马武一人望见一队军来约四五百之多旗上写着苏龙苏虎马武跃马赶上更不打话提起宣花斧大喝一声杀将进去冲其军兵四散苏龙苏虎抵敌不住拨回马急走马武追赶苏龙二人走至天明到一山庄下马觅歇见庄下一壮士迎二人于堂上施礼坐定问曰二公何姓二人答曰吾乃苏丞相之子苏龙苏虎是也壮士闻言遂拔剑斩死二人马武追至庄下见斩讫二人遂问壮士曰汝何名为吾除害壮士答曰姓吴名汉字子颜敢问将土为何至此答曰吾乃光武辅将马武追赶二人于此不想壮士为我除之吴汉闻言大喜遂同马武回见光武接至帐下施礼毕吴汉将斩讫二人之事告与光武光武大喜曰多感将军之力言罢邓禹出曰今岑彭败入长安人困马乏吾可乘胜击之莫待纵虎归山养其锐气难以驱除文叔曰然遂引大兵至小长安城下安寨令人报知岑彭彭听得刘军又至急点残兵三百出城迎敌文叔出马谓彭曰足下累交未胜可归顺汉免使百姓临灾彭曰龙遭涸水尚有风云之日今彭虽误败于汝岂肯屈身而事汝乎马武大怒跃马横刀直取岑彭二人交锋约战十合岑彭败入城中坚守不出光武收军至寨忽一人自宛城山上飞马而来光武视之乃王霸也遂邀人寨施礼毕光武曰今与岑彭屡战不降今将奈何王霸曰主公勿忧臣使岑彭归汉遂扮一先生直至长安衙内见岑彭正于厅上闷坐忽王霸至二人施礼毕问曰故人为何闷坐彭曰国家之事请勿言之王霸曰刘秀着吾特来降汝彭听言大怒拔剑欲杀有太史傅俊劝曰将军不可彭不从太史扯剑而言曰今日不从遂即斩首有令史任光并伺候人等一齐叫曰可杀彭顺汉彭见众人俱变慌忙步战数合忽令史拿出岑彭老母并其妻子言曰若不降汉即斩汝母等吓得岑彭不敢动手低头受缚众人将彭一齐拥出至寨见光武光武即下帐亲解其缚彭即伏于地曰臣该万死望主公姑宥光武曰久爱将军渴思甚矣何得是说遂引兵入城安抚百姓众将曰就请主公今日为帝以从人望文叔曰新市平林已立圣公为君不可复改二月辛已遂立圣公为更始皇帝以伯升为大司徒光武为太常偏将军满朝文武羞愧流汗举手不言由是豪杰失望其间多不服却说光武新服宛城更始命其手下四将可定先锋杜貌姚期马武都言比试高者挂印惟岑彭不语光武曰君缘何不争乎彭曰新降无功故不敢争光武曰但可竭力当先岂有是说邓禹曰各人夸能不可为定方吾有一议使汝等心服无争近有四城未顺汝等四人各取一座如先到者即为先锋言讫四人飞马而去次日火牌速报岑彭第一杜貌第二姚期第三惟马武未至即令岑彭挂受先锋之职却说马武王常二人引军至武阳城下对阵其首将出马答曰汝非敌手叫刘秀邓禹王霸出阵马武听罢大怒曰小将敢彰大话抡起青铜刀纵马直龋其将不战且退马武赶入阵去忽见强风大起尘土遮天不能前进欲回又不能退其将令军卒四面围上马武曰此天困吾也第二十五回名臣重会图谋策紫微跃奔求名将却说其将困住马武于垓心而谓王常曰汝可出阵去急叫刘秀来救方免久困于此王常听罢即令小军至小长安去报光武听知急引邓禹王霸至武阳城下打话其将见光武至慌忙下马施礼光武视之乃冯异也谓曰自教场别后不获一会不想将军今晤于此冯异曰臣有万罪乞主公恕宥二人大喜遂解马武之围马武曰汝真小人气象既有助汉之心何不早开城献冯异曰若早献降于汝则不显吾君臣之义马武笑曰然也言罢遂与文叔领军同回小长安至城中安顿人马大设宴会赏劳诸君众将劝饮各酒至半酣马武又喜要作先锋光武曰岑彭第一到汝乃第四到尚何言哉马武怒而言曰主公既不重用反归去也遂与王常引部下军卒一万出城而去小军报曰马武反出城去光武知其意遂不听所说却说马武从颍川城经过有王莽弟王显见而问曰马将军何往武诈言曰今光武只爱岑彭不用马武吾等归山落草引军去也王显曰将军休去若肯归助王室保为重用将军意下若何马武曰吾教场赴举曾写反歌骂彼今顺必然见杀王显遂折箭为誓马武即顺王显邀入城中安排筵宴二人正饮酒间有人报曰刘秀赶马将军兵至城下搦战马武骂曰刘秀肉眼不识好人还敢追赶遂与王显领军出敌至门下王显不识其诈被马武一刀砍于地下唬得众将军卒悉皆畏服遂开城迎接汉军一齐拥护光武而入光武大喜谓武曰将军诚乃安邦之略济世之才也马武曰臣貌丑才疏不堪重用何足为羡光武曰将军休罪吾以军师之计使汝等无伤于义非有他说且岑彭新降之将未得宠爱吾与将军布衣之交情意相投心无疑虑之怀故以彭为先锋马武大笑曰主公用人甚当光武遂与诸将住扎昆阳以图进龋却说王莽知刘秀杀王显住昆阳耶道司徒王寻司空王邑大发兵会严尤陈茂击之王寻等领命即日起程至昆阳下寨光武闻知领兵迎敌出城对阵严尤出马大骂妖人刘秀何不早降岑彭跃马迎敌交战十余合尤败走王阵巨无霸看见急将聚兽牌敲动虎豹犀象一齐助阵光武大惊急收军入城王寻令军士将城围了光武会集诸将议曰若此久困于城何时得解邓禹曰主公可引姚期马武杜貌岑彭四员勇将二百雄兵往江夏刘嘉刘隆处求救借兵此二人亦系汉室宗支因王莽篡国号为铜马贼主公若到彼必相扶共复仇恨若求得数万兵来昆阳可解矣光武曰难出此围禹曰臣有一计使主公安然可出光武曰敢问何计禹曰臣领众军开西门劫寨主公往南门出走使彼不疑光武依其言令军卒各披盔甲上马至夜三更引四将领二百军从南门而出邓禹引李通坚谭郅恽傅俊等领军五百大开西门虚劫王寻之寨门外金鼓喧天喊声震地惊起王兵悉奔西门搦战四将保出光武而去邓禹等杀至天明王兵大败急令鸣金收军入城紧守却说光武出城约行二十余里忽听山后鼓角喧天军兵涌出遥望当头一将身披皂袍锁子甲首顶雉尾白银盔手提昆吾宝剑坐下抱月乌锥姚期四将各执枪刀排列阵势立等拒敌其将飞奔至近望光武慌忙下马拜伏于地光武视之乃老将卓茂也携起问之汝何至此茂曰臣于小长安闻主公昆阳受困迳出江夏求兵接应主公何幸得遇于此光武大喜再问长安更始若何茂曰更始皇帝被八名贼臣百般欺侮万计相戕行不仁之事祸乱朝廷光武听罢目盼长安顿然泪下而叹曰莫非刘朝不合兴创故使贼臣操柄颠乱朝纲马武劝曰主公于途中少怀忧闷且奔前行卓茂曰主公今将何往光武忍泪而言曰往江夏求借救兵以解昆阳之厄卓茂遂与同往行至其城下马令人报知刘嘉刘隆等慌忙出迎接入衙内施礼各叙宗祖之情乃光武之姪也二人顿首再拜光武携起依序而坐二人谓曰敢问皇叔此来必有奇干光武曰为贼臣王莽侵谋汉室剪灭刘氏宗支秀起三军于白水立圣公于宛城欲恢先朝之业以复平帝之仇奈王莽势大难以拒敌故此昆阳败困不能脱释特于姪处求借雄兵数万以济燃眉之急倘破王莽复成基业公等皆不失乎王爵之位而慰祖宗地下之望姪意若何刘嘉曰姪有数万之军未曾操练恐难为用待姪明日亲自教演即与皇叔应用至次日天晚点集众兵正于场上练习有首将宋礼出曰大王不可轻动军兵自家尚恐力有不胜奚暇为他人救援去若获胜彼得成功创业倘有一失岂不自伤害哉言罢只见闪出一将大喝一声而骂曰匹夫小卒安敢违慢重情遂拔剑一砍头落于地光武大惊视之乃刘隆也唬得诸将俱不敢言有诗为证衮衮青云塞要津已闻圣主用贤臣奸邪不识英雄汉故向军前自殒身第二十六回列宿纷临助圣君拖肠屡战心无惧却说刘隆斩却宋礼奋怒腾腾就欲起兵前往忽听城外炮响一声军如虎奔俱顶重盔坚甲执短戟长枪当头一将面红须黑膀阔腰长身披红锦袍腰系丝鸾带手执降魔杵坐下燕色马涌身若箭举步如飞光武觑着甚有惊惧之心岑彭急扯昆吾剑马武忙执青铜刀姚期搭上雕翎箭杜貌持起搠神枪列于教场待临阵敌其将至近望光武忙奔下马拜伏于阶光武携起问曰将军何姓答曰小将纪敞是日起军听闻主公昆阳战败特引部军五百接助除奸不意幸逢于此光武大喜遂令同往是日起军刘嘉守江夏刘隆引五百人马与光武等即行前奔数日奈粮草缺乏光武令人往街粜买忽人报曰此处粮食都被两员大将收贮村西山下屯营立寨买马招军将军可往彼处求买光武遂领众军齐往至其寨门见两员大将正于教场练习一人身披红锦袍金锁甲头顶白银盔玉凤缨手提丈八矛坐下胭脂赤马一人身披白罗袍白银甲头顶金练盔缨雉尾使着方天戟坐下银鬃马骑兵步卒个个精强光武熟视心中暗喜思再得此二将可解贼兵有人报知二将急出问曰何方将士到此甚干马武答曰非敢擅踏将军之所奈汉皇刘主战败昆阳回江夏借兵于此缺乏粮食敢告将军回买多少以济急用答曰莫非汉刘室文叔乎光武出应之曰然也二人听罢急慌忙下马拜伏于地光武下马携起问曰二位将军姓甚名谁答曰臣乃贾复臧宫是也闻主公昆阳受困臣于此处招军买马积草屯粮暂驻于此专候主公共扶汉室不意幸遇于此遂相与请入寨中各叙仰慕之情大设宴会有诗为证铁衣数载枕寒戈今日筵间暂乐歌圣代中兴赖公等洗兵须为挽天河是日贾复等拔寨起军同光武至昆阳城南睢水下寨光武曰谁人敢往城内下书报知邓禹贾复出曰小将愿往光武遂将文书付与贾复复接之藏于箭袋上马飞行杀至城下叫上开门邓禹登城问曰汝何将士复曰吾乃光武部下降将贾复是也禹曰有书来否复曰有遂开袋取则不见矣乃叫曰因阵中冲杀不觉错射去矣邓曰既无文约则难奉命复思无奈勒马再回杀至阵中围军把卒若浪冲波两开奔散复冲出阵至寨见光武言讫前事光武又将文约讨与复复遂藏于怀上马复出冲入其阵不觉王林藏于军中暗算一枪刺中左胁贾复力战不知疼痛杀至城下叫城上接书遂兜弓带箭射人城去邓禹即令开门接入见复被伤而言曰公露肠矣复垂头视之果出颜色不异禹急令人托入亲以束帛裹扎复曰军师急付文约与吾回报禹曰将军带此重伤姑安养病待吾别差人去复曰无妨还欲斩除此贼以显阵上之名禹见其坚执不从遂将回书付复复即飞身上马邓禹登城擂鼓助壮其威复杀入阵又遇王林挡祝二人交马战不数合被贾复一枪刺于马下众军各逃散奔复遂冲出其围至寨见光武且告前事光武视之大惊顿觉双眼泪下扶入寨中仰天祝曰刘秀举兵复业得此相助今被贼子所侵带伤回寨若果合诛王莽以从众望愿教此将军早得安康祝罢解下裹帛以手徐徐按入用药敷伤谓复曰将军为吾解急罹此大灾倘若太平之后或我男汝女我女汝男誓结为亲言罢扶归养疾此名曰拖肠大战有诗为证忆昔昆阳大战时拖肠斩将世间希刘君誓结为亲约永与山河壮帝居第二十七回斩首堆横气愈雄佞贼空谋囚汉将次日光武引军至昆阳入城王邑巨无霸领兵拦住光武曰小寇还不退兵尚敢搦战今日阵前立斩汝等王邑大怒曰白水反寇敢言大话纵马提刀直取汉将岑彭马武杜貌姚期刘垄臧宫纪敞等冲入其阵巨无霸王邑廉丹吕傲李忠众将一齐对厮金鼓喧天喊声震地城中邓禹放出雄兵一千勐将二十一齐外攻内掠王军大败杀得尸横山积血涨河流巨无霸急将聚兽牌鼓动虎豹犀象一齐助阵光武急领众将杀开血路而走正得通州军卒运粮送至一齐拥出城去惟岑彭追杀王邑赶出阵去约行五里之遥见严尤于山下路侧丢下王邑且捉严尤跃马追近不觉地有陷坑连人带马堕入其内此名陷虎之计也有诗为证将军勇略震天才路海奔鲸跃浪开未识奸谋暗垂饵一钩吞上钓鱼台那严尤既陷岑彭令大将以钩拖出绑缚押至王元帅寨中王寻大喜谓彭曰我王新室未有负汝何故反主降刘今命遭于吾手岑彭骂曰群豚竖子诡计陷吾何足为羡王寻令将陷入囚车着末将李忠点兵三十押送长安见帝亲斩李忠领军星夜押出行经数日到一高山忽听炮响一声坡后千军闪出当头一将金盔银甲玉带绛袍手提大桿刀身跨红鬃马黄旗上书着敕赐反国汉将苏成大喝一声拦住去路李忠出马告曰元帅王寻着吾长安连取粮草大王休得阻挡苏成曰汝乃王莽之军忠曰然也苏成听是王军提刀赶杀二马相交战不两合李忠败走苏成不赶夺其囚车往山而去至寨视之乃岑彭也遂解其缚扶出谓曰不想故人遭于贼子之手非吾于此难脱其难彭曰多感大恩救援虽结草衔环以相报也有诗为证岑彭追战堕王兵苏将途逢救故人敛卒伤民无止息皇图并立日同明第二十八回英雄势逼反王军争名夺利空呈表却说李忠引残军奔走长安入朝见帝奏曰小臣陷住岑彭押至半途被敕赐反将苏成夺去杀害军兵臣不能抵敌故此败还乞我王姑宥王莽闻奏大怒曰能捉不能押则有怠慢之心以欺皇上喝令擒下处斩窦融急出奏曰苏成世之勇将小可难敌用人之际不可损坏军将乞陛下仁有帝准奏遂赦其罪再令押军二十万搬运粮草送往寨门李忠谢恩出朝即起军粮回寨行经数日至颍川山口遥望一队军马飞奔赶来唬杀李忠惶惶无措至近视之乃岑彭领军截路李忠欲接战岑彭叫曰吾助王莽之时汉起白水其势力极小吾与累战长安终不能胜彼之敌今汉虽受困昆阳比于白水之战力增万倍将军难与天违莫若弃王归汉以全一世之名若不愿从吾必夺粮将军若空回营去王寻为将不明兼此二理所厌必见处斩岂不功名两失而身受辱哉愿将军思之李忠听罢低首无言喟然叹曰非吾不能全忠实难与天意相违遂下马施礼将二十万粮草并众军马悉顺归汉岑彭遂与苏成引李忠军马护送人城光武迎接大喜谓彭曰因祸而反福也后有诗赞曰赤心耿耿贯长虹百战昆阳第一功夺辂反军归凯日扬鞭策马气豪雄却说王寻于寨中听知李忠降汉急写表文令吕傲赍报朝廷吕傲上马行经数日至长安入朝近臣奏知王莽言元帅王寻令人上表王莽宣至吕傲呈上表曰臣领陛下敕旨取拔昆阳克志励精心怀惕惕日伏兵于西城夜整军于北塞晨昏击战旦夕操戈杀将士于疆场尸横山积斩军兵于塞野血涨河流蔽日愁天昏云黑地因此数月之余未能攻破臣等非不坚志奈汉兵骁勇势力难驱前者捉获岑彭令末将李忠解送陛下亲馘不意途逢贼子抢夺囚车以致功劳埋没名誉掩藏又闻陛下着解军粮济臣之急亦被反将岑彭驱服李忠降汉粮车草辂俱夺入城使臣等众军束手无措今刘秀兵多食广日益威名臣不辞万罪敢渎天颜愿陛下再发大兵协同攻击则妖人可破于旦夕矣臣王寻诚惶诚恐稽首顿首百拜谨表上闻帝览表大惊谓诸近臣曰若此之失如之奈何吕傲奏曰塞军劳苦累战数月俱未蒙赏粮草又被汉军夺去众皆失望恐一朝心变难以服之乞我主参详帝闻奏传旨令吕傲押送老牛膳羊往寨赏军再起大军二万同往助击吕傲谢恩出朝即点大兵押送老牛十万膳羊十万前行至昆阳山中一阵大风其羊皆化为石众皆大惊再至西山过河老牛皆投入水众将束手无言空回营塞而去有诗为证国衰妖孽至势败祸相缠羊化为江石牛奔入渚渊第二十九回创业兴王遍事贤明贤一举妖人破却说光武与众将议曰王兵虽弱不禁大敌有此妖人怪助何日可解重围冯异曰主公勿虑臣举一人可除妖害光武曰公举何人异曰旧日汉臣马忠之子马援字文渊现为陈州太守能使硬铁飞锸远过百步若得此人至日纵使妖牌聚兽其锸能破牌碎妖亡则昆阳不战而解矣光武同冯异上马往陈州而去却说马援正于厅堂理事手下禀曰府外有一先生来谒太守未敢擅入马援出迎乃师父严子陵也接入后堂施礼坐毕问曰师父此来何意子陵曰大汉文叔昆阳受困不能解脱君肯救助王军必败且文叔宽仁智士若兴汉室之后决以重酬君意何如援曰吾父原任汉臣既师父亲至愿往相扶正话之间一阵风过见有红光贯日子陵乃袖占一课谓援曰今日午后文叔必至也马援听说即安排位次与子陵双骑出迎西门而去却说光武约行十数里之地遥望一簇人马摆道而来至近视之乃故人子陵也忙跳下马施礼马援伏于光武之前光武问曰此何官长子陵曰吾弟子马援也光武听罢忙近抱起谓曰久仰将军未能一会援曰未获远迎乞我主宥罪光武谓子陵曰秀经数年不能成就汉业奈何治之子陵曰搏虎先投其食钓鱼先投其饵君若不有昆阳王军百万难破敌之今幸困守于城尽引其兵攻袭破之大势已去彼何能为取长安正易于反掌耳岂足忧哉言讫遂邀入城马援急令设宴筵会三日马援点军三千同光武等行至昆阳入城而去有诗为证末入飞熊兆幕帷已求贤士拯时危虽无灭楚三英杰也有陈平六出奇那光武于昆阳城聚集大军十万号为二十万之多问子陵曰师父可施何计破此危急子陵曰王寻兵按西门可令吴汉岑彭臧宫引军一万往北从西劫王邑之寨使此二将不能出战令贾复姚期领军三千望西山下埋伏令马援领军三千与巨无霸搦战诈败引至西山举旗为号四下伏兵并起一齐掩杀主公与马武傅竣卓茂引军六万乘势后袭则无霸可擒矣光武大喜曰师父雄才犹高吕望即令众将各领大军埋伏去讫却说王寻令无霸领军百万为前队王邑严尤领军五十万为中队王寻领军二十万为末队至城下叫汉军出阵马援出马身披青龙水银甲头顶雉缨百宝盔手提丈八枪坐下青鬃马立于阵前骂曰妖邪贼子三合捉汝显我英雄无霸曰无名贼子敢来对阵援曰吾汉朝历代功臣陈州太守马援将军是也无霸令廉丹出马二人交不两合廉丹败走无霸奋怒抡刀直取二人交战十合马援诈败无霸迫近又战三合马援败走引至西山下旌旗展处坡后伏兵并起金鼓齐鸣喊声叫杀姚期贾复二人西边夹攻无霸困于垓心不能冲出姚期叫曰怪颜妖贼早下受降免遭擒斩无霸大怒横刀再战姚期贾复马援三人夹攻无霸抵敌不住拿起聚兽牌正欲敲动被马援略起飞锸大喝一声锸中牌响碎作飞散姚期急扯弓望无霸脑后一箭化作狼烟而起黑云内昏蒙不见有诗为证万甲藏胸壮气昂马前一跃破天荒飞锸略起狼烟散害国妖人聚兽亡又言巨霸诗曰力赛英雄项楚王可怜一命丧昆阳纵教聚兽能驱虎岂敌垓前大会场第三十回勇将齐迎敌寇亡敌破也知居士好却说王寻王邑见杀巨无霸急退兵回寨姚期贾复马援促兵追赶撞阵冲杀岑彭臧宫吴汉杜貌纪敞刘隆等伏兵四起擒捉王寻光武见胜急引傅竣马武卓茂大军六万合併击杀城中鼓噪而出内外合攻喊唿战杀声动天地王军大溃走者自相践踏伏尸百里时雷声大作屋瓦皆飞雨倾如注水涨河漫山中虎豹足战心惊天为助雨水为不流士卒赴溺死者数万之余惟王邑严尤轻骑乘死人渡水逃去光武等尽获其军实辎重盔甲珍宝不胜其数后人有诗曰蔼蔼征云蔽日光天愁地位鬼神藏血流河涨尸山积尤胜垓前困楚王却说严子陵解脱昆阳之难私奔出城潜入山中隐名避世第三十一回成功犹有故人思智士宏谋终大器却说光武收军入城设宴会将赏劳诸军惟不见子陵甚怀忧切邓禹曰主公少虑子陵素爱隐乐不求闻达今为主公解除急难喜不自胜必归山避世去也可暂舍之光武从劝遂写表文令人申奏更始表曰昔高皇创业徒步布衣仗三尺剑而安天下则有张良萧何韩信三杰之谋而楚竞不能与之争也不意吕后专权操机设变斩忠臣而戕骨肉则天下几平息矣幸文帝颇闻善政继续江山传至平卑贼臣握柄夺其位而弒其身殒其名而灭其姓盖为昏蒙弱甚不能制理奸谋使祖宗万载洪基一旦堕于莽贼天下纷纷生民涂炭秀倖存于白水起集义兵效文王聘姜渭水窃高祖拜将郊坛略服南阳少安兵甲遂立陛下为君以嗣先王之业庶不失乎天下之望而有利于社稷之福今尚寇害未除安危难一愿陛下亦宜励精图治刻志于朝纳直去奸参谋决略务致太平则臣等之万幸矣谅陛下圣德仁威不劳臣虑今秀昆阳击拔旦夕操戈久困寇攘之围不能施征服释城粮磐尽兵卒饥亡感上天垂恤孤穷幸济危途之急顿使阳回幽谷枯木生梯略集众兵锐精日益破无霸于西山斩王寻于北野雷风大作雨注成河赶王邑严尤轻骑渡走驱廉丹吕傲溺水淹亡唬虎豹于山崖伏尸骸于坡上声震天阙威鸣地府秀苟全一胜略获娱情毕陛下仁恩所被而致臣等之幸也臣秀诚惶诚恐顿首稽首百拜谨奉表上闻更始览表大喜欲飞诏加封刘秀功劳时八名贼臣朱鲔等见秀表奏大获胜功乃私相计议曰今刘秀兄弟掌握兵权威名日甚恐圣上宠他之能厌吾之保莫若嘱帝除之使吾等得为重用众皆然之遂私入后殿见帝阴谗其事更始听罢沉吟不敢形发部将刘稷闻之立起怒曰更始何不仁也伯升兄弟为此东征西讨北伐南攻受尽百千汗马之劳图成大事又推义让之心推居帝位今汝安平宴享彼甘士卒之身而反言欲害之是何理耶更始闻言即宣刘稷至殿喝令擒下斩首不容再说刘縯急上奏曰陛下且止今王莽未除不可先坏己将恐众士异心难同举略乞陛下仁有朱鲔在傍谮曰陛下斩者尤当今刘縯兵威势大与稷同谋欲夺陛下之权就彼兄弟之职陛下可将二人除之以绝身边之患更始准奏令将縯稷一同斩首武士得令推下金阶刘縯仰天叹曰令吾大事已成恨未能扫除内贼以清国政则虽死而无憾矣言罢引颈受刃有诗为证威名凛凛震华夷四海来苏望义旗一旦命罹奸佞手忍声抛恨殒丹墀却说光武于昆阳闻知兄縯被贼臣朱鲔谮杀顿使魂飞气绝闷倒于地众将急救多时方醒放声大哭曰吾兄扬威四海声震京华不意被贼子所害失我群行众将闻悲俱各掩泣是日光武思兄被害坐卧不安即起军驰诣宛城安服更始诸州官属悉出接迎秀端容厉色不容交接私语众皆畏服及至朝见更始和颜悦色低声相应未尝以取伐昆阳之功为念亦未以兄之见害为怀孝服不思丧哀不举饮食坐笑如常惟枕席之上则有涕泣而已更始见其宽宏如此大惭而愧之遂拜秀为破虏大将军封武信侯仁主之心于此可见第三十二回小人狭隘岂成材闻风竞献归仁里却说王邑严尤走至长安入朝见帝泣而言曰臣该万死围守昆阳被严子陵设计引马援数将能使飞锸打破聚兽牌杀死先锋无霸却斩元帅王寻不觉风雷迅作雨下成河将卒军兵悉遭淹溺惟臣等乘死人渡水幸得残生乞陛下将何御治王莽闻说心惊胆战无计可施乃长叹曰吾起大军百万拟立成功岂料败于妖人之手而致有今日之忧哉顿足捶胸吁嗟不已退朝闷坐若醉若痴终日不能饮食但以鱼鳆酒啖而已玩读兵书亦无情意倦困昏庸凴几伏寐不复安于枕席而时有惕之惶惧有诗为证默默无言欲断魂捶胸跌足懒倾樽当时若不回头早今日应知有此颦那光武起军攻拔长安以邓禹为元帅岑彭姚期为先锋马武杜貌为左右使是日统领大军十万战将百员炮响一声齐跃上马出城旌旗蔽日尘土遮天约行数里忽前一队军兵飞跃走近当头二将望光武忙奔下马伏唿万岁光武曰汝等何方将士答曰臣乃成纪隗嚣周宗是也闻主公举兵灭寇小臣二将先破陇西武都二郡带领军士十万特来迎接乞主公纳用光武大喜遂封二将为左右引驾师二人谢恩上马前行却说茂陵公孙述闻汉兵临聚大军于成都自称辅汉将军兼益州牧前来迎秀至武关欲攻关三辅将邓晔于匡二人知汉兵至急开关门迎入于是诸州郡县不征自降各称汉将应接献贡粮者难悉其数至潼关未闻献接邓禹即写下战书令将射入关上书曰禹闻秦朝失政贼子当权盖以斯高二佐之奸而致扶苏非命之死是天之所以速秦之灭也今奸臣王莽弒戳平皇夺帝位自尊苛法复兴天下仓生失望士卒罹灾以致旱涝不均贼荒竟起今吾主刘秀圣智明君德泽高沾于四海仁风远播于群芳略集义兵起兵白水欲为先王雪恨黎庶清忧感天神之佑助赖将士之匡扶掠郡攻城望风仆偃杀苏雄于泚水斩王将于昆阳诸县官军悉称汉应今武关已下潼关岂能存如书到日早省开降莫待火急燃眉悔思晚矣大汉元帅邓禹谨书把关首将接书读罢三思而叹曰非吾不能全忠乃天意也人岂违哉遂令军卒开门亲出关外迎接望光武伏于马前告曰小将接迟恕臣万死乞主公恩宥光武大喜问曰汝何姓名答曰小将祭遵是也言罢请入关中安下军马有诗为证皂盖朱幡拥翠貂风威肃草动山遥天河未挽兵先洗城郭咸归将已饶第三十三回雪耻争迎扫奸贼操谋蔽主心过望却说王莽设朝会众文武正议败兵之事忽大使奏曰我主事急祭遵把守潼关献降纳秀兵马都入关下寨乞陛下早发兵御莫待临城难与攻掠王莽闻奏大惊急令苏献为元帅邳彤为先锋尽起御林大军二十万名将数十员御驾亲征出城至长乐坡屯驻却说光武知王莽兵至急引大军出坡对阵王莽出马谓光武曰秦传汉汉传王天数然也非吾霸夺子若肯罢战休兵即指潼关为界东属刘氏西属王朝立马两国何不可乎光武曰若欲和兵两国除有平帝子婴并刘氏三千余口活却还我即时罢战马武出曰王莽反贼记得教场比试嗔嫌丑汉马武将军否王莽怒而叫曰谁拿丑汉邳彤应声而出手提方天戟坐下雪蹄马立于阵前大叫言曰汝纵有拔山之力过天之势今日定欲拿汝以复王寻之仇马武大喜纵马提刀直取邳彤二人交锋激战五十余合不分胜负王莽军中急令王瞻李顺孙通高密李建李颜宗王卿王焕王武一齐助战九将听旨飞奔入阵光武见王军助阵亦令姚期陈竣刘垄傅竣朱祐冯异岑彭祭遵景丹王常等一齐混战王军大败岑彭活捉苏献王莽拨回马走光武引兵追赶王莽入城令卒闭紧光武众将一齐围上九月戊申城内窦融献开宣平西门迎接汉兵光武传令不许伤害百姓如违者即斩众将肃然而进毫无干犯邳彤知军入城急令东宫王禹开东门走讫光武引众军放火烧着午门及未央宫搜王莽家属皇亲国戚尽皆诛戮惟不见王莽光武传令晓谕百姓如有隐藏王莽九族皆诛有拿获送献者千金赏赐许令诸人入宫搜捉时有客人姓吴被王莽罚钱赏军不能还家听得谕旨许人民共搜即提菜刀一把寻入东宫而去却说王莽见火连内禁急至宣室旋席随斗而坐乃叹曰天生德于予桓魋其如予何今汉兵以火焚宫吾避于此岂奈我哉庚戍旦复于渐台之上闭阁而坐至申时吴公搜入宫内寻见有高台二所殿阁深宫四围水绕乃曰王莽必在此台之上放下吊桥而过至上阁内殿见着黄袍玉带以脚排开莽门进前拿住王莽谓曰贼子今遭吾手王莽告曰吾将锦包袱赐汝内有宝物乞留残命吴公接着锦包袱又扯下台忽太尉李清走至将吴公打倒拿下王莽出见光武请赏光武大喜正欲赏清吴公走至告曰小人拿住王莽被彼抢来乞主公详察光武曰汝有何证吴公曰小人有吴公遂将锦包袱献上光武解开视之乃国朝玉樱邓禹曰今日江山还归吾主光武大笑遂赏吴公万钱吴公叩首拜谢而出乃曰为此贼久淹于是使吾抛妻数载弃母多年今日才偿旧恨得转家乡言讫遂回而去却说光武是日与众将士登于渐台殿上书曰十二帝王之灵摆列香烛于席祭雪仇恨将王莽苏献推跪神位之前听宣祭奠令敕文官高声朗读其祭文曰汉室山河二百余年平皇势弱贼子当权弒君杀父抗敕违宣秀恢天下聘士求贤奸臣捉至细割刀千一酬君恨二雪父冤香花祭毕圣祖昇天祭毕将苏献斩首莽凌迟细割分散其尸争相杀者数十人以莽首悬于城下百姓观者或掷之于地或切食其舌人人共恶而诛之后言王莽诗曰百计徒劳苦战疆江山依旧属刘皇粉身碎骨诚堪恨击首抛骸亦可伤斗酒何能称奠祭荒碑谁为泣铭堂当时解省回头早免使龙泉剑下亡那光武大设筵会宴贺功臣众将饮于席上唧唧哝哝欲立光武为帝光武知其意仗剑出席而言曰汝等众人再有交头接耳胡乱言者即斩吓得众将无一敢言更始坐于长安众臣朝拜礼毕加封秀为大司马着行司隶校尉于前殿整修宫府与秀等诸将议事于内朝罢各散时八贼朱鲔等议曰今刘秀破却王莽国家重柄都在其手兼其部下诸将不离左右我等将何奈之胡殷曰我有一计可害其命鲔曰汝有何计殷曰来朝奏帝令刘秀部下诸将封出各郡为官使刘秀身无一措不能成立大事然后慢而图之何难之有此乃张良左迁诸侯之法也朱鲔听言大喜次日入朝见帝奏曰今刘秀破除王莽皆其部将之力建此大功陛下若不封出为官恐惹众臣之怨乞陛下圣鉴更始准奏敕令尚书省检功加职擢出各处为官是日传旨令其众将各封外郡职守不得久停于府各谢恩毕邓禹曰此又贼臣之计欲害主公故散吾众将彼得行事光武曰纵乃贼臣之计不可违逆圣旨众将忍声听命各登任所光武送至灞陵桥泪下分手自叹回府而去邓禹谓众将曰汝等须从旨命暂散为官务宜精探消息匡救主公不枉汝等英雄之志中于贼子之谋言罢各赴任去却说胡殷见散刘秀之将乃大喜谓众曰果中吾之计也众答曰虽然散其众将奈刘秀帝之宠臣何能杀害朱鲔曰吾有一计使刘秀自杀众问曰汝何计也鲔曰见今诸州盗贼竞生劫财杀命可奏上更始着其巡按河北但与三五百人跟往刘秀若到贼必杀之而劫其财岂不自送命乎张昂曰刘秀仁扬天下德播万方人皆瞻仰而服岂有害彼之心若果欲行可令一人假装刘秀先往河北诸州拷刑官吏勒骗军民使刘秀到日人皆共恶而诛之方能害也众将大喜遂依其计而行惟胡殷貌类刘秀即日私离京地假扮巡行经州过县俱要羊酒接迎拷逼官民勒财捎物有陈词告状者不令近见凡出街市百姓观者俱要低首两旁不许抬视牌至怀州报知太守张国期言司马刘秀各处查刷官吏拷逼军民有钱者得活无钱者受灾太守亦要预备免遭刑戮国期听罢而言曰人道刘秀德量齐天今行此不仁不义之事乃得一虚名耳言未讫人报刘秀已至国期大怒急引壮军五百各披盔甲上马前迎行经数里到一山坡遥望刘秀摆道而来国期接上仍依法礼而行看其动静果否刘秀曰汝何不备羊酒远迎故此迟来即有慢上之心喝令重打国期见果有如是大叫众军下手言罢一齐拥出四围掩杀吓得胡殷勒马急回军走国期催赶追上数里未及即罢兵回府胡殷走至长安见众人具说前事各皆大喜谓曰刘秀此回必遭吾计遂入朝见帝奏曰今河北州郡盗贼群生黎民遭害陛下可令大司马刘秀巡抚州县百姓庶保天下太平我主安居帝位更始准奏即传旨赍敕令司马刘秀领军五百亲往河北巡抚待按完复命时朱鲔八贼急先令人报知洛阳太守言光武不仁可用机暗杀以贵酬功是日光武领敕上马离朝迳往河北进发众军前唿后拥地震山惊行近洛阳地方令人赍牌报知太守已临城下董期忙奔出接迎至馆驿设席宴待至日天晚董期唤出一人名焦休雄谓曰今上司文书言光武不仁令吾暗害其命汝若能干是事赏银十锭后报朝廷再加官职休雄曰太守严命小人即行遂藏短剑于身迳人驿去故言排席为由潜于窗子之下夜静二更见光武秉烛独坐玩观刺客荆轲之传喟然叹曰刺客好无决断误汝性命休雄听罢胆战心惊不知书内有此说话只疑道破慌忙伏于其前告曰不干小人之事乃太守董期接奉上司文书言爷爷不仁故使小人为刺暗害爷爷乞留残命光武曰前番来者非吾乃贼臣胡殷假扮出巡故使天下官民怨归于我休雄曰若爷爷肯恕小人之罪小人先往各州郡县备说情由使不枉负爷爷之德光武曰此乃贼臣之计非汝之罪也但下次休行是事休雄叩首谢恩急奔诸州报说情由次日牌到怀州张国期太守急整兵马自领僚属官吏出城远迎光武问曰汝等何处官吏答曰怀州太守张国期带领本府官吏人马迎接主公光武曰怀州至此路途甚远汝何是远迎耶国期曰昨日焦休雄报说前日案临非主公亲体乃贼臣胡殷假装计害今主公亲临小尹故速远迓乞大恩宥罪光武大喜遂令前行至城人府国期亲整察院请入安坐大设席宴有诗为证屏开丹孔雀褥隐绣鸳鸯玉盏斟琼液金炉爇宝香第三十四回杖策追君意远图愚拜王郎欺正叶光武正宴间忽人报说祸事已到请太守将何御拒国期闻说慌忙无措问曰何处军兵答曰碗子城混天大王今兵马都已入城请太守急作区处唬得光武等各个惊惧国期急备人马防御同光武急出视之见其从西门街摆队飞来当头一将头顶金盔身披锁甲手提丈八蛇矛坐下骆驼神骥见光武忙奔下马拜伏于前光武见是大将姚期即回惊作喜邀入衙内各施礼毕问曰旨命着汝为官何起兵至此期曰自长安与主公别后日夜萦系并未赴登任所只于碗子城聚兵探信今闻主公巡按河北领军三千特来保护驾往庶免主公忧惧光武大喜宴罢同往河北从白渡经过黄河至东山下小军报曰前有大队军兵两员大将拦住去路主公将何治之光武闻听亲出探视之乃冯异王霸亦言未赴任官只于是处屯军探知主公消息特往跟随光武闻言大喜遂令合兵前往至近邺城县官各出迎接安于司坐大设宴席凡所过州郡考察官吏黜陟能否平遣囚徒除莽苛政吏民皆悦各个争持羊酒迎接宴劳秀皆不受却说南阳邓禹闻秀巡按河北杖策急追赶至河北令人报知光武光武急出迎接携手并人至公厅各施礼毕光武曰破除王莽吾得专封拜赠先生远来宁欲仕乎禹对曰非也但愿主公威德加于四海臣得效尺寸之功垂功名于竹帛臣之愿也光武大笑遂留同宿禹进书一缄呈与光武书曰昔文王治世施仁政诸侯来朝纣王续基好淫佚忠臣弃国今我主亲破王莽天下未安赤眉起青续之南铜马聚滹沱之北中原扰乱群庶号悲且朝中更始乃弱寡常才不自听断诸将皆庸人屈起志在财币角胜争鸣威力相残疾侮忠良非有明智奇谋远图深虑欲尊主于安民也但朝夕自快而已主公素有大德已立威名诸士闻风远至万民仰德欢迎军政肃齐信明赏罚臣愚浅虑主可精详欲为今之早计莫如延揽英雄悦服民心观归社稷立高祖之业救万民之命则天下不足定也臣邓禹顿首百拜谨奉书光武览书读罢大喜因令邓禹常宿帐中与定计议每使诸将等军要皆询访于禹以当其才邓禹复进曰臣闻邯郸城小枪贼果系汉室宗枝若主公到彼其人必降光武依言遂与众将领军前行至邯郸下寨令人报知刘林忙出城接邀入后衙施礼各叙宗派则光武为兄刘林弟也是日大设宴待刘林问姚期众将今朝廷更始若何众答曰更始不明信谗八贼嫉贤妒能颠颓国政使天下纷纷而无定也林曰君既不明难任重责莫若于此佐立吾兄为帝以众人望汝等若何众将闻说齐声相应曰公言极当遂选日邀光武坐于正堂众将列班于下林谓秀曰哥皇起义除奸身经万战未被恩酬显爵返遭贼计所侵况且更始非明智之君信谗毁直使天下英雄豪杰悉皆失望恐一朝有变则国属他人而费吾哥之力也依愚所见哥皇请就此为君以从众愿言讫众将一齐拜舞顿首山唿光武见刘林串同众将逼立为君顿颜大怒拔剑欲砍刘林忙走一旁吓得众将四散躲闪光武怒气冲冲还寨去讫却说刘林见光武不从独于厅上闲坐报曰有一先生来谒大王刘林遂出迎接见其状貌非俗有若神仙之像问曰先生来者有何贵干先生答曰吾因观望贵气寻至于此故敢冒谒尊颜乞姑恕罪林曰既有是言敢烦一相先生曰观足下之相不过王公之位岂当是哉再游观望谓曰贵气落于南市刘林遂与同出衙寻行至南街上尤庵前见一卖卦先生铺上书着成帝子刘子瑜新居北市卖卦二人入铺望卖卦先生伏唿万岁刘林遂请至衙问曰主公因何自苦于是答曰吾因王莽篡国隐姓一十八年今日略定方才显露是日刘林遂立王朗子为帝改号兴隆元年国号大汉皇帝以国师桓法钦为左丞相桓就克为右丞相王赤龙为元帅御弟刘林张美李献为末将四围城门紧闭光武知意急领军至城下叫刘林问故刘林曰前者立汝为君险被所害今已立却成帝之子刘子瑜也免劳后顾光武曰既然如是敢问皇帝圣关多少林曰二十八岁也光武曰兄弟错矣成帝在位二十六年寿四十六崩传位哀帝在位七年寿二十六岁崩又立平帝在位五年寿十四岁被王莽鸩杀再立子婴三年王莽十五年算至此则子瑜四十六岁也岂不诈乎兄弟休信他人惑言多是王莽枝叶故假我汉名养锐以嗣王莽之业可不自察王郎子听说大叫曰吾非汉室子瑜众将岂能掩饰肯立我哉汝虽刘姓乃假汉妖人非正枝叶言罢叫众将谁敢先出拿此反汉刘秀忽元帅王赤龙应声出曰小将愿敌言罢引数员勐将五百雄兵飞身上马使一柄大桿刀立于阵前叫小将对敌姚期出马二人交战十合赤龙败走张美李献二人忙出交战姚期战无数合二人败走不禁光武率兵赶杀其将都入城去光武叫曰刘林兄弟休被他人诱惑骨肉相戕可早省察共佐更始立祖宗之业显后世之名刘林不听紧闭城池光武分兵围守一月尚未降服王郎子问众将曰刘秀兵多将勇何以退之刘林曰主公勿虑河中府大枪贼处有军十万乃吾兄刘庭也臣往求借彼必相助若得此兵至日可破刘秀王郎子曰今被困守月余正在危险汝若往借须要急回助救林曰不劳致嘱臣当竭力匡扶言罢上马冲出阵去前望河中进发至蒲关令人报知刘庭急出迎接施礼坐毕刘林具说借军之事庭曰起军容易奈少先锋当阵将何如耶言未讫一将飞出应曰小将可往先锋视之乃上将邳彤也刘庭大喜遂令邳彤领军一万前行刘庭刘林领军九万后往行经数日至邯郸城下光武急分兵对阵姚期出马谓曰吾与汝素无仇何故逆天助寇枉费劳力乎邳彤曰为王新室服仇故来擒汝早下马降可全生命姚期大怒跃马横刀杀人其阵二人交战二十合不分胜负各将军回阵来日再决邳彤领王莽太子王禹撞至城下叫开门救兵都至王郎子于城上望见认是东宫王禹思放其人恐泄己事遂攀弓搭箭射死王禹堕于马下不放邳彤军入邳彤见射死王禹痛哭却兵冲杀出阵奔往他方而去却说刘庭刘林后军将至光武亲领大军对阵王郎子见救兵都至急放城中一万人马出助两下夹攻光武大败引军回走王郎子同桓法钦刘庭刘林引军急赶光武望南而走小军赶曰前有三员大将领军拦路光武大惊至近视之乃臧宫王貂贾复是也有诗为证尘途逢主主逢臣臣主相逢喜自新携手并归军营里君臣相遇古难亲第三十五回倾扶汉主灭奸邪民感仁威归圣主却说贾复等三将迎着光武邀入台城安抚百姓顿歇军兵忽听炮响一声桓法钦引军围城光武曰此处久困何能退之禹曰此城无粮不可虚守莫若乘其未备早开走出再作区处光武从之遂引众将等军弃城出走奔至元城将近小军报曰前有大将领军拦路如之奈何光武闻报叹曰吾今休矣忽见其将飞至叫曰小臣耿纯特来迎接主公休得惊惧光武大喜遂同入城纯令大设筵宴席待光武忽人报曰王郎子兵至光武谓众将曰谁能退却王兵耿纯大声应曰臣有一计可立斩王郎子光武问将军何计耿纯曰王郎子未知臣佐主公今既兵来臣领本部人马一千五百内藏贾复臧宫远远迎接彼必无备主公引军后至内攻外掠必破之也光武大喜遂引军前去约行十里之地迎着王郎子兵问曰汝等何人耿纯曰吾等特来迎接圣驾休得阻当王兵遂放其人再至第三队被其挡住不容进见臧宫贾复等俱入中队见其拦挡不放乃大喝一声齐唿杀进光武听知急引大军助阵里应外合叫杀连天姚期冯异王霸撞入其阵两军混战王兵大败王郎子桓法钦挡敌不住忙拨马走姚期等率军赶杀追将数里未及光武急令鸣金收军入城安歇邓禹谓众将曰今虽胜此一阵王兵未曾伤折倘若聚会必乘势败来攻使吾不备汝等务宜谨守言未讫急听炮响一声桓法钦将城围上耿纯进曰渔阳海马贼刘显处有军十万其人亦系汉皇枝叶主公可往求借若得此兵至助必破王郎子也光武曰奈贼寇紧围不能勾出纯曰臣夜开南门与王兵对敌主公开北门出往何足忧哉光武大喜至夜二更纯引兵开南门大喊一声鸣金击鼓叫杀连天光武引众将开北门飞走而去耿纯两下正厮杀间有军卒报知桓法钦言光武开北门走出去矣尚何空战法钦闻报急收军赶却说光武奔行十里之遥忽听山坡后炮响一声军骑拥出当头一将领兵截路见光武龙颜凤准是帝王之像即下马施礼问曰公非汉刘文叔乎光武曰然也其人闻说忙伏顿首告曰臣接慢迟乞主公宥罪光武携起问曰将军何姓答曰臣乃幽州刺史耿弇是也光武大喜忽听后军追至耿禽急令子耿耳退兵齐护光武入城引见刘显接至后堂施礼各叙宗派显乃光武之叔问曰贤姪为何忙奔于此光武垂泪而言曰秀因巡按河北至邯郸城不意刘林被人哄惑言王郎子是刘子瑜扶立为帝又至河中串诱刘庭共起大军反汉助王与秀争锋秀兵寡难敌故投叔处借兵乞念祖宗之仇急相援济倘或成功虽泉下亦不忘也刘显听罢亦垂泪谓秀曰吾有大军十万即起往救令弟刘李点兵自陪宴待光武忽人报有别驾至言奉御来要投谒见未敢擅入显令唤至接于厅上施礼毕其人见光武不言而出暗统大军一千将衙围祝光武知急令众将披挂与刘显上马出衙见别驾苗曾光武问曰汝等围此衙者有何故也苗曾曰报小长安杀兄苗蒙之仇光武闻言大怒率兵拒至忽王郎子兵至冲杀入城光武众将一齐拥战邓禹见其兵大两相夹攻急令众将领兵共保光武冲杀出阵奔投东海而去王郎子苗曾夹攻刘显冲得各逃四散收军闭城郎加苗曾为本部太守镇抚渔阳却说众将引军二百保护光武出走诈称王郎子兵过行经数日至近海地小卒报曰前有一员勇将领军飞来乞主公观是何人光武大惊其将奔至见是光武滚鞍下马拜伏于地言主公何故若此光武认是坚谭急为携起二人相抱涕泣哭诉前因坚谭曰臣与主公别后旦夕忧怀故假名于海上为盗探望消息今闻主公出巡河北与王郎子厮战特来寻护不觉幸遇于此言讫遂令合兵一处暂行歇息再当前进有诗为证山隔万重音信杳月明千里故人来人生聚散犹萍梗或向风前浪里回坚谭光武合兵前行至一村庄谭见光武面带饥色遂屯驻人马令军侍膳忽听喧哗之声一队军至光武惊惧急欲披挂见其至近乃贾复引军来也二人大喜遂将麦饼献与光武光武问曰此物何处得来复曰臣于王郎子军中夺来见主公饥饿故敢进献光武笑曰将军真乃虎口夺食忽姚期王霸冯异马成耿耳俱领残军赶至光武大喜遂合兵前行至三河县耿耳进曰此属幽州之地乃臣父所管之民主公可诈言赶捉刘秀人城安下臣有区处光武许之遂入城安讫耿耳对县官实将其事告知县官大喜遂出参见城内百姓人等知是光武各皆欢顺有诗为证刘君勒马过三河州县笙箫乐绮罗四海仰瞻苏雨露万民俱唱太平歌第三十六回天怜弱寡退邪兵王霸合兵援帝难却说光武于城内才安半月之余又被桓法钦赶至将城围祝光武引军弃城出走法钦挡住谓秀曰汝早下马受降免使朝攻暮击同扶汉室江山如不愿从立时斩首姚期等一齐大骂奸贼诡徒假吾汉室之名贪荣立寇若擒到手把作王莽一般分尸碎首法钦大怒骂其众将曰弱寡孤穷安持大众邓禹曰群鸦小啄岂敌凤凰光武催军搦战鼓噪旗幡众军交马杀得天昏地惨鬼哭神号光武将虽雄勇奈三千兵卒岂敌二十万之军光武正在危乏力气不加仰天叹曰常道真天子下降咸有百灵相助今吾累困贼兵何无应乎言未讫忽正南上狂风大作飞石扬沙王将军卒各皆掩面四散其后耿奔引领三千大军冲阵混杀王军大败逃走邓禹急令收军耿弇进曰主公勿虑今辽东乌桓国有军数万臣同耿弇往彼求借接助主公斩除此贼早安天下之民光武许之耿弇父子上马去讫光武领军从西南而往经过州县俱属王郎所管行至昆阳邓禹晓会诸将诈称王郎子兵至立于城下叫上开门遂入衙安下即令县官高户急炊饭食高户与手下议曰恐是刘秀军兵待饭熟后探听虚实方可与食但见军来累累催逼高户愈生疑心不令与食其军各人乱抢高户言曰正是刘秀兵也急入后衙擂鼓催军围捉光武知之慌忙披挂上马引众将往南门急走高户领军赶袭光武正至门下高户叫城上放下砍戕姚期闻说纵马飞至门下奋手一托光武遂免其害有诗为证略举擎国手支持汉干坤若此英雄汉谁堪与比论光武等走出其城邓禹曰为此一餐小食险失国家大事正欲前行忽听王郎军至勒马复奔南走晨餐宿夜不敢入城或食于道旁或安于空舍奔至芜蒌亭时天寒日冻光武甚有饥色冯异迳往民家求得豆粥一碗进与光武略充腹馁再至曲阳传迳过闻王郎子领兵后赶从者皆有恐惧之心行至滹沱将近小军报曰前有大河阻隔上无桥樑下无船渡又听王军后赶如之奈何光武闻报乃长声叹曰前阻后逼天亡我也王霸进言解曰臣乞往视看可渡否光武令其急往王霸飞至河边见江水泛涨浪滚滔天安能得渡乃仰天祝曰吾主刘秀仁德塞乎四海与民除灭妖奸奈贼兵势大力寡难敌战败逃此经过又逢大江阻隔不能得渡愿天怜佑护过此河免亡贼兵之手祝罢回报光武忙相谓曰河可渡否王霸恐惊众将乃徐言跪而进曰冰坚可渡跟护官属听知皆喜光武笑曰侯吏莫妄说也遂促兵前往果见河水冻合光武大喜即跃马纵辔而过王郎催兵赶至河畔见光武渡水而走众将一齐争功竞奔跃过未及至中忽一阵风过冻水粉碎王郎十万军兵共溺河死有胡曾诗曰光武经营业未兴王郎兵急势相凌须知后汉功臣立不及滹沱一片冰第三十七回仲华爇火燎君裳大启雄兵经日会却说光武渡过滹沱望前奔行至南宫地界遇大风雨满身俱湿引军趋避道旁空舍之中冯异抱薪邓禹爇火光武对灶燎衣冯异见光武面带饥色遂往农家求得麦饭一碗进与光武光武大喜自食一半余与众将解饥再往南行驰赴信都忽见城内众官悉出迎接光武远望认是任光朱祐景丹盖延寇恂祭遵迎入城中后衙各施君臣之礼共话闲别之情大排筵宴赏劳诸军忽人报曰王郎兵离城三里下寨次日决战众将闻报即欲对阵任光进曰不可轻敌况且是处东臯西臯俱集军将接合其势甚大既欲胜彼可先令一饶舌之士说连东西二臯若肯合兵相助则王郎可破矣光武闻言即令寇恂往说恂领命单骑前往至东臯门下令人说知刘植出接邀入后堂施礼坐毕问曰将军为何至此恂曰为汉司马刘秀原系长沙定王之后刘钦之子起兵破贼王莽扶立族兄圣公为帝今被王郎反汉难与对敌将军若肯助汉则更始基业可兴刘朝不绝后也刘植曰所怜者刘秀仁德也且吾亦系汉族岂有他哉欣然投顺二人遂往西臯而去至门下令人投报王梁接入与卓茂等各施礼毕问此公何来恂曰因司马刘秀为贼兵侵攘使愚特来投告将军乞兵救济倘能功就以贵酬谢王梁大喜即从应顺卓茂曰主公今在何处恂曰见在信都屯下卓茂听言即欲王梁起兵刘植曰可往渔阳太守刘显处求借军兵其人亦系汉族聚有雄兵十万倘求合会共往则破王郎如反掌矣寇恂闻说遂与刘植卓茂王梁四人上马同往前往渔阳进发行经数日至其地界忽见一队游猎军兵都执轻弓短剑坚甲重兵至近问曰何方将士投此经过恂曰司马刘秀使吾投往渔阳太守处求借救兵其首将乃是苗曾闻说是汉将大叫众将拿捉众得将令一齐混捉寇恂急勒回马望北奔走苗曾领军后赶约走五七里地忽前一阵军兵书着大汉军兵当头三将飞骑而来寇恂高叫将军救吾吾乃汉将寇恂被贼兵追赶三将乃杜貌吴汉马成闻恂叫救一齐喊杀活捉苗曾众军各逃奔散遂脱寇恂之危引兵拥入渔阳城去安抚百姓至衙内坐叙谓恂曰汝往何遭贼所擒恂曰因投渔阳皇叔刘显处借军路逢此贼若非公等来至险堕其手吴汉曰足下不知其故渔阳皇叔主公亦投此处借军被苗曾暗投王郎相击各冲混散王郎因封苗曾为此太守适才追赶被吾擒者即苗曾也寇恂大喜吴汉遂令左右推出苗曾斩首忽人报皇叔刘显兵至各众将出衙迎接邀入后堂施礼挨序而坐吴汉问曰皇叔许久何来显曰自此混散吾于诸处聚集军兵已得二万之余特来破灭苗曾汝等为何先夺吴汉曰吾已捉获苗曾令人推至刘显大喜曰为此小贼使吾君臣混散遂拔剑下阶砍为八段令人拖于沟壑有诗为证扰扰干戈角胜争人民慌乱各逃生寇恂已入渔阳里击斩苗曾直世平那刘显大排筵席众将一齐贺喜正宴间忽报耿禽父子兵至众皆出接至衙礼坐弇曰吾领壮军正来剿杀苗曾想被公等擒灭刘显曰吾等除矣耿弇大喜遂合兵一处共计二十万有余推刘显为元帅吴汉为副帅杜貌马成为先锋是日即起军行吴汉传令众军不得伤害百姓如故违者即斩众皆应诺炮响一声出城前往干戈耀日旗鼓番天所过州县不攻自服行经数日至信都离城五十里下寨吴汉令小军打探王郎子兵围城否又令寇恂报知光武寇恂上马飞至城下叫开门光武急令放入寇恂具说所集军兵约谋攻掠之事光武大喜遂与众将约议准同接应令寇恂回报寇恂上马出城回至寨中见吴汉等话讫前事却说光武登城叫刘林刘庭打话二人遂至城下光武曰汝等二人莫失兄弟之位早省入城共图妖贼莫待祸急燃眉悔之晚矣二人不听回寨而去是夜邓禹领军出城偷劫王郎之寨众将各遵分兵四门围伏待至三更时分王军昏目睡浓邓禹令军放火炮响一声四门齐杀入寨惊起王军不知去向东投西窜自相践踏桓法钦急引王郎子杀开血路奔走残兵败卒冲混四散邓禹收军入城光武知胜急开门接见姚期马上横担一人龙袍玉带活似王郎子之状心中微喜至近以火烛乃弟刘林也与王郎子一样妆扮光武放声大哭众将劝解未已却说桓法钦招集残兵尚有五十余万屯下营寨听得吴汉于寨杀牛宰马朝欢暮饮不理军情之事遂令刘庭张美李献引二万大军迎击吴汉之寨三人遵命领军前往撞至寨内遍绕乃一空寨急拨马回四围伏兵齐起举火高烧王兵不能冲出望西门冲走被王梁截祝急退东走贾复挡祝杜貌刘植挺枪混杀斩刘庭于寨内杜貌活捉张美刘植擒下李献光武领军政击王郎之寨桓法钦急领军往西走光武收军杜貌等拿张美李献来至光武曰军中唆哄通是此两匹夫喝令斩讫率兵再赴却说王郎点兵损折三十余万又听后军赶近急奔前走忽听炮响一声耿纯领军截祝二人交马混战光武邓禹领军赶至刘苇彭满杀入阵中见桓法钦骑龙腾空而起法钦拔剑赶上杀死彭满又望光武砍来只见头落于地视之乃一马首有诗为证百计混中原扶王欲併吞奸谋从惑世依旧汉干坤第三十八回月明妖妇驾云来奸计诬良诛佞贼却说光武见其邪术腾空心怀惊惧即收军卒下寨与众将议曰才破无霸之妖又逢法钦之孽将何治耶众皆默然无计至夜二更月明如日光武策杖出帐徐步游观忽见空中有一妇人腾云驾雾金冠珠履披戴仙衣谓光武曰吾乃滹沱神圣母也王郎真命之主汝休赶袭若与天命相违则性命难保姚期在旁闻说遂攀弓搭箭射落妖妇众将忙近擒下绑缚入寨期问曰汝何妖妇敢来戏侮主君妇人答曰妾乃王郎之妃桓法钦能行此法使妾驾雾于此乞天恩姑恕邓禹令杀犬血污之使不能行光武催军急赶王郎知其兵至令众军走入宋子城去坚守不出光武追至城下分兵围祝邓禹见城上桓法钦以草龙与王郎子共乘欲起急用于房道法解压其邪使不能起围经半月光武率将攻城法钦夜出城走陈俊方修纪厂等三军截住法钦急引王郎奔入邯郸城去光武诸将赶至城下分兵围祝王郎军兵十伤九死只有数百之余甚怀忧切法钦曰主公休闷西太山贼处有军数万可往求借若得其助可破刘秀王郎从说即令彭充往借充遂上马冲撞出阵行至其寨令人报知二人接入施礼问曰君为何来答曰吾主刘子瑜被刘秀赶急特来二将军处求借精兵倘成功后将军皆有王爵之报其二将乃岑彭李忠闻说大怒言曰汝主王郎贼子假吾汉室乏名欲争天下今使诡计惑说忠良拔剑奋砍充头落地一同至寨见光武光武大喜众将齐议欲立光武为帝光武曰不可吾兄更始尚在若夺其位是不仁也待其崩后方可受职却说朝中八贼朱鲔等奏上更始言刘秀按临河北众将反立为帝更始闻奏大惊急向近臣曰谁为寡人除忧破灭刘秀鲔曰今秦赵二州马武王常原与陛下为友得此二将立时可破更始准奏急令宣至朱鲔谓曰圣上加封刘秀征北大司马今按临河北反汉自称为帝圣上特宣将军往伐其罪后以重报将军若何马武故言曰刘秀如此不仁则天亦不容也遂允应其言敕赐费明为元帅庞贵为副将马武为监军王常为先锋是日起军十万上马前行至河北地界有人报知光武言更始皇帝敕令费明领军十万今将至近未知何故光武曰更始兵卒助吾剿灭王郎有何意也邓禹进曰主公休言未曾表奏朝廷请求军助无故自来恐是贼臣之计可令王梁迎出十里之外着其屯于彼地探其虚实然后合兵未迟光武从言即差王梁领军二万前往行经五十余里迎着王常等军两下排列阵势王梁出马横刀问曰汝领众军何所往答曰来助司马刘秀破灭王郎梁曰既乃圣上军助邓禹将令遣吾迎接教汝等屯驻此地来日会合马武故出言曰吾奉圣旨差遣岂由汝便梁曰吾奉司马将令谁敢故违言讫二人交马约战十合王梁败走马武赶追王梁勒马再战两军混杀一阵王梁引军回寨见光武具说前事光武急引众将素衣束手戈甲不身上马出见费明约行数里撞遇其军光武叫曰请费元帅相见费明出见光武问曰元帅来者为何明日为汝反汉自立为君圣上着我来拿光武闻言遂下马请罪庞贵持刀忙欲近杀光武跪伏受死姚期在旁奋怒跃出大喝一声骂曰贼臣谁敢持刀杀人挺起长枪跃马直取费明庞贵二人交锋都无两合忙走不禁众将夹托光武上马回寨邓禹曰果乃贼臣之计非姚期将军在旁则主公几乎休矣何能复乎马武等赶至邓禹曰谁出对阵姚期应声飞奔而出马武抡刀与期故战二十余合不分胜负各罢归营马武共王常计议至夜入帐斩却元帅费明并副将庞贵次日天明二人提其首级晓谕众军言有不助秀者此首为号令众将俱言往助马武王常引十万大军提头入寨见光武光武大喜遂合军一处时有小军走回长安入朝见朱鲔等具报前事朱鲔大惊又聚众将商议辽赠曰吾有一计可杀刘秀鲔曰何计赠曰前者圣上着军讨秀反被杀害不从称此违逆上命假赍圣旨一道令使者将药酒往彼问罪叫刘秀随便入朝若从不逆则无反意如不遵命即将药酒度与逼其快饮再令护军邳彤引军五万随后擒捉亦言上命差来使见圣旨叠叠决不敢违岂不中吾计哉众皆大喜即依计行先令使命赍旨前往后着邳彤领军各个遵令去讫却说光武正于帐中议事忽小军报曰圣旨又至请主公迎接光武即令安排香烛迎接开读旨云朕叨天眷职掌山河奈初登帝位黎庶未安故此遣汝按巡河北抚恤郡州托天下重事悉付于卿岂意听信小人之言反国自称为帝前者朕遣费明监军问罪夜令奸人暗杀夺吾十万之兵足见昭然之变明显欺君今再遣使赍旨施行如无反朕之心即当随使入朝同理国政共决民忧庶使朕无怀惧以释既往之愆若不信从毒浆快饮故兹诏示想悉宣知光武接诏宣读已毕谓众曰吾当随使人朝请释枉罪使不逆上而屈义也邓禹进曰此乃贼臣之计欲害主公彼得宠用专握主公不可信往恐有一失则有负天下豪杰之望而汉室不能复兴矣其使者李烟见邓禹阻谏即取金钟满斟药酒度与光武逼其快饮光武遂接欲饮忽左边一将怒若雷霆飞跃走近夺下酒钟掷下于地火燄腾起三尺拔剑砍死使者光武视之乃大将姚期也众皆大喜有诗为证何事君王意倒颠每听残贼害忠贤暗中敕使传宣旨一剑番身命梁泉第三十九回忠言服众邓英贤平除贼诏萧王职却说邳彤领军将至有人报知光武光武领军急迎行经数里相遇光武出马谓彤曰将军今将何往彤曰为汝信谗反汉自专为帝圣旨着吾特来擒捉问罪光武曰吾无是事何得诬乎彤曰既无是意又何违逆旨命杀害使者邓禹曰此乃贼臣之计将军何苦信之古云良禽择树栖贤臣择主佐将军文才武备势力过人竭助王莽不能成立后护王郎又经失败今与贼类同谋欺摧汉室金枝岂不想更始荣显为何而得皆吾主刘秀于乱世中创就基业让彼为君反信八贼唆哄戮杀皇兄刘縯后破王莽贼盗平除又听贼臣所谋欲图吾主散其部下诸将着巡河北千谋图害万计相戕今见王郎未除乘势促兵叠捉可见更始仁乎将军早思回首共立吾主为君庶不失乎功名之望将军若不愿从难出禹之手也今禹十万雄兵三十大将已把二百里之地矣将军纵有万夫不挡之勇则寡难敌众莫待擒捉归降掩藏名义将军可自思之邳彤听罢低首无言遂下马拜降光武大喜即令合军回寨聚同二十八将乃二十八宿并南北诸星悉会于是当日光武聚集诸将大设筵宴会劳功臣席间诸将都劝光武就位光武不从忽耿耳呈一表章进言曰吾主可早成计莫待众心解散驷不能追愿吾主察臣愚意言讫呈上表章臣闻人之恶不可不除人之善不可不纳吾主新破王莽天下未安社稷日危山河旦夕非周武高皇之君不能兴创此业今吾主仁德兼备智度恢宏正所谓仁德之君也愿吾主早继江山慰群渴望救生民之涂炭解黎庶之倒悬吾主若再辞逊位则天下众豪失望况且更始在朝昏庸愚弱不思吾主义让之心但图彼专荣显之地听信贼臣唆哄叠传圣旨欺诳则吾主几被其陷今再若不相从汉世山河必丧社稷散离噬脐何及臣不辞碎首之诛敢渎天威之犯愿吾王圣鉴臣耿耳顿首百拜谨奉表上闻光武览表微哂而言曰待破王郎之后为帝未迟邓禹见其坚执不从众意且率兵攻城桓法钦急引王郎驾投北而走邓禹领军后袭赶至高邑县分兵围住令军杀犬取血涂污其城又围半月不出解兵暂退离城三十里屯下营寨光武见有高台一所上书千秋二字不识其意遂问邓禹曰此台何用邓禹曰千秋者谓军多也光武遂同众将上台遍历游观玩毕下寨至夜三更光武策杖私巡军帐忽听小军议论言元帅将令来日于千秋台上立帝光武闻说大惊回帐自思若待天明众人不由我愿不如出寨奔回长安而去众人岂奈我何遂上马徐行潜往南门出走时御弟刘植把守严谨见光武欲出忙近扯住其辔告曰臣奉元帅将令若放主公出去小臣该死望主公仁宥光武见不放出乃拔剑自刎吓得刘植骇然急放辔去走入元帅帐下报知邓禹禹大惊忙引众将越池追赶不知往何而去却说光武夜出策马南行忽见其地两人并立俱道来日太平众立光武为帝光武听知大怒仗剑跃马望二人一砍化作火光并散于地光武近视乃二石人遂叹曰天赋吾以如是之人则山河社稷皆顺非人愿乎是日光武走至柏乡城望前南行忽听后军赶至乃邓禹等众将飞马走近勒住光武之辔告曰主公夜私出寨欲将何往光武曰回朝见帝汝管何为邓禹曰贼臣屡谋未获主公送入虎口叫众将不由其意一直趋拥回寨是日起军攻城桓法钦见汉兵入城急引王郎驾雾腾云复还邯郸而去光武率兵追赶至城下分兵围住数日不出邓禹曰吾有一计可擒妖贼光武问曰元帅何计邓禹曰不可攻城恐其见遇驾邪又走吾等退军十里彼见兵解必往南走柏乡城去可令姚期王霸领军五万往南离城十里山坡下埋伏再令王常领军二万于南山高阜处探望若法钦走至吾等随后追袭王常举旗为号坡后姚期王霸伏兵齐起前攻后击断然可擒光武大喜遂退军十里令各寨分兵埋伏去讫却说桓法钦见汉兵解散急谓王郎曰今城中粮缺不可久存喜得汉兵解退吾等可趁风急出投奔柏乡城去其中粮草甚广方好交兵莫要待汉兵复至难出其围王郎闻说遂与法钦领军开南门出走前往柏乡进发邓禹知出急同光武等将领军追杀赶至南山坡下王常擂鼓舒展旗幡姚期王霸伏兵齐起箭如雨下王郎欲回马武截住众将军卒喊杀连天王兵大溃左冲右突无路奔逃桓法钦驾雾正起被姚期一箭射落于地众将忙近擒下王霸跃马赶上活捉王郎斩军杀将尸伏如山光武收军凯歌罢战回入邯郸城去有诗为证奸雄百计望遗才诬使王郎战九垓直待满营空应月东风依旧绿云槐那光武等至衙坐定众将绑缚王郎法钦推跪阶前光武谓曰为汝一贼伤吾兄弟之情喝令推出斩首是日大排筵席宴劳功臣搜捡吏民与郎交通书籍凡得数千余章光武命将烧之令反侧子自安秀部分诸将吏卒皆言愿随大将军忽小军报曰更始皇帝遣使赍旨已在东门停下请主公出接光武闻言急令排列香案整笏上马与诸将群臣等俱出东门迎接至衙伏听宣旨诏曰朕承天命冒职龙居上继先王之业下安黎庶之心幸喜莽贼剿除冤仇洗雪皆仗卿力恢复而致朕于是位近闻刘林结党扶立王郎假吾汉室之名诈毁成王之业东偷西劫北伐南侵社稷几危其手人民敛迹伤容今卿荡灭整复王基正所谓壮士能挽天河净洗甲兵不用功劳盖士勋业无双朕特遣使飞临故授萧王之职边疆抚息罢甲回兵免使朕怀萦系以慰渴想心怀故兹诏示宣悉如行光武接诏拜毕众将功臣齐贺新居王职耿弇进曰百姓患苦王莽复思刘氏速兴今更始虽为天子而贼将擅权未有导王于正但以自贵为常劫掠民财疾谗忠赤使士卒敛容更思莽日是以知其必败也今我王功名已着义让两全尚可久居是位而自苦哉且我王以义征伐天下可传檄而定也天下至重王可速取莫待群奸俟衅他姓得之则我王枉劳前力豪杰空瞻愿王勤察萧王闻言微笑而辞曰王郎虽灭河北未平姑待四方宁息即帝未迟其心终不能征二于更始却说诸处各贼名曰铜马铁胫尤来大枪上江青犊富平获上等各领部兵合共数百万人所在州郡攻掠劫夺民财铜马聚于邬县时值秋月萧王会集诸将商议共击铜马邓禹曰此贼骁勇不可轻敌主公欲进须起大军连城攻击方可破贼萧王曰然也遂拜邓禹为元帅岑彭马武为副将以姚期杜貌为先锋冯异王霸为左右使是日点起大军十万上将千员炮响一声齐奔上马出城前行干戈耀日旗影蔽空步卒骑兵摆施百里至枭县离城五里下寨忽南上一队军兵飞奔来至萧王视之乃大将吴汉会清阳军来也问曰来军多少汉曰三万有余萧王大喜遂合为一处于是士马益盛粮草盈余邓禹分兵击城叫贼徒决战铜马闻言大怒令军五万出城迎敌两边排列阵势铜贼出马立于阵前言曰白水村寇吾素与汝无干今来犯界是欲讨死乎马武大骂鼠掠小寇不思立名于世以就男子之规但以劫财图食真禽类不如也岂足为义今若早知降顺则有恩爵之荣如敢拒抗残生不保铜贼大怒抡方天戟跃马直龋二人交战约十合邓禹即令姚期杜貌岑彭吴汉等将一齐助杀喊声震地金鼓连天众将混杀铜马大败急收残军走入城中坚闭不出萧王分兵围祝困经两月铜马食尽粮空夜奔西门奔走吴汉截住两军大杀一阵被其冲过又逢岑彭拦路二人交马共战十合铜马败走奔投东北而走萧王领军追杀至馆陶县被其走入城去令卒紧把萧王分兵围祝又经半月邓禹曰此城粮多草备难可轻敌主公暂且退军离城五里立起营寨然后与彼攻袭吾等将兵则有本矣萧王曰然遂退军五里屯布坚营忽一阵风过邓禹进曰此怪风也今晚贼兵必来劫寨吾等须谨闭之可令布起空营一所四面埋伏军兵姚期马武守东门岑彭杜貌守西门贾复臧宫守南门冯异王霸守北门再令祭遵邳彤寇恂朱祐等军伏于两旁接应吴汉傅竣耿耳王常保护主公于后营内高烛明灯读观兵略铜贼兵至必然南进臣与马援伏于南山高阜处探望待彼尽入臣以火炮为号四下伏兵齐起使彼纵有拨天之手不能出吾铁束之围萧王大喜谓禹曰先生诚有鬼神不可测之机天地难可量之计遂依其行令众将分兵各伏去讫却说铜马聚集诸将议曰今刘秀兵雄将勇且兼邓禹高谋吾与累战未克一胜今又围城日夜攻击如之奈何忽小军报国刘秀退军十里布立营寨大王可率兵破之铜马闻言大喜至夜二更点起大军五万各披金甲重盔长枪硬弩上马出城悄声寂步至寨首迳从南门而入见萧王坐于后营秉烛观书率兵急进至中营寂无动静勒马遍观乃一空营铜马大惊欲退山上邓禹马援望见贼兵俱入急令擂鼓炮响一声四门伏兵齐起吴汉傅竣耿耳王常四将自内杀出旗幡鼓震地泣天愁铜马急望东走被姚期马武截祝回奔西出杜貌岑彭挡住大喝一声两军混杀便欲南回被冯异贾复臧宫等诸将一齐夹攻铜马大败乃高声叫曰吾愿归降可休罢战萧王上见贼叫顺急令众将休持铜贼急奔下马拜伏萧王之前告曰小将罪该万死乞主公仁恩宽宥萧王大喜遂封首将为列侯令合兵一处铜马即首谢恩而退却说马武姚期等众将议曰今铜马虽服未可全凭其乃劫贼之身岂有忠心倾向恐其假顺暂脱死危悉未能尽信铜马等闻其所议甚愧流汗虽得封用亦不自安萧王知意谓降者曰汝等休疑但可竭力当先成就功业吾岂怀旧恨哉遂传敕令各归营整点兵力众皆大喜而退至夜人静萧王自乘骑按行诸部听得降者更相语曰萧王推赤心置人腹中安敢不效死乎由是皆服萧王回帐至次日天晓悉以降者军兵分配诸将遂数十万余南徇河内故关西号秀为铜马帝有诗为证萧王推赤置人心天下苍生若望霖自是关中清镇后民歌击壤颂尧音第四十回荐举能封太守极五夜禁寒扶帝王是日萧王亲领诸部将卒南入河内忽人报曰今有赤眉大贼樊崇等起军十万攻击长安祸在旦夕乞我王急发兵救萧王闻言大惊急谓邓禹曰赤眉兵势极大非智谋之士则难破敌吾欲托公往伐净扫烟尘救万民之涂炭苏四海之来瞻公意若何禹曰臣但无张良之智韩信之计敢不效死而当先乎萧王大喜遂拜禹为前将军中分麾下精兵三万跟护邓禹西入关征复问禹曰今河内境界虽然富贵奈其险要之地吾徇河北欲择诸将御守而难有是人将何如耶禹曰我王勿虑臣举一将可保万全王曰何将禹曰部将寇恂文武兼备有牧民御众之才非此子莫可使也萧王闻言叹曰公善识人即拜恂为何内太守行大将军事王谓恂曰昔高祖留萧何守关中吾委公以河内务当竭力匡护广给军粮益卒励士人马防遏他兵勿以怠慢北度而已恂曰既食君禄当尽臣忠今主有所托臣岂敢惮而辞哉遂谢恩而出再令冯异镇守孟津各吩咐讫萧王亲送邓禹至野王分别各往邓禹既西萧王亦北却说寇恂领萧王之敕为河内太守终日朝干夕惕若厉伐淇园之竹为矢百余万养马二千匹收租四百万军粮兵刃各个齐整虽使远征近伐未尝乏绝却说更始以赤眉之乱使大司马朱鲔及舞阴王李轶等屯兵洛阳鲔谓众曰今闻萧王北击而河内孤寡且河内之地民富财殷正乃兴兵之所吾等可急取之使后萧王复至将士无粮不能争战吾等乘胜击之必然可破众皆大喜遂令讨贼将军苏茂副将贾疆统领精兵三万南渡巩河攻温寇恂知朱鲔犯界即勒兵驰出令人告喻近连诸县发兵会于温下合击军吏谏曰今洛阳兵渡巩河前后不绝宜待众军齐集乃可出也恂曰温乃郡之屏藩失温则不能守正宜速进何惧之哉遂驰兵诣赴忽人报曰偏将军冯异起军来助请太守出接寇恂闻言急出相迎冯异曰萧王委吾二人镇守诸处今闻贼兵犯界吾恐有负委托特来相助将军共清尘虏不枉吾等英雄之名寇恂大喜二人携手共人令设宴待席毕即起兵行共合十万有余及诸县齐集士马四至幡旗蔽野恂令士卒鼓噪大唿言刘公兵至苏茂军闻之皆有惧怯之心恂异二人分兵隔河两处佈阵苏茂贾疆出马谓恂曰小将何名早降免死寇恂骂曰豚犬贼子不识河内寇恂将军故来犯界三合斩汝显吾上将苏茂大怒纵马横刀直龋二马相交约战十合苏茂败走寇恂跃赶贾疆截住战不两合被寇恂一刀斩于马下河上旗幡一举冯异急出两处伏兵夹同攻击唿声海沸杀震山崩苏茂败走冯异寇恂赶杀追至洛阳连击大破之茂兵自投河死者数千生获万余人恂遂收军入寨安歇谓异曰贼虽破奈李轶朱鲔未除将何如耶异曰李轶初与萧王谋约吾遣将遗书说服此人则朱鲔不难矣遂挥书一缄遣人送下书曰愚闻明镜所以照形往事所以知今昔微子去殷而入周项伯叛楚而归汉周勃迎代王而黜少帝霍光尊孝宣而废昌邑彼皆畏天知命现存亡之符见废兴之举故能成功于一时垂业于万世也苟令长安尚可扶助延期岁月疏不间亲远不逾近季文岂能居一隅哉今长安扰乱赤眉临郊王侯搆难大臣乖离纲纪已绝四方分崩异姓并起是故萧王跋涉霜雪经营河北方今英俊云集百姓风靡虽邻岐慕州不足以喻季文诚能觉悟成败亟定大计也哉论功古人转祸为福在此矣如勐将长驱发兵围城虽有悔恨亦无及矣汝岂不想初与萧王首约而起乎愿早思之无为后悔矣大汉偏将军冯异书拜李轶览读罢低首无语自思原与萧王首结谋约加相亲爱及更始所立吾与共陷伯升故知长安已危不能持立欲待降秀恐怀旧恨心思反侧不能自安乃长声叹曰可恨当时与贼子同议而致今日噬脐无及乃修书令使回报不复与争书曰轶本与萧王首谋兴汉剿服寇兵结荣枯之计誓生死之盟意气情孚肝胆相照轶当铭骨于衷致死相报则可何如是乎恨误听贼子之唆而伤君臣之义诚羞愧汗悔亦何追轶故知长安颓息更始难支欲待肉袒负荆恐上心怀旧恨是以展转之际不能以自安也今轶守洛阳公镇孟津俱据机轴之要岂可背慝而相戕哉千载一会思成断金唯深追萧王愿进愚策以立国安兵息之愿也汉舞阴王李轶谨书回奉冯异接书看毕谓恂曰今李轶悦服可乘锐进兵攻击朱鲔莫待众心思散难破此贼恂曰公言是也遂起军南下河南城臯东十三县及诸处屯聚兵卒闻汉军至不征自服降者十余万众却说鲔将武勃知诸县兵叛急将万余人马下南攻击人报冯异异知急引部将渡河救杀行至东臯两军相对武勃出马谓曰吾讨诸县反贼与汝无干今何率兵至此异曰河南知县尽属吾掌汝尚诈言不省来投死乎言罢二将交马约战十合武勃败走冯异寇恂亟兵追杀赶至士公亭下冯异大喝一声斩武勃于马下众将齐冲混杀斩首五千余卒残兵败卒悉拜顺降冯异收军安寨顿歇却说李轶自与异通书后不复争锋故异大显威胜及斩武勃等将轶独闭门不出鲔闻大怒令人暗入帐下刺杀李轶由是城中离析多愿降刘鲔自将兵数万攻掠平阴冯异寇恂引军对阵朱鲔出马冯异骂曰背主反贼朝廷有何负汝敢来犯境侵疆今日斩汝阵前以绝汉家之患言讫激若雷怒跃马提刀飞奔入阵二将交敌战无三合朱鲔大败拨马急走冯异寇恂率兵追杀赶至洛阳环城之下众人一齐攻击征云蔽日杀气腾天逃兵践足战士相冲贼兵大败朱鲔拼命撞出走入辽东而去余兵将卒悉降拜服于是寇恂冯异连破胜贼威震邻邦洛阳境面胆落神惊是日班师渡巩唱凯歌还却说萧王与邓禹于野王分别亲引大军五万进击河北忽人报曰今有大彤青犊主帅陈坚闻萧王兵至急引贼十万出城迎敌两军相对姚期等众将一齐出马对阵混杀战至日中贼兵不退萧王见士卒皆饥谓众将曰可饭再战贾复曰先破贼兵然后就食言讫奋勇当先贼兵见其势勇各相奔逃而去萧王遂即收军进击北平却说尤来大枪五幡等贼正于城中欢宴忽听萧王军至急引五万人马出城对阵姚期出马谓曰吾主北平宽仁大度纳谏如流汝等早降拜伏重加官职不使遗臭于万世也今若不从则性命是亦难保矣众贼闻言大骂妖人草寇焉成大事跃马横刀直取姚期光武急催马武岑彭等出阵助杀众将齐冲混杀贼兵大败回走众将追杀大枪拨马复战被岑彭一刀砍于马下姚期赶上活捉五幡尤来撞阵出走吴汉急催耿弇景丹盖延杜貌耿耳王常等十三将四围掩杀尤来欲奔西走吴汉跃上大喝一声砍于马下众将混搅入阵斩首三万余级伏尸百里乱堕坡冈余贼混散入逃辽东而去萧王收军入城宴劳众将却说五校贼兵招集数万人马攻击真定入报萧王王曰若此之乱天下何能得服清正黎民贾复进曰我主休虑今大贼平定何患小哉臣愿乞军三千一人往服萧王曰将军累战受苦未息一安今待吾差别将汝且暂停复曰为人臣子当尽耿忠岂可畏难而苟安哉遂不听所言上马勒兵而去行至真定两敌相迎五校首将出马谓复曰汝何将士敢来冲吾阵复曰匹夫草寇还不知大汉护都贾将军名姓故来讨死贼兵闻说胆落神惊欲回退走贾复横刀跃马大喝一声斩于马下众随将卒忙伏马前叫降贾复大喜遂令合会班师三千军出四万兵回于是诸邦震恐贾复之名有诗为证大将平蛮势若波旌旗云拥照山河烟尘扫荡班师日鸣凤青天唱凯歌贾复回至北平萧王急出迎接挽手归幕问曰将军平贼若何贾复具言所事萧王大喜谓曰将军一举即破天荒遂令大宴酬劳至次日天晓军人报曰贾将军伤发疮疾甚在危笃请大王急将何治大王惊曰吾所以不令贾复为将者为其轻敌也果然失吾名将亲至帐下问疾见复甚笃萧王垂泪言曰吾常虑将军怀忿为此故也今日果然复曰以死事君臣之当分何足为恨但臣未能继嗣无可祀宗今妻虽怀有孕未知成否若何倘或有嗣乞我主念臣之意扶持教导终成不孝之名则虽死而无憾矣萧王听言不觉恸声谓曰将军所失者为吾剿除灭寇恢复江山恨秀不能以身代之岂敢忘乎相从于患难之中也既若细君身孕生女耶吾子娶之生子耶吾女嫁之将军且重保养而致身宁岂足忧于妻子乎哉言罢令复安养自出勒兵徇蓟至城安歇却说贾复疾愈引军急追萧王至蓟令卒报知萧王萧王忙出迎接邀入帐下坐序二人甚悦至次日诸将进曰我王圣鉴今河北尽平百姓俱服王可就此为帝以慰众望萧王不听再起军行至范阳马武进曰天下无主如有圣人承敝而起虽仲尼为相孙子为将犹恐不能有益反为不美后悔无及我王虽执谦退奈宗庙社稷何宜且远蓟即尊帝位以议征伐今此无主而贼相乱击之乎光武惊曰将军何出是言也可斩首为示马武曰诸将皆言非一人也萧王使马武出晓众将俱畏不言是日萧王引军从蓟还至中山诸将复上奏曰汉遭王莽夺位宗庙悉被灭绝豪杰愤怒生人涂炭与伯升首起义兵推尊更始为帝而不能奉大统败乱纲纪盗贼日多群生危蹙大王初征昆阳王莽自溃后拔邯郸北州弭定三分天下而有其二路州据土带甲百万言武力莫之敢抗论文武则无所并臣闻帝王不可以久旷天命不可以谦拒惟大王以社稷为计万姓为心何得累拒而苦乎萧王又不听言行至南平棘诸将复固请之萧王曰寇贼未定四方尚敌何速欲正号位乎诸将进言不从且暂出耿纯进曰天下士大夫捐亲戚弃土壤从大王于矢石之间者其计固望攀龙鳞附凤翼以成其所志耳今功业既定天下亦应而大王留时逆众不正号位臣恐士大夫望绝计穷则有去归之思我王不可久自苦也若大众一散难可复合时不可留众不可逆愿大王察臣愚衷早苏众望萧王见纯奏言甚诚切当深复感之乃曰待吾将思行至于鄗召冯异问曰四方动静若何异曰三王反叛更始必败宗庙之忧在于大王今宜速从众议军卒社稷下为百姓王曰吾昨夜梦乘赤龙上天觉悟心中动悸此意若何异闻言下席拜贺曰此天命发于精神也心中动悸大王重慎之性也此天速大王登位不可延迟萧王闻言微微而哂冯异遂退会儒生疆华自关中奉敕伏符诣进于王曰刘秀发兵捕不道四夷云集龙斗野四七之际火为主群臣因是复进奏曰受命之符人应为大万里合信不议同情周之白鱼曷足比焉今上无天子海内混乱符应之瑞昭然着闻我王宜答天神以塞群望萧王于是准言命有司设坛场于郊南千秋亭五成陌军卒得令喜笑不胜即往南郊筑坛建起高亭四围结彩中建御座以黄包茵褥铺于金龙椅上前焚宝鼎后展绣屏完毕至县复命六月己未文武百官各整朝衣象笏先临坛待驾登殿有诗为证骢马五更寒披衣上绣鞍东华天未晓明月满阑干是日萧王车至诸将扶上千秋亭萧王令列香案于前亲祝告天祝曰皇天上帝后土神祗眷顾降命属秀黎元为人父母秀不敢当群下百辟不谋同辞咸曰王莽篡位秀发愤兴兵破王寻王邑于昆阳诛王郎铜马于河北平定天下海内蒙恩上当天地之心为元元所归谶记曰刘秀发兵捕不道卯金修德为天子秀犹固辞至于三群下佥曰皇天大命不可稽留秀敢不敬承祝罢众将扶上宝位鸿胪唱喝山唿文武扬尘拜舞齐伏金阶听宣敕命改年为建武大赦天下众将功臣各受封赠帝令文武功臣各插金花于殿侍宴众臣听罢欣然即从一齐戴上手捧金杯跪于帝前告曰陛下新登宝位臣等无可称贺敢献野芹杯酒以表君臣之义愿我王万万高寿永抚黎民帝大喜曰朕居是位俱赖卿等匡扶而致今日之显言讫即下位令各侍于两旁有诗为证侍臣各显庙廊材齐祝君王万寿杯酒滟金波扶日月歌声喜气一时回殿前侍酒浮香醁高品传宣修善珍圣主御筵犹未饮便令颁赐及儒臣第四十一回赤眉郑北扶盆子帝敕关西拜邓臣却说赤眉樊崇等西入长安至郑进谓刘盆子兄刘恭曰更始荒乱政令不行故使将军得至于此今将军拥百万之众西向帝城而无称号名为群贼不可以久居不如立宗室挟义诛伐以此号令谁敢不服遂令众将于郑北高设坛场选日立帝六月三日众将拥护盆子上坛南面而坐文武皆唱山唿时盆子年十五岁原在军中主家牧羊被发跣足敝赭污身今见百官拜舞心惧恐怕欲啼兄刘茂谓曰陛下休惊此乃天子当分为万民之主何故忧惧即与总髻半头赤帻乘轩车驾大马四围绛帐遮护退居闲室犹从牧儿游戏崇虽起勇力而为众将所宗然不知书理难任相位时徐宣为故县人原为狱吏能通易经共推宣为丞相崇为御史大夫逢安为左大司马谢禄为右大司马文武群臣各封赠讫却说邓禹领萧王之命自箕关将入河东河东都尉守关不开禹攻十日破之获其辎重千余乘进围安邑数月之久未能攻下更始大将军樊参闻知禹围安邑乃引大军五万人度太阳攻禹人报知邓禹禹曰狼野小贼安敢犯境即遣诸将分兵对阵樊参出马谓禹曰更始未有负汝何得唆反刘秀为帝今又起军侵犯吾境欲尽争乎禹曰本图大事者刘秀兄弟东荡西除破灭奸贼于乱世中创成基业让彼为君今更始荒政不理故使汝等贼心日炽串合赤眉假立盆子为帝欲夺汉室江山今再不斩汝等更待何时樊参大怒跃马提刀直龋邓禹急率诸将出阵两边混战金鼓齐鸣樊参败走禹率兵赶至解南众将四围击杀大破之斩参首于地败卒各逃禹遂收军下寨却说更始知赤眉立刘盆子于郑使定国公王匡陈牧成丹赵萌屯新丰李军共兵五十万众往郑攻伐时张昂廖湛申屠舰胡殷等与御史大夫隗嚣议曰今赤眉扶立盆子为君兵雄将勇吾更始势败难以支持又且累行不仁之事荒政虐民吾等早思长计莫待后悔无及可于立秋之日乘其祭社未备吾等劫杀更始会合赤眉兵入长安共佐盆子则不失乎功名之望又且为于子孙长久之计也大夫若何隗嚣大喜曰吾亦有是意但未会公等约议不敢决行正话间忽侍中刘能卿知觉即往前殿告知更始更始闻言大晾叹曰恨目不识奸佞久容贼子唆谋嫉害忠良之将而今日果候衅起言罢退殿托病不出至次日天晓召张昂等欲尽杀之昂等皆入问疾惟隗嚣不至更始狐疑谓众曰吾召汝等必有事故何隗嚣不至张昂答曰陛下少怒隗嚣随后即至更始曰汝等四人且于外殿听候待齐同入朕有事付四人遂退张昂廖湛胡殷见更始言异疑恐有变即突出殿外而去独申屠健在内更始急传令将健斩首健告曰小臣无罪陛下何故变心致臣于死更始曰朕无负汝何与众谋造叛不容再说令武士推出斩讫却说张昂廖湛胡殷三人勒兵叫叛劫掠东西财库至晚举火烧门大战于营中更始大败次日令安车骑百乘将妻子载上东奔赵萌新丰而去更始复疑王匡陈牧成丹与张昂等同谋乃传旨召人陈牧成丹随召至殿更始令将擒下二人并皆斩之王匡知惧将兵入长安与张昂等合击更始急同赵萌领军五万共攻匡昂于城内两军混战喊杀连天匡等败走赵萌赶上王匡跃马出城奔投东走而去更始收军徙居长信宫却说邓禹于关西解城升帐独坐忽帝使使者持节至令人报知邓禹禹急出迎接至衙内即安排香案整笏听宣诏曰制诏前将军邓禹深执忠孝与朕谋谟运筹于帷幄之中决胜于千里之外孔子曰自吾有回门人日亲此之谓也今朕有将军山河旦复自与将军野王分别掠服寇军再至于鄗诸将不时逼请是六月已未不得己而即帝位也向托将军西伐历苦勤劳斩将破军山西已服功名远着德誉已垂百姓不亲五品不逊汝作司徒敬敷五教在宽今遣王都尉授印绶封为酇侯食邑万户汝敬之哉兹诏示宜就毋违邓禹接诏拜舞礼毕即令使者回鄗是日亲率大兵五万渡汾阴河入夏阳进攻赤眉却说更始中郎将左辅与都尉公乘歙会同十万大军共进攻禹至汾阳河两军相遇邓禹出马谓曰汝何将士敢来阻路早伏受降保汝重用左辅曰更始知汝反汉共立刘秀为帝故遣吾等特来讨伐还敢巧饰惑我忠良言罢跃马抡刀大叫众将掩杀邓禹急率诸将出阵两军混杀金鼓鸣天左辅等大败拨回马走邓禹催军赶上追杀数里未及即罢回兵有诗为证汾阳河遇战中郎戟列锋芒耀日光杀气腾空阴雾蔽威声震野贼兵藏第四十二回王匡结贼侵更始盆子哀臣避赤眉却说赤眉樊崇等起军至高陵忽听炮响一声山坡后一队军兵当头一将金甲银盔长枪白马手执降旗上写定国公王匡迎顺樊崇急出下马施礼谓曰远劳将军至此少获迎接乞勿见咎匡曰将军扶德伐暴天启人归吾久欲起兵接应共佐明君奈天未假愿今闻将军兵至故伏道相迎万乞姑纳为用倘名成就虽泉下亦相戴矣崇曰将军文武拔萃何故是谦今幸不屈英才肯护孤独岂取背逆而忘哉言讫二人大笑遂合兵共连而进人报更始更始大惊急令李松领兵三万出城迎敌两军排列阵势金鼓齐鸣王匡出马谓松曰更始残暴日肆诬斩忠良汝尚何苦力护而取辱哉李松大骂背义匹夫不思更始与汝王侯之位贪心犹未满足交串贼兵欺天反主三合斩汝以泄君恨王匡大怒纵马直龋李松奋挺长戈冲阵对敌二人交锋共战十合王匡败走李松跃马赶上樊崇见匡败走急出助战二人亦交十合不分胜负再令擂鼓又战十合樊崇诈败李松追杀赶至山坡樊崇大叫王匡等诸将十万军兵齐出四下夹攻李松将寡遮抵不住勒马回走樊崇率兵赶上王匡兜弓搭箭望李松奋射中马而倒樊崇急近拿住令军绑缚囚陷余卒皆降祟等乘胜率兵攻城至东门把守校尉乃李松之弟李汛赤眉令人谓之曰今吾主将樊大将军拿获汝兄李松囚陷于车汝若早开门献则活其命倘再抗拒汝生难活汛闻即开门降献九月赤眉入城人报更始言李松出阵被赤眉大将樊崇活捉复进攻城把门校尉李汛开降赤眉都已入城陛下急将何治更始闻言大惊心惶无措急跨上马单骑奔走从国城门出妻妾妇女随后哭赶连声唿曰陛下既欲出逃当下马谢城而去更始即下马望城泣拜复上马而去却说朱鲔复聚兵于洛阳残害百姓苦虐军民帝遣大司马吴汉朱祐岑彭贾复坚谭等十一将领兵五万进击洛阳各遵旨命去讫却说更始弃城奔至高陵妻子裸袒流落道途帝闻之大惊心甚忧悯乃遣使下诏封为淮阳王诏曰朕尝力谏皇兄不自省察奸佞而果贼衅相凌祸起萧墙悔思无及今赤眉攻迫弃舍城位妻子裸袒于道旁妾妇流落于村迳朕闻涂炭甚切忧思故兹颁诏飞临封授淮阳王职再谕吏士人等敢有仍前故违诏旨暗相戕害者罪同大逆故兹诏谕宜悉宣知更始正于城衙独坐闷想嗟吁忽人报曰帝遣诏至请大王出接更始急排香案整笏接入俯听宣读仍依君臣礼行拜毕众将拥扶就职却说吴汉等诸将领军至洛阳分兵围伏令人报知朱鲔言吴将军四面排佈阵势兵如铁束将军纵能插翅腾飞今番决要拿斩将军若早降不失原职如不愿从祸临眼下朱鲔闻言默默无语遂开城出降接入汉兵至衙安抚百姓十月癸丑帝亲驾入洛阳吴汉岑彭贾复朱祐坚谭等十一将军引朱鲔降者齐出接朱鲔进曰小将罪该万死乞陛下仁恩宥恕帝大喜遂封鲔为洛阳太守鲔顿首谢恩各护车驾入城幸南宫见殿宇损坏令坚谭监着校尉整造宫府而于是定都却说邓禹于汾河击走左辅等时刘盆子兵过肆暴残虐吏民百姓不知所归邓禹乘胜独克而师行有纪皆望风相伏而迎一日之间降者以数千计众号百万军会合即行禹遂止之暂停车马以抚劳百姓乡村父老童稚垂发戴白之人满车下莫不感悦于是邓禹名震关西诸将豪杰皆进告劝禹曰今赤眉已占长安击走更始将军可急进兵莫待养锐锋益难与禁持禹曰不然今吾众虽多能战者少前无可仰之积后无转馈之资赤眉新拔长安财富充实锋锐未可当也然其盗贼群居无终日之计财谷虽多变故万端岂能坚守也哉今闻上郡望地安定三郡土广人稀谷多畜众吾且休兵往北就粮养士以待赤眉势败方可图也遂不听诸将之言引军往北进发行至柯邑凡经过各郡邑皆开门归附西河太守宗育闻禹兵至即领大军三万出降邓禹大喜遂令合兵一处却说帝于洛阳忧思关中未定而禹久不进兵乃遣使赍敕往北催邓禹急取长安敕曰朕闻司徒邓将军德报诸郡可并尧也今亡贼不攻则同桀也前者朕托关中于将军则天下重事悉从所发奚何舍政而窃小哉长安更始自赤眉侵入弃妻逃走吏卒人民遣遑无倚宜速进兵剿除贼寇攘解百姓之倒悬系万民之心望一慰朕躬之思二利兵家之快今则久驻他邦骚州扰县而自专据何其理乎故兹敕谕宜即加兵倘再延捱欺慢上意垂示不贷邓禹开敕读罢微微笑曰主上岂知吾意竟不从言遂分遣将兵且攻上郡令冯愔宗歆守栒邑二人争权一齐上马持戟相攻共战十合宗歆败走冯愔跃马赶上大喝一声斩歆于马下回至县衙勒兵反汉进攻禹禹急令使往洛阳奏闻帝主使者至帝宣入问使者具奏所事帝曰愔所亲爱者何人对曰护军黄防极与善交帝度愔防二人不能久和势必相忤即令使者回报言杀愔者必黄防乃遣尚书宗广持节诈降冯愔广领命上马即往行至徇邑令人报知冯愔冯愔大喜急出迎接邀入衙内礼坐谓曰公若竭力相扶创成功业富贵共之广曰蒙君不弃当死相报岂庸常哉至经月余防果执愔奔于洛阳献帝帝大喜乃赦其罪却说刘盆子居于长乐宫诸将日会各争论功交头接耳乱扰席前并无一人畏服至腊日崇等设宴大会请盆子坐正殿中黄门吏卒持兵跟护其后文武公卿皆列坐殿上令女乐筵前歌舞品竹调丝酒未至中一人出一书简言欲谒贺其余不知书者皆起请为书名各个屯聚席前更相背向忽大司农杨音按剑骂曰诸卿皆老佣也今日设君臣之礼故下扰乱不遵法律儿戏尚不如此何其对君饮乎皆宜格杀众人闻说竞相班斗各奋持兵互相杀伤无数殿上盆子莫能止之卫尉诸葛樨闻之遂勒兵人殿杀百余人方才定息盆子惶恐日夜啼泣独与中黄门同榻共卧但得内观主阁而不闻外事若向时掖庭中宫女数百千人自更始败后幽闭殿内乏粮无食掘庭中萝葡之根或捕池鱼而食有饿死者因相埋于宫中忽盆子至各伏阶前泣相告曰陛下登位妾等数百千人幽闭宫中无食忍饿死者不可胜数乞陛下仁怜救妾众人残命盆子听罢顿足嗟叹遂令中黄门给米每人数斗各皆叩首谢恩后盆子去悉饿死宫中不出那刘恭见赤眉众乱知其必败自恐兄弟俱遭所祸密教盆子解下玺绶与众辞让告归盆子欣然即从建武二年正月朔大会诸将刘恭先谓崇等曰自蒙诸君共立恭弟盆子为帝德诚深厚奈且未週一载混乱日甚想不足成大事恐命死于他人之手反无所益也愿退为庶人无穷感戴崇等听言顿首起曰此皆臣等罪也愿勿疑虑恭复坚请崇曰众立天子为生民之主抚育四方今式候固为请拒宁欲事乎恭大惭而退盆子乃下龙牀解玺叩头告曰今诸郡县官遣吏贡献粮物而盗贼依旧辄见劫夺流闻四方莫不怨恨不复信也向且所立皆非其人不由所愿今宁乞骸骨归乡以避杀害之难乞诸君哀怜耳言讫泪下如雨崇等诸将莫不哀怜乃皆顿首告曰臣等无负陛下何苦忧思请自今以后不敢复肆纵欲因共抱持盆子扶上宝位带掌玉玺盆子号唿不得已而受之既罢各出盆子闭宫自守从此日起三辅诸将翕然无竞皆称天子聪明智度百姓人等争还长安市里才满二十余日赤眉贪嗜财物复肆前凶混相劫夺城中粮尽放火焚烧宫室遂载宝物引兵西过祠南郊车甲兵马最为勐盛众号百万盆子乘王车驾三马后者数百骑望南山进发行至郿城更始大将军严春知引兵三万出城对阵盆子曰何人出拿此贼樊崇高声应曰小臣愿往言罢飞马而出两军排列阵势金鼓齐鸣二将交马约战十合严春败走樊崇跃马赶上大喝一声连人带马斩为两段杀散众军遂入安定北城至阳城途逢大雪坑谷皆满士卒冻死者数百人勒兵复还毁掘坟墓劫取重宝污辱吕后之尸侵掠生民贪无厌足邓禹知其自乱遂引兵进击南至长安驻军昆明池大飨士卒一日升帐召诸将曰吾欲选日亲谒高帝之庙以祀十一帝王之柩汝等众人各要斋戒共入奠祭众将俱诺遵命而退次日邓禹沐浴整洁朝服往谒神位诸将各个净身跟护入庙祀毕禹令使者收起十一帝柩送诣洛阳使者遵命即日起奉去讫禹遂引兵进击延岑至蓝田两相撞遇延岑出马头顶金凤盔雉毛缨身披绛红袍白银甲手提方天戟坐下赤色马立于阵前大叫刘军搦战邓禹出马谓曰汝知汉司徒邓将军否岑曰小鸡豚犬何足为羡邓禹大怒急率诸将进击各排阵势擂鼓摇旗兵戈戟接人马相冲延岑大喊一声搅军混乱邓禹见势将败急收军走延岑亦不追赶邓禹奔至云阳忽小军报曰前有两员大将一人红袍白甲雉尾银盔手执丈八长枪坐下红鬃战马一人白袍金甲雉翅链盔手执降魔铁杵坐下乌燕色骓领军数万截住去路如之奈何邓禹闻言大惊亲至勒马向前望见红袍铁马者乃汉中王刘嘉也禹遂高声叫曰来者莫非汉中王刘将军乎刘嘉听说慌忙下马施礼谓曰将军为何至此邓禹具将长安赤眉及诸处所败之事逐一诉知刘嘉大惊复问邓禹曰主公事势若何禹曰自赤眉起入长安遣吾关西守御后再未同一会今帝位于郎而都迁于洛阳矣刘嘉大喜各叙闲别之情刘嘉遂引李宝相见禹问嘉曰此将军何人也嘉曰丞相李宝是也二人遂施礼毕刘嘉令合兵邀入城衙安歇住经数日李宝常恃相位之势凡见禹等诸将倨慢无礼一日邓禹会集诸将于厅衙议事宝亦自尊禹曰同僚相遇何得是倨宝曰吾居相位除使君王之外谁敢与并职乎禹曰吾受公侯之位兼领大司徒之职尚未敢倨自尊汝乃自僭其位未沾上命所赐安敢与吾并立而玩法哉言讫喝令左右擒下斩首刘嘉力劝不从推出辕门斩讫宝弟李珍知禹戮杀其兄即点兄部诸将交攻击禹杀其将军耿诉禹思兵寡不与拒敌乃拔军走入高陵而去禹自冯愔反后威名渐损又乏粮食军士饥饿难忍者皆餐枣菜累与贼兵交战不利归附者日益离散禹甚忧切惭愧思无计出遂令使者报闻朝廷取兵助击使者领命上马而去却说帝姊湖阳公主新居孀寡一日帝于后殿请出问曰吾欲选择贤臣匹配尊姐庶免久居只凤独宿孤鸾姊意何如答曰恐无贤德莫若自守帝曰朝臣英佐随意所观主曰惟大臣宋公威容德器群臣莫及帝遂设朝令主坐于御屏风后召宋弘至殿谓曰谚曰贵易交富易妻人情乎弘曰臣闻贫贱之交不可忘糟糠之妻不下堂臣家有前妻不敢再娶芾闻弘奏叹曰真义士也遂不复强乃顾谓主曰事不谐矣第四十三回未破赤眉重拜将请兵伐暴拯时危帝见宋弘谨执纲义即加升为大司空弘叩首谢恩而起忽一人趋殿奏曰邓司徒遣使来至久待午门之外未敢擅入乞吾王传旨帝宣入至殿问曰来使为何答曰邓司徒自冯愔反后与赤眉等战败走入高陵又无粮食士马饥亡归附者日益离散特遣小使报知陛下乞早发兵相助乘赤眉之乱而进击破之莫待复聚难与相持乞陛下圣鉴帝闻奏令使先回报说随后发兵来助使者慌忙叩首谢恩而出帝召偏将军冯异至殿谓曰今赤眉侵入长安势大难敌故邓司徒累被所败不能一胜朕托将军勒兵往助愿为竭力攻击若破除贼后没世不忘异曰臣蒙陛下厚恩虽无能可报今既所托虽死亦可也奚敢望逸而惮哉言罢遂出点兵十万俱披重甲坚盔长枪硬弩炮响一声出城上马旌旗蔽野杀气腾空步卒马兵千里不绝帝亲乘车驾送至河南乃敕之曰三辅遭王莽更始之乱重受赤眉延岑之害万民涂炭百姓祸殃激窜他方无所依诉将军今奉辞讨诸阴谋反掠不道如小贼聚寨降者令其首帅先至京师见朕散其小民各就农业坏其宫壁无使复聚征伐扰乱乡方且今托将军所事非必略地屠城要在平除贼盗安抚民庶朕昔部下诸将非不能健斗取胜然好勇敌不在安集将军素有济世养民之才故托所往莫为劳苦所厌而空负朕愿冯异顿首受命拜别引兵西行所过州县群贼皆称将军望风偃伏降者数千人却说邓禹败至高陵日夜忧切一日独于厅上闷坐忽人报曰使者回来未敢擅入乞将军传命禹闻报急令唤至问曰见帝若何使者答曰帝令小人先回随后发兵来助邓禹大喜令使退忽人报圣旨到邓禹急排香案跪伏听宣诏曰人情得足若于放纵快须臾之欲忘慎罚之义惟将军业远高大德着名垂诚欲传于无穷也今日累战贼兵身经万苦日披坚甲夜枕寒戈朕甚悯切故兹特诏远安慎毋与寇争攘赤眉无谷自当来服朕以饱待饥以逸待劳折箠苔之非诸将忧也无得复妄进兵将军可急还朝同评国政则朕无忧于万一也临楮拳拳无复再示邓禹听宣拜毕甚惭受任而功劳不遂再点饥卒复至长安与贼累战不利乃还军闷坐却说冯异军至华阴与赤眉约期会战异召军中壮士数百人谓曰汝等变更衣服与赤眉一样妆束埋伏道旁待兵交战齐出接应使赤眉混乱不知方可破矣壮士遵命去讫忽人报曰赤眉万人围击前部将军急发兵助异曰无妨遂令少数百人马出救贼见异兵寡弱尽起同攻异见赤眉俱出亲领大军撞入其阵与樊崇交马二人共战十合崇败回走冯异赶上搅阵混杀战至日中贼气衰倦冯异举旗一展道旁伏兵齐起冲阵混搅衣服相乱赤眉不识别将只道己兵放心前战来者尽遭所杀众遂惊溃各相逃去冯异追击赶至澈底大杀一阵斩首数千级降其男女八万余人樊崇等余将东走宜阳而去冯异收军远入长安城内安抚百姓令使赍表至洛阳奏闻圣上却说汉帝一日设朝会众文武讲议国政之事正论间忽一臣趋殿奏曰关西偏将军冯异令使进表乞陛下传旨帝令宣至殿下使者呈上表曰五百年必有王者兴仰圣人之在御大一统而天下治际景命之维新尽驱贼寇之烟尘诞布幅员之声教干坤清肃日月光明钦维皇帝陛下天赋圣神德全勇智握赤符而启运仗黄钺以兴师进攻武关黎庶有来苏之望开基建业英雄识真主之归顾豺虎之噬人正龙蛇之起陆爰饬徒旅肃将天威长安薄伐莽贼碎首于渐台馆陶略征铜马面降于塞野道逃驱而河北安诸伪平而荆越定立纲陈纪治具毕张发政施仁民心大悦东南已乐于生途西北尚困于寇攘推其所由厥有端绪惟彼赤眉众贼始自穷荒乘更始之衅终突好群而崛起以刘盆而干天纪以犬羊而乱华风崇编发而章甫是遗紊族姓而彝伦攸斁逮于既嗣尤为不君群贼欺其昏弱乱政擅权百姓累遭深害劫夺财物朝廷之政不纲英雄之志斯奋兵连寰宇祸结中原是用弔伐以拯颠连延举安攘而靖乱略事非获已谋乃佥同顾惟一介之匪才忝膺受总戎之重任临轩授钺俾救民于水火之中分阃掘机幸折冲于樽俎之外旌旗靡而关西下金鼓震而淮阴平渑池尽泄其兵高陵竞崩厥角风驱雷轰电掣星驰镇戍溃而土崩禁卫严而瓦解赤眉各窜于穷边君臣相谋于遁逃朝集内殿之妃嫔夜走北门之车马臣等勒兵已入其都城奉宣德威以安黔庶尽收图籍而封府库列郡之讴歌四集百年之污染一新驰驱虽效于微劳方略实遵乎成算所以聿彰鸿烈耆定武功东沧海而西崑崙南调题而北穷发无有远近莫不尊亲玉帛会车书同兴太平之礼乐人纪修风俗变正万世之纲常臣冯异顿首百拜谨奉表上闻帝览表读罢大喜叹曰此子诚有济世安民轻兵一举即荡微尘遂遣使赍玺书拜异为征西大将军及奖誉其名使者即上马行至长安东门停下令人入报冯异正于堂上玩读兵书忽小军报曰圣上有旨冯异令军急排香案上马出迎接入衙内俯听宣读诏曰始虽垂翅回溪终能奋翼渑池可谓失之东隅收之桑榆朕初托邓将军讨贼累与交战未克取胜今将军一举即破天荒岂不犹鸟之垂翅而终解奋飞人之未遂而晚当成也朕蒙表达喜跃不胜惟念将军平除寇攘士卒苦劳故遣使赍封绶为征西将军之职任以及劳抚诸军寇害既平宜急返故兹诏示想悉宣知冯异听宣拜毕令使回朝众将齐相庆贺大排筵席宴劳诸军却说汉帝闻知赤眉余众走入宜阳会集文武共议御驾亲征以姚期为先锋郅恽为副将王霸坚谭为左右护驾大将军点起雄兵十万战将百员帝传旨军中前途不许骚扰民士掳掠财物如违者即斩众军卒各遵听诺是日上马出城帝乘龙凤车驾大马四围珠帘遮护上以皂盖青罗手执玉圭足穿珠履前唿后拥左御右扶凡所经过州县士民官吏远远欢迎旄倪观者伏满两旁无不感悦行经数日至近宜阳令人报知赤眉樊崇等闻言惶惶震恐不知所谓急相议曰刘秀兵强将勇吾等弱寡衰微若再与拒决难取胜莫若拜降归顺以免士卒之劳众闻崇言答曰将军言者是也乃遣刘恭先出乞降恭即出拜至驾前跪伏告曰盆子将百万之众自缚降顺陛下何以待之帝曰既能早省待之以不死耳恭遂叩头回报言帝宽宏之事众皆大喜崇等遂与盆子及丞相徐宣以下三十余人肉袒拜降所得传国玺绶及更始七尺宝剑玉璧等物悉将献上帝大喜令诸将护驾入城安抚百姓赏劳众军帝见宜阳城西积聚兵甲与熊耳山相齐遂令本县厨子给食与十余万人皆得饱饫明旦将兵器大陈操演至次日帝驾车亲引诸将临洛水操练令盆子君臣列于两旁观看帝谓盆子曰自知当死否盆子叩首进曰臣罪应死犹幸陛下相怜姑赦之耳帝笑曰朕与汝同宗室岂无释之者乎又谓崇宣诸将曰汝等莫悔降乎朕今遣汝归当勒兵鸣鼓与朕相攻决其胜负不欲强相服也徐宣等叩头告曰臣等出长安东都门君臣计议归命圣德则百姓乐安万民喜仰今日得降圣主犹去虎口归母诚欢诚喜无所恨也乞陛下仁恩宽宥帝曰卿所谓铁中铮铮庸中佼佼者也又曰诸卿大为无道所过皆夷灭老弱溺社稷污井社然犹有三善攻城破邑周遍天下本故妻妇无所改易是一善也立君能用宗室是二善也余贼立君迫急皆争先降自以为功诸卿悉能完全以付于朕是三善也言讫遂封盆子为赵王令崇等诸将各与妻子居住洛阳每一人赐宅一区共田二顷众将叩首各谢恩退帝亦还朝于此尤见光武大度即降赤眉先折以威后扬其善所以十万余人皆诚服而无后患有诗为证御驾亲征出宜阳赤贼闻风伏地降更赐良田归宅院仁君自是智汪洋却说刘永更始时立为梁王更始败后据国起兵以董宪张步为大将军专据东方自称帝于雎阳复令宪为海西王步为齐王故南事梁楚而步得专集齐地据郡一十二焉帝闻急召虎贲大将军盖延至殿谓曰睢阳刘永反称为帝东据一十二郡朕欲托将军往伐救拔万民将军若何延听言欣然答曰臣即愿往帝遂与兵十万亲送出城嘱之曰将军此行则东方之土悉付卿身赖为竭力匡护延曰此乃臣之当分不劳圣虑遂拜别上马前往雎阳进发将至近到一平坦大坡令军扎下营寨来日对阵却说刘永一日会集诸将于厅议事忽人报曰洛阳汉帝差遣大将盖延领军十万来取雎阳已在十里山坡下寨请大王将何如治刘永闻言大惊慌手无措小军又报汉军临城请大王急发兵拒永遂披挂同大将苏茂领军五万出城迎敌两军相对盖延出马刘永曰汝据北方西郡吾守东方何得率兵犯界而讨死乎盖延大怒骂曰背主逆贼更始以汝为王心犹不足今又反汉自称为帝窃掠州郡不思贼贱微身岂能当受天子之分三合斩汝以绝刘氏之患言罢挺戈奋马直取刘永二人交锋约战五合刘水败走盖延赶上苏茂挺枪截祝两军混战金鼓齐鸣二将亦交数合苏茂抵敌不住回马急走盖延率兵赶击追至城下永遂收军走入城内坚闭不出盖延分兵围之守经百日延兵尽收粮谷城中乏食永茂夜开西门出走盖延赶上截住刘永勒马复战未及三四合被盖延奋砍一刀连人带马削为两段苏茂见势不利保护永子刘纡奔东而去盖延收军复至城下永弟刘防举郭献降接入汉兵扶盖延于衙端坐防伏于前顿首请罪延遂赦之却说苏茂保护刘纡走至蕲县与周建等兵立纡为梁王四年春月盖延引兵复击茂闻即奔海西王董宪处去却说平敌将军庞萌为人谦卑逊顺帝甚信爱之尝称曰可以托六尺之孤寄百里之命者庞萌是也因使与盖延共击董宪时有诏书下延而不及萌萌以为延有谮己之心使不诏救自疑遂反袭破延军与董宪连和自号东平王帝闻之大怒乃自将讨萌即遣使与诸州将士书曰吾尝以萌为社稷之臣将军得毋笑其言乎老贼宜速诛之诸将接书各厉兵马会于雎阳待帝临击是日汉帝令前将军王梁勒兵十万御驾亲征炮响一声齐奔上马拥护御驾出行赤帜霞天金戈耀日既至先入桃城安歇却说董宪闻帝自讨庞萌乃与刘纡引兵去下邳还兰陵助萌共击汉帝合兵三万急进攻城帝知留下龙车辎重自引轻骑三千步卒数万夜赴任城而去其地相隔桃城六十余里次日诸将奏曰贼兵所来者气势弱寡陛下可宜速攻莫待延聚众益难与争持今若一下则破如反掌何惧之哉帝曰贼兵精壮不可轻敌且休士养锐以挫其锋待众方集则可动兵城中百姓人等见汉帝驾至众心欢悦益固坚守时大司马吴汉捕虏将军马武汉中将军王常讨虏将军王霸等俱在东郡帝遣使召之使者领旨飞奔上马而去却说庞萌知帝夜走任城悉起大兵进击至城下分兵围祝连攻二十余日不能得下众将军士悉皆疲困是日吴汉等兵至且入桃城安下次日进军分作两路并入帝闻纵兵而出前后合击萌军大乱马武撞入阵中正合庞萌二人交马斗无三合庞萌败走众军一齐混战喊杀连天董宪苏茂等急走朐山县去丢下刘纡一人不知所归被军士高扈斩首来降吴汉等率兵再赶追至朐山城下分兵围击萌等坚闭不出困经半月之余城中粮尽无计可奈董宪曰食尽不可虚守兼且汉兵骁勇难与对敌莫若夜开西门走奔东海再作区处众将皆诺至夜二更宪令军士饱食上马潜步开门出未将半有人报知吴汉汉即分兵截击庞萌正望山坡前走忽听炮响一声马武王霸领军当头截祝萌往后走吴汉王常赶至前攻后击左冲右突庞萌拼命杀出被马武拦祝约战两合提起青铜刀望庞萌脑后一砍削为两段董宪乘势冲出吴汉赶上大喝一声杀于马下苏茂高叫将军休战小将愿随鞭镫吴汉遂令罢阵苏茂跳下跪伏马前告曰小将罪该万死望将军姑恕吴汉大喜遂令合兵一处于是吴汉平定江淮山东等处声震东都是日班师拥驾回京而去第四十四回勒马讨凶安社稷复攻反贼再兴师却说冯异自入关中赤眉平定而众寇犹盛时涿郡太守张丰反与彭宠等连兵击异异且战且行屯兵上林苑中延岑自称武安王欲据关中引张邯任良等大军五万赶至上林攻异两军对阵延岑出马冯异骂曰狼野小毒敢望大食不思赤眉势若利锋尚白面缚拜降汝乃山鸡野雉敢与灵凤争巢早伏受降免擒碎首延岑大怒提刀直龋二人交马共战十合延岑败走冯异赶杀张邯挺戈截住战不三合忙走不禁任良出马亦不三合败阵飞走冯异率兵赶上大杀一阵斩首千人延岑张邯任良等将俱各逃走诸营保守哭护延岑者皆伏马前高叫将军小卒愿降冯异大喜遂收兵安寨却说延岑等走至长冈聚会残兵尚得二万余即行攻析异知急遣复汉将军邓晔辅汉将军于匡分军五万往击二将领命各披甲上马前行邓晔青袍锁甲白马红缨头顶白银盔手提方天戟于匡红袍白甲赤马青缨头戴金练盔手执昆吾剑骑兵步卒各执轻戈行至析县两军相遇延岑出马大叫小将对阵邓晔于匡二人分兵并出不与打话令卒擂鼓两胁夹攻左冲右突搅军混战邓晔杀至阵中撞遇任良战不两合被晔一刀砍于马下延岑见势不利勒兵分走晔匡二人赶上大杀一阵斩首千级逼其大将苏臣等八千余人忙下拜降邓晔大喜遂合兵入县暂歇却说延岑自武关走入南阳时百姓饥饿死者不可胜数生者则割死者之肉充饥人相食人黄金一斤只换豆粟一斗道路断绝粮税不输军士悉以杂物而食帝闻遣使持节至南阳拜赵匡为扶风侯令其安抚百姓及整给军粮赵匡承赐即将五万大兵及军马粮草往助冯异异知急出迎接邀入帐下施礼问曰吾兵正在渴中蒙君助济暗室生辉匡曰将军威扬四海扫群贼若荡微尘清中原犹同拾芥愚下识短才疏无能智决故不愧蒹葭倚玉而投事将军倘蒙优容则执鞭亦无恨矣异曰将军故反言乎二人大笑遂令设宴相待冯异兵食渐盛有豪杰不从令者往攻击之降附有功劳者褒赐之遣其新顺诸将赴京城见帝散其小民各归农业由是威行关中有诗为证有志少年场轻移寇虏亡关中雷电震凛凛翰遗香却说耿弇忧切四方扰乱竟僭称王军卒苦劳人民怨望一日趋殿从容奏于帝曰关中赤眉虽定四方僭窃犹多彭宠窃渔阳张丰反于涿郡富平获索扰害齐地张步称王故此掠县攻城伤民敛卒臣请北收上谷平服诸方民无怨望之心王乐太平之世愿陛下圣鉴帝闻奏慨然许之壮其威势乃曰将军诚有佐国之心安民之志即令勒兵五万送出朝耿弇拜别上马前行至渔阳离城五里下寨彭宠知急披挂上马引军三万出城迎敌两军相对耿弇出马宠曰无名小寇敢来犯界以讨死乎耿弇大怒骂曰豚犬竖子不识英将之名敢窃疆土两合阵上碎首微尘彭宠大怒挺枪直龋弇令擂鼓催军进击两马相交约持三合彭宠败走耿弇赶上混战一阵斩首数千余级伏尸遍野血涨平坡彭宠大败走奔军都而去却说征虏将军祭遵屯于良乡骁骑将军刘嘉屯阳乡会弇起军协同攻宠共兵二十万余骑宠自引大军五万分为两路来击遵等两军相对祭遵出马谓宠曰岂不闻顺天者存逆天者亡天既赋以如是之人汝岂能并哉今能早思回首下马归服免致军卒劳苦黎民征怨一旦不失功名之望而又显于宗祖之光莫待火急眉尖噬脐无及宠曰彼丈夫也我丈夫也吾何畏彼哉言罢两军摆开阵势金鼓齐鸣二人交马约战十合彭宠败走祭遵赶上彭宠举旗一招纯引匈奴突出耿弇刘嘉见其兵助亦往冲阵搅军混战喊杀惊天匈奴首将突遇祭遵交无两合拨马回走刘嘉截住共战三合复回东走耿弇兜弓望宠脑后一箭射落马下刘嘉急近斩首彭纯亦撞出走耿弇截祝战不两合活捉彭纯余卒皆伏降顺有诗为证日夜干戈扰塞边彭郎空执锐披坚干坤有意归明主何事轻身丧九泉耿弃等攻军入城至衙坐定众缚押纯推跪阶前弇令斩首安抚百姓设宴会劳诸军弇于席上言曰吾领敕命进攻诸处反寇渔阳宠贼赶投于此感赖二将军协助破之奈张丰涿郡未下富平护索未取及齐地张步等处如之奈何遵曰可先下张丰后收东郡宴罢勒兵还攻涿郡张丰闻知勒兵亲出对阵头顶金凤盔身穿烈火袍红缨白甲玉带乌靴手执偃月刀坐下追风马立于阵前大叫小军搦战祭遵出马谓丰曰昔高祖创业当项氏拔山之勇屡战关间卒天下犹归于汉而项氏逼刎乌江竟莫能与相竞今汝乃一庸夫耳安望大食正所谓蚊龙未起蝘蜒混池丰曰彼一时也此一时也岂不闻五百年必有王者兴其间必有名世者汝与扶立妖人与吾并驱中土未知鹿死谁手汝乃一村庸小寇岂能料识成败二合斩汝显我英雄祭遵大怒提刀直出两边擂鼓二马交锋共战十合不分胜败再令擂鼓又战十合耿弇刘嘉一齐出马两边夹攻张丰抵敌不住拨马回走祭遵等催军赶上四围掩杀搅军大混张丰欲冲北出被祭遵活捉余兵皆降耿弇收军一齐拥入城去初丰好信妖术有一道士言丰当为天子将五彩锦囊内藏白石系于张丰手臂谓曰此石中有玉玺丰信任之遂反自称为王今日之败则为妖诬所惑遵等至衙坐定众将绑缚张丰推跪阶前遵曰不省良言果遭吾手言罢喝令斩首丰曰且休下手锦囊石中还有玉玺遵听其言以刀破之仍一白石丰乃知术之诈被惑陷身仰天叹曰当死无恨遵曰顺汉若何丰曰将军若肯姑容愿为帐下小卒遵大喜亲下解缚张丰顿首百拜谢众将一齐贺功礼毕各归部帐而去第四十五回马援说奸专智主刘君遣将伐骁雄却说公孙述自更始败后窃据成都自称帝位隗嚣据陇右马援闻嚣好用贤士即往从之嚣甚敬重每与马援定决筹策一日使援往成都观述之意可共连否援素与述同乡共里交结甚厚即上马行既至令人报知述令召入至殿亲下阶接挽手并行交拜礼毕退于后殿坐叙述曰灯花辉燄果报佳音君不惮千里之劳而轻身下顾顿使蓬荜生辉援曰自关中别后旷久音疏未能朝夕亲问望希勿咎言罢使援就外馆居宿令官侍宴更为援叠制朝服冠衣会百官于宗庙中立旧交之位述乘鸾车旌旄拥护速趋而入乡祀礼毕谓众官曰马援不弃旧交千里顾盼朕欲封授侯位大将军之职留其决策以代朕劳众皆乐然愿留援知晓喻众曰天下纷纷雌雄未定公孙述不能吐哺走迎国士与图成败反欲修整边幅界限如木偶人形岂能久留天下之贤土乎遂辞谢而归行至陇右人见隗嚣各相礼毕问曰将军见述若何援曰子阳乃井底蛙耳而妄自尊大吾等不如专意东方可图长计嚣遂使援奉书洛阳援即拜别上马前行既至入朝帝在宜德殿南庑下见援至但以巾帻坐迎笑谓援曰卿遨游二帝今见卿使人大惭援顿首辞谢曰当今之世非但君择臣臣亦择君耳臣与公孙述同县乡里自少相善臣前至蜀观探述陈戟于阶下而后迎臣臣今远来询问非刺客好人陛下何简易若是帝复笑曰卿非刺客顾说客耳援曰天下反覆僭窃名号者不可胜数今见陛下恢廓大度同符高祖乃知帝王自有真也帝闻甚喜留宿殿外己丑五年帝遣大中大夫来歙持节送援西归陇右帝亲送出朝马援顿首拜辞二人泪下分别帝还朝殿却说马援回至陇右天色已晚欲待明早入见嚣知急出迎接夜与并卧起而问曰东方传言京师若何援曰前到朝廷帝引见数十每接私居燕语自夕至旦才名略勇非人敌也且开心见诚无所隐伏豁达大度从谏如流可与高帝同经学博贤政事之辨万世无比嚣曰卿谓何事可如高帝援曰不如也高帝无可无不可今上好吏事动如节度又不喜饮酒岂但高祖而已嚣意不悦谓曰如卿言反覆胜耶然信援所言遂遣子隗恂入侍光武援因其往悉将家属随恂同归洛阳既至援引隗恂入朝见帝帝大喜令宿外馆援恂辞出至馆住居数月而无职任援以所居之处地旷土沃宾客往来之多猥衰陋窄不足观瞻乃上书求屯田上林苑中帝许之援即徙居而去却说祭遵耿弇刘嘉等攻破涿郡帝遣大司马吴汉及建义大将军朱祐领军五万会耿弇等同攻护索二人领命即往至涿郡与弇等相见合兵三十余万各披甲上马前行旌旗云拥照耀山河行至寓平下寨护索知急引大兵十万出城迎敌吴汉分兵五队列定阵势护索首将出马谓汉曰吾与汝主各据一方并未干犯何得故来侵界以欺人乎汉曰圣主出兴万邪皆灭岂容贼子混世而扰害民哉护索大怒抡刀直龋吴汉令卒擂鼓展动旌旗五路大兵齐出四下掩杀护索大败拨回马走吴汉率军赶袭追至平原四面围祝护索困于垓心左冲右突不能得出耿弇张弓撞入阵内望护索首将力射一箭穿过咽喉落马而死众将一齐混战尘土遮天斩军杀将尸伏如山余卒忙跪马前叫降尚有四万之众汉遂收军入城安歇忽人报曰圣旨到耿弇等即急排香案俯听宣读诏曰朕闻卿等摧坚抚顺之方运筹决胜之略北收上谷而平定渔阳取服张丰而灭除彭宠杀董宪于朐山斩护索于原郡真所谓舜有臣五人而天下治今诸州已定惟张步窃据齐地末服忿恨尚生当即进讨且此顽梗诡诈多端阻山扼险是真长计攻战之策诸将军必筹之熟矣若再顿师宿旅非我之利要在出奇制胜乘机进取一举而定再不劳兵可也故兹特谕宜速从命弇等接诏拜毕谓众将曰圣旨促兵不可久停遂收集降将吏及郡尉刘歆与太山陈俊共领大军二十余万从东过朝阳桥渡济河进张步闻弇兵至急召诸将商议令大将军费邑领军五万屯于历下又令费敢领军五万屯伏祝阿自领大军十万战将数员于太山钟城列营数十余所以待弇战胜负如何且看下回分解第四十六回大将平齐宾仰伏元臣述疏论兴亡却说耿弇兵渡过河先攻祝阿费敢披挂上马分兵列阵叫汉兵搦战陈俊出马敢曰无名小将敢来对阵星忙快退叫耿弇答话陈俊大怒骂曰村呆匹夫不识陈将军之名故来投死言罢激若雷霆挺枪飞出二人相交约战十合费敢败走陈俊赶上混杀一阵费敢大败引数百残兵走奔历下而去耿弇收军进攻巨里却说费敢走至历下入见兄邑谓曰颇奈汉军部内一将自言姓陈甚是骁勇弟与约战十合枪如飞雨杀我将卒占我城池弟故败阵走回吾兄将何治之邑闻大惊急将五万大军遣敢把守巨里敢别上马引兵而去耿弇行将至近使卒多伐树木扬言填塞坑堑以阻其军数日有降者进谓弇曰邑闻将军攻此必来救援将军可谨备之弇曰然也遂严令军中急修攻具晓谕诸部言后三日当尽力进攻巨里人报知邑邑至日果自引精兵三万来救弇喜谓诸将曰吾所以修攻具者欲诱之耳今果来也即分三千人守巨里耿弇自引精兵于山冈坂上排阵搦战两阵相遇费邑出马高叫汉将不怕死者对阵耿弇出马谓曰山浅水涨汹涌浮波及至大海则无觅处汝乃一村庸俗子岂能扶寇而成大事费邑大怒挺戈直龋二人交马未至二合费邑败走弇催军赶陈俊等一齐掩杀邑军自混逃走各相践蹋死者叠堕山沟邑望北冲走被耿弇截住大喝一声斩于马下余卒悉皆逃散弇遂收军将令费邑首级晓示巨里城中城中军见各惊怯惧费敢登城谓弇曰吾愿拜降将军肯休兵否耶弇曰汝若肯顺保为重用敢曰欲开城恐将怀恨而见斩首弇曰大人说话岂有戏耶敢遂开门出接跪伏马前告曰小将罪皆万死望将军怜宥耿弇大喜下马携起同入城中安抚百姓顿歇军兵有诗为证骏马星驰践北沙剑挥光影制金蛇奸穷望绝无烽火化作祥烟绕帝家时张步建都于剧令弟张蓝分兵二万据守西安令都郡太守合万余人共守临淄相去四十里地却说耿弇令费敢守巨里自引众将进兵尽中居二城之间弇视西安城小而坚且蓝兵又精临淄名虽大实易攻乃传令诸将曰汝等竭心相护后五日且攻西安成功之后各有褒封众将俱诺愿死相助遵令各归帐部有人报知张蓝蓝大惊即会诸将谓曰耿弇欲攻吾城汝等须谨防御众将听令日夜禁守至期夜半弇令军卒饱食上马而行次日天晓至临淄城近护军荀梁等进谓弇曰将军且速攻西安莫使彼思谋就难复破之弇曰不然西安闻吾欲攻之日夜防备今临淄不觉可先攻此陡见吾等兵至必至惊乱半日可破矣若攻破临淄西安孤弱又且张蓝与步隔绝不能相救若知必然亡走归剧岂不击一而得二也若先攻西安其城坚固一时难克累于加兵死伤必多纵然拔之蓝引军奔还临淄合兵共势吾等反被其挫观人虚实而下则可取胜众将闻言乃曰将军真神算也弇遂令陈俊引兵五万埋伏西山下曰彼败必从西望东奔走再令荀梁领军二万于西山高阜处探望曰若其将至举旗为号陈俊伏兵齐起截住去路吾等后袭可擒此贼众将各遵去讫是日耿弇亲发大军二十余万分作五队而进至城下排列阵势叫小寇搦战步弟张寿见汉兵围击慌忙无措急引精兵十万披挂上马出城迎敌两军相对耿弇出马谓寿曰小将能知死乎张寿骂曰匹夫小寇有何高见敢言大话两合阵前碎尸万段耿弇大怒提刀直龋二人交马约战数合张寿败走耿弇率军追赶寿咀势迫弃城从西而走荀梁见其将近忙将旗幡一层陈俊伏兵齐出大喝一声当头截祝张寿欲回后走耿弇赶上前后相攻冲阵大喝寿欲拼死撞出陈俊跃马赶近望张寿胁下一枪刺于马下杀死众军不可胜数余卒皆降弇鸣金收军入城安歇张蓝闻知大惧遂引众将合城奔剧而去人报知耿弇弇大喜曰果遂吾意即传令军中不可妄攻剧下若张步至则取城以激之却说张蓝奔走至剧入见兄步哭诉前情张步大惊叹曰吾自起兵据东一十二郡未尝伤失今逢此贼杀我手足占我城池不由人不恼言未讫有人报曰耿弇据城又欲与大王争锋兵马都已整备王何拒之步闻大笑曰以尤来大彤十余万众吾皆即其营而破之耿弇兵少于彼又皆疲劳困倦何足惧之言罢与弟张蓝张弘及大彤首将董异等兵共二十万众即起攻弇行至临淄大城东分兵佈阵弇知先引众将出淄水上突遇董异欲战乃思挫其锐则步不敢进故示弱以长其气遂还军归小城陈兵于内引其入战张步见弇退兵乃曰小将岂敢当大阵见吾一至忙退还归遂乘势速兵而进两军相遇刘歆出马谓步曰村贼尚不知死还敢率兵对阵今若拿住斩首革尸步曰蛟龙浅水遭虾笑汝乃一无名小寇不禁三合之敌敢自夸口急退叫耿弇对阵刘歆大怒挺枪直龋二人交马共战十合不分胜负弇正于齐王宫中环台之上观望见歆步交锋急下引兵助杀与陈俊等分兵两路而进冲入阵中搅杀步军大败各相混战张蓝望东突走陈俊挡住战不两合被俊一枪刺于马下张弘望见跃马来救陈俊奋身转马望弘脑后一枪被其躲过复马再战三合弘敌不住拨回奔走刘歆攀弓赶上望弘奋射一箭穿入口中坠马而死众军大败张步引兵退走耿弇等一齐追杀赶至东城下张步见追渐近急扯弓拨马望耿弇一箭弇以刀急拨开跃马赶上二人又战十合陈竣刘歆两下夹攻步冲出走陈俊欲赶弇曰不可今日兵马劳倦明日再战遂令鸣金收军安歇是日汉帝在鲁闻弇为步所攻亲引大军来救未至陈俊谓弇曰剧虏败虽一阵兵马犹盛吾等且闭营休士以待上来弇曰乘舆且到臣子当系牛酾酒以待百官反欲以贼虏遗君父耶乃出兵大战俊谓步曰匹夫早下马降保为重用莫待擒拿斩首悔无及矣步骂曰小人苟得一胜则自矜夸今日再决方见输赢言罢二人交马共持十合不分胜负耿弇出马一齐掩杀征云蔽日尘土遮天自早交兵至晚未罢杀伤无算城下沟堑伏尸填满弇知张步困乏乃退兵伏于两旁以待其出夹攻黝杀步见弇退军尽果引残兵出走耿弇将旗一举伏兵齐起夹杀步军丢旗弇鼓各逃奔散弇等诸将追至鉅昧上八九十里僵尸相属收得辎重二千余辆步还剧都而去弇亦收军顿歇有诗为证连日干戈扰塞疆可怜士卒丧邱荒无端百舌枝头鸟故向春风闹夕阳却说汉帝驾至临淄弇等皆出迎接入城坐定弇等诸将一齐参见礼毕帝谓弇曰闻卿与贼交兵未能取胜朕亲来相助以代卿劳弇曰臣领陛下敕旨讨芟贼寇惕惕于心但不能智理天下致主优游今托陛下洪福盗贼俱平惟张步败逃剧去容臣再讨帝闻大喜谓曰昔韩信破历下以开基今将军攻祝阿以发迹此皆齐之西界功足相彷而韩袭击已降将军独拔勍敌其功尤胜于信也又田横烹郦生及田横降高帝诏卫尉不听为仇张步前亦杀伏隆若步来归命吾当诏大司徒以释其怨又事有相类也将军前在南阳建此大策常以为落落难合有志者事竟成也言讫遂令设宴大会群臣赏劳诸军至次日耿弇复进军攻剧张步知急披挂上马引兵出城迎敌两军相对耿弇出马不与打话令卒擂鼓二将交锋约战十合张步败回本阵欲进入城陈俊截祝又战十合耿弇冲阵混杀张步大败急引残兵拼死杀出奔投平寿苏茂闻知即将万余人马来救帝遣告闻步茂若能斩来投降者封为列侯千金赏赐步闻暗思汉兵势大吾身孤力弱岂能与敌莫若拜降免劳军卒遂夜入帐斩茂首级至弇军门肉袒负斧请降耿弇大喜遂令前行入据其城树起东十二郡旗鼓令步兵各立各郡旗下众尚十余万人辎重七十余辆遂奏帝封步为安邱侯其余皆罢遣归乡里弇复引兵进攻咸阳其五校余贼闻弇兵至望风降伏于是齐地悉平振旅还京却说隗嚣一日问于班彪曰往昔周亡战国并争数世然后方定实乃苏秦张仪纵横之术而致王兴吾今欲效以行之可乎彪曰周之废兴与汉殊异周爵五等则诸侯从政而根本既微枝叶强大故其末流有纵横之事势数然也汉承秦制改立郡县主有专己之威臣无百年之柄至于成帝假借外家哀平短柞国祀三绝故王氏擅朝能窃位号危自上起则伤及下是以即真之后天下引领而叹十余年间中外骚扰远近皆惧发假号云合咸称刘氏不谋同辞方今雄杰带州域者皆无六国世业之资百姓讴思景仰汉必复兴已可知矣嚣曰汝言周汉之势可也至是但见愚人纷纷并与刘氏驱立若此之故而谓汉复兴疏矣昔秦失其鹿刘季逐而掎之时民复知汉可兴乎彪见其强辩不听乃作王命论以讽之论曰昔尧之禅舜曰天之历数在尔躬舜亦以命禹洎与稷契咸佐唐虞至汤武而有天下刘氏承尧之祚尧据火德而汉绍之有赤帝之符俗见高祖兴于布衣不达其故至比天下于逐鹿幸捷而得之不知神器有命不可以智力求也悲夫此世所以多乱臣贼子也夫饥馑流离饥寒道路所愿不过一金然终转死沟壑何则贫穷亦有命也况乎天子之贵四海之富神明之祚可得而妄处哉故虽遭离阨曾窃其权柄勇如信布强如梁借成如王莽然卒鼎镬伏质烹醢分裂又况么么不及数子而欲闇奸天位者乎昔程婴之母以婴家世贫贱卒富贵不祥止婴勿王王陵之母知汉必得天下遂伏剑而死以固勉陵夫以匹妇之明犹能推事之理致探祸福之机而全宗祀于无穷垂策书于春秋而况大丈夫之事乎是故穷达有命吉凶由人婴母知废陵母知兴审此二者帝王之事决矣加之高祖宽明而仁恕知人善任使当食吐哺纳子房之策拔捉挥洗揖郦生之说举韩信于行阵收陈平于亡命英雄陈力卒策毕举此高帝之大略所以成帝业也若乃灵瑞符应其事甚众故淮阴留侯谓之天授非人力也英雄诚知觉悟超然远览渊默深识收陵婴之名分绝信布之凯觎则福祚流于子孙天禄其永终矣臣班彪顿首百拜谨奉论上隗嚣接论读罢谓曰若卿之论则古之帝王皆有预卜而后兴乎遂不听所言退殿而去彪见直谏不从私出城奔往河西令人报知窦融融遂出接邀入衙厅施礼二人坐叙融曰远劳贤士下顾必有事否彪曰为屡谏嚣贼不从故私离郭境来佐辅贤宰望纳为用窦融大喜谓曰吾心久欲东向奈以河西隔远如之奈何班彪曰大丈夫当磊磊落落决意而往不可疑贰以堕其志今汉帝威德信着仁智待人诚所谓有德之君也贤宰深明才略博览古今决祸乱察废兴运犹反掌岂可久淹自溺而不见用于世昔惠王币聘孟子千里而来况此东郡界乎窦融听罢大喜因留宿帐中共画筹策甚爱敬之却说隗嚣为人奸佞诡诈百端外顺人望内怀异心一日与辩士张玄议曰吾欲效秦仪之术无是人欲托贤士往河西说连窦融合兵共势公意若何玄曰臣但无仪秦之辩合纵之谋君既有命岂敢畏惮而违哉遂拜别上马隗嚣送出郭外分手张玄行至河西令人报知窦融迎入施礼退堂坐叙问曰贤士来此何意玄曰来此非别特为贤者兴业融曰吾乃一庸夫耳岂当是任纵能兴举则势力不及张玄曰贤宰不可疑贰更始事业已成寻复亡灭此一姓不再兴之效今即有所主便相系属一旦拘制自令失柄后有危殆虽悔无及且今豪杰竞逐雌雄未决当各据土宇与陇蜀合从高可为六国下不失尉佗窦融闻言沉吟未决乃曰待吾思之张玄遂别而退融乃召众豪杰及诸郡太守计议其事内有识者皆曰汉承尧运历数延长今皇帝姓号见于图书自前世博物道术之士谷子云夏贺良等建明汉有再受命之符言之久矣故刘子骏改易名字冀应其占及莽末道士西门君惠言刘秀当为天子众遂谋立子骏事觉被杀出谓百姓观者曰刘秀真汝主也此皆近暴者智者所共见也除言天命且以人事论之今称帝者数人而洛阳土地最广兵甲最强号令最明观符命而察人事他姓则未能当也窦融闻言甚喜遂与诸郡太守小心猜详从容决策东向五年夏月遣长史刘钧奉书诣赴洛阳却说汉帝闻河西之地居民稠密财富充盈又日连接陇蜀常欲招之以逼隗嚣一日遣使赍书遗融途遇刘钧即与俱还见帝具说其事帝闻大喜礼飨钧毕乃遣刘钧赍持玺书回赐窦融钧辞帝出朝上马回至河西入见窦融将玺书呈上窦融视书曰制诏行河西五郡大将军事属国都尉劳镇守边五郡兵马精强仓库有蓄民庶富殷外则折挫羌胡内则百姓蒙福威德流闻虚心相望奈道路隔塞悒悒何已蒙遣长史奉书所至深知厚意今益州有公孙子阳天水有隗将军方蜀汉相攻权在将军举足左右便有轻重以此言之欲相厚岂有量哉诸事俱长史所见将军所知王者所兴千载一会遂欲立桓文辅微国当勉卒以功业欲三分鼎足连横合纵亦宜以时定天下未并吾与尔绝域非相吞之国今之议者必有任嚣教尉佗制七郡之计王者有分土无分民自适已事而已今以黄金二百斤赐将军授为凉州牧便宜辄言窦融读罢大喜自玺书一至河西咸惊以为天子明见万里之外融即遣刘钧赍书诣京见帝书曰臣融窃伏自惟幸得托先后末属蒙恩为外戚累世二千石至臣之身复备列位假历将军守持一隅以委质则易为辞以纳忠则易为力书不足以深达至诚故遣刘钧口陈肝胆自以底里上露长无织介而玺书盛称蜀汉二主分鼎足之权任嚣尉佗之谋窃自伤痛臣融虽无识犹知利害之际顺逆之分岂可背真旧之主事奸伪之人废忠贞之节为倾覆之事弃已成之基求无益之利此三者虽间狂夫犹知就而臣独何以用心谨遣同产弟友诣阙口陈伏冀亲慈俯垂昭鉴帝览书大喜叹曰窦将军诚有忠心于国也即令钧使回报合会进兵钧遂拜别上马而回行至河西入见窦融具说前事融深知帝意乃遣使赍书至陇右责嚣书曰伏惟将军国富政修士兵怀附亲遇启会之际国家不利之时守节不回承事本朝后遣伯春委身于国无疑之诚于斯有效融等所以欣服高义愿从役于将军者良为此也而忿悁之闻改易节图君臣分争上下交乱委成功造难就去从义为横谋百年累之一朝毁之岂不惜乎始执事者贪功建谋以至于此融窃痛之当今西川地势局迫人离兵散易以辅人难以自建计若失路不返闻道犹述不南合子阳则北入文伯耳夫负虚交而易强御恃远救而轻近敌未有见其利也融闻智者不危众举事仁者不违义以要功今以小敌大于众何如弃子徼功于义何如且初事本朝稽首北面忠臣节也及遗伯春垂自起兵以来转相攻击城郭皆为坵墟生人转于沟壑今其存者非锋刃之余则流失之孤迄今伤疾之耻未愈哭泣之声尚闻幸赖天运少还而大将军复重于难是使积痾不得遂廖幼孤将复流离其为悲痛尤足愍伤言之可为酸鼻闻之顿伤寒心庸人且犹不忍况仁者乎融闻为忠甚易得宜实难忧人太过以德取怨知且以言获罪也区区所献惟将军省焉隗嚣览书读罢沉吟半晌竟不从常自矜己饰智每比西伯之态其将王元常以为天下成败未可知不愿专心内事遂进问嚣曰昔更始西都四方响应天下喁喁谓之太平一旦败坏大王况无所厝今南有子阳北有文伯而欲牵儒生之说弃千乘之基羁旅危国以求万全此循覆车之轨计之不可者也今天水完富士马精强北收西河上郡东收三辅之地案秦旧迹表里山河元表以丸泥为大王东封函谷关此万世一时也若计不及此且畜养士马据隘自守旷日持久以待四方之变图王不成其弊犹足以羁安之鱼不脱于渊神龙失势与蚯蚓同嚣闻言甚喜即依元计而行遂遣人入侍然负其险麑欲专制方面于是游士长者稍稍去之第四十七回忠臣一示难存体贤士三征不屈名却说冯异治关中出入三岁上林成都异自以久在外不自相安遣人洛阳上书言思慕阙廷愿亲帷幄帝不许后有人上章奏帝言异威权至重百姓归心皆号异为咸阳王帝闻奏恐有变即将所奏之章遣使赍入关中示异异见惶惧不安乃修书一封遣人诣京拜谢书曰臣本愚生遭遇受命之会充备行伍过蒙恩私位大将爵通侯受任方面以立微功皆自国家谋虑愚臣无所才能臣伏自思惟以诏敕战攻每辄如意时以私心断决未尝不有悔国家独见之明久而益远乃知性与天道不可得而闻也当兵革始起扰攘之时豪杰竞逐迷惑于数臣以遭遇托身圣明在倾危圂淆之中尚不敢过差而况天下平定上尊下卑而臣爵位所蒙巍巍不测乎诚冀以谨勃遂自终始今见所示臣章战慄怖惧伏念明主知臣愚性固敢因此自陈帝览书视毕恐其不安乃令人下诏以慰之曰将军之于国家义为君臣恩犹父子何嫌何疑而有惧意六年春月异还京师入朝见帝朝君毕帝谓公卿曰是我起兵时主簿也为吾披荆棘定关中言罢使中黄门赐以珍宝衣服钱帛与异谓曰仓卒芜蒌亭豆粥滹沱河麦饭厚意久未能报异稽首谢曰臣闻管仲谓桓公曰愿君毋忘射钩臣无忘槛车齐国赖之臣今亦愿国家无忘河北之难小臣不敢忘巾车之恩帝大喜遂与定议进兵图蜀留十余日令与妻子同还西夏而去有诗为证别君征战已三年夜梦升朝奉圣宴今日笑蒙恩赐返西风万里着归鞭却说汉帝思慕严光自与混阳别后未知流落何地朝夕缠萦不能息已一日登殿文武朝罢下诏征之及处士太原周党使者赍诏遍界觅访不见光于何地惟周党随聘至京入朝参拜伏而不谒自陈愿守所志不就职任博士范升奏曰伏见太原周党东海王良山阳王成等蒙受厚恩使者三聘乃就车及陛见帝周党不屈伏而不谒偃蹇骄悍同时俱逝党等文不能演义武不能死君钩彩华名安得赴三公之位臣愿与坐云台之下考试图国之道如不成则伏虚妄之罪而敢私窃虚名夸上求高皆大不敬帝曰自古明圣主必有不宾之士伯夷叔齐不食周粟太原周党不受朕禄亦各有志焉令言情赐周党缎帛四十疋罢之还乡复思严未至乃令图画影像晓挂各州有能寻觅者赏银四十齐国一人诣京上言有一男子披羊裘钓于泽中活似图像一般近臣奏知帝帝疑是光即召齐人至殿赏银四十后齐人顿首拜谢而去帝令安车遣使聘之三反而后至帝闻光至即驾车远迎接入外馆施礼坐叙间别之情话毕光卧不起帝即其卧以手抚光腹曰咄咄子陵不可相助为理耶光乃张目熟视曰昔唐尧着德巢父洗耳士固有志何至相迫乎帝曰子陵我竟不能下汝耶于是升舆叹息而去次日复召子陵人殿叙论旧故相对数日因与共牀偃卧光足加帝腹之上帝任所意并无憎恶之心明早太史趋殿奏曰臣昨夜观天象见有客星犯入帝座甚急恐生不测帝闻奏大喜曰朕与故人严子陵同衾卧耳有何疑焉太史即退而去帝召严光至殿谓曰朕欲拜先生为谏议大夫扶佐弱寡先生意若何光辞谢曰愿守素志耳陛下何苦逼焉帝见光苦不从乃赐黄金百两缎匹五车送出还乡光曰臣以贫士居处要此何用毫末不受遂与拜别而去耕钓于富春山中寿八十终于家后人名其钓处曰严陵滩有诗为证世祖忧怀切访宾安车三召驾蒲轮从容画问名难屈宁作荒台旧钓人第四十八回为国运筹尝数让拯危决策将俱降却说马援数以书记责备隗嚣嚣反怨援背己得书增恶遂发兵拒汉援乃遣人诣京上疏陈己之哀疏曰臣援自念归身圣朝奉事陛下本无公辅一言之荐左右为容之助臣不自陈陛下何由闻之夫居前不能令人轾居后不能令人轩与人怨不能为人患臣所耻也故敢触冒罪忌昧死陈诚臣与隗嚣本实交友初嚣遗臣柬谓臣曰本欲为汉愿足下往观之于汝意可即专心矣及臣还返报以赤心实欲导之于善非敢谲以非义而嚣自挟奸以盗憎主人怨毒之情遂归于臣臣不欲言则无以上闻愿得诣行所在极陈愿进愚策则退就陇亩死无所恨臣马援诚惶诚恐顿首百拜谨奉表以闻帝览表读罢叹曰马生诚心于我岂可以二待乎遂遣使召援入国议事即至入朝见帝扬尘礼毕帝曰奈今陇蜀未清干戈骚扰故召将军诣阙共决机筹愿将军明以教我抚镇边疆救生民之涂炭士卒之劳苦援曰陛下勿忧陇右隗嚣先以子侍陛下虽欲相反持疑二心臣请再往说之如其不然以兵伐之有何难哉帝闻大喜遂将突骑五千使马援往说马援即别上马而往回至府中令人赍书与隗嚣之将杨广使其晓劝于嚣书曰春卿无恙前别冀南寂无音驿援问还长安因留上林窃见四海已定兆民同情而季孟闭拒背叛为天下表的常惧海内切齿思相屠裂故遗书恋恋以致恻隐之计乃闻季孟归罪于援而纳王元谄邪之说自谓函谷以西举足可定以今而观竟何如耶援闻之可内过存伯春见其奴吉从西方还说伯春小弟仲舒望见吉欲问伯春无他否竟不能言朝夕号泣婉转城中又说其家悲愁之状不可言也夫怨仇可刺不可毁援闻之不自知其下也援素知季孟孝爱曾闵不过夫孝于其亲岂不慈于其子可有子抱三木而跳樑妄作自同分羹之事乎季孟平生自言所以拥兵众者欲以保全父母之国而完坟墓又言苟厚士大夫而已而令所欲全者将破亡之所欲完者将毁伤之所欲厚者将反薄之季孟尝折愧子阳而不受其爵今更共陆陆欲往附之将难为颜乎复责以重质当安从得子主给是哉往时子阳独欲以王相待而奉卿拒之今者归老更欲低头与小儿曹共槽枥而食并肩侧身于怨家之朝乎男儿溺死何伤而拘游哉今国家待春卿意深宜使牛孺卿与诸耆老豪杰共说季孟若计画不从真可引领去矣前披地舆图见天下郡国百有六所奈何欲以区区二邦以当诸夏百有四乎春卿事季孟外有君臣之义内有朋友之道言君臣耶固当谏诤语朋友耶应有切直岂有知其无诚而但萎腇咋舌义手从族乎及今成计殊尚善也过是欲少味矣且来君叔天下信士朝廷重之其意依依常独为西州言援商朝廷必不负约援不得久留愿急赐报杨广览书沉吟半晌乃曰此生何惑人耶竟不回答却说窦融以书嚣不纳乃与五郡太守共厉兵马整给军粮及枪刀弓箭盔甲等件悉以齐备乃遣人诣京上疏奏帝请兵均期击嚣帝深美之乃遣使赐融以外属之国及太史公五宗外戚世家魏其侯外传等书诏曰朕每念外属孝景皇帝出自窦氏王景帝之子朕之所祖昔魏其一言继统以正长君少君尊奉师傅修成淑德施及子孙此皇太后神灵上天佑汉也从天水来者写将军所让隗嚣之书痛入骨髓叛臣见之当股慄惭愧忠臣则酸鼻流涕义士则旷若发朦非忠孝悫诚孰能如此岂其德薄者所能克堪嚣自知失河西之助族祸将及欲设离间之说乱惑其心转相解搆以成其奸又京师百僚不晓国家及将军本意多能採取虚伪夸诞妄谈令忠孝失望传言乖实毁誉之来皆不徒然不可不思今关东盗贼已定大兵悉于西将军其抗厉威武以应期会故兹诏谕想悉宣知窦融接诏拜毕即与诸郡太守议曰更始时金城太守被纣何所杀而据其郡隗嚣遣使多以金帛和连与共结盟奈此贼朝夕练将晓夜屯粮御驾若至彼必助嚣同击莫若乘其未备吾等先进图之使后上临嚣兵孤弱不能取胜方可破电众答曰将军所见甚明即依计行言未讫忽人报曰金城封何来击吾郡已在十里山坡布扎营寨将军何以治之融闻大惊急令诸将披挂亲引大军五万出坡迎敌行至十里坡两军相遇封何出马头顶白银盔身披青铠甲坐下黑色马手执雁翎刀立于阵前大叫小军搦战窦融出马谓何曰吾主刘秀善任贤能将军文武兼备智勇超人若归扶汉室保为重用不枉将军英雄而屈于贼寇之下将军如不愿从则功名两失而留污名于万世矣将军以为如何何曰人生天地间要在立节岂不闻古人有云士穷立节义世乱识忠臣吾与隗嚣共盟永约汝主刘秀虽系汉室宗支乃是妖人崛起吾岂背约而从寇乎融曰古之贤臣皆择主辅佐昔商纣不仁诸侯多叛文王修德亲聘太公孟津诸侯不期而会者八百今吾主顺天行道伐暴弔民王莽百万之兵片时扫除天下三分已得二矣今将军隗嚣据窃陇右与汉争锋汝纵有拿云之手沖天之志则不过于王莽将军早思回头便有褒封一则扬清于后二则遗计子孙将军不听难出融手融兵十万战将千员已布四十里之地阵如铁束将军虽有万夫不当之勇难出此敌愿将军思之封何不听横刀跃马望融赶杀融即催军对阵众将飞奔出马一齐掩杀金鼓齐鸣喊声震地两边混战士马相冲何军大败丢旗堕鼓弃甲曳兵何撞出阵走前路伏兵截祝欲回后走窦融诸将上夹攻一阵大破之斩首千余级得其牛马千头谷粟万斛何逃入陇右而去于是窦融威武扬震河西有诗为证窦融一战立元勋威震河西四海闻须信儒臣胸富甲笔锋轻举扫千军时大兵未进融乃引军还城伺候车马却说嚣将梁统知融会驾西征乃使人夜入帐中刺杀张玄与嚣绝约所假将军印绶起军应汉又酒泉大守竺曾思第婴原被隗嚣昔日所害乘汉兵起乃杀属国侯王彻与弟报仇而去融知遂承制拜曾为武锋将军共合大军十万令众将饱食上马即行至姑臧嚣兵已退融遂回军恐嚣势大久守不出令人上书促驾急进书曰隗嚣闻车驾当西臣融东下士众骚动计且不战嚣将高峻之属皆欲逢迎大军后闻兵罢峻等复疑嚣扬言东方有变西州豪杰遂复附从嚣又引公孙述将令守突门臣融孤弱介在其间虽承威灵宜速救助国家当其前臣融促其后缓急迭用首尾相资嚣势排迕不得进退此必破也若兵不早进久生迟疑则外长寇仇内示困弱复令谗邪得有因缘臣窃忧之惟陛下哀怜纳愚衷曲臣窦融顿首百拜谨奉书上帝览书甚喜令使回报壬辰八年夏月御驾亲征陇右以大司马吴汉为元帅征南大将军岑彭为副帅虎牙大将军盖延建威大将军耿弇为左右护驾帅捕虏将军马武为先锋点起大军百万战将千员炮响一声拥驾而出帝传旨军中不得骚扰良民如违者即斩众将应诺前行旌旗蔽日尘土遮天骑兵步卒千里不绝忽光禄勋郭宪急趋驾前谏曰东方趋定车驾未可远征奈西地险阻山谷崎岖且其兵将久练惯熟吾等军卒生疏恐有一失难相救护愿陛下纳臣愚见帝不听所言促车前进宪乃当车拔刀以断轴靷帝亦不从西行至漆诸将多有进告言王师之重不宜远入险阻帝犹豫未决令召马援问之援即随召夜至帝见大喜共坐帐下且将所事质问援曰臣因说嚣将有见土崩之势兵精有必破之状臣是积米如山以待君至细将其形指示诸军所从何路出入昭然可晓帝闻言乃曰虏在吾目中矣次日进军令吴汉等分兵两队并道而入至陇右城下布列阵势大叫嚣将搦战嚣知急令大将王捷点兵十万各披盔甲上马出城迎敌两军相对众将护车出阵帝亲打话谓嚣曰朕自白水起义蒙天下豪杰归附均以兄弟相待未有薄于彼而厚于此后举大军进击王莽至武关亦蒙汝与子阳约期接应朕虽嗣职未尝有负汝之意今何自据陇右与朕争乎嚣闻帝言低首无答吴汉出马大骂贱贼无福受禄故自作孽今见主上亲至尚不低首请罪立时拿住碎首分尸言罢激若雷怒踊身飞出两马相交战不三合隗嚣败走吴汉赶上王捷挡祝亦无三合忙回阵走隗嚣见败急催一十三员大将出阵助杀众将得令飞奔而出帝见嚣兵助阵亦令副帅岑彭先锋马武及护驾耿弇盖延等众将四围掩杀金鼓震天征尘蔽日嚣军大乱伏堑堕坑走者践尸踏足伤者弃甲丢枪隗嚣见战兵不利令小卒鸣金收军走入闭城不出帝亦收军下寨次日汉帝升帐召诸将议论恐长安有失令征虏将军祭遵与大司马吴汉分兵二万镇守长安二入领旨拜别上马前行数日乃至人城衙次日升堂二人坐叙遵谓汉曰嚣必败灭其将牛邯与吾旧交今见嚣不利有归义汉家之意我欲遣使谕娆助服可行否乎汉曰既有是意宜即归之遵遂修书一缄遣人往下书曰遵与嚣王耿盟为汉自经历虎口践履死地已数十矣于时周洛以西无所统一故为王策欲东收关中北取上郡进以奉天人之用退以惩外夷之乱数年之间冀圣汉复存当契河陇奉旧都以归本朝生民以来臣人之势未有便于此时者也而王之将吏群居穴处之徒人人一掌欲为不善之计遂与孺卿日夜所争害几及身者岂一事哉前计抑绝后策不从所以吟啸持腕垂涕登车幸蒙对拜得延议论每乃西州之事未尝敢忘孺卿之官今车驾大众已在道路吴耿骁将云集四境而孺卿以奔离之卒拒要持当军冲视其形势何如哉夫智者睹危思变贤者泥而不滓是以功名路甲策书复得故夷吾束缚而相齐鲸布仗剑而归汉去愚就义功名并着今孺卿当成败之际思严兵之锋可为怖慄宜断之以胸参之有识大汉征虏将军祭遵谨书邯得书沉吟十余日乃谢士众归命降汉帝大喜遂拜邯为大中大夫邯顿首谢恩而出于是隗嚣大将一十三人与十六县官吏共会十余万众伏驾请降却说隗嚣屡与汉战不利闭门敛坐日夜忧闷忽人报曰牛邯等一十三将与诸县官吏会议降汉去矣大王若何嚣闻大惊唬得心寒胆落魄散魂飞自思无计可奈急令安车先将妻子送出西城杨广处去令田弇李育保守上邽王元往蜀借兵各遵去讫却说汉帝下诏谕魄嚣曰若能束手自诣拜降则父子相见保无他也昔高皇帝云横来大者为王小者为侯若遂欲为鲸布者亦自任也嚣终不降近臣奏知帝主帝大怒令将其子隗恂推出斩首众将得令簇出辕门斩讫帝曰此贼不可久停宜速进兵即令征南将军岑彭分兵五万围击西城再令耿弇盖延引军五万围击上邽再敕岑彭等书曰两城若下便可进兵南击蜀虏人若不知足既平陇复望蜀每一发兵头发为白众将遵命帝驾东归而去却说岑彭兵至西城围守一月杨广死于其内而隗嚣穷困望想救兵未至甚切忧闷其大将王捷别在成邱自思无计退兵乃登城谓汉军曰为隗王谨守城池者皆必自死而无二心愿诸军急罢不劳困守君等请以自杀以明节义言罢拔剑自刎而死岑彭叹曰此烈士也再传令军中固定城池嚣必困败众军皆诺言未讫忽闻嚣将王元于蜀处求借救兵五千余人令卒鼓噪大唿曰百万众兵来至汉军大惊岑彭勒马于高处观望见王元当头与数名战将飞马而来彭即解兵截住搦战两军相对王元出马高声叫曰岑彭小将尚不知死还敢引军对阵今吾兵百万千员勇将汝纵插翅飞天亦难逃出此阵早早拜降免遭擒斩岑彭听言大怒骂曰穴居鼠寇敢出大言汝虽有百万之兵吾亦不惧吾曾昆阳匹马单刀杀苏伯可片甲无存一鼓而取其城今逢小敌岂足为惧言罢令卒擂鼓两军相交约战十合王元抵敌不住败阵回走岑彭赶上周宗出马截祝共战三合岑彭展起金标望宗背后一打落于马下王元行巡急出挺住恂宇扶宗上马回入本阵隗嚣听知喊杀震动天地急登城望见是王元救兵来至令卒开门高叫王元罢战且入城来王元闻叫鸣金收军走入城中与嚣议曰岑彭世之勇将难以对敌且此粮草又尽不可虚守莫若夜开北门从东走入冀城再作区处隗嚣从言遂令军卒饱食至夜二更各披盔甲上马潜出北门行未半里小军走报岑彭彭急引军后赶追至冀城嚣军走入城去岑彭分兵围住守经半月岑彭食尽放火烧其辎重引兵下陇于是安定北地天水陇西复反助嚣嚣病且饿无食出城备粮愤急而死王元周宗等收嚣安葬遂立其少子隗纯为王有诗为证嚣将空谋望斗台秋风陇下久徘徊长星不为奸雄伴夜半流光落九垓第四十九回贼思君义诚倾服帝泣忠臣厚殓封九月车驾还宫帝于后殿闷坐自思颍川等处盗贼蠭起骚动京师心甚恐惧一日登殿文武朝罢帝召执金吾寇恂谓曰今颍川盗贼群起虏掠生民兼且迫近京师当以时定惟独卿能平之朕欲托卿复出与国分忧可乎恂曰颍川闻陛下出战陇蜀故狂狡之徒乘间相语而乱今若再闻陛下南向贼心惶怖归死陛下可亲出讨臣愿出锐前驱方全万胜帝曰卿言是也遂令寇恂勒兵十万御驾南征众将得令各披重盔轻甲硬弩长枪一齐拥护车驾而出旌旗云拥山岳动遥凡经过州县官吏各持羊肉珍味迎接群贼争相迎降帝大喜并不伤害一命乃曰汝等因无食用才起是心言罢每人赐银十两令各归事农业众皆欢悦诚报叩头谢恩而去乃相私语曰汉帝诚有养民之心宽仁之度吾等本该死罪反赐金银并无计较吾等何能报乎言罢各散而去帝令恂为颍川太守抚恤良民寇恂下拜百姓遮道俯伏驾前告曰愿从陛下复借寇君一年以清黎庶帝闻急召大司徒李通横野将军王常至帐下谓曰今颖川已定奈东郡复起朕欲托二将军往伐救拔生民将军何如二将答曰臣等虽无才识愿死当锋以报陛下厚恩帝大喜即分麾下精兵五万与二将往击二将拜别上马引兵而去帝复思耿纯曾为东郡太守威名着于卫地远近皆知若得此将一往不征可服遂遣使持节拜纯大中大夫使纯起兵合会李通王常等共击东郡使者至邺入见耿纯具说所事耿纯大喜令使回报即发大兵五万上马而往东郡闻纯入界盗贼皆惊各相谓曰耿纯将军威振天下声震京都原为此郡太守以德化民所以人人皆服四海胆苏吾等莫若迎上请降众皆大喜言此计甚妙是日会聚九千余人当道拜伏告曰小的众人自昏作孽罪有万死望将军仁恩宽宥从今以后再不敢为非纯曰吾岂喜欲是哉但汝等不守生业故此横为以致干戈骚扰民庶遭殃今肯诚心降服吾意甚悦自此为戒各以苦力营身一则显祖宗之光二则扬亲戚之美虽不上达亦无遗污于子孙矣言罢令各散归众皆大喜叩首谢恩而退于是东郡贼兵不攻自服震旅班师帝接大喜仍以纯为东郡太守吏民悦服李通等拥驾回京而去次日升殿与众文武议曰隗嚣虽死奈其子继为主将何如耶李通答曰大事去矣何惧小哉言未毕一人趋殿奏曰征虏大将军祭遵于陇下疾甚死于军中今丧至河南县陛下可发兵接之帝闻所奏顿使魂飞气绝倒下龙牀众臣急救多时方醒乃放声大哭曰此将为吾披坚执锐敢死当锋未尝酬其劳也今不幸而疾逝军中安得忧国奉公如祭征虏者乎顿足捶胸嗟吁不已李通奏曰祭遵终世天数然也陛下为苦恸损悴龙颜今其丧至河南陛下可传敕殡以表君臣之义帝传旨令百官皆穿素衣出接帝亲披孝素车白马迎出郭外望其丧近哭哀甚切还至城门观者皆为流涕帝下诏停于午门外殿再令河南尹护其丧事次日汉帝升殿召众文武议论丧事忽翰林博士范升上疏追称祭遵疏曰臣闻先王崇政遵美屏恶昔高祖大圣深见远虑班爵割地与下分功着录勋臣颂其德美生则宠以殊礼奏事入门不趋死则畴其爵色世无绝嗣丹书铁券传于无穷斯诚大汉厚下安人长久之计所以累世十余历载数百废而复兴绝而复续者也陛下以至德受命先明汉道褒序辅佐封赏功臣同符祖宗征虏将军颍阳侯遵不幸早薨陛下仁恩为之感伤远迎河南恻怛之动形于圣躬丧事用度仰给县官重赐妻子不可胜数数死有以加生厚亡有以过存矫俗厉化卓如日月古者臣疾君视臣卒君弔德之厚者也陵迟已来久矣及至陛下复兴斯礼群下感动莫不知厉臣窃见遵修行积善竭忠于国北平渔阳西据陇蜀先登泜上深取洛阳众兵既退独守冲难制御士心不越法度所在吏人不知有军清名闻于海内廉白着于当世所得赏赐辄尽与吏士身无奇衣家无私财同产兄午以遵无子娶妾送之遵乃使人逆而不受自以身任于国不敢图生虑继嗣之计临死遗诫牛车载丧薄葬洛阳问以家事终无所言任重道远死而后已遵为将军取士皆用儒术对酒设乐必雅歌投壶又建为孔子立后奏置五经大夫虽在军旅不忘俎豆可谓好礼悦乐守死善道者也礼生之有爵死之有谥爵以殊尊卑谥以明善恶臣愚以为宜因遵薨论叙众功详案谥法以礼成之显章国家笃古之制为后嗣法臣翰林博士范升顿首诚惶百拜谨奉表上闻帝览表读罢愈加哀悼若天丧己不能自息乃将升奏之表以示公卿即日至葬帝驾素车亲披孝服文武军士俱令白衣拥护丧中谥曰成候既葬车驾复临其坟弔奠见遵夫人泣帝甚悲伤有诗为证如何宵起梦偏长庭树生寒风满堂落月屋樑情似海此生无分识遵郎第五十回冯异兵临天水破岑彭师震蜀川惊却说嚣死其将王元周宗等复立子纯为王徙居雁门帝召征西将军冯异往伐异即引军五万上马往前望西行进发数日方至令人报知吴汉杜貌来歙王霸等合兵共进四将闻报急出迎接礼毕即起军行共合二十余万至天水分兵开阵令小卒叫纯搦战纯知恐惧急召大将王元计议元曰大王勿虑安坐城中小臣等愿死当先斩首来献言罢飞身上马与赵恢周宗行巡苟宇等勒兵十万分作两门而去王元周宗行巡引军五万先从南门出战令赵恢荀宇分兵五万从后西门勦杀言讫各依计行王元等出城与汉兵对阵冯异出马谓元曰鼠贼尚不知死隗嚣千谋万计未能成就愤气死于军中今汝一微尘耳岂足为望元曰鹊在深林而笑孤凤吾先王虽丧后主犹胜天下国家世承相继岂能长于汉哉汝今早罢战不失功名之望倘若抗顽分尸碎首冯异大怒掠刀跃马直取王元二人交马约战数合王元抵敌不住走回本阵冯异跃马赶上宗周行巡飞出截住两下夹攻王霸望见忙冲入阵撞遇周宗共战十合周宗败走王元举旗一招赵恢荀宇从西杀入吴汉见其兵助急催杜貌来歙一齐跃马而出两边混战喊杀连天隗兵大败赵恢欲撞阵走被杜貌当胸一箭射落马下荀宇望见飞跃走近挟上马去王元见势不利忙急鸣金收军入城而去冯异分兵四面围祝却说公孙述知纯危迫急遣大将赵匡引军五万来救至城已近赵匡先令一将报知城内出兵迎接其将领命跃马飞行见西门五军把守走至城下叫卒开门言西蜀起兵来救把守吏卒未知真假不敢妄开忙入府内报王元元自登城问曰汝既蜀兵有书来否答曰有遂将来书带于箭上射入城去王元接见果然叫谓曰吾准会应其将遂别而去正欲出走被汉巡军赶上拿住绑送冯异帐下异问曰汝何将士敢来打听消息以实告说免受重刑其将答曰公孙述知将军围城特遣赵匡引军五万来救故令小人报知王元小人罪该万死乞将军姑恕愿随将军提挈鞭镫异闻笑曰子阳痴心虚谋想大言罢令将监候晓谕众军严兵待战忽人报曰蜀兵来至冯异收军分作五队而入两军相遇赵匡出马头顶凤尾盔身披青锁甲手执大桿刀坐下红鬃马立于阵前大叫汉军搦战冯异出马曰吾征陇右与汝无干今何故速兵来至欲讨死乎赵匡骂曰匹夫村寇不禁三合敢出大言若拿到手粉尸碎骨冯异大怒令卒擂鼓展开阵势跃马相交共持十合赵匡气力不禁忙回败走冯异赶上赵匡拨马又战三合被冯异一刀砍为两段王元登城望见急放军出两下协攻吴汉王霸杜貌来歙见其兵助四路一齐进发掩兵混战尘土遮天王元大败杀得尸横山积血涨河流沟堑伤军声号地震隗纯见势危迫急自鸣金收军入守冯异收军四面围祝王元走入城中点收兵数伤折大半隗纯甚是忧切周宗进谓纯曰大王休罪容臣所告纯曰将军何事宗曰汉将部下人马精强先王屡与争锋未能取胜今大王兵微将寡上阵者少岂能敌胜彼哉臣闻刘秀宽仁待士卑礼迎贤大王莫若献降保全金体一则功名不失二则民士得安大王若何纯曰吾父屡与交兵恐怀旧恨何如宗曰岑彭先事王莽除授宛城刘秀起兵与彭交锋半载杀秀军士不可胜言后彭拜降反得加封重用并无憎恨之心大王放心休虑臣保万全隗纯许之宗遂登城谓汉将曰吾主隗纯今愿献城纳降将军肯休容否冯异答曰若肯归义汉家保封原职宗曰恐帝心怀旧恨将军若何异曰若有差池是吾之过叫彼放心无疑保全重用宗遂回报具说所事隗纯大喜王元知之杀入蜀中而去十年冬月纯令卒献开东门自引大军出接跪伏道旁告曰小将有万罪之愆百千之过乞将军怜宥孤独泉下不忘大恩冯异下马携起谓曰公子今能归义名节永垂岂有怀旧恨哉言罢同入城衙安抚百姓十一年春月异攻落门平服病薨于军中敕赐葬于洛阳谥曰节侯长子彰嗣帝思异功复封幼子讶为祈乡侯却说公孙述遣大将任满田戎程泛等引数万人乘舫排下江关击破夷陵道因据荆门汉征南将军岑彭发兵拒敌屡战不克帝知遣大司马吴汉发荆州兵助彭夹击吴汉即起大军十万上马前行数日方至合兵二十余万彭遂传令军中令装战船千只各载火炮于内逆流而上众将整集齐备报知岑彭彭与吴汉分兵上船直冲浮桥而进田戎等知亦架小舟五百余只摆阵对敌两军相遇岑彭吴汉各立船头之上田戎叫曰小将降否岑彭骂曰陇右如山之势一扫平除汝乃一微烟耳岂胜大燄言罢催橹亟进冲船混战是时天风狂疾令军务放火炮风怒火冲彭汉顺风并进蜀兵大乱火烧水溺死者无算任满令军摇船欲汨东走吴汉兜弓赶上望满脑后一箭射入咽喉溺水而死程泛亦走岑彭截住生擒斩首田戎走保江州而去岑彭吴汉率臧宫刘歆等一齐上岸长驱人下江关传令军中毋得掳掠民财所过地方百姓皆奉羊酒迎劳彭谓诸耆老曰大汉皇帝哀怜巴蜀人民久遭军掠故兴师远伐为除害岂伤汝等财哉毫末不受百姓大喜悦争开门降彭遂安抚城中士庶即下江州见田戎食多城固一时难取乃留部将冯骏分兵五万守之自引兵乘利进攻平曲却说中郎将来歙与盖延马成等进攻述述将王元环安赶至河池下大破之乘胜再进蜀人大惧公孙述一日升帐召请将议曰汉兵势大人人骁勇州县悉被攻破如之奈何众将默然无计忽帐下一小卒名曰乌钻进曰大王勿虑小人一计可杀汉将来歙述曰汝有何计钻曰小人学为刺客夜藏短刀潜入帐下刺杀来歙则盖延易破矣述大喜曰我儿若能建功封赏不轻乌钻遂潜入往至其帐前以身藏于榻下待夜三更听得来歙睡浓潜步扯刀望歙肚上一刺飞奔出营而去来歙痛觉刀刺入肚不能拔出乃叫盖延延至见歙伤放声哀哭不能仰视歙张目叱延曰虎牙何得此耶吾中刺客所伤无以报国故唿将军嘱托军事而反效儿女子涕泣乎刀虽在身还欲勒兵破贼以复仇恨何足惧哉延强收泪以听所诫歙奋然起榻修表申闻表曰臣歙夜宿军中更阑静后为贼人潜刺伤中臣身臣不自惜诫恨奉职不称以为朝廷羞夫理国以得贤为本大中大夫叚襄骨鲠可任愿陛下裁察又臣兄弟不肖终恐获罪陛下哀怜数赐教督表未写终投笔抽刃而绝盖延哀悼甚切不自止已见歙所修之表虽未完就亦将封下遣人先报朝廷以表其意后令王良护送丧还使者领命飞奔至京入朝见帝呈上歙表帝览毕大惊涕泣不已军报丧还洛阳帝亲披孝素车白马使传敕葬谥曰节侯子衰嗣帝思来歙忠节复封其弟田为宜西侯却说岑彭攻破平曲收其谷数十万石公孙述恐惧势大尽入其手急使大将延岑吕鲔王元及弟公孙恢发兵十万拒广及资中又遣侯丹率兵二万守拒黄石彭知使护军杨翕与臧宫分兵十万往拒延岑等自引大军十万袭击侯丹兵至黄石两军相对侯丹出马岑彭不与答话提刀直龋二人交马约战十合侯丹败走岑彭赶上大喝一声斩于马下众将俱各走散彭遂收军星夜倍道兼行二百余里迳拔武阳及使精骑驰击广都去成都十里势若风雨所至皆奔逃散初述闻汉兵在乎曲故遣大兵逆之及彭至武阳绕出延岑军后蜀地震骇述大惊以杖击地曰是何神也时彭所立营寨之地名曰彭亡岑彭闻而恶之欲改其名至日暮蜀将环安刺客诈为亡奴降彭彭遂纳之至夜二更亡奴身藏短剑潜入岑彭帐下听其睡熟遂拔剑胁下一刺岑彭痛醒叫喊一声而薨众将知觉急起拿住亡奴斩为八段有诗为证如山号令想英雄志扫羶腥屡建功何事身惧奸计害令人景仰叹西风第五十一回吴军克战平巴蜀汉帝追勋擢庙廊却说吴汉与公孙述之将魏党战于鱼涪津大破之复进武阳围城攻袭述遣子公孙揟与大将史兴引兵五千来救吴汉知解兵迎敌两边摆开阵势史兴出马大叫汉将答话吴汉出马谓曰小将来送死乎兴曰吾奉公孙敕令特来擒汝早下马拜降庶留残命吴汉大怒抡刀跃马直取史兴二将交锋约战十余合吴汉抡起重刀望兴脑后一砍连人带马削为两半公孙揟见势不利引军回走而去汉尽获其辎重不可胜数复进大军攻击广都大破拔之遣卒放火烧燬成都市桥于是武阳东诸小城争相迎降汉又欲攻成都帝知遣人诫曰成都十余万众不可轻敌但坚据广都待其来攻勿与争锋若不敢来将军转营迫之须其力疲乃可击也吴汉不听乘利勒兵十万逼进成都离城十里阻江北布起营寨造作浮桥使副将武威将军刘尚分兵二万屯于江南相去二十余里帝闻大惊急遣使让汉曰前敕将军据守今又千条万端临事悖乱是何意也即轻敌深入又与刘尚别立营寨事有缓急不复相及贼若出兵暗算将军以大众攻尚尚破将军亦败幸勿他往急引兵还广都为上诏书未到述果使大将谢丰袁吉引兵十万分为二十余营并出攻汉又使弟揟引万余军偷劫尚寨令不得相救却说吴汉闻知述兵至急引众将分作两队出敌大战一日斩首万余吴败阵回走入壁丰等赶上分兵围之汉乃召诸将厉之曰吾与汝等逾越险阻转战千里志所在于斩获遂深入敌地至其城下而今与刘尚二处受围势既不接其祸难量吾欲潜师就尚于江南合兵共御汝等能心同一力当锋决战大功可立如其不然败必无余成败之机在此一举诸将闻言皆曰以死出力汉遂饱士厉马闭营三日不出令卒多树旗幡使烟光不绝至夜二更各披盔甲上马潜步出寨与尚合兵而去丰等不觉次日吴汉分兵五万与刘尚攻江北自引大军攻击丰等两将相遇谢丰出马谓汉曰认得谢将军手段否汉闻笑曰小将暗偷一阵亦自夸口言罢抡刀摆阵金鼓齐鸣二将交马约战十合谢丰败阵回走吴汉赶杀袁吉出马挡住共战十合吉亦败走吴汉跃马赶上大喝一声斩于马下谢丰见势不利引兵急走吴汉张弓搭箭飞马追赶将近望丰项下一箭坠地而死吴汉自早交兵至晚才罢获其盔甲无数斩首五千余级自引兵还广都留尚拒述自是汉与述将战于广都成都之间八战八克有诗为证文武全才冠世雄中兴诸将孰能同挥戈指日回天下八战成都八克功一日公孙述升帐谓延岑曰自与汉将交锋屡未能胜今又据守成都事当奈何岑曰男儿当死中求生岂可坐守穷乎财物易聚耳不宜有爱述曰然也遂依其言将金帛散赏军士令五千人马跟护延岑往市桥伐木虚架浮梁令卒鸣金击鼓引汉对阵述自潜出精兵剿杀其后言罢各遵命去却说吴汉见岑兵少即引大军出敌两军相对延岑出马吴汉不与打话提刀直龋二将交锋约战十合延岑诈败引至桥边述兵随后攻击吴汉奋力追杀赶至桥上不觉虚架桥樑堕水淹没吴汉急以手援马尾得出上岸遂引残兵还入广都而去十一月臧宫军至咸门人报知述述视占书云虏死城下乃大喜曰吴汉在吾手矣自引大军数万攻击吴汉使延岑分兵五万拒搦臧宫各遵去讫却说臧宫知岑兵至急令众将布列阵势待临搦战延岑军至亦不打话跃马交锋两边混战岑三合三胜自旦及日中军士不得食悉皆疲困吴汉乘势急使护军高午唐邯中分锐卒数万突军冲击述兵大乱高午挺枪跃马飞入阵中刺述洞胸堕于马下延岑飞马奔近救入城中而去吴汉分兵围祝延岑扶述卧于榻上痛不能止至夜二更乃召延岑至帐下嘱之曰吾自起军巴蜀未尝一折今不幸遭于小将等刺一枪命隳旦夕奈子雏幼不能伸恨故托将军扶佑望将军怜念旧情莫忘今日若子可护则护之如不可护将军取之莫令豪杰共笑而落于他人之后矣言罢愤绝而死次日天晓岑与诸将议曰今公孙述已死吾等莫费心机劳苦土卒不如献降为上众将皆诺岑遂登城谓汉曰昨晚公孙述死吾等愿献归降将军肯容纳否汉曰既肯倾服悉保重用岑乃开门与诸将迎出郭外跪伏马前告曰小将蠢庸为公孙述所惑不识将军雄勇故有今日之愆罪该万死望将军仁宥吴汉大喜令岑前引一齐拥入城去汉即传令着唐邯夷述家属邯得令领军一千搜入宫中将述妻子及其族人等尽皆诛戮岑亦纵兵大掠放火烧述宫殿吴汉斩述首级令人传送洛阳帝见大喜谓曰子阳不思富贵有命妄自尊大今日休于是乎言罢忽一臣奏曰吴汉刘尚虽获大功然其纵兵搜掠毁宫殿大非义也乞陛下传旨杜其将来帝闻大怒敕使往戒之曰城降三日吏人从服孩儿老母口以万数一旦放兵纵火闻之可为酸鼻且尚宗室子孙尝更吏职何忍行此仰视天俯视地观放麑啜羹二者孰仁良失斩将弔人之义也吴汉听戒传令遂止安抚城内百姓赏劳诸军却说汉帝既平定蜀乃思汉旧贤臣李业谯玄王皓王加等俱被奸述所害心甚愍切一日升殿众官朝罢传旨着黄门校尉建立祠庙图书形身受享春秋之祠庙完诏使摆列中牢礼物御驾亲人祭奠令鸿胪司序班朗读祭文曰惟神全材忠义大节如玉之洁如日之光一世之短百世之长于兹庙貌晾仰纲常时维腊月谨以牲浆神灵英爽来格来尝庶品用伸伏惟尚飨祭毕诏令校军守护不得毁坏宫墙以违敕命言讫车驾还朝遣使复征贤士费贻任永冯信等升用诏书未到永信二人病卒独贻随使入朝至殿见帝朝拜礼毕帝曰寡人思卿久矣未能得见今幸屈至喜跃弗胜贻曰臣恨无才佐事陛下既蒙思诏敢自违乎帝大喜遂封贻为合浦太守贻叩首谢恩而去却说睢阳县令任延谦卑守约赏罚信明帝甚爱之一日遣使召延至殿谓曰朕以卿多能干政治良今故擢卿为武威太守抚察贤否卿何言乎延曰臣虽无才蒙恩敕赐敢抗违哉遂叩首谢恩而起帝戒之曰卿于任所务宜善事上官无失名誉延曰臣闻忠臣不私私臣不忠履正奉公臣子之节上下皆同善事上官非陛下之福臣不敢奉诏帝叹息曰卿言是也延遂拜别而去却说外国使者来献名马一匹日行千里又献宝剑一把价值百金近臣趋殿奏知帝主帝大喜令召使者至赏金百两缎四十匹使者谢恩回国而去帝即颁诏以剑赐与烈士留马驾车次日传旨御驾亲出游猎文武遵召令中黄门校尉安整龙车众将士咸严肃侍卫须臾帝出与邓禹同坐车中令贾复李通为左右护驾王常陈俊为前后先锋各执利兵拥车而去前至南山坡扳陈俊令军拿获田夫二人来问田夫告曰小无罪过犯将军拿缚何用俊曰汝等休惊万岁亲出游猎但问何处有虎指示捉获重赏金银田夫闻言欣然答曰此事不难前面白鹅山内有一大虎常出伤人性命正要除此畜生不能到手今幸将军来灭小人愿引陈俊大喜遂令前行既至即赏田夫每人白银十两二人叩首而出帝见其山树林深长实险惊人传旨众将四围张纲击鼓鸣金唬虎战惊吼声雷震陈俊挺枪引众将鸣金入坡赶发其虎奔出山贾复攀弓望虎当胸一箭射中左肩其虎漫山奔走陈俊众军乱赶贾复以药再复一箭其虎即坐而死帝令军卒搏尸砍肉分赐众将是日天晚车驾回殿至城下上东门侯郅恽拒关不开帝使人见恽问曰御驾回朝何得违阻恽曰火明燎远遂不受诏帝乃回车从中东门入去次日郅恽入朝见帝谏曰昔文武不敢盘于游田以万民惟正之供而陛下远猎山林夜以继昼如社稷宗庙何帝闻叹曰恽诚贤土也中东门侯何能及之遂赐恽缎绢百匹而贬中东门侯为参封尉于是大飨将士定封功臣以邓禹为高密侯食禄四县李通为固始侯食禄四县贾复为胶东侯食禄六县余悉有赏众皆谢恩而去第五十二回偃武修文图致治核田诏尹民遭害却说汉帝在于兵间久厌武事且知天下疲耗思乐息肩自平陇蜀之后非紧急之事未尝复言军旅一日皇太子亲问帝曰臣久学于东宫未请世事不能明决攻战之策愿父王教导帝曰昔卫灵公问阵于孔子孔子不对此非能及之也太子遂退邓禹贾复知帝偃罢干戈欲修文德即与众将集议悉去兵甲敦崇儒学帝深然之悉召至殿谓曰朕自创业垂统俱赖卿等力扶攻城复县杀贼破奸身经万苦之劳未尝一息至是陇蜀平服天下太平朕欲偃武崇道完汝功臣爵土表朕微意今闻卿等能自去兵偃甲就职儒术朕甚喜之言讫遂罢左右将军悉以列侯就第众皆谢恩时建威将军朱祐越班奏曰今天下归定国政未修陛下可选有才德者升为宰相佐助朝纲庶使国家有政民不失条愿陛下圣鉴帝曰奈无是人将何如耶祐曰胶东侯贾复为人刚毅方直多大节志既还私第阖门养威致重况且文武兼备诚宰相之才也陛下宜升之帝准奏即封复为三公之职而功臣并不用之是时汉帝悉罢功臣不用惟高密侯邓禹固始侯李通胶东侯贾复三人每与公卿参议国家大事恩遇甚厚帝虽制御功臣而每能容回有宥其小失凡远方进贡珍甘物味必先颁赐诸侯而大官无余故皆保其福禄不忍一旦而罢之故光武能保全功臣如此却说大司马吴汉平服巴蜀振旅还京一旦入朝奏帝请封皇子及还封诸侯行爵出禄帝不许次日又上复奏帝乃下诏令群臣议处再至复命是日诏下大司空窦融固始侯李通胶东侯贾复高密候邓禹等集议皆言吴汉奏者甚当不可轻忽众遂修表一封次日奏闻帝主表曰古者封建诸侯以藩屏京师周封同姓八百诸姬并为建国夹辅王室尊事天子享国永长为后世法故诗云大启尔宇为周室辅高祖圣德奄有天下亦务亲亲封立兄弟诸子不违旧章陛下德横天地兴复宗统褒德赏勋亲睦九族功臣宗室咸蒙封爵多受广地或连属县今皇子赖天能胜衣趋拜陛下谦恭克让抑而未议群臣百姓莫不失望宜因盛夏吉时定号位以广藩辅明亲亲尊宗庙重社稷应古合旧压塞众心臣请大司空上舆地图太常选择古日整具礼仪制曰可夏四月以太牢告嗣宗庙乞陛下神圣详察纳进愚策臣邓禹等诚惶诚恐顿首百拜奉表上闻帝览毕传旨大司空窦融告庙封赠皇子刘辅为右翊公刘英为楚公刘阳为东海公刘康为济南公刘苍为东平公刘延为淮阳公刘荆为山阳公刘冲为临淮公刘焉为左翊公刘京为瑯玡公谥二皇兄刘縯为齐武王刘忠为鲁哀公皇子各受赠讫帝令大会群臣文武悉皆朝贺有诗为证玉陛鸣珂列鹭鸳欢声霭霭动干坤黄河正值澄清日四海长沾润泽恩帝以天下垦田顷亩及户口年纪互有增减多不以实乃诏下州郡各佥检核于是颍州河南南阳诸州郡守接传诏旨巧诈横为假以丈田为名聚民田中并度量屋舍起骗财物村里人民遮道涕泣有富豪献钱者则优而容之贫穷无奉者则刑而迫之所以民间深受其害时诸郡各遣使者诣京奏事帝见陈留一吏牍有书视之云颍川弘农可问河南南阳不可问帝乃召吏问曰此书何人作也其吏不肯实告乃托言答曰臣于长寿街上得来帝怒欲斩时皇子东海公阳在幄后言曰吏受郡守所敕当欲以垦田相方耳帝曰既然如此又言河南南阳不可问者何也皇子对曰河南者帝之城郭也多有近臣南阳者帝之乡里多有近亲所以二处田宅逾制不可为准帝令虎贲将诘问其吏吏乃首服即如皇子之言所对帝闻叹曰东海诚有大志深识远谋由是益奇爱之有诗为证东海公阳十二时深明远虑识姦非亲臣两处田逾制自是君王爱益奇却说河南尹张伋接诏言欲检核垦田顷亩即与诸郡太守十数余人坐田量度民家有不以实者皆下狱死于是郡国大姓及兵长群盗处处并起攻劫在所杀害官吏人报知张仅极闻大惊急与诸郡太守回府勒兵以拒群盗令人通晓各县人会接应张伋披挂亲出拒战贼将出马张伋谓曰圣主仁德抚民有何亏汝今故反乎贼将答曰非圣上之过因汝欺君越法假以丈田为名暗骗财物故此激变良民特来讨汝为国除害张伋大怒提刀跃马直取贼将二人交锋共斗二十余合不分胜败张伋令卒擂鼓再战未及两合各县军马悉令来至一齐掩杀尘土遮天张伋冲入阵中搅军混战斩首千余贼将拚死杀出各逃奔散而去张伋收军入城安歇却说贼将复聚屯结及青徐幽冀四州一齐并起扰掠甚盛帝知冬十月遣使者下郡国听群盗自相纠摘五人共斩一人者除其罪吏胥逗遛回避故纵者皆勿问听以讨擒为效其牧守令长主界内盗贼而不收捕者及以畏惧捐城委守者皆不以为负但取获贼多少为殿最为蔽匿者乃罪之于是更相追捕贼并解散徙其魁帅于他郡赋田受廪使安生业自是牛马放牧不收邑门不闭第五十三回废郭封阴子受荣伏波标柱子交趾却说郭氏皇后一日于宫中闷坐自思帝意待己衰薄惟爱阴氏故此屡怀怨恨之心帝大怒传旨废罢郭氏乃立贵人阴氏为皇后时郭后太子疆见废其母意不自安一日郅恽进说疆曰殿下久处疑位上违孝道下近危殆殿下莫若辞位以奉养母氏为高太子从之次日见帝奏曰臣庸昏弱短于才治不克就职大统愿乞以备藩国帝闻奏不忍乃曰卿非恐母废乎疆曰非也臣素志耳何敢怨乎帝迟疑不决太子遂退六月帝下诏曰春秋之义立子以贵东海王阳皇后之子宜承大统皇太子疆崇执谦退愿备藩国父子之情重久讳之其以疆为东海王立阳为皇太子改名曰庄二子叩首谢恩而退帝召桓荣至殿谓曰卿负经济之才屈淹未用今朕新立皇太子庄特召卿为师友愿为明决治乱之机废兴之策以至人德之地决相重报荣答曰臣但陋薄疏庸难当重责岂敢不竭心乎帝大喜遂封荣为议郎之职荣顿首谢恩即就太学而去一日圣驾亲临太学会诸博士讲论经义惟桓荣辩别甚明儒者莫之能及帝甚奇之特加赏赐言未讫忽人报曰大司马吴汉病发甚在危笃特遣小军报闻陛下愿陛下亲往观之帝闻大惊即罢讲学驾车往视汉闻帝至仍以古臣礼待以君视东首己西面对帝见叹曰吴公常不失札乃入帐下问曰将军所欲何言对曰臣愚无所知识惟愿陛下慎无赦而已言讫气绝而毙帝哀悼甚切即发五校轻车介士送葬洛阳谥曰忠侯子衷嗣有诗弔曰雄才共拟柱中朝凶识俄兴树稼谣经国谋谟成梦杳英雄壮气几时消是日帝亲临墓弔罢车驾还朝时京兆杜陵一人姓杜名笃字季雅因与羡阳县令不和被令诬陷收缚解京系囚狱中帝几欲诛因见其经义最高言辞切当乃美而赦之赐其多帛重宇授为议郎之职一日笃思帝以表里山河先帝旧京不宜改营洛邑乃修论都赋一篇奏闻主上臣闻知而复知是为重知臣所欲言陛下已知故略其梗概不敢具陈昔盘庚去奢行俭于亳成周之隆乃即中洛遭时制都不常厥邑贤圣之虑盖有优劣霸王之姿明知相绝守国之执同归异术或弃去险阻务处平易或据山带河併吞六国或富贵思归不顾见袭或掩空击虚自蜀汉出即日车驾策由一卒或知而不从久都墝埆臣不敢有所据窃见司马相如扬子云作辞赋以讽主上臣诚慕之伏作赋一篇名曰论都谨并封奏如左陛下以建武十八年二月甲寅升舆洛邑巡于西岳推天时顺中极排闾阖入函谷观厄于崤龟图险于陇蜀其三月丁酉行至长安经营宫室伤愍旧日京即诏京兆乃命扶风齐肃致敬告觐园陵凄然有怀祖之恩嗟乎思诸夏之隆遂天旋云游造舟于渭北斻经流千乘万毂万骑骈罗衍阵于岐梁东横乎大河瘗后土礼邠郊共岁四月反于洛都明年有诏复函谷关作大驾宫六王邸高车厩于长安修理东都城门桥泾渭往往缮离观东临霸浐西望昆门北登长平规龙首抚未央睨平乐仪建章是时山东翕然狐疑意圣朝之西都惧关门之反拒也客有为笃言彼坎井之潢污固不容夫吞舟且洛邑之渟滢曷足以居乎万乘哉咸阳守国利器不可久虚以示奸萌笃末甚然其言也故因为述大汉之崇世据痈州之利而今国家未假之故以喻客意曰昔在强秦爰初关畔霸自岐痈国富人衍卒以并兼桀虐作乱天命有圣托之大汉大汉开基高祖有勋斩白蛇屯黑营聚五星于东井提干将而破秦蹈仓海跨崑崙奋慧光扫项军遂济人难荡涤于泗沂刘敬建策初都长安太宗承流守之以文躬履节俭侧身行仁食不二味衣无异彩赈人以农桑率下以约已曼丽之容不接于目郑卫之音不闻于耳佞邪之臣不列于朝巧伪之物不鬻于市故能理昇平而刑几措富衍于孝景功传于后嗣是时孝武因其余财府帑之蓄始有钩深图远之意拦昌顿之罪校平城之仇遂命车骑勒任卫青勇性鹰扬军如流星深入匈奴割裂王庭席卷漠北甲勒祈连横分单于屠裂百蛮烧罽帐击阏氏燔康居灰珍奇收鸣镝钉鹿蠡驰坑岸获昆弥虏侲驱骡驴驭宛马鞭駃騠拓地万里威震百方弱置四郡据守敦煌并域蜀国一郡领方立候隅北建获西羌捶驱氏寥狼叩作东攠鸟桓躁辚灭貊南羁钩町水剑强越残夷文身海被沫血郡县日南漂概珠崖部郡东南兼有黄支连缓耳琐雕题摧天督率象犀倠蚌蛤碎琉璃甲瑁玳戕觜觽于是同穴丧褐之域共川鼻饮之国莫不袒跣稽颡失气虏伏非夫大汉之盛世籍痈土之饶得御外理内之术孰能致功若斯故创业于高祖嗣传于孝惠德隆于太宗才衍于孝景威盛于圣武政行于宣元侈极于成哀缺于孝平历载三百传世十一德衰而复盈道微而复章皆莫能迁于痈州而背于咸阳也宫室侵庙山陵相望高显弘丽可思可荣羲农以来无兹着明夫痈州本帝皇所以育业霸王所以衍功战士角难之常禹贡所载厥田惟上沃野千里原隰弥望保殖五谷桑麻条畅滨据南山带以泾渭号曰陆海蠢生万类梗栴栌拓蔬果成实畎渎润于水泉灌溉渐泽成川粳稻陶遂厥土之膏亩价一金田田相如鐇镬株林火耕流种功浅得深既有蓄积阨塞四海西被陇蜀南通汉中北据谷口东阻嵌岩关函守峣山东道穷置列汧陇拥偃西戎拒守褒斜岭南不通杜口纯津朔方无从鸿渭之流迳入于河大船万艘转漕相过东综沧海西纲流沙朔南暨声诸夏是和城宫百尺阨塞要害关梁之险多所襟带一卒鸣碣千夫沉滞一人奋战三军沮败地势便利介冑剽悍可与近守利以攻远士卒易保人肉不袒肇十有二是为赡腴先据则功殊修文则财衍行武则士要为政则化上篡逆则难诛进攻则百克退守则有馀斯固帝王之渊圃而守国之利器也逮及亡新时汉之衰偷忍渊囿篡器慢违徒以势便莫能卒危假之十八诛自京师天界更始不能引维慢藏招寇复致赤眉海内云扰诸夏灭微群龙并战未知是非于是圣帝赫然申威荷天下之符兼不世之姿受命于皇上获助于灵祗立号高邑搴旗四麾首策之臣运筹出奇虓怒之旅如虎如螭师之攸向无不披靡盖夫燔鱼剸蛇莫之方斯大唿山东响动流沙要龙渊首镆铘命腾太白亲发狼唬西平陇冀东据洛都乃廓平帝宇济蒸人于涂炭成兆庶之亹亹遂与复乎大汉今天下新定矢石之勒始瘳而王上方以边陲为忧忿葭萌之不柔未遑于论都而迂思痈州也方躬劳圣衷以率海内厉抚名将略地疆列信于征伐展武乎荒裔若夫文身鼻饮缓耳之王权结左衽鑢之君东南殊俗不羁之国西北绝域难剃之邻靡不重译纳贡请为藩臣上犹谦谦而不伐勘意以为获无之虏不如安有益之民略荒裔之地不如保殖五谷之渊远救于已亡不若近而存存也今国家躬修道德吐惠含仁湛恩沾洽时风显宣徒垂意外持平守实务在爱育元元苟有便于王政者圣主纳焉何则物罔挹而不捐道无隆而不移阳盛则衰运满则亏故存不忘亡安不讳危虽有仁义犹设城池也客以利器不可久虚而国家亦不忘乎西都何必去洛邑之渟滢就先基之大业以为万世法臣杜笃顿首谨论帝览毕叹曰笃诚辩士观其所发先王守政之规源源肓绪未尝居一事而措也言罢遂赐缎匹四十黄金百两田为太常卿之职笃叩首谢恩而退帝召公卿至殿将笃所奏之论示众参决忽议郎桓荣趋上奏曰臣昨夜于大学中参考经义人报外国交趾女子作反甚是精勇我王可早发兵除之免生后患帝闻奏顾谓众曰卿等谁人可出救之窦融奏曰臣举一将立可破之帝曰何将融曰见任大中大夫马援将军武略兼备可令此将出伐立成功也帝大喜传诏令宜入殿援即随诏而至帝曰今交趾女子作反扰掠边城朕托将军往破将军何如援曰为人臣子当尽忠以报国岂可优禄而惮劳哉臣即愿往帝大喜遂拜援为伏波将军以扶乐侯刘隆为副督楼船将军段志为末将兴兵十万车驾亲送出朝援等拜别引兵而去却说交趾米鹿冷县雒将之女征侧嫁与朱鸢人诗索为妻甚是雄勇因交趾太守苏定以法绳之征侧怨怒与弟征贰起兵造反攻破其郡于是九真日南合浦蛮夷等处皆接应之寇略岭外六十余城征侧自立为王一日升帐与征贰议决出兵忽小军忙入报曰汉遣大将马援引兵来攻吾国已在浪泊上佈阵大王将何治之侧闻大惊急令弟贰领兵十万亲自披挂上马出城迎敌至浪泊两军相对征侧出马谓援曰吾与汝主各据一国汝何故来犯界以讨死乎援笑而骂曰反常妖贱不思妇人不出闺阃而肯将身混于男类之中辱污贱体不自知羞急退而想欲决阵乎且上古帝王未有妇人据掠今汝故作孽反正牝鸡晨鸣无异若早下马拜降保为将军之妾如不愿从碎首辱尸征侧大怒提刀跃马飞出取援二骑相交约战十合征侧败走马援赶追征贰出马截住二人交战未及三合贰飞败回阵走刘垄段志双出来击两边混战金鼓连天征侧大败急引残兵望东冲出马援赶上大破之斩首数千余级降者约万余征侧征贰走入禁谿城去马援追至分兵围之数日段志病卒援令小军护丧还京自厉兵士守掠却说征侧败入城中点军伤折足有数千之多忧闷甚切与弟征贰议曰吾起十万大军悉被骁将所破今又围城迫击如之奈何贰曰马援世之勇士不可轻敌昔王莽大将巨无霸有万夫不当之勇千军难近之势兼有聚兽牌敲动虎狼妖气助阵与贼战于昆阳尚被其破吾等势寡力衰岂奈彼何侧闻心愈惶惧乃曰若此将何治耶贰曰依弟愚见且回本国养聚将卒再作区处侧曰然也遂传令军中饱食上马至夜一更开西门出走马援知急令刘隆分五万兵于前山冈上埋伏待其将至截住夹击刘隆隐伏去讫援徐领军潜步打听见侧兵马出尽大喝一声赶上混战征侧不顾后卒急望前冈奔走忽听坡下炮声一响人马涌出刘隆当头截住去路侧欲向后回走马援又至两下夹攻侧兵大败刘隆冲入阵内撞遇征贰挡住大杀一阵战未三合被隆奋砍一刀削为两段征侧见弟遭杀拼死撞东出走马援赶亡大喝一声活擒回阵众贼悉皆逃散援遂收军入城安歇次日天晓升帐与隆坐论令将征侧推跪阶前谓曰妖贱不听良言今日果落吾手征侧告曰妾非敢反奈本郡太守不仁才致如此乞将军仁恩怜恤姑恕残命愿侍将军提铺枕席虽死亦无憾援笑而言曰吾受汉皇重爵美女无数要汝一贱妇何用言讫喝令左右擒下斩首遣人传头诣送洛阳帝见大喜欢曰马援真良将也百出百胜遂遣使封援为新息侯食邑三千户援受印敕众将齐皆庆贺援乃系牛酾酒劳飨军士从容谓官属曰吾从弟少游常哀吾慷慨多志有言曰土生一世但取衣食裁足乘下泽车御款段马为郎掾吏守填墓乡里称善人斯可矣致求盈千但自苦耳当吾在浪泊西里间虏未灭之时下潦上雾毒气薰蒸仰视飞鸢踮踮堕水中卧念少游平生时语何可得也今赖上大夫之力被蒙大恩重封赠爵且喜且惭众士听言皆伏称千岁援急止之是日宴罢援传令使将楼船大小二十余艘战士二万余人进击九真之贼及征侧余党都羊等自无功至居风斩获五千余人峤南悉平复至交趾乃立铜柱为汉之极界上书大汉伏波将军马援于是交趾等郡咸惊畏服二十年秋月援振旅还京将至故人多出迎劳次日入朝见帝具奏所事帝大喜遂赐兵车一乘加次九卿之职援谢恩而退回入府坐时平陵一人姓盂名冀乃援之故人知援胜回乃将羊酒至贺令人报知援急出接邀入礼坐设宴相待援曰吾望子有善言反同众人耶我微劳猥飨大县功薄赏厚何以能长久乎先生奚用相济冀叹曰愚不及也援曰方今匈奴乌桓尚扰北边吾欲自请击之男儿当效死于边野以马革裹尸还幸耳何能卧牀上死儿女子手中耶孟冀曰谅为烈士当如是乎有诗为证男儿有志事边疆誓自无亏敢自将再向秋风舒翮翅扶摇万里快鹏翔第五十四回郡守陈章夺虏权表请诏辞仁智见二人宴罢冀遂别援回家而去却说西域莎车王贤鄯善王安等思汉威德咸乐内属皆遣使奉献于汉贤使至帝乃赐贤都护印绶时边郡太守王章言不可假以大权恐有一变难复收之帝即下诏收还其印绶乃赐大将军之樱贤甚怨恨犹思诸国知夺总印恐不畏服乃诈称扬言大都护之职诸国悉服属贤贤遂骄横欲兼并西域诸国恐惧一十八国俱遣子入侍汉帝愿请都护印绶帝厚赐诸国俱遣还其侍子贤复使请原总樱帝却之不许于是贤深痛恨附匈奴入塞扰掠时户部尚书陈忠上疏请急御之上表曰臣闻八蛮之寇莫甚北虏汉与高祖窘平城之围太守屈供奉之耻故孝武备怒深为久长之计命遣虎臣浮河绝漠穷破虏廷当斯之役黔首陨于狼望之北财币縻于卢山之壑府库磬竭杼柚空虚算至舟车赀及六畜夫岂不怀虑久故也遂开河西四郡以隔绝南羌收三十六国断匈奴左臂于是单于孤特鼠窜远藏至于宣元之世遂备藩臣关彻不闭羽檄不行由此察之戎狄可以威服难以化狎西域内附日久区区东望扣关者数矣此其不乐匈奴慕汉之效也今北虏已破车师势必南攻鄯善弃而不救则诸国从矣若然则虏财贿益增胆势益殖威临南羌与之交连如此河西四郡危矣河西既危不救则不倍之役兴不赀之费发矣议者但念西域绝远恤之烦费不见先世苦心勤劳之意也方今边境之具不精内郡武卫之备不修敦煌孤危远来告急复不辅助内无以慰劳吏人外无以威示百蛮蹙国灭土经有明诫臣以为敦煌宜置校尉案石增四郡屯兵以西抚诸国折冲万里震怖匈奴臣陈忠表奏帝览表纳之乃以班勇为西域长史引兵五万西屯柳中勇遂大破之悉皆平服秋七月五陵五溪蛮夷复反兵寇临沅马成讨之不克深入军没马援入朝见帝请兵往击时援年已六十二岁帝憨其老未许之行援曰臣虽年迈尚能披甲上马何惧之乎帝曰将军既欲往敌可操试一番与朕观看援飞奔上马勒走一遭乃据鞍顾盼曰臣可用否帝笑曰矍铄哉是翁也遂遣援行以捕虏将军马武中郎将耿舒刘匡孙永等起十二郡壮土及弛刑四万余兵护援进征五溪时援友人杜愔送援上马援谓愔曰吾受国家厚恩年迫日索常恐不得以死报国今获所愿甘心瞑目但畏长者佳儿或在左右或与从事殊难得调介介独恶是耳言罢遂别而去二十五年二月军至临乡遇贼攻援即分兵进击马武等一齐出马四围掩杀贼军大败填坑堕堑尸积如山斩首二千余级贼皆散逃入树林中去援遂进军下嶲见有两道可入从壶头则路近而水险从充道途夷而运远耿舒曰可从充道而进援曰充道路遥粮费难运不如进入壶头掩其咽喉其贼自破众将依言遂从壶头而进时天气酷暑士卒多伤疫死援亦中病而困乃令军卒穿崖为室以避炎蒸其贼每登险处鼓噪扬言援辄曳足以观之左右哀其壮意莫不为之流涕耿舒见其疾重乃修书一封遣人报兄耿弇书曰前舒欲先进充粮虽难运而兵马得用军人数万争欲先备今壶头不得进大众俱疫而死诚可痛惜前到临乡县贼无故自致若夜击之即可珍灭伏波类西域贾胡到一处辄止以是失利今果疾疫皆如舒言弟见援疾且笃军旅荒忘故此遣人草报急代主张垂拜不宣弇得书遂整象笏入朝奏帝帝大惊乃使虎贲中将郎梁松往代监军既至援病已卒松宿怀不平常欲谮援奈其贵宠畏不敢语今见援死乃喜而言曰小将堕吾之手遂回朝奏帝陷之帝大怒追收新息侯印绶马援兄子严敦并喜讥议而通轻侠客援前在交趾还书诫之曰吾欲汝曹闻人过失如闻父母之名耳可得闻口不可得言也好议论人长短妄是非正法此吾所大恶也宁死愿闻子孙有此不死行也汝曹知吾恶之甚矣所以复言者施衿结缡申父母之诚欲使汝曹不忘之耳龙伯高敦厚周慎口无择言谦约节俭廉公有威吾爱之重之愿汝曹效之杜季良豪侠好义忧人之忧乐人之乐清浊无所失父丧致客数郡毕至吾爱之重之不愿汝曹效也效伯高不得犹为谨敕之士所谓刻鹄不成尚类骛者也效李良不得陷为天下轻薄子所谓画虎不成反类狗者也迄今季良尚未可知郡将下车辄切齿群以为言吾当为寒心是以不愿子孙效也时季良名保京兆人也官升越骑司马保仇人上书讼保为行浮薄乱群惑众伏波将军万里还书以诫兄子而梁松窦固与保交结悉将扇其轻伪败乱诸夏之书奏帝帝召松固至殿以讼书及援诫书示之松大惭叩头流血遂免其罪帝见援诫兄子书言伯高名述可效甚喜爱之伯高亦京兆人也原为山部长由此升为零陵太守初援在交趾常饵薏苡实能轻身胜瘴气南方薏苡实大援欲以为种军还载之一车时人以为南方珍物各权贵皆望之时援有宠放莫敢问及卒后有上书谮之者言援前所载还之车皆明珠文犀匿藏不献帝益怒援妻孥惶惧不敢以丧葬还旧茔裁买城西数亩之地稿葬而已宾客莫敢弔援妻诣阙请罪帝乃出梁松奏章及各所谮之书以示之援妻方知所坐乃即首哀哭乃上书一首以诉前后之冤诗曰铜柱高标险塞垣南蛮不敢犯中原功成自合分茅土何事翻啣薏苡冤帝览诗见其所哀甚切乃赦之援遂得葬时云阳令同郡朱勃诣阙上书释援之冤书曰臣闻王德圣政不忘人之功彩其一美不求备于众故高祖赦蒯通而以王礼葬田横大臣旷然咸不自疑夫大将在外谗言在内徽过辄计大功不许诚为国之所慎也故章邯畏口而奔楚燕将据聊而不下岂其甘心禾归哉悼巧言之伤类也窃见伏波将军新息侯马援拔自西州钦慕圣义闲关险难触冒万死孤立群贵之间旁无一言之佐驰深渊入虎口岂顾计几宁自知当要七郡之使徼封侯之福耶八年车驾西讨隗嚣国计狐疑众营未集援建宜进之策卒破西州及吴汉下陇冀路断隔惟独狄道为国坚守士卒饥困寄命刻漏援奉诏西使镇慰边众乃招集豪杰晓诱羌戎谋如勇泉势如转规遂救倒悬之急存几亡之城兵全师退因粮敌入陇冀路平而独守空郡兵动有功师进辄克诛锄先零缘入山谷勐怒力战飞矢贯胫又出征交趾土多瘴气与妻子生决无悔吝之心遂斩征侧灭百十一州间复南讨立陷临乡师已而业未竟而使吏士复疫援不独存夫战或以久而立功或以速而臻败深入未必为得不进未必为非人情岂乐久屯绝地不生归哉惟援得自朝廷二十二年北出塞溪南渡江海触冒害气僵死军事名灭爵绝国士不传海内不知其过众庶未闻其悔卒遇三夫之言横被诬枉之谗家属杜门葬不归墓怨隙并兴宗亲怖慄死者不能自列生者莫为之说臣窃伤之夫明主酿于用赏约于用刑高祖常与陈平金四万斤以间楚军不问出入所为岂复疑以钱谷间载夫操孔父之忠而不能自免于谗此邹阳之所悲也诗云取彼谗人投畀豺虎豺虎不食投畀有北有北不受投畀有昊此官欲令上天而平其恶惟陛下留思竖儒之言无使功臣怀恨黄泉臣闻春秋之义罪以功除圣王之祀臣有五义所谓以死勘事者也愿下公卿平援功罪宜绝宜续以厌海内之望臣年纪六十常伏田里窃欢乐布哭彭越之义昌陈悲愤战慄阙廷帝览表低首无言惟长吁短息而已遂重赐朱勃金帛使还见职勃谢恩而出乃作诗一首以追马援之业诗曰天遣英雄佐国优君王薄义信谗谋十年苦战功劳没一旦翻啣薏苡仇青史漫劳书将略重泉不复见宸游诗成忍向荒坟弔月色寒波总是愁却说汉帝罢朝独坐后殿细详勃奏之章援功诚大默默闷愁悔思无及一日登殿文武山唿礼毕忽窦融出班奏曰武威太守任延遣使来至久待午门未敢擅入乞陛下传旨帝令宜入使者至殿俯伏阶前帝问曰使者何意答曰北匈奴单于遣使诣武威请求和亲故来报闻陛下乞陛下旨将何处帝闻奏急召众臣廷议日中未决皇太子刘庄奏曰南单于新附北虏惧于战伐故倾耳而听争欲归义今未能出兵而反交通北虏臣恐南单于将有二心北虏降者且不复来矣乞陛下详察帝大喜曰太子之言甚合吾意众臣皆羡其当遂遣使回报武威勿受其使使者领旨叩首拜谢出回而去忽朗陵侯臧宫阳虚侯马武诣阙上书陈言匈奴之事书曰匈奴贪利无有礼信穷则稽首安则侵盗缘边被其毒痛内国忧其抵突虏今人畜疫死旱蝗赤地疲困之力不当中国一郡万里死命悬在陛下福不再来时或易失岂宜固守文德而久堕武事者乎今命将临塞厚悬购赏喻告骊乌桓鲜卑攻其左发河西四郡天水陇西羌胡击其右如此北虏之灭不过数年臣恐陛下仁恩不忍谋臣狐疑也今万世刻石之功不立于圣世臣臧宫马武顿首谨上帝览书微微而笑乃曰二子岂知我乎遂下诏托黄石公之说以自诫而固却之诏曰昔黄石公记云柔能制刚弱能制强柔者德也刚者贼也弱者仁之助也强者怨之归也故曰有德之君以所乐乐人无德之君以所乐乐身乐人者其乐长乐身者不久亡舍近谋远者劳而无功舍远谋近者逸而有终逸政多忠臣劳政多乱人故曰务广地者荒务广德者强守其有者安贪其有者残残贼之政虽成必败今国无善政灾变不息百姓惊惶人不自保而欲复远事边外乎孔子曰吾恐季孙之忧不在颛臾且北敌尚强而屯警备传闻之事恒多失实诚能举天下之半以灭大寇岂非至愿苟非其时不如息兵何自苦哉故兹昭示自是诏下之后诸将咸服未有一人敢复言兵家之事者一日帝诏博士桓玄授为太子少傅赐其辎车乘马金帛等物玄谢恩而出时桓荣大会诸生参贺玄宠陈设玄所得赐车马印绶乃曰今日所蒙稽古之力也宴罢各散讫却说御驾东巡群臣上言奏曰陛下即位已三十年可宜封禅泰山帝曰朕即位三十年百姓怨气满腹吾谁欺欺天乎曾谓泰山不如林放乎何事污七十二代之编录于是群臣不敢复言四月车驾还宫帝独坐后殿玩读河图会昌符书白赤刘之九会命岱宗帝玩其意创然有感乃召梁松等至殿按索河图谶文之书言九世当封禅者三十六事于是张纯等俱复封禅帝乃许之遂传旨着司天监择日亲临所祭次日众臣列道护驾登山以玺亲封祭罢回朝是夏京师忽有醴泉涌出饮之者固疾皆愈惟眇蹇者不瘳又有赤草生于水崖郡国频下甘露群臣入殿奏曰地祗灵应而朱草萌生孝宣帝每有嘉瑞辄以改元神爵五凤甘露黄龙列为年纪盖以感致神祗表章德信是以化致昇平称为中兴今天下清宁灵物乃降陛下情存挹挹推而不居岂可使祥符显庆没而无闻宜令太史撰集以传来世帝不纳常自谦言无德每郡国所上辄抑而不当故史官罕得以记焉是岁命有司监军建起灵台明堂辟雍宣佈图谶于天下帝以赤伏符即位由是信用谶文多以决定嫌疑一日游于灵台之上忽议郎桓谭进曰父子君臣之伦礼乐刑政之具无非性与天道而谶非经典之制皆以妄巧伪说陛下何苦信之帝大怒曰桓谭非圣无法将下斩之谭即头流血帝才息怒遂免其罪贬出为六安丞谭惭而止二月戊戌帝崩于南宫前殿在位三十三年寿六十二遗诏曰朕无益于百姓无得厚葬但如孝文皇帝制度务从省约刺史二千石长吏皆无离城郭无遣使及因邮奏葬于原陵山太子庄即皇帝位按帝每旦视朝日侧乃罢数引公卿郎将讲论经义夜分乃寐那皇太子见帝勤劳不怠乘间谏曰陛下有汤武之明而失黄老养性之术愿颐养精神优游自宁帝曰我自乐此不为疲也虽身济大业兢兢如不及故能明慎政体总揽权纲量时度力举无过事退功臣而进文吏藏弓矢而散牛马虽道未方古斯亦止戈之武焉又赞曰炎正中微大盗移国九县飈回三精雾塞人厌深诈神恩反德光武诞命灵咒自甄沉机先物深略纬文寻邑百万貔虎为群长毂雷野高峰慧宫英威既振新都自焚虔刘庸代纷纭梁赵三河未澄四关重扰金汤失险车书共道灵庆既启人谋咸赞明明高谟翅翅雄断于乎有命系隆我汉第五十五回告庙飨天明制度图形画像着功多是日明帝登殿文武班列两行扬尘拜舞山唿礼毕加封邓禹为太傅李通为大司空众臣各受封赠大赦天下却说车平王仓以为中兴三十余年四方宁息宜修礼乐遣使至京奏闻所事使者至朝帝召入殿问卿此来何意使者具奏所事帝甚喜即召众卿共议李通奏曰东平言者甚当陛下新登宝位可先设郊祭飨天地然后告祀宗庙以明制度帝准奏传旨中郎将梁松监领五校于南郊设坛及修制先帝光武之庙诏下松往去讫帝思凡所奉祀天地社稷宗庙山川等神欲为天下生灵祈福恐百官斋戒不致专精乃下诏令太傅桓玄作斋戒文以示众意玄领敕命即撰文曰凡祭祀必先斋戒而后以感动神明戒者禁止其外斋者正斋其内沐浴更衣出宿外舍不饮酒不茹荤不问疾不弔丧不听乐不理刑此则名戒也专一其心严畏谨慎不思他事苟有所祭之神如在其上如在其左右精白一诚无须臾间此则为斋也大把斋戒七日前四日为戒后三日为斋中祀斋戒五日前三日为戒后二日为斋故示自是众臣各皆严肃却说梁松领敕监军迳往城南郊野建起高坛三层每层高一丈九尺四围结彩按天地人三才五方树旗列金木水火土香焚宝鼎烛灿银花又备整齐还宫复命次日早朝梁松奏曰臣领陛下敕命往郊设坛今悉完固请陛下往祀帝传旨百官更衣同登坛祀诏下众臣先临肃侍须臾驾至帝下龙车端整平天冠重更沽黄袍立于中坛正坐文武班列旁边帝举香祝曰大汉皇子刘庄眷天上帝降中于民致四海之来苏启万民之俯仰惟冀神祗钟灵降福士民条畅国祚昌荣祝罢再拜忽近臣趋坛奏曰大司空李通病笃今早气绝而薨乞陛下传敕安葬帝闻大哭曰先帝起义舂陵此将首助兵甲披坚执锐拯弱扶危历尽汗马百年之劳未蒙恩赐一息今才佚乐天何速其命乎敛蹙眉尖吁磋不已太傅桓玄进曰陛下少忧人寄尘寰生死有命李通既逝不能复醒陛下可念其功敕赐厚葬何为痛苦哀之而损容乎帝遂止罢坛还宫传敕厚葬谥曰恭侯子音嗣帝与阴皇太后亲临墓弔有诗哭曰先帝初逢世乱时将军誓死寄安危旌旗万里寒胡胆梁柱今朝折栋支义节稜稜冲汉漠忠精赫赫着铭碑伤心多少英雄泪忍向斜阳故国挥弔罢车驾还宫二年春月帝传旨亲往明堂飨祀光武皇帝百官一齐拥驾至临祭毕帝登云台之上观望云物良久乃罢幸辟雍行初养老礼以李躬为三老桓荣为五更礼毕引桓荣及弟子等升于明堂之上帝正坐自为讲辩诸儒执经问难于前避雍四门之外百姓人等整衣冠排列而观听者凡有亿万之多自早至晚乃罢还宫次日设朝文武拜毕传旨修整学舍令功臣子孙及四姓末属俱入讲学选择高才饱读者以授其业自桥门羽林之士悉令通孝经章句匈奴闻言亦遣子入学济济乎洋洋乎盛于永平矣却说扶风茂陵有一人姓傅名毅字武仲家贫力学博古今一日于平陵习读经义闻明帝兴学校求贤士因作迪志诗以讽之诗曰咨尔庶士迨时斯勖日月逾迈岂云旋覆哀我经营旅力靡及在兹弱冠靡所无立于赫我祖显于殷国二迹阿衡克光其则武丁兴商伊宗皇士爰作股肱万邦是纪奕士载德迄别显考保膺淑懿缵修其道汉之中叶俊乄式序秩彼殷宗光此勋绪伊余小于秽纳靡逮惧我考烈自兹已坠谁能革浊清我灌溉谁能昭暗启我童昧先人有训我说我诰诲我嘉务诲我博学爰率朋友寻此旧则契阔夙夜庶不懈忒秩秩大猷纪纲庶式匪勒匪昭匪壹匪测农夫不怠越有黍稷谁能云作考之居息二事败业多疾我力如彼遵衢则罔所极二志靡成事劳我心如彼兼所则圂于音于戏君子无恒自逸俎年如流鲜兹暇日行迈屡税胡能有迄密勿朝夕聿同始卒傅毅复观经义朝夕不辄帝闻其贤善于辞赋顾下诏征之毅即随命入朝见帝参礼毕帝曰素闻卿负大才未用于世朕因召卿济扶孤弱可乎毅叩首谢曰臣庸无识不堪重任乞陛下姑纳为用帝大喜遂以毅为兰台令史拜郎中令与班固贾逵共典校书毅谢恩而出即往兰台与诸生修编史集毅追美孝明皇帝功德最盛而庙颂未立乃依清庙作显宗颂千篇奏上帝甚奇之由是文雅显于朝廷咸仰称羡是时三年春月帝思贵人马氏贤德慈谦乃下诏立为皇后德冠后宫即正位宫阉愈自谦肃好读诗书常衣大练裙不加缘朔望诸姬宫主人参朝谒见后袍衣粗疏以为绮毂就视乃笑后曰此缯特宜染色故用之耳何得笑乎众皆叹息而退一日帝独闲坐追思中兴功臣不可殒灭其像次早登殿文武朝罢传旨令画二十八将于南宫云台传名后世以邓禹为首次马成吴汉王梁贾复陈竣耿弇杜貌寇恂傅竣岑彭坚谭冯异王霸朱祐任光祭遵李忠景丹万修盖延祁彤姚期刘植耿纯臧宫马武刘拢又益以王常李通窦融卓茂合三十二人悉图于上独马援以椒房之亲不画其像一日东平候仓与帝游于云台观遍不见马援之像乃谓帝曰伏波将军功劳甚大何故不画图像帝笑而不言第五十六回贤臣避世劝耕织烈女承恩继史书帝与东平登台玩罢车驾还宫却说扶风平陵一人姓梁名鸿字伯鸾父让王莽时为城门校尉及卒时鸿尚幼遭世离乱因卷席而葬复受业大学家贫而尚节介博览经义无所不通学毕乃牧羊于上林苑中不觉家中发火延及邻舍鸿知叹曰是我累他乃归寻访烧者问所去失多少其主言曰家财无一毫物鸿悉以羊偿之其主犹以为少鸿曰吾无他财愿以身居佣作以尽赔还其主许之鸿为执勤朝夕不担邻家长者见鸿貌非常人乃责其主而羡鸿贤其主于是始敬异焉悉还其羊鸿不受而去归乡里富豪之家慕其高节多欲以女妻之鸿并辞不娶时同县孟良者生有一女名光貌状非常而兼黑色力举石臼择对不嫁至年三十父母问其故光曰欲得贤如梁伯鸾者鸿闻而聘之光求作布衣麻缕织作筐缉绩之及嫁始装饰入门七日而鸿不答光乃跪牀下请曰窃闻夫子高义简斥数妇妾亦偃蹇数夫矣今而见责不敢请罪鸿曰吾欲裘褐之人可与俱隐深山者汝今乃衣绮缟傅粉墨岂鸿所愿妻曰以观夫子之志自有隐居之服即更作布衣操作而前鸿大喜曰此真梁鸿妻也能奉我矣因取字曰德曜孟光居之半载光曰常闻夫子欲隐避患今何为默默乃欲低头就之乎鸿曰然也乃共入霸陵山中以耕织为业咏诗书弹琴瑟以自欢娱仰慕前世之高士而为四皓支来二十四人作颂因东出关过京师乃作五噫之歌以噫之歌曰陟彼北芒兮噫顾览帝京兮噫宫室崔嵬兮人之劬劳兮噫辽辽未央兮噫帝闻鸿贤命使安车持节以迎之使者至鸿迎礼毕问曰使者何意答曰圣上闻足下贤能特来相召同匡国政以济天下之望愿足下早赴无拒鸿曰吾乃一庸夫耳岂能识国事竟辞不受使者叹息而回鸿遂改易姓名与妻避居于齐鲁之间半年又去适其将行乃作诗而叹诗曰逝旧邦兮遐征将遥集兮东南心惙恒兮伤悴忘菲菲兮升降欲乘策兮纵迈疾吾俗兮作谗兢举枉兮措直咸先佞兮唌唌固靡惭兮独建冀异州兮尚贤逍遥步兮邀嬉缵兮尼兮周流傥云睹兮我悦遂舍车兮即福过季札兮延陵求鲁连兮海隅虽不察兮光貌幸神灵兮与休惟季春兮华阜麦含含兮方秀哀我时兮逾迈愍芳香兮日臭悼吾心兮不获长委结兮焉究口嚣嚣兮余讪嗟恇恇兮谁留既至吴地乃依大家臯伯通居庑下为人赁舂每归妻奉饮食不敢仰视于鸿前举案齐眉而进伯通察而异之曰彼佣能使其妻敬之如此非凡人也乃方舍之于家时鸿友人高恹少好老子隐于华阴山中鸿乃作诗以寄之诗曰鸟嘤嘤兮友之期念高子兮怀仆思想念恹兮爰集兹二人遂不复见恹亦高隐遂终身不仕却说高密侯邓禹一日朝罢归门陡沾寒疾卧榻不起遂令长子邓震奏闻明帝帝大惊累次亲临视问及薨帝传旨文武悉皆挂孝帝亦白袍素车亲出送葬谥曰元侯有诗为证结发行间见此公两河忠义侯元戎勋成伊吕终方驾算胜孙吴亦下风千载清名垂竹帛一杯黄壤对松桐英雄已死嗟何及独立西风看去鸿葬毕车驾还官次日宣禹十三子至殿受封赠职以长子震嗣父职高密侯袭为昌安侯珍为夷安侯余悉皆受赠各谢恩退惟少子鸿好谋筹策封为小侯引入后殿与议边事鸿一一而答帝甚喜以为鸿能拜为将兵长史令五营军士护鸿镇守雁门关鸿拜谢而去却说尚书钟离意闻全椒长刘平贤能乃入朝奏荐言平在全椒仁政省罚恩惠良民或增赀就赋或减年从役太守行见其狱无击囚真可谓贤才之治也陛下宜升迁之帝准奏下诏征为议郎帝性遍察好以耳目隐发为明公卿大臣每被残辱近臣尚书以下或有不到之处至见拖扭扯拽常以事怒恨郎官药菘一日升殿众臣朝毕帝下龙牀以杖撞之菘走入牀下帝怒甚疾言郎出菘乃曰天子穆穆诸侯皇皇未闻人君自出撞郎帝才息怒遂赦其罪由是朝廷莫不慄慄争为严切以避诛责惟钟离意独敢谏争数封还诏书臣下过失辄救解之八年北匈奴遣使诣朝请求交和不复为寇帝许之遂赏使令还回报乃遣越骑司马郑众出使匈奴众领敕命即上马行数日方至令人报知匈奴单于召入帐下众乃半揖而已单于曰郑生何为不拜众曰汝非吾君何得拜焉单于曰吾与汝主并肩汝与吾臣相立即奉使于吾当行臣礼何得自持而越法乎众曰南朝臣将膝有黄金岂肯屈身而下胡虏哉头则可取志不可移单于大恐止不复语乃发还京师众即出回却说南匈奴知汉与北虏交使内怀嫌怨欲起兵叛遂密使人往北虏令合兵共势迎敌郑众出塞闻知其事乃入朝见帝奏曰今二虏连和欲叛陛下宜置大将以防拒之帝准奏遂令郑众监军十万渡辽水以镇西域众即拜别上马领军而去帝夜梦见金人身长项大有光明次日登殿问于群臣或曰西方有神其名曰佛其形长丈六尺如黄金色帝因使人往天竺求其道得其书及沙门以求其书大抵以虚无之说为宗贵慈悲不杀以为人死精神不灭随复受形生时所行善恶皆有报应故所贵修练精神以至为佛善为宏阔胜大之言以劝诱愚俗精于其道者号曰沙门于是中国始得其术建造殿宇图塑其像以时奉祀而王公贵人独楚王英最先好之有诗为证出自西方曰天竺中原由此钵相传不生不灭神明妙时放毫光照大千却说明帝图罢佛像次日设朝召文武共议匈奴之事忽耿秉出班奏曰匈奴为害久矣心无定制或服或变诡诈多端若不以威加之乘间扰害臣愿乞兵往伐以绝后患帝准奏令与窦固等引兵十万分道并出数日方至离五里下寨令人报知匈奴单于听罢大怒急点匈奴十万披挂上马单于头顶宝篏盔身穿银铠甲手执降魔杵坐下燕色马引军出城排阵搦战窦固出马骂曰靼贼奴汉王有何负汝不时寇扰边界早降罢战庶免残生若再拒言粉身碎骨单于大怒跃马直龋二将交锋共战十合不分胜负耿秉出马两下夹攻金鼓齐鸣喊声震地匈奴大败单于首将撞东欲走耿秉望见攀弓赶上奋射一箭从其项下穿过堕马而死单于见势不利急引残军拼死杀开血路回走本国而去固遂令卒鸣金收军下寨安歇于是声震胡虏畏不敢犯次日固使假司马班超与从事郭恂分兵八万进使西域超郎拜别上马而往行至鄯善将近善王广先奉汉诏礼敬甚备后忽疏懈超见广有怠慢之意乃谓官属曰此必有北虏使来与相交通明者睹未萌况已着耶不入虎口不得虎子遂传令军士夜以火攻虏营众军得令各整兵刃披挂立待至夜二更一齐上马潜往既至令卒放火惊起虏使乱奔出走超遂跃马赶上拔剑望使一砍首落于地及斩从士三十首级余众百十多人悉皆烧死次日天晓乃还召鄯善王广以虏使首级示之一国震恐广叩头言曰愿附汉主再无二心即令子入侍中国超大喜遂班师回京见窦固具说所事固大喜谓曰将军诚大才也次日入朝见帝具奏超功帝甚奇异复下诏令超出使于寘超即上马前行既至寘王广德闻汉使至忙出迎接诚服归降于是诸国胡虏皆遣子入侍按鉴西域与汉绝六十五载至是乃复通焉却说北虏匈奴亦反扰掠俱入云中地界时太守廉范发兵拒之吏士进跪告曰匈奴势大吾等兵少不可轻敌太守欲进急宜修书遣人先往邻郡求救待其军来合势共出则可取胜范不许至日暮乃召军士谓曰汝等今夜各持火把列于营中使虏众见言我兵多明早进击可破其势众将得令悉从计行至夜二更高烛营中火光沖天虏军望见都言汉兵救至帅王大惊待旦而退是夜范令军中就牀饱食天明大军分道并进虏军闻风逃窜弃甲丢戈廉范赶上大杀一阵得虏首百级死者千余人于是廉范威震边塞北虏不敢复向云中有诗为证料敌行兵数有方神机妙策蕴胸藏破胡灭虏鹰擒兔出塞驱夷虎奔羊是日廉范班师唱歌回府令人奏闻朝廷帝大喜遣使持节加范为大将军之职赐金百两缎匹五十再赐白银千两令赏军士使者上马而去却说益州刺史朱辅为人慷慨有大才略好立功名在州数岁宣示汉主德威以唬夷虏自汝山以西前世所不至正朔所未加白狼唐葭盘木等百余国户百三十余万口六百万以上举种奉贡称为臣仆唐葭作诗三章歌颂汉德朱辅修奏一封遣使将其诗章献上朝廷疏曰臣闻诗云彼徂者岐有夷之行传曰岐道虽僻而人不远诗人诵咏以为符验白狼王唐葭等慕化汉德归义作诗三首路经邛来大山陵高坂峭危峻险百倍岐道襁负老幼若归慈母夷之语辞意难正草木异种鸟兽殊数有捷为郡椽由恭与之习狎颇晓其言臣辄令讯其风俗译其辞语今遣从事史季陵与护送诣阙并上言乐诗昔在圣帝舞四夷之乐今之所上庶佣其一臣朱辅顿首疏上远夷乐德歌诗曰大汉是治与天意合吏译平端不从我来闻风向化所见奇异多赐缯布甘美酒食昌乐肉飞屈申悉备蛮夷贫薄无所报嗣愿主长寿子孙昌炽远夷慕德歌诗曰蛮夷所处日入之部慕义向化归日出主圣德深恩与人富享冬多霜雪夏多和雨寒温时适部人多有陟危历险不远万里去俗归德心归慈母远夷怀德歌诗曰荒服之外土地墝埆食肉衣皮不见盐谷吏译传风大汉安乐携负归仁触冒险狭高山岐峻缘崖磻石未薄发家百宿到洛父子同赐怀抱匹帛传告种人长愿臣仆帝览辅奏见三歌之诗甚嘉喜爱遂令史官录之于滕使赍军书往授辅为都护之职使者拜别上马而去却说北虏单于遣西鹿蠡王率兵二万进击车师耿恭闻之乃召诸将谓曰匈奴势大人马精强不可与彼交战且此国粮稀食寡难济军用吾闻疏勒城旁有涧水颇固莫若先出据之可宜长守以备胡害众将俱诺是日耿恭人据疏勒蠡王闻知即使众匈奴拥绝其涧水使不得饮恭于城中令卒穿井深十五丈不得水出吏士渴甚乃笮马粪汁而饮之恭遂洁整衣服向井拜祷仰天告曰恭领汉王重命职镇边疆终日干干夕阳若厉并不敢少逸自怠忘理政事今不幸被匈奴围击拥绝涧水城中士卒人民俱遭渴死恭穿深井一十五丈不能致水而食愿天怜恤孤穷早施甘泽救生民之涂炭慰汉主之愿望祝罢而拜须臾泉水涌出恭大喜叹曰诚天助也于是城中百姓威言恭德所致岂人力之能哉恭得泉水遂令军卒扬以示虏虏见各皆惊骇咸相议曰耿恭真乃神助吾等岂胜彼乎遂解兵忙回本国而去耿恭即设宴大飨军士次日倍表遣使诣京奏闻主上表曰日月丽中天万国仰照临之德干坤大一统群生荷覆载之恩文教诞敷而治具毕张威武继扬而妖气顿息臣民欣载海宇权腾仰惟皇帝陛下卓冠群伦茂膺景运皇图启祚粤申命之自天历数在身遂化家以为国拯生民之势弱救乱世之劻勷大钧播而景物亨皇权建而彝伦叙凡有血气莫不尊亲惟彼残胡敢行肆侮窃乘间隙侵犯边陲赫怒皇心用加天讨爰声罪而致伐乃鞠旅以陈帅臣耿恭赋质庸愚忝受郡守之寄惭无赞画之能拜命阙廷俾率貔貅之众总戎行阵誓空胡马之群前车师而虏蠡入界后疏勒而拥绝水池士卒渴挨笮马粪汁而为饮人民苦悴掘深井而无泉臣恭净洁祷祝穹苍忽涌甘泉苏回民士令卒高扬以示虏匈奴震怖而回兵一旦廓清羶腥无秽皇风远被于遐荒胡运竟终于此日凡兹勋庸之建岂因臣下之能盖兹伏遇皇帝陛下广运如天宏谟盖世明见万里之外遂成千载之功东日窟而西月江莫非王土南荒炎而北弱海洪惟帝臣一统太平万年悠久臣耿恭顿首百拜谨奉表上闻帝览表大喜即遣使持节拜恭为五军都指挥使之职并赏军银三千两使者赍敕上马而去秋八月帝崩年四十八皇太子炰即位年一十八岁班固赞曰显宗丕承业业兢兢危心恭德政察奸胜备章朝物省薄坟陵永怀废典下身遭道登台观云临雍拜老懋惟帝续增光文考是日章帝登殿各文武朝罢忽兵部尚书杨终越班上疏极言匈奴之事疏曰三苗逆命大禹有往征之师玁狁侵陵宣王有北伐之举属妖氛之迅扫致丑虏之归来喜溢臣民欢腾遐迩臣终切惟间者北征匈奴西开三十六国以毡裘之遗孽亡国之贱俘负天地生全之恩怀虎狼贪残之性百姓频年服役转输烦费愁困之民足以感动天地且胡虏之心未有倾志属国少有未至疾害妒生杀戮我姓使寇窃我边陲上违逆于天地下阻遏于声教惟陛下留念省察除残去害爰兴问罪之师按节临戎实总天师之寄将佐效忠而志力士卒鼓勇以争先军威远震于虏廷义气横行于瀚海兵有不战之胜敌无枭首之虞其匈奴出即诣国门纳款输诚革心向化其余军民人等咸加抚谕各遂生全同沾化育之恩永绝腥羶之秽是皆皇帝陛下之谋运于宥在睿知发乎先机故能豫制于万全是以功成于莫测臣等仰遵成算祗奉天威获殚犬马之驱驰少尽涓埃之报答万方胥庆睹日月之光华率土归心乐干坤之覆载臣兵部尚书杨终顿首诚惶百拜谨奉表上闻帝览表毕下示公卿议论第五伦牛融鲍显因共议入殿奏曰孝子之心无改父道征伐匈奴屯戌西域先皇所建不宜回异帝闻言沉吟未决杨终复上奏曰奏筑长城攻役繁兴胡亥不革卒亡四海故孝元弃珠崖之郡光武绝西域之国不以介鳞易我衣裳帝从之言未讫忽一臣趋殿奏曰安夷县吏略妻勒姐原卑南种羌之妇吏为其夫所杀安夷吏长宗延追之出寨种人见恐罪诛遂共谋暗杀宗延而与勒姐及吾良二种相结为寇扰掠边疆乞陛下传旨发兵御敌帝闻奏下诏着陇西太守孙纯出兵讨征使者领旨急往陇西而去却说纯正在厅堂理事忽人报曰朝廷遣使来至纯急罢公出接邀人后堂礼坐问曰使来何意使者具说所事纯即发兵遣人往金城令起兵应自与从事李睦引军五万会于和罗谷口列阵对敌卑南出马大叫汉将搦战李睦听言披挂上马飞出阵前不与打话二将交锋共战二十合不分胜败孙纯策马冲阵混杀征尘蔽日金鼓连天虏军大败走伏践尸卑与孙纯交马战未十合被纯奋砍一刀削为两段余虏遁走纯率众军赶上大杀一阵斩首三千级获其辎重不胜其数纯遂收军凯歌回府后诗赞曰霆剑龙飞脱宝潭将军扼腕虎耽耽指挥天地开经略驱逐风云入笑谈的拟万全收塞虏果然一敌斩卑南烟尘一扫腥羶荡奏凯停鞭谩驻骖是日孙纯回至陇西府内大飨将士赏劳诸军将卑南首级令人传送京师帝见大喜即遣使持节拜纯为征虏将军赐金二百余两使者拜别上马陇西而去却说马皇太后素爱躬履节俭事从简约时兄马廖为卫尉之职见太后朴素虑其美业难终乃上疏于长乐宫勤成德政表曰臣按前世诏令以百姓不足于世尚奢靡故元帝罢服官成帝御浣衣哀帝去乐府然而侈费不患至于衰乱者百姓从行不从言也夫国政移风必有其本传曰吴王好剑客百姓多创瘢楚王好细腰宫中多饿死长安语曰城中好高譬四方高一尺城中好广眉四方且半额城中好大袖四方全匹帛斯言如戏有切事实前下制度未几后稍不行虽或吏不奉法良由以慢起京师今陛下躬服黡缦以去华饰素筒所安发自圣性此诚上合天心下合民望浩大之福莫尚于此陛下既已得之自然犹宜加以勉勖法大宗之隆德戒成哀之不终易曰不恒其德或承之羞诫合斯事一竟则四海诵德声薰天地神明可通金石可勒而况于人心乎况于行令乎愿置章坐侧以当瞽人夜诵之音臣卫尉马廖诚惶顿首百拜谨奉表上闻太后览表深喜纳之由是朝廷大议国政每使众臣询访于廖时鲁国鲁人孔僖字仲和与崔篆孙骃为友极相喜美一日同游太学讲习春秋因读吴王夫差时事僖废书叹曰若是所谓画虎不成反类狗者也骃曰然昔孝武皇帝始为天子年方十八崇信圣道师则先王五六年间号胜文景及后恣肆忘其前之为善值曰书传如此多矣时邻舍生梁郁在旁接曰如此武帝亦是狗邪骃默然不对郁怒恨之阴上书首告骃僖诽谤先帝刺讥当世之事帝怒下诏令有司拿究僖以吏捕方至恐罪诛责乃上书自讼书曰臣之愚意以为尽育非谤者谓实无此事而加虚诬之也至如孝武皇帝政之美恶显在汉史坦如日月是诚为直说书传实事非虚谤之夫帝者为善则天下之善咸归焉其不善则天下之恶亦萃焉斯皆有以致之故不可以诛于人也且陛下即位以来政教来过而德泽有加天下所见也臣等独何讥刺哉假使所非实是则固应悛改傥其不当亦宜含容又何罪焉陛下不惟原人数深自为计徒肆私忿以快其意臣等受戮死即死耳顾天下之人必回视易虑以此事窥陛下心自今已后苟见不可之事终莫复官者矣臣之所以不爱其死犹敢与言者诫为陛下深惜此大业陛下若不自惜则臣何赖焉齐桓公亲扬其先君之恶以唱管仲然后群臣得尽其心今陛下乃欲以十世之武帝远讳实事岂不与桓公异哉臣恐有司卒然见构衔恨蒙枉不得自叙使后世论者擅以陛下有以方比宁可复使子孙追掩之乎臣孔僖谨诣阙廷伏待重诛帝览书遂赦其罪乃封僖为兰台令吏僖叩首谢恩而出却说中郎将窦宪妹为皇后宪恃宫闱之势以贱直侵夺沁水公主园田公主畏宪宠势大不敢计较后帝驾出从其园过帝指以问宪宪隐意而对发觉帝大怒召宪切责曰深思前过夺主园田时何用忿赵高指鹿为马久念使人惊怖昔永平中常令阴党阴博邓叠三人相纠纠诸豪戚莫敢犯法者而诏书切切尤以舅氏田宅为言今贵主尚见枉夺何况小人哉国家弃窦如孤雏腐鼠耳宪大震惧皇后为毁服深谢良久乃得解使以田还公主虽不绳其罪然亦不授以重任二月帝东巡狩还鲁幸阙里以太牢告祠孔子及七十二弟子作六代之乐大会孔氏男子二十以上者六十三人命儒者讲论语时孔僖因帝大会乃自陈拜谢帝曰今日之会宁于卿宗有光荣乎值曰臣闻明王圣主莫不遵师贵道今陛下亲屈万乘辱临敝里此乃崇礼先师增辉圣道至于光荣非敢所承帝大笑曰非圣者子孙焉有斯言乎遂升僖为郎中赐褒成侯再赐孔氏男女钱帛令僖还京师东观校书僖叩首谢恩即随车驾还宫却说刘粱尝作破群论时之览者以为仲尼作春秋乱臣知惧今此论之俗士岂不愧心其文不存乃作辨和同之论一篇以着于世论曰天事有违而得道有顺而失义有动而为害有恶而为美其故何乎盖明智之所得暗伪之所失也是以君子之于事也无适无莫必考之以义焉得由和兴失由同起以可济否谓之和好恶不殊谓之同春秋传曰和如羹焉酸苦以剂其味君子食之以平其心同如水焉若以水济水谁能食之琴瑟之专一谁能听之是以君子之行周而不比和而不同以救过为正以匡恶为忠经曰将顺其美匡救其恶则上下和睦能相亲也昔楚恭王有疾召其大夫曰不谷不德少主社稷失先君之绪覆楚国之师不谷之罪也若以宗庙之灵得保首领以殁惟是春秋窀穸之事所以从先君于祖庙者请为灵若厉大夫许诸及其卒也子囊曰不然夫事君者从其善不从其过赫赫楚国而君临之抚有南海训及诸夏其宠大矣有是宠也而知其过可不谓恭乎大夫从之此违而得道者也及灵王骄淫暴虐无度羊尹田亥从王之欲以殡于干溪殉二女此顺而失义者也郡陵之役晋楚对战阳谷献酒子反以毙此爱而喜之者也臧武仲曰孟孙之恶我药石也季孙之爱我美疢也疢毒滋厚石犹生我此恶而为美者也孔于曰智之难也有臧武仲之智而不容于鲁国亦有由也作而不顺施而不恕矣盖善其知义讥其违道也夫知而违之伪也不知而失之暗也暗与伪其患一也患之所在非徒在智之不及又在及而违之者矣故曰智及之仁不能守之虽得之必失之也夏书曰念兹在兹庶事恕施忠智之谓矣故君子之言动则思义不为利回不为义诚进退周旋惟道是务苟失其道则兄弟不阿苟失其义虽仇雠不废故解狐蒙祁奚之荐二叔被周公之害勃鞮以逆文为成付瑕以顺厉为败管苏以憎忤取进申侯以爱从见退考之以义也故曰不在逆顺以义为断不在憎爱以遭为贵礼记曰爱而知其恶憎而知其善考义之谓也昔文翁老蜀道着巴汉唐桑琐隶风移喂礌吾虽小宰犹有社稷苟赴期会理文墨岂本志乎论罢乃作大讲书舍延聚生徒数百余人朝夕亲往劝究讲辨而义明试殿策儒化大行由是此邑至后尤称其教帝闻梁名下诏拜为尚书郎使与僖共校书史梁谢恩出是日帝传敕旨令大司徒袁逢将黄榜张挂受纳天下贤士能上计者袁逢领旨出朝即将黄榜挂讫却说洛阳西县一人姓赵名壹字元叔体貌魁梧身长九尺美须良眉望之正伟而恃才倨傲得罪于乡党拟之以死友人谢承力救得免壹乃遗书谢友之恩书曰昔原大夫赎桑下绝气传称其仁秦越人还虢太子结脉世着其神设曩之二人不遭仁神则绝结之气竭矣然而精脯出乎车軨针石运乎手爪今所赖者非直车铃之糒脯手爪之针石也乃收之玉斗极还之于司命使干肉复含血枯骨复被肉允所谓遭仁运神直所宜传而着之余畏禁不敢班班显言窃为穷鸟赋一篇其辞曰有一穷乌戢翼原野罩网加上机阱在下前见苍集后见驱者徼弹张石昪子彀左飞丸激矢交集于我思飞不得欲鸣不可举所畏触摇足恐堕内独怖急乍水乍火幸赖大贤我矜我怜昔济我南今振我西鸟也虽顽犹识密恩内以书心外用告天天乎祚贤归贤永年且公且侯子子孙孙又作刺世疾邪赋以舒其怨愤曰伊五帝之不同礼三王又不同乐数极自然变化非是故相反驳德政不能救世圂乱赏罚岂足惩时清浊春秋时祸败之始战国愈复增其荼毒秦汉无以相逾越乃更加其怨酷宁计生民之命惟利已而自足于兹迄今情伪万方佞诏日炽则克消亡舐痔结驷正色徒行妪名势抚拍豪强偃蹇反俗立至咎殃捷慑逐物日富月昌浑然同惑孰温孰凉邪夫显进直士幽藏原斯瘼之攸兴实执政之匪贤女谒掩其视听近习乘其威权所好则钻皮出其毛羽所恶则洗垢求其瘢痕虽欲竭诚而尽忠路绝崄而靡缘九重既不可启又群吠之狺狺安危亡于旦夕肆嗜慾于目前奚异涉海之失拖积薪而待燃营纳由于闪榆孰知辨其蚩妍政法屈挠于势族恩泽不逮于单门宁饥寒于尧舜之荒岁不饱暖于当今之丰年乘理虽死而非亡违义虽生而非存谢承览其书赋叹曰赵生诚大才也而屈掩未用良可惜哉时有秦客者在承家见壹之辞赋乃为作诗一首以叹之诗曰河清不可俟人命不可延顺风激靡草富贵者称贤文籍虽满腹不如一囊钱伊优北堂上肮脏倚门边时鲁生闻此辞系亦为作歌而叹之曰势家多所宜咳唾自成珠被褐怀金玉兰蕙化为刍贤者虽独悟所因在群愚且各守尔分勿复空驰驱哀哉复哀哉此是天命与却说赵壹闻京师出榜举辟上计即唤妻谓曰吾少力游于学废寝忘食欲为亲扬名显奈世态炎凉轻文贱艺所以屈志未伸淹埋尘世今闻朝廷出榜招纳天下英才能上计者吾欲往走一道妻意若何妻曰夫子数年命运蹇薄故淹未遇今既然欲赴可推时运若何壹曰然也即往东街巷铺求发课算忽遇一相士坐市谈术壹与施礼谓曰吾数年淹屈于家功名未就敢烦先生一相可望否乎相士闻言遂令解衣週身视罢乃曰贤士休怪庸言敢伸直道壹曰无妨请依形断相士曰依愚直判贤士贵不过郡吏职不过驿丞壹不听遂赏其钱而回妻即出问其故壹曰言今年大贵发迹妻喜即别而往既至袁逢令吏悉入时上计者数百余人皆拜伏庭中莫敢仰视壹独长揖而已逢望壹异令左右责之曰下计郡吏而揖三公者何也对曰昔郦食其长揖汉王今揖三公何遽怪哉逢闻其言慌下席执壹之手同坐于上乃问西方之事何如壹具所答逢大奇之顾谓坐中曰此人西县赵元叔也朝廷莫有过之者吾请为诸君分坐坐者皆属观之及辞逢亲送出府外二人揖别壹遂往谒河南尹羊陟不能得见壹思公卿中非陟无足以托名者次日又往至其后衙令人入报陟尚卧未起壹迳入堂上言曰久仰高风故来参谒屡未得见而忽然奈何命也因举声大哭其门下众人惊骇皆奔入后堂陟知壹非常人乃起身整冠出迎施礼毕壹曰贱谒贵故难能见陟赤颊而答曰非敢自许奈寒疾不可以风故慢殊甚愿勿为咎壹曰吾之不遇鲁侯天也岂可怨乎陟大奇之二人遂别明旦陟从车骑回谒赵壹见诸计吏多盛饰车马帷幕而壹独柴车草屏露宿其旁乃叹曰壹真贤士也壹知陟至急接延坐车下左右莫不感叹陟与壹谈至晚极欢而去乃执其手谓曰良璞不剖必有泣血以相明者矣言罢遂别陟与袁逢共称荐之于是赵壹名动京师士大夫想望其风彩壹名未遂而还道经弘农太守皇甫观者不令通见壹遂遁去门吏人见太守具告所事观闻壹名大惊乃奉书以谢之书曰蹉跌不回企德怀风虚心委质为日久矣侧闻仁者美誉区区冀承清诲以释远怀今旦外白有一尉两计吏不道屈尊门下更启乃知已去如印绶可投夜岂待旦惟君明睿平其夙心宁当慢傲加于所天事在悖惑不足具责倘有原察追修前好则何福如之谨遣主薄奉书下笔气结汁流竟趾壹览书即修一封与其主簿回报书曰君学成师范缙神归慕仰高风骥历年滋多旋辕兼道渴于言侍沐浴晨兴昧旦守门实望仁兄昭其悬迟以贵下贱握发垂接高可敷玩坟典起发圣心下则抗论当世消弭时灾岂悟君子自生怠倦失恂恂善友之德同亡国骄惰之志盖见机而作不俟终日是以夙退自引畏使君劳昔人或历说而不遇或思士而无从皆归之于天不犹于物今壹自谴而已岂敢有猜仁君忽一匹夫于德何损而远辱手笔追路相寻诚足愧也壹之区区曷云量已其嗟可去谢也可食诚则顽薄实识其趣但阙节灰动膝灸坏溃请俟他日乃奉其情辄诵来既永以自慰皇甫观览书叹曰赵生诚贤士也奈何命乎于是州郡争致礼迎皆不就遂遁去后以寿终于家由是观之果如相士之言戊子正月帝崩年三十一皇太子肇即位年十岁六月和帝登位文武拜毕忽一臣趋殿奏曰北匈奴饥乱寇入边界扰掠生民陛下将如何治之帝闻大惊急召文武商议众臣默然无计可设时窦太后闻知亲自临朝和帝急下迎接问曰娘娘何意太后曰吾闻匈奴入界汝等众臣无所治决故来共定计破帝欣然问曰娘娘何计太后曰自古匈奴难与善治若不以威加之乘间扰害可令窦宪领军往伐以绝将来帝曰娘娘言者甚当即以窦宪为车骑将军耿秉为先锋班固为未将与精兵三万北伐匈奴三将领旨即日引兵上马而往迳望北夷进发数日方至宪谓秉曰匈奴势败必望稽落山走汝可分兵一万往彼埋伏再令班固领军一千于稽落高处探望见与单于搦战待其败至班固举旗为号耿秉伏兵齐起截住去路吾兵追袭首尾相击必可破矣众将皆曰此计甚妙遂各分兵去讫却说匈奴单于知汉兵至即起大军三十余万分作两道并出至燕然山下两军相遇单于出马头顶沖天冠身穿青铠甲手执丈八神枪坐下乌龙马立于阵前大唿汉军搦战窦宪闻言急披挂上马跃出阵前不与打话令卒擂鼓二将交锋约战十合单于抵敌不住败阵回走窦宪赶上温禺王急出当头截祝二马相交战不三合被窦宪一刀连人带马削为两段单于见势不利引军急走窦宪跃马赶上至稽落山下班固将旗展开耿秉伏兵齐出截住去路尸逐王当头冲阵被耿秉大喝一声砍于马下单于勒马复回窦宪追至前后夹攻虏众大溃单于拼死杀开血路遁走而去窦宪率兵追击诸部赶至私渠北凝大破之斩其各王以下一万三千余级获牲口马羊猪牛橐驼数万余头于是温犊须日逐温吾夫渠王柳提等八十一部率众降者八十余万宪秉遂登燕然山去寨三千余里刻石勒功纪汉威德令班固作铭曰维永元元年秋七月大汉元舅车骑将军窦宪寅亮圣明登翼王室纳于大麓惟清缉熙乃与执金吾先锋耿秉述职巡御理兵于朔方英杨之交螭虎之士爰该六师洎南单于东乌桓西戎羌侯王君长之群骁骑三万元戎轻武长毂四方云辎蔽路万有三千余乘勒以入阵莅以神威玄甲耀日朱旗绛天遂陵高阙下鸡鹿经绩卤绝火漠斩温禺以衅鼓血尸逐以染锷然后四校横俎星流慧扫萧条万里野无遗寇于是域灭区单反旆而旋显传验图穷览其山川遂逾涿郡跨安侯秉燕然摄冒顿之区落焚老上之龙庭上以据高文之宿愤光祖宗之玄灵下以安固后嗣恢招境宇振大汉之天声兹所谓一劳而久逸暂费而永宁者也又封山刊石昭铭上德辞曰铄玉师兮征荒裔剿凶虐兮截海外直其邈兮互地界封神丘兮建隆碣熙帝载兮振万世是日宪等振旅还京入朝见帝具奏所事帝大喜令开府库赏劳军士其所将诸部每二千石子弟从征者悉除太子舍人封宪为冠军侯食邑二万户笃为郾侯景为汝阳侯壤为夏阳侯各食六千户悉叩首谢恩惟宪不受封辞帝引兵出镇凉州宪以北虏微弱思欲灭之二年正月宪大会诸将谓曰北虏虽服心无倾向倘其威盛即动骄边莫若乘其势弱净扫除之以杜汉朝之患诸公若何众将皆曰此言极当宪大喜是日宴罢即遣右校尉耿夔与司马任尚及末将赵博等中分麾下精兵三万北击匈奴夔等遵命上马引兵而去既至屯下营寨来日决战却说北虏单于正会匈奴饮宴忽小军报曰汉帝又遣校尉耿夔引兵复来侵害吾国陛下将何治耶单于闻言大怒骂曰颇奈小将不时加害今若不除此贼誓不回兵言罢披挂上马勒领匈奴大军五万余骑出寨迎敌行至金微山下两军相遇单于出马大叫曰汉将不怕死者出阵耿夔大怒急奔上马任尚高声言曰将军休出等小将先斩单于提首来献言罢提枪上马飞出阵前摆势搦战单于谓曰汝主何是不仁吾肯体纳贡庶扰黎民今又故来犯界欺人太甚小寇早下拜降保留残命倘若拒抗碎首分尸尚大骂曰靼贼奴不思皇天厚赋一统刘君岂容胡虏混世言罢二人交马战上二十余合不分胜败耿夔赵博双出夹击金鼓齐鸣喊声震地虏军大败东投西窜无路可逃斩将杀军尸填坑满单于撞出逃走不知所在余虏皆散夔逐收军而还回至凉州入见窦具言获胜之事窦宪大喜急令排宴赏劳诸军次日班师回朝见帝具奏所事帝大喜重赐金帛珍宝宪谢恩出朝于是宪平北虏之后威名益盛以耿夔任尚为爪牙邓叠郭璞为心腹班固傅毅之徒皆置幕府以典文章刺史守令多出其门尚书仆射郅寿乐恢并以忤意相继自杀朝臣莫不震惧望风承旨而驾进位特进得举吏见礼依三公景为执金吾环为光禄勋权贵显赫倾动京都虽俱骄纵而景为尤甚奴客缇骑依倚形势侵陵小人强夺财货逼取罪人之妻虏掠良家之女商贾闭塞如避寇仇有司畏惧莫敢举奏太后闻知即传旨减景之爵使无横为独瓖少好经书节约目修太后爱之出为魏郡迁造州太守时窦氏父子及弟并居列位充满朝廷叔父霸为城门校尉霸弟褒为将作大匠褒弟嘉为少府其侍中将大夫郎吏十余人皆屑窦氏宪负重劳陵肆日甚四年封郭叠为获侯叠与其弟步兵校尉郭磊及射声校尉郭举举父长乐少府璜皆相交结举出入禁中得宠太后遂共图为杀害帝阴知其谋大恐急召中常侍郑众定计诛之众曰陛下既欲是行可先令执金吾校尉勒兵屯于卫南北宫闭四城门下诏收宪大将军印绶权封冠军侯使无疑意陛下再行亲出北宫收捕叠磊璜举然后召宪等入帐不与言谈讲论即令擒下绑缚就国诛之易如反掌何难之有帝依众计密诏校尉勒兵屯伏车驾即至北宫先捕叠磊璜举四人皆系于狱令执金吾任尚诛戳家属诏下追宪印绶封为冠军侯令武士擒下宪等大声叫曰小臣建立大功荡除邪秽今无罪陛下何得负心帝曰天无负汝之意汝何结党阴谋欲叛朕乎宪曰臣无是意陛下何诬人邪帝不听令将陷入囚车押还宫斩车驾至殿帝以太后之戚故不欲明诛宪等乃召辩士郑众逼令自杀众领敕令卒推出前宫谓曰圣旨着汝速杀免受刑迫宪曰圣上何是忘恩匈奴入界满朝文武默然无一人敢死出敌宪独监军荡灭毒不生今国享优游而贤臣受戳天何存乎众曰虽汝建立大功然恃势骄横侵刻小民不思汉王重爵位品公侯反交内外党戚阴谋欲叛今罪应宜速处死尚且饰非揜佞而怀恨君王耶宪闻其言低首无语遂自缢而死众即入殿奏闻所事帝传旨窦氏宗族宾客人等以宪手为官者皆罢归本郡惟瓖自修不被逼迫诏封罗侯却说班固以窦氏宾为宪横为捕固击系而死有妹名昭字惠姬与同郡曹寿为妻寿早卒而昭新居寡博学高才抚养子成固尝着汉书其八表及天文志未竟帝闻昭才乃下诏征人令就东观藏书阁踵而成之后帝常召入宫令皇后诸贵人亲尊为师号昭曰大家每有远方贡献异物辄诏作赋颂九月皇太后窦氏崩帝遂追母梁氏贵人为皇后以梁竦三子俱封为侯梁氏自此盛矣十二月帝崩少子隆始生百余日即皇帝位八月帝崩太后临朝召众臣议曰帝今已崩无子嗣位且国家不可一日无主朕欲迎清河王刘庆之子刘祐继君卿意若何众臣答曰娘娘所言极当太后大喜遂遣使安车往迎使者拜别上马前行数日方至令人报知王令召入参见礼毕王问曰使为何而来答曰为孝殇皇帝崩世无子嗣位太后娘娘特遣小臣车来迎大王幼君祐殿下继统山河愿大王早发赴京以慰娘娘之望王大喜令宴使者次日天晓王召刘祐至殿嘱曰今圣上崩后无嗣位太后令安车迎汝继统务欲清政约刑苏活四海谨先王之法则立万世之纲常无使骄淫纵佚国政荒亡惕惕于心历精求治身致太平永安社稷祐曰父王严命岂敢违背但子庸弱难当是位愿父王明以教导言讫结合拜别登车王亲送出郭外父子分首文武群臣遮道簇拥护驾前行州县官吏纷纷迎接祐传令旨与来使先回京报使者领命飞奔入朝奏知太后太后大喜即传令文武安排香花出城远接众臣遵旨整笏上马迎至安阳县界遥望旌旗簇拥护驾而来众各跪伏道旁唿迎万岁祐曰来者何臣答曰臣乃郑众梁竦等奉邓太后娘娘救命远劳车驾迎接慢迟乞陛下姑宥祐闻大喜令各前导车驾至朝太后迎入后宫令司天监择日登位是日安帝登殿太后亲临摄政群臣朝罢加封邓骘为上蔡侯悝为叶侯弘为西平候阊为西华侯各食邑万户骘为定策高功增邑三千户文武各封赠讫骘等趋上辞曰臣等兄弟愧无大功何应是爵愿陛下别赐为荣太后不许骘等遂退次日复上疏于长乐宫自陈疏曰臣兄弟污秽无分可採遇以外戚遭值时明托日月之未光被云雨之渥泽并卿列位光昭当世不能宣赞风美补助清化诚惭诚惧无以处心陛下躬天然之姿体仁圣之德遭国不造仍罹大忧开日月之明运独断之虑援立皇统奉承太宗圣策定于神心勋列垂于不朽本非臣等所能万一而猥推嘉美并享大封伏闻诏书惊惶惭怖追想前世倾覆之时退自惟念不寒而慄臣等虽逮及远见之虑犹有庶几戒惧之情常母子兄弟内相敕厉冀以端悫畏惧一心奉戴上全天恩下保性命刻骨定分有死无二终不敢横受爵土以增罪累惟窘征营昧死陈乞太后览表传旨飞下不容再奏是日安帝设朝文武拜毕忽粱竦越班奏曰臣闻羌胡作叛已入中土摇荡西州人民涂炭士马遭残陛下急将何治帝闻奏大惊急问众臣计将安出满朝公卿各皆恐惧无以对答帝即罢朝入宫告问太后太后曰此事无妨遂下诏令邓骘监领左右羽林北军五校及请部将兵击之邓骘领军即日勒兵前往车驾幸平乐观亲自把酒钱骘酉行饮罢君臣分别骘至汉阳屯下次日天晓召征西校尉任尚谓曰今日进兵与羌决战彼败必望前冈奔走汝可分兵五万往其坡下埋伏吾与从事中郎司马钧夹袭羌胡待其败至汝急令卒展旗招起伏兵首尾相击必可破也言罢各遵去讫却说羌胡闻汉兵至急引众将披挂上马出寨迎敌两军相遇邓骘出马不与打话令卒擂鼓二将交约战十合羌胡抵敌不住拨马回走司马钩见胡败阵张弓赶上望其首将一箭射落马下羌主力战不利急望前山冈走骘等催军后袭任尚见其将至令卒展开旌旗坡下伏兵齐起任尚挺戈当头截祝二人交马战不数合被任尚大喝一声斩羌王于马下随后邓骘赶上首尾相击羌胡大败杀得尸横山积血涨河流沟堑坑渠堆填堕满余羌卸甲各奔逃散骘等获其辎重马牛不可胜数遂令鸣金收军入城安歇即设大宴赏劳三军有诗为证威武桓桓算妙谟提兵一战破羌胡旌旗指日回中土千古人瞻大丈夫第五十七回邓骘托亲辞避辱班昭诫女欲全伦却说邓骘班师振旅还京帝以太后外戚故遣五宫中郎将迎拜骘为大将军军至河南帝使大鸿胪亲迎以中常侍赍牛酒郊劳王侯以下候望于道既至帝宴大会群臣重赐邓骘束帛乘马骘谢恩出于是宠灵显赫光震都鄙骘以母忧乃上书长乐富乞身归养时大家班昭在宫谨礼严惮太后临朝每与闻治政事以昭出入之勤特封其子成为关内候太后得见请辞之书不欲许之顾问于昭昭乃上疏以陈之其疏曰伏惟皇太后陛下躬盛德之美隆唐虞之政辟四门而开四聪彩狂夫之瞽言纳刍荛之谋虑妾昭得以愚朽身际盛明敢不披露肝胆以效万一妾闻谦让之风德莫大焉故典坟述美神祗降福昔夷齐去国天下服其廉高泰伯违邠孔子称为三让此皆以光昭令德扬名于后者也论语曰能以礼让为国于从政乎何有由是言之推让之诚其致远矣今元舅深执忠孝引身自退而以方陲未静拒而不许如后有毫毛加于今日诚恐推让之名不可再得缘见逮及故敢昧死竭其愚情自知言不足彩以示虫蚁之赤心太后览昭之疏深服从之遂下诏书令骘等各还里宅第由是益嘉昭誉昭疾乃作女诫内助之训七篇以示诸女辞曰鄙人愚暗受性不敏蒙先君余宠赖母师之训典年方十四执箕扫于曹氏于今四十余载矣战战兢兢常惧黜辱以增父母之羞以益中外之累夙夜敂心勤不告劳而今而后乃在免耳吾性疏顽教导无素恒恐子谷负辱清朝圣恩横加猥赐金紫实非鄙人庶几所望也男能自谋矣吾不复为忧也但伤诸女方当适人而不渐训不闻妇礼惧失容他门取耻宗族吾今疾沉滞性命无常念汝曹如此每用惆怅因作女诫七章愿诸女各写一通庶有补益稗助汝身矣其勖勉之卑弱第一古者生女三日卧之牀下弄之瓦砖而斋示告焉卧之牀下明其卑弱主下人也弄之瓦砖明其习劳主执勤也斋告先君明其当敬主继祭祀也三者盖女之常道礼法之典教矣谦让恭敬先人后己有善莫名有恶莫辞忍辱含垢常若畏惧是谓卑弱下人也晚寝早作勿惮夙夜执务私事不辞剧易所作必成手迹整理是谓执勤也正色端操以事夫主清静自守无好戏笑洁齐酒食以供祖宗是谓继祭祀也三者苟失之何名称之可闻黜辱之可远哉夫妇第二夫妇之道参配阴阳通达神明信天地之私义人伦之大节也是以礼贵男女之际诗着关睢之义由斯言之不可不重也夫不贤则无以御妇妇不贤则无以事夫夫不御妇则威仪失缺妇不事夫则义理堕废方斯二者其用一也察今之君子徒知妻妇之不可不御威义之不可不整故训其男检以传书殊不知夫主之不可不事礼义之不可不存也但教男而不教女不亦蔽于彼此之数乎独瘛罚骸鞍怂晔冀讨椋宥劣谘迸啦豢梢来艘晕蛟铡敬慎第三阴阳殊性男女异行阳以刚为德阴以柔为用男以强为贵女以弱为美故鄙谚有云生男如狼犹恐其尩生女如鼠犹恐其虎然则修身莫若敬避强莫若顺故曰敬顺之道妇之大礼也夫敬非他持久之谓也夫顺非他宽裕之谓也持久者知止足也宽裕者尚恭下也夫妇之好终身不离房室周旋遂生媟黩媟黩既生语言过矣语言既过纵恣必作纵恣既作则侮夫之心生矣此由于不知止足者也夫事有曲直言有是非直者不能不争曲者不敢不讼争讼既施则有忿怒之事矣此由于不尚恭下者也侮夫不节谴呵从之忿怒不止楚挞从之夫为夫妇者义以和亲恩以好合楚挞既行何义之存谴呵既宣何恩之有恩义既废夫妇离矣妇行第四女有四行一曰妇德二曰妇言三曰妇容四曰妇功夫云妇德不必才明绝异也妇言不必辩口利辞也妇容不必颜色美丽也妇功不必工巧过人也清闲贞静守节整齐行已有耻动静有法是谓妇德择贤而说不道恶语时然后言不厌于人是谓妇言兴浣尘秽服饰鲜洁沐浴以时身不垢辱是谓妇客专心纺织不好戏笑洁齐酒食以待宾客是谓妇功此四者女人之大德而不可乏之者也然为之甚易惟在以心耳古人有言仁远乎哉我欲仁斯仁至矣此之谓也专心第五礼夫有再娶之义妇无二适之文故曰夫者天也天固不可逃夫固不可离行违神祗天则罚之礼义有愆夫则薄之故女宪曰得意一人是谓永毕失意一人是谓永讫由斯言之夫不可不求其心然所求者亦非谓佞媚苟亲也固莫若专心正色礼义居洁耳无涂听目无邪视出无冶容入无废饰无聚会群辈无看视门户此则谓专心正色矣若夫动静轻脱视听狭输入则乱发坏形出则窈窕作态说所不当道观所不当视此谓不能专心正色矣曲从第六夫得意一人是谓永毕失意一人是谓水讫欲人定志专心之言也舅姑之心岂当可失哉物有以恩自离者亦有以义自破者也夫虽云爱舅姑云非此所谓以义自破者也然则舅姑之心奈何固莫尚于曲从姑云不尔而足固宜从令姑云尔而非犹宜顺命勿得违戾是非争分曲直此所谓曲从矣故女宪曰妇如影响焉不可伤和叔妹第七妇人之得意于夫舅姑之爱已也舅姑之爱已由叔妹之誉已也由此言之我臧否誉毁一由叔妹叔妹复不可失也皆莫知叔妹之不可失而不能和之以求亲其蔽也哉自非圣人鲜能无过故颜子贵于能改仲尼嘉其不贰而况妇人者也虽贤女之行聪哲之性其能备乎故室人和则谤掩内外离则恶扬此必然之形势易曰二人同心其利断金同心之言其臭如兰此之谓也夫嫂妹者体敌而尊恩疏而义亲若淑媛谦顺之人则能依义以笃好崇恩以结援使微美显变而瑕过隐塞舅姑矜喜而夫主嘉主声誉耀于邑邻勿乖义骄盈骄盈既施何和之有恩义既乖何誉之臻是以美隐而过宣姑忿而夫愠毁誉布于中外耻辱集于厥身进增父母之羞退益君子之累斯乃荣辱之本而显否之基也可不慎哉然则求叔妹之心固莫尚于谦顺矣谦则德之柄顺则妇之谓也着罢令诸女近侍习读昭为逐一分解甚是明白马融闻而喜之亦令妻女从习四年春月昭卒寿年七十太后亲被素服举哀甚切即使北军五校载丧出葬传旨为立祠堂永享春秋祭祀后传称昭为烈女第五十八回诩出朝歌民政治阎临摄职国臣荒却说朝歌群贼宁季等数千余人并起扰掠劫害良民攻杀长吏屯聚连年州县不能禁捕时河南诸郡太守各使诣京上章请发兵拒帝闻大惊急问太后曰今朝歌贼叛摇动郡州奈我将寡兵衰不能上阵御敌将如之何太后曰既然如此宜速出兵莫使民遭涂炭可复征邓骘为师监军往伐方可破之帝遂下诏遣使复征邓骘使领敕勒骑迳至其门下马令人报知骘出迎接邀入礼坐令设宴相待骘于席间问曰使者何事答曰为朝歌贼反无人堪任太后娘娘特征大人往收复之愿大人急赴无拒骘闻言暗思虞诩原相触忤恶无可奈遂乘隙以谮陷之即日同使入朝见太后奏曰臣举一将可镇服之太后曰何将骘曰见任中郎虞诩文武兼备有牧民御众之才非此臣莫可任也愿陛下详察太后准奏遂传旨封诩为朝歌长与兵三万出镇群贼虞诩领敕将行故旧亲戚皆送弔之诩笑曰事不避难臣之职也不遇盘根错节无以别利器此乃吾立功之时何惧之有言讫遂别上马前行数日至县升堂而坐召诸将入厅吩咐令设三科以募求壮士有能攻劫者为上伤人偷盗者次之不事家业者为下众各遵命去讫是日收纳百数余人诩令设宴飨会悉赦其罪诩谓众曰汝等投入贼中诈降顺服至夜放火烧劫其寨吾伏兵外应破除此贼保封重用众皆遵诺而去却说宁季等正聚群贼议论进攻之事忽人报曰寨外有投军者久立伺候未敢擅入乞大王发令季令召至众皆随入跪伏帐下季问曰汝等何方军人答报名姓答曰吾等本省人也小人姓李名丹凤余各载册乞大王姑纳为用季令俱为帐外步卒巡哨辕门凤等应诺而出与众议曰准备今晚接应至夜二更诩领众军披挂上马出至其寨分兵围祝凤等知至即入宁季及诸军帐外举营放火炮响一声诩军齐杀入寨惊起群贼各各奔窜不识东西诩等搅撞混杀金鼓连天宁季急望东出逢诩当头截祝约战五合季败回急走引众军拼死撞出虞诩卒兵赶上大杀一阵斩首数百级获其辎重不可胜数诩遂收军入城安歇窗士有诗攒曰将军威武振朝歌犹胜征南马伏波杀气寒云昏战地丹心烈日照山河马前不有书生谏月下应知贼虏摩可笑当时权邓鸳空谋虚望白云过却说宁季走至凤凰冈上竖起高旗招聚众兵复相扰害日间交替入城窥听消息夜间聚屯结寨劫掠良民诩知乃召贫民能缝衣者至谓曰汝等潜往贼内佣作衣裳以红彩之线缝其据下为号后重赏赐缝者领命即往贼内叫作衣裳贼听皆争为服缝者遂依诩计悉为挛彩于下次日回县报知所事诩大喜赏其白银十两缝者拜谢而出诩遂令军遍街巡察凡贼人市者悉认擒之由是贼皆骇散咸称其明朝歌县界悉收平服太后闻知叹曰诩诚有将帅之才安民之略遂遣使持节升为武都太守使者至令人报知诩急整衣接诏宣罢着使回朝次日领军之任行至陈仓崤谷忽听坡后炮响一声羌虏数千踊出当头截祝宁季冲过诩即停军不进而令卒宣言上书请取救兵待到则发羌虏闻言即退兵散旁县而去诩因其兵散催军偷进日夜兼行数百余里令吏士各作两灶日增倍之使羌闻之不敢追逼或问曰昔孙膑减灶而君增之兵法日行不过三十里以戒不虞而今日且二百余里何也诩曰羌虏众多吾兵寡少徐行则易为所及速进则彼所不测虏见吾灶日增必谓郡兵来迎众多行速必惮追我孙膑见弱吾今示强势有不可同也何是言哉于是虏皆震恐莫敢加兵近迫数日诩至武都州县官吏各持羊酒迎贺诩俱不受满城百姓咸称其清次日遣使至京上表奏闻捷略表曰覆载之间生民总总有君则安无主则乱天命有德历世相传而顺天者存逆天者亡所以运有长短国有兴衰此古今之明鉴也钦惟皇太后陛下天钖神智德合干坤四海沾恩万方蒙化故能豫制于万全是以功成于莫测近日朝歌遗孽崛起骚州不肯归德陛下僱命臣率马步兵卒追讨臣竭力平服境界既清人门共乐复加职武都臣即就任缘道经崤谷而路阻羌胡臣故宣言请救虏骑闻气胆寒增灶厉兵威扬万里日夜兼行数百以避不虞晨昏运策示强用丧羌胡之魄遂致身宁抚绥黎庶是皆陛下圣德神威恩沾四表不费寸兵之劳卒收其效闻臣本无御侮之才过受阃外之寄仰奉神算幸底成功尚祈宣佈皇仁辑安于众边庭无警万方仰中国之遵华夏奠安兆庶享承平之福太后览表深纳嘉之顾谓群臣曰羌胡之祸中国其来久矣历观前代受其疲敝道其困辱深有可耻今群虏一定岂独国家无夷狄之忧实天下生民之福也众臣皆顿首称贺遂令光禄寺大开宴会群臣次日悉入朝谢恩八月皇太后邓氏崩寿六十二葬于慎陵山却说安少辨聪明故邓太后立之及长多不相得而乳母王圣见太后久不归政虑有废置常与中黄门邓慆慆伺候其左右宫女先有受罚者心怀忿怒今见邓后崩世乃于帝前诬言告曰邓后娘娘在日暗与邓悝邓弘邓慆及尚书邓访欲谋害陛下复立平原王德为君臣等欲告陛下奈其贵宠禁不敢言愿陛下圣明详察远斥奸臣以为后世法帝闻大怒急令有司上奏言悝等大逆不道传旨废陇西平候广宗叶侯广德西华侯忠阳安侯珍都乡侯甫德皆为庶人以邓骘未与通谋但免特进遣令就国宗族人等皆免官罢职归乡骘等资财田宅悉追收之徙邓访及家属流于远郡令郡县官吏逼迫广宗及忠等皆自杀死又徙封骘为罗侯于是骘与子凤并不食而死骘从弟豹为河南尹遵为度辽将军舞阳侯畅为将作大匠知骘等废罢而死亦皆自杀惟广德兄弟以母阎氏为后得留京师时大司农朱宠痛骘无罪遇祸乃为肉袒舆榇上疏追讼疏曰伏维和熹皇后圣善之德为汉文母兄弟忠孝同心忧国宗庙有主王室是赖功成身退护国逊位历世外戚无与为比当赐福善履谦之祐而横为宫人单辞所陷利口倾险反乱国家罪无申证狱不讯鞫致邓骘等罹此酷滥一门七人并不以命尸骸流离怨魄不返逆天感人士卒丧气陛下宜收还家次宠树遗孤奉承血祀以谢亡灵臣宠冒犯战慄天庭由是众士大夫俱为骘称枉罪帝意颇悟乃发州郡护骘之尸还葬洛阳北芒旧茔满朝公卿会其丧者莫不为之悲泣诏遣使者为立祠庙以太牢告祀令其诸从昆弟皆归京师乙丑三月帝崩寿三十二却说阎氏太后久欲专夺国政而贪立幼主安帝崩后亲摄临朝召弟阎显入宫议曰国家大事不可久荒无主奈太子庸弱难当国政吾欲迎立济北惠王之子北乡侯懿为嗣可继否乎显曰娘娘所言正合臣意然国家传位所嗣得宜苟非其人则政乱易矣岂庸常哉今娘娘独能深谋远虑是为万世之法太后大喜遂遣使者往北相迎使者至懿即赴京太后急令安排筵宴迎接入殿乙丑八月懿即皇帝位冬十月而薨十一月中常侍孙程王康等一十九人聚于德阳殿谋议立君之事孙程谓曰太后同显摄朝迎立北乡侯懿未满百日而薨乃其天数然也非人致之且上古国家流传正叶若先帝无子庶几可嗣况太子宁致为王而立他人以失礼乎且太子深明善政诚为有德吾欲迎而立之诸公若何众皆然诺遂令使者往迎济阴王保立嗣为君数日车驾临京文武香花接人扶上龙牀即皇帝位群臣舞蹈山唿礼毕遂封孙程王康等一十九人皆为列侯诏下收捕阎显王岳当殿处斩徙迁太后阎氏于离宫不闻政事第五十九回强乘入朝辞懦主埋轮当道劾奸臣却说杨伦为安帝崩世奔丧号泣阙下不绝悲声阎太后闻而怒之以其专权擅政故抵罪于狱顺帝即位知伦被陷诏下免刑留行丧事于恭陵服阕征拜侍中郎时邵陵县尹任嘉在职贪秽因迁武威太守有人上章奏嘉赃罪千万帝怒征还考核凡所牵染将相大臣百有余人伦乃上书为其追讼疏曰臣闻春秋诛恶及本本诛则恶消振裘持领领正则毛理今任嘉所坐狼借未受事戮狠以垢臭改典大郡自非案坐举者无以禁绝奸萌往者湖陆令张叠萧令驷贤徐州刺史刘祸等衅机既彰咸伏其诛而豺狼之吏至今不绝岂非本举之主不加之罪乎昔齐威之霸杀奸臣五人并及举者以弭谤讟当断不断黄石所戒夫圣主所以听庸夫匹妇之言者犹尘加高岱雾集淮海虽未有益不为损也惟陛下留神省察纳直庸言遇有司以伦言切直辞不逊顺下之尚书入殿宣奏言伦探知其事不宜坐罪并讼书呈上于帝帝览书诏下以伦数进忠言特原之免嘉刑罪罢归田里由是朝廷莫不称伦之善一日帝思南阳逸士樊英遣使赍策书征之时樊英少受业三辅习京氏易图兼明五经之义名着海内隐于壶山之阳受业者四方而至州郡前后礼请不应公卿举贤良方正有道皆不行初安帝闻其贤名征之不就尝有暴风从西方起英谓学者曰成都市上火起甚盛言罢含水一口向西方而喷曰以此救之众乃写下日时记其果否后数日有从蜀都来者皆曰是日大火忽有黑云从东而起须臾大雨降下火遂得灭于是天下咸称其神一日正与诸儒讲议经略忽人报曰朝廷遣使来至英遂出案交拜礼毕延坐于上问曰大人此来何意使者即将策书度与英接览毕谓曰圣上错矣求士安邦必须雄才明智之士吾乃一村庸耳岂足是责使者答曰主思贤士高名先帝未能屈下心怀缱绻不能自已故遣小使来迎匡扶国政愿贤士早赴无拒英固辞不下乃托疾笃以拒之使者遂回入朝见帝具奏所事帝乃下诏州郡令切责之英不得已而赴及到京称病不起故强乘舆入殿见帝犹不肯屈帝怒谓英曰朕能生君能杀君能贵君能贱君能富君能贫君何以慢朕命之甚耶英曰臣受命于天生尽其命天也死不得其命亦天也陛下焉能生臣焉能杀臣臣见暴君如见仇仇立其朝犹不肯何得而贵乎虽在布衣之列环堵之中晏然自得不易万乘之尊又何得而贱乎陛下焉能贵臣焉能贱臣臣非礼之禄虽万钟不受若申其志虽箪食不厌陛下焉能富臣焉能贫臣帝曰季齐朕终不能下汝耶遂敬其名而使出就太医养疾月致羊酒以待数日帝令设坛席使尚书奉引赐几杖待以师傅之礼延问得失英不敢辞遂拜五宫中郎英初被诏命众皆以为必不降志南郡王逸素与英善因与其书多引古譬喻劝使就聘及后应对又无奇策谈者以为失望时河南张楷与英俱征既就而谓英曰天下有二道出与处也吾前以子之出能辅是君也济斯民也而子始以不赀之身怒万乘之主及其享受爵禄又不闻匡救之术则进退无所据矣英不答朝廷以其善术每有灾异帝辄召问变复之效英所对言多有效验由是益深爱之帝又闻广汉杨厚江夏黄琼之贤亦下诏征厚即随使至京入朝见帝札毕厚预陈汉三百五十年之厄有以为戒帝善即拜厚为议郎厚谢恩出黄琼将至时翰林博士李邰之子李固少辩好学常改易姓名杖策驱驴负芨从师不远千里究竟坟籍为世大儒每到太学密入公府定省父母不令同业诸生知其为邰子也原与黄琼相善知琼就聘乃作书以遗之书曰君子谓伯夷隘柳下惠不恭不夷不惠可否之间圣贤居身之所珍也诚欲遂枕山栖谷拟迹巢由斯亦可矣若当辅政济民今其时也自生民以来善政少而乱俗多必待尧舜之君此为士行其志终无时矣尝闻语曰峣峣者易缺皎皎者易污盛名之下其实难副近樊英被征初至朝廷设坛席犹待神明虽大异而言行所守亦无所缺而毁谤布流应时折减者岂非观听望深声名大盛乎是故俗论皆言处士纯盗虚声愿先生弘此远谟令众人仰服一雪此言尔琼览书微微而笑乃藏入于袖同使入朝见帝拜毕亦授议郎之职后复迁为尚书仆射次日顺帝设朝文武拜毕琼出班奏曰陛下即位已数年矣不可久旷内事可选有德者立为皇后以正诸姬帝准奏下诏以贵人梁氏为皇后忽尚书左雄上疏奏言吏治曰昔宣帝以为吏数变易则下不安业久于其事则民服教化其有政治者辄以玺书封勉厉增秩赐金公卿缺则以次用之是以吏称其职民安其业汉世良吏于兹为盛今典城百里转动无常各怀一切莫虑长久臣愚以为守相长吏惠和有显效者可就增秩勿移徙帝感其言复申无故去官之禁而宦官不便终不能行雄又上言孔子曰四十而不惑礼称强仕请自今孝廉年不满四十不得察举陛下不可以此而论若有茂才异行如颜渊子奇者不荆年齿而可举之帝闻奏深纳其言时广陵太守所举孝廉徐淑年未四十有台郎官以雄之言诘之淑曰诏书言有如颜渊子奇者不拘年齿是故本郡以吾充垂即不能屈左雄诘之曰昔颜回闻一知十尔能知几耶淑无以对雄遂上殿具奏所事帝传旨罢淑不用以雄公直精明能审窍真伪决志行之以胡广出为济阴太守与诸郡十数余人皆坐谬举勉黜惟考实汝南陈蕃颖川季膺下邳陈球等三十余人得拜郎中余下悉无可龋自是郡守皆畏栗莫敢轻举人才次日帝引公卿所举敦朴之士于洛阳宣德亭使之对策李固出班对曰陛下之有尚书犹天之有北斗也斗为天之喉舌尚书亦为陛下喉舌北斗斟酌元气运乎四时尚书出纳王命赋平四海所以权尊事重责之所归宜审择其人以毗圣政帝甚然之即罢还朝擢升固为泰山太守梁商为大将军各谢恩出数月梁商以梁冀为大将军八月帝遣杜翌周举周翌冯美栾巴张纲郭遵刘班分行州郡入使受命各出之任惟张纲行至洛阳都亭思念国家权任俱入梁氏之手贪暴恣虐疾侮贤能忽然恨起乃将所乘车轮令卒埋于亭下叹曰豺狼当道安问狐狸言罢即行至任数日遣人劾奏大将军梁冀及河南尹不疑以主外戚蒙恩贵显势压朝廷而转贪饕纵恣无极疾害忠良谨条其欺君五事斯皆臣子所切齿者也书御京师公卿莫不震薨咸羡纲直时梁氏皇后贵宠方盛诸梁姻族佈满朝廷帝虽知纲直言而亦不能用也却说广陵群贼张婴等聚党相叛寇乱州郡扰掠民财杨徐间积十余年二千石不能制服帝闻急诏梁冀商议时冀恨张纲无由计害因奏帝曰广陵贼势盛大非其人难以服之臣举一将立便成功帝曰卿举何将冀曰见任曹州郡守张纲是也有鬼神不测之机万夫不敢近之势非此将莫能使也陛下可迁张纲为广陵太守镇纳贼兵庶使百姓安宁国家优乐愿陛下圣鉴帝闻奏大喜曰卿言正合朕意遂遣使往征纲还使者领敕上马而去却说张纲正在公堂理事忽小军报曰朝廷遣使来至久待府外未敢擅入请太守传令纲闻忽整冠带出府迎接邀入后堂礼坐问曰愚无分善可悉何郡公屈驾降而顾寒乎使曰圣上念君贤德久未高迁故遣小使召驾还朝同匡国政愿君早赴无拒纲大喜设宴相待次日天晓众卒摆道二人上马还朝数日而至入殿见帝山唿礼毕帝谓纲曰朕闻广陵贼叛无将可行故特召卿往伐以绝黎庶之灾愿勿惮劳早安朕望纲曰臣食君禄须尽死忠但无孙吕之谋萧韩之策今国既遇难岂敢自逸而惮劳哉臣即愿往帝大喜遂与精兵五万亲送上马出行纲曰臣闻柔能胜刚弱能胜强孟子曰以力服人者非心服也臣虽无识亦可济时可令是众而骚动民哉今愿单车而往帝叹曰前有太守出师者多请骑兵今纲独几于胜真丈夫也遂亲送于午门之外分别而去帝亦还宫却说张纲自引数十吏士趱步前行数日方至身无寸刃迳诣婴壁垒门婴闻大惊急走闭垒纲于门外罢遣吏兵独留所亲者数十余人以书喻婴请与相见婴见纲书至诚无伪乃出拜谒邀入帐下延至上坐纲譬之曰前后二千石多肆贪暴故致公等怀愤相聚二千石信有罪矣然为之者一人非义也今主上仁圣欲以文德服叛故遣区区以爵禄相荣不显以刑罚相加今诚转祸为福之时也婴闻而泣曰荒裔愚民不能自通朝廷不堪侵枉遂复相聚偷生若鱼游釜中则不可久且以喘息须臾间耳今闻明府之词乃婴等更生之辰也遂分别还营次日婴召诸将谓曰今汉主敕遣张纲以德归吾并未以兵加迫真所谓仁圣之君也吾等莫若早顺享受封荣免黎民之涂炭士卒之苦劳汝等若何众将闻言皆愿诚服婴大喜遂与所部万有余人造诣纲门请降纲大喜急下迎入令卒大开筵会宴劳其军后人有诗以赞纲曰玉骢单辔出神京不用貔貅百万兵到处重宣勤恤意坐令民庶乐昇平是日宴罢纲即遣使回京具奏所事帝大喜即令来使持节回郡拜授纲为大将军之职并赏军银二百余两八月帝崩于后宫太子炳即皇帝位年二岁梁太后抱之临朝第六十回埋金贵德倾京市切齿忠言丧佞臣八月帝崩无嗣太后遣使征渤海孝王鸿之子缵即皇帝位时广汉新都一人姓郭名肫字少林尝诣京师于空舍中见一书生疾困愍而视之谓腕曰我当到洛阳而被此病命在须臾腰下带有黄金十斤愿赠与君吾死后乞与埋葬骸骨腕未及问其姓名遂绝而死腕即卖金一斤买棺为葬余金悉置于棺下不使人知复归数年县宰见腕大度以为亭长腕初到日忽有大马一匹走入亭中而止须臾大风又飘绣被一条复堕肫前肫即言之于县县以赐肫后乘马到雒阳县马遂奔走引肫入至他家主人见之喜曰今盗兽出矣僱问讫马所由肫具诉说其状并得绣被之事主人听罢怅然良久乃曰马与绣被大风飘摄吾谓亡矣君何阴德而致此二物耶肫曰吾因往京路逢空舍中有一书生病困于内声号惨切吾遂近视问之其书生即将黄金十斤出度于吾言彼死后代为安葬未问姓名而死吾只卖金一斤买棺为葬余金悉藏棺下未动分毫主人曰书生何如面貌肫言如此形像主人大惊泣曰是我子也姓金名彦前往京师不知所在何劳君力葬之大恩久未得报故天以此彰君之德耳岂庸常哉肫听所言悉以马被还之彦父不龋又厚以金帛酬谢肫辞让而去后彦父为州从事因告新都县令假肫休息数日与俱取彦之丧县令许之彦父遂同肫往迁取彦丧余金果悉存下由是肫名倾动京师李固闻其贤德遂举荐之次日入朝奏知太后太后准奏诏除肫为郡县令腕被诏命即驰登任道经嫠亭天晚入宿亭长告曰亭内常有妖鬼出现数杀过客大人不可宿也肫曰妖胜凶邪德除不祥何鬼之避即止入宿吩咐卒吏各退就宿肫独一人坐于正亭明烛观书至夜二更闻有女子称冤之声肫厉言曰有何枉状当前理诉女子曰身无衣蔽不敢进言肫即投衣与之穿上女子跪前诉曰妾夫为涪令之官过宿此亭被亭长无状谋杀妾家十数余口埋于樵楼之侧悉盗妾家财货冤屈无伸今幸青天下降明烛万方愿大人恩济矜怜照临覆蔽妾虽泉下当结草以相酬矣肫曰亭长何姓名也女子曰即今门下游徼是也肫曰既然如是汝又何故数杀过客女子曰妾因不得白日自诉每夜入此陈客客辄眠不听分解妾故愤恨杀之也肫曰吾当为汝理冤再勿复害良善而增怨恶女子听言叩头谢恩解衣于地忽然不见次日天晓肫召游徼诘问徼具服罪肫即收徼及同谋十数余人悉系下狱遣吏发其尸骸送归乡里于是亭遂清安而民称其德三月质帝登位闻肫异政遂遣使持节拜为广陵太守使者即往而去是时四月帝令郡国举明经者俱诣太学讲释精义是日旨下文武悉赴时涿郡安平一人姓崔名琦字子玮文章博览贯彻古今初举孝廉为河南尹后迁议郎之职在学与众讲辩甚是明决诸儒莫能及自是游学日益增盛至二万余人皇舅大将军梁冀闻琦善才请与结交琦至府参见礼毕冀即延于书馆每日与谈经义冀素行多不依轨琦数引古今成败之事以戒之冀不能受琦乃作外戚之辞以箴之远稽唐虞三代兴衰之由近述列国丧亡之故辞极详明剀切第逆耳之言冀终不能受也辞曰赫赫外戚华宠煌煌昔在帝舜德降英皇周兴三母有莘崇汤宣王晏起姜后脱簪齐桓好乐卫姬不音皆辅主以礼扶君以仁达才进善以义济身爰暨末叶渐至颓亏贯鱼不叙九御差池晋国之难祸起于骊惟家之索牝鸡之展专权擅爱显已蔽人陵长间旧把剥至亲并后匹嫡淫女毙陈匪贤是尚番为司徒荷爵负乘彩名都向诗人是刺得用不忱暴辛惑妇拒谏自孤蝠蛇其心纵毒不辜诸父是杀孕子是刳天怒地忿人谋鬼图甲予昧爽身首分离初为天子后为人螭非但耽色母后尤然不相率以礼而竟奖以权先笑后号卒辱以残家国泯绝宗庙烧燔妹嬉丧夏褒姒毙周妲已亡殷赵灵沙丘戚姬人豕吕宗以败陈后作巫卒死于外霍欲鸩子身乃罹废故曰无谓我贵大将尔擢无恃常好色有歇微无怙常幸爱有陵迟无曰我能天人尔违患生不德福有顺机日不常中月盈有亏履道者固优势者危微臣司戚敢告在斯梁冀见之唿琦问曰百官于内各有司存天下云云岂独吾人之尤君激刺之过乎琦曰昔管仲相齐乐闻讥谏之言萧何佐汉乃设书过之吏今将军累世台辅任齐伊公而德政未闻黎民涂炭不能结纳贞良以救祸败反欲钳塞士口杜蔽主听将使玄黄改色马鹿易形乎冀怒无所言对即遣琦出除为临济长琦惧不敢之任乃解下印绶辞归而去后人有诗曰忠言诚切齿触动虎狼威不敢沾荣显逡巡解印归却说梁冀见琦切齿之言心怀忿恨一日升堂闷坐思欲害之乃召帐下小军王班至厅谓曰吾有事託汝干之汝意若何班曰将军有何使令小人效死愿往冀曰为崔琦无知欺侮上意辞官归里宴享高歌特令汝为刺客阴害其命倘获成功保加重用班曰久蒙将军厚恩未能得报今欲杀崔琦虽死前行冀闻大喜遂亲把酒送出郭外分别班即扮装一客腰藏短剑趋步前行数日方至见琦耕于陌上怀书一卷息辄偃而咏读班哀其志乃以实告琦曰梁冀将军恨君激切之言遣吾暗行杀害今见君贤智情怀不忍君可急自逃避吾亦以此亡矣言讫拔剑自刎而死琦见大惊长声叹曰此真烈丈夫也忽思恐冀再害遂遁而去冀后令人竟捕杀之却说质帝聪明辨慧能察姦非知冀素行不律疾害贤能阴捕崔琦刺杀一日朝会文武拜毕帝目视冀曰此跋扈将军也朝罢众臣各退梁冀归府独坐忿恨帝言己恶甚痛恶之遂令左右置毒煮于饼中次日早朝冀独上殿跪而进之帝食未将半时不能言时众公卿李固等知冀毒害欲以水进救之梁冀斩之不与帝苦烦甚遂绝而崩满朝文武莫不矜叹俱在冀之势下畏不敢言冀遂出迎蠡吾侯志即皇帝位时年十五岁太后亦自临朝摄政事第六十一回忠言触佞含冤狱德政清群致治平六月帝以光禄勋杜乔忠直复升为太尉时朝自李固之废内外丧气群臣侧足而立莫敢为敌惟乔正色无所回挠由是朝野皆倚望焉九月京师地震帝召太尉杜乔至殿问曰此何异也对曰地震者盖为朝廷失政天怒忿生以降灾异我主可备香烛追悔前过祈降新祥使百姓咸安国家永固帝准奏令有司整集香花列于午门之外自引百官临坛亲祭帝祝曰大汉皇孙刘志负天重赋继嗣皇帝自新即位以来未经善治不知何过所及致使地震京师人民惧恐愿天早赐太平抚安黎庶祝罢北向而拜须臾南上一阵风过地震即止帝曰果尔神明不可欺也遂罢还宫而去却说梁冀正在府中自叹身名显贵势压朝纲文武公卿莫敢与抗惟杜乔李固二人辄责其过思欲诬害以绝身尤次日入朝见粱皇太后奏曰国家虽正二害尚在若不早除恐后悔无及太后问何二害也冀曰议郎李固太尉杜乔今与妖贼刘鲔交通暗藏兵器于库欲叛朝廷夺谋社稷乞陛下圣鉴太后素知乔固之忠不从非谀之谤遂面叱梁冀拂袖还宫冀见太后忽拒大惭而退回府闷坐妻问不答乃自思曰是吾错矣国家权柄俱系吾掌又且帝庸弱群臣英敢声言生死由于我手何待诏乎遂传令收固下狱逼系而死后人读史叹曰读罢遗编恨未伸奸臣自古害忠臣九重日月朝昏雾万里江山昼掩尘黄叶空祠栖息鸟青山高冢卧麒麟夕阳西下猿啼处花落寒塘野寺春次日冀使人胁逼杜乔曰早从自死妻子可全若有拒辞诛夷九族乔闻大骂欺天逆贼不思食汉重爵贵显朝廷返毒弒君而擅专权柄今尚贪未足欲侵刘氏江山诬害忠良欲专行事恨不能斩除此贼以绝汉世之患虽泉下亦瞩目矣冀闻大怒急令勐将擒乔下狱逼系而死后人有诗感叹报国捐躯分所当中兴社稷渐销亡精灵充塞干坤老名姓传留翰简香冤狱含愁春草碧荒碑无字雨苔苍至今遗像丹青在古木寒鸦送夕阳帝知梁冀残害乔固二贤情怀不忍以其太后贵戚势满朝廷不敢声言闷坐宫中吁嗟不已十一月桓帝登殿文武拜毕帝下诏百官令举独行之才辅参国政尚书李膺被诏遂将黄榜张挂各州招纳天下贤士时涿郡太守举荐本府一人姓崔名实有安邦济世之才扶危治乱之策及合郡举者悉赴京师应对惟实知君庸弱信任权臣犯者不诛有罪者不坐故欲避名远辱称病不对退居闲暇叹论世情乃作衰世之论一篇名曰正论辞曰凡天下所以不治者常由人主承平日久俗渐敞而不悟政治衰而不知为天下者自非上德严之则治宽之则乱何以见其然也近孝宣呈帝简于君人之道审于为政之理故严刑峻法破奸轨之胆天下晏如海内清肃算计见效优于孝文及元帝即位多行宽政卒以堕损威权始夺遂为汉室基坠之主政道得失于斯可鉴昔孔子作春秋褒齐桓管仲之功夫岂不美文武之道哉诫达权救敝之理也故圣人能与世推移而俗世苦不知变以结绳之约复可治乱秦之绪干戚之舞足以解平城之围夫熊经鸟伸虽延历之术非伤寒之理唿吸吐纳虽度纪之道非续骨之膏盖为国之法有似治身平则致养疾则攻焉夫刑罚者治乱之药石也德教者兴平之梁肉也夫以德教除残是以梁肉治疾也以刑罚治平是以药石供养也方今承百正之敝值屈道之会自数世以来政多恩贷驭委其辔马骀其御四牡横奔皇路险倾方将钳勒鞬辀以救之岂暇鸣和鸾清节奏哉昔文帝虽除肉刑常斩右趾弃市笞者往往致死是文帝以严致平非以宽致平也论罢遂归隐逸教授生徒时山阳申长统尝见其书叹曰凡为人主宜写一通置之坐侧是日帝纳群臣所举者凡三十余人各授爵位各皆谢恩而退忽尚书李膺趋殿奏曰臣闻泰山瑯玡郡贼公孙举等作叛聚众三万余人侵州扰县劫库划财郡守军兵连年讨之不克愿陛下早发大兵救万民之涂炭解士卒之倒悬帝准奏诏下令李膺选择能治剧者监军出伐膺领旨即召司徒韩韶至府交拜礼毕韶曰大人有何事见召膺曰瑯玡贼叛骚动边城郡守讨之数年未能克服圣上诏吾选举雄才捷见者往收灭之吾以君韬略闲熟智识超人故托往羸镇抚君幸无拒韶曰为人臣子当竭死忠虽锐锋之刺热鼎烹之而不知身之有也况小敌何可惧哉愚但庸弱无才今蒙圣上之命大人之举敢效寸节以表微诚韶之愿也膺大喜遂与精兵三万出为羸县之长送出郭外分别而去却说叛贼公孙举知韶兵至乃谓众曰吾闻韩韶素行贤德今汉为赢县之长抚恤良民若再加兵攻劫是吾不识人也遂戒众军不许妄入赢境韶至乃令开仓以赈济之斗级跪进告曰仓中积粟以待本县饥者此乃郡流民大人何赈之乎韶曰长活沟壑之人而以此获罪使其含笑入地矣何为不可众皆称服而退时泰山太守素知韶名竟无所坐韶与同郡荀淑钟皓诚实皆尝为县长所至以德政服人时谓之颖川四长赢县自韶至后纯用德政教化所以民歌乐业狱无讼声韶之令德着闻于天下矣后人诗赞曰铜章墨绶映朱轮百里花村政化明民俗安和无外事一帘香雾韵琴清第六十二回贵盛一门贪愈恣张奂风威寒虏胆是日桓帝登殿文武拜毕李膺趋上奏曰臣领陛下敕命选举司徒韩韶出为羸县之长盗贼闻其盛德俱感罢归乞陛下传旨奖敕使后凡为臣者竭力于公帝准奏传旨遣使赏封玺书拜韶为大将军之职赐金百两缎匹五十使者即往而去却说梁冀为帝外戚一门前后七侯三皇后六贵人二大将军大夫女食邑称君者七人尚公主者三人其余卿将尹校五十七人惟梁冀擅专国柄凶恣日积秉政几二十年威行内外天子拱手听言不得有所亲与时议郎邴尊尝以直言劾冀冀甚怀恨一日召小军黄章谓曰吾有一事欲令汝干能建奇功当加重用章曰将军何事冀曰颇奈邴尊无理谤毁上官吾久欲绝之恨无是人今使汝为刺客阴谋杀害以复深仇章曰将军既是欲行小人愿死当往冀大喜密言嘱托章遂拜别出外腰藏短剑直往邴尊府去至其门首门吏问曰汝来何干章曰梁冀将军差来谒见邴府吏曰邴府退公歇息可俟升堂入禀告谒章曰吾领机密急事入后报说何得阻慢上耶吏遂放入章至后堂潜躲于案下至夜二更尊独秉烛危坐玩取黄公三略之法见其预料之机条条有序深加感怆不自止息章待良久见无人侍遂扯藏身锋刃潜至其后望尊肋下一刺叫声而绝尊妻惊觉大喊有贼令军急关门遍衙搜捉黄章见势迫急忙向后墙爬走又被巡军逻住拖着其足绑押送到厅跪下尊妻问曰汝何奸贼素与无仇安敢夜潜相府刺我尊公早依直供出免受重刑章曰小人姓黄名章为大将军梁冀怨恨尊公直切奏劾其非故使小人为刺绝彼祸根此非小人之事乞夫人大恩姑留残命尊妻闻言大怒骂曰奸谗冀贼欺主戕忠吾夫素与无仇何得行此毒害虽临泉下与汝难休言罢放声大哭几闷绝地喝令门吏将章重责四十棍监候对证次早天晓尊妻入朝见帝具奏前冤帝闻大怒骂曰欺天谗贼不念朕以汝为外戚官高显贵势满朝廷专意贪残横肆暗害忠良毒弒先帝而欺朕弱情实难容遂召中常侍单超徐璜门令贝援小黄门史左绾唐衡等至殿定计诛之冀及妻寿闻事露发满朝文武悉被其害自知不能逃过叹曰天亡我也即日与妻皆系而死帝降旨令单超徐璜等取冀钱货及其田宅俱追人官超璜等遂点百数余人往冀府内收检凡得金银三十余万献入朝廷帝令分钱一万以充王府应用余者悉令县官分济小民及其田园以业贫者减天下租税之半诏下众遵去讫次日超等至殿复命帝即下诏加封单超徐璜贝援左绾唐衡五人为县侯各谢恩出称超等谓之五侯又封大司农黄琼为太尉是时新诛梁冀天下想望异政迨琼首居公位乃举动州郡素行贪污至死徙者十余人由是海内翕然称其善德汝南范滂少厉清节博学雄辩黄琼举为侍中帝以其清诏使按察冀州帝亲送出午门之外滂登车揽辔慨然有澄清天下之志帝叹曰范生真贤士也遂别而去滂传令跟护吏卒前途不许骚扰需索民财如违令者即斩众皆应诺而起于是凛然震肃声动山川有诗为证玉骢金辔出华京绣豸峨冠体宠荣一道风霜行处肃动摇山岳鬼神惊数日按临冀州滂考察官吏黜贤陟否并遣放囚徒皆无不当凡所至州郡太守邑宰有贪赃污暴者闻其清名皆望风解印辞归而去于是州县咸称令德各持羊酒迎劳滂视毫物不受按遍诸州还京复命却说尚书令陈蕃上疏荐五处士豫章徐稚彭城姜肱汝南袁闳京兆韦着颍川李昙等为仕帝准奏传旨令使安车玄纁备礼征聘使者领旨即与十数吏兵上马而往先至豫章令人报知徐稚急出迎接邀入草堂礼坐使者见稚动止奇异言语非常乃曰久闻贤士令名果无虚誉今愚荆会胜拨雾看睹天倘沐奇缘尚容清诲稚曰吾乃山野村夫但以耕农为志无一识之可称分善之可採大人何誉之过耶今幸大人不弃微贱屈降寒庐使予暗室生辉蓬门顿彩是予正意外之幸也岂寻常哉但不知大人此来有何贵谕使曰尚书陈蕃与君素善故知君才大德特举荐圣上令予备礼安车迎接愿君早期嘉会无负蕃心稚曰蕃见错矣所举者要在得宜则上不负朝廷之望下可以慰生民之托今愚一村庸耳岂当是任竟辞不就使者见其坚不就聘遂辞拜毕别往彭城而去稚后隐居避名不见于世却说姜肱一日独耕于陇上辄怠时怀书坐于草坡咏读忽见前山一位官长摆道而来行将至近肱急躲开一旁候其车过官长见肱手持经书即下车骑施礼肱曰敢问大人何处官长答曰吾乃朝廷钦使欲访姜肱一会敢托贤君指示其宅何方肱曰前面竹林庄下草房便是官长遂谢而去肱见其使访己慌忙潜往家中整饰衣冠出接使者望见笑曰君何诈乎肱曰田中踝跣岂见长之仪二人大喜携手并入直履草堂施礼延之上坐肱曰寒微野士何幸屈降龙舆增辉茅室使曰尚书陈蕃闻君高人故上疏天廷举君护国诏令愚下卑礼相迎乞早登车骑以慰主上求贤之意肱曰国家梁栋须宣盛德者为之吾乃一山农野士岂有安天下之志哉固辞不就使者见不能下叹息而起肱遂送出庄前二人拜别使者登骑迳往河南进发前行数日将近其地沿途询问袁阂之家得牧童指引幸至其门闳知托称疾笃不起使妻出问使者具说所事妻一一对答是日天晚留使歇息置酒款待俱以贫薄之风次早使者遂别复往之京兆却说韦着一日于馆中间坐乃作夜窗吟一律以自舒豁辞曰更深坐久烛光短人静红炉火初暖朔风吹得簧篁寒碎点霜华上银管揽衣拭目雁行细梅梢月到松梢霁敲冰化水浇醉肠写向吟窗敌寒气鼓鼙冻损声不动别院人添翠衾重笔兴欲挽阳和回蝴蝶无情入春梦朝来闲倚栏杆立忽听林鸦腈睛日慇懃细读中夜诗一笑云边乱山出歌罢复吟诗一首幽居潇洒绝麈侵独坐庭前得趣深且喜往来无俗客一襟清思付闲吟吟罢忽人报曰朝廷钦使来至着遂整冠出接邀入草堂施礼尊于上坐谓曰贫居俗士何幸屈驾而增辉乎使曰朝廷不幸佞疾衅生自梁冀擅政以来国纲日息忠臣遭其毒妒良善屈其非戕今冀奸虽灭而善政未陈故此招求贤士续挽仁风尚书陈蕃知公令德上疏朝廷举公振治愿即随行慰君之望着曰吾闻古之君子邦有道则仕邦无道则隐隐非君子之所欲也人莫己知而道不得行群邪共处而害将及己今梁冀虽灭罢除宦贵奸贪犹盛国领权纲大势已去虽有经天纬地之才亦莫能振之也况愚一俗子哉使曰贤公差矣岂不闻古人云治亦进乱亦进今公抱经济之才而不能见用于世亦枉然也何固执之若此耶着曰唐虞治世尚有巢由今愚不仕非爵各有所志大人何至迫耶使者叹息而起着送出外二人拜别再往颖川而去却说李昙知使将至亦托疾笃不起使母出对交拜礼毕延于上坐问曰贫野孤村何幸大人屈顾使者具说所事其母答曰蒙恩敕聘万幸之至但小儿疾笃未可知有负大人之劳将何如耶使曰令郎既疾天数然也何是说乎遂拜辞别上马回京暗思五贤之志无一于私不胜称美次日至京入朝见帝具奏不就之事帝默然吁叹又闻安阳魏桓之贤亦遣使备礼征之使者即往将至桓知不出其乡族之人皆劝之行桓曰夫干禄以求进以行其志也今后宫数千其可损乎厩马万匹其可减乎左右权豪其可去乎众皆对曰不可桓慨然叹曰何桓生行死归于诸子何哉遂隐遁而去使者见其遁隐不出即日回京复命却说朝廷自诛梁冀之后权势专归宦官单超徐璜贝瑷左绾唐衡五侯尤贪纵恣倾动内外一日帝临朝会从容问于待中爱延曰朕何如主也对曰陛下为汉中主帝曰何以言之对曰尚书令陈蕃任事则治中常侍黄门与政则乱是以知陛卞可与为善可与为非帝曰昔朱云廷折栏槛今侍中而称朕过敬闻阙矣遂拜为五宫中郎将却说会稽太守刘宠为官清白简除烦苛禁察良法于是郡中大治帝闻征为郎将作大匠时本郡山阴县五六老叟自若耶山谷间出闻宠迁官敬赍百钱送宠曰山谷鄙生窃见前任太守吏士贪污每发扰索民间至夜不绝或犬吠竟夕民不可安自明府下车以来狗不夜吠民不见吏愚等年老遭值圣明不胜万幸今闻明府迁任故自扶奉相送愿鉴愚等微意宠曰吾无善政相及何致公等勤苦馈送吾何安受叟等虔告宠即选一大钱受之余悉还父老叟等拜别而去宠至京加为大鸿胪之职九月复升为司空却说南匈奴单于主一日朝会谓众臣曰颇奈汉朝先帝不仁吾国累受其害切齿之仇未能伸也今桓帝庸弱信任权臣不能札贤敬士国势渐倾吾欲乘衅起兵灭之以复先帝之恨可行否乎众皆答言曰当行单于大喜遂令左谷蠡王点起匈奴十万与诸部并叛乌桓鲜卑等寇缘边郡摇动西州司空刘宠知急奏帝曰南匈奴单于通结诸部乌桓鲜卑等叛已入中界寇掠边民乞陛下急将何治帝闻大惊顾谓宠曰卿何计焉宠曰自古匈奴难以善治必须以威迫之使有倾服帝曰然遂封张奂为北中郎将与兵十万北击匈奴张奂领旨即点三军披挂上马前行旌旗蔽日尘土遮天骑兵步卒千里不绝数日方至立起营寨次早奂升军账召诸将谓曰匈奴兵势虽大并无谋虑吾等分作两队兵进一队与之攻战一队劫其营寨纵不能破灭亦使垂手清闲不能复战众皆曰将军神算也遂着中郎将爱延分兵三万缘山绕谷而进不使匈奴知觉俟其出后即入攻劫延遵令去讫奂自引军于雁门关下排阵立战单于知汉兵至亦与十万匈奴分作两阵而进左谷蠡王当头单于居后至关下两军相对张奂出马头顶金练凤尾盔身穿绛袍银锁甲手提雁翎刀腰系狮蛮带跨上追凤赤马跃出阵前大叫靼搦战左谷蠡王闻言飞奔上马立于阵前谓曰小将何名敢来对敌奂曰吾乃汉王柱臣北中郎张奂将军是也吾汉有何负汝今来犯界以讨死乎蠡王骂曰狼野小将不禁三合之战敢出大言早下马降免遭剑死张奂大怒提刀跃马直取谷蠡二人交战二十余合不分胜败令卒擂鼓抡刀再战忽人报曰汉将爰延举火劫攻营寨大王可速救谷蠡大惊急回单于收军回救只见满营火发烧燄胜空正欲进兵被爰延大喝一声当头截祝两军混战金鼓连天随后张奂追至首冲相击匈奴大败走者践足战者弃甲丢戈血涨河流尸横山积谷蠡拼死杀开血路救出单于去讫免等获其辎重谷粟牛马不胜数目遂令鸣金收军入寨安歇次日张奂升帐召诸将谓曰匈奴战败无食必回本国吾等虽胜一阵不可以持当乘势攻之以摧其气使不敢再加兵犯边吩咐众军饱食披挂上马分作两队出寨至关下埋伏待其经过首尾击杀却说左谷蠡王保出单于走至松崖坡下高树虏旗召集诸部匈奴伤折大半单于甚忧乃谓众曰误中小儿奸计伤我大兵夺我辎重如之奈何谷蠡进曰陛下勿忧今虽误输一阵大兵未折可回本国养蓄威锐再作区处单于曰然遂与诸部匈奴悉收回国至雁门关下过未将半忽听一声炮响关外汉兵齐出当头爰延截住谓蠡曰叫汝王单于答话谷蠡怒曰君出臣护将主兵行吾主大圣岂与小将答话延大怒提刀直龋两马相交共二十合不分胜负背后张奂伏兵又出两下夹攻匈奴大败单于见不能逃高声叫曰汉可休兵吾愿请降奂遂欲罢谷蠡不服令卒擂鼓又战二十合奂见匈奴疲倦并力相攻谷蠡气战不及遂叫顺降愿保吾主之命张奂大喜即令罢兵顾谓单于王曰汝若早自省察不至伤民损卒奈何执迷乎遂令合兵入关安歇有西湖论曰汉初遭冒顿凶点种众强炽高祖威加四海而窘平城之围太宗政邻刑措不雪愤辱之耻逮孝武亟兴边略有志匈奴赫然命将戎旗星属侯列郊畿火通甘泉而犹鸣镝扬尘入畿内至于穷竭武力殚用天财历纪岁以攘之寇虽颇折而汉之疲耗略相当矣宣帝值虏庭分争唿韩邪来臣乃权纳怀柔因为边卫罢关徼之警息兵民之劳龙驾帝服鸣钟传鼓于清渭之下南面而朝单于朔易无复匹马之踪四十余年后王莽陵篡扰动戎夷续以更始之乱方夏幅裂自是单于得志狠心复生乘间侵佚害流傍境及中兴之初更通旧好报命连属金币载道而单子骄倨益横内暴滋深世祖以用事诸华未遑沙漠之外忍愧思难徒报谢而已因徒幽并之民增边屯之卒及关东稍定陇蜀以清其勐夫悍将莫不顿足攘手争言卫霍之事帝方厌兵间修文政未之许也其后匈奴争立日逐来奔愿修唿韩之好以御北狄之冲奉藩称臣永为外擀天子总览群策和而纳焉乃召有司开北鄙择肥美之地量水草以处之驰中郎之使尽法度以临之制衣裳备文物加玺绂之绶正单子之名于是匈奴分破始有南北二庭焉仇衅既深互伺便隙控弦抗戈觇望风尘云屯鸟散更相驰突至于陷溃创伤者靡岁或宁而汉之塞地晏然矣后亦颇为出师并兵穷讨命窦宪耿夔之徒前后并进皆用果调设奇异道同会究掩其窟穴蹑北追奔三千余里遂破龙祠焚阏幕枕十桔阏氏铭功封石倡唿而还若因其时势及其虚旷还南虏于阴山归河西于内地上申光武权宜之略下防戎羯乱华之变使耿国之算不谬于当世袁安之议见从于后王平易正直若此其弘也而窦宪矜三捷之效忽经世之规狼戾不端专行威惠送复更立北虏反其故庭并恩尔护以私己福弃蔑天公坐树大鲠永言前载何恨愤之深乎自后经纶失方叛服不一其为疾毒胡可殚言降及后世习为常俗终于吞噬神乡丘墟帝宅鸣唿千里之谬与于毫釐可鉴哉第六十三回李膺严肃振朝纲诬忠系党冤埋狱次日奂等班师威寒胡虏至京入朝见帝具奏前事帝大喜谓曰卿才若是犹胜先皇之邓贾也遂加升奂为破虏大将军兼领总部之职延为镇殿大将军兼督护之职二人谢恩奂复奏曰匈奴单于不能总理国事左谷蠡王善于致治陛下可立谷蠡为主单于为王帝不从乃下诏遣还原职八年复拜李膺为司隶校尉时小黄门让弟张朔为野王令贪残无道疾虐小民畏膺威严势重逃还京师匿于兄家合柱之中不出膺知其状遂差军卒往其府内搜捉众军领命即至让府遍房寻觅并无踪影搜入后堂中见一堵厚壁乃曰此正合柱也遂探开视之朔果藏内拿出绑缚押送膺府膺谓之曰朝庭爵禄亦足荣矣何不守政治而恣暴贪残勒掯小民乎朔曰小官有罪愿望大人恕过自是知改不敢再纵前非膺不听令系于狱受辞毕即杀之于是诸黄门常侍皆鞠躬屏气休沐不敢出剩帝知怪问其故并皆叩首位曰畏李校尉也时朝廷纲纪日坏而膺独持风裁以声名自高士有被容接者名为登龙门云帝初为蠡吾侯受学于甘陵周福自是升福为尚书时同郡为河南尹房植与福名震当朝乡人为之谣曰天下规矩房伯武因师获印周仲进二家宾客互相讥议遂各树朋徒渐成仇隙由是甘陵有南北部党人之议自此始矣汝南太守宗资以范滂为功曹南阳成晋以岑晊为功曹皆委心听任使之褒善纠为肃清朝府于是二郡为之谣曰汝南太守范孟博南阳宗资主书诺南阳太守岑公孝弘农成晋但坐啸太学诸生二万余人郭泰与颖川贾彪为友彪为其冠与李膺陈蕃王畅更相褒重学中语曰天下模楷李元礼不畏强御陈仲举天下俊秀王叔茂于是中外成风竟以臧否相尚由此公卿以下莫不畏其贬议屣履到门贾彪尝为新息长小民贫困多不养子彪知乃严为其制与杀人同罪时城南有盗劫害人者北有妇人杀子者彪出按验掾吏欲引南彪怒曰贼寇害人此则常理母子相残逆天违道遂驱车北行按致其罪城南贼闻之咸相惊畏更谓曰彪所怒者无非欲人为善岂有仇隙哉遂皆面缚自首彪大喜谓曰人之养子为先宗祀孟子云不孝有三无后为大汝等不务本业专一好闲为游而至于极且生子不养将后何为继乎言罢令其各归本业无复前非倘再不悛重罪不耍众皆悦服叩首拜谢而退后数年间人养子者以千计皆曰此贾父之所生也由是彪名唱闻天下是时帝知彪贤遣使资金百两缎匹五十往敕劳之使者领命上马而去却说河南张成善风角占被李膺督捉收捕于狱一日推占一卦言当有赦乃教子杀人数日果赦成遂得免膺知愈发愤疾竟按杀之成在日系以方技交通宦官帝亦颇讯其占宦官恨膺杀成乃教成弟之子牢上书告膺等养太学游士交结诸郡生徒互相驱驰共为部党诽讪朝廷疑乱风俗牢遂入朝见帝具依宦官所告帝大怒乃班诏下郡国逮捕党人佈告天下使同忿疾按经三府太尉陈蕃却之曰今所按者皆海内人誉忧国忠公之臣此等犹将十世宥也岂有罪名不彰而致收掠者乎不听其命帝闻愈怒遂下膺等于黄门北寺狱其辞所连及杜密陈翔陈实范滂之徒二百余人或逃避不获皆悬金购募使者四出相望陈实曰吾不就狱众无所持乃往殿自请下狱帝即系之时范滂至狱狱吏谓曰凡坐系者皆祭臯陶滂曰臯陶古之直臣知滂无罪将理之于帝如其有罪祭之何益众人见滂之言皆遂止之后诗叹曰中原王气歇山河权宦当朝即墨阿朋党岂知讥致祸英雄尽入纲张罗陈蕃考实李膺等枉陷乃为上疏极谏以讼释之疏曰臣闻贤明之君委心辅佐亡国之主讳闻直辞故汤武虽圣而兴于伊吕桀纣迷惑亡在失人由此言之君为元首臣为股肱同体相须共成美恶者也为伏见前司隶校尉李膺太仆杜密太尉掾范滂等正身无诘死心社稷以忠忤旨横加拷按或禁锢闭隔或死徒非所徒塞天下之口聋盲一世之人与秦焚书坑儒何以为异昔武王克殷表闾封墓今陛下临政先诛忠贤遇善何薄待恶何优失谗人似实巧言如簧使听之者惑视之者昏决吉凶之效存乎识善成败之机在于察言人君者摄天地之政秉四海之维举动不可以违圣法进退不可以离道规谬言出口则乱及八方何况髡无罪于狱杀无辜于市乎昔禹巡狩仓梧见市杀人下车而哭之曰万方有罪在予一人故其兴也勃焉又青徐灾旱五谷损伤民物流迁茹菽不足而宫女绩于房掖国用尽于罗纨外戚私门贪财受贿所谓禄去宫室政在大夫昔春秋之末周德衰微数十年间无复灾眚者天所弃也天之于汉恨恨无已故慇懃示变以悟陛下除妖去孽实在修德臣位列台司忧责深重不敢尸禄惜生坐观成败如蒙彩录使身首分裂异门而出所不恨也帝览表见蕃言太过切直遂策免之不用时党入狱所染逮者皆天下名贤度辽将军皇甫规见其朋党皆无辜系狱自思亦曾举荐以为西川豪杰耻不得与次日入朝见帝奏曰臣前荐故大司农张奂是附党也又臣昔论输左校时太学生张凤等上书讼臣是为党人所附也臣宜坐之帝见其直知而不问陈蕃既受策免满朝公卿心寒震栗英敢复为党人言者贾彪曰吾不西行大祸不解遂乘车入洛阳说城门校尉窦武及尚书霍谞等使出讼之既至使人入报窦武急出迎接挽手并行至后堂施礼分序而坐二人话毕阔别之情武问彪曰先生此来必有奇干彪曰愚闻朝廷信任权官将太学朋党及忠直之臣无辜系狱若此者国政愈颓而朝纲日息尚何见治耶今大人国之栋樑帝之羽翼大人不为讼释使皆抱恨黄泉而塞绝忠言之路矣武曰吾亦有此意奈帝初怀忿恨不可癒触其怒俟略散息而进则言亦听从而枉可释也彪曰大人所言极当遂拜辞出府武亲送相别而去彪又至尚书府谒见霍谞且将前事所告谞亦如之彪遂别回府去次日窦武入朝上疏讼释其枉疏曰臣闻士有忍死之辱必有就事之计故季布屈节于朱家管仲错于召忽此二臣以可死而不死者非爱身于须臾贪命于苟活隐其智力顾其权略庶幸逢时有所为耳卒遭高帝之成业齐桓之兴伯遣其逃亡之行赦其射钩之仇勋效传于百世君臣载于篇籍假今二主纪过于纤微则此二臣同死于犬马沉名于沟壑当何由得申其补过之功乎陛下即位以来未开善政近者奸臣张牢造设党议取信陛下遂收前司隶校尉李膺等逮考连及数百余人旷年拘录事无数验臣窃见膺等诫陛下稷禹伊吕之佐而虚为奸臣贼子之所诬枉愿陛下留神澄省无遗须臾之恩令膺等有持忠入地之恨矣帝览奏及霍谞之书怒意稍释使中常侍王甫下狱考辨甫即就狱见范滂等皆被枷肘手锁脚暴于阶下王甫以次辨诘曰君等更相拔举迭为辱耻如何滂曰仲尼有言见善如不及见不善如探汤滂欲使善善同其清恶恶同其污谓王政之所愿闻不悟更以为党古之修善自求多福今之修善身陷大戮身死之日愿埋滂于首阳山侧上不负皇天下不负夷齐甫闻甚矜愍之顿为改容乃并解桔桎后士诗赞滂曰耿耿忠心铁石坚稜稜义气雪霜严英雄辅国能如是今古何人不仰瞻是日王甫入朝复奏俱为解释膺等悉入谢恩宦官惧乃托辞请帝以天时宜赦帝准其奏六月大赦天下改元党二百余人放归田里书名三府禁锢终身次早范滂往见霍谞揖而不谢或让之曰滂何无礼霍谞为汝上书乃得赦罪今何不谢赦杀之恩乎滂曰昔叔向不见祁奚吾何谢焉滂遂归汝南南阳士大夫迎之者车数千辆乡人殷陶黄穆侍卫于傍应对宾客滂谓陶等曰今子相随是重吾祸也遂辞遁还乡里却说李文德以膺等俱释柱罪贤士大夫罢归乡里而朝廷无佐乃思友人廷笃善与相交顾曰叔坚有王佐之才奈何屈千里之足乎欲荐引之笃闻乃修书急上文德书曰夫道之将废命也流闻乃欲相与求还东观来命虽骂所未敢当吾尝昧爽栉梳坐于客堂朝则诵羲文之易虞夏之书历公旦之典礼览仲尼之春秋夕则逍遥内阶咏诗南轩百家众氏投间而作洋洋乎其盈耳也焕烂兮其溢目也纷纷欣欣兮其乐独也当此之时不知天之为盖地之为舆不知世之有人己之有躯也渐离击筑旁若无人高风读书不知暴雨方之于吾未足况也且吾自束发以来为人臣不陷于不忠为人子不陷于不孝上交不陷下交不渎从此而效下见先君远祖可不惭赧如此而以不善止者恐如教羿射者也慎勿迷其本弃其生也文德览书见其志在避名惧于辱也叹曰非智者能如是乎言罢自吟一律以述往情诗曰几多闲士拜金銮尽中奸雄百舌端系狱含愁冤气重殒身抱恨雨声寒山河渐折刘风境天地难移我志肝再入麒麟班振肃史书青节万年看吟罢升堂理政陈肃纪纲由是朝廷莫不仰望初诏下举钩党合郡国所灾相连及者多至百数惟平原相史弼独无所上帝怒乃令中郎责曰诏书疾恶党人旨意恳切之甚青州六郡其五有党平原何治而得独无弼曰先王疆理天下画界分境水土异齐风俗不同五郡自有平原自无胡可相比若承奉上司诬陷良善淫刑滥罚以逞非理则平原之人户可为党相有死而已所不能也中郎见其所言默然无答返京奏于帝方释其过十二年丁丑帝崩窦太后临朝与城门校尉窦武定策禁中迎河间孝王曾孙宏立之时年十二岁是为孝灵皇帝名宏字曰大肃宗玄孙解渎亭侯苌之子也桓帝无子窦太后立之在位二十二年而崩寿三十四葬于文陵山按谥法乱而不损曰灵改年号曰建宁元年至六年又改光和元年至三年又改中平元年太子协即皇帝位是为孝献皇帝名协字曰台董卓废皇太后而立之在位三十一年曹丕篡位废帝为山阳公寿五十四而崩葬于禅陵山按谥法聪明睿智曰献改年号曰初平元年按东汉及此是为一十二帝即位之初三国传于是编起二帝之事俱备其传今但略集其名余悉不载东汉十二帝之名总具于后世祖光武皇帝名秀字文叔在位三十三年而崩寿六十二岁葬于原陵山显宗孝明皇帝名庄字曰严在位十八年而崩寿四十八岁葬于节陵山肃宗孝章皇帝名炰字曰着在位十三年而崩寿三十一岁葬于敬陵山孝和皇帝名肇字曰始在位十七年而崩寿二十七岁葬于慎陵山孝殇皇帝名阴字曰盛生近百日即位一年而崩寿二岁葬于康陵山孝安皇帝名祐字曰福在位一十九年而崩三十四岁葬于永陵山孝顺皇帝名保字曰守在位一十九年而崩寿三十一岁葬于顺陵山孝冲皇帝名炳字曰明在位一年而崩寿七岁葬于怀陵山孝质皇帝名缵字曰继在位一年为梁冀所弒而崩寿九岁葬于静陵山孝桓皇帝名志字曰惠在位二十一年而崩寿三十六岁葬于宣陵山孝灵皇帝名宏字曰大在位三十二年而崩寿三十四岁葬于文陵山孝献皇帝名协字曰台在位三十一年曹丕篡位废寿五十四岁而崩葬于禅陵山东汉秘史本书说明