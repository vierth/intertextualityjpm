慈悲地藏菩萨忏法X卍XXX慈悲地藏忏法卷上严净坛场杨枝净水徧洒三千性空八德利人天饿鬼免针咽灭罪除愆火𦦨化红莲南无清凉地菩萨摩诃萨南无观自在菩萨摩诃般若波罗密多唵捺摩巴葛瓦帝阿巴啰密沓阿优哩阿纳苏必儞实执沓牒左啰宰也怛塔哿达也阿啰诃帝三药三不达也怛儞也塔唵萨哩巴桑斯葛哩叭哩述沓达啰马帝哿哿捺桑马兀哿帝莎巴瓦比述帝马喝捺也叭哩瓦哩莎喝愿将以此胜功德祝赞皇帝万万岁圣明君诸国来朝位南无无量寿祝赞皇帝万万岁以此经呪功德回向护法龙天三界岳渎灵聪守护道场真宰祈福保安平善庄严无上菩提普愿法界众生共入毗卢性海香赞炉香乍爇法界蒙熏诸佛海会悉遥闻随处结祥云X诚意方殷诸佛现全身香云葢菩萨摩诃萨普贤王菩萨象驾光临有一菩萨结跏趺坐名曰普贤身白玉色五十种光光五十种色以为项光身诸毛孔流出金光其金光端无量化佛诸化菩萨以为眷属安庠徐步雨大宝华至行者前其象开口于象牙上诸池玉女皷乐絃歌其声微妙赞叹大乘一实之道行者见巳欢喜敬礼复更读诵甚深经典徧礼十方无量诸佛礼多宝佛塔及释迦牟尼并礼普贤诸大菩萨发是誓愿若我宿福应见普贤愿尊者徧吉示我色身普贤王菩萨摩诃萨一切恭敬一心顶礼十方法界常住佛一心顶礼十方法界常住法一心顶礼十方法界常住僧是诸众等各各胡跪严持香华如法供养愿此香华徧十方以为微妙光明台诸天音乐天宝香诸天肴饍天宝衣X不可思议妙法尘一一尘出一切尘一一尘出一切法旋转无碍互庄严徧至十方三宝前十方法界三宝前皆有我身脩供养一一皆悉徧法界彼彼无杂无障碍尽未来际作佛事普熏法界诸众生蒙熏皆发菩提心同入无生证佛智愿此香华云徧满十方界供养一切佛尊法诸菩萨缘觉声闻众及一切天僊以起光明台过于无边界无边佛土中受用作佛事普熏诸众生皆发菩提心南无宝昙华菩萨摩诃萨释迦如来证明礼忏以此称赞三宝功德脩行无上大乘善根奉福上界天龙八部梵王帝释护世四王三十三天阎罗五道六斋八王行利鬼神天医使者护法星干各及眷属僧伽蓝内护正法者祝延当今皇帝统御万年太子千秋金枝玉叶郡邑宰辅土境士民师僧父母善恶知识造寺檀那十方信施广及法界一切众生借此善根平等熏脩功德智慧种种庄严此世他生同登乐地X佛智真如清净月无缘寂照朗虗空斯心尽处是菩提是故志心归命礼启运慈悲地藏忏法今当归命三世诸佛南无过去毗婆尸佛南无尸弃佛南无毗舍浮佛南无拘留孙佛南无拘那含牟尼佛南无迦叶佛南无本师释迦牟尼佛南无当来弥勒尊佛南无地藏王菩萨无上甚深微妙法百千万劫难遭遇我今见闻得受持愿解如来真实义建此地藏菩萨慈悲忏法者为令一切众生发欢喜心成善法益而兴忏法为令一切众生破除烦恼成对治益而见忏法亦令一切众生从戒定慧自闻思脩成五根力得生善益而脩忏法复令一切众生脩世出世业证第一义八理益故而行忏法良以法界一切众生皆由不如实知真如法一不守真常动转业现妄起无明境界为缘觉心凝寂旋乖法性相续徧计取执自他展转相因善恶果报无记三性苦乐迭奏如谷随声临镜随影遂有凡伦生起诸相昇沉轮替羁锁难离法性元明于是汩没故曰三界惟心万法惟识悟惟心之妙理罪福同是空华迷法性之圆明善恶无非实果所以轮回三有远涅槃山漩澓四生入生死海波波造业岌岌为愆垢如山积易塞真空惑似冰坚难分俗谛机感我佛应入娑婆地藏X慈尊云臻大集垂形月印降迹星罗运同体之慈仁济有情于苦海垂无缘之悲仰度六道于爱河荡涤尘缘湔除惑垢以是因缘忏摩爰启奈何等妄境迷心幻缘翳识自从旷劫报入娑婆因无明而顺业愚分真俗亲疎禀有识以违仁孰辩贤恶可否纵酒昏迷恒无智慧纵欲败度每有愚痴恃巳聪明陵人傲物依他起见自实愆疣所有之过恶无穷招报之年期不既若不忏涤于身心必致罪弥于宇宙计招业报定入三涂尽未来时何由解脱故等今日率诸净信广具香华普设供养结水月之坛仪行忏摩之法事求哀悔过发露披陈巳作之罪悉冀消灭未作之𠎝不敢复造是故归依十方尽虗空界一切诸佛归依十方尽虗空界一切尊法归依十方尽虗空界一切圣僧次复志诚归敬启请梵王帝释护世四王天龙八部业道冥王应现我前证知忏悔是故等宜各志诚五体投地如泰山崩归命顶礼一切诸佛南无本师释迦牟尼佛南无阿弥陀佛南无弥勒尊佛南无师子奋迅具足万行佛南无觉华定自在王佛南无一切智成就佛南无清净莲华目佛南无袈裟幢佛南无师子吼自在力王佛X南无功德云佛南无文殊师利菩萨南无普贤愿王菩萨南无财首菩萨南无阿逸多菩萨南无定自在王菩萨南无观世音菩萨南无本尊地藏王菩萨礼诸佛巳次复忏悔等从无始以来至于今日皆由不信三世诸佛是归依主不信五时妙法是甘露食不信六和圣贤是导迷师所以轮回三界随顺妄习往复四生逆生死流迷沦苦海无解脱期而我等虽复麤知三宝曾未发心修行尤与一切众生内计我我外逐妄缘称三毒根随六尘境徧造五逆十恶广兴杀盗淫欺乃至广开八万四千诸尘牢门障闭八万四千诸般若道三善路截四恶道通无始至今尚在凡夫故大觉世尊地藏菩萨云集忉利深起哀怜报本埀慈教行忏悔夫论忏悔者必先忏悔三毒五逆元首消除业无生起则六根十恶欲造无由尘劳门闭妙行斯前胜境冥通菩提可逮故等今日生增上心立坚固行以为灭罪方便则三毒六根及缘生诸法自然应念消忘修行自在是故今日求哀忏悔然行忏者当知惑业各有元由使我流转三毒是咎于是先忏三毒惑因次悔恶业苦果何以故尔苦因业有业为惑成生起连环三世不息生起元由仍归意地意妄起故身口业随而此意业复有三名一曰悭贪二号瞋恚三是疑痴由疑痴故顿起结使故知百千烦恼咸根三毒能令众生常住三途然有X三途者皆由三毒滋润故招生死轮回若诸众生纵脱泥犁得还人道复受贫穷孤露之身以酬悭贪不信佛故若有众生饿鬼罪毕得还人伦复受凶佷顽钝之躯以酬不信大乘之报若有众生脱旁生道生人伦中愚痴无智如醉如痴以酬不随众中修学之故以是因缘邮传三道虽其受报千差察其本源各从意地意业既有如斯苦报岂得安然而不忏悔然此三种俱名为毒者葢能灭一切众生法身慧命故亦名此烦恼以为无明昏乱能以昏烦之法恼乱众生故亦名此烦恼以为染污无知能葢蕴真如清净理故亦名此烦恼以为怨贼能灭众生五分法身与功德法财故亦名此烦恼以为爱河汩没众生于生死海不能到涅槃岸故亦名此烦恼以为牢狱能桎梏众生不得解脱自在故如是烦恼牵连六道綑缚四生造业无边轮回不绝皆由此烦恼以为贼媒嫁祸千差娶苦万别是故等今日志诚求哀忏悔如是三毒应念屏除又念等无始来今身既人间受报虽复修行善法而于一止二观三因四缘五蕴六蔽七趣八倒九有十境十一徧使十二重城十六知见十八界二十随二十五我六十二见八十八见惑九十一思惟百八枝末尘劳八万四千烦恼各随本数俱系无明昼夜炽然前逼识浪局迫心源开诸漏海涌没真如恼乱圣贤六道四生迷惑三空障蔽六度如是烦恼弥覆觉明果报婴心身难逃逭是故今X日哀恳慈尊受我殷勤志心忏悔烦恼结习一念冰清闻思修业行解圆成仰愿十方三宝十轮地藏能仁以本慈力以本悲力誓愿神通之力摄受我等求哀发露一切烦恼皆悉伏断行愿精明菩提果熟一切生因永不复受相与志信等一痛切五体投地如大山崩虔恭运想十方顶礼一切诸佛南无释迦牟尼佛南无阿弥陀佛南无弥勒尊佛南无无边身佛南无宝胜佛南无波头摩胜佛南无宝相佛南无师子吼佛南无净月佛南无大通山王佛南无文殊师利菩萨南无普贤菩萨南无观世音菩萨南无定自在王菩萨南无无尽意菩萨南无大势至菩萨南无地藏王菩萨礼诸佛巳次复忏悔夫忏悔者盖论改往脩来自新悔故然现业易制修行可达宿习难除必假忏法今夫行人好正而固邪欲洁而偏染不教而自能不愿而自为称然若有驱策而不能巳者宿习之所使也德隆而行鄙行善而身凶多障多歉数病数恼绵然若有机缄而不能释者结业之所召也兹非一生一劫之缘乃是无始以来念念受熏种子异熟现行牵成故非忏悔莫能释之然欲忏巳往之愆尤必借当来之行业以致入圣超凡咸从斯举当从佛语如法X修行而先须知止正心诚意明德知止定静则诸恶不作正心安虑则众善必行诚意格物则巳往之愆尤可释明德自新则将来之福慧可期莫疑小善以为无福小善不作何以成圣莫疑小恶以为便行小恶若积足以灭身各宜努力同忏愆尤经云罪性本空由心妄造而福体无基皆从心得罪既从空以妄造福亦自心以觅址而等既未离于凡地触向都迷事非资于圣典忏悔何崇是故今日起勇勐心发精勤心忏悔夙愆然忏悔功德力不思议何以故天上五衰相现忏之仍复天伦人间弒逆报熟悔之复还人道能令行人得安隐乐若能努力投诚志心发露三障愆由自然消灭是故等求哀忏悔又复自从无始生死以来因无明故果报奚穷由烦恼性造十恶业耽染爱着贪欲奋驰结色流爱精慾烦恼瞋恚交争忿恨自他怀害无过杀业烦恼性识愚痴不分善恶惟色惟心惛愦烦恼我及我所陵人傲物盗窃名器上慢烦恼疑惑圣教邪正不知进止难决犹豫烦恼拨无因果着断着常永堕见坑戒禁烦恼不识缘假身受心法执计四倒迷于三世悞人悞巳常在三途边见烦恼亲近恶友疎远善人不理正知身见烦恼是二十随缠缚三界徧受四生展转轮回无有罢期今等发露求哀皆悉忏悔又复于中随烦恼性无惭无愧不畏鬼神不知因果造罪无边曾未忏悔又复悭贪巳物悋不与人见他财宝枉取X贪求奢诞五情不怀六念放逸身心不摄烦恼心行弊恶道违清规偏行𢡖刻不忍烦恼是法怠堕非理精明悠悠缓纵不勤烦恼静虑躁动进止沉凝纵心自恣不勗烦恼触境生意不辩是非掉举失念无知烦恼瞋讥苦乐毁誉利衰逐情奔逸矫乱烦恼阿侫时态謟曲紏纷覆藏隐善不直心烦恼易忿难悦嫉妬良善謟诳爱憍害毒烦恼面是背非乖经违典非理虿人循情屈巳谓合时宜乃至苦集灭道世出世间十二因缘顺观生起反观还灭轮转烦恼致于尘沙障乎化道无知止于中途搆起六麤动转三细皆由烦恼性恶盖覆心地秘藏如是惑因幻造业果如我今日求哀忏悔乘今精进之功及诸佛神通之力十使永息三毒顿忘三惑烦恼令尽无余三途解脱于身心一念无忘于智地开七觉华证十地果于佛菩萨同获无生广及自他入心地藏忏悔发愿巳归命礼常住三宝赞心地秘藏烦恼紏缠因之身口意相连造罪广无边稽首金仙众恶一时蠲南无地藏王菩萨慈悲地藏忏法卷上X慈悲地藏菩萨忏法X卍XXX慈悲地藏忏法卷中悲愍为茎智慧叶三昧为须解脱敷菩萨蜂王食甘露我今敬礼佛莲华一切诸佛愍念众生为说慈悲地藏忏法今当归命一切诸佛南无释迦牟尼佛南无阿弥陀佛南无当来弥勒佛南无山王佛南无智胜佛南无净名王佛南无智成就佛南无无上佛南无妙声佛南无满月佛南无月面佛南无三世诸佛南无文殊师利菩萨南无普贤菩萨南无观世音菩萨南无普广菩萨南无虗空藏菩萨南无金刚藏菩萨南无地藏王菩萨礼诸佛巳次复忏悔上来略忏烦恼障竟惑障清净业因不继业无偶匹造罪何由次当忏悔业障业相虽多有漏无漏黑白捡之收无不尽然佛言五戒儒说五常常戒虽殊体本元一克巳复仁慈心不杀见利思义不与不取非礼不视宁许奸邪言可翻覆信则断金嗜酒灭身妄言败德坚持常戒人道无亏此五善业同名有漏以不能超越同居界故复有胜伦不惟悭巳以物慧他不特不杀性嗜好生虽未离淫X进止有节赞美十善叹护一乘摄散精勤脩未到定果感地居主小千界报似胜人皆归有漏更复有人厌欲苦麤欣色净妙修四种定感十八种天虽伏烦恼尚未断灭色漏未除复有深机厌色牢笼尽识归空观空想灭以无所处灭尽顶天寿经沙劫复坠轮回未获无生亦名有漏如向若人若天虽修善业不出轮回俱名黑业若修禅观依止观空始五停心总别相境身受心法次第观成行三十七品之助道观一十六行之正修破八十八之见使得证见道除九十一之思惟身证无生心境寂灭以正徧空离五蕴山出生死海居涅槃顶于法无为不得度生未名菩萨若于中乘因缘体法从无明缘行乃至忧悲苦恼自无明灭忧悲苦恼亦灭如是逆顺体法惑寂智灭疾证无为病在无机并收小果若夫菩萨名大乘者自身未度先度众生发僧那于始心终大悲而赴难广行六度功越三祇修漏无漏之慧业获生无生之慈悲开佛见知证极自性合本有之灵明悟心地之秘藏心佛众生同归三德而巳奈等所以不能解脱者皆由性识无定逐境生心染习结业净习结果为善为恶曾未暂停轮回五道徧历四生动经尘劫迷惑障难如鱼游网将逝长流脱或暂出又复遇网但因妄见妄习发生邮传三界旅邸四生出没不停自招剧咎皆由十种妄习不得解脱云何为十一者淫习交接二者贪习交吸三者慢习交陵四者瞋习X交冲五者诈习交诱六者诳习交诬七者怨习交嫌八者见习交明九者枉习交加十者讼习交諠由斯十习造十恶果皆由六根种种搆造致地狱报六根交受以是因缘故当忏悔第一先忏淫习者男女根境交接相磨研磨不止摇动根尘汝怜我色我爱汝心日月岁深转复尫瘵眠梦不安身肢疼痛𢡖悽不乐临欲令终父母妻努洞伤死别亡者神识昼夜长行去无遮止即身应受业报铁床经劫受苦无量无边是故诸佛色目行淫同名慾火菩萨见淫如避火坑我与众生无始来今而元不知远离色欲避淫火坑于内外境男女身分迷色迷心广造丑业自破净戒毁他性遮耻他门户坏贤节名不男不女五种非人或比丘尼亦嗜欲习造地狱因受苦无量故于今日恭对圣贤剖露披陈求哀忏悔愿十方佛地藏能仁倾甘露水湔除罪垢使我无始欲习化为尸罗净缘究竟菩提成就戒德登欢喜地永截轮回第二忏悔贪习者贪习业现发于相吸吸引不止滋蔓贪根犹如磁石铁鍼同伦知足之人虽贫亦乐不知足者富更愈求殊不知富招极祸丧家失命眷属分离更有三缘不求自至或遭水火无妄横罗或生逆子弛法凋残消瘦家园苦等剜肉纵能善御耗散无期是故诸佛色目多求同名贪水菩萨见贪如避瘴海我与众等无始来今而全不知多求多苦不离X瘴海轻重宝物利禄公私枉骋驰求相吸恶取劫夺剽掠横毒良民于三宝财混乱杂用托公私益偷越关津盗窃铢锱欺瞒圭合以麤易好以短换长巧计百端希望毫𨤲益我贪心贪得无厌至受轮回故我今日恳佛哀怜受我忏悔所有贪业皆悉消除乘斯礼忏功德增伊檀度焚熏以此胜因满波罗蜜究获净心登离垢地第三忏悔慢习者慢习交陵发于相恃驰流不息腾逸奔波无明海濶积水贪深如人口舌自相绵味因而水生彼此相皷累劫成仇相攻辩驳讼及经生死有血湖灰河热沙洋铜灌口等报是故诸佛色目我慢同名痴海菩萨见慢如避巨溺及众等无始至今而浑不知痴慢水溺随世八风波浪千叠漂生死海沉慢见河张憍慢帆入无明流泳洋沉沦无有出日又复或恃种性憍慢余人或以聪明轻欺后学乃至未得谓得未证谓证妄窃道器讹述后生如是等慢不可具说恭对三宝悉皆忏悔愿静虑圆成忍波罗蜜越慢溺海登涅槃山发智光明入一乘地第四忏悔瞋习者瞋习交冲发于相忤忤结不息心热发火铸气为金鬬生恶业生有刀轮剑戟斧钺锯鎗是生冲冤杀气飞动瞋习相击则有宫劓斩刖剉剌搥击等报是故诸佛色目瞋恚同名刀劒菩萨见瞋如避诛戮我与众等无始来今而曾不知瞋恚恶习揽斯交冲师瞋弟子弟子瞋师父母六亲姻戚故X旧邻里乡党更互相冲紊然较计誓不和谐不念自无慧力彼有福缘妄争高下竞结冤讐自有愆尤多方文饰他尠过失广为簸飏如是瞋恚无量无边故我今者恭对圣贤所有瞋习悉皆忏悔精进止观成波罗蜜𦦨慧增明证无上道广与众生同登四地第五忏悔诈习者诈习交诱发于相掉相嘲不住引起烦恼如水浸田稗莠生长荒芜良稼善谷不生诈习相延是非空搆矫设异议罔冐豪雄弹压彼此欺诈自他曲媚时宜相加枉直则有杻械枷锁杖笞棒挝等报是故诸佛色目奸伪同名谗贼菩萨见诈如畏豺狼我与众等无始至今而宛不知诈伪豺狼谗人如是反趂夙习徧起謟伎衙仗豪门颠覆良第不任忠信偏诈无辜递相诱引非作非为舍于八正邪命邪求亡身丧命俱系诈缘如是等因造无量罪终招苦果无由出离故我今日恭对圣贤求哀忏悔惟愿三宝地藏慈尊哀怜摄受证我披陈上来五习等一消除三昧总持入那伽定禅波罗蜜举念具足究竟菩提发无碍辩乐说无尽广接有情出轮回海同登彼岸过难胜地证佛无为现前众等相与志心等一痛切归命敬礼一切诸佛南无释迦牟尼佛南无金刚不坏佛南无金宝光佛南无金龙尊佛南无精进军佛南无精进喜佛南无宝火光佛南无宝月光佛X南无现无愚佛南无宝月佛南无文殊师利菩萨南无普贤菩萨南无师子旛菩萨南无师子作菩萨南无虗空藏菩萨南无观世音菩萨南无地藏王菩萨摩诃萨礼诸佛巳次复忏悔第六诳习交诬诬妄不止心欺造奸则有尘秽屎尿污言如尘随风各无所见沉溺腾跃飞坠漂沦苦报等事是故诸佛色目欺诳如同劫贼菩萨见诳犹践蛇虺我与众等从无始来至于今日而尤不知欺诳蛇虺曾未远离或随诳习心计异端口发诬言见言不见闻言不闻知言不知作言不作面是背非哄骗无知背恩负义而亲不亲诳妄说法瞒昧愚伦言巳则高登圣位毁他则堕在凡夫而不知自入见坑牵人入狱将招苦报无量无边若不忏悔焉可灭除是故今日恭对诸佛一一披陈求哀忏悔从今巳往真实脩行智慧现前满波罗蜜真语实语不诳不欺精进菩提悟心地藏第七怨习交嫌发于衔恨由忿为先怀恶不怠结怨为性不能含忍热恼奋驰则有投辞控诉讼及公庭故即飞石投礰匣贮车槛瓮盛囊幞如阴毒人怀抱畜恶报有投掷擒捉击剚抛撮无间等事是故诸佛色目怨恨同违害鬼菩萨见冤如饮鸩酒我及众生无始至今而实不知冤恨鸩酒醉无明家怨习交嫌相衔相恨结怨结讐或父母边忤逆不孝兄弟姉妹X姑姨伯叔眷属良朋师僧共住违教弗训如是嫌恨未得忏除故我今日仰对三宝地藏慈尊鉴我生来所有冤仇悉皆消灭未结冤业不敢复作智慧远行应念成就方便波罗蜜真实证其中具足神力应化十方度诸有漏到涅槃山第八见习交明发于相违相违不止便怀戒禁邪悟诸见相反出生如是即有主吏官曹辨正文词考諊邪伪如行路人往来相见是习相交报有勘问权衡推案察访对镜照明承认允伏善恶判官及诸童子手执文劵辩㭊谣讹諊讯等事是故诸佛色目邪见同名见坑菩萨见诸虗妄徧计徧执如临毒壑我与众等无始来今而竟不知邪见交明真似毒壑于诸谛理妄计博度执我我所起诸邪见着断着常着空着有戒取见取随事生心拨无因果妄举邪缘谓是正道更有迷明投崖拔发尝秽卧薪舍身误为无益苦行乃至命终直堕无间如是见业曾或有之故我今日恭对十方调御归命地藏慈尊忏悔邪见邪思顷成正知正见与众等正心不动八地高登愿波罗蜜一生成就等与含生咸阶圣果俱悟无为同归秘藏第九枉习者枉习交加发于欺诳由欺谤故内无实心誉人以善惟恐不至于天毁人以恶尤虑不及于渊讥毁良善贬斥沙门志不忠贞心存虗伪如是故有合山磕石碾硙耕磨如谗贼人逼枉贤良枉习相X排以有捺搥按蹙冲度诸事是故诸佛色目怨谤同名谗虎菩萨见枉如遭霹雳我与众等无始来今而更不知枉习欺谤的如谗虎或以枉法诬陷亲朋谗害师僧及余人辈心无慈忍𢡖刻无辜鳏寡孤独横罗奇殃致死含冤难可由䜣如是怨谤业相无边故我今者正意诚心恭对圣筵发露忏悔所有枉习悉使冰消行愿成就力波罗蜜不兴恶念更造三途永摄人天当脩善慧引导有情同归正觉第十忏悔讼习者讼习交喧发于藏覆不能隐恶扬善而反嫉善妬能发宣隐恶使彼难容唯恐我不胜人人便胜我意气刚愎旁若无邻自作之罪不使伊闻他违常仪恚类宣布如是故有鉴证分明不自藏影如人日中毛发自露故有业镜火珠披露宿业对验等事是故诸佛同名阴贼色目覆藏菩萨见覆如戴高山履于巨海我与众等自从无始迄于今生而终不知讼习妄缘藏护瑕玼包含过失言巳则无德不归说他则何恶不有气质憍慠目空无人喧及公私言词巧搆经年累世无有罴期又复发喧私忿彰露恶形不顾身命何怜家室心心相续意在前人念念无穷唯圌快巳如是因缘皆由掉举致成重喧展转相应会无暂辍故我今日恭对世尊地藏菩萨始从淫习终至讼喧是十习因造百千业及至地狱六受交报及与三途无不由之一一披陈重重忏悔愿佛菩萨倾大甘露沃灭习因慧𦦨光明烁破痴暗行X愿成就禅观精深智波罗蜜皆悉圆满法云徧界普荫羣机法雨滋沾同明道种脩菩萨之愿力证无上之菩提究竟圆成十地妙行相与志心等一痛切五体投地如泰山崩归命顶礼一切诸佛南无释迦牟尼佛南无无量寿佛南无无垢佛南无离垢佛南无勇施佛南无清净佛南无清净施佛南无娑留那佛南无水天佛南无坚德佛南无旃檀功德佛南无无量掬光佛南无文殊师利菩萨南无普贤菩萨南无观世音菩萨南无金刚藏菩萨南无无尽意菩萨南无定自在王菩萨南无地藏王菩萨礼诸佛巳次复忏悔向来巳忏烦恼障竟次悔业障今当忏悔报障经云假使百千劫善恶业不亡因缘会遇时果报还自受故知习因业果招感不差所以世尊而示金鎗马麦木槊头疼以斯令人灼然可式何以知然天上五衰相现忏之即脱猪身人间五逆报熟悔之顿除狱报如斯等类弥徧经文故知忏悔实能灭祸而我凡夫以无道眼安辩因果唯逐六尘勾引六识趂外六境起内六妄徧造十恶迷失一真罪既凭六根而互造苦还依六识以交婴云何名六一者眼根见业招引恶果斯见交报是人将终先见X勐火弥𦦨烧空亡者神识乘烟飞坠入无间中发明二相一是明见徧见恶物刀山岌岌剑树峨峨亡者神识生无量畏二者暗见寂然不见亡者神识心生恐怖如是见火烧见则为明暗恐怖之色烧听则为镬汤融铜振响之声烧嗅则为黑烟紫雾之气烧舌则为焦丸铁糜之味烧身则为石灰炉炭之触烧心则为星火迸洒鼓扇不息之思如是六种一时交受皆由昔者眼贪幻色今报如是伊不忏谢何有出离而我众等无始来今或贪幻色心着妄尘玄黄朱紫红缘鲛绡珍奇宝玩男女容颜驰境好逑起非法想造恶无穷招报如上故于今日恭对三宝地藏慈尊忏悔往业从今日去摄心内照不逐外尘实境现前见净妙色发真观智不染习因得如所愿满菩提果二者忏悔闻报由妄闻习招引恶愆此闻业交临命终时先见波涛没溺天地亡者神识降注乘流入无间中发明二相一是闻听听种种閙精神愗乱二者闭听寂然无闻幽魄沉没如是闻波注闻则能为责为诘注见则能为雷为吼注息则能为雨为雾洒诸毒虫周徧满身注味则能为脓为血种种杂秽注触则能为畜为鬼为屎为尿注意则能为雹为霰摧碎心魄如是皆由耳根造业招报而然我与众等无始来今或为音惑宫商絃管吴歌郑声檀板演剧男女优伶妖娆曲调种种淫词着境迷心起非法想造罪无边当报如上故于今日发露披陈求哀忏悔乘此X闻熏俾我耳闻法身之妙理仗今忏法即成般若解说之圆音普化有情同归寂忍三者嗅报交时齅习业熟其人命终先见毒气充满远近亡者神识从地涌出入无间中发明二相一是通齅被诸恶气熏极心扰二者塞嗅气掩不通闷绝于地如是嗅气冲息则能为质为履冲见则能为火为炬冲闻则能为没为溺为洋为沸冲味则能为馁为爽冲触则能为绽为烂为大肉山有百千虫咸来咂食冲思则能为灰为瘴为飞砂砾击碎身体如是嗅业妄报如向我与众等从无始来至于今日或为鼻惑造众过愆或贪诸香沉檀降速牛首苏合麝脐龙脑鸡舌马蹄男女身分姿态娇柔徧逐幻尘造诸触业果报熟时将何可免是故今日恭对三宝求哀忏悔从今巳去尽未来时安那般那常闻五分法身之香舍生受生永离生死臰秽之气顿绝尘氛长增法味止观定慧十境圆明一息无妄潜通十地四者嗜味招引恶果斯味报满其人命终先见铁网炽火交煎周幔世界亡者神识下透铁网倒打丁圭其头入无间中发明二相一者吸气结成寒冰冻冽身肉二者吐气飞为勐火焦烂骨髓如是味报历尝则能为承为忍历见则能为然金石历听则能为刀兵刃历息则能为大铁笼弥覆国土历触则能为弓为矢为弩为剚历思则能为飞热铁从空雨下头入足出如是味报皆伊过去不信佛法妄说圣言贪食酒肉X感报而然我与众等无始来今或贪众生血肉鲜美甘肥妄资四大更增苦本口烹鼋染指而兴父子之讐咶酒惊心顿起君臣之绝因味造业如是愆尤而我释子沙门岂得贪味类尔是故今日恭对圣贤尽情忏悔愿从今去蔬食自节羶秽远离禅悦恒餐法喜饱䬸四辩宣扬八音敷奏应机说法慧命延鸿等与含生同超味着五者触报招引恶果触业熟时是人将终先见大山四面来合无复出路亡者神识见大铁城火蛇火狗狮象虎狼牛头马面手执䥫矟驱入城门向无间中发明二相一是合触合山逼体骨肉血溃二者离触刀剑锯身心肝屠裂如是合触则能为道为观为厅为案历见则能为烧为然历听则能为击为撞为剌为射历息则能为括为袋为拷为缚历尝则能为耕为钳为斩为绝历思则能为坠为飞为煎为炙触业招报交受如是我与众等自无始来或贪华绮绵绣绘縠兽毛蚕口毳氎皮靴吴绫蜀锦椒茧孤裘七珍丽服细滑䌷裳触境迷心起非法想如是罪恶无量无边故于今辰恭对三宝一一披陈求哀忏悔从今巳去披忍辱铠踞法空座入慈悲室普化有情同登觉岸六者意业招报此意业交其人命终先见恶风吹坏国土亡者神识被吹上空乘风旋落入无间中发明二相一是不觉迷极则慌奔走不停二是不迷觉知X则苦无量煎烧痛深难忍如是邪思结想则能为方为所结见则能为铁镜台为鉴为证结听则能为大合石为冰为霜为土为雾结息则为大火车轮火船火槛结尝为大呌唤为悔为泣结触则能为大为小为一日中万死万生为偃为仰如是六种名曰交报皆是众生迷妄所起三毒为因十习为缘因缘交遘果报共成则知虗妄造业虗妄受报皆是空华乱翳实性然于理境曾未乖张妄想发生于菩提心恒非本有是故等既是凡夫宁知圣道或因三毒而起惑或因十习以积愆或从六根而造罪必堕四趣以轮回是故我今求哀忏悔仰愿十方三宝十轮地藏慈尊放净光明照烛我等所有愆尤自他冰释愿乘今之忏力增道损生究竟安乐以金刚智照破无明心地秘藏应念圆成同佛十力四无所畏十八不共无量功德具足六通三达洞明广宣四辩度尽众生然后入灭志心忏悔发愿巳归命礼常住三宝赞十因妄习造罪如山六根交报堕无间受苦有谁怜顶礼慈颜因果自酬还南无地藏王菩萨慈悲地藏忏法卷中X慈悲地藏菩萨忏法X卍XXX慈悲地藏忏法卷下一念普观无量劫无去无来亦无住如是了知三世事超诸方便成十力一切诸佛愍念众生为说慈悲地藏忏法今当归命一切诸佛南无释迦牟尼佛南无无量寿尊佛南无光明功德佛南无无忧德佛南无那罗延佛南无功德华佛南无莲华光游戏神通佛南无德念佛南无善名称功德佛南无红𦦨帝幢王佛南无善游步功德佛南无宝华游步佛南无宝莲华善住娑罗树王佛南无鬬战胜佛南无善游步佛南无周匝庄严功德佛南无文殊师利菩萨南无大行普贤菩萨南无观世音菩萨南无弃阴葢菩萨南无无尽意菩萨南无虗空藏菩萨南无地藏王菩萨礼诸佛巳次复忏悔上来巳忏惑业报竟三障清净三道停酸今当忏悔鬼畜人道三种余愆是诸众生皆于过去无量劫时非毁律仪破菩萨戒污涅槃性坏菩提根乘十习因造无量罪不孝父母违逆师长恣杀盗妄美巳恶人奸淫邪污造种种业报入无间X受苦万端历劫烧然受诸苦剧狱报虽尽还堕鬼伦仍有十种鬼趣出生若本淫习贪色为因男女相逐放佚成风罪在狱中以经尘劫出生人间遇风成魃杀稿田禾烧空雨气枯涸江河欲习致焚于神庙淫心累溺于子亡如斯一类名旱魃鬼贪财为因盗窃成习侵公益私不舍悋心损人利巳如是等业报毕出狱得升人间依然鬼道附托金银玉帛或依草木成形金精戏于窦义树神击于曹瞒如斯一类名为怪鬼若其慢习贪傲为因发于相恃高举陵人自强傲物身谢命终洎报地狱巳经沙劫情毕想升依然幽隐遇气成形慠罔不息常抱饥虗纵遇水时还能害巳五百年不闻浆水之名千万劫常受饥馁之苦如斯一类名曰饿鬼贪习忆业由贪交冲发于相忤怀忆不忘造心忿恨展转为嗔瞋火烧空然成地狱情报罪毕想升人间遇衰为患犹依忿气毒厉伤寒傅尸骨蒸乃至生无能以灭贼死有感而威神如斯一类名厉志鬼若本诈习性自依奸凭虗架妄由调相牵引起恶业招地狱愆沉潜亿劫受苦无穷情毕想升暂生人间遇畜成形诈言祸福狐狸猪狗鹦鹅鹄禽公冶长于缧绁裴生脱于羁縻如斯一类名为魅鬼若本诳习贪妄成愆多谋阴覆利养自求罔冐权英令人情昧凡其干略自落彀中发于相妄互为是非因遭地狱业报情枯想升人世遇幽成形还依卧寐䆿畏其人黄梁炊于顷刻槐柯吏X于终朝如斯一类名魇寐鬼若其夙习贪恨为由怀恶造业结怨成讐狱报累巳以经多劫情毕想升暂处人间遇蛊成形龟蛇怪异灾咎逆知幽隐缠绵余习之报智感梦于明王身难脱于鼎镬如斯一类名蛊毒鬼若本明习覆心成业内外正典异见邪生虽事经纬出生常反拨无因果违拒戒常堕在狱中情毕想升方为鬼道遇明成形日月薄蚀山泽妖神黄石符于秘术青曩妙于玄箴如斯一类名魍魉鬼由因本习贪成为缘诳伪之业枉狎巫示举枉措直率巳欺人扰害无辜证述其罪而兹造恶以报无间情毕想升出生人间伶伻役卒运石搬沙塞㵎填河鞭山入海钱王射于水鬼秦始䇿于山灵如斯一类名役使鬼由因宿习贪党成羣攻发人之隐恶树党巳之兇伦斯其造罪狱治情枯想升人世传送成形如世扶箕巫祝童戏卜算吉凶休咎祸福指顾阴阳九流虽示于趋避然皆堕落于偏邪如斯一类名传送鬼如是十类鬼人皆由迷真逐妄幻作幻成枉搆是非俱从情想洎受狱愆还依鬼趣业火煎烧报滋逮尽余波未竭堕十类中故我今日恭对三宝地藏慈尊一一披陈重重忏悔过去十习一屏消除未来鬼身永不复受脱幽沉之苦趣随所愿以遨游念念修行心心善道同得法忽乃至菩提永绝情源长泛觉海我与众等重复志诚五体投地归命敬礼一切诸佛X南无释迦牟尼佛南无阿弥陀佛南无一切智成就佛南无大光明佛南无莲华清净目佛南无定光明佛南无智慧光明佛南无功德光明佛南无福德光明佛南无袈裟幢佛南无师子吼自在王佛南无觉华自在王佛南无师子奋迅具足万行佛南无文殊师利菩萨南无普贤菩萨南无观世音菩萨南无大势至菩萨南无无尽意菩萨南无财首菩萨南无本尊地藏王菩萨礼诸佛巳次复忏悔向来以忏鬼道罪竟今当忏悔畜道愆尤所以然者狱治情枯鬼惩想竭则情与想二妄俱空方出人间便为畜道与元负人怨对相逢酬傥夙债亦有十种旁生异类而怪物之鬼物销形灭来生人间多为枭类未亡余习贪块为儿衔虫作子一槩异怪是等畜生我今为其发露忏悔往习消除乘地藏之慈力脱苦类于枭禽究竟本元得心自在若风魃之鬼风消鬼灭来生人间多为咎征羣雀知俭众鼠鸣荒𪄲致水石燕应风鹤舞多旱虹架物消其类匪一总曰咎征乖今发露愿出迷伦得法自在随愿超登若其媚鬼畜死物亡来生人间诈习成形鬼仍謟媚所依既灭畜受狐身猫貍太属乞济依人謟媚千求统名狐畜乘今忏悔感佛恩消X宿世习因后不受果若其蛊类毒销形亡来生人间还名畜类蚖蛇蝮蝎潜龙虎豹螫虿于人如是怨习展转难忘乘等之忏力脱异类之匪身渐渐契真不沈惑妄又复忏悔衰疠之鬼脱生人间名为蛔类瞋习所使鬼为衰疠八人身中还受畜生复托身中为蛔蛲属瞋习刚愎畜报柔虫因果迭逢翻覆间尔如是等习愿忏消除乘佛慈恩即得心乐受气之鬼气消物故来生人间都为贪类贪慢是因饥虗其果身供庖厨故名食类𦠄肤充馈骨肉给餐鳞甲毛禽鸡鹅鱼鼈牛羊猪属枉罹刀砧慢习余波沉沦畜报如是等众为其忏悔所有枉业罪悉冰清若绵幽之鬼魂灭幽消来生人间多为服类鬼受幽缠仍为魇魅幽默既消显为服类驼驴牛马蚕茧貂裘幽隐不明故堕异属诳习是因故俦服果承今忏力涤昔因缘仗地藏之洪恩获天伦之极乐静心绵密照性无为到菩提乡出生死海次复忏悔和精之鬼见习夙因今为畜类节序犹知春来紫燕夏至黄莺秋返霜鸿而庠序冬藏雪雀以徘徊蛤鹊交形蜻蜓异质逐时变化随类易生若夫明灵之鬼明灭魂消生于人世多为休征因乘枉习果托明生以为驱使鬼道业尽畜报休征祥瑞将至预有征明凤出周兴麟生圣产林鹊报乎人喜蜘蛛埀乎禧祺如是一类尽曰休征我今顶礼忏法为其洗涤宿因顿复明心旋归性地永依圣教不堕轮回妙契无为入X心地藏依人之鬼人亡鬼灭生在世间多为驯类讼习之因鬼招传送今巳为畜报质黠慧频伽美韵鹦鹉巧言鹄能诵佛猕猴学人虽号灵禽为人所畜然上十类皆因妄情冰结习业剧招枉逐三涂无穷火业情水烧枯酬偿夙债尚作畜生因人而畜故号畜生形旁行旁故曰旁生皆由妄业之所招感于心地秘藏总是空华于空华体上宁存实果是故今来与众等先忏鬼道次悔畜生企伊同悟十习妄因即生同证一乘实果又复应知如上鬼畜各偿先债报满之时复还人道就人道中亦有十种差别若过去世曾负其财或役其力酬足自停于先世时或杀彼命或食其肉如是乃至经微尘劫相食相诛犹如井轮互为高下尽未来时莫能止遏除斯忏悔解脱何期是故等志心礼拜为其发露求哀忏谢宿业既净便升人道夫人道生者葢因常戒为正因缘今三途尽亦得为人而有愚者言恶业苦尽自得为人何须修善植福方作人天善路如其想念罪真不轻然人道在世总报虽同智愚逈异故有贵贱十种分别今者三途报尽故曰得昇乃是余业旁受诚非正因缘生是故经云标名参合众等当知彼枭伦者酬足复形生人道中参合顽类然因贪物鬼托怪形畜生土枭今复人身其性颛蒙参合顽嚣心亡德义志岂存仁不孝不忠无廉无耻任意喧嚣贪习之故彼咎征者酬足复形生人道中参合蒙痴宿习贪淫X鬼受魃精上为畜生灾咎之应业尽复人犹为愚痴着淫欲故不脩余善故招愚钝知善不从教诲违戾背条反律如醉如痴故曰愚鲁彼狐伦者酬足复形生人道中参合凶狠狱治诈习鬼托媚伦类八旁生狐狸所摄今为人趣凶狠交参刚愎自用不受人谏自专自用真贱庸人彼毒蛊者报毕复形生于人道参合佣类怨习是因蛊毒为果旁生畜道蝮蛇是形今复人身襍充伻贱为人驱使自历饥寒是昔余殃今招卑贱彼蛔伦者生人道中参合微类贪目重为习鬼报衰疠蛲蛔成畜柔弱为人人不齿录不自寒暑凭他饱馁刚愎翻柔因果迭奏彼食伦者酬偿自足亦为复形生人道中参合柔伦贪慢习因饿鬼感果空腹高心无实体性畜报食彝为人柔弱葢因贡高而招一懦强弱历然谁肯信者君彼服伦酬足复形出生人道参合劳属虗妄诳因鬼为幽魇畜承服忍人受勤劬役力艰辛百工技艺诸务杂俦寒暑策驱故曰劳类复应伦者酬足为人参合文明因从见习鬼落和精魍魉报终畜召应物参合人道绰有文声非正因缘故名参合若其休征亦复为人参合明伦枉习因由明灵果报驱驰役使无暂停休畜招黠慧人受聪明考古寻今毫无差舛彼循伦者酬足复人参于达类由因讼习鬼报依人符祝传词呪彰祸福畜报夙因人达穷通荣辱不惊犹知进退如辟谷于深山或乘桴于沧海如是一类X故曰达伦然上十种皆过去劫未闻佛法不假僧脩任十习之妄因造十种之剧业幻受泥犁情竭想升还为鬼道鬼道报尽复还畜生畜道报终旋复人身虽复人身十种逈异皆由妄执颠倒十使为缘致造十恶汝负我命我负汝财相生相杀妄作妄为不遇佛乘未闻善法远离僧脩偏任习因于尘劳中法尔流转宁免佛言深可怜愍故我今者遵三宝之垂教依地藏之圆经发等慈之愿力忏同分之习因始从三惑六根以至十恶五逆与夫三道轮回三界险趣升沉往复未获出离仰冀三宝圣贤俯赐证明忏悔使等夙障消除顿空三惑三观圆明三谛顿显十身悉备于今生十界同至奉于常乐随诸菩萨断惑证真忏悔巳归命礼诸佛及地藏菩萨摩诃萨南无本师释迦牟尼佛南无阿弥陀佛南无弥勒尊佛南无过去七佛南无十方十佛南无三十五佛南无五十三佛南无百七十佛南无庄严劫千佛南无贤劫千佛南无星宿劫千佛南无三世诸佛南无地藏经中一切诸佛南无十方诸大菩萨南无文殊师利苦萨南无普贤菩萨南无观世音菩萨南无大势至菩萨南无无尽意菩萨南无虗空藏菩萨南无无能胜菩萨X南无无边身菩萨南无地藏王菩萨礼诸佛巳次复忏悔上来巳忏三障及与十恶六根交报鬼畜人道种种余报乘斯忏力净尽消除惑业报果永不复为愿令六道四生各各具足功德智慧神通愿方同与菩萨随心自在地藏本愿经云若未来世比丘比丘尼善男子善女人童男童女诸不自在者闻我名号见我形像烧香散华供养世尊礼拜忏悔者不唯灭除先世罪因苦果即其现生之中获得二十种胜妙善利一者天龙拥护疾病不生二者善果日增福衍余庆三者深植信根华敷果实四者衣食丰足不招贫乏五者灾难消除身心舒畅六者离水火灾居处常宁七者盗贼不侵烽烟殄灭八者人见钦敬遵道行仁九者酬偿夙负安乐身心十者先亡得度奕叶芳馨十一女转男身不生边鄙十二报满生天志行十善十三宿命智通敏脩正教十四所求皆得遂意圆成十五眷属康宁忧虞屏息十六诸枉消忘履止贞吉十七寤寐神安身心勐利十八自他寿命踬蹶永离十九菩提不退道果渐成二十等行慈善毕竟成佛故我今日率诸净信归依三宝地藏慈尊证知我心遂其成就如上种种悉皆应现又复无始以来至于今日由爱见故内计我人外逐恶友懈怠懒惰不能精进脩行随喜善法事理沉疑故今发心随喜至善庆巳庆人庆巳则于理无违庆人则造事脩心循理能契始本二觉造事能融境智X十如故我今日发心随喜十方一切诸众生二乘有学及无学一切如来与菩萨所有功德皆随喜又复归依十方三宝誓生愿生一切菩萨哀怜摄受随喜心巳次当劝请十方三宝十地圣人常住在世是诸圣贤教化我等利益羣品故我今日至心劝请十方所有世间灯最初成就菩提者惟愿久住剎尘劫利乐一切诸众生又复归依如是三宝上来忏悔随喜劝请巳竟今当发回向心何以故尔一切众生不能优游解脱者皆由着于果报所以不能舍离凡有一毫之善能回向菩提则所脩善业不复系着轮回事绝经云脩行回向成大福果我今所修微善亦当回向兼劝一切莫复贪着所有忏悔及与随喜劝请因缘皆悉回向性相佛法及僧伽二谛融通三昧印如是智慧功德海回向众生及佛道又复归依三宝圣贤既发回向心竟今当发无上菩提愿心经云有愿无行其愿必虗有行无愿其行亦妄虗妄行愿何能尅果故我今日宜发大愿以愿辅行行助愿成行愿圆脩契真妙果以此愿行功德因缘各各具足智慧神通诸佛行愿从心满足又愿生生世世在在处处以佛慈悲拔诸众生三涂之苦与诸众生二善之乐究竟菩提成无上道又愿生生世世在在处处令一切众生所有无明烦恼令断无余X致显三谛又愿生生世世在在处处咸令一切众生从闻思脩一切法门无不深诣又愿生生世世在在处处令诸众生信解行证无上圣道开示悟入佛之知见究竟常乐我净显明心地秘藏证入其中又愿生生世世在在处处应生国土每值有道国王储君宰职兴显佛法尊敬大乘奖导沙门广行教化又愿生生世世在在处处令等内外三术一念备足三观圆明三谛顿显究极心地竟登秘藏又愿生生世世在在处处乘菩萨力誓生娑婆及与他方上弘佛道下化众生究竟圆常等归寂灭上来忏悔巳至发愿广大如法性究竟等虗空穷未来际满菩提愿同佛菩萨入秘密藏赞地藏忏法三卷周圆恩资九有与人天福利广无边功德攸玄惟愿永流传南无地藏王菩萨南无地藏忏法卷下