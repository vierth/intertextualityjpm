唐诗三百首孙洙唐诗三百首感遇作者张九龄孤鸿海上來池潢不敢顾侧見双翠鸟巢在三珠树矫矫珍木巅得无金丸惧美服患人指高明逼神惡今我游冥冥弋者何所慕感遇作者张九龄蘭葉春葳蕤桂华秋皎洁欣欣此生意自尔为佳节谁知林栖者闻风坐相悦草木有本心何求美人折感遇作者张九龄幽人归独卧滞虑洗孤清持此谢高鸟因之传远情日夕怀空意人谁感至精飞沉理自隔何所慰吾诚感遇作者张九龄江南有丹橘经冬犹綠林豈伊地气暖自有岁寒心可以荐嘉客奈何阻重深运命惟所遇循环不可寻徒言树桃李此木豈无阴下终南山过斛斯山人宿置酒作者李白暮从碧山下山月随人归却顾所來径苍苍横翠微相携及田家童稚开荆扉綠竹入幽径青蘿拂行衣欢言得所憩美酒聊共挥长歌吟松风曲尽河星稀我醉君復樂陶然共忘机月下独酌作者李白花间一壶酒独酌无相亲举杯邀明月对影成三人月既不解饮影徒随我身暂伴月将影行樂须及春我歌月徘徊我舞影零亂醒时同交欢醉后各分散永结无情游相期邈云汉春思作者李白燕草如碧丝秦桑低綠枝当君怀归日是妾断肠时春风不相識何事入羅帏望岳作者杜甫岱宗夫如何齐魯青未了造化钟神秀阴阳割昏晓盪胸生层云决眦入归鸟会当凌绝顶一览众山小赠卫八处士作者杜甫人生不相見动如參与商今夕復何夕共此灯烛光少壮能几时鬓发各已苍访旧半为鬼惊唿热中肠焉知二十载重上君子堂昔别君未婚儿女忽成行怡然敬父执问我來何方问答乃未已驱儿羅酒浆夜雨剪春韭新炊间黄梁主称会面难一举累十觞十觞亦不醉感子故意长明日隔山岳世事兩茫茫佳人作者杜甫绝代有佳人幽居在空谷自云良家子零落依草木关中昔丧亂兄弟遭殺戮官高何足論不得收骨肉世情惡衰歇万事随转烛夫婿轻薄儿新人美如玉合昏尚知时鸳鸯不独宿但見新人笑那闻旧人哭在山泉水清出山泉水浊侍婢卖珠回牵蘿补茅屋摘花不插发采柏动盈掬天寒翠袖薄日暮倚修竹梦李白作者杜甫死别已吞声生别常恻恻江南瘴疠地逐客无消息故人入我梦明我长相忆君今在羅网何以有羽翼恐非平生魂路远不可测魂來枫林青魂返关山黑落月满屋梁犹疑照颜色水深波浪阔无使蛟龍得梦李白作者杜甫浮云终日行游子久不至三夜频梦君情亲見君意告归常局促苦道來不易江湖多风波舟楫恐失坠出门搔白首若负平生志冠盖满京华斯人独憔悴孰云网恢恢将老身反累千秋万岁名寂寞身后事送别作者王维下马饮君酒问君何所之君言不得意归卧南山陲但去莫復问白云无尽时送綦毋潜落第还乡作者王维圣代无隐者英靈尽來归遂令东山客不得顾採薇既至金门远孰云吾道非江淮度寒食京洛缝春衣置酒长安道同心与我违行当浮桂棹未几拂荆扉远树带行客孤城当落晖吾谋适不用勿谓知音稀青谿作者王维言入黄花川每逐青谿水随山将万转趣途无百里声喧亂石中色静深松裡漾漾汎菱荇澄澄映葭苇我心素已闲清川澹如此请留盘石上垂钓将已矣渭川田家作者王维斜光照墟落穷巷牛羊归野老念牧童倚杖候荆扉雉雊麦苗秀蚕眠桑葉稀田夫荷锄立相見语依依即此羡闲逸怅然吟式微西施咏作者王维艳色天下重西施寧久微朝为越溪女暮作吴宫妃贱日豈殊众贵來方悟稀邀人傅脂粉不自着羅衣君宠益娇态君憐无是非当时浣纱伴莫得同車归持谢邻家子效颦安可希秋登蘭山寄张五作者孟浩然北山白云裡隐者自怡悦相望始登高心随雁飞灭愁因薄暮起兴是清秋发时見归村人沙行渡头歇天边树若荠江畔洲如月何当载酒來共醉重阳节夏日南亭怀辛大作者孟浩然山光忽西落池月渐东上散发乘夜凉开轩卧闲敞荷风送香气竹露滴清响欲取鸣琴弹恨无知音赏感此怀故人中宵勞梦想宿业师山房待丁大不至作者孟浩然夕阳度西嶺群壑倏已暝松月生夜凉风泉满清听樵人归欲尽烟鸟栖初定之子期宿來孤琴候蘿径同从弟南斋翫月忆山阴崔少府作者王昌龄高卧南斋时开帷月初吐清辉淡水木演漾在窗户苒苒几盈虚澄澄变今古美人清江畔是夜越吟苦千里其如何微风吹蘭杜寻西山隐者不遇作者邱为绝顶一茅茨直上三十里扣关无僮仆窥室惟案几若非巾柴車应是钓秋水差池不相見黾勉空仰止草色新雨中松声晚窗裡及兹契幽绝自足荡心耳虽无宾主意颇得清净理兴尽方下山何必待之子春泛若耶溪作者綦毋潜幽意无断绝此去随所偶晚风吹行舟花路入溪口际夜转西壑隔山望南斗潭烟飞溶溶林月低向后生事且弥漫愿为持竿叟宿王昌龄隐居作者常建清溪深不测隐处唯孤云松际露微月清光犹为君茅亭宿花影药院滋苔纹余亦谢时去西山鸞鹤群与高适薛据登慈恩寺浮图作者岑參塔势如涌出孤高耸天宫登臨出世界磴道盘虚空突兀压神州峥嵘如鬼工四角碍白日七层摩苍穹下窥指高鸟俯听闻惊风連山若波涛奔凑如朝东青槐夹驰道宫馆何玲珑秋色从西來苍然满关中五陵北原上万古青蒙蒙净理了可悟胜因夙所宗誓将挂冠去觉道资无穷贼退示官吏作者元结昔岁逢太平山林二十年泉源在庭户洞壑当门前井税有常期日晏犹得眠忽然遭时变數岁亲戎旃今來典斯郡山夷又纷然城小贼不屠人贫伤可憐是以陷邻境此州独見全使臣将王命豈不如贼焉令彼征歛者迫之如火煎谁能绝人命以作时世贤思欲委符节引竿自刺船将家就鱼麦归老江湖边郡斋雨中与诸文士燕集作者韦应物兵卫森画戟宴寝凝清香海上风雨至逍遥池阁凉烦痾近消散嘉宾復满堂自惭居处崇未睹斯民康理会是非遣性达形迹忘鲜肥属时禁蔬果幸見尝俯饮一杯酒仰聆金玉章神欢体自轻意欲凌风翔吴中盛文史群彦今汪洋方知大藩地豈曰财赋强初发扬子寄元大校书作者韦应物悽悽去亲爱泛泛入烟雾归棹洛阳人残钟广陵树今朝为此别何处还相遇世事波上舟沿洄安得住寄全椒山中道士作者韦应物今朝郡斋冷忽念山中客涧底束荆薪归來煮白石欲持一瓢酒远慰风雨夕落葉满空山何处寻行迹长安遇冯着作者韦应物客从东方來衣上灞陵雨问客何为來采山因买斧冥冥花正开飏飏燕新乳昨别今已春鬓丝生几縷夕次盱眙县作者韦应物落帆逗淮镇停舫臨孤驿浩浩风起波冥冥日沈夕人归山郭暗雁下蘆洲白独夜忆秦关听钟未眠客东郊作者韦应物吏舍跼终年出郊旷清曙杨柳散和风青山澹吾虑依丛适自憩缘涧还復去微雨霭芳原春鸠鸣何处樂幽心屢止遵事迹犹遽终罢斯结廬慕陶真可庶送杨氏女作者韦应物永日方慼慼出行復悠悠女子今有行大江泝轻舟尔辈苦无恃抚念益慈柔幼为长所育兩别泣不休对此结中肠义往难復留自小阙内训事姑贻我忧赖兹託令门仁卹庶无尤贫俭诚所尚资从豈待周孝恭遵妇道容止顺其猷别離在今晨見尔当何秋居闲始自遣臨感忽难收归來视幼女零淚缘缨流晨诣超师院讀禅经作者柳宗元汲井漱寒齿清心拂尘服闲持贝葉书步出东斋讀真源了无取妄迹世所逐遗言冀可冥缮性何由熟道人庭宇静苔色連深竹日出雾露余青松如膏沐澹然離言說悟悦心自足溪居作者柳宗元久为簪组累幸此南夷谪闲依农圃邻偶似山林客晓耕翻露草夜榜响溪石來往不逢人长歌楚天碧塞上曲作者王昌龄蝉鸣空桑林八月萧关道出塞復入塞处处黄蘆草从來幽并客皆向沙场老莫学游侠儿矜夸紫骝好塞下曲作者王昌龄饮马渡秋水水寒风似刀平沙日未没黯黯見臨洮昔日长城战咸言意气高黄尘足今古白骨亂蓬蒿关山月作者李白明月出天山苍茫云海间长风几万里吹度玉门关汉下白登道胡窥青海湾由來征战地不見有人还戍客望边色思归多苦颜高樓当此夜叹息未应闲子夜吴歌作者李白秦地羅敷女采桑綠水边素手青条上红妆白日鲜蚕饥妾欲去五马莫留連子夜吴歌作者李白镜湖三百里菡萏发荷花五月西施采人看隘若耶回舟不待月归去越王家子夜吴歌作者李白长安一片月万户擣衣声秋风吹不尽总是玉关情何日平胡虜良人罢远征子夜吴歌作者李白明朝驿使发一夜絮征袍素手抽鍼冷那堪把剪刀裁缝寄远道几日到臨洮长干行作者李白妾发初覆额折花门前剧郎骑竹马來遶床弄青梅同居长干里兩小无嫌猜十四为君妇羞颜未尝开低头向暗壁千唤不一回十五始展眉愿同尘与灰常存抱柱信豈上望夫台十六君远行瞿塘滟滪堆五月不可触猿鸣天上哀门前迟行迹一一生綠苔苔深不能扫落葉秋风早八月蝴蝶來双飞西园草感此伤妾心坐愁红颜老早晚下三巴预将书报家相迎不道远直至长风沙烈女操作者孟郊梧桐相待老鸳鸯会双死贞妇贵殉夫舍生亦如此波澜誓不起妾心井中水游子吟作者孟郊慈母手中线游子身上衣臨行密密缝意恐迟迟归谁言寸草心报得三春晖登幽州台歌作者陈子昂前不見古人后不見來者念天地之悠悠独怆然而涕下古意作者李颀男儿事长征少小幽燕客赌胜马蹄下由來轻七尺殺人莫敢前须如猬毛磔黄云陇底白云飞未得报恩不能归遼东小妇年十五惯弹琵琶解歌舞今为羌笛出塞声使我三军淚如雨送陈章甫作者李颀四月南风大麦黄枣花未落桐葉长青山朝别暮还見嘶马出门思故乡陈侯立身何坦荡虬须虎眉仍大颡腹中贮书一万卷不肯低头在草莽东门酤酒饮我曹心轻万事皆鸿毛醉卧不知白日暮有时空望孤云高长河浪头連天黑津吏停舟渡不得郑国游人未及家洛阳行子空叹息闻道故林相識多罢官昨日今如何琴歌作者李颀主人有酒欢今夕请奏鸣琴广陵客月照城头乌半飞霜凄万树风入衣铜鑪华烛烛增辉初弹渌水后楚妃一声已动物皆静四座无言星欲稀清淮奉使千余里敢告云山从此始听董大弹胡笳声兼寄语弄房给事作者李颀蔡女昔造胡笳声一弹一十有八拍胡人落淚沾边草汉使断肠对归客古戍苍苍烽火寒大荒沈沈飞雪白先拂商絃后角羽四郊秋葉惊摵摵董夫子通神明深山窃听來妖精言迟更速皆应手将往復旋如有情空山百鸟散还合万里浮云阴且晴嘶酸雏雁失群夜断绝胡儿戀母声川为静其波鸟亦罢其鸣乌珠部落家乡远邏娑沙尘哀怨生幽音变调忽飘洒长风吹林雨堕瓦迸泉飒飒飞木末野鹿呦呦走堂下长安城連东掖垣凤凰池对青琐门高才脱略名与利日夕望君抱琴至听安万善吹觱篥歌作者李颀南山截竹为觱篥此樂本自龜兹出流传汉地曲转奇凉州胡人为我吹傍邻闻者多叹息远客思乡皆淚垂世人解听不解赏长飙风中自來往枯桑老柏寒飕飗九雏鸣凤亂啾啾龍吟虎啸一时发万籁百泉相与秋忽然更作渔阳掺黄云萧条白日暗变调如闻杨柳春上林繁花照眼新岁夜高堂列明烛美酒一杯声一曲夜归鹿门歌作者孟浩然山寺钟鸣昼已昏渔梁渡头争渡喧人随沙路向江村余亦乘舟归鹿门鹿门月照开烟树忽到庞公栖隐处岩扉松径长寂寥惟有幽人自來去廬山谣寄盧侍御虚舟作者李白我本楚狂人凤歌笑孔丘手持綠玉杖朝别黄鹤樓五岳寻仙不辞远一生好入名山游廬山秀出南斗傍屏风九叠云锦张影落明湖青黛光金阙前开二峰长银河倒挂三石梁香爐瀑布遥相望回崖沓障凌苍苍翠影红霞映朝日鸟飞不到吴天长登高壮观天地间大江茫茫去不还黄云万里动风色白波九道流雪山好为廬山谣兴因廬山发闲窥石镜清我心谢公行处苍苔没早服还丹无世情琴心三叠道初成遥見仙人彩云裡手把芙蓉朝玉京先期汗漫九垓上愿接盧敖游太清梦游天姥吟留别作者李白海客谈瀛洲烟涛微茫信难求越人语天姥云霓明灭或可睹天姥連天向天横势拔五岳掩赤城天台四万八千丈对此欲倒东南倾我欲因之梦吴越一夜飞渡镜湖月湖月照我影送我至剡溪谢公宿处今尚在渌水荡漾清猿啼脚着谢公屐身登青云梯半壁見海日空中闻天鸡千巖万壑路不定迷花倚石忽已暝熊咆龍吟殷巖泉慄深林兮惊层巅云青青兮欲雨水澹澹兮生烟列缺霹雳邱峦崩摧洞天石扇訇然中开青冥浩荡不見底日月照耀金银台霓为衣兮风为马云之君兮纷纷而來下虎鼓瑟兮鸞回車仙之人兮列如麻忽魂悸以魄动怳惊起而长嗟惟觉时之枕席失向來之烟霞世间行樂亦如此古來万事东流水别君去兮何时还且放白鹿青崖间须行即骑访名山安能摧眉折腰事权贵使我不得开心颜金陵酒肆留别作者李白风吹柳花满店香吴姬压酒唤客尝金陵子弟來相送欲行不行各尽觞请君试问东流水别意与之谁短长宣州谢朓樓饯别校书叔云作者李白弃我去者昨日之日不可留亂我心者今日之日多烦忧长风万里送秋雁对此可以酣高樓蓬莱文章建安骨中间小谢又清发俱怀逸兴壮思飞欲上青天览明月抽刀断水水更流举杯销愁愁更愁人生在世不称意明朝散发弄扁舟走马川行奉送封大夫出师西征作者岑參君不見走马川行雪海边平沙莽莽黄入天輪台九月风夜吼一川碎石大如斗随风满地石亂走匈奴草黄马正肥金山西見烟尘飞汉家大将西出师将军金甲夜不脱半夜军行戈相拨风头如刀面如割马毛带雪汗气蒸五花連钱旋作冰幕中草檄砚水凝虜骑闻之应胆慑料知短兵不敢接車师西门伫献捷輪台歌奉送封大夫出师西征作者岑參輪台城头夜吹角輪台城北旄头落羽书昨夜过渠黎单于已在金山西戍樓西望烟尘黑汉兵屯在輪台北上将拥旄西出征平明吹笛大军行四边伐鼓雪海涌三军大唿阴山动虜塞兵气連云屯战场白骨缠草根剑河风急雪片阔沙口石冻马蹄脱亚相勤王甘苦辛誓将报主静边尘古來青史谁不見今見功名胜古人白雪歌送武判官归作者岑參北风卷地白草折胡天八月即飞雪忽如一夜春风來千树万树梨花开散入珠簾湿羅幕狐裘不煖锦衾薄将军角弓不得控都护铁衣冷犹着瀚海阑干百丈冰愁云黪淡万里凝中军置酒饮归客胡琴琵琶与羌笛纷纷暮雪下辕门风掣红旗冻不翻輪台东门送君去去时雪满天山路山回路转不見君雪上空留马行处韦讽錄事宅观曹将军画马图作者杜甫国初以來画鞍马神妙独數江都王将军得名三十载人间又見真乘黄曾貌先帝照夜白龍池十日飞霹雳内府殷红玛瑙盘婕妤传诏才人索盘赐将军拜舞归轻纨细绮相追飞贵戚权门得笔迹始觉屏障生光辉昔日太宗拳毛騧近时郭家狮子花今之新图有二马復令識者久叹嗟此皆骑战一敌万缟素漠漠开风沙其余七匹亦殊绝迥若寒空杂烟雪霜蹄蹴踏长楸间马官厮养森成列可憐九马争神骏顾视清高气深稳借问苦心爱者谁后有韦讽前支遁忆昔巡幸新丰宫翠华拂天來向东腾骧磊落三万匹皆与此图筋骨同自从献宝朝河宗无復射蛟江水中君不見金粟堆前松柏裡龍媒去尽鸟唿风丹青引作者杜甫将军魏武之子孙于今为庶为青门英雄割据虽已矣文采风流今尚存学书初学卫夫人但恨无过王右军丹青不知老将至富贵于我如浮云开元之中常引見承恩數上南薰殿凌烟功臣少颜色将军下笔开生面良相头上进贤冠勐将腰间大羽箭褒公鄂公毛发动英姿飒爽犹酣战先帝天马玉花骢画工如山貌不同是日牵來赤墀下迥立阊阖生长风诏谓将军拂绢素意匠惨淡经营中斯须九重真龍出一洗万古凡马空玉花却在御榻上榻上庭前屹相向至尊含笑催赐金圉人太仆皆惆怅弟子韩干早入室亦能画马穷殊相干惟画肉不画骨忍使骅骝气凋丧将军画善盖有神偶逢佳士亦写真即今漂泊干戈际屢貌寻常行路人涂穷反遭俗眼白世上未有如公贫但看古來盛名下终日坎壈缠其身寄韩谏议作者杜甫今我不樂思岳阳身欲奋飞病在床美人娟娟隔秋水濯足洞庭望八荒鸿飞冥冥日月白青枫葉赤天雨霜玉京群帝集北斗或骑麒麟翳凤凰芙蓉旌旗烟雾落影动倒景摇潇湘星宫之君醉琼浆羽人稀少不在旁似闻昨者赤松子恐是汉代韩张良昔随劉氏定长安帷幄未改神惨伤国家成败吾豈敢色难腥腐餐枫香周南留滞古所惜南极老人应寿昌美人胡为隔秋水焉得置之贡玉堂古柏行作者杜甫孔明庙前有老柏柯如青铜根如石霜皮溜雨四十围黛色參天二千尺君臣已与时际会树木犹为人爱惜云來气接巫崃长月出寒通雪山白忆昨路绕锦亭东先主武侯同閟宫崔嵬枝干郊原古窈窕丹青户牖空落落盘踞虽得地冥冥孤高多烈风扶持自是神明力正直元因造化功大厦如倾要梁栋万牛回首丘山重不露文章世已惊未辞剪伐谁能送苦心豈免容蝼蚁香葉终经宿鸞凤志士幽人莫怨嗟古來材大难为用观公孙大娘弟子舞剑器行作者杜甫昔有佳人公孙氏一舞剑器动四方观者如山色沮丧天地为之久低昂霍如羿射九日落矫如群帝骖龍翔來如雷霆收震怒罢如江海凝清光绛唇珠袖兩寂寞晚有弟子传芬芳臨颍美人在白帝妙舞此曲神扬扬与余问答既有以感时抚事增惋伤先帝侍女八千人公孙剑器初第一五十年间似反掌风尘澒洞昏王室梨园子弟散如烟女樂余姿映寒日金粟堆前木已拱瞿塘石城草萧瑟玳筵急管曲復终樂极哀來月东出老夫不知其所往足茧荒山转愁疾石鱼湖上醉歌作者元结石鱼湖似洞庭夏水欲满君山青山为樽水为沼酒徒歷歷坐洲岛长风連日作大浪不能废人运酒舫我持长瓢坐巴邱酌饮四座以散愁山石作者韩愈山石荦确行径微黄昏到寺蝙蝠飞升堂坐阶新雨足芭蕉葉大栀子肥僧言古壁佛画好以火來照所見稀铺床拂席置羹饭疏粝亦足饱我饥夜深静卧百虫绝清月出嶺光入扉天明独去无道路出入高下穷烟霏山红涧碧纷爛漫时見松枥皆十围当流赤足蹋涧石水声激激风吹衣人生如此自可樂豈必局束为人鞿嗟哉吾党二三子安得至老不更归八月十五夜赠张功曹作者韩愈纤云四卷天无河清风吹空月舒波沙平水息声影绝一杯相属君当歌君歌声酸辞且苦不能听终淚如雨洞庭連天九疑高蛟龍出没猩鼯号十生九死到官所幽居默默如藏逃下床畏蛇食畏药海气湿蛰熏腥臊昨者州前槌大鼓嗣皇继圣登夔皋赦书一日行万里罪从大辟皆除死迁者追回流者还涤瑕荡垢清朝班州家申名使家抑坎轲祇得移荆蛮判司卑官不堪說未免捶楚尘埃间同时辈流多上道天路幽险难追攀君歌且休听我歌我歌今与君殊科一年明月今宵多人生由命非由他有酒不饮奈明何谒衡岳庙遂宿岳寺题门樓作者韩愈五岳祭秩皆三公四方环镇嵩当中火维地荒足妖怪天假神柄专其雄喷云泄雾藏半腹虽有绝顶谁能穷我來正逢秋雨节阴气晦昧无清风潜心默祷若有应豈非正直能感通须臾静扫众峰出仰見突兀撑青空紫盖連延接天柱石廪腾掷堆祝融森然魄动下马拜松柏一迳趋靈宫纷墙丹柱动光彩鬼物图画填青红升阶伛偻荐脯酒欲以菲薄明其衷庙内老人識神意睢盱侦伺能鞠躬手持盃珓导我掷云此最吉余难同窜逐蛮荒幸不死衣食才足甘长终侯王将相望久绝神纵欲福难为功夜投佛寺上高阁星月掩映云曈昽猿鸣钟动不知曙杲杲寒日生于东石鼓歌作者韩愈张生手持石鼓文劝我識作石鼓歌少陵无人谪仙死才薄将奈石鼓何周纲凌迟四海沸宣王愤起挥天戈大开明堂受朝贺诸侯剑佩鸣相磨蒐于岐阳骋雄俊万里禽兽皆遮羅镌功勒成告万世凿石作鼓隳嵯峨从臣才艺咸第一拣选撰刻留山阿雨淋日炙野火燎鬼物守护烦撝呵公从何处得纸本毫发尽备无差讹辞严义密讀难晓字体不類隸与蝌年深豈免有缺画快剑砍断生蛟鼍鸞翔凤翥众仙下珊瑚碧树交枝柯金绳铁索锁钮壮古鼎跃水龍腾梭陋儒编诗不收入二雅褊迫无委蛇孔子西行不到秦掎摭星宿遗羲娥嗟予好古生苦晚对此涕淚双滂沱忆昔初蒙博士征其年始改称元和故人从军在右辅为我度量掘臼科濯冠沐浴告祭酒如此至宝存豈多毡包席裹可立致十鼓祇载數駱驼荐诸太庙比郜鼎光价豈止百倍过圣恩若许留太学诸生讲解得切磋观经鸿都尚填咽坐見举国來奔波剜苔剔藓露节角安置妥帖平不颇大厦深檐与盖覆经歷久远期无佗中朝大官老于事讵肯感激徒媕婀牧童敲火牛礪角谁復着手为摩挲日销月铄就埋没六年西顾空吟哦羲之俗书趁姿媚數纸尚可博白鹅继周八代争战罢无人收拾理则那方今太平日无事柄任儒术崇丘轲安能以此上論列愿借辩口如悬河石鼓之歌止于此呜唿吾意其蹉跎渔翁作者柳宗元渔翁夜傍西巖宿晓汲清湘然楚竹烟销日出不見人欸乃一声山水綠回看天际下中流巖上无心云相逐长恨歌作者白居易汉皇重色思倾国御宇多年求不得杨家有女初长成养在深闺人未識天生麗质难自弃一朝选在君王侧回眸一笑百媚生六宫粉黛无颜色春寒赐浴华清池温泉水滑洗凝脂侍儿扶起娇无力始是新承恩泽时云鬓花颜金步摇芙蓉帐暖度春宵春宵苦短日高起从此君王不早朝承欢侍宴无闲暇春从春游夜专夜后宫佳麗三千人三千宠爱在一身金屋妆成娇侍夜玉樓宴罢醉和春姊妹弟兄皆列土可憐光彩生门户遂令天下父母心不重生男重生女驪宫高处入青云仙樂风飘处处闻缓歌慢舞凝丝竹尽日君王看不足渔阳鼙鼓动地來惊破霓裳羽衣曲九重城阙烟尘生千乘万骑西南行翠华摇摇行復止西出都门百余里六军不发无奈何宛转蛾眉马前死花钿委地无人收翠翘金雀玉搔头君王掩面救不得回看血淚相和流黄埃散漫风萧索云栈萦纡登剑阁峨嵋山下少人行旌旗无光日色薄蜀江水碧蜀山青圣主朝朝暮暮情行宫見月伤心色夜雨闻鈴肠断声天旋地转回龍驭到此踌躇不能去马嵬坡下泥土中不見玉颜空死处君臣相顾尽霑衣东望都门信马归归來池苑皆依旧太液芙蓉未央柳芙蓉如面柳如眉对此如何不淚垂春风桃李花开日秋雨梧桐葉落时西宫南内多秋草落葉满阶红不扫梨园子弟白发新椒房阿监青娥老夕殿萤飞思悄然孤灯挑尽未成眠迟迟钟鼓初长夜耿耿星河欲曙天鸳鸯瓦冷霜华重翡翠衾寒谁与共悠悠生死别经年魂魄不曾來入梦臨邛道士鸿都客能以精诚致魂魄为感君王辗转思遂教方士殷勤觅排空驭气奔如电升天入地求之遍上穷碧落下黄泉兩处茫茫皆不見忽闻海上有仙山山在虚无缥缈间樓阁玲珑五云起其中绰约多仙子中有一人字太真雪肤花貌參差是金阙西厢叩玉扃转教小玉报双成闻道汉家天子使九华帐裡梦魂惊揽衣推枕起徘徊珠箔银屏迤逦开云鬓半偏新睡觉花冠不整下堂來风吹仙袂飘飘举犹似霓裳羽衣舞玉容寂寞淚阑干梨花一枝春带雨含情凝睇谢君王一别音容兩渺茫昭阳殿裡恩爱绝蓬莱宫中日月长回头下望人寰处不見长安見尘雾唯将旧物表深情钿合金钗寄将去钗留一股合一扇钗擘黄金合分钿但教心似金钿坚天上人间会相見臨别殷勤重寄词词中有誓兩心知七月七日长生殿夜半无人私语时在天愿作比翼鸟在地愿为連理枝天长地久有时尽此恨绵绵无绝期琵琶行作者白居易浔阳江头夜送客枫葉荻花秋瑟瑟主人下马客在船举酒欲饮无管絃醉不成欢惨将别别时茫茫江浸月忽闻水上琵琶声主人忘归客不发寻声暗问弹者谁琵琶声停欲语迟移船相近邀相見添酒回灯重开宴千唿万唤始出來犹抱琵琶半遮面转轴拨絃三兩声未成曲调先有情絃絃掩抑声声思似诉平生不得志低眉信手续续弹說尽心中无限事轻拢慢撚抹復挑初为霓裳后六么大絃嘈嘈如急雨小絃切切如私语嘈嘈切切错杂弹大珠小珠落玉盘闲关莺语花底滑幽咽泉流水下滩水泉冷涩絃凝绝凝绝不通声渐歇别有幽愁暗恨生此时无声胜有声银瓶乍破水浆迸铁骑突出刀鎗鸣曲终收拨当心画四絃一声如裂帛东船西舫悄无言唯見江心秋月白沈吟放拨插絃中整顿衣裳起敛容自言本是京城女家在虾蟆陵下住十三学得琵琶成名属教坊第一部曲罢曾教善才服妆成每被秋娘妒五陵年少争缠头一曲红绡不知數钿头银篦击节碎血色羅裙翻酒污今年欢笑復明年秋月春风等闲度弟走从军阿姨死暮去朝來颜色故门前冷落車马稀老大嫁作商人妇商人重利轻别離前月浮梁买茶去去來江口守空船绕船月明江水寒夜深忽梦少年事梦啼妆淚红阑干我闻琵琶已叹息又闻此语重唧唧同是天涯淪落人相逢何必曾相識我从去年辞帝京谪居卧病浔阳城浔阳地僻无音樂终岁不闻丝竹声住近湓城地低湿黄蘆苦竹绕宅生其间旦暮闻何物杜鹃啼血猿哀鸣春江花朝秋月夜往往取酒还独倾豈无山歌与村笛呕哑嘲哳难为听今夜闻君琵琶语如听仙樂耳暂明莫辞更坐弹一曲为君翻作琵琶行感我此言良久立却坐促絃絃转急凄凄不似向前声满座重闻皆掩泣座中泣下谁最多江州司马青衫湿韩碑作者李商隐元和天子神武姿彼何人哉轩与羲誓将上雪列圣耻坐法宫中朝四夷淮西有贼五十载封狼生貙貙生罴不据山河据平地长戈利矛日可麾帝得圣相相曰度贼斫不死神扶持腰悬相印作都统阴风惨澹天王旗愬武古通作牙爪仪曹外郎载笔随行军司马智且勇十四万众犹虎貔入蔡缚贼献太庙功无与让恩不訾帝曰汝度功第一汝从事愈宜为辞愈拜稽首蹈且舞金石刻画臣能为古者世称大手笔此事不系于职司当仁自古有不让言讫屢颔天子颐公退斋戒坐小阁濡染大笔何淋漓点窜尧典舜典字涂改清庙生民诗文成破体书在纸清晨再拜铺丹墀表曰臣愈昧死上咏神圣功书之碑碑高三丈字如斗负以靈鳌蟠以螭句奇语重喻者少谗之天子言其私长绳百尺拽碑倒麤沙大石相磨治公之斯文若元气先时已入人肝脾汤盘孔鼎有述作今无其器存其辞呜唿圣皇及圣相相与烜赫流淳熙公之斯文不示后曷与三五相攀追愿书万本诵万过口角流沫右手胝传之七十有二代以为封禅玉检明堂基燕歌行作者高适汉家烟尘在东北汉将辞家破残贼男儿本自重横行天子非常赐颜色摐金伐鼓下榆关旌旆逶迤碣石间校尉羽书飞瀚海单于獵火照狼山山川萧条极边土胡骑凭陵杂风雨战士军前半死生美人帐下犹歌舞大漠穷秋塞草衰孤城落日斗兵稀身当恩遇常轻敌力尽关山未解围铁衣远戍辛勤久玉筋应啼别離后少妇城南欲断肠征人蓟北空回首边庭飘飖那可度绝域苍茫更何有殺气三时作阵云寒声一夜传刁斗相看白刃血纷纷死节从來豈顾勋君不見沙场征战苦至今犹忆李将军古从军行作者李颀白日登山望烽火黄昏饮马傍交河行人刁斗风沙暗公主琵琶幽怨多野云万里无城郭雨雪纷纷連大漠胡雁哀鸣夜夜飞胡儿眼淚双双落闻道玉门犹被遮应将性命逐轻車年年战骨埋荒外空見葡萄入汉家洛阳女儿行作者王维洛阳女儿对门居才可容颜十五余良人玉勒乘骢马侍女金盘脍鲤鱼画阁朱樓尽相望红桃綠柳垂檐向羅帷送上七香車宝扇迎归九华帐狂夫富贵在青春意气骄奢剧季倫自憐碧玉亲教舞不惜珊瑚持与人春窗曙灭九微火九微片片飞花璅戏罢曾无理曲时妆成祇是薰香坐城中相識尽繁华日夜经过赵李家谁憐越女颜如玉贫贱江头自浣纱老将行作者王维少年十五二十时步行夺得胡马骑射殺山中白额虎肯數邺下黄须儿一身转战三千里一剑曾当百万师汉兵奋迅如霹雳虜骑崩腾畏蒺藜卫青不败由天幸李广无功缘數奇自从弃置便衰朽世事蹉跎成白首昔时飞箭无全目今日垂杨生左肘路旁时卖故侯瓜门前学种先生柳苍茫古木連穷巷寥落寒山对虚牖誓令疏勒出飞泉不似颍川空使酒贺蘭山下阵如云羽檄交驰日夕闻节使三河募年少诏书五道出将军试拂铁衣如雪色聊持宝剑动星文愿得燕弓射大将耻令越甲鸣吾君莫嫌旧日云中守犹堪一战取功勋桃源行作者王维渔舟逐水爱山春兩岸桃花夹古津坐看红树不知远行尽青溪不見人山口潜行始隈隩山开旷望旋平陸遥看一处攒云树近入千家散花竹樵客初传汉姓名居人未改秦衣服居人共住武陵源还从物外起田园月明松下房栊静日出云中鸡犬喧惊闻俗客争來集竞引还家问都邑平明閭巷扫花开薄暮渔樵乘水入初因避地去人间及至成仙遂不还崃裡谁知有人事世中遥望空云山不疑靈境难闻見尘心未尽思乡县出洞无論隔山水辞家终拟长游衍自谓经过旧不迷安知峰壑今來变当时只记入山深青溪几曲到云林春來遍是桃花水不辨仙源何处寻蜀道难作者李白噫吁戏危乎高哉蜀道之难难于上青天蚕丛及鱼凫开国何茫然尔來四万八千岁始与秦塞通人烟西当太白有鸟道可以横绝峨嵋巅地崩山摧壮士死然后天梯石栈相钩連上有六龍回日之高标下有冲波逆折之回川黄鹤之飞尚不得猿猱欲度愁攀援青泥何盘盘百步九折萦巖峦扪參歷井仰胁息以手抚膺坐长叹问君西游何时还畏途巉岩不可攀但見悲鸟号古木雄飞雌从绕林间又闻子规啼夜月愁空山蜀道之难难于上青天使人听此凋朱颜連峰去天不盈尺枯松倒挂倚绝壁飞湍瀑流争喧豗砯崖转石万壑雷其险也如此嗟尔远道之人胡为乎來哉剑阁峥嵘而崔嵬一夫当关万夫莫开所守或匪亲化为狼与豺朝避勐虎夕避长蛇磨牙吮血殺人如麻锦城虽云樂不如早还家蜀道之难难于上青天侧身西望常咨嗟长相思作者李白长相思在长安络纬秋啼金井阑微霜凄凄簟色寒孤灯不明思欲绝卷帷望月空长叹美人如花隔云端上有青冥之长天下有渌水之波澜天长路远魂飞苦梦魂不到关山难长相思摧心肝长相思作者李白日色已尽花含烟月明欲素愁不眠赵瑟初停凤凰柱蜀琴欲奏鸳鸯絃此曲有意无人传愿随春风寄燕然忆君迢迢隔青天昔日横波目今成流淚泉不信妾肠断归來看取明镜前行路难作者李白金樽清酒斗十千玉盘珍馐值万钱停杯投箸不能食拔剑四顾心茫然欲渡黄河冰塞川将登太行雪暗天闲來垂钓碧溪上忽復乘舟梦日边行路难行路难多歧路今安在长风破浪会有时直挂云帆济沧海行路难作者李白大道如青天我独不得出羞逐长安社中儿赤鸡白狗赌梨栗弹剑作歌奏苦声曳裾王门不称情淮阴市井笑韩信汉朝公卿忌賈生君不見昔时燕家重郭隗拥篲折节无嫌猜剧辛樂毅感恩分输肝剖胆效英才昭王白骨萦蔓草谁人更扫黄金台行路难归去來行路难作者李白有耳莫洗颍川水有口莫食首阳蕨含光混世贵无名何用孤高比云月吾观自古贤达人功成不退皆殒身子胥既弃吴江上屈原终投湘水滨陸机雄才豈自保李斯税驾苦不早华亭鹤唳讵可闻上蔡苍鹰何足道君不見吴中张翰称达生秋风忽忆江东行且樂生前一杯酒何须身后千载名将进酒作者李白君不見黄河之水天上來奔流到海不復回君不見高堂明镜悲白发朝如青丝暮成雪人生得意须尽欢莫使金樽空对月天生我材必有用千金散尽还復來烹羊宰牛且为樂会须一饮三百杯岑夫子丹丘生将进酒君莫停与君歌一曲请君为我侧耳听钟鼓馔玉不足贵但愿长醉不愿醒古來圣贤皆寂寞惟有饮者留其名陈王昔时宴平樂斗酒十千恣讙谑主人何为言少钱径须沽取对君酌五花马千金裘唿儿将出换美酒与尔同消万古愁兵車行作者杜甫車辚辚马萧萧行人弓箭各在腰耶孃妻子走相送尘埃不見咸阳桥牵衣顿足拦道哭哭声直上干云霄道旁过者问行人行人但云点行频或从十五北防河便至四十西营田去时里正与裹头归來头白还戍边边亭流血成海水武皇开边意未已君不闻汉家山东二百州千村万落生荆杞纵有健妇把锄犁禾生陇亩无东西况復秦兵耐苦战被驱不異犬与鸡长者虽有问役夫敢申恨且如今年冬未休关西卒县官急索租租税从何出信知生男惡反是生女好生女犹得嫁比邻生男埋没随百草君不見青海头古來白骨无人收新鬼烦冤旧鬼哭天阴雨湿声啾啾麗人行作者杜甫三月三日天气新长安水边多麗人态浓意远淑且真肌理细腻骨肉匀绣羅衣裳照暮春蹙金孔雀银麒麟头上何所有翠微葉垂鬓唇背后何所見珠压腰衱稳称身就中云幕椒房亲赐名大国虢与秦紫驼之峰出翠釜水精之盘行素鱗犀箸餍饫久未下鸞刀縷切空纷纶黄门飞鞚不动尘御厨络绎送八珍箫鼓哀吟感鬼神宾从杂沓实要津后來鞍马何逡巡当轩下马入锦茵杨花雪落覆白苹青鸟飞去衔红巾炙手可热势绝倫慎莫近前丞相嗔哀江头作者杜甫少陵野老吞生哭春日潜行曲江曲江头宫殿锁千门细柳新蒲为谁綠忆昔霓旌下南苑苑中景物生颜色昭阳殿裡第一人同輦随君侍君侧輦前才人带弓箭白马嚼啮黄金勒翻身向天仰射云一箭正坠双飞翼明眸皓齿今何在血污游魂归不得清渭东流剑阁深去住彼此无消息人生有情淚沾臆江水江花豈终极黄昏胡骑尘满城欲往城南望城北哀王孙作者杜甫长安城头头白乌夜飞延秋门上唿又向人家啄大屋屋底达官走避胡金鞭断折九马死骨肉不待同驰驱腰下宝玦青珊瑚可憐王孙泣路隅问之不肯道姓名但道困苦乞为奴已经百日窜荆棘身上无有完肌肤高帝子孙尽龍准龍种自与常人殊豺狼在邑龍在野王孙善保千金躯不敢长语臨交衢且为王孙立斯须昨夜东风吹血腥东來橐驼满旧都朔方健儿好身手昔何勇锐今何愚窃闻天子已传位圣德北服南单于花门剺面请雪耻慎勿出口他人狙哀哉王孙慎勿疏五陵佳气无时无经魯祭孔子而叹之作者唐玄宗夫子何为者栖栖一代中地犹鄹氏邑宅即魯王宫叹凤嗟身否伤麟怨道穷今看兩楹奠当与梦时同望月怀远作者张九龄海上生明月天涯共此时情人怨遥夜竟夕起相思灭烛憐光满披衣觉露滋不堪盈手赠还寝梦佳期送杜少府之任蜀川作者王勃城阙辅三秦风烟望五津与君離别意同是宦游人海内存知己天涯若比邻无为在歧路儿女共沾巾在狱咏蝉作者駱宾王西陸蝉声唱南冠客思深不堪玄鬓影來对白头吟露重飞难进风多响易沉无人信高洁谁为表予心和晋陵陸丞相早春游望作者杜审言独有宦游人偏惊物候新云霞出海曙梅柳渡江春淑气催黄鸟晴光转綠苹忽闻歌古调归思欲霑巾杂诗作者沈佺期闻道黄龍戍频年不解兵可憐闺裡月长在汉家营少妇今春意良人昨夜情谁能将旗鼓一为取龍城题大庾嶺北驿作者宋之问阳月南飞雁传闻至此回我行殊未已何日復归來江静潮初落林昏瘴不开明朝望乡处应見陇头梅次北固山下作者王湾客路青山外行舟綠水前潮平兩岸阔风正一帆悬海日生残夜江春入旧年乡书何处达归雁洛阳边题破山寺后禅院作者常建清晨入古寺初日照高林曲径通幽处禅房花木深山光悦鸟性潭影空人心万籁此俱寂惟余钟磬音寄左省杜拾遗作者岑參聯步趋丹陛分曹限紫薇晓随天仗入暮惹御香归白发悲花落青云羡鸟飞圣朝无阙事自觉谏书稀赠孟浩然作者李白吾爱孟夫子风流天下闻红颜弃轩冕白首卧松云醉月频中圣迷花不事君高山安可仰徒此挹清芬渡荆门送别作者李白渡远荆门外來从楚国游山随平野尽江入大荒流月下飞天镜云生结海樓仍憐故乡水万里送行舟送友人作者李白青山横北郭白水遶东城此地一为别孤蓬万里征浮云游子意落日故人情挥手自兹去萧萧班马鸣听蜀僧濬弹琴作者李白蜀僧抱綠绮西下峨眉峰为我一挥手如听万壑松客心洗流水余响入霜钟不觉碧山暮秋云暗几重夜泊牛渚怀古作者李白牛渚西江夜青天无片云登舟望秋月空忆谢将军余亦能高咏斯人不可闻明朝挂帆去枫葉落纷纷月夜作者杜甫今夜鄜州月闺中只独看遥憐小儿女未解忆长安香雾云鬟湿清辉玉臂寒何时倚虚幌双照淚痕干春望作者杜甫国破山河在城春草木深感时花溅淚恨别鸟惊心烽火連三月家书抵万金白头搔更短浑欲不胜簪春宿左省作者杜甫花隐掖垣暮啾啾栖鸟过星臨万户动月傍九霄多不寝听金钥因风想玉珂明朝有封事數问夜如何至德二载甫自京金光门出问道归凤翔干元初从左拾遗移华州掾与亲故别因出此门有悲往事作者杜甫此道昔归顺西郊胡正繁至今残破胆应有未招魂近侍归京邑移官豈至尊无才日衰老驻马望千门月夜忆舍弟作者杜甫戍鼓断人行秋边一雁声露从今夜白月是故乡明有弟皆分散无家问死生寄书长不达况乃未休兵天末怀李白作者杜甫凉风起天末君子意如何鸿雁几时到江湖秋水多文章憎命达魑魅喜人过应共冤魂语投诗赠汨羅奉济驿重送严公四韵作者杜甫远送从此别青山空復情几时杯重把昨夜月同行列郡讴歌惜三朝出入荣将村独归处寂寞养残生别房太尉墓作者杜甫他乡復行役驻马别孤坟近淚无干土低空有断云对棋陪谢傅把剑觅徐君唯見林花落莺啼送客闻旅夜书怀作者杜甫细草微风岸危樯独夜舟星垂平野阔月涌大江流名豈文章着官应老病休飘飘何所似天地一沙鸥登岳阳樓作者杜甫昔闻洞庭水今上岳阳樓吴楚东南坼干坤日夜浮亲朋无一字老病有孤舟戎马关山北凭轩涕泗流辋川闲居赠裴秀才迪作者王维寒山转苍翠秋水日潺湲倚杖柴门外臨风听暮蝉渡头余落日墟里上孤烟復值接舆醉狂歌五柳前山居秋暝作者王维空山新雨后天气晚來秋明月松间照清泉石上流竹喧归浣女蓮动下渔舟随意春芳歇王孙自可留归嵩山作作者王维清川带长薄車马去闲闲流水如有意暮禽相与还荒城臨古渡落日满秋山迢递嵩高下归來且闭关终南山作者王维太乙近天都連山接海隅白云回望合青霭入看无分野中峰变阴晴众壑殊欲投人处宿隔水问樵夫酬张少府作者王维晚年惟好静万事不关心自顾无长策空知返旧林松风吹解带山月照弹琴君问穷通理渔歌入浦深过香积寺作者王维不知香积寺數里入云峰古木无人径深山何处钟泉声咽危石日色冷青松薄暮空潭曲安禅制毒龍送梓州李使君作者王维万壑树參天千山响杜鹃山中一夜雨树杪百重泉汉女输橦布巴人讼芋田文翁翻教授不敢倚先贤汉江臨眺作者王维楚塞三湘接荆门九派通江流天地外山色有无中郡邑浮前浦波澜动远空襄阳好风日留醉与山翁终南别业作者王维中岁颇好道晚家南山陲兴來美独往胜事空自知行到水穷处坐看云起时偶然值林叟谈笑无还期臨洞庭上张丞相作者孟浩然八月湖水平涵虚混太清气蒸云梦泽波撼岳阳城欲济无舟楫端居耻圣明坐观垂钓者空有羡鱼情与诸子登岘山作者孟浩然人事有代谢往來成古今江山留胜迹我辈復登臨水落鱼梁浅天寒梦泽深羊公碑字在讀罢淚沾襟宴梅道士山房作者孟浩然林卧愁春尽开轩览物华忽逢青鸟使邀入赤松家丹灶初开火仙桃正发花童颜若可驻何惜醉流霞岁暮归南山作者孟浩然北阙休上书南山归敝廬不才明主弃多病故人疏白发催年老青阳逼岁除永怀愁不寐松月夜窗虚过故人庄作者孟浩然故人具鸡黍邀我至田家綠树村边合青山郭外斜开轩面场圃把酒话桑麻待到重阳日还來就菊花秦中寄远上人作者孟浩然一丘尝欲卧三径苦无资北土非吾愿东林怀我师黄金燃桂尽壮志逐年衰日夕凉风至闻蝉但益悲宿桐廬江寄广陵旧游作者孟浩然山暝听猿愁沧江急夜流风鸣兩岸葉月照一孤舟建德非吾土维扬忆旧游还将兩行淚遥寄海西头留别王维作者孟浩然寂寂竟何待朝朝空自归欲寻芳草去惜与故人违当路谁相假知音世所稀祗应守寂寞还掩故园扉早寒有怀作者孟浩然木落雁南渡北风江上寒我家襄水曲遥隔楚云端乡淚客中尽孤帆天际看迷津欲有问平海夕漫漫秋日登吴公台上寺远眺作者劉长卿古台摇落后秋日望乡心野寺人來少云峰隔水深夕阳依旧壘寒磬满空林惆怅南朝事长江独至今送李中丞归汉阳别业作者劉长卿流落征南将曾驱十万师罢官无旧业老去戀明时独立三边静轻生一剑知茫茫江汉上日暮欲何之饯别王十一南游作者劉长卿望君烟水阔挥手淚霑巾飞鸟没何处青山空向人长江一帆远落日五湖春谁見汀洲上相思愁白苹寻南溪常道士作者劉长卿一路经行处莓苔見屐痕白云依静渚春草闭闲门过雨看松色随山到水源溪花与禅意相对亦忘言新年作作者劉长卿乡心新岁切天畔独潸然老至居人下春归在客先嶺猿同旦暮江柳共风烟已似长沙傅从今又几年送僧归日本作者钱起上国随缘住來途若梦行浮天沧海远去世法舟轻水月通禅寂鱼龍听梵声惟憐一灯影万里眼中明谷口书斋寄杨补阙作者钱起泉壑带茅茨云霞生薜帷竹憐新雨后山爱夕阳时闲鷺栖常早秋花落更迟家僮扫蘿径昨与故人期淮上喜会梁川故人作者韦应物江汉曾为客相逢每醉还浮云一别后流水十年间欢笑情如旧萧疏鬓已斑何因不归去淮上对秋山赋得暮雨送李曹作者韦应物楚江微雨裡建业暮钟时漠漠帆來重冥冥鸟去迟海门深不見浦树远含滋相送情无限沾襟比散丝酬程近即事見赠作者韩翃长簟迎风早空城澹月华星河秋一雁砧杵夜千家节候看应晚心期卧亦赊向來吟秀句不觉已鸣鸦阙题作者劉春虚道由白云尽春与青溪长时有落花至远随流水香闲门向山路深柳讀书堂幽映每白日清辉照衣裳江乡故人偶集客舍作者戴叔倫天秋月又满城阙夜千重还作江南会翻疑梦裡逢风枝惊暗鹊露草覆寒虫羁旅长堪醉相留畏晓钟送李端作者盧纶故关衰草遍離别正堪悲路出寒云外人归暮雪时少孤为客早多难識君迟掩泣空相向风尘何所期喜見外弟又言别作者李益十年離亂后长大一相逢问姓惊初見称名忆旧容别來沧海事语罢暮天钟明日巴陵道秋山又几重云阳馆与韩绅宿别作者司空曙故人江海别几度隔山川乍見翻疑梦相悲各问年孤灯寒照雨深竹暗浮烟更有明朝恨離杯惜共传喜外弟盧纶見宿作者司空曙静夜四无邻荒居旧业贫雨中黄葉树灯下白头人以我独沉久愧君相访频平生自有分况是霍家亲贼平后送人北归作者司空曙世亂同南去时清独北还他乡生白发旧国見青山晓月过残壘繁星宿故关寒禽与衰草处处伴愁颜蜀先主庙作者劉禹钖天地英雄气千秋尚凜然势分三足鼎业復五铢钱得相能开国生儿不象贤凄凉蜀故妓來舞魏宫前没蕃故人作者张籍前年戍月支城下没全师蕃汉断消息死生长别離无人收废帐归马識残旗欲祭疑君在天涯哭此时草作者白居易離離原上草一岁一枯荣野火烧不尽春风吹又生远芳侵古道晴翠接荒城又送王孙去萋萋满别情旅宿作者杜牧旅馆无良伴凝情自悄然寒灯思旧事断雁警愁眠远梦归侵晓家书到隔年沧江好烟月门系钓鱼船秋日赴阙题潼关驿樓作者许浑红葉晚萧萧长亭酒一瓢残云归太华疏雨过中条树色随关迥河声入海遥帝乡明日到犹自梦渔樵早秋作者许浑遥夜汎清瑟西风生翠蘿残萤栖玉露早雁拂银河高树晓还密远山晴更多淮南一葉下自觉老烟波蝉作者李商隐本以高难饱徒勞恨费声五更疏欲断一树碧无情薄宦梗犹汎故园芜已平烦君最相警我亦举家清风雨作者李商隐凄凉宝剑篇羁泊欲穷年黄葉仍风雨青樓自管絃新知遭薄俗旧好隔良缘心断新丰酒销愁斗几千落花作者李商隐高阁客竟去小园花亂飞參差連曲陌迢递送斜晖肠断未忍扫眼穿仍欲归芳心向春尽所得是沾衣凉思作者李商隐客去波平槛蝉休露满枝永怀当此节倚立自移时北斗兼春远南陵寓使迟天涯占梦數疑误有新知北青蘿作者李商隐残阳西入崦茅屋访孤僧落葉人何在寒云路几层独敲初夜磬闲倚一枝藤世界微尘裡吾寧爱与憎送人东游作者温庭筠荒戍落黄葉浩然離故关高风汉阳渡初日郢门山江上几人在天涯孤棹还何当重相見樽酒慰離颜灞上秋居作者马戴灞原风雨定晚見雁行频落葉他乡树寒灯独夜人空园白露滴孤壁野僧邻寄卧郊扉久何年致此身楚江怀古作者马戴露气寒光集微阳下楚丘猿啼洞庭树人在木蘭舟广泽生明月苍山夹亂流云中君不見竟夕自悲秋书边事作者张乔调角断清秋征人倚戍樓春风对青冢白日落梁州大漠无兵阻穷边有客游蕃情似此水长愿向南流除夜有怀作者崔涂迢递三巴路羁危万里身亂山残雪夜孤独異乡人渐与骨肉远转于僮仆亲那堪正飘泊明日岁华新孤雁作者崔涂几行归塞尽片影独何之暮雨相唿失寒塘欲下迟渚云低暗渡关月冷相随未必逢矰缴孤飞自可疑春宫怨作者杜荀鹤早被婵娟误欲妆臨镜慵承恩不在貌教妾若为容风暖鸟声碎日高花影重年年越溪女相忆採芙蓉章台夜思作者韦庄清瑟怨遥夜绕絃风雨哀孤灯闻楚角残月下章台芳草已云暮故人殊未來乡书不可寄秋雁又南回寻陸鸿渐不遇作者皎然移家虽带郭野径入桑麻近种篱边菊秋來未着花扣门无犬吠欲去问西家报到山中去归來每日斜黄鹤樓作者崔颢昔人已乘黄鹤去此地空余黄鹤樓黄鹤一去不復返白云千载空悠悠晴川歷歷汉阳树芳草萋萋鹦鹉洲日暮乡关何处是烟波江上使人愁行经华阴作者崔颢岧峣太华俯咸京天外三峰削不成武帝祠前云欲散仙人掌上雨初晴河山北枕秦关险驿树西連汉畤平借问路傍名利客无如此处学长生望蓟门作者祖咏燕台一去客心惊箫鼓喧喧汉将营万里寒光生积雪三边曙色动危旌沙场烽火侵胡月海畔云山拥蓟城少小虽非投笔吏論功还欲请长缨送魏万之京作者李颀朝闻游子唱驪歌昨夜微霜初度河鸿雁不堪愁裡听云山况是客中过关城树色催寒近御苑砧声向晚多莫見长安行樂处空令岁月易蹉跎九月登望仙台呈劉明府作者崔曙汉文皇帝有高台此日登臨曙色开三晋云山皆北向二陵风雨自东來关门令尹谁能識河上仙翁去不回且欲竟寻彭泽宰陶然共醉菊花杯登金陵凤凰台作者李白凤凰台上凤凰游凤去台空江自流吴宫花草埋幽径晋代衣冠成古邱三山半落青山外二水中分白鷺洲总为浮云能蔽日长安不見使人愁送李少府贬崃中王少府贬长沙作者高适嗟君此别意何如驻马衔杯问谪居巫崃啼猿數行淚衡阳归雁几封书青枫江上秋帆远白帝城边古木疏圣代即今多雨露暂时分手莫踌躇和賈至舍人早朝大明宫之作作者岑參鸡鸣紫陌曙光寒莺啭皇州春色阑金阙晓钟开万户玉阶仙仗拥千官花迎剑珮星初落柳拂旌旗露未干独有凤凰池上客阳春一曲和皆难和賈至舍人早朝大明宫之作作者王维绛帻鸡人送晓筹尚衣方进翠云裘九天阊阖开宫殿万国衣冠拜冕旒日色才臨仙掌动香烟欲傍衮龍浮朝罢须裁五色诏珮声归向凤池头奉和圣制从蓬莱向兴庆阁道中留春雨中春望之作应制作者王维渭水自萦秦塞曲黄山旧遶汉宫斜銮舆迥出千门柳阁道回看上苑花云裡帝城双凤阙雨中春树万人家为乘阳气行时令不是宸游玩物华积雨辋川庄作作者王维积雨空林烟火迟蒸藜炊黍饷东菑漠漠水田飞白鷺阴阴夏木啭黄鹂山中习静观朝槿松下清斋折露葵野老与人争席罢海鸥何事更相疑酬郭给事作者王维洞门高阁霭余辉桃李阴阴柳絮飞禁裡疏钟官舍晚省中啼鸟吏人稀晨摇玉珮趋金殿夕奉天书拜琐闱强欲从君无那老将因卧病解朝衣蜀相作者杜甫丞相祠堂何处寻锦官城外柏森森映阶碧草自春色隔葉黄鹂空好音三顾频烦天下计兩朝开济老臣心出师未捷身先死长使英雄淚满襟客至作者杜甫舍南舍北皆春水但見群鸥日日來花径不曾缘客扫蓬门今始为君开盘飧市远无兼味樽酒家贫只旧醅肯与邻翁相对饮隔篱唿取尽余杯野望作者杜甫西山白雪三城戍南浦清江万里桥海内风尘诸弟隔天涯涕淚一身遥唯将迟暮供多病未有涓埃答圣朝跨马出郊时极目不堪人事日萧条闻官军收河南河北作者杜甫剑外忽传收蓟北初闻涕淚满衣裳却看妻子愁何在漫卷诗书喜欲狂白日放歌须纵酒青春作伴好还乡即从巴崃穿巫崃便下襄阳向洛阳登高作者杜甫风急天高猿啸哀渚清沙白鸟飞回无边落木萧萧下不尽长江滚滚來万里悲秋常作客百年多病独登台艰难苦恨繁霜鬓潦倒新停浊酒杯登樓作者杜甫花近高樓伤客心万方多难此登臨锦江春色來天地玉壘浮云变古今北极朝庭终不改西山寇盗莫相侵可憐后主还祠庙日暮聊为梁父吟宿府作者杜甫清秋幕府井梧寒独宿江城蠟炬残永夜角声悲自语中天月色好谁看风尘荏苒音书绝关塞萧条行路难已忍伶俜十年事强移栖息一枝安阁夜作者杜甫岁暮阴阳催短景天涯霜雪霁寒霄五更鼓角声悲壮三崃星河影动摇野哭千家闻战伐夷歌數处起渔樵卧龍跃马终黄土人事音书漫寂寥咏怀古迹作者杜甫支離东北风尘际漂泊西南天地间三崃樓台淹日月五溪衣服共云山羯胡事主终无赖词客哀时且未还庾信平生最萧瑟暮年诗赋动江关咏怀古迹作者杜甫摇落深知宋玉悲风流儒雅亦吾师怅望千秋一洒淚萧条異代不同时江山故宅空文藻云雨荒台豈梦思最是楚宫俱泯灭舟人指点到今疑咏怀古迹作者杜甫群山万壑赴荆门生长明妃尚有村一去紫台連朔漠独留青冢向黄昏画图省識春风面环珮空归月下魂千载琵琶作胡语分明怨恨曲中論咏怀古迹作者杜甫蜀主征吴幸三崃崩年亦在永安宫翠华想像空山裡玉殿虚无野寺中古庙杉松巢水鹤岁时伏臘走村翁武侯祠屋常邻近一体君臣祭祀同咏怀古迹作者杜甫诸葛大名垂宇宙宗臣遗像肃清高三分割据纡筹策万古云霄一羽毛伯仲之间見伊呂指挥若定失萧曹运移汉祚终难復志决身歼军务勞江州重别薛六柳八二员外作者劉长卿生涯豈料承优诏世事空知学醉歌江上月明胡雁过淮南木落楚山多寄身且喜沧洲近顾影无如白发何今日龍钟人共老媿君犹遣慎风波长沙过賈谊宅作者劉长卿三年谪宦此栖迟万古惟留楚客悲秋草独寻人去后寒林空見日斜时汉文有道恩犹薄湘水无情弔豈知寂寂江山摇落处憐君何事到天涯自夏口至鹦鹉洲夕望岳阳寄元中丞作者劉长卿汀洲无浪復无烟楚客相思益渺然汉口夕阳斜渡鸟洞庭秋水远連天孤城背嶺寒吹角独戍臨江夜泊船賈谊上书忧汉室长沙谪去古今憐赠阙下裴舍人作者钱起二月黄鹂飞上林春城紫禁晓阴阴长樂钟声花外尽龍池柳色雨中深阳和不散穷途恨霄汉长怀捧日心献赋十年犹未遇羞将白发对华簪寄李儋元钖作者韦应物去年花裡逢君别今日花开又一年世事茫茫难自料春愁黯黯独成眠身多疾病思田里邑有流亡愧俸钱闻道欲來相问讯西樓望月几回圆同题仙游观作者韩翃仙台初見五城樓风物凄凄宿雨收山色遥連秦树晚砧声近报汉宫秋疏松影落空坛静细草香闲小洞幽何用别寻方外去人间亦自有丹丘春思作者皇甫冉莺啼燕语报新年马邑龍堆路几千家住层城邻汉苑心随明月到胡天机中锦字論长恨樓上花枝笑独眠为问天戎窦車骑何时返旆勒燕然晚次鄂州作者盧纶云开远見汉阳城犹是孤帆一日程估客昼眠知浪静舟人夜语觉潮生三湘愁鬓逢秋色万里归心对月明旧业已随征战尽更堪江上鼓鼙声登柳州城樓寄漳汀封連四州刺史作者柳宗元城上高樓接大荒海天愁思正茫茫惊风亂飐芙蓉水密雨斜侵薜荔墙嶺树重遮千里目江流曲似九回肠共來百越文身地犹自音书滞一乡西塞山怀古作者劉禹钖王濬樓船下益州金陵王气黯然收千寻铁锁沈江底一片降旛出石头人世几回伤往事山形依旧枕寒流从今四海为家日故壘萧萧蘆荻秋遣悲怀作者元稹谢公最小偏憐女自嫁黔娄百事乖顾我无衣搜荩箧泥他沽酒拔金钗野蔬充膳甘长藿落葉添薪仰古槐今日俸钱过十万与君营奠復营斋遣悲怀作者元稹昔日戏言身后事今朝都到眼前來衣裳已施行看尽针线犹存未忍开尚想旧情憐婢仆也曾因梦送钱财诚知此恨人人有贫贱夫妻百事哀遣悲怀作者元稹闲坐悲君亦自悲百年都是几多时邓攸无子寻知命潘岳悼亡犹费词同穴窅冥何所望他生缘会更难期惟将终夜长开眼报答平生未展眉自河南经亂关内阻饥兄弟離散各在一处因望月有感聊书所怀寄上浮梁大兄于潜七兄乌江十五兄兼示符離及下邽弟妹作者白居易时难年荒世业空弟兄羁旅各西东田园寥落干戈后骨肉流離道路中弔影分为千里雁辞根散作九秋蓬共看明月应垂淚一夜乡心五处同锦瑟作者李商隐锦瑟无端五十絃一絃一柱思华年庄生晓梦迷蝴蝶望帝春心託杜鹃沧海月明珠有淚藍田日暖玉生烟此情可待成追忆只是当时已惘然无题作者李商隐昨夜星辰昨夜风画樓西畔桂堂东身无綵凤双飞翼心有靈犀一点通隔座送钩春酒暖分曹射覆蠟灯红嗟余听鼓应官去走马蘭台類转蓬隋宫作者李商隐紫泉宫殿锁烟霞欲取芜城作帝家玉玺不缘归日角锦帆应是到天涯于今腐草无萤火终古垂杨有暮鸦地下若逢陈后主豈宜重问后庭花无题作者李商隐來是空言去绝踪月斜樓上五更钟梦为远别啼难唤书被催成墨未浓蠟照半籠金翡翠麝熏微度绣芙蓉劉郎已恨蓬山远更隔蓬山一万重无题作者李商隐飒飒东风细雨來芙蓉塘外有轻雷金蟾啮璅烧香入玉虎牵丝汲井回賈氏窥簾韩掾少宓妃留枕魏王才春心莫共花争发一寸相思一寸灰筹笔驿作者李商隐猿鸟犹疑畏简书风云常为护储胥徒令上将挥神笔终見降王走传車管樂有才原不忝关张无命欲何如他年锦里经祠庙梁父吟成恨有余无题作者李商隐相見时难别亦难东风无力百花残春蚕到死丝方尽蠟炬成灰淚始干晓镜但愁云鬓改夜吟应觉月光寒蓬莱此去无多路青鸟殷勤为探看春雨作者李商隐怅卧新春白袷衣白门寥落意多违红樓隔雨相望冷珠箔飘灯独自归远路应悲春晼晚残宵犹得梦依稀玉珰缄札何由达万里云羅一雁飞无题作者李商隐凤尾香羅薄几重碧文圆顶夜深缝扇裁月魄羞难掩車走雷声语未通曾是寂寥金烬暗断无消息石榴红斑骓只系垂杨岸何处西南任好风无题作者李商隐重帷深下莫愁堂卧后清宵细细长神女生涯原是梦小姑居处本无郎风波不信菱枝弱月露谁教桂葉香直道相思了无益未妨惆怅是清狂利洲南渡作者温庭筠澹然空水对斜晖曲岛苍茫接翠微波上马嘶看棹去柳边人歇待船归數丛沙草群鸥散万顷江田一鷺飞谁解乘舟寻范蠡五湖烟水独忘机苏武庙作者温庭筠苏武魂销汉使前古祠高树兩茫然云边雁断胡天月陇上羊归塞草烟回日樓台非甲帐去时冠剑是丁年茂陵不見封侯印空向秋波哭逝川宫词作者薛逢十二樓中尽晓妆望仙樓上望君王锁衔金兽連环冷水滴铜龍昼漏长云髻罢梳还对镜羅衣欲换更添香遥窥正殿簾开处袍裤宫人扫御床贫女作者秦韬玉蓬门未識绮羅香拟託良媒益自伤谁爱风流高格调共憐时世俭梳妆敢将十指夸鍼巧不把双眉斗画长苦恨年年压金线为他人作嫁衣裳独不見作者沈佺期盧家少妇郁金香海燕双栖玳瑁梁九月寒砧催木葉十年征戍忆遼阳白狼河北音书断丹凤城南秋夜长谁为含愁独不見更教明月照流黄鹿柴作者王维空山不見人但闻人语响返景入深林復照青苔上竹里馆作者王维独坐幽篁裡弹琴復长啸深林人不知明月來相照送别作者王维山中相送罢日暮掩柴扉春草明年綠王孙归不归相思作者王维红豆生南国春來发几枝愿君多采撷此物最相思杂诗作者王维君自故乡來应知故乡事來日绮窗前寒梅着花未送崔九作者裴迪归山深浅去须尽丘壑美莫学武陵人暂游桃源裡终南望余雪作者祖咏终南阴嶺秀积雪浮云端林表明霁色城中增暮寒宿建德江作者孟浩然移舟泊烟渚日暮客愁新野旷天低树江清月近人春晓作者孟浩然春眠不觉晓处处闻啼鸟夜來风雨声花落知多少夜思作者李白床前明月光疑是地上霜举头望明月低头思故乡怨情作者李白美人卷珠簾深坐蹙蛾眉但見淚痕湿不知心恨谁八阵图作者杜甫功盖三分国名成八阵图江流石不转遗恨失吞吴登鹳雀樓作者王之涣白日依山尽黄河入海流欲穷千里目更上一层樓送靈澈作者劉长卿苍苍竹林寺杳杳钟声晚荷笠带斜阳青山独归远弹琴作者劉长卿泠泠七絃上静听松风寒古调虽自爱今人多不弹送上人作者劉长卿孤云将野鹤豈向人间住莫买沃洲山时人已知处秋夜寄邱员外作者韦应物怀君属秋夜散步咏凉天空山松子落幽人应未眠听筝作者李端鸣筝金粟柱素手玉房前欲得周郎顾时时误拂絃新嫁娘作者王建三日入厨下洗手作羹汤未谙姑食性先遣小姑尝玉台体作者权德舆昨夜裙带解今朝蟢子飞铅华不可弃莫是砧归江雪作者柳宗元千山鸟飞绝万径人踪灭孤舟簑笠翁独钓寒江雪行宫作者元稹寥落古行宫宫花寂寞红白头宫女在闲坐說玄宗问劉十九作者白居易綠螘新醅酒红泥小火爐晚來天欲雪能饮一杯无何满子作者张祜故国三千里深宫二十年一声何满子双淚落君前登樂游原作者李商隐向晚意不适驱車登古原夕阳无限好只是近黄昏寻隐者不遇作者賈岛松下问童子言师採药去只在此山中云深不知处渡汉江作者李频嶺外音书绝经冬復立春近乡情更怯不敢问來人春怨作者金昌绪打起黄莺儿莫教枝上啼啼时惊妾梦不得到遼西哥舒歌作者西鄙人北斗七星高哥舒夜带刀至今窥牧马不敢过臨洮长干行作者崔颢君家何处住妾住在横塘停船暂借问或恐是同乡长干行作者崔颢家臨九江水來去九江侧同是长干人生小不相識玉阶怨作者李白玉阶生白露夜久侵羅袜却下水晶簾玲珑望秋月塞下曲作者盧纶鹫翎金仆姑燕尾绣蝥弧独立扬新令千营共一唿塞下曲作者盧纶林暗草惊风将军夜引弓平明寻白羽没在石稜中塞下曲作者盧纶月黑雁飞高单于夜遁逃欲将轻骑逐大雪满弓刀塞下曲作者盧纶野幕蔽琼筵羌戎贺勞旋醉和金甲舞雷鼓动山川江南曲作者李益嫁得瞿塘賈朝朝误妾期早知潮有信嫁与弄潮儿回乡偶书作者贺知章少小離家老大回乡音无改鬓毛衰儿童相見不相識笑问客从何处來桃花谿作者张旭隐隐飞桥隔野烟石矶西畔问渔船桃花尽日随流水洞在清谿何处边九月九日忆山东兄弟作者王维独在異乡为異客每逢佳节倍思亲遥知兄弟登高处遍插茱萸少一人芙蓉樓送辛渐作者王昌龄寒雨連江夜入吴平明送客楚山孤洛阳亲友如相问一片冰心在玉壶闺怨作者王昌龄闺中少妇不知愁春日凝妆上翠樓忽見陌头杨柳色悔教夫婿觅封侯春宫曲作者王昌龄昨夜风开露井桃未央前殿月輪高平阳歌舞新承宠簾外春寒赐锦袍凉州词作者王翰葡萄美酒夜光杯欲饮琵琶马上催醉卧沙场君莫笑古來征战几人回送孟浩然之广陵作者李白故人西辞黄鹤樓烟花三月下扬州孤帆远影碧空尽惟見长江天际流下江陵作者李白朝辞白帝彩云间千里江陵一日还兩岸猿声啼不住轻舟已过万重山逢入京使作者岑參故园东望路漫漫双袖龍钟淚不干马上相逢无纸笔凭君传语报平安江南逢李龜年作者杜甫岐王宅裡寻常見崔九堂前几度闻正是江南好风景落花时节又逢君滁州西涧作者韦应物独憐幽草涧边生上有黄鹂深树鸣春潮带雨晚來急野渡无人舟自横枫桥夜泊作者张继月落乌啼霜满天江枫渔火对愁眠姑苏城外寒山寺夜半钟声到客船寒食作者韩翃春城无处不飞花寒食东风御柳斜日暮汉宫传蠟烛轻烟散入五侯家月夜作者劉方平更深月色半人家北斗阑干南斗斜今夜偏知春气暖虫声新透綠窗沙春怨作者劉方平纱窗日落渐黄昏金屋无人見淚痕寂寞空庭春欲晚梨花满地不开门征人怨作者柳中庸岁岁金河復玉关朝朝马策与刀环三春白雪归青冢万里黄河绕黑山宫词作者顾况玉樓天半起笙歌风送宫嫔笑语和月殿影开闻夜漏水晶簾卷近秋河夜上受降城闻笛作者李益回樂峰前沙似雪受降城外月如霜不知何处吹蘆管一夜征人尽望乡乌衣巷作者劉禹钖朱雀桥边野草花乌衣巷口夕阳斜旧时王谢堂前燕飞入寻常百姓家春词作者劉禹钖新妆宜面下朱樓深锁春光一院愁行到中庭數花朵蜻蜓飞上玉搔头宫词作者白居易淚湿羅巾梦不成夜深前殿按歌声红颜未老恩先断斜倚薰籠坐到明赠内人作者张祜禁门宫树月痕过媚眼惟看宿鷺窠斜拔玉钗灯影畔剔开红燄救飞蛾集靈台作者张祜日光斜照集靈台红树花迎晓露开昨夜上皇新授箓太真含笑入簾來集靈台作者张祜虢国夫人承主恩平明骑马入宫门却嫌脂粉污颜色淡扫蛾眉朝至尊题金陵渡作者张祜金陵津渡小山樓一宿行人自可愁潮落夜江斜月裡兩三星火是瓜州宫中词作者朱庆余寂寂花时闭院门美人相并立琼轩含情欲說宫中事鹦鹉前头不敢言近试上张水部作者朱庆余洞房昨夜停红烛待晓堂前拜舅姑妆罢低声问夫婿画眉深浅入时无将赴吴兴登樂游原作者杜牧清时有味是无能闲爱孤云静爱僧欲把一麾江海去樂游原上望昭陵赤壁作者杜牧折戟沈沙铁未销自将磨洗认前朝东风不与周郎便铜雀春深销二乔泊秦淮作者杜牧烟籠寒水月籠沙夜泊秦淮近酒家商女不知亡国恨隔江犹唱后庭花寄扬州韩绰判官作者杜牧青山隐隐水迢迢秋尽江南草未凋二十四桥明月夜玉人何处教吹箫遣怀作者杜牧落魄江湖载酒行楚腰纤细掌中轻十年一觉扬州梦赢得青樓薄倖名秋夕作者杜牧银烛秋光冷画屏轻羅小扇扑流萤天阶夜色凉如水坐看牵牛织女星赠别作者杜牧娉娉袅袅十三余豆蔻梢头二月初春风十里扬州路卷上珠簾总不如赠别作者杜牧多情却似总无情唯觉樽前笑不成蠟烛有心还惜别替人垂淚到天明金谷园作者杜牧繁华事散逐香尘流水无情草自春日暮东风怨啼鸟落花犹似坠樓人夜雨寄北作者李商隐君问归期未有期巴山夜雨涨秋池何当共剪西窗烛却话巴山夜雨时寄令狐郎中作者李商隐嵩云秦树久離居双鲤迢迢一纸笔休问梁园旧宾客茂陵秋雨病相如为有作者李商隐为有云屏无限娇凤城寒尽怕春宵无端嫁得金龜婿辜负香衾事早朝隋宫作者李商隐乘兴南游不戒严九重谁省谏书函春风举国裁宫锦半作障泥半作帆瑶池作者李商隐瑶池阿母绮窗开黄竹歌声动地哀八骏日行三万里穆王何事不重來嫦娥作者李商隐云母屏风烛影深长河渐落晓星沈嫦娥应悔偷靈药碧海青天夜夜心賈生作者李商隐宣室求贤访逐臣賈生才调更无倫可憐夜半虚前席不问苍生问鬼神瑶瑟怨作者温庭筠冰簟银床梦不成碧天如水夜云轻雁声远过潇湘去十二樓中月自明马嵬坡作者郑畋玄宗回马杨妃死云雨难忘日月新终是圣明天子事景阳宫井又何人已凉作者韩偓碧阑干外绣簾垂猩色屏风画折枝八尺龍须方锦褥已凉天气未寒时金陵图作者韦庄江雨霏霏江草齐六朝如梦鸟空啼无情最是台城柳依旧烟籠十里堤陇西行作者陈陶誓扫匈奴不顾身五千貂锦丧胡尘可憐无定河边骨犹是深闺梦裡人寄人作者张泌别梦依依到谢家小廊回合曲阑斜多情只有春庭月犹为離人照落花杂诗作者无名氏尽寒食雨草萋萋着麦苗风柳映堤等是有家归未得杜鹃休向耳边啼渭城曲作者王维渭城朝雨浥轻尘客舍青青柳色新劝君更尽一杯酒西出阳关无故人秋夜曲作者王维桂魄初生秋露微轻羅已薄未更衣银筝夜久殷勤弄心怯空房不忍归长信怨作者王昌龄奉帚平明金殿开且将团扇共徘徊玉颜不及寒鸦色犹带昭阳日影來出塞作者王昌龄秦时明月汉时关万里长征人未还但使龍城飞将在不教胡马渡阴山清平调作者李白云想衣裳花想容春风拂槛露华浓若非群玉山头見会向瑶台月下逢清平调作者李白一枝红艳露凝香云雨巫山枉断肠借问汉宫谁得似可憐飞燕倚新妆清平调作者李白名花倾国兩相欢常得君王带笑看解释春风无限恨沈香亭北倚阑干出塞作者王之涣黄河远上白云间一片孤城万仞山羌笛何须怨杨柳春风不度玉门关金縷衣作者杜秋娘劝君莫惜金縷衣劝君惜取少年时花开堪折直须折莫待无花空折枝