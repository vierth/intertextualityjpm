太上洞玄灵宝眞文要解上经太上洞玄灵宝眞文要解上经高玄大法师受太上灵宝治玄都玉京山七宝玄台十方至眞自然妙行眞人飞仙大圣众皆浮空烧香散华旋行一日三周手把十绝华幡口诵洞章日月交回七星运关三百三十日则天关回山一度三百三十度则九天气交三千三百度天地气交天地气交爲小劫交九千九百度则大劫周此时则天沦地没九海溟一金玉化消毫末无遗天地所以长存不倾者元始命五老上眞以灵宝眞文封于五岳之洞以安神鎭灵制命河源致洪泉不涌大灾不行此自然之文故曰灵宝九天上书非鬼神所知世有其文则保国甯家万灾不冲学得其法至大劫之周时晏鸿翮而高翔蹑飞霄而浮空也旧科四万劫一出皆授宿有金名刻简来生应爲眞人者太上元始灵宝五篇眞文旧藏太上玄台七宝上宫天书宛奥不可寻详文彩焕曜洞映上淸五老侍衞上帝朝眞玉女执巾金童扬烟燌百和合香流薰紫庭吐日精以郄秽散月华以拂尘神灯朗照炳烛合明金风八发庆云四陈鸾凤悲鸣啸歌邕邕飞龙毒兽备衞玉阙万帝稽首旋行上宫飞空步虚啸咏洞章讃九天之灵奥欣三天之宝明寔玄文之妙重功德巍巍乎太空故元始记篇有一十二德以崇宝于天眞标灵文之难穷一者其德如虚无澄眞洞寂澹泊自然幽幽㝠㝠爲天地之根二者其德如大道恢廓无爲爲神明之宗一切万物普受其成功三者其德如天澄虚广覆高浮上淸一切万物普受生成四者其德如地开张养生含容无细一切万物受其厚载五者其德如日月光明洞映无幽不彻一切万物受其柔惠六者其德如众星照曜诸天朗达幽㝠一切万物普受光明七者其德如云雨和天润地流泽广施一切万物普䝉惠洒八者其德如四时转轮阴阳节气和平一切万物普受含生九者其德如太山包容障遏威灵恢恢五帝安鎭神仙所居十者其德如大江柔弱荡荡惠流百方不简秽贱无细不容十一者其德如眞教导三乘绵绵长存开张法门普济万民十二者其德如神人救死护生使寒灰起烟演明玄教普度天民灵文妙重出于自然故标其至德以贵其眞夫灵宝五文皆天地之根化生五老上总五星下鎭五岳运导五行通人五脏安气养神保国甯家使帝主兴隆万灾不加洪波不冲灵文旣见保天长存元始之旨其微其深今故相告祕而勿宣勤加修诵道自感焉太上大道君曰夫爲道结缘世世不绝致善福来生当行十二上愿普度一切致国太平家门兴隆子孙昌炽世出贤明七祖生天转轮福堂此功高重勤而修行一者当愿大道澹泊虚无安闲空寂澄淸自居广开法门教导顽夫皆䝉惠解精苦是修预以同学普得昇虚与天相保长存无忧一切众生咸同宁谧二者当愿诸天结气澄淸高虚广覆保眞固灵气候调节四运和平国安民丰普天闲甯广济一切惠逮有生保劫长存亿亿不倾三者当愿地土广载无穷安平不陷海沦不崩保鎭甯国兆民兴隆养生安死惠周十方禾稼种植滋生日丰含德厚载万愿咸从四者当愿日月二景高明无有勃蚀亏缩安淸光照诸天洞消闇冥保固劫运世祚和平普加惠润泽洒众生五者当愿星辰与日月齐光转烛照曜映朗十方各安其位经纬直行保鎭安国无有灾殃四海甯一普天兴隆六者当愿四时随节推迁景气和调无有灾患疫毒消灭普天平安五谷丰熟国富民懽七者当愿浮云结气聚烟飞空高澄廕覆玄玄隐则无爲散则弥天神仙同车结交众眞惠流一切兴国爱民普济羣生人同劫年八者当愿风雨流洒无穷普加施泄受其发扬万物滋生国储民丰九者当愿五岳各安其方巍巍包藏长爲仙宫安鎭国祚保天无终护度一切莫不仰宗十者当愿江海荡荡无极含容恢廓无细不殖渊奥柔惠润加动息天人获庆年同劫石十一者当愿帝主国土日昌四鎭安穆兵革不扬天民歌唱吉应来祥敷教济济威化洋洋兆庶称庆长乐未央十二者当愿蠢飞蜎动已生未生咸䝉完全普得生成皆充元气受阳之形草木果林使经冬不零一切济度靡不鲜荣此十二大愿旧出元始五篇智慧经中灵宝大慈之道施惠种福爲人结因其功广大其报难称斯福之上业功感诸天有见此法立应自然勤心修行生死获仙太上大道君曰吾昔受之于元始天王使授仙公仙王仙卿上淸眞人不传中仙自无玄图帝简玉名上淸不得见闻脱有漏慢之中见亦不勤九天禁书四万劫一传夫修学之士不行此法功德不建思无感彻眞灵不降与善缘冥绝福路旣乖仙何有日至学之士常当斋戒行香朝礼事竟仍东向行愿心口相应无有异念将足以招玄眞于虚无坐求灵福于自然拔七祖于幽牢昇穷魂于南宫保国家于厄运禳天灾于康年此福巍巍难可具宣于是说灵宝自然五篇衞灵神咒东方九气靑天明星大神焕照东乡洞映九门转烛扬光扫秽除氛开明童子备衞我轩收魔束袄上对帝君奉承正道赤书玉文九天符命摄龙驿传普天安鎭我得飞仙南方南方丹天三气流光荧星转烛洞照太阳上有赤精开明灵童总御火兵备守三宫斩邪束袄翦截魔兇北帝所承风火八冲流铃交焕敢有不从正道流行我享上功保天长存亿劫无终西方七气之天太白流精光曜金门洞朗太冥中有素皇号曰帝灵保神安鎭衞我身形断截邪源玉道正明宫殿整肃三景齐并道合自然飞昇紫庭灵宝符命普惠万生功加一切天地咸甯北方北方玄天五气徘徊辰星焕烂光曜太微黑灵尊神飞玄羽衣备衞五门检精捕非敢有干试豁落斩摧玉符所吿神眞八威邪门闭塞正道明开映照我身三光同辉策空驾浮举形仙飞中央黄中理气总统玄眞鎭星吐辉流焕九天开光童子一十二人元气阳精爓上朱烟洞照天下及臣等身百邪摧落杀鬼万千中山神咒普天使然五灵安鎭身飞上仙太上大道君曰此自然五篇衞灵神咒旧出灵宝五文上篇制魔召灵役使羣神安鎭五岳保天长存明理三光致国太平兆民享福济度羣生吾昔受之于元始天王使依玄科四万劫一传子位登高仙总统三界匡御羣灵今以相告子择其人必合玄图依科以传凡欲修道求仙致眞安国甯家截诸不祥当奉行自然衞灵神咒常以本命太𡻕甲子庚申及修斋之日常东向诵之一徧则神朗气正宫宅肃淸邪魔摧灭五老降眞万试宾伏妖灾丧亡长斋修诵克成眞人太上大道君吿高玄大法师曰夫来入吾法门上希神仙飞腾华苍次愿家国安甯过度万患消灾灭祸请福求恩当先修灵宝自然五篇八斋悔罪懴谢十方上解宿世重过拔度恶缘下解己身积行以来所犯罪愆勤行斋直广建福田救度一切恤死护生功成德普乃合道心恶对自灭善缘来生家门端整所愿咸从神眞玄降坐致飞仙此治行之本求道之源学无此法徒劳心神宿根不解望道泯泯至老无获不免诸患大道广慈哀之在心今故相告子勤修行吾昔受之于元始天王使我祕之于灵都上馆四万劫一出子今当依先师旧科若有至学之人名书金简行合神仙子当传之焉道言斋日烧香东向祝曰今故烧香归身归神归命东方无极太上灵宝天尊今仰谢东方九气淸天太淸玄元上三天无极大道太上老君太上丈人天帝君天帝丈人太帝帝君上皇老人三十九眞七十二圣高玄眞君九老仙都君九气丈人始生靑眞东华玉宝高晨大司马上相靑童君元老九玄主仙眞人无鞅数量百千万重道气千二百官君太淸玉陛下靑帝九气玉门神仙四司眞人诸天至极上圣大神东乡无极世界神仙正眞乞丐原宿世以来七祖父母下及身积行所犯杀害贤良元逆丑恶非人所行淫色盗窃败人成功离人骨肉夺人所崇爲子不孝爲臣不忠反上逆主攻伐师宗上不敬天地下不畏鬼神訾毁大道泄露灵文口是心非胜已嫉能轻慢四大污秽三光恶口两舌谗击善人诸如此罪厯世纒绵结固不解积成丘山乞今烧香行道懴谢玄眞宿缚解散七祖同懽去离五道拔度八难穷魂解脱上昇福堂举家无灾天下受恩国土太平四海兴隆帝王懽悦国富民丰惠加众生咸䝉道恩今束身归命灵宝天尊赐得如所愿位登上仙昇入无形与道合同毕九叩头九搏颊次南向烧香祝曰今故烧香归身归神归命南方无极太上灵宝天尊今仰谢南方三气丹天太淸南极皇上老君洞灵玉帝上元禁君三元丈人始老玄眞万福君万福丈人南昌上宫注生司马太极眞人太和老子玄和丈人赤帝丹灵高仙万眞诸天至极上圣大神南乡无极世界神仙正眞乞丐原宿世以来七祖父母下及身毕九叩头搏颊次西向烧香祝曰今故烧香归身归神归命西方无极太上灵宝天尊今仰谢西方七气素天太淸西华高上皇帝太灵元始老君万始先生太素三元君金阙七宝后圣帝君主仙丈人太和玉女西灵金母白帝高仙四极眞人诸天至极上圣大神西乡无极世界神仙正眞乞丐原宿世以来七祖父母下及身毕九叩头搏颊次北向烧香祝曰今故烧香归身归神归命北方无极太上灵宝天尊今仰谢北向五气玄天太淸太上高皇玉帝虚皇道君太上老君太上丈人太上太道玉晨君北极眞公文始先生黑帝皇老高玄眞人自然童子北辰九眞斗中大神五灵夫人太华九辰高上万重诸天至极上圣众神北乡无极世界神仙正眞乞丐原宿世以来七祖父母下及身毕九叩头搏颊次东北向烧香祝曰今故烧香归身归神归命东北无极太上灵宝天尊今仰谢东北始苍天太淸无极虚无自然大道至眞上圣灵宝始靑老君九天眞王东明虚皇帝君九灵先生玉华眞帝高皇上眞眞人诸天至极上圣众神东北方无极世界神仙正眞乞丐原宿世以来七祖父母下及身毕九叩头搏颊次东南向烧香祝曰今故烧香归身归神归命东南无极太上灵宝天尊今仰谢东南始丹天太淸洞极虚无自然至玄道君上圣灵宝始赤阳元老君南极老子太和先生三灵玄上万福皇老丈人丹灵高皇帝君太阳眞人好生度命司马玄眞三元君紫晨大道君南明洞灵虚道君朱宫赤精南昌司命四极眞人诸天至极上圣众神东南无极世界神仙正眞乞丐原宿世以来七祖父母下及身毕九叩头搏颊次西南向烧香祝曰今故烧香归身归神归命西南无极太上灵宝天尊今仰谢西南始素天太淸玄极虚无自然浩㝠皇上元灵道君金华至眞灵宝始素老君三天玉童紫阳眞公斗中四眞元阳帝君紫精先生万福万气万度万生君西明太灵虚皇道君金门素灵七眞玉华君诸天至极上圣众神西南无极世界神仙正眞乞丐原宿世以来七祖父母下及身毕九叩头搏颊次西北向烧香祝曰今故烧香归身归神归命西北无极太上灵宝天尊今仰谢西北始玄天高上元皇道君九天元灵洞宝太上眞老君无量太华灵宝始玄老君皇上丈人北玄九眞华晨君天门度世飞天羽郎玉仙监总灵司马上古三师大圣众至眞诸君丈人诸天至极上圣众神西北无极世界神仙正眞乞丐原宿世以来七祖父母下及身毕九叩头搏颊次向上方烧香祝曰今故烧香归身归神归命上方无极太上灵宝天尊今仰谢上方太上无极无形无名无顶无极至眞太上大道高皇大帝九天元父元始天王元始丈人至极灵宝洞玄太上元灵老君无极大圣众至眞诸君丈人诸天至极上圣众神上方无极世界神仙正眞乞丐原宿世以来七祖父母下及身毕九叩头搏颊次向下方烧香祝曰今故烧香归身归神归命下方无极太上灵宝天尊今仰谢下方玄黄天无上无极无色无鞅无量数太上大道九千九百九十九万亿重道天老九天玄母太黄元君九天眞王无上虚皇玄和老人太极眞人黄老皇帝黄老丈人元黄中帝五老上仙诸天至极上圣众神下方无极世界五岳四渎神仙正眞乞丐原宿世以来七祖父母下及身毕九叩头搏颊行此十方懴谢毕便依威仪旧典此学道之本上可以解七祖之宿对下可以除身行丑恶之罪众愆旣散神明自祐神明旣降天民归心功德广载福廕无穷普济一切护度羣生斯法妙重难可具称道言夫欲修善建功广种福田当爲天民修斋谢罪放生然灯拔度宿缘解脱世罗天民䝉恩也灵宝眞文旣竟方诸宫中东华上房靑童君歌和魂致神之曲有得诵之天灵降衞万祅丧迹神聪意朗存念易感有经之子宝而祕之勿妄传焉东华上房灵妃歌曰紫桂植瑶园朱华声栖栖月宫生蘂渊日中有琼池左拔圆灵曜右掣丹霞晖流金焕绛庭八景绝烟廻绿盖浮明空羽节命太微凤精童华颜琳腴充长饥控晨挹太素乘歘翔玉阶吐纳六灵胎玉嫔抱巾随弹徴南云扇香风鼓锦披叩商百兽舞六天摄神威倐忽亿万春龄绝郁巍巍小鲜未烹鼎言我巖下悲靑童大君与太虚眞人西城太眞小有眞王集于瑶台瞻眄十方垂悼万生耽慕世涂不知玉晨之会发叹兴吟各赋咏一篇每至斋日读之以招四眞之祐焉靑童大君吟咏曰欲殖灭度根当拔生死栽沈吟堕九泉但坐惜形骸太虚眞人吟咏曰观神载形时亦如车从马车败马奔亡牵连一时假哀世莫识此但是借风火种罪天网上受毒地狱下西城眞人王君吟咏曰神爲渡形舟泊岸当别去形非神常宅神非形常载徘徊生死轮但苦心犹豫小有眞人王君吟咏曰失道从死津三魂迷生道生生日已远死死日已早悲哉苦痛容根华己顚倒起就零落坐焉知返枯老东海靑童君常以丁日登方诸东华台四望十方予以此日常可向日再拜日出行出之适子所愿因此服日精爲佳也上淸大道玉晨君常以正月四日二月八日三月十五日四月八日五月九日六月六日七月七日八月八日九月九日十月五日十一月三日十二月十二日以此日登玉霄琳房四盼天下十方有志节远周旋栖尙躭仰淸眞修䖍注之心者兆始修学未能凭想绝巓欲自陶练宿愆每造其日淸斋平旦之时北向再拜祈请极陈子也兼以礼训阶隆福之渐拜礼愿毕服玉池三十六过微乎深哉勤勗之焉