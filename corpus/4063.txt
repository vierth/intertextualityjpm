赤松子章历正统道藏三家本六卷洞玄部表奏类赤松子章历正统道藏三家本六卷洞玄部表奏类赤松子章历卷之一岂一谨按太眞科及赤松子历汉代人鬼交杂精邪遍行太上垂慈下降鹤鸣山授张天师正一盟威符箓一百二十阶及千二百官仪三百大章法文祕要救治人物天师遂迁二十四治敷行正一章符领户化民广行隂德尔后年代绵逺寳章缺失今之所存十得一二又按赤松子问天老平长已丑上章何不报平长答云见扶章赍到天门门闭复问一日一夜何时开何时闭平长具答悉如科文且世人求贡章奏或爲家国或爲已身或爲眷属或爲先亡种种不同具如分别又云人生年命悉有星宿管系若爲恶事记名黒簿令人精神恍愡梦寐不安旣多迍邅更减年算若清心信向之士崇尚道法求乞章符奏即罪灭福生増添禄寿先灵迁逹愿念从心凡曰奏章先须备信神明鉴烛冀质诚心若都无信即神明不纳责子有悭鄙不舍之心又云章无的信富饶者増之贫穷者减之或有官髙富足之家心希功德而恡惜财物便效贫穷之人出信如此亦无益于有爲科云有寒栖贫乏之人求请章醮师爲代出法信旧章虽各具所用大抵有三天子王公庶人且尊早不同品目各异不可殽混而无分别科云章信之物施散贫穷宜行隂德不可师全用之十分爲计师可费入者三分而巳天科严峻犯者获罪于三官殃延九祖永爲下鬼可不愼之令并次比具有条贯冀行之者知次第焉章信天旱章米一石二斗油一斗二升命素一疋净席一领笔二管墨二笏五方綵随方色纸二百四十张银镮一双重一两二铢香二两请雨得水过止雨章米一石二斗油一斗二升命素一疋净席一领华二管墨二笏五方綵随方色纸一百二十张香一两钱一千二百文却虫蝗䑕灾食苖章收䑕灾草收除虎灾解呪诅章消怪章芒绳一百二十尺刀一口五方綵随方色钱一千一百文米一石二斗笔一管命素一疋墨一笏禳灾却祸延年拔命却杀都章命素一疋钱一千二百文油一斗二升米一石二斗纸二百四十张笔二管墨二笏香二两果子本命谢过口启章阙信仪飞度九厄天罗章青丝一百二十尺算子一百二十枚米一石二斗命素一疋钱一千二百文香二两纸一百二十张油一斗二升笔一管墨一笏却三灾章青丝拔命章命素四十尺米一石二斗钱一千二百文𥿄一百一十张笔墨各一算子百十枚钖人五身香一两油一斗二升疾病医治章阙信仪疾病困重收减灾邪拔命保护章扶衰度厄保护章命素一疋米一右二斗钱一千二百文油一斗二升香一两纸一百二十张笔一管墨一笏谢土章却虚耗鬼章言功安宅章断瘟毒疫章断𩲲泉章解天罗地网章命素一疋钱一千二百文白米一石二斗油一斗二升香一两纸一百二十张朱绳一百二十尺钏子一素丝一两笔一管墨一笏驿马章亦云开度章金人一身五方綵各一疋紫案巾牙笏一冠一衣一领帻一笔墨算子纸青丝席一书刀一水履一紫𠌂盖一钱一千二百文米一石二斗命素一疋油香谢五墓章黄缯一疋白米一石二斗油一斗二升钱一千二百文笔一管纸一百二十张墨一笏香一两果子解五墓章钖人五形米一石二斗钱一千二百文命素一疋墨一笏油一斗二升纸一百二十张笔一管算子一百二十枚谢先亡章保胎章催生章小儿上光度化章米一石二斗钱三百六十文命素一疋纸一百二十张保婴童章断亡人复连章疾病谢先亡章疾病破棺章阙文白素四十尺金人一形刀一口斧一张凿一大槌一锯一炭三十斤木冲一双锹一纸一百二十张钱一千二百文笔墨一副油一斗二升收除火灾章五方綵五疋素绢一疋银镮一双钱一千二百文墨一笏米一石二斗油一斗二升纸一百二十张笔一管席一领绛巾一丈二尺甲子丐过章上清言功章三五杂箓言功章絶泰山死籍言功章迁逹先亡言功章百姓言功章收怪章扶衰章断伤章断官章大断骨血注代命章断土章拔厄章救难章断墓章断子注章解一身罗网章拔墓章拔天河章拔三十六狱章初化除罪章求子章夫妻积病疗治章产后疾病首罪乞愈章夫妻兴气相应首过章暴病请官一时相付章家道轗轲絶子请宅乞祐章宅中光怪归命乞丐白章疾病牒所犯移徙诸忌请官救章疾病归化心口有违攺更乞恩章请官收捕妄作一法章夫妻离别断注消怪章违犯科要首谢乞原章右同用白素四十尺白米一石油一斗香一斤纸一百张笔一双墨一笏书刀一口席二领布巾五尺忧厄困辱谢过解咎章金镮一双书刀一口纸一百幅笔二管墨一笏米五斗席二领香五两始觉有疾首罪乞恩章钱百一十米三斗纸百幅笔二管墨一笏香一两席一领书刀一口疾病累日谢医救治章纸百幅笔二管墨一笏书刀一口米三斗香一两席一领钱一百二十文断瘟疫章纸百幅香三两笔一管墨一笏书刀一口席二领油一斗钱七十文缯一丈二尺随家口多少各别请雨章油三斗六升笔二管墨一笏纸百幅米砂一两香三两席二领米五斗钱三百六十五文疾厄断除鬼讼拔危保安章𥿄三百张油三斗青绢四十尺笔一管墨一笏香五两米五斗席二领书刀一口解九五元辰厄㑹章白米石二席四领油一斗二升绛缯一疋无者用纸百张笔二管墨二笏书刀一口算子百二十金镮一双香二斤绛绳三种毎种九条百二十尺厄重者五色丝各三两请晴章蜡五斤笔二管墨二笏纸百幅朱砂五两书刀一口席二领米五斗解八卦元辰大厄章白素四十尺米一石二斗油一斗二升书刀一口素丝五两金镮一双重二分钱一千二百亦可六百或三百八十四文算子百二十纸百幅香一十三两笔二管墨一笏席二领书刀一口退盗章五色左绳随方丈数青纹九十尺大刀一口纸一百张笔墨一副香三两席一领书刀一口米五斗入居改易不利大小谢宅章纸百二十张笔一管墨一笏书刀一口五方綵各随方数蜡五斤席二领米五斗钱百二十文香三两新居恐惧鎭宅章黄缯十尺钱百二十文米五斗席二领纸百幅笔一管墨一笏香三两书刀一口虚耗光怪断絶殃注章𥿄百张笔一管墨一笏书刀一口席一领油一斗黄布一十四尺白米石二香二两解释三曽五祖塜讼章术五十斤烧及作散法在后十五斤二十五斤亦得黄布五丈米一石五斗纸一百张墨一笏笔一管香一两席一领官私咎谪死病相连断五墓殃注章纸百张笔一管墨一笏书刀一口席一领油一斗黄布二十四尺米一石二斗朱砂一两香一两数梦亡人混渉消墓注章黄布五丈白素四十尺油三斗六升纸一百张笔一管墨一笏书刀一口香三两朱砂二两宅中怪异小驱除章纸五十张笔一管墨一笏米三斗席一领香一两钱七十二文丧葬后大驱除章纸一百张笔二管墨一笏书刀一口香一两席一领米三斗钱百二十文朱砂一两缯十尺病死不絶银人代形章银箔人随家口多少一人一形银无用钖人或钱九十九奏章后投水中纸百张笔一管墨一笏书刀一口米五斗香二两缯一丈一尺疾病多怪收捕故气章桃符六十枚板长尺二寸广一寸二分厚三分赤小豆九斗左绳百一十尺大刀一口纸百张笔一管墨一笏席一领香二两书刀一口疾厄沈滞解二十四狱章青纹二十四尺香二两纸一百张笔一管墨一笏米五斗刀一口席一领拔五狱救疾章素丝三两金镮一双香十两纸百张笔一管墨一笏席一领米五斗书刀一口解五斗闭系灾絶拔命章白素四十尺素丝三两金镮一双墨二笏笔二管纸二百张香五两米五斗书刀一口梦见亡人闭系大迁达章素丝四十尺纸一百张笔一管墨一笏书刀一口油一斗席二领香三两钱百一十文米五斗梦见亡人愁恨小迁达章纸百张笔一管墨一笏书刀一口油一斗香二两席一领米三斗钱百二十文服满后迁达请恩章纹缯四十尺纸百张笔一管墨一笏米五斗书刀一口油一斗香七两席二领钱一百二十文解呪诅章钱三百二十六文命綵随年数纸一百张笔墨各一副米五斗席二领香五两书刀一口解五方呪诅章钱三百六十文命丝随年数纸一百张笔一管墨一笏米三斗席二领香五两书刀一口五色丝随方数乞子章油一斗四升米二石四斗纸一百张笔一管墨一笏朱砂二两书刀一口席一领命素一疋钱一千二百文香五两销口舌诽谤章蜡三斤炭五十斤钱百二十文米三斗席一领香五两纸五十张笔墨一副书刀一口解厄延命章米九斗油七斗钱一百二十文纸一百张笔一管墨一笏书刀一口香一两席二领积病忽剧急请命章白素四十尺米一石油五斗香二两纸一百张笔一管墨一笏书刀一口席二领延算拔命章纸一百张笔一管墨一笏香五两朱砂二两书刀一口席二领金镮一双青丝三两绢一疋米一石二斗算子百二十枚録魂魄章钱一百一十文席一领朱砂一两香二两书刀一口纸一百张笔一管墨一笏米三斗度厄保护章和香五斤席一领纸一百张笔一管墨一笏书刀一口米三斗八方大保护章纸一百张墨一笏笔一管书刀一口绢一疋米一石二斗油三斗银镮一双素丝三两和香一斤席二领五方生养保护章米一石二斗白素四十尺香五两席二领纸一百张笔一管墨一笏书刀一口滞疾进退解罗网章白素四十尺米一石金镮二𩀱纸一百张笔一管墨一笏书刀一口朱砂五两香五两席一领扶衰度厄解罗网章金镮二双素丝二十四两白素四十尺米一石香五两纸一百张笔二管墨一笏书刀一口席二领爲天地神祇言功章三五言功章除太山死籍章爲先亡言功章三月一时言功章三㑹言功章酆都章米一石二斗炭五十斤油一斗二升着身衣三事命素一疋香二两钱一千二百文纸一百二十张笔一管墨一笏生死解殗洗荡宅舍章大醮宅章五方綵各一疋命素一疋油一斗二升纸二百四十张钱一千二百文米一石二斗笔一管墨一笏香二两开通道路章衣服三事钱三百六十文绢巾一丈五尺衣绵三事纸一百二十张拔河章保蚕章油二斗四升白素一疋米一石二斗纸五贴笔墨各五事鸡卵一双接算章青丝一百二十尺算子百二十枚钱一千二百文米一石二斗油一斗二升香五两命素一疋金镮一𩀱纸百二十张墨两笏笔两管大塜讼章二通沐浴章解谪章乆病大厄金紫代形章钱二百四十文紫纹四十尺金人一形重一两二铢墨一笏纸二百张书刀一口香十两席二领米一石二斗笔一管油一斗朱砂五两收魇梦章爲亡人首悔赎罪解谪章赍亡人衣物解罪谪迁达章灭度三涂五苦錬尸受度适意更生章出丧下葬章新亡迁达开通道路收除土殃断絶复连章新亡洒宅逐注却杀章受官拜章临官莅民章受官消灭妨害章迁临大官章保护戎征章论三等章千二百官仪三百大章章中虽各具质信然教迹来乆行之者多有増减所以尊卑雷同髙下不等今抄出三等约爲凖的缯綵天子用紫纹疋数王公用本命色丈数庶人用缦缯尺数鎭钱天子用金钱王公用银钱庶人用铜钱禄米天子三石六斗王公二石四斗庶人一石二斗鎭油天子一石二斗王公六斗四升庶人二斗二升用香天子全斤王公半斤庶人三两五两纸笔墨朱砂此物给主者书章起草换易陋误应是诸章悉须置办不可暂阙其余并依本例色目不得谬滥违减年算章辞凡欲奏章先具辞䟽列郷贯里号官位姓名年几并家口见存春属男女大小等令依道科赍某法信于某处诣某法师请求章奏伏乞慈悲特爲关启辞中或说事意须质而不丈拙而不工朴而不华眞而不伪直而不肆辩而不烦弱而不秽清而不浊简要输诚则感天地动鬼神御上天曹报应立至如违夺算一纪天门开时子日卯巳未酉亥丑开丑日辰午申戍子寅开寅日卯巳未酉亥丑开卯日辰午申戍子寅开辰日卯已未酉亥丑开巳日辰午申戍子寅开午日卯巳未酉亥丑开未日辰午申戍子寅开申日卯巳未酉亥丑开酉日辰午申戍子寅开戍日卯巳未酉亥丑开亥日辰午申戍子寅开天门闭时辰午申戍子寅闭卯己未酉亥丑闭辰午申戍子寅闭卯巳未酉亥丑闭辰午申戍子寅闭卯巳未酉亥丑闭辰午申戍子寅闭卯巳未百亥丑闭辰午申戍子寅闭卯巳未酉亥丑闭辰午申戍子寅闭卯巳未酉亥丑闭五音呈章利用建日可呈章九通除日可呈章十二通满日可呈章六通平日可呈章十七通定日可呈章十七通执日可呈章五通破日可呈章七通危日可呈章十二通成日可呈章十八通收日可呈章百二十通开日可呈章百二十通闭日可呈章五通五音利用宫音属土长生申沐浴酉冠带戍临官亥帝王子衰丑病寅死卯墓辰絶巳囚死午废休未破杀寅卯本音亥子刑杀亥子季杀丑未商音属金长生巳沐浴午冠带未临官申帝王酉衰戍病亥死子墓丑絶寅囚死卯废休辰本音申酉破杀寅卯刑杀巳午季杀辰戍角音属木长生亥沐浴子冠带丑临官寅帝王卯衰辰病巳死午墓未絶申囚死酉废休戍本音寅卯刑杀申酉季杀丑未徴音属火长生寅沐浴卯冠带辰临官巳帝王午衰未病申死酉墓戍絶亥囚死子废休丑本音巳午破杀子亥刑杀申酉季杀丑未羽音属水长生申沐浴酉冠带戍临官亥帝王子衰丑病寅死卯墓辰絶巳囚死午废休未本音亥子破杀巳午季杀丑未六甲旬天门开时甲子旬辰时天门开甲戍旬寅时天门开甲申旬子时天门开甲午旬戍时天门开甲辰旬申时天门开甲寅旬午时天门开上章吉日甲午吉利甲戍大吉甲申吉乙未乙亥丙午丁丑丁巳戊子巳亥巳卯巳酉巳未庚午庚子庚辰庚戍庚申辛巳辛卯壬午壬子壬辰癸卯癸未癸丑并吉正月十一日二月三日十八日三月七日九日四月十五日五月二日五日六月三日十三日七月一日十七日八月二日八日十八日九月九日十月五日十一月四日十六日十二月二十一日五德日甲辰丙辰甲午天愿日巳丑甲辰乙巳修斋吉日毎月三九十一十七十八二十四二十七日三元八节甲子庚申三会五腊十直本命行年四始醮章吉日巳酉壬申庚辰壬子辛未甲寅戊子癸丑巳丑丙申壬辰甲午乙玄丁酉庚子丙午丙辰庚申甲子乙丑庚午癸酉甲戍乙玄己卯辛巳甲申乙酉丁亥甲午乙未甲辰丁未庚戍戊申戊午己未辛酉癸玄丁卯壬午己丑辛卯丁巳七星醮日建满平定成收闭六甲章符日甲子上章凶设醮书符吉乙丑章符凶醮吉雨寅章醮凶符损三人丁卯章醮吉符鎭宅凶戊辰章醮符凶己已章符吉醮凶庚午章醮符吉辛未章吉醮符凶壬申章符凶醮吉癸酉章符凶醮吉甲戍章醮吉符五人凶乙亥章醮吉符二人凶丙子章醮符吉丁丑章吉醮凶符妻凶戉寅章醮凶符吉已卯章凶醮吉符中子凶庚辰章吉醮凶符奴婢凶辛已章醮吉符凶壬午章醮吉符失火癸未章吉醮凶符得财甲申章醮吉符宅得财乙酉章醮吉生贵子符凶丙戍章醮吉符益财丁亥章醮吉符中子吉戊子章醮符吉已丑章醮符吉庚寅章醮吉符凶辛卯章吉醮符凶壬辰章吉醮符凶癸已章醮吉符伤母甲午章醮吉符王凶乙未章吉醮凶符失火丙申章醮吉符凶丁酉章凶醮吉符小子凶戊戍八靖忌醮符不带二人凶巳亥章符吉醮杀妇庚子章醮吉符失火辛丑章吉醮凶符女子凶壬寅章寄吉醮凶癸卯章符吉醮凶甲辰章凶醮符吉乙已章醮吉符家长凶丙午章醮凶符妇凶丁未章醮吉符子凶戊申章吉醮凶符得财已酉章醮吉符长子凶庚戍章醮吉符凶辛亥章凶醮吉符必关壬子章醮符吉癸丑章醮符吉甲寅章醮吉符二人凶乙卯章醮吉符传财丙辰章醮吉符得财丁已章醮吉符凶戊午章醮符吉巳未章凶醮吉符二千石庚申章醮吉符凶杀三人辛酉章醮吉符凶壬戍章吉醮凶符癸玄章醮吉符凶右六甲章符厌百鬼等日冝细看之赤松予章历卷之一赤松子章历正统道藏三家本六卷洞玄部表奏类赤松子章历卷之二岂二受道倍日正月二月三月四月五月六月七月八月九月十月十一十二月书符式凡欲书符先向王方叩齿勑劒水存七星呪喷了启曰元命眞人唐葛周三将军今有男女某甲疾病告诉向臣求乞救护臣谨依道法以道眞符与某甲吞带当愿勑下真官直符使者百千万重道气随禁降入符中行神布气搜索邪精诛戮鬼贼救济天人次存思案前五色眞气眞气上左右有直符童子朱衣青裙案前有一行符将军朱衣玄冠佩劒持钺斧左右各有一直符黄冠黄裙绯褐执劒我面前有左日右月去面九寸日月光芒履朱盏头上七星星在头魒在朱盏上毕口三云合明天帝日了存朱笔爲螣蛇便闭气书符凡书符之法先以青墨郭外四周乃以丹书符文于内若无青墨丹亦可用苦书治邪病符当用虎骨眞朱合研研毕乃染笔书符呪曰谨勑臣身中五体眞官魂爲天父魄爲地毋头爲雷公发爲黒云顶爲明星脑门爲朱雀眉爲箕麟眼爲日月鼻爲虎贲上脣爲风伯下暦爲雨师舌爲九州都督喉爲九层楼台左颊爲东王公右颊爲西王毋耳爲仙童逺听项爲天柱肩爲金刚肘爲力士左臂爲璇玑却狄大将军右臂爲玉衡破狄大将军掌爲火车指爲甲卒肝爲青帝肺爲白帝心爲赤帝肾爲黒帝脾爲黄帝膓爲黄龙胆爲太一膀胱爲河伯血爲水官筋爲天网骨爲地网毛爲天罗足爲白马前歩三官各领七千万衆乗驾大车并从臣身中出助臣书符行炁破杀兇魔魍魉魑魅恶鬼邪炁急急如太上口勑律令甲子旬甲戌旬甲申旬甲午旬甲辰旬甲寅旬右凡书符取此时乞愿符禁迅速书章法书章笔砚勿杂用研墨左转四十九重磨亦然以闻去再拜下一寸臣姓去以闻隔三行太清去臣姓三行太岁去太清三行若书章巳成而有小事经年不可上若未下细字经月可上细字上度三寸五分中度四寸五分下度五寸不得过此今人多言一寸五分非也章至太歳纸尽不可上若有主行即可若两行可全纸续之错误脱字小章不过三字大章以意量之书章上让八分下通蚁走书车以巾敷案上不得令着牀勿以衣着章上及落地书章入静不得常人乱閙论及他事臭秽之言书章不得以笔㸃水中及口当闭口不得有所食及气冲书章净洗手向北书身经殗秽不得书章书不得败字不成纸不得破裂不得饮酒食肉薫秽当整理衣冠不得祼露书章当须匍匐恭敬不得蹲踞书章毕先校读一遍然后奏之臣字不得上行头不得悬生露死鬼字不得居行首不得抽破人姓名不得今人窃读触动太清日月下得预下当在临时若急事上章当用朱笔题署若上逐鬼章当朱书所上正一弟子姓名苦治邪病章用青𥿄三官君吏贵在青色若疰气鬼病作系鬼章朱书青𥿄章奏了于治中烧和眞朱二分擣和蜜爲九平旦入靖再拜服之垂死皆活莫令人知若因病入靖书章即四面烧香火三元日正月十五日上元七月十五日中元十月十五日下元右件天地水三官检校之日可修斋祈福三会日正月五日上㑹七月七日中会十月五日下会右此日宜上章言功不避疾风暴雨曰月昬晦天地禁闭其日天帝一切大圣俱下同会治堂分形布影万里之外响应齐同此日上章受度法箓男女行德施功消灾散祸悉不禁制又女青鬼律云天会丙午地会壬午人㑹壬子曰㑹庚午月㑹庚申星辰㑹辛酉五行会甲辰四时㑹甲戍天节甲午地节甲申人节甲子右巳上日可立功德乞福大吉子时相破子时破午午时破子凡启醮宜用子午二时若值相破及斗击在子须避子在午须避午若急疾亦得或避得爲佳奏章向背日中奏章向东夜奏向北又云白日受度向东破契子午请命星宿急疾章皆向北存大帝自非星宿大章登坛大事并收捕驱除急章不烦露上治病向鬼门消灾厄向地户求长生向天门求富贵财利向地户消口舌呪诅向人门厌虎向寅地厌蛇向巳地又曰作福延年消灾厌病宜东向解墓隂责开心聦明过度灾厄宜西向疾病垂死章符治救宜北向治身飬命求乞富贵宜南向上章谢罪宜北向正月五月七月九月治病不向束四月入月十二月治病不向南七月三月十月治病勿向西二月六月十月治病勿向北右巳上向背章符治病不得越错如违依科夺算逐月诣官正月十二月上诣太上虚旡丈人宫二月上诣太上玄老仙都宫三月四月上诣太上三天太清宫五月上诣太上重道宫六月七月上诣太上九炁文昌宫八月上诣太上天帝宫九月十月上诣太上大道宫十一月上诣太上侍中左右监神诸将军宫閠月随可宫上诣太上金单太嵗宫逐日诣曹一日建王曹治赤虚宫二日太素曹治太微宫三日太微曹治北平宫四日都正曹治太清宫五日正一曹治东明宫六曰玄一曹治上明宫七日太素曹治髙灵宫八日灵集曹治紫微宫九日丹灵曹治待春宫十日太清曹治武灵宫十一日三水曹治素女宫十二日月録曹治巨野宫十三日清叙曹治西明宫十四日玄正曹治上绛宫十五日中都曹治曲平宫十六日司非曹治北府宫十七日司姦曹治南眞宫十八日统摄曹治东明宫十九曰统録曹治西灵宫二十日监考曹治司命宫二十一日监司曹治阳明宫二十二日典考曹治太阳宫二十三日司宫曹治少阳宫二十四日玄元曹治太隂宫二十五日太玄曹治少隂宫二十六日都司曹治北辰宫二十七日都候曹治太白宫二十八日直使曹治林明宫二十九日司直曹治阳明宫三十日集都曹治启明宫月忌正月庚申二月辛酉三月甲戍四月癸玄五月壬子六月癸丑七月甲寅八月乙卯九月甲辰十月丁巳十一月丙午十二月癸未又戊辰庚辰壬辰乙巳辛巳癸已巳巳丁巳巳上不可章醮弦望式上弦八日九日下弦二十二日二十三日大月八日二十二日小月九日二十三日不可用天罗地网戍亥爲天罗辰巳爲地网子午爲中宫寅申爲算尽丑未爲五墓右章醮推人年命切须看之血忌正丑二未三寅四申五卯六酉七辰八戍九巳十亥十一午十二子右十二月血忌日不可用九空正辰二丑三戍四未五卯六子七酉八午九寅十亥十一申十二巳右十二月九空日不可用天狼籍日正子二辰三午四酉五子六卯七午八未九子十卯十一午十二酉右十二月狼籍日不可用道父母丙寅丁卯道父忌丙申丁酉道母忌戊辰戊戍南帝忌壬辰壬戍北帝忌右巳上日不可烧香启奏天官朝礼天门正月二日二月九日三月十日四月十一日五月十一日六月十一日七月二日八月十三日九月十三日十月八日十一月十五日十二月十三日闰月十一日右件日不可拜章推斗击时建日忌申时除日忌酉时满日忌戍时平日忌亥时定日忌子时执日忌丑时破日忌寅时戌日忌辰时收日忌巳时开日忌午时闭日忌未时危日忌卯时右巳上日斗击下时不可上章治病每月凶妨正庚申二辛酉三庚戍四癸亥五壬子六癸丑七甲寅八乙卯九甲辰十丁巳十一戊午十二丁未右十二月此日不可上章害师四时凶日春三月酉夏三月午秋三月亥冬三月子右四时日不可上章害师上章香烟凡上章先看香烟南转向东病者难差直起迳冲大吉烟遶身师与章生俱有罪过烟上中灭病者死烟细从四边起生人有二心不精诚十二时辰正月四月七月十月鸡鸣食时未戍平旦禹中申亥日入午酉子二月五月八月十一月卯午酉子鸡鸣辰未戍寅巳申亥三月六月九月十二月寅巳申亥卯午酉子辰未戍丑右十二月十二时辰所在不可犯隂杀所在正月在寅二月在巳三月在午四月在未五月在寅六月在卯七月在辰八月在亥九月在巳十月在丑十一月在酉十二月在酉右十二月此日隂杀可避之天医所在正丑二庚三壬四庚五壬六丙七壬八酉九丙十申十一丙十二辛右十二月天医所在若欲收击治病常从天医上来大吉天纲忌用正月巳时后天纲加鬼门二月未时后天纲加鬼门三月午时后天纲加鬼门四月巳时后天网加鬼门五月辰时后天纲加鬼门六月卯时后天纲加鬼门七月寅时后天纲加鬼门八月丑时后天网加鬼门九月子时后天纲加鬼门十月亥时后天纲加鬼门十一月戍时后天纲加鬼门十二月酉时后天纲加鬼门右天纲头所在正月在未二月在申三月在酉四月在戍五月在亥六月在子七月在丑入月在寅九月在卯十月在辰十一月在巳十二月在午右巳上天纲切须避之杀师忌日正月巳四日十六日二十一日二月寅五日十九日二十一日二十八日三月酉六日十二日二十七日四月申一日八日十三日十五日五月辰六日十四日二十三日六月戍七日十一日二十二日十九日七月未七日十五日二十三日八月丑二日十一日十四日二十六日九月午六日七日八日九日二十五日十月寅二日七日二十四日二十九日十一月卯二日九日十二日十三日二十五日十二月酉四日七日二十日二十八日右天杀日上章避之宅神将军游正二三四五六七八九十十一十二右将军游方不可犯之宅神游去来壬戍去丁卯去戊寅去丙戍去丙申去戊申去甲寅去来右宅神游去来若醮宅神在有福河伯土公游甲子北游七日甲戍东游十日甲午南游七日甲辰西游十日右谢土遇神在即有福将军太嵗游甲子东游五日丙子南游五日庚子西游五日壬子北游五日戍子中宫游五日右将军太嵗去来切须避之凡宅神十二月二十五日上天正月五日下三月未上天四月二十七下五月未上天六月二十七下余时并在宅又云宅有二十四神甲乙丙丁庚辛壬癸右巳上章醮请乞遇神在请福无不应矣天狗下日正亥二子三丑四寅五卯六辰七巳八午九未十申十一酉十二戍右天狗下日不可用之太嵗天狗下食嵗在子狗在寅下食卯时嵗在丑狗在卯下食辰时嵗在寅狗在辰下食巳时嵗在卯狗在巳下食午时嵗在辰狗在午下食未时嵗在巳狗在未下食申时嵗在午狗在申下食酉时嵗在未狗在酉下食戍时嵗在申狗在戍下食亥时嵗在酉狗在亥下食子时嵗在戍狗在子下食丑时嵗在亥狗在丑下食寅时右太嵗天狗下食章醮宜须避之十二月天狗正在亥食巳二在子食午三在丑食未四在东食申五在卯食酉六在辰食戍七在巳食亥八在午食子九在未食丑十在申食寅十一在酉食卯十二在戍食辰右每月天狗下食时不可醮祭鬼杀人上章即通但取其方上土泥䑕穴及蚕室四壁大吉利十二属凶时子生人不用午时丑生人不用未时寅生人不用申时卯生人不用酉时辰生人不用戍时巳生人不用亥时午生人不用子时未生人不用丑时申生人不用寅时酉生人不用卯时戍生人不用辰时亥生人不用巳时右巳上神相冲章醮不用帝酷杀日正丑辰戍二寅辰巳三丑卯午四辰未五丑巳未六卯巳未七丑卯未八寅酉戍九子丑卯戍十巳午十一子丑辰已申戍亥十二子丑辰戍右巳上十二月杀日不可用六甲存思甲子仇明甲寅成隆甲辰林岂二十三车甲午监兵甲申益章甲戍张先右六日存神思之六合日寅与亥合卯与戍合辰与酉合巳与申合午与未合子与丑合天地闭塞日壬爲六塞日癸爲六闭日又云甲癸不通章醮右章醮避忌此日不用天父日三日九日十五日二十七日右此四日不上章天母日四日十日十六日一十八日右此四日不上章四季日春寅午戍夏巳酉丑秋申子辰冬亥卯未右此日不上章及书符五腊日王长谓赵昇眞人曰子知五腊曰乎赵昇眞人曰吾于鹪鸣洞侍右闻先师与郁华眞人论之五腊曰者五行旬尽新旧交接恩赦求眞降注生气添神请算之良日也此日五帝朝㑹玄都统御人间地府五岳四渎三万六千隂阳校定生人延益之良日也学道修眞求生之士此曰可斋戒沐浴朝眞行道今故明传妙㫖可宜勤行之正月一日天腊五月五日地腊七月七日道德腊十月一日民歳腊十二月王侯腊诚惶诚恐科云应是诸章悉合着诚惶诚恐之语如违夺算稽首再拜科云小小疾病事事从轻上章只合言某稽首再拜上言章后亦如此如违夺算顿首死罪稽首再拜科云疾病困重事情迫切上章云某顿首死罪稽首再拜上言章后亦如此若违夺算请官太眞科曰诸疾病先上首状章不愈即上解考章不愈上解先亡罪谪章不愈上迁逹章若沈沈上却杀收注鬼章若顿困上解祸恶大章不差上解五墓谪章不差上扶衰度厄大章不愈上还魂复魄章不愈上安墓解五土耗害章不愈上安宅鎭神驱除收鬼章不愈上分解中外大考章若危急上子午请命并却三官死解章若进退上仰谢三十二天章大危笃上续命文𧵥又拔命又独解复连又五灯又二十八宿又分解先亡大注八十一章若无此灾疾不得妄求此章犯者二刑论若大事言功可三四百字垂死言功可五百字小小可止一二百字耳多则正气嚣散吏兵败事若有急上章当上请天昌君黄衣兵士十万人亦可入靖东向口请令收家中百二十殃怪中外强𦍙十二刑杀鬼若面目有患当上章及入靖诸天明君五人官将百二十人在南宫下治面上诸疾若逆上气吐下青黄赤白五瘟五毒六𩲻六鬼当请北星大机君官将百二十人在六宫下爲治之右腹心胀满小肠拘急带下十二病之鬼当请封离君官将百二十人令治之若腹内饮食不消结坚淋澁不愈者请赤素君官将百二十人治之若气逆绞急腹中坚硬不下饮食请五衡君官将百二十人在大丘宫下爲治之若吐逆当请五衡君官将百二十人在太平宫治之若小腹胀满请九河北海君官将百二十人在河元宫治之并幷灶鬼爲病者请王法君五人官将百二十人在五姓宫制灭治之若痈疽请九集君官将百二十人在西玉宫治之若疲瘦骨消肉尽垂困者请阳祑君官将百二十人左右百二十人治之若益夀命请南上君官将百二十人在仓果宫令延年不死若乆病着牀困苦者请须㬰君官将百二十人治之若家中强鬼令厌絶精祟者请石仙君一人官将百二十人令制之若欲斥逐故炁断絶鬼疰却死来生却祸来福请益天将军十万人令捕治之若欲收捕衆老之精侵犯家中者当请上元士君一人官将百二十人令收执之若犯行年本命太嵗土五墓辰建破当请制地君五人官将百二十人下其宫制灭之若家中有考讼鬼不正之炁致不安稳请胡君官将百二十人令解散断絶之若家中多死丧注身中刑害请运炁解厄君兵七十万人治之若家中有五墓之鬼作祟伤鬼徃来者请无上髙仓君兵七十万人使收治之若家中火复注者请无上天君兵十万人断絶之若欲破房庙坐席祷鬼邪物者请平天君官将百二十人在北朔宫治之若欲学神仙而轗轲疾病注连沈滞请虚素天精君赤衣兵士十万人在天柱宫以制鬼灭祸却赤天之气若家有恶鬼不肯散故爲者请赤天食炁君官将百二十人治之若家中𡒄坎不安梦寐乱错魂魄不守请收神上羽君官将百二十人主治之右请官治病以应二十四神身中之宫也官将及吏兵人数悉道家三炁应事所感作也非天地生人也此精诚发因物致感所以炁作而成吏兵也其余官号在千二百官仪此二十四正号以应体中二十四神有急当随事称之皆验也亦可入靖烧香口启四方请求救也封章法几章读了置奏案以书刀朱笔鎭上次操复毕如法紧卷以香度过仍以全纸封之题云谨谨诣虚旡自然金阙玉陛下下具所受法位泰玄都正一平炁系天师阳平治左平炁门下版署三品大都功兼左廉察祭酒赤天三五歩纲元命眞人某谨封次入函以青丝三道缠然后以蜡塡印池用九老仙都之印印之次以青纸外封先以朱㸃上下不得顚倒然后封两头题作全字朱书各以印印之外封题云奉爲大道弟子具官衔姓名爲某事请拜某章若干通谨诣三天门下请进三天门下字须平写请进字于三天门下侧注次题法位如前某甲谨封谨封处以印印之殗秽科曰家有死亡无论大小妇人生产大丧殗一百日生产女子伤身殗一百日入产妇房殗三日小儿及奴婢死殗一月六畜死殗一日在外即无殗朞丧四十曰大功缌麻月内殗出月即解徃丧家哭泣其曰殗乆丧无殗丧家祭食产妇三日及满月之食并不可喫右巳上诸殗不可修斋设醮上章如在别处遇者但以符水解之存思科曰操复毕便于案前伏地便存赤红炁从巳心中出上昇天俄顷如经历百里赤红炁路荡荡两边无瑕翳惟多寳树忽见一黄道即日月黄道也直过黄道五六里遥见紫云隐隐直到柴云见天门门度一丈八尺诸侍衞悉住唯与周将军及直使功曹传章玉童擎章表至阙门之下西谒见正一三天法师姓张名道陵载拜讫具陈章表事由天师九拜即徃凤凰阁门之下入须㬰有一仙童朱衣玄冠出就传章玉童手中接章表入少顷复出引入见太上太上着九色云霞之帔戴九德之冠当殿而坐左右二玄真人侍卫又见太一着朱衣玄冠呈太上章表太上一览太一承太上意署太清玉陛下作依字了又见一仙童收章表于右陛分付今日日直曹官使心载拜辞太上出门又载拜辞天师同奏章眞官抃跃而回至奏章之所便起称以闻要安吉凶要安日章醮诸天来降生人受福大吉玉堂曰章醮诸天欢乐福庆延永大吉金堂曰章醮诸天降灵延年益算大吉龙虎日章醮诸天不降少福罪至日章醮诸天烦恼有理不申大凶敬心日章醮诸天欢悦神灵鍳纳获福普护日章醮诸天降福福庆甚多福生日章醮诸天并集欣悦大吉受死日章醮诸天书罪主人受殃大凶圣心日章醮诸天校福延益之日大吉益后日章醮诸天喜乐开度万民大吉续世日章醮诸天开泰求乞得福右要安等曰以十二月傍通逐月看十二辰即定知吉凶日正二三四五六七八九十十一十二要安寅申卯酉辰戍巳亥午子未丑玉堂卯酉辰戍巳亥午子未丑申寅金堂辰戍巳亥午子未丑申寅卯酉龙虎巳亥午子未丑申寅酉卯戍辰罪至午子未丑申寅酉卯戍辰亥巳敬心未丑申寅酉卯戍辰亥巳子午普护申寅酉卯戍辰亥巳子午丑未福生酉卯戍辰亥巳子午丑未寅申受死戍辰亥巳子牛丑未寅申卯酉圣心亥巳子午丑未寅申卯酉辰戍益后子午丑未寅申卯酉辰戍巳亥续世丑未寅申卯酉辰戍己亥午子藏章故本太眞科日爲人奏章竟诸小章复鑪毕即卷付函赍岀别举诸大章一时取之举録如法若应烧者复鑪前烧之若在他处将章归题署封缄不得泄露虫䑕及货易取利违太上勑命盖章中有眞官位号鬼神姓名灵祇祕诀不可汚辱章皆有正本传爲校定分明切不可用故本事状不同謮宫殊异俗人家不得辄留章本违犯五刑论断章太眞科云上言谨按文书某治依法修行宣扬道气请召眞官救护万姓所奏章表应烧不烧者缄封箱阁卷束积多法不得散恐虫䑕所犯漏湿烂败有所遗落从来谨遵不敢违㫖即日依科随斯断奠自某年月日合有如干通于某净坛净处火化烟通升灵降炁布吉除凶谨请直使正一功曹治中虎贲威仪铨下伍百各二人校尉十二人功曹主簿干佐小吏金光童子各五人中部章督邮从事使者各二人同时监临对共料省焚除尘故采纳光新原赦某愚短不及之愆乞前所印写永登天府后所奏闻悉免寒池诸官证明奖助有功依都章言功不负効信恩惟太上分别求哀断章通数不同盖时有丰俭法有行藏藏时少行时多计满百通爲断如前文毎年至十月爲断奏章案案长二尺四寸阔一尺二寸髙八寸仍须曲脚以栢木楠梓爲佳今人多用髙案直脚者此并非法违科夺算天老问三皇天老问三皇曰何以用戊戍作符三皇对曰戍者天门也戊者土中官君像也天帝常以戊戍日从天门来游观见此日作符欢悦赏赐所愿戊者土也必得官爵封侯食土邑矣用午时佩之午爲太阳之精纯金之光也金紫髙位之像避忌科曰上章醮弟子不得杀生违减算二纪上章家中大小鸡犬不得喧杂违罚算一纪大风大雨连绵风雨不得上章违罚病一年身有六疾不得与人上章违夺算三纪上章不得食酒肉五辛违夺算一纪禁戒禁曰上章宫曹请官不得越错犯秽不得入治见殗不得入江河山林薮泽六畜生产未满七日不得入治小儿未满百日不得入治六畜生子未满月不得入治章醮信物不得假借于人不得于治中烧诸臭秽毛羽皮角入治皆须恭肃礼拜不得傲诞入治不得指斥形容妄说非法言语戯笑治中不得祼露形体𧵥信当须散于道民诣治请章救度疾厄当须束带履版恭敬叩头自陈本末不得傲诞狠戾髙声自贵犯三刑论令曰父有疾厄儿受天师大治在身父当冠带巾褐叩头抟颊子方入治奏章令曰父子求请不如法父子犯三刑论令曰妇受治职夫有急厄当须束带履版叩头如法妇乃入靖奏章令曰夫请不依法坐二刑论妇宣令不明坐三刑论令曰亲伯叔疾厄子姪治箓在身求奏章如父子法令曰舅姑姨疾厄请子孙上章如伯叔子姪法令曰凶逆之人手行诛戮谋君杀父此罪大逆非财货之功所能补赎当履刀山𧢻劒树经镬汤被烧煑万载不原难以拔赎禁律曰人身中常有司过之神随时上下曰以善恶过满百二十爲一刻刻者令人多害少利百八十过爲一耗耗者令人六畜不繁息十过爲一徧徧者令人疾病五百四十过爲一兇兇者令人损胎伤子七百二十过爲一吹吹者令人死七百二十九过爲一殃殃者令人瘖痖盲聋千八十过爲一祸祸者令人暴夭死亡千二百过爲一残残者令人出逆子千二百六十过爲一咎咎者令人絶嗣千四百过爲一基基者令人殃流五世千六百二十过爲一谪谪者令人断世无后嗣千八百过爲一患患者令人家出顚疾狂痴二千六十过爲一暴暴者家出兵刀逆死二千三百三十过爲一虚虚者家出父子兄弟相攻伐二千五百二十过爲一曽曽者家犯肌肤恶疾二千七百过爲一害害者家出聋二千八百过爲一灾灾者家出骨肉婬乱悖逆三千六十过爲一异异者家出青盲隂残三千一百三十过爲一变变者家岀狱死族诛三千一百五十过爲一怪怪者家岀都市乞丐人骸骨弃捐三千六百过爲一满满者应死也律曰人生或年二十三十刻满兇夭或五十六十而刻满兇夭或小来无遏而今夭者此受先世余过或妄行恶逆竟寿而不遇祸患者受其祖余庆也故积德之后有余福积恶之后有余祸故人能悔过过灭福生当思愆自责攺而勿犯行之一旬其人身中司过爲之除一刻行之百曰除二刻行之一嵗除三刻行之三年其福自应如不思不悔其过日深小过止其身大过下流子孙积善如梁上尘积恶如突中烟可不明愼之哉受箓吉辰甲子丙寅丁卯辛未壬申癸酉乙亥丙辰辛丑丁未庚戍戊午庚辰巳上是义日甲午丁丑丙戍庚子壬寅丁未戊申巳酉辛亥癸卯丙辰乙巳丙戍丙辰巳上是寳日已丑戊戍丙午壬子甲寅乙卯巳未庚申辛酉癸亥戊辰丁巳丙辰乙未巳上是专日右义寳专等日传受经箓吉日亦具受道历相刑自刑日子刑卯卯刑子已刑申申刑寅寅刑巳未刑丑丑刑戍戍刑未辰午酉亥自刑右四辰自刑章醮切须看之赤松子章历卷之二赤松子章历正统道藏三家本六卷洞玄部表奏类赤松子章历卷之三岂三天旱章具法位上言谨按文书某以下愚遭逢道㑹得覩圣世因縁幸遇染在大法伏蒙太上广覆师君矜愍功无丝髪夙夜忧惶如履冰谷无以上答天地之恩受法之日约当䖍奉师门布散道德助国扶命拯拔一切救物爲先自顷巳来天地运否隂阳相刑四时失度国境亢旱禾稼不登虑以祅灾竞起纯阳在上凝隂在下二气不交玄泽不降旱风烈日万姓熬然稼穑焦枯涸鱼惧日良由帝王受天禅祚君临万邦三才台辅伯牧股肱宰长首吏等不能俯仰理物治功不逮某等受道重任宣化无方不能理正允中调和气序致使五行失度天灾所冲伏寻科法道气广覆洽润生灵某伏闻干知泰始坤作成物天地交泰而品物咸亨春生夏长秋收冬藏隂阳和顺草木滋荣五谷成熟太隂主雨立春之日男以农种女以桑麻冀以秋冬得资赋税承天受地品𩔖以生立春二月始种五谷雨水和均五谷以益和气蓄结某时炎旱若干日甘雨不降阳气兴盛天无行云之廕地无津液之润窃不自揆谨依天师科法触冐汤火谨以上闻诚惶诚恐顿首死罪伏愿太上无极大道三师君夫人好生恶死特垂大道之化愿上官典者爲分别五行驱处律吕罗列八卦标明节月使阳不侵境隂不退度五来鎭一水自润下五来升二火自炎上五来乗三木自曲直五来除四金结从革五来自偶法滋稼穑须五而成而无不生然后使鹑火收熖玄枵吐津箕宿倾舌毕宿动根五岳觕石四渎腾泉伏乞天恩哀愍谨请灵䑓宫中汉明君各一人官将百二十人主摄天雷等元名宫中小玄明君一人官将百二十人主摄河伯吕公子三十六水帝十二溪女九江水帝河平侯掾吏中部水神兴云下雨河天宫中九海北玄君一人官将百二十人主下水气出风雷太山宫中泗州九谷君官将百二十人主起水气又请泗州九海君水帝又请浮云使者等官将百一十人一合来下与某州县邑下地主明大社神名山大泽源谷山川之灵古今卿士大夫有功于民以配庙食者及诸村郷亭里域眞官注气营传符庙司舍一切诸神君降下同心尽力辅助天道以行神灵兴云降雨洪泽沛濡旱苗蒙膏润之荣万民有来苏之命功成事立言功举迁风伯雨师亦同升三天预酬劳苦愿天曹告下速使旱魃之鬼应章消灭特从太上三师乞丐应验不负効信恩惟太上分别哀愚劣谨因二官直使正一功曹左右官使者隂阳神诀吏科车赤符吏刚风骑置驿马上章吏官各二人出操某谨爲某等天气旱燥恐百谷失收拜上请天官以时降下润泽流注寳章一通上诣三天曹伏须告报某诚惶诚恐稽首载拜以闻请雨得水过止雨章具法位上言谨按文书某遭值运㑹得承师道助国扶命顷以寒暑不节祅𧕏滋生𥘉阳以来亢早无雨人失农务禾稼萎枯谨爲百姓寒心请乞披云降雨洪泽四注隂气遍降遂尔不息霖雨浩衍百川滂溢万姓废业田苗荡没朝野忧难请谨依旧仪贡章上闻愿乞迁逹前所谘告雨泉官并还天曹中官録署进受功赏重请天公正气君一人官将百二十人河上玉女千二百人各一合下上请天曹止雨移风风伯雨师依四时八节无令越错收云敛翳三光丽景当爲止雨诸官言功报赏以爲效信恩惟太上分别求哀操谨爲请雨蒙荷上恩今乞停止拜章一通上诣某曹伏须告报诚惶诚恐稽首载拜以闻却虫蝗䑕灾食苗章具法位上言谨按文书某日载幸遇得奉清化某以多招灾咎比年田种毎不如意今年于某处野穗种植灾蝗所食不可禁止向求乞禳辟谨爲伏地拜章上闻愿请北门宫中天田君一人官将百二十人主爲某家辟除灾蝗虫䑕伤犯苗稼者一切虫䑕爲害皆令消灭重请地尽宫中天野君官将百二十人下利田作今獐鹿百鸟虫䑕不得伤害重请三气阳元君官将百二十人治黄云宫中主收鸟兽伤暴谷稼之精不得爲害虚皇大道勑所在土地山林孟长十二溪女社稷邑君令某田收倍获无复灾损如愿之日不负效信恩惟太上分别谨爲某日拜奏上请天官今春田作蝗虫䑕灾委恃道气令得防䕶寳章一通上奏三天曹伏须告报等诚惶诚恐稽首载拜以闻收䑕灾章具法位上言谨按文书某并弟子素以草苗子孙田作爲业千载有幸得奉大道赐佩重箓显加治职天官吏兵以自营衞罪积山海功无丝髪上答天地不敢自宁某处田作横被䑕灾伤损非可禁止不胜所见谨爲伏地拜章一通上闻特从无上大道诸君丈人三师君夫人上官典者垂恩省察谨上请三五阳元君官将百二十人治黄云宫中重请南山白虎将军吏兵一合来下収捕境内羣䑕今还旷野有谷之地不得停住界内某郷里土地山林孟长十二溪女社稷色君同爲收絶䑕耗以时静灭使五谷丰登百姓苏悦以荷大道生育之恩不负效信恩惟太上分别收除虎灾章具法位上言谨按文书某素以胎生下官子孙千载幸㑹遭逢大化被受厚恩夙承师道赐某天师符箓以自营衞宠光重沓实爲过泰属以时遇凶灾虎狼入境餐食生人伤害六畜日月滋深无由禁止唯恐某家男女年命衰厄罗网萦缠触犯衆禁太嵗将军行年本命十二禁忌尸故气饮食之鬼山精海灵百二十精魅及太古已来顚倒将军道上将军各称官号与五方神伤当路神伤并乞不爲患害某上请北玄君一人官将百二十人治黒治官重请北平护都君官将百二十人治赤治官一合来下与禁断所居里域眞官注气监察考召山川社稷土地之主同心共意禳却虎狼之害重请伏行宫中百精君一人官将百二十人一合来下主收衆老百气之精与人作祅害者重请制地君一人官将百二十人天中督御河伯水帝十二书事主收捕五方虎狼伤杀万物百二十伤注腥血之鬼断絶中外死亡伤注之气重请九夷八蛮六戎五狄三𥘿君各随方位春夏秋冬与某家宅三将军二十四吏兵士三十万人勤加营护一切衆生并令扫荡愿州县某家男女大小牛马六畜行来出入不逢虎狼衆灾之难毒害不过此境并蒙全祐将军吏兵効力之官言功报劳不负効信恩惟太上分别谨爲某驱逐凶兽拜章一通上诣某曹解呪诅章具法位上言谨按文书某即曰口辞自列千载幸㑹得奉大道但以愚鄙信向多违招延考气比者居止輱轲梦想纷纭怪异妄生祅祥屡起四攴沈重颜色痿悴精神浮散不附身形占筮推求云有恶人更相厌祷牵引天地指鬼唿神呪诅百端或题刻姓名或画作形影或以刀剌心或割发截指将告神社恐有百盟之鬼所见拘执莫知何功可以解释防保身命唯用丹心特赍仪信上凭大道告诉向求乞章奏飜解呪诅谨爲伏地拜章上闻天曹伏愿太上老君太上丈人三师君夫人门下典者垂神省理检勑若是春三月寅卯辰呪诅厌祷某身上请东方九夷甲乙君爲某飜而解之若是夏三月巳午未呪诅厌祷某身者上请南方八蛮丙丁君飜而解之若是秋三月申酉戍呪诅厌祷某身者上请西方六戎庚辛君飜而解之若是冬三月亥子丑呪诅厌祷某身者上请北方五狄壬癸君飜而解之若是四季之月呪诅厌祷某身者愿中央三秦戊已君消而解之或二十八宿呪诅厌祷者愿随方星宿君飜而解之或被恶人画作形像及刀剌心或道上神社坛场牢狱树木神灵井灶之中或与河伯水官俗中邪师私有鬼神之处伏以太上清髙三天遐邈正气悠逺邪气纵横枉害良民遭者非一某横罹无辜深恐一旦奄没鬼官乞丐太上大道太上老君太上丈人天师女师三师君夫人门下典者五气眞君留神省念或犯五盟七呪之罪伏请太元兵士百万衆又请飜倒君兵士十万人一合下爲某放遣三魂七魄不得留执还魂制魄平和神气分解身中千邪万鬼永不千乱一切邪神呪诅悉乞消荡所请天官依言功迁举请住宅以爲效信恩惟太上分别消怪章具法位上言谨按文书某即日口辞自列素以胎生下官子孙千载有幸得奉大道从来蒙恩诚实罔极但某比者宅舍不安邪神扰动所向不吉凶灾数见以今某日忽见某色之怪开书列字忧虑非一求乞消荡百怪章一通伏乞上逹三天曹谨爲弟子某家推㝷怪兆理合申誊依法赍芒绳一百二十尺刀一口及五方鎭信钱米命素等物爲拜上五方大消怪章一通愿太上无极大道三师衆圣曲垂恩眄𥨸以东方青怪自称𡻕星妄作祅怪老木之精动作青物多所中伤乞东方青帝消灭怪殃南方赤怪自称荧惑动作赤物欲来所害愿南方赤帝消灭怪殃西方白怪自称太白动作白物专爲凶逆妄爲怪异乞西方白帝消灭怪殃北方黒怪自称辰星发泉源龟鳖之精动作黒物转易姓名乞北方黒帝消灭怪形中央黄怪自称鎭星动作黄物託号家亲招集不徉互作怪异乞中央黄帝除灭怪殃谨按天师千二百官章表録上请天昌君黄衣兵士十万人督御君兵士百万人又请无上元士君五人各官将百二十人下爲某家收捕百二十殃怪一时扫荡消而灭之衆老之精前后愆咎乞垂原赦所请天官依三㑹言功不负效信恩惟太上分别云云爲某去某月日见怪今求乞天官五方大消怪章一通上诣某曹禳灾却祸延平㧞命却杀都章具法位上言谨按文书某即日口辞自列云素以胎生下官子孙千载有幸得奉大道从来蒙恩但某入今𡻕之中推算年命灾厄多端无福自辅唯凭一心求乞章奏以救㧞身得遂安居㐲乞三景眞官切爲分解年中天罗地网游城赤䑕三丘五墓刑杀吟辰倶欲爲祸愿回保扶身命延益年算消灾度厄谨爲拜保护章一通上闻天曹宫官属布散道气流润弟子某身中上请太和眞一好生君五人运气君五人解刑度厄君五人延命益算君五人请命保生君五人太皇万福丈人宫中天昌君黄衣兵士十万人又请收刑却杀君斩刑絶杀君执刑收杀君各五人官将百二十人保佑弟子某身中百怪刑厄从一厄至于九厄之中皆令度脱却死来生消灾散祸回凶作吉次及劫杀灾杀天杀地杀年杀月杀日杀时杀隂杀阳杀吟辰三杀五刑六畜欲爲殃祟上请万福君运气君解厄君南上司命君太白明星君拘魂制魄君财库君禄库君定命玉暦君各五人官将百二十人爲弟子某落除死簿注上生名今依玄科赍法信命素绢一匹钱一千二百文油一斗二升米一石二斗纸笔香果等献上十方灵宫愿爲弟子辟斥邪魔养护身命天官圣母等普愿特爲利便又重请东方九夷君九九八十一官君寅卯辰甲乙君爲弟子某解除东方青灾青厄青瘟青毒青疰青杀又请南方八蛮君八八六十四官君巳午未丙丁君爲弟子某解除南方赤灾赤厄赤瘟赤毒赤疰赤杀又请西方六戎君六六三十六官君申酉戍庚辛君爲弟子某解除西方白灾白厄白瘟白毒白疰白杀又请北方五狄君五五二十五官君亥子丑壬癸君爲弟子某解除北方黒灾黒厄黒瘟黒毒黒疰黒杀又请中央三秦戊巳君千二百官君爲弟子某解除中央黄灾黄厄黄瘟黄毒黄疰黄杀并爲辟斥五方黄病之鬼时行瘴疠水火之灾皆令消灭及社里邑君同心併力加备守护弟子某家福禄日新公私清吉不负效信恩惟太上分别爲某谨拜上却灾㧞命扶衰度厄章一通上诣某曹云云本命谢过口启章具法位上言云云某素以胎生下官子孙千载运㑹得奉正一致属道门遇蒙师老所见荣𩛙赐署符箓以自检愼进参中乗荷佩契重蒙任治职奉道经寳过泰之恩实爲罔极但臣某愚钝神气不平三魂不守七魄不宁诚惶诚恐稽首载拜皇上玉帝等七世巳来所行隂罪阳过积恶杀生之罪名奏三官乞今以去令某万过消灭削除罪名邪气殄散九福常宁七祖父母下及玄孙魂魄升迁反胎还婴令某神仙乆视长生太无北揖玉清诚惶诚恐稽首载拜太素三元君等七祖巳来下及臣身所行隂罪阳过杀生之罪简过帝前从今巳徃乞除罪名削死上生万过除灭七祖父母反胎玉庭上昇日月游行七星某稽首载拜上清三素君等有知巳来所行千罪万过上及七祖隂恶之罪各録三官者乞从今巳去愿令万罪消灭邪伪不生隂罪散灭七祖反灵身登帝堂回眄玉庭诚惶诚恐稽首载拜四老道中君等七世巳来上及七祖父母所行隂逆积恶之罪名书三隂者乞从今巳徃令千罪荡散万考倾除魂魄分明七祖反胎万灵侍衞五老定符寿同二仪名形玉书诚惶诚恐稽首载拜三司君愿从今巳后令罪结散荡考气消灭百恶不生邪气匿絶七祖昇仙三魂和练七魄纒绵衆灵扶侍得爲上眞等诚惶诚恐稽首载拜小子千载运㑹得在道末沗受治职但顽愚生长流俗衅积山海无以自如贪生好欲夙兴夜寐不自定息伏乞太上开化之恩泽施无外接尔愚民消罪之法不以人微道劣敢冐清严拜章陈谢五情震惶肝心破裂特从道君乞三赦之恩愍丹恳并乞道气日新所得通利举事如心门戸兴隆大小受恩以爲效信恩惟太上大道君分别云云谨因衆官云云操臣谨拜上三天大道仰谢身年七世巳来及生世三师父母存亡隂罪阳过乞丐长生永保长存口启章一通上诣太上三天曹载拜以闻飞度九厄天罗章具法位上言云云谒在某宫絶命在某宫本命在某忌某年某月恐有天罗所纒地网所绕只知惶怖不自分别唯专一心上慿大道天师科仪谨爲某家拜奏飞度九厄天罗章谨办青丝一百二十尺算子一百二十枚命米一石二斗命素绢一匹钱一千二百文香油纸笔等爲求乞救解过度灾厄章一通谨请东方春三月寅卯辰甲乙九夷君九九八十一官君谨请南方夏三月巳午未丙丁八蛮君八八六十四官君谨请西方秋三月申酉戍庚辛六戎君六六三十六官君谨请北方冬三月亥子丑壬癸五狄君五五二十五官君各降临醮座同心併力爲某家等消除灾厄又请延命大将军兵士千二百人一合来下爲弟子男女等延续年命扶度衰厄永保元吉竟嵗无他以爲效信恩惟太上分别云云爲某分解厄难飞度九厄天罗章一通上诣某曹云云却三灾章具法位上言云云去某月日抱疾所苦云云因师披检云云年命不利寻九宫飞符元辰算历之中有对算尽兼公私口舌水火虎狼虫蛇一切衆厄在身或今年劫杀或明年灾杀或爲年杀月杀日杀时杀及吟辰之杀东方青杀南方赤杀西方白杀北方黒杀中央黄杀又恐天罗地网所见纒绵恐被一旦中伤不蒙脱免大小惶怖无所情计云云虑以年中一厄二厄三厄四厄五厄六厄七厄八厄九厄虎狼刀兵之厄贼役之厄三刑三杀之厄上请度厄君鎭命君寿命君益命君续命君脱厄延命君大福德君各官将百二十人上请皇天上帝日月华盖北斗君三天録都司算君度厄司马并直使功曹下治某腹中百病正一功曹下治某心中百病治病功曹下治某脾中百病役气功曹下治某胃中百病中部功曹下治某肝中百病阳神决吏下治某左腋下百病隂神决吏下治某右腋下百病狼吏虎贲下治某肠中百病察姦君吏下治某肺中百病钩骑君吏下治某小腹中百病三官仆射下治某背嵴中百病天驺甲卒君吏下治某二十指中百病天丁力士下治某头脑间百病并各令除愈甲子将军王文卿领兵士三万六千人直息某左右防衞至酉甲戍将军展子江领兵士三万六千人直息某左右防衞至未甲申将军扈文长领兵士二万六千人直息某左右防衞至巳甲午将军衞上卿领兵士三万六千人直息某左右防䘙至卯甲辰将军孟非卿领兵士三万六千人直息某左右防衞至丑甲寅将军明文章领兵士三万六千人直息某左右防衞至亥六甲将军六部兵将各部领兵马三万六千人尅时传相契合随逐某身东西南北行来进止眞神衞护从直息防衞解散某身灾厄辟斥温气悉令殄灭年命延长家口康宁眷属休泰皆荷大道洪恩之德所请天官劳屈君吏三㑹吉庆日都章言功加官益禄迁赏不负效信恩惟太上云云某疾病厄难保命医治却杀章一通上诣某曹云云青丝拔余章具法位上言某素以胎生下官子孙千载有幸云云顷者巳来身中轗轲今嵗行年云云今谨赍法信白素四十尺以进命度厄命米一石二斗以倍粮益算以添仓储斛斗钱一千二百文以证质丹诚定三百六十神气日生一日安其宫室笔墨纸算子注上生名钖人五身请爲某上诣五方代形易名香油灯烛继续光明用钱米质信以表丹诚拔赎生命上请太上宫中拔命君十二人续命君十二人鼎仓玉女五人司命君五人五纬宫中玉女千二百人明堂君一人南昌君一人朱阳君一人黄老君一人天魂地魄君各一人起生玉女千二百人玉历素女千二百人天官地官水府官等各百二十人并诸官考召君吏同心併力爲弟子某度脱年命住处平善安定无他所请天官依三㑹言功吉日举迁不负效信恩惟太上云云疾病医治章具法位上言云云顷日巳来染疾恐没溺生路诣求乞章奏三天曹愿爲拔赎比旬日巳来寒暑不节腠理失所或当风卧冷致招此疾或五刑三灾谪罚但以愚塞不知将何省理上请五方生气以济医治特愿太上无极大道太上老君诸君丈人天师君三师君夫人慈父圣母留恩省念赐以道气覆廕某身谨谒天曹上手天医太医君吏十二人下爲某身随病所在即爲救疗上请治病功曹十五人爲某上请天曹削除某前世今生所犯罪源五脏之中四肢百脉皆蒙愈差次请东方青生气南方赤生气西方白生气比方黒生气中央黄生气并下某身中又上请解考君度命君益算君防民君诛殃祸君游罗大将军地境大将军各收邪精故气疫毒之鬼令病者痊复云云所请天官依三㑹言功迁赏不负效信恩惟太上分别云云疾病困重收灭灾邪拔命保护章具法位上言云云縁身疾病困重告急于求乞章奏爲某所犯罪结尤重依慿大道如蒙哀祐乞赐进算令疾病即日痊可谨请隂阳治病功曹五官医吏诣凤凰太宫日月之中请取太清五色神药灌注口中流布百脉腹内胷膈之中痼疾皆能消愈木官持药火官主灸金官持针水官主汤土官和剂各随所使九窍相承五臓通畅六腑和调上请和考君太和君太阳君延寿君保命君度厄君五帝丈人都气君又请髙麾大将军返甲逆鳞兵士三十万衆下爲某身五臓六腑四肢关节十二宫室百二十关机伏乞併力扫除恶鬼或系缀某身者请告天地水三官五岳四渎山林孟长二十四禁忌并与身中所佩刚风赤天骑吏同共收捕恶鬼又愿万福君天仓君东方青气君南方赤气君西方白气君北方黒气君中央黄气君各领兵士下爲某身中驱遣邪气乞蒙平复延续性命保守无他得如所愿三㑹吉日言功举迁不负效信恩惟太上分别云云爲某身染重疾困顿在牀拜上抜命保护章一通上诣某曹云云扶衰度厄保护章具法位上言云云但某身沗承下官之胤因六气以成形盖万劫之良縁沐三光之照曜处非常之世得预人流以今年灾厄深重日月长逺贞古难保伏闻大道含泽拯拔黎民使枯骨重荣回骸起死某沐此大恩甚爲无量或恐厄在东方天狱之中者请东方青帝甲乙九夷君从官九九八十一官君乗青龙飞行万里持节执符主爲某解东方青灾青厄青瘟青凶青毒春三月灾祸之气悉爲荡除若厄在南方天狱之中者诸南方赤帝丙丁八蛮君从官八八六十四官君乗赤龙飞行万里持节执符主爲某解除南方赤灾赤厄赤瘟赤凶赤毒夏三月灾祸之气悉令荡除若厄在西方天狱之中者请西方白帝庚辛六戎君从官六六三十六官君乗白龙飞行万里持节执符主爲某解除西方白灾白厄白瘟白凶白毒秋三月灾祸之气悉令荡除若厄在北方大狱之中者请北方黒帝壬癸五狄君从官五五二十五官君乗黒龙飞行万里特节执符主爲某解除北方黒灾黑厄黒瘟黒凶黒毒冬三月灾祸之气悉令荡除若厄在中央天狱之中者上请中央黄帝戊巳三秦君从官三三爲九九千二百官君乗黄龙飞行万里持节执符主爲某解除中央黄灾黄厄黄瘟黄凶黄毒解除某身中从一厄至于九厄八难并乞消除又请皇天上帝日月五星五帝王相华盖北斗君三天却録司命君一合下爲某解除三灾九厄并解今年瘟黄瘴气悉皆逺离身心即日奉赍仪信白素绢一匹命米一石二斗鎭钱一千二百文油一十二升香灯纸笔等以爲效信表质丹诚上请太上三天解死籍上生名削除万病之厄家口平安道力扶助职禄永迁蒙恩之日所请天官吏兵依三㑹吉日言功不负效信恩惟太上云云拜上天官扶衰度厄章一通上诣某曹云云谢土章具法位上言云云比者已来居宅不利招延灾考某处宅中土精地灵更相追责不知修何功德防保家口唯用一心仰凭大道向臣求乞章奏上诣三天曹愿上官主者以时平省谨爲上请谢土君五人制地君五人解土君五人安土君五人定宅君五人各官将百二十人一合下爲某家披谢五方五土衆神但某自从立此宅巳来新旧掘凿移篱换柱造立屋舎起土兴工平髙就低攺动门戸六甲禁忌瓦石万灵沈尸伏藏铜铁白土黒土黄土土皇土王土相土府将军土公土下君侯二千石隂土阳土四时五行中央太皇宅前宅后宅左宅右五土神王中庭令长夹门大夫门丞戸尉井灶精灵青龙白虎朱雀玄武螣蛇伏龙太𡻕太隂太阳司命十二时辰将吏天刚太一胜先小吉传送从魁河魁登明神后大吉功曹太冲拘刑破杀土中眞灵四孟四仲四季子午卯酉天门地戸东方土神所犯解谢震宫南方土神所犯解谢离宫西方土神所犯解谢兊宫北方土神所犯解谢坎宫中央土神所犯解谢干坤艮巽等宫并蒙放赦某守宅大神晏子大戴盖屋三重遶舍三帀东西南北邪精故气及诸祸害一时消荡乞某家大小永保元吉云云恩惟太上分别求哀云云起造宅舍以来触犯宅神土公禁忌更相追责拜上天官捜谢解释考气乞恩口章一通上诣三天曹云云却虚耗鬼章具法位上言云云但某口舌横生奴婢逃叛皆縁虚耗鬼魅相仍谨请五福天官地祇十二官将百二十人㝷究此章奏上爲某家收捕宅内五虚六耗之鬼各归本方或青虚青耗之鬼遣归东方青帝收而禁之勿令游走或赤虚赤耗之鬼遣归南方赤帝收而禁之勿令游走或白虚白耗之鬼遣归西方白帝收而禁之勿令游走或黒虚黒耗之鬼遣归北方黒帝收而禁之勿令游走或黄虚黄耗之鬼遣归中央黄帝收而禁之勿令游走干扰人家所请天官兵吏及某家守宅三将军等三十万人同心併力爲某驰遣宅中虚耗退散愿某家资产业集聚回凶作吉田蚕万倍牛犊盈栏金银増积口舌潜消灾厄不生所愿皆成人口平康财食増长云云言功安宅章具法位上言某若干人住宅不安虑触冥司招延考气以今年运五毒流行中伤天民不择良善盖某以胎生无知下官子孙千载幸㑹得奉大道常怀恐惧无地自安顷者家口大小处在其中不自保持忧虑尤切爲比年或有修𥙷掘凿移篱换柱事非一条触犯天禁地忌太阳太𡻕将军神头神足行年本命大虚小耗灾杀劫杀勾陈白虎十二时神土灵土杀一切虚耗上下土官虑有触犯致某家舍宇宅神不安井灶龙神之主不爲利便愿与某安稳宅舍迁逹各得安居谨按天师千二百官章上请卿邑大夫神君官将百二十人下爲某家分解前后所犯禁忌并乞消除伏请制地君五人官将一百二十人爲解太𡻕太隂太阳大将军大小虚耗蚕室畜官上下禁忌之鬼一切并乞消灭谨请东方青帝九夷君南方赤帝八蛮君西方白帝六戎君北方黒帝五狄君中央黄帝三秦君四季五土更相分气及四方官将并爲某家宅中收除禁忌千精万邪下官故气𡻕月日时灾杀破害之鬼一切消灭五帝安宅诸祸不生利祐一𡻕之中四时安稳八节无灾二十四气相应干上广覆坤下普载永享贞吉震生青龙治宅左离生赤龙治宅前兊生白龙治宅右坎生黒龙治宅后坤生黄龙鎭宅中央五龙治宅辟除不祥消㓕凶恶扫荡千殃神龙安鎭四隣和睦攺逆从顺除前愆成后善道气流行宅舍清吉仕宦髙迁所求如意从心之日不负效信恩惟太上分别求哀云云爲某家恐居宅不安龙神不利禁忌挠动谨拜上上请天官将吏乞爲收除鬼气安慰冥司迎请五龙安宅保护人口乞恩寳章一通上诣某曹云云断瘟毒疫章具法位上言云云即曰自列千载有幸得奉大道被蒙恩覆以自营衞但某百行多违招延者气大小疾病日转有増诣求乞章奏令瘟气断絶以暗昧不明鬼气按天师千二百官章有下官故气邪淫鬼贼周天市地妄生灾祸尅害良民伏闻太上髙尊三天清远宇宙广大日月光明无所不照行邪之鬼并皆诛灭若是东方生青瘟青毒青疰鬼名髙逺在南方生赤瘟赤毒赤疰鬼名士言在西方生白瘟白毒白疰鬼名白幸在北方生黒瘟黒毒黒疰鬼名大黄奴父子七人男女兄弟各行恶毒疫气正月至十二月各有瘟鬼随其放逸天下病害又甲子乙丑寅卯辰巳午未申酉戍亥十二月辰瘟鬼皆有名字从十二时上来五方五色黄奴老虫致今未世愚民逢祸致死不可称计受法之日约当助国扶命医治百姓按如科文诛㓕邪伪扫除逆鬼皆令灭絶备受治职谨当伏地拜章上闻太上无极大道诸君丈人鸿恩覆护某家悉与扫荡羣精灭絶恶鬼根本上官使者时蒙断省愿东方主斗成主絶青瘟南方主斗平主絶赤瘟西方主斗迁主絶白瘟北方主斗长主絶黒瘟中央主五父君主絶黄瘟东西南北四维上下十二时神并令营卫恶鬼无令放入又东方青帝南方赤帝西方白帝北方黒帝四方一时同临祐助上请髙天万丈百鬼中王万二千人兵士各八十万衆与身中吏兵及守宅三将军二十四吏兵士三十万人併刀同心盖屋三重绕宅二帀兵刃向外一时扫荡凶逆邪精并令消灭所请天官言功报劳不负效信恩惟太上分别云云爲某家拜请天官乞恩防断疾病并隣里疾病请五方天官收捕五瘟疫疠鬼贼章一通上诣三天曹云云赤松子章历卷之三赤松子章历正统道藏三家本六卷洞玄部表奏类赤松子章历卷之四岂四断𩲲泉章具法位上言云云某即日叩头自列口乞恩辞素以胎生千载庆幸得奉大道忝切蒙恩顷者巳来居处轗轲疾病相连卜筮云是山泉三河爲祸并此间土地山林觅食之鬼侵害某身忧怖屏营不知修何功德唯用一心上慿大道以救性命告诉向求乞章奏收除里域东西南北山泉四垄河中诸杂鬼神横行祸祟之者一切乞令收断职叨典治谨爲伏地拜章一通乞太上老君太上丈人垂恩料省原赦某身恐是山丘垄泉三河五河乳母等鬼作此妨害上请麾幢大将军陂湖大将军各五人返甲逆鳞大将军五人兵士一万人重请觅音大将军官将各百二十人摇天动地九气君吏兵士一千二百人请左灵君右灵君髙天大将军盟威君八卦君各宫将百二十人上请东方九夷君九九八十一官君寅卯辰甲乙君南方八蛮君八八六十四官君巳午未丙丁君西方六戎君六六三十六官君申酉戍庚辛君北方五狄君五五二十五官君亥子丑壬癸君中央三𥘿戊已君千二百人上请诛符破庙君万六千人太隂太阳太医君治病功曹官将兵士各百二十人同心併力下爲某收捕鬼贼付与天丁力士天一北狱依法治罪不令脱漏上章之后悉令断絶蒙恩之曰以爲効信恩惟太上云云爲某收断河泉恶鬼章一通上诣某曹伏须告报解天罗地网章具法位上言云云某身及妻子并有厄难恐爲天罗地网以见纒结告诉向求乞章一通以学浅不明气候无精算术皆慿六甲五行更相剥复以知历数凡以戍亥絶阳之郷爲天罗辰巳絶隂之地爲地网年命㑹此则受其殃男以本命临太𡻕功曹加生月爲天罗传送加胎月爲地网女以本命临行年爲天罗河魁加胎月爲地网复以行年临本命功曹加胎月爲天罗传送加生月爲地网又天纲临太一下爲天罗胎在登明下爲地网五刑六害七伤九厄之月及以衰年衰月魁纲杂杀千凶万患妨损非一恐某家大小年命有犯五方罗网九宫八卦更相尅伐仍是九天玄极之气下游世间纵横九百九里罗者如炎火网者如黒云悉带九星精气赤精焕烂若人年命当之立见凶损某今賷法信素绢一匹钱一千二百文白米一石二斗油一斗二升纸一百二十张朱绳一百二十尺钏子一双素丝一两笔墨香灯等伏惟天官恩盻太上无极大道天师门下典者五气君垂神省念上请东方寅卯辰甲乙青气君解除东方青厄青毒南方巳午未丙丁赤气君解除南方赤厄赤毒西方申酉戍庚辛白气君解除西方白厄白毒北方亥子丑壬癸黒气君解除北方黒厄黒毒中央戊巳黄气君解除中央黄厄黄毒五方之气十二时候皆不敢爲害闻上三五爲天中三五爲人下三五爲地天有五行地有五气人有五常天不失五行则曰月精明地不失五气则万物滋生人不失五常则能生长礼乐获全某家恐五气不合脏腑不调五行更相尅剥伏愿上官典者爲某上解玄象五星之考气下解地上三十六禁忌中解某等身中千罪万过谨请北斗七星贪狼巨门断絶死源禄存廉贞替易死形文曲武曲削除死録谨请解厄君太皇万福君运气君玉历君各官将百二十人下爲某收捕衆灾分解诸厄从一厄至于九厄所居里域眞官注气监察考召太祖父母家亲丈人一切迁举进入中宫署与功赏使分曹署职随功加秩天曹科典令存亡受恩幽明相祐要以某身年命延长灾厄度脱以爲效信恩惟太上分别驿马章亦云开度章具法位上言某以胎生下官子孙千载有幸得奉大道从来蒙恩某今当驿马发年是求福之𡻕若不章奏扶迎恐有妨害年命伤尅官禄不迁但以忧虑无功可修专用一心上章奏表禳却驿马之厄扶迎官禄不爲灾害今赍法信金人一躯五色綵等前件物将立心信求㧞除驿马之厄迁举财禄过免时灾永保元吉得入生图扶迎驿马以保寿命阖家大小并乞无他以愚昧不明气候闻太易有𥙷过谢罪之功遁甲有向建避凶之道元元一心上慿太上大道诸君丈人天师君三师夫人门下或三命巳穷一期载续谨请皇天上帝王相华盖北斗君三天司命加禄君扶命君扶持驿马得成官禄以金人一躯上诣北斗㧞命除死厄五色綵各一匹以诣五方五帝迎益官禄紫案巾牙笏衣帻木履等以证禄位紫𠌂盖一张以盖本命席一领以铺正座油一斗二升以彻照虚玄青丝算子延续禄寿米一石二斗以益仓粮纸墨笔以书立生籍钱一千二百文以证质丹心香一斤析北斗落死籍南斗上生名延寿无穷重请功曹生气君吏上诣太玄都生宫请调星度算替名易形上请度命君唿魂君北诣玄隂御女君延续姓名君各五人官将百二十人爲某扶迎驿马官禄超荣灾厄殄灭光明心腑干坤震巽坎离艮兊八卦二十八宿三丘五墓所典节气善功付度周而复始上请祐命将军万福丈人解患君运气君解厄扶衰君各十五人官将百二十人下爲某同心併力保守身命禄位髙迁延年益算谷帛盈仓钱财集聚永保元吉所请天官预有功劳依三㑹吉曰言功不负効信恩惟太上分别哀愚劣谨因二官直使正一功曹左右官使者隂阳神决吏科车赤符吏刚风骑置驿马上章吏官各二人岀操某谨爲某求乞和合驿马除灾厄迎财禄乞恩章一通上诣某曹伏须告报某诚惶诚恐稽首载拜以闻谢五墓章具法位上言谨按文书今据郷贯某云今月某日染疾进退不差恐不存生某家三曽五祖七世父母巳来生时积罪招延殃衅或塜墓之中有诉讼之害嗔怨天地致使亡人不安扰动生人或冈势断絶松栢爲人所伐斫掘塼边行徃道路侵逼墓所深恐一旦没溺泉壤除巳备奏诸天帝尊申三界眞司牒合属去处外今賷法信黄缯一匹白米一石二斗油一斗二升钱一千二百文纸笔香果等仰慿大道求乞章奏解谢先亡安稳塜墓从生及死千罪万过并乞消除輙承口辞爲伏地拜章一通上闻天曹愿垂省察原赦先世及新亡并乆逺及新旧坟墓所犯呪诅𡨚气者悉爲断絶即求差愈先亡安稳塜墓清宁上请谢墓君五人又请都星君青盖官都候君太清宫主及地甲君各官将百二十人下爲某消除疾病解谢先亡或墓在龙头或葬在龙尾或葬在龙左或葬在龙右或葬在龙足举动缩伸盘旋禁忌之处致令亡人魂魄震动恐怖不安返害生人致使生人轗轲疾病附注并乞消除五音丘丞墓伯塜中二千石诸塜考气皆使灭絶安稳亡人无有殃祸一切原赦愿存亡无责无罚一切和解见在家口兴隆嗣胤不絶不负効信恩惟太上分别求哀愚谨因二官直使正一功曹左右官便者隂阳神决吏科车赤符吏刚风骑置吏驿马上章吏飞龙骑吏官各二人岀又因某日辰从官云云二人操谨爲斋主某家大小疾病上拜请天官六龙谢墓迁逹亡人和解考气乞恩寳章一通上诣太上某曹治某宫伏须告报某诚惶诚恐稽首顿首载拜以闻空三行某属某宫焚修空三行空三行空三行可漏内方函外方函解五墓章具法位上言谨按玄科今据郷贯某叩头自列素以胎生下官子孙但某身中今嵗行年到某辰上入墓之年或爲五墓所纒及三杀之下夫人入墓之年恐被墓神注连鬼气纒绕比者脚手沈重饮食不加罔知拔赎五墓灾厄扶护身命唯以一心上慿大道仰希鍳照特垂救护今賷法信钖人五躯命米一石二斗命钱一千二百文命素一匹油一斗二升絶笔算子百二十枚向求乞章奏断絶亡人殃祸令以钖人代形分解灾厄延年保命谨以拜章一通上闻愿天曹上官典者垂恩照省原赦某身年七世巳来所犯千罪万过并赐除荡五基五方之厄来临者以钖人五形代之令弟子无有错悮之厄上请还命君寿命君延命君拔命君续命君扶命君益命君各五人官将百二十人下同爲某上诣南宫中司命司録转赎弟子性命三藏一期三百一时解除身中灾厄当爲排天门却死籍移名青録长生之簿永爲后世种民上章之后某身中年命延长五墓殃注并令断絶五墓灾刑返爲恩福以爲效信恩惟太上衆眞分别求哀愚谨因谨爲某上请天官解除五墓殃注灾厄钖人代形乞恩纸章一通上诣太上某宫曹治谢先亡章具法位上言谨按玄科今据郷贯某比者中外梦想纷纭精神愡恍或鬼贼屯集口舌横生钱财耗散怪祟屡见田产不收盖由触犯先亡翁婆先祖左社右稷井灶土公凶神恶鬼阖家惶怖仰慿大道告诉向求乞章奏都谢城隍社庙神祇诸部将军大小虚耗十二禁忌一切先亡并蒙解释具如所列以愚昧不明气候谨爲伏地拜章上闻天曹伏愿上官典者以时平省垂恩鍳照谨爲上请解过君解刑君解厄君各五人官将百二十人爲某都谢先亡却除灾厄保护人口平和从今年章御之后千罪万过悉蒙原赦愿某家口大小危中得度败中得成难中获免死中得生所请天官君兵士等有功劳者依都言功举迁不负效信恩惟太上衆眞分别求哀愚劣谨因谨爲某拜请天官都解谢先亡乞恩报章一通上诣太上某宫曹治保胎章具法位上言谨按玄科今据郷贯某即日口辞自列素以胎生下官子孙千载有幸得奉大道被受元恩某与妻无功可记有罪斯多深恐一旦受此冤苦无所任持向求乞保胎收却河邪乳母产妇怀胎后伤亡容闇鬼贼谨爲拜章一通上闻天曹伏愿无上大道太上大道君太上老君上官典者以时平省谨爲上请安胎君二人护胎君二人扶衰度厄君二人万福解厄君二人官将百二十人下爲某妻防保身命胎妊易生又请保胎圣母君二人官将百二十人爲某妻守护三元丹田之中辟斥邪精魍魉鬼贼守养赤子当令某妻身得安全免遭艰阻保护胎妊安稳六甲足满十月子母相见并蒙安贴乞天门大圣拥护某娘身体和释无生烦恼当爲诸君圣母言功报劳以爲效信恩惟太上衆眞分别求哀愚劣谨因谨爲某妻保胎章一通上诣太上某宫曹治催生章具法位上言谨按玄科今据某即日口辞自列素以胎生愚昧荷蒙天地重光之覆某妻妊娠月数巳满恐临生不安倍増惶怖唯用一心上慿大道告求乞章奏上闻天曹不胜欣荷谨爲伏地拜章一通愿上官主者以时平省谨爲请天门子戸君二人速生君乳毋君导生君生母君天医助生君催生君各二人催生黄帝伏在中庭欲见子母形体上请监临坐草六百生父守护某妻身生产滑利舍逆从顺辟斥衆忌𡻕杀月杀时杀白虎咸池千邪万精一切消灭母子安全如愿从心解脱无他谨爲诸君圣母祐助衆神言功报劳以爲效信恩惟太上衆眞分别求哀愚劣谨因谨爲某拜天官催生口启章一通上诣太上某宫曹治小儿上光度化章具法位上言云某即日居某村坊叩头自列宿縁有幸得奉大道欣庆无涯但某凡愚信奉多违招延考气顷者巳来有男某梦想纷纭恐以不爲祥瑞四攴虚弱虑染沈痾莫知何功可以防保今賷法信投诚委质上慿大道告诉向求乞寿命延长上光度化増算益年扶衰度厄谨爲拜章一通上诣三天曹伏愿太上髙尊无上元君慈父圣母上官典者特乞平安上请天地五光君日月星宿五光君东方请日光西方请月光南方请火光北方请水光中央请土光上请寿命长生付着某身形上请寿命君五人火炬君五人三魂七魄君五人各官将百二十人下爲流布天仙妙药太和之气入某身中还颜复色精光恱豫上诣天官与落死籍荡涤故气注上生名六腑调和五藏安稳光益寿命一切精崇并令消灭梦想眞正饮食甘美长保安全以爲效信恩惟太上衆眞分别求哀愚劣谨因二官直使正一功曹左右官使者隂阳神决吏科车赤符吏刚风骑置驿马上章吏飞龙骑吏官各二人岀操某谨爲某拜请天官上光度化口章一通上诣太上某宫曹治保婴童章具法位上言谨按文书某夙生庆幸得奉大道从来荷恩实爲无量但某信敬多违男女若干𡻕今在童儿未有所识即曰忧惶恐爲故气邪精尸暗秽乳毋化神天地河伯钩星血没之鬼承闇构祸侵斥某身求保祐伏地拜章上闻天曹特从太上老君诸君丈人天师君门下主者五气君垂恩省理上请阳仙护魂君隂仙护魄君天养生君按摩某身削除脾肺贤中大小肠胆上下幽都气海道气宣布百脉通利病厄消荡颜华光泽与日月同辉上请太皇万福君解患君东王父西王母君各五人官将百二十人三天九宫甲子甲午官君一切鬼毒并不侵损仰荷鸿恩以爲效信恩惟太上分别云云爲某拜请天官爲保婴童章一通上诣太上某曹云云断亡人复连章具法位上言谨按仙科今据某云即日叩头列状素以胎生下官子孙千载幸遇得奉大道诚实欣慰某信向违科致有灾厄某今月某日染疾困重梦想纷纭所向非善㝷求算术云亡某爲祸更相复连致令此病连绵不止恐死亡不絶注复不断阖家惶怖恐不生全即日词情恳切向求乞生理輙爲拜章一通上闻天曹伏乞太上老君太上丈人天师君门下主者赐爲分别上请本命君十万人爲某解除亡人复连之气愿令断絶生人魂神属生始一元一始相去万万九十余里生人上属皇天死人下属黄泉生死异路不得扰乱某身又恐亡某生犯莫大之罪死有不赦之𠎝系闭在于诸狱时在河伯之狱时在女青之狱时在城隍社庙之中不知亡人某魂魄在何处并乞迁逹今得安稳上昇天堂衣食自然逍遥无爲坟墓安稳注讼消沈某身中疾病即蒙除愈复连断絶元元如愿以爲效信恩惟太上衆眞分别求哀爲某上请天官断絶亡人复连章一通上诣太上某曹治疾病谢先亡章具法住上言谨按玄科今据某云但某以信向多违招延灾祟顷者已来怪异屡表疾病更互合家忧惶㝷究算术云是家先并客死之鬼嗔责生人恐是前后年节祠祀饮食不精所设微薄爲后世祸祟所伐乞丐太上大道君迁逹回转去离忧苦之处谨爲上请保护君护命君各五人官将百二十人爲某身典治鬼等所有疾病厄难原赦除愈以爲效信恩惟太上衆眞分别求哀爲某上请天官疾病谢先亡章一通上诣太上某宫曹治收除火殃章具法位上言谨按玄科今据某州县郷贯某即日口辞自列素以胎生下官子孙千载有幸得奉大道从来蒙恩诚实欣慰某以凡昧修奉违科屡招灾考比者巳来闻见不眞忽以某时见火殃落在某处所光影耀地恐是死殃火殃散漫村坊侵害百姓男女遭罹非一吁嗟道俗不可称计忧惶恐怖何以禳却仰慿一心上告大道谨依师法伏地拜章一通上诣三天曹令火殃即时消灭上请中官诸官君及录上将军二十四吏兵士三十万人天地水三官算考召君吏道上二玄三元四始甲子诸官君四面方位社邑里君四野五野七野九野都平君等所居某里中眞官注气上请北方太阴君官将百二十人治大隂宫又请夙伯雨师消灭某处火殃速去千里又请诛殃君官将百二十人所部宋无忌主收火殃之鬼令不燔烧良民所居住宅屋舍仓囤上官典者勑东方心尾二宿藏火精摄巽神勑风伯藏伏气非节不行又请九海北玄君官将百二十人动毕星宿昇隂气兴散雨云制伏火殃令不得起某等村坊某家悉令灾火不发竟𡻕无他宅舍安定人口平吉以爲效信恩惟太上衆眞分别求哀爲某拜请天官收除火殃口章一通上诣太上某宫曹治上清言功章具法位上言谨按文书牒得某州某县弟子某年若干某月日生伏自惟省素以胎蒭微蔑宿縁幸㑹得奉大道归命正眞荷四时所养皇老好生太上恶杀赐气命逮及今日仰受太阳之恩谬蒙师道之泽赐署治箓进叨老君道德五千文尊经洞神洞玄洞渊洞真等法奉受之日要当供养寳文修功立德行合神仙长生度世永寿无极纵不得仙度託命太隂受炼更生化爲眞人免脱三涂道重人轻实非尸肉所行参佩广开法门舟航一切济度天人存灵念眞餐御吐纳注心玄极修行生道非法不精非法不眞但积世无状七世巳来莫大之罪结固未巳至有诚心未能潜隐特以伏地奏闻爲所佩三洞经法等五帝眞灵玉女直符直事领仙侍郎监察大夫日月星宿五岳四渎十方眞官法上将军吏兵千乗万骑悉同言功报劳上诣玄都进品上仙加爵帝秩随科署眞无令遗失某家七祖父母去离苦恼上登天堂衣食自然天下太平某学道未备俯仰之格道法难精前后施爲不合仪式爲四司所紏五帝所执千愆万过乞蒙原赦某身中五体眞官受秩事竟各还身中保气全眞安稳如故恩惟太上衆眞分别求哀谨爲拜上天官言功报劳章一通上诣太上某宫曹治三五杂箓言功章具法位上言谨按文书某州某县弟子某年若干嵗某月生伏自惟省千𡻕幸㑹得奉大道被受元恩某仙灵二十四治箓箓上将军吏兵奉受之日誓依师教优使吏兵医治百姓修身之外救物爲先三㑹吉曰举迁言功自受任巳来诸所施行皆如所愿谨依科法以今月某日三㑹吉辰拜奏言功章一通爲所佩受三五上灵官一将军箓三五上灵官十将军箓百五十将军箓赤天中部赤箓赤天三部三将军箓百鬼召箓混沌赤箓九州社令箓星刚二十八宿箓河图箓解六害神符箓九凤破秽箓都章毕印箓华盖箓九天兵符箓九宫捍厄八卦护身箓考召箓斩千鬼万神箓大斩邪箓四部禁气箓斩河邪箓功曹箓保命长生箓等二十四阶法箓六壬太一雷公三十六部神式箓八史君六甲攴干灵符十二月将时直二十四治职将军箓孝道仙王一十八阶征山神将箓中宫敢健刚武强伐商天万丈百鬼中王都官从事髙功司马中骑大将军八极排天延夀六星斗君中黄司政君元黄九仙司直君魁头主剌君刚头司杀君消灾散祸扶命解厄君天驺甲卒天丁力士等保守身如故令所向金石爲开水火爲灭所厌者伏所治者愈所解者开所系者破所消者散衆恶邪贼欲见中伤身者一切㓕絶令某得蒙过度三灾九厄凶世恶年万姓归仰覩见太平奉迎圣君永爲种民过泰之恩以爲效信恩惟太上云云今因三㑹大庆奉爲身中所佩三五将军内外杂箓君吏拜上言功章一通上诣太上三天曹云云载拜以闻絶泰山死籍言功章具法位上言谨按文书某州县郷里观上清大洞三景弟子某岳先生某等年若干某月生素以胎生千载有幸得奉大道师老垂矜赐署治箓不以凡愚叅佩经寳眞秘重沓荷恩过泰欣慰罔极但某虽叨妙法不闲科禁功无丝髪愆犯罪积累年轗轲生途不称居住不安命属皇天上帝十二司命君谨按天师旧仪三㑹吉日断除泰山死籍削除右契罪名死目改定生箓注上生各左箓长生宫中上请仓生君一人请爲三官将吏兵士一切言功受赏如常原赦某等所犯谬误之𠎝先亡眷属同免苦楚受大福德衣食自然殃疰断絶道气降附存亡清泰以爲效信恩惟泰山云云爲依法三㑹言辰拜上上请天官断除泰山死籍攺定生録乞恩纸笔章一通上诣太上某宫曹治迁逹先亡言功章具法位上言谨按文书州县观上清三洞三景弟子某岳先生某年月生素以胎生千载有幸得奉大道兼蒙师眞赐佩天官治箓叨忝经寳以存供养以好道乐生奉宣文书助国扶命劝化万民百姓一切蒙恩太上大道诸君丈人重恩成就伏闻大道三㑹吉日太上老君下流八极泽润无垠等先亡三曽五祖七世父母前亡后死五服种亲或恐执系地狱之中未能下解者乞丐太上大道君上官典者愿今奏章告下天地水三官泰山二十四狱中黄天九平狱中都大狱水官土府九江水帝河伯吕公子将从掾吏徒谪役作罪目五盟七诅不忠不孝隂恶咎匿从天至地一切原赦令学业成就智慧増广宿愆赦贳存亡安泰以爲效信恩惟太上分别云云今月日三㑹吉庆自拜上迁逹三曽五祖七世父母乞恩𥿄章一通上诣太上三天曹云云载拜以闻百姓言功章具法位上言云云但依天师旧式以三㑹都治舍所领戸化民依天师文书辍死言生并天师昔所布下二玄三元四始甲子诸官君将吏兵二十四治官将吏兵等言功举迁令依科禁不敢不聚㑹谨于所在某处郷甲观中条列所领戸化民百姓男女求恩乞愿并佩正一盟威等箓二十四阶七十五童子并及散民等愿请无上玄老太上三尊将军吏兵守宅三将军兵士三十万人保护某家口男女使三灾九厄并乞随章荡散并身中内外种亲及所佩法箓等前亡后化男女之鬼并乞迁逹免离诸苦上昇天堂断絶复连宿疾除差日就安稳蒙恩如愿以爲效信恩惟太上分别云云依常品拜上今年某月日三㑹吉庆言功云云载拜以闻赤松子章历卷之四赤松子章历正统道藏三家本六卷洞玄部表奏类赤松子章历卷之五爲天地神祇言功章具法位上言谨按文书某州县郷思观道士某等素以胎生叨赐天官治箓内外重沓过泰之恩以下愚六情奔荡不自觉知岁月滋深积罪无数难可安全仰頼身中所受神仙寳箓所见营护受恩隆重伏地拜章一通上闻特从太上无极大道诸君丈人天师君夫人造化之恩赦等宿世今生千罪万过及前后爲百姓男女消灾救疾吾急章奏建立斋直施行功德口启愿诸所求乞上请天官役使吏兵及天地水三官前后水陆行诸道迳州县郷亭里域诸官君正炁助道兴化者从正月十月巳来天官吏兵有功劳者悉乞爲言功迁加爵秩从一等至百等从百等至千等如天曹科品録署便曹稳职无令失意有恨者天宫地官水官受功事讫各还本位并从正月至十二月所请君将吏兵今爲言功月一日至三十日所请君将吏兵今爲言功日子时至亥时所请君将吏兵今爲言功尽爲举迁依天曹科品皆无令恚恨符契吏兵及时伏等身中保守如故伏愿太上无极大道诸君丈人天师君夫人降下正一生炁覆盖某身生气眞全宿疾除愈四体轻强三尸堕落九虫沈零学道栖神心开意悟晓知未来长生乆视神仙度世得见太平愿生縁家口大小等身并乞灾厄过度年命延永五瘟疫毒不敢侵斥至来年某月某日安稳如愿当爲衆官拜奏言功不负效信恩惟太上分别求哀愚劣谨因二官直使正一功曹左右官使者隂阳神决吏科车赤符吏刚风骑置驿马上章吏官各二人出操某因三㑹吉庆爲天地神祇及等身中吏兵爲前后百姓同诣救治疾厄求乞恩福等拜上都言功口章一通上诣三天曹伏须告报某诚惶诚恐稽首顿首再拜以闻空三行某属某宫焚修空三行空三行空三行可漏用全纸一幅爲之内方函方函三五言功章具法位上言谨按文书臣等刍草之𩔖生于浊俗仰借宿庆遭逢大化归依大道过蒙天地覆载丹灵所育皇干所养星辰所衞日月所照四时所长皇老好生赐气命逮及今曰仰禀太阳得厠人道某不以愚昧贪乐道法归命至眞赐授法戒内外符箓三五治职及三洞金书玉章佩受巳来积年经载香灯供养但道重人轻非凡秽所可叨佩宿夜忧惶不以宁处等受法之日要当自竭愚短朝礼读诵宣扬道德济度一切及以自身修静念眞日月之精注心玄虚修行之炁隂阳九转三五成丹飞腾虚空白曰昇天非法不精非道不眞恐等前世今身所犯莫大之罪乞身中功曹吏兵衆官营衞等及生縁家口寿命上请祐卫将军一人官将百二十人爲賷良方妙药甘灵芝英金液玉浆充哺养赤子保国安神皆令无他愿等学道昇仙长生度世出入行徃衆官吏兵乞垂衞护不负效信恩惟太上分别云云今年月三㑹都言功举迁口启章一通上诣三天曹云云除泰山死籍章具法位上言谨按文书某年若干属州县郷里住素以胎生宿縁幸㑹得属上帝十二司命君伏按科法三㑹吉曰落泰山死籍削去有契上请仓生君八极五炁监年命令等及生縁大小寿三万六千岁记名玉历弥纶天地即自荷恩三月一时爲天宫君吏言功举迁名加爵秩以报劳苦不负效信唯及生縁家口内外男女上下尊卑等身年命延长永爲种民千罪万过乞丐原赦恩惟太上分别云云飞龙骑吏左右龙虎君各十八人出操以今𡻕月日拜上絶除泰山死籍口启章一通上诣太上某宫曹治爲先亡言功章具法位上言谨按文书某年若干属州县郷里某处住素以胎生血诞之余千载运㑹得遇太上开化之际盟威正教驱除秽逆但某禀炁暗钝六情闭塞百行多违未有微功上答大造盖闻道法三㑹吉日太上老君恩流八极泽润无外生死蒙恩是以人清鬼平生死蒙泰今章奏告下天地水三官土府九江水帝河伯将从掾吏特乞一切之恩原赦等七祖父母前亡后化一切宿罪重过特垂放遣赐与沐浴上升玄都长生宫中神登紫阙衣食自然符阖观得受余庆福祚无穷注上生名玉历青篇之中存亡咸泰永爲种民光显王道清眞之信恩惟太上分别云云隂阳神诀吏左右龙虎君各十八人出操等吉曰谨拜迁达先亡解除基考谪罚口章一通上诣太上某宫曹治三月一时言功章具法位上言谨按玄科今据某素以胎生凡质秽浊得逢太上道炁开化恩流八极施布道法养育羣生以有幸得归法门天师矜愍赐治职以肌腥贱质耳目闭塞无辅助之效夙夜忧惶不自宁安谨按文书天师节度一年三㑹吉庆十月五日都言功谨条所领箓上辞旨散民育物男女良贱命籍戸口年纪显逹人名右列如牒从今年七月七日巳来承上三天无极大道诸君丈人天师法教训喻百姓医治百姓助国扶命即使肉人等改恶爲善舍逆爲顺去故就新废伪成眞身中吏兵功曹使者隂阳神决吏关启千二百官君上请天官将吏兵荧惑太白中阵兵魁𩲃炁吏上清玄君五炁经君朱雀君日月天医和医太始刚武敢健吏百虫君神男神女玄男玄女玉男玉女素男素女仙男仙女诡吏化君医治疾病公私口舌行来道路移徙嫁娶葬埋作舎求乞保护及民所居郷里监察考召君吏道上二玄三元四始诸官君四野五野七野平都君田蚕六畜倍加衞护天师所布下二十四治三十六靖庐九州八极治化君将吏兵士五方驱除君将吏东九夷南八蛮西六戎北五狄中央三秦黄书契令十二月命君等男官女官二十四官男职女职二十四职及男女戸口所受箓上吏兵请守宅三将军二十四吏兵士三十万人等三曽五祖五将五神保护肉人等家皆得端正劳君苦吏愿一切悉爲言功举迁以闇塞不明鬼炁谨请汉南昌都集君还功君将吏一百二十人主分别诸将吏有功劳者分别皆当迁逹考召调正鬼炁十等上至百等从千等上至万等迁入中宫随功多少各还本所功曹显逹受功者与便曹稳职无令失意或有恚恨者至来年正月五日依法举迁及所愿道民口数端正以爲效信千罪万过乞垂原赦恩惟太上云云操臣爲依常品拜上十月五日三㑹大庆言功口启章一通云云三㑹言功章某州某县道士某年若干某月生稽首谨上启太上老君天师嗣师系师三师君夫人门下典者但某千生庆幸值遇玄风忝𥨸道门身披冠褐蒙师尊而开度赐法箓以匡身忝正一之初阶迁上清之极境伏以人麤法细违犯巨多晨夕乖于焚修晦朔阙于朝礼三元三㑹或失焚修八节庚申皆违醮阅身或秽触冲突灵官口是心非违科越禁或思存散乱妄想俱生或喜怒无时酒食失度如上之罪无量无边日徃月来无由洗涤今因某嵗三㑹吉辰拜奏大法言功章一通三五杂箓言功章一通资次伏愿太上三尊天师衆圣开大宥之泽敷罔极之恩赐洗前愆蠲除徃过然乞所佩正一洞渊等箓至于上清上仙上灵二官吏兵仙童玉女文武官属悉爲言功报劳益秩迁阶咸受功赏受功事竟各归身中安慰宫府守护身乞灾厄荡消衰危殄灭口舌不起怨仇叶和章醮符水愿有效征门徒兴盛住持清泰出入休安得允所祈仰荷玄造请给谨状酆都章具法位上言谨按文书某州县某即日稽首谨叩头乞恩拜章拔赎亡人伏闻太上有济度亡人之法谨投大道未知亡人新逝巳来魂魄託生何道恐在世之日身处凡夫餐啖衆生烹炮物命无非是罪今请奏酆都拔罪章一通谨賷法信以爲证质某奏章伏愿太上无极大道天师君慈父圣毋上官主者特垂大慈之泽原赦亡人前身巳来三业六情或积行所犯莫大之罪或犯一百八十条科轮回万劫冥冥长夜未测亡人魂魄作何驱役𨽻属何官或恐在上中下二十四狱三河九江风刀之罪幽系三涂请爲解释今爲申奏章表乞赐亡人某魂昇三天魄离闇府永除苦恼逍遥福庭衣食自然天堂受乐次乞某家口大小永保康宁所愿从心常保元吉以爲效信恩惟太上云云生死解殗洗荡宅舍章具法位上言谨按文书某州某县将领家口大小若干人即日稽首归命太上今縁住宅生产死亡恐有殗秽宅中十二时辰行年本命害气相侵今诣求乞章奏洗浣宅庭殗秽消荡内外光明神龙备衞防保人口唯专一心上慿大道乞求章文解除殗秽洗荡宅舍安稳无虞具如所陈以凡愚不明气候輙承辞旨伏地拜章一通上闻天曹谨爲上请东方青帝解殗君南方赤帝解殗君西方白帝解殗君北方黒帝解殗君中央黄帝解殗君官将百二十人下爲洗浣肉人解除殗秽玉女使者官将百二十人各賷眞精之水五和之香荡洒某家井灶等大殗入海小殗入江千殗万秽应时消灭上请仙花玉女一千二百人与东方青龙主水使者南方赤龙主水使者西方白龙主水使者北方黒龙主水使者中央黄龙主水使者各賷眞精之水洗浣弟子某家住宅神灵内外清净幷请勑河伯吕公子营校尉督一切水官将吏更相传送除解某家内外神眞皆令清净利祐人口大小若干人乞无灾瘴宅舍安宁向去前途五瘟不染行年四出常保无虞以爲效信恩惟太上云云大醮宅章具法位上言谨按文书某州某县某即日乞恩同心稽首口辞自列信向无功招延不善即日起造宅宇巳来未曽醮谢恐动土兴工惊动宅上诸神幷及家口行年本命蚕室奏书博士不敢自专今谨请鎭宅十二禁忌纸章一通防保宅上人口平安具如所列唯专一心上慿大道向求乞章奏愿爲降赴证明法教奉用鎭信以表五方灵官上请天官爲某住宅之中四面内外十二时辰二十四禁忌太岁大将军青龙白虎朱雀玄武宅中伏龙日出日入人口行年本命一切神灵从立宅巳来未曽章醮今选吉辰良日谨于中庭安鎭法座铺陈质信以表宅上十二时辰分解禁忌谨爲伏地拜章一通上闻天曹伏愿上官典者特垂省理如蒙恩煦谨爲上请掾吏君五人治宅官五人制地君五人官将百二十人将军十万人一合来下将军二十四吏兵三十万人及宅中备位神明及所部里域眞官共部押宅中四面八方内外十二时辰二十四禁忌土公太歳大将军太隂夫人青龙白虎朱雀玄武伏龙勾绞歳月大小二耗三公九卿将军发盗本命子丑寅卯辰巳午未申酉戍亥宅中内外一切衆神即日即时应章上逹收歛十二时辰鎭于本位收捕宅上东西南北并请安稳无令触犯竖屋事讫言功报劳以爲某家清净一切衆神鎭宅之内宫室之里钱财集聚罗绮盈堂一依符教收却四面灾祸永不侵扰元元一心以爲效信恩惟太上云云开通道路章具法位上言谨按文书某州县某阖门长㓜同心稽首叩头乞恩辞但某塜宅衰凶神鬼侵逼祸下自招上延亡人年若干𡻕某月日时染疾困重无药能疗因此亡逝谨依俗礼棺殓在堂终始永毕未测亡人新逝巳来魂魄不知託生何道恐在世之日杀害衆生伤损物命系闭三途未蒙解脱罔知作何功德拔赎幽关伏闻太上大道有解拔之科济度亡魂之法谨賷法信献五方灵官荐拔亡人魂魄闇通道路无有窒碍以今元元一心请求誊奏但以凡流不明气候垂恩请省谨爲上请素车白马大将军一人太玄君一人各官将百二十人又请直符告下天地水三官女青诏书土下二千石丘丞墓伯十二塜侯泰山二十四狱皇天九平狱天一北狱东岳泰山南岳衡山西岳华山北岳𢘆山中岳嵩髙山地狱北都寒池地狱牢槛诸狱九江水帝河伯河侯将佐掾吏一切放遣亡人伏愿生前罪累并乞消除殁后愆尤随章荡沐浴清净逍遥福堂迁爽净宫参经洞府然乞弟子阖门长㓜家口平安以爲效信恩惟太上云云拔河章具法位上言谨按文书某州县郷里某年若干某月日生即日口辞自列胎素肉人枯骨子孙千载有幸得奉大道从来蒙恩欣抃罔极但由肉人信向多违招延不利多有厄难梦想不眞所见不善推㝷算术云有河神之厄恐有衰疾虑致倾危今慿大道告诉向求乞章奏开度衰年厄月免离三河之厄辄慿口辞爲伏地拜章一通伏愿三河四海九江水帝诸神君等解释某衰年厄月水府之中但名系之处愿爲开度无令系闭诸狱又请东方青帝河伯水官南方赤帝河伯水官西方白帝河伯水官北方黒帝河伯水官中央黄帝河伯水官各百二十人来下主爲某解拔三河之厄伏愿天地水三官女青诏书拔度刑厄永保无他以爲效信恩惟太上云云保蚕章具法位上言谨按文书某即日乞恩口辞自列今爲累年养蚕不收恐有犯觕以今月吉日良时于宅内上请东方青帝蚕室南方赤帝蚕室西方白帝蚕室北方黒帝蚕室中央黄帝蚕室蚕家先祖蚕家公姥蚕家子孙天上蚕室地下蚕室三十六蚕室照察某日夜悲愁罔知救护唯以一心上慿大道谨賷心信向求乞章奏上请五方代公代姥代家先祖代家父母代家子孙左右四方力士上请神君下鎭养蚕之姑养蚕新妇黒蚕如龙白蚕如虎行声如风食声如雨雷声震动不爲禁忌但是殗秽并令消灭谨賷法信并在案前奉请五方养蚕之女又请五方养蚕之姑又请蚕父比阳之君蚕母北君之女爲某宅内今年蛾蚕如愿播植长滋斥流瘟疫虫鼠虚耗一切消灭伏愿收茧万石得丝千斤知道爲眞知章爲神谨爲某伏地拜章一通上闻三天曹伏愿大道君吏上官典者特垂省察如蒙哀祐唯专一心以爲效信恩惟太上云云接算章具法位上言谨按文书某即日口辞自列素以胎生千载庆善得奉大道从来蒙恩诚深罔极但以凡夫不知璇玑斗建土宿临刑恐年命厄㑹不轻元辰冲破天罗地网算尽将来九丑备萦日夜忧惶贞吉难保泉壤是虞唯专一心归慿大道谨备法信之具表献五方灵官即日告求乞章奏上诣天曹拔赎身命虽不明气候辄承所请谨爲伏地拜章一通上闻天曹伏愿太上老君诸君丈人三师夫人门下典者一切监司隂阳诸曹二吏施大慈之泽布罔极之恩愿爲上请夀算君五人保命君五人消灾君五人散祸君五人扶衰度厄君五人解罗脱网君五人官将各百二十人一合来下爲某拔赎二十四狱天曹地府古庙灵坛社稷将吏司命曹局㝷检某身有诸罪目死名在黒簿之中者乞爲攺易有厄脱除有病爲愈巳枯更荣巳死更生衰中得度厄中得过月厄年灾并爲散释某年命不长寿算短促伏愿大道弘慈立更生之道等誊其𧵥信上诣三天曹请拔赎某身命延年益寿削死上生今呈章奏之后家口大小灾厄过度永保康平宅舍清净塜宅潜宁九祖巳来逍遥自在元元一心以爲效信恩惟太上分别云云拜上禳星益算延年章一通上诣太上某宫曹治大塜讼章具法位上言今有某州县郷里某甲投辞列欵称门祚灾衰家累疾病所作不利所居不安求乞章奏解除塜讼今据其事状粗可根㝷必恐其七祖九玄周亲近属生存之日过犯旣多亡殁巳来被诸考谪子孙未与拔赎冥漠得以怨嗟或葬在水源之讼或殡当神庙之讼或坟茔穿穴之讼或棺椁损伤之讼或旧塜相重之讼或新塜相犯之讼年月浸逺胤嗣不知或水溺火烧之讼或虫伤药毒之讼或刀兵牢狱之讼或瘟疫痈疽之讼或伯叔兄弟或姑姪姊妹递相连染以作祸殃有一于斯罔不诛责酆宫案罪因所甘心而玄律垂恩亦容追过辄依千二百官仪并正一眞人三天法师所授南岳紫虚元君治病灭恶之法谨上请天昌君黄衣兵十万人收某家中百二十殃怪中外强𦍙十二刑杀之鬼皆令消灭又请无上髙仓君兵一万人爲某家收治五墓之鬼伤亡徃来住着子孙作殃怪祸害疾病某身致令死伤不絶者皆令消灭又请运气解厄君兵士一万人爲某解除家中逆注某身中刑厄十二刑杀百二十殃考皆令销散注滞使制鬼灭祸遏却六天之气又请益天大将军大兵士一万人万福君五人官将百二十人石安君官将百二十人朔平君官将百二十人治玄始宫并爲某辟斥故气收捕天下饮食横行鬼贼作诸精祟妨害某及家中大小者皆令收絶应时剪扑即使摧灭却死来生灭祸致福又请石仙君一人官将百二十人爲某家却灭强𦍙之鬼厌絶精祟不得爲害又请四相君五人官将百二十人爲某销散家中有考讼鬼祟诸不正之气侵扰宅舍致不安稳者皆即收剪解释讼考分别清浊又请赤天食气君官将百二十人爲某驰斥亲属逺近及有异姓之讼逮诸凶恶怨诉共相侵扰不肯散所爲祟害者悉皆制絶销灭又请收神上明君官将百二十人爲某身解除恶梦错乱魂魄不守精神离越者令得安善使夙注销歇又请太玄君官将百二十人治无渠宫主某家有凶注之气令人精神爽越疾病顚倒惊邪恍惚不自知觉者使销灭贼害永无殃患又请制地君五人官将百二十人下治其冥泉宫爲某身并家中大小分解行年本命太𡻕土王墓辰建破诸所触犯爲髙下卑㓜之鬼爲业害者皆令消灭又请无上天生君兵士一万人无上方相君兵士一万人并爲某收家门先后死亡有相注逮者令消灭之又请厄郷侯君官将百二十人治太清宫章释君官将百二十人治太清宫又请祐护将军吏兵賷太玄眞符摄下女青诏书地下二千石泰山二十四岳爲某收捕分解塜墓殃逮之鬼告下地中官长丘丞墓伯苍林君武夷君左右塜侯地中司激墓卿右秩蒿里父老诸地域所典并令断絶考害复注之气一切消灭若某家祖曽巳来先亡后死男女大小凡葬埋所在有犯十二月建破王耗八将六对伤絶禁忌音向不正哺次不得左前右后伏尸故伤妨害男女位座诸爲刑祸致不安稳子孙疾病者悉爲解释和合随源𥙷复反凶爲吉转祸爲福生死幽明不相关渉请都星君官将百二十人治华盖宫诛殃君官将百二十人治仓明宫太白中阵明君官将百二十人并爲某家七祖巳来先亡后化男女大小解星官复连收十二时刑祸迟留逆杀皆使除灭死亡断絶复注若下官故气假託形影导从鬼兵驱逼先亡伤注之鬼去来家门迫胁生人拘録魂魄致爲疾病者一依鬼律收治皆令消灭又请无上天玄君兵士一万二千人爲某收治逺近贵贱尊卑男女凡诸有谋口舌诽谤呪诅之气皆令伏匿不得爲害又请赤砂君官将百二十人治南昌宫爲某家收五蛊六魅百二十凶灾及虚耗之鬼常爲某所居宅舍致费损不利者皆令消灭凡上请二十四君官将吏兵即日一合来下各随本职爲某解散考谪消除殃祟和释诸所断絶注气先亡后死及种族亲戚有横暴枉滥流亡客葬无后之鬼预是前八十一讼之事件百万种种之考注并各寝息不得动作一皆消荡若犹有欲兴造怨望觇伺间隙因垂衰便搆扇祸害者尽皆收检剪扑速令灭絶不得与某有相关渉存亡异境祸福各对当令某身并家口从今以去神气流布天灵辅衞五藏调理六腑宣通眞精内充百病消歇行业成就功德日新吉祥咸降祅邪散灭公私昌炽存亡荷頼所请天官君将吏兵文武职司并立勤绩驱除鬼害收剪有功请即爲言功迁赏加秩进爵差次髙下如天曹常科无使恚恨某所賷交𧵥紫纹四十尺命米一石二斗钱一千二百文着体净衣一副状纸一百二十张墨两铤笔两管朱一两书刀一口净席一领净巾一条即以酬官君将吏勤劳之效恩惟太上云云臣谨爲某身居疾病解先亡后死者考气注逮拜上大塜讼章一通上诣云云又大塜讼章起自茅山七眞许长史云欲上昇爲上三世被𡨚家殃讼有西灵夫人告令求道官拜奏塜讼章以解洗𡨚债其章具有仪注若明日拜章今夜具备浴室五所如人之沐浴具备如力及先制小衣服三对兼具银钱献上先亡以充洗浣明日奏启讫即烧章随章烧衣服及钱财亦须严洁具备之又云夫人家事破落名宦不泰死厄疾病痛苦连年生业不兴子孙替皆云上世考讼亡灵不安殃及生人子孙致之如然能三年内频拜奏此章当有大益章词临时看意攺移当从简正不可烦渎具法位上言谨有某官某乙年若干𡻕某月日生贯某州县郷里某爲戸头即日叩头稽首自列词状素以胎诞千生庆幸得奉大道荷恩资育得见今日伏以某身莫不因其修习乖违所行逆理建功𥙷过积善不及上累先亡之祸下责生人之咎致令某乙怪梦非吉所向多违修念有阙厄患臻集虑不全生莫悟考咎实惧上世巳来先亡后死墓谪不解塜讼相逮告诉求乞解释某伏按人生禀隂阳之正气受形气于父母血胤连属逮乎七世傍贯伯叔至于兄弟莫不善恶同源荣枯相继阳官赏罚亦止此条幽府所施岂冝广引服属旣踈爲患自息且各有承嗣不相滥混以亡人魂爽动以物接记籍所明爲例甚衆但肉眼障滞不能照覩巫觋所见亦未穷察当是形声旣分故音影莫㑹至于光像犹若于生然情念异同不必遵旧所以多致尤恨亟爲祸责今若不济彼苦津离此怨路则终成深害咎祟方臻是以经教恳切毎念迁拔爲本训诱欵曲必使解脱爲先而当年在世莫不罪多福少罪事旣多则乆婴苦切福业旣少故理无所有是乃纒绵累业殃注不巳今虑某家先亡后死眷属名状冥府自然未皆放纵或有拘执责罚便生讼引且七世乆逺后胤莫测其中善恶不可详省今者旣无的知其事谨备显衆目具以陈言恐某家七祖巳来过去旣徃今于三官九府之中或有溺死之讼烧死之讼伤死之讼绞死之讼囚死之讼塡迮死之讼堕坠死之讼踠蹴死之讼打扑死之讼毒药死之讼毒虫死之讼产乳死之讼饥饿死之讼寒冻死之讼热渇死之讼魔忤死之讼瘟疫死之讼中恶死之讼霍乱死之讼痈疽死之讼肿注死之讼症㾋死之讼千疹百病以致于死皆各兴讼又有老死之讼少死之讼孤死之讼独死之讼鳏死之讼寡死之讼客死之讼寄死之讼祼死之讼暴露死之讼无棺椁死之讼有棺无椁之讼棺椁穿败之讼尸体不埋之讼骸骨不全之讼鸟兽残啄之讼火烧骨之讼水渍骨之讼车马践轹之讼掘凿污泥之讼已葬之讼未葬之讼葬非本墓之讼葬犯禁忌之讼葬不安稳之讼葬髙下东西南北之讼祖曽父母妻妾娣姒中外儿孙兄弟姊妹伯叔姑姪更互相讼育子不养之讼有儿不举没爲奴婢之讼同姓之讼异姓之讼无宅之讼无后之讼愤慨之讼责怒之讼悲伤之讼奄忽之讼又生时与人有宠爱之讼有雠怨之讼有争诉之讼有杀活之讼有枉滥之讼及死后受诘对之讼有惭负之讼有违约之讼有呪诅之讼受考罚之讼受徒系之讼受谪役之讼受二十四狱罪报之讼受恶因縁牵引之讼次求恩赦之讼求还家之讼求人代之讼求回逭之讼如此等讼诉之事各有条领若溺死之讼诉其沉沦水府衣形沾湿烧死之讼诉其髪肤焦灼皮肉剥烂伤死之讼诉其身形残毁流连疮血绞死之讼诉其绳约紧急气息壅闭狱死之讼诉其鏁械拳孪不得解脱囚死之讼诉其囹圄幽严道理不畅徒配系死之讼诉其赭钳在身谪役苦剧塡迮之讼诉其肢体屈压不得伸展兵死之讼诉其身首异处堕坠死之讼诉其筋骨摧碎踠蹴死之讼诉其体脉结瘀打扑死之讼诉其头破臂折毒药死之讼诉其肠胃溃断虎狼死之讼诉其肌骨噉食毒虫死之讼诉其皮肉肿烂产乳死之讼诉其腹裂腥臊饿死之讼诉其胃府空竭寒冻死之讼诉其战竦冰噤热渇死之讼诉其吸吓喘乏魔忤死之讼诉其精魂怖悸鬼所制伏温疫之讼诉其寒热顚倒经绞酖毒中恶死之讼诉其卒暴痛急不得申开霍乱死之讼诉其饮食过度气脉翻错痈疽之讼诉其皮肤脓血藏腑伤溃肿注症㾋中风上气千疹万病之讼各诉其沈滞困剧老死之讼诉其筋骨疲顿少死之讼诉其年志未成孤死之讼诉其㓜无父母独死之讼诉其老无儿息鳏死之讼诉无妻妄寡死之讼诉无夫对客死之讼诉其非旧郷寄死之讼诉其非本宅祼死之讼诉其无衣衾露死之讼诉其无覆盖无棺之讼诉体亲土壤无椁之讼诉朽腐开显棺椁穿败之讼诉漏不蔽尸体不埋之讼诉其求痤掩骸骨不全之讼诉求聚合鸟兽残啄之讼诉失肌肤烧骨之讼诉求𥙷复渍骨之讼诉求髙燥车马践轹之讼诉求移攺凿掘秽汚之讼诉求迁濯已葬之讼诉求修理未葬之讼诉求坟塜葬非本墓之讼诉非土域犯禁忌之讼诉干触神位不安稳之讼诉地气冲激髙下四方之讼各诉其处更须转动六亲九族之讼各诉其生人违背恩纪育子不养之讼诉天性忍害不得生成同姓之讼诉无情礼异姓之讼诉相轻滥无宅之讼诉非所归无后之讼诉絶祭祀愤慨之讼诉志气不逞贵怒之讼诉人侵割悲伤之讼诉多厄枉奄忽之讼诉不获辞又生时所与人仇雠事各有讼诉并是怨结莫申追想引逮其亡后所兴诸讼皆由不能自忍求对生人大畧虽合八十一讼其中枝叶分散变成百千万种又有生爲愆罪死受责罚汤煑火灼风刀电解负石凿山漕江壅海如此之目复百千万条悉皆讼引子孙更相摄对又有隂伏匿怨内疽隐恨发念出言起讼幽显或值时世不理患难迫身不胜哀忧心悲口毒剧言怨语唿天唤地辱詈光景秽骂神祇事彻暁冥皆成讼考又立行丑逆搆业无良犯诸科律禁诫悉入考目百年五十年三十年二十年十年一年一月一日一时积考相加衆考集併命没巳后余考不息纒绵累积世世不穷不知某家七世巳来先亡后死于此诸条并何犯坐或复舍命之日不自甘分怨天咎地唿引鬼神亦致遗殃相连终不解释或有临民理务枉刻无辜杀人取财囚人受货因公行私狠戾暴虐或妻妾闰照察不明信用偏邪宠纵谗贼持上逼下怨酷丛生祝祷鬼巫厌迮年命使取魂魄杀以偿咎因是相讼亦无穷极又恐某家七世巳来复有隂罪隂过阳罪阳过死罪死过表里沈舋内外怨秽无德无恩不仁不孝欺妄狡诈违常悖理塞源拔本指是作非天地所弗容人伦所共弃没命三官皆婴对罚罪相及世结固督切考课终无止息魂爽艰急日就难忍不堪荼毒辞诉鬼官求引生人代其剧苦幽司虽明亦有曲佞或能听理鬼言移檄召对致某家累年疾厄频𡻕灾衰光怪梦寤钱财耗减无可禳厌告乞玄师某复览诰传唯应分解冢讼墓注爲急直旨研明𥨸思承奉愿遵幽宻护物爲功驱驰谨按未敢懈怠但圣匠辽逺轨迹迁讹迷非闷悞靡知定本辄极心究校详尽愚诚参顺经科备伸䖍奉依法谨賷布素一百二十尺五方缯纹白素各八十尺扫箒五枚粪筐五枚朱砂一两二分席一领状纸二百张笔墨各二副书刀一口钱五千文油一斤香三两米二石四斗并先宿备沐浴洗浣之具谨爲伏地拜章一通特愿上官典者垂神省览爲某家分解先亡后死塜讼诉注之气令复注絶灭逮害潜消人鬼异路生死乖隔谨请天官君将吏兵各司所主共爲某家厌制墓气解散殃咎降某家塜瘗之所又于酆都泰山河海丘陵诸谪役之处三官三府各随源检糺必使洗释辄按千二百官章仪并正一眞人所授南岳魏夫人治病制鬼之法爲某家上请太玄君五人官将各百二十人又请左右都候官将百二十人治太明宫又请祐护将军吏兵太玄眞符摄解塜墓殃注逮之鬼并隂害加符告下某家及丘丞墓伯地下二千石苍林君武夷君左右塜侯地中司激墓卿右秩蒿里父老诸是地域所典主者并严加断絶某家塜讼之气复注之鬼若某家自上系髙曽祖父母巳来诸塜墓所在有犯十二月建破王耗八将六对伤絶禁忌音向不正哺次不得左前右后伏尸某姓男女位坐并爲刑祸虚耗不息妨害子孙者兼爲解释和合𥙷复使生死咸安卽请大玄君官将百二十人治无渠宫又请九地君官将百二十人治茂理宫一合下主爲某家分解葬埋所犯十二月建破王耗及十二丘墓塜讼之鬼一切须灭又请都星君五人官将百二十人治仓明宫又请太白中阵明星君官将百二十人等一合下并解某家七世巳下前昇后化亡人星宿官将复连收十二刑祸迟留逆杀除落死名止杀灭殃又请赤天食气君官将百二十人主驱斥亲踈逺近及有异姓讼逮诸凶恶之鬼又请无上髙仓君兵士十万人主收五墓之鬼伤死徃来病祟生人者又请四胡君官将百二十人主消考讼之鬼不正之气致不安稳者又请收神上明君官将百二十人主收轁𨎺不宁恶梦错乱魂魄不守者又请天昌君黄衣兵士十万人主收某家中百二十殃怪中外强𦍙十二月刑杀鬼又请盖天大将军十万人主爲某家辟斥故气断絶注鬼却死来生却祸来福又请太白君百万人都官从事考对杀君各有种数千万人一合下营护某身并某家却死籍上生名断祖世中外亡人死注清浊之气破杀尸殃之鬼不得伺候牵引更相注逮若下官故气假託形影道从鬼兵胁迫亡人还逮家门者一依女青诏书律令收治絶灭所请十五君官将吏兵等愿一合来下各随本职爲某解除亡人考谪疗治衆苦痛恼之疾尽得平安克使讼诉不生殃注絶息某家诸先亡后死中种族异姓亲戚周旋朋友奴婢仆妾横暴枉滥流亡客葬无后之鬼预是前八十一讼之事及百千万种殃考注逮等各皆潜宁休息不得复动作爲害若犹欲怨望觇伺间隙搆扇祸害者各尽收执速令永灭不使更兴章御之后赐某家前亡后死祖世亡人罪蒙原赦魂昇三天冢墓安宁考讼沉静福被当今庆流后代子孙隆茂宦学光显计图胜展公私利昌疾病除差怪消梦正存亡获福以爲效信所请天官依都章言功不负丹誓恩惟太上分别求哀愚谨因二官直使正一功曹左右官使者隂阳神决吏科车赤符吏刚风骑置驿马上章吏官各二人岀操谨爲拜请天官分解亡人塜墓考讼殃祟安死利生制灭祸害乞恩章一通上诣太上某宫曹治伏须告报某诚惶诚恐稽首再拜以闻赤松子章历卷之五赤松子章历正统道藏三家本六卷洞玄部表奏类赤松子章历卷之六岂六沐浴章具法位上言谨按文书右牒即日稽首仰虑亡人在生之日多诺罪累没命之后囚闭三官困苦之中未蒙解脱今谨凭大道之力拯济幽魂宿业愆尤以今荡涤谨賷亡人在生衣物及鎭信钱米香油方綵笔墨等谨于净庭立作浴堂沐浴之具皆令清净免离幽涂今谨爲伏地拜章上请沐浴君吏沐浴夫人洗浣玉女千二百人鍳临亡人沐浴身形洗垢除秽去离桎梏得覩光明逍遥快乐衣食自然无诸乏少安稳塜墓祐利生人以爲效信恩惟太上衆眞分别求哀某谨爲拜上天官沐浴朱章一通上诣太上某宫曹治云云解谪章具法位上言谨按文书右牒即日稽首仰恐亡人在生之日所向多违招延不利凶被亡人遂尔终亡如此苦切人天罕测罪积玄司衅彰天府亡者平生之日三业六根多诸罪结上触天禁下犯地忌中悞人鬼有谅罪深不测魂路遂即一心归命大道告诉向求乞章文具如所列谨爲伏地拜章上请素车白马将军兵士十万人又请太玄君一人官将百二十人一合来下主爲亡人魂爽永离三涂名书六天愿爲度脱重罪请太玄眞符告下天地水官府女青诏书地下二千石丘丞墓伯十二塜神泰山二十四狱东岳泰山地狱中都大狱天一北狱皇天九平狱南岳衡山地狱西岳华山地狱北岳𢘆山地狱中岳嵩髙山地狱北都寒池牢槛之狱九江水帝河伯将佐掾吏一切放遣亡人永离幽涂昇迁福堂衣食自然不得注讼生人恩惟太上分别求哀乆病大厄金紫代形章具法位上言谨按文书具衔某年若干𡻕某月日生行年到某今于某州县郷里观院谨奏金紫代形章一通某爰自㓜小以至于今无德无功叨荣重禄𡻕月积乆罪咎弥深又职在养人政专抚俗或縁情喜怒傍公徇私或率意刑罚悞犯眞圣失在毫末衅重山岳常惧冥责唯无觉悟某自某月巳来灾疾云云伏惟大道潜贷有感必通某微诚上陈伏希降鍳谨依仪式賷金人一形紫纹若干尺随年命米一石二斗鎭钱一千二百文油一斗二升纸一百二十幅笔两管墨雨铤青丝一百二十尺算子一百二十条净巾一条用爲法信上投大道求乞章奏削落死籍注上生名谨按师法参详天图某受生九天冠带五常九宫篱落八卦交纒三光朗照七元辅身干坤覆载五气翼形隂阳育养开导光明法象天地名参中元司命勒籍太一检年玄符记録在南昌上宫紫兰之内玉𠕋七寳之函承天顺地禀气玄天定算冥中初无天伤今世运否三元交丧眞气上昇六天鼓行千精万邪枉害生民致有理不扬抱枉不彰三尸枉魂飞爽弥天怨鬼号诉称恨三官天髙地邈幽冥不理注连生人致有先亡祖考中外伤精搆合爲凶按天师九道考经元辰包钩命诀之法人命受生有吉有凶脩短之期各有岁月日时生值吉德则长享五福犯刑遇害终于六极谨㝷某本命某某命人以某爲鬼行年某灾厄深重云云伏闻大道普慈好生恶杀无灾不救无厄不解旣生当活巳成当盖哀念一家愍其厄疾忝任治职奉宣慈化不胜所见谨冐清严披露丹恳伏地拜金紫代形章一通上闻伏惟太上无极大道太上老君诸君丈人天师女师三师衆尊乞垂大恩特赐原赦解某宿对之𠍴千罪万过道气广覆回育养之恩救济一切赐续寿命身入福德之中以上官典者垂神省理分解年命生月胎日宿新灾厄凶祸之气随事和解爲某上请三十二天帝君长生司马代形度命南昌元君监生使者各三十二人乗飞龙羽车三十二天帝兵马各九亿万人一合来下賷某金人紫纹上诣三十二天历星检宿宫曹之中贸名易形更请眞神玄元生气下入某身中更注上生籍延命无穷谨请延年益寿君各五人官将一百二十人一合来下賷某代形金人紫纹信物上诣太清玄元生气宫伏请下条星度算君贸名易形君脱死上生君又请身中功曹使者太隂考召君吏賷某代形金人紫纹上诣北斗太隂御女下一重冥宫太隂典死籍库璧柜之中贸某身名易某身形上名生籍玉历之中延命无极又请魁𩲃君五人官将百二十人太皇万福解患君五人官将百二十人三天解厄君解害君各五人一合来下主爲某上解生年日月胞胎所犯日月五星二十八宿丑星恶宿下解地祇禁忌五灾六害七咎八难九厄十苦十二刑杀愿北斗七星削除某死名贪狼臣门断絶死源禄存廉贞贸易死形文曲武曲除籍死録天纲破军杀气不加愿三台君解某行年六害过度疾病死丧之厄嵗月日时之厄天地之厄牢狱之厄兵贼之厄四时五行金木水火土之厄千凶万厄尽乞度脱请烦东极青华九玄上宫青帝监生度命君贸名易形君神仙度世君各一人兵士各九百万衆乗青云羽车飞行万里一合来下賷某代形金人紫纹上诣长生宫中爲某贸名易形更上生籍玉历之中青帝冠带延命无穷重烦南极南昌宫中赤帝监生度命君贸名易形君元气受生君神仙度世君各一人兵士各九百万衆乗赤云羽车飞行万里一合来下賷某代形金人紫纹上诣南极长生宫中爲某贸名易形更上生籍玉历之中赤帝冠带延命无穷重烦西极白素宫中白帝监生度命君贸名易形君元气受生君神仙度世君各一人兵士各九百万衆乗素云羽车飞行万里一合来下賷某代形金人紫纹上诣素云宫中爲某贸名易形更上生籍玉历之中白帝冠带延命无穷重烦北极玄斗太隂宫中黒帝监生度命君贸名易形君元气受生君神仙度世君各一人兵士各九百万衆乗玄云羽车飞行万里一合来下賷某代形金人紫纹上诣太隂御女下一重冥宫中太隂典死籍库璧柜之中爲某贸名易形更上生籍玉历之中黒帝冠带延命无穷重烦中央髙皇三十二天玄都紫微宫中黄帝监生度命君贸名易形君元气受生君神仙度世君各一人兵士各九百万衆乗黄云羽车飞行万里一合来下賷某代形金人紫纹上诣三十二天始生元气宫中爲某贸名易形更上生籍玉历之中黄帝冠带延命无穷谨请某本命某并从官某人千乗万骑爲某保守禄命拘制三魂灭除九气易形生神安鎭宫府长生无穷又请某行年某并从官某人千乗万骑爲某保延禄年拘制魂魄削死上生安神定气永鎭生宫之中愿眞君父母爲某上消天上四方星宿之灾下散地上八方之祸各保某禄命上诣三天曹解某身中眞官考召解脱罗网削死上生移名玉历生録之中转祸爲福转凶作吉以德消刑以福消祸四时五行金木水火土虽复相杀还复相生戊巳中和神仙道成愿左右玄元始气生活某若犯天地水三官殃考应还鬼伍者愿三台君解除亿基万考千咎百祸十凶九厄三灾八难之中特爲解救増益算寿更着生録愿明曹典者㝷拔十方之内某所犯宿连罪命衰厄所在悉爲随事和释于三河四海九江八极天地水三官百二十曹府六律九章泰山二十四狱玄河北狱之中拔赎某三魂七魄还附身形又请三天拔命君度厄君度命君济厄君各十二人消灾散祸君十三人仓谷吏树木啬夫二十八宿三百六十五度周天八极君十二人左右执法君十二人官将百二十人河畔六府河伯水府解厄掾吏三百六十人又请中宫闲能兵士百万人一合来下入某身中消除行年本命十二禁忌冲破拘元检败大㑹小㑹五刑九厄五凶六害九丑衰厄安定五藏调和六府百病除差又请周鼎君一人治大夫宫中爲某和解历纪周旋八极除死籍上生名超百二十生气延年不老又请南上君一人官将百二十人治列库宫周玉君一人官将百二十人治地理宫中衣綵朱袍丹阳之帻通天之冠又请周鼎玉女千二百人衣綵衣一合来下爲某致舍生之气延年度厄召还魂魄附某身中记生名除死籍乞生活章上所请千二百官君将吏兵并勑下某身所住所居里中监察眞官四野九野都平君道上二玄三元四始甲子诸官君十二水帝河平侯所在神祇社稷咸承今章御之后乞某灾厄过度年命延长四大休吉道力扶持元元安稳以爲效信恩惟太上分别哀原愚谨因二官直使正一功曹左右官使者隂阳神决吏科车赤符吏刚风骑置驿马上章吏飞龙骑吏等各二人出操谨爲大道弟子某奏金紫代形解厄延命大章一通上诣太上某曹治收魇梦章具法位上言谨按文书某列诉千生有幸得在道门以自保持被蒙恩覆阖门端正毋自喜乐但以肉人奉法初浅𠎝咎累臻某自近巳来寝卧不安眠则魇魅又梦寤参错多见先亡后化徃来輙便惊魇大小惶怖依慿大道请治告求乞章奏以自救护谨爲拜章上闻愿乞大道哀愍肉人解除殃害若有故气太嵗太隂大将军此时司命十二月建前后八神拘刑破杀宅中伏龙七狱掾吏迟留逆杀四面蜚功悬尸六害十二下媚及客鬼寄住之气尽令消散谨请万神君五人官将百二十人主爲某却死来生却祸来福辟斥故气精祟注鬼重请天昌君黄衣兵士十万人主收某家中外强𦍙十二刑注梦寤之鬼重请太阳君一人官将百二十人治佐兰官主治眠卧不安惊怖之鬼皆令销却若有塜墓十二塜讼强𦍙复连一切尽以三气除之解絶复连不得爲后生人作精祟重请天中敢健吏兵君官将百二十人主收捕某家先亡迟留逆杀考害之鬼付女青北狱治罪某身中所苦悉令除差卧得安贴不复惊魇恩惟太上分别求哀爲亡人首悔赎罪解谪章具法位上言谨按文书某乙素以下官子孙运㑹有年遭逢大化操信制属以自保治蒙恩覆盖大小庆慰而以顽愚修奉多违以招考罚顷来轗轲凡百无善某身疾病从来云云伏自考思精祟所由恐亡人某生时犯罪不忠不孝不仁不慈婬情嫉妬骂詈呪诅牵天引地呌唤神灵或贪财盗窃枉克非理攺动所作凡百无善致收大考系身后土恐亡殁之后被受重谪魂魄考对结在三官徒刑作役楚毒备至不堪困苦逮累生人致令某家基考复注殃祸不絶生死困辱不自解免元元之情慿恃道气某今备条某生时罪状首列诣治并賷某物以立心信拔赎某生时所犯百万之罪以顽闇不明鬼气谨承某辞伏地拜章上闻唯愿太上大道天师门下典者特垂恺悌之恩察所奏乞依太上首悔之制爲某家亡人某随事和释解散考谪重遣功曹使者賷某信仪遥诣三天曹按某生时所犯随原料剔削除刑名絶灭事目谨请太玄眞符摄下女青诏书地下二千石丘丞墓伯十二塜神泰山二十四狱中都大狱天一北狱皇天九平狱天地水三官河侯河伯将佐掾吏等一切放某等魂魄使还附尸骨免离囚徒困苦之中得上属天曹和乐之地断絶殃注灭除死籍若某生时有犯五盟七诅更相拘牵结逮不解者某乞丐一切解罢释散某家从今以去令生死安稳门戸隆利疾病除差以爲效信恩惟太上分别求哀賷亡人衣物解罪谪迁逹章具法位上言谨按文书某列素以胎生肉人下官子孙千载有幸得奉大道兼蒙恩育赐某大小百官重箓参佩内外光显非分实荷罔极但某等肉人生长季俗不能承科奉戒多违招延考罚亡过某前得疾病不蒙原赦以某年月日谢命三官从此巳来疾气云云恐某先身宿縁及在世之时所行罪恶新故乗衅及存亡考负魂魄系对在三官困苦之中不堪忧恼注逮生人某大小痛死忧生无复情计不知立何功德以相拔赎谨賷某生时服饰某种衣物以赎某死魂重谪断絶复连归命告求乞章奏上如所列以大道慈化怜生愍死归向之民存亡戴頼最以幽絷之魂有昇迁之庆法轮开度化生人道某丹心恻尽敢縁慈恩仰希照润谨冐清正拜章上闻唯蒙太上无极至眞申所奏原赦某先身今世特垂料省谨爲上请素车白马将军兵士十万人又请太玄君一人官将百二十人主知某魂神闭系所在若长沦三徒名书六天愿尽爲度脱重请仙官大历君官将百二十人治西水宫重请太玄眞符告下天地水三官女青诏书地下二千石丘丞墓伯十二塜神泰山二十四狱中都大狱天一北狱皇天九平狱东岳泰山地狱南岳衡山地狱西岳华山地狱北岳恒山地狱中岳嵩山地狱北都寒池牢槛诸狱九江水帝河侯河伯将佐掾吏等一切放某魂魄削去罪目解除刑名放囚出徒沐浴冠带迁昇福堂反胎化生还于善门絶死注于六官上生名于丹籍赐某等大小所苦并蒙除愈口数无他向愿从心以爲效信生死千罪万过唯乞原赦恩惟太上分别求哀灭度三涂五苦鍊尸受度适意更生章具法位上言谨按文书以凡愚先身功微虽生人道履于秽世尘浊所染自分沦胥絶望天路皇极哀矜未见刑辟闚𨵦侥倖得参三景眞经虽志自克励而爲尸虫所纒累在嗜欲触事违戒加值今阳九运促驱除巳及功没罪见未能自拔常惧一旦奄忽无期虽念自新而结縳未解善縁未至敢以刑余之命于三掠之门冐陈瞽诚干忤天眞追念悚息某等诚惶诚恐顿首死罪死罪窃见经㫖明戒有可凭恩经言自非先身有善累劫之功名书琼简不得妄见寳经预以见者皆应昇度或功德未足生死未充未得白日飞腾或託尸解暂经太隂魂神受对寄形地官因縁期讫得还故宅一时俱昇如灵㫖所诫则奉法者犹有可冀是以愚敢申所见即日有某郡县乡里某年如干嵗本命某甲某帝领籍某月生受命某天某在世之时闚𨵦好慕诣道士某登坛结盟奉受三景洞经供养礼拜时修斋直但某身履下世秽浊所牵功徳未满灭根未絶如灵㫖所期某虽形灭应在尸解恐某因縁未定先功未充以某月日时以疾去世託灭太隂形寄土官今停柩殡宫须待良辰迁还蒿里功德未足未便早迁恐爲土府所见驱逼不相容安魂飞魄扬尸形匪宁摇动考对注连复生宿世因縁与某忝结天亲俱处末俗私心忧念虽灵契有定犹不自安嘉荷任之日以开度爲先今仰凭无极天尊元始大化明眞之㫖正一之科谨爲摄斋拜章上闻愿大慈哀矜原除某前身及在世时所犯罪衅诸有三涂之根五苦之结在三官九府考属执罚之曹神兵力士鎚杖之下刑系刀山劒𣗳九幽长夜地狱之中者乞申今章告下三官赐以某生时建善之功拔度魂神还复故形若某神离魄荡尸肉朽腐愿五帝尊神还其肌肤养复䰟神三光饮哺注以洪泉通其荣衞润以血气应转者转应度者度应生者生愿某所属某岳某山眞灵正神爲符下九土地官各依部界供给有无一如明眞科㫖当使形安神守魄不荡散顿消罪源精神还复故宅乞章御之后某复受生錬尸还复故形上𥙷眞仙伏愿太上门下典者申翘翘之心所奏蒙御开度幽冥上愿天慈造化无量大恩下使愚念不辜恩惟太上分别求哀爲拜上灭度形神拔出三官九府三涂之根五苦之结开九幽地狱还复魂神鍊尸受度适意更生章一通上诣太上某宫曹治伏须告报出丧下葬章具法位上言谨按文书某列奉法无状招延凶考亡人某以某年月日没命三官安丧宅内某地未得葬之当以今月某日某时权移某尸枢从某地出安埋某处某奉属清眞委诚道气不复从师卜问惧爲太𡻕将军十二月建钧刑破杀下官故气千禁万忌所见伤害求臣上闻以自防护按某爲道民事与俗殊送终葬死无所忌讳一必之民在可哀愍谨请太素太始君五人官将百二十人又请葬埋吏十二人一合下符摄下女青诏书地下二千石丘丞墓伯十二塜侯及所经由里域路次禁忌之官不得侵犯某家当令某潜宁后土精爽安稳附就魁纲衆忌一切消灭要以某家死生无他以爲效信事讫言功恩惟太上分别求哀新亡迁逹开通道路收除土殃断絶复连章具法位上言谨按文书某列素以胎生肉人下官子孙千载有幸得奉大道被蒙恩覆得全首领人口某等诚用欣慰兼蒙师道所见哀怜赐署某大小天官箓治荷恩隆重实在罔极肉人生长末俗不能勤修建立功德上报恩泽百行多违罪过山积招延考罚家门衰顿丧祸不絶亡过某前得疾病不蒙原赦以某年月日命谢三官从此巳来宅舍不安鬼气不絶光怪梦窹疾病云云丧衰之余惧怖屏营恐某等死时日恶殃注不己诣告诉求乞章奏上如所列按受隂阳造化而生虽承九天之业假备四大而成生时相给终毕相还隂阳相配雌雄相随阳唱隂和男行女从三万六千神眼爲生宗受明日月卯酉二门在人爲神去人爲鬼人之将死故眼晴光堕左雄右雌名曰土殃从一至三雄白雌黄二七十四毛羽飞翔翅脚带毒动则辉光口衔金杀向人皆亡东西縁纬南北乗经值遇太𡻕太隂将军王耗之神住不敢行途路旣塞恐成灾殃有犯重丧奋羽吐毒注害生人死注不絶縁此而兴又恐某属三涂尸役地官摇动驱逼还逮生人以师道正一严明生死异世不得相干某生死气逮注复相延如不解救则在没莫分人命至重枉滥难容谨爲拜章一通伏愿师道必垂哀矜愿请仙官讨气君一人官将百二十人主爲死人某开通太𡻕太隂大将军此时司命王耗千禁万忌约勑四时之官开通道理不得拘留某精爽注复生人又请北辰司马都官从事君一人官将百二十人诛殃君五人官将百二十人收捕某死时雌雄殃杀魁网之鬼复注之气疾速去离某家各还本属四时之官不得拘留原某前身及今生在世时千罪万过千愆万咎悉皆赦除某盟结旣解迁达魂神去离三涂五苦还昇福堂衣食自然利祐后人不得更相恋慕复连殃注于今㫁絶地官卫尸神还更生并赐某家从今已去大小某等疾病隂私除差门户安稳生死受恩恩惟太上分别求哀新亡洒宅逐注却杀章具法位上言谨按文书某素以胎生肉人下官子孙运会有幸得染清化常蒙恩覆诚自欢慰但肉人阖门顽愚施行多违招致考罚顷年以来家居轗轲丧死相系某抱病疾以某月日死亡恐某死亡之日注复生人有土殃恶气丧车𩲃雄雌之鬼盘停宅内伤贼不巳肉人惶悖无复心胆告诉向求乞请除宅中注杀安神定气上如所列按人死之日魂魄流散化成八杀雌雄咎注丧车𩲃或出或上还重杀害纒绵宅内伺候衰缺复欲中伤注害生人谨爲伏地拜章一通上闻特从大道回神降福流清荡浊谨请天中敢健吏兵千二百人又请逐注鬼禽竒君水坦吏各一合来下某家宅舍之中收捕尸注鬼雌雄客杀丧车𩲃一切絶灭又请却杀将军十二人一合下到某家宅中收却百二十殃杀之鬼并勑某家所居里中眞官注气并守宅三将军二十四吏兵士三十万人各竖兵刃外向绕宅三重又请神水使者与请官併力扫洒宅中神水云行万里清严宅内荡除尸秽衆官备卫神明鎭守并迁某临亡之时报杀将军功成事讫各还天曹列受功赏并请安宅稳宅鎭宅清正吏一合下安鎭宅舍保护人口使复注絶灭肉人千罪万过生死所犯一乞原赦恩惟太上分别求哀受官拜章具法位上言谨按文书某素以下官之余胎生下愚遭遇开泰得在民次猥蒙天地重光之覆得预阶伦昔处在某朝职满被铨迁报某位王命巳行不敢稽阙当以某日拜受扳印仰凭大化清淳之气奉发之日不问时王归情师道告求哀谨爲伏地拜章上闻爲某上请朱雀君一人官将百二十人治洛平宫主万民和合賔客人衆饮食皆令笑喜无有怨恶重请位官受爵君官将各百二十人重请四方夷蛮戎狄君官将各百二十人一合下营卫某受拜板印之后辟斥衆灾禁害之气使某职显易迁居官淸利安稳无他以爲效信所请君吏谒言上官中宫録署无今恚恨恩惟太上分别求哀临官莅民章具法位上言某以下愚误蒙大恩爲时所铨显叙某县王命旣加当亲民物便以时世伪浊人鬼互权肉人功薄无以禳灾今月某日启迈即路尅用某月日到境入界仰恃道气不敢卜日问时入境之曰爲土地精灵符师杜庙饮食故气太𡻕将军道上禁诃五行王相魁纲诸忌所见中伤告自列求乞防保谨爲拜章愿上官典者告下某里中土地眞官邮书驿骑亭传里邑皆爲开通营衞某身重请昌落君一人官将百二十人重请祐护将军万福文人官将辟斥衆灾解除禁害君一人官将各百二十人与四方夷蛮戎狄君吏各一合来下同共营卫某身太𡻕将军四时王耗千禁万忌使某到境入界安稳无他居官清利口数康靖在职迁显嵗终如愿时君将吏言功报劳恩惟太上分别永哀受官消灭妨害章具法位上言谨按文书某遭遇时会得在淸化身佩仙官出入蒙恩诚用光慰某从某世已来官爵相承蒙国重恩今忝某职以某日恭受王命溥倚大道不卜不问不择日不拣时持心而行自受职巳来梦窹参错疾病更互怪异妄生不知何由推按𡻕历天地六甲受板日某子值五离本命某子行年甲午破子以十一月受板复是衰月太𡻕某刑杀在某墓杀在某某爲刑杀更相冲尅时日所临下值六合仍㑹六害伏闻大道无禁无忌精诚不至不能禳灾却害驰来告求乞文书谨以上闻愿以道气下流谨爲上请天阁君官将百二十人治安阳宫主开除九天禁忌某受命者消灭之请天王玉女千二百人衣青衣主收天下万民拜官受位印金银通神明却灾除害身寿百嵗若某拜受之日爲五离时有妖恶衆害悉爲消灭乞上官典者差下所请某中如干政君一合併力爲某禳却衆恶消灭禁忌在官无他论议合德吏民欢心时蒙迁位嵗竟安稳如愿之日所请天官言功报劳不负效信恩惟太上分别求哀迁临大官章具法位上言谨按文书某素以胎生肉人枯骨子孙昔以乐化制属大道以自保治蒙恩端厚常自喜慰某胄胤之门世以仕官爲业累爲某官综治王事名续显着今还某职非某肉人所能披致仰感大道覆载之祐某官处在机要职摄百国大政君臣多是强势吏民权下悉皆习滑又多狱系枉直难明惧文失中遭罹谨负归诚大道广纳之施诉告向求乞文书以自保护忝荷重任不胜肉人告诉之至谨冐清严拜章上闻愿垂矜祐谨请东九夷南八蛮西六戎此五狄君各十二人将吏兵士及时下围绕某所住宅侠从左右重请万福君五人官将百二十人主辟斥故气精祟呪诅媚固使却死来生却祸来福重请大星君五人官将百二十人治石仙宫主制百姓口舌䜛谤不行收正其位令百姓吏民相见笑喜重请祐护将军万福丈人官将百二十人主营卫某身重请青苍君官将百二十人治巨门宫厌官怨雠刑祸之气止之不到愿上请天官时君将吏一合同时来下某州郡县郷里舍各随所主拥护某身辟斥邪精瘟毒疫疠之气谋议媚固皆令消灭使某心开意悟五神聦了所言者当所作者允如千百口皆爲伏诺藴积唯新阖门平安嵗终举善公私隆利以爲效信当爲时君将吏言功举迁以报劳苦肉人大小千罪万过并乞原赦恩惟太上衆眞分别保护戎征章具法位上言谨按文书某列素以胎生肉人下官子孙连㑹有幸遭逢大化被受恩覆诚用欣慰但以顽愚罪过山积常招祸祟云云道里长逺行经江山历渉淮泗方向凶敌白刃之中锋毒旣交酷加文武又军法严峻动有枭戮妨恶持权脇人爲暴肉人功簿无以禳灾恐某当此厄难不能度脱元元之情慿恃道气诣治告求乞祐护谨爲伏地拜章一通上请东方九夷君南方八蛮君西方六戎君北方五狄君各十二人重请千里君万里将军祐护将军共营卫某身随逐覆盖所在之处常今安稳辟斥衆灾疫疠鬼贼使某白刃不加度脱厄难官中清利无他谴负以爲效信当爲时君将吏言功报劳恩惟太上衆眞分别求哀赤松子章暦卷之六