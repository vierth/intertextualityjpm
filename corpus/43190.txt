卷一元宪当作元献赐礼贤宅避禁中曰省中改诏书为制书及待制与待诏不同昭考当作昭孝妇人何不跪拜母后加谥四字范质王溥罢相薨年异同宣仁太后受册之礼英宗当作仁宗本朝诸礼之书士夫家庙皇考两统二父之说儒臣检讨唐事一两条与五条父母服为父母报及文忠温公议论不同开国封公异同中司荐京官及駮李定除中允侍讲起立赐坐及论韩刁为判院异同卷二三公孤卿大夫异同崇礼当作崇禋赐赦当为肆赦尚书台省赞拜仆射二范除命非用吴雍例文昌府东西向当为东西相向娣妇通书羣臣常参传闻不坐五日起居宫殿所始押班机密圜土集贤院学士与除待制沿革冯元鲁宗道为讲读官太宗加翰林为学士王禹玉为学士宰相加集贤崇文大学士宰臣监修国史枢密院直学士本朝元祐以前宰相五十人中制科入等注辇国入贡年月入宣政殿奉事王徽梦至京师观灯作述怀诗卷三枢密使拜罢皆用麻起居注记书事禁乘狨坐吕正惠寇莱公参政年月郭进造第用瓦哲宗元祐初未尝语淳化中所藏法帖及刻板宣徽使班位职事官先试后除韩维除翰林学士翰林学士结衔尚书中书沿革致仕辞谢致宴王沂公除参政郭待举等入参政进士榜分甲朱谔请除常侍礼部知名表印席帽裁帽系金带御仙花带张安道知南京待高丽本朝与契丹历差一日赐紫服金带卷四百官磨勘诏各为辞制诰避宰相执政官亲卤簿诏修唐书之官从驾扈从诞日节名省榜温公再任留台侍从官换观察使取进士都统高丽国号宰相学士结衔翰林学士结衔待制十一人向传范典郡曾宣靖修英宗实录不迁官议濮庙者六人见任官应举赐科第翰林侍读学士讲读学士二府不避姻家王魏公知举拜枢密邓安惠公知举右丞卷五真宗批杨文公谢表入制科第三等有官人应举欧阳文忠荐苏明允文潞公吕申公以高年免拜范景仁致仕免敕葬醵钱为赛神会金带佩鱼宰相罢兼枢密使神宗更官制中司设倚子集政端明二学士衔尧舜禹之号及皇帝尊号銮坡进士特取一百九人致仕官俸给御史端公御史里行陈恭公制词元祐初哲宗纳后卷六马齿三司使权亚宰相服制张仲宣坐赃免杖黥流岭外宰相除观文大学士状元登第相继为相除制诰必先召试除宰相有诰有敕诏赐金带门下缴驳依中书封还词头例王荆公罢相除使相置参政副宰相宰相建节自魏公始除使相自申公始除职自沂公始宋献公罢参知加资政大学士开府位三公上继照堂资善堂馆职与贴职卷七宫观置使及置提举学士院翰林院以枢密使为御史中丞宰相除受兼职亦用麻后止降敕用清凉伞寇莱国公为宋偓婿当国主兵不以主为嫌黄伞与红伞慈圣太后戏掷钱邵兴宗召试秘阁卢多逊言干德年号成都帅例不许将家属及以待制知成都王沂公召试馆职范蜀公请下诏斩赵清献公王德用谪知随州范讽石曼卿皆喜旷达孙甫言丁度求大用亲王玉带佩玉鱼赐王荆公玉带悬金鱼太宗赐苏易简飞白书玉堂四字梁庄肃公监在京仓钱希白兄草弟麻韩绛弟草兄制曾子宣子草父制苏子容与杜岐公名位齿爵相似王文公答王魏公书卷八王伯庸考廷试不敢以刘原父为第一李文定省试黜落有司奏乞取之廷试遂为第一柳开被黜徐士廉击鼓自列诏卢多逊覆试开复不预卢多逊为言太祖赐开及第苏子容言暨陶当以入声唿冯道奏请镂六经印板印板自唐有之杭州为上蜀本次之福建为下苏易简与宋白同入翰林韩魏公籍陕西义勇兵韩康公不主李仲昌开六塔河太宗北伐庞颖公请汰冗兵夏文庄韩魏公自枢密为三司使天章置侍讲自贾文元始王禹玉修仁宗英宗史成诏燕垂拱殿彭器资韩持正知成都除宝文阁侍制范忠宣自知庆州至拜相才百余日吕申公章郇公当国皆加判枢密院后改判为兼枢密副使窦怀贞以仆射兼御史大夫诏平章国事后以为制国史赐币器自秦观始东都西都为西京应天府为南京大名府为北京遂为西京天禧中诏许五品以上乘狨毛暖坐蔡君谟贾青进建州龙团茶吕许公乘倚子舆至殿陛卷九贾文元安抚北京兼领河北路中书五房置检正官二员都检正一员枢密承旨旧用士人王景彝自翰林学士除副枢郭逵以签书枢密为陕西宣抚后以宣徽使判延州崇政殿说书自贾文元始范文正荐晏元献为祕阁校勘王武公谪知随州夏文庄韩魏公自副枢为三司使贤良对策自董仲舒始本朝冬至与虏历差一日富郑公以宰相判枢密院彭器资三任职官始改太子中允元厚之迁知广州神宗喜其谢表苏子瞻为秋燕致语讥在丧用乐欧阳永叔赵叔平罢政除观文殿学士馆职罢诗赋试论策亲王位压宰相御史牒合门请对孔文仲对策初覆考皆在第三范景仁殿试不肯抗声自陈三省第一张文节求判国子监司马温公与吕申公辞知制诰卷十苏子容独免为元祐党人王冀公受资政殿学士丁晋公知郓州斩舟人使渡河虏人退师王继忠战没契丹陈烈行怪多伪苏子瞻草吕微仲麻云果毅而达杜祁公假驿舍居练夫人救福州一城人晁文元公以儒释二教相参米芾谒蔡攸求王略帖曹玮有叛卒投赵德明一辨元宪当作元献元宪当作元献二辨赐礼贤宅礼贤宅在京城南钱俶入觐太祖以此馆之至太宗初俶纳土始赐焉非俶先请觐即赐也钱思公与诸弟乞归之有司非思公独请也三辨避禁中曰省中改诏书为制书及待制与待诏不同既云凡王宫即是诸王矣伏俨引蔡邕说省中本为禁中门阁有禁非侍御之臣不得妄入行道豹尾中亦为禁中避元后父名故曰省中不闻诸王宫皆曰禁中也汉制度云帝之下书有四一曰策书二曰制书三曰诏书四曰戒敕此云天子之命通称诏非也唐永徽中命弘文馆学士一人日待制于武德殿西门则待制之名非始于肃代以后也明皇置翰林院延文章之士至数术之士皆处之谓之待诏即待诏之名初不改也德宗初即位诏六品以上清望官日二人待制后又置待诏官三十人以此见待制待诏不同四辨昭考当作昭孝昭考当作昭孝五辨妇人何不跪拜汉书周昌传吕后见昌为跪谢周宣帝诏命妇皆执笏其拜宗庙及天台皆俛伏则其时妇人已不跪矣故是时明肃后谒太庙非郊祀也宋子京谒庙赋云增蔽旒于法冕加缛采于袆衣皆宸心之参定贯前辟之未思九拜有稽首有顿首非皆不跪也不跪虽有之盖拜之轻者尔六辨母后加谥四字诏云今以四字为谥大惧未足形容万一始循故事而已宜以四字定谥始当作姑七辨范质王溥罢相薨年异同范质王溥相太祖皆四年质罢相是年薨年五十四溥罢十九年薨年六十一此所书年皆非也史称溥在相位每公卿至必首谒其父溥朝服趋侍左右则非止罢相后犹执子弟之礼也八辨宣仁太后受册之礼按子瞻草诏云矧余凉薄常慕谦虚岂敢躬御治朝自同先后处之无过之地乃是爱君之深内批常慕字以下二十六字旨意稍涉今是不免却有昔非之议可敍述太皇太后硕德实不及章献不敢必依章献御文德殿故事宜三省改此意度进入九辨英宗当作仁宗英宗当作仁宗十辨本朝诸礼之书开宝通礼修书官不止三人刘温叟初不预也诏乡贡开元礼科改称乡贡通礼考试于新礼出义题非但依开元礼设科也欧阳公判太常寺亦弗知太常礼院也十一辨士夫家庙唐士大夫往往有家庙故王珪不立庙为有司所劾云自唐以后不复讲此语未明时请下两制与礼官详定制度潞公元丰三年留守西都始祀家庙十二辨皇考两统二父之说曲礼祭父曰皇考此云父没称皇考于礼本无见者非时吕献可为御史知杂范景仁为翰林学士此云吕中丞范谏官非也曾子固谓皇考一名而为说有三如礼之皇考则曾祖也汉宣帝父称尊号曰皇考则加考以皇号也屈原称皇考曰伯庸之类则父没之通称也且言有可有不可者其剖析甚详而以悼园称皇立庙为非今三说之中专举其父没之通称之一句以为附永叔之意亦未尽也若谓皇乃帝号则或曰皇考或举谥而加皇苟以为不可则一也岂得一以为亡乎礼之礼一以为甚矣乎既以濮议称皇伯为显然不可又以称考为有两统二父之嫌然则当何称乎欧阳公尝辨二父则有之而非两统也然则两统或可以言嫌而二父亦谓之嫌非也十三辨儒臣检讨唐事一两条与五条仁宗诏两制检阅唐书纪传君臣事迹近于治道者日录一两条上之此云五条非也元祐二年子容以吏部尚书兼侍读十四辨父母服为父母报及文忠温公议论不同父母服当作报按两制等议谓礼律为父母报云者文势当然不可云为叔伯报也赵大观又引去妇出母为证则当时论难非独温公而此云未有能难之者惟司马君实云云非也既云文忠得此亦无以夺之又云君实终不能夺文忠也则二者孰是况三公各持其论终未尝少屈乎十五辨开国封公异同五等皆封开国旧制将相食邑万户即封国公庆历七年南郊中外将相惟夏文庄公满万户封英国公因诏使相未满万户者皆得封今止云宰相又云食邑满万户始封开国皆非也贾文元判大名府非知也时已为使相矣自当封国公也以山南东道节度使为祥源观使非武胜军也所谓大邦开国者盖以其封魏公也安非大国十六辨中司荐京官及駮李定除中允司马君实四月除中司九月复为翰林学士此云熙甯初非也三月以张戬为监察御史里行时吕晦叔未为中司也吕为中司所荐乃程颢王子韶中允非除也宋封还词头次苏李封还又送苏终不奉诏中允乃昇朝官三舍人既罢李定除命亦寝此云卒用之非也十七辨侍讲起立赐坐及论韩刁为判院异同孙奭坐讲仁宗尚幼跋案以听之奭因请立讲非谓坐读不相闻故起立也时诏太常礼院详定韩持国刁景纯龚鼎臣苏子容周孟阳皆判太常寺余皆同知太常礼院此云韩刁判院而苏龚蒙上文言之皆非也十八辨三公孤卿大夫异同周官以太师太傅太保为三公论道经邦则坐而论道非谓五等诸侯也五等诸侯岂得云非人臣乎周官孤卿大夫与三公位皆不同岂得云三公而下皆卿大夫乎三公官不必备何必以卿兼公而通谓之卿乎周公位冢宰乃公兼卿也开宝中端拱中十九辨崇礼当作崇禋赐赦当为肆赦崇礼当作崇禋赐赦当作肆赦二十辨尚书台省赞拜仆射当云尚书省侍郎以上内省给舍以上御史中丞学士皆预二十一辨二范除命非用吴雍例文及甫除职在范子奇范纯粹之后而云及甫后郎官出入皆未有得职者至元祐间范子奇范纯粹云云非也二范除命在元丰八年四月而云元祐间非也纯粹本以直龙图阁知庆州既而入为都司出使河东所除职乃旧物耳而云用吴雍例亦非也二十二辨文昌府东西向当为东西相向东西向当云东西相向二十三辨娣妇通书娣当作弟二十四辨羣臣常参传闻不坐五日起居常参官有定员见唐志而云百官皆在非也传闻不坐当作闻传不坐明宗言五日起居吾思所以数见羣臣今只云思见羣臣失其意矣二十五辨宫殿所始汉梁王立自言宫殿之乘毛毫过失亡不暴陈又黄霸传及举孝子贞妇者为一辈先上殿颜师古曰丞相所座屋也古者屋之高殿通唿为殿不必宫中也齐高帝为齐公以石头城为其世子宫王俭引灵光殿例以听事为崇光殿外斋为宣德殿则虽曰宫而犹以殿为疑也梁武陵王纪在蜀开寝殿以通内廐又丘迟与陈伯之书谓临川王宏为临川殿下二十六辨押班司马君实请春分后遇辰正牌上秋分后巳牌上即放班诏亦不尽从也此云请以辰时二刻前朝退则押班过则免非也二十七辨机密圜土机密当作讥察二十八辨集贤院学士与除待制沿革集贤院学士钱若水陈恕郭贽皆自前执政除非独吴正肃也吕祐之吕文仲李维盛度皆自翰林学士晁迥自翰林学士承旨除非独刘原甫也李行简自龙图阁待制除非独元厚之也又有自集贤院学士除待制者陈升之李大临陈绎曾布邓绾沈括丰稷皆是其余龙图阁直学士者陈尧咨任布任中师魏瓘吕居简李东之李参孙长卿吕臻宋敏求皆是亦非独元厚之也邓绾自御史中丞得罪元丰元年正月复除龙图阁待制言者以为超越乃改集贤院学士七月复除待制则是时集贤院学士次于待制矣苏子容罢知制诰岁余会恩知婺州亳州入勾当三班院加集贤院学士此云罢知制诰而知亳州再遇赦遂复此职非也二十九辨冯元鲁宗道为讲读官冯元鲁宗道皆兼侍讲此云侍读非也三十辨太宗加翰林为学士宋刘系宗为竟陵王诞子景祥侍书后又为东宫侍书则侍书之名久矣太祖平蜀此云太宗非也翰林侍读初亦不加学士之名非独侍书也三十一辨王禹玉为学士熙甯三年十二月王禹玉参知政事八年六月韩魏公薨此云禹玉为学士非也三十二辨宰相加集贤崇文大学士不必云京官当云六品以下唐书李泌传云加集贤殿崇文馆大学士泌建言学士加大始中宗时及张说为之因辞乃以学士知院事至崔圆复为大学士亦引泌为让而止按崔圆大历中卒泌贞元三年始为相谓圆引泌为让唐书误也自泌后裴垍裴度牛僧孺李德裕皆为大学士盖或为学士或为大学士亦非宰相皆为之也三十三辨宰臣监修国史建隆元年宰臣王溥监修国史此云首以赵韩王监修非也三十四辨枢密院直学士会食枢密院非枢密使厅也枢密直学士旧或除此职外任或在外除职非官制行始为职名也真宗始命杜镐为龙图阁直学士班枢密直学士下亦非官制行始为直学士之冠也三十五辨本朝元祐以前宰相五十人刘莘老谢右相表云君臣赓歌今百三十载勋业继踵裁五十二人此云五十人非也三十六辨中制科入等范子功亦入制科第三等后孔文仲考中第三等以忤王安石特旨绌之此云设科以来止吴正肃与子瞻入第三等而已非也三十七辨注辇国入贡年月明道二年注辇国使人入贡请用夷礼以申向慕之心乃奉银盘升殿跪撒珠于座下而退非始于神宗朝也熙甯十年六月注辇国入贡此云元丰间亦非三十八辨入宣政殿奉事宣政殿庭东西有四树松非皆植松也诏书乃开成元年正月赐对当作次对唐制百官入宫殿门必搜非止为奏事官也药树有监察御史监搜位非泛用御史一人亦非立也大和元年诏今后坐朝衆寮既退宰臣复进奏事其监搜宜停止谓宰臣勿搜非皆罢也三十九辨王徽梦至京师观灯作述怀诗来朝非熙甯二年朝廷始命两浙福建等路转运司招接高丽入贡使舟人傅旋至彼国达朝廷之意王徽喜甚次年二月十五日然灯如中国上元旋适在彼见徽赋感天朝招接拟待中华然灯夜述怀诗云宿罪应深近契丹历年徒贡事多般忽蒙舜日龙纶召便待尧天佛会观灯艳似莲装阙焰月华如水洩云寒夷身幸入华胥境甚惜今宵漏滴残右庞元英所纪而燕语云王徽因梦作此诗后本朝遣海商喻旨又诗语亦多不同四十辨枢密使拜罢皆用麻春明退朝录汉干祐中除枢密使始降麻本朝循之石元懿罢为仆射亦降麻然则罢而降麻非常制矣云拜罢皆用麻岂后来遂为例也狄武襄除枢密使自降麻但高文庄罢止舍人院出告今云武襄自副使补其阙止令舍人院草辞自是遂为故事非也茶惇云熙甯中吕公弼罢枢使诏今后枢使罢不宣麻四十一辨起居注记书事唐太宗每日仗退后宰臣议政起居郎执简记录高宗时即随仗便出会要言高宗朝会端拱无言非谓前殿不奏事也国初起居郎舍人止是官名初不预史事亦未有记注之名淳化五年始命梁周翰李宗谔分掌左右史事更直便殿日奉内朝此云本朝记注初不侍立但于前后殿为次使候上殿臣寮退因问所尝言书之然未尝有敢告之者非也至和元年八月知制诰贾黯言陛下御迩英召侍臣讲读经史乞令修起居注官入侍事有可书随即记录从之赐坐于御坐之西南后修起居注石杨休言陛下有所宣谕而臣坐远不尽闻虑记录有遗乃命侍立于讲读官之末此云惟经筵得与讲读官并列嘉祐间贾直孺所请非也四十二辨禁乘狨坐太平兴国七年翰林学士承旨李昉等奏商贾庶人有僭乘银装鞍勒狨毛暖坐等请禁断从之当时以为僭则非通上下用之矣今箸令谏议大夫以上及节度使曾任执政官者许乘狨坐此云大臣中书舍人以上武臣节度使以上方许用非也四十三辨吕正惠寇莱公参政年月至道中当作至道元年四十四辨郭进造第用𤭁瓦郭进为洺州防御使充西山巡检以备并寇太祖言进扼西山十余年使我无北顾忧我视进岂减于儿女此云知雄州又云捍契丹皆非四十五辨哲宗元祐初未尝语哲宗元祐间但寡言耳非未尝语也第九卷载所答蔡持正语四十六辨淳化中所藏法帖及刻板淳化官帖黄鲁直秦少游所记皆云板刻此云刻石非也鲁直云元祐中亲贤宅从禁中借板墨百本分遗宫僚此云徐王府取阁本刻于木板岂各自一事耶续法帖跋云元祐五年四月十三日秘书省请以秘阁所藏墨迹未经太宗朝摹刻者刊于石有旨从之至建中靖国元年四月二十三日内出缗钱十五万趣其工以八月旦日毕釐为十卷上之此乃云曾丞相当国命刘焘别为续法帖十卷非也四十七辨宣徽使班位宣徽使位枢密副使上至道三年周莹请居其下从之遂为例然熙甯三年宣徽使郭逵言故事参知政事枢密副使宣徽使以先后入为序今请立其下从之则是例亦不一也此止云与枢密先后入序班不分别使副又不及参知政事非也又云每除枢密先为使者必辞请居其下而后从之亦非皆如此也元丰四年十一月诏罢宣徽院见任宣徽使依旧自今更不除人元祐间冯当世亦为宣徽南院张安道虽除不拜四十八辨职事官先试后除咸平中黄夷简曾致尧皆试而不除嘉祐七年司马温公既试除知制诰力辞改天章阁待制黄曾虽试而不除非改待制也温公虽改待制非试而不除也四十九辨韩维除翰林学士韩持国未尝赐出身其除翰林学士乃熙甯元年此云赐出身又云熙甯末皆非五十辨翰林学士结衔此书第四卷云唐翰林学士结衔或在官上或在官下无定制此云唐制翰林学士本职在官下其说前后自不同也赵凤乃端明殿学士此云翰林学士非也此书第四卷亦云赵凤为端明殿学士本朝凡兼学士结衔皆以职名为冠第四卷又云唐以宰相兼昭文馆集贤殿学士结衔皆在官下盖兼职宜然本朝循用其旧云云前后未免牴牾五十一辨尚书中书沿革秦汉至唐有官名虽相沿而实不同者尚书秦官汉武帝使宦者典事尚书谓之中书故萧望之谓中书政本又云尚书百官之本宜罢中书宦官也至成帝乃罢中书宦者置尚书魏武帝为魏王置秘书令典尚书奏事文帝改为中书令此云自两汉以来谓中书为政本中书省出令而门下省覆之又云尚书省但受成事行之盖汉魏所谓尚书中书者本出于一且初未有门下省今乃以历代官名职制混而言之非也此卷内又云唐参知乃宰相而平章乃参佐之名五十二辨致仕辞谢致宴真宗朝张齐贤王嗣宗冯起致仕皆谢辞起乃自郓入觐此云不入谢辞非皆如此也治平四年四月李东之致仕九月李受致仕此云后数日非也咸平三年翰林学士朱昂庆历八年翰林侍读学士杨偕皆以致仕召对赐宴又元丰七年文潞公既致仕入觐仍赐宴则召对赐宴非特二李也富郑公谢致仕恩命云已蒙指挥特放朝谢兼以病发无由暂至阙下一对天光五十三辨王沂公除参政宋次道作宋元宪墓志云宰相俱罢二府更易将以公为同知枢密院事独一执政留乃曰故事知制诰未有柄任者命遂寝即召入翰林为学士今按景祐四年四月宰相吕许公王沂公参政宋宣献蔡文忠皆罢独一执政留者乃盛文肃也元宪宝元元年三月为翰林学士二年十一月参政此云王沂公为相又云明年除参政皆非五十四辨郭待举等入参政高宗以郭待举岑长倩郭正一魏玄同并与中书门下同承受进止平章事上欲用待举等谓参知政事崔知湿曰待举等资任尚浅且令预闻政事未可与卿等同名自是外司四品以下知政事者始以平章事为名此止云郭待举未尽也五十五辨进士榜分甲王文正榜进士三十八人初不分甲此云第一甲何邪又章郇公亦同榜淳化三年丁谓王钦若张士逊皆第一甲但是年止两甲尔五十六辨朱谔请除常侍有见朱谔奏者止请除常侍不及御史大夫也五十七辨礼部知名表印礼部知名表印旧有之未改官制前馆阁中能文者同判礼部使掌牋表王禹玉尝为之后迁舍人学士仍领其任此云元丰官制谓之知名表郎官别有印曰知名表印非始于元丰官制也五十八辨席帽裁帽杨文公谈苑云重戴者大裁帽也本野夫巖叟之服以皂为之后魏孝文帝自云中迁代以赐百寮五代以来惟御史服之淳化初宰相学士御史台比省官尚书两省五品以上皆令服之王元之谢表云头有重戴谓为翰林学士也五十九辨系金带御仙花带宋次道所纪虽云金带经赐者许系又云近有罢参政黑带佩鱼而入者且合门当有定制岂容其自为异邪景祐虽着令而元丰二年元绛罢政以本官知亳州特令服金带如学士则非特旨虽学士所谓金带亦不得矣大观初门下侍郎吴居厚罢为资政殿学士葛胜仲志其墓云故事罢执政换御仙花带诏示许服毬纹带着为令则又与元丰时不同矣既着为令而此书所记近岁合门之制又如此何耶六十辨张安道知南京待高丽所过州当云使者所过州张安道以宣徽使判应天府奏言臣班视二府不可为陪臣屈云云诏令通判接送如使人来见即回谒扬州依此盖故相陈昇之判扬州也此云知南京又云尝班二府又云使通判代将迎而不言奏谓与被旨皆非也大观中盖已有此诏旨非用安道例也高丽来朝当云使者入贡六十一辨本朝与契丹历差一日此云熙甯中第九卷云元丰中此云冬至本朝先契丹一日第九卷云虏历先一日此云使副欲为庆契丹馆伴官不受第九卷云虏趣使者入贺皆先后牴牾按苏墓志云熙甯十年冬至本朝历先契丹一日虏疑彼此致庆当孰从公言各从本朝历可也六十二辨赐紫服金带干德元年十一月赐屯田员外郎知制诰高钖绯袍银带又杜鞾周显德中授户部员外郎枢密直学士国初迁司门郎中乃赐金紫赵昌言自知制诰出知天雄军入为御史中丞始赐金紫王元之贺范舍人出知永兴再入西掖诗云再入承明旧直庐腰间仍得佩金鱼注云舍人前在纶阁犹是朱绥元之知诰久之加柱国谢曰面赐金紫其诗云策勋何烜赫赐紫便葳蕤又云寇平仲谢除密直启云南面听朝特颁金紫他如此类尚多故学士中丞知制诰等赐金紫史皆特书之此所云李宪成事盖出春明退朝录然春明退朝录乃独举宪成一事何耶其云宪成召为学士合门举例赐金带而不可加于绯衣乃并赐三品服岂非欲见金带与紫并赐耶此云给事中中书舍人易服而谓祖宗时知制诰皆然非也又以李宪成事而云亦有不赐者然祖宗时不止李宪成也韩子苍记宣和六年正月二十一日除中书舍人二月四日受告供职九月赐章服十四日正谢此云正谢乃易服不同六十三辨百官磨勘诏各为辞熙甯四年诏文臣待制武臣合门使以上磨勘命草制余悉用四句定辞十年孙洙请皆令随事撰述诏文武转官致仕并选人改京朝官知县并随事撰定盖熙甯四年前自各命辞非故事用定词也十年诏亦非令各为词也侍从以上自命词非始于官制行也君恩无高下何独于磨勘简之非所以重王命也六十四辨制诰避宰相执政官亲王旦以知制诰避妻父赵昌言韩维曾肇皆以翰林学士避其兄刘原甫谓王文安为内兄避嫌以知制诰知扬州此书第八卷亦云王伯庸原甫内兄也此云王文安之甥又云以侍读学士出皆非子京当迁知制诰以避莒公除天章阁待制后为翰林学士兼侍读学士又避莒公乃以翰林侍读学士兼龙图学士原甫以翰林学士避文安改侍读学士兼侍讲学士时谓罢一学士换二学士且兼讲读前未有也子瞻自杭州召为翰林学士承旨非扬州宰相虽分左右仆射而兼中书或门下侍郎又同中书门下侍郎事此云近岁惟避本省官如宰相二丞亲则不除尚书侍郎俱两省官岂非宰相官属乎六十五辨卤簿王僧孺幼贫母携之至市遇御史中丞卤簿驱迫堕沟中又萧诞为建康令与秣陵令同乘行车前导四卒左丞沈昭略奏凡有卤簿官共乘不得兼列驺从请免诞等官此书所云南朝御史中丞建康令皆有卤簿盖谓此也然此外如宋文帝以宜都王镇江陵司马张邵性豪每行来常引夹毂与谘议王华相遇华佯若不知谓左右曰此卤簿甚盛必是殿下乃下牵车立于道侧及邵至乃惊又颜延之常乘羸牛车逢其子竣卤簿即屏住道侧又沈庆之梦引卤簿入厕中又陈显达车乘朽败导从卤簿皆用羸小又虞悰朱衣乘车卤簿立于宣阳门外入行马内驱逐人又吕僧珍为南兖州刺史姊适于氏住市中小屋僧珍常道从卤簿到其宅不以为耻又朱异引其卤簿自宅至城异自右衞率至领军四职并驱卤簿近代未有又陈长沙王叔坚始兴王叔陵每朝会卤簿不肯为先后必分道而趋则南朝人臣而用卤簿非特前两事而已按唐制皇太子太子妃亲王文武职事官四品以上散官二品以上并长安县令内命妇才人以上外命妇四品以上皆给卤簿本朝皇太子卤簿遇升储则草具仪注其王公以下唯大礼奉引乘舆及身薨勑葬则给太子妃以下内外命妇皆不复给则是本朝人臣亦有给者而比旧愈严矣以故中官麦允言及充媛董氏之丧诏给卤簿而司马温公皆争之以其非常典也史记黥布传常为军锋索隐云案汉书作楚军前簿簿者卤簿也司马相如上林赋云扈从横行出乎四校之中吕延济曰横行不依部卤也又云鼓严簿孟康白簿卤簿也李善曰言击严鼓簿卤之中则是或曰卤簿或曰簿又簿部亦通用也景德中王钦若进卤簿记在前六十六辨诏修唐书之官王文安宋景文杨宣懿赵康靖皆判馆阁张文定余武襄皆史馆修撰此云判馆阁王文安等为史馆修撰非也至和元年八月命欧阳公刊修此云嘉祐初非也初提举官贾昌朝罢相丁度代之后贾还朝为大观文右仆射又命之提举参政刘沆王尧臣曾公亮皆相继提举此云文元罢乃命王文安非也六十七辨从驾扈从南史桓谦邀王弘之同祖送殷仲文弘之曰下官与殷风马不接无缘扈从则扈从之言旧亦上下通称六十八辨诞日节名按懿宗延庆节僖宗应天节昭宗嘉会节哀皇帝干和节此所记节名皆差误又云懿宗不置非也六十九辨省榜徐驿当作徐铎何怪当作可怪七十辨温公再任留台温公居洛凡十五年再任留司御史台四任提举崇福宫此云温公熙甯元丰间相继为留台者十七年非也七十一辨侍从官换观察使此所引袁滋以其自华州刺史为左舍吾衞大将军也然明皇谓韦凑云故事诸衞大将军与尚书更为之是盖非止袁滋亦非始于滋也王明给事中换光州刺史钱昱工部侍郎换郢州团练使乔维岳给事中换海州刺史此云皆换观察使非也陕西四帅庞范韩及王公王韩皆枢密直学士既换观察使韩不辞余不拜数月韩亦复旧职此云三帅又云皆龙图阁直学士又云韩庞亦辞遂罢皆非也七十二辨取进士高宗永淳元年以郭待举岑长倩郭正一魏玄同与中书门下同承受进止平章事又干封以后召学士元万顷范履冰等于北门候进止时谓北门学士高宗诏军国大务并取天后进止又肃宗即位明皇令四海军国事皆先取皇帝进止仍奏朕知唐人章疏初云奉进止或云某人奉宣进止末云伏候进止或云听进止又云取进止之类则进止正是可否取决之辞非专为待对官设也七十三辨都统干元中当作干元元年广德二年以宰相王缙为侍中节都统河南淮南山东南道诸节度行营事铎初为诸道行营都统旧唐书纪传云干符五年新唐书纪表云六年而传干符元年至中和二年再为都统然而两次皆不云京城四面也中和三年铎乃为都都统此云都统亦非七十四辨高丽国号汉武帝元封四年灭朝鲜置玄菟郡以高句丽为县王莽时发高句丽兵伐胡光武建武八年高句丽遣使朝贡则非自三国以来始见于史也后唐天成四年王建遣使来则已非高氏矣不得云至五代止传一姓也其云长兴中始称权知国事王建又云王氏代高当在同光长兴之间皆非也王建称权知国事盖请命之意故明宗封为高丽国王既受封则称高丽国王矣其后皆然备见于史不应七世而犹袭习用其旧称知国王事也七十五辨宰相学士结衔此书第三卷云本朝凡兼学士结衔皆以职名为冠此云唐以宰相兼昭文馆集贤殿学士结衔皆在官下盖兼职宜然本朝循用其旧其说自相牴牾又不当云兼也七十六辨翰林学士结衔唐翰林院学士结衔或在官上或在官下无定制其说已见第二卷七十七辨待制十一人唐永徽中命弘文馆学士一人日待制武德殿西门文明元年诏京官五品以上清官日一人待制章善明福门先天末又命朝集使六品以上二人随仗待制则待制之名非始于永泰也崔祐甫为相请文官品以上更直待制后着令正衙待制官日二人则遂以为常矣而武臣不预也集贤待制唐书嗣吴王祇传载之稍详然云自左仆射裴冕等十三人为之又独孤及传亦同此止云十一人而不及裴冕也南部新书亦云十三人七十八辨向传范典郡传范在仁宗英宗朝历知相州恩州邢州陕州沧州保州再知沧州神宗初自同提举在京诸司库务以防御使知郓州后乃知汝州此云在仁宗时已为观察使历知陕州沧州非也云徙知郓州亦非徙也又云移知潞州乃汝州也七十九辨曾宣靖修英宗实录不迁官时韩忠献进仁宗实录曾宣靖进英宗实录韩奏窃见宰臣李沆吕夷简提举编修太宗实录及三朝政要并乞书成更不推恩皆蒙上俞允云云曾言若迁官臣须改司空韩琦须改太保三公亦非赏劳之官遂皆许之然则其同时有韩其异时有李吕今止记曾预辞于上而云独曾不迁官人以为得体非也八十辨议濮庙者六人吕献可时为御史知杂云中丞非也龚鼎臣治平二年二月出知应天府不预濮议八十一辨见任官应举赐科第太平与国五年见任官赴殿试有六人惟单餗周缮赐及第余皆诸州节度掌书记此云止迁官而不赐科第非皆如此也八十二辨翰林侍读学士讲读学士咸平二年命杨徽之夏侯峤吕文仲为翰林侍读学士此止载杨徽之未尽也云讲读学士始为兼职非兼也八十三辨二府不避姻家程康肃本参政以避文潞公改枢副盖枢府于中书不避也晏元献为相兼枢密使其婿富韩公为副使此非常例矣八十四辨王魏公知举拜枢密邓安惠公知举右丞邓自兵部尚书除尚书左丞八十五辨真宗批杨文公谢表文公疾在假诏遣使挟医视之文公上表谢真宗以诗批其末赐之其权免起居又别是一节也见会要而金坡遗事云文公被疾既赴朝参具状称谢御笔于状尾批七言二韵诗赐之两说不同然要非因权免起居赐诗也十日当作十数日多贤作名贤八十六辨入制科第三等其说已见第三卷八十七辨有官人应举雍熙二年殿试进士内有宰相李昉子宗谔参政吕蒙正弟蒙亨盐铁使王明子扶权度支使许仲宣子待问上曰斯并世家纵以艺升之天下亦谓朕有私也并下第景德年进士杨倚以翰林学士亿之弟自第三等升第二祖宗一时升黜亦不一也天禧二年王钦若请鏁厅人不及格坐私罪天圣四年诏免责罚听再举以旧制试礼部不及格赎铜永不得应举也七年诏文臣许应两次武臣一次盖科罪者王冀公所请也而免责罚许两次者乃后来从宽今併云冀公所请非也天僖当作天禧八十八辨欧阳文忠荐苏明允欧阳公欲不次用苏明允恐无此事使富公有异论苏氏亦安得以为怨八十九辨文潞公吕申公以高年免拜文潞公为太师久矣非元祐初也元祐初乃平章军国重事吕申公乃右仆射非左也其免拜皆一辞即从此云力辞亦非九十辨范景仁致仕范蜀公东斋记事两制以上致仕须两章乃从非臣僚皆然也景仁致仕居京师元原之知开封往见之景仁以诗致不能谒谢之意云虽云縚褐容相见东望严扉敢杖藜以此推之未必往见政府也九十一辨免敕葬天圣六年诏大臣之丧不愿勅葬者听非近年如此也九十二辨醵钱为赛神会子美云且留邸之祀神缘常岁而为会馂余共享京局皆然窃谓前规有所未便起无名之率会不肖之徒且醵钱胥吏岂如斥卖弃物啸聚非类岂如宴集同僚盖子美乃是不欲醵钱而奏用市故纸钱会客也九十三辨金带佩鱼元丰五年正月诏三师三公宰相执政官开府仪同三司节度使尝任宰相者观文殿大学士以上金毬文牙团带佩鱼观文殿学士至宝文阁直学士节度使御史大夫中丞六曹尚书侍郎散骑常侍御仙花带御史大夫六曹尚书翰林学士以上及资政殿学士特班翰林学士以上者仍佩鱼此云杂学士佩鱼非也六卷亦云虽学士得服金带而已九十四辨宰相罢兼枢密使庆历五年十月诏宰相臣罢兼枢密使此云庆历八年文潞公自参知政事相始不带兼使于是云云便与第九卷所云庆历五年贾文元陈恭公相罢兼枢密使前后不同九十五辨神宗更官制神宗更官制王荆公罢相久矣荆公在相位亦未尝欲更官制也此云神宗初更官制王荆公诸人皆欲罢枢密院非也九十六辨中司设倚子倚当作椅九十七辨集政端明二学士衔唐弘文馆集贤殿学士有非宰相而为之者宰相亦非兼也明皇以集仙殿为集贤殿丽正书院为集贤院殿与院不同此云集贤院非也有大学士有学士有直学士此云他官未有兼者亦别无学士之名非也端明即西京正衙殿当有西京二字资政大学士班文明学士下翰林学士承旨上此云班枢密下而又云即文明之职不知何所据第六卷云班翰林承旨上第十卷云班枢密副使下前后不同近岁有非二府而除资政者亦有二府罢止除端明者端明往往特拜此云近岁自资政而下皆为二府职名是本朝新制而端明为从官兼职之官则后唐故事皆非也九十八辨尧舜禹之号及皇帝尊号尧舜禹以经考之其非谥号明矣不必疑其为谥号也秦当作泰汉哀帝号陈圣刘太平皇帝周宣帝称天元皇帝唐高宗称天皇武后垂拱四年尊号曰圣母神皇天授元年加曰圣神皇帝尊号非始于武后而武后加尊号亦非始于天授也唐中宗神龙三年加号应天神龙皇帝则以年冠之非始于明皇也本朝自太祖后累授尊号此云本朝初废不讲非也仁宗自景祐后惟宝元元年加上尊号庆历以后每有事郊庙必预诏不得辄加尊号羣臣亦不敢复议惟嘉祐四年宰臣等五请竟不受此云以景祐为号自是每遇南郊大礼毕则百官拜表上尊号非也九十九辨銮坡此所记出李宗谔先公谈录文正当作宗谔一百辨进士特取一百九人国初取进士每岁有不止三十人者此云多不过三十人非也百一辨致仕官俸给唐贞元五年萧昕等致仕给半俸遂为例大和元年杨于陵致仕特全给俸料辞云半给之俸近古所行伏自思维已为过幸此云唐致仕官非有特勑例不给俸非也太宗淳化元年诏致仕官给半俸此云真宗非也咸平五年谢泌言致仕官近皆迁秩令录授朝官给半俸须有清名及劳效乃可听乃诏七年以上求退者许致仕因疾及历任有赃犯者听从便若谪籍不得致仕后来亦然范忠宣公是也苏子由诗云余年追悬车凑草屡濡笔籍中顾未敢尔后傥容乞也明道二年大赦丁谓比许致仕真宗朝御史卢琰言朝士有衰老不退者请举休致之典时二三名卿犹有不退之议则过期不请非独后来也百二辨御史端公因话录侍御史衆唿为端公非自称也百三辨御史里行唐侍御史殿中侍御史皆有里行非独监察御史也马周王本立为监察御史里行皆见唐书职官志此云见六典及唐人杂记不若以唐书为据也百四辨陈恭公制词纳忠先帝有德朕躬乃陈恭公除参政制词此云麻词非也百五辨元祐初哲宗纳后元祐初当作元祐七年百六辨马齿曲礼齿路马周礼马质书其齿毛春秋传马之齿长矣则马数岁者以齿非自唐始也百七辨三司使权亚宰相肃宗始以第五琦为盐铁使后刘晏始兼盐铁转运使晏为相充使如故非其初户部度支之外便别有此等使名也租庸使自开元十一年有之永泰元年并停然盐铁转运使则如故非干符后始改置租庸使而租庸使亦非总户部度支之职也盖自五代史张延朗传失之此既承误又甚尔梁始复置租庸使则三司之职皆总之矣百八辨服制太平兴国七年诏详定车服之制李昉等奏中外官及举人不得绯绿白袍内服紫仍许通服皁衣白袍非李公自为此请也百九辨张仲宣坐赃免杖黥流岭外当云官五品时法官援李希辅例请贷命杖嵴黥配海岛苏言希辅仲宣均为枉法仲宣止系违命视希辅有间上令免决黥之苏又奏不可曰古者刑不上大夫仲宣官五品今贷死而黥之使与徒隶为伍虽其人无可矜所重者污辱衣冠耳遂免杖黥流岭外非故事皆贷命杖嵴黥配海岛也又先以免杖次乃免黥百十辨宰相除观文大学士百十一辨状元登第相继为相吕文穆公太平兴国二年登科百十二辨除制诰必先召试梁周翰亦不试而除许将邓润甫以尝直舍人院皆免试元祐元年十二月刘攽自襄州召为中书舍人其谢表云召使遄归不待三年之计免其课试无拘一日之长此云不试而除者惟三人继之者惟元祐间苏子瞻一人而已非也元丰七年杨景略钱勰使高丽还在道并除中书舍人起居舍人皆当云起居郎舍人左右史虽尝权行词亦试乃除苏辙曾肇是也此云权行词为已试故不再试虽近例如此然旧本亦不一也百十三辨除宰相有诰有敕旧有诰文有勑仁宗封寿春郡王礼仪院言皇子告敕请令合门进纳宫中给赐王元之代王侍郎辞官表云伏蒙圣慈赐臣官告一道勑牒一道特授参知政事陈尧叟自枢密使罢为右仆射命其子赍告牒赐之司马温公辞副枢云乞收还敕告其它证据甚多此特举其显然者近世告敕不并行岂得谓国初宰相亦勑除未尝除麻乎赵韩王拜相麻制见实录百十四辨诏赐金带赐带当云金带百十五辨门下缴驳依中书封还词头例元丰六年九月乙巳诏给事中驳政事赴执政禀议如有异同即据状取旨七年四月丁亥诏门下省举驳事依中书舍人封还词头例时章惇为门下侍郎又奏给事中封驳宜先禀本省从之给事中韩忠彦奏云云乞从丁亥诏为正从之百十六辨王荆公罢相除使相使相虽在外亦赐范蜀公内制有赐使相判河阳富弼生日礼物口宣云爰兹震夙之旦故有匪颁之常王荆公熙甯七年以观文殿大学士吏部尚书知江甯诏生日依在外使相例取赐此云使相勿外赐者又云元丰中又云居金陵又云除使相辞未拜官止特进皆非荆公熙甯九年再罢相除使相判江甯寻改集禧观使元丰元年正月除大观文三年九月官制行改特进百十七辨置参政副宰相范鲁公等国初即有枢密使副等官非执政官始于薛公也开宝六年六月诏中书门下押班知印宜令宰臣赵普与参知政事薛居正吕余庆轮知至道元年三月诏参知政事与宰相分日知印押班时宰臣吕端以寇准参政虑其不平因言臣兄余庆任参知政事班制悉与宰相同愿本而行之未几准罢政乃诏只令宰相押班知印非开宝六年诏遂为故事也百十八辨宰相建节自魏公始除使相自申公始除职自沂公始太祖至真宗其罢相或除东宫三师未尝除三少也李正丁谓皆自参政罢建节非独宰相也前云赵韩王除使相后又云宰相除使相自申公始亦自相牴牾也百十九辨宋献公罢参知加资政大学士明道元年当作明道二年宋宣献景祐四年四月罢政除资政殿学士宝元元年三月加大学士王冀公后非宰相而除资政殿大学士者多矣此云惟宋宣献一人而已非也据此所记止是八职岂资政殿学士乃其一乎百二十辨开府位三公上唐太宗为皇太子即罢天策府自不应更有他府也百二十一辨继照堂资善堂祥符二年当作三年八年当作九年百二十二辨馆职与贴职治平四年闰三月诏馆职罢试诗赋而试论一首策一道又熙甯二年十二月诏自今制科第三等进士第一人及第者一任回更不试馆职此云元丰以前凡状元制科一任还即试诗赋各一皆非也又此书第八卷云制科不试诗赋自富公始第九卷云熙甯元年召试王介等始命改试策论各一道与此卷所云试诗赋各一皆自相牴牾百二十三辨宫观置使及置提举宫观使非独宰相为之亦不可云兼职其后宰相吕夷简枢密使张昊副使夏竦各乞罢宫观使从之非吕申公独请也先帝当作神宗百二十四辨学士院翰林院开宝二年诏中书舍人李昉知制诰卢多逊分直翰林院后又以知制诰张澹权直翰林院则旧亦尝称翰林院也百二十五辨以枢密使为御史中丞太宗以河北用兵枢密副使张宏但守位而已御史中丞赵昌言多论边事诏两易之李惟清传云既去枢要怫郁尤甚吕端传云惟清疑端抑己盖二人要皆左迁与自前执政除者异矣重言责者特为之词耳太宗时温仲舒真宗时赵昌言冯拯皆以前执政为御史中丞非独仁宗时也庆历八年张观自同知枢密院事除资政殿学士御史中丞百二十六辨宰相除受兼职亦用麻后止降敕仁宗实录云唐制宰相监修国史馆殿大学士皆降制本朝自赵普后或止以敕除非故事也此云虽兼职亦用麻泛言兼职非也又若拜相或加恩带监修国史则自降制矣故云或止以敕除言其非皆如此也百二十七辨用清凉伞重载说见第三卷百二十八辨寇莱国公为宋偓婿当国主兵不以主为嫌韩宗训枢密亦宋偓婿明德当作孝章百二十九辨黄伞与红伞当有皇太后三字百三十辨慈圣太后戏掷钱实录云诏聘后将入宫偶戏掷一钱旋转久之遂立而不仆盖时已诏聘矣百三十一辨邵兴宗召试秘阁时有密言邵与张邓公连姻者实非也其后邵进兵说召试授颖州团练推官此云权邠州观察推官非也百三十二辨卢多逊言干德年号干德六年改元开宝四年十二月卢多逊为翰林学士此云韩王为枢密使卢为翰林学士上初改元干德云云非也钱思公记太祖欲改元谓宰相等曰年号须古来未有者宰相乃以干德为请三年正月平蜀蜀宫人有入掖庭者其鑑背字云干德四年铸太祖见之惊曰安得四年所铸乎出鑑以示宰相皆不能对召学士陶谷窦仪问之仪奏曰蜀少主曾有此号鑑必蜀中所铸太祖叹曰作宰相须是读书人百三十三辨成都帅例不许将家属及以待制知成都至和元年张安道知益州仁宗特令奉亲行竟不敢嘉祐五年吴长文除知成都以亲辞改知郓州元丰五年十二月诏川陕四路不得将家属赴任法其除之此云庆历以来复得与家偕行非也绍圣四年郑雍以大中大夫知成都盖前执政也政和六年周焘以宝文阁待制知成都此云未有以待制为帅者亦非也百三十四辨王沂公召试馆职钱易制科中书试六论谢泌季仲容皆召试中书除直史馆李宗谔试相府除校理王禹称罗处约召试相府除直史馆王钦若试学士院除知制诰此云故事馆职皆试于学士院或舍人院然亦不一也张知白直史馆李维直集贤院皆试中书除百三十五辨范蜀公请下诏斩赵清献公范云御史所论如有之则执中当斩无则御史当斩此云乞下诏斩御史以示天下非也百三十六辨王德用谪知随州王德用自同知枢密院事罢为武甯节度使赴镇寻谪知随州此云自枢密院使知随州非也止是不接宾客亦无不见郡官及不与家人语之理神道碑云举止言色如平时百三十七辨范讽石曼卿皆喜旷达讽得罪在景祐三年庞初为殿中侍御史论讽放旷及其他姦利事不报后除广东转运使将之官复奏言之遂诏置狱此云庞为开封府判官奏讽非也百三十八辨孙甫言丁度求大用甫言度因对求大用请属吏度亦力乞置对祁公以甫方奉使契丹寝其奏度以此恨之此云丁意杜公为辨直而不甚力失其实矣百三十九辨亲王玉带佩玉鱼熙甯八年闰四月赐二王玉带此云元丰中官制行非也百四十辨赐王荆公玉带悬金鱼先是岐嘉二王已尝请加佩金鱼矣百四十一辨太宗赐苏易简飞白书玉堂四字既曰玉堂之署则当以汉书李寻传所云为据金坡遗事云御飞白玉堂之署以素缯二幅书之明道二年诏学士院刻石百四十二辨梁庄肃公监在京仓梁庄肃公以太子中舍监在京广衍仓景祐中进士及第换中允知淮阳军论朱全忠事云云此云监在京仓上疏非也百四十三辨钱希白兄草弟麻韩绛弟草兄制曾子宣子草父制子宣元符三年十月拜相韩绛相弟维草制此云本朝惟此二人而已非也百四十四辨苏子容与杜岐公名位齿爵相似南京察推当云南京留守推官七十二岁入相当云七十三岁入相苏元祐七年六月相三月罢苏公告老在绍圣初当云绍圣四年致仕百四十五辨王文公答王魏公书倚往见魏公既归以书敍感非答其书也百四十六辨王伯庸考廷试不敢以刘原父为第一伯庸时为翰林学士承旨文通乃郊社斋郎百四十七辨李文定省试黜落有司奏乞取之廷试遂为第一此说见范蜀公东斋记事然景德二年乃毕文简寇莱公为相王魏公参政云王魏公时为相非也百四十八辨柳开被黜徐士廉击鼓自列诏卢多逊覆试开复不预卢多逊为言太祖赐开及第时进士及诸科及第宋准等三十八人入谢太祖亲阅之绌二人又下第徐士廉等诉讼乃召对终场下第人阅之得一百九十五人令与宋准等试于讲武殿庭以殿中侍御史李莹左司员外郎侯陟国子监丞郝益等考试通得一百二十七人并放及第此云卢多逊覆试又云再取宋准而下二十六人皆非百四十九辨苏子容言暨陶当以入声唿睿宗讳旦非代宗也百五十辨冯道奏请镂六经印板秘书丞乃今官职百五十一辨印板自唐有之杭州为上蜀本次之福建为下百五十二辨苏易简与宋白同入翰林今为当作宜为百五十三辨韩魏公籍陕西义勇兵提刑陈述古当作提刑陈安石百五十四辨韩康公不主李仲昌开六塔河六塔之役文潞公亦主之非独富公也韩为河北安抚使按仲昌罪后富公再相韩为御史中丞论富公初不及六塔事也此云富公独力欲行之康公为中丞以是击富公皆非百五十五辨太宗北伐百五十六辨庞颖公请汰冗兵尤当作犹百五十七辨夏文庄韩魏公自枢密为三司使陈恕寇准晏殊皆以前执政为三司使百五十八辨天章置侍讲自贾文元始时以崇政殿说书贾昌朝王宗道赵希言并兼天章阁侍讲非专为贾设也后高若讷杨安国王洙林瑀赵师民曾公亮钱象先卢士宗胡瑗吕公着傅求常秩陈襄吕惠卿等皆为天章侍讲此云后亦尝未复除人非也百五十九辨王禹玉修仁宗英宗史成诏燕垂拱殿当云两省给舍以上尚书省侍郎以上学士御史中丞及观察使以上百六十辨彭器资韩持正知成都除宝文阁侍制杂学士以上百六十一辨范忠宣自知庆州至拜相才百余日范知庆州除待制召为给事中皆元丰八年云元祐初非也时以安焘知枢范同知而给事中封駮焘敕不下诏不送给事中书读焘辞免从之范除命复送给事中书读云告自中出特令不过门下省非也范元祐元年六月同知三年四月相宋琪自外郎一岁四迁至作相向敏中自外郎至同知枢才百余日云前辈进用之速未有如范者亦非也百六十二辨吕申公章郇公当国皆加判枢密院后改判为兼枢密副使时吕申公判枢密院章郇公兼枢密使言者以判名太重亦改兼使此云二公皆加判枢密院已而改兼枢密使非也百六十三辨窦怀贞以仆射兼御史大夫诏平章国事后以为制神龙元年六月以右仆射豆卢钦望平章军国重事在窦怀贞之前庆历三年吕许公平章军国重事在文潞公之前钦望怀贞皆非美事太和四年裴度以司徒平章军国重事此可为故事也百六十四辨国史赐币器自秦观始按秦少游记云元祐八年八月十一日臣观始供史职诏遣中使赐墨砚纸笔后二日乃赐器币近岁史臣唯遇开院有墨砚纸笔之赐续除者但赐器币而已续除备赐自臣观始又按曾子开有史院谢赐纸笔表又有谢赐银绢表其间云史属备员最为后至又云申敕有司特循优比此云续除不赐非矣而备赐亦非始于秦也百六十五辨东都西都为西京应天府为南京大名府为北京遂为西京西京当作四京百六十六辨天禧中诏许五品以上乘狨毛暖坐其说见第三卷百六十七辨蔡君谟贾青进建州龙团茶君谟为福建转运使非知建州也始进小龙团茶凡五十饼重一斤此云斤为十饼非也百六十八辨吕许公乘倚子舆至殿陛倚当作椅百六十九辨贾文元安抚北京兼领河北路陈恭公初除四路安抚使辞之韩魏公亦兼四路岁余乃罢陈旸叔虽除帅未行改知枢密院事百七十辨中书五房置检正官二员都检正一员邦直乃吏房巨源未尝为检正百七十一辨枢密承旨旧用士人熙甯三年始用李评为枢密都承旨评乃武官五年始以曾孝宽充史馆修撰兼都承旨此止举李评而云至今行之非也百七十二辨王景彝自翰林学士除副枢景彝自翰林学士除副枢此云自御史中丞非也义当作议百七十三辨郭逵以签书枢密为陕西宣抚后以宣徽使判延州治平三年郭逵以签书枢密院为陕西四路宣抚使兼判渭州后以宣徽使判延州此云嘉祐末又云使带签书枢密院事知延州皆非王乐道论韩魏公用逵事在治平四年此云熙甯初亦非百七十四辨崇政殿说书自贾文元始景祐元年始以贾昌朝赵希言王宗道杨安国并为崇政殿说书非专为贾文元创此官也百七十五辨范文正荐晏元献为祕阁校勘校勘当作校理百七十六辨王武公谪知随州其说见第七卷百七十七辨夏文庄韩魏公自副枢为三司使其说见第八卷百七十八辨贤良对策自董仲舒始贤良策见于汉书者惟董仲舒三道余皆一道此云自仲舒以来皆对策三道不知何所据耶百人皆当云百余人又仲舒及严助传亦皆云百余人文帝十五年策晁错等非二年也百七十九辨本朝冬至与虏历差一日冬至虏历先一日其说见第三卷吏部令史韩公廉子容在元祐末尝为吏部侍郎百八十辨富郑公以宰相判枢密院其说见第八卷百八十一辨彭器资三任职官始改太子中允彭改大理寺丞此云太子中允非也百八十二辨元厚之迁知广州神宗喜其谢表元厚之嘉祐七年始除待制非嘉祐初也自河北都转运使知广州非自南京迁也百八十三辨苏子瞻为秋燕致语讥在丧用乐仁宗以宰臣张知白之丧特罢燕此例尤的子瞻所奏正引仁宗以宰相富弼母在殡为罢春燕事且云魏王之亲比富弼之母轻重亦有间矣此乃云子瞻不知出此何邪百八十四辨欧阳永叔赵叔平罢政除观文殿学士欧阳永叔罢政在治平四年前此如丁度韩琦高若讷富弼孙沔田况张观程戡孙抃胡宿皆以前执政或初罢政除观文殿学士此止举欧赵二人何邪百八十五辨馆职罢诗赋试论策熙甯元年当作熙甯二年治平四年三月以御史吴申有请下两制详定乃诏馆职罢试诗赋而试论一首策一道百八十六辨亲王位压宰相按实录潞公一辞而止既而合门奏亲王位在文彦博上今陈升之位彦博下则前此无亲王在宰相上者潞公于是再辞从之百八十七辨御史牒合门请对御史乞上殿皆先奏百八十八辨孔文仲对策初覆考皆在第三文仲策初覆考皆在第三熙甯六年八月应制科陈彦古试六轮准试不考七年四月罢诏归科百八十九辨范景仁殿试不肯抗声自陈三省第一第十九人当作第七十九人百九十辨张文节求判国子监文节以龙图阁待制知审官院纠察在京刑狱出知青州还朝知领国子监此云初为龙图阁待制求判国子监非也百九十一辨司马温公与吕申公辞知制诰温公与申公相友善云在朝有所为率多以取则非也温公辞修注云王安石差修起居注力自陈愬章七八上然后朝廷许之臣乃追自悔恨向者非朝廷不许由臣请之不坚故也使臣之才得及安石一二则闻命之日受而不辞今臣内自循省一无可取乃与之同被选擢比肩并进岂不玷朝廷之举为士大夫所羞哉辞知制诰云窃闻天章阁侍讲吕公着与臣同时被召公着辞让不至朝廷已除公着天章阁待制臣始自悔恨云云辞修注则引荆公辞知制诰则引申公各一时之事非有所取则也申公自天章侍讲召试云自外召非也百九十二辨苏子容独免为元祐党人元祐宰相韩缜执政李清臣许将绍圣以前皆无他李许仍再执政此云绍圣初治元祐党人尝为宰执者无不坐贬惟子容独免非也百九十三辨王冀公受资政殿学士班枢密副使下其说见第五卷王韶孙永皆非执政除资政学士富郑公司马温公尝除枢副不受除资政百九十四辨丁晋公知郓州斩舟人使渡河虏人退师丁晋公知郓州兼郓齐濮等州处宣抚使非安抚使也百九十五辨王继忠战没契丹王继忠为定州路副部署咸平六年战没此云为高阳关部辖非也百九十六辨陈烈行怪多伪温公尝荐烈为学官福建提刑奏烈无行乞追夺恩命温公乞委官体量或覆勘此所云云温公章疏中皆无之百九十七辨苏子瞻草吕微仲麻云果毅而达真方大美之至矣何必他疑而至终身为恨乎果毅当作果艺百九十八辨杜祁公假驿舍居韩魏公寄杜诗云归卜睢阳旋营第栋宇仅足充妻孥又祭文公旋营厥居处于宋京又宋景文与杜书云菟裘之产甫葺疎受之金屡空又欧阳公作杜墓志云寓南京驿舍久之盖虽尝假馆后亦自营第而云讫公薨不迁非也百九十九辨练夫人救福州一城人其夫均当云名仔均二百辨晁文元公以儒释二教相参文元太平兴国五年进士及第时年三十二百一辨米芾谒蔡攸求王略帖据米芾所记王略帖八十二字乃是以钱十五万得之而谢安帖六十五字则得于翰长蔡公也二百二辨曹玮有叛卒投赵德明曹知渭州非秦州也李继迁非赵德明也