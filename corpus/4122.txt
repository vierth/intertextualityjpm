无上三元镇宅灵箓正统道藏三家本一卷洞神部神符类无上三元鎭宅灵箓无上上上元始太上玉皇无极大道君以歳在壬申十月十五日寅时道君临降于崐崘山层城上宫尔时列眞于虚空之中威光炜烨虚凝霄景之上明命告金明七眞曰尔当爲来运十方天人正法中师以不若欲爲眞者先当以救世爲急即应广加功德开度天人也其功无上功成德普自得道矣是时七眞存眞具相十观金元飞景入寂玄朝天尊于无无无上上上大寂上妙稽首作礼请问天尊自顷年以来三界崩沦天地之间人鬼兵戈之气日夜讻讻末劫之世岂七眞下愚冥昧能知所济也伏愿开示未悟令七眞于斯方登正觉以爲救世法桥不但今生䝉惠亦当济后惟广度来生唯愿天尊赐见哀原七眞不及之愆也尔时天尊即告金明七眞曰子运应受记当来爲十方至眞大圣正法中师转是金眞正法轮也且法轮之功则无上上妙正法中眞大乗中之王也其功徳巍巍大焉广囿盖斯万象之上实有无量功德无能比者自非至人髙尚之子焉能建其功德树斯福基也但三界苍生沦溺苦海亡者骸沉幽夜魂爽受诸涂炭生者不幸值此末劫在于三灾五浊之运百恶臻趣灾兵并行爲日巳乆岂不爲之衷哉但大乗上业功德故非天下兆民之所恒修是功也令故以上元天官上灵检神筑鬼收魔摄精大箓以持相付即名曰无上三元安鎭宅箓也以持助天地正气辅国佐时符命三元以此可持济世矣封以太上三元之章也鎭于天人堂戸之上以持驱除十方五方天地妖精鬼疫瘟灾百毒凶害不祥之气魔邪魍魉变异之象并使制之使万殃兵灾鬼精不泄永保兆之无爲矣有得之者则保尔曹得度三灾及于五浊之中大难也若其国有道之君当值吾道其祚太平君臣行道即社稷长存也七眞于是稽首再拜请受灵箓尔时天尊告七眞曰今当爲尔普告天地共来证盟也以鎭灵箓之首即使检摄不正之气以来入正法也七眞作礼奉受上启天尊谨当依法奉行受事毕竟天尊腾虚隐形而去无上三元鎭宅灵箓无上上上元始太上玉皇无极大道君今降金明七眞无上三元安鎭某宅灵箓则以歳在壬申十月十五日寅时普告无上清微禹余大赤三天眞皇玉司天官髙上九天玉皇玉司之官三十二天上帝司命之官十方飞天神皇司録之官无上玉帝太帝天帝太一司命司録把筭生神度命延年益寿之君九天九地诸司天官诸天日月星宿璇玑玉𢖍七星北斗五帝四司无上无下无幽无隐无深无浅无极无穷十方冥寂凝住无量至眞大圣尊神三界一切官属无量神明居天地水三元九宫八卦六甲诸官君将吏五岳灵山大泽三河四渎九江淮济溟津大海九州里域山林孟长十二溪女根源本始土地之王社稷眞官将吏无髙无卑天眞大神俱与金明七眞对盟告誓自今封兆无上三元鎭宅灵箓之后不得又犯违约放纵魔兵鬼神灾毒疫煞侵害兆之门戸家室男女长幼若有邪来干正之者则付守宅三无九部上灵大将军吏兵收取部送北酆太隂之北寒氷九夜之庭以付风刀水火诸官依九都官律者九万劫无原急急一如元始太上玉皇大道君律令无上上元清微天正法玉典司正上灵鎭防大将军一人宫将守宅兵士三十六万人无上上元清微天都正玉司上灵鎭防大将军一人官将守宅兵士三十六万人无上上元清微天正法玉司大都监上灵鎭防大将军一人官将守宅兵士三十六万人无上上上元始太上玉皇无极大道君命无上上元清微天正法玉司鎭防三将军等各部守宅兵士各三十六万人精押所部兵士鎭防大道清眞正法弟子某宅四面八方上下中央守衞各三十六万重若有欲来侵害家门戸干犯正法弟子之者将军兵士当振勤天威一时收取群姦鬼贼瘟灾不正之神即迁逐部送北酆风刀水火之官拷若将军兵士衆等有容隠之者亦同其罪自非家宗祠之鬼一不得进封宅之后永保兆家大小男女箓籍令得度三灾之运急急一如律令无上中元禹余天司正明威上灵鎭防大将军一人官将守宅兵马三十六万人无上中元禹余天司法明威上灵鎭防大将军一人官将守宅兵马三十六万人无上中元禹余天司非明威上灵鎭防大将军一人官将守宅兵马三十六万人无上上上元始太上玉皇大道君命无上中元禹余天司正司法司非明威三将军等各部守宅兵马各三十六万人精押所部兵马神官鎭防大道清眞正法弟子宅四方四维六甲十二时上检勒宅中青龙白虎朱雀玄武勾陈伏龙共相营衞各三十六万重周帀兆宅外防衆非司察五方瘟灾疫毒魍魉空中浮游鬼魅地中沉尸伏杀金银铜鐡玉石之精六天故气巫祝房庙之灵在宅内或在四面爲精爲祟之者将军兵马即动天威振烈神功收取部送北酆九幽之狱驱除不祥今兆封宅箓之后非亲祠之鬼一不得进将军兵马若有容非爲作祸害同与邪伍执拷无原急急一如律令无上下元大赤天正法四鎭直灵鎭防大将军一人官将守宅吏兵三十六万人无上下元大赤天正法四司直灵鎭防大将军一人官将守宅吏兵三十六万人无上下元大赤天正法四望直灵鎭防大将军人官将守宅吏兵三十六万人无上上上元始太上玉皇大道君命无上下元太赤天四鎭四司四望直灵大将军等各部下元守宅吏兵各三十六万人精加守防大道清眞正法弟子家宅舍防衞各三十六万重勑勒家宅内十二时上所有禁忌太歳大将军门丞戸尉井灶并家上世先亡及土地眞官并同今约七眞今依玄科无上上上元始太上玉皇大道君上妙大乗正法爲封宅无上三元鎭宅上灵大箓即稽首称大道清眞弟子即封以太上三元之章是日幽显共明诸天玉司监盟三天告命无幽不闻无冥不应无天不奉无地不承自今以去不得使门戸更相招引灾殃横厄隂阳水火六天故气魔精鬼贼非亲祠而一切客死鬼神爲凶祸侵害门戸大小男女而不臣正法之者将军吏兵即振威八方收取群精部送北酆寒氷夜庭水府九都考士执系长劫无原急急一如九都律令谨条先亡名目如左亡曽祖父亡曽祖母亡祖父亡祖母亡父亡母右家三世先亡今封以付无上三天天官将军兵士等此皆某所宗祠之限自非常节皆不得妄生责望生人饮食作诸祸祟疾病子孙后胤生人若有犯者俱同部送九都永付律官若爲福者利某家门三天玉司生官并鎭宅将军即当爲举迁言名上三天奏其功德昇上九天元生福堂给以自然衣饭逍遥无爲也长居福界祐利生人一如律令无上上上元始太上玉皇无极大道清眞正法弟子属郡县郷里甲年若干歳男女右一戸男女若干口七眞今封以太上三元之章以付无上三天玉司正法神生之官以无上三元各三将军保赏家男女年命以鎭防宫宅各领守宅兵马吏兵所部营衞宅各三十六万重一如无上元始太上玉皇大道君律令无上三天玉司正法律曰封无上三元鎭宅上灵大箓当勑箓中三部天符之时即存象见无上上上元始太上玉皇大道君形相金容朗彻与金明三尊俱来降也凝住云空上又存见三天各三将军兵士兵马吏兵等各三十六万人布满十方俱来鎭防营衞宅三十六万重皆如人中兵马无异也而勑符呪曰虚无玉皇玉天开便玉清岀号号曰金眞玉虚明威三天生神正法玄范符命九天摄气辅兆检精流烟策鬼召魔扫除无蠲灵将鎭防天兵爲邻正道运行保兆今晨万精摧灭敢干兆身吾命神公普拂妖麈有善者迁有逆者𢷤急急一如律令无上三天玉司正法律曰十方天人地兆初封无上三元鎭宅上灵箓当送玄都系命籍之米二石四斗五方鎭綵随方疋数紫纹命素各一疋钱二贯四百文持法上元二十四生气以应二十四生神之元命亦象二十四洞混生之府下爲二十四神以表三元之数也皆如律品不得有违七眞曰天人地兆初及此科者亦可一石二斗钱一贯二百文绢一十二疋亦可八疋钱八百文绢八疋也一十二数以应十二神眞八数以法八卦也无上三天玉司正法律曰十方天人地兆封无上三元鎭宅上灵箓者年轮玄都上元生气命米二石四斗五方鎭綵命纹命素绢钱等以付法师门下也法师得弟子命米绢钱等则当出八数以供功德爲十方诸天帝皇所在帝主国王修建金眞转法轮大斋又以八数准建三元爲弟子迁赏鎭防将军兵士言功进秩八数准以供施天下贫穷及山栖道士也若有违者准九都刑律论七眞曰天人多有贫穷者亦可输钱绢米等不计多少以充法师供功德限明也无上三天玉司正法律曰十方天人地兆封无上三元鎭宅上灵箓者若不输命信米限则三天司命减兆筭十若依年限奉送法师门下则司命加兆筭十皆如律准弟子皆当修身洁巳建自然斋烧香行道转经礼懴然灯照夜一日一夕六时请福并迁赏鎭防上天天官也兆居所若无法师行道者亦许家男女止可心存金明持中而巳其亦要矣是三元日弟子不修斋持戒者上元玉司天官不上兆名于生元之箓法准三刑律论无上三天玉司正法律曰夫天子王侯若欲宁国安民以享无穷之祚保于社稷者皆封是灵箓以鎭帝主国王宫合之门上也七眞曰十方及诸上天天帝太帝上帝并各各封是灵箓于诸天琼门玉合之上也况复下界天子王侯乎无上三天玉司正法律曰十方飞天帝皇及诸梵天天王并五方五帝天君并各封是灵箓以鎭天地之运以保固天元之正度和适隂阳之气致得用自然之化君乎自然之运也七眞曰灵箓者十方诸天上帝至眞大圣中尚奉之况复天下人乎无上三天玉司正法律曰法师爲弟子封灵箓收命米鎭信等限若不爲三品准用施散入功德用者法师结考九都之官即入九劫刑律论无上三天玉司正法律曰法师收弟子年偿命米鎭信等自入巳身供于父子而不爲弟子建功立福者罪准九都者官名入三刑五劫律论无上三天玉司正法律曰法师三元太庆之曰若不爲弟子建功迁赏将军兵士者法师身收殃罚于死王之都名入三刑者律论无上三天玉司正法律曰法师三元曰不得爲弟子家言名三天玉司生神上官者法师身见世受诸灾害死入九幽九刑律论无上三天玉司正法律曰十方诸天诸地无极世界百姓男女人家门若有灾𦍙变怪妖异猖亡客鬼招引群凶恒爲天人作诸祸祟者则应依正法赍命米命綵命素钱等诣法师封于灵箓也七眞曰若得灵箓者保兆不但止辟灾厄也亦辟大小阳九大小百六于水火风刀之穷年无上三天玉司正法律曰十方天人正法弟子封是灵箓鎭于官宅门戸上者则使人神澄气清宫宅肃然诸天拥护三界之宫俱来衞门天神地祇奉承正法弟子恒来稽首朝拜灵箓并营卫门庭无敢生害心者无上三天玉司正法律曰十方天人正法弟子若家门有诸疾患厄㑹隂阳水火盗贼欲来加害或恒有爲侵乱者弟子家长一人可沐浴整肃衣服持斋烧香于灵箓之下礼九拜即而启言灾厄轻重随由请乞心存三部无上三天玉司正法律曰十方天人地兆若家门增口三年之后则应更封灵箓者家门失福减口三年之后亦当更封灵箓若三年无增无减即不用封也可至九年攺箓更封若不攺箓将军兵士则应受功昇天而去是以应湏攺箓若九年不攺弟子即准入三刑律论无上三天玉司正法律曰十方天人地兆封灵箓不得礼拜符庙鬼神邪师巫祝并𧵥物求福有犯者准三刑律论无上三天玉司正法律曰十方天人地兆封灵箓之后弟子家门不得招引非人故气师姑女郎歌舞宅内非眞之事准罪幽都三刑律论无上三天玉司正法律曰十方天人地兆封灵箓不得违师背约若有犯者将军兵士则昇天宫终不复鎭防守人宫宅也准罪太隂刑律论无上三天玉司正法律曰十方天人地兆封灵箓之后当助法师立三千善功开化天人树胜福田即加眞十品位登上仙无上三天玉司正法律曰十方天人地兆封灵箓之家当以正月十五曰七月十五日十月十五日此则诸天三元校试天地水官人鬼名目以定生死簿箓罪福之日封箓将军兵士兵马吏兵各三十六万人其象如见了然有也围绕宫宅振威鎭防收检摄捕群凶也七眞曰有能如是者未见无灾不消无厄不度无祸不㓕无福不生无盗不灭无善不宜无凶不除无精不却无恶不伏无吉不臻无上三天玉司正法律曰十方天人正法弟子若欲除却灾害消精灭祸者当鸣天鼓三十六通而呪曰无上上清微天清微天清微天三将军官将兵士各三十六万人爲检摄兵灾之气无上禹余天无上禹余天无上禹余天三将军官将兵马各三十六万人爲消除五方非灾六害鬼精不正之气无上大赤天大赤天大赤天三将军官将吏兵各三十六万人爲收除瘟灾毒疫兵灾水火疾害之气即得殄灭爲振威动兵鎭防各三十六万重守固宅四面八方营衞禁备一如无上上上元始太上玉皇大道君律令七眞曰弟子若家门怖畏并有不祥光异怪魅家室忧诸灾厄或隣家有凶更相破害或夜中梦想不眞或惧怖瘟灾水火盗贼诸欲加害者皆当如是呪也其祸立消即保尔曹无爲者也无上三天玉司正法律曰法师爲十方天人弟子封鎭宅灵箓当一依付度玄箓章仪典次序以奏言表事也言奏事竟即与弟子于灵坛上南北相对说度灵箓上将军兵士弟子皆称名受度官毕法师即勑箓符呪次封以太上三元之章也法师而授灵箓与弟子弟子即稽首作礼于法师前称言大道清眞正法弟子甲而礼九拜七眞曰封灵箓事岀官章表剌事并依付度治箓仪典也此更无差别唯攺易章中小小回用无上三天玉司正法律曰十方天人弟子封灵箓之后不得作诸劫盗抄略与凶人更相招引出入门戸若爲天官司糺弟子家宗即入九都煞律三刑罪论无上三天玉司正法律曰十方天人弟子封箓之后不得泄慢灵箓以秽神气罪入九幽律论无上三天玉司正法律曰十方天人弟子安置灵箓并鎭堂戸之上以制万灵非正诸气无上三天玉司正法律曰十方天人弟子不得以灵箓贱除罪同准九都煞律论无上三天玉司正法律曰十方天人弟子不得取灵箓弃置非巳之家罪准三刑不敬律论无上三天玉司正法律曰十方天人出入门戸皆当存心思神像见将军兵士列于宫宅恒不忘之者灾害立消神气常存也无上三天玉司正法律曰上部三将军形长三千六百丈身相金刚之状手握玉皇九色召神八煞灵节乗三色毒龙虚凝太空之中去地千丈将领兵马神功玄降即使百刃摧心万凶时消也十方天人弟子常当象见如是矣无上三天玉司正法律曰中部三将军形长三千四百丈身相与上将军形状相似手握九天七色神虎大煞灵节乗辟邪之兽虚凝去地五百丈将领神兵玄降即使千毒摧刃万姦逃亡十方天人弟子常当存见形状如是也无上三天玉司正法律曰下部二将军形长三千二百丈身相同一相似也手握三天三色神金制魔三煞灵节乗防非之兽将军虚凝去地五丈吏兵在地从上至下弥罗盖覆一宅将领兵马玄降即使五方瘟灾疫毒奔逸无民之地妖精殄却保兆平存而得吉贞十方天人弟子常当存见灵将神兵之状如是也无上三天玉司正法律曰正道则正法正法则正教正教则正觉十方天人弟子旣登正一道则无民而化正法是与天人弟子可不同归正范也七眞曰无民而化者道本妙无之宗而妙应于大无其眞空无至空即至道通眞上妙岂仁智能所大量也以指太虚也太虚以自难究何况至道乎道妙有妙无无中自然之功用致此大有焉故緫智以爲神緫神以归慧也可谓智慧而成此大明之妙中自然之正智也正智者则正道矣其运自功其化自用是以四象用之而爲主妙之上妙也故弘马万道之上更何民哉十方诸天至眞大圣莫不尊仰稽首称乎弟子上帝天眞大神亦复如是况复天人乎况复地兆乎况复鬼神乎而不欲师之矣正化旣范更何民之有也有稽首于法师者皆是清眞正法弟子也旣称弟子可谓无民而致化道也即在其中矣无上三天玉司正法律曰十方天人弟子封灵箓之后不得共相合进造立兵仗谋图所住国主反逆帝皇欺天罔地有如此者罪准九幽地下女青八煞律论无上三天玉司正法律曰十方天人弟子封箓之后不得口是心非欺陵孤弱当平等心识天神来护若造恶者法准九幽女青三刑律论无上三天玉司正法律曰十方天人弟子封箓之后不得煞害人命凶悖自任不臣法诫有犯者准罪九幽都官三刑律论无上三天玉司正法律曰十方天人弟子封箓之后不得背师欺者有犯者准罪九幽长劫律论无上三天玉司正法律曰十方天人弟子封箓之后法师相去旣逺即许命米准弟子家门男女八节本命之日以供弟子持斋功用也若不准斋又不送法师门下准罪九幽八煞律论无上三天玉司正法律曰法师封箓命米不得居仓聚积以拟荒年货取贵直法师皆准三千九刑律论无上三天玉司正法律曰法师收弟子命米命钱命绢限不得聚在仓库而不施散有犯者法师准罪三千九幽煞官律论无上三天玉司正法律曰法师收弟子命米不得居仓库三年不作功德有犯者准罪三千幽都八煞律论无上三天玉司正法律曰十方天人弟子若失灵箓者皆罚灵寳一堂谢愆事竟然后方许诣法师更封若不斋而法师輙爲封箓者法师与弟子罪同三刑律论无上三天玉司正法律曰十方天人弟子若遇灾兵水火厄㑹去失灵箓者则许不劳斋正诣法师封箓而巳弟子若不更封准罪九刑隂都女青律论无上三天玉司正法律曰法师不得欺罔弟子妄有所责望贪利无已罪皆准三刑律论无上三天玉司正法律曰十方天人弟子自觉有衅即当诣法师发露懴悔谢罪也其愆自除若不尔者准罪三刑律论无上三天玉司正法律曰法师不得因弟子休否有所贪索罪同幽都九刑律论无上三元鎭宅灵箓