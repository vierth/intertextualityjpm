总目卷首序凡例卷第一星野志躔次分野宿考卷第二图考志华银山全图光明寺图东林寺图崇福寺图经楼堂图伏虎寺图南宗堂图祝圣堂图八景图第二册十四卷卷第三疆域志岳池邻水理民合州卷第四形势志山巖洞泉井石江河堰桥溪池坪卷第五开建志唐宋元明国朝卷第六寺庙志各寺废寺市庙附公署街市卷第七灯田志纪载词翰卷第八古蹟志铁瓦铁门𨵬铜鼎铁象石棋局千僧锅四面铁佛雄精寿佛招隐亭听秋亭金粟山房附古碑木石刻卷第九护法志名宦乡耆开士卷第十游览志名宦流寓逸士诗僧卷第十一道脉志曹溪临济云门法眼沩仰卷第十二名僧志虎邱寺光明寺南宗堂经楼碧云菴伏虎寺双鹤寺卷第十三物产志谷豆蔬果药木竹花草禽兽鳞介虫货卷第十四灵异志宝鼎普贤殿雷神殿卷第十五义学志银溪瑞峯卷第十六义地志山顶东林寺头道河高滩场卷第十七词翰志记序考铭行状疏跋书书后赋卷第十八词翰志五言古诗七言古诗五言律诗七言律诗五言绝句七言绝句五言排律歌诗余华银山志卷首卷首序华银山志叙岳渎名山记西岳华山以地肺女几爲佐青城峩睂嶓冢爲支派华银由嶓冢发脉其为太华副贰无疑汉地理志嶓冢在陇西郡氐道县汉永寺因源溯及非以考据与性癖山水者其中层峦曡峙嶂星断璧连未易更仆数也予陇人咸丰甲寅由庶常致官来掌岳门山水多胜概如灵泉鴈塔诸遗蹟与邑士筹量恢张已壮厥观矣丙辰春岁告歉因捐赈至华银山麓遥望宝鼎峰峦挺秀灵气笼其山头坐临之未暇也晚过伏虎上方与虎溪接谈虎溪性恬淡不妄履城市故与勤赈局乡民颇获润以劳近日虎溪以所辑华银山志藁曰自古名山必有主如靖节之于庐阜文政之于圭峰子瞻之于金山其最着者兹山志虽经心蒐辑而繁芜襍沓虑不可爲典要得公大笔釐正庶可传以不朽乎予感其诚披覧一周见其条分缕晰搜括靡遗心之太华云来并长联二百二字勒之山巅以博山灵一笑予虽陇蜀上子里其间脩阻寥濶惟耳目所不经屐齿所不到即卧㳺亦有所不及者一朝而讽题咏流连赏如足者与兹山有夙缘乎况山脉联络异地同乡尤笃枌榆之谊焉际遇故人絮聒家事较诸寻常游覧者其亲切爲何如耶惜此山僻立一隅未获与天台武夷雁宕诸峰争雄竞秀没于风尘固已久矣今淂此志而属之亦圣天子怀柔百神川岳灵之意福地洞天与国咸庥永世无穷焉故爲序咸丰九年中秋月知岳池县事前太史陇西静山武尚仁题竝书华银山志序自古名山皆有志禹之贡翳之经尚矣若周礼职方尔雅释山抑亦其次至后世而岱嵩衡华以及诸名山之分隶各省者亦莫不各有一志以争相夸耀而华银独缺盖地僻一隅无名卿大夫之往来亦乏骚人墨客之流连是以𡨜寂〃耳伏寺僧经好学工诗耻兹山之无传也慨然表章之乃始辑爲成书而求序扵余余观山之形山之景详哉言之矣独山之之乎形而寓乎景此未及表而出之也且夫山之性出云降雨泽润生民即女盛夏飞霜先秋作雪亦皆从一二孔窍中醖酿蒸腾而出如人身之有肺〃之有管偶感寒热六骸百体八万四千毛孔大汗淋漓汪洋恣肆而不可遏抑奚以知女然也华银一山远近扵是卜晴雨有时烟雾溟蒙见云不见山佥曰悦雨矣有时面目呈露遥望寳鼎诸峯歴〃在目白岩玉壁明净如粉佥曰悦晴矣始以爲山泽通气之常也既而饮渭泾乡人收祷雨扵山麓之康家洞咸言洞之灵异友人唐绚亭好奇士也擕烛随衆俯伏以入约行二三十里有生成石榻四旁隐起卍字文微水环之面二石笋若塔上俯双狮深爪出目之而交作若爲真灵所栖者然又八九里许闻水声烛之纵横皆隂河宽可尺许再入则孔窍愈多水声愈急不可复前矣昔人谓河爲天脐山爲地肺信乎其爲地之肺哉抑尤有可参哉曩余逰华银至蹭子岩土人爲余言某年山谿暴涨十余丈水及女屋三版疑有潜蛟突出也老僧清虚曰不然但见四山水气悉从皮里渗出津津然漉〃然如布帒袋之泸豆浆徧体浃洽而已也言善爲名状余所谓云雨霜雪悉从一二孔窍中醖酿蒸腾而出者益信由是推之一洞然诸洞想亦有然华银如是天下名山想亦莫不如是特喜好学深思勇敢强有力者深入而究其底蕴遂令窍扵山川之理不明扵世良可惜也谚曰日戴天而不知天之高日履地而不知地之厚吾人日面山而不知山之空洞虚灵辅天地以化生万物不亦震其形而昧女性乎故特扵兹序发明之至扵山势之高远山产之繁富山灵之怪怪奇奇全志具载不复赘咸丰十年岁次庚申孟夏月邑候选直隶州兮州陈令德镜堂氏撰华蓥山志序修史以志爲难自常璩华阳国志作厥后天下郡国皆有志惟陜之七志最传予尝读朝邑武功两志武功仅一册朝邑又不及武功之半韩康二公胷罗万卷下笔何寥寥如是山志始自伯翳之山海经曩读峩山志嫌其不精继读方山志赏其简当足与朝邑相抗及㳺闽得读雁荡志厚近尺极详极精极简古竟无一字可驳是诚可以问天下后世矣后之作山志者敢不奉爲圭臬壬辰夏元阳子募修白云观拉访鉴公于伏虎寺时虎溪方读书予得五律一章以鉴公惟讲居积遂无心穷华蓥之胜随闻住持耗蓄积并典寺田虎溪监院寺复振因瑞峯乡学曾访予于州北郭宅予南㳺归拉冯悫士由阎王沟陟华蓥顶畧览形胜下山抵伏虎寺当作游山记虎溪从旁奖之以爲可入名山志因诘虎溪曰此山峭拔嵚崎于峩眉外另开道塲其数千年湮没不传者爲无志也子盍搜集各州县志以爲底本予将约二三文人追幽凿险以逰之凡怪石奥区奇葩古木一一标出以助卷帙则志成矣贵精不贵多期其能传之乆逺遂别后遇虎溪于州咸称其能诗而虎溪并不以诗示予继又闻其已辑华蓥志亦不以稿示予尝与僧玉山言作志匪易虽文宗执笔亦必採择衆论始能无弊令七月忽得盆谦上人书请作山志序以予足迹半天下又知山之去来不览志稿亦可落墨然虚空钉橛究从何处下手乃遣伻复益谦书道其必得志稿一阅方有捉摹益谦捡出初辑二册见寄阅之于溪涧泉石物产建置搜载极详所収各邑乘及艺文言山脉者輙舍嶓冡而言终南存而不论可也其余稍加捡校便觉灿然可观夫名山之在天下亦如畸人杰士隐于草莱不肯轻易干人得朝贤而物色之荐于庙廊置之辅弼埀功名于竹帛勤事业于鼎钟其人遂传不朽窃华蓥自开辟以来灵气之所欝蟠云霞之所荡沃不知几何年其草木之惟夭惟条其播种之维穈维芑不知几何年飞禽饮啄栖息于其中走兽踶啮冲突于其中又不知几何年自唐至德建庙后兽蹄鸟迹去人日逺斯地遂爲乐土迄宋迄元迄明迄清千有余年屡经兵火而普贤大士像巍然独存今各庵庙尚未修复虎溪与益谦独能修辑山志又得文宗武静山太史删定不落前人窠臼自成一家之言此龙华会上一叚文字大因縁也岂不与华阳武功方山雁荡诸志并耀天壤润色国家太平之盛哉故爲序同治元年壬戌秋七月渱江禹湛撰华银山志跋予家山水窟中左倚海寳右面华银两峰排闼屹相向若逺若近宛如列屏闲时卷帘静对倚枕遥看暮霭朝霞争妍竞秀纷呈于目前虽未逼而视之已令人应接不暇挹揽无竆矣是二山者殆未易低昂云海寳距吾家仅二十里华银逺倍之海寳曾与友人同逰而华银屡欲逰焉未果也辛酉春访虎溪益谦两上人至伏虎寺已达山𪋤而兴尽而返终未见戴安道焉岂此山如海上三神可望而不可即耶然而神交乆矣岁乙丑虎溪圆寂已三载益谦以华银志藁寄予属下序盖虎溪编纂而盆谦增订者披覧讫觉向之遥观而未逼视者其所得于华银尚浅也把卷卧逰开门印证不禁眉飞色舞置身巖谷间虽不敢佛头着秽其能默然也乎夫华银与海寳相埒而其名更显固由仙灵使然又得此志表章之即猿鹤花草亦增几许色泽矣昔苏颕滨于山愿见嵩华之高谓能开拓心胸增长学力予将出山北上西岳道所必经而华银发源嶓冡爲太华副贰即以华银所得者游歴之吾知其必有合也抑又闻之谢太傅功高百辟心在一邶范文正公经畧西陲恋恋于圭峰水月古人官成名立犹切林下思况予之性癖烟霞习耽泉石者岂忍湏臾忘家山耶他日者夙愿已偿五岳逰罢息肩归来当择山水幽邃处搆茅结庐爲静栖之所以守拙而安禅华银海寳二山必居一于此矣意者普贤其招我乎故于其志成缀数语于篇末借文字种因縁焉同治四年初伏后五日邑举人让泉吴新德撰凡例一修山志与郡邑志不同昔蒋虎臣太史论之详矣是编纪载有关华银形胜僧伽典章靡不釐然具举其余不系山中事故者未敢攟摭铺张附会滥入一山名华银载岳池县志又名华蓥见重庆府志惟山顶属岳池古碑旧志多用银字今从之一前未有专志邑乘所载不过畧存梗槪兹爲表扬名山凡山中邱壑云霞溪洞泉石珍木琪花与夫古蹟金石等类必採访精详考证明确悉遵雁荡五台名山体例编录以类相从庶便披览一周礼保章氏以星土辨九州之封域史记天官书以在天十二舍主在地十二州后之言职方者遂莫不称说星野以观灾祥焉华银高踞羣峯之巓逈绝尘寰之表登峯造极分野辨星固歴歴不爽特志其槪以俟精于占候考祥者一考图志山在禹贡梁州之域唐至德间始薙草开山崇基表剎节次创制废兴靡常至国朝法运重兴百废具举特爲选胜标题以山形寺景各绘成图列于编首又于每图后详爲註明俾阅者燎如指掌一山中故实例应登记者逐一开载如常璩华阳国志于一方名胜反覆搜罗虽一事一物苟有可纪者皆着于书兹分十六门以星野爲首次图考次疆域次形势次开建次寺院次灯田次古蹟次护法次游览次道脉名僧次物产灵异次公署义举而终以词翰别类分门便于省阅一寺庙灯田借以传衣授钵因岁月递迁山中地土时爲豪隣侵佔赖诸大护法莅政卫护名山勘界定案一一香火供奉以志不忘至公署墟市义学义塜併纪载之庶无遗漏一道脉爲禅宗心印道在天地如脉在人身融会周流而不息也故如来灵山授记西天四七东土二三列爲五宗散于四海炳长明法炬驻万转祥轮谨志之以告将来知寻流得源不忘其本云一记序碑铭诗赋歌词书疏规约等类俱依时代序次以符编年纪月之例至卷中古风近体无所不备均是赞美名山流连景物或品学可传或词章仅见足以矜式者必搜录之经邑侯武太史删定方付剞劂一山志初修爲难迫于日时其叙述不能赅备如武陵梵志曹溪大峨天台方广诸志几经春秋方裒集成㠸帙兹志辑始虎溪禅兄惜未藏其事而已归道山后得益谦禅友力任其成又恐纰缪遗漏稿易再三总期去文从质详载事蹟待后有作者得以观取焉㝹峰山拈花使者可学识华银山志卷一星野志星野志序易曰仰以观于天文俯以察于地理是因星辨土度地测天成象成形理在必然华银最高登其上者星辰可摘仰九万余里之程途瞻一十有二之躔次是亦分野所不遗因着于篇作星野志禹贡梁州之域天文参井分野通志重庆府属井鬼之分入参三度通志顺庆府属参井之分鹑首之次李太白蜀道难云扪参厯井仰歇息盖就星分处言之华银山顶介川东北之交分野自无专宿大约在参井之间无疑也至若各州县志汇括诸书参考天文綦详兹不赘录华银山志卷二图考志图考志天下名山有志必有图志记一山之事图绘一山之形周官形方氏辨邦域职方氏考舆图卽此意也华银介蜀之东北幽胜奇踪难以名状兹爲写山路之崎岖山景之繁富山寺之壮观在登临啸咏之士固寓目咸知卽屐齿未经之流亦披图易晓比览吴道子画嘉陵山水其亲切爲何如耶作图考志图考志目华银山全图光明寺图东林寺图崇福寺图经楼堂图伏虎寺图南宗堂图祝圣堂图八景图华银积雪图宝鼎连云图三花异树图九子灵泉图渠江落照图石镜斜阳图华巖古洞图玉壁浮光图华银山全图华银山全图鸟迹文黄帝命苍颉观兽蹄鸟迹之形昭制文字而作交合州界龙洞山老龙洞田花岭崖文笔峯笼子沟玉笋峯天开寺山顶属岳池阎王沟河笼子沟河交邻水界千佛石狮子脑太平沟老鹰岩长白崖小白崖码硫岩小狮子林瀑布泉大溪场川主庙欢喜坪华严洞白云港黄龙寺报恩寺伏虎寺女娲庙木石居经楼堂崇福寺青龙嘴土地庙田小桃源听秋亭东林寺渔漕河硚金粟山房万灯朝佛岳池邻水分界分路牌万年松虎泉千僧锅南宗堂银杏属邻水山顶属岳池九子泉雷神岗招隐亭祝圣堂济水河龙泉寺属邻水五十三梯交合州界大菴属江北十二茅坪华银爲蜀名山介川东北之交跨二州八县高四十里绵亘数百里其中灵巖仙洞怪石名泉丛林梵剎幽胜奇踪不可名状登此山者按图一览了如指掌焉光明寺古文苍颉四目仰观奎星圆曲之势俯察龟文鸟迹之形而作光明寺雷祖殿接引殿铁瓦殿武圣殿大雄殿文昌殿观音殿山门十二万年如驹过隙殿覩灵光七重一脉东林寺缨络文后汉刘德昇因夜观星象而爲此法东林寺川主庙西林寺龙潭寺听秋亭硚降龙寺大溪塲硚小桃源双桥掩映两水回环入山揽胜第一禅关崇福寺经楼堂上方小篆秦始皇令程邈所作崇福寺经楼堂青龙嘴小狮子林崇福寺经楼堂山门龟穴码硫崖天生寨干拱硚银溪硚不弍灋门仙灵可遇懿矣峰公谈经此处伏虎寺蝌斗文伏羲制字以代结绳之政故爲此法伏虎寺名胜图银峯屏立龙井蟹泉狮岩翠栢佛桥玩月木石居东壁溪声池鱼唼粒竹笕清泉山望三神门登衆妙送客溪桥犹闻虎啸南宗堂大风章汉高祖书大风歌作此体南宗堂千僧锅千僧塔开堂说法龙象归从百世之下人仰芳踪祝圣堂刻符篆秦坏古文定八体取竹中剖之字形半分理之状祝圣堂古杉缭绕密布如云中开兰若演教摛文八景图华银积雪金钏文始皇赞丞相斯法神宪精深钗头压玉华银积雪峰高多寒每岁八九月輙雨雪春尽犹然经年不化宝鼎连云方填书李斯之章也取其摹印满密又谓之阴文寳鼎连云山形似鼎故俗唿寳鼎常有云护千奇万态不可名状三花异树太极篆李斯变古文之法增损大篆籀文谓之小篆三花异树普贤殿前古树一干三花色分黄白赤夏日始放莫识其名九子灵泉菻华篆梁頋野王出郊游猎见所卉之实而作九子灵泉寺外有泉九眼自上而下形如瓜蔓连生九子清莹甘洌四时不竭渠江落照印红文大司空甄丰定古文章法名摹印红文渠江落照峰顶可望渠江落霞掩映远水空明令人心旷神怡石镜斜阳垂云篆黄帝轩辕时因庆云屡见殿庭而作千佛坪欢喜坪镜石镜斜阳山半有石如屏中通一孔斜日啣山如镜照物俗唿石镜华严古洞石鼓文周宣王篆歧阳石鼓文临摹慨叹以见圣贤心画华严古洞山之半壁有洞曰华严宽二丈深不可测内有石棋局昔有僧于洞诵华严经故名玉壁浮光鼠尾文汉章帝作此体谓之钉头鼠尾势如斩钉截铁之状玉壁浮光华严洞外左右石壁横广五六里其白如玉日光晃耀望之如银疑山之命名以此华银山志卷三疆域志尝考列子篇云方壶员峤瀛洲蓬莱其山高下周旋三万里洋洋乎大观华银高出羣峰之首有数千里外探奇选胜而至者由某地经某州某县登峰造极其中道路或远或近或险或夷览是编者嶛如指掌庶不爲王阳畏途墨子哭歧也作疆域志山顶属岳池距县治一百九十里西下三里交理民界南下一里交邻水界西下八里交合州界山顶西至重庆府二百里北至顺庆府三百四十里山顶西至江北城二百里东南至邻水县一百四十里西至巴县二百里南至长寿县二百五十里东南至大竹县三百二十里东至垫江县二百五十里岳池广安上山由关胜场至头道河入溪口过东林寺崇福寺伏虎寺黄龙寺上白云菴至懽喜坪其路最险仄行人上顶多舍舆而徒又由干拱桥分路上阎王沟川北镇总戎朱射斗经过其地易其名曰太平沟路颇坦夷至溪河发源处分路上顶半经茅塞游人苦之巴县江北上山由秦家塘至祝圣堂雷神岗路颇平坦邻水上山由白杨坝至石门砍梅子沟上南宗堂后主山交广岳上顶大路合州上山由雷兴寺半边街木龙洞大菴十二茅坪五十三梯直登宝鼎岳池县志山顶距县治一百九十里其地绵亘三百余里界连重庆府属之巴县合州理民顺庆府之邻水广安五州县深山密箐人迹罕到爲川省最险之处由县属大溪口上山至宝鼎三十里干隆十二年归併岳池专管华银山志卷四形势志形势志序宇内名山三百支山三千有一山卽有一山之形势此天地精英之气所凝结而钟毓者也华银首连海宝尾达巴江鱼山缙岭远峙于前狮脑鹰崖近雄于后骚人墨客登览其上看九曲渠水断而复连覩万点潾山拱之若揖其中巉崖怪石点缀于烟林雾嶂间者目不暇瞬至若山顶高耸轩翔挺拔昂首天外形家谓其地势雄杰有若狮子张吻状普贤殿宇居其巓背西北面东南正位咸宜洵不减峩眉之秀作形势志安汉州牧蒲坂张公柟灯田记云蜀名山西有峩眉北有华银政事稍暇登高远眺宛在目前孤峯峻峭高出众山之巓逈绝尘寰之表远迩唿吸俯视一切眞胜境也邻水县志云华银山治西一百四十里蟠结数百里介合巴邻岳四州县缥缈崇嶐常有烟云缭绕其上雪积巓岭至夏始散遥望如琼瑶撒地晶玉铺山相传普贤眞人成道于此山麓四面环拱孤峭插天绵亘巴合邻岳四县之界葢坤舆之雄镇也广安刺史邵公仲礼华银山记云华银山跨二州八县绵亘五六百里其路险峻其顶高耸其峯屴崱爲郡邑之最释海天殿宇攷云华银山在岳池县治东南百九十里脉发终南蜿蜒磅礴绵亘千余里至合邻广岳等八州县之交陡起一峯嶙峋峻峭直摩霄汉千山竞赴万壑奔趋实八邑之雄观也崖舍身崖在山顶普贤殿后相传昔有人于此舍身成道故名玉壁崖在山顶北三里见八景註老鹰崖在山顶南十里玛琉崖在山顶南二十五里由大溪口沿溪行二里至干拱桥遥望瀑布飞泉犇云溅雪势若匹练下垂左右悬崖壁削千仞中开崃谷如车箱子午之类又里许抵崃口涉溪踏碎石数百步有止水一泓渊渟澄澈名曰头塘由此前进夹岸深深但见崖泉滴石玲珑透漏万谲千诡不可名状中有澄潭百尺形如锜釜名曰二塘至此则危崖面立并无梯迳可寻乃手攀石鏬足半悬外扪持竭蹶而上直抵三塘卽瀑布泉飞落处也回看来径暗谷深涧无异巴陵地道中行旁视左右崖厂下积石累砢平如基址可仓可庐此外又有神仙洞刘家洞大洞子诸处最爲奇险相传明季献贼蹂躏蜀川曁本朝嘉庆年间达匪不靖土人俱避贼于此全活甚众至今乡人始沿崖凿径易险爲夷又复于崃口跨两崖爲阁道飞空架木直拦横槛添修哨楼以关鎻之更其名曰天生寨游山者鲜不以爲天上碧城也长白崖与玉壁崖对峙高十余丈长四里许峥嵘皎洁皛然一色望之如拖粉素然花岭崖与伏虎寺山门相对上有香炉文章凌云翠屏玉笋诸峯日初出射之五色成文灿然可观狮子脑在山顶东南五里小白崖在山顶东南三十里蹭子崖在山麓广岳入山大路旁行人至此气疲力乏若蹭蹬然又朝山过客往往折树枝撑石以爲能助上山腰脚力健唿撑子崖显圣崖在山顶北二里许崖半斜开一径接连懽喜坪爲广岳入山大路昔年有人朝山过此爲飞石中伤舁归踰三日死闻其人素无行因获此谴梳耳崖在山顶西四十里洞普贤洞在山顶铁瓦殿内黝然沉碧深莫测其底燃烛窥之中有石笋玲珑若莲花状国初重建大士神座龙龛象墖覆葢其上遂秘不可见至嘉庆年间忽于龛侧裂开缝隙数寸客有赍瓣香朝礼者率焚纸钱投其下因并堙之世遂罕有知其处者华严洞在宝鼎东北三里见八景註朝天洞在狮子脑坎下横冈绝岭凹然成穴干隆年间有强梁之徒潜入洞内熬提私硝并掳掠客商财物窜匿其中讼于官卽破山裂石莫能擒治迫事主奔控上宪饬川东北府道会勘封塞其害始息重庆府太守林兴泗有会勘华银山诗黄崖洞在花岭巖下距山顶十五里牛鼻洞在山东南十里锅铲崖洞在山北二十里龙洞在笼子沟女娲庙侧源泉混混大旱不竭两岸溪田并资灌漑昔年常有浑水泛溢而出疑亦蛟龙窟宅也至道光四年夏风雨晦冥雷电交作溪水暴涨山崩石走伤坏田宅无算至今三十余年不复见浑水出或疑神物他徙也神仙洞在玛琉崖之左绝壁如削无可着足处有健捷者攀藤扪萝而上入洞见石臼瓦瓮无恙想亦避兵时旧物也中有泉从石鏬泻出涔涔下滴入瓮纯带碧绿色掬水饮之凉入心脾上有内洞幽邃𥦖窕莫敢穷其底止疑所谓神仙洞者卽取蓬莱弱水唯飞仙可到之意刘家洞在玛琉崖之右中有石室如开堂奥崖窦涌泉不涸不滓涓涓下流与溪水合昔年有刘姓者避兵于此故名大洞子在玛琉崖崃底昔有人採药崖畔入洞中挖出铁钱数枚想公孙述据蜀时铸也老龙洞在山麓崇福寺山门对峙一峯峯脚有洞谽砑豁閜类鬼工土人有探幽者伛偻而进湛黮杳迷莫知其向烛之入约数十步许觉阴冷之气侵人肌骨遂退出洞口流泉四时不涸间值夏口晴天无云其中浑水汩汩涌出或疑有神物潜藏于此焉故名曰老龙洞乡人遇旱祷雨有验飞霞洞在碧云菴后半崖石壁间泉九子泉在山顶俗名九口井见九子灵泉註虎跑泉在南宗堂侧半里许载邻水县志瀑布泉其源自老鹰崖大𡐋河奔流至玛琉崖口泻下喷珠溅玉势如白练飞空游人望之喜吟李太白庐山瀑布泉飞流直下三千丈疑是银河落九天之句龙井蟹泉在伏虎寺狮子崖下寺旧无井截竹笕引崖下水忽一日于狮子林中掘地得泉其甘如醴中有蟹数枚因名蟹泉命工甃石成井旁有巨石蜿蜒如龙又号爲龙井云雷公井距大溪口场一里四旁山畦上下不废耕播至平衍处有一洼止水方广如井荇藻交横忽遇迅雷震发汛泉仰出汹汹然奔涛駴浪泛溢沿街舖房官署亦几几乎有冲激坍塌之势俄顷雨霁水退如初俗名雷公井水经数十年发一次居民亦常以此爲患石照镜石距懽喜坪数十武俗唿打子孔见石镜斜阳註千佛石一名千佛坪距山顶里许香炉石在华严洞昔有僧于洞中焚香诵经故名浮水石在东林寺前河溪中每当春夏山溪水涨此石如浮水面不见沉没今燬趺坐石在华严洞口传闻昔年有沈居士洞中修道趺坐石上至今结跏之迹犹存花石产自太平沟笼子沟溪崖间其石带纯白色又有一种斑剥陆离紫赤相间者土人制爲手镯念珠诸器亦复精莹可爱墨石产自老鹰崖下其色纯黑如墨凿之爲砚极能发墨儒林宝之或谓爲煤精石云乃煤炭之精也镡子石在头道河河心旧闻父老云晴久潮声沸腾必雨后爲土人不知误令匠工凿去至今犹存半段中如蹄涔止水四时不竭若旱久枯干必雨亦颇有验江山之西北可望渠江水经注谓之宕渠水又寰宇记渠江源出万顷池经巴达渠广等处过岳池县界至合州渠口与嘉陵江合流每当夕阳西下时登山顶望之曰彩下注水晶上逼作万丈五色霞光渠江落照爲山中八景之一嘉陵江源出陜西鳯县之嘉陵谷经甘肃两当徽县与嶓塜山所出之西汉水会入四川广元昭化保甯顺庆定远至合州云门山与宕渠水合从山之西北望之江流渠口若隐若现禹渱江游华银山记云嘉陵江影若匹练北来相滙亦古诗所谓远江无定色也河山之西南有清水河属邻水界距宝鼎十二里自祝圣堂洗脚溪发源经七孔溪杨家洞流入么滩河出太洪江会渝江山之北有鱼漕河属岳池界距宝鼎四十里自毛坝子河自长崖油渣洞发源会温家崖五岔沟河出崃口至东林寺山门首与玛琉河合流玛琉崖河其源自老鹰崖大𡐋奔流至玛琉崖口泻下名曰瀑布泉经三塘出崃下干拱桥与龙洞口河合流龙洞口河自阎王沟山顶发源下流至笼子沟与女娲庙侧龙洞水合天开寺左右崖穴诸水会之又自笼子沟至龙洞口与老龙洞水合流出头道河至合州境交浑水河河东岳池界河西合州界二水合流达斜滩火烧滩出油溪河会渠江堰女娲庙河堰龙洞口河堰阎王沟河堰玛琉崖河堰五岔沟河堰桥老场桥大溪口场市旧在东林寺侧河西对岸街地遗址尚存昔乡人入巿经过此桥桥高二丈许面濶一丈余长竟两岸捐碑爲水涨冲塌无存三星桥在今大溪口场西街口高濶与老场桥称干隆年间移场市入今地乡人倡建碑尚存旧说头道河攒峯复岭爲华银山之门戸东林左右金鳌玉蝀亦溪口之关键尤爲地理家所瞩目者也游人每拈唐人两水夹明镜双桥落彩虹之句以状之干拱桥距崇福寺二里许今圯佛桥在伏虎寺大佛殿阶下石甃方池中养金鱼水清石白游鳞可数週围镶以石栏备极工巧闲从桥上观之令人作濠濮间想清池桥在金粟山房之西阁桥左右石凳摆列名花池水清莹湛洁有龙眼凤尾上下噞喁梭花荡漾其中暇日桥上观鱼觉花气袭人如在香水海中华银山志卷五开建志开建志序按一统志载庐山因匡俗兄弟七人结庐得名后惠远师社结东林庐山之名遂着寰区华银缔造之初未知始于何人第山巓建寺以后或废或兴朝代可考至今擕笻绝顶者覩宝地珠林心生欢喜胥咏唐人天下名山僧占多之句因据古碣作开建志华银山在禹贡梁州之域周秦汉晋宋梁俱荒废无寺唐至德二载普贤大士现身显圣四民襄金建寺于山巓曰瑞峯禅寺并修铁瓦殿肖普贤像祀之宋寺仍其旧像设因之元古碑磨灭无考明成化二十一年僧性空以铜铸文殊普贤观音三大士像嘉靖二十八年僧德香奉勅重建铁瓦殿围楼丛剎十有二层更其寺曰光明禅寺明季燬于兵火唯铁瓦殿无恙国朝顺治十八年僧照圆由江南虎邱寺入蜀开山重建殿宇干隆二十六年寺遭回禄本山住持僧重修详见殿宇考山顶光明寺建自唐歴宋元明以至国朝一千余年矣前此殿宇随时改观至今有殿凡七入山门灵官殿循梯上爲观音楼楼后飞阁连簃檐牙相接有亭数楹中位羣眞像不名殿也再联步以上爲大雄殿殿后逼荒磴曲狭无路几乎观止矣由殿角循石磴上爲接引关帝祖师三殿至此左右老树离奇中开一径石级齿齿径上普贤殿山门履铁门𨵬登铁瓦殿岿然一重独踞峯巓游山者按图索之知爲神仙窟宅逈非人间世也华银山志卷六寺庙志附衙署寺庙志序汉永平梵师摩腾经来白马之后琳宫绀宇星分棋布徧满寰区宏建道场朝代屡易兵火曡经各寺废兴不一迨我朝肃清海宇临济一派绵延于合岳理邻莫不有寺而皆以此山爲主非敢侈言丛林之盛特见名山胜地实爲仙灵窟宅云耳作寺庙志光明寺华银山顶详开建属岳池县白云菴距山顶八里国初僧通相建属岳池县黄龙寺距山顶十里卽蒲坂张公记中大方堂国初僧源耀建属岳池县伏虎寺距山顶二十五里先朝旧蹟国初僧通福重建干隆初僧源辉复修属岳池县崇福寺距山顶二十七里先朝旧蹟国朝康熙丙申年僧普慧重建属岳池县经楼堂东林寺距山顶三十里国初僧心静建属岳池县降龙寺距山顶三十里属岳池县古佛殿距山顶二十八里属岳池县南宗堂距山顶五里明嘉靖僧南宗建属邻水县国朝道光初年重修龙泉寺距山顶八里属邻水三圣寺距山顶十里属邻水县大菴距山顶三十里属江北厅敬佛庵距山顶三十里属邻水县恒兴寺距山顶三十里属邻水县岩云菴距山顶四十里属邻水县万佛堂距山顶二十五里属重庆江北厅双鹤寺距山顶八十里明万暦建国初僧普慧号勤习重修属合州废寺朝天寺明季废在玉壁崖畔天开寺明季废在笼子沟报恩寺国初建至嘉庆年间废中峯寺国初建干隆年间废在伏虎寺坎下佛会寺干隆年间废在蜂子㘬左半里龙潭寺国初建干隆年间废去溪口一里在川主庙侧西林寺国初建嘉庆初年被贼燬在玛琉崖沟口化成菴雍正初年建嘉庆年间废在头道河三峯寺明季废青云菴嘉庆年间废在鱼𡐋崃口神庙附川主庙距大溪口场一里庙中诸神灵应爲乡人春秋报赛之所女娲庙在笼子沟距山顶二十五里老观音阁在头道河石崖上距山顶三十二里巿庙衙署大溪口场巿距山顶北三十里旧爲华银山灯田地界至干隆十六年题请将顺庆府通判衙署移驻大溪口凡官员往来车马夫役该寺僧供顿不暇僧本宽僧觉鑑等呈请督捕府甘将阖场地土施作官地并恳移知岳池县转详上宪立案着爲定规以免夫役应供之扰市廛意外之虞各官俱如所请特赐准行至道光十二年奉文裁汰衙署系关庙公项买置阖场舖基余土亦归领首经理赁佃收租并作禹王宫万寿宫城隍祠萧曹祠禋祀不废重庆驻防署干隆年间添设外委一员分驻大庵汎其衙署基地余土俱系大庵寺产舍入官至嘉庆十年移驻秦家塘至今大庵汎地营房尚存华银山志卷七灯田志灯田志序普天皆王土率土皆王臣释氏亦四民之一类所有尺壤寸基皆圣天子一统无外之地况华银缁流食德饮和二百余年任土作贡以供国用亦分之所宜而南亩北郊当思往哲开恳原非易易是灯田不可不书作灯田志华银山志灯田志第七华银山麓旧有荒田百余亩遭明季贼兵蹂躏后半皆荒芜国初僧照圆入蜀开建此山于康熙九年禀请广安州主张公柟给示招老民三戸开垦荒田播种应供香灯张公爲文记之僧照圆之徒僧普慧于康熙三十年禀请州牧李公给示准招佃民十二戸续垦渔𡐋大溪口彭家桥一带荒田以作常住助苾蒭之供以办香火之资恐年乆事湮爲不知者所紊境内绅士人民等协请州剌史邵公仲礼作华银山记将灯田勒石刋碑载粮用志不朽至康熙四十四年突有楚民韩俊元贪佔灯田常产潜投巡抚都察院案下偷报首粮妄行霸据僧普慧僧通相僧心现等控经州府藩臬巡宪等处牌委广安州江中楫祖建寅二剌史谳决明允将俊元另行安挿其灯田永归华银山僧等焚献管业积案始息忽于雍正六年又有韩德卿韩彬生混将渔𡐋地名改作龙塘塆诡立新册偷报承粮复图强佔僧普慧等录案牒诉饬委岳池县令杨公徽烈亲诣大溪口渔𡐋等处踏勘界址仍照前谳允判爲定案自是名山香火祝延圣寿与国咸休永世无穷山之西南邻水祝圣堂碑载僧普慧置买秦家坝业保驾楼业青石苔业詹家堂业僧源智歴清四界案拨归寺承管邑举人杨伯龙爲作灯田记界载碑阴干隆丙戌僧续善又置周家湾业三上人力培常住并志之以励后来合阳明东四甲双鹤寺先朝旧蹟也康熙初年僧明月重新开建至五十年华银山僧勤习承顶捐赀复修雍正五年勤习示寂其常住灯田付徒孙心正焚献突爲强邻侵逼谋佔寺产连年搆讼相持不决心正师叔僧通相恳请合州剌史杨公永吉亲临踏勘立碑定界外重庆江北万佛堂大庵曁邻邑敬佛庵普贤庵碧云菴三峯寺各处灯田已久不详载华银山志卷八古蹟志古蹟志运随时启迹自古留彼夫台记读书坊传洗马灵泉古碣将军之笔犹存圣寺芳踪状元之石尚在好古者凭弔欷歔每流连而不忍置华银属岳邑治岂无陶令归田在庐山而结莲社白公好佛依香炉而筑草堂虽世远年湮人往风微而载笔以纪其胜庶不随烟销雾灭亦犹掘铜台而获瓦当之砚过岐阳而考石鼓之文云耳作古蹟志铁瓦长三尺濶一尺二寸明嘉靖僧德香铸铁门𨵬旧爲普贤殿门阈长三尺有奇高二尺厚二寸明嘉靖时铸铁象在接引殿外高二尺长四尺许明嘉靖时铸铜鼎高三尺重七十余觔明成化二十一年僧性空铸左右四隅用铁绳系之中用铁柱穿心镇压普贤殿嵴梁上歴年久远愈觉精采至夜常放光千僧锅南宗堂有锅三口大十围深五尺有奇可容三十石水明嘉靖时僧南宗驻钖开堂千僧云集铸此造饭供众至今安放露地经久不鏥蓄水备用亦无腐秽气石棋局在华严洞纵横径二尺方罫分明传闻沈居士与仙人对奕其中今燬四面铁佛在南宗堂第一重殿明僧南宗铸雄精寿佛一尊藏伏虎寺招隐亭在祝圣堂昔年寺左有亭高三丈甃石爲台暇日凭栏远眺千山在目亦颇幽奇今圯听秋亭在东林寺仁和进士费公题联云飞来脱叶秋先得淡入遥岑雨易成今无存附古碑石刻世祖皇帝御书敬佛记碑尤西堂太史撰僧昌言录刻伏虎寺清义二字镌头道河半崖石壁上无𣢾识伏虎寺木石居三字并峯势隔林小泉声入寺多十字一联杭州仁和进士费成勋书金粟山房四隶字刻崇福寺后殿顺庆通判费恩纶书听秋亭三字费成勋书旧在东林寺侧有亭翼然今废题额尚存金刚经一函朱砂书字传闻系明藩王某书年号𣢾识虫蛀不可辨有跋尾孤舞象而背先王考及冠而背先王妣奄有南土报德无由迄兹以爲沉痛得宋苏轼爲二亲故书金刚经喜借是以寄哀慕也诹吉三薰作礼而白世尊云云下余二十二字字义糢煳不可辨草书亦极遒劲今尚藏伏虎寺藏经楼血盆经一部顺庆府通判孙橒书碧云菴大雄宝殿四字广安州翰林王德完书翠凤山云渡壑舟四字巴县令王尔鑑别号熊耳山人书云鹤二字顺庆通判钟逢泰书并殿角风柔僧定际林臯烟袅客谈初一联刻东林寺大方堂刻有半岭三间屋空山一箇僧十字联顺庆通判王廷取书今废无存伏虎寺三大字合州剌史李徽典书端楷甚工今悬山门曲成万物四字刻伏虎寺岳池县令邵良书爲善最乐分财敎善八字合州剌史李徽典书刻伏虎寺太华云来四字并华岳钟灵分耸秀想当日神斤鬼斧度地理嵚崎开辟凭空蹊径供我辈绝顶快临敢说姜池亮坝遂尽奇观须放宽眼界试看东至巫崃西至峨眉南至马湖北至劔阁江山带砺列胸襟卽向四千余里内大凡佛剎僊台各臻其妙若骨冷色寒终要让此峯翠豓输他六月结冰三庚积雪银河倒影泻光芒到这里摘井扪参借天文焕彩挺生旷世英豪自古来从头屈数谩云蒲鼎石坊始洩元气倘追仰徽踪尚有汉之子云晋之逸少唐之工部宋之坡公翰墨因缘留手迹祇在十二万年中何以奚囊侠屩不约而同况简残碣腐未知遗几许寓游岂无昌黎醉酒太白擕诗长联二百二十二字岳池令武尚仁太史书刻华银山巓诸天普会四字岳池令武尚仁太史书刻伏虎寺藏经楼佛心儒行四字合州剌史程祖润书刻伏虎寺铁瓦殿五律一章孙桐生太史题僧隆昂录刻山顶双鹤寺三大字岳池令武尚仁太史书刻双鹤寺大山门首并是宝王剎四字楹联一对俱武太史书刻双鹤寺大雄殿金粟山房集联风迟山尚响林密蹊绝踪杭州进士费成勋书经楼堂僧续高方丈联一池荷叶衣无尽万树松花食有余岩渠李岱书巽以行权井以辨义履和而至谦尊而光十六字爲黔南进士岳池令张秉堃书僧隆昂刻双鹤寺客堂崇福寺正佛殿长联慧光凝金粟我佛如来化身应世原爲后学传灯指月宗派一家亲啜曹溪法乳灵气郁银峯阖山大众食德饮和当思前人薙草披荆艰辛万状初开崇福道场併山门联掬水初传开上剎抱云小立看名山僧昌言撰并书伏虎寺闗圣殿楹聫虽未从主西川亘古英灵仍此地试问追踪东鲁尼山爼豆属何人武尚仁太史譔并书双鹤寺正佛龛宇无上法王四大字钦命四川成都兼理总督部堂崇实书又楹聨欲登彼岸尽回头愿士女皈依都离苦海看破红尘难插脚爲英雄忏悔另辟空门翰林院编修蒋璧方譔并书华银山志卷九护法志护法志序释氏以慈悲爲敎清净爲宗谓不与人校强弱启争端也时值国初定鼎招徕之民多有谋佔寺产设无白香山李青莲辈护持法门则曩日灯田未知竟属何人较须达长者布金买祇陀园其功尤鉅报以长生禄位祷祝千秋犹其微焉者耳作护法志王公璲字元佩号子荆广安人明大司徒德完公仲子也官湖广分守上荆南道顺治十八年爲作疏引募建山顶殿宇张公柟广安州剌史康熙九年登临山顶给示招垦作灯田记刊石于崇福寺邵公仲礼广安州剌史康熙四十四年给示刊碑定界作华银记载岳池县志江公仲楫广安州剌史康熙四十七年山麓灯田被强邻霸佔讦讼公爲谳决立案祖公建寅广安州剌史康熙五十七年强邻复谋佔渔𡐋灯田界址越控大宪公爲录覆详明定案杨公徽烈岳池县令雍正七年又有邻人诡将渔𡐋地名改作龙塘塆偷报承粮复图强佔公爲亲临踏勘照碑定界矦公承垿渠县令奉大宪委查讯明确详覆结案杨公永吉合州剌史雍正五年亲临双鹤寺踏勘作灯田记刋碑定界诸公俱祀以长生木主奠位于崇福寺大殿之龛左华银山志卷十游览志游览志序自古名卿大夫每借胜水佳山以摅怀抱山以人传载籍可考如司马子长上会稽探禹穴窥九嶷浮沅湘览天下之奇山水遂以发于文章华银僻在一隅作客来游者扶笻适兴不了足底烟霞策蹇行唫以偿胸中啸傲至今览其遗墨犹慕前贤胜槪名士高风不与寒云衰草同归消歇者矣作游览志林兴泗林兴泗字容斋重庆府太守干隆十二年会勘华银山有诗见艺文简昌璘简昌璘由翰林改放干隆三十八年署大溪口通判重阳日登山顶有诗王兴文王兴文字廷取江苏松江府华亭县贡生干隆四十一年署大溪口通判登山顶至大方堂题联云半岭三间屋空山一箇僧载县志费成勋费成勋字海香江苏杭州仁和县进士解组归田干隆四十八年公三男恩纶署大溪口通判迎养官署暇日登山顶纪游诸寺题额吟联甚伙并崇福寺后殿建金粟山房赋长歌纪之载县志费恩纶费恩纶海香公子金粟山房落成赋三绝纪之钟逢泰钟逢泰广东嘉应州长乐县举人干隆五十二年署通判游东林寺书题联额今尚存彭元机彭元机江西吉安府泰和县贡生嘉庆九年署通判书题伏虎寺关帝殿千秋大义四字孙橒孙橒湖南澧州贡生嘉庆十年署通判书写血盆经一部藏伏虎寺董淳董淳号朴园山东邹县举人嘉庆十五年任岳池县爲华银山校阅清规条序并给示刋碑余福谦余福谦号醇轩云南大理府太和县进士游伏虎寺爲僧昌言校定诗集并题跋有诗熊世璁熊世璁号玉坡内江县举人任岳池县广文咸丰二年四月八日游伏虎寺有诗王尔鑑王尔鑑一字熊耳山人巴县令游江北万佛堂书云渡壑舟四字陈觐光陈觐光浙江甯海举人邻水知县作华银山小记畲士爕畲士爕号梅亭安徽泾县人陜西候补知县咸丰五年登山顶游伏虎寺颜三元颜三元字捷斋年甫冠弃文就武以功委署江北大庵汎能诗访僧虎溪和开字韵有斗酒吟成山岳动诗瓢挂处笔花开之句武尚仁武尚仁字静山甘肃陇西人壬子翰林岳池县知县游山三次题咏甚多并删定华银山志孙桐生孙桐生字小峯绵州人壬子翰林主讲凤山书院任湖南桃源县知县有游华银山诗朱通德朱通德字㨿据菴甘肃陇西廪生例捐县丞分发四川有游山诗华银山志卷十一道脉志道脉志序世尊天人之师传衣授钵迦叶拈花微笑默契佛心心心相印展转相承累二十八祖递至达摩敎扬东土一花五叶东土卽西天矣华银歴朝名剎其道脉源流已经刼火多散失无稽至国初照圆老宿由虎邱卓钖此山派承临济继继承承宣慧镜于无方演慈灯于弗替福地宗风岂有极欤作道脉志华银山志道脉志第十一西土甲寅周昭王时四月八日世尊生于迦毘罗卫国从摩耶夫人右脇而出姓剎利父净梵天母大清净生时九龙吐水金盘沐已周行七步自言天上天下唯独吾尊具三十二大人相八十种好号悉达多丙辰太子三岁父王携谒天神庙神像起立王惊叹曰天中天庚申太子七岁诣师习世间书典癸亥太子十岁与兄弟捔力以手掷象城外射透铁鼓九重戊寅出游四门见僧老病死北门见出家人生欣乐心二月八日夜净居天报言太子出家时至遂乘马逾城至檀特山拔剑斩发投阿蓝迦处习不用处定知非复至郁头蓝弗处学非非想定知非乃至象头山同诸外道日食麻麦苦行六年癸未世尊于摩竭提国菩提树下示成正觉号天人师乃十二月八日也甲申初入鹿苑度五比丘优楼频罗迦叶等千人出家乙酉佛在象头山爲龙鬼说法丙戌佛度舍利佛目犍连等二百五十八人家丁亥须达长者布金买祇陀园建寺奉佛戊子佛在拘耶泥国爲婆陀和说苦行般若等经己丑佛在柳山爲纯眞陀罗王等说法庚寅佛在秽泽爲陀握摩说法及升忉利天爲母说法经九十日优阗王思慕如来命大目连及毘首羯摩天化爲匠人诣天宫摹佛相好以栴檀香木刻像供养旣而夏满下降中天其象腾空向佛问讯佛爲摩顶受记曰我灭度千年后汝往震旦广利人天辛卯佛还摩竭国爲佛沙王等说法壬辰佛爲弥勒说修行本起经癸巳佛还迦毘罗国爲父王说法戊戌佛于欲色二界说大集等经己亥佛始说十六会八部般若等经辛丑佛始检约徒众剏置戒律丙午佛从弟阿难始出家辛亥阿难请佛始度比丘尼等出家辛未佛说金光明并法华等经于灵山会上是年世尊拈花示众百万人天皆茫然唯迦叶尊者破颜微笑世尊曰吾有正法眼藏湼槃妙心实相无相微妙法门分付于汝汝当护持并敕阿难副贰传化听吾偈曰法本法无法无法法亦法今付无法时法法何曾法说此偈已复告迦叶吾将金襕袈裟传付于汝转授慈氏毋令断绝壬申二月十五日世尊湼槃应世七十九年化缘旣毕于拘尸罗国跋提河间沙罗树下说湼槃经及遗敎经已右脇而卧于中夜寂然而逝阇维得舍利八斛四斗西土诸王分爲八分建塔震旦计九处摩诃迦叶一世偈曰法法本来法无法无非法何于一法中有法有不法阿难二世偈曰本来付有法付了言无法各各须自悟悟了无无法商那和修三世偈曰非法亦非心无心亦无法说是心法时是法非心法优波毱多四世偈曰心自本来心本心非有法有法有本心非心非本法提多迦五世偈曰通达本法心无法无非法悟了同未悟无心亦无法弥遮迦六世偈曰无心无可得说得不名法若了心非心始解心心法婆须密七世偈曰心同虚空界示等虚空法证得虚空时无是无非法佛陀难提八世偈曰虚空无内外心法亦如此若了虚空故是达眞如理伏䭾密多九世偈曰眞理本无名因名显眞理受得眞实法非眞亦非伪脇尊者十世偈曰眞体自然眞因眞说有理倾得眞眞法无行亦无止富那夜奢十一世偈曰迷悟如隐显明暗不明离今付隐显法非一亦非二马鸣大士十二世偈曰隐显卽本法明暗元不二今付悟了法非取亦非离迦毘摩罗十三世偈曰非隐非显法说是眞实际悟此隐显法非愚亦非智龙树十四世偈曰爲明隐显法方说解脱理于法心不证无嗔亦无喜迦那提婆十五世偈曰本对传法人爲说解脱理于法实无证无终亦无始罗睺罗多十六世偈曰于法实无证不取亦不离法非有无相内外云何起僧伽难提十七世偈曰心地本无生因地从缘起缘种不相妨华果亦复尔伽耶舍多十八世偈曰有种有心地因缘能发萌于缘不相碍当生生不生鸠摩罗多十九世偈曰性上本无生爲对求人说于法旣无得何坏决不决阇夜多二十世偈曰言不合无生同于法界性若能如是解通达事理竟婆修盘头二十一世偈曰泡幻同无碍如何不了悟达法在其中非今亦非古摩挐罗二十二世偈曰心随万境转转处实能幽随流认得性无喜亦无忧鹤勒那二十三世偈曰认得心性时可说不思议了了无可得得时不说知师子比丘二十四世偈曰正说知见时知见俱是心当心卽知见知见卽于今婆舍斯多二十五世偈曰圣人说知见当境无是非我今悟眞性无道亦无理不如密多二十六世偈曰眞性心地藏无头亦无尾应缘而化物方便唿爲智般若多罗二十七世偈曰心地生诸种因事复生理果满菩提圆花开世界里菩提达摩二十八世南天竺国香至王三子姓剎帝利本名菩提多罗后得法于般若多罗更名达摩实梁普通七年庚子岁航海来此东土东土六祖五宗少陵初祖达摩谥号圆觉偈曰吾本来兹土传法度迷情一花开五叶结果自然成太湖二祖慧可谥号大师偈曰本来缘有地因地种花生本来无有种花亦不曾生潜山三祖僧灿谥号镜智偈曰华种虽因地从地种华生若无人下种华地尽无生黄梅四祖道信谥号大医偈曰华种有生性因地华生生大缘与性合当生生不生东山五祖弘忍谥号大满偈曰有情来下种因地果还生无情旣无种无性亦无生曹溪六祖慧能谥号大鉴偈曰心地含诸种普雨悉皆萌顿悟花情已菩提果自成曹溪出世门人四十有三其余藏名匿迹者不可胜纪惟南岳让青源思二宗乃爲正传曹溪祖殿歴朝勅建神主六祖居上清源居左南岳居右今依古制故首青源青源行思思出石头希迁迁出药山惟俨俨出云巖晟晟出洞山良价价出曹山本寂立宗名曹洞迁寅出华银山志卷十二名僧志名僧志序尝读指月录载西天二十八祖东土六祖休哉何象敎之隆欤降而至于明季吾蜀破山老人其最着者华银不乏担笈杖钖结茅传衣寄迹盘桓或以德望称或以禅悟显或以文字传或以义举着类皆载入邑乘勒之贞珉爲当道名公推许不置者也并志以励后嗣作名僧志僧性空明成化二十一年以铜铸文殊普贤观音三大士像僧德香明嘉靖二十八年奉勅重建铁瓦殿僧照圆僧照圆字海湛国朝顺治十八年由江南虎邱寺入蜀开山重建道场功德庄严爲第一希有详灯田记僧普慧僧普慧字勤习俗姓王爲賨城大参子荆王公族裔与其师僧照圆同开此山披荆薙草艰辛万状示寂后建墖于山巓朝山士庶俱以瓣香祀之僧南宗僧南宗嘉靖时人未详姓字结菴于邑之华银山开堂说法禅声远播四方缁侣杖钖来游不下数千时僧众云集以山高水遥艰于负汲爲患忽一夕有虎遶院长啸者三众僧大骇宗命各掷履于戸外祝曰与尔有宿债卽将履去愿偿不辞明日徧视唯失宗履踪迹之见履遗寺后俯躬拾取忽闻汹汹水声伏流地下掘之得水清甘至今皆免负汲之苦圆寂后卽建墖葬于寺前今俗唿爲千僧墖卽南宗之休龛也南宗和尚事畧存邻水县志僧续高僧续高字云峯果郡罗姓龆齓出家落发后受具戒于国朝宏觉忞木陈国师四传之法孙别尘灏和尚法嗣钖名祖高说法于华银崇福堂四方缁侣来游者动以数百人计其入室弟子咸得西来祖意以去其行实见艺文僧本宽僧本宽字海天俗姓周邻邑人幼祝发碧云菴性精敏器识沉邃于书无所不读能诗善属文记其冬日山居卽事云黄叶烧残窻外雪白醪沽尽杖头钱清警不佻爲方伯董朴园椒南吴秀良二公所赏惜全集付梓未果所着有释门科录数卷行世曁本山清规条序刻石华银山殿宇考胜蹟序二篇载岳池县志僧觉鑑僧觉鑑字明镜少薙染伏虎寺诵内典外旁参儒理博览子史宛如宿记旣长迎其母就养寺侧母没丧葬尽礼平生善积蓄董朴园方伯宰岳时输粟助赈方伯义之又于里中捐立银溪乡学合州瑞峯乡学督宪戴学使支嘉其分财敎善题其额曰义僧云僧本春僧本春号安静俗姓王定远人依续莲和尚出家受戒成都草堂寺生平精敏沉厚山中事宜不分人我一体措施因之宗风不坠象敎日隆性喜读书尝与名士往来有庐山风晚年尤精入圣超凡之理尝云吾后来骸骨当茶毘之盛以礠镡免爲蝼蚁钻啮也及圆寂嗣孙遵其遗嘱延莲花寺方丈通显和尚临龛举火时有祥云结盖盘坐空中合掌西去建墖双鹤寺僧昌言僧昌言号虎溪年二十二礼伏虎寺觉鑑上人爲弟子志行珪洁丕振宗风凡义所当爲事身必先之尝与巨公名士尺牍往来禅行清高不减庐山慧远金山佛印之风着有虎溪诗藳并手辑银山志华银诗钞行世华银山志卷十三物产志物产志水怀珠而川媚石蕴玉而山辉同一宝贵也不知天地生物各因其土之所宜有时取于川见爲不足採于山见爲有余百谷百货飞者走者在在皆有好古之士亦宜博文洽识遇物知名不徒矜言山人足鱼已也作物产志谷豆之属粘谷糯谷粟黄豆菉豆豌豆蚕豆豇豆黑豆刀豆麦红饭豆荞麦稨豆䅟子芝麻蛾眉豆蔬之属青菜白菜芥菜油菜菠菜苋菜蒝荽苦菜大头菜蕹菜同莴芹菜韭菜茄子芋头莴苣火葱大蒜薤萝葡椿芽胡萝葡王瓜南瓜冬瓜瓠子丝瓜苦瓜金瓜葫芦荠马齿苋西瓜藕姜甜瓜木耳蕨竹笋高笋阳合苦斋公果之属樱桃桃杏李杨梅核桃柑柿栗梨橙林檎佛手柑枣鸡距葡萄枇杷无花果石榴菱野荔支银杏香橼柚橘药之属山药天门冬土茯苓升麻粉葛薄荷防风荆芥独活白芷南星半夏藿香奶参木通地骨皮木瓜苦参五加皮茯苓防已石菖蒲小茴香草乌天葵子吴茱萸常山香茹商陆白芨天麻槐花茵陈桑皮天花粉益母草泽兰雷丸苍耳子青箱子谷精草蒙花鹤虱阴瓜丰淫羊藿金樱子王不畱行萆麻子牛膝续断蒲公英黄精三七地胆箭竿丰辰沙草老鹳草木之属松万年松柏桑槐楠杉香樟青㭎梧桐白果树皂荚桙子冬青白杨麻柳杨柳黄葛㯶白花树香椿黄杨黄荆漆树绿木竹之属龙头竹凤尾竹斑竹紫竹水竹慈竹苦竹金竹刺竹桃枝竹花之属丹桂木芙蓉木槿紫薇紫荆腊梅木海棠月桂夹竹桃牡丹芍药山茶玫瑰栀子茉莉木笔玉簪菊兰荷金银花水仙凤仙葵萱花七姊妹蔷薇荼䕷鸡冠迎春花海棠串枝莲芭蕉月月红草之属茅草夏枯草眸子草车前草莎草虎耳草青蒿禽之属鵞鸭鸡百舌尸鸠山雉竹鸡燕莺喜鹊鹡鸰黄雀桑扈白头翁翠鸟雁白鹤白鹭杜鹃鹁鸽鹌鹑斑鸠翡翠画睂鹞鹰鹳金鸡啄木凫雉鸜鹆兽之属马牛羊豕狗猫骡驴虎豹麂獭猴狸兔穿山甲毫猪鼠野猫狐野猪黄鼠狼鳞之属鲤鲫鲢鳝䲡金鱼龙眼鱼鳟鱼白小鱼青鱼白鱼介之属龟蚌鼈蟹虾蜗臝虫之属蚕蜂蝙蝠虾蟇蚊蝇蛇蝶蟋蟀螳螂蝉蜘蛛蜻蜓蚱蜢蚁水蛭蟢蛛田鸡蛴螬萤蜈蚣蜣螂蝼蛄壁虎货之属白垩石燧火石煤精石煤炭漆白蜡桐油茶酒葛苎黄蜡木炭蜂糖麻油菜油菌烟叶华银山志卷十四灵异志灵异志昔周穆王时有白虹十二道南北贯通连宵不灭于以见我佛灵光普照恒沙世界焉若华银爲羣圣之居轰轰烈烈耳闻之而成声炳炳烺烺目遇之而成色是神在天下者如水在地中无往不在固不等瑞雪神芝徒爲虚诞不经之谈也作灵异志雷神降灵华银山祖师殿旧雷神殿也初奉雷神像每春夏交神尝降灵始则殷殷轰轰继乃霹雳大震如铁丸数斛从空抛掷瓦上砯砰有声人皆悚慄疑瓦碎无遗矣转瞬有斗大赤团遶地旋舞火光四裂避弗及者虽撞身无损约片时霹雳复作瓦上之声如前声止遍视瓦皆完好远近皆谓雷神扫殿以神尝降灵人多惊畏乃于殿之正座像元帝移雷神侍侧迄今四十余载寂然无响惟嘉庆七年七月二十日午刻复降灵一次如前万镫朝佛华银山绝顶供普贤大士像每岁二月二十一日大士诞辰前一夕山之四面有镫光由山麓乍落乍起鱼贯而上不可数计人以爲万镫朝佛绝顶风涛华银山普贤殿建在绝顶高而多风每发若涛奔雷轰鬼神怒叱之声闻者毛发皆竦而殿内镫烛从无灭者人咸异之华银山志卷十五义学志义学志国家立学校作育人材儒者事也释氏无与焉不知贾长江黄龙禅师又何尝不从儒敎中来则捐资建学方外人力所能爲卽爲之三敎一理原无异同昌黎伊川二公见之应亦色喜併载入志中以俟闻风兴起者焉作义学志银溪义学银溪义学在大溪口道光六年县令余福谦劝谕三关设立乡学华银山僧本超僧本春僧觉鑑僧觉海共捐银四百两交董事向大宾等置买学田每年议给馆谷延师敎读俾贫家子弟知读书向化里人德之瑞峯义学瑞峯义学在合州明东里伏虎寺僧觉鑑捐银一千八百两交董事张淑菴等置买地名施茶塆田业一契建馆延师孝廉方正吴元奎爲文纪之以俟后之采风者华银山志卷十六义塜志义塜志昔王阳明在龙场见坡下积尸三焉持畚往瘗之是掩骼埋胔固仁人君子之行也至我佛氏敎原以普渡众生爲怀胡忍见遗骸暴骨委诸草露之中不留余地爲寒素之家随其窀穸于斯岂如来慈悲意耶作义塜志义塜志第十六山顶义塜僧众捐施有碑老义塜在东林寺侧河对岸新义塜在头道河象鼻湾义塜在邻邑西路高滩场秦家坝华银山志卷十七词翰志词翰志第十七华银开剏精蓝以来歴唐宋元明岂无名人着述如李峤之少室山记孙绰之天台山赋爲当时所宝贵而何以片语只词至今全无存者亦第付之海月山云浮幻明灭而已恭荷国朝土宇版章川岳効灵自王公子荆爲作募疏之后一时看山挂笏登高眺远者寓经济于文章抒性情于歌咏彬彬郁郁润色太平岂非荡荡之尧焕乎有文因之草木胥被光华嫏嬛悉沾雨露也哉今得记序诗文各着成㠸帙恐乆而就湮无以表兹山之胜因纪录之俾览者得以论世观时考其鼓吹休明之盛不独焦山瘗鹤之铭曹娥黄绢之碑仅资博雅已也作词翰志记世祖皇帝御书记长洲翰林尤侗西堂世祖章皇帝御书敬佛二大字以赐木陈老人刻石传之以一本贻臣藏弆久矣今装潢之次肃然瞻仰欢喜赞叹而因慨然有感焉夫佛者之说以爲求富贵得富贵求长寿得长寿若天子之贵四海之富何所不得而宁复有求所不可知者寿耳乃以世祖之雄才大略德敎洽于天下而享年不永其于敬佛之报谓何或者曰佛以无生爲道者也方欲遗落形骸以涅槃爲解脱何有于寿者相乎然此二说皆非也夫佞佛以祈福愚夫愚妇之事也学佛以了生死士大夫之见也岂圣帝明王之心乎圣帝明王之心则主于敬而已矣周颂有之敬之敬之天维显思命不易哉其大雅曰敬天之怒无敢戏豫敬天之渝无敢驰驱世祖之敬佛犹之敬天云尔缅维顺治十八年来兢兢业业祗祗威威承祖宗则敬奉母后则敬㥫惇九族则敬礼百官则敬御万民则敬至于昆虫草木几杖盘盂无不敬也而况西方大圣人乎故臣以爲敬之一字世祖之心法也佛者曰卽心卽佛世祖之心法卽佛法也呜唿世祖皇帝上宾于天者已十年所矣其文谟武烈纪在史册者昭如日星之埀而天纵多能见之翰墨者犹辉光日新若是其深仁厚泽渐于薄海内外下逮田夫妇子讴思不忘矧臣小吏曾以词赋受凌云之知虽不获登殿陛依日月之末光而捧其遗墨如觐天颜咫尺焉夫攀轩辕之弓且抱乌号之痛况手泽所存者乎是以欢喜赞叹之余不禁感慨系之而继以泣也昔宋仁宗御书飞白欧阳修苏轼并有记臣文采虽不及二子然仰突窥世祖敬佛心法表而出之立言之旨于二子窃有进焉故僭书下方并寓木陈老人用酬其意云华银山灯田记广安知州张柟予奉檄来守兹土闻蜀名山西有峩眉北有华银峩眉之程须以月计治务所覊不可得覩华银之程仅以日计政事稍暇登高远望宛在目前孤峯峻峭高出众山之巓迥绝尘寰之表远迩唿吸俯视一切眞胜境也上有普贤殿宇踞其巓神之灵异不可胜纪人生敬信心四方来朝者不论贤愚贵贱每期男女动以数百人计路多萦回穷日难升遂于中道建大方堂俾上下一宿息其神气洁其身体次早登山设醮有自来矣乙酉兵燹遂废皇清定鼎四海昇平顺治辛丑岁行僧照圆海湛念此山之昔何盛今何衰也矢心修葺率其徒众探虎狼之穴扫鼯鼠之乡艰辛万状歴十年而堂告成焉然堂以妥佛灯以贶神是有堂不可无灯也使灯无所资则难乎爲继况余莅賨四载凡城内外庙堂寺观俱已聿新岂至名山而不爲之计乎余观大溪口田地属岳邑界内因乱失主付僧耕种以爲永远灯田庶几岁之所入足以资灯之所需而斯堂昼夜得长明矣犹恐后人不体此意未免轻易予因归併兼理岳邑遂刻石以告来者用志不朽是爲之记华银山记广安知州邵仲礼西蜀名山甲于天下而峩眉胜蹟又甲于西蜀余愧俗吏未获亲跻壬午奉檄来牧賨城由闽越楚而入于蜀路经瞿塘滟滪仰望巫山十二其峯之高秀险奇不可思议二月抵賨簿书余闲每于夕阳返照时登梦雨亭遥望治东南可七八十里许有山如削其色如银颇称异观考之爲华银山山跨二州八县绵亘五六百里其路险峻其顶高耸其峯屴崱爲郡邑之最传闻唐至德间普贤大士曾现身显圣明嘉靖朝复着灵异勅建铁瓦殿于山巓以祀之不减峩眉洵賨之一大名胜境也自铁瓦而外围楼丛剎凡十有二层迨叠遭兵燹后尽成灰烬独普贤大士铁瓦金身无恙然亦不免椽桷之摧残世祖章皇帝龙飞辛丑之岁大士梦感一僧科头跣足乞本郡大参子荆王公疏引募缘修葺迄今春夏诸郡邑之士庶老幼男女善信持斋瓣香攀援朝礼殆无虚日前州守蒲坂张公曾登临之慨寺僧之贫乏择岳池大溪口荒田数百余亩准给爲寺产免其徭役以助苾刍之供以办香火之资今州绅士人民恐年久事湮爲不知者所紊以辜前贤善心佥丐余言镌诸石以埀永远俾与此山偕不朽焉余不敏承乏兹土三年矣虽不能创善事何敢冺前人迹乎爰从其请而爲之记并勒寺田四至分亩于左计田百余亩坐落大溪口鱼槽载粮达部东至石笋深沟尾南至大华山西至小华山北至彭家桥外屋基行路小河口华银山小记邻水知县陈觐光华银山介巴合邻岳四州邑间卽普贤成道处爲南干龙分枝腰结盖自栈道而南由保郡趋广安州至广邻交界之大垭口其过崃处也由是而东绵亘三十余里高峯耸峙爲崚云岭土人唿爲楠木顶卽邻城玉屏山主顶又西北四十里爲海宝山土人唿爲高登山形势孤尖壁立又西北百里三峯鼎峙卽华银也其最高峯土人唿爲宝鼎常有云护非至晴不能望见攀跻而上风力遒劲六月亦寒每年八月积雪四月始消上有宋明古剎其最高处覆以铁瓦钉以固之恐其随风飞去也自是而西龙伏不见穿渝江复起而南下矣建修黄龙寺记顺庆通判王廷取新安人寺在华银半山中重冈叠嶂蝉联而下宛如矫龙时届霜风满树黄叶纷翻鳞甲飞动又有清流激湍映带左右洵选佛场中第一佳境也考之前明嘉靖曾建大方堂旋燬兵火仅存废石垒垒至国朝定鼎江南开士照圆入蜀挿草唱缘重开此山时于斯地尚未建寺也数传至源耀上人披荆薙草犹见遗址不忍黍离麦秀之歌干隆甲子岁鸠工庀材修正殿两廊及周围海墁石梯阅三年而功始告成余于丁酉春得倅是郡因登其地上人止宿一宵併得述其事之巓末请记于余余思古今之变高岸爲谷深谷爲陵不知凡几兹独奋狮象全力光大前猷兴复旧业以成人天功德可谓释氏中之杰出者也寺有田在东林寺前后稍资焚献从此法嗣迭兴继继绳绳安禅其中毒龙潜归钵底当不劳眞仙之飞剑矣是爲记重修祝圣堂并置灯田记邻水举人杨伯龙祝圣堂距华银山顶五里巴渝邻竹长垫诸邑朝山者必先经此洁治身心虔诚拜祝且渴饮饥食俱于此少憇焉自明末兵燹后仅存遗址本山僧普慧有志重修尚未集事而普慧已圆寂矣有徒孙源智继普慧之志于雍正九年复金顶铁瓦砖壁又以祝圣堂不可久废乃广募十方重建上下二殿左右廊房以及庄严佛像次第竣工又以普慧昔年置买邻邑灯田如秦家坝保驾楼青石台詹家堂厯来源智清理四界有案随公议将此数处灯田拨归祝圣堂永远承管俾朝山之众有栖息之所无枵腹之虞名山胜地可以厯久常新矣源智以数十年经营始末属余爲记以勒之石碣并将灯田各界书之碑阴用埀不朽焉双鹤寺灯田记合州剌史杨永吉尝谓居官以无讼爲期出家以息争爲贵然非有以思患而预防之恐不能杜其端而弭其衅也合阳明东有双鹤寺者距城一百二十里剏自前明万歴琳宫梵宇巍峩可观洵乎爲一州之上剎也并周围水田约有数百余亩以爲香火之资以供苾蒭之众后遭明季兵燹渐卽荒芜迨我世祖章皇帝肃清海宇政通人和百废俱兴康熙初年明月和尚卓钖兹寺披荆薙草开辟于前至五十年华银山僧照圆之徒普慧号勤习承顶出其龙象大力缺者补之当者赎之而此寺又爲之焕然一新雍正五年勤习作化其常住付徒孙心正焚献无如肘腋之患顿起蚕食之谋并至心正之师叔通相几经波累屡岁陈情是佛门清净之地化爲争夺之场余不敏奉命守兹土七年矣凡属远迩寺观俱爲锐意护持岂至名山古寺而不爲之远虑任其搆讼弗息将来常产无存缁侣难安香烟不继故不恤勤劳亲临踏勘爰将界畔逐一踩明泐诸贞珉永埀不朽俾后之观者知百亩良田三宝倚爲常住诸佛香灯万载得以长明与天同永与地无疆与日月增辉与山河并奠矣是爲记崇福寺后殿经楼记增广生王道重盖闻白玉擎天补柱仍须石黄金布地买林不受钞虽可徙宅就树恐添一段尘缘必欲舍己求人又造两重公案何如我力作之不必我独享之前人成之还令后人守之哉兹崇福寺后殿创自我朝心田洪波师徒堂构相承规橅粗具又继两代而未增修赖今云峯继超智力洪深课诵累积建修东西两廊四围石砌海面丹墀又复栽培种植顿令丹桂飘香青松翥鹤竹柏互秀龙蛇混影气象爲之改观亦可谓步女娲后尘履须达武敏者矣继因金尽未惬素心又复诵经数藏计以累年所获金赀不私口体乃赎取常住四分又置买灯田一区务使膏腴连阡与兜率之丽都相称沃野遥映觉祇园之蓊翳争荣自是风云际会海众参求开堂传经说戒宾至如归凤凰思来鼓翼狮子作舞扬眉不特师祖有灵爲之一慰卽大雄氏慧眼觑见有不生欢喜而指爲东土之极乐者哉矧当轻寒薄暑之天正值蝶扇莺翾之候仰见楼阁虚明轩窻幽洁经行云级晏坐月丛清风时来雨花未扫对此雅致益觉尘心顿释不禁喟然曰非此炼五色石手段胡能广八十顷林壑哉后百世复有来此支颐趺坐者当于顶礼开山外复拈一瓣旃檀爇向金猊炉中供𠐒培补丛林云峯大和尚焚香展拜毕更当长咦一声祝曰大根大茎大枝大叶法雨恆滋花开子结林泉绕阁随处清凉佛祖鸿图菩提道场也崇福寺后殿经楼指月传灯碑记王道重窃惟物本乎天人本乎祖僧家传灯受戒继继承承以祖师爲根本故栾共子曰民生于三事之惟一虽曰空桑未有植根无地而能凭虚以致沃若者也佛敎自释迦灯传二十八代以至达磨达磨灯传六代至曹溪又从曹溪南岳马祖百丈黄蘖灯传六代至临济临济传三十代至天童密云祖师密云传六代至云峯此禅门之共祖也然礼云别子爲祖继别爲宗本山自虎邱分枝行僧照圆自江南入蜀开山修建金顶铁瓦殿传徒普慧号勤习传明实明实传心田号云修创建狮子峯𪋤崇福寺后殿经楼殿阁装塑一佛二菩萨及韦驮伽蓝圣众像云修传悟芳号洪波培修阁下四维板壁堂始告成洪波传源钟源钟传广禄广禄传续高此银山一派之嫡传也续高落发之后受具戒于国朝宏觉忞木陈国师四传之法孙别尘灏大和尚赐名祖高法号云峯说戒数载苦志潜修盖僧家传灯同于荐绅制谱总不许后人负义忘师自拨其根本而已况师之抚徒艰于父母养子盖母之育子恃有乳而师惟哺给之则劳逸之势殊矣父之敎子主于严而师必慈以济之则多寡之术见矣夫法嗣得师祖之恩而不以子孙之道报之岂佛祖所能容哉愿自今后云仍大兴龙象代出各供子职无作祖羞传衣钵以无疆永衍沙门之庆引宗风于无替益增佛日之辉云耳游伏虎寺记邑令余福谦蜀北华银山之麓有寺曰伏虎爲岳上剎余因公至境曾游其寺焉寺外竹树蒨密林壑阴森遥望山脉由狮子脑绵亘冈岭而下至寺后突起一峯状类狻猊崖下翠柏苍松交柯接叶螺旋如毛有时微风吹动爪牙飞舞亦奇观也入寺坐次回顾对岸诸峰罗列如画令人神移久之不作尘世间想寺爲崇福分派创于干隆初年戒僧源辉禅师建其时有殿数楹有田数亩不过足供焚修而已至续禧师齿积锱铢增置常产庶几钵有赢粮而丛林自此渐盛矣递传至觉鑑师纪纲大事乃体禧公之志而恢廓之殿阁廊庑海墁丹墀龙龛象塔金碧交辉煌煌如也复以其瓶钵之余广爲善行涞滩有古佛因山石爲身高六丈许岁乆金容剥落歴来无敢专其善者乃独毅然运金饰之而其他如输粟拯贫捐金兴学数大端当事者纪其行畧载之邑乘是亦足永其传矣抑闻宋潜溪云释氏阴翊王度今寺僧世代相传积而能散尤与吾儒成已成物之怀有默爲印证督宪戴羡门方伯董朴园诸巨公题额赠之高其义也予因嘉其善行并溯其寺之源流爲文以纪其实以待后之闻风兴起者非第爲游记也游华银山记翰林孙桐生天下惟蜀山水最奇峨眉青城夙擅名胜去吾家数百里欲游焉未果也今年春假馆岳池闻华银之名不减青城峨眉其山高四十余里绵亘数百里峙邻广合岳间去岳仅二日程遥望东南每作天际眞人想九月旣望顾君霁崖李子克生曁复初上人相约往游欣然唘行及暮与虎溪上人相遇于路虎公长寿人俗家姓万幼耽清净出家于华银山伏虎寺气专而容寂诗才清妙予向固识之今不期而会遂订同游次日始至初入溪口循山行崖罅多瀑布琤琮洒落如漱玉跳珠清冷可喜其下溪水一道泻于两山之间中多乱石石激水作声水面常浮烟雾杜少陵诗所谓水流心不竞云在意俱迟堪爲此地咏也由此入山夹道多古木修篁参天蔽日行深崖石壁间毛发析洒阴森之气偪人初觉山水回复无路可达曲折行里许忽然开旷天清气爽中有村落庐舍不啻如陶渊明所记之桃花源是爲小桃源源尽处有寺曰东林众峯环绕溪水如带寺前古柏二株高数十丈偃蹇如虬龙髯鬣俱古院后有听秋亭仁和费海香先生建题联云飞来落叶秋先得淡入遥岑雨易成亭今圯惟题识尚存踏碎石渡溪行二里许至崇福寺俗唿觉庵建自明季燬于兵康熙中普慧上人重修费公于侍后结屋留题号金粟山房有落成诗云明朝凖拟重入寺十夫荷锸随老夫之句歌长不能备录寺后枕大山幽篁翠柏茂密无间山形杰出雄峙费公名曰小狮子林并系以律此乃崇福伏虎之主山也沿溪行数百步转竹林迤逦而西古柏遮门石磴盘空乃至伏虎寺寺爲虎公栖禅之所殿后经楼高竦正与华银眞面相对客堂后小楼数楹下临积水竹树蓊郁槛外溪声㶁㶁如来天际费公题曰木石居联云峯势隔林小泉声入寺多留寺中一宿次日天色晴爽遂订登山并拉益谦上人同往出寺前进山高径仄仰视华银直竦霄汉意挿翅人方可到鼓勇行七八里有寺曰黄龙卽蒲坂张公记中所云大方堂也背岭环谿古树丛筱颇爲幽静昔王公廷取题联云半岭三间屋空山一个僧小憇山堂老僧汲水烹茗并煨红薯作供饱食讫由寺后绿岭直上如行刀嵴左右空虚绝无攀援俗谓薄刀岭又六七里至白云庵地稍平坦仰偪巉崖下临深谷小憇寺门啜茗数椀由庵前小径盘旋而上石滑路险如之字者二十有四是爲之字径以上石级高悬排如雁齿莫知其数俗唿三百梯予至此脚力疲乏虎公命山客扶翼而上梯尽处路转山㘭忽然宽厰但闻大风起山谷怒号震荡如万马奔腾盖已将临绝顶矣俗谓此爲欢喜坪至此心志开爽高吟太白蜀道难之作觉云气拂拂从十指间出也更上数百步有恠石林立不下千万纯作紫金色蹲者竦者远望如人俗谓千佛坪偶忆古句云恠石蹲如尊者相颇不虚也由此披籐萝穿藓径更五六里始登其巓向所视爲挿翅难到者今乃踞其上焉乃知天下事无难易视人愿力爲何如耳俯临众山远望诸郡但见浮烟数点眞如上界仙人下瞰尘寰也至此极乐发狂不禁唿天大呌曰天乎天乎斯游眞不负我矣吾尝谓富贵之士不能肆志于山林而烟云竹石景物幽奇惟遗逸未遇之人始克徧领其趣故天下难得可乐之景造物若特珍之以予闲人而舒其幽忧佗傺之思也遂入铁瓦殿观普贤圣蹟一宿后次日始下夜卧伏虎寺北窗下泉鸣空涧如风雨大作彻夜不息每秋风起树落叶打门时闻萧萧摵摵之声又若人謦欬步履者疑有山魈伏藏焉稍闲便要回岳虎公与诸上人轮流设食款留不放行饮般若羹食穿篱菜烧蕨笋煮香秔五人者相与岸帻褫带环坐引满谈道赋诗间以雅谑飘飘然如游阆苑登蓬壶不知形骸之累利欲之萌爲何物也软饱之暇弄笔窗间日对名山卽景有作因索观者众姑付梓人非敢云诗聊以纪斯游之胜而已因书其缘起而并记之岁在旃蒙单阏菊月望日游华银山记合州岁贡禹湛渱江华银渝东镇山也高出广岳邻合江北之表山脉自海宝山来卽高顶山地于合爲近于吾乡尤近横开屏障岚翠袭人十龄就傅时乡塾适相对不啻朝迎而暮送也五十年来足迹半天下而兹山独未一游山灵冷笑久矣咸丰壬子秋挽冯悫士游焉将行舆夫言剥刀岭二十四牛掉尾及舍身岩之险悫士惧而迟其行予强之乃从闫王沟寻径入攀藤萝蹈荆棘迍邅继以顚仆予亦几几乎中道而返顾山顶出没云雾时隐时见山林若相招然复念所歴已逾山之半又安可于咫尺间生退悔心于是贾余勇而接厉之心无他注力已竭而行不少休遂达欢喜坪得观所谓仙人石立如簇笋眠如横烟危如崩云矫如凌空怪奇不可名状者直令人目惊而心悸此当爲山中第一胜境也地去山顶数里道亦渐坦惫极肩舆至山寺坐稍定歴殿七始跻绝顶上祀铜普贤像每年朝礼者不下十余万人然后知震旦峩眉外又别有此大道场也惟宝鼎名颇近俗宜易之曰普贤鼎夫三摩地岂宝人间法物崇以大士名庶明上乘而镇下方欤俯览一周宕渠九曲自东而西嘉陵江影若疋练北来相滙南望巴渝涂山缙云细若烟点斯诚极宇内之大观也俄顷云铺成海一无所见徐步归宿于观音楼天曙卧未起闻舆夫唿曰今日更清朗予亟披衣下楼云已四合仍一无所见而大雨骤至山自江北来路坦夷邻自南堂来路极陡岳至剥刀岭来路陡不可言惟闫王沟路稍平而着足难看山未携雨具因与悫士商从南堂归舆夫曰南堂路纡廿余里不如从剥刀岭归路虽陡而较近听之冐雨肩舆下欢喜坪仙人石立雨中又不啻含泪而送也随下舍身巖下二十四牛掉尾下剥刀岭路左右俱万丈深涧而山铺云海行若平地其普贤显灵使游客绝无惊恐乎出山过伏虎寺访虎溪上人回顾山顶固高在青天上矣兹山不特永作渝东之镇其灵秀方将与峩眉争雄长惜僻处一隅爲骚人墨客所不到题咏较少遂让匡庐武彛天台雁荡独称奇于天下亦如高隐者流长埋没于泉石眞可慨也其中幽胜甚伙且俟他日重游歴歴标出大彰山灵之秘奥兹特纪其所见一二以告后之游兹山者序华银山胜蹟序碧云庵僧本宽华银山治东南百九十里由大溪口沿溪而入四山环抱别开一境豁然平厰髣髴桃源中有寺曰东林国初僧心静建二水潆洄诸峯拱峙楼台倒影直侵波中寺前古柏二大二十围高十丈形状週遮如盖仁和进士费公成勋于院后建小亭额曰听秋题联云飞来脱叶秋先得澹入遥岑雨易成涉溪溯流而上里许则有崇福堂俗唿觉庵先朝旧蹟也明季兵燬康熙初僧普慧就其故址重建殿宇费公于寺后芟棘结亭号金粟山房有诗循右而上可半里许境静林闲幽篁匝布翠柏环遮上有高峰状类狻猊费公拟名小狮子林并系以律葢此峯乃崇福伏虎二寺之主山也下有寺曰伏虎殿阁宏厰半隐半现蹲踞其中右有客室室后小楼下临荷沼锦鳞泳游竹柏週罗槛外溪声恍来天际费公额其楼曰木石居赋诗一律并题联云峯势隔林小泉声入寺多由此前进山峯连路渐危险仰视华银挿汉冲霄登高之程自此始矣约行七八里许有寺曰黄龙卽蒲坂张公记中所云大方堂也因年远凋残僧源耀重加修葺故易今名背临峻岭环绕深溪丛林密护亦颇幽奇干隆戊戌新安王公廷取题一联云半岭三间屋空山一个僧缘岭直上又七八里许曰白云庵巉巖万仭竹树蒨密非亭午不见日寺踞其下俯视渠江宛在目前庵后一径磴斜石滑险仄崎岖上逼高巖下临深壑曲折回环俨如之字悬空者二十有四俗唿二十四道牛掉尾王公别其名曰之悬道巖穷险尽忽有巨坪曰欢喜行人至此得以少憇翘首银峯别有一天回视诸郡如上界之视寰区顿觉心旷神怡浑忘人世循途前行路颇康庄抱山左旋可里半则抵华银绝顶矣觉鑑上人六十寿序台州进士江苏知县罗衡玉亭攷卍胸眞权之义觉性空空遡莲眼埀照之灵鑑光炯炯拈花微笑已隐悟乎六通面壁观心更显离乎八垢千言莲花偈顿使万缘悉空一串牟尼珠何处纎尘得染是以菩提明镜旣非树而非台枯木寒灰亦何思而何虑然而绛云威盖人间开舍利之城绿玉爲阶海上现辟支之佛莲河葱岭给孤不惜布金鹫苑猿江大士曾爲舍室擕囊游奉化之地衣与谁裁持钵入舍卫之乡食亦云乞况沙弥继继子孙绳绳一坞白云未堪香积作饭两间明月奚当辱铠成衣鹿苑鸡园香界中漫矜涅槃之乐鹏耆鹰俊净域内尤赖助众之勋岳之境伏虎寺者居华银之阳擅毘城之胜青峯翠岫映佛髻以长偕冻雪晴云共天花而并灿筠笼笋箬风送茶舲蕙亩松寮雨沾梅屐展尘寰之净境洵欲界之仙都寺爲崇福分支创于干隆初载源辉禅师始建续禧禅师增修今之住持则觉鑑上人禧之孙辉之元孙也俗姓冯氏原籍邻邑幼而落发本寺徒于本修和尚篱边薙草不懈精勤山畔樵苏自安苦行栽松荷锸竖兰若之伟观俊矩严规矢香城之宏愿仔肩则一身是胆创置则百废俱兴生面顿开芟尽法堂之草先型逾辟彩凝榱栋之云古涧寒流灿乎云楣樛葛灵峯郁起烂若绣阁翚飞欲效维摩宏施无妨阿难四望于邻于合于岳遥联沃壤绿畴承辉承禧承修允足荣宗耀祖粢盛黍稷供王税于耏门典座饭头资圣财于慈室翳彼瓶钵到处何数守清之生涯不假篮梅盛来遹丰伊蒲之供养夫释门通于俗弓冶箕裘尤期肯构而肯堂方外譬诸朝股肱耳目端借汝爲而汝翼顿使福地日辟祇林增辉更以开士奋兴妙台永耀苏金自裕弥开演法之缘许宅无烦已宏皈依之路灌花卓钖之处法喜羣宗挿草唱缘之余灯传永借舍利有子卽叶克家之占梵王有臣允爲扶鼎之器信足振空门之衰习而竖一相之先声且夫五衍之车承载靡尽八功之水润丐何穷壹意专封第效二何之佞锐情节啬卒亏九根之慈则是濬冲持筹安冀竿头进步祖约障簏殊愧丈室澄心逐末致竞于锥刀臭味殊异乎薝卜也上人则内有大德与人无争外有胜行乐善不倦芭蕉爲影虽剥已而何辞琉璃在心每舍身而不吝分财敎善蜀宪之奖借匪虚远播义声董侯之题额共着彼叚晖感异恒以俗而奉僧而兰陀多情转以僧而济俗灯然多宝无非醒尘世之沉迷经演三车第以救众生之热恼好德忘已岂惟振彼宗风赤心爲人斯已得其大意抑闻香山固号禅伯谪仙亦托如来安心岂无工夫得道应须慧业梵门高座定始文人福舍元机不出儒理上人身居法界心慕儒风唐宋八家味前贤英华之妙纲目一鑑览千古得失之林钟繇评来罔非胸中故物麟笔订处时博座上新知或手披而口吟亦操觚而染翰连篇累牍抒接引之宏慈咏史述怀志不尽之感慨操行则竞竞循墻之戒矢口则凛凛白圭之箴旣已爲僧而若非专爲僧不急学佛乃正深于学佛以视灵区茫若梵呗了然援彼例兹孰得谁失名理不昧敛之卽十行之功恒性克明推之卽三乘之用灯名破暗非从暗中得来镜号返迷正向迷处磨去他年谛融以二直会其眞此日戒凛以三且先乎慧又岂特辉佛宇广福田爲功灵山贻泽世冑已哉兹以年逢知化人仰高风乌止云飞悉供法器松涛竹浪足养道心悟始达于三空禅能参乎一味长伴金色环珮永沐日月之辉用凭玉齿辐轮潜通髓骨之蕴云尔重修光明寺铁瓦殿序邑恩贡陈令德古有官寺无佛寺自汉明帝时西僧摩腾入中国诏建白马寺居之后因改官寺曰衙而佛剎遂独专夫寺之名寺之内梵宇层出莫可识别则各以所奉之佛名之曰某殿殿有高卑有上下则又以最高而上者爲之主焉光明寺踞华银山巓殿凡七重昔人于诸殿之上别构普贤一殿殿高风烈覆以铁瓦于是僧与俗咸舍其普贤殿之名唿之曰铁瓦殿云铁瓦之制厚五分濶尺二寸长三尺有奇管以钉界以桷承以板柱密而梁巨虽大风撼山宴如也各寺住持清虚虎溪等因年久渐就剥蚀镕旧瓦铸新瓦桷弱者去之板簿者更之捐常住募十方凡十年告厥成功乃书其巓末而问序于余余谓古今之变高岸爲谷不特夏禹茅茨汉武柏梁与刼灰同尽卽魏氏雀台澄泥之瓦周公礼殿上下之石今皆无有存者独兹铁瓦一殿自唐而宋而元遥遥千有余载至明嘉靖间而僧德香奉勅修之季年遭兵燹至国朝顺治间而僧照圆由江南虎邱入蜀修之中间燬于火阖山僧众复修之今甫及百年鏥损未甚而清虚虎溪等又修之母亦普贤之灵默爲护祐故叠生此大力法嗣以维持之欤何其相沿相袭继继承承而无替也或曰明成化中僧性空采铜铸三大士像于兹殿干隆二十六年之灾观音文殊皆燬而普贤独以无恙普贤盖降神于是是说也第弗深考然释典载须达挐长者于祇树园中运金布地爲佛购立精舍以铁盖屋匪徒御风抑亦观美也况夫庙貌严则神灵益着今而后朝山者登其堂瞻其容参丰干之禅下闾邱之拜如见当年国清寺围炉笑语时矣是爲序虎溪诗藁序陇西翰林岳池知县武尙仁静由正当公牍烦冗间得寄来近体古体若干首披之不忍释手竭一昼夜之目力心力高吟之低唱之狂唿之几度击破唾壶矣盖虎公心术端学业醇发之歌咏独抒性眞不标榜汉魏自然声希味淡不依附晋唐自然力果神完直驾宋元而上之是能自成一家人之杰亦地之灵耳华银最高诗有峭气华银最幽诗有逸气华银最寒诗有清气华银最险诗有奇气以及阴厓暗谷蒸爲沉郁气夔舞魖啸运爲光怪气琪树珍花结爲韶秀气虎踞熊搏发爲雄健气泉咽瀑飞气故流畅鹘啼鹤唳气故高闲山之灵不可测诗之妙不可名从此造就更不能知其所极矣吾爲虎溪幸吾实爲华银幸也喜而挥之不计词之工拙耳虎溪禅师诗稿序邑会司可学复初释尚颜读齐巳上人集雅调如周颂清和胜舜絃又白云忆沅禅师空存黄面老不见白头僧诵此二诗古禅那多以进道相勉朂生死重交情其人固有特出而不可冺者予读虎溪我师诗有深恫焉师名昌言居华银之伏虎寺寺外有溪曰虎溪因以爲号性嗜吟咏多怡情山水歌颂赠投之作本性情而循格律有唐四僧风当少壮时读儒书习爲文章屡踬场屋郁其所蓄不得奋见于事业乃薙染归空绝浮华甘淡泊清斋禅诵之暇而于诸子百家手不停披其好学笃志固不因习于佛而或怠也然平生喜览名胜凡江山之好登望之乐道虽遥而不倦于游焉曩日偕予揽合阳安汉诸名区得与当世巨公名士往来唱酬或状云山之雄丽而𡵽岳起笔端或写涧溪之断续而声留纸上或访古寻幽溯高人之故址或飞牋刻竹叙情致以缠绵师之胸次高迈故其发爲诗歌不让贯休祕演佛印参寥专美于前也丙辰夏武公静山太史因公至寺师以手辑银山志稿并着古体近体若干首求公点定公评以不标榜汉魏自然声希味淡不依附晋唐自然力果神完直驾宋元而上是能自成一家乃以法门别有眞三昧除却诗人不上乘之句赠之将欲梓行而未果也公后署篆广邑客岁秋杪予以离垢山房吟草就正于公而师亦适逢其会相与联床紫金山麓得与静公竟日谈诗以适人生之乐何其盛也未几师以天气酷热得中暑疾归山七日而没噫虎床犹在龙钵已倾何其携履之速耶当其屏山啸咏篆水联唫想像犹在目前念存亡离合人事变迁又不禁感嘅系之矣静公闻其死太息久之恐诗稿散失亟命其徒裒帙成集题曰虎溪诗稿手书序文属予校付剞劂并弁数语以广其传嗟乎师之诗静公评之详矣如七宝光明藏有目共赏如云雷音狮子吼有耳能闻自足流传震旦厯千秋而不湮灭者也但今日山根三尺墓人口数联诗纵敎鹤放青山常思支老未必莲栽白社再晤远公谨缀数语于编首诚以伤知心之不再生死重交情之意耳至于师之履厯具志状中故不复列考华银山殿宇考碧云庵僧本宽华银山脉发终南蜿蜒磅礴绵亘千余里至合邻广岳等八州县之交陡起一峯崚峋峻峭直摩霄汉千山竞赴万壑奔趋实八邑之雄观也唐至德间四民襄金于峯巓建瑞峯禅寺肖普贤大士像歴宋元至明成化二十一年山衲性空以铜铸文殊普贤观音三大士像高六尺铜鼎一高二尺铁门阈一铁象一嘉靖二十八年普贤大士着灵异寺僧德香奉勅重建铁瓦殿围楼丛剎十有二层更其寺曰光明禅寺刋石二尚存迨明季兵燹尽成灰烬惟三大士铜像曁铁瓦无恙国朝顺治辛丑岁僧照圆海湛自虎邱入蜀卓钖于兹山矢志修葺率其徒众艰辛万状歴十年而殿始告成焉干隆二十年寺遭回禄文殊观音二铜像俱燬独普贤铜像无恙方火发时殿之嵴樑坠落普贤大士指尖火灭樑仍架指不燬而指亦毫无所损是以至今独供普贤大士像山高二十余里峯顶周围十里许形如鼎故俗唿曰宝鼎每夏秋有浓云罩顶必雨乡人尝以爲雨占云华银山脉攷禹湛渱红华银高峙五邑外南走结江北城西走结钓鱼城自是渝东镇山试爲溯其发脉书云嶓冡导漾东流爲汉则嘉陵江本西汉水之正流宕渠乃西汉水之支江兹山应从嶓冡山来由西趋东緜亘数千里中由太平至城口崇冈叠岭三省边防在焉左兴元诸水会东汉水由汉口入江右巴绥诸水爲宕渠源流经云门山会嘉陵江由合至渝入江是东西汉水界兹山之大槪也山自城口分枝噼脉蜿蜒磅礴左趋汉结荆州右趋江结夔州结宜昌地步殆不可以道里计是嶓冡山支干之究竟也兹山由城口至新宁逆转复由东趋西泝大江而上行至大竹突起云雾山耸入霄汉行至广安天池过崃顿起海宝山实爲兹山近脉彼以爲终南发脉者不知东汉水界之也以爲南干分者不知川省龙由甘肃来左一枝由白马关趋重庆潜沱界之左二枝由七曲山趋合州涪雒界之右一枝由雪山相岭分爲青城峩眉岷江界之右二枝则三杂谷诸夷地蒙江界之若南干自西番分脉由西藏过崃地结十省而尾尽于雁荡于蜀一界岷江二界大渡河三界马湖江与华银地隔数千里其中山川道路半爲予与友人唐爱庐游履之所经者知此不惟兹山之原委明卽全川之舆图亦了如指掌也据书考定庶来游者知山脉之所自云华银山光明寺厯代宗派考释隆昂粤稽七佛出世之后西天则有二十八祖东土则有六祖盖第六祖卽曹溪名慧能号大鑑出门下者三十有三人或隐或显莫能罄记惟有二大宗并立震旦相传弗替而复分爲五枝者如青源山静居寺行思禅师出三宗爲曹洞云门法眼是也一南岳怀让禅师出二宗爲沩仰临济是也所谓一花献瑞五叶流芳不信然耶我始祖照圆恭值国朝定鼎由江南虎𠀌丘入蜀卓钖华银宏开道场堂构相承衣钵相继迄今又十有五世矣而溯厥渊源上从南岳怀让传马祖道一一传百丈怀海海传沩山灵祐黄蘖希运祐传仰山慧寂立宗名曰沩仰运传临济义玄以后旁枝横出分宗立派者四十有七家难于备载惟有智慧清净四十八字出自碧峯寺突空智板所传此是临济正宗华银授受之嫡派也昂也不学且生也晚以管窥之见纪薪传之遥俾后之览者数典不忘其祖至如来无上妙法不立文字敎外别传又非钝根如昂所知也是所望大善知识者益谦上人诗集序翰林院编修蒋璧方辑述自唐以前儒与佛老争自宋以后佛老不能与儒争佛自东汉入中国气燄隆隆驾老氏而上之圣人之道不絶如线者五六百年其时天子以至公卿大夫士庻人皆沉溺于其中或乃尊居九五舍身佛寺臣子又从而赎之其惑如此天下不可得而治故六朝之时中原鼎沸臣不君其君子不父其父伦理既乖纲解纽绝空虚寂灭之效也自韩愈氏作原道大其声而疾唿之数百年浸淫沉酣如醉如梦至是而稍觉逮程朱诸子起于有宋吾道益以大明无论尊崇佛老者偶惑于福田利益断不能舍吾君臣父子夫妇昆弟朋友之大伦以入于虚无卽佛老之徒业有託而逃于其中其发于至性出于本心者肫然油然不能自己往往生死养葬于其亲兼能尊礼其伯叔友爱其兄弟情谊周浃若无以异于吾人之爲者乃知圣人之道大昌黎程朱诸大儒之功爲不在禹下者也吾友丁君至堂纯笃士也与释益谦交有年时爲予称之旣又稍与往还益习其爲人盖释其名而儒其行者昌黎有云于是乎忘令纵之爲释氏之子也吾于益谦亦云益谦喜爲诗所存已过百首惜僻处方隅所与交游少奇杰瑰异之士益谦之名不大显于时其所爲诗性灵有余或意之所至才力间有不逮其琅琅可诵者要能独出其意见书其所自得然吾与至堂之所以友益谦者借诗爲縁而犹不专在其诗也观其生死养葬于其亲于伯叔兄弟子姪间无不曲尽其恩谊有吾人之所未能者墨者夷之见孟子不直则道不见今益谦之道儒者之道也不待直之而道见矣夫益谦释也而能爲儒则佛老不能与儒争者此其一证也此盖私得于中未尝轻出以示人今于益谦发之矣他日益谦梓其诗即以是弁之益谦今年求书参儒者禅四字镌之墓门爲儒其素志也既归其诗思有以序之第爲寻常推奖之词不足以及远故迟之又久笔不得下特欲从其大者立论不苟于行文抑足以传益谦也姑藏诸笥暂勿以示人或以爲惊世而骇俗失其旨矣书后铭清虚老和尚塔铭僧昌言金粟山房华银胜蹟也中有一代眞僧觉萨老和尚号清虚俗姓高父廷彰公母胡氏生甫七龄祝发缁门皈依离尘公爲徒踰二载遭达匪不靖蹂躏乡境离尘公襁䙖以逃艰苦备尝数濒于危而卒无害里人异之少性纯谨慧根坚定不染尘氛离尘公训以昕夕功课无时豫怠暇则旁参儒理诸子百家尝寓目焉乃其爲䫉貌也方口大颐贝齿月面珠火埀眉丹砂在手眼光灼灼如崖下电望之厉卽之温覩相未言而钦迟之心已悚然动矣性喜莳花园次种植数百本枮桩异卉点缀其中慇懃灌漑借以涵养性灵有时与诸大弟子破颜微笑卽谓得西来祖意爲拈花后身可也壮岁住持寺务崇尚节俭时出衣钵余赀辉煌殿阁修砌山门垣墻石级齿齿如藩如墉髣髴舍卫祗园广八十顷林壑焉间尝爲华银纪纲大事凡有培护名山者补缺救獘弊罔弗竭力经营求止于至善而后卽安至于方外国中一切救灾恤患济人利物诸大善缘一以慈悲心出之其功德庄严爲不可思议已近今年届古稀景逼桑榆知色身是幻悟泡影非眞爰卜休龛预备将来伫看灯光熌烁愿作不灭之灯且喜寿藏玲珑以俟无量之寿云尔铭曰释迦牟尼号曰金粟公之前身本来面目戒行谨严性根纯笃是空非空无欲可欲如金在镕如玉在璞镇我名山华银之福谁嗣法音宗风可复于万斯年传灯宝录虎溪和尚墓志铭武尚仁静山咸丰乙卯予宰岳池下车卽闻虎溪名旋以亢旱赴乡劝赈遇于华银之阳一见如故始信结缘不浅也嘱其倡先立局大溪一隅向称瘠区而民得免莩者皆虎溪力以诗记之后诗筒往来埀七八年旋调賨城虎溪不时过从讵料于是年八月圆寂闻讣之下欷歔累日令复初上人与其徒隆昂搜其生平着作得古今体若干首亲点评之付之剞劂列序于篇首是必传之技也今小住果城闻表塔有期适其徒隆悥请铭以寿𤦹䂥玟铭曰嗟嗟虎溪秉性纯孝卽其所学悉承阃敎负薪舞斑是博一笑万念皆空劬劳欲报嗟嗟虎溪敏慧性成每一落纸鬼号神惊翰逾怀智谛妙远生居然一家实副其名嗟嗟虎溪动必协义缔造艰难无微不至铁殿埀成经楼具备铅刀之割聊且一试嗟嗟虎溪是儒是禅我欲质之莫名其然惟我与尔非今世缘音容渺渺转瞬三年嗟嗟虎溪尔事已毕达者观之生死如一五十四年何得何失纵有铭兮仍无须乎史笔复初长老塔志铭释隆昂治东三十里㝹峯山相传一代名僧可学法讳澄源号复初一号拈花使者父姓周母王氏师幼多诸病缘卽矢愿出家父母禁之不可识者谓其有夙根焉投心静公薙染爲弟子禅诵之暇喜读儒书于经传子史汲精华而去糟粕发爲文章笔力高古诗宗齐已九僧辈兼工篆𨽻一时老师宿儒咸器重之壮岁接理寺务勤劳数年丛林大有起色巍然改观嗣城中灵祖祠黄州馆併延师驻钖慧业精进声华愈隆都人士与结莲社互相唱和无论也卽郑明府淡太守孙太史陆剌史汪内翰诸公皆喜与师游较昌黎之于大顚少游之于佛印不啻焉且以选佛场作选官任会司十余年克称厥职凡岳门歴任贤侯咸欣然嘉美以爲得人非有高行大德阐宗风而登上乘者乌能若是乎昂少时曾至县请谒倾襟接谈见其风度端凝如渊渟岳峙一尘不染良久别去后咸丰辛亥春师来游华银与吾师虎溪交最久重相会晤自是借爲师资每学韵语多赖其手删订师论诗法律精细金鍼度人不肯一语寄人篱下见有可采之句輙称道弗置其诱掖后进类多如此师精力过人事虽繁冗布置得宜坐客常满谈论风生而于学问之道未尝一刻稍疎着有离垢山房草尚未付梓武公太史已爲之序知将来传之无穷也抑按邑乘所载㝹峯自唐中宗时嵩岳元珪禅师开建阅千余年后得师主席此山光大祖庭人天瞻仰师无乃嵩岳前身耶今者行年六十其徒清修上人爲师预备昙龛谨以铭请用寿𤦹䂥玟铭曰惠远在晋无本在唐陶公韩子擕手同行师生盛世实副名扬结香火缘登翰墨场太史怀武京兆忆张赋诗赠答千载流芳年届知化德业弥彰寿逾马祖躯似支郎渠水荡荡㝹山苍苍岿然灵墖山高水长益谦上人生圹志铭己卯科举人丁树诚治棠益谦师名隆昂别号驹如静山武公所钖也俗姓张东里五马桥人幼披剃崇福寺有慧根儒书梵夹过目能了游陈镜堂张韵松先生之门工古文时艺于诗尤长虎溪上人者银山诗僧也系师叔辈行梵行清高与武静山孙小峯两太史飞笺赌韵作方外交师常侍侧被其沾漑而诗益昌偶一落笔四座皆惊诸名公爲之忭舞咸谓虎溪有替人矣所着诗集盈尺悉付武太史点定太史评其咀嚼冰雪吐纳风云镌之枣梨足以镇压名山永作鸿宝间亦寄予斟酌读至佳处輙睂舞色飞欲唤奈何师于此道如韩信建大将旗鼓出井陉口卽健于诗者亦退军三舍非止予劲敌已也平生大笔墨见于银山一志银山地大物博埋汲草莱数千年自山志修成而一邱一壑一木一石若不翼飞不胫走世遂无不知有银山者地以人传信矣哉师于诗文外颇饶干济才银山挖煤大案厯府州县未定师耻山宝尽洩无以出云雨而慰苍生也乃投词臬署始蒙昭雪山顶铁瓦殿程功浩大卒能聚数州之铁合同而化使华严楼阁现于弹指晚岁移居双鹤寺先是寺僧乏人常住灯田典当几尽经师整顿汶阳悉返兼能别开生靣闬闳大启以补前功所未及师临大事常有静气天花乱落指挥如意迄今四十八菴有重务咸咨访焉予尝谓师具僧一行沈近思之才而无其遇使得会际风云当不仅文字见长惜乎其小试之耳师虽托身空门雅不是火化之说谓父母之身全归全受卽佛家所云一丝不挂者以心性言非以血肉之躯言也因于寺侧自营茧室以藏其精聚石凿龛崇封四尺丰碑累累而志铭阙如予与师神交最久逾十年始蒙其靣接谈时肺腑尽吐每一相思诗笺往来如云故师之顚末非予莫悉墓志之作虽笔墨陋劣不能辞也师生于年月日时西归年月俟异日刋诸石貎魁梧丰颐广颡和气满容令人不饮心醉徒三有能得者姿禀超凡惜早化去今骚坛一灯尚未传人然银山天挺奇秀其灵气之钟必生灵一齐己辈承乏其间付师正法眼藏者师其勿悲铭曰大雄殿侧是爲益谦师之垄平田万顷突起一峯势如莲花仰捧预修生圹旣固且巩迨只履西归墓木已拱师之诗名长留天地巍巍与银山并耸其精灵结聚于斯或化作云飞化作泉涌普贤有灵恨吾师不归骨于山陇予谓此卽银山之分支地脉常通而不壅红柏重生师当再来就此地可认三生旧踵予爲此铭万岁千秋后可歌以祭其冡又铭廪生陈籛龄次铿释不侠则不奇君不见华银僧能爲人所不能爲释不儒则不雅君不见华银僧受业于诸老先生之门下诗有奇气典博而出以约如金在镕如刄在割文有雅致于山志集其大成华严楼阁弹指纷呈此特其风雅之所洩而未足见其才气之勃发乌金窃掘山宝几空非师定案兴云何从铁瓦损鏥山灵减色非师聚材壮观何捷双鹤飞去田莱未删佛面无光僧寮半间非师奋发兴复何年师之力以暇而整师之识以深而稳书札往来大都名流并无郭解亦无曺曹邱年踰五十预修生圹如司空图觞咏其上丁子志之诸友咏之余也不敏铭以赠之行状清虚老和尚行状僧昌言咸丰辛亥春清明前三日登山顶扫祖塔次履銕门阈入普贤殿瞥见铁鏥瓦穿烟雨漏滴涔涔下感喟弥曰归白虚公曁阖山大众谋托钵重铸虚公可其请阖山大众亦怂恿观成越六载未蒇厥事今年秋抄持簿出山甫抵合阳白华山未几山中遣急足伻来云虚公已于十月初五日跌坐金粟山房泊然而化矣亟束装星夜还山泪如雨下已而阖山大众恋慕瞻仰追维生平行实惧其久而就湮也爰隶其大者嘱言载笔而爲之状公生平爲人端严谨厚具有出世根行年甫七岁卽辞亲皈佛旣长涕泣思亲孺慕不忘乌鸟私情随分自尽两尊人下世丧葬尽礼卽岁时展墓犹依依然念生我劬劳不置也其至性肫挚如此居恒读书晓大义以爲食毛践土当报国恩每月朔望之晨亲登华严楼阁赞拜宣扬其音如钟祝釐圣寿无疆惟休因之课诵勤劬无间寒燠如是者数十年如一日本山大众以时往来敬礼如宾相朂以义无论智愚顽懦视如一体初无人我相至言也入山二十余年朝夕过从聆其盛德谦光年分尊卑形迹俱忘每商确银山大事虚心谘访抑抑如也攷净土圣贤集所载耆德尊宿志行超妙不一其状求其性根坚定眞体内充如我公者寥寥无几世徒见其沉静寡言如愚若讷而不知此山自唐朝开建以来千有余年逮今象季山风日下法运中衰天特生我公起而振兴之所以不作金刚努目但效菩萨低眉以维持调护于其间而山气爲之日灵宗风赖以不坠此其故固未易一二爲外人道也晚年退休林下倐遘脚疾及大渐遂大定七日而终十一月十五日正值入塔之吉大众云集栴檀围绕重覩舍利放光合掌恭敬惊喜赞叹迹其生平行述详志窣堵波头无庸赘录兹特撮合其大凡如此呜唿公之寿正七十耳公之行且千秋矣他日者銕瓦铸成行当序列事状载诸华银志乘以与此山并传不朽师叔虎溪上人行状隆昂华银自海天公西归阅数十年出我师虎溪至咸丰辛酉秋一至渝州三至賨城皆值炎天烈日出山七日而病病至七日而归归仅七日而没呜唿昂于师叔姪也亦师弟也生平嘉言懿行惟昂得见闻最眞倘任久而就湮恐无以慰师于地下也爰含悲濡墨撮合其大凡于篇俟立言君子有以裁之师法讳昌言字文林号虎溪俗姓万长寿县人春秋二十有二始依伏虎寺明镜公出家时邑宰余公福谦滇南名进士也因公至寺师以诗文就正评点之余荷蒙奖借卽以方外门生唿之并赠以诗採风者已载入邑乘厥后黔南进士张公子敏左绵孙太史小峯广安淡观察星亭皆与结文字因缘赋诗赠答书札往来一时声名之盛不减庐山惠远金山佛印之风焉师素性好静不耐烦剧然于义所当爲之事独毅然力爲弗辞曩时明镜公曾于合州捐银一千两以兴学校公圆寂前住持僧仍将原银借回是以十载馆未成至师监理寺事嘅然曰先师之善举何可没也时因前负重债出售寺产卽于田价内拨银一千八百有奇交董事吴元奎张淑菴等迄今买业施茶塆建馆曰瑞峯乡学延师主讲培植人才合州剌史程雨琴学使支少鹤二公义之至若山路崎岖由白云菴上宝鼎巉巖绝壁鸟道羊肠加以乱石钉路由太平沟过邻水丁巳春山水陡涨路尽冲崩行人皆苦之师与玉山上人倡首重修凿巖腹爲路石胜金刚坚不可破以火煅炼用炭至六万余觔之多至今履险如夷人皆啧啧称善不置山顶普贤殿覆以铁瓦歴年久远铁鏥瓦穿亦几几乎不蔽风雨师偕阖山僧众筹画经营同倾己囊併募十方迟至十年之久铁聚六州瓦始铸成所费不赀其劳瘁盖可想也山中遇有大事虚心咨访一似无才可展及其见诸设施老成持重计画无少差缺所以山气爲之日灵宗风赖以不坠而复无纎悉矜伐之心恭敬事上慈悲处众周旋晋接之间蔼然善气迎人以是人咸尊之亲之称之曰先生诲寺中后辈尝云欲悟禅理必读儒书恒延名师于寺训课如卿铭堂冯云岑两前辈并昂受业如黄响泉杜适菴师皆其西宾而尊崇师道独有远过乎人者师自入山以来德行事功歴歴可纪善书工诗名动数州县或恐爲造物所忌每与昂私相谓曰吾宜收敛才华灭迹销声优游林下以终天年忽于乙卯春作兰亭序诗受知邑侯武公静山太史嗣后委办赈局团练防堵诸大端皆能克称厥职武公益器重之题赠甚伙不能备录中有句云而今且化慈云去不爲作霖不出山又云诗僧与我性情同惟让诗僧煅鍊工可谓倾倒之至併将平日所辑华银志藁与华银诗钞敦请校政颇见许可命速付梓倘天假数年得坐镇兹山将来着作之富德望之隆又未知何如也顾行年五十有四而止匪特赴葬者咨嗟叹息众口一词卽远至岳门如顾霁崖刘乐溪何竺斋诸公曁复初上人皆遣使致弔其生前笃于友谊不更可想见与呜唿昂年十二时从师课读两月卽出就外傅恒于馆中作文师必索而览之以验进益是昂今日稍识之无粗知韵语皆师诱掖奖劝之德有以赐之而今已矣勿复覩矣古人有言千秋万世名寂寞身后事早知师之名得与此山并传吾师虽没未尝没也谨状疏华银山重铸铁瓦募疏隆昂佛超刼火重现虚空鼎镇嵴梁上摩霄汉雪压则危崖欲裂搏埴何需风狂则大木俱倾琉璃乌有覆来屋顶固尝思绕指之柔数去钉头亦何取鸣雷之喻延墨客骚人于上界阈过铁门承龙文凤诏于前朝殿修铁瓦当夫莲台掩映松栋辉煌见载弄之良材喜陶镕之巧匠质呈坚劲偕银砮入禹贡之书缝掩参差如帛缕载阿房之赋然而铁多云鏥瓦已非坚烟销日炙之中偕金并烁雾岭冰山之上与砚同穿阙孰弥缝易露云山于北向形皆苦窳难遮风雨于东来壮华严楼阁之观铁还宜聚经沧海桑田之变瓦更当全遂乃出岫擕云瞻韩访戴缘深香火祇愁处士攒眉交有布衣莫笑丰干饶舌方谓家输尺璧与世无争更思人餽兼金从吾所好补天炼石曾记女娲留带镇山尚怀苏子署头衔于汗简如登千佛名经布功德于灵山定取十年宰相沿门托钵看此时衣裓经行敎善分财待他日衲裙报谢炉凭天地炭借阴阳瓦约千百亿章铁搜四十三县镕成一片与钖花雷斧而争光上盖七重比琼室瑶台而并美继二百余年之公案此日落成爲四十八剎之主山同心举废又岂红炉雪点空添一段寓言白战体裁徒作三冬咏事也哉跋规约石刻跋邻水举人韦崇吉海天果修二上人僧中之杰出者也慷慨有大志时以兴利除害爲己任从前积习湔涤殆尽而果修上人之徒觉鑑夙能正直自守嘉庆戊辰秋与其师叔海天共相筹画特撰清规十六条以囊空费繁五载未就越壬申首夏适觉鑑总理众务将条约缮呈李董二公校阅无乖赏给印花命勒石以埀久远三上人卽于是冬紏集各房僧眷鸠工庇材不匝月而工已竣其费虽出于众而经营垫助则果修师徒居多焉余适南旋夙知三上人之苦心使合山果如所约将见耀禅灯振宗风行之而光前裕后者然后知三上人之贻谋深且远也酒酣耳热叹人之好善谁不如我爰濡笔以跋于后书方丈跋广安进士前任盐粮道淡春台星亭癸丑季秋余奉命督办蜀中团练由渝旋里道经大溪口适旅店阻雨兴殊索然因闻华银山之伏虎寺丛林古剎庙相庄严眞选佛场中第一胜境也特近往瞻仰逢虎溪上人相留款洽吐属风雅知爲名僧意甚重之今书方丈二字以颜其额聊效古人过虎溪相视而笑之意也书覆复初禅兄书昌言愚弟昌言和南敬覆复初禅兄弟自入山以来歴今二十余稔忆在儒家时曾读书史粗解韵事祝发后惟与二三弟子推敲学步从未尝轻履市廛亦罕与世人接谈其素性然也不意先师坐化监管寺务者负债多金阖寺公议请凭诸山同衣交弟接管鳌戴三山自忘其重抛弃书卷勉起应事盖不忍先师一生功行化爲烟云矣住理八年一切矩规从新整饬稍有起色又不料家君染恙无人奉侍汤药乃仍请诸山辞卸众议另举于是释负归省适因父病不起于去年正月去世弟也空桑增感风木生悲号淘大哭痛不欲生几至形骸骨立始而痛脚继而病疡如是者数月思无意于人世矣嗟唿父母生我敎育恩勤辛苦备尝于今春晖寸草一无可报写书至此不觉泪涔涔下何忍爲相知告也去秋寺中事起疉承法语勿负名山特遣人促归弟在苫块中未便任事及至腊底归来清查一切乃知本寺常住规模又经败坏凡灯田地土抵当过半栋朽榱崩势无如何终日枯坐愁山进退维谷又蒙法音询及近作眞令人汗下也刻下心烦意乱不知所从古人云闭戸时寻梦无人可说愁目前景况无可名状更从何处拈笔虽昔年曾有旧作然懒于存藁卽有存者不过时鸟候虫自鸣自己恐未免爲大雅齿冷也山中风景谅所周知未识此时何以敎我辱在知交百里关情倘遇鸿便尚祈覆示又不见故人又经数月矣客冬城中募铸铁瓦功德勾留日久多蒙鼎力深费清神临别拟约今春同游广合巴渝等处未知近日可得闲否如能解脱烦赐法音并示行期弟当束装以待城中各处诸名公慷慨捐助借重玉成容后图谢兹谨制墨石屏二方砚一枚分送刘乐溪先生顾霁崖诗友二处砚屏中刋泐二藁敬祈禅指免致方家齿冷也幸甚幸甚谨此荒函驰候清鉴并请禅安不庄又人生行乐耳师我相知渐近廿年矣离亭落月聚散如云每不胜怅怅然也独至今春行止起居饮食寝处共越四十余日登山临水咏古怀人联唫分韵一路勾留可谓师我一段奇缘亦极人生之一大快事也忆自合云门分袂恋恋情怀彼此同然但近无好音报我未知丈下与令门生启俊师何日抵县途次书怀之作或更慰我孤寂耶弟自初九日至涞滩卽于午间匆匆泊舟至渭溪越二日始归一路平安差堪告慰惟溪口地方突有顽云扰动然我归彼去殊觉未较若有飞语惟希释念此数项虽无关紧要特以鸿便附爲报知临池走笔语无伦次知师必不我鄙也未卜会集千万以保爱自重不宣答顾霁崖司马书霁崖社友吟坛接读前后两次手书行云流水亦庄亦雅知东坡之未忘参寥亦如参寥之有念东坡也仆近日株守茆庵如一片闲云懒卧山坳每日两顿清斋尚能徤饭古人云饥来吃饭困来眠箇中趣味仆自领之此外非敢与闻也又风雪坐我冰壶照人对此清景又不知长自闲人消寒图上添却几瓣梅花矣日昨寄来各诗捧读一过知闲中拈笔客次清谈未忘山中人也良友多情感愧交集前游合阳古圣温阳石泉诸上方途次写景得诗十余首随作随忘槪未存稿迄今回忆之可惜也承送来金刚经一函当卽藏之名山永爲镇宝雪中拈韵谢以小诗并附冬日见怀秋日感事之作均请校正爲祷又朶云飞来已月余矣邮筒报递因循未达负疚如何恕恕承惠湖笔徽墨精纸各种一一拜登如此多情啣谢不旣兼辱赠诗笺一幅观者如堵仆庄诵一过又不啻君我两人红灯夜雨对坐联唫时也供之诗龛不禁狂喜至若虚怀善下索观旧藁寸心百里致意殷勤且感且愧但仆素性懒残闲有题咏随手散去至今思之如忆故人怅怅如也兹承大敎搜集月余得诗一百余首其中有余醇轩明府评诗数首得之师弟德林处合州陈裕斋先生评诗数首得之唐德庵戴春轩二友人处其余未经评定者得之益谦诗衲处装潢成卷俱系小衲随意誊录并未编次惟祈唫坛详加校勘更祈转恳笑翁老人拈花使者墨香居士同舒法眼痛加斧削盖以诗中火候可以旁参絃外相知延𥩟甚切并非饰词也若能于加墨后惠赐题识更觉声价百倍矣望外之想时希恕我附具印章石四方前手书来时业命工人制就未合体式然犹未知此石可镌否如其可镌俟回音后再另磨制自易易事也山中白云不堪持赠区区鄙怀聊鸣谢悃不宣寄虎溪上人书楚南安福知县孙桐生仙源远隔问津无由月夕花晨倍萦离绪回忆当年诗酒怡情此心能毋慻慻迩来遥谂法祉多佳拈花微笑时又未知助多少佳句耶桐一行作吏百念俱灰两袖清风寒酸依旧昨权酃邑适兵戈扰攘赔累一身元年摄篆此间又是最瘠之区平生傲骨不解逢迎其奈苦债未偿犹作登场傀儡猪肝累人自怜亦堪自笑而茫茫宦海无边尚望大法门中普渡众生时慈航爲我一登彼岸则幸甚耳匆匆握管不尽神驰敬颂兴居春寒料峭珍重万千答益谦书禹湛顷奉瑶华深蒙藻餙艳吐莲花之舌笔亦生香光生卍字之胸文皆成篆允标名山之形胜大结文字之因缘不转法轮长留奕叶奖之逾分愧也何如惟是作序非难谓作序不阅志稿则无可下笔以序不仅言山之来去山之名胜已也仆阅山志甚伙繁而佳者惟雁荡志少而佳者惟方山志如峩眉志尚不免芜秽其中可传只范石湖游记与蒋太史志余诗惟破山最佳其应删者指不胜屈以华银山秀拔幽深自开辟埋没至今今欲模范以传万世原非易易岂匆遽爲之讵足以问世总之事关着述考証多则疵病少大法船原非一手一足便能渡也窃爲商之将志稿取来一阅可刻卽刻应删改不嫌删改取其精不取其多普贤有灵当不使大善举留爲后来吹求如不便取回来州同往一阅亦可特此奉复谨请慧照不一答隆昂书武尚仁驹如上人法座计自賨署分袂匆匆三易袷绵人生萍泊言之浩叹昨复老偕悥师抵果借询起居并谭及寄怀一篇感甚念甚早知覊留两载悔不游宝剎可以慰旅愁也然以倚闾望切恨不插翼日来接舍报徧地疮痍幸童谣有绿豆红豆留下巩昌一绺数年距百里内人不知何以免大刼且自汉中贼退道路捔达拟春暮或舟或陆薄言旋归正不测中途如何耳顷得手圅钖我锦归兼致多珍如数拜登三百里外令人铭泐无曁大槀并墨石拟尽力校阅涂鸦后交妥人转寄断不至沉浮也畧瞬篇什眞非复吴下阿蒙从此精求虎公不得专前矣拭目盻之仆家居数朝拟北上作易辙想有缘得麾蜀中相见谅不远耳泐此言谢载候清祺不一驹如字面照昂字拟赠法号作异日记会耳答益谦书吴新德前过宝剎赏雨看花谈诗品酒饱伊蒲之馔惠珠玉之章别后时相念也昨于软红尘里忽覩一朶慈云自灵山飞来披读之次生大喜欢稔知上人蒲团寂定竹院逍遥备享山水清福眞不受俗尘半点侵者如弟辈世缘扰攘草草劳人旣自怜又自笑也写怀尊作是静中有悟语深得我佛随缘之义异日如来大法船中定当首屈一座以视拙作忧时感事之诗不啻一高登极乐一未脱若趣不可同日语矣过蒙推奖弥增惭怍在溪口奉酬一律仓卒口占只堪一哂閙市中又无趁手笔墨故未缮写今特草呈卽请郢削瓯北诗钞已入清赏此老词坛雄伯与袁蒋齐名虽间露斧凿之迹而才华淹博魄力沉雄能入木三分穿皮七扎鄙见畧窥及此知箇中人自有定评也近贼信渐逼未知扫荡何日俟稍平静时秋试之举再定行止耳因蒙齿及用便附闻冗中覆此语无伦次寅呈法座卽候近祉不宣与驹如禅友书可学银山访道金粟谭禅计别葛绵屡易恨福缘浅薄不获长领敎益徒增雨散星离时切波回萍聚以慰遐思耳禅兄具白象之英姿抱绀龙之伟器日偕诸大弟子面羣山万壑泼墨长唫非特诗中有画直从句外求禅钦佩钦佩学领袖诸山碌碌无补岁时则旱潦涝请祷而专责在躬未如法履遁迹云山道行高洁视我凡夫尚縻僧职东坡云高举远引山栖绝俗之士不屑爲之惟清通端雅外涉世而中遗物者方任其事思之盖亦难矣幸年来疉奉手敎寤寐不忘示以得闲便闲诚大善知识之所开发也故月前打包合阳由净名放舟至石泉古剎与玉山禅友叙旧盘桓数日得以访古搜奇造嘉福而登鹫岭寻方溪以观龙游他如濮湖仙洞护国云门诸胜一览无余且喜逢山有咏遇景留题不异当年躬亲禅丈谒伏虎参黄龙同履蚕丛鸟道观大士胜迹相与登峯造极之乐乎曰归道左适邑侯吕大护法改建纯阳观落成届重九日集寅幕邑名士作黄花吟社拟三八日拔签轮作正副主裁试题或文艺诗古杂缀不一学闻使归来许参末座际此良辰佳节联唫唱和诗杂仙心不啻朗吟飞过洞庭何快如之禅兄深于推敲精敏豪放专祈放下身心爲鹤钖飞来之候正龙天推出之时已知文字因缘各有千秋龙华会上岂可少支公一大法师哉肃泐一圅敬候慈安愿遂攀迎和南摄受书后书虎溪上人诗藁后邻水举人太平训导甘丙昌棠牧五代干戈瓜分菜剖长乐老人荣禄终身顽钝无耻士生其时以富贵爲辱临济云门赵州马祖所由遁人祗林厷之若凂虎公诗字俱超妙从霁厓处睹此恨不莲社相从三笑终日丁巳展重阳日顾霁崖诗友以虎溪诗册见示书后㝹山可学临济正法眼藏突出三头六臂有时击鼓敲钟不离语言文字看他毫端涌来天人难思难议赋华银山赋以山不在高有仙则名爲韵昌言蜀之东北爰有名山形秉干而位置势齐巽而弯环接壤连疆跨二州而绵八县扪参歴井雄玉垒而抗灵关枕来海宝天池遥连云雾大竹云雾山蹑去鱼山缙岭高出尘寰名纪华银虽山经之所未载脉缘嶓𡺪实禹贡之所不删况乎山之爲状也嵂崒崆㟅盘纡郁𡶒屴崱嵫釐巑岏嵬崛石䃢碒嵚而璀璨玉壁琅琅洞豁閜以幽沉银崖屹屹林峦蓊翳依稀树问如何泉脉蔓延髣髴溪流余不江水共镜台一色夕霁朝晖晴云与冻雪齐飞左萦右拂揽羣峰之拱揖浑如合掌低眉接上界之元穹恰好栖仙驻佛尔乃破天荒开草昧正始基于唐年征灵迹于宋代披山木兮蒙茸拂山云兮叆叇餙象墖兮缋龙龛荷樵斤兮秉锄耒铁𤮸覆处拟松栋之玲珑铜鼎承来俨露盘之沆瀣上开宝殿顶类狮狞下辟珠林脚同鳌戴闻香掬水可溯一千余年之由来指月传灯已兆四十八剎之兴废所幸虎邱法派卓尔重开譬之鲁殿灵光岿然尚在试观慈云遍覆刼火偏逃祝融肆其狂虐玉女捧以琼瑶鹫殿七重阅沧海桑田而再现星灯万点较螭蟠鹤燄而更高万灯朝佛雷鸣则山岳崩颓赤轮绕室雷神扫殿风发则鬼神叱咤黑月奔涛福地洞天固足征瑞峯之灵异兴云致雨讵足状宝鼎之雄豪于是名士骚人傲吏仙叟翔五云兮昂头超三界兮引手揽烟鬟与黛螺弔长空之苍狗左则碧云翠岫墨迹淋漓碧云庵翠峯山有王德完王尔鑑二公墨迹龙卧虎跑泉声清浏谓龙泉寺南宗堂虎泉溪环双带诗衲题名三圣寺有双溪在山门外杉竦七星游人掉首右则听秋亭畔乘云鹤以飞来金粟影中居木石而偕偶千尊石佛懽喜园头半岭白云华严洞口俯瞰茅坪十二襟宕渠而带嘉陵仰跻莲界三千凌霄汉而逼牛斗荒径缘天梯石栈而上唿吸半空大观在平原旷野之间包涵万有时或腊残雪霁莺报春先石骨皴而林花未绽苔痕印而冻雀犹拳烘嫩晴兮云归树袅薄雾兮雨如烟待看夏木葱笼境忘炎燠渐觉阴崖苍翠客到蹁跹山清凉兮似水人隐约其欲仙转盻西风淅沥移时北雪连绵落叶萧条菊影初催霜信睡容惨淡梅花又放冰天或登高而舒啸或玩景而流连惟得禅林之静者乃知物候之自然所以屈指名流希心古德铜精铸佛借阴阳造化之神功僧性空铜铸普贤像铁叶建瓴承凤诏龙文于帝勅僧德香奉勅重建铁瓦寺越吴江而游巴国插草唱缘引渝水而控果云芟荆薙棘僧照圆僧普慧开建此山木陈一脉刻御书敬佛之文僧云峯刻御书敬佛记窣堵千僧传邑乘休龛之勒僧南宗千僧墖载隣水县志摛文演偈室有藏书僧本宽多藏古书兴学拯贫僧觉鑑捐金设乡学并施济米赈贫官多题墨临济四十八世是训是行清规一十六条有典有则庄严功德此间卽选佛之场印证因缘到处皆众香之国言也懒残迹溷枯咏性成幸沐余辉于未艾遥思往哲之先声诗弟子闲中唱酬爲安心法诸巨公方外持赠足移我情岛佛前身空许黄金浪铸神仙才子愧逢青眼题名偶纪兰亭词林谬褒一字欲追莲社墨客妙证三生覩兹地静山幽与峩眉并挺灵秀听到风生虎啸看普贤大放光明华银山赋邑文生陈籛龄载堃天下之山西蜀爲奇青城峩嵋而外厥惟华银彼其幽邃之气扑人眉宇秀削之形镇乎东北殆有诸佛精灵列仙窟宅潜伏其上而宝藏之精英木石鸟兽之清华又爲之腴其质而耀其光焉诚蜀中一胜境也而当世名卿大夫往往屐齿不及岂华银不如青城峩嵋欤抑山灵厌俗客欤窃尝纵观名山往往有赋孙兴公赋天台掷地作金石声而南岳志中採古今名赋尤伙良以高山大壑不借笔墨之灵不足发其光彩也特区区片鳞只甲譬如见骥一毛终非完骥窥豹一斑未得全豹耳余不揣固陋拟作华银山赋非敢自诩凌云聊以备夫山史云尔至哉坤元广厚无量泰岱东环崧恒北向云烟缥缈则荆楚之衡岳焉峯峦秀削则泰雍之华山焉若乃位乎西南之际处乎益梁之间偕青城而并峙与峩嵋而同盘大剑不足比其色雪峯不敢耀其观如有珠玉之气云霞之光时隐时见灿丽矞皇又如金宫银阙蟠踞其上爲诸佛所栖止羣仙所旷放光怪陆离而不可仰望非所谓华银山也哉尔其来从嶓冢自西趋东城口分脉新甯旁通云雾则昂头于霄汉之上海宝则插脚于天池之中蜿蜒磅礴峻岭叠峯直奔渝果之区结兹地之崇嶐其爲山也多石少土不沃而瘠绵亘数百余里其高四万余尺跨二州之疆理连八县之气脉如虎如龙如矛如㦸如埀缫之圭如连城之璧如绳贯丝牵之相属如危楼峭阁之露嵴如千舟万筏之蔽江而下如幽人奇士之岸其巾帻千态万状奇踪怪迹郁郁纷纷巍巍嶷嶷更仆数之而莫肖其形之阖辟于是乎其崖则有舍身梳耳玉壁花岭蹭子狮子之名长白小白之境老鹰着趐而欲飞玛琉曳练而倒影最知名者三十有余崱屴于其顶其洞则有飞霞朝天华严普贤暴涨而惊神物採药而掘铁钱石臼瓦瓮之地崖丆石室之天以及牛鼻龙洞之属凡二十有余豁閜于其端其石则有照镜之光浮水之奇欢喜之平千佛之敧香炉与净坛交设跌趺坐偕棋局并支洞穴埃墨而一色溪涧斑驳而离披旁见侧出左有右宜磷磷凿凿于其陲其水则有石龙之井蟹眼之泉瀑布之喷珠溅玉九子之左转右旋雷震则涛奔浪駴虎跑则破石成渊大漕余漕波潆沙藻清水浑水风绉漪涟指宕渠而万夫腾光望嘉陵而几点浮烟靡不洒洒洋洋滔滔滚滚于其前壮观哉大无不包小无不统信兹山之雄濶扼巴蜀而独控矣且夫形象伟而发育不宏则地脉之灵气难通体态殊而包孕不富则宝藏之辉光谁懋木之属三十有余松柏楠杉樟槐椿柳之可爲栋梁黄荆白杨绿木青㭎之可供樵苏桑桐㯶棕漆皂筴桙子之生各不一种白果白花黄葛黄杨之类不下万株轮囷离奇拳曲臃肿于山隅竹之属有十龙头凤尾斑斑之质别其形则曰刺曰桃曰筋之各异辨其名则曰慈曰苦曰紫之不一草之属指不胜屈茅白蒿青莎茂蕨茁眸子遥窥虎耳突出劲者靡者亭亭苾苾并生并育于山之嵂崒药之属一百有奇葠苓充上品芷兰沁心脾菖蒲则辛散而益智黄精则服食而不饥芳卉灵苗良医不得而尽识之花之属四十余色梅桂菊兰之清高芍药牡丹芙蓉海棠之色泽茉莉玫瑰之奇香竹桃木笔之难觅赏心夺目不啻众香之国亦复孕灵胎芳裁红翦紫楚楚翘翘争奇献秀于山谷之里至若山雉竹鸡鹁鸽鹌鹑画眉雅致蜚翠鲜新燕莺鹊鸠之送响鹤鹭鹃鹳之流形则禽之飞鸣于嶙峋焉穿山之勇野猪之豪麂与猿错处兔与獭并饶山君吼而风生万壑文豹出而彩绚斑毛则兽之栖息于林臯焉况夫乌金则黝然焕色白垩则皎如扬辉硝与磺合御侮之药漆与蜡任攻木之施金银铜铁之矿荧荧煌煌终夜有光如剑气烛斗牛如火熖善飞扬遏之不能遏不彰而自彰不足见山之藴蓄无尽厚而多藏哉古蹟则铁瓦铁𣐻䦘铁象铁釜千年而不朽铜鼎铜印铜佛数传而能守直与兹山并寿而传于永久碑碣则西堂有记经籍则朱砂作字榜题则招隐听秋诸亭木石金粟诸地俱足增山灵秀异之气寺观则光明之藏降龙伏虎之名金漆煇煌飞甍连楹桥樑则三星卧虹清池澄泓跨山腰而恣人问津南宗演佛法云峯修净业与夫林公张公邵公费公之徒游览流题亦足爲名山生色有时万镫朝佛乍起乍落百千万亿其光灼爚有时雷车扫殿殷殷轰轰屋瓦欲裂火毬纵横有时风勐如飓万马腾空毛发倒竖烛光熊熊有时雪深万丈如水晶宫冰熘挂檐面面玲珑凡此皆山之灵气氤氲变化无穷有以焜人寰之耳目而显地力之沉雄也所由介衡华之交爲益梁之镇而与青城峩嵋远近相辉映与华银山志卷十八词翰志卷第十八词翰志五言古诗七言古诗五言律诗七言律诗五言绝句七言绝句五言排律歌诗余词翰志第十八五言古诗华银雪霁干隆乙亥邻水敎谕高继允巉崖耸云端苍茫不可究树突万山平空明后瑶岛吐青峰琼林白亦瘦溪水添旧痕残钟覆寒鸦静不喧卷絮风力骤州来翠被收歌已就盈尺庆丰年冷玉埋幽岫金粟山房题壁甲辰浙江仁和进士费成勋山房只数椽四面幽篁覆翠梢浮髻鬟岚影透追陪踏歌游聊以消清昼起坐尽浓阴蔚深秀此中赋新诗诗共秋山瘦何须鸣玉琹绞落飞熘清响无时无随风散远岫以此惬素襟怀忘官绶华银雪霁高继晖峻岭独含白瑶风初吐青松梢羣玉减天际塞鸿冥重絮埋幽经坚冰合小汀冻云飞复聚孤鸟去还停经湿非关雨风寒若鬬聆徘徊银世界卯饮一时醒金粟山房题壁用费公海香韵嘉庆乙丑碧云菴释本宽海天结庐在空山四壁烟霞覆了无车马喧独有岚透对此日追陪长歌消永昼环亭竹栢幽绕砌兰秀妙悟入冥搜何嫌诗骨瘦瀑急响檐端银河熘旋惊清籁杳倐睹云生岫净界远尘人思解绶华银雪霁道光乙酉重庆府太守王梦庚西华银矗云表照眼心胆寒积雪喜初霁层玉峦我欲披鹤氅踏尽三百盘乘兴嚼梅花定仙看银山八咏壬辰伏虎寺释昌言虎小桃源清溪曲复曲髣髴桃源路流水灌平田乱峯鎻烟树不见有人家一片云深处东林寺何处听秋声小立闲亭独一叶忽飞来西风惊落木倚门饱看山山有眞面目大方堂冐雨来山寺茶话一僧孤地僻云生牖泉香鸟下厨华严何处所老树指穷途薄刀岭世途多险巇刀锋难立脚此行上半峯如临薄我思岭头人应把愁云割之字径不是贪金牛谁知掉尾处俗名牛掉尾曲曲廿四盘字象形具几箇过来人山中寻笔路三百梯百步经三折层崖望欲迷莓苔带雨滑古木穿齐前程高不极此是上天梯欢喜坪勿因欢喜心忘却崎岖苦回头看下界尘海多险阻天风吹我衣凌空欲飞舞千佛坪化身千万亿金刚石不坏飞来灵鹫巓非顽亦非怪我欲切皈依何独米公拜华银纪游四十韵赠清虚虎溪两上人兼示德林益谦二生邑恩贡陈令德镜堂崋山天下高银山天下见苍茫跨二州迤逦连四县居恆尝仰止憾未覩眞面今我来经楼偶赴场选看花金粟园下榻清虚院清虚参禅者何安晏远公亦多情折柬邀游醼坐我木石柏葱以蒨饮我黄花酒果栗杂珍膳虎寺旧繁华兹独躭笔砚一见浑如故足蹈手舞拚分韵各有题射覆乐忘倦酣醉登高楼论文鬭书卷搜氏典品评高士传滚滚裴頠谈落落山林彦下楼去乘兴履芳甸瞻望宝鼎高若隐又若现削诸峯环曲径仄于线吾党二三子青年足力或推或挽之前驱复后殿古称蜀道难我来转欢忭初经伏虎溪细流净若练土人爲余言曾覩蛟龙战顷刻势汪洋大风兼雷电浩瀚若江海天地亦震眩继登蹭子巖陡绝难攀援解带脱重裘擕持诸生倩转至大方堂心惕肉尤颤孤僧进酪奴入手便吞嚥喘息旣已平抠衣我独先欲由薄刀岭便到普贤殿二僧前陈词昼漏屡移箭昭昭寖已暆先生请回便虽回谢公屐中情犹恋恋此山有神灵万化而千变惜哉未造极徒作临渊羡明年期复游歴览无不徧或乘春风暖黄鹂歌喉或待夏气清长空舞秋燕珍重旧游人安排躔直上碧落边饱餐云霞片铁瓦殿㝹峯山释可学复梵宇结重霄光明铁瓦殿焚香礼眞容回头天外看直与帝座通若隐复若现金粟山房看花赠清虚上人邻水恩贡冯大容君住金粟山得地已奇古想是金粟身爱花栽圃我作探花人君是花之主爲指百花名似阅羣芳谱爱客能挽留𣢾款宴挥谈尘茶神与酒仙唿起按部伍我醉君复欢君欢我亦舞人生有奇缘恨晚一快覩且结烟霞交僧俗忘门戸咸丰乙卯秋偕顾霁崖司马李克生明经复初虎溪益谦三上人登华银山作绵州翰林孙桐生小峯华银积雪峩峩万仭山皑皑千年雪霜飞古殿寒冻逼石纹裂世有热中人来此应不热宝鼎连云奇峯拔地起突兀连云端白云时出岫秀色餐千年留宝鼎何人鍊金丹三花异树老树发奇葩同根不同色三花各自开一本得我欲问灵根自昔何人植九子灵泉一脉涌寒流千年泻石髓引蔓势绵绵盈科清弥弥昨夜起风雷疑有九龙子石镜斜阳晶莹石洞圆似镜山头挂远映佛头青近受螺鬟拜斜阳洞口来大放光明界渠江落照远水淡无波一派浮烟雾空明映落霞浩渺涵孤鹜𣢾款乃起渔歌何处斜阳渡华严古洞峭壁上无路经声不可闻华严遗蹟在洞口自斜曛仙人去千载悠悠空白云玉壁浮光玉山千仭矗晶屏四面开此是神仙窟但见台人在镜中行飞尘何处来同治癸亥山居卽景二十咏崇福寺释隆昂寺对桄榔五树大合抱高十余丈诗以孤山踽踽行桄榔在我侧留与后人看想是前朝植土厚任错盘年深不剥蚀长养造化功呵护神明力舍之同樗栎用之中绳墨地脉培始基天年喜终得古有泰山松曾封大夫职又闻窦氏桂声名何洋溢况此亦良木虽异竹林七数逾商山皓亭亭立香国叶落春复荣霜饱斡仍直不曾露文章参天独奇特爲我布浓阴当暑荫禅室纵无草迎凉流火不能逼爲我伸雅怀送风入静域卽令琴无絃佳咏常自出飞鸟巢其巓人未敢来弋待兔守其株我还长相忆此树老烟霞自有解人识浩歌勿剪伐留壮山林色瀑布泉观瀑醉石眠渊明性疎爽讵料有华银亦与仿山高复水长巴陵地道广春来雨丝添织梭往素练看横空直下三千丈旣如黄河来到海同奔放又如曲江涛声声雷鼓响织女杳难寻觅支机罔不探星宿海不摇木兰桨一疋云布拟橦花纺安得催刀尺裁作仙人氅小狮子林昔考清溪县有山名狮子迤𨓦到华银亦有猊儿比叠嶂兼重岗直下约二里势若骏马奔形胜卧龙起昂头如搏兔全力皆用矣掉尾如勐虎何人能践履口吻谽谺深毛发螺旋峙林木绕扶疎崎嶬望层累熊耳偕牛头讵能与争美应化作猊台说法人坐此招隐亭结亭在深山林叶飞檐下此中乐栖迟绝胜万间厦我有烟霞癖欲来寻隐者虎跑泉与大比邱僧水远汲可怜虎来林间寺跑出万斛泉问是谁功德前朝南宗禅千僧锅不羡降龙钵大器更足称水容三十石日饭一千僧至今遗蹟在光熖万丈腾四面铁佛恆河沙数佛胡爲铁铸四面面现全身功德难思议心地卽灵山何曾有异位铜鼎採铜曾铸鼎大于承露掌内柱而外绳坐镇嵴梁上近逼霄汉间罡风难震盪铁瓦大风能撼山而况参差瓦兹聚六州铁良工经陶冶磷磷数钉头载弄灿兰若铁门𨵬书求智永师铁𨵬人多履胡爲山顶寺入门亦有此升堂践圣域关头从兹始普贤洞上覆大士龛中涌莲花座但知此洞名世人罕游过疑是九仙馆可有痴龙卧铁象聚铁谁铸象阅世三百年能免焚身虑镇日卧云烟几辈摩挲去铮铮妙可传千佛石石上数名经金刚身不坏云触飞虚空林立界若遇米南宫应来一一拜舍身巖发肤不可毁悬巖舍身稀惟有修炼者想入天非非皮囊欲抛去化作飞云飞显圣巖山灵任登眺自问心何用俯仰愧神明恐爲飞石中试看显圣巖人海争嘲讽石棋局韩陵一片石划出棋局灿天外有飞仙对奕星霜换我来作旁观浑忘斧柯烂老龙洞此中隐灵物经厯几千年明珠埀颔下一样睡重渊祷雨欣有验甘霖落九天浮水石山以石爲骨石以水爲舟年年波浪中载沉亦载浮一朝同玉碎何处觅点头神仙洞高撑半壁天中开一古洞晴雾吹作雨巖泉滴欲冻到来惟飞仙一片白云送龙洞山林峦四面飞中起一峯峭首尾遥相映宛与睡龙肖有时鼓天风草木皆舒啸闲寻洞口幽夕阳凭晚眺己未十月得孙小峯太史湖南洣泉县书隆昂华银唱骊驹五年一弹指行踪无由探高山徒仰止门忽叩剥啄客仍迎顾李顾霁崖李克生烹茶叙寒暄併问孙太史答云今年春邮递书一纸爲我复抄出贱名蒙挂齿婉转数百言记事珠堪比丁巳到长沙分校获多士来书云分校乡试得士十三人是冬署洣泉草野颂乐只粤寇突奔窜邻封多披靡一县独保全在官诚苦矣干戈满地譁临风怀知己计程到岳门路隔数千里捧书百回读人天生欢喜不忘云外客谓师叔虎溪更忆拈花使复初上人外号纵然觌面谈亲切无如此我思宦海中吉人多福履一岁更三宰辅从兹始回首游山时应怀空桑子重瞻朶云飞灿烂桃源里同治丁卯九月游华银山儒学训导毛徙南海迩噫嚱蜀道难太白诗词古身不曾亲厯或疑爲妄语嵂崒华银山久作神仙府隐僻雄一隅未就山经补岂知开辟初神斤兼鬼斧丁卯岁季秋矢志探险阻虚闻求实见联袂人三五低徊此山麓仰视压睂宇一步一流连布武复接武渐上崎岖途竹杖牢撑拄左萦右且回后却前爲俯半途不可废靣立高天柱暂息仰穹窿云迷日正午箐密林无光巖嵌石争怒漩蜗缘屋壁细蚁转牕戸层层添蹭蹬浃背汗零雨足疲茧已重喘急舌频吐倾危阅厯尽豁达喜如许席地坐移时强起伸腰膂敛气参庙堂凝神企佛祖绝顶恣观瞻信与峩伍枯藤萦枝干龙蛇竞飞舞错杂不知名蒙葺难记数下瞰来时径低平若寸土幽邃诡异形班班归目睹天地本无穷奥窔供人取卧游夸浩荡止自惜艰苦何当览泰华羽翼任骞举寄怀益谦上人合州廪生戴灮光子藿每游城南寺苦忆鹤林僧委俗云避嚣通幽得所凴螺峰矗霛壑鹿苑瞰芳塍岿然炫金碧结冓髡嶒𡵓楼殿上霄接园林佛云蒸檀栾媚修竹杈枒蟠古藤台花艳夕𤕤山鸟悦晨兴云逐晓钟心共秋水澂容与静中趣安悆物外身出家不戒酒躭醉亦长生慧业契文字豪吟破三乗毓秀化丹铅光诵传山经健笔凿鸿蒙邱壑崛缯绞身名允不朽金石焉足偁诗怀老逾壮悟境憺益惺翘懃莲社会𢠵惝惘竹林朋自余事投觚别君远担簦频秊年淹锦水聊浪託青蓱狂歌楚老泣高论贾生㥄蜀道况艰难杞忧空怂兢长叹嗤阮籍卧游踵孙登𩀌离魂眴仙枕蘧梦偎禅镫邈兹山川阻胡爲觞寥朗豁心目愕眙惢形神浮云潚变幻白日沈升儵忽岁云莫余亦羡武陵感旧豁然怬怀归痛未能明瓒将煨芋季鹰乆忆葭琯歊寒梅花攀绫遥谂愺恅时相思倍蓰增唯期倦鸟还莫令栖栖鹤憎围鑪䛡话积悰煮茗敲春冰七言古诗下山吟干隆丁卯重庆府太守林兴泗容斋上山人上天下山人下渊上天不上尚得还下渊一下难保全下山比较上山苦手足支撑身伛偻舆夫战慄十退五双绳倒缆齐曳弩磴路直立如堵墻万木纠纷绝日光败叶委堕渍露霜石色冷绿苔藓苍已嗟危笃几欲扑蓦地蛮烟与瘴雾长蛇勐兽出攫人咫尺相随那相顾劳顿纡回势不休凉风忽动声飕飕扫树烟云净不留青天一魍魉愁划然长啸出坦途草软坡平得自由正须料理老诗喉千奇万状任冥搜去矣去矣漫回头履险如夷二十秋金粟山房赋示三男恩纶费成勋巍峩绀宇临清渠背环山色腴不枯入门合掌先礼佛徧览花木罗僧庐循廊绕槛至后圃莽旷一片空山隅荒寒废地约十亩乱鸣蜻蛚逃鼬鼯连蜷桂树已合抱风吹殿阁摇棕榈上幽篁兮下丛棘顿令胜槩埋烟芜褰衣披榛高下看仅须畚挶勤芟除我生岂有好奇癖力可图者无缓图巖脚隐见石状怪务令搜剔穷根株遥岑几朶蔽杂树剪去定露青芙蕖密竹只许删去半竹间结箇茆亭孤小雨初飞茶乳泛残月欲落琴丝虚眼前侈说亦神王何况辟出新规模造物多时閟幽异人弃我取言非迂明朝准拟重入寺十夫荷锸随老夫华银怀古道光壬辰昌言终南山不断迤逦到华银地脉蝉联千万岭却疑五丁通蜀秦川北名胜川东会岳合巴隣跨一带分疆画野入舆图多在禹迹要荒外峯势连绵百余里问谁辟路开荆杞残碑剥落字模煳茫茫考订从何始我闻昔大唐于此破天荒历宋元明及圣代不知人世几沧桑华严楼阁弹指现刼火逃空佛无量琉璃界接金银界岿然古殿鲁灵光我来礼佛名山上踏遍芒鞋擕竹杖斜风吹雪沾我衣差拟仙人披鹤氅拍手大笑凌云巓十万奇峯皆合掌缥缈琼乡无何有几疑天外空搔首眠云卧雪坐连宵虚窗夜半扪星斗风清月白助诗怀睪然高望沈吟乆祇今回思缔造功海湛法祖及莲空僧海湛僧莲空国初开山重建道场中有上乘文字禅大唿前辈海天公僧本宽号海天能诗善属文邑乘採刋华银山胜蹟序殿宇攷二篇我辈登临西复东传灯万古仰宗风吁嗟乎传灯万古仰宗风岂知上下千年一瞬中金粟山房和费公海香韵隆昂讲易昔年从横渠余前受业张韵松先生日拥臯比坐不枯今到山房寻隐者人虽云往见其庐忆昔题名雁塔上今喜退休山一隅狮子林下曾经始茅茨删去逃狖鼯曲径更诛荆与棘摇风须留凤尾榈中筑草堂祇三间归来不虑田园芜修竹还看窗窗左右鹿豕同游上阶除喜同远公结莲社与叔祖云峯订香火缘三笑何妨传画图排闼直挹岭千叠随风香到桂一株有时吟咏得秀语恍如秋水出芙蕖佛印虽收玉带去谈禅已觉身不孤金门索米付一笑谁荐雄文似子虚地灵眞有人杰来奕世犹得瞻鸿模前身早悟是金粟轩冕泥涂信非迂君不见峩嵋山有蒋太史大海翻身眞丈夫㝹峯山宝国寺奉赠复初长老并序寺爲唐中宗时嵩岳元珪禅师驻钖处歴宋嘉泰枢密使安世龙紫金光禄大夫黎时举捐金培修遂爲名剎至明弘治如安方丈修葺正殿九重横廊十八太守汪洋记之值献闯之变尽成焦土国朝定鼎初禅僧可崖重修厥后以僧继僧交院修院复初长老始祖西仲和尚由楚入蜀卓钖此山又遭兵燹慨经回禄嘉庆道光间心静老人率长老复修有刘武两太史郑张明府曁诸名公题咏岳门之东有㝹山开士幽居古禅关景行行止游未得天何爲我缘太悭今冬出山快此游登峯造极夕阳收一览林壑八十顷不羡三岛与十洲开荒碑记唐宋年嵩岳此处曾参禅后有光禄前枢密一样金沙布地传灯至明代传未朽雾阁云房分九九沧海桑田忽变迁灵光殿亦化乌有我朝河清与海宴应许庐山复眞面插草唱缘老宿来华严楼阁弹指现堂构缵承二百载宗风提唱喜公在一时名士尽交亲太史题墨灿法海吁嗟乎九州八泽多香台頺波日下谁挽回数千里外知有公望重当年老辨才同治癸亥十月奉怀武公静山太史去腊公住果城里路隔华银三百里今春闻到爌元城烽烟满地阻行旌几度言归归不得天公有意留蜀国或居锦里或阆巴六七月乆无消息安得我身化飞鸿顺风直送侍公侧仍如賨岳数相亲山林草木皆沾德君不见无本当年得瞻韩爲文固尝示之难今读送归范阳作奇句错出大气蟠又不见坡公捧檄赴杭州过润卽往金山游一与了元谈禅后山门更解玉带留我生遇公一何迟春风化雨入梦思曲士不拒师儒侧屡劳大笔删恶诗删诗爲我授诗法煅炼揣摩评拙集中语字字洽量如沧海纳百川不厌方外恒请业更忆吾师谓虎溪从游乆逢人说项不离口几卷遗藁并山志蒙公评定传不朽那知一别已年余宦海抽身无官守去秋曾颁两封书中有辞云读五柳书中有今是昨非读五柳辞始觉有味云云谢傅终难隐东山霖雨苍生望眼穿杖藜重蹑华银顶十万峯峦更开颜和郭尚絅茂才偕培庵杜六先生登山原韵昌黎昔登华山观一腔忠愤发洩宽李白曾擕谢眺句落雁峯头试跻攀杜郭今约游华银头上飘然戴鹖冠与我登高同一眺欲得神禹随山刋手摘木叶坐地久一声长啸惊峯巓衡云开处眼界空攻玉有石借他山人生聚散莫非缘彷彿擕手上天关俯看九州八泽内恍如稊米太仓间两公应有出世想伴我长作绿毛仙大开墨海书一纸锦囊佳咏万山传五言律诗干隆癸巳重阳日登华银山二首翰林署顺庆通判简昌璘玉亭宝鼎称灵岌华银第一峯层巖青树逈曲径碧苔封壁映朝霞灿花含夕露浓红尘飞不到槛外岭千重山色晴逾好邀朋陟上方林峦腾紫气涧壑吐清光铁瓦连云丽松风带菊香醉归饶逸兴石镜照斜阳华银雪霁邻水知县陈觐光积雪朝来霁晴开见素峰碧天日卓午瑶岛玉仍封曲径平铺没层冰高下重空明彻昼夜纤月挂虬松深山深处行口号林兴泗不复辨山树苍茫绿四围时时水㶁㶁歴歴烟霏霏人苦无天去鸟从何处归奇云劳接引前路正相依银山晚照吴兴沈士韵秀夫玉壁凌霄汉登临晚更宜长疑春雪霁翻映夕晖移杳霭飞还聚残霞合复离会当遗万事高卧学希夷登宝鼎道光壬辰昌言矗矗华银鼎登临别有天川分东北界碑纪宋唐年蔓草谁芟薙烟云自往还我来参法祖古塔尚岿然峯形如鼎峙屴崱复参差地冷风泉活山灵草木奇看云因坐乆待雪欲归迟石壁斜阳照闲吟五字诗华银归途不减登临兴每来绝顶游风光仍去路山色又回头雪爪飞鸿印冰心梦鹤留谁将孤调和蝉唱数声秋登宝鼎次简太史昌璘韵乙未可学绝顶穷邱壑浑忘在上方山高诗起色僧好佛增光卓钖灵泉涌开花异树香我心无窒碍玩赏到斜阳金粟山房怀古海香遗迹在清绝梵王家斗室三弓地兰台百本花山林眞世界文字古烟霞金粟题名后泥鸿又印沙怀虎溪禅兄集唐僧贯休句几度怀君夜相思入梦频高名当世重孤坐更谁亲万事归一衲诸峯卽四邻旧山多积雪书札莫因循喜不思上人来寄匡山纪公寄栖白大师秋末长兴寺作送智光禅伯寄僧野和尚苦热送姚伯拾遗自江甯赴京东林寺庚戌邑令刘钧贻兰谷地闲门不闭心静水俱澄日暮双林塔秋深一佛灯惜花题咏客待月诵经僧堪笑乘轩者终南捷径登东林寺邑增生议叙八品刘泮乐溪寺结东林胜当门碧水澄桥通山市路云隐梵堂灯趺坐谈经客听秋卓钖僧费海香进士题听秋亭于寺好风排对面道岸得先登崇福寺赠益谦上人信传方外友倒屣接门前把袂欢今日煎茶话往年禅心逾了澈诗意更清妍山色春如笑闲来伴阆仙送虎溪回山集唐僧贯休句可学惆怅还惆怅依依非面朋拟归仙掌去知此道心澄得句先呈佛耕田半爲僧不堪回首望江上立腾腾经士马中作鄂渚赠祥公桐江闲居作寄宋使君怀武昌栖山怀匡山山长寒食郊外寄新山之桂雍咸丰乙卯秋偕顾霁崖司马李克生明经复初虎溪益谦三上人登华银山作薄刀岭孙桐生一岭撑危嵴孤高仄径悬路如抛白刄人拟上青天嵂崒羣峰拱迢遥一线牵端详方着脚莫漫触锋铦之字径二十四之字高攀古洞天仰观近红日俯视指飞鸢携手同鱼贯回身似磨旋王遵能叱驭来此也徒然三百梯绝磴青天上危哉三百梯坂逾九折险山压七盘低树古虬枝偃云埀鸟路齐飞尘那到此时听竹鸡啼欢喜坪到此生欢喜登临已半空迷漫蒸晓雾浩荡古天风绝巘云常护层崖雪未融更饶秋意满万壑染丹枫千佛坪恠石巑岏竦浑如千佛尊化身离鹫岭宝相託云根恍如华严界疑登般若门点头思听法何事总无言铁瓦殿古殿凌虚起天风此处高雷声惊铁瓦山势冠金鳌雾湿千峯雨松驱万壑涛登临来绝顶潇洒谢尘劳九月二十一日冐雨偕孙小峯太史李克生明经复初上人访金粟山房赠德林上人同知顾宗煃霁崖结伴访阿罗同来煖雪窝室名楼台开画本图史引诗魔狮岭空含雨鱼池静不波居停原绝俗金粟证禅那游华银山伏虎寺合州恩贡禹湛渱江万峯青不断到此息尘缘坐榻生云雾香厨落涧泉鹤巢依槛树猿啸隔溪烟欲问华严理山僧笑不传游伏虎寺夜宿偶成赠虎溪上人广安州儒学训导王凤鸣我晤上人守静香林课虚叩寂见性明心岂惟唱和击钵联吟禅宋元妙梵呗精深云飞鹫岭月照瑶岑此中眞意还缚推寻宿宝鼎毛徙南海运暮宿华银顶精神更矍然一身成铁汉再拜谒金仙树密涛声急灯寒鹤梦牵粘联天咫尺会合界三千意惬云霞外情余枕簟边于中求解脱了悟拟何年七言律诗华银雪霁康熙甲辰邻水举人杨伯龙层层石磴转丹梯到此扪天若觉低古木经年留雪住巉崖终日有云栖栖斜光透处冰凝少晴霁依然冷气迷极目仙源追往迹恍如採药武陵溪干隆丁卯夏会勘华银山林兴泗拾级登高路转幽阴森夏木万行稠蝉声不住赓泉韵风脚何曾下岭头山露凉过深夜雨笋舆牵似上滩舟羊肠鸟道平生惯不信人间有倦游登华银山甲辰费成勲石磴盘空出翠微螺尖尽处送残晖直饶风月爲同伴岂特江山助发挥千佛灯中幽涧落双凫舄下片云飞今宵奇绝成孤赏长啸冈头独振衣听秋小亭禅林深处小亭幽寂寞凭阑在上头老树残阳刚半霁遥山带雨入新秋人生狡兔谋三窟我意华貂祗一沤不用归程问巫崃滔滔江汉自东流木石居破晓层岚绕佛庐斜飞露脚湿衣裾爲看初日芙蓉色来访深山木石居一片绿云香界净数声清磬水堂虚安排短榻消长夏留客茶瓜定不疏小狮子林屋头狮子一峰孤窃附前尘笑我愚暂许寻幽到西蜀便将胜槩续东吴名园树石依然在妙画云林不可唿祗爲山僧偏好事数千里外强追摹银山晚照癸酉邑令黄克显敬亭横岭纷披环抱攒灵虚变幻足娱观回旋紫气萦云雾流丽红霞耀凤鸾落照斜涵银壁灿暮烟远衬黛螺盘公余临眺思畴昔夕照雷峰可一般银山晚照邑令王承爔澹轩鎻叠云霄万象攒晚霞回映集奇观红光烂熳空天地彩色芳菲拟凤鸾万里遥窥沧海镜千寻透出水晶盘生成美境无私照远近相看只一般银山晚照渠县举人凤山掌院燕居广宅安峥嵘石壁影攒攒薄暮飞霞独耐观一色澄鲜迷禁鹤千层白练映祥鸾星悬翠壁留仙掌日落金毬滚玉盘满目清光眞共赏休将丽水看同般嘉庆癸酉夏游华银山至崇福堂邑举人胡作仁友山夜来风雨尽沉酣破晓孤行到觉庵路向玛琉峯下转人如金栗影中含平溪逩注都翻浪杂树溟蒙半拥岚此过灵山第一境无穷奥藴待幽探至伏虎寺木石居题壁木石居中景倍清暂来凭槛问三生半围树色藏山色一派溪声作雨声惠我好风刚正午入窗斜日又新晴相须小坐浑忘夏是否华银胜玉京至黄龙寺几处禅宗已就荒半峯才见大方堂僧孤结得闲云伴屋破穿来旭日光多道倦游随客住偶思甘饮有泉香芒鞋藜杖朝天去一度风生一度凉至白云庵白云庵到白云边仰视华银尚在天风絮噼来迷宿雾雨丝溅处湿飞泉才经峭折途多险又指重盘路更悬灵岌不须窥宝鼎寰中也有地行仙登宝鼎路辟蚕丛有七盘一峯高耸压层峦林间雪过三春霁衣上风添六月寒入夜果能探斗柄凭楼合是倚云端山河俛瞰周千里绝顶登临眼界宽道光乙未春游华银山至伏虎寺谒虎溪上人可学奇峯如虎伏嶙峋寺外逢师一笑迎山水有缘归乐国林泉无梦到愁城藏经楼上天龙护施食台前野鸟争不断薰修兼度世莲台喜我问三生至木石居心空无处惹尘埃木石居前眼界开树引溪光看绿绕牕收山色拥青来旋翻贝叶风清袖细数林花屐印苔静对此间参妙谛绳床趺坐乱云堆偕虎溪禅兄登宝鼎见壁间题句卽次其韵烟树苍茫景物幽此峯孰与众峯俦来逢佳日山如笑得好名僧佛不愁过眼浮云经几变关心旧雨拟重游连宵清话浑忘倦活火新煎茗数瓯池上观鱼昌言沼浮光射殿庭游鱼结队数零星饭抛云子低头唼经诵莲华掉尾听与世无争随变化得天自足养精灵庄周濠上知斯乐底事鵾鹏羡北溟佛桥玩月凭空何处渡迷津指点桥头月一轮野色平分山以外禅心对照水之滨眼中觉路参无相顶上圆光悟有眞妙彻如来金粟影莲花池畔证前身对竹怀友曲水苍山古涧东幽篁绕寺碧玲珑绿云一片鸠啼雨翠竹千竿虎啸风留带客来泉静处弹琴人坐月明中此君自有平安信消息何须望断鸿狮巖翠柏峯势眞如狮子形参天古柏耸亭亭云飞屋角嵯峨石树绕崖头翡翠屏岁暮蟠虬堆雪白夕阳归鹤爱山青焚香欲待三空吼静坐猊台养性灵望白云庵白云庵外白云封缥缈虚无望几重老树含烟应宿鹤阴巖飞雨欲潜龙高撑银顶三千丈小拟巫山十二峯静读华严人不见暮天何处一声钟东壁溪声次虎溪韵可学木石居中乐隐栖栖广长舌吐费评题一泓雪浪穿林出四壁笙歌入枕齐润浥图书新水活声悬翠嶂冷烟低披襟最好临流望月满清池水满溪狮巖翠柏屋顶巖高狮子形何人种植柏亭亭千秋翠干排烟嶂四面奇峯列画屏承露光摇新月白归云时拥暮山青年来风雨牕前吼拟向禅关表异灵竹笕清泉清泉甘洌味醍醐好待临流贮玉壶佛国人来忻作茗仙山客喜属分符随波濆沬龙归钵缭竹争香鸟到厨昼夜连绵浑不息莲池接引遍西湖佛桥玩月皓月中天北斗横佛桥立对景幽清眞空色相原无翳放大光明倍有情慧眼遥观澄万虑前身修到定三生豪吟若动山僧兴好听疏钟出寺声幽篁积翠不辨山光与水光交加翠色尽幽篁天行赤日清无暑琴对绿阴倦已忘千亩烟消岚借润一庭露重月生凉虚心抱节人皆仰日引薰风满梵堂池鱼唼粒逐队羣鱼跃碧泉游行无定逝悠然刚逢粒撒争翻浪但恐珠沉悞戏莲吞吐声摇波底月噞喁影乱水中天料应有客濠梁上物我两忘自在缘曼陀魁花曼陀移植自何年鹤顶清芬色更鲜藴借不争羣卉豓缤纷独占百花先得天气足承春早出世名高鬬雪妍自是栽培清静地无双妙品奉金仙银峯屏立一峯高踞众峯巓突立如屏势崭然有客耸肩吟白雪何人搔首辨青天光腾霄汉标千丈句写新诗记十联绝顶登临情意爽闲招野鹤共盘旋访金粟山房并赠清虚上人陈令德金粟峯前月影低昔年费氏此覊栖荒邱独构三间屋古牓犹留四字题当戸有田皆绣壤周围无处不山溪桃源仙景何须问洞口闲花笑指迷游木石居不识幽居破晓寻山僧引我共登临半间小阁无人到一带荒溪古木深信有高风追石隐且听流水抚瑶琴海香踪迹凭谁问黄叶飞飞堕晚林听秋亭散步东林眼界开闲亭独坐亦悠哉四山木叶高低坠一线溪流迤逦来听取秋声初淅沥吟成玉露尚徘徊此中消息谁参得赖有欧阳作赋才丁未夏游伏虎寺欲登华银山未果儒学训导熊世聪玉坡烟雨空蒙接上台此行原爲看山来奇峯缥缈存仙意古寺嵯峨有异才寺僧虎溪能诗晚照刚余晴日好华银晚照爲八景之一是日雨后晚晴闲情敢望岳云开悤悤未遂登临愿指点蓬壶亦壮哉次熊玉坡学博伏虎寺韵二首昌言华银峯势小天台幸有文翁揽胜来竹院拍肩留客话山楼泼眼壮诗才涧花带雨红如滴岭树连云翠欲开好景合当余晚照此中郁郁气佳哉高轩过处蔼晴氛儒雅风流尽在君留带客来苏学士登坛我拜鲍参军奇缘夜话三生石别绪朝飞一片云手捧松牌征妙句山林呵护仗斯文龙井蠏泉四首癸丑长至后二日去寺不数武掘地得泉味极清甘中有蟹数枚命曰蟹泉旁有巨石蜿蜒又号爲龙井云狮林树拥绿云封中有涓流敌醴醲石傍崖泉如屈蠖地开莲钵欲降龙分符未必逢苏轼拜井何妨学耿恭莫笑鸣蛙沉水底蹒跚戈甲响铮鏦无肠公子也翩翩引出名山第一泉人羡巴渝开蟹井渝州有蟹井我欣香海滴龙涎蟠来云气团脐冷煎得茶波活眼圆争似菩提几点露凌空洒遍界三千姑射西南郭索行微茫泉脉渐分明玻瓈凿破潜龙宅爪甲跑余勐虎声大海横涛如鼎沸阴崖止水在山清应爲壮士机先兆早挽天河一洗兵时闻金陵被陷如来也爲众生忧甘露门开又几秋拟掘山阴寻土蚓合鞭海底斗泥牛随潮解得藏锋处涌水旁通卓钖流我辈闻香同一掬名泉从此认源头佛粥一琖罗阇粥名白欲凝清于梅蕋淡于冰汲泉不必庐陵井供佛何妨粥饭僧香到菜羹知定性味如麻麦合传灯雪山冷坐菩提树甘苦亲尝是上乘咸丰乙卯偕顾霁崖司马李克生明经复初虎溪益谦三上人登华银山作小桃源孙桐生曲径萦纡一带斜竹篱茅舍见人家云迷谷口行难到路入仙源景不差也有渔人撑艇子却无春水泛桃花时平非避秦时乱自拟移居远市譁崇福寺赠益谦上人禅关无树不旃檀门外多栽竹万竿五夜道心清似水十分书味静于兰传灯妙类拈花使得句疑餐换骨丹参到色空都是幻问君坐破几蒲团金粟山房赠德林上人合住名山作导师前身金粟证来奇喜登妙相三摩地快读琳瑯四壁诗门外好山宜入画阶前流水暗通池费公题咏今犹在海香先生题咏甚多往日风流系我思伏虎寺赠虎溪上人此行步步入山深且把诗怀託远岑泉熘飞檐晴亦雨岭云穿戸昼常阴游山笔健容擕屐觅句僧闲耐苦哈我本风尘倦游容何时结屋傍禅林木石居试绕回廊深处行犹余本石旧题名时闻空谷流泉响爱听疎篁解箨声选胜客来供酒盏联吟僧好结诗盟他年倘订重游约应有林边野鹤迎大方堂翛然清绝此禅堂犹听钟声落上方万树遮门青不断一溪流水绿偏长清茶饮处知泉洌红薯煨时比芋香山僧煨红薯作斋供山雨欲来聊驻足莫将笠屐笑诗狂小桃源顾宗煃路入华银雨又晴闲来端爲践诗盟脱身城市心逾静放眼林泉景倍清径向山腰穿树出人从洞口遶溪行此间自有桃花水拟借仙源寄此生东林寺篮舆得得趁前来遥望禅林气象开路转三叉刚遇雨山深九月尚闻雷僧房寂寞云穿戸佛殿峥嵘露滴苔独向听秋亭里坐苦茶试饮两三杯崇福寺访益谦禅友并邀同游茂林脩竹翠屏环中有云堂镇日闲俗客应难来福地诗僧原称住名山玛琉峯上湍飞瀑狮子林边藓露斑我本清凉痴道士予曾梦前身爲清凉山道士也寻溪径叩禅关伏虎寺虎溪上人驻钖处尘缘谢尽证前缘木石居中境亦仙绕枕泉声疑听雨扑檐峯势欲摩天诗因鍊字能生慧话到忘机已近禅准拟明朝登宝鼎归来小住再盘旋大方堂大方堂在绿阴中曲径萦纡自此通红薯味甘分衲子白醪酿熟𣢾款诗翁天光云影浑无定岳色河声迥不同岭路崎岖千百转举头渐已近长空薄刀岭崇冈嵴上势如刀拾级行来气象豪路拟剑关山更险峯连玉垒望弥高四围树色悬蒸雾万壑松风怒吼涛鸟道羊肠都不记凌虚长啸首频搔白云庵占得峰坳地一弓烟扉雾窟梵王宫闲云出岫都飞白古树悬崖半带红石佛龛中侵宿雨金莲座下响秋虫登山小憇留茶话斜倚檀栾坐晚风之字径贾勇登高兴未阑径随之字绕层峦纡回境隔三千界过往人称廿四盘滑滑新泥猜虎迹磷磷乱石似龙蟠于今始识蚕丛路慷慨高歌蜀道难三百梯华银一气接氤氲浪迹闲寻鸥鹭羣石径烟浓都化雨阴崖树老欲穿云销磨屐齿梯三百明净秋山月二分啼鸟数声行不得华严洞口日斜曛欢喜坪瘦骨棱棱亦自怜扶筇缓步太缠绵行来未必眞无路到此方知别有天秋草平铺三亩地晴岚倒挂一痕烟浮生烦恼都除尽愿结菩提欢喜缘千佛坪光明世界露崚嶒览胜人夸最上乘到处点头都是佛此来行脚已如僧三生证果痴于梦一指爲禅唤不譍我向灵山参半偈如如不动好传灯铁瓦殿殿瞻铁瓦最高峯佛界庄严第九重檐马乱嘶千树雨钵龙惊起一声钟雄凌玉宇天风壮瑞绕昙华晓路浓俛瞰尘寰山水好鸿飞渺渺印行踪和复初上人伏虎寺题壁原韵四首奉虎溪上人卽以志谢丛林风景最清幽四面青峯莫与俦佛法是空原是色如来知笑不知愁山中旧雨惊奇遇来时与虎溪师相遇于齐头崖壁上新诗纪胜游坐对香嵒供养好昙花盈钵水盈瓯扑去俗尘花竹幽却因览胜聚良俦随时唱和都成趣着意推敲转惹愁怪石不妨低首拜好山须要称心游军持自汲清溪水煮茗香腾碧玉瓯狮崖翠柏径通幽木石居中水石俦喜有诗僧堪结伴断无福地不消愁斜阳恰好银山照夜月重邀金粟游香积一餐空五藴琼浆何羡捧瓷瓯交加竹柏寺门幽小住偏宜草木俦宣梵千声增慧业拈花一笑散闲愁藏经楼上跏趺坐祗树园中汗漫游悟到禅心空寂处闲看泡影聚茶瓯游华银山途遇虎溪上人遂订同游之约纵酒谈诗流连数日作此兼以志别贡生李昌一克生邂逅中途意便深桃源一路好同寻闲云出岫仍归岫流水无心若有心酒饮菊樽开北海诗题莲社结东林重来倘订他年约木石居中续旧吟乙卯秋重至伏虎寺偕孙小峯太史顾霁崖司马李克生明经访虎溪上人可学忙鞋踏遍听溪声莲社重来话旧情调水新煎龙井活雨花还共虎床平前经三笑传空谷此会一言指化城羡我同行仙伴侣游山端爲结诗盟至崇福寺十笏精庐拥翠鬟抠衣缓步叩重关攒天树老都成障入寺云多爲近山清磬一声人静后虚堂四角竹中间到来世事浑忘却惟有诗情未忍删赠益谦禅兄相逢握手笑前缘解悟眞空却少年吟榻常悬邀月地名经好读散花天疑团打破千层网慧境销镕一指禅毕竟欲闲闲不得征诗索韵满林泉大方堂穿林陟磴半峯前堂辟大方结静缘出岫闲云全护寺当门古树半参天山泉响急僧邀住钟鼓声沉佛坐禅暂假蒲团容小憇甘分红薯待睛烟白云庵次孙小峯太史韵白云缥缈隐僧庵猿掷猱升许共探到眼奇峯争起伏低头老树尽朝参荒堦草浅游仙路破壁尘封古佛龛众妙当门看未足乱山如画耸瑶篸和孙小峯太史见赠之作卽次原韵隆昂也树桄榔也树檀停骖恰趁日三竿羡公坐席香成海赠我新诗味若兰墨宝笼来纱护碧枫林看去叶流丹定知霖雨苍生望珍重还弹贡禹冠和顾霁崖司马见赠之作卽次原韵暮云春树共回环静坐禅林镇日闲才拟雕龙兼绣虎琴弹流水与高山墨屏句写花生笔石发秋来雨洗斑正好竹深留客住莫敎三叠唱阳关大方堂竹杖芒鞋到半峯白云深处问禅宗何年搆得三间屋有客来听一杵钟溪水似琴弹古调烟萝如带挂长松偶然坐乆思泉饮活火山茶野味浓薄刀岭绝顶携筇志转骄攀跻直欲上丹霄参天好割云千缕履薄谁开路一条那见抽刀流水断祗愁落帽逐风飘旁人莫道登临少中有山僧认六朝白云庵岿然殿阁就荒凉镇日无人到上方古瓦堪怜苍鼠窜佛龛惟献野花香悬崖隐雾晴飞雨老树含烟夏有霜何处钟声敲不断白云庵在白云藏之字径厯尽羊肠鸟道多之悬廿四又如何萦纡已过七盘岭险峻还高九折坡路绕云林频上下字经烟雨不销磨生来便识怀居易未见山中点画讹三百梯石磴盘空上接天神工鬼斧辟何年穿云独上梯三百着屐如游路八千履石便疑逢卧虎凌风直恐堕飞鸢一声长啸峯头立好结人间欢喜缘欢喜坪渐入坡陀景更幽风烟淡绕雨初收振衣独立三千仭极目全空十二州秋色早分红叶寺诗心遥寄白云楼野人山鸟如唿字我在华银顶上头华银积雪骑驴懒到灞桥边遥望银山意渺然柳絮平铺三月后芦花竞放九秋前豺狼畏冷藏深谷殿阁腾光透远天我欲登临随铁脚嚼梅踏雪兴翩翩宝鼎连云山形宛似鼎来汾不断长空几片云夜雨九秋增叆叇朝阳一气接氤氲金丹应许仙人炼香火常怀衲子焚好向大罗天上去骖鸾得路望中分三花异树干坤清气毓灵株露出精华色相殊懒觅花中开五叶不从树下数三珠俨然银岳同金谷绝胜青天种白榆信手拈来应一笑思维上品灿蓬壶九子灵泉独与泉名卓钖殊崑崙顶上灌醍醐波涵皓月尘偏净曲拟黄河旱不枯行地累累瓜蔓水寻源混混蚁穿珠有时汲到香山去一老何妨饮一盂石镜斜阳日返戈头未易逢杖携九节立银峯云开片石同明镜山爱斜阳带晚钟几处林巖归鸟静一匳今古绝尘封此中空洞清光满长照干坤不改容华严古洞峭壁中开古洞天华严一卷至今传云林那计羲黄世风雨浑忘汉晋年万里山河收眼底千秋简帙在人间我来趺坐香炉石尽息尘心梵呗宣玉壁浮光光浮十里妙如何羣玉山头放眼多一片云霞增灿烂千年风雨不消磨禹碑容易埋荆棘赵璧焉能隐薜萝我爲观心常面壁遥望天际势嵳峩渠江落照作作光芒夕照新峯头西望大江滨金盆倒落红于烧渠水奔流白若银云变兽形腾万顷渠江发源万顷池霞飞鹜影挂三神此时恍立丹霄上俯看渔舟唱晚人辛酉馆银溪乡学擕诸生登华银山邑文生杜绍唐培菴喜与吾徒结伴游登峯造极壮诗眸衡云爲我开千里峩雪留人到九秋此日飞身凌鹫顶他年㨗足占鳌头平生不恨胸中窄大地山河一览周银山晚照邑令杜受廉师竹谁从方外辟仙坛缥缈虚无白日寒到地虹霓窥涧底经年冰雪积林端三花灿烂春秋古一片光明世界宽欲访先灵问丹诀华严洞口倚阑干银山晚照余吉卿崒嵂参天万笏攒山山浓抹夕阳丹荡开绿树云千叠倒射黄金橘一丸坡诗一点黄金铸秋橘半壁霞光明岭缺个僧笠影出林端悬知野寺灯初上隐隐钟声绕壑寒上巳日问虎溪上人疾口占二律奉赠卽以谢别邑举人吴新德让泉喜君业已起沉疴抽得闲身特见过瘦鹤精神原健举老松姿致更婆娑维摩善病终成佛贾岛躭吟讵着魔留与名山长作镇诗僧贤衲近无多峻岭崇山间茂林胜游恰好续山阴时值上巳烟云任我收诗料木石同君证道心峯拥楼头遥对尽泉鸣枕畔静闻琴仙源不远还伊迩自笑今番始解寻舍下距山四十里今始至此游崇福寺赠益谦上人溪山到处去寻诗出岫闲云信所之适值兰亭修褉事恰来莲社叩禅师花台细雨烹香茗竹院斜阳剔藓碑洵是人天眞福地蒲团借我坐移时过金粟山房德林上人卧病令侍者𣢾款留占此作谢我亦曾参清静禅拟将金粟证前缘唿童洒扫迎生客退院逍遥胜散仙未肯忏诗聊断酒纵难却病总延年待君出定还丹后有日重来访大颠寄怀益谦上人二首合州廪生丁树诚至堂海天寥濶几诗僧怅望临风感不胜万点奇峯归管领满囊佳句尽飞腾苦吟便近无生法慧业眞参最上乘留得虎溪衣钵在禅门始信有传灯曾覩梅花绝妙诗于戴子敬处得读上人梅花八首大爲叫绝诗清梅瘦两争奇连朝纵读神弥永一脔曾尝味便知香雪海中瞻法相水云笺里写怀思何年搁却红尘务来访庐山惠远师輓虎溪上人四首可学渠江怅别打包回爲惜吾师病可哀弹指倐闻归净土伤心何敢问如来风怀自惜推无本妙悟从今失辩才翘首华银山下路翩翩游戏返天台犹记当年入化城今生修到是前生红尘队里抽身出白业堂前着眼明文字因缘齐岛素林泉气味敌公卿从敎悟彻瞿昙理只履西方自在行珠林果满霎时休偈颂酸辛感旧俦万种慈悲空想像百年梵行尚遗留金泉养蠏供僧口铁瓦分鸳盖佛头一片婆心功未了他生还肯再来不三十年交善始终冥然别去悟眞空竹楼听雨情如昨槐社分牋孰与同妙谛千声通桂岭馨香一瓣炷莲宫伤心不敢临风哭祗恐昙花染泪红读词翰志书益谦上人诗后顾宗煃雪山曾记印鸿泥十一年来事已睽披对新诗吟砚北引将旧梦到城西禅心直欲追龙树墨妙何尝逊虎溪细数华银名胜处编中可有未拈题坐金粟山房有作释昌合德林晏坐闲房静不譁尘嚣无梦到僧家前身应悟如来偈竟日空拈佛子花风信分香留客坐山光移影上窗纱此番清景谁消受一卷各经一椀茶同治丁卯秋九月游华银山宿伏虎寺毛徙南海运残阳明灭影纵横到寺时日己偏西竹柏丛中俗虑清寺有竹柏双清匾额得向床头蒙一饱叨谢午斋难从石上话三生斗牛斜映空林景风雨惊闻落水声坐我虚微银色界高怀天竺对灯檠益禅丈引上宝鼎山七律志谢银山突兀气萧森蚁径盘空孰共寻怕入迷途劳指点爲开觉路豁胸襟代酬阿母如来愿转费高僧接引心散布天花无着处巉崖峭壁白云深黄龙菴小憇曲折追攀路渐深萧条梵宇隐烟林石横鳞甲龙偏卧巖吐牙龈虎就擒树色蒙茏消俗气溪声惨澹洗尘心天门梦入称陶侃直上何劳梦里寻题华银山宝鼎平铺眼界宽凌空一柱插云端扪星厯斗重霄近骤雨狂风六月寒恠石嵯峩头乱点悬梯逼窄顶斜钻动摇铁瓦声何壮要学长生驻足难游双鹤寺答益谦上人见赠翰林院编修蒋璧方辑亭竹树阴阴凉意增尘嚣路隔几多层何年古寺来双鹤对客高吟见一僧出岫云峰随变幻在山泉水自清澄苍生欲慰须霖雨愿借杨枝洒緑塍时方大旱双鹤寺即事处处田歌乐岁丰夏螟无害水爲功连朝绿润秧畦雨一路青摇柳陌风远志藏将书卷里新诗跃出酒盃中去年此地还堪忆阶下紫薇花正红中秋后三日入都留别益谦上人翠竹林深一径斜每来禅院寂无譁樽中共醉葡萄酒檐下初开木笔花静坐浑忘身作客闲吟安用壁笼纱名臣循吏书盈案知是儒家是释家八月乘槎欲逺游恰逢佳节过中秋团圞岂易如蟾魄潇洒还思去虎邱江表问途经楚越浮屠留序愧韩欧来年此日重回首齐巳新诗寄到不赠益谦上人华阳县外翰范濂玉珊上人名字昔年知瞻仰因縁事已奇佛果有情相见晚天能生我却来迟莫言满月非前世欲到恒河是几时自古诗僧传最易阆仙风韵复奚疑人来兠率话西天微笑相逢舌有莲诗草分明心镜朗昙花清净智珠圆蒲团虽好生无命丹鼎犹存懒学仙酬唱者畨当记取他时也是一重縁五言绝句银山积雪昌言山色净如银雪花大于掌阴崖老树间有人披鹤氅宝鼎连云螺髻如丹鼎元气接鸿蒙上有飞仙路乘云走太空三花异树不是思维树根株胡乃竝譬彼心花浓宛聚仙人顶思维树一榦三花见内典九子灵泉泉脉蚁穿珠山灵龙浴佛一曲一清流黄河犹彷彿渠江落照山爱斜阳晚天连远岸低日霞红万丈倒射大江西石镜斜阳螺尖一片石金鑑千秋炯好登明镜台日在西峯顶华严古洞峭壁悬崖畔华严诸空有不见诵经人白云飞洞口玉壁浮光挹之无所穷揽之不可旣一片玉光浮莫认金银气华银积雪可学皑皑银色界经年雪未融千巖万壑里不见蓑笠翁宝鼎连云南峯接北峯缥缈岭千重眞人还上界丹鼎白云封三花异树一榦吐三花同根色各露我曾问虎溪说是无名树九子灵泉石窟灵泉出寻源蚁穿珠金仙如沐浴吐水见龙无石径斜阳洞天石扇开晶莹如宝镜有客半山来斜阳红掩映渠江落照远水连天净空明景物幽斜阳人对立一派豁双眸华严古洞古洞临绝壁诵经人何处千载白云封麋鹿自来去玉壁浮光玉光浮日夜峭壁色如银说与山中客切勿厌清贫东壁溪声溪云淡晚烟溪月映东壁独坐听溪声众响渐已寂狮巖翠柏但见狮巖柏不闻狮子吼相依伴岁寒共结同心友竹笕清泉石随名泉出长流溅玉珠接来苍竹笕活火煮天厨曼陀魁花岭上梅争放山茶肯后开雨天眞色相压倒百花魁佛桥玩月玩月人何处桥头步晚凉空明瞻法相顶上两圆光幽篁积翠策杖看幽竹苍翠标清绝不改四时青此君原劲节池鱼唼粒粒撒如抛珠粒乱如点雨跃起满池鱼自吞复自吐银峯屏立天然古画屏独立形大地积素出云端羣山失苍翠华银积雪合州石泉庵僧寂崑玉山远看露光辉近瞻增皎洁山深人不知中有秦汉雪宝鼎连云何人炼金丹山形化爲鼎高峙几万年独与白云竝三花异树异树种灵山能放三花妙时有人拈来应破迦叶笑九子灵泉混混出源泉曾在灵山覩灌顶羡醍醐疑是九龙吐石镜斜阳怪石立峯头何年化作镜曾经照古今一片斜阳映渠江落照大江东去浪天与水争奇日下铜锣崃名候云霞五色埀华严古洞一卷华严理唿爲此洞名诵经人不见终古月来明玉壁浮光百丈灵巖拥浮光白玉融我来曾面壁如在水晶宫欢喜坪毛徙南海运一笑登云梯云刚与脚齐囘头仰望处转觉山皆低过白云寺直向云中过秋云薄似罗时正九月层层穷绝顶竹杖响岩阿三百梯接连三百步直上无囘顾努力观前程英雄保末路七言绝句金粟山房落成三首顺庆通判费恩纶数椽新筑傍禅关坐听疎钟杳霭间笑我蜀都爲内史何期占断好溪山小别明湖已十年模山范水兴尤偏不惟迹似惟神似彷彿苏隄六一泉也有晴岚浓似画非无风竹冷侵杯六桥如梦阑干外只少湖光泼眼来重九游崇福寺嘉庆乙丑顺庆通判孙橒蹑足禅关意味长天空海濶笑人忙于今暂借林泉乐一带秋风柏子香赠虎溪上人道光戊子云南进士邑令余福谦醇轩前身应是贾长江瘦骨稜稜我亦降他日诗坛留佛像黄金定铸影成双赠虎溪上人二首合州举人彭定仁爱泉野鹤幽栖不出山诗情长在翠微间华银六月清无暑心比凉云一样闲梦绕峩嵋冷翠纷山中诗思久传闻有时莲社开芳醖拄杖峯头一访君赠虎溪上人卽用索书原韵四首贵州进士邑令张秉堃子敏漫将招隐赋烟萝愧我年来俗虑多谈到金山留带事风流只合让东坡读罢琼篇向往𣪞诗坛更有鲍参军神仙本是眞才子一枕山中卧白云禅味分香似酪酥闻风竞欲咏生刍知君自有烟霞乐富贵功名事事无仙丹竟许驻童颜修竹梅花相对闲何日尘缘能摆脱杖藜扶我饱看山过东林寺集陆放翁句可学孤店门前千万峯野人自爱一枝筇少年妄想消除尽来听东林寺里钟孤店暮行山园紫薇宿东林寺祝金粟山房清虚上人寿集陆放翁句茹芝却粒世无方偶住人间岁月长眼正修行新有力一毫忧不到禅房烧香怀昔简南禅勤长老立春后三日作莫向瞿昙问夙因喜君分得卧云身胸中浩浩了无物几见人间岁月新苦贫赠传神水鑑读山谷老境之句醉后遣兴乙卯秋游华银山至伏虎寺赠虎溪上人六首兼志别孙桐生芒鞋竹杖一身轻不爲征诗不入城自喜传灯多弟子空门遮莫唤先生山中僧徒皆上人敎授咸以先生称之好向齐崖共拍肩与上人相遇于齐头崖遂订同游诗心参透静中禅自从咏罢霓裳后又结人间翰墨缘门外溪山展画图前身应是白云夫我来欲问无生法一个蒲团肯借无飞凫仙吏早倾心谓前令余醇轩赠上人七截一首壁上新诗我试吟合向骚坛陪贾岛禅门依样铸黄金几日香厨供养开伊蒲妙馔喜相陪夜分煨芋频敎啖若个曾储宰相才才得相逢意便亲骊歌又唱忽伤神时予将解馆旋里他年飞钖如来访我住涪江江水滨华银积雪顾宗煃大地装成银世界诸天酿出雪光辉千巖万壑人踪灭七宝林中玉屑霏宝鼎连云佛云郁蓊罩峯巓划出银山半壁天天地爲炉嵌宝鼎日轮东出月西旋三花异树一本三花九夏时庄严佛地现神奇馪馚不是空中树意叶心香各一枝九子灵泉九子连绵滚滚来泉源暗里结仙胎出山那得清如许暂借山头饮一杯渠江落照下方诸品望中收灵岌孤高据上游落日飞霞沉远水长江一派接天流石镜斜阳山镜高悬石一拳斜阳衬出蔚蓝天有人悟澈光明界照破三千与大千华严古洞悬崖岌嶪路如弓一卷华严诵半空下界洞天三十六犹余仙窟在山中玉壁浮光玉山高耸势雄浑光怪陆离石笋蹲笑我无才狂不得孙登一啸震苏门孙小峯太史诗先脱稿小桃源李昌一清溪烟水郁苍茫曲径行来尚未荒一样桃源仙境在问津今又有渔郎东林寺路绕东林境欲仙听秋亭上乐陶然远公若结莲花社好订三生翰墨缘崇福寺也谈儒理也谈禅金粟光中小洞天知是入山第一寺羣峯万壑绕平田伏虎寺奇峯十万拥当门未到华银气已吞欲借莲池功德水洗清浊骨换凡根大方堂谁邀弥勒爲同龛一个闲僧对佛参老树千重山万仭前程遥指白云庵薄刀岭屴崱高峯一径悬惊心巨刄欲摩天登山有路休辞险我要同搴太华莲白云庵白云庵外白云峯雾鎻烟鬟拥万重指点上方人不见晚山遥度一声钟之字径碧云深处径盘纡曲曲穿林倩杖扶之字一行人未觉试寻笔路认糢煳三百梯危崖石磴露崚嶒三百丹梯拾级升高拟鹏程九万里青云有路好同登欢喜坪崎岖历尽碧云平一路游人欢喜生从此振衣千仭上天风吹我到蓬瀛千佛坪怪石林中选佛场银山顶上露圆光化身千亿忘人我一个盘陀一瓣香铁瓦殿佛殿巍峩逼广寒层层铁瓦覆云端上方自有烟霞护不许人间俗眼看游金粟山房赠德林上人早耽清净入禅门福慧双修道共尊前世定居金粟界千潭一月证灵根赠益谦禅友岳门一别思飘然今日重逢喜欲颠岭上梅花香似海问君修到是何年宿伏虎寺有感昨夜联牀话未眠安排今夕枕游仙大风忽起摧林木是否华银酿雪天重过东林寺瑞禾模山二师设斋留宿集陆放翁句可学五十年间万事空碧桃花下醉千钟喜投禅榻聊寻梦惟有山僧认得侬枕上口占游仙山寺烟波卽事重游金粟山房赠德林禅兄四首绿溪路入白云层缥缈经楼一再登山鸟有情犹识我重来福地问宗乘云堂趺坐话无生金粟光中景倍清记得听秋高阁夜敲诗同对月三更悟心容易息心难息得心机未等闲梵贝钟鱼清课后安排禅榻看溪山梦醒浮生五夜钟松牕剪烛话从容他年如订谈禅约知在银山第几重和孙小峯太史志别六首仍次原韵昌言玉堂声价望非轻高筑诗坛五字城岳庆相逢开一笑名山风月证三生诗卷蒲团并一肩出山又是口头禅中途茅店齐崖月不是寻常邂逅缘谁写东坡笠屐图云挑竹杖杂樵夫山鸣谷应缘何事曾听苏门一啸无撒手悬崖悟此心偶参半偈耐枯吟凭公法眼看诗界爲我披沙细拣金准拟山林笔阵开登高陟险喜追陪长歌掷地金声在不减天台作赋才一曲离絃意绪亲涪江秋水淡爲神他年野鹤寻三岛笑认蓬仙立海滨读孙太史诸人游华银山诗奉和从九何之培竺斋註此诗原以引言代标题作者随附今另订标题作者移置引言之前新标题之下读孙小峯太史顾霁崖司马李克生明经复初虎溪上人游华银山诗因拟截句七首和之华银山上白云封云外青山露几重记得当年凌绝顶满天星斗一声钟廿年未向碧山游风景依然似旧不放眼不敎尘隔断一痕螺髻望中收斜阳返照九秋天蓬岛归来望欲仙一曲长歌倾北斗挥毫满纸走云烟路入桃源一洞开擕筇共上小蓬莱何人悟澈清凉界梦到云山第几回丰姿鹤立小游仙乘兴登临意洒然落雁峯头擕谢句前身笑证李青莲飞来云外影翩翩有客莲壶聚散仙好与㝹山闲使者拈花一笑悟前缘诸公才调太新奇读罢销魂和更迟我愧向禽缘未了名山小补卧游诗丙辰春到华银山伏虎寺赠虎溪和尚三绝陇西翰林邑令武尚仁静山谁知后果与前因桑澥茫茫寄此身今日相逢擕手笑虎溪图里又何人毛锥误我廿余年一旦回头净万缘不是金蝉曾脱骨如何姓在佛胸前上人俗姓万诗宗陶谢字钟王不肯降心学宋唐识破禅机无上法暂将余事寄文章闻虎溪和尚捐米并订赈局有感劝赈至大溪口宿伏虎禅林虎溪和尚逾格捐米并订经理赈局均有条理感甚留七绝四首以志之溪口无须路问樵武陵人竟到僧寮相逢未及禅中语五斗何妨我折腰昌言稽首粒烝民一到禅关便指囷参透如来眞妙谛始知金粟是前身不是千仓是万箱慨然分得鹤余粮痴心我更无聊甚要问法门煮石方身与白云一样闲无心何事到人间而今且化慈云去不爲作霖不出山赠虎溪上人四首普照光明智慧镫此言荒渺总难凭法门的有眞三昧除却诗人不上乘华银奇辟是天成终古无由诉不平借尔新诗经点缀此山从此始知名岳门我已住三年抱得宓琴何处弹谁料音从空谷应银山操缦㝹山絃谓复初上人诗僧与我性情同惟让诗僧锻鍊工笑我官仍寒士样愧无玉带学坡公赠虎溪上人三首恩贡冯大容儒冠一掷隐华银搦管咸惊笔有神一自参禅爲佛子山中独角认麒麟少年文秀识峥嵘竟入禅关叹贾生遥忆高堂晨夜坐膝前犹忆读书灯负米辛勤报所尊行藏身世总难论只将孝意从权尽小住人间不二门赠虎溪上人合州廪生陈在宽前身金粟证英灵弟子都沾翰墨馨他日诗龛同绣佛瓣香供𠐒一灯青赠模山隆揩师弟二首益谦一枝共借似鹪鹩兰臭同心至乆要珍重临池学书后窗窗前多种绿天蕉曾同无着与天亲此世缘何堕俗尘诗草愁多誊亦懒仗君爲我捉刀人往来赠答诗笺多出其手书录望华严洞毛徙南海运指说悬巖洞口开恨难移步入徘徊华严妙法谁参得前度禅僧许再来上薄刀岭一线空悬石径斜回环转折绾秋蛇端从险处探灵境老眼高低幸不花题之字路诘屈重重险异常于兹不必说羊肠壁题之字无拘束眞草兼行任短长路旁石镜片石空明一镜圆娲皇炼就已多年斜阳返照无尘翳照遍行人几万千寄赠驹如上人渝北刘彝序楞渔洋前辈善谈诗儒理禅机两得之遥想上人清兴发吟声定逐云飞偷闲欲到緑䒶来降伏诗魔亦壮哉八万四千多宝塔径从笔底听风雷答驹如上人见寄吴新德顶门谁敢下金针自向灵源仔细寻不是丰干苦饶舌与君印证妙明心维摩善病倩谁医高耸吟肩瘐不支寄到新篇能愈疾无须再诵杜公诗歌金粟山房落成三男恩纶赋三绝以拟西湖六一泉作长歌示之费成勋苏公隄畔六一泉篔筜满谷森参天亭台高出万竿绿低压青铜镜面圆指顾全湖如在掌诸峯倒影入画船我本州人苦行役十年不到悭诗缘儿曹溪口作通守僧僚增筑屋数椽往古如来号金粟八分书刋题牓悬狮子巖高覆屋顶隔溪眉晕联便娟轩牕左右亦修竹竹梢风起吹茶烟虽乏湖光泼眼至寺门方罫环水田从来迹象贵神似设想忽到秋毫巓七字彷彿经道破令我直欲袒两肩惜哉山深人罕至敢将轶事希先贤我今作歌和尔益神往何日与尔放舟同泛六桥边壶山望华银雪霁歌合州举人清溪学博冯镇峦远村噫吁乎佳哉蜀山之高高难攀华银上插空冥间昨宵天公张玉戏滕六㢲巽二何忙然幻出一天空明象四十八盘光滉漾水晶爲界玉爲山芒寒直射三千丈朔风吹处天日开蓬壶遥对山崔巍日光雪彩鬬璀璨水龙一带白皑皑悬岩遥飞万道瀑隐隐泉声相断续中间微露几株松俨挂寒江画一轴此时开遍千梅花琼瑶踏碎未还家眼前分明不可到独立一角山之涯我有光明屋欲邀孤山处士檐边宿我有白玉臼欲邀铁脚道人来饮酒酒罢梦游瑶台边身骑白龙上青天壶山望华银歌华银高峙宕渠东千峯崒𡷏气象雄凉秋八月开障翳山头青与青天同壶山远揖百余里薄暮时见雨冥蒙秋山闻道净如洗一幅云林列窗窗中人言兹山派自远由秦入蜀多玲珑儿孙罗列知几许欲霁常埀万丈虹名山灵秀自不朽年年对面攒青葱夕阳啣山得返照惟有兹山立半空我将簪笔游五岳骑鲸瀛海乘长风乙卯秋偕顾霁崖司马李克生明经复初益谦两上人登华银山登绝顶长歌孙桐生我欲跨金鳌访十洲蓬莱宫阙恍惚不可求我欲乘星槎问斗牛银涛翠浪浩荡渺难浮忽然罡风吹我堕尘刼大千世界同浮沤吾生颇有山水癖名山万里何辞游昔年挟策上长安好景半入奚囊收太华峯头一登眺俯视众山谁与俦清淑之气萃南岳且喜捧檄归衡州准拟𡵺嵝寻禹迹祝融峯上开诗眸烽烟满地坐太息壮游未遂心悠悠今年假馆来岳庆埋头矮屋如拘囚乆闻华银在天表欲往从之苦无由忽有人兮披道服排门直入爲我谋明朝试蜡游山屐问君着得几緉不我闻此语仰天笑烟霞痼疾今始瘳二三游侣尽风雅提唱先有顾虎头李生读书属健者吾与点也情最投同行更结方外友来擕齐已访贯休出郭闲行二百里烟云点缀林塘幽山阴道上恣游赏接应不暇心夷犹踪迹疑入桃源路桃花莫认前度刘溪声一带咽危石出山喜见清其浏高峯屴崱亘万古登陟惟应有猿猴却寻一径贾勇上若履虎豹登龙虬崩石欹崖疑无路危梯曲曲如悬钩举头但见日月动十指如有云气流雨冥冥兮山鬼啸风凄凄兮鼪鼯愁嵂崒崆㟅不可状但见瑶簪玉笋攒簇如新抽失势一坠讵可想下有万古蛟龙湫千巖万壑富灵恠不知造物何以一一能雕𨨿锼却疑神禹开山入西蜀随刋底绩留遐陬又疑巨灵擘分太华后兹山更令鬼斧修不然倘未经神力何以刺天耿耿有若森戈矛绝顶高撑宇宙外天风惨淡惊䬒飕䬒若非果有壮士怀登兹反易生百忧羲和当空鞭白日少昊司令行清秋下观一气何漭泱人世扰扰同蜉蝣神山何用寻海外此间自是崑崙邱吁嗟乎人生日坐微尘里如猿在槛鹰在鞲惜哉舍人与水部谓刘乐溪何竺斋有约不来奇未𢯱搜我今颇有出世想自泛元气爲虚舟山川到处作主人人间何羡万戸侯此去吾家一千里不料乃有鸿爪留吾生适意须行乐爲局外人闲可偷五年奔走徧南北行踪泛泛如沙鸥但置尊中酒千斛不愿车前唿八驺长歌纪游聊复尔自惭鄙俚如巴讴他年了却向平愿重来好结看山楼奉和孙小峯太史偕顾霁崖李克生二诗友曁复初上人益谦徒姪登华银山长歌昌言我不知华严墨海一浮沤何以转轮下世经厯几桑筹又不知三生石上证前修更于何处吟风赏月结同俦乃至岳门十万人中相逢一笑心绸缪每惜苔岑相隔二百里年年别绪牵离忧安得脚踏凌云巓手摩千佛头一登绝顶恣奇搜今过重阳节萧条篱菊秋逆风吹我云出岫穷日之力汔可休茅店听鸡声招邀一轮明月消旅愁忽然天外飞来旧知己特约登山与我谋同行更有蓬山客涪江千里肯来游百里当郊迓夜风抵石尤灵崖观音应笑我我亦何心任去留中途假馆宿罗市朝洎渠江一叶舟水程小渡山程远斜阳淡雨点溪幽碧崖梦绕香火愿一缕檀烟结篆不晨起披衣天未曙同人拉我作诗邮大方堂外飞烟雨莓苔屐齿滑如油雪夜剡溪自来去一样山阴王子猷惟是诸公豪兴一发不可收贾勇登之气倍遒刀锋路接白云绕天梯石栈难践蹂下有悬崖百丈临深涧上有老树杈枒枝相樛中疑五丁开曲径回环掉尾如金牛二十四盘行不得淋漓珠汗浃背流一人扶翼一推挽都疑天半飞鹤参差来丹邱举头四顾天逼仄下视人海空九州手扪星斗摩霄汉盘空浩气凌沧洲归来小憇竹林院顾子一曲引歌喉权借荒斋开文苑诗坛孙李树旗斿左攀太史第右登太白楼先生弟子乐唱酬独有苏门一长啸大惊虎豹起潜虬其余零星点缀处恍若气吞云梦八九来时见新思乙乙其若抽我非佛印侣读诗珍天球幸有拈花使相勗共吟讴他日乘风过我华银巓看此长歌七百余言传之万古勤雕锼也抵东坡山门玉带悬金钩小桃源短歌三首益谦山穷水尽路难见浑沌凿开天一线万仞危巖势欲连何年巨灵擘两片几树桃花笑相指武陵溪口风日美鸡犬桑麻有人家此中当隐元微子豁然开朗无烟雾暮暮朝朝走乌免安得生绡画作图更烦昌黎爲题句我如神龟巢芳莲那有野马到眉前时与谪仙倾斗酒醉骑白龙上青天逐鹿斩蛇忆秦汉沧海桑田几变换竹树茂密鸟仍栖峯峦飞舞云不断朝市如今本非秦阿阁有凤薮有麟寄语南阳刘子骥休从林外来问津寄祝复初长老六秩法诞我欲图百寿挂三神蓬莱弱水休道渺难登我欲弄铁笛吹玉笙担花擕酒直颂老人星慈云法雨一时阻我身难到引领弥望心怦怦遥对金仙歌一曲遂使迦陵频伽共命之鸟争来听上古春秋八千岁仙子偷桃三次经释家曾无寿者相大挠甲子何须从头细数清吾师今耳顺性见复心明任他造化小儿来提弄无量寿佛是前身显形化像虽落人间世原爲东土六祖续禅灯㝹山况驻元珪钖得师继起法运弥觉大振兴平生事蹟难罄述畧举梗概心已倾莲峯邑乘离垢寒山志一一惨淡费经营爲静翁太史刻莲峯课艺奉邑侯委属同修县志着有离垢山房并修华银山志他如选佛选官原同荆南僧齐已己廿年坐镇县属舍卫城宝王剎与文帝阁鸠工庇材不日成人生不朽贵有三其实眞能副盛名禅机儒行武公书赠匾额词林笔百世犹当作典型岂徒比马祖八十口吸西江水赵州百龄眼铄天下宏诗余高阳台壬寅秋游觉庵登经楼有作双屐迎寒一筇擕晚登临唤起疎慵秋尽遥天西风吹老征鸿流泉断磵无人处但微吹见叶丹枫过溪桥古木斜阳门掩霜钟已公茅屋新诗赋念生平踪迹窃叹飞蓬迢递秦川白头又到巴賨早年湖海元龙气剩僧楼闲倚衰翁漫寻思东望行云十二巫峯踏莎行经楼枕上倚剑雄谈飞觞豪举蝶牀梦醒都无据潇潇一阵又晴困人天气催花雨被恋余温楼明远曙华银山画新眉妩碧桃枝上唤春声春声似唤寻春去云仙引寒食过溪桥有感柳浪青飜山屏绿染春光到处堪怜正寒食乍晴天他乡又逢冷节寂寞棠棃开墓田冡已累累老偏冉冉归去何年龎公曳杖流连忽风落松梢吹纸钱镜里新霜尊前旧雨谁话缠绵回首家园系心浅土巴蜀由来多杜鹃过溪桥望夕阳村落自袅孤烟点绛唇清明日过东林寺细柳浓花画眉啼破春山路他乡时序昨夜清明雨双髩星星种就愁千缕无情绪夕阳茶鼓来共残僧语西子妆溪署春雨初晴散步小园残花在地矣怅然有作新涨平池断云笼树燕外飞绵初褪澹晴花影瘦如人胜寻香扑牕蜂润锵鸣玉韵听檐熘丁东犹陨乍窥园正四围浓绿春山都近凭谁论旑旎韶光老去成幽恨柳丝着意拂征衫梦依依自搔衰髩吹残豓粉浑忘却几番风信叹飘零默数归期未稳玉漏迟三男于觉庵后圃筑金粟山房岩碧半环溪声绕槛当春夏之交竹木水田映碧尤爲幽旷六月十三夜启牕待月但见茆檐灯火明灭垆落间顿触归耕之念作此纪之客心依寺静钟声已断泉声初咽殿角何斜秋意暗生禅窟京落缁尘隔后料难染卑栖华发休内热差强束带眉催腰折白沙翠竹江邨都闲了柴门晚来新月儿女灯前不识世间离别二顷田疎旧梦乍吹醒空山凉叶归计决宵分曲廊鸣屧齐天乐夜坐听秋亭感赋泬㵳天气初澄候清商暗归高树月上遥峯凉侵短髩秋在阑干凭处当时觅句怪今夕无滞得来偏苦一阵吹残萧萧何减打牕雨吟余更倒耳客心和坠叶摇落如许梦里猿声愁边雁影别有怀人词赋幽期闲阻老大才华十年覉旅胜想枫江钓鲈闲汎去满庭芳祝经楼清虚上人六秩华诞四相皆空三乘早悟临济衣钵长留法身清净慧海自添筹忆昔龆齓薙染阐蜜谛梵演春秋伽蓝内课诸弟子功行励清修凝庥眞俗仰宗提宝地道范经楼将心印大觉针芥相投弹指云林岁月到今日甲子年周试爲诵无量寿佛极乐国优游千秋岁星辉霞绮瑞自银峯起佛诞后仙筹纪前身金粟是算数恒河比曾授记长春不老菩提子上客来朱履祝祜登初地宣梵贝波罗里馔呈伊蒲供齿嗽杨枝水勤赞礼天人共庆生欢喜望海潮偕驹如上人登华银绝顶放歌欧刀削就孤峯壁立居然帝座相通几辈遨游谁家题咏一年又是秋风万古卧云中把众星摘下颗颗珠红长啸一声百千万虎气腾空谁云芥蒂在胸吞云梦八九冰化雪融把酒问天擕诗搔首青莲不算英雄眼前日生东但双拳捧着便胜芙蓉唱罢新歌满身月影桂香浓