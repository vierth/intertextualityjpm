御制历象考成御制律厯渊源序御制律厯渊源序粤稽前古尧有羲和之咨舜有后䕫之命周有商高之访逮及厯代史书莫不志律厯备数度用以敬天授民格神和人行于邦国而周于乡闾典至重也我皇考圣祖仁皇帝生知好学天纵多能万几之暇留心律厯算法积数十年博考繁赜搜抉奥微叅伍错综一以贯之爰指授庄亲王等率同词臣于大内蒙养斋编纂毎日进呈亲加改正汇辑成书总一百卷名爲律厯渊源凡爲三部区其编次一曰厯象考成其编有二上编曰揆天察纪论本体之象以明理也下编曰明时正度密致用之术列立成之表以着法也一曰律吕正义其编有三上编曰正律审音所以定尺考度求律本也下编曰和声定乐所以因律制器审八音也续编曰协均度曲所以穷五声二变相和相应之源也一曰数理精藴其编有二上编曰立纲明体所以解周髀探河洛阐几何明比例下编曰分条致用以线面体括九章极于借衰割圜求体变化于比例规比例数借根方诸法盖表数备矣洪惟我国家声灵逺届文轨大同自极西欧罗巴诸国专精世业各献其技于阊阖之下典籍图表灿然毕具我皇考兼综而裁定之故凡古法之岁乆失传择焉而不精与西洋之侏诘屈语焉而不详者咸皆条理分明本末昭晰其精当详悉虽专门名家莫能窥万一所谓惟圣者能之岂不信欤夫理与数合符而不离得其数则理不外焉此图书所以开易范之先也以线体例丝管之别以弧角求经纬之度若此类者皆数法之精而律厯之要斯在故三书相爲表里齐七政正五音而必通乎九章之义所由试之而不忒用之而有效也书成纂修诸臣请序而传之恭惟圣学高深岂易钻仰顾朕夙承庭训于此书之大指微义提命殷勤岁月斯乆尊其所闻敬効一词之赞葢是书也岂惟皇考手泽之存实稽古准今集其大成高出前代垂千万世不易之法将欲协时正日同律度量衡求之是书则可以建天地而不悖俟圣人而不惑矣雍正元年十月朔敬书总目钦定四库全书子部六御制厯象考成总目天文算法类一上编十六卷下编十卷表十六卷等谨案御制厯象考成四十二卷康熙五十二年圣祖仁皇帝御定律厯渊源之第一部也按推歩之术古法无征所可考者汉太初术以下至明大统术而已自利玛窦入中国测验渐宻而辨争亦遂日起终明之世朝议坚守门户讫未尝用也国朝声教覃敷极西诸国皆累译而至其术愈推愈精又与崇祯新法算法图表不合而作新法算书时欧逻巴人自秘其学立説复深隠不可觧提要圣祖仁皇帝乃特命诸臣详考法原定着此书分上下二编上编曰揆天察纪下编曰明时正度集中西之大同建天地而不悖精微广大殊非管蠡之见所能测今据其可以仰窥者与新法算书互校如黄道斜交赤道而出其内外其相距之度即二至太阳距赤道之纬度新法算书用西人第谷所测定为二十三度三十一分三十秒今则累测夏至午正太阳髙度得黄赤大距为二十三度二十九分三十秒较第谷所测度少二分葢黄赤二道由逺而近其所以古多今少渐次移易之故非巧算所能及故当随时宻测以合天行者也又时差之根其故有二一因太阳之实行而时刻为之进退葢以髙卑为加减之限也一因赤道之升度而时刻为之消长葢以分至为加减之限也新法算书合二者以立表名曰日差然髙卑每年有行分则宫度引数必不能相同合立一表歳乆必不可用今分为二表加减二次而于法为宻矣又新法算书推算日食三差以黄平象限为本然三差并生于太隂而太隂之经纬度为白道经纬度当以白平象限为本太隂在此度即无东西差而南北差最大与髙下差等若在此度以东则差而早宜有减差在此度以西则差而迟宜有加差其加减有时而与黄平象限同有时而与黄平象限异故定交角有反其加减之用也又厯来算术定月食初亏复圆方位东西南北主黄道之经纬而言非谓地平经纬之东西南北也惟月实行之度在初宫六宫望时又为子正则黄道经纬之东西南北与地平经度合否则黄道升降有邪正而加时距午有逺近両经纬回然各别所推之东西南北必不与地平之方位相符今实指其在月体之上下左右为衆目所共睹较旧法更为亲切又新法算书言五星古图以地为心新图以日为心然第谷推步均数惟火星以日为心若以地为心立算其得数亦与之同知第谷乃虚立巧算之法而五星本天实皆以地为心葢金水二星以日为心者乃其本轮非本天也土木火三星以日为心者乃次轮上星行距日之迹亦非本天也至若弧三角之法新法算书所载图説殊多龎杂而正又遗黄赤互求之法今以正约之为对边对角及垂矢较三比例则周天经纬皆可互求而操之有要矣此皆订正新法算书之大端其余与新法算书相同者亦推衍精宻无差累黍洵乎大圣人之制作万世无出其范围者矣干隆四十九年六月恭校上总纂官纪昀陆钖熊孙士毅总校官陆费墀职名雍正二年五月十七日奉㫖开载纂修编校诸臣职名承㫖纂修和硕庄亲王允禄和硕诚亲王允祉彚编日讲官起居注詹事府少詹事兼翰林院侍讲学士加一级何国宗翰林院编修梅㲄成分校原任湖南巡抚都察院右副都御史魏廷珍翰林院编修王兰生原进士方苞考测会考府郎中成徳㕘领阿齐图原任吏部员外郎顾琮工部员外郎加一级照海食员外郎俸钦天监五官正明安图兵部主事加一级平安福建汀州府知府何国栋江西袁州府知府李英翰林院笔帖式加一级丰盛额校算兵部郎中兼管钦天监左监副事加二级何国柱刑部员外郎伦大理钦天监左监副四格内阁中书黄茂钦天监博士加一级潘汝瑛山东莒州知州陈永年广东西宁县知县萨海京卫武学教授胡振举人拣选知县髙泽㑹考府笔帖式傅明安吏部笔帖式戴嵩安候补笔帖式黑都生员秦宁生员五徳寳䕶军杨格校录翰林院侍读呉孝登翰林院侍讲留保刑部郎中加一级朱崧户部主事黒赫礼部主事穆继伦刑部主事玉羾工部主事加一级色合立户部司库加一级穆成格工部司库伍大夀行人司行人加一级顾陈垿湖广黄州府同知郎瀚江南通州知州加一级白暎棠河南孟津县知县加一级陈永贞监生候选州同知张嘉论生员焦继谟御制历象考成上编卷一钦定四库全书御制厯象考成上编卷一厯理总论天象地体厯元黄赤道经纬度岁差天象虞书尧典曰钦若昊天厯象日月星辰楚词天问曰圜则九重孰营度之后世厯家谓天有十二重非天实有如许重数盖言日月星辰运转于天各有所行之道即楚词所谓圜也欲明诸圜之理必详诸圜之动欲考诸圜之动必以至静不动者准之然后得其盈缩盖天道静专者也天行动直者也至静者自有一天与地相为表里故羣动者运于其间而不息若无至静者以验至动则圣人亦无所成其能矣人恒在地面测天而七政之行无不可得者正为以静验动故也十二重天最外者为至静不动次为宗动南北极赤道所由分也次为南北岁差次为东西岁差此二重天其动甚微厯家姑置之而不论焉次为三垣二十八宿经星行焉次为填星所行次为岁星所行次为荧惑所行次则太阳所行黄道是也次为太白所行次为辰星所行最内者则太隂所行白道是也要以去地之逺近而为诸天之内外然所以知去地之逺近者则又从诸曜之掩食及行度之迟疾而得之盖凡为所掩食者必在上而掩之食之者必在下月体能蔽日光而日为之食是日逺月近之征也月能掩食五星而月与五星又能掩食恒星是五星髙于月而卑于恒星也五星又能互相掩食是五星各有逺近也又宗动天以浑灏之气挈诸天左旋其行甚速故近宗动天者左旋速而右移之度迟渐远宗动天则左旋较迟而右移之度转速今右移之度惟恒星最迟土木次之火又次之日金水较速而月最速是又以次而近之证也是故恒星与宗动相较而岁差生焉太阳与恒星相㑹而岁实生焉黄道与赤道出入而节气生焉太阳与太隂循环而朔朢盈虚生焉黄道与白道交错而薄蚀生焉五星与太阳离合而迟速顺逆生焉地心与诸圜之心不同而盈缩生焉厯代专家多方测量立法布算积久愈详已得其大体其间或有豪芒之差诸説不无同异者盖因仪器仰测穹苍失之纎微年久则着虽有圣人莫能预定惟立穷源竟委之法随时实测取其精密附近之数折中用之每数十年而一修正斯为治厯之通术而古圣钦若之道庶可复于今日矣地体欲明天道之流行先达地球之圆体日月星辰每日出入平地一次而天下大地必非同时出入居东方者先见居西方者后见东西相去万八千里则东方人见日为午正者西方人见日为夘正也周天三百六十度每度当地上二百里是故推验大地经纬度分皆与天应测纬度者用午正日晷或测南北二极测经度则必于月蚀取之盖月蚀与日蚀异日之食限分数随地不同月之食限分数天下皆同但入限有昼夜人有见不见耳此处食甚于子者处其东三十度必食甚于丑处其西三十度必食甚于亥是故相去九十度则此见食于子而彼见食于酉相去百八十度则此见食于子而彼当食于午虽食而不可见矣设如午酉子卯为日天甲乙丙丁为地球日在午人居甲者日正在其天顶得午时人居丙者日却在其天顶对冲而得子时东去甲九十度居丁者得酉时而西去甲九十度居乙者又得卯时矣夫居甲丙者以酉乙丁卯为地平而居乙丁者则又以午甲丙子为地平盖大地皆以日到天顶为午正也是故测东西之经度者两地同测月食亏复时刻或相约于同夜测月与某星同经度分为其时刻分秒相隔一时则东西相去六千里如测南北之纬度则于两地测北极出地之度所差一度即相去二百里此皆地球圆体之明验也厯元治厯者必有起算之端是谓厯元其法有二一则逺溯古初冬至七曜齐元之日为元自汉太初以来诸厯所用之积年是也一则截算为元若元授时厯以至元辛巳天正冬至为元今时宪厯以崇祯元年戊辰天正冬至为元是也二者虽同为起算之端然积年实不如截算之简易也夫所谓七曜齐元者乃溯上古冬至之时岁月日时皆㑹甲子日月如合璧五星如聨珠是以为造厯之元使果有此虽万世遵用可矣而廿一史所载诸家厯元无一同者是其所用积年之久近皆非有所承受但以巧算取之而已当其立法之初亦必有所验于近测遂援之以立术于是溯而上之至于数千万年之逺庶几各曜之躔次可以齐同然既欲其上合厯元又欲其不违近测竒零分秒之数决不能齐势不能不稍为迁就以求其巧合其始也据近测以求积年其既也且将因积年而改近测矣杜预云治厯者当顺天以求合不当为合以验天积年之法是为合以验天也安得为立法之尽善乎若夫截算之法不用积年虚率而一以实测为凭诚为顺天求合之道治厯者所当取法也今定康熙二十三年甲子天正冬至次日壬申子正初刻为厯元七政皆从此起算其应用诸数皆系实测庶数有可征而理有所据矣黄赤道天包地外圜转不息南北两极为运行之枢纽地居天中体圆而静人环地面以居随其所至适见天体之半中华之地面近北故北极常现南极常隠平分两极之中横带天腰者为赤道赤道距天顶之度即北极出地之度也赤道以北为内为隂以南为外为阳斜交赤道而半出其南半出其北者为黄道乃太阳一岁所躔之轨迹也黄赤道相交之两界为春秋分距赤道南二十三度半为冬至距赤道北二十三度半为夏至七政所行之道纷然不齐惟恃黄赤二道以为推测之本盖太阳循黄道东行而出入于赤道之南北太隂与五星各循本道东行而又出入于黄道之南北故弦赤二道之位定则昼夜永短寒暑进退以及晦朔弦朢薄蚀朓朒皆从此可稽矣经纬度恒星七政各有经纬度盖天周弧线纵横交加即如布帛之经纬然故以东西为经南北为纬然有在天之经纬有随地之经纬在天则为赤道为黄道随地则为地平赤道均分三百六十度平分之为半周各一百八十度四分之为象限各九十度六分之为纪限各六十度十二分之为宫为时各三十度是为赤经从经度出弧线与赤道十字相交各引长之㑹于南北极皆成全圜亦分为三百六十度两极相距各一百八十度两极距赤道俱九十度是为赤纬依纬度作圜与赤道平行名距等圏此圏大小不一距赤道近则大距赤道逺则小其度亦三百六十俱与赤道之度相应也赤道之用有动有静动者随天左旋与黄道相交日躔之南北于是乎限静者太虚之位亘古不移昼夜之时刻于是乎纪焉黄道之宫度并如赤道其与赤道相交之两㸃为春秋分相距皆半周平分两交之中为冬夏至距两交各一象限六分象限为节气各十五度是为黄经从经度出弧线与黄道十字相交各引长之周于天体即成全圜其各圜相凑之处不在赤道之南北两极而别有其枢心是为黄极黄极之距赤极即两道相距之度其距黄道亦皆九十度是为黄纬而月与五星出入黄道之南北者悉于是而辨焉故凡南北圏过赤道极者必与赤道成直角而不能与黄道成直角其过黄道极者亦必与黄道成直角而不能与赤道成直角惟过黄赤两极之圈其过黄赤道也必当冬夏二至之度所以并成直角名为极至交圈又若赤道度为主而以黄道度准之则互形大小何也浑圆之体当腰之度最寛渐近两端则渐狭二至时黄道以腰度当赤道距等圏之度故黄道一度当赤道一度有余二分时两道虽皆腰度然赤道平而黄道斜故黄道一度当赤道一度不足也此所谓同升之差而七政升降之斜正伏见之先后皆由是而推焉至于地平经纬则以各人所居之天顶为极盖人所居之地不同故天顶各异而经纬从而变也地在天中体圆而小随人所立凡目力所极适得大圆之一半则地虽圆而与平体无异故谓之地平乃诸曜出没之界昼夜晦明之交也地平亦分三百六十度四分之为四方各相距九十度二十四分之为二十四向各十五度是为地平经从经度出弧线上㑹于天顶并皆九十度是为地平纬又名髙弧髙弧从地平正午上㑹天顶者其全圜必过赤道南北两极名为子午圏乃诸曜出入地平适中之界而北极之髙下晷影之长短中星之推移皆由是而测焉是故经纬相求黄赤互变因黄赤而求地平或因地平而求黄赤乃厯象之要务推测之所取准也岁差岁差者太阳每岁与恒星相距之分也如今年冬至太阳躔某宿度至明年冬至时不能复躔原宿度而有不及之分但其差甚微古人初未之觉至晋虞喜始知之因立岁差法厯代治厯者宗焉而所定之数各家不同喜以五十年差一度刘宋何承天以百年差一度祖冲之以四十五年差一度隋刘焯以七十五年差一度唐傅仁均以五十五年差一度僧一行以八十二年差一度惟宋杨忠辅以六十七年差一度以周天三百六十度每度六十分每分六十秒约之得每年差五十二秒半元郭守敬因之较诸家为密今新法实测晷影验之中星得七十年有余而差一度每年差五十一秒此所差之数在古法为冬至西移之度新法为恒星东行之度征之天象恒星原有动移则新法之理长也御制厯象考成上编卷一御制历象考成上编卷二钦定四库全书御制厯象考成上编卷二弧三角形上弧三角形总论弧三角形纲领弧三角形凡例正弧三角形论正弧三角形图说正弧三角形八线勾股比例图说正弧三角形用次形图说正弧三角形边角相求法正弧三角形设例七则弧三角形总论弧三角形者球面弧线所成也古厯家有黄赤相准之率大约就浑仪度之仅得大概未能形诸算术惟元郭守敬以弧矢命算黄赤相求始有定率视古为密但其法用三乘方取数甚难自西人利玛窦汤若望等翻译厯书始有曲线三角形之法三弧度相交成三角形其三弧三角各有相应之八线弧与弧相交即线与线相遇而勾股比例生焉于是乎有黄道可以知赤道有赤道可以知黄道有经可以知纬有纬可以知经厯象之法至此而备勾股之用至此而极矣弧三角形纲领凡弧三角形皆在球面球面之腰围一线谓之大圈如甲乙丙丁为子午规戊己为赤道庚辛为黄道壬乙癸丁为地平规如此之类皆为大圈其周度皆相等故可以相为比例凡圈皆有极极距圈皆九十度如赤道则有南北极黄道则有黄极若圈不相等则为距等圈如子丑二圈其四围之距大圈皆相等而与大圈平行虽亦为三百六十度其分则小于大圈距大圈愈逺距极愈近则其圈愈小至极一㸃而止不能与大圈为比例故弧三角形之角度边度皆大圈之度也凡两弧相交所成角相距皆半周一百八十度名其角度则必取其两弧各足象限九十度其对角之弧即为本角之度如甲乙丙丁为黄道甲戊丙己为赤道甲丙二处相交相距各半周一百八十度即如春秋分试于甲丙弧之各平分九十度处作丁己乙戊垂弧则丁己弧为甲丁己三角形之甲角度亦为丙丁己三角形之丙角度其乙戊弧为甲乙戊三角形之甲角度亦为丙乙戊三角形之丙角度即如冬夏至之大距为春秋分之角度葢甲丙为极则丁己乙戊为腰圈所谓大圈者是也凡弧三角形之三弧不足九十度者必引长至九十度其对角之弧方为本角之度如甲乙丙弧三角形三弧皆不足九十度则将甲乙弧引长至丁甲丙弧引长至戊作丁戊弧其丁戊弧之度即甲角之度也又将乙甲弧引长至己乙丙弧引长至庚作己庚弧其己庚弧之度即乙角之度也又将丙甲弧引长至辛丙乙弧引长至壬作辛壬弧其辛壬弧之度即丙角之度也凡弧三角形其角适足九十度者为直角为正弧三角形甲图是也大于九十度者为钝角不及九十度者为鋭角俱为斜弧三角形乙图丙图是也因三边皆弧故与直线三角形不同直线三角形有一直角或一钝角余二角必锐弧三角形则有一直角二锐角者如丁形有一直角二钝角者如戊形有一直角一钝角一锐角者如己形有二直角一锐角者如庚形有二直角一钝角者如辛形有三角俱直者如壬形有一钝角二锐角者如癸形有三角俱钝者如子形有一锐角二钝角者如丑形而弧三角之形势大概尽于此数端矣弧三角形凡例一直线三角形之三角相加成一百八十度弧三角形之三角相加最小者亦必大于一百八十度但不得满五百四十度一直线三角形知两角即知其所余一角弧三角形虽知两角其余一角非算不知一直线三角形之边小则咫尺大则千百万里实有尺度之可量弧三角形之边俱系弧度必在半周一百八十度之内但合三边不得满三百六十度一直线三角形之八线惟用于角弧三角形之八线并用于边角之八线与边之八线相求仍以勾股为比例也一直线三角形两形之三边各相等者为相等形两形之三角各相等者为同式形弧三角形则但有相等形而无同式形葢以两形之三角同其三边必各相同也一直线三角形可以三边求角不可以三角求边而弧三角形既可以三边求角又可以三角求边一弧三角形三角三弧共六件知三件可求其余理与直线三角形同一正弧三角形除直角外二角三弧共五件知二件可求其余理与直线三角形同一斜弧三角形作垂弧分为两正弧三角形与直线三角形作中垂线之理同一弧三角形所知之三件有弧角相对者即用弧角为比例理与直线三角形同一正弧三角形弧角不相对者则用次形法一斜弧三角形知三边求角者用总较法知三角求边者先用次形法将角易为边边易为角然后用总较法一斜弧三角形知两边一角而角在两边之间者用总较法或用垂弧法知两角一边而边在两角之间者先用次形法将角易为边边易为角然后用总较法或用垂弧法正弧三角形论正弧三角形必有一直角者葢因南北二极为赤道之枢纽皆距赤道九十度故凡过南北二极经圈与赤道相交所成之角俱为直角其相当之弧皆九十度又凡有一圈即有两极其过两极经圈与本圈相交亦必为直角其所成三角形必皆为正弧三角形夫正弧三角形所知之三件弧角相对者用弧角之八线所成勾股为比例而弧角不相对者则用次形盖以弧角之八线所成勾股比例不生于本形而生于次形而次形者乃以本形与象限相减之余度所成故用本形之余弦余切即用次形之正弦正切也其法可易弧为角易角为弧边与角虽不相对可易为相对且知三角即可以求边其理实一以贯之也今以黄道赤道与过极经圈所成之三角形设例而正弧三角形比例推算之法无不统于是矣正弧三角形图说如甲乙丙丁为赤道甲戊丙己为黄道相交于甲丙甲为春分丙为秋分戊为夏至己为冬至庚为北极辛为南极庚戊乙辛己丁为二极二至交圈戊至乙己至丁俱二十三度三十分为黄赤大距今作庚壬癸辛为过南北二极经圈与黄道交于壬与赤道交于癸成甲癸壬正弧三角形甲为黄道赤道交角当戊乙弧二十三度三十分癸为直角葢庚辛二极即赤道之极皆距赤道九十度故凡过南北极经圈与赤道所成之角皆为直角其相当之弧皆九十度又如子丑为黄道两极若从子丑二处作子寅卯丑过黄极经圈与黄道交于卯与赤道交于寅成甲寅卯正弧三角形则卯亦为直角葢子丑为黄道两极皆距黄道九十度故凡过黄极经圈与黄道所成之角皆为直角其相当之弧皆九十度由此推之凡有一圈必有两极其过两极圈与本圈相交必为直角其所成三角形必皆为正弧三角形可知矣正弧三角形八线勾股比例图说甲为黄道赤道交角甲乙为黄道四十五度甲丙为赤道同升度乙丙为黄赤距度成甲乙丙正弧三角形甲丁甲戊皆象限丁戊为黄赤大距二十三度三十分即甲角度己为北极庚为南极己丁庚壬为二极二至交圈甲为春分丁为夏至辛为秋分壬为冬至癸为地心己乙丙庚为过南北二极经圈其甲乙丙三角形之八线各成相当比例之勾股形丁子为甲角之正弦子癸为甲角之余弦丑戊为甲角之正切丑癸为甲角之正割戊癸丁癸皆为半径成丑戊癸及丁子癸同式两勾股形乙寅为乙丙距纬弧之正弦乙卯为甲乙黄道弧之正弦将两正弦之寅卯二处作虚线聨之成乙寅卯勾股形辰丙为乙丙距纬弧之正切丙己为甲丙赤道弧之正弦将正切正弦之辰巳二处作虚线聨之成辰丙巳勾股形午甲为甲乙黄道弧之正切未甲为甲丙赤道弧之正切将两正切之午未二处作虚线聨之成午未甲勾股形此三勾股形与前二勾股形皆为同式形夫甲癸辛原系一线如将甲癸辛平视之则甲癸辛合成一㸃而辛癸卯己甲五角皆合为一角甲戊象限亦成一直线而戊癸半径寅卯聨线丙己正弦未甲正切亦皆合为一线矣赤道既平置则黄道斜倚従辛视之甲丁象限亦成一直线而丁癸半径乙卯正弦辰巳聨线午甲正切亦皆合为一线矣夫五勾股形既同角而各股皆合为赤道之一线各弦皆合为黄道之一线则各勾必皆与赤道径线相交成直角而自将平行故皆为相当比例之勾股形而可以互相比例也正弧三角形用次形图说如甲乙丙形可易为乙己丁次形葢甲戊甲丁己丙己戊四弧皆象限九十度于甲丁象限弧内减去甲乙弧余乙丁弧即次形之乙丁边于己丙象限弧内减去乙丙弧余己乙弧即次形之己乙边于己戊象限弧内减去丁戊弧余己丁弧即次形之己丁边于甲戊象限弧内减去甲丙弧余丙戊弧即次形之己角度是次形之三边一角即本形三边一角之余度而用弦形之余弦余切实即用次形之正弦正切也弦次形之丁角为直角与本形之丙角等乙为交角其度又等故算乙己丁形即得甲乙丙形也又甲乙丙形可易为己庚辛次形葢庚丁为象限弧与己戊等则庚己与丁戊等故本形之甲角即次形之庚己边乙辛壬庚乙壬皆为象限弧与甲丁等则壬丁即与甲乙等故本形之甲乙边即次形之庚角乙壬与乙辛既皆为象限则辛壬弧即乙角之度故象限内减去乙角之辛壬弧余即次形之庚辛边丙戊弧即己角之度故于甲戊象限弧内减去甲丙弧余丙戊弧即次形之己角又次形之辛角为直角与本形之丙角等次形之辛己边与本形之乙丙边等故算己庚辛形亦得甲乙丙形也正弧三角形边角相求法正弧三角形边角相求错综变换共三十则用黄赤交角所生八线勾股比例者九用黄道交极圏角所生八线勾股比例者亦九用次形者十二依题比类列目于前按法循序设问于后以便观览有直角有黄赤交角有黄道求距纬有直角有黄赤交角有黄道求赤道有直角有黄赤交角有黄道求黄道交极圏角有直角有黄赤交角有赤道求距纬有直角有黄赤交角有赤道求黄道有直角有黄赤交角有赤道求黄道交极圏角有直角有黄赤交角有距纬求黄道有直角有黄赤交角有距纬求赤道有直角有黄赤交角有距纬求黄道交极圏角有直角有黄道有赤道求黄赤交角有直角有黄道有赤道求距纬有直角有黄道有赤道求黄道交极圏角有直角有黄道有距纬求黄赤交角有直角有黄道有距纬求赤道有直角有黄道有距纬求黄道交极圏角有直角有赤道有距纬求黄赤交角有直角有赤道有距纬求黄道有直角有赤道有距纬求黄道交极圏角有直角有黄道交极圏角有黄道求赤道有直角有黄道交极圏角有黄道求距纬有直角有黄道交极圏角有黄道求黄赤交角有直角有黄道交极圏角有距纬求赤道有直角有黄道交极圏角有距纬求黄道有直角有黄道交极圏角有距纬求黄赤交角有直角有黄道交极圏角有赤道求黄道有直角有黄道交极圏角有赤道求距纬有直角有黄道交极圏角有赤道求黄赤交角有直角有黄赤交角有黄道交极圏角求黄道有直角有黄赤交角有黄道交极圏角求赤道有直角有黄赤交角有黄道交极圏角求距纬设如黄赤交角二十三度三十分黄道弧四十五度求距纬度及赤道度併黄道交极圏角各㡬何甲乙丙正弧三角形甲为黄赤交角丙为直角甲乙为黄道弧求乙丙距纬弧则以丙直角为对所知之角其正弦即半径一千万为一率甲角二十三度三十分为对所求之角其正弦三百九十八万七千四百九十一为二率甲乙弧四十五度为所知之边其正弦七百零七万一千零六十八为三率求得四率二百八十一万九千五百八十二为乙丙弧之正弦检表得一十六度二十二分三十八秒即乙丙距纬弧之度也如图丁癸为半径丁子为甲角之正弦乙卯为甲乙弧之正弦乙寅为乙丙弧之正弦丁子癸勾股形与乙寅卯勾股形为同式形故以丁癸与丁子之比同于乙卯与乙寅之比也求甲丙赤道度则以半径一千万为一率甲角二十三度三十分之余弦九百一十七万零六百零一为二率甲乙弧四十五度之正切一千万为三率仍得四率九百一十七万零六百零一为甲丙弧之正切检表得四十二度三十一分二十二秒即甲丙赤道弧之度也如图丁癸为半径子癸为甲角之余弦午甲为甲乙弧之正切未甲为甲丙弧之正切丁子癸勾股形与午未甲勾股形为同式形故以丁癸与子癸之比同于午甲与未甲之比也求黄道交极圈之乙角则用次形法以甲乙弧四十五度之余弦七百零七万一千零六十八为一率甲角二十三度三十分之余切二千二百九十九万八千四百二十五为二率半径一千万为三率求得四率三千二百五十二万四千六百八十三为乙角之正切检表得七十二度五十四分三十四秒即黄道交极圈之乙角度也如图甲乙丙正弧三角形之次形为乙己丁葢甲乙弧之余弦即乙己丁次形之丁乙弧之正弦为丁子而甲角之余切即乙己丁次形之己丁弧之正切为丑丁又乙角之正切亦即乙己丁次形之乙角之正切为寅壬而丑丁子勾股形与寅壬癸勾股形为同式形故以丁子与丑丁之比同于壬癸与寅壬之比也此法用乙己丁次形有丁乙边己丁边及丁直角求乙角即与有赤道有距纬求黄赤交角之理同葢乙角即如黄赤交角丁乙即如赤道己乙即如黄道己丁即如距纬其八线所成之勾股皆由乙角而生故其相当之比例皆同也设如黄赤交角二十三度三十分赤道弧四十二度三十一分二十二秒求距纬度及黄道度併黄道交极圈角各㡬何甲乙丙正弧三角形甲为黄赤交角丙为直角甲丙为赤道弧求乙丙距纬弧则以半径一千万为一率甲角二十三度三十分之正切四百三十四万八千一百二十四为二率甲丙弧四十二度三十一分二十二秒之正弦六百七十五万八千八百二十一为三率求得四率二百九十三万八千八百一十九为乙丙弧之正切检表得一十六度二十二分三十八秒即乙丙距纬弧之度也如图戊癸为半径丑戊为甲角之正切丙己为甲丙弧之正弦辰丙为乙丙弧之正切丑戊癸勾股形与辰丙己勾股形为同式形故以戊癸与丑戊之比同于丙已与辰丙之比也求甲乙黄道度则以甲角二十三度三十分之余弦九百一十七万零六百零一为一率半径一千万为二率甲丙弧四十二度三十一分二十二秒之正切九百一十七万零六百零一为三率仍得四率一千万为甲乙弧之正切检表得四十五度即甲乙黄道弧之度也如图子癸为甲角之余弦丁癸为半径未甲为甲丙弧之正切午甲为甲乙弧之正切丁子癸勾股形与午未甲勾股形为同式形故以子癸与丁癸之比同于未甲与午甲之比也求黄道交极圈之乙角则用次形法以半径一千万为一率甲丙弧四十二度三十一分二十二秘之余弦七百三十七万零九十八为二率甲角二十三度三十分之正弦三百九十八万七千四百九十一为三率求得四率二百九十三万八千八百二十为乙角之余弦检表得七十二度五十四分三十四秒即黄道交极圈之乙角度也如图甲乙丙正弧三角形之次形为己庚辛葢甲丙弧之余弦即己庚辛次形之己角之正弦为卯辰而甲角之正弦亦即己庚辛次形之己庚弧之正弦为庚己又乙角之余弦即己庚辛次形之庚辛弧之正弦为庚午而庚午巳勾股形与卯辰癸勾股形为同式形故卯癸与卯辰之比同于庚己与庚午之比也此法用己庚辛次形有己角己庚边及辛直角求庚辛边即与有黄赤交角有黄道求距纬之理同葢己角即如黄赤交角己庚即如黄道己辛即如赤道庚辛即如距纬其八线所成之勾股皆由己角而生故其相当之比例皆同也设如黄赤交角二十三度三十分距纬弧一十六度二十二分三十八秒求黄道度及赤道度併黄道交极圈角各㡬何甲乙丙正弧三角形甲为黄赤交角丙为直角乙丙为距纬弧求甲乙黄道弧则以甲角二十三度三十分为对所知之角其正弦三百九十八万七千四百九十一为一率丙直角为对所求之角其正弦即半径一千万为二率乙丙弧一十六度二十二分三十八秘为所知之边其正弦二百八十一万九千五百八十二为三率求得四率七百零七万一千零六十八为甲乙弧之正弦检表得四十五度即甲乙黄道弧之度也如图丁子为甲角之正弦丁癸为半径乙寅为乙丙弧之正弦乙卯为甲乙弧之正弦丁子癸勾股形与乙寅卯勾股形为同式形故丁子与丁癸之比同于乙寅与乙卯之比也求甲丙赤道度则以甲角二十三度三十分之正切四百三十四万八千一百二十四为一率半径一千万为二率乙丙弧一十六度二十二分三十八秒之正切二百九十三万八千八百一十九为三率求得四率六百七十五万八千八百二十一为甲丙弧之正弦检表得四十二度三十一分二十二秒即甲丙赤道弧之度也如图丑戊为甲角之正切戊癸为半径辰丙为乙丙弧之正切丙己为甲丙弧之正弦丑戊癸勾股形与辰丙己勾股形为同式形故丑戊与戊癸之丙同于辰丙与丙己之比也求黄道交极圈之乙角则用次形法以乙丙弧一十六度二十二分三十八秒之余弦九百五十九万四千二百六十七为一率甲角二十三度三十分之余弦九百一十七万零六百零一为二率半径一千万为三率求得四率九百五十五万八千四百一十七为乙角之正弦检表得七十二度五十四分三十四秘即黄道交极圈之乙角度也如图甲乙丙正弧三角形之次形为乙己丁葢乙丙弧之余弦即乙己丁次形之己乙弧之正弦为己未而甲角之余弦即乙己丁次形之己丁弧之正弦为巳申又乙角之正弦亦即乙己丁次形之乙角之正弦为辛酉而巳申未勾股形与辛酉癸勾股形为同式形故巳未与巳申之比同于辛癸与辛酉之比也设如黄道弧四十五度赤道弧四十二度三十一分二十二秒求黄赤交角及距纬度併黄道交极圈角各几何甲乙丙正弧三角形丙为直角甲乙为黄道弧甲丙为赤道弧求黄赤相交之甲角则以甲乙弧四十五度之正切一千万为一率甲丙弧四十二度三十一分二十二秒之正切九百一十七万零六百零一为二率半径一千万为三率仍得四率九百一十七万零六百零一为甲角之余弦检表得二十三度三十分即黄赤相交之甲角度也如图午甲为甲乙弧之正切未甲为甲丙弧之正切丁癸为半径子癸为甲角之余弦午未甲勾股形与丁子癸勾股形为同式形故午甲与未甲之比同于丁癸与子癸之比也求乙丙距纬度则用次形法以甲丙弧四十二度三十一分二十二秒之余弦七百三十七万零九十八为一率半径一千万为二率甲乙弧四十五度之余弦七百零七万一千零六十八为三率求得四率九百五十九万四千二百六十六为乙丙弧之余弦检表得一十六度二十二分三十八秒即乙丙距纬弧之度也如图甲乙丙正弧三角形之次形为乙己丁葢甲丙弧之余弦即乙己丁次形之己角之正弦为丙辰而甲乙弧之余弦即乙己丁次形之乙丁弧之正弦为乙子又乙丙弧之余弦即乙己丁次形之乙己弧之正弦为乙未而丙辰癸勾股形与乙子未勾股形为同式形故丙辰与丙癸之比同于乙子与乙未之比也此法用乙己丁次形有己角乙丁边及丁直角求乙己边即与有黄赤交角有距纬求黄道之理同葢己角即如黄赤交角己乙即如黄道己丁即如赤道乙丁即如距纬其八线所成之勾股皆由己角而生故其相当之比例皆同也求黄道交极圈之乙角则以甲乙弧四十五度为对所知之边其正弦七百零七万一千零六十八为一率甲丙弧四十二度三十一分二十二秒为对所求之边其正弦六百七十五万八千八百二十一为二率丙直角九十度为所知之角其正弦即半径一千万为三率求得四率九百五十五万八千四百一十六为乙角之正弦检表得七十二度五十四分三十四秒即黄道交极圈之乙角度也如图甲申为甲乙弧之正弦甲酉为甲丙弧之正弦戌癸为半径戌亥为乙角之正弦甲酉申勾股形与戌亥癸勾股形为同式形故甲申与甲酉之比同于戌癸与戌亥之比也此与有黄道有距纬求黄赤交角之理同葢乙角即如黄赤交角甲乙为黄道乙丙即如赤道甲丙即如距纬其八线所成之勾股皆由乙角而生故其相当之比例皆同也设如黄道弧四十五度距纬弧一十六度二十二分三十八秒求黄赤交角及赤道度併黄道交极圈角各㡬何甲乙丙正弧三角形丙为直角甲乙为黄道弧乙丙为距纬弧求黄赤相交之甲角则以甲乙弧四十五度为对所知之边其正弦七百零七万一千零六十八为一率乙丙弧一十六度二十二分三十八秒为对所求之边其正弦二百八十一万九千五百八十二为二率丙直角九十度为所知之角其正弦即半径一千万为三率求得四率三百九十八万七千四百九十一为甲角之正弦检表得二十三度三十分即黄赤相交之甲角度也如图乙卯为甲乙弧之正弦乙寅为乙丙弧之正弦丁癸为半径丁子为甲角之正弦乙寅卯勾股形与丁子癸勾股形为同式形故乙卯与乙寅之比同于丁癸与丁子之比也求甲丙赤道度则用次形法以乙丙弧一十六度二十二分三十八秒之余弦九百五十九万四千二百六十七为一率甲乙弧四十五度之余弦七百零七万一千零六十八为二率半径一千万为三率求得四率七百三十七万零一百一十三为甲丙弧之余弦检表得四十二度三十一分二十二秒即甲丙赤道弧之度也如图甲乙丙正弧三角形之次形为乙己丁葢乙丙弧之余弦即乙己丁次形之乙己弧之正弦为乙未而甲乙弧之余弦即乙己丁次形之乙丁弧之正弦为乙子又甲丙弧之余弦即乙己丁次形之己角之正弦为丙辰而乙子未勾股形与丙辰癸勾股形为同式形故乙未与乙子之比同于丙癸与丙辰之比也求黄道交极圈之乙角则与前第四问有黄道有赤道求黄赤交角之理同葢乙角即如黄赤交角甲乙为黄道乙丙即如赤道其勾股比例同也设如赤道弧四十二度三十一分二十二秒距纬弧一十六度二十二分三十八秒求黄赤交角及黄道度併黄道交极圈角各㡬何甲乙丙正弧三角形丙为直角甲丙为赤道弧乙丙为距纬弧求黄赤相交之甲角则以甲丙弧四十二度三十一分二十二秒之正弦六百七十五万八千八百二十一为一率乙丙弧一十六度二十二分三十八秒之正切二百九十三万八千八百一十九为二率半径一千万为三率求得四率四百三十四万八千一百零九为甲角之正切检表得二十三度三十分即黄赤相交之甲角度也如图丙己为甲丙弧之正弦辰丙为乙丙弧之正切戊癸为半径丑戊为甲角之正切辰丙己勾股形与丑戊癸勾股形为同式形故丙己与辰丙之比同于戊癸与丑戊之比也求甲乙黄道度则用次形法以半径一千万为一率甲丙弧四十二度三十一分二十二秒之余弦七百三十七万零九十八为二率乙丙弧一十六度二十二分三十八秒之余弦九百五十九万四千二百六十七为三率求得四率七百零七万一千零六十八为甲乙弧之余弦检表得四十五度即甲乙黄道弧之度也如图甲乙丙正弧三角形之次形为乙己丁葢甲丙弧之余弦即乙己丁次形之己角之正弦为丙辰而乙丙弧之余弦即乙己丁次形之乙己弧之正弦为乙未又甲乙弧之余弦即乙己丁次形之乙丁弧之正弦为乙子而丙辰癸勾股形与乙子未勾股形为同式形故丙癸与丙辰之比同于乙未与乙子之比也求黄道交极圈之乙角则与求黄赤交角之理同葢乙角即如黄赤交角乙丙即如赤道甲丙即如距纬其勾股比例同也设如黄赤交角二十三度三十分黄道交极圈角七十二度五十四分三十四秒求黄道度及赤道度併距纬度各㡬何甲乙丙正弧三角形甲为黄赤交角丙为直角乙为黄道交极圈角求甲乙黄道弧则用次形法以乙角七十二度五十四分三十四秒之正切三千二百五十二万四千六百八十三为一率半径一千万为二率甲角二十三度三十分之余切二千二百九十九万八千四百二十五为三率求得四率七百零七万一千零六十八为甲乙弧之余弦检表得四十五度即甲乙黄道弧之度也如图甲乙丙正弧三角形之次形为乙己丁葢乙角之正切亦即乙己丁次形之乙角之正切为寅壬而甲角之余切即乙己丁次形之丁己弧之正切为丑丁又甲乙弧之余弦即乙己丁次形之丁乙弧之正弦为丁子而寅壬癸勾股形与丑丁子勾股形为同式形故寅壬与壬癸之比同于丑丁与丁子之比也求甲丙赤道弧亦用次形法以甲角二十三度三十分之正弦三百九十八万七千四百九十一为一率乙角七十二度五十四分三十四秒之余弦二百九十三万八千八百二十为二率半径一千万为三率求得四率七百三十七万零九十八为甲丙弧之余弦检表得四十二度三十一分二十二秒即甲丙赤道弧之度也如图甲乙丙正弧三角形之次形为己庚辛葢甲角之正弦亦即己庚辛次形之庚己弧之正弦为庚己而乙角之余弦即己庚辛次形之庚辛弧之正弦为庚午又甲丙弧之余弦即己庚辛次形之己角之正弦为卯辰而庚午己勾股形与卯辰癸勾股形为同式形故庚己与庚午之比同于卯癸与卯辰之比也求乙丙距纬弧亦用次形法以乙角七十二度五十四分三十四秒之正弦九百五十五万八千四百一十七为一率半径一千万为二率甲角二十三度三十分之余弦九百一十七万零六百零一为三率求得四率九百五十九万四千二百六十七为乙丙弧之余弦检表得一十六度二十二分三十八秒即乙丙距纬弧之度也如图甲乙丙正弧三角形之次形为乙己丁葢乙角之正弦亦即乙己丁次形之乙角之正弦为辛酉而甲角之余弦即乙己丁次形之己丁弧之正弦为巳申又乙丙弧之余弦即乙己丁次形之己乙弧之正弦为己未而辛酉癸勾股形与巳申未勾股形为同式形故辛酉与辛癸之比同于巳申与巳未之比也御制厯象考成上编卷二御制历象考成上编卷三钦定四库全书御制歴象考成上编卷三弧三角形下斜弧三角形论斜弧三角形边角比例法斜弧三角形作垂弧法斜弧三角形用总较法斜弧三角形设例八则斜弧三角形论弧三角之有斜弧形犹直线三角之有锐钝形也但直线三角之锐钝形惟二种一种三角俱鋭一种一钝两锐而斜弧形则不然或三角俱锐或三角俱钝或两锐一钝或两钝一锐其三边或俱大过于九十度或俱小不及九十度或两大一小或两小一大参错成形为类甚多而新法算书所载推算之法抑复繁杂难稽葢三角三边各有八线但线与线之比例相当即可相求是故或同步一星或同推一数而所用之法彼此互异遂使学者莫知所从兹约以三法求之无论角之锐钝边之大小并视先所知之三件为断其一先知之三件有相对之边角又有对所求之边角则用边角比例法其一先知之三件有相对之边角而无对所求之边角则用垂弧法其一先知之三件无相对之边角则用总较法明此三法则斜弧之用已备而七政之升降出没经纬之纵横交加无不可推测而知矣斜弧三角形边角比例法凡斜弧三角形先知之三件有相对之边角又有对所求之边角者则用边角比例法如甲乙丙斜弧三角形有甲角有甲乙边有乙丙边而求丙角则乙丙为对所知之边甲为所知之角甲乙为对所求之边乃以对所知之乙丙边正弦与对所求之甲乙边正弦之比同于所知之甲角正弦与所求之丙角正弦之比也又如丁戊己斜弧三角形有丁角有己角有丁戊边而求戊己边则己角为对所知之角丁戊为所知之边丁为对所求之角乃以对所知之己角正弦与对所求之丁角正弦之比同于所知之丁戊边正弦与所求之戊己边正弦之比也斜弧三角形作垂弧法凡斜弧三角形先知之三件有相对之边角而无对所求之边角者则用垂弧法如甲乙丙斜弧三角形有甲角有甲乙边有乙丙边而求乙角及甲丙边乃自乙角作乙丁垂弧于形内分为甲乙丁丙乙丁两正弧三角形算之先用甲乙丁形求乙丁垂弧甲丁分边及乙分角葢此形有甲角有甲乙边有丁直角以丁角正弦与甲角正弦之比同于甲乙边正弦与乙丁垂弧正弦之比而得乙丁垂弧以半径与甲角余弦之比同于甲乙边正切与甲丁边正切之比而得甲丁分边以甲乙边正弦与甲丁边正弦之比同于丁角正弦与乙分角正弦之比而得乙分角次用丙乙丁形求乙分角及丁丙分边葢此形有乙丙边有乙丁垂弧有丁直角以乙丙边正切与乙丁垂弧正切之比同于半径与乙分角余弦之比而得乙分角以丁角正弦与乙分角正弦之比同于乙丙边正弦与丁丙边正弦之比而得丁丙分边既得两分角并之即乙角得两分边并之即甲丙边也又如戊己庚斜弧三角形有戊角有庚角有己庚边而求戊庚边及己角乃自己角作己辛垂弧于形外将戊庚弧引长至辛作戊己辛庚己辛两正弧三角形算之先用庚己辛形求己辛垂弧庚辛虚边及己虚角葢此形有庚外角有己庚边有辛直角以辛角正弦与庚角正弦之比同于己庚边正弦与己辛垂弧正弦之比而得己辛垂弧以半径与庚角余弦之比同于己庚边正切与庚辛虚边正切之比而得庚辛虚边以己庚边正弦与庚辛边正弦之比同于辛角正弦与己虚角正弦之比而得己虚角次用戊己辛形求戊辛总边及己总角葢此形有戊角有己辛垂弧有辛直角以戊角正切与半径之比同于己辛垂弧正切与戊辛边弦弦之比而得戊辛总边以己辛垂弧正弦与戊辛边正弦之比同于戊角正弦与己角弦弦之比而得己总角既得戊辛总边内减去庚辛虚边即戊庚边得己总角内减去己虚角即己角也斜弧三角形用总较法凡斜弧三角形知三边求角者则用总较法以角傍之两边相加为总弧相减为较弧各取其余弦相加减折半为中数又以对边之矢与较弧之矢相减余为矢较乃以中数与矢较为比同于半径与所求角之正矢之比也如知两边一角而角在两边之间者以半径与所知角之正矢为比同于中数与矢较之比既得矢较与较弧之矢相加即得对边之矢也如甲乙丙斜弧三角形有三边求甲角则以甲角傍之甲乙甲丙二边相加得乙丁为总弧其正弦为丁己余弦为己庚甲乙与甲丙相减余乙戊为较弧其正弦为戊辛余弦为辛庚两余弦相加得己辛折半得辛壬与癸子等为中数乙丙对边与乙丑等其正弦为丑卯余弦为卯庚正矢为乙卯以乙卯与乙戊较弧之正矢乙辛相减余辛卯与辰巳等为矢较戊辰巳与戊癸子为同式两勾股形故癸子与辰巳之比同于戊子与戊巳之比也又午庚为半径戊子为距等圈之半径午未与戊己两段同为甲丙申大圈所分则戊子与戊己之比原同于午庚与午未之比是以中数癸子与矢较辰巳之比即同于半径午庚与甲角正矢午未之比也以午未与午庚半径相减余未庚为甲角之余弦检表即得甲角所当午申弧之度也若先有甲角及甲乙甲丙二边求乙丙对边则以半径午庚与甲角正矢午未之比即同于中数癸子与矢较辰巳之比既得辰巳与辛卯等与乙戊较弧之正矢乙辛相加得乙卯为乙丙对边之正矢也如有甲乙甲丙乙丙三边求乙角则以乙角傍甲乙乙丙二边相加得甲丁为总弧其正弦为丁己余弦为己庚甲乙与乙丙相减余甲戊为较弧其正弦为戊辛余弦为辛庚两余弦相减余辛己折半得辛壬与癸子等为中数甲丙对边与甲丑等其正弦为丑卯余弦为卯庚正矢为甲卯以甲卯与甲戊较弧之正矢甲辛相减余辛卯与辰巳等为矢较戊癸子与戊辰巳为同式两勾股形故癸子与辰巳之比同于戊子与戊巳之比也又午庚为半径戊子为距等圈之半径戊巳与午未两段同为乙丙申大圈所分则戊子与戊巳之比原同于午庚与午未之比是以中数癸子与矢较辰巳之比即同于半径午庚与乙角大矢午未之比也于午未大矢内减午庚半径余庚未为乙角之余弦检表得乙外角度与半周相减余即乙钝角之度也若先有乙钝角及甲乙乙丙二边求甲丙对边则以半径午庚与乙角大矢午未之比即同于中数癸子与矢较辰巳之比既得辰巳与辛卯等与甲戊较弧之正矢甲辛相加得甲卯为甲丙对边之正矢也斜弧三角形知三角求边者则用次形法如甲乙丙形可易为丁戊己次形葢甲角之度当庚辛弧而庚辛与己戊等故本形之甲角即次形之己戊边乙外角之度当壬癸弧而壬癸与己丁等故本形之乙外角即次形之己丁边丙角之度当子丑弧而子丑与戊丁等故本形之丙角即次形之戊丁边是本形之三角即次形之三边也又次形丁角之度当癸丑弧而癸丑与乙丙等故次形之丁角即本形之乙丙边戊外角之度当辛子弧而辛子与甲丙等故次形之戊外角即本形之甲丙边己角之度当庚壬弧而庚壬与甲乙等故次形之己角即本形之甲乙边是本形之三边即次形之三角也故用丁己戊次形仍用总较法算之求得次形之三角即得本形之三边也如有乙角丙角及乙丙边而求甲角亦用丁戊己次形有己丁边戊丁边及丁角仍用总较法算之求得己戊边即甲角也设如申正初刻测得太阳髙三十二度地平经度偏西八十一度四十二分四十八秒求太阳距赤道纬度几何甲乙丙三角形甲为北极乙为天顶丙为太阳乙丁戊己为子午经圏乙丙癸戊为地平经圏丁己为地平庚辛为赤道庚壬为申正初刻距午正赤道六十度即甲角丙癸为太阳髙三十二度与乙癸象限相减余太阳距天顶五十八度即乙丙边丁癸为地平经度偏西八十一度四十二分四十八秒与丁己半周相减余癸己九十八度一十七分一十二秒即乙角丙壬为太阳距赤道纬度与甲壬象限相减余甲丙边为太阳距北极度故用甲乙丙三角形有甲乙二角及乙丙边求甲丙边以甲角六十度为对所知之角其正弦八百六十六万零二百五十四为一率乙角九十八度一十七分一十二秒为对所求之角其正弦九百八十九万五千五百九十三为二率乙丙五十八度为所知之边其正弦八百四十八万零四百八十一为三率求得四率九百六十九万零一百七十六为所求甲丙边之正弦检表得七十五度四十二分零一秒即甲丙弧之度与九十度相减余一十四度一十七分五十九秒即太阳距赤道北之纬度也此法用边角相比例与直线三角形同但直线三角形以角之正弦与边相比此以角之正弦与边之正弦相比其比例之理一也又以正弧之理明之试将甲乙弧引长至丁自丙角作丙丁垂弧则成甲丁丙乙丁丙两正弧三角形先求乙丁丙形丁角正弦为一率乙角正弦为二率乙丙正弦为三率丙丁正弦为四率此第一比例也次求甲丁丙形甲角正弦为一率丁角正弦为二率丙丁正弦为三率甲丙正弦为四率此第二比例也然第二比例之二率三率即第一比例之一率四率而二率三率相乘与一率四率相乘之数等故用第一比例之二率三率而用第二比例之一率即得第二比例之四率此有对角求对边之法也设如太阳距赤道北一十四度一十七分五十九秒测得髙弧三十二度地平经度偏西八十一度四十二分四十八秒求系何时刻甲乙丙三角形甲为北极乙为天顶丙为太阳丙壬为太阳距赤道北一十四度一十七分五十九秒甲丙即为太阳距北极七十五度四十二分零一秒丙癸为太阳髙三十二度乙丙即为太阳距天顶五十八度丁癸为地平经度偏西八十一度四十二分四十八秒癸己为九十八度一十七分一十二秒即乙角庚壬为太阳距午正赤道度即甲角故用甲乙丙三角形有乙角及甲丙乙丙二边求甲角以甲丙七十五度四十二分零一秒为对所知之边其正弦九百六十九万零一百七十六为一率乙丙五十八度为对所求之边其正弦八百四十八万零四百八十一为二率乙角九十八度一十七分一十二秒为所知之角其正弦九百八十九万五千五百九十三为三率求得四率八百六十六万零二百五十四为所求甲角之正弦检表得六十度即甲角度以六十度变得二时从午正初刻后计之为申正初刻也此有对边求对角之法也设如北极出地四十度申正初刻测得太阳髙三十二度求太阳距赤道纬度及地平经度各几何甲乙丙三角形甲为北极乙为天顶丙为太阳甲己为北极出地四十度甲乙即为北极距天顶五十度庚壬为申正初刻距午正赤道六十度即甲角丙癸为太阳髙三十二度乙丙即为太阳距天顶五十八度丙壬为太阳距赤道纬度甲丙为其余丁癸为地平经度即乙角之外角故用甲乙丙三角形有甲角及甲乙乙丙二边求甲丙边及乙角乃自乙角作乙丁垂弧分为甲乙丁丙乙丁两正弧三角形先求甲乙丁形以丁角正弦即半径一千万为一率甲角六十度之正弦八百六十六万零二百五十四为二率甲乙五十度之正弦七百六十六万零四百四十四为三率求得四率六百六十三万四千一百三十九为乙丁弧之正弦检表得四十一度三十三分三十九秒即乙丁弧之度也又以半径一千万为一率甲角六十度之余弦五百万为二率甲乙五十度之正切一千一百九十一万七千五百三十六为三率求得四率五百九十五万八千七百六十八为甲丁弧之正切检表得三十度四十七分二十三秒即甲丁弧之度也又以甲乙五十度之正弦七百六十六万零四百四十四为一率甲丁三十度四十七分二十三秒之正弦五百一十一万八千八百八十八为二率丁角正弦即半径一千万为三率求得四率六百六十八万二千二百三十四为乙分角之正弦检表得四十一度五十五分四十八秒即乙分角之度也次求乙丙丁形以乙丁四十一度三十三分三十九秒之余弦七百四十八万二千五百二十六为一率乙丙五十八度之余弦五百二十九万九千一百九十三为二率半径一千万为三率求得四率七百零八万二千零九十一为丙丁弧之余弦检表得四十四度五十四分三十八秒即丙丁弧之度也又以乙丙五十八度之正弦八百四十八万零四百八十一为一率丙丁四十四度五十四分三十八秒之正弦七百零六万零二十七为二率丁角正弦即半径一千万为三率求得四率八百三十二万五千零三十为乙分角之正弦检表得五十六度二十一分二十四秒即乙分角之度也乃以甲丁丙丁相併得甲丙七十五度四十二分零一秒即太阳距北极度与九十度相减余一十四度一十七分五十九秒即太阳距赤道北之纬度以两乙分角相併得九十八度一十七分一十二秒与一百八十度相减余八十一度四十二分四十八秒即太阳距午正偏西之地平经度也此作垂弧于形内之法也设如申正初刻测得太阳髙三十二度地平经度偏西八十一度四十二分四十八秒求北极出地度几何甲乙丙三角形甲为北极乙为天顶丙为太阳丙癸为太阳髙三十二度乙丙即为太阳距天顶五十八度庚壬为申正初刻距午正赤道六十度即甲角丁癸为地平经度偏西八十一度四十二分四十八秒即乙角之外角甲己为北极出地度甲乙为其余故用甲乙丙三角形有甲乙二角及乙丙边求甲乙边乃自丙角作丙丁垂弧补成甲丙丁乙丙丁两正弧三角形先求乙丙丁形以丁角正弦即半径一千万为一率乙角九十八度一十七分一十二秒之正弦九百八十九万五千五百九十三为二率乙丙五十八度之正弦八百四十八万零四百八十一为三率求得四率八百三十九万一千九百三十九为丙丁弧之正弦检表得五十七度零三分一十八秒即丙丁弧之度也又以半径一千万为一率乙角九十八度一十七分一十二秒之余弦一百四十四万一千二百六十为二率乙丙五十八度之正切一千六百万零三千三百四十五为三率求得四率二百三十万六千四百九十八为乙丁弧之正切检表得一十二度五十九分一十七秒即乙丁弧之度也次求甲丙丁形以甲角六十度之正切一千七百三十二万零五百零八为一率半径一千万为二率丙丁五十七度零三分一十八秒之正切一千五百四十三万一千零五十九为三率求得四率八百九十万九千一百二十六为甲丁弧之正弦检表得六十二度五十九分一十七秒即甲丁弧之度也乃以甲丁与乙丁相减余甲乙五十度即北极距天顶又与九十度相减余四十度即北极出地度也此作垂弧于形外之法也设如大角星黄道纬北三十一度零三分赤道纬北二十度五十八分四十七秒黄极赤极相距二十三度三十分求黄道经度赤道经度各几何甲乙丙三角形甲为赤极乙为黄极甲乙相距二十三度三十分丙为大角星丁戊为黄道己庚为赤道丙辛为黄道纬北三十一度零三分乙丙即为星距黄极五十八度五十七分丙壬为赤道纬北二十度五十八分四十七秒甲丙即为星距赤极六十九度零一分一十三秒丁辛为星距夏至后黄道经度即乙角己壬为星距夏至后赤道经度即甲角之外角故用甲乙丙三角形有甲乙甲丙乙丙三边求甲乙二角先求乙角则以夹乙角之甲乙边二十三度三十分与乙丙边五十八度五十七分相加得八十二度二十七分为总弧其余弦一百三十一万三千九百一十三又以甲乙乙丙两边相减余三十五度二十七分为较弧其余弦八百一十四万六千二百二十两余弦相减余六百八十三万二千三百零七折半得三百四十一万六千一百五十四为中数为一率以对乙角之甲丙边六十九度零一分一十三秒之正矢六百四十一万九千六百二十五与较弧三十五度二十七分之正矢一百八十五万三千七百八十相减余四百五十六万五千八百四十五为矢较为二率半径一千万为三率求得四率一千三百三十六万五千四百五十四为乙角之大矢内减半径一千万余三百三十六万五千四百五十四为乙角之余弦检表得七十度二十分与半周相减余一百零九度四十分为乙角度即星距夏至后黄道经度自夏至未宫初度逆计之为卯宫一十九度四十分也如图甲乙与乙丙相加得甲癸为总弧其正弦为癸丑余弦为丑寅甲乙与乙丙相减余甲子为较弧其正弦为子卯余弦为卯寅以丑寅与卯寅两余弦相减余卯丑折半得卯辰与巳午等为中数又对乙角之甲丙边与甲未等其正弦为未申余弦为申寅正矢为甲申以甲申与甲子较弧之正矢甲卯相减余卯申与酉戌等为矢较遂成子酉戌与子巳午同式两勾股形故巳午与酉戌之比必同于子午与子戌之比也又丁寅为半径子午为距等圈之半径子戌与丁亥两段同为乙丙辛黄道经圈之所分则子午与子戌之比原同于丁寅与丁亥之比是以中数己午与矢较酉戌之比即同于半径丁寅与乙角大矢丁亥之比也既得丁亥大矢内减丁寅半径余寅亥即乙外角之余弦检表得乙外角所当辛戊弧之度复与半周相减即得乙角所当丁辛弧之度也既得乙角则以对边对角之法求之即得甲角度矣如先求甲角则以夹甲角之甲乙边二十三度三十分与甲丙边六十九度零一分一十三秒相加得九十二度三十一分一十三秒为总弧其余弦四十三万九千七百二十九又以甲乙甲丙两边相减余四十五度三十一分一十三秒为较弧其余弦七百万零六千五百六十八两余弦相加得七百四十四万六千二百九十七折半得三百七十二万三千一百四十八为中数为一率以对甲角之乙丙边五十八度五十七分之正矢四百八十四万二千一百四十一与较弧四十五度三十一分一十三秒之正矢二百九十九万三千四百三十二相减余一百八十四万八千七百零九为矢较为二率半径一千万为三率求得四率四百九十六万五千四百四十五为甲角之正矢与半径一千万相减余五百零三万四千五百五十五为甲角之余弦检表得五十九度四十六分一十六秒即甲角度与半周相减余一百二十度一十三分四十四秒即星距夏至后赤道经度自夏至未宫初度逆计之为卯宫初度一十三分四十四秒也如图甲乙与甲丙相加得乙癸为总弧其正弦为癸子余弦为子丑甲乙与甲丙相减余乙寅为较弧其正弦为寅卯余弦为卯丑两余弦相加得卯子折半得卯辰与巳午等为中数又对甲角之乙丙边与乙未等其正弦为未申余弦为申丑正矢为乙申以乙申与乙寅较弧之正矢乙卯相减余卯申与酉戌等为矢较遂成寅巳午与寅酉戌同式两勾股形故巳午与酉戌之比同于寅午与寅戌之比又庚丑为半径寅午为距等圈之半径寅戌与庚亥两段同为甲丙壬赤道经圈之所分则寅午与寅戌之比原同于庚丑与庚亥之比是以巳午中数与矢较酉戌之比即同于半径庚丑与甲角正矢庚亥之比也既得庚亥正矢与庚丑半径相减余亥丑即甲角之余弦检表即得甲角所当庚壬弧之度也既得甲角则以对边对角之法求之亦即得乙角度矣此三边求角之法也设如大角星黄道经度距夏至一百零九度四十分赤道经度距夏至一百二十度一十三分四十四秒黄赤两过极经圈交角二十三度四十二分四十五秒求黄道纬度赤道纬度各几何甲乙丙三角形甲为赤极乙为黄极甲乙为两极距度丙为大角星丁戊为黄道己庚为赤道丁辛为黄道经度距夏至一百零九度四十分即乙角己壬为赤道经度距夏至一百二十度一十三分四十四秒即甲角之外角丙角为甲壬乙辛两经圏交角二十三度四十二分四十五秒丙辛为黄道北纬度乙丙为其余丙壬为赤道北纬度甲丙为其余故用甲乙丙三角形有甲乙丙三角求乙丙甲丙二边乃用次形法先求乙丙边将甲乙丙形易为癸子丑次形葢本形之甲角即次形之子丑边本形乙角之外角即次形之癸丑边本形之丙角即次形之癸子边本形之甲乙边即次形之丑角本形之乙丙边即次形之癸角本形之甲丙边即次形子角之外角故用癸子丑三角形有三边求癸角以夹癸角之癸子边二十三度四十二分四十五秒与癸丑边七十度二十分相加得九十四度零二分四十五秒为总弧其余弦七十万五千五百四十四又以癸子癸丑两边相减余四十六度三十七分一十五秒为较弧其余弦六百八十六万八千二百三十二两余弦相加得七百五十七万三千七百七十六折半得三百七十八万六千八百八十八为中数为一率以对癸角之子丑边五十九度四十六分一十六秒之正矢四百九十六万五千四百四十五与较弧四十六度三十七分一十五秒之正矢三百一十三万一千七百六十八相减余一百八十三万三千六百七十七为矢较为二率半径一千万为三率求得四率四百八十四万二千一百七十四为癸角之正矢与半径一千万相减余五百一十五万七千八百二十六为癸角之余弦检表得五十八度五十七分即癸角度亦即乙丙边度与象限相减余三十一度零三分即黄道北之纬度也既得乙丙边则以对边对角之法求之即得甲丙边矣如先求甲丙边则用癸子丑次形求子角以夹子角之子丑边五十九度四十六分一十六秒与癸子边二十三度四十二分四十五秒相加得八十三度二十九分零一秒为总弧其余弦一百一十三万四千八百七十四又以子丑癸子两边相减余三十六度零三分三十一秒为较弧其余弦八百零八万四千一百五十二两余弦相减余六百九十四万九千二百七十八折半得三百四十七万四千六百三十九为中数为一率以对子角之癸丑边七十度二十分之正矢六百六十三万四千五百二十五与较弧三十六度零三分三十一秒之正矢一百九十一万五千八百四十八相减余四百七十一万八千六百七十七为矢较为二率半径一千万为三率求得四率一千三百五十八万零三百三十七为子角之大矢内减半径一千万余三百五十八万零三百三十七为子角之余弦检表得六十九度零一分一十三秒即子角之外角度亦即甲丙边度与象限相减余二十度五十八分四十七秒即赤道北之纬度也既得甲丙边则以对边对角之法求之亦即得乙丙边矣此三角求边之法也设如土星黄道经度卯宫二度二十九分距夏至一百二十二度二十九分黄道南纬度二度三十七分黄极赤极相距二十三度三十分求赤道经度纬度各几何甲乙丙三角形甲为赤极乙为黄极甲乙相距二十三度三十分丙为土星丁戊为赤道己庚为黄道己辛为黄道经度距夏至一百二十二度二十九分即乙角丙辛为黄道南纬度二度三十七分乙丙为星距黄极九十二度三十七分丙壬为赤道南纬度甲丙即星距北极度丁壬为距夏至赤道经度即甲角之外角故用甲乙丙三角形有乙角及甲乙乙丙二边求甲丙边及甲角先求甲丙边以半径一千万为一率乙角一百二十二度二十九分之大矢一千五百三十七万零五百四十二为二率以夹乙角之甲乙边二十三度三十分与乙丙边九十二度三十七分相加得一百一十六度零七分为总弧其余弦四百四十万二千零四又以甲乙乙丙两边相减余六十九度零七分为较弧其余弦三百五十六万四千六百六十二两余弦相加得七百九十六万六千六百六十六折半得三百九十八万三千三百三十三为中数为三率求得四率六百一十二万二千五百九十九为矢较与较弧六十九度零七分之正矢六百四十三万五千三百三十八相加得一千二百五十五万七千九百三十七为甲丙对边之大矢内减半径一千万余二百五十五万七千九百三十七为甲丙边之余弦检表得七十五度一十分四十六秒与半周相减余一百零四度四十九分一十四秒即甲丙边之度内减九十度余一十四度四十九分一十四秒为赤道南之纬度也如图己癸为半径己子为甲角之大矢甲乙与乙丙相加得甲丑为总弧其正弦为丑寅余弦为寅癸甲乙与乙丙相减余甲卯为较弧其正弦为卯辰余弦为辰癸两余弦相加得辰寅折半得辰巳与午未等为中数又对乙角之甲丙边与甲申等其正弦为申酉余弦为酉癸大矢为甲酉以甲酉与甲卯较弧之正矢甲辰相减余辰酉与戌亥等为矢较遂成卯午未与卯戌亥同式两勾股形而卯未与卯亥之比同于午未与戌亥之比又卯未为丑卯距等圈之半径卯亥与巳子两段同为乙辛丙黄道经圈之所分则卯未与卯亥之比原同于己癸与己子之比是以半径己癸与乙角大矢己子之比即同于中数午未与矢较戌亥之比也既得戌亥矢较与甲卯较弧之正矢甲辰相加得甲酉即为甲丙弧之大矢内减甲癸半径余酉癸为甲丙弧之余弦亦即丙干弧之余弦检表得丙干弧之度故与半周相减始为甲丙弧之度也次求甲角则以甲丙弧一百零四度四十九分一十四秒之正弦九百六十六万七千三百一十六为一率乙丙弧九十二度三十七分之正弦九百九十八万九千五百七十三为二率乙角一百二十二度二十九分之正弦八百四十三万五千四百七十七为三率求得四率八百七十一万六千六百七十一为甲角之正弦检表得六十度三十九分一十秒即甲角之度与半周相减余一百一十九度二十分五十秒即星距夏至赤道经度自夏至未宫初度逆计之为辰宫二十九度二十分五十秒也又法将乙丙弧引长至丁自甲作甲丁垂弧补成甲丁乙甲丁丙两正弧三角形先求甲丁乙形以丁角正弦即半径一千万为一率乙外角五十七度三十一分之正弦八百四十三万五千四百七十七为二率甲乙弧二十三度三十分之正弦三百九十八万七千四百九十一为三率求得四率三百三十六万三千六百三十八为甲丁弧之正弦检表得一十九度三十九分二十秒即甲丁弧之度也又以半径一千万为一率乙外角五十七度三十一分之余弦五百三十七万零五百四十二为二率甲乙二十三度三十分之正切四百三十四万八千一百二十四为三率求得四率二百三十三万五千一百七十八为乙丁弧之正切检表得一十三度零八分三十八秒即乙丁弧之度也次求甲丁丙形以半径一千万为一率乙丙弧九十二度三十七分与乙丁弧一十三度零八分三十八秒相加得丙丁弧一百零五度四十五分三十八秒其余弦二百七十一万六千一百七十八为二率甲丁弧一十九度三十九分二十秒之余弦九百四十一万七千三百一十八为三率求得四率二百五十五万七千九百一十一为甲丙弧之余弦检表得七十五度一十分四十六秒与半周相减余一百零四度四十九分一十四秒即甲丙边之度也既得甲丙边则以对边对角之法求之即得甲角矣此两边夹一角之法也设如土星黄道经度卯宫二度二十九分距夏至一百二十二度二十九分赤道经度辰宫二十九度二十分五十秒距夏至一百一十九度二十分五十秒黄极赤极相距二十三度三十分求黄道纬度赤道纬度各几何甲乙丙三角形甲为赤极乙为黄极甲乙相距二十三度三十分丙为土星丁戊为赤道己庚为黄道己辛为黄道经度距夏至一百二十二度二十九分即乙角丁壬为赤道经度距夏至一百一十九度二十分五十秒即甲角之外角丙辛为黄道南纬度乙丙为星距黄极度丙壬为赤道南纬度甲丙为星距赤极度故用甲乙丙三角形有甲乙二角及甲乙边求甲丙乙丙二边乃用次形法先求丙角将甲乙丙形易为癸子丑次形葢本形之甲角即次形之子丑边本形乙角之外角即次形之癸丑边本形之丙角即次形之癸子边本形之甲乙边即次形之丑角本形之乙丙边与半周相减之余度即次形癸角之外角本形之甲丙边与半周相减之余度即次形之子角故用癸子丑三角形有丑角及癸丑子丑二边求癸子边以半径一千万为一率丑角二十三度三十分之正矢八十二万九千三百九十九为二率以癸丑边五十七度三十一分与子丑边六十度三十九分一十秒相加得一百一十八度一十分一十秒为总弧其余弦四百七十二万零八百零七又以癸丑子丑两边相减余三度零八分一十秒为较弧其余弦九百九十八万五千零二十四两余弦相加得一千四百七十万五千八百三十一折半得七百三十五万二千九百一十五为中数为三率求得四率六十万九千八百五十为矢较与较弧三度零八分一十秒之正矢一万四千九百七十六相加得六十二万四千八百二十六为癸子对边之正矢与半径一千万相减余九百三十七万五千一百七十四为癸子对边之余弦检表得二十度二十一分四十一秒为癸子边之度亦即丙角度也次求乙丙边则以丙角之正弦三百四十七万九千三百八十七为一率甲角六十度三十九分一十秒之正弦八百七十一万六千六百五十七为二率甲乙边二十三度三十分之正弦三百九十八万七千四百九十一为三率求得四率九百九十八万九千五百七十三为乙丙边之正弦检表得八十七度二十三分与半周相减余九十二度三十七分即乙丙边之度内减九十度余二度三十七分即星距黄道南之纬度也次求甲丙边以丙角之正弦三百四十七万九千三百八十七为一率乙角一百二十二度二十九分之正弦八百四十三万五千四百七十七为二率仍以甲乙边之正弦三百九十八万七千四百九十一为三率求得四率九百六十六万七千三百三十一为甲丙边之正弦检表得七十五度一十分四十六秒与半周相减余一百零四度四十九分一十四秒即甲丙边之度内减九十度余一十四度四十九分一十四秒即星距赤道南之纬度也又法将乙丙弧引长至丁自甲作甲丁垂弧补成甲丁乙甲丁丙两正弧三角形先求甲丁乙形以丁角正弦即半径一千万为一率乙外角五十七度三十一分之正弦八百四十三万五千四百七十七为二率甲乙弧二十三度三十分之正弦三百九十八万七千四百九十一为三率求得四率三百三十六万三千六百三十八为甲丁弧之正弦检表得一十九度三十九分二十秒即甲丁弧之度也又以甲乙弧二十三度三十分之正切四百三十四万八千一百二十四为一率甲丁弧一十九度三十九分二十秒之正切三百五十七万一千七百五十二为二率半径一千万为三率求得四率八百二十一万四千四百六十七为甲虚角之余弦检表得三十四度四十六分一十二秒即甲虚角之度也次求甲丁丙形以丙甲乙角六十度三十九分一十秒与甲虚角三十四度四十六分一十二秒相加得九十五度二十五分二十二秒为丙甲丁角乃以其余弦九十四万五千零六十四为一率半径一千万为二率甲丁弧一十九度三十九分二十秒之正切三百五十七万一千七百五十二为三率求得四率三千七百七十九万三千七百五十七为甲丙弧之正切检表得七十五度一十分四十六秒与半周相减余一百零四度四十九分一十四秒即甲丙边之度也既得甲丙边则以对边对角之法求之即得乙丙边矣此两角夹一边之法也御制象考成上编卷三御制历象考成上编卷四钦定四库全书御制歴象考成上编卷四日躔歴理南北眞线北极髙度地半径差黄赤距纬清蒙气差测岁实以定平行本天髙卑为盈缩之原求两心差及最髙最髙行及本轮均轮半径求盈缩差时差曚影刻分昼夜永短节气时刻南北眞线辨方定位厯象首务盖必先定南北然后可以候中星歩日躔然南北之大势虽若昜知而立线定向必豪釐不失乃得其眞即用指南针亦有所偏向不可为准其所偏向又随地不同故欲得南北之眞线者必以测量星日为主法于春秋分日植表于案令极平取日影自午前至午后视表末影所至随作㸃为识次联诸㸃成一直线即东西线取东西线之正中作垂线即南北线也或不拘何日植表取影自午前至午后视表末影所至随作㸃为识次取与表心最近之一㸃为午正表影乃太阳出地平最髙之度依此㸃向表心作直线即南北线也又法用方案令极平作圜数层植表于圜心以取日影凡影圜上者皆作㸃识之乃视午前午后两㸃同在一圜上者作直线联之即东西线取东西线之正中向圜心作垂线即南北线也又法植表取日影别用仪噐测得午前日轨髙度作㸃于影末又测得午后日轨髙度与午前等亦作㸃于影末乃以两㸃作直线联之即东西线取东西线之正中向表作垂线即南北线也又法于冬至日前后用仪噐测勾陈第五星初昏时此星在北极之西候其渐转而西至不复西而止至五更后此星在北极之东候其渐转而东至不复东而止两表视线之正中即南北线也葢勾陈第五星冬至日酉时在极西卯时在极东他星则离极右逺故止取此星可以得东西之准他时非不可测但或日永夜短卯酉二时星不可见故必于冬至日前后测之也又法取恒星之大者用两仪噐测之一测其髙度一测其地平经度视此星在东时测其髙度若干随测其地平经度俟此星转而西测其髙度与在东时等者复测其地平经度此两经度之正中即南北线此法与前同然不拘冬至他日皆可用较前法为简便也北极髙度北极为天之枢纽居其所而不移其出地有髙下者因人所居之地南北之不同也是故寒暑之进退昼夜之永短因之而各异焉盖厯法以日躔出入赤道之度定诸节气而北极出地之度即赤道距天顶之度倘推测不精髙度差至一分则春秋分必差一时而冬夏至必差一二日日躔既差则月离五星之经纬无不谬矣故测北极出地之髙下最宜精宻不容或略也授时厯测得京师北极出地四十度七十五分以周天三百六十度每度六十分约之为四十度零九分五十一秒新法算书京师北极出地三十九度五十五分今测得畅春园北极出地三十九度五十九分三十秒法于冬至日前后用仪器测勾陈大星出地之度酉时此星在北极之上候其渐转而髙至不复髙而止为最髙之度卯时此星在北极之下候其渐转而低至不复低而止为最低之度乃以所测最高最低之度折中取之即北极出地之度也盖北极无星其髙低不可得而见故取星之环绕北极上下者测之惟勾陈大星冬至酉时在最髙卯时在最低可以得髙低之准也又法取恒星之大者测其最髙为若干度若此星为赤道以南之星则以其距赤道之纬与其髙相加得若干即赤道之髙度若此星为赤道以北之星则以其距赤道之纬与其髙相减得若干即赤道之髙度既得赤道之髙与一象限九十度相减余若干即北极出地之度也此法较之前法为少烦盖因赤道南北之星距赤道之纬俱系测得北极之髙度而后可得而恒星有岁差其纬度亦有増损然存此法与前法参互考騐可也地半径差凡求七曜出地之髙度必用测量乃测量所得之数与推歩所得之数徃徃不合盖推歩所得者七曜距地心之髙度而测量所得者七曜距地面之髙度也距地心之髙度为眞髙距地面之髙度为视髙人在地面不在地心故视髙必小于眞髙以有地半径之差也盖七曜恒星虽皆丽于天而其髙下又各不等惟恒星天为最髙其距地最逺地半径甚㣲故无视髙眞髙之差若夫七曜诸天则皆有地半径差今欲求太阳之眞髙必先得地半径差欲求地半径差必先得地半径与日天半径之比例今随时测太阳之髙度求得地半径与日天半径之比例最髙为一与一千一百六十二最卑为一与一千一百二十一比旧定地半径与日天半径之比例最髙少二十二最卑多二十一盖太阳髙卑之故由于两心差然最髙之髙于本天半径最卑之卑于本天半径者非两心差之全数而止及其半旧表日天半径乃依两心差全数所定故最髙较实测则多最卑较实测必少也如图甲为地心乙为地面甲乙为地半径乙丙为地平丁戊己为太阳天庚辛壬癸为恒星天戊为太阳人从地面乙测之对恒星天于壬其视髙为壬乙丙角若从地心甲计之则见太阳于戊者对恒星天于辛其真髙为辛甲癸角此两髙之差为乙戊甲角即地半径之差然又时时不同者其故有二一太阳距地平近其差角大渐髙则渐小一太阳在本天上又有髙卑髙则距地心逺其差角小卑则距地心近其差角大今约为最髙与中距及最卑三限于夏至春秋分冬至时各以所测地面上太阳之髙度求太阳距地心之戊甲线康熙五十四年乙未五月二十九日甲子午正在畅春园测得太阳髙七十三度一十六分零二十三㣲同时于广东广州府测得太阳髙九十度零六分二十一秒四十八㣲以之立法甲为地心乙为畅春园地面庚为天顶子为广州府地面丑为天顶戊为太阳寅为赤道寅庚弧三十九度五十九分三十秒为畅春园赤道距天顶之度寅丑弧二十三度一十分为广州府赤道距天顶之度以两处赤道距天顶度相减余一十六度四十九分三十秒为庚丑弧即庚甲丑角以畅春园髙度与一象限相减余一十六度四十三分五十九秒三十七㣲为庚乙戊角于广州府髙度内减去一象限余六分二十一秒四十八㣲即戊子丑角先用乙甲子三角形此形有甲角一十六度四十九分三十秒又有乙甲及子甲边俱地半径命为一千万乃以甲角折半之正弦倍之得二九二五九七七为乙子边又以甲角与半周相减余数半之得八十一度三十五分一十五秒为乙角亦即子角次用乙戊子三角形此形有乙子边二九二五九七七有戊乙子角八十一度四十分四十五秒二十三秒有戊子乙角九十八度一十八分二十三秒一十二㣲即有乙戊子角五十一秒二十五㣲求得戊子边一一六一三二二三八三九次用戊子甲三角形此形有戊子边有子甲边有戊子甲之外角六分二十一秒四十八㣲求得戊甲边一一六二二六四二五一二为太阳在本天最髙时距地心之逺以地半径较之其比例如一与一千一百六十二也末用乙戊甲三角形乙甲边为一戊甲边为一一六二戊乙甲之外角一十六度四十三分五十九秒三十七㣲求得乙戊甲角五十一秒零五㣲为最髙限太阳髙七十三度一十六分之地半径差以加畅春园视髙七十三度一十六分零二十三㣲得七十三度一十六分五十一秒二十八㣲为畅春园太阳之眞髙也于乙戊子角五十一秒二十五㣲内减去乙戊甲角五十一秒零五㣲余二十㣲为甲戊子角乃最髙限太阳髙九十度零六分二十一秒之地半径差以减广州府视髙九十度零六分二十一秒四十八㣲得九十度零六分二十一秒二十八㣲为广州府太阳之眞髙也又康熙五十五年丙申三月初五日丙申午正在畅春园测得太阳髙五十三度零三分三十八秒一十㣲同时于广东广州府测得太阳髙六十九度五十四分零八秒三十八㣲减去纬差一十四秒余六十九度五十三分五十四秒三十八㣲以之立法庚为畅春园天顶丑为广州府天顶戊为太阳寅为赤道乙甲子三角形之三边三角俱与前图等以畅春园髙度与一象限相减余三十六度五十六分二十一秒五十㣲为庚乙戊角以广州府髙度与一象限相减余二十度零六分零五秒二十二㣲为戊子丑角先用乙戊子三角形此形有乙子边二九二五九七七有戊乙子角六十一度二十八分二十三秒一十㣲有戊子乙角一百一十八度三十分五十秒二十二㣲即有乙戊子角四十六秒二十八㣲求得戊子边一一四一三一二九九次用戊子甲三角形此形有戊子边有子甲边有戊子甲之外角二十度零六分零五秒二十二㣲求得戊甲边一一四二一八六七七三为太阳在本天中距时距地心之逺以地半径较之其比例如一与一千一百四十二也末用乙戊甲三角形乙甲边为一戊甲边为一一四二戊乙甲之外角三十六度五十六分二十一秒五十㣲求得乙戊甲角一分四十八秒三十二㣲为中距限太阳髙五十三度零三分三十八秒之地半径差以加畅春园视髙五十三度零三分三十八秒一十㣲得五十三度零五分二十六秒四十二㣲为畅春园太阳之眞髙也于乙戊甲角一分四十八秒三十二㣲内减去乙戊子角四十六秒二十八㣲余一分零二秒零四㣲为子戊甲角乃中距限太阳髙六十九度五十四分零八秒之地半径差以加广州府视髙六十九度五十四分零八秒三十八㣲得六十九度五十五分一十秒四十二㣲为广州府太阳之眞高也今若以最髙太阳距地心一一六二与中距太阳距地心一一四二相减余二为两限距地心之较则最卑限太阳距地心之逺为一一二二然中距太阳距地心如弦本天半径如股其距最髙之差应少距最卑之差应多故最卑限太阳距地心当不足一一二二欲以实测求之奈冬至后太阳躔本天最卑时髙弧仅二十六度余蒙气差甚大难得其眞今以太阳最髙与本天半径比例数一一七九二八与地半径比例数一一六二之比即同于太阳最卑与本天半径比例数九八二七九二与地半径比例数一一二一之比是为最卑限太阳距地心之逺也既得三限距地心之逺即各用为一邉地半径为一边太阳出地逐度之髙与象限相加为一角成戊乙甲三角形求得乙戊甲角为三限太阳自地平至天顶逐度之地半径差以列表黄赤距纬黄道斜交赤道而出其内外其相距最逺之度即二至太阳距赤道之纬度古今所测不同授时厯测得二十三度九十分三十秒以周天三百六十度每度六十分约之为二十三度三十三分三十二秒新法厯书用西人第谷所测为二十三度三十一分三十秒今自康熙五十三年以来于畅春园累测夏至午正太阳髙度得视髙七十三度二十九分十余秒加地半径差五十秒得实髙七十三度三十分减去本处之赤道髙五十度零三十秒余二十三度二十九分三十秒为黄道赤道相距最逺之率因用正弧三角形法推得日躔黄道每度每分之距纬以立表如图甲乙为黄道一象限甲丙为赤道一象限甲为春分乙为夏至乙丙为大距二十三度二十九分三十秒即甲角之度设丁㸃为立夏距甲春分四十五度求丁戊距纬若干则用甲丁戊正弧三角形此形有甲角乙丙大距度二十三度二十九分三十秒有甲丁黄道四十五度有戊直角九十度今以戊直角九十度之正弦一千万与甲角乙丙大距度二十三度二十九分三十秒之正弦三九八六一五七之比即同于甲丁黄道四十五度之正弦七七一六八与丁戊距纬一十六度二十二分一十七秒之正弦二八一八六三九之比也既得立夏之距纬度则立春立秋立冬之距纬度亦同按法于甲乙一象限内逐度逐分求其距纬则其余三象限之距纬度亦得矣清䝉气差清蒙气差从古未闻明万厯间西人第谷始发之其言曰清蒙气者地中游气时时上腾其质轻㣲不能隔碍人目却能映小为大升卑为髙故日月在地平上比于中天则大星座在地平上比于中天则广此映小为大也定望时地在日月之间人在地面无两见之理而恒得两见或日未西没而已见月食于东日已东出而尚见月食于西此升卑为髙也又曰清蒙之气有厚薄有髙下气盛则厚而髙气㣲则薄而下而升像之髙下亦因之而殊其所以有厚薄有髙下者地势殊也若海或江湖水气多则清蒙气必厚且髙也故欲定七政之纬宜先定本地之清蒙差第谷言其国北极出地五十五度有竒测得地平上最大之差三十四分自地平以上其差渐少至四十五度其差五秒更髙则无差矣此即新法厯书所用之表也近日西人又言于北极出地四十八度地方测得太阳髙四十五度时蒙气差尚有一分余自地平至天顶皆有蒙气差即此观之益见蒙气差之随地不同而第谷之言为不妄矣今述其测量推算之法于左使观者知蒙气差表之所自立云假如太阳髙一十度三十四分四十二秒距正午八十三度于时日躔降娄宫三度三十六分距赤道北一度二十六分如图甲为地心乙为天顶丙为太阳丁为北极乙戊为子午规乙丙己为髙弧丙己为太阳实髙弧庚己为视髙弧今用丁乙丙斜弧三角形此形有北极距天顶之丁乙弧五十度零三十秒有太阳距北极之丁丙弧八十八度三十四分有丁乙丙角九十七度求太阳实距天顶之乙丙弧法以乙丙弧引长从丁作丁辛垂弧两弧相交于心为直角遂成丁辛乙丁辛丙两正弧三角形先用丁辛乙正弧三角形以半径一千万与乙角八十三度之正弦九九二五四六二之比同于乙丁弧五十度零三十秒之正弦七六六一三七九与丁辛弧之正弦七六四二七三之比得丁辛弧四十九度三十分零七秒又以半径一千万与乙角八十三度之余弦一二一八六九三之比同于乙丁弧五十度零三十秒之正切一一九二一五六与乙辛弧之正切一四五二八一一之比得乙辛弧八度一十五分五十八秒次用丁辛丙正弧三角形以丁丙弧八十八度三十四分之正弦九九九六八七一与丁辛弧四十九度三十分零七秒之正弦七六四二七三之比同于半径一千万与丙角正弦七六六六五三之比得丙角四十九度三十一分二十二秒又以丙角四十九度三十一分二十二秒之正切一一七一七九二七与半径一千万之比同于丁辛弧四十九度三十分零七秒之正切一一七九三二与辛丙弧之正弦九九九二六三九之比得辛丙弧八十七度四十八分零五秒于辛丙弧内减去乙辛弧八度一十五分五十八秒余乙丙弧七十九度三十二分零七秒为太阳实距天顶之度以乙丙弧与乙己弧九十度相减余丙己弧一十度二十七分五十三秒为太阳之实髙乃以实髙与视髙一十度三十四分四十二秒相减余六分四十九秒加地半径差二分五十七秒得九分四十六秒为地平上一十度三十五分之蒙气差按法求得逐度之差数以立表测岁实以定平行太阳之实行每日不同歩日躔者必以平行为根而求平行之法则在于定岁实岁实者太阳循黄道右旋一周而复于原界之日时也古厯定太阳每日所行为一度故周天为三百六十五度四分度之一其后渐觉后天以为岁实太强自汉以来每次修厯必有所减以合当时实测故每日之平行虽定为一度而天周与岁实讫无定率也今法定天周为三百六十度故太阳每日之行不及一度其分秒之进退视岁实之消长得岁实即得毎日之平行矣数岁以来于二分二至遣人各省分测得岁实为三百六十五日五时三刻三分四十五秒乃置天周三百六十度为实以岁实三百六十五日五时三刻三分四十五秒为法实如法而一得太阳每日平行五十九分零八秒一十九㣲四十九纎五十九忽三十九芒既得太阳每日之平行递加之得十日百日之平行递析之得每时每分之平行以立表测岁实之法古人皆测冬至然冬至之时刻难定不如用春秋分时得数为眞葢冬至时黄道与赤道平行其纬度一日所差不过数十秒仪噐无从分别春秋分黄道与赤道斜交其纬度一日差二十四分其差易见且求平行须用平行岁实而测量止能得视行惟二分时去中距不逺其平行实行之差甚㣲可以不计况冬至时太阳之地平纬度少清蒙之气甚大古来岁实难得确准此其故也康熙五十四年乙未二月十六日癸未午正于畅春园测得太阳髙五十度零三十二秒三十五㣲加地半径差一分五十六秒零五㣲得实髙五十度零二分二十八秒四十㣲与赤道髙五十度零三十秒相减余一分五十八秒四十㣲为太阳在赤道北之纬度即知春分时刻在午正前也如图甲为春分乙为太阳丙为赤道乙丁为午正太阳实髙丙丁为赤道髙乙丙为太阳距赤道北纬度用甲乙丙正弧三角形此形有甲角大距度二十三度二十九分三十秒有丙直角有乙丙纬度一分五十八秒四十㣲求甲乙弧为太阳过春分之经度法用甲角正弦三九八六一五七与丙直角正弦一千万之比同于乙丙弧正弦五七五三与甲乙弧正弦一四四三三之比得甲乙弧四分五十七秒四十三㣲用变时法以一日之平行五十九分零八秒二十㣲为一率二十四时化为一千四百四十分为二率甲乙弧四分五十七秒四十三㣲为三率得四率一百二十分四十九秒一十二㣲以每时六十分収之得二时零四十九秒一十二㣲为春分距午正前之时即已初三刻一十四分一十秒四十八㣲春分也康熙五十五年丙申二月二十七日戊子午正于畅春园测得太阳髙四十九度五十四分四十九秒五十一㣲加地半径差一分五十六秒一十七㣲得实髙四十九度五十六分四十六秒零八㣲与赤道髙五十度零三十秒相减余三分四十三秒五十二㣲为太阳在赤道南之纬度即知春分时刻在午正后也依法用甲乙丙正弧三角形求得乙甲弧九分二十一秒三十九㣲为太阳未到春分之经度变时得三时四十七分五十五秒四十八㣲为春分距午正后之时即申初三刻二分五十五秒四十八㣲春分也乃总计两春分相距得三百六十五日五时三刻三分四十五秒即为岁实本天髙卑为盈缩之原太阳行天每岁一周万古不忒宜其每日平行而无有盈缩乃征之目下实测则春分至秋分行天半周而厯日多秋分至春分行天半周而厯日少其在本天所行之度原均而人居地上所见时日不同今即其不平行之数求其所以然之故则惟有本天髙卑之説能尽之本天髙卑之法有二一为不同心天一为本轮立名虽异而理则同故髙卑之距盈缩之度皆不谋而合焉不同心天之法盖以天包地外以地为心太阳本天亦包乎地外而不以地为心因其有两心之差而髙卑判焉如图甲为地心乙丙丁戊为黄道己为太阳本天心庚辛壬癸为太阳本天其癸庚辛大半周逺于地为髙辛壬癸小半周近于地为卑戊为春分丙为秋分乙为夏至丁为冬至自春分厯夏至以至秋分太阳自癸厯庚以至辛行本天之大半周故厯日多而自地心甲立算其自戊厯乙以至丙止行黄道之半周故为行缩自秋分厯冬至以至春分太阳自辛厯壬以至癸行本天之小半周故厯日少而自地心甲立算其自丙厯丁以至戊亦行黄道之半周故为行盈夫日在本天原自平行因自地心甲立算而不以太阳本天心已立算遂有髙卑盈缩之异故髙卑为盈缩之原而两心之差又髙卑之所由生也本轮之法盖以本天与地同心而本天之周又有一本轮本轮心循本天周向东而行日在本轮之周向西而行两行之度相等太阳在本轮之下半周去地近为卑则顺轮心行故见其速于平行在本轮之上半周去地逺为髙则背轮心行故见其迟于平行在本轮之左右去地不逺不近为髙卑适中故名中距其行与平行等如图甲为地心即本天心乙丙丁戊为本天其本轮循本天东行由丁向戊而乙而丙而复于丁为平行度太阳循本轮西行由下而左而上而右而复于下为自行度如本轮心在丁则太阳在本轮之下如辛去地心甲最近是为最卑本轮心在乙则太阳在本轮之上如己去地心甲最逺是为最髙最髙最卑之㸃皆对本轮心与地心成一直线其平行实行同度故为盈缩起算之端如本轮心由丁向戊太阳由本轮下向左顺轮心行能益东行之度故较平行度为盈至半象限后所益渐少迨轮心行一象限至戊太阳亦行轮周一象限至壬即无所益而复于平行是为中距然而积盈之多正在中距盖平行至戊而太阳在壬从地心甲立算则太阳当本天之子子戊弧以本轮之半径为正切为盈差之极大也从中距而后太阳行本轮之上半周背轮心行故实行渐缩然因有积盈之度方以次渐消其实行仍在平行前迨行满一象限至最髙为极缩而积盈之度始消尽无余其实行与平行乃合为一线故自最卑至最髙半周俱为盈厯也如本轮心由乙向丙太阳由本轮上向右背轮心行能损东行之度故较平行度为缩至半象限后所损渐少迨轮心行一象限至丙太阳亦行轮周一象限至庚即无所损而复于平行是为中距然而积缩之多亦在中距盖平行至丙而太阳在庚从地心甲立算则太阳当本天之丑丑丙弧亦以本轮之半径为正切为缩差之极大也从中距而后太阳行本轮之下半周顺轮心行故实行渐盈然因有积缩之度方以次相补其实行仍在平行后迨行满一象限至最卑为极盈而积缩之度始补足无缺其实行与平行乃合为一线故自最髙至最卑半周俱为缩厯也此本轮之法于盈缩之理最为显着然谓与不同心天之理同何也试于本轮上己庚辛壬诸㸃聨为一圜此圜必不以甲为心而以癸为心遂成不同心天之形其癸甲两心之差即本轮之半径故求得两心之差而本轮之径自见明于本轮之故而盈缩之理益彰然则其理相通其用相辅并存其説实可以参稽而互证也求两心差及最髙新法厯书用春分秋分立夏三节气相距日时推得两心差为三五八四一六最髙在夏至后五度三十分然而未详何年月日永年表载康熙丁酉年最卑在冬至后七度四十三分四十九秒今以丁酉年实测节气时刻依法推算得两心差为三五八九七七最卑在冬至后八度三十八分二十五秒五十五㣲皆与原数不合葢今之春分秋分立夏皆不正当最髙最卑中距之度用两心差以推其时刻与实测不合则用实测之时刻以推两心差亦必与原数不合而最髙最卑所在亦必不合矣因思太阳在最髙最卑二㸃平行与实行合为一线本天与黄道皆平分为两半周太阳厯半周岁而适行半周天其度分即髙卑所在自最卑厯周岁四分之一至中距应行九十度其实行之过于九十度者即积盈之度自最髙厯周岁四分之一至中距亦应行九十度其实行之不及九十度者即积缩之度检其正切即两心差之数也今以丁酉年逐日实测日躔度分求得最髙过夏至最卑过冬至各七度四十四分三十六秒四十八㣲又自太阳过最髙之日分加周岁四分之一求其时刻之实行不及中距二度零三分零九秒四十㣲检其正切得三五八四一六皆与歴书所载相合是故用两心差之全数以推盈缩维中距与实测合最髙前后两象限则失之小最卑前后两象限则失之大所以又用均轮以消息其数方与实测相符今于其相合者得最髙及两心差所自来于其不相合者得本轮均轮所由设推算之法并述于左用实测最髙最卑中距求两心差及最髙所在如康熙五十六年丁酉二至后畅春园逐日测午正太阳髙度求其经度用实行推得五月二十一日甲戌辰正一刻零四十秒四十五㣲交未宫七度五月二十二日乙亥已初一刻一十四分五十七秒二十七㣲交未宫八度十一月二十七日丁丑子正一刻一十二分五十七秒四十一㣲交丑宫七度本日夜子初三刻一十二分二十七秒四十七㣲交丑宫八度夫未宫七度至丑宫七度厯一百八十二日一十六时一十二分一十六秒五十六㣲大于半周岁一时一十七分五十四秒二十六㣲而未宫八度至丑宫八度厯一百八十二日一十四时二十七分三十秒二十㣲小于半周岁二十六分五十二秒一十㣲乃以此两数立法以求最髙所在如图甲为地心即宗动天心乙丙丁戊为黄道与宗动天相应乙为夏至丙为秋分丁为冬至戊为春分又设己㸃为心作庚辛壬癸圈为不同心天庚为最髙当黄道之子壬为最卑当黄道之丑则寅夘为其中距过巳甲两心作庚丑线则平分本天与黄道各为两半周故厯半周岁一百八十二日一十四时五十四分二十二秒三十㣲适行半周天一百八十度若夫夏至乙则在最髙前有加差时刻早冬至丁则在最卑前有减差时刻迟故夏至至冬至大于半周岁而秋分丙在最髙后有减差时刻迟春分戊在最卑后有加差时刻早故秋分至春分小于半周岁今未宫七度至丑宫七度大于半周岁未宫八度至丑宫八度小于半周岁即知未宫七度在最髙前如辰未宫八度在最髙后如巳丑宫七度在最卑前如午丑宫八度在最卑后如未今以大于半周岁之一时一十七分五十四秒二十六㣲与小于半周岁之二十六分五十二秒一十㣲相併得一时四十四分四十六秒三十六㣲与辰巳或午未一度之比同于大于半周岁之一时一十七分五十四秒二十六㣲与辰子或午丑四十四分三十六秒四十八㣲之比而得辰子或午丑与乙辰或丁午之七度相加得乙子或丁丑七度四十四分三十六秒四十八㣲即最髙过夏至最卑过冬至之度亦即中距过春秋分之度也此所得之数比永年表丁酉年前冬至最卑度多四十七秒比戊戌年前冬至最卑度少一十五秒葢最髙每岁行六十一秒今合最髙最卑取数立算则其所得为中距过秋分之度较之丁酉年前冬至固应差四分之三较之戊戌年前冬至固应差四分之一是所测与永年表合矣又用比例法求得本年五月二十二日乙亥寅初初刻一分三十七秒四十五㣲过最髙加周岁四分之一九十一日七时二十七分一十一秒一十五㣲得秋分后丙午日巳正一刻一十三分四十九秒过中距在黄道应从最髙子行九十度至寅为辰宫七度四十四分三十六秒四十八㣲而在本天则从最髙庚行九十度至辛当黄道之申今以实测求其经度在辰宫五度四十一分二十七秒零八㣲不及中距二度零三分零九秒四十㣲即申寅弧当辛甲寅角与甲辛巳角等检其正切得三五八四一六为已甲两心差与厯书所载同用实测春分秋分立夏求两心差及最髙所在如康熙五十六年丁酉畅春园测得春分为二月初八日癸巳亥初二刻六分四十七秒立夏为三月二十四日己夘亥正二刻一分三十六秒秋分为八月十九日庚子申初二刻四分零三秒则春分距立夏得四十六日三刻九分四十九秒以毎日平行五十九分零八秒二十㣲乘之得平行度四十五度二十二分三十八秒一十六㣲春分距秋分得一百八十六日七十一刻一十二分一十六秒以每日平行五十九分零八秒二十㣲乗之得平行度一百八十四度零四分零三秒五十八㣲如图甲为地心乙丙丁戊为黄道戊为春分己为夏至丙为秋分庚为冬至辛为立夏戊辛弧四十五度又以壬㸃为心作子丑寅夘圈为不同心天春分时太阳在子实度在戊立夏时太阳在癸实度在辛子癸弧四十五度二十二分三十八秒一十六㣲为平行度秋分时太阳在寅实度在丙子癸丑寅弧一百八十四度零四分零三秒五十八㣲为平行度于是过壬甲两心作丑丁线则丑为最髙当黄道之乙卯为最卑当黄道之丁今命丑壬半径为一千万求壬甲两心差得丑壬半径之若干分并求辛甲乙角为最髙距立夏之度乃以子癸丑寅弧一百八十四度零四分零三秒五十八㣲与全周相减余一百七十五度五十五分五十六秒零二㣲为寅辰卯子弧又甲辰子三角形其子甲辛外角为四十五度戊则子甲辰角必一百三十五度而辰角为癸子弧相对界角必为癸子弧之一半得二十二度四十一分一十九秒零八㣲则子角必为二十二度一十八分四十秒五十二㣲倍之得四十四度三十七分二十一秒四十四㣲为寅辰弧与寅辰夘子弧相减余一百三十一度一十八分三十四秒一十八㣲为子卯辰弧检其通弦得一八二二一五六二为子辰边用三角形边角相求法求得甲辰边九七八二九九八又以癸子弧与子卯辰弧相加得一百七十六度四十一分一十二秒三十四㣲为癸子卯辰弧半之得八十八度二十分三十六秒一十七㣲检其余弦得二八九八九即壬巳其正弦得九九九五八二即辰巳内减甲辰余二一二八二二即巳甲乃用壬巳甲勾股形求得壬甲弦三五八九七七为两心差比厯书所载多一千万分之五百六十一又用边角相求法求得甲角五十三度三十八分二十五秒五十五㣲为最髙乙距立夏辛之度内减立夏距夏至四十五度得最髙过夏至后八度三十八分二十五秒五十五㣲比永年表多五十四分三十六秒五十五㣲葢目今春分秋分立夏皆不正当最髙最卑中距之度故太阳之自最卑至中距自中距至最髙其行度必有不同所以用实测节气推两心差及最髙所在皆不相合是故歴家于本轮半径分设一均轮以消息四象限之行分而后与实测相符此均轮之法所由立也最髙行及本轮均轮半径太阳之行因去地有髙卑遂生盈缩故最髙最卑之㸃即极盈极缩之度而为起算之端但此髙卑之㸃不定在冬夏至而有行分且最髙之髙于本天半径最卑之卑于本天半径者非两心差之全数而止及其半歴家殚精推测因悟太阳本天之周有本轮而本轮之周又有均轮乃以两心差三十五万八千四百一十六四分之取其三分得二十六万八千八百一十二为本轮半径取其一分得八万九千六百零四为均轮半径而后髙卑之数盈缩之行始与实测相符焉然髙卑之所以有行分者何也葢縁本轮心之行㣲速于均轮心之行本轮心循本天东行已满一周而均轮心循本轮西转尚未满一周其本轮心与均轮心两行之差即最髙之行分也但其行分甚㣲积久始着康熙永年表戊午年测得最髙在夏至后七度零四分零四秒至丁酉年则最髙在夏至后七度四十三分四十九秒约毎年东行一分一秒一十㣲如图甲为地心即本天心乙丙丁戊为本天本天之周载本轮心本轮之周又载均轮心本轮心循本天东行由丁而戊而乙而丙而复于丁为经度均轮心循本轮西行由下而左而上而右而复于下其行度㣲不及于本轮名曰引数太阳则循均轮周东行由最近而最逺而复于最近其行倍于均轮心癸甲为两心差本轮半径为癸甲四分之三均轮半径为癸甲四分之一最卑时本轮心在本天之丁均轮心在本轮之辛太阳则在均轮之辰居两轮心之间从地心甲计之成一直线故无平行实行之差辰丁为两心差之半辰甲为太阳距地心之逺其卑于甲丁本天半径者即辰丁两心差之半也本轮心由丁行九十度至戊为中距均轮心由本轮之下㸃行九十度至壬太阳则由均轮之近㸃行一百八十度至已从地心甲立算则太阳当本天之子子戊弧为积盈之度其正切已戊为本轮与均轮两半径相併之数与癸甲两心差等最髙时本轮心在本天之乙均轮心在本轮之已太阳则在均轮之寅居两轮心之间从地心甲计之成一直线故亦无平行实行之差寅乙为两心差之半寅甲为太阳距地心之逺其髙于乙甲本天半径者即寅乙两心差之半也本轮心由乙行九十度至丙为中距均轮心由本轮之上㸃行九十度至庚太阳则由均轮之近㸃行一百八十度至夘从地心甲立算则太阳当本天之丑丑丙弧为积缩之度其正切夘丙为本轮与均轮两半径相併之数与癸甲两心差等夫子戊弧与丑丙弧既皆以两心差为正切故其度等但子戊为积盈之度其平行戊在后实行子在前故子戊弧为加差以加于平行而得实行也丑丙弧为积缩之度其平行丙在前实行丑在后故丑丙弧为减差以减于平行而得实行也本轮心复由丙行九十度至丁则均轮心复至辛太阳复至辰其积缩之度俱已补足而平行实行复合为一线矣然使两轮心之行度皆等而无秒忽之不同则最髙卑必常与冬夏至同度因两轮心之行每年相差一分余积久至今已差七度四十余分而最髙即在夏至后七度四十余分矣如图未为冬至午为夏至本轮心由冬至未行一百七十九度余将至午而均轮心才至本轮之申未至上㸃七度有余而太阳必尚在均轮近㸃之东十四度余然从地心甲计之则太阳已当本天之午为夏至矣迨均轮心行至上㸃时本轮心复行七度余至乙而两轮心始与地心参直太阳亦至寅㸃在两轮心之间其距地最逺是为最髙而以日躔计之已在夏至后七度余最卑之在冬至后理亦如之故曰两轮心行度之差即最髙卑之行分也求盈缩差盈缩差即今所用之均数自最卑至最髙六宫为盈厯为加差自最髙至最卑六宫为缩厯为减差最卑前三宫与后三宫相当最髙前三宫亦与后三宫相当其差数皆相等故止求得最卑后六宫之差数而最髙后六宫之差数视此但加减不同耳授时厯最大之盈缩差为二度四一四以周天三百六十度每度六十分约之得二度二十二分今推得最大之差为二度零三分一十一秒如图甲为地心即本天心乙丙为本天之一弧今命乙甲半径为一千万丁戊已为本轮则丁乙半径为二十六万八千八百一十二丁为上㸃已为下㸃庚辛壬为均轮而庚己半径为八万九千六百零四庚为最近壬为最逺假如本轮心乙在本天之最卑则均轮心在本轮之下㸃已而太阳在均轮之近㸃庚是为初宫初度从地心甲计之太阳在两轮心之间成一直线无平行实行之差无均数也如本轮心乙在本天之最髙则均轮心在本轮之上㸃丁而太阳在均轮之近㸃庚是为六宫初度从地心甲计之太阳亦在两轮心之间成一直线无平行实行之差亦无均数也如本轮心乙距最卑后一象限为三宫初度则均轮心从本轮下㸃已行一象限至癸而太阳则从均轮近㸃庚行半周至逺㸃壬从地心甲计之太阳当本天之子乙子弧为实行盈于平行之度乃用乙甲壬直角三角形乙为直角乙壬为两轮半径相併之数三十五万八千四百一十六乙甲为本天半径一千万则乙子弧即甲角之度而乙壬为其正切检表得二度零三分零九秒四十㣲为甲角即乙子弧乃太阳中距时之均数是为加差以加于平行而得实行若本轮心乙距最卑前一象限为九宫初度则均轮心从本轮下㸃已行三象限至丑而太阳从均轮近㸃庚行一周复自庚行半周至逺㸃壬从地心甲计之太阳当本天之寅寅乙弧与乙子弧等亦为太阳中距时之均数但为实行缩于平行之度是为减差以减于平行而得实行也如本轮心乙距最卑后三十度为一宫初度则均轮心从本轮下㸃已行三十度至夘而太阳则从均轮近㸃庚行六十度至辰从地心甲计之太阳当本天之巳乙巳弧为实行盈于平行之度乃先用乙午庚直角三角形此形有午直角有乙角三十度则庚角必六十度有乙庚边一七九二八求得午庚边八九六四乙午邉一五五一九九乃置乙甲本天半径一千万减去乙午一五五一九九得午甲九八四四八一又倍午庚得午辰一七九二八于是用午甲辰直角三角形求得甲角一度零二分三十四秒一十八㣲即乙巳弧是为加差以加于平行而得实行若本轮心乙在最卑前三十度是为十一宫初度则均轮心从本轮下㸃已行三百三十度至未而太阳则从均轮近㸃庚行一周复行三百度至申从地心甲计之太阳当本天之酉酉乙弧与乙巳弧等但为实行缩于平行之度是为减差以减于平行而得实行也用此法求得最卑后一象限之加差即得最卑前一象限之减差如本轮心乙距最髙前四十度为四宫二十度则均轮心从本轮下㸃已行一百四十度至戌而太阳则从均轮近㸃庚行二百八十度至亥从地心甲计之太阳当本天之子乙子弧为实行盈于平行之度乃先用乙丑庚直角三角形此行形丑直角有乙角四十度则庚角必五十度有乙庚边一七九二八求得丑庚边一一五一九三丑乙边一三七二八一乃置乙甲本天半径一千万加丑乙一三七二八一得丑甲一一三七二八一又倍丑庚得丑亥二三三八六于是用丑甲亥直角三角形求得甲角一度一十八分零六秒五十三㣲即乙子弧是为加差以加于平行而得实行若本轮心乙距最髙后四十度是为七宫一十度则均轮心从本轮下㸃已行二百二十度至寅而太阳则从均轮近㸃庚行一周复行八十度至夘从地心甲计之太阳当本天之辰辰乙弧与乙子弧等但为实行缩于平行之度是为减差以减于平行而得实行也用此法求得最髙前一象限之加差即得最髙后一象限之减差时差时差者平时与用时相较之时分也推歩所得者为平时测量所得者为用时二者常不相合其故有二一因太阳之实行而时刻为之进退盖以髙卑为加减之限也一因赤道之升度而时刻为之消长盖以分至为加减之限也新法厯书合二者以立表名曰日差然髙卑每年有行分则宫度引数必不能相同若合立一表岁久即不可用今仍分作二表加减两次庶于法为宻也如图甲为地心乙为本轮心冬至后本轮心平行一百一十八度余至乙太阳从本轮最卑自行一百一十一度余至丙从地心甲作实行线至丙割黄道于丁丁乙弧即平行实行之差设推得某日申正太阳平行乙未到酉宫尚一度余因行盈厯实行大于平行故平行乙虽未至酉宫而实行丁巳交酉宫若以平行乙所临之时刻为交宫之时刻则为申正太阳入酉宫是为平时然平行乙虽临于申正而太阳丙实在其东一度余故必以此一度余变时约得五分为时差以减申正得申初三刻十分大阳入酉宫是为用时也又如夏至后本轮心平行六十一度余至乙太阳从本轮最髙自行五十四度余至丙从地心甲作实行线至丙割黄道于丁丁乙弧为平行实行之差设推得某日辰正太阳平行乙巳入巳宫一度余因行缩厯实行小于平行故平行乙虽入巳宫一度余而实行丁方交巳宫初度若以平行乙所临之时刻为交宫之时刻则为辰正太阳入巳宫是为平时然平行乙虽临于辰正而太阳丙实在其西一度余故必以此一度余变时约得五分为时差以加辰正得辰正初刻五分太阳入巳宫是为用时也准此论之凡最卑后半周实行皆大于平行则用时在平时东其时差宜减最髙后半周实行皆小于平行则用时在平时西其时差宜加此以最髙卑为时差加减之限黄道上事也然时刻以赤道为主黄道上之用时犹非赤道上之用时何也黄道与赤道斜交二分之后黄道如弦赤道如股故黄道一度赤道一度不足赤道度少则时刻増矣二至之后黄道以腰围大圈之度当赤道距等小圈之度故黄道一度赤道一度有余赤道度多则时刻减矣如图甲为北极乙戊丙为赤道乙丁丙为黄道乙为春分丙为秋分丁为夏至春分后太阳实行四十五度至已赤道上与已相等之度为庚庚距乙亦四十五度与已相当之度为辛辛庚弧为赤道少于黄道之度得二度二十九分是为升度差如推得太阳本日实行距春分四十五度而即以四十五度之㸃当某位为某时者是以赤道之庚㸃命时也而实度之辛㸃实在其西故必以辛庚升度差变时为时差以加于平时得用时又如夏至后太阳实行四十五度至已赤道上与已相等之度为庚庚距戊为四十五度与巳相当之度为辛庚辛弧为赤道多于黄道之度得二度二十九分是为升度差如推得太阳本日实行距夏至四十五度而即以四十五度之㸃当某位为某时者是以赤道之庚㸃命时也而实度之辛㸃实在其东故必以庚辛升度差变时为时差以减于平时得用时准此论之凡分后两象限用时皆在平时西其时差宜加至后两象限用时皆在平时东其时差宜减此以分至为时差加减之限赤道上事也是二者一以髙卑为加减之限一以分至为加减之限若以太阳实行宫度求得赤道同升度与平行宫度相减余度变时为时差逐度立表以加减平时而得用时是合两次加减为一次加减然而宫度引数又因逐年最髙卑有行分不能相同合立一表虑岁久不可用故仍分作二表一以太阳均数变时用引数查之一以升度差变时用实行查之依法加减两次庶平时与用时相较之分可得其眞数也曚影刻分曚影者古所谓晨昏分也太阳未出之先已入之后距地平一十八度皆有光故以一十八度为曚影限然北极出地有髙下太阳距赤道有南北故曚影刻分随时随地不同其随时不同者二分之刻分少二至之刻分多也随地不同者愈北则刻分愈多愈南则刻分愈少也若夫北极出地五十度则夏至之夜半犹有光愈髙则渐不夜矣南至赤道下则二分之刻分极少而二至之刻分相等赤道以南反是如图甲为天顶乙丙为地平丁戊为地平下一十八度曚影限已为北极庚为南极辛壬为赤道癸子为夏至距等圈丑寅为冬至距等圈二分时日行辛壬赤道出入于卯交曚影限于辰则日在卯辰弧地平上皆有光故以卯辰为曚引之刻分也若冬至时日行丑寅距等圈出入于已交曚厯限于午则日在巳午弧地平上皆有光故以巳午为曚影之刻分而巳午与赤道相当之弧为未申其度多于卯辰故冬至之刻分多于二分也夏至时日行癸子距等圈出入于酉交曚影限于戌则日在酉戌弧地平上皆有光故以酉戌为曚影之刻分而酉戌与赤道相当之弧为亥干其度更多于未申故夏至之刻分不惟多于二分而更多于冬至也夫冬至相当之未申弧度多于二分相当之卯辰弧度其故易知若夏至相当之亥干弧度多于冬至相当之未申弧度其故则难知葢未申亥干二分皆系与赤道相当之正弦非弧度也正弦之数近圜心则疎疎则所当之度少近圜周则宻宻则所当之度多试于赤道上之未申亥干四㸃各作垂线引至圜周其割圜周之㸃为坎艮震巽而坎艮弧为未申弧相当之度震巽弧为亥干弧相当之度以震巽弧与坎艮弧相较则度之多少自见矣如求二分之曚影刻分则用甲巳辰斜弧三角形求巳角为赤道之辛夘辰弧此形有甲巳边五十度零五分为北极距天顶之度有已辰边九十度有甲辰边一百零八度用三边求角法求得巳角一百一十三度四十五分三十六秒即辛卯辰弧变时得六时六刻五分内减去半昼分辛夘六时余卯辰六刻五分为二分时之曚影刻分也如求冬至之曚影刻分则用甲巳午斜弧三角形求巳角为赤道之辛未申弧此形有甲巳边五十度零五分为北极距天顶之度有巳午边一百一十三度二十九分三十秒有甲午边一百零八度用三边求角法求得已角九十四度二十分零六秒即辛未申弧变时得六时一刻二分内减去半昼分辛未四时二刻五分余未申六刻一十二分为冬至时之曚影刻分也如求夏至之曚影刻分则用甲巳戌斜弧三角形求巳角为赤道之辛亥干弧此形有甲巳边五十度零五分为北极距天顶之度有巳戌边六十六度三十分三十秒有甲戌弧一百零八度用三边求角法求得巳角一百四十三度二十三分零五秒即辛亥干弧变时得九时二刻五分内减去半昼分辛亥七时一刻一十分余亥干八刻九分为夏至时之曚影刻分也其余各节气皆倣此推之昼夜永短昼夜由于日之出入因人所居有南北故见日之出入早晚随时各异而昼夜之永短生焉中土居赤道之北赤道斜倚于天顶之南南极入地北极出地故惟春秋分见日出入于卯酉而昼夜平分若秋分以后则出入于卯酉之南随天左旋之度地平上者少地平下者多故昼短夜永春分以后则出入于卯酉之北随天左旋之度地平上者多地平下者少故昼永夜短所居之地愈北则永短之差愈多及至北极之下则赤道当地平夏则有昼而无夜冬则有夜而无昼葢以半年为昼半年为夜矣所居之地愈南则永短之差渐少以至于赤道之下则两极当地平而昼夜常均并无永短盖一岁中为四时者各二矣昼夜永短以南北而异若东西虽相去千万里苟南北极之髙度同则昼夜之永短亦同故谓之南北里差亦名地平纬差其推歩之法以本地北极出地髙度为主求得各节气日出入时刻即得昼夜时刻也如图甲乙丙为子午䂓甲丙为地平丁为北极丁丙三十九度五十五分为京师北极之髙戊为卯正酉正之位巳戊庚为赤道春秋分太阳正当赤道日出于戊为卯正中于巳为午正复入于戊为酉正地平上戊巳之度与地平下戊庚之度等故昼夜平分各四十八刻辛为夏至辛壬癸为赤道距等圈即夏至太阳随天西转一周之轨壬当卯正酉正之位子为冬至子丑寅为赤道距等圈即冬至太阳随天西转一周之轨丑当卯正酉正之位夏至日出于辰在卯正前壬辰为日出距卯正之弧与赤道之戊巳度等中于辛为午正复入于辰在酉正后地平上辰辛之度多于地平下辰癸之度故昼永夜短冬至日出于未在卯正后未丑为日出距卯正之弧与赤道之申戊度等亦即与夏至日出距卯正之戊己度等中于子为午正复入于未在酉正前地平上未子之度少于地平下未寅之度故昼短夜永冬至时地平上未子之度与夏至时地平下辰癸之度等冬至时地平下未寅之度与夏至时地平上辰辛之度等故冬之夜同于夏之昼冬之昼同于夏之夜也今求戊巳之度以丁戊半径一千万与丁丙北极髙三十九度五十五分之正切丁戌八三六六二四二之比即同于辰巳距纬弧二十三度二十九分三十秒之正切巳亥四三四六三九五与戊巳弧之正弦三六三六二九九之比得戊巳二十一度一十九分二十四秒变时得五刻一十分在夏至时为卯前酉后分以减卯正得日出寅正二刻五分以加酉正得日入戌初一刻一十分复倍卯前分得一十一刻五分与四十八刻相加得五十九刻五分为昼刻与四十八刻相减得三十六刻一十分为夜刻也在冬至时为卯后酉前分以加卯正得日出辰初一刻一十分以减酉正得日入申正二刻五分复倍卯后分得一十一刻五分与四十八刻相减得三十六刻一十分为昼刻与四十八刻相加得五十九刻五分为夜刻也其余节气各用其距纬之正切为比例即得日出入距卯酉之弧但自春分至秋分半岁日出皆在卯前日入皆在酉后其变时加减并与夏至同自秋分至春分半岁日出皆在卯后日入皆在酉前其变时加减并与冬至同各省各国并依此法推之节气时刻古厯节气之日时有二其一取周岁之日二十四分之得一十五日有余为节为气其日相等以之颁厯授时置闰成岁名为恒气言其各节气之日皆一定而不易且岁岁有常也其一取周天之度二十四分之得一十五度有余为节为气其度相等以歩躔离推朓朒名为定气言以日躔之度为定而不问日时之多寡也今颁厯亦用定气故冬至至小寒止一十四日有余夏至至小暑则一十六日不足且每年不同葢有加减可推务求宻合于天行也然一岁之中同一节气而京师各省时刻不同者此则东西之里差亦名地平经差而非天行之故盖地体浑圎与天相应而人居地面各以所见日中为午正今以京师为主在京师东者见日出入皆早其日中必在京师午正之前在京师西者见日出入皆迟其日中必在京师午正之后故东方节气迟者非日躔之缩乃其见日早也西方节气早者非日躔之盈乃其见日迟也其时刻之差视偏度之多寡每偏一度得时之四分偏东者加偏西者减要以京师西之节气时刻加减之即得各省之节气时刻御制厯象考成上编卷四御制历象考成上编卷五钦定四库全书御制歴象考成上编卷五月离歴理太隂各种行度太隂平行度太隂本轮迟疾四限三月食推本轮半径及最髙晦朔弦朢太隂四轮总论求初均数求二三均数两月食定交周黄白大距度及交均视差隐见迟疾太隂各种行度太隂行度共有九种而随天西转之行不与焉一曰平行葢太隂之本天带一本轮本轮心循本天自西而东每日平行一十三度有竒二十七日有余而行天一周即白道经度也二曰自行葢本轮心循白道行自西而东太隂复依本轮周行自东而西每日亦行一十三度有竒㣲不及本轮心行而与本轮心之行顺逆参错人目视之遂生迟疾故名自行以别之授时厯名为转周满一周为转终其所生之迟疾差名为初均数也三曰均轮行西人第谷言用一本轮以齐太隂之行往往与实测未合因将本轮半径三分之存其二分为均轮半径用其一分为均轮半径均轮循本轮用行自东而西太隂复依均轮周行自西而东每日行二十六度有竒为轮心行之倍度其所生之迟疾差即今所用之初均数也四曰次轮行葢用本轮均轮推得迟疾之最大差为四度有竒于朔朢时测之其数恰合而于上下弦时测之则不合其大差至七度有竒故厯家又于均轮之周复设一轮循均轮周行命为次轮次轮心自西而东太隂复依次轮周亦自西而东每日行二十四度有竒为本轮心距太阳行之倍度名为倍离倍离所生之迟疾差名为次均数也五曰次均轮行葢有初均次均以步朔朢以定两弦则既合矣而于两弦前后测之又多不合故新法厯书复有二三均数表之加减也细考其表中所列诚皆实测之数但总合二三均数加减之而为一表耳爰思次轮之上必更有一轮以消息乎次均之数今命之曰次均轮其心循次轮周自西而东行倍离之度而太隂则循此轮之周自东而西亦行倍离之度用其所生之差以加减次均数即与太隂两弦前后所行恰合也六曰交行葢太隂行白道出入于黄道之内外大距五度有竒其自黄道南过黄道北之㸃名曰正交自黄道北过黄道南之㸃名曰中交每交之终不能复依原次而不及一度有余逐日计之退行三分有余命为两交左旋之度亦名罗计行度也七曰最髙行最髙者本轮之上半最逺地心之处而最髙行者平行与自行相较之分也均轮心从最高左旋㣲不及于平行每日六分有竒即命为最髙左旋之度亦名月孛行度也八曰距日行于每日平行度内减去太阳之行为每日太隂距太阳行二十九日有竒而复与日㑹是为朔䇿九曰距交行以每日平行度与每日交行相加得每日太隂距交度二十七日有竒而行交一周名为交周也要之太隂之去地甚近其行最着诸小轮之设虽无象可见而实有数可稽葢借以推步度数期与实测相符而已至于大象寥廓其或然或不然则非智计之所能及也太隂平行度测太隂平行之法须用两月食计其前后相距若干日时及月行天若干周用其度分为实中积日时为法除之即得每日平行之率葢月之视差甚大惟月食为月入闇虚无地心地面之殊又食甚时正与太阳冲故将太阳之经度加半周即太隂之经度其得数为真也然所用两月食亦须详审葢闇虚与月体有小大之分而行度有迟疾之异必须择各率均齐之两月食方可用也其择之之法第一取两食时之太阳距地等斯闇虚之大小相等第二取两食时之太隂距地等斯月体之大小等而入影之粗细亦等第三取两食时之自行度等斯入转之迟疾等而过影之时刻必等考之史志所书月食并无时刻分秒及躔离度数即西人交食考亦不载月转迟疾无凭取用今依新法厯书载西人依巴谷法定为三百四十五平年又八十二日四刻或一十二万六千零七日四刻为两月食各率齐同之距于时㑹朢转终皆复其始计其中积凡为㑹朢者四千二百六十七为转终者四千五百七十三置中积一十二万六千零七日四刻为实会朢数四千二百六十七为法除之得㑹朢策二十九日五十刻一十四分零三秒一十四微零六纎四十三忽一十二芒乃以周天三百六十度为实㑹朢策二十九日五十刻一十四分零三秒一十四微零六纎四十三忽一十二芒为法除之得一十二度一十一分二十六秒四十一微二十六纎二十二忽三十四芒为每日太隂平行距太阳之度加太阳每日平行五十九分零八秒一十九微四十九纎五十一忽三十九芒得一十三度一十分三十五秒零一微一十六纎一十四忽一十三芒为每日太隂平行经度又置中积一十二万六千零七日四刻为实以转终数四千五百七十三为法除之得二十七日五十三刻零三分三十四秒四十㣲三十纤四十三忽一十二芒为转终分乃以天周三百六十度为实以转终分二十七日五十三刻零三分三十四杪四十微三十纤四十三忽一十二芒为法除之得一十三度零三分五十三秒五十六微三十七纤一十九忽一十六芒为每日太隂自行度又以每日平行经度一十三度一十分三十五秒零一微一十六纤一十四忽一十三芒与每日自行度一十三度零三分五十三秒五十六微三十七纤一十九忽一十六芒相减余六分四十一秒零四微三十八纤五十四忽五十七芒为每日月孛之平行既得以上各种行度每日之平行递加之得十日百日之平行递析之得每时每分之平行以立表太隂本轮迟疾四限太隂之轮有四而本轮乃迟疾四限之所由生其余皆所以消息迟疾之数故本轮为步月离之主如图甲为地心即本天心乙丙丁戊为白道即太阴之本天己庚辛壬为本轮其心循白道右旋每日行一十三度一十分百奇自乙而丙而丁而戊而复至乙是为平行径度太隂循本轮左旋每日行一十三度零三分有奇自己而庚而辛而壬而复至己是为自行度太隂在本轮之己为最高在本轮之辛为最卑最髙最卑之㸃皆对本轮心与地心成一直线故平行实行同度为迟疾起算之端如太隂由己向庚为迟初限以其背轮心行能损右旋之度故较平行度为迟至半象限后所损渐少迨行满一象限至庚则无所损然而积迟之多正在于庚葢平行在乙而太隂在庚从地心甲计之太阴当本天之癸癸乙弧以本轮半径庚乙为正切为迟差之极大也从庚向辛为迟末限太隂行本轮之下半周顺轮心行其实行渐疾然因有积迟之度方以次相补其实行仍在平行后迨行满一象限至辛为极疾而积迟之度始补足无缺实行与平行乃合为一线故自最髙至最卑半周为迟厯也如太隂由辛向壬为疾初限以其顺轮心行能益右旋之度故较平行度为疾至半象限后所益渐少迨行满一象限至壬则无所益然而积疾之多正在于壬盖平行在乙而太隂在壬从地心甲计之太隂当本天之子子乙弧以本轮半径壬乙为正切为疾差之极大也从壬向己为疾末限太隂行本轮之上半周背轮心行其实行渐迟然因有积疾之度方以次相消其实行仍在平行前迨行满一象限至己为极迟而积疾之度始消尽无余实行与平行复合为一线故自最卑至最髙半周为疾厯也三月食推本轮半径及最髙太隂初均数生于本轮半径本轮半径不定则实行不可得而定新法厯书载西人多録某用汉阳嘉永和间三次月食推得本轮半径为本天半径十万分之八千七百零六月过最髙三百一十四度一十七分西人歌白泥用明正徳嘉靖间三次月食推得本轮半径为本天半径十万分之八千六百零四月过最髙一百八十三度五十一分迨后西人第谷定本轮半径为本天半径十万分之八千七百月离表定崇祯戊辰年天正冬至次日子正月过最髙二百零五度三十二分一十六秒交日表定崇祯戊辰年首朔月过最髙三十七度三十四分三十四秒其年首朔距天正冬至次日子正一十四日一十六时二十六分四十六秒以交日表所定首朔月过最髙之度推其年天正冬至次日子正月过最髙之度应得二百零五度四十二分四十九秒比月离表所定多一十分三十三秒又察其正交行度两表差至二十余分今以交食表推步月食其时刻之早晚食分之浅深俱与天行颇合故月过最髙之度宜以交食表为凖但用目下三月食推本轮半径或微大或微小皆不能合八千七百之数葢用本轮以推实朢惟自行当三宫九宫初度之一㸃方合而目下所测月食其自行皆不正当三宫九宫初度之数用本轮半径以推实朢既与实测不合则用实测之实朢以推本轮半径亦必与原数不合因假设三月食以明其法如左设如第一食日躔鹑首宫七度三十五分四十七秒五十三微月离星纪宫七度三十五分四十七秒五十三微月行迟末限之初在本轮右半周之中如甲第二食日躔夀星宫初度月离降娄宫初度月行迟初限将半在本轮右半周之上如乙第三食日躔星纪宫二度五十四分零二秒四十九微月离鹑首宫二度五十四分零二秒四十九微月行疾末限之初在本轮左半周之中如丙第一食距第二食一千一百八十日二十二时一十四分零四秒实行相距八十二度二十四分一十二秒零七微平行相距八十度二十一分一十秒平行小于实行二度零三分零二秒零七微自行相距三百零八度四十七分零七秒二十七微第二食距第三食一千九百一十八日二十三时零五分五十七秒实行相距九十二度五十四分零二秒四十九微平行相距八十五度零二十五秒平行小于实行七度五十三分三十七秒四十九微自行相距二百三十一度一十二分五十二秒三十三微乃以三月食自行相距度列于一本轮之上立法算之如图癸为地心即本天心丁戊己辛为本天之一弧己为本轮心从丁向戊右旋为平行度月体从本轮最高子向乙左旋为自行度第一食月在甲本天平行度在己实行度在丁从甲行三百零八度四十七分零七秒二十七微至乙即第一食距第二食之自行度第二食月在乙本天平行度在己实行度在戊丁戊弧二度零三分零二秒零七微即第一食距第二食平行实行之差从乙行二百三十一度一十二分五十二秒三十三微至丙即第二食距第三食之自行度第三食月在丙本天平行度在己实行度在辛戊辛弧七度五十三分三十七秒四十九微即第二食距第三食平行实行之差乙癸线割本轮于丑从丑㸃作丑甲丑丙二线又作甲丙线即成丑丙癸丑甲癸丑甲丙三三角形乃用此三三角形求本天半径与本轮半径之比例先用丑丙癸三角形求丑丙边此形有丑角一百一十五度三十六分二十六秒一十六微有癸角七度五十三分三十七秒四十九微即有丙角五十六度二十九分五十五秒五十五微设丑癸边为一求得丑丙边一六四六九八六次用丑甲癸三角形求丑甲边此形有丑角一百五十四度二十三分三十三秒四十三微有癸角二度零三分零二秒零七微即有甲角二十三度三十三分二十四秒一十微设丑癸边为一求得丑甲边八九五三一六末用丑甲丙三角形求丙角此形有丑角九十度有丑丙边一六四六九八六有丑甲边八九五三一六求得丙角二十八度三十一分四十四秒倍之得五十七度零三分二十八秒为甲丑弧以甲丑弧与乙甲弧五十一度一十二分五十二秒三十三微相加得一百零八度一十六分二十秒三十三微为乙丑弧于是以本轮半径命为一各用八线表求其通弦则乙丑弧之通弦为一六二八二三六丑丙弧之通弦为一七五七一五三乃用比例法变先设之丑癸边为同比例数以先得之丑丙边一六四六九八六与先设之丑癸边一之比即同于今所察之丑丙通弦一七五七一五三与今所求之丑癸边之比而得丑癸边一六六八九六又以乙丑通弦一六二八二三六折半得八一四一一八为寅丑与丑癸一六六八九六相加得一一四七九三一二四为寅癸又以乙丑弧一百零八度一十六分二十秒三十三微折半得五十四度零八分一十秒一十六微其余弦五八五八六六为寅巳成巳寅癸勾股形乃用勾股求弦法求得巳癸弦一一四九四二五二七为本天半径即得本天半径与本轮半径之比例为一一四九四二五二七与一若设本天半径为一则得本轮半径为八七求大阴距最髙之度则用巳寅癸直角三角形求得巳角八十七度零四分四十二秒三十微即卯辰弧加乙卯弧五十四度零八分一十秒一十六微得一百四十一度一十二分五十二秒四十六微与半周相减余三十八度四十七分零七秒一十四微为子乙弧即第二次月食月距最髙之度也晦朔弦朢太隂之晦朔弦朢虽无闗于自行之迟疾而自行之迟疾实由于朔朢两弦而得知其二十七日有奇而一周者太阴之自行也其二十九日半强而与太阳相㑹者朔策也其间犹有朢与上下两弦之分焉葢太隂之体赖太阳而生光其向太阳之面恒明背太阳之面恒晦而其行则甚速于太阳当其与太阳相会之时人在地上正见其背故谓之朔朔后渐逺太阳人可渐见其面其光渐长至距朔七日有奇其距太阳九十度人可见其半面太阳在后太隂在前其光向西其魄向东故名上弦上弦以后距太阳愈逺其光渐满至一百八十度正与太阳相朢人居其间正见其面故谓之朢自朢以后又渐近太阳人不能正见其面其光渐亏其魄渐生至距朢七日有奇其距太阳亦九十度则又止见其半面太阳在前太隂在后其光向东其魄向西故名下弦下弦以后距太阳愈近其光渐消至复与太阳相会其光全晦复为朔矣如图甲为地面乙为太阳丙丁戊己皆为太隂如太隂在丙与太阳正会为朔其光向乙从甲视之止见其背故全晦也离太阳而前距九十度至丁为上弦从甲视之见其半面故半明半晦也至距太阳一百八十度至戊正与太阳相朢从甲视之正见其面故全明也及离太阳而后距九十度至己为下弦从甲视之又止见其半面故亦半明半晦也及至于丙而与太阳复㑹则又全晦而为朔矣太隂四轮总论太隂行度用四轮推之而四轮之法皆系实测而得非意设也西人第谷以前步月离惟用本轮次轮葢因朔朢之行有迟疾故知其有本轮而两弦之行不同于朔朢故知其有次轮其法次轮与本轮两周相切太隂行于次轮之上朔朢时太隂正当两周相切之㸃故云朔朢时太隂循本轮周行而两弦时太隂则从两周相切之㸃行次轮半周距本轮心最逺故次轮全径为两弦时大于朔朢时平行实行之极大差第谷遵其法用之因不能密合太隂之行故于本轮上复加一均轮且因两弦前后之行又不同于两弦故又加一次均轮葢用本轮推朔朢时平行实行之极大差为本轮半径得四度五十八分有余而徴之实测惟自行三宫九宫初度之一㸃为合在最髙前后两象限则失之小在最卑前后两象限则失之大故第谷将本轮半径三分之存其二分为本轮半径取其一分为均轮半径用求平行实行之差为初均数乃密合于天至于两弦时平行实行之极大差七度二十五分有余虽为新本轮半径并均轮半径仍加次轮全径之数然即旧本轮半径与次轮全径相併之数也其次均轮行于次轮即如初均轮之行于本轮但所行之度不同耳第谷以次轮设于地心又设不同心之天其心循次轮周行而本轮心则循不同心天行初均轮则循本轮周行夫用不同心天与用小轮理本相通但两法合讲殊觉纷纭不如専用一法观之为便至于两弦前后有二三均数之加减而不言其由次均轮而生今并悉其根源増一负均轮圈移初均轮心使行于此则次轮心即行于初均轮而次均轮心亦得行于次轮葢负均轮圏半径乃新本轮半径加一次轮半径之分朔朢时太隂在次轮之最近㸃又在次均轮之下㸃而次均轮心又必常在次轮周故朔朢时止用初均轮不用次轮及次均轮也两弦时太隂在次轮之最逺㸃又在次均轮之上㸃而次均轮心亦必在次轮之最逺㸃故两弦时止用次轮不用次均轮也至于朔朢前后及两弦前后太隂在次轮之逺近二㸃之间又在次均轮之上下二㸃之间而次均轮心亦不在次轮之逺近二㸃故有次轮与次均轮之相差而或加或减也要之本轮者推本天之髙卑均轮者所以消息本轮之行度次轮者定朔朢两弦之逺近次均轮者又所以分别朔朢两弦前后之加减故本轮行度合初均轮之倍引而生初均数分髙卑左右而为朔朢之加减差也次轮行度合次均轮之倍离而生二三均数分逺近上下而为两弦及两弦前后之加减差也是故非騐诸实测无以知四轮之妙而明于四轮之用则于太隂迟疾之故思过半矣西人第谷以前所用本轮次轮法如甲为地心乙丙丁为本天之一弧丙为本轮心戊己庚为本轮戊为最髙庚为最卑辛为次轮心辛壬为负次轮之圈己为次轮最近癸为次轮最逺如次轮周在本轮最髙后六十度相切于己朔朢时太隂在己从地心甲作己甲实行线割本天于子子丙弧为平行实行之差故用丙甲己三角形求得甲角即子丙弧为本轮所生初均数也上下弦时太隂则从次轮之巳㸃厯丑至癸从地心甲作癸甲实行线割本天于寅寅丙弧为平行实行之差故用丙甲癸三角形求得甲角即寅丙弧为本轮所生初均及次轮所生次均之共数也第谷用此法求得均数征之实测在最髙前后两象限其数失之小在最卑前后两象限其数失之大故将本轮半径三分之存其二分为本轮半径取其一分为均轮半径将次轮设于地心又设不同心之天其心循次轮周行而本轮心则循不同心天行均轮心循本轮周行如甲为地心乙丙丁为本天之一弧丙为本轮心戊己庚为旧本轮辛壬癸为新本轮辛丙半径为戊丙半径三分之二戊子丑为均轮戊辛半径为戊丙半径三分之一本轮心循本天右旋均轮心循本轮左旋甲寅卯辰为次轮本天心循甲寅卯辰右旋半月一周朔朢时本天心与地心同在甲两弦时本天心在卯离地心极逺总之朔朢以外本天心俱离甲㸃本天皆为不同心之天矣又第谷添设初均轮新法所推均数与本轮旧法所生均数最大之差有九分五十余秒在最高前后两象限为大最卑前后两象限为小如旧法太隂距最髙戊后六十度在已则丙甲巳角为初均数若新法则均轮心距最髙辛后六十度在壬太隂则距均轮之近㸃丑行一百二十度至子而丙甲子角为初均数比旧法初均数丙甲巳角大一已甲子角其在最髙前之均数亦如之又如旧法太隂距最卑庚后六十度在已则丙甲已角为初均数若新法则均轮心距最卑癸后六十度在壬太隂则距均轮之近㸃丑行一百二十度至子而丙甲子角为初均数比旧法初均数丙甲已角小一子甲已角其在最卑前之均数亦如之然第谷所増均轮法极有理而所设不同心天与小轮合用则不便于观今将次轮置于均轮之周其心循均轮周右旋又将次轮半径与新本轮半径相加为半径作负均轮之圈均轮心则循负均轮圈左旋又増一次均轮以明二三均数之根用此法求各均数皆与第谷之法无异依第谷所添初均轮并新増次均轮合本轮次轮共为一图如甲为地心乙丙丁为本天之一弧丙为本轮心戊己庚为旧本轮辛壬癸为新本轮巳子丑为原均轮寅卯为新増负均轮之圈其半径为次轮半径与新本轮半径相加之数乃移均轮心于负均轮圈卯作辰巳午均轮与巳子丑原均轮等辰为逺㸃午为近㸃用均轮心行负均轮圈寅卯弧之倍度从均轮近点午数至巳以巳为心作未申子次轮其未子全径与均轮辰午全径平行未为逺㸃子为近㸃又以次轮周近㸃子为心作酉戌亥次均轮酉为上㸃戌为下㸃如均轮心循负均轮圈从最髙寅厯卯左旋则次轮心循均轮周从最近午厯巳右旋行均轮心距最髙之倍度次均轮心又循次轮周从最近子厯申右旋行太隂距太阳之倍度太阴则循次均轮周从最下戌厯亥左旋亦行距太阳之倍度朔朢时太隂必在次均轮之最下戌次均轮心必在次轮周之最近子从地心甲作子甲实行线即成丙甲子三角形其甲角为初均数葢朔朢时太隂虽在次均轮之周然必在下㸃而次均轮心又必在次轮周与均轮周相切之㸃故求朔朢时之初均数止用均轮不用次轮也两弦时次均轮心从次轮周之最近子行至最逺未太阴从次均轮周之最下戌行至最上酉从地心甲作酉甲实行线成子甲未三角形其甲角为二均数葢两弦时太隂必在次均轮周之上㸃而次均轮心又必在次轮周之逺㸃故两弦时止用次轮求二均数不用次均轮也如在朔朢之后两弦之前次均轮心从次轮周之最近子行至申太隂从次均轮周之最下戌行至亥从地心甲至次均轮之最上酉作酉甲过心线复从地心甲至次均轮之太隂所在亥作亥甲实行线则成子甲申与亥甲申两三角形其子甲申角为二均数亥甲申角为三均数两角相减余子甲亥角为二三均数也如在朔朢之前两弦之后次均轮心从次轮周之最近子厯最逺未行至申太隂从次均轮周之最下戌厯最上酉行至亥从地心甲至次均轮之最上酉作酉甲过心线复从地心甲至次均轮之太隂所在亥作亥甲实行线则成子甲申与申甲亥两三角形其子甲申角为二均数申甲亥角为三均数两角相加得子甲亥角为二三均数也求初均数及二三均数法俱见后求初均数太隂之行因迟疾而生加减差朔望用之者名为初均数自最髙至最卑六宫为迟厯为减差自最卑至最髙六宫为疾厯为加差葢因最髙前三宫与后三宫相当最卑前三宫与后三宫相当其差数皆相等故求得最髙后六宫之差数而最卑后六宫之差数视此但加减不同耳授时厯名为迟疾差其最大者为五度四二九三四四以周天三百六十度每度六十分约之得五度二十一分零五秒朔朢两弦同用今求得最大之差四度五十八分二十七秒惟朔朢为然名之初均数者所以别于朔朢以外之二三均数也如图甲为地心即本天心乙丙丁为本天之一弧丙甲半径为一千万戊己庚为本轮戊丙半径为五十八万戊为最髙庚为最卑辛壬癸为均轮辛戊半径为二十九万辛为最逺癸为最近本轮心循本天右旋自乙而丙而丁每日行一十三度一十分三十五秒即白道经度均轮心循本轮左旋自戊而已而庚每日行一十三度零三分五十四秒即自行引数太隂则循均轮右旋自癸而壬而辛每日行二十六度零七分四十八秒为倍引数也如均轮心在本轮之最髙戊为初宫初度则太隂在均轮之最近癸从地心甲计之成一直线无平行实行之差故自行初宫初度无均数也如均轮心从本轮最髙戊向己行一百八十度至最卑庚为六宫初度则太隂从均轮最近癸厯壬辛行一周复至癸从地心甲计之亦成一直线无平行实行之差故自行六宫初度亦无均数也如均轮心从本轮最髙戊行三十度至子为一宫初度则太隂从均轮最近癸行六十度至丑从地心甲计之太隂当本天之寅寅丙弧为实行不及平行之度乃用丙癸卯直角三角形求癸卯卯丙二边此形有卯直角有丙角三十度则癸角必六十度有癸丙本轮半径之半二十九万求得癸卯边一十四万五千卯丙边二十五万一千一百四十七以卯丙边与丙甲半径一千万相加得一千零二十五万一千一百四十七为卯甲边以癸卯边三因之得四十三万五千为丑卯边于是用甲丑卯直角三角形求得甲角二度二十五分四十七秒即寅丙弧为太隂自行一宫初度之初均数是为减差以减于平行而得实行也若均轮心从最髙戊向己厯庚行三百三十度至辰为十一宫初度则太隂从均轮最近癸行一周复自最近癸厯辛行三百度至己从地心甲计之太隂当本天之午午丙弧与寅丙弧等故自行十一宫初度之初均数与一宫初度等但为实行过于平行之数是为加差以加于平行而得实行也用此法求得最髙后三宫之减差即得最髙前三宫之加差如均轮心从本轮最髙戊行九十二度至未为三宫二度则太隂从均轮最近癸歴辛行一百八十四度至申从地心甲计之太隂当本天之酉酉丙弧为实行不及平行之度乃用丙癸戌直角三角形求癸戌丙戌二边此形有戌直角有丙角八十八度则癸角必二度癸丙边为二十九万求得癸戌边二十八万九千八百二十三丙戌边一万零一百二十一以丙戌边与丙甲边相减余九百九十八万九千八百七十九为戌甲边以癸戌边三因之得八十六万九千四百六十九为申戌边于是用甲申戌直角三角形求得甲角四度五十八分二十七秒即酉丙弧为太隂自行三宫二度之初均数是为极大之减差以减于平行而得实行也若均轮心从最髙戊厯庚行二百六十八度至亥为八宫二十八度则太隂从均轮最近癸行一周复自癸厯壬行一百七十六度至子从地心甲计之太隂当本天之丑丑丙弧与酉丙弧等故自行八宫二十八度之初均数与三宫二度等但为实行过于平行之数是为极大之加差以加于平行而得实行也用此法求得最卑前三宫之减差即得最卑后三宫之加差求二三均数太隂之加减差朔朢以外用者名为二均三均数其二均数之生于次轮全径与三均数之生于次均轮半径亦犹初均数之生于本轮及均轮半径也故欲求二均三均之数必先定次轮及次均轮之径而欲定次轮及次均轮之径又须先测二均及三均之数也厯家于上下弦当自行三宫或九宫时累测之其极大之均数得七度二十五分四十六秒查其切线得一百三十万四千内减去本轮均轮两半径之共数八十七万余四十三万四千半之得二十一万七千即次轮之半径也于两弦及朔朢之间当自行三宫或九宫时累测之其均数常与推算不合差至四十一分零二秒是即次均轮所生之三均数也依法求其半径得一十一万七千五百既定次轮与次均轮之半径乃逐度求其二均三均之数复用三均数以加减乎二均数是为二三均数用以推步月离乃与测验脗合矣如图甲为地心即本天心乙丙丁为本天之一弧丙甲为本天半径戊丙己为本轮全径戊为最髙己为最卑庚丙辛为负均轮圈全径庚为最髙辛为最卑壬庚癸为均轮全径壬为最逺癸为最近子癸丑为次轮全径子为最逺丑为最近寅丑卯为次均轮全径寅为最上卯为最下本轮心从本天冬至度右旋为经度均轮心从负圈最髙左旋为引数次轮心从均轮最近右旋为倍引数次均轮心从次轮最近右旋行倍离之度太隂从次均轮最下左旋亦行倍离之度如均轮心在负圈最髙庚为自行初宫初度则次轮心在均轮之最近癸又当朔朢时则次均轮心在次轮之最近丑太隂在次均轮之最下卯从地心甲计之同在一直线即平行实行合而为一故无均数之加减也如均轮心在负圈最卑辛为自行六宫初度则次轮心在均轮之最近癸又当朔朢时则次均轮心在次轮之最近丑太隂在次均轮之最下卯从地心甲计之亦同在一直线即平行实行合而为一故亦无均数之加减也如均轮心从最髙庚行九十度至辰为自行三宫初度次轮心则从均轮最近癸行一百八十度至最逺壬朔朢时次均轮心常在次轮周之最近丑太隂常在次均轮周之最下卯从地心甲计之仍见太隂在丑其实行不及平行之度为丙甲丑角四度五十八分二十秒即初均数其切线丑丙八十七万即本轮均轮两半径之共数也两弦时次均轮心常在次轮周之最逺子太隂常在次均轮周之最上寅从地心甲计之仍见太隂在子其实行不及平行之度为丙甲子角七度二十五分四十五秒内减初均数丙甲丑角四度五十八分二十秒余二度二十七分二十五秒即丑甲子角命为二均数丙甲子角之切线子丙得一百三十万四千内减丑丙本轮均轮两半径八十七万余丑子线四十三万四千是为次轮之全径也此初均数为减差二均数亦为减差葢朔朢之实行丑点在平行丙点之后而两弦时之实行子点仍在丑点之后故于平行内减去初均数丙甲丑角即得朔朢时之实行复减去二均数丑甲子角始得两弦时之实行也若均轮心从最髙行二百七十度至辰为自行九宫初度次轮心则从均轮最近癸行一周复行一百八十度至最逺壬而当两弦之时则初均数丙甲丑角与二均数丑甲子角皆与三宫初度之数相等但实行俱在平行之前故俱为加差以加于平行而得实行也如均轮心从最髙庚行九十度至辰为自行三宫初度次轮心从均轮之最近癸行一百八十度至最逺壬时当朔与上弦之间或朢与下弦之间次均轮心从次轮最近丑行九十度至巳太隂则从次均轮最下卯行九十度至午其丙甲丑角四度五十八分二十秒为初均数丑甲边一千零三万七千七百七十四为次轮最近点距地心之数乃用丑甲己三角形求二均数此形有丑甲边一千零三万七千七百七十四有丑己边三十万六千八百八十四有丑角四十九度五十八分二十秒求得丑甲巳角一度二十二分零五秒与初均数丙甲丑角四度五十八分二十秒相加得丙甲巳角六度二十分二十五秒为实行不及平行之度然太隂不在巳而在午于时测得实行不及平行之度为五度三十九分二十三秒相差四十一分零二秒即丙甲巳角大于丙甲午角之午甲巳角命为三均数乃用午甲巳直角三角形求次均轮之半径此形有巳甲边九百八十四万二千六百二十二有己直角有甲角四十一分零二秒求得己午边一十一万七千五百是为次均轮之半径也此初均数为减差二均数亦为减差而三均数转为加差故于二均数内减去三均数余四十一分零三秒即丑甲午角为二三均数仍为减差葢次轮之最近丑点在平行丙点之后次均轮心巳点又在最近丑点之后而太隂午点却在次均轮心巳点之前故以二均与三均相减余丑甲午角为二三均数于平行内减去初均数丙甲丑角复减去二三均数丑甲午角始得本时之实行也若均轮心从最髙庚行二百七十度至辰为自行九宫初度次轮心从均轮最近癸行一周复行一百八十度至最逺壬而当上弦与朢之间或下弦与朔之间则初均数丙甲丑角及二三均数丑甲午角皆与三宫初度之数相等但实行俱在平行之前故俱为加差以加于平行而得实行也如均轮心从最髙庚行一百二十度至未为自行四宫初宫次轮心从均轮最近癸行二百四十度至申此时若太隂距太阳一百一十度为上弦后一日余则次均轮心从次轮最近丑行二百二十度至酉太隂亦从次均轮最下卯行二百二十度至戌其丙甲丑角四度二十二分一十九秒为初均数丑甲边九百八十八万三千七百六十为次轮最近点距地心之数乃用丑甲酉三角形求二均数此形有丑甲边九百八十八万三千七百六十有丑酉边四十万七千八百二十七有丑角八十四度二十二分一十九秒求得丑甲酉角二度二十一分四十秒为二均数又求得酉甲边九百八十五万一千五百九十五复用酉甲戌三角形求三均数此形有酉甲边九百八十五万一千五百九十五有酉戌边一十一万七千五百有酉角一百四十度求得酉甲戌角二十六分零七秒为三均数也此二均三均并为减差故以二均与三均相加得二度四十七分四十七秒为二三均数仍为减差葢次轮之最近丑点与次均轮心酉点俱在平行丙点之后而太隂戌点又在次均轮心酉点之后故以二均与三均相加得丑甲戌角为二三均数于平行内减去初均数丙甲丑角复减去二三均数丑甲戌角始得本时之实行也若均轮心从最髙庚行二百四十度至未为自行八宫初度次轮心从均轮最近癸行一周复行一百二十度至申而太隂距太阳七十度为上弦前一日余则次均轮心从次轮最近丑行一百四十度至酉太隂亦从次均轮最下卯行一百四十度至戌其初均数丙甲丑角及二三均数丑甲戌角皆与四宫初度之数相等但实行俱在平行之前故俱为加差以加于平行而得实行也如均轮心合朔时在本轮之辰距最卑辛十五度余则次轮心在均轮之己距均轮最近癸三十一度余次均轮心则在次轮最近丑太隂在次均轮最下卯迨朔后一日余本轮心从本天合朔后行十六度至丙则均轮心亦从本轮辰行十五度余至最卑辛为自行六宫初度次轮心亦从均轮己行三十一度余至最近癸次均轮心从次轮最近丑行三十二度至午太隂亦从次均轮最下卯行三十二度至未则无初均数乃用癸甲午三角形求二均数此形有癸甲边九百四十九万三千有癸午边二十一万七千有癸角一百四十八度求得癸甲午角四十分五十一秒为二均数又求得午甲边九百六十七万七千五百零七复用午甲未三角形求三均数此形有午甲边九百六十七万七千五百零七有午未边一十一万七千五百有午角三十二度求得午甲未角二十二分二十一秒为三均数也此二均三均并为加差以二均与三均相加得一度零三分一十二秒为二三均数仍为加差葢次轮之最近丑点与平行内点在一直线上平行即实行故无初均数而次均轮心午点在平行丙点之前太隂未点又在午点之前故以二均与三均相加得丙甲未角为二三均数以加于平行即得本时之实行也若均轮心在最卑辛而太隂距太阳三百四十四度为朔前一日余则二三均数丙甲未角与朔后一日余之数相等但实行在平行后故为减差以减于平行而得实行也如均轮心过最卑辛行五十度至午为自行七宫二十度则次轮心从均轮最近癸行一百度至未而太阴距太阳一百三十五度为朢前三日余则次均轮心从次轮最近丑行二百七十度至申太隂亦从次均轮最下卯行二百七十度至酉其丙甲丑角三度五十三分零六秒为初均数丑甲边九百八十三万六千一百九十五为次轮最近点距地心之数乃用丑甲申三角形求二均数此形有丑甲边九百八十三万六千一百九十五有丑申边三十万六千八百八十四有丑角八度五十三分零六秒求得丑甲申角一十七分零六秒为二均数又求得申甲边九百五十二万八千九百二十复用申甲酉三角形求三均数此形有申甲边九百五十二万八千九百二十有申酉边一十一万七千五百有申角九十度求得申甲酉角四十二分二十三秒为三均数也此初均数为加差二均数亦为加差而三均数转为减差故于三均数内减去二均数余二十五分一十七秒为二三均数转为减差葢次轮之最近丑点与次均轮心申点俱在平行丙点之前而太隂酉点却在次轮最近丑点之后故以二均与三均相减余丑甲酉角为二三均数于平行外加初均数丙甲丑角复减去二三均数丑甲酉角始得本时之实行也若均轮心未至最卑辛五十度在午为自行四宫十度而太隂距太阳二百二十五度为朢后三日余其初均数丙甲丑角及二三均数丑甲酉角皆与七宫二十度之数相等但初均数为减差二三均数为加差以初均数减于平行复以二三均数加之而得实行也如均轮心从最卑辛行一百二十度至辰为自行十宫初度则次轮心从均轮最近癸行二百四十度至己而太隂距太阳三百二十度为下弦后四日则次均轮心从次轮最近丑行一周复行二百八十度至午太隂亦从次均轮最下卯行一周复行二百八十度至未其丙甲丑角四度一十四分五十一秒为初均数丑甲边一千零一十七万二千九百四十一为次轮最近点距地心之数乃用丑甲午三角形求二均数此形有丑甲边一千零一十七万二千九百四十一有丑午边二十七万八千九百七十有丑角七十四度一十四分五十一秒求得丑甲午角一度三十一分二十三秒为二均数又求得午甲边一千零一十万一千六百一十七复用午甲未三角形求三均数此形有午甲边一千零一十万一千六百一十七有午未边一十一万七千五百有午角八十度求得午甲未角三十九分二十七秒为三均数也此初均数二均数俱为加差而三均数为减差故于二均数内减去三均数余五十一分五十六秒为二三均数仍为加差葢次轮之最近丑点与次均轮心午点俱在平行丙点之前而太隂未点却在次均轮心午点之后故以二均与三均相减余丑甲未角为二三均数于平行外加初均数丙甲丑角复加二三均数丑甲未角即得本时之实行也若均轮心在最髙庚后六十度为自行二宫初度而太隂距太阳二百二十度为下弦前四日其初均数丙甲丑角及二三均数丑甲未角加与十宫初度之数相等但实行在平行之后故俱为减差以减于平行而得实行也两月食定交周白道与黄道斜交月行天一周必两次过交而交无定处每一交之中退天一度有余故每日太隂距交行度常多于每日平行经度其较即为每日交行度测法亦择用两月食其两食必须太阳之距最髙等太隂之自行度等食分等食在阳厯或在隂厯亦等乃可推月行若干交周而复于故处西人依巴谷用前法推得四百四十一平年又二百一十二日九十四刻零五分一十三秒为朔策五千四百五十八交周五千九百二十三因定太隂每日距交得一十三度一十三分四十五秒三十九微四十纎一十四忽一十三芒与每日平行经度一十三度一十分三十五秒零一微一十六纤一十四忽一十三芒相减余三分一十秒三十八微二十四纤为两交每日左旋之度也今择用两月食以明其法如左第一食顺治十三年丙申十一月庚申朢子正后一十八时四十四分一十五秒月食一十五分四十七秒在阳厯日躔星纪宫一十度三十九分在最卑后三度四十九分于时月自行为三宫二十七度四十六分第二食康熙十三年甲寅十二月丙午朢子正后三时二十三分二十六秒月食一十五分五十秒在阳厯日躔星纪宫二十一度五十二分在最卑后一十四度二十一分于时月自行为三宫二十五度二十四分以上两次月食相距中积二百二十三月乃用朔策定数五千四百五十八为一率交终定数五千九百二十三为二率二百二十三月为三率得四率二百四十一又五千四百五十八分之五千四百五十一可收作二百四十二为两次月食相距之交终数又以两次月食相距中积六千五百八十五日零八时三十九分一十秒与每日太隂平行经度相乗以交终数二百四十二除之得一百二十九万零八百一十二秒小余八七九五九八为每一交行度与周天一百二十九万六千秒相减余五千一百八十七秒小余一二四二为每一交退行度又以交终数除两次月食相距中积日分得二十七日二一二二三三为交周日分乃以交周日分除每一交退行度得三分一十秒三十七微为两交每日退行度与每日平行经度一十三度一十分三十五秒零一微相加得一十三度一十三分四十五秒三十八微为太隂每日距交行度比旧数止少一微今仍用旧数各以日数乘之得十日百日之行度以时分除之得每时每分之行度以立表黄白大距度及交均白道与黄道相距之纬曰大距度而交均者乃两交平行与自行之差是二者常相因也葢相距之度时少时多而自行之度有迟有疾故必测得距度极多极少之数而后交行之迟疾可推测大距之法推得月离黄道鹑首宫初度又在黄道北而距交适足九十度时俟至子午线上测之得地平髙度乃于髙度内减去赤道髙及黄赤距纬度其余即为黄白大距度也厯家用此法测得朔朢时之大距为四度五十八分三十秒上下弦时之大距为五度一十七分三十秒既得二数乃用弧三角形法推得逐日之大距及交均以立表如图甲为黄极乙丙丁戊为黄道用朔朢与上下弦两距度相加折半得五度零八分为黄白大距之中数取中数为半径如己甲作己庚辛壬圈为白极绕黄极本轮又取两距度之较数一十九分折半得九分三十秒为半径如己癸作癸子丑寅圈为负白极均轮其心循己庚辛壬本轮左旋每日行三分一十秒有余白极则循癸子丑寅均轮左旋行倍离之度半月一周如癸子丑寅均轮心在己朔朢时白极在癸白道交黄道于丙于戊其卯乙弧为大距四度五十八分三十秒与癸甲弧等上下弦时白极在丑白道亦交黄道于丙于戊其辰乙弧为大距五度一十七分三十秒与丑甲弧等如癸子丑寅均轮心从本轮己行至庚朔朢时白极在癸白道交黄道于乙于丁其卯丙弧为大距四度五十八分三十秒与癸甲弧等上下弦时白极在丑白道亦交黄道于乙于丁其辰丙弧为大距五度一十七分三十秒与丑甲弧等惟朔朢与上下弦时白极俱在丑甲线上平行自行相合故无交均数如白极从癸向子交行渐迟至子距癸九十度为朔与上弦之间或朢与下弦之间其行极迟白道交黄道于巳于午其未申弧为大距与子甲弧等于是用子甲己正弧三角形求子甲弧此形有己甲弧五度零八分有己子弧九分三十秒有己直角九十度求得子甲弧五度零八分零九秒与未申弧等为黄白大距又求得甲角一度四十六分零八秒为交均即自行迟于平行极大之差从子向丑则迟行之度渐减至丑而合于平行矣如白极从丑向寅交行渐疾至寅距丑九十度为上弦与朢之间或下弦与朔之间其行极疾己甲寅角亦一度四十六分零八秒寅甲两极距弧亦与子甲等从寅向癸则疾行之度渐减至癸而又合于平行矣要之从癸向子至丑为前半周所求之诸甲角俱为减差以减交之平行而得交之实行从丑向寅至癸为后半周诸甲角之度皆以前半周等但俱为加差以加交之平行而得交之实行故用弧三角形法以己庚辛壬圈之半径五度零八分及癸子丑寅圈之半径九分三十秒为常用之两边以极距癸点之逐度为角得弧三角形一百八十求得各对角之弧为两极大距近黄极之角为交均在前半周为减差后半周为加差而大距及交均之表全矣至于有大距之数而求逐度之小距度与日躔求黄赤距纬之法同视差太隂之视差有四一为蒙气差能升卑为髙其理与数皆与太阳同一为髙下差生于地之半径能变髙为下其理亦与太阳同而数则过之葢太阳本天半径与地半径之比例为千余分之一而太隂本天半径与地半径之此例为五六十分之一故其差角迥别不可同论也又有东西差南北差皆由髙下差而生算交食用之详载交食本篇兹不具论如图甲为地心乙为地面甲乙为地半径乙丙为地平丁戊己为太隂本天庚辛壬癸为恒星天戊为太隂人从地面乙测之对恒星天于壬其视髙为壬乙丙角若从地心甲计之则见太隂于戊者对恒心天于辛其真髙为辛甲癸角此两髙之差为乙戊甲角即髙下差然亦时时不同者一因太隂距地平近则差角大渐髙则渐小一因太隂在本天最髙则差角小在本天最卑则差角大与日躔之理同今亦约为最髙最卑中距三限于朢时及两弦各以所测地面上太隂之髙度求太隂距地心之甲戊线如畅春园测得太隂髙六十二度四十分五十一秒四十三微同时于广东广州府测得太隂高七十九度四十七分二十六秒一十二微于时月自行三宫初度月距日一百八十度以之立法甲为地心乙为京师地面庚为天顶子为广州府地面丑为天顶戊为太隂寅为赤道寅庚弧三十九度五十九分三十秒为畅春园赤道距天顶之度寅丑弧二十三度一十分为广州府赤道距天顶之度以两处赤道距天顶度相减余一十六度四十九分三十秒为庚丑弧即庚甲丑角以畅春园髙度与一象限相减余二十七度一十九分零八秒一十七微为庚乙戊角以广州府髙度与一象限相减余一十度一十二分三十三秒四十八微为丑子戊角先用乙甲子三角形此形有甲角一十六度四十九分三十秒又有乙甲及子甲俱地半径命为一千万乃以甲角折半之正弦倍之得二九二五九七七为乙子边又以甲角与半周相减余数半之得八十一度三十五分一十五秒为乙角亦即子角次用乙戊子三角形此形有乙子边二九二五九七七有戊乙子角七十一度零五分三十六秒四十三微有戊子乙角一百零八度三十七分一十八秒四十八微即有乙戊子角一十七分零四秒二十九微求得戊乙边五五八二六五二五四末用戊乙甲三角形此形有乙甲地半径一千万有戊乙边五五八二六五二五四有戊乙甲角一百五十二度四十分五十一秒四十三微求得乙戊甲角二十七分四十九秒零四微为中距限太隂髙六十二度四十分五十一秒四十三微之髙下差求得戊甲边五六七一七一三三四为太隂在本天中距时距地心之逺以地半径较之其比例为一千万与五亿六千七百一十七万一千三百三十四若命地半径为一则月距地心为五十六又百分之七十二也乃依此法于月自行初宫初度月距日九十度时测之求得甲乙线与戊甲线之比例为一与六十一又百分之九十八即月在本天最髙距地心最逺之数又于月自行六宫初度月距日九十度时测之求得甲乙线与戊甲线之比例为一与五十三又百分之七十一即月在本天最卑距地心最近之数于是自最近五十三至最逺六十二之十数逐度求其髙下差以立表隠见迟疾合朔之后恒以三日月见于西方故尚书註月之三日为哉生明然有朔后二日即见者更有晦日之晨月见东方朔日之夕月见西方者唐厯家遂为进朔之法致日食乃在晦宋元史已辨其非而未明其故葢月之隠见迟疾固有一定之理可按数而推殆因乎天行由于地度无庸转移迁就也至于汉魏厯家未明盈缩迟疾之差以平朔着厯故有晦而月见西方朔而月见东方者此则推步之疎不可以隠见迟疾论也隠见之迟疾其故有三今并详于后一因黄赤道之升降有斜正也葢春分前后各三宫黄道斜升而正降月离此六宫则朔后疾见秋分前后各三宫黄道正升而斜降月离此六宫则朔后迟见如上二图前图日躔降娄初度月离降娄一十五度为正降日入时月在地平上髙一十四度余即可见葢入地迟而见早也后图日躔夀星初度月离夀星一十五度为斜降日入时月在地平上髙六度余即不可见葢入地疾而见迟也若晦前月离正升六宫则隠迟斜升六宫则隠早其理亦同一因月距黄纬有南北也葢月距黄道北则朔后见早距黄道南则朔后见迟如图日躔降娄初度月离降娄一十五度而月距黄道北则月距地平之度多入地迟而见早月距黄道南则月距地平之度少入地疾而见迟也若晦前距黄道北则隠迟距黄道南则隠早其理亦同一因月视行之度有迟疾也葢月视行为迟厯则朔后见迟晦前隠迟视行为疾厯则朔后见早晦前隠早也夫月离正降宫度距日一十五度即可见以每日平行一十二度有竒计之则朔后一日有余即见生明于西是故合朔如在甲日亥子之间月离正升宫度距黄道北而又行迟厯则甲日太阳未出亦见东方月离正降宫度距黄道北而又行疾歴则乙日太阳已入亦见西方矣御制歴象考成上编卷五御制历象考成上编卷六钦定四库全书御制厯象考成上编卷六交食厯理一交食总论朔望有平实之殊朔望用时求日月距地与地半径之比例日月视径求日月实径与地径之比例地影半径交食总论太隂及于黄白二道之交因生薄蚀故名交食然白道出入黄道南北太隂每月必两次过交而或食或否何也月追及于日而无距度为朔距日一百八十度为望此皆为东西同经其入交也正当黄道而无纬度是为南北同纬虽入交而非朔望则同纬而不同经当朔望而不入交则同经而不同纬皆无食必经纬同度而后有食也盖合朔时月在日与地之间人目仰观与日月一线参直则月掩蔽日光即为日食望时地在日与月之间亦一线参直地蔽日光而生闇影其体尖圆是为闇虚月入其中则为月食也按日为阳精星月皆借光焉月去日逺去人近合朔之顷特能下蔽人目而不能上侵日体故食分时刻南北迥殊东西异视也若夫月食则月入闇虚纯为晦魄故九有同观但时刻有先后耳至于推步之法日食须用髙下南北东西三差委曲详密而月食惟论入影之先后浅深无诸视差之繁故先总论交食之理次论月食乃及日食因日食立法较难故后论加详焉如图合朔时月在地与日之间人在地面居甲者见月全掩日居乙者见月掩日之半居丙者但见日月两周相切而不相掩故日食随地不同乃月蔽人日不见日光而日体初无异也如地在日月之间日大地小地向日之面为昼背日之面则生尖影人在影中不见日光为夜望时月入影中而不能借日光全为晦魄故月食为普天同视也朔望有平实之殊日月相㑹为朔相对为望而朔望又有平实之殊平朔望者日月之平行度相㑹相对也实朔望者日月之实行度相㑹相对也故平朔望与实朔望相距之时刻以两实行相距之度为准盖两实行相距之度以两均数相加减而得而两朔望相距之时刻则以两实行相距之度变为时刻以加减平朔望而得实朔望故两实行相距无定度则两朔望相距亦无定时也如图甲为地心即日月本天心乙为月本轮心丙为日本轮心两轮心俱在甲乙丙及甲乙丁直线上为平朔望而丙为黄道上平朔之度丁为黄道上平望之度如日在本轮之戊月在本轮之己或在本轮之庚俱在甲己戊辛及甲庚壬直线上则为实朔望而辛为黄道上实朔之度壬为黄道上实望之度也如平朔望在丙在丁而日在戊月在己或在庚则日之实行度在辛相对之度在壬而辛丙及壬丁皆为加均乃实行过于平行之度月之实行度朔在癸望在子而癸丙及子丁皆为减均乃实行不及平行之度故以辛丙加均与癸丙减均相併得癸辛弧为两实行相距之度亦即实朔距平朔之度以壬丁加均与子丁减均相併得子壬弧为两实行相距之度亦即实望距平望之度也此日为加均月为减均故日实行在月实行之前为实朔望在平朔望之后必计月得若干时分而后行过癸辛弧及子壬弧始能与日相㑹相对故以癸辛弧及子壬弧变为时分以加平朔望而得实朔望也若日为减均月为加均则日实行在月实行之后而实朔望在平朔望之前即以实行相距之时分减平朔望而得实朔望其理亦同也如平朔望在丙在丁而日在戊月在己或在庚则日之实行度在辛相对之度在壬而辛丙及壬丁皆为减均乃实行不及平行之度月之实行度朔在癸望在子而癸丙及子丁亦皆为减均乃实行不及平行之度故以辛丙减均与癸丙减均相减余辛癸弧为两实行相距之度亦即实朔距平朔之度以壬丁减均与子丁减均相减余壬子弧为两实行相距之度亦即实望距平望之度也此日之减均大于月之减均故日实行在月实行之后而实朔望在平朔望之前必计月己行过与日相㑹相对若干时分为辛癸弧及壬子弧故以辛癸弧及壬子弧变为时分以减平朔望而得实朔望也若日之减均小于月之减均则日实行在月实行之前而实朔望在平朔望之后即以实行相距之时分加平朔望而得实朔望其理亦同也如平朔望在丙在丁而日在戊月在己或在庚则日之实行度在辛相对之度在壬而辛丙及壬丁皆为加均乃实行过于平行之度月之实行度朔在癸望在子而癸丙及子丁亦皆为加均乃实行过于平行之度故以辛丙加均与癸丙加均相减余辛癸弧为两实行相距之度亦即实朔距平朔之度也以壬丁加均与子丁加均相减余壬子弧为两实行相距之度亦即实望距平望之度也此日之加均大于月之加均故日实行在月实行之前而实朔望在平朔望之后必计月得若干时分而后行过辛癸弧及壬子弧始能与日相㑹相对故以辛癸弧及壬子弧变为时分以加平朔望而得实朔望也若日之加均小于月之加均则日实行在月实行之后而实朔望在平朔望之前即以实行相距之时分减平朔望而得实朔望其理亦同也朔望用时太阳与太隂实行相㑹相对为实朔望但实朔望之时刻按诸测验犹有数分之差以其犹非用时也盖实朔望固两曜实㑹实对之度而推算时刻则仍以平行所临之位为时皆依黄道而定今推平行与实行既有盈缩差则时刻亦有增减又时刻以赤道为主而黄道赤道既有升度差则时刻亦有进退故必以本时太阳均数与升度差俱变为时分以加减实朔望之时刻为朔望用时乃与测验脗合此即日躔时差加减之理也求日月距地与地半径之比例太阳太隂距地之逺近日躔月离地半径差篇言之详矣顾求地半径差止用最髙最卑中距三限而交食之日月视径以及影径影差则逐度不同且太隂在最髙两弦尤髙太阴在最卑两弦尤卑交食在朔望其髙卑皆不及两弦故欲求日月逐度之髙必先定最髙最卑中距之距地心线今依日月诸轮之行求得太阳在最髙距地心一一七九二八其与地半径之比例为一与一千一百六十二中距距地心一六四二一其与地半径之比例为一与一千一百四十二最卑距地心九八二七九二其与地半径之比例为一与一千一百二十一太阴在最髙朔望时距地心一一七二五其与地半径之比例为一与五十八又百分之一十六中距朔望时距地心九九二二七三其与地半径之比例为一与五十六又百分之七十二最卑朔望时距地心九五九二五其与地半径之比例为一与五十四又百分之八十四如求太阳在最髙前后四十度距地心与地半径之比例则以太阳最髙距地心一一七九二八为一率一千一百六十二为二率太阳在最髙前后四十度之距地心线一一三九八九八为三率得四率一千一百五十七即当时日距地与地半径之比例也求月距地之法倣此日月视径日月之径为食分浅深之原所关甚大但人目所见者非实径乃视径也实径为一定之数而视径则随时不同盖凡物逺则见小近则见大日月之行有髙卑其去地之逺近逐日不同故其视径之小大亦不等数年以来精推实测得太阳最髙之径为二十九分五十九秒最卑之径为三十一分零五秒比旧定日径最髙少一秒最卑多五秒朔望时太阴最髙之径为三十一分四十七秒最卑之径为三十三分四十二秒比旧定月径最髙多一分一十七秒最卑少五十八秒而以日月髙卑比例推算今数为密兹将测算之术详着于篇测太阳径一法用正表倒表各取日中之影求其髙度两髙度之较即太阳之径也盖正表之影乃太阳上边之光射及表之上邉其所得为太阳上边距地平之髙度倒表之影乃太阳下边之光射及表之下边其所得为太阳下邉距地平之髙度故两髙度之较即太阳之径也一法用仪器测得太阳午正之髙度复用正表测影亦求其髙度两髙度之较即太阳之半径也盖仪器所得者太阳中心之度表影所得者太阳上边之度故两髙度相较即得太阳之半径也一法用中表正表各取日中之影求其髙度两髙度之较即太阳之半径也盖中表系横梁上下皆空太阳上边之光射横梁之下面太阳下边之光射横梁之上面其所生之影必当太阳之中心故以中表所测之髙度与正表所得太阳上边之髙度相较即得半径也一法治一暗室令甚黝黒于室顶上开小圆孔以透日光孔面顶平不可欹侧室内置平案孔中心悬垂线至案中线正午时日光射于案上必成撱圆形爰従案上对垂线处量至撱圆形之前后两界垂线至前界加孔之半径为前影垂线至后界减去孔之半径为后影乃以垂线为一率前后影各为二率半径一千万为三率得四率并查八线表之余切线得前后影之两髙度相减之较即太阳之全径也盖太阳上边之光従孔南界射入至案为撱圆形之前界与正表之理同太阳下边之光従孔北界射入至案为撱圆形之后界与倒表之理同故两髙度之较即为太阳之径也至于前后影必加减孔之半径者因量影时俱对孔之中心起算然前影则自孔之南界入在中心之前而后影则自孔之北界入在中心之后较之中心并差一半径故必须加减半径而后立算也测太阴径一法春秋分望时用版或墻为表以其西界当正午线人在表北依不动之处候太隂之西周切于正午线看时辰表是何时刻俟太阴体过完其东周才离正午线复看时辰表是何时刻乃计太阴过正午线共得㡬何时刻以时刻变度内减本时分之太阴行度余即太阴之径也一法两人各用仪器候太阴当正午时同时并测一测其上弧髙度一测其下弧髙度两髙度之较即太隂之径也一法用附近恒星以纪限仪测其距太阴左右两弧之度其两距度之较即太阴之径也以上诸法逐时测量即得太阳太阴自髙及卑之各半径以立表又法不用逐时测量止测得最髙最卑时之两半径相减用其较数与本轮之矢度为比例即可得髙卑间之各半径数也如太阳最髙之径为二十九分五十九秒最卑之径为三十一分零五秒相差一分零六秒化为六十六秒今求距髙卑前后六十度之视径则命本轮径为二千万为一率六十度之矢五百万为二率径差六十六秒为三率得四率一十六秒半以加最髙之径二十九分五十九秒得三十分一十五秒半为最髙前后六十度之视径以减最卑之径三十一分零五秒得三十分四十八秒半为最卑前后六十度之视径也太阴之法并同求日月实径与地径之比例日月地三体各有大小之比例日最大地次之月最小新法厯书载日径为地径之五倍有余月径为地径之百分之二十七强今依其法用日月髙卑两限各数推之所得实径之数日径为地径之五倍又百分之七月径为地径之百分之二十七弱皆与旧数大致相符足征其説之有据而非诬也凡明暗两体相对明体施光暗体受之其背即生黑影若两体同大则其影成平行长圆柱形其径与原体相同其长至于无穷而无尽也如甲图然若明体小暗体大则其影渐大成圆墩形其径虽与原体相同其长至于无穷其底之大亦无穷也如乙图然惟明体大暗体小则其影渐小成尖圆体其径与原体等其下渐小而尽成鋭角如丙图然使日小于地或与地等则地所生之影宜如甲乙两图其长无穷今地影不能掩荧惑何况嵗星以上诸星是地影之长有尽必如丙图而日之大于地也其理明矣又凡人目视物近则见大逺则见小如丁戊与己庚两物同大人目视之成两三角形丁戊近目其两腰短故底之对角大己庚逺目其两腰长故底之对角小若去人目有逺近而视之若等则逺者必大近者必小今仰观日月其径畧等而日去地甚逺月去地甚近则月必小于日也可知矣夫地径小于日而地影之径又渐小于地月过地影则食食时月入影中多厯时刻而后生光则月必小于地影月既小于地影则其必小于地也又何疑焉求日实径之法如图甲为地心乙为日心甲乙为两心相距乙甲丙角为日视半径角乙丙为日半径用甲乙丙直角三角形此形有丙直角有甲角十四分五十九秒三十微为日在最髙之视半径有乙甲边一千一百六十二为日在最髙距地心之数求得乙丙五又百分之七为日实半径即为地半径之五倍又百分之七也求月实径之法倣此地影半径太阳照地而生地影太阴过影而生薄蚀凡食分之浅深食时之乆暂皆视地影半径之大小其所系固非轻也但地影半径之大小随时变易其故有二一缘太阳距地有逺近距地逺者影巨而长距地近者影细而短此由太阳而变易者也一缘地影为尖圆体近地麤而逺地细太阴行最卑距地近则过影之麤处其径大行最髙距地逺则过影之细处其径小此由太阴而变易者也今依太阳在最髙所生之大影为率而以太阴従髙及卑各距地心之地半径数求其相当之影半径为影半径表复求得太阳従髙及卑所生之各影各求其太阴在中距所当之影半径俱与太阳在最髙所生之大影相较余为影差列于本表之下用时以太阴引数宫度查得影半径复以太阳引数宫度查得影差以减影半径即得所求之地影实半径也如图甲为地球乙丙皆为太阳乙为最髙丙为最卑太阳従最髙乙发光则地影长大为丁己戊従最卑丙发光则地影短小为丁庚戊太阴遇丁己戊大影而在最髙辛则其所当之影径如辛壬在最卑癸则其所当之影径如癸子若太阴遇丁庚戊小影而在最髙辛则其所当之影径如丑寅在最卑癸则其所当之影径如卯辰其两半径之较为辛丑与癸卯是所谓影差也求地影半径有二法一用推算一用测量而推算所得之数比测量所得之数常多数分盖因太阳光大能侵削地影故也如甲为地球乙丙丙丁为太阳实半径従乙丁作两线切地球戊己两边而交于庚则成戊庚己影然太阳光芒常溢于原体之外如辛壬従辛壬作两线切地球戊己两边而交于癸则成戊癸己影而小于戊庚己影论其实则推算之数为真欲合仰观则测量之数为准故地影表所列之数皆小于推算之数也推算之法命地半径甲己为一百分则太阳实半径丙丁为五百零七分以甲己与丙丁相减余丙子四百零七乃以丙子四百零七为一率太阳在最髙距地心之丙甲一十一万六千二百为二率甲己地半径一百为三率得四率甲庚二万八千五百五十为地影之长盖丙子甲勾股形与甲己庚勾股形为同式形故其相当各界皆可为比例也既得甲庚地影之长乃求得甲庚己角一十二分零二秒又于甲庚地影之长内减去太阴在中距朔望时距地心之甲丑五千六百七十二余二万二千八百七十八为丑庚于是用丑庚寅直角三角形求得丑寅八十有余又用甲丑寅直角三角形求得甲角四十八分三十四秒为太阴在中距时所过地影之半径查地影半径表为四十四分四十三秒多三分五十一秒测量之法如康熈五十六年丁酉八月十七日月食其实引为二宫三度四十一分零三秒距地心五十七地半径零百分之四十一测得纬度在黄道北三十六分一十八秒月半径为一十六分一十秒食分为二十三分三十秒乃以黄道纬度三十六分一十八秒求得白道纬度三十六分二十六秒为食甚距纬与食分二十三分三十秒相加得五十九分五十六秒内减月半径一十六分一十秒余四十三分四十六秒为地影半径查地影半径表为四十三分五十四秒相差八秒乃本时太阳之影差也如图子丑寅为黄道卯辰己为白道卯子寅己为地影午丑为地影半径未申酉为月未辰为月半径月行白道従卯至辰距地影心丑最近是为食甚午酉即为食分辰戌为黄道纬度辰丑即白道纬度用辰丑戌正弧三角形此形有辰角与黄白交角等有戌直角有辰戌边求得辰丑为食甚距纬以午酉食分与辰丑距纬相加成亥丑内减与月半径未辰相等之亥午余午丑即为地影之半径也推算所得之数既大于测量所得之数则太阳光大之能侵削地影可知矣然不得太阳之光分虽逐时测量又有影差杂于其内则地影之大小终不能得其真今立法以太阴在中距之地影半径四十四分四十三秒为准求太阳之光分命地半径甲巳为一百分则太阴在中距朔望时距地心之甲丑为五千六百七十二丑甲寅角即为四十四分四十三秒用甲丑寅直角三角形求得丑寅为七十三小余七八甲寅为五千六百七十二小余四八又用甲巳寅直角三角形求得巳甲寅角为八十八度五十九分二十四秒于象限内减去巳甲寅角又减去丑甲寅角余一十五分五十三秒为卯甲己角乃用卯甲己直角三角形求得甲卯为一百又千分之一甲卯内减去与丑寅相等之甲辰余二十六小余二二一为辰卯于是以卯辰寅勾股形与卯甲庚勾股形为比例得甲庚二万一千六百三十二即地影之长又以甲己庚勾股形与丙丁庚勾股形为比例得丙丁六百三十七即太阳之光分为地半径之六倍又百分之三十七也既得丙丁太阳之光分又得甲庚地影之长乃于甲庚内减太阴在最髙距地心之甲巳五千八百一十六余己庚一万五千八百一十六以甲卯庚勾股形与巳午庚勾股形为比例得巳午七十三小余一一又用甲巳午直角三角形求得甲角四十三分一十三秒为太阴在最髙所过地影之半径于甲庚内减太阴在最卑距地心之甲未五千四百八十四余未庚一万六千一百四十八以甲卯庚勾股形与未申庚勾股形为比例得未申七十四小余六五又用甲未申直角三角形求得甲角四十六分四十八秒为太阴在最卑所过地影之半径比旧表最髙多一十三秒最卑少一十二秒盖旧表固由实测要亦准于太隂之髙卑今测太阴之在最髙较旧数为稍卑故月径大而影径亦大太阴之在最卑较旧数为稍髙故月径小而影径亦小然月径约以三十分为十分影径差一十二秒食分止差四秒固不失为密合况影径随月径而大小尤不致舛谬也于是以随时太阴距地心之地半径数各与地影之长相减以求得地影之半径线又各求其相当之角即得太阴随时之影半径以立表求影差之法用太阳在最髙所生之长影求得太阴在中距时所当之影半径四十四分四十三秒为率而以太阳在最卑所生之短影亦求得太阴在中距所当之影半径为四十四分零八秒相差三十五秒为太阳最髙最卑两限之影差其余影差俱依此例推之御制厯象考成上编卷六御制历象考成上编卷七钦定四库全书御制厯象考成上编卷七交食厯理二太隂食根月食分秒月食五限时刻见食先后定月食方位绘月食图太阴食限食限者推太阴交周度距交若干为入食限之始也太阴半径与地影半径相切即入食之限故以两半径相併之数当黄白两道之距纬度而求其相当之经度得距交一十一度一十六分四十五秒为必食之限距交一十二度一十六分五十五秒为可食之限盖必食者无不食可食者或食或不食也二者皆实望之限若论平望其限尤寛得距交一十四度五十四分即为有食之限矣解之如左地影半径最小者四十二分三十八秒太阴半径最小者一十五分五十三秒三十微相併得五十八分三十一秒三十微黄白距纬度在此数以内者月必食以此数当距纬求其经度则用黄白大距四度五十八分三十秒之正切与半径为比例即得一十一度一十六分四十五秒为必食之限如图甲乙为黄道甲丙为白道甲为二道之交乙为地影心丙为月心两周相切于丁乙丁丙为两半径之共数若距度在此数以内则月周侵入地影内而见食故用甲乙丙正弧三角形求甲丙交周度距交若干此形有丙直角有甲角黄白大距度四度五十八分三十秒有乙丙两半径相併五十八分三十一秒三十微今以甲角正切与半径之比同于乙丙距纬正切与甲丙经度正弦之比而得一十一度一十六分四十五秒为甲丙距交之度也地影半径最大者四十六分四十八秒太阴半径最大者一十六分五十一秒相併得一度零三分三十九秒黄白距纬度在此数以内者月可食以此数当距纬按前法求经度得一十二度一十六分五十五秒为可食之限其或不食者何也盖必两半径俱最大而后得食若有一半径畧小即两周不得相切而不食矣平望之限又寛于实望之限而为一十四度五十四分何也盖太阳最大之均数二度零三分一十一秒太阴最大之均数四度五十八分二十七秒相併得七度零一分三十八秒为两实行相距最逺之度如图甲为地心乙为黄道上平望之点日之实行正对之度在丙乙丙弧为二度零三分一十一秒月之实行度在丁丁乙弧为四度五十八分二十七秒两实行相併得丁丙弧七度零一分三十八秒为日实行正对之点与月实行相距之度迨月实行逐及于日实行正对之丙则曰正对之点又行三十一分余至戊月更行至戊则日正对之点又行二分余至己月必又行至己方为实望共计乙己弧得二度三十七分有余为实望距平望之数以此数与实望之限相加得一十四度五十四分乃为平望之食限也月食分秒月食分数之浅深视黄白距纬之多少距纬愈少太阴心与地影心相去愈近则太阴入影愈深故用太阴半径地影半径相併而与距纬相较併径大于距纬之较即为月食之分若併径小于距纬则月不食若太阴恰当交点而无距纬则併径全为食分为月食之最深也但太阴与地影之半径分秒皆系弧度而论食分则以太阴全径直线计之其法命太阴全径为十分以太阴视径分秒与併径距纬之较之比同于太阴全径与食分之比也如图甲乙为黄道丙乙为白道乙为二道之交丙甲丁戊己庚皆为黄白距度辛甲壬戊癸庚子乙皆为地影半径丙丑丁寅己卯乙辰皆为太阴半径如太阴心在丙地影心在甲丙丑辛甲两半径相併小于丙甲距纬则太阴不入于影故不食也如太阴心在丁地影心在戊丁寅壬戊两半径相併大于丁戊距纬其较为壬寅即太阴入影之分也又如太阴心在己地影心在庚己卯癸庚两半径相併大于巳庚距纬其较为癸夘与太阴全径相等即太阴入影之分此为月食十分盖月体全入影中才食既而即生光也又太阴恰当交点全无距纬太阴心地影心相㑹于乙即以子乙乙辰两半径相併为太阴入影之分月食遇此其食分为最深也设太阴在最髙其视半径一十五分五十三秒三十微地影半径四十三分一十三秒相併得五十九分零六秒三十微乃以太阴视径三十一分四十七秒为一率併径五十九分零六秒三十微为二率太阴全径十分为三率得四率一十八分三十七秒为月食之最大分也月食五限时刻月食五限一曰食甚乃月入影最深之限也一曰初亏月将入影两周初切也一曰食既月全入影其光尽掩也是二者在食甚前一曰生光月将出影其光初吐也一曰复圆月全出影两周方离也是二者在食甚后月食十分以上者有五限十分以下者止三限无食既与生光也其时刻之多寡则由于入影之浅深过影之迟速盖距纬有寛狭寛则入影浅而时刻少狭则入影深而时刻多又月与影之半径各有小大月大影小则过影速而时刻少月小影大则过影迟而时刻多抑且自行有迟疾迟则出影迟疾则出影速故虽距纬同半径同而自行不同即时刻亦不同也其食甚前后各限相距之时刻恒等而食甚又非实望之时所差虽微而理则实异夫地影之心即太阳正对之点地影心距交之黄道经度与月心距交之白道经度等是为东西同经即为实望然月心与影心斜距犹逺惟従白极出弧线过影心至白道与白道成直角月心临此直角之点乃为食甚盖惟此时月心与影心相距甚近食分最深也如图甲乙为黄道甲丙为白道甲为交点丙为实望之度丁戊己庚为地影乙为影心甲乙与甲丙等辛壬癸子丑为五限月心所在辛为初亏戊为初亏之点壬为食既丁为食既之点癸为食甚癸乙为食甚距纬较丙乙为近此线引长必过白极故与白道成直角子为生光庚为生光之点丑为复圆己为复圆之点癸丙为食甚距实望之弧辛癸为初亏距食甚之弧与复圆距食甚之癸丑弧等壬癸为食既距食甚之弧与生光距食甚之癸子弧等故求得食甚前两限距食甚之时刻以减食甚时刻得食甚前两限之时刻以加食甚时刻得食甚后两限之时刻也若以丙为食甚则丙乙之距大于癸乙必非入影最深之处而前后各限之距俱不相等矣推食甚时刻求癸丙弧法用乙甲癸正弧三角形此形有癸直角有甲角有甲乙黄道度与甲丙交周度等求得甲癸以甲癸与甲丙相减得癸丙乃用变时法以一时之月实行与一时之比同于癸丙度分与食分之比即得时之若干分秒而行癸丙弧为食甚距实望之时分加减实望时刻即得食甚之时刻矣推初亏复圆时刻用辛乙癸正弧三角形此形有癸直角有癸乙弧有辛戊月半径与戊乙影半径相加之辛乙弧求得辛癸为初亏距食甚之弧亦用一时之月实行比例得时分以减食甚时刻得初亏时刻以加食甚时刻得复圆时刻也推食既生光时刻用壬乙癸正弧三角形此形有癸直角有癸乙弧有丁壬月半径与丁乙影半径相减之壬乙弧求得壬癸为食既距食甚之弧亦用一时之月实行比例得时分以减食甚时刻得食既时刻以加食甚时刻得生光时刻也见食先后月食深浅分数天下皆同而亏复各限时刻不同者非月入影有先后乃人居地面有东西也盖日之所之为时随人所居各以见日出入为东西日中为南为子午而平分时刻故其地同居一子午线者虽南北悬殊而时刻不异若东西易地虽北极同髙而西方见食必先东方见食必后也凡东西差一度则时差四分今以京师为主视各省之子午线在京师东者以时差加在京师西者以时差减皆加减京师各限时刻为各省各限时刻也是故欲定各省之时刻必先定各省之子午线而欲定各省之子午线非分测各省之月食其道无由也定月食方位厯来厯书定月食初亏复圆方位距纬在黄道北初亏东南复圆西南在黄道南初亏东北复圆西北食八分以上则初亏正东复圆正西此东西南北主黄道之经纬言非谓地平经度之东西南北也惟月实行之度在初宫六宫初度望时又为子正则黄道经纬之东西南北与地平经度合否则黄道升降有斜正而加时距午有逺近故两经纬迥然各别而所推之东西南北必不与地平之方位相符不如实指其在月体之上下左右为衆目所共覩乃为亲切也其法従天顶作髙弧过月心至地平即分月体为左右两半周乂平分为上下两象限即成左上左下右上右下四象限而黄道在地平上之半周亦平分为东西两象限乃于初亏复圆二限各求其黄道交髙弧之角若月当黄道无距纬而交角满九十度则初亏正左复圆正右在黄道西象限而交角在四十五度以上初亏左稍偏上复圆右稍偏下交角在四十五度以下初亏上稍偏左复圆下稍偏右在黄道东象限者反是若月在交前后有距纬则又须求得纬差角与髙弧交角相加减为定交角然后可定其上下左右也加减之法月距黄道北而在西象限初亏为加复圆为减在东象限初亏为减复圆为加月距黄道南者反是乃视定交角为相加者在九十度以内则亏复之上下左右如前论若过九十度为钝角则易象限之上下又或定交角为相减者而交角内减去差角则亏复之上下左右如前论若差角内减去交角则易象限之左右也求黄道髙弧交角如图甲乙丙为子午规甲为天顶乙丙为地平甲丁戊为髙弧己庚辛为黄道壬庚癸为赤道庚为春分子为北极子丑丁为过极经圏丁庚为月距春分黄道度丑庚为月距春分赤道度壬丑为月距正午赤道度壬庚为春分距正午赤道度月实行度在丁求黄道与髙弧相交之丁角先用庚辛癸斜弧三角形求黄道交地平之辛角此形有庚角为春分角有癸角为赤道髙减半周之余有庚癸春分距地平弧为春分距正午之余求得辛角为黄道交地平之角并求得庚辛弧为黄道距地平之边乃以丁庚月距春分度与庚辛弧相加得丁辛弧因用丁辛戊正弧三角形求丁角此形有丁辛弧有辛角有戊直角即求得丁角为黄道与髙弧相交之角也纬差角者初亏复圆时月与地影两心相距之线与黄道相交之角也如图甲乙丙为黄道丁戊巳为白道乙为地影心庚戊辛皆为月心乙戊为距纬即食其时两心相距之数乙庚为併径即初亏时两心相距之数壬庚为距纬乙辛亦併径为复圆时两心相距之数癸辛为距纬如月适当黄道无距纬则初亏复圆时两心相距之线与甲乙丙黄道相合而无差角矣因有纬度故乙庚两心相距之线与甲乙丙黄道相离即成甲乙庚角乙戊之距愈寛其差角愈大也法以乙庚併径之正弦与初亏距纬壬庚之正弦为比同于半径一千万与乙角之正弦为比即初亏之纬差角也又以乙辛併径之正弦与复圆距纬癸辛之正弦为比同于半径一千万与乙角之正弦为比即复圆之纬差角也月正当交点无距纬则无纬差角如图甲乙丙为黄道一象限庚为初亏月心辛为复圆月心如在黄道西象限则黄道左昂右低而甲乙丑或丙乙卯交角在四十五度以上故初亏子点在月体之左稍偏上复圆寅点在月体之右稍偏下也若在黄道东象限则黄道左低右昂而甲乙卯或丙乙丑交角在四十五度以下故初亏子点在月体之下稍偏左复圆寅点在月体之上稍偏右也如月距黄道之南而在黄道东象限如图甲乙卯或丙乙丑为黄道交髙弧之角庚乙甲为初亏纬差角辛乙丙为复圆纬差角因月距黄道之南初亏时宜以庚乙甲纬差角与甲乙卯交角相加得卯乙庚为定交角在四十五度以上故初亏子点在月体之左稍偏下复圆时须以辛乙丙纬差角与丙乙丑交角相减余丑乙辛为定交角在四十五度以下故复圆寅点在月体之上稍偏右也若在黄道西象限则初亏之纬差角为减复圆之纬差角为加与此相反如月距黄道之北而在黄道东象限如图甲乙卯或丙乙丑为黄道交髙弧之角庚乙甲为初亏纬差角辛乙丙为复圆纬差角因月距黄道之北初亏时宜以庚乙甲纬差角与甲乙卯交角相减余卯乙庚为定交角在四十五度以下故初亏子点在月体之下稍偏左复圆时须以辛乙内纬差角与内乙丑交角相加得丑乙辛为定交角在四十五度以上故复圆寅点在月体之右稍偏上也若在黄道西象限则初亏之纬差角为加复圆之纬差角为减与此相反绘月食图凡绘月食图先作横竖二线直角相交横线当黄道竖线当黄道经圈用地影半径为度于中心作圜以象闇虚又以月半径与地影半径相减用其余数为度作内虚圈为食既生光之限又以两半径相併为度作外虚圈为初亏复圆之限次视实交周在初宫十一宫于外虚圈上周黄经线右取黄白大距五度作识实交周在五宫六宫于外虚圈上周黄经线左取黄白大距五度作识乃自所识作线过圜心至外虚圈下周即为白道经圈于此线上自圜心取食其距纬度作识即食甚时月心所在従此作横线与白道经圈相交成直角即为白道而白道割外虚圈右周之点乃初亏时月心所在割内虚圈右周之点乃食既时月心所在割内虚圈左周之点乃生光时月心所在割外虚圈左周之点乃复圆时月心所在也末以五限月心所到之点为心月半径为度作各小圜以象月体即初亏食既食甚生光复圆之象俱备矣如图甲乙竖线如黄道经圈丙丁横线如黄道戊己庚圈为地影甲丙乙丁外虚圈为初亏复圆之限其丙辛半径为月与地影两半径相併之数壬癸内虚圈为食既生光之限其癸辛半径为月与地影两半径相较之数设实交周五宫或六宫则于外虚圈上周甲乙经线之左取黄白大距五度如子従子作线过圜心辛至下周丑为白道经圈于子丑白道经圈上自圜心辛向上取食甚距纬度如寅辛此寅点即食甚时月心所在也乃従寅取直角作卯辰线与子丑白道经圈相交即为白道而白道割外虚圈右周卯点为初亏限割内虚圈右周巳点为食既限割内虚圈左周午点为生光限割外虚圈左周辰点为复圆限于卯巳寅午辰五点各为心月半径为度作圜以象月体即见月心在卯其周正切闇虚而光将缺是为初亏月心至巳其体全入闇虚而光尽掩是为食既月心至寅其体深入闇虚两心相距甚近是为食甚月心至午其体将出闇虚而光初吐是为生光月心至辰其体全出闇虚而光才满是爲复圆也御制歴象考成上编卷七御制历象考成上编卷八钦定四库全书御制厯象考成上编卷八交食厯理三太阳食限日食三限时刻黄平象限白象限之同异日食三差求黄平象限及黄道髙弧交角并太阳髙弧求白平象限及白道髙弧交角并太阴髙弧求东西南北差求日食食甚用时食甚交周食甚实纬求日食食甚真时及食甚视纬求日食初亏复圆用时求日食初亏复圆真时日食分秒定日食方位绘日食图太阳食限日食之限不同于月食月食惟以太阴地影两视半径相併之数当黄白二道之距纬推距交之经度即为食限日食因有南北差其视纬度随地随时不同故太阳太阴两视半径不能定食限也夫最大之南北差一度零一分太阳最大之视半径一十五分三十二秒三十微太阴最大之视半径一十六分五十一秒两视半径相併得三十二分二十三秒三十微与南北差一度零一分相加得一度三十三分二十三秒三十微为视纬度以推距交经度得一十八度一十五分一十三秒为可食之限太阳最小之视半径一十四分五十九秒三十微太阴最小之视半径一十五分五十三秒三十微两视半径相併得三十分五十三秒与南北差一度零一分相加得一度三十一分五十三秒为视纬度以推距交经度得一十七度五十六分五十六秒为必食之限然在黄道北者必食在黄道南者或食或不食在黄道北者亦非普天之下皆见食但必有见食之地耳葢视差因地里之南北而殊而视纬又因实纬之南北而异故食限不可一槩而论也今以北极髙一十六度至四十六度之地而定食限则太阴距黄道北平朔之限得二十度五十二分实朔之限得一十八度一十五分太阴距黄道南平朔之限得八度五十一分实朔之限得六度一十四分要之视差之故多端食限不过得其大槩欲定食之有无必按法求得本地本时视纬度与太阳太阴两视半径相较若两视半径相併之数大于视纬者为有食小于视纬者为不食也如图甲乙为黄道丙丁为白道戊为实交巳庚为视白道辛为视交太阳从甲乙黄道行太阴实循丙丁白道行因髙下差变髙为下遂生南北差视之如循巳庚行也如太阳在壬太阴距黄道北在癸距戊交约一十八度去太阳甚逺因视差之故见太阴在子巳与太阳两周相切故北纬以距交一十八度为有食之始也如太阳在丑太阴距黄道南在寅距戊交约六度虽无视差己与太阳两周相切故南纬以距交六度为有食之始也至于平朔之限又寛于实朔者因实朔距平朔之行度约二度三十七分故以此数与实朔之限相加乃为平朔之限与太阴食限之理同日食三限时刻日食止有三限一曰初亏一曰食甚一曰复圆而无食既生光葢太阳太阴之视径畧相等食甚之最大者不过食既方食甚即生光故止求三限时刻三限时刻维何曰用时曰近时曰真时此三者虽为三限所同而三限之中尤以食甚为本故今发眀三限时刻先详食甚时刻次及初亏而复圆如之食甚之理大槩与月食同但月食以太阴实经度当最近地影心之㸃为食甚故以实朢交周求得食甚交周相减为交周升度差以月实行比例得时分加减实望用时即得食甚时刻而无用时近时真时之名日食因有东西差必以太阴视经度当最近太阳之㸃为食甚其实经度与视经度既不同而实行与视行又不同故先以实朔交周求得食甚交周相减为交周升度差以月实行比例得时分加减实朔用时为食甚用时次以食甚用时求得东西差仍以月实行比例得时分加减食甚用时为食甚近时又以食甚近时求得东西差与用时东西差相较得视行然后以视行与用时东西差比例得时分加减食甚用时方为食甚真时是则食甚用时者乃在天实行日月相掩最深之时刻食甚真时者乃人目所见日月相掩最深之时刻而食甚近时者所以定视行以求用时与真时相距之时分者也夫食甚既有用时近时真时则初亏复圆亦必有用时近时真时乃今求日食初亏复圆用时则不以初亏复圆距食甚之时分加减食甚用时而以初亏复圆距食甚之时分加减食甚真时为初亏复圆用时次以初亏复圆用时求得东西差与食甚之东西差相较得视行乃以视行与初亏复圆距食甚之度比例得时分加减食甚真时即为初亏复圆真时然而不用近时者葢为近时所以求视行今食甚巳有东西差则与初亏复圆东西差相较即可以得视行故不必又求近时也要之求日食三限时刻必先求食甚真时而欲求食甚真时必先求食甚用时有食甚用时然后可以知三差之大小而三限时刻皆由此次第生焉此日食所以异于月食也如图甲乙为黄道甲丙为白道甲为交㸃丁为太阳戊为太阴甲巳为实朔交周与甲丁等故巳㸃为实朔用时之度然丁巳相距犹逺试自白极过太阳丁作丁戊垂弧与白道成直角则丁戊之距必近于丁巳故戊㸃为食甚用时之度甲戊为食甚交周丁戊为食甚实纬戊巳为交周升度差以一小时之月实行与戊巳交周升度差相比得时分加减巳㸃实朔用时得戊㸃为食甚用时既得食甚用时如戊则自用时求近时今太阴实经度虽在戊因有东西差而用时之视经度却在庚则尚在食甚前故求得庚戊东西差以一小时之月实行相比得时分加于戊点食甚用时得辛点为食甚近时若使辛点近时之东西差与戊点用时之东西差等则实经度在辛视经度即在戊而近时即为真时又何用求真时然近时实经度虽在辛而近时之东西差复不同于用时之东西差故近时之视经度却又在壬则仍在食甚前夫食甚用时因东西差而见太阴在庚食甚近时又因东西差而见太阴在壬是自戊点食甚用时至辛点食甚近时止见太阴行庚壬之分故以庚壬视行与戊辛弧所变时分之比即同于庚戊东西差与戊癸弧所变时分之比加于戊点食甚用时得癸点为食甚真时葢食甚真时之东西差如戊癸必使太阴实经度在癸而视经度乃在戊方为人目所见日月相掩最深之时刻也又如子为初亏限太阴所在丑为复圆限太阴所在丁子丁丑皆太阳太阴两视半径相併之数今命丁戊为食甚视纬用正弧三角形求得子戊或戊丑为初亏复圆距食甚之弧以一小时之月实行相比得时分即初亏复圆距食甚之时分今求初亏复圆用时论理当于戊点食甚用时内减子戊弧所变时分得子点为初亏用时然后求初亏近时及真时但丁戊既为食甚真时之视纬则求初亏用时即于食甚真时内减初亏距食甚之时分得数为密故于癸点食甚真时内减与子戊弧相等之寅癸弧所变时分得寅点为初亏用时因初亏用时之东西差不同于食甚真时之东西差其视经度却在夘则己过初亏后夫食甚真时因东西差而见太阴在戊初亏用时又因东西差而见太阴在夘是自寅点初亏用时至癸点食甚真时止见太阴行夘戊之分故夘戊即为视行而不必又求初亏近时以夘戊视行与寅癸弧所变时分之比即同于子戊初亏距食甚之度与辰癸弧所变时分之比于癸点食甚真时内减之得辰点为初亏真时葢初亏真时之东西差如辰子必使太阴实经度在辰而视经度乃在子方为人目所见日月两周初切之时刻也复圆时刻倣此但与食甚时刻加减相反黄平象限白平象限之同异新法厯书推算日食三差以黄平象限为本今按三差并生于太阴而太阴之经纬度为白道经纬度用白道较之用黄道为密故今推算日食三差以白平象限为本然求白平象限诸数必由黄平象限诸数而得不合论之不见其同异不分论之不得其疎密今将黄平象限白平象限之同异详具图说如左如图甲为天顶甲乙丙丁为子午圈乙丙为地平丁为赤极戊巳庚为赤道按黄赤大距二十三度二十九分三十秒作辛壬负黄极圈任取癸点为黄极则子丑为黄道自黄极癸过天顶甲作癸甲子寅过黄极经圈则子点为黄平象限夘为黄道出地平之点辰为黄道入地平之点子夘子辰皆九十度黄道与赤道交于巳午己为春分午为秋分宗动天左旋惟赤极丁点不动自赤极丁过天顶甲之经圈即子午圈故赤道地平上半周折中之戊点常在正午若黄极则随天左旋一曰绕赤极一周惟黄极正当赤极之上如辛或正当赤极之下如壬则黄赤大距当正午自黄极过天顶甲之黄道经圈即与子午圈合故黄平象限亦在正午今黄极癸在赤极西半周则自黄极癸过天顶甲所作之癸甲子寅经圈其南半周必在子午圈之东故黄平象限子点即在正午东出地夘点在赤道北入地辰点在赤道南春分后未点当正午而子未即黄平象限距正午东之度子寅即黄平象限距地平之髙也若黄极癸在赤极东半周则自黄极癸过天顶甲所作之癸甲子寅经圈其南半周必在子午圈之西故黄平象限子点即在正午西出地夘点在赤道南入地辰点在赤道北秋分前申点当正午而申子即黄平象限距正午西之度子寅即黄平象限距地平之髙也夫黄极随天左旋一日既绕赤极一周则白极随天左旋一日亦绕黄极一周今按朔望时黄白大距四度五十八分三十秒作酉戌负白极圈任取亥点为白极则干坎为白道自白极亥过天顶甲作亥甲干艮过白极经圈则干点为白平象限震为白道出地平之点巽为白道入地平之点干震干巽皆九十度白道与黄道交于离坤离为正交坤为中交惟白极正当黄极之上如酉或正当黄极之下如戌则黄白大距当黄平象限自白极过天顶甲之白道经圈即与黄道经圈合故白平象限与黄平象限同度今白极亥在黄极西半周则自白极亥过天顶甲所作之亥甲干艮经圈其南半周必在黄道经圈之东故白平象限干点即在黄平象限东出地震点在黄道北入地巽点在黄道南正交后兊点当黄平象限而干兊即白平象限距黄平象限东之度干艮即白平象限距地平之髙也设太阴在干兊之间则所当黄道度为限东视经度差而东其时刻宜减而白道度实为限西视经度差而西其时刻则宜加也若白极亥在黄极东半周则自白极亥过天顶甲所作之亥甲干艮经圈其南半周必在黄道经圈之西故白平象限干点即在黄平象限西出地震点在黄道南入地巽点在黄道北中交后亢点当黄平象限而干亢即白平象限距黄平象限西之度干艮即白平象限距地平之髙也设太阴在干亢之间则所当黄道度为限西视经度差而西其时刻宜加而白道度实为限东视经度差而东其时刻则宜减也又白平象限距地平之干艮弧髙于黄平象限距地平之子寅弧则白道直而昻黄道斜而低白道髙弧交角必小于黄道髙弧交角如白平象限距地平之干艮弧低于黄平象限距地平之子寅弧则白道斜而低黄道直而昻白道髙弧交角必大于黄道髙弧交角也按京师赤极髙四十度弱黄平象限最髙者七十三度余最低者二十六度余白平象限最髙者七十八度余最低者二十一度余黄平象限距正午偏至二十四度余白平象限距黄平象限偏至十度余地愈近南赤极愈低则限距地平愈髙而所偏之度愈少地愈近北赤极愈髙则限距地平愈低而所偏之度愈多也日食三差推歩日食较之推歩月食为甚难者以有三差也三差维何一曰髙下差一曰东西差一曰南北差然东西差南北差又皆由髙下差而生其故何也葢食甚用时以地心立算人自地面视之遂有地半径差而太阳地半径差恒小太阴地半径差恒大于太阴地半径差内减太阳地半径差始为太阴髙下差髙下差既变真髙为视髙故经度之东西纬度之南北亦皆因之而变也新法厯书求东西南北差以黄平象限为本者葢以太阴在黄平象限东者视经度恒差而东太阴在黄平象限西者视经度恒差而西差而东者时刻宜减差而西者时刻宜加故日食之早晚必征之东西差而后可定也北极出地二十三度半以上者黄平象限恒在天顶南太阴之视纬度恒差而南北极出地二十三度半以下者黄平象限有时在天顶北太阴之视纬度即差而北差而南者实纬在南则加在北则减差而北者实纬在南则减在北则加故日食之浅深必征之南北差而后可定也其法自黄极作两经圏一过真髙一过视髙两经圏所截黄道度即实经度与视经度之较是为东西差两经圏之较即实纬度与视纬度之较是为南北差三差相交成正弧三角形直角恒对髙下差黄道髙弧交角恒对南北差余角恒对东西差惟太阴正当黄平象限则黄道经圏过天顶与髙弧合真髙视髙同在一经圏上故髙下差即南北差而无东西差黄平象限正当天顶则黄道与髙弧合真髙视髙同在黄道上故髙下差即东西差而无南北差过此距黄平象限愈近交角愈大则南北差大而东西差小距黄平象限愈逺交角愈小则南北差小而东西差大故必先求黄平象限及黄道髙弧交角而后东西南北差可次第求焉今按太阴之经度为白道经度食甚实纬又与白道成直角则东西差乃白道之经差非黄道之经差也南北差乃白道之纬差非黄道之纬差也三差相交成正弧三角形亦白道与白道经圏及髙弧所成之三角形非黄道与黄道经圏及髙弧所成之三角形也夫白道与黄道斜交则白平象限之与黄平象限白道髙弧交角之与黄道髙弧交角亦皆有不同新法厯书因日食近两交黄白二道相距不逺故止用黄道为省算究之必用白道方为密合故今求东西南北差以白平象限为本然白平象限以黄平象限为根而白道髙弧交角又以黄道髙弧交角为据知太阴距黄平象限东西及黄道髙弧交角则可知太阴距白平象限东西及白道髙弧交角矣如图甲为天顶甲乙丙丁为子午圏乙丙为地平丁为赤极戊己为负黄极圏戊为黄极庚辛为黄道壬为黄平象限距地平辛九十度癸子为负白极圏癸为白极丑寅为白道夘为白平象限距地平寅亦九十度凡日食求三差必自天顶甲过太阴所在至地平辰作甲辰髙弧即髙下差所由生也设食甚用时太阳在己太阴实髙亦在巳视髙在午巳午为髙下差以黄道论之自黄极戊作两经圈一至实髙巳一至视髙午截黄道于未两经度之较为巳未即东西差两经圈之较为未午即南北差此时太阴实经度巳㸃在黄平象限壬㸃之西视经度未㸃更差而西自人视之尚在食甚前故时刻应加而迟又太阴实髙在巳正当黄道视髙在午在黄道南故距纬应加而逺三差相交成巳午未正弧三角形未为直角对巳午髙下差未巳午角为黄道髙弧交角对未午南北差巳午未角为黄道交髙弧之余角对巳未东西差故知未巳午角及巳午弧即可求巳未弧及未午弧也今以白道而论则应自白极癸作两经圈一至实髙巳一至视髙午截白道于申则巳申为东西差申午为南北差此时太阴实经度巳㸃在白平象限夘㸃之西而视经度申㸃亦更差而西太阴实髙在己正当黄道视髙在午亦在黄道南其东西差南北差之加减并与黄道同但三差相交却成巳午申正弧三角形申为直角对巳午髙下差申巳午角为白道髙弧交角对申午南北差巳午申角为白道交髙弧之余角对巳申东西差此申巳午交角小于未巳午交角故申午南北差小于未午南北差而巳午申余角大于巳午未余角故巳申东西差大于巳未东西差以此推食甚之时刻较之用黄道者必稍迟而食甚之距纬较之用黄道者必稍近故必知申巳午角及巳午弧然后可求巳申弧及申午弧也设食甚用时太阳在巳太阴实髙在午午巳为实纬在黄道北视髙在未午未为髙下差以黄道论之太阴正当黄平象限壬午未髙下差即南北差而无东西差故食甚用时即食甚真时今以白道而论则太阴午㸃尚在白平象限夘㸃之西自白极癸作两经圈一至实髙午一至视髙未截白道于申则申午为东西差申未为南北差自人视之尚在食甚前其时刻应加而迟待太阴由午行至酉则实髙在酉视髙在戌自白极癸至视髙戌作经圈截白道于午截黄道于巳必过日月两心其视经度正当食甚用时午㸃故太阴行至酉㸃之时刻方为食甚真时而酉午为真时东西差午戌为真时南北差于午戌真时南北差内减午巳实纬余巳戌为视纬在黄道南也此时东西差差三分余则食甚差至半刻而初亏复圆亦必皆差半刻彼以黄道论者太阳在巳太阴在未固不得为食甚真时而午未髙下差即南北差与午巳实纬亦非一线故不得相减为视纬也若设食甚用时为太阴与太阳黄道同度而食甚实纬为与黄道成直角食甚用时太阳在壬太阴实髙在午午壬为实纬视髙在未午未髙下差即南北差而无东西差则食甚用时即为食甚真时于午未南北差内减午壬实纬余午未为视纬然以白道而论则应自白极癸过太阳壬作经圈截白道于戌戌壬为白道纬度而戌壬近于午壬则太隂在戌为食甚用时而在午非食甚用时也待太阴由戌行至亥则实髙在亥视髙在申自白极癸至视髙申作经圈亦截白道于戌而截黄道于壬必过日月两心其视经度正当食甚用时戌㸃故亥戌为东西差戌申为南北差于戌申南北差内减戌壬实纬余壬申为视纬而壬申亦近于壬未则太阴在亥为食甚真时而在午非食甚真时也总之日月相距最近为食甚而近莫近于白道成直角故南北差亦必于白道成直角方可以定视纬又太阴在白平象限西则白道之势东髙西下髙下差既变髙为下则俟太阴过用时之东其轨渐髙距日渐近故必用白平象限方可以定真时在限东者倣此又设赤极丁出地二十三度黄极戊当地平则庚辛黄道与髙弧合而黄平象限即在天顶丑寅白道在天顶南白平象限夘在正午之西食甚用时太阳在辰太阴实髙在巳巳辰为实纬在黄道北视髙在午巳午为髙下差以黄道论之自黄极戊作两经圈一过实髙巳截黄道于未一过视髙午截黄道于申未申畧与巳午等午申畧与巳未等故巳午髙下差即同于未申东西差而无南北差待太阴实经度当黄道之酉则视经度当黄道之辰与太阳同度而太阴行至酉㸃之时刻即为食甚真时然以白道而论则应自白极癸作两经圈一过实髙巳一过视髙午截白道于戌则巳戌为东西差小于未申东西差戌午为南北差在白道南待太阴由巳行至亥则实髙在亥视髙在干自白极癸至视髙干作经圈截白道于巳截黄道于辰必过日月两心其视经度正当食甚用时巳㸃故太阴行至亥㸃之时刻即为食甚真时而亥巳为真时东西差巳干为真时南北差于巳干真时南北差内减巳辰实纬余辰干为视纬在黄道南此白道亥巳东西差小于黄道酉辰东西差则时刻必差而早然东西差所差犹少而白道巳干南北差较之黄道无南北差者则所差甚多此南北差差至三分则食分差一分故新法厯书又以亥巳为距时交周以加于实朔交周为定交周巳过中交坎㸃之后求得酉亥为实纬在黄道南因以黄道立算无南北差即以酉亥实纬为视纬亦畧与辰干视纬等此乃借补之法今以白道立算故即用巳辰为实纬而不用距时交周也求黄平象限及黄道髙弧交角并太阳髙弧东西南北二差生于髙下差而髙下差生于太阳太隂髙弧今求东西南北二差虽用白道然必先求黄平象限及黄道髙弧交角而求髙下差又止求太阳髙弧葢因合朔时太阴与太阳同度其髙弧畧等也夫黄道与赤道斜交赤道之髙度随地不同故黄平象限及黄道髙弧交角并太阳髙弧亦随地不同今求黄平象限所该诸数必按本地本时太阳距正午赤道度求得正午黄道经度及黄赤相距纬度併黄道与子午圈相交之角然后可推黄平象限距午东西与距地平之髙及黄道髙弧交角并太阳髙弧也设太阳实行在春分后一十五度为三宫一十五度食甚用时为申正初刻求黄平象限诸数如图甲为天顶甲乙丙丁为子午圈乙丙为地平丁为赤极丁丙为京师赤极髙三十九度五十五分戊己庚为赤道戊乙为京师赤道髙五十度零五分辛为黄极壬癸子丑为黄道己为春分丑为交西地平之㸃壬为黄平象限距丑九十度癸为正午壬癸为黄平象限距正午之度壬寅为黄平象限距地平之度即丑角度子为太阳实行黄道经度子巳为距春分后一十五度子壬为太阳距黄平象限之度子夘为太阳髙弧丑子夘角为黄道髙弧交角辰为申正初刻戊辰为申正距午正六十度辰巳为赤道同升度一十三度四十八分二十三秒与戊辰距午正六十度相加得戊巳七十三度四十八分二十三秒为本时正午距春分赤道经度先用癸己戊正弧三角形求癸巳本时正午距春分黄道经度及癸戊本时正午黄赤相距纬度并黄道与子午圈相交之癸角此形有戊直角有己角为黄赤交角二十三度二十九分三十秒有戊己弧七十三度四十八分二十三秒求得癸己弧七十五度零五分一十秒即知正午癸㸃距春分后二宫一十五度零五分一十秒为黄道之五宫一十五度零五分一十秒也又求得癸角八十三度三十七分零四秒又求得癸戊本时正午黄赤距度二十二度三十九分一十九秒与戊乙赤道髙五十度零五分相加得癸乙弧七十二度四十四分一十九秒为正午黄道距地平之度次用癸乙丑正弧三角形求丑角及癸丑弧此形有乙直角有癸角八十三度三十七分零四秒有癸乙弧七十二度四十四分一十九秒求得丑角七十二度五十分五十六秒为黄平象限距地平之度又求得癸丑弧八十八度零一分一十八秒与壬丑弧九十度相减余壬癸弧一度五十八分四十二秒为黄平象限距正午东之度以壬癸弧一度五十八分四十二秒与本时正午癸㸃黄道五宫一十五度零五分一十秒相加得五宫一十七度零三分五十二秒即黄平象限壬㸃之度内减太阳实行子㸃黄道经度三宫一十五度余六十二度零三分五十二秒即壬子弧为太阳距黄平象限西之度也于是用丑子夘正弧三角形求子角为黄道髙弧交角及子夘弧为太阳髙弧此形有夘直角有丑角七十二度五十分五十六秒有子丑弧二十七度五十六分零八秒求得子角一十九度一十五分一十九秒即黄道髙弧交角又求得子夘弧二十六度三十五分三十秒即太阳髙弧也又随时求太阳髙弧法春秋分日太阳在赤道上无距纬者则以半径一千万为一率本地赤道髙度之正弦为二率各时刻距午正赤道经度之余弦为三率所得四率即本日各时刻太阳髙弧之正弦也如图甲乙丙为子午圈甲为天顶乙丁丙为地平戊为北极戊丙为京师北极髙三十九度五十五分己丁庚为赤道己乙为京师赤道髙五十度零五分即春秋分午正太阳之髙己辛为赤道髙度之正弦如求春秋分日巳正太阳之髙则从天顶甲过巳正作甲巳壬髙弧其巳壬即巳正髙弧己癸为己正髙弧之正弦己距午正己三十度己己为距午正三十度之矢己丁为距午正三十度之余弦即成己丁辛己丁癸同式两勾股形故以己丁半径与己辛赤道髙五十度零五分之正弦之比即同于己丁距午正三十度之余弦与己癸己正髙弧之正弦之比而得己癸髙弧之正弦检表得己壬髙弧即春秋分日己正太阳之髙也葢春秋分日太阳循己丁赤道行从丁出地平为夘正渐髙距丁三十度为辰正距丁六十度为己正距丁九十度至己为午正又渐低距己三十度为未正距己六十度为申正距己九十度复从丁入地平为酉正故春分日与秋分日逐时之髙弧皆等而午前各时与午后各时之髙弧亦等也春秋分前后太阳不在赤道上有距纬则以本时距纬与赤道髙度相加减各取其正弦相加折半为中数相减折半为夘酉髙弧之正弦乃以半径一千万为一率各时刻距午正赤道经度之余弦为二率中数为三率所得四率为加减差加夘酉髙弧正弦得距赤道北各节气逐日时刻太阳髙弧之正弦减夘酉髙弧正弦得距赤道南各节气逐日时刻太阳髙弧之正弦若加减差小于夘酉髙弧正弦即为太阳在地平下无髙度也如图甲乙丙为子午圈甲为天顶乙丁丙为地平戊为北极戊丙为京师北极髙三十九度五十五分己丁庚为赤道己乙为京师赤道髙五十度零五分自春分至夏至以及秋分太阳行赤道北辛巳即黄赤大距二十三度二十九分三十秒凡自春分以后太阳距赤道北者皆如之辛壬为夏至距等圈故夏至日太阳行辛壬线从癸出地平自秋分至冬至以及春分太阳行赤道南己子亦即黄赤大距二十三度二十九分三十秒凡自秋分以后太阳距赤道南者皆如之子丑为冬至距等圈故冬至日太阳行子丑线从寅出地平求夏至冬至太阳午正前后各时通用之数则以夏至距纬辛己弧与赤道髙己乙弧相加得辛乙弧七十三度三十四分三十秒即夏至午正太阳之髙其正弦辛夘以冬至距纬己子弧与赤道髙己乙弧相减余子乙弧二十六度三十五分三十秒与丙壬弧等即冬至午正太阳之髙其正弦子辰与壬午等两正弦相加得辛未半之得辛申为中数两正弦相减余酉夘半之得申夘为夘酉正弦葢戌为夏至日夘正酉正太阳所在戌亥为其髙弧之正弦却与申夘等故申夘为夘酉之正弦也今求夏至日巳正太阳之髙巳干为髙弧其正弦巳坎巳距午正辛三十度辛巳为距午正三十度之矢与己艮矢相当巳戌为距午正三十度之余弦与艮丁相当遂成辛申戌巳震戌同式两勾股形今以辛戌距等圈半径与巳戌距等圈余弦之比即如辛申中数与巳震加减差之比因辛戌距等圈半径与巳戌距等圈余弦之比原同于己丁半径与艮丁余弦之比则己丁半径与艮丁余弦之比亦必同于辛申中数与巳震加减差之比矣故以己丁半径为一率艮丁距午正三十度之余弦为二率辛申中数为三率得四率巳震为加减差与夘酉正弦震坎相加得巳坎为巳干髙弧之正弦检表得巳干髙弧即夏至日巳正太阳之髙也如求冬至日己正太阳之髙巽离为髙弧其正弦巽坤巽距午正子三十度子巽为距午正三十度之矢与兊壬等则兊角亦与巽坤等而壬午又原与子辰等今以壬午与兊角各引长加一夘酉正弦申夘分得壬亢与兊氐其壬亢戌勾股形必与辛申戌勾股形相等而兊氐戌勾股形亦必与巳震戌勾股形相等故巳震加减差即与兊氐等于兊氐内减去与申夘相等之氐角余兊角与巽坤等为巽离髙弧之正弦检表得巽离髙弧即冬至日己正太阳之髙也其冬夏至前后各节气并以距赤道南北纬度如法求之如立夏在赤道北立冬在赤道南其距纬相等则其加减之数皆同用故求得加减差以加夘酉髙弧正弦得立夏日各时刻太阳髙弧之正弦以减夘酉髙弧正弦得立冬日各时刻太阳髙弧之正弦至于立秋在赤道北与立夏距赤道之纬度等其各时刻太阳之髙弧必等而立春在赤道南与立冬距赤道之纬度等其各时刻太阳之髙弧亦等故用一比例可得四节气各时刻太阳之髙弧也又随时求太阳髙弧用斜弧三角形法设如秋分后二十五日太阳距赤道南一十度求巳初初刻太阳髙弧若干则以太阳距北极为一边北极距天顶为一边巳初距午正赤道经度为一角用知两边一角而角在两边之间求对边之法求得对边为太阳距天顶之弧与一象限相减余即太阳距地平之髙弧也如图甲乙丙为子午圈甲为天顶乙丙为地平丁为北极戊己为赤道戊为午正赤道南一十度如庚庚辛为距赤道一十度之距等圈己初距午正赤道经度为四十五度赤道上四十五度为戊壬从北极丁出经圈过赤道壬㸃至庚辛距等圈癸㸃即本日己初太阳所在壬癸为距纬一十度从天顶甲过太阳所在癸至地平子作甲癸子髙弧即成丁甲癸斜弧三角形此形有丁角四十五度有丁甲边北极距天顶五十度零五分有丁癸边太阳距北极一百度求得甲癸边六十四度五十九分四十八秒为太阳距天顶与甲子象限九十度相减余癸子二十五度零一十二秒即此日巳初初刻太阳距地平之髙弧也求白平象限及白道髙弧交角并太阴髙弧求白平象限及白道髙弧交角并太阴髙弧虽由黄平象限及黄道髙弧交角并太阳髙弧而得然而用弧三角细推之止用黄平象限用捷法加减之止用黄道髙弧交角细推之法食甚用时不在两交㸃者得数为密而立表则甚繁葢白道之交于黄道即如黄道之交于赤道黄平象限既因赤道之髙度而随地不同则白平象限亦必因黄道之髙度而随时不同也加减之法食甚用时不在两交㸃者得数少差而入算则甚简葢食限距交不过一十六度食限距纬不过一度太阴正当黄道者其数本同太阴虽不正当黄道者而得数亦畧相等也要之细推之法为眀其理加减之法为便于用今按法列图如左设食甚用时太阳距黄平象限西六十二度零三分五十二秒黄平象限距地平七十二度五十分五十六秒太阳髙弧二十六度三十五分三十秒黄道髙弧交角一十九度一十五分一十九秒太阴适当正交无纬度求白平象限诸数如图甲为天顶甲乙丙丁为子午圈乙丙为地平丁为赤极戊为黄极己庚为黄道辛为黄平象限壬为白极癸子为白道丑为白平象限食甚用时太阳在寅辛寅为太阳距黄平象限西六十二度零三分五十二秒寅庚为其余辛夘为黄平象限距地平七十二度五十分五十六秒即庚角度寅辰为太阳髙弧二十六度三十五分三十秒庚寅辰角为黄道髙弧交角一十九度一十五分一十九秒太阴适当正交亦在寅丑寅为太阴距白平象限西之度寅子为其余丑己为白平象限距地平之度即子角度寅辰亦即太阴髙弧子寅辰角为白道髙弧交角先用庚寅子斜弧三角形求子角及寅子弧此形有庚角七十二度五十分五十六秒有寅角为黄白交角四度五十八分三十秒有寅庚弧二十七度五十六分零八秒求得子角一百零二度四十六分零二秒与半周相减余七十七度一十三分五十八秒即丑子巳角为白平象限距地平之髙又求得寅子弧二十七度一十九分一十六秒与九十度相减余六十二度四十分四十四秒即丑寅弧为太阴距白平象限西之度次应用子寅辰正弧三角形求寅角为白道髙弧交角及寅辰弧为太阴髙弧然子寅辰角即庚寅辰黄道髙弧交角内减庚寅子黄白交角之余故止于庚寅辰黄道髙弧交角一十九度一十五分一十九秒内减庚寅子黄白交角四度五十八分三十秒余子寅辰角一十四度一十六分四十九秒即白道髙弧交角又太阴适当正交与太阳同度太阳髙弧即太阴髙弧故凡太阴适当正交无纬度者即如此加减并不用细推也又此所得白道髙弧交角既小于黄道髙弧交角即知太阴距黄平象限近距白平象限逺在黄平象限辛㸃西者必更在白平象限丑㸃之西而黄道髙弧交角足减黄白交角即知白平象限虽髙于黄平象限犹未与髙弧合仍在天顶南也设食甚用时太阳仍在寅而太阴过正交后如午食甚交周过正交后五度五十八分三十九秒如午未实朔交周过正交后六度如寅未则午申为太阴髙弧子午申角为白道髙弧交角先用庚未子斜弧三角形求子角及未子弧此形有庚角七十二度五十分五十六秒有未角为黄白交角四度五十八分三十秒有未庚弧二十一度五十六分零八秒求得子角一百零二度三十一分四十一秒与半周相减余七十七度二十八分一十九秒即丑子巳角为白平象限距地平之髙又求得未子弧二十一度二十六分五十三秒与午未食甚交周过正交五度五十八分三十九秒相加得午子弧二十七度二十五分三十二秒与九十度相减余六十二度三十四分二十八秒即丑午弧为太阴距白平象限西之度次用子午申正弧三角形求午角为白道髙弧交角及午申弧为太阴髙弧此形有申直角有子角七十七度二十八分一十九秒有午子弧二十七度二十五分三十二秒求得子午申角一十四度零三分一十六秒即白道髙弧交角又求得午申弧二十六度四十三分一十二秒即太阴髙弧也捷法不用求白平象限先求白道髙弧交角自午作午酉距等圈与寅庚平行而午申亦畧与寅辰平行则酉午申角畧与庚寅辰角等酉午子角畧与庚未子角等故于庚寅辰黄道髙弧交角一十九度一十五分一十九秒内减去庚未子黄白交角四度五十八分三十秒余一十四度一十六分四十九秒即如酉午申角内减去酉午子角余子午申角为白道髙弧交角也较细推所得之数多一十三分三十三秒而太阴亦仍在白平象限西白平象限亦仍在天顶南又午申太阴髙弧亦畧与寅辰太阳髙弧等故即命太阴髙弧为二十六度三十五分三十秒较细推所得之数少七分四十二秒然用此二数求三差髙下差仅多一秒东西差仅少二秒南北差仅多一十二秒而时刻食分皆不过差数秒可以不计且立算甚简捷可省白平象限立表之繁也凡太阴距黄平象限西而在正交前后则白道入地平之子㸃必在黄道南太阴由未向午入阴厯白道交弧交角皆小于黄道髙弧交角故凡太阴距黄平象限西而在正交前后者皆于黄道髙弧交角内减黄白交角余即为白道髙弧交角若太阴距黄平象限东而在中交前后则白道南地平之子㸃必在黄道南太阴由午向未入阳厯白道髙弧交角亦小于黄道髙弧交角故凡太阴距黄平象限东而在中交前后者亦于黄道髙弧交角内减黄白交角余为白道髙弧交角也设食甚用时太阳仍在寅而太阴适当中交无纬度求白平象限诸数则先用庚寅子斜弧三角形求子角及寅子弧此形有庚角一百零七度零九分零四秒有寅角为黄白交角四度五十八分三十秒有寅庚弧二十七度五十六分零八秒求得子角六十八度二十七分二十秒即丑子巳角为白平象限距地平之髙又求得寅子弧二十八度四十六分零二秒与九十度相减余六十一度一十三分五十八秒即丑寅弧为太阴距白平象限西之度次应用子寅辰正弧三角形求寅角为白道髙弧交角及寅辰弧为太阴髙弧然子寅辰角即庚寅辰黄道髙弧交角加庚寅子黄白交角之数故以庚寅辰黄道髙弧交角一十九度一十五分一十九秒与庚寅子黄白交角四度五十八分三十秒相加得子寅辰角二十四度一十三分四十九秒即白道髙弧交角又太阴适当中交与太阳同度太阳髙弧即太阴髙弧故凡太阴适当中交无纬度者即如此加减并不用细推也又此所得白道髙弧交角虽大于黄道髙弧交角而犹未满九十度即知太阴虽距黄平象限逺距白平象限近而犹未至白平象限亦仍在白平象限丑㸃之西而白道髙弧交角既大于黄道髙弧交角即知白平象限低于黄平象限更在天顶南也设食甚用时太阳仍在寅而太阴过中交后如午食甚交周过中交后五度五十八分三十九秒如午未实朔交周过中交后六度如寅未则午申为太阴髙弧子午申角为白道髙弧交角先用庚未子斜弧三角形求子角及未子弧此形有庚角一百零七度零九分零四秒有未角为黄白交角四度五十八分三十秒有未庚弧二十一度五十六分零八秒求得子角六十八度三十八分一十一秒即丑子巳角为白平象限距地平之髙又求得未子弧二十二度三十六分零七秒与午未食甚交周过中交五度五十八分三十九秒相加得午子弧二十八度三十四分四十六秒与九十度相减余六十一度二十五分一十四秒即丑午弧为太阴距白平象限西之度次用子午申正弧三角形求午角为白道髙弧交角及午申弧为太阴髙弧此形有申直角有子角六十八度三十八分一十一秒有午子弧二十八度三十四分四十六秒求得子午申角二十四度二十四分四十秒即白道髙弧交角又求得午申弧二十六度二十二分四十三秒即太阴髙弧也捷法不用求白平象限先求白道髙弧交角自午作午酉距等圈与寅庚平行而午申亦畧与寅辰平行则酉午申角畧与庚寅辰角等酉午子角畧与庚未子角等故以庚寅辰黄道髙弧交角一十九度一十五分一十九秒与庚未子黄白交角四度五十八分三十秒相加得二十四度一十三分四十九秒即如酉午申角加酉午子角得子午申角为白道髙弧交角也较细推所得之数少一十分五十一秒而太阴亦仍在白平象限西白平象限亦仍在天顶南又午申太阴髙弧亦畧与寅辰太阳髙弧等故即命太阴髙弧为二十六度三十五分三十秒较细推所得之数多一十二分四十七秒然用以求三差所差亦甚㣲可以不计凡太阴距黄平象限西而在中交前后则白道入地平之子㸃必在黄道北太阴由未向午入阳厯白道髙弧交角皆大于黄道髙弧交角故凡太阴距黄平象限西而在中交前后者皆以黄道髙弧交角如黄白交角即为白道髙弧交角若太阴距黄平象限东而在正交前后则白道出地平之子㸃必在黄道北太阴由午向未入阴厯白道髙弧交角亦大于黄道髙弧交角故太阴距黄平象限东而在正交前后者亦以黄道髙弧交角加黄白交角为白道髙弧交角也设食甚用时太阳距黄平象限西五度黄平象限距地平二十七度零五分零九秒太阳髙弧二十六度五十八分二十八秒黄道髙弧交角八十七度二十六分五十二秒太阴食甚交周过中交后六度三十六分三十七秒实朔交周过中交后六度三十八分零七秒求白平象限诸数如图甲为天顶甲乙丙丁为子午圈乙丙为地平丁为赤极戊为黄极己庚为黄道辛为黄平象限壬为白极癸子为白道丑为白平象限食甚用时太阳在寅辛寅为太阳距黄平象限西五度寅庚为其余辛夘为黄平象限距地平二十七度零五分零九秒即庚角度寅辰为太阳髙弧二十六度五十八分二十八秒庚寅辰角为黄道髙弧交角八十七度二十六分五十二秒太阴过中交后在巳巳午为食甚交周过中交后六度三十六分三十七秒寅午为实朔交周过中交后六度三十八分零七秒丑未为白平象限距地平之度即子角度己申为太阴髙弧子己申角为白道髙弧交角先用庚午子斜弧三角形求子角及午子弧此形有庚角一百五十二度五十四分五十一秒有午角为黄白交角四度五十八分三十秒有午庚弧七十八度二十一分五十三秒求得子角二十六度三十分即丑未弧为白平象限距地平之髙又求得午子弧八十八度一十分与己午食甚交周过中交后六度三十六分三十七秒相加得己子弧九十四度四十六分三十七秒内减九十度余四度四十六分三十七秒即丑巳弧为太阴距白平象限东之度次用子巳申正弧三角形求巳角为白道髙弧交角及巳申弧为太阴髙弧此形有申直角有子角二十六度三十分有巳子弧九十四度四十六分三十七秒求得巳角九十二度二十二分三十二秒即白道髙弧交角又求得己申弧二十六度二十四分零三秒即太阴髙弧也捷法自巳作巳酉距等圈与寅庚平行而巳申亦畧与寅辰平行则酉巳申角畧与庚寅辰角等酉巳子角畧与庚午子角等故以庚寅辰黄道髙弧交角八十七度二十六分五十三秒与子午庚黄白交角四度五十八分三十秒相加得九十二度二十五分二十三秒即如酉巳申角加酉巳子角得子巳申角为白道髙弧交角也此所得白道髙弧交角过九十度即知太阴过白平象限丑㸃之东又寅辰太阳髙弧畧与巳申太阴髙弧等故即命太阴髙弧为二十六度五十八分二十八秒也此太阴距黄平象限西而在中交前后应以黄道髙弧交角加黄白交角为白道髙弧交角因加过九十度即知太阴过白平象限东若黄道髙弧交角加黄白交角适足九十度即知太阴正当白平象限而无距度凡黄道髙弧交角加黄白交角适足九十度或过九十度者倣此设赤极二十三度以下食甚用时太阳距黄平象限西四十度黄平象限距地平八十七度五十五分太阳髙弧四十九度五十七分一十八分黄道髙弧交角三度一十四分零六秒太阴适当正交无纬度求白平象限诸数如图甲为天顶甲乙丙丁为子午圈乙丙为地平丁为赤极戊为黄极己庚为黄道己即为黄平象限辛为白极壬癸为白道壬即为白平象限食甚用时太阳在子己子为太阳距黄平象限西四十度子庚为其余己丑为黄平象限距地平八十七度五十五分即庚角度子寅为太阳髙弧四十九度五十七分一十八秒庚子寅角为黄道髙弧交角三度一十四分零六秒太阴适当正交亦在子壬子为太阴距白平象限西之度子癸为其余壬夘为白平象限距地平之度即癸角度子寅亦即太阴髙弧癸子寅角为白道髙弧交角先用庚子癸斜弧三角形求癸角及子癸弧此形有庚角八十七度五十五分有子角为黄白交角四度五十八分三十秒有子庚弧五十度求得癸角八十八度五十二分二十七秒与半周相减余九十一度零七分三十三秒即壬癸夘角为白平象限距地平之髙因其过于九十度故知白平象限在天顶北又求得子癸弧四十九度五十八分零五秒与九十度相减余四十度零一分五十五秒即壬子弧为太阴距白平象限西之度次应用子寅癸正弧三角形求子角为白道髙弧交角及子寅弧为太阴髙弧然癸子寅角即庚子癸黄白交角内减庚子寅黄道髙弧交角之余故止于庚子癸黄白交角四度五十八分三十秒内减庚子寅黄道髙弧交角三度一十四分零六秒余癸子寅角一度四十四分二十四秒即白道髙弧交角又太阴适当正交与太阳同度太阳髙弧即太阴髙弧也此太阴距黄平象限西而当正交入阴厯应于黄道髙弧交角内减黄白交角余为白道髙弧交角因黄道髙弧交角小于黄白交角不足减故于黄白交角内反减黄道髙弧交角即知髙弧在黄白二道之间而白平象限在天顶北凡黄道髙弧交角不足减黄白交角者倣此以上诸图皆以黄平象限在天顶南设例若黄平象限在天顶北则加减反是求东西南北差求东西南北二差以白道髙弧交角及髙下差为比例葢三差相交成正弧三角形直角恒对髙下差交角恒对南北差余角恒对东西差故以半径与交角余弦之比即同于髙下差正切与东西差正切之比而半径与交角正弦之比即同于髙下差正弦与南北差正弦之比也然交角虽有九十度而东西南北差止用四十五度前后互为消长其数相当亦如割圜八线四十五度前后互相为正余也设如白道髙弧交角二十五度二十五分髙下差四十五分五十七秒求东西南北差如图甲为天顶甲乙丙丁为过白极经圈乙丙为地平丁为白极戊己为白道甲庚为髙弧太阴实髙在辛视髙在壬己辛庚角为白道髙弧交角二十五度二十五分辛壬为髙下差四十五分五十七秒自白极丁至视髙壬作经圈截白道于癸辛癸为东西差壬癸为南北差乃用辛壬癸正弧三角形求辛癸壬癸二弧此形有癸直角有辛角二十五度二十五分有辛壬弧四十五分五十七秒求得辛癸弧四十一分三十秒为东西差又求得壬癸弧一十九分四十三秒为南北差也总之二差之大小由于髙下差如髙下差大则二差俱大髙下差小则二差俱小而二差之互为消长则由于交角如同一髙下差而交角大于余角则东西差小而南北差大余角大于交角则东西差大而南北差小故设交角九十度东西南北差止用四十五度前后可以互用如四十度之东西差即五十度之南北差四十度之南北差即五十度之东西差也求日食食甚用时食甚交周食甚实纬食甚用时者太阴实行与太阳实行白道同度之时刻食甚交周者食甚用时太阴距交之白道经度而食甚实纬者食甚用时太阴距太阳之白道纬度也太阳距交之黄道经度与太阴距交之白道经度等是为东西同经即为实朔其距交之度为实朔交周然此时太阳与太阴相距犹逺惟自白极过太阳作经圈与白道成直角太阴实经行至此直角之㸃则与太阳相距最近是为食甚用时其距交之经度为食甚交周其相距之纬度即食甚实纬法以太阳距交黄道度求其相当之白道度即为食甚交周求其距纬即为食甚实纬以食甚交周与实朔交周相减余为交周升度差以一小时月实行相比得时分加减实朔用时即为食甚用时既有用时则可以东西差求近时与真时既有实纬则可以南北差求视纬故日食之时刻分秒虽不以用时与实纬而定而实以用时与实纬为入算之本也设实朔用时为申正一刻九分四十七秒实朔交周过正交后一十二度一小时月实行为三十三分求食甚用时及食甚交周食甚实纬如图甲乙为黄道甲丙为白道甲为正交甲戊为实朔交周过正交后一十二度与甲丁等戊㸃为实朔用时之度己㸃为食甚用时之度甲己为食甚交周丁己为食甚实纬乃用甲丁己正弧三角形求甲己丁己二弧此形有己直角有甲角为黄白交角四度五十八分三十秒有甲丁弧一十二度与甲戊实朔交周等求得甲己弧一十一度五十七分二十二秒为食甚交周又求得丁己弧一度零一分五十九秒为食甚实纬以甲己食甚交周与甲戊实朔交周相减余戊己二分三十八秒为交周升度差乃以一小时月实行三十三分与一小时六十分之比即同于戊己交周升度差二分三十八秒与食甚距实朔四分四十七秒之比而得戊己交周升度差所变时分因于实朔用时申正一刻九分四十七秒内减四分四十七秒得申正一刻五分即食甚用时也此食甚在两交后太阴由甲向丙而甲戊实朔交周度多甲己食甚交周度少故于戊㸃实朔用时减戊己交周升度差所变时分为食甚用时若食甚在两交前太阴由丙向甲而丙戊实朔交周度少丙己食甚交周度多则于戊㸃实朔用时加戊己交周升度差所变时分为食甚用时也求日食食甚真时及食甚视纬日食食甚时刻必以东西差加减用时方为真时而东西差之时分最为难定葢太阴因视差之故其行度时时不同若以实行比例加减用时而其时又有东西差必不与用时之东西差相等自人视之或在食甚前或在食甚后犹非食甚真时也故欲定东西差之时分必以视行为比例其法以一小时月实行与一小时之比即同于用时东西差与近时距分之比以加减食甚用时为食甚近时又以近时求得东西差与用时之东西差相较得差分以加减用时东西差为食甚视行乃以食甚视行与近时距分之比即同于用时东西差与真时距分之比以加减食甚用时即为食甚真时也既得食甚真时则以真时求得南北差与食甚实纬相加减即得食甚视纬矣设食甚用时为申正一刻五分而在白平象限西其东西差三分五十一秒一小时月实行为三十三分求食甚真时及食甚视纬如图甲为天顶甲乙丙丁为过白极经圈乙丙为地平丁为白极戊己为白道戊为白平象限甲庚为髙弧食甚用时太阴在辛人从地面视之却见太阴在壬当白道之癸尚在食甚辛㸃之西三分五十一秒故辛癸为东西差夫太阴实经度在辛视经度既在癸待太阴行过辛㸃三分五十一秒时而实经度在子则视经度必应在辛故以一小时月实行三十三分计之行辛癸弧三分五十一秒须得时之七分则行子辛弧三分五十一秒亦须得时之七分是为近时距分因于食甚用时申正一刻五分内加七分得申正一刻十二分是为近时也然近时既迟于用时其时亦必有东西差乃以近时复推得东西差为四分五十一秒如子丑大于子辛弧一分然则依用时之东西差辛癸计之太阴在子视之应在辛而依近时之东西差子丑计之则太阴在子者视之必应在丑仍在食甚辛㸃之西一分如辛丑是自食甚用时至食甚近时止见太阴行丑癸之度故以辛丑为差分以减用时之东西差辛癸三分五十一秒余丑癸二分五十一秒为视行夫行丑癸弧二分五十一秒既须时之七分则行辛癸弧三分五十一秒必须时之九分二十七秒矣故以九分二十七秒为真时距分以加食甚用时得申正一刻十四分二十七秒为食甚真时也葢食甚用时实经度在辛视经度在癸而食甚近时实经度在子视经度在丑则食甚真时实经度必更在子㸃之东如寅人从地面视之却见太阴在夘其视经度正当食甚白道之辛故太阴行至寅㸃方为食甚真时乃以真时推得辛夘南北差为太阴白道纬差以加减白道实纬即为太阴距太阳之视纬也求日食初亏复圆用时欲求初亏复圆距食甚之时刻必先求初亏复圆距食甚之弧度其法以视纬为一边以太阳太阴两视半径相併为一边以视纬交白道之角为直角用正弧三角形求得初亏距食甚之弧亦即复圆距食甚之弧其理与月食同但月食初亏复圆距食甚之弧度等而时刻亦等日食因视差之故常变实行为视行其初亏复圆距食甚之弧度虽等而时刻则不等然不等者视行也而相等者实行也非先以实行求其相等之时刻无以求东西差而得视行故以一小时月实行与一小时之比即同于初亏复圆距食甚之度与初亏复圆距食甚时分之比以减食甚真时为初亏用时以加食甚真时为复圆用时既有初亏复圆用时则可以求初亏复圆真时故日食初亏复圆时刻虽不以用时为定而实以用时为入算之本也设食甚真时为申初初刻七分食甚视纬二十分太阳视半径一十五分太阴视半径一十六分一小时月实行为三十三分求初亏复圆用时如图甲乙为黄道甲丙为白道丁为太阳丁戊为食甚视纬二十分食甚时大阴视经在戊初亏时太阴视经在己复圆时太阴视经在庚丁辛与丁壬皆太阳视半径一十五分己辛与庚壬皆太阴视半径一十六分丁己与丁庚皆併径三十一分己戊为初亏距食甚之弧戊庚为复圆距食甚之弧其度相等故用丁戊己正弧三角形求己戊弧此形有戊直角有丁戊弧二十分有丁己弧三十一分求得己戊弧二十三分四十一秒为初亏距食甚之度亦即复圆距食甚之度也但己戊与戊庚之度虽等而大阴行此度之时刻则不等故先以一小时月实行三十三分与一小时六十分之比即同于己戊或戊庚二十三分四十一秒与初亏复圆距食甚时分四十四分二十四秒之比而得己戊或戊庚所变时分因于食甚真时申初初刻七分内减四十四分二十四秒得未正一刻七分三十六秒即初亏用时于食甚真时申初初刻七分加四十四分二十四秒得申初三刻六分二十四秒即复圆用时也求日食初亏复圆真时日食初亏复圆真时即以初亏复圆用时求之而得与求食甚真时又用近时者不同葢食甚己有东西差则可相较得视行以为比例也其法以初亏复圆两用时各按法求其东西差同限者以其东西差与食甚之东西差相减为差分以加减初亏复圆距食甚之度为初亏复圆时视行异限者以其东西差与食甚之东西差相併为差分以减初亏复圆距食甚之度为初亏复圆时视行乃以初亏视行与初亏用时距食甚时分之比即同于初亏距食甚之度与初亏真时距食甚时分之比以减食甚真时即为初亏真时以复圆视行与复圆用时距食甚时分之比即同于复圆距食甚之度与复圆真时距食甚时分之比以加食甚真时即为复圆真时也设食甚真时为申初初刻七分而在白平象限西其东西差一十八分五十四秒初亏距食甚之弧为二十三分四十一秒比例得时分四十四分二十四秒初亏用时为未正一刻七分三十六秒求初亏真时如图甲为天顶甲乙丙丁为过白极经圈乙丙为地平丁为白极戊己为白道戊为白平象限甲庚为髙弧食甚真时太阴在辛人从地面视之却见太阴在壬当白道之癸正当食甚之㸃辛癸为食甚东西差一十八分五十四秒子为初亏子癸为初亏距食甚之弧二十三分四十一秒夫太阴行过食甚癸㸃一十八分五十四秒时而实经度在辛视经度既在癸则太阴行过初亏子㸃一十八分五十四秒时而实经度在丑视经度必应在子是故丑子与辛癸等丑辛亦与子癸等丑㸃即为初亏用时然初亏在食甚前其时亦必有东西差乃以初亏用时复推得东西差为一十二分零二秒如丑寅小于丑子弧六分五十二秒然则依食甚之东西差辛癸计之太阴在丑视之应在子而依初亏之东西差丑寅计之则太阴在丑者视之必应在寅己过初亏子㸃之东六分五十二秒如子寅是自初亏用时至食甚真时止见太阴行寅癸之度故以子寅为差分以减初亏距食甚之子癸二十三分四十一秒余寅癸一十六分四十九秒为视行夫行寅癸弧一十六分四十九秒既须时之四十四分二十四秒则行子癸弧二十三分四十一秒必须时之一时零二分五十秒矣故以一时零二分五十秒为初亏距时以减食甚真时得未正初刻四分一十秒为初亏真时葢食甚真时实经度在辛视经度在癸而初亏用时实经度在丑视经度在寅则初亏真时实经度必更在丑㸃之西如夘人从地面视之却见太阴在辰其视经度正当初亏白道之子故太阴行至夘㸃方为初亏真时也复圆真时倣此日食分秒日食分秒以太阳与太阴两视半径相併内减食甚视纬余为两体相掩之分乃命太阳视径为十分以视经度分与十分之比即同于减余度分与十分中几分之比而得食分为太阳视径十分中之几分也或食甚视纬大于併径则两周不相切为不食食甚视纬仅与併径等则两周相切而不相掩亦为不食或太阴正当黄道而无食甚视纬即以併径为食分两心相掩是为全食若遇太阴视径小于太阳视径则四周露光名为金环食也如图甲乙丙为黄道丁戊己为白道乙为太阳心戊为太阴心乙戊为视纬庚辛为太阳视径壬癸为太阴视径乙癸为两视半径相併之数内减乙戊视纬余戊癸与壬辛等为太阴掩太阳之分以太阳全径庚辛作十分计之则壬辛得五分有余为食分也又如庚辛为太阳视径壬癸为太阴视径乙戊为视纬与乙辛壬戊两视半径相併之数等则太阴与太阳两周相切而不相掩其视纬大于併径者则愈不相掩矣又如太阴视经度正在两道之交而无纬度则太阴心与太阳心相合于乙全掩太阳之光是为全食或太阴之视径壬癸小于太阳之视径庚辛则大阳四周露光如金环也定日食方位厯来厯书定日食初亏复圆方位月在黄道北初亏西北复圆东北月在黄道南初亏西南复圆东南食八分以上初亏正西复圆正东此东西南北主黄道之经纬言与人目所见地平经度之东西南北颇不相合故今亦如月食之法定初亏复圆之㸃在日体之上下左右乃于仰观为亲切也其法亦从天顶作髙弧过日心至地平即分日体为左右两半周又平分为上下两象限即成左上左下右上右下四象限乃视月距黄道之南北距黄平象限之东西及交角之大小而初亏复圆之㸃可定矣如月在黄道上无纬度又在黄平象限上而交角满九十度则初亏正右复圆正左在黄平象限西而交角在四十五度以上则初亏右稍偏下复圆左稍偏上交角在四十五度以下则初亏下稍偏右复圆上稍偏左在黄平象限东者反是若月在交前后有距纬则必求纬差角与交角相加减为定交角然后可定其上下左右也如图甲乙丙为黄道一象限丁乙戊为髙弧乙为日心因在黄平象限西故黄道左昻右低己为日食初亏之月心庚为日食复圆之月心月心正在黄道上无距纬而甲乙戊或丙乙丁交角在四十五度以下其初亏辛㸃在日体之下稍偏右复圆壬㸃在日体之上稍偏左也若日在黄平象限东则黄道左低右昻而甲乙丁或丙乙戊交角在四十五度以上故初亏辛㸃在日体之右稍偏上复圆壬㸃在日体之左稍偏下也如日在黄平象限西而月在黄道北则初亏以己乙甲纬差角与甲乙戊交角相加得己乙戊为定交角在四十五度以上故初亏辛㸃在日体之右稍偏下复圆以庚乙丙纬差角与丙乙丁交角相减余庚乙丁为定交角在四十五度以下故复圆壬㸃在日体之上稍偏左也若日在黄平象限东则初亏之纬差角为减复圆之纬差角为加与此相反如日在黄平象限西而月在黄道南则初亏以己乙甲纬差角与甲乙戊交角相减余己乙戊为定交角在四十五度以下故初亏辛㸃在日体之下稍偏右复圆以庚乙丙纬差角与丙乙丁交角相加得庚乙丁为定交角在四十五度以上故复圆壬㸃在日体之左稍偏上也若日在黄平象限东则初亏之纬差角为加复圆之纬差角为减与此相反绘日食图凡绘日食图先作横竖二线直角相交横线当黄道竖线当黄道经圈用日半径为度于中心作圜以当日体又以日月两半径相併为度作虚圈为初亏复圆之限次视实交周系初宫十一宫则于虚圈上周黄经线右取黄白大距五度作识实交周系五宫六宫则于虚圈上周黄经线左取黄白大距五度作识乃自所识作线过圜心至虚圈下周即为白道经圈于此线上自圜心取食甚视纬度作识即食甚时月心所在从此作横线与白道经圈相交成直角即为白道而白道与虚圈右周相割之㸃即初亏时月心所在白道与虚圈左周相割之㸃即复圆时月心所在也末以初亏食甚复圆三㸃各为心月半径为度各作一圜以当月体即初亏食甚复圆之象宛然在目矣如图甲乙竖线如黄道经圈丙丁横线如黄道戊巳庚圈如日体甲丙乙丁虚圈为初亏复圆之限其半径丙辛为日月两半径之共数设实交周初宫或十一宫则于虚圈上周甲乙经线之右取黄白大距五度如甲壬从壬作线过圜心辛至下周癸为白道经圈于壬癸白道经圈上自圜心辛向下取食甚视纬度如辛子此子㸃即食甚时月心所在也乃从子取直角作丑寅线与壬癸白道经圈相交即为白道而白道割虚圈右周丑㸃为初亏限割左周寅㸃为复圆限以丑子寅三㸃各为心月半径为度作圜以象月体即见月心至丑其周切日日体将缺是为初亏从丑至子掩日最大是为食甚从子至寅月已离日日光全满是为复圆也御制厯象考成上编卷八御制历象考成上编卷九钦定四库全书御制厯象考成上编卷九五星厯理一五星总论五星本天皆以地为心五星冲伏留退俱生于次轮五星次轮之上下两弧皆非平分五星总论五星行度有平行有自行有距日行太槩与太隂同推歩之法或用两心差或用小轮或用均轮于本天心或用均轮于本天周其法虽别而理实同月离论之已详然五星之行虽相似而细较之亦有不同以平行言之土木火各有平行为一类而金水即以太阳之平行为平行是为一类以自行言之土木火金之次轮心皆行倍引数为一类而水星之次轮心则行三倍引数是独为一类以次轮之大小言之土木金水之次轮半径皆有定数为一类而火星之次轮在本天最髙则大最卑则小又视太阳在最髙则大最卑则小是独为一类以次轮之行度言之土木火皆行距日度为一类而金水自有行度又为一类以纬行言之土木火皆有本天与黄道相交以生纬度次轮斜交本天其面又与黄道平行能加减其纬度为一类而金水之本天即为黄道本无纬度因次轮斜交黄道以生纬度又为一类以伏见言之土木火皆有合有冲为一类而金水则有合有退合而无冲是又为一类也如图甲为地心乙丙丁为本天之一弧丙为本轮心戊丙已为本轮全径戊为最髙己为最卑庚戊辛为均轮全径庚为最逺辛为最近壬庚癸为次轮全径壬为最逺癸为最近本轮心从本天冬至度右旋为平行经度均轮心从本轮最髙左旋为自行引数土木火金四星之次轮心从均轮最近右旋为倍引数独水星之次轮心从均轮最逺右旋为三倍引数五星皆从次轮最逺右旋在土木火三星为本轮心距日度惟金水二星各有行度因其本轮即以日为心故无距日之度也又土木火三星之次轮皆斜立于本道半周在本道北半周在本道南其壬庚癸全径恒与黄道之径平行金水二星之次轮亦斜立于黄道半周在黄道北半周在黄道南其壬庚癸全径却不与黄道之径平行故金水虽行黄道而亦有纬度也又星与日与地参直而日在星与地之间则星为日掩是为合伏如地在星与日之间则星与日相距半周天正相对照如月之望是为冲如星在日与地之间则星正当日之下如月之朔此时星必在次轮下半退行故为退伏在土木火三星能距日半周天故有合有冲而无退合金水二星之本轮以日为心常绕日行不能与日相距半周天故止有合有退合而无冲也五星本天皆以地为心新法厯书言五星古图以地为心新图以日为心及观西人第谷推歩均数土木金水四星仍以地为心惟火星以日为心尝推火星亦以地为心立算其得数与彼相同乃知第谷之推歩火星不过虚立巧算之法非真谓火星天独以日为心也然则新法厯书之新图五星皆以日为心者何也盖金水二星以日为心者乃其本轮非本天也土木火三星以日为心者乃次轮上星行距日之迹亦非本天也土木火三星之次轮半径最大与日天半径畧等星距次轮最逺之度又与次轮心距日之度等以星行距日之迹观之即成大圜而为绕日之形其理与日躔连本轮行度成不同心天者相似然星之自行又有髙卑其距日不无逺近谓其成绕日之形则可谓其成不同心天则不可也虽厯家巧算之术以次轮设于本天与以次轮设于地心成不同心天者理本相通然必次轮半径与日距地半径等方可以日为心作不同心天立算今土木二星之次轮半径有定数而日距地则有髙卑火星次轮半径虽有太阳髙卑差而又有本天髙卑差终与日距地半径不等则与其设次轮于地心不如设次轮于本天之为便也由是观之五星之本天皆以地为心可知矣新法厯书又言旧説有谓七政之左旋非七政之行乃地自西徂东日行一周治厯之家以为非理故无取焉而近日又有复理其説者殆欲以地之东行而齐诸曜之各行耳究之诸曜之行终不能齐何若以一静而验诸动之易明乎古图五星各有本天重重包裹土木火三星常在日上名为上三星金水常在日下名为下二星今考五星惟土木二星常在日上火金水三星能在日上亦能在日下则重重包裹之説特其大槩耳此古图不如新图之密也新图五星皆以日为心土木二星圈甚大包日天之外故常在日上火星圈亦大但不能包日天而割入日天之内故有时在日之下金水二星圈甚小不惟不能包日天併不能包地故不能冲日然金水之本天即日天此围日者乃其本轮也土木火亦各有本天此围日者乃次轮上星行距日之迹也下图详之土木二星之本天大次轮小如图甲为地心乙丙为日本天丁戊为星本天己庚与辛壬皆为次轮如日在乙次轮心在丁星在己日行至丙星亦行至庚庚丙之相距与己乙之相距等也或日在丙次轮心在戊星在壬日行至乙星亦行至辛辛乙之相距与壬丙之相距等也星之距日既随在皆相等则连其轨迹即成围日之形矣试用己乙之距为半径作圈即成己辛圈为星行轨迹所到而以乙日为心或用庚丙之距为半径作圈即成庚壬圈亦为星行轨迹所到而亦以丙日为心也虽各星自行亦有髙卑其距日不无逺近之差要不能改其围日之大致耳火星之本天小于土木二星之本天而次轮则大如图甲为地心乙丙为日本天丁戊为星本天己庚与辛壬皆为次轮己辛圈以乙日为心庚壬圈以丙日为心皆为次轮上星行轨迹所到悉与土木二星同但其次轮甚大割入日天之内星行至此即在日之下也五星冲伏留退俱生于次轮五星之有本轮次轮俱与太阴同太隂之朔望皆在次轮故五星之冲伏亦在次轮然太隂止有迟疾而五星则有留退何也盖太隂之平行甚疾而轮甚小当其在轮周退行之时但能稍减其平行之度故止见其迟而不见其退若五星之平行甚迟其本轮虽小而次轮则甚大当其在轮之上弧则见其顺行在轮之下弧则见其退行在轮之左右则见其留而不行也以土木火三星论之如图甲为地心乙丙为太阳本天丁戊为土星本天俱以甲为心己庚为本轮以丁为心辛壬为均轮以己为心癸子为次轮以壬为心太阳在乙本轮心在丁无距日度星在次轮之最逺癸自地心甲计之日在星与地之间成一直线星伏而不见为合伏设太阳在丑本轮心丁距日九十余度则星从合伏癸亦行九十余度至寅自地心甲计之星自上而下成一直线不见其行为前留设太阳在丙本轮心丁距日半周则星从合伏癸亦行半周至最近子自地心甲计之地在星与日之间成一直线为冲设太阳在夘本轮心丁距日二百六十余度则星从合伏癸亦行二百六十余度至辰自地心甲计之星自下而上成一直线不见其行为后留迨太阳复至乙与本轮心丁参直而星亦复至最逺癸又为合伏矣凡星在辰癸寅上弧则顺轮心行自西而东故其行为顺为疾星在寅子辰下弧则逆轮心行自东而西故其行为退为迟也以金水二星论之如图甲为地心乙丙为太阳本天即金星本天亦以甲为心丁戊为本轮以乙太阳为心己庚为均轮以戊为心辛壬为次轮以庚为心太阳在乙星在次轮之最逺辛在太阳之上自地心甲计之成一直线星伏而不见为顺合星在次轮之最近壬在太阳之下自地心甲计之亦成一直线星伏而不见为退合星从最逺辛行一百三十余度至癸自地心甲计之星自上而下成一直线不见其行为前留星从最近壬行四十余度至子自地心甲计之星自下而上成一直线不见其行为后留凡星行子辛癸上弧为顺为疾行癸壬子下弧为退为迟与土木火三星同也五星次轮之上下两弧皆非平分五星皆以两留际分次轮为上下两弧星行上弧为顺为疾星行下弧为退为迟然此两弧皆非平分上弧常多下弧常少而五星又各不同如土星上弧一百九十二度有余下弧一百六十七度有余木星上弧二百度有余下弧一百五十九度有余火星上弧或二百八九十度下弧或七八十度金星上弧二百七十度下弧九十度水星上弧二百二十二度下弧一百三十八度其所以参差不齐者盖因五星距地各有逺近而次轮又各有大小也自地心作两视线至次轮周与次轮半径成直角则此两视线即为下半弧之切线其切轮周之㸃为留际即上下两弧所由分而上弧之度必多于下弧但轮小而距地逺者其上下两弧相差不甚逺如土木二星是也若轮大而近于地则上弧愈多下弧愈少如火金水三星是也又五星自行各有髙卑其上下两弧之分亦有増减要之知轮心距地之逺近与轮径之大小则上下两弧之多少皆可得而推矣如图甲为地心乙为次轮心乙丙乙丁皆次轮辛径从甲作甲丙甲丁两视线至次轮周与次轮半径乙丙乙丁成直角则甲丙即为丙戊下半弧之切线甲丁即为丁戊下半弧之切线而乙甲丙与乙甲丁成相等之两直角三角形此乙甲丙三角形之丙角既为直角九十度则乙角必不足九十度而所对之丙戊弧亦必不足九十度丙戊下半弧既不足九十度则两半弧相合之丙戊丁弧亦必不足一百八十度此下弧之所以常少于上弧也又第一图轮小而乙甲之距逺则两视线长故甲角小而乙角大乙角大则所对之丙戊与戊丁两弧亦大此丙戊丁下弧虽小于丙己丁上弧而犹不甚相逺也如第二图轮大而乙甲之距近则两视线短故甲角増而乙角减乙角减则所对之丙戊与戊丁两弧亦从之而减此丙戊丁下弧所以愈少丙己丁上弧所以愈多也是故欲求各星次轮下弧之度以次轮心距地心之乙甲线与次轮半径乙丙或乙丁之比同于半径一千万与乙角余弦之比而得乙角度即丙戊弧或丁戊弧倍之得丙戊丁下弧之度为星退行之共度也御制厯象考成上编卷九御制历象考成上编卷十钦定四库全书御制厯象考成上编卷十五星厯理二土星平行度用土星三次冲日求本轮均轮半径及最髙求初均数求次均数土星平行度测土星平行之法用前后两测取其距恒星之度分等距太阳之逺近左右亦等乃计其前后相距中积若干日时及星行满次轮若干周即可得其毎日平行之率盖两测距恒星之度既等则其行满一周天而复于故处而距太阳之逺近左右又等则两测之迟疾加减俱等而次轮之行亦满全周而复其故处也新法厯书载古测定五十九平年又十六日十分日之三或二万一千五百五十一日又十分日之三土星行次轮五十七周置中积二万一千五百五十一日又十分日之三为实星行次轮周数五十七为法除之得周率三百七十八日八刻一十三分五十三秒三十八微四十一纎一十六忽四十八芒乃以毎周三百六十度为实周率三百七十八日八刻一十三分五十三秒三十八微四十一纎一十六忽四十八芒为法除之得五十七分零七秒四十三微四十一纎四十四忽三十三芒为毎日土星距太阳之行行与毎日太阳平行五十九分零八秒一十九微四十九纎五十一忽三十九芒相减余二分零三十六微零八纎零七忽零六芒为毎日土星平行经度既得毎日之平行用乘法可得毎年毎月之平行用除法可得毎时毎分之平行以立表用土星三次冲日求本轮均轮半径及最髙土星之初均数生于本轮半径而求本轮半径须用三次冲日与月离用三月食同盖星冲日之时星在次轮最近㸃无次均数故测诸星本轮半径者必俟此时也新法厯书载西人多録某于汉顺帝时用土星三次冲日推得两心差为本天半径十万分之一万一千七百七十二用其四分之三为本轮半径四分之一为均轮半径最髙在大火宫二十三度后因其数与天行不合又改两心差为本天半径十万分之一万一千二百七十七至明正徳间西人歌白泥复用三测推得两心差为本天半径十万分之一万二千最髙在析木宫二十七度三十五分相距一千三百八十七年而两次所测最髙相差三十四度三十五分乃以三十四度三十五分为实一千三百八十七年为法除之得毎年最髙行一分二十九秒四十六微万厯间西人第谷又测得两心差为本天半径十万分之一万一千六百二十八后又定两心差为本天半径千万分之一百一十六万二千本轮半径为本天半径千万分之八十六万五千五百八十七均轮半径为本天半径千万分之二十九万六千四百一十三最髙在析木宫二十六度二十分二十七秒毎年最髙行一分二十秒一十二微用其数推算均数与天行密合今仍用其数而述其测法如左假如第一次冲日日躔娵訾宫一度零三分二十七秒土星在鹑尾宫一度零三分二十七秒如甲第二次冲日日躔娵訾宫二十一度四十七分三十九秒土星在鹑尾宫二十一度四十七分三十九秒如乙第三次冲日日躔降娄宫一十六度五十一分二十八秒土星在夀星宫一十六度五十一分二十八秒如丙第一次冲日距第二次冲日一万一千三百四十三日五时三十六分其实行相距二十度四十四分一十二秒其平行相距一十九度五十九分五十四秒第二次冲日距第三次冲日七百五十五日二十时三十一分其实行相距二十五度零三分四十九秒其平行相距二十五度一十九分一十六秒乃用不同心圈立法算之任取戊点为心作己庚辛壬不同心圈则辛庚弧即第一次距第二次之平行度一十九度五十九分五十四秒庚巳即第二次距第三次之平行度二十五度一十九分一十六秒爰从戊点过地心丁至圜周二界作一线为最髙线戊丁即两心差又引丙丁线至壬自壬至甲丁乙丁二线所割庚辛二点作壬庚壬辛二线自庚至辛又作庚辛线即成壬丁辛壬丁庚壬庚辛三三角形以求本天半径与两心差之比例先用壬丁辛三角形求壬辛边此形有壬角二十二度三十九分三十五秒有丁角一百三十四度一十一分五十九秒设丁壬边为一求得壬辛边一八二四二六三九次用壬丁庚三角形求壬庚边此形有壬角一十二度三十九分三十八秒有丁角一百五十四度五十六分一十一秒设丁壬边为一求得壬庚边一九七二二九五四末用壬庚辛三角形求庚角此形有壬辛边一八二四二六三九有壬庚邉一九七二二九五四有壬角九度五十九分五十七秒求得庚角六十度五十八分四十秒倍之得一百二十一度五十七分二十秒为辛壬弧与辛巳弧四十五度一十九分一十秒相加得一百六十七度一十六分三十秒为己辛壬弧于是以本天半径命为一各用八线表求其通弦则辛壬弧之通弦为一七四八八六三二己壬弧之通弦为一九八七六八一三乃用比例法变先设之丁壬边为同比例数以先得之辛壬边一八二四二六三九与先设之丁壬一之比即同于今所察之辛壬通弦一七四八八六三二与今所求之丁壬边之比而得丁壬边九五八六六七九又平分己辛壬弧于癸作戊癸线平分己壬通弦于子得子壬九九三八四七内减去丁壬九五八六六七九余子丁三五一七二八又以己癸弧八十三度三十八分一十五秒与九十度相减余六度二十一分四十五秒为戊巳子角察其正弦得一一八一八五为戊子乃用戊子丁勾股形以戊子为股子丁为勾求得戊丁弦一一六二六六三为两心差也求最髙之法亦用戊子丁直角三角形求丁角此形有三边有子直角求得丁角七十二度二十三分二十八秒即第三次冲日土星距最髙丑点之度也求初均数土星之初均数授时厯名为盈缩差其盈差最大者八度二五五二三八二一缩差最大者六度二七九四七一四以周天三百六十度毎度六十分约之盈差得八度零八分一十一秒四十一微缩差得六度一十一分一十九秒三十八微冲合以外各段同用新法厯书最大之初均数为六度三十八分一十九秒零六微惟星正当冲合之时止用此均数加减若在冲合前后仍有次均数之加减故此名初均数以别之如图甲为地心即本天心乙丙丁为本天之一弧丙甲半径为一千万戊己庚为本轮戊丙半径为八十六万五千五百八十七戊为最髙庚为最卑辛壬癸为均轮辛戊半径为二十九万六千四百一十三辛为最逺癸为最近本轮心循本天右旋自乙而丙而丁毎日行二分有余即土星经度均轮心循本轮左旋自戊而已而庚毎日亦行二分有余即自行引数次轮心则循均轮右旋自癸而壬而辛毎日行四分有余为倍引数也如均轮心在本轮之最髙戊为初宫初度则次轮心在均轮之最近癸或均轮心从本轮最髙戊向已行半周至最卑庚为六宫初度则次轮心亦从均轮最近癸厯壬辛行一周复至癸从地心甲计之俱成一直线无平行实行之差故自行初宫初度及六宫初度俱无均数也如均轮心从本轮最髙戊行三十度至子为一宫初度则次轮心从均轮最近癸行六十度至丑从地心甲计之当本天之寅寅丙弧为实行不及平行之度乃用丙癸夘直角三角形求癸夘夘丙二邉此形有夘直角有丙角三十度则癸角必六十度有癸丙边五十六万九千一百七十四求得癸夘边二十八万四千五百八十七夘丙边四十九万二千九百一十九以夘丙与丙甲本天半径一千万相加得一千零四十九万二千九百一十九为夘甲边以癸夘边与丑癸通弦二十九万六千四百一十三相加得五十八万一千为丑夘边于是用甲丑夘直角三角形求得甲角三度一十分零九秒即寅丙弧为自行一宫初度之初均数是为减差以减于平行而得实行也若均轮心从最髙戊向己厯庚行三百三十度至辰为十一宫初度则次轮心从均轮最近癸行一周复自最近癸厯壬辛行三百度至已从地心甲计之当本天之午午丙弧与寅丙弧等故自行十一宫初度之初均数与一宫初度等但为实行过于平行之度是为加差以加于平行而得实行也用此法求得最髙后三宫之减差即得最髙前三宫之加差如均轮心从本轮最髙戊行一百二十度至未为四宫初度则次轮心从均轮最近癸厯壬辛行二百四十度至申从地心甲计之当本天之酉酉丙弧为实行不及平行之度乃用丙癸戌直角三角形求癸戌丙戌二边此形有戌直角有丙角六十度则癸角必三十度癸丙边为五十六万九千一百七十四求得癸戌边四十九万二千九百一十九丙戌边二十八万四千五百八十七以丙戌边与丙甲本天半径一千万相减余九百七十一万五千四百一十三为戌甲边以癸戌边与申癸通弦五十一万三千四百零二相加得一百万零六千三百二十一为申戌边于是用甲申戌直角三角形求得甲角五度五十四分四十九秒即酉丙弧为自行四宫初度之初均数是为减差以减于平行而得实行也若均轮心从最髙戊向已厯庚行二百四十度至亥为八宫初度则次轮心从均轮最近癸行一周复自癸厯壬行一百二十度至子从地心甲计之当本天之丑丑丙弧与酉丙弧等故自行八宫初度之初均数与四宫初度等但为实行过于平行之度是为加差以加于平行而得实行也用此法求得最卑前三宫之减差即得最卑后三宫之加差求次均数土星与太阳冲合之后即有次均其数生于次轮盖星冲太阳之时在次轮之最近合伏之时在次轮之最逺与次轮心及地心参直故求初均数即以次轮心立算而无次均自冲合而外星行次轮周之左右其次轮周星体所在即次均数也新法厯书载西人多録某测得次轮半径为本天半径十万分之一万零八百三十三其后西人第谷又改为本天半径千万分之一百零四万二千六百今从之如图甲为地心即本天心乙丙丁为本天之一弧丙甲为本天半径一千万戊丙巳为本轮全径戊丙半径为八十六万五千五百八十七戊为最髙己为最卑庚戊辛为均轮全径庚戊半径为二十九万六千四百一十三庚为最逺辛为最近壬辛癸为次轮全径壬辛半径为一百零四万二千六百壬为最逺癸为最近本轮心从本天冬至度右旋为经度均轮心从本轮最髙戊左旋为引数次轮心从均轮最近辛右旋为倍引数星从次轮最逺壬右旋行距日之度如均轮心在本轮最髙戊为自行初宫初度次轮心在均轮最近辛合伏之时星在次轮之最逺壬冲太阳之时星在次轮之最近癸从地心甲计之与轮心同在一直线故无均数之加减若冲合以后则星在次轮周之左右而次均生矣如均轮心从最髙戊行三十度至子为自行一宫初度次轮心则从均轮最近辛行六十度至丑若星在次轮之最逺壬或在次轮之最近癸则与次轮心丑同在一直线从地心甲计之当本天之寅其丙甲寅角三度一十分零九秒为初均数而无次均数若星从次轮最逺壬厯癸行三百度至夘从地心甲计之当本天之辰其寅甲辰角即次均数乃用丑甲夘三角形求甲角此形有丑角一百二十度有夘丑半径一百零四万二千六百有丑甲边一千零五十万八千九百九十一求得甲角四度五十四分一十八秒即辰寅弧为次均数与初均数寅丙三度一十分零九秒相加得辰丙弧八度零四分二十七秒为实行不及平行之度是为减差以减于平行而得实行也若均轮心从最髙戊厯己行三百三十度至己为自行十一宫初度次轮心则从均轮最近辛行一周复行三百度至午星从次轮最逺壬行六十度至未则初均数丙甲申角与丙甲寅角等次均数申甲酉角与寅甲辰角等两角相加之丙甲酉角亦与丙甲辰角等但为实行过于平行之度是为加差以加于平行而得实行也如均轮心从最髙戊行一百二十度至子为自行四宫初度次轮心则从均轮最近辛厯庚行二百四十度至丑若星在次轮之最逺壬或在次轮之最近癸则与次轮心丑同在一直线从地心甲计之当本天之寅其丙甲寅角五度五十四分四十九秒为初均数而无次均数若星从次轮最逺壬行四十五度至夘从地心甲计之当本天之辰其寅甲辰角即次均数乃用丑甲夘三角形求甲角此形有丑角一百三十五度有夘丑半径一百零四万二千六百有丑甲边九百七十六万七千三百九十二求得甲角四度零五十二秒即寅辰弧为次均数与初均数寅丙弧五度五十四分四十九秒相减余辰丙弧一度五十三分五十七秒为实行不及平行之度是为减差以减于平行而得实行也若均轮心从最髙戊厯己行二百四十度至己为自行八宫初度次轮心则从均轮最近辛行一周复行一百二十度至午星从次轮最逺壬厯癸行三百一十五度至未则初均数丙甲申角与丙甲寅角等次均数申甲酉角与寅甲辰角等两角相减所余之丙甲酉角亦与丙甲辰角等但为实行过于平行之度是为加差以加于平行而得实行也御制厯象考成上编卷十御制历象考成上编卷十一钦定四库全书御制歴象考成上编卷十一五星厯理三木星平行度用木星三次冲日求本轮均轮半径及最髙求初均数求次均数木星平行度测木星平行之法亦用前后两测与土星同新法厯书载古测定七十一平年又十二日千分日之六百一十七或二万五千九百二十七日又千分日之六百一十七木星行次轮六十五周置中积二万五千九百二十七日又千分日之六百一十七为实星行次轮周数六十五为法除之得周率三百九十八日八十五刻一分二十六秒一十五微二十一纤三十六忽乃以毎周三百六十度为实周率三百九十八日八十五刻一分二十六秒一十五微二十一纤三十六忽为法除之得五十四分零九秒零二微四十二纤四十七忽三十二芒为每日木星距太阳之行与毎日太阳平行五十九分零八秒一十九微四十九纤五十一忽三十九芒相减余四分五十九秒一十七微零七纤零四忽零七芒为每日木星平行经度既得每日之平行用乘法可得每年毎月之平行用除法可得毎时每分之平行以立表用木星三次冲日求本轮均轮半径及最髙测木星本轮半径法与土星同新法厯书载西人多録某于汉顺帝时推得两心差为本天半径十万分之八千九百零二用其四分之三为本轮半径四分之一为均轮半径最髙在鹑尾宫一十一度后因其数与天行不合又改两心差为本天半径十万分之九千一百七十至明正徳间西人歌白泥复推得两心差为本天半径十万分之一万一千九百三十最髙在寿星宫六度二十分相距一千三百九十六年而两次所推最髙相差二十五度二十分因知毎年最髙行一分零五秒二十微万厯间西人第谷又测得两心差为本天半径十万分之九千五百四十后又定两心差为本天半径千万分之九十五万三千三百本轮半径为本天半径千万分之七十万五千三百二十均轮半径为本天半径千万分之二十四万七千九百八十最髙在寿星宫八度四十分每年最髙行五十七秒五十二微用其数推算均数与天行密合今仍用其数而述其测法如左假如第一次冲日日躔鹑尾宫七度三十一分四十九秒木星在娵訾宫七度三十一分四十九秒如甲第二次冲日日躔大火宫二十度五十六分木星在大梁宫二十度五十六分如乙第三次冲日日躔析木宫二十五度五十二分二十七秒木星在实沈宫二十五度五十二分二十七秒如丙第一次冲日距第二次冲日八百零四日一十五时三十五分其实行相距七十三度二十四分一十一秒其平行相距六十六度五十三分二十秒第二次冲日距第三次冲日三百九十九日一十四时四十四分其实行相距三十四度五十六分二十七秒其平行相距三十三度一十三分零八秒乃用不同心圈立法算之任取戊点为心作己庚辛壬不同心圈则辛庚弧即第一次距第二次之平行度六十六度五十三分二十秒庚己弧即第二次距第三次之平行度三十三度一十三分零八秒爰从戊点过地心丁至圜周二界作一线为最髙线戊丁即两心差又引丙丁线至壬自壬至甲丁乙丁二线所割庚辛二点作壬庚壬辛二线自庚至辛又作庚辛线即成壬丁辛壬丁庚壬庚辛三三角形以求本天半径与两心差之比例先用壬丁辛三角形求壬辛边此形有壬角五十度零三分一十四秒有丁角七十一度三十九分二十二秒设丁壬边为一求得壬辛边一一一五七四三六次用壬丁庚三角形求壬庚边此形有壬角一十六度三十六分三十四秒有丁角一百四十五度零三分三十三秒设丁壬边为一求得壬庚边一八二一九一末用壬庚辛三角形求庚角此形有壬辛边一一一五七四三六有壬庚边一八二一九一有壬角三十三度二十六分四十秒求得庚角三十四度三十八分二十八秒倍之得六十九度一十六分五十六秒为辛壬弧与辛巳弧一百度零六分二十八秒相加得一百六十九度二十三分二十四秒为己辛壬弧于是以本天半径命为一各用八线表求其通弦则辛壬弧之通弦为一一三六八六八二己壬弧之通弦为一九九一四三三二乃用比例法变先设之丁壬边为同比例数以先得之辛壬边一一一五七四三六与先设之丁壬一之比即同于今所察之辛壬通弦一一三六八六八二与今所求之丁壬边之比而得丁壬边一一八九三三二又平分己辛壬弧于癸作戊癸线平分己壬通弦于子得子壬九九五七一六六与丁壬一一八九三三二相减余子丁二三二一六六又以壬癸弧八十四度四十一分四十二秒与九十度相减余五度一十八分一十八秒为戊壬子角察其正弦得九二四五七五为戊子乃用戊子丁勾股形以戊子为股子丁为勾求得戊丁弦九五三二七八为两心差也求最髙之法亦用戊子丁直角三角形求丁角此形有三边有子直角求得丁角七十五度五十四分一十五秒与半周相减余一百零四度零五分四十五秒为戊丁巳角即第三次冲日木星距最髙丑㸃之度也求初均数木星之初均数授时厯名为盈缩差止用一表不分盈缩其最大者五度九九二九八二八以周天三百六十度每度六十分约之得五度五十四分二十四秒三十七微冲合以外各段同用新法歴书最大之初均数为五度二十七分零三秒五十四微惟星正当冲合之时止用此均数加减若在冲合前后仍有次均数之加减故此名初均数以别之如图甲为地心即本天心乙丙丁为本天之一弧丙甲半径为一千万戊己庚为本轮戊丙半径为七十万五千三百二十戊为最髙庚为最卑辛壬癸为均轮辛戊半径为二十四万七千九百八十辛为最逺癸为最近本轮心循本天右旋自乙而丙而丁每日行四分五十九秒有余即木星经度均轮心循本轮左旋自戊而已而庚每日亦行四分五十九秒有余即自行引数次轮心则循均轮右旋自癸而壬而辛每日行九分五十八秒有余为倍引数也如均轮心在本轮之最髙戊为初宫初度则次轮心在均轮之最近癸或均轮心从本轮最髙戊向已行半周至最卑庚为六宫初度则次轮心亦从均轮最近癸厯壬辛行一周复至癸从地心甲计之俱成一直线无平行实行之差故自行初宫初度及六宫初度俱无均数也如均轮心从本轮最髙戊行三十度至子为一宫初度则次轮心从均轮最近癸行六十度至丑从地心甲计之当本天之寅寅丙弧为实行不及平行之度乃用丙癸卯直角三角形求癸卯卯丙二边此形有卯直角有丙角三十度则癸角必六十度有癸丙边四十五万七千三百四十一求得癸卯边二十二万八千六百七十一卯丙边三十九万六千零六十九以卯丙边与丙甲本天半径一千万相加得一千零三十九万六千零六十九为卯甲边以癸卯边与丑癸通弦二十四万七千九百八十相加得四十七万六十六百五十一为丑卯边于是用甲丑卯直角三角形求得甲角二度三十七分三十秒即寅丙弧为自行一宫初度之初均数是为减差以减于平行而得实行也若均轮心从最髙戊向己厯庚行三百三十度至辰为十一宫初度则次轮心从均轮最近癸行一周复自最近癸厯壬辛行三百度至已从地心甲计之当本天之午午丙弧与寅丙弧等故自行十一宫初度之初均数与一宫初度等但为实行过于平行之度是为加差以加于平行而得实行也用此法求得最髙后三宫之减差即得最髙前三宫之加差如均轮心从本轮最髙戊行一百二十度至未为四宫初度则次轮心从均轮最近癸厯壬辛行二百四十度至申从地心甲计之当本天之酉酉丙弧为实行不及平行之度乃用丙癸戌直角三角形求癸戌丙戌二边此形有戌直角有丙角六十度则癸角必三十度癸丙边为四十五万七千三百四十一求得癸戌边三十九万六千零六十九丙戌边二十二万八千六百七十一以丙戌边与丙甲本天半径一千万相减余九百七十七万一千二百二十九为戌甲边以癸戌边与申癸通弦四十二万九千五百一十四相加得八十二万五千五百八十三为申戌边于是用甲申戌直角三角形求得甲角四度四十九分四十六秒即酉丙弧为自行四宫初度之初均数是为减差以减于平行而得实行也若均轮心从最髙戊向己厯庚行二百四十度至亥为八宫初度则次轮心从均轮最近癸行一周复自癸厯壬行一百二十度至子从地心甲计之当本天之丑丑丙弧与酉丙弧等故自行八宫初度之初均数与四宫初度等但为实行过于平行之度是为加差以加于平行而得实行也用此法求得最卑前三宫之减差即得最卑后三宫之加差求次均数木星与太阳冲合之后即有次均其数生于次轮盖星冲太阳之时在次轮之最近合伏之时在次轮之最逺与次轮心及地心参直故求初均数即以次轮心立算而无次均自冲合而外星行次轮周之左右其次轮周星体所在即次均数也新法厯书载西人多録某测得次轮半径为本天半径十万分之一万九千一百九十四其后西人第谷又改为本天半径千万分之一百九十二万九千四百八十今从之如图甲为地心即本天心乙丙丁为本天之一弧丙甲为本天半径一千万戊丙巳为本轮全径戊丙半径为七十万五千三百二十戊为最髙己为最卑庚戊辛为均轮全径庚戊半径为二十四万七千九百八十庚为最逺辛为最近壬辛癸为次轮全径壬辛半径为一百九十二万九千四百八十壬为最逺癸为最近本轮心从本天冬至度右旋为经度均轮心从本轮最髙戊左旋为引数次轮心从均轮最近辛右旋为倍引数星从次轮最逺壬右旋行距日之度如均轮心在本轮最髙戊为自行初宫初度次轮心在均轮最近辛合伏之时星在次轮之最逺壬冲太阳之时星在次轮之最近癸从地心甲计之与轮心同在一直线故无均数之加减若冲合以后则星在次轮周之左右而次均生矣如均轮心从最髙戊行三十度至子为自行一宫初度次轮心则从均轮最近辛行六十度至丑若星在次轮之最逺壬或在次轮之最近癸则与次轮心丑同在一直线从地心甲计之当本天之寅其丙甲寅角二度三十七分三十秒为初均数而无次均数若星从次轮最逺壬厯癸行三百度至卯从地心甲计之当本天之辰其寅甲辰角即次均数乃用丑甲卯三角形求甲角此形有丑角一百二十度有卯丑半径一百九十二万九千四百八十有丑甲边一千零四十万六千九百八十九求得甲角八度二十一分三十三秒即辰寅弧为次均数与初均数寅丙弧二度三十七分三十秒相加得辰丙弧一十度五十九分零三秒为实行不及平行之度是为减差以减于平行而得实行也若均轮心从最髙戊厯己行三百三十度至己为自行十一宫初度次轮心则从均轮最近辛行一周复行三百度至午星从次轮最逺壬行六十度至未则初均数丙甲申角与丙甲寅角等次均数申甲酉角与寅甲辰角等两角相加之丙甲酉角亦与丙甲辰角等但为实行过于平行之度是为加差以加于平行而得实行也如均轮心从最髙戊行一百二十度至子为自行四宫初度次轮心则从均轮最近辛厯庚行二百四十度至丑若星在次轮之最逺壬或在次轮之最近癸则与次轮心丑同在一直线从地心甲计之当本天之寅其丙甲寅角四度四十九分四十六秒为初均数而无次均数若星从次轮最逺壬行四十五度至卯从地心甲计之当本天之辰其寅甲辰角即次均数乃用丑甲卯三角形求甲角此形有丑角一百三十五度有卯丑半径一百九十二万九千四百八十有丑甲边九百八十万六千一百四十四求得甲角六度五十七分四十九秒即辰寅弧为次均数与初均数寅丙弧四度四十九分四十六秒相减余辰丙弧二度零八分零三秒为实行过于平行之度是为加差以加于平行而得实行也若均轮心从最髙戊厯己行二百四十度至己为自行八宫初度次轮心则从均轮最近辛行一周复行一百二十度至午星从次轮最逺壬厯癸行三百一十五度至未则初均数丙甲申角与丙甲寅角等次均数申甲酉角与寅甲辰角等两角相减所余之丙甲酉角亦与丙甲辰角等但为实行不及平行之度是为减差以减于平行而得实行也御制厯象考成上编卷十一御制历象考成上编卷十二钦定四库全书御制厯象考成上编卷十二五星厯理四火星平行度用火星三次冲日求本轮均轮半径及最髙求初均数求次均数火星平行度测火星平行之法亦用前后两测与土木二星同新法厯书载古测定七十九平年又二十二日千分日之八百八十三或二万八千八百五十七日又千分日之八百八十三火星行次轮三十七周置中积二万八千八百五十七日又千分日之八百八十三为实星行次轮周数三十七为法除之得周率七百七十九日九十刻七分三十六秒二十七微零四纤一十九忽一十二芒乃以每周三百六十度为实周率七百七十九日九十刻七分三十六秒二十七微零四纤一十九忽一十二芒为法除之得二十七分四十一秒三十九微三十七纤四十三忽五十五芒为每日火星距太阳之行与每日太阳平行五十九分零八秒一十九微四十九纤五十一忽三十九芒相减余三十一分二十六秒四十微一十二纤零七忽四十四芒为每日火星平行经度既得每日之平行用乘法可得每年每月之平行用除法可得每时每分之平行以立表用火星三次冲日求本轮均轮半径及最髙测火星本轮半径法与土木二星同新法厯书载西人多録某于汉顺帝时推得两心差为本天半径十万分之二万一千八百六十一用其四分之三为本轮半径四分之一为均轮半径最髙在鹑首宫二十五度二十九分后因其数与天行不合又改两心差为本天半径十万分之二万分至明正徳间西人歌白泥复推得两心差为本天半径十万分之一万九千六百最髙在鹑火宫二十七度零一分相距一千三百八十四年而两次所推最髙相差三十一度三十二分因知每年最髙行一分二十二秒零一微万厯间西人第谷又测得两心差为本天半径千万分之一百八十五万五千本轮半径为一百四十八万四千均轮半径为三十七万一千最髙在鹑火宫二十八度五十九分二十四秒每年最髙行一分零七秒用其数推算均数与天行密合今仍用其数而述其测法如左假如第一次冲日日躔元枵宫一十八度五十八分三十八秒火星在鹑火宫一十八度五十八分三十八秒如甲第二次冲日日躔娵訾宫二十三度二十二分火星在鹑尾宫二十三度二十二分如乙第三次冲日日躔大梁宫一度火星在大火宫一度如丙第一次冲日距第二次冲日七百六十四日一十二时三十二分其实行相距三十四度二十三分二十二秒其平行相距四十度三十九分二十五秒第二次冲日距第三次冲日七百六十八日一十八时其实行相距三十七度三十八分其平行相距四十二度五十二分三十五秒乃用不同心圈立法算之任取戊㸃为心作己庚辛壬不同心圈则辛庚弧即第一次距第二次之平行度四十度三十九分二十五秒庚巳弧即第二次距第三次之平行度四十二度五十二分三十五秒爰从戊㸃过地心丁至圜周二界作一线为最髙线戊丁即两心差又引丙丁线至壬自壬至甲丁乙丁二线所割庚辛二㸃作壬辛壬庚二线自庚至辛又作庚辛线即成壬丁辛壬丁庚壬庚辛三三角形以求本天半径与两心差之比例先用壬丁辛三角形求壬辛边此形有壬角四十一度四十六分有丁角一百零七度五十八分三十八秒设丁壬边为一求得壬辛边一八八七七六二次用壬丁庚三角形求壬庚边此形有壬角二十一度二十六分一十七秒三十微有丁角一百四十二度二十二分设丁壬边为一求得壬庚边二一八九二六九末用壬庚辛三角形求庚角此形有壬辛边一八八七七六二有壬庚边二一八九二六九有壬角二十度一十九分四十二秒三十微求得庚角五十七度二十五分一十五秒倍之得一百一十四度五十分三十秒为辛壬弧与辛巳弧八十三度三十二分相加得一百九十八度二十二分三十秒为己辛壬弧于是以本天半径命为一各用八线表求其通弦则辛壬弧之通弦为一六八五二九六五己壬弧之通弦为一九七四三四二二乃用比例法变先设之丁壬边为同比例数以先得之辛壬边一八八七七六二与先设之丁壬边一之比即同于今所察之辛壬通弦一六八五二九六五与今所求之丁壬边之比而得丁壬边八九二七四八四又平分己壬弧于癸作戊癸线平分己壬通弦于子得子壬九八七一七一一内减去丁壬八九二七四八四余子丁九四四二二七又以己癸弧八十度四十八分四十五秒与九十度相减余九度一十一分一十五秒为戊己子角察其正弦得一五九六六五八为戊子乃用戊子丁勾股形以戊子为股子丁为勾求得戊丁弦一八五四九六一为两心差也求最髙之法亦用戊子丁直角三角形求丁角此形有三边有子直角求得丁角五十九度二十四分零三秒即第三次冲日火星距最髙丑㸃之度也求初均数火星之初均数授时厯名为盈缩差止用一表不分盈缩其最大者二十五度六一九七七九七一以周天三百六十度每度六十分约之得二十五度一十五分零五秒三十微冲合以外各段同用新法厯书最大之初均数为一十度三十四分二十秒惟星正当冲合之时止用此均数加减若在冲合前后仍有次均数之加减故此名初均数以别之如图甲为地心即本天心乙丙丁为本天之一弧丙甲半径为一千万戊己庚为本轮戊丙半径为一百四十八万四千戊为最髙庚为最卑辛壬癸为均轮辛戊半径为三十七万一千辛为最逺癸为最近本轮心循本天右旋自乙而丙而丁每日行三十一分二十六秒有余即火星经度均轮心循本轮左旋自戊而己而庚每日亦行三十一分二十六秒有余即自行引数次轮心则循均轮右旋自癸而壬而辛每日行一度零二分五十二秒有余为倍引数也如均轮心在本轮之最髙戊为初宫初度则次轮心在均轮之最近癸或均轮心从本轮最髙戊向已行半周至最卑庚为六宫初度则次轮心亦从均轮最近癸厯壬辛行一周复至癸从地心甲计之俱成一直线无平行实行之差故自行初宫初度及六宫初度俱无均数也如均轮心从本轮最髙戊行三十度至子为一宫初度则次轮心从均轮最近癸行六十度至丑从地心甲计之当本天之寅寅丙弧为实行不及平行之度乃用丙癸卯直角三角形求癸卯卯丙二边此形有卯直角有丙角三十度则癸角必六十度有癸丙边一百一十一万三千求得癸卯边五十五万六千五百卯丙边九十六万三千八百八十六以卯丙边与丙甲本天半径一千万相加得一千零九十六万三千八百八十六为卯甲边以癸卯边与丑癸通弦三十七万一千相加得九十二万七千五百为丑卯边于是用甲丑卯直角三角形求得甲角四度五十分零八秒即寅丙弧为自行一宫初度之初均数是为减差以减于平行而得实行也若均轮心从最髙戊向己厯庚行三百三十度至辰为十一宫初度则次轮心从均轮最近癸行一周复自最近癸歴壬辛行三百度至巳从地心甲计之当本天之午午丙弧与寅丙弧等故自行十一宫初度之初均数与一宫初度等但为实行过于平行之度是为加差以加于平行而得实行也用此法求得最髙后三宫之减差即得最髙前三宫之加差如均轮心从本轮最髙戊行一百二十度至未为四宫初度则次轮心从均轮最近癸厯壬辛行二百四十度至申从地心甲计之当本天之酉酉丙弧为实行不及平行之度乃用丙癸戌直角三角形求癸戌丙戌二边此形有戌直角有丙角六十度则癸角必三十度癸丙边为一百一十一万三千求得癸戌边九十六万三千八百八十六丙戌边五十五万六千五百以丙戌边与丙甲本天半径一千万相减余九百四十四万三千五百为戌甲边以癸戌边与申癸通弦六十四万二千五百九十相加得一百六十万零六千四百七十六为申戌边于是用甲申戌直角三角形求得甲角九度三十九分一十六秒即酉丙弧为自行四宫初度之初均数是为减差以减于平行而得实行也若均轮心从最髙戊向己厯庚行二百四十度至亥为八宫初度则次轮心从均轮最近癸行一周复自癸厯壬行一百二十度至子从地心甲计之当本天之丑丑丙弧与酉丙弧等故自行八宫初度之初均数与四宫初度等但为实行过于平行之度是为加差以加于平行而得实行也用此法求得最卑前三宫之减差即得最卑后三宫之加差求次均数火星之次均数生于次轮与土木二星同但其次轮半径有本天髙卑之差又有太阳髙卑之差髙则半径大卑则半径小无一定之数此则火星之所独异也新法厯书载西人多録某测得次轮半径为本天半径十万分之六万五千八百以推次均数不合天行其后西人第谷等累年密测方知次轮半径有髙卑之不同其法于太阳火星同在最卑时测得次轮最小之半径为本天半径千万分之六百三十万二千七百五十又于太阳在最卑火星在最髙时测得次轮半径为本天半径千万分之六百五十六万一千二百五十与最小之半径相较余二十五万八千五百此本天髙卑之大差也又于火星在最卑太阳在最髙时测得次轮半径为本天半径千万分之六百五十三万七千七百五十与最小之半径相较余二十三万五千此太阳髙卑之大差也既得此两髙卑之差则次轮由髙及卑之各半径皆可以比例而得之矣如图甲为地心即本天心乙丙丁为本天之一弧丙甲为本天半径一千万戊丙巳为本轮全径戊丙半径为一百四十八万四千戊为最髙己为最卑庚戊辛为均轮全径庚戊半径为三十七万一千庚为最逺辛为最近壬辛癸为次轮全径壬辛半径之数随时不同壬为最逺癸为最近本轮心从本天冬至度右旋为经度均轮心从本轮最髙戊左旋为引数次轮心从均轮最近辛右旋为倍引数星从次轮最逺壬右旋行距日之度如均轮心在本轮最髙戊为自行初宫初度次轮心在均轮最近辛合伏之时星在次轮之最逺壬冲太阳之时星在次轮之最近癸从地心甲计之与轮心同在一直线故无均数之加减若冲合以后星在次轮之左右而次均生矣如均轮心从最髙戊行三十度至子为自行一宫初度次轮心则从均轮最近辛行六十度至丑若星在次轮之最逺壬或在次轮之最近癸则与次轮心丑同在一直线从地心甲计之当本天之寅其丙甲寅角四度五十分零八秒为初均数而无次均数若星从次轮最逺壬厯癸行三百度至卯从地心甲计之当本天之辰其寅甲辰角即次均数乃用丑甲卯三角形求甲角此形有丑角一百二十度本时太阳在最髙后六十度火星均轮心在最髙后三十度卯丑次轮半径为六百七十二万零一百八十四有丑甲边一千一百万零三千零四十九求得甲角二十二度零三分二十七秒即辰寅弧为次均数与初均数寅丙弧四度五十分零八秒相加得辰丙弧二十六度五十三分三十五秒为实行不及平行之度是为减差以减于平行而得实行也若均轮心从最髙戊厯己行三百三十度至己为自行十一宫初度次轮心则从均轮最近辛行一周复行三百度至午星从次轮最逺壬行六十度至未则初均数丙甲申角与丙甲寅角等次均数申甲酉角与寅甲辰角等两角相加之丙甲酉角亦与丙甲辰角等但为实行过于平行之度是为加差以加于平行而得实行也如均轮心从最髙戊行一百二十度至子为自行四宫初度次轮心则从均轮最近辛厯庚行二百四十度至丑若星在次轮之最逺壬或在次轮之最近癸则与次轮心丑同在一直线从地心甲计之当本天之寅其丙甲寅角九度三十九分一十六秒为初均数而无次均数若星从次轮最逺壬行一百四十度至卯从地心甲计之当本天之辰其寅甲辰角即次均数乃用丑甲卯三角形求甲角此形有丑角四十度本时太阳在最髙前三十度火星均轮心在最卑前六十度卯丑次轮半径为六百五十八万六千六百三十三有丑甲边九百五十七万九千一百六十九求得甲角四十三度零二分三十二秒即辰寅弧为次均数与初均数寅丙弧九度三十九分一十六秒相减余辰丙弧三十三度二十三分一十六秒为实行过于平行之度是为加差以加于平行而得实行也若均轮心从最髙戊厯己行二百四十度至己为自行八宫初度次轮心则从均轮最近辛行一周复行一百二十度至午星从次轮最逺壬厯癸行二百二十度至未则初均数丙甲申角与丙甲寅角等次均数申甲酉角与寅甲辰角等两角相减所余之丙甲酉角亦与丙甲辰角等但为实行不及平行之度是为减差以减于平行而得实行也求火星髙卑差法命火星本轮全径为二千万为一率本天髙卑大差二十五万八千五百为二率火星自行距最卑之正矢为三率得四率为所求本天髙卑差又以太阳本轮全径为二千万为一率太阳髙卑大差二十三万五千为二率太阳自行距最卑之正矢为三率得四率为所求太阳髙卑差乃以次轮最小之半径六百三十万二千七百五十加所求本天髙卑差及太阳髙卑差即为本时次轮半径也御制厯象考成上编卷十二御制历象考成上编卷十三钦定四库全书御制歴象考成上编卷十三五星歴理五金星平行度用金星距太阳前后极远度求最髙及本轮均轮半径求初均数求次均数金星平行度金星之平行经度即太阳之平行经度盖金星之本轮心即太阳之本轮心故其行度同也至其在次轮周每日之平行亦用前后两测与土木二星同新法厯书载古测定七平年又三百六十四日千分日之六百六十七或二千九百一十九日又千分日之六百六十七金星行次轮五周置中积二千九百一十九日又千分日之六百六十七为实星行次轮周数五为法除之得周率五百八十三日八十九刻九分零五秒四十五微三十六纤乃以每周三百六十度为实周率五百八十三日八十九刻九分零五秒四十五微三十六纤为法除之得三十六分五十九秒二十五微五十二纤一十六忽四十四芒为每日金星在次轮周之平行既得每日之平行用乘法可得每年每月之平行用除法可得每时每分之平行以立表用金星距太阳前后极逺度求最髙及本轮均轮半径测金星两心差之法与土木火三星不同盖土木火三星各有平行能与太阳冲故测三次冲日之度即可得两心差及最髙所在金星即以太阳之平行为平行星绕太阳旋转不得与太阳冲故必测其距太阳极逺之度先得最髙所在而后得两心差其本轮均轮之半径方可次第定焉其法于金星辰见时逐日测之取其距太阳极逺之度夕见时亦逐日测之取其距太阳极逺之度但星距太阳极逺之度亦时时不同盖本天有髙卑平行近最髙则距地逺而角小平行近最卑则距地近而角大必择晨夕极逺度之相等者则其两平行距髙卑左右之度亦等爰以两平行所当宫度相加折半即最髙最卑线所当宫度然犹未能定其孰为最髙孰为最卑也乃再择晨见时或夕见时距太阳极逺之度以相较若平行所当宫度近最髙其相距极逺之度较小近最卑其相距极逺之度较大既得最髙而两心差可得矣新法厯书载西人多録某于汉顺帝阳嘉三年甲戌测得最髙在大梁宫二十五度两心差为本天半径十万分之二千一百三十取其四分之三为本轮半径四分之一为均轮半径因其数与天行不合又改两心差为本天半径十万分之四千一百四十八逮后西人第谷又于明万厯十三年乙酉测得最髙在实沈宫二十九度一十六分三十九秒每年最髙行一分二十二秒五十七微定两心差为本天半径千万分之三十二万零八百一十四本轮半径为二十三万一千九百六十二均轮半径为八万八千八百五十二用其数推算均数与天行密合今仍用其数而述其测法如左求最髙之法用晨夕两测取其平行实行之大差相等者用之假如第一次晨测得金星实行在娵訾宫八度二十三分四十七秒如甲太阳平行在降娄宫二十二度一十六分即金星之平行如乙甲乙弧四十三度五十二分一十三秒为平行实行之大差第二次夕测得金星实行在夀星宫二十五度三十分一十三秒如丙太阳平行在鹑尾宫一十一度三十八分即金星之平行如丁丁丙弧亦四十三度五十二分一十三秒为平行实行之大差两测平行实行之大差既等则最髙最卑线必在两平行宫度之中试取乙丁两平行相距之弧折半于戊从戊过地心己至庚作戊庚线即为最髙最卑线而不同心天之心必在此线之上乃于戊庚线上任取辛点为心作壬癸子丑不同心天复从辛点作壬辛丑辛两线与乙己丁巳平行即以壬丑两点各为心作两次轮切己甲线于寅切己丙线于卯第一次晨测时次轮心循不同心天行至壬以太阳平行计之当恒星天之乙故乙点为平行星循次轮周行至寅从地心己计之当恒星天之甲故甲点为实行甲乙相距之四十三度五十二分一十三秒即癸己寅角第二次夕测时次轮心循不同心天行至丑以太阳平行计之当恒星天之丁故丁点为平行星循次轮周行至卯从地心已计之当恒星天之丙故丙点为实行丁丙相距之四十三度五十二分一十三秒即子己卯角此癸己寅及子己卯两角之大小因平行距最髙之逺近而殊盖平行距最髙近则不同心天距地心之线长而角小平行距最髙逺则不同心天距地心之线短而角大也今两已角既相等则癸巳与子巳距地心之两线必等而乙点与丁点距最髙之度亦必等故以乙点之降娄宫二十二度一十六分与丁点之鹑尾宫一十一度三十八分相加折半得鹑首宫一度五十七分如戊其冲为星纪宫一度五十七分如庚得戊庚为最髙最卑之线也欲定其孰为最髙须再测之假如再用晨测得金星实行在星纪宫一十四度一十八分三十三秒如已太阳平行在娵訾宫初度如午巳午弧四十五度四十一分二十七秒为平行实行之大差试从辛点作辛未线与己午平行即以未点为心作次轮切己巳线于申次轮心循不同心天行至未以太阳平行计之当恒星天之午故午点为平行星循次轮周行至申从地心己计之当恒星天之已故已点为实行已午相距之四十五度四十一分二十七秒即酉己申角此前所测癸己寅角多一度四十九分一十四秒夫先测之平行乙点距鹑首宫戊点近而平行实行之差少是近最髙而差角小也后测之平行午点距鹑首宫戊点逺而平行实行之差多是逺最髙而差角大也然则鹑首宫戊点为最髙而星纪宫庚点为最卑可知矣求两心差之法亦用两测择其平行度一当最髙一当最卑而距太阳极逺者用之假如太阳平行在鹑首宫一度五十七分正当金星最髙之点如戊于时测得金星实行为鹑火宫一十六度二十二分四十五秒如甲其平行实行之差为四十四度二十五分四十五秒即甲巳戊角又于太阳平行在星纪宫一度五十七分亦正当金星最卑之点如庚于时测得金星实行为大火宫一十三度四十分零四秒如乙其平行实行之差为四十八度一十六分五十六秒即乙己庚角乃以戊点为心切己甲线于丙庚点为心切己乙线于丁各作一金星次轮又从戊点至丙庚点至丁作两半径即成己丙戊己丁庚两直角三角形用己丙戊直角三角形求戊己边此形有丙直角有己角四十四度二十五分四十五秒命戊丙半径为一求得戊巳边一四二八五一六三又用己丁庚直角三角形求己庚边此形有丁直角有己角四十八度一十六分五十六秒命庚丁半径为一求得己庚边一三三九七七五以戊己与己庚相加得戊庚二七六八二二三八为本天全径半之得戊辛或辛庚一三八四一一一九为本天半径辛庚半径内减去己庚一三三九七七五余辛巳四四四四四为两心差乃用比例法变先所得之本天半径为同比例数以先所得之本天半径一三八四一一一九与先所得之两心差四四四四四之比即同于今所设之本天半径一与今所得之两心差之比而得三二八一五为两心差也求初均数金星之初均数授时歴亦名盈缩差止用一表不分盈缩其最大者二度一三六三二一三八以周天三百六十度每度六十分约之得二度零九分二十二秒零六微新法厯书最大之初均数为一度五十分一十五秒四十㣲惟星在次轮周之行度正当最逺最近二点之时止用此均数加减若在最逺最近前后仍有次均数之加减故此名初均数以别之如图甲为地心即本天心乙丙丁为本天之一弧丙甲半径为一千万戊己庚为本轮戊丙半径为二十三万一千九百六十二戊为最髙庚为最卑辛壬癸为均轮辛戊半径为八万八千八百五十二辛为最逺癸为最近本轮心循本天右旋自乙而丙而丁每日行五十九分零八秒有余即金星经度均轮心循本轮左旋自戊而己而庚每日亦行五十九分零八秒有余即自行引数次轮心则循均轮右旋自癸而壬而辛每日行一度五十八分一十六秒有余为倍引数也如均轮心在本轮之最髙戊为初宫初度则次轮心在均轮之最近癸或均轮心从本轮最髙戊向己行半周至最卑庚为六宫初度则次轮心亦从均轮最近癸歴壬辛行一周复至癸从地心甲计之俱成一直线无平行实行之差故自行初宫初度及六宫初度俱无均数也如均轮心从本轮最髙戊行三十度至子为一宫初度则次轮心从均轮最近癸行六十度至丑从地心甲计之当本天之寅寅丙弧为实行不及平行之度乃用丙癸卯直角三角形求癸卯卯丙二边此形有卯直角有丙角三十度则癸角必六十度有癸丙边一十四万三十一百一十求得癸卯边七万一千五百五十五卯丙边一十二万三千九百三十七以卯丙边与丙甲本天半径一千万相加得一千零一十二万三千九百三十七为卯甲边以癸卯边与丑癸通弦八万八千八百五十二相加得一十六万零四百零七为丑卯边于是用甲丑卯直角三角形求得甲角五十四分三十秒即寅丙弧为自行一宫初度之初均数是为减差以减于平行而得实行也若均轮心从最髙戊向己厯庚行三百三十度至辰为十一宫初度则次轮心从均轮最近癸行一周复自最近癸厯壬辛行三百度至已从地心甲计之当本天之午午丙弧与寅丙弧等故自行十一宫初度之初均数与一宫初度等但为实行过于平行之度是为加差以加于平行而得实行也用此法求得最髙后三宫之减差即得最髙前三宫之加差如均轮心从本轮最髙戊行一百二十度至未为四宫初度则次轮心从均轮最近癸厯壬辛行二百四十度至申从地心甲计之当本天之酉酉丙弧为实行不及平行之度乃用丙癸戌直角三角形求癸戌丙戌二边此形有戌直角有丙角六十度则癸角必三十度癸丙边为一十四万三千一百一十求得癸戌边一十二万三千九百三十七丙戌边七万一千五百五十五以丙戌边与丙甲本天半径一千万相减余九百九十二万八千四百四十五为戌甲边以癸戌边与申癸通弦一十五万三千八百九十六相加得二十七万七千八百三十三为申戌边于是用甲申戌直角三角形求得甲角一度三十六分一十一秒即酉丙弧为自行四宫初度之初均数是为减差以减于平行而得实行也若均轮心从最髙戊向己厯庚行二百四十度至亥为八宫初度则次轮心从均轮最近癸行一周复自癸厯壬行一百二十度至子从地心甲计之当本天之丑丑丙弧与酉丙弧等故自行八宫初度之初均数与四宫初度等但为实行过于平行之度是为加差以加于平行而得实行也用此法求得最卑前三宫之减差即得最卑后三宫之加差求次均数金星之次均数亦生于次轮但星在次轮周之行度土木火三星皆自最逺起算金星则自平逺起算盖土木火三星之次轮径线与地心参直其次轮周之最逺㸃有分定星在次轮周又行距日度最逺即为合伏最近即为退冲故从最逺起算金星之次轮径线不与地心参直而与本轮髙卑线平行其径线逺地心之端为平逺近地心之端为平近理与太阴次轮径线与均轮径线平行者同盖太阴次轮之逺近以距本轮心言则与均轮径线平行金星次轮之逺近以距地心言则与髙卑线平行故最逺㸃无定分而平逺㸃有定分又金星之本轮即以太阳本轮心为心星在次轮周自行伏见度其合伏退合亦不定在逺近二㸃故从平逺起算惟次轮心正当髙卑线上则平逺㸃与最逺㸃合最髙后半周则平逺差而东最卑后半周则平逺差而西此两逺㸃之差即初均数然求次均数之法必以最逺㸃为起算之端故均轮心在最髙后半周初均数为减者则于伏见度内加初均数为星距次轮最逺之度均轮心在最卑后半周初均数为加者则于伏见度减去初均数为星距次轮最逺之度是金星在次轮周之行度虽自平逺起算而求次均数之法仍自最逺起算也新法厯书载西人多録某测得次轮半径为本天半径千万分之七百五十万九千八百其后西人第谷又改为本天半径千万分之七百二十二万四千八百五十今从之如图甲为地心即本天心乙丙丁为本天之一弧丙甲为本天半径一千万戊丙巳为本轮全径戊丙半径为二十三万一千九百六十二戊为最髙己为最卑庚戊辛为均轮全径庚戊半径为八万八千八百五十二庚为最逺辛为最近壬辛癸为次轮全径壬辛半径为七百二十二万四千八百五十壬为最逺癸为最近因均轮心在最髙故平逺点与最逺点合而壬亦即为平逺癸亦即为平近本轮心从本天冬至度右旋为经度均轮心从本轮最髙戊左旋为引数次轮心从均轮最近辛右旋为倍引数星从次轮平逺点右旋行伏见度如均轮心在本轮最髙戊为自行初宫初度次轮心在均轮最近辛星在次轮之最逺壬或在次轮之最近癸从地心甲计之与轮心同在一直线故无均数之加减过此二点则星在次轮周之左右而次均生矣如均轮心从最髙戊行六十度至子为自行二宫初度次轮心则从均轮最近辛行一百二十度至丑从地心甲计之当本天之寅其丙甲寅角一度三十四分四十九秒为初均数卯为平逺辰为平近壬为最逺癸为最近其平逺距最逺之卯丑壬角亦一度三十四分四十九秒与初均数丙甲寅角等如星从平逺卯行三百五十八度二十五分一十一秒正当最逺壬或从平逺卯行一百七十八度二十五分一十一秒正当最近癸则与次轮心丑同在一直线而无次均数若星从次轮平逺卯厯辰行三百二十度至已则于卯癸辰巳弧三百二十度加壬卯弧一度三十四分四十九秒得壬卯癸辰巳弧三百二十一度三十四分四十九秒为星距次轮最逺之度从地心甲计之当本天之午其寅甲午角即次均数乃用丑甲巳三角形求甲角此形有丑角一百四十一度三十四分四十九秒有己丑半径七百二十二万四千八百五十有丑甲边一千零七万五千三百八十七求得甲角一十五度五十五分二十七秒即午寅弧为次均数与初均数寅丙弧一度三十四分四十九秒相加得午丙弧一十七度三十分一十六秒为实行不及平行之度是为减差以减于平行而得实行也若均轮心从最髙戊厯己行三百度至未为自行十宫初度次轮心则从均轮最近辛行一周复行二百四十度至申星从次轮平逺卯行四十度至酉则初均数丙甲戌角与丙甲寅角等次均数戌甲亥角与寅甲午角等两角相加之丙甲亥角亦与丙甲午角等但为实行过于平行之度是为加差以加于平行而得实行也如均轮心从最髙戊行一百二十度至子为自行四宫初度次轮心则从均轮最近辛行二百四十度至丑从地心甲计之当本天之寅其丙甲寅角一度三十六分一十一秒为初均数卯为平逺辰为平近壬为最逺癸为最近其平逺距最逺之卯丑壬角亦一度三十六分一十一秒与初均数丙甲寅角等如星从平逺卯行三百五十八度二十三分四十九秒正当最逺壬或从平逺卯行一百七十八度二十三分四十九秒正当最近癸则与次轮心丑同在一直线而无次均数若星从次轮平逺卯行七十度至已则于卯巳弧七十度加壬卯弧一度三十六分一十一秒得壬卯巳弧七十一度三十六分一十一秒为星距次轮最逺之度从地心甲计之当本天之午其寅甲午角即次均数乃用丑甲巳三角形求甲角此形有丑角一百零八度二十三分四十九秒有己丑半径七百二十二万四千八百五十有丑甲边九百九十三万一千五百一十求得甲角二十九度一十八分三十六秒即午寅弧为次均数与初均数寅丙弧一度三十六分一十一秒相减余丙午弧二十七度四十二分二十五秒为实行过于平行之度是为加差以加于平行而得实行也若均轮心从最髙戊歴巳行二百四十度至未为自行八宫初度次轮心则从均轮最近辛行一周复行一百二十度至申星从次轮平逺卯行二百九十度至酉则初均数丙甲戌角与丙甲寅角等次均数戌甲亥角与寅甲午角等两角相减所余之丙甲亥角亦与丙甲午角等但为实行不及平行之度是为减差以减于平行而得实行也御制歴象考成上编卷十三御制历象考成上编卷十四钦定四库全书御制厯象考成上编卷十四五星厯理六水星平行度用水星距太阳前后极逺度求最髙及本轮均轮半径求初均数求次均数水星平行度水星之平行经度亦即太阳之平行经度其在次轮周每日之平行亦用前后两测与金星同新法厯书载古测定四十六平年又十二日十分日之四或一万六千八百零二日又十分日之四水星行次轮一百四十五周置中积一万六千八百零二日又十分日之四为实星行次轮周数一百四十五为法除之得周率一百一十五日八十四刻五分一十二秒五十一微一十五纤五十忽二十四芒乃以每周三百六十度为实周率一十一十五日八十四刻五分一十二秒五十一微一十五纤五十忽二十四芒为法除之得三度零六分二十四秒零六微五十九纤二十九忽二十二芒为每日水星在次轮周之平行既得毎日之平行用乘法可得每年每月之平行用除法可得毎时每分之平行以立表用水星距太阳前后极逺度求最髙及本轮均轮半径测水星两心差之法与金星同盖其行旋绕太阳不得与太阳冲故亦须测其距太阳前后极逺之度先得最髙所在而后得两心差也新法厯书载西人多録某于汉顺帝永和三年戊寅测得最髙在寿星宫一十度一十五分两心差为本天半径十万分之九千四百零七取其六分之五为本轮半径六分之一为均轮半径逮后西人第谷又于明万厯十三年乙酉测得最髙在析木宫初度一十分一十七秒每年最髙行一分四十五秒一十四微定两心差为本天半径千万分之六十八万二千一百五十五本轮半径为五十六万七千五百二十三均轮半径为一十一万四千六百三十二用其数推算均数与天行密合今仍用其数而述其测法如左求最髙之法用晨夕两测取其平行实行之大差相等者用之假如第一次晨测得水星实行在寿星宫一十度一十五分一十四秒如甲太阳平行在寿星宫二十九度三十二分即水星之平行如乙甲乙弧一十九度一十六分四十六秒为平行实行之大差第二次夕测得水星实行在星纪宫二十七度一十二分四十六秒如丙太阳平行在星纪宫七度五十六分即水星之平行如丁丁丙弧亦一十九度一十六分四十六秒为平行实行之大差两测平行实行之大差既等则最髙最卑线必在两平行宫度之中试取乙丁两平行相距之弧折半于戊从戊过地心己至庚作戊庚线即为最髙最卑线而不同心天之心必在此线之上乃于戊庚线上任取辛点为心作壬癸子丑不同心天复从辛点作壬辛丑辛两线与乙巳丁巳平行即以壬丑两点各为心作两次轮切己甲线于寅切己丙线于卯第一次晨测时次轮心循不同心天行至壬以太阳平行计之当恒星天之乙故乙点为平行星循次轮周行至寅从地心己计之当恒星天之甲故甲点为实行甲乙相距之一十九度一十六分四十六秒即癸巳寅角第二次夕测时次轮心循不同心天行至丑以太阳平行计之当恒星天之丁故丁点为平行星循次轮周行至卯从地心己计之当恒星天之丙故丙点为实行丁丙相距之一十九度一十六分四十六秒即子己卯角此癸巳寅及子己卯两角之大小因平行距最髙之逺近而殊盖平行距最髙近则不同心天距地心之线长而角小平行距最髙逺则不同心天距地心之线短而角大也今两已角既相等则癸巳与子巳距地心之两线必等而乙点与丁点距最髙之度亦必等故以乙点之夀星宫二十九度三十二分与丁点之星纪宫七度五十六分相加折半得析木宫三度四十四分如戊其冲为实沈宫三度四十四分如庚得戊庚为最髙最卑之线也欲定其孰为最髙须再测之假如再用晨测得水星实行在鹑首宫一十六度四十二分五十四秒如已太阳平行在鹑火宫六度三十分如午巳午弧一十九度四十七分零六秒为平行实行之大差试从辛点作辛未线与巳午平行即以未点为心作次轮切己巳线于申次轮心循不同心天行至未以太阳平行计之当恒星天之午故午点为平行星循次轮周行至申从地心己计之当恒星天之巳故巳点为实行巳午相距之一十九度四十七分零六秒即酉己申角比前所测癸巳寅角多三十分二十秒夫先测之平行乙点距析木宫戊点近而平行实行之差少是近最髙而差角小也后测之平行午点距析木宫戊点逺而平行实行之差多是逺最髙而差角大也然则析木宫戊点为最髙而实沈宫庚点为最卑可知矣求两心差之法亦用两测择其平行度一当最髙一当最卑而距太阳极逺者用之假如太阳平行在析木宫三度正当水星最髙之点如戊于时测得水星实行为析木宫二十三度四十八分三十二秒如甲其平行实行之差为二十度四十八分三十二秒即甲巳戊角又于太阳平行在实沈宫三度亦正当水星最卑之点如庚于时测得水星实行为大梁宫八度五十八分如乙其平行实行之差为二十四度零二分即乙己庚角乃以戊点为心切己甲线于丙庚点为心切己乙线于丁各作一水星次轮又从戊点至丙庚点至丁作两半径即成己丙戊己丁庚两直角三角形用己丙戊直角三角形求戊己边此形有丙直角有己角二十度四十八分三十二秒命戊丙半径为一求得戊巳边二八一四九三二又用己丁庚直角三角形求己庚边此形有丁直角有己角二十四度零二分命庚丁半径为一求得己庚边二四五五三八五以戊己与己庚相加得戊庚五二七二八八二为本天全径半之得戊辛或辛庚二六三五一四四一为本天半径辛庚半径内减去己庚三四五五三八五余辛巳一七九七五九一为两心差乃用比例法变先所得之本天半径为同比例数以先所得之本天半径二六三五一四四一与先所得之两心差一七九七五九一之比即同于今所设之本天半径一与今所得之两心差之比而得六八二一六为两心差也求初均数水星之初均数授时厯亦名盈缩差止用一表不分盈缩其最大者二度二八六一四八四七以周天三百六十度每度六十分约之得二度一十五分一十一秒五十一微新法厯书最大之初均数为三度三十四分二十秒二十三微惟星在次轮周之行度正当最逺最近二点之时止用此均数加减若在最逺最近前后仍有次均数之加减故此名初均数以别之如图甲为地心即本天心乙丙丁为本天之一弧丙甲半径为一千万戊己庚为本轮戊丙半径为五十六万七千五百二十三戊为最髙庚为最卑辛壬癸为均轮辛戊半径为一十一万四千六百三十二辛为最逺癸为最近本轮心循本天右旋自乙而丙而丁每日行五十九分零八秒有余即水星经度均轮心循本轮左旋自戊而己而庚每月亦行五十九分零八秒有余即自行引数次轮心则循均轮右旋自辛而壬而癸每日行二度五十七分有余为三倍引数也如均轮心在本轮之最髙戊为初宫初度则次轮心在均轮之最逺辛或均轮心从本轮最髙戊向己行半周至最卑庚为六宫初度则次轮心亦从均轮最逺辛歴壬癸行一周至辛复自辛歴壬行半周至最近癸从地心甲计之俱成一直线无平行实行之差故自行初宫初度及六宫初度俱无均数也如均轮心从本轮最髙戊行三十度至子为一宫初度则次轮心从均轮最逺辛行九十度至丑从地心甲计之当本天之寅寅丙弧为实行不及平行之度乃用丙子丑三角形求丙角及丑丙边此形有子角九十度有子丙本轮半径五十六万七千五百二十三有丑子均轮半径一十一万四千六百三十二求得丙角一十一度二十五分一十秒丑丙边五十七万八千九百八十五以丙角一十一度二十五分一十秒与子丙庚角一百五十度相加得丑丙庚角一百六十一度二十五分一十秒于是用丑丙甲三角形求甲角此形有丙角一百六十一度二十五分一十秒有丑丙边五十七万八千九百八十五有丙甲本天半径一千万求得甲角一度零七秒即寅丙弧为自行一宫初度之初均数是为减差以减于平行而得实行也若均轮心从最髙戊向己歴庚行三百三十度至卯为十一宫初度则次轮心从均轮最逺辛行二周复自最逺辛歴壬癸行二百七十度至辰从地心甲计之当本天之己巳丙弧与寅丙弧等故自行十一宫初度之初均数与一宫初度等但为实行过于平行之度是为加差以加于平行而得实行也用此法求得最髙后三宫之减差即得最髙前三宫之加差如均轮心从本轮最髙戊行一百三十五度至午为四宫一十五度则次轮心从均轮最逺辛歴壬癸行一周复行四十五度至未从地心甲计之当本天之申申丙弧为实行不及平行之度乃用丙午未三角形求丙角及丙未边此形有午角一百三十五度有丙午本轮半径五十六万七千五百二十三有午未均轮半径一十一万四千六百三十二求得丙角七度零七分二十五秒丙未边六十五万三千六百三十四以丙角七度零七分二十五秒与午丙庚角四十五度相加得未丙庚角五十二度零七分二十五秒于是用未丙甲三角形求甲角此形有丙角五十二度零七分二十五秒有丙未边六十五万三千六百三十四有丙甲本天半径一千万求得甲角三度零四分三十六秒即申丙弧为自行四宫一十五度之初均数是为减差以减于平行而得实行也若均轮心从最髙戊向已歴庚行二百二十五度至酉为七宫一十五度则次轮心从均轮最逺辛行一周复自辛歴壬癸行三百一十五度至戌从地心甲计之当本天之亥亥丙弧与申丙弧等故自行七宫一十五度之初均数与四宫一十五度等但为实行过于平行之度是为加差以加于平行而得实行也用此法求得最卑前三宫之减差即得最卑后三宫之加差求次均数求水星次均数之理与金星同新法厯书载西人多録某测得次轮半径为本天半径十万分之三万五千七百二十其后西人第谷又改为本天半径千万分之三百八十五万今从之如图甲为地心即本天心乙丙丁为本天之一弧丙甲为本天半径一千万戊丙巳为本轮全径戊丙半径为五十六万七千五百二十三戊为最髙己为最卑庚戊辛为均轮全径庚戊半径为一十一万四千六百三十二庚为最逺辛为最近壬庚癸为次轮全径壬庚半径为三百八十五万壬为最逺癸为最近因均轮心在最髙故平逺点与最逺点合而壬亦即为平逺癸亦即为平近本轮心从本天冬至度右旋为经度均轮心从本轮最髙戊左旋为引数次轮心从均轮最逺庚右旋为三倍引数星从次轮平远点右旋行伏见度如均轮心在本轮最髙戊为自行初宫初度次轮心在均轮最逺庚星在次轮之最逺壬或在次轮之最近癸从地心甲计之与轮心同在一直线故无均数之加减过此二点则星在次轮周之左右而次均生矣如均轮心从最髙戊行六十度至子为自行二宫初度次轮心则从均轮最逺庚行一百八十度至辛从地心甲计之当本天之丑其丙甲丑角二度一十一分四十七秒为初均数寅为平逺卯为平近壬为最逺癸为最近其平逺距最逺之寅辛壬角亦二度一十一分四十七秒与初均数丙甲丑角等加星从平逺寅行三百五十七度四十八分一十三秒正当最逺壬或从平逺寅行一百七十七度四十八分一十三秒正当最近癸则与次轮心辛同在一直线而无次均数若星从次轮平逺寅歴卯行三百三十度至辰则于寅癸卯辰弧三百三十度加壬寅弧二度一十一分四十七秒得壬寅癸卯辰弧三百三十二度一十一分四十七秒为星距次轮最逺之度从地心甲计之当本天之己其丑甲巳角即次均数乃用辛甲辰三角形求甲角此形有辛角一百五十二度一十一分四十七秒有辰辛半径三百八十五万有辛甲边一千零二十三万三千九百六十五求得甲角七度三十分零二秒即己丑弧为次均数与初均数丑丙弧二度一十一分四十七秒相加得己丙弧九度四十一分四十九秒为实行不及平行之度是为减差以减于平行而得实行也若均轮心从最髙戊歴己行三百度至午为自行十宫初度次轮心则从均轮最逺庚行二周复行一百八十度至辛星从次轮平逺寅行三十度至未则初均数丙甲申角与丙甲丑角等次均数申甲酉角与丑甲巳角等两角相加之丙甲酉角亦与丙甲巳角等但为实行过于平行之度是为加差以加于平行而得实行也如均轮心从最髙戊行一百一十度至子为自行三宫二十度次轮心则从均轮最逺庚行三百三十度至丑从地心甲计之当本天之辰其丙甲辰角三度三十四分二十六秒为初均数寅为平逺卯为平近壬为最逺癸为最近其平逺距最逺之寅丑壬角亦三度三十四分二十六秒与初均数丙甲辰角等如星从平逺寅行三百五十六度二十五分三十四秒正当最逺壬或从平逺寅行一百七十六度二十五分三十四秒正当最近癸则与次轮心丑同在一直线而无次均数若星从次轮平逺寅行二百度至巳则于寅癸卯巳弧二百度加壬寅弧三度三十四分二十六秒得壬寅癸卯巳弧二百零三度三十四分二十六秒为星距次轮最逺之度从地心甲计之当本天之午其辰甲午角即次均数乃用丑甲巳三角形求甲角此形有丑角二十三度三十四分二十六秒有己丑半径三百八十五万有丑甲边九百七十三万七千零一十九求得甲角一十三度五十五分四十四秒即午辰弧为次均数与初均数辰丙弧三度三十四分二十六秒相加得午丙弧一十七度三十分一十秒为实行不及平行之度是为减差以减于平行而得实行也若均轮心从最髙戊歴己行二百五十度至未为自行八宫十度次轮心则从均轮最远庚行二周复行三十度至申星从次轮平远寅行一百六十度至酉则初均数丙甲戌角与丙甲辰角等次均数戌甲亥角与辰甲午角等两角相加之丙甲亥角亦与丙甲午角等但为实行过于平行之度是为加差以加于平行而得实行也御制厯象考成上编卷十四御制历象考成上编卷十五钦定四库全书御制厯象考成上编卷十五五星厯理七五星交周土木火三星纬度金水二星纬度五星伏见五星视差五星交周五星交周名义虽与太隂同而其行之顺逆实相反也然而本道与黄道交周土木火三星有之而金水二星则无何也土木火三星各有本道与黄道斜交其自黄道南过黄道北之㸃亦为正交自黄道北过黄道南之㸃亦为中交自交而后便生距度此本道与黄道相距所生之纬度也若夫金水二星则皆以黄道为本道因无二道之交㸃故亦无二道相距之纬度也其所以又有纬度者由于次轮之面不与本道平行星行次轮周凡离本道者皆生纬度此又非独金水二星为然即土木火三星亦然也是故土木火三星本道与黄道相交之两㸃仍名之曰交周自两交㸃过地心作径线名之曰交线自两交之中过地心作径线名之曰大距线其次轮面之东西径线恒当本道之平面而与交线平行者曰枢线次轮面之南北径线恒与本道斜交而与黄道平行者曰次轮大距线其枢线之两端恒与本道相当遂成两交㸃今名之曰次交㸃而金水二星次轮面之东西径线亦曰枢线南北径线亦曰次轮大距线其枢线之两端亦与本道相当今亦名之曰次交㸃而与枢线平行之本道径线仍名之曰交线交线之两端仍名之曰交周又土木火三星之次轮面不与本道平行而金水二星之次轮面亦不与本道平行此五星之所同次轮心行至本道之两交㸃则枢线与交线合次轮心行至本道两交之中星又行至次轮两交㸃之中则纬度极大故五星之交周㸃即纬度起算之端也新法厯书载崇祯元年戊辰土星正交在鹑首宫二十度四十一分五十二秒中交在星纪宫二十度四十一分五十二秒每年交行四十一秒五十三微本天与黄道相交之角为二度三十一分木星正交在鹑首宫七度零九分零八秒中交在星纪宫七度零九分零八秒每年交行一十三秒三十六微本天与黄道相交之角为一度一十九分四十秒火星正交在大梁宫一十七度零二分二十九秒中交在大火宫一十七度零二分二十九秒每年交行五十二秒五十七微本天与黄道相交之角为一度五十分金星正交恒距最髙一十六度在实沈宫一十四度一十六分零六秒中交在析木宫一十四度一十六分零六秒每年交行一分二十二秒五十七微水星正交恒与最卑同在实沈宫一度二十五分四十二秒中交在析木宫一度二十五分四十二秒每年交行一分四十五秒一十四微至于金水二星之次轮面与黄道相交之角则未载其数今按其纬度表推之金星次轮面交黄道之角为三度二十九分水星次轮心在正交当黄道北之角为五度零五分一十秒当黄道南之角为六度三十一分零二秒次轮心在中交当黄道北之角为六度一十六分五十秒当黄道南之角为四度五十五分三十二秒次轮心在两交之中当黄道南北之角皆五度四十分夫五星之次轮面斜交本道其交角宜相等而轮心南北之角为交错之角其度尤宜相等惟水星独不等或因水星近日逼于阳光低昻不定亦未可知然其体甚微且不数见于其应见时谨候之随见即𨼆无从测騐以得其确准也土木火三星交周如甲为地心乙丙丁戊为黄道乙巳丁庚为星本道丙巳戊庚为过二极经圏星本道之乙巳丁半周在黄道北丁庚乙半周在黄道南乙为正交丁为中交己丙与戊庚为大距当乙丁二交角土星为二度三十一分木星为一度一十九分四十秒火星为一度五十分乙丁为交线己庚为大距线辛壬癸子为次轮其面与本道斜交而与黄道平行辛壬癸半周在本道南癸子辛半周在本道北其辛癸径线恒当本道之平面而与乙丁交线平行今名之曰枢线枢线之辛癸两端自地心甲视之恒当本道故与本道成两交点今名之曰次交点辛为次轮正交癸为次轮中交其壬子径线恒与本道面斜交若与本道面平行作丑寅线则壬己丑及寅巳子诸角即次轮面与本道面斜交之角与二道之交角等其壬子二点距本道最大故壬子线今名之曰次轮大距线次轮心在本道乙丁两交点则无本道距黄道之纬度次轮心在己或在庚则本道距黄道之纬度极大星在次轮辛癸两交点则无星距本道之纬度星在壬或在子则星距本道之纬度极大然星距次轮两交之度实由次轮心距木道两交之度而知盖土木火三星行次轮周皆自合伏起算而合伏距次轮正交之度即与次轮心距本道正交之度等试自地心过次轮心作夘辰逺近线夘为合伏时星当本道视线点辰为退冲时星当本道视线点次轮心行至本道正交乙则合伏所当本道视线夘点与次轮正交辛点合次轮心行至本道中交丁则合伏所当本道视线夘点与次轮中交癸点合次轮心行至本道大距己距正交乙九十度则合伏所当本道视线夘点距次轮正交辛点亦九十度次轮心行至本道大距庚距中交丁九十度则合伏所当本道视线夘点距次轮中交癸点亦九十度若次轮心距本道正交乙行四十五度至己则合伏所当本道视线夘点距次轮正交辛点亦四十五度是知次轮心距本道正交之度即合伏距次轮正交之度以星距合伏之度与次轮心距本道正交之度相加即得星距次轮正交之度故本道之乙丁两交点为纬度起算之端也金水二星交周如甲为地心乙丙丁戊为星本道即黄道丙戊为过黄极经圈本道与黄道既为一体故无二道之交亦无相距之纬辛壬癸子为次轮与黄道斜交辛壬癸半周在黄道北癸子辛半周在黄道南其辛癸径线恒当黄道之平面任次轮心在黄道之何处其辛癸径线皆相为平行今亦名之曰枢线枢线之辛癸两端自地心甲视之恒当黄道故与黄道成两交点今亦名之曰次交点辛为次轮正交癸为次轮中交其壬子径线恒与黄道面斜交若与黄道面平行作丑寅线则丑丙壬及寅丙子诸角即次轮面与黄道面斜交之角其壬子二点距黄道最大故壬子线今亦名之曰次轮大距线星在次轮辛癸两交点则无星距黄道之纬度星在壬或在子则星距黄道之纬度极大然金水二星行次轮周自平逺起算而求次均与纬度皆自最逺起算其距次交点之度无由而知故与枢线平行作乙丁径线亦名曰交线又自地心过次轮心作夘辰逺近线夘为最逺时星当本道视线点辰为最近时星当本道视线点次轮心行至交线乙则最逺所当本道视线夘点与次轮正交辛点合次轮心行至交线丁则最逺所当本道视线夘点与次轮中交癸点合次轮心距交线乙行九十度至丙则最逺所当本道视线夘点距次轮正交辛点亦九十度次轮心距交线丁行九十度至戊则最逺所当本道视线夘点距次轮中交癸点亦九十度若次轮心距交线乙行四十五度至己则最逺所当本道视线夘点距次轮正交辛点亦四十五度故乙点亦命为正交下点亦命为中交丙戊二点亦命为大距所以纪次轮最逺距次交点之度而为纬度起算之端其实无本道之交周点也土木火三星纬度土木火三星纬度之原有四一由本道与黄道斜交本轮心循本道右旋均轮次轮亦随之而右旋次轮心虽不在本道然当本道之平面自地心计之与在本道等若次轮心适当二道之交则无纬度距交渐逺则纬度渐大今名之曰初纬乃初经度所当本道距黄道之纬度即次轮心距黄道之纬度也一由星循次轮周行其经度既因次均数之加减而不同于初经则纬度亦不同于初纬今名之曰实纬乃实经度所当本道距黄道之纬度也一由次轮面与本道斜交而与黄道平行半周在本道南半周在本道北又生纬度今名之曰次纬乃星距本道之纬度也一由纬度之角生于地心而次纬之角却生于次轮心必求得次纬当地心之角与实纬相加减方为星距黄道之纬度今名之曰视纬乃自地心作视线所得之真纬度也然如此立法则甚繁且实纬与黄道成直角而次纬却与本道成直角亦难于加减入算况次轮面与黄道平行星距地心之逺近虽不等而距黄道之逺近必与次轮心距黄道之逺近等夫既有次轮心距黄道之弧即可得星距黄道之边再有星距地心之边即可得视纬之角又不必以实纬与次纬相加减而得之也故今立法惟以次轮心距本道正交之度求得初纬即以次轮心距地心线与初纬之正弦为比例而得星距黄道线又以星距合伏之度用三角形法求得星当黄道视线㸃距地心之逺与星距黄道线为比例而得视纬度要之初纬度小星在合伏前后则距地心逺而视纬度愈小初纬度大星又在退冲前后则距地心近而视纬度愈大也新法厯书载西人第谷测得次轮心在两交之中星又在次轮最近其视纬极大土星北纬为二度四十八分南纬为二度四十九分木星北纬为一度三十八分南纬为一度四十分火星北纬为四度三十一分南纬为六度四十七分如图甲为地心乙丙丁戊为黄道乙巳丁庚为星本道丙巳戊庚为过二极经圈星本道之乙巳丁半周在黄道北丁庚乙半周在黄道南乙为正交丁为中交辛壬癸子为次轮次轮心所当宫度为初经度如次轮心行至正交乙或中交丁则无初纬度次轮心距本道正交乙行九十度至己或距本道中交丁行九十度至庚则己丙或庚戊为初纬度即大距度若次轮心距本道正交乙行四十五度至己则己年为初纬度当己甲午角其法以乙巳九十度之正弦与己丙大距度正弦之比即同于乙巳距交四十五度之正弦与巳午距纬度正弦之比也又如次轮心距本道正交乙行九十度至己星行至次轮中交癸当本道之未则未为实经度未申为实纬度当未甲申角其法亦以丁巳九十度之正弦与己丙大距度正弦之比即同于丁未距交度之正弦与未申距纬度正弦之比也又如次轮心距本道正交乙行九十度至己星合伏时所当本道视线夘距次轮正交辛亦九十度其实经度仍当本道之己则己甲丙角为初纬度亦即实纬度然次轮面与本道斜交自地心计之星虽与夘辰逺近线参直而星实在壬低于夘点之下壬巳夘角为次纬度壬酉线为星距本道视线之逺其当地心之角为己甲壬角与实纬己甲丙角相减余壬甲丙角乃为视纬度也又如次轮心距本道正交乙行九十度至己星退冲时则当本道视线辰其实经度仍当本道之己则己甲丙角为初纬度亦即实纬度然次轮面与本道斜交自地心计之星虽与夘辰逺近线参直而星实在子昻于辰点之上子己辰角为次纬度子戌线为星距本道视线之逺其当地心之角为子甲巳角与实纬己甲丙角相加得子甲丙角乃为视纬度也今立求视纬法先求初纬即求视纬而不用求实纬及次纬焉盖次轮面与黄道平行星距黄道视线之逺近必与次轮心距黄道之逺近等如次轮心行至本道正交乙或中交丁其壬子次轮大距线正当黄道自地心视之则辛壬癸子次轮面与壬子次轮大距线合任星在次轮周之何处无初纬亦无视纬如次轮心行至本道大距己或本道大距庚其壬子次轮大距线与丙戊黄道径线平行而辛壬癸子次轮面亦与壬子大距线平行任星在次轮周之何处其距黄道视线之逺近皆与轮心距黄道之逺近等惟求得星当黄道视线点距地心之逺与星距黄道之逺近为比例即得视纬之角其法甚便也如次轮心距本道正交乙行九十度至己则己甲丙角为初纬星在合伏壬求视纬则以本天半径与初纬己丙弧正弦之比即同于己甲次轮心距地心与己亥之比而得己亥与壬干等为星距黄道视线之逺又以本天半径与初纬己丙弧余弦之比即同于己甲次轮心距地心与亥甲之比而得亥甲其干亥一段即与壬巳次轮半径等以干亥与亥甲相加得干甲为星当黄道视线点距地心之逺乃以干甲与壬干之比即同于半径全数与壬甲干角正切之比而得壬甲干角为星在合伏壬之视纬度也如星在退冲子则星距黄道视线之逺为子坎仍与己亥等而亥坎亦与己子次轮半径等以亥坎与亥甲相减余坎甲为星当黄道视线点距地心之逺乃以坎甲与子坎之比即同于半径全数与子甲坎角正切之比而得子甲坎角为星在退冲子之视纬度也如次轮心距本道正交乙行九十度至己则己甲丙角为初纬星距合伏壬行六十度至艮其距黄道视线之逺为艮震与己亥等今所求之视纬即艮甲震角艮甲为星距地心之逺震甲为星当黄道视线点距地心之逺艮巽为艮壬弧六十度之正弦与震离等巽己为艮壬弧六十度之余弦与离亥等而㢲离亦与己亥等故以半径全数与六十度正弦之比即同于艮己次轮半径与艮巽次轮六十度正弦之比而得艮巽又以半径全数与六十度余弦之比即同于艮己次轮半径与巽己次轮六十度余弦之比而得巽己又以半径全数与初纬己丙弧余弦之比即同于己甲次轮心距地心与亥甲之比而得亥甲其离亥一段原与巽己等以离亥与亥甲相加得离甲乃用震离甲勾股形求震甲离甲为股震离为勾求得震甲弦为星当黄道视线点距地心之逺于是以震甲与艮震之比即同于半径全数与艮甲震角正切之比而得艮甲震角为星距合伏六十度艮之视纬度也如次轮心距本道正交乙行四十五度至己则先求得己甲午角为初纬又与甲午黄道径线平行作坤兑线即知合伏时星在坤低于夘辰逺近线之下退冲时星在兑昻于夘辰逺近线之上如星在合伏坤则以本天半径与初纬己午弧正弦之比即同于己甲次轮心距地心与己亥之比而得己亥与坤干等为星距黄道视线之逺又以本天半径与初纬己午弧余弦之比即同于己甲次轮心距地心与亥甲之比而得亥甲其干亥一段即与坤己次轮半径等以干亥与亥甲相加得干甲为星当黄道视线点距地心之逺乃以干甲与坤干之比即同于半径全数与坤甲干角正切之比而得坤甲干角为星在合伏坤之视纬度也如星在退冲兑则星距黄道视线之逺为兑坎仍与己亥等而亥坎亦与巳兑次轮半径等以亥坎与亥甲相减余坎甲为星当黄道视线点距地心之逺乃以坎甲与兑坎之比即同于半径全数与兑甲坎角正切之比而得兑甲坎角为星在退冲兑之视纬度也如次轮心距本道正交乙行四十五度至己则己甲午角为初纬星过退冲兑行七十度至艮其距黄道视线之逺为艮震与己亥等今所求之视纬即艮甲震角艮甲为星距地心之逺震甲为星当黄道视线点距地心之逺艮巽为艮兑弧七十度之正弦与震离等巽己为艮兑弧七十度之余弦与离亥等而巽离亦与己亥等故以半径全数与七十度正弦之比即同于艮己次轮半径与艮巽次轮七十度正弦之比而得艮巽又以半径全数与七十度余弦之比即同于艮己次轮半径与巽己次轮七十度余弦之比而得巽己又以半径全数与初纬己午弧余弦之比即同于己甲次轮心距地心与亥甲之比而得亥甲其离亥一段原与巽己等以离亥与亥甲相减余离甲乃用震离甲勾股形求震甲离甲为股震离为勾求得震甲弦为星当黄道视线点距地心之逺于是以震甲与艮震之比即同于半径全数与艮甲震角正切之比而得艮甲震角为星过退冲七十度艮之视纬度也又求合伏退冲视纬㨗法不用求星距黄道视线及星当黄道视线点距地心之逺即以初纬度与次轮心距地心及次轮半径为三角形算之如次轮心在本道大距己星在合伏壬求视纬则用壬巳甲三角形此形有己甲次轮心距地心有壬巳次轮半径有己角为初纬壬巳夘角之外角求得甲壬己角与壬甲丙角等即星在合伏壬之视纬度也如星在退冲子求视纬则用子巳甲三角形此形有己甲次轮心距地心有己子次轮半径有己角为初纬角求得己子甲角与半周相减余甲子丑角与子甲丙角等即星在退冲子之视纬度也金水二星纬度金水二星纬度生于次轮本无初纬实纬盖因其本道即黄道本轮心循黄道右旋均轮次轮亦随之而右旋次轮心虽不在黄道然当黄道之平面自地心计之与在黄道等故无初纬星循次轮周行其实行所当本道经度亦即黄道度故无实纬也其次轮与黄道斜交半周在南半周在北乃生纬度今亦名之曰次纬次纬当地心之角即星距黄道之纬度今亦名之曰视纬今立法先以星距次轮正交之度求得次纬即以次轮半径与次纬之正弦为比例而得星距黄道线又以星距次轮最逺之度用三角形法求得星当黄道视线点距地心之逺与星距黄道线为比例而得视纬度要之次纬度小星在最逺前后则距地心逺而视纬度愈小次纬度大星又在最近前后则距地心近而视纬度愈大也新法厯书载西人第谷测得次轮心在两交之中星在次轮最近其纬度极大金星为九度零二分水星为三度三十三分如图甲为地心乙丙丁戊为星本道即黄道丙戊为过黄极经圈辛壬癸子为次轮次轮心所当宫度为初经度即黄道度故无初纬度也如次轮心距本道正交乙行九十度至丙星行至次轮正交辛当本道之己则己为实经度亦即黄道度故亦无实纬度也又如次轮心距本道正交乙行九十度至丙星在次轮最逺时所当本道视线夘距次轮正交辛亦九十度然次轮面与本道斜交自地心计之星虽与夘辰逺近线参直而星实在壬昻于夘点之上壬丙夘角为次纬度壬午线为星距黄道视线之逺其当地心之角为壬甲午角即视纬度也又如次轮心距本道正交乙行九十度至丙星在次轮最近时则当本道视线辰然次轮面与本道斜交自地心计之星虽与夘辰逺近线参直而星实在子低于辰点之下子丙辰角为次纬度子未线为星距黄道视线之逺其当地心之角为子甲未角即视纬度也今立求视纬法先求次纬如次轮心距本道正交乙行九十度至丙星在次轮最逺壬则次轮面与本道斜交之壬丙夘角即次纬以半径全数与壬丙夘角正弦之比即同于壬丙次轮半径与壬午之比而得壬午为星距黄道视线之逺又以半径全数与壬丙夘角余弦之比即同于壬丙次轮半径与午丙之比而得午丙与丙甲次轮心距地心相加得午甲为星当黄道视线点距地心之逺乃以午甲与壬午之比即同于半径全数与壬甲午角正切之比而得壬甲午角即星在次轮最逺壬之视纬度也如星在次轮最近子则次轮面与本道斜交之子丙辰角为次纬以半径全数与子丙辰角正弦之比即同于子丙次轮半径与子未之比而得子未为星距黄道视线之逺又以半径全数与子丙辰角余弦之比即同于子丙次轮半径与未丙之比而得未丙与丙甲次轮心距地心相减余未甲为星当黄道视线点距地心之逺仍以未甲与子未之比即同于半径全数与子甲未角正切之比而得子甲未角为星在次轮最近子之视纬度也如次轮心距本道正交乙行九十度至丙星距次轮最逺壬行三十度至申则以星距最逺壬申弧三十度与最逺距次轮正交辛壬弧九十度相加得辛申弧一百二十度为星距次轮正交度与半周相减余申癸弧六十度为星距次轮中交度先求次纬以半径全数与次轮面斜交本道之壬丙夘角正弦之比即同于距交申癸弧之正弦与次纬申丙酉角正弦之比而得申丙酉角为次纬度复以半径全数与次纬申丙酉角正弦之比即同于申丙次轮半径与申酉之比而得申酉为星距黄道视线之逺今所求之视纬即申甲酉角申甲为星距地心之逺酉甲为星当黄道视线点距地心之逺申戌为壬申弧三十度之正弦与酉亥等戌丙为壬申弧三十度之余弦而戌亥亦与申酉等故以半径全数与三十度正弦之比即同于申丙次轮半径与申戌次轮三十度正弦之比而得申戌又以半径全数与三十度余弦之比即同于申丙次轮半径与戌丙次轮三十度余弦之比而得戌丙又以半径全数与次轮逺近线斜交本道逺近线之壬丙夘角余弦之比即同于戌丙与亥丙之比而得亥丙与丙甲次轮心距地心相加得亥甲乃用酉亥甲勾股形求酉甲亥甲为股酉亥为勾求得酉甲弦为星当黄道视线点距地心之逺于是以酉甲与申酉之比即同于半径全数与申甲酉角正切之比而得申甲酉角为星距次轮最逺三十度申之视纬度也如次轮心距本道正交乙行一百五十度至干则次轮最逺所当本道视线夘点距次轮正交辛亦一百五十度而距次轮中交癸即三十度然次轮面与本道斜交最逺时星在坎昻于夘辰逺近线之上最近时星在艮低于夘辰逺近线之下如星在最逺坎则先以半径全数与次轮面斜交本道之壬干丑角正弦之比即同于最逺距交坎癸弧之正弦与最逺距黄道视线之正弦之比而得坎干夘角为次轮逺近线与本道逺近线斜交之角即次纬度以半径全数与坎干夘角正弦之比即同于坎干次轮半径与坎震之比而得坎震为星距黄道视线之逺又以半径全数与坎干夘角余弦之比即同于坎干次轮半径与震干之比而得震干与干甲次轮心距地心相加得震甲为星当黄道视线点距地心之逺乃以震甲与坎震之比即同于半径全数与坎甲震角正切之比而得坎甲震角即星在次轮最逺坎之视纬度也如星在次轮最近艮则次轮逺近线与本道逺近线斜交之艮干辰角即次纬度以半径全数与艮干辰角正弦之比即同于艮干次轮半径与艮巽之比而得艮巽为星距黄道视线之逺又以半径全数与艮干辰角余弦之比即同于艮干次轮半径与巽干之比而得巽干与干甲次轮心距地心相减余巽甲为星当黄道视线点距地心之逺乃以巽甲与艮巽之比即同于半径全数与艮甲巽角正切之比而得艮甲巽角为星在次轮最近艮之视纬度也如次轮心距本道正交乙行一百五十度至干星距次轮最逺坎行一百五十五度过最近艮一十五度至离则以星距最逺坎艮离弧一百九十五度与最逺距次轮正交辛壬坎弧一百五十度相加得三百四十五度为星距次轮正交度而距次轮正交前即一十五度先求次纬以半径全数与次轮面斜交本道之子干寅角正弦之比即同于距交离辛弧之正弦与次纬离干坤角正弦之比而得离干坤角为次纬度复以半径全数与次纬离干坤角正弦之比即同于离干次轮半径与离坤之比而得离坤为星距黄道视线之逺今所求之视纬即离甲坤角离甲为星距地心之逺坤甲为星当黄道视线㸃距地心之逺离兑为艮离弧一十五度之正弦畧与坤亥等兑干为艮离弧一十五度之余弦而离坤亦畧与兑亥等故以半径全数与一十五度正弦之比即同于离干次轮半径与离兑次轮一十五度正弦之比而得离兑又以半径全数与一十五度余弦之比即同于离干次轮半径与兑干次轮一十五度余弦之比而得兑干又以半径全数与次轮逺近线斜交本道逺近线之艮干辰角余弦之比即同于兑干与亥干之比而得亥干与干甲次轮心距地心相减余亥甲乃用坤亥甲勾股形求坤甲亥甲为股坤亥为勾求得坤甲弦为星当黄道视线㸃距地心之逺于是以坤甲与离坤之比即同于半径全数与离甲坤角正切之比而得离甲坤角为距次轮最逺一百九十五度离之视纬度也又求最逺最近视纬㨗法不用求星距黄道视线及星当黄道视线㸃距地心之逺即以次纬度与次轮心距地心及次轮半径为三角形算之如次轮心距本道正交乙行九十度至丙星在次轮最逺壬求视纬则用壬丙甲三角形此形有丙甲次轮心距地心有壬丙次轮半径有丙角为次纬壬丙夘角之外角求得丙甲壬角即星在次轮最逺壬之视纬度也如星在次轮最近子求视纬则用子丙甲三角形此形有丙甲次轮心距地心有丙子次轮半径有丙角为次纬角求得子甲丙角即星在次轮最近子之视纬度也五星伏见五星近太阳则伏逺太阳则见而伏见迟速之故有三一由星体之大小一由黄道之斜正一由纬度之南北如星体大黄道正升正降纬度在北则速见迟伏星体小黄道斜升斜降纬度在南则迟见速伏要皆视太阳在地平下之度为准新法厯书载西人多录某测得金星当地平太阳在地平下五度即可见木星水星当地平太阳在地平下一十度方可见土星当地平太阳在地平下一十一度方可见火星当地平太阳在地平下一十一度三十分方可见盖五星之体金星最大木水二星次之土星又次之火星最小星体大则太阳在地平下之度少即可见星体小则太阳在地平下之度多方可见夫太阳在地平下之度既不等则五星距太阳之度亦不等而伏见之迟速因之不等以此定为伏见之限加以黄道经纬度推之则五星在黄道之何宫度距太阳若干度则见若干度则伏皆可得而知矣如图甲乙丙丁为过黄极经圈甲为天顶乙丁为地平戊为黄极己庚辛为黄道庚为星当地平又正当黄道无纬度壬为太阳癸壬为太阳距地平之度即伏见之限如庚为金星则癸壬为五度庚为木星水星则癸壬为一十度庚为土星则癸壬为一十一度庚为火星则癸壬为一十一度三十分既知癸壬伏见限度则用庚癸壬正弧三角形此形有癸壬弧有癸直角有庚角为黄道交地平之角求得庚壬弧即星在黄道上距太阳伏见之限星距太阳之黄道度大于庚壬弧则见小于庚壬弧则伏癸壬弧五星既各不等则庚壬弧亦不等此因星体之大小而为伏见之迟速者也又癸壬伏见限五星各有定数而庚角则时时不同设黄道斜升斜降如子丑则庚角小庚角小则庚壬弧转大设黄道正升正降如寅夘则庚角大庚角大则庚壬弧转小此因黄道之斜正而为伏见之迟速者也又设星在黄道北如辰其距纬为辰庚其经度仍在庚正当地平而星己在地平之上则庚壬弧不足以定伏见之限试作辰己距等圈交地平于己从黄极戊过己作经圈截黄道于午则午壬弧为星距太阳伏见之限乃用庚巳午正弧三角形此形有午直角有庚角为黄道交地平之角有己午距纬与辰庚等求得庚午弧与庚壬弧相减余午壬弧为伏见之限盖星在辰其距太阳之黄道度大于午壬弧则见小于午壬弧则伏也设星在黄道南如未其距纬为庚未其经度仍在庚正当地平而星尚在地平之下则庚壬弧亦不足以定伏见之限试作未申距等圈交地平于申从黄极戊至申作经圈截黄道于酉则酉壬弧为星距太阳伏见之限乃用庚申酉正弧三角形此形有酉直角有庚角为黄道交地平之角有酉申距纬与庚未等求得酉庚弧与庚壬弧相加得酉壬弧为伏见之限盖星在未其距太阳之黄道度大于酉壬弧则见小于酉壬弧则伏也此因纬度之南北而为伏见之迟速者也五星视差五星视差生于地半径其测算之法并与太阳太隂同土木二星距地极逺地半径与本天半径之比例土星为一与一万零九百五十三木星为一与五千九百一十八其最大之视差俱不满一分可以不计火星在最髙之比例为一与三千一百二十三其最大之视差为一分六秒在中距之比例为一与一千七百四十四其最大之视差为一分五十八秒在最卑之比例为一与四百一十其最大之视差为八分二十三秒金星在最髙之比例为一与一千九百八十三其最大之视差为一分四十四秒在中距与太阳同在最卑之比例为一与三百零一其最大之视差为一十一分二十五秒水星在最髙之此例为一与一千六百三十三其最大之视差为二分零六秒在中距与太阳同在最卑之北例为一与六百五十一其最大之视差为五分一十七秒盖五星距地之逺近不等故视差之大小亦不等今亦约为最髙中距最卑三限用火金水三星距地心与地半径之比例数逐度各求地半径差以立表御制歴象考成上编卷十五御制历象考成上编卷十六钦定四库全书御制厯象考成上编卷十六恒星厯理恒星总论恒星东行测恒星法三恒星比测考经度推恒星赤道经纬度七政宿度中星时刻恒星出入地平恒星总论恒星之名见于春秋而四仲中星及斗牵牛织女参昴箕毕大火农祥龙尾鸟帑天驷天鼋之属散见于尚书易诗左传国语至周礼春官冯相氏掌二十八星之位而礼记月令太戴礼夏小正稍具诸星见伏之节葢古者敬天勤民因时出政皆以星为纪秦炬之后羲和旧术无复可稽其传者惟史记天官书而所载简畧后汉张衡云中外之官常明者百有二十四可名者三百二十为星二千五百而其书不传至三国时太史令陈卓始列巫咸甘石三家所着星图总二百八十三官一千四百六十四星隋丹元子作步天歌叙三垣二十八宿共一千四百六十七星为观象之津梁然尚未有各星经纬度数自唐宋而后诸厯家以仪象考测始有各星入宿去极度数视古加密矣新法厯书恒星图表共星一千二百六十六分为六等第一等星一十七第二等星五十七第三等星一百八十五第四等星三百八十九第五等星三百二十三第六等星二百九十五外无名不入等者四百五十九康熙壬子年钦天监新修仪象志恒星亦分六等而其数又与新法厯书微异第一等星一十六第二等星六十八第三等星一百零八第四等星五百一十二第五等星三百四十二第六等星七百三十二总计一千八百七十八葢观星者以目之所能辨因其形体聨缀成象而命之名其微茫昬暗者多不可考故各家星官之学有古少而今多者亦有古多而今少者而惟列宿及诸大星则中外如一辙也今择其近黄道诸星及星体之大者为推凌犯中星之用其黄道经纬则依仪象志加嵗差推算为厯元康熙二十三年甲子黄道经纬度云恒星东行恒星行即古嵗差也古厯俱谓恒星不动而黄道西移今谓黄道不动而恒星东行葢使恒星不动而黄道西移则恒星之黄道经纬度宜毎嵗不同而赤道经纬度宜终古不变今测恒星之黄道经度毎嵗东行而纬度不变至于赤道经度则逐嵗不同而纬度尤甚自星纪至鹑首六宫星在赤道南者纬度古多而今渐少在赤道北者纬度古少而今渐多自鹑首至星纪六宫星在赤道南者纬度古少而今渐多在赤道北者纬度古多而今渐少凡距赤道二十三度半以内之星在赤道北者皆可以过赤道南在赤道南者亦可以过赤道北则恒星循黄道东行而非黄道之西移明矣新法厯书载西人第谷以前恒星东行之数或云百年而行一度或云七十余年而行一度或云六十余年而行一度随时修改讫无定数与古厯累改嵗差之意同迨至第谷殚精推测方定恒星毎嵗东行五十一秒约七十年有余而行一度而元郭守敬所定亦为近之至今一百四十余年验之于天虽无差忒但星行微渺必厯多年其差乃见然则第谷所定之数亦未可泥为定率惟随时测验依天行以推其数可也测恒星法恒星东行既依黄道则测定一年之黄道经纬度而逐年之黄道经纬度皆视此矣然欲测诸恒星必以一星作距而欲测黄道经纬度必以赤道经纬度为宗葢诸曜随天左旋惟赤极不动其经纬既与黄道相当又与地平相应时刻之早晚于是乎纪太阳之躔次于是乎辨非赤道则黄道无从而稽也其法择恒星之大者测其方中时刻及正午髙弧乃以本时太阳赤道经度与太阳距午正赤道经度相加即星之赤道经度又以正午髙弧与赤道髙度相减即星之赤道纬度既得赤道经纬度则用弧三角法推得黄道经纬度既得一星之黄赤经纬度即以此一星作距或用黄道赤道诸仪测其相距之经纬或用地平象限诸仪测其偏度及髙弧而诸星之黄赤经纬度皆可得矣要之测恒星之法先测一星为准而此星经度必取定于太阳倘于时刻差四分则于天行差一度故须㕘互考验方得密合或用太阴及太白比测者然皆有视差不如用太阳之确准也设如亥初初刻测得大角星方中正午髙弧七十度四十九分四十秒本时太阳赤道经度为实沈宫一十五度四十九分一十秒求大角星黄赤经纬度如图甲为天顶甲乙丙丁为子午圈乙丙为地平丁为北极戊巳为赤道庚辛为黄道壬为大角星当赤道之戊戊乙为京师赤道髙五十度零五分壬乙为星髙弧七十度四十九分四十秒癸为太阳当赤道之子戊子为亥初初刻距午正赤道经度以亥初初刻距午正之九小时变作一百三十五度自子㸃实沈宫一十五度四十九分一十秒计之得戊㸃为大火宫初度四十九分一十秒即大角星赤道经度又以壬乙七十度四十九分四十秒与戊乙五十度零五分相减余壬戊二十度四十四分四十秒即大角星距赤道北纬度乃用弧三角法推之即得大角星黄道经度为夀星宫二十度二十二分三十秒纬度距黄道北三十一度零三分也设如以大角星作距用黄道仪测心宿第二星如图甲乙为南北极丙丁为黄极轴甲丙乙丁为过二极经圈戊巳为地平庚辛为黄道庚为冬至辛为夏至壬为黄道心壬癸为黄道心纬表子㸃为夀星宫二十度二十二分三十秒即大角星黄道经度丑㸃为其对冲即降娄宫二十度二十二分三十秒于丑㸃安表耳对丙丁黄极轴见大角星如寅当黄道之子同时于丙卯丁辰黄道经圈辰㸃安表耳对壬癸纬表见心宿第二星如卯当黄道之己乃视己㸃为析木宫五度五十五分三十秒即心宿第二星黄道经度又视辰午四度二十七分与卯巳等即心宿第二星距黄道南之纬度也设如用赤道仪测之如图甲乙为赤极轴甲丙乙丁为子午圈丙丁为地平戊巳为赤道庚为赤道心庚辛为赤道心纬表壬为心宿第二星正到子午圈上于癸㸃安表耳对庚辛纬表见心宿第二星当赤道之戊距赤道如戊壬同时以甲子乙丑经圈对大角星寅则当赤道之子乃视子戊相距三十二度二十分五十秒与大角星赤道经度大火宫初度四十九分一十秒相加得析木宫三度一十分即心宿第二星赤道经度又视戊壬二十五度四十三分二十秒即心宿第二星距赤道南之纬度既得赤道经纬度用弧三角法推之亦得心宿第二星黄道经度为析木宫五度五十五分三十秒纬度在黄道南四度二十七分也又随时测恒星法设如子正初刻用地平仪测得室宿第一星地平经度偏西六十一度三十四分五十秒同时用象限仪测得髙弧五十二度五十三分四十五秒本时太阳赤道经度为夀星宫初度五十二分三十六秒正午赤道经度为降娄宫初度五十二分三十六秒求室宿第一星黄赤经纬度如图甲为天顶甲乙丙丁为子午圈乙丙为地平丁为北极戊巳为赤道庚为室宿第一星当赤道之辛乙壬为地平经度偏西六十一度三十四分五十秒即壬甲乙角庚壬为髙弧五十二度五十三分四十五秒庚辛为赤道北纬度即丁庚之余戊辛为距午正赤道经度即丁角乃用甲丁庚斜弧三角形求丁庚弧及丁角此形有甲丁弧五十度零五分为京师北极距天顶之度有甲庚弧三十七度零六分一十五秒为庚壬之余有甲角一百一十八度二十五分一十秒为壬甲乙角之外角求得丁庚弧七十六度一十六分一十四秒与丁辛九十度相减余庚辛一十三度四十三分四十六秒即室宿第一星距赤道北纬度又求得丁角三十度当戊辛弧即距午正赤道经度与戊㸃降娄宫初度五十二分三十六秒相减得辛㸃为娵訾宫初度五十二分三十六秒即室宿第一星赤道经度既有赤道经纬度则用弧三角法推之即得室宿第一星黄道经度为娵訾宫一十九度三十九分三十秒纬度在黄道北一十九度二十六分也此法或用月食时刻或用中星时刻随时测量不必方中其所得太阳距正午赤道经度较准而所得之地平经纬度亦简而易用距星测他星倣此三恒星比测考经度前用太阳经度推测各星经度尚恐所测未准又用左右两星比测中一星以考验之彼此分秒相符方为密合如原测得参宿第一星赤道经度实沈宫一十九度三十分南河第二星赤道经度鹑首宫一十八度零二分星宿第一星赤道经度鹑火宫一十八度三十一分今用赤道仪先测得参宿第一星与南河第二星相距二十八度三十二分以加参宿第一星赤道经度实沈宫一十九度三十分得南河第二星赤道经度为鹑首宫一十八度零二分又测得南河第二星与星宿第一星相距三十度二十九分以减星宿第一星赤道经度鹑火宫一十八度三十一分亦得南河第二星赤道经度为鹑首宫一十八度零二分彼此参互考验其数相同方知其不误也推恒星赤道经纬度恒星赤道经纬度逐嵗不同难以列表仪象志用加分算法固简捷而理则未精葢二分之后黄道度多赤道度少二至之后黄道度少赤道度多恒星既依黄道东行则升度差亦有増减况黄道与赤道斜交夏至后赤道北之星渐差而近冬至后赤道北之星渐差而逺纬度既差则经度亦必有差今立法以厯元甲子年各星黄道经度加嵗差分得本年各星黄道经度然后用弧三角法推本年各星赤道经纬度设例如左设厯元甲子年河鼓第二星黄道经度为星纪宫二十七度一十分黄道北纬度二十九度二十二分求赤道经纬度如图甲为赤极乙为黄极甲乙相距二十三度二十九分三十秒丙丁为赤道戊己为黄道戊为冬至己为夏至庚为河鼓第二星当黄道之辛当赤道之壬戊辛为黄道经度距冬至二十七度一十分即戊乙辛角庚辛为星距黄道北二十九度二十二分丙壬为距冬至赤道经度即丙甲壬角庚壬为赤道北纬度即甲庚之余故用甲乙庚斜弧三角形求甲庚弧及甲角此形有甲乙边二十三度二十九分三十秒有乙角一百五十二度五十分为戊乙辛角之外角有乙庚弧六十度三十八分为庚辛之余求得甲庚弧八十一度五十四分五十六秒与九十度相减余八度零五分零四秒即赤道北纬度又求得甲角二十三度四十一分五十八秒即距冬至赤道经度为星纪宫二十三度四十一分五十八秒也若用加分算依仪象志内载康熙十一年壬子河鼓第二星赤道经度为星纪宫二十三度三十七分纬度在赤道北八度九分自癸丑年起算每年经度加四十六秒一十二微纬度加七秒四十八微至康熙二十三年甲子计十二年经度应加九分一十四秒二十四微纬度应加一分三十三秒三十六微则甲子年河鼓第二星赤道经度为星纪宫二十三度四十六分一十四秒二十四微纬度在赤道北八度一十分三十三秒三十六微较细推所得之数经度多四分一十六秒二十四微纬度多五分二十九秒三十六微十二年之间虽所差无多然而积久则着也七政宿度日月五星皆有宿度古以十二宫定于二十八宿故宿度逐嵗不同者经度亦因而不同今以二十八宿厯于十二宫故宿度逐嵗有差而经度终古不变其法以嵗差五十一秒按嵗积之与各宿第一星黄道经度相加为本年黄道宿钤乃于七政黄道经度内减去相当黄道宿度余即七政黄道宿度葢七政恒星皆宗黄道故宿度亦以黄道推也至于日月交食则并用赤道宿因其闗于天行最着故于推算独详然各宿赤道经纬度逐嵗不同须按推恒星赤道经度法求得本年各宿第一星赤道经度为本年赤道宿钤乃于太阳太阴赤道经度内减去相当赤道宿度余即太阳太阴赤道宿度若夫测量中星每以大星作距仪象志载康熙壬子年二十八宿距星及诸大星赤道经纬度并每嵗经纬加减分为求赤道宿度及测量中星之用其加减分所差无多而各星赤道经纬度则以浑仪比测与推算多不合今用弧三角法推得厯元甲子年二十八宿及诸大星赤道经纬度并每嵗经纬加减分附恒星黄道经纬度表后以为推步之捷径云中星时刻厯法最重中星有中星可以知时刻有时刻亦可以知中星中星与时刻相符则恒星之经度可稽太阳之躔次可验而太阴与五星皆于是取征焉中星求时刻者以中星赤道经度与本日太阳赤道经度相减余数变时自午正后起算即得时刻时刻求中星者以本时太阳赤道经度与本时太阳距午正后赤道经度相加即得本时正午赤道经度视本年某星赤道经度与正午赤道经度相合即为某星方中若星之赤道经度小于正午赤道经度即为某星偏西大于正午赤道经度即为某星偏东也设心宿第二星康熙六十年赤道经度为析木宫三度一十分夏至日太阳赤道经度为鹑首宫初度求其方中之时刻如图甲乙丙丁为子午圈乙丁为地平戊为北极甲丙为赤道己庚为黄道辛为心宿第二星当赤道之甲为析木宫三度一十分即正午赤道经度壬为太阳当赤道之癸为鹑首宫初度则于正午甲㸃析木宫三度一十分内减癸㸃太阳赤道经度鹑首宫初度余甲癸弧五宫三度一十分变时得十小时一十二分四十秒自甲㸃午正初刻起算得亥正初刻一十二分四十秒即心宿第二星方中之时刻也如以时刻求中星则以本时太阳距正午十小时一十二分四十秒变赤道度得五宫三度一十分与本时太阳赤道经度鹑首宫初度相加得析木宫三度一十分为本时正午赤道经度与本年心宿第二星赤道经度相合即为心宿第二星方中也设本日心宿第二星偏西二度十五分求时刻则赤道经度偏西如甲子乃以子甲二度五十分与甲㸃析木宫三度一十分相加得子㸃为析木宫六度即正午赤道经度内减癸㸃太阳赤道经度鹑首宫初度余子癸弧五宫六度变时得十小时二十四分自子㸃午正初刻起算得亥正一刻九分即心宿第二星偏西二度五十分之时刻也如以时刻求中星则以本时太阳距正午十小时二十四分变赤道度得五宫六度与本时太阳赤道经度鹑首宫初度相加得析木宫六度为本时正午赤道经度内减本年心宿第二星赤道经度析木宫三度一十分余二度五十分即为心宿第二星偏西二度五十分也恒星出入地平恒星随宗动天东出西入旋转有常因节气有冬夏昼夜有永短人居有南北故所见恒星出入地平之时刻因时各异随地不同也夫逐时皆有出入地平之恒星逐星皆有出入地平之时刻可以测候而得亦可以推步而知其法用本地北极髙度及本星赤道经纬度求得本星与赤道同出入地平之度乃与本时太阳赤道经度相减即得本星出入地平之时刻也设如京师北极髙三十九度五十五分角宿第一星康熙六十年赤道经度为夀星宫一十七度四十分距赤道南纬度九度三十九分一十秒清明时太阳赤道经度为降娄宫一十五度求其出入地平之时刻则先求本星与赤道同出入地平之度如图甲乙丙丁为子午圈乙丁为地平戊为北极戊丁为京师北极髙三十九度五十五分甲丙为赤道甲乙为京师赤道髙五十度零五分己为赤道出入地平之度即卯正酉正之位庚为角宿第一星当赤道之辛为夀星宫一十七度四十分庚辛为距赤道南纬度九度三十九分一十秒辛巳为星出入地平在卯后酉前分乃用已辛庚正弧三角形求辛巳弧此形有辛直角有已角五十度零五分有庚辛弧九度三十九分一十秒求得辛巳弧八度一十分五十一秒以辛巳弧与辛㸃夀星宫一十七度四十分相加得夀星宫二十五度五十分五十一秒为星出地平时卯正赤道度又以辛巳弧与辛㸃夀星宫一十七度四十分相减得夀星宫九度二十九分零九秒为星入地平时酉正赤道度既得星出入地平时卯正酉正赤道度则于星出地平时卯正赤道度夀星宫二十五度五十分五十一秒内减本日太阳赤道经度降娄宫一十五度余六宫一十度五十分五十一秒变时得一十二小时四十三分二十三秒自卯正后计之为酉正二刻十三分二十三秒即角宿第一星出地平之时刻又于星入地平时酉正赤道度夀星宫九度二十九分零九秒内减本日太阳赤道经度降娄宫一十五度余五宫二十四度二十九分零九秒变时得一十一小时三十七分五十七秒自酉正后计之为卯初二刻七分五十七秒即角宿第一星入地平之时刻也御制歴象考成上编卷十六御制历象考成下编目录钦定四库全书御制厯象考成下编目录明时正度卷一日躔厯法卷二月离厯法卷三月食厯法卷四日食厯法卷五土星厯法卷六木星厯法卷七火星厯法卷八金星厯法卷九水星厯法卷十恒星厯法御制历象考成下编卷一钦定四库全书卸制厯象考成下编卷一日躔厯法推日躔用数推日躔法用表推日躔法推节气时刻法推节气用时法推各省节气时刻法推日出入昼夜时刻法定气推平气法平气推定气法平气日率推日躔用数康熈二十三年甲子天正冬至为厯元周天三百六十度周日一万分周嵗三百六十五日二四二一八七五纪法六十宿法二十八太阴每日平行三千五百四十八秒小余三三五一六九最卑每嵗平行六十一秒小余一六六六六最卑每日平行十分秒之一又六七四六九太阳本天半径一千万太阳本轮半径二十六万八千八百一十二太阳均轮半径八万九千六百零四气应七日六五六三七四九二六宿应五日六五六三七四九二六最卑应七度一十分一十一秒一十微推日躔法求积年自厯元康熙二十三年甲子距所求之年共若干年减一年得积年求中积分以积年与周嵗三百六十五日二四二一八七五相乘得中积分求通积分置中积分加气应七日六五六三七四九二六得通积分上考往古则置中积分减气应得通积分求天正冬至置通积分其日满纪法六十去之余为天正冬至日分上考往古则以所余转与纪法六十相减余为天正冬至日分自初日甲子起算得天正冬至干支以一千四百四十分通其小余得天正冬至时分秒求年根以周日一万分为一率太阳每日平行三千五百四十八秒三三五一六九为二率以天正冬至分与周日一万分相减余为三率求得四率为秒以分收之得年根求纪日以天正冬至干支加一日得纪日求值宿置中积分加宿应五日六五六三七四九二六为通积宿其日满宿法二十八去之外加一日为值宿日分上考往古则置中积分减宿应为通积宿其日满宿法二十八去之余数转与宿法二十八相减外加一日为值宿日分自初日角宿起算得值宿求日数自天正冬至次日距所求本日共若干日与太阳每日平行三千五百四十八秒三三五一六九相乘得数为秒以官度分收之得日数求平行以年根与日数相加得平行求最卑平行以积年与最卑每嵗平行六十一秒一六六六六相乘得积年之行又以日数与最卑每日平行十分秒之一又六七四六六相乘得日数之行两数相併与最卑应七度一十分一十一秒一十微相加得最卑平行上考往古则置最卑应减积年之行加日数之行得最卑平行求引数置平行减最卑平行得引数求均数均轮心自本轮最卑左旋行引数度太阳自均轮最近㸃右旋行倍引数度用两三角形法求得地心之角为均数引数初宫至五宫为加六宫至十一宫为减求实行置平行加减均数得实行求宿度以积年与嵗差五十一秒相乘得数与厯元甲子年黄道宿钤相加得所求本年黄道宿钤察实行足减本年黄道宿钤内某宿度分则减之余为某宿度分用表推日躔法求年根用日躔太阳年根表察本年距冬至分秒得年根察本年最卑度分秒得本年最卑行并察纪日值宿求日数用日躔太阳周嵗平行表察本日平行宫度分秒得日数并察本日最卑行分秒得日数最卑行求平行以年根与日数相加得平得求最卑平行以本年最卑行与日数最卑行相加得最卑平行求引数置平行减最卑平行得引数求均数用日躔太阳均数表以引数宫度分察其所对之度分秒得均数并记加减号求实行置平行加减均数得实行求宿度以积年与嵗差五十一秒相乘得数与厯元甲子年黄道宿钤相加得本年黄道宿钤察实行足减本年黄道宿钤内某宿度分则减之余为某宿度分推节气时刻法日躔丑宫初度为冬至丑宫一十五度为小寒子宫初度为大寒子宫一十五度为立春亥宫初度为雨水亥宫一十五度为惊蛰戌宫初度为春分戌宫一十五度为清明酉宫初度为谷雨酉宫一十五度为立夏申宫初度为小满申宫一十五度为芒种未宫初度为夏至未宫一十五度为小暑午宫初度为大暑午宫一十五度为立秋己宫初度为处暑己宫一十五度为白露辰宫初度为秋分辰宫一十五度为寒露卯宫初度为霜降卯宫一十五度为立冬寅宫初度为小雪寅宫一十五度为大雪皆以子正日躔未交节气宫度者为交节气本日已过节气宫度者为交节气次日推时刻之法以本日实行与次日实行相减为一率一千四百四十分为二率本日实行与节气宫度相减余为三率求得四率为距子正后之分数葢以一日之行度与一日之分数为比同于距节气之度与距子正之分数为比也乃以六十分收为一小时十五分收为一刻得节气时刻如本日实行适当节气宫度而无余分则交节气即为本日子正初刻推节气用时法以交节气本日均数变时得均数时差均数为减者则时差为加均数为加者则时差为减又以半径一千万为一率黄赤大距二十三度二十九分三十秒之余弦为二率本节气黄道度之正切线为三率求得四率为赤道之正切线检表得赤道度与黄道度相减余数变时得升度时差二分后为加二至后为减乃以两时差加减节气时刻得节气用时如用表则以引数宫度察日躔均数时差表得均数时差以节气宫度察日躔升度时差表得升度时差依两时差加减号加减节气时刻得节气用时推各省节气时刻法各省节气时刻皆以京师为主视各省东西之偏度加减之盛京偏东七度一十五分则加二十九分浙江偏东三度四十一分二十四秒则加一十四分四十六秒福建偏东二度五十九分则加一十一分五十六秒江南偏东二度一十八分则加九分一十二秒山东偏东二度一十五分则加九分江西偏西三十七分则减二分二十八秒河南偏西一度五十六分则减七分四十四秒湖广偏西二度一十七分则减九分零八秒广东偏西三度三十三分一十五秒则减一十四分一十三秒山西偏西三度五十七分四十二秒则减一十五分五十一秒广西偏西六度一十四分四十秒则减二十四分五十九秒陜西偏西七度三十三分四十秒则减三十分一十五秒贵州偏西九度五十二分四十秒则减三十九分三十一秒四川偏西一十二度一十六分则减四十九分零四秒云南偏西一十三度三十七分则减五十四分二十八秒朝鲜偏东一十度三十分则加四十二分推日出入昼夜时刻法推日出入昼夜时刻法以半径一千万为一率北极髙度之正切线为二率本日距纬度之正切线为三率求得四率为卯酉前后赤道度之正弦检表得日出入在卯酉前后赤道度乃以一度变为四分十五分变为一分春分前秋分后为夘后酉前分以加夘正为日出时刻以减酉正为日入时刻春分后秋分前为卯前酉后分以减卯正为日出时刻以加酉正为日入时刻自日出至日入为昼刻与九十六刻相减余为夜刻各省日出入昼夜时刻俱以本处之北极髙度立算京师北极髙三十九度五十五分盛京北极髙四十一度五十一分山西北极髙三十七度五十三分三十秒朝鲜北极髙三十七度三十九分一十五秒山东北极髙三十六度四十五分二十四秒河南北极髙三十四度五十二分二十六秒陜西北极髙三十四度一十六分江南北极髙三十二度零四分四川北极髙三十度四十一分湖广北极髙三十度三十四分四十八秒浙江北极髙三十度一十八分二十秒江西北极髙二十八度三十七分一十二秒贵州北极髙二十六度三十分二十秒福建北极髙二十六度零二分二十四秒广西北极髙二十五度一十三分零七秒云南北极髙二十五度零六分广东北极髙二十三度一十分定气推平气法康熙五十六年丁酉二月初八日癸己亥初一刻一十三分二十九秒四十一微日躔戌宫初度为定春分用时求平春分日时先以本年天正冬至次日子正初刻最卑过冬至七度四十三分四十九秒四十微与平春分距冬至九十一日之最卑行一十五秒一十四微相加得七度四十四分零四秒五十四微为平春分之最卑行与平春分之平行九十度相减余八十二度一十五分五十五秒零六微为平春分之引数求其均数得二度零二分二十秒与平春分之平行九十度相加得九十二度零二分二十秒为平春分之实行又以所得均数与平春分之平行九十度相减余八十七度五十七分四十秒为平春分前虚设之平行减平春分之最卑行七度四十四分零四秒五十四微余八十度一十三分三十五秒零六微为平春分前虚设之引数求其均数得二度零一分四十四秒四十四微与平春分前虚设之平行相加得八十九度五十九分二十四秒四十四微为平春分前虚设之实行乃以两实行相减余二度零二分五十五秒一十六微为一率两平行相距之二度零二分二十秒为二率又为三率求得四率二度零一分四十四秒五十四微为平春分距定春分之平行即定春分之均数又以太阳毎日之平行三千五百四十八秒三三五一六九为一率周日一万分为二率平春分距定春分之平行二度零一分四十四秒五十四微化秒为三率求得四率二日五百八十六分八四七七一为平春分距定春分之日分于是以所测定春分用时亥初一刻一十三分二十九秒四十一微加均数时差八分七秒得亥初二刻六分三十六秒四十一微为定春分平时以纪法初日起甲子周日一万分计之得二十九日九千零四分二四五三为定春分之日分加平春分距定春分之二日五百八十六分八四七七一得三十一日九千五百九十一分九三一为平春分之日分以纪法初日起甲子周日二十四时计之得乙未日夜子初初刻一分零七秒零三微即平春分日时也如图甲乙为本天之一弧定春分平行在丙实行在丁平春分平行在丁实行在戊今测得平行在丙㸃之日时而求平行在丁㸃之日时必求得丙丁之分然后可以入算但丙丁之度无由而知故先于平行在丁㸃时求其均数为丁戊则戊㸃即为平春分之实行又设己丁与丁戊等己㸃为平春分前虚设之平行求其均数得己庚则庚㸃即为平春分前虚设之实行两实行相距为庚戊夫两实行相距如庚戊则两平行相距如己丁今定春分与平春分两实行相距如丁戊则两平行相距如丙丁故以庚戊与己丁之比同于丁戊与丙丁之比而得丙丁之分既得丙丁之分则以太阳一日之平行与一日之比即同于丙丁之分与平春分距定春分日分之比与所测平行在丙㸃之日分相加即得平行在丁㸃之日分矣平气推定气法以本年天正冬至日分各加平气日率减一日各得平气距天正冬至次日子正初刻日分又置平气宫度减本日最卑行余为本日引数按法求得本日均数乃以太阳毎日平行三千五百四十八秒三三五一六九为一率周日一万分为二率本日均数为三率求得四率与平气距天正冬至次日子正初刻之日分相加减又加本年纪日之数满纪法六十去之各得定气干支以一千四百四十分通其小余各得定气时分秒如推月日则用日食推实朔法推得逐月实朔乃自本月实朔干支计之各得定气月日平气日率小寒一十五日二一八四二四四大寒三十日四三六八四八九立春四十五日六五五二七三四雨水六十日八七三六九七九惊蛰七十六日九二一二二三春分九十一日三一五四六八清明一百零六日五二八九七一三谷雨一百二十一日七四七三九五八立夏一百三十六日九六五八二三小满一百五十二日一八四二四四七芒种一百六十七日四二六六九二夏至一百八十二日六二一九三七小暑一百九十七日八三九五一八二大暑二百一十三日五七九四二七立秋二百二十八日二七六三六七一处暑二百四十三日四九四七九一六白露二百五十八日七一三二一六一立秋二百七十三日九三一六四六寒露二百八十九日一五六五一霜降三百零四日三六八四八九五立冬三百一十九日五八六九一四小雪三百三十四日八五三三八五大雪三百五十日二三七六三冬至三百六十五日二四二一八七五御制厯象考成下编卷一御制历象考成下编卷二钦定四库全书御制厯象考成下编卷二月离厯法推月离用数推月离法用表推月离法推合朔弦望法推交宫时刻法推正升斜升横升法推太阴出入时刻法推月离用数康熙二十三年甲子天正冬至为厯元周天三百六十度周日一万分周嵗三百六十五日二四二一八七五纪法六十太阴每日平行四万七千四百三十五秒小余二一一七七太阴一小时平行一千九百七十六秒小余四五九二一五七月孛毎日平行四百零一秒小余七七四七七正交毎日平行一百九十秒小余六四太阴本天半径一千万太阴本轮半径五十八万太阴均轮半径二十九万太阴负圏半径七十九万七千次轮半径二十一万七千次均轮半径一十一万七千五百朔望黄白大距四度五十八分三十秒两弦黄白大距五度一十七分三十秒黄白大距中数五度零八分黄白大距半较九分三十秒气应七日六五六三七四九二六太阴平行应一宫零八度四十分五十七秒一十六微月孛应三宫零四度四十九分五十四秒零九微正交应六宫二十七度一十三分三十七秒四十八微推月离法求积年自厯元康熙二十三年甲子距所求之年共若干年减一年得积年求中积分以积年与周嵗三百六十五日二四二一八七五相乘得中积分求通积分置中积分加气应七日六五六三七四九二六得通积分上考往古则置中积分减气应得通积分求天正冬至置通积分其日满纪法六十去之余为天正冬至日分上考往古则以所余转与纪法六十相减余为天正冬至日分求积日置中积分加气应分六五六三七四九二六减本年天正冬至分得积日上考往古则置中积分减气应分加本年天正冬至分得积日求太阴年根以积日与太阴毎日平行四万七千四百三十五秒二一一七七相乘满周天一百二十九万六千秒去之余为积日太阴平行加太阴平行应一宫零八度四十分五十七秒一十五微得太阴年根上考往古则置太阴平行应减积日太阴平行得太阴年根求月孛年根以积日与月孛每日平行四百零一秒七七四七七相乘满周天一百二十九万六千秒去之余为积日月孛平行加月孛应三宫零四度四十九分五十四秒零七微得月孛年根上考往古则置月孛应减积日月孛平行得月孛年根求正交年根以积日与正交毎日平行一百九十秒六四相乗满周天一百二十九万六千秒去之余为积日正交平行与正交应六宫二十七度一十三分三十七秒四十八微相减得正交年根上考往古则置正交应加积日正交平行得正交年根求太阴日数以所设日数与太阴每日平行四万七千四百三十五秒二一一七七相乘得数为秒以宫度分收之得太阴日数求月孛日数以所设日数与月孛毎日平行四百零一秒七七四七七相乘得数为秒以宫度分收之得月孛日数求正交日数以所设日数与正交毎日平行一百九十秒六四相乘得数为秒以度分收之得正交日数求太阴平行以太阴年根与太阴日数相加得太阴平行求月孛平行以月孛年根与月孛日数相加得月孛平行求正交平行置正交年根减正交日数得正交平行求均数时差以本日太阳均数变时得均数时差均数为加者则为减均数为减者则为加求升度时差以本日太阳黄道经度与本日太阳赤道经度相减余数变时得升度时差二分后为加二至后为减求时差总均数时差与升度时差同为加者则相加为时差总仍为加同为减者亦相加为时差总仍为减一为加一为减者则相减为时差总加数大为加减数大为减求时差行以三千六百秒为一率一小时太阴平行一千九百七十六秒四五九二一五七为二率时差总化秒为三率求得四率为秒以分收之得时差行时差总为加者则为减时差总为减者则为加求用时太阴平行置太阴平行加减时差行得用时太阴平行求引数置用时太阴平行减月孛平行得引数求初均数均轮心自本轮最髙左旋行引数度太阴自均轮最近㸃右旋行倍引数度用两三角形法求得地心之角为初均数引数初宫至五宫为减六宫至十一宫为加随求太阴距地心之边为求二均之用求初实行置用时太阴平行加减初均数得初实行求月距日次引置初实行减本日太阳实行得月距日次引求二均数均轮心自负圏最髙左旋行引数度次轮心自均轮最近㸃右旋行倍引数度次均轮心自次轮最近㸃右旋行月距日之倍度用三角形法以次轮最近㸃距地心线为一边次轮月距日倍度之通弦为一边以初均数与均轮心距最卑之度相加又加减月距日距象限度为所夹之角求得地心对通弦之角为二均数如无初均数者则以次轮心距地心线为一边次轮半径为一边月距日倍度为所夹之角求得地心对次轮半径之角为二均数定加减之法以初均数与均轮心距最卑之度相加为次轮最近㸃距地心线与次轮径所夹之角此角如不及九十度则倍之与半周相减余为加减限初均数为减者月距日倍度在此限内则二均数反为加初均数为加者月距日倍度与全周相减余数在此限内则二均数反为减此角如过九十度则与半周相减余数倍之又与半周相减余为加减限初均数为减者月距日倍度与全周相减余数在此限内则二均数反为加初均数为加者月距日倍度在此限内则二均数反为减若不在限内或其角适足九十度则初均数为加者二均数亦为加初均数为减者二均数亦为减随求次均轮心距地心之边为求三均之用求三均数太阴自次均轮下㸃左旋行月距日之倍度用三角形法以次均轮心距地心线为一边次均轮半径一十一万七千五百为一边月距日倍度为所夹之角求得地心对次均轮半径之角为三均数月距日倍度不及半周为加过半周为减求二三均数二均数与三均数同为加者则相加为二三均数仍为加同为减者亦相加为二三均数仍为减一为加一为减者则相减为二三均数加数大为加减数大为减求白道实行置初实行加减二三均数得白道实行求黄白大距及交均白道极自交均轮最近㸃左旋行月距日之倍度用弧三角法以黄白大距中数五度零八分为一边黄白大距半较九分三十秒为一边月距日倍度为所夹之角求得对边为黄白大距并求得近黄极之角为交均月距日倍度不及半周交均为减月距日倍度过半周交均为加求正交实行置正交平行加减交均得正交实行求中交实行置正交实行加减六宫得中交实行求距交实行置白道实行减正交实行得距交实行求升度差以半径一千万为一率黄白大距之余弦为二率距交实行之正切线为三率求得四率为黄道之正切线检表得黄道度与距交实行相减余为升度差距交实行不过象限为减过象限为加过二象限为减过三象限为加求黄道实行置白道实行加减升度差得黄道实行求黄道纬度以半径一千万为一率黄白大距之正弦为二率距交实行之正弦为三率求得四率为距纬之正弦检表得黄道纬度距交实行初宫至五宫为黄道北六宫至十一宫为黄道南求黄道宿度依日躔求宿度法求得本年黄道宿钤察黄道实行足减本年黄道宿钤内某宿度分则减之余为黄道宿度求月孛宿度月孛平行足减本年黄道宿钤内某宿度分则减之余为月孛宿度求正交宿度正交实行足减本年黄道宿钤内某宿度分则减之余为正交宿度求中交宿度中交实行足减本年黄道宿钤内某宿度分则减之余为中交宿度用表推月离法求诸年根用月离太阴年根表察本年距冬至宫度分秒得太阴年根察本年月孛宫度分秒得月孛年根察本年正交宫度分秒得正交年根求诸日数用月离太阴周嵗平行表察本日平行宫度分秒得太阴日数察本日月孛宫度分秒得月孛日数察本日正交度分秒得正交日数求太阴平行以太阴年根与太阴日数相加得太阴平行求月孛平行以月孛年根与月孛日数相加得月孛平行求正交平行置正交年根减正交日数得正交平行求均数时差用日躔均数时差表以本日太阳引数宫度察其所对之分秒得均数时差并记加减号求升度时差用日躔升度时差表以本日太阳黄道经度察其所对之分秒得升度时差并记加减号求时差总均数时差与升度时差同为加者则相加为时差总仍为加同为减者亦相加为时差总仍为减一为加一为减者则相减为时差总加数大为加减数大为减求时差行用月离周日平行表以时差总之时分秒各察其与平行相对之数而併之得时差行时差总为加者则为减时差总为减者则为加求用时太阴平行置太阴平行加减时差行得用时太阴平行求引数置用时太阴平行减月孛平行得引数求初均数用月离太阴初均数表以引数宫度分察其所对之度分秒得初均数并记加减号求初实行置用时太阴平行加减初均数得初实行求月距日次引置初实行减本日太阳实行得月距日次引求二三均数用月离太阴二三均数表以引数宫度及月距日次引宫度察其所对之度分秒得二三均数并记加减号求白道实行置初实行加减二三均数得白道实行求黄白大距及交均用月离交均距限表以月距日次引宫度察其与距限相对之度分秒得黄白大距察其与交均相对之分秒得交均并记交均加减号求正交实行置正交平行加减交均得正交实行求中交实行置正交实行加减六宫得中交实行求距交实行置白道实行减正交实行得距交实行求升度差用月离黄白升度差表以距交实行宫度察其所对之度分秒得升度差并记加减号求黄道实行置白道实行加减升度差得黄道实行求黄道纬度用月离黄白距度表以距交实行宫度按黄白大距相近者察其所对之度分秒得黄道纬度并记南北号求黄道宿度依日躔求宿度法求得本年黄道宿钤察黄道实行足减本年黄道宿钤内某宿度分则减之余为黄道宿度求月孛宿度月孛平行足减本年黄道宿钤内某宿度分则减之余为月孛宿度求正交宿度正交实行足减本年黄道宿钤内某宿度分则减之余为正交宿度求中交宿度中交实行足减本年黄道宿钤内某宿度分则减之余为中交宿度推合朔弦望法太阴实行与太阳实行同宫同度为合朔限距三宫为上弦限距六宫为望限距九宫为下弦限皆以太阴未及限度为本日已过限度为次日求时刻之法以本日太阳实行与次日太阳实行相减余为太阳一日之实行以本日太阴实行与次日太阴实行相减余为太阴一日之实行乃于太阴一日之实行内减太阳一日之实行余为一率一千四百四十分为二率本日太阳实行加限度减本日太阳实行余为三率求得四率为距子正之分数葢以太阴距太阳一日之实行与一日之分数为比同于本日子正太阴距合朔弦望度分与距子正之分数为比也乃以六十分收为一小时十五分收为一刻得合朔弦望时刻如本日太阴实行与太阳实行适当合朔弦望限度而无相距度分则合朔弦望即为本日子正初刻推交宫时刻法太阴未过宫为交宫本日已过宫为交宫次日求时刻之法以本日太阴实行与次日太阴实行相减余为一率一千四百四十分为二率本日太阴实行度与三十度相减余为三率求得四率为距子正之分数葢以太阴一日之实行与一日之分数为比同于本日子正太阴距某宫初度之度分与距子正之分数为比也乃以六十分收为一时十五分收为一刻得交宫时刻如本日太阴实行适当某宫初度而无余分则交宫即为本日子正初刻推正升斜升横升法合朔日太阴实行自子宫一十五度至酉宫一十五度为正升自酉宫一十五度至未宫初度自丑宫初度至子宫一十五度为斜升自未宫初度至寅宫一十五度为横升自寅宫一十五度至丑宫初度亦为斜升推太阴出入时刻法用正弧三角形法以本日太阳黄道经度求其相当赤道经度又用斜弧三角形法以本日太阴距黄极度为一边黄极距赤极二十三度二十九分三十秒为一邉本日太阴距冬至黄道经度为所夹之外角求得对边为太阴距赤极度过九十度者减九十度余为赤道南纬度不及九十度者与九十度相减余为赤道北纬度并求得近赤极之角为太阴距冬至赤道经度乃以半径一千万为一率北极髙度之正切线为二率太阴赤道纬度之正切线为三率求得四率为夘酉前后赤道度之正弦检表得太阴出入在卯酉前后赤道度太阴在赤道北出在卯正前入在酉正后太阴在赤道南出在卯正后入在酉正前爰于太阴赤道经度内减太阳赤道经度余为太阴距太阳赤道度又加减太阴出地在卯正前后赤道度得数变时自卯正后计之得何时刻再加本时太阴行度所变之时刻即太阴出地时太阳所临之时刻又以太阴距太阳赤道度加减太阴入地在酉正前后赤道度得数变时自酉正后计之得何时刻再加本时太阴行度所变之时刻即太阴入地时太阳所临之时刻葢时刻以太阳为定故推得太阳所临之时刻即太阴出入之时刻也御制歴象考成下编卷二御制历象考成下编卷三钦定四库全书御制厯象考成下编卷三月食厯法推月食用数推月食法用表推月食法推各省月食法推月食带食法定朢推平朢法推月食用数康熙二十三年甲子天正冬至为厯元周天三百六十度周日一万分周嵗三百六十五日二四二一八七五纪法六十朔策二十九日五三五九三朢策一十四日七六五二九六五太阳平行朔策一十万四千七百八十四秒小余三四三二四太阳引数朔策一十万四千七百七十九秒小余三五八八六五太隂引数朔策九万二千九百四十秒小余二四八五九太隂交周朔策一十一万零四百一十四秒小余一六五七四太阳平行朢策一十四度三十三分一十二秒零九微太阳引数朢策一十四度三十三分零九秒四十一微太隂引数朢策六宫一十二度五十四分三十秒零七微太隂交周朢策六宫一十五度二十分零七秒一小时太阳平行一百四十七秒小余八四七一四九一小时太阳引数一百四十七秒小余八四一二七一小时太隂引数一千九百五十九秒小余七四七六五四二一小时太隂交周一千九百八十四秒小余四二五四九一小时月距日平行一千八百二十八秒小余六一二一一八太阳本天半径一千万太阳本轮半径二十六万八千八百一十二太阳均轮半径九千六百零四太隂本天半径一千万太隂本轮半径五十八万太隂均轮半径二十九万太隂次均轮半径一十一万七千五百太阳光分半径六百三十七太隂实半径二十七太阳最髙距地一千零一十七万九千二百零八与地半径之比例为一十一万六千二百太隂最髙距地一千零一十七万二千五百与地半径之比例为五千八百一十六黄赤大距二十三度二十九分三十秒黄白大距四度五十八分三十秒气应七日六五六三七四九二六纪日八朔应二十六日三八五二六六六首朔太阳平行应初宫二十六度二十分四十二秒五十七微首朔太阳引数应初宫一十九度一十分二十七秒二十一微首朔太隂引数应九宫一十八度三十四分二十六秒一十六微首朔太隂交周应六宫初度三十分五十五秒一十四微推月食法推首朔诸平行及入交求积年自厯元康熙二十三年甲子距所求之年共若干年减一年得积年求中积分以积年与周嵗三百六十五日二四二一八七五相乘得中积分求通积分置中积分加气应七日六五六三七四九二六得通积分上考往古则置中积分减气应得通积分求天正冬至置通积分其日满纪法六十去之余为天正冬至日分上考往古则以所余转与纪法六十相减余为天正冬至日分求纪日以天正冬至日数加一日得纪日求积日置中积分加气应分六五六三七四九二六减本年天正冬至分得积日上考往古则置中积分减气应分加本年天正冬至分得积日求通朔置积日减朔应二十六日三八五二六六六得通朔上考往古则置积日加朔应得通朔求积朔及首朔置通朔以朔策二十九日五三五九三除之得数加一为积朔余数与朔策相减为首朔上考往古则置通朔以朔策除之得数为积朔余数为首朔求首朔太阳平行以积朔与太阳平行朔䇿一十万四千七百八十四秒三四三二四相乘满周天一百二十九万六千秒去之余为积朔太阳平行加首朔太阳平行应初宫二十六度二十分四十二秒五十七微得首朔太阳平行上考往古则置首朔太阳平行应减积朔太阳平行得首朔太阳平行求首朔太阳引数以积朔与太阳引数朔䇿一十万四千七百七十九秒三五八八六五相乘满周天一百二十九万六千秒去之余为积朔太阳引数加首数太阳引数应初宫一十九度一十分二十七秒二十一微得首朔太阳引数上考徃古则置首朔太阳引数应减积朔太阳引数得首朔太阳引数求首朔太隂引数以积朔与太隂引数朔策九万二千九百四十秒二四八五九相乘满周天一百二十九万六千秒去之余为积朔太隂引数加首朔太隂引数应九宫一十八度三十四分二十六秒一十六微得首朔太隂引数上考往古则置首朔太隂引数应减积朔太隂引数得首朔太隂引数求首朔太隂交周以积朔与太隂交周朔䇿一十一万零四百一十四秒一六五七四相乘满周天一百二十九万六千秒去之余为积朔太隂交周加首朔太隂交周应六宫初度三十分五十五秒一十四微得首朔太隂交周上考往古则置首朔太隂交周应减积朔太隂交周得首朔太隂交周求逐月朢太隂交周置本年首朔太隂交周加太隂交周朢䇿六宫一十五度二十分零七秒再以太隂交周朔䇿一宫零四十分一十四秒零一微递加十三次得逐月朢太隂交周求太隂入交月数逐月朢太隂交周自初宫初度至初宫一十四度五十四分自五宫一十五度零六分至六宫一十四度五十四分自十一宫一十五度零六分至十一宫三十度皆为太隂入交第几月入交即第几月有食推平朢诸平行第一求平朢以太隂入交月数与朔䇿二十九日五三五九三相乘得数加朢策一十四日七六五二九六五与本年首朔日分相加再加纪日满纪法六十去之得平朢自初日甲子起算得平朢干支以周日一千四百四十分通其小余得平朢时分秒求平望太阳平行以太隂入交月数与太阳平行朔䇿一十万四千七百八十四秒三四三二四相乘得数加太阳平行朢䇿一十四度三十三分一十二秒零九微与本年首朔太阳平行相加得平朢太阳平行求平朢太阳引数以太隂入交月数与太阳引数朔䇿一十万四千七百七十九秒三五八八六五相乘得数加太阳引数朢䇿一十四度三十三分零九秒四十一微与本年首朔太阳引数相加得平朢太阳引数求平朢太隂引数以太隂入交月数与太隂引数朔䇿九万二千九百四十秒二四八五九相乘得数加太隂引数朢䇿六宫一十二度五十四分三十秒零七微与本年首朔太隂引数相加得平朢太隂引数推日月相距第二求太阳均数以平朢太阳引数依日躔求均数法算之得太阳均数引数初宫至五宫为加六宫至十一宫为减求太隂均数以平朢太隂引数依月离求初均数法筭之得太隂均数引数初宫至五宫为减六宫至十一宫为加求距弧太阳太隂两均数同为加或同为减者则相减得距弧一为加一为减者则相加得距弧求距时以一小时月距日平行一千八百二十八秒六一二一一八为一厯三千六百秒为二厯距弧化秒为三厯求得四厯为秒以时分收之得距时太阳太隂两均数同为加者大阳加均大则距时为加太阳加均小则距时为减同为减者太阳减均大则距时为减太阳减均小则距时为加一为加一为减者太阳为加均则距时为加太阳为减均则距时为减推实引第三求太阳引弧以三千六百秒为一率一小时太阳引数一百四十七秒八四一七二为二率距时化秒为三率求得四率为秒以度分收之得太阳引弧距时为加者亦为加距时为减者亦为减求太隂引弧以三千六百秒为一厯一小时太隂引数一千九百五十九秒七四七六五四二为二厯距时化秒为三厯求得四厯为秒以度分收之得太隂引弧距时为加者亦为加距时为减者亦为减求太阳实引置平朢太阳引数加减太阳引弧得太阳实引求太隂实引置平朢太隂引数加减太隂引弧得太隂实引推实朢第四求太阳实均以太阳实引依日纒求均数法算之得太阳实均实引初宫至五宫为加六宫至十一宫为减随求太阳距地心之边为求太阳距地之用求太隂实均以太隂实引依月离求初均数法算之得太隂实均实引初宫至五宫为减六宫至十一宫为加随求太隂距地心之边为求太隂距地之用求实距弧太阳太隂两实均同为加或同为减者则相减得实距弧一为加一为减者则相加得实距弧求实距时以一小时月距日平行一千八百二十八秒六一二一一八为一厯三千六百秒为二率实距弧化秒为三厯求得四厯为秒以时分收之得实距时定加减之法与距时同求实朢置平朢加减实距时得实朢加满二十四时则实朢进一日不足减者借一日作二十四时则实朢退一日推实交周第五求交周距弧以三千六百秒为一率一小时太隂交周一千九百八十四秒四二五四九为二厯实距时化秒为三率求得四厯为秒以度分收之得交周距弧实距时为加者亦为加实距时为减者亦为减求实朢平交周置平朢太阴交周加减交周距弧得实朢平交周求实朢实交周置实朢平交周加减太隂实均得实朢实交周自初宫初度至初宫一十二度一十六分五十五秒自五宫一十七度四十三分零五秒至六宫一十二度一十六分五十五秒自十一宫一十七度四十三分零五秒至十一宫三十度皆入食限为有食不入此限者不食即不必算推太阳实经第六求太阳距弧以三千六百秒为一率一小时太阳平行一百四十七秒八四七一四九为二率实距时化秒为三率求得四率为秒以度分收之得太阳距弧实距时为加者亦为加实距时为减者亦为减求实朢太阳平行置平朢太阳平行加减太阳距弧得实朢太阳平行求太阳黄道经度置实朢太阳平行加减太阳实均得太阳黄道经度求太阳赤道经度以半径一千万为一厯黄赤大距二十三度二十九分三十秒之余弦为二厯太阳距春秋分黄道经度之正切线为三厯求得四厯为赤道经度之正切线检表得太阳距春秋分赤道经度以冬至起初宫命之得太阳赤道经度推实朢用时第七求均数时差以太阳实均变时得均数时差实均为加者则为减实均为减者则为加求升度时差以太阳黄道经度与太阳赤道经度相减余数变时得升度时差二分后为加二至后为减求时差总均数时差与升度时差同为加者则相加为时差总仍为加同为减者亦相加为时差总仍为减一为加一为减者则相减为时差总加数大为加减数大为减求实朢用时置实朢加减时差总得实朢用时距日出后日入前九刻以内者可以见食九刻以外者则全在昼即不必算推食甚距纬食甚时刻第八求食甚距纬以半径一千万为一率黄白大距四度五十八分三十秒之正弦为二率实朢实交周之正弦为三率求得四率为食甚距纬之正弦检表得食甚距纬实交周初宫五宫为北六宫十一宫为南求食甚交周以半径一千万为一率黄白大距四度五十八分三十秒之余弦为二率实朢实交周之正切线为三率求得四率为食甚交周之正切线检表得食甚交周求交周升度差以食甚交周与实朢实交周相减得交周升度差求月距日实行以一小时太隂引数与太隂实引相加依月离求初均数法算之为后均数与太隂实均相加减得数与一小时月距日平行一千八百二十八秒六一二一一八相加减得月距日实行求食甚距时以月距日实行化秒为一率三千六百秒为二率交周升度差化秒为三率求得四率为秒以分收之得食甚距时实朢实交周五宫十一宫为加初宫六宫为减求食甚时刻置实朢用时加减食甚距时得食甚时刻自初时起子正一时为丑初以次顺数至二十三时为夜子初每十五分收为一刻不足一刻者为零分推食分第九求太阳距地以太阳最髙距地一千零一十七万九千二百零八为一率地半径比例数一十一万六千二百为二率太阳距地心之边为三率求得四率即太阳距地求太隂距地以太隂最髙距地一千零一十七万二千五百为一率地半径比例数五千八百一十六为二率太隂距地心之边内减次均轮半径一十一万七千五百余为三率求得四率即太隂距地求太隂半径以太隂距地为一率太隂实半径二十七为二率半径一千万为三率求得四率为太隂半径之正弦检表得太隂半径求地影半径以太阳光分半径六百三十七内减地半径一百余五百三十七为一率太阳距地为二率地半径一百为三率求得四率为地影之长又以地影之长为一率地半径一百为二率半径一千万为三率求得四率为地影角之正弦检表得地影角又以半径一千万为一率地影角之正切线为二率地影之长内减太隂距地余为三率求得四率为太隂所当地影之濶乃以太隂距地为一率地影之濶为二率半径一千万为三率求得四率为地影半径之正切线检表得地影半径求併径以太隂半径与地影半径相加得併径求食分以太隂半径倍之为一率十分为二率併径内减食甚距纬余为三率求得四率即食分推初亏复圆时刻第十求初亏复圆距弧以食甚距纬之余弦为一率併径之余弦为二率半径一千万为三率求得四率为初亏复圆距弧之余弦检表得初亏复圆距弧求初亏复圆距时以月距日实行化秒为一率三千六百秒为二率初亏复圆距弧化秒为三率求得四率为秒以时分收之得初亏复圆距时求初亏时刻置食甚时刻减初亏复圆距时得初亏时刻不足减者加二十四时减之初亏即在前一日命时之法与食甚同求复圆时刻置食甚时刻加初亏复圆距时得复圆时刻加满二十四时去之复圆即在次日命时之法与食甚同推食既生光时刻第十一求食既生光距弧以食甚距纬之余弦为一率地影半径内减太隂半径余为径较检其余弦为二率半径一千万为三率求得四率为食既生光距弧之余弦检表得食既生光距弧求食既生光距时以月距日实行化秒为一率三千六百秒为二率食既生光距弧化秒为三率求得四率为秒以时分收之得食既生光距时求食既时刻置食甚时刻减食既生光距时得食既时刻不足减者加二十四时减之食既即在前一日命时之法与食甚同求生光时刻置食甚时刻加食既生光距时得生光时刻加满二十四时去之生光即在次日命时之法与食甚同推太隂经纬宿度第十二求黄白升度差以半径一千万为一率黄白大距四度五十八分三十秒之余弦为二率食甚交周之正切线为三率求得四率为黄道之正切线检表得黄道度与食甚交周相减余为黄白升度差食甚距时加者亦为加食甚距时减者亦为减求大隂黄道经度置太阳黄道经度加减六宫再加减食甚距弧又加减黄白升度差得太隂黄道经度求太隂黄道宿度依日躔求宿度法求得本年黄道宿钤察太隂黄道经度足减本年黄道宿钤内某宿度分则减之余为太隂黄道宿度求太隂黄道纬度以半径一千万为一率黄白大距四度五十八分三十秒之正弦为二率食甚交周之正弦为三率求得四率为距纬之正弦检表得太隂黄道纬度食甚交周初宫五宫为北六宫十一宫为南求太隂赤道经度赤道纬度以太隂距黄极度为一边黄极距赤极二十三度二十九分三十秒为一边太隂距冬至黄道经度为所夹之外角用斜弧三角形知两边一角而角在两边之间求对边之法求得对边为太隂距赤极度过九十度者减九十度余为赤道南纬度不及九十度者与九十度相减余为赤道北纬度又求得近赤极之角为太隂距冬至赤道经度求太隂赤道宿度依恒星厯理求得本年赤道宿钤察太隂赤道经度足减本年赤道宿钤内某宿度分则减之余为太隂赤道宿度推月食方位及食限总时求春秋分距地平赤道度以食甚时刻变赤道度又于太阳赤道经度内减三宫余为太阳距春分赤道度两数相加为春分距子正赤道度过半周者减半周余为春分距正午西赤道度不及半周者与半周相减余为春分距正午东赤道度距正午西过九十度者与半周相减余为秋分距正午东赤道度距正午东过九十度者与半周相减余为秋分距正午西赤道度以春秋分距正午东西赤道度与九十度相减余为春秋分距地平赤道度求黄道地平交角以春秋分距地平赤道度为所知之一边黄赤交角二十三度二十九分三十秒及赤道地平交角为所知之两角用斜弧三角形知两角一边而边在两角之间求对角之法求得对角春分在正午东秋分在正午西者则求得之角即为黄道地平交角春分在正午西秋分在正午东者则以求得之角与半周相减余为黄道地平交角求春秋分距地平黄道度以黄道地平交角之正弦为一率赤道地平交角之正弦为二率春秋分距地平赤道度之正弦为三率求得四率为春秋分距地平黄道度之正弦检表得春秋分距地平黄道度求太隂距春秋分黄道度春分在地平上者以太隂黄道经度与三宫相减余为太隂距春分黄道度秋分在地平上者以太隂黄道经度与九宫相减余为太隂距秋分黄道度春秋分宫度大于太隂宫度为距春秋分前春秋分宫度小于太隂宫度为距春秋分后求太隂距地平黄道度春秋分在正午西者太隂在春秋分后则以太隂距春秋分黄道度与春秋分距地平黄道度相加太隂在春秋分前则以太隂距春秋分黄道度与春秋分距地平黄道度相减得太隂距地平黄道度春秋分在正午东者太隂在春秋分后则以太隂距春秋分黄道度与春秋分距地平黄道度相减太隂在春秋分前则以太隂距春秋分黄道度与春秋分距地平黄道度相加得太隂距地平黄道度求太隂距限春秋分在正午西者太隂距地平黄道度不及九十度为限西过九十度为限东春秋分在正午东者太隂距地平黄道度不及九十度为限东过九十度为限西求黄道髙弧交角以太隂距地平黄道度之余弦为一率半径一千万为二率黄道地平交角之余切线为三率求得四率为黄道髙弧交角之正切线检表得黄道髙弧交角求初亏交周置食甚交周减初亏复圆距弧得初亏交周求复圆交周置食甚交周加初亏复圆距弧得复圆交周求初亏距纬以半径一千万为一率黄白大距四度五十八分三十秒之正弦为二率初亏交周之正弦为三率求得四率为初亏距纬之正弦检表得初亏距纬初亏交周初宫五宫为纬北六宫十一宫为纬南求复圆距纬以半径一千万为一率黄白大距四度五十八分三十秒之正弦为二率复圆交周之正弦为三率求得四率为复圆距纬之正弦检表得复圆距纬复圆交周初宫五宫为纬北六宫十一宫为纬南求初亏纬差角以併径之正弦为一率初亏距纬之正弦为二率半径一千万为三率求得四率为初亏纬差角之正弦检表得初亏纬差角求复圆纬差角以併径之正弦为一率复圆距纬之正弦为二率半径一千万为三率求得四率为复圆纬差角之正弦检表得复圆纬差角求初亏定交角太隂在限东者初亏纬南则以初亏纬差角与黄道髙弧交角相加初亏纬北则以初亏纬差角与黄道髙弧交角相减得初亏定交角太隂在限西者初亏纬南则以初亏纬差角与黄道髙弧交角相减初亏纬北则以初亏纬差角与黄道髙弧交角相加得初亏定交角如初亏无距纬则无初亏纬差角而黄道髙弧交角即初亏定交角求复圆定交角太隂在限东者复圆纬南则以复圆纬差角与黄道髙弧交角相减复圆纬北则以复圆纬差角与黄道髙弧交角相加得复圆定交角太隂在限西者复圆纬南则以复圆纬差角与黄道髙弧交角相加复圆纬北则以复圆纬差角与黄道髙弧交角相减得复圆定交角如复圆无距纬则无复圆纬差角而黄道髙弧交角即复圆定交角求初亏方位太隂在限东者初亏定交角在四十五度以内为下偏左在四十五度以外为左偏下适足九十度为正左过九十度为左偏上太隂在限西者初亏定交角在四十五度以内为上偏左在四十五度以外为左偏上适足九十度亦为正左过九十度为左偏下求复圆方位太隂在限东者复圆定交角在四十五度以内为上偏右在四十五度以外为右偏上适足九十度为正右过九十度为右偏下太隂在限西者复圆定交角在四十五度以内为下偏右在四十五度以外为右偏下适足九十度亦为正右过九十度为右偏上求食限总时以初亏复圆距时倍之得食限总时用表推月食法推入交求首朔太隂交周用交食首朔诸根表察本年太隂交周宫度分秒得首朔太隂交周求逐月朢太隂交周用交食朔朢䇿表察正月太隂交周朢䇿宫度分秒与首朔太隂交周相加得正月朢太隂交周以下递加交周朔䇿一宫零四十分一十四秒得逐月朢太隂交周求入交月数逐月朢太隂交周自初宫初度至初宫一十四度五十四分自五宫一十五度零六分至六宫一十四度五十四分自十一宫一十五度零六分至十一宫三十度皆为太隂入交第㡬月入交即第㡬月有食推平朢诸平行第一求首朔诸根用交食首朔诸根表察本年首朔日时分秒得首朔根察本年太阳平行宫度分秒得太阳平行根察本年太阳引数宫度分秒得太阳引数根察本年太隂引数宫度分秒得太阴引数根察本年太隂交周宫度分秒得太隂交周根并察纪日求诸朢䇿用交食朔朢䇿表察本月朢䇿日时分秒得朢䇿察本月太阳平行朢䇿宫度分秒得太阳平行朢䇿察本月太阳引数朢䇿宫度分秒得太阳引数朢䇿察本月太隂引数朢䇿宫度分秒得太阴引数朢䇿察本月太阴交周朢䇿宫度分秒得太阴交周朢䇿求平朢以首朔根纪日朢䇿三数相加其日满纪法六十去之得平朢自初日甲子起算得平朢干支自初时起子正一时为丑初以次顺数至二十三时为夜子初每十五分收为一刻不足一刻者为零分得平望时分秒求平朢太阳平行以太阳平行根与太阳平行朢䇿相加得平望太阳平行求平望太阳引数以太阳引数根与太阳引数朢䇿相加得平望太阳引数求平望太隂引数以太隂引数根与太隂引数望䇿相加得平望太隂引数求平望太隂交周以太隂交周根与太隂交周望䇿相加得平望太隂交周推日月相距第二求太阳均数用日躔太阳均数表以平朢太阳引数宫度分察其所对之度分秒得太阳均数并记加减号求太隂均数用月离太隂初均数表以平望太隂引数宫度分察其所对之度分秒得太隂均数并记加减号求距弧太阳太隂两均数同为加或同为减者则相减得距弧一为加一为减者则相加得距弧求距时用交食周日诸平行表以距弧度分秒察月距日相当之数取其所对之时分秒得距时凡太阳太隂两均数同为加者太阳加均大则距时为加太阳加均小则距时为减同为减者太阳减均大则距时为减太阳减均小则距时为加一为加一为减者太阳为加均则距时为加太阳为减均则距时为减推实引第三求太阳引弧用交食周日诸平行表以距时之时分秒各察其与太阳平行相对之数而併之得太阳引弧距时为加者亦为加距时为减者亦为减求太隂引弧用交食周日诸平行表以距时之时分秒各察其与太隂引数相对之数而併之得太隂引弧距时为加者亦为加距时为减者亦为减求太阳实引置平望太阳引数加减太阳引弧得太阳实引求太隂实引置平望太隂引数加减太隂引弧得太隂实引推实望第四求太阳实均用日躔太阳均数表以太阳实引宫度分察其所对之度分秒得太阳实均并记加减号求太隂实均用月离太隂初均数表以太隂实引宫度分察其所对之度分秒得太隂实均并记加减号求实距弧太阳太隂两实均同为加或同为减者则相减得实距弧一为加一为减者则相加得实距弧求实距时用交食周日诸平行表以实距弧度分秒察月距日相当之数取其所对之时分秒得实距时定加减之法与距时同求实望置平望加减实距时得实望加满二十四时则实望进一日不足减者借一日作二十四时则实望退一日推实交周第五求交周距弧用交食周日诸平行表以实距时之时分秒各察其与太隂交周相对之数而併之得交周距弧实距时为加者亦为加实距时为减者亦为减求实望平交周置平望太隂交周加减交周距弧得实望平交周求实望实交周置实望平交周加减太隂实均得实望实交周自初宫初度至初宫一十二度一十六分五十五秒自五宫一十七度四十三分零五秒至六宫一十二度一十六分五十五秒自十一宫一十七度四十三分零五秒至十一宫三十度皆入食限为有食不入此限者不食即不必算推太阳实经第六求太阳距弧用交食周日诸平行表以实距时之时分秒各察其与太阳平行相对之数而併之得太阳距弧实距时为加者亦为加实距时为减者亦为减求实望太阳平行置平望太阳平行加减太阳距弧得实望太阳平行求太阳黄道经度置实望太阳平行加减太阳实均得太阳黄道经度求太阳赤道经度用日躔黄赤升度表以太阳黄道经度察其所对之赤道宫度分秒得太阳赤道经度推实望用时第七求均数时差用日躔均数时差表以太阳实引宫度察其所对之分秒得均数时差并记加减号求升度时差用日躔升度时差表以太阳黄道经度察其所对之分秒得升度时差并记加减号求时差总均数时差与升度时差同为加者则相加为时差总仍为加同为减者亦相加为时差总仍为减一为加一为减者则相减为时差总加数大为加减数大为减求实望用时置实望加减时差总得实望用时距日出后日入前九刻以内者可以见食九刻以外者则全在画即不必算推食甚距纬食甚时刻第八求食甚距纬用交食黄白距度表以实望实交周宫度分察其所对之度分秒得食甚距纬并记南北号求交周升度差用月离黄白升度差表以实望实交周宫度察其所对之分秒得交周升度差并记加减号求食甚交周实望实交周加减交周升度差得食甚交周求月距日实行用交食月距日实行表以太隂实引宫度察其所对之分秒得月距日实行求食甚距时以月距日实行化秒为一率三千六百秒为二率交周升度差化秒为三率求得四率为秒以分收之得食甚距时交周升度差为加者亦为加交周升度差为减者亦为减求食甚时刻置实望用时加减食甚距时得食甚时刻命时之法与平望同推食分第九求太隂半径用交食视半径表以太隂实引宫度察其与月半径相对之分秒得太隂半径求地影半径用交食视半径表以太隂实引宫度察其与影半径相对之分秒得地影半径求影差用交食视半径表以太阳实引宫度察其与影差相对之分秒得影差求实影半径置地影半径减影差得实影半径求併径以太隂半径与实影半径相加得併径求食分以太隂半径倍之为一率十分为二率併径内减食甚距纬余为三率求得四率即食分推初亏复圆时刻第十求初亏复圆距弧用交食月行表以併径分及食甚距纬分察其所对之分秒得初亏复圆距弧求初亏复圆距时以月距日实行化秒为一率三千六百秒为二率初亏复圆距弧化秒为三率求得四率为秒以时分收之得初亏复圆距时求初亏时刻置食甚时刻减初亏复圆距时得初亏时刻不足减者加二十四时减之初亏即在前一日命时之法与平望同求复圆时刻置食甚时刻加初亏复圆距时得复圆时刻加满二十四时去之复圆即在次日命时之法与平望同推食既生光时刻第十一求食既生光距弧用交食月行表以实影半径内减太隂半径之余分及食甚距纬分察其所对之分秒得食既生光距弧求食既生光距时以月距日实行化秒为一率三千六百秒为二率食既生光距弧化秒为三率求得四率为秒以时分收之得食既生光距时求食既时刻置食甚时刻减食既生光距时得食既时刻不足减者加二十四时减之食既即在前一日命时之法与平望同求生光时刻置食甚时刻加食既生光距时得生光时刻加满二十四时去之生光即在次日命时之法与平望同推太隂经纬宿度第十二求黄白升度差用月离黄白升度差表以食甚交周宫度察其所对之分秒得黄白升度差并记加减号求太隂黄道经度置太阳黄道经度加减六宫再加减交周升度差又加减黄白升度差得太隂黄道经度求太隂黄道纬度用交食黄白距度表以食甚交周宫度分察其所对之度分秒得太隂黄道纬度求太隂黄道宿度依日躔求宿度法求得本年黄道宿钤察太隂黄道经度足减本年黄道宿钤内某宿度分则减之余为太隂黄道宿度求太隂赤道经度用黄赤经纬互推表以太隂黄道经度及太隂黄道纬度察其所对之宫度分秒得太隂赤道经度求太隂赤道纬度用黄赤经纬互推表以太隂黄道经度及太隂黄道纬度察其所对之度分秒得太隂赤道纬度求太隂赤道宿度依恆星歴理求得本年赤道宿钤察太隂赤道经度足减本年赤道宿钤内某宿度分则减之余为太隂赤道宿度推月食方位及食限总时求春分距午时分用交食北极髙四十度黄平象限表以太阳黄道经度察黄道宫度取其与时分所对之数为太阳距春分后时分又以食甚时刻加减十二时为太阳距正午后时分两数相加得春分距午时分求月距限用交食北极髙四十度黄平象限表以春分距午时分察表内时分相近者取其与黄平象限相对之数为黄平象限宫度与太隂黄道经度相减余为月距限度太隂黄道经度太于黄平象限宫度者为限东小于黄平象限宫度者为限西求限距地髙用交食北极髙四十度黄平象限表以春分距正午时分察表内时分相近者取其与限距地髙相对之数得限距地髙求黄道髙弧交角用交食黄道髙弧交角表以月距限及限距地髙之度察其所对之度分秒得黄道髙弧交角求初亏交周置食甚交周减初亏复圆距弧得初亏交周求复圆交周置食甚交周加初亏复圆距弧得复圆交周求初亏距纬用交食黄白距度表以初亏交周宫度察其所对之度分秒得初亏距纬并记南北号求复圆距纬用交食黄白距度表以复圆交周宫度察其所对之度分秒得复圆距纬并记南北号求初亏纬差角用交食纬差角表以併径分及初亏距纬分察其所对之度分得初亏纬差角求复圆纬差角用交食纬差角表以併径分及复圆距纬分察其所对之度分得复圆纬差角以下求定交角及方位并食限总时皆与前法同推各省月食法求各省月食时刻以京师月食时刻按各省东西偏度加减之得各省月食时刻求各省月食方位以各省赤道髙度及各省食甚时刻依京师推月食方位法算之得各省月食方位推月食带食法求带食距时以本日日出或日入时分与食甚时分相减余为带食距时求带食距弧以三千六百秒为一率一小时月距日实行化秒为二率带食距时化秒为三率求得四率为秒以度分收之得带食距弧求带食两心相距以半径一千万为一率带食距弧之余切线为二率食甚距纬之余弦为三率求得四率为两心相距之余切线检表得带食两心相距求带食分秒以太隂半径倍之为一率十分为二率併径内减带食两心相距余为三率求得四率即带食分秒定望推平望法康熙六十年辛丑十一月十五日壬寅望月食初亏戌正初刻十二分二十四秒零四微食甚亥正一刻四分零一秒零六微复圆十六日子正一刻十分三十八秒零八微食甚时太阳赤道经度初宫一十三度零六分零九秒一十六微太阳平行过冬至一十一度五十三分四十九秒四十一微太阳引数过最卑四度零四分五十二秒一十二微太隂引数过最髙十一宫一十八度三十七分五十六秒四十四微太阳实均加八分五十六秒五十四微太隂实均加五十六分四十三秒四十四微太隂半径一十五分五十七秒五十七微地影半径四十二分三十九秒五十二微一小时月距日实行二十七分四十五秒四十四微推得初亏复圆距弧五十八分三十五秒一十九微食甚距纬在黄道北二分一十二秒三十八微食甚交周为初宫初度二十五分二十二秒五十六微实望实交周为初宫初度二十五分二十八秒三十九微交周升度差五秒四十三微食甚距时减一十二秒二十二微则实望用时为亥正一刻四分一十三秒二十八微均数时差减三十五秒四十八微升度时差减四分一十二秒四十二微则实望为亥正一刻九分零一秒五十八微实距时减一时三十四分零三秒五十八微则平望为夜子初三刻一十三分零五秒五十六微以食甚时刻与平望时刻相减得平望在食甚后一时三十九分零四秒五十微乃以食甚距平望时分之太阳平行四分零四秒零九微与食甚太阳平行相加得平望太阳平行为初宫一十一度五十七分五十三秒五十微加六宫得平望太隂平行为六宫一十一度五十七分五十三秒五十微以食甚距平望之太阳引数四分零四秒零八微与食甚太阳引数相加得平望太阳引数过最卑四度零八分五十六秒二十微以食甚距平望之太隂引数五十三分五十六秒一十五微与食甚太隂引数相加得平望太隂引数过最髙十一宫一十九度三十一分五十二秒五十九微又以实距时一时三十四分零三秒五十八微求得交周距弧五十一分五十一秒零六微与实望实交周相加得实望平交周初宫一度一十八分一十九秒四十五微减太隂实均五十六分四十三秒四十四微得平望交周初宫初度二十分三十六秒零一微又置平望太隂平行减平望交周得平望正交过冬至六宫一十一度三十七分一十七秒四十九微置平望太隂平行减平望太隂引数得平望月孛过冬至六宫二十二度二十六分零五十一微御制厯象考成下编卷三御制历象考成下编卷四钦定四库全书御制厯象考成下编卷四日食厯法推日食用数推日食法用表推日食法推各省日食法推日食带食法推日食用数康熙二十三年甲子天正冬至为厯元周天三百六十度周日一万分周嵗三百六十五日二四二一八七五纪法六十朔策二十九日五三五九三太阳平行朔策一十万四千七百八十四秒小余三四三二四太阳引数朔策一十万四千七百七十九秒小余三五八八六五太隂引数朔策九万二千九百四十秒小余二四八五九太隂交周朔䇿一十一万零四百一十四秒小余一六五七四一小时太阳平行一百四十七秒小余八四七一四九一小时太阳引数一百四十七秒小余八四一二七一小时太隂引数一千九百五十九秒小余七四七六五四二一小时太隂交周一千九百八十四秒小余四二五四九一小时月距日平行一千八百二十八秒小余六一二一一八太阳本天半径一千万太阳本轮半径二十六万八千八百一十二太阳均轮半径八万九千六百零四太隂本天半径一千万太隂本轮半径五十八万太隂均轮半径二十九万太隂次均轮半径一十一万七千五百太阳实半径五百零七太隂实半径二十七太阳最髙距地一千零一十七万九千二百零八与地半径之比例为一十一万六千二百太隂最髙距地一千零一十七万二千五百与地半径之比例为五千八百一十六黄赤大距二十三度二十九分三十秒黄白大距四度五十八分三十秒气应七日六五六三七四九二六纪日八朔应二十六日三八五二六六六首朔太阳平行应初宫二十六度二十分四十二秒五十七微首朔太阳引数应初宫一十九度一十分二十七秒二十一微首朔太隂引数应九宫一十八度三十四分二十六秒一十六微首朔太隂交周应六宫初度三十分五十五秒一十四微推日食法推首朔诸平行及入交求积年自厯元康熙二十三年甲子距所求之年共若干年减一年得积年求中积分以积年与周嵗三百六十五日二四二一八七五相乘得中积分求通积分置中积分加气应七日六五六三七四九二六得通积分上考往古则置中积分减气应得通积分求天正冬至置通积分其日满纪法六十去之余为天正冬至日分上考往古则以所余转与纪法六十相减余为天正冬至日分求纪日以天正冬至日数加一日得纪日求积日置中积分加气应分六五六三七四九二六减本年天正冬至分得积日上考往古则置中积分减气应分加本年天正冬至分得积日求通朔置积日减朔应二十六日三八五二六六六得通朔上考往古则置积日加朔应得通朔求积朔及首朔置通朔以朔䇿二十九日五三五九三除之得数加一为积朔余数与朔䇿相减为首朔上考往古则置通朔以朔䇿除之得数为积朔余数为首数求首朔太阳平行以积朔与太阳平行朔䇿一十万四千七百八十四秒三四三二四相乘满周天一百二十九万六千秒去之余为积朔太阳平行加首朔太阳平行应初宫二十六度二十分四十二秒五十七微得首朔太阳平行上考往古则置首朔太阳平行应减积朔太阳平行得首朔太阳平行求首朔太阳引数以积朔与太阳引数朔策一十万四千七百七十九秒三五八八六五相乘满周天一百二十九万六千秒去之余为积朔太阳引数加首朔太阳引数应初宫一十九度一十分二十七秒二十一微得首朔太阳引数上考往古则置首朔太阳引数应减积朔太阳引数得首朔太阳引数求首朔太隂引数以积朔与太隂引数朔䇿九万二千九百四十秒二四八五九相乘满周天一百二十九万六千秒去之余为积朔太隂引数加首朔太隂引数应九宫一十八度三十四分二十六秒一十六微得首朔太隂引数上考往古则置首朔太隂引数应减积朔太隂引数得首朔太隂引数求首朔太隂交周以积朔与太隂交周朔策一十一万零四百一十四秒一六五七四相乘满周天一百二十九万六千秒去之余为积朔太隂交周加首朔太隂交周应六宫初度三十分五十五秒一十四微得首朔太隂交周上考往古则置首朔太隂交周应减积朔太隂交周得首朔太隂交周求逐月朔太隂交周置本年首朔太隂交周以太隂交周朔䇿一宫零四十分一十四秒零一微递加十三次得逐月朔太隂交周求太隂入交月数逐月朔太隂交周自初宫初度至初宫二十度五十二分自五宫九度零八分至六宫八度五十一分自十一宫二十一度零九分至十一宫三十度皆为太隂入交第几月入交即第几月有食推平朔诸平行第一求平朔以太隂入交月数与朔䇿二十九日五三五九三相乘得数与本年首朔日分相加再加纪日满纪法六十去之得平朔自初日甲子起算得平朔干支以周日一千四百四十分通其小余得平朔时分秒求平朔太阳平行以太隂入交月数与太阳平行朔䇿一十万四千七百八十四秒三四三二四相乘得数与本年首朔太阳平行相加得平朔太阳平行求平朔太阳引数以太隂入交月数与太阳引数朔䇿一十万四千七百七十九秒三五八八六五相乘得数与本年首朔太阳引数相加得平朔太阳引数求平朔太隂引数以太隂入交月数与太隂引数朔䇿九万二千九百四十秒二四八五九相乘得数与本年首朔太隂引数相加得平朔太隂引数推日月相距第二求太阳均数以平朔太阳引数依日躔求均数法算之得太阳均数引数初宫至五宫为加六宫至十一宫为减求太隂均数以平朔太隂引数依月离求初均数法算之得太隂均数引数初宫至五宫为减六宫至十一宫为加求距弧太阳太隂两均数同为加或同为减者则相减得距弧一为加一为减者则相加得距弧求距时以一小时月距日平行一千八百二十八秒六一二一一八为一率三千六百秒为二率距弧化秒为三率求得四率为秒以时分收之得距时太阳太隂两均数同为加者太阳加均大则距时为加太阳加均小则距时为减同为减者太阳减均大则距时为减太阳减均小则距时为加一为加一为减者太阳为加均则距时为加太阳为减均则距时为减推实引第三求太阳引弧以三千六百秒为一率一小时太阳引数一百四十七秒八四一七二为二率距时化秒为三率求得四率为秒以度分收之得太阳引弧距时为加者亦为加距时为减者亦为减求太隂引弧以三千六百秒为一率一小时太隂引数一千九百五十九秒七四七六五四二为二率距时化秒为三率求得四率为秒以度分收之得太隂引弧距时为加者亦为加距时为减者亦为减求太阳实引置平朔太阳引数加减太阳引弧得太阳实引求太隂实引置平朔太隂引数加减太隂引弧得太隂实引推实朔第四求太阳实均以太阳实引依日躔求均数法算之得太阳实均实引初宫至五宫为加六宫至十一宫为减随求太阳距地心之边为求太阳距地之用求太隂实均以太隂实引依月离求初均数法算之得太隂实均实引初宫至五宫为减六宫至十一宫为加随求太隂距地心之边为求太隂距地之用求实距弧太阳太隂两实均同为加或同为减者则相减得实距弧一为加一为减者则相加得实距弧求实距时以一小时月距日平行一千八百二十八秒六一二一一八为一率三千六百秒为二率实距弧化秒为三率求得四率为秒以时分收之得实距时定加减之法与距时同求实朔置平朔加减实距时得实朔加满二十四时则实朔进一日不足减者借一日作二十四时则实朔退一日推实交周第五求交周距弧以三千六百秒为一率一小时太隂交周一千九百八十四秒四二五四九为二率实距时化秒为三率求得四率为秒以度分收之得交周距弧实距时为加者亦为加实距时为减者亦为减求实朔平交周置平朔太隂交周加减交周距弧得实朔平交周求实朔实交周置实朔平交周加减太隂实均得实朔实交周自初宫初度至初宫一十八度一十五分自五宫一十一度四十五分至六宫六度一十四分自十一宫二十三度四十六分至十一宫三十度皆入食限为有食不入此限者不食即不必算推太阳实经第六求太阳距弧以三千六百秒为一率一小时太阳平行一百四十七秒八四七一四九为二率实距时化秒为三率求得四率为秒以度分收之得太阳距弧实距时为加者亦为加实距时为减者亦为减求实朔太阳平行置平朔太阳平行加减太阳距弧得实朔太阳平行求太阳黄道经度置实朔太阳平行加减太阳实均得太阳黄道经度求太阳赤道经度以半径一千万为一率黄赤大距二十三度二十九分三十秒之余弦为二率太阳距春秋分黄道经度之正切线为三率求得四率为赤道经度之正切线检表得太阳距春秋分赤道经度以冬至起初宫命之得太阳赤道经度推实朔用时第七求均数时差以太阳实均变时得均数时差实均为加者则为减实均为减者则为加求升度时差以太阳黄道经度与太阳赤道经度相减余数变时得升度时差二分后为加二至后为减求时差总均数时差与升度时差同为加者则相加为时差总仍为加同为减者亦相加为时差总仍为减一为加一为减者则相减为时差总加数大为加减数大为减求实朔用时置实朔加减时差总得实朔用时距日出前日入后五刻以内者可以见食五刻以外者则全在夜即不必算推食甚实纬食甚用时第八求食甚实纬以半径一千万为一率黄白大距四度五十八分三十秒之正弦为二率实朔实交周之正弦为三率求得四率为食甚实纬之正弦检表得食甚实纬实交周初宫五宫为北六宫十一宫为南求食甚交周以半径一千万为一率黄白大距四度五十八分三十秒之余弦为二率实朔实交周之正切线为三率求得四率为食甚交周之正切线检表得食甚交周求交周升度差以食甚交周与实朔实交周相减得交周升度差求月距日实行以一小时太隂引数与太隂实引相加依月离求初均数法算之为后均数与太隂实均相加减得数与一小时月距日平行一千八百二十八秒六一二一一八相加减得月距日实行求食甚距时以月距日实行化秒为一率三千六百秒为二率交周升度差化秒为三率求得四率为秒以分收之得食甚距时食甚交周五宫十一宫为加初宫六宫为减求食甚用时置实朔用时加减食甚距时食甚用时推食甚近时第九求用时春分距午赤道度以太阳赤道经度减三宫为太阳距春分后赤道度又以食甚用时变赤道度加减半周为太阳距正午后赤道度两数相加得用时春分距午赤道度求用时春秋分距午赤道度用时春分距午赤道度不过象限者其度数即为春分距午西赤道度过一象限者则与半周相减余为秋分距午东赤道度过二象限者则减去二象限余为秋分距午西赤道度过三象限者则与全周相减余为春分距午东赤道度求用时春秋分距午黄道度以黄赤大距二十三度二十九分三十秒之余弦为一率半径一千万为二率用时春秋分距午赤道度之正切线为三率求得四率为黄道之正切线检表得用时春秋分距午黄道度求用时正午黄赤距纬以半径一千万为一率黄赤大距二十三度二十九分三十秒之正弦为二率用时春秋分距午黄道度之正弦为三率求得四率为距纬之正弦检表得用时正午黄赤距纬求用时黄道与子午圈交角以用时春秋分距午黄道度之正弦为一率半径一千万为二率用时春秋分距午赤道度之正弦为三率求得四率为黄道与子午圏交角之正弦检表得用时黄道与子午圏交角求用时正午黄道宫度春分在午西者以用时春秋分距午黄道度加三宫秋分在午西者以用时春秋分距午黄道度加九宫春分在午东者以用时春秋分距午黄道度与三宫相减秋分在午东者以用时春秋分距午黄道度与九宫相减得用时正午黄道宫度求用时正午黄道髙用时正午黄道宫度三宫至八宫则以用时正午黄赤距纬与京师赤道髙五十度零五分相加用时正午黄道宫度九宫至二宫则以用时正午黄赤距纬与京师赤道髙五十度零五分相减得用时正午黄道髙求用时黄平象限距午度分以用时黄道与子午圏交角之余弦为一率半径一千万为二率用时正午黄道髙之正切线为三率求得四率为黄道之正切线检表得黄道度与九十度相减余为用时黄平象限距午度分求用时黄平象限宫度用时正午黄道宫度初宫至五宫则以用时黄平象限距午度分与用时正午黄道宫度相加用时正午黄道宫度六宫至十一宫则以用时黄平象限距午度分与用时正午黄道宫度相减得用时黄平象限宫度求用时月距限以太阳黄道经度与用时黄平象限宫度相减余为月距限度太阳黄道经度大于用时黄平象限宫度者为限东小于用时黄平象限宫度者为限西求用时限距地髙以半径一千万为一率用时黄道与子午圏交角之正弦为二率用时正午黄道髙之余弦为三率求得四率为限距地髙之余弦检表得用时限距地髙求用时太隂髙弧以半径一千万为一率用时限距地髙之正弦为二率用时月距限之余弦为三率求得四率为太隂髙弧之正弦检表得用时太隂髙弧求用时黄道髙弧交角以用时月距限之正弦为一率用时限距地髙之余切线为二率半径一千万为三率求得四率为黄道髙弧交角之正切线检表得用时黄道髙弧交角求用时白道髙弧交角置用时黄道髙弧交角加减黄白交角四度五十八分三十秒得用时白道髙弧交角加过九十度者则限东变为限西限西变为限东不足减者则于黄白交角内反减黄道髙弧交角余为用时白道髙弧交角限距地髙在天顶北者白平象限为在天顶南限距地髙在天顶南者白平象限为在天顶北求太阳距地以太阳最髙距地一千零一十七万九千二百零八为一率地半径比例数一十一万六千二百为二率太阳距地心之边为三率求得四率即太阳距地求太隂距地以太隂最髙距地一千零一十七万二千五百为一率地半径比例数五千八百一十六为二率太隂距地心之边内减次均轮半径一十一万七千五百余为三率求得四率即太隂距地求用时髙下差以地半径一百为一边太阳距地为一边用时太隂髙弧与九十度相减为所夹之角求得对地半径之角为太阳地半径差又以地半径一百为一边太隂距地为一边用时太隂髙弧与九十度相减为所夹之角求得对地半径之角为太隂地半径差两地半径差相减余为用时髙下差求用时东西差以半径一千万为一率用时白道髙弧交角之余弦为二率用时髙下差之正切线为三率求得四率为东西差之正切线检表得用时东西差求近时距分以月距日实行化秒为一率三千六百秒为二率用时东西差化秒为三率求得四率为秒以时分收之得近时距分用时月距限西为加月距限东为减求食甚近时置食甚用时加减近时距分得食甚近时推食甚真时第十求近时春分距午赤道度以食甚近时变赤道度加减半周与太阳距春分后赤道度相加得近时春分距午赤道度求近时春秋分距午赤道度近时春分距午赤道度不过象限者其度数即为春分距午西赤道度过一象限者则与半周相减余为秋分距午东赤道度过二象限者则减去二象限余为秋分距午西赤道度过三象限者则与全周相减余为春分距午东赤道度求近时春秋分距午黄道度以黄赤大距二十三度二十九分三十秒之余弦为一率半径一千万为二率近时春秋分距午赤道度之正切线为三率求得四率为黄道之正切线检表得近时春秋分距午黄道度求近时正午黄赤距纬以半径一千万为一率黄赤大距二十三度二十九分三十秒之正弦为二率近时春秋分距午黄道度之正弦为三率求得四率为距纬之正弦检表得近时正午黄赤距纬求近时黄道与子午圏交角以近时春秋分距午黄道度之正弦为一率半径一千万为二率近时春秋分距午赤道度之正弦为三率求得四率为黄道与子午圏交角之正弦检表得近时黄道与子午圏交角求近时正午黄道宫度春分在午西者以近时春秋分距午黄道度加三宫秋分在午西者以近时春秋分距午黄道度加九宫春分在午东者以近时春秋分距午黄道度与三宫相减秋分在午东者以近时春秋分距午黄道度与九宫相减得近时正午黄道宫度求近时正午黄道髙近时正午黄道宫度三宫至八宫则以近时正午黄赤距纬与京师赤道髙五十度零五分相加近时正午黄道宫度九宫至二宫则以近时正午黄赤距纬与京师赤道髙五十度零五分相减得近时正午黄道髙求近时黄平象限距午度分以近时黄道与子午圏交角之余弦为一率半径一千万为二率近时正午黄道髙之正切线为三率求得四率为黄道之正切线检表得黄道度与九十度相减余为近时黄平象限距午度分求近时黄平象限宫度近时正午黄道宫度初宫至五宫则以近时黄平象限距午度分与近时正午黄道宫度相加近时正午黄道宫度六宫至十一宫则以近时黄平象限距午度分与近时正午黄道宫度相减得近时黄平象限宫度求近时月距限置太阳黄道经度加减用时东西差得近时太隂黄道经度与近时黄平象限宫度相减余为近时月距限度太隂黄道经度大于近时黄平象限宫度为距限东小于近时黄平象限宫度为距限西求近时限距地髙以半径一千万为一率近时黄道与子午圏交角之正弦为二率近时正午黄道髙之余弦为三率求得四率为限距地髙之余弦检表得近时限距地髙求近时太隂髙弧以半径一千万为一率近时限距地髙之正弦为二率近时月距限之余弦为三率求得四率为太隂髙弧之正弦检表得近时太隂髙弧求近时黄道髙弧交角以近时月距限之正弦为一率近时限距地髙之余切线为二率半径一千万为三率求得四率为黄道髙弧交角之正切线检表得近时黄道髙弧交角求近时白道髙弧交角置近时黄道髙弧交角加减黄白交角四度五十八分三十秒得近时白道髙弧交角求近时髙下差以地半径一百为一边太阳距地为一边近时太隂髙弧与九十度相减为所夹之角求得对地半径之角为太阳地半径差又以地半径一百为一边太隂距地为一边近时太隂髙弧与九十度相减为所夹之角求得对地半径之角为太隂地半径差两地半径差相减余为近时髙下差求近时东西差以半径一千万为一率近时白道髙弧交角之余弦为二率近时髙下差之正切线为三率求得四率为东西差之正切线检表得近时东西差求食甚视行以用时东西差倍之减近时东西差余为食甚视行求真时距分以食甚视行化秒为一率近时距分化秒为二率用时东西差化秒为三率求得四率为秒以时分收之得真时距分加减号与近时距分同求食甚真时置食甚用时加减真时距分得食甚真时推食分第十一求真时春分距午赤道度以食甚真时变赤道度加减半周与太阳距春分后赤道度相加得真时距午赤道度求真时春秋分距午赤道度真时春分距午赤道度不过象限者其度数即为春分距午西赤道度过一象限者则与半周相减余为秋分距午东赤道度过二象限者则减去二象限余为秋分距午西赤道度过三象限者则与全周相减余为春分距午东赤道度求真时春秋分距午黄道度以黄赤大距二十三度二十九分三十秒之余弦为一率半径一千万为二率真时春秋分距午赤道度之正切线为三率求得四率为黄道之正切线检表得真时春秋分距午黄道度求真时正午黄赤距纬以半径一千万为一率黄赤大距二十三度二十九分三十秒之正弦为二率真时春秋分距午黄道度之正弦为三率求得四率为距纬之正弦检表得真时正午黄赤距纬求真时黄道与子午圏交角以真时春秋分距午黄道度之正弦为一率半径一千万为二率真时春秋分距午赤道度之正弦为三率求得四率为黄道与子午圏交角之正弦检表得真时黄道与子午圏交角求真时正午黄道宫度春分距午西者以真时春秋分距午黄道度加三宫秋分距午西者以真时春秋分距午黄道度加九宫春分距午东者以真时春秋分距午黄道度与三宫相减秋分距午东者以真时春秋分距午黄道度与九宫相减得真时正午黄道宫度求真时正午黄道髙真时正午黄道宫度三宫至八宫则以真时正午黄赤距纬与京师赤道髙五十度零五分相加真时正午黄道宫度九宫至二宫则以真时正午黄赤距纬与京师赤道髙五十度零五分相减得真时正午黄道髙求真时黄平象限距午度分以真时黄道与子午圈交角之余弦为一率半径一千万为二率真时正午黄道髙之正切线为三率求得四率为黄道之正切线检表得黄道度与九十度相减余为真时黄平象限距午度分求真时黄平象限宫度真时正午黄道宫度初宫至五宫则以真时黄平象限距午度分与真时正午黄道宫度相加真时正午黄道宫度六宫至十一宫则以真时黄平象限距午度分与真时正午黄道宫度相减得真时黄平象限宫度求真时月距限置太阳黄道经度加减近时东西差得真时太隂黄道经度与真时黄平象限宫度相减余为真时月距限度太隂黄道经度大于真时黄平象限宫度为距限东小于真时黄平象限宫度为距限西求真时限距地髙以半径一千万为一率真时黄道与子午圏交角之正弦为二率真时正午黄道髙之余弦为三率求得四率为限距地髙之余弦检表得真时限距地髙求真时太隂髙弧以半径一千万为一率真时限距地髙之正弦为二率真时月距限之余弦为三率求得四率为太隂髙弧之正弦检表得真时太隂髙弧求真时黄道髙弧交角以真时月距限之正弦为一率真时限距地髙之余切线为二率半径一千万为三率求得四率为黄道髙弧交角之正切线检表得真时黄道髙弧交角求真时白道髙弧交角置真时黄道髙弧交角加减黄白交角四度五十八分三十秒得真时白道髙弧交角求真时髙下差以地半径一百为一边太阳距地为一边真时太隂髙弧与九十度相减为所夹之角求得对地半径之角为太阳地半径差又以地半径一百为一边太隂距地为一边真时太隂髙弧与九十度相减为所夹之角求得对地半径之角为太隂地半径差两地半径差相减余为真时髙下差求真时东西差以半径一千万为一率真时白道髙弧交角之余弦为二率真时髙下差之正切线为三率求得四率为东西差之正切线检表得真时东西差求真时南北差以半径一千万为一率真时白道髙弧交角之正弦为二率真时髙下差之正弦为三率求得四率为南北差之正弦检表得真时南北差求食甚视纬置食甚实纬加减真时南北差得食甚视纬白平象限在天顶南者实纬在黄道南则加而视纬仍为南实纬在黄道北则减而视纬仍为北若实纬在黄道北而南北差大于实纬则反减而视纬即变为南白平象限在天顶北者实纬在黄道北则加而视纬仍为北实纬在黄道南则减而视纬仍为南若实纬在黄道南而南北差大于实纬则反减而视纬即变为北求太阳半径以太阳距地为一率太阳实半径五百零七为二率半径一千万为三率求得四率为太阳半径之正弦检表得太阳半径求太隂半径以太隂距地为一率太隂实半径二十七为二率半径一千万为三率求得四率为太隂半径之正弦检表得太隂半径求併径以太阳半径与太隂半径相加得併径求食分以太阳半径倍之为一率十分为二率併径内减食甚视纬余为三率求得四率即食分推初亏真时第十二求初亏复圆距弧以食甚视纬之余弦为一率併径之余弦为二率半径一千万为三率求得四率为初亏复圆距弧之余弦检表得初亏复圆距弧求初亏复圆距时以月距日实行化秒为一率三千六百秒为二率初亏复圆距弧化秒为三率求得四率为秒以时分收之得初亏复圆距时求初亏用时置食甚真时减初亏复圆距时得初亏用时求初亏春分距午赤道度以初亏用时变赤道度加减半周与太阳距春分后赤道度相加得初亏春分距午赤道度求初亏春秋分距午赤道度初亏春分距午赤道度不过象限者其度数即为春分距午西赤道度过一象限者则与半周相减余为秋分距午东赤道度过二象限者则减去二象限余为秋分距午西赤道度过三象限者则与全周相减余为春分距午东赤道度求初亏春秋分距午黄道度以黄赤大距二十三度二十九分三十秒之余弦为一率半径一千万为二率初亏春秋分距午赤道度之正切线为三率求得四率为黄道之正切线检表得初亏春秋分距午黄道度求初亏正午黄赤距纬以半径一千万为一率黄赤大距二十三度二十九分三十秒之正弦为二率初亏春秋分距午黄道度之正弦为三率求得四率为距纬之正弦检表得初亏正午黄赤距纬求初亏黄道与子午圏交角以初亏春秋分距午黄道度之正弦为一率半径一千万为二率初亏春秋分距午赤道度之正弦为三率求得四率为黄道与子午圏交角之正弦检表得初亏黄道与子午圏交角求初亏正午黄道宫度春分距午西者以初亏春秋分距午黄道度加三宫秋分距午西者以初亏春秋分距午黄道度加九宫春分距午东者以初亏春秋分距午黄道度与三宫相减秋分距午东者以初亏春秋分距午黄道度与九宫相减得初亏正午黄道宫度求初亏正午黄道髙初亏正午黄道宫度三宫至八宫则以初亏正午黄赤距纬与京师赤道髙五十度零五分相加初亏正午黄道宫度九宫至二宫则以初亏正午黄赤距纬与京师赤道髙五十度零五分相减得初亏正午黄道髙求初亏黄平象限距午度分以初亏黄道与子午圏交角之余弦为一率半径一千万为二率初亏正午黄道髙之正切线为三率求得四率为黄道之正切线检表得黄道度与九十度相减余为初亏黄平象限距午度分求初亏黄平象限宫度初亏正午黄道宫度初宫至五宫则以初亏黄平象限距午度分与初亏正午黄道宫度相加初亏正午黄道宫度六宫至十一宫则以初亏黄平象限距午度分与初亏正午黄道宫度相减得初亏黄平象限宫度求初亏月距限置太阳黄道经度减初亏复圆距弧又加减真时东西差得初亏太隂黄道经度与初亏黄平象限宫度相减余为初亏月距限度太隂黄道经度大于初亏黄平象限宫度为距限东小于初亏黄平象限宫度为距限西求初亏限距地髙以半径一千万为一率初亏黄道与子午圏交角之正弦为二率初亏正午黄道髙之余弦为三率求得四率为限距地髙之余弦检表得初亏限距地髙求初亏太隂髙弧以半径一千万为一率初亏限距地髙之正弦为二率初亏月距限之余弦为三率求得四率为太隂髙弧之正弦检表得初亏太隂髙弧求初亏黄道髙弧交角以初亏月距限之正弦为一率初亏限距地髙之余切线为二率半径一千万为三率求得四率为黄道髙弧交角之正切线检表得初亏黄道髙弧交角求初亏白道髙弧交角置初亏黄道髙弧交角加减黄白交角四度五十八分三十秒得初亏白道髙弧交角加过九十度者则限东变为限西限西变为限东不足减者则于黄白交角内反减黄道髙弧交角余为初亏白道髙弧交角限距地髙在天顶北者白平象限为在天顶南限距地髙在天顶南者白平象限为在天顶北求初亏髙下差以地半径一百为一边太阳距地为一边初亏太隂髙弧与九十度相减为所夹之角求得对地半径之角为太阳地半径差又以地半径一百为一边太隂距地为一边初亏太隂髙弧与九十度相减为所夹之角求得对地半径之角为太隂地半径差两地半径差相减余为初亏髙下差求初亏东西差以半径一千万为一率初亏白道髙弧交角之余弦为二率初亏髙下差之正切线为三率求得四率为东西差之正切线检表得初亏东西差求初亏南北差以半径一千万为一率初亏白道髙弧交角之正弦为二率初亏髙下差之正弦为三率求得四率为南北差之正弦检表得初亏南北差求初亏视行初亏与食甚同在限东或同在限西者以初亏东西差与真时东西差相减为差分以加减初亏复圆距弧得初亏视行初亏在限东食甚在限西者以初亏东西差与食甚东西差相併为差分以减初亏复圆距弧得初亏视行求初亏距分以初亏视行化秒为一率初亏复圆距时化秒为二率初亏复圆距弧化秒为三率求得四率为秒以时分收之得初亏距分求初亏真时置食甚真时减初亏距分得初亏真时推复圆真时第十三求复圆用时置食甚真时加初亏复圆距时得复圆用时求复圆春分距午赤道度以复圆用时变赤道度加减半周与太阳距春分后赤道度相加得复圆春分距午赤道度求复圆春秋分距午赤道度复圆春分距午赤道度不过象限者其度数即为春分距午西赤道度过一象限者则与半周相减余为秋分距午东赤道度过二象限者则减去二象限余为秋分距午西赤道度过三象限者则与全周相减余为春分距午东赤道度求复圆春秋分距午黄道度以黄赤大距二十三度二十九分三十秒之余弦为一率半径一千万为二率复圆春秋分距午赤道度之正切线为三率求得四率为黄道之正切线检表得复圆春秋分距午黄道度求复圆正午黄赤距纬以半径一千万为一率黄赤大距二十三度二十九分三十秒之正弦为二率复圆春秋分距午黄道度之正弦为三率求得四率为距纬之正弦检表得复圆正午黄赤距纬求复圆黄道与子午圏交角以复圆春秋分距午黄道度之正弦为一率半径一千万为二率复圆春秋分距午赤道度之正弦为三率求得四率为黄道与子午圏交角之正弦检表得复圆黄道与子午圏交角求复圆正午黄道宫度春分距午西者以复圆春秋分距午黄道度加三宫秋分距午西者以复圆春秋分距午黄道度加九宫春分距午东者以复圆春秋分距午黄道度与三宫相减秋分距午东者以复圆春秋分距午黄道度与九宫相减得复圆正午黄道宫度求复圆正午黄道髙复圆正午黄道宫度三宫至八宫则以复圆正午黄赤距纬与京师赤道髙五十度零五分相加复圆正午黄道宫度九宫至二宫则以复圆正午黄赤距纬与京师赤道髙五十度零五分相减得复圆正午黄道髙求复圆黄平象限距午度分以复圆黄道与子午圏交角之余弦为一率半径一千万为二率复圆正午黄道髙之正切线为三率求得四率为黄道之正切线检表得黄道度与九十度相减余为复圆黄平象限距午度分求复圆黄平象限宫度复圆正午黄道宫度初宫至五宫则以复圆黄平象限距午度分与复圆正午黄道宫度相加复圆正午黄道宫度六宫至十一宫则以复圆黄平象限距午度分与复圆正午黄道宫度相减得复圆黄平象限宫度求复圆月距限置太阳黄道经度加初亏复圆距弧又加减真时东西差得复圆太隂黄道经度与复圆黄平象限宫度相减余为复圆月距限度太隂黄道经度大于复圆黄平象限宫度为距限东小于复圆黄平象限宫度为距限西求复圆限距地髙以半径一千万为一率复圆黄道与子午圏交角之正弦为二率复圆正午黄道髙之余弦为三率求得四率为限距地髙之余弦检表得复圆限距地髙求复圆太隂髙弧以半径一千万为一率复圆限距地髙之正弦为二率复圆月距限之余弦为三率求得四率为太隂髙弧之正弦检表得复圆太隂髙弧求复圆黄道髙弧交角以复圆月距限之正弦为一率复圆限距地髙之余切线为二率半径一千万为三率求得四率为黄道髙弧交角之正切线检表得复圆黄道髙弧交角求复圆白道髙弧交角置复圆黄道髙弧交角加减黄白交角四度五十八分三十秒得复圆白道髙弧交角加过九十度者则限东变为限西限西变为限东不足减者则于黄白交角内反减黄道髙弧交角余为复圆白道髙弧交角限距地髙在天顶北者白平象限为在天顶南限距地髙在天顶南者白平象限为在天顶北求复圆髙下差以地半径一百为一边太阳距地为一边复圆太隂髙弧与九十度相减为所夹之角求得对地半径之角为太阳地半径差又以地半径一百为一边太隂距地为一边复圆太隂髙弧与九十度相减为所夹之角求得对地半径之角为太隂地半径差两地半径差相减余为复圆髙下差求复圆东西差以半径一千万为一率复圆白道髙弧交角之余弦为二率复圆髙下差之正切线为三率求得四率为东西差之正切线检表得复圆东西差求复圆南北差以半径一千万为一率复圆白道髙弧交角之正弦为二率复圆髙下差之正弦为三率求得四率为南北差之正弦检表得复圆南北差求复圆视行复圆与食甚同在限东或同在限西者以复圆东西差与真时东西差相减为差分以加减初亏复圆距弧得复圆视行食甚在限东复圆在限西者以复圆东西差与食甚东西差相併为差分以减初亏复圆距弧得复圆视行求复圆距分以复圆视行化秒为一率初亏复圆距时化秒为二率初亏复圆距弧化秒为三率求得四率为秒以时分收之得复圆距分求复圆真时置食甚真时加复圆距分得复圆真时推太阳宿度第十四求太阳黄道宿度依日躔求宿度法求得本年黄道宿铃察太阳黄道经度足减本年黄道宿钤内某宿度分则减之余为太阳黄道宿度求太阳赤道宿度依恒星厯理求得本年赤道宿钤察太阳赤道经度足减本年赤道宿钤内某宿度分则减之余为太阳赤道宿度推日食方位及食限总时求初亏交周置食甚交周减初亏复圆距弧得初亏交周求复圆交周置食甚交周加初亏复圆距弧得复圆交周求初亏实纬以半径一千万为一率黄白大距四度五十八分三十秒之正弦为二率初亏交周之正弦为三率求得四率为初亏实纬之正弦检表得初亏实纬初亏交周初宫五宫为北六宫十一宫为南求初亏视纬置初亏实纬加减初亏南北差得初亏视纬求复圆实纬以半径一千万为一率黄白大距四度五十八分三十秒之正弦为二率复圆交周之正弦为三率求得四率为复圆实纬之正弦检表得复圆实纬复圆交周初宫五宫为北六宫十一宫为南求复圆视纬置复圆实纬加减复圆南北差得复圆视纬求初亏纬差角以併径之正弦为一率初亏视纬之正弦为二率半径一千万为三率求得四率为初亏纬差角之正弦检表得初亏纬差角求复圆纬差角以併径之正弦为一率复圆视纬之正弦为二率半径一千万为三率求得四率为复圆纬差角之正弦检表得复圆纬差角求初亏定交角初亏月距限东者初亏视纬在南则以初亏纬差角与初亏黄道髙弧交角相加初亏视纬在北则以初亏纬差角与初亏黄道髙弧交角相减得初亏定交角初亏月距限西者初亏视纬在南则以初亏纬差角与初亏黄道髙弧交角相减初亏视纬在北则以初亏纬差角与初亏黄道髙弧交角相加得初亏定交角如初亏无视纬则无初亏纬差角而初亏黄道髙弧交角即初亏定交角求复圆定交角复圆月距限东者复圆视纬在南则以复圆纬差角与复圆黄道髙弧交角相减复圆视纬在北则以复圆纬差角与复圆黄道髙弧交角相加得复圆定交角复圆月距限西者复圆视纬在南则以复圆纬差角与复圆黄道髙弧交角相加复圆视纬在北则以复圆纬差角与复圆黄道髙弧交角相减得复圆定交角如复圆无视纬则无复圆纬差角而复圆黄道髙弧交角即复圆定交角求初亏方位初亏月距限东者初亏定交角在四十五度以内为上偏右在四十五度以外为右偏上适足九十度为正右过九十度为右偏下初亏月距限西者初亏定交角在四十五度以内为下偏右在四十五度以外为右偏下适足九十度亦为正右过九十度为右偏上求复圆方位复圆月距限东者复圆定交角在四十五度以内为下偏左在四十五度以外为左偏下适足九十度为正左过九十度为左偏上复圆月距限西者复圆定交角在四十五度以内为上偏左在四十五度以外为左偏上适足九十度亦为正左过九十度为左偏下求食限总时以初亏距分与复圆距分相加得食限总时用表推日食法推入交求首朔太隂交周用交食首朔诸根表察本年太隂交周宫度分秒得首朔太隂交周求逐月朔太隂交周置本年首朔太隂交周以太隂交周朔䇿一宫零四十分一十四秒递加十三次得逐月朔太隂交周求入交月数逐月朔太隂交周自初宫初度至初宫二十度一十二分自五宫九度四十八分至六宫八度五十分自十一宫二十一度一十分至十一宫三十度皆为太隂入交第几月入交即第几月有食推平朔诸平行第一求首朔诸根用交食首朔诸根表察本年首朔日时分秒得首朔根察本年太阳平行宫度分秒得太阳平行根察本年太阳引数宫度分秒得太阳引数根察本年太隂引数宫度分秒得太隂引数根察本年太隂交周宫度分秒得太隂交周根并察纪日求诸朔䇿用交食朔望䇿表察本月朔䇿日时分秒得朔䇿察本月太阳平行朔䇿宫度分秒得太阳平行朔䇿察本月太阳引数朔䇿宫度分秒得太阳引数朔䇿察本月太隂引数朔䇿宫度分秒得太隂引数朔䇿察本月太隂交周朔䇿宫度分秒得太隂交周朔䇿求平朔以首朔根纪日朔䇿三数相加满纪法六十去之得平朔自初日甲子起算得平朔干支自初时起子正一时为丑初以次顺数至二十三时为夜子初每十五分收为一刻不足一刻者为零分得平朔时分秒求平朔太阳平行以太阳平行根与太阳平行朔䇿相加得平朔太阳平行求平朔太阳引数以太阳引数根与太阳引数朔策相加得平朔太阳引数求平朔太隂引数以太隂引数根与太隂引数朔䇿相加得平朔太隂引数求平朔太隂交周以太隂交周根与太隂交周朔䇿相加得平朔太隂交周推日月相距第二求太阳均数用日躔太阳均数表以平朔太阳引数宫度分察其所对之度分秒得太阳均数并记加减号求太隂均数用月离太隂初均数表以平朔太隂引数宫度分察其所对之度分秒得太隂均数并记加减号求距弧太阳太隂两均数同为加或同为减者则相减得距弧一为加一为减者则相加得距弧求距时用交食周日诸平行表以距弧度分秒察月距日相当之数取其所对之时分秒得距时凡太阳太隂两均数同为加者太阳加均大则距时为加太阳加均小则距时为减同为减者太阳减均大则距时为减太阳减均小则距时为加一为加一为减者太阳为加均则距时为加太阳为减均则距时为减推实引第三求太阳引弧用交食周日诸平行表以距时之时分秒各察其与太阳平行相对之数而併之得太阳引弧距时为加者亦为加距时为减者亦为减求太隂引弧周交食周日诸平行表以距时之时分秒各察其与太隂引数相对之数而併之得太隂引弧距时为加者亦为加距时为减者亦为减求太阳实引置平朔太阳引数加减太阳引弧得太阳实引求太隂实引置平朔太隂引数加减太隂引弧得太隂实引推实朔第四求太阳实均用日躔太阳均数表以太阳实引宫度分察其所对之度分秒得太阳实均并记加减号求太隂实均用月离太隂初均数表以太隂实引宫度分察其所对之度分秒得太隂实均并记加减号求实距弧太阳太隂两实均同为加或同为减者则相减得距弧一为加一为减者则相加得距弧求实距时用交食周日诸平行表以实距弧度分秒察月距日相当之数取其所对之时分秒得实距时定加减之法与距时同求实朔置平朔加减实距时得实朔加满二十四时则实朔进一日不足减者借一日作二十四时则实朔退一日推实交周第五求交周距弧周交食周日诸平行表以距时之时分秒各察其与太隂交周相对之数而併之得交周距弧实距时为加者亦为加实距时为减者亦为减求实朔平交周置平朔太隂交周加减交周距弧得实朔平交周求实朔实交周置实朔平交周加减太隂实均得实朔实交周自初宫初度至初宫一十七度三十五分自五宫一十二度二十五分至六宫六度一十三分自十一宫二十三度四十七分至十一宫三十度皆入食限为有食不入此限者不食即不必算推太阳实经第六求太阳距弧用交食周日诸平行表以实距时之时分秒各察其与太阳平行相对之数而併之得太阳距弧实距时为加者亦为加实距时为减者亦为减求实朔太阳平行置平朔太阳平行加减太阳距弧得实朔太阳平行求太阳黄道经度置实朔太阳平行加减太阳实均得太阳黄道经度求太阳赤道经度用日躔黄赤升度表以太阳黄道经度察其所对之赤道宫度分秒得太阳赤道经度推实朔用时第七求均数时差用日躔均数时差表以太阳实引宫度察其所对之分秒得均数时差并记加减号求升度时差用日躔升度时差表以太阳黄道经度察其所对之分秒得升度时差并记加减号求时差总均数时差与升度时差同为加者则相加为时差总仍为加同为减者亦相加为时差总仍为减一为加一为减者则相减为时差总加数大为加减数大为减求实朔用时置实朔加减时差总得实朔用时距日出前日入后五刻以内者可以见食五刻以外者则全在夜即不必算推食甚实纬食甚用时第八求食甚实纬用交食黄白距度表以实朔实交周宫度分察其所对之度分秒得食甚实纬并记南北号求交周升度差用月离黄白升度表以实朔实交周宫度察其所对之分秒得交周升度差并记加减号求食甚交周置实朔实交周加减交周升度差得食甚交周求月距日实行用交食月距日实行表以太隂实引宫度察其所对之分秒得月距日实行求食甚距时以月距日实行化秒为一率三千六百秒为二率交周升度差化秒为三率求得四率为秒以分收之得食甚距时交周升度差加者亦为加交周升度差减者亦为减求食甚用时置实朔用时加减食甚距时得食甚用时推食甚近时第九求用时春分距午时分用交食北极髙四十度黄平象限表以太阳黄道经度察黄道宫度取其与时分所对之数为太阳距春分后时分又以食甚用时加减十二时为太阳距午后时分两数相加得用时春分距午时分求用时月距限用交食北极髙四十度黄平象限表以用时春分距午时分察表内时分相近者取其与黄平象限相对之数得用时黄平象限宫度与太阳黄道经度相减余为用时月距限度太阳黄道经度大于用时黄平象限宫度者为限东小于用时黄平象限宫度者为限西求用时限距地髙用交食北极髙四十度黄平象限表以用时春分距午时分察表内时分相近者取其与限距地髙相对之数得用时限距地髙求用时太隂髙弧用交食太阳髙弧表以用时月距限及用时限距地髙之度察其所对之度分秒得用时太隂髙弧求用时黄道髙弧交角用交食黄道髙弧交角表以用时月距限及用时限距地髙之度察其所对之度分秒得用时黄道髙弧交角求用时白道髙弧交角置用时黄道髙弧交角加减黄白交角四度五十八分三十秒得用时白道髙弧交角加过九十度者则限东变为限西限西变为限东不足减者则于黄白交角内反减黄道髙弧交角余为用时白道髙弧交角限距地髙在天顶北者白平象限为在天顶南限距地髙在天顶南者白平象限为在天顶北求太隂距地用交食视半径表以太隂实引宫度察其与月距地相对之数得太隂距地求用时髙下差用日躔太阳地半径差表以用时太隂髙弧按太阳实引宫限察其所对之数为太阳地半径差又用月离太隂地半径差表以用时太隂髙弧按太隂距地限察其所对之数为太隂地半径差两地半径差相减余为用时髙下差求用时东西差用交食东西南北差表以用时白道髙弧交角及用时髙下差察其与东西差所对之数得用时东西差求近时距分以月距日实行化秒为一率三千六百秒为二率用时东西差化秒为三率求得四率为秒以时分收之得近时距分用时月距限西为加月距西东为减求食甚近时置食甚用时加减近时距分得食甚近时推食甚真时第十求近时春分距午时分用交食北极髙四十度黄平象限表以太阳黄道经度察黄道宫度取其与时分所对之数为太阳距春分后时分又以食甚近时加减十二时为太阳距午后时分两数相加得近时春分距午时分求近时月距限用交食北极髙四十度黄平象限表以近时春分距午时分察表内时分相近者取其与黄平象限相对之数得近时黄平象限宫度又置太阳黄道经度加减用时东西差得近时太隂黄道经度两数相减余为近时距限限度太隂黄道经度大于近时黄平象限宫度者为限东小于近时黄平象限宫度者为限西求近时限距地髙用交食北极髙四十度黄平象限表以近时春分距分时分察表内时分相近者取其与限距地髙相对之数得近时限距地髙求近时太隂髙弧用交食太阳髙弧表以近时月距限及近时限距地髙之度察其所对之度分秒得近时太隂髙弧求近时黄道髙弧交角用交食黄道髙弧交角表以近时月距限及近时限距地髙之度察其所对之度分秒得近时黄道髙弧交角求近时白道髙弧交角置近时黄道髙弧交角加减黄白交角四度五十八分三十秒得近时白道髙弧交角求近时髙下差用日躔太阳地半径差表以近时太隂髙弧按太阳实引宫限察其所对之数为太阳地半径差又用月离太隂地半径差表以近时太隂髙弧按太隂距地限察其所对之数为太隂地半径差两地半径差相减余为近时髙下差求近时东西差用交食东西南北差表以近时白道髙弧交角及近时髙下差察其与东西差所对之数得近时东西差求食甚视行以用时东西差倍之减近时东西差余为食甚视行求真时距分以食甚视行化秒为一率近时距分化秒为二率用时东西差化秒为三率求得四率为秒以时分收之得真时距分加减号与近时距分同求食甚真时置食甚用时加减真时距分得食甚真时推食分第十一求真时春分距午时分用交食北极髙四十度黄平象限表以太阳黄道经度察黄道宫度取其与时分所对之数为太阳距春分后时分又以食甚真时加减十二时为太阳距午后时分两数相加求真时月距限用交食北极髙四十度黄平象限表以真时春分距午时分察表内时分相近者取其与黄平象限相对之数得真时黄平象限宫度又置太阳黄道经度加减近时东西差得真时太隂黄道经度两数相减余为真时月距限度太隂黄道经度大于真时黄平象限宫度者为限东小于真时黄平象限宫度者为限西求真时限距地髙用交食北极髙四十度黄平象限表以真时春分距午时分察表内时分相近者取其与限距地髙相对之数得真时限距地髙求真时太隂髙弧用交食太阳髙弧表以真时月距限及真时限距地髙之度察其所对之度分秒得真时太隂髙弧求真时黄道髙弧交角用交食黄道髙弧交角表以真时月距限及真时限距地髙之度察其所对之度分秒得真时黄道髙弧交角求真时白道髙弧交角置用时黄道髙弧交角加减黄白交角四度五十八分三十秒得真时白道髙弧交角求真时髙下差用日躔太阳地半径差表以真时太隂髙弧按太阳实引宫限察其所对之数为太阳地半径差又用月离太隂地半径差表以真时太隂髙弧按太隂距地限察其所对之数为太隂地半径差两地半径差相减余为真时髙下差求真时东西差用交食东西南北差表以真时白道髙弧交角及真时髙下差察其与东西差所对之数得真时东西差求真时南北差用交食东西南北差表以真时白道髙弧交角及真时髙下差察其与南北差所对之数得真时南北差求食甚视纬置食甚实纬加减真时南北差得食甚视纬白平象限在天顶南者实纬在黄道南则加而视纬仍为南实纬在黄道北则减而视纬仍为北若实纬在黄道北而南北差大于实纬则反减而视纬即变为南白平象限在天顶北者实纬在黄道北则加而视纬仍为北实纬在黄道南则减而视纬仍为南若实纬在黄道南而南北差大于实纬则反减而视纬即变为北求太阳半径用交食视半径表以太阳实引宫度察其与日半径相对之分秒得太阳半径求太隂半径用交食视半径表以太隂实引宫度察其与月半径相对之分秒得太隂半径求併径以太阳半径与太隂半径相加得併径求食甚以太阳半径倍之为一率十分为二率併径内减食甚视纬余为三率求得四率即食分推初亏真时第十二求初亏复圆距弧用交食月行表以併径分及食甚视纬分察其所对之分秒得初亏复圆距弧求初亏复圆距时以月距日实行化秒为一率三千六百秒为二率初亏复圆距弧化秒为三率求得四率为秒以时分收之得初亏复圆距时求初亏用时置食甚真时减初亏复圆距时得初亏用时求初亏春分用交食北极髙四十度黄平象限表以太阳黄道经度察黄道宫度取其与时分所对之数为太阳距春分后时分又以初亏用时加减十二时为太阳距午后时分两数相加得初亏春分距午时分求初亏月距限用交食北极髙四十度黄平象限表以初亏春分距午时分察表内时分相近者取其与黄平象限相对之数得初亏黄平象限宫度又置太阳黄道经度减初亏复圆距弧复加减真时东西差得初亏太隂黄道经度两数相减余为初亏月距限度太隂黄道经度大于初亏黄平象限宫度者为限东小于初亏黄平象限宫度者为限西求初亏限距地髙周交食北极髙四十度黄平象限表以初亏春分距午时分察表内时分相近者取其与限距地髙相对之数得初亏限距地髙求初亏太隂髙弧用交食太阳髙弧表以初亏月距限及初亏限距地髙之度察其所对之度分秒得初亏太隂髙弧求初亏黄道髙弧交角用交食黄道髙弧交角表以初亏月距限及初亏限距地髙之度察其所对之度分秒得初亏黄道髙弧交角求初亏白道髙弧交角置初亏黄道髙弧交角加减黄白交角四度五十八分三十秒得初亏白道髙弧交角加过九十度者则限东变为限西限西变为限东不足减者则于黄白交角内反减黄道髙弧交角余为初亏白道髙弧交角限距地髙在天顶北者白平象限为在天顶南限距地髙在天顶南者白平象限为在天顶北求初亏髙下差用日躔太阳地半径差表以初亏太隂髙弧按太阳实引宫限察其所对之数为太阳地半径差又用月离太隂地半径差表以初亏太隂髙弧按太隂距地限察其所对之数为太隂地半径差两地半径差相减余为初亏髙下差求初亏东西差用交食东西南北差表以初亏白道髙弧交角及初亏髙下差察其与东西差所对之数得初亏东西差求初亏南北差用交食东西南北差表以初亏白道髙弧交角及初亏髙下差察其与南北差所对之数得初亏南北差求初亏视行初亏与食甚同在限东或同在限西者以初亏东西差与食甚东西差相减为差分以加减初亏复圆距弧得初亏视行初亏在限东食甚在限西者以初亏东西差与食甚东西差相併为差分以减初亏复圆距弧得初亏视行求初亏距分以初亏视行化秒为一率初亏复圆距时化秒为二率初亏复圆距弧化秒为三率求得四率为秒以时分收之得初亏距分求初亏真时置食甚真时减初亏距分得初亏真时推复圆真时第十三求复圆用时置食甚真时加初亏复圆距时得复圆用时求复圆春分距午时分用交食北极髙四十度黄平象限表以太阳黄道经度察黄道宫度取其与时分所对之数为太阳距春分后时分义以复圆用时加减十二时为太阳距午后时分两数相加得复圆春分距午时分求复圆月距限用交食北极髙四十度黄平象限表以复圆春分距午时分察表内时分相近者取其与黄平象限相对之数得复圆黄平象限宫度又置太阳黄道经度加初亏复圆距弧复加减真时东西差得复圆太隂黄道经度两数相减余为复圆月距限度太阳黄道经度大于复圆黄平象限宫度者为限东小于复圆黄平象限宫度者为限西求复圆限距地髙用交食北极髙四十度黄平象限表以复圆春分距午时分察表内时分相近者取其与限距地髙相对之数得复圆限距地髙求复圆太隂髙弧用交食太阳髙弧表以复圆月距限及复圆限距地髙之度察其所对之度分秒得复圆太隂髙弧求复圆黄道髙弧交角用交食黄道髙弧交角表以复圆月距限及复圆限距地髙之度察其所对之度分秒得复圆黄道髙弧交角求复圆白道髙弧交角置复圆黄道髙弧交角加减黄白道角四度五十八分三十秒得复圆白道髙弧交角加过九十度者则限东变为限西限西变为限东不足减者则于黄白交角内反减黄道髙弧交角余为复圆白道髙弧交角限距地髙在天顶北者白平象限为在天顶南限距地髙在天顶南者白平象限为在天顶北求复圆髙下差用日躔太阳地半径差表以复圆太隂髙弧按太阳实引宫限察其所对之数为太阳地半径差又用月离太隂地半径差表以复圆太隂髙弧按太隂距地限察其所对之数为太隂地半径差两地半径差相减余为复圆髙下差求复圆东西差用交食东西南北差表以复圆白道髙弧交角及复圆髙下差察其与东西差所对之数得复圆东西差求复圆南北差用交食东西南北差表以复圆白道髙弧交角及复圆髙下差察其与南北差所对之数得复圆南北差求复圆视行复圆与食甚同在限东或同在限西者以复圆东西差与食甚东西差相减为差分以加减初亏复圆距弧得复圆视行食甚在限东复圆在限西者以复圆东西差与食甚东西差相併为差分以减初亏复圆距弧得复圆视行求复圆距分以复圆视行化秒为一率初亏复圆距时化秒为二率初亏复圆距弧化秒为三率求得四率为秒以时分收之得复圆距分求复圆真时置食甚真时加复圆距分得复圆真时推太阳宿度第十四求太阳黄道宿度依日躔求宿度法求得本年黄道宿钤察太阳黄道经度足减本年黄道宿钤内某宿度分则减之余即为太阳黄道宿度求太阳赤道宿度依恒星厯理求得本年赤道宿钤察太阳赤道经度足减本年赤道宿钤内某宿度分则减之余即为太阳赤道宿度推日食方位及食限总时求初亏交周置食甚交周减初亏复圆距弧得初亏交周求复圆交周置食甚交周加初亏复圆距弧得复圆交周求初亏实纬用交食黄白距度表以初亏交周宫度察其所对之度分秒得初亏实纬并记南北号求初亏视纬置初亏实纬加减初亏南北差得初亏视纬求复圆实纬用交食黄白距度表以复圆交周宫度察其所对之度分秒得复圆实纬并记南北号求复圆视纬置复圆实纬加减复圆南北差得复圆视纬求初亏纬差角用交食纬差角表以併径分及初亏视纬分察其所对之度分得初亏纬差角求复圆纬差角用交食纬差角表以併径分及复圆视纬分察其所对之度分得复圆纬差角以下求定交角及方位并食限总时皆与前法同推各省日食法求各省日食时刻分秒以京师食甚用时按各省东西偏度加减之得各省食甚用时乃以各省食甚用时按各省北极髙度依京师推近时真时食分及初亏复圆真时法算之得各省日食时刻分秒求各省日食方位以各省黄道髙弧交角及各省初亏复圆视纬依京师推日食方位法算之得各省日食方位推日食带食法求带食距时以本日日出或日入时分与食甚真时相减余为带食距时求带食距弧以初亏复圆距时化秒为一率初亏复圆视行化秒为二率带食距时化秒为三率求得四率为秒以度分收之得带食距弧求带食两心相距以半径一千万为一率带食距弧之余切线为二率食甚视纬之余弦为三率求得四率为两心相距之余切线检表得带食两心相距求带食分秒以太阳半径倍之为一率十分为二率併径内减带食两心相距余为三率求得四率即带食分秒御制歴象考成下编卷四御制历象考成下编卷五钦定四库全书御制厯象考成下编卷五土星厯法推土星用数推土星法用表推土星法推土星用数康熙二十三年甲子天正冬至为厯元周天三百六十度周日一万分周岁三百六十五日二四二一八七五纪法六十土星每日平行一百二十秒小余六二二五五一土星最髙每日平行十分秒之二又一九五八三土星正交每日平行十分秒之一又一四六七二八土星本天半径一千万土星本轮半径八十六万五千五百八十七土星均轮半径二十九万六千四百一十三土星次轮半径一百零四万二千六百土星本道与黄道交角二度三十一分气应七日六五六三七四九二六土星平行应七宫二十三度一十九分四十四秒五十五微土星最髙应十一宫二十八度二十六分零六秒零五微土星正交应六宫二十一度二十分五十七秒二十四微推土星法求积年自厯元康熙二十三年甲子距所求之年共若干年减一年得积年求中积分以积年与周岁三百六十五日二四二一八七五相乗得中积分求通积分置中积分加气应七日六五六三七四九二六得通积分上考往古则置中积分减气应得通积分求天正冬至置通积分其日满纪法六十去之余为天正冬至日分上考往古则以所余转与纪法六十相减余为天至冬至日分求积日置中积分加气应分六五六三七四九二六减本年天正冬至分得积日上考往古则置中积分减气应分加本年天正冬至分得积日求土星年根以积日与土星每日平行一百二十秒六二二五五一相乗满周天一百二十九万六千秒去之余为积日土星平行加土星平行应七宫二十三度一十九分四十四秒五十五微得土星年根上考往古则置土星平行应减积日土星平行得土星年根求最髙年根以积日与土星最髙每日平行十分秒之二又一九五八三相乘得数为积日最髙平行加土星最髙应十一宫二十八度二十六分零六秒零五微得最髙年根上考往古则置土星最髙应减积日最髙平行得最髙年根求正交年根以积日与土星正交每日平行十分秒之一又一四六七二八相乘得数为积日正交平行加土星正交应六宫二十一度二十分五十七秒二十四微得正交年根上考往古则置土星正交应减积日正交平行得正交年根求土星日数以所设日数与土星每日平行一百二十秒六二二五五一相乘得数为秒以度分收之得土星日数求最髙日数以所设日数与土星最髙每日平行十分秒之二又一九五八三相乘得数为秒以分收之得最髙日数求正交日数以所设日数与土星正交每日平行十分秒之一又一四六七二八相乘得正交日数求土星平行以土星年根与土星日数相加得土星平行求最髙平行以最髙年根与最髙日数相加得最髙平行求正交平行以正交年根与正交日数相加得正交平行求引数置土星平行减最髙平行得引数求初均数均轮心自本轮最髙左旋行引数度次轮心自均轮最近㸃右旋行倍引数度用两三角形法求得地心之角为初均数引数初宫至五宫为减六宫至十一宫为加随求次轮心距地心之边为求次均数之用求初实行置土星平行加减初均数得初实行求星距日次引置本日太阳实行减初实行得星距日次引求次均数星自次轮最逺㸃右旋行距日度用三角形法以次轮心距地心线为一边次轮半径一百零四万二千六百为一边星距日度为所夹之外角求得地心对次轮半径之角为次均数星距日初宫至五宫为加六宫至十一宫为减随求星距地心之边为求视纬之用求本道实行置初实行加减次均数得本道实行求距交实行置初实行减正交平行得距交实行求升度差以半径一千万为一率本道与黄道交角二度三十一分之余弦为二率距交实行之正切线为三率求得四率为黄道之正切线检表得黄道度与距交实行相减余为升度差距交实行不过象限为减过象限为加过二象限为减过三象限为加求黄道实行置本道实行加减升度差得黄道实行求初纬以半径一千万为一率本道与黄道交角二度三十一分之正弦为二率距交实行之正弦为三率求得四率为初纬之正弦检表得初纬求星距黄道线以半径一千万为一率初纬之正弦为二率次轮心距地心线为三率求得四率即星距黄道线求视纬以星距地心线为一率星距黄道线为二率半径一千万为三率求得四率为视纬之正弦检表得视纬距交实行初宫至五宫为黄道北六宫至十一宫为黄道南求黄道宿度依日躔求宿度法求得本年黄道宿钤察黄道实行足减本年黄道宿钤内某宿度分则减之余为黄道宿度用表推土星法求诸年根用土星年根表察本年距冬至宫度分秒得土星年根察本年最髙行宫度分秒得最髙年根察本年正交行宫度分秒得正交年根求诸日数用土星周岁平行表察本日平行度分秒得土星日数察本日最髙行分秒得最髙日数察本日正交行秒微得正交日数求土星平行以土星年根与土星日数相加得土星平行求最髙平行以最髙年根与最髙日数相加得最髙平行求正交平行以正交年根与正交日数相加得正交平行求引数置土星平行减最髙平行得引数求初均及中分用土星均数表以引数宫度分察其与初均所对之度分秒得初均察其与中分所对之分秒得中分并记初均加减号求初实行置土星平行加减初均数得初实行求星距日次引置本日太阳实行减初实行得星距日次引求次均及较分用土星均数表以星距日次引宫度分察其与次均所对之度分秒得次均察其与较分所对之分秒得较分并记次均加减号求实次均以三千六百秒为一率较分化秒为二率中分化秒为三率求得四率为秒以分收之为加差与次均相加得实次均加减号与次均同求本道实行置初实行加减实次均得本道实行求距交实行置初实行减正交平行得距交实行求升度差用土星升度差表以距交实行宫度察其所对之分秒得升度差并记加减号求黄道实行置本道实行加减升度差得黄道实行求星距黄道线用土星距黄道表以距交实行宫度察其所对之数得星距黄道线并记南北号求星距地心线用土星距地表以星距日次引宫度察其所对之数得星距地心线求视纬以星距地心线为一率星距黄道线为二率半径一千万为三率求得四率为视纬之正弦检表得视纬求黄道宿度依日躔求宿度法求得本年黄道宿钤察黄道实行足减本年黄道宿钤内某宿度分则减之余为黄道宿度御制厯象考成下编卷五御制历象考成下编卷六钦定四库全书御制厯象考成下编卷六木星厯法推木星用数推木星法用表推木星法推木星用数康熙二十三年甲子天正冬至为厯元周天三百六十度周日一万分周嵗三百六十五日二四二一八七五纪法六十木星每日平行二百九十九秒小余二八五二九六八木星最髙每日平行十分秒之一又五八四三三木星正交每日平行百分秒之三又七二三五五七木星本天半径一千万木星本轮半径七十万五千三百二十木星均轮半径二十四万七千九百八十木星次轮半径一百九十二万九千四百八十木星本道与黄道交角一度一十九分四十秒气应七日六五六三七四九二六木星平行应八宫零九度一十三分一十三秒一十一微木星最髙应九宫零九度五十一分五十九秒二十七微木星正交应六宫零七度二十一分四十九秒三十五微推木星法求积年自厯元康熙二十三年甲子距所求之年共若干年减一年得积年求中积分以积年与周嵗三百六十五日二四二一八七五相乘得中积分求通积分置中积分加气应七日六五六三七四九二六得通积分上考往古则置中积分减气应得通积分求天正冬至置通积分其日满纪法六十去之余为天正冬至日分上考往古则以所余转与纪法六十相减余为天正冬至日分求积日置中积分加气应分六五六三七四九二六减本年天正冬至分得积日上考往古则置中积分减气应分加本年天正冬至分得积日求木星年根以积日与木星每日平行二百九十九秒二八五二九六八相乘满周天一百二十九万六千秒去之余为积日木星平行加木星平行应八宫零九度一十三分一十三秒一十一微得木星年根上考往古则置木星平行应减积日木星平行得木星年根求最髙年根以积日与木星最髙每日平行十分秒之一又五八四三三相乘得数为积日最髙平行加木星最髙应九宫零九度五十一分五十九秒二十七微得最髙年根上考往古则置木星最髙应减积日最髙平行得最髙年根求正交年根以积日与木星正交每日平行百分秒之三又七二三五五七相乘得数为积日正交平行加木星正交应六宫零七度二十一分四十九秒三十五微得正交年根上考往古则置木星正交应减积日正交平行得正交年根求木星日数以所设日数与木星每日平行二百九十九秒二八五二九六八相乘得数为秒以宫度分收之得木星日数求最髙日数以所设日数与木星最髙每日平行十分之一一又五八四三三相乗得最髙日数求正交日数以所设日数与木星正交每日平行百分秒之三又七二三五五七相乘得正交日数求木星平行以木星年根与木星日数相加得木星平行求最髙平行以最髙年根与最髙日数相加得最髙平行求正交平行以正交年根与正交日数相加得正交平行求引数置木星平行减最髙平行得引数求初均数均轮心自本轮最髙左旋行引数度次轮心自均轮最近㸃右旋行倍引数度用两三角形法求得地心之角为初均数引数初宫至五宫为减六宫至十一宫为加随求次轮心距地心之边为求次均数之用求初实行置木星平行加减初均数得初实行求星距日次引置本日太阳实行减初实行得星距日次引求次均数星自次轮最逺㸃右旋行距日度用三角形法以次轮心距地心线为一边次轮半径一百九十二万九千四百八十为一边星距日度为所夹之外角求得地心对次轮半径之角为次均数星距日初宫至五宫为加六宫至十一宫为减随求星距地心之边为求视纬之用求本道实行置初实行加减次均数得本道实行求距交实行置初实行减正交平行得距交实行求升度差以半径一千万为一率本道与黄道交角一度一十九分四十秒之余弦为二率距交实行之正切线为三率求得四率为黄道之正切线检表得黄道度与距交实行相减余为升度差距交实行不过象限为减过象限为加过二象限为减过三象限为加求黄道实行置本道实行加减升度差得黄道实行求初纬以半径一千万为一率本道与黄道交角一度一十九分四十秒之正弦为二率距交实行之正弦为三率求得四率为初纬之正弦检表得初纬求星距黄道线以半径一千万为一率初纬之正弦为二率次轮心距地心线为三率求得四率即星距黄道线求视纬以星距地心线为一率星距黄道线为二率半径一千万为三率求得四率为视纬之正弦检表得视纬距交实行初宫至五宫为黄道北六宫至十一宫为黄道南求黄道宿度依日躔求宿度法求得本年黄道宿钤察黄道实行足减本年黄道宿钤内某宿度分则减之余为黄道宿度用表推木星法求诸年根用木星年根表察本年距冬至宫度分秒得木星年根察本年最髙行宫度分秒得最髙年根察本年正交行宫度分秒得正交年根求诸日数用木星周嵗平行表察本日平行宫度分秒得木星日数察本日最髙行秒微得最髙日数察本日正交行秒微得正交日数求木星平行以木星年根与木星日数相加得木星平行求最髙平行以最髙年根与最髙日数相加得最髙平行求正交平行以正交年根与正交日数相加得正交平行求引数置木星平行减最髙平行得引数求初均及中分用木星均数表以引数宫度分察其与初均所对之度分秒得初均察其与中分所对之分秒得中分并记初均加减号求初实行置木星平行加减初均数得初实行求星距日次引置本日太阳实行减初实行得星距日次引求次均及较分用木星均数表以星距日次引宫度分察其与次均所对之度分秒得次均察其与较分所对之度分秒得较分并记次均加减号求实次均以三千六百秒为一率较分化秒为二率中分化秒为三率求得四率为秒以度分收之为加差与次均相加得实次均加减号与次均同求本道实行置初实行加减实次均得本道实行求距交实行置初实行减正交平行得距交实行求升度差用木星升度差表以距交实行官度察其所对之分秒得升度差并记加减号求黄道实行置本道实行加减升度差得黄道实行求星距黄道线用木星距黄道表以距交实行官度察其所对之数得星距黄道线并记南北号求星距地心线用木星距地表以星距日次引宫度察其所对之数得星距地心线求视纬以星距地心线为一率星距黄道线为二率半径一千万为三率求得四率为视纬之正弦检表得视纬求黄道宿度依日躔求宿度法求得本年黄道宿钤察黄道实行足减本年黄道宿钤内某宿度分则减之余为黄道宿度御制厯象考成下编卷六御制历象考成下编卷七钦定四库全书御制厯象考成下编卷七火星厯法推火星用数推火星法用表推火星法推火星用数康熙二十三年甲子天正冬至为厯元周天三百六十度周日一万分周嵗三百六十五日二四二一八七五纪法六十火星每日平行一千八百八十六秒小余六七三五八火星最髙每日平行十分秒之一又八三四三九九火星正交每日平行十分秒之一又四四九七二三火星本天半径一千万火星本轮半径一百四十八万四千火星均轮半径三十七万一千火星最小次轮半径六百三十万二千七百五十本天髙卑大差二十五万八千五百太阳髙卑大差二十三万五千火星本道与黄道交角一度五十分气应七日六五六三七四九二六火星平行应二宫一十三度三十九分五十二秒一十五微火星最髙应八宫初度三十三分一十一秒五十四微火星正交应四宫一十七度五十一分五十四秒零七微推火星法求积年自厯元康熙二十三年甲子距所求之年共若干年减一年得积年求中积分以积年与周嵗三百六十五日二四二一八七五相乘得中积分求通积分置中积分加气应七日六五六三七四九二六得通积分上考往古则置中积分减气应得通积分求天正冬至置通积分其日满纪法六十去之余为天正冬至日分上考往古则以所余转与纪法六十相减余为天正冬至日分求积日置中积分加气应分六五六三七四九二六减本年天正冬至分得积日上考往古则置中积分减气应分加本年天正冬至分得积日求火星年根以积日与火星每日平行一千八百八十六秒六七三五八相乘满周天一百二十九万六千秒去之余为积日火星平行加火星平行应二宫一十三度三十九分五十二秒一十五微得火星年根上考往古则置火星平行应减积日火星平行得火星年根求最髙年根以积日与火星最髙每日平行十分秒之一又八三四三九九相乘得数为积日最髙平行加火星最髙应八宫初度三十三分一十一秒五十四微得最髙年根上考往古则置火星最髙应减积日最髙平行得最髙年根求正交年根以积日与火星正交每日平行十分秒之一又四四九七二三相乘得数为积日正交平行加火星正交应四宫一十七度五十一分五十四秒零七微得正交年根上考往古则置火星正交应减积日正交平行得正交年根求火星日数以所设日数与火星每日平行一千八百八十六秒六七三五八相乘得数为秒以官度分收之得火星日数求最髙日数以所设日数与火星最髙每日平行十分秒之一又八三四三九九相乘得数为秒以分收之得最髙日数求正交日数以所设日数与火星正交每日平行十分秒之一又四四九七二三相乘得正交日数求火星平行以火星年根与火星日数相加得火星平行求最髙平行以最髙年根与最髙日数相加得最髙平行求正交平行以正交年根与正交日数相加得正交平行求引数置火星平行减最髙平行得引数求初均数均轮心自本轮最髙左旋行引数度次轮心自均轮最近㸃右旋行倍引数度用两三角形法求得地心之角为初均数引数初官至五宫为减六宫至十一宫为加随求次轮心距地心之边为求次均数之用求初实行置火星平行加减初均数得初实行求星距日次引置本日太阳实行减初实行得星距日次引求本天髙卑差以火星本轮全径命为二千万为一率本天髙卑大差二十五万八千五百为二率火星均轮心距最卑之正矢为三率求得四率即本天髙卑差求太阳髙卑差以太阳本轮半径命为二千万为一率太阳髙卑大差二十三万五千为二率本日太阳引数之正矢为三率求得四率即太阳髙卑差求次轮半径置火星最小次轮半径六百三十万二千七百五十加本天髙卑差又加太阳髙卑差得次轮半径求次均数星自次轮最逺㸃右旋行距日度用三角形法以次轮心距地心线为一边次轮半径为一边星距日度为所夹之外角求得地心对次轮半径之角为次均数星距日初宫至五宫为加六宫至十一宫为减随求星距地心之边为求视纬之用求本道实行置初实行加减次均数得本道实行求距交实行置初实行减正交平行得距交实行求升度差以半径一千万为一率本道与黄道交角一度五十分之余弦为二率距交实行之正切线为三率求得四率为黄道之正切线检表得黄道度与距交实行相减余为升度差距交实行不过象限为减过象限为加过二象限为减过三象限为加求黄道实行置本道实行加减升度差得黄道实行求初纬以半径一千万为一率本道与黄道交角一度五十分之正弦为二率距交实行之正弦为三率求得四率为初纬之正弦检表得初纬求星距黄道线以半径一千万为一率初纬之正弦为二率次轮心距地心线为三率求得四率即星距黄道线求视纬以星距地心线为一率星距黄道线为二率半径一千万为三率求得四率为视纬之正弦检表得视纬距交实行初宫至五宫为黄道北六宫至十一宫为黄道南求黄道宿度依日躔求宿度法求得本年黄道宿钤察黄道实行足减本年黄道宿钤内某宿度分则减之余为黄道宿度用表推火星法求诸年根用火星年根表察本年距冬至宫度分秒得火星年根察本年最髙行宫度分秒得最髙年根察本年正交行宫度分秒得正交年根求诸日数用火星周嵗平行表察本日平行宫度分秒得火星日数察本日最髙行分秒得最髙日数察本日正交行秒微得正交日数求火星平行以火星年根与火星日数相加得火星平行求最髙平行以最髙年根与最髙日数相加得最髙平行求正交平行以正交年根与正交日数相加得正交平行求引数置火星平行减最髙平行得引数求初均及次轮心距地用火星均数表以引数宫度分察其与初均所对之度分秒得初均察其所对之次轮心距地数得次轮心距地并记初均加减号求本天次轮半径用火星均数表以引数宫度分察其所对之次轮半径本数得本天次轮半径求太阳髙卑差用火星均数表以本日太阳引数宫度分加减六宫察其所对之太阳髙卑差数即太阳髙卑差求次轮实半径置本天次轮半径加太阳髙卑差得次轮实半径求初实行置火星平行加减初均数得初实行求星距日次引置本日太阳实行减初实行得星距日次引求半外角星距日次引不过半周者折半得半外角星距日次引过半周者与全周相减余数折半得半外角求半较角以次轮实半径与次轮心距地数相加为一率相减为二率半外角之正切线为三率求得四率为半较角之正切线检表得半较角求次均数置半外角减半较角得次均数星距日初宫至五宫为加六宫至十一宫为减求本道实行置初实行加减次均数得本道实行求距交实行置初实行减正交平行得距交实行求升度差用火星升度差表以距交实行宫度察其所对之分秒得升度差并记加减号求黄道实行置本道实行加减升度差得黄道实行求星距黄道线用火星距黄道表以距交实行宫度察其所对之数得星距黄道线并记南北号求星距地心线以次均数之正弦为一率次轮实半径为二率星距日次引之正弦为三率求得四率即星距地心线求视纬以星距地心线为一率星距黄道线为二率次轮心距地为三率求得四率为视纬之正弦检表得视纬求黄道宿度依日缠求宿度法求得本年黄道宿钤察黄道实行足减本年黄道宿钤内某宿度分则减之余为黄道宿度御制厯象考成下编卷七御制历象考成下编卷八钦定四库全书御制厯象考成下编卷八金星厯法推金星用数推金星法用表推金星法推金星用数康熙二十三年甲子天正冬至为厯元周天三百六十度周日一万分周嵗三百六十五日二四二一八七五纪法六十金星每日平行三千五百四十八秒小余三三五一六九金星最髙每日平行十分秒之二又二七一九五金星伏见每日平行二千二百一十九秒小余四三一一八八六金星本天半径一千万金星本轮半径二十三万一千九百六十二金星均轮半径八万八千八百五十二金星次轮半径七百二十二万四千八百五十金星次轮面与黄道交角三度二十九分气应七日六五六三七四九二六金星平行应二十分一十九秒一十八微金星最髙应六宫零一度三十三分三十一秒零四微金星伏见应初宫一十八度三十八分一十三秒零六微推金星法求积年自厯元康熙二十三年甲子距所求之年共若干年减一年得积年求中积分以积年与周嵗三百六十五日二四二一八七五相乘得中积分求通积分置中积分加气应七日六五六三七四九二六得通积分上考往古则置中积分减气应得通积分求天正冬至置通积分其日满纪法六十去之余为天正冬至日分上考往古则以所余转与纪法六十相减余为天正冬至日分求积日置中积分加气应分六五六三七四九二六减本年天正冬至分得积日上考往古则置中积分减气应分加本年天正冬至分得积日求金星年根以积日与金星每日平行三千五百四十八秒三三五一六九相乗满周天一百二十九万六千秒去之余为积日金星平行加金星平行应二十分一十九秒一十八微得金星年根上考往古则置金星平行应减积日金星平行得金星年根求最髙年根以积日与金星最髙每日平行十分秒之二又二七一九五相乘得数为积日最髙平行加金星最髙应六宫零一度三十三分三十一秒零四微得最髙年根上考往古则置金星最髙应减积日最髙平行得最髙年根求伏见年根以积日与金星伏见每日平行二千二百一十九秒四三一一八八六相乘满周天一百二十九万六千秒去之余为积日伏见平行加金星伏见应初宫一十八度三十八分一十三秒零六微得伏见年根上考往古则置金星伏见应减积日伏见平行得伏见年根求金星日数以所设日数与金星每日平行三千五百四十八秒三三五一六九相乗得数为秒以官度分收之得金星日数求最髙日数以所设日数与金星最髙每日平行十分秒之二又二七一九五相乘得数为秒以分收之得最髙日数求伏见日数以所设日数与金星伏见每日平行二千二百一十九秒四三一一八八六相乘得数为秒以宫度分收之得伏见日数求金星平行以金星年根与金星日数相加得金星平行求最髙平行以最髙年根与最髙日数相加得最髙平行求伏见平行以伏见年根与伏见日数相加得伏见平行求正交平行置最髙平行减一十六度得正交平行求引数置金星平行减最髙平行得引数求初均数均轮心自本轮最髙左旋行引数度次轮心自均轮最近㸃右旋行倍引数度用两三角形法求得地心之角为初均数引数初宫至五官为减六宫至十一宫为加随求次轮心距地心之边为求次均数之用求初实行置金星平行加减初均数得初实行求伏见实行置伏见平行加减初均数得伏见实行初均为减者则加初均为加者则减求次均数星自次轮最逺㸃右旋行伏见实行度用三角形法以次轮心距地心线为一边次轮半径七百二十二万四千八百五十为一边伏见实行度为所夹之外角求得地心对次轮半径之角为次均数伏见实行初宫至五宫为加六宫至十一宫为减随求星距地心之边为求视纬之用求黄道实行置初实行加减次均数得黄道实行求距交实行置初实行减正交平行得距交实行求距次交实行以伏见实行与距交实行相加得距次交实行求次纬以半径一千万为一率次轮面与黄道交角三度二十九分之正弦为二率距次交实行之正弦为三率求得四率为次纬之正弦检表得次纬求星距黄道线以半径一千万为一率次纬之正弦为二率次轮半径七百二十二万四千八百五十为三率求得四率即星距黄道线求视纬以星距地心线为一率星距黄道线为二率半径一千万为三率求得四率为视纬之正弦检表得视纬距次交实行初宫至五宫为黄道北六宫至十一宫为黄道南求黄道宿度依日躔求宿度法求得本年黄道宿钤察黄道实行足减本年黄道宿钤内某宿度分则减之余为黄道宿度用表推金星法求诸年根用金星年根表察本年距冬至分秒得金星年根察本年最髙行宫度分秒得最髙年根察本年伏见行宫度分秒得伏见年根求诸日数用金星周嵗平行表察本日平行宫度分秒得金星日数察本日最髙行分秒得最髙日数察本日伏见行宫度分秒得伏见日数求金星平行以金星年根与金星日数相加得金星平行求最髙平行以最髙年根与最髙日数相加得最髙平行求伏见平行以伏见年根与伏见日数相加得伏见平行求正交平行置最髙平行减一十六度得正交平行求引数置金星平行减最髙平行得引数求初均及中分用金星均数表以引数宫度分察其与初均所对之度分秒得初均察其与中分所对之分秒得中分并记初均加减号求初实行置金星平行加减初均数得初实行求伏见实行置伏见平行加减初均数得伏见实行初均为减者则加初均为加者则减求次均及较分用金星均数表以伏见实行宫度分察其与次均所对之度分秒得次均察其与较分所对之度分秒得较分并记次均加减号求实次均以三千六百秒为一率较分化秒为二率中分化秒为三率求得四率为秒以度分收之为加差与次均相加得实次均加减号与次均同求黄道实行置初实行加减实次均得黄道实行求距交实行置初实行减正交平行得距交实行求距次交实行以伏见实行与距交实行相加得距次交实行求星距黄道线用金星距黄道表以距次交实行宫度察其所对之数得星距黄道线并记南北号求星距地用金星距地表以伏见实行宫度察其与星距地所对之数得星距地求距地差用金星距地表以引数宫度察其与距地差所对之数得距地差求星距地用数置星距地减距地差得星距地用数求视纬以星距地用数为一率星距黄道线为二率半径一千万为三率求得四率为视纬之正弦检表得视纬求黄道宿度依日躔求宿度法求得本年黄道宿钤察黄道实行足减本年黄道宿钤内某宿度分则减之余为黄道宿度御制厯象考成下编卷八御制历象考成下编卷九钦定四库全书御制厯象考成下编卷九水星厯法推水星用数推水星法用表推水星法推水星用数康熙二十三年甲子天正冬至为厯元周天三百六十度周日一万分周嵗三百六十五日二四二一八七五纪法六十水星每日平行三千五百四十八秒小余三三五一六九水星最髙每日平行十分秒之二又八八一一九三水星伏见每日平行一万一千一百八十四秒小余一一六五二四八水星本天半径一千万水星本轮半径五十六万七千五百二十三水星均轮半径一十一万四千六百三十二水星次轮半径三百八十五万水星次轮心在大距与黄道交角五度四十分水星次轮心在正交当黄道北交角五度零五分一十秒其与大距交角较三十四分五十秒水星次轮心在中交当黄道北交角六度一十六分五十秒其与大距交角较三十六分五十秒水星次轮心在正交当黄道南交角六度三十一分零二秒其与大距交角较五十一分零二秒水星次轮心在中交当黄道南交角四度五十五分三十二秒其与大距交角较四十四分二十八秒气应七日六五六三七四九二六水星平行应二十分一十九秒一十八微水星最髙应十一宫零三度零三分五十四秒五十四微水星伏见应十宫零一度一十三分一十一秒一十七微推水星法求积年自厯元康熙二十三年甲子距所求之年共若干年减一年得积年求中积分以积年与周岁三百六十五日二四二一八七五相乗得中积分求通积分置中积分加气应七日六五六三七四九二六得通积分上考往古则置中积分减气应得通积分求天正冬至置通积分其日满纪法六十去之余为天正冬至日分上考往古则以所余转与纪法六十相减余为天正冬至日分求积日置中积分加气应分六五六三七四九二六减本年天正冬至分得积日上考往古则置中积分减气应分加本年天正冬至分得积日求水星年根以积日与水星每日平行三千五百四十八秒三三五一六九相乗满周天一百二十九万六千秒去之余为积日水星平行加水星平行应二十分一十九秒一十八微得水星年根上考往古则置水星平行应减积日水星平行得水星年根求最髙年根以积日与水星最髙每日平行十分秒之二又八八一一九三相乗得数为积日最髙平行加水星最髙应十一宫零三度零三分五十四秒五十四微得最髙年根上考往古则置水星最髙应减积日最髙平行得最髙年根求伏见年根以积日与水星伏见每日平行一万一千一百八十四秒一一六五二四八相乗满周天一百二十九万六千秒去之余为积日伏见平行加水星伏见应十宫零一度一十三分一十一秒一十七微得伏见年根上考往古则置水星伏见应减积日伏见平行得伏见年根求水星日数以所设日数与水星每日平行三千五百四十八秒三三五一六九相乗得数为秒以宫度分收之得水星日数求最髙日数以所设日数与水星最髙每日平行十分秒之二又八八一一九三相乗得数为秒以分收之得最髙日数求伏见日数以所设日数与水星伏见每日平行一万一千一百八十四秒一一六五二四八相乗得数为秒以宫度分收之得伏见日数求水星平行以水星年根与水星日数相加得水星平行求最髙平行以最髙年根与最髙日数相加得最髙平行求伏见平行以伏见年根与伏见日数相加得伏见平行求引数置水星平行减最髙平行得引数求初均数均轮心自本轮最髙左旋行引数度次轮心自均轮最逺㸃右旋行三倍引数度用两三角形法求得地心之角为初均数引数初宫至五宫为减六宫至十一宫为加随求次轮心距地心之边为求次均数之用求初实行置水星平行加减初均数得初实行求伏见实行置伏见平行加减初均数得伏见实行初均为减者则加初均为加者则减求次均数星自次轮最逺㸃右旋行伏见实行度用三角形法以次轮心距地心线为一边次轮半径三百八十五万为一边伏见实行度为所夹之外角求得地心对次轮半径之角为次均数伏见实行初宫至五宫为加六宫至十一宫为减随求星距地心之边为求视纬之用求黄道实行置初实行加减次均数得黄道实行求距交实行置初实行减最髙平行加减六宫得距交实行求距次交实行以伏见实行与距交实行相加得距次交实行初宫至五宫为黄道北六宫至十一宫为黄道南求交角距交实行九宫至二宫星在黄道北交角为五度零五分一十秒星在黄道南交角为六度三十一分零二秒距交实行三宫至八宫星在黄道北交角为六度一十六分五十秒星在黄道南交角为四度五十五分三十二秒求交角差以半径一千万为一率大距交角较化秒为二率距交实行之正弦为三率求得四率即交角差距交实行九宫至二宫星在黄道北为加星在黄道南为减距交实行三宫至八宫星在黄道北为减星在黄道南为加求实交角置交角加减交角差得实交角求次纬以半径一千万为一率实交角之正弦为二率距次交实行之正弦为三率求得四率为次纬之正弦检表得次纬求星距黄道线以半径一千万为一率次纬之正弦为二率次轮半径三百八十五万为三率求得四率即星距黄道线求视纬以星距地心线为一率星距黄道线为二率半径一千万为三率求得四率为视纬之正弦检表得视纬求黄道宿度依日躔求宿度法求得本年黄道宿钤察黄道实行足减本年黄道宿钤内某宿度分则减之余为黄道宿度用表推水星法求诸年根用水星年根表察本年距冬至分秒得水星年根察本年最髙行宫度分秒得最髙年根察本年伏见行宫度分秒得伏见年根求诸日数用水星周嵗平行表察本日平行宫度分秒得水星日数察本日最髙行分秒得最髙日数察本日伏见行宫度分秒得伏见日数求水星平行以水星年根与水星日数相加得水星平行求最髙平行以最髙年根与最髙日数相加得最髙平行求伏见平行以伏见年根与伏见日数相加得伏见平行求引数置水星平行减最髙平行得引数求初均及中分用水星均数表以引数宫度分察其与初均所对之度分秒得初均察其与中分所对之分秒得中分并记初均加减号求初实行置水星平行加减初均数得初实行求伏见实行置伏见平行加减初均数得伏见实行初均为减者则加初均为加者则减求次均及较分用水星均数表以伏见实行宫度分察其与次均所对之度分秒得次均察其与较分所对之度分秒得较分并记次均加减号求实次均以三千六百秒为一率较分化秒为二率中分化秒为三率求得四率为秒以度分收之为加差与次均相加得实次均加减号与次均同求黄道实行置初实行加减实次均得黄道实行求距交实行置初实行减最髙平行加减六宫得距交实行求距次交实行以伏见实行与距交实行相加得距次交实行初宫至五宫为黄道北六宫至十一宫为黄道南求实交角用水星距限表以距交实行宫度按黄道南北察其所对之度分秒得实交角求星距黄道线用水星距黄道表以距次交实行宫度按实交角相近者察其所对之数得星距黄道线求星距地用水星距地表以伏见实行宫度察其与星距地所对之数得星距地求距地差用水星距地表以引数宫度察其与距地差所对之数得距地差求星距地用数置星距地减距地差得星距地用数求视纬以星距地用数为一率星距黄道线为二率半径一千万为三率求得四率为视纬之正弦检表得视纬求黄道宿度依日躔求宿度法求得本年黄道宿钤察黄道实行足减本年黄道宿钤内某宿度分则减之余为黄道宿度推五星伏见及交宫同度法求土木火三星合伏时刻土木火三星黄道实行与太阳实行同宫同度为合伏皆以太阳实行未及星实行为合伏本日已过星实行为合伏次日求时刻之法以本日太阳实行与次日太阳实行相减余为太阳一日之实行以本日星实行与次日星实行相减余为星一日之实行乃于太阳一日之实行内减星一日之实行余为一率一千四百四十分为二率本日星实行内减本日太阳实行余为三率求得四率为距子正之分数以时刻收之得合伏时刻求土木火三星退冲时刻土木火三星黄道实行与太阳实行相距六宫为退冲皆以相距未及六宫为退冲本日已过六宫为退冲次日求时刻之法以本日太阳实行与次日太阳实行相减余为太阳一日之实行以次日星实行与本日星实行相减余为星一日之实行乃以太阳一日之实行与星一日之实行相加为一率一千四百四十分为二率本日星实行加六宫减本日太阳实行余为三率求得四率为距子正之分数以时刻收之得退冲时刻求土木火三星晨夕伏见段目土木火三星合㐲后距日渐逺为晨见东方顺行顺行渐迟迟而忽退为留退初距日半周为退冲退冲之次日为夕见退行渐迟迟而忽顺为留顺初顺行渐疾复近合伏为夕不见求土木火三星晨夕伏见限度土星限为一十一度木星限为一十度火星限为一十一度三十分合伏前后某日太阳实行与本星实行相距近此限度即以本日本星实行宫度察五星伏见距日黄道度表取其与本星相对之数为距日黄道度又以本日本星实行宫度察五星伏见距日加减差表取其与本星纬度相对之数为距日加减差乃以距日加减差与距日黄道度相加减得伏见限度合伏前某日太阳实行与星实行相距近此限度即为某日夕不见合伏后某日近此限度即为某日晨见求金水二星合伏时刻金水二星黄道实行与太阳同宫同度为合伏皆以星实行未及太阳实行为合伏本日已过太阳实行为合伏次日求时刻之法以本日太阳实行与次日太阳实行相减余为太阳一日之实行以本日星实行与次日星实行相减余为星一日之实行乃于星一日之实行内减太阳一日之实行余为一率一千四百四十分为二率本日太阳实行内减星实行余为三率求得四率为距子正之分数以时刻收之得合伏时刻求金水二星合退伏时刻金水二星退行与太阳实行同宫同度为合退伏皆以太阳实行未及星实行为合退伏本日已过星实行为合退伏次日求时刻之法以本日太阳实行与次日太阳实行相减余为太阳一日之实行以次日星实行与本日星实行相减余为星一日之实行乃以太阳一日之实行与星一日之实行相加为一率一千四百四十分为二率本日星实行内减本日太阳实行余为三率求得四率为距子正之分数以时刻收之得合退伏时刻求金水二星晨夕伏见段目金水二星合伏后距日渐逺为夕见西方顺行顺行渐迟迟而忽退为留退初退行渐近太阳为夕不见复与太阳同度为合退伏自是又渐逺太阳为晨见东方退行退行渐迟迟而忽顺为留顺初顺行渐疾复近合伏为晨不见求金水二星晨夕伏见限度金星限为五度水星限为一十度合伏前后或合退伏前后某日太阳实行与本星实行相距近此限度即以某日本星实行宫度察五星伏见距日黄道度表取其与本星相对之数为距日黄道度又以本日本星实行宫度察五星伏见距日加减差表取其与本星纬度相对之数为距日加减差乃以距日加减差与距日黄道度相加减得伏见限度合伏前某日太阳实行与星实行相距近此限度即为某日晨不见合伏后某日近此限度即为某日夕见合退伏前某日近此限度即为某日夕不见合退伏后某日近此限度即为某日晨见求五星交宫时刻以本星一日之实行为一率一千四百四十分为二率本星实行距某宫初度之度分为三率求得四率为距子正之分数以时刻收之得交宫时刻求五星同度时刻以两星一日之实行相加减为一率一千四百四十分为二率两星相距为三率求得四率为距子正之分数以时刻收之得同度时刻御制厯象考成下编卷九御制历象考成下编卷十钦定四库全书御制厯象考成下编卷十恒星厯法推中星法推中星时刻法推凌犯法推凌犯视差法推中星法求本时太阳黄道经度以一千四百四十分为一率本日太阳实行与次日太阳实行相减余为二率以所设时刻化分为三率求得四率与本日太阳实行相加得本时太阳黄道经度求本时太阳赤道经度用日躔黄赤升度表以本时太阳黄道经度察其所对之赤道宫度分秒得本时太阳赤道经度求本时太阳距午后赤道经度以所设时刻变赤道度加减半周得本时太阳距午后赤道经度求本时正午赤道经度以本时太阳赤道经度与本时太阳距午后赤道经度相加得本时正午赤道经度求中星用恒星赤道经纬度表察各星赤道经度又用恒星赤道经纬度嵗差表察各星经度嵗差与各星经度相加减为本年各星赤道经度乃察本年某星赤道经度与本时正午赤道经度相同即为某星方中如经度不相同则察其相近者与本时正午赤道经度相减余为偏东偏西之度凡星之赤道经度大于正午赤道经度者为偏东小于正午赤道经度者为偏西推中星时刻法求星赤道经度用恒星赤道经纬度表察本星赤道经度又用赤道经纬度嵗差表察本星经度嵗差按嵗积之与本星赤道经度相加减得星赤道经度求太阳赤道经度用日躔黄赤升度表以本日太阳黄道经度察其所对之赤道宫度分秒得太阳赤道经度求太阳距午后赤道经度星赤道经度内减太阳赤道经度余为太阳距午后赤道经度求中星时刻以太阳距午后赤道经度加减半周变时自子正初刻起算得中星时刻推凌犯法求凌犯入限太阴凌犯恒星以本日太阴经度与次日太阴经度察本年凌犯恒星经纬度表某星在此限内为凌犯入限复察其间各星纬度如太阴纬与星纬同在黄道北者太阴纬多为太阴在上太阴纬少为太阴在下太阴纬与星纬同在黄道南者太阴纬多为太阴在下太阴纬少为太阴在上一纬北一纬南者太阴纬北为太阴在上太纬纬南为太阴在下太阴在上者相距二度以内取用太阴在下者相距一度以内取用两纬相距十七分以内为凌十八分以外为犯两纬相同为掩太阴凌犯五星以本日太阴经度在星前次日太阴经度在星后为凌犯入限余与凌犯恒星同五星凌犯恒星无论在上在下皆于相距一度以内取用两纬相距三分以内为凌四分以外为犯两纬相同为掩余与太阴凌犯恒星同五星自相凌犯以行速者为凌犯之星以行迟者为受凌犯之星如两星行度相同而一顺行一逆行者则以顺行者为凌犯之星逆行者为受凌犯之星皆以本日此星经度在彼星前次日此星经度在彼星后为凌犯入限余与五星凌犯恒星同求日行度太阴凌犯恒星以本日太阴经度与次日太阴经度相减得日行度太阴凌犯五星以本日太阴经度与次日太阴经度相减余为太阴一日之行度又以本日星经度与次日星经度相减余为星一日之行度星顺行者则以两数相减得日行度星逆行者则以两数相加得日行度五星凌犯恒星以本日星经度与次日星经度相减得日行度五星自相凌犯以本日此星经度与次日此星经度相减余为此星一日之行度又以本日彼星经度与次日彼星经度相减余为彼星一日之行度两星俱顺行或俱逆行者则以两数相减得日行度两星一顺行一逆行者则以两数相加得日行度求相距度太阴凌犯恒星以本日太阴经度与恒星经度相减得相距度太阴凌犯五星以本日太阴经度与本日星经度相减得相距度五星凌犯恒星以本日星经度与恒星经度相减得相距度五星自相凌犯以本日两星经度相减得相距度求凌犯时刻以日行度化分为一率一千四百四十分为二率相距度化分为三率求得四率为分以时刻收之得凌犯时刻推凌犯视差法求本时太阳黄道度以一千四百四十分为一率本日太阳实行与次日太阳实行相减余为二率凌犯时刻化分为三率求得四率与本日太阳实行相加得本时太阳黄道度求春分距午时分用交食北极髙四十度黄平象限表以本时太阳黄道度察黄道宫度取其与时分所对之数为太阳距春分后时分又以凌犯时刻加减十二时为太阳距午后时分两数相加得春分距午时分求黄平象限宫度用交食北极髙四十度黄平象限表以春分距午时分察表内时分相近者取其与黄平象限相对之数得黄平象限宫度求月距限以黄平象限宫度与星经度相减余为月距限度星经度大于黄平象限宫度为限东小于黄平象限宫度为限西求限距地髙用交食北极髙四十度黄平象限表以春分距午时分察表内时分相近者取其与限距地髙相对之数得限距地髙求正交经度依月离厯法推得本时正交实行得正交经度求限距交黄平象限宫度内减正交经度余为限距交求限距纬用月离黄白距度表以限距交宫度按本日月离黄白大距相近限内察其所对之度分秒得限距纬并记南北号求白道髙度置限距地髙加减限距纬得白道髙度求太阴髙弧用交食太阳髙表以月距限及白道髙度察其所对之度分秒得太阴髙求白道髙交角用交食黄道髙交角表以月距限及白道髙度察其所对之度分秒得白道髙交角求太阴引数依月离厯法求得本时太阴平引得太阴引数求太阴距地用交食视半径表以太阴引数宫度察其与月距地相对之数得太阴距地求髙下差用月离太阴地半径差表以太阴髙按太阴距地限察其所对之数得髙下差求东西差及南北差用交食东西南北差表以白道髙交角及髙下差察其与东西差所对之数得东西差随察其与南北差所对之数得南北差求太阴距交星经度内减正交经度得太阴距交求太阴实纬用月离黄白距度表以太阴距交宫度按本日月离黄白大距相近限内察其所对之度分秒得太阴实纬并记南北号求太阴视纬置太阴实纬加减南北差得太阴视纬实纬在黄道南则加南北差而视纬仍为南实纬在黄道北则减南北差而视纬仍为北若实纬在黄道北而南北差大于实纬则反减而视纬即变为南求太阴距星视纬与星纬同在黄道南或同在黄道北者则相减得太阴距星一在黄道南一在黄道北者则相加得太阴距星相距一度以内者用相距一度以外者不用定太阴在上在下之法与取凌犯入限同求太阴实行用月离太阴实行表以太阴引数宫度察其所对之分秒得太阴实行求视时距分以太阴实行化秒为一率三千六百秒为二率东西差化秒为三率求得四率为秒以分收之得视时距分太阴距限西为加太阴距限东为减求凌犯视时置凌犯时刻加减视时距分得凌犯视时御制厯象考成下编卷十御制历象考成表目録钦定四库全书御制厯象考成表卷一日躔表卷二月离表一卷三月离表二卷四月离表三卷五交食表一卷六交食表二卷七交食表三卷八交食表四卷九土星表卷十木星表卷十一火星表卷十二金星表卷十三水星表卷十四恒星表卷十五黄赤经纬互推表上卷十六黄赤经纬互推表下御制历象考成表卷一钦定四库全书御制歴象考成表卷一日躔表太阳年根表太阳周嵗平行表太阳周日平行表太阳均数表黄赤距度表黄赤升度表黄道赤经交角表升度时差表均数时差表太阳地半径差表清蒙气差表太阳实行表太阳年根表太阳年根表以距冬至及最卑逐年列之前用纪年者乃厯元后逐年之干支也表名距冬至者乃逐年天正冬至次日子正太阳平行距丑宫初度之分秒也最卑者乃逐年天正冬至次日子正最卑过丑宫初度之度分也后列纪日值宿者乃逐年天正冬至次日之干支并所值之宿也用表之法如求康熙六十一年壬寅之年根则察本表纪年自歴元甲子年后第一壬寅为所求之年乃视壬寅所对各数录之其距冬至为八分一十八秒三十二微其最卑为七度四十八分五十五秒二十八微其纪日为辛夘其值宿为张宿也太阳周嵗平行表太阳周嵗平行表以太阳平行及最卑行逐日列之其前用日数者自一日至三百六十六日之日数也表名平行者乃太阳本轮自一日至三百六十六日之平行各数也最卑行者乃太阳本天自一日至三百六十六日之最卑行各数也用表之法如求冬至后九十二日之太阳平行及最卑行则察本表日数九十二所对各数录之其平行为三宫零四十分四十六秒二十四微即九十二日太阳平行之共数其最卑行为一十五秒二十四微即九十二日最卑行之共数也太阳周日平行表太阳周日平行表以一日内之时分秒递降列之盖时刻之分秒与度数之分秒皆以六十递析故太阳一时之平行与一分或一秒之平行皆同数不过递降一位耳如太阳一时行二分有余一分行二秒有余一秒行二微有余其平行之数同为二而为分为秒为微则递降也表分两段第一段自一至三十者一时至三十时一分至三十分一秒至三十秒第二段三十一至六十者三十一时至六十时三十一分至六十分三十一秒至六十秒其所对之数则太阳逐时逐分逐秒之平行数也至于最卑每日止行一十微有余则时分所行甚少故周日平行表不列最卑行用表之法如求一十二时四十二分五十一秒之太阳平行则察本表一十二时所对之数为二十九分三十四秒一十微四十二分所对之数为一分四十三秒二十九微三十四纤五十一秒所对之数为二秒零五微四十纤一十二忽合计三数得三十一分一十九秒四十五微一十四纤一十二忽即所求之太阳平行也太阳均数表太阳均数表按最卑最髙分顺逆列之引数初宫至五宫为最卑后列于上引数六宫至十一宫为最髙后列于下前后列引数度分分顺逆以别加减中列逐宫逐度之均数太阳引数在上六宫者用顺度其号为加太阳引数在下六宫者用逆度其号为减用表之法以引数之宫对引数之度分其纵横相遇即所求之均数也表以十分为率若引数有零分者按中比例法求之设太阳引数为二宫五度一十二分求其均数则以二宫五度一十分所对之数一度五十二分三十七秒与下层五度二十分所对之数一度五十二分四十六秒相减余九秒为一十分之较乃以引数一十分为一率较数九秒为二率设数二分为三率求得四率一秒小余八收作二秒与二宫五度一十分之均数一度五十二分三十七秒相加得一度五十二分三十九秒为所求之均数其号为加即为加均也黄赤距度表黄赤距度表按二分二至分顺逆列之二分后之各宫列于上降娄大梁实沈三宫系春分后为北纬夀星大火析木三宫系秋分后为南纬其数同二至后之各宫列于下鹑首鹑火鹑尾三宫系夏至后为北纬星纪元枵娵訾三宫系冬至后为南纬其数同太阳实行在上六宫者用顺度太阳实行在下六宫者用逆度用表之法以实行之宫对实行之度分其纵横相遇即所求之距度也表以十分为率若实行有零分者按中比例法求之设太阳实行在黄道大火宫二十一度一十五分求黄赤距度则以大火宫二十一度一十分所对之数一十八度零五分二十四秒与下层二十一度二十分所对之数一十八度零八分零二秒相减余二分三十八秒为一十分之较乃以一十分为一率较数二分三十八秒化作一百五十八秒为二率设数五分为三率求得四率七十九秒收作一分一十九秒与大火宫二十一度一十分之距度一十八度零五分二十四秒相加得一十八度零六分四十三秒为所求之距度也黄赤升度表黄赤升度表黄道宫度与赤道宫度并列之皆自冬至星纪宫起初宫元枵宫为一宫以太阳经度为次用宫数不用宫名者太阳当交宫之际惟二分二至黄赤同度其余恒不同宫故用宫数以便列表用表之法以太阳实行察黄道宫度其所对之赤道宫度即所求之赤道升度也表以逐度为率若实行有零分者按中比例法求之设太阳实行在黄道降娄宫五度二十四分求赤道升度自星纪宫起初宫计之为三宫五度二十四分则以黄道三宫五度所对之数三宫四度三十五分一十五秒与下层三宫六度所对之数三宫五度三十分二十一秒相减余五十五分零六秒为一度之较乃以一度化作六十分为一率较数五十五分零六秒化作三千三百零六秒为二率设数二十四分为三率求得四率一千三百二十二秒收作二十二分零二秒与三宫五度之赤道度三宫四度三十五分一十五秒相加得三宫四度五十七分一十七秒为所求之赤道升度也黄道赤经交角表黄道赤经交角表亦按二分二至分顺逆列之二分后之各宫列于上二至后之各宫列于下太阳实行在上六宫者用顺度太阳实行在下六宫者用逆度用表之法以实行之宫对实行之度其縦横相遇即所求之交角也设太阳实行在黄道实沈宫五度求黄道赤经交角则察实沈宫五度所对之数为七十九度三十五分三十秒即所求之交角也若实行有零分者亦按中比例法求之升度时差表升度时差表亦按二分二至分顺逆列之二分后六宫列于上二至后六宫列于下前后列黄道度分顺逆以别加减中列逐宫逐度之升度时差即赤道升度与黄道相差度分所变时刻之分秒太阳实行在上六宫者用顺度其号为加太阳实行在下六宫者用逆度其号为减用表之法以实行之宫对实行之度其縦横相遇即所求之升度时差也设太阳实行在黄道大梁宫八度求升度时差则察大梁宫八度所对之数为九分三十一秒即所求之升度时差其号为加即为加差也若实行有零分者亦按中比例法求之均数时差表均数时差表亦按最卑最髙分顺逆列之最卑后六宫列于上最髙后六宫列于下前后列引数度分顺逆以别加减中列逐宫逐度之均数时差即均数度分所变时刻之分秒太阳引数在上六宫者用顺度其号为减太阳引数在下六宫者用逆度其号为加用表之法以引数之宫对引数之度其縦横相遇即所求之均数时差也设太阳引数为十一宫二十五度求均数时差则察十一宫二十五度所对之数为四十四秒即所求之均数时差其号为加即为加差也若引数有零分者亦按中比例法求之太阳地半径差表太阳地半径差表分最髙中距最卑三限列之其前列实髙度表内分秒即三限实髙度所生之地半径差也用表之法如夏至后太阳引数当最髙限推得午正太阳实髙七十三度求地半径差则察最髙限实髙七十三度所对之数为五十一秒即所求之地半径差与实髙七十三度相减余七十二度五十九分零九秒为本日午正太阳之视髙也如先测得午正太阳视髙七十二度五十九分零九秒则以地半径差五十一秒与视髙相加得七十三度为本日午正太阳之实髙也盖实髙乃地心之度视髙乃地面之度实髙所生之地半径差与视髙所生之地半径差应有不同然所差甚微故本表虽以实髙求视髙而视髙求实髙亦可同用髙度有零分者亦按中比例法求之清䝉气差表清䝉气差表分两段列之第一段自初度至二十二度第二段自二十三度至四十五度皆地平之髙度其所对之数则逐度之蒙气差也用表之法如测得七政或恒星髙四十度求蒙气差则察四十度所对之数为一十秒即所求之䝉气差与视髙四十度相减余三十九度五十九分五十秒为实髙如先推得实髙三十九度五十九分五十秒则以䝉气差一十秒与实髙相加得四十度为视髙也髙度有零分者亦按中比例法求之太阳实行表太阳实行表亦按最卑最髙分顺逆列之最卑后六宫列于上最髙后六宫列于下前后列引数度中列逐宫逐度之太阳实行太阳引数在上六宫者用顺度太阳引数在下六宫者用逆度用表之法以引数之宫对引数之度纵横相遇即所求之实行也设太阳引数为一宫二十五度求实行则察一宫二十五度所对之数为二分三十一秒即所求之实行也引数有零分者满三十分以上则进作一度不用中比例因逐度实行所差甚微故也御制厯象考成表卷一御制历象考成表卷二钦定四库全书御制厯象考成表卷二月离表一太阴年根表太阴周歳平行表太阴周日平行表太阴初均表交均距限表黄白距度表黄白升度差表太阴地半径差表太阴实行表太阴年根表太阴年根表以距冬至及月孛行正交行逐年列之前用纪年者乃厯元后逐年之干支也表名距冬至者乃逐年天正冬至次日子正太阴平行距丑宫初度之宫度也月孛行者乃逐年天正冬至次日子正最髙过冬至之宫度也正交行者乃逐年天正冬至次日子正正交过冬至之宫度也用表之法如求康熙六十一年壬寅之年根则察本表纪年自厯元甲子年后第一壬寅为所求之年乃视壬寅所对各数录之其距冬至为一宫零三度五十一分五十六秒一十一微其月孛行为六宫二十一度零五分四十八秒二十七微其正交行为六宫一十二度一十五分二十五秒一十五微也太阴周歳平行表太阴周歳平行表以太阴平行及月孛行正交行逐日列之其前用日数者自一日至三百六十六日之日数也表名平行者乃太阴本轮自一日至三百六十六日之平行各数也月孛行者乃太阴本天自一日至三百六十六日之最髙行各数也正交行者乃自一日至三百六十六日之正交行各数也用表之法如求冬至后二十五日之太阴平行及月孛行正交行则察本表日数二十五所对各数录之其平行为十宫二十九度二十四分三十五秒三十二微即二十五日太阴平行之共数其月孛行为二度四十七分零六秒五十六微即二十五日月孛行之共数其正交行为一度一十九分二十六秒即二十五日正交行之共数也太阴周日平行表太阴周日平行表以一日内之时分秒递降列之盖时刻之分秒与度数之分秒皆以六十递析故太阴一时之平行与一分或一秒之平行皆同数不过递降一位耳如太阴一时行三十二分有余一分行三十二秒有余一秒行三十二微有余其平行之数同为三十二而为分为秒为微则递降也表分两段第一段自一至三十者一时至三十时一分至三十分一秒至三十秒第二段三十一至六十者三十一时至六十时三十一分至六十分三十一秒至六十秒其所对之数则太阴逐时逐分逐秒之各平行数也用表之法如求五时三十六分四十八秒之太阴平行及月孛行正交行则察本表太阴平行五时所对之数为二度四十四分四十二秒一十八微三十六分所对之数为一十九分四十五秒五十二微三十二纤四十八秒所对之数为二十六秒二十一微一十纤零三忽合计三数得三度零四分五十四秒三十一微四十二纤零三忽即所求之太阴平行也月孛行五时所对之数为一分二十三秒三十三微三十六分所对之数为一十秒零一微三十七纤四十八秒所对之数为一十三微二十二纤零九忽合计三数得一分三十三秒四十七微五十九纤零九忽即所求之月孛行也正交行五时所对之数为三十九秒四十三微三十六分所对之数为四秒四十五微五十八纤四十八秒所对之数为六微二十一纤一十七忽合计三数得四十四秒三十五微一十九纤一十七忽即所求之正交行也太阴初均表太阴初均表按最髙最卑分顺逆列之引数初宫至五宫为最髙后列于上引数六宫至十一宫为最卑后列于下前后列引数度分分顺逆以别加减中列逐宫逐度之初均数太阴引数在上六宫者用顺度其号为减太阴引数在下六宫者用逆度其号为加用表之法以引数之宫对引数之度分其纵横相遇即所求之初均数也表以十分为率若引数有零分者按中比例法求之设太阴引数为一宫三度四十六分求其初均数则以一宫三度四十分所对之数二度四十一分四十六秒与下层三度五十分所对之数二度四十二分二十九秒相减余四十三秒为一十分之较乃以引数一十分为一率较数四十三秒为二率设数六分为三率求得四率二十五秒小余八收作二十六秒与一宫三度四十分之初均数二度四十一分四十六秒相加得二度四十二分一十二秒为所求之初均数其号为减即为减均也交均距限表交均距限表按朔朢两弦分顺逆列之朔朢后之各宫列于上月距日初宫至二宫为朔后六宫至八宫为朢后其数同两弦后之各宫列于下月距日三宫至五宫为上弦后九宫至十一宫为下弦后其数同月距日次引在上六宫者用顺度交均之号为减月距日次引在下六宫者用逆度交均之号为加用表之法以月距日次引之宫对月距日次引之度其縦横相遇即所求之交均及距限也表以逐度为率若月距日次引有零分者交均则按中比例法求之距限则取相近者用之设月距日次引六宫八度一十五分求交均及距限则以六宫八度所对之交均三十分一十秒与下层九度所对之交均三十三分四十八秒相减余三分三十八秒为一度之较乃以一度化六十分为一率较数化二百一十八秒为二率设数一十五分为三率求得四率五十四秒小余五收作五十五秒与八度之交均三十分一十秒相加得三十一分零五秒为所求之交均其号为减即为减均又察六宫八度所对之距限四度五十八分五十三秒即所求之距限也黄白距度表黄白距度表按两交前后分顺逆列之两交后之各宫列于上初宫至二宫系正交后为北纬六宫至八宫系中交后为南纬其数同两交前之各宫列于下三宫至五宫系中交前为北纬九宫至十一宫系正交前为南纬其数同太隂距交实行在上六宫者用顺度太阴距交实行在下六宫者用逆度用表之法以距交实行之宫对距交实行之度其縦横相遇即所求之距度也表分六限依距限相近者取用设距限为五度太阴距交实行为一宫五度求黄白距度则察大距四度五十八分三十秒黄白距度表一宫五度所对之数为二度五十一分零四秒即所求之黄白距度也若距交实行有零分者亦按中比例法求之黄白升度差表黄白升度差表亦按两交前后分顺逆列之两交后六宫列于上两交前六宫列于下前后列距交白道度分顺逆以别加减中列逐宫逐度之黄白升度差太阴距交实行在上六宫者用顺度其号为减太阴距交实行在下六宫者用逆度其号为加用表之法以距交实行之宫对距交实行之度其纵横相遇即所求之升度差也设太阴距交实行为二宫六度求黄白升度差则察二宫六度所对之数为四分五十秒即所求之黄白升度差其号为减是为减差也若距交实行有零分者亦按中比例法求之太阴地半径差表太阴地半径差表按太阴距地与地半径比例数分十限列之表内度分秒即各限实髙度所生之地半径差也用表之法如太阴距地五十三地半径推得太阴实髙二十六度求地半径差则察太阴距地五十三地半径表实髙二十六度所对之数为五十八分四十七秒即所求之地半径差与实髙二十六度相减余二十五度零一分一十三秒为本时太阴之视髙也如先测得太阴视髙二十五度零一分一十三秒则以地半径差五十八分四十七秒与视髙相加得二十六度为本时太阴之实髙也若髙度有零分者按中比例法求之太阴实行表太隂实行表亦按最髙最卑分顺逆列之最髙后六宫列于上最卑后六宫列于下前后列引数度中列逐宫逐度之太阴实行太阴引数在上六宫者用顺度太阴引数在下六宫者用逆度用表之法以引数之宫对引数之度其縦横相遇即所求之实行也设太阴引数为初宫二十四度求实行则察初宫二十四度所对之数为三十分二十五秒即所求之实行也引数有零分者满三十分以上则进作一度不用中比例因逐度实行所差甚微故也御制厯象考成表卷二御制历象考成表卷三上钦定四库全书制厯象考成表卷三上月离表二二三均数表上太隂二三均数表太隂二三均数表按引数及月距日分顺逆列之引数初宫至五宫依次顺列于前六宫至十一宫依次逆列于后月距日宫度亦分顺逆列于上下中列逐宫逐度之二三均数其曲折界线乃加减所由分顺度为减者遇界线则为上加下减顺度为加者遇界线则为上减下加逆度为加者遇界线则为上加下减逆度为减者遇界线则为上减下加用表之法以太隂引数之宫度对月距日之宫度其纵横相遇即所求之二三均数也表以逐度为率若引数与月距日皆有零分者则用中比例三次求之设太隂引数一宫五度二十分月距日四宫一度一十五分求二三均数则以引数一宫五度与月距日四宫一度所对之数三十五分五十七秒与下层引数一宫六度与月距日四宫一度所对之数三十七分五十五秒相减余一分五十八秒为引数一度之较乃以一度化作六十分为一率较数一分五十八秒化作一百一十八秒为二率设数二十分为三率求得四率三十九秒与引数一宫五度所对之数三十五分五十七秒相加得三十六分三十六秒为引数一宫五度二十分月距日四宫一度之二三均数又以引数一宫五度与月距日四宫二度所对之数三十四分二十八秒与下层引数一宫六度与月距日四宫二度所对之数三十六分二十四秒相减余一分五十六秒为引数一度之较乃以一度化作六十分为一率较数一分五十六秒化作一百一十六秒为二率设数二十分为三率求得四率三十八秒与引数一宫五度所对之数三十四分二十八秒相加得三十五分零六秒为引数一宫五度二十分月距日四宫二度之二三均数复以比例所得两二三均数相减余一分三十秒即月距日一度之较乃以一度化作六十分为一率较数一分三十秒化作九十秒为二率设数一十五分为三率求得四率二十三秒与比例所得月距日四宫一度之二三均数三十六分三十六秒相减余三十六分一十三秒为所求引数一宫五度二十分月距日四宫一度一十五分之二三均数其号为减即为减均也又设太隂引数初宫一十三度一十五分月距日三宫二十五度四十分求二三均数则以引数初宫一十三度与月距日三宫二十五度所对之数六秒与下层引数初宫一十四度与月距日三宫二十五度所对之数二分零五秒相减余一分五十九秒为引数一度之较乃以一度化作六十分为一率较数一分五十九秒化作一百一十九秒为二率设数一十五分为三率求得四率三十秒与引数初宫一十三度所对之数六秒相加得三十六秒为引数初宫一十三度一十五分月距日三宫二十五度之二三均数是为减均又以引数初宫一十三度与月距日三宫二十六度所对之数五十八秒与下层引数初宫一十四度与月距日三宫二十六度所对之数一分相加得一分五十八秒为引数一度之较乃以一度化作六十分为一率较数一分五十八秒化作一百一十八秒为二率设数一十五分为三率求得四率三十秒与引数初宫一十三度所对之数五十八秒相减余二十八秒为引数初宫一十三度月距日三宫二十六度之二三均数是为加均复以比例所得两二三均数相加得一分零四秒即月距日一度之较乃以一度化作六十分为一率较数一分零四秒化作六十四秒为二率设数四十分为三率求得四率四十三秒反减去比例所得月距日三宫二十五度之二三均数三十六秒余七秒为所求引数初宫一十三度一十五分月距日三宫二十五度四十分之二三均数即为加均也御制厯象考成表卷三上御制历象考成表卷三中钦定四库全书御制厯象考成表卷三中月离表二二三均数表上御制厯象考成表卷三中御制历象考成表卷三下钦定四库全书御制厯象考成表卷三下月离表二三均数表御制厯象考成表卷三下御制历象考成表卷四上钦定四库全书御制厯象考成表卷四上月离表三二三均数表下御制厯象考成表卷四上御制历象考成表卷四中钦定四库全书御制厯象考成表卷四中月离表三二三均数表下之二御制厯象考成表卷四中御制历象考成表卷四下钦定四库全书御制厯象考成表卷四下月离表三二三均数表下之三御制厯象考成表卷四下御制历象考成表卷五钦定四库全书御制厯象考成表卷五交食表一首朔诸根表朔朢策表周日诸平行表月距日实行表黄白距度表视半径表交食月行表首朔诸根表首朔诸根表以首朔及太阳平行太阳引数太隂引数太隂交周逐年列之前用纪年者乃厯元后逐年之干支也表名首朔者乃逐年天正冬至后第一平朔距冬至次日子正之日时也太阳平行者乃逐年首朔太阳平行距丑宫初度之度分也太阳引数者乃逐年首朔太阳自行距最卑之宫度也太隂引数者乃逐年首朔太隂自行距最髙之宫度也太隂交周者乃逐年首朔太隂平行距正交之宫度也后列纪日値宿者乃逐年天正冬至次日之干支并所値之宿也用表之法如求康熙六十一年壬寅之首朔诸根则察本表纪年自厯元甲子年后第一壬寅为所求之年乃视壬寅所对各数録之其首朔为二十六日一十八时二十分零八秒其太阳平行为二十六度三十一分零五秒五十九微其太阳引数为初宫一十八度四十二分零六秒零一微其太隂引数为六宫零二度二十六分二十三秒零六微其太隂交周为六宫一十五度四十分四十三秒其纪日为二十七其値宿为二十五也朔朢策表朔朢策表以朔策朢策及太阳平行太阳引数太隂引数太隂交周逐月列之前用月数者自一月至十三月之月数也表名朔策者乃逐月平朔距首朔之日时朢策者乃逐月平朢距首朔之日时也太阳平行朔策者乃逐月平朔距首朔之太阳平行太阳平行朢策者乃逐月平朢距首朔之太阳平行也太阳引数太隂引数太隂交周皆倣此用表之法如求首朔后第五月之朔策则察本表月数五所对各朔策之数録之其朔策为一百四十七日一十五时四十分一十六秒其太阳平行朔策为四宫二十五度三十二分零一秒三十一微其太阳引数朔策为四宫二十五度三十一分三十六秒四十八微其太隂引数朔策为四宫零九度零五分零一秒一十五微其太隂交周朔策为五宫零三度二十一分一十秒零五微即所求首朔后第五月各朔策之数也求朢策倣此周日诸平行表周日诸平行表以一日内之时分秒递降列之其法与日躔月离周日平行表同表名太阳平行者即逐时逐分逐秒之太阳平行也月距日者乃逐时逐分逐秒之太隂平行内减去太阳平行之数也太隂引数者乃逐时逐分逐秒之太隂自行也太隂交周者乃逐时逐分逐秒之交周平行也用表之法如求五时一十二分二十四秒之太阳平行则察五时所对之太阳平行为一十二分一十九秒一十二分所对之太阳平行为二十九秒三十四微二十四秒所对之太阳平行为五十九微零八纤合计三数得一十二分四十九秒三十三微零八纤即所求之太阳平行也又或有太阳平行一十二分四十九秒三十三微零八纤求时分秒则察太阳平行表内与一十二分四十九秒相近畧小之数为一十二分一十九秒其所对为五时乃以一十二分一十九秒与设数相减余三十秒三十三微零八纤又察太阳平行表内与三十秒三十三微相近畧小之数为二十九秒三十四微其所对为一十二分又以二十九秒三十四微与余数相减余五十九微零八纤复察太阳平行表内与五十九微零八纤相近畧小之数余数恰合其所对为二十四秒合计三次所得五时一十二分二十四秒即所求之时分秒也余倣此月距日实行表月距日实行表亦按最髙最卑分顺逆列之最髙后六宫列于上最卑后六宫列于下前后列引数度中列逐宫逐度之月距日实行太隂引数在上六宫者用顺度太隂引数在下六宫者用逆度用表之法以引数之宫对引数之度其纵横相遇即所求之月距日实行也设太隂引数为初宫二十四度求月距日实行则察初宫二十四度所对之数为二十七分五十七秒即所求之月距日实行也若引数有零分者满三十分以上则进作一度不用中比例因逐度实行所差甚微故也黄白距度表黄白距度表按两交前后分顺逆列之两交后之各宫列于上初宫至二宫系正交后为北纬六宫至八宫系中交后为南纬其数同两交前之各宫列于下三宫至五宫系中交前为北纬九宫至十一宫系正交前为南纬其数同太隂交周在上六宫者用顺度太隂交周在下六宫者用逆度用表之法以交周之宫对交周之度分其纵横相遇即所求之距度也表以十分为率若交周有零分者按中比例法求之设太隂交周初宫三度二十五分求黄白距度则以交周初宫三度二十分所对之数一十七分二十秒与下层三十分所对之数一十八分一十二秒相减余五十二秒为一十分之较乃以一十分为一率较数五十二秒为二率设数五分为三率求得四率二十六秒与初宫三度二十分之距度一十七分二十秒相加得一十七分四十六秒即所求之黄白距度也视半径表视半径表按引数宫度分顺逆列之初宫至五宫依次顺列于前六宫至十一宫依次逆列于后表名日半径者乃太阳自最卑至最髙逐度之半径分秒也月半径者乃太隂自最髙至最卑逐度之半径分秒也月距地者乃太隂朔朢时自最髙至最卑距地之逺与地半径比例之数也影半径者乃太阳在最髙所生之地影太隂自最髙至最卑所当影半径之分秒也影差者乃太阳自最卑至最髙逐度所生之地影与太阳在最髙所生之地影相差之数也用表之法设太阳引数初宫五度太隂引数十一宫一十五度求各视半径数则察太阳引数初宫五度与日半径所对之数为一十五分三十二秒即所求之日半径其与影差所对之数为三十五秒即所求之影差又察太隂引数十一宫一十五度与月半径所对之数为一十五分五十四秒即所求之月半径其与月距地所对之数为五十八倍又百分之一十二即所求之月距地其与影半径所对之数为四十三分一十六秒即所求之影半径也交食月行表交食月行表以两径和较及食甚距纬纵横列之食甚距纬列于前两径和较列于上中列逐分初亏至食甚或食既至食甚之月行分秒其有空格者盖两径之和大于距纬方有食小于距纬或仅与距纬等则不食即无月行分秒矣用表之法以两径和较之分对食甚距纬之分其纵横相遇即所求之月行分秒如太阳太隂两半径之和三十二分食甚距纬一十二分求初亏至食甚之月行分秒则察两径和较三十二分与食甚距纬一十二分所对之数为二十九分四十秒即所求初亏至食甚之月行分秒又如太隂地影两半径之较三十分食甚距纬五分求食既至食甚之月行分秒则察两径和较三十分与食甚距纬五分所对之数为二十九分三十五秒即食既至食甚之月行分秒若距纬及两径和较皆有零秒者用中比例三次求之御制厯象考成表卷五御制历象考成表卷六上钦定四库全书御制厯象考成表卷六上交食表二黄平象限表上黄平象限表黄平象限表自北极髙一十六度至北极髙四十六度按正午黄道宫度逐叚列之表名春分距午者乃春分距午赤道度所变之时分秒也黄平象限者乃本时黄平象限之宫度也限距地髙者乃本时黄平象限距地平之髙度也其过天顶之南北则以界线分之盖中国地面在赤道北黄道恒在天顶南自北极髙一十六度至北极髙二十三度正午黄道近夏至则黄道过天顶北夏至后复过天顶南故界线所分即南北差之加减所由辨也用表之法设京师北极髙四十度太阳黄道经度三宫一十五度合朔距午后二时零三分求春分距午时分及黄平象限宫度并限距地髙则察本表正午黄道三宫一十五度与春分距午相对之数为五十五分一十四秒与合朔距午后二时零三分相加得二时五十八分一十四秒为所求春分距午时分乃以二时五十八分一十四秒察春分距午时分相近者得二时五十八分零六秒其与黄平象限相对之数为四宫二十三度五十三分四十四秒即所求之黄平象限宫度其与限距地髙相对之数为六十七度五十七分零四秒即所求之限距地髙也御制厯象考成表卷六上御制历象考成表卷六下钦定四库全书御制厯象考成表卷六下交食表二黄平象限表上之二御制厯象考成表卷六下御制历象考成表卷七上钦定四库全书御制厯象考成表卷七上交食表三黄平象限表下御制厯象考成表卷七上御制历象考成表卷七下钦定四库全书御制厯象考成表卷七下交食表三之二黄平象限表下之二御制厯象考成表卷七下御制历象考成表卷八钦定四库全书御制厯象考成表卷八交食表四黄道髙弧交角表太阳髙弧表东西南北差表纬差角表黄道髙弧交角表黄道髙弧交角表以日距限及限距地髙纵横列之日距限自一度至九十度分三段列于前限距地髙自二十度至八十九度分七段列于上中列逐度之黄道髙弧交角用表之法以日距限之度对限距地髙之度其纵横相遇即所求之黄道髙弧交角也设日距限三十度限距地髙二十五度求黄道髙弧交角则察日距限三十度与限距地髙二十五度所对之数为七十六度五十二分三十二秒即所求之黄道髙弧交角也若日距限及限距地髙皆有零分者用中比例三次求之太阳髙弧表太阳髙弧表亦以日距限及限距地髙纵横列之日距限自一度至九十度分三段列于前限距地髙自二十度至八十九度分七段列于上中列逐度之太阳髙弧用表之法以日距限之度对限距地髙之度其纵横相遇即所求之太阳髙弧也设日距限六十一度限距地髙二十五度求太阳髙弧则察日距限六十一度与限距地髙二十五度所对之数为一十一度四十九分二十三秒即所求之太阳髙弧也若日距限及限距地髙皆有零分者亦用中比例三次求之东西南北差表东西南北差表以交角及髙下差分顺逆列之交角自一度至四十五度顺列于前自四十五度至八十九度逆列于后中按髙下差分数列逐度东西南北差之分秒顺度用上东西南北差逆度用下东西南北差用表之法以髙下差之分对交角之度其纵横相遇即所求之东西南北差也设髙下差三分交角二十五度求东西南北差则察髙下差三分与交角二十五度所对之东西差为二分四十三秒即所求之东西差其南北差为一分一十六秒即所求之南北差也若髙下差及交角皆有零分秒者用中比例三次求之纬差角表纬差角表以并径及距纬纵横列之并径自三十一分至六十四分列于前视纬自一分至六十四分列于上中列逐分之纬差角用表之法以并径之分对距纬之分其纵横相遇即所求之纬差角也设并径三十四分距纬三分求纬差角则察并径三十四分与距纬三分所对之数为五度零三分四十四秒即所求之纬差角也若并径及距纬有零秒者满三十秒以上则进作一分不用中比例因逐分之纬差角虽有数度之差而定交食方位所差甚微故也御制厯象考成表卷八御制历象考成表卷九钦定四库全书御制厯象考成表卷九土星表土星年根表土星周岁平行表土星周日平行表土星均数表土星升度差表土星距黄道表土星距地表土星年根表土星年根表以距冬至及最高行正交行逐年列之前用纪年者乃厯元后逐年之干支也表名距冬至者乃逐年天正冬至次日子正土星平行距丑宫初度之宫度也最高行者乃逐年天正冬至次日子正最高过冬至之宫度也正交行者乃逐年天正冬至次日子正正交过冬至之宫度也用表之法如求康熙六十一年壬寅之年根则察本表纪年自厯元甲子年后第一壬寅为所求之年乃视壬寅所对各数録之其距冬至为十一宫零八度一十七分零三秒三十七微其最高行为十一宫二十九度一十六分五十三秒三十八微其正交行为六宫二十一度四十七分二十八秒五十七微也土星周岁平行表土星周岁平行表以土星平行及最高行正交行逐日列之其前用日数者自一日至三百六十六日之日数也表名平行者乃土星本轮自一日至三百六十六日之平行各数也最高行者乃土星本天自一日至三百六十六日之最高行各数也正交行者乃自一日至三百六十六日之正交行各数也用表之法如求冬至后二十八日之土星平行及最高行正交行则察本表日数二十八所对各数録之其平行为五十六分一十六秒五十二微即二十八日土星平行之共数其最高行为六秒零九微即二十八日最高行之共数其正交行为三秒一十三微即二十八日正交行之共数也土星周日平行表土星周日平行表以一日内之时分秒递降列之表分两段第一段自一至三十者一时至三十时一分至三十分一秒至三十秒第二段三十一至六十者三十一时至六十时三十一分至六十分三十一秒至六十秒其所对之数则土星逐时逐分逐秒之平行数也用表之法如求一十六时二十五分三十六秒之土星平行则察本表一十六时所对之数为一分二十秒二十四微二十五分所对之数为二秒零五微三十八纤三十六秒所对之数为三微零五十四忽合计三数得一分二十二秒三十二微三十八纤五十四忽即所求之土星平行也土星均数表土星均数表以引数宫度求初均及中分以星距日次引宫度求次均及较分初宫至五宫依次顺列于前六宫至十一宫依次逆列于后表名初均者乃土星本轮均轮所生之均数顺度为减逆度为加中分者则逐宫逐度次轮心距地心与最高距地心之较为六十分中之㡬分也次均者乃次轮心在最高土星行次轮周逐宫逐度之次均数顺度为加逆度为减较分者则次轮心在最卑逐宫逐度之次均与次轮心在最高逐宫逐度之次均相较之数也用表之法设土星引数为初宫四度一十分求初均及中分则察初宫四度一十分与初均所对之数为二十七分二十八秒其号为减即所求之初均其与中分所对之数为三秒即所求之中分也又设星距日次引为十一宫二十五度求次均及较分则察十一宫二十五度与次均所对之数为二十六分五十五秒其号为减即所求之次均其与较分所对之数为二分五十五秒即所求之较分也若引数或星距日次引有零分者按中比例法求之土星升度差表土星升度差表按两交前后分顺逆列之两交后六宫列于上两交前六宫列于下前后列距交本道度分顺逆以别加减中列逐宫逐度之升度差土星距交实行在上六宫者用顺度其号为减土星距交实行在下六宫者用逆度其号为加用表之法以距交实行之宫对距交实行之度其纵横相遇即所求之升度差也设土星距交实行为一宫八度求升度差则察一宫八度所对之数为一分三十七秒即所求之升度差其号为减是为减差也若距交实行有零分者亦按中比例法求之土星距黄道表土星距黄道表亦按两交前后分顺逆列之两交后之各宫列于上初宫至二宫系正交后在黄道北六宫至八宫系中交后在黄道南其数同两交前之各宫列于下三宫至五宫系中交前在黄道北九宫至十一宫系正交前在黄道南其数同前后列距交本道度中列逐宫逐度之星距黄道数土星距交实行在上六宫者用顺度土星距交实行在下六宫者用逆度用表之法以距交实行之宫对距交实行之度其纵横相遇即所求之星距黄道线也设土星距交实行为初宫五度求星距黄道线则察初宫五度所对之数为三八二七即所求之土星距黄道线也若距交实行有零分者亦按中比例法求之土星距地表土星距地表按星距日次引宫度分顺逆列之初宫至五宫列于上六宫至十一宫列于下前后列星距日次引度中列逐宫逐度之星距地数土星距日次引在上六宫者用顺度土星距日次引在下六宫者用逆度用表之法以星距日次引之宫对星距日次引之度其纵横相遇即所求之星距地心线也设土星距日次引为初宫一十二度求星距地心线则察初宫一十二度所对之数为一一二一九四八即所求之星距地心线也若星距日次引有零分者亦按中比例法求之御制厯象考成表卷九御制历象考成表卷十钦定四库全书御制厯象考成表卷十木星表木星年根表木星周嵗平行表木星周日平行表木星均数表木星升度差表木星距黄道表木星距地表木星年根表木星年根表以距冬至及最高行正交行逐年列之前用纪年者乃厯元后逐年之干支也表名距冬至者乃逐年天正冬至次日子正木星平行距丑宫初度之宫度也最高行者乃逐年天正冬至次日子正最高过冬至之宫度也正交行者乃逐年天正冬至次日子正正交过冬至之宫度也用表之法如求康熙六十一年壬寅之年根则察本表纪年自厯元甲子年后第一壬寅为所求之年乃视壬寅所对各数录之其距冬至为十宫二十三度零二分五十三秒四十九微其最高行为九宫一十度二十八分三十八秒二十微其正交行为六宫零七度三十分二十六秒二十二微也木星周歳平行表木星周歳平行表以木星平行及最高行正交行逐日列之其前用日数者自一日至三百六十六日之日数也表名平行者乃木星本轮自一日至三百六十六日之平行各数也最高行者乃木星本天自一日至三百六十六日之最高行各数也正交行者乃自一日至三百六十六日之正交行各数也用表之法如求冬至后二十六日之木星平行及最高行正交行则察本表日数二十六所对各数录之其平行为二度零九分四十一秒二十五微即二十六日木星平行之共数其最高行为四秒零七微即二十六日最高行之共数其正交行为五十八微即二十六日正交行之共数也木星周日平行表木星周日平行表以一日内之时分秒递降列之表分两段第一段自一至三十者一时至三十时一分至三十分一秒至三十秒第二段三十一至六十者三十一时至六十时三十一分至六十分三十一秒至六十秒其所对之数则木星逐时逐分逐秒之平行数也用表之法如求一十五时二十四分三十六秒之木星平行则察本表一十五时所对之数为三分零七秒零三微二十四分所对之数为四秒五十九微一十七纎三十六秒所对之数为七微二十八纎五十六忽合计三数得三分一十二秒零九微四十五纎五十六忽即所求之木星平行也木星均数表木星均数表以引数宫度求初均及中分以星距日次引宫度求次均及较分初宫至五宫依次顺列于前六宫至十一宫依次逆列于后表名初均者乃木星本轮均轮所生之均数顺度为减逆度为加中分者则逐宫逐度次轮心距地心与最高距地心之较为六十分中之几分也次均者乃次轮心在最高木星行次轮周逐宫逐度之次均数顺度为加逆度为减较分者则次轮心在最卑逐宫逐度之次均与次轮心在最高逐宫逐度之次均相较之数也用表之法设木星引数为初宫四度一十分求初均及中分则察初宫四度一十分与初均所对之数为二十二分四十七秒其号为减即所求之初均其与中分所对之数为四秒即所求之中分也又设星距日次引为一宫五度二十分求次均及较分则察一宫五度二十分与次均所对之数为五度一十七分五十六秒其号为加即所求之次均其与较分所对之数为二十五分五十九秒即所求之较分也若引数或星距日次引有零分者按中比例法求之木星升度差表木星升度差表按两交前后分顺逆列之两交后六宫列于上两交前六宫列于下前后列距交本道度分顺逆以别加减中列逐宫逐度之升度差木星距交实行在上六宫者用顺度其号为减木星距交实行在下六宫者用逆度其号为加用表之法以距交实行之宫对距交实行之度其纵横相遇即所求之升度差也设木星距交实行为一宫一十五度求升度差则察一宫一十五度所对之数为二十八秒即所求之升度差其号为减是为减差也若距交实行有零分者亦按中比例法求之木星距黄道表木星距黄道表亦按两交前后分顺逆列之两交后之各宫列于上初宫至二宫系正交后在黄道北六宫至八宫系中交后在黄道南其数同两交前之各宫列于下三宫至五宫系中交前在黄道北九宫至十一宫系正交前在黄道南其数同前后列距交本道度中列逐宫逐度之星距黄道数木星距交实行在上六宫者用顺度木星距交实行在下六宫者用逆度用表之法以距交实行之宫对距交实行之度其纵横相遇即所求之星距黄道线也设木星距交实行为初宫八度求星距黄道线则察初宫八度所对之数为三二二四九即所求之木星距黄道线也若距交实行有零分者亦按中比例法求之木星距地表木星距地表按星距日次引宫度分顺逆列之初宫至五宫列于上六宫至十一宫列于下前后列星距日次引度中列逐宫逐度之星距地数木星距日次引在上六宫者用顺度木星距日次引在下六宫者用逆度用表之法以星距日次引之宫对星距日次引之度其纵横相遇即所求之星距地心线也设木星距日次引为初宫一十六度求星距地心线则察初宫一十六度所对之数为一一八六六六五九即所求之星距地心线也若星距日次引有零分者亦按中比例法求之御制厯象考成表卷十御制历象考成表卷十一钦定四库全书御制厯象考成表巻十一火星表火星年根表火星周嵗平行表火星周日平行表火星均数表火星升度差表火星距黄道表火星地半径差表火星年根表火星年根表以距冬至及最髙行正交行逐年列之前用纪年者乃厯元后逐年之干支也表名距冬至者乃逐年天正冬至次日子正火星平行距丑宫初度之宫度也最髙行者乃逐年天正冬至次日子正最髙过冬至之宫度也正交行者乃逐年天正冬至次日子正正交过冬至之宫度也用表之法如求康熙六十一年壬寅之年根则察本表纪年自厯元甲子年后第一壬寅为所求之年乃视壬寅所对各数録之其距冬至为四宫二十七度一十八分零五秒四十微其最髙行为八宫零一度一十五分三十七秒五十一微其正交行为四宫一十八度二十五分二十六秒一十一微也火星周嵗平行表火星周嵗平行表以火星平行及最髙行正交行逐日列之其前用日数者自一日至三百六十六日之日数也表名平行者乃火星本轮自一日至三百六十六日之平行各数也最髙行者乃火星本天自一日至三百六十六日之最髙行各数也正交行者乃自一日至三百六十六日之正交行各数也用表之法如求冬至后三十一日之火星平行及最髙行正交行则察本表日数三十一所对之数録之其平行为一十六度一十四分四十六秒四十六微即三十一日火星平行之共数其最髙行为五秒四十一微即三十一日最髙行之共数其正交行为四秒三十微即三十一日正交行之共数也火星周日平行表火星周日平行表以一日内之时分秒递降列之表分两段第一段自一至三十者一时至三十时一分至三十分一秒至三十秒第二段三十一至六十者三十一时至六十时三十一分至六十分三十一秒至六十秒其所对之数则火星逐时逐分逐秒之平行数也用表之法如求一十八时三十二分四十五秒之火星平行则察本表一十八时所对之数为二十三分三十五秒三十二分所对之数为四十一秒五十五微三十四纤四十五秒所对之数为五十八微五十七纤三十忽合计三数得二十四分一十七秒五十四微三十一纤三十忽即所求之火星平行也火星均数表火星均数表按引数宫度分顺逆列之初宫至五宫依次顺列于前六宫至十一宫依次逆列于后表名初均者火星本轮均轮所生之均数也顺度为减逆度为加次轮心距地数者乃次轮心自最髙至最卑逐宫逐度距地心之数也次轮半径本数者乃火星最小次轮半径与逐宫逐度本天髙卑差相加之数也太阳髙卑差数者乃太阳髙卑所生火星次轮半径之差数也用表之法以引数之宫对引数之度分其纵横相遇即所求之数也设火星引数为初宫四度五十分求初均及次轮心距地本天次轮半径则察初宫四度五十分与初均所对之数为四十八分二十二秒其号为减即所求之初均其所对之次轮心距地数为一一一一一二六即所求之次轮心距地其所对之次轮半径本数为六五六七八八即所求之本天次轮半径也又设太阳引数为七宫二十度求太阳髙卑差则以太阳引数减六宫得一宫二十度察其所对之太阳髙卑差数为一九三二八即所求之太阳髙卑差也若引数有零分者亦按中比例法求之火星升度差表火星升度差表按两交前后分顺逆列之两交后六宫列于上两交前六宫列于下前后列距交本道度分顺逆以别加减中列逐宫逐度之升度差火星距交实行在上六宫者用顺度其号为减火星距交实行在下六宫者用逆度其号为加用表之法以距交实行之宫对距交实行之度其纵横相遇即所求之升度差也设火星距交实行为一宫二十四度求升度差则察一宫二十四度所对之数为五十秒即所求之升度差其号为减是为减差也若距交实行有零分者亦按中比例法求之火星距黄道表火星距黄道表亦按两交前后分顺逆列之两交后之各宫列于上初宫至二宫系正交后在黄道北六宫至八宫系中交后在黄道南其数同两交前之各宫列于下三宫至五宫系中交前在黄道北九宫至十一宫系正交前在黄道南其数同前后列距交本道度中列逐宫逐度之星距黄道数火星距交实行在上六宫者用顺度火星距交实行在下六宫者用逆度用表之法以距交实行之宫对距交实行之度其纵横相遇即所求之星距黄道线也设火星距交实行为初宫一十二度求星距黄道线则察初宫一十二度所对之数为六六五一六即所求之火星距黄道线也若距交实行有零分者亦按中比例法求之火星地半径差表火星地半径差表分最髙中距最卑三限列之其前列实髙度表内分秒即三限实髙度所生之地半径差也用表之法如火星引数当最髙限推得实髙五十三度求地半径差则察最髙限实髙五十三度所对之数为四十秒即所求之地半径差与实髙五十三度相减余五十二度五十九分二十秒为本时火星之视髙也如先测得火星视髙五十二度五十九分二十秒则以地半径差四十秒与视髙相加得五十三度为本时火星之实髙也髙度有零分者满三十分以上则进作一度不用中比例因逐度地半径差所差甚微故也御制厯象考成表巻十一御制历象考成表卷十二钦定四库全书御制厯象考成表卷十二金星表金星年根表金星周岁平行表金星周日平行表金星均数表金星距黄道表金星距地表金星地半径差表金星年根表金星年根表以距冬至及最髙行伏见行逐年列之前用纪年者乃厯元后逐年之干支也表名距冬至者乃逐年天正冬至次日子正金星平行距丑宫初度之分秒也最髙行者乃逐年天正冬至次日子正最高过冬至之宫度也伏见行者乃逐年天正冬至次日子正金星距次轮平逺之宫度也用表之法如求康熙六十一年壬寅之年根则察本表纪年自厯元甲子年后第一壬寅为所求之年乃视壬寅所对各数录之其距冬至为八分一十八秒三十二微其最高行为六宫零二度二十六分零三秒零八微其伏见行为九宫二十五度零九分三十八秒三十四微也金星周岁平行表金星周岁平行表以金星平行及最髙行伏见行逐日列之其前用日数者自一日至三百六十六日之日数也表名平行者乃金星本轮自一日至三百六十六日之平行各数也最髙行者乃金星本天自一日至三百六十六日之最髙行各数也伏见行者乃自一日至三百六十六日金星行次轮之各数也用表之法如求冬至后二十八日之金星平行及最髙行伏见行则察本表日数二十八所对各数录之其平行为二十七度三十五分五十三秒一十五微即二十八日金星平行之共数其最髙行为六秒二十二微即二十八日最髙行之共数其伏见行为一十七度一十五分四十四秒零四微即二十八日伏见行之共数也金星周日平行表金星周日平行表以一日内之时分秒递降列之表分两段并与太阳平行同用表之法如求一十六时一十六分二十四秒之金星平行则察本表一十六时所对之数为二十四分三十九秒三十七微一十六分所对之数为二十四秒三十九微三十七纤二十四秒所对之数为三十六微五十九纤二十六忽合计三数得二十五分零四秒五十三微三十六纤二十六忽即所求之金星平行也金星均数表金星均数表以引数宫度求初均及中分以伏见实行宫度求次均及较分初宫至五宫依次顺列于前六宫至十一宫依次逆列于后表名初均者乃金星本轮均轮所生之均数顺度为减逆度为加中分者则逐宫逐度次轮心距地心与最髙距地心之较为六十分中之几分也次均者乃次轮心当最髙金星行次轮周逐宫逐度之次均数顺度为加逆度为减较分者则次轮心在最卑逐宫逐度之次均与次轮心在最髙逐宫逐度之次均相较之数也用表之法设金星引数为初宫一十一度二十分求初均及中分则察初宫一十一度二十分与初均所对之数为二十一分二十二秒其号为减即所求之初均其与中分所对之数为三十二秒即所求之中分也又设伏见实行为二宫五度三十分求次均及较分则察二宫五度三十分与次均所对之数为二十六度三十四分五十三秒其号为加即所求之次均其与较分所对之数为三十分三十秒即所求之较分也若引数或伏见实行有零分者按中比例法求之金星距黄道表金星距黄道表按次轮两交前后分顺逆列之两交后之各宫列于上初宫至二宫系正交后在黄道北六宫至八宫系中交后在黄道南其数同两交前之各宫列于下三宫至五宫系中交前在黄道北九宫至十一宫系正交前在黄道南其数同前后列距次交实行度中列逐宫逐度之星距黄道数金星距次交实行在上六宫者用顺度金星距次交实行在下六宫者用逆度用表之法以距次交实行之宫对距次交实行之度其纵横相遇即所求之星距黄道线也设金星距次交实行为初宫一十六度求星距黄道线则察初宫一十六度所对之数为一二九九六即所求之金星距黄道线也若距次交实行有零分者亦按中比例法求之金星距地表金星距地表以伏见实行宫度求星距地以引数宫度求距地差初宫至五宫列于上六宫至十一宫列于下前列顺度后列逆度中列逐宫逐度之星距地及距地差宫在上者用顺度宫在下者用逆度用表之法设伏见实行为一宫二十度求星距地则察一宫二十度与星距地所对之数为一五七八八九一四即所求之星距地也又设金星引数为初宫一十八度求距地差则察初宫一十八度与距地差所对之数为六五一九即所求之距地差也若伏见实行或引数有零分者亦按中比例法求之金星地半径差表金星地半径差表分最高中距最卑三限列之其前列实高度表内分秒即三限实高所生之地半径差也用表之法如金星引数当中距限推得实高三十九度求地半径差则察中距限实高三十九度所对之数为二分二十秒即所求之地半径差与实高三十九度相减余三十八度五十七分四十秒为本时金星之视高也如先测得金星视高三十八度五十七分四十秒则以地半径差二分二十秒与视高相加得三十九度为本时金星之实高也高度有零分者满三十分以上则进作一度不用中比例因逐度地半径差所差甚微故也御制厯象考成表卷十二御制历象考成表卷十三钦定四库全书御制厯象考成表卷十三水星表水星年根表水星周嵗平行表水星周日平行表水星均数表水星距限表水星距黄道表水星距地表水星地半径差表五星伏见距日黄道度表五星伏见距日加减差表水星年根表水星年根表以距冬至及最髙行伏见行逐年列之前用纪年者乃厯元后逐年之干支也表名距冬至者乃逐年天正冬至次日子正水星平行距丑宫初度之分秒也最髙行者乃逐年天正冬至次日子正最髙过冬至之宫度也伏见行者乃逐年天正冬至次日子正水星距次轮平逺之宫度也用表之法如求康熙六十一年壬寅之年根则察本表纪年自厯元甲子年后第一壬寅为所求之年乃视壬寅所对各数录之其距冬至为八分一十八秒三十二㣲其最髙行为十一宫零四度一十分三十三秒四十三微其伏见行为七宫零九度零五分四十四秒三十二㣲也水星周嵗平行表水星周嵗平行表以水星平行及最髙行伏见行逐日列之其前用日数者自一日至三百六十六日之日数也表名平行者乃水星本轮自一日至三百六十六日之平行各数也最髙行者乃水星本天自一日至三百六十六日之最髙行各数也伏见行者乃自一日至三百六十六日水星行次轮之各数也用表之法如求冬至后二十九日之水星平行及最髙行伏见行则察本表日数二十九所对各数录之其平行为二十八度三十五分零一秒三十五㣲即二十九日水星平行之共数其最髙行为八秒二十一㣲即二十九日最髙行之共数其伏见行为三宫零五分三十九秒二十三㣲即二十九日伏见行之共数也水星周日平行表水星周日平行表以一日内之时分秒递降列之表分两叚并与太阳平行同用表之法如求一十八时二十分三十二秒之水星平行则察本表一十八时所对之数为二度一十九分四十八秒零五㣲二十分所对之数为二分三十五秒二十㣲零六纎三十二秒所对之数为四秒零八㣲三十二纎零九忽合计三数得二度二十二分二十七秒三十三㣲三十八纎零九忽即所求之水星平行也水星均数表水星均数表以引数宫度求初均及中分以伏见实行宫度求次均及较分初宫至五宫依次顺列于前六宫至十一宫依次逆列于后表名初均者乃水星本轮均轮所生之均数顺度为减逆度为加中分者则逐宫逐度次轮心距地心与最髙距地心之较为六十分中之几分也次均者乃次轮心当最髙水星行次轮周逐宫逐度之次均数顺度为加逆度为减较分者则次轮心在最卑逐宫逐度之次均与次轮心在最髙逐宫逐度之次均相较之数也用表之法设水星引数为初宫一十一度二十分求初均及中分则察初宫一十一度二十分与初均所对之数为二十一分四十三秒其号为减即所求之初均其与中分所对之数为一分零三秒即所求之中分也又设伏见实行为二宫五度三十分求次均及较分则察二宫五度三十分与次均所对之数为一十五度五十五分二十七秒其号为加即所求之次均其与较分所对之数为一度三十一分四十秒即所求之较分也若引数或伏见实行有零分者按中比例法求之水星距限表水星距限表按正交中交分顺逆列之初宫至五宫为正交后列于上六宫至十一宫为中交后列于下水星距交实行在上六宫者用顺度在下六宫者用逆度用表之法以距交实行之宫对距交实行之度其縦横相遇即所求之距限也表分南北两限依星在黄道之南北取用设水星距交实行一宫二十二度星在黄道北则察黄道北距限表一宫二十二度所对之数为五度三十二分三十七秒即所求之距限也距交实行有零分者满三十分以上则进作一度不用中比例因逐度交角所差甚㣲故也水星距黄道表水星距黄道表按次轮两交前后分顺逆列之两交后之各宫列于上初宫至二宫系正交后在黄道北六宫至八宫系中交后在黄道南其数同两交前之各宫列于下三宫至五宫系中交前在黄道北九宫至十一宫系正交前在黄道南其数同前后列距次交实行度中列逐宫逐度之星距黄道数水星距次交实行在上六宫者用顺度水星距次交实行在下六宫者用逆度用表之法以距次交实行之宫对距次交实行之度其縦横相遇即所求之星距黄道线也表分二十限依实交角相近者取用设实交角五度零一分水星距次交实行为初宫二十二度求星距黄道线则察交角五度星距黄道表初宫二十二度所对之数为一二五六九九即所求之水星距黄道线也若距次交实行有零分者亦按中比例法求之水星距地表水星距地表以伏见实行宫度求星距地以引数宫度求距地差初宫至五宫列于上六宫至十一宫列于下前列顺度后列逆度中列逐宫逐度之星距地及距地差宫在上者用顺度宫在下者用逆度用表之法设水星伏见实行为初宫二十四度求星距地则察初宫二十四度与星距地所对之数为一四二八五三六即所求之星距地也又设水星引数为一宫二十六度求距地差则察一宫二十六度与距地差所对之数为四一二七八即所求之距地差也若伏见实行或引数有零分者亦按中比例法求之水星地半径差表水星地半径差表分最髙中距最卑三限列之其前列实髙度表内分秒即三限实髙所生之地半径差也用表之法如水星引数当最卑限推得实髙一十九度求地半径差则察最卑限实髙一十九度所对之数为五分即所求之地半径差与实髙一十九度相减余一十八度五十五分为本时水星之视髙也如先测得水星视髙一十八度五十五分则以地半径差五分与视髙相加得一十九度为本时水星之实髙也髙度有零分者满三十分以上则进作一度不用中比例因逐度地半径差所差甚㣲故也五星伏见距日黄道度表五星伏见距日黄道度表以星之黄道宫度按晨夕列之初宫至二宫六宫至八宫列于上三宫至五宫九宫至十一宫列于下前后分顺逆列星之黄道度中列各星之距日黄道度分宫在上者用顺度宫在下者用逆度用表之法求晨见晨不见用晨宫求夕见夕不见用夕宫设土星当晨见限度其黄道经度为初宫一十二度求距日黄道度则察晨初宫一十二度与土星所对之数为一十七度一十一分即所求之距日黄道度也星经度有零分者满三十分以上则进作一度不用中比例因逐度距日黄道度所差甚㣲故也五星伏见距日加减差表五星伏见距日加减差表亦以星之黄道宫度按晨夕列之初宫至二宫六宫至八宫列于上三宫至五宫九宫至十一宫列于下前后分顺逆列星之黄道度中列各星黄道南北自一度至八度之距日加减差宫在上者用顺度宫在下者用逆度南纬为加北纬为减用表之法求晨见晨不见用晨宫求夕见夕不见用夕宫设土星当夕不见限度其黄道经度为六宫二十四度纬度在黄道北二度求距日加减差则察夕六宫二十四度与纬二度所对之数为二度四十三分即所求之距日加减差其纬度在北即为减差也星经度有零分者满三十分以上则进作一度纬度有零分者用中比例求之御制歴象考成表卷十三御制历象考成表卷十四钦定四库全书御制厯象考成表卷十四恒星表恒星黄道经纬度表恒星赤道经纬度表恒星赤道经纬度岁差表凌犯恒星黄道经纬度表恒星黄道经纬度表恒星黄道经纬度表以厯元康熙二十三年甲子之黄道经纬度列之上列星名次列黄道经度次列黄道纬度下列星等用表之法设康熙甲子年日躔黄道初宫八度求黄道宿度则察恒星黄道经纬度表斗宿第一星黄道经度为初宫五度五十分与日躔黄道经度相减余二度一十分即太阳入斗宿二度一十分也若求厯元后各年之黄道宿度则以所求之年距厯元若干年与岁差五十一秒相乘得数加于各宿黄道经度然后与诸曜黄道经度相减余即为诸曜黄道宿度也恒星赤道经纬度表恒星赤道经纬度表亦以厯元康熙二十三年甲子之赤道经纬度列之上列星名次列赤道经度次列赤道纬度下列星等用表之法设康熙甲子年月离赤道一宫二度四十分求赤道宿度则察恒星赤道经度表牛宿第一星赤道经度为一宫初度五十一分与月离赤道经度相减余一度四十九分即太阴入牛宿一度四十九分也若求厯元后各年之赤道宿度则以所求之年距厯元若干年与各星每年赤道岁差之数相乘得数加于各星赤道经度然后与诸曜赤道经度相减余即为诸曜赤道宿度也恒星赤道经纬度岁差表恒星赤道经纬度岁差表以各星每年应加减之数列之上列星名次列经度岁差次列纬度岁差用表之法设康熙六十一年壬寅求斗宿第一星赤道经纬度则以壬寅年距厯元甲子年三十八年与斗宿经度岁差加五十七秒零八微相乘得三十六分一十一秒零四微即赤道经度应加之数与厯元甲子年斗宿第一星赤道经度初宫六度三十三分相加得初宫七度零九分一十一秒零四微即所求壬寅年斗宿第一星之赤道经度也又以三十八年与斗宿一星纬度岁差减二秒二十五微相乘得一分三十一秒五十微即赤道纬度应减之数与厯元甲子年斗宿第一星赤道纬度南二十七度一十二分相减余二十七度一十分二十八秒一十微即所求壬寅年斗宿第一星之赤道南纬度也凌犯恒星黄道经纬度表凌犯恒星黄道经纬度表取黄道南北十度以内之恒星黄道经纬度列之葢七政出入黄道不过十度故列十度以内之恒星为取凌犯之用其经度皆以厯元康熙二十三年甲子为定若求厯元后各年之凌犯须依法每年加岁差五十一秒推之用表之法设本日太阴黄道经度申宫八度二十分次日太阴黄道经度申宫二十度三十一分纬度在黄道南二度一十分则察本表内自参旗第一星黄道经度五宫九度零三分起至天关星黄道经度五宫二十度二十二分止皆为本日太阴所经厯之星乃察其间各星纬度惟天高第一星纬度在黄道南一度五十分与太阴纬度相减余二十分即为本日太阴犯天高第一星太阴在下相离二十分又天关星纬度在黄道南二度一十四分与太阴纬度相减余四分即为本日太阴凌天关星太阴在上四分也其余诸星虽与太阴有经度相同之时而纬度之南北相去甚远不得相凌犯矣御制厯象考成表卷十四御制历象考成表卷十五钦定四库全书御制厯象考成表卷十五黄赤经纬互推表上黄道纬北初度至十度黄赤经纬互推表黄赤经纬互推表以黄道经度与赤道经纬度按黄道纬度之南北逐段列之黄道北初度与黄道南初度皆正当黄道无距纬其赤道经度即黄赤升度其赤道纬度即黄赤距纬而距黄道南北有纬度者则赤道经纬逐度不同故以黄道北与黄道南分为上下二卷自黄道北初度至黄道北十度自黄道南初度至黄道南十度又各分为十段中列相当之赤道经纬度分用表之法按黄道纬度之南北察黄道经度其所对之数即所求之赤道经纬度也表以逐度为率若经纬度俱有零分者用中比例三次求之设黄道经度初宫一十二度二十分黄道北纬度一度二十四分求其相当之赤道经纬度则察本表黄道经度初宫一十二度与黄道纬北一度所对之赤道经度为一十二度五十七分零六秒与下层黄道经度初宫一十三度与黄道纬北一度所对之赤道经度一十四度零一分三十秒相减余一度零四分二十四秒为黄经一度之较乃以一度化作六十分为一率较数一度零四分二十四秒化作三千八百六十四秒为二率设数二十分为三率求得四率一千二百八十八秒收作二十一分二十八秒与初宫一十二度所对之赤道经度一十二度五十七分零六秒相加得一十三度一十八分三十四秒为黄道经度初宫一十二度二十分黄道纬北一度之赤道经度又察黄道经度初宫一十二度与黄道纬北二度所对之赤道经度为一十二度五十一分二十二秒与下层黄道经度初宫一十三度与黄道纬北二度所对之赤道经度一十三度五十五分一十七秒相减余一度零三分五十五秒为黄经一度之较乃以一度化作六十分为一率较数一度零三分五十五秒化作三千八百三十五秒为二率设数二十分为三率求得四率一千二百七十八秒收作二十一分一十八秒与初宫一十二度所对之赤道经度一十二度五十一分二十二秒相加得一十三度一十二分四十秒为黄道经度初宫一十二度二十分黄道纬北二度之赤道经度复以比例所得之两赤道经度相减余五分五十四秒为黄纬一度之较乃以一度化作六十分为一率较数五分五十四秒化作三百五十四秒为二率设数二十四分为三率求得四率一百四十二秒收作二分二十二秒与纬北一度之赤道经度一十三度一十八分三十四秒相减余一十三度一十六分一十二秒即所求黄道经度初宫一十二度二十分黄道纬北一度二十四分相当之赤道经度也求赤道纬度倣此御制厯象考成表卷十五御制历象考成表卷十六钦定四库全书御制厯象考成表卷十六黄赤经纬互推表下黄道纬南初度至十度御制厯象考成表卷十六