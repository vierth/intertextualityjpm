宋诗话辑佚潜溪诗眼宋范温一樱桃诗老杜樱桃诗云西蜀樱桃也自红野人相赠满筠笼数回细写愁仍破万颗匀圆讶许同此诗如禅家所谓信手拈来头头是道者直书目前所见平易委曲得人心所同然但他人艰难不能发耳至于忆昨赐沾门下省退朝擎出大明宫金盘玉箸无消息此日尝新任转蓬其感兴皆出于自然故终篇遒丽韩退之有赐樱桃诗云汉家旧种明光殿炎帝还书本草经岂似满朝承雨露共看转赐出青冥香随翠笼擎偏重色照银盘写未停食罢自知无补报空然惭汗仰皇扃盖学老杜前诗然搜求事迹排比对偶其言出于勉强所以相去甚远若非老杜在前人亦安敢轻议诗林尝新作伤心竹庄丽作健又竹庄吟至此诗林全唐诗十二转作传昌黎集偏重作初到昌黎集照作映诗林写作泻昌黎集补作所二橄榄诗东坡橄榄诗云纷纷青子落红盐气味森森苦且严待得微甘回齿颊已输崖蜜十分甜范景仁言橄榄木高大难采以盐擦木身则其寅实落所以有落红盐之语南人夸橄榄北人夸枣案此则见王直方诗话疑说郛本误引又耆旧续闻引此作徐师川语三都梁香古诗云博山炉中百和香郁金苏合及都梁又云氍毹五水香迷迭及都梁按广志都粱香出交广形如藿香迷迭出西域魏文帝有迷迭香赋案此则亦见王直方诗话疑说郛本误引日人所刊百家诗抄无以上诸语四诗宗建安建安诗辩而不华质而不俚风词高雅格力遒壮其言直致而少对偶指事情而绮丽得风雅骚人之气骨最为近古者也一变而为晋宋再变而为齐梁唐诸诗人高者学陶谢下者学徐庾惟老杜李太白韩退之早年皆学建安晚乃各自变成一家耳如老杜崆峒小麦熟人生不相见新安石壕潼关吏新婚垂老无家别夏日夏夜叹皆全体作建安语今所存集第一第二卷中颇多韩退之孤臣昔放逐暮行河堤上重云赠李观江汉答孟郊归彭城醉赠张秘书送灵师惠师并亦皆此体但颇自加新奇李太白亦多建安句法而罕全篇多杂以鲍明远体东坡称蔡琰诗笔势似建安诸子前辈皆留意于此近来学者遂不讲尔竹庄引至此五渊明出处东坡和贫士诗云夷齐耻周粟高歌诵虞轩禄产彼何人能致绮与园古来避世士死灰或余烟末路益可羞朱墨手自研渊明初亦仕弦歌本诚言不乐乃径归视世嗟独贤此诗言夷齐自信其去虽武王周召不能挽之使留若四皓自信其进虽禄产之聘亦为之出盖古人无心于功名信道而进退举天下万世之是非不能回夺伯夷之非武王绮园之从禄产自合为世所笑不当有名偶然圣贤辨论之于后乃信于天下非其始望故其名之傅如死灰之余烟也后世君子既不能以道进退又不能忘世俗之毁誉多作文以自明其出处如答客难解嘲之类皆是也故曰朱墨手自研韩退之亦云朱丹自磨研若渊明初亦仕弦歌本诚言盖无心于名虽晋末亦仕合于绮园之出其去也亦不待以微罪行不乐乃径归合于夷齐之去其事虽小其不为功名累其进退盖相似使其易地未必不迫踪二子也东坡作文工于命意必超然独立于众人之上非如昔人称渊明以退为高耳故又发明如此竹庄禄产作产禄竹庄嗟作差竹庄无盖古人无心计功名至故其名之传十余句竹庄无韩退之二句竹庄无其事虽小其不为功名累十字六九十行带索贫士诗云九十行带索饥寒况当年近一名士作诗云九十行带索荣公老无依余谓之曰陶诗本非警策因有君诗乃见陶之工或讥余贵耳贱目使错举两联人多不能辨其孰为陶孰为今诗也则为解曰荣启期事近出列子不言荣公可知九十则老可知行带索则无依可知五字皆赘也若渊明意谓至于九十犹不免行而带索则自少壮至于长老其饥寒艰苦宜如此穷士之所以可深悲也此所谓君子于其言无所苟而已矣古人文章必不虚设耳历代无陶诗本非警策至些数语历代宜作若常案此句似应于如字断句宜似当作何七学诗贵识山谷言学者若不见古人用意处但得其皮毛所以去之更远如风吹柳花满店香若人复能为此句亦未是太白至于吴姬压酒劝客尝压酒字他人亦难及金陵子弟来相送欲行不行各尽觞益不同请君试问东流水别意与之谁短长至此乃真太白妙处当潜心焉故学者要先以识为主如禅家所谓正法眼者直须具此眼目方可入道竹庄若作苦案赵彦卫云麓漫钞十谓此乃吴人方言耳至今酒家有旋压酒子相待之语诗林无此四字诗林有要字诗林有如字诗林有者字八杜诗学沈佺期古人学问必有师友渊源汉杨恽一书迥出当时流辈则司马迁外孙故也自杜审言已自工诗当时沈佺期宋之问等同在儒馆为交游故老杜律诗布置法度全学沈佺期更推广集大成耳沈云雪白山青千万里几时重谒圣明君杜云云白山青万余里愁看直北是长安沈云人如天上坐鱼似镜中悬杜云春水船如天上坐老年花似雾中看是皆不免蹈袭前辈然前后杰句亦未易优劣也案此意亦本山谷见渔隐丛话后人推衍此意论述益繁详见王楙野客丛书卷七损益前人诗语条历代无此二字草堂诗话孙作甥历代无二自字历代无此二字草堂诗话雪作云全唐诗四作两地江山万余里全唐诗几作何草堂诗话杜作甫历代无沈云至此数语全唐诗四如作疑历代无此二字草堂诗话有也字五律诗法同文章古人律诗亦是一片文章语或似无伦次而意若贯珠十二月一日诗云今朝腊月春意动云安县前江可怜此诗立意念岁月之迁易感异乡之飘泊其曰一声何处送书雁百丈谁家上水船则羁愁旅思皆在目前未将梅蕊惊愁眼要取楸花媚远天梅望春而花楸将夏而繁言滞留之势当自冬过春始终见梅楸则百花之开落皆在其中矣以此益念故国思朝廷故曰明光起草人所羡肺病几时朝日边闻官军收河北诗云剑外忽传收蓟北初闻涕泪满衣裳夫人感极则悲悲定而后喜忽闻大盗之平喜唐室复见太平顾视妻子知免流离故曰却看妻子愁何在其喜之至也不知手之舞之足之蹈之故曰漫展诗书喜欲狂从此有乐生之心故曰白日放歌须纵酒于是率中原流寓之人同归以青春和暖之时即路故曰青春作伴好还乡言其道途则曰欲从巴峡穿巫峡言其所归则曰便下襄阳到洛阳此盖曲尽一时之意惬当众人之情通畅而有条理如辩士之语言也游子诗云巴蜀愁谁语吴门兴杳然巴蜀既无可与语故欲远之吴会九江春草外则想象将来吴门之景物三峡暮帆前则去路先涉三峡之风波厌就成都卜休为吏部眠君平之卜所以养生毕卓之酒所以忘忧今皆不能如意则犯三峡之险适九江之远岂得已也哉夫奔涉万里无所税驾伤人世险隘不能容己故曰蓬莱如可到衰白问群仙终焉骚人亦多此意题桃诗云小径升堂旧不斜五株桃树亦从遮此诗意在第一句旧堂小径从来不斜又五桃遮掩之已若图画矣中间四句皆旧日事方天下太平家给食足有桃实则馈贫人故曰高秋总馈贫人实和气应期而至人意闲而乐之故曰来岁还舒满树花家家有忠厚之风处处有鲁恭之化故曰窗户每宜通乳燕儿童莫信打慈鸦及题此诗时所向皆寡妻群盗何暇如此故曰寡妻群盗非今日天下车书正一家时也然所谓意若贯珠非唯文章书亦如是欧阳文忠言用笔当使指运而腕不知方其运也左右前后不免欹侧及其定也上下如引绳此之谓笔正山谷称公主担夫争道其手足肩背皆有不齐而舆未尝不正指与担夫则如遣词腕与舆则如命意故唐文皇称右军书云烟霞云敛状若断面还连凤翥龙盘势如斜而反直与文章真一理也今人不求意处关纽但以相似语言为贯穿以停稳笔画为端直岂不浅近也哉案此杜甫诗少陵集水作濑竹庄无乃字案杜诗原题有河南二字竹庄即路作节归杜诗详注到作向诗林无十二月一日至此数语诗林有此二字历代无后之骚人亦多此意数字竹庄桃下有树字案杜诗原题作桃树历代已作意少陵集树作眼少陵集窗作帘少陵集正作已竹庄作故曰非今日乃往年车书正一家时也诗林无题桃诗云至此数语历代无然所谓至此数语竹庄无非唯文章至此数语竹庄处作思诗林作趣诗林历代无此语一杜诗用月字例有一士人携诗相示首篇第一句云十月寒者余曰君亦读老杜诗观其用月字乎其曰二月已风涛则记风涛之早也曰因惊四月雨声寒五月江深草阁寒盖不当寒而寒也五月风寒冷拂骨六月风日冷盖不当冷而冷也今朝腊月春意动盖未当有春意也虽不尽如此如三月桃花浪八月秋高风怒号闰八月初吉十月江平稳之类皆不系月则不足以实录一时之事若十月之寒既无所发明又不足记录退之谓惟陈言之务去者非必尘俗之言止为无益之语耳然吾辈文字如十月寒者多矣方当共以为戒也诗林历代有此三字玉屑杜诗详注拂作佛诗林历代有此三字乐趣当作尝乐趣历代意下有也字乐趣此五字作至诗林无录字历代无此数语历代无方共二字一一炼字世俗所谓乐天金针集殊鄙浅然其中有可取者炼句不如炼意非老于文学不能道此又云炼字不如炼句则未安也好句要须好字如李太白诗吴姬压酒劝客尝见新酒初熟江南风物之美工在压字老杜画马诗戏拈秃笔扫骅骝初无意于画偶然天成工在拈字柳诗汲井漱寒齿工在汲字工部又有所喜用字如修竹不受暑野航恰受两三人吹面受和风轻燕受风斜受字皆入妙老坡尤喜轻燕受风斜以谓燕迎风低飞乍前乍却非受字不能形容也至于能事不受相促迫莫受二毛侵虽不及前句警策要自稳惬尔以上玉屑七引又竹庄一引至此一二形似语与激昂语形似之语盖出于诗人之赋萧萧马鸣悠悠旆旌是也激昂之语盖出于诗人之兴周余黎民靡有孑遗是也古人形似之语如镜取形灯取影激昂之言孟子所谓不以文害辞不以辞害志余游武侯庙然后知古柏诗所谓柯如青铜根如石信然决不可改此乃形似之语霜皮熘雨四十围黛色参天二千尺云来气接巫峡长月出寒通雪山白此激昂之语不如此则不见柏之大也文章固多端警策往往在此两体耳历代杜工部诗话作诗有形似之语若诗人赋云云是也有激昂之语若诗人兴云云是也仕学规范三十七引古今类总诗话出于二字亦均作若古今类总诗话如镜取形灯取影也句作必实录是事决不可为杜工部诗话无此数字杜工部诗话志下有者字无初不可云云二语历代无古人形似之语至此数语杜工部诗话此下有乃字历代无此三字古今类总诗话杜工部诗话警策上有然字历代往往作处端古今类总诗话在作是杜工部诗话无耳字古今类总诗话耳作尔一三诗贵工拙相半老杜诗凡一篇皆工拙相半古人文章类如此皆拙固无取使其皆工则峭急而无古气如李贺之流是也然后世学者当先学其工者精神气骨皆在于此如望岳诗云齐鲁青未了洞庭诗云吴楚东南坼干坤日夜浮语既高妙有力而言东岳与洞庭之大无过于此后来文士极力道之终有限量益知其不可及望岳第二句如此故先云岱宗夫如何洞庭诗先如此故后云亲朋无一字老病有孤舟使洞庭诗无前两句而皆如后两句语虽健终不工望岳诗无第二句而云岱宗夫如何虽曰乱道可也今人学诗多得老杜平慢处乃邻女效颦者余旧日尝爱刘梦得先主庙诗山谷使余读李义山汉宣帝诗然后知梦得之浅近又尝爱崔涂孤雁诗云几行归塞尽念尔独何之八句公又使读老杜孤雁不敢啄者然后知崔涂之无奇老杜补遗云鲍当孤雁诗云更无声接续空有影相随孤则孤矣岂若子美孤雁不饮啄飞鸣犹念群谁怜一片影相失万重云含不尽之意乎古今诗话引有而字古今诗话引有者字古今诗话引故后作后乃玉屑历代引至此者作耳又仕学规范引古今类总诗话鉴衡引古今诗话亦至此者下有耳字全唐诗二十五塞作去全唐诗念尔作片影杜诗详注犹作声一四山谷言诗法山谷言文章必谨布置每见后学多告以原道命意曲折后予以此概考古人法度如杜子美赠韦见素诗云纨绔不饿死儒冠多误身此一篇立意也故使人静听而具陈之耳自甫昔少年日至再使风俗淳皆儒冠事业也自此意竟萧条至蹭蹬无纵鳞言误身如此也则意举而文备故已有是诗矣然必言其所以见韦者于是有厚愧真知之句所以真知者谓传诵其诗也然宰相职在荐贤不当徒爱人而已士故不能无望故曰窃效贡公喜难甘原宪贫果不能荐贤则去之可也故曰焉能心怏怏只是走踆踆又将入海而去秦也然其去也必有迟迟不忍之意故曰尚怜终南山回首清渭滨则所知不可以不别故曰常拟报一饭况怀辞大臣夫如此是可以相忘于江湖之外虽见素亦不⒇得而见矣故曰白鸥没浩荡万里谁能驯终焉此诗前贤录为压卷布置最得正体如官府甲第厅堂房室各有定处不可乱也韩文公原道与书之尧典盖如此其佗皆谓之变体可也盖变体如行云流水初无定质出于精微夺乎天造不可以形器求矣然要之以正体为本自然法度行乎其间譬如用兵奇正相生初若不知正而径出于奇则纷然无复纲纪终于败乱而已矣原道以仁义立意而道德从之故老子舍仁义则非所谓道德继叙异端之汨正继叙古之圣人不得不用仁义也如此继叙佛老之舍仁义则不足以治天下也如彼反复皆数叠而复结之以先王之教终之以人其人火其书必以是禁止而后可以行仁义于是乎成篇若尧典自若稽古帝尧至格于上下则尧之大略也自克明俊德至于于变时雍言尧修身以及天下也于是乃命羲和言天事若予采若时登庸言人事洪水方割言地事三才之道既备继之以逊位终焉然则自古有文章便有布置讲学之士不可不知也草堂诗话山谷作黄鲁直古今诗话山谷言作古人总龟告作言草堂诗话无每见后学至此数语总龟草堂诗话以下有此字古今诗话及古今类总诗话均无每见后学至此数语草堂诗话有此三字古今诗话古今类总诗话作老杜杜工部诗话见素作左丞古今诗话古今类总诗话使人作令古今诗话无具字总龟竹庄及古今诗话古今类总诗话无耳字原脱再字古今诗话再作致总龟竹庄作自甫昔少年日早充观国宾致君尧舜上再使风俗淳古今诗话故作固古今诗话荐作进古今诗话古今类总诗话不能荐贤作无益古今诗话古今类总诗话又将作必古今诗话然其作其子古今类总诗话然其去也作其去于人情古今诗话如此是可以作如是则⒇古今诗话古今类总诗话不下有可字古今诗话没作波草堂诗话终焉作也草堂诗话无前贤录为压卷盖七字古今诗话无盖字古今类总诗话盖作为其竹庄厅作门古今诗话无可字草堂诗话引至此古今诗话皆作虽竹庄总龟古今诗话杜工部诗话与古今类总诗话均引至此一五命意用事诗有一篇命意有句中命意如老杜上韦见素诗布置如此是一篇命意也至其道迟迟不忍去之意则曰尚怜终南山回首清渭滨其道欲与见素别则曰常拟报一饭况怀辞大臣此句中命意也盖如此然后顿挫高雅又有意用事有语用事李义山海外徒闻更九州其意则用杨妃在蓬莱山其语则用邹子云九州之外更有九州如此然后深稳健丽玉屑竹庄草堂诗话引至此一六杜诗巧而能壮世俗喜绮丽知文者能轻之后生好风花老大即厌之然文章论当理与不当理耳苟当于理则绮丽风花同入于妙苟不当理则一切皆为长语上自齐梁诸公下至刘梦得温飞卿辈往往以绮丽风花累其正气其过在于理不胜而词有余也老杜云绿垂风折笋红绽雨肥梅岸花飞送客樯燕语留人亦极绮丽其模写景物意自亲切所以妙绝古今其言春容闲适则有穿花蛱蝶深深见点水蜻蜒款款飞落花游丝白日静鸣鸠乳燕青春深言秋景悲壮则有蓝水远从千涧落玉山高并两峰寒无边落木萧萧下不尽长江滚滚来其富贵之词则有香飘合殿春风转花覆千官淑景移麒麟不动炉烟转孔雀徐开扇影还其吊古则有映阶碧草自春色隔叶黄鹂空好音竹送清溪月苔移玉座春皆出于风花然穷尽性理移夺造化又云绝壁过云开锦绣疏松夹水奏笙篁自古诗人巧即不壮壮即不巧巧而能壮乃如是也历代长作常草堂诗话无此三字竹庄引至此竹庄二十三引至此草堂诗话有其字竹庄及少陵集转作上竹庄无此联竹庄及少陵集篁作簧又草堂诗话无此三语草堂诗话壮作庄下同历代作有如是乎又竹庄二十四引至此一七山谷论诗文优劣孙莘老尝谓老杜北征诗胜退之南山诗王平甫以谓南山胜北征终不能相服时山谷尚少乃曰若论工巧则北征不及南山若书一代之事以与国风雅颂相为表里则北征不可无而南山虽不作未害也二公之论遂定时曾子固曰司马迁学庄子班固学左氏班马之优劣即庄左之优劣也公又曰司马迁学庄子既造其妙班固学左氏未造其妙也然庄子多寓言架空为文章左氏皆书事实而文调亦不减庄子则左氏为难子固亦以为然竹庄引至此丛话左误作老录师录有学字一八杜诗体制山谷常言少时曾诵薛能诗云青春背我堂堂去白发欺人故故生孙莘老问云此何人诗对曰老杜莘老云杜诗不如此后山谷语传师云庭坚因莘老之言遂晓老杜高雅大体传师云若薛能诗正俗所谓叹世耳全唐诗话五唐纪六十欺作催案全唐诗话唐纪亦言此诗无子美大雅之度一九柳子厚诗子厚诗尤深远难识前贤亦未推重自老坡发明其妙学者方渐知之余尝问人柳诗何好答云大体皆好又问君爱何处答云无不爱者便知不晓矣识文章者当如禅家有悟门大法门百千差别要须自一转语悟入如古人文章直须先悟得一处乃可通其他妙处向因读子厚晨诣超师院读禅经诗一段至诚洁清之意参然在前真源了无取妄迹世所逐微言异可冥缮性何由熟真妄以尽佛理言性以尽薰修此外亦无词矣道人庭宇静苔色连深竹盖远过竹径通幽处禅房花木深日出雾露余青松如膏沐予家旧有大松偶见露洗而雾披真如洗沐未干染以翠色然后知此语能传造化之妙淡然离言说悟悦心自足盖言因指而见月遗经而得道于是终焉其本末立意遣词可谓曲尽其妙毫发无遗恨者也哭吕衡州诗足以发明吕温之俊伟哭凌员外诗书尽凌凖平生掩役夫张进骸既尽役夫之事又反复自明其意此一篇笔力规模不减庄周左丘明也刘梦得伤愚溪三首有溪水悠悠春自来草堂无主燕飞回又残阳寂寞出樵车又柳门竹巷依依在野草青苔日日多谓之佳句正如今之海语于子厚了无益殆折杨黄华之雄易售于流俗耳诗林无此二语竹庄及柳集微作遗竹庄玉屑及柳集异作冀诗林可作杳诗林真妄前有盖谓二字竹庄尽作喻竹庄此外作外此诗林盖作又竹庄过作胜诗林引至此竹庄作无毫发遗恨耳竹庄凖上无凌字竹庄引至此凡分三节二李义山诗文章贵众中杰出如同赋一事工拙尤易见余行蜀道过筹笔驿如石曼卿诗云意中流水远愁外旧山青脍炙天下久矣然有山水处便可用不必筹笔驿也殷潜之与小杜诗甚健丽亦无高意惟义山诗云鱼鸟犹疑畏简书风云长为护储胥简书盖军中法令约束言号令严明虽千百年之后鱼鸟犹畏之也储胥盖军中藩篱言忠谊贯神明风云犹为护其壁垒也诵此两句使人凛然复见孔明风烈至于管乐有才真不忝关张无命欲何如属对亲切又自有议论他人亦不及也马嵬驿唐诗尤多如刘梦得绿野扶风道一篇人颇诵之其浅近乃儿童所能义山云海外徒闻更九州他生未卜此生休语既亲切高雅故不用愁怨堕泪等字而闻者为之深悲空闻虎旅鸣宵柝无复鸡人报晓筹如亲扈明皇写出当时物色意味也此日六军同驻马他时七夕笑牵牛益奇义山诗世人但称其巧丽至与温庭筠齐名盖俗学只见其皮肤其高情远意皆不识也名贤诗旨仅引余行蜀道至此数语义山集鱼作猿诗林无余行蜀道至此数语二一半夜钟欧公以夜半钟声到客船为语病南史载齐武帝景阳楼有三更五更钟丘仲孚读书以中宵钟为限阮景仲为吴兴守禁半夜钟至唐诗人如于鹄白乐天温庭筠尤多言之今佛宫一夜鸣铃俗谓之定夜钟不知唐人所谓半夜钟者景阳三更钟耶今之定夜钟邪然于义皆无害文忠偶不考耳案永乐大典引此条文字稍异见附录历代无此语历代无此语二二论晏殊词晏叔原见蒲传正云先公平日小词虽多未曾作妇人语也传正云绿杨芳草长亭路年少抛人容易去岂非妇人语乎晏曰公谓年少为何语传正曰岂不谓其所欢乎晏曰因公之言遂晓乐天诗两句云欲留年少待富贵富贵不来年少去传正笑而悟然如此语意自高雅尔案赵与时云余按全篇云绿杨芳草长亭路年少抛人容易去楼头残梦五更钟花底离愁三月雨无情不似多情苦一寸还成千万缕天涯地角有穷时只有相思无尽处盖真相所欢者与乐天欲留年少待富贵富贵不来年少去之句不同叔原之言失之诗林引至此宾退录一年少作所欢下同案此浩歌行中句二三句法句法之学自是一家工夫昔尝问山谷耕田欲雨刈欲晴去得顺风来者怨山谷云不如千岩无人万壑静十步回头五步坐此专论句法不论义理盖七言诗四字三字作两节也此句法出黄庭经自上有黄庭下关元已下多此体张平子四愁诗句句如此雄健稳惬至五言诗亦有三字二字作两节者老杜云不知西阁意肯别定留人肯别邪定留人邪山谷尤爱其深远闲雅盖与上七言同名贤诗旨无此数字二四杜诗高处或问余东坡有言诗至于杜子美天下之能事毕矣老杜之前人固未有如老杜后世安知无过老杜者余曰如一片花飞减却春若咏落花则语意皆尽所以古人既未到决知后人更无好语如画马诗云玉花却在御榻上榻上庭前屹相向则曹将军能事与造化之功皆不可以有加矣至其它吟咏人情模写景物皆如是也老杜谢严武诗云雨映行宫辱赠诗山谷云只此雨映两字写出一时景物此句便雅健余然后晓句中当无虚字后诵淮海小词云杜鹃声里斜阳暮公曰此词高绝但既云斜阳又云暮则重出也欲改斜阳作帘栊余曰既言孤馆闭春寒似无帘栊公曰亭传虽未必有帘栊有亦无害余曰此词本模写牢落之状若曰帘栊恐损初意先生曰极难得好字当徐思之然余因此晓句法不当重叠案王楙野客丛书卷二十云此句读之于理无碍谢庄诗曰夕天际晚气轻霞澄暮阴一联之中三见晚意尤为重叠梁元帝诗斜景落高春既言斜景复言高春岂不为赘古人为诗正不如是之泥观当时米元章所书此词乃是杜鹃声里斜阳曙非暮字也得非避庙讳而改为暮乎又黄潜日损斋笔记云宝祐间外舅王君仲芳随宦至彬阳亲见其石刻乃杜鹃声里斜阳树一时传录者以树字与英宗庙讳同音故易以暮盖其词一经元祐名公品题虽有知者莫敢改也二书均以暮为避讳所改玉屑引至此玉屑此为另一则无此二字玉屑公作东坡二五评诗病友人称一士人诗云西出潼关客路迷一胡芦酒一篇诗胡芦酒尽兴未尽坐看春山春尽时余曰唐人尤用意小诗其命意与所叙述初不减长篇而促为四句意正理尽高简顿挫所以难耳故必有可书之事如王摩诘云西出阳关无故人故行者为可悲而劝酒不得不饮阳关之词不可不作若客路迷则潼关之东亦可矣且潼关之西乃通衢非有山林曲折所谓迷者果何谓邪沈从中言蕙肴烝兮兰借奠桂酒兮椒浆必相错成文则语势矫健太史公淳于髡传云操一豚蹄洒一盂夫叙事犹尔所谓一胡芦酒一篇诗自有七言无此句法也或曰李白不云乎一杯一杯复一杯余曰古者豪杰之士高情远意一寓之酒有所感发虽意于饮而饮不能自已则又饮至于三杯五斗醉倒而后已是不云尔则不能形容酒客妙处夫李白意先立故七字六相犯而语势益健读之不觉其长此句才叠用一字已觉其萎弱重复若不胜其长矣惟第三句若有意而语亦不工陶渊明云采菊东篱下悠然见南山矣于是模写景物则曰山气日夕佳飞鸟相与还吟咏情性则曰此中有真意欲辩已忘言于是成篇古诗犹下看春山春尽有何意味而遽成诗乎闻者皆服疑有脱误二六坡文工于命意老坡作文工于命意必超然独立于众人之上如赵清献碑世间称治郡者日宽立朝者日直盖已大矣则进于二者又有说焉故曰其于治郡不专于宽时出勐政严而不残其在朝廷不专于直为国爱人掩其疵病如吾家蜀公坚卧不起人知其高而不称其用则为碑铭曰世皆谓公贵身贱名孰知其功侔圣人之清然后知其有功于世也又曰君实之用出而时施如彼水火宁除渴饥公虽不用亦相其行如彼山川出云相望然后知其相为表里废一不可也此皆非世人所能到者平日得意到处多如此其源盖出于庄子故其论刘伶庄子阮千里阎立本皆于世人意外别出眼目其平日取舍文意亦多以此为法案王正德余师录三许觊条引作潜溪诗话永乐大典引此条多出七百余字见附录余师录病作疾仕学规范余师录有相为二字仕学规范余师录无到字仕学规范余师录意作章仕学规范有亦字余师录此句后有晚年乃言之曰词达而已词至于达则疑于不文是不然求物之妙如系风捕影能了然于心者千万人而不一遇也况能了然于心与口乎是之谓词达词至于达则文不可胜用矣二七句法以一字为工句法以一字为工自然颖异不凡如灵丹一粒点铁成金也浩然云微云澹河汉疏雨滴梧桐工在澹滴字如陈舍人从易偶得杜集旧本至送蔡都尉云身轻一鸟其下脱一字陈公因与数客各以一字补之或曰疾或曰落或曰起或曰下莫能定其后得一善本乃是身轻一鸟过陈公叹服一过字为工也如淮海小词云杜鹃声里斜阳暮东坡曰此词高妙但既云斜阳又云暮则重出也余因此识作诗句法不可重叠也案此则论淮海词与条相类二八长恨歌用事之误白乐天长恨歌工矣而用事犹误峨眉山下少人行明皇幸蜀不行峨眉山也当改云剑门山七月七日长生殿夜半无人私语时长生殿乃斋戒之所非私语地也华清宫自有飞霜殿乃寝殿也当改长生为飞霜则尽矣二九王称诗案王明清挥尘余话卷三云王称定观者元符殿帅恩之子有才学好与元祐故家游范元宝温潜溪诗眼中亦称其能诗又永乐大典引此条全文见附录附增订二一半夜钟故于鹄送宫人入道云定知别后宫中伴遥听缑山夜半钟白乐天云新秋松影下夜半钟声后温庭筠云悠然旅榜频回首无复松窗半夜钟案本条节引自永乐大典卷八七与辑佚文字相同者从略二六坡文工于命意晚年乃言之曰词达而已词至于达则疑于不文是不然求物之妙如系风捕影能了然于心者千万人而不一遇也况能了然于手与口乎是之谓词达词至于达则文不可胜用矣其作庄子祠堂欲去盗跖渔父说剑让王四篇若盗跖渔父之诋批孔子说剑之从横可以无疑独让王亦曰浅陋不入于道者何哉予问学者多不能通盖自巢由务光诸人其清节众人之所共晓让王篇无所发明直作好语以缘饰之耳故老苏称杨子问所不足辨辨所不足问盖亦与此同余尝以此语友人友人不以为然后因读曾子再仕而心再化曰吾及亲仕三釜而心乐后仕三千钟不洎吾心悲余曰若让王篇于此则称赞之耳于是又为弟子发问而后曰既己县矣无所县者且得有哀乎彼视三釜与三千锺如燕雀蚊蝱之过乎前后因曾子而足以明道又曰仲尼问于太史大弢伯常骞狶韦夫卫灵公饮酒湛乐不听国家之政田猎毕弋不应诸侯之际其所以为灵者何也若杨子云至此则诟骂之耳于是太史言其恶伯常骞言其善而狶韦又以为皆出于自然二人以世间是非论之皆非是然后因灵公而足以见理其布置开阖如咸韶之乐干戚羽毛皆有位置锺磬鼓笙皆有节奏文章之本在此自言语之工皆其末也如尧与许由天下许由逃之汤与务光务光怒之纪他闻之率弟子而蹲于窍水诸侯吊之三年申徒狄因以踣河语简而意远让王曰今世之人居高官尊爵者皆重失之见利轻忘其身其它好语虽多意皆类此固流俗之所叹赏然众人所知何必庄子着书而后明也于是让王浅近可以无疑故善学庄子无如老坡若浅学之士节取其字而用之往往承袭尘俗变为恶语如释氏之论水以为于神仙为琉璃于饿鬼为脓血盖不善学之过也案本条节引自永乐大典卷八七与辑佚文字相同者从略大典本条上接辑佚五渊明出处东坡作文以下数句其渊明出处条至不追纵二子也句止二九论韵王偁定观好论书画常诵山谷之言曰书画以韵为主予谓之曰夫书画文章盖一理也然而巧吾知其为巧奇吾知其为奇布置关开阖皆有法度高妙古澹亦可指陈独韵者果何形貌耶定观曰不俗之谓韵余曰夫俗者恶之先韵者美之极书画之不俗譬如人之不为恶自不为恶至于圣贤其间等级固多则不俗之去韵也速矣定观曰潇洒之谓韵予曰夫潇洒者清也清乃一长安得为尽美之韵乎定观曰古人谓气韵生动若吴生笔势飞动可以为韵乎予曰夫生动者是得其神曰神则尽之不必谓之韵也定观曰如陆探微数笔作狻猊可以为韵乎余曰夫数笔作狻猊是简而穷其理曰理则尽之亦不必谓之韵也定观请余发其端乃告之曰有余意之谓韵定观曰余得之矣盖尝闻之撞钟大声已去余音复来悠扬宛转声外之音其是之谓矣余曰子得其梗概而未得其详且韵恶从生定观又不能答予曰盖生于有余请为子毕其说自三代秦汉非声不言韵舍声言韵自晋人始唐人言韵者亦不多见惟论书画者颇及之至近代先达始推尊之以为极致凡事既尽其美必有其韵韵苟不胜亦亡其美夫立一言于千载之下考诸载籍而不缪出于百善而不愧发明古人郁塞之长度越世间闻见之陋其为有能包括众妙经纬万善者矣且以文章言之有巧丽有雄伟有奇有巧有典有富有深有稳有清有古有此一者则可以立于世而成名矣然而一不借焉不足以为韵众善皆备而露才用长亦不足以为韵必也备众善而自韬晦行于简易闲澹之中而有深远无穷之味观于世俗若出寻常至于识者遇之则暗然心服油然神会测之而益深究之而益来其是之谓矣其次一长有余亦足以为韵故巧丽者发之于平澹奇伟有余者行之于简易如此之类是也自论语六经可以晓其辞不可以名其美皆自然有韵左丘明司马迁班固之书意多而语简行于平夷不自矜衒故韵自胜自曹刘沈谢徐庾诸人割据一奇臻于极致尽发其美无复余蕴皆难以韵与之惟陶彭泽体兼众妙不露锋铓故曰质而实绮臞而实腴初若散缓不收反复观之乃得其奇处夫绮而腴与其奇处韵之所从生行乎质与臞而又若散缓不收者韵于是乎成饮酒诗云荣衰无定在彼此更共之山谷云此是西汉人文章他人多少语言尽得此理归田园居诗超然有尘外之趣赠周祖谢诗皎然明出处之节三良诗慨然致忠臣之愿荆轲诗毅然彰烈士之愤一时之意必反复形容所见之景皆亲切模写如孟夏草木长绕屋树扶踈日暮天无云春风扇微和乃更丰浓华美然人无得而称其长是以古今诗人惟渊明最高所谓出于有余者如此至于书之韵二王独尊唐以来颜扬为胜故曰若论工不论韵则王着优于季海不下大令若论韵胜则右军大令之门谁不服膺又曰观颜鲁公书回视欧虞褚薛皆为法度所拘观杨少师书觉徐沈有尘埃气夫惟曲尽法度而妙在法度之外共韵自远近时学高韵胜者唯老坡诸公尊前辈故推蔡君谟为本朝第一其实山谷以谓不及坡也坡之言曰苏子美兄弟大俊非有余乃不足使果有余则将收藏于内必不如是尽发于外也又曰美而病韵如某人劲而病韵如某人米元章书如李北海遒丽圆劲足以名世然犹未免于作为故自苏子美以及数子皆于韵为未优也至于山谷书气骨法度皆有可议惟偏得兰亭之韵或曰子前所论韵皆生于有余今不足而韵又有说乎盖古人之学各有所得如禅宗之悟人也山谷之悟人在韵故关辟此妙成一家之学宜乎取快捷方式而径造也如释氏所谓一超直入如来地者考其戒定神通容有未至而知见高妙自有超然神会冥然脗合者矣是以识有余者无往而不韵也然所谓有余之韵岂独文章哉自圣贤出处古人功业皆如是矣孔子德至矣然无可无不可其行事往往俯同乎众人则圣有余之韵也际伯夷之清柳下惠之和偏矣圣人来尝有过其曰丘也幸苟有遇人必知之圣有余之韵也视孟子反复论辨自处于无过之地者狭矣回也不达如愚学有余之韵也视赐辨由勇浅矣汉高祖作大风歌悲思泣下念无壮士功业有余之韵也枧战胜攻取者小矣张子房出万全之策以安太子其言曰此亦一助也若不深经意而发未必中者智策有余之韵也视面折廷争者拙矣谢东山围碁毕曰小儿已复破贼器度有余之韵也视喜怒变色者陋矣然则所谓韵者亘古今殆前贤秘惜不传而留以遣后之君子欤案此条转录自钱钟书先生管锥编一八九并据永乐大典卷八七校补