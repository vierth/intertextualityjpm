玉清赞化九天演政心印宝忏X懴序关圣帝君曰大士有言曰上士悲懴中士疚懴下士警懴余谓上士法天者也中士反天者也下士畏天者也此于其平时之常敬与否也辨之兹懴首揭曰敬之敬之天维显思夫人能常敬则温柔敦厚可以立地登天天也者非徒寥廓清虚之谓乃道之大原所自出也人能以心印道居敬存诚则无处非天矣况此懴也撷中和之真气发天地之性光借诗教以淘情託咏怀而洗义能使六根清净五炁周流不识不知顺帝之则是陶钧斯民于太和元气中者由是而三教种子皆得心若明星各发文章性与天道转相导引仁风徧宇道气充天不胥由心印懴之育人神化也哉世有拘人或展卷而逞其执抝之説余故发明此义以表此懴之功用而登我多士于常敬之天也是爲序玉清赞化九天演政心印宝忏X道藏辑要箕集十一玉清赞化九天演政心印寳懴真空无碍大真人沈註辞沈一炳㳟惟寳懴懴辞乃九天证盟法语辞短音长意深义显懴陈之下神聴和平原非註而后明实非註而得明窃仰体圣衷良爲下世蠢愚而设其有仁见谓仁知见谓知能自寻文揣义各窥其天固不敢援引多端穷搜奥义若夫法阃秘赜有非下士所得闻亦未敢取以爲据章句之法不敢言玄隐之理不敢道诚恐拘文牵义反启下民悞觧之端惟熨其懴祷之情顺文直註如左开懴讃金经既袭玉简初陈人知有路反天眞从此好脩身志气如神归命感陶钧大圣传经示懴大慈尊玉清赞化九天演政心印寳懴沈一炳註辞简甲道塲衆等普运精䖍启懴如法启懴真言敬之敬之天维显思举心动念天地皆知毋曰道远日监在兹具有情辞谨当敷奏愚忱已布聪聴必闻㳟望慈尊证盟脩奉迎圣讃稽首㳟迓诸圣真云车风马香花散衆御来如雨降天慈光遍及十方外灵坛金碧悉庄严堂皇冠冕咸如在天保赤子惟诚求令今所启皆如愿一心归命九天心印会上大慈尊下土小兆等伏闻人法天天法道道法自然今首投诚一心敬礼一心敬礼龙汉开运玉清神母元君玉清圣境天寳妙无上帝上清真境灵寳妙有上帝太清仙境神寳至真上帝金阙至尊昊天玉皇上帝紫微上宫句陈天皇大帝瑶天星主北极紫微大帝七寳黄房后土皇灵地祗九霄九宸九天上帝十方十极十境高真五方五灵五老上帝四极四圣真王大帝九天玉虚生神上帝三十六天天主玉帝东华青童木公道君西汉金晶祖母元君日宫⬤仪太阳帝君月府玦璘太隂皇君三元三品三官大帝四极四圣四天上帝西方极乐雷音天帝南洋阐教碧落天帝九天开化文昌帝君三界伏魔灵佑帝君万天司铎太虚帝君经筵侍宸无鞅圣衆法筵侍宸无鞅圣衆信礼已周仰对慈尊㳟申懴祷伏思天生烝民有物有则民之秉彛好是懿德哀我人斯覆出爲恶相在尔室有腼靣日皇矣上帝实维我仪我求懿德则不我遗我其夙夜不敢怠遑惟天之命示我显德行烝衆也则法也秉执也彛常也懿美也哀悯也斯指习染而言也覆反也相视也腼靣目见人之貌皇大也仪象也则例也遗弃也夙谓平旦之气也夜谓夜气清明也遑暇也显明也言天生衆民有是物必有是则葢自百骸九窍五脏而达之君臣父子夫妇昆弟朋友无非物也而莫不有法焉如视之明聴之聪貌之㳟言之忠君臣有义父子有亲之类是也是乃民所执之常性故其情无不好此美德者即人所得乎天之初性也特悯我人染于习欲遂反其性而出之则所爲多恶然视尔于神室之中有能以为恶之靣目腼然见本来靣目乎于此而自耻则人尽见天大天尊与诸天帝君实皆有仪可以观象我当以人法天则今虽失德而反求我本来之美德天例有不加恶悔罪之条自不于我而独弃此我即于平旦气清之际以复求天付之良心行之日用事物之间不敢懈怠暇逸不啻天复与我以明德而可以法天体道以行矣懴祷已陈㳟申讽咏稽首皈依无上道诸天诸帝诸圣御无边赫濯厥声灵凡曰有生均覆䕶曩谟心印授至真符诰金书传利益我今遭遇得受持惟愿慈悲垂法庇一心回向九天心印会上大慈尊下土小兆等伏闻天垂象见吉凶圣人则之我亦人也人当希圣今应投诚一心敬礼一心敬礼北斗圣父周御国土天尊北斗圣母紫光圣德天后北斗高上玉皇府尊星君北斗北极玄卿府帝星君北斗左宫太素八景元君北斗右宫太素七晨元君北斗阳明太尉府天英星君北斗隂精上宰府天任星君北斗真人司空府天柱星君北斗玄冥游击府天心星君北斗丹元斗君府天禽星君北斗北极太常府天辅星君北斗天关上帝府天冲星君北斗洞明玉帝府天芮星君北斗隐光帝真府天蓬星君北斗玄斗宫魁精玄上真皇夫人北斗玄魁宫灵精上元真皇夫人北斗上精宫灵妃主仙元皇夫人北斗纲极宫上灵神妃华皇夫人北斗灵开宫北上金葢中皇夫人北斗紫极宫安上晨华元皇夫人北斗运天宫玉华北葢灵皇夫人北斗空真宫尊帝九晨左皇夫人北斗常寳宫帝尊元晨右皇夫人北斗九府九宫中上道协运星君南斗六司六座星君东西中正三斗星君天罡大圣节度万真奎光大帝君上台司命虚精星君中台司空六淳星君下台司禄曲生星君玄都十一大曜星君五方五精五镇星君二十八宿列座星君三十六座天罡星君二十四炁节度星君六十生命元辰星君普天星斗万象羣真周天⬤度列曜羣真斗府玄曹合属官将信礼已周仰对慈尊㳟申懴祷伏思维北有斗不尚息焉有嘒其星昭回于天濯濯厥灵照临下土瘼此下民靡瞻靡顾赫赫在上昭假无赢胡不相畏遹求厥𡨴庶民小子肃肃谢功庶无罪悔高朗令终斗北极也息休息也嘒明貌星衆星也昭明也濯濯光明也瘼病也瞻谓望之而敬畏也顾谓顾忌也赫赫如火耀光之貌假至也赢余也威畏也遹从也庶民小子唿而告之之辞肃肃斋庄虔恪之貌谢谓懴谢也令善也言中天有北极昼夜周旋未尝少息而嘒然衆星有凶有吉则周回而明昭于天其濯濯然之光明无不照临于下土则民之爲善爲恶无所不见无所不知下民不知自脩其心德而日趋于恶及星象已现吉凶而又无所顾忌故不得不降以凶祸寡则刑伤疾病衆则水火兵荒之类是也是知明然在上之诸星其赏善罚恶皆昭察周至而一无余免者下民胡然而不生畏惮之心从此迁善改过以求安𡨴哉凡我庶民凡我小子皆当斋庄虔恪而懴谢以脩功庶几可无罪悔而本命星光既高且朗以保善终矣懴祷已陈㳟申讽咏稽首皈依摩利支诸星诸宿诸辰曜无边赫奕大光明凡曰有生均禀气曩谟金葢觐中皇奉勅开坛而立极兆生歴刼聆圣谟惟愿吉祥来拥䕶一心回向九天心印会上大慈尊下土小兆等伏闻在天成象在地成形惟地有神承天效法今应投诚一心敬礼一心敬礼九地九垒土府皇君七十二地地主皇君五岳圣帝四渎源王十洲三岛主者仙官名山大川主者仙官洞天福地主者仙官皇朝祀典庙貌神袛万法灵坛雷司官将酆都六洞主者灵官十殿㝠王判府官衆皇朝京省隍社大神信礼已周仰对慈尊㳟申懴祷伏思相土烈烈克配彼天绥万邦屡丰年如江如汉如山如河无不克巩百禄是何海外有截卭有旨苕其人如玉于焉逍遥维岳降神斤斤其明相其隂阳貊其徳音允也天子上帝是皇怀柔百神日靖四方廼立冡土惠我无疆作庙奕奕金玉其相我将我享雝雝在宫𩱛假无言靡神不宗率履不越万福来同土地也烈烈厚德光大之象绥安也屡每也巩固也何荷也负也截齐也卭水中之大洲也旨美也苕苕饶也茎如劳豆而细叶如蒺藜而青其茎叶绿色如小豆藿可生食乃仙草也岳五岳也斤斤察也貊默也谓默然而清静也允信也肯也皇辟也法也怀来也柔安也靖安靖也冡土隍社诸神也疆边也作教䕶属功而课章程也奕奕严整也金谓雕金也玉谓琢玉也相质也将奉也享谓享于神明也雝雝和之至也宫谓坛所也肃敬也相助也恫痛恨也𩱛进也假感格也无言肃㳟而齐一也宗尊奉也率循也履礼也越过也同会也言视地之厚德光大万物资生其德直配于天盖举其元体则安奠万邦言其功用则屡庆丰年即如江之泳如汉之广如山之高如河之远皆有神主以保固民基生百物以爲民禄是民实荷其生成也而海外之名山大川三岛十洲皆方齐环列多产灵草木歴世登仙聚形如玉之神人所游息焉夫地之所载莫大于山山之最尊曰五岳五岳之神皆曰圣帝徧差神人降于下土监察甚明以廵四海九州之内𨶒浮世界之中皆具默然清静公明之德者也举岳而渎在其中焉圣天子允文允武乃圣乃神奉天承运惟天是法勅封诸神建坛钖号以徕安其灵俾助皇朝保佑四方安靖万姓乃复徧立各省府县隍社神员使司疆土以福惠我民普建庙貌庄严整肃金玉辉煌起人敬畏是皆保佑我民者也我民应有以奉之夫神人所凭在德则宜脩我明德以爲孝享和平我心达于坛庭言率我同心脩道之人皆从我而交接神人也言㳟敬和平以我明德助神新民则神自无痛恨于我也故我进坛庭以感格神明外而肃㳟我容内而齐一我心则凡在天爲神在地爲灵无不享我之尊奉我惟常循礼法不敢踰越神人自以万端之福来会于我矣懴祷已陈㳟申讽咏稽首皈依皇理禁诸仙诸圣诸灵衆无边正直与聪明凡曰有生均德载曩谟心印放光明幽延普乘津涯济我今与物共资生惟愿咸登仁寿境一心回向九天心印会上大慈尊下土小兆等伏闻天策焞焞人其代之先民时若寅亮天工今应投诚一心敬礼一心敬礼祖师玄圃梵仙虚陀大帝祖师六合无穷高明大帝祖师垂恩广救慈悲大帝祖师神功妙济天医大帝祖师真灵广救玄梵大帝九天心印经籍度三师真君九天心印监斋大法师真君九天心印传道付法歴代师尊九天心印传经示懴歴代师尊信礼已周仰对慈尊㳟申懴祷伏思宣哲维人在帝左右曰求厥章克开厥后昭假烈祖克广德心致天之届怀我好音假以溢我休有烈光有引有翼四方之纲我应受之自今伊始日就月将不远伊迩念兹皇祖赉我思成绍庭上下以保明其身宣通也哲智也帝上帝也左右旁侧也章指集经三卷也开导也烈祖谓请法传经诸祖即经中虚陀请法三省传经玄梵纂脩之大烈也广推而大之也德心善意也致者经营而成之之辞届极也好音谓经中之法言也溢恤也休福也烈功烈也光光明也引引导也翼辅翼也纲维也应接也将进也皇祖即烈祖盖虚陀帝君与张葛许陆四祖于龙汉赤明之际皆受皇人妙号如天真皇人之类是也赉与也思成谓我所思而成之者也绍继也言诸祖师皆具六通睿智之人无日不在上帝之侧求此宝章以导我后人于至善此皆神明应感之烈祖克广其功德之心故致天之极以付我是经是大发度世婆心于我下土也人能受持此经者当得无疆之休立大功德具大光明常有吉神引其前后翼其左右盖此经此法实爲四方万世之纲维我今得受是经即当自今日始信受奉行庶翼日有所就月有所进自不远于天而近于道切念我祖师既与我以思成之路则当继其遗绪而上下于天庭以保固明德于我身斯不负玉帝天恩道君慈度列祖传经示懴之深望也夫懴祷已陈㳟申讽咏稽首皈依诸圣师垂恩普度人间世传经功德亦无量凡曰有生均化育曩谟元命赞文尼道包德奥而神化我今依教谨受持惟愿慈悲来印证一心回向九天心印会上大慈尊简甲简乙下土小兆等伏闻心心相印圣圣相传惟我祖师其来有自今应投诚一心敬礼一心敬礼祖师青尼老聃玄玄皇帝祖师后圣闗尹金阙帝君祖师全真教主少阳帝君祖师传道垂教正阳帝君祖师兴行妙道纯阳帝君信礼已周仰对慈尊㳟申懴祷伏思玄王桓拨赫赫明明世德作求遹骏有声念兹皇祖不显不承我其收之子孙其湛玄王玄玄皇帝也桓武也拨启发也赫赫命之显也明明德之明也世德谓自后圣以下世脩玄玄之道德也求逑也匹也骏大而疾也有声声教讫于四海也皇祖谓纯阳帝君也帝君于龙汉赤明之际应号文尼至真皇人犹言皇人祖师也不显犹言岂不显也不承犹言岂不承也收受也子孙谓后之来者能得此心印者也湛乐也言玄玄皇帝传混元神武之化以启发世人赫赫而无以加显明明而无以加明自金阙帝君受道德五千言世世相承皆能上嫓青尼之学从此全真清静之教不啻大声疾唿而声教讫于四海念我纯阳帝君演政警化孚佑十方上承歴祖下启八宗丕显丕承佑启后人无疆之福我今得持心印经典庶几可以脩证我身转转相传使后之得受者亦可以免沉迷之苦而受乐无穷矣懴祷已陈㳟申讽咏稽首皈依无上师凾关授受天人祖传心五代及纯阳凡曰有生均过化曩谟元始臆源流懽心忭体同称讃我今似续印天心惟愿慈悲观自在一心回向九天心印会上大慈尊下土小兆等伏闻圣德难名不容纪讃凡情有感当尽称扬敬按集经具诸妙号今应投诚一心敬礼一心敬礼玉清赞化兴行妙道天尊燮元赞运兴行妙道天尊纯阳演政兴行妙道天尊警化孚佑兴行妙道天尊是教化主兴行妙道天尊歴运慈师兴行妙道天尊生浩刼前兴行妙道天尊运化古今兴行妙道天尊大悲大愿兴行妙道天尊无等无伦兴行妙道天尊妙号文尼至真皇人兴行妙道天尊是光明蔵兴行妙道天尊大丈夫兴行妙道天尊大慈明王兴行妙道天尊大力医王兴行妙道天尊十方信应兴行妙道天尊三界皈依兴行妙道天尊六道四生大慈父王兴行妙道天尊是真种子兴行妙道天尊孝悌王兴行妙道天尊梅岛飞仙兴行妙道天尊蓬莱元镇兴行妙道天尊方丈严师兴行妙道天尊道德至人兴行妙道天尊太上灵宝儒释道人兴行妙道天尊是功德身兴行妙道天尊大蔵王兴行妙道天尊歴刼帝师兴行妙道天尊九州慈度兴行妙道天尊玉都师相兴行妙道天尊检校太师兴行妙道天尊灵寳天师兴行妙道天尊玄梵大帝兴行妙道天尊是九天御史兴行妙道天尊九嶷真人兴行妙道天尊运元保命兴行妙道天尊元夷真君兴行妙道天尊是选仙首兴行妙道天尊金仙领袖兴行妙道天尊五雷判府兴行妙道天尊九天採访兴行妙道天尊便宜使者兴行妙道天尊降魔都督兴行妙道天尊玄都启化兴行妙道天尊演政宗师兴行妙道天尊先天太极兴行妙道天尊救苦大仙兴行妙道天尊是东华帝子兴行妙道天尊紫府王孙兴行妙道天尊全真演教兴行妙道天尊玄应祖师兴行妙道天尊神功无极兴行妙道天尊至德无名兴行妙道天尊八洞元老兴行妙道天尊文尼道君兴行妙道天尊是虚中昌老兴行妙道天尊三教纲维兴行妙道天尊天曹逸史兴行妙道天尊大洞真儒兴行妙道天尊瑶池较录兴行妙道天尊演教谈经兴行妙道天尊六府总领兴行妙道天尊孚佑元皇兴行妙道天尊是中天圣师兴行妙道天尊无上宫主兴行妙道天尊竺国嘉宾兴行妙道天尊梵天上辅兴行妙道天尊北极元宰兴行妙道天尊金莲正印兴行妙道天尊三微秉铎兴行妙道天尊玉晨玄精兴行妙道天尊职理辰曜兴行妙道天尊秉令璇玑兴行妙道天尊九皇赞仰兴行妙道天尊阐教真人兴行妙道天尊是雷霆教主兴行妙道天尊灵宝真人兴行妙道天尊九天演政兴行妙道天尊三界行人兴行妙道天尊持刼济世兴行妙道天尊警化主人兴行妙道天尊万天司铎兴行妙道天尊纯阳真广慈尊兴行妙道天尊是三十三天大法宫保兴行妙道天尊金莲䑓上代佛扬化兴行妙道天尊统领衆生扶理元阳兴行妙道天尊总督九闗天驺律令兴行妙道天尊华葢掌道大士兴行妙道天尊龙沙会上玄师兴行妙道天尊是天雷上相兴行妙道天尊玉清内相兴行妙道天尊香林上宰兴行妙道天尊萧宇元臣兴行妙道天尊郁罗妙应兴行妙道天尊天寳侍宸兴行妙道天尊三会扶教兴行妙道天尊无量度人兴行妙道天尊灵运造化兴行妙道天尊协元上帝兴行妙道天尊是大乘文王兴行妙道天尊尊胜大士兴行妙道天尊雷天顶轮王菩萨兴行妙道天尊圆通自在文尼真佛兴行妙道天尊东土广化如来兴行妙道天尊信礼已周仰对慈尊㳟申懴祷伏思昊天有成命四方其训之骏惠我文王陈常于时夏惟天其右之文王之德之纯设都于禹之绩肇禋迄用有成无曰高高在上夙夜基命宥密我不敢傚我友自逸学有缉熈于光明仪式刑文王之典谁将西归怀之好音以燕乐嘉宾之心昊天玉皇上帝也成命集经之中巻是也训演政警化而孚佑也惠顺也文王祖师妙号大乘文王也陈敷陈也常常法也时夏四海九州也右助也纯无贰无杂也都谓坛靖都功也禹之绩大禹所治之九州也肇始也禋精意以致享也迄至也有成谓有成功也基积累于下以承借乎上者也命谓天命宥宏深也密静密也傚学傚也自逸宴居怠惰而自弃其身心也缉继续也熈光明也仪可象也式可法也刑可依也文王之典即谓此心印集经可也谁非我非他莫可称唿而强谓之谁也西西天竺国也好音我有明德可以告祖师者也嘉宾亦祖师妙号竺国嘉宾也言玉皇上帝既有定命使爲四方训导我祖师抱大顺之德遂敷陈常法于四海九州维祖师其助上帝实上帝助我祖师葢天道无贰无杂我祖师之德纯乎天道普建玄坛分化九州我今建坛持经礼懴自始迄终如亲炙于祖师无谓祖师高高在上而不我察正当夙夜积累功行以承借天命宏深其愿静密其心岂敢学世有等人之怠惰自弃哉我惟不敢学彼自逸庻冀学有进益以至于光明具足夫所谓学者但如经所言信受奉行效如其愿则可以西归告我祖师我祖师亦燕然而心乐也懴祷已陈㳟申讽咏稽首皈依歴运师九天演政传心印无边愿力大光明凡曰有生均警化曩谟无量化金身灵坛处处成金碧我今百号尽称扬惟愿衆生咸受度一心回向九天心印会上大慈尊简丙上下土小兆等伏闻玄应祖师开山启教得二宗八沠而道脉以传故兆等希仙世有源流统绍今应投诚一心敬礼一心敬礼玉清赞化宗坛立极开山启教玄应祖师祖师南宗启教海蟾明悟宏道纯佑帝君祖师北宗启教重阳全真开化辅极帝君祖师南宗嗣教天台悟真紫阳崇道真君祖师龙门启教长春全德神化明应主教真君祖师随山启教长生辅化宗玄明德真君祖师南无启教长真凝神玄静藴德真君祖师遇仙启教丹阳抱一无爲普化真君祖师华山启教太古广甯通玄妙极真君祖师嵛山启教玉阳体玄广慈普度真君祖师清静启教清静渊真玄虚顺化元君二宗八沠歴代嗣教得道高真祖玄宗师信礼已周仰对慈尊㳟申懴祷伏思文王在上二人从行自南自北穆穆厥声载用有嗣八鸾鸧鸧克昌厥后休有烈光嗟嗟烈祖以似以续子孙绳绳昭哉嗣服呜唿小子言告师氏朝夕从事二人谓海蟾刘祖重阳王祖也南南宗北北宗也穆穆深远之意载则也有嗣八沠也八鸾即八沠祖师张邱刘谭马郝王孙也鸧鸧声之至和者也昌大而盛也休美也烈光具大愿力放大光明也嗟嗟叹而思慕之辞烈祖谓八沠嗣教祖玄宗师似类也续谓世续宗祖以脩清静全真之教也子孙谓八沠嗣教真种子也绳绳戒慎也昭明也服事也呜唿自叹之辞小子对越在天自称之辞师氏二宗八沠诸祖师偕偕谓率从众盛也士子凡夫学士而愿脩证种子者也从事谓从事于宗教也言大乘文王在上刘王二帝君从而行其妙道乃开南北二宗其声教既深且远后之取以爲则用以自脩者则有嗣宗八祖分开八沠驾八鸾以扬妙道其声教相和而相以有成故能昌盛其后嗣如南宗则列传石薛陈白彭沙鞠留诸葛潘李诸祖北宗则开龙门随山南无遇仙华山嵛山清静诸沠是皆选仙首等具大愿力放大光明教导无穷度人无量岂不盛大尽美者哉而我复深慕八沠嗣教歴代得道祖玄宗师皆极类二祖八宗之道范世相继续以脩清静全真之教各收种子以爲子孙列三大戒以戒慎身心故皆能明其明德嗣全真之教服儒仙之服心心相印圣圣相传昭着来嗣兴行妙道叹我小子深恐负歴祖之心传今谨上言徧告祖师言率从同道也言我将正于有道也朝夕不倦而从事于宗教惟愿祖师共鍳微忱俯垂汲引焉忏祷已陈㳟申讽咏稽首皈依玄应师二宗八沠诸宗祖歴世三朝唐宋元开宗传戒心灯续玉帝曩谟选世仙光明遴纳全真族我今景行愿皈神儒仙有种登金箓一心回向九天心印会上大慈尊下土小兆等伏闻穷垆僻壤徧产神仙钦承玉帝慈悲简设五方总领兆等希仙咸蒙铎化今应投诚一心敬礼一心敬礼祖师总领嵎夷司铎宏教韩大真君祖师总领明都司铎宏教陈大真君祖师总领明堂司铎宏教柳大真君祖师总领灵䑓司铎宏教徐大真君祖师总领幽都司铎宏教曹大真君五师幕下歴刧承化得道高真神仙真士信礼已周仰对慈尊㳟申懴祷伏思普天之下徧爲尔德其维哲人顺帝之则天保定尔定之方中自南自北自西自东昭兹来许媚于庶人以引以翼毕来既升有依其士克广德心烝烝皇皇来献其琛哀我人斯于疆于理庶曰式臧亦其福女普徧也爲尔德者言则而象之犹助尔爲德也哲人脩士也天保谓天帝慈悲保兹脩士也定尔定此五方司铎也方中谓明堂南谓明都北谓幽都西谓灵䑓东谓嵎夷来未来世也许犹所也媚爱也引导其前后也翼相其左右也毕俱也既尽也升举也依爱而可任也皇皇盛也献贡也琛寳也于疆在此疆界也理里也臧善也言徧天下之善皆可以助尔爲德特人有智愚之分未能皆知自脩其维濬哲之士能顺天帝之法则以脩其身故天帝保之而定以五方司铎以总领五方神仙真士定之于中则曰明堂自明堂以南属明都以北属幽都以西属灵䑓以东属嵎夷使明招后世之证果者以居其所此天帝之爱我庶人也司铎真君因体天帝爱人之心以爱人故每导其前后相其左右必使脩真有路进道无魔及其成功则来一人而举一人俱来则尽举之初不限于额也其所举者皆可爱可任之士尽能扩充其功德之心故既衆且盛而贡之天庭一如献寳者之无美不备焉可哀我人亦居处于五方疆理之中惟不能自脩其德是以不升今得受持心印庻几可以取法可以脩善行圆八百功满三千则本方司铎宏教真君亦将降福于汝言福汝者不敢輙言升我于天也懴祷已陈㳟申讽咏稽首皈依宏教君五方总领真仙辈同风振铎化羣生普天率土均承诲玉帝曩谟选世仙光明遴纳金仙队我今皈命葆天真愿叨荫庇脩无阂一心回向九天心印会上大慈尊下土小兆等伏闻九天演政法重雷霆钦承玉帝慈悲简设五师判令兆等承符咸叨法庇今应投诚一心敬礼一心敬礼祖师正一嗣教虚靖玄通宏悟张大真君祖师雷霆启教白洞灵庵火师汪大真君祖师先天启教一元无上救苦萨大真君祖师地司启教金鼎妙化执法申大真君祖师五雷掌教先天混元一炁莫大真君五师幕府歴代掌教得道高真祖玄宗师信礼已周仰对慈尊㳟申懴祷伏思庶民小子视天梦梦回遹其德昏椓靡共肆皇天弗尚如雷如霆载震载夙以赫厥灵惟兹皇祖受命自天戒我师旅来旬来宣维予胥忌敬天之渝兢兢业业敷时绎思念我无禄燕及皇天衎我烈祖佛时仔肩梦梦不明之貌回违也遹僻也昏椓昏乱椓䘮之人也共音㳟供也谓供爲人之职也肆故也弗尚厌弃之也震惊也夙肃也戒诫也师雷霆五师府部帅师也旅衆也旬徧也宣布也胥相也渝变也兢兢戒谨也业业危惧也敷布也绎思寻绎而思念也禄谓福力也燕享也衎喜乐也烈祖雷霆五幕祖师也佛音弼弼也仔肩任也言庶民小子愚昧者多以视苍苍之天谓梦梦然而不明遂自违僻其明德昏乱椓䘮不供人职如子不孝臣不忠兄不友弟不㳟之类是也故皇天厌恶而弃絶之发于雷霆大曰雷小曰霆雷主善霆主恶是即雷霆府院之所判令也雷鸣而人肃㳟霆震而人战慄以彰天之威灵而非梦梦也惟文尼道君受命于昊天上帝诫谕雷霆五师之衆徧昭其德宣布其威我民自然相与顾忌兢业于心而不敢爲恶以敬畏上天之变怒时时戒谨在在危惧即发一言一行必先寻绎天理深思人道惟恐或有未合于天之处然念我尚无福力感格皇天惟求五祖真君喜我乐我以助我爲人之道以得完我明德庻无愧怍于天人之际也维彼不顺爲鬼爲蜮爲民不利岂曰不极肆皇天弗尚如雷如霆载震载夙以赫厥灵惟兹皇祖受命自天戒我师旅来旬来宣我龙受之上天之载以谨昏怓毋俾正败伐鼓渊渊旟旐有翩衎我烈祖佛时仔肩不顺谓不顺乎天也鬼隂魄也蜮短狐也极谓极其毒害也龙读宠与宠同载事也谨歛束之意昏怓犹讙譁也正败正道败坏也渊渊声尚和平而未暴怒也旟画鸟隼旗也旐旂旐也翩翩翻动也言维彼不顺于天之物则爲鬼怪爲妖蜮以爲我民大不利岂不毒害极致哉故皇天厌弃而发于雷霆震惊战肃以显其灵惟道君受命于天诫谕雷霆师衆徧昭其德宣布其威以除民之大害我既得承天宠受兹心印职当代天宣化辅正摧邪禁其讙譁歛其妖孽勿使正道少有败坏故伐鼓以迎神渊然和平以期神化建旗以招灵翩然从容使自皈依五师真君出传正法以至我谅必闻而喜乐之而助我以任此护道降魔之职也懴祷已陈㳟申讽咏稽首皈依大法师五宗流演万千沠无边法力大神通凡曰有生均感戴玉帝曩谟选世仙光明遴入金仙队我今一心回向九天心印会上大慈尊下土小兆等伏闻经箓法箓乃天地之玄宗运化之寳典钦承玉帝慈悲设院分库以蔵天寳故兆等愿求经法咸得受持今应投诚一心敬礼一心敬礼祖师经法全箓都提总紫清白大真君祖师经箓内院都提按金轮梅大真君祖师经箓外院都提按洞渊沈大真君祖师法箓内院都提按冲靖留大真君祖师法箓外院都提按都功彭大真君祖师经箓内院左库都提典李大真人祖师经箓内院右库都提典陈大真人祖师经箓外院左库都提典林大真人祖师经箓外院右库都提典张大真人祖师法箓内院左库都提典张大真人祖师法箓内院右库都提典洪大真人祖师法箓外院左库都提典潘大真人祖师法箓外院右库都提典施大真人经箓法箓四院八库六时提核无量仙真经箓法箓四院八库六时守护无量神王下土灵坛经筵法座侍宸典禁一切真灵信礼已周仰对慈尊㳟申懴祷伏思民之方殿屎匪大犹是经以先祖受命人尚乎由行肆成人有德以对于天下俾尔弥尔性俾尔昌而大我求懿德威仪是力古训是式孔淑不逆维民之则命于下国则莫我敢遏殿屎无知呻吟之貌犹道也经常也先祖先辈各宗之祖师也由循也对答也弥终也性谓天命威可畏也力勉也古训即大蔵经法古大人先生之遗典也命犹令也下国谓下土四海九州也孔甚大也淑柔顺也不逆不悖于道也言下民愚迷不逢指引方在无知呻吟之际断不能自寻大道以爲常行之路幸先辈列祖高真受天之命畅演经法宣布人间人于是而知所遵行故凡成乎人者苟有明德以对扬上天下地之神灵而立于天地之间然后得以寿考福禄终尔天年佑启后嗣昌盛光大则我何不于经于法求我本然之美德勉于威仪法于古训务使柔顺爲德不悖于道以爲后民之所取法夫我果根本于经法则虽行万国九州亦莫敢遏我所宣之常经矣此即十七大光明之终归于无能胜也惟经法实然懴祷已陈㳟申讽咏稽首皈依大蔵王真经妙法诸提核洋洋法语圣谟存浩浩神通与道德玉帝曩谟启蔵传九旒三冕遥而集我今珍重得受持生生世世服无斁一心回向九天心印会上大慈尊下土小兆等伏闻人欲登天必由传度神而演政不外经纶钦承玉帝慈悲简设二同以主其事故兆等求玄得明道德今应投诚一心敬礼一心敬礼祖师仙真传度登天明道真君祖师经纶演政神玑明德真君登天幕府承宗受戒歴代得道师尊神玑幕府过化存神歴代得道师尊信礼已周仰对慈尊㳟申懴祷伏思天之牖民靡所止疑降予卿士率由羣匹教之诲之有孝有德君之宗之以引以翼庶民小子亦又何求有冯有翼式固尔犹宣哲维人敷政优优天命不僭我独不敢休我其夙夜是致是附顺彼长道无沗皇祖绳其祖武何求为我诞先登于岸俾缉熈于纯嘏牖开明也言天启其心也疑音兀定也降奉天命而降鍳也卿士谓传度演政二师皆玄都正卿位列玉清师相也率由皆领也羣衆也匹类也君法也宗主也冯谓可爲依者翼谓可爲辅者优优寛裕之意僭赏之差也致推极也附谓蹑于道也长道无增无减之常道也绳继也武迹也诞发语辞岸道之极至谓到家处也嘏福也言天欲启下民之心以爲善无所定止故降二师相以司登天神玑二幕总领庶民教以孝诲以德使之慈祥纯孝笃实辉光可以兴起善端涵养德性镇其躁妄消其邪念日改月化则民皆有所法而有所宗又恐其䧟于一偏故复导其前后辅其左右务使不即不离不偏不倚以驯致乎中庸之道而后已如是而庶民小子亦又何所歉求其未能特达者则有传度真君可以爲依傅其未能自立者则有演政真君可以爲保辅以此凭翼式固尔道心其聪明睿智之人亦知感天之敷政寛以抚民裕以养民矣然夭命终不可僭则我何敢独惰而休息耶正当夙夜不懈以致乎功用之极以附于道德之宗顺彼常道无减无增自不致沗辱于祖师可以继列祖高真之蹟矣夫道德之士所求在我者惟取一诚诚者非自成己而已也要知有受必有传能开来乃爲继徃葢不过曰我先自拔于溺海以造道之极致方使后人引我爲的继续心灯之光明纯乎天道以同受天福也懴祷已陈㳟申讽咏稽首皈依传道师经纶演政传心印慈悲化度降人天有生性命均归正玉帝曩谟简二真使司二职何其慎我今得度运神玑灵䑓一片惟方寸一心回向九天心印会上大慈尊下土小兆等伏闻灵开北上应号中宫钦承玉帝慈悲简设诸真镇治兆等求玄普蒙应化今应投诚一心敬礼一心敬礼祖师中宫元镇体元承化陶大真君祖师中宫理治扶元助教黄大真君祖师中宫协镇三洞传经陶大真人祖师中宫协理三戒秉教周大真人宗师中宫赞菩内帘考功高大真人宗师中宫赞善外帘考功韩大真人宗师中宫执法内帘纪过徐大真人宗师中宫执法外帘纪过朱大真人宗师中宫接引各治都真陈大真人宗师中宫接引各治都仙王大真人宗师中宫接引各治都神潘大真人宗师中宫接引各治都士李大真人宗师中宫接引各院左宫张太真人宗师中宫接引各院右宫胡太真人宗师中宫提勘各曹玉册周大曹官宗师中宫提勘各曹丹书秦大曹官宗师中宫提勘各曹青编诸大曹官宗师中宫提勘各曹黒簿胡大曹官宗师中宫提覈各靖左府杜大真官宗师中宫提覈各靖右府龚大真官中宫判府笤籖香火列位仙官中宫丹房笤籖香火列位仙官中宫内外赞理真司诸仙真衆中宫分治九州玄坛无量真衆治院曹靖日晋高真无量真衆心印会中传经秉教列位师尊心印会中招功谢过无量真衆心印会中三教二仪无量真衆信礼已周仰对慈尊㳟申懴祷伏思天监在下散无友纪帝谓文王止基廼理假哉天命于此中乡在宫载考经营四方四方咸发莫不率从牖民孔易上入执宫功君子宣猷秉心无竞生民如何莫肯用讯于乎小子既顺乃宣无俾作慝燕及皇天庶几夙夜无菑无害保有厥士式序在位监监视也散散滥也友纪纲纪也止居也基定也理治也假大也中乡中宫也宫即中宫谓灵开宫之无上宫也经谓经纶也营谓营度也发应也上入谓上升而入灵开也宫功中宫镇理合属之诸职也猷政治也秉执也无竞谓无所偏祖争竞也讯法语也宣化也慝恶之匿于心者厥士如造士吉士选士之类是也位谓人爵谓天爵也言皇天监视下民皆散滥而无纲纪故特谓大乘文王居丹元斗君府定灵开无上宫以理下土九州之纲纪维我祖师钦承至大之天命因建坛于中宫以考理纲纪经纶营度于四方而四方皆如响之应无不率从祖师之风化于此见天之牖民以爲善之甚易易也且以见上入灵开而执官中诸职者其教不速而成也夫中宫诸君子宣猷理治皆一秉于天心无有争竞偏袒生民如何而竟莫肯用此大训也叹我小子苟能将顺其化不使纎介之恶稍匿于心则天君泰而万善朝元何难致享皇天庶几夙夜𡨴静无有菑眚扰我之身无有祸害挠我之心由是鞭心精进中宫诸真自保我以入士列可以凭式就序而居于位天爵人爵如愿而登也懴祷已陈㳟申讽咏稽首皈依无上宫镇灵治事诸真座过功经教簿书存靖曹院治遴材富昨者都仙贡二真玉皇简命诸僚佐我求心印愿皈身祈恩启沃登云路一心回向九天心印会上大慈尊简丙上简丙下下土小兆等伏闻九天演政官判眞灵钦承玉帝慈悲简设都正都䕶职无大小咸赖品题还希今应投诚一心敬礼一心敬礼大都正府颜大真君左都正府裴大真君右都正府白大真君左副都正曾大真君右副都正赵大真君大都䕶府颜大神君左都䕶府张大神君右都䕶府许大神君左副都䕶雷大神君右副都䕶南大神君都正府选散郎佐命一切真官都䕶府选散骑効力一切灵官二府帐下指挥如意一切真灵信礼已周仰对慈尊㳟申懴祷等伏思济济多士矫矫虎臣不吴不扬烝徒增增有命自天天命匪懈宜兄宜弟文武爲宪此令兄弟允文允武左右奉璋受天之祜思皇多士耆定尔功无小无大以作尔庸我闻有命有觉德行则笃其庆以戾庶正惟彼不顺攘之剔之具祸以烬我仪图之有倬其道脩之平之以作尔寳钟鼓喤喤武夫洸洸既昭假尔思辑用光济济盛貌多士谓真官也矫矫武貌虎臣谓灵官也吴音话不吴不扬肃也增增众也兄谓大都䕶府颜大神君讳杲卿也弟谓大都正府颜大真君讳真卿也文武爲宪谓分提合属真官灵官也左右谓左右府与左右副都也璋真君神君所执以承宣符命者思语助辞皇美也多士乃总称谓真灵官衆也耆致也无小无大犹言事无大小也作爲也庸用也命谓天命觉直大也笃厚也庆善也戾定也攘剔谓穿剔去其繁冗也祸灭也烬刼火洞燃之余也倬明貌脩理也平治也喤喤钟鼓齐鸣之声洸洸武夫之貌辑和也光显也言真灵官衆尽严肃而率此散郎散骑之衆皆承天命于天帝使勿懈于其位惟颜公兄弟分领都正都䕶二府统领文武以分宪合属真灵葢颜公兄弟皆有令德信能矢文德而奋武功其左右裴白曾赵张许雷南八大真君皆克奉承天心宏宣天道故此尽善尽美之多士克致定其文德武功此事无大小悉出于都正都䕶二府所调度焉我闻天帝有真官以正道灵官以䕶道之命故知有直大之道德功行者则厚其福力以使定衆正惟彼不顺于天理者则攘除而穿剔之一如芟木之弃繁冗使尽灭于刼火洞燃之际我顺其义而忖度之葢惟此光明大道能勤脩理而平治之卽可以供二府之选以爲天之所寳我今鸣钟播鼓稽首皈神如见真灵笑貌具在坛庭愿诸真君光明感格辑和世人各因其材启佑于道使具诸愿力证诸光明同登天选也一觧若曰愿诸真君光明感格辑和真灵各放光明威力应召即临效如其愿一如金令感召应騐律令懴祷已陈㳟申讽咏稽首皈依二府君府开左右统真灵扬文耀武大光明安邦定国英声盛曩承玉勅建玄坛分提文武仍元命我今愿政一心回向九天心印会上大慈尊下土小兆等伏闻太虚云篆人不能知下土芜辞天不可渎钦承玉帝慈悲简设诰章二院兆等𥸤天得䝉通达今应投诚一心敬礼一心敬礼承宣诰旨钦承元命邵大真君总核奏章升闻协德赵大真君诰旨中书三百六十五座真官奏章誊録三千六百五十真官二院效用典章从事一切真官二院待诏佐命效力无量真司二院赉奏佐命效力无量真司信礼已周仰对慈尊㳟申懴祷等伏思上天之载无声无臭载钖之光不尚有旧羣黎百姓莫予云遘赫赫厥声憯不知其故其维哲人在帝左右致天之届赫赫明明有冯有翼乃觏于京人亦有言爲章于天莫遂莫达念我土宇哀哉不能言及尔斯所是断是迁遂视既发既备乃奏燕及皇天我将我享有飶其香召公是似来假来飨念我无禄敬㳟明神保佑命尔赉我思成载事也谓诰旨也旧旧章也觏见也憯忧也致天之届谓承宣诰旨也京下土之广居也章奏章也遂遂其愿也达达于天也土宇尘世也不能言谓不能以言自达于天也尔谓赵真君讳普也斯所谓奏章院也断剪裁也迁改削也发谓发而上达也燕进也飶芬香也召公谓奉公而感召也似事也㳟供也言上天之事无声无臭是不可闻不可觉者但有光明之赫奕以示人下土不有旧章何以按图寻索故庶民百姓莫能见见闻闻则上天虽示以赫赫之声灵而世人尚不知其何故徒深忧疑无从知天之心维我邵大真君文明濬哲升神于天在帝之侧承宣诰㫖威光显赫文字彰明颁示下民一如有据可凭有圈可印而发现于庶民耳目广衆之间此言太虚云篆人不能知全赖诰旨院承宣诰旨而人乃知之夫下土之人亦每有言辞作爲表章以哀𥸤天莫能遂其志愿而迳达于帝庭每自思念谓我下土尘俗不能发言自达惟至赵大真君奏章院内爲我剪裁改削遂付检章所校订其讹转付録事缮成云篆发赍奏使以上达天庭乃得进呈于帝前此言下土芜辞天不可渎全赖奏章院总核奏章而天乃通焉我今进我享祀之腆尚有苾芬之馨爲奉公事敬申感召惟愿二大真君来坛降格飨我虔诚愿我真君尚念我人无有禄位供养神明勿以爲过而保佑我所思之事如辞应感而成就也懴祷已陈㳟申讽咏稽首皈依二院尊天人上下钖通灵皇天有命赖钦承升闻协德裨天政玉帝曩谟简二真一诰章二院何其慎我今懴祷布丹诚祈恩核夺通宸听一心回向九天心印会上大慈尊下土小兆等伏闻吉人爲善维日不足凶人爲不善亦惟日不足钦承玉帝慈悲简设十干勘案兆等过功咸蒙勘定今应投诚一心敬礼一心敬礼参订勘案六甲日直褚大真君同参勘案六甲日直刘大真君同知勘案六甲日直施大真君参订勘案六乙日直狄大真君同参勘案六乙日直刘大真君同知勘案六乙日直李大真君参订勘案六丙日直张大真君同参勘案六丙日直唐大真君同知勘案六丙日直张大真君参订勘案六丁日直宋大真君同参勘案六丁日直李大真君同知勘案六丁日直陆大真君参订勘案六戊日直李大真君同参勘案六戊日直陈大真君同知勘案六戊日直余大真君参订勘案六己日直李大真君同参勘案六己日直王大真君同知勘案六己日直铁大真君参订勘案六庚日直陆大真君同参勘案六庚日直洪大真君同知勘案六庚日直于大真君参订勘案六辛日直张大真君同参勘案六辛日直赵大真君同知勘案六辛日直程大真君参订勘案六壬日直杜大真君同参勘案六壬日直李大真君同知勘案六壬日直杨大真君参订勘案六癸日直陈大真君同参勘案六癸日直虞大真君同知勘案六癸日直黄大真君勘案使司三千二百八十五座钦问真官勘案使司三千二百八十五座咨政真官勘案使司报阙咨斗七百三十直日真官勘案使司天人判府一百二十警化真官勘案使司真灵判府一百二十警化真官勘案使司鬼神判府三百六十警化真官勘案使司人禽判府三百六十警化真官勘案使司升降判府七百三十警化真官勘案使司生死判府七百三十警化真官勘案使司过功判府七千三百警化真官勘案使司灾福判府七千三百警化真官信礼已周仰对慈尊㳟申懴祷等伏思下民之孽非降自天不日不月憯莫惩嗟昊天泰怃爲犹将多择三有事沦胥以舖三事就绪不僭不滥昭假于下我日思迈彼宜有罪士民其瘵此宜无罪予其惩而毖后患我生靡乐如彼遡风爲谋爲毖如彼飞虫何能有定以作尔庸予慎无罪𡨴丁我躬孽祸之基也惩有所伤而知戒也泰甚也怃大也犹考案也三有事谓师相真君参订勘案侍中真君同参勘案谏议真君同知勘案也沦作轮觧胥相也日也铺敷政也绪各判府所掌之案也僭赏之差也滥刑之过也迈徃也瘵病也毖谨也患罪过也遡向也飞虫惘惘然而无所定向也丁灾也言下民之孽原非降自上天因民于日之所作月之所爲不知忧虑于未伤以先自谨戒故昊天甚大而考案甚多乃择师相侍中谏议三座真君轮以日干敷陈天政而三真君因就各判府所掌之事勘定其过功灾福赏不僭刑不滥昭然降格于下土虽一念所所思皆存于案而无差忒故知彼人而宜有罪者无论学士凡夫皆依例勘定使受其瘵如此人而宜无罪者当知惟恐有伤先自戒谨尚恐后来犯于罪谪不免于瘵人能如此谨慎则我生正无寸晷可以贪乐之处一如向风而行不前即却故凡谋虑作爲皆宜谨慎甚恐如彼飞虫不明于过功罪福之分惘惘然而无所定向将何能戒定其心洞明天理以作中庸正道之功用乎我但慎守我心使无一毫犯于罪过则三座真君岂犹降灾于我身哉懴祷已陈㳟申讽咏稽首皈依勘案司轮参八府威权擅因缘罪福了明时衆生去恶而从善玉帝曩谟命使司刑期无刑案清案我今懴悔释前愆证盟信誓投椽判一心回向九天心印会上大慈尊下土小兆等伏闻惠廸吉从逆凶惟影向灾福之来酿于功过钦承玉帝慈悲简设三元提案兆等脩行咸蒙稽察今应投诚一心敬礼一心敬礼上元周甲过功提按王大真君上元周甲灾福提按吕大真君中元周甲过功提按许大真君中元周甲灾福提按张大真君下元周甲过功提按张大真君下元周甲灾福提按范大真君上元上宫过功廵按七千三百警化真官上元上宫灾福廵按七千三百警化真官上元中宫过功廵按七千三百警化真官上元中宫灾福廵按七千三百警化真官上元下宫过功廵按七千三百警化真官上元下宫灾福廵按七千三百警化真官中元上宫过功廵按七千三百警化真官中元上宫灾福廵按七千三百警化真官中元中宫过功廵按七千三百警化真官中元中宫灾福廵按七千三百警化真官中元下宫过功廵按七千三百警化真官中元下宫灾福廵按七千三百警化真官下元上宫过功廵按七千三百警化真官下元上宫灾福廵按七千三百警化真官下元中宫过功廵按七千三百警化真官下元中宫灾福廵按七千三百警化真官下元下宫过功廵按七千三百警化真官下元下宫灾福廵按七千三百警化真官三元九宫过功灾福审按详按一切真官三元九宫过功灾福存按销按一切真官三元九宫纠过稽功散灾布福一切真官三元九宫佐命效力典籍从事一切真官信礼已周仰对慈尊㳟申懴祷等伏思明明在下赫赫在上神之弔矣其德不爽念我土宇民各有心或圣或否𡨴莫我听我其夙夜克咸厥功庻几有臧不烖我躬弔音的至也爽差也各有心谓人心邪正之不同也圣谓合于道者否不合于道者也咸积累也烖与灾同言人于下元有明明之德者则转在上元当受赫赫之天命言下因上果则上因中果中因下果概可知也言爲善者如此则爲恶者必如彼又可知也盖神明降监纠过纪功散灾布福皆依天德毫无差错特念我下土人心各有邪正之不同或合于道或未尽合于道神人之周廵岂独于我而无闻见者我当夙夜自警不使少犯罪过竭力尽志以成功德庶几有福善之报而不降灾于我身也懴祷已陈㳟申讽咏稽首皈依提按司九宫廵按诸真衆下民歴刼过功烦销存详审行灾福曩谟玉帝校河源圣凡甄别按期会我知补过在脩功惟愿灾销而福降一心回向九天心印会上大慈尊简丙下简丁下土小兆等伏闻九州攸同咸钖土姓钦承玉帝慈悲简设九州纠察兆等⬤伦咸蒙攸叙今应投诚一心敬礼一心敬礼九州纠察大都监府郭大真君左副都监扬州纠察司马大真君左副都监荆州纠察吕大真君左副都监梁州纠察王大真君左副都监雍州纠察韩大真君左副都监冀州纠察范大真君左副都监⬤州纠察富大真君左副都监青州纠察王大真君左副都监徐州纠察欧阳大真君左副都监豫州纠察包大真君信礼已同仰对慈尊㳟申懴祷等伏思天命降监不显亦临民之讹言昭假无赢九有有截其笠伊纠保佑命尔陈钖哉周普天之下亦孔之将哀我小心不敢怠遑庻无大悔自天降康神罔时怨监亦有光监监察也临临民也讹悞也九有九州也笠覆也周周围四海九州也将奉也大悔以大过而得大罪也康安𡨴也怨怨恶也光光容也言天命都监降视于九州民虽不见其显然在上而神实监临于民故凡民之言语作爲稍有讹岐皆昭鍳而无有余剩况九州皆有副都监齐临监察纠过监功以覆九州之玄坛以保佑生民之大命敷政钖福周遍无遗普天之下亦甚崇奉我能小心谨慎不敢怠惰暇逸以行我善庻几保无大过免于大罪上天降我以安康之福考察诸神亦无所怨恶都监真君与有光容焉懴祷已陈㳟讽咏稽首皈依郭府君九州紏察九真君金身罔不留金阙一心氷心鑑下民玉帝曩谟简众真都监佐演九天政我今皈命州神惟愿慈悲颁宠命一心回向九天心印会上大慈尊下土小兆等伏闻九州大地风土不齐钦承玉帝慈悲分简各州鍳察兆等脩持咸蒙明鍳今应投诚一心敬礼一心敬礼扬州东南鍳察大使李大真君扬州正南鍳察大使王大真君扬州西南鍳察大使李大真君扬州正西鍳察大使张大真君扬州西北鍳察大使范大真君扬州正北鍳察大使何大真君扬州东北鍳察大使范大真君扬州正东鍳察大使傅大真君扬州正中鍳察大使刘大真君荆州正南鍳察大使赵大真君荆州西南鍳察大使张大真君荆州正西鍳察大使苗大真君荆州西北鍳察大使司马大真君荆州正北鍳察大使王大真君荆州东北鍳察大使侯大真君荆州正东鍳察大使李大真君荆州东南鍳察大使孙大真君荆州正中鍳察大使申大真君梁州西南鍳察大使狄大真君梁州正西鍳察大使陈大真君梁州西北鍳察大使陈大真君梁州正北鍳察大使张大真君梁州东北鍳察大使窦大真君梁州正东鍳察大使陈大真君梁州东南鍳察大使陈大真君梁州正南鍳察大使邓大真君梁州正中鍳察大使陈大真君雍州正西鍳察大使苏大真君雍州西北鍳察大使宋大真君雍州正北鍳察大使刘大真君雍州东北鍳察大使赵大真君雍州正东鍳察大使李大真君雍州东南鍳察大使聂大真君雍州正南鍳察大使梅大真君雍州西南鍳察大使彭大真君雍州正中鍳察大使赵大真君冀州西北鍳察大使方大真君冀州正北鍳察大使傅大真君冀州东北鍳察大使滕大真君冀州正东鍳察大使张大真君冀州东南鍳察大使张大真君冀州正南鍳察大使田大真君冀州西南鍳察大使兰大真君冀州正西鍳察大使喩大真君冀州正中鍳察大使范大真君兖州正北鍳察大使刘大真君兖州东北鍳察大使陈大真君兖州正东鍳察大使傅大真君兖州东南鍳察大使钱大真君兖州正南鍳察大使彭大真君兖州西南鍳察大使郑大真君兖州正西鍳察大使文大真君兖州西北鍳察大使张大真君兖州正中鍳察大使杜大真君青州东北鍳察大使邵大真君青州正东鍳察大使刘大真君青州东南鍳察大使陈大真君青州正南鍳察大使郑大真君青州西南鍳察大使查大真君青州正西鍳察大使曾大真君青州西北鍳察大使张大真君青州正北鍳察大使申大真君青州正中鍳察大使㓂大真君徐州正东鍳察大使徐大真君徐州东南鍳察大使陈大真君徐州正南鍳察大使谭大真君徐州西南鍳察大使周大真君徐州正西鍳察大使贾大真君徐州西北鍳察大使胡大真君徐州正北鍳察大使蔡大真君徐州东北鍳察大使李大真君徐州正中鍳察大使苏大真君豫州正中鍳察大使谢大真君豫州东南鍳察大使许大真君豫州正南鍳察大使王大真君豫州西南鍳察大使李大真君豫州正西鍳察大使庚大真君豫州西北鍳察大使韩大真君豫州正北鍳察大使吕大真君豫州东北鍳察大使谢大真君豫州正东鍳察大使李大真君信礼已周仰对慈尊㳟申懴祷等伏思民之初生无不柔嘉既溥既长烈假不瑕民之回遹回遹其德皐皐玼玼岂曰不极皇矣上帝用戒不虞惟君子使九十其仪鍳观四方四方咸发赋政于外勿翦勿伐念我土宇克共明刑既立之监赫赫厥声或圣或否既备乃奏无曰不显莫予云觏神之格思日监在兹有求厥辟曾莫恵我师初生初生时之天性也溥大也长长也瑕玷也皐皐顽慢之意訿訿务爲谤讪也不虞不备之变君子谓九州鍳察大使衆真君也九十谓副都监统左右而言共九十座也观察也发应也赋政谓鍳察民之善恶也外谓分鍳于九州也勿翦犹言岂不翦也勿伐犹言岂不伐也共与㳟同备谓鍳察隐现备至也奏谓上奏于天庭也曾岂也惠与也言下民初生时之天性无不柔直而嘉美者及既长大长人其光明之性遂不能无瑕玷此民之回僻于天实自回僻其德以致顽慢不㳟且有习于下流务爲谤讪真脩之士此等恶行习与性成岂不恶毒之极致哉玉皇上帝因深戒其不测之变命诸真君以爲鍳察大使共九十人皆有威仪爲民取法惟诸真君分境鍳察于四方九州之地而四方咸如响之应葢其敷陈夫政赏罚甚明其不善者翦而去之顽者伐而灭之我尘世岂可不知㳟敬哉葢天帝明德慎罚既立鍳察真君赫赫然声灵昭着凡下民之合道不合道俱鍳察备至而申奏于天庭人勿以谓未必明显而无有见我者要知神明感格无日无时不监临于此也我果有求道之心岂无先知先觉爲我师表者乎懴祷已陈㳟申讽咏稽首皈依鍳察使九州九九八十一州分九境境一真生民无敢自离僻玉帝曩谟简衆真总真大使钦承命我今皈命神㳟望慈光来演政一心回向九天心印会上大慈尊下土小兆等伏闻大地生灵智愚不一钦承玉帝天恩道君慈度方方阐教处处开坛兆等有生咸蒙佑启今应投诚一心敬礼一心敬礼玉清赞化九天演政分化扬州警化玄坛官司执职香火笤籖一切真灵仙官圣衆玉清赞化九天演政分化荆州警化玄坛官司执职香火笤籖一切真灵仙官圣衆玉清赞化九天演政分化梁州警化玄坛官司执职香火笤籖一切真灵仙官圣衆玉清赞化九天演政分化雍州警化玄坛官司执职香火笤籖一切真灵仙官圣衆玉清赞化九天演政分化冀州警化玄坛官司执职香火笤籖一切真灵仙官圣衆玉清赞化九天演政分化兖州警化玄坛官司执职香火笤籖一切真灵仙官圣衆玉清赞化九天演政分化青州警化玄坛官司执职香火笤籖一切真灵仙官圣衆玉清赞化九天演政分化徐州警化玄坛官司执职香火笤籖一切真灵仙官圣衆玉清赞化九天演政分化豫州警化玄坛官司执职香火笤籖一切真灵仙官圣衆信礼已周仰对慈尊㳟申懴祷等伏思敷天之下民各有心未知臧否多我觏痻维此圣人克明其德帝命式于九围设都于禹之绩相在尔室斤斤其明俾尔单厚诲尔谆谆匪乎擕之言示之事匪靣命之言提其耳我瞻四方四方是维尔之教兮俾民不迷维予小子命我衆人小大稽首敬㳟明神神其来格临下有赫告之话言服之无斁敷徧也狥蒙昧不明之貌九围九府九宫也尔谓下民也单尽也谆谆不惮烦也擕提挈也维犹赖也斁厌也言天下人民虽各有心但未知善恶之分故多染于习而蒙昧不明此迷而不遇指示之苦也维祖师抱天纵圣资能新下民之明德故上帝命开化于九宫九府因广设玄坛于下土九州之地彼官司执职香火笤籖一切真灵仙官圣衆视尔神室察察其明尔有善则能使尔尽其厚福尔或不善则不惮烦言以教诲尔民务使尔民归于至善之极非必以手擕之而已示之以事理矣非必以靣命之而已如提其耳矣故我视四方之民颇赖尔神明之教诲以得不迷于道今我小子等命我同道之人无小无大稽首㳟敬于明神之前伏望明神感格来临赫然告我以话言我当拳拳服膺终身行之无弃心也懴祷已陈㳟申讽咏稽首皈依演政师九州分化都人士凤篆龙章本太虚洋洋训诂神所与道祖光明遍九州分身开化相从处我今坛神惟愿度一心回向九天心印会上大慈尊简丁简戊下土小兆等伏闻士希贤贤希圣圣希天不遇宗师焉能特达钦承玉帝慈悲简设二十八治兆等成真咸蒙遴选今应投诚一心敬礼一心敬礼溶治大宗师明远杨大真君通治大宗师清和尹大真君道治大宗师抱元赵大真君德治大宗师太元宋大真君应治大宗师太玄宋大真君常治大宗师光范于大真君守治大宗师含贞张大真君中治大宗师清真王大真君一治大宗师崇真李大真君圆治大宗师太素孙大真君灵治大宗师常道周大真君万治大宗师洞明綦大真君理治大宗师明真何大真君涵治大宗师沖和潘大真君安治大宗师紫贤薛大真君定治大宗师翠虚陈大真君固治大宗师太虚李大真君宜治大宗师德芳宋大真君宗治大宗师敷化孟大真君妙治大宗师守一夏大真君谛治大宗师昭明赵大真君真治大宗师冲夷陈大真君空治大宗师翠玄石大真君清治大宗师种和张大真君静治大宗师抱朴鞠大真君达治大宗师光教郑大真君玄治大宗师凝神张大真君关治大宗师大觉张大真君信礼已周仰对慈尊㳟申懴祷等伏思民之未戾旣无旣繁靡圣管管不实于亶假哉天命大宗维翰诲尔序爵而无永叹哀我惮人威仪卒迷不明尔德靡所止疑王舒保作惟清缉熙大师维垣摄以威仪威仪孔时烝然来思维予小子匪安匪舒矢其文德以诅尔斯景行行止实维尔公允师戾定也繁衆也管管无所依也亶诚也翰榦也序爵序天爵讲道论德也惮尘劳也舒建立也作举也清清明也垣墻也摄检也时宜也舒缓也矢誓也诅证盟也景行大道也允信也言下民心性之未定者亦颇繁庶其心皆以谓无复圣人可爲依据故遂姿意妄行而不实以诚信维天帝特命二十八大宗师各领一治以爲士民标榦教诲尔民使之讲道论德脩真有路可以无长叹矣所可哀者如我尘劳火宅之人三毒未消六孽未除不知脩我威仪终于迷谬不能自明其德无所定止是可哀也惟我祖师大慈明王建治开化因诸宗师爲民师保其清明在躬志气如神而能继绪光明者则使大宗师採入于治垣之内检其威仪使其威仪皆合于道则摄其衆来皈于治此二十八治大宗师之度人也我小子不敢安舒怠忽誓脩文德以证盟于大宗师庶知向大道而行止皆宜实维大宗师足以诚信师事也懴祷已陈㳟申讽咏稽首皈依治老师人天演教大宗师东华上阙广开衢九天有业人民肄玉帝曩谟命道君岁终考别天人数大宗师天一向回向九九天心印会上大慈尊下土小兆等伏闻贤否智愚气禀或异真仙神士脩证有分钦承玉帝天恩道君慈度各设大夫学士都领真仙神士兆等潜脩咸蒙教习今应投诚一心敬礼一心敬礼溶治都真宗师孔大真人溶治都仙宗师何大真人溶治都神宗师龚大真人溶治都士宗师俞大真人通治都真宗师黄大真人通治都仙宗师詹大真人通治都神宗师王大真人通治都士宗师张大真人道治都真宗师庄大真人道治都仙宗师陈大真人道治都神宗师伍大真人道治都士宗师朱大真人德治都真宗师张大真人德治都仙宗师苏大真人德治都神宗师李大真人德治都士宗师周大真人应治都真宗师陈大真人应治都仙宗师皇甫大真人应治都神宗师院大真人应治都士宗师吕大真人常治都真宗师熊大真人常治都仙宗师王大真人常治都神宗师孙大真人常治都士宗师郎大真人守治都真宗师沈大真人守治都仙宗师管大真人守治都神宗师姚大真人守治都士宗师徐大真人中治都真宗师柴大真人中治都仙宗师邓大真人中治都神宗师陈大真人中治都士宗师叶大真人一治都真宗师黎大真人一治都仙宗师杨大真人一治都神宗师冯大真人一治都士宗师潘大真人圆治都真宗师朱大真人圆治都仙宗师彭大真人圆治都神宗师龚大真人圆治都士宗师吴大真人灵治都真宗师王大真人灵治都仙宗师沈大真人灵治都神宗师孙大真人灵治都士宗师江大真人万治都真宗师王大真人万治都仙宗师黄大真人万治都神宗师程大真人万治都士宗师程大真人理治都真宗师黄大真人理治都仙宗师贝大真人理治都神宗师钦大真人理治都士宗师家大真人㴠治都真宗师周大真人㴠治都仙宗师白大真人㴠治都神宗师唐大真人㴠治都士宗师林大真人安治都真宗师中峰大士安治都仙宗师大慧菩萨安治都神宗师破山尊者安治都士宗师藕益大士定治都真宗师鞠大真人定治都仙宗师沙大真人定治都神宗师诸葛大真人定治都士宗师潘大真人固治都真宗师赵大真人固治都仙宗师朱大真人固治都神宗师吴大真人固治都士宗师周大真人宜治都真宗师张大真人宜治都仙宗师刘大真人宜治都神宗师朱大真人宜治都士宗师周大真人宗治都真宗师杨大真人宗治都仙宗师孙大真人宗治都神宗师潘大真人宗治都士宗师翁大真人妙治都真宗师王大真人妙治都仙宗师倪大真人妙治都神宗师孙大真人妙治都士宗师石大真人谛治都真宗师吕大真人谛治都仙宗师黄大真人谛治都神宗师范大真人谛治都士宗师李大真人真治都真宗师衞大真人真治都仙宗师孙大真人真治都神宗师沈大真人真治都士宗师朱大真人空治都真宗师刘大真人空治都仙宗师翁大真人空治都神宗师王大真人空治都士宗师王大真人清治都真宗师张大真人清治都仙宗师陈大真人清治都神宗师贝大真人清治都士宗师谢大真人静治都真宗师吴大真人静治都仙宗师何大真人静治都神宗师徐大真人静治都士宗师沈大真人达治都真宗师吕大真人达治都仙宗师吴大真人达治都神宗师鲍大真人达治都士宗师舒大真人玄治都真宗师李大真人玄治都仙宗师王大真人玄治都神宗师俞大真人玄治都士宗师许大真人关治都真宗师盛大真人关治都仙宗师詹大真人关治都神宗师谭大真人关治都士宗师潘大真人二十八治中教习得道无量真仙神士信礼已周仰对慈尊㳟申懴祷等伏思民之洽矣其会如林脩之平之貊其德音昊天曰明有依其士宜大夫庶士教诲尔子文王曰咨庶民小子有求厥辟淑慎尔止彼都人士或来胆女言告言归用钖尔止我孔熯矣不敢告劳夙夜敬止不吴不敖庶曰式臧令德来教永钖尔极视民不恌洽谓浃洽于道心也如林衆也大夫洞玄洞真洞神三大夫也庶士诸保宸学士也瞻女视汝而收汝也归归依也止福祉也熯竭力也吴音话諠譁也敖音熬敖惰也令善也教音交教告也视示也恌偷薄也言民之浃洽于道心者使会合而计之亦有如林之衆然其心或有䧟于一偏能脩理而平治之尚皆默然而成其中和之德故昊天甚明若曰惟兹具有愿力可依之士宜使领洞玄大夫洞真大夫洞神大夫保宸学士分隷于治都领真仙神士以教诲尔真种子祖师大乘文王若曰咨尔庶民小子有发愿脩道而求师表者果能淑顺谨慎于尔行止彼诸宗师或来视汝而收汝汝即告盟矢志归依彼诸宗师自然赐尔福祉使汝进道无魔是则我等下民既愿脩道正当自竭其力何敢以劳苦而思告止要即夙夜自奋敬慎威仪不敢諠譁不敢傲惰庶几有善縁可以式凭遇令德之人来教于我永钖我以至善之途使得归祖师之极以转相告视于下民而改其偷薄之风是亦度人无量矣懴祷已陈㳟申讽咏稽首皈依四座师真仙神士分班领三洞光明上大夫保宸本属太微省玉帝慈悲遴衆真承恩教习登羣品我今得诀好脩行㳟望宗师来盟证一心回向九天心印会上大慈尊简戊简己下土小兆等伏闻三教统承性无男女立身维异证果从同钦承玉帝慈悲简设二十八院女真得道咸沐恩遴今应投诚一心敬礼一心敬礼道治圣母神院毓圣元君德治圣母怡院道安元君通治圣母心院葆中元君圆治圣母静院妙始元君妙治圣母光院征厚元君应治圣母含院灵惠元君中治圣母碧院崇德元君常治圣母普院昭素元君清治圣母照院光中元君静治圣母精院完真元君一治圣母脩院云和元君建治圣母佛院裕德元君玄治圣母洞院神裕元君宗治圣母微院光裕元君万治圣母仙院玄一元君理治圣母鹤院金光元君㴠治圣母观院凝真元君溶治圣母林院梵真元君宜治圣母云院导霞元君固治圣母䕶院元安元君守治圣母竹院葆元元君真治圣母翠院宝灵元君灵治圣母莲院时中元君关治圣母香院佛始元君谛治圣母信院储顺元君定治圣母达院安定元君安治圣母清院摩娑元君空治圣母虚院玄安元君信礼已周仰对慈尊㳟申懴祷等伏思维士与女无贰尔心有斋季女来献其琛亦可怀也作爲式谷女也不爽天被尔禄昊天曰旦静女其娈大宗维翰母氏圣善何不自北式辟四方釐尔女士寘彼周行硕人其颀洵美且异亦集爰止旣诒旣肄士男子也女女子也斋敬也季少也怀受也式善也谷种也爽夫也被裨也旦明也娈顺也美好也自从也釐与也女士女之有士行者寘置也硕人谓诸女真也颀长貌洵信也亦集爰止集而归于各院也诒遗也肄教习也谂告也要邀也上宫灵开宫之无上宫也言人之形体虽有男女之分而脩道之心初无贰理故有斋庄中正之女而能来献其脩功者则亦可以受之以爲下世学道女子之善种可知女子能脩而不自失其清静之德则天亦裨以福禄也昊天上帝若曰维此清静脩真之女旣顺其德又美其行彼治老大宗师旣领二十八治以爲士民标榦凡其母氏皆大圣善何不从帝子于北斗灵开宫分领二十八院使爲法于四方以举此女真登而置之周行之道岸葢此女真皆尽善尽美抱异人之资故得集而归于二十八院之内以肄其清静之道言我将日夜不懈脩我身齐我家奉我母而来告祖师愿如治老大宗师之荐封其母我今发愿顺德以行惟愿我母升受天福也言我心旣非顽石何不肃静雍容以脩我道我道得成自有恩命降自一天庭邀我上牛于无上宫也懴祷已陈㳟申讽咏稽首皈依诸院姥人夭演教宗师母𡽪音有子证金仙天封荐⬤同玄祖玉帝曩谟命道君女真在下当慈度皈神母元君一心回向九天心印会上大慈尊下土小兆等伏闻女人立行甘苦不同上圣观神简猷有别钦承玉帝天恩道君慈度分设二宫釐尔女士女子有行咸蒙教习今应投诚一心敬礼一心敬礼神院左宫訾太真神院右宫刘太真怡院左宫赵太真怡院右宫徐太真心院左宫奏太真心院右宫申太真静院左宫练太真静院右宫霍太真光院左宫穆太真光院右宫唐太真含院左宫莫太真含院右宫戚太真碧院左宫胡太真碧院右宫管太真普院左宫刘太真普院右宫汤太真照院左宫曹太真照院右宫李太真精院左宫石太真精院右宫郑太真脩院左宫吴太真脩院右宫许太真佛院左宫江太真佛院右宫王太真洞院左宫仲太真洞院右宫刘太真微院左宫张太真微院右宫沈太真仙院左宫曹太真仙院右宫窦太真鹤院左宫江太真鹤院右宫曾太真观院左宫芽太真观院右宫赵太真林院左宫蔡太真林院右宫陆太真云院左宫施太真云院右宫费太真䕶院左宫李太真䕶院右宫吴太真竹院左宫刘太真竹院右宫温太真翠院左宫冯太真翠院右宫张太真莲院左宫梅太真莲院右宫董太真香院左宫王太真香院右宫刘太真信院左宫吴太真信院右宫王太真达院左宫岳太真达院右宫王太真清院左宫黄心大士清院右宫九莲菩萨虚院左宫卢太真虚院右宫黄太真二十八院中教习得道无量女真信礼已周仰对慈尊㳟申懴祷等伏思辰彼硕女克咸厥功象服是宜雝雝在宫左之左之右之右之王欲玉女教之诲之辰时也咸成也象服言道德威仪也左左宫右右宫也王祖师大慈明王也玉女言诸太真皆灵宝玉女也异事谓男女各异其事也乐饥谓乐乎道而忘乎饥也言今时有大德之女能成其脩功而道德威仪亦皆得宜所以雝雝然而居于二十八院之内宫也今即其在左者而分于左宫在右者而分于右宫大慈明王因命诸玉女分领其院而教诲焉言我男子虽与女真异其所事然我愿求此福力以导引家室使有令德之妻康寿之母也言可嗟者我等女子欲脩其身每恨艰于闻道今遇此经即得脩身之道将乐以忘忧发愤忘食日新其德以顺于天道则上帝亦可皈依而亲近也懴祷已陈㳟申讽咏稽首皈依院太真宫分左右女如云灵宝仙班列上清选仙玉女天之巽玉帝慈悲遴女真承恩教习登羣品惟愿一心回向九天心印会上大慈尊简庚下土小兆等伏闻九天演政端在新民钦承玉帝慈悲简设三十六曹总司民业兆等素行咸存公案今应投诚一心敬礼一心敬礼至曹总案王大真君德曹总案刘大真君明曹总案谯大真君诚曹总案王大真君淳曹总案苏大真君达曹总案杨大真君万曹总案林大真君机曹总案樊大真君㴠曹总案刘大真君一曹总案陈大真君清曹总案杨大真君虚曹总案黄大真君学曹总案刘大真君养曹总案谢大真君脩曹总案孟大真君成曹总案陈大真君灵曹总案丁大真君妙曹总案黄大真君圆曹总案李大真君通曹总案吴大真君慎曹总案郑大真君守曹总案杜大真君精曹总案詹大真君微曹总案黎大真君元曹总案王大真君玄曹总案周大真君正曹总案洪大真君真曹总案赵大真君常曹总案黄大真君道曹总案林大真君闲曹总案胡大真君安曹总案马大真君定曹总案王大真君静曹总案谢大真君咸曹总案吴大真君宜曹总案赵大真君信礼已周仰对慈尊㳟申懴祷等伏思藐藐昊天无不克巩爲民不利不戁不竦乃造其曹以谨惛怓秉心宣猷视民不恌生民如何弗念厥绍自有肺肠匪用爲教昊天孔昭我生靡乐无言不雠无德不报庶民小子有夷之行庻几夙夜将受厥明藐藐高远貌巩巩固世道也不利不知自利其身戁恐也竦惧也造造设也曹谓三十六曹案也绍继也乐喜好而效法也雠雠校也夷平道也言高远之天虽若无意于人然其功用神明不测无时不以巩固世道爲心下民不知利益身心且无所恐惧恣意妄行故设此三十六曹以歛朿惛怓之人夫三十六真君秉受天心承宣天政将使生民无起偷薄而生民如何弗念后来果报若自别有肺肠勿用经言以爲领教之资而不知昊天甚明我生岂无所效法无言不雠校于编簿正无德不还报于尔身尔庶民小子有平正大道之可行尚其不懈于夙夜以受光明天选也懴祷已陈㳟申讽咏稽首皈依谏议君九天三十六曹分承天心印在新民总领曹官来演政玉帝曩谟命道君衆真考核宜加审我今皈命曹君惟愿慈悲来考正一心回向九天心印会上大慈尊下土小兆等伏闻善恶两端圣凡攸别钦承玉帝天恩道君慈度各设文昌选士检校名籍兆等素行咸䝉钧注今应投诚一心敬礼一心敬礼至曹检校玉册刘大曹官至曹检校丹书贺大曹官至曹检校青编徐大曹官至曹检校黒簿蔡大曹官德曹检校玉册睦大曹官德曹检校丹书杨大曹官德曹检校青编黄大曹官德曹检校黑簿黄大曹官明曹检校玉册刘大曹官明曹检校丹书吴大曹官明曹检校青编施大曹官明曹检校黒簿龙大曹官诚曹检校玉册赵大曹官诚曹检校丹书毛大曹官诚曹检校青编蔡大曹官诚曹检校黒簿毛大曹官淳曹检校玉册黄大曹官淳曹检校丹书卢大曹官淳曹检校青编温大曹官淳曹检校黒簿李大曹官达曹检校玉丹王大曹官达曹检校丹书胡大曹官达曹检校青编杨大曹官达曹检校黒簿凌大曹官曹曹检校玉册刘大曹官万曹检校丹书史大曹官万曹检校青编何大曹官万曹检校黒簿瞿大曹官机曹检校玉册睦大曹官机曹检校丹书文大曹官机曹检校青编文大曹官机曹检校黒簿周大曹官㴠曹检校玉册徐大曹官㴠曹检校丹书吕大曹官㴠曹检校青编傅大曹官㴠曹检校黒簿汪大曹官一曹检校玉丹刘大曹官一曹检校丹书吕大曹官一曹检校青编万大曹官一曹检校黒簿杨大曹官清曹检校玉册褚大曹官清曹检校丹书喻大曹官清曹检校青编喻大曹官清曹检校黒簿何大曹官虚曹检校玉册郭大曹官虚曹检校丹书郭大曹官虚曹检校青编郭大曹官虚曹检校黒簿郭大曹官学曹检校玉册李大曹官学曹检校丹书吴大曹官学曹检校青编李大曹官学曹检校黒簿王大曹官养曹检校玉册顾大曹官养曹检校丹书颜大曹官养曹检校青编张大曹官养曹检校黒簿杨大曹官脩曹检校玉册李大曹官脩曹检校丹书李大曹官脩曹检校青编王大曹官脩曹检校黒簿边大曹官成曹检校玉册侯大曹官成曹检校丹书侯大曹官成曹检校青编吴大曹官成曹检校黒簿吴大曹官灵曹检校玉册金大曹官灵曹检校丹书江大曹官灵曹检校青编吴大曹官灵曹检校黒簿邱大曹官妙曹检校玉册唐大曹官妙曹检校丹书凌大曹官妙曹检校青编韩大曹官妙曹检校黒簿严大曹官圆曹检校玉册徐大曹官圆曹检校丹书韩大曹官圆曹检校青编潘大曹官圆曹检校黒簿潘大曹官通曹检校玉册吴大曹官通曹检校丹书董大曹官通曹检校青编潘大曹官通曹检校黒簿吴大曹官慎曹检校玉册马大曹官慎曹检校丹书郝大曹官慎曹检校青编章大曹官慎曹检校黒簿沈大曹官守曹检校玉册凌大曹官守曹检校丹书赵大曹官守曹检交青编闵大曹官守曹检校黒簿严大曹官精曹检校玉册刘大曹官精曹检校丹书韩大曹官精曹检校青编王大曹官精曹检校黒簿杨大曹官微曹检校玉册常大曹官微曹检校丹书苟大曹官微曹检校青编刘大曹官微曹检校黒簿沈大曹官元曹检校玉册王大曹官元曹检校丹书王大曹官元曹检校青编王大曹官元曹检校黒簿王大曹官玄曹检校玉册胡大曹官玄曹检校丹书杨大曹官玄曹检校青编张大曹官玄曹检校黒簿陈大曹官正曹检校玉册龙大曹官正曹检校丹书尹大曹官正曹检校青编周大曹官正曹检校黒簿赵大曹官真曹检校玉册禹大曹官真曹检校丹书尹大曹官真曹检校青编赵大曹官真曹检校黒簿白大曹官常曹检校玉册杨大曹官常曹检校丹书熊大曹官常曹检校青编檀大曹官常曹检校黒簿韩大曹官道曹检校玉册王大曹官道曹检校丹书潘大曹官道曹检校青编朱大曹官道曹检校黒簿徐大曹官开曹检校玉册邓大曹官闲曹检校丹书傅大曹官闲曹检校青编揭大曹官闲曹检校黒簿桂大曹官安曹检校玉册张大曹官安曹检校丹书姜大曹官安曹检校青编高大曹官安曹检校黒簿祁大曹官定曹检校玉册孔大曹官定曹检校丹书蔡大曹官定曹检校青编姚大曹官定曹检校黒簿施大曹官静曹检校玉册刘大曹官静曹检校丹书许大曹官静曹检校青编成大曹官静曹检校黒簿樊大曹官咸曹检校玉册李大曹官咸曹检校丹书樊大曹官咸曹检校青编章大曹官咸曹检校黒簿伍大曹官宜曹检校玉册王大曹官宜曹检校丹书谢大曹官宜曹检校青编陈大曹官宜曹检校黒簿方大曹官三十六曹中佐贰典籍无量曹官信礼已周仰对慈尊㳟申懴祷等伏思民今之无禄匪大犹是经如匪行迈谋匪先民是程是用不得于道是用不溃于成昊天不忒伊谁云憎鍳观四方靡人弗胜民言无嘉甯莫之惩曾是不意不惩乎心今兹之正天子是毗旣夷旣怿俾民不迷胡爲我作如蜩如螗靡有旅力以念穹苍我其夙夜释之叟叟用戒不虞俾躬处休溃遂也忒差也憎恶也惩责也正政也毘辅也夷平也怿悦也蜩螗皆蝉属其声乱鸣而无正韵也穹苍天也释觧释也叟叟读平声洗刷净尽之声休善也言今之下民有求福禄而终不可得者由其不循大道以爲常行之具如遵不当行之路而求至所欲至之地则相去愈远何以得至此葢匪问诸先民之熟径者以爲章程是以用之行事不得于道是以用之脩道不遂所成夫昊天上帝原无差别而岂于谁氏无端加恶其鍳观于四方将谓我庶民皆可以胜任于道而无如民之语言行事无可嘉尚岂竟无责罚乎然下民至愚有旣受天罚犹不自诚其意不自谨戒于其心于是有或遭王法身受五刑葢今之九天演政宝以赞化玉清辅圣天子爕元赞运福天下寿苍生年丰物阜海宴河清旣泰平而履顺复豫大而丰亨使光天之下至于海隅日出罔不率由于大道君子赡于学小人赡于力各尽其材同归于极而无所迷惑者胡然而我民所作所爲一如蜩螗之乱鸣而不得其正韵是岂竟无心膂思力以念天理也耶我惟当夙夜警省觧释前愆务使净尽更湏谨戒后来不虞之过庶几黒簿除名青编纪善丹书注福玉册升仙使我身处于至善也懴祷已陈㳟申讽咏稽首皈依演政曹曹开四座分检校丹书玉册注人天黒簿青编判恶好玉帝慈悲度下民施行赏罚传天宝我今皈命曹官惟愿证盟脩大道一心回向九天心印会上大慈尊简辛下土小兆等伏闻桂禄嗣籍隂隲攸凭钦承玉帝慈悲简设二十四靖兆等文衡咸䝉贡举今应投诚一心敬礼一心敬礼玄靖真宰韦大真君鹤靖真宰卢大真君归靖真宰许大真君栖靖真宰郭大真君灵靖真宰邹大真君谷靖真宰刘大真君闲靖真宰蔡大真君安靖真宰柳大真君心靖真宰卫大真君定靖真宰文大真君神靖真宰吕大真君怡靖真宰张大真君㴠靖真宰尹大真君妙靖真宰王大真君静靖真宰程大真君明靖真宰石大真君通靖真宰柳大真君达靖真宰王大真君真靖真宰杜大真君宗靖真宰刘大真君万靖真宰张大真君守靖真宰李大真君天靖真宰唐大真君微靖真宰胡大真君信礼已周仰对慈尊㳟申懴祷等伏思有依其士出言有章夙夜敬止维德之行假哉天命帝谓文王求我庶士日靖四方四方咸发旣顺乃宣思皇多士序宾以贤缵戎祖考不遐有愆神其来格爲章于天章文章也德之发现于外者也庶士各靖真宰金阙三馆保宸学士也靖安靖也宾班次也贤贤士也缵继也戎崇也言天下有贤德可任之士旣出言而有章其夙兴夜寐无或不敬而安于所止惟德是行此等之人乃天帝之所宝故天帝特颁大命谓我祖师选诸学士使领二十四靖以靖四方而四方咸如向之应葢各靖真宰顺承天命以宣其政下土有士旣美且多则序其文章道德之班次以贤爲上且追崇其祖考更不追念前愆葢将以功折过而轩蛊也我今愿发如是心行如是行惟愿真宰来格与我福慧证大文明以助九天演政焉懴祷已陈㳟申讽咏稽首皈依大洞儒靖分二十四真宰下土文衡实诞敷功名经济由文德玉帝曩谟命道君士民隂隲宜详覈皈神职贡举真君文明有果今希证一心回向九天心印会上慈尊下土小兆等伏闻时有显晦人有陋明钦承玉帝天恩道君慈度分设二府师钖明扬兆等功名咸蒙録职今应投诚一心敬礼一心敬礼玄靖左府宗师铁大真官玄靖右府宗师范大真官鹤靖左府宗师范大真官鹤靖右府宗师王大真官归靖左府宗师陈大真官归靖右府宗师方大真官栖靖左府宗师罗大真官栖靖右府宗师孟大真官灵靖左府宗师倪大真官灵靖右府宗师刘大真官谷靖左府宗师金大真官谷靖右府宗师鹿大真官闲靖左府宗师月大真官闲靖右府宗师阳大真官安靖左府宗师方大真官安靖右府宗师张大真官心靖左府宗师沈大真官心靖右府宗师郑大真官定靖左府宗师海大真官定靖右府宗师黄大真官神靖左府宗师卫大真官神靖右府宗师吴大真官怡靖左府宗师马大真官怡靖右府宗师孙大真官㴠靖左府宗师汪大真官㴠靖右府宗师胡大真官妙靖左府宗师申大真官妙靖右府宗师孟大真官静靖左府宗师陈大真官静靖右府宗师王大真官明靖左府宗师吴大真官明靖右府宗师闵大真官通靖左府宗师顾大真官通靖右府宗师刘大真官达靖左府宗师许大真官达靖右府宗师熊大真官真靖左府宗师彭大真官真靖右府宗师谭大真官宗靖左府宗师尤大真官宗靖右府宗师彭大真官万靖左府宗师唐大真官万靖右府宗师熊大真官守靖左府宗师朱大真官守靖右府宗师张大真官天靖左府宗师黄大真官天靖右府宗师张大真官微靖左府宗师吴大真官微靖右府宗师吴大真官二十四靖中教习造士无量真官信礼已周仰对慈尊㳟申懴祷等伏思有命自天命此文王陟降厥士曰求厥章悉率左右文定厥祥矢其文德爲龙爲光申钖无疆实靖夷我邦大夫君子各敬尔身或肃或艾莫非王臣旣匡旣敇昊天曰明保兹天子福禄来成夙兴夜寐无沗尔所生陟自上而下也左左府右右府也文定文章华国也祥天运祥符也龙德之至刚至正者也光德之至大至明者也申重也大夫君子谓世之隷仕籍者肃能敬天道而严整也艾与乂同能顺天心而条理也王臣谓圣天子之臣也匡正也勅戒也保辅相也成成功也言昔有命降自天帝命我祖师降诸学士以求文章道德之士使悉率其左右二府教习造士俾得文章华国以应中天午运之祥符而各府宗师皆矢志以敷文明之德至刚至正至大至明重赐以无疆之福实以安平我天子之邦故世之隷仕籍者各宜敬愼尔身脩尔文德或能敬承天道而严整风化或能顺承天心而条理民情则莫不爲圣天子之臣匡正其上戒勅其下昊天若曰此明哲之士即使辅相天朝干禄百福爰集于身以成其道德功名于不朽可也人能夙夜匪懈以事一人则亦无所沗辱于生我者矣记有之事君不忠非孝也可不尽心哉懴祷已陈㳟申讽咏稽首皈依靖府君蔼蔼皇都诸吉士浚明叠世降人天文章道德如山峙玉帝敷文惠我民我民均禀灵光炁皈神宗师祈恩造就瑚琏器一心回向九天心印会上大慈尊简辛简壬上下土小兆等伏闻德明惟明德威惟畏钦承玉帝慈悲勅令诸天帅将赞䕶立极兆等持经行法普䝉应感来临今应投诚一心敬礼一心敬礼九天大力医王天罡节度大帝君雷霆节制万灵太乙月孛大帝君雷霆歘火律令大神邓大天君雷霆都督五雷判府辛大天君雷霆行令飞捷报应张大天君五雷直符驱邪大将陶大天君五雷总管天医使者许大天君三炁丹天火铃妙帅张大天君三山太乙木郎皓华荀大天君火铃督雷宋大将军雷霆枢机窦大天君霆首大神马大天君神烈阳雷苟大天君神化隂雷毕大天君左璇日魂龎大元帅右玑月魄刘大元帅枢䑓总摄程大元帅机䑓总摄雍大元帅火犀大仙马大元帅龙虎玄坛赵大元帅地雷主令温大元帅九天靖魔岳大元帅九天伐顽朱大天君九地伐顽殷大天君金令应召诸天各部万法万阶无量帅将信礼已周仰对慈尊㳟申懴祷等伏思荡荡上帝赫赫厥灵进厥虎臣祁祁如云命于下国赫赫明明挞彼殷武如雷如霆靡国不到大糦是承我将我享有飶其香和铃央央钟鼓喤喤对越在天烝烝皇皇神之弔矣火列具扬我行旣集降福穰穰荡荡广大之貌进召也虎臣谓诸天各部帅将神君也祁祁衆也挞疾貌殷大也武威也大糦谓享神明之黍稷声香也承奉也铃所振以召帅将神君者也央央铃振至和之声喤喤钟鼓齐鸣之声火烈言帅将雷威如火烈烈也扬显扬也行行持也集谓神君集降于坛所也言广大在天之上帝以赫然声灵召诸天各部帅将神君如云之衆咸颁勅命赞䕶立极降于下土九州之地赫赫明明以施至大之雷威如雷之震霆之洩䕶道降魔摧邪辅正一如集经下卷所载玉帝勅言故诸帅将降于下国周流廵䕶更无不到之处而下土士民亦无处不设黍稷之馨香以奉帅将神君者于此见天君之威灵恢廓周遍无涯我今奉我享祀尚有馨香振铃召请其声央央钟鼓迎神其声喤喤对越玄虚惟愿天君在天之灵会领神兵烝烝之衆皇皇之盛来坛应感大施雷威烈如勐火以扬道法我今奉科行持各部天君亦既来集普蒙应祷咸赐如辞即不啻降我以穰穰之福矣懴祷已陈㳟申讽咏稽首皈依诸帅将十方三界大天君无边威德济人寰凡曰有生均覆䕶玉帝曩谟遍召时指挥如意传金令我今天君㳟望雷威一心回向九天心印会上大慈尊下土小兆等伏闻化魔皈道全仗雷威钦承玉帝慈悲勅令火雷院主赤心忠良统䕶立极兆等有生咸蒙法䕶今应投诚一心敬礼一心敬礼太乙应化都天火雷院王大元帅火雷赏善威勐赫奕使陈大元帅火雷罚恶威济游奕使邱大元帅火府威光掌令总监大神邱大天君火府振雷行令霹雳大神王大天君火府散云飞雾大神陈大天君火府运风变化大神李大天君火府诛魔杀鬼大神孔大天君火府火轮伐恶大神崔大天君火府洞耀诛伐大神周天天君火府电光普照大神纪大天君火府驱龙致雨大神刘大天君火府飞雷急捉大神林大天君火府直符大将谢使者火府玄省直符白使者火雷院内百万𧴀貅神将信礼已周仰对慈尊㳟申懴祷等伏思王公伊濯有此武功无竞维烈四方来同四方来同莫匪尔极悉率左右秉文之德秉文之德及尔同僚如火烈烈匪怒伊教匪怒伊教有厌其杰我瞻四方万民时若鼍鼓逢逢于论鼓钟神保是格昭明有融昭明有融高朗令终令终有俶以奏肤公王公谓王大元帅也濯着明也武大也功统䕶立极之功也竞争也烈功也同同归于极也左右谓火雷院内各部帅将神君也文文尼道君也同僚谓前篇诸天各部帅将神君也厌足也杰谓长于衆也若顺也鼍如蜥蜴长丈余其皮可取以冒鼓者也逢逢和也于美也论伦也言得其伦理也昭明光大也融明之盛也朗虚明也俶始也肤大而美也公功也言王公所以独着明于下土以其有统䕶立极之功故诸天法部莫能与之争功而四方齐来同归于道夫四方之来归莫不归于其极此因王大元师统率火雷内左右帅将秉受文尼道君之德政而劳徕于四方也夫王大元帅旣秉受文尼道君之德政与诸天各部帅将神君虽皆如火之烈烈而终非暴怒但循循然而施其教化夫非出于暴怒而循循然施其教化者乃先天一炁厌足足以应化故能长诸帅将而统䕶立极我试瞻视四方之民时行时止皆能自顺于常道于此可以见王大天君之应化不疾而威不严而肃我今鸣钟播鼓旣和且美而发有伦有理之音以象大元帅应化之功惟愿神君保佑我民来坛感格使大道之光明旣融融然于天人之际则我亦可以高朗虚灵而善其所终夫欲善其终者必先善其始今固未终也而旣有其始矣亦可以奏盛大盛美之功用矣懴祷已陈㳟申讽咏稽首皈依一炁君都天火雷院中神统䕶无边如帝临神神召应黄金令主帅忠良秉赤心济生济死钦元命我今皈命大神君愿仗雷威而辅正一心回向九天心印会上大慈尊下土小兆等伏闻玉皇真命四时顺序五气周流则有二十四大天将分主二十四炁兆等命符咸蒙长养今应投诚一心敬礼一心敬礼炁序谷雨宛黄由蜦周大天将炁序清明巨宛阜炎归大天将炁序春分句陀龙尼关大天将炁序惊蛰宛延巨离杨大天将炁序雨水震陀云宇刘大天将炁序立春神罗火兵于大天将炁序大寒演龙郁聿彤大天将炁序小寒聿伦允川于大天将炁序冬至户原巨光蒯大天将炁序大雪宇炁赫晶张大天将炁序小雪火翳炎冈邱大天将炁序立冬师龙郁单郎大天将炁序霜降炫律句灵班大天将炁序寒露原蜦震山周大天将炁序秋分炁煴天回鼓大天将炁序白露旸于巨炎马大天将炁序处暑崑幽中羯羊大天将炁序立秋嶲玄崙宏房大天将炁序大暑兜卢旋云高大天将炁序小暑阿互车陀卢大天将炁序夏至岳于充诜查大天将炁序芒种育列举易星大天将炁序小满洪爲巨丁陶大天将炁序立夏匕虚于仑杭大天将二十四炁直符大将九地烈风旋驰使者二十四将亿八千部神仙云骑将士吏兵信礼已周仰对慈尊㳟申懴祷等伏思天之牖民如壎如篪陈师鞠旅烝然来思瘼此下民岂曰不时惟暮之春来咨来茹无冬无夏敷天之下有物有则无小无大顺德之行是用大介裒时之对以对于天下如壎如篪壎唱而篪和也咨访也茹度也无冬无夏言无寒暑之或间也敷天之下天野二十四境也物事也则法也无小无大言无节序大小之分也大介谓十万千千部神仙云骑将士吏兵也裒聚也对答也应也言上天之启牅下民亦若尔时元始天尊振动法音遍言唿召即闻二十四野激朗扬休播鼓喧雷齐声震动圣境犹如壎唱篪和之象既而建节四围云屏万重俄而威光赫奕耀夺珠晶一切含灵俱作真灵正炁无有委靡此即言陈师鞠旅烝然来思也葢天亦深恐下民有非时外色之病设此二十四大天将以暮春谷雨之节乃干道将隆之际序以爲首以逆序二十四节採访量度于气分之内无有冬夏一时之间其分序于天野二十四境则事各付事法各付法无论炁序之大小惟承顺天时以行其令此十万八千部神仙云骑将士吏兵之必聚于一时以应节序于普天之下也是人全赖二十四大天将以葆其真灵尚不知所感谢哉元始天尊曰此将周运真炁下土凡夫亦各同赋召之必至运之必严人不葆其灵则有时而涣涣则必亡礼天将者习此科者向其知之懴祷已陈㳟申讽咏稽首皈依炁序君炁周二十有四序无边神力御时雍凡曰有生均于变元始曩谟振法音玉皇真命司金令我今皈命天将愿葆真灵成妙寳一心回向九天心印会上大慈尊下土小兆等伏闻惟天与斗时命诸神降廵九天九地兆等薰脩咸蒙钧察今应投诚一心敬礼一心敬礼金阙下十二月十二时降廵神将玉斗下十二月十二时直札神将刚日直廵九州玄坛九阳上将刘大天君柔日直廵九州玄坛飞天㨗将赵大天君直日廵坛二将麾下无量神王金刚力士九天烈雷昭真刚日直符杨使者九天㨗疾焚炎柔日直符杨使者二使麾下无量神仙云骑将吏信礼已周仰对慈尊㳟申懴祷等伏思天命降监下民有严不僭不滥不敢怠遑命于下国封建厥福我其夙夜脩之平之畏天之威于时保之严威也封大也畏敬也言天命神将降监下民之视听则亦森严之至矣惟天之赏罚不僭不滥而诸神将亦不敢怠惰暇逸葢天之心惟恐下民有善而或未之知也故特加遣神将以监临下土则天命之于天下是大建我民之福我民其敢不夙夜匪懈脩齐我身治平我心以敬天之威严以保金阙玉斗与文尼道君所以遣神将降监之慈旨乎懴祷已陈㳟申讽咏稽首皈依廵䕶神十二时中常觉照金刚力士大神王刚柔统摄归刘赵符使隂阳勅二杨曩谟玉帝亲筹校我怀神德畏神威持身矢志皈三寳一心回向九天心印会上大慈尊简壬上简壬下下土小兆等伏闻脩道无魔全恃神佑钦承玉帝慈悲勅命四大力士分䕶治院曹靖兆等皈真咸蒙法䕶今应投诚一心敬礼一心敬礼二十八治都廵䕶曹大天君二十八院都廵䕶狄大天君三十六曹都廵䕶刘大天君二十四靖都廵䕶岳大天君治院曹靖百十六部神仙云骑将士吏兵信礼已周仰对慈尊㳟申懴等伏思天监在下有命旣集式序在位威仪抑抑惟彼不顺云我无所爲鬼爲蜮其毒太苦帝谓文王有严有翼有依其士孔武有力孔武有力明命使赋以佐戎辟四方以无悔我行旣集葢云归处上帝临女大命近止或来瞻女惟民所止旣之隂女亦其福女集成也式序在位谓序其天德而登于天爵者也抑抑密勿也不顺谓天魔外道也无所无可居处而思强宅其所也毒毒害也赋一百一十六部神仙云骑将士吏兵也戎大也辟法也归处归于中宫而调处于治院曹靖也临监临也瞻女视女而收女也隂音荫覆䕶也言天鍳视于下土有命脩旣成之人皆将序其天德而登于天爵然有不顺命之天魔外道以爲我无居处托爲鬼怪妖孽以毒害脩士彼脩士岂不太苦哉故上帝发大慈悲而谓大乘文王若曰金阙力士中有此严厉敬谨可任之士且甚威武有大神力何不勅以明命使统一百一十六部神仙云骑将士吏兵内以翊䕶中宫则中宫诸真得有䕶道干城外以廵䕶治院曹靖则四方脩士得无侮道之魔此四大天君之所以任夫都䕶也葢使我脩我行而旣有成功则亦得安处中宫而或调处于治院曹靖然必待上帝监临于汝钖以大命则或来视汝之行而收汝于中宫因民之材而调处之或治或院或曹或靖自有都廵䕶天君永相荫䕶保汝无魔亦卽所以福汝于无穷也懴祷已陈㳟申讽咏稽首皈依翊驾神靖曹院治四都䕶种民愿力苦未坚神灵佐佑来隂助玉帝曩谟元命存天魔外道闻声怖我今皈命拥䕶一心回向九天心印会上大慈尊下土小兆等伏闻惟经与法利济无穷钦承玉帝慈悲勅命八部分䕶二筵兆等持行咸䝉监䕶今应投诚一心敬礼一心敬礼经筵刚日左都䕶宗大天君经筵刚日右都䕶牛大天君经筵柔日右都䕶周大天君经筵柔日左都䕶曹大天君法筵刚日左都䕶白大天君法筵刚日右都䕶赤大天君法筵柔日右都䕶柴大天君法筵柔日左都䕶李大天君万法万阶效灵报应神仙云骑将士吏兵三界符使四直功曹神仙云骑将士吏兵罡风骑置驿马上章神仙云骑将士吏兵四极移文十方传逓神仙云骑将士吏兵典经典座典法典班神仙云骑将士吏兵二筵都䕶八部麾下神仙云骑将士吏兵信礼已周仰对慈尊㳟申懴祷等伏思维此圣人作爲式谷监观四方求民之莫维此良人用戒戎作尚有典型远猷辰告我行旣集肆筵设席敬㳟明神率由羣匹古训是式威仪是力神之听之孔淑不逆圣人谓纂经纂法诸圣人也莫定也良人谓传经授法诸祖师也作法也典型经箓法箓也远猷谓非一时之计而爲长久之规也辰告谓因运当颁示之时而播告于天下万世也集谓经法集于我身也筵经筵也席法座也羣匹同心脩道之人也古训谓经典也威仪谓法科也神经法二筵都䕶诸神人也逆违命也言维此先辈圣人作爲经法以爲后人之善种其心惟在于利世故鍳观于下土四方亦维求民之安定而已惟此传经授法之良人能用圣人之戒言大开法门所传经箓法箓皆非爲一时之计实爲长久远大之规模因此运当颁示之时遂得播告于天下万世我今得受持此经法敷设经筵宏开法座以敬㳟明德之神人因率由衆人奉此经典以爲我式脩此威仪以竭我力则神之听视于我亦将淑顺而保䕶之无所违逆于心矣懴祷已陈㳟申讽咏稽首皈依翊驾神经法二筵八部衆道德真常晓下民神通恢漠羣魔悚玉帝曩谟元命存通天达地连云控皈神本日大灵官云骑将士乘风送一心回向九天心印会上大慈尊下土小兆等伏闻北上中宫五行并济十千周行钦承玉帝慈悲勅设五音十直兆等皈依咸蒙法䕶今应投诚一心敬礼一心敬礼中宫镇治东境木音艾大灵官中宫镇治南境火音杨大灵官中宫镇治中央土音曾大灵官中宫镇治西境金音曹大灵官中宫镇治北境水音虎大灵官中宫镇治六甲直䕶关大灵官中宫镇治六乙直䕶刘大灵官中宫镇治六丙直䕶吴大灵官中宫镇治六丁直䕶柳大灵官中宫镇治六戊直䕶曹大灵官中宫镇治六己直䕶祖大灵官中宫镇治六庚直䕶伊大灵官中宫镇治六辛直䕶陈大灵官中宫镇治六壬直䕶李大灵官中宫镇治六癸直䕶朱大灵官中宫五音灵官辖下神仙云骑将士吏兵中宫十直灵官辖下神仙云骑将士吏兵信礼已周仰对慈尊㳟申懴祷等伏思上帝旣命于此中乡进厥虎臣伊嘏文王五日爲期考慎其相元戎十乗以先启行惠此中国以谨罔极民之回遹职竞用力庶民小子小心翼翼庶曰式臧以近有德嘏谓以福德以相佐也五日爲期谓五音镇治灵官轮以五音以爲直日之期也考考察也相本音也元戎十乗谓十直镇治灵官也启开也行道也罔极谓爲恶无穷极之人也翼翼㳟敬之貌有德谓具有天德也言上帝旣降命于中宫召兹五音十直灵官各以其福德以佐大乘文王使五音镇治灵官以五日爲期考察本音之治乱使十直镇治灵官先布威德开明大道皆以嘉惠此中国人民以敛朿爲恶无尽者我民岂犹可自行邪僻专事争竞力行其恶乎凡我庶民凡我小子其各小心敬慎庶几取法乎善以亲近有德之人也懴祷已陈㳟申讽咏稽首皈依无上宫五音十直灵官衆法䕶五方秉五灵十天职务十方贡玉帝曩谟元命存中宫统䕶分坛衆我今皈命大灵官坛魔极蠧咸脩奉一心回向九天心印会上大慈尊下土小兆等伏闻祖师法济一日万几钦承玉帝慈悲勅设灵官直日廵䕶兆等皈依咸蒙法庇今应投诚一心敬礼一心敬礼内外廵䕶甲子日直俞大灵官内外廵䕶甲戌日直贺大灵官内外廵䕶甲申日直潘大灵官内外廵䕶甲午日直潘大灵官内外廵䕶甲辰日直都大灵官内外廵䕶甲寅日直朱大灵官内外廵䕶乙丑日直陈大灵官内外廵䕶乙亥日直刘大灵官内外廵䕶乙酉日直杨大灵官内外廵䕶乙未日直王大灵官内外廵䕶乙巳日直勐大灵官内外廵䕶乙⬤日直刘大灵官内外廵䕶丙寅日直孙大灵官内外廵䕶丙子日直李大灵官内外廵䕶丙戌日直王大灵官内外廵䕶丙申日直程大灵官内外廵䕶丙午日直侯大灵官内外廵䕶丙辰日直张大灵官内外廵䕶丁⬤日直崔大灵官内外廵䕶丁丑日直陆大灵官内外廵䕶丁亥日直曹大灵官内外廵䕶丁酉日直王大灵官内外廵䕶丁未日直顾大灵官内外廵䕶丁巳日直祖大灵官内外廵䕶戊辰日直张大灵官内外廵䕶戊寅日直朱大灵官内外廵䕶戊子日直王大灵官内外廵䕶戊戌日直刘大灵官内外廵䕶戊申日直左大灵官内外廵䕶戊午日直侯大灵官内外廵䕶己巳日直李大灵官内外廵䕶己⬤日直郝大灵官内外廵䕶己丑日直吴大灵官内外廵䕶己亥日直张大灵官内外廵䕶己酉日直王大灵官内外廵䕶己未日直贺大灵官内外廵䕶庚午日直陈大灵官内外廵䕶庚辰日直汤大灵官内外廵䕶庚寅日直王大灵官内外廵䕶庚子日直巩大灵官内外廵䕶庚戌日直勐大灵官内外廵䕶庚申日直王大灵官内外廵䕶辛未日直汪大灵官内外廵䕶辛巳日直曹大灵官内外廵䕶辛⬤日直叶大灵官内外廵䕶辛丑日直黄大灵官内外廵䕶辛亥日直刘大灵官内外廵䕶辛酉日直莫大灵官内外廵䕶壬申日直刘大灵官内外廵䕶壬午日直蒋大灵官内外廵䕶壬辰日直王大灵官内外廵䕶壬寅日直刘大灵官内外廵䕶壬子日直詹大灵官内外廵䕶壬戌日直罗大灵官内外廵䕶癸酉日直唐大灵官内外廵䕶癸未日直王大灵官内外廵䕶癸巳日直蒋大灵官内外廵䕶癸⬤日直李大灵官内外廵䕶癸丑日直惠大灵官内外廵䕶癸亥日直吴大灵官内坛廵䕶甲子日直赵大灵官内坛廵䕶甲戌日直庄大灵官内坛廵䕶甲申日直张大灵官内坛廵䕶甲午日直闵大灵官内坛廵䕶甲辰日直归大灵官内坛廵䕶甲寅日直酆大灵官内坛廵䕶乙丑日直张大灵官内坛廵䕶乙亥日直郭大灵官内坛廵䕶乙酉日直刘大灵官内坛廵䕶乙未日直刘大灵官内坛廵䕶乙巳日直田大灵官内坛廵䕶乙⬤日直洪大灵官内坛廵䕶丙寅日直庄大灵官内坛廵䕶丙子日直王大灵官内坛廵䕶丙戌日直觧大灵官内坛廵䕶丙申日直雷大灵官内坛廵䕶丙午日直刘大灵官内坛廵䕶丙辰日直李大灵官内坛廵䕶丁⬤日直顾大灵官内坛廵䕶丁丑日直孙大灵官内坛廵䕶丁亥日直郭大灵官内坛廵䕶丁酉日直陈大灵官内坛廵䕶丁未日直杨大灵官内坛廵䕶丁巳日直李大灵官内坛廵䕶戊辰日直袁大灵官内坛廵䕶戊寅日直乙大灵官内坛廵䕶戊子日直陆大灵官内坛廵䕶戊戌日直姚大灵官内坛廵䕶戊申日直翁大灵官内坛廵䕶戊午日直钱大灵官内坛廵䕶己巳日直王大灵官内坛廵䕶己⬤日直盛大灵官内坛廵䕶己丑日直倪大灵官内坛廵䕶己亥日直曹大灵官内坛廵䕶己酉日直陆大灵官内坛廵䕶己未日直周大灵官内坛廵䕶庚午日直陶大灵官内坛廵䕶庚辰日直许大灵官内坛廵䕶庚寅日直王大灵官内坛廵䕶庚子日直潘大灵官内坛廵䕶庚戌日直李大灵官内坛廵䕶庚申日直胡大灵官内坛廵䕶辛未日直王大灵官内坛廵䕶辛巳日直鲁大灵官内坛廵䕶辛⬤日直张大灵官内坛廵䕶辛丑日直冯大灵官内坛廵䕶辛亥日直马大灵官内坛廵䕶辛酉日直张大灵官内坛廵䕶壬申日直李大灵官内坛廵䕶壬午日直赵大灵官内坛廵䕶壬辰日直林大灵官内坛廵䕶壬寅日直李大灵官内坛廵䕶壬子日直郭大灵官内坛廵䕶壬戌日直陆大灵官内坛廵䕶癸酉日直黄大灵官内坛廵䕶癸未日直勐大灵官内坛廵䕶癸巳日直王大灵官内坛廵䕶癸⬤日直张大灵官内坛廵䕶癸丑日直冯大灵官内坛廵䕶癸亥日直赵大灵官外坛廵䕶甲子日直徐大灵官外坛廵䕶甲戌日直冯大灵官外坛廵䕶甲申日直马大灵官外坛廵䕶甲午日直钱大灵官外坛廵䕶甲辰日直姚大灵官外坛廵䕶甲寅日直孙大灵官外坛廵䕶乙丑日直李大灵官外坛廵䕶乙亥日直郭大灵官外坛廵䕶乙酉日直郑大灵官外坛廵䕶乙未日直邓大灵官外坛廵䕶乙巳日直党大灵官外坛廵䕶乙⬤日直皮大灵官外坛廵䕶丙寅日直陈大灵官外坛廵䕶丙子日直李大灵官外坛廵䕶丙戌日直楼大灵官外坛廵䕶丙申日直陈大灵官外坛廵䕶丙午日直倪大灵官外坛廵䕶丙辰日直郭大灵官外坛廵䕶丁⬤日直李大灵官外坛廵䕶丁丑日直王大灵官外坛廵䕶丁亥日直张大灵官外坛廵䕶丁酉日直汪大灵官外坛廵䕶丁未日直王大灵官外坛廵䕶丁巳日直唐大灵官外坛廵䕶戊辰日直郭大灵官外坛廵䕶戊寅日直杨大灵官外坛廵䕶戊子日直何大灵官外坛廵䕶戊戌日直丁大灵官外坛廵䕶戊申日直周大灵官外坛廵䕶戊午日直朱大灵官外坛廵䕶己巳日直张大灵官外坛廵䕶己⬤日直李大灵官外坛廵䕶己丑日直许大灵官外坛廵䕶己亥日直刘大灵官外坛廵䕶己酉日直马大灵官外坛廵䕶己未日直洪大灵官外坛廵䕶庚午日直徐大灵官外坛廵䕶庚辰日直刘大灵官外坛廵䕶庚寅日直黄大灵官外坛廵䕶庚子日直芮大灵官外坛廵䕶庚戌日直李大灵官外坛廵䕶庚申日直陈大灵官外坛廵䕶辛未日直金大灵官外坛廵䕶辛巳日直王大灵官外坛廵䕶辛⬤日直周大灵官外坛廵䕶辛丑日直徐大灵官外坛廵䕶辛亥日直尤大灵官外坛廵䕶辛酉日直苏大灵官外坛廵䕶壬申日直唐大灵官外坛廵䕶壬午日直朱大灵官外坛廵䕶壬辰日直田大灵官外坛廵䕶壬寅日直罗大灵官外坛廵䕶壬子日直熊大灵官外坛廵䕶壬戌日直李大灵官外坛廵䕶癸酉日直江大灵官外坛廵䕶癸未日直张大灵官外坛廵䕶癸巳日直田大灵官外坛廵䕶癸⬤日直哈大灵官外坛廵䕶癸丑日直姚大灵官外坛廵䕶癸亥日直刘大灵官直日廵䕶百八十部灵官辖下神仙云骑将士吏兵信礼巳周仰对慈尊㳟申懴祷等伏思维天之命而秉义类昭假于下以谨丑厉无俾正败㓂攘式内出纳王命赋政于外帝命不时靡明靡晦武夫洸洸何日不行何人不将经营四方四方旣平赉我思成日居月诸时靡有争永钖尔极万民靡不承而汝也秉义类者谓秉忠孝节义之善炁也假音格丑奸也厉恶也㓂㓂盗也攘攘窃也出发于下也纳闻于上也王祖师大乘文王也不时言无一时或间也明日也晦夜也行直䕶也将奉命而周廵也言维天帝命汝素秉善炁之人昭明降格于下土以歛朿其奸恶者无使正道稍有败坏以致㓂盗攘窃之人潜居道门之内将为擅魔爲极蠧汝即出入大乘文王之命以赋天政于外方此天帝之命惟恐一时之或间故诸灵官日夜分廵直䕶内外皆奋其威武之德无日不䕶无人不直以经量营度于四方故四方皆得安平是诸灵官与我脩士得遂成道之大愿一如日月之周轮于天无有敢与争功故诸灵官得永䕶尔归于至善葢其威灵恢廓加于万民而万民亦无不承其法䕶也懴祷已陈㳟申讽咏稽首皈依直䕶神六十灵神廵内外六十灵神廵内坛六十灵神法䕶外周流百八十灵官皆承玉勅来廵按皈命今日衆灵官威灵恢廓洋洋在一心回向九天心印会上大慈尊〓〓下简癸下土小兆等伏闻北上金葢下建宗坛人杰地灵先灵不爽兆等后民当思嫓美今应投诚一心敬礼一心敬礼北上金葢选仙道塲岁选真灵北上金葢樵阳道塲日贡真灵北上金葢清和洞府仙官圣衆北上金葢古梅福地仙官圣衆北上金葢寻真靖庐仙官圣衆北上金葢寻真溪女仙官圣衆梅华岛中黄堂歴代高真圣贤仙佛春曙警钟书隐主者高真鸿儒学士得得止止蘧蘧主者高真神仙真士廻澜齐假佛登主者高真菩萨大士九州歴刼赞䕶中宫三教得道先辈真灵九州歴刼赞䕶坛三教得道先辈真灵信礼已周仰对慈尊㳟申懴祷等伏思穆穆文王旣右飨之念昔先人如之何弗思我思不远不远伊迩以先祖受命于时处处梧桐生矣于彼朝阳凤凰鸣矣于彼高冈世德作求思辑用光式是百辟四方爲纲自古在昔先民有作温㳟朝夕执事有恪维予小子高山仰止伊谁云从景行行止君子至止其德克明呜唿小子不显不承神保是格昌惠其𡨴夙夜基命宥密肇禋迄用有成先人谓先辈得道真灵也先民即先人也先祖元应祖师也于时处谓祖师于后唐时居于金葢山有桐凤隖之名经云摄身灵开招真集凤是也世德作求言北上金葢世有真人脩其明德可以嫓美祖师也百辟百灵也纲极也言宗坛之所以立极也恪谨恪也惠慰也𡨴安也言道德深远之文王旣如右而飨之矣复念曩昔先辈得道之真灵如之何而弗思致飨也我今思其居处思其笑语思其志意思其所乐凡所谓思之思之鬼神通之岂有关山之隔以爲远哉葢思之至精则必有僾然见乎其位肃然闻乎其声忾然如闻其叹息之声岂非不远而甚迩者葢我祖师受命于帝摄身灵开招真集凤当时梧桐百尺生于朝阳么凤成羣鸣于高冈皆爲开山启教宣化人天嗣是世有真人丕承其德以成圣贤仙佛是皆可以上配祖师辑和庶士用光前人故能爲百灵之所取法以爲四方立极之所况自古已有在昔之称在昔已有先民之谓则祖师以前更多先辈要皆具温顺㳟敬之德虽朝夕不敢稍弛所执之事莫不谨恪皆足爲后人取法者我等小子仰望高山将谁是从以景行于大道所望北上金葢中宫诸君子或有来止我所使我克明其明德耳所可叹者维我小子尚不能显扬大道即不能承继宗风仰对神明如临师保惟期感格将何以慰先辈之灵耶今当矢心夙夜积德累功以承借天命宏深静密自始迄终不殄禋祀以成其德庶几宗风不坠嗣守徽音于无穷焉懴祷已陈㳟申讽咏稽首皈依北上宫灵开得道诸先辈福地寻真满道塲梅华岛上神仙会三教脩成总一宗提携顾盻生民类我今晦一心回向九天心印会上大慈尊下土小兆等伏闻元虚过徃之神元坛来会之神兆等薰脩咸垂盻眦今应投诚一心敬礼一心敬礼元虚过徃上帝高真元虚过徃圣贤仙佛元虚鍳察应祷真灵元虚四直玉文功曹三界十方来会真神五岳四渎来会真神三岛十洲来会真神名山大川来会真神洞天福地来会真神宗坛分廵来会真神九州元坛来会真神本省郡邑隍社大神本乡庙貌防䕶正神信礼已周仰对慈尊㳟申懴祷等伏思神之格思不可度思烝然来思天维显思于绎思思无邪思皇多士对越在天神之弔矣载钖之光悠悠我思继序思不忘格来也度量度也无邪言无不正也悠悠思之长也序绪也不忘言虽没世而不敢忘也言神之应感而来惟由于我之所思而神之不可测度者则非我所思之可及也故衆神之来会固由于我之所思而天神之显赫亦莫不出于我之所思此元虚诸神来会诸神所宜思之而敬礼也由是而我寻绎于所思之际惟使所思皆出于正而无邪则举心动念无非发自天真所思合道妄念不生日用行爲莫非天理之流行而无一毫人欲之私我今思与普天下脩士同此法筵以对越诸神在天之灵惟愿天神降鍳普赐光明同发大愿同具大力同登道岸此我所深长以思将思继承祖师之绪虽没世而不敢忘者也懴祷已陈㳟申讽咏稽首皈依三界神当坛过徃而来会聪明正直总依人来视民视听民听祷尔神祗乞证盟证盟心印演天政我今依教建灵坛神光洞照游于湛一心回向九天心印会上大慈尊下土小兆等伏闻灵坛就觧神保聿归终应投诚一心敬礼一心敬礼弥罗玉勅覆䕶灵坛飞天神王灵坛青龙白虎朱雀玄武神君灵坛天门地户人门鬼路神君灵坛禁忌百灵神祗灵坛辟非遵化魔王灵坛土地助道真官灵坛威靖司命六神万法雷司遣䕶吏兵方岳镇渎遣䕶吏兵隍社所遣承䕶吏兵威靖所属承䕶吏兵闻经餐法六道四生信礼已周仰对慈尊㳟申懴祷等伏思陈钖哉周旣昭假尔神之听之保佑命尔俾尔多益天保定尔念我土宇神保是格卜尔百福如几如式以妥以侑永钖尔极陈谓敷陈懴法也钖谓天钖福禄也周周圆也昭假昭然降格也益利益也保安也神保谓灵坛保护诸神也卜子也几期也式法也妥谓拜告以安之也侑劝也谓祝侑以劝神享也极衆善之所归也言我之敷陈懴法与天之恩钖福禄今巳初圆而天神旣昭然而降格矣神明之听我懴悔亦旣保佑我之天命矣我能承受一神明之利益亦天然安定于我矣特念灵坛建此土地尚赖在坛保䕶诸神爲我感格故得卜此百福其来如期其多如法今则懴礼已周正当拜谢以安神灵尚再享我斋筵我惟脩我心印致至善之地皈道君之极永持勿失以希入圣然后可以报尔诸神守䕶灵坛之大德也懴祷巳陈㳟申讽咏稽首皈依灵坛上钦承勅䕶大灵神四卫四隅并百灵神魔社命威坛靖法䕶灵坛诸吏兵四生六道均归命我今懴礼已周圆觧坛如法存心印一心回向九天心印会上大慈尊礼懴已周㳟对道塲皈依三寳稽首皈依无上道愿衆生世世生生皈神体大道一心回向无上道寳大慈尊稽首皈依无上法愿衆生世世生生皈命持妙法一心回向无上法寳大慈尊稽首皈依无上师愿衆生世世生生皈身事圣师一心回向无上师寳大慈尊既申回向如愿奉行圆懴赞皈依已竟心印常存九天懴法颂于论兆等礼慈尊有路登真穷刼有余恩大圣传经示懴大慈尊简癸伏按懴内如戊庚壬下诸简拜号繁长信礼者精神未逮不如停息惟进出之际应有祝陈兹谱祝辞二首当坛信礼玉简方长凡民神气苦飞扬丐养出坛塲法䕶神王爲我诉天堂九天心印会上大慈尊右赞告停时祝之来从静默气足神完虔诚倾倒进灵坛香火未尝寒对越斋筵继序礼天官九天心印会上大慈尊右赞重进时祝之惟简乙百号似应一迳礼足不宜告停气有不足者可依经文连成十三号共拜十五拜其余𡨴告停勿连号而称拜焉嗣龙门宗支第九代陶太定谨识