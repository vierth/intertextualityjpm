石屏诗集石屏诗集序重刋石屏先生诗叙诗不读三百篇不足以言诗然多杂出扵里巷男女歌謡之辞未必皆诗人作也诗不尽作扵诗人而天下后世舍三百篇则无以为法者宜必有其故哉诗一降而为楚为汉再降而为魏为晋宋下玉陈隋则气象萎薾辞语靡丽风雅之变扵是乎极矣至唐杜子羙独䏻会衆作以上继三百篇之遗意自是以来虽有作者不䏻过焉宋三百年以诗名家者岂无其人然果有䏻入少陵之室者乎当宋季世有戴石屏先生者嘅遗音之不作恶蝇声之蛊听乃力学以追古人而成一家之言先生生于黄巖之南塘负竒尚气慷慨不覊南逰瓯闽北窥吴越上会稽絶重江浮彭蠡汎洞庭望匡庐五老九疑诸峯然后放于准泗以归老于委羽之下顾其逰歴既广闻见益多而其为学益髙深而奥宻故其为诗如逝波之鱼赱圹之兽搏风之鹏其机括妙运殆不可以言喻者矣然其大要悉本扵杜而未尝有一辞蹈袭之者呜唿此其所以为善学者乎玉扵音韵格律之升降则与时为盛衰有非人力所䏻为者矣今其诗传世巳久而又有八君子为之论着予生也晚扵先生复何言哉先生之诸丝文璝知所好尚校旧本以圗新刻益广其传垂之永久可谓䏻世其家者予过天台文璝间以序来谒遂不敢以后学辞而书之首简先生讳复古字式之石屏其自号云至正戊戌孟冬既望宣城贡师㤗序重刋石屏诗集序宋之南渡吾台文献实称东南上郡而诗人亦多有声江湖间若石屏先生戴公式之其一也然当其时台之人以科第发身致显融者何限而石屏独工扵诗以穷岂诗固能穷人哉盖天之扵富贵徃徃在所不惜而扵斯文之权恒若有所靳而不易以予人何也斯文天地英精之气必间世而后得富贵倘来之物赵孟之所能贱者也故一代之兴起而爲将相者比肩接踵而文章之士或不䏻以一二数幸而得之必困折其身拂欝其志俾之穷极而后巳若汉之苏李唐之李杜宋之苏黄其扵诗也皆出扵颠沛放逐之余而后得以享大名扵后世夫岂易而予之哉虽然其视富贵之极而冺冺无闻者则不啻霄壌矣是以古之君子宁爲麟踣无爲鸱鸣宁爲玉碎无爲瓦全实亦有见乎天之意其所重者固在此而不在彼也扵乎亦岂独石屏一诗人然哉三代以降以道致穷虽上圣大贤如孔孟者亦所不免则夫石屏之以诗穷亦何足恠哉石屏之诗当宋绍定中楼攻媿钥呉荆溪子良诸公尝序之以行扵世矣弘治初其裔丝广东叅政豪将重刋之未就而卒今庐之六安学正镛叅政从父也将毕叅政之志而未䏻以告于其守贰宋君克明马君汝砺二君素重斯文而乐于义举者乃不阅月而功以告成焉扵乎石屏之没㡬三百年而诗又大行于世石屏扵是乎不穷矣彼之营营以富贵爲逹者诚恶足以知之弘治十年丁巳夏四月十有九日赐进士朝列大夫南京国子祭酒前翰林侍讲兼脩国史经筵官致仕邑人谢铎序石屏诗序戴石屏之诗有楼攻媿先生之序文诸名公鉅贤之品题不患不传逺也赵懒菴爲选其尤者别爲小集乃命㒒爲此序无乃以非人爲赘耶懒菴于诗少许可韦陶之外虽辋川柳州集犹有所择今于石屏诗取至百三十首非其机有契合者乎夫诗之传非以能多也以能精也精者不可多唐诗数百家精者才十数人就十数人中选其精者才数十篇而巳惟少陵谪仙能多而能精故爲唐诗人巨擘也盖艺之难精者文也文之难精者诗也运竒于斧凿者少从容之态受成于材具者希汲取之功豪逸者欠隽永惨淡者乏脍炙取妍耳目者兴未必髙逺寄吟性情者词多至流宕凡是者皆诗之瑜而瑕者也石屏之诗平而尚理工不求异雕锼而气全英㧞而味逺玩之流丽而情不肆即之冲淡而语多警懒菴之选其㫖深矣虽然石屏自谓㓜孤失学胸中无千百字书强课吟笔如爲商贾者乏资本终不能致竒货也又言作诗不可计遅速毎一得句或经年而成篇㒒曩在贑见懒菴论作诗亦然二公契合之机岂不乎石屏其所居山也即之爲号其名复古字式之天台人其姓字不待人拈出也绍定二年三月浚仪赵汝腾序石屏诗后集序石屏戴式之以诗鸣海内余四十年所蒐猎点勘自周汉至今大编短什诡刻秘文遗事廋说凡可资以爲诗者何啻数百千家所㳺历登覧东呉浙西襄汉北淮南越凡乔岳巨浸灵洞珎苑空逈絶特之观荒恠古僻之踪可以拓诗之景助诗之竒者周遭何啻数千万里所酧唱谂订或道义之师或文词之宗或勲庸之杰或表着郡邑之英或山林井巷之秀或耕钓酒侠之遗凡以诗爲师友者何啻数十百人是故其诗清苦而不困于瘦豊融而不豢于俗豪徤而不役于麄闳放而不流于澷古澹而不死于枯工巧而不露于斵闻而争传读而亟赏者何啻数百千篇盖甞论诗之意义贵雅正气象贵和平标韵贵髙逸趣味贵深逺才力贵雄浑音节贵婉畅若石屏者庻乎兼之矣岂非其捜揽于古今者愽耶岂非其陶写于山水者竒耶岂非其磨礲于师友者熟耶虽然此旧日石屏也今则不类行年七十七矣焚香观化付断简于埃尘隐几闭关等一楼于宇宙离群絶侣对独影爲賔朋而时发于诗矌逹而益工不劳思而弥中的然则诗固自性情发石屏所造诣有在言语之外者非世俗所能测也淳祐三年六月日荆溪呉子良序唐人以诗名家者衆近时文士多而诗人少文犹可以发身诗虽甚工反成屠龙之技苟非深得其趣谁能好之黄岩戴君敏才独能以诗自适号东皐子不肯作举子业终穷而不悔且死一子方襁褓中语亲友曰吾之病革矣而子甚㓜诗遂无传乎爲之太息语不及他与世异好乃如此子既长名曰复古字式之或告以遗言收拾残编仅存一二深切痛之遂笃意古律雪巢林监庙景思竹隐徐直院渊子皆丹丘名士俱从之逰讲明句法又登三山陆放翁之门而诗益进一日携大编访予且言吾以此传父业然亦以此而穷求一语以书其志余答之曰夫诗能穷人或谓惟穷然后工笠泽之论李长吉玉谿甚悲也子惟能固穷则诗愈昌矣余之言固何足爲轩轾邪尝闻戴安道善琴二子勃颙并受琴于父父没所传之声不忍复奏乃各造新㺯广陵止息之流皆与世异其孝固可称然似稍过果尔则琴亦当废矣式之岂其苗裔邪而能以诗承先志殆异于此东皐子其不死矣嘉定三年歳未尽三日四明楼钥书于攻媿斋石屏以诗鸣东南半天下其格律风韵之髙䖏见诸当世名公之所品题者不可以有加矣况予他日未尝学诗又安能措一词第尝私窃评之古诗主乎理而石屏自理中得古诗尚乎志而石屏自志中来古诗贵乎真而石屏自真中发此三者皆其源流之深逺有非他人之所及者理备于经经明则理明尝闻有语石屏以本朝诗不及唐者石屏谓不然本朝诗出于经此人所未识而石屏独心知之故其爲诗正大醇雅多与理契志之所至诗亦至焉石屏痛念其先君子平生不肯作举子业而颛以诗自适临终以子在襁褓而虑诗或遂无传石屏长而有闻深切疚心求以传父业显父名是其志也实継父志也故其爲诗感慨激发多与志应陶靖节言此中有真意欲辨已忘言故读书不求甚觧黄太史称杜诗无一字无来䖏然杜无意用事真意至而事自至耳黄有意用事未免少与杜异不知四诗三百篇用何古人事若语㢤石屏自谓少孤失学胸中无千百字书予谓其非无书也殆不滞于书与不多用故事耳有靖节之意焉果无古书则有真诗故其爲诗自胸中流出多与真㑹三者备矣其源流不其深逺矣乎故诗有近体有古体以他人则近易工而不及古在石屏则古尤工而过于近以此视彼其有效晚唐体如刻楮剪缯粧点粘缀仅得一叶一花之近似而自耀以爲竒者予惧其犹黄钟之于瓦釡也此予所私窃自评者亦未始爲石屏道今敢以是质之请石屏自剖决予也奚敢妄爲若是决淳祐壬寅孟夏四日盱江包恢书于赤城皇华舘恢以卧疾未能自书不免令朋友代札伏乞尊照恢皇恐申禀戴石屏诗备衆体採本朝前軰理致而守唐人格律其用工深矣是岂一旦崛起而能哉集首东皐子二诗虽斑驳不完而思致风骨槩可想见此其源流也少陵之诗是固天授神助而发源实自于审言审言之诗至少陵而工石屏本之东皐又祖少陵虽欲不传不得而不传少陵所谓诗是吾家事人传世上名者是也石屏与逰皆当世鸿儒鉅公精笔妙墨极力模写曽不尽其妙又假㒒軰以爲置邮何邪若㒒軰正有託于石屏者也端平甲午十月既望东平赵以夫书式之与蹈中弟齐年而又俱喜爲诗式之谓蹈中有髙鍳尽出其平生所作使之择焉得百余首此编是也余读之竟见式之才果清放弟识亦甚精到皆非朽拙所能逮者然式之老益穷奔走衣食四方犹未得归休于家而蹈中则下世踰年矣自古文士徃徃困踬其稍幸称遂者天輙不假之年盖存殁俱可哀也余暇复论诗哉姑命録蔵而归其本式之且题其后以致余叹惜云甲申歳夏浚仪赵汝谈戴君诗句髙䖏不减孟浩然予叨金銮夜直顾不能邀入殿庐中使一见天子予之媿多矣嘉定甲戌月日建安真徳秀书近世以诗鸣者多学晚唐致思婉巧起人耳目然终乏实用所谓言之者无罪闻之者足以戒要不专在风云月露间也式之独知之长篇短章隐然有江湖廊庙之忧虽诋时忌忤逹官弗頋也犹毎以不读书爲恨予曰平生不识字把笔学吟诗非韦苏州之言乎苏州兴寄冲逸逺追陶谢頋不识字邪苏州且不识字式之亦何必读书哉端平甲午良月𥘉吉潜斋王埜子文作诗难选诗尤难多爱则泛遇遴则遗逸懒菴爲石屏戴式之摘取百余篇兼备衆体精矣章泉所拈出则其尤精而汰者也然染指知鼋美窥管识豹斑爱式之诗者读此足矣式之方尽屏世学坐进此道发其英华见于章什必当方驾李杜罙入陶柳得天之趣侔神之工囬视旧编遂成组绣余未老尚及见之寿峯倪祖义书于西江谈笑堂学诗者莫不以杜爲师然能如师者鲜矣句或有似之而篇之全似者絶难得陈后山寄外舅郭大夫巴蜀通归使妻孥且定居深知报消息不忍问何如身徤何妨逺情亲未肯踈功名欺老病泪尽数行书此陈之全篇似杜者也戴式之亦有思家用陈韵云湖海三年客妻孥四壁居饥寒应不免疾病又何如日夜思归切平生作计踈愁来仍酒醒不忍读家书此式之全篇似陈者也蹈中所选乃不在数何耶赵蕃诗盛于唐极盛于开元天寳间昭僖以后则气索矣世变使然可与识者道也式之诗天然不费斧凿䖏大似髙三十五革使生遇少陵亦将有隹句法如何之问晩唐诸子当让一头绍定六年三月廿四日剡姚镛石屏南归过㒒于渝江尉舍出示雪蓬姚公所选四藁下卷㒒永歌不足併入梓㠯全其璧端平丙中九月十日月洲李贾友山敬识干道间东皐子以诗鸣式之㓜孤壮乃能承其家余顷于都中尝见江西胡都司杨监丞皆甚称其诗盖二公导诚斋宗派不轻许与别去踰三年矣一日忽见过于武川村舍袖出近作一编欵论终日余爲之废睡挑灯熟读仍爲摘句犹未能尽大抵唐律尤工务新竒而就帖妥道路江湖间尤多语意之合读之使人不厌余益老矣不复能进矣倘未委土壤尚及见君凌厉斯世扪参历井横翔而杰出也东坡云诗非甚习不能工余谓如登羊肠之坂中间无地驻足不进即退虽有过人之才可不勉哉嘉定七年正月甲戌栗斋巩丰陶元亮责子不好𥿄笔杜子美喜其子新知句律诗人眷眷于传业如此式之再世昌其诗东皐子可无憾矣甲戌冬孟眉山杨汝明书于道山堂式之以诗鸣江湖间垂五十年多识前軰晚乃与余爲忘年友余既流放式之由闽峤度梅岭渉西江吊余于衡岳之阳此意古矣观近作一编其于朋友故旧之情毎惓惓不能忘至于伤时忧国耿耿寸心甚矣其似少陵也忠义根于天资学问培于诸老故其发见非直爲言句而巳式之复俾铨次不敢辞得六十篇爲第四藁下且効李友山摘竒左方端平三年歳在丙申五月丁卯剡人姚镛戴式之尝见夕照映山峯峦重叠得句云夕阳山外山自以爲竒欲以尘世夣中夣对之而不惬意后行村中春雨方霁行潦纵横得春水渡傍渡之句以对上下始相称然须实歴此境方见其竒妙复古之作如曲沼方塘䴔䴖鸂鶒徊翔出没亦足赏者题式之诗卷后南丰曽极景建鸾江江上路尚记昔年逰乆客谁青眼苦吟君白头尘沙投马箠风雪弊貂裘百首诗精㨂亲逢赵倚楼月洲李贾友山矫首天地间凄其望终古前軰乆零落斯文日榛莽戴君天台秀忽向南方来老气横九州胸次何崔嵬藻晚更竒崩腾豁髙趣疑是赤城霞飘飖堕章句白首一孤剑谁人荐子虚有时杯酒间髙论倾淮湖既有四海名何惭万钟乐君㸔荣与贱千载俱冥漠豫章李义山老气稜稜未昜攀谊襟凛凛可㢘顽瘦笻只在江湖上诗卷旁行天地间社雨风花春正好酒垆山屐夣相关䕫州巳后花绳削今度编成不要删方里赵希迈曩从懒庵逰輙道手择戴式之诗百篇懒庵仙去今四年式之忽持所择诗来过时余卧疾展转甦醒果知懒菴笔削不轻而式之负名不虚也因赋鄙语一章以赠怕得公卿知姓名扁舟棹月过湖城卧聴芦叶头添白吟到梅花语更清抛却石田甘逺客爱㸔山色毎分程如何亦肯𫾣寒屋松火煎茶共短檠同邑无逸林璧少年曽读石屏诗老去江湖幸见之百倍㝷常真足惜十存八九实堪悲蛙鸣蝉噪人争羡天巧神功彼自知我欲流传天下去爲求完本𥙷亡谁懒庵赵蹈中寺丞作湘漕时爲㒒选此诗凡一百三十首观者疑焉谓懒庵古诗得曹谢韦陶之体律则歩骤杜工部其议论髙絶一世极靳于许可今所取此编何其泛也复古议论斯语使有五字可存如崔信明枫落呉江冷一句十字可存如杜荀鹤风暖鸟声碎日髙花影重一聮足矣果何以多爲嘉定癸未二月朔日复古书复古以朋友纵臾收拾散藁得四百余篇三山赵茂实金华王元敬爲删去其半各以入其意者分爲两帙江东绣衣袁蒙斋又就其中摘取百首俾附于石屏小集之后明珠纯玉万口称好无可㨂择是爲至寳凡物之可上可下随人好恶而爲之去取者断非竒货绍定壬辰仲夏复古自书东皐子诗黄巖戴敏敏才小园小园无事日徘徊频报家人送酒来惜树不磨修月斧爱花湏筑避风䑓引㱔渠水添池满移箇柴门傍竹开多谢有情双白鹭暂时飞去又飞囬屏上晚眺不能骑马趂朝班自跨黄牛扣竹关无徳可称徒富贵有钱难买是清闲人行踯躅红边路日落秭归啼䖏山遥望蓬莱在何许扶桑东畔白云间约黄董二亲与桂堂诸姪避暑世间无䖏避炎蒸欲呌西风呌不譍恨乏白檀除热恼心思赤脚踏层氷醉㳺河朔谁同徃表借明光愧不能闻有山林最深䖏清凉境界着髙僧楼上终朝役役晚来闲识破浮生一夣间挈榼去沽深巷酒倚楼贪㸔夕阳山月临江舘人横笛风折芦花鴈度关堪羡渔翁无检束扁舟占断白云湾西溪陈居士家来访西岩老家居水竹村紫麟游镜曲黄犊卧云根自惜好賔客相传到子孙不行亭下路护笋别开门后浦园庐卜筑成佳致幽栖乐圣时何如谢公墅畧似习家池地暖梅开早天寒酒熟遅催租人去后续得夜来诗郑公家门墻多古意耕钓作生涯菽米散鱼子莲根㧞虎牙弄孙时掷果留客旋煎茶颇动诗人兴满园荞麦花海上万顷鲸波朝日赤沧洲四望无穷极海山何䖏是蓬莱遍问渔翁都不识观梅三杯煖寒酒一榻竹亭前爲爱梅花月终宵不肯眠赵十朋夫人挽章缝掖先生逰汗漫夫人髙节独青青临行抖擞空书笥分付诸郎各一经此诗有五絶吟藁零落十朋先生黄岩前軰行谊甚髙尝有诗云数枚豚犬粗知书二顷良田乐有余杜酒三盃棊一局客来浑不问亲踈梅溪先生尊敬之有杜酒三盃棊一局王十朋如赵十朋之句右先人十诗先人讳敏字敏才号东皐子平生酷好吟身后遗藁不存徐直院渊子竹隐先生常诵其小园一篇及日落秭归啼䖏山一聮续加搜访共得此十篇复古孤㓜无知使先人篇章零落名亦不显不孝之罪不可赎也谨録于石屏诗藁之前庻㡬使人获见一斑复古忍泣敬书石屏戴叟以诗行四方名人鉅公皆乐与之逰者有忠益而无謟求有谦和而无诞傲所至怡怡如也歳绍定之已丑叟来闽中携其先人遗藁仅一篇一聮耳俾予题其后予已窃敬其事后十三年叟以书来则又得十余首与叟近诗合爲卷矣嗟乎叟于其先人之片言只字访求甚苦老而益切惟恐失坠其心将见之何哉唐杜氏世爲诗至子美一饭不忘君可谓忠矣若叟之一语不敢忘其父可谓孝矣是皆出于天性且不负其所学予故表之以爲知本者劝读其诗者当有取于斯淳祐四年甲辰歳九月癸卯永嘉陈昉书于都官郎舍物以忘爲适腰适于带足适于屦忘故也东皐子一生嗜诗工造妙境而吟藁不存脍炙而传者仅十首是真能忘于诗而适其所适者也则其人之萧散洒落可想像见岂比夫世之刻削嚼啮于一聮半句间沾沾自喜期以衒能夸富者哉石屏以篇章零落不显爲恨人子之情然耳似非东皐子志也淳祐甲辰中夏望日东平赵以夫䟦诗和则欢适雄则伟丽新则清㧞逺则闲暇东皐子诗云小园无事日徘徊频报家人送酒来欢适也惜树不磨修月斧爱花湏筑避风䑓伟丽也引㱔渠水添池满移箇柴门傍竹开清㧞也多谢有情双白鹭暂时飞去又飞囬闲暇也备是四体一篇足矣况鹤鸣子和清唳方彻九皐邪寳庆丁亥长至前二日呉兴倪祖义书石屏诗集目録石屏诗集目録天台戴复古式之诗浚仪赵汝铛蹈中剡中姚镛希声四明袁甫广㣲小山萧泰来学易昭武李贾友山选阳城宋鑑克明重刋西充马金汝砺重编近古体九十首五言律四百十首七言律二百十首絶句一百三十首词二十五首共八百九十首卷第一近古体求先人墨迹夣中亦役役饮马长城窟白苎歌罗敷词题陈毅甫家壁荅妇词都中书懐呈滕秘监湖北上呉胜之运使桐庐舟中所舘小楼见山客行河水东和山谷古风见朝士题棠和尚送青轩大热五首园亭即事十首题郑玉轩诗卷浒以秋兰一盆爲供和髙常簿暮春和郑提举见寄送呉伯成归建昌谢包宏父三首题苏野塘画乌塩角行灵壁石歌爲方岩作章泉二老歌京口喜雨楼落成和妇荅夫二首栗斋以元结文集爲韵杜甫祠阿竒晬日琵琶行画水呈王使君南岳送来賔宰题四祖山荣老月窟出闽赋云山燕居玉华洞祝二严管仲登饮万贡堂急口令寄朝士鳯鸣有吉㐫婕妤词江南新体感寓四首寄章泉赵昌父频酌淮河水元宵雨小孤山阻风寄西山松江舟中四首赵郎中示四老饮图宋正甫湖山清隐㑹稽山中髙九万示落星长句李伯时村田乐图见真舍人奏䟽有感春郊牧养图二首鄂州南楼题飞龙饮秣图儒衣陈赠画黄州栖霞楼即景题上虞县信芳堂䟦衡山何道士诗徐通判晚歳得子寄报恩长老织妇叹刈麦行鄂渚送别诘燕寄赵鼎臣画龙渔父词二首卷第二五言律秋懐晚春次韵元日二首呈刘叔冶宿农家湘中水陆寺题分宜县呈石子和清明感伤都中书懐二首歳暮呈真翰林㳺天竺卢申之正字小酌鳯凰䑓山中即事二首题徐京伯北征诗卷江上春尽日贤女祠寄巩仲至次韵史景望雪夜春日懐家寄沈荘可山行题南康县刘清老园淮上春日麻城道中望花山张老家春日闻李全至建康江涨上乔右司赠郭道人送赵蹈中移宪江东立春后二首寄韩仲止题张签判园林哭赵紫芝何宏甫载酒过清江新歳呈王监簿访杨伯子监丞慧力寺避暑秋夜旅中舟行徃吊故人拟岘䑓无䇿题萍山何叔万云山访许介之途中即景建昌道上访严坦叔杜仲髙下仪真见赵知道运使赵叔垕山堂安下黄道士出爻陈伯可山亭赵昌甫迁居章泉题永州思范堂舟中病起登覧合江亭分韵见湖南宪陈益甫南䑓寺长老真西山帅长沙梼雨㳺大自在亭客中寄家书舟中夜坐淮东赵漕宴客沈荘可号菊花山人别章泉定庵二老人雪中简叚知县烹犊延客萍乡县圃书事同赵鼎臣㳺清虚庵同曽景建金陵登覧遇淮人问蕲黄之变寄姚楚州许介之约过清溪送张子孟南丰县南䑓长沙道上萍乡客舍无爲军遇赵尉谭俊明雪中见访新喻县苏晋叔相㑹访陈与机县尉三首访曽鲁叔僧设小供观静江山水二首题㟳篁隐居图过三衢访郑监丞题赵庻可山䑓叔宏伯厚载酒送别赠张季冶姪淑逺逰不得书寄梅屋赵季防雨后有感归来二首归后问讯敷文四首夣中得一聮足成酬姪仲晦一笑寄赵茂实大着送彭司户之官三山送姪孙汝白徃东嘉寄南昌故人送赵安仁之官上虞秋日访岂潜见鹤换翎倚楼戊戌冬题岂潜家平逺图夏日续题寄故人兼简王帅舟中送夏肯甫入京辛丑歳暮小畦有感次韵叔强见寄二首一冬无雨雪有雷卷第三歳旦族党㑹拜寄节斋陈寺丞姪孙子渊新居落成子渊送牡丹寄山䑓赵庻可晚春贺姪孙景文得男屏上懐伯髙兄弟巳亥旱庚子麦熟六首歳不聊生庚子荐饥六首歳旦谢送酒东池隐居小集次韵君玉春日寄韩右司赵寺簿月夜懐董叔宏题林逢吉轩壁题姪孙子直西阁与诸姪登白峯观罗汉寺省王总干墓觧后乐清姜主簿鴈山总题二首㑹心大龙湫灵峯灵巖净明题胡立方思斋张子明索赋永斋诗谢项子宜帅干遣馈题昺姪东埜农歌覧镜有感歳暮书懐三首壬寅除夜癸卯歳旦新年晴色可喜读三学上书论事守江送王仲彛宰浏阳二首送黎明府二首访西山王深道二首读王子文诗文有感挽丁竹坡广东漕李实夫四首求安秋日早行何季皐司理石洲遇陈季申话旧广州所见书事别李司直萧小山崃山二首舟行和许季如诗重阳舟中陈秘书家有感二首闻时事送簟刘使君懐江村何宏甫投江西曽宪二首临江小泊寄郑润甫提干赵丞话旧谢萧和伯见访庐陵城外董侍郎蒙泉书院叔震书堂别董叔宏兄弟闻边事宜春东湖呈赵使君次韵叔宏山中有感访苍山曽子实事机所闻盗贼梗道二首张端义謪曲江二首闻杜仪甫出䑓朱行甫方巨山相访行甫送别烹鹿荐酒题宋安抚月中香访方子万使君诸诗人㑹呉门别邵武诸故人老儒爲贵人烧丹而走夜坐懐仪卿友山江上简曽才叔舟中题史贤良锦江诗卷贤良和五篇不可及彭时甫玉峯楼话旧所闻访徐益夫緑隂亭九日燕集题萧氏园亭三首新朝士多故人题何宏甫江村卷第四夜吟呈赵东巖陈万卿着本草折衷九月七日江上阻风和前诗隣舟皆盐商有感舂陵山中作夏日雨后登楼见飞蝶寄永嘉赵茂实二首题蜀中山水障次韵万杉长老借韵书懐登快阁和韵客中歳晚呈何宏甫凂楼大卿作字淮岸阻风李丈觧后㳺江上园南康县刘隐居江皐都下书懐舣舟登滕王阁湖口从子渊借茉莉一盆呉门访旧哭涧泉韩仲止二首瑯琊山中废寺鄂州戎治静憇亭江上㳺虎丘留题光孝长老共谈时事杜仲髙髙九万相㑹衡阳写懐懐赵徳行上封九日舂陵道上化成巖喜闻平峒宼郭伯秀约春㳺不去访陈复斋于私弟泉南代人送别度淮厉使君七夕祈雨庐州界上寄豊帅赠孤峯长老呉子似世事冬日移舟入崃避风湖上庐陵城外读改元诏口号三首罪言李深道得苏养直诗秋兴有感谢王使君送旅费舟中小酌涂中见人家卖酒长汀寄李使君光泽溪上约㳺西墅病不能去赵敬贤送荔枝囬泉南主㒒俱病寄赵漳州话病王埜使君平宼二首新年自唱自和三首闻严垣叔入朝二首吾派衰落有感王深道奏名而归朱仲寔官满送行次李君昉见寄二首感寓三首新歳书懐四首小园爲石云倬鹤挽丞相杜公送飞卿兼简秋壑晩望懐长沙故人寄虚斋赵侍郎二首谢深父作石屏记寄赵用父侍郎二首亦龙野亭五首寄镇江王子文总卿又送行二首送包使君入朝二首送季明府赴太平得古梅两枝爲何宏甫作题徐子英小园登祝融长沙有感山中少憇真州上官漕劝农豫章东湖避暑二首见江东绣衣袁广㣲洪大卿同登逺碧楼濠州春日呈赵教授访古田刘无竞淮上囬九江送陈㓜度运干二首燕蕲口阻风务官点税卷第五郭外翁郑南夫云林隐居夣用父子文叔方相㑹戯呈赵明府访曽云巢冬煖许提干湖上下筑见名园荒废有感题黄仲文双清亭孟运管招客话旧买蛎天竺访明上座度夏借东驿安下挽赵县尉挽张统制挽赵县丞挽项居士二首挽姚祥叔挽林咏道挽黎显谟开国三首悼孙子神童三首孙季蕃葬西湖上樱桃题清江䑓夏旱得雨呈王监簿懐何宏甫题董侍郎山园萧仲有遗经堂读严粲诗舂陵山中淮上寄赵茂实金山焦山梅花赤壁曽云巢醉吟次韵胡公权同子顺访茅庵道人罗立之酒边举数首爲客彭绣使平叛卒三首㑹李择之道傍舘山中夜归题春山李基道小园东轩宿农家寄耒阳令严坦叔所闻胡倅送羊烹以㑹客寄清流王令君生朝对雪卷第六七言律江濵晓歩鄂渚烟波亭寄㝷梅元日上楼叅政春日二首呈黄子迈钓䑓寄湖州杨伯子监丞饮中逹观梅清凉寺有懐觉慈寺寄复斋陈寺丞二首黄州偶成题泉州王梅溪祠堂无爲山中郑老家南康县用东坡韵李季允侍郎舟中湖南见真帅潘仁叔再约观梅庐山四首豫章东湖感旧僮约同郑子野访王隐居夜宿田家送蒙斋㳺天台二首豫章巨浸呈陈提干访赵东野题方孚若淮南小山漪岚堂呈赵明府春风亭分韵得尘字送滕审言归长沙张仁仲氷壷亭燕客别后舟中用前韵海月星天之观囬杜子野赠诗乆雨得晴呈杨监丞提刑彭仲节平叛卒中秋李漕氷壷燕集李计使领客菊坡崔叅政平叛卒题䖏士黄公山居题何季涌江亭别钟子洪再赋惜别呈运使萧学易何季皐作别灵洲和送别韵王使君领客湛泉题邹震甫江山伟观曽㓜卿同㳺鳯山二首抚州谢楼宗丞见访平江呈呉毅夫侍郎见赵南仲侍郎镇江别总领呉道夫董侍郎山园燕楼宗丞聂侍郎饮中示书画思归送赵提举入朝长沙呈赵运使山中见梅寄曽无疑余惠叔访旧张丈相访舞劒朱渊出示廷对䇿裘司直见访留欵访张元徳滕审言相遇话旧孟参明子同逰麻姑山兴国军晚春朱司户登滕王阁元宵献汪守二首袁州化成巖友松亭代松语京口别石龟翁祭可读放翁劔南诗草古田行覧呈刘无竞诸葛丞极贫万安江上过昭武访李友山李友山诸文留日乆饮中陪徐渊子登白雪楼酬静斋张舍人客㳺都下书懐新安寒食乌聊山登覧癖习田园吟九日登裴公亭访赵升卿括苍石门瀑布杜门自遣登快阁和山谷韵滕王阁次韵刘允叔竹洲诸姪小集㳺云溪二首和髙与权懐姚希声使君二首豫章东湖酌别懐徐渊子直院人日送刘镇入京㑹丁巖仲新楼次韵杜运使见赠访漳州赵用父使君见曽提刑兼安抚思归二首登黄南恩南楼二首山行遇秀痴翁石亭野老家读王㓜学上殿札子谢史石窓送酒并茶阅旧稿见乔相诗䟦衡阳度歳遇张韩伯说边事有议袁蒙斋者醉吟慈云避暑乆客还乡闻时事寄赵徳行到鄂渚舣棹清江万安县芙蓉峯汪见可约㳺青原除夜黎明府约寻梅宗裔求竹山诗二首春日风雨中寄呉明辅秘丞二首灵洲梅花寄广西漕陈鲁叟王宣子上巳日㑹客李革夫饮客西湘李玉涧不赴召寄抚州楼使君江上京口遇薛野鹤题邵武熈春䑓秋日病余次韵王子文小园咏春李华入闽讨贼二首海上鱼西寺甘穷咏梅投所知黄州竹楼呈谢国正汉阳登覧呈王使君简陈叔方问病钟春伯园林清明前夣得花字题王制机池岩访慧林寺僧陈漕西园赏海棠王和甫卜地葬亲喜梅雨既晴李司直㑹客一相识无辜获罪送黄教授之官章贡家居复有江湖之兴题亡室真像题赵忠定雪锦楼诗陪厉寺丞赏芍药次王应求韵郡圃寒食杜仲髙相遇约李尉题萧宰堂亭陪虞使君登岳阳楼赠洞霄道士阅世二首少筭南康六老堂韩张亭䖏世送别朱兼佥题王制机新楼呈姚显叔题姚显叔南屿书院寄朱仲是兼佥寄宜甫兼简韩右司阅四家诗卷谢呉秘丞序石屏集有感湘中九日槠洲舟中曽景建得罪道州聴读朱行父留度歳梅花金陵㳺覧用子明韵呈赵园令吉州堆胜楼九髙亭小景泉州紫极宫古桧都中次韵申季山上官节推同到浮光贑州呈雪蓬姚使君萧节推衙宇一新汪教授鳯山酌别李伯髙送塩蠘子鱼癸巳端午呈李伯髙䟦苏养直深字韵续祖妣题句卷第七絶句腊梅二首汀州道上题周仁甫古香堂寄兴二首赠秀痴翁二首江村晚眺二首见山居可喜初夏桂江隂浮逺堂淮村兵后盱眙北望访友人家即事晚春扬州端午呈赵帅次韵郭子秀晓行山村题呉熈仲云萍録湘中遇翁灵舒客中秋晚都中冬日湖上冬至钓䑓端午丰提举送酒同上官节推登増胜楼次韵梅花酴醿次韵卢申之野兴题谢深道国正山庵题郑子夀野趣山中见梅湘西寺观澜轩道乡䑓定王䑓陶侃栢东池宁乡道上遇张伯声𥘉夏逰张园鄂渚觧䌫别许季如船过桐江懐郭圣与篙子请占牌戯成书事緑隂亭四絶次郑东子见寄六首寄后村刘潜夫三首李漕石洲氷壷宴赏登楼四首寄上赵枢宻二首𥘉夏覔芍药代简岂潜思归谢赵苇江携吟卷见过得早梅一枝巾子山翠㣲阁赠饶叔虎招山二首李革夫被召二首清明感伤次韵李伯髙岳市胜业寺恱亭访旧代简荅夏肯夫寄刘潜夫周子益年八十赴殿观捕黄雀九日雪中观梅郑子夀野趣东湖㸔花呈宋原父上清道院呈赵雪蓬无题到西昌呈愿父诸丈入闽道中仪卿友山与权酌别李敷文酌别口占李友山索诗卷题牛图别黄希声林伯仁话别二絶题陈景明梅庐二首题蔡中卿青在堂刘子及赠瑞桂寄玉溪林逢吉六首重阳题梅岭云封四絶戯题诗藁论诗十絶卷第八词锦帐春醉落魄柳稍青行香子木兰花慢鹧鸪天浣溪沙临江仙祝英䑓鹊桥仙二首大江西上曲减字木兰花三首清平乐二首醉太平望江南七首卷第九附録戴东埜诗莫悲秋次黄叔粲茶隐杂言三首逰屏山分得水字秋过屏山庵二首夏肯甫晓山亭侍屏翁逰晋原集句戯用李渉体四章孤桐行逐疟鬼书𥘉考辛亥九日宿荒驿纳凉即事侍屏翁逰雪山偕兄侍屏翁探梅岂潜弟平逺图谢赵山䑓见访腊前见兰花安居次韵屏翁咏梅次韵屏翁观梅项宜父渉趣园小酌㑹芳分得隂字玉峯登眺得初字小楼扁山海图次韵次韵屏翁新秋已亥十月晦大雷雨次韵屏翁冬日自武林还家次韵屏翁新元聚拜次韵君玉弟春事次韵晚春二首春晚即事次韵屏翁初夏小集夏初郊行僻居亦龙弟野亭二首秋晚屛翁领诸孙小集次韵郑安道临别见贻夏曼卿新楼金陵懐古幽栖此生自况书房移古梅巳有生意再得古梅次韵初逰方巖山观败棋者戯作牡丹喜有秋次君玉闻新鴈次韵东渠兄观梅闲居幽亊甘穷送彭希圣赴三山民曹九日屏翁有诗次韵秋日独倚东楼次韵屏翁九日再题𥘉冬梅花石屏后集锓梓四月即景次韵郑安道懐君玉赠日者张异手代简寄谢友人春事如京至西兴阻风雨赏茶夜过鑑湖喜小儿学歩效宫词体读陈九龙传严子陵竹林避暑夏昼小雨渔舟差防江有感天台道上早行五禽言静闲轩同黄次䕫㳺钓䑓梳头自叹上立斋先生十首江濵晚霁十日取野菊泛酒山家小憇从板桥买舟上青阳池州荅永嘉薛云屋次韵酬方叔材立春前五日得雪七夕感兴二首泊齐山次刘叔子夜坐感秋韵代简约诸同官探梅烧灯夕次宋明府韵秋暮出关即事有妄论宋唐诗者次赵倅喜雪诗韵次韵黄次䕫思家送陈竹屋提干东归归途过麻姑山方岩山懐仙杂咏十首五松山太白祠堂归途过铜官山卷第十附録戴渔村诗贺杜清献入相二首戴秋泉诗自叹行住坐卧都下送卢白云戴充庵诗题姪昇仲悟非轩卷送汪宪副归江西题舜举所画梅花卷戴樗巢诗别姪元明兵马戴介轩诗元明书来诗以荅之次韵荅舍弟文信题钱舜举画梅别弟文益徃蜀又送文益兼懐文善赋来青楼赋云浦陈楚賔邀登南阁发澄江述事言懐留别胡叔辉先生留别夀幙呉仲素赋西村耕隐题存耕旧隐图玉成诸公邀饯留别赋竹坡赠别乡友别柯伯庸送别陈嘉惠美秦巡检祷雨有感题潘氏祷雨诗卷临安道中别文美三首歳㐫到家记事髙阳窥园有感二絶夜宿水舘立秋杂兴三首尝稲有懐舍弟二首秋夜述懐二首寄衣无便一秋无舍弟手书过青枫岭王贞女庙经天姥岭夜经呉江过维扬次荆山元日试笔壬子春杂赋中立归得舍弟手书移寓后述懐越中有述归田杂咏次台城南郊寄示故园京城有述淮安赠叶敬先舟中述事投赠州守夏侯君雨窓述事寄示故人戴竹巖诗题曹娥庙戴鲁斋诗戯友不识砚戴脩斋诗送赵侯之任戴雨耕诗送赵侯之任戴云庵诗题九五菊戴竹洲诗次屏翁韵戴菊轩诗次屏翁韵戴南隐诗次屏翁韵戴桂庭诗送留云上人住翠屏澄照寺戴宓斋诗寓杭次族人催归诗韵戴浦云诗客武林送林贵章还家戴本庵诗题飞鸣宿食芦鴈戴架阁诗题钱舜举画梅戴海门诗雨窓寄友戴碧泉诗至后偶成戴怡泉诗送友戴松石诗寄此山云春日懐东白戴吏部诗送陈南宾赴京题赵氏来青楼题赵仲渊家藏巨然山居旧隐圗戴闲懒诗逰澄照寺戴松涧诗题画菜自述松涧西涧松声为李梅坞赋戴恬隐诗避喧庵自咏忆子㑹试无家书戴潜勉诗次韵谢世懋见寄二絶采莲妇织妇词送崔冡宰致仕还鄊次陈石斋留别韵目録终石屏诗集石屏诗集卷一石屏诗集卷第一近古体求先人墨迹呈表兄黄季文我翁本诗仙㳺戯沧海上引手掣鲸鲵失脚堕尘网身穷道则腴年髙气弥壮平生无长物饮尽千斛酿传家古锦囊自作金玉想篇章乆零落人间眇余响搜求二十年痛泪湿黄壤君家图书府墨色照青嶂我翁有遗迹数𥿄古田様髣髴钟王体吟句更豪放把玩竹林间寒风凛悽惨昻昻野鹤姿愧无中散状儿孤襁褓中家风随扫荡于兹见笔法可想翁无恙幽居寂寞乡风月共来徃衆丑成独妍群瘖恠孤唱一生既蹉跎人琴遂俱䘮託君名不朽斯文岂天相旧作忽新传识者动慨赏嗟予沗厥嗣朝夕愧俯仰敢坠显扬思幽光发草莾假此见诸公丐铭松栢圹君其启惠心慰彼九泉望夣中亦役役半夜群动息五更百夣残天鸡啼一声万枕不遑安一日一百刻能得㡬刻闲当其闲睡时作夣更多端穷者夣富贵逹者夣神仙夣中亦役役人生良鲜欢饮马长城窟朔风凛髙秋黒雾翳白日汉兵来伐胡饮马长城窟古来长城窟中有战士骨骨乆化爲泉马来喫不得闻说华山阳水甘春草长白苎歌雪爲纬玉爲经一织三涤手织成一片氷清如夷齐可以爲衣陟彼西山于以采薇黄玉林云赵懒菴爲戴石屏选诗百余篇南塘称其识精到其间白苎歌最古雅语简意深今世难得所谓一不爲少罗敷词妾本秦氏女今春嫁王郎夫家重蚕事出採陌上桑低枝採易残髙枝手难扳踏踏竹梯登树杪心思蚕多苦叶少举头桑枝挂鬓唇转身桑枝勾破裙辛苦事蚕桑实爲良家人使君奚所爲见妾驻车轮使君口有言罗敷耳无闻蚕饥蚕饥采叶急归题陈毅甫家壁朱门金叵罗九醖葡萄春酌贵不酌贱酌富不酌贫君家破茅屋飘揺河水濵中有一樽渌醉尽天下人荅妇词江山阻且长矫首乡关隔空闺泣㓜妇顦顇失颜色隐闵鸣篇寄彼西飞翼剥封覧情素既喜复凄恻别时梅始花伤今食梅实覧古帝王州结交㳺侠窟千金沽美酒一饮连十日春风吹酒醒始知身是客杜宇啼一声行人涙横臆衣破谁与纫发垢孰与栉勿谓逰子心而不念家室新交握臂行肝胆犹楚越丑妇隔江山千里情弗絶慇懃挥报章归计何时决今夕知何夕覩此纎纎月此月再圆时门前候归辙都中书懐呈滕仁伯祕监北风朝暮寒园林日萧条自非松栢姿何叶不飘揺儒衣历多难陋巷困箪瓢无地可躬耕无才仕王朝一饥驱我来骑驴吟㶚桥通名丞相府数月不见招欲登五侯门非皓齿细腰索米长安街满口读诗骚时人试静聴霜枝啭寒蜩倘可恱人耳安望如箫韶桐庐舟中呉山青未了桐江緑相迎扁舟问何之徃访严子陵髙风凛千古卧蹴万乗主富贵直浮云羊裘钓烟雨湖北上呉胜之运使有感而言非诗也苍生积衅乆天欲尽杀之干戈杀不尽継以大旱饥田野委饿莩道路纷流离衆人识天意不敢加扶持公懐佛子性逆天救民命擅移太仓粟衆拂生尘甑全活十万家九州咏仁政逆天天弗怒鬼神胡不恕白玉尚指瑕青蝇工点素秋风动莼鲈公亦思归去问公归去兮苍生谁怙恃所舘小楼见山可喜兹楼非我有乆居如主人虽无徃来客靑山当佳賔君㸔楼下路三尺软红尘失脚踏此尘汨没多终身客行河水东客行河水东客行河水西客行河水南客行河水北行行无巳时朱颜变老色至人栖一方庭户罗八极保心如止水不受万物役有道肥其躯故能适所息和山谷上东坡古风二首见一朝士今取一篇自鬻非竒货强鸣非好声法当老山林松根断茯苓朅来长安道霜鬓迫衰龄穷吟无知音秪觉太瘦生公诗妙一世风雅见根蔕比兴千万篇巳作不朽计穷逹虽不同嗜好迺相似题古源棠和尚送青轩南山色射窓北山光照户道人䖏其中氷玉爲肺腑兹山自开辟荒翳㡬年所一朝得主人荆榛化庭宇手披风月蔵目极烟霞趣居然获竒观人境贺相遇道人诗更髙不作𬞞笋语朝对北山吟暮对南山赋闻说玉堂仙击节赏佳句大热五首天地一大窑阳炭烹六月万物此陶镕人何怨炎热君㸔百糓秋亦自暑中结田水沸如汤背汗湿如泼农夫方夏耘安坐吾敢食左手遮赤日右手招清风挥汗不能巳扇笠竞要功南山龙吐云腾腾满虚空一雨变清凉万物随䟽通向人无徳色大哉造化工大渴遇甘井汲多井欲竭入喉化爲汗不救胸中热吾闻三危露逈与衆水别其色莹琉璃其冷胜氷雪安得一杯来爲我觧此渴吾家老茅屋破漏尚可住门前五巨樟枝叶龙蛇舞半空隔天日六月不知暑西照坐东偏南薫开北户胡爲舍是居受此炮炙苦天嗔吾面白晒作鉄色深天能黒我面岂能黒我心我心有氷雪不受暑气侵推去北窓枕思皷南风琴千古呌虞舜遗我以好音乆寓泉南待一故人消息桂隐诸葛如晦谓客舍不可住借一园亭安下即事凡有十首寄迹小园中自笑客异乡东家送㯽榔西家送㯽榔咀嚼唇齿赤亦能醉我肠南人敬爱客以此当茶汤慇懃谢其来此意不可忘寄迹小园中岂不胜旅舍俗事无交加客身自闲暇邻家有酒沽杯盘亦可借吟侣适相过新诗堪脍炙足以慰我懐留连日至夜寄迹小园中数椽亦潇洒主人既相知此地可乆假县官送月粮邻翁供莱把咫尺是屠门亦有卖鲜者里巷通徃来欲结鸡豚社寄迹小园中余春接初夏问木木成隂问花花巳谢黄鹂出幽谷杜䳌呌长夜把酒酌园婆逺客此税驾有时吟声髙鬼神莫惊怕寄迹小园中一心安淡薄每坐竹间亭不知近城郭昨日㸔花开今日见花落静中观物化妙䖏在一觉委身以顺命无忧亦无乐寄迹小园中第一薪水便逐一炊黄粱兼得鱼鰕贱饱饭日无营遮眼有书卷时逢好客来应接不知倦最苦风雨时有人招夜宴寄迹小园中新晴风日丽好鸟竹间鸣野鹤空中唳悠然动诗兴行吟抚松桂乆客若忘归此身笑匏繋五月倘未行尚及食丹荔寄迹小园中颇欲閟形影谁爲饶舌者太守忽相请开心论时务细语及诗境坐中有蛮客狂言事驰骋明日酒醒来熟思令人瘿寄迹小园中忽有乌衣至手中执圆封州府特遣馈罗列满吾前礼数颇周致四隣来聚观若有流涎意唿童急开樽四隣同一醉寄迹小园中倒指五十日既得故人书南㳺吾事毕再拜谢主翁奉还此一室云萍聚复散欲住住不得折柳当马鞭明朝有行色题郑宁夫玉轩诗卷良玉假雕琢好诗费吟哦诗句果如玉沈谢不足多玉声贵清越玉色爱纯粹作诗亦如之要在工夫至辨玉先辨石论诗先论格诗家体固多文章有正脉细观玉轩吟一生良苦心雕琢复雕琢片玉万黄金浒以秋兰一盆爲供吾儿来侍侧供我一秋兰萧然出尘姿能禁风露寒移根自巖归我几案间养之以水石副之以小山俨如对益友朝夕共盘桓清香可唿吸薫我老肺肝不过十数根当作九畹㸔和髙常簿暮春世变日以薄无从见雍熈闭门读古书聊以道自怡桃李春盎盎风雨秋凄凄于春何足喜于秋何用悲人生一世间所忌立志卑终身有不遇千载皆明时我生无所觧肥遯沧海沂一朝遇名胜朽腐生光辉歛祍賛明徳非公谁与归和郑润甫提举见寄出门欲求仁取友必胜已寥寥云海乡所幸有君尔胸蟠三万卷智先三十里相与定诗盟谁能执牛耳长身如病鹤吟苦如蟋蟀顾此顦顇姿痴生年八秩举世皆好竽老夫方皷瑟梅花莫笑人茅檐炙朝日送呉伯成归建昌二首老夫脚病疮闭门作僧夏麦面不疗饥冬衣犹未缷喜读呉融诗穷愁退三舍无因暗投璧有味倒飡蔗冥搜琢肺肝苦吟忘昼夜工夫到深䖏非王亦非霸吾友严华谷实爲君里人多年入诗社锦嚢贮清新昨者袁蒙斋招爲入幙賔千里有遇合隔墻不见亲君归访其家说我老病身别有千万意付之六六鳞谢东倅包宏父三首癸卯夏诗文虽两途理义归乎一风骚凡㡬变晚唐诸子出本朝师古学六经爲世用诸公相羽翼文章还正统晦翁讲道余髙吟复超絶巽巖许其诗鳯凰飞䖏别君家名父子爲晦翁嫡传尝见黄勉斋极口称其贤师友相琢磨南轩惜无年翁之爲汝翁文字相周旋𬈑渤深见底泰华髙及天宏斋有鳯髄可续欲断弦平生不识字把笔学吟诗旧说韦苏州于余今见之每遭饥寒厄出吐辛酸辞候䖝鸣屋壁风蝉啭枯枝但有可怜声入耳终无竒宏斋误题品恐贻识者讥题姚雪蓬使君所蔵苏野塘画髙者爲山㘭者爲爲烟爲云渺渺漠漠水鸟树林人家聚落骑者何之舟者未泊三尺𥿄上万象交错天机自然神惊鬼愕呜唿此吾故人野塘苏元龙之墨迹中有石屏老泪㾗又与野塘添一笔乌塩角行鳯箫鼍皷龙须笛夜宴华堂醉春色艶歌妙舞荡人心但有欢娯别无益何如村落卷桐吹能使时人知稼穑村南村北声相续青郊雨后耕黄犊一声催得大麦黄一声唤得新秧緑人言此角只儿戯孰识古人吹角意田家作劳多怨咨故假声音召和气吹此角起东作吹此角田家乐此角上与邹子之律同宫商合钟吕形甚朴声甚古一吹寒谷生禾黍灵壁石歌爲方岩王侍郎作灵壁一峯天下竒体势雄伟身巍巍巨灵怒抝天柱掷平地苍龙首尾两片黒云腰夹之声如青铜色碧玉秀润四时岚翠湿干坤所寳落世间鬼神上诉天公泣谓有非常人致此非常物可磨斫贼劔可倚击姦笏可祝不老年可比至刚徳自从突兀在眼前溪山日夜生颜色君不见杭州风流白使君雅爱天竺双云根又不见竒章公家太湖碧髙下品题分甲乙二公名与石不磨今到方巖有灵壁我来欲作灵壁歌击石一唱三摩挲秋风萧萧淮水波中分南北横干戈胡尘埋没汉山河泗濵灵壁今如何安得此石来岩阿欝然盘礴中原气对此令人感慨多章泉二老歌在昔商山传四皓又闻香山图九老异乡异姓适同时争如章泉一家兄弟登耆頥章泉之上两山下有地可宫田可稼伯也早休官季也相约归林泉名动京口耕谷口山中有诗天下传一生得闲兼得夀皓首龎眉世稀有竹隐先生八十三定庵居士七十九客从逺方来亦是六十叟手把一枝梅奉劝两翁酒问公何以致遐龄请翁细说吾细聴不烧丹不学仙五行有常数天所禀赋焉人生一气统四体衆人斵䘮吾能全要知养生无他术日多喫饭夜独眠承翁见教谢翁去两翁慇懃留我住是夜醉眠苔竹轩夣见山灵向我言翁之所说皆不然两翁盛徳合乎天天与遐龄五百年京口喜雨楼落成呈史固叔侍郎京口画楼三百所第一新楼名喜雨大鹏展翼到中天化作檐楹不飞去一日登临天下竒华灯照夜万琉璃上与星辰共罗列下映十里莲花池泰山爲麴海爲醸手挈五湖爲瓮盎银糟香沸碧瑶春歌舞当垆多丽人使君歌了人皆饮更赏谷中花似锦五兵不用用酒兵折冲樽爼邉尘寝兹楼屹作东南美孰识黄堂命名意特将此酒噀爲霖四海九州同一醉观陆士龙作顾彦先妇荅夫二首有感韵北风吹歳暮空闺独栖止夙兴泪盈掬夕息夣千里妾生胡不仁失身从浪子嚼蘗苦我心餐氷噤我齿离异何足愁险涩可胜纪寄书西飞鴈反覆话终始鼠璞窃美名冠玉假外观良人夸意气下妾愁歳晏念君始行迈雪岭梅初粲春风桃巳红光隂等飞弹相思果如何金环寛玉腕昔爲连理枝今作抟沙散惜哉牛与女胍胍阻河汉特栖良独难守坚秪自讃双劔㡬时合寄声问华焕勿聴五羊歌富贵忘贫贱栗斋巩仲至以元结文集爲韵寻常𬒳酒时归到急投枕爲爱坎山文今夜醉忘寝伟哉浯溪碑千载气凛凛舂陵贼退篇少陵犹歛祍文章自一家其意则古甚大羮遗五味纯素薄文锦声牙不同俗斯人异所禀君君望尧舜人人欲仓廪古道不可行时对窊樽饮杜甫祠鸣唿杜少陵醉卧春江涨文章万丈光不随枯骨葬平生稷契心致君尧舜上时兮弗我与屹然抱㣲尚干戈奔走踪道路饥寒状草中辨君臣笔端诛将相髙吟比兴体力救风雅䘮如史数十篇才气一何壮到今五百年知公尚无恙麒麟守髙阡貂蝉入画像一死不㡬时声迹两尘莾何如耒阳江头三尺荒草坟名如日月光天壌阿竒晬日穷居少生涯养子如种谷寸苗方在手想像秋禾熟吾儿天所惠骨相颇丰硕姢姢懐抱中一歳至週日愿汝无灾害长大庻可必十歳聦明开二十蚤奋发胸蟠三万卷手握五色笔䇿勲文字塲致君以儒术不然学孙呉纵横万人敌爲国取中原辟地玄㝠北他年汝成就料我头巳白光华照老眼甘㫖不可缺爲子必纯孝爲人必正直以我期望心一日必一祝勿爲痴小儿茫然无所识胎教尚有闻斯言岂无益琵琶行浔阳江头秋月明黄芦叶底秋风声银龙行酒送归客丈夫不爲儿女情隔船琵琶自愁思何预江州司马事爲渠感激作歌行一写六百六十字白乐天白乐天平生多爲逹者语到此胡爲不释然弗堪谪䆠便归去庐山政接柴桑路不寻黄菊伴渊明忍泣青衫对商妇毗陵太平寺画水呈王君保使君何人笔端有许力卷来一片潇湘碧摩挲老眼看不真恠见层波涌虚壁天庆观中双黑龙物色虽殊妙䖏同能将此水畜彼龙方知画手有神通龙兮水兮终㑹遇天下苍生待霖雨南岳南云漂渺连苍穹七十二峯朝祝融凌空栋宇赤帝宅脩廊翼翼生寒风朝家遣使严祀典御香当殿开宸封愿四海扶九重干戈永息年屡丰五岳惟今见南岳北望干坤双泪落送来賔宰君作来賔宰聴我说来賔蛮俗无王化当爲行化人有民无租赋租赋出商旅逐利遭重征商旅亦良苦能放一分寛可减十分怨不爱资囊槖但爱了支遣民穷頼抚摩官贫俸不多但得百姓安俸薄其柰何勿谓朝廷逺官职易迁转律已贵廉勤御事要明断自县辟爲州指日爲太守湏知早归来瘴乡不可乆题四袓山荣老月窟一室虚生白中作满月形山中三万户玉斧新修成时人指爲月云卧亦强名似月有圆相不西沉东升浮云不能蔽又无亏与盈是爲大圆镜由师心地明一圆走无碍光芒照八纮可以破诸暗可以续祖灯明透双峯顶辉映慧云亭此镜实无䑓请师问老能出闽千山万山闽中路六尺枯藤两芒屦去歳梅花迎我来今歳梅花送我去梅花岂觧管送迎白发胡爲又南征天荒地老终无情归去归兮老石屏刘折父爲呉子才索赋云山燕居燕居适所息非懐傲世心白云自舒卷青山无古今中有动静机杳眇谐素襟以时爲出䖏懐人抚瑶琴平生披短褐时来或华簮世论倘不合矢口不如瘖避影长松下洗耳清溪浔慎勿出云外黄尘三尺深玉华洞忆昨㳺桂林岩洞甲天下竒竒恠恠生妙不可模写玉华东西岩具体而㣲者神功巧穿凿石壁生孔罅玲珑透风月宜冬复宜夏中有补陀僊坐断此潇洒空山茅苇区无地可税驾举目忽此逄心骇见希诧题诗媿不能行人亦无暇祝二严㒒本山野人渔樵共居䖏小年学父诗用心亦良苦搜索空虚腹缀缉艰辛语煳口走四方白头无伴侣前年得严粲今年得严羽我自得二严牛铎谐钟吕粲也苦吟身束之以簮组遍叅百家体终乃师杜甫羽也天姿髙不肯事科举风雅与骚些历历在肺腑持论伤太髙与世或龃龉长歌激古风自立一门户二严我所敬二严亦我与我老归故山残年能㡬许平生五百篇无人爲之主零落天地间未必是尘土再拜祝二严爲我收拾取市舶提举管仲登饮于万贡堂有诗七十老翁头雪白落在江湖卖诗册平生知已管夷吾得爲万贡堂前客嘲吟有罪遭天厄谋归未办资身䇿鸡林莫有买诗人明日烦公问蕃舶懒不作书急口令寄朝士老病懒作书行蔵诗上见一心不相忘千里如对面我巳八十翁此身宁乆绊诸君才杰出玉石自有辩随才供任使小大皆衆选明君用良弼治道方一变与之致太平朝廷还旧观老夫眼尚明细把诸君㸔试将草草书用写区区愿一愿善调二愿强加饭三愿保太平官职日九转鳯鸣有吉㐫鹊噪令人喜鸦噪令人憎人心自分别吉㐫属禽声舜时有鳯鸣文王时亦鸣汉时鳯亦鸣六朝时亦鸣鳯鸣有吉㐫人不子细聴婕妤词纨扇六月时似妾君恩重避暑南薫殿清风随扇动妾时侍君王常得沾余凉秋风飒庭树团团无用䖏妾亦宠顾衰栖栖度朝暮扇爲无情物用舍不知䘏妾有深宫怨无情不如扇江南新体郎船江下泊妾家楼上住朝朝暮暮间上下两相顾相顾不相亲风波愁杀人感寓四首采薇人固髙饮露蝉遂清谋兹一粒粟举世共营营营营亦多涂中有亏与盈陋巷一箪食朱门九鼎烹穷逹各有命繄谁主权衡吾生未可必秋风白发生蛛网羃虚檐一饱罗群飞寒蚕啮枯桑一身终茧丝物物巧生理我生拙奚爲貂裘日以弊石田歳长饥一贫巳到骨一气傥未衰举目送飞鸿悠悠知我谁夜雨挟西风摵摵撼庭树浮生堪㡬秋青鬓忽巳素鈆刀刲九牛䇿蹇望长路所操莾无竒自好徒自误改絃调新声履道易故歩收功在桑榆其敢怨遅莫红紫委路尘緑树有嘉色刳心晚闻道玩物若有得青春坐销歇方兹见真实人生到中年胡不保明徳秋风堕庭梧栖鳯去无迹矫首碧云端一语三叹息寄章泉先生赵昌父灵鳯鸣朝阳神龙不泥蟠时兮不可爲昌父乃在山思君二十年见君良独难时于邸报上屡见得祠官祠官禄不多一贫其柰何采芝亦可食当作采芝歌近者李侍郎直言遭逐去人皆笑其踈君独有诗句君爲山中人世事安得闻入山恐未深更入㡬重云频酌淮河水有客㳺濠梁频酌淮河水东南水多咸不如此水美春风吹緑波欝欝中原气莫向北岸汲中有英雄泪元宵雨穷人不谋欢元夜如常时晴雨均寂寞蚤与一睡期朱门粲灯火歌舞临酒池酒䦨欢不足九街恣㳺嬉前呵惊市人箫皷逐后随片云头上黒翻得失意归小孤山阻风因成小诗适舟中有浦城人写寄真西山群山势如奔欲渡长江去孤峯拔地起毅然能遏住屹立大江干仍能障狂澜人不知此山有功天地间松江舟中四首荷叶浦时有不测末句故及之夜聴枫桥钟晓汲松江水客行信怱怱少住亦可喜且食鳜鱼肥莫问鲈鱼美垂虹五百歩太湖三万顷除却岳阳楼天下无此景范蠡挟西施功名付烟艇秋风吹客衣归兴浩难写寒林噪晚鸦红日堕平野篙师觧人意檥棹酒旗下扁舟乃官差舟子吾语汝汝爲我作劳吾亦不汝负好向上塘行莫过荷叶浦赵尊道郎中出示唐画四老饮图滕贤良有诗亦使野人着句采芝啇山秦四皓象戯橘中爲四老我疑北画即其人有时以酒陶天真丹青不知谁好手作此饮态妙入神摩挲半世江湖眼古锦轴中舒复卷细将物色辨人物迺是晋时刘毕与陶阮一琴无絃横膝上一琴团团明月様一人持杓坐瓮邉一人手携文一编是中必写酒徳篇诸君伤时强自遣麴生风味况不浅五胡妖气蔽神州誓江不救中原乱新亭举目愁山河万事何如一樽满一杯一杯醉复醉天地陶陶尽和气道术相忘礼法踈形骸懒散无机事此画流传知㡬载生绡剥落精神在何人爲我更作杜陵饮中八仙歌将与氷壷主人爲此对伏龙山民宋正甫湖山清隐迺唐诗人陈陶故圃曽景建作记俾㒒赋诗故人昔住金华峯面带双溪秋水容故人今住伏龙山陈陶故圃茅三间千载清风徐孺子门前共此一湖水百花洲上万垂杨白鸥群里歌沧浪故人心事孺子髙故人诗句今陈陶短衣饭牛不逢尧何如绣鞍上着锦宫袍瓦盆对客酌松醪何如紫霞觞泛碧葡萄豆萁然火度寒宵何如玉堂夜照金莲膏吟成秃笔写芭蕉何如沉香亭北醉挥毫再三问君君不对目送飞鸿楚天外细读山中招隐篇超然意与烟霞㑹照影湖邉双鬓皓此计知之悔不早三椽可办愿卜隣荷锸相随种瑶草㑹稽山中暁风吹断花稍雨青山白云无唾䖏岚光滴翠湿人衣踏碎琼瑶溪上歩人家逺近屋参差半成图画半成诗若使山中无杜宇登山临水定忘归髙九万见示落星长句赋此荅之天星堕地化爲石老佛占作青莲宫东来海若献秋水环以碧波千万重云根直下数百丈时吐光𦦨惊鱼龙鳯凰群飞拥其后对面庐阜之诸峯隂晴风雨多态度日日举目㸔不同髙髯能诗复能画自说此景难形容且好收拾蔵胸中养成笔力可扛鼎然后一发妙夺造化功髙髯髙髯湏貌取万物昇沉元有数吾闻此石三千年复化爲星上天去题申季山所蔵李伯时画村田乐图春秧夏苗秋遂获官赋私逋都了却鸡豚社酒赛丰年醉唱村歌舞村乐皷笛有声无曲谱布衫颠倒傞傞舞欲识太平真气象试㸔此画有佳趣管絃声按宫商发细转柳腰花十八罗帏绣幙拂香风九醖葡萄金盏滑王孙公子巧欢娯勿将富贵笑田夫非渠耕稼饱君腹问有黄金可乐无嘉定甲戌孟秋二十有七日起居舍人兼直学士院真徳秀上殿直前奏邉事不顾忌讳一䟽万言援引古今铺陈方畧忠谊感激辞章浩瀚诚有补于国家天台戴复古获见此䟽伏读再三窃有所感敬效白乐天体以纪其事録于野史禁城鸡唱金门开起居舍人携䟽来榻前一奏一万字历历写出忠义懐顿首惶恐臣昧死越録敢言天下事百年河洛行胡朔恨满东南天一角夷甫诸人责未酬志士愁眠劔锋落天意未囬事难举乡来一试成千误犬羊频歳自相屠盛衰大抵由天数昨臣衘命出疆时自期有去必无归屈膝穹庐当愤死天相孤忠半道囬金山之下长江水击檝中流书壮志东风吹上妙髙䑓畧望江淮见形势形势从来秪如此㡬年待得天时至朝廷爲计保万全徃徃忘却前朝耻臣今未暇论䂓恢胡虏巳亡何虑哉中原矌地无人管政恐英雄生草菜北方苦饥民骨立万一东来窃吾粟邉头诸州无鉄壁借问谁能备仓卒请朝廷厉精兵择良将办多多䇿上上更选人材老练通逹分守要冲讲明方畧一贤可作万里城一人可当百万兵坐令国势九鼎重所頼君心一点明长牋奏彻龙颜恱継言臣愚进此说言虽甚鄙用甚切宸断必行天下福勿谓儒生论迂濶臣之肝胆与人别读书岂爲文章设王师若出定中原玉堂敢草平羌䇿卢申之正字得春郊牧养图二本有楼攻媿先生题诗且徴予作竹弓鸣鴈鸭惊飞来别浦无人境春风不揺杨柳影长颈纷纷占作家半游波面半眠沙或行或立或如舞或只或双或群聚饮啄浮沉多态度物情闲暇世忘机分明一片太古时巧伪不作民熈熈我之居元在野平生惯识牛羊者今见蒲江出此图半日不知渠是画一犍当前转头立一犍度浦毛犹湿中有一苍骑以牧羜相随数十足殿后两枚黄觳觫分明如活下前坡路转南山春草多耳根只欠牧儿歌鄂州南楼鄂州州前山顶头上有缥缈百尺楼大开窓户纳宇宙髙挿栏干侵斗牛我疑脚踏苍龙背下瞰八方无内外江渚鳞差十万家淮楚荆湖一都㑹西风吹尽庾公尘秋影涵空动碧云欲识古今兴废事细㸔文简李公文题曽无疑飞龙饮秣图云巢示我良马图一骑欲水一骑刍竹批双耳目揺电毛色纯一骨相殊何人貌此真权竒笔端疑有渥洼池驽骀当用骅骝老嬴得画图人㸔好盆中饮槽中秣无用霜蹄空立鉄何如渇饮长城濠上波饥则饱喫天山禾振首长鸣载勐士龙荒踏碎犬羊窠儒衣陈其姓工于画牛马鱼一日持六簇爲赠以换诗生绢六幅淡墨图伊人笔端有造化骅骝汗血捉电光牯牸倦耕眠草下陂塘漠漠烟雨后出水群鱼戯潇洒细㸔物物有生意不比㝷常能画者请君就此三景中挥毫添我作渔翁岸头孤石持竿坐白鹭同居蒲苇丛有时㝷诗出㳺衍欵段徐行山路逺奚奴逐后背锦囊木杪斜阳鸦噪晚有时簑笠过田间农妇农夫相徃还手放鉏犂吹短笛日暮青郊黄犊闲王孙贵人不识此此是吾侬佳絶䖏挂君图画读吾诗令人懒踏长安路黄州栖霞楼即景呈谢深道国正朝来栏槛倚晴空暮来烟雨迷飞鸿白衣苍狗易改变淡粧浓抹难形容芦洲渺渺去无极数点断山横逺碧樊山诸峯立一壁非烟非雾笼秋色须臾黒云如泼墨欲雨不雨不可得须臾云开见落日忽展一机云锦出一态未了一态生愈变愈竒人莫测使君把酒索我诗索诗不得唿画师要知作诗如作画人力岂能穷造化题上虞县信芳堂河阳种桃彭泽柳歳歳春风夸不朽何如君种一池莲开向五月六月天红粧当暑清无汗緑叶染风香不断坐令百里尽清凉天乃赠君云锦段此花不可无此堂主人姓字同芬芳更㸔堂后参差竹醉倚炎空舞寒緑衡山何道士有诗声杨伯子监丞盛称之以杨所取之诗求䟦其后道人幽吟巖底伴晓猿啼秋鹤唳自陶情性乐天真一心不作求名计一朝邂逅杨东山诗声扬扬满世间东山才与诚斋敌手腕中有万斛力爲君翻九渊探君骊龙珠爲君擘沧海钩上珊瑚枝丰城地下掘起龙泉太阿双寳劔南山雾里窥见隐豹文章皮是寳欲蔵蔵不得总𬒳东山手拈出道人从此诗价髙石廪祝融争崒嵂君不见弥明石鼎聮句诗千载託名韩退之徐京伯通判晚歳得二子竹隐种竹知㡬年千竿万竿长拂天群飞不敢下栖止常有清风凛凛然丹穴飞来两雏鳯鳯来此竹爲之重牙籖玉轴带芸香家蔵万卷爲渠用人间豚犬不足多我来爲作徐卿二子歌手传竹隐文章印㸔取他日官职髙嵳峩寄报恩长老恭率翁报恩千楹归一炬佛也不能逃刼数寳坊化作瓦砾塲堪笑月庭来又去率翁修造鳯楼手第一能将无作有神工作舍鬼筑墻鞭笞木石能飞走风斤月斧日纷然行㸔华屋突兀在眼前好留一室舘狂客早晚来叅文字禅织妇叹春蚕成丝复成绢养得夏蚕重剥茧绢未脱轴拟输官丝未落车图赎典一春一夏爲𧖟忙织妇布衣仍布裳有布得着犹自可今年无麻愁杀我刈麦行腰鎌上壠刈黄云东家西家麦满门前村寡妇拾滞穟饘粥有余炊饼饵我闻淮南麦最多麦田今歳屯干戈饱饭不知征战苦生长此方真乐土鄂渚张唐卿周嘉仲送别武昌江头人送别杨柳秋来不堪折汉阳门外望南楼昨日不知今日愁英雄握手新相识人情正好成南北酒䦨人散最关情一鴈西飞楚天碧诘燕去年汝来巢我屋梁间污泥髙一尺啄腥抛秽不汝厌生长群雏我护惜家贫惠爱不及人自谓于汝独有力不望汝如灵蛇衘寳珠雀献金环来报徳春风期汝一相顾对语茅檐慰岑寂如何今年来于我絶踪迹一贪帘幕画堂间便视吾庐爲弃物寄赵鼎臣学如刘子政不使校书天禄阁文如李太白不使待诏金銮殿倚楼终日㸔庐山嬴得虚名闻九县才忌太髙心忌太清平平穏穏爲公爲卿骐骥可覊乃归帝闲麟鳯莫驯爲瑞人间人间爲瑞徒能好骐骥可覊终逺到歳寒心事㡬人知手把梅花供一笑毗陵天庆观画龙自题姑苏羽士李懐仁醉笔诗呈王君保寺丞使君姑苏道士天酒星醉笔写出双龙形墨蹟从横夺造化蜿蜒满壁令人惊一龙翻身出云表口吞八极沧𬈑小手弄寳珠珠欲飞握入掌中拳五爪一龙排山山爲开头角与石争崔嵬波涛怒起接云气不向九霄行雨来万物焦枯天作旱两雄壁隠宁非懒真龙不用只画图勐拍栏干寄三叹渔父词四首袁蒙斋元取前二首黄鲁庵俾并録之以见其全渔父饮不须钱柳枝斜贯锦鳞鲜换酒却归船其二石屏诗集卷第一终石屏诗集石屏诗集卷二石屏诗集卷第二五言律秋懐红叶无人扫黄花独自妍聴谈天下事愁到酒樽前水濶终非海楼髙不到天昔人巳懐古况复后千年晚春次韵酒醒愁难醒春归客未归莺啼花雨歇燕立柳风㣲世路多殊辙人生贵识机低头饱一粟仰首愧云飞元日二首呈永丰刘叔冶知县焚香拜元日受歳客他州白发难遮老新年讳说愁无人能访戴有地足依刘桃李争春事梅花笑未休市近人声杂窓明雨色开异乡轻度节同邸重传杯不碍狂夫醉知无贺客来故园归未得茅屋想苍苔宿农家门巷䂓模古田园气味长小桃红破蕚大麦緑衘芒稚犬迎来客归牛带夕阳儒衣愧飘泊相就说农桑湘中荆楚一都㑹潇湘八景图试唿沙鸟问曽识古人无痛哭贾太傅行吟屈大夫汀洲芳草歇转使客情孤水陆寺长沙沙上寺突兀古楼䑓四面水光合一邉山影来静分僧榻坐晚趂钓船回明日重相约前村访早梅题分宜县呈石子和知县古镇更爲县封疆半是山赋繁官吏窘土瘠稻粱悭流水心何急髙山意自闲春风细吹拂桃李满民间清明感伤一笠戴春雨愁来不可遮清明思上冢昨夜夣还家归兴随流水伤心对落花晋原松下泪沾洒楚天涯都中书懐二首醉卧长安市思归东海涯瓶余残腊酒梅老隔年花日与愁爲地时凭夣到家乡书三两𥿄一读一咨嗟雪化晴檐雨炉烘冻壁春穷犹恋诗酒懒不正衣巾寂寞安吾分奔驰失我真枯桐就煨烬容有赏音人歳暮呈真翰林歳事朝朝廹家书字字愁频沽深巷酒独倚异乡楼诗骨梅花瘦归心江水流狂谋渺无际忍㸔大刀头㳺天竺好山㸔不了遂借上方眠酒渴倾花露诗清泻涧泉生无适俗韵老欲结僧縁睡觉钟声暁窓腾栢子烟卢申之正字小酌清境无尘杂覊懐向此开主人有风度和我不尘埃倚竹评诗句拈花泛酒杯出门见明月客去又招囬鳯凰䑓登临舒老眼吊古得凄凉故国自龙虎髙䑓无鳯凰浮云多改变乔木见兴亡徃事浑休问钟山又夕阳山中即目二首岩路穿黄落人家隐翠㣲笼鸡爲鸭抱网犬逐鹑飞竹好堪延客溪清欲浣衣禅扉在何许僧笠戴云归茅屋七五聚沙汀八九磐梯山畦麦秀囊石障溪湍父老鸡豚社儿童梨栗盘幽居有余乐奔走愧儒冠题徐京伯通判北征诗卷一襟忠谊气数首北征诗不许公卿见徒爲箧笥竒衘枚冲雪夜击楫誓江时此志无人共愁吟两鬓丝江上山束江流急云兼雾气深轻鸥闲态度孤鴈苦声音客路行无极风光古又今梅花出篱落幽事颇关心贤女祠士有败风节慙䰟埋九京幽闺持大谊千载着嘉名父不重然诺女能轻死生寒潭堕秋月心迹两清明春尽日捻指过三月又当春夏交花残蜂课蜜林茂鸟安巢芳草生青霭新篁展緑稍风骚将断絶谁有续絃胶寄栗斋巩仲至㡬度观朝报差除不到君山林自䑓阁文字即功勲吟苦孟东野潜深杨子云一官虽偃蹇千载有知闻次韵史景望雪夜雪中寒力壮病骨瘦难胜温酒拨炉火题诗𫾣砚氷惊心双白鬓知我一青灯欲悞浮生事思参小大乗春日懐家细数平生事何堪挂齿牙客㳺儿废学身拙妇持家开瓮尝春酒租山摘早茶关心此时节归兴满天涯寄沈荘可无山可种菊强号菊山人结得诸公好吟成五字新红尘时在路白发未离贫吾軰浑如此天公似不仁山行度岭休骑马临渊㸔网鱼木根髙可坐岩石细堪书谷鸟鸣相荅山云卷复舒儒衣人卖酒疑是马相如次韵谢敬之题南康县刘清老园刘子隐居地真如李愿盘万松春不老多竹夏生寒卜筑世情逺登临客虑寛题诗疥君壁聊以记㳺观淮上春日邉寒客衣薄渐喜暖风囬社后未闻燕春深方见梅壮懐频抚劔孤愤强衘盃北望山河语天时不再来麻城道中三杯成小醉行䖏总堪诗临水知鱼乐观山爱马遅林塘飞翡翠篱落带酴醿问讯邉头事溪翁总不知望花山张老家元从邉上住来此避兵兴麦麨朝充食松明夜当灯蔽门麻菶菶护壁石层层老妪逢人哭吾儿在谢陵春日滛滞江湖乆蹉跎歳月新客愁茅店雨诗思柳桥春秣马㝷归路骑鲸问故人山林与朝市何䖏着吾身闻李将军至建康疋马径趋府将军意气多来依汉日月思复晋山河邉将惭尸素朝臣奏凯歌分明御徂诈得失竟如何江涨见移居者夏潦连秋涨人家水半门都抛破茅屋移住小山村聒聒笼鸡犬累累带子孙安居华屋者应觉此身尊上乔右司端笏立朝日肺肝倾上前把麾持节䖏桃李满淮壖药石箴时病蓍龟烛事先焦头与曲突爲计孰爲贤赠郭道人㓕性能安乐深居絶是非英雄行险道富贵隐危机𥿄𬒳如绵软藜羮胜肉肥苍苔满山径最喜客来稀送湘漕赵蹈中寺丞移宪江泉持节复持节因循霜鬓侵盛衰关大数豪杰负𥘉心宇宙虚长算江湖寄短吟番阳秋水濶湘浦未爲深立春后二首夕望春风至还经闰月遅梅花丈人行柳色少年时爱酒常无伴吟诗近得师离骚变风雅当效楚臣爲东风吹竹屋无数落梅花冻雀栖檐角饥乌啄草芽家乡劳夜夣客路又春华莫讶狂夫醉西楼酒可賖寄韩仲止何以涧泉号取其清又清天㳺一丘孩视㡬公卿杯举即时酒诗留后世名黄花秋意足东望忆渊明题张莶判园林园圃屋东西从君一杖藜雨寒花蕋痩春重柳丝低亭舘常留客轩窓总傍溪摩挲雪色壁安得好诗题哭赵紫芝呜唿赵紫芝其命止于斯东晋时人物晚唐家数诗瘦因吟思苦穷爲宦情痴忆在蔵春圃花邉细话时江村何宏甫载酒过清江玉笥千峯雨金风十日秋谁能多载酒来此共登楼山立閲万变溪深纳衆流故人归未得我亦爲诗留临江军新歳呈王㓜学监簿夣说去年事诗从昨夜吟三杯新歳酒千里故乡心人共梅花老愁连江水深家书忽在眼一𥿄直千金访杨伯子监丞自白沙问路而去欲访扬雄宅扁舟过白沙自从山以后直到水之涯风节古人物文章老作家相㝷有忙事第一问梅花朝市风波地干坤渔猎塲生民日憔悴吾道亦凄凉龙不爲霖出鳯于何䖏蔵群鸦争晚噪一意送斜阳刘兴伯黄希宋苏希亮慧力寺避暑何䖏避炎热相期过寳坊万松深䖏坐六月午时凉钟磬出深屋江山界短墻醉来归兴懒留宿賛公房秋夜旅中旅食思郷味砧声起客愁夜凉风动竹人静月当楼浮世百年夣他乡㡬度秋店翁新酒熟一醉更何求舟行徃吊故人乔木风声壮大江天影圆悲秋时把酒爱月夜行船未及到河上先愁过竹边倚篷思徃事闻笛爲凄然拟岘䑓杜子野主簿寓居髙䑓延望眼风物满前村细读南丰记频开北海樽逺山如㸔画近市不闻喧诗是君家事长城在五言无䇿老觉登楼懒心知渉世踈夣蕉还得鹿縁木可求鱼晚歳未闻道平生欠读书行蔵两无䇿䆒竟果何如题萍乡何叔万云山拄杖穿云去一坡仍一坡地髙山不峻花少竹还多家近登临便人贤气味和能诗老姚合朝夕共吟哦常宁县访许介之途中即景竹径入茅屋松坡连莱畦深潴沤麻水斜竖采桑梯区别隣家鸭群分各线鸡行人来少憇假道过东溪建昌道上凛凛北风劲行行西路賖人情甘淡薄世事苦参差酒易逢知己诗难遇作家林间数点雪错认是梅花访严坦叔麻姑山下泊城郭带烟霞携刺投诗社移船傍酒家沙禽时㺯水榉柳夏飞花小酌未能了西楼日又斜杜仲髙自鄂渚下仪真鄂渚三千里南楼㸔月囬东园花政好去歳客重来兄弟皆名士文章动上台倾城倾国色也用覔良媒见赵知道运使饱食武昌鱼不如归故庐盟鸥还海道问鴈覔家书又把乡人刺来投使者车东园桃与李莫使着花踈赵叔垕山堂安下其家适有䘮事一径㳂溪入数椽松竹间岂知人事变自觉客身闲采菊出㝷酒移床卧㸔山苍头无可作把钓过西湾黄道士出爻林屋何潇洒权爲羽士家客来多载酒僧至自煎茶试墨题新竹携笻数落花饮中忙过日无暇问丹砂陈伯可山亭梯险登霞外乗流过竹西寒溪随雨涨髙阁与云齐双鹤有时舞孤猿何䖏啼清吟无尽兴白石可留题玉山章泉本章氏所居赵昌甫迁居于此章泉之名遂显兹山自开辟有此一泓泉姓自章而立名因赵以传源从番水出地与瑞峯连寄语山中友临流着数椽题永州思范堂太守能延客兹堂爲我开清池照窓户列嶂带楼䑓剔藓观题字披榛欲访梅城根数株石曽识范公来舟中病起登覧檥棹病三日登楼举一觥江山从古在花草逐时生南浦佳人别西风送客行锦鳞能自跃献我一杯羮邵阳赵节斋史君同黄季玉以合江亭三字分韵万里清秋景都归乎此亭光隂㡬今古天地一宫廷澬水东西白梅山表里青登临生酒兴欲醉又还醒见湖南绣使陈益甫大着手揽澄清辔声名汉范滂一䑓振风采列郡正权纲衡岳势増重文星日有光金门虽藐藐玉节自堂堂麾节罗群彦朝廷只数公近民多惠泽望阙负孤忠星殒京城震沙移海水通欲知休咎证无路问苍穹敢写散人号来登君子堂论文才力短忧世话头长老不堪行路心思归故乡数行诗后语夜夜吐光芒南䑓寺长老乃福州士人陈其姓语及光拙庵遭际寺乃石头和尚道塲元龙湖海士叅得石头禅卓笔翻千偈住山今十年安心一丘壑过眼㡬云烟莫笑拙庵拙声名动九天真西山帅长沙祷雨太守持斋戒精诚动九天骄阳变霖雨㐫歳转丰年信是经纶手行司造化权唐时相房杜斗米直三钱出郭问农事家家笑语声有田皆足水既雨亦宜晴山下溪流急街头米价平明朝闻领客相见贺秋成苏希亮约客㳺刘兴伯大自在亭偶尔来江上从君到酒邉雨晴花㺯日风定柳凝烟适意共一笑浮生无百年明朝大自在谁办载花船客中寄家书併简季道姪东隐三年别西风一𥿄书逢人相问讯念我独勤渠㳺子司吾土先人有弊庐欲归归未得妻子定何如舟中夜坐独坐观星斗一襟秋思长天河司米价太乙照时康月浦孤㠶过风荷一路香持杯问舟子今夜宿谁乡淮东赵漕领客东园赵世卿䞉谈近日诸公㒒谓今日东园之㑹想像欧苏风流不可见今日东园㑹能爲野客期干坤一南北花木㡬兴衰亭舘经行地欧苏无恙时风流不可见烟雨谩题诗沈荘可号菊花山人即其所言老貌非前日清吟似旧时巳无蔵酒妇幸有读书儿连歳修茅屋三秋绕菊篱寒儒有竒遇太守爲刋诗别章泉定庵二老人腊里春风转埙箎一气和劝翁新歳酒唱我老人歌一世声名重四方书问多章泉一泓水思与海同波太湖县雪中简段子克知县腊雪随风下蹇驴行路难匆匆投邸舍草草共杯盘喜见丰年瑞浑忘昨夜寒儿童不觧事却作柳花㸔有烹犊延客者食之有感田家茧栗犊小小可怜生未试一犂力俄遭五鼎烹朝来占食指妙絶此杯羮口腹爲人累终懐不忍情萍乡县圃亭榭八九所一笻随徃还四桥朱槛外三径緑隂间凿浅通流水凭髙见逺山琴堂判风月一笑得双鬟书事两揆新当国三邉未觧兵吾君极勤俭天下望昇平春雨随时下福星连夜明寒儒卜天意对酒百忧轻同赵鼎臣㳺黄甫真人清虚庵昨闻曹两府河上遇㳺仙驻跸钱塘后结庵庐阜邉焚香观御帖洗盏酌神泉鴈足传书日伤心巳百年同曽景建金陵登覧兴废从谁问云烟过眼空吁嗟六朝事想像半山翁百景饶君咏三杯许我同登临无限意多在夕阳中遇淮人问蕲黄之变哽噎泪下不能语许俊不觧围乃提兵过武昌偶逢淮上客急急问蕲黄未语心先噎低头泪巳滂五关人失守残虏势非强闻说许都统提兵过武昌寄姚楚州人材当世用缓急敢辞难身挟天威重名惊贼胆寒临机一着妙入境衆心安闻巳诛元恶仍须问祸端庸将几误国流民亦㺯兵康时仗豪杰了事是功名车马长淮路貔貅细柳营山阳还旧观併使虏尘清许介之约过清溪道上有成行尽白云际乗槎过水西稲田秋后雀茅舍午时鸡野饭自不恶村醪亦可携闻钟欲投宿何䖏是招提送张子孟君爲郴桂客聴说道途难不过神愁岭须经鬼哭山心平无险路酒贱有欢颜早作还乡计髙堂鹤发斑南丰县南䑓包敏道赵伯成同游笑傲南䑓上东风吹鬓丝眼明花在䖏春好雨晴时楼阁多临水溪山可赋诗留连无尽意故遣酒行遅长沙道上诗情满天地客夣绕潇湘何䖏桂花发秋风昨夜香登山犹矍铄照水见昻蔵未了一生事难禁两鬓霜萍乡客舍草罢惜春赋持盃亦鲜欢檐楹双燕语风雨百花残小阁无聊坐征衣不耐寒地炉烧石炭强把故书㸔无爲军界上遇太湖赵尉制府禀议觧后风尘底周旋鞍马间三杯送行色一笑强开颜夜宿煖汤市晨炊冷水关军前献筹䇿第一守光山谭俊明雪中见访从而乞米今日病方起君来喜可知地炉烧榾柮瓦釡煮犁祈门外雪三尺窓前梅数枝野夫饥欲死谁与办晨炊新喻县苏晋叔相㑹偶作榆溪客还逢橘井仙多才出人上笑我老吟邉买锦嚢诗卷典衣供酒钱竹林青眼叔常说仲容贤访陈与机县尉于湘潭下摄市清淡守风节当官若隐居自称爲漫尉人道是迂儒俸外无炊米公余但读书王门多贵戚道眼视如无买得南坡景创成西尉司宅幽连寺观地广带亭池能事事易了役民民不知题诗记颠末政不假人碑吾里不识面他乡喜见君数朝相欵曲杯酒接慇懃清挹湘江水笑开衡岳云归心逐囬鴈转首叹离群访曽鲁叔有少嫌先从金仙假榻长老作笋供俗物败佳兴余非后汝期既来遅一见政恐错相疑同访金仙老因参玉板师樽前有余暇细读放翁诗观静江山水呈陈鲁叟漕使桂林佳絶䖏人道胜匡庐山好石骨露洞多岩腹虚峥嵘势相敌温厚气无余可惜登临地春风草木踈昨者登梅岭兹来入桂林相从万里外不负一生心湖上千峯立樽前十客吟讥评到泉石吾敢望知音昭武刘圻甫以㟳篁隠居图求诗相对两山碧春风揺緑篁一巢云建造三涧水宫商谷口躬耕稼盘中歌寿昌桃花认行路他日访刘郎过三衢㝷乡僧适遇爱山徐叔髙同访郑监丞其家梅园甚佳选百家诗暂作三衢客㝷僧出郭遅适逢徐孺子同访郑当时诗集百家富梅花㡬树竒匆匆又行役不见烂柯棊题赵庻可山䑓层䑓髙㡬许此即㑹稽图一目空秦望千峯压镜湖云烟分境界城郭限㢘隅他日传佳话兰亭与此俱天造此一景趋然阛阓间坐分䑓上石㸔尽越中山松月照今古樵风送徃还只愁轩冕出闲却白云关董叔宏黄伯厚载酒黄塘送别愁酌开懐酒凉生破暑风论交谈洒洒如别恨匆匆十里黄塘路扁舟白髪翁多情今夜月爲我照吟篷赠张季冶秋扇交情薄儒衣行路难纵懐千里志也要一枝安夣绕梅花帐愁生苜蓿盘从来食肉相千万强加餐姪淑逺逰不得书客夣江湖逺穷居骨肉离尺书无寄䖏中夜不眠时念尔衣裘薄满懐风露悲狂㳺断消息深负竹林期寄梅屋赵季防县尉畴昔交㳺宻暌违歳月多石屏今老矣梅屋病如何路生荆棘家山足薜萝共㝷深䖏隐此计莫蹉跎雨后有感逐日愁闻雨今朝喜遇晴云开山献状月出海生明天地有常理古今无限情静中观世变安得见河清归来二首儿子创小楼以安老者老去知无用归来得自如㡬年眠客舍今日爱吾庐䖏世无长䇿闲时读故书但能营一饱浑莫问其余破屋不可住如何着老身喜于乔木下见此小楼新山好如佳客吾归作主人摩挲双脚底无复踏红尘归后遣书问讯李敷文绣斧离章贡旋闻帅夀沙先生方易节客子己还家别后仙凢隔归来道路賖秋风两行字也胜寄梅花身退谋家易时危致主难才能今管乐人物旧张韩吾国日以小邉疆风正寒平生倚天劔终待斩楼兰闻说营新第无从贺落成门庭山水色楼阁管絃声海内二三杰胸中十万兵宁爲一区计不使九州平忆作南州客归来东海濵尚懐忧世志忍说在家贫老作山林计夣随车马尘欝孤䑓上月无复照诗人醉眠夣中得夏闰得秋早雨多宜歳丰一聮起来西风悲人且闻邉事夏闰得秋早雨多宜歳丰今朝上东阁昨夜巳西风田野一饱外干坤万感中传闻招战士人尚说和戎姪孙仲晦亦龙和前诗甚佳其家有林塘之胜兄弟和睦日以奉亲爲乐用此韵以美之有母身长徤无营家自丰林塘孝子宅诗礼古人风壠畆秋成后弟兄和气中时闻有佳话常欲访王戎一笑海曲荒凉地吟邉蹭蹬身时危法当隐年老惯居贫俗客苦恋坐小孙痴㺯人等闲成一笑不觉把杯频寄赵茂实大着二首乆坐图书府方登着作庭人知才可敬公以徳爲馨议论叅诸老文章本六经省中相别后夜夜望奎星词臣工笔墨亦足致功勲细草平戎䇿兼爲谕蜀文一言关治乱千载有知闻应笑垂纶叟愁吟对海云送彭司户之官三山祭酒家风重民曹官职卑公勤爲已任清白取人知臈月三山雪梅花一路诗旧时来徃䖏今有夣相随送姪孙汝白徃东嘉问讯陈叔方诸丈子去㝷名胜何惭着布衣出门知所乡在旅亦如归道谊无穷逹文章有是非寄声陈与赵相赏莫相违寄南昌故人黄存之宋谦甫二首谦甫多才思存之重谊襟一书愁话别千里夣相㝷南浦扁舟上东湖万柳隂旧时行乐䖏何事不关心乆客归来后家如旧日贫青山何䖏隐白发也愁人畎畆一生事干坤百病身时无嵇吕驾相忆莫相亲送赵安仁之官上虞二首表表魁梧相面如田字方早宜朝玉陛犹自绾铜章上挹叶丞相近瞻商侍郎风流接前軰偃室有辉光逺庵家学在持此去爲官氷雪吾身白风霜吏胆寒一心毋妄用百姓自相安贤者妙爲政谁言宰剧难秋日秋风梧叶雨衮衮送秋凉一气四时转㡬人双鬂苍旧㳺如说夣乆客乍还乡欲作安居计生涯尚渺茫君玉同访岂潜饮间君度曼卿不约而至鹤方换翎羽出舞于桂花之下不可无语秋来常日雨雨霁忽秋深鹤换一身雪花开满树金三杯动情性一笑付园林莫恠先归去衰翁薄疾侵倚楼贤愚不同道用舍要知机渉世有臧否倚楼无是非鸦分枯树立鴈逐断云飞朝暮㝷常事何须叹落晖戊戌冬造化人难测寒时暖似春蛟龙冬不蛰雷电夜惊人四海疮痍甚三邉战伐频静中观气数愁杀草茅臣题姪孙岂潜家平逺图好山横逺碧平野带林塘四望耕桑地㡬年云水乡海天龙上下秋日鹤翶翔覩物忽有感无心住草堂夏日续题海近朝曦赫山明宿雾消紫云萦碧落白鹭点靑苗避暑轩亭爽凭虚眼界遥时来一登眺初不待招邀因风再寄南昌故人兼简王帅子文寄声黄与宋书去望书还别后交情在年来世路艰吾思蹈东海君合隐西山诗卷勤收拾留名天地间江湖归亦好朋友恨相踈倐作三年别才通一𥿄书诗盟谁是主世道正愁予若见王都督烦君问起居舟中檥棹河梁畔推篷得句新云爲山态度水借月精神宻树蔵飞翮平波见跃鳞饥年村落底也有醉归人送晓山夏肯甫入京歳月频㸔镜功名一据鞍勿言行路恶有志恋家难芳草客程逺落花春夜寒江湖旧时夣相逐到长安辛丑歳暮三首日月易流转一年仍一年身从忧患老事逐歳时迁白首未闻道清贫不愧天寒林松栢瘦花柳又春妍腊尽无多日吾生有㡬年老于人事懒贫觉世情偏独枕江湖夣闭门风雪天三杯动诗兴得句落梅邉意气乆凋落形模老可憎能扶双病脚頼有一枯藤世味淡如水吾心逹似僧明朝今日事一任运腾腾小畦小畦㝷丈许凿壁置柴扉雨后菜䖝死秋来花蝶稀挿篱新种菊抱瓮巳忘机俗客忽相访妨人洗布衣有感浩浩海风劲滔滔河水浑古人皆去世乔木自当门族党诸孙盛吾宗一线存兴衰知有数心事与谁论次韵陈叔强见寄识面者无数论交要有縁未闻苍玉佩先枉碧云篇采鳯腾诗笔持螯泛酒船山隂或乗兴何待菊花天穷通元有命当贵柰无縁对此黄梅雨歌君白雪篇风生三尺劒夣逐五湖船白首成何事归来敢问天一冬无雨雪而有雷万物乆如渴三冬一向晴时无腊雪下夜有瑞雷鸣休咎占天意悲欢见物情山禽何所感烂熳作春声石屏诗集卷第二终石屏诗集石屏诗集卷三石屏诗集卷第三歳旦族党㑹拜衣冠拜元日樽爼对芳辰上下二百位尊卑五世人排门乔木古照水早梅春寒事将消歇风光又一新寄节斋陈叔方寺丞今时古君子玉立衆人间再世黄叔度三生元鲁山把麾浑细事忧国欲愁颜恨不频相见空书谩徃还姪孙子渊新居落成二首结屋邻苍海开门面翠屏堂前萱草緑夀母鬂丝青礼乐陈罇爼诗书立户庭一时勤卜筑百世享康宁一区扬子宅中有读书堂早觉儒风好兼看野趣长籓篱带花竹里巷接农桑安得茅三架爲邻住汝傍子渊送牡丹有酒何孤我因花赋恼公可怜秋鬓白羞见牡丹红海上盟鸥客人间失马翁不知衰病后禁得㡬春风寄山䑓赵庻可二首天族文章士㑹稽山水州地灵钟秀异人物信风流要自用卿法如何与妇谋功名须早计莫爲海云留顷上山䑓谒临行辱赠诗相思寸心在莫讶尺书遅好月登楼夜清秋落木时见君花蕚集夣到谢公池晚春春来渉㡬日又到落花时老面羞㸔镜愁懐强作诗雨墻蜗篆古风树鸟巢危有客适相过樽前一局棊姪孙景文多女贺其得雄隂极一阳转君家气数囬试㸔庭竹上新有鳯雏来端的传书种分明是福胎三朝食牛气端不类婴孩屏上懐黄伯髙兄弟扁舟到溪上移杖即行吟问麦雨多少探梅春浅深古屏今日景脩竹旧时隂畴昔同㳺者遗踪何䖏㝷嘉熈已亥大旱荒庚子夏麦熟四野萧条甚百年无此荒早禾遭夏旱晩稲𬒳虫伤富室无储粟农家巳絶粮逢人相告语生理尚茫茫旱潦併爲虐三农哭歳饥当秋糓价贵出广米船稀救死知吾拙谋生恐计非固穷君子事辨采北山薇饿喙偏生事空言不疗饥谁知歳丰歉实系国安危世变到极䖏人心无借时客来谈盗贼相对各愁眉琐琐饥年事骎骎谷价髙人将委沟谁肯发仓厫涸沼鱼枯死荒村犬饿号与人同一饱安得米千艘濒海数十里饥民及万家雨多忧壊麦春好忍㸔花凿浅䟽田水占晴视晚霞老农如鬼瘦不住作生涯积雨喜新霁山禽亦好音白云开矌野红日照髙林歉歳地惜寳惠民天用心君㸔大麦熟颗颗是黄金人不聊生梅柳早有春意歳歉家家窘时危事事难出门如有碍对酒亦无欢杨柳含春思梅花耐歳寒少须天意转谷熟万民安庚子荐饥正月彗星岀连年旱魃兴自应多变故何可望丰登孰有囬天力谁懐济世能婺矛牙居不䘏纬忧国瘦崚嶒连歳遭饥馑民间气索然十家九不㸑升米百余钱凛凛饥寒地萧萧风雪天人无告急䖏闭户抱愁眠饿走抛家舍从横死路𡵨有天不雨粟无地可埋尸刼数惨如此吾曹忍见之官司行赈䘏不过是文移乗时皆闭粜有糓贵如金寒士糟糠腹豪民鉄石心可怜饥欲死那更病相侵到䖏闻愁叹伤时泪满襟杵臼成虚设蛛丝网釜啼饥食草木啸聚斫山林人语无生意鸟啼空好音休言糓价贵菜亦贵如金去歳未爲歉今年始是㐫谷髙三倍价人到十分穷险浙矛头菜愁闻饭后钟新来慰心䖏陇麦早芁芁壬寅歳旦景明子渊君玉擕酒与诗爲夀次韵舍我白甆椀把君金屈巵判爲元日醉共赋早春诗氷泮鱼龙起花开蜂蝶知爲子扶病脚頼有古藤枝花朝姪孙子固家小集见其后园一池甚广因思唐戴简隐居长沙东池柳子厚有记吾子固虽富而不骄有礼文足以餙身乡里称其善马少㳺之流也余以东池隐居称之不爲过况此乃吾家故事特欠柳柳州作记尔今朝当社日明日是花朝佳节唯宜饮东池适见招緑深杨栁重红透海棠娇自笑鬓邉雪多年不肯消次韵君玉春日风雨不相贷繁华能㡬时才歌喜晴赋又作惜春诗压架酴醿老翻堦芍药遅无花何足筭有酒且相期代书寄韩履善右司赵庻可寺簿懒不脩书札将诗问起居升沉元自异故旧忍相踈学术有余用班行不次除功名付公等世道莫愁子渉世㡬三折行年近八旬江湖倦洊客天地苦吟身白发可怜老青云多故人东风虽有力朽木不逢春闭户生涯薄忧时念虑长老犹思汗漫贫巳在膏肓弱柳饶春色幽兰抱国香穷通安我命一笑且持觞月夜懐董叔宏闻其入京未得振酒醒兴未巳诗成吟不休一凉风满座半夜月明楼老骥思千里飞鸿阅九州故人何䖏在谁作置书邮夣中题林逢吉轩壁觉来全篇可读天明忘了落句嚣尘不到眼潇洒似僧家风月三千首图书四十车緑垂当户柳红映隔墻花好读天台赋登楼咏落霞姪孙子直家有西阁吾有东楼相望秋来景物佳甚逼仄人间世思从造物㳺君方倚西阁吾亦上东楼挹彼千峯秀森然万象秋相㸔成二老更有㡬年留诸姪孙登白峯观海上一景自有此山在无人作此逰气吞云海浪笑撼玉峯秋开辟㡬百载登临第一筹诸郎莫髙兴刻石记风流鴈山罗汉寺省王总干之墓待和甫主簿之来山鸟恠儒衣逰山我亦痴呌云云不应问水水相知俗物刺人眼春风发我诗噪鸦鹊喜主簿有来期觧后乐清主簿姜昌龄一见如平生欢同宿能仁鴈去荡犹在龙居山亦灵髙峯穿碧落虚谷吸沧𬈑愁见僧头白喜逢君眼青灯前闻妙语字字摘天星鴈山总题此山本朝方显此地古无闻谁封万石君山林才整整来徃早纷纷两派龙湫水千峯鴈荡云东西十八寺纪载欠碑文㡬山兼㡬水更有㡬烟霞不立僊人宅都爲释氏家賔秋多少鴈报晓一双鸦有此山林胜如何在海涯㑹心我本江湖客来观鴈荡竒脚穿灵运履口诵贯休诗景物与心㑹山灵莫我知白云迷去路临水坐多时大龙湫百丈云巖上神龙噀水飞四时作风雨万斛泻珠玑不可形容䖏无穷造化机非他瀑布比对此欲忘归灵峯灵巖有天柱石屏之胜自昔号二灵骇见二灵景山林体势豪挿空天柱壮障日石屏髙覧胜苦不足登危不惮劳白云飞动䖏絶壁走猿猱净明林峦相掩映巖谷独玲珑下置维摩室上通龙伯宫灵珠四时雨秋水一帘风甚欲观新月山髙脚力穷题胡立方思斋毎事再思过叅之以古今唯求合天理毋妄用吾心和气生琴室清风动竹林所居虽近市不许市尘侵张子明索赋永斋诗诺之久矣杜撰四十字以还冷债为学日不足母劳课近功声名垂不朽文字用无穷草色朝朝碧桃花岁岁红一机长运转造物与人同谢项子冝帅干遣馈闻说沙溪上分明似渭川重山照华屋万竹遶清泉遣餽知相忆登门未有縁一楼先月景想像在吟邉姪孙昺以东埜农歌一编来细读足以起予七言有汲水灌花私雨露临池叠石幻溪山草欺兰瘦能香否杏笑梅残柰俗何似此两联皆自岀新意自可传世然言语之工又未足多其体格纯正气象和平为可喜余非䛕言自有识者因题其卷末以㱕之吾宗有东埜诗律颇留心不学晚唐体曽闻大雅音霜空孤鹤唳云洞老龙吟群噪无才思昏雅自满林风雨无憀中覧镜有感作小诗未有断句适两姪孙擕诗卷来覧镜怱有感谁能写我真崚嶒忍饥面蹭蹬苦吟身风叶飘零夜雨花狼借春相过慰牢落吾族有诗人姪孙槃字子渊服字岂潜各擕诗卷来相与在酒邉细细读之足以起予醉石眠花影吟廊歩藓纹春水緑平野夕阳红半山一樽溪上别孤棹雨中行此槃之作也一灯深夜雨㡬䖏不眠人一草亦关春造化衆星能表月精神此服之作也如此等语不可枚数摘其一二以识之当自有识者爲其赏音歳暮书懐寄林玉溪吾年㡬八十暮景不胜斜老鹤犹能语枯梅强作花一心爲死计无意问生涯有酒时相过东隣八九家笑共梅花语穷难与命争人皆居燠舘我独堕寒坑假合非吾道幽栖了此生门墻元自静群小莫从横衮衮日不暇㸔㸔歳又徂一生赋茅屋㡬度换桃符天肯容吾老人皆笑我迂玉溪何所见时复问诗癯壬寅除夜今夕知何夕满堂灯烛光杜陵分歳了贾岛祭诗忙横笛梅花老传杯栢叶香明朝贺元日政恐雨相妨癸卯歳旦淳祐第三载正朝把一杯老夫真是病贺客不须来择日脩茅屋当春覔柳栽新年莫多事且放好懐开新年多雨一日晴色可喜一晴良可喜始觉好新年緑涨春前水青开雨后天㸔花吾老矣把酒兴悠然病脚妨行乐三杯归醉眠读三学士人论事三书邦计伤虚耗邉民苦乱离诸公事缄黙三学论安危灾异天垂戒脩爲国可医传闻上元夜絶似太平时黄屋见闻逺朱门富贵忙屠沽思报国樵牧觧谈王能转祸爲福毋令圣作狂草茅垂白叟尚拟见时康六月日闻王鑑除殿前都虞候孟䕫路䇿应大使时制司籍定渔船守江甚急闻说北风凛其然其不然新除䇿应使急点守江船设险浑无地扶危頼有天吾皇自神武北伐美周宣送王仲彛制机宰浏阳一身供世用六月赴官忙当此炎天热知君心地凉吏能师卓鲁县界接潇湘试饮浏阳水清清滋味长浏阳谁谓小桑柘万家春逺宦逢知已推心在惠民速冝还县债闻早缀朝绅说与诸公道方巖后有人送黎明府黄巖万家县山海界民㞐百里蜀中秀一㢘天下无财多能办否官满赋归欤巳作青云料犹惊急急符县债三年了乡心万里飞一身如许瘦百姓不妨肥买宅凭谁办抱琴何䖏归诸公竞推毂稳去着朝衣访西涧王深道诸王居䖏僻古屋满山坡传到宋淳祐来从晋永和诗书历年乆各胜结交多一涧流芳润滔滔秋水波诸老伤凋谢凄凉属此时相从一夜语忍读四哀诗世事生愁绪秋风吹鬓丝黄花香晚节说与秀岩知东谷王子文死读其诗文有感东谷今何在骑鲸去渺茫荆花半零落岩桂自芬芳议论波澜濶文章气脉长遗编犹可考何必计存亡挽温岭丁竹坡潇洒复潇洒是爲丁竹坡生涯浑草草诗句自多多恨不识是叟悲哉作此歌数编遗稿在不共葬烟萝广东漕李实夫四首干坤虽广大人物不能多议论还诸老文章自一科从横负才畧缓急任干戈不有济时杰其如世事何志士䂓模逺非时展布难莫言南地暖须念北风寒楮贱伤财力兵骄稔祸端盛衰关气数天下几时安千里长城手如何在广州共谈天下事莫上斗南楼瘦露封侯骨忠懐报国秋丁宁北来鴈邉信怕沉浮忘家甘旅食忧国属愁颜有客佩金印何人守玉关风霜晚秋后天地夕阳间痛洒伤时泪别公归故山求安愁来须强遣老去只求安酒熟思招客诗成胜得官梅花天下白雪片夜深寒衲𬒳蒙头睡翛然百虑寛秋日早行鴈呌秋容老乌飞曙色分晨炊何草草宿酒尚醺醺野旷连沧海山长带白云马行沙上路惊起白鸥群何季皐司理故人也作诗见相勉意二首梅花庾岭外别是一山川那使民无讼须知狱有冤心常存正直法不尚平反于氏縁何事隂功到子孙南州通外国浊海溷清波人以廉称少官从辟奏多持身宜洁白事上莫依阿话别无他语留心政事科石洲遇陈季申话旧緑树挂乌㡌清波照白头合随秋燕去那作贾胡留红吐㯽榔唾香薫苿莉毬樽前话畴昔一笑不能休广州所见风波行险道万里絶人烟㡬箇下畨客经年渡海船人皆贪舶货我独惜青钱留心禁漏川书事喜作羊城客忘爲鹤发翁问天求酒量翻海洗诗穷巳过西南道适遭东北风扁舟载明月枉作卖油公前李约作漕时请逰药湖出新宠佐尊一意顾盻无暇与賔客语㒒有诗云手拍锦囊空得句眼㸔檀板遇知音漕大怒谓舟中有麻油不投税拘留其船别李司直萧小山老作五羊客时从二妙洊文星照南斗吾道欲东周合作金闺彦那爲玉帐留严徐闻有召吾亦办归舟崃山二首山近江如束林深路欲迷平沙印虎迹絶壁聴猿啼緑水人谁钓黄茅地可畦幽居堪避世何必武陵溪欲访飞来殿维舟上崃山有溪流屋下无路入云间犀觧捐金索猿能记玉环无从旌徃事有地足跻攀舟行英徳江上和许季如诗跌坐篷窓底客身无事时闲观曲江帖因和许浑诗舟楫聊乗兴溪山若献竒数峯英石羙天巧岂人爲重阳舟中扁舟何寂寞絶不见人家无䖏沽村酒何从问菊花溪山澹相对节序谩云嘉牢褁乌纱㡌西风日又斜故人陈秘书家有感晩春风雨后花絮落无声緑泛新荷出青铺细草生私蛙爲谁噪老犬伴人行旧日狂賔客樽前笑不成林塘刼火后更作两家分笋拆头枪地松髙气拂云老夫来访旧稚子觧谈文自是麒麟种那随鴈鹜群闻时事鴈岂关兵气鱼常𬒳火灾御军先择将立国可无财济世须人物忠言是福媒西山今巳徃更待鹤山来口号送椰心簟刘使君适有椰心席慇懃持赠君来从三屿国织作五花文凉暖宜冬夏清光隔垢氛桃笙与蕲簟优劣逈然分懐江村何宏甫自贑上寄林檎人好物亦好交深谊转深他乡如对面异体实同心未得平安报相思长短吟无从囬去马有便寄来禽投江西曽宪二首枢星居紫极遥映使星明天下推名徳君家好弟兄一䑓振纲纪列郡想风声不试褰帷手官曹未易清诸贤皆在位治效尚迟迟污吏未能去明君若可欺外䑓天耳目正士国根基既揽澄清辔那无按察时临江小泊舣舟杨桞下一笑上茶楼适与胡僧遇非因越女留云行山自在沙合水分流独酌临清泚知心是白鸥寄郑润甫提干吾郷有佳士官小患才多文可登词苑直冝居谏坡春风能活物砥柱不随波客里喜相遇飘零柰我何赵丞话旧忆作齐安别相逢直到今寒温片时话故旧百年心折桞送行客栽松遇赏音尊前强歌笑两髩雪霜深谢萧和伯见访定交虽日浅老眼见君深急谊真如渴能诗不肯吟江湖尊白发土苴视黄金野客无邉幅相㸔话此心庐陵城外郭外人烟好行行过北阡迎船分社肉汲井种春田緑树前村路黄梅细雨天客㳺乡土别景物只同然董侍郎蒙泉书院一室可忘老四窓宜读书但教樽有酒莫问食无鱼客子家何在明朝歳又除思归徒自苦安䖏即吾庐董叔震书堂数椽深巷底朝夕自委蛇勲业时㸔劒诗书日下帷古碑遮素壁破砚浴清池灯火伊吾夜犹如未第时别董叔宏兄弟年老思家切交深话别难扁舟行且止尊酒强相寛客路归来晚人情去后㸔西风吹过鴈千万寄平安闻邉事昨日闻邉报持杯不忍斟壮懐㸔寳劒孤愤裂寒衾风雨愁人夜草茅忧国心因思古豪杰韩信在淮隂宜春东湖呈赵使君东园有佳趣五马共登临介石见古意月䑓延赏心虽然近城郭元不逺山林能使一州润秀江秋水深次韵董叔宏山中有感山中行乐䖏百感上心来宿雾扫不去好风吹自开巖花新得句野水莫添杯不尽登临兴扁舟棹月囬访苍山曽子实故人子曽子居䖏近金精福地佳山水诗家老弟兄十年重㑹面一笑最关情万象亭前月今宵爲我明事机天下事机别朝廷局面新䑓官迁不定年号改何频黜陟由明主安危仗老臣祖宗成宪在即此是经纶所闻二首屡遣和戎使三邉未觧兵武夫权渐重望何轻天下思豪杰君王用老成时无渭濵叟白首致功名右席须贤乆丹书㡬度催贼惊中使转人望相公来问政曲江宅调羮庾岭梅莫因多病后虚出应三台归舟巳具李宪楼仓有约盗贼梗道见避乱者可怜歳律又云莫临风咏式微两䑓方有约一棹未成归夜宿三家市天寒百衲衣豺狼当道路鸥鹭亦惊飞仓猝抛家舍遑遑走道涂依山结茅广摘草当园𬞞老稚朝朝哭生涯物物无避军兼避宼何日得安居张端义应诏上书謪曲江正月一日贑州相遇忧世心何切谋身计甚踈樽前话不尽天下事何如汉武求言诏贾生流涕书龙颜那可犯謪向曲江居正朝送迁客好去㸔梅花此岭㡬人过念君双鬂华直言知爲国逺地莫思家韶石呌虞舜伤哉古道賖闻杜仪甫出䑓䑓官关系重用舍一何轻诸老多惭徳斯人有直声傥来视轩冕归去即功名莫拜寛堂墓伤心隔死生扬州道宫安下制干朱行甫抚干方巨山连骑相访道院群僊集髙轩二妙来文章清气足谈笑老懐开落木三秋晚黄花九日催何当陪胜践共把蟹螯杯朱行甫和前韵送别烹鹿荐酒此别真成别从今去不来佳人难再得恶抱向谁开客路一归晚家书㡬度催慇懃见君意烹鹿荐离杯题宋安抚月中香移根广寒殿栽近读书堂良夜月中影秋风天上香此花真异种万木莫同芳他日五枝秀何惭窦十郎访方子万使君宅有园林之胜使君居䖏好在郭却如村屋带园林胜门无市井喧蛰龙将双化雏鳯亦腾鶱客里苦无暇相从聴雅言诸诗人㑹于呉门翁际可通判席上髙菊磵有诗㒒有客星聚呉㑹诗派落松江之句方子万使君喜之遂足成篇客星聚呉㑹诗派落松江老眼洞千古矌懐开入窓风流谈夺席歌笑酒盈缸杨陆不再作何人可受降别邵武诸故人白发乱纷纷乡心逐海云此行堪一哭无复见诸君老马㝷归路孤鸿恋旧群酒䦨何䖏笛今夜不堪闻一老儒爲贵人烧丹丹垂成而走因此失所道途多险阻此老欲何之命薄丹砂走天寒白发悲从教逹官骂忍受小儿欺月夜双乌鹊飞鸣绕树枝江上夜坐懐严仪卿李友山江清天影动楼近角声雄杨柳枝枝月芭蕉叶叶风佳人难再得良夜与谁同别后知何䖏吟诗句句工江上扁舟泊江渚喜近酒家门出网鱼鰕活投林鸟雀喧无桥通竹䖏有路到桃源一见南塘字凄然忆故园简曽才叔虚庭贮明月酒醒独登楼偶逐一笑乐遂成三夕留乌鸦工报暁蟋蟀早吟秋欲赴东溪约烦君具小舟舟中扁舟何䖏泊沙渚夕阳邉逺浦横鱼网髙山起烧烟客行今老矣秋思日凄然且复开懐抱嚢中有酒钱史贤良入蜀有锦江诗卷陈谊甚髙学道世情薄论交谊气深谩懐三献玊肯受四知金万里铜梁道千篇锦水吟一芹供匕筯聊寓野人心贤良一和五篇不可及世路从他险输君酒盏深立谈双白璧一诺百黄金志大不少屈诗工非苦吟相随万里去老鹤岂无心永新彭时甫舘㒒于玉峯楼龙子崇来话旧暂舣溪头棹来𫾣月下门江湖十年别故旧㡬人存聴雨夜同榻论心酒一罇不须谈世事万虑满干坤所闻北风如许急亦使客心寒近得襄阳报仍闻蜀道难三杯中夜酒一枕㡬时安江上两都督何人上将坛访徐益夫仲蔚蓬蒿宅终朝只闭关无心与时竞未老得身闲緑绕巡除水青横隔岸山客来新酒熟相对一酡颜渝江緑隂亭九日燕集佳节重有感人间行道难登髙苦无地把酒一凭栏山逈暮烟合江空秋水寒沙头有鸂鶒莫作鸳鸯㸔九日江亭上谁怜老孟嘉要人㸔白发不用整乌纱寄兴题桐叶长歌醉菊花归心徒自苦犹在楚天涯题渝江萧氏园亭体仁体信伯仲佳士也一区同居不出户庭而得溪山之胜自昔有秀江亭山谷先生尝留题云澄波古木使人得意于尘垢之外盖人闲景幽两竒絶耳所题之壁犹存相识虽云晚相知盖有年同门好兄弟华屋带林泉笑傲一樽酒登临九月天客懐秋思豁万象在吟邉三迳逐髙低旁通桃李蹊凉䑓无六月钓石俯双溪醉欲眠花下吟来过竹西风流黄太史古壁有留题近市嚣尘逺幽居古意存诗人常下榻俗子莫登门日坐图书府时开风月樽野夫因到此忘却海云村新朝士多故人愁吟寄之野鹿自由性孤鸿不就群飘零生白发故旧半青云忧国家何有愁吟天不闻北风吹汉水胡骑政纷纷题新涂何宏甫江村近郭畏嚣尘移居在水濵江山千古意松竹四时春賔客门无禁诗书笔有神何郎好心事鸥鹭亦相亲石屏诗集卷第三终石屏诗集石屏诗集卷四石屏诗集卷第四夜吟呈赵东巖汲井漱残酒行吟到夜分一轩清似洗万籁寂无闻风送迎秋雨天收翳月云鸡鸣庭户白人事又纷纷吾乡陈万卿儒者能医见宜春赵守盛称其医药之妙着本草折衷可传本草有折衷儒医功用深何须九折臂费尽一生心药物辨真伪方书通古今有时能起一剂直千金九月七日江上阻风舣棹依乔木扶笻渉浅沙云山多态度水月两光华白首吟诗客青帘卖酒家明朝风不定来此醉黄花自和前诗隣舟皆塩商总𬒳利名役机心欲筭沙舟行阻风色客夣负年华洲渚四五曲渔樵八九家江村无限好满眼是芦花有感皱眉观世事把酒读离骚天下无公论胸中有古刀徒然成耿耿何以制滔㴞不逐群飞转孤鸿毕竟髙㫪陵山中作写寄孔海翁昨日分携后回头望竹关相亲唯白水所见但青山云近人家逺苔生石径斑闻钟知有寺又在渺茫间夏日雨后登楼夏日不苦热病躯能少康数峯楼上景六月雨余凉今古两虚噐干坤百戯塲人生如寄尔聊以醉爲乡偶见飞蝶追思旧逰録之早𬒳春情误浑身着粉衣最宜花上见觧向夣中飞蜂媵爲㳺伴蛛丝设祸机滕王小图画一一造精㣲寄永嘉太守赵茂实龚黄古贤牧政事见于今疾恶风霜手活人天地心躬行循吏传时作谢池吟我欲依刘表常忧老病侵身爲吟诗瘦家因好谊贫如何贤太守不念可怜人橘井谁知䖏桃源莫问津秋风吹白发沧海老垂纶王应求出示蜀中山水障气势甚雄伟李巽巖题其后论其画笔之源流二百余字妙甚丹青手能移造化功三川山水国半幅画图中玉局人何在铜梁路可通巽巖扛鼎笔文与画争雄万杉长老秀痴翁见示五言次韵了得宗门事何忧常住贫聴师林下话是我眼中人星渚三秋月庐山万古春昭陵御书在歳乆莫生尘借韵书懐虚气撑枯腹长身到老贫髙吟常骇俗烂醉若骄人京洛繁华夣江湖浩荡春布衣如雪白不受庾公尘饮萧和伯家醉登快阁和杨伯子题分明观韵醉归萧史宅快阁倚西东山歛过云雨江无起浪风月行银汉上人在玉壷中天眼照尘世应怜鹤发翁客中歳晚呈何宏甫歳事费料理三杯意适然与其愁度日曷若醉忘年桑落冬前酒梅花雪后天不知身是客多谢主人贤先人东皐子小园七言人多喜之凂秋房楼大卿作大字刻石父殁名随泯诗存世莫传敢求大手笔爲写小园篇词翰成双美光华照九泉托公垂不朽镌刻到千年淮岸阻风檥棹枫林外平沙歩晚晴秋深红鹤至波动白鸥惊荻浦留三日江州计㡬程夜来风色好行不待天明蕲春李丈觧后㳺江上园劝㳺人不可折花木禁渔弋者不捕禽鱼酒邉谈论可聴乃中洲先生之后叶水心尝与徃来坐断此江干池亭百畆寛禽鱼全性命花竹报平安有道行其志非时做甚官丰神更闲雅野服竹皮冠南康县刘隐居秋风送纨扇终日御瑶琴秪可自爲乐不求人赏音无心问轩冕此地即山林堪笑红尘客飘零雪满簮江皐江皐有闲客独立对私风白鸟来无数青林望不穷斜阳方照晚新月早腾空得句从谁语倾心酒椀中都下书懐半月不把镜羞㸔两鬓尘读书増意气携刺减精神道路谁推毂江湖赋采苹从来麋鹿性那作帝乡人舣舟登滕王阁散歩登城郭维舟古树傍澄江浮野色虚阁贮秋光郄酒淋衣湿槎橙满䄂香西风吹白发犹逐少年狂湖口水落山増峻江空石出竒倚篷㸔不足觧䌫放教遅沙上鴈𥘉到樽前蟹可持中秋能㡬日又是菊花时夏日从子渊姪借茉莉一盆举眼惊如许衰懐强自安爱凉临水坐遣病借花㸔物物同天地人人各肺肝从来泾与渭混作一流难呉门访旧去此十三秋重来雪满头镜颜加老丑诗骨带穷愁鸟语新晴树人㝷旧倚楼蔵春门下客一半落山丘哭涧泉韩仲止二首雅志不同俗休官二十年隐居溪上宅清酌涧中泉慷慨伤时事凄凉絶笔篇三篇遗稿在当并史书传忍贫长傲世风节似君稀死后女方嫁崃中儿未归门人集诗藁故卒服麻衣涧上梅花发吟䰟何䖏飞瑯琊山中废寺欲访山中寺沿堤石甃长寳坊兵后废御帖窖中蔵故址生秋草寒窓带夕阳孤僧出迎客满口话凄凉鄂州戎治静憇亭幽亭何䖏㝷巖树碧森森独坐生云石少安经世心伴人双鹤立多事一蝉吟提劎翻然起中原秋草深江上江上维舟稳人间行路难数朝花雨细一夜社风寒燕语能留客蛙鸣岂爲官苦吟成底事嬴得瘦团栾赵端行杜子野㳺虎丘有诗㒒因思旧与赵子野同宿唱和留题出城十里许有此一山门丘在虎无迹池清劔有㾗孤松冠巖顶万竹绕云根借问东轩壁旧题存不存海陵光孝长老骥无称山谷后也共谈时事且说黄巖柑橘之美俗子避形影僧家共往还髙谈犯时忌妙语发天悭霜后思新橘夣中归故山何时免奔走终老白云关杜仲髙髙九万相㑹杜癖诗无敌髙髯画絶伦笑谈能不朽富贵或成尘今古多竒事干坤㡬恠民相逢不容易一醉楚江濵衡阳写懐简王景大赵俊卿夣觉他乡枕寒生半夜衾客程湖外逺秋意雨中深老马㝷归路羁鸦忆故林家书连数𥿄难写此时心懐赵徳行所学源流逺澹交滋味长㸔来浑易与别去自难忘独客夣千里佳人天一方细观賔退録亦足慰凄凉上封楼䑓逼霄汉窓户纳云霓囬顾千巖路如登万仭梯泉从山顶出雪压树头低髙絶无人境非僧不可栖九日今日知何日他乡忆故乡黄花一杯酒白发㡬重阳日晚鸦争宿天寒鴈呌霜客中无此醉何以敌凄凉春陵道上云际㝷行路时逢一两家山川闲世界耕钓小生涯病竹长新笋寒芒摇落花溪翁觧延客连煑数杯茶化成巖城郭嚣尘外江山胜槩中铿然一滩水和以万松风夹径森竒石危亭纳太空苍巖不能语曽识賛皇公喜闻平峒㓂峒㓂都平了官军奏凯歌千山通道路一雨洗干戈天地和风转江湖春水多蜀中无近报西贼定如何郭伯秀约聮骑春㳺不去有诗心老㝷春懒年衰跨马难便能相强去未必有真欢独酌三杯妙髙眠一枕安好花如可折覔取数枝㸔访陈复斋寺丞于私第以时爲出䖏真有古人风奉毋易爲孝事君难尽忠闲居非傲世直气尚摩空语及朝廷事干坤万感中泉南南地无氷雪常疑暖作灾昼昏山雾合寒变海风来壠麦衘芒早梅花带叶开客中归未得歳事渐相催代人送别南浦春波碧东风送客船别君杨柳外挥泪杏花前粉壁题诗句金钗当酒钱一声离岸橹心碎楚江邉度淮一雨足秋意孤吟写客懐人情容易变身事苦难谐毎日思归浙今朝却度淮此生烦造物畧畧爲安排蕲州厉使君七夕祈雨樽爼忘佳节衣冠肃广庭爲民祈一雨何暇赏双星五马无慙徳三龙合效灵前山好云气早巳动雷霆庐州界上寄丰帅身徤心先老时危事愈乖无成携短劔有恨满长淮村酒时时醉山肴日日斋功名非我有何䖏问生涯赠孤峯长老孤峯何䖏住惠逺旧林泉日用无非道心安即是禅幽栖云底夣寐雪篷邉何日山隂道同㝷访戴船呉子似酒樱桃熟柳树隂青山去人逺黄鸟话春深薄俗非吾道虚名愧此心休言今不古又恐不如今世事世事真如夣人生不肯闲利名双转毂今古一凭栏春水渡傍渡夕阳山外山吟邉思小范共把此诗㸔冬日移舟入崃避风棹入黄芦浦惊飞白鹭群霜华浓似雪水气盛于云市逺炭增价天寒酒䇿勲同舟有佳士拥𬒳共论文湖上乆住人情熟湖邉酒可賖来时飞柳絮今日见梅花十载身爲客㡬封书到家斜阳照林屋独立数栖鸦读改元诏口号伏读改元诏仍观拜相麻竞传新政事方见好官家雪作丰年瑞梅开近腊花路逢江上客立马问京华喜见新除目焚香洗眼㸔老儒居翰苑正士作䑓官有道爲时用非才䖏位难寄声崔与李催促到长安国以人爲重人惟徳可招九重方厉政诸老尽归朝盛事追三代清风动百僚切闻天上语欢喜到渔樵罪言盗贼干戈后安知有太平衆人皆竞利百姓不聊生国用何能足官曹未易清汉家政虚耗第一莫言兵李深道得苏养直所写深字韵诗表出尘埃外浓薫兰蕙香风流晋人物髙古汉文章老眼不多见前程岂易量三杯话胸臆一笑对云骧秋兴有感客㳺江海上㡬度见秋风逺浦芦花白踈林秋实红人情朝暮变景物古今同老眼犹明在从教两耳聋谢王使君送旅费风撼梅花雨雾笼杨柳烟如何残腊月巳似半春天歳里无多日闽中过一年黄堂觧留客时送卖诗钱舟中小酌独立秋风里怅然思故鄕渚头沽美酒船上作重阳篱菊一枝瘦溪鱼三寸长客中聊尔耳亦可慰凄凉涂中见人家卖酒连歳遭饥馑人无籴米钱今秋好行路到䖏说丰年村酒新篘浊溪鱼出网鲜黄花留客醉况近竹林邉长汀寄李使君在䖏晚禾熟经今瘴雾消山林无盗贼道路有歌謡人喜逢丰歳谁知感圣朝溪桥闲寓目鱼鸟亦逍遥光泽溪上舣棹西岩下舟人语夜䦨风林无鸟宿石窟有龙蟠月色连沙白滩声入夣寒晓来新得句寄与故人㸔约㳺曽叅政西墅病不能去骨肉去家逺异乡童㒒亲老身浑頼汝乆病亦愁人无暇逰西墅㝷医访北辰主翁翻作使奔走莫劳神赵敬贤送荔枝荔子固多种色香俱不同新来尝小緑又胜擘轻红大嚼思千树分甘仅一笼尝观蔡公谱夣想到莆中自漳州囬泉南主㒒俱病雅兴难忘酒覊懐不耐秋坐穷思卖劔扶病强登楼适有坐中客来从邉上州所谈惊老耳身世併成忧寄赵漳州话病聴雨无聊頼髙眠独掩扉塞鸿书不到海燕约同归吾道关通塞人情有是非荆州相别后王粲更谁依客自邵武来言王埜使君平㓂闻说贼来日君能判死生扁舟载母去倚劔到天明百姓各迯命四旁无援兵王尊岂非勇独自守孤城太守自监军片胆大如身立马斩数贼犒军捐万緍威行千里外手活一城民孰谓书生怯书生中有人新年自唱自和圣朝开寳历淳祐四年春生自前丁亥今逢两甲辰黄梁一夣觉青镜二毛新七十八歳叟干坤有㡬人死灰无复暖藁木不逢春近日愁多病今年歳在辰䖏喧如䖏寂求旧不求新笑问长河水谁爲不老人江山一夜雨花柳九州春过节喜无事谋懽要及辰年年仍歳歳故故复新新把酒有余恨无从见古人闻严垣叔入朝再用前韵凄凉风雨日强把瓮头春独守空虚室那逢耗磨辰诗家青眼旧世路白头新每诵梅花句一心思故人我本江湖客归来二月春居多闭门日未卜赏花辰绕树鹊声喜隔帘莺语新可怜垂白叟却羡踏青人吾族两派而下吾之一派衰落殆尽诸孙一两人而巳其势不絶如线彼之一派富盛一日出门有感门外长河水有时鸣不平河邉古樟树亦各有枯荣人事关时数春风莫世情贤哉沧海月夜夜一般明王深道奏名而归忠言犯时忌决不中髙科一日成名了诸公属望多还家宁乆住经世欲如何西涧一泓水行通沧海波朱仲寔少府到官无㡬日即入佥幕官满送行二首才智人难及上官能用贤梅仙无一事莲幕坐三年政誉倾千里归途仰二天辟书闻早上松菊莫留连孝友平生事守廉天下难居官一日俸阖室㡬人餐病骨何妨瘦吟肩不肯寒功名未须问且奉版舆安次韵盱江李君昉见寄二首时李在包守郡斋乆作丹丘客疑君去复来髙吟闯风雅妙句斵琼瑰道谊心千古文章水一杯荷花时话别别后又梅开共醉荆溪酒不论杯浅深定交从此日识面早知心乆缺寒温问忽闻长短吟玉霄亭下路几夜夣相寻感寓三首古今通一理趋乡自多门贤士玉成美贪夫金注昏谁知身是患人以道爲尊前軰死姓名千载存谊利不同道盛衰何用疑布衣甘寂寞纨袴自矝持勿谓人爲巧待观天定时铜山或饿死富贵五羊皮自觉心无愧何须座右铭人将金作坞吾以石爲屏年老医难疗天寒酒易醒菊花香到死不肯就飘零新歳书懐四首衰年百病身淳祐五年春尘世自多事风光又一新乡人方拜相野客自垂纶说与烟波侣海濵非渭濵七十九歳叟时吟感寓诗年髙胡不死身徤欲何爲细柳緑垂地小桃红满枝春风不到䖏枯蔓挂踈篱老病从人笑儿童识我谁穷愁无地着心事有天知鹊噪縁何喜蛙鸣岂爲私如何得懐抱长似醉眠时正月复二月百年如一年世间人易老天下事难全生计麦十斛传家诗㡬篇眼前虽不足心地自超然小园小园春欲半老子作儿嬉政喜花开蚤还愁客到遅诗当得意䖏酒到半酣时蜂蝶来无数无知却有知爲石云悼鹤瘗鹤有故事花邉结小茔不登千歳夀无复九皐鸣问汝縁何死主翁无限情最令人忆䖏侧耳聴松声挽立斋杜丞相邪正不两立国家当再兴有时须有命称徳不称能方喜千年遇如何一旦薨世间无哭䖏吾欲哭昭陵萧飞卿将使赴湖北戎幕诗送其行兼简秋贾总侍二首文章萧颕士一劒去从军逺望西关路愁㸔两浦云九霄腾意气万里取功勲马上一杯酒湏斟满十分鄂渚三千里遥遥望使星江湖今寂寞桃李半凋零世有一秋时无两石屏平生不相遇老眼向谁青晚望懐长沙故人却扇清风起楼头坐晚凉青山连逺水緑树带斜阳客路伤离别人情果在亡定应今夜夣随月到潇湘寄虚斋赵侍郎老眼开还阖愁懐醉不醒干坤多变故人物晓天星药石匡时切蓍龟见事灵得公十数軰亦足壮朝廷灾异天垂戒安危事可知试将黄雨证请问白云司对客论孤愤伤时赋五噫醉中忘万虑安得酒如池斗山子王深父作石屏记爲老夫书其文甚佳采记中语作五诗致谢细读石屏记临风觉厚颜如何一片石欲比衆名山浪迹江湖上归身巖间渔樵争半席人笑老痴顽细读石屏记诚然愧我心兰荪借芳馥金石假声音俗子方腾谤朋俦合献箴分爲无用物白发委山林细读石屏记㝷幽到水涯老人相问荅属意在岩花江海浮天濶山林去国賖草茅最深䖏认作野人家细读石屏记堪嗟老病身谁知饥欲死曷取夀长贫雪片丰年瑞梅花腊月春今朝一杯酒谁道是生辰细读石屏记多君才思清南山数峯碧北斗七星明风土钟竒秀文章到老成待㸔黄鹄举唾手取功名寄建康留守制使赵用父都丞侍郎蛮貊闻名姓当今有此人片心天共广一笑物爲春花满金陵路风清玉塞尘九重方简注四海望经纶燕许文章笔片言轻万金先人十诗序孝子一生心入手方爲寳三年等到今九泉应有望取璧照山林姪孙亦龙作亭于小山之上余以野亭名之得诗五首平地变丘安排若自然爲山移白石凿沼贮清泉栗里有松竹兰亭无管絃轩裳非我事在野不妨贤蔡外有余地登临作此亭心如乔木古眼共逺山清社酒谁同醉村歌自可聴有时来夜坐收拾读书萤诗礼家声重田园活计饶自甘爲野客不硕仕王朝时爲花开眼谁因米折腰此心安出䖏何日不逍遥勿谓此亭水岿然气不群静中观变化闲䖏立功勲水细通巖窦亭髙压海云隐居行素志不负圣明君田间四五月此景㸔来稀翼翼青苗上双双白鸟飞茅茨林下住簑笠雨中归拍岸瓜藤水不须忧歳饥寄镇江王子文总卿一代文章手官如水様清三军皆饱徳诸将共谈兵鐡瓮横天立金山压浪平北人向南望月分明又送行二首荏苒歳云暮雪霜天正寒取程毋太急御下放教寛朝夕去家逺关山行路难邉头办功业恐不在儒冠荆门在何许鄂渚小踌躇宿䖏好㸔劔客中宜读书交逰天作合江汉景何如窓户半天上南楼好寓居送包使君入朝除左曹郎二首宏斋儒者政赏罚自宜民世欲无公论天知有正人侧身观宇宙平歩履星辰试把安危事从头问化钧金门行入奏何以告君王请下求贤诏兼陈活国方觧纷救弊细思量若见髙常簿言予病在床送季明府赴太平倅黄巖号难治能者治何难桃李民心恱风霜吏胆寒公行无不可私请莫相干三尺儿童軰皆知好长官人说陈胡蔡合君爲四贤一廉官似水三载吏无权政自诗书出民从教化迁神明判事笔一出万人传庭闱定省外都是坐时尽日身无倦对天心不欺县花潘岳赋池草惠连诗磨取九峯石刋成徳政碑通守太平州金陵在上头风寒当一面江千艘此日要人物九天寛顾忧诗书用䖏别澼絖换封侯得古梅两枝老干百年乆从教花事遅似栝元不死因病反成竒玉破稀踈蕋苔封古恠枝谁能知我意相对歳寒时贫作负恩人爲何宏甫作九陌尘中事三生石上身狂爲好诗客贫作负恩人十载江村别扁舟涂水濵音书乆不至得夣徃来频题徐子英小园奉亲营小圃僻在水之湄霜露蔡公赋假山慈竹诗人皆称夀母我独喜佳儿八行家风在三迁忆旧时登祝融秋风吹拄杖直到祝融颠目撃三千界肩摩尺五天扶桑晹谷畔青草洞庭邉云气无遮障分明在眼前长沙有感自饮长沙酒春风㡬醉醒江波随意緑山色爲谁青鸟好因人好龟灵不已灵江离与杜若何幸入骚经山中少憇地僻人稀到山寒水欲氷闻钟知有寺见犬不逢僧断壠森乔木頽挂古藤斜阳照孤影诗骨瘦崚嶒真州上官漕劝农小队出行春旌旗带野云草成平㓂檄翻作劝农文幕府多竒士诗书䇿异勲请将邉上事一一奏明君豫章东湖避暑行坐自徜徉吟声遶屋梁暁烟滋柳色晨露发荷香以我一心静叅他六月凉渊明知此意髙卧到羲皇徧访诸亭舘苍苔掩旧踪十年如昨日万象又秋客阅世存乔木㳂堤倚瘦笻何人杀风景斫尽木芙蓉见江东绣衣袁广㣲宇宙归㣲数安危委大臣金门一囬首玉节乆临民雅志思行古清风不受尘洁斋家学旧用䖏日如新洪子中大卿同登逺碧楼归来有诗角巾华屋下丘在其旁寄兴青山逺忧时白发长无心当世用䄂手㸔人忙善自爲身计须传活国方濠州春日呈赵教授柳似眠𥘉起梅虽老可观氷开春水活风暖雪泥干得酒忘爲客谈诗不论官无人知此意一笑对黄冠访古田刘无竞前说建阳宰古田今似之难兄与难弟能政更能诗文字定交乆江湖识面遅人传花蕚集俱水心知淮上囬九江江水接淮水扁舟去复囬客程官路柳心事故园梅活计鱼千里空言水一杯石屏有茅屋朝夕望归来送陈㓜度运干䑓幕三年最云霄万里程西山饯行色南浦棹新晴骨秀荆山璞胸涵元气英更携扛鼎笔秪合上蓬瀛君是青云料吾当白发年驽骀傍骐骥鱼鸟各天渊他日难忘䖏寒宵不忍眠挑灯雪窓下共读鴈奴篇燕闻说乌衣国低连海上村春来避霜雪秋去长儿孙华屋语如诉故巢多不存双飞恼幽独红䄂有啼㾗蕲口阻风务官点税江涨行无路西风又打头颇闻商妇怨自作贾胡愁石屏诗集卷第四终石屏诗集石屏诗集卷五石屏诗集卷第五郭外翁郭外生涯少城中籴米归种花无䖏卖挑菜入蓝稀风撼倾欹屋寒生蓝缕衣此翁何所乐谈笑傲轻肥郑南夫云林隐居一来陪胜践再到惜蹉跎记得山中景行㝷竹外坡天寒梅信早海近鴈声多烟渚蒲洲外时闻欵乃歌夣与赵用父王子文陈叔方相㑹甚欵鼎足当州县别来音问稀故人俱显逹吾道亦光辉三鳯夣中见孤鸿天外飞应怜江海客白首未成归戯呈赵明府堂堂附郭县深逺半如村能共斯民乐浑忘太守尊梅花髙可折横浦挠无浑欠与诗狂者清谈共一樽访曽云巢一老今无恙诸公昔与俦随时难苟合懐道早归休苦似陶元亮全如秦少㳺笔端锋锐别有待续春秋冬暖天不雨霜雪朝曦与暮霞江梅遅腊蕋岩桂更冬花地暖宜爲客时难重忆家楚山当晚眺归兴逐栖鸦许提干湖上下筑才气有如许功名不可无乐从闲歳月养就大䂓模雅志难谐俗幽居喜并湖君㸔莲下藕不与叶同枯见名园荒废有感乔木无留影残花尚假妍荒池蛙呌噪破屋燕周旋富贵偏多事风流得㡬年墻东有寒士书种世相传题黄仲文双清亭亭下新池好亭中古意存欲通溪上路遂辟竹边门自昔好賔客相传到子孙㑹㸔司命鹤时到种瓜园静寄孟运管招客皆蔵春侍郎故人因与花翁孙季蕃话旧有感来访蔵春宅因登诤寄堂异香薫寳鼎清乐送瑶觞穿竹过花所㝷梅见海棠白头思徃事无语立斜阳莆中遇方邀出城买蛎而饮一僧同行出郭断虹雨倚楼新鴈天三盃古榕下一笑菊花前入市子鱼贵堆盘牡蛎鲜山僧惯𬞞食清坐莫流涎天竺访明上座顾影良堪笑胡爲八尺长苍颜抗尘土饿喙说兴亡竹雨先秋爽松风生夜凉爱㝷湖上寺留宿賛公房隆兴度夏借东湖驿安下面对一池荷四旁杨柳坡树隂遮日少屋敞受风多疑是清凉国暂爲安乐窝人人争避暑老子自婆娑挽赵县尉十竹相依住一官真漫爲狂来裂轩冕穷不顾妻儿疾世吟孤愤伤时赋五噫髙名应不朽自作墓中碑张统制之子爲父求诗蕲州城破疋马打围而出能知数谓时不可爲夜半金城破身随鉄马飞横挥三尺劒突出万人围勇锐资神力功名与愿违自能占气数终老着农衣挽赵县丞雅志思行古幽居不爱官倾家爲义举竭力奉亲欢阅世开天镜蔵身作瓦棺闻知捐舘日有夣跨金鞍挽沙溪项公苔湖居士读书不成事何恨老山林䖏世有容徳与人无诤心友于兄弟乐惠彼里闾深细把丰碑读懐贤泪满襟一曲苔湖上深居万竹间自㝷三径乐早得一身闲㶁㶁循除水林林夹屋山伤心白云际遗迹尚班班挽大溪姚祥叔即南庆门今独盛旧族有光华日坐不欺室天兴积善家山林娱晚境书史是生涯手种堂前桂君㸔身后花挽唐吉林咏道愽雅林夫子隐居城市中家贫书甚富学苦字尤工四海交名胜诸文辨异同阿戎谈更好端不负家风黎明府见示令叔显谟开国墓志求诗爲赋三首巴蜀何多事贤能见一时才爲花县宰早受菊坡知关外科民急兴元易帅遅预曽陈利病人不信蓍龟虏横干戈宻官清财赋强饥年无饿莩乱后有金汤五郡树佳政诸公交荐章忠言动天聴惜去把麾忙寄家苕霅上万里故乡愁未入金门奏还爲玉局逰孤忠徒耿耿一病竟休休爲国惜人物凄然老泪流族姪孙子荣之子神童颜老不幸短命而死哭之不足三诗以悼之亘古英灵在颜囬有后身年才十三歳才过万千人学到由天悟文髙见理真再生仍再夭无路问鸿钧昨应童科日群儿立下风丰姿倾衆目文采动诸公两耳能兼聴六经皆暗通相期到杨晏有始柰无终汝祖积隂徳汝翁多读书汝生天报施汝死又何如脩短有定数贤愚莫问渠冥官闻恸哭还许再来无神童讳颜老生而秀骨竒姿非凢子比及晬父渔村徇俗修试儿故事罗书籍玩具果殽于席顾盻无所取独拏礼记一帙披卷若读诵然稍长口授以书两耳兼聴日记数千百言七歳能暗诵五经举止应对俨若成人十歳善属文思如涌泉王帅干懋卿试以数题捉笔輙就懋卿称赏不容口嘉熈元年丁酉参政范公嘉其俊异举应神童科第一后省中勑赐免觧进士朝廷以其能行文永免年十三卒䟦戴神童文稿余昔访戴君见颜老容貌丰秀歩趋详雅甚以逺噐期之因语戴君曰昔杨公亿晏公殊皆尝以童科显世之过二公之神者亦多矣而或夭而殇者病于揠苗而弗获实也子宜经史华润薫浸而茂恱之以需其成慎勿以世俗干禄之文揉其心扼其胆也去之㡬何年今乃徒见其揉心扼胆之文而其人则已矣呜唿九龄与玄昔贤所痛玄可与也龄不可与也虽痛奚益寳佑三年乙卯春仲同邑杜范仪夫识孙季蕃死诸朝士葬之于西湖之上卜宅西湖上花翁死亦荣诙谐老方朔矌逹醉渊明风月生前夣歌诗身后名风流不可见肠断玉箫声樱桃緑树带朱实駈禽费弹丸独先诸果熟堪奉五侯餐猩肉和琼液蠙珠走玉盘同时得同赏芍药满雕栏题清江䑓秋色无邉际酧之以醉颜亭髙俯城郭木阙见江山胜践园林古好诗天地悭范碑生羽翼飞上画屏间江西壬辰秋大旱饥临江守王㓜学监簿极力救民癸巳夏不雨㡬成荐饿监簿祷之甚切终有感于天恳切金章奏精诚玉帝知稲粱民性命丰歉国安危苗秀方成实雨来还及时人能合天意天亦顺人爲天续饥民命神知太守心骄旸化霖雨六月借春隂早稲先秋熟晚田储水深去年饥欲死不料到于今监簿和篇赤地我民苦寸心天我知元元争救死凛凛强扶危备具先三日忧端彼一时倐然返生意人力岂能爲呌得神明力挽囬天地心连朝𬒳甘泽既雨积重隂水满田髙下凉生秋浅深老癃幸无死一饱庆从今怀何宏甫何郎好兄弟爱我徃来频人作交㳺㸔情如骨肉亲茅庵思共隐蕙帐暖生春别后长相忆寄书无便人题董侍郎山园行尽芙蓉径㝷秋扣竹关楼髙纳万象木落见群山平野水云际画桥烟雨间红尘城下路只隔一湖湾萧仲有遗经堂一经传世寳说与子孙知欲作乆长计毋忘礼义爲黄金生悔吝白璧有瑕疵兼取庞公语图安不遗危读严粲诗风撼潇湘覆江空雪月明以其一聮稳括爲对笔端有神助句法自天成风撼潇湘覆江空雪月明苦吟非草草妙趣若平平李杜诗坛上爲君题姓名舂陵山中地僻民风古雨晴天气新空山竖竒石乔木堕枯薪深入千崖路多逢百歳人繁华凋性命寂寞可全真淮上寄赵茂实渺渺长淮路秋风落木悲干坤限南北胡虏迭兴衰志士言机㑹中原入夣思江湖好山色都在夕阳时金山水涌孤峯出波深日夜闻重岩戍鐡屋双塔碍行云天地八窓逈江淮两岸分登临多感慨北鴈又成群焦山江接海㝠㝠山连岛树青似非人境界宜有佛宫庭蔵压蟠龙宅潮渰瘗鹤铭西岩更清絶心与酒俱醒梅花细把南枝㸔百花无此竒夜深钟月魄古树龙其似寒香蝶不知幽兰开亦早二妙喜同时赤壁千载周公瑾如其在目前英风挥羽扇烈火破楼船白鸟沧波上黄州赤壁邉长江酹明月更忆老坡仙曽云巢年八十聦明不衰小楷写六经家有小楼日登覧不倦诸监司尝荐遗逸八十云巢老诸公旧典刑心情古井水軰行晓天星身徤登髙阁眼明书六经尝闻荐遗逸何以报朝廷醉吟一狂兼一懒穷到白头年客路偏躭酒诗嚢不贮钱吟邉忘世故醉里乐吾天不荅诸公问何如孟浩然次韵胡公权日用无非道人心实在平果能行实学何必问虚名草木随时态江山无世情晚来溪雨歇一叚夕阳明同安子顺访茅庵道人鳯凰麒麟不可见道人语也道者日髙卧清风隔世尘鳯麟不可见猿鸟自相亲山木轮囷古茶花冷淡春草荒门外路常怕有来人法曹罗立之酒邉举数首皆㒒故人爲我寄声佳士欣相识吟邉问姓名官爲三语掾诗到五言城野客可怜我故人烦寄声白头归故隐秋后㑹群英爲客琴劔长爲客诗书欠䇿勲老来临镜懒愁里把盃勤北鴈寒离塞秋鹰徤拂云物情能奋发人不觧超群彭绣使平叛卒后除经略小诗陈利害广东经略使今古㡬人贤陛下用一士民间有二天清风排瘴雨廉徳照贪泉龙节生光彩鸾车奏凯旋斩蛟移鳄后近水有惊鳞阃外尚多事幕中无一人佩韦防狷急强饭养精神罗致贤能士仍须藻鑑真乳虎恋巢穴穷猿失木悲早须思一着先要释群疑豪杰通心腹人民无怨咨御军明纪律威爱贵兼施㑹李择之其父名丙字南仲着丁未録丙申録吟邉逢李白谈笑亦风流相对各青眼安知有白头两家穷活计四海老交㳺不负云山约同登百尺楼道傍舘道傍谁氏舘我坐开樽翁妪出迎客儿童爲扫门好花生竹所流水浸云根傥遂卜隣约爲农老此村山中夜归落尽一林月山中夜半归惊行群犬吠破暗一萤飞举我赤藤杖𫾣君白板扉兴来眠不得吟到晓星稀题春山李基道小园潇洒数椽屋旋营花竹坡心寛忘地窄亭小得山多共赏春睛好其如客醉何栖鸾将逺举宁乆盻庭柯东轩东轩亦潇洒春晚雨晴时喜鹊立门限飞花落砚池青山觧留客緑竹遍题诗一点归心动夜来闻子䂓宿农家宿此屋头阁瓦窓通月明夜深鸜鹆噪人静桔槹声村落有古意田园关客情儒衣成底事所得是虚名寄耒阳令严坦叔士元堂上坐千载仰清䂓百里宜民政数篇懐古诗江连杜甫墓水落蔡伦池公暇登临䖏寕无忆我时所闻今虏既亡后中间消息稀山河谁是主豪杰故乗机喜报三京复旋闻二赵归此行关大义天意忍相违胡倅送羊烹以㑹客烹羶㑹賔客花酒一时来愁逐歌声散心随笑口开饮疑金盏漏醉到玉山頺借问欢娱地相逢能㡬囬寄清流王令君朴直存吾道一心唯向公知非巧宦者直有古人风行志非爲矫洁身能固穷如何有廉吏不入荐书中生朝对雪张子善有词爲夀焚香拜天贶满眼是瑰琦腊月雪三尺春风梅数枝登楼忘老态对酒展秋眉争唱阳春曲山翁醉不知石屏诗集卷第五终石屏诗集石屏诗集卷六石屏诗集卷第六七言律江濵暁歩津头晓歩落潮痕行尽蒲根到柳根鴈景参差半江月鸡声咿喔数家村求鱼㸔下连筒钓乞火聴𫾣隣舍门料得锦城无此景欲将图画寄王孙鄂渚烟波亭倚遍南楼更鹤楼小亭潇洒最宜秋接天烟浪来三崃隔岸楼䑓又一州豪杰不生机事息古今无尽大江流凭栏日暮懐乡国崔颢诗中旧日愁寄㝷梅寄声说与㝷梅者不在山邉即水涯又恐好枝爲雪压或生幽䖏𬒳云遮蜂黄涂额半含蕋鹤膝翘空踈带花此是㝷梅端的䖏折来须付与诗家辛未元日上楼叅政攻媿斋先生东风入仗庆云翔百辟朝元奉玉皇一代安危寄黄发群生枯瘁转青阳梅花结果调勲鼎栢叶宜年上夀觞宰相黒头天子圣頼公同与措时康春日二首呈黄子迈大卿野人何得以诗鸣落魄骑驴走帝京白发半头惊歳月虚名一日动公卿颇思湖上春风约不柰楼头夜雨声柳外断云筛日影试聴幽鸟话新晴帝里风光二月新西湖㡬队踏青人杏花时节偏饶雨杨柳门墻易得春或是或非尘里事无穷无逹醉中身五陵年少夸豪举寂寞诗家戴叔伦钓䑓赤符新领旧干坤多谢君王问故人暂作客星侵帝座终爲渔父老江濵层䑓不啻㡬千仭直钓何曽挂一鳞莫道羊裘欠图画丹青难写子陵真寄湖州杨伯子监丞宛如公干卧漳濵枕上穷吟过一春遣病毎懐诗眷属访医因问药君臣鑚龟小卜占灾数覧镜羸形类别人寄语霅川贤太守新诗莫厌话愁频饮中逹观人生安分即逍遥莫向明时叹不遭赫赫㡬时还寂寂闲闲到底胜劳劳一心似水惟平好万事如棊不着髙王谢功名有遗恨争如刘阮醉陶陶梅孤标粲粲压群葩独占春风管歳华㡬树参差江上路数枝装点野人家氷池照影何须月雪岸闻香不见花絶似林间隐君子自从幽䖏作生涯清凉寺有懐真翰林运使之来不特来观徳庆碑江山胜槩六朝遗兴亡了不关吾事登覧胡爲作许悲梅爲有香竒似雪酒能无闷妙于诗萧萧緑竹无人爱留取云稍待鳯来觉慈寺踏破白云登上方自嫌尘土涴禅床千山月色令人醉半夜梅花入夣香深谷不妨春到早老僧殊爲客来忙山童懒惯劳唿唤自抝枯松煮术汤寄复斋陈寺丞二首岂说从来用䖏难出乗五马㸔庐山鳯凰覧徳下千仭虎豹憎人上九关持论太髙天动色忧时未老鬓先斑平生风节谁其似汲黯朱云伯仲间长忆西湾繋小舟野人曽伴使君㳺夜浮星子邀明月雨对庐君说好秋坐拥红粧磨寳砚醉歌赤壁写银钩当时一叚风流事翻作相思一叚愁黄州偶成鴈呌淮南欲雪天倚楼无味抱愁眠筭从沧海白云际行到黄州赤壁邉万事忌于懐壮志一生穷爲耸吟肩鬓间白者休教镊要使天知老可怜题泉州王梅溪先生祠堂徐竹隐直院谓梅溪古之遗直渡江以来一人而巳堂堂大节在朝廷名重当时太华轻干道君臣千载遇先生议论九重惊人歌黄覇思遗爱我颂朱云有直声一瓣清香拜图像英风凛凛尚如生无爲山中郑老家髙谈可聴用心幽灼见此翁非俗流鞍马破家还避世田园得地肯封侯开窓脩竹无由俗绕屋青山总是秋门外短篱㸔亦好黄金菊间碧牵牛南康县用东坡留题韵镜中双鬓巳非鸦身在江湖心在家道路飘零如柳絮山川迤逦近梅花客行有债频沽酒老怕无眠戒饮茶昨夜夣归沧海上钓竿横揷鴈边沙李季允侍郎舟中忆昨枫桥既语离何期千里又相随太湖不见鸱夷子秋浦同㝷杜牧之灯火船窓深夜话江山客路早冬诗人间草木空无数除却梅花莫我知湖南见真帅致身虽自文章选经世尤髙政事科以若所爲即伊吕使其不遇亦丘轲长沙地窄儒衣濶明月池干春水多天以一贤私一路其如四海九州何永新宰潘仁叔再约观梅去年忆访潘懐县樽爼风流主意饶爆竹声中度残歳华灯影里醉元宵春风又起观梅兴野客仍烦折简招预想张园㝷故事揷花秉烛过溪桥庐山十首取其四山灵未许到天池又作西林一宿期寺是晋时陶侃宅记传隋代率更碑山椒云气易爲雨客子情懐多费诗暂借蒲团学禅寂茶烟飞绕鬓边丝道人问我㸔庐山地上争如阁上㸔呈露千峯秋落木雕锼万象客凭栏静中见得天机妙闲裹囬观世路难管领风光有㣲憾桂花香裹酒瓶干拥鼻行吟上下廊今宵又宿賛公房松摇半夜风声壮桂染中秋月色香白石清泉闻笑语名山大泽出文章老夫甘作无名者不逐纷纷举子忙乗鸾不见李腾空试与㝷真访故宫黄叶堆边覔行路紫烟深䖏望仙踪眼髙天近千山上身共云栖一中九叠屏风三叠水更无诗句可形容豫章东湖感旧忆见堤邉种柳初重来髙树满东湖交㳺太半入鬼録歌醉一时逢酒徒夜雨总成流水去春风能免落花无经行孺子亭邉路犹有沙鸥识老夫僮约汝在何乡何姓名路途凢百爱惺惺衣裳脱着勤收管饮食烹炰贵洁馨毎遇歇时㝷竹所须教宿䖏近旗亭吾家僮约无多事办取小心供使令同郑子野访王隐居聮骑来㝷失马翁相期投宿此山中一庭花影三更月万壑松声半夜风共把酒杯眠不得剧谈世事恨无穷明朝莫使儿童见倘有江船吾欲东夜宿田家簦笠相随走路岐一春不换旧征衣雨行山崦黄泥坂夜扣田家白板扉身在乱蛙声里睡心从化蝶夣中归乡书十寄九不逹天北天南鴈自飞送蒙斋兄长㳺天台二首方丈蓬莱去渺茫天台秪在白云傍羽衣金䇿群仙过珠阁琼楼八桂香采药有时逢道侣挑包遇夜宿僧房寒山拾得如相见指点人间笑㡬塲山林胜䖏说天台仙佛多从此地栖司马八篇通道妙豊干一语指人迷时逢好酒从容饮莫把新诗取次题白日㸔云思我否惠连无分共攀跻豫章巨浸呈陈㓜度提干乞得新晴赋晚霞出门无路欲乗槎忧风忧雨动经月足食足衣能㡬家一饭共君烹瓠叶三杯无䖏㸔荷花自成皷吹喧朝夕输与东湖两部蛙访赵东野朅来问讯病维摩花满溪堂竹满坡髪秃齿危俱老矣人髙诗苦柰穷何四山便是清凉国一室可爲安乐窝犹有忧时两行泪临风挥洒湿藤萝方孚若真宅堂前池上作淮南小山题咏者甚多见其诗轴次韵妙手能移造化功壷中幻出九华峯山虽云小能栖鳯水不求深贵有龙事纪淮南千古胜记成嘉秦八年冬先生不用赋招隐办了功名访赤松江州徳化县漪岚堂尽得庐山之胜醉中作此呈赵明府不羡君爲花县宰羡君日坐漪岚堂有时酒兴兼诗兴无限山光与水光百姓熈熈知教化群胥凛凛对风霜公余置酒㸔桃李醉倒花前客自狂庐州帅李仲诗春风亭㑹客有尘字韵诗和者甚多韵拘无好语玉关人老鬓丝新千里长城在一身气使黄金结豪杰手挥白羽静风尘山河四望亭中景桃李一开天下春乡日满城骑战马而今四野尽耕民送滕审言归长沙别无聊折柳亭前送故人平沙留得马蹄痕云生渡北迷行路烟起江南认别村恨不与君同上道归来无伴自开樽西楼独倚黄昏月欲倩飞鸿寄断魂张仁仲提干衡阳氷壷亭燕客大抵吾曹臭味同留欢卜夜莫匆匆一亭景物氷壷上万里干坤玉镜中踈柳无心挂明月败荷有恨倚西风吟家旧日张公子千首诗成句句工别后舟中用前韵出郭风光便不同转头犹恨去匆匆维舟别岸鸦啼后倚柂澄江鴈影中向老客懐惊歳月乍寒天气转霜风氷壷亭上人如玉谩寄篇诗不暇工海月星天之观巍然华屋似凌歊下际沧𬈑上九霄万顷波涛浴蟾兎一天星斗转魁杓征鸿有感人飘泊宿鹤无声夜寂寥谁似风流杨叔子登临杜子野主簿约客赋一诗爲赠与㒒一聮云生就后桥罗汉面吟成雪屋阆仙诗杜陵之后有孙耒自守诗家法度严秀骨可仙官况薄髙情追古俗人嫌起㸔星斗夜推枕爲爱江山寒卷帘饱喫梅花吟更好锦囊虽富不伤㢘杨伯子监丞霅川乆雨得晴爲喜村南村北晒簔衣好是云开日出时太守少寛忧世志野人爲赋喜晴诗两岐瑞麦黄金实八茧呉蚕白雪丝政事端知合天意雨旸还亦顺人爲提刑彭仲节平叛卒千兵喝赏黄金尽六月临戎白刄寒慷慨丈夫爲事别太平人物济时难谁言江左无王谢今喜军中有范韩汉节梅花留不住借君一劔斩楼兰中秋李漕氷壷燕集诸亭环立一湖湾区界无多眼界寛苍石传爲伪刘物緑波曽浴葛仙丹两邉堤树四时碧一片氷壷六月寒咫尺云烟接沧海须知此地有龙蟠李计使领客㳺白云景泰天近刚风吹面寒绣衣玉立白云间沧波万顷海南海翠碧㡬重山外山自觉登临无限意谁思富贵不如闲前峯若箇神仙宅指点烟霞见一斑菊坡崔叅政说平叛卒不得巳拜经略之命岂敢言功角巾私第自逍遥诸老之中此老髙无可柰何懐印绶甚非得巳用弓刀风生玉帐千兵肃天落金牌一札褒缓急经心护乡井生憎儿軰说功劳题䖏士黄公山居行尽松坡与竹坡沿溪窈窕上岩阿山深毎恨客来少寺近莫教僧到多但觉洞中人不老不知云外事如何边头又报真消息靼使来朝乞讲和题何季涌江亭胜槩何妨近市㕓红尘踈䖏着三椽数重青嶂横天末一道澄江在眼前海浪浴红朝出日树林堆碧晚生烟请君分付堤边石莫使渔翁来繋船别钟子洪识得潮阳钟子洪今人可想古人风文章有气吞余子天地无情负此翁问舍求田非细事参禅学佛见新功欲知别后真消息莫惜频书寄海鸿再赋惜别呈李实天运使一生飘泊老江湖今日别公归故庐此去怕无相见日因风或有寄来书云烟过眼时时变草树惊秋夜夜踈人物似公能㡬軰不知天下竟何如萧学易何季臯和作别诗佳甚再用前韵少年行脚白头归不负平生汗漫期望断海山云漠漠愁生江路草离离一篇王粲登楼赋㡬首巴陵送别诗独倚篷窓无意绪瓦盆倾酒忆金巵灵洲一䑓中立欝苍苍四面山光接水光潮信徃来知气候鼋精出没兆灾祥烟生茶灶僧留欵风展蒲㠶客去忙白发东坡在何许两行遗墨照琳琅和韶州许使君令子送别之韵诗瘦吾非沈隐侯五穷相值结爲讐方愁度岭无相识却喜闻韶到此州世道从来三不合客行何止七宜休故人知我平生事肯笑苏秦着弊裘南安王使君领客湛泉流觞曲水横浦堂前举一巵古榕隂下坐多时连朝好雨千山润昨夜新秋一叶知梅岭乡来逢行者兰亭今日又羲之家声不坠风流在如见𥘉寮说好诗题邹震甫江山伟观八境横陈淦水濵异乡谁识倚楼人江山不越乹坤大烟雨翻成风月新十载经营梅屋趣三间突兀草堂隣题诗未得惊人句从此登临莫厌频去年访曽㓜卿通判携歌舞者同㳺鳯山㒒有歌舞不容人不醉樽前方见董娇娆之句今歳到鳯山又辟西隅筑堤种柳新作数亭且欲建蔵书阁后堂佳丽皆屏去之矣㒒嘉其志又有数语併録之一丘一壑自逍遥莫恠山人索价髙是䖏园林可行乐同来賔客不须招临风桃李花狼借照水楼䑓影动摇歌舞不容人不醉樽前方见董娇娆别驾常懐物外心黄金屡费买山林后堂不肯着歌舞髙阁唯思贮古今㡬䖏亭䑓新结束一春风雨阻登临野夫昨日闲乗兴着屐㝷诗到柳隂抚州谢楼宗丞见访客里门庭可设罗使君千骑肯相过心忘贵贱交㳺重论及兴衰感慨多诸老逢时起巖壑二边何日罢干戈老夫何预人间事归去沧江理钓簔平江呈毅夫侍郎龙墀射䇿三千字未抵胸中十万兵逺大无过爲将相文章争似立功名当今天下㡬豪杰独数君家两弟兄世事从横人事左未知何以措昇平见淮东制帅赵南仲侍郎相待厚甚特送买山钱又欲刋石屏诗置于扬州郡斋话别叙谢如公当向古人求识面何须万户侯浪说钓鳌㳺瀚海真成骑鹤上扬州受恩多䖏难爲别宿酒醒时始觉愁囬首平山堂下路不堪风雨送归舟镇江别总领呉道夫侍郎时愚子琦来迎侍朝夕催归甚切落魄江湖四十年白头方办买山钱老妻悬望占乌鹊愚子催归若杜䳌济世功名付豪杰野人事业在林泉难禁别后相思意或有封书寄鴈边董侍郎山园燕楼宗丞旌旗千骑拥春华倾动临川十万家皂盖出郊因问柳紫荷领客共㸔花罇前人唱莺随唱堂下吏衙蜂亦衙寄语风流贤太守好留醉墨伴烟霞聂侍郎领客观园林之胜饮中出示名贤书画烈士家风从槖尊时容野客上朱门如登东观图书府又似西巖水竹村自以一闲销日月谁知万虑满干坤诸公衮衮成何事不若花前对酒罇思归二首吟诗不换校书郎但欲封侯管醉乡踈懒无成嵇叔夜清狂似逹贺知章安贫不怕黄金尽既老从教白发长百计不如归去好子孙相对说农桑老矣归欤东海村长𥚑不复上王门肉糜岂胜鱼羮饭纨袴何如犊鼻禈是䖏江山如送客故园桐竹巳生孙分无功业书青史或有诗名身后存赵用甫提举夣中得片云不隔梅花月之句时𬒳命入朝雪中送别用其一句𥙷以成章一时议论动诸公有诏西来玉节东又见清朝更大化好趋丹陛奏孤忠片云不隔梅花月一雪翻成柳絮风把酒莫辞今夕醉明朝车马去匆匆长沙呈赵东巖运使併简幕中杨唯叔通判诸丈日莫逺涂行未休白头又作长沙逰湘江一点不容俗岳麓四时皆是秋香草汀洲付騒客红莲幕府聚名流吟边万象写不得上有风流赵倚楼山中见梅寄曽无疑香动寒山寂寞濵直从空谷见佳人树头树底参差雪枝北枝南次第春有此瑰琦在巖壑共他草树亦精神移根上苑谁云晚桃李依然在后陈余惠叔访旧扁舟访旧入横塘新柳今如旧柳长室迩人遥春寂寂风流云散事茫茫纵题红叶随流水谁弄青梅出短墻政是沈郎愁絶䖏杜䳌不断呌斜阳两山赵仁甫宰临安有武学生张丈相访酒边弄刀舞劔甚可观因成七言县乃钱王故宫九龙十锦皆其地风流晋宋时人物花县鸣琴调甚新不厌开樽留劔客仍能下榻待诗人九龙池舘空陈迹十锦山川自好春但见清吟度白日不知佳政最宜民友人朱渊出示廷对䇿不顾忌讳读之使人凛凛受淮东制置辟龙墀射䇿对明君忧国忠言骇见闻皎皎一心如白日寥寥千古再朱云时危诸老皆求去兵满三边未觧纷要使文臣知武事不妨王粲且从军裘司直见访留欵清风爲我拂尘襟坐聴先生说古今道谊欲灰伤世变利名如海溺人深一言可重轻双璧片善相资直万金闻道门墻不多逺明朝修敬到山隂访张元徳今宵何幸宿书林议论从横感慨深黄卷具传千古意青灯照破㡬人心狂夫嗜饮夜偷酒污吏容私昼攫金尭舜君民旧风俗凡经㡬变到于今滕审言相遇话旧忆昨同君访月林㡬年相别到于今江山花草生诗夣风雨忧愁长道心乆矣无波观古井悠然得趣聴鸣琴一生奔走成何事尘满征衫雪满簮陈孟参陈明子同㳺麻姑山麻姑坛上共登临野客悠然起道心丹井汲泉深百尺星杉耸壑到千㝷青莲花白僊踪逺乌桕叶红秋意深何用金槃擘麟脯山肴浊酒可同斟兴国军晚春简呉提干㡬夜林间哭杜䳌东风又作落花天青春不觉过三月白髪谁能满百年日射江波光闪闪天连烟草碧芊芊异乡欲作登楼赋心逐归鸿到海边朱子昻司户登滕王阁笑傲不禁秋兴长登临谁复问滕王江湖周折地襟带云霞粲烂天文章人如野鹤何飘逸目送飞鸿去渺茫安得雪醅三百斗发君豪气对吾狂汪给事守鄂渚元宵代江夏宰呉熈仲献灯鄂州新得主人翁今歳元宵便不同灯火夜深囬昼日管絃声动起春风辽天月借三秋白陆地莲开十丈红妙手信能移造化速宜归去𥙷苍穹一晴收尽四山云天与黄堂作好春西楚东呉献风月南楼北榭拥星辰扶持入郭观灯叟歌舞拦街醉酒人此是太平真气象今年第一箇良辰袁州化成巖李衞公谪居之地一巖端坐挹千峯三两亭䑓胜槩中江水骤生连夜雨松声吹下半天风因思世故吾头白独歩林臯夕照红欲吐草茅忧国志谁能唤起賛皇公友松亭代松语从来巖守孤踪岂料移归寳籞中幸在交㳺一人数愿勤培植百年功朱门纵有三千客青眼毋忘十八公根本既深枝叶茂相期直上碧霄中京口别石龟翁际可把劒樽前砍地歌有何留恋此蹉跎心期难与俗子道世事不如人意多莲叶巳空犹有藕菊花虽老不成莎扁舟四海五湖上何䖏不堪披钓簑读放翁先生劒南诗草茶山衣钵放翁诗南渡百年无此竒入妙文章本平澹等闲言语变瑰琦三春花柳天裁剪历代兴衰世转移李杜陈黄题不尽先生模写一无遗古田县行覧呈刘无竞客㳺花县自逍遥百里风光在两桥语出桑隂鸠妇喜身穿麦秀雉雏娇青山一任云来去緑水多爲风动揺上下相安长官好野亭闲坐聴民謡诸葛仁叟县丞极贫能保风节有权贵招之不屑其行时人谁识老聋丞满口常谈杜少陵俗軰衆多吾軰少素交零落利交兴权门炙手炎如火诗社投身冷似氷堪笑皇天无老眼相知頼有竹林僧万安江上不能成佛不能僊虚度人间六十年镜里姿容虽老矣酒边意气尚飘然安排玉白花红句趂办橙黄橘緑天无柰秋风动归兴明朝问讯下江船过昭武访李友山诗社诸人吟过长亭复短亭喜于溪上访诗朋雕锼已𬒳天公怒狂狷仍遭俗子憎故故愁人长夜雨明明照我短檠灯休思京口相逢日喜雨楼中赋大鹏李友山诸丈甚喜得朋留连日乆月洲乃友山道号此身到䖏自悠悠一笑非爲越女留风雨不妨鸡戒晓江湖又见鴈横秋途中有客居岩谷天下何人似月洲颇欲相从溪上住诸君许我卜隣否饮中布衣不换锦宫𫀆刺骨清寒气自豪腹有别肠能贮酒天生左手惯持螯蝇随骥尾宜千里鹤在鸡群亦九皐贤似屈平因独醒不禁顦顇赋离骚陪徐渊子使君登白雪楼约各赋一诗必以宋玉石对莫愁村楼名白雪因词胜千古江山春雨余宋玉遗踪两苍石莫愁居䖏一荒墟风横烟艇客唿渡水落沙洲人网鱼借问风流贤太守孟亭添得野夫无静斋张敏则舍人赠诗因用其韵爲酬胸次诗书一派清学如耕稼到秋成十年闭户存吾道万事无心逐世情叶落花开关气数山长水逺是功名摩挲老眼㸔新贵九鼎鸿毛孰重轻客㳺不能欝欝窟中蔵大笑出门㳺四方与世周旋持酒盏观人胜败坐碁坊倒餐甘蔗入佳境昼着锦衣归故乡此志十年犹未遂倚楼心事楚天长都下书懐京华作夣十年余不道南山有㢢庐白发生来美人笑黄金散尽故交踈明知弄巧翻成拙除却谋归总是虚出䖏古人都说尽功名未必胜鲈鱼新安寒食不拟今年到歙州要知行止岂人谋一百五日客懐恶三十六峯春雨愁老矣此身犹道路凄其归夣绕松楸花瓢僊子无由见千里江山负远㳺乌聊山登覧抖擞嚣尘上翠㣲旁溪寺上坐题诗忽闻啼鸟不知䖏细㸔好山无厌时风扫云烟开逺景人携香火谒丛祠客来千里登临意说与时人未必知癖习平生癖习未全除虚事经心实事踈爲惜落花慵扫地毎㸔脩竹欲移居逢人共作亡何饮拨冗时观未见书争柰一贫随我在思量不若把犁锄田园吟自古田园活计长醉𫾣牛角取宫商催耕啼后新秧緑鍜磨鸣时大麦黄桐树着花茶户富梅林无实秫田荒狂夫本是农家子抛却一犁游四方九日登裴公亭得无灾可避自登山之句何季臯滕审言爲之撃节足以成篇良辰乐事两相关不可不求今日闲有酒能賖堪荐菊无灾可避自登山心懐屈贾千年上身在潇湘八景间好向樽前开笑口人生枉自作愁颜赵升卿有官不肯爲里居有贤声访之于深巷中深居陋巷不妨幽翠竹当门水满沟毎遇事来先觉懒欲爲官去又还休田园自乐陶元亮乡里多称马少㳺除却读书无所好有时闲作北巖游括苍石门瀑布少泊石门观瀑布明知是水却疑非乱抛雪玉从天下散作云烟到地飞夜聴萧萧洗尘夣风吹细细湿人衣谢公蜡屐经行䖏闻有留题在翠㣲杜门自遣世事茫茫心事灰衆人争䖏我惊囬闭门不管花开落避俗唯通燕徃来富贵在天求不得光隂转地老相催平生任逹陶元亮千载神交共一杯登快阁黄明府强使和山谷先生留题之韵未登快阁心先快红日半檐秋雨晴宇宙无邉万山立云烟不动八窓明飞来一鹤天相近过尽千㠶江自横借问金华老僊伯㡬人无沗入诗盟滕王阁次韵刘允叔消遣客懐㝷胜事酒杯诗卷得同携当年杰阁栖龙子今日空梁落燕泥斜照浴红秋水上好山横碧画栏西㡬人登覧皆磨灭唯有前峯压不低竹洲诸姪孙小集永嘉蒋子髙有诗次韵美景能兼乐事难愁来唯仗酒遮拦昻蔵病骨兼诗痩料峭春风带腊寒乔木尚疑前軰在好花应笑老人㸔忍抛明月先归去输与诸郎彻夜欢游云溪与郡宴用太守韵即事二首溪堂乆矣无人到千骑传唿五马来流水奔腾砥柱立好山呈露晚云开指挥壮士驰骁骑管领衰翁吊古梅笑问风流羊叔子㡬人登覧不尘埃官府太平无一事凝香座上着衰翁飘摇短棹㳺方沼缥渺髙楼倚半空把酒夜深霜落后吹箫人在月明中使君笑指梅花说去歳今年事不同和髙与权相逢休说昧平生髙适能诗乆擅名欲课荒芜来入社羞将老丑对倾城近来客里仍多病强向花前举一觥乐极自伤头白早罇前知我孟云卿懐雪蓬姚希声使君寒入踈蓬夜雪深是非难辩口如瘖一官不幸有竒祸万事但求无愧心想像骑牛开画卷丁宁囬鴈寄来音传家一首氷壷赋未信横舟竟陆沉其二有感中来不自禁短长亭下短长吟梅花差可强人意竹叶安能醉我心世事无凭多改变仕途相识半昇沉摩挲老眼从头㸔只有青山无古今豫章东湖宋谦甫黄存之酌别湖邉长记昔年㳺生怕清波照白头杨柳萧踈多困雨芰荷顦顇早惊秋无功及物谈何益有酒开懐醉即休江上买舟犹未定明朝尚可爲君留都中懐竹隐徐渊子直院手携漫刺访朝官争似沧洲把钓竿万事㸔从今日别九原呌起古人难菊花到死犹堪惜秋叶虽红不耐观多谢天公怜客意霜风未忍放深寒人日自换端平新历日眼㸔日月倍光辉南州有雪古来少人日不隂今见稀皷舞万方观徳化转移一世属天机朝廷有道吾君圣办作昇平老布衣送刘镇叔安入京二十余年谪宦身此行便可上青云西山一手爲推毂南浦㡬人争送君横水流传无垢集海神惊见老坡文回头莫有关情䖏别酒须教满十分三山林唐杰潘庭坚张农师㑹于丁巖仲新楼又携诗卷到南州尘满征衫雪满头桃李春风故园夣江山落日异乡愁樽前一笑真竒事坐上诸君尽胜流政倚清谈洗胸臆莫教王粲赋登楼次韵杜运使见赠飘零敢说是诗人故旧多居要路津穷贱交㳺谁复记江湖踪迹早成陈无心涉世当归隐有口逢人肯说贫家在翠屏山下住茅庐虽小可容身访漳州赵用父使君幸遇故人爲太守客来不惮路程遥九龙山水连沧海五马声名动紫霄一意奉行寛大诏多君不负圣明朝欲知惠爱及人䖏聴取街头卖炭謡见曽提刑兼安抚传家学术用如新风采英英照七闽澄按併开都督府平反专奉太夫人关河未定心忧国麾节相仍泽在民闻说青云多故旧不应乆作外䑓臣思归地上皇皇虮虱臣着衣喫饭亦君恩不能待诏金銮殿尝欲献诗光范门身在草茅忧社稷恨无毫发𥙷乹坤才踈命薄成何事白首归耕东海村躬耕海上奈无田乍可经营买钓船未有人供令狐米欲从鬼借尉遅钱囬头归路三千里借手还乡王百篇幸遇太平时节好白云深䖏了残年赵克勤曽槖卿景寿同登黄南恩南楼欲从髙䖏赏新秋上尽层坡更上楼天地无穷吾軰老江山有恨古人休宁随狡兎管三窟且跨飞鸿阅九州忆着当年杜陵老一生飘泊也风流鄂州南楼不可到到此南楼眼亦青干坤日月与髙致城郭江山无遁形把酒縦谈心耿耿倚栏遐眺鬂星星世间万事关愁思莫使秋风吹酒醒山行遇秀痴翁新冬行乐赏新晴㡬箇江湖旧友朋霜蟹得橙同臭味梅花与菊作交承樽前尽是论文客林下那逢好事僧机觧到时言语别李翶诗句入传灯石亭野老家野老将余到石亭先唿小豹出相迎依凭林谷住家穏奔走儿童见客惊牛豕与人争径路桑麻绕屋蔽柴荆溪边不合栽桃李犹恐春风惹世情读王㓜学上殿札子才到朝廷𬒳论归孤忠幸有九重知神医能识未苏病国手难翻巳败碁四海争传治安䇿诸公如在太平时老夫懐抱縁何事未到秋来早自悲谢史石窓送酒并茶遣来二物应时须客子行厨用有余午困政须茶料理春愁全仗酒消除不胜欢喜拜嘉惠无限慇懃作谢书君既有来何以报一牀蕲簟两淮鱼阅旧稿见乔丞相诗跋因成此诗三十年前旧诗册两行钧翰俨如新自甘白屋爲寒士敢说黄扉有故人五雨十风勤爕理九州四海费经纶年踰八十貂蝉贵不负明君恐负身衡阳度歳爲懐贾谊到长沙又过衡云湘水涯诗酒放懐真是癖江湖乆客若无家茫茫万事生春夣草草三杯度歳华把定东风笑相问忍将桃李换梅花遇张韩伯说邉事毎上髙楼欲断䰟㳂江市井㡬家存飞鸿历历传边信芳草青青𥙷烧痕北望苦无多世界南来别是一干坤相逢莫说伤心事且把霜螯荐酒樽有议袁蒙斋者世上苦无公是非讥评人物信犹疑镜中妍丑无私照棊上髙低有误时懐古尚余乔木在伤春唯许落花知黄金可办将何用铸出当年钟子期醉吟草茅无路谒君王白首终爲田舍郎近读南华资旷逹欲师西洛愧荒唐干坤万象供诗料风月一楼爲醉乡日晚栖禽归自乐飞鸣不是怨斜阳慈云避暑相邀避暑到慈云细聴诸君讲见闻六月美宣歌北伐五絃思舜奏南薫不忧冷澹无欢伯自致清凉有此君想像当时河朔饮樽前不用着红裙乆客还乡短檐纱㡌旧麻衣鐡杖扶衰歩履迟老去分爲无用物客㳺谁道有归时丰年村落家家酒秋日楼䑓䖏䖏诗生长此方真乐土江淮百姓政流离闻时事昨报西师奏凯还近闻北顾一时寛淮西勲业归裴度江右声名属谢安夜雨忽晴㸔月好春风渐老惜花残事关气数君知否麦到秋时天又寒寄赵徳行平生幸甚识诸公未免归爲田舍翁诗稿敢求经御覧客身自笑坐天穷肯将钓手遮西日独耸吟肩诉北风枉使西山有遗恨不能置我玉堂中到鄂渚连宵歌舞醉东楼不信樽前有别愁半夜月明何䖏笛长江风送故人舟十年浪迹㳺淮甸一枕髙眠到鄂州明日拟苏堤上㸔当春杨柳政风流舣棹清江舣棹江濵访旧㳺十年重到戯渔洲不知芳树在何许但见落花从此流我醉欲眠因假榻客行未定且登楼有钱賸买张家酒凖备明朝话别愁万安县芙蓉峯凌空杰阁爲谁开隔岸芙蓉不用栽今古相传彩云现江山曽识大苏来酒邉歌舞共一笑客裹登临能㡬囬翠浪玉虹从此去明朝人在欝孤䑓汪见可约㳺青原来访青原古钓矶溪流衮衮濯龙竒一茶可欵从僧话数局争先对客碁云雨那能败吾事山林政喜得君诗石头路滑篮舆小换得扁舟在水湄除夜扫除茅舍涤尘嚣一炷清香拜九霄万物迎春送残腊一年结局在今宵生盆火烈轰鸣竹守歳筵开聴颂椒野客预知农事好三冬瑞雪未全消黎明府约㝷梅霁雪园林粲陆离九峯山下探梅时三川风月醉中见百里襟懐琴上知老树着花春到早长街笼烛夜归遅奚囊一路生光采中有琴堂唱和诗叶宗裔爲令叔求竹山诗爱竹旧称王于猷今君异世等风流山中便是清凉国门下合封潇洒侯有此一堂真可隐不妨诸姪与同㳺吟邉想像参差緑许我携琴一到不一景分明似渭川竹山堂好以人贤兰亭价爲羲之重岘首名因叔子传紫翠数峯长在眼琅玕万箇欲叅天老夫身堕尘埃底遥挹清风亦洒然春日风雨中潇潇风雨闭柴门年纪衰頺病着身大似梁鸿居海曲略如公干卧漳濵三春晴暖无多日一世安闲有㡬人闻道明朝新醖熟不妨祭灶请比隣寄呉明辅秘丞吾乡幸有呉夫子星斗网罗文字胸百鸟枚声聴鸣鳯千山落木秀孤松旁通沧海江山水髙压云城帢帻峯毎见一斑三叹息白头未得奉从容七十七翁犹眼明三台星畔见奎星文章有气吞余子议论无差本六经愧我不能攀逸驾得君自足振頺龄玉溪常与荆溪接分得余波到石屏灵洲梅花穿林傍水㡬平章合有春风到草堂自入冬来多是暖无㝷花䖏却闻香枝南枝北一轮月山后山前两履霜直㸔过年开未了醉吟且放老夫狂寄广西漕陈鲁叟诰院囬首元龙百尺楼一时诗酒记同逰好山历历在人眼流水滔滔任客舟归鴈欲从何䖏去落花恨不爲春留锦嚢佳句无人问自别君来白尽头随军转运司王宣子上已日㑹客边头相遇若相期又见随军转运司忆昨醉君京口酒伤今读我石壕诗兰亭饮客酬佳节淝水收功定㡬时凖拟㸔花花较少春风全在緑杨枝湖广李漕革夫大卿饮客西湘管领风光此㑹稀坐中賔客总能诗神仙有洞㝷难见山氷当轩㸔转竒春不再生陶侃栢人来多打李邕碑因思屈贾伤今古国有忠臣无用时曽云巢同相勉李玉涧不赴召诏书催赴紫宸班九奏君王乞挂冠日暮倒行非我事急流勇退有何难地灵不隐金砂胜秋水长流玉涧寒好把山林寄图画试教天下故人㸔寄抚州楼使君夣上江西江上船行随五马五峯前临川太守贤无敌攻媿先生学有传佳政可书循吏传斯民共乐太平年不知拟岘䑓前景公暇清吟得㡬篇江山借得茅楼一倚栏见成诗句满江天归鸦啼䖏客投宿野鸭飞边人上船老眼尚嫌随物转闲心可惜𬒳贫牵平生错做功名夣金印何时二顷贤京口遇薛野鹤天下江山第一州可能无地着诗流黄金不爱买官职白髪犹堪上酒楼懊恨牡丹遭雨厄叮咛芍药爲春留狂吟有禁风骚歇语燕啼莺代唱酬题邵武熈春䑓呈王子文使君歩到风烟上上头恍如造物与同㳺千山表里重围过一水中间自在流近郭楼䑓隔云见邻峯钟磬出林幽风流太守诗无敌有暇登临共唱酬秋日病余桂子吹香风露深老夫吟了聴蝉吟秋来賸有行山兴病后全无渉世心诗苦积成双白髪酒豪轻用万黄金平生意气今如许独抱传家一破琴次韵郡倅王子文小园咏春州县徒劳喜近民民间何事不关身谁知风月䑓中客自是丝纶阁上人万缕緑垂杨柳雨一梢红破海棠春小园暂作风光主朝马行随辇路尘安丰倅李华𬒳㫖监军入闽讨贼华身督诸将先破贼巢穴所乡輙胜招捕使之成功监军之力居多守汀州四年民頼以安有应变压难之才㒒逰汀邵间实知其详爲赋二首三年壮士起淮濆贾勇从公定七闽在昔猩鼯中夜啸而今桃李万山春临危性命轻如叶破敌机锋妙若神自此南人不知反使君还亦是天人英雄踈畧书生腐守调如公天下无眼底纷纷付谈笑胸中事事有䂓模从他要路争驰毂独坐偏州再剖符平冦功成在谁手乱山深䖏问樵夫海上鱼西寺北风三日弭行舟登陆因爲岛寺㳺自笑奔驰如野马本无拘束似沙鸥人谁与语自缄口山有可观频举头小雨踈烟晚来景老僧相对倚钟楼甘穷自甘寂寞坐诗穷何取多牛积谷翁痛饮不孤连夜月浮生禁得㡬秋风芙蓉媚日红相对螃蠏着霜黄在中白尽须毛无可老此身未死抑愁侬咏梅投所知洁白无瑕羙不娇烱如珠玉粲林皐独开残腊与时背奄胜衆芳其格髙欲启月宫休种桂如何仙苑却栽桃不将品质分优劣痛饮花前读楚騒黄州竹楼呈谢国正毎日黄堂事了时一心惟恐上楼遅发挥天地读周易管领江山歌杜诗切戒吏来呈簿历常邀客至共琴碁风流太守谁其似半似元之半牧之汉阳登覧呈王中甫使君西州城郭虽然小江汉䂓模壮矣哉大别山头观禹迹楚波亭上望呉䑓萧萧修竹鳯不至漠漠平沙鴈又来五马相邀共登覧欲酧秋兴费诗材简陈叔方问病闻君卧病知何病医者难从脉上㝷自是读书多损气或縁忧国重惊心饱叅妙理牀头易细写幽懐膝上琴蛇影无疑自无恙此方何止直千金钟春伯园林西风吹起蒪鲈兴八座归来有此山林麓两峯亭榭外潇湘一片水云间天生景物四时好人满干坤㡬箇闲语唤石屏非浪语常思蜡屐共跻攀清明前夣得花字白头那办老生涯幸有痴儿可主家百歳光隂一塲夣三春消息㡬畨花扫松预造清明酒入崃先租糓雨茶随分支吾度时节那求不死炼丹砂题王制机池上千岩竒观华堂掩映一池清着此崔巍若化成胸次玲珑具丘壑世间髣髴见蓬瀛碧云堆上千峯立緑水光中万象生欲去河阳种桃李囬头又觉宦情轻访慧林寺僧因有诗故人有约访乡僧少坐西林待晚晴双燕护雏更出入群鸦攫肉闘飞鸣长溪积水流无尽古术号风诉不平一叚见成公案在请君判断要分明陈漕领客西园赏海棠追随玉节赏仙葩满座风流客更嘉锦绣有光摇竹影珎珠无价买春华猩红滴滴娇含蕋雪白纷纷老半花肯对騒坛轻着语后山诗句已名家王和甫主簿卜地改葬双亲一夕夣到一䖏风水佳甚及到鴈荡罗汉寺后山宛如夣中所见及造圹衆石之中独有一穴仅可容双棺孝感如此仇香竭力奉双亲孝感于天得此坟衆石中蔵一杯土来山面对五峯云龟鸾远近参差见龙虎低昻左右分早见凌云牡丹现他年朱紫定纷纷喜梅雨旣晴屋角鸣禽弄好音楼头夏木緑隂隂镊空白髪愁根在熟尽黄梅雨意深苔榻有泥妨客坐稻田足水慰农心老夫巳作丰年想皷腹思爲撃壤吟李司直㑹客呉运干有诗次韵使君髙㑹集群仙也使狂夫坐细氊白璧一双酬议论青春十载棹船客愁遇酒退三舍梅信与春开一先巳办扁舟明日去㡬时重得到花前一相识无辜获罪一宿津亭睡不成愁来物物是离情月轮髙挂山河影江浪巧爲风雨声志士失涂爲鬼笑佳人泣血送君行塞翁得马非爲福公论如天乆自明送黄教授日巖之官章贡乆矣闻名不相识江湖还有见君时出人意表发髙论入我眼中多好诗欲对春风开笑口不堪世事上愁眉凭谁寄语谢安石莫爲苍生起太迟家居复有江湖之兴寒儒家舍只㝷常破𥿄窓邉折竹床接物罕逢人可语㝷春多𬒳雨相妨庭垂竹叶因思酒室有兰花不炷香到底闭门非我事白鸥心性五湖傍题亡室真像求名求利两茫茫千里赋悼亡夣井诗成增怅恨皷盆歌罢转凄凉情钟我軰那容忍乳臭诸儿最可伤拂拭丹青唿不醒世间谁有返䰟香题赵忠定公雪锦楼诗九鼎重安国势牢功名易办谤难迯手扶日月扫云雾身向江湖直羽毛雪锦诗成先䜟兆金縢书启见勤劳纷纷论定知忠定不负朝廷两字褒陪厉寺丞赏芍药黄堂开宴领佳賔白鹭青原景一新寄兴江山擅名胜折冲樽爼静风尘酴醿压架垂垂老芍药翻阶楚楚春从此庐陵作佳话平分风月两诗人次王应求韵逐日轮蹄走四方来来去去爲何忙无人肯问山林乐举世争趋名利塲以道自脩身是寳无求何用智爲囊爱梅栽竹平生语吐出清风六月凉郡圃寒食与民同乐一开园佳节何曽禁得烟拍岸緑波浮舴艋翻空红䄂打秋䩠眼㸔花柳心如醉身在蓬瀛我亦仙明日徐翁坟上约欲求竹帚恐无縁杜仲髙相遇约李尉胸中无地着尘埃有我唯堪把酒杯苦恨好山移不得生憎俗客去还来秋风吹老东篱菊春信搀开北岭梅管领风光须我軰急吹短笛棹船囬题萧宰十二咏堂三山两水之亭百载园林复故庐收功全在五车书一翁二季苏家様三水两山喻曲居十二咏成传不朽三千篇出又何如年来事事如人意敢请先生赋遂𥘉陪虞使君登岳阳楼片㠶飞过洞庭来百尺巍巍水面开疑泛灵槎上河汉如从弱水到蓬莱钧天广乐无闻矣䄂劒仙人安在哉物物尽随波浪去君山一点独崔嵬赠洞霄道士髙枕清流卧白云灵龟骨相鹤精神凡爲九錬山中客定是群仙数内人驯虎岩前攀逸翠蚊亭下濯征尘练师莫笑狂夫老乞我金丹养病身閲世一懒一愚兼一痴从教智士巧能爲坦途失脚溪山险暗室萌心天地知江水长流无尽意夕阳虽好不多时老夫閲遍人间事欲和寒山拾得诗积镪多金生怨尤一温饱外更何求自甘韬遁陶元亮不爱嬴余马少㳺何取累累兼若若终成莫莫与休休花前适意三杯酒万事忘机对白鸥少筭吾生落落果何爲世事纷纷无了期少筭人皆嘲我拙多求我却笑人痴庭花宻宻踈踈蕋溪柳长长短短枝万事欲齐齐不得天机政在不齐时南康六老堂庐山脚下开亭舘柰此千峯百嶂何逸少大书池上墨少陵狂作醉时歌碧荷秋老香犹在好月夜深明更多五老揖君天上笑把杯相对酌金波韩张亭此地曽栖双鳯凰登髙懐古北风凉忠䂓万乗龙颜粲谪遇千山鸟道荒百里隣居天作合两贤名与日争光㡬人缄口贪官职身在朝廷志巳忘䖏世风波境界立身难䖏世䂓模要放寛万事尽从忙裹错一心须向静中安路当平䖏经行穏人有常情耐乆㸔直到始络无悔吝旁生枝叶便多端送别朱兼佥恰喜相逢又语离愁于江上送君时清谈未了风吹断白髪可怜天不知樗木自肥伤竹瘦海棠偷放笑梅遅黄堂若问痴顽老新有登楼二十诗题王制机新楼緑云图上新轮奂弹压江山气势豪手拍危拦拂星斗目穷沧海见波涛人间何䖏望不到天下有楼无此髙俯视河阳桃李巷清风吹断市尘嚣呈姚显叔奉亲送死极孝鴈去多年缺寄音扁舟无复到山隂卧牛岗上经过少下马陵前感慨深细读文公千字诔足知孝子一生心无才爲作招䰟些自有悲风宰树吟题姚显叔南屿书院朝夕置身书卷间纷华满眼㡬曽㸔山林不受尘埃涴屋宇无多气象寛立脚怕随流俗转留心学到古人难漫山桃李争春色输与寒梅一点酸寄朱仲是兼佥光隂日夜催吾老巳作鸡皮鹤发翁万事装成百年夣五行注定一生穷残花但有凋零分枯木难沾造化功若见黄堂烦寄语何如停我雪楼中寄项宜甫兼简韩右司匆匆不暇去相违草草吟成送别诗千里江山客行逺三秋风雨桂开迟安居但欲无公事举枉终须有直时若见右司烦寄语世间公道要扶持閲四家诗卷阅尽四家诗卷子自然优劣在其中石龟野鹤心相合菊磵花翁道不同鸣鳯翶翔上霄汉乱蝉萧瑟度秋风一篇论尽诸家体忆着当年巩睡翁谢呉秘丞作石屏集后序说破当年旧石屏自慙无徳又无能乡来江海踈狂客今作山林老病僧髙卧一楼成宇宙吟㸔独影当賔朋恶诗有误公题品不是䕫州杜少陵有感老子生来世法踈白头思欲把犁锄摩挲此腹空无物侥倖虚名愧有余憔悴不堪渔父笑寒温无益贵人书诗家幸有严华谷襟谊犹能眷眷子湘中一棹无情度碧湘行行不脱水云乡旗亭少饮村醪薄田舍新炊晚稲香箫皷逺来朝岳去包笼争出趂虚忙涂人有愧黄居士十载㸔经不下堂九日槠洲舟中㡬年重九客他州少泊槠田古渡头人向饮中言我乐谁知笑里是吾愁黄华可忍抛三径白发犹堪柰㡬秋今日登髙无䖏所一樽携上枕江楼曽景建得罪道州聴读闻说鸟䑓欲勘诗此身幸不堕危机少陵酒后轻严武太白花前忤贵妃迁客芬芳穷也逹故人评论是耶非饱叅一勺濂溪水带取光风霁月归朱行父留度歳衡山之下湘江上风月留连去较迟四海弟兄多不遇一门父子两相知梅边竹外三盃酒歳尾年头㡬局棋覊旅宦㳺俱是客细论心事共题诗梅花潇洒春葩缟夀阳百花惟有此花强月中分外精神出雪里㡬多风味长折向书窓疑是玉吟来齿颊亦生香年年茅舍江村畔勾引诗人费品量金陵㳺覧用刘子明韵英雄割据巳焉哉逝水滔滔去不囬里巷难㝷王谢宅江山空对鳯凰䑓登临无伴诗爲侣兴废不知梅自开同是㳺人不同乐青楼歌舞待君来呈赵园令翠云屏嶂碧瑶池万象前陈属指挥彷彿神仙居䖏好㝷常賔客到来稀荷花香里浑无暑棊子声中却有机别院笙歌促君去野夫自歩月明归吉州堆胜楼谢景周司理居其上半天轮奂独嵬峩遥望青原瞰碧螺纳纳干坤森万象重重洲渚绕层波诗情雅与江山合酒兴偏于故旧多靴笏縳君难放浪樽前狂客自髙歌呉子似提干九髙亭小景前日作诗题大槩亭前小景亦堪题緑杨树下茅三架白水田头菜两畦似酒新鵞𥘉泛浦如孩黄犊试牵犁十分野趣关心事到此令人忆剡溪泉州紫极宫寿星殿古桧诸葛机宜同赋浪说陈朝八桧碑何如此桧古而竒灵根据地髙千尺黛色浮空阅四时人欲栋梁劳想像树存陵谷有迁移夀星赐汝长生诀化作苍龙守殿墀都中次韵申季山车马喧临十二门乐从闲䖏度朝昏诗书岂爲功名重轩冕何如道谊尊志士不能行所学明君亦或讳忠言世间事事如人意未必商山有绮园蕲州上官节推同到浮光马蹄相逐到浮光客里相寛对举觞夜暖试铺新枕簟晓寒仍索旧衣裳樱桃着雨便成腐柳絮随风如许狂连歳经行淮上路忧时嬴得鬓毛苍贑州呈雪蓬姚使君白旗走报山前事昨日官军破緑林千里人烟皆按堵一春农事最关心不知郊外雨多少试探田间水浅深翠玉楼中无限好可无闲暇一登临抚州节推萧学易衙宇一新掇取髙科如拾芥爱君才调望君深莫夸书判居莲幕要把文章入禁林华屋修成官满去好诗改定客来吟西窓共对萧萧竹不负三杯话此心汪见可教授约诸丈鳯山酌别鳯凰洲上鳯凰山草草登临见一斑不立樊墻天广大䞉栽花竹地寛闲白云四面峯千叠緑柳前头水一湾行色催人诗未就寄情庭院落花间吉州李伯髙㑹判送塩蠘子鱼比海味之珎者未免爲鲈鱼动归兴毎思乡味必流涎一物何能到我前怒奋两螯眸烱烱饱吞三印腹便便形模突出塩池底风味横生海邉合爲莼鲈动归兴乆抛东浦钓鱼船癸巳端午呈李伯髙客里㡬逢端午节㸔成雪鬓与霜髯救人采得三年艾背世翻成六日蟾老境可怜归未得覊懐长是病相兼勐思一醉酬风月笑捻菖花掲酒帘李深道得苏养直所爲深字韵一首不知题何䖏景俾䟦其后都来五十有六字写出山林无限竒当日所题何䖏景秪今但见后湖诗一言一语堪传世某水某丘仍属谁试向愁烟推白鸟无情白鸟又何知与姪南隐等梦囬啼鸟聒幽櫺古篆香烟结画屏谈麈一挥尘事少离骚才读醉䰟醒闲居便是人间乐克已何湏座右铭但了耕桑门户我生安分合宁馨石屏乆逰湖海祖妣遂题二句于壁云机畨白苎和愁织门掩黄花带恨吟后石屏归祖妣巳亡矣续成一律伊昔天邉望藁砧天邉鱼鴈㡬浮沉机畨白苎和愁织门掩黄花带恨吟自古诗人皆浪迹谁知贤妇有关心归来却抱双雏哭碑刻虽深恨更深石屏诗集卷第六终石屏诗集石屏诗集卷七石屏诗集卷第七絶句腊梅二首天寒好风日清香透窓纱谁知早脾底有此返䰟花篱菊抱香死化入歳寒枝依然色尚黄雪中开更竒汀州道上宇内何牢落客行双鬓华千山万山底老眼付梅黄金无足色白璧有㣲瑕求人不求备妾愿老君家赠万杉老秀痴翁二首识得庆云和尚不痴自号痴翁此老端如五老髙出庐阜诸峯读儒书五千卷通禅门八万条宴坐万杉林下四旁风雨萧萧江村晚眺二首数点归鸦过别村隔滩渔笛逺相闻菰蒲断岸潮痕湿日落空江生白云江头落日照平沙潮退渔舠阁岸斜白鸟一双临水立见人惊起入芦花见山居可喜一溪盘曲到堦除四面青山画不如脩竹罩门梅夹路诗人居䖏野人居𥘉夏红紫光隂不乆长一声啼鴂静年芳隂隂緑树黄鹂语将与人间作夏凉桂金谷园林知㡬家竞栽桃李作春华无人得似天工巧明月中间种桂花江隂浮远堂横冈下瞰大江流浮远堂前万里愁最苦无山遮望眼淮南极目尽神州淮村兵后小桃无主自开花烟草茫茫带暁鸦㡬䖏败垣围故井乡来一一是人家盱眙北望北望茫茫渺渺间鸟飞不尽又飞还难禁满目中原泪莫上都梁第一山访友人家即事烂茅遮屋竹爲床口诵时文鬓巳霜妻病无钱供药物自㝷野草试单方晚春池塘渴雨蛙声少庭院无人燕语长午枕不成春草夣落花风静煑茶香扬州端午呈赵帅榴花角黍闘时新今日谁家不酒樽堪笑江湖阻风客却随蒿艾上朱门次韵郭子秀晓行脱叶园林带晓鸦马蹄歩歩踏霜华山邉水际频凝顾怕有寒梅昨夜花山村山崦谁家緑树中短墻半露石榴红萧然门巷无人到三两孙随白发翁万竹稍头云气生西风吹雨又吹晴题诗未了下山去一路吟声杂水声题呉熈仲云萍録家在蓬莱海上居出身履历一时无姓名羞上云萍録本是烟波一钓徒湘中遇翁灵舒天台山与鴈山邻只隔中间一片云一片云邉不相识三千里外却逢君客中秋晚榴花才放客辞家客里因循见菊花独坐西楼对风雨天寒犹自着轻纱都中冬日脱却鹴裘付酒家忍寒图得醉京华一冬天气如春暖昨日街头卖杏花湖上湖上团团三十里若非杨柳即楼䑓城门未鎻黄昏月更住旗亭把一杯冬至时光流转㝷常事世故惊心感慨多一歳休祥在云气今朝云气果如何钓䑓万事无心一钓竿三公不换此江山平生误识刘文叔惹起虚名满世间端午丰宅之提举送酒海榴花上雨萧萧自切菖蒲泛浊醪今日独醒无用䖏爲公痛饮读离骚同蕲州上官节推登光州増胜楼増胜楼中共倚栏平原渺渺接青山夕阳明䖏人烟少胡马曽来闯五关次韵梅花百花㸔遍莫如梅更向群芳缺际开寒冷怕行门外路爲渠踏雪过山来酴醿东风满架索春饶三月梁园雪未消䞉馥何入炷兰麝柔枝无力带琼瑶次韵卢申之正字野兴芋圃𬞞畦接井湄茅檐四面槿篱围门前尽日无人过牛渡横塘野鸭飞题黄州谢深道国正山庵就荒山竹重抽笋新种池荷晚着花意象全然似村落又添茅屋两三家题郑子夀野趣菜花园圃槿花篱麦满前坡水满池野老横竿拦鸭过牧儿携笛倚牛吹山中见梅踏破溪邉一径苔好山好竹少人来有梅花䖏惜无酒三嗅清香当一杯湘西寺观澜轩东岸楼䑓西岸山潇湘一片在中间红尘不到沧波上僧与白云相共闲道乡䑓万里南迁直諌臣世间无地可容身夜冲风雨过湘水頼有青山作主人定王䑓长沙米换长安土筑此崔嵬寄远观客子登䑓千载后倚栏亦欲望长安陶侃栢四絶堂前枯栢树晋人栽植宋人吟无枝无叶无吟䖏聊寓一时懐古心东池来㝷吾祖隐居䖏袅袅春风吹酒旗手把梅花寄愁絶东池只是旧东池宁乡道上遇张伯声山禽调舌待春咔江雨收声开晓晴偶遇故人同杖屦梅花树下一诗成𥘉夏㳺张园乳鸭池塘水浅深熟梅天气半隂晴东园载酒西园醉摘尽枇杷一树金鄂渚解䌫日日言归不得归今朝真箇是归期西楼烟水南楼月别后何人更有诗别许季如乆不相逢喜合簮相从未乆又分襟扁舟自逐便风去却恨无情江水深船过桐江懐郭圣与只言君在桐江住及到桐江不见君日暮空山独惆怅不知又隔㡬重云买归舟篙子请占牌戯成口号诈称官职不如休白板无题又可羞只写江湖散人号不然书作醉乡侯书事打皷行船未有期恰如江上阻风时诗中一叚闲公事幸不妨人喫荔枝緑隂亭自唐时有之到今五百年卢肇二三公题诗之后吟声寂寂乆矣亭前古木不存緑隂之名殆成虚设今诗人李贾友山作尉于此实居此亭公事之暇与江山风景应接境因人胜见于吟笔多矣友人石屏戴复古访之相与周旋于亭上题四絶句以记曽来五百年前作此亭亭前古木緑隂清而今古木无存者頼有新亭繋旧名惨惨秋风吹客襟唐人遗迹宋人吟浮云世事多迁变不独此亭无緑隂逺山横碧一溪清白鸟飞邉落照明吏散庭堦一无事緑隂亭上又诗成政是国家多事秋渝川县尉亦风流吟诗不废公家事坐使孟郊输一筹次韵谷口郑东子见寄闭门覔句饭牛翁囊有新诗不怕穷十里梅花生眼底九峯山色满胸中不管家居四壁空琢成佳句有神工谪仙㑹有金銮召莫道诗人命不通相㸔俱作白头翁出䖏䂓模自不同我走江湖作狂夣君能面壁课成功一生飘泊客途中扶技从人类百工白首归来入诗社犹思渭北与江东吾乡自昔诗人少委羽先生后有翁坐客无氊君莫笑云䑓有集継家风自笑诗人多好酒君能不饮任樽空劝君莫倚醒醒眼却笑傍人醉面红寄后村刘潜夫朝廷不召李功甫翰苑不着刘潜夫天下文章无用䖏奎星夜夜照江湖拥节持麾泽在民仰㸔䑓阁笑无人刘蕡一䇿传千古何假君王赐出身客游仙里见君时拥絮庵中共说诗别后故人知我否年㡬八十病支离中秋李漕氷壷燕集把酒氷壷接胜㳺今年喜不负中秋故人心似中秋月肯爲狂夫照白头登楼絶句和者甚多又从而用韵择其可録者録之劳生百计不如闲合把人间比夣间天与老夫供享用一楼风月两屏山心地清凉日日秋怕沾尘土莫低头置身不在衆人下䖏䖏皆成百尺楼小楼题了又还题一叚风流在水西白鸟飞来知乡背青山元自有髙低富贵于人造物悭出门又觉世途艰楼头适意三杯酒禾末清风雨后山寄上赵南仲枢宻贵爲公相不如归一夕飘然去不知乐在五湖风月底扁舟载酒对西施能爲明哲保身谋富贵功名总罢休早向急流中勇退归来闲伴赤松㳺𥘉夏等闲过了一年春雨后风光夏景新试把樱桃荐杯酒欲将芍药赠何人覔芍药代简岂潜照映亭池芍药春红红白白闘精神与其雨打风吹去争似慇懃折赠人赵苇江与东嘉诗社诸君㳺一日携吟卷见过一语谢其来白首无聊老病躯一心唯覔死头颅时人误作梅花㸔今日枝头雪也无得早梅一枝携访酒家旗亭沽酒少裴囬左手梅花右手杯眼见枝头开数蕋春风自我掌中来巾子山翠㣲阁双峯直上与天叅僧共白云栖一庵今古诗人吟不尽好山无数在江南赠饶叔虎谈易论命多竒中中年多病早衰翁诗不能工枉受穷郊岛五行君识否要知我命与渠同招山乃诗人刘叔拟故居朱清之得其地清之赴南宫中道而返就招山卜筑不乆亦去世半路䄂囬攀桂手一生才遂买山心要知此老风流䖏来向刘郎吟䖏吟有钱可买沧浪景无术能还夣幻身一叚江山寄愁絶百年不见两诗人湖南漕李革夫𬒳召乃丐归浪说归朝归豫章新居万柳百花傍何如表奏明光殿乞取东湖作醉乡轩冕难遮两鬂华官居虽好不如家一心懒上朝天马要趂春风归种花清明感伤客中今日最伤心忆着家山松树林白石冈头闻杜宇对他人墓亦沾巾次韵李伯髙莲幕髙吟氷雪篇天才秀发思华年千金买得惊人句落在鸡林渡海船岳市胜业寺恱亭㝷幽揽胜老犹勤但觉吟身瘦㡬分凈洗一生尘上眼细㸔七十二风云访旧欲㝷西舍问东隣两巷都非旧住人唯有桑邉石池在依然春水碧𥻘𥻘代简荅夏肯父六七十里不爲逺百书不如一㑹面之子相期十日间要与梅花併相见寄刘潜夫八斗文章用有余数车声誉满江湖今年好献南郊赋幕府文章有暇无周子益年八十赴殿七尺渔竿八十翁钓丝轻袅荻花风功名未遂英雄老人道磻溪即箇中抛却渔村老钓竿手遮西日上长安青衫着了㝷归路莫过羊裘七里滩观捕黄雀披绵争啄晚禾秋决起森然网扼喉一饱等闲输性命知机万不及沙鸥九日醉来风㡌半欹斜㡬度他乡对菊花最苦酒徒星散后见人儿女倍思家雪中观梅郑子夀畏寒不到孤负溪桥雪与梅怕寒不肯出门来欲邀郑老同清赏争得梅花六月开郑子寿野趣烧烛醉梅花古瓶斜挿数枝春此即君家劝酒人移取堂前双蜡烛花邉照出玉精神东湖㸔花呈宋原父团团堤路行无极一株一歩杨柳碧佳人反覆㸔荷花自恨鬂邉簮不得贑州上清道院呈赵雪蓬短墻不碍逺山青无事烧香读道经时把一杯非好饮客懐宜醉不宜醒无题忆闻春燕语雕梁又聴秋鸿呌断肠一缕沉烟飞不过两楼相对立斜阳到西昌呈宋愿父伯仲黄子鲁诸丈一秋无便寄平安新鴈声声报早寒昨夜捡衣开故箧去年家信把来㸔扁舟㡬度到南昌东望家山道路长醉里不知身是客故人多䖏亦吾乡入闽道中山中寂寞去程賖莫惜频频到酒家行李萧然还不倍担头颠倒挿梅花严仪卿约李友山髙与权酌别江天惨澹日凄凉木未经霜叶未黄今日楼头一杯酒明朝行客在谁乡李敷文酌别席上口占客子明朝早问程樽前今夜苦爲情使君亦恐伤离别不使佳人唱渭城李友山索诗卷汀州急逓到昭武清时无事更年丰两地风光诗咏中可是山前无警报旗铃千里逓诗筒题牛图牡丹花下连宵醉今日闲㸔黒牡丹得此躬耕东海曲一贫无虑百忧寛既别诸故旧独黄希声徃曲江禀议未囬不及语离别尽诸君不见君客愁多似海南云一声何䖏离群鴈那向江村静䖏闻老年懐抱晚秋天欲去思君重黯然闻道归来有消息江头错认㡬人船林伯仁话别二絶别酒三杯醉不知梅花岭外故人稀片心暗逐白云去日日向君行䖏飞茉莉花邉把酒巵桄榔树下共谈诗醉来一枕西窓下酒醒方知有别离题陈景明梅庐手栽梅核待成林慈母当年属望深梅未成林人巳徃空酸孝子一生心思亲如海渺无涯观物惊心感歳华谁见诗人心苦䖏年年挥泪㸔梅花题蔡中卿青在堂二首潇潇洒洒屋三间日日开门见好山但使青青长在眼一毫尘俗莫相干㡬人富贵不能闲夜运牙筹日跨鞍役役一生忙里过不知屋上有青山刘子及赠瑞桂秋光点点明人眼不比㝷常巖桂花天与刘郎作嘉瑞枝枝金粟间丹砂寄玉溪林逢吉六首经年不见玉溪翁百里江山万里同无计相从话心曲时挥一𥿄寄西风问君那向城中住頼有清风濯市尘门外数根杨柳树细㸔别作一家春心腹相知㑹面稀一春未有盍簮期西窓风雨愁眠夜夣到君家赋小诗陋巷深深屋数椽以文爲业砚爲田一觞一饭常留客知是君家内子贤老夫时作白头吟㸑下焦桐孰赏音敢望荆溪作诗䟦自惭弊帚享千金王建不能怜贾岛吟边懐抱向谁开扶病欲迎新太守不知千骑㡬时来重阳茱茰半紫菊花黄时节催人日夜忙便使老夫年满百无过二十二重阳题梅岭云封四絶东海邉来南海邉长亭三百路三千飘零到此成何事结得梅花一笑縁淮南得道岭南行岭上囬头作么生传得祖师心印了钵盂何必与人争凿破青山两壁开石头路上踏成埃梅花自与白云笑㡬见夷齐出岭来南迁过岭面无慙前有东坡后澹庵儿軰欲知当日事青山觧语水能谈戯题诗藁冷澹篇章遇赏难杜陵清瘦孟郊寒黄金作𥿄珠挂字未必时人不喜㸔昭武太守王子文日与李贾严羽共观前軰一两家诗及晚唐诗因有论诗十絶子文见之谓无甚髙论亦可作诗家小学须知文章随世作低昻变尽风骚到晚唐举世吟哦推李杜时人不识有陈黄古今胸次浩江河才比诸公十倍过时把文章供戯谑不知此体误人多曽向吟邉问古人诗家气象贵雄浑雕锼太过伤于巧朴拙惟宜怕近村意匠如神变化生笔端有力任从横须教自我胸中出切忌随人脚后行陶写性情爲我事留连光景等儿嬉锦囊言语虽竒絶不是人间有用诗飘零忧国杜陵老感寓伤时陈子昻近日不闻秋鹤唳乱蝉无数噪斜阳欲叅诗律似叅禅妙趣不由文字传箇里稍关心有悮发爲言句自超然诗本无形在窈冥网罗天地运吟情有时怱得惊人句费尽心机做不成作诗不与作文比以韵成章怕韵虚押得韵来如砥柱动移不得见工夫草就篇章只等闲作诗容易改诗难玉经雕琢方成噐句要丰腴字要安石屏诗集卷第七终石屏诗集石屏诗集卷八石屏诗集卷第八词锦帐春䖏䖏逢花家家挿柳政寒食清明时候奉板舆行乐使星随后人间稀有出郭㝷仙绣衣春昼马上列两行红䄂对韶华一笑劝国夫酒百千长夀醉落魄龙山行乐何如今日登黄鹤风光政要人酬酢欲赋归来莫是渊明错江山登覧长如昨飞鸿影里秋光薄秪有黄花觉牢褁乌纱一任西风作柳梢青䄂劔飞吟洞庭青草秋水深深万顷波光岳阳楼上一快披襟不须携酒登临问有酒何人共斟变尽人间君山一点自古如今行香子万石崔嵬二水涟漪此江山天下之竒太平气象百姓熈熈有文章公经纶手把州麾满斟夀酒笑捻梅枝管年年长见花时佳人休唱浅近歌词读浯溪颂愚谷记澹岩诗木兰花慢莺啼啼不尽任燕语语难通这一点闲愁十年不断恼乱春风重来故人不见但依然杨柳小楼东记得同粉壁而今壁破无踪兰皐新涨緑溶溶流恨落花红念着破春衫当时送别灯下裁缝相思谩然自苦筭云烟过眼总成空落日楚天无际凭栏目送飞鸿鹧鸪天圉圉洋洋各自由或行或舞或沉浮观鱼未必知鱼乐政恐清波照白头休结网莫垂钩机心一露使鱼愁终知不是池中物掉尾江湖汗漫㳺浣溪沙病起无聊倚绣床玉容清瘦懒梳粧水沉烟冷橘花香说箇话儿方有味喫些酒子又何妨一声啼鴂断人肠临江仙误入风尘门户駈来花月楼䑓樽前㡬度得徘徊可怜容易别不见牡丹开莫恨银瓶酒尽但将妾泪添杯江头恰恨北风囬再三相祝去千万寄书来祝英䑓泛杭州临尘水㡬日共㳺戯歌笑开懐酒醒又还醉柰何一旦分携连宵风雨剪不断客愁千里水云际遥望一片飞鸿苦是失群地满眼春风管甚闲桃李此行归老家山相逢难又但一味相思而巳鹊桥仙西山岩壑东湖亭舘尽是经行旧路别时相见有荷花还又见梅花歳暮宋家兄弟黄家兄弟一一烦君传语相忘不寄一行书元自有不相忘䖏又新荷池沼緑槐庭院檐前雨声𥘉断喧喧两部乱蛙鸣怎得似啼莺睍睆风光流转客㳺汗漫莫问鬂丝长短醒时杯酒醉时歌筭省得闲愁一半大江西上曲寄李实夫提刑时郊后两相皆乞归大江西上欝孤䑓八境人间图画地涌千峯摇翠浪两派玉虹如泻弹压江山品题风月四海今王谢风流人物如公一世雄也一片忧国丹心弹丝吹笛未必能陶写西北风尘方澒洞宰相闲归緑野月斧争鸣风斤运巧不用修亭榭紫枢黄阁要公整顿天下减字木兰花羊城旧路檀板一声惊客去不拟重来白髪飘飘上越䑓故人居䖏曲巷深深通竹所问讯桃花欲访刘郎不在家又天台狂客醉里不知秋髪白应接风光忆在江亭醉㡬塲呉姬劝酒唱得㢘颇能饭否西雨东晴人道无情又有情又阻风中酒流落江湖成白首历尽艰关嬴得虚名满世间浩然归去忆着石屏茅屋趣想见山村树有交柯犊有孙清平乐今朝欲去忽有留人䖏说与江头杨柳树繋我扁舟且住十分酒兴诗肠难禁冷落秋光借取春风一笑狂夫到酒犹狂又醉狂痴作误信青楼约酒醒梅花吹画角翻得一塲寂寞相如谩赋凌云琴䑓不遇文君江上琵琶旧曲只堪分付商人醉太平长亭短亭春风酒醒无端惹起离情有黄鹂数声芙蓉绣茵江上画屏夣中昨夜分明悔先行一程望江南壷山好博古又通今结屋三间蔵万卷挥毫一字直千金四海有知音门外路咫尺是湖隂万柳堤邉行䖏乐百花洲上醉时吟不负一生心壷山好胆气不妨麄手奋空拳成活计眼穿故𥿄下工夫䖏世未全踈生涯事近日果何如背锦奚奴能检点画眉老妇出交租且喜有嬴余壷山好文字满胸中诗律变成长庆体歌词绰有稼轩风最㑹说穷通中年后虽老未成翁儿大相传书种在客来不放酒樽空相对醉颜红壷山好也觧忆狂夫转手便成千里别经年不寄一行书浑似不相踈催归曲一唱一愁予有劔卖来酤酒喫无钱归去买山居一向作狂徒㒒既爲宋壷山说其自说未尽䖏壷山必有荅语㒒自嘲三觧石屏老家住海东云本是㝷常田舍子如何唿唤作诗人无益费精神千首富不救一生贫贾㠀形模元自瘦杜陵言语不妨村谁觧学西崑石屏老长忆少年逰自谓虎头须食肉谁知猿臂不封侯身世一虚舟平生说事着也堪羞四海九州双脚底千愁万恨两眉头白发早归休石屏老悔不住山林注定一生知有命老来万事付无心巧语不如瘖贫亦乐莫负好光隂但愿有头生白髪何愁无地覔黄金遇酒且须斟石屏诗集卷第八终石屏诗集石屏诗集卷九石屏诗集卷第九附録戴东埜诗莫悲秋伤春非贞女悲秋非烈士时运自循环我心如止水剥固复之机荣乃悴之始未识天地妙胡爲浪悲喜鷃蓬或数仭鹏海或万里大小何必齐蒙荘未穷理次黄叔粲茶隐倡酬之什美人隐于茶性与茶不异苦澁知余甘淡薄见真嗜肯随世俱昏寕堕衆所弃灵雨滋山腴迅雷起龙睡草野未敢花春芽早呈瑞闘水湏占一焙火不落二趣深同谁叅隽永时自试葱姜勿容溷瓜芦定非类标名寓玄思㣲吟写清致成我君子交从彼俗客恚嚼芳憇泉石包贡免邮置辽辽玉川翁千载共风味杂言衆芳以春荣万叶以秋肃造物持其权儿戯恣翻覆亭亭山上松萧萧涧邉竹超然荣肃中正色阅寒燠提壷劝我饮布谷催我耕我酒缾巳罄我田草正生荷锄理荒秽及时新雨晴秋来刈吾秫庻得两遂情逸翮凌丹霄潜鳞纵深壑天分安所适翔泳同一乐短吟五七字薄酒三四酌浩气与春风相从满寥廓侍屏翁逰屏山分得水字携琴入空山脩竹翠相倚一曲千古心泠泠寄流水拂云卧白石冥搜契玄理有时采薪人歌声隔林起秋日过屏山庵凄切抱叶蝉间关栖树禽入山本避喧复爱聆此音㣲飔动夕爽薄云散秋隂衆籁閴以静片月生东林山泉清且甘漱之冷侵骨拂苔坐石上松风更萧瑟悠悠行空云何心自出没六凿忽玲珑吾计良未失夏肯甫晓山亭开櫺纳晨光隐几挹寒翠以我胸中真㑹彼景外意孰因夜息存孰使昼梏累念虑方清明体认贵切至峩峩成九仭进进基一篑朂哉亭中人涵养玉其粹卷书意何如颜囬坐忘地春日偕兄弟侍屏翁逰晋原分得外字因集句而成春雨睛亦佳适与赏心㑹𥘉日照髙林幽泥化轻歩屧随春风始觉天宇大牵懐到空山逍遥白云外青松夹路生童童状车盖清川带华薄隂生虚籁性逹形迹忘傲然脱冠带薄暮方来归月光摇浅瀬唐李渉有山中五无可柰何诗戯用其体作秋日四章无柰秋风何怒号震林木着我井上桐一夜失寒緑莫作摇落悲妙理在观复无柰秋月何錬魄金气精烱烱一轮满天地氷壷清照我方寸景表里同光明无柰秋山何万叠浅深碧起来楼上㸔朝爽浮几席稜稜政自髙更养静夀徳无柰秋水何悠悠盪轻桨上下天一碧颠倒涵万象愿从双白鸥生涯寄浩荡孤桐行孤桐结根倚崖石俯瞰清溪照虚碧枝叶扶踈朱夏寒上有翔鸾旧栖迹风霜冉冉歳月深老柯半朽苍皮蚀其中素抱金玉声以暗投人人不识人不识多苦心樵夫斤斧莫相㝷寕教枯死倒涧壑不从㸑下求知音逐疟鬼咄哉疟鬼何冥愚沉魄犹滞江流居孰云胄出髙阳氏而乃不肖如此欤爲妖常闯秋令动作威又窃炎官余今年恣睢逞暴虐十户九室闻嗟吁人生一歳一寒暑自有大疟纒其躯翻手爲凉覆手暖笑尔祸福才须史痴儿騃女或汝怖那能吓我烈丈夫汝不记少陵诗句有神语子璋髑髅血模煳昌黎谴逐更多术灌毒炷艾挥灵符今来古徃共憎疾柰何长恶终不渝胡不学鲛人细织氷绡制云𥚑胡不从湘君缓移桂擢搴芙蕖乃甘卑渫贾衆怨厌禳唾骂无时无尔来经旬瞰吾室再三谢遣犹踟蹰吾诗吾酒既不废汝穷汝技将何如大江秋色正潇洒明月皎皎风踈踈便须悟悔速归去啸俦唿侣相嬉娯夜䦨吟彻欲就睡灯花照眼团如珠夣囬病思砉然散飒飒风籁生庭梧书𥘉考得考虽多幸无功秪自嫌但永官速满不道老同添卑拙翶蓬鷃艰辛上竹鲇黄花寒更好三嗅忆陶潜辛亥九日𬒳檄视涝遂爽同官饮菊之约夜宿荒驿风雨逹曙孤负重阳菊愁懐不肯寛邮亭一夜雨客枕五更寒脚健从渠老心低到䖏安独行谁可语时把古诗㸔纳凉即事炎蒸欣傍晚扫地坐寛凉入竹风逾冷生荷水亦香蚁行縁食几萤照落书床聴得农人语今年稲穗长侍屏翁领客逰雪山分得生字雪峯峯顶寺来此定诗盟山瀑分云影松风乱雨声眼明春树緑心惺晓钟清未好言归去尘中事又生偕兄侍屏翁探梅屏山分得空字踏破登山屐来㝷傍水丛眼明千树底春在数花中格痩诗难写香寒酒易空狂歌归秉烛惊恠走儿童岂潜弟平逺图卜筑占寛闲脩篁老树间八窓开宇宙一室贮云山野矌行人少天遥去鸟还悠然㑹心䖏妙语彻玄关谢赵山䑓见访寂寞海东头殷勤贵客舟如何经歳约秪作数宵留清玩分行箧髙吟压小楼更须谋再㑹同醉菊花秋臈前见兰花兰丛才一干独向臈前开托䕃偏宜竹先春不譲梅韵从幽䖏见香自静中来便欲纫芳佩灵均唤不囬安居安居元自好春昼更遅遅雪涌煎茶鼎云生浴砚池栽荷填废沼移竹𥙷踈篱犹有闲光景欹眠续旧诗次韵屏翁咏梅芳信基花事东君思亦竒横枝踈蓓蕾半树老丰姿心共寒霜苦香惟夜月知最怜清夣觉踈影竹窓时次韵屏翁观梅晓寒篱落外一见一畨新唤觉群芳夣先钟万古春冷香宜醉寝真色任烟隣更喜连朝雪飞花为辟尘项宜父渉趣园四面山廽合中间百畆畦入门惟见竹遶屋半栽梅果熟霜前树鱼肥雨后溪秋来饶景物斟酌费诗材小酌㑹芳分得隂字暇日频相顾清风旧竹林功名春后夣吟咏老来心世事随流水年芳付緑隂悠然千古意闲理断纹琴玉峯登眺得𥘉字玉峯竒絶䖏短䇿歩﨑岖海近潮声壮山空树影踈吟情危眺外饮兴薄寒𥘉数点新来鴈高飞不羡渠小楼扁山海图郑安道酒边有诗因次韵等闲成小集危眺豁幽情四面画图出一襟天地清晚云山晻霭夜月海空明自有兹楼景输君第一评次韵屏翁新秋检点新秋事天公赐巳丰秋床梧叶雨晓𬒮竹林风閲世心先老伤时酒易中谁将和战议细与问元戎己亥十月晦大雷雨舛令频年见忧时百虑灰入冬常苦雨昨夜又轰雷土烂麦难种䖝伤菜失栽儿童不觧事喜报海棠开次韵屏翁冬日晓起冲寒出霜明日未晞麦丰来歳本梅漏早春机水涸鱼深隐蜜成蜂倦飞静中叅物理一一见精㣲自武林还家道由剡中一笻双不借役役又东还野渡浅深水夕阳髙下山光隂虚我老造物靳人间髙躅思吾祖鸣琴独闭关次韵屏翁新元聚拜履端来聚拜和气洽昌辰蕃衍如今日栽培岂一人诗书延泽润忠厚续长春相祝无多语年新徳又新次韵君玉弟春事海棠红未了又近牡丹时送日多忙事醻春久好诗暖风催麦早晴晷转芲遅不尽清逰兴重爲上巳期次韵晚春二首一襟尘欲满刮眼得新诗风絮遗春恨烟花隔歳期笋抽䖝半蚀樱熟鸟先窥光景浑如此心闲即好时田园深有趣已分隐柴扄老去情多感春来夣少灵游丝卷晴日飞絮入空庭预䜟今年好啼䳌枕上聴春晚即事春郊农务急野岸水痕髙蒲渚鸣姑恶桑林啭百劳整栏扶芍药搴网护樱桃不改穷居乐何妨见二毛次韵屏翁𥘉夏㑹芳小集一觞还一咏竟日醉难成坐石惊云湿临池爱水平宻林宜午䕃啼鸟尚春声更有樱桃约明朝且硕晴夏𥘉郊行晴雨天难测寒暄气未齐连村多緑树终日啭黄鹂田水冲塍断山云着地低偶随农叟语不觉过桥西僻居地僻尘嚣逺身闲趣味深清池涵竹色老树带藤隂引鹤随闲歩招蝉伴醉吟有时燃古鼎隐几自观心亦龙弟覆篑累石作亭其隂屏翁名曰野亭索诗谩赋二首幽栖得真趣隙地巧经营花竹有和气林园无俗情带经休树影抱瓮俯池清我亦甘肥遯相从乐此生髙懐抗尘外林杪着三间緑遶村邉树青浮海上山目穷天变化心静地寛闲鸥鸟知人乐忘机亦徃还秋晚西风澄晓气凝观惬幽情草润蛩声滑松凉鹤夣清吟懐依水静病思得秋轻忽忆登髙近循篱看菊英屏翁领诸孙小集亦龙弟野亭君玉即席有诗次韵结屋新亭好登临雅兴长心融八窓白尘隔九衢黄泛菊金英碎尝粳玉颗香更期梅着蕋来赏小春光郑安道终歳相聚临别以诗见贻次韵爲谢觧把诗言别那无计可留梅花两心事寒鴈五更愁我亦髙悬搨君湏独卧楼后囬相忆䖏莫返雪中舟夏曼卿作新楼扁曰潇湘片景来求拙画且索诗有此一楼足悠然万虑忘拓开风月地压断水云郷四野留春色千峯明夕阳眼前无限景何䖏认潇湘金陵懐古尚闻深巷语乌衣无复髙䑓彩鳯仪栋宇半欹元帝庙香烟争奉志公祠六朝兴废千年夣独客登临万感悲莫上钟山望淮北西风禾黍更离离幽栖幽栖颇喜隔嚣喧无客柴门尽日关汲水灌花私雨露临池叠石幻溪山四时有景常能好一世无人放得闲清坐小亭观衆妙数声黄鸟緑隂间此生此生毕竟巳蹉跎有酒何妨醉且歌人世尽縁愁得老春花偏被雨相魔草欺兰瘦能香否杏笑梅残柰俗何试上东楼看春景海山无数列青螺自况多赀徒作守钱奴伏腊无忧便有余世路本夷休自险人情太宻反成踈非圗报施方爲善岂爲功名始读书门外良田堪种秫自牵黄犊试犂鉏书房书房清晓焚香坐转觉幽栖趣味真恠石一根云态度早梅半树雪精神池鱼自乐谁知我林鸟相忘不避人得䘮由来天自定莫将闲虑恼闲身移古梅植于贮清之侧巳有生意喜而赋之剥尽皮毛真实在㡬年孤立小溪浔人来人去谁青眼花落花开自苦心不是野夫同臭味难教君子出山林廵日日窥生意一朶先春直万金再得古梅小而益恠首蒙屏翁品题因次韵爱渠恠恠复竒竒冐雪遥凭徤歩移竹外池边栽恰好山巅水际夣多时百年死质余生意一片孤槎带好枝寄语花神勤守护品题莫负老僊诗𥘉逰方巖山图志旧尝㸔纪载杖藜今得徧经行渔翁化石㡬年钓仙客有田何世耕千尺枯崖蜕龙骨一帘飞瀑撼雷声相传逸少曽来此惜不镌巖记姓名观败棊者戯作看人出着笑人低及至当枰却自迷角子仅全输了腹东邉才活䘮于西欲装刼去多难𥙷待筭征来恰又提天下未应无妙手劝君莫爱墨狻猊牡丹万巧千竒费剪裁琼瑶锦绣簇成堆世间妖女轮囬魄天上仙姬降谪胎笑脸倚风娇欲语醉颜酣日困难擡东君若使先春放羞杀群花不敢开喜有秋去年已作填沟计谁料今年见有秋天意乗除元自定人生伏腊谩多忧满盆淅玉休论价成斛量金不计筹最是野夫喜䖏春风百瓮遶床头次君玉弟闻新鴈霜风飒飒荻花洲避北趋南巧自谋倦翮飞残千里月寒声催老一天秋乍教騒客惊诗夣莫爲征夫寄别愁汝度塞垣应未乆新来烟燧已沉不次韵东渠兄观梅诗眼非梅不可遮三葩五蕋便堪嘉瘦如饭颗逄工部老似磻溪卧子牙水影月香参衆妙弟酬兄倡自成家快篘新醖同清赏莫待枝头烂熳花闲居幽事闲居幽事属田园何必山林始避喧足水早禾分毋子多年脩竹见翁孙欣然胜败无心奕兀尔醉醒随意樽昨夜一畨雷雨过緑波㣲涨曲池㾗甘穷自甘穷䖏更何疑坎止流行信所之不学昌黎驱五鬼肯随子厚骂三尸堂堂白发欺人出耿耿青灯独已知细嚼黄花香满齿清风千古一东篱送彭希圣姊夫赴三山民曹槐笏緑衫𥘉作吏要须立脚自㢘勤闾阎疾苦宜加意厫廥竒赢莫与闻少啖荔枝防羙疢多栽茉莉挹清芬公余覧徧佳山水倘有诗篇寄海云已亥九日屏翁约诸孙登髙西屿阻风舟行不前遂㑹于吾家山海图之上酒邉翁有诗留题因次韵良辰乐事两相关喜我楼䑓便徃还不用移舟过西屿只消把酒对南山风于破㡌如先约菊爲新篘欲笑颜留作千年佳话䖏诗翁醉墨照楣间秋日独倚东楼重阳过了秋逾爽自豁楼窓眺晚西野外倒涵天影动海云平压鴈行低兴来频放深杯饮吟到须还大字题近喜书房添一寳陶泓买得古端溪次韵屏翁壬寅九日再题小楼佳节相过共举觞爲茰菊醉亦何妨须知我軰襟懐事不是时人酒肉狂落鴈影边寒水碧归鸦啼䖏夕阳黄诗翁樽爼风流在老气横吞年少塲𥘉冬梅花偷放颇多清樽才了黄花债又被梅花恼杀人碎点南枝无数雪探支东帝㡬分春精神全向踈中足标格端于瘦䖏真彻夜苦吟无好语夣随双月歩溪漘石屏后集锓梓敬呈屏翁新刋后藁又千首近日江湖谁有之妙似豫章前集语老于䕫府后来诗梅深歳月枝逾古菊饱风霜色转竒要洗晚唐还大雅硕扬宗㫖破群痴四月即景茶歌才了又田歌节物真成一鸟过苍竹招风凉意足碧梧留两夜声多瓜縁茅屋抽长蔓藕过𬞞畦出矮荷最喜白鸥相狎久对人自在浴清波次韵郑安道懐君玉弟游东嘉好山好水东嘉郡两月清㳺乐可知逺想池塘频夣汝还当风雨对眠谁别时菊蕋方宜酒㡬日梅花巳索诗鴈影参差霜正冷寄言归计莫遅遅赠日者张异手漫浪江湖等泛萍破囊惟有百中经一吭辩䖏长三寸两手生来应七星笑汝道途多坎壈说人祸福太分明我今已决爲农计不觧从君较五行代简寄谢友人经年未复寄来书索我形骸莫太踈鲍叔相知应似旧嵇康习懒苦难除白头阅世梅花老青眼㸔人柳色舒春月正圆春水滑何须雪夜扣吾庐春事春事关心常早起爱㸔景物试凭栏戯鱼池面㣲添緑啼鸟枝头尚带寒斩棘重樊新挿柳㪺泉频灌自栽兰年来䞉有园林兴毎恨庐邉地不寛如京至西兴阻风雨月将圎夜出乡关才到西兴月又残老去问名先巳懒近来行路觉尤难云烟漠漠呉山暗风雨潇潇浙水寒识破人生真逆旅此身何䖏不堪安赏茶自汲香泉帯落花漫烧石鼎试新茶緑隂天气闲庭院卧聴黄蜂报晚衙夜过鑑湖推篷四望水连空一片蒲㠶正饱风山际白云云际月子规声在白云中喜小儿学歩对周尚有六十日举足巳能三五移世路只今巇险甚须教歩歩着平夷效宫词体杨柳万丝堆怨绪丁香百结鎻愁肠小桃先得东皇宠莫妬东风过海棠读陈元龙传九州四海沸如汤问舍求田䇿最良豪气到头成底事未容欺客卧髙床严子陵赤伏君王访旧逰富春男子只羊裘一竿本爲迯名去何意虚名上钓钩竹林避暑自抱桃笙过竹林浓隂一片直千金清眠尽晚无人唤时有风鸣石上琴夏昼小雨小床蕲簟展琉璃窓外新篁一尺围正午云桥踈雨过冬青花上蜜蜂归里中小渔舟𬒳差防江有感而赋着身平地更多忧一棹思爲泛宅谋昨夜西风边报急防江也要钓鱼舟天台道上早行箯舆轧轧过清溪溪上梅花压水低月影渐收天半晓两山相对竹鸡啼五禽言提葫芦沽美酒人世光隂春电走一日得醉一日闲緑鬓㡬曽俱白首沽酒沽酒有酒沽生前不饮真愚夫不如归去不如归去千山万水家乡路今年又负故园花来歳花开定归否归去归去须早归近日江湖非旧时泥滑滑泥滑滑客路迢迢雨不歇我㒒十歩九歩蹶我马如跛鼈泥滑泥滑君莫愁秧烂麦损尤堪忧脱却破袴脱却破袴蚕熟缲成霜雪缕小姑织绢未落机县家火急催官赋输了官赋无零落破袴破袴还更着麦熟鍜磨麦熟鍜磨村南村北声相和大男小女緫欣欣煑饼蒸糜任渠做鍜磨鍜磨莫等闲去年糠粃无得餐青阳梅仙舒伯虞爲其尊人索静闲轩诗人心元至虚天下本无事举世役于形扰扰谁暂置先生自超俗涵养老逾粹妙契无名翁深造静闲味壷中贮日月胸次纳天地婆娑阅四序物物见春意林花髙下红庭草浅深翠一笑扶瘦笻行吟散㣲醉壬子立夏日同郡愽士黄次䕫㳺江祖太白钓䑓因成古诗併呈偕行诸丈翰林天酒星谪堕人间世豪气眇干坤浪迹寄湖海峩峩江祖山片石峙西澨醉狂御风来踞坐髙傲睨一丝聊戯垂意得在鱼外青天画屏句妙越无尘界至今五百年春虹绚晴彩我来访遗踪蹑屐扪薜荔锦苔剥氷霜髣髴题字在属时春夏交㣲雨弄轻霁同逰俱嘉朋笑语洽倾盖云木团昼隂松风奏天籁胜践心巳惬酣歌意弥快欲招䑓上魂举爵酹清泚今昔自殊时欣感谅一契诗成写苍壁存否非所计长啸下归舟惊湍送飞栧梳头自叹短髪如冬霜一朝白一朝又如深秋柳藁叶迎风凋白者不再黑白者不复牢羲娥疾驰骥干坤虚悬瓢人生寄其间泛泛波上薸百歳一大夣倐忽已隔宵胡不适所适而乃随滔滔富贵撇眼电荣华过耳颷木散故得寿龟灵徒取焦甘拙自安吉役智滋劳忉所以柴桑人不肯折此腰上立斋先生十首以有官居鼎鼐无宅起楼䑓爲韵形弱能使强脉病能使夀医和肘后方䄂手若无有緑野归晋公洛社闲迂叟此意谁得知可以乆则乆羸牛指爲骥鸣枭认爲鸾彼欲欺一世自乱耳目官吾直不能枉吾方竟谁刓何妨寄楚泽餐菊纫秋兰蔚蔚空明山古号仙人居神秀发虹气瑞孕真璠玙洁白外难染坚刚中不枯勿逐䑕璞价韫匵姑蔵诸支厦资寸莛渉江寄孤艇弗顾胜弗胜乃诿幸不幸舜华朝暮期苍松歳年逈从渠寳康瓠我自有岑鼎君子如真金真金刚不改小人如浮云瞬目多变态随世良独难殉道乃无悔近日崔菊坡坚卧辞鼎鼐薰莸不同性泾渭不同趋由来区以别那使强合污老聃守道徳韩非事刑诛二人共一传能信千古无多金建华屋一堂容百客立斋有事不觉旋马窄僻于萧相居隘甚晏子宅鬼神瞰髙明吉祥止虚白灵岩一片云曽爲作雨起风吹还故山松筠澹相倚秋髙霜露寒酒热鲈鱼美少寛忧世懐㣲醉有妙理否泰关世运进退非人谋尼父虽皇皇不爲无理留用则巨川楫舍则野渡舟行蔵两付之独倚百尺楼小章有逺志埋没同蒿莱风霜坐相欺冉冉成枯荄我公下白屋意重黄金䑓傥借伯乐顾未信终驽骀江濵晚霁十里平沙路人行晚霁间水光涵逺树云影度空山吹浪江豚怒摩霄野鹤闲渔翁醉吹笛小艇泊前湾十日取野菊泛酒野径菊仍好村垆酒亦嘉未应今日蕋便是背时花心在家千里身犹客九华官程难乆驻风雨暮山斜山家小憇即景效药名体柴门通草径茅屋桂枝间脩竹连翘木髙松续断山仰空青䕃宻扫石緑花斑傍涧牵牛饮白头翁自闲从板桥买舟上青阳缷马板桥西扁舟逆上溪水锼岩骨断烟截树头齐野鸭惊人起村鸡上树啼老农头雪白犹自把鉏犂池州一城方九里宛在水中坻额掲颜公字碑传杜牧诗昔年称上郡今日逼边陲莫望长江北天寒风正悲有永嘉薛君自号云屋来池阳以诗见贻用韵荅之清晨闻剥啄喜得薛能诗风月一囊锦江湖两鬓丝寒城吹角夜孤舘拥衾时谁㑹吟心苦梅花是旧知有方叔材用余和薛云屋歌见贻次韵奉酬江湖前軰尽何敢易言诗䑕璞元非玉蛛罗不是丝池塘生草䖏风雪跨驴时此是真吟境从来㡬箇知立春前五日得雪雪作春前瑞银城拥万家太婆头欲白九子顶先华压麦嘉培本封梅惜损花家童觧人意烧鼎问烹茶七夕感兴二首家家笑迓星期我軰相邀只酒巵矫俗何须标犊鼻甘愚不觧候蛛丝新秋光彩月来䖏半夜清凉风起时一曲玉箫尘外意此音除是鹤仙知相传牛女起何时无柰人间事转痴青鸟蟠桃方士信金钗钿合逆胡基一杯记节图成醉万感因秋却易悲遗恨古今流不尽银潢耿耿接天池抵池阳未入关泊于齐山数日因穷岩壑之胜痩䇿相扶上翠㣲眼惊竒恠足忘疲三十六洞犹昔者四百余年无牧之涨水淼弥春雨后逺山重叠夕阳时㡬多江北江南恨问着沙鸥总不知次刘叔子緫干夜坐感秋韵秋风逺客叹飘零满镜呉霜故故明酒盏论心踈旧约诗筒到眼快新评短檠伴我夜深静长笛何人月下横歩遶空庭吟未竟隔林鸜鹆又传更代简约诸同官探梅信是抟沙放手开渇心空想细论杯等闲不见便逾月如此相从能㡬囬旧雨巳孤重九菊新诗宜探小春梅骑驴索句真颜面要向清溪洗出来烧灯夕宋明府自置酒见招席上复赋诗因次韵定诗盟併致别意苦用吟心续祖灯得君印证愈分明一聆此日鸡窓话尽洗前时蚓窍声飏柳轻风寒忽暖催花小雨湿还晴眼前緫是诗光景可惜明朝又远行秋暮出关即事俗尘汨汨负清逰重出城来巳暮秋水洗柳根欹断岸霜摧芦叶拥荒洲乡音不到愁来鴈野性无拘羡去鸥可惜一堤明月好隔关难作夜深留有妄论宋唐诗体者不用雕锼呕肺肝辞能逹意即篇章性情元自无今古格律何须辨宋唐人道鳯筒谐律吕谁知牛铎有宫啇少陵甘作村夫子不害文光万丈长赵倅赋喜雪诗爲黄堂贺黄堂和韵传示僚属衆因续貂风衮瑶花扑面寒沾泥点点鹿文斑要呈腊瑞闘梅好肯譲春容傍柳还万户閙添沽酒市两山穷耸索诗肩史君寛得忧民念麦陇青青一望间次韵黄次䕫思家世态从渠炎更凉蕙兰元不爲人香时凭酒挹圣贤味闲借茶捜文字肠靴笏岂能拘野性莼鲈终是忆家乡小需归作天台隐长啸松风卧石梁送陈竹屋提干东归生长由来接社枌台山越水偶中分一朝倾盖便知我千里携家得傍君风厚大鹏培怒翼天寒征鴈拆同群折梅相送齐山路愁絶江东日暮云归途过麻姑山山行十里少人家客子贪程怕日斜倦坐松根需足力轻风满面落藤花方岩山有仙人田项宜父家其下于屋之西偏筑亭䟽沼杂莳花木爲娯奉夀毋之地即以名之自着懐仙杂咏百有一首名胜留题亦多未免皆泥乎神仙之说来徴余吟余谓神仙之事深言之则似诞今诸贤所赋无复余藴使余更下注脚不愈诞乎且人生一世苟能超然逹观惟适之安斯人中之仙巳岂必十洲三岛间之谓哉因即此意赋十章筑亭䟽沼隔尘埃白白朱朱次第栽人面春风俱不老板舆日日看花来緑萝翳翳结髙林烟吐霞吞一径深半夜松凉鹤先睡满山明月自横琴一涧寒泉九节菖醸泉爲酒洌仍香玉巵捧䖏慈颜喜眉夀方岩共乆长有时山洞拾荆薪应遇真仙对奕春多少胸中髙着䖏尽教饶尽世间人秋池清晓濯玄云鸜眼辉涵紫玉文细字黄庭应写就莫将容易愽鹅群桑竹森森遶屋边美池清泚浸良田桃源只在桃溪上不信壷中别有天晚菘早韭各随时霜薤青青间露葵甘脆日堪供小摘不须他覔养神芝紫锦囊缄五岳形白书黒纸秘黄庭何如琴几焚香坐细读包犠一卷经自傍青牛种早秔炊来玉雪满盆香休论服日餐霞事只此延年第一方阡陌纵横尚宛然知他耕耨是何年果然絶粒轻能举底事仙人亦有田五松山太白祠堂舣舟来访寳云寺快上山头㝷五松捉月仙人唿不醒一间老屋战西风归途过铜官山山径﨑岖落叶黄青松踈䖏漏斜阳鸣禽无数声相应一阵㣲风野菊香余效官秋浦公余弗暇他问独未能忘情于吟凢得诸山川之登覧景物之感触賔友之应酬率于五七字寄之虽草根喓喓柳稍嘒嘒视鸣髙岗唳九皐声韵邈乎不侔而发乎情则一也抖擞破囊凢百篇輙忘其丑録以备或者枫落呉江之问寳祐改元癸丑脩禊日东埜子戴昺自叙石屏诗集卷第九终石屏诗集石屏诗集卷十石屏诗集卷第十附録戴渔村诗贺杜清献入相二首玉陛传唿宰相来驩腾海内翕如雷律身清介祁公操佐主谋谟如晦才夣弼巳知符衆望生贤益信应三台从容宰席调天纪恊气从头徧九垓相公出䖏繋安危当务何先谅熟思守令近民须选择憸壬蠧国亟芟夷精蒐边面三军帅早建皇储万世基纳诲进贤尤素志伫㸔经济大猷爲林晓庵先生云清献大拜时戴渔村先生贺以两诗与世之献䛕者异惜公不乆于位而此诗遂爲空谈国家无福也哉又尝䟦公类事蒙求后云昉少闻葛元诚兄弟谷口郑东子渔村戴子荣皆师事水心叶公学有根㩀稍长见葛郑诗文爲多戴文特未之见独见其悼子颜老神童之作并将终自挽之章又闻其彚聚古今竒词伟论成蒙求一编絶出唐宋类书之右中年与其族子匠监丈希尹少府君方大逰访㝷是书咸谓燬于徳祐丙子之兵莫有蔵者私窃惜之辛亥冬末偶遇彦纶父于髙洋田舍酒边出所谓渔村类事蒙求者三十卷于是大慰夙心閲之通夕信有古人所未到者作而叹曰先生以此惠后学愽矣抑坚甲利兵林立郊野将而用之存乎其人楩柟山积而不能搆一室非匠之良者也然则先生之志要有寄于书之外者岂独区区于此自衒其所学之富也哉半山后学林昉百拜敬书戴秋泉诗自叹母病因无药儿啼爲絶粮壮心双剑在逸兴一琴横行住坐卧一片云单百念清点尘飞不到踈世间俗眼从教白天外好山无限青不是道人偏好睡只縁世事不宜醒无荣即是长生药何必松根长茯苓都下送卢白云归黄岩万里莺花送客船自嗤孤鹤尚留燕多应别后相思䖏只在清风明月邉江北江南漫浪逰眉头不着古今愁钱塘三月春如昨第五桥邉好赁舟长笑相逢又一年五云琴剑忽飘然若逢委羽山人问道我踈狂只似先我笑白云忒自由白云笑我太无忧他年相约结庵䖏只在天台山顶头戴充庵诗题姪昇仲悟非轩卷悟非轩中悟非子青年意气谁人似骥子堕地毛骨竒一日应须一千里散蹄仍骋康荘歩蹔蹶俄投巇里金鞍断缺青鞚垂顾影犹矜旧鬃尾悟非子穷通否泰循环理迷途未逺已知复此去平平有如砥茫茫天地生物多人寓中间一尘耳乗流遇坎无不安奚用区区计遐迩悟非子扁舟东来泝江水竹林痴叔江夏师长日低头课经史是夕中秋月正圆㝷我庾亮南楼前孤懐哽塞不自巳频挥雨泪犹涟涟青灯相对如夣寐身外万事无庸言十年两度得见尔重爲后㑹知何年悟非子尔行勿匆匆繋船鄂渚望南极挂席洞庭须北风悟非轩内图书府悟非轩外松栢丛归到南寕百无恙早寄书来慰老翁送汪宪副归江西爲君沽黄鹤楼前酒爲君折武昌营外柳君持酒盃挿柳枝聴我长歌爲君夀古人重惜生别离临岐毎进酸苦词此日送行谈且笑舟子吁恠沙鸥疑江湖歳月驱人老百虑无如归去好我今归计虽已成尚复多君乞身早好风南来川歛雾寕向征夫问前路栢府诸郎上马囬口縦不言心窃慕山中老屋苔苍苍凈扫东轩置竹床客来问信寒温外唯唿茗椀倾诗囊君住江西我浙东暮年出䖏偶然同投林倦鸟各歛翅天地逈濶何由逢南浦云西山雨变态隂晴翻覆屡饱乗一味北窓凉此乐无庸向人语题钱舜举所画梅花卷千古懐人费夣思殷勤卷赠歳寒枝钱塘江上花如雪不耐东风画角吹戴樗巢诗别姪元明兵马十年湖海叹飘蓬邂逅相逢若夣中羡汝归田今有拟惭子窃禄本无功窜身幸免投狼虎分手愁㸔逐燕鸿他日夜郎传放赦竹林还复旧时同戴介轩诗舎姪元明书来致当道荐㧞意诗以荅之郡国衣冠逐日新老懐深念竹林人客边风雨十年夣醉后干坤万里春云路尚淹麟阁逺秋天空荐鹗书频不痴济叔劳持论今向烟波理钓緍迁逐甫还次韵荅舎弟文信万里舆图新入贡一时故老复迁官秪縁旧国轻周鼎徒使仙人泣汉盘斤斧未容遗朴阶庭谁见长芝兰野夫独幸归耕早只恐乡关路转难旧事纷纭成昔夣余生窜逐误㣲官一年道路危三崃㡬度歌吟継五盘甄别有恩垂藻鑑芬芳无徳播椒兰逢人但说生还喜莫问从前事急难南冠暂挂终还国野服重裁岂厌官漫有图书连夜榻可无鱼蟹荐朝盘归时凉月侵衣葛别去秋风飒佩兰今又相望冬夜雪拨灰思共竹炉难题钱舜举所画梅花卷霅溪画师名早传画梅不作銕琖圈湖山入夣既潇洒粉绘落𥿄尤清妍巴西故人玉堂老别去㡬年音问少溪云山月不堪持一枝写寄春风早想当盘礴欲写时寓情笔底谁能知心期不负歳寒意贞洁要如氷雪姿到今令人叹竒絶我亦见之惭蹇拙从谁交谊重金兰空慕广平心似鉄别弟文益徃蜀省按察佥事文信我家迁居自闽土传世扵今十又五源源始从五季来子姓咸知立门户儒贤术业毎升堂云路登跻亦聮武石屏先生曽叔祖锦绣轮囷作肝腑平生踪迹半江湖只把文章傲珪组汝昔严君云锦裳金䑓之上长翶翔雄篇大字照玉署诗名政誉流钱塘迩来书声虽比屋愧我弟兄俱碌碌未㸔庭砌长芝兰秪见苍藤翳乔木唯君伯氏振文风云夣八九吞其胸春秋奥义剖劂五传同异资磨礲射䇿丹墀始擢桂拜官乌府俄乗去年承恩入西蜀黄麻紫诰相追逐岂唯持斧慑㓙邪要使褰帷问民俗汝今爲弟能念兄万里行色何㷀㷀瞿塘无复向时险剑阁试覧前贤铭成都鱼肥酒正美一奏埙箎万重喜世间之乐此最真白璧黄金何足拟当时胜迹纷在目想见追逰日不足浣花杜老或同吟市肆君平时就卜武侯勲业谁可续古栢森森见祠屋地偏莫展王佐才感旧宁无泪盈掬汝兄汝兄我同行我乆衰残尔何壮沂流不得徃相从寄语聊能问无恙囊衣自昔可全名薏苡由来足贻谤保兹清白早归来鹤发慈亲倚门望又送文益兼懐文信文善天寒兾北野草黄骐骥空风吹鸿鴈断相失云万重人生笃天伦所硕出䖏同一朝异南北怅望俄成翁嗟哉尔兄与我弟从别丘园今㡬载虽知官事正纷如想见此身能健在池塘无夣夜如年棣蕚逢春愁似海君不见杨家椿津义譲敦千古共称贤弟昆又不见淮南俗夫良可鄙尺布之謡汚人耳尔今爲弟孝友闻眼中清白贤愚分思兄不惮万里逺世间骨肉徒纷纷陈尔殽酌尔醴取乐何妨舣船待到时二子即问予卧病秪今茅屋底羸躯不觧事耕鉏弱子那知习诗礼唯能力疾上髙丘北望长淮泪如雨与赵思晏赋来青楼虽作而不与存耕道人过我逰不减雪中乗兴舟浮云世事口不挂语语索赋来青楼楼中之人何举举肯使余生在泥滓春风石上皷瑶琴夜雨灯前列图史有时凭髙一捻髭汀烟沙鸟皆吾诗钩帘晓挂抟桑影钓丝晴罥珊瑚枝方壷蓬岛谁觧识雾散云收翠如织山势疑将度海来岚光屡见排入问谁于此赋咏频哦松大笔尤清新石门老翁扳桂手湖山䖏士吟梅人嗟子卧痾笔砚废欲作歌诗动经歳神逰意想一语无㡬囬虚作凭䦨势吾闻仙人好楼居时能御风逰六虚尔今凢骨倘未换大药好乞刀圭余不然买鱼仍醸秫楼头日与賔朋集坐令青眼客长来不独来青在山色赋云浦君不见南浦朝飞画栋云滕王胜迹今徒闻又不见洞庭之南潇湘浦云冥冥兮别离苦何如陈君结屋浦上头卧㸔云气空中浮百年无夣到朝市九夏不暑疑清秋我惜于君面未覩即遣狂言问云浦既不慕傅说作甘霖又不学西湖载歌舞胡爲寂寞在穷荒阅世悠悠任今古应君知尔乃最先褒竒颂美诗满编南湖睱日持示我索赋长句俄经年昨者州司催上道念此逋负増惓惓尚兾余生逼衰病乞身定许仍归田葺茅亦向浦头住濯足还共云间眠斯言他日倘可践长与尔兮相周旋陈楚賔邀登南阁出示诸公所赋诗十又四首索予継赋忆别髙堂凡五载今日重邀鬓毛改长老惊爲倒履迎林园却似留春待那知忧患余复见风流在松间旧榻下陈蕃席上清樽倾北海是日云销天宇澄大开南阁邀予登钩帘晚山万树出俯槛晴坞千花明于以勘古易写道经逌然巳足怡吾情少长须臾亦星聚歌吟间作如韶鸣乃知世间此地即仙隐楼船万里何必求蓬瀛主人爱客情益至欲起索归挽复住唿儿床头出锦襄示我以诗十有四作者徃徃皆故人清新首得中郎句君家二叔尤老成相随地下脩文去秪今善鸣遗十余䘮乱饥馑还何如留题巳愧我独后感念存没增嗟吁何当歳时稔早使贡赋输醸尔秫馔尔鱼奉亲之余课子书功名不慕麒麟画校讐岂羡天禄居鹿门老翁且自适颜巷是子何妨愚更须阁上芸编益置三万轴我亦有时与子同卷舒发澄江述事言懐忆昔归隐东海头矢心不逐群儿逰结屋空山卧深雪篝灯永夜吟清秋如此栖迟踰半纪自甘䟽粝余无求长竿或从严瀬钓短笔肯效班生投海国纷纷擅豪右五花马千金裘一朝城邑化焦土肉食竟爲何人谋荣悴由来易反手诸君尚喜能包羞州司惜无泾渭辨迁逐乃欲穷岩幽謇予贫病亦在遣矫首上诉嗟何由陶令徒知觧印早钟仪柰作南冠囚唿天唿人两无及反躬秪益思愆尤唐君新作吾州守温词直欲纾人忧爲言今日百政举诏书毎爲徴贤优筑䑓行从郭隗始借箸欲借张良筹楩楠匠石安肯弃参苓药笼终俱收浮梁侧畔舣船待奋志好去无夷犹闻言错愕惟掉首智愚今古宁同流吞声不发出城去澄江万顷寒悠悠缁尘上衣日黤黮飞雨洒面风飕飕廽头却语二三子故林爲爱蔵书楼趋朝乞身幸见许便拟散发归丹丘留别胡叔辉先生千山起伏如海涛中有万八千丈天台髙故人结屋隐其下老气直与山色争摩霄平生不慕青紫拾放浪毎逐真仙遨歌诗有时落城府锵然遗响如鸣韶嗟予逺道廿载乆羊肠九曲跻扳劳石梁囬望不可蹑思君㡬度心摇揺前年归耕计始遂石田荼堇甘耘薅望君道里尚三百聚首未得相招邀海隅诏令一朝布憧憧去蹋三呉路趋召𥘉闻只贵豪窜逐旋知及寒素人言珪组累我叹儒冠误亲知日去眼何期与君遇皓髪同惊乱后㸔青眼还如向时顾长须长须君一唿倒嚢赠我千青蚨金陵春色㡬万斛到时莫惜频频沽感兹厚意心转恧但愿君今事耕后来孙子知读书勿慕前贤学干禄闻有汴京之行留别夀幙呉仲素长淮南北知㡬州夀阳还在淮西头昔年此郡屡反覆秪怜淮水唯东流版图一朝归上国亟爲遗民救颠踣抡材谁复叹贤劳入幕况闻优賛画延陵季子千载名今君秀㧞真云仍平生操行果何似朱丝絃直氷壷清江南迁客多如雨老㓜扶携适兹土间关来就袵席安劳来使忘行役苦就中窜逐谁最贫石屏孙子林泉人䄂有文章贱如土眼㸔甑釡空生尘秋风一夜振林薄毛骨萧森巳非昨千里虽殊骥尾蝇此身却愧鸡群鹤扁舟汴水行复泝肝胆峥嵘向君露人生离合不可期青眼何时重相顾赋西村耕隐斯人好文仍好竒酒酣索赋西村诗觧衣爲君挥翰日束书正我朝京时嗟吁二人本同里羃羃余隂接桑梓㡬乗蜡屐蹋春泥亦棹兰舟泛秋水君家实住小屿西山田日日催耕犂草庐年来卧不住致身却向黄金䑓当时青紫能拾取清夣只今成栩栩故国遥遮天姥云谪居同聴长淮雨鳯诏新从天上传君应早晚能归田种柳重㝷元亮宅说稼好诵坡翁篇锦囊多诗緫如玉更有遗金买黄犊扣角无爲长夜歌挂书莫向傍人读予生有计不自谋砚田禾黍无时收何得西村一相遇烂醉白酒黄鸡秋应朋来临别索题存耕旧隐图忆昔百丈岩前逰泊船去登湖上楼天清野矌一凝望锦屏森列当前头中见苍崖㧞地起絶怜嘉木连云稠窱囬溪出僧宇参差危壑生悬流人言此地倘归隐布衣便欲轻公侯茅屋春深薜荔长石阑路遶丛篁幽长鑱茯苓静可空林柿叶寒仍收囬头世事忽如猬廿年误向红尘任不知何日継追㝷毎忆此山劳夣寐应君示我新画图开卷中堂起烟雾摩挲浓墨思旧经却似登楼㸔山䖏君谓松根即故庐一榻左右俱图书沙田水足牛力壮归耕试论今何如先王井田法巳坠阡陌钩连属豪贵前年东家强索租今年租入西家去白云苍狗在须臾能事只耕方寸地父老同知稼穑难儿孙共获菑畬利秋风归㠶我独迟石田草莾耕何时君行巳得图中意临分爲写存耕诗谢玉成翁大中潘士湜诸公邀㒒与宗性之城西楼登眺乆之乃复宴饯南城下因赋诗留别频年种菊花遶篱床头醸秫复如池㸔花把酒虽足乐风雨毎迫登髙时今年客居向淮右吟对晴晖数囬首短髪空吹落㡌风浊醪尚负持螯手诸君文采孰可俦皎皎玉树临素秋相逢欲作开口笑携我共上城西楼平原草深湖水濶此地㡬经人战伐沙头白骨疑乱槎天际青山犹一发楼前候鴈无数飞引领未得同南归悲秋岂无宋玉赋洒泪恐湿牛山衣沉吟复沉吟相㸔鬓成雪况㣲经济才奚事承明谒此日华筵爲我张西风逺道怜人别堆盘鲙鲤鲜可尝照眼幽花瘦堪折双瓶欲尽笑语譁接䍦倒着舞傞傞但拚酩酊醉于昨莫因蹭蹬愁如麻八公下淝水涯平明束书上船去别君又是𥘉辞家朝廷制作尚有待君须秣马膏其车我亦遅君握手谈京华赋竹坡旁隣异花多遶屋慢紫妖红眩人目如渑美酒花下倾歌舞朝朝㸔不足君家美竹縁坡生萧森却似篔筜谷骚人墨客争欵门好事日题诗一束山隂髙致世岂知旁隣举手休揶揄颠风恶雨一夕至芳菲狼借成嗟吁此君节操秪自如雪霜纵遇那能欺幅巾蔾杖乆可傍笔床茶灶长相随我记扁舟昔相过醉向沙头竹根卧君时䆠逰闽海间竟日孤吟复谁和今同逺客心欲摧旧径芜没何时开春雨遥知子孙长秋风不报平安来山堂忽闻诏许归满引竹叶歌竹枝到家截取一二管请君持献伶伦吹九苞彩鳯当来仪赠别乡友陈継善王宗儒及表兄王友谅同赴京议礼蛰雷𥘉动连月隂临安客舍春草深披衣起踞木榻坐竟日倒掩柴门吟谁能载酒问竒字敢拟乗兴来山隂诸君扣门忽剥啄何异空谷跫然音嗟予托交旧不薄异县相㸔客懐恶覊离虽幸一身存问荅不知双泪落世间㡬度卜非熊兵后何人怜屈蠖耕鉏有夣空涉春奨勉多君尚如昨穷牢落风雨俱君来复别将焉如龙飞九五万物覩紫泥屡下征贤书三千礼乐须制作奋衣径谒承明庐我记论文昔分席人品当时似能识陈君学术窥天人王子文章振金石吾兄抱才犹絶竒如椽大笔千钓力今同荐剡入云衢緫有天官在胸臆人生穷逹那自知君能论列须及时汉室仍传贾董出虞廷再覩䕫龙趋书成志得未白首锦𫀆相辉印悬肘此时题字倘相投我巳沧浪一渔叟赠别柯伯庸归省亲柯自龙虎来临安邀予三茅山中出示方壷所作东柯谷图及翰苑诸名公诗一帙且曰吾垂白之母在堂将归省焉请与子别因赋此赠天台万八千丈髙挿天势与鴈岩天姥诸峯连芒鞋竹杖昔㝷访层峦絶壁穷扳縁是时凭髙一纵目异境复来东柯谷㡬湾流水聮玦环数点晴峯刻瑶玉囬头十载昔未逰黄尘扑面双鬓秋柯君一见与我谈旧隐剪烛共醉呉山楼示我东柯之图才数尺元气溶溶雾烟湿玉堂诸老亦神仙错落文章列圭璧君言束发居龙虎学仙期与松乔伍生平虽只恋还丹歳乆宁无念乡土嗟吁故林归独遅相逢异县兼喜悲细观诗画乆不厌踌躇如在登临时钱塘五月熟梅雨此日怜君一㠶举缩地应无䟦渉劳升堂要覩慈颜喜紫霓裳丹霞酒拜奉亲前爲亲夀喜惧虽因鹤髪前蹁跹复似斑衣旧西风一日秋满山群仙有约须君还路经茅君坛下幸相报我亦从之放迹蓬瀛间送别陈嘉惠歳丁酉㒒以事至贑见嘉惠陈君知其非庸衆人也与之盘旋月余乃复同舟下豫章相从嬉逰歌咏者又数月旣而君以毋老还侍㒒亦归呉中迩来音问不闻惟日徃来于懐也今年仲夏之晦于武林适邂逅见焉且惊且喜即相告以出䖏事君因愀然曰吾贰邑于永豊三年矣以吾能不负于丞俾仍旧职今趣行有期不得乆盘礴湖山间也宜亟歌诗爲别㒒以㑹见之难而索去之易其能已于言哉因赋长句以写感叹之意云我记昔逰章贡䑓䑓前二水相盘廽登临适与形胜会放傲却使群公猜唯君倾盖即相厚结交便拟如陈雷江上时同夜月櫂花前㡬共春风杯移船一向豫章泊风物萧踈叹非昨络纬愁连孺子亭梧桐秋满滕王阁同逰岂无三数公緫爲异乡怜寂寞君时唱和诗最多错落骊珠千百索江城十月霜叶飞君先别我趋庭闱临岐赠言曽未几束书我亦东呉归迩来䘮乱十五载旋覩海岱清皇威毎见才贤㧞茹起秪懐故旧音书稀音书不至望欲倦来远楼头忽相见兵后虽惊两鬓霜老来尚记当时面握手那知悲喜兼觧囊复校诗文遍西湖境胜莲欲红强拟留君日酣宴君言贰邑居永豊斯须敢忘勤与公百里何心厌栖棘三年报政仍哦松扬舲明日沂流上复与子别情何穷此行实有简书畏虽欲放浪将何从嗟吁屏居犹是客客路闻言转悽恻瑶琴古调且须弹官柳长条折何益我老长同曵尾龟君行㑹展冲霄翮后来云树各天涯寄书好慰深相忆美廵检秦君祷雨有感我昔归舟泊西浙屡上呉山望东越炎㬢赫赫尘暗天可怜不雨踰三月吾乡岸海地势髙连塍想见禾苗焦豊穣硕望苟一失沟壑困辱将焉迯况闻征赋日夜急孰念遗氓乆颠踣归来父老一相迎启口却诵秦君徳秦君世居淮海东壮年脚蹋江湖空浩气不摧万勐士一官犹佩双琱弓深知警逻职匪小遇旱忧心日如捣由来剽窃迫饥寒掲䖍亟向龙祠祷奔走亦率民庻稠坎坎伐皷罗炰羞丹诚已信斋祓乆一念遂逹神灵幽桑林剪爪叹巳古鲁公焚尫笑何𥙷今㸔蝪水际浮随觉啇羊眼中舞龙蟠忽起牙角呀簸尾隂轴驱雷车四山云气暗于墨半天雨脚纷如麻藁禾既甦偃伏起民食方期有饘饵输官岂望甔石余爲生庻缓须臾死嗟予闻言喜更惊识君不早徒心倾便欲排云上霄汉大呌阊阖扬君名吾知圣明渇贤乆徴君要展爲霖手幸令九土乐豊年我独饿殍何辞骨先朽呜唿我独饿殍何辞骨先朽题潘氏祷雨有感诗卷连歳浮淮去爲客客里无禾亦无麦盘飡岂欲待豊登雨旸犹知望时若今年故乡旱暵多我归无麦还无禾潘君祷龙雨辄应我闻两脚醉拍船舷歌嗟哉老夫本渔叟緑簔饱卧烟波乆中间出䖏亦偶然豊歉于身果何有于今世途蜀道难触眼仓廪连云端倘得年豊租赋足官府我虽愚者身能安潘君潘君借尔力稼有秋兮农有食衆因颂尔能感神我亦重君无徳色晓来目送南征鸿因之爲寄双诗筒姓名到眼不相识隔隣好问松溪翁临安道中别弟文美拂䄂归来我最先相期耕钓在余年无端遇着东风恶吹上长淮逐客船三淮浪急大江廻㡬䖏惊如灔滪堆我正思家行欲到汝今那更别家来酒尽沙头泪满祛临当别去更踌躇都忘我爲儒冠误尤嘱还家课子书天旱歳㐫到家记事归葺茅茨江上村家贫唯有旧书存觧囊欲试痴儿诵又报催租吏打门髙阳窥园有感橘柚连云手自栽别来谁复爲封培棘篱缺䖏秋偏早时有隣童摘实来㡬畦𬞞甲一长鑱记得年前草自芟今见满林荆棘长令人千里望归㠶夜宿水舘惊鴈相唿秋满江小轩临水似舽艭夜䦨不寐思兄弟风叶萧萧正打窓立秋夜泾川舘中杂兴兼懐舍弟薄暮西风生树头坐㸔凉气近人浮一年今日才过半梧叶萧萧已厌秋山房髙与鹤巢隣㡬对青灯坐夜分强与儿童说今古觧通乡语未通文厌见啼螀近客窓愁城难籍酒来降㠀夷又说能深入一夜无眠聴吠庬尝稲有懐舍弟晓起西风忽到门剩炊香雪满甆盆懐人独向尝新䖏含哺移时不忍吞㡬欲因书寄土宜溪云山霭不堪持力田未足输官府念尔徒搔两鬓丝秋夜述懐霜气横秋万木彫月风牗夜萧萧在家无限悲秋思况尔别家千里遥欲凭诗句寄西风吟到更分语未工月色如银庭树冷一丝和露堕青䖝寄衣无便秋风昨夜振庭柯欲寄衣裘无便过料汝覊愁如落叶萧骚偏逐晚风多一秋无舍弟手书老懐多籍得书寛㡬度挑灯入夜㸔想爲眵昏怜病目一秋无字报平安过青枫岭王贞女庙廿载江湖鬂巳丝胜逰何地不开眉笱舆今日低头过羞㸔青枫岭上祠经天姥岭天姥岭头花乱开行人何日㸔花囬山堂旧有归田赋莫羡黄金正筑䑓夜经吴江长桥跨水影糢煳桥上春醪辍櫂酤明月相㸔情似宻伴人终夜下姑苏过维阳英雄巳逐风尘老城郭犹存草树稀月下更无骑鹤过观中空忆㸔花归次荆山三献无阶泣卞和相传遗迹在林阿我来不为荆山璞底事澘然泪转多元日试笔囬㸔客路三千里笑饮春风第一杯今日故园猿与鹤定应延颈望归来壬子春杂赋吴山簇簇越山重㡬欲相㝷去未通秪有梦䰟忘路远时时飞遶大江东中立归自京得舎弟首春书石楼进士锦衣新携取旧书归养亲吾弟白云长在望何由同渉故园春移寓后𫐠懐门掩朝晖睡起迟楮衾莞席暖相宜异鄊兄弟梦中见如在故园耕钓时越中有𫐠越客笑人轻别离朋簮才盍又何之扬舲欲架胥溥上杖筞先从禹穴窥拂石旧题㸔歴歴迎风尘𬒮又披披怜今不作金䑓梦定拟重来访墨池归田杂咏西江潮落暮还生两岸云连緑树平载月小舟风浪穏归林飞鸟羽毛轻儒冠谩整乌纱旧野服新裁白苎明絶爱方塘鸥鹭狎向人如诉别离情次台城南郊寄示故园城南墟里旧盘旋此日相㸔倍黯然茅店酒醪深夜语竹床风雨小窓眠新愁爲隔姜肱𬒳旧物空懐子敬氊寄语门前五杨柳好留春色待归田京城有述屏迹丘园今六载何期世事与心违秪縁白屋隣沧海却使缁尘染素衣客路鳯凰䑓畔过家山蝴蝶梦中归相逢不作新亭泣㡬度髙歌送落晖淮安赠叶敬光扬子江心皷櫂过买船今复上淮河探柢惜青钱少把镜俄惊素髪多阮借途穷唯有泪冯驩弹铗岂无歌多君青眼能相顾握手其如感叹何舟中述事推蓬今日又何鄊一度歌吟一感伤漂毋墓前淮水直覇王城北楚云长倚滩舴艋樵苏集隔岸庩㢝草树荒经处不将风土记毎因遗俗问渔郎投赠州守夏侯君淮水西头古夀春逺烦贤守牧遗民公庭日见文书静里社人懐徳化淳接物乆知心似水忧时先觉鬂如银昨闻王覇终为相莫学淹流咏白苹雨窓述事闾井徒劳念别离赐环何日见归期江淮长路一身逺风雨孤城万虑滋徃事已同槐国梦新居孰寄草堂赀极知经术今无𥙷犹拥遗编不卷披寄示故人频年荷锸事山田迁逐胡为路㡬千故宅巳荒三径菊愁心空忆五湖船儿孙好为青氊惜书札终期白鴈傅郷邑伹敦忠信在莫嫌归计尚茫然戴竹岩题曹娥庙哭得江头云气昏泪痕多化作潮痕波心万古团团月疑似曹娥一片魂戴鲁斋戯友不识砚古今天下多竒石甲品从来只数端千丈割云潭影湿一泓贮水月光寒青瞳要辩生鸲眼紫色湏求死马肝䑕璞易投璞价请君试买砚笺㸔戴脩斋送赵侯之任赵侯东南彦逺作西南征骊驹向前路髙秋不留行送以奉林鹤仍吹子晋笙渊渊洞庭湖古月今犹明流辉千万里何但光连城悬知有佳惠终始心和平戴雨耕送赵侯之任送君远作羊州送君西上黄鹤楼汉晋诸公旧逰处断矶黄叶风雨秋只今麾纛南斗整暇坐列皆公侯江湖浩荡青天流清风千古吹棹讴専城分符得召杜见此文彩珊瑚钩请囙諌议思岳阳遂歌羽人仍丹丘杜蘅吹香结衣珮思与老子同遨逰戴云庵题五九菊不向东篱吐正葩芳名空窃楚人家操难耐冷秋藏色怪易趍炎夏着花轻蹙綘纱笼畏曰薄裁红縠趂残霞樽前未识渊明面醉后时还岸帻纱戴竹洲次屏翁韵走遍江湖早得名归来哦句向帏屏故人今雨时相过好酒新春肯独醒未用阮生三语掾但遵迂叟四言铭髙明已悟闲居福当见于门发旧馨戴菊轩次屏翁韵端居养病喜踈櫺晚兴相宜有翠屏对客焚香无可说孕和唯酒少曽醒向来雁塔失题字何日燕然可勒铭但学兰荪自孤植肯縁岩隐变幽馨戴南隐次屏翁韵㡬畨樽酒遇书櫺谈笑清风起座屏一世猖狂浑似醉此心明白固长醒英雄自昔难虚老钟鼎他年要刻铭若见傍人问消息爲言桂子待秋馨戴桂庭送留云上人住翠屏澄照寺云出于山复恋山至今留住翠屏隐片云旣𬒳山留住云自留山我自还戴宓斋寓杭次族人催归诗韵休把诗来只管催也曽对菊赋归来闲云自笑出山去未雨如何便得囬戴浦云诗客武林送林贵章还家西风挟雨生早寒逰子𬒮薄行当还堂堂别我向何所驱车直下天台山天台山髙髙挿天子今别去诚可怜青云失路岁月晚黄金㪚尽今凄然此行不独子云徃我亦为赋归来篇戴本庵题飞鸣宿食芦鴈飞鸣宿食态争竒一片潇湘笔底移有翼不传千里信无声难诉九秋悲孤眠芦苇唤不醒逺覔稲粱常苦饥野壁黄昏遥望处伤弓㡬度悮胡儿戴架阁题钱舜举画梅故人相忆对南枝写寄无烦驿使持此曰披圗空想像犹疑月落酒醒时戴海门雨窓寄友拭目时吟望其如景物何过江山色远入竹雨声多径草微通路渠流细入河故人家咫尺乗兴肯相过戴碧泉至后偶成寒曰𥘉添一线长可怜逰子未还鄊梅花偏有留人意为送黄昏一树香戴怡泉送友江皐多烈风念子在行役异郷虽在迩慈闱断消息草枯野空濶鸟归山欲夕明发不可亲无言意増极戴松石寄此山云水清风淡剡溪间一任山云自徃还怕有月明乗兴客柴门深夜未曽関春曰懐东白去年今日送君归巳见春花两度飞别后岂无书可寄向来囙有事相违咲谈毎忆春风坐颜色常瞻落月辉莫问名园并緑水只今光景旧时非戴吏部送陈賔赴京汉廷曲逆有云仍喜逐徴书谒帝扄谩向云衢夸逸足即㸔丹穴刷脩翎新豊羙酒还湏醉内苑啼莺正好聴天上故人如有问钓竿今已占枫汀题赵氏来青楼倚楼孙子好楼居门外青山画不如对面烟岚侵几格扑人空翠衣𥚑留情正在云归尽覔句偏冝雨过𥘉何日登临遂幽兴临风笑挹玉美蕖题赵仲渊家蔵巨然山居旧隐圗赵君平生有画癖购画千金无所惜轩窓日夕耿晴虹鴈荡云烟动秋碧山居之圗妙无敌巨然乃肯留真迹雄峯峨峩状庐阜春风乔林翠如织柴门路入花竹深彷彿茅茨浣花宅䡖舟叙渔烟浪中白石离离弄江色山人思固不易造化神机出毫墨摩挲两眼㸔不厌赵君珎藏信竒特愧我无诗如杜陵此画还君三太息戴开懒逰澄照寺篮舆春日暖石磴转萦廽山鸟冲烟去溪云帯雨来笑谈忘对奕酩酊醉深盃为想竹林兴襟懐好一开戴松涧题画菜鼎肉纷纷饫腯肥丹青摸此意何㣲年来满地多虫蠧行尽春畦见亦稀自述松涧处世无能秪自怜携书投迹市东偏旋开草迳苍松下更结茅斋碧涧邉宿雨初収鸣杂珮和风㣲度响踈絃余生果遂栖迟硕䟽食箪瓢亦晏然西涧松声爲李梅坞赋羙人絶尘想结屋青山陬苍松傍西阁四时风飕飕羙人爱敬客延我居上头𥘉闻怒涛撼旋觉虗籁浮宫商一以辍余韵还悠悠㳙㳙泉出罅混混川涨流秋风吼龙虎落月啼猿猴倐来自有处忽去何所留拄颊坐清暁聴之情独幽怡然援緑绮一皷天地秋戴恬隐避喧庵自咏结庵龙鸣村地僻逺市諠四山列圗画两溪流渊源红尘隔绮陌緑树依柴关飞花点石迳幽鸟鸣松轩予生性多癖习懒爱清闲簑笠烟雨中琴尊风月间诗成自刋竹与至时登山芳沼戏群鳞空庭舞双鹤林下见人稀对此成独乐引泉灌园𬞞携筐採仙药此外复何心所贵全天爵优优利名塲谁能兑覊缚焚香读古书晴云鎻窓白忆子㑹试无家书白云望尔上青云数月泥金信未闻自卜情多梦难准暁来喜聴鹊声频戴潜勉次韵谢世𢡟见寄二絶禾黍拟登塲已洗新饭瓮有田无力耕长作豊年梦举目望青天欲破醯鸡瓮借手独思君夜夜迷途梦采莲妇采莲复采莲花雨湿衣裳明朝复出门凭谁定行藏采莲复采莲舡漾水中天含情向莲语颜色知谁妍采莲复采莲秋风生老态花心有时衰妾心未憔悴织妇词蟋蟀动秋吟灯花夜向深辛勤机上织未作妾衣襟送崔冡宰致仕还郷出处堪为世重䡖东山曽足慰苍生两京台相推先后万国钧衡属老成野渡横舟春浩荡金陵见月夜分明始终全徳今归去老圃寒花晚自馨悲歌莫对镜莫对镜须白鬂苍容色病莫食肉莫食肉齿漏牙踈不可触借问我生年㡬何来日不如去日多去日多悠悠身世成悲歌次陈石斋留别韵采蕨当年未说髙盛名今日竟难迯争看彩色来虞鳯独聴希音变楚骚鱼笋有情君欲徃云霞无意我𥘉交桃花寂寞天台洞尽日东瞻海上劳石屏诗集石屏诗集后序书石屏诗集后天台布衣戴屏翁以诗鸣宋季类多闵时忧国之作同时赵蹈中选爲石屏小集袁广㣲选爲续集萧学易选爲第三藁李友山姚希声选爲第四藁上下卷巩仲至仍爲摘句又有欲以其诗进御而刋置郡斋者虽其向上功夫未暇深论其诗巳爲世重而见于板行者又皆诸名贤选摘序䟦具存可考也今观陈昉氏䟦语谓其有忠益而无謟求有谦和而无诞傲希声谓其忠义根于天资学问培于诸老方万里谓自庆元以来诗人爲谒客者相率成风干求一二要路之书副以诗篇动获千万緍徃徃雌黄士大夫口吻可畏至于望门倒屣石屏爲人则否广坐中不谈世事搢绅多之则翁之取重于世岂直篇什之工哉成化中家君入翰林始得翁诗写本命金手録毎病其讹舛未有以正也后十有五年金以郎吏倅庐罪戾之余时诵翁一官不幸有竒祸万事但求无媿心之句以自厉适六安学正镛出示家蔵板本并诗抄一帙板本较前写本颇详然脱简尚多字或漫㓕不可读考之晦菴先生荅仲至书有云黄巖老过访惠诗一篇甚佳亦见其刋行小集冠以诚斋之诗黄巖老盖指翁也小集疑即蹈中所选者夫以投赠大儒之诗得经题品而集中不载非独散轶爲可恨而窃重有感焉盖自爲童子时仅见翁诗一二于他本逮今壮歳宦㳺中外旁捜博访犹未获见其全集幸而存者又讹缺如是呜唿亦难矣乃于政暇据二本之同异亲自校讐重加编次东皐子十诗仍録集首诗抄乃东埜渔村秋泉充菴樗巢介轩诸君所作附载于后东皐翁之父东埜以下至学正君皆其裔孙也学正君拳拳于先世文献有足尚者又四年编成凢十卷爰谋诸太守宋侯刻而传之以成其志因系予所感如此俟嗣有所得续附焉且以见台郡人物之盛戴氏诗派之远而读其诗者又当论其人及其世云弘治戊午孟夏𥘉吉赐进士奉议大夫直隷庐州府同知前刑部员外郎西充马金汝砺父书凢物之成毁有数而斯文之显晦有时数与时遇而所以成而显之则又有頼乎其人焉耳昔昌黎韩子极力扵文词卒弃为頽壁间物至宋得欧阳子表而出之始克盛行而栁栁州之文亦必待东坡称之而后人知其与韩颉颃夫以二公之文犹尔而况其他乎先丗石屏诗全集宋绍定间已板行岁乆湮㓕而家蔵本亦散逸天顺𥘉家君恬隐先生重録小集并续集为一帙家兄安州守潜勉先生捡故箧复得刻本后集第四稿下卷并第五稿上下二卷镛亦扵蔵书家得律诗数十篇成化己亥悉付姪进士豪携至京求完本豪复取南塘遗翰所载东埜诸先丗古律絶诗若干篇附石屏集后将刻以传継而豪奉命出叅东广政未㡬卒于官而是志竟弗果矣镛徃典六校时每一展诵欲付诸而力未䏻也适今郡侯西充马公由宪部郎出倅于庐行部按六公暇评古今诗镛因取以进且告之故公亟读三叹曰是可以无传乎其责在我矣乃携归郡斋手自类次仍正其讹缺而复序诸其后因与前郡侯阳城宋公谋而刻之呜唿是集之传岂偶然㢤显扵始晦扵中而复流布扵终是虽时数之使然抑亦公好古右文之所致也虽然公不独扵斯文然尔为政恒先理冤滞植善类恤穷独皆是心也他日推是心以举遗逸以脩废坠以夀国家命脉其勲业文章将与欧苏二公埒而先世之诗或因公以垂永乆与韩栁二集相终始岂非幸㢤岂非幸㢤弘治甲子岁中秋日迪功郎南京国子监监丞十世孙镛谨识镛徃典庐之六学承郡侯宋马二公重刻先世石屏诗集于郡斋继而宋公改庆阳镛亦承乏国学今马公又擢叅贵藩去镛惧板摹累费庐民乆将就沦弃也乃进咨掌监事少宰黄先生移檄庐郡取而归之国学东书楼而庋焉昔李公择蔵书扵白石僧舍将以供后人无穷之求镛今蔵于是者要亦以为天下之公器而匪敢私于祖宗也凡同是心者幸相与永其传焉正徳二年春二月清明日镛识壬戌夏五月自都门归世事皆淡惟此几夲破书尚有不能释然者故每闻坊间新收故家书彼以爲无宋元旧刻不敢送观而余必欲触热到彼恣意㝷觅此戴石屏诗爲璜川吴氏旧蔵余収诸酉山堂者也避暑西斋日读一卷卷中诗句多有与余趣向适合者览之颇爲快意其七言律中访赵升卿一首弟五六句云田园自乐陶元亮郷里多称马少游余拍案呌絶此石屏先生为我晨钟之觉也葢余幼时在我二人怀抱中及有知识即见卧房中壁厨上有一联云我爱陶元亮人称马少游今得此诗证之不啻早示我以归宿之地矣晚间纳凉与儿子玉堂谈及此事可知人生境界于数十年前已有定着安能相强耶右跋二通在八卷本后丙子上元家居无事重录于此全夲上其避暑西斋云云前系弟一通跋而摘録之者避暑西斋云云后系弟二通跋而全録之者荛圃主人书东臯子诗后有附录诸诗果十卷始全也因抄与刻行欵不符未经补录所谓刻夲八卷苐存诸箧衍耳及丁夘冬十月淂同郡蒋辛斋旧蔵明刻全夲遂淂补八卷中欠叶然后序弟三叶黄巖老云云起至末皆失之余又传周蔵抄夲补其文行欵未能为旧矣顷元妙观东闵师德堂以故家散出书数种示余余拣淂二种石屏诗在焉首尾完好唯卷第三十叶卄嶪仍属抄补闻是书二出蒋辛斋氏或二从前夲钞足一明刻之书至再至三而始淂全夲岂不难㢤不幸㢤此书之直拟回余以蒋夲与闵贾俾帰他姓以取其直云甲戌回月𣸪为