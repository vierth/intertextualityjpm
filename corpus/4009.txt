太上灵宝净明秘法篇正统道藏三家本二卷洞玄部方法类太上灵寳净明秘法篇上身八逐日烧香行持法每日子时起烧香存道院向西法师面东立叩齿三十六通垂两手掐寅放诀收手再拜一拜存一光圆数丈直照面又拜二拜叩齿九通呪曰道香德香无爲清净自然香灵寳净明眞香供养净明灵寳天尊等六位都法主一切灵寳君帝君及天君神王诸宰主愿我所行法速行遂我心上报君父母下救衆生苦眞炁常满体役使诸百灵百灵尽皈依急急如律令念究毕吸炁一口吞度脱六亲符前一道于父母六亲本命之日用朱砂书符掐寅诀存身爲孝道明王念呪一徧书符或吞或佩存二帝君执符而行后一道于父母六亲身死之日用朱砂书符掐卯诀存身爲孝道明王念呪一徧书符烧灰和泥涂于心上即亡者託此法力自然廻生和泥时二帝君执符以引亡人右此二道不限道数日烧各一道以爲存亡作福即二帝君执符以往或往益筭或往荐送即孝道之本也行此有功方能服錬身形服錬身形符掐坎诀朱书掐离诀朱书前二符于甲子日面东念呪掐诀各诵法一徧书符六十道日服之则自然眞炁满足长生不死可以役使鬼神书符时存身爲孝道明王灵寳天尊二帝君立于左右行此有功方可行灵书散形符救治百病符前二符各面北念法一徧依前存想丸符呪水以服病者则病者即安如未安即用后二道符各次意使之则直符帝君自然而往行之旣乆救治旣多则唿召自至也念法书符只念一徧不住书之每住则再念不限道数发符时只念一徧束缚百邪符右凡有坛庙等爲人害者面北书之念呪五徧取五方眞炁各一口掐玉皇诀书之书符时存身爲孝道明王灵寳净明天尊二帝君直符四圣衞护以行当慎所用不可妄行此符行之旣灵则乆而不必使人送于所在自有帝君执之以往安镇唿召符右书此符时念呪掐玉皇诀取五方炁各一口凡欲召雨雪用朱书于铁板上长五寸置于有龙处或欲击物则置其上七日自至此未行灵书散符时须依此如散符旣熟则又可自然而知凡发符即念呪取本院符使炁元纲飞步法寳箓每于甲子日向东掐玉皇诀望斗口取北斗炁一口复取东方炁一口闭炁书符六十道讫念呪七徧呪曰司权除杀籍东极上生名寳箓可佩服用之超魂神灵灵天门开闭目念眞法身外有吾身此是超凡格急急如律令一日服一道用呪水吞之余者以青袋佩之每于三元三㑹庚申甲子夜于静室内佩甲子日所篆寳箓以两手掐卯文闭目静思以闭炁不动舌拄上腭咽炁一口觉身外有身衣服形制如其本身在前前有星坛髙九尺二寸左日右月南斗在后北斗在前即有左右青龙白虎前后朱雀玄武翼之觉飘飘然直诣坛前丁罡三歩上坛一级廵坛左行念呪曰仙道渺莾元始之家我欲升坛清神变虑愿得太上赐我流霞流霞之浆布炁芬芳我得服之可以歩罡五脏神君直日香宫闻吾秘呪亦各以安急急如律令念呪讫闭炁入地戸又复左行念呪曰无上大罗大罗玉清玉清之宫度法眞人闻吾秘呪度我尸形取彼玉霞以浄我神我今歩罡行之帝郷上谒玉皇急急如律令念呪讫闭炁入天门即第三重坛旣入天门如有仙人二人玉童玉女侍香传言共六人次长跪闭目若有神人乗五色云服以上清衣传玉帝符金书照耀唿召子之名复有童子一人执彼瑶爵之中有玉霞浆北斗之中有一黒炁南斗之中有一赤炁日中有红炁月中有白炁三台中有五色杂炁各一道流入盃中汝能受之再拜而饮闭炁放诀下坛念二篇灵书腾空如到天上飞入北斗之中三台之星盖顶而行乃自魁星歩而至魒廻身入斗六步而出作三台之形乃出斗口左环七七歩犯火又东行自中过凡九九歩至太阳朝祖师上帝复乃右行自北斗入西斗八八歩至太隂朝祖师仙皇君右旋而出出即右行复左凡七反如环此无色界也定服见无色界中诸仙来迎于是周历十方谒三十二天帝二十八宿见一宿即丁罡十二以廻生于斗宿即借箕宿之纲以行直还望北斗大魒之次乃交锋之山右旋南向四十九歩而过重入火星宫经于太隂六六之后而谒水星由水东行计六十四歩再廻而行犯水借纲复出宫经于太隂之旁八十一歩以成金星细行逹于斗口三十五步而入土辰由土返行再入金星水木之宿而后直望北方金阙巍峩即三清上帝之所在也乃八歩而进长跪再拜呪曰地行贱臣某甲幸因宿世得遇圣师传度祕诀使朝天阙凝神入静九炁澄明身外之身得飞天阃臣无任瞻天仰圣顿首再拜又呪曰幸膺玄贶遂遇圣师午夜飞神一心谒帝伏爲凡骨坚顽理难超举精心孝悌以冀蒙恩果遂精求得承宸眷庻使道心坚固神思清明役使诸神咸遵旨喻伏愿天恩允臣所奏又顿首再拜而出门外乃见本形就顶门呪曰虵蝉虵蝉脱壳离尘吾今朝眞上谒青云欲使神人闭债封形举尔以去秘诀灵灵忽自顶门而入则方乃是歩罡了也若小可行持则不过三五歩足矣欲专意求飞举之法则莫大于此今有行纲黄白黒道之图特具于后元纲飞歩之图太上灵寳净明祕法篇上太上灵寳净明秘法篇下灵书上篇恒他苏伽如此召四天门下谓之四明功曹掌行灵书之符凡欲告召鬼神指使必闭目望东方取炁四口掐诀先书此符然后方召诸神而书召神符俱知召开目童子也瑟泥勃地召开耳童子也凡欲见鬼神形共鬼神言必闭目取南方赤炁一口又取北方黒炁一口掐诀书此二符用香水吞之弊召开顶童子也凡欲分形游行取东方炁一口书符念呪掐诀书了闭炁将身一踊使所往如意娑合罗召三魂也婆迦召七魄也喃卢召六腑也鸡波那召五脏也羯唎召九窍也陀弥底提召四肢也凡欲脱殻必先书此符六道望东取青炁六口掐诀书符六道吞之则衆神守护无散荡也离瑟召天官也㪍𧹞召地官也悉多召水官也凡欲召问即望天罡取炁三口掐诀念呪书之以置案上即至毗地奴抄召四兽也凡行神布炁即以手望空掐诀念呪书符以吹于身之四傍即至也诃帝召云雷也凡祈雨即望毕星取炁一口掐诀念呪书之置有龙处即至也野拏遮搫召天地衆神凡设醮请召望天门地戸鬼门各取炁一口书符念呪七徧焚之即至三慕召阳界神也般剌召隂界神也凡有追荐摄召用此掐诀念呪召问其所在悉泥毗俱召北斗诸法神将也凡欲召即子上取炁七口掐诀念呪书之荼输西那召南斗诸法神将也凡欲召即午上取炁六口掐诀念呪书之曳都翳昙召净明元帅使者也如有大事召问之望东取炁三口掐诀念呪书符握之扬歧啰召净明诸帝君神王也如有差使者上巻八符合用者即召之望东取炁九口掐诀念呪书符罝于坐下比地叱陁召浄明使者典者誊籍判官也如召之问事即至望东取炁一口掐诀念呪置符于坐下你唎盘唎召净明灵官等也如有救治召之望东取炁一口掐诀书符念呪烧之耶儜召六丁也莬㘕懴啰召六甲也如有追捉寻覔召之召六丁则以左手按鼻右孔吸炁一口念呪书符召六甲则以右手按鼻左孔吸炁一口念呪书之以符禠碎即至都嚧召纳眞神也凡破坛伐庙请雨驱雷即召之使护卫用青纸书符掐诀念呪取其神炁一口佩之虚庶赡婆那召三甲也凡行报应秘法用以使之望西取太白炁一口掐诀念呪书符以禠之即至也它么召通耳目骑吏乃天䇿神也凡摄召地狱天狱主用之如禁勘即以舌拄上腭黙念呪书之置于结狱处即禁鬼么䅋多召译语神也凡欲摄到精恠言语不通即召问之召时闭炁存见肺白吐炁以手望空随炁书之掐诀黙念神呪罔迦召主簿也主薄架阁神如有公案理㑹照证吐炁一口掐诀念呪书之烧化即至刺那召天库神也凡爲官将请俸给即召之时掐玉皇诀念呪书符即至搫遮摩召行㕑也如欲絶火食即召之召时掐诀念呪书符一道吞之即送天㕑食也地扇遮波利那召天骥神也啒补稚视多召天马神也拏虎𤙖召云车风马也此三符出神而有往旣召之召之皆取五方炁一口念呪掐诀书之以符置坐下即至嚧雍波召三甲都緫吏秘即使之书符掐诀念呪望西取炁一口书之符成吞之却于用时吹炁一口瑟悉地召净明执符三界功曹凡烧文字即用书时望东取炁一口掐诀念呪书符所发文字烧之腾崩伽召移山吏凡移山用之书符时望此斗取炁七口掐诀念呪书之梵阿弊凡移江海用之书符时闭炁念呪七徧掐诀书之以投水中即易流也跋夜茶召龙也召时辰上取炁九口书之念呪九徧送有龙处凡江海龙爲害即唿以戒之畲闇召山神凡神凡有事召之即艮上取炁三口虚空以手书符念呪三徧吹之夜檐召金玉珠寳神也凡见有伏藏即召之使守也掐诀念呪以捉之讫埵弥泮咤凡有事系五岳召五岳吏使之书符时掐诀念呪七徧如召城隍社令神应干土地典者皆用此于其下先书名次以书符召者昔甞召南昌社公用之也弊乂演吉召弓弩神也合曵舍曵召刀劒神也乹质闭召戈神也㘑药义召㦸神也乌什伐啰召旗神也凡有差使诸处兵将诛斩鬼神及秘用此五符各于北方取炁掐诀念呪书之符成以火烧之即兵将皆手执兵器也输蓝召火神也召使焚烧以手掐寅于午上取炁七口念呪书之以符置火中质多召水神也召使灌浸以手掐申于子上取炁一口念呪书之以符置水中地栗刺咤召药神也以此用药救治掐寅东方取炁三口书符念呪和药用也瑟质夜那夜那夜波召霹雳大将凡欲召五雷必先召之以手掐大煞文念呪七徧书以置于所击处以招雷也舍提召鎗神也召灵官五郎郭天大将使以行秘法也掐大煞文念呪七徧望北斗取炁以左手书符望空吹之雍莎召食毒等吏尼钐那召五雷也俱只他召八卦神君也凡欲结坛奉迎三界先以手掐中指念呪书此佩之嚧唿呜召神行事问其事之当否以手向空念云唵即近于问事之后用也刃唵底那罗刀底刹那云风居那舍苏噜那昙迦青那召五雷使击物也凡召时屈五指以大指押之掐寅取寅上五色炁五口书于桐木上针钉于所击处也弥嚧合耶召隂哑无声之雷也青莫召莫悞使嚧㸵伴召歘火大神巳上皆书于五雷符上叠书之诀莭使用如前也居诃耶用劒秘法也掐金刀诀指以吹符也悉怛又使劒自匣中跃也頼耆使劒归也皆以手念呪书之弥唎劒入匣也使人劳其神想符形吹劒入也娑诃书此以与鬼神执以去也灵书下篇轨糜享钐召净明院布炁日精月液帝君召时吸东方炁一口北方炁七口虚空中以右手指书符念呪吹病人跢揭召净明呪水神凡呪水自服吞符及治病皆取东方炁九口吹水中次以心想符一道直入水中毖𧹞召净明行针神召时取茅九寸爲针心想其符在上念呪九徧针痛处剌召劒神以右手中旨望所用方书符一道吹之又毎日望西取劒炁一口望中旨上吹之此净明炁劒也瓢叱赭召亡过祖先凡追荐用之书符时寅上取生炁书之儜标召死魄也凡救危病用之可以展限再生用时东方取炁九口朱书与之吞菟掘𤙖召宅神也甖粹蒿堙召土地也昵辫桦召司命也凡救疾病摧鬼监生用之书符时闭炁一口黙念呪书之诅𥕺天凡爲人解呪鬼也用时取北方炁一口书符召之训教以符与之刳蠢蠕解杀伤鬼也凡有人曽杀伤被𡨚魂以此解之用时取北方炁一口书符召之使之託生不得爲冤对也虾爲人解缢鬼也凡有缢鬼未经託生者念一徧掐诀书符贴之枭块凡有溺鬼处以此符与之託化念呪一徧掐诀书之㣧缺解病鬼凡有复连蛊疰者用之以此符与疾者吞带取东方炁三口念呪三徧书之累钻解药蛊毒或有飞蛊毒害人处以此解之用时以符烧并掐诀念呪五徧䧟涎去不忠也复毅去䛕谄也滥搅去贪也凡此者皆君民之大害也遇此书符召以变其心则皆改过爲忠廉正直之士皆掐诀念呪望其人以手书符吹之忤悃鹤钺召鬼神行事也凡所在坛庙抽借兵将用之如篆此符则掐四指第二节念呪五徧书之挝戮蹙摝去不孝也此等正害于大法情理重者以此诛之召符神并劒夜戮其神此王法之所弃也冝愼用之无悮用时望其所在书符一道吹之掐王皇文念呪三徧扇愁攻蛮夷也蛮夷攵不慈子不孝侵于中国以此魇之当顺也用时以戏望其所在书之置其所经之路用时望天罡取正炁一口念呪书之馁矟溃剚赏公廉也凡有此者用符吹之即其人自然福至书符掐诀念呪五徧书五道吹愗硙魇唿旱鬼也蛊俍诬殚熠枢纽湾㜸缀秉𡵨妓霰禠之二十书符时掐诀念呪十徧以符烧之驱邪割暴召魁罡也凡斩代邪魔掐诀念呪书之忿毳涎解人害也靴揖詈诛厌横逆也凡自护身即用之念呪五徧掐诀书符佩之或爲人亦用此咄怛吽去殟毒也遣殟即用之用时取北炁七口念呪一徧书符七道于殟家烧之嚩宻啰娑诃厌百精也如用则占至考入十念呪掐诀书符镇之唵戸嚧召闭息神也如行炁言闭息即用之用时以手摩鼻念呪书之吞下尾引摩解厌秽也凡过此乃见户之𩔖即书此符烧之书符时存想符有大火烧身掐寅呪七徧而后烧怛他去滛心也刀利除滛鬼也如遇心动即以朱书下利吞之即灭书符时呵炁五口掐诀念呪书之本蚬魁鬼去尸虫也噷呵护炁也如愿身鍊即先篆吞五日念呪七徧掐寅上望东取炁三口吹之飘笼矟那谨谨沙那铜虵蝎那召酆都百鬼也以正月十六日召至告戒之使不得害人书符时掐四指二节不住手书以烧之即至事讫遣用娑诃符风轮火车凡召到酆都鬼有罪鬼抟杀之如篆时念呪七徧望天罡取炁吹之以手书符帝居怛诃入天门也风火交加去身中恶也梵翳征销召贪罡力士也凡昇眞入天门用之也用时先得诏便书以备要用九梁横枭揖巵泄诛靴詃詃诃笼詈姦吽凡昇眞巳入天门即以此符付贪罡力士乃録事神祗应恐入天枢不知次第縳只知那凡见録事又须召赏善判官也怛唎拏伽又召掌恶判官也三慕陀罗又召天门七十四司判官也旣召至判官即以下二符与之帝利此符云吾行羙也虵闇言一家尽良善也如此验证有此二符即诸判官同録事给付劵矣云目帝那召合符吏也吠伽婆帝合符了遣之去也旣得符劵即以此符召吏合而后遣翳婆伽多四天门下持所赐丹药文字先到也只𡵨啰召天王合上帝所赐登殿劵也挝毗只知他召送天书便交谢表也翳帝夷帝召三清左右丞问朝谢之礼罗又底南召三清传言玉女也喝喝刹婆召主吏也鸡唎女诃召副吏也风轮火车所赐丹至以此符谢也凡此符自召録事以后不书诀节当自知之也太上灵寳净明秘法篇下