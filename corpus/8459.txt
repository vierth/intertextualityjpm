龙源介清禅师语录X卍XXX龙源清禅师语录目次寿国禅寺语录开寿普光禅寺语湖州道场禅寺语录小参拈古颂古偈颂赞䟦小佛事塔铭䟦不甘底出来道尘毛剎海中有十种奇特事固是总知于中有一件不入众数底还知也无只消向他道上舡相比篓四月旦上堂昨日送春归今朝迎首夏残花一树两树杜宇三声四声历历全超声色几多瞌睡未醒哑尽将肝胆向人倾中秋谢道旧上堂云开舍北月浸东洲指底话底翫底多是辜负良秋山僧今夜却与把手同游卓拄杖云抹过云门六不收腊八上堂六年枯坐忍饥寒堪笑翻身又出山自是眼中无定见夜来却被一星瞒X开寿普光禅寺语侍者士洵编府疏丞相本无私争嫌福建子提起疏云祇此宛如壁上书名于中本文又且如何举似度疏云白底是纸黑底是字陞座垂语万顷烟波一天风月千尺丝纶直下垂随手六鳌轻一掣莫有不贪香饵底么提纲还他过量人提持过量事据大座而宴安自若翠横车廐耸壑昂霄发大机于正按旁提绿涨慈溪滔天沃日权衡在手收放自由殊不知月里麒麟看北斗楚王城畔水东流阿呵呵是什么迦叶不传达磨不识卓拄杖一下春融一气转洪钧云净八荒开寿域次日为丞相国公上堂大智洞明十方通畅乘愿力以弘深䇿功勋于圣世出将入相斡干坤而载造调元补衮揭日月于中天祇今控鹤神游必竟居何国土九莲开合处百宝自庄严上堂举僧问云门如何是沙门行门云会不得进云为什么会不得门云只守会不得师云云门再举会不得可谓泥里有剌忽有问开寿如何是沙门行只向他道认取会不得冬节上堂不可以智知不可以识识昨夜一阳生今朝二十一点点梅花弄春色灯夕移山门上堂一灯明灯灯无尽一门开门门有路卓拄杖一下看看灯明古佛现在汝诸人脚跟下X动地放光折折德山棒哑却临济喝要汝诸人不动脚头悉由此门径登佛地其或迟回古佛过去久矣腊八入杭更黄衣上堂我佛面黄我身衣黄星移斗转雪上加霜哑住山忙似出山忙中夏看青苗经兼谢及翁无损商隐三藏主上堂一夏巳过半箇事要成辨祇今演出大藏小藏犹是居空说空且道如何是必竟空卓拄杖一下任从沧海变终不为君通六月望上堂拈拄杖召大众云大地众生扰扰昏昏胶胶轕轕山僧不忍见向六月炎炎中卓拄杖云轰一声雷直得雨似盆倾以致三草二木同沾滋润诸人还觉神清气爽么靠拄杖云蚁子不食铁上堂三春云暮绿暗红稀动为境转静为法迷不以色盖不以声骑风前闲听杜䳌啼上堂彼彼不相知法法不相似秋水波澄秋山骨露瑞巖唤主人翁自不惺惺麻谷携锄入园偷身作务从上诸老弄鬼精魂引得后代儿孙迷却转身一路哑君向西秦我之东鲁春日病起上堂举古德道有我即我病生无我即我病灭我病两俱非万里一条铁更有末后句待款款地与诸人说颂云莓苔徧地榆钱满院落无人柳絮飞信手翻书香篆冷夕光山翠上窓扉上堂德山临济尽令而行岩头雪峯尽法而说子细检点将来也只道得一橛何故六月不热五谷不结X湖州道场禅寺语侍者德高怀珠编三门苕水生漪云峯拥秀直下承当推门入臼佛殿过去巳过去未来犹未来现在在何所敲香云多是当面蹉过据室横按拄杖云此是为中下之机若是上上人来时如何靠拄杖云勐虎不飡伏肉总统疏提起云言言见谛句句朝宗度疏云风从虎兮云从龙陞座拈香云毓秀中吴地流芳古道场横该南岳七十二峯突出华顶万八千丈当机觌面拈作瓣香祝君地久与天长提纲大通智胜佛迥绝名模十劫坐道场事久成弊佛法不现前却较些子不得成佛道觌体全真山僧巳将古佛嘉猷一一揭示诸人了也虽然云月是同溪山各异只如两山一门控汝入路汝诸人既临屋底清池还曾见得火向水中焚么若也见得便与祖师把手共游横行虎穴旁提正按收纵自由且道正与么时毕竟承谁恩力天高羣象正海濶百川朝复举佛陀波利尊者到五台有一老人问云何处来尊者云西天来老人云还曾将得佛顶尊胜经来么尊者云不曾将得来拈云大众老人恁么问决定未到西天尊者恁么答岂不是这卷经具眼者辨取上堂马祖陞堂鳖咬钓鱼竿百丈卷席虵㘅老鼠尾X故是父子共出只手力扶大教争柰众眼难瞒作么生是难瞒底事霜月到门棊局冷水云笼石衲衣寒结制上堂西天结制以蜡人为验虎岩结制以何为验卓拄杖云据虎头收虎尾上堂不可以智知不可以识识昨夜转金风今朝七月一去却一拈得七禾苗万顷翻秋色解制上堂卓拄杖云开正觉场又卓拄杖云放水牯牛无绳无索去住自由横笛一声天地秋上堂山僧穷到无锥一夜忽然富贵松钗变作金钗氷片化成玉片即今宝物现前盗贼其谁窃得直饶释迦弥勒德山临济犹是分赃草贼且道那箇是正贼喝一喝上堂谢少明首座灵隐侍者三十年前与之共游云月是同三十年后不堪共语溪山各异如来禅祖师禅拈向一壁德山棒临济喝总用不着何故国师打侍者南泉斩猫儿闰四月十五上堂巳见四月十五又见四月十五重重画地为牢犹将生铁锢鏴若是具透关眼底不妨掉臂便行其或未然踏着方知不相似上堂谢首座秉拂都寺干斋坐挹薰风南来快哉一时瞥地亲承得力句饱饫醍醐味历历分明不覆藏吉撩舌头三千里入新僧堂挂扁额上堂瓦砾堆头示现宝坊特书新扁开选佛场瞻之在前银钩铁画仰之弥高凤翥龙X骧切切为人处明明不覆藏到来如具眼直下便承当举足步步踏着片砖铺片地举目一一验过一柱拄一梁对机有准妙应无方由此中选续慧命于万世以此祝圣开寿域于八荒堪笑力尽途穷底低头便入节外生枝底牵牛巡堂只如涓此十八日吉辰式摽此额而入此堂汝诸人又作么生体任卓拄杖一下举黄龙南禅师同隆庆闲禅师入僧堂南云好僧堂庆云好僧堂龙云好在什么处庆云一梁对一柱龙以手指云这一柱得恁么圆那一枋得恁么匾庆云人天知识不无和尚拈云黄龙隆庆二大老恁么问答锦包特石绵褁秤鎚今日忽有人问好僧堂却向他道去年腊月庚申日立木今年九月已未日归堂中秋上堂举古德云尽大地明皎皎地有一丝头便有一丝头有擒有纵尽大地明皎皎地有一丝头无一丝头全放全收汝诸人还知二大老落处么良久云幸然平似镜何用曲如钩径山云峯和尚遗书至上堂传佛心宗弘佛智道亦云居顶亦云得住平时横说竖说只是无人会得末后句以致道场换手槌胸何故苦屈之词不妨难吐因事再归上堂春融合浦再还珠炯炯寒光烁太虗只手擎来攧不破月明依旧上珊瑚圣节上堂至宽至大至贵至尊如月行空大地全归一照如水在海千波总合一源臣僧今日赞叹也赞X叹不及蓦拈拄杖云且听拄杖子出来共相祝赞看卓一下祥开天寿节踰亿万斯年中夏上堂举云门示众云今日巳半夏了也敲磕一句道将来众无对门乃云蜜怛利智拈云大小云门将梵语示人教人作么生会辄成一颂租佃朝朝到库头问他时候道难消桔槹闲在绿杨外赫日炎炎好𣉞苗赐金襕袈裟兼佛海性空师号谢恩上堂为定正宗特赐金襕法服仍降师号显扬佛海性空全身奉重风虎云龙上感皇恩何以报万年松在祝融峯上堂秋甲子雨禾头生耳水拍平畴云包大地莫教烂却我东山下左边底开炉奉诸祖归新祖堂兼谢监收上堂南方火炉头有一则无宾主话诸方举者甚多明者不少道场亦有则语举似诸人只要大家委悉且道是什么语良久云诸庄有收诸祖有堂天寿节上堂天地之大德曰生圣人之大宝曰位至大至刚至尊至贵嵩岳声声唿万岁上堂终日忙忙那事无妨显而不露隐而不藏如何是不藏底事玉梅结子浮青树石笋抽条上绿牕立春日上堂春山春水流春日打春牛若作春意会春不在林丘不作春意会春色满皇州击拂子云看X看好事又从头圣节上堂风摩雨洗石犹润水碧山明天更清百亿须弥同起舞大千沙界尽欢声诸人还见此奇特么良久云惟民得主杭州纳征钱回上堂心若无事万法不生山僧昨日自杭州回得箇拄杖子了却时事诸人且道那里是无事处良久云泉声到池尽山色上楼多上堂蚕上筐麦上场不寒不煖夜短昼长理事不二照用全彰且道山前田厍翁是第几郎参上堂举思大和尚云长夏坐禅巍然不动侍僧云今日自恣思自叹云佛在世时证道者无数今日去圣逾远一无所获遂放身偃仰间忽眼根清净悉见三千大千世界如观掌中颂云万里秋天西北风净如古井鑑秋容箇中谁具透箐眼识得将军汗马功结制上堂释迦老子二千年前约法三章以大圆觉为我伽蓝身心安居平等性智尅期修证取验蜡人总是强生节目我这里只守闲闲地一事不为何故善学柳下惠终不师其迹上堂谢叔平首座珠书记水石中有珠玉而渊薮光辉丛林中有龙象而佛法兴隆领徒行脚不妨坐地商量分座提纲即为人天眼目勘破云门接洞山超他勐虎当路坐老我巖丛别有嘱付掷下拄杖云贵在横身荷负浴佛上堂今朝四月八世尊降诞日诸方尽皆三沐X三薰云峰体任虽同用处犹别遂将拂子作臽势以第一杓虎跑泉水洗他指天指地妄自称尊又将拂子作臽势以第二杓一勺泉水洗他西十九年横说竖说又将拂子作臽势只这第三杓八功德水臽与诸人同向大雄宝殿洗他现今赤身露体岐立金盆击拂子云将此身心奉尘剎是则名为报佛恩上堂逼龟成兆达磨来梁引人落草摩腾入汉山僧未入母胎巳前巳与诸人在长连床上同粥同饭同起同倒今朝特地打板坐禅也是提水放火端午上堂一箇採药一箇用药且道那箇是服药底良久云睡美不知山雨过觉来殿阁自生凉风雨上堂不可以无心求不可以有心得避得风灾又遭水厄向道夜行莫踏白卓拄杖下座谢大梅指堂首座上堂即心即佛育王有舍利非心非佛岳林有弥勒不是心不是佛不是物补陁有观音竖起拂子云诸人还见三佛在拂子头上转大法轮么挂拂子云若是人天眼目早巳勘破小参结制尽大地是箇自已甚处安居总十方为一伽蓝如何禁足壁立万仞擡头撞破虗空直往无前信步纵横十字廓尔了无修证更谁取验蜡人直得金盖峯点头唯唯虎跑泉发笑呵呵祇如大愚茎虀天平两错又且如何话会击拂子云款款地与儞商量冬节拈拄杖云过去诸如来巳用现在诸菩萨今用X未来修学人当用我这里总不与么今冬田熟旧债销镕仓廪充满饭箩不空不妨满盘高饤应时大展家风便见云峯阁伏虎岩交相庆贺叉手当胸却共耳语云更得一年两熟僧堂法堂便可兴工是则是只如今夜用处与从上佛祖是别是同卓拄杖云义出年丰结夏酷日炎炎凉风习习黄面老子曾于此时以拂子打一圆相云将此网子撒向四天下捞摝羣生唤作禁足护生尅期取证至今二千余年收拾不上道场即今力为提其纲挈其维不问圣凡一网打就若是巳具三十六鳞底击拂子云向此霹雳声中腾身一跃透过禹门其或未然切忌点额拈古举天衣怀和尚示众云譬如雁过长空影沈寒水雁无遗踪之意水无留影之心师云大众要见天衣和尚四楞塌地处么野色更无山隔断天光直与水相通举金牛和尚凡自做饭供养众僧每至斋时舁饭桶到僧堂前遂作舞云菩萨子喫饭来乃拍手大笑师云等是弄粥饭气金牛却较些子举白水仁和尚示众云寻常不欲向声前句后鼓弄人家男女何故且声不是声色不是色时有僧问如何是声不是声仁云唤作色得么僧云如何是色不是色仁云唤作声得么僧礼拜仁云且道为你说答X汝话若人辨得许汝有箇入处师云私商挜卖白水急要人承当击拂云者箇不是声为汝说竖拂云者箇不是色答汝话直饶辨得未许汝有箇入处举三圣问雪峯透网金鳞以何为食公案师云这瞎驴放出透网金鳞拟吞却千五百人善知识殊不知端坐碧油幢下有擒纵之机固不战而屈人兵二大老虽是好手手中呈好手要且总未有出身一路在举国师三唤侍者频唿小玉元无事侍者三应只要檀郎认得声将谓吾孤负汝生平肝胆向人倾谁知汝孤负吾相识还同不相识师云道场这里朝朝暮暮啐啄同时应笑国师用尽自已心笑破他人口颂古德山小参不答话汲水佳人立晓风青丝放尽辘轳空银缾触破残粧影零落桃花映水红本山全和尚示众云一尘起大地收释迦老子为甚么三七日中思惟如是事一花开大地春达么大师为甚么九年面壁若人道得收足句可以坐致太平风递山花入袖香日长无事倚胡床乱红如雨春归去杜宇声声啼夕阳X古德因僧问如何是诸佛师德云近日鲁祖出世为人东道西话上苑花开到牡丹纷纷红紫酿春寒游人眼底无姚魏空向枝头着意看本仁和尚示众云眼里着沙不得耳里着水不得时有僧问云如何是眼里着沙不得答云应真无比如何是耳里着水不得答云白净无垢绿树阴浓夏日长楼台倒影落横塘水晶帘动微风起满架蔷薇一院香厖公指雪当空指出白糢煳多少禅流眼力枯不得拦腮挥一掌几乎冻杀在中途偈颂送断桥小师归越住谢府菴折屐拖霜角帽斜越王城畔立生涯徐家儿种谢家地苋菜根头又发芽寄白云菴克翁如是去来如是住释天明净翳云开闲边一片坐禅石时折松枝拂藓苔剌血书莲经一指尖头下一针红莲初绽碧波深香风吹散花狼借片片无非是赤心先禅客X问似云兴难止遏答如劒水逆翻澜能从虎穴翻身去许你亲曾见一斑宜叟号以义为绳亲得路铁心不逐岁华更老来义路俱忘却是处山边水畔行毒海号溢目炎炎杀气生翻空黑浪几层层谁知最甚过如鸩活得鲲鲸起化鹏冷泉金装石佛分韵得沈字鹫岭猿吟古木阴力弘像教在于今石头大小黄金褁末上一机山岳沈玉田号慇懃抱璞入师门彫琢犹存畦畛痕大地耕翻无寸土茫茫万顷宝光寒赞先师寂窻和尚我父唤翁作屈突盖子今唤父作屈突通莫怪递相讦露于理实是难容三斗艾三斗葱吞吐须还老大虫中峯三世王蛮最毒是这慈尊出沩山牯牛队耕东山祖父田园齐云紫芝灵芝瑞世道山蘗山食蘗连根札洪塘硬寨重壕累堑布江心网子鱼跃龙奔坐据玉几眼干坤来者噼嵴便搂衲子凑泊无门也胜提起破沙盆X䟦慧上人古愚颂轴古之愚也直今之愚也诈子以古愚号厥有旨欤虽然更须具决定志具决择眼然后决定大事则去古不多让矣否则堕在今时途辙莫言云峯不道能侍者古樵颂轴应无所住白日迷路失脚黄梅道传千古莫是大唐国里无禅师被箇担柴汉搅乱四天下能侍者能于柴冲未脱落时荐得可谓能事毕矣若是向此卷中要见卢能得力处则曹溪一脉平沈小佛事小师明侍者火竖起火云具啐啄机超生死句以明水氷入大火聚明侍者诺掷下火云是我何曾孤负汝氷首座火坐脱立亡不无首座敲氷取火须是老僧掷下火云任是横身三界外也防烈焰上眉稜松首座喫𨈀死五祖种松春在󰑁头两堂下喝雷轰旱地这里翻得身吐得气火聚刀山恣游戏能直岁结制日火搬土拽石能事巳毕恰逢结制便抽单讵肯安居死窟穴虽然更须知有转身时节掷下火云也是把火助热X瑨都寺火叠翠拥秦川生缘何足恋烟水涨霅溪住处犹未稳倒跨三脚驴两头俱坐断虽然瑨本是次玉且入火中煅塔山皓庙官火塔峰巍巍皓月皎皎纸钱堆里埋头明镜台前失照我今为汝攧一照看掷下火云荐得吉凶未判前火云散尽千峯晓东堂石坡和尚秉炬得处虽同用不同玄关向上振宗风峻机叠叠倾三崃生死去来游戏中前住当山石坡大和尚名重两朝道传千古一十一处用文武火破无准的发焰死柴头而辉映龙渊八十七年享耆颐寿量等曾郎推倒涅槃城而踏翻虎穴可谓来而无踪如月行空去而无物如水赴壑瞥尔便行万壑风生虗空突兀面目堂堂虽然此犹是老和尚临行时全提底句巳为注破只如末后句汝诸人祇今还闻举似么以火把打圆相云石从空里立火向水中焚语录前住广化禅寺如珣校证武林郑仁刊X龙源和尚塔铭前朝奉大夫主管千秋鸿禧观牟巘譔集贤直学士朝列大夫行江淛等处儒学提举赵孟頫书并篆额道场山龙源禅师既寂之五年为乙巳七月其记室怀珠裒次遗事偕其徒希渭来求铭心源之塔予尚记岁甲午访师云峯留三日穷极幽讨意甚乐又七年与今翰林修撰邓善之再至焉师喜见颜间舍予高阁煑茗话旧夜无倦色明日下山握手若不能释不料遂为死别也留耕先生王公伯大先朝名执政与先存斋忠义相期议论同肝胆同而予亦获交其子若姪师盖公之族也故惓惓于予者如此铭可辞乎师讳介清龙源号也世居福州长溪祖讳一夔古田县尉父良辅知黄岩县母蔡氏素好善尝梦神人介而送一子曰是善知识当生尔家果娠而生师幼不茹荤年七岁喜看佛书长益通悟泛覧经史百氏父知其不凡俾出家郡之雪峯居半载行脚出飞鸢岭抵义兴法藏得度于一峰齐禅师年十五薙发受具戒遂徧参诸方是时净慈石帆衍灵隐退耕宁径山虗堂愚皆明师宿德争欲致之师颀然山立举动雍容言旨间雅志不苟从适游吴兴道场东叟颕以X为典宾继东叟者无等融即请师为内记力辞绝江过育王谒寂牕照禅师入室有契以为侍香次掌藏钥寂窻自枯禅枯禅自密菴得其传授皆南闽伟人师出世四明寿国迁开寿有史督相之子州尹见师行解相应舍开寿行府与师营菟裘曰西明兰若为终老计未几道场虗席两淛诸山举师此来此山盖唐剎自熈宁间大苏公游道场诸诗一出名愈重五山由此其选不轻卑也丙子劫火洞然化为瓦砾迨乙酉凡十年旧观未还师既至慨然以起废自任首圆大佛宝殿金碧煇煌像设华好次建观音藏殿摹大藏经五千四十八卷及旃檀林列翠阁蒙堂法堂僧堂行堂之等鼓钟法器由中徂外焕然一新四方衲子闻师之风挑囊负钵袂属肩摩云归雾集于是声达帝廷钦奉纶言赐金襕袈裟敬受法旨加号佛海性空庶少答其道心精勤之所成也辛丑六月三日忽示微疾索浴净发书偈曰佛坐一十劫我坐十七年说甚生死义古今无后先翛然而逝时当庚伏停龛七日神色不变阇维后顶骨牙齿数珠不坏者三寿六十三腊四十八度弟子二百五十余人今住崇恩士洵为之上首寺初无三塔师以为慊间语其徒士芝等图之乃捐已财买朱氏山于寺之东剏建三塔且请为师寿塔于其傍菴庐既成X师扁之曰心源芝等又集衣资买田以供香灯之费俾行者职洒扫满三岁则推其名次之居首者度以为僧而礼当代住持改名改名巳复礼塔为师其规约如此至是遂󰢍焉世率谓种种佛事皆有为法此未足论龙源然龙源建立亦因其时之所可为而尽其力之所当为非为已而为也故终岁有为而未始有为如必曰此有为法一切诿之不为则澄观师之僧伽塔昌黎公何以称其公材吏用之过人而以其灵骨巳老而为之叹惜耶师之愿力亦弘矣铭曰留耕之裔密菴之传燕坐云峯十有七年应缘而出缘尽輙逝居然一旦氷解蝉蜕吾性本空无亡与存是为佛海龙源之源酌之不竭无古与今是为龙源方寸之心乃营三塔而四其三是为真宅心源之菴各自道场无乎不在处处光满亦无杂坏维尔子孙视我刻辞如未见师自源求之大德乙巳岁秋九月廿七日弟子希渭立石夫说法者犹江河池沼波澜阔狭源脉浅深固曰不同然其流注则均之水耳今观龙源三会提唱深沈浩瀚盖其枝派自灵囦流布而来可见怀山襄陵滔天沃日无限平人被陆沈也大德丙午结制日天童东巖八十六岁䟦