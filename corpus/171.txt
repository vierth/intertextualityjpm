尚书注疏御制诗御制读尚书有㑹櫽括为言心传允在辨危微敷政平章慎万㡬念彼有为兼有守所其无逸乃无违钦承祖训惟时乂顾畏民碞敢作威千古帝王师法具歛时钖极㑹而归御制书无逸篇因题其后访落殷忧慎始图昌言一帙拟三谟为元后则时天若知小人依所逸无享国明标四迪哲𤼵端深致七呜唿讵惟尚父丹书继信是千秋帝范模御制文御制读召诰诗三百一言以蔽之曰思无邪予读召诰之篇求其一言以蔽之者莫若曰曷其奈何弗敬盖召公因成王始政拳拳致告蔡传所谓究其归以諴民为祈天之本而又以敬徳为諴民之本一篇之中三致意焉则所谓奈何弗敬者非挈一篇之领要乎夫奈何者一唱三叹之意言有尽而义无穷奈何者更有不忍人之心以不忍人之心行不忍人之政则敬之施于外者也敬胜怠者吉义胜欲者从然必敬胜而后能义胜则又敬之存乎内者也内外交养诚实无妄祈天永命其弗基于此乎兹因谒明陵而思及受命保命之要必当以奈何弗敬为棘且君者天之子也天者君之父也父之于子无不亟其爱子之于父当无不亟其敬然及其失父之爱一再失其敬者犹示以警以训诲之至于训诲而弗改则父亦弗爱之而已矣呜唿可不惧乎可不敬乎厯代遥矣不可屈指数明之事则近可徴也如永乐之簒位大行诛戮应其亡也而天弗亡之正统之北狩应其亡也而天亦弗亡之正徳之荒淫失徳应其亡也而天尚弗亡之此非慈父之逭其罪而仍有所顾惜乎必至万厯怠政天启童騃崇祯有猜忌之失无恢复之能而后亡之读史而有受命保命之责者可不知惧知敬乎人莫不饮食鲜能知味也人莫不读召诰鲜能知要也兹举其一言以蔽之者于谒明陵之日后之揽者亦可以絜矩知吾意矣目录钦定四库全书经部二尚书注疏书𩔖目录尚书正义序尚书序尚书原目尚书注解传述人卷一虞书卷二虞书卷三虞书卷四虞书卷五夏书卷六夏书卷七商书卷八商书卷九商书卷十周书卷十一周书卷十二周书卷十三周书卷十四周书卷十五周书卷十六周书卷十七周书卷十八周书卷十九周书等谨案尚书注疏十九卷汉孔安国传唐孔颕达疏汉初惟传伏生今文尚书二十八篇后安国得壁中书较多于伏生所传又其字体与汉𨽻异是为古文永嘉之乱古文中絶晋梅赜乃上古文尚书四十五篇并安国所作传识者疑之颕达作正义专主安国翻疑康成等所见古文为伪书何也晁公武谓其因梁费甝疏广之盖六朝诸家尚书义疏世多不传惟是书犹存其崖畧云干隆四十二年八月恭校上总纂官纪昀陆钖熊孙士毅总校官陆费墀序尚书正义序唐孔颖达撰夫书者人君辞诰之典右史记言之䇿古之王者事总万㡬发号出令义非一揆或设教以驭下或展礼以事上或宣威以肃震曜或敷和而散风雨得之则百度惟贞失之则千里斯谬枢机之发荣辱之主丝纶之动不可不慎所以辞不茍出君举必书欲其昭法诫慎言行也其泉源所渐基于出震之君黼藻斯彰郁乎如云之后勲华揖让而典谟起汤武革命而誓诰兴先君宣父生于周末有至徳而无至位修圣道以显圣人芟烦乱而翦浮辞举宏纲而撮机要上断唐虞下终秦鲁时经五代书总百篇採翡翠之羽毛㧞犀象之牙角罄荆山之石所得者连城穷汉水之滨所求者照乗巍巍荡荡无得而称郁郁纷纷于斯为盛斯乃前言往行足以埀法将来者也暨乎七雄已战五精未聚儒雅与深穽同埋经典共积薪俱燎汉氏大济区宇广求遗逸採古文于金石得今书于齐鲁其文则欧阳夏侯二家之所説蔡邕碑石刻之古文则两汉亦所不行安国注之实遭巫蛊遂寝而不用歴及魏晋方始稍兴故马郑诸儒莫覩其学所注经传时或异同晋世皇甫谧独得其书载于帝纪其后传授乃可详焉但古文经虽然早出晚始得行其辞富而备其义宏而雅故复而不厌乆而愈亮江左学者咸悉祖焉近至隋初始流河朔其为正义者蔡大宝巢猗费甝顾彪刘焯刘炫等其诸公㫖趣多或因循怗释注文义皆浅略惟刘焯刘炫最为详雅然焯乃织综经文穿凿孔穴诡其新见异彼前儒非险而更为险无义而更生义窃以古人言诰惟在达情虽复时或取象不必辞皆有意若其言必託数经悉对文斯乃鼔怒浪于平流震惊飊于静树使教者烦而多惑学者劳而少功过犹不及良为此也炫嫌焯之烦杂就而删焉虽复微稍省要又好改张前义义更太略辞又过华虽为文笔之善乃非开奨之路义既无义文又非文欲使后生若为领袖此乃炫之所失未为得也今奉明勑考定是非谨罄庸愚竭所闻见览古人之传记质近代之异同存其是而去其非削其烦而増其简此亦非敢臆説必据旧闻谨与朝散大夫行太学博士臣王徳韶前四门助教臣李子云等谨共铨叙至十六年又奉勑与前脩疏人及通直郎行四门博士骁骑尉臣朱长才给事郎守四门博士上骑都尉臣苏徳融登仕郎守太学助教云骑尉臣随徳素儒林郎守四门助教云骑尉臣王士雄等对勑使赵𢎞智覆更详审为之正义凡二十卷庶对扬于圣范冀有益于童稚略陈其事叙之云尔尚书正义序序考证尚书正义序考证晋世皇甫谧独得其书载于帝纪按此帝纪谓谧所撰之帝王世纪也谧依孔安国説以伏羲神农黄帝为三皇以少昊颛顼帝喾尧舜为五帝异乎史记其为正义者蔡大寳巢猗费甝顾彪刘焯刘炫等按隋唐二志蔡大宝南梁萧察司徒撰尚书义疏三十卷巢猗梁国子助教撰尚书百释三卷尚书义三卷唐志作义疏十卷费甝梁国子助教撰义疏十卷顾彪隋秘书学士撰疏二十卷刘焯隋太学博士撰义疏三十卷刘炫隋国子助教撰述义二十卷以时世先后为次则巢猗费甝似应叙蔡大宝之前谨共铨叙铨字疑应作诠对勅使赵𢎞智覆更详审按五经正义孔颖达及诸儒于贞观初奉勅撰至十六年又同诸儒覆审者以博士马嘉运掎摭其疵至相诋讥太宗诏再详定至髙宗永徽二年又诏中书门下与国子三馆博士𢎞文馆学士攷正之四年三月始颁正义于天下葢两经详审而书始定也尚书正义序但叙初撰及第一次详审人姓名至永徽再加刋定唐书艺文志具列于尚书正义撰人之后太尉长孙无忌司空李勣左仆射于志宁右仆射张行成侍中髙季辅吏部尚书褚遂良中书令栁奭𢎞文馆学士谷那律刘伯庄太学博士贾公彦范义頵齐威太常博士栁士宣孔志约四门博士赵君赞𢎞文馆直学士薛伯珍国子助教史士𢎞太学助教郑祖元周元达四门助教李元植王真儒与王徳韶随徳素等共二十三人不书于各经下而书于尚书下葢互文也儒林传但云于志宁张行成髙季辅就加増损取其尤着者也附录以备掌故之一则尚书正义序考证尚书序尚书序汉孔氏撰唐陆徳明音义孔颖达疏尚书序音义疏古者伏牺氏之王天下也始画八卦造书契以代结绳之政由是文籍生焉音义疏伏牺神农黄帝之书谓之三坟言大道也少昊颛顼髙辛唐虞之书谓之五典言常道也音义疏至于夏商周之书虽设教不伦雅诰奥义其归一揆音义疏是故厯代宝之以为大训疏八卦之説谓之八索求其义也九州之志谓之九丘丘聚也言九州所有土地所生风气所宜皆聚此书也音义疏春秋左氏传曰楚左史倚相能读三坟五典八索九丘即谓上世帝王之遗书也音义疏先君孔子生于周末覩史籍之烦文惧览之者不一遂乃定礼乐明旧章删诗为三百篇约史记而修春秋赞易道以黜八索述职方以除九丘音义疏讨论坟典断自唐虞以下讫于周芟夷烦乱翦截浮辞举其宏纲撮其机要足以垂世立教典谟训诰誓命之文凡百篇音义疏所以恢𢎞至道示人主以轨范也帝王之制坦然明白可举而行三千之徒并受其义音义疏及秦始皇灭先代典籍焚书坑儒学士逃难解散我先人用藏其家书于屋壁音义疏汉室龙兴开设学校旁求儒雅以阐大猷济南伏生年过九十失其本经口以传授裁二十余篇以其上古之书谓之尚书百篇之义世莫得闻音义疏至鲁共王好治宫室坏孔子旧宅以广其居于壁中得先人所藏古文虞夏商周之书及传论语孝经皆科斗文字王又升孔子堂闻金石丝竹之音乃不坏宅音义疏悉以书还孔氏科斗书废已乆时人无能知者以所闻伏生之书考论文义定其可知者为𨽻古定更以竹简写之増多伏生二十五篇伏生又以舜典合于尧典益稷合于臯陶谟盘庚三篇合为一康王之诰合于顾命复出此篇并序凡五十九篇为四十六卷其余错乱摩灭弗可复知悉上送官藏之书府以待能者音义疏承诏为五十九篇作传于是遂研精覃思博考经籍採摭羣言以立训传约文申义敷畅厥㫖庶几有补于将来音义疏书序序所以为作者之意昭然义见宜相附近故引之各冠其篇首定五十八篇既毕会国有巫蛊事经籍道息用不复以闻传之子孙以贻后代若好古博雅君子与我同志亦所不隐也音义疏尚书序尚书序考证尚书序考证古者伏牺氏之王天下也疏其纬文鄙近不出圣人前贤共疑有所不取通人考正伪起哀平则孔君之时未有此纬何可引以为难乎按汉人注经大有功于圣籍其过则在执纬以诬经唐人疏经亦大有功于前贤其过则在屈经以从注若此疏原本张衡力辟邪説可谓悬诸日月而不刋者矣夫安国当孝武时未尝有纬况可诬纬为孔子所作乎颖达于此序毅然呵之乃其疏毛诗疏礼记又曲䕶康成笺注凡所引纬必巧为附会以伸其説是何意也宋欧阳修尝言孔疏所载既博所择不精欲删䜟纬之文然后经义纯一无杂至言哉伏牺神农黄帝之书谓之三坟言大道也少昊颛顼髙辛唐虞之书谓之五典言常道也王应麟曰前言谓臯夔稷契有何书可读理实未然黄帝颛顼之道在丹书武王所以端絻东面而受于师尚父也少皡氏之纪官夫子所以见郯子而学也孰谓无书可读哉疏按周礼外史职掌三皇五帝之书按监本作小史掌三皇五帝之书非也小史但掌邦国之志奠系世辨昭穆耳今据周礼改正按孔疏引周礼外史所掌以証三皇五帝之书可谓确当但周礼祗云三皇五帝之书不云皇名三坟帝名五典也左传所谓左史倚相能读三坟五典八索九丘者亦无明文孰为三皇之书孰为五帝之书故康成注周礼但引左传而不实指其名至杜预注左传但云皆古书名并不略援周礼葢其慎也左传正义亦出颖达之手先引孔传此文旁及贾逵马融康成三説而断之云此诸家者各以意言无正騐杜所不信较此疏为尤确矣述职方以除九丘刘敞曰虞书有九共九篇应作九古文作与共相近故误传以为共耳孔序曰述职方以除九丘按职方氏之书一官所守耳周礼出于周公仲尼未尝删述而云除九丘乎用藏其家书于屋壁疏子襄以秦法峻急壁中藏其家书是安国祖藏之按藏书于壁説亦不同此疏作子襄是孔鲋弟即家语所谓孔腾也汉记尹敏传云是孔鲋隋书志云是孔惠陆氏经典释文亦然为𨽻古定疏正谓就古文体而从𨽻定之郑樵曰古文之别十有三而科斗者特水虫也古文之体不一汉儒总谓之科斗今之所谓古文者有上古之文科斗之类是也有中古之文史籕大篆是也有𨽻古之文孔安国以𨽻存古是也皆谓之古文书序序所以为作者之意朱子曰小序断不是孔子作又曰是周秦间低手人作金履祥曰方汉初时泰誓且有伪书何况书序之类孙宝侗曰逸书之名亦多不典如左传定四年祝佗告苌𢎞其言鲁曰命以伯禽言衞曰命以康诰言晋曰命以唐诰是则伯禽之命康诰唐诰周书之三篇孔子所必録也为书序者不知不列篇名于百篇之内疎漏显然是则不但书序可疑并百篇之名亦未可信矣顾炎武曰今攷传记引书并无序所亡四十二篇之文则篇名葢未可信按书序不知谁作与安国同时而信书序者有司马迁于夏商周本纪中凡逸篇之名俱载尚书序考证原目尚书注疏原目虞书音义尧典第一疏虞书疏孔氏传疏舜典第二音义大禹谟第三音义臯陶谟第四益稷第五夏书禹贡第一甘誓第二五子之歌第三𦙍征第四商书音义汤誓第一仲虺之诰第二汤诰第三伊训第四太甲上第五太甲中第六太甲下第七咸有一德第八盘庚上第九盘庚中第十盘庚下第十一説命上第十二説命中第十三説命下第十四髙宗肜日第十五西伯戡黎第十六微子第十七周书泰誓上第一泰誓中第二泰誓下第三牧誓第四武成第五洪范第六旅獒第七金縢第八大诰第九微子之命第十康诰第十一酒诰第十二梓材第十三召诰第十四洛诰第十五多士第十六无逸第十七君奭第十八蔡仲之命第十九多方第二十立政第二十一周官第二十二君陈第二十三顾命第二十四康王之诰第二十五毕命第二十六君牙第二十七冏命第二十八吕刑第二十九文侯之命第三十费誓第三十一秦誓第三十二尚书注疏原目原目考证尚书注疏原目考证虞书音义凡十六篇十一篇亡五篇见存按此段音义监本刻在尧典第一之下非也尧典祗一篇安得有十六篇乎此总计虞书自尧典舜典至九共九篇凡十六篇耳今改正尧典第一疏禹贡即全非君言凖之后代不应入书按孔疏殊误左右史分记言动尚书重在纪言此亦论其大致则然在古人原无一定之例也且疏谓甘誓以下始多言辞右史所书于是乎始斯又误矣武成金縢不专叙事乎虞书疏非唐史所録故谓之虞书也顾炎武曰窃疑古时有尧典无舜典有夏书无虞书而尧典亦夏书也孟子引二十有八载而谓之尧典左传所引虞书皆谓之夏书周语内史过引衆非元后何戴二句亦谓之夏书则后之目为虞书者赘矣何则记此书必出于夏之史臣虽传之自唐而润色成文不无待于后人故篇首言曰若稽古以古为言明非当日之记也世更三圣事同一家以夏之臣追记二帝之事不谓之夏书而何又疏按壁内所得孔为传者凡五十八篇顾炎武曰汉时尚书今文与古文为二而古文又自有二艺文志曰尚书古文经四十六卷为五十七篇师古曰安国承诏作传引序各冠其篇首定五十八篇郑元序赞云后又亡其一篇故五十七艺文志又曰经二十九卷大小夏侯二家欧阳经三十二卷师古曰此二十九卷伏生传授者此今文与古文为二也儒林传曰世所传百两篇者出东莱张覇成帝时求其古文者覇以能为百两徴以中书校之非是此又孔氏古文与张覇之书为二也后汉书儒林传曰孔僖鲁人也自安国以下世传古文尚书又曰扶风杜林传古文尚书林同郡贾逵为之作训马融作传郑元注解由是古文尚书遂显于世然则安国所传以至孔僖者竟无其传而杜林贾逵马融郑元则不见安国传而为之作训作传作注解此则孔郑之学又当为二而无可考矣按张覇之百两篇伪古文也而贾马郑所解之古文则就伏生所传之二十八篇其字句稍异于欧阳夏侯三家故亦称古文尚书耳然贾马郑皆未见古文全经亦并未见孔传是以注解不同颖达疏详核矣又疏姑子外弟梁栁边得古文尚书按边字衍文梁栁即皇甫谧姑子外弟也但推详文义姑子上似脱从字言谧从栁得古文尚书乃作帝王世纪耳又疏至隋开皇二年购募遗典郑樵曰古文遭秦而失其半其半存者又𨼆而不见自汉武征和二年巫蛊事起至隋开皇二年凡六百七十余嵗然后五十八篇得传于学者而大备自开皇二年至唐天宝三载又百六十余嵗始改古𨽻而从今文马端临曰唐艺文志有今文尚书十三卷注言元宗诏集贤学士卫包改古文从今文然则汉所谓古文者科斗书今文者𨽻书也唐所谓古文者𨽻书今文者世所通用之俗字也尚书注疏原目考证传述人尚书注解传述人唐国子博士兼太子中允赠齐州刺史呉县开国男陆徳明录书者本王之号令右史所记孔子删録断自唐虞下讫秦穆典谟训诰誓命之文凡百篇而为之序及秦禁学孔子之末孙惠壁藏之汉兴欲立尚书无能通者闻济南伏生传之文帝欲徴时年已九十余不能行于是诏太常使掌故晁错受焉伏生失其本经口诵二十九篇传授以其上古之书谓之尚书伏生授济南张生千乘欧阳生生授同郡儿寛寛又从孔安国受业以授欧阳生之子欧阳氏世传业至曾孙髙作尚书章句为欧阳氏学髙孙地余以书授元帝传至欧阳歙歙以上八世皆为博士济南林尊受尚书于欧阳髙以授平当及陈翁生翁生授殷崇及龚胜当授朱普及鲍宣后汉济隂曹曾受业于欧阳歙传其子祉又陈留陈弇乐安牟长竝传欧阳尚书沛国桓荣受尚书于朱普以授汉明帝遂世相传东京最盛张生授夏侯都尉都尉传族子始昌始昌传族子胜胜从始昌受尚书及洪范五行传説灾异又事同郡简卿卿者儿寛门人又从欧阳氏问为学精熟所问非一师善説礼服受诏撰尚书论语説号为大夏侯氏学传齐人周堪及鲁国孔霸孔子十三世霸传子光堪授鲁国牟卿及长安许商商授沛唐林及平陵呉章重泉王吉齐炔钦后汉北海牟融亦传大夏侯尚书夏侯建师事夏侯胜及欧阳髙左右采获又从五经诸儒问与尚书相出入者牵引以次章句为小夏侯氏学传平陵张山拊山拊授同县李寻及郑寛中山阳张无故信都秦恭陈留假仓寛中授东郡赵𤣥无故授沛唐尊恭授鲁冯宾后汉东海王良亦传小夏侯尚书汉宣帝本始中河内女子得泰誓一篇献之与伏生所诵合三十篇汉世行之然泰誓年月不与序相应又不与左传国语孟子衆书所引泰誓同马郑王肃诸儒皆疑之汉书儒林传云百两篇者出东莱张霸分析合二十九篇以为数十又采左传书序为作首尾凡百二篇篇或数简文意浅陋成帝时刘向校之非是后遂黜其书古文尚书者孔惠之所藏也鲁恭王坏孔子旧宅于壁中得之礼论语孝经皆科斗文字博士孔安国以校伏生所诵为𨽻古写之增多伏生二十五篇又伏生误合五篇凡五十九篇为四十六卷安国又受诏为古文尚书传值武帝末巫蛊事起经籍道息不获奏上藏之私家以授都尉朝司马迁亦从安国问故迁书多古文説刘向以中古文校欧阳大小夏侯三家经文脱误甚衆都尉朝授胶东庸生庸生授清河胡常常授虢徐敖敖授琅邪王璜及平陆涂恽恽授河南乘钦王莽时诸学皆立恽璜等贵显范晔后汉书云中兴扶风杜林传古文尚书贾逵为之作训马融作传郑𤣥注解由是古文尚书遂显于世案今马郑所注竝伏生所诵非古文也孔氏之本絶是以马郑杜预之徒皆谓之逸书王肃亦注今文而解大与古文相类或肃私见孔传而秘之乎江左中兴元帝时豫章内史梅赜奏上孔传古文尚书亡舜典一篇购不能得乃取王肃注尧典从眘徽五典以下分为舜典篇以续之学徒遂盛后范甯变为今文集注俗间或取舜典篇以续孔氏齐明帝建武中呉兴姚方兴采马王之注造孔传舜典一篇云于大头买得上之梁武时为博士议曰孔序称伏生误合五篇皆文相承接所以致误舜典首有曰若稽古伏生虽昬耄何容合之遂不行用汉始立欧阳尚书宣帝复立大小夏侯博士平帝立古文永嘉丧乱衆家之书竝灭亡而古文孔传始兴置博士郑氏亦置博士一人近唯崇古文马郑王注遂废今以孔氏为正其舜典一篇仍用王肃本孔安国古文尚书传十三卷马融注十一卷郑𤣥注九卷王肃注十卷谢沈注十五卷李颙注十卷范甯集解十卷姜道盛集解十卷尚书大传三卷为尚书音者四人梁国子助教江夏费甝作义疏行于世尚书注解传述人尚书注疏卷一钦定四库全书尚书注疏卷一汉孔氏传唐陆徳明音义孔颖达疏虞书序昔在帝尧聪明文思光宅天下传言圣徳之逺着将逊于位让于虞舜传逊遁也老使摄遂禅之作尧典音义疏尧典传言尧可为百代常行之道疏曰若稽古帝尧传若顺稽考也能顺考古道而行之者帝尧曰放勲钦明文思安安传勲功钦敬也言尧放上世之功化而以敬明文思之四徳安天下之当安者允恭克让光被四表格于上下传允信克能光充格至也既有四徳又信恭能让故其名闻充溢四外至于天地音义疏克明俊徳以亲九族传能明俊德之士任用之以睦髙祖𤣥孙之亲九族既睦平章百姓传既已也百姓百官言化九族而平和章明百姓昭明协和万邦黎民于变时雍传昭亦明也协合黎衆时是雍和也言天下衆民皆变化从上是以风俗大和音义疏乃命羲和钦若昊天厯象日月星辰敬授人时传重黎之后羲氏和氏世掌天地四时之官故尧命之使敬顺昊天昊天言元气广大星四方中星辰日月所㑹厯象其分节敬记天时以授人也此举其目下别序之音义分命羲仲宅嵎夷曰旸谷传宅居也东表之地称嵎夷旸明也日出于谷而天下明故称旸谷旸谷嵎夷一也羲仲居治东方之官寅宾出日平秩东作传寅敬宾导秩序也嵗起于东而始就耕谓之东作东方之官敬导出日平均次序东作之事以务农也日中星鸟以殷仲春传日中谓春分之日鸟南方朱鸟七宿殷正也春分之昬鸟星毕见以正仲春之气节转以推季孟则可知厥民析鸟兽孳尾传冬寒无事竝入室处春事既起丁壮就功厥其也言其民老壮分析乳化曰孶交接曰尾音义申命羲叔宅南交传申重也南交言夏与春交举一隅以见之此居治南方之官平秩南讹敬致传讹化也掌夏之官平叙南方化育之事敬行其教以致其功四时同之亦举一隅日永星火以正仲夏传永长也谓夏至之日火苍龙之中星举中则七星见可知以正仲夏之气节季孟亦可知厥民因鸟兽希革传因谓老弱因就在田之丁壮以助农也夏时鸟兽毛羽希少改易革改也音义分命和仲宅西曰昧谷传昧冥也日入于谷而天下冥故曰昧谷昧谷曰西则嵎夷东可知此居治西方之官掌秋天之政也寅饯纳日平秩西成传饯送也日出言导日入言送因事之宜秋西方万物成平序其政助成物宵中星虚以殷仲秋传宵夜也春言日秋言夜互相备虚𤣥武之中星亦言七星皆以秋分日见以正三秋厥民夷鸟兽毛毨传夷平也老壮在田与夏平也毨理也毛更生整理音义申命和叔宅朔方曰幽都平在朔易传北称朔亦称方言一方则三方见矣北称幽则南称明从可知也都谓所聚也易谓嵗改易于北方平均在察其政以顺天帝上总言羲和敬顺昊天此分别仲叔各有所掌日短星昴以正仲冬传日短冬至之日昴白虎之中星亦以七星竝见以正冬之三节厥民隩鸟兽氄毛传隩室也民改嵗入此室处以辟风寒鸟兽皆生耎毳细毛以自温焉音义帝曰咨汝羲暨和朞三百有六旬有六日以闰月定四时成嵗传咨嗟暨与也匝四时曰朞一嵗十二月月三十日正三百六十日除小月六为六日是为一嵗有余十二日未盈三嵗足得一月则置闰焉以定四时之气节成一嵗之厯象允釐百工庶绩咸熙传允信釐治工官绩功咸皆熙广也言定四时成嵗厯以告时授事则能信治百官衆功皆广叹其善音义疏帝曰畴咨若时登庸传畴谁庸用也谁能咸熙庶绩顺是事者将登用之放齐曰𦙍子朱启明帝曰吁嚚讼可乎传放齐臣名𦙍国子爵朱名启开也吁疑怪之辞言不忠信为嚚又好争讼可乎言不可音义帝曰畴咨若予采传采事也复求谁能顺我事者驩兜曰都共工方鸠僝功传驩兜臣名都于叹美之辞共工官称鸠聚僝见也叹共工能方方聚见其功帝曰吁静言庸违象恭滔天传静谋滔漫也言共工自为谋言起用行事而违背之貌象恭敬而心傲很若漫天言不可用音义帝曰咨四岳传四岳即上羲和之四子分掌四岳之诸侯故称焉汤汤洪水方割传汤汤流貌洪大割害也言大水方方为害荡荡懐山襄陵浩浩滔天传荡荡言水奔突有所涤除懐包襄上也包山上陵浩浩盛大若漫天下民其咨有能俾乂传俾使乂治也言民咨嗟忧愁病水困苦故问四岳有能治者将使之佥曰于鲧哉传佥皆也鲧崇伯之名朝臣举之帝曰吁咈哉方命圮族传凡言吁者皆非帝意咈戾圮毁族𩔖也言鲧性狠戾好此方名命而行事辄毁败善𩔖岳曰异哉试可乃已传异己也退也言余人尽已唯鲧可试无成乃退帝曰往钦哉传勑鲧往治水命使敬其事尧知其性很戾圯族未明其所能而据衆言可试故遂用之九载绩用弗成传载年也三考九年功用不成则放退之音义疏帝曰咨四岳朕在位七十载传尧年十六以唐侯升为天子在位七十年则时年八十六老将求代汝能庸命巽朕位传巽顺也言四岳能用帝命故欲使顺行帝位之事岳曰否德忝帝位传否不忝辱也辞不堪曰明明扬侧陋传尧知子不肖有禅位之志故明举明人在侧陋者广求贤也师钖帝曰有鳏在下曰虞舜传师衆钖与也无妻曰鳏虞氏舜名在下民之中衆臣知舜圣贤耻已不若故不举乃不𫉬已而言之帝曰俞予闻如何传俞然也然其所举言我亦闻之其徳行如何岳曰瞽子父顽母嚚象傲传无目曰瞽舜父有目不能分别好恶故时人谓之瞽配字曰瞍瞍无目之称心不则徳义之经为顽象舜弟之字傲慢不友言竝恶克谐以孝烝烝乂不格姦传谐和烝进也言能以至孝和谐顽嚚昬傲使进进以善自治不至于姦恶帝曰我其试㢤传言欲试舜观其行迹女于时观厥刑于二女传女妻刑法也尧于是以二女妻舜观其法度接二女以治家观治国釐降二女于妫汭嫔于虞传降下嫔妇也舜为匹夫能以义理下帝女之心于所居妫水之汭使行妇道于虞氏帝曰钦哉传叹舜能脩已行敬以安人则其所能者大矣音义疏尚书注疏卷一卷一考证尚书注疏卷一考证虞书按监本以虞书尧典为卷第二于义难通孔安国序及孔颖达序虽应在正文前而编称卷一乃称尧典为卷二甚非尊经之义今刋正尧典序按旧本书序与经文并列提行亦非所以尊圣经也今与诗序一例并下圣经一字疏此序郑元马融王肃并云孔子所作孔义或然按以书序为孔子作始于班固艺文志其説原本刘歆其后马郑诸儒遂断谓作自孔子至孔安国则明曰书序序所以为作者之意昭然义见宜相附近故引之各冠其篇首不云序是孔子作也东汉崇尚䜟纬诸儒执纬以解经当孔安国时安知所谓纬文耶疏谓孔义或然是诬安国也又疏旣舜为名则尧亦名也以此而言禹汤亦名胡安国曰古者不以名为讳尧典称有鳏在下曰虞舜则尧舜固二帝之名也顾炎武曰尧舜禹皆名也古未有号故帝王皆以名纪临文不讳也攷之尚书帝曰格汝舜格汝禹名其臣也至舜与其臣言则曰帝五子之歌则曰皇祖不敢名其君也汤则号也号则臣子所得而称故伊尹曰惟尹躬暨汤颂曰武汤曰成汤曰汤孙也又疏放勲重华文命葢以为三王之名同于郑元矣按以放勲等为尧舜禹名实不始于康成注中候也史记本纪已云帝尧者放勲帝舜名曰重华夏禹名曰文命矣苏轼曰以𩔖求之则臯陶为名允廸乎可谓快论以亲九族传以睦髙祖元孙之亲顾炎武曰宗盟之列先同姓而后异姓丧服之纪重本属而轻外亲孔传之説百世不可易者也尔雅谓于内宗曰族于母妻则曰党仲尼燕居三族之文康成并释为父子孙孔氏春秋桓公六年正义谓髙祖元孙无相及之理不知髙祖之兄弟与元孙之兄弟固可以相及何必帝尧之世髙祖元孙之族无一二人同在者乎疑其不相及而以外戚当之其亦昧于齐家治国之理矣按孔传解克明俊德不据大学而据中庸九经尊贤在亲亲之前葢因古文峻德作俊徳故以俊乂俊民吁俊宅俊解之至其解九族即据服制可谓至确孔颖达正义亦疏解甚明独怪杜预注左传于襄十二年曰同族谓髙祖以下与孔传固暗合也乃桓六年注则谓外祖父外祖母从母子及妻父妻母姑子姊妹之子女子之子皆属外亲何其前后不符哉尚书及春秋正义并出颕达一人之手于此文既畅言髙祖元孙之亲于桓六年疏又谓髙祖元孙无相及之理则又何其彼此矛盾也平章百姓传百姓百官苏轼曰凡国之大族民之望也方是时上世帝皇之子孙其得姓者葢百余族而已故曰百姓疏皆有礼仪照然而明显矣按后文百姓宜明礼义此文亦应作皆有礼义仪字误也昭然监夲讹照然从旧本改厯象日月星辰梅文鼎曰厯法世乆而愈宻要其大法则定于唐虞之时治厯之具有三厯者算数也象者图也浑象也璇玑玉衡测騐之噐也夫厯之最难知者有二曰里差曰嵗差尧典为中星以纪之鸟火虚昴此万世求嵗差之根数也分宅嵎夷南交昧谷朔方以候日景此万世求里差之定法也宅嵎夷音义尚书考灵曜及史记作禺銕按今本史记作居郁夷是唐初陆氏所见本不同也以殷仲春传以正仲春之气节按孔丛子子思曰夏数得天尧舜之所同也即尧典此文可知唐虞并以建寅为正而夏后氏遵之曰日中则月令所谓日夜分豳风所谓四之日也以日中为仲春则自以立春为孟春嵗首矣周人以子为正改时改月而独于分至启闭节气之名必不能改左传之记春正月朔日南至是也尧典举四仲而必曰日中日永宵中日短所谓万世之典常也欤宅南交传南交言夏与春交刘敞曰传非也冬与秋交秋与夏交春与冬交何不曰西交北交东交乎四宅皆指地言不当至于夏独以气言也本葢言宅南曰交趾后人传写脱两字耳按今滇省有交水疑即其地既曰宅则交必地名不当以夏与春交为解惟是断为脱两字欲改作宅南曰交趾则又似太凿矣敬致传敬行其教以致其功林之竒曰周官冬夏致日左氏曰日官居卿以底日则敬致者敬致日之谓也若如孔传何独于南方言之宵中传春言日秋言夜互相备孙觉曰仲春阳中故举日仲秋隂中故举宵朞三百有六旬有六日苏轼曰有读曰又古又有通按此释文音所不及然则春秋所书之十有几年十有几月皆可读曰又也疏勾芒祝融皆以人事名官名官监本讹为官据古本改正又疏或以书传云主春者张昏中可以种谷主夏者火昏中可以种黍主秋者虚昏中可以种麦主冬者昴昏中可以收敛按所引书传乃书纬考灵曜之文礼记月令疏亦引之而字句微异彼疏云主春者鸟星昏中可以种稷主夏者心星昏中可以种黍主秋者虚星昏中可以种麦主冬者昴星昏中则入山可以斩伐具器械此疏种谷谷字似应作稷又疏羲仲居治东方之官居在帝都而遥统领之按疏解宅字是也但谓遥统领之竟不一至嵎夷之地何以云宅宅者测候日晷之所也苏轼曰致日景以定分至然后厯可起故使往騐于四极非常宅也朱子曰如唐时尚使人去四方观望两説得之又疏从春分至于夏至昼渐长渐监本讹暂今改正又疏计仲春日在奎娄而入于酉地则初昏之时井鬼在午栁星张在已轸翼在辰是朱鸟七宿皆得见也按中星惟取午位正南断无三次并见之理孔传以七星毕见为説既不可通孔疏曲解以仲春日在奎娄初昏井鬼在午栁星张在已翼轸在辰云云是尧典四仲昏中之星皆指已位不在正南矣诸儒不悟嵗差执周秦间之月令以求尧典宜乎不合不知尧时春分日在昴不在奎娄也夏至日在七星不在东井也秋分日在房不在角亢也冬至日在虚不在南斗也又按孔疏于日短星昴以正仲冬似脱正义一段尧时冬至日躔所在厯家多以意説宋何承天隋袁充皆谓日在须女十度已为近之唐一行直谓日在虚一则星火星昴皆以仲月昏中得其解矣帝曰咨四岳传四岳即上羲和之四子按传非是朱子曰汝能庸命㢲朕位不成让于四人又如咨二十二人乃四岳九官十二牧尤见四岳是一人曰明明扬侧陋传故明举明人在侧陋者按传作一气顺解于理亦通但中脱扬字虽孔疏曲为之説终觉木协史记五帝本纪曰悉举贵戚及疏逺隐匿者则经义毕显矣尚书注疏卷一考证尚书注疏卷二钦定四库全书尚书注疏卷二汉孔氏传唐陆德明音义孔颖达疏虞书序虞舜侧微传为庶人故微贱尧闻之聪明将使嗣位歴试诸难传嗣继也试以治民之难事作舜典音义疏舜典传典之义与尧同曰若稽古帝舜传亦言其顺考古道而行之曰重华协于帝传华谓文德言其光文重合于尧俱圣明濬哲文明温恭允塞传濬深哲智也舜有深智文明温恭之德信允塞上下𤣥德升闻乃命以位传𤣥谓幽潜潜行道德升闻天朝遂见征用疏慎徽五典五典克从传徽美也五典五常之敎父义母慈兄友弟恭子孝舜慎美笃行斯道举八元使布之于四方五敎能从无违命纳于百揆百揆时叙传揆度也度百事总百官纳舜于此官舜举八凯使揆度百事百事时叙无废事业賔于四门四门穆穆传穆穆美也四门四方之门舜流四凶族四方诸侯来朝者舜賔迎之皆有美德无凶人纳于大麓烈风雷雨弗迷传麓録也纳舜使大录万几之政隂阳和风雨时各以其节不有迷错愆伏明舜之德合于天帝曰格汝舜询事考言乃言厎可绩三载汝陟帝位传格来询谋乃汝厎致陟升也尧唿舜曰来汝所谋事我考汝言汝言致可以立功三年矣三载考绩故命使升帝位将禅之舜让于德弗嗣传辞让于德不堪不能嗣成帝位音义疏正月上日受终于文祖传上日朔日也终谓尧终帝位之事文祖者尧文德之祖庙在璇玑玉衡以齐七政传在察也璇美玉玑衡王者正天文之器可运转者七政日月五星各异政舜察天文齐七政以审已当天心与否肆𩔖于上帝传尧不听舜让使之摄位舜察天文考齐七政而当天心故行其事肆遂也𩔖谓摄位事𩔖遂以摄告天及五帝禋于六宗传精意以享谓之禋宗尊也所尊祭者其祀有六谓四时也寒暑也日也月也星也水旱也祭亦以摄告望于山川徧于羣神传九州名山大川五岳四渎之属皆一时望祭之羣神谓丘陵坟衍古之圣贤皆祭之辑五瑞既月乃日觐四岳羣牧班瑞于羣后传辑敛既尽觐见班还后君也舜敛公侯伯子男之瑞圭璧尽以正月中乃日日见四岳及九州牧监还五瑞于诸侯与之正始音义疏嵗二月东廵守至于岱宗柴传诸侯为天子守土故称守廵行之既班瑞之明月乃顺春东廵岱宗泰山为四岳所宗燔柴祭天告至望秩于山川传东岳诸侯境内名山大川如其秩次望祭之谓五岳牲礼视三公四渎视诸侯其余视伯子男肆觐东后传遂见东方之国君协时月正日同律度量衡传合四时之气节月之大小日之甲乙使齐一也律法制及尺丈斛斗斤两皆均同修五礼五玉传修吉凶賔军嘉之礼五等诸侯执其玉三帛二生一死贽传三帛诸侯世子执纁公之孤执𤣥附庸之君执黄二生卿执羔大夫执鴈一死士执雉玉帛生死所以为贽以见之如五器卒乃复传卒终复还也器谓圭璧如五器礼终则还之三帛生死则否五月南巡守至于南岳如岱礼传南岳衡山自东岳南巡五月至八月西巡守至于西岳如初传西岳华山初谓岱宗十有一月朔巡守至于北岳如西礼传北岳恆山归格于艺祖用特传巡守四岳然后归告至文祖之庙艺文也言祖则考着特一牛五载一巡守羣后四朝传各会朝于方岳之下凡四处故曰四朝将説敷奏之事故申言之尧舜同道舜摄则然尧又可知敷奏以言明试以功车服以庸传敷陈奏进也诸侯四朝各使陈进治理之言明试其言以要其功功成则赐车服以表显其能用音义疏肇十有二州传肇始也禹治水之后舜分冀州为幽州并州分青州为营州始置十二州封十有二山濬川传封大也每州之名山殊大者以为其州之镇有流川则深之使通利音义象以典刑传象法也法用常刑用不越法流宥五刑传宥寛也以流放之法寛五刑鞭作官刑传以鞭为治官事之刑扑作教刑传扑榎楚也不勤道业则挞之金作赎刑传金黄金误而入刑出金以赎罪眚灾肆赦怙终贼刑传眚过灾害肆缓贼杀也过而有害当缓赦之怙姦自终当刑杀之钦哉钦哉惟刑之恤哉传舜陈典刑之义勑天下使敬之忧欲得中音义流共工于幽洲传象恭滔天足以惑世故流放之幽洲北裔水中可居者曰洲放驩兜于崇山传党于共工罪恶同崇山南裔窜三苖于三危传三苖国名缙云氏之后为诸侯号饕餮三危西裔殛鲧于羽山传方命圯族绩用不成殛窜放流皆诛也异其文述作之体羽山东裔在海中四罪而天下咸服传皆服舜用刑当其罪故作者先叙典刑而连引四罪明皆征用所行于此总见之音义疏二十有八载帝乃殂落传殂落死也尧年十六即位七十载求禅试舜三载自正月上日至崩二十八载尧死寿一百一十七嵗百姓如丧考妣传考妣父母言百官感德思慕三载四海遏密八音传遏絶密静也八音金石丝竹匏土革木四夷絶音三年则华夏可知言盛德恩化所及者逺音义疏月正元日舜格于文祖传月正正月元日上日也舜服尧丧三年毕将即政故复至文祖庙告询于四岳辟四门传询谋也谋政治于四岳开辟四方之门未开者广致衆贤明四目达四聪传广视听于四方使天下无壅塞咨十有二牧曰食哉惟时传咨亦谋也所重在于民食惟当敬授民时柔逺能迩惇德允元传柔安迩近惇厚也元善之长言当安逺乃能安近厚行德信使足长善而难任人蛮夷率服传任佞难拒也佞人斥逺之则忠信昭于四夷皆相率而来服音义疏舜曰咨四岳有能奋庸熙帝之载传奋起庸功载事也访羣臣有能起发其功广尧之事者言舜曰以别尧使宅百揆亮采惠畴传亮信惠顺也求其人使居百揆之官信立其功顺其事者谁乎佥曰伯禹作司空传四岳同辞而对禹代鲧为崇伯入为天子司空治洪水有成功言可用之帝曰俞咨禹汝平水土惟时懋哉传然其所举称禹前功以命之懋勉也惟居是百揆勉行之禹拜稽首让于稷契暨臯陶传居稷官者弃也契臯陶二臣名稽首首至地帝曰俞汝往哉传然其所推之贤不许其让勑使往宅百揆音义疏帝曰弃黎民阻饥汝后稷播时百谷传阻难播布也衆人之难在于饥汝后稷布种是百谷以济之美其前功以勉之音义疏帝曰契百姓不亲五品不逊传五品谓五常逊顺也汝作司徒敬敷五敎在寛传布五常之敎务在寛所以得人心亦美其前功疏帝曰臯陶蛮夷猾夏寇贼姦宄传猾乱也夏华夏羣行攻劫曰寇杀人曰贼在外曰姦在内曰宄言无敎所致汝作士五刑有服传士理官也五刑墨劓剕宫大辟服从也言得轻重之中正五服三就传既从五刑谓服罪也行刑当就三处大罪于原野大夫于朝士于市五流有宅五宅三居传谓不忍加刑则流放之若四凶者五刑之流各有所居五居之差有三等之居大罪四裔次九州之外次千里之外惟明克允传言臯陶能明信五刑施之逺近蛮夷猾夏使咸信服无敢犯者因禹让三臣故歴述之音义疏帝曰畴若予工佥曰垂哉传问谁能顺我百工事者朝臣举垂垂臣名帝曰俞咨垂汝共工传共谓供其职事垂拜稽首让于殳斨暨伯与传殳斨伯与二臣名帝曰俞往哉汝谐传汝能谐和此官音义疏帝曰畴若予上下草木鸟兽佥曰益哉传上谓山下谓泽顺谓施其政敎取之有时用之有节言伯益能之帝曰俞咨益汝作朕虞传虞掌山泽之官益拜稽首让于朱虎熊罴帝曰俞往哉汝谐传朱虎熊罴二臣名垂益所让四人皆在元凯之中音义疏帝曰咨四岳有能典朕三礼佥曰伯夷传三礼天地人之礼伯夷臣名姜姓帝曰俞咨伯汝作秩宗传秩序宗尊也主郊庙之官夙夜惟寅直哉惟清传夙早也言早夜敬思其职典礼施政敎使正直而清明伯拜稽首让于夔龙传夔龙二臣名帝曰俞往钦哉传然其贤不许让音义疏帝曰夔命汝典乐敎胄子传冑长也谓元子以下至卿大夫子弟以歌诗蹈之舞之教长国子中和祗庸孝友直而温寛而栗传敎之正直而温和寛𢎞而能庄栗刚而无虐简而无傲传刚失之虐简失之傲敎之以防其失诗言志歌永言传谓诗言志以导之歌咏其义以长其言声依永律和声传声谓五声宫商角征羽律谓六律六吕十二月之音气言当依声律以和乐八音克谐无相夺伦神人以和传伦理也八音能谐理不错夺则神人咸和命夔使勉之夔曰于予击石拊石百兽率舞传石磬也磬音之清者拊亦击也举清者和则其余皆从矣乐感百兽使相率而舞则神人和可知音义疏帝曰龙朕堲䜛説殄行震惊朕师传圣疾殄絶震动也言我疾䜛説絶君子之行而动惊我衆欲遏絶之命汝作纳言夙夜出纳朕命惟允传纳言喉舌之官听下言纳于上受上言宣于下必以信音义疏帝曰咨汝二十有二人传禹垂益伯夷夔龙六人新命有职四岳十二牧凡二十二人特勑命之钦哉惟时亮天功传各敬其职惟是乃能信立天下之功疏三载考绩三考黜陟幽明传三年有成故以考功九嵗则能否幽明有别黜退其幽者升进其明者庶绩咸熙分北三苖传考绩法明衆功皆广三苖幽闇君臣善否分北流之不令相从善恶明音义疏舜生三十征庸传言其始见试用三十在位传歴试二年摄位二十八年五十载陟方乃死传方道也舜即位五十年升道南方巡守死于苍梧之野而葬焉三十征庸三十在位服丧三年其一在三十之数为天子五十年凡寿百一十二嵗疏序帝釐下土方设居方传言舜理四方诸侯各设其官居其方别生分类传生姓也别其姓族分其类使相从作汨作传汨治作兴也言其治民之功兴故为汨作之篇亡九共九篇槀饫传槀劳也饫赐也凡十一篇皆亡音义疏尚书注疏卷二卷二考证尚书注疏卷二考证舜典序疏敬康生句芒句芒生蟜牛按此文据帝系与大禹谟疏所引正同句芒史记作句望蟜牛史记作桥牛汉书亦作蟜牛师古曰蟜音矫温恭允塞传疏毛传训塞为实实监本讹贵今改正纳于大麓传麓录也纳舜使大录万几之政按以录训麓义终未安史记曰尧使舜入山林川泽可谓确当且录尚书之名起于成帝时王凤至东京每帝初立辄置太傅一人录尚书事魏晋以来遂称录公沈约宋志引王肃注纳于大麓曰尧纳舜于尊显之官大录万几之政也先儒每谓王肃尝见孔传此亦一証但舜已宅百揆即是大录万几之政何必复见此文乎林之奇辨传误是也在璇玑玉衡以齐七政传王者正天文之器王者监本讹玉者今改正又传七政日月五星各异政李光地曰七政之行不齐而一政之行又自不齐故日则有赢缩月五星则有迟疾而五星且有留退虞周歩推之法不可闻已后代考测至今日而始明其説曰七政皆终古平行也因有高卑逺近而生迟疾皆视行也天以圆而运七政逐天亦以圆而运如丸珠之随盘皆自作廻环之势非迳行也故因行而生轮因轮而生高下逺近仰而视之赢缩迟疾以至留退皆由于此矣然日者从天其轮一而已月五星从天又从日故有随天之轮又有逐日之轮两者相加然后高下之视迳迟疾之视差一一可以筹䇿运算而坐致之盖虽古所未讲而其理不诬也按孔传觧政字即天官家日德月刑木仁火礼金义水智土信之説故下文云以审已当天心与否也但经文正与尧典歴象日月星辰意同传説非是又疏天包地外犹卵之褁黄晋志本文卵作殻又疏晋世姜笈张衡葛洪皆论浑天之义按张衡二字衍文也玉海引此疏直云姜笈葛洪甚是又疏太史丞钱乐铸铜作浑天仪陈师凯曰钱乐本名乐之孔疏脱之字耳肆类于上帝音义王云上帝天也马云上帝太一神在紫微宫天之最尊者监本误以此二十四字为孔传今改正至于岱宗柴朱子曰注家以至于岱宗柴为句某谓当以柴望秩于山川为句如柴望大告武成汉郊祀志亦云柴望秩于山川按传云燔柴祭天告至则是至于岱宗柴望秩于山川于义自通羣后四朝传各会朝于方岳之下凡四处故曰四朝按如孔传是天子有巡狩诸侯无述职也史记注引郑康成曰巡狩之年诸侯见于方岳之下其间四年四方诸侯分来朝于京师也其説逺胜孔传乃释文引郑云四朝四季朝京师也説又微异然亦胜孔传矣疏以一黍之广度之千二百黍为一分按汉志本文云一黍之广度之九十分黄钟之长为一分不云千二百黍也宋皇祐中房庶言得古本汉志云一黍之起积一千二百黍之广度之九十分今丈脱起积一千二百黍之八字当时范镇力主其説而司马光极辟之此疏引汉志云云然则唐初本固有不同但以千二百黍为一分则分固不得若是广如读去声谓是黄钟之一分则语固欠明又不得接下十分为寸句当必有讹脱字也又疏十龠为合按汉志本文作合龠为合宋祁曰合龠当为十龠据此疏则孔氏所见汉志作十龠矣蔡传即据此疏亦作十龠帝曰俞汝往哉顾炎武曰古尧典舜典合为一篇故格于文祖之后四岳之咨必称舜曰者以别于上文之帝也至其命禹始称帝曰问荅之辞已明则无嫌也益拜稽首疏益是臯陶之子臯陶即庭坚也益在八凯之内按臯陶即庭坚左传可据若益则史记彼此不符但益既与臯陶并列为八凯其非父子显然孔疏据史记谓是臯陶之子误矣诗言志歌永言声依永律和声李光地曰虞书命夔先言诗后言声律敎胄子之事辨志为先也周礼太师先言声律后言六诗敎瞽蒙之事审音为重也夔曰于予击石拊石百兽率舞刘敞曰益稷之末又有夔曰于云云然则舜典之末衍一简耳帝曰咨汝二十有二人传禹垂益伯夷夔龙六人新命有职四岳十二牧凡二十二人按孔传之夫在解四岳为四人故于九官中强分禹垂六人为新命夫稷契臯陶大圣大贤不在二十二人之数可乎且十二牧中岂必尽出新命四岳则歴官为最久矣又何以得并数之尚书注疏卷二考证尚书注疏卷三钦定四库全书尚书注疏卷三汉孔氏传唐陆徳明音义孔颖达疏虞书序臯陶矢厥谟传矢陈也禹成厥功传陈其成功帝舜申之传申重也重美二子之言作大禹臯陶谟传大禹谟九功臯陶谟九徳益稷传凡三篇音义疏大禹谟传禹称大大其功谟谋也疏曰若稽古大禹传顺考古道而言之曰文命敷于四海祗承于帝传言其外布文徳敎命内则敬承尧舜音义疏曰后克艰厥后臣克艰厥臣政乃乂黎民敏徳传敏疾也能知为君难为臣不易则其政治而衆民皆疾修徳帝曰俞允若兹嘉言罔攸伏野无遗贤万邦咸宁传攸所也善言无所伏言必用如此则贤才在位天下安宁稽于衆舍己从人不虐无告不废困穷惟帝时克传帝谓尧也舜因嘉言无所伏遂称尧徳以成其义考衆从人矜孤愍穷凡人所轻圣人所重音义疏益曰都帝徳广运乃圣乃神乃武乃文传益因舜言又美尧也广谓所覆者大运谓所及者远圣无所不通神妙无方文经天地武定祸乱皇天眷命奄有四海为天下君传眷视奄同也言尧有此徳故为天所命所以勉舜也音义疏禹曰惠迪吉从逆凶惟影响传迪道也顺道吉从逆凶吉凶之报若影之随形响之应声言不虚益曰吁戒哉儆戒无虞罔失法度传先吁后戒欲使听者精其言虞度也无亿度谓无形戒于无形备慎深秉法守度言有恒罔游于逸罔淫于乐传淫过也逰逸过乐败徳之原富贵所忽故特以为戒任贤勿贰去邪勿疑疑谋勿成百志惟熙传一意任贤果于去邪疑则勿行道义所存于心日以广矣罔违道以干百姓之誉传干求也失道求名古人贱之罔咈百姓以从己之欲传咈戾也専欲难成犯衆兴祸故戒之无怠无荒四夷来王传言天子常戒慎无怠惰荒废则四夷归往之音义疏禹曰于帝念哉徳惟善政政在养民传叹而言念重其言为政以徳则民怀之水火金木土谷惟修传言养民之本在先修六府正徳利用厚生惟和传正徳以率下利用以阜财厚生以养民三者和所谓善政九功惟叙九叙惟歌传言六府三事之功有次叙皆可歌乐乃徳政之致戒之用休董之用威劝之以九歌俾勿坏传休美董督也言善政之道美以戒之威以督之歌以劝之使政勿坏在此三者而已帝曰俞地平天成六府三事允治万世永赖时乃功传水土治曰平五行叙曰成因禹陈九功而叹美之言是汝之功明衆臣不及音义疏帝曰格汝禹朕宅帝位三十有三载耄期倦于勤汝惟不怠总朕师𫝊八十九十曰耄百年曰期颐言已年老厌倦万几汝不懈怠于位称总我衆欲使摄禹曰朕徳罔克民不依臯陶迈种徳徳乃降黎民怀之𫝊迈行种布降下怀归也言已无徳民所不能依臯陶布行其徳下洽于民民归服之帝念哉念兹在兹释兹在兹𫝊兹此释废也念此人在此功废此人在此罪言不可诬名言兹在兹允出兹在兹惟帝念功𫝊名言此事必在此义信出此心亦在此义言臯陶之徳以义为主所宜念之音义疏帝曰臯陶惟兹臣庶罔或干予正传或有也无有干我正言顺命汝作士明于五刑以弼五敎期于予治传弼辅期当也叹其能以刑辅教当于治体刑期于无刑民协于中时乃功懋哉传虽或行刑以杀止杀终无犯者刑期于无所刑民皆合于大中之道是汝之功勉之臯陶曰帝徳罔愆临下以简御衆以寛传愆过也善则归君人臣之义罚弗及嗣赏延于世传嗣亦世俱谓子延及也父子罪不相及而及其赏道徳之政宥过无大刑故无小传过误所犯虽大必宥不忌故犯虽小必刑罪疑惟轻功疑惟重传刑疑附轻赏疑从重忠厚之至与其杀不辜宁失不经好生之徳洽于民心兹用不犯于有司传辜罪经常司主也臯陶因帝勉已遂称帝之徳所以明民不犯上也宁失不常之罪不枉不辜之善仁爱之道帝曰俾予从欲以治四方风动惟乃之休传使我从心所欲而政以治民动顺上命若草应风是汝能明刑之美音义疏帝曰来禹洚水儆予成允成功惟汝贤𫝊水性流下故曰下水儆戒也能成声教之信成治水之功言禹最贤重美之克勤于邦克俭于家不自满假惟汝贤𫝊满谓盈实假大也言禹恶衣薄食卑其宫室而尽力为民执心谦沖不自盈大汝惟不矜天下莫与汝争能汝惟不伐天下莫与汝争功𫝊自贤曰矜自功曰伐言禹推善让人而不失其能不有其劳而不失其功所以能絶衆人予懋乃徳嘉乃丕绩天之厯数在汝躬汝终陟元后传丕大也厯数谓天道元大也大君天子舜善禹有治水之大功言天道在汝身汝终当升为天子人心惟危道心惟微惟精惟一允执厥中传危则难安微则难明故戒以精一信执其中无稽之言勿听弗询之谋勿庸传无考无信验勿询専独终必无成故戒勿听用可爱非君可畏非民衆非元后何戴后非衆罔与守邦传民以君为命故可爱君失道民叛之故可畏言衆戴君以自存君恃衆以守国相须而立钦哉慎乃有位敬修其可愿四海困穷天禄永终传有位天子位可愿谓道徳之美困穷谓天民之无告者言为天子勤此三者则天之禄籍长终汝身惟口出好兴戎朕言不再传好谓赏善戎谓伐恶言口荣辱之主虑而宣之成于一也音义疏禹曰枚卜功臣惟吉之从传枚谓歴卜之而从其吉此禹让之志帝曰禹官占惟先蔽志昆命于元龟传帝王立卜占之官故曰官占蔽断昆后也官占之法先断人志后命于元龟言志定然后卜朕志先定询谋佥同鬼神其依龟筮协从卜不习吉传习因也言已谋之于心谋及卜筮四者合从卜不因吉无所枚卜禹拜稽首固辞传再辞曰固帝曰毋惟汝谐传言毋所以禁其辞禹有大功徳故能谐和元后之任音义疏正月朔旦受命于神宗传受舜终事之命神宗文祖之宗庙言神尊之率百官若帝之初传顺舜初摄帝位故事奉行之音义疏帝曰咨禹惟时有苗弗率汝徂征传三苖之民数干王诛率循徂往也不循帝道言乱逆命禹讨之禹乃会羣后誓于师曰济济有衆咸听朕命传会诸侯共伐有苖军旅曰誓济济衆盛之貌蠢兹有苖昬迷不恭传蠢动昬闇也言其所以宜讨之侮慢自贤反道败徳传狎侮先王轻慢典教反正道败徳义君子在野小人在位传废仁贤任姦佞民弃不保天降之咎传言民叛天灾之肆予以尔衆士奉辞伐罪传肆故也辞谓不恭罪谓侮慢以下事尔尚一乃心力其克有勲传尚庶几一汝心力以从我命音义疏三旬苗民逆命𫝊旬十日也以师临之一月不服责舜不先有文诰之命威让之辞而便惮之以威胁之以兵所以生辞益赞于禹曰惟徳动天无逺弗届𫝊赞佐届至也益以此义佐禹欲其修徳致逺满招损谦受益时乃天道𫝊自满者人损之自谦者人益之是天之常道帝初于历山往于田日号泣于旻天于父母𫝊仁覆愍下谓之旻天言舜初耕于历山之时为父母所疾日号泣于旻天及父母克己自责不责于人负罪引慝祇载见瞽瞍夔夔齐慄瞽亦允若𫝊慝恶载事也夔夔悚惧之貌言舜负罪引恶敬以事见于父悚惧齐庄父亦信顺之言能以至诚感顽父至諴感神矧兹有苗𫝊諴和矧况也至和感神况有苗乎言易感禹拜昌言曰俞班师振旅𫝊昌当也以益言为当故拜受而然之遂还师兵入曰振旅言整衆帝乃诞敷文徳𫝊逺人不服大布文徳以来之舞干羽于两阶𫝊干楯羽翳也皆舞者所执修阐文教舞文舞于宾主阶闲抑武事七旬有苗格𫝊讨而不服不讨自来明御之者必有道三苖之国左洞庭右彭蠡在荒服之例去京师二千五百里音义疏臯陶谟传谟谋也臯陶为帝舜谋音义疏曰若稽古臯陶𫝊亦顺考古道以言之夫典谟圣帝所以立治之本皆师法古道以成不易之则曰允迪厥徳谟明弼谐𫝊迪蹈厥其也其古人也言人君当信蹈行古人之徳谋广聪明以辅谐其政禹曰俞如何𫝊然其言问所以行臯陶曰都慎厥身修思永传叹美之重也慎修其身思为长久之道惇叙九族庶明励翼迩可逺在兹传言慎修其身厚次叙九族则衆庶皆明其教而自勉励翼戴上命近可推而逺者在此道禹拜昌言曰俞传以臯陶言为当故拜受而然之音义疏臯陶曰都在知人在安民传叹修身亲亲之道在知人所信任在能安民禹曰吁咸若时惟帝其难之传言帝尧亦以知人安民为难故曰吁知人则哲能官人安民则惠黎民怀之𫝊哲智也无所不知故能官人惠爱也爱则民归之能哲而惠何忧乎驩兜𫝊佞人乱真尧忧其败政故流放之何迁乎有苗何畏乎巧言令色孔壬𫝊孔甚也巧言静言庸违令色象恭滔天禹言有苗驩兜之徒甚佞如此尧畏其乱政故迁放之疏臯陶曰都亦行有九徳传言人性行有九徳以考察真伪则可知亦言其人有徳乃言曰载采采𫝊载行采事也称其人有徳必言其所行某事某事以为验禹曰何𫝊问九徳品例皐陶曰寛而栗𫝊性寛𢎞而能庄栗柔而立传和柔而能立事愿而恭𫝊悫愿而恭恪乱而敬𫝊乱治也有治而能谨敬扰而毅𫝊扰顺也致果为毅直而温𫝊行正直而气温和简而廉传性简大而有廉隅刚而塞𫝊刚断而实塞彊而义𫝊无所屈挠动必合义彰厥有常吉哉𫝊彰明吉善也明九徳之常以择人而官之则政之善音义疏日宣三徳夙夜浚明有家𫝊三徳九徳之中有其三宣布夙早浚须也卿大夫称家言能日日布行三徳早夜思之须明行之可以为卿大夫日严祗敬六徳亮采有邦𫝊有国诸侯日日严敬其身敬行六徳以信治政事则可以为诸侯翕受敷施九徳咸事俊乂在官𫝊翕合也能合受三六之徳而用之以布施政教使九徳之人皆用事谓天子如此则俊徳治能之士并在官百僚师师百工惟时𫝊僚工皆官也师师相师法百官皆是言政无非抚于五辰庶绩其凝𫝊凝成也言百官皆抚顺五行之时衆功皆成音义疏无敎逸欲有邦𫝊不为逸豫贪欲之敎是有国者之常兢兢业业一日二日万几𫝊兢兢戒慎业业危惧几微也言当戒惧万事之微无旷庶官天工人其代之𫝊旷空也位非其人为空官言人代天理官不可以天官私非其才天叙有典勑我五典五惇哉𫝊天次叙人之常性各有分义当勑正我五常之敎使合于五厚厚天下天秩有礼自我五礼有庸哉𫝊庸常自用也天次秩有礼当用我公侯伯子男五等之礼以接之使有常同寅协恭和衷哉𫝊衷善也以五礼正诸侯使同敬合恭而和善天命有徳五服五章哉𫝊五服天子诸侯卿大夫士之服也尊卑采章各异所以命有徳天讨有罪五刑五用哉𫝊言天以五刑讨有罪用五刑宜必当政事懋哉懋哉𫝊言叙典秩礼命徳讨罪无非天意者故人君居天官聴政治事不可以不自勉音义疏天聪明自我民聪明𫝊言天因民而降之福民所归者天命之天视聴人君之行用民爲聪明天明畏自我民明威𫝊天明可畏亦用民成其威民所叛者天讨之是天明可畏之效逹于上下敬哉有土𫝊言天所赏罚惟善恶所在不避贵贱有土之君不可不敬惧臯陶曰朕言惠可厎行𫝊其所陈九徳以下之言顺于古道可致行禹曰俞乃言厎可绩𫝊然其所陈从而美之曰用汝言致可以立功臯陶曰予未有知思日赞赞襄哉𫝊言我未有所知未能思致于善徒亦赞奏上古行事而言之因禹美之承以谦辞言之序音义疏尚书注疏卷三卷三考证尚书注疏卷三考证大禹臯陶谟序传大禹谋九功臯陶谋九徳按九功爲万古治民之经九徳爲万古官人之凖六府三事箕子所陈洪范原于此矣三徳六徳周公所陈立政原于此矣又按史记夏本纪祇载臯陶谟则汉志谓司马迁从安国问古文亦未必然也儆戒无虞朱子曰儆古文作敬开元改经文水火金木土谷惟修疏此以相克为次王炎曰水以制火火以鍊金金以治木木以垦土土以生谷此六府之序也正徳利用厚生惟和传正徳以率下按传解正徳稍差若说正徳以率下当在修和府事之上不当与利用厚生竝列也宋儒解以正民之徳方与经义相合劝之以九歌苏轼曰古之治民者于其勤苦之事则歌之使㤀其劳九功之歌意其若豳诗也欤朱子曰九歌今忘其词恐是君臣相戒如赓歌之类此便是作韶乐之本按舜时韶乐后夔典之至其所以作乐之由则在大禹此文九歌即周官大司乐所谓九徳之歌九㲈之舞者也故史记曰禹乃兴九招之乐致异物鳯凰来翔又曰天下皆宗禹之明度数声乐也人心惟危道心惟微王应麟曰荀子解蔽篇尧舜之治天下不以事诏而万物成故道经曰人心之危道心之微注今虞书没此语而云道经葢有道之经也疏立君所以安人人心危则难安按𫝊疏以民心解人心即下文可畏非民之意其义亦通但下即言精一执中以论语大学中庸証之则程朱以人欲天理训人心道心爲精当不易耳受命于神宗传神宗文祖之宗庙言神尊之苏轼曰尧之所从受天下者文祖舜之所从受天下者神宗受天下于人必告于其人之所从受者礼曰有虞氏禘黄帝而郊喾祖颛顼而宗尧则神宗爲尧明矣按孔传及疏但言是舜之宗庙不言是谁亦阙疑之义然苏氏直指帝尧确已禹乃会羣后誓于师曰疏告誓于衆告誓监本讹告书又不恭敬王命讹至命今并改正又疏舜受终之后万事皆舜主之舜自廵狩不禀尧命按舜之廵狩恐亦是禀承尧命非自专也舜曰觐羣后禹曰会羣后其爲摄位一耳又疏但愚人所好必同于民贤求其心佞从其欲以贤爲恶谓佞为善按数句疑有讹误按文应作但愚人好恶不同于民贤拂其心佞从其欲各本并然姑仍之七旬有苖格疏事势同耳势监本讹瞽今改正臯陶谟曰若稽古臯陶王应麟曰若稽古称尧舜禹三圣而臯陶与焉舜以天下逊禹禹独逊臯陶孟子论道之正传亦曰若禹臯陶则见而知之又曰舜以不得禹臯陶爲已忧子夏亦曰舜举臯陶观于谟而见臯陶之学之粹也能哲而惠何忧乎驩兠疏马融云禹爲父隐故不言鲧也按马融说史记注引之作康成语彰厥有常吉哉王应麟曰臯陶言彰厥有常吉哉周公言庻常吉士召公言吉士吉人帝王用人之道一言以蔽之曰吉舜所举曰元曰恺吉徳之实也天叙有典勑我五典五惇哉天秩有礼自我五礼有庸哉𫝊天次秩有礼当用我公侯伯子男五等之礼以接之吕祖谦曰典礼出于天天命之谓性也曰惇曰庸修道之谓教也时澜曰命徳讨罪皆不云我者见赏罚之纯乎天也按圣学言天言性俱始于臯陶谟孔传以公侯伯子男五等解五礼未确五典即五伦五礼即五典之品式节文我惇我庸即经纶天下之大经也若五等爵列下文五服五章中已该括矣天明畏自我民明威王应麟曰古文天明畏自我民明畏今文下畏字作威盖卫所改也尚书注疏卷三考证尚书注疏卷四钦定四库全书尚书注疏卷四汉孔氏𫝊唐陆徳明音义孔颖达疏虞书益稷𫝊禹称其人因以名篇疏帝曰来禹汝亦昌言𫝊因臯陶谟九徳故唿禹使亦陈当言禹拜曰都帝予何言予思日孜孜𫝊拜而叹辞不言欲使帝重臯陶所陈言已思日孜孜不怠奉承臣功而已臯陶曰吁如何𫝊问所以孜孜之事禹曰洪水滔天浩浩懐山襄陵下民昬垫𫝊言天下民昬瞀垫溺皆困水灾予乗四载随山刋木𫝊所载者四谓水乗舟陆乗车泥乗輴山乗樏随行九州之山林刋槎其木开通道路以治水也暨益奏庶鲜食𫝊奏谓进于民鸟兽新杀曰鲜与益槎木获鸟兽民以进食予决九川距四海濬畎浍距川𫝊距至也决九州名川通之至海一亩之闲广尺深尺曰畎方百里之闲广二寻深二仞曰浍浍畎深之至川亦入海暨稷播奏庶艰食鲜食𫝊艰难也衆难得食处则与稷教民播种之决川没鱼鼈使民鲜食之懋迁有无化居𫝊化易也居谓所宜居积者勉劝天下徙有之无鱼盐徙山林木徙川泽交易其所居积烝民乃粒万邦作乂𫝊米食曰粒言天下由此爲治本臯陶曰俞师汝昌言𫝊言禹功甚当可师法音义疏禹曰都帝慎乃在位帝曰俞𫝊然禹言受其戒禹曰安汝止惟几惟康其弼直𫝊言慎在位当先安好恶所止念虑几微以保其安其辅臣必用直人惟动丕应徯志𫝊徯待也帝先安所止动则天下大应之顺命以待帝志以昭受上帝天其申命用休𫝊昭明也非但人应之又乃明受天之报施天又重命用羙帝曰吁臣哉邻哉邻哉臣哉禹曰俞𫝊邻近也言君臣道近相须而成音义疏帝曰臣作朕股肱耳目𫝊言大体若身予欲左右有民汝翼𫝊左右助也助我所有之民富而教之汝翼成我予欲宣力四方汝爲𫝊布力立治之功汝羣臣当爲之予欲观古人之象𫝊欲观示法象之服制日月星辰山龙华虫𫝊日月星爲三辰华象草华虫雉也画三辰山龙华虫于衣服旌旗作㑹宗彝𫝊会五采也以五采成此画焉宗庙彝樽亦以山龙华虫爲饰藻火粉米黼黻絺绣𫝊藻水草有文者火爲火字粉若粟氷米若聚米黼若斧形黻爲两已相背葛之精者曰絺五色备曰绣以五采彰施于五色作服汝明𫝊天子服日月而下诸侯自龙衮而下至黼黻士服藻火大夫加粉米上得兼下下不得僭上以五采明施于五色作尊卑之服汝明制之予欲闻六律五声八音在治忽以出纳五言汝听𫝊言欲以六律和声音在察天下治理及忽怠者又以出纳仁义礼智信五徳之言施于民以成化汝当听审之予违汝弼汝无面从退有后言𫝊我违道汝当以义辅正我无得面从我违而退后有言我不可弼钦四邻庶顽谗説若不在时𫝊四近前后左右之臣勑使敬其职衆顽愚谗説之人若所行不在于是而爲非者当察之侯以明之挞以记之𫝊当行射侯之礼以明善恶之教笞挞不是者使记识其过书用识哉欲竝生哉𫝊书识其非欲使改悔与其竝生工以纳言时而飏之𫝊工乐官当诵诗以纳諌当是正其义而飏道之格则承之庸之否则威之𫝊天下人能至于道则承用之任以官不从教则以刑威之音义疏禹曰俞哉帝光天之下至于海隅苍生𫝊光天之下至于海隅苍苍然生草木言所及广逺万邦黎献共惟帝臣惟帝时举敷纳以言明庶以功车服以庸𫝊献贤也万国衆贤共爲帝臣帝举是而用之使陈布其言明之皆以功大小爲差以车服旌其能用之谁敢不让敢不敬应𫝊上惟贤是用则下皆敬应上命而让善帝不时敷同日奏罔功𫝊帝用臣不是则逺近布同而日进于无功以贤愚竝位优劣共流故无若丹朱傲惟慢游是好𫝊丹朱尧子举以戒之傲虐是作罔昼夜頟頟𫝊傲戏而爲虐无昼夜常頟頟肆恶无休息罔水行舟朋淫于家用殄厥世𫝊朋羣也丹朱习于无水陆地行舟言无度羣淫于家妻妾乱用是絶其世不得嗣予创若时娶于涂山辛壬癸甲𫝊创惩也涂山国名惩丹朱之恶辛日娶妻至于甲日复往治水不以私害公启哌哌而泣予弗子惟荒度土功𫝊启禹子也禹治水过门不入闻启泣声不暇子名之以大治度水土之功故弼成五服至于五千州十有二师𫝊五服侯甸绥要荒服也服五百里四方相距爲方五千里治洪水辅成之一州用三万人功九州二十七万庸外薄四海咸建五长𫝊薄迫也言至海诸侯五国立贤者一人爲方伯谓之五长以相统治以奖帝室各迪有功苗顽弗即工帝其念哉𫝊九州五长各蹈爲有功惟三苗顽凶不得就官善恶分别帝曰迪朕徳时乃功惟叙𫝊言天下蹈行我徳是汝治水之功有次序敢不念乎音义疏臯陶方祗厥叙方施象刑惟明𫝊方四方禹五服既成故臯陶敬行其九徳考绩之次序于四方又施其法刑皆明白史因禹功重羙之音义疏夔曰戛击鸣球搏拊琴瑟以咏祖考来格𫝊戛击柷敔所以作止乐搏拊以韦爲之实之以穅所以节乐球玉磬此舜庙堂之乐民悦其化神歆其祀礼备乐和故以祖考来至明之虞賔在位羣后徳让𫝊丹朱爲王者后故称宾言与诸侯助祭班爵同推先有徳下管鼗鼓合止柷敔𫝊堂下乐也上下合止乐各有柷敔明球弦钟籥各自互见笙镛以闲鸟兽跄跄𫝊镛大钟闲迭也吹笙击钟鸟兽化徳相率而舞跄跄然箫韶九成凤皇来仪𫝊韶舜乐名言箫见细器之备雄曰凤雌曰皇灵鸟也仪有容仪备乐九奏而致凤皇则余鸟兽不待九而率舞夔曰于予击石拊石百兽率舞庶尹允谐𫝊尹正也衆正官之长信皆和谐言神人洽始于任贤立政以礼治成以乐所以太平音义疏帝庸作歌曰勑天之命惟时惟几𫝊用庶尹允谐之政故作歌以戒安不忘危勑正也奉正天命以临民惟在顺时惟在慎微乃歌曰股肱喜哉元首起哉百工熙哉𫝊元首君也股肱之臣喜乐尽忠君之治功乃起百官之业乃广臯陶拜手稽首飏言曰念哉𫝊大言而疾曰飏承歌以戒帝率作兴事愼乃宪钦哉𫝊宪法也天子率臣下爲起治之事当慎汝法度敬其职屡省乃成钦哉𫝊屡数也当数顾省汝成功敬终以善无懈怠乃赓载歌曰元首明哉股肱良哉庶事康哉𫝊赓续载成也帝歌归羙股肱义未足故续歌先君后臣衆事乃安以成其义又歌曰元首丛脞哉股肱惰哉万事堕哉𫝊丛脞细碎无大略君如此则臣懈惰万事堕废其功不成歌以申戒帝拜曰俞往钦哉𫝊拜受其歌戒羣臣自今以往敬其职事哉音义疏尚书注疏卷四卷四考证尚书注疏卷四考证益稷𫝊禹称其人因以名篇吕祖谦曰益稷与臯陶谟议论相承初不间断但以禹首举益稷爲言故取以纪其首予何言予思日孜孜苏轼曰禹曰予何言亦犹臯陶之予未没知也曰予思日孜孜亦犹臯陶思日赞赞襄也皆相因之辞伏生以益稷合于臯陶谟有以也予乗四载𫝊山乗樏音义史记作桥徐音㐀遥反史记夏本纪作檋注徐广曰檋一作桥音㐀遥反河渠书作桥濬畎浍距川疏惟言畎浍举大小而略其余也按三代井田之法始见于此信南山之诗曰维禹甸之孔子曰尽力于沟洫皆指是文也禹贡提挈大纲详于决川距海而每州言厥田则疆理沟洫之制备矣此疏举大小而畧其余畧字疑是包字之讹盖小举畎大举浍则一夫之遂九夫之沟十里之洫俱该括也林之竒曰自畎而之遂自遂而之沟自沟而之洫自洫而之浍自浍而之川自川而之海可谓明晰决九川距海其大纲天下水之害无不除也濬畎浍距川其细目天下水之利无不兴也此二句括一篇禹贡禹曰安汝止王应麟曰禹之告舜曰安汝止尽天理而无人欲得至善而止也伊尹之告太甲曰钦汝止去人欲而复天理求至善而止也帝曰吁臣哉隣哉隣哉臣哉疏反覆言此欲其志心入禹按欲其志心入禹六字无理各本俱然无可取正以文义推之当作欲其忠心入告也作㑹宗彝𫝊㑹五采也以五采成此画焉宗庙彝樽亦以山龙华虫爲饰按作㑹连上文日月星辰山龙华虫爲句宗彞连下文藻火粉米黼黻絺绣爲句孔𫝊以五采成此画焉觧作㑹也宗庙彝樽二句觧宗彞形象其言亦以山龙华虫爲餙犹郑言以虎蜼爲餙耳不蒙作㑹之文也孔疏误觧𫝊意遂以作㑹宗彝爲句不可不辨疏如郑此觧配文甚便王应麟曰康成书注问见于疏义如作服十二章州十有二师皆孔注所不及予欲闻六律五声八音在治忽以出纳五言按在治忽以出纳五言史记夏本纪作来始滑注云尚书滑作音忽汉书律厯志作七始咏以出纳五言李光地曰七始宫徴商羽角变宫变徴也七音之清浊皆始于人声故曰七始也咏即舜典所谓歌永言也五言即诗言志之言以其言不离乎五音故曰五言盖上所谓五声以调言也通调而名之以宫以商是也七始以字言也逐字而名之以宫以商是也舜典言五声可包七始以调爲重也此以音爲重则非七而音有缺矣二变之不爲调与调之外自有音皆赖汉志此文而可见也按七音七律晏子及伶州鸠皆尝言之七始之名据伏生大𫝊曰定以六律五声八音七始着其素又曰七始天统也汉初安世房中乐词曰七始华始肃倡和声似今文确有根据但咏字须连以出纳五言爲句义始通耳古文作在治忽则是审音以知政也侯以明之黄度曰周礼乡五物询衆庶其事始此疏乡射记云乡监本讹乡又故挞之讹故㨗之今改正娶于涂山辛壬癸甲𫝊辛日娶妻至于甲日复往治水按史记云辛壬娶涂山癸甲生启是以嵗计非以日计也理不可通吕氏春秋曰禹娶涂山氏不以私害公自辛至甲四日复往治水此即孔𫝊所本也夔曰戛击鸣球搏拊琴瑟以咏𫝊戛击柷敔所以作止乐搏拊以韦爲之实之以穅所以节乐李光地曰戛击搏拊注以爲乐器名惟沈括以属于鸣球琴瑟而爲作乐之义于理爲优虞賔一读在位连羣后读之盖祭祀时丹朱无不至羣后有在位者有不在位者故言虞賔与在位之羣后皆徳让也据仪礼作乐凡四节戛击二句升歌之乐也下管二句下管之乐也笙镛以间间歌之乐也箫韶九成合作之乐也此舜宗庙之乐也尚书注疏卷四考证尚书注疏卷五钦定四库全书尚书注疏卷五汉孔氏传唐陆徳明音义孔颖达疏夏书序禹别九州传分其圻界随山濬川传刋其木深其流任土作贡传任其土地所有定其贡赋之差此尧时事而在夏书之首禹之王以是功音义疏禹贡传禹制九州贡法疏禹敷土随山刋木传洪水汎溢禹分布治九州之土随行山林斩木通道奠高山大川传奠定也高山五岳大川四渎定其差秩祀礼所视音义疏冀州旣载传尧所都也先施贡赋役载于书音义疏壶口治梁及岐传壶口在冀州梁岐在雍州从东循山治水而西音义疏旣修大原至于岳阳传高平曰大原今以爲郡名岳太岳在大原西南山南曰阳音义疏覃怀厎绩至于衡漳𫝊覃怀近河地名漳水横流入河从覃怀致功至横漳音义疏厥土惟白壤传无块曰壤水去土复其性色白而壤音义疏厥赋惟上上错传赋谓土地所生以供天子上上第一错杂杂出第二之赋音义疏厥田惟中中传田之高下肥瘠九州之中爲第五音义疏恆衞旣从大陆旣作𫝊二水已治从其故道大陆之地已可耕作音义疏岛夷皮服传海曲谓之岛居岛之夷还服其皮明水害除音义疏夹右碣石入于河传碣石海畔山禹夹行此山之右而入河逆上此州帝都不说境界以余州所至则可知先赋后田亦殊于余州不言贡篚亦差于余州音义疏济河惟兖州传东南据济西北距河音义疏九河旣道传河水分爲九道在此州界平原以北是音义疏雷夏旣泽灉沮㑹同传雷夏泽名灉沮二水㑹同此泽音义疏桑土旣蚕是降丘宅土传地高曰丘大水去民下丘居平土就桑蚕音义疏厥上黒坟传色黑而坟起厥草惟繇厥木惟条𫝊繇茂条长也音义疏厥田惟中下传田第六厥赋贞传贞正也州第九赋正与九相当疏作十有三载乃同传治水十三年乃有赋法与他州同音义疏厥贡漆丝厥篚织文传地宜漆林又宜桑蚕织文锦绮之属盛之筐篚而贡焉音义疏浮于济漯逹于河传顺流曰浮济漯两水名因水入水曰达音义疏海岱惟青州传东北据海西南距岱音义疏嵎夷旣略潍淄其道传嵎夷地名用功少曰略潍淄二水复其故道音义疏厥土白坟海滨广斥传滨涯也言复其斥卤音义疏厥田惟上下厥赋中上传田第三赋第四厥贡盐絺海物惟错传絺细葛错杂非一种岱畎丝枲铅松怪石传畎谷也怪异好石似玉者岱山之谷出此五物皆贡之音义疏莱夷作牧传莱夷地名可以放牧厥篚檿丝传檿桑蚕丝中琴瑟弦音义疏浮于汶达于济音义疏海岱及淮惟徐州传东至海北至岱南及淮淮沂其乂蒙羽其艺传二水已治二山已可种艺音义疏大野旣猪东原厎平传大野泽名水所停曰猪东原致功而平言可耕音义疏厥土赤埴坟草木渐包传土黏曰埴渐进长包丛生音义疏厥田惟上中厥赋中中传田第二赋第五厥贡惟土五色传王者封五色土爲社建诸侯则各割其方色土与之使立社焘以黄上苴以白茅茅取其洁黄取王者覆四方音义疏羽畎夏翟峄阳孤桐传夏翟翟雉名羽中旌旄羽山之谷有之孤特也峄山之阳特生桐中琴瑟音义疏泗滨浮磬淮夷蠙珠曁鱼传泗水涯水中见石可以爲磬蠙珠珠名淮夷二水出蠙珠及美鱼音义疏厥篚𤣥纎缟传𤣥黒缯缟白缯纎细也纎在中明二物皆当细音义疏浮于淮泗达于河音义淮海惟扬州传北据淮南距海彭蠡旣猪阳鸟攸居传彭蠡泽名随阳之鸟鸿雁之属冬月所居于此泽音义疏三江旣入震泽厎定传震泽吴南大湖名言三江已入致定爲震泽音义疏篠簜旣敷传篠竹箭簜大竹水去已布生音义疏厥草惟夭厥木惟乔传少长曰夭乔高也音义疏厥土惟涂泥传地泉湿厥田惟下下厥赋下上上错传田第九赋第七杂出第六厥贡惟金三品传金银铜也疏瑶琨篠荡传瑶琨皆美玉音义疏齿革羽毛惟木传齿象牙革犀皮羽鸟羽毛旄牛尾木楩梓豫章音义疏岛夷卉服传南海岛夷草服葛越音义疏厥篚织贝传织细纻贝水物疏厥包橘柚钖贡传小曰橘大曰柚其所包裹而致者钖命乃贡言不常音义疏沿于江海逹于淮泗传顺流而下曰沿沿江入海自海入淮自淮入泗音义疏荆及衡阳惟荆州传北据荆山南及衡山之阳疏江汉朝宗于海传二水经此州而入海有似于朝百川以海爲宗宗尊也音义疏九江孔殷传江于此州界分爲九道甚得地势之中音义疏沱潜旣道传沱江别名潜水名皆复其故道音义疏云上梦作乂传云梦之泽在江南其中有平土丘水去可为耕作畎畆之治音义疏厥土惟涂泥厥田惟下中厥赋上下传田第八赋第三人功修厥贡羽毛齿革惟金三品传土所出与扬州同疏杶榦栝柏传榦柘也柏叶松身曰栝音义疏砺砥砮丹传砥细于砺皆磨石也砮石中矢镞丹朱类音义疏惟箘簵楛三邦厎贡厥名传箘簵美竹楛中矢榦三物皆出云梦之泽近泽三国常致贡之其名天下称善音义疏包传橘柚疏匦菁茅传匦匣也菁以为菹茅以缩酒音义疏厥篚𤣥纁玑组传此州染𤣥纁色善故贡之玑珠类生于水组绶类音义疏类九江纳钖大龟传尺二寸曰大龟出于九江水中龟不常用钖命而纳之音义疏浮于江沱潜汉逾于洛至于南河传逾越也河在冀州南东流故越洛而至南河音义疏荆河惟豫州传西南至荆山北距河水伊洛瀍涧既入于河传伊出陆浑山洛出上洛山涧出沔池山瀍出河南北山四水合流而入河音义疏荥波既猪传荥泽波水已成遏猪音义疏导菏泽被孟猪传菏泽在胡陵孟猪泽名在菏东北水流溢覆被之音义疏厥土惟壤下土坟垆传高者壤下者坟垆音义厥田惟中上厥赋错上中传田第四赋第二又杂出第一厥贡漆枲絺纻厥篚纤纩传纩细绵音义疏钖贡磬错传治玉石曰错治磬错疏浮于洛达于河华阳黑水惟梁州传东据华山之南西距黒水音义疏岷嶓旣艺沱潜旣道传岷山嶓冢皆山名水去已可种艺沱潜发源此州入荆州音义疏蔡蒙旅平和夷厎绩传蔡蒙二山名祭山曰旅平言治功毕和夷之地致功可艺音义疏厥土青黎传色青黑而沃壤音义疏厥田惟下上厥赋下中三错传田第七赋第八杂出第七第九三等疏厥贡璆铁银镂砮磬传璆玉名镂刚铁音义疏熊罴狐貍织皮传贡四兽之皮织金罽音义疏西倾因桓是来浮于潜逾于沔传西倾山名桓水自西倾山南行因桓水是来浮于潜汉上曰沔音义疏入于渭乱于河传越沔而北入渭浮东渡河而还帝都白所治正絶流曰乱音义疏黑水西河惟雍州传西距黑水东据河龙门之河在冀州西音义疏弱水旣西传导之西流至于合黎疏泾属渭汭传属逮也水北曰汭言治泾水入于渭音义疏漆沮既从沣水攸同传漆沮之水已从入渭沣水所同同之于渭音义疏荆岐既旅传已旅祭言治功毕此荆在岐东非荆州之荆音义疏终南惇物至于鸟鼠传三山名言相望音义疏原隰厎绩至于猪野传下湿曰隰猪野地名言皆致功疏三危既宅三苖丕叙传西裔之山已可居三苖之族大没次叙美禹之功音义疏厥土惟黄壤厥田惟上上厥赋中下传田第一赋第六人功少疏厥贡惟球琳琅玕传球琳皆玉名琅玕石而似珠音义疏浮于积石至于龙门西河传积石山在金城西南河所经也沿河顺流而北千里而东千里而南龙门山在河东之西界疏㑹于渭汭传逆流曰㑹自渭北涯逆水西上音义疏织皮崐崘析支渠搜西戎即叙传织皮毛布有此四国在荒服之外流沙之内羗髳之属皆就次叙美禹之功及戎狄也音义疏导岍及岐至于荆山传更理说所治山川首尾所在治山通水故以山名之三山皆在雍州音义疏逾于河传此谓梁山龙门西河疏壶口雷首至于太岳传三山在冀州太岳上党西疏厎柱析城至于王屋传此三山在冀州南河之北东行音义疏太行恆山至于碣石入于海传此二山连延东北接碣石而入沧海百川经此衆山禹皆治之不可胜名故以山言之音义疏西倾朱圉鸟鼠传西倾朱圉在积石以东鸟鼠渭水所出在陇西之西三者雍州之南山音义疏至于太华传相首尾而东音义疏熊耳外方桐柏至于陪尾传四山相连东南在豫州界洛经熊耳伊经外方淮出桐柏经陪尾凡此皆先举所施功之山于上而后条列所治水于下互相备音义疏导嶓冢至于荆山传漾水出嶓冢在梁州经荆山荆山在荆州音义疏内方至于大别传内方大别二山名在荆州汉所经疏岷山之阳至于衡山传岷山江所出在梁州衡山江所经在荆州疏过九江至于敷浅原传言衡山连延过九江接敷浅原言导从首起言阳从南敷浅原一名博阳山在扬州豫章界疏导弱水至于合黎传合黎水名在流沙东音义疏余波入于流沙传弱水余波西溢入流沙音义导黑水至于三危入于南海传黑水自北而南经三危过梁州入南海疏导河积石至于龙门传施功发于积石至于龙门或凿山或穿地以通流疏南至于华阴传河自龙门南流至华山北而东行东至于厎柱传厎柱山名河水分流包山而过山见水中若柱然在西虢之界音义又东至于孟津传孟津地名在洛北都道所凑古今以为津音义疏东过洛汭至于大伾传洛汭洛入河处山再成曰伾至于大伾而北行音义疏北过降水至于大陆传降水水名入河大陆泽名音义疏又北播为九河传北分为九河以杀其溢在兖州界同为逆河入于海传同合为一大河名逆河而入于渤海皆禹所加功故叙之音义疏嶓冢导漾东流为汉传泉始出山为漾水东南流为沔水至汉中东流为汉水疏又东为沧浪之水传别流在荆州音义疏过三澨至于大别传三澨水名入汉大别山名南入于江传触山廻南入江东汇泽为彭蠡传汇廻也水东回为彭蠡大泽东为北江入于海传自彭蠡江分为三入震泽遂为北江而入海音义疏岷山导江东别为沱传江东南流沱东行音义疏又东至于澧传澧水名音义疏过九江至于东陵传江分为九道在荆州东陵地名疏东迤北㑹于汇传迤溢也东溢分流都共北㑹为彭蠡音义疏东为中江入于海传有北有中南可知疏导沇水东流为济传泉源为沇流去为济在温西北平地音义疏入于河溢为荥传济水入河竝流十数里而南截河又竝流数里溢为荥泽在敖仓东南音义疏东出于陶丘北传陶邱邱再成音义疏又东至于菏传菏泽之水又东北会于汶传济与汶合又北东入于海传北折而东音义导淮自桐柏传桐柏山在南阳之东疏东㑹于泗沂东入于海传与泗沂二水合入海疏导渭自鸟鼠同穴传鸟鼠共为雌雄同穴处此山遂名山曰鸟鼠渭水出焉疏东㑹于沣又东㑹于泾传沣水自南泾水自北而合又东过漆沮入于河传漆沮二水名亦曰洛水出冯翊北音义疏导洛自熊耳传在宜阳之西东北㑹于涧瀍传㑹于河南城南又东㑹于伊传合于洛阳之南又东北入于河传合于巩之东音义九州攸同传所同事在下四隩既宅传四方之宅已可居九山刋旅九川涤源九泽既陂传九州名山已槎木通道而旅祭矣九州之川已涤除泉源无壅塞矣九州之泽已陂障无决溢矣四海㑹同六府孔修传四海之内㑹同于京师九州同风万国共贯水火金木土谷甚修治言政化和庶土交正厎慎财赋传交俱也衆土俱得其正谓壤坟垆致所慎者财货贡赋言取之有节不过度咸则三壤成赋中邦传皆法壤田上中下大较三品成九州之赋明水害除音义疏钖土姓祗台徳先不距朕行传台我也天子建徳因生以钖姓谓有徳之人生此地以此地名赐之姓以显之王者常自以敬我徳为先则天下无距违我行者音义疏五百里甸服传规方千里之内谓之甸服为天子服治田去王城面五百里音义疏百里赋纳总传甸服内之百里近王城者禾稾曰总入之供饲国马音义疏二百里纳铚传铚刈谓禾穗音义疏三百里纳秸服传秸槀也服槀役音义疏四百里粟五百里米传所纳精者少麤者多疏五百里侯服传甸服外之五百里侯候也斥候而服事疏百里采传侯服内之百里供王事而已不主一疏二百里男邦传男任也任王者事音义疏三百里诸侯传三百里同为王者斥候故合三为一名音义疏五百里绥服传绥安也侯服外之五百里安服王者之政教音义疏三百里揆文教传揆度也度王者文教而行之三百里皆同音义疏二百里奋武衞传文教外之二百里奋武衞天子所以安音义疏五百里要服传绥服外之五百里要束以文教音义疏三百里夷传守平常之教事王者而已音义二百里蔡传蔡法也法三百里而差简音义疏五百里荒服传要服外之五百里言荒又简略疏三百里蛮传以文徳蛮来之不制以法疏二百里流传流移也言政教随其俗凡五服相距为方五千里疏东渐于海西被于流沙朔南暨声教传渐入也被及也此言五服之外皆与王者声教而朝见讫于四海禹钖𤣥圭告厥成功传𤣥天色禹功尽加于四海故尧赐𤣥圭以彰显之言天功成音义疏尚书注疏卷五卷五考证尚书注疏卷五考证禹贡疏定山川次秩次监本讹大今改正又疏布行德教之事也布监本讹行今改正奠髙山大川传高山五岳大川四渎黄度曰九州皆有髙山大川不独五岳四渎所谓刋旅涤源者也冀州既载传先施贡赋役载于书按自唐以前俱读冀州既载为句其解载字王肃说同孔传而郑韦稍殊颜师古注汉志则云载始也冀州尧所都故禹治水自冀州始其说又异宋苏轼始以既载二字连下文壶口为句壶口治梁及岐传壶口在冀州梁岐在雍州从东循山治水而西按孔传于地理有极精处此条是也后儒疑雍州山不当入冀始于冀州强寻梁岐二山而并壶口亦失之不知梁山即诗所云奕奕梁山惟禹甸之者亦即春秋时壅河不流之梁山也岐山即后文荆岐既旅导岍及岐之岐山其后为太王所迁文王所治者也梁在河之西岸岐则又在其西数百里矣曾旼曰壶口梁岐一役也施功同时不可分言于二州故并言于冀也可为此传之确疏疏孔君去汉初七八十年耳身为武帝博士必当具见图籍胡渭禹贡锥指曰安国注禹贡山水地名并不言在何郡县间有系郡县名者如太原今以为郡名震泽吴南太湖名之类其他无注者尚多岂汉初图籍不如班固所见之备耶至若菏泽在定陶而云在湖陵伊水出卢氏而云出陆浑涧水出新安而云出渑池横尾山北去淮二百余里而云淮水经陪尾江水南去衡山五六百里而云衡山江所经身为博士具见图籍者当如是乎又若谷城为瀍水所出魏始省谷城入河南县而传云瀍出河南北山金城郡乃昭帝置而传云积石山在金城西南孟津在河阳之孟地东汉始移其名于河南而传云在洛北明非西汉人手笔朱子谓安国尚书大序不类西汉文字良有以也恒衞既从大陆既作疏衞水出常山灵夀县东北入滹沲按地理志原文入滹沲之上当有东字言衞水出灵夀县之东北其下流则东入滹沲也疏脱一字耳又按胡渭曰恒即滱水衞即滹沲古今异名也此说甚确言恒衞而燕赵诸水无勿该矣夹右碣石入于河传禹夹行此山之右而入河逆上疏为还都白所治也林之竒曰九州之末皆载其达帝都之道周希圣谓天子之都必求舟楫所可至使诸侯朝贡商贾贸易虽地甚逺而其输甚易此说得之葢冀州三靣距河各州达帝都之道皆以河为主达于河即达于帝都也郑晓曰碣石与岛夷连书此即岛夷入贡之道也胡渭曰传谓禹治一州水毕遂还都白所治非也禹欲白所治不必身入帝都即使身入帝都亦何难于陆行而必循各州纡廻之水道以废时失事哉至周氏言出而其义始定此实后人胜前人处又疏冀之北上境界甚遥按北上应作北土各本俱误唐虞时冀州极大其北当距阴山至朔漠故舜分十二州以冀之正北为并东北为幽也济河惟兖州郑樵曰禹贡所以为万代地理家成宪者以其地命州不以州名地也州名当时所命后世焉知其在南在北故曰济河惟兖州荆及衡阳惟荆州济河者万代不冺之川荆衡者万代不冺之山也按郑说甚精但本文祗言疆界此即地志家言四至八到之始有每州之疆界济河惟兖州之类是也有天下之疆界东渐于海西被于流沙朔南暨是也九河既道传平原以北疏徒骇在成平胡苏在东光鬲津在鬲县其余不复知也胡渭曰汉成平东光属勃海鬲县属平原汉时言九河以为不可考者平当谓九河今皆寘灭冯逡谓九河今既灭难明王横谓九河之地已为海所渐是也然许商所言实有其地就三河推之其余大槩可知岂眞无遗迹耶而后世学者则又患其求之太详也雷夏既泽疏在济阴城阳县西北按城阳当作成阳各本俱误此成阳属齐隂尧冢所在与城阳国近东海者不同作十有三载乃同传治水十三年乃有赋法与他州同林之竒曰兖州之赋必待十三载乃同于他州非谓此州治水至十有三载而成功也果尔则其文不应在降丘宅土之下按作字即大陆既作云土梦作乂之作谓农功也传于前后二文一训耕作一训东作是也何以于此文不同林说甚当浮于济漯达于河疏漯水出东郡东武阳县至乐安千乗县入海按疏引地理志当云东北至千乗入海至字上脱二字又按乐安二字亦非原文千乗县前汉为千乗郡治后汉和帝时始改郡名乐安也海岱惟青州疏尧时青州当越海而有辽东也胡渭曰疏亦未尽疑汉武所开乐浪元菟二郡皆古嵎夷之地在青州之域者嵎夷羲仲所宅朝鲜箕子所封不应在化外先儒但云有辽东非也潍湽其道疏地理志云潍水出琅邪箕屋山按地理志琅邪郡箕县禹贡潍水北至都昌入海过郡三行五百三十里不云出屋山也屋山二字见许愼说文水经注谓之潍山今在莒州东北是其据也又疏引志言淄水东北至千乗博昌入海汉志原文作入泲葢由济入海也又按潍淄与上句嵎夷文不相属传疏应分节莱夷作牧传莱夷地名颜师古曰莱山之夷也林之竒曰史记齐太公东就国莱夷来伐与之争营丘左传夹谷之会莱人欲以兵刼鲁侯孔传但谓地名非也淮夷蠙珠暨鱼传淮夷二水疏知淮夷是二水之名淮即四渎之淮夷葢小水后来竭涸不复有其处耳胡渭曰淮夷见经传非一处即孔注费誓亦云淮浦之夷此独以为二水名不应前后相违及检陆氏释文孔传云淮水之夷本亦有作淮夷二水乃知二字传冩之讹颖达不知而曲为之说可笑也浮于淮泗达于河音义河说文作菏金履祥曰说文作菏今俗本误作河耳菏泽与济水相通而泗水上可通菏下可通淮徐州浮淮入泗自泗达菏也青州书达于济则达河可知故徐州书达菏则达济可知胡渭曰许愼时经犹作菏而史记汉书并作河葢后人传写误也三江既入震泽厎定传言三江已入致定为震泽疏下传云自彭蠡江分为三入震泽按三江之说辨者纷如孔传孔疏尤为无理韦昭郭璞诸儒各以意测亦无确据若以禹贡証禹贡则导漾水云东为北江入于海导江云东为中江入于海是有明文彼传云有北有中南可知可谓简当何乃谓自彭蠡江分为三入震泽乎苏轼谓豫章江入彭蠡而东为南江岷江为中江汉为北江以经觧经确矣三江之与震泽一句自为一义不必强连三江之入是入海非入震泽震泽之厎定是源清流通自不泛溢非由三江已入致定为震泽也李光地曰江水之合汉彭蠡已逺而犹曰三江者存其源也胡渭曰徐坚初学记引康成书注以証三江曰左合汉为北江右会彭蠡为南江岷江居其中为中江始知苏氏所说东汉时固已有之矣江汉朝宗于海疏宗尊也监本讹尊宗也今改正九江孔殷传江于此州界分为九道疏应劭注地理志云江自浔阳分为九道符于孔说胡渭曰旧说诸家皆谓在浔阳其以洞庭为九江自宋胡旦始而晁以道曾彦和皆从之朱子作九江辨极言浔阳九江之误云土梦作乂胡渭曰汉书作云梦土史记水经注作云土梦沈括笔谈云石经倒土梦字唐太宗得古本尚书乃云土梦作乂诏从古本包传橘柚胡渭曰孔传截包字为句而谓即橘柚此不须多辨只以左传包茅二字折之足矣又传云菁以为葅茅以缩酒按吕氏春秋言具区之菁则菁以扬产为善未闻荆州味美也郑康成注此经以菁茅为一物符合左传伊洛瀍涧既入于河传伊出陆浑山洛出上洛山涧出沔池山瀍出河南北山胡渭曰传与汉志全异正义曲为之说云志详而传畧所据小异耳按汉陆浑卢氏本二县熊耳山在卢氏县西南五十里不与陆浑接界安得谓出陆浑山乎新安黾池亦本二县涧水出新安谷水出黾池流同而源异乃云涧出沔池山是以谷源为涧源也此不惟略也而且误矣至于河南谷城亦本二县魏始省谷城入河南乃云瀍出河南北山是西汉时谷城山已为河南地也岂西汉博士之所为乎按锥指所论甚确儒家于地理疎略犹自可言然未有凿凿注解而地名全误者也身为鲁人于蒙羽峄阳大野泗沂俱不能实指其地身为西京博士于沣水终南惇物又不能确言所在先儒疑孔传出魏晋间人笔然哉疏瀍水出河南谷城县潜亭北汉志作谷成朁亭北荥波既猪传荥泽波水已成遏猪阎若璩曰马郑王本波并作播伏生今文亦然惟魏晋间人始作波与汉书同余谓其书多出汉书者此又一証然安国解犹作一水非两水以为二水自颜师古始而宋蔡氏本之非也按史记作荥播郑康成诗谱亦作荥播但此泽亦可单名下文溢为荥是也导菏泽被孟猪传菏泽在胡陵孟猪泽名在菏东北按汉志济阴郡下曰禹贡菏泽在定陶东即此菏泽葢陶丘复出之济所滙也至山阳郡胡陵则曰禹贡浮于淮泗通于河水在南此河水即菏泽之支流许氏说文作菏者也传不言菏泽在定陶而言在胡陵既失所重又言孟猪在菏东北即方位亦舛矣菏泽在北孟猪在南岷嶓既艺沱潜既道疏地理志蜀郡有湔道按湔下脱氐字汉湔氐道今四川松潘卫也岷史记作汶汉书作㟭又疏陇西郡西县嶓冡山西汉水所出按此西汉水下流为白水至巴郡江州县入江即今嘉陵江水实非禹贡导漾东流为汉至大别入江之汉水也自班志误以为禹贡汉水而嶓冡之在汉中者名反不彰此则班志之失也漆沮既从传漆沮之水已从入渭颜师古曰即冯翊之洛水也按导渭孔传曰漆沮二水名亦曰洛水出冯翊北地是传已指定洛水与诗所言邠地漆沮名同而实异也闗中三大川曰渭曰泾曰洛职方雍州川曰泾汭曰渭洛是也汉志北地郡归德县洛水出北蛮夷中入河又直路县沮水出东西入洛又左冯翊褱德县洛水东南入渭雍州诗曰瞻彼洛矣维水泱泱毛𫝊曰洛宗周孔疏曰宗周镐京也禹贡漆沮既从孔安国云漆沮一名洛水洛水则漆沮是也与东都伊洛别矣颖达于彼疏甚明于此疏犹以扶风漆水当之何其谬哉织皮崑崙析支渠搜西戎即叙传有此四国疏四国崑崙也析支也渠也搜也颜师古曰崑崙析支渠搜三国名也胡渭曰三国西戎之大者皆来入贡则余无不宾服故曰西戎即叙传疏作四国非是导岍及岐李光地曰此上以九州为经山水为纬此下以山水为经州域为纬底柱析城至于王屋疏地理志云析城在河东濩泽县西按汉志原文西字下有南字疏脱耳西倾朱圉鸟鼠疏地理志云西倾在陇西临洮县西南按志于西字絶句其下云南部都尉治疏误截南字为句非也熊耳外方桐柏至于陪尾传淮出桐柏经陪尾疏横尾山在江夏安陆县东北古文以为陪尾山朱鹤龄曰凡言至于以相去之逺也观经文导淮自桐柏东会于泗沂则为徐州之陪尾明矣阎若璩曰周礼保章氏疏外方熊耳以至泗水陪尾属瑶星贾公彦实从春秋纬文来博物志谓泗出陪尾固有所受之也胡渭曰安陆县北横山汉志所称陪尾者淮水曷尝经此传误矣隋志泗水县有陪尾山按汉志误以安陆横屋为禹贡陪尾疏引其文以証孔传独不思果在安陆是荆州山传不得云四山相连东南在豫州界也又不得云淮出桐柏经陪尾也以陪尾为淮所经其误与衡山江所经正同至于敷浅原传一名博阳山据汉志应作傅阳山南至于华阴传至华山北而东行而监本讹至今改正北过降水疏地理志云降水在信都县按班固汉书以襄国为信都胡渭曰疏说非是襄国今邢台絶无洚源按汉志上党屯留县桑钦言绛水出西南东入海即此文降水其水流入浊漳故先儒谓漳水即洚水也汉志又于信都国信都云故章河故虖沱河皆在北东入海禹贡绛水亦入海此则汉志已误而孔疏本之钖土姓疏此事是用贤大者故举以为言林之竒曰钖土姓者于是始可以疆理天下而治也如契封于商钖姓子氏稷封于邰钖姓姬氏亦必在此时胡渭曰有土则有氏而钖姓为难钖土姓谓始封之君有徳者也五百里侯服传侯候也斥候而服事苏轼曰此五百里始有诸侯故曰侯服按上五百里即畿内此五百里以下皆建侯苏氏之说较孔传尤直截矣又按禹贡五百里俱专就一靣计之故五百里甸服即邦畿千里也朔南暨声教胡渭曰裴骃史记集解其注在暨字下则自刘宋时已不从孔传而以声教属下句读矣讫于四海顾炎武曰禹贡之言海有二东渐于海实言之海也声教讫于四海槩言之海也尚书注疏卷五考证尚书注疏卷六钦定四库全书尚书注疏卷六汉孔氏传唐陆徳明音义孔颖达疏夏书序启与有扈战于甘之野作甘誓传夏启嗣禹位伐有扈之罪音义疏甘誓传甘有扈郊地名将战先誓疏大战于甘乃召六卿传天子六军其将皆命卿王曰嗟六事之人传各有军事故曰六事予誓告汝有扈氏威侮五行怠弃三正传五行之徳王者相承所取法有扈与夏同姓恃亲而不恭是则威虐侮慢五行怠惰弃废天地人之正道言乱常天用勦絶其命传用其失道故勦截也截絶谓灭之今予惟恭行天之罚传恭奉也言欲截絶之左不攻于左汝不恭命传左车左左方主射攻治也治其职右不攻于右汝不恭命传右车右勇力之士执戈矛以退敌御非其马之正汝不恭命传御以正马为政三者有失皆不奉我命用命赏于祖传天子亲征必载迁庙之祖主行有功则赏祖主前示不专弗用命戮于社传天子亲征又载社主谓之社事不用命奔北者则戮之于社主前社主隂隂主杀亲祖严社之义予则孥戮汝传孥子也非但止汝身辱及汝子言耻累也音义疏序太康失邦传启子也盘于游田不恤民事为羿所逐不得反国昆弟五人须于洛汭作五子之歌传太康五弟与其母待太康于洛水之北怨其不反故作歌音义疏五子之歌传启之五子因以名篇疏太康尸位以逸豫传尸主也主以尊位为逸豫不勤灭厥徳黎民咸贰传君䘮其徳则衆民皆二心矣乃盘逰无度传盘乐逰逸无法度畋于有洛之表十旬弗反传洛水之表水之南十日曰句田猎过百日不还有穷后羿因民弗忍距于河传有穷国名羿诸侯名距太康于河不得入国遂废之厥弟五人御其母以从传御侍也言从畋徯于洛之汭五子咸怨传待太康怨其久畋失国述大禹之戒以作歌传述循也歌以叙怨音义疏其一曰皇祖有训民可近不可下传皇君也君祖禹有训戒近谓亲之下谓失分民惟邦本本固邦宁传言人君当固民以安国予视天下愚夫愚妇一能胜予传言能畏敬小民所以得衆心一人三失怨岂在明不见是图传三失过非一也不见是谋备其微予临兆民懔乎若朽索之驭六马𫝊十万曰亿十亿曰兆言多懔危貌朽腐也腐索驭六马言危惧甚为人上者奈何不敬传能敬则不骄在上不骄则髙而不危音义疏其二曰训有之内作色荒外作禽荒传作为也迷乱曰荒色女色禽鸟兽甘酒嗜音峻宇彫墙传甘嗜无厌足峻髙大彫饰画有一于此未或不亡传此六者弃徳之君必有其一有一必亡况兼有乎音义疏其三曰惟彼陶唐有此冀方传陶唐帝尧氏都冀州统天下四方今失厥道乱其纪纲乃厎灭亡传言失尧之道乱其法制自致灭亡音义疏其四曰明明我祖万邦之君有典有则贻厥子孙传君万国为天子典谓经籍则法贻遗也言仁及后世闗石和钧王府则有荒坠厥绪覆宗絶祀传金铁曰石供民器用通之使和平则官民足言古制存而太康失其业以取亡音义疏其五曰呜唿曷归予懐之悲传曷何也言思而悲万姓仇予予将畴依传仇怨也言当依谁以复国乎郁陶乎予心颜厚有忸怩传郁陶言哀思也颜厚色愧忸怩心慙慙愧于仁人贤士弗慎厥徳虽悔可追传言人君行已不慎其徳以速灭败虽欲改悔其可追及乎言无益音义疏序义和湎滛废时乱日传义氏和氏世掌天地四时之官自唐虞至三代世职不絶承太康之后沈湎于酒过差非度废天时乱甲乙𦙍徃征之作𦙍征传𦙍国之君受王命徃征之音义疏𦙍征传奉辞伐罪曰征疏惟仲康肇位四海传羿废太康而立其弟仲康为天子𦙍侯命掌六师传仲康命𦙍侯掌王六师为大司马羲和废厥职酒荒于厥邑传舎其职官还其私邑以酒迷乱不修其业𦙍侯承王命徂征传徂徃也就其私邑徃讨之音义疏告于衆曰嗟予有衆传誓勑之圣有谟训明征定保传征证保安也圣人所谋之敎训为世明证所以定国安家先王克谨天戒臣人克有常宪传言君能慎戒臣能奉有常法百官修辅厥后惟明明传修职辅君君臣俱明每嵗孟春遒人以木铎徇于路传遒人宣令之官木铎金铃木舌所以振文教官师相规工执艺事以谏传官衆衆官更相规阙百工各执其所治技艺以谏谏失常其或不恭邦有常刑传言百官废职服大刑音义疏惟时羲和颠覆厥徳传颠覆言反倒将陈羲和所犯故先举孟春之令犯令之诛沈乱于酒畔官离次传沈谓醉冥失次位也俶扰天纪遐弃厥司传俶始扰乱遐逺也纪谓时日司所主也乃季秋月朔辰弗集于房传辰日月所㑹房所舎之次集合也不合即日食可知瞽奏鼓啬夫驰庶人走传凡日食天子伐鼔于社责上公瞽乐官乐官进鼓则伐之啬夫主币之官驰取币礼天神衆人走供救日食之百役也羲和尸厥官罔闻知传主其官而无闻知于日食之变异所以罪重昬迷于天象以干先王之诛传闾错天象言昬乱之甚干犯也政典曰先时者杀无赦传政典夏后为政之典籍若周官六卿之治典先时谓厯象之法四时节气弦望晦朔先天时则罪死无赦不及时者杀无赦传不及谓厯象后天时虽治其官茍有先后之差则无赦况废官乎音义疏今予以尔有衆奉将天罚传将行也奉王命行王诛谓杀湎滛之身立其贤子弟尔衆士同力王室尚弼予钦承天子威命传以天子威命督其士衆使用命火炎崑冈玉石俱焚传山嵴曰冈崑山出玉言火逸而害玉天吏逸徳烈于勐火传逸过也天王之吏为过恶之徳其伤害天下甚于火之害玉勐火烈矣又烈于火殱厥渠魁胁从罔治传殱灭渠大魁帅也指谓羲和罪人之身其胁从距王师者皆无治旧染污俗咸与惟新传言其余人久染污俗本无恶心皆与更新一无所问呜唿威克厥爱允济传叹能以威胜所爱则必有成功爱克厥威允罔功传以爱胜威无以济衆信无功其尔衆士懋戒哉传言当勉以用命戒以辟戮音义疏序自契至于成汤八迁传十四世凡八徙国都汤始居亳从先王居传契父帝喾都亳汤自商丘迁焉故曰从先王居作帝告釐沃传告来居治沃土二篇皆亡音义疏序汤征诸侯传为夏方伯得专征伐葛伯不祀汤始征之传葛国伯爵也废其土地山川及宗庙神祗皆不祀汤始伐之伐始于葛作汤征传述始征之义也亡音义疏序伊尹去亳适夏传伊尹字氏汤进于桀既丑有夏复归于亳传丑恶其政不能川贤故退还入自北门乃遇汝鸠汝方传鸠方二人汤之贤臣不期而会曰遇作汝鸠汝方传言所以丑夏而还之意二篇皆亡音义疏尚书注疏卷六卷六考证尚书注疏卷六考证甘誓疏其王曰以下皆是誓之辞也王曰监本讹至国从古本改正又未知何时改也时讹故从毛本改正乃召六卿按六卿之名始见于此郑康成注大传曰夏六卿后稷司徒秩宗司马作士共工也此以周官凖度虞夏想当然耳士即刑官称士为作士称虞为朕虞皆汉人之陋也孔颖达此疏甚略其疏礼记月令则曰按书传有司徒司马司空公领三卿此夏制也曲礼云司徒司马司空司士司宼此殷制也凿凿言之亦无确据杜佑通典谓尧置天地四时之官为六卿其说本于贾公彦考工记疏然尧时实未见六卿名目王曰嗟六事之人金履祥曰谓六卿为六事犹三公谓之三事也传各有军事军事监本讹军士据疏改正五子之歌顾炎武曰夏商之世天子之子其封国为公侯者不见于经以太康之有弟五人使其并建茅土为国屏翰羿何至簒夏哉少康封庶子于会稽二十余世至勾践卒伯诸侯有禹之遗烈夫亦监于太康孤立之祸而然欤因民弗忍距于河传距太康于河不得入国遂废之疏云羿犹立仲康不自立也按左传言羿自鉏迁于穷石因夏民以代夏政虞箴之称羿曰帝夷羿则羿既距太康即据河北旧都僭号自立矣太康虽失河北尚有河南传仲康至后相而始见灭于浞然则羿但距河亦不能遂越河南而废太康以立仲康也传疏所云皆非是陈仁钖纲目前编谓太康十有九嵗羿距于河遂都阳夏二十有九嵗太康崩于阳夏弟仲康立虽杂本世纪路史诸书然经文祗曰距于河下篇又曰仲康肇位四海则太康之不为羿所废仲康之不为羿所立断如也若朽索之驭六马疏经传之文惟此言六马林之竒曰古者车皆驾四惟天子特驾六马四马则两服两骖六马则两骖外又有两騑惟彼陶唐有此冀方疏尧都平阳舜都蒲坂禹都安邑顾炎武曰尧舜禹皆都河北至太康失国于是侨国河南再传至相遂为浞所灭古之君失其旧都未有能国者也周失丰镐而平王以东晋失洛阳宋失开府而江左不振惟殷之五迁因圯于河而非敌人之窥伺则势不同耳疏相去不盈二百里监本脱里字今添𦙍征序疏羲氏和氏二段监本刋此疏二段于后文目下非也今移正惟仲康肇位四海传羿废太康而立其弟仲康为天子按仲康若果为羿所立则羲和之讨即羿假王命以剪除异己者孔子必不录其书也金履祥尝极辨孔传之非仲康能讨羲和不能讨羿则屈于事势耳疏羿灭夏后相按羿当作浞灭相者浞非羿也各本俱误又疏夏本纪云太康崩其弟仲康立仲康崩子相立相崩子少康立都不言羿浞之事是马迁之说疎矣按史记夏本云于后相见灭少康中兴略不言及诚如颖达所讥但据左传国语魏绛伍员俱能详言羿浞干纪之事伍员述少康本末尤详夏统中絶者四十年起自一成一旅遂能殄灭过戈复禹之绩祀夏配天不失旧物自古中兴之君未有功业极盛如少康后杼中兴之臣未有忠勲并懋如靡有鬲虞思女艾者也书序百篇并无其事抑独何哉先儒疑书序非孔门之旧不妄也羲和废厥职林之竒曰尧分命羲和四子至夏则羲和合为一职乃季秋月朔辰弗集于房传房所舍之次疏日之所在星宿不见正可推算以知之非能举目见之君子愼疑宁当以日在之宿为文以此知其必非房星按星曰五星宿曰二十八舍自角至轸凡二十八皆日月之所舍于以考纒度而纪嵗时也传谓房所舍之次正谓日之所舍在房星之次耳疏不达孔传之㫖而谓房为室之房且云知其必非房星亦惑之甚矣季秋九月日必在卯食当房次于理何疑考一行大衍厯议曰新厯仲康五年癸巳嵗九月庚戌朔日蚀在房二度元郭守敬授时厯曰仲康五年癸巳九月庚戌泛交二十六日五千四百二十一分入食限可知经文房字正言房宿政典曰传夏后氏为政之典籍若周官六卿之治典陈栎曰政典司马所掌𦙍侯为大司马故引以勑戒吏士按五子之歌曰有典有则传曰典谓经籍然则政典亦其一也自古法度典章至禹而大备言天有夏时纪地有禹贡垂子孙有祖训饬官常有政典附序汤始居亳从先王居传汤自商丘迁焉疏此言不必然也按疏于孔传虽不可通必为曲解此条明纠传失可谓公直矣至亳都所在惟皇甫谧以葛伯为証说最近理此疏祗标其略毛诗商颂元鸟疏则详引之尚书注疏卷六考证尚书注疏卷七钦定四库全书尚书注疏卷七汉孔氏传唐陆徳明音义孔颖达疏商书序伊尹相汤伐桀升自陑传桀都安邑汤升道从陑出其不意陑在河曲之南遂与桀战于呜条之野𫝊地在安邑之西桀逆拒汤作汤誓音义疏汤誓𫝊戒誓汤士衆疏王曰格尔衆庶悉听朕言𫝊契始封商汤遂以为天下号汤称王则比桀于一夫非台小子敢行称乱有夏多罪天命殛之𫝊称举也举乱以诸侯伐天子非我小子敢行此事桀有昏徳天命诛之今顺天今尔有衆汝曰我后不恤我衆舎我穑事而割正夏𫝊汝汝有衆我后桀也正政也言夺民农功而为割剥之政予惟闻汝衆言𫝊不忧我衆之言夏氏有罪予畏上帝不敢不正𫝊不敢不正桀罪诛之今汝其曰夏罪其如台𫝊今汝其复言桀恶其亦如我所闻之言夏王率遏衆力率割夏邑𫝊言桀君臣相率为劳役之事以絶衆力谓废农功相率割剥夏之邑居谓征赋重有衆率怠弗协曰时日曷丧予及汝皆亡𫝊衆下相率为怠惰不与上和合比桀于日曰是日何时丧我与汝俱亡欲杀身以丧桀夏徳若兹今朕必往传凶徳如此我必往诛之尔尚辅予一人致天之罚予其大赉汝𫝊赉与也汝庶几辅成我我大与汝爵赏尔无不信朕不食言𫝊食尽其言伪不实尔不从誓言𫝊不用命予则孥戮汝罔有攸赦𫝊古之用刑父子兄弟罪不相及今云孥戮汝无有所赦权以脇之使勿犯音义疏序汤既胜夏欲迁其社不可𫝊汤承尧舜禅代之后顺天应人逆取顺守而有慙徳故革命创制改正易服变置社稷而后世无及句龙者故不可而止作夏社疑至臣扈𫝊言夏社不可迁之义疑至及臣扈三篇皆亡音义疏序夏师败绩汤遂从之𫝊大崩曰败绩从谓遂讨之遂伐三朡俘厥宝玉𫝊三朡国名桀走保之今定陶也桀自安邑东入山出太行东南渉河汤缓追之不迫遂奔南巢俘取也玉以礼神使无水旱之灾故取而宝之谊伯仲伯作典宝传二臣作典宝一篇言国之常宝也亡音义疏序汤归自夏至于大垧𫝊自三朡而还大垧地名仲虺作诰𫝊为汤左相奚仲之后音义疏仲虺之诰𫝊仲虺臣名以诸侯相天子会同曰诰疏成汤放桀于南巢惟有慙徳𫝊汤伐桀武功成故以为号南巢地名有慙徳慙徳不及古曰予恐来世以台为口实𫝊恐来世论道我放天子常不去口音义疏仲虺乃作诰𫝊陈义诰汤可无慙曰呜唿惟天生民有欲无主乃乱𫝊民无君主则恣情欲必致祸乱惟天生聪明时乂𫝊言天生聪明是治民乱有夏昬徳民坠涂炭𫝊夏桀昬乱不恤下民民之危险若陷泥坠火无救之者天乃钖王勇智表正万邦缵禹旧服𫝊言天与王勇智应为民主仪表天下法正万国继禹之功统其故服兹率厥典奉若天命𫝊天意如此但当循其典法奉顺天命而已无所慙音义夏王有罪矫诬上天以布命于下传言託天以行虐于民乃桀之大罪帝用不臧式商受命用爽厥师传天用桀无道故不善之式用爽明也用商受王命用明其衆言为主也音义疏简贤附势寔繁有徒传简略也贤而无势则略之不贤有势则附之若是者繁多有徒衆无道之世所常肇我邦于有夏若苗之有莠若粟之有秕传始我商家国于夏世欲见翦除若莠生苗若秕生粟恐被锄治簸飏小大战战罔不惧于非辜矧予之徳言足听闻传言商家小大忧危恐其非罪见灭矧况也况我之道徳善言足听闻乎无道之恶有道自然理音义惟王不迩声色不殖货利传迩近也不近声乐言清简不近女色言贞固殖生也不生资货财利言不贪也既有圣徳兼有此行音义徳懋懋官功懋懋赏用人惟已改过不吝传勉于徳者则勉之以官勉于功者则勉之以赏用人之言若自已出有过则改无所吝惜所以能成王业音义疏克寛克仁彰信兆民传言汤寛仁之徳眀信于天下乃葛伯仇饷初征自葛东征西夷怨南征北狄怨传葛伯游行见农民之饷于田者杀其人夺其饷故谓之仇饷仇怨也汤为是以不祀之罪伐之从此后遂征无道西夷北狄举逺以言则近者着矣音义疏曰奚独后予传怨者辞也攸徂之民室家相庆曰徯予后后来其苏传汤所往之民皆喜曰待我君来其可苏息民之戴商厥惟旧哉传旧谓初征自葛时音义佑贤辅徳显忠遂良传贤则助之徳则辅之忠则显之良则进之明王之道疏兼弱攻昧取乱侮亡传弱则兼之闇则攻之乱则取之有亡形则侮之言正义疏推亡固存邦乃其昌传有亡道则推而亡之有存道则辅而固之王者如此国乃昌盛音义徳日新万邦惟懐志自满九族乃离𫝊日新不懈怠自满志盈溢音义疏王懋昭大徳建中于民以义制事以礼制心垂裕后昆𫝊欲王自勉明大徳立大中之道于民率义奉礼垂优足之道示后世予闻曰能自得师者王𫝊求贤圣而事之谓人莫已若者亡𫝊自多足人莫之益亡之道好问则裕自用则小𫝊问则有得所以足不问専固所以小音义呜唿慎厥终惟其始𫝊靡不有初鲜克有终故戒慎终如其始殖有礼覆昬暴𫝊有礼者封殖之昬暴者覆亡之钦崇天道永保天命传王者如此上事则敬天安命之道音义序汤既黜夏命𫝊黜退也退其王命复归于亳作汤诰疏汤诰𫝊以伐桀大义告天下王归自克夏至于亳诞告万方𫝊诞大也以天命大义告万方之衆人音义疏王曰嗟尔万方有衆明听予一人诰𫝊天子自称曰予一人古今同义惟皇上帝降衷于下民𫝊皇大上帝天也衷善也疏若有恒性克绥厥猷惟后𫝊顺人有常之性能安立其道教则惟为君之道夏王灭徳作威以敷虐于尔万方百姓𫝊夏桀灭道徳作威刑以布行虐政于天下百官言残酷尔万方百姓罹其凶害弗忍荼毒传罹被荼毒苦也不能堪忍虐之甚音义疏竝告无辜于上下神祗𫝊言百姓兆民竝告无罪称寃诉天地天道福善祸淫降灾于夏以彰厥罪𫝊政善天福之淫过天祸之故下灾异以明桀罪恶谴寤之而桀不改音义肆台小子将天命明威不敢赦𫝊行天威谓诛之敢用𤣥牡敢昭告于上天神后请罪有夏𫝊明告天问桀百姓有何罪而加虐乎音义疏聿求元圣与之戮力以与尔有衆请命𫝊聿遂也大圣陈力谓伊尹放桀除民之秽是请命音义疏上天孚佑下民罪人黜伏𫝊孚信也天信佑助下民桀知其罪退伏逺屏天命弗僭贲若草木兆民允殖𫝊僭差贲饰也言福善祸淫之道不差天下恶除焕然咸饰若草木同华民信乐生音义疏俾予一人辑宁尔邦家𫝊言天使我辑安汝国家国诸侯家卿大夫兹朕未知获戾于上下𫝊此伐桀未知得罪于天地谦以求衆心音义疏慄慄危惧若将陨于深渊𫝊慄慄危心若坠深渊危惧之甚音义凡我造邦无从匪彝无即慆淫𫝊戒诸侯与之更始彝常慆慢也无从匪常无就慢过禁之各守尔典以承天休𫝊守其常法承天美道音义尔有善朕弗敢蔽罪当朕躬弗敢自赦惟简在上帝之心𫝊所以不蔽善人不赦已罪以其简在天心故也疏其尔万方有罪在予一人𫝊自责化不至予一人有罪无以尔万方𫝊无用尔万方言非所及呜唿尚克时忱乃亦有终𫝊忱诚也庶几能是诚道乃亦有终世之美音义序咎单作明居𫝊咎单臣名主土地之官作明居民法一篇亡音义疏序成汤既没太甲元年𫝊太甲太丁子汤孙也太丁未立而卒及汤没而太甲立称元年伊尹作伊训肆命徂后𫝊凡三篇其二亡疏伊训𫝊作训以教道太甲惟元祀十有二月乙丑伊尹祠于先王𫝊此汤崩踰月太甲即位奠殡而告音义疏奉嗣王祇见厥祖𫝊居位主丧侯甸羣后咸在𫝊在位次百官总已以听冢宰𫝊伊尹制百官以三公摄家宰伊尹乃明言烈祖之成徳以训于王𫝊汤有功烈之祖故称焉音义疏曰呜唿古有夏先后方懋厥徳罔有天灾𫝊先君谓禹以下少康以上贤王言能以徳禳灾音义疏山川鬼神亦莫不宁𫝊莫无也言皆安之暨鸟兽鱼鼈咸若𫝊虽微物皆顺之明其余无不顺音义疏于其子孙弗率皇天降灾假手于我有命𫝊言桀不循其祖道故天下祸灾借手于我有命商王诛讨之造攻自鸣条朕哉自亳𫝊造哉皆始也始攻桀伐无道由我始修徳于亳音义疏惟我商王布昭圣武代虐以寛兆民允懐𫝊言汤布明武徳以寛政代桀虐政兆氏以此皆信懐我商王之徳今王嗣厥徳罔不在初𫝊言善恶之由无不在初欲其慎始立爱惟亲立敬惟长始于家邦终于四海𫝊言立爱敬之道始于亲长则家国竝化终洽四海音义疏呜唿先王肇修人纪从谏弗咈先民时若传言汤始修为人纲纪有过则改从谏如流必先民之言是顺音义疏居上克明𫝊言理恕疏为下克忠𫝊事上竭诚与人不求备检身若不及𫝊使人必器之常如不及恐有过疏以至于有万邦兹惟艰哉𫝊言汤操心常危惧动而无过以至为天子此自立之难音义敷求哲人俾辅于尔后嗣𫝊布求贤智使师辅于尔嗣王言仁及后世音义制官刑儆于有位𫝊言汤制治官刑法以儆戒百官曰敢有恒舞于宫酣歌于室时谓巫风𫝊常舞则荒淫乐酒曰酣酣歌则废徳事鬼神曰巫言无政敢有殉于货色恆于游畋时谓淫风𫝊殉求也昧求财货美色常游戏畋猎是淫过之风俗敢有侮圣言逆忠直逺耆徳比顽童时谓乱风𫝊狎侮圣人之言而不行拒逆忠直之规而不纳耆年有徳疏逺之童稚顽嚚亲比之是荒乱之风俗惟兹三风十愆卿士有一于身家必丧𫝊有一过则徳义废失位亡家之道邦君有一于身国必亡𫝊诸侯犯此国亡之道臣下不匡其刑墨具训于蒙士𫝊邦君卿士则以争臣自匡正臣不正君服墨刑凿其頟湼以墨蒙士例谓下士士以争友仆𨽻自匡正音义疏呜唿嗣王祇厥身念哉𫝊言当敬身念祖徳圣谟洋洋嘉言孔彰𫝊洋洋美善言甚明可法音义疏惟上帝不常作善降之百祥作不善降之百殃𫝊祥善也天之祸福惟善恶所在不常在一家尔惟徳罔小万邦惟庆𫝊修徳无小则天下赉庆尔惟不徳罔大坠厥宗传茍为不徳无大言恶有类以类相致必坠失宗庙此伊尹至忠之训音义疏序肆命𫝊陈天命以戒太甲亡序徂后𫝊陈往古明君以戒亡序太甲既立不明𫝊不用伊尹之训不明居丧之礼伊尹放诸桐𫝊汤葬地也不知朝政故曰放三年复归于亳思庸𫝊念常道伊尹作太甲三篇音义疏太甲上𫝊戒太甲故以名篇疏惟嗣王不恵于阿衡𫝊阿倚衡平言不顺伊尹之训音义疏伊尹作书曰先王顾諟天之明命以承上下神祗传顾谓常目在之諟是也言敬奉天命以承顺天地音义疏社稷宗庙罔不祇肃𫝊肃严也言能严敬鬼神而逺之天监厥徳用集大命抚绥万方𫝊监视也天视汤徳集王命于其身抚安天下惟尹躬克左右厥辟宅师𫝊伊尹言能助其君居业天下之衆音义疏肆嗣王丕承基绪𫝊肆故也言先祖勤徳致有天下故子孙得大承基业宜念祖修徳惟尹躬先见于西邑夏自周有终相亦惟终𫝊周忠信也言身先见夏君臣用忠信有终夏都在亳西其后嗣王罔克有终相亦罔终𫝊言桀君臣灭先人之道徳不能终其业以取亡嗣王戒哉祇尔厥辟辟不辟忝厥祖傅以不终为戒慎之至敬其君道则能终忝辱也为君不君则辱其祖音义王惟庸罔念闻传言太甲守常不改无念闻伊尹之戒伊尹乃言曰先王昧爽丕显坐以待旦𫝊爽显皆明也言先王昧明思大明其徳坐以待旦而行之旁求俊彦启迪后人𫝊旁非一方美士曰彦开道后人言训戒无越厥命以自覆𫝊越坠失也无失亡祖命而不勤徳以自颠覆慎乃俭徳惟懐永图𫝊言当以俭为徳思长世之谋若虞机张徃省括于度则释传机弩牙也虞度也度机机有度以凖望言修徳夙夜思之明旦行之如射先省矢括于度释则中钦厥止率乃祖攸行传止谓行所安止君止于仁子止于孝惟朕以怿万世有辞𫝊言能循汝祖所行则我喜悦王亦见叹美无穷音义疏王未克变𫝊未能变不用训太甲性轻脱伊尹至忠所以不已音义疏伊尹曰兹乃不义习与性成𫝊言习行不义将成其性予弗狎于弗顺营于桐宫密迩先王其训无俾世迷𫝊狎近也经营桐墓立宫令太甲居之近先王则训于义无成其过不使世人迷惑怪之音义疏王徂桐宫居忧𫝊往入桐宫居忧位疏克终允徳𫝊言能思念其祖终其信徳太甲中惟三祀十有二月朔𫝊汤以元年十一月崩至此二十六月三年服阕伊尹以冕服奉嗣王归于亳𫝊冕冠也踰月即吉服音义疏作书曰民非后罔克胥匡以生𫝊无能相匡故须君以生后非民罔以辟四方传须民以君四方皇天眷佑有商俾嗣王克终厥徳实万世无疆之休𫝊言王能终其徳乃天之顾佑商家是商家万世无穷之美音义王拜手稽首曰予小子不明于徳自厎不类𫝊君而稽首于臣谢前过类善也闇于徳故自致不善欲败度纵败礼以速戾于厥躬𫝊速召也言已放纵情欲毁败礼仪法度以召罪于其身音义疏天作孽犹可违自作孽不可逭𫝊孽灾逭逃也言天灾可避自作灾不可逃音义疏既往背师保之训弗克于厥初尚赖匡救之徳图惟厥终𫝊言己己往之前不能修徳于其初今庶几赖教训之徳谋终于善悔过之辞音义伊尹拜手稽首𫝊拜手首至手疏曰脩厥身允徳协于下惟明后传言脩其身使信徳合于羣下惟乃明君先王子恵困穷民服厥命罔有不悦𫝊言汤子爱困穷之人使皆得其所故民心服其教令无有不忻喜竝其有邦厥邻乃曰徯我后后来无罚𫝊汤俱与邻竝有国邻国人乃曰待我君来言忻戴君来无罚言仁恵音义疏王懋乃徳视乃厥祖无时豫怠𫝊言当勉脩其徳法视其祖而行之无为是逸豫怠惰奉先思孝接下思恭𫝊以念祖徳为孝以不骄慢为恭视逺惟明听徳惟聪𫝊言当以明视逺以聪听徳音义疏朕承王之休无斁𫝊王所行如此则我承王之美无斁音义太甲下伊尹申诰于王曰呜唿惟天无亲克敬惟亲𫝊言天于人无有亲疎惟亲能敬身者民罔常懐懐于有仁𫝊民所归无常以仁政为常鬼神无常享享于克诚𫝊言鬼神不系一人能诚信者则享其祀天位艰哉𫝊言居天子之位难以此三者疏徳惟治否徳乱𫝊为政以徳则治不以徳则乱与治同道罔不兴与乱同事罔不亡𫝊言安危在所任治乱在所法音义疏终始慎厥与惟明明后传明慎其所与治乱之机则为明王明君疏先王惟时懋敬厥徳克配上帝𫝊言汤惟是终始所与之难勉修其徳能配天而行之今王嗣有令绪尚监兹哉𫝊令善也继祖善业当夙夜庶几视祖此配天之徳而法之若升髙必自下若陟遐必自迩传言善政有渐如登高升远必用下近为始然后终致高逺无轻民事惟难𫝊无轻为力役之事必重难之乃可无安厥位惟危𫝊言当常自危惧以保其位慎终于始𫝊于始虑终于终思始疏有言逆于汝心必求诸道𫝊人以言咈违汝心必以道义求其意勿拒逆之有言逊于汝志必求诸非道𫝊逊顺也言顺汝心必以非道察之勿以自蔵呜唿弗虑胡获弗为胡成一人元良万邦以贞𫝊胡何贞正也言常念虑道徳则得道徳念为善政则成善政一人天子天子有大善则天下得其正音义疏君罔以辩言乱旧政𫝊利口覆国家故特慎焉臣罔以宠利居成功𫝊成功不退其志无限故为之极以安之音义疏邦其永孚于休𫝊言君臣各以其道则国长信保于美序伊尹作咸有一徳𫝊言君臣皆有纯一之徳以戒太甲疏咸有一徳𫝊即政之后恐其不一故以戒之疏伊尹既复政厥辟𫝊还政太甲将告归乃陈戒于徳𫝊告老归邑陈徳以戒疏曰呜唿天难谌命靡常𫝊以其无常故难信常厥徳保厥位厥徳匪常九有以亡𫝊人能常其徳则安其位九有诸侯桀不能常其徳汤伐而兼之音义疏夏王弗克庸徳慢神虐民𫝊言桀不能常其徳不敬神明不恤下民皇天弗保监于万方启迪有命𫝊言天不安桀所为广视万方有天命者开道之眷求一徳俾作神主𫝊天求一徳使伐桀为天地神祗之主惟尹躬暨汤咸有一徳克享天心受天明命𫝊享当也所征无敌谓之受天命疏以有九有之师爰革夏正𫝊爰于也于得九有之衆遂伐夏胜之改其正非天私我有商惟天佑于一徳𫝊非天私商而王之佑助一徳所以王非商求于下民惟民归于一徳𫝊非商以力求民民自归于一徳徳惟一动罔不吉徳二三动罔不凶𫝊二三言不一惟吉凶不僭在人惟天降灾祥在徳𫝊行善则吉行恶则凶是不差徳一天降之善不一天降之灾是在徳音义疏今嗣王新服厥命惟新厥徳𫝊其命王命新其徳戒勿怠终始惟一时乃日新𫝊言徳行终始不衰杀是乃日新之义任官惟贤材在右惟其人𫝊官贤才而任之非贤才不可任选左右必忠良不忠良非其人臣为上为徳为下为民𫝊言臣奉上布徳顺下训民不可官所私任非其人其难其慎惟和惟一𫝊其难无以为易其慎无以轻之羣臣当和一心以事君政乃善音义疏徳无常师主善为师𫝊徳非一方以善为主乃可师善无常主协于克一𫝊言以合于能一为常徳俾万姓咸曰大哉王言𫝊一徳之言故曰大又曰一哉王心𫝊能一徳则一心克绥先王之禄永厎烝民之生𫝊言为王而令万姓如此则能保安先王之宠禄长致衆民所以自生之道是明王之事音义呜唿七世之庙可以观徳𫝊天子立七庙有徳之王则为祖宗其庙不毁故可观徳万夫之长可以观政𫝊能整齐万夫其政可知音义疏后非民罔使民非后罔事𫝊君以使民自尊民以事君自生无自广以狭人匹夫匹妇不获自尽民主罔与成厥功𫝊上有狭人之心则下无所自尽矣言先尽其心然后乃能尽其力人君所以成功音义疏序沃丁既葬伊尹于亳𫝊沃丁太甲子伊尹既致仕老终以三公礼葬咎单遂训伊尹事𫝊训畅其所行功徳之事作沃丁𫝊咎单忠臣名作此篇以戒也亡音义疏序伊陟相太戊𫝊伊陟伊尹子太戊沃丁弟之子亳有祥桑谷共生于朝𫝊祥妖怪二木合生七日大拱不恭之罚伊陟赞于巫咸作咸乂四篇𫝊赞告也巫咸臣名皆亡音义疏序太戊赞于伊陟𫝊告以改过自新作伊陟原命𫝊原臣名原命伊陟二篇皆亡疏序仲丁迁于嚻𫝊太戊子去亳嚻地名作仲丁𫝊陈迁都之义亡音义疏序河亶甲居相𫝊仲丁弟相地名在河北作河亶甲传亡音义序祖乙圮于耿𫝊亶甲子圮于相迁于耿河水所毁曰圮作祖乙𫝊亡音义疏尚书注疏卷七卷七考证尚书注疏卷七考证汤誓序升自陑𫝊汤升道从陑出其不意刘敞曰言升陑者谓桀虽据险亦不能拒汤所谓地利不如人和孔氏乃云出其不意孙吴之师非汤与伊尹之义也汤誓𫝊戒誓汤士庶按文义应作汤戒誓士衆又按此篇今尔有衆汝曰及今汝其曰皆谓士衆不欲伐夏故作誓明必往之义孔传解经全非经意至序所云升自陑遂与桀战于鸣条之野则此誓已后之事也林之竒曰此篇是始兴师誓衆于亳邑之辞甚确仲虺之诰序至于大垧仲虺作诰按史记作至于泰卷陶中作诰注徐广曰一无陶字又按仲虺荀子作中蘬大戴作仲傀赵岐曰莱朱一曰仲虺左𫝊仲虺为汤左相是伊尹为右相成汤放桀于南巢疏桀奔南巢一段按疏一条监本误移于后文奉若天命注下又此篇疏并不依经𫝊之次以类相从今竝一一移正汤诰序汤既黜夏命复归于亳作汤诰按伏生今文无汤诰而孔壁古文有之即此篇王归自克夏云云是也乃史记殷本纪曰既绌夏命还亳作汤诰维三月王自至于东郊告诸侯羣后毋不有功于民勤力乃事予乃大罚殛女毋予怨曰古禹臯陶久劳于外其有功乎民民乃有安东为江北为济西为河南为淮四渎已修万民乃有居后稷降播农殖百谷三公咸有功于民故后有立昔蚩尤与其大夫作乱百姓帝乃弗予有状先王言不可不勉曰不道毋之在国女毋我怨以令诸侯按其辞酷类尚书但今文本阙汤诰古文具存不知司马迁何处得此逸篇也附录于此若有恒性罗钦顺曰六经之中言心自帝舜始言性自成汤始按此句宋儒连上降𠂻于下民读即中庸天命之谓性也孔𫝊则连下克绥厥猷读伊训序太甲元年疏汤没而太甲代立即以其年称为元年也苏轼曰本年改元乱世事也不容在伊尹而有之不可以不辨又曰元祀十有二月者太甲立之明年正月也殷之正月夏之十二月也殷虽以建丑为正犹以夏正数月犹周公作豳诗于成王之世而云七月流火九月授衣皆夏正也伊尹祠于先王王应麟曰汉律厯志引伊训伊尹祠于先王诞资有牧方明説者谓祀先王于方明朱子曰方当作乃即所谓乃明言烈祖之成徳自周有终𫝊周忠信也苏轼曰自由也由忠信之道则有终王柏曰周当作君金履祥曰古文君字与周字相似故误呉氏经説亦云当作君乃陈戒于徳疏𫝊称祖甲即太甲也按此説不确若无逸所称祖甲即是太甲则何以叙于中宗髙宗之后附序仲丁迁于嚣嚣史记作隞附序祖乙圮于耿𫝊圮于相迁于耿王应麟曰殷本纪谓祖乙迁于邢皇极经世祖乙践位圮于耿徙居邢盖从史记以书序考之孔氏以圮于耿为圮于相恐未通苏氏书𫝊云祖乙圮于耿盘庚不得不迁以经世纪年考之自祖乙以乙未践位至盘庚巳亥巳一百二十五年若谓民荡析离居因耿之圮不应如此之久也当阙所疑尚书注疏卷七考证尚书注疏卷八钦定四库全书尚书注疏卷八汉孔氏传唐陆徳明音义孔颖达疏商书序盘庚五迁将治亳殷𫝊自汤至盘庚凡五迁都盘庚治亳殷民咨胥怨𫝊胥相也民不欲徙乃咨嗟忧愁相与怨上作盘庚三篇音义疏盘庚上𫝊盘庚殷王名殷质以名篇音义疏盘庚迁于殷𫝊亳之别名民不适有居𫝊适之也不欲之殷有邑居率吁衆慼出矢言𫝊吁和也率和衆忧之人出正直之言曰我王来既爰宅于兹𫝊我王祖乙居耿爰于也言祖乙巳居于此重我民无尽刘𫝊刘杀也所以迁此重我民无欲尽杀故不能胥匡以生卜稽曰其如台𫝊言民不能相匡以生则当卜考于龟以徙曰其如我所行先王有服恪谨天命兹犹不常宁𫝊先王有所服行敬谨天命如此尚不常安有可迁輙迁不常厥邑于今五邦𫝊汤迁亳仲丁迁嚣河亶甲居相祖乙居耿我徃居亳凡五徙国都今不承于古罔知天之断命𫝊今不承古而徙是无知天将断絶汝命矧曰其克从先王之烈𫝊天将絶命尚无知之况能从先王之业乎若顚木之有由蘖𫝊言今往迁都更求昌盛如颠仆之木有用生蘖哉天其永我命于兹新邑𫝊言天其长我命于此新邑不可不徙绍复先王之大业厎绥四方𫝊言我徙欲如此音义疏盘庚斆于民由乃在位以常旧服正法度𫝊斆教也敎人使用汝在位之命用常故事正其法度曰无或敢伏小人之攸箴𫝊言无有敢伏絶小人之所欲葴规上者戒朝臣音义疏王命衆悉至于庭𫝊衆羣臣以下疏王若曰格汝衆予告汝训𫝊告汝以法教汝猷黜乃心无傲从康传谋退汝违上之心无傲慢从心所安古我先王亦惟图任旧人共政𫝊先王谋任久老成人共治其政音义疏王播告之修不匿厥指𫝊王布告人以所修之政不匿其指音义疏王用丕钦罔有逸言民用丕变𫝊王用大敬其政教无有逸豫之言民用大变从化今汝聒聒起信险肤予弗知乃所讼传聒聒无知之貌起信险伪肤受之言我不知汝所讼言何谓音义疏非予自荒兹徳惟汝含徳不惕予一人予若观火𫝊我之欲徙非废此徳汝不从我命所含恶徳但不畏惧我耳我视汝情如视火音义疏予亦拙谋作乃逸传逸过也我不威胁汝徙是我拙谋成汝过音义疏若网在纲有条而不紊若农服田力穑乃亦有秋传紊乱也穑耕稼也下之顺上当如网在纲各有条理而不乱也农勤穑则有秋下承上则有福音义疏汝克黜乃心施实徳于民至于婚友丕乃敢大言汝有积徳传汝羣臣能退汝违上之心施实徳于民至于婚姻僚友则我大乃敢言汝有积徳之臣乃不畏戎毒于逺迩惰农自安不昬作劳不服田亩越其罔有黍稷𫝊戎大昬强越于也言不欲徙则是不畏大毒于逺近如怠惰之农茍自安逸不强作劳于田亩则黍稷无所有音义疏汝不和吉言于百姓惟汝自生毒传责公卿不能和喻百官是自生毒害疏乃败祸姦宄以自灾于厥身传言汝不相率共徙是爲败祸姦宄以自灾之道乃旣先恶于民乃奉其恫汝悔身何及传羣臣不欲徙是先恶于民恫痛也不徙则祸毒在汝身徒奉持所痛而悔之则于身无所及音义疏相时憸民犹胥顾于箴言其发有逸口矧予制乃短长之命𫝊言憸利小民尚相顾于箴诲恐其发动有过口之患况我制汝死生之命而汝不相教从我是不若小民汝曷弗告朕而胥动以浮言恐沈于衆𫝊曷何也责其不以情告上而相恐动以浮言不徙恐汝沈溺于衆有祸害若火之燎于原不可向迩其犹可扑灭𫝊火炎不可向近尚可扑灭浮言不可信用尚可刑戮絶之则惟汝衆自作弗靖非予有咎传我刑戮汝非我咎也靖谋也是汝自爲非谋所致音义疏迟任有言曰人惟求旧器非求旧惟新𫝊迟任古贤言人贵旧器贵新汝不徙是不贵旧古我先王暨乃祖乃父胥及逸勤予敢动用非罚传言古之君臣相与同劳逸子孙所宜法之我岂敢动用非常之罚胁汝乎世选尔劳予不掩尔善𫝊选数也言我世世选汝功勤不掩蔽汝善是我忠于汝兹予大享于先王尔祖其从与享之𫝊古者天子録功臣配食于庙大享烝尝也所以不掩汝善作福作灾予亦不敢动用非徳𫝊善自作福恶自作灾我不敢动用非罚加汝非徳赏汝乎从汝善恶而报之音义疏予告汝于难若射之有志𫝊告汝行事之难当如射之有所准志必中所志乃善音义疏汝无侮老成人无弱孤有幼𫝊不用老成人之言是侮老之不徙则孤幼受害是弱易之音义疏各长于厥居勉出乃力听予一人之作猷𫝊盘庚勅臣下各思长于其居勉尽心出力听从迁徙之谋音义疏无有逺迩用罪伐厥死用徳彰厥善𫝊言逺近待之如一罪以惩之使勿犯伐去其死道徳以明之使劝慕竞爲善音义疏邦之臧惟汝衆传有善则衆臣之功邦之不臧惟予一人有佚罚𫝊佚失也是已失政之罚罪己之义凡尔衆其惟致告𫝊致我诚告汝衆自今至于后日各恭尔事齐乃位度乃口传奉其职事正齐其位以法度居汝口勿浮言音义疏罚及尔身弗可悔𫝊不从我谋罚及汝身虽悔可及乎盘庚中盘庚作惟渉河以民迁传爲此南渡河之法用民徙乃话民之弗率诞告用亶其有衆传话善言民不循教发善言大告用诚于衆咸造勿䙝在王庭传造至也衆皆至玉庭无䙝慢盘庚乃登进厥民𫝊升进命使前音义疏曰明听朕言无荒失朕命𫝊荒废呜唿古我前后罔不惟民之承𫝊言我先世贤君无不承安民而恤之保后胥慼鲜以不浮于天时𫝊民亦安君之政相与忧行君令浮行也少以不行于天时者言皆行天时音义疏殷降大虐先王不怀𫝊我殷家于天降大灾则先王不思故居而行徙疏厥攸作视民利用迁𫝊其所爲视民有利则用徙汝曷弗念我古后之闻𫝊古后先王之闻谓迁事承汝俾汝惟喜康共非汝有咎比于罚𫝊今我法先王惟民之承故承汝使汝徙惟与汝共喜安非谓汝有恶徙汝令比近于殃罚音义疏予若吁懐兹新邑亦惟汝故以丕从厥志𫝊言我顺和懐此新邑欲利汝衆故大从其志而徙之音义疏今予将试以汝迁安定厥邦𫝊试用汝不忧朕心之攸困𫝊所困不顺上命乃咸大不宣乃心钦念以忱动予一人𫝊汝皆大不布腹心敬念以诚感动我是汝不尽忠尔惟自鞠自苦𫝊鞠穷也言汝爲臣不忠自取穷苦若乘舟汝弗济臭厥载传言不徙之害如舟在水中流不渡臭败其所载物音义疏尔忱不属惟胥以沈不其或稽自怒曷瘳𫝊汝忠诚不属逮古苟不欲徙相与沈溺不考之先王祸至自怒何瘳差乎音义疏汝不谋长以思乃灾汝诞劝忧𫝊汝不谋长久之计思汝不徙之灾茍不欲徙是大劝忧之道疏今其有今罔后汝何生在上𫝊言不徙无后计汝何得久生在人上祸将及汝疏今予命汝一无起秽以自臭𫝊我一心命汝汝违我是自臭败音义疏恐人倚乃身迂乃心𫝊言汝既不欲徙又爲他人所误倚曲迂僻音义疏予迓续乃命于天予岂汝威用奉畜汝衆𫝊迓迎也言我徙欲迎续汝命于天岂以威胁汝乎用奉畜养汝衆音义疏予念我先神后之劳尔先予丕克羞尔用懐尔然𫝊言我亦法汤大能进劳汝以义懐汝心而汝违我是汝反先人音义疏失于政陈于兹髙后丕乃崇降罪疾曰曷虐朕民𫝊崇重也今既失政而陈久于此而不徙汤必大重下罪疾于我曰何爲虐我民而不徙乎汝万民乃不生生曁予一人猷同心𫝊不进进谋同心徙先后丕降与汝罪疾曰曷不曁朕幼孙有比传言非但罪我亦将罪汝幼孙盘庚自谓比同心故有爽徳自上其罚汝汝罔能迪𫝊汤有明徳在天见汝情下罚汝汝无能道言无辞音义疏古我先后既劳乃祖乃父𫝊劳之共治人汝共作我畜民汝有戕则在乃心𫝊戕残也汝共我治民有残人之心而不欲徙是反父祖之行我先后绥乃祖乃父乃祖乃父乃断弃汝不救乃死𫝊言我先王安汝父祖之忠今汝不忠汝父祖必断絶弃汝命不救汝死音义疏兹予有乱政同位具乃贝玉𫝊乱治也此我有治政之臣同位于父祖不念尽忠但念贝玉而已言其贪乃祖乃父丕乃告我髙后曰作丕刑于朕孙𫝊言汝父祖见汝贪而不忠必大乃告汤曰作大刑于我子孙求讨不忠之罪迪髙后丕乃崇降弗祥𫝊言汝父祖开道汤大重下不善以罚汝陈忠孝之义以督之音义疏呜唿今予告汝不易𫝊凡所言皆不易之事永敬大恤无胥絶逺𫝊长敬我言大忧行之无相与絶逺弃废之汝分猷念以相从各设中于乃心𫝊羣臣当分明相与谋念和以相从各设中正于汝心乃有不吉不迪𫝊不善不道谓凶人颠越不恭暂遇姦宄传颠陨越坠也不恭不奉上命暂遇人而劫夺之爲姦于外爲宄于内我乃劓殄灭之无遗育无俾易种于兹新邑𫝊劓割育长也言不吉之人当割絶灭之无遗长其类无使易种于此新邑徃哉生生今予将试以汝迁永建乃家传自今以往进进于善我乃以汝徙长立汝家卿大夫称家音义疏盘庚下盘庚既迁奠厥攸居乃正厥位𫝊定其所居正郊庙朝社之位绥爰有衆曰无戏怠懋建大命𫝊安于有衆戒无戏怠勉立大教今予其敷心腹肾肠厯告尔百姓于朕志𫝊布心腹言输诚于百官以告志罔罪尔衆尔无共怒协比谗言予一人传羣臣前有此过故禁其后今我不罪汝汝勿共怒我合比凶人而妄言音义疏布古我先王将多于前功𫝊言以迁徙多大前人之功美适于山用降我凶徳嘉绩于朕邦𫝊徙必依山之险无城郭之劳下去凶恶之徳立善功于我国今我民用荡析离居罔有定极𫝊水泉沈溺故荡析离居无安定之极徙以爲之极音义疏尔谓朕曷震动万民以迁𫝊言皆不明已本心肆上帝将复我髙祖之徳乱越我家𫝊以徙故天将复汤德治理于我家朕及笃敬恭承民命用永地于新邑𫝊言我当与厚敬之臣奉承民命用长居新邑肆予沖人非废厥谋弔由灵𫝊沖童童人谦也弔至灵善也非废谓动谋于衆至用其善各非敢违卜用宏兹贲𫝊宏贲皆大也君臣用谋不敢违卜用大此迁都大业音义疏呜唿邦伯师长百执事之人尚皆隐哉𫝊邦伯二伯及州牧也衆长公卿也言当庶㡬相隐括共爲善政予其懋简相尔念敬我衆𫝊简大相助也勉大助汝念敬我衆民朕不肩好货敢恭生生鞠人谋人之保居叙钦𫝊肩任也我不任贪货之人敢奉用进进于善者人之穷困能谋安其居者则我式序而敬之音义疏今我既羞告尔于朕志若否罔有弗钦𫝊已进告汝之后顺于汝心与否当以情告我无敢有不敬无总于货寳生生自庸𫝊无总货寳以求位当进进皆自用功徳式敷民徳永肩一心𫝊用布示民必以徳义长任一心以事君音义疏尚书注疏卷八卷八考证尚书注疏卷八考证盘庚序将治亳殷史记殷本纪帝盘庚之时殷已都河北盘庚渡河南复居成汤之故居裴骃注按郑元曰治于亳之殷地商家自此改号曰殷皇甫谧曰今偃师是也按亳有三北亳南亳西亳此在偃师则西亳也汉地理志河南郡偃师尸乡殷汤所都盘庚之迁是于旧地附近新营京邑故下篇曰肆上帝将复我高祖之徳又曰用永地于新邑也疏盘庚以后迁于河北葢盘庚后王有从河自亳地迁于洹水之南后又迁于朝歌按自盘庚以后都于殷凡七君至武乙始迁河北𫝊子及孙至曾孙纣史记有明文然则自亳徙朝歌自武乙始也盘庚上疏子开甲立殷本纪作沃甲司马贞索隐曰系本作开甲按此疏所引者本纪文也又用系本作开甲葢开字系沃字之讹诞告用亶其有衆按注疏读此七字爲句宋儒始以其有衆连下咸造二字爲句今予命汝一疏今我命汝是我之一心也按如疏所解则今予命汝当一读一字爲一句予丕克羞尔用懐尔然按孔𫝊以大能进劳汝解予丕克羞尔以义懐汝心解用懐尔又云而汝违我是汝反先人孔疏顺传爲説是经文然字自爲一句也汝万民乃不生生传不进进疏进进是同心愿乐之意按此二篇中三言生生𫝊俱解作进进疏谓王肃亦然似古人方言如是故有爽徳𫝊汤有明徳在天按𫝊解此句颇爲牵强依传则故有爽徳自上六字爲句汝分猷念以相从各设中于乃心金履祥曰古文尚书猷念作繇古字繇攸通用猷念所念耳分石经作比设中古文作翕中于义爲长各非敢违卜用宏兹贲𫝊宏贲皆大也疏诗云有贲其首按宋儒苏轼陈傅良解贲字作易贲卦之贲言新迁规模焕然一新以汤诰贲若草木証之似较𫝊疏爲惬尚书注疏卷八考证尚书注疏卷九钦定四库全书尚书注疏卷九汉孔氏传唐陆徳明音义孔颖达疏商书序髙宗梦得说𫝊盘庚弟小乙子名武丁徳髙可尊故号髙宗梦得贤相其名曰说使百工营求诸野得诸传巖𫝊使百官以所梦之形象经营求之于外野得之于传巖之谿作说命三篇𫝊命说为相使摄政音义疏说命上𫝊始求得而命之疏王宅忧亮隂三祀𫝊隂黙也居忧信黙三年不言音义疏既免丧其惟弗言𫝊除丧犹不言政羣臣咸谏于王曰呜唿知之曰明哲明哲实作则𫝊知事则为明智明智则能制作法则天子惟君万邦百官承式𫝊天下待令百官仰法王言惟作命不言臣下罔攸禀令𫝊禀受令亦命也王庸作书以诰曰以台正于四万惟恐徳弗类兹故弗言𫝊用臣下怪之故作诰类善也我正四方恐徳不善此故不言恭黙思道梦帝赉予良弼其代予言𫝊梦天与我辅弼良佐将代我言政教乃审厥象俾以形旁求于天下𫝊审所梦之人刻其形象以四方旁求之于民间说筑傅巖之野惟肖𫝊傅氏之巖在虞虢之界通道所经有涧水壊道常使胥靡刑人筑䕶此道说贤而隠代胥靡筑之以供食肖似似所梦之形音义疏爰立作相王置诸其左右𫝊于是礼命立以为相使在左右命之曰朝夕纳诲以辅台徳𫝊言当纳谏诲直辞以辅我徳若金用汝作砺𫝊鐡须砺以成利噐若济巨川用汝作舟楫𫝊渡大水待舟楫若嵗大旱用汝作霖雨𫝊霖三日雨霖以救旱疏启乃心沃朕心若药弗瞑眩厥疾弗瘳𫝊开汝心以沃我心如服药必暝眩极其病乃除欲其出切言以自警音义疏若跣弗视地厥足用伤𫝊跣必视地足乃无害言欲使为己视听音义惟暨乃僚罔不同心以匡乃辟𫝊与汝竝官皆当倡率无不同心以匡正汝君音义俾率先王廸我高后以康兆民𫝊言匡正汝君使循先王之道蹈成汤之踪以安天下呜唿钦予时命其惟有终𫝊敬我是命修其职使有终说复于王曰惟木从绳则正后从谏则圣𫝊言木以绳直君以谏明后克圣臣不命其承𫝊君能受谏则臣不待命其承意而谏之畴敢不祇若王之休命𫝊言王如此谁敢不敬顺王之羙命而谏者乎说命中惟说命总百官𫝊在冢宰之任音义疏乃进于王曰呜唿明王奉若天道建邦设都𫝊天有日月北斗五星二十八宿皆有尊卑相正之法言明王奉顺此道以立国设都音义疏树后王君公承以大夫师长𫝊言立君臣上下将陈为治之本故先举其始音义疏不惟逸豫惟以乱民𫝊不使有位者逸豫民上言立之主使治民音义惟天聪明惟圣时宪惟臣钦若惟民从乂𫝊宪法也言圣王法天以立教臣敬顺而奉之民以从上为治音义疏惟口起羞惟甲胄起戎𫝊甲铠胄兜鍪也言不可轻教令易用兵惟衣裳在笥惟干戈省厥躬𫝊言服不可加非其人兵不可任非其才音义疏王惟戒兹允兹克明乃罔不休𫝊言王戒慎此四惟之事信能明政乃无不羙惟治乱在庻官𫝊言所官得人则治失人则乱官不及私昵惟其能𫝊不加私昵惟能是官爵罔及恶徳惟其贤𫝊言非贤不爵音义疏虑善以动动惟厥时𫝊非善非时不可动有其善丧厥善矜其能丧厥功𫝊虽天子亦必让以得之音义疏惟事事乃其有备有备无患𫝊事事非一事无启宠纳侮𫝊开宠非其人则纳侮之道疏无耻过作非𫝊耻过误而文之遂成大非疏惟厥攸居政事惟醇𫝊其所居行皆如所言则王之政事醇粹黩于祭祀时谓弗钦礼烦则乱事神则难𫝊祭不欲数数则黩黩则不敬事神礼烦则乱而难行髙宗之祀特丰数近庙故说因以戒之音义疏王曰旨哉说乃言惟服𫝊旨美也美其所言皆可服行乃不良于言予罔闻于行𫝊汝若不善于所言则我无闻于所行之事说拜稽首曰非知之艰行之惟艰𫝊言知之易行之难以勉髙宗王忱不艰允协于先王成徳𫝊王心诚不以行之为难则信合于先王成徳惟説不言有厥咎𫝊王能行善而説不言则有其咎罪音义说命下王曰来汝説台小子旧学于甘盘𫝊学先王之道甘盘殷贤臣有道徳者音义疏既乃遯于荒野入宅于河𫝊既学而中废业遯居田野河洲也其父欲使髙宗知民之艰苦故使居民间音义疏自河徂亳暨厥终罔显𫝊自河往居亳与今其终故遂无显明之徳尔惟训于朕志𫝊言汝当教训于我使我志通达若作酒醴尔惟麴糵𫝊酒醴湏麴糵以成亦言我湏汝以成若作和羹尔惟盐梅𫝊盐咸梅醋羹湏咸醋以和之尔交脩子罔予弃予惟克迈乃训𫝊交非一之义迈行也言我能行汝教音义疏説曰王人求多闻时惟建事学于古训乃有获𫝊王者求多闻以立事学于古训乃有所得事不师古以克永世匪説攸闻𫝊事不法古训而以能长世非説所闻言无是道惟学逊志务时敏厥脩乃来𫝊学以顺志务是敏疾其德之脩乃来疏允怀于兹道积于厥躬𫝊信懐此学志则道积于其身惟斆学半念终始典于学厥徳脩罔觉𫝊斆教也教然后知所困是学之半终始常念学则其徳之脩无能自觉音义疏监于先王成宪其永无愆𫝊愆过也视先王成法其长无过其惟学乎音义惟説式克钦承旁招俊乂列于庶位𫝊言王能志学説亦用能敬承王志广招俊乂使列衆官音义王曰呜唿説四海之内咸仰朕德时乃风𫝊风教也使天下皆仰我德是汝教音义股肱惟人良臣惟圣𫝊手足具乃成人有良臣乃成圣昔先正保衡作我先王𫝊保衡伊尹也作起正长也言先世长官之臣音义疏乃曰予弗克俾厥后惟尧舜其心愧耻若挞于市𫝊言伊尹不能使其君如尧舜则耻之若见挞于市故成其能一夫不获则曰时予之辜𫝊伊尹见一夫不得其所则以为己罪佑我烈祖格于皇天𫝊言以此道左右成汤功至于天无能及者尔尚明保子罔俾阿衡专美有商𫝊汝庶㡬明安我事则与伊尹同美惟后非贤不乂惟贤非后不食𫝊言君须贤治贤须君食其尔克绍乃辟于先王永绥民𫝊能继汝君于先王长安民则汝亦有保衡之功説拜稽首曰敢对扬天子之休命𫝊对答也答受美命而称扬之音义序高宗祭成汤有飞雉升鼎耳而雊𫝊耳不聪之异雊鸣祖己训诸王𫝊贤臣也以训道諌王作高宗肜日高宗之训𫝊所以训也亡音义疏高宗肜日𫝊祭之明日又祭殷曰肜周曰绎音义疏高宗肜日越有雊雉𫝊于肜日有雉异祖己曰惟先格王正厥事𫝊言至道之王遭变异正其事而异自消疏乃训于王曰惟天监下民典厥义𫝊祖己既言遂以道训谏王言天视下民以义为常降年有永有不永非天夭民民中絶命𫝊言天之下年与民有义者长无义者不长非天欲夭民民自不脩义以致絶命民有不若德不听罪天既孚命正厥德𫝊不顺德言无义不服罪不改脩天已信命正其德谓有永有不永音义疏乃曰其如台𫝊祖己恐王未受其言故乃复曰天道其如我所言呜唿王司敬民罔非天𦙍典祀无丰于昵𫝊𦙍嗣昵近也叹以感王入其言王者主民当敬民事民事无非天所嗣常也祭祀有常不当特丰于近庙欲王因异服罪改脩之音义疏序殷始咎周𫝊咎恶周人乘黎𫝊乘胜也所以见恶祖伊恐𫝊祖己后贤臣奔告于受𫝊受纣也音相乱帝乙之子嗣立暴虐无道作西伯戡黎𫝊戡亦胜也音义疏西伯戡黎西伯既戡黎𫝊近王圻之诸侯在上党东北音义疏祖伊恐奔告于王曰天子天既讫我殷命𫝊文王率诸侯以事纣内秉王心纣不能制今又克有黎国廹近王圻故知天已毕讫殷之王命言将化为周音义疏格人元龟罔敢知吉𫝊至人以人事观殷大龟以神灵考之皆无知吉疏非先王不相我后人惟王淫戏用自絶𫝊非先祖不助子孙以王淫过戏逸用自絶于先王故天弃我不有康食不虞天性不廸率典𫝊以纣自絶于先王故天亦弃之宗庙不有安食于天下而王不度知天性命所在而所行不蹈循常法言多罪音义疏今我民罔弗欲丧曰天曷不降威大命不挚今王其如台𫝊挚至也民无不欲王之亡言天何不下罪诛之有大命宜王者何以不至王之凶害其如我所言音义疏王曰呜唿我生不有命在天𫝊言我生有寿命在天民之所言岂能害我遂恶之辞祖伊反曰呜唿乃罪多参在上乃能责命于天𫝊反报纣也言汝罪恶衆多参列于上天天诛罚汝汝能责命于天拒天诛乎殷之即丧指乃功不无戮于尔邦𫝊言殷之就亡指汝功事所致汝不得无死戮于殷国必将灭亡立可待音义序殷既错天命𫝊错乱也微子作诰父师少师𫝊告二师而去纣音义疏微子𫝊微圻内国名子爵为纣卿士去无道疏微子若曰父师少师𫝊父师太师三公箕子也少师孤卿比干微子以纣拒谏知其必亡顺其事而言之殷其弗或乱正四方𫝊或有也言殷其不有治正四方之事将必亡我祖厎遂陈于上𫝊言汤致遂其功陈列于上世我用沈酗于酒用乱败厥徳于下𫝊我纣也沈湎酗醟败乱汤徳于后世殷罔不小大好草窃姦宄𫝊草野窃盗又为姦宄于内外卿士师师非度凡有辜罪乃罔恒获𫝊六卿典士相师效为非法度皆有辜罪无秉常得中者小民方兴相为敌雠𫝊卿士既乱而小人各起一方共为敌雠言不和同今殷其沦丧若涉大水其无津涯𫝊沦没也言殷将没亡如涉大水无涯际无所依就殷遂丧越至于今𫝊言遂丧亡于是至于今到不待久音义疏曰父师少师我其发出狂吾家耄逊于荒𫝊我念殷亡发疾生狂在家耄乱故欲遯出于荒野言愁闷今尔无指告予颠隮若之何其𫝊汝无指意告我殷邦颠陨隮坠如之何其救之音义疏父师若曰王子𫝊比干不见明心同省文微子帝乙元子故曰王子天毒降灾荒殷邦方兴沈酗于酒𫝊天生纣为乱是天毒下灾四方化纣沈湎不可如何乃罔畏畏咈其耇长旧有位人𫝊言起沈湎上不畏天灾下不畏贤人违戾耇老之长致仕之贤不用其教法纣故今殷民乃攘窃神祗之牺牷牲用以容将食无灾𫝊自来而取曰攘色纯曰牺体完曰牷牛羊豕曰牲器实曰用盗天地宗庙牲用相容行食之无灾罪之者言政乱降监殷民用乂雠敛召敌雠不怠𫝊下视殷民所用治者皆重赋伤民敛聚怨雠之道而又亟行暴虐自召敌雠不解怠罪合于一多瘠罔诏𫝊言殷民上下有罪皆合于一法纣故使民多瘠病而无诏救之者商今其有灾我兴受其败𫝊灾灭在近我起受其败言宗室大臣义不忍去商其沦丧我罔为臣仆诏王子出廸𫝊商其没亡我二人无所为臣仆欲以死諌纣我教王子出合于道我旧云刻子王子弗出我乃颠隮𫝊刻病也我久知子贤言于帝乙欲立子帝乙不肯病子不得立则宜为殷后者子今若不出逃难我殷家宗庙乃陨坠无主自靖人自献于先王𫝊各自谋行其志人人自献达于先王以不失道我不顾行遯𫝊言将与纣俱死所执各异皆归于仁明君子之道出处语黙非一途音义疏尚书注疏卷九卷九考证尚书注疏卷九考证説命上传始求得而命之王樵曰命官有辞自唐虞有之少仅一言多或数言止于当时靣命有书自説命始乃审厥象俾以形旁求于天下传审所梦之人刻其形象按传言刻其形象是刻木非绘图也疏并无一语解刻字后文引皇甫谧云使百工写其形象是作绘图解也疑传刻字是则字之讹説筑傅巖之野惟肖传傅氏之巖在虞虢之界水经注曰沙涧水出虞山东南迳傅巖歴傅説隠室前俗谓之圣人窟孔安国𫝊傅説隠于虞虢之间即此处也地理志释今山西乎陆县东北二十五里俗名隠贤社又传説贤而隠代胥靡筑之以供食何孟春曰孟子言傅説举于版筑之间墨翟书曰傅説衣褐带索佣筑于傅巖孔传谓代胥靡以供食即墨之所谓佣也按此説可以补疏所不及贾谊赋曰𫝊説胥靡乃相武丁史记曰説为胥靡筑于傅险皆实言説曾犯刑此盖传闻失实也疏遂以傅险姓之以字监本作令今从殷本纪原文改正明王奉若天道建邦设都疏犹王官之伯率领诸侯也按王官之伯二伯也二伯分掌东西故配日月惟干戈省厥躬传兵不可任非其才疏省其身堪将帅然后授之按传疏解作慎选将才于经文省厥躬义终未协且古制卿士大夫即是将帅文武之途不分上句言衣裳在笥已该括矣朱子谓干戈施于人而必省自己之是非是也台小子旧学于甘盘疏君奭传曰高宗即位甘盘佐之后有傅説郑晓曰周公数六臣皆商前王旧臣辅后王者説则高宗所求非其父小乙所遗也周公留召公专述旧臣故数盘而不及説説曰王人求多闻时惟建事传王者求多闻以立事按传意是王人求多闻为一句也其实王字当读断如禹曰帝予何言帝字自为一句学于古训乃有获朱子曰经籍言学字自説命始王应麟曰仲虺之诰言仁之始也汤诰言性之始也太甲言诚之始也説命言学之始也皆见于商书惟学逊志务时敏按学记引説命此文作敬孙务时敏郑注敬道孙业也引斆学半作学学半郑注言学人乃益已之学半引念终始典于学郑注典经也言学之不舍业也郑虽不见古文其解亦自暗合高宗肜日序高宗祭成汤有飞雉升鼎耳而雊蔡沈曰盖祭祢庙也序言汤庙非是金履祥曰盖髙宗之庙祖庚肜祭之曰有雊雉之异也序非是按飞雉之异史记殷本纪及封禅书汉书五行志皆据此序谓武丁因灾恐惧脩徳中兴先儒并无异论金氏因经文首句即称高宗知此事是祖庚之事意盖谓信小序不如信经文也顾书不必作于高宗时后史所记亦何不可史记云子帝祖庚立祖己嘉武丁之以祥雉为徳立其庙为高宗遂作高宗肜日及训然则高宗于肜日越有雊雉非祭高宗之肜日也高宗二字读断其义自明西伯既戡黎传在上党东北疏黎国汉之土党郡壶闗所治黎亭是也括地志故黎城黎侯国在潞州黎城县东北八十里王应麟曰商都朝歌黎在上党壶闗乃河朔险要之地黎亡而商震矣周以商墟封卫狄人廹逐黎侯卫不能救而式微旄邱之诗作卫亦为狄所灭卫之灭犹商之亡也秦㧞上党而赵韩危唐平泽潞而三镇服形势岂可忽哉按疏所治黎亭所治二字疑衍地理志上党郡壶闗县注引应劭曰黎侯国也今黎亭是后书郡国志曰壶闗有黎亭故黎国刘昭注曰文王戡黎即此然则黎亭是壶闗县乡亭之名非所治也祖伊恐传文王率诸侯以事纣内秉王心纣不能制疏貎虽事纣内秉王心王应麟曰孔传岂知文王之心哉文王之徳之纯心与貌异乎微子传微圻内国名地理今释今潞安府潞城县东北十五里有微子镇即寰宇记所谓微子城在潞东北者也尚书注疏卷九考证尚书注疏卷十钦定四库全书尚书注疏卷十汉孔氏传唐陆德明音义孔颖逹疏周书序惟十有一年武王伐殷传周自虞芮质厥成诸侯竝附以爲受命之年至九年而文王卒武王三年服毕观兵孟津以卜诸侯伐纣之心诸侯佥同乃退以示弱一月戊午师渡孟津传十三年正月二十八日更与诸侯期而共伐纣作泰誓三篇传渡津乃作音义疏泰誓上传大㑹以誓衆疏惟十有三年春大㑹于孟津传三分二诸侯及诸戎狄此周之孟春音义疏王曰嗟我友邦冡君越我御事庻士明听誓𫝊冡大御治也友诸侯亲之称大君尊之下及我治事衆士大小无不皆明听誓疏惟天地万物父母惟人万物之灵传生之谓父母灵神也天地所生惟人为贵疏亶聪明作元后元后作民父母传人诚聪明则为大君而为衆民父母今商王受弗敬上天降灾下民沈湎冐色敢行暴虐传沈湎嗜酒冐乱女色敢行酷暴虐杀无辜音义疏罪人以族官人以世传一人有罪刑及父母兄弟妻子言滛滥官人不以贤才而以父兄所以政乱疏惟宫室台榭陂池侈服以残害于尔万姓传土高曰台有木曰榭泽障曰陂停水曰池侈谓服餙过制言匮民财力为奢丽音义疏焚炙忠良刳剔孕妇传忠良无罪焚炙之怀子之妇刳剔视之言暴虐音义疏皇天震怒命我文考肃将天威大勲未集传言天怒纣之恶命文王敬行天罚功业未成而崩肆予小子发以尔友邦冢君观政于商传父业未就之故故我与诸侯观纣政之善恶谓十一年自孟津还时惟受罔有悛心乃夷居弗事上帝神祗遗厥先宗庙弗祀传悛改也言纣纵恶无改心平居无故废天地百神宗庙之祀慢之甚音义疏牺牲粢盛旣于凶盗传凶人尽盗食之而纣不罪乃曰吾有民有命罔惩其侮传纣言吾所以有兆民有天命故羣臣畏罪不争无能止其慢心天佑下民作之君作之师传言天佑助下民为立君以政之为立师以教之惟其克相上帝宠绥四方传当能助天宠安天下有罪无罪予曷敢有越厥志传越远也言已志欲为民除恶是与否不敢远其志音义疏同力度德同德度义传力钧则有德者胜徳钧则秉义者强揆度优劣胜负可见音义疏受有臣亿万惟亿万心传人执异心不和谐予有臣三千惟一心传三千一心言同欲商罪贯盈天命诛之予弗顺天厥罪惟钧传纣之为恶一以贯之恶贯已满天毕其命今不诛纣则爲逆天与纣同罪音义疏予小子夙夜祇惧受命文考类于上帝宜于冡土以尔有衆厎天之罚传祭社曰宜冡土社也言我畏天之威告文王庙以事类告天祭社用汝衆致天罚于纣音义疏天矜于民民之所欲天必从之传矜怜也言天除恶树善与民同尔尚弼予一人永淸四海𫝊秽恶除则四海长淸时哉弗可失传言今我伐纣正是天人合同之时不可违失音义泰誓中惟戊午王次于河朔传次止也戊午渡河而誓旣誓而止于河之北疏羣后以师毕㑹传诸侯尽㑹次也王乃狥师而誓曰呜唿西土有衆咸听朕言传狥循也武王在西故称西土音义疏我闻吉人爲善惟日不足凶人爲不善亦惟日不足传言吉人竭日以爲善凶人亦竭日以行恶今商王受力行无度传行无法度竭日不足故曰力行播弃犂老昵比罪人传鲐背之耇称犂老布弃不礼敬昵近罪人谓天下逋逃之小人音义疏滛酗肆虐臣下化之传过酗纵虐以酒成恶臣下化之言罪同音义疏朋家作仇胁权相灭无辜吁天秽德彰闻传臣下朋党自爲仇怨胁上权命以相诛灭吁唿也民皆唿天告寃无辜纣之秽徳彰闻天地言罪恶深音义疏惟天惠民惟辟奉天传言君天下者当奉天以爱民有夏桀弗克若天流毒下国传桀不能顺天流毒虐于下国万民言凶害天乃佑命成汤降黜夏命传言天助汤命使下退桀命惟受罪浮于桀传浮过音义疏剥丧元良贼虐谏辅传剥伤害也贼杀也元善之长良善以谏辅纣纣反杀之音义疏谓已有天命谓敬不足行谓祭无益谓暴无伤传言纣所以罪过于桀厥监惟不逺在彼夏王传其视纣罪与桀同辜言必诛之音义疏天其以予乂民传用我治民当除恶朕梦协朕卜袭于休祥戎商必克传言我梦与卜俱合于美善以兵诛纣必克之占疏受有亿兆夷人离心离德传平人凡人也虽多而执心用徳不同疏予有乱臣十人同心同徳传我治理之臣虽少而心徳同音义疏虽有周亲不如仁人传周至也言纣至亲虽多不如周家之少仁人疏天视自我民视天听自我民听传言天因民以视听民所恶者天诛之百姓有过在予一人传已能无恶于民民之有过在我教不至音义疏今朕必往我武惟扬侵于之疆传扬举也言我举武事侵入纣郊疆伐之取彼凶残我伐用张于汤有光传桀流毒天下汤黜其命纣行凶残之徳我以兵取之伐恶之道张设比于汤又有光明音义疏朂哉夫子罔或无畏宁执非敌传朂勉也夫子谓将士无敢有无畏之心宁执非敌之志伐之则克矣音义疏百姓懔懔若崩厥角传言民畏纣之虐危惧不安若崩摧其角无所容头音义疏呜唿乃一徳一心立定厥功惟克永世传汝同心立功则能长世以安民泰誓下时厥明王乃大廵六师明誓衆士传是其戊午明日师出以律三申令之重难之义衆士百夫长已上音义疏王曰呜唿我西土君子天有显道厥类惟彰𫝊言天有明道其义类惟明言王所宜法则疏今商王受狎侮五常荒怠弗敬传轻狎五常之教侮慢不行大为怠惰不敬天地神明音义疏自絶于天结怨于民传不敬天自絶之酷虐民结怨之斮朝渉之胫剖贤人之心传冬月见朝渉水者谓其胫耐寒斩而视之比干忠諌谓其心异于人剖而观之酷虐之甚音义疏作威杀戮毒痡四海传痡病也言害所及逺音义疏崇信姦回放黜师保传回邪也姦邪之人反尊信之可法以安者反放退之屏弃典刑囚奴正士传屏弃常法而不顾箕子正諌而以为囚奴郊社不修宗庙不享作竒技滛巧以恱妇人传言纣废至尊之敬营卑䙝恶事作过制技巧以恣耳目之欲音义疏上帝弗顺祝降时䘮𫝊祝断也天恶纣逆道断絶其命故下是丧亡之诛音义疏尔其孜孜奉予一人恭行天罚𫝊孜孜劝勉不怠音义古人有言曰抚我则后虐我则雠传武王述古言以明义言非惟今恶纣独夫受洪惟作威乃汝世雠𫝊言独夫失君道也大作威杀无辜乃是汝累世之雠明不可不诛树徳务滋除恶务本传立徳务滋长去恶务除夲言纣为天下恶本肆予小子诞以尔衆土殄殱乃雠传言欲行除恶之义絶尽纣尔衆士其尚廸果毅以登乃辟传迪进也杀敌为果致果为毅登成也成汝君之功音义疏功多有厚赏不迪有显戮𫝊赏以劝之戮以威之呜唿惟我文考若日月之照临光于四方显于西土传称父以感衆也言其明德充塞四方明着岐周惟我有周诞受多方𫝊言文王徳大故受衆方之国三分天下而有其二予克受非予武惟朕文考无罪𫝊推功于父言文王无罪于天下故天佑之人尽其用受克予非朕文考有罪惟予小子无良𫝊若纣克我非我父罪我之无善之致疏序武王戎车三百两𫝊兵车百夫长所载车称两一车歩卒七十二人凡二万一千人举全数虎贲三百人𫝊勇士称也若虎贲兽言其勐也皆百夫长与受战于牧野作牧誓音义疏牧誓𫝊至牧地而誓衆音义时甲子昧爽𫝊是克纣之月甲子之日二月四日昧㝠爽明早旦音义疏王朝至于商郊牧野乃誓𫝊纣近郊三十里地名牧癸亥夜陈甲子朝誓将与纣战音义疏王左杖黄钺右秉白旄以麾曰逖矣西土之人𫝊钺以黄金饰斧左手杖钺示无事于诛右手把旄示有事于教逖逺也逺矣西土之人劳苦之音义疏王曰嗟我友邦冢君𫝊同志为友言志同灭纣御事司徒司马司空𫝊治事三卿司徒主民司马主兵司空主土指誓战者疏亚旅师氏𫝊亚次旅衆也衆大夫其位次卿师氏大夫官以兵守门者疏千夫长百夫长𫝊师帅卒帅音义疏及庸蜀羌髳微卢彭濮人𫝊八国皆蛮夷戎狄属文王者国名羌在西蜀叟髳微在巴蜀卢彭在西北庸濮在江汉之南音义疏称尔戈比尔干立尔矛予其誓传称举也戈㦸干楯也音义疏王曰古人有言曰牝鸡无晨传言无晨鸣之道牝鸡之晨惟家之索传索尽也喻妇人知外事雌代雄鸣则家尽妇夺夫政则国亡音义疏今商王受惟妇言是用传妲己惑纣纣信用之音义疏昬弃厥肆祀弗答传昬乱肆陈答当也乱弃其所陈祭祀不复当享鬼神音义疏昬弃厥遗王父母弟不迪传王父祖之昆弟母弟同母弟言弃其骨肉不接之以道疏乃惟四方之多罪逋逃是崇是长传言纣弃其贤臣而尊长逃亡罪人信用之是信是使是以为大夫卿士传士事也用为卿大夫典政事俾暴虐于百姓以姦宄于商邑传使四方罪人暴虐姦宄于都邑音义疏今予发惟恭行天之罚今日之事不愆于六歩七歩乃止齐焉传今日战事就敌不过六歩七歩乃止相齐言当旅进一心音义疏夫子朂哉不愆于四伐五伐六伐七伐乃止齐焉传夫子谓将士勉励之伐谓击刺小则四五多则六七以为例音义疏朂哉夫子尚桓桓传桓桓武貌疏如虎如貔如熊如罴于商郊传貔执夷虎属也四兽皆勐健欲使士衆法之奋击于牧野音义疏弗迓克奔以役西土传商衆能奔来降者不迎击之如此则所以役我西土之义音义疏朂哉夫子尔所弗朂其于尔躬有戮𫝊临敌所安汝不勉则于汝身有戮矣序武王伐殷往伐归兽𫝊往诛纣克定偃武修文归马牛于华山桃林之牧地识其政事传记识殷家政教善事以为法作武成𫝊武功成文事修音义疏武成传文王受命有此武功成于克商疏惟一月壬辰旁死魄传此本说始伐纣时一月周之正月旁近也月二日近死魄音义越翼日癸巳王朝歩自周于征伐商传翼明歩行也武王以正月三日行自周往征伐商二十八日渡孟津厥四月哉生明王来自商至于丰传其四月哉始也始生明月三日与死魄互言乃偃武修文传倒载干戈包以虎皮示不用行礼射设庠序修文教归马于华山之阳放牛于桃林之野示天下弗服传山南曰阳桃林在华山东皆非长养牛马之地欲使自生自死示天下不复乘用丁未祀于周庙邦甸侯卫骏奔走执豆笾𫝊四月丁未祭告后稷以下文考文王以上七世之祖骏大也邦国甸侯卫服诸侯皆大奔走于庙执事越三日庚戌柴望大告武成𫝊燔柴郊天望祀山川先祖后郊自近始音义疏既生魄庶邦冡君暨百工受命于周𫝊魄生明死十五日之后诸侯与百官受政命于周明一统音义疏王若曰呜唿羣后𫝊顺其祖业叹美之以告诸侯惟先王建邦启土传谓后稷也尊祖故称先王疏公刘克笃前烈传后稷曽孙公爵刘名能厚先人之业疏至于大王肈基王迹王季其勤王家传大王修徳以翦齐商人始王业之肈迹王季纉统其业乃勤立王家音义疏我文考文王克成厥勲诞膺天命以抚方夏𫝊言我文徳之父能成其王功大当天命以抚绥四方中夏大邦畏其力小邦懐其徳传言天下诸侯大者畏威小者懐徳是文王威徳之大疏惟九年大綂未集传言诸侯归之九年而卒故大统未就疏予小子其承厥志传言承文王夲意厎商之罪告于皇天后土所过名山大川传致商之罪谓伐纣之时后土社也名山华岳大川河音义疏曰惟有道曽孙周王发将有大正于商传告天社山川之辞大正以兵征之也疏今商王受无道传无道徳暴殄天物害虐烝民传暴絶天物言逆天也逆天害民所以为无道音义疏为天下逋逃主萃渊薮传逋亡也天下罪人逃亡者而纣为魁主窟聚渊府薮泽言大姦音义疏予小子既获仁人敢祇承上帝以遏乱畧传仁人谓太公周召之徒畧路也言诛纣敬承天意以絶乱路华夏蛮貊罔不率俾恭天成命𫝊冕服采章曰华大国曰夏及四夷皆相率而使奉天成命音义疏肆予东征绥厥士女传此谓十一年㑹孟津还时惟其士女篚厥𤣥黄昭我周王传言东国士女筐篚盛其丝帛奉迎道次明我周王为之除害天休震动用附我大邑周传天之美应震动民心故用依附我惟尔有神尚克相予以济兆民无作神羞𫝊神庶㡬助我渡民危害无为神羞辱音义既戊午师逾孟津癸亥陈于商郊俟天休命𫝊自河至朝歌出四百里五日而至赴敌宜速待天休命谓夜雨止毕陈甲子昧爽受率其旅若林㑹于牧野𫝊旅衆也如林言盛多㑹逆距战罔有敌于我师前徒倒戈攻于后以北血流漂杵𫝊纣衆服周仁政无有战心前徒倒戈自攻于后以北走血流漂舂杵甚之言音义疏一戎衣天下大定𫝊衣服也一着戎服而灭纣言与衆同心动有成功乃反商政政由旧𫝊反纣恶政用商先王善政释箕子囚封比干墓式商容闾𫝊皆武王反纣政囚奴徒𨽻封益其土商容贤人纣所贬退式其闾巷以礼贤音义疏散鹿台之财发鉅桥之粟𫝊纣所积之府仓皆散发以赈贫民音义疏大赉于四海而万姓恱服传施舍己责救乏赒无所谓周有大赉天下皆恱仁服徳音义疏列爵惟五传即所识政事而法之爵五等公侯伯子男分土惟三传列地封国公侯方百里伯七十里子男五十里为三品疏建官惟贤传立官以官贤才位事惟能传居位理事必任能事重民五教传所重在民及五常之教疏惟食丧祭传民以食为命䘮礼笃亲爱祭祀崇孝养皆圣王所重惇信明义传使天下厚行信显忠义崇徳报功传有徳尊以爵有功报以禄垂拱而天下治传言武王所修皆是所任得人故垂拱而天下治音义疏尚书注疏卷十卷十考证尚书注疏卷十考证泰誓序惟十有一年武王伐殷传周自虞芮质厥成诸侯并附以为受命之年至九年而文王卒武王三年服毕观兵孟津以卜诸侯伐纣之心诸侯佥同乃退以示弱欧阳修曰此妄说也西伯中间不宜改元而反改元至武王即位宜改元反不改元皆妄说也学者知西伯生不称王而中间不再改元则诗书所载文武之说粲然明白矣或曰序曷称十一年曰六经无明文也十一年者武王即位之十一年耳程子曰序称十一年经称十三年必有一误又曰观政之说必无此理朱子曰旧有人引洪范十有三祀王访于箕子则十一年之误可知按汉儒因武成有文考诞膺天命惟九年大统未集与泰誓肃将天威大勲未集之文相合则遂谓文王改元称王者九年又因泰誓首言十有三年春大㑹孟津而小序乃先言十一年伐殷誓中则又有观政于商数语可以附㑹则遂谓十一年观兵退以示弱也文王一生并未称王即武王十三年以前亦未尝称王也故戡黎之篇载在商书而称曰西伯武王十三年克商始追王三后若十一年先有观兵之役武成何得言一戎衣天下大定哉此则以经証经可以信其必无者也孔子称文王服事殷为至徳中庸言武王一戎衣而有天下岂有异论哉疏岂得殷纣尚在而称周王哉按颖逹此疏一扫诸儒之谬其引礼记大传追王之文尤为明确乃毛诗大雅文王郑笺谓受命而王天下颖逹不昌言以辟其诬又复广引䜟纬以曲証之何也泰誓王应麟曰古文作大誓开元间卫包定今文始作泰其实大誓与大诰同惟十有三年春传此周之孟春疏建子之月也按注疏甚确蔡沈谓是夏正建寅之月非也孔传汉志即属后人推测而周语伶州鸠谓武王伐殷歳在鹑火月在天驷日在析木之津辰在斗前星在天鼋则其为周正建子之月明矣肆予小子发以尔友邦冡君观政于商传谓十一年自孟津还时林之竒曰汉儒以观政为观兵附㑹于小序言十一年而为周师再举之说考之于经不合同力度徳同德度义疏与纣无者为敌虽未交兵揆度优劣胜负可见按与纣无者为敌句必有舛讹顾无善本可从今仍之予有乱臣十人疏郑元等皆以十人为文母周公太公召公毕公荣公太颠闳夭散宜生南宫适刘敞曰子无臣母之义盖邑姜也虽有周亲不如仁人传言纣至亲虽多不如周家之少仁人按此传甚明而何晏论语注引孔曰亲而不贤不忠则诛之管蔡是也仁人谓箕子微子来则用之同出安国一手而所说判然何也罔或无畏林之竒曰此篇孔壁续出孔氏为𨽻古定其间必有不能晓而以意増损者故与孟子不同牧誓序虎贲三百人按孟子言三千人疑此序误然孔传觧戎车三百两既云戎车百夫长所载解此句又云皆百夫长则小序自作三百人与孟子异非字画讹也疏正义曰此文监夲误刋后标目之下今改正王朝至于商郊牧野疏武成云癸亥夜陈未毕而雨按周语伶州鸠曰王以二月癸亥夜陈未毕而雨以夷则之上宫毕之武成无此文也疏误引耳武成序识其政事传记识殷家政教善事以为法按孔传误解序意经中虽言反商政政由旧而篇名武成自以武功告成为义此篇记言甚少叙事最多故序言之刘敞谓史官具记武王克商所施行之政是也武成疏或初藏之日已失其本或壊壁得之始有脱漏按古文脱误此篇为最颖逹疑之是也至谓不得大聚百官惟诵祷词义理甚确惟一月壬辰疏汉书律厯志引武成篇云云朱子曰以孔注汉志叅考大抵多同但汉志二月既死魄越五日甲子为差速而四月既生魄与丁未庚戌先后小不同耳葢以上文一月壬辰旁死魄推之则二月之死魄后五日且当为辛酉或壬戌而未得为甲子此汉志之误也又以一月壬辰二月甲子并闰推之则汉志言四月既生魄越六日庚戌当为二十二日而经以生魄居丁未庚戌之后则恐经文倒也歴法虽无四月俱小之理然亦不过先后一二日耳不应所差如此之多也宗庙内事日用丁巳汉志乃无丁未而以庚戌燎于周庙则为刚日非所当用而燎又非宗庙之礼且以翼日辛亥祀于天位而越五日乙卯又祀馘于周庙则六日之间三举大祭礼烦而数近于不敬抑亦经文所无不知刘歆何所据也颜注以为今文尚书则伏生今文二十八篇中本无此篇颜氏之云又未知何所据也既戊午师逾孟津癸亥陈于商郊俟天休命疏于文次当承自周于征伐商之下按武成本非完书其脱简既无可考错简尤先后不伦孔颖逹此疏已开宋儒考定之先矣刘敞王安石程子各有订正至朱子以汉志日辰及经文前后细推移四月既生魄于丁未祀周庙之前惟臣附我大邑周之下义始通顺蔡沈作传爰载考定武成一篇然后儒犹未惬也今畧载刘敞蔡沈及后儒之说于左刘敞曰惟一月壬辰至于征伐商此下当次以厎商之罪至万姓恱服皆在纣都所行之事也次以厥四月哉生明云云又次以丁未祀于周庙云云至其承厥志此下武王之诰未终当有百工受命之诏计脱五六简矣然后次以偃武修文云云又次以列爵惟五云云蔡沈考定武成自惟一月至于征伐商次以厎商之罪至罔不率俾次以惟尔有神至无作神羞次以既戊午至万姓恱服次以厥四月哉生明至示天下弗服次以既生魄至受命于周次以丁未祀于周庙至大告武成次以王若曰至其承厥志次以恭天成命至用附我大邑周次以列爵惟五至垂拱而天下治归有光曰余所考定武成只移厥四月以下一段文势既顺亦无阙文汪玉卿尝疑甲子失序葢先儒以汉志推此年置闰在二月故四月有丁未庚戌本无可疑也自惟一月壬辰至于征伐商次以王若曰至万姓恱服次以厥四月哉生明至受命于周次以列爵惟五至垂拱而天下治李光地考定武成惟一月壬辰至于征伐商次以既生魄至万姓恱服次以厥四月哉生明至大告武成次以列爵惟五至垂拱而天下治尚书注疏卷十考证尚书注疏卷十一钦定四库全书尚书注疏卷十一汉孔氏传唐陆德明音义孔颖达疏周书序武王胜殷杀受立武庚传不放而杀纣自焚也武庚纣子以爲王者后一名禄父以箕子归作洪范传归镐京箕子作之音义疏洪范传洪大范法也言天地之大法疏惟十有三祀王访于箕子传商曰祀箕子称祀不忘本此年四月归宗周先告武成次问天道王乃言曰呜唿箕子惟天隂骘下民相恊厥居传骘定也天不言而黙定下民是助合其居使有常生之资我不知其彝伦攸叙言我不知天所以定民之常道理次叙问何由音义疏箕子乃言曰我闻在昔鲧陻洪水汨陈其五行传陻塞汨乱也治水失道乱陈其五行帝乃震怒不畀洪范九畴彝伦攸斁传畀与斁败也天动怒鲧不与大法九畴畴类也故常道所以败鲧则殛死禹乃嗣兴传放鲧至死不赦嗣继也废父兴子尧舜之道天乃钖禹洪范九畴彝伦攸叙传天与禹洛出书神龟负文而出列于背有数至于九禹遂因而第之以成九类常道所以次叙音义疏初一曰五行传九类类一章以五行爲始次二曰敬用五事传五事在身用之必敬乃善次三曰农用八政传农厚也厚用之政乃成次四曰恊用五纪传恊和也和天时使得正用五纪次五曰建用皇极传皇大极中也凡立事当用大中之道次六曰乂用三徳传治民必用刚柔正直之三徳次七曰明用稽疑传明用卜筮考疑之事次八曰念用庻征次九曰向用五福威用六极传言天所以向劝人用五福所以威沮人用六极此已上禹所第叙音义疏一五行一曰水二曰火三曰木四曰金五曰土传皆其生数水曰润下火曰炎上传言其自然之常性木曰曲直金曰从革传木可以揉曲直金可以改更土爰稼穑传种曰稼敛曰穑土可以种可以敛润下作咸传水卤所生炎上作苦传焦气之味曲直作酸传木实之性从革作辛传金之气稼穑作甘传甘味生于百谷五行以下箕子所陈音义疏二五事一曰貌传容仪二曰言传词章三曰视传观正四曰听传察是非五曰思传心虑所行貌曰恭传俨恪言曰从传是则可从视曰明传必清审听曰聪传必微谛思曰睿传必通于微恭作肃传心敬从作乂传可以治明作晢传照了聪作谋传所谋必成当睿作圣传于事无不通谓之圣音义疏三八政一曰食传勤农业二曰货传宝用物三曰祀传敬鬼神以成教四曰司空传主空土以居民五曰司徒传主徒衆教以礼义六曰司寇传主姦盗使无纵七曰宾传礼宾客无不敬八曰师传简师所任必良士卒必练音义疏四五纪一曰歳传所以纪四时二曰月传所以纪一月三曰日传纪一日四曰星辰传二十八宿迭见以叙气节十二辰以纪日月所㑹五曰厯数传厯数节气之度以为厯敬授民时音义疏五皇极皇建其有极传大中之道大立其有中谓行九畴之义敛时五福用敷钖厥庻民传敛是五福之道以为教用布与衆民使慕之惟时厥庻民于汝极钖汝保极传君上有五福之教衆民于君取中与君以安中之善言从化凡厥庶民无有滛朋人无有比德惟皇作极传民有安中之善则无滛过朋党之恶比周之徳惟天下皆大为中正音义疏凡厥庶民有猷有为有守汝则念之传民戢有道有所为有所执守汝则念録叙之不协于极不罹于咎皇则受之传凡民之行虽不合于中而不罹于咎恶皆可进用大法受之而康而色曰予攸好德汝则钖之福传汝当安汝颜色以谦下人人曰我所好者徳汝则与之爵禄时人斯其惟皇之极传不合于中之人汝与之福则是人此其惟大之中言可勉进无虐茕独而畏髙明传茕单无兄弟也无子曰独单独者不侵虐之宠贵者不枉法畏之音义疏人之有能有为使羞其行而邦其昌传功能有为之士使进其所行汝国其昌盛凡厥正人既富方谷传凡其正直之人既当以爵禄富之又当以善道接之汝弗能使有好于而家时人斯其辜传不能使正直之人有好于国家则是人斯其诈取罪而去于其无好德汝虽钖之福其作汝用咎传于其无好徳之人汝虽与之爵禄其为汝用恶道以败汝善音义疏无偏无陂遵王之义传偏不平陂不正言当循先王之正义以治民无有作好遵王之道无有作恶遵王之路传言无有乱为私好恶动必循先王之道路无偏无党王道荡荡传言开辟无党无偏王道平平传言辩治无反无侧王道正直传言所行无反道不正则王道平直㑹其有极归其有极传言㑹其有中而行之则天下皆归其有中矣音义疏曰皇极之敷言是彝是训于帝其训传曰者大其义言以大中之道布陈言教不失其常则人皆是顺矣天且其顺而况于人乎凡厥庶民极之敷言是训是行以近天子之光传凡其衆民中心之所陈言凡顺是行之则可以近益天子之光明曰天子作民父母以为天下王传言天子布徳恵之教为兆民之父母是为天下所归往不可不务音义疏六三德一曰正直𫝊能正人之曲直二曰刚克𫝊刚能立事三曰柔克𫝊和柔能治三者皆徳平康正直𫝊世平安用正直治之彊弗友刚克𫝊友顺也世强御不顺以刚能治之燮友桑克𫝊燮和也世和顺以柔能治之沈潜刚克𫝊沈潜谓地虽柔亦有刚能出金石髙明柔克𫝊髙明谓天言天为刚徳亦有柔克不干四时喻臣当执刚以正君君亦当执柔以纳臣惟辟作福惟辟作威惟辟玉食𫝊言惟君得専威福为美食臣无有作福作威玉食臣之有作福作威玊食其害于而家凶于而国人用侧颇僻民用僭忒𫝊在位不敦平则下民僭差音义疏七稽疑择建立卜筮人𫝊龟曰卜蓍曰筮考正疑事当选择知卜筮人而建立之乃命卜筮𫝊建立其人命以其职曰雨曰霁𫝊龟兆形有似雨者有似雨止者曰蒙𫝊蒙隂闇曰驿𫝊气落驿不连属曰克𫝊兆相交错五者卜筮之常法曰贞曰悔𫝊内卦曰贞外卦曰悔凡七𫝊卜筮之数卜五占用二衍忒立时人作卜筮三人占则从二人之言𫝊立是知卜筮人使为卜筮之事夏殷周卜筮各异三法并卜从二人之言善钧从衆卜筮各三人汝则有大疑谋及乃心谋及卿士谋及庶人谋及卜筮𫝊将举事而汝则有大疑先尽汝心以谋虑之次及卿士衆民然后卜筮以决之汝则从龟从筮从卿士从庻民从是之谓大同𫝊人心和顺龟筮从之是谓大同于吉身其康彊子孙其逄吉𫝊动不违衆故后世遇吉汝则从龟从筮从卿士逆庻民逆吉𫝊三从二逆中吉亦可举事卿士从龟从筮从汝则逆庶民逆吉𫝊君臣不同决之卜筮亦中吉庶民从龟从筮从汝则逆卿士逆吉𫝊民与上异心亦卜筮以决之汝则从龟从筮逆卿士逆庶民逆作内吉作外凶𫝊二从三逆龟筮相违故可以祭祀冠婚不可以出师征伐龟筮共违于人𫝊皆逆用静吉用作凶𫝊安以守常则吉动则凶音义疏八庶征𫝊曰雨曰𤾉曰燠曰寒曰风曰时𫝊雨以润物𤾉以干物煖以长物寒以成物风以动物五者各以其时所以为衆验五者来备各以其叙庶草蕃庑𫝊言五者备至各以次序则衆草蕃滋庑丰也一极备凶一极无凶𫝊一者僃极过甚则凶一者极无不至亦凶谓不时失叙音义疏曰休征𫝊叙美行之验曰肃时雨若𫝊君行敬则时雨顺之曰乂时旸若𫝊君行政治则时旸顺之曰晢时燠若𫝊君能照晢则时燠顺之曰谋时寒若𫝊君能谋则时寒顺之曰圣时风若𫝊君能通理则时风顺之音义疏曰咎征𫝊叙恶行之验曰狂恒雨若𫝊君行狂疾则常雨顺之曰僭恒𤾉若𫝊君行僣差则常𤾉顺之曰豫恒燠若𫝊君行逸豫则常燠顺之曰急恒寒若𫝊君行急则常寒顺之曰蒙恒风若𫝊君行蒙闇则常风顺之音义疏曰王省惟岁𫝊王所省职兼所总羣吏如歳兼四时卿士惟月𫝊卿士各有所掌如月之有别师尹惟日𫝊衆正官之吏分治其职如日之有歳月歳月日时无易𫝊各顺常百谷用成又用明𫝊歳月日时无易则百谷成君臣无易则政治明俊民用章家用平康𫝊贤臣显用国家平宁日月岁时既易𫝊是三者已易喻君臣易职百谷用不成乂用昏不明俊民用微家用不宁𫝊君失其柄权臣擅命治闇贤隐国家乱音义疏庶民惟星星有好风星有好雨𫝊星民象故衆民惟若星箕星好风毕星好雨亦民所好日月之行则有冬有夏𫝊日月之行冬夏各有常度君臣政治大小各有常法月之从星则以风雨𫝊月经于箕则多风离于毕则多雨政教失常以从民欲亦所以乱音义疏九五福一曰寿𫝊百二十年二曰富𫝊财丰备三曰康宁𫝊无疾病四曰攸好德𫝊所好者徳福之道五曰考终命𫝊各成其短长之命以自终不横夭六极一曰凶短折𫝊动不遇吉短未六十折未三十言辛苦二曰疾𫝊常抱疾苦三曰忧𫝊多所忧四曰贫𫝊困于财五曰恶𫝊丑陋六曰弱𫝊尫劣音义疏序武王既胜殷邦诸侯班宗彜𫝊赋宗庙彝器酒罇赐诸侯作分器𫝊言诸侯尊卑各有分也亡音义疏尚书注疏卷十一卷十一考证尚书注疏卷十一考证洪范序传箕子作之疏不是史官叙述陈雅言曰夏僎谓古者史官于人君言动无所不书岂有武王访箕子其事如此之大史官不録而箕子自録之理此说极是且如孔说则于惟十有三祀一句虽说得通而于王访于箕子一句说不通矣按孔疏固非而陈雅言之非孔亦非也洪范固箕子所作葢自惟十有三祀至箕子乃言曰皆史官所叙其下即据箕子所陈之范述之耳非尽出于史官之笔也惟十有三祀王访于箕子金履祥曰书十有三祀知箕子之不臣于武王书王访于箕子知武王之不臣箕子疏箕子商人故记传引此篇者皆云商书曰按左传文五年寗嬴引商书曰沈潜刚克髙明柔克成六年或谓栾武子商书曰三人占从二人然则春秋时多称洪范为商书如称大禹谟臯陶谟为夏书矣又按经文明言十有三祀即泰誓之十有三年而史记殷本纪乃云武王已克殷后二年问箕子云云则妄说也惟天隂骘下民传骘定也史记宋世家作隂定下民天乃钖禹洪范九畴传洛出书神龟负文而出列于背有数至于九禹遂因而第之以成九类关子明曰洛书之文九前一后三左七右四前左二前右八后左六后右朱子曰读大戴礼又得一证甚明其明堂篇有二九四七五三六一八之语而郑氏注云法龟文也然则汉人固以九数者为洛书也又曰洛书与洪范之初一至次九者合而具九畴之数则固洪范之所自出也按易系辞言河出图洛出书圣人则之似言二者并出于伏羲之世则之以画卦也此经祗言天乃钖禹洪范九畴不云钖禹洛书他经亦无明训以九畴为夲洛书自孔安国始刘歆班固又言之然亦未尝谓洛书之数一在某方九在某位也以明堂篇之数为法龟文又自郑康成始宋世大儒并守其说皆因经有天乃钖禹之文意必有符瑞如河图等物林之竒曰古人之语于其最重者必推于天典曰天叙礼曰天秩命曰天命诛曰天讨莫非天也帝乃震怒不畀洪范九畴犹所谓天夺其魄天乃钖禹洪范九畴犹所谓天诱其𠂻又曰洪范之书非由数起其言天钖犹言天乃钖王勇智耳林氏说尽扫前儒即朱子亦不能易其言矣初一曰五行传九类类一章以五行为始曾巩曰五者行乎三才万物之间又曰五事以下皆言用而五行不言用者自五事至于六极皆以顺五行则五行之用可知也虞书于六府次以三事则箕子于五行次之以五事而下是也虞书于九功言戒之用休董之用威则箕子于九畴庶征与福极是也协用五纪协汉志引此经作旪按此篇今古文俱有今文之夲后世不传而史记宋世家全载经文汉书五行志所引五行传即伏生大传而夏侯始昌诸儒又增附之者也其经文有与古文殊异并记于此洪范九畴史记作鸿范九等次二曰敬用五事史记作二曰五事三曰八政至庶征皆然惟九曰向用五福畏用六极与古文同然亦不言次九也汉志则初一次二次三云云并同古文而敬用五事作羞用五事颜注曰羞进也乂用三徳作艾用三徳颜注曰艾读曰乂畏用六极与史记同苏轼曰古字威畏通用建用皇极传皇大极中也朱子皇极辨曰自孔传训皇极为大中诸儒皆祖其说余知其必不然葢皇者君之称也极者至极之义标凖之名四方望之以取正者也若北辰为天极嵴栋为屋极其义皆然而礼所谓民极诗所谓四方之极者于义为尤近如旧说读皇为大极为中则所谓惟大作中大则受之为何等语乎按朱子觧皇极确矣但以大训皇惟孔传则然伏生今文亦自作君字解汉志引传曰皇君也极中建立也人君貌言视听思心五事皆失不得其中则不能立万事此今文训解皇字之明证也次九曰向用五福威用六极传言天所以向劝人用五福所以威沮人用六极曾巩曰福之在于民则宜向之极之在于民则宜畏之林之竒曰孔传非也自敬用至念用皆指人君之用岂于此二者独言天之所用耶曾氏说是葢向之畏之在人主心术之间耳又传此已上禹所第叙疏五行志悉载此一章云凡此六十五字皆洛书本文朱子曰洛书本文只有四十五点班固云六十五字皆洛书本文恐只是以数起之不是文如此按孔传谓此以上禹所第叙五行以下箕子所陈说甚明白疏所引五行志谓洛书本文六十五字刘焯顾彪谓三十八字刘炫谓二十字颖逹谓初一曰等二十七字必是禹加之皆妄说也一五行金履祥曰汉石经无一字余传首句并不言畴数思曰睿传必通于微按马融王肃张晏并训睿为通知睿字今古文所同也乃汉志引此经作思曰作圣注应劭曰通也古文作睿似字画异矣然字义犹同也乃志引传曰思心者心思虑也寛也孔子曰居上不寛吾何以观之哉似伏生书作字画字义并与古文不合未闻先儒有论此者又疏太甲云接下思恭视逺惟明听徳惟聪此夲太甲文非说命也监夲误作说命今改正明作晢传照了音义晢之舌反徐之列反又之世反疏王肃及汉书五行志皆云悊智也郑夲作晢则读为哲按哲字旧夲作晢葢晢哲古今字也晢从日从折晢明也故从日而折声其作西亦切者亦明也从日从析日则意而析则声后人改日从口无义皇建其有极传谓行九畴之义项安世曰五行天之纲五事人之纲八政人之纪五纪天之纪四者皆道之体治之所由出也三徳决于人稽疑决于天庶徴騐于天福极騐于人四者道之用治之所以成也合而言之皇极为纲八者又为目也李光地曰皇极一而已非如他畴有条目故释其义惟曰皇建其有极言王者作君作师为天下表也无偏无陂遵王之义音义陂音祕旧夲作颇音普多反无陂史记作无颇按经文夲作无偏无颇唐元宗开元中诏改颇字为陂以颇与义音不协也唐书艺文志具载其事陆氏在唐初安知后当改陂而预为之音注乎此条盖宋开宝中校定释文所増入者无有作好传言无有乱为私好恶为字监夲讹无从旧夲改正于帝其训史记作于帝其顺又是训是行亦作是顺是行按孔传解于帝其训云天且是顺则汉初训顺二字相通也沈潜刚克髙明柔克传沈潜谓地髙明谓天按传解二句非是因左传谓天为刚德犹不干时遂为此解又以沈潜属臣髙明属君尤不可信曰雨曰霁曰䝉曰驿曰克史记作曰雨曰济曰涕曰霿曰克周礼太卜注引此作曰雨曰济曰圛曰蟊曰尅传五者卜筮之常法按筮字当作兆各本俱误雨霁䝉圛克与筮无渉也三人占传夏殷周卜筮各异疏周礼太卜掌三兆之法一曰玉兆二曰瓦兆三曰原兆掌三易之法一曰连山二曰归蔵三曰周易蔡元定曰旧说非是禹叙洛书时未有原兆与周易也按蔡说是也虞书曰龟筮协从则唐虞以前自有占书明矣五者来僃疏五行传说五事致此五气按五行传原本伏生其说貌属水庶徴为雨言属金庶徴为𤾉视属火庶徴为燠听属水庶徴为寒思属土庶徴为风后儒未有易其说者朱子曰旧说错乱吴斗南谓雨属水旸属火燠属木寒属金风属土又貌言视听思皆以次第相属蔡传因之五行传之说始为一变按真德秀以一四七二五八三六九以类相从而李光地韪之引而伸之作洪范说颇有禆于经盖五行天事也协纪以推天之度稽疑以顺天之心类也五事人事也敬用则建极矣敬不敬皆有徴焉象见于天而吉凶被于民类也八政民事也八政以养而三治以教而五福六极行乎其中焉类也要惟皇极之所运旋洪范之大指也曰豫史记汉志作舒曰王省惟歳苏轼曰自此以下至则以风雨五纪之传也当在五曰厯数之下月之从星则以风雨传政教失常以从民欲亦所以乱按传意是说王者不可违道以干民誉也细味经意是说不可咈百姓以从已之欲也朱子以所欲与聚所恶勿施解之尤确九五福朱子曰福极通天下人民而言人主以天下为福极也陈大猷曰四代皆尚齿故五福寿为先四曰攸好德传疏好恶者不知恶之为恶谓恶是善监本脱谓恶二字从旧本添尚书注疏卷十一考证尚书注疏卷十二钦定四库全书尚书注疏卷十二汉孔氏传唐陆德明音义孔颖达疏周书序西旅献獒传西戎逺国贡大犬大保作旅獒传召公陈戒音义疏旅獒传因獒而陈道义惟克商遂通道于九夷八蛮传四夷慕化贡其方贿九八言非一皆通道路无逺不服西旅厎贡厥獒传西戎之长致贡其獒犬髙四尺曰獒以大为异大保乃作旅獒用训于王传陈贡獒之义以训谏王音义疏曰呜唿明王愼德四夷咸賔传言明王愼德以懐逺故四夷皆賔服无有逺迩毕献方物惟服食器用传天下万国无有逺近尽贡其方土所生之物惟可以供服食器用者言不为耳目华侈王乃昭德之致于异姓之邦无替厥服传德之所致谓逺夷之贡以分赐异姓诸侯使无废其职分宝玉于伯叔之国时庸展亲传以宝玉分同姓之国是用诚信其亲亲之道音义疏人不易物惟德其物传言物贵由人有德则物贵无德则物贱所贵在于德德盛不狎侮传盛德必自敬何狎易侮慢之有狎侮君子罔以尽人心传以虚受人则人尽其心矣狎侮小人罔以尽其力传以悦使民民忘其劳则力尽矣音义疏不役耳目百度惟贞传言不以声色自役则百度正玩人丧德玩物丧志传以人为戏弄则丧其德以器物为戏弄则丧其志志以道宁言以道接传在心为志发气为言皆以道为本故君子勤道不作无益害有益功乃成不贵异物贱用物民乃足传游观为无益竒巧为异物言明王之道以德义为益器用为贵所以化治生民犬马非其土性不畜传非此土所生不畜以不习其用珍禽竒兽不育于国传皆非所用有损害故不宝逺物则逺人格传不侵夺其利则来服矣所宝惟贤则迩人安传宝贤任能则近人安近人安则逺人安矣音义疏呜唿夙夜罔或不勤传言当早起夜寐常勤于德不矜细行终累大德传轻忽小物积害毁大故君子愼其微爲山九仞功亏一篑传八尺曰仞喻向成也未成一篑犹不为山故曰功亏一篑是以圣人干干日昃愼终如始允廸兹生民保厥居惟乃世王传言其能信蹈行此诫则生人安其居天子乃世世王天下武王虽圣犹设此诫况非圣人可以无诫乎其不免于过则亦宜矣音义疏序巢伯来朝传殷之诸侯伯爵也南方逺国武王克商慕义来朝芮伯作旅巢命传芮伯周同姓圻内之国为卿大夫陈威德以命巢亡音义疏序武王有疾周公作金縢传为请命之书藏之于匮缄之以金不欲人开之音义疏金縢传遂以所藏为篇名疏旣克商二年王有疾弗豫传伐纣明年武王有疾不悦豫二公曰我其爲王穆卜周公曰未可以戚我先王传穆敬戚近也召公太公言王疾当敬卜吉凶周公言未可以死近我先王相顺之辞公乃自以爲功传周公乃自以请命为已事爲三坛同墠传因大王王季文王请命于天故为三坛坛筑土墠除地大除地于中为三坛爲坛于南方北面周公立焉传立坛上对三王植璧秉珪乃告大王王季文王传璧以礼神植置也置于三王之坐周公秉桓珪以为䞇告谓祝辞音义疏史乃册祝曰惟尔元孙某遘厉虐疾传史为册书祝辞也元孙武王某名臣讳君故曰某厉危虐暴也若尔三王是有丕子之责于天以旦代某之身传大子之责谓疾不可救于天则当以旦代之死生有命不可请代圣人叙臣子之心以垂世教予仁若考能多材多艺能事鬼神传我周公仁能顺父又多材多艺能事鬼神言可以代武王之意乃元孙不若旦多材多艺不能事鬼神乃命于帝庭敷佑四方传汝元孙受命于天庭为天子布其德教以佑助四方言不可以死用能定尔子孙于下地四方之民罔不祇畏传言武王用受命帝庭之故能定先人子孙于天下四方之民无不敬畏呜唿无坠天之降宝命我先王亦永有依归传叹惜武王言不救则坠天之宝命救之则先王长有依归今我卽命于元龟传就受三王之命于大龟卜知吉凶尔之许我我其以璧与珪归俟尔命传许谓疾瘳待命当以事神尔不许我我乃屏璧与珪传不许谓不愈也屏藏也言不得事神音义疏乃卜三龟一习吉传习因也以三王之龟卜一相因而吉启籥见书乃幷是吉传三兆既同吉开籥见占兆书乃亦幷是吉公曰体王其罔害传公视兆曰如此兆体王其无害言必愈予小子新命于三王惟永终是图传周公言我小子新受三王之命武王惟长终是谋周之道兹攸俟能念予一人传言武王愈此所以待能念我天子事成周道公归乃纳册于金縢之匮中王翼日乃瘳传从坛归翼明瘳差也音义疏武王旣丧管叔及其羣弟乃流言于国传武王死周公摄政其弟管叔及蔡叔霍叔乃放言于国以诬周公以惑成王曰公将不利于孺子传三叔以周公大圣有次立之势遂生流言孺稚也稚子成王周公乃告二公曰我之弗辟我无以告我先王传辟法也告召公太公言我不以法法三叔则我无以成周道告我先王周公居东二年则罪人斯得传周公既告二公遂东征之二年之中罪人此得于后公乃爲诗以贻王名之曰鸱鸮王亦未敢诮公传成王信流言而疑周公故周公既诛三监而作诗解所以宜诛之意以遗王王犹未悟故欲让公而未敢音义疏秋大熟未获天大雷电以风传二年秋也蒙恒风若雷以威之故有风雷之异禾尽偃大木斯拔邦人大恐传风灾所及邦人皆大恐王与大夫尽弁以启金縢之书传皮弁质服以应天乃得周公所自以爲功代武王之说传所藏请命册书本二公及王乃问诸史与百执事传二公倡王启之故先见书史百执事皆从周公请命对曰信噫公命我勿敢言传史百执事言信有此事周公使我勿道今言之则负周公噫恨辞王执书以泣曰其勿穆卜传本欲敬卜吉凶今天意可知故止之昔公勤劳王家惟予沖人弗及知传言已童幼不及知周公昔日忠勤今天动威以彰周公之德传发雷风之威以明周公之圣德惟朕小子其新逆我国家礼亦宜之传周公以成王未寤故留东未还改过自新遣使者迎之亦国家礼有德之宜王出郊天乃雨反风禾则尽起传郊以玉币谢天天即反风起禾明郊之是二公命邦人凡大木所偃尽起而筑之岁则大熟传木有偃拔起而立之筑有其根禾木无亏百谷丰熟周公之德此已上大诰后因武王丧幷见之音义疏序武王崩三监及淮夷叛传三监管蔡商淮夷徐奄之属皆叛周周公相成王将黜殷作大诰传相谓摄政黜絶也将以诛叛者之义大诰天下音义疏大诰传陈大道以诰天下遂以名篇音义疏王若曰猷大诰尔多邦越尔御事传周公称成王命顺大道以诰天下衆国及于御治事者尽及之弗弔天降割于我家不少传言周道不至故天下凶害于我家不少谓三监淮夷并作难延洪惟我幼沖人传凶害延大惟累我幼童人成王言其不可不诛之意嗣无疆大厯服弗造哲迪民康传言子孙承继祖考无穷大数服行其政而不能为智道以安人故使叛先自责矧曰其有能格知天命传安人且犹不能况其有能至知天命者乎已予惟小子若渉渊水予惟往求朕攸济传已发端叹辞也我惟小子承先人之业若渉渊水往求我所以济渡言祇惧敷贲敷前人受命兹不忘大功传前人文武也我求济渡在布行大道在布陈文武受命在此不忘大功言任重予不敢闭于天降威用传天下威用谓诛恶也言我不敢闭絶天所下威用而不行将欲伐四国宁王遗我大宝龟绍天明卽命传安天下之王谓文王也遗我大宝龟疑则卜之以继天明就其命而言之言卜不可违音义疏曰有大艰于西土西土人亦不静越兹蠢传曰语更端也四国作大难于京师西土人亦不安于此蠢动殷小腆诞敢纪其叙传言殷后小腆腆之禄父大敢纪其王业欲复之天降威知我国有疵传天下威谓三叔流言故禄父知我周国有疵病民不康曰予复反鄙我周邦传禄父言我殷当复欺惑东国人令不安反鄙易我周家道其罪无状今蠢今翼日民献有十夫予翼以于敉宁武图功传今天下蠢动今之明日四国人贤者有十夫来翼佐我周用抚安武事谋立其功言人事先应我有大事休朕卜幷吉传大事戎事也人谋既从卜又幷吉所以为美音义疏肆予告我友邦君越尹氏庶士御事传以美故告我友国诸侯及于正官尹氏卿大夫衆士御治事者言谋及之曰予得吉卜予惟以尔庶邦于伐殷逋播臣传用汝衆国往伐殷逋亡之臣谓禄父尔庶邦君越庶士御事罔不反曰艰大传汝衆国上下无不反曰征伐四国为大难叙其情以戒之民不静亦惟在王宫邦君室传言四国不安亦在天子诸侯教化之过自责不能绥近以及逺越予小子考翼不可征王害不违卜传于我小子先卜敬成周道若谓今四国不可征则王室有害故宜从卜音义疏肆予沖人永思艰曰呜唿允蠢鳏寡哀哉传故我童人成王长思此难而叹曰信蠢动天下使无妻无夫者受其害可哀哉予造天役遗大投艰于朕身传我周家为天下役事遗我甚大投此艰难于我身言不得已越予沖人不卬自恤义尔邦君越尔多士尹氏御事传言征四国于我童人不惟自忧而已乃欲施义于汝衆国君臣上下至御治事者绥予曰无毖于恤不可不成乃宁考图功传汝衆国君臣当安勉我曰无劳于忧不可不成汝宁祖圣考文武所谋之功责其以善言之助音义疏巳予惟小子不敢替上帝命传不敢废天命言卜吉当必征之天休于宁王兴我小邦周宁王惟卜用克绥受兹命传言天美文王兴周者以文王惟卜之用故能安受此天命明卜宜用今天其相民矧亦惟卜用传人献十夫是天助民况亦用卜乎吉可知矣亦亦文王呜唿天明畏弼我丕丕基传叹天之明德可畏辅成我大大之基业言卜不可违也音义疏王曰尔惟旧人尔丕克远省尔知宁王若勤哉传特命久老之人知文王故事者大能逺省识古事汝知文王若彼之勤劳哉目所亲见法之又明天閟毖我成功所予不敢不极卒宁王图事传閟愼也言天愼劳我周家成功所在我不敢不极尽文王所谋之事谓致太平肆予大化诱我友邦君传我欲极尽文王所谋故大化天下道我友国诸侯天棐忱辞其考我民传言我周家有大化诚辞为天所辅其成我民矣予曷其不于前宁人图功攸终传我何其不于前文王安人之道谋立其功所终乎天亦惟用勤毖我民若有疾传天亦劳愼我民欲安之如人有疾欲已去之予曷敢不于前宁人攸受休毕传天欲安民我何敢不于前文王所受美命终毕之音义疏王曰若昔朕其逝朕言艰日思传顺古道我其往东征矣我所言国家之难备矣日思念之若考作室旣厎法厥子乃弗肯堂矧肯构传以作室喻治政也父已致法子乃不肯为堂基况肯构立屋乎不为其易则难者可知厥父葘厥子乃弗肯播矧肯获传又以农喻其父已葘耕其田子乃不肯播种况肯收获之乎厥考翼其肯曰予有后弗弃基传其父敬事创业而子不能继成其功其肯言我有后不弃我基业乎今不征是弃之肆予曷敢不越卬敉宁王大命传作室农人犹恶弃基故我何敢不于今日抚循文王大命以征逆乎若兄考乃有友伐厥子民养其劝弗救传若兄弟父子之家乃有朋友来伐其子民养其劝不救者以子恶故以此四国将诛而无救者罪大故音义疏王曰呜唿肆哉尔庶邦君越尔御事传叹今伐四国必克之故以告诸侯及臣下御治事者爽邦由哲亦惟十人迪知上帝命传言其故有明国事用智道十人蹈知天命谓人献十夫来佐周越天棐忱尔时罔敢易法矧今天降戾于周邦传于天辅诚汝天下是知无敢易天法况今天下罪于周使四国叛乎惟大艰人诞邻胥伐于厥室尔亦不知天命不易传惟大为难之人谓三叔也大近相伐于其室家谓叛逆也若不早诛汝天下亦不知天命之不易也音义疏予永念曰天惟丧殷若穑夫予曷敢不终朕亩传稼穑之夫除草养苗我长念天亡殷恶主亦犹是矣我何敢不顺天终竟我垄亩乎言当灭殷天亦惟休于前宁人予曷其极卜敢弗于从传天亦惟美于文王受命我何其极卜法敢不于从言必从也率宁人有指疆土矧今卜幷吉传循文王所有指意以安疆土则善矣况今卜幷吉乎言不可不从肆朕诞以尔东征天命不僭卜陈惟若兹传以卜吉之故大以汝衆东征四国天命不僭差卜兆陈列惟若此吉必克之不可不勉音义疏序成王旣黜殷命杀武庚传一名禄父命微子启代殷后传启知纣必亡而奔周命为宋公为汤后作微子之命传封命之书疏微子之命传称其本爵以名篇疏王若曰猷殷王元子传微子帝乙元子故顺道本而称之惟稽古崇德象贤传惟考古典有尊德象贤之义言今法之綂承先王修其礼物传言二王之后各修其典礼正朔服色与时王并通三统作賔于王家与国咸休永世无穷传为时王賔客与时皆美长世无竟呜唿乃祖成汤克齐圣广渊传言汝祖成汤能齐德圣达广大深逺泽流后世皇天眷佑诞受厥命传大天眷顾汤佑助之大受其命谓天命抚民以寛除其邪虐传抚民以寛政放桀邪滛荡之德功加于时德垂后裔传言汤立功加于当时德泽垂及后世裔末也尔惟践修厥猷旧有令闻传汝微子言能践汤德久有善誉昭闻逺近恪愼克孝肃恭神人予嘉乃德曰笃不忘传言微子敬愼能孝严恭神人故我善汝德谓厚不可忘音义疏上帝时歆下民祇协庸建尔于上公尹兹东夏传孝恭之人祭祀则神歆享施令则人敬和用是封立汝于上公之位正此东方华夏之国宋在京师东钦哉往敷乃训愼乃服命率由典常以蕃王室传敬哉敬其爲君之德往临人布汝敎训愼汝祖服命数循用旧典无失其常以蕃屏周室戒之音义疏𢎞乃烈祖律乃有民永绥厥位毗予一人传大汝烈祖成汤之道以法度齐汝所有之人则长安其位以辅我一人言上下同荣庆世世享德万邦作式传言微子累世享德不忝厥祖虽同公侯而特爲万国法式俾我有周无斁传汝世世享德则使我有周好汝无厌呜唿往哉惟休无替朕命传叹其德遣往之国言当惟爲美政无废我命音义序唐叔得禾异亩同颖传唐叔成王母弟食邑内得异禾也亩垄颖穗也禾各生一垄而合爲一穗献诸天子传拔而贡之王命唐叔归周公于东传异亩同颖天下和同之象周公之德所致周公东征未还故命唐叔以禾归周公唐叔后封晋作归禾传亡音义疏序周公旣得命禾旅天子之命传已得唐叔之禾遂陈成王归禾之命而推美成王善则称君作嘉禾传天下和同政之善者故周公作书以善禾名篇告天下亡疏尚书注疏卷十二卷十二考证尚书注疏卷十二考证旅獒序大保作旅獒疏释诂云旅陈也林之竒曰经云西旅则不可以训陈也葢书篇名惟取篇中之字如诗云维鹊有巢即以鹊巢名篇也如必以旅爲陈则书序不当云作旅獒按旅训陈以之解旅巢命则可以解旅獒则不可以经言西旅厎贡厥獒是国名也林说自确西旅厎贡厥獒传犬高四尺曰獒以大爲异林之竒曰说文犬知人心而可使者曰獒左氏公羊言晋灵公事则獒之爲犬有异于常犬也毕献方物疏郑元云所贵宝见经传者犬戎献白狼白鹿是也按郑以穆王事解蕃国贵宝爲贽已属不经孔疏引以証此篇方物尤非也穆王不听祭公之谏耀兵勤逺得四白鹿白狼自是荒服不至召公当开国时若预料有其事者于西旅贡獒即动色告戒以不宝逺物安得以周语及王会篇解此文哉金縢序周公作金縢疏史叙其事乃作此篇非周公作也按孔疏此条直紏小序之失语足翼经植璧秉珪传璧以礼神疏又置以爲贽也林之竒曰按下文曰屏璧与珪则圭璧似皆以祈神非执桓圭以爲贽也惟尔元孙某疏本告神云元孙发臣讳君故曰某也林之竒曰周公之祷葢用武王名及史官记载则讳其名而代以某字桓六年左传申繻曰周人以讳事神名之讳始于周也又曰自太王王季而言之曰元孙自文王而言之曰丕子其实一也是有丕子之责于天丕子史记作负子管叔及其羣弟传周公摄政其弟管叔及蔡叔霍叔乃放言于国疏孔似不用孟子之说按此孔传之误也下文又曰三叔以周公大圣有次立之势是安国实指周公爲兄异于孟子据史记武王同母兄弟十人长伯邑考次武王次管叔次周公次蔡叔次曹叔次成叔次霍叔次康叔次冉季次序秩然孟子之说不可易也我之弗辟我无以告我先王传辟法也告召公太公言我不以法法三叔则我无以成周道告我先王音义辟马郑音避谓避居东都按周公居东此条爲千古疑案由经文我之弗辟辟字孔读作刑辟之辟故以居东爲东征郑读作避地之避故以居东爲避谤以诗豳风证之毛传小序说与孔同而郑笺独异宋儒以孔传爲是者林之竒以郑笺爲是者项安世至朱子则初取孔传以爲诗传晚年又駮孔传而从郑笺蔡氏传则朱子晚年说也从孔传则辟训法即后蔡仲之命有致辟管叔之明文从郑笺则古文辟字作本是避字二说互异不能强合独怪孔颖达于诗疏曲鬯郑笺于书疏不能力主孔传即辟之训法祗以释诂文三字解之何哉又按史记作我之所以弗辟而摄行政此则又一说也周公居东二年传周公既告二公遂东征之疏诗东山之篇歌此事也按以居东爲东征则作大诰诛武庚罪三监皆在此时破斧之诗周公东征四国是皇歌此事也王犹未察公作鸱鸮之诗及王感风雷之变而迎公归时则已三年矣我徂东山之诗公所以劳归士也然则居东即东居旧殷征战之地罪人斯得即武庚管叔授首孔疏何乃引王肃说谓东是洛邑哉何乃谓东征镇抚案验其事哉孔疏所云是仍以郑笺解孔传矣于后公乃爲诗以贻王疏郑元以爲武王崩周公爲冢宰三年服终将欲摄政管蔡流言即避居东都按康成笺诗于周公避居东都说异毛传邶鄘卫谱豳谱再三言之必有所据但其解鸱鸮之诗则确然知其非也谓居东后成王杀其属党乃作诗贻王以救之是以鸱鸮目其君而以子目其官僚也寻常之人悖谬不至于此况圣人乎孔疏于诗既不能紏其违于书又援引其说昧于裁矣二公及王顾炎武曰主少国疑周公又出居外而上下安宁无腹心之患者二公之力也荀子曰二公仁智且不蔽故能持周公而名利福禄与周公齐王出郊天乃雨王应麟曰金縢之异说有二焉鲁世家曰周公卒后秋未获暴风雷雨禾尽偃大木尽拔周国大恐成王与大夫朝服以开金縢书梅福传云昔成王以诸侯礼葬周公而皇天动威雷风着灾此皆尚书大传之说葢伏生不见古文故也蒙恬传曰成王有病甚殆公旦自揃爪以沈于河乃书而藏之记府及王能治国有贼臣言周公欲爲乱周公走而奔于楚成王观于记府得周公沈书乃流涕曰孰谓周公旦欲爲乱乎此又以武王有疾爲成王鲁世家亦与恬传同谯周曰秦既燔书时人欲言金縢之事失其本末也大诰序三监及淮夷叛传三监管蔡商疏惟郑以三监爲管蔡霍独爲异耳按孔传解三监非也康成说是设三监所以监武庚也若并数武庚尚监谁哉孔颖达于诗邶鄘卫谱畅言三监是管蔡霍引伏生书传及蔡仲之命以明其说又引孙毓曰三监当有霍叔郑义爲长惜不移以疏此序也天降割于我家不少音义马读不少延爲句疏郑王皆以延上属爲句按马郑王皆学今文据音义及疏是伏生所传以不少延爲句孔氏古文则以不少爲句也王安石苏轼并谓马郑王读是后儒从之宁王传谓文王也苏轼曰当时称武王爲宁王以其克殷而安天下也林之竒曰此篇所称考宁王宁考宁人皆是武王先儒以爲文王殊失经意殷小腆林之竒曰苏氏以腆爲厚按左传云不腆敝邑固当训厚金履祥曰小腆犹云蕞尔国微子之命序命微子启代殷后传启知纣必亡而奔周命爲宋公爲汤后按序是言成王既杀武庚始命微子爵爲上公以奉汤祀也孔传之说则武王克商即封宋公矣与序不合又此传可疑汉以景帝讳启作开史记宋世家称微子开是也孔传何得不避先儒疑孔传多后人所爲此亦一証矣疏非去纣即奔周也按孔疏紏史记抱器面缚之妄极精微子之命传称其木爵以名篇林之竒曰不云宋公之命犹称殷爵葢殷臣之客于周者也顾炎武曰微子于周葢受国以存先王之祀不受爵以示不爲臣之节故终身称微子也愼乃服命疏上公九命叶适曰周制三公八命出封作伯九命谓之上公二王后亦出封之公也尚书注疏卷十二考证尚书注疏卷十三钦定四库全书尚书注疏卷十三汉孔氏传唐陆徳明音义孔颖逹疏周书序成王既伐管叔蔡叔传灭三监以殷余民封康叔传以三监之民国康叔为卫侯周公惩其数叛故使贤母弟主之作康诰酒诰梓材音义疏康诰传命康叔之诰康圻内国名叔封字音义疏惟三月哉生魄传周公摄政七年三月始生魄月十六日明消而魄生周公初基作新大邑于东国洛四方民大和㑹传初造基建作王城大都邑于东国洛汭居天下土中四方之民大和悦而集㑹侯甸男邦采卫百工播民和见士于周传此五服诸侯服五百里侯服去王城千里甸服千五百里男服去王城二千里采服二千五百里卫服三千里与禹贡异制五服之百官播率其民和悦并见即事于周周公咸勤乃洪大诰治传周公皆劳勉五服之人遂乃因大封命大诰以治道音义疏王若曰孟侯朕其弟小子封传周公称成王命顺康叔之徳命为孟侯孟长也五侯之长谓方伯使康叔为之言王使我命其弟封封康叔名称小子明当受教训惟乃丕显考文王克明徳慎罚传惟汝大明父文王能显用俊徳慎去刑罚以为教首不敢侮鳏寡庸庸祗祗威威显民传惠恤穷民不慢鳏夫寡妇用可用敬可敬刑可刑明此道以示民用肇造我区夏越我一二邦以修传用此明徳慎罚之道始为政于我区域诸夏故于我一二邦皆以修治我西土惟时怙冒闻于上帝帝休传我西土岐周惟是怙恃文王之道故其政教冒被四表上闻于天天美其治天乃大命文王殪戎殷诞受厥命传天美文王乃大命之杀兵殷大受其王命谓三分天下有其二以授武王越厥邦厥民惟时叙传于其国于其民惟是次序皆文王教乃寡兄勗肆汝小子封在兹东土传汝寡有之兄武王勉行文王之道故汝小子封得在此东土为诸侯音义疏王曰呜唿封汝念哉传念我所以告汝之言今民将在祗遹乃文考绍闻衣徳言传今治民将在敬循汝文徳之父继其所闻服行其徳言以为政教往敷求于殷先哲王用保乂民传汝徃之国当布求殷先智王之道用安治民汝丕逺惟商耇成人宅心知训传汝当大逺求商家耇老成人之道常以居心则知训民别求闻由古先哲王用康保民传又当别求所闻父兄用古先智王之道用其安者以安民𢎞于天若徳裕乃身不废在王命传大于天为顺徳则不见废常在王命音义疏王曰呜唿小子封恫瘝乃身敬哉传恫痛瘝病治民务除恶政当如痛病在汝身欲去之敬行我言天畏棐忱民情大可见小人难保传天徳可畏以其辅诚人情大可见以小人难安徃尽乃心无康好逸豫乃其乂民传徃当尽汝心为政无自安好逸豫寛身其乃治民我闻曰怨不在大亦不在小惠不惠懋不懋传不在大起于小不在小小至于大言怨不可为故当使不顺者顺不勉者勉已汝惟小子乃服惟𢎞王应保殷民传已乎汝惟小子乃当服行徳政惟𢎞大王道上以应天下以安我所受殷之民衆亦惟助王宅天命作新民传𢎞王道安殷民亦所以惟助王者居顺天命为民日新之教音义疏王曰呜唿封敬明乃罚传叹而勑之凡行刑罚汝必敬明之欲其重慎人有小罪非眚乃惟终自作不典式尔传小罪非过失乃惟终自行之自为不常用犯汝有厥罪小乃不可不杀乃有大罪非终乃惟眚灾适尔既道极厥辜时乃不可杀传汝尽听讼之理以极其罪是人所犯亦不可杀当以罚宥论之音义疏王曰呜唿封有叙时乃大明服传叹政教有次叙是乃治理大明则民服惟民其勑懋和传民既服化乃其自勑正勉为和若有疾惟民其毕弃咎传化恶为善如欲去疾治之以理则惟民其尽弃恶修善若保赤子惟民其康乂传爱养人如安孩儿赤子不失其欲惟民其皆安治非汝封刑人杀人传言得刑杀罪人无或刑人杀人传无以得刑杀人而有妄刑杀非辜者非汝封又曰劓刵人传劓截鼻刵截耳刑之轻者亦言所得行无或劓刵人传所以举轻以戒为人轻行之音义疏王曰外事汝陈时臬司师兹殷罚有伦传言外土诸侯奉王事汝当布陈是法司牧其衆及此殷家刑罚有伦理者兼用之又曰要囚服念五六日至于旬时丕蔽要囚传要囚谓察其要辞以断狱既得其辞服膺思念五六日至于十日至于三月乃大断之言必反覆思念重刑之至也音义疏王曰汝陈时臬事罚蔽殷彞传陈是法事其刑罚断狱用殷家常法谓典刑故事用其义刑义杀勿庸以次汝封传义宜也用旧法典刑宜于时世者以刑杀勿用以就汝封之心所安乃汝尽逊曰时叙惟曰未有逊事传乃使汝所行尽顺曰是有次叙惟当自谓未有顺事君子将兴自以为不足已汝惟小子未其有若汝封之心朕心朕徳惟乃知传已乎他人未其有若汝封之心言汝心最善我心我徳惟汝所知欲其明成王所以命已之款心音义疏凡民自得罪寇攘姦宄杀越人于货传凡民用得罪为寇盗攘窃姦宄杀人顚越人于是以取货利暋不畏死罔弗憝传暋强也自强为恶而不畏死人无不恶之者言当消絶之音义疏王曰封元恶大憝矧惟不孝不友传大恶之人犹为人所大恶况不善父母不友兄弟者乎言人之罪恶莫大于不孝不友子弗祗服厥父事大伤厥考心传为人子不能敬身服行父道而怠忽其业大伤其父心是不孝于父不能字厥子乃疾厥子传于为人父不能字爱其子乃疾恶其子是不慈于弟弗念天显乃弗克恭厥兄传于为人弟不念天之明道乃不能恭事其兄是不恭兄亦不念鞠子哀大不友于弟传为人兄亦不念稚子之可哀大不笃友于弟是不友惟弔兹不于我政人得罪传惟人至此不孝不慈弗友不恭不于我执政之人得罪乎道敎不至所致天惟与我民彝大泯乱传天与我民五常使父义母慈兄友弟恭子孝而废弃不行是大灭乱天道曰乃其速由文王作罚刑兹无赦传言当速用文王所作违敎之罚刑此乱五常者无得赦音义疏不率大戛矧惟外庶子训人传戛常也凡民不循大常之敎犹刑之无赦况在外掌衆子之官主训民者而亲犯乎惟厥正人越小臣诸节传惟其正官之人于小臣诸有符节之吏及外庶子其有不循大常者则亦在无赦之科乃别播敷造民大誉弗念弗庸瘝厥君时乃引恶惟朕憝传汝今徃之国当分别播布徳敎以立民大善之誉若不念我言不用我法者病其君道是汝长恶惟我亦恶汝已汝乃其速由兹义率杀亦惟君惟长传汝乃其速用此典刑宜于时世者循理以刑杀则亦惟君长之正道不能厥家人越厥小臣外正惟威惟虐大放王命乃非徳用乂传为人君长而不能治其家人之道则于其小臣外正官之吏并为威虐大放弃王命乃由非徳用治之故汝亦罔不克敬典乃由裕民惟文王之敬忌传常事人之所轻故戒以无不能敬常汝用寛民之道当惟念文王之所敬忌而法之乃裕民曰我惟有及则予一人以怿传汝行寛民之政曰我惟有及于古则我一人以此悦怿汝徳音义疏王曰封爽惟民迪吉康传明惟治民之道而善安之我时其惟殷先哲王徳用康乂民作求传我是其惟殷先智王之徳用安治民为求等矧今民罔迪不适不迪则罔政在厥邦传治民乃欲求等殷先智王况今民无道不之言从敎也不以道训之则无善政在其国音义疏王曰封予惟不可不监告汝徳之説于罚之行传我惟不可不监视古义告汝施徳之説于罚之所行欲其勤徳慎刑今惟民不静未戾厥心迪屡未同传假令今天下民不安未定其心于周敎道屡数而未和同设事之言爽惟天其罚殛我我其不怨传明惟天其以民不安罚诛我我其不怨天汝不治我罚汝汝亦不可怨我惟厥罪无在大亦无在多矧曰其尚显闻于天传民之不安虽小邑少民犹有罚诛不在多大况曰不慎罚明闻于天者乎言罪大音义疏王曰呜唿封敬哉无作怨勿用非谋非彞传言当修已以敬无为可怨之事勿用非善谋非常法蔽时忱丕则敏徳传断行是诚道大法敏徳信则人任焉敏则有功用康乃心顾乃徳逺乃猷传用是诚道安汝心顾省汝徳无令有非逺汝谋思为长久裕乃以民宁不汝瑕殄传行寛政乃以民安则我不汝罪过不絶亡汝疏王曰呜唿肆汝小子封惟命不于常传以民安则不絶亡汝故当念天命之不于常汝行善则得之行恶则失之汝念哉无我殄传无絶弃我言而不念享明乃服命传享有国土当明汝所服行之命令使可则髙乃听用康乂民传髙汝听听先王道徳之言以安治民疏王若曰徃哉封勿替敬典传汝往之国勿废所宜敬之常法听朕告汝乃以殷民世享传顺从我所告之言即汝乃以殷民世世享国福流后世疏酒诰传康叔监殷民殷民化纣嗜酒故以戒酒诰音义疏王若曰明大命于妹邦传周公以成王命诰康叔顺其事而言之欲令明施大敎命于妹国妹地名纣所都朝歌以北是乃穆考文王肇国在西土传父昭子穆文王第称穆将言始国在西土西土岐周之政厥诰毖庶邦庶士越少正御事朝夕曰祀兹酒传文王其所告慎衆国衆士于少正官御治事吏朝夕勑之惟祭祀而用此酒不常饮惟天降命肇我民惟元祀传惟天下敎命始令我民知作酒者惟为祭祀天降威我民用大乱丧徳亦罔非酒惟行传天下威罚使民乱徳亦无非以酒为行者言酒本为祭祀亦为乱行越小大邦用丧亦罔非酒惟辜传于小大之国所用丧亡亦无不以酒为罪也音义疏文王诰敎小子有正有事无彝酒传小子民之子孙也正官治事谓下羣吏敎之皆无常饮酒越庶国饮惟祀徳将无醉传于所治衆国饮酒惟当因祭祀以徳自将无令至醉惟曰我民迪小子惟土物爱厥心臧传文王化我民敎道子孙惟土地所生之物皆爱惜之则其心善聪听祖考之彝训越小大徳小子惟一传言子孙皆聪听父祖之常敎于小大之人皆念徳则子孙惟専一疏妹土嗣尔股肱纯其艺黍稷奔走事厥考厥长传今徃使妹土之人继汝股肱之敎为纯一之行其当勤种黍稷奔走事其父兄肇牵车牛逺服贾用孝养厥父母传农功既毕始牵车牛载其所有求易所无逺行贾卖用其所得珍异孝养其父母厥父母庆自洗腆致用酒传其父母善子之行子乃自洁厚致用酒养也庶士有正越庶伯君子其尔典听朕敎传衆伯君子长官大夫统庶士有正者其汝常听我敎勿违犯尔大克羞耇惟君尔乃饮食醉饱传汝大能进老成人之道则为君矣如此汝乃饮食醉饱之道先戒羣吏以听敎次戒康叔以君义丕惟曰尔克永观省作稽中徳传我大惟敎汝曰汝能长观省古道为考中正之徳则君道成矣尔尚克羞馈祀尔乃自介用逸传能考中徳则汝庶几能进馈祀于祖考矣能进馈祀则汝乃能自大用逸之道兹乃允惟王正事之臣传汝能以进老成人为醉饱考中徳为用逸则此乃信任王者正事之大臣兹亦惟天若元徳永不忘在王家传言此非但正事之臣亦惟天顺其大徳而佑之长不见忘在王家音义疏王曰封我西土棐徂邦君御事小子尚克用文王敎不腆于酒传我文王在西土辅训往日国君及御治事者下民子孙皆庶几能用上敎不厚于酒言不常饮故我至于今克受殷之命传以不厚于酒故我周家至于今能受殷王之命疏王曰封我闻惟曰在昔殷先哲王迪畏天显小民传闻之于古殷先智王谓汤蹈道畏天明着小民经徳秉哲自成汤咸至于帝乙成王畏相传能常徳持智从汤至帝乙中间之王犹保成其王道畏敬辅相之臣不敢为非惟御事厥棐有恭不敢自暇自逸传惟殷御治事之臣其辅佐畏相之君有恭敬之徳不敢自寛暇自逸豫矧曰其敢崇饮传崇聚也自暇自逸犹不敢况敢聚会饮酒乎明无也越在外服侯甸男衞邦伯传于在外国侯服甸服男服衞服国伯诸侯之长言皆化汤畏相之徳越在内服百僚庶尹惟亚惟服宗工传于在内服治事百官衆正及次大夫服事尊官亦不自逸越百姓里居传于百官族姓及卿大夫致仕居田里者罔敢湎于酒不惟不敢亦不暇传自外服至里居皆无敢沈湎于酒非徒不敢志在助君敬法亦不暇饮酒惟助成王徳显越尹人祇辟传所以不暇饮酒惟助其君成王道明其徳于正人之道必正身敬法其身正不令而行音义疏我闻亦惟曰在今后嗣王酣身传嗣王纣也酣乐其身不忧政事厥命罔显于民祇保越怨不易传言纣暴虐施其政令于民无显明之徳所敬所安皆在于怨不可变易诞惟厥纵淫泆于非彝用燕丧威仪民罔不衋伤心传纣大惟其纵淫泆于非常用燕安丧其威仪民无不衋然痛伤其心惟荒腆于酒不惟自息乃逸传言纣大厚于酒昼夜不念自息乃过差厥心疾狠不克畏死传纣疾狠其心不能畏死言无忌惮辜在商邑越殷国灭无罹传纣聚罪人在都邑而任之于殷国灭亡无忧惧弗惟徳馨香祀登闻于天诞惟民怨传纣不念发闻其徳使祀见享升闻于天大行淫虐惟为民所怨咎庶羣自酒腥闻在上故天降丧于殷罔爱于殷惟逸传纣衆羣臣用酒沈荒腥秽闻在上天故天下丧亡于殷无爱于殷惟以纣奢逸故天非虐惟民自速辜传言凡为天所亡天非虐民惟民行恶自召罪音义疏王曰封予不惟若兹多诰传我不惟苦此多诰汝我亲行之古人有言曰人无于水监当于民监传古贤圣有言人无于水监当于民监视水见已形视民行事见吉凶今惟殷坠厥命我其可不大监抚于时传今惟殷纣无道坠失天命我其可不大视此为戒抚安天下于是音义疏予惟曰汝劼毖殷献臣传劼固也我惟告汝曰汝当固愼殷之善臣信用之侯甸男衞矧太史友内史友传侯甸男衞之国当愼接之况太史内史掌国典法所宾友乎越献臣百宗工矧惟尔事服休服采传于善臣百尊官不可不愼况汝身事服行美道服事治民乎矧惟若畴圻父薄违农父传圻父司马农父司徒身事且宜敬愼况所顺畴咨之司马乎况能迫廻万民之司徒乎言任大若保宏父定辟矧汝刚制于酒传宏大也宏父司空当顺安之司马司徒司空列国诸侯三卿愼择其人而任之则君道定况汝刚断于酒乎音义疏厥或诰曰羣饮汝勿佚传其有诰汝曰民羣聚饮酒不用上命则汝收捕之勿令失也尽执拘以归于周予其杀传尽执拘羣饮酒者以归于京师我其择罪重者而杀之又惟殷之迪诸臣惟工乃湎于酒勿庸杀之传又惟殷家蹈恶俗诸臣惟衆官化纣日久乃沈湎于酒勿用法杀之姑惟敎之有斯明享传以其渐染恶俗故必三申法令且惟敎之则汝有此明训以享国乃不用我敎辞惟我一人弗恤弗蠲乃事时同于杀传汝若忽怠不用我敎辞惟我一人不忧汝乃不洁汝政事是汝同于见杀之罪音义疏王曰封汝典听朕毖传汝当常听念我所愼而笃行之勿辩乃司民湎于酒传辩使也勿使汝主民之吏湎于酒言当正身以帅民疏梓材传告康叔以为政之道亦如梓人治材音义疏王曰封以厥庶民暨厥臣达大家传言当用其衆人之贤者与其小臣之良者以通逹卿大夫及都家之政于国以厥臣达王惟邦君传汝当信用其臣以通王敎于民言通民事于国通王敎于民惟乃国君之道汝若恒越曰我有师师传汝惟君道使顺常于是曰我有典常之师可师法司徒司马司空尹旅曰予罔厉杀人传言国之三卿正官衆大夫皆顺典常而曰我无厉虐杀人之事如此则善矣亦厥君先敬劳肆徂厥敬劳传亦其为君之道当先敬劳民故汝往治民必敬劳来之肆往姦宄杀人歴人宥传以民当敬劳之故汝徃之国又当详察姦宄之人及杀人贼所过歴之人有所寛宥亦所以敬劳之肆亦见厥君事戕败人宥传听讼折狱当务从寛恕故往治民亦当见其为君之事察民以过误残败人者当寛宥之音义疏王启监厥乱为民传言王者开置监官其治为民不可不勉曰无胥戕无胥虐至于敬寡至于属妇合由以容传当教民无得相残伤相虐杀至于敬养寡弱至于存恤妾妇和合其教用大道以容之无令见寃枉王其效邦君越御事厥命曷以传王者其效实国君及于御治事者知其教命所施何用不可不勤引养引恬自古王若兹监罔攸辟传能长养民长安民用古王道如此监无所复罪当务之音义疏惟曰若稽田既勤敷葘惟其陈修为厥疆畎传言为君监民惟若农夫之考田已劳力布发之惟其陈列修治为其疆畔畎垄然后功成以喻教化若作室家既勤垣墉惟其涂塈茨传如人为室家已勤立垣墻惟其当涂塈茨盖之若作梓材既勤朴斵惟其涂丹雘传为政之术如梓人治材为器已劳力朴治斵削惟其当涂以漆丹以朱而后成以言敎化亦须礼义然后治音义疏今王惟曰先王既勤用明徳懐为夹传言文武已勤用明徳懐逺为近汝治国当法之庶邦享作兄弟方来亦既用明徳传衆国朝享于王又亲仁善邻为兄弟之国万方皆来宾服亦已奉用先王之明徳后式典集庶邦丕享传君天下能用常法则和集衆国大来朝享皇天既付中国民越厥疆土于先王肆传大天已付周家治中国民矣能逺拓其界壤则于先王之道遂大王惟徳用和怿先后迷民用怿先王受命传今王惟用徳和悦先后天下迷愚之民先后谓敎训所以悦先王受命之义已若兹监惟曰欲至于万年惟王传为监所行已如此所陈法则我周家惟欲使至于万年承奉王室子子孙孙永保民传又欲令其子孙累世长君国以安民音义疏尚书注疏卷十三卷十三考证尚书注疏卷十三考证康诰酒诰梓材序成王既伐管叔蔡叔以殷余民封康叔按自书序叙康诰三篇于大诰微子之命及归禾嘉禾之后而康诰首简四十八字即言周公营洛于是伏生大𫝊司马迁史记孔安国书传并据其文谓康叔封衞在武庚既诛三监既定经所称王若曰皆周公承成王之命作诰也汉世通儒并守其説班固地理志郑元诗谱説尤详明盖左传祝鮀言武王克商成王定之选建明徳以藩屏周分鲁公殷民六族命以伯禽封于少皥之虚分康叔殷民七族命以康诰封于殷虚分唐叔懐姓九宗职官五正命以唐诰封于夏虚是春秋时士大夫即已言成王封康叔康诰之作与伯禽之命唐诰同时矣后儒之依㨿小序又何恠哉自汉至宋解康诰者无异辞苏轼始谓首简四十八字是洛诰之脱简胡宏始谓王若曰是武王告康叔而朱蔡从之解经之难如此疏古者大国不过百里而康叔封千里者康叔时为方伯殷之圻内诸侯并属之故得总言三监按孔疏此文可谓读书得间疑古人之所未疑公侯百里周室定制齐鲁元勲弗能踰也殷都旧地昔封武庚尚分三监今定其变祗建一侯土兼邶鄘不几近于一圻乎地理志谓迁邶鄘之民于雒地尽属卫其説即据诗书然封域太侈矣康成诗谱则谓三监既定复建诸侯特命衞为方伯至其子孙始并邶鄘其説为最近理然左传载季札闻歌邶鄘衞言衞康叔之徳如此又是封国之初即兼三国不可解也惟三月至大诰治苏轼曰此洛诰之文当在周公拜手稽首之上疏太保以戊申至七日庚戌按召诰曰越三日庚戌自戊申至庚戌为三日也七字系三字之讹各本并误或疑召诰疏言庚戌是七日然此文不应尔王若曰孟侯朕其弟小子封传周公称成王命胡宏曰康叔成王叔父也经文不应曰朕其弟成王康叔犹子也经文不应曰乃寡兄其曰兄曰弟者成王命康叔之辞也朱子曰康诰三篇是武王书无疑疏岂周公自许天子以王为孟侯皆不可信也按康成本书传谓太子年十八曰孟侯犹之毛传以公孙硕肤之公孙为成王皆汉人解经最无理者按此孟侯朕其弟之文其为武王语无疑故朱子蔡沈皆谓为武王书也然武王时武庚三监实封沬邦无衞地以封康叔则成王始封亦不待辨而明也然则奈何盖建邦设都树后王君公祖宗定之子孙不敢易也不幸有武庚管蔡之事六师移之而易其主则称祖考之命以命之犹夫爵人于庙之义言武王如在亦如是耳以王若曰之王为成王则不可通矣我西土惟时怙冒闻于上帝按古读至怙字为句赵岐注孟子引冒闻于上帝则知伏生今文句读亦同也宋儒始以惟时怙冒为句蔡沈曰怙之如父冒之如天王曰呜唿小子封疏所明而云行天人之徳者按所明而云四字理不可解玩文义似当云上文所云行天人之徳者但各本俱误仍之又以天徳可畏所以可畏者监本脱所以可畏四字今从旧本添补酒诰王应麟曰扬子法言谓酒诰之篇俄空焉按酒诰古今文皆有之岂子云未见欤艺文志云刘向以中古文校欧阳大小夏侯三家经文酒诰脱简一而大传引酒诰曰封若圭璧今无此句岂即脱简欤明大命于妹邦传妹地名纣所都朝歌以北是疏但妹为朝歌之所居也按疏此段脱误不一即上文此妹与沬一也沬字上脱鄘风桑中之五字沬字下脱郷字但妹为朝歌之所居也应作为殷纣之所都也朝歌及居字并误下文是诗又云沬之东矣沬之郷矣郷字应是北字之讹又按诗疏引酒诰注沬邦纣之都所处也孔传无此文必郑注也乃穆考文王音义诸盩为昭疏组绀为昭按诸盩太王之父即祖绀亦曰公叔祖类音义与疏虽异而实同也组应作祖各本俱误尔尚克羞馈祀𫝊疏亦非其义势也以下然兹亦惟天㨿人事数句理不可解必有脱误今仍之矧惟若畴圻父薄违农父若保宏父定辟按古读如此毛诗郑笺引若畴圻父则知古今文句读同也王安石始读圻父薄违农父若保宏父定辟朱子以为夐出诸儒之表蔡沈从之传况所顺畴咨之司马乎按小雅祈父毛𫝊曰祈父司马也职掌封圻之兵甲郑笺下疏引此注云顺畴万民之圻父然则颖逹固以若畴二字为司马所职故以顺畴万民为解然非孔传原文之意也以厥臣逹王惟邦君传疏自然大家也自然二字疑衍自古王若兹监古读如此蔡沈从兹字絶句今王惟曰呉棫辨此篇自王启监以下即非梓材本文朱子谓梓材一篇半似洛诰蔡沈曰自今王惟曰以下若人臣进戒之辞与周公召公之言若出一口意者此篇出于编简断烂之中编书者误次其后欤按康诰三篇古今文所共有若言伏生误记则安国校壁中所得者当正其讹若言壁中竹简淆杂则伏生先时不应即与相合康诰之首即言作洛梓材之末又似告君此亦千古不决之疑也越厥疆土于先王肆古读如此朱子谓肆字当属下句蔡沈从之惟曰欲至于万年惟王子子孙孙永保民按赵岐注孟子引此篇欲至于万年又曰子子孙孙永保民然则惟王二字自为一句属上宋儒读惟王属下为一句尚书注疏卷十三考证尚书注疏卷十四钦定四库全书尚书注疏卷十四汉孔氏传唐陆徳明音义孔颖达疏周书序成王在丰欲宅洛邑𫝊武王克商迁九鼎于洛邑欲以为都故成王居焉使召公先相宅𫝊相所居而卜之遂以陈戒作召诰音义疏召诰𫝊召公以成王新即政因相宅以作诰疏惟二月既望𫝊周公摄政七年二月十五日日月相望因纪之越六日乙未王朝歩自周则至于丰𫝊于已望后六日二十一日成王朝行从镐京则至于丰以迁都之事至文王庙告文王则告武王可知以祖见考惟太保先周公相宅𫝊太保三公官名召公也召公于周公前相视洛居周公后往越若来三月惟丙午朏越三日戊申太保朝至于洛卜宅𫝊朏明也月三日明生之名于顺来三月丙午朏于朏三日三月五日召公早朝至于洛邑相卜所居厥既得卜则经营𫝊其已得吉卜则经营规度城郭郊庙朝市之位处越三日庚戌太保乃以庶殷攻位于洛汭越五日甲寅位成𫝊于戊申三日庚戌以衆殷之民治都邑之位于洛水北今河南城也于庚戌五日所治之位皆成言衆殷本其所由来音义疏若翼日乙夘周公朝至于洛𫝊周公顺位成之明日而朝至于洛汭则达观于新邑营𫝊周公通达观新邑所营言周徧越三日丁巳用牲于郊牛二𫝊于乙夘三日用牲告立郊位于天以后稷配故二牛后稷贬于天有羊豕羊豕不见可知越翼日戊午乃社于新邑牛一羊一豕一𫝊告立社稷之位用太牢也共工氏子曰句龙能平水丄祀以为社周祀后稷能殖百谷祀以为稷社稷共牢越七日甲子周公乃朝用书命庶殷侯甸男邦伯𫝊于戊午七日甲子是时诸侯皆会故周公乃昧爽以赋功属役书命衆殷侯甸男服之邦伯使就功邦伯方伯即州牧也厥既命殷庶庶殷丕作𫝊其已命殷衆衆殷之民大作言劝事太保乃以庶邦冢君出取币乃复入𫝊诸侯公卿并觐于王王与周公俱至文不见王无事召公与诸侯出取币欲因大㑹显周公钖周公曰拜手稽首旅王若公𫝊召公以币入称成王命赐周公曰敢拜手稽首陈王所宜顺周公之事音义疏诰告庶殷越自乃御事𫝊召公指戒成王而以衆殷诸侯于自乃御治事为辞谦也诸侯在故託焉呜唿皇天上帝改厥元子兹大国殷之命𫝊叹皇天改其大子此大国殷之命言纣虽为天所大子无道犹改之言不可不慎惟王受命无疆惟休亦无疆惟恤𫝊所以戒成王天改殷命惟王受之乃无穷惟美亦无穷惟当忧之呜唿曷其奈何弗敬𫝊何其奈何不忧敬之欲其行敬疏天既遐终大邦殷之命兹殷多先哲王在天𫝊言天已逺终殷命此殷多先智王精神在天不能救者以纣不行敬故越厥后王后民兹服厥命𫝊于其后王后民谓先智王之后继世君臣此服其命言不忝厥终智蔵瘝在𫝊其终后王之终谓纣也贤智隠蔵瘝病者在位言无良臣夫知保抱携持厥妇子以哀吁天徂厥亡出执𫝊言困于虐政夫知保抱其子携持其妻以哀号唿天告寃无辜往其逃亡出见执杀无地自容所以穷呜唿天亦哀于四方民其眷命用懋𫝊民哀唿天天亦哀之其顾视天下有徳者命用勉敬者为民主音义疏王其疾敬德相古先民有夏𫝊言王当疾行敬德视古先民有夏之王以为法戒之天迪从子保面稽天若今时既坠厥命𫝊夏禹能敬徳天道从而子安之禹亦面考天心而顺之今是桀弃禹之道天已坠其王命今相有殷𫝊次复观有殷天迪格保面稽天若𫝊言天道所以至于保安汤者亦如禹今时既坠厥命传坠其王命今沖子嗣则无遗夀耇𫝊童子言成王少嗣位治政无遗弃老成人之言欲其法之曰其稽我古人之徳矧曰其有能稽谋自天𫝊沖子成王其考行古人之徳则善矣况曰其有能考谋从天道乎言至善音义疏呜唿有王虽小元子哉其丕能諴于小民今休𫝊召公叹曰有成王虽少而大为天所子其大能和于小民成今之羙勉之王不敢后用顾畏于民碞𫝊王为政当不敢后能用之士必任之为先碞僭也又当顾畏于下民僭差礼义能此二者则徳化立羙道成也音义疏王来绍上帝自服于土中𫝊言王今来居洛邑继天为治躬自服行教化于地势正中旦曰其作大邑其自时配皇天𫝊称周公言其为大邑于土中其用是大邑配上天而为治毖祀于上下其自时中乂𫝊为治当慎祀于天地则其用是土中大致治王厥有成命治民今休𫝊用是土中致治则王其有天之成命治民今获太平之美音义疏王先服殷御事比介于我有周御事𫝊召公既述周公所言又自陈己意以终其戒言当先服治殷家御事之臣使比近于我有周治事之臣必和协乃可一节性惟日其迈𫝊和比殷周之臣时节其性令不失中则道化惟日其行王敬作所不可不敬徳𫝊敬为所不可不敬之德则下敬奉其命矣音义疏我不可不监于有夏亦不可不监于有殷𫝊言王当视夏殷法其歴年戒其不长我不敢知曰有夏服天命惟有歴年𫝊以能敬徳故多歴年数我不敢独知亦王所知我不敢知曰不其延惟不敬厥德乃早坠厥命𫝊言桀不谋长久惟以不敬其德故乃早坠失其王命亦王所知我不敢知曰有殷受天命惟有歴年𫝊夏言服殷言受明受而服行之互相兼也殷之贤王犹夏之贤王所以歴年亦王所知我不敢知曰不其延惟不敬厥德乃早坠厥命𫝊纣早坠其命犹桀不敬其德亦王所知今王嗣受厥命我亦惟兹二国命嗣若功𫝊其夏殷也继受其王命亦惟当以此夏殷长短之命为监戒继顺其功德者而法则之疏王乃初服呜唿若生子罔不在厥初生自贻哲命𫝊言王新即政始服行教化当如子之初生习为善则善矣自遗智命无不在其初生为政之道亦犹是也今天其命哲命吉凶命歴年𫝊今天制此三命惟人所修修敬徳则有智则常吉则歴年为不敬徳则愚凶不长虽说之其实在人知今我初服宅新邑肆惟王其疾敬徳𫝊天已知我王今初服政居新邑洛都故惟王其当疾行敬徳王其徳之用祈天永命𫝊言王当其徳之用求天长命以歴年其惟王勿以小民淫用非彞𫝊勿用小民过用非常欲其重民秉常亦敢殄戮用乂民𫝊亦当果敢絶刑戮之道用于民戒以慎罚若有功其惟王位在徳元𫝊顺行禹汤所以成功则其惟王居位在徳之首小民乃惟刑用于天下越王显𫝊王在徳元则小民乃惟用法于天下言治政于王亦有光明音义疏上下勤恤其曰我受天命丕若有夏歴年式勿替有殷歴年𫝊言当君臣勤忧敬徳曰我受天命大顺没夏之多歴年勿用废有殷歴年庶㡬兼之欲王以小民受天永命𫝊我欲王用小民受天长命言常有民拜手稽首曰予小臣敢以王之雠民百君子𫝊拜手首至手稽首首至地尽礼致敬以入其言言我小臣谦辞敢以王之匹民百君子治民者非一人言民在下自上匹之越友民保受王威命明徳𫝊言与匹民百君子于友爱民者共安受王之威命明徳奉行之王末有成命王亦显𫝊臣下安受王命则王终有天成命于王亦昭着我非敢勤惟恭奉币用供王能祈天永命𫝊言我非敢独勤而已惟恭敬奉其币帛用供待王能求天长命将以庆王多福必上下勤恤乃与小民受天永命音义疏序召公既相宅周公往营成周使来告卜𫝊召公先相宅卜之周公自后至经营作之遣使以所卜吉卜逆告成王作洛诰音义疏洛诰𫝊既成洛邑将致政成王告以居洛之义疏周公拜手稽首曰朕复子明辟𫝊周公尽礼致敬言我复还明君之政于子子成王年二十成人故必归政而退老王如弗敢及天基命定命𫝊如往也言王往日幼少不敢及知天始命周家安定天下之命故已摄予乃𦙍保大相东土其基作民明辟𫝊我乃继文武安天下之道大相洛邑其始为民明君之治音义疏予惟乙夘朝至于洛师𫝊致政在冬本其春来至洛衆说始卜定都之意我卜河朔黎水我乃卜涧水东瀍水西惟洛食𫝊我使人卜河北黎水上不吉又卜涧瀍之间南近洛吉今河南城也卜必先墨画龟然后灼之兆顺食墨我又卜瀍水东亦惟洛食伻来以图及献卜𫝊今洛阳也将定下都迁殷顽民故并卜之遣使以所卜地图及献所卜吉兆来告成王音义疏王拜手稽首曰公不敢不敬天之休来相宅其作周匹休𫝊成王尊敬周公答其拜手稽首而受其言𫐠而美之言公不敢不敬天之美来相宅其作周以配天之美公既定宅伻来来视予卜休恒吉我二人共贞𫝊言公前已定宅遣使来来视我以所卜之美常吉之居我与公共正其美公其以予万亿年敬天之休𫝊公其当用我万亿年敬天之美十千为万十万为亿言久逺拜手稽首诲言𫝊成王尽礼致敬于周公求教诲之言音义疏周公曰王肇称殷礼祀于新邑咸秩无文𫝊言王当始举殷家祭祀以礼典祀于新邑皆次秩不在礼文者而祀之予齐百工伻从王于周予惟曰庶有事𫝊我整齐百官使从王于周行其礼典我惟曰庶几有善政事今王即命曰记功宗以功作元祀𫝊今王就行王命于洛邑曰当记人之功尊人亦当用功大小为序有大功则列大祀谓功施于民者惟命曰汝受命笃弼丕视功载乃汝其悉自教工𫝊惟天命我周邦汝受天命厚矣当辅大天命视羣臣有功者记载之乃汝新即政其当尽自教衆官躬化之孺子其朋孺子其朋其往𫝊少子慎其朋党少子慎朋党戒其自今已往无若火始燄燄厥攸灼叙弗其絶𫝊言朋党败俗所宜禁絶无令若火始然燄燄尚微其所及灼然有次序不其絶事从微至着防之宜以初厥若彝及抚事如予惟以在周工𫝊其顺常道及抚国事如我所为惟用在周之百官往新邑伻向即有僚明作有功惇大成裕汝永有辞𫝊往行政化于新邑当使臣下各向就有官明为有功厚大成寛裕之徳则汝长有叹誉之辞于后世音义疏公曰己汝惟沖子惟终𫝊己乎汝惟童子嗣父祖之位惟当终其美业汝其敬识百辟享亦识其有不享享多仪仪不及物惟曰不享𫝊奉上谓之享言汝为王其当敬识百君诸侯之奉上者亦识其有违上者奉上之道多威仪威仪不及礼物惟曰不奉上惟不役志于享凡民惟曰不享惟事其爽侮𫝊言人君惟不役志于奉上则凡人化之惟曰不奉上矣如此则惟政事其差错侮慢不可治理疏乃惟孺子颁朕不暇听朕教汝于棐民彝𫝊我为政常若不暇汝惟小子当分取我之不暇而行之听我敎汝于辅民之常而用之汝乃是不蘉乃时惟不永哉𫝊汝乃是不勉为政汝是惟不可长哉欲其必勉为可长笃叙乃正父罔不若予不敢废乃命𫝊厚次叙汝正父之道而行之无不顺我所为则天下不敢弃汝命常奉之汝往敬哉兹予其明农哉彼裕我民无逺用戾𫝊汝往居新邑敬行教化哉如此我其退老明教农人以义哉彼天下被寛裕之政则我民无逺用来言皆来音义疏王若曰公明保予沖子𫝊成王顺周公意请留之自辅言公当明安我童子不可去之公称丕显徳以予小子扬文武烈𫝊言公当留举大明徳用我小子褒扬文武之业而奉顺天奉答天命和恒四方民居师𫝊又当奉当天命以和常四方之民居处其衆惇宗将礼称秩元祀咸秩无文𫝊厚尊大礼举秩大祀皆次秩无礼文而宜在祀典者凡此待公而行惟公徳明光于上下勤施于四方𫝊言公明徳光于天地勤政施于四海万邦四夷服仰公徳而化之旁作穆穆迓衡不迷文武勤教𫝊四方旁来为敬敬之道以迎太平之政不迷惑于文武所勤之教言化洽予沖子夙夜毖祀𫝊言政化由公而立我童子徒早起夜寐愼其祭祀而已无所能音义疏王曰公功棐廸笃罔不若时𫝊公之功辅道我已厚矣天下无不顺而是公之功疏王曰公予小子其退即辟于周命公后𫝊我小子退坐之后便就君于周命立公后公当留佑我四方廸乱未定于宗礼亦未克敉公功𫝊言四方虽道治犹未定于尊礼礼未彰是亦未能抚顺公之大功明不可以去迪将其后监我士师工𫝊公留教道将助我其今已后之政监笃我政事衆官委任之言诞保文武受民乱为四辅𫝊大安文武所受之民治之为我四维之辅明当依倚公音义疏王曰公定予往已公功肃将祇欢𫝊公留以安定我我从公言往至洛邑已矣公功以进大天下咸敬乐公功公无困哉我惟无斁其康事公勿替刑四方其世享𫝊公必留无去以困我哉我惟无厌其安天下事公勿去以废法则四方其世世享公之徳音义疏周公拜手稽首曰王命予来承保乃文祖受命民𫝊拜而后言许成王留言王命我来承安汝文徳之祖文王所受命之民是所以不得去越乃光烈考武王𢎞朕恭𫝊于汝大业之父武王大使我恭奉其道叙成王留已意孺子来相宅其大惇典殷献民𫝊少子今所以来相宅于洛邑其大厚行典常于殷贤人乱为四方新辟作周恭先𫝊言当治理天下新其政化为四方之新君为周家见恭敬之王后世所推先也曰其自时中乂万邦咸休惟王有成绩𫝊曰其当用是土中为治使万国皆被美徳如此惟王乃有成功予旦以多子越御事笃前人成烈答其师作周孚先𫝊我旦以衆卿大夫于御治事之臣厚率行先王成业当其衆心为周家立信者之所推先疏考朕昭子刑乃单文祖徳伻来毖殷乃命宁𫝊我所成明子法乃尽文祖之徳谓典礼也所以君土中是文武使已来慎教殷民乃见命而安之予以秬鬯二卣曰明禋拜手稽首休享𫝊周公摄政七年致太平以黑黍酒二器明洁致敬告文武以美享既告而致政成王留之本说之予不敢宿则禋于文王武王𫝊言我见天下太平则洁告文武不经宿恵笃叙无有遘自疾万年厌于乃徳殷乃引考传汝为政当顺典常厚行之使有次序无有遇用患疾之道者则天下万年厌于汝徳殷乃长成为周王伻殷乃承叙万年其永观朕子怀徳𫝊王使殷民上下相承有次序则万年之道民其长观我子孙而归其徳矣勉使终之音义疏戊辰王在新邑𫝊成王既受周公诰遂就居洛邑以十二月戊辰晦到烝祭歳文王骍牛一武王骍牛一王命作册逸祝册惟告周公其后𫝊明月夏之仲冬始于新邑烝祭故曰烝祭歳古者褒徳赏功必于祭日示不専也特加文武各一牛告曰尊周公立其后为鲁侯王宾杀禋咸格王入太室祼𫝊王宾异周公杀牲精意以享文武皆至其庙亲告也太室清庙祼鬯告神王命周公后作册逸诰𫝊王为册书使史逸诰伯禽封命之书皆同在烝祭日周公拜前鲁公拜后在十有二月惟周公诞保文武受命惟七年𫝊言周公摄政尽此十二月大安文武受命之事惟七年天下太平自戊辰已下史所终述音义疏尚书注疏卷十四卷十四考证尚书注疏卷十四考证召诰序成王在丰欲宅洛邑传武王克商迁九鼎于洛邑欲以为都故成王居焉按宅洛之意始于武王史记周本纪载武王言南望三涂北望岳鄙顾詹有河粤詹洛伊母逺天室营周居于洛邑而后去又有成王使召公复营洛邑如武王之意以左传臧哀伯言武王迁九鼎于洛邑王孙满言成王定鼎于郏鄏証之似确有此事其初曰迁其后曰定次第秩然但史记言营周居其说可疑若武王已有成规周召二公何须再卜乎杜预曰武王迁九鼎时但营雒邑未有都城至周公乃卒营雒邑谓之王城故传曰成王定鼎于郏鄏可谓确解正义曰戎衣大定之日自可迁置西周乃从九鼎处于洛邑故知本意欲以为都则尤确矣惜颖逹不移彼疏以解此传也疏故称九鼎其实一鼎按既曰九鼎岂一鼎乎颖达疏桓二年左传谓其鼎有九故称九鼎何其同说一事而彼此矛盾也王朝歩自周按孔传但训歩为行周本纪注引郑康成曰歩行也堂下谓之歩丰镐异邑而言歩者告武王庙即行出庙入庙不以逺为父恭也是歩为歩行之歩矣三月惟丙午朏汉书律厯志引此作惟三月丙午朏疏周书月令云三日粤朏按王应麟曰律厯志引古文月采篇曰三日曰朏颜注曰说月之光采愚以书正义考之采字疑当作令今按令字无义此当从律厯志改不当㨿此以改律厯志也越三日戊申太保朝至于洛疏凡发丰至洛为十四日也顾炎武曰古者吉行日五十里故召公营洛乙未自周戊申朝至于洛凡十有四日师行日三十里故武王伐纣癸巳自周戊午师渡孟津凡二十有五日汉志以为三十一日误厥既得卜则经营传经营规度城郭郊庙朝市之位处疏匠人王城方九里如典命文又以公城方九里天子城十二里按洛邑规模逸周书作雒篇畧载其事言城方千七百二十丈郛十七里南繋于洛水北因于郏山以为天下凑后汉州郡志注引博物志曰王城方七百二十丈郛一十里数稍不同至周礼典命原无明文言王城十二里惟考工记匠人则营国方九里凿凿言之郑注天官序官体国经野即引司农营国九里九经九纬之说是固以匠人为正解矣至注典命则曰公之城盖方九里盖者疑辞故不直言王之城十二里也太保乃以庶邦冢君出取币传王与周公俱至文不见王无事朱子曰以下篇告卜事观之孔传恐不然又曰公至洛皆书日以谨之不应详臣畧君如此也按朱子说是若王与周公并以乙夘日至则书王更重于周公且丁巳之郊戊午之社王当身临何云王无事也若王以郊社之后至尤当书某日王至于新邑庶邦冢君觐王召公作书当直诰于王何必取币钖周公而言旅王及公哉孔传此义一误下文遂不可解孔疏于下篇告卜已疑成王之必未至乃于此文则不复紏正传违用顾畏于民碞传碞僭也疏碞即巖也苏轼曰碞险也水能载舟亦能覆舟物无险于民者矣用乂民古读如此蔡沈𫝊用乂民字连下若有功读敢以王之雠民百君子𫝊言民在下自上匹之苏轼曰雠民殷之顽民欤即与三监叛者友民周民也百君子殷周之贤士大夫也薛季宣曰雠民先于友民者作洛以镇静商人为先也王应麟曰商之泽深矣民之思商不衰梓材谓之迷民召诰谓之雠民不敢有忿疾之心焉盖皆商之忠臣义士也洛诰序使来告卜𫝊疏疏二段监本悞刻后标目之下今移正洛诰按王安石谓洛诰多阙文有不可解者苏轼谓周公拜手稽首之上即有脱简在康诰朱子谓王曰两段阙公荅文其最着者陈栎谓王在新邑之上必有某月某日王至于新邑之文也然孔传孔疏顺文解之并不云有脱简朕复子明辟传言我复还明君之政于子程子曰犹言告嗣天子王矣叶梦得曰复如孟子有复于王者曰之复自孔氏以此文为归政古今儒者从之独王荆公谓不然按周公摄位之说自战国以来即有之明堂位盖鲁陋儒所作汉则伏生大传司马氏史记并详其事即解复子明辟为还政亦不止于孔𫝊刘歆不见古文而三统歴言周公七年复子明辟之歳则今文训解本同无怪新莽引此文以借口也但周公始终为臣成王自㓜为主本非摄何言复耶王程之解是也我又卜瀍水东亦惟洛食𫝊今洛阳也将定下都迁殷顽民按以洛邑对镐京言洛为东镐为西平王以后称东周者洛邑王城也以王城对下都言下都为东王城又为西敬王以后称东周者下都成周也成周在王城之东四十里汉为河南郡所治雒阳县王城汉为河南县疏武王定鼎于郏鄏已有迁都之意按文应作迁鼎于洛邑不当用成王事也此系临文之误王肇称殷礼𫝊言王当始举殷家祭祀王安石曰殷盛也如五年再殷祭之殷其往金履祥曰后汉书引此文作慎其往惟以在周工古读如此蔡沈传连下往新邑为句命公后传命立公后疏使公子伯禽为国君蔡沈曰后犹后世留守留后之义先儒谓封伯禽非是考费誓在周公东征时则伯禽就国盖已久矣考朕昭子刑李光地曰昭子当是武王对文考言则曰昭子又曰对成王言武王则曰乃光烈考周公自称武王则曰朕昭子乃命宁古读如此蔡沈传连下予字为句戊辰王在新邑烝祭歳按周颂清庙之诗作于此时诗序曰清庙祀文王也周公既成洛邑朝诸侯率以祀文王焉是其明证惟周公诞保文武受命疏故史于此总结之史字监本讹安今改正尚书注疏卷十四考证尚书注疏卷十五钦定四库全书尚书注疏卷十五汉孔氏传唐陆徳明音义孔颖达疏周书序成周既成传洛阳下都迁殷顽民传殷大夫士心不则徳义之经故徙近王都教诲之周公以王命诰传称成王命告令之作多士音义疏多士传所告者即衆士故以名篇惟三月周公初于新邑洛用告商王士传周公致政明年三月始于新邑洛用王命告商王之衆士疏王若曰尔殷遗多士传顺其事称以告殷遗余衆士所顺在下弗弔旻天大降丧于殷传称天以愍下言愍道至者殷道不至故旻天下丧亡于殷我有周佑命将天明威传言我有周受天佑助之命故得奉天明威致王罚勑殷命终于帝传天命周致王者之诛罚正黜殷命终周于帝王肆尔多士非我小国敢弋殷命传天佑我故汝衆士臣服我弋取也非我敢取殷王命乃天命惟天不畀允罔固乱弼我我其敢求位传惟天不与信无坚固治者故辅佑我我其敢求天位乎惟帝不畀惟我下民秉为惟天明畏传倠天不与纣惟我周家下民秉心为我皆是天明徳可畏之效音义疏我闻曰上帝引逸有夏不适逸则惟帝降格传言上天欲民长逸乐有夏桀为政不之逸乐故天下至戒以谴告之向于时夏弗克庸帝大淫泆有辞传天下至戒是向于时夏不背弃桀不能用天戒大为过逸之行有恶辞闻于世惟时天罔念闻厥惟废元命降致罚传惟是桀恶有辞故天无所念闻言不佑其惟废其大命下致天罚乃命尔先祖成汤革夏俊民甸四方传天命汤更代夏用其贤人治四方音义疏自成汤至于帝乙罔不明徳恤祀传自帝乙以上无不显用有徳忧念齐敬奉其祭祀言能保宗庙社稷亦惟天丕建保乂有殷殷王亦罔敢失帝罔不配天其泽𫝊汤既革夏亦惟天大立安治于殷殷家诸王皆能忧念祭祀无敢失天道者故无不配天布其徳泽在今后嗣王诞罔显于天矧曰其有听念于先王勤家𫝊后嗣王纣大无明于天道行昏虐天且忽之况曰其有听念先祖勤劳国家之事乎诞淫厥泆罔顾于天显民祗𫝊言纣大过其过无顾于天无能明人为敬暴乱甚惟时上帝不保降若兹大丧𫝊惟是纣恶天不安之故下若此大丧亡之诛惟天不畀不明厥徳凡四方小大邦丧罔非有辞于罚𫝊惟天不与不明其徳者故凡四方小大国丧灭无非有辞于天所罚言皆有闇乱之辞音义疏王若曰尔殷多士今惟我周王丕灵承帝事𫝊周王文武也大神奉天事言明徳恤祀有命曰割殷告勑于帝传天有命命周割絶殷命告正于天谓既克纣柴于牧野告天不顿兵伤士惟我事不贰适惟尔王家我适传言天下事已之我周矣不贰之他惟汝殷王家己之我不复有变予其曰惟尔洪无度我不尔动自乃邑𫝊我其曰惟汝大无法度谓纣无道我不先动诛汝乱从汝邑起言自召祸予亦念天即于殷大戾肆不正传我亦念天就于殷大罪而加诛者故以纣不能正身念法音义疏王曰猷告尔多士予惟时其迁居西尔传以道告汝衆士我惟汝未达徳义是以徙居西汝于洛邑敎诲汝非我一人奉徳不康宁时惟天命𫝊我徙汝非我天子奉徳不能使民安之是惟天命宜然无违朕不敢有后无我怨传汝无违命我亦不敢有后诛汝无怨我惟尔知惟殷先人有册有典殷革夏命传言汝所亲知殷先世有册书典籍说殷改夏王命之意今尔又曰夏廸简在王庭有服在百僚传简大也今汝又曰夏之衆士蹈道者大在殷王庭有服职在百官言见任用予一人惟听用徳肆予敢求尔于天邑商传言我周亦法殷家惟聴用有徳故我敢求汝于天邑商将任用之予惟率肆矜尔非予罪时惟天命传惟我循殷故事怜愍汝故徙敎汝非我罪咎是惟天命疏王曰多士昔朕来自奄予大降尔四国民命传昔我来从奄谓先诛三监后伐奄淮夷民命谓君也大下汝民命谓诛四国君我乃明致天罚移尔遐逖比事臣我宗多逊传四国君叛逆我下其命乃所以明致天罚今移徙汝于洛邑使汝逺于恶俗比近臣我宗周多为顺道音义疏王曰告尔殷多士今予惟不尔杀予惟时命有申传所以徙汝是我不欲杀汝故惟是敎命申戒之今朕作大邑于兹洛予惟四方罔攸宾传今我作此洛邑以待四方无有逺近无所宾外亦惟尔多士攸服奔走臣我多逊传非但待四方亦惟汝衆士所当服行奔走臣我多为顺事尔乃尚有尔土尔乃尚宁干止传汝多为顺事乃庶几还有汝本土乃庶㡬安汝故事止居以反所生诱之尔克敬天惟畀矜尔传汝能敬行顺事则为天所与为天所怜尔不克敬尔不啻不有尔土予亦致天之罚于尔躬传汝不能敬顺其罚深重不但不得还本土而已我亦致天罚于汝身言刑杀今尔惟时宅尔邑继尔居尔厥有干有年于兹洛传今汝惟是敬顺居汝邑继汝所当居为则汝其有安事有丰年于此洛邑言由洛脩善得还本土有干有年尔小子乃兴从尔迁传汝能敬则子孙乃起从汝化而迁善音义疏王曰又曰时予乃或言尔攸居传言汝衆士当是我勿非我也我乃有敎诲之言则汝所当居行疏序周公作无逸传中人之性好逸豫故戒以无逸音义疏无逸𫝊成王即政恐其逸豫故以所戒名篇疏周公曰呜唿君子所其无逸𫝊叹美君子之道所在念徳其无逸豫君子且犹然况王者乎先知稼穑之艰难乃逸则知小人之依传稼穑农夫之艰难事先知之乃谋逸豫则知小人之所依怙相小人厥父母勤劳稼穑厥子乃不知稼穑之艰难传视小人不孝者其父母躬勤艰难而子乃不知其劳乃逸乃谚既诞否则侮厥父母曰昔之人无闻知传小人之子既不知父母之劳乃为逸豫游戏乃叛谚不恭已欺诞父母不欺则轻侮其父母曰古老之人无所闻知音义疏周公曰呜唿我闻曰昔在殷王中宗传太戊也殷家中世尊其徳故称宗严恭寅畏天命自度传言太戊严恪恭敬畏天命用法度治民祗惧不敢荒宁传为政敬身畏惧不敢荒怠自安肆中宗之享国七十有五年传以敬畏之故得夀考之福音义疏其在髙宗时旧劳于外爰暨小人传武丁其父小乙使之乆居民间劳是稼穑与小人出入同事作其即位乃或亮隂三年不言传武丁起其即王位则小乙死乃有信默三年不言言孝行着其惟不言言乃雍不敢荒宁传在丧则其惟不言丧毕发言则天下和亦法中宗不敢荒怠自安嘉靖殷邦至于小大无时或怨传善谋殷国至于小大之政人无是有怨者言无非肆髙宗之享国五十有九年𫝊髙宗为政小大无怨故亦享国永年音义疏其在祖甲不义惟王旧为小人𫝊汤孙太甲为王不义乆为小民之行伊尹放之桐作其即位爰知小人之依能保恵于庶民不敢侮鳏寡𫝊在桐三年思集用光起就王位于是知小人之所依依仁政故能安顺于衆民不敢侮慢惸独肆祖甲之享国三十有三年𫝊太甲亦以知小人之依故得乆年此以徳优劣立年多少为先后故祖甲在下殷家亦祖其功故称祖音义疏自时厥后立王生则逸𫝊从是三王各承其后而立者生则逸豫无度生则逸不知稼穑之艰难传言与小人之子同其敝不闻小人之劳惟耽乐之从𫝊过乐谓之耽惟乐之从言荒淫自时厥后亦罔或克夀传以耽乐之故从是其后亦无有能夀考或十年或七八年或五六年或四三年传髙者十年下者三年言逸乐之损夀音义疏周公曰呜唿厥亦惟我周太王王季克自抑畏传太王周公曾祖王季即祖言皆能以义自抑畏敬天命将说文王故本其父祖文王卑服即康功田功传文王节俭卑其衣服以就其安人之功以就田功以知稼穑之艰难徽柔懿恭懐保小民恵鲜鳏寡传以美道和民故民懐之以美政恭民故民安之又加恵鲜之鳏寡之人自朝至于日中不遑暇食用咸和万民传从朝至日昳不暇食思虑政事用皆和万民文王不敢盘于游田以庶邦惟正之供传文王不敢乐于逰逸田猎以衆国所取法则当以正道供待之故文王受命惟中身厥享国五十年传文王九十七而终中身即位时年四十七言中身举全数音义疏周公曰呜唿继自今嗣王传继从今已往嗣世之王皆戒之则其无淫于观于逸于游于田以万民惟正之供传所以无敢过于观游逸豫田猎者用万民当惟正身以供待之故无皇曰今日耽乐乃非民攸训非天攸若时人丕则有愆传无敢自暇曰惟今日乐后曰止夫耽乐者乃非所以敎民非所以顺天是人则大有过矣无若殷王受之迷乱酗于酒徳哉传以酒为凶谓之酗言纣心迷政乱以酗酒为徳戒嗣王无如之音义疏周公曰呜唿我闻曰古之人犹胥训告胥保恵胥敎诲传叹古之君臣虽君明臣良犹相道告相安顺相敎诲以义方民无或胥诪张为幻传诪张诳也君臣以道相正故下民无有相欺诳幻惑也此厥不听人乃训之乃变乱先王之正刑至于小大传此其不听中正之君人乃敎之以非法乃变乱先王之正法至于小大无不变乱言已有以致之民否则厥心违怨否则厥口诅祝传以君变乱正法故民否则其心违怨否则其口诅祝言皆患其上音义疏周公曰呜唿自殷王中宗及髙宗及祖甲及我周文王兹四人迪哲𫝊言此四人皆蹈智明徳以临下厥或告之曰小人怨汝詈汝则皇自敬徳传其有告之言小人怨詈汝者则大自敬徳增修善政厥愆曰朕之愆允若时不啻不敢含怒传其人有过则曰我过百姓有过在予一人信如是怨詈则四王不啻不敢含怒以罪之言常和恱音义疏此厥不听人乃或诪张为幻曰小人怨汝詈汝则信之传此其不聴中正之君有人诳惑之言小人怨憾诅詈汝则信受之则若时不永念厥辟不寛绰厥心传则如是信䜛者不长念其为君之道不寛缓其心言含怒乱罚无罪杀无辜怨有同是丛于厥身传信䜛怒罚杀无罪则天下同怨雠之丛聚于其身音义疏周公曰呜唿嗣王其监于兹传视此乱罚之祸以为戒序召公为保周公为师相成王为左右召公不说周公作君奭音义疏君奭𫝊尊之曰君奭名同姓也陈古以告之故以名篇疏周公若曰君奭传顺古道唿其名而告之弗弔天降丧于殷殷既坠厥命我有周既受传言殷道不至故天下丧亡于殷殷已坠失其王命我有周道至已受之我不敢知曰厥基永乎于休若天棐忱传废兴之迹亦君所知言殷家其始长信于美道顺天辅诚所以国也我亦不敢知曰其终出于不祥传言殷纣其终坠厥命以出于不善之故亦君所知音义疏呜唿君己曰时我我亦不敢宁于上帝命传叹而言曰君也当是我之留我亦不敢安于上天之命故不敢不留弗永逺念天威曰我民罔尤违传言君不长逺念天之威而动化于我民使无过违之阙惟人在我后嗣子孙大弗克恭上下遏佚前人光在家不知传惟衆人共存在我后嗣子孙若大不能恭承天地絶失先王光大之道我老在家则不得知天命不易天难谌乃其坠命弗克经歴传天命不易天难信无徳者乃其坠失王命不能经乆歴逺不可不慎嗣前人恭明徳在今予小子旦传继先王之大业恭奉其明徳正在我今小子旦言异于余臣非克有正迪惟前人光施于我沖子传我留非能有改正但欲蹈行先王光大之道施政于我童子童子成王音义疏又曰天不可信我道惟宁王徳延传无徳去之是天不可信故我以道惟安宁王之徳谋欲延乆天不庸释于文王受命传言天不用令释废于文王所受命故我留佐成王音义疏公曰君奭我闻在昔成汤既受命传已放桀受命为天子时则有若伊尹格于皇天传尹摰佐汤功至大天谓致太平在太甲时则有若保衡传太甲继汤时则有如此伊尹为保衡言天下所取安所取平在太戊𫝊太甲之孙时则有若伊陟臣扈格于上帝巫咸乂王家传伊陟臣扈率伊尹之职使其君不陨祖业故至天之功不陨巫咸治王家言不及二臣在祖乙时则有若巫贤传祖乙殷家亦祖其功时贤臣有如此巫贤贤咸子巫氏在武丁时则有若甘盘传髙宗即位甘盘佐之后有傅说音义疏率惟兹有陈保乂有殷故殷礼陟配天多歴年所𫝊言伊尹至甘盘六臣佐其君循惟此道有陈列之功以安治有殷故殷礼能升配天享国长乆多歴年所天惟纯佑命则商实百姓𫝊殷礼配天惟天大佑助其王命使商家百姓丰实皆知礼节音义疏王人罔不秉徳明恤小臣屏侯甸传自汤至武丁其王人无不持徳立业明忧其小臣使得其人以为蕃屏侯甸之服小臣且忧得人则大臣可知矧咸奔走惟兹惟徳称用乂厥辟传王犹秉徳忧臣况臣下得不皆奔走惟王此事惟有徳者举用治其君事故一人有事于四方若卜筮罔不是孚传一人天子也君臣务徳故有事于四方而天下化服如卜筮无不是而信之音义疏公曰君奭天夀平格保乂有殷有殷嗣天灭威传言天夀有平至之君故安治有殷有殷嗣子纣不能平至天灭亡加之以威今汝永念则有固命厥乱明我新造邦𫝊今汝长念平至者安治反是者灭亡以为法戒则有坚固王命其治理足以明我新成国矣疏公曰君奭在昔上帝割申劝宁王之徳其集大命于厥躬传在昔上天割制其义重劝文王之徳故能成其大命于其身谓勤徳以受命惟文王尚克修和我有夏亦惟有若虢叔有若闳夭传文王庶㡬能修政化以和我所有诸夏亦惟贤臣之助为治有如此虢闳闳氏虢国叔字文王弟夭名有若散宜生有若泰顚有若南宫括传散泰南宫皆氏宜生颠括皆名凡五臣佐文王为胥附奔走先后御侮之任音义疏又曰无能往来兹迪彝教文王蔑徳降于国人传有五贤臣犹曰其少无所能往来而五人以此道法敎文王以精微之徳下政令于国人言虽圣人亦湏良佐亦惟纯佑秉徳廸知天威乃惟时昭文王传文王亦如殷家惟天所大佑文王亦秉徳蹈知天威乃惟是五人明文王之徳迪见冒闻于上帝惟时受有殷命哉传言能明文王徳蹈行显见覆冒下民彰闻上天惟是故受有殷之王命音义疏武王惟兹四人尚迪有禄传文王没武王立惟此四人庶㡬辅相武王蹈有天禄虢叔先死故曰四人后暨武王诞将天威咸刘厥敌传言此四人后与武王皆杀其敌谓诛纣惟兹四人昭武王惟冒丕单称徳传惟此四人明武王之徳使布冒天下大尽举行其徳音义疏今在予小子旦若㳺大川予往暨汝奭其济小子同未在位诞无我责传我新还政今任重在我小子旦不能同于四人若㳺大川我往与汝奭其共济渡成王同于未在位即政时汝大无非责我留收罔勗不及耇造徳不降我则鸣鸟不闻矧曰其有能格传今与汝留辅成王欲收敎无自勉不及道义者立此化而老成徳不降意为之我周则鸣鳯不得闻况曰其有能格于皇天乎音义疏公曰呜唿君肆其监于兹我受命无疆惟休亦大惟艰传以朝臣无能立功至天故其当视于此我周受命无穷惟美亦大惟艰难不可轻忽谓之易治告君乃猷裕我不以后人迷传告君汝谋寛饶之道我留与汝辅王不用后人迷惑故欲敎之音义疏公曰前人敷乃心乃悉命汝作汝民极传前人文武布其乃心为法度乃悉以命汝矣为汝民立中正矣曰汝明朂偶王在亶乘兹大命传汝以前人法度明勉配王在于诚信行此大命而已惟文王徳丕承无疆之恤传惟文王圣徳为之子孙无忝厥祖大承无穷之忧音义疏公曰君告汝朕允传告汝以我之诚信保奭其汝克敬以予监于殷丧大否传唿其官而名之勑使能敬以我言视于殷丧亡大否言其大不可不戒肆念我天威予不允惟若兹诰予惟曰襄我二人传以殷丧大故当念我天徳可畏言命无常我不信惟若此诰我惟曰当因我文武之道而行之汝有合哉言曰在时二人天休滋至惟时二人弗戡传言汝行事动当有所合哉发言常在是文武则天美周家日益至矣惟是文武不胜受言多福其汝克敬徳明我俊民在让后人于丕时传其汝能敬行徳明我贤人在礼让则后代将于此道大且是音义疏呜唿笃棐时二人我式克至于今日休传言我厚辅是文武之道而行之我用能至于今日其政美我咸成文王功于不怠丕冒海隅出日罔不率俾传今我周家皆成文王功于不懈怠则徳敎大覆冒海隅日所出之地无不循化而使之音义疏公曰君予不恵若兹多诰予惟用闵于天越民传我不顺若此多诰而已欲使汝念躬行之闵勉也我惟川勉于天道加于民疏公曰呜唿君惟乃知民徳亦罔不能厥初惟其终传惟汝所知民徳亦无不能其初鲜能有终惟其终则惟君子戒召公以慎终祗若兹往敬用治传当敬顺我此言自今以往敬用治民职事音义疏尚书注疏卷十五卷十五考证尚书注疏卷十五考证多士序吕祖谦曰迁洛之事召诰经营之洛诰考成之多士则慰安之也疏殷遗多士皆非在官谓之顽民知是殷之大夫士也监本作皆非民事今从阁本改时惟天命疏今汝又有言曰汝字监本讹往今改正昔朕来自奄子大降尔四国民命传民命谓君也大下汝民命谓诛四国君按此文及多方我惟大降尔四国民命皆説四国之民从叛当诛而我寛减汝罪不忍致法也古注并谓诛四国君即多方我惟大降汝命亦谓是诛纣与经意全悖蔡卞始谓天下死生之命人君制之民从叛有可杀之道我乃诛其君而释其民是降民命也后儒并从其説尔乃尚有尔土传乃庶几还有汝本土林之竒曰𫝊非也其迁之也将使宻迩玉室式化厥训岂又还有本土哉按汝土指新迁之地不指殷人旧都此文及下文有干有年于兹邑多方尔乃自时洛邑尚永力畋尔田大意总劝殷士安居乐业非诱之以还本乡也林氏说是尔小子乃兴从尔迁𫝊汝能敬则子孙乃起从汝化而迁善苏轼曰汝能安居汝子孙有兴者其所由来皆自于迁始林之竒曰𫝊疏以迁为迁善其说纡曲不如苏氏无逸序王应麟曰无逸大𫝊作毋逸毋者禁止之辞其义尤切无逸疏成王即政之初即政监本讹即位从旧本改正先知稼穑之艰难乃逸𫝊先知之乃谋逸豫苏轼曰旧説非也周公方以逸为戒何其谋逸之亟也葢曰王当先知稼穑之道惟艰难乃所以逸乐耳林之竒曰苏説是也孔𫝊之失在谋之一字以逸乐为谋则是有心于逸将为民害矣葢好逸者未必得逸无逸者自然逸也乃逸乃谚按𫝊以乃逸为句宋儒始以乃逸属上句读与上文先知稼穑之艰难乃逸正相反也肆中宗之享国七十有五年按帝尧之后享国久长首推太戊计其寿当得一百一十余嵗其父太庚二十五年其兄小甲十七年雍巳十二年即云生自太庚末年其嗣位时葢亦三十余嵗矣经虽无旧为小人旧劳于外之明文而稼穑民依必熟知之故能敬天勤民所其无逸为三宗之首也肆髙宗之享国五十有九年王应麟曰石经作肆髙宗之享国百年汉杜钦亦曰髙宗享百年之寿其在祖甲𫝊汤孙太甲疏郑元云祖甲武丁子帝甲也蔡沈曰孔氏以祖甲为太甲葢以国语称帝甲乱之七世而殒意谓帝甲必非周公所称者殷世以甲名者五帝以太以小以沃以阳以祖别之不应二人俱称祖甲国语旁记曲説不足尽信要以周公之言为正又下文周公言自殷王中宗及髙宗及祖甲及我周文王及云者因其先后次第之辞也则祖甲非太甲明矣按祖甲与太甲先后不同名号亦异但两王并享国三十三年孔据国语则疑帝甲不可以配中宗髙宗郑据此经则谓祖甲即武丁子祖庚弟以经断之郑説是也若是太甲史记明云称太宗周公当于中宗之前先叙其事当云我闻曰昔在殷王太宗矣孔𫝊又曰以徳优劣立年多少为先后尤属曲説文王之徳固当优于三宗享国久长亦复多于祖甲叙次在后又何説也文王不敢盘于游田以庶邦惟正之供𫝊以衆国所取法则当以正道供待之故按孔𫝊解惟正之供不确经意是言不以逸乐而横征累民也林之竒曰天地之生财有限而庶邦之贡赋有常若以供私费则必有不继者文王所以不敢盘于游田也林説甚长文王受命惟中身疏王肃云文王受命嗣位为君不言受王命也按郑康成言受殷王嗣位之命是也古者诸侯嗣位必请命于天子况文王为臣忠敬之至乎文王嗣位在帝乙之七祀殷王命令尚行于海内与衰周不同也孔疏是王肃而非康成何哉君奭序召公不説疏按经周公之言皆説已留在王朝之意则召公不説周公之留也吕祖谦曰成功不可居洛邑成而周公告归召公亦同此心也已而成王留周公周公幡然改矣召公犹守欲退之心也周公遂力留之朱子曰召公不説葢以为周公既归政不当复留而已亦老而当去故周公言二人不可不留之意君奭𫝊尊之曰君林之竒曰正如弃称为后稷鸣唿君已曰时我按古读如此林之竒以君己曰时我为句蔡沈从之李光地曰己止也君己者唿召公而止之留之之𤼵辞也説尤直截弗永远念天威曰我民罔尤违朱子谓止一句在家不知蔡𫝊读同李光地谓不知二字须连下天命不易为句嗣前人恭明徳蔡沈读嗣前人恭明徳属上文弗克经歴为一句在今予小子旦蔡沈读连下非克有正为一句我道惟宁王徳延疏言寕王者即文王也郑王同按汉儒俱以宁王为文王当是因大雅有文王以宁遹求厥寕之文也苏轼解大诰始谓寕王是武王朱蔡从之推按经文苏説良是臣扈陈经曰汤初胜夏已有臣扈汤至大戊百三十年必二臣而名同也故殷礼陟配天按配天即多士所云殷王亦罔敢失帝罔不配天其泽大雅所云克配上帝言为上天所眷佑也𫝊疏説是苏轼谓殷尊祀三宗以配天説虽新实非也则商实百姓蔡沈以商实为句百姓连下王人为句王人罔不秉徳眀恤小臣屏侯甸蔡沈以罔不秉徳明恤为句小臣屏侯甸为句矧咸奔走惟兹惟徳称川乂厥辟蔡沈以惟兹惟徳称为句用乂厥辟为句天寿平格𫝊言天寿有平至之君按孔传属君言吕氏朱子谓即指伊尹六臣以经文上下推之吕朱説是周公之意在留召公也与无逸篇所言不同在昔上帝割申劝寕王之徳李光地曰缁衣引君奭曰在昔上帝周田观文王之徳葢数字皆以相似而误也有若散宜生𫝊散泰南宫皆氏王应麟曰按汉书古今人表女皇尧妃散宜氏当以散宜为氏又音义监本脱音义共一百十八字今从旧本及毛本增补疏郑云不及吕望者太师教文王以大徳周公谦不可以自比按疏凿矣前文引殷六臣不及傅説与此正同吕祖谦曰葢一时议论或详或略但意主于留召公耳此説甚当兹廸彜教文王蔑徳降于国人蔡沈以兹廸彜教为句文王蔑德降于国人为句解全不同予徃暨汝奭其济小子同未在位蔡沈以暨汝奭其济为句小子同未在位为句曰汝明朂偶王在亶乘兹大命蔡沈以曰字为句汝明朂偶王为句在亶乘兹大命为句予惟曰襄我二人𫝊当因我文武之道而行之朱子曰二人周公自谓己与召公按朱子説是篇中数处言二人皆周公自谓己与召公以应前文六臣也又蔡沈以下节汝有合哉四字连襄我二人为句更确明我俊民在让后人于丕时蔡沈以明我俊民为句在让后人于丕时为句尚书注疏卷十五考证尚书注疏卷十六钦定四库全书尚书注疏卷十六汉孔氏传唐陆德明音义孔颕达疏周书序蔡叔旣没传以罪放而卒王命蔡仲践诸侯位传成王也父卒命子罪不相及作蔡仲之命传册书命之疏蔡仲之命传蔡国名仲字因以名篇惟周公位冡宰正百工传百官总已以听冡宰谓武王崩时羣叔流言乃致辟管叔于商囚蔡叔于郭邻以车七乗传致辟谓诛杀囚谓制其岀入郭邻中国之外地名从车七乗言少管蔡国名降霍叔于庶人三年不齿传罪轻故退爲庶人三年之后乃齿录封爲霍侯子孙爲晋所灭蔡仲克庸祗德周公以爲卿士传蔡仲能用敬徳称其贤也明王之法诛父用子言至公周公圻内诸侯二卿治事叔卒乃命诸王邦之蔡传叔之所封圻内之蔡仲之所封淮汝之间圻内之蔡名已灭故取其名以名新国欲其戒之音义疏王若曰小子胡传言小子明当受教训胡仲名顺其事而告之惟尔率德改行克愼厥猷传言汝循祖之德改父之行能愼其道叹其贤肆予命尔侯于东土往卽乃封敬哉传以汝率德改行之故故我命汝为诸侯于东土往就汝所封之国当修己以敬哉尔尚盖前人之愆惟忠惟孝传汝当庶几修德掩盖前人之过子能盖父所以爲惟忠惟孝尔乃迈迹自身克勤无怠以垂宪乃后传汝乃行善迹用汝身使可踪迹而法循之能勤无懈怠以垂法子孙世世称颂乃当我意率乃祖文王之彝训无若尔考之违王命传言当循文武之常教以父违命爲世戒皇天无亲惟德是辅民心无常惟惠之怀传天之于人无有亲疎惟有德者则辅佑之民心于上无有常主惟爱己者则归之爲善不同同归于治爲恶不同同归于乱传言人爲善爲恶各有百端未必正同而治乱所归不殊宜愼其微尔其戒哉愼厥初惟厥终终以不困不惟厥终终以困穷传汝其戒治乱之机哉作事云爲必愼其初念其终则终用不困穷懋乃攸绩睦乃四邻以蕃王室以和兄弟传勉汝所立之功亲汝四邻之国以蕃屛王室以和协同姓之邦诸侯之道康济小民率自中无作聪明乱旧章传汝爲政当安小民之居成小民之业循用大中之道无敢爲小聪明作异辩以变乱旧典文章详乃视听罔以侧言改厥度则予一人汝嘉传详审汝视听非礼义勿视听无以邪巧之言易其常度必断之以义则我一人善汝矣王曰呜唿小子胡汝往哉无荒弃朕命传叹而勑之欲其念戒小子胡汝往之国哉无废弃我命欲其终身奉行后世遵则音义疏序成王东伐淮夷遂践奄传成王卽政淮夷奄国又叛王亲征之遂灭奄而徙之以其数反覆作成王政传爲平淮夷徙奄之政令亡音义疏序成王旣践奄将迁其君于蒲姑传已灭奄而徙其君及人臣之恶者于蒲姑蒲姑齐地近中国教化之周公告召公作将蒲姑传言将徙奄新立之君于蒲姑告召公使作册书告令之亡音义疏序成王归自奄传伐奄归在宗周诰庶邦传诰以祸福作多方疏多方传衆方天下诸侯疏惟五月丁亥王来自奄至于宗周传周公归政之明年淮夷奄又叛鲁征淮夷作费誓王亲征奄灭其国五月还至镐京音义疏周公曰王若曰猷告尔四国多方传周公以王命顺大道告四方称周公以别王自告惟尔殷侯尹民我惟大降尔命尔罔不知传殷之诸侯正民者我大下汝命谓诛纣也言天下无不知纣暴虐以取亡音义疏洪惟图天之命弗永寅念于祀惟帝降格于夏传大惟爲王谋天之命不长敬念于祭祀谓夏桀惟天下至戒于夏以谴告之谓灾异有夏诞厥逸不肯慼言于民传有夏桀不畏天戒而大其逸豫不肯忧言于民无忧民之言乃大淫昏不克终日劝于帝之迪传言桀乃大爲过昏之行不能终日劝于天之道乃尔攸闻传言桀之恶乃汝所闻音义疏厥图帝之命不克开于民之丽传桀其谋天之命不能开于民所施政教丽施也言昏昧乃大降罚崇乱有夏因甲于内乱传桀乃大下罚于民重乱有夏言残虐外不忧民内不勤德因甲于二乱之内言昏甚不克灵承于旅罔丕惟进之恭洪舒于民传言桀不能善奉于人衆无大惟进恭德而大舒惰于治民亦惟有夏之民叨懫日钦劓割夏邑传桀洪舒于民故亦惟有夏之民贪叨忿懫而逆命于是桀日尊敬其能劓割夏邑者谓残贼臣音义疏天惟时求民主乃大降显休命于成汤传天惟是桀恶故更求民主以代之大下明美之命于成汤使王天下刑殄有夏惟天不畀纯传命汤刑絶有夏惟天不与桀亦已大乃惟以尔多方之义民不克永于多享传天所以不与桀以其乃惟用汝多方之义民爲臣而不能长乆多享国故惟夏之恭多士大不克明保享于民传惟桀之所谓恭人衆士大不能明安享于民言乱主所任任同己者乃胥惟虐于民至于百爲大不克开传桀之衆士乃相与惟暴虐于民至于百端所爲言虐非一大不能开民以善言与桀合志音义疏乃惟成汤克以尔多方简代夏作民主传乃惟成汤能用汝衆方之贤大代夏政爲天下民主愼厥丽乃劝厥民刑用劝传汤愼其施政于民民乃劝善其人虽刑亦用劝善言政刑清以至于帝乙罔不明德愼罚亦克用劝传言自汤至于帝乙皆能成其王道畏愼辅相无不明有德愼去刑罚亦能用劝善要囚殄戮多罪亦克用劝开释无辜亦克用劝传帝乙已上要察囚情絶戮衆罪亦能用劝善开放无罪之人必无枉纵亦能用劝善今至于尔辟弗克以尔多方享天之命传今至于汝君谓纣不能用汝衆方享天之命故诛灭之音义疏呜唿王若曰诰告尔多方非天庸释有夏传叹而顺其事以告汝衆方非天用释弃桀桀纵恶自弃故诛放非天庸释有殷乃惟尔辟以尔多方大淫图天之命屑有辞传非天用弃有殷乃惟汝君纣用汝衆方大爲过恶者共谋天之命恶事尽有辞说布在天下故见诛灭也疏乃惟有夏图厥政不集于享天降时丧有邦间之传更说桀也言桀谋其政不成于享故天下是丧亡以祸之使天下有国圣人代之言有国明皇天无亲佑有德音义疏乃惟尔商后王逸厥逸传后王纣逸豫其过逸言纵恣无度图厥政不蠲烝天惟降时丧传纣谋其政不絜进于善故天惟下是丧亡谓诛灭惟圣罔念作狂惟狂克念作圣传惟圣人无念于善则爲狂人惟狂人能念于善则爲圣人言桀纣非实狂愚以不念善故灭亡天惟五年须暇之子孙诞作民主罔可念听传天以汤故五年须暇汤之子孙兾其改悔而纣大爲民主肆行无道事无可念言无可听武王服丧三年还师二年音义疏天惟求尔多方大动以威开厥顾天传天惟求汝衆方之贤者大动纣以威开其能顾天可以代者惟尔多方罔堪顾之惟我周王灵承于旅传惟汝衆方之中无堪顾天之道者惟我周王善奉于衆言以仁政得人心克堪用德惟典神天传言周文武能堪用德惟可以主神天之祀任天王天惟式教我用休简畀殷命尹尔多方传天以我用德之故惟用教我用美道代殷大与我殷之王命以正汝衆方之诸侯音义疏今我曷敢多诰我惟大降尔四国民命传今我何敢多诰汝而已我惟大下汝四国民命谓诛管蔡商奄之君尔曷不忱裕之于尔多方传汝何不以诚信行寛裕之道于汝衆方欲其戒四国崇和协尔曷不夹介乂我周王享天之命传夹近也汝何不近大见治于我周王以享天之命而爲不安乎今尔尚宅尔宅畋尔田尔曷不惠王熈天之命传今汝殷之诸侯皆尚得居汝常居臣民皆尚得畋汝故田汝何不顺从王政广天之命而自懐疑乎尔乃迪屡不静尔心未爱传汝所蹈行数爲不安汝心未爱我周故尔乃不大宅天命尔乃屑播天命传汝乃不大居安天命是汝乃尽播弃天命尔乃自作不典图忱于正传汝未爱我周播弃天命是汝乃自爲不常谋信于正道我惟时其教告之我惟时其战要囚之传我惟汝如是不谋信于正道故其教告之谓讯以文诰其战要囚之谓讨其倡乱执其朋党至于再至于三传再谓三监淮夷叛时三谓成王卽政又叛言迪屡不静之事乃有不用我降尔命我乃其大罚殛之传我教告战要囚汝己至再三汝其有不用我命我乃大下诛汝君乃其大罚诛之非我有周秉德不康宁乃惟尔自速辜传非我没周执德不安宁自诛汝乃惟汝自召罪以取诛音义疏王曰呜唿猷告尔有多方士曁殷多士传王叹而以道告汝衆方与衆多士今尔奔走臣我监五祀传监谓成周之三监此指谓所迁顽民殷衆士今汝奔走来徙臣服我监五年无过则得还本土越惟有胥伯小大多正尔罔不克臬传于惟有相长事小大衆正官之人汝无不能用法欲其皆用法自作不和尔惟和哉尔室不睦尔惟和哉尔邑克明尔惟克勤乃事传大小多正自爲不和汝有方多士当和之哉汝亲近室家不睦汝亦当和之哉汝邑中能明是汝惟能勤汝职事尔尚不忌于凶德亦则以穆穆在乃位传汝庶几不自忌入于凶德亦则用敬敬常在汝位克阅于乃邑谋介尔乃自时洛邑尚永力畋尔田传汝能使我閲具于汝邑而以汝所谋爲大则汝乃用是洛邑庶几长力畋汝田矣言虽迁徙而以修善得反邑里天惟畀矜尔我有周惟其大介赉尔传汝能修善天惟与汝怜汝我有周惟其大大赐汝言受多福之祚迪简在王庭尚尔事有服在大僚传非但受怜赐又乃蹈大道在王庭庶几修汝事有所服行在大官音义疏王曰呜唿多士尔不克劝忱我命尔亦则惟不克享凡民惟曰不享传王叹而言曰衆士汝不能劝信我命汝亦则惟不能享天祚矣凡民亦惟曰不享于汝祚矣尔乃惟逸惟颇大远王命则惟尔多方探天之威我则致天之罚离逖尔士传若尔乃爲逸豫颇僻大弃王命则惟汝衆方取天之威我则致行天罚离远汝土将远徙之音义疏王曰我不惟多诰我惟祇告尔命传我不惟多诰汝而已我惟敬告汝吉凶之命又曰时惟尔初不克敬于和则无我怨传又诰汝是惟汝初不能敬于和道故诛汝汝无我怨解所以再三加诛之意疏序周公作立政传周公旣致政成王恐其怠忽故以君臣立政爲戒立政传言用臣当共立政故以名篇周公若曰拜手稽首告嗣天子王矣传顺古道尽礼致敬告成王言嗣天子今已爲王矣不可不愼用咸戒于王曰王左右常伯常任准人缀衣虎贲传周公用王所立政之事皆戒于王曰常所长事常所委任谓三公六卿准人平法谓士官缀衣掌衣服虎贲以武力事王皆左右近臣宜得其人周公曰呜唿休兹知恤鲜哉传叹此五者立政之本知忧得其人者少音义疏古之人迪惟有夏乃有室大竞吁俊尊上帝传古之人道惟有夏禹之时乃有卿大夫室家大强犹乃招唿贤俊与共尊事上天迪知忱恂于九德之行传禹之臣蹈知诚信于九德之行谓贤智大臣九德臯陶所谋乃敢告教厥后曰拜手稽首后矣曰宅乃事宅乃牧宅乃准兹惟后矣传知九德之臣乃敢告教其君以立政君矣亦犹王矣宅居也居汝事六卿掌事者牧牧民九州之伯居内外之官及平法者皆得其人则此惟君矣谋面用丕训德则乃宅人兹乃三宅无义民传谋所面见之事无疑则能用大顺德乃能居贤人于衆官若此则乃能三居无义民大罪宥之四裔次九州之外次中国之外桀德惟乃弗作往任是惟暴德罔后传桀之爲德惟乃不爲其先王之法往所委任是惟暴德之人故絶世无后音义疏亦越成汤陟丕釐上帝之耿命传桀之昏乱亦于成汤之道得升大赐上天之光命王天下乃用三有宅克卽宅曰三有俊克卽俊传汤乃用三有居恶人之法能使就其居言服罪又曰能用刚柔正直三德之俊能就其俊事言明德严惟丕式克用三宅三俊传言汤所以能严威惟可大法象者以能用三居三德之法其在商邑用协于厥邑其在四方用丕式见德传汤在商邑用三宅三俊之道和其邑其在四方用是大法见其圣德言远近化音义疏呜唿其在受德暋惟羞刑暴德之人同于厥邦传受德纣字帝乙爱焉爲作善字而反大恶自强惟进用刑与暴德之人同于其国并爲威虐乃惟庶习逸徳之人同于厥政传乃惟衆习爲过德之人同于其政言不任贤帝钦罚之乃伻我有夏式商受命奄甸万姓传天以纣恶故敬罚之乃使我周家主有华夏得用商所受天命同治万姓言皇天无亲佑有德音义疏亦越文王武王克知三有宅心灼见三有俊心传纣之不善亦于文武之道大行以能知三有居恶人之心灼然见三有贤俊之心以敬事上帝立民长伯传言文武知三宅三俊故能以敬事上天立民正长谓郊祀天建诸侯疏立政任人准夫牧作三事传文武亦法禹汤以立政常任准人及牧治爲天地人之三事虎贲缀衣趣马小尹传趣马掌马之官言此三者虽小官长必愼择其人左右携仆百司庶府传虽左右携持器物之仆及百官有司主劵契藏吏亦皆择人大都小伯艺人表臣百司传小臣犹皆愼择其人况大都邑之小长以道艺爲表干之臣及百官有司之职可以非其任乎太史尹伯庶常吉士传太史下大夫掌邦六典之贰尹伯长官大夫及衆掌常事之善士皆得其人司徒司马司空亚旅传此有三卿及次卿衆大夫则是文武未伐纣时举文武之初以爲法则夷微卢烝三亳坂尹传蛮夷微卢之衆帅及亳人之归文王者三所爲之立监及坂地之尹长皆用贤音义疏文王惟克厥宅心乃克立兹常事司牧人以克俊有德传文王惟其能居心远恶举善乃能立此常事司牧人用能俊有德者文王罔攸兼于庶言庶狱庶愼惟有司之牧夫传文王无所兼知于毁誉衆言及衆刑狱衆当所愼之事惟愼择有司牧夫而已劳于求才逸于任贤是训用违庶狱庶愼文王罔敢知于兹传是万民顺法用违法衆狱衆愼之事文王一无敢自知于此委任贤能而已音义疏亦越武王率惟敉功不敢替厥义德传亦于武王循惟文王抚安天下之功不敢废其义德奉遵父道率惟谋从容德以并受此丕丕基传武王循惟谋从文王寛容之德故君臣并受此大大之基业传之子孙音义疏呜唿孺子王矣传叹稚子今已爲王矣不可不勤法祖考之德继自今我其立政立事准人牧夫我其克灼知厥若丕乃俾乱传继用今已往我其立政大臣立事小臣及准人牧夫我其能灼然知其顺者则大乃使治之言知臣下之勤劳然后莫不尽其力相我受民和我庶狱庶愼时则勿有间之传能治我所受天民和平我衆狱衆愼之事如是则勿有以代之言不可复变自一话一言我则末惟成德之彦以乂我受民传言政当用一善善在一言而已欲其口无择言如此我则终惟有成德之美以治我所受之民音义疏呜唿予旦己受人之徽言咸告孺子王矣传叹所受贤圣说禹汤之美言皆以告稚子王矣继自今文子文孙其勿误于庶狱庶愼惟正是乂之传文子文孙文王之子孙从今已往惟以正是之道治衆狱衆愼其勿误自古商人亦越我周文王立政立事牧夫准人则克宅之克由绎之兹乃俾乂传言用古商汤亦于我周文王立政立事用贤人之法能居之于心能用陈之此乃使天下治音义疏国则罔有立政用憸人不训于德是罔显在厥世传商周贤圣之国则无有立政用憸利之人者憸人不顺于德是使其君无显名在其世继自今立政其勿以憸人其惟吉士用劢相我国家传立政之臣惟其吉士用勉治我国家音义疏今文子文孙孺子王矣传告文王之子孙言稚子已卽政爲王矣所以厚戒其勿误于庶狱惟有司之牧夫传独言衆狱有司欲其重刑愼官人其克诘尔戎兵以陟禹之迹传其当能治汝戎服兵器威懐并设以升禹治水之旧迹方行天下至于海表罔有不服传方四方海表蛮夷戎狄无不服化者以觐文王之耿光以扬武王之大烈传能使四夷宾服所以见祖之光明扬父之大业呜唿继自今后王立政其惟克用常人传其惟能用贤才爲常人不可以天官有所私音义疏周公若曰太史传顺其事并告太史司宼苏公式敬尔由狱以长我王国传忿生爲武王司宼封苏国能用法敬汝所用之狱以长施行于我王国言主狱当求苏公之比兹式有愼以列用中罚传此法有所愼行必以其列用中罚不轻不重苏公所行太史掌六典有废置官人之制故告之音义疏尚书注疏卷十六卷十六考证尚书注疏卷十六考证蔡仲之命序王命蔡仲传成王也成王上疑脱王字疏不立管叔之后者之字监本及毛本讹爲从旧本改正惟周公位冡宰正百工呉棫曰周公摄政在成王谅闇时非以幼冲而摄也其摄亦不过位冡宰之位而已非如荀卿所谓摄天子位也按自战国以来卽有周公摄位之说观此文则百官总已听于冡宰者三年孔子所谓古之人皆然者也可以证摄位之诬乃命诸王邦之蔡传叔之所封圻内之蔡仲之所封淮汝之间疏圻内之蔡其事不知所出也世家云蔡叔居上蔡按孔疏疑传叔封圻内之蔡其事不知所出是也但引世家云蔡叔居上蔡则世家祗云封叔度于蔡裴氏集解引杜预曰居上蔡非本文也至杜预注左传武王封叔度云云实据地理志以立说确矣孔传谓叔封圻内仲封淮汝之间岂可信乎以蕃王室王应麟曰观蔡仲之命知周所以兴观中山靖王之对知汉所以亡周公弔二叔之不咸方且封建亲戚以蕃屏周汉惩七国之难抑损诸侯以成外戚之势心有公私而国之兴亡判焉附序遂践奄传成王卽政淮夷奄国又叛王亲征之疏郑元谓此伐淮夷与践奄是摄政三年伐管蔡时事按汉儒据书序次第多方在大诰诸篇之后又本文有战要囚至再至三之言遂谓武庚三监叛时淮夷徐奄并叛此役爲重叛成王乃亲征灭之不知书序之先后次第固未可信也康成之识卓矣哉附序成王旣践奄疏郑云奄盖在淮夷之地按周本纪注引郑云奄国在淮夷之北疑此疏地字讹多方序金履祥曰多士有昔朕来自奄之文是多方在多士之前也自孔安国以来惟胡宏大纪叙多方于前多士于后顾炎武曰多方当在多士前后人倒其篇第耳奄之叛是武庚旣诛而惧遂与淮夷徐戎并兴而周公东征乃至三年之乆孟子曰伐奄三年讨其君是也旣克而成王践奄盖行巡狩之事孔传以爲奄再叛者拘于书序强爲之说也克以尔多方简代夏作民主蔡沈以简字属上句愼厥丽乃劝厥民刑用劝蔡沈以愼厥丽乃劝爲句厥民刑用劝爲句疏大代夏桀作天下民主民主下监本脱汤旣爲民主五字从古本添天惟五年须暇之子孙传武王服丧三年还师二年蔡沈曰五年必有所指孔氏牵合歳月非是天惟式教我用休传惟用教我用美道代殷代殷各本俱讹伐以疏推之古本作代字是从之今尔奔走臣我监五祀传监谓成周之三监按文祗应云成周之监不当云三监此指洛邑之治殷民者非谓武庚时事也卽孔疏并不解三监字义则知三字衍文也又传则得还本土得字讹是今改正立政吕祖谦曰无逸立政二篇相爲经纬以无逸之心明立政之体君道备矣宅乃事宅乃牧宅乃准苏轼曰事卽常任牧卽常伯准卽准人一篇所谓宅俊者叅差不齐然大要不岀三者余皆小臣百职事也兹乃三宅无义民传若此则乃能三居无义民大罪宥之四裔次九州之外次中国之外吕祖谦曰夏之衰也三宅无义民言皆不义之人无一君子也潘子善问孔传解居无义之民犹舜典五宅三居吕氏说不然孰是朱子曰吕说是按古人俱以谋面一节爲有夏盛时事故以宅人爲任贤三宅无义民爲去不肖宋儒始改其说凡下文言三宅俱作任贤解于文爲顺亦越成汤陟蔡沈以陟字连下文爲句余芑舒曰古注读是乃用三有宅克卽宅曰三有俊克卽俊传汤乃用三有居恶人之法能使就其居言服罪又曰能用刚柔正直三德之俊能就其俊事言明德按孔传以虞书之五宅三居解三宅以洪范之三德解三俊理亦可通但此篇三宅三俊始终是任官惟贤才左右惟其人之意吕祖谦曰三宅共政者也三俊待用者也然则克卽宅言旧任者不旷职克卽俊言新取者皆得人于经文前后皆协其在受德暋传受德纣字帝乙爱焉爲作善字王安石曰桀纣所用非人皆本于身有恶德故曰桀德受德者推本言之也按孔传解桀德云桀之爲德说甚明白而解受德则云帝乙爱纣爲作善字何其曲也王安石说是太史传掌邦六典之贰六典监本讹大典今改正司徒司马司空亚旅传则是文武未伐纣时时字监本讹特据古本改正三亳传及亳人之归文王者三所爲之立监疏文王旣未伐纣亳民不应归之按孔疏于传虽不可通必爲附㑹此条可谓直紏传违三亳必非文王时官也是训用违蔡沈以连上惟有司之牧夫爲句率惟谋从容德蔡沈以率惟谋爲句从容德爲句陈栎曰孔传读是其克诘尔戎兵以陟禹之迹传以升禹治水之旧迹王樵曰禹迹卽所谓弼成五服至于五千外薄四海咸建五长是也按孔传以治水言非也司寇苏公式蔡沈以式字属下句兹式有愼蔡沈以四字爲句陈栎曰两式字孔传同训法爲优以列用中罚苏轼曰列者前后相比犹今言例也尚书注疏卷十六考证尚书注疏卷十七钦定四库全书尚书注疏卷十七汉孔氏传唐陆德明音义孔颖逹疏周书序成王旣黜殷命灭淮夷传黜殷在周公东征时灭淮夷在成王即政后事相因故连言之还归在丰作周官𫝊成王虽作洛邑犹还西周音义疏周官传言周家设官分职用人之法疏惟周王抚万邦廵侯甸𫝊即政抚万国廵行天下侯服甸服四征弗庭绥厥兆民传四面征讨诸侯之不直者所以安其兆民十亿曰兆言多六服羣辟罔不承德归于宗周董正治官传六服诸侯奉承周徳言协服还归于丰督正治理职司之百官音义疏王曰若昔大猷制治于未乱保邦于未危传言当顺古大道制治安国必于未乱未危之前思患预防之疏曰唐虞稽古建官惟百内有百揆四岳外有州牧侯伯传道尧舜考古以建百官内置百揆四岳象天之有五行外置州牧十二及五国之长上下相维外内咸治言有法庻政惟和万国咸宁𫝊官职有序故衆政惟和万国皆安所以为正治夏商官倍亦克用乂传禹汤建官二百亦能用治言不及唐虞之清要明王立政不惟其官惟其人传言圣帝明王立政修教不惟多其官惟在得其人音义疏今予小子祇勤于徳夙夜不逮𫝊今我小子敬勤于德虽夙夜匪懈不能及古人言自有极仰惟前代时若训廸厥官传言仰惟先代之法是顺顺蹈其所建官而则之不敢自同尧舜之官凖拟夏殷而蹈之立太师太傅太保兹惟三公论道经邦爕理隂阳𫝊师天子所师法傅傅相天子保保安天子于徳义者此惟三公之任佐王论道以经纬国事和理隂阳言有徳乃堪之官不必备惟其人传三公之官不必备员惟其人有徳乃处之少师少傅少保曰三孤传此三官名曰三孤孤特也言卑于公尊于卿特置此三者贰公𢎞化寅亮天地弼予一人传副贰三公𢎞大道化敬信天地之教以辅我一人之治冢宰掌邦治统百官均四海传天官卿称太宰主国政治统理百官均平四海之内邦国言任大司徒掌邦教敷五典扰兆民传地官卿司徒主国教化布五常之教以安和天下衆民使小大皆协睦宗伯掌邦礼治神人和上下传春官卿宗庙官长主国礼治天地神祗人鬼之事及国之吉凶賔军嘉五礼以和上下尊卑等列司马掌邦政统六师平邦国𫝊夏官卿主戎马之事掌国征伐统正六军平治王邦四方国之乱者司冦掌邦禁诘姦慝刑暴乱𫝊秋官卿主冦贼法禁治姦恶刑强暴作乱者夏司马讨恶助长物秋司冦刑姦顺时杀司空掌邦土居四民时地利𫝊冬官卿主国空土以居民士农工商四人使顺天时分地利授之土能吐生百谷故曰土六卿分职各率其属以倡九牧阜成兆民𫝊六卿各率其属官大夫士治其所分之职以倡道九州牧伯为政大成兆民之性命皆能其官则政治音义疏六年五服一朝𫝊五服侯甸男采卫六年一朝㑹京师又六年王乃时巡考制度于四岳𫝊周制十二年一巡守春东夏南秋西冬北故曰时巡考正制度礼法于四岳之下如虞帝巡守然诸侯各朝于方岳大明黜陟𫝊觐四方诸侯各朝于方岳之下大明考绩黜陟之法音义疏王曰呜唿凡我有官君子钦乃攸司愼乃出令令出惟行弗惟反𫝊有官君子大夫已上叹而戒之使敬汝所司慎汝出令从政之本令出必惟行之不惟反改若二三其令乱之道以公灭私民其允怀𫝊从政以公平灭私欲则民其信归之学古入官议事以制政乃不迷𫝊言当先学古训然后入官治政凡制事必以古义议度终始政乃不迷错其尔典常作之师无以利口乱厥官𫝊其汝为政当以旧典常故事为师法无以利口辩佞乱其官音义疏蓄疑败谋怠忽荒政不学墙面莅事惟烦𫝊积疑不决必败其谋怠惰忽略必乱其政人而不学其犹正墙面而立临政事必烦戒尔卿士功崇惟志业广惟勤惟克果断乃罔后艰𫝊此戒凡有官位但言卿士举其掌事者功高由志业广由勤惟能果断行事乃无后难言多疑必致患也音义疏位不期骄禄不期侈𫝊贵不与骄期而骄自至富不与侈期而侈自来骄侈以行己所以速亡恭俭惟徳无载尔伪𫝊言当恭俭惟以立徳无行姦伪作徳心逸日休作伪心劳日拙𫝊为徳直道而行于心逸豫而名日羙为伪饰巧百端于心劳苦而事日拙不可为居宠思危罔不惟畏弗畏入畏𫝊言虽居贵宠当思危惧无所不畏若乃不畏则入可畏之刑推贤让能庶官乃和不和政庬传贤能相让俊乂在官所以和谐庬乱也举能其官惟尔之能称匪其人惟尔不任𫝊所举能修其官惟亦汝之功能举非其人亦惟汝之不胜其任王曰呜唿三事暨大夫敬尔有官乱尔有政𫝊叹而勑之公卿已下各敬居汝所有之官治汝所有之职以佑乃辟永康兆民万邦惟无斁𫝊言当敬治官政以助汝君长安天下兆民则天下万国惟乃无厌我周德音义疏序成王旣伐东夷肃愼来贺𫝊海东诸夷驹丽扶余馯貃之属武王克商皆通道焉成王即政而叛王伐而服之故肃慎氏来贺王俾荣伯作贿肃慎之命𫝊荣国名同姓诸侯为卿大夫王使之为命书以币贿赐肃慎之来贺音义疏序周公在丰𫝊致政老归将没欲葬成周𫝊己所营作示终始念之公薨成王葬于毕𫝊不敢臣周公故使近文武之墓告周公作亳姑𫝊周公徙奄君于亳姑因告柩以葬毕之义并及奄君已定亳姑言所迁之功成亡音义疏序周公旣没命君陈分正东郊成周𫝊成王重周公所营故命君陈分居正东郊成周之邑里官司作君陈𫝊作书命之疏君陈𫝊臣名也因以名篇音义疏王若曰君陈惟尔令徳孝恭𫝊言其有令徳善事父母行己以恭惟孝友于兄弟克施有政𫝊言善父母者必友于兄弟能施有政令命汝尹兹东郊敬哉传正此东郊监殷顽民教训之昔周公师保万民民怀其德徃慎乃司兹率厥常𫝊言周公师安天下之民民归其德今徃承其业当慎汝所主此循其常法而教训之懋昭周公之训惟民其乂𫝊勉明周公之教惟民其治音义疏我闻曰至治馨香感于神明黍稷非馨明徳惟馨𫝊所闻上古圣贤之言政治之至者芬芳馨气动于神明所谓芬芳非黍稷之气乃明德之馨励之以德也尔尚式时周公之猷训惟日孜孜无敢逸豫𫝊汝庶几用是周公之道教殷民惟当日孜孜勤行之无敢自寛暇逸豫音义疏凡人未见圣若不克见既见圣亦不克由圣𫝊此言凡人有初无终未见圣道如不能得见已见圣道亦不能用之所以无成尔其戒哉尔惟风下民惟草𫝊汝戒勿爲凡人之行民从上教而变犹草应风而偃不可不慎图厥政莫或不艰有废有兴出入自尔师虞庶言同则绎𫝊谋其政无有不先虑其难有所废有所起出纳之事当用汝衆言度之衆言同则陈而布之禁其专尔有嘉谋嘉猷则入告尔后于内尔乃顺之于外𫝊汝有善谋善道则入告汝君于内汝乃顺行之于外曰斯谋斯猷惟我后之德𫝊此善谋此善道惟我君之德善则称君人臣之义呜唿臣人咸若时惟良显哉𫝊叹而美之曰臣于人者皆顺此道是惟良臣则君显明于世音义王曰君陈尔惟𢎞周公丕训无依势作威无倚法以削𫝊汝爲政当阐大周公之大训无乘势位作威人上无倚法制以行刻削之政寛而有制从容以和𫝊寛不失制动不失和德教之治殷民在辟予曰辟尔惟勿辟予曰宥尔惟勿宥惟厥中𫝊殷人有罪在刑法者我曰刑之汝勿刑我曰赦宥汝勿宥惟其当以中正平理断之有弗若于汝政弗化于汝训辟以止辟乃辟𫝊有不顺于汝政不变于汝教刑之而惩止犯刑者乃刑之狃于姦宄败常乱俗三细不宥𫝊习于姦宄凶恶毁败五常之道以乱风俗之教罪虽小三犯不赦所以絶恶源音义疏尔无忿疾于顽无求备于一夫𫝊人有顽嚚不喻汝当训之无忿怒疾之使人当器之无责备于一夫必有忍其乃有济有容徳乃大𫝊为人君长必有所含忍其乃有所成有所包容徳乃为大欲其忍耻藏垢简厥修亦简其或不修𫝊简别其徳行修者亦别其有不修者善以劝能恶以沮否进厥良以率其或不良𫝊进显其贤良者以率勉其有不良者使为善音义疏惟民生厚因物有迁𫝊言人自然之性敦厚因所见所习之物有变迁之道故必慎所以示之违上所命从厥攸好𫝊人之于上不从其令从其所好故人主不可不慎所好尔克敬典在徳时乃罔不变允升于大猷𫝊汝治人能敬常在道徳是乃无不变化其政教则信升于大道惟予一人膺受多福𫝊汝能升大道则惟我一人亦当受其多福无凶危其尔之休终有辞于永世𫝊非但我受多福而已其汝之羙名亦终见称诵于长世言没而不朽音义疏序成王将崩命召公毕公𫝊二公为二伯中分天下而治之率诸侯相康王作顾命𫝊临终之命曰顾命音义疏顾命𫝊实命羣臣叙以要言疏惟四月哉生魄王不怿𫝊成王崩年之四月始生魄月十六日王有疾故不悦怿甲子王乃洮颒水相被冕服凴玉几𫝊王大发大命临羣臣必齐戒沐浴今疾病故但洮盥颒面扶相者被以冠冕加朝服凴玉几以出命乃同召太保奭芮伯彤伯毕公衞侯毛公𫝊同召六卿下至御治事太保毕毛称公则三公矣此先后六卿次第冢宰第一召公领之司徒第二芮伯为之宗伯第三彤伯为之司马第四毕公领之司寇第五衞侯为之司空第六毛公领之召芮彤毕卫毛皆国名入为天子公卿师氏虎臣百尹御事𫝊师氏大夫官虎臣虎贲氏百尹百官之长及诸御治事者音义疏王曰呜唿疾大渐惟几𫝊自叹其疾大进笃惟危殆病日臻旣弥留恐不获誓言嗣兹予审训命汝𫝊病日至言困甚已久留言无瘳恐不得结信出言嗣续我志以此故我详审敎命汝昔君文王武王宣重光奠丽陈敎则肄𫝊言昔先君文武布其重光累圣之徳定天命施陈敎则勤劳肄不违用克达殷集大命𫝊文武定命陈教虽劳而不违道故能通殷为周成其大命在后之侗敬迓天威嗣守文武大训无敢昏逾𫝊在文武后之侗稚成王自斥敬迎天之威命言奉顺继守文武大教无敢昏乱逾越言战慄畏惧今天降疾殆弗兴弗悟尔尚明时朕言𫝊今天下疾我身甚危殆不起不悟言必死汝当庶几明是我言勿忽略用敬保元子钊𢎞济于艰难𫝊用奉我言敬安太子钊钊康王名大度于艰难勤徳政柔远能迩安劝小大庶邦𫝊言当和逺又能和近安小大衆国劝使为善思夫人自乱于威仪尔无以钊冐贡于非几𫝊羣臣皆宜思夫人夫人自治正于威仪有威可畏没仪可象然后足以率人汝无以钊冐进于非危之事音义疏兹旣受命还𫝊此羣臣已受赐命各还本位出缀衣于庭越翼日乙丑王崩𫝊缀衣幄帐羣臣既退彻出幄帐于庭王寝于北墉下东首反初生于其明日王崩太保命仲桓南宫毛传冢宰摄政故命二臣桓毛名俾爰齐侯吕伋以二干戈虎贲百人逆子钊于南门之外𫝊臣子皆侍左右将正太子之尊故出于路寝门下使桓毛二臣各执干戈于齐侯吕伋索虎贲百人更新逆门外所以殊之伋为天子虎贲氏延入翼室恤宅宗𫝊明室路寝延之使居忧为天下宗主丁卯命作册度𫝊三日命史为册书法度传顾命于康王音义疏越七日癸酉伯相命士须材𫝊邦伯为相则召公于丁卯七日癸酉召公命士致材木须待以供丧用狄设黼扆缀衣𫝊狄下士扆屏风画为斧文置戸牖间复设幄帐象平生所为音义疏牖间南向敷重篾席黼纯华玉仍几𫝊篾桃枝竹白黑杂绘縁之华彩色华玉以饰凭几仍因也因生时几不改作此见羣臣觐诸侯之坐西序东向敷重厎席缀纯文贝仍几𫝊东西厢谓之序厎蒻苹缀杂彩有文之贝饰几此旦夕听事之坐东序西向敷重丰席画纯雕玉仍几𫝊丰莞彩色爲画雕刻镂此养国老飨羣臣之坐西夹南向敷重笋席𤣥纷纯漆仍几𫝊西厢夹室之前笋蒻竹𤣥纷黒绶此亲属私宴之坐故席几质饰越玉五重陈宝𫝊于东西序坐北列玉五重又陈先王所宝之器物赤刀大训𢎞璧琬琰在西序𫝊寳力赤刀削大训虞书典谟大璧琬琰之珪爲二重大玉夷玉天球河图在东序𫝊三玉爲三重夷常也球雍州所贡河图八卦伏牺王天下龙马出河遂则其文以画八卦谓之河图及典谟皆歴代传宝之𦙍之舞衣大贝鼖鼓在西房𫝊𦙍国所爲舞者之衣皆中法大贝如车渠鼖鼓长八尺商周传宝之西房西夹坐东兑之戈和之弓垂之竹矢在东房𫝊兑和古之巧人垂舜共工所爲皆中法故亦传宝之东房东厢夹室大辂在賔阶面缀辂在阼阶面𫝊大辂玉缀辂金面前皆南向先辂在左塾之前次辂在右塾之前𫝊先辂象次辂木金玉象皆以饰车木则无饰皆在路寝门内左右塾前北面凡所成列皆象成王生时华国之事所以重顾命音义疏二人雀弁执恵立于毕门之内𫝊士衞殡与在庙同故雀韦弁恵三隅矛路寝门一名毕门四人綦弁执戈上刃夹两阶戺𫝊綦文鹿子皮弁亦士堂㢘曰戺士所立䖏一人冕执刘立于东堂一人冕执钺立于西堂𫝊冕皆大夫也刘钺属立于东西厢之前堂一人冕执戣立于东垂一人冕执瞿立于西垂𫝊戣瞿皆㦸属立于东西下之阶上一人冕执鋭立于侧阶𫝊锐矛属也侧阶北下立阶上音义疏王麻冕黼裳由賔阶隮𫝊王及羣臣皆吉服用西阶升不敢当主卿士邦君麻冕蚁裳入即位𫝊公卿大夫及诸侯皆同服亦庙中之礼蚁裳名色𤣥太保太史太宗皆麻冕彤裳𫝊执事各异裳彤纁也太宗上宗即宗伯也太保承介圭上宗奉同瑁由阼阶隮𫝊大圭尺二寸天子守之故奉以奠康王所位同爵名瑁所以冒诸侯圭以齐瑞信方四寸邪刻之用阼阶升由便不嫌太史秉书由賔阶隮御王册命𫝊太史持册书顾命进康王故同阶音义疏曰皇后凭玉几道扬末命命汝嗣训𫝊册命之辞大君成王言凭玉几所道称扬终命所以感动康王命汝继嗣其道言任重因以託戒临君周邦率循大卞𫝊用是道临君周国率羣臣循大法燮和天下用答扬文武之光训𫝊言用和道和天下用对扬圣祖文武之大教叙成王意王再拜兴答曰眇眇予末小子其能而乱四方以敬忌天威传言微微我浅末小子其能如父祖治四方以敬忌天威徳乎谦辞託不能音义疏乃受同瑁王三宿三祭三咤传王受瑁为主受同以祭礼成于三故酌者寔三爵于王王三进爵三祭酒三奠爵告已受羣臣所传顾命上宗曰飨传祭必受福赞王曰飨福酒太保受同降传受王所飨同下堂反于篚盥以异同秉璋以酢传太保以盥手洗异同实酒秉璋以酢祭半圭曰璋臣所奉王已祭太保又祭报祭曰酢授宗人同拜王答拜傅宗人小宗伯佐太宗者太宗供王宗人供太保拜曰已传顾命故授宗人同拜王答拜尊所受命太保受同祭哜传太宗既拜而祭既祭受福哜至齿则王亦至齿王言飨太保言哜互相备宅授宗人同拜王答拜传太保居其所授宗人同拜白成王以事毕王答拜敬所白太保降收传太保下堂则王亦可知有司于此尽收彻音义疏诸侯出庙门俟𫝊言诸侯则卿士已下亦可知殡之所处故曰庙待王后命音义疏尚书注疏卷十七卷十七考证尚书注疏卷十七考证周官序成王既黜殷命灭淮夷传黜殷在周公东征时灭淮夷在成王即政后按灭淮夷即在灭武庚之后此序可证而孔传见多方次于多士诸篇于是谓成王即政奄复叛而王灭之其实不然也六服羣辟罔不承徳疏周礼九服此惟言六者夷镇蕃三服在九州之外陈栎曰廵侯甸即九服而以内五服并王畿言之也正与侯甸男邦采卫之辞相合略外四服耳无不同也按疏谓夷镇蕃三服羁縻而已则所谓六服指侯甸男采衞蛮已与周礼九服理不相碍但蛮服亦属荒逺而并数之又未若葛氏以侯甸男采衞并畿内数之为明确也陈栎説是王曰若昔大猷传言当顺古大道林之竒曰若发语辞若昔犹曰在昔也官不必备惟其人陈傅良曰周召以师保为冡宰是卿兼三公也顾命所序三公以六卿兼之但其人足以兼公则加公职位无其人则止为卿而已周以公孤待非常之徳故曰官不必备惟其人按汉书百官公卿表曰三公盖叅天子坐而议政无不总统故不以一职为官名又立三少为之副是为孤卿与六卿为九焉记曰三公无官言有其人然后充之舜之于尧伊尹于汤周公召公于周是也汉书此段是此文确解但孟坚不见古文故引记之説而暗与官不必备相合耳冡宰掌邦治苏轼曰政敎礼刑无所不统谓之邦治故曰天官必三公兼之余卿或兼或特命六年五服一朝疏周礼无此法也林之竒曰惟六年五服一朝与周礼异此言五服与大行人言六服不同附序告周公作亳姑按亳姑即前序蒲姑亦即薄姑也亳薄古字通用蒲薄则音之转耳君陈疏郑元注中庸云君陈盖周公子者按坊记引嘉谋嘉猷之文而康成注之非中庸也孔疏注中庸三字误应作注坊记顾命惟四月哉生魄疏汉书律厯志云成王即位三十年四月庚戌朔十五日甲子哉生魄即引此顾命之文以为成王即位三十年而崩此刘歆説也按孔疏説汉志尚脱七年刘歆以周公摄政七年至还政始为成王元年故顺数云后三十年其説虽陋然成王始终三十七年自明也疏未明晰乃同召太保奭疏太保是三公官名毕毛又亦称公知此三人是三公也陈师凯曰毕公继周公为东方诸侯之伯则亦必继为太师毛公时以诸侯入为太傅兹既受命还疏按燕礼小臣纳卿大夫一段按此约举仪礼经文叅用注解非本文也狄设黼扆缀衣传置户牖间按周礼司几筵贾公彦疏引此注曰其置竟户牖间似贾所见本置字上有其字下有竟字敷重篾席传篾桃枝竹陈师凯曰尔雅桃枝四寸有节疏云竹相间四寸有节者名桃枝王麻冕黼裳吕祖谦曰仪物既备然后延嗣王受顾命而即位自此始称王按此条先儒不过顺文为説至苏轼始直议其失礼且引左传子产叔向之言为证失礼灼然朱子亦无定论以理推之康王贤君召公贤相嗣位当太平无事之时非有大不得已何故即变礼行权而此篇古今文所同有则其为真正古书又无疑也先儒因经文叙事首尾衔接并不疑有脱简故议论益多顾炎武曰中有脱简狄设黼扆缀衣以下即当属之康王之诰自此以上记成王顾命登遐之事自此以下记明年正月上日康王即位朝诸侯之事也记曰未没䘮不称君而今书曰王麻冕黼裳是踰年之君也又曰周卒哭而祔而今曰诸侯出庙门俟是已祔之后也传言天子七月而𦵏同轨毕至而今召公率西方诸侯毕公率东方诸侯是七月之余也不然七日之间诸侯何由而毕至乎按顾説可谓发古人所未发尚书注疏卷十七考证尚书注疏卷十八钦定四库全书尚书注疏卷十八汉孔氏传唐陆徳明音义孔颖逹疏周书序康王既尸天子传尸主也主天子之正号音义遂诰诸侯作康王之诰传既受顾命羣臣陈戒遂报诰之因事曰遂疏康王之诰传求诸侯之见匡弼王出在应门之内传出毕门立应门内之中庭南面太保率西方诸侯入应门左毕公率东方诸侯入应门右传二公为二伯各率其所掌诸侯随其方为位皆北面皆布乗黄朱传诸侯皆陈四黄马朱鬛以为庭实賔称奉圭兼币曰一二臣卫敢执壤奠传賔诸侯也举奉圭兼币之辞言一二见非一也为蕃卫故曰臣卫来朝而遇国䘮遂因见新王敢执壤地所出而奠贽也皆再拜稽首王义嗣徳答拜传诸侯拜送币而首至地尽礼也康王以义继先人明徳答其拜受其币音义疏太保暨芮伯咸进相揖皆再拜稽首传冢宰与司徒皆共羣臣诸侯并进陈戒不言诸侯以内见外曰敢敬告天子皇天改大邦殷之命𫝊大天改大国殷之王命谓诛纣也惟周文武诞受羑若克恤西土𫝊言文武大受天道而顺之能忧我西土之民本其所起惟新陟王毕协赏罚戡定厥功用敷遗后人休𫝊惟周家新升王位当尽和天下赏罚能定其功用布遗后人之美言施及子孙无穷今王敬之哉𫝊敬天道务崇先人之美张皇六师无壊我髙祖寡命𫝊言当张大六师之衆无壊我髙徳之祖寡有之敎命音义疏王若曰庶邦侯甸男卫𫝊顺其戒而告之不言羣臣以外见内惟予一人钊报诰𫝊报其戒昔君文武丕平富不务咎𫝊言先君文武道大政化平美不务咎恶厎至齐信用昭明于天下𫝊致行至中信之道用显明于天下言圣徳洽则亦有熊罴之士不二心之臣保乂王家𫝊言文武既圣则亦有勇勐如熊罴之士忠一不二心之臣其安治王家用端命于上帝皇天用训厥道付畀四方𫝊君圣臣良用受端直之命于上天大天用顺其道付与四方之国王天下乃命建侯树屏在我后之人𫝊言文武乃施政令立诸侯树以为藩屏𫝊王业在我后之人谓子孙今予一二伯父尚胥暨顾绥尔先公之臣服于先王𫝊天子称同姓诸侯曰伯父言今我一二伯父庶㡬相与顾念文武之道安汝先公之臣服于先王而法循之虽尔身在外乃心罔不在王室𫝊言虽汝身在外土为诸侯汝心常当忠笃无不在王室熊罴之士励朝臣此督诸侯用奉恤厥若无遗鞠子羞𫝊当各用心奉忧其所行顺道无自荒怠遗我稚子之羞辱稚子康王自谓也音义疏羣公既皆听命相揖趋出𫝊已听诰命趋出罢退诸侯归国朝臣就次王释冕反丧服𫝊脱去黼冕反服丧服居倚庐音义疏序康王命作册毕𫝊命为册书以命毕公分居里成周郊𫝊分别民之居里异其善恶成定东周郊境使有保䕶作毕命音义疏毕命𫝊言毕公见命之书惟十有二年六月庚午朏𫝊康王即位十二年六月三日庚午越三日壬申王朝步自宗周至于丰𫝊于朏三日壬申王朝行自宗周至于丰宗周镐京丰文王所都以成周之衆命毕公保釐东郊𫝊用成周之民衆命毕公使安理治正成周东郊令得所音义疏王若曰呜唿父师惟文王武王敷大徳于天下用克受殷命𫝊王顺其事叹告毕公代周公为太师为东伯命之代君陈言文武布大徳于天下故天佑之用能受殷王之命惟周公左右先王绥定厥家𫝊言周公助先王安定其家毖殷顽民迁于洛邑宻迩王室式化厥训𫝊惟殷顽民恐其叛乱故徙于洛邑宻近王室用化其教既厯三纪世变风移四方无虞予一人以宁𫝊言殷民迁周已经三纪世代民易顽者渐化四方无可度之事我天子用安矣十二年曰纪父子曰世道有升降政由俗革不臧厥臧民罔攸劝𫝊天道有上下交接之义政教有用俗改更之理民之俗善以善养之俗有不善以法御之若乃不善其善则民无所劝慕惟公懋徳克勤小物弼亮四世正色率下罔不祗师言𫝊言公勉行徳能勤小物辅佐文武成康四世为公卿正色率下下人无不敬仰师法嘉绩多于先王予小子垂拱仰成𫝊公之善功多大先人之美我小子为王垂拱仰公成理言其上显父兄下施子孙音义疏王曰呜唿父师今予祗命公以周公之事往哉𫝊今我敬命公以周公所为之事往为之哉言非周公所为不敢枉公往治旌别淑慝表厥宅里彰善瘅恶树之风声𫝊言当识别顽民之善恶表异其居里明其为善病其为恶立其善风扬其善声弗率训典殊厥井疆俾克畏慕𫝊其不循教道之常则殊其井居田界使能畏为恶之祸慕为善之福所以沮劝申画郊圻慎固封守以康四海𫝊郊圻虽旧所规画当重分明之又当谨慎坚固封疆之守备以安四海京圻安则四海安矣政贵有恒辞尚体要不惟好异𫝊政以仁义为常辞以理实为要故贵尚之若异于先王君子所不好商俗靡靡利口惟贤余风未殄公其念哉𫝊纣以靡靡利口惟贤覆亡国家今殷民利口余风未絶公其念絶之音义疏我闻曰世禄之家鲜克由礼以荡陵徳实悖天道𫝊特言我闻自古有之世有禄位而无礼教少不以放荡陵邈有徳者如此实乱天道敝化奢丽万世同流𫝊言敝俗相化车服奢丽虽相去万世若同一流兹殷庶士席宠惟旧怙侈灭义服美于人𫝊此殷衆士居宠日久怙恃奢侈以灭徳义服饰过制美于其民言僭上骄淫矜侉将由恶终虽收放心闲之惟艰𫝊言殷衆士骄恣过制矜其所能以自侉大如此不变将用恶自终虽今顺从周制心未厌服以礼闲御其心惟难资富能训惟以永年惟徳惟义时乃大训不由古训于何其训𫝊以富资而能顺义则惟可以长年命矣惟有徳义是乃大顺若不用古训典籍于何其能顺乎音义疏王曰呜唿父师邦之安危惟兹殷士不刚不柔厥徳允修𫝊言邦国所以安危惟在和此殷士而已治之不刚不柔寛勐相济则其徳政信修立惟周公克愼厥始惟君陈克和厥中惟公克成厥终𫝊周公迁殷顽民以消乱阶能慎其始君陈𢎞周公之训能和其中毕公阐二公之烈能成其终三后协心同厎于道道洽政治泽润生民𫝊三君合心为一终始相成同致于道道至普洽政化治理其徳泽恵施乃浸润生民言三君之功不可不尚四夷左衽罔不咸赖予小子永膺多福𫝊言东夷西戎南蛮北狄被髪左衽之人无不皆恃赖三君之徳我小子亦长受其多福公其惟时成周建无穷之基亦有无穷之闻𫝊公其惟以是成周之治为周家立无穷之基业于公亦有无穷之名以闻于后世子孙训其成式惟乂𫝊言后世子孙顺公之成法惟以治呜唿罔曰弗克惟既厥心𫝊人之为政无曰不能惟在尽其心而已罔曰民寡惟愼厥事𫝊无曰人少不足治也惟在慎其政事无敢轻之钦若先王成烈以休于前政𫝊敬顺文武成业以美于前人之政所以勉毕公音义疏序穆王命君牙为周大司徒𫝊穆王康王孙昭王子作君牙𫝊君牙臣名音义疏君牙𫝊命以其名遂以名篇王若曰呜唿君牙𫝊顺其事而叹称其名而命之惟乃祖乃父世笃忠贞服劳王家厥有成绩纪于太常𫝊言汝父祖世厚忠贞服事勤劳王家其有成功见纪録书于王之太常以表显之王之旌旗画日月曰太常惟予小子嗣守文武成康遗绪亦惟先王之臣克左右乱四方𫝊惟我小子继守先王遗业亦惟父祖之臣能佐助我治四方言已无所能心之忧危若蹈虎尾涉于春冰𫝊言祖业之大已才之弱故心懐危惧虎尾畏噬春冰畏䧟危惧之甚音义疏今命尔予翼作股肱心膂𫝊今命汝为我辅翼股肱心体之臣言委任纉乃旧服无忝祖考𢎞敷五典式和民则𫝊继汝先祖故所服忠勤无辱累祖考之道大布五常之教用和民令有法则尔身克正罔敢弗正民心罔中惟尔之中𫝊言汝身能正则下无敢不正民心无中从汝取中必当正身示民以中正夏暑雨小民惟曰怨咨𫝊夏月暑雨天之常道小人惟曰怨叹咨嗟言心无中也冬祁寒小民亦惟曰怨咨𫝊冬大寒亦天之常道民犹怨咨厥惟艰哉思其艰以图其易民乃宁𫝊天不可怨民犹怨嗟治民其惟难哉当思虑其难以谋其易民乃宁音义疏呜唿丕显哉文王谟𫝊叹文王所谋大显明丕承哉武王烈𫝊言武王业美大可承奉启佑我后人咸以正罔缺𫝊文武之谋业大明可承奉开助我后嗣皆以正道无邪缺尔惟敬明乃训用奉若于先王𫝊汝惟当敬明汝五教用奉顺于先王之道对扬文武之光命追配于前人𫝊言当答扬文武光明之命君臣各追配于前令名之人音义疏王若曰君牙乃惟由先正旧典时式民之治乱在兹𫝊汝惟当奉用先正之臣所行故事旧典文籍是法民之治乱在此而已用之则民治废之则民乱率乃祖考之攸行昭乃辟之有乂𫝊言当循汝父祖之所行明汝君之有治功音义疏序穆王命伯冏为周太仆正𫝊伯冏臣名也太仆长太御中大夫作冏命音义疏冏命𫝊以冏见命名篇王若曰伯冏惟予弗克于徳嗣先人宅丕后𫝊顺其事以命伯冏言我不能于道徳继先人居大君之位人轻任重憷惕惟厉中夜以兴思免厥愆𫝊言常悚惧惟危夜半以起思所以免其过悔昔在文武聪明齐圣小大之臣咸怀忠良𫝊聪明视听逺齐通无滞碍臣虽官有尊卑无不忠良其侍御仆从罔匪正人𫝊虽给侍进御仆役从官官虽微无不用中正之人以旦夕承弼厥辟出入起居罔有不钦𫝊小臣皆良仆役皆正以旦夕承辅其君故君出入起居无有不敬𤼵号施令罔有不臧下民祗若万邦咸休𫝊言文武𤼵号施令无有不善下民敬顺其命万国皆美其化音义疏惟予一人无良实頼左右前后有位之士匡其不及𫝊惟我一人无善实恃左右前后有职位之士匡正其不及言此责羣臣正已绳愆纠谬格其非心俾克绍先烈𫝊言恃左右之臣弹正过误检其非妄之心使能继先王之功业音义疏今予命汝作大正正于羣仆侍御之臣𫝊欲其教正羣仆无敢佞伪懋乃后徳交修不逮𫝊言侍御之臣无小大亲踈皆当勉汝君为徳更代修进其所不及愼简乃僚无以巧言令色便辟侧媚其惟吉士𫝊当谨愼简选汝僚属侍臣无得用巧言无实令色无质便辟足恭侧媚謟谀之人其惟皆吉良正士音义疏仆臣正厥后克正仆臣谀厥后自圣𫝊言仆臣皆正则其君乃能正仆臣謟谀则其君乃自谓圣后徳惟臣不徳惟臣𫝊君之有徳惟臣成之君之无徳惟臣误之言君所行善恶专在左右尔无昵于憸人充耳目之官迪上以非先王之典𫝊汝无亲近于憸利小子之人充备侍从在视听之官道君上以非先王之法非人其吉惟货其吉𫝊若非人其实吉良惟以货财配其吉良以求入于仆侍之臣汝当清审若时瘝厥官𫝊若用是行货之人则病其官职惟尔大弗克祗厥辟惟予汝辜𫝊用行货之人则惟汝大不能敬其君惟我则亦以此罪汝言不忠也音义王曰呜唿钦哉永弼乃后于彝宪𫝊叹而勅之使敬用所言当长辅汝君于常法此穆王庶㡬欲蹈行常法序吕命𫝊吕侯见命为天子司㓂穆王训夏赎刑𫝊吕侯以穆王命作书训畅夏禹赎刑之法更从轻以布告天下作吕刑音义疏吕刑𫝊后为甫侯故或称甫刑疏惟吕命王享国百年耄荒𫝊言吕侯见命为卿时穆王以享国百年耄乱荒忽穆王即位过四十矣言百年大期虽老而能用贤以扬名度作刑以诘四方𫝊度时世所宜训作赎刑以治天下四方之民音义疏王曰若古有训蚩尤惟始作乱延及于平民𫝊顺古有遗训言蚩尤造始作乱恶化相易延及于平善之人九黎之君号曰蚩尤罔不寇贼鸱义姦宄夺攘矫䖍𫝊平民化之无不相寇贼为鸱枭之义以相夺攘矫称上命若固有之乱之甚苗民弗用灵制以刑惟作五虐之刑曰法𫝊三苗之君习蚩尤之恶不用善化民而制以重刑惟为五虐之刑自谓得法蚩尤黄帝所灭三苗帝尧所诛言异世而同恶杀戮无辜爰始滛为劓刵椓黥𫝊三苗之主顽凶若民敢行虐刑以杀戮无罪于是始大为截人耳鼻椓隂黥而以加无辜故曰五虐越兹丽刑并制罔差有辞𫝊苗民于此施刑并制无罪无差有直辞者言滛滥民兴胥渐泯泯棼棼罔中于信以覆诅盟𫝊三苗之民渎于乱政起相渐化泯泯为乱棼棼同恶皆无中于信义以反背诅盟之约虐威庶戮方告无辜于上上帝监民罔有馨香徳刑发闻惟腥𫝊三苗虐政作威衆被戮者方方各告无罪于天天视苗民无有馨香之行其所以为徳刑发闻惟乃腥臭皇帝哀矜庶戮之不辜报虐以威遏絶苗民无世在下𫝊君帝帝尧也哀矜衆被戮者之不辜乃报为虐者以威诛遏絶苗民使无世位在下国也音义疏乃命重黎絶地天通罔有降格𫝊重即羲黎即和尧命羲和世掌天地四时之官使人神不扰各得其序是谓絶地天通言天神无有降地地祗不至于天明不相干羣后之逮在下明明棐常鳏寡无盖𫝊羣后诸侯之逮在下国皆以眀明大道辅行常法故使鳏寡得所无有掩盖皇帝清问下民鳏寡有辞于苖𫝊帝尧详问民患皆有辞怨于苗民徳威惟畏徳明惟明𫝊言尧监苗民之见怨则又增修其徳行威则民畏服明贤则徳明人所以无能名焉音义疏乃命三后恤功于民伯夷降典折民惟刑禹平水土主名山川稷降播种农殖嘉谷𫝊伯夷下典礼教民而断以法禹治洪水山川无名者主名之后稷下教民播种农畆生善谷所谓尧命三君忧功于民三后成功惟殷于民𫝊各成其功惟所以殷盛于民言礼教备衣食足士制百姓于刑之中以教祗徳𫝊言伯夷道民典礼断之以法臯陶作士制百姓于刑之中助成化道以教民为敬德音义疏穆穆在上明明在下灼于四方罔不惟徳之勤𫝊尧躬行敬敬在上三后之徒秉明徳明君道于下灼然彰着四方故天下之士无不惟徳之勤故乃明于刑之中率乂于民棐彛𫝊天下皆勤立徳故乃能明于用刑之中正循道以治于民辅成常教音义疏典狱非讫于威惟讫于富𫝊言尧时主狱有威有徳有恕非絶于威惟絶于富世治货赂不行敬忌罔有择言在身𫝊尧时典狱皆能敬其职忌其过故无有可择之言在其身惟克天徳自作元命配享在下𫝊凡明于刑之中无择言在身必是惟能天徳自为大命配享天意在于天下音义疏王曰嗟四方司政典狱非尔惟作天牧𫝊主政典狱谓诸侯也非汝惟为天牧民乎言任重是汝今尔何监非时伯夷播刑之廸𫝊言当视是伯夷布刑之道而法之其今尔何惩惟时苗民匪察于狱之丽𫝊其今汝何惩戒乎所惩戒惟是苗民非察于狱之施刑以取灭亡罔择吉人观于五刑之中惟时庶威夺货𫝊言苗民无肯选择善人使观视五刑之中正惟是衆为威虐者任之以夺取人货所以为乱断制五刑以乱无辜上帝不蠲降咎于苖𫝊苗民任夺货姦人断制五刑以乱加无罪天不洁其所为故下咎罪谓诛之苖民无辞于罚乃絶厥世𫝊言罪重无以辞于天罚故尭絶其世申言之为至戒音义疏王曰呜唿念之哉𫝊念以伯夷为法苗民为戒伯父伯兄仲叔季弟幼子童孙皆听朕言庶有格命𫝊皆王同姓有父兄弟子孙列者伯仲叔季顺少长也举同姓包异姓言不殊也听从我言庻㡬有至命今尔罔不由慰日勤尔罔或戒不勤𫝊今汝无不用安自居日当勤之汝无有徒念戒而不勤天齐扵民俾我一日非终惟终在人𫝊天整齐于下民使我为之一日所行非为天所终惟为天所终在人所行尔尚敬逆天命以奉我一人虽畏勿畏虽休勿休𫝊汝当庶㡬敬逆天命以奉我一人之戒行事虽见畏勿自谓可敬畏虽见羙勿自谓有徳羙惟敬五刑以成三徳一人有庆兆民赖之其宁惟永𫝊先戒以劳谦之徳次教以惟敬五刑所以成刚柔正直之三徳也天子有善则兆民赖之其乃安宁长久之道音义疏王曰吁来有邦有土告尔祥刑𫝊吁叹也有国土诸侯告汝以善用刑之道在今尔安百姓何择非人何敬非刑何度非及𫝊在今尔安百姓兆民之道当何所择非惟吉人乎当何所敬非惟五刑乎当何所度非惟及世轻重所宜乎两造具僃师听五辞𫝊两谓囚证造至也两至具备则衆狱官共听其入五刑之辞五辞简孚正于五刑𫝊五辞简核信有罪验则正之于五刑五刑不简正于五罚𫝊不简核谓不应五刑当正五罚出金赎罪五罚不服正扵五过传不服不应罚也正于五过从赦免五过之疵惟官惟反惟内惟货惟来𫝊五过之所病或尝同官位或诈反囚辞或内亲用事或行货枉法或旧相往来皆病所在其罪惟均其审克之𫝊以病所在出入人罪使在五过罪与犯法者同其当清察能使之不行五刑之疑有赦五罚之疑有赦其审克之𫝊刑疑赦从罚罚疑赦从免其当清察能得其理简孚有衆惟貌有稽𫝊简核诚信有合衆心惟察其貎有所考合重刑之至无简不听具严天威𫝊无简核诚信不听理其狱皆当严敬天威无轻用刑音义疏墨辟疑赦其罚百锾閲实其罪𫝊刻其颡而湼之曰墨刑疑则赦从罚六两曰锾锾黄鐡也阅实其罪使与罚各相当劓辟疑赦其罚惟倍阅实其罪𫝊截鼻曰劓刑倍百为二百锾剕辟疑赦其罚倍差阅实其罪𫝊刖足曰剕倍差谓倍之又半为五百锾宫辟疑赦其罚六百锾阅实其罪𫝊宫滛刑也男子割势妇人幽闭次死之刑序五刑先轻转至重者事之宜大辟疑赦其罚千锾阅实其罪𫝊死刑也五刑疑各入罚不降相因古之制也墨罚之属千劓罚之属千剕罚之属五百宫罚之属三百大辟之罚其属二百五刑之属三千𫝊别言罚属合言刑属明刑罚同属互见其义以相备音义疏上下比罪无僭乱辞勿用不行𫝊上下比方其罪无听僭乱之辞以自疑勿用折狱不可行惟察惟法其审克之𫝊惟当清察罪人之辞附以法理其当详审能之上刑适轻下服𫝊重刑有可以亏减则之轻服下罪下刑适重上服轻重诸罚有权𫝊一人有二罪则之重而轻并数轻重诸刑罚各有权宜刑罚世轻世重惟齐非齐有伦有要𫝊言刑罚随世轻重也刑新国用轻典刑乱国用重典刑平国用中典凡刑所以齐非齐各有伦理有要善音义疏罚惩非死人极于病𫝊刑罚所以惩过非杀人欲使恶人极于病苦莫敢犯者非佞折狱惟良折狱罔非在中𫝊非口才可以断狱惟平良可以断狱无不在中正察辞于差非従惟従𫝊察囚辞其难在于差错非从其伪辞惟从其本情哀敬折狱眀唘刑书胥占咸庶中正𫝊当怜下人之犯法敬断狱之害人眀开刑书相与占之使刑当其罪皆庶㡬必得中正之道其刑其罚其审克之𫝊其所刑其所罚其当详审能之无失中正狱成而孚输而孚𫝊断狱成辞而信当输汝信于王谓上其鞫劾文辞其刑上僃有幷两刑𫝊其断刑文书上王府皆当备具有并两刑亦具上之音义疏王曰呜唿敬之哉官伯族姓朕言多惧𫝊敬之哉告使敬刑官长诸侯族同族姓异姓也我言多可戒惧以儆之朕敬于刑有徳惟刑𫝊我敬于刑当使有徳者惟典刑今天相民作配在下明清于单辞𫝊今天治民人君为配天在下当承天意听讼当清审单辞单辞特难听故言之民之乱罔不中听狱之两辞𫝊民之所以治由典狱之无不以中正听狱之两辞两辞弃虚从实刑狱清则民治无或私家于狱之两辞𫝊典狱无敢有受货听诈成私家于狱之两辞狱货非寳惟府辜功报以庶尤𫝊受狱货非家寳也惟聚罪之事其报则以衆人见罪永畏惟罚非天不中惟人在命𫝊当长畏惧惟为天所罚非天道不中惟人在教命使不中不中则天罚之天罚不极庶民罔有令政在于天下𫝊天道罚不中令衆民无有善政在于天下由人主不中将亦罚之音义疏王曰鸣唿嗣孙今往何监非徳于民之中尚明听之哉𫝊嗣孙诸侯嗣世子孙非一世自今已徃当何监视非当立徳于民为之中正乎庶㡬明听我言而行之哉哲人惟刑无疆之辞属于五极咸中有庆𫝊言智人惟用刑乃有无穷之善辞名闻于后世以其折狱属五常之中正皆中有善所以然也受王嘉师监于兹祥刑𫝊有邦有土受王之善衆而治之者视于此善刑欲其勤而法之为无疆之辞音义疏尚书注疏卷十八卷十八考证尚书注疏卷十八考证康王之诰序朱子曰伏生以康王之诰合于顾命今除却序文读则文自相接连賔称奉圭兼币疏圭是致马之物按致马旧本作文马非也据觐礼贾疏皆以璧帛致之监本作致字是又疏按觐礼诸侯享天子马卓上九马随之按觐礼奉束帛匹马卓上九马随之郑康成注卓读如卓王孙之卓卓犹的也以素的一马以为上书其国名后当识其何产也马必十匹者不敢斥王之乗用成数敬也此疏马卓上当有匹字而卓字讹皁则刋本之误也今改正诞受羑若𫝊言文武大受天道而顺之金履祥曰孔𫝊解羑字作天道苏氏解作羑里俱非也字书羑进善也即今诱字说文羑或作诱则羑若乃天诱其衷之意惟新陟王𫝊惟周家新升王位蔡沈曰陟升也成王未谥故曰新陟王厎至齐信音义马读厎至齐絶句按𫝊疏读至信字絶句与马融读不同毕命序康王命作册毕王应麟曰史记周本纪康王命作䇿毕公分居里成周郊书序缺公字既歴三纪世变风移王炎曰观殷民不轻于从周见商先王徳泽之深观三后化殷殷卒依于周者八百年见周家仁厚之至王应麟曰毕命一篇以风俗为本殷民既化其效见于东迁盟向之民不肯归郑阳樊之民不肯从晋其末也周民东亡不肯事秦王化之入人深矣于何其训疏我闻古人言曰御止也此疏四段共四百八十八字监本误移于后文钦若先王成烈之下今移正君牙序穆王命君牙为周大司徒音义或作君雅按礼记缁衣引此篇暑雨祈寒之文作君雅曰康成注雅书序作牙假借字也监本及别本并作君惟非是今改正又疏穆王命其臣一段监本误刻于经文渉于春冰之下今移正亦惟先正之臣蔡沈本作先王之臣陈栎曰先正说见说命当从孔传按后文又言乃惟由先正旧典时式则此文作先正之臣是也率乃祖考之攸行陈傅良曰康王时芮伯为司徒君牙岂其后耶冏命序穆王命伯冏为周太仆正𫝊太仆长大御中大夫夏僎曰周礼太仆王眡治朝则正位眡燕朝则正位而掌摈相出入则前驱燕饮则相其法射则赞弓矢无非与王俱者而二孔氏以为太御之官当两存之按孔传所以训太仆正为太驭者以太驭是中大夫太仆是下大夫耳然此两官各不相统以经文证之是太仆非太驭也太仆掌正王之服位治朝燕朝出入与俱建路鼓以节早晏随饮射而相礼容故曰旦夕承弼厥辟出入起居罔有不钦也掌出入王之大命故曰𤼵号施令罔有不臧也掌路鼓之政以达穷民故曰下民祗若万邦咸休也太仆之下有小臣上士二人祭仆中士六人御仆下士十有二人又隷仆下士二人故曰正于羣仆侍御之臣也何必以太驭解太仆耶周本纪曰穆王即位春秋已五十矣王道衰微穆王闵文武之道缺乃命伯臩申诫太仆国之政作臩命复宁但云太仆不云太仆正是也经文作大正犹曰长官耳慎简乃僚疏襄三十一年左传监本脱一字今添吕刑序疏不可顿使太轻顿字监本讹频今改正吕刑𫝊故或称甫刑监本脱或字据旧本及疏添惟吕命𫝊言吕侯见命为卿按为卿即前𫝊所云为天子司㓂也史记注引郑康成曰书说云周穆王以甫侯为相此又一说王享国百年耄荒苏轼谓荒字当属下句荒大也大度作刑犹禹曰荒度土功朱子谓苏读甚有理蚩尤惟始作乱𫝊九黎之君号曰蚩尤疏九黎非蚩尤也按此系孔传之谬疏能辨正是也郑晓曰黄帝灭蚩尤于涿鹿之野在北鄙九黎及三苖皆南蛮非一种也此说尤为明白皇帝哀矜庻戮之不辜𫝊君帝帝尧也疏下句即云乃命重黎重黎是帝尧之事知此灭苗民亦帝尧也按此疏甚确宋儒以虞书言窜三苗分北三苗皆是舜事又表记引徳威惟畏二句继之曰非虞帝其孰能如此乎遂谓是帝舜金履祥曰盖尧老舜摄之时则融二说为一矣又按𫝊及音义经文皇帝应作君帝皇帝清问下民王应麟曰赵岐注孟子引此文但云帝清问下民无皇字然岐以帝为天则非也伯夷降典折民惟刑折民汉书刑法志作悊民李光地曰三后首伯夷盖因上文言天地神人之事而秩宗之职治神人和上下故也三后成功按后汉杨赐拜廷尉自以代非法家言曰三后成功惟殷于民臯陶不与焉盖吝之也按赐说书可谓陋矣此篇重在刑官故以三后作引正是尊臯陶耳惟克天徳王应麟曰舜臯陶曰钦曰中苏公曰敬曰中此心法之要也吕刑言敬者七言中者十所谓惟克天徳在此二字㓜子童孙林之竒曰穆王享国百年故诸侯或其子孙也今尔罔不由慰日勤按孔疏则本文作曰勤故陆氏音义亦云一音曰也金履祥谓孔氏作曰后儒见下文一日非终之说又读为日然陆氏已读作日矣天齐于民俾我一日非终惟终在人按今文读至一日为句杨赐封事引此文作天齐乎人假我一日可证也宋儒本之以非终惟终为句在人为句其审克之吕祖谦曰审者察之尽其心克者治之尽其力按审即虞书所谓明也克即虞书所谓允也哀敬折狱王应麟曰大𫝊作哀矜哲狱汉书于定国𫝊作哀鳏哲狱惟府辜功疏言汝身多违则不逹虚言戒行急恶疏非虚论矣数句不可解疑有脱误各本并同仍之尚书注疏卷十八考证尚书注疏卷十九钦定四库全书尚书注疏卷十九汉孔氏传唐陆德明音义孔颖达疏周书序平王钖晋文侯秬鬯圭瓒传以圭爲杓柄谓之圭瓒作文侯之命传所以名篇幽王爲犬戎所杀平王立而东迁洛邑晋文侯迎送安定之故钖命焉音义疏文侯之命传平王命爲侯伯疏王若曰父义和传顺其功而命之文侯同姓故称曰父义和字也称父者非一人故以字别之丕显文武克慎明徳传大明乎文王武王之道能详慎显用有徳昭升于上敷闻在下惟时上帝集厥命于文王传更述文王所以王也言文王圣徳明升于天而布闻在下民惟以是故上天集成其王命徳流子孙亦惟先正克左右昭事厥辟传言君既圣明亦惟先正官贤臣能左右明事其君所以然越小大谋猷罔不率从肆先祖懐在位传文王君圣臣良于小大所谋道徳天下无不循从其化故我后世先祖归在王位音义疏呜唿闵予小子嗣造天丕愆传叹而自痛伤也言我小子而遭天大罪过父死国败祖业隤陨殄资泽于下民侵戎我国家纯传言周邦丧乱絶其资用惠泽于下民侵兵伤我国及卿大夫之家祸甚大即我御事罔或耆夀俊在厥服予则罔克传所以遇祸即我治事之臣无有耆宿夀考俊徳在其服位我则材劣无能之致音义疏曰惟祖惟父其伊恤朕躬呜唿有绩予一人永绥在位传王曰同姓诸侯在我惟祖惟父列者其惟当忧念我身呜唿能有成功则我一人长安在王位言恃诸侯父义和汝克绍乃显祖传重称字亲之不称名尊之言汝能明汝显祖唐叔之道奨之汝肇刑文武用㑹绍乃辟追孝于前文人传言汝今始法文武之道矣当用是道合㑹继汝君以善使追孝于前文徳之人汝君平王自谓也继先祖之志为孝汝多修扞我于艰若汝予嘉传战功曰多言汝之功多甚修矣乃扞我于艰难谓救周诛犬戎汝功我所善之音义疏王曰父义和其归视尔师宁尔邦传遣令还晋国其归视汝衆安汝国内上下用赉尔秬鬯一卣传黒黍曰秬酿以鬯草不言圭瓒可知卣中罇也当以钖命告其始祖故赐鬯彤弓一彤矢百卢弓一卢矢百传彤赤卢黒也诸侯有大功赐弓矢然后专征伐彤弓以讲徳习射藏示子孙马四匹传马供武用四匹曰乘侯伯之赐无常以功大小为度父往哉柔逺能迩惠康小民无荒宁传父往归国哉懐柔逺人必以文徳能柔逺者必能柔近然后国安安小人之道必以顺无荒废人事而自安简恤尔都用成尔显徳传当简核汝所任忧治汝都鄙之人人和政治则汝显用有徳之功成矣不言鄙由近以及逺音义疏序鲁侯伯禽宅曲阜传始封之国居曲阜徐夷并兴东郊不开传徐戎淮夷并起为寇于鲁故东郊不开作费誓传鲁侯征之于费地而誓衆也诸侯之事而连帝王孔子序书以鲁有治戎征讨之备秦有悔过自誓之戒足为世法故録以备王事犹诗録商鲁之颂音义疏费誓传费鲁东郊之地名疏公曰嗟人无譁听命传伯禽为方伯监七百里内之诸侯帅之以征叹而勑之使无喧譁欲其静听誓命徂兹淮夷徐戎并兴传今往征此淮浦之夷徐州之戎并起为寇此戎夷帝王所羁縻统叙故错居九州之内秦始皇逐出之善乃甲胄敿乃干无敢不弔传言当善简汝甲铠胄兜鍪施汝楯纷无敢不令至攻坚使可用备乃弓矢锻乃戈矛砺乃锋刃无敢不善传备汝弓矢弓调矢利锻鍊戈矛磨砺锋刃皆使无敢不功善音义疏今惟淫舎牿牛马传今军人惟大放舎牿牢之牛马言军所在必放牧也杜乃擭敜乃穽无敢伤牿牿之伤汝则有常刑传擭捕兽机槛当杜塞之穽穿地陷兽当以土窒敜之无敢令伤所放牿牢之牛马牛马之伤汝则有残人畜之常刑音义疏马牛其风臣妾逋逃勿敢越逐传马牛其有风佚臣妾逋亡勿敢弃越垒伍而求逐之役人贱者男曰臣女曰妾祇复之我商赉汝传衆人其有得佚马牛逃臣妾皆敬还复之我则商度汝功赐与汝乃越逐不复汝则有常刑传越逐为失伍不还为攘盗汝则有此常刑无敢寇攘踰垣墙传军人无敢暴刼人踰越人垣墙物有自来者无敢取之窃马牛诱臣妾汝则有常刑传军人盗窃马牛诱偷奴婢汝则有犯军令之常刑甲戌我惟征徐戎传誓后甲戌之日我惟征之峙乃糗粮无敢不逮汝则有大刑传皆当储峙汝糗糒之粮使足食无敢不相逮及汝则有乏军兴之死刑鲁人三郊三遂峙乃桢榦甲戌我惟筑传总诸侯之兵而但称鲁人峙具桢榦道近也题曰桢旁曰榦言三郊三遂明东郊距守不峙甲戌日当筑攻敌垒距堙之属无敢不供汝则有无余刑非杀传峙具桢榦无敢不供不供汝则有无余之刑刑者非一也然亦非杀汝鲁人三郊三遂峙乃刍茭无敢不多汝则有大刑传郊遂多积刍茭供军牛马不多汝则亦有乏军兴之大刑音义疏序秦穆公伐郑传遣三帅帅师往伐之晋襄公帅师败诸崤传崤晋要塞也以其不假道伐而败之囚其三帅还归作秦誓传晋舍三帅还归秦穆公悔过作誓音义疏秦誓传贪郑取败悔而自誓公曰嗟我士听无譁传誓其羣臣通称士也予誓告汝羣言之首传衆言之本要古人有言曰民讫自若是多盘传言民之行已尽用顺道是多乐称古人言悔前不顺忠臣责人斯无难惟受责俾如流是惟艰哉传人之有非以义责之此无难也若已有非惟受人责即改之如水流下是惟艰哉我心之忧日月逾迈若弗云来传言我心之忧欲改过自新如日月并行过如不复云来虽欲改悔恐死及之无所益音义疏惟古之谋人则曰未就予忌传惟为我执古义之谋人谓忠贤蹇叔等也财曰未成我所欲反忌之耳惟今之谋人姑将以爲亲传惟指今事为我所谋之人我且将以为亲而用之悔前违古从今以取破败音义疏虽则云然尚猷询兹黄髪则罔所愆传言前虽则有云然之过今我庻㡬以道谋此黄发贤老则行事无所过矣番番良士旅力既愆我尚有之传勇武番番之良士虽衆力已过老我今庻㡬欲有此人而用之仡仡勇夫射御不违我尚不欲传仡仡壮勇之夫虽射御不违我庻㡬不欲用自悔之至音义疏惟截截善谝言俾君子易辞我皇多有之昧昧我思之传惟察察便巧善为辩佞之言使君子回心易辞我前多有之以我昧昧思之不明故也如有一介臣断断猗无他伎其心休休焉其如有容传如有束脩一介臣断断猗然专一之臣虽无他伎艺其心休休焉乐善其如是则能有所容言将任之音义疏人之有技若已有之人之彦圣其心好之不啻如自其口出是能容之传人之有技若已有之乐善之至也人之美圣其心好之不啻如自其口出心好之至也是人必能容之以保我子孙黎民亦职有利哉传用此好技圣之人安我子孙衆人亦主有利哉言能兴国音义疏人之有技冒疾以恶之人之彦圣而违之俾不达传见人之有技艺蔽冒疾害以恶之人之美圣而违背壅塞之使不得上通是不能容以不能保我子孙黎民亦曰殆哉传冒疾之人是不能容人用之不能安我子孙衆人亦曰危殆哉音义疏邦之杌陧曰由一人传杌陧不安言危也一人所任用国之倾危曰由所任不用贤邦之荣懐亦尚一人之庆传国之光荣为民所归亦庶㡬其所任用贤之善也穆公陈戒背贤则危用贤则荣自誓改前过之意音义疏尚书注疏卷十九卷十九考证尚书注疏卷十九考证文侯之命序疏监本误刻于标目之下今移正文侯之命胡安国曰诗降于黍离书止于文侯之命于是春秋作矣王若曰父义和传义和字也疏左传以文侯名仇按文侯唐叔之九世孙穆侯之子也左传曰穆侯之夫人姜氏以条之役生太子命之曰仇卽文侯也又按史记十二诸侯年表文侯十年周幽王爲犬戎所杀十一年平王东迁洛邑然则此篇其作于平王元年乎费誓序传诸侯之事而连帝王按传言孔子序书以鲁有治戎征讨之备秦有悔过自誓之戒足爲世法故録以备王事犹诗録商鲁之颂其义正大光明故吕祖谦深取其说而讥后儒议论皆以私意窥圣人也费誓传费鲁东郊之地名按费去鲁尚逺不得卽言东郊当是鲁公帅诸侯之师至费地将战而誓军士非战于鲁国近郊也孔传因书序有东郊不开之文遂误以费地爲东郊耳苏轼谓费在东海郡非鲁东郊乃当时治兵于费所见甚卓甘誓牧誓费誓皆以所战之地爲誓名也徂兹苏轼谓犹言往者王充耘曰当从孔传解作往征鲁人三郊三遂苏轼曰言鲁人以别之知当时有诸侯之师也桢榦刍茭皆重物故独使鲁人供之秦誓序还归作秦誓蔡沈曰以经文考之缪公之悔盖悔用杞子之谋不听蹇叔之言也序亦不明此意金履祥曰秦晋交兵之故具见左传而不言作誓之事书序误云败崤还归之作惟史记载誓辞于取王官及郊封崤尸之后穆公亦自是不复东征矣按谓誓作于崤败时自书序后诸儒并守其说然以春秋证之穆公虽素服郊次向师而哭自此兵连祸结曽无改悔之心则史记谓此誓作于取王官之后可信也金履祥说虽新实确可以补孔疏所不及疏襄公在䘮墨缞绖绖监本讹经今改正番番良士王十朋曰番番与申伯番番同旅力旣愆传衆力陈师凯曰张氏谓衆力如目力耳力手足之力旣愆已皆不及人也仡仡勇夫蔡沈曰良士谓蹇叔勇夫谓三帅谝言谓杞子也如有一介臣苏轼曰至哉穆公之论此二人也前一人似房元龄后一人似李林甫后之人主监此足矣尚书注疏卷十九考证尚书注疏考证跋语侍读谨言按孔子序书断自唐尧下讫襄王之世歴年一千七百三十有四得典谟训诰誓命百篇古帝王继天出治之大经大法灿然完备以传学者火于秦复出于汉百篇中盖存者半逸者半伏生今文二十八篇孔安国古文连伏生书共五十八篇是也五十八篇之在汉世又显者半晦者半古文上秘府事寝不行今文欧阳大小夏侯三家并立博士是也三家经文又同者半异者半西京刘向合校文字异者七百有余脱字数十东京蔡邕等考定刻石太学是也自汉及晋之东古文复出及齐梁缺简稍完然天下行古文者半不行者半古文但传江左至隋开皇始颁学官是也唐太宗诏孔颖达诸儒撰五经正义于是尚书家之说又废者半行者半专用孔传今文三家训解遂佚不传论者谓注经最后出者𫝊世最逺书有孔传犹易有费诗有毛春秋有左礼有小戴不其然乎顾自有正义以来读书家又信者半疑者半颖达同时有马嘉运摭其疵后时有王元感纠其缪然疑疏不疑传也至宋信传者半疑传者半矣刘敞程子王安石苏轼诸儒考脱简订句读每离传以解经然疑传不疑经也至南宋信经者半疑经者半矣林之竒吕祖谦所着依小序酌传疏犹不过畧短从长其酷信古文恨不见百篇全经者则有郑樵其力辨古文疑孔传一书为伪者则有吴棫至元吴澄明郝敬直谓尚书真者半伪者半自伏生二十八篇以外不可为经当留者半删者半此则不可以不辨者也古文平易浅近较二十八篇之浑浑灏灏噩噩诚絶不相类如较伪太誓白鱼赤乌之妄伪百两篇丰刑原命之诬其纯其駮固天地悬隔也且其文变蝌蚪为隷古不无得失其篇本书序以诠次不无后先其说採缀载籍条贯成章不无増减迁就其阅世自汉至晋不列庠序后进通儒伏处巖穴者或随时补苴缘饰其间遂令虞夏商周之文如出一手虽朱子亦尝疑之而不能不奉为经者其言道粹然不诡于正其言治牦然足为后代准绳大禹谟精一执中上绍二典府事歌叙后启箕畴汤诰言降衷恒性仲虺言制事制心千古圣贤学问之渊源功徳之根本具在古文不可没也如必寻瘢索垢则今文以耄年记忆之余传诵女子之口音讹字异在所不免据论语孟子有尧命舜命契之辞则尧典有缺文也据左传范燮苑何忌所引大学𫝊所述则康诰有缺文也酒诰之简俄空夔曰之文再见康诰首简乃言作洛梓材终篇全似告君果与孔门𫝊授经文一一符合乎哉月令本自吕览王制明出汉儒戴记杂採𫝊说犹且尊为礼经独于古文啧有烦言非持平之论也且孔𫝊诂经义质辞简虽有迂曲要非若牟长朱普秦延君軰章句动至数十万言之繁猥也又非若马融郑元軰动据中候璇玑钤考灵曜诸纬书之竒怪不经也孔疏于制度典章征引该博随文剖晰时有折衷如解武成谓简编断絶经失其本解无逸谓太甲称祖未知其然觧臯陶谟庶明励翼无採王郑二家觧泰誓谓文王是追称非及身改正朔至如据经正史记之违据传辟䜟书之诞有功圣经实为赵宋诸大儒道之先路纵或曲护孔传义渉支离善学者弃瑕録瑜取舎各半可矣但记其过而忘其功可乎哉由斯以谈即疑传疑疏亦非持平之论也蔡沈生诸儒之后又亲承朱子绪言竭其生平功力以为集𫝊宜毫发无憾矣后人之论蔡𫝊犹不免于信者半疑者半况孔传作于前汉孔疏作于唐初者哉孟子曰游于圣人之门者难为言盖即解释圣人之经而其难已如此也国子监本嵗久版字漫漶刓敝亦缺者半完者半别风淮雨三豕渡河每卷譌舛多有今奉敕校刋与原詹事等广蒐旧藏善本对讐是正订譌补缺为之句读以付开雕辑为考证如干条附记每卷之末其无他书可据虽明知文有脱误槩仍旧本志慎也谨识