太上洞玄灵宝天尊说养蚕营种经正统道藏三家本一卷洞玄部本文类太上洞玄灵寳天尊说养蚕营种经尔时天尊同太上老君正冠而坐说一切凡夫养蚕营种五谷此乃是衆生之命蚕子是紫微宫出十方玉女所爱养之五糓蚕子是衆生之本人间种养最爲重事老君乃白天尊曰善哉天尊切见世间凡夫之人蹔寄阎浮而生唯凭衣食以活身命营田是上上业养蚕是仙圣所教修造功德莫不由于此始圣凡体服乃以田蚕以继身命慈孝父毋造立尊像田蚕五縠善丰若人以道长者及王侯安然四方夷狄普从正道以此经力人民欢乐风雨以时唯愿五谷丰登万民以道唯念田蚕以爲富贵天尊曰凡夫在世恶心嫉妬窥谋贫贱偷窃三寳及常住物者一日一夜万死万生碎身酬还仍遭横祸子孙疾病恒逢恶害鬼兵诛汝恶人千身万身酬偿不了负贷师道一针一缕偿人万两金不足三年不还令人疾病即报阳春三月令魔王放毒杀害此人若不造功德若不布施令人贫穷子孙顦顇永不与人齐等毁道谤经说师短长及不敬父母仍生白癞之疾不可治之若年年造功德布施师道田蚕万倍之报若偷窃人物苦苦作种才得偿人宿债若欲蚕丝五谷丰者当念诵此经获福无量恶贼反生慈心念道忆师天尊在虚空中以智慧眼自能照见世间作恶之人天必诛之一心敬道即得田蚕立报不用功力十方天尊送与汝等善知识耳天人拥护日见贵富所求皆称心力人鬼无侵蚕获万倍志念所愿者鬼妖灭爽天神自然拥护汝养蚕之人稽首焼香安蚕子四方及谷田中即读十方天神名字曰谨请东方青帝护蚕君十万人随心降入某宅中又请南方赤帝护蚕君十万人随心降入某宅中又请西方白帝护蚕君十万人随心降入某宅中又请北方黑帝护蚕君十万人随心降入某宅中又请中央黄帝护蚕君十万人随心降入某宅中又请五方五帝神君护蚕将士各十万人随心降下拥护神蚕天导曰汝等在世凡夫吾今差下五方护蚕神君拯拔苦厄衆生况汝在世少信圣教爲此贫穷困踬唱衣无衣须食无食恒常乏少若欲得蚕丝五谷仓盈匮溢者可毎年在道场前烧香作珍羞杂馔供献神仙就三寳乞蚕请师到家百味供养转读此经百鬼祅邪自不入宅善神自下与汝蚕丝五谷天人送与汝家令得千千万倍汝念道忆师之恩天尊东向勑魔祝曰告汝虚耗鬼并及魍魉神道上飞尸鬼五土三将军汝但共怍善护保诸天人田蚕获万倍住宅生金银断絶恶口舌胜越五家隣魔兵并入土启愿即从心谷帛五方入日日见懽忻念诵护法经天爲送七珍魔邪欲来者破头作七分天尊曰汝欲得田蚕者毎结诚心上启天神天仙即随心下来爲作福力不令虚功耳汝可将蚕示师师与蚕子祝愿蕃息即蒙道恩但一切千魔万魅虚耗之鬼见师入宅皆悉破散去宅千里汝从养蚕子时与作功德其蚕万不失也可即焼香与曰方口诵此经文立获万倍之报汝莫轻师慢经盗师父三寳物立见卒死之报称师名号短寿命之报食佗肉多病之报手杀生命负命之报恶口两舌喑哑之报好打奴婢破嵴驴身之报斋日恶骂顚狂之报夜偷人物獖䑕之报独食不唤人猪狗之报手把经不洁净身恶疮之报蚕作禾获不报道恩贫冻饥困之报礼拜头不着地悬虫之报钓鱼穴口缺脣之报许师施物不送毎收空无之报负信违天白癞之报闭执不通盲目之报欺罔师恩终身负病之报许设斋不修饥冻裸露之报读经不洗手漱口口气常臭之报骂辱父毋地狱因縁代代子孙不孝之报天尊告曰一切凡夫皆身造罪身自受报不得寛饶今身欲得长生寿考者愼勿恶心相向令人贫穷下贱蚕作少收寻日病痛子孙不成都由罪苦今报又不善行不施不惠恒生窥图何由长年卒夭之报天尊一日一夜在于空中以道眼照见造善造恶之人分铢不夫若善男子若善女人欲求长命田蚕遂意毎以香花供养三寳三师道主天官下来爲报汝恩请福之人消除毒害所祈所祷获得重恩诸杂暴耗神鬼不能前进闻经欢喜自悉消散天人天神以善善报以恶恶对汝等在世欲求福者可烧名香表心陈启请诸善神依汝所愿一心奉请护蚕神王随心降下某宅中东方无极飞天神王长生大圣皆来拥护南方无极飞天神王长生大圣皆来拥护西方无极飞天神王长生大圣皆来拥护北方无极飞天神王长生大圣皆来拥护东北方无极飞天神王长生大圣皆来拥护东南方无极飞天神王长生大圣皆来拥护西南方无极飞天神王长生大圣皆来拥护西北方无极飞天神王长生大圣皆来拥护上方无极飞天神王长生大圣皆来拥护下方无极飞天神王长生大圣皆来拥护十方天王皆乘飞云丹霄緑与琼轮下降爲汝造善之家日日送福以报汝修福即令获重报但造功立德终无浪失天尊告曰第一念道第二念经第三念师毎时启道祈恩福从天来令汝善信之家无病无难无灾无苦所求之愿皆得遂心求男女得男女之报求官位得官位之报求金银得金银之报求田蚕得田蚕之报求安稳得安穏之报求延命得延命之报求衣食得衣食之报求长生得长生之报若欲远行四道开通念诵是经即获圣慈百余旬内无诸枉横皆得福祐若所求不果即读善住东来神西来神南来神北来神中来神爲汝除去恶害天行毒气立自消灭官横不生千殃即断天下地上诸杂百鬼悉驰他方𡜍鬼妬神咸各䑕蛰大力神王降下拥护读诵之人福报即果厄难不加今汝坐卧安吉无诸横难天尊所说言无不善也天尊告曰汝等天人此经胜妙神通无量若家中供养延寿延筭所求称心邪魔自灭不敢害人若遭重疾天童天女自来救治令疾瘥愈无诸损伤诸恶不害十方天尊常来护汝诵读之人家安户吉命长寿永无有恶害行来出入诸善神王𢘆随汝后令𨚫千灾万恶不干习诵之者福报如山听受之人万世康强手持此经百魔畏敬如法𢘆持心愿必从天尊曰汝等凡夫不论贵贱悉皆礼敬念诵此经自然安乐八部天魔闻经灭迹善神守护门神戸尉辟断千殃所养神蚕蕃息溢宅金银钱财五谷丰盈男女成行傔仆异形趫勇孳息百鬼奔走天人保护蚕丝长益恶害不生愿愿从心圣功神力难可测量天尊告曰汝等世间无借之鬼不忌大道明威之制变形易像或作妖怪或作家亲杜竃或作形像或作百鸟声或作夜梦或爲凡人妄求血食耗乱田蚕令不长息毎年爲害如不去者即请消害破鬼君九千万人缚鬼君九千万人食鬼君九千万人斩鬼君九千万人髙麾鐡面兵士七千万人手持杀鬼之具兵刃外向食鬼穷骑吞鬼君九十万人捉鬼君杀鬼君各四十万人收𦍙君破𦍙君各十二万人摄除宅中故气宿骨君三十八万人断鬼君九十万人一合降下主爲某家消除此土之鬼立令散灭如有一鬼留停不以理去者即请十方护蚕君百千万人依方来下斩杀及妄前之鬼五土之精如有木精欲来金神斩之火精欲来水神灭之金精欲来火神消之水精欲来土神断之土精欲来木神尅之此之五鬼主人某家先奉天尊旨教以令天师收摄金木水火土五神之精悉使迸散万事吉祥虚耗之鬼百杂之魔千妖万魅女姑土长悉令四散中鬼入土千丈万尺保护神王衞护主人蚕作千倍岀入吉祥护宅力士消害去祸年时𧖟成歳中作熟愿愿从心起念福至读诵之人延年加筭宅生黄金地踊寳藏恶害毒虿逺祛千里天仙圣神龙衆梵衆皆来听经十方灵童降下瞻仰护宅神王皆悉拥护此经微妙不可思议大衆闻经各各顶礼围绕天尊称善作礼归命奉行太上洞玄灵寳天尊说养蚕营种经