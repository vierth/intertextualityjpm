左庵词话清李佳卷上词要达意张茗柯论词谓取意内言外之旨谢枚如内翰论之甚详予仍一言以蔽之曰词达而已矣词贵曲宋人词体尚涩国朝守之谓为浙派多以典丽幽涩争胜予不谓然以为词贵曲而不直而又不可失之晦令人读之闷闷不知其意何在词必通律词必通音律而后精然宫商角征羽平上去入一字之判微乎其微能于音律之学确有所解者百无二三此境未易言也柳周解律词家于宋代然只柳屯田周美成为解音律其词犹未尽工姜白石吴梦窗诸人尚为未解音律而颇多佳作以是知词固非乐工所能诗词不同诗词之界迥乎不同意有词所应有而不宜用之诗字有词所应用而亦不可用之诗渔洋山人诗用雨丝风片为人所疵即是此义故有能诗而不能词者且有能词犹是诗人之词非词人之词其间固自有辨词律少发明宋沈义父所着乐府指迷元张炎所着词源陆辅之所着词旨法律讲明特备不可不读万红友词律不过备载各调词家妙处却少所发明词以意趣为主词以意趣为主意趣不高不雅虽字句工颖无足尚也意能迥不犹人最佳东坡词最有新意白石词最有雅意词最忌板词最忌板须用虚字转折方活如任看正待乍怕总向爱奈似但料想更算况怅快早仅凭叹方将未已应若莫念甚倘便怎恁等类皆是学者不晓音律但谱一词自唱数遍觉有生硬哑而不响平侧不顺之字屡屡易之以求其谐久之亦暗与音律自合音律可以意会词源有云先人晓畅音律有赋瑞鹤仙一词云粉蝶儿扑定花心不去按之歌谱扑字稍不协改为守字乃协又作惜花春起早云琐窗深深字不协改幽字又不协再改明字歌之始协按此中微妙可以意会不可言传词忌说煞作词结处须有悠然不尽之意最忌说煞便直白无趣古人集中讲究结束者不少求之自见词发于天籁词有发于天籁自然佳妙不假工力强为如说部中载有樵夫哭母词云哭一声叫一声儿的声音娘惯听如何娘不应所谓文章本天成妙手偶得之又谓信手拈来都成妙谛又谓清晨登陇首羌无故实此词之旨可以通于诗文词要清真词要清真不要质实昔人谓吴梦窗词如七宝楼台眩人眼目碎拆下来不成片段如声声慢云檀栾金碧婀娜蓬莱游云不蘸芳洲前八字不免板滞若唐多令云何处合成愁离人心上秋纵芭蕉不雨也飕飕都道晚凉天气好有明月怕登楼前事梦中休花空烟水流燕辞归客尚淹留垂柳不萦裙带住谩长是系行舟此却疏快无质实之病范希文词范希文赋苏幕庶云碧云天黄叶地秋色连波波上寒烟翠山映斜阳天接水芳草无情更在斜阳外黯乡魂追旅思夜夜除非好梦留人睡明月楼高休独倚酒入愁肠化作相思泪希文宋一代名臣词笔婉丽乃尔比之宋广平赋梅花才人何所不可不似世人之头巾气重无与风雅也张子野词人谓张子野为张三中即心中事眼中泪意中人公曰何不目为张三影云破月来花弄影娇柔懒起帘压卷花影柳径无人堕飞絮无影此余平生得意句也东坡词东坡词如水龙吟咏杨花水调歌关丙辰中秋作皆极清新最爱其念奴娇赤壁怀古云大江东去浪淘尽千古风流人物故垒西边人道是三国孙吴赤壁乱石崩云惊涛掠岸卷起千堆雪江山同如画一时多少豪杰遥想公瑾当年小乔初嫁了雄姿英发羽扇纶巾谈笑间樯橹灰飞烟灭故国神游多情应是笑我生华发人间如寄一尊还酹江月淋漓悲壮击碎唾壶洵为千古绝唱晁周词晁无咎水龙吟云去年署雨钩盘夜阑睡起同征辔今年芳草齐河古岸扁舟同舣萍梗孤踪梦魂浮世别离常是念当时绿鬓狂歌痛饮今憔悴东风里此去济南为说道愁肠不醒犹醉多情北渚两行烟柳一湖春水还唱新声后人重到应悲桃李待归时揽取庭前皓月也应堪寄周美成花犯咏梅云粉墙低梅花照眼依然旧风味露痕轻缀疑净洗铅华无限清丽去年胜赏曾孤倚普盘共宴喜更可惜雪中高士香篝熏素被今年对花太匆匆相逢似有恨依依憔悴凝望久青苔上旋看飞坠相将见脆圆荐酒人正在空江烟浪里但梦想一枝潇洒黄昏斜照水二词层次曲折一气舒卷机轴相同稼轩词辛稼轩词慷慨豪放一时无两为词家别调集中多寓意作如摸鱼儿云更能消几番风雨匆匆春又归去惜春长怕花开早何况落红无数春且佳见说道天涯芳草无归路怨春不语算只有殷勤画檐蛛纲尽日惹飞絮长门事准拟佳期又误蛾眉曾有人妒千金纵买相如赋脉脉此情谁诉群莫舞群不见玉环飞燕皆尘土闲愁最苦休去倚危栏斜阳正在烟柳断肠处又如怕上层楼十日九风雨断肠点点飞红都无人管更谁劝流莺声住又如一番风雨一番狼借尺素如今何处也绿云依旧无综迹谩教人羞去上层楼平芜碧又如把吴钩看了阑干拍遍无人会登临意又如剩水残山无态度被疏梅料理成风月两三雁也萧瑟此类甚多皆为北狩南渡而言以是见词不徒作岂仅批风咏月辛词永遇乐六十一上人永遇乐京口北固亭怀古云千古江山英雄无觅孙仲谋处舞榭歌台风流总被雨打风吹去斜阳草树寻常巷陌人道寄奴曾住想当年金戈铁马气吞万里如虎元嘉草草封狼居胥赢得仓皇北顾四十三年望史犹记烽火扬州路可堪回首佛狸祠下一片神鸦社鼓凭谁问廉颇老矣尚能饭否此阕悲壮苍凉极咏古能事白石词白石笔致骚雅非他人所及最多佳作石湖咏梅二词尤为空前绝后独有千古暗香云旧时月色算几番照我梅边吹笛唤起玉人不管清寒与攀摘何逊而今渐老都忘却春风词笔但怪得竹外疏花香冷入瑶席江国正寂寂叹寄与路遥夜雪初积翠尊易泣红萼无言耿相忆长记曾携手处千树压西湖寒碧又片片吹尽也几时见得疏影云苔枝缀玉有翠禽小小枝上同宿客里相逢篱角黄昏无言自倚修竹昭群不惯胡沙远但暗忆江南江北想佩环月下归来化作此花幽独犹记深宫旧事那人正睡里飞近蛾绿莫记春风不管盈盈早与安排钓饵金屋还教一片随波去又却怨玉龙哀曲等恁时重觅幽香忆入小窗横幅清虚婉约用典亦复不涉呆相风雅如此老倩小红低唱吹箫和之洵无愧色碧山词余谓词最宜清空一气转折方足陶冶性灵碧山花外集摸鱼儿云洗芳林夜来风雨匆匆还送春去方才关得春归去却又送君南浦君听取怕此际春归也过吴中路君行到处便快折河边千条翠柳为我系春住春还住休索吟春伴侣残花今已尘土姑苏台下烟波远西子近来何许能唤不又只恐残春到了无凭据烦君妙语更为我将春连花带柳写入翠笺句不须雕琢自佳蒙每学词必以此旨为式玉田词张玉田白云山中词四库全书提要称其首首可诵清丽稳谐洵非虚语足以并美草窗似犹驾竹屋梅溪之上刘过词刘过唐多令重过武昌云芦叶满汀洲寒沙带浅流二十年重过南楼柳下系船犹未稳能几日又中秋黄鹤断矶头故人曾到否旧江山都是新愁欲买桂花同载酒终不似少年游轻圆柔脆小令中工品词以写情须意致缠绵方为合作无清灵之笔意致焉得缠绵彼徒以典丽堆砌为工者固自不解用笔李易安词李易安漱玉词匪特闺阁无此清才即求之词家能手亦罕声声慢云寻寻觅觅冷冷清清凄凄惨惨戚戚乍暖还寒时候最难将息三杯两盏淡酒怎敌他晚来风急雁过也正伤心却是旧时相识满地黄花堆积憔悴损如今有谁堪摘守着窗儿独自怎生得黑梧桐更兼细雨到黄昏点点滴滴这次第怎一个愁字了得连用十余迭字此格为清照所创难得妥帖毫不牵强又如宠柳娇花寒食近各种恼人天气又如莫道不销魂帘卷西风人比黄花瘦又如试问卷帘人却道海棠依旧知否知否应是绿肥红瘦语意清新的是词家吐属张翥词张翥蜕崖词典雅温润每阕皆首尾完善词意兼美允推元代一大家最酷爱其王季境湖莲双头一枝为人折去惘然赋摸鱼儿云问西湖旧家儿女香魂还又连理多情欲赋双蕖怨闲却满奁秋意娇旖旎爱照影红妆一样新梳洗王孙正拟唤翠袖轻歌玉筝低按凉夜为花醉鸳鸯浦凄断凌波梦里空怜心苦丝脆吴女士小艇应偷采一道绿萍犹碎君试记还怕是西风吹作行云起阑干谩倚待载酒重来寻芳已晚余恨渺烟水他如留别临川诸友解连环使归闽浙岁莫有怀陌上花西池败荷水龙吟定风波摘红英各词皆字字熨贴意妙韵谐卓然可诵之作宋谦甫词宋谦甫贺新凉云唤起东坡老问雪堂几番兴废斜阳衰草一月有钱三十万何苦抽身不早又底用北门ゼ藻儋雨蛮烟添老色和陶诗翻被渊明恼毕竟是忘言好周郎英发人间少漫依然乌鹊南飞山高月小岁月堂堂留不住此世何时是了算不满英雄一笑我有丰淮千斗酒把新愁旧恨都倾倒醉吹笛到天晓此词慷慨激昂坡老见之定当把臂入林玉容溪词玉容溪如梦令云林下一溪春水林上数峰岚翠中有隐居人茅屋数间而已无事无事石上坐看云起豁堂点绛唇云来往烟波十年自号西湖长秋风五两吹出芦花港得意高歌夜静声初朗无人赏自家拍掌唱得青山响二词极写得冲澹之致读之令人置身尘表朱竹词朱竹自题语集有云老去填词一半是空中传恨此语不啻为侬写照杨韶父词杨韶父长相思云溪水情溪水浑溪上人家数亩园垂杨深闭门青罗裙白罗裙采尽青蘩到白江南三月春赵庆喜长相思云苏公是白公是十里亭台高复低断桥流水西杜鹃啼鹧鸪啼楼外斜阳一酒旗杨花不住飞词意新鲜如明珠仙露不着点尘且绝好一幅图画康伯可词江城梅花引调难协佳作罕见只康伯可词娟娟霜月冷侵门怕黄昏又黄昏手一枝独自对芳樽酒又不禁花又恼漏声远一更更总断魂断魂断魂不堪闻被半温香半熏睡也睡也睡不稳谁与温存惟有床前银烛照啼痕一夜为花憔悴损人瘦也比梅花瘦几分郭频迦词云一重方空一重纱采莲花采菱花爱住吴船生小号吴娃墙内红楼墙外水有明月照鸳鸯宿那家那家那家在天涯雨又斜云又遮听也听也听不到一曲琵琶渐渐西风秋柳不世故鸦欲倩西风吹梦去还只恐梦魂中太远些缠绵宛转工力悉敌陈行词陈行貂裘换酒醉言觉得魂儿骤梦初醒被池冰冷一灯红瘦斗大眼花看不定撑下床来行走似颠倒风前杨柳渴杀刘伶难忍耐索茶汤笑向妻开口妻不语两蛾斗苍天生我卿知否早安排几千万石无愁春酒明日可花村里去还要尽情消受待记取归来时候跌进门来须照管玉纤纤扶住劳卿手直睡到百年后此词乃游戏笔墨步兵狂放颇有滑稽之妙吴兰修词吴兰修岭南词人新着桐花阁稿多清新可爱为梁子春题春堂世故书图乳燕飞尤情韵绵邈真挚足以感人词云一夕酸心话问平生说犹未忍那堪图画阿母昔兼师与父储取缥缃满架将旧日钗钿都舍一盏寒灯亲口授有缫车伴尽啼乌夜衣絮冷寺钟打而今白首悲亲舍笑哭秋风树根读竟泪涔涔下剩有缁帷常入梦犹侍残机未罢算此种深恩难写任说马周当富贵痛泉台何处频封我亦是伤心者周匀叔词祥符周匀叔都转星誉词清新俊逸惜全稿散佚东鸥草堂词仅百余首江阴金粟香为刻入丛书中观荷买陂塘云便朝朝花边载酒还能消几歌舞闹红已较头番减何况又添离绪愁绝处道水阁风帘人去花谁主残香无数但万绿浓边凉云如梦一鹭共秋语欹枕里寂寞疏灯窗户暗蛩偏傍人絮客心还比花憔悴禁得者宵风雨肠断句待读与花听又怕花凄楚问花能否化一缕秋魂盈盈烟际随我渡江去题乙未亭宴月图水龙吟云苍然片月飞来酒波都向青天卷举杯一笑东南如此且听箫管七百年前黄楼吹笛风流未远看万荷香里鱼龙跌宕似睥睨江山宴千载猿愁鹤怨把湖波倾来重浣红裙乌帽古今多少星飞云乱海样秋光不判一醉流年潜换待明朝散了皂靴双脚又黄埃满集中美不胜举录此以见一斑八旗词家八旗词家向推纳兰容若饮水侧帽二词清微淡远嗣嘉道间子久方伯承龄着有冰蚕词一时许为作家然音调雅谐犹嫌意少咸同间有姚秋士比部斌桐亦工填词遗有还初堂集清丽芊绵似出子久方伯之右近则郑叔问中翰文焯刻有瘦碧词才名着闻江南此外罕闻有专集潘飞声词岭南潘飞声刊有说剑堂词中水龙吟一阕笔端饶有清气词云柴门淡月如烟垂阳浸在轻烟里半池荷露一是花影两三船舣今夜流云昨宵宿雨碧天无际把湘帘四卷瑶琴漫理还乍听疑流水前度城西旧寺集词人携尊同醉听湖亭上弦声浩漫有江湖气响散松阴愁生焦尾知音谁是记回船尚有娟蟾影照人无睡汪泉词汪泉虞美人云莺声劝我寻春好将近春分了便随芳草到城东却又春烟漠漠雨分明雁字桥边路是我曾游处重来不见小桃花何况小桃花下那人家语亦寻常却不寻常写出无可奈何情态又有句云不为花愁兼酒病只是无聊题诗帕子旧生绡小半墨痕多半泪一半香消亦妙王芰舫词王芰舫看桃花为雨所阻蝶恋花云天到花时难作主才得春晴刚要春阴护商酌轻云兼薄雾积来又怕成风雨雨雨风风愁不住流水无情断却寻芳路自古妖娆人易妒天公也吃桃花醋上半眼前情景却未经人道末句意尤新可为后人添一词料陈浓词陈浓兰甫以经学称诗词亦超隽水龙吟追和石华陪春海师登越秀看月云词仙曾驻峰关鸾吟缥缈闻天际成连去后素弦弹折万重云水碧月仍圆苍山不改旧时烟翠只长林坠叶金风过处都吹作秋声起今夜露台同坐对清光酒颜全洗珠江滚滚暗潮消尽十年前事疏雨飞来白云一角涨岚廿里出山回望灯明佛屋有闲僧睡具见通品无不能之视彼一孔半瓶沾沾自命为儒士转鄙词赋为雕虫而不屑观之能勿汗颜那彦成词那文毅相国彦成性风雅喜临池兰亭序多宝塔曾各抚百本有瑶花词紫藤花下作云璎穿珞缬高架暮霞浸一壶寒碧满身清影玲珑甚筛透衣香几迭轻寒约住才留得而今春色讶石家步障张空翻起流云疑活凄凉转忆前游是那曲阑干春最佳绝十年花梦应不识禁得等闲蜂蜂心情正苦更何处悠扬孤笛怕者番吹彻阳关惊舞翠虬香雪洵所谓经济文章足以彪炳一代樊榭词樊榭老人词有云寂寂寥寥朝朝暮暮吟得梅花俱恼用迭字是从李易安词脱胎然亦自谐左锡璇词左锡璇梅为风雨所败感赋疏影云一宵风雨早小园梅萼飘坠无数才见花开又见花飞瞥眼便成尘土但教落去人知惜更何必重幡深护只愁他没个人知枉自魂销千古日暮几回巡索叹繁华如梦韶光迅羽乍霁仍队拟暖还寒各种恼人情绪天心到此应难问漫惆怅留春不住看枝头点点残英空剩寒香一缕清纡悲壮感慨系之汪仁溥词汪仁溥念怒娇咏浣纱石云苎罗山畔有当年西子经行遗迹霸越亡吴弹指去留得江山片石土渍苔封沙崩浪啮磊砂难销蚀一拳千古动人多少思忆宁料一缕溪纱偶然出浣显出倾城质今日西村何限女谁向尘埃物色石倘能言也应似我望古增呜咽精灵何在悄然长卧江测咏物体须不即不离有议论有兴会有寄托能组织生新自佳曹仰山词曹仰山金缕曲云历辘车声里是谁家隔篱小犬吠人行李生怕黄昏无处宿到店客心先喜都歇在茅檐影底濯足篝灯同饭罢大家儿等梦来邀睡侬独自尚无寐打窗落叶缘何事似风声雨声故故搅人不已启户阶前惟皓月满地霜华如水听一片荒鸡四起欲想登程愁太早剔残灯守定窗儿纸天曙也可行矣写出萧条情状真是一幅行旅图宋子京词红杏枝头春意闹闹字固练然太吃力不可学南唐两宋词机唐中主词无可奈何花落去似曾相识燕归来小楼吹彻玉笙寒流水落花春去也天上人间剪不断理还乱是离愁别是一般滋味在心头晏叔原词落花人独立微雨燕双飞秦少游词斜阳处寒鸦数点流水绕孤村郴江幸自绕郴山为谁流下潇湘去雨打梨花深闲门贺方回词一川烟草满城风絮梅子黄时雨张芸叟词回首夕阳红尽处应是长安周美成词低声问向谁行宿城上已三更马滑霜浓不如休去直是少人行张叔夏词能几番游看花又是明年见说新愁如今也到鸥边莫开帘怕见飞花怕听啼鹃柳耆卿词杨柳岸晓风残月陈子高词帘外落花飞不得东风无气力陈去非词杏花疏影里吹笛到天明古今多少事渔唱起三更张叔夏词向寻常野桥流水待招来不是旧沙鸥空怀感有斜阳处却怕登楼写不成书只寄得相思一点李冠词数点雨声风约住朦胧淡月云来去万俟雅言词双燕故来问我怎生不上帘钩刘词断送一生憔悴能消几个黄昏陈去非词吟诗日日待春风及至桃花开后却匆匆赵彦端词波底夕阳红湿周密词看画船尽入西冷闲却半湖春色一砚梨花雨僧挥词一声啼鸟怨年华又是凄凉时节在天涯绿杨堤畔闹荷花记得年时沽酒那人家僧祖可词珠帘卷尽夜来风人不见春在绿芜中赵子昂词消沈万古意无穷尽在长空淡淡鸟飞中曾允元词来是春初去是春将老长亭道一般芳草只有归时好虞集词报道先生归也杏花春雨江南卢申之词暗数十年湖上路能几度着娉婷载酒买花年少事浑不似旧时情韩子耕词可奈梦随春漏短不到江南吴琚词几日不来春便老开尽桃花朱鼎孙词春云作冷春知未春愁在碎雨敲花声里皆佳咏物词咏物最争托意隶事处以意贯串浑化无痕碧山集中以此擅场读之自见家国身世之感每流露于言外玉田才不高笔以行意不行须换笔换笔不行便须换意玉田惟换笔不换意当缘才本不高周济论词周济止庵作宋四家词选序有云东真韵宽平支先韵细腻鱼歌韵缠绵萧尤韵感慨各具声响莫草草乳用阳声字多则沈顿阴声字多则激昂重阳间一阴则柔而不靡重阴间一阳则高而不危韵上一字最要相发或竟相贴红友极辨上去是已上入亦宜辨入可代去上不可代去入之作平者无论矣其作上者可代平作去者断不可以代平平去是两上由平而之去入由去而之平上声韵韵上应用仄字者去为妙去入韵则上为妙平声韵韵上应用仄字者去为妙入次之迭则声牙邻则无力硬软字宜相间如水龙吟等俳句尤重领句单字一调数用宜令变化浑成勿相犯一领四五六字句上二下三上三下二句上三下四上四下三句四字平句五七字浑成句要合调无痕重头迭脚蜂腰鹤膝大小韵诗中所忌皆宜忌积字成句积句成段最是见筋节处吞吐之妙全在换头煞尾古人名换头为过变或藕断丝连或异军突起皆须令读者耳目振动方成佳制换头多偷声须和婉和婉则句长节短可容攒簇煞尾声多减字须悄劲悄劲则字过音留可供摇曳黄仲则词阳湖黄景仁仲则竹眠词中丑奴儿慢云日日登楼一换一番春色者似卷如流春日谁道迟迟一片野风吹草草背白烟飞颓墙左侧小桃放了没个人知嫣然一笑分明记得三五年时是何人挑将竹泪粘上空枝请试低头影儿憔悴浸深池此间深处是伊归路莫惹相思此阕意清词婉张皋文词武进张皋文茗柯词中水调歌头一阕清空宛委最堪讽咏长馋白木柄竹破一庭寒三枝两枝生绿位置小窗前要使花颜四面和着草心千朵向我十分妍何必兰与菊生意总欣然晓来风夜来雨晚来烟是他酿就春色又断送流年便欲诛茅江上只怕空林衰草憔悴不堪怜歌罢且更酌与子绕花间清人词顾贞观词古今来一例断肠回首陈维崧词肠断也百花生日只是无聊沈岸登词打起沙头宿雁分付与一寸红笺红笺迭沈吟路遥雁也难传许田词漾化梢一朵行云化水痕难觅王策词落尽樱桃湿尽棠梨天也没些分晓听风听雨忽听到弄晴啼鸟黄宪清词月自缠绵花自妒人自无聊醒着欲眠眠着醒灯也心焦赵庆词又落碧桃花红了来时路汪词记得盟时笑指鬓连钗记得鬓连钗上双凤不分开赵我佩词楼外垂杨楼上人同是恹恹病记得去时言约在梅开后风信而今过海棠到底归来否周星誉词墙里梨花花上月花底阑干无赖是秋鸿但写人人不写人何处承龄词纵说道东风年年依旧老了杨枝潘飞声词梦魂如水一痕消不信人间真有可怜宵只是红墙遮不住箫声周星诒词夕阳阑角红腻芭蕉摇得秋研讨会严秋槎词思量自入朱门空房小胆偏住在深深深院呢喃燕子归来匆匆又去刚诉了春愁一半钱瑗词闲恨闲愁千万种写来纸角都无缝惯听鹊声檐外弄灯花也把人儿哄张道词梦魂赚得无凭准蒋春霖词一片春愁渐听渐起恰似春云恰是词中绝妙语勒方词江南勒方书法工秀词亦新有云争得不凄凉一阵西风一阵芦花雨又江西刘熙载官翰林讲理学颇能词有云我送君归我尚归期杳君应笑异时同老白发看谁早王星П词山阴王星П年少有才名诗工而多秋气潘刻西凫山居残草附词数阕有云枣花如豆吹绿作朝雨把一掬酸辛伤时涕泪赠与赵州土东鸥草堂词东鸥草堂词有云还记那时听不得何况今朝又云容易黄昏挨过明朝还有黄昏董元恺词云何如索性不逢春一年长在愁连住蒋醉园词云索性扫除清净还他一片苍苔皆进一步加倍写法庄盘珠词庄盘珠莲佩女史秋水词娣视易安非寻常闺秀所能踏莎行京口泊舟云白日西驰大江东去朝朝暮暮相逢处其旁坐老有青山不言不笑看今古渡口帆樯波心钟鼓后人又逐前人去莫将诗句掷寒涛多情恐惹蛟龙怒语意颇雄壮又有咏杨花云不见花开但见花飞处绕砌萦帘刚欲住打个盘旋又被风吹去野棠村芳草渡离却枝头总是伤心路又云一院海棠春不管侬替花愁知道明年人在否花替侬愁又云谁料酒人都去剩个蜻蜓立西风呆想又云不教细雨几番催留春一日花应肯笔致颇新欧词欧阳永叔词庭院深深深几许杨柳堆烟帘幕无重数玉勒雕鞍游冶处楼高不见章台路雨横风狂三月暮门掩黄昏无计留春住泪眼问花花不语乱红飞过秋千去庭院深深宫阙邃深也楼高不见哲王不寤也章台游冶小人之径雨横风狂政令暴急乱红飞去斥逐者多也即诗之比兴体东坡词东坡词缺月挂疏桐漏断人初定时有幽人独往来缥缈孤鸿影惊起却回头有恨无人省拣尽寒枝不肯栖寂寞沙洲冷此在黄州作缺月刺明微也漏断暗时也幽人不得志也独往来无助也惊鸿贤人不安也回头爱君不忘也无人省君不察也拣尽寒枝不肯栖不偷安高位也寂寞沙洲非所安也词林正韵吴县戈载顺卿辑词林正韵一书列平上去为十四部入声为五部共十九部大要有二一曰律一曰韵律不协则声音之道乖韵不协则宫商之理失词韵与诗韵有别与曲韵亦不同耳是书之出近颇奉为正宗入作三声词林正韵有云入声作三声词家多承用如晏几道梁州令莫唱阳关曲曲字作邱雨切叶鱼虞韵柳永女冠子楼台俏似玉玉字作于句切又黄莺儿暖律潜催幽谷谷字作令五切皆叶鱼虞韵晁补之黄莺儿两两三三修竹竹字作张汝切亦叶鱼虞韵黄庭坚鼓笛令眼厮打过如拳踢踢字作他礼切叶支微韵辛弃疾丑奴儿慢过者一霎霎字作双切叶家麻韵杜安世惜春令闷无绪玉箫抛掷掷字作征移切叶支微韵张炎西子妆漫遥岑雨碧碧字作邦彼切亦叶支微韵又征招换头京洛染淄尘洛字须韵作郎到切叶萧豪韵此皆以入声作三声而押韵也又有作三声而在句中者如欧阳修摸鱼儿憾人去寂寂凤枕孤难宿寂寂叶精妻切柳永江红待到头终久问伊着着字叶池烧切又望远行斗酒十千十字叶绳知切苏轼行香子酒斟时须满十分周邦彦一寸金便入鱼钩乐十字入字同李景元帝台春忆得盈盈拾翠侣拾字亦同周邦彦又有瑞鹤仙正值寒食值字叶征移切秦观望海潮金谷俊游谷字叶公五切又金明池才子倒玉山休诉玉字叶语居切吴文英无闷鸾驾弄玉玉字同黄庭坚吕令心下快活自省活字叶华戈切辛弃疾千年调万斛泉斛字叶红姑切吕渭老薄幸携手处花明月满月字叶胡靴切姜夔暗香旧时月色吴文英江城梅花引带书傍月自Θ畦两月字同万俟雅言梅花引家在日连日字叶人智切又三台饧香更酒冷踏青路踏字叶当加切方千里瑞龙吟暮山翠接接字叶兹野切又倒犯楼阁差参帘栊悄阁字叶冈懊切陈允平应天长曾惯识凄凉岑寂识字叶伤以切周密醉太平眉销额黄额字叶移介切如此类不可悉数故用其以入作三声之例而末仍列入声五部则入声既不缺而入作三声者皆有切音人亦知有限度不能滥施以自便反切反切者牙舌唇齿喉之分以上下两字相合而成音上字主起音求之别韵辨其唿音之清浊而以入声翻起先类其字继归其母后合其纽所谓双声是也下字主收音求之本韵清浊互用如宫用角清角用宫清征用变征变征用征清商清次清次浊并用次清次音次清次用次浊音正浊用清音次商清浊并用变商变商用次商清音羽清浊并用本次浊音次浊用清音次羽清浊互用凡有缺字循序借补或纯用宫清亦可所谓迭韵是也词忌落腔词之为道最忌落腔落腔即所谓落韵也姜白石云十二宫住字不同不容相犯沈存中补笔谈载燕乐地十八调煞声张玉田词源论结声正讹不可转入别腔住字煞声结声名虽异而实不殊全赖乎韵以归之然此第言收音也而用韵之吃紧处则在乎起调毕曲盖一调有一调之起有一调之毕某调当用何字起何字毕起是始韵毕是末韵有一定不易之则而住字煞声结声即由是以别焉词之谐不谐恃乎韵之合不合韵各有其类亦各有其音用之不紊始能融入本调收入本音耳韵有四唿七音三十一等唿分开合音辨宫商等叙清浊而其要则有六条一曰穿鼻二曰展辅三曰敛唇四曰抵腭五曰直喉六曰开口穿鼻之韵东冬钟江阳唐庚大跃进清青蒸登三部是也其字必从喉间反入穿鼻而出作收韵谓之穿鼻展辅之韵支脂之微齐灰佳皆ㄉ二部是也其字出口之后必展两辅如笑状作收韵谓之展辅敛唇之韵鱼虞模萧宵爻豪尤侯幽三部是也其字在口半启半闭敛其唇以作收韵谓之敛韵抵腭之韵真谆臻文欣魂痕元寒桓删山先仙二部是也其字将终之际以舌抵着上腭作收韵谓之抵腭直喉之韵歌戈佳麻二部是也其字直出本音以作收韵谓之直喉闭口之韵侵覃谈盐沾严咸衔凡二部是也其字闭其口以作收韵谓之闭口凡平声十四部已尽于此上去即随之惟入声有异耳入声之本体后有论四声表在亦可类推至其叶三声者则入某部即从某音总不外此六条也明此六者庶几韵不假借而起毕住字无不合矣又何虑其落韵乎杨缵论词杨缵有作词五要第四云要随律押韵如越调水龙吟商调二郎神皆合用平入声韵古词俱押去声所以转折怪异成不祥之音也词之用韵平仄两途而有可以押平韵又可以押仄韵者正自不少其所为仄乃入声也如越调又有霜天晓角庆春宫商调又有忆秦娥其余则双调之庆佳节高平调之江城子中吕宫之柳梢青仙吕宫之望梅花声声慢大石调之看花回两同心小石调之南歌子用仄韵者皆宜入声满江红有入南吕宫有入仙吕宫入南吕宫者即白石所改平韵之体而要其本用入声故可改也此外又有用仄韵而必须入声者则如越调之丹凤吟大越调犯正宫之兰陵王商调之凤凰阁三部乐霓裳中序第一应天长慢西湖月解连环黄钟宫之侍香金童曲江秋黄钟商之琵琶仙双调之雨霖铃仙吕宫之好事近蕙兰引六么令暗香疏影仙吕犯商调之凄凉犯正平调近之淡黄柳无射宫之惜红衣正宫中吕宫之尾声犯中宫商之白苎夹钟羽之玉京秋林钟商之一寸金南宫商之浪淘沙慢此皆宜用入声韵者勿概之曰仄而用上去也其用上去之调自是通叶而亦稍有差别如黄钟商之秋宵吟林钟商之清商怨无射商之鱼游春水宜单押上声仙吕调之玉楼春中吕调之菊花新双调之翠楼吟宜单押去声复有一调中必须押上必须押去之处有起韵结韵宜皆押上宜皆押去之处不能一一胪列唐段安节乐府杂录有五音二十八调之图平声羽七调上声角七调去声宫七调入声商七调上平声调为征声以五音之征有其声无其调故止二十八调也所论皆填腔叶韵之法更有商角同用宫逐羽音之说可与紫霞翁之言相发明词以方音叶宋人词有以方音为叶者如黄鲁直惜余欢阁合同押林外洞仙歌锁考同押曾觌钗头凤照透同押刘过辘轳金井淄倒同押吴文英法曲献仙音冷向同押陈允平水龙吟草骤同押皆以土音叶韵不可为法借音有借音数字宋人习用之如柳永鹊桥仙算密意幽欢尽成孤负负字叶方布切辛弃疾永遇乐凭谁问廉颇老矣尚能饭否否字叶方古切赵长卿南乡子要底圆儿糖上浮浮字叶房逋切周邦彦大况萧素青芜国国字叶古六切潘元质倦寻芳待归来研讨会揉花打打字叶当雅切姜白石疏影但暗忆江南江北北字叶逋沃切韩玉曲江秋亦用国北叶屋沃韵吴文英端正好夜寒重长安紫陌陌字叶末各切烛影摇红相间金茸翠亩亩字叶忙补切蒋捷女冠子羞与闹娥儿争耍耍字叶霜马切此类略举数家已见一斑上去音异韵中平声之阴阳一定之法稍习四声者即能辨之惟上与去其音迥殊元和韵谱云上声厉而举去声清而远相配用之方能抑扬有致故词中之宜用上宜用去宜用上去宜用去上有不可假借处至字有去上两见者为体为用大有区别不可不审孙芝房词善化孙芝房学士苍Υ词钞有杏花天云莺莺燕燕都来诉无计将伊分付湘月云渐近春宵三九后月色便多欢喜句极清新倦寻芳云怕黄昏便黄昏时节也难捱到亦是加一倍写法周自庵词长沙周自庵阁学寿昌卜算子闰三月钱春云何处见春来又送春归去芳草多情不放归绿断来时路展得一春期便拟春长住不是声声布催险怪鹃啼误小令最宜清婉又烛影摇红云前岁重阳潇湘望断长安月去年愁里又重阳泪洒么弦绝今更重阳时节莽天涯从新赋别日高天远万里孤鸿扁舟一叶半阕中几多转折善用曲笔水龙吟闻笛云漫自怜听不分明恰更比分明好意亦翻新所蓍曰思益堂词王壬秋词湘潭王壬秋运学问博雅负一时重望所蓍湘绮楼集诗文词无不工摸鱼儿洞庭舟望云问汀州几多芳草青青远黏天去少年儿女春闺意又对流光重数留不住烟波恨逡巡踏遍湖连路凭阑不语待更不伤心此心仍似一点未飞絮人间事离合悲欢总误无情犹有痴妒愁来漫写登楼赋未遇解人休诉梁燕舞还只恐洞庭也化桑田土当年战苦谁更忆周郎风流尽在千古浪淘处张雨珊词长沙张雨珊观祖同工词精音律所蓍湘雨楼集希踪白石抗手玉田水龙吟游丝云小阑花韵晴初悠扬上下随风转略无头绪浑无气力漾成凄眷纲断怜蛛依残补蝶缕斜迎燕只玉人心上丝丝牢系等闲是愁难剪休说游踪已倦尚缠绵宝钗低颤撩将画鬓拈凭纤指误他双眼香篆才萦梁尘轻度帘阴微见算青春此际千般荡冶在斜阳院摸鱼儿云长重重楚峰十二行云还未成雨双塘生长相思草欲采自怜春暮春未去指落照明连有个消魂处红楼第五认几叶枇杷数枝杨柳一颗小桃树花如绣曾是清溪暂住而今休唱金缕紫姑乩畔猊烟瘦仙梦总无凭据愁欲赋略记得些些闲事闲情绪番风暗数算燕肯思量莺将惆怅都入断肠句朱绶词朱环之绶工词刻有知止堂词三卷记其中高阳台有云叶叶花花风风雨雨年来春恨偏多燕燕莺莺看春无奈春何十二叠字参错用之是由漱玉词中化出樊云门词樊云门同年增祥鄂中才人诗文并皆佳妙东风玉茗楼词有句云撮得绣鞋尖上土修成丸药疗相思意何纤妍乃尔辛丑四月予奉观长宝之命云门以词送别调寄金缕曲云冷眼观棋局酌使君英雄一盏酒香梅熟屈指同年三百辈大半霜颠秃蔌剩尔我云龙追逐此去湖南骚雅地有君山眉黛瑶妃竹还忆否羽衣曲才高折尽花间福入关来老僧藜杖秀才齑粥两制文章拚弃了换取潇湘画幅且莫厌长沙卑溽冰雪聪明诗一卷九疑烟染就波笺绿须寄与故人读告别樵中丞尝谓同一典故经云门运用便化腐为新此盖由于笔妙杜仲丹词巴陵杜仲丹同年贵墀经术湛深而颇工倚声张雨珊题其桐华阁词云镂云斫月运心白石老仙螺洲王先生叹为不及兹读其长亭怨慢题俞中丞卧游图云望乡眼浊河遮住一笑今逢别来如故雪屐烟筇旧时曾历画中路蹇驴驮梦公自题句容易把钱轻负白榜倚乌篷又认向衡云湘雾公自言白板乌篷船惟其乡有之云雾暗齐州九点甚处可容愁觑澎湖浪涌算总是泪河波注好境但狮岭驼峰苍生亦鹭俦鸥侣嘱枕畔啼鹃休道不如归去亦可尝鼎一脔词中五七言词中五言七言句最易淆乱七言有上四下三如鹧鸪天小窗愁黛淡秋山玉楼春棹沈云去情千里之类有上三下四者若唐多令燕辞归客尚淹留爪茉莉金风动冷清清地之类五言有上二下三若一路索暑气昏池馆锦堂春肠断欲栖鸦之类有一字领句下则四字者若桂华明遇广寒宫女燕归梁记一笑千金之类误填便失调不可不审鹿潭词江阴蒋鹿潭春霖工词刻有水云楼稿有句云压春潮一船幽恨又云树影满地压冻月又云老红吹尽春无力又云瘦腰不恨秋来早恨秋来偏在天涯又云过却清明春是客又云恨西风吹淡白鸥心练字练意极词家能事项莲生词钱塘项莲生廷纪道光朝颇擅词名所蓍忆云词四卷能入宋人之室与戈顺卿同时声律之学饶有讲解但蒙不甚喜读犹嫌其不甚醒豁耳金昌宗诗金昌宗诗一缕柳花飞不定和风搭在绣帘前固佳然似词中语用之于时便近纤巧王策词王策词有云更竹篱外小桃绽了此则又似曲中句作词便不合诗词各有体裁参观益见朱淑真词朱淑真词蝶恋花云楼外垂阳千万缕欲系青春少住春还在犹自风前飘柳絮随风且看归何处绿满山川闻杜宇便作无情莫也愁人意把酒送春春不语黄昏却下潇潇雨情致缠绵笔底毫无沈闷刘敏中词刘敏中点绛唇云短梦惊回北窗一阵芭蕉雨雨声还住斜日明高树远望行云送雨前山去山如雾断虹犹怒直入山深处写出骤雨乍晴光景萨都剌词萨都剌酹江月过淮阴云短衣瘦马望楚天空阔碧云林杪野水孤城斜日里犹忆那回曾到古木鸦啼纸灰风起飞入淮阴庙椎牛酾酒英雄千古谁吊何处漂母荒坟清明落日肠断王孙草鸟尽弓藏成底事百事不如归好半夜钟声五更鸡唱南北行人老道旁杨柳青青春又来了雁门诸作多感慨苍莽之音是咏古正格张枢词张枢瑞鹤仙词卷帘人睡起放燕子归来商量春事风光又能几减芳菲都在卖花声里吟连眼底披嫩绿移红换紫甚等闲半委东风半委小溪流水还是苔痕湔雨竹影留云待晴犹未兰舟静舣西湖上多少歌吹粉蝶儿守定落花不去湿重寻香两翅怎知人一点新愁寸心万里此词微特音调和谐即意致亦颇清约计南阳词计南阳花非花云画眉山上鹧鸪啼画眉山下郎行去犹有古乐府遗音酷相思煞句酷相思词最争煞句如佟国器石城怀古云前代也东流去后代也东流去莺语也如相诉燕语也如相诉朱彝尊阻风湖口云大姑也留人住小姑也留人住风急也声声雨风定也声声雨均见情致吴香词吴香女史祝英台近咏影云曲阑低深院锁人晚倦梳裹恨海茫茫已觉此身堕那堪多事青灯黄昏才到又添上影儿一个最无那纵然着意怜卿卿不解怜我怎又书窗依依伴行坐算来驱去应难避时尚易索掩却绣帏推卧如梦令云燕子未随春去飞入绣帘深处软语话多时莫是要和侬住延伫延伫含笑回他不许故作痴情语却妙易石甫词湖南易石甫同年顺鼎少有才子之目蓍有琴志楼集已刻诗词多卓卓可诵尤爱其菩萨蛮云银屏梦入江南远桃花落尽无人管何处避春愁小红楼上楼钿尘飞不起惆怅芳去才隔一重帘便同千万山又有句云料得回肠比回廊更多几转轻圆柔脆小令最工王渔洋词王渔洋词有云郎似桐花妾似桐花凤人因唿之为王桐花吴石华云瘦尽桐花苦忆桐花凤不让渔洋山岗人专美于前也姚词姚伯昂竹叶亭杂记录姚柳梢青词云秋老吟鞍开州郭外有客停骖乡梦重重离愁一一岐路三三晚风乱扑征衫对凉月床空夜阑昨夕山东今朝蓟北明日河南谓末三句恰切开州乃三省交界张少南词浙江张道少南有影香雪公布二词不下百余首意纤语练如秋声冷入一灯爽指凉吹茅堂瘦筇晴访乳凤闲鸥共盟烟水长雁宇蛩疏眠未稳梦落湖云湖月摘录一二可以概见李梦韶词河间李钧梦韶典粤试途次填渔家傲云饭罢登程才过未升舆又复瞢腾睡一簇弓刀成小队人语沸路旁艳说郎君贵笑我轻装携ゎ被寒酸依旧书生味茅店几家悬酒旗堪买醉斜阳且行人辔此虽游戏笔墨然以陶写闲情亦何不可东欧草堂词东欧草堂词有春晚坐寓园桃花下写怀买陂塘云下湘帘绿处凉云渐送春暝小桃红煞斜阳里闪得蝶魂无定风又紧看研讨会糁燕支绣个春愁影蛮纱香静恁负手寻花扶头中酒又做去年病兰闺里也有一株缃锦横枝正嵌窗镜者时料已开成雪都与茜裙争靓离梦醒恐一桁珠阑闲煞无人凭将愁和闲好写上银笺倩他燕子寄个断肠信因寓园忆家因花忆人情怀缱绻笔致曲折且首尾声完善无一字不工在词家最为合作方履词方履咏帘影词云迷离半晌任雨雨风风织成愁样亦微妙亦细切董元恺词董元恺生查子词云郑郎上车轮车远郎亦远愿作车后尘步步随郎转郎行辙不归妾泪不离眼看取眼泪痕与辙谁深浅此调本似五言绝句体苍梧所作颇得乐府雅音沈湘云词沈湘云归舟咏蝉词云乌衣巷柳曾相识卷起孤篷迢迢往事一树无情碧庄盘珠络纬词云乱愁谁漾千千缕争把秋心识便无愁也自听他不得咏物妙在不即不离自无呆相彭君词彭君卜算子云瞥见月如眉还道眉如月还不多时月又圆依旧眉头结笔意清矫许或词许或百字令和匀叔题词草云九州莽莽有几人腕底能飞霹雳寂寞湖山容我老放眼大江南北君是何人轩腾奇气醉把青天兀怒潮万里驱来纸上都立我欲踢倒铜山销完金印铸个人儿铁凭仗斫鲸屠鳄手来补东南天缺莫把雄心金尊檀板付与萧闲客剑华红处苏台儿女应识慷慨激昂竹山词蒋竹山一剪梅词有云银字筝调心字香烧红了樱桃绿了芭蕉久脍炙人口吴石华词吴石华罗敷媚题采桑图云谁觉销魂只管销魂再不回头看使君抵得一首罗敷行丁至和词丁至和庆清朝春草云燕陌泥苏苔ブ冻拆孤根同转青阳闲门尽掩渐看春满吟窗十里马蹄去后绿腰裙绕蝶双双灯期过好寻嫩约早斗前妆犹记故园翠软又为论证遍铺石冷台荒征袍泪染谢池幽梦难忘漫剔玉钩卧碣雨昏烟碧下雷塘王孙老赋归未准愁共波长自识云一词屡加推敲改削承龄水龙吟水车云几回听水听风客游遮莫车轮转关河冷落数声鸦轧人家近远一道驱烟乱流翻月为谁催趱问何如且住抽刀断水难祝取回肠缓梦里轻雷乍辗又树杪晓云飞卷梯田打叠待伊甘雨平分翠笕休学劳薪马蹄方后去程才倦只当日抱瓮原非空独立溪山晚自注戊告别冠山作凡七易稿观此固见诗词研练之功不容或废但蒙细读二词究未识其妙处卷下东坡词苏东坡词云架上秋千墙外道墙外行人墙里佳人笑笑渐不闻声渐杳多情却被无情恼此亦寓言无端致谤之喻山谷词黄山谷清平乐词春归何处寂寞无行路若有人知春去处唤取归来同住春无踪迹谁知除非问取黄鹂百啭无人能解因风飞过蔷薇亦寓言也俞国宝词俞国宝风入松调煞句明日重携残酒来寻陌上花钿德改为重扶残醉便多蕴借不似原作犹带寒酸气史达祖词史达祖春雨词煞句记当日门掩梨花剪灯深夜语就题烘衬推开去亦是一法梦窗词吴梦窗惜红衣云鹭老秋丝愁暮雪鬓那不白倒柳移栽如今暗溪碧乌衣细语伤伴惹茸红曾约南陌前渡刘郎寻流花踪迹朱楼水侧雪面波光汀莲沁颜色当时醉近绣箔夜吟寂三十六矶重到清梦冷云南北买钓舟溪上应有烟蓑相识此等词抚今伤昔以之写情哀艳易工张炎词张炎词写不成书只寄得相思一点沈昆词奈一绳雁影斜飞点点又成心字周星誉词无赖是秋鸿但写人人不写人何处三词咏雁字各具巧思皆不落恒蹊金粟香笔记金粟香笔记辑录前后用东坡念奴娇赤壁怀古元韵不下数十阕间有佳作然较之苏词终无出其右者足见邯郸学步万不及前人之工和韵诗不必作和韵词尤不必强作吴锡麒词吴锡麒春阴词天涯燕子问伊来也可有斜阳信息听傍人半晌呢喃似怨暮寒帘隙梁绍壬春阴词梁燕呢喃声不定似猜详明日风和雨镇相对说愁绪意似相袭而实不相犯故各觉其运用之妙叶以倌词叶以倌一剪梅词有云天做新秋人做新愁月挂眉头人挂心头两两对举意极工妙侧犯侧犯调词律收千里和清真之作谓煞尾愁听落叶辘轳金井句听字是韵而以清真词为传误盖因前段有风定波静皆二句为叶后段当从同今读白石此词此句无韵且玩清真词语意非讹而千里愁听二字语气未足刘光珊谓词有双拽头之格前之二字句连下八字两处吻合正双拽头也体应分作三段因填一词云梦飞欲去片魂忽被风留住疑雨是铁马丁当和愁句天寒酒醒夜缟袂人何处私语但暗祝东皇好相顾笙歌旧院消受闲歌舞今独自客天涯谁与共尊俎闷坐愁城愁来无数月底人孤懒修箫谱此说可正红友之讹郑叔问词郑叔问孝廉与予为中表谊人极风雅所蓍瘦碧词得词家正宗然鄙见以清空曲折为主意趣不甚合兹录其题金粟香水泉唱和集高阳台云斗玉花田题琼梅岭新词绣遍蛮弓梦换萝衣倦怀乌帽尘笼故山落尽酴雪怕燕归还误东风慢销凝暗草池尊乱叶楼钟苍梧旧迹追遗赏忆唿猿烟语招鹤云踪一掬寒湫采珠应叹江空袖中重见沧洲稿倩夜弦弹泪鲛宫感年芳红雨桄榔碧月芙蓉字句间故极工整国朝词综词综所选录国朝人诸词大半研练典丽咏物作各求细切极其刻画然咏味之究嫌无甚意致金武祥词江陵金氵桂生同转武祥所着粟香随笔五集多录朋辈诗词此外复刻书多种提倡风雅自为诗文词罔不工予甲告别游粤相与订交下榻公之坡山精舍浃旬幸承履綦录其同人祝放翁生日金缕曲云岭外春回早梦醒时梅花一树朗吟而笑笑取清尊花下祝仕隐如翁都妙喜文字长官同调巾履萧然颓放甚太平庵尚说归来好全晚节镜湖老楼船铁马纷纷扰想当年满腔忠愤焉如捣今日何堪谈往事也自悲欢歌长啸且把酒同开怀抱八十五年诗万首古须眉团扇留遗稿看皓月一轮皎疏朗清劲不以堆砌为能刘炳照词阳湖刘光珊学博炳照工倚声号语石词人有留云借月庵词俞荫甫太史序之有云欧阳公有言诗必穷而后工余谓词亦然自题秋窗填词图云一寸词肠七分是血三分是泪其概可见余成之词余成之一鳌为杨蓉裳先生宅相集中虞美人云落花有限红辞树一片絮柳阴斜日子规啼送客江头别梦两依依春来春去寻常过欲话愁无那香消酒醒不胜情回首画眉江上画眉声其他断句有云旧时巢燕语温存落红飞过衔着总销魂又云箧中检点那时封啼痕幻作桃红色又云风雨横塘一叶舟知君载得许多愁又云梦更无聊醒更难往事思量着又云便成好梦成何用何况梦难成又云拼着一腔绮恨付东风又云几度春风搁住海棠红又云只有飞来燕子替侬愁又云东风吹梦无寻处又云满身花影数春星又云东风揉得杨花碎又云惜春滋味寒食清明离别意渺渺关河犹有黄花赶着他皆词中妙语粟香五笔粟香五笔因赌棋山庄词话辨论意内言外之说为引而伸之谓当意内有意言外有言此语更合填词之旨江南春词金粟香辑倪云林江南春词并后人和作汇刻一卷此调除下阕起二句句三字余皆七字句似七言古体诗章节不如他调长短相间之妙舒佐尧词舒棠陔茂才佐尧摸鱼儿词题云粤中木鱼歌声最凄咽客中闻此百感顿生吟以遣之乍红楼听残弦管凄凉人在孤舫江风远度声声慢何处采菱归唱潮渐长看隔浦斜阳正晒芦花纲渔娃荡桨带一缕歌云寻烟送暝波面自来往蛮天迥数点征鸿弄吭新蟾刚被催上秋江未了芙蓉怨吹入洞箫哀响添怅惘更宛转尊前不断离愁漾鲈鱼慢想剩渺渺舟丹枫岸冷频倚翠篷望颇有清倩之致陆蓉佩词阳湖陆蓉佩女士光霁楼词萨蛮秋蝶云荒园露冷花枝少匆匆旧梦春前杳抱蒂似寻思伶俜弱不支天涯风景换霜紧飞应倦黄菊耐秋风萧疏独伴侬绮罗香灯花云彩笔难描金刀未剪芳事忽惊如许多少愁心寞寞背人初吐伴小楼永夜长吟却几度疑风疑雨纵非花也当花怜风帘低下为深护盈盈能否解语一样嫣红烂灿不教春妒蓦地惊看问卜几番疑误爱缤纷巧胜天工恐化作彩霞飞去费骚人百遍思量剔残天欲曙江南闺秀为词盖多瓣香秋水云钱瑗词宛平钱玉爰女士瑗有小玲珑舫词一卷清平乐春日云柳摇花颤吹遍东风软好梦惊回莺百啭天远何如人远乍寒乍暖无凭一宵几遍阴晴猜着天公情性算他真个聪明舟行和璞含弟云离人酒醒摇梦波无定笔致皮空灵姚秋士词姚秋士词有云鸳鸯最苦怕凉到天心欲栖无处又云Ы乃惊回听得是六街车轴吹破凉云才认得横归圹路又云不出乡关争认得驿亭车骑又云箐雨茆烟也未似雪饕风虐意多凄恻晓泉词辉发那拉晓泉续廉腹笥博雅诗词均有家数惜脱稿懒自收拾多散佚剪灯谈艺之余得数阕亟登之唐多令新蝉云向晚雨初晴先秋露未凝怎禁他遗蜕娉婷算尔登仙真羽化深树里咽悲声老我鬓星星多愁不忍听怅年年入耳心惊最是今年肠欲断浑不似去年情此盖为悼亡姬作木兰花慢七月二日同味莼在廷泛舟庆丰闸云雨晴残暑退携二客泛扁舟正荻冷蒲荒水平风稳容与中流三忠至今在否剩丛祠烟柳夕阳秋管甚英雄寂寞且饶我辈遨游休休老已何求桃叶渡酒家楼有红粉当窗笙歌夹岸谁解间愁归船暗催日落指高城星火似瓜州可惜一川香水年年白了人头齐天乐咏金钟儿云销魂天寿山前路断垣衰草零露岩棱啾啾月窟那解兴亡今古悲鸣自诩有樵子寻踪几回笼取卖向街头一时惊到小儿女凉蝉渐辞暗树蛩寒蛄冷相和尔汝檐马敲风车鸾语夜等是一般凄楚铜瓶好贮正良夜无眠恼人情绪试问秋为谁调律吕菩萨蛮上巳游蟠桃宫云长堤一张偎春水香车宝马人如纤隔岸两三家墙头红杏花旗亭斟绿酒恰遇兰言友好去强追欢年年三月三晓泉十入秋闱始获一捷又两丧爱姬故词多哀怨之音邓濂词邓濂百字令题金粟香冰泉唱和集词头云漫郎去也只危亭犹在绿萝深处起笔极飘逸尾云瘦藤无恙甚时来访桑苎结笔推开留悠然不尽之致朱苗生词朱苗生大令怀新惜余芳馆词雄快处似近苏辛金缕曲云扑面尘如雾又今番马蹄得得忍寒北去一抹荒烟斜照外仿佛离魂无数更送到雁声凄楚如许间愁尝未惯甚愁人偏与愁相遇酒醒也在何处夜深镇向孤灯絮记年时有人相对绿窗眉妩愧我近来增落拓赢得青衫尘污但提起便伤迟暮望断云山千万迭莽天涯何处寻归路今夜梦恐无据下第由海道南旋云海气连云白甚青衫软尘ネ透又成归客掣电轰雷帆力健闯过水晶宫阙准拟倩玉妃唤月伴我淋漓三百盏更老龙促板蛟吹笛沦落感对伊说休休漫学穷途泣算人生绿么红袖足偿此失莺燕声声催客梦寻遍玉人踪迹叹回首都教轻别卧看诸公夸得意但狂生笑等秋蝉翼长啸起暮潮急念奴娇题楼芸皋丈恋花集云一生花底叹萍飘梗泛又成羁客燕玉如花消旅况拟作长圆明月鸳径栖香蝶魂锁梦绾就同心结杜鹃无赖酒连人又催别恨煞滚滚长江茫茫碧海故把离人隔织女黄姑相望苦况比天河更阔哀乐中年凭他陶写剩有生花笔旧欢新恨个中酸楚谁识弹指词无锡顾梁汾弹指词多清微淡远之作尚有传本典籍兄景行明经匏园词弟倚平茂才清琴词已不存姊碧汾女士栖香词二卷金粟香在叶兰台吏部许钞得山阳李芝龄侍郎女弟文媛序云满纸凄凉频问梅花之影一庭沈寂如参檐卜之禅忧非萱草可忘志岂幽兰能托可以想其词境浣溪沙和王夫人仲英韵云百啭娇莺唤独眠起来慵自整花钿浣花风日试衣单几日不曾楼上望粉红香白已争妍柳条金嫩带春烟卜算子忆嫂氏云木叶下庭皋针线无心理闲向黄花说可怜依约纤腰细孤雁泣楼头明月人千里十二阑干独自凭尝遍愁滋味又有天仙子十影中有自掬清流怜瘦影梅花界断阑干影繁华梦去难留影几与张子野争名钱孟钿词钱孟钿女士浣青诗钞附词三十二首中有长亭慢咏杨花云似花似雪浑无绪过眼韶光这般滋味数点霏微画檐飘尽向何许断肠堪寄更莫问章台路便折得长条已不是旧时眉妩迟暮望天涯漠漠忍见乱红无数池塘梦醒倩莺儿唤他重诉却又被晓风吹去更凄冷一天烟雨算只有灞桥几曲绾愁千缕清虚婉约词家正派恽南田词恽南田先生以画名诗亦得清气尝见其倚声二首清华朗润不染尘滓南唐浣溪沙美人春睡云户外飞花心乍惊缥缃不度懒调筝倦倚鲛绡金鸡冷总无情蝴蝶迷云随梦去桃花倒晕与潮生料得醒来唿婢女打流莺金浮图凤生画美人倚梅接履小婢扇底俯拾落梅云探梅去寒香映水金谷春回画堂人起晓烟深偏绕花多处锦石长堤曲曲涧泉如雨忽见落英飘树回看扇底脱却红丝履湘纹住何曾动步轻缕行缠只怕金钩露红绡总被青苔湿唤双鬟细拾瑶林雾还道多折南枝烘暖铜瓶莫使封姨妒无锡陆铁庄楣疏快轩诗二卷附词十余首金缕曲哭朱子西安云再见斯人否只飘零数行珠玉照人怀袖蜗角虚名磨蝎命多少雨亻孱风亻愁刚博得几年诗酒草草园池生计办撇鸥盟更续辕驹走聊尔事亦何有归来三径花如旧纵长贫肯教冷落翟门师友今日一挥知己泪不为绨袍情厚奈寂寞才名身后千载心期吾不忘悔五湖有约终相负风乍咽暮涛吼情词悱恻丁诵孙词丁诵孙学士取张玉田折腰横挂酒壶归词意浼吴君冠英绘为小照仁和戴文节公熙钱唐吴仲匀制军振或长沙罗苏溪制军绕典均有题词具征先辈笔墨之雅戴倚霓裳中序第一云溪桥独自觅忽觉梅花香到骨竹外斜枝漫折拚蜡屐沽春携归帘隙盈盈脉脉悄自怜今夕何夕银灯下翠尊重洗小坐对花吸清绝问绛都仙客可能有酒红花白空香摇漾簟席怕醉里壶天多化香国阆风颠上立望玉宇琼楼霁雪醒来后一天瑶想更向缟衣说吴倚尉迟杯云空山静恁几点写出春风影荒苔白石斜阳细觅江南芳信寻幽彩素拚趼足豪情破春冷趁归禽小径昏黄一肩微月香凝然纸帐铜瓶横斜好商量位置宜称无数明妆清尊畔浑不是灯窗独饮平生梦琼楼玉宇奈梦到罗浮蝶难醒便来朝尚余酲踏云重访仙境罗倚梦横塘云醉眸云洗健步风饕冷香无数吹堕鹤氅神仙不肯任花期忙过红友招来翠衣歌罢半肩花妥写壶天世界满纸清芬刚容得梅花我今年踏遍蛮山尽倾壶百醉压檐千朵饯别花前还属与小诗题和一弹指罗浮梦短画里人先隔清琐泪洒黄垆更从何处问梅花因果和韵词余向不喜作和韵诗词盖以拘牵束缚必不能畅所欲言若押韵妥谐别出机轴十不得一兹录一二聊备参观陈德生太史亮畴高阳台原韵云瞥眼光阴伤心院宇芳魂别样惺忪刘阮归来不知洞口苔封建党草绿王孙怨到而今恨煞东风最难堪客里情怀鞭影匆匆章台柳挽行人住况尘飞不到稳系花骢同是天涯何须梦逐征鸿相思只道随流水甚花时还比春浓算人间万事浮云且尽杯中丁绍基词丁汀大令绍基和云红绽梅肥绿侵竹瘦小窗午梦惺忪倦眼慵开不知妆镜尘封无言悄傍阑干立甚新来弱不禁风最销魂病酒恹恹小别匆匆相逢何处曾相识认楼头翠袖柳外青骢一样飘零更番秋燕春鸿重来事事堪惆怅正庭前绿树阴浓听芭蕉夜雨潇潇滴向愁中陆广太史尔熙和云昨夜星辰五更钟鼓觉来依旧惺忪曾说蓬山当时早是云封而今好梦都难觅倚阑干错怨东风黯销魂芳草年年流水匆匆云英飘泊司勋老记楼头彩凤陌上花骢无意成书定教目断飞鸿天涯何限愁何限甚春归偏是情浓莫关心绿树阴中啼声中张佩之词张佩之大令应兰南湖集中金缕曲乞儿独醉图为王芩塘作云行遍天涯脚问何如醉乡独往解衣盘礴吴市箫声听未已吹得愁云满郭算尘世真同糟粕一笑壶中明月上任兴酣拔剑王郎斫姿游戏丹青托临风却唱贫儿乐溯当年通侯门弟歌姬院落一例清狂容掉臂不受嗟来轻薄更别有枯肠芒角只乞中山千日酒便抵他画象凌烟阁归去也扬州鹤颇有狂放不羁之概缪荃孙词江阴缪筱珊太史荃孙负文名尝辑刻同郡自国朝以来词三十卷曰常州词录自蓍亦多佳者齐天乐雨过锡山云九龙山色空里乱烟织成新暝湖雨抽丝岑云擘絮蓦地白铺千顷天公做冷渐乡梦催回酒潮逼醒隔岸渔家菰蒲深处响グ箸沧江惊又岁晚衔泥同燕子巢幕难稳一样清游灯前酒底换了旧时情性凋年急景凭转瞬阴晴也无凭准夜半枫桥听钟声勐省金菊对芙蓉送春云柳眼微舒蕉心尽吐断肠人在天涯怅绣幡难护羯鼓频挝辽阳信断东风紧渐吹散鬓雾衫霞相思红豆嵌来入骨是也非耶管甚春深春浅把春光一半分送人家更买春开宴重拨琵琶莺嗔燕咤真多事有谁能收拾芳华可怜杜牧绿阴如水尚逐香车情胜于文不同凡艳夏孙桐词夏闰枝太史孙桐亦工诗词夜飞鹊题同舟听雨图云西风暗吹雨黄叶生连孤棹冷泊吴烟津桥星火半明灭羁人相对迟眠潇潇又喧几阵正山钟搀断野柝催阑清愁万点任篷窗一晌无言休叹转蓬身世偏共卧沧江经岁经年今夕茫茫荒浦云凄水阔谁更鸣舷拥衾剪烛想芦中梦影都寒怕栖乌惊起明朝揽镜换了朱颜南浦次月湖看雨韵云泽畔共行吟又几时冷入露连残粉风雨雁来天江潭句遥识汉南秋讯盈盈衣带料常被乡心句引两家荒径笑无主烟萝飘零诉尽软红旧梦如尘便不问铜驼青衫泪迸黄叶数声蝉恨无端作就梧宫寒信菰蒲觅侣只鸥鹭酬将吟兴吴枫驿暝盼极浦霜帆爪痕来印夏与缪筱珊同邑所作亦可为笙磐同音蒋溥卿词蒋溥卿大令玉棱鹿潭鹾尹犹子亦工诗词有冰红词四卷好事近云疏雨焙茶天深院昼长人静闲煞坐花双燕说斜阳红冷大堤飞絮已天多相思逐梗留取半池凄碧认江南春影虞美人芜湖道中见杨花云晴绵如雪东风紧破春波影怪他只解扑青衫不肯替人扶梦到江南溟遮断天涯路似劝征帆住相逢底田惜飘零纵使沾泥犹未化浮萍八声甘州春草云衬平芜弥望翠云凉柔芳妒罗裙趁三分酥雨一分残雪唤醒春魂千里晴光澹沲生意满间门忧思无埋处念我王孙断送繁华今古问江关渺邈谁种愁根吊玉钿遗迹定付采香人更休过北邙山下背夕阳多少可儿坟兴亡恨ウ销磨尽都化烟痕高阳台玉屏舟中清明云杏酪融香饧胶粘恨闲愁料理春人过眼韶光天涯时序逡巡柳阴浓似江南岸记柔荑亲剪凉云最难忘梨雪红兰燕子朱门深闺定有登楼感对长堤芳草空怨王孙落魄而今花枝应笑离群游丝已碍还乡梦又东风卷起珠尘正无聊篷背潇潇细雨黄昏以视水云楼词洵足追步刘光珊词刘光珊明经同集望云水榭洞仙歌云园林大好有诗人为主燕子当年借栖处绕回廓一带尽是垂杨犹记得几度寻芳来去故乡才握手旋唱骊歌悔不萍踪莫相聚准拟举离觞底事无情早做就漫天风雨拼别后相思镇无聊剩冷醉间吟倚阑敲句赠恽季庵忆旧游云记凉迫竹外笑索梅连容住诗狂十载重来后纵亭台易主畅好春光燕归似曾相识前度老刘郎瞰古树犹存闲花独艳尽彀思量回廊共携手羡张绪风流别有词肠柳亦如人瘦凭柔丝牵惹一样情长待招旧时吟侣同醉紫霞觞奈我已无家羁栖不定忘故乡二词不胜今昔交游之感抚景言情不外一真字粟香诗粟香陶庐杂忆诗有句云姹紫嫣红开遍了亦是词中字用之于诗不合与雨丝风片同一分别庄眉叔词庄眉叔缙度有黄雁山人词四卷顾帘塘赞曰洞箫飘扬碧笙幽咽莺ㄕ秋波蛾眉古月芳草入性奇花初胎玉人天际灵光徘徊可以想其词境金缕曲云玉柱语是何人织缣成匹缫丝成缕侬有闲愁千万种种种都非自主休恋着江干飞絮羁凤漂鸾天半唳并无多枳棘栖身处黄竹泪冷如雨昙云一霎罡风误凭无端扬州跨鹤仙山骑虎摘得青梅双蒂小中有人儿心苦应蹙损几家眉妩庭外游丝窗外柳一条条也算春归路谁解惜采幡护生查子云玉骨赋梅花诗稿无人见喜伺阿娘眠夜洗琉璃砚密意倩谁传十幅焚黄绢心里葬春多和酒同灰咽陆容芙卿巢睫词蝶恋花云小凤盈盈年十五不解怜人便是怜人处珠箔飘灯人自去绿杨影里家家雨花影如潮流不住春老莺酣愁向眉峰聚待约湔裙芳草渡愁过昨夜秋千路颇肖宋人口吻木兰花慢游丝云是谁从空际把残锦捻成丝好绾住花魂牵回蝶梦缠就莺痴收将十分春色只凭他一缕系相思怪底似无还有几番欲即仍离凄迷絮影太纷披休道不如伊尽香篆低萦帘波徐没个人知漫猜天孙织罢浣云绡误漾出天池只恐柔情易断好风且莫轻吹咏物亦不沾不脱竹词竹老人遗两孙析产书文人多咏之马澹于汾题八声甘州云只丛残一纸抵家藏遗墨阅星霜怅萧然贫官无多负郭书券分将大好文孙竞爽耐得淡齑黄想见南北瓦屋斜阳并少金留谀幕但闭门苦守絮语家常溯蓬山旧事回首太茫茫幸当年青莲交契有后昆只字宝琳琅还惊喜风花寒食未替椒浆此词可为古董家留以备考张仲远词张仲远观察有比屋联吟图浓湘佩女史题壶中天云兰姨琼姐喜仙乡共住团圆骨肉阿弟多才夫婿雅万卷奇书同读秋月霄灯春花晨艳消受清闲福刘樊赵管人间无此雍睦更怜绕屋扶疏树皆交让玉笋抽业竹相约临池邀觅句无间雨风寒燠花萼交辉鸳鸯比翼乐事天伦足重篷官舍伤心偏少徐淑一时闺阁多才其事可传文亦可诵谈云西词谈云西鹧鸪天赠歌者云眼底春光值几钱莺声唤住夕阳天夕阳也似人憔悴纵不黄昏亦可怜娇欲语泪潜然自言冷落又年年儿家事事堪回顾不止当筵误拂弦煞处用典颇能翻新任筱沅词任筱沅中丞继配吴宛之夫人闺中唱和合刻稿曰沅兰词尝绘退食联吟图夫人谱贺新凉云已是伤离别更那堪风风雨雨助人凄切宝鼎香寒银烛暗远梦迷离难觅听破晓流莺声滑似说金门人待漏负香衾一样工愁绝身千里寸心折天涯驿使迟消息倚阑干腰支盈握只应自惜三五良宵团栾影相对可怜遥夕算只有啼痕凝碧目极苍茫云树外料鞭丝空袅斜阳陌魂销处共谁说一往情深有往复低徊之概金惠生词金惠生茂才汝梅金缕曲重游沪上感赋云梦醒篷窗晓蓦抬头楼台金碧烟丝萦绕回忆沧桑离乱后航海曾经假道正书剑风尘潦倒夹道垂杨空袅娜任多情难挽行人棹思往事寸肠搅而今鸿迹重寻到认桥连旧时流水旧时斜照壮岁年华愁里过辜负风光多少还只是心情草草十载江湖何所事算重来也被莺花笑惭对酒绮筵好身世之间无限感慨樊云门词樊云门自题东溪草堂图西江月云一段不平山色数丛本分桃花小桥红板逐溪斜锦带一条虹跨梦里江乡鱼稻眼前杜曲桑麻清明无客不思家闲看草堂图画蒙夙不喜西江月调谓其近俚似少雅音陈庆森词陈阶大令庆森同官长沙闻其工词索所作百尺楼词读之题摸鱼儿以赠阶步韵答云蔼金庐承明亻暴直垆香知染多少蔷薇春晚催归骑又报玉缸开了欹帽笑正拍遍红牙待起花间草衡云梦绕乍一舸分巡此邦仙吏着个子瞻老王郎感己分焦桐潦倒琴材谁赏清调高轩忽遗阳春和逸响画梁还绕风肆好怅五度春明悔不瞻韩早然脂写稿须唤起湘灵更张锦瑟重谱洞庭晓才华雅赡非风尘俗吏可同语宗彭年词宗彭年子谷题冰泉唱和集八声甘州云甚西风吹冷宦游心寒泉静无波自漫郎去后裁笺人杳谁共吟哦天与在山清福老去一渔蓑漫说西湖胜唤起东坡犹有诗人重到怪蛮花阅遍醉不成歌怅残原先难觅蓍意写烟萝待掬取清流细问问冰心可比玉壶多空搔首旧题诗处有梦经过水净沙明词境似之刘定夫词刘定夫好谈括帖古今体诗格虽不高工夫颇深一日以和白石人曰定王台一萼红韵属为改正曰余诗文皆集成帙载词一二首斯集中体备矣子幸勿吝余婉言谢曰君乃文人无待假词以名请勿谈此艺可也定夫意犹怏怏诗词不容少紊人有欲为古今体诗以为名者往往作七言律以为庶异于试帖实则法律毫无领会不值识者一哂不解倚声者强欲作词亦不过乱牛诗文中字填作长短句辄自负为能词而词家法律亦毫无领会然果属通品能文章自必能词赋何致夏语冰之诮文有体裁诗词亦有体裁不容少紊而笔致固自不同清奇浓淡各视性情所近为学诣所造正不必强不同以为同亦惟求其是而已意警作词字警不如句警句警不如意警令人阅之不禁加圈叫好彼平平之作虽通首无不妥处细玩之竟欲加一圈而不能用笔作词全在用笔笔能立得起不为调所缚故善用笔者灵而活不善用笔者滞而板张雨珊词余来湘喜遇张雨珊词人思以所作就正雨珊谦让未遑曾谱上林春慢赠之雨珊和云粉署鸣珂英汤绣衣落落知名何早待漏晓朝簪毫小暇犹传旧年新稿感时哀典向玉平平望中人渺快相逢更素轸未希翠尊同倒问官梅数枝渐老间题句几行去乌丝环绕杜衡自芳瑶华枉赠芊芊涉江春草楚波画舸唱残月晓风人少待从君重倚拍管清弦巧律吕谨严音节入古觉原作疵谬不免并录于此以资印证词云岳麓云间湘水月清笑我宦游非早案牍怕留词人喜接携从袖中吟稿玉箫檀板拍藤几曲终缥缈算新声更解自玉田怎禁倾倒莽嚣尘鬓丝欲老干坤恨半蓍胸端萦绕小诗涤情芳尊寄兴争如美人香草四愁漫谱问平子旧时多少觅知音可容得傍墙偷巧杜钝叟词杜钝叟同年和余瑞鹤仙韵云循良从古少问狱判南山谁夸手老公来让人早叹冤魂怨魄散随烟缈尘昏八表挽干坤须宏怀抱甚高秋隼击鹰扬得似凤翔鸾矫羞道六朝金粉梦绕觚棱韵严词峭孩儿绷倒愧煞我爨余稿愿金瓯重补扶云捧日春殿从容视草待偷将杜句酬公济时已了律细语工具见故人晚年笔墨左笏青词左笏青比部绍佐好吟咏同直枢垣日相唱和因其以御史用贺以暗香词笏青次韵云旧时旅思似向空倦鸟逢林投住随着鸳鸿顾望长云没情绪偏是秋曹转职离不得严天霜地凭宦海一叶虚舟渺若泛槎使听取天上侣待稳步赤霄骋力皇路凤池胜处一集一官纪荣遇不见经纶密勿惟只见平寰宇把谏院闲煞也闭门觅句君盼迁宫颇亟故不禁情见乎词词不宜和韵风前人名作无论咏古咏物既经脍炙人口便不宜作和韵适落窠臼必须用翻案法独出新意方足以争奇制胜否则纵极工稳亦不过拾人牙慧词以白描为妙李义山咏蝉落花二律诗均遗貌取神益见其品格之高推此意以作词自以白描为妙手岂徒事堆砌者所能见长湘弦离恨谱张雨珊有悼亡词百余首颜曰湘弦离恨谱盖深于情者情真乃觉语挚词之所由佳也词以入画为工王摩诘诗中有画画中有诗词家描景造句往往堪以入画尤为工峭写作丹青愈令人读之不厌人多谓词赋为雕小技意不屑为非不屑为乃不易为也微论音律奥妙未易索解即求诸字句之工非精心深诣何能造到恰好地步彼高谈道学者固难语此即谬托风雅者亦岂足知此盛昱词宗室伯熙同年盛昱早负才名仕至祭酒引疾卒遗稿尚待搜辑兹录其题芙蓉碣传奇减兰云风流子野一曲阳春谁和者艳绝才华江上芙蓉笔上花茫茫大地千古难消儿女泪绿酒银筝我欲同寻石曼卿虽小令一曲大雅不群之气已自表表续晓泉词续晓泉年来约同人结社谈诗以诗词赓答有咏法华禅院白桃花绮罗香云笑靥凝酥天姿斫玉春色武陵初见梅已埋香梨蕊欲开还晚喜重来前度刘郎惊不似去年人面懒梳妆早卸铅华夜深应共素娥伴坡仙而今渐老翻被朝云惹恨不胜清怨流水无情断送飞琼何限肯效他薄命杨花恐误了乍来梁燕漫消得禅榻间眠鬓丝愁更短冬日踏雪同在廷味莼酒楼小饮用稼轩金缕曲韵云往事休重说问何人追踪靖节希风诸葛幸有青莲招市饮踏破天街积雪应笑我早生华发豪气元龙真老矣料今宵只可谈风月听榨酒助萧瑟排檐滴雨声无别恰开尊剪灯夜语几经离合难得入关班定远味莼甫自军中回犹奇傲骨正帘外六花都绝扶醉归来眠不稳怅杜陵老被寒如铁西风紧纸窗裂晓泉所作能得词家三昧惜全稿不自检点仅寸金尺缣令人怅惘不置词贵首尾声一线词贵有意首尾声一线穿成非枝枝节节为之其间再参以虚实反正开合抑扬自成合作词须讲音律俗谓作词为填词此语便谬填之云者只视其句之长短字之多寡如数填足耳音律之叶平上去之调懵然不讲安有好词艰苦词易好韩子云欢愉之词难工艰苦之言易好诗文皆然词亦何莫不然统观诸作凡泛泛应酬空空写景半属平平若骚客劳人俯仰古今溯洄身世自罔不情味隽永令读者百回不厌永言之义书曰诗言志歌永言永者长言之不足而又嗟叹之若非音节抑扬抗坠情意宛转缠绵何由合永字之义词曲相近词曰诗余曲曰词余诗与词不同词与曲境界亦难强合然工诗者未必工词工词者自可工曲词曲之间究相近也冯延巳词冯延巳词风乍起吹绉一池春水自是妙语南唐后主曰干卿何事此语便觉含讥讽词有巧思余尝有句云柳阴稀处春星闪又云蝶也为花愁偏他不白头自谓尚有巧思愿以质之大雅未审亦见许否八旗词人少金粟香来书谓铁梅庵尚书曾辑八旗诗成熙朝雅颂集君曷不辑八旗词以增盛事蒙非不有此志然国朝二百余年八旗中词人纳兰成德容若外以词名者颇罕搜辑殊非易易非区区力量所能及也俞轩词山阴俞轩中丞绘卧游图遍征题咏自题长亭怨慢云问何事家山抛了十载风尘那堪吟眺缔鹭盟鸥几时重理鉴湖棹旧游如梦赢得是丹青稿试读向空堂只枕上幽寻偏好烦恼叹飘蓬泛梗毕竟不如归早烟霞啸侣算帷有少文同调倘更许探绝搜奇应犹认当年鸿爪趁一箸秋风休遣莼鲈香老湖山之美故乡之思不忘遂觉一往情深俞廷词俞廷紫松花馆词采桑子云相思有梦难相遇郎到儿家儿到郎家去路来程各一涯从今梦也商量作郎梦儿家儿梦郎家夜夜排匀总见他妙在故作痴语李后主词李后主词烂嚼红绒笑向檀郎唾李易安词倚门回首却把青梅嗅汪肇麟词待他重与画眉时细数郎轻薄皆酷肖小儿女情态李邴词李邴汉宫春咏梅下阕云清浅小溪如练问玉堂何似茅舍疏篱伤心故人去后冷落新诗微云淡月对孤芳分付他谁空自赏清香未减风流不在人知此词为人所忌仕途遂至蹭蹬甚矣笔墨失检乃易贾祸白石词姜白石玉梅令下阙公来领客梅花能劝花长好愿公更健便探春为酒剪雪作新诗拼一日绕花千转词中寓祝寿意写来却见语妙意新与俗手固自不同稼轩词稼轩千年调词左手把青霓右手挟明月吾使丰隆前导叫开阊阖周游上下径入寥天一览元圃万斛泉千丈石钧天广乐燕我瑶之席帝饮予觞甚乐赐汝苍璧突兀正在一丘壑余马怀仆夫悲下恍惚又粉蝶儿云昨日春如十三女儿学绣一枝枝不教花瘦甚无情便下得雨亻孱风亻愁向园林铺作地衣红绉而今春似轻薄荡子难久记前时送春归后把春波都酿作一江Ο酎约清愁杨柳岸连相候用笔如龙跳虎卧不可羁勒才情横溢海天鼓浪然以音律绳之岂能细意熨贴玉田词玉田绮罗香红叶煞句记阴阴绿遍江南夜窗听暗雨与梅溪春雨词煞尾声同一机轴词与诗无异词律中纥那曲罗曲生查子皆五言绝句塞姑回波舞马三台皆六言绝句竹枝小秦王采莲子杨柳枝阿那曲Ы乃曲清平调瑞鹧鸪皆七言绝句与诗无异乃古乐府可歌者腔板与诗要自不同草堂诗余不可读草堂诗余所录皆鄙俚万不可读舒白香词谱虽仅百首调多未备然皆选佳作足资规抚不枉竹当年向钱遵王家巧偷得来王幼霞词临桂王幼霞侍御工词翻刻名家词集多种官内翰日与同人唱和有薇省联吟词庚子京师乱闻侍御纠二三同志杜门结词课自遣必多悲愤苍凉之作惜不获索读为憾翻易安词易安词窗外芭蕉窗里人分明叶上心头滴句久脍炙人口或又云我自有愁眠未得不关窗外种芭蕉已是翻却旧案或又云愁多禁得雨潇潇况又窗前窗后密密种芭蕉是则翻而又翻矣或更云斫尽芭蕉吹尽雨看他还有愁如许执此类推人果善用心思自有翻空不穷之意李白词李青莲菩萨蛮云平林漠漠烟如织寒山一带伤心碧暝色入高楼有人楼上愁玉阶空伫立宿鸟归飞急何处是归程长亭更短亭忆秦娥云箫声咽秦娥梦断秦楼月秦楼月年年柳色灞陵伤别乐游原上清秋节咸阳古道音尘绝音尘绝西风残照汉家陵阙二作为此调鼻祖实亦千古绝唱谪仙才固自不凡词常用词词谱长短不下六百余调同名异体者尚不与而词家常用不过一二百调戚氏三叠莺啼序四叠乃最长之调非层折多波澜阔未易相称岂纤小家所敢弄笔东坡词东坡哨遍词运化归去来辞非有大力量不能此类后人不易学亦不必学强为之万不能好梅溪词史梅溪换巢鸾凤调乃以妾为妻之作玩其词意自见亦可为词苑中作一典故自度腔古词人制腔造谱各调多自由创固非洞晓音律不能今人倘自制一调世罔不笑其妄者虽解音理亦不过依样画胡卢耳故近日倚声一事仅以陶瀹灵性寄兴牢骚风雅场中尚遑云协于歌喉播诸弦管自度腔所由罕也词宜谐宜雅词贵音调铿锵尤贵丰神蕴借不谐不可为词不雅亦不可为词固应曲子相公方称通品翻东坡词东坡词春色三分二分尘土一分流水叶清臣词三分春色二分愁闷一分风雨蒙亦有句云十分春色欣赏三分二分懊恼五分抛掷用意不同而同品令不雅品令前人多作俳词盖为彼时歌伶语气如石孝友云困无力几度偎人翠颦红湿低低问几时么道不远三五日你也自家宁耐我也自家将息蓦然地烦恼一个病教一个怎知得秦少游云幸自得一分索强教人难吃好好地恶了十来日恰而今较些不须管啜持教笑又也何须织倚赖脸儿得人惜放软顽道不得此等词太嫌不雅涪翁俳词涪翁词每好作俳语且多以土字搀入句中万不可学此古人粗率处遗误后学非浅竹山词蒋竹山虞美人云丝丝杨柳丝丝雨春在冥处楼儿忒小不藏愁几度和云飞去觅归舟天怜客子相关远借与花消遣海棠红近绿阑干才卷珠帘却又晚风寒亦工整亦圆脆东坡戏作东坡皂罗特髻词叠用采鞭拾翠字凡七句或此调有此格抑坡老游戏为之无可考证但此体只可偶作究属无味又词中有独木桥体押一字韵到底蒙亦不喜究为偏锋非正格词宜流畅词中摸鱼儿金缕曲等调最宛转幽咽可听作者多喜用之以其写情自能畅然扬无咎词玉抱肚调作者不多见扬无咎词云同行同坐同携同卧正朝朝暮暮同欢怎知终有抛记江皋惜别那堪被流水无情送轻舸有愁万种恨未说破知重见甚时可见也浑间堪嗟处山遥水远音书也无个这眉头强展依前锁这泪珠强扌文依前堕我平生不识相思为伊烦恼忒大你还知么你知后我也甘心受摧挫又只恐你背盟誓似风过共别人忘着我把洋澜在都卷尽与杀不得这心头火语多俚质似曲词家不可为式东坡水调歌头东坡水调歌头明月几时有把酒问青天不知天上宫阙今夕是何年我欲乘风归去只恐琼楼玉宇高处不胜寒此老不特兴会高骞直觉有仙气缥缈于毫端蜕崖词蜕崖词中陌上花使归闽浙岁暮有怀云关山梦里归来还又岁华催晓马影骓声谙尽卷邮荒馆绿笺密记多情事一看一回肠断待殷勤寄与旧游莺燕水流云散满罗衫是酒痕凝处唾碧啼红相半只恐梅花瘦倚夜寒谁暖不成便没相逢日重整钗鸾筝雁但何郎纵有春风词笔病怀偏懒无一字不叶无一字不工此等佳作谁不欣赏洵非凡手所能趋步集中好词尚多不愧元朝冠冕令词难作作词令曲罗难似诗之难于绝句不过十余句却一句一字间不得末句尤当留意有有余不尽之致始佳韦庄温飞卿冯延巳诸公多擅长可取为则警句词家有作往往未能竟体无疵每首中要亦不乏警句摘而出之遂觉片羽可珍如徐臣云闷来弹鹊又搅碎一帘花影张于湖云寒光亭下水连天飞起沙鸥一片范石湖云花影吹笙满地淡黄月又云凉满北窗休共软红说又云惟有两行低雁知人倚画楼月刘改之云翠销香暖云屏更那时酒醒谢静寄云燕子不归花有恨小院春深洪平斋云海棠影下子规声里立尽黄昏徐山民云相思无处说相思笑把画罗小扇觅春词又云妾心移得在君心方知人恨深姜白石云波心荡冷月无声又云冷香飞上诗句刘小山云一般离思两销魂马上黄昏楼上黄昏孙花翁云絮飞春尽天远思深日长人瘦史梅溪云自怜诗酒瘦难应接许多春色高竹屋云新愁万斛为春瘦却怕春知又云警愁搅梦更不管庾郎心碎张东泽云悠悠岁月天涯一分秋一分憔悴又云落叶西风吹老几番尘世又云算只藕花知我意犹把红芳留客刘后村云贪与萧郎眉语不知舞错凉州罗涧谷云何处消魂初三夜月第四桥春周啸斋云薄幸东风薄情游子薄命佳人赵霞山云怪别来胭脂慵傅被东风偷在杏梢陆云西云对菱花与月相思看谁瘦损萧小山云清绝影也别知心惟有月钟梅心云花开犹是十年前人不似十年前俊李肩吾云丁宁记取儿家碧云约红霞直不小桥流水门前一树桃花黄玉林云又是羊车过也月明花落黄昏吴梦窗云连唿酒上琴台去秋与云平又云帘半卷带黄花人在小楼又云南楼不恨吹横笛恨晓风千里关山又云玉奴最晚嫁东风来结梨花幽梦又云绿阴青子去溪桥羞见东邻娇小又云不约舟移杨柳岸有缘人映桃花面又云渐老夫容犹自带霜重看赵钓月云珠帘卷上还重下怕春风吹散歌声陈西麓云寄相思偏仗柳枝待折向尊前唱奈东风吹作絮飞江月湖云不成又是教人恨待倩杨花去问莫两山云但良宵空有亭亭霜月作相思伴汤西村云燕子衔来相思字道玉瘦不禁春病又云都将千里芳心十年幽梦分付与一声啼又云不妨采笔银笺翠尊冰盏自管领一庭秋色赵元建云春在阑干咫尺李房云几番鹦外斜阳阑干倚遍恨杨柳遮愁不断王可竹云心期暗数总寂寞当年酒筹花谱付与春愁小楼今夜雨周草窗云梦魂欲度苍茫云怕梦轻还被愁遮又云花深深处柳阴阴处一片笙歌王碧山云一掬春情斜挂杏花屋又云揉研讨会花心吟研讨会淡黄雪又云翠簟一池秋水一床露半床月又云恰似断魂江上柳越春深越瘦丁基仲云雁风吹裂云痕小楼一线斜阳影又云清阴一架颗颗蒲萄醉花碧乐笑翁云和云流出空山甚年年净洗花香不了又云才放些情意早瘦了梅花一半也知不作花看东风何事吹散又云东风不奈垂杨柳吹却絮云多少词眼作词须用词眼如潘元质之燕娇莺姹李易安之绿肥红瘦宠柳娇花梦窗之醉云醒月碧山之桃云研雪梅溪之柳昏花暝竹屋之玉娇香怨西林之柳腴花瘦秋岑之燕昏莺晓渔烟鸥雨可竹之翠娇红妒愁烟恨粉楼君亮之月约星期玉田之雨今云古东泽之恨烟愁雨梅心之燕窥莺认皆是布置制一词须布置停匀血胍贯穿过片不可断意如常山蛇首尾声相应为佳属对词中属对亦有求工者如田不伐小雨分山断云笼月烟横山腹雁点秋容徐渊问竹平安点花番次美成稚柳苏晴故溪歇雨白石虚阁笼寒小帘通月丁梦庵蝉碧句花雁红攒月梦窗碎叶霞飘败窗风咽翁处静种石生云移花带月梅溪断浦沈云空山挂雨画里移舟诗连就梦丁梦庵疏绮笼寒浅云栖月施梅川竹深水远台高石出梅溪做冷欺花将烟困柳白石池面冰醪墙腰雪老李房紫曲迷香绿窗梦月梦窗霜杵敲寒风灯摇梦丁湖南向月赊晴凭春买夜乐笑翁断碧分山空帘月晴光转树晚气分岚鹤响天高水流花净开帘过雨隔水唿灯浪卷天浮山邀云去岸角冲波篱根受叶浅草犹霜融泥未燕皆经锻炼而出然亦不可十分吃力词不宜雕刻词意贵远用字贵便造语贵新链字贵响古人诗有翻案法词亦然词不用雕刻刻则伤气务在自然词旨之说如是操觚染翰家宜深味也用事最难词中用事最难要体认箸题融化不涩如东坡定风波破帽多情却恋头用龙山落帽事永遇乐云燕子楼空佳人何在空锁楼中燕用张建封事白石疏影云犹记深宫旧事那人正睡里飞近蛾绿用寿阳事又云昭君不惯胡沙远但暗忆江南江北想佩环月夜归来化作此花幽独用少陵诗皆用事不为事所使自不落呆相词中语句词中语句太宽则率易太工则苦涩如起头八字相对中间八字相对却须用工夫着一字眼如诗眼亦同若八字既工下句便合稍宽庶不窒塞约莫宽易又蓍一句工致者便精粹此词中之关键不可不讲词中咏节序词中咏节序须脱俗率要有意境如美成解语花赋元夕云风销焰蜡露烘炉花市光相射桂华流瓦纤云散耿耿素娥欲下衣裳淡雅看楚女纤腰一把箫鼓喧人影参差满路飘香麝因念帝城放夜望千门如昼嬉笑游冶钿车罗帕相逢处自有暗尘随马年光是也惟只见旧情衰谢清漏移飞盖归来从舞休歌罢梅溪东风第一枝赋立春云草脚愁苏花心梦醒鞭香拂散牛上旧歌空忆珠帘彩笔倦题绣户黏鸡贴燕想立断东风来处暗惹起一掬相思乱若翠盘红缕今夜觅梦池秀句明日动探花芳绪寄声沽酒人家预约俊游伴侣怜他梅柳怎忍润天街酥雨待过了一月灯期日日醉扶归去黄锺喜迁莺赋元夕云月波疑滴望玉壶天近了无尘隔翠眼圈花冰丝织练黄道宝光相直自怜诗酒瘦难应接许多春色最无赖是随香趁烛曾伴狂客踪迹慢记忆老了杜郎忍听东风笛柳院灯疏梅厅雪在谁与细倾春碧旧情未定犹自学当年游历怕万一误玉人夜寒窗际帘隙可谓辞意兼美非空泛填写景物者神味索然光绪壬寅六月交卸臬篆奉檄回盐道任公事颇简溽暑潜然昼长人倦暂谢冠盖暇倚碧纱窗下聊借笔墨为消遣计检读种种诗余自录其有裨诵习者匝月居然成帙爰额曰左庵词话蒙夙未工词尚何话为非敢以语大雅也盖漫存我臆说也世有作者幸勿我哂李佳继昌莲畦跋于小五岳斋