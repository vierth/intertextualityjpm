太极祭炼内法正统道藏三家本三卷洞玄部方法类太极祭鍊内法序此一易曰一隂一阳之谓道天地之大万彚之衆凡囿于形炁窒于道器者莫非隂阳二炁流行而有焉故原始返终死生之説幽明之故亦莫非流行诎信之着见者也是故鬼神者二炁之良能造化之迹举不违乎讪信动静而巳耳吾道之谓死魂受鍊生身受度者岂诬世者哉盖以阳錬隂即以流行之炁鍊不昧之神也则巳散之炁必聚巳昧之神必觉诎者必信沉者必升矣是皆理炁之宜然也灵寳斋法始徐葛郑三师流于世迄漠唐宋元以来蹊殊迳异纷紏交错不啻千百而求夫升堂入室之至则一也且鍊度魂爽犹为灵寳之要而鍊度之简捷犹以祭鍊事畧而功博自仙公葛眞君蔵其教位证仙品世传则有丹阳洞阳通明玉阳阳晶诸派而莫要于仙公丹阳者也丹阳本夫南昌而南昌乃灵寳一名也得丹阳之要者莫评于所南郑先生内法议略深切着明诚所谓发仙公未发之蕴也其言首主于诚学之大本何莫非诚故曰诚者天之道诚之者人也能存乎诚则隂阳之机鬼神之用得矣其水火之祕符箓之奥内鍊升度之神非合夫三五体用之妙其能造乎五行隂阳复归太极也乎若尽性致命拘魂制魄之道可谓尽矣其足爲斋法之轨辙亦宜矣然先生之言皆极乎身心操存之实是有变名易用诳眩惑乱之戒苟非含醇茹眞屏绝氛浊者能哉予甞参讨数派莫善于斯姑苏袁静和氏纯敏笃究今秋以与纂脩来吾山一日请序将梓以传其志可嘉不辤而述其端他日获读是者反求诸巳笃志力行非徒言之不泯其于幽明之泽岂不博大矣哉时永乐四年歳次丙戌菊节日正一嗣教道合无为阐祖光范眞人领道教事嗣汉四十三代天师张谨序恭惟灵寳出书自古髙仙上士得之者上可以消天灾保帝王下可以济拔死魂开明长夜其度人无量着于祕典尚矣其中祭鬼鍊度内法自晋太极葛仙翁脩此道于会稽上虞山中功成道备上升云天由是以来灵寳之妙师师相传祭鍊之法从兹衍矣厥后师家科目繁出同原而殊流失夫灵寳之本意于鬼神利益或有未至者矣吴郡所南郑先生念长夜之死魂体上虞之恻隐发明祭鍊内法寔灵寳之祕㫖也妙用神机理明事简得是书者信而行之若幽若明皆获其惠尚虑不能溥也刋诸梓以广其传天惜祕文梓烬于火不有继也深负先生开度之心吾家王道珪学道勤苦切切以所南翁爲心募诸好事者复锓于梓则先生之书不亡于千戴岂幽明小补哉至正丁亥端阳节至乐道人徐善政拜手谨识太极祭鍊内法者葛仙公祭鬼之法也人死魂升而魄降是其常也其变也则有魂魄不能升降而沦滞于昏㝠之中其饥渴之慾幽暗之识茫茫长夜无有巳时是以仙翁悯之在法中有祭炼之道所谓祭者设饮食以破其饥渴也所谓鍊者以精神而开其幽暗也至使沦滞之徒释然如冰消冻解以复其本眞则其法大矣呉人郑所南述其所传刻诸梓以教人道家之书以祕宻爲谨学者非斋金币盟天而传则谓之䙝漏䙝漏有㝠咎然而所南翁之心葛仙翁之心也以谓世人之死其亲未知亲之魂魄升降耶沦滞邪倘以其道开其幽暗拔其瀹滞升于髙明如生死而肉骨也得不慰其父兄子弟之心哉则是法也可使家有而人信行之故刻诸梓以广其传不得谓之亵漏矣旧板燬于火未有能重刋者郡城玄明道院王道圭能募诸好事者重刋是书使后之未闻者得见是书而行之是亦所南之心也道圭善用其心哉道圭以余曾学是书也求爲之序故不得而辤焉至正七年歳在丁亥夏四月癸酉张逊序太极仙翁得灵寳之道于玄古三师由是有祭鬼之科鍊度之法行于世所谓一盂之饭可以饱万鬼一道之符可以度万魂其用简其㫖深其济博其功大去世远而后之好竒者徃徃增易其説殽乱驳杂学者无归焉所南郑先生通儒也理贯三教採摭道门诸家祭鍊之法删烦削伪谆谆训释聚而成编以遗学者使循源而趋利济幽爽可谓博约而详者也甞锓版印施继罹火厄版燬不存今元中王道圭志道者也虑久无传乃募衆缘复绣梓以绵不朽自非以仁存心能如是乎虽然大道无形也人囿形而体道先天有物也心格物以知天人吾同胞而物吾同体也饥溺犹巳而哀乐不殊也要在学者日用常行方寸澄静表裹明洁如春行冰泮云散月明合内外翕辟之机生生而不息通幽显晦明之理化化而常存应物无私随应随静必得一切天人七先灵识四生六趣乃至昆虫草木与我混融一性俱入自然平等冤亲普皆济度逍遥无碍廓虚空以爲年斯不负仙公祭鍊之法所南标指之诚矣外此弗脩而言祭鍊法吾不知也学者宜勉之至正丁亥二月望曰西蜀道士颐轩清虚子俟以正拜手谨书我耕儒不获馁于弓冶见道不明盲于玉石所頼受先子菊山先生鞭挞之痛迄今尚不可忍所以终身不忘时乎或梦一二于千万也或苦吟顚笑或冷坐骂禅直欲挟今古偕出于有形之表坐狂自醉浸命以死又焉知其一切耶有笑我者曰昔者着释氏施食道家祭鍊二书母乃尚查滓乎我闻之如搦弄旧梦于掌上竟不知爲何物是诚查滓矣或者曰请论之以次曰道者不得巳之名也法者不得巳之用也凡一切事事物物之用皆法也庄子谓以本爲精以物爲粗其然岂其然乎昔年着二书童习未断耳但世之祭鍊纷然其㫖譬如雷者隂阳撃剥之炁也世之行乎雷者必以我五行尅制之炁击剥而爲用胡为而雷名雷祖雷神率皆不同正一法外别有清微法雷名逾数百白玉蟾书所述正一法雷名逾于百数以我见闻彼尚未尽一切诸雷诸法浩渺无数姑即一法而论所传呪炁符想㫖要千差万殊始本一法讹而爲百千本或者所传斩勘雷二百余家灵官三百余家地祇百八十余家又有师金丹大道者或拜三百五十余人或拜九十余人尚皆未然他法类此况今之言大道金丹诸法者森森然如麻如苇实非一方之人一夫之目所可尽瞩又他方外域不行我中国种种诸法其所行之法随地各各自异亦各各灵验前乎三五百年亦未有斩勘灵官地祇之类至如诸仙书仙传载古神仙所受所行之法其名虽存一二然亦颇异但今亦无传故知后十百千万年必迤逦变名易用又广为种种诸法出于剏见惊人耳目喧于末运阏以群讹实不可以千万亿兆计若以古今天下论则四方所传所学荒怪无绪展转弄新惑乱滋多此皆叔季世变人心好竒眩名之过亦群然损益自诳自卖以盲教盲有以致此宜乎焉自然有道人拜了千千箇之诗焉自然六十四歳始得眞传然则向者所拜皆非师也老子曰吾道甚易知甚易行吾道甚夷而民好径径者小路也使天下学者将何如问道问法或自是其是互非其非学者终当从谁道一而巳茍以为道一而巳则巳二之又况支离而万之耶若不具眞眼空今照古孰不爲孽炁所蚀欣然堕于华伪终身不知而天下后世反皆爲道所迷道本无以示人而人自迷之固有古圣贤神仙书在但欲语之以妙其理不肯身之以实其德无大功深行决不获逢眞师以我之业带未断眞心未与天地爲一也非天地有所禁也非至人有所惜而不常游斯世也且人以藐然之身弄一洼精神眩走梦中天地万万其心万万其欲万万其事万万其伪万万其説万万其业死欲牢铸此梦爲自巳永永不坏之天以是纵万万万万度金石烂海岳枯衆生顚倒杂乱尚未寤于迷途悲夫是故太上俯就衆生曲垂方便以祭鍊拯幽㝠之苦遂有其法传于下土昔有葛仙公大阐太上之心后无大阐葛仙公之心者久而愈讹流爲空杂谁其正之虽青天穹然在上无从扣问玄㫖则我祭鍊书亦寐语也译我之𥧌觉彼之寐其寐亦甚矣其痴亦甚矣此我之所以与衆生俱落命于梦海之波涛也尚舞空辞以自衒耶噫谁其击太空三下以寤之沈之我请爲序故序焉三外老夫郑所南序太极祭炼内法正统道藏三家本三卷洞玄部方法类太极祭鍊内法郑所南编集卷上凡我同志欲发道心济度幽㝠当先状奏太一天尊申太极左仙公沖应孚佑眞君发大誓愿始终如一每年三元五腊谓之八解脱曰八节庚申甲子一年之间共二十八会祭鍊幽㝠所不可缺但欲寳济鬼神不可虚加文饰须常行内鍊法内养精神外守戒行一遇行持自然感应祭鍊先一日发城隍牒当日不絶念宻诵太一圣号灵书中篇恭书寳箓并丹阳符至夜深则于寂静之处严设清香净饭竹枝浄水又沐浴水盂焚丹阳符投沐浴池又别焚寳箓外方黙坐良久行持如当日有急干则焚香黙祷移前展后庶不误鬼神指望也内鍊法入室端坐澄心静虑息调炁定寂然良久方存我下丹田眞炁如火如大红玉丸左右九转甚是分明良久自觉玉池水满即肾水上升之外候也其眞火一九始升上绛宫心府号曰南昌上宫亦号曰朱陵火府流火之庭即发炎炎流金之火存想巳身尽爲火所焚良久鍊形如婴儿状端坐绛宫中巳身复完如故婴儿渐登十二层楼上金阙玉房之中乃顶门泥丸宫婴儿即化成天尊圣像端坐宫中左手执碧玉盂右手执空青枝号曰太一救苦天尊极要分明书生天寳箓行持式凡书寳箓当早于静室斋戒黙生行内鍊法讫想太一救苦天尊在泥丸宫中端坐祥光晃耀即长跪宻奏曰臣今书寳箓普度幽㝠死魂受鋉立便生天臣奉太一救苦天尊勑行一一分明存想毕即书寳箓唵吽咤唎寳箓聚形朱书右法黙念唵吽咤唎四字依次第书唵字上书吽吽字上书咤咤字上书唎每书一字搯一诀涂三转每一转黙念唵吽咤唎一遍系四诀共十二转念呪十二遍成箓即手停朱笔于箓上闭目存想眞火一丸在自巳下丹田分明良久觉口中水生其眞火一丸升上绛宫化为朱陵火府火光迸耀中有火铃烜赫如日急呵于符上乃剔午诀就用朱笔拂出即存寳箓化成火铃上透泥丸愈髙愈逺杳杳直上而去次念道君呪曰太上道君勑付崑崙神符一下拔度幽魂急急如律令寳箓式太上勑赦生天寳箓告下拔度五道四生男女孤魂等衆增品受生超昇仙界一如告命风火驿传太歳年月日𠮷时具位臣姓某承诰奉行祭錬行持牒式太极祭鍊坛牒上本府城隍主者本坛于今月日就某处奉行太极祭鍊法拔度五道四生孤魂滞魄等衆所合关告贵司传奏摄召一切幽魂咸赴坛所受度须至公文者牒请照详备去事理疾速传诚逓悃转奏太一慈尊请降勑命颁下十方三界下穷地狱幽扁一切去处咸令照应即与开赦一切幽魂于当日夜后来赴坛所享食听法受錬更生执箓超升上生天界毋得稽迟有妨开度太歳年月日吉时牒太上某箓弟子奉行太极祭鍊事姓某押入靖坐鍊式祭鍊当日先书丹阳符书寳箓当夜于饭斛前清香一炷竹枝净水一盂又别置水一盂爲沐浴池乃焚丹阳符投于沐浴池中又先焚寳箓于炉中诸事全备方才打坐非行持毕不可再动身也至夜深于孤静之处无一人徃来之地打坐良久行内鍊法后仍想太一救苦天尊坐我泥丸宫中兆即长跪宻呪乞放无边光明下破地狱遂见太一天尊放无边光明从泥丸宫向北下夹嵴十八顀乃双肾之下緫名曰酆都狱灿烂闪烁洞焕三界朗照诸苦狱狱俱空一切罪囚悉皆出离顀召魂如前具法位姓名发至诚心奉太上命广遍摄召徃古来今无尽十方一切五道神道人道畜生道饿鬼道地狱道尽虚空界积夜寒乡沉魂滞魄等衆承玆道力来赴灵坛祇领善功克获超度存想十方无边无数一切鬼魂尽从鬼门上来随身所坐处左肩背后即是东北方鬼门也次想丹阳符水池化成无边汪洋大水普召一切幽魂各得五行生炁同时完形同时沐浴黙念丹阳太呪龙汉荡荡无形无名渺渺亿劫皇道开清明澄朗耀九龙吐精玉虚澄辉太霞髙明元始开化诸天齐灵三元导飬二象摄生未度者度未成者成巳死者化巳枯者荣蠢动蜎息一切㝠灵怀胎含孕咸得受生隂魂命过魂升三清魄受錬度南宫变形今日大庆皆得光明五帝鉴映普告万灵天神地祇及以河源五岳四渎并诸名山洞玄洞渊洞灵洞仙无极大道至眞火神无穷无极普监度生地根断絶玄都记名衆神普照一切咸听右黙呪毕存见衆魂完形出浴凡是人类男左女右皆着仙衣凡是禽兽悉皆洁净各以类分即想兆泥丸宫中太一天尊左手执碧玉盂右手执空青枝宻黙恳奏乞降甘露浆入此清净水黙呪曰太一天尊降甘露遂见太一天尊在空玄中圣像极大了了分明右手洒甘露下注水盂中净水变成甘露即于静定中兆以甘露水洒法食上即想法食顿然香润甘美黙念灵书中篇三遍变食广大无边充满十方见衆魂尽在无边白净世界中皆得餐享斛食又遍赐神水普及一切幽魂尽饮甘露悉得饱满少待片时容其恣情饮食伺毕水鍊作用先想两肾中间有一点极明须臾如大月轮注视良久水火交媾玉池水生其月轮竟升顶上如十五夜半月色光明其月正在东井八星之间始作用黄华水当存月正在东井八星间自然夹嵴水如天河升贯顶中东井之闻其月光照耀于顶中天河之源激成黄色水华之水渐渐浸润上腭须臾觉其水自顶中流于舌上而下满口甘润香美是自巳黄华眞水也即见满前化成汗漫黄色水华之水其水自然无边无际一切幽魂皆在其中錬育精髓膏润颜色良久出鍊幽魂形貌精采表裹莹洁至受鍊毕其水自然不见东井星象火鍊作用存想两肾中间一点眞炁须臾如大红日轮注视良久水火交媾玉池水升其日轮竟升于绛宫发灿烱流金之火即见飞燄化成大火遍空炎炎一切幽魂皆喜悦入火冶鍊一一火光遶身至受鍊毕回目向下内观其火自然不见至此竟忘其类之形一一衆魂皆化爲婴儿身有皆着仙衣罗列左右听受三皈九戒第一归依太上无极大道第二归依三十六部尊经第三归依一切圣眞仙师汝等旣巳归依三寳再当受持九眞妙戒一者敬让孝飬父母二者克勤忠于君主三者不杀慈救衆生四者不淫正身处物五者不盗推义损己六者不嗔兇怒凌人七者不诈谄灭害善八者不骄傲忽至眞九者不二奉戒专一一一欢喜受戒毕次黙宣寳箓仍想寳箓化爲无数无数寳箓一一幽魂一一给付一道一一执此上生天界今汝等归依三寳受持九戒巳竟各各执此太上寳箓立便生天永奉道法母忘戒言遂存想心中火铃飞出烜赫如日上过泥丸透出顶门愈髙愈逺一一衆魂尽如婴儿皆乗莲花仰随火铃光上昇杳杳然去后乃回目向下内观则玉池水升万化寂然五行相生眞炁但依次第搯五诀吹五脏炁于丹阳符上併具五脏五行相生之理干后丹阳符作用黄炁阳精内事黙坐存腰后两肾中间有一点之白极明须臾大如月轮即升而照耀于中宫黄炁之中心下肾上水火交媾处曰中宫坎离自然交媾便觉玉池水生然后昇月轮于顶上遂见顶上月中流五色流精紫光之炁即鼻引入口中吹在符上又取五行相生眞炁併吹于符上涂寳箓上南斗六司星诀附用前寳箓中存想太一天尊奉勑行之后想自巳绛宫化爲朱陵火府楼合森严广大髙耸见南斗六星大如栲栳灿然在上存定分明执笔点朱念南斗六星君名涂南斗六星魑𩲓魑𩲓右念六星名三遍涂一星涂至第六星即停笔仰首闭目想六星分明吸取星光同剔左手未下一文诀呵炁于笔上即随笔拂出仍想南斗六星光芒现于箓上子亥生亡魂丑戌生亡魂寅酉生亡魂卯申生亡魂辰未生亡魂巳午生亡魂右法凡有姓名亡魂有享年者并用此法如不记享年及普度幽魂并不涂第三星寅爲鬼路兼寅爲生炁之根根者一歳之首亦虚正南火字之义今附録六星涂诀恐人欲用涂六星法在于寳箓上六星皆不涂不作用皆虚六星如信不及则先作用六星然后作用寳箓唵吽咤唎也普请文一心恭请十方道境上帝髙眞眞宰万灵周天干象一切神仙愿垂慈光普爲衆生洗涤根尘加被法供我今奉请尽虚空界三界诸天天人天侣惟是诸天上迩仙境愿垂慈悲普同证明或有沦坠普同祭錬我今奉请尽虚空界一切无量神道等衆普天之下山川神明治世鬼神正神土神社稷城隍里域土地五通仙人㝠官鬼神五道将军丘墓土神一切鬼神官僚曹属如是鬼神无量无边愿发慈心证明祭鍊我今召请尽虚空界一切无量人道等衆中国外国四海万方徃古来今有姓无姓国亲大臣文武将相内外官僚掾吏卒徒三教九流万族军民儒道僧尼农圃工商种种营生技艺杂役忠臣义士孝子烈女隠逸游谒安享游手道法薬术医卜隂阳渔樵猎牧屠沽牙侩舟车驭从巫呪译尽路岐伶乐斡仆驱厮奴婢娼妓囚丐盗贼聋盲跛哑瘫劳蛊癞瘤疝喘肿风癎颠痴婴孩昏耄鳏寡狐独老夀天殇菩终恶死天诛雷灭神殛鬼忤汤水火死兽噬虫螫国刑斩剐绞射剥皮自刑自缢杀死打死呪死中毒魔死客死狱死阵亡冻死热死压死攧死卒中产死一切人中祖宗父母夫主妻妾男女眷属新亡久化伏连塜讼一切疾痛死亡魂魄如是人道无量无边咸得解脱来受祭鍊我今召精尽虚空界一切无量畜生等衆鳯鹤燕鸿莺鹭鸦雀虎羊牛马鹿豕猫犬龙鱼鰕蟹龟蚬螺蛙蛇蚁蛬蚊蜂蝶萤蝉一切禽兽虫鱼水族蠢动舍灵微细精爽如是畜生无量无边咸得解脱来受祭鍊我今召请尽虚空界一切无量饿鬼等衆饥饿枯渴魑魅魍魉推潮推沙一切鬼役如是饿鬼无量无边咸得解脱来受祭鍊我今召请尽虚空界一切无量地狱等衆茫范重重北都罗酆极深至苦九幽天狱硖石血湖三十六狱二十四所鬼帅大狱阿鼻铁园青城山狱泰山岳府二十四狱五岳诸狱太一牢山诸山诸狱一切地狱诸处城隍诸司囚禁一切大小轻重罪囚诸狱鬼吏鬼卒鬼兽如是等类无量无边咸得解脱来受祭鍊如是奉请十方万神愿垂慈光普照一切无量五道未解脱者尽得解脱普受祭錬一一衆生夙命不同今随其业各现净食虽示世物纯是甘露皆生净味各令饱满法施平等无间隂阳一切鬼神普同供养灵书中篇东方八天亶娄阿荟无惒观音须延明首法揽菩昙稼那阿奕忽诃流吟华都曲丽鲜菩育臻答落大梵散烟庆云飞洒玉都明魔上门无行上首廻跖流玄阿陀龙罗四象吁员南方八天南问洞浮玉眸诜诜梵形落空九灵推前泽洛菩台緑罗大千眇莾九丑韶謡縁邅云上九都飞生自骞那育郁馥摩罗法轮霐持无镜揽资运容馥朗廓奕神缨自宫西方八天刀利禅猷婆泥咎通宛薮涤色太眇之堂流罗梵萌景蔚萧嵎易邈无寂宛首少都阿繿郁笁华莫延由九开自辩阿那品首无量扶盖浮罗合神玉诞长桑栢空度仙北方八天玃无自育九日导干坤母东覆形摄上玄陀罗育邈眇炁合云飞天大丑緫监上天沙陀劫量龙汉瑛鲜碧落浮黎空歌保珍恶奕无品洞妙自眞元梵恹漠幽寂度人太极祭鍊内法卷上太极祭炼内法正统道藏三家本三卷洞玄部方法类太极祭鍊内法议畧卷中此二三外老夫郑所南编集若欲行祭鋉者当熟看此说不自打坐内鍊者非吾道侣天地之间一至诚之道而巳中庸曰唯天下至诚爲能经纶天下之大经立天下之大本知天地之化育故一切事无大小悉以至诚为主一念不诚则伪一事不诚则败况于鬼神之际乎鬼神之德洋洋乎如在其上如在其左石茍心不在焉视之而弗见听之而弗闻吾何以动天地吾何以感鬼神一念至专太一在上衆魂在前森乎可见俨乎若生皆一念之宻运与至化以潜通者其变化之妙皆不出于吾心孟子曰操则存舍则亡其心之谓欤行祭鍊者宜察此语先立至诚爲未至诚者无毫发杂念极纯一之心也此不诚者无物也有诚而爲诚则人诚而泯于诚则天万事皆当先论至诚然后论其本法祭錬一法极寡善本予所扣问甚多太极仙公逺矣世之祭錬一一自称其法爲仙公的派符呪作用各各不同江湖汗漫宗泒多门非可以千百数之固是苟抱至诚无不感应若论的当合理此法乃坐鋉法甚为简易通摄幽㝠极爲竒特非予自夸实欲此善法流通世间使天下好道者一一悉行内鍊法一一衆魂息幽㝠之苦或曰子之所传奚爲而极善予曰今此之祭鍊法専以我先深潜静定鍊毓阳种然后宻运至诚祭鍊隂鬼当合二者通爲一片精宻工夫也微倒意念则精种自归源矣未至此者须当静坐于自己中存想运用乃善今人行持多是存想作用外事岂知天地万化尽备在我身中若曰吸天门炁三清祖炁十方生炁东方青炁西方白炁及想金光百千万道降注兆身之类至如遽然存想太一天尊朱陵火府天河东井者皆外事也有取合炁者如嘘出肝炁存想与东方青炁来相接吸之仍嘘出者谓取天地至灵之炁合自巳至灵之炁凡此之类皆谓之合炁以内炁而合外炁是亦外事岂若运我身中眞造化耶世人惑于形像泥于髙远谓太一天尊必在九霄之上东极宫中殊不知太一天尊即是自己元神藏经云自巳天尊何劳仰望自巳老君何劳外觅救苦经云空中何灼灼名曰泥丸仙其泥丸仙者即太一天尊也非居我顶上之元神谁欤或者不悟竟指我即是太一天尊却成诳谬此内鍊法中存自巳爲火焚荡俱尽者是表荡涤一切恶念也巳身复完如故者是表天眞之不坏也泥丸之上即是天宫双肾之下即是地狱两眉间入三寸曰泥丸即脑也脑曰精根两肾中间曰丹田或谓脐下三寸者非或又指脐后肾前正中有一穴曰丹田亦非其下乃任脉之所发也朱陵火府即是心宫泥丸之下亦是河源十二河源即是十二经脉之源东井天河之水即是神水上升至泥丸而下润者五行相生眞炁即是五臓相生眞炁心中运眞火肾中运眞水皆不出身内妙造化道在迩求诸远非良法也老子曰我命在我不在天隂符经云宇宙在乎手万化生乎身断断无身外造化虚靖眞人曰道不逺在身中允爲要语灵台虚廓涵容十方一念纯一万法悉圆皆吾心之妙用也心专则境现心散则境亡祭神如神在其祭鍊之谓欤今人不持内鋉徒事外饰谬哉朗诵行持只在口而不在心坐鍊宻黙作用则在心不在口心中黙念则与幽㝠潜通口中朗诵只做眼境好看旣曰黙念只当在心中㝠㝠动念不可出于喉咙中运声黙念者心念也谓无声而动意也如能于静室中闭目寂黙坐一更余乃黙念行持作用是爲内鍊静坐愈久则愈妙愈玄胜如朗诵行持实万万倍祈雨祈晴祈雪诸法一切要紧处皆在坐功作用好行法者更不肯诵呪语只在心中宻黙作用九天生神章教人诵法云夷心黙念夷心者平心也度人全经宻呪云心中心呪又云心拜黄庭经云皆在心内运天经不独度人生神黄庭大洞等经当黙念也皆当夷心黙念心呪心拜皆在心内运天经此皆渐渐入于至宻造化之论也一切诸经诸呪太上不得巳以言语示人欲人人透言语之㫖超乎万象之表而见虚无自然之道一滞于言语下士也太上又不得巳而以作用内事黙念行持具在本法流传下土今尽失其传纵得其传又不肯坚持戒行守之反怪其不如本法所言之灵验颇爲大失若于心内运天经则法法皆妙不止久久彻视鬼神而巳今率从事声音为美观安知喧于口耳者耗神炁寂于意想者养精神如此祭錬彼此之利慱哉昔年有一风痴道人专行祭鍊每至月晦夜携饭水徃十字街头或幽僻之处设食地上黙暝不语但坐二更余而去或疑之或笑之后有人深夜窥伺只远逺见衆魂享食之后俱不见少顷俱化为婴儿仙衣缥缈在道人顶上杳杳上升天去眞得寂黙坐鍊法者今人在声音上做好看不肯学此道人黙坐作用内事祭鍊可怜可笑不修坐功不得作用只靠诵呪书符尽成虚设大抵鍊度是鍊自巳造化以度幽魂未能鍊神安能度鬼全仗眞心内事其符其呪乃寓我之造化耳心火下降则肾水上升口中眞水满口甘润香美者即肾中眞水也祭鋉不得火降水升造化余皆末事火降水升眞祭鍊之要论凡坎离交遘水火旣济之后造化皆上朝泥丸幽魂得此造化亦不容于不生天颁行寳箓之后运我一点灵光化爲火铃上透泥丸现前幽魂皆随我一念而生天正是祭錬幽魂要紧处或我之一点灵光不透泥丸衆魂决无生天之理若度衆魂生天则念念升我之造化于泥丸上苟力行之则顶门微动如无慾事能勤行数年火铃自然常现后顶门当豁然初如万蚁集而甚痒后如巨石裂而大开心印经云黙朝上帝一纪飞昇是也非惟鬼神获大利益而我一身精神亦大充盈神仙可觊也此法与黙朝上帝法实同一理所以异乎其他祭鍊法黙朝上帝法当先注意下丹田良久水火交媾玉池水生至满口嚥下乃升此意朝于泥丸顶门若不运玉池水嚥下竟行上视则炎上而下空此法常以双眼当我胷前低垂乎脐下即此意于我嵴后髙升乎顶上自然水火循环而转久行则精神皆朝于泥丸中或谓桓眞人云心目注视泥丸则旧传本失于指辤也因此多多有人以双眼角剌上视顶或损目或聚炁壅重于头以我黙朝上帝法宻朝太一天尊尤捷日日半夜清晨常行内鍊法之后仍想火铃上透泥丸则临时祭鋉其效尤速水火作用亦有多法俱不若此本内鍊法与戴君浄煟祭鍊刋本洞阳内鍊之法相同彼特欠运口中水生之妙耳董君光祭鍊刋本存想龟蛇爲鋉度作用却自可笑龟蛇虽是水火自是眞武事何干太一天尊耶世所传鍊度水火作用各各不同其讹类此今法只一心归依太一救苦天尊爲主其余皆不泛举诚爲专一本只是鍊水火之妙育出婴儿化爲太一天尊盖自巳造化之出现者即我之元神也与遽然存想太一天尊不同太一天尊降甘露七字呪有一本上有东木公西王母六字今法只专主乎太一天尊不必更泛举惟太一天尊又爲北极南极诸鍊度衆神之君也戴君曰存我眞人爲一爲三爲七爲十四良以表分身应化之意然得乎一万事毕只主一足矣当知一者非寡万者非衆戴君所言极有理此予法只存太一天尊之外亦不举诸君之名却当多多黙念太一救苦天尊圣号爲佳他本祭鍊例用科仪只事文饰向年苦好祭鍊先传得数本皆无内事率是取外炁想外境者以讹传讹误人多矣每痛恨之互相指疪实欲卖法宜乎本本不同法法各异祭錬当以寳箓爲用其寳箓相传一家只名生天寳箓一家只名勑赦寳箓又一家用红印天书唵吽咤唎四字其下有一道符篆名曰玄灵破地狱符中间眞书救苦天尊日月星玄神君数字或天篆此数字或书此符其左者又有名大寳箓者则是聚诸符篆而爲一卷或有眞书唵吽咤唎四字竟不涂者又名六天眞言或有散书唵吽咤唎四字间以金木水火土五字或涂或不涂又一名太上生天慈宥寳箓又有一家名曰琼台摄化生天寳箓不用唵吽咤唎四字其箓颇异多有别様寳箓尚未接于见闻但应千荐亡皆属灵寳法灵寳度人经灵寳生神章专主生死之事寳箓本出灵寳法中而灵寳法宗泒亦多所传之法亦各不同后散爲诣法而诸法中亦皆有寳箓诸法之泒更多寳箓亦各各不同亦多不出于唵吽咤唎四字亦各作用甚不同或谓雷法中亦有用唵吽咤唎四字天蓬法中亦有唵吽咤唎四字其他诸法多有用者率是取心炁作用又有一泒马灵官法用唵吽咤唎神汝神急摄呪者又有用唵吽咤唎四字叠书而造灵官者此四字亦有数名凡语吽字皆属心神当知唵吽咤唎吾心神之内讳当鍊度之时以吾之心宫譬南昌上宫故受南昌錬形之后用心神内讳为生天作用祕语又当知寳箓者是聚吾心中之神光而为寳箓神属火而火性升上所以能度之生天也又在送魂之时存想吾心中一九神光之火大如金铃直突送之飞上太清庶爲全美其寳箓拂出笔亦当直上而尖颕仍用润笔勿用燥笔书之世人观寳箓则是黄纸上一枚红丸亡魂得寳箓则见一丸𦦨𦦨炎上烜赫神光之火直上虚空导之前行照耀心目身有光明鬼神仰视之以为至寳故曰寳箓如泛然作用寳箓则亡魂见之愈晦㝠不得爲用奚益于鬼神或谓唵吽咤唎四字是太一慈尊内讳则非太一天尊乃至妙之道与元始同初无实体岂有内讳因随感应化而出其曰太上者一切法一切符篆皆出于太上太上者至上也无出其上也自然造化之妙也故道家曰太上今太上勑赦生天寳箓或有作用南斗六星而不作用唵吽咤唎者或只印唵吽咤唎四字于其下者夫寳箓乃作用唵吽咤唎而成者作用六星而不作用唵吽咤唎者非又一法名曰太上生天眞命寳箓亦作用唵吽咤唎四字不用南斗六星却别有太上符命一道在上别本多有不用南斗六星独专主唵吽咤唎者寳箓上六星以虚者为善有念别呪涂者有念度人诸君涂者又有两三様涂六星散形呪语殊又差甚乃后人附会之说又有一家专主不涂第二星者又有只涂鬼字不涂离㫖火天尊胜者戴君祭鍊法云按古本旧法黄箓仪寳箓上无六星今依传本存之不必拘泥其说极是予谓寳箓当以作用唵吽咤唎为主不必更作用南斗只当虚其六星子书寳箓亦不涂六星子决不肯误人世人信不及率皆执泥以多添造化为妙是徒分其用心也或有必欲作用者当先作用六星次作用唵吽咤唎只念南斗星君名涂南斗六星仍不实第三星他本作用涂唵吽咤唎呪语亦有数十样存想内事亦有数十法今只念唵吽咤唎涂唵吽咤唎于理甚长唵吽咤唎之吽字或作吟字本是吽字相传以爲度亡者生天不欲用牛口之字恐误亡者前程竟换作吟字虽书吟字只作吽字唿无疑心依本法当以吽字爲正一本唎字作哩字以声近而用其字咤字或作哒字今本只用唵吽咤唎四字又有用见成印唵吽咤唎四字旋诵呪涂者其舛尤甚寳箓例用黄纸朱书以辰砂爲上乏辰砂或银朱或朱砂不当用黑书当取红色以应朱陵火府之象又红书符箓鬼神见之以为火今书唵字则左转吽字则右转咤字则左转唎字则右转左转者阳也右转者隂也喻有阳中之隂隂中之阳也叠书四字毕以笔自下而上拂岀者则衆魂得随吾之造化而生天也又取其神炁超迈感应急速之义今之行法者书符押字用拂出笔此意亦然其书寳箓搯诀四字尽在中指四节上以中指内通心脉上应泥丸书寳箓之㫖妙哉他本寳箓有以四字作一带书冩而中间拂岀一笔名曰竹叶寳箓又有冩四字分四笔于四角拂出名曰四角寳箓又有用九鳯破秽罡者又有拂寳箓一笔直透出南斗字者或有书寳箓用午时书谓太阳正中取眞火炎炎之意或又取六阳时作用不务内反务外深失之矣若此类书寳箓者极多不能悉载是皆近世爲人师者欲求异以自髙私意夸惑后学有误幽㝠罪非轻眇或谓寳箓例长九寸濶三寸亦不必拘此説如太上天篆寳箓寳劵等甚多却当依本法书寳箓亦当于静室中无人徃爲冲撞处静坐一时良久俟心地清净乃可行内鍊法宻奏慈尊之后止可作用一道寳箓庶几精神专一幽㝠得济旦炁清明之时作用寳箓亦妙当日当时书之则神炁不散久则散矣专度有姓名亡者则别书寳箓塡姓名于其下若大斋醮凡两次用寳箓初开通㝠路后颁赦时先以破地狱作用书寳箓告下㝠官主者放释罪囚而狱囚皆仰拜寳箓宣传爲赦书当用㝠官主者四字其寳箓亦多各别亦有独作用勑字者有以唵吽咤唎四字叠书倒自上直拂下出者皆破地狱作用不当用于超升幽魂生天寳箓也若夫超升生天寳箓则幽魂旣离㝠府跻我道域巳不属于㝠官主者所司况享祭受錬听受三皈九戒一一俱毕方宣给寳箓付幽魂执此上生天界于此时实与㝠官主者了无干涉其放赦寳箓则是踈放罪囚之诏语其超升寳箓则是引导幽魂生天之造化此吾之超升幽魂生天寳箓所以不当用㝠官主者四字亦不当用破地狱作用及天压地仰之类同此一説放赦寳箓其作用当下而愈下直破地狱之下庶可出幽魂于地下也超升寳箓其作用当上而愈上直透天堂之上然后拔幽魂而见太上也二者固不同皆升降水火也我之破地狱作用惟于深定中宻运我造化亲奉慈尊大放百千道大光明直透地轮之下尽化地狱为大清净光明之境以是不赘用放赦寳箓今曰祭鍊者正以度脱之岂可复曰随品受生此寳箓上则曰増品受生既授三皈九戒开其性天岂不能因其迁善升之以品级寳箓者上天之大恩岂无优恤之理仍曰随品受生犹不沾湛恩开其自新之门也况太一慈尊无所不度耶故增品之说甚佳寳箓上用三符印又或用道君玉印凡行移奏牒则用南昌受鍊司印未奏者用三寳印如刻符印皆不用桃梓雷击之木有杀炁故也三符印文名度魂印右曰拔幽魂符中曰九龙符命左曰破地狱符后世师眞聚此三符而为印故无边郭今三符印上具职衔亦不是戴君又有呪灌符印之炁诀此说尤不然或谓一箓只度一名其说极谬至于饰説泛引曲以为解讹传仙公止度八十万衆何其小哉今人泛建黄箓一坛受状多者以数万计度无主幽魂不可胜计况仙公乎正不知几千万亿兆之八十万衆幽魂得度或者竟执一箓度一名之説爲是相袭成说故世之书寳箓者夸以多爲功遂皆草率全不精专作用孰知至诚㝠坐良久然后精专作用书一道胜如书百十道大则一溥而爲万小则万约而爲一放之则弥满六合卷之则不盈一握皆在心之变化不在箓之多寡一念慈悲玄恩溥愽特观运心如何或问凡建黄箓不多多受状普度有姓名亡者则功徳不广大虽各有箓牒惟斋主寳箓是髙功作用其余寳箓率是书生书之悉奏过颁行书生寳箓岂有道徳造化耶予曰万万幽魂得度皆髙功寳箓造化之功盖溥一而为万万实髙功广大之心书生之箓不过塡名备数如朝廷放赦惟一诏书耳非曰一人有一赦实以寳箓不在乎多而在乎专一也白玉蟾亦谓一简一箓可度无边幽魂恰如眞龙只消一滴水便作霶𩃱大雨岂在乎多他本有牒所属索合度几名爲例者又有等次立例限定度几名者又有给凭由者吾皆不取合度者巳自当度正不待度而彼亦自度今所度者当以拔度一切难度之魂立心则隂㝠之中受恩非浅子怜衆生苦恼无边恨不得一弹指顷俱今受度尚忍限之或其来无穷反误其至岂不有慊天地亦道中一物耳而况一切幽魂乎以之广大渺无边际与大道周流于无穷无碍之天岂可短智狭量以自小之一日克巳复礼天下归仁焉当剖破藩篱作大家看或使一夫向隅而不被其泽则吾仁亦阙然耳奚足语圣人之仁哉或谓仙公不用寳箓丹阳符是诚有之世人力量则未及有大超迈道徳者孰曰不可此法本以我心入于空玄而大化妙于开度爲主止存寳箓丹阳符外不用诸符篆他本丹阳符或焚或不焚今用焚投沐浴池者爲利益幽㝠丹阳符或不焚却投水中又漉出贴于寳箓后焚之极不是丹阳符爲沐浴用寳箓为生天用自是两説丹阳符一炁混成本无散形应千符篆古无形本从一炁所生故曰元始符命董君丹阳符有十三叚散形呪语始聚为一符乃投浸于水中则又镕黄蜡盖符面莫暁其意又有天篆火土木金水五字于符上者又有一本分为五叚各有呪诀加以五行炁聚爲一符或有作用日月十干十二支共二十四叚呪诀书丹阳符者好竒安增他法尤甚不悟老子损之又损之妙将谓诸法传多増一笔一字一呪一炁一诀一作用存想者以爲竒妙或减一笔一字一呪一炁一诀一作用存想者以爲欠缺诸法不知经几人增损以至祭鍊丹阳符寳箓等本本各别清微法中寳箓丹阳符全无作用呪语其符别是一様天篆今所用丹阳符亦取前辈校正道藏本为正丹阳符本名黄炁阳精洞明灵符理当以黄炁阳精作用丹阳符今多失其㫖黄炁者中宫也阳精者生意也以两肾中间一点造化取而升于中宫之中故曰黄炁阳精心火下降肾水上升交媾之际曰中宫乃黄庭之非脾也故搯中指中文黄炁阳精与水錬作用造化虽同一理其用处则颇各则书丹阳符当用青纸黄书黄属中宫青属生意实取黄炁阳精之象沐浴之时必得土炁乃可土能生万物木金水火皆不离于土人无脾胃脉则不生鬼神之所依而立足者依乎意想也意想者土也我之意想不立鬼神境界则颠覆矣今之取土者非外土也乃指贞土也真土者正黄庭意土也故丹阳取黄炁之说又有捻五方净土入沐浴池者岂非取土中之生炁亦俲黄炁阳粗之说而爲外象又有专捻东方土者今皆不取有一家作用黄炁阳精以肾中取紫炁心中取黄炁以紫黄合为一炁者非黄炁阳精或以黄炁阳精为水火錬则非或以黄炁阳精作用于寳箓者亦非丹阳符或粉书或朱书惟以黄书为正丹阳符天篆虽有阳明五行等字则五行相生眞炁当作用于丹阳符上丹阳符三符命今文皆不古殊失太上初颁符命之意今不敢废姑取旧所传今所尚用存其故事或谓鍊形荡形全形心肝脾肺肾破地狱破血湖摄召等种种有符祭鍊全科符箓何止百余道今只用丹阳符一道母乃太简乎当知符者寓造化也符妙为神将鬼视之为眞神将符妙爲山岳鬼视之爲眞山岳种种形像天篆皆然正犹焚㝠衣㝠财㝠器之意惟鬼目之无精光随符意而现影像太上开化本以契合造化谓之符把握造化谓之箓后世竟以符箓爲符箓翻爲外事岂若坐于深静洞然空玄之中莲造化于至宻之地感鬼神于至诚之天放光明而朗照涤罪垢以俱空此一巳之独知而鬼神之得受实惠者非世人之所能知能见也如五臓六腑不用符者我巳运五行相生眞炁则五脏全形魄亦全五行者天地之妙造化也亦一身之妙造化也故不事于符篆今人祭錬多取当水当陆处谓人所行路即是鬼神行路若是当人徃来处纵是夜深宁免有冲撞之患凡一冲撞衆魂则散无复得食今既静坐只当于静室静坐仍存想衆魂从东北方鬼门上来若静定中行持则巳絶外人无妨衆魂也若论常法东北方为鬼门乃自巳左肩背后谓鬼所来之路非东北方则鬼不能来东北方属寅寅为鬼门寅属虎此神虎之微意欤又黄箓斋仪有戊日天门不开之説又有十千各日天门所开之时又拜章拜表必俯伏向西北拜若深入泰定行我祭鍊则通天上天下混同爲一境竟无一毫间隔一切地狱咸放光明则遍处尽爲自然清浄道境无日无时不是朝太上处无方无所不是幽㝠鬼神享祭受錬处普爲至广至大法界岂不竒哉此大通大彻之说也却不必更论东北方鬼门戊日天门不开之赘论未能深入泰定则幽魂仍是东北方鬼门上来凡一切狱并𨽻酆都大帝主焉酆都一空一一苦趣悉皆解脱或问血湖所𨽻乃酆都溟泠府中有两狱一曰硖石狱一曰血湖狱即其处也以一身论之则当存想双肾之下爲酆都过颈以上皆天宫愈上者则福力愈大天宫弥髙自肾以下皆地狱愈下者则罪业弥重地狱愈深太一天尊放大光明一呪烛其处径直下破血湖爲莲花池一一分明见衆女魂悉皆出离欢喜擎拳来赴祭錬狱狱幽魂一一如是地狱最苦最深最难救拔非有道力拔之深苦者竟不可来存想衆魂享祭之处即无街巷屋宇坑坎堆阜并是无边光明洁白旷野世界若有街巷屋宇等皆恶业也如祭鬼神唿其名者则可来不唿名者则不可来如荐有姓氏亡者仍黙召之世之祭錬所摄人道之鬼亦不详尽所述科仪亦皆差别或入天仙道或入魔道倂为六道皆非灵寳经云其欲转五道新註引老君经说五道一神道二人道三禽兽道四饿鬼道五泥犂道泥犂即地狱也是以道家㝠界有五道将军惟是佛家言六道道家言五道此我作普请文当先奉请太上神明俯垂慈悲加被祭鍊次则摄召五道鬼神速得解脱普受祭鍊虽天道不与焉亦不可不奉请天道证明祭錬一一皆当周遍精专只欲依常法緫名者从之衆生之死非是病亡则遭刑伤故隂魂皆㖞邪挛躄枯瘦脓血形骸不具者非得五行相生眞炁岂能生彼精神魂魄意享我祭受我鍊以得此五行相生眞炁衆魂形相一时具足然五行炁亦自多様如他本用红杏持到之呪虽用嘘唿等字止曰五行炁其法无序或循一二三四五而为五行用者旣非五行相尅之法又非五行相生之理不当曰五行相生眞炁如青帝护魂白帝侍魄赤帝养炁黑帝通血黄帝中主数语却用克制之理本取五行顚倒之妙以斡运造化者世人悟此理可以成丹可以成道独鬼神素畏击剥之杀炁恐乖生意此之五行相生眞炁始乎金终乎土取天一生水之义干爲天干为金之义故始之于金继之以水金生水水生木木生火火生土至土而五行相生之炁备矣土复生金循环无端万物始生于土终归于土故终之以土庄子曰人之生炁之聚也聚则爲生散则为死故曰通天下一炁耳医书所说亦然以此知万物之生以炁爲一身之主虽呬吹嘘呵唿各属五脏不同然五者皆炁也管摄我一身之炁者肺也始于呬以生彼之魄吹以生彼之精嘘以生彼之魂呵以生彼之神唿以生彼之意此完形次第之道也鬼神虽有心肝脾肺肾之名初无心肝脾肺肾之实今欲彼之完形者特借我心肝脾肺肾之炁以生彼之精神魂魄意也鬼神者精神魂魄意之变化也岂眞有心肝脾肺肾可生哉近世鍊度取东方之义皆始于嘘炁于理却未通大錬度则始于肾其次第又异于此清微法中五行炁不用呬吹等字却用喨㖤呢啼唎沙诃齿或谓作用唿字时正系中宫土位法当退三歩然后作用唿字却又多事说文释唿曰外息吸曰内息则唿字是岀炁也唿入者非或又用思字提呬炁虩字提吹炁许字提嘘炁壑字提呵炁虎字提唿炁者诸法中多用𡅗字此一𡅗字最能耗人精炁以取此𡅗字时则两肾至深之炁皆随𡅗字出欲飬命者不可不知之幽魂得五行相生真炁则续命完形得丹阳符则荡秽浄质虽得完形浄质只是形完质浄之魂絶无神炁精采之相何以譬之以为存想未水火錬度之先幽魂全如晦夜之月存魄晕而有障翳旣水火鍊度之后幽魂眞如望夕之月化魄晕而为光明水鍊则膏润以生精火鍊则光明而生神非膏润则无精非光明则无神炁非神炁精采不可以生天非育精生神非所以爲鍊度或问水火鍊度之义今诸家灵寳法中有水火錬度品其説亦有数様俱无深奥私受鍊度亦寡发明子曰水鍊之曰水者非水也吾精之泽也鍊吾之精而生彼之精故化之爲水而鍊之焉火鍊之曰火者非火也吾神之光也鍊吾之神而生彼之神也故化之爲火而鍊之焉精亡神离昔虽堕而爲鬼精生神全今当升而生天錬则度矣不錬则不度也故曰水火鍊度或不悟水火即精神之外名如世人竟想以水爲水池以火爲火沼者可谓惑甚若外象设外水火却无妨或又问作用水火之义曰水属隂以吾之精而作用乎月其色则白本非月也火属阳以吾之神而作用乎日其色则红本非日也诸家水火鍊度虽各各不同皆不出于水火二物取义作用但弃本逐末愈趋而愈下我此之水鍊亦先旣济水火而后取眞水爲水鍊我此之火鍊亦先旣济水火而后取眞火爲火鍊宁不胜于其他鍊度沐浴与水鍊自是两义沐浴则涤体水鍊则生精今人多不能辨之未食之前以其叶秽则濯之净质非浴则不能使之洁浄享食也巳餐之后旣饱其心乃鍊之育精非食则不能使之滋润育精也精全然后神全乃次之以火鍊天一生水故先水鍊地二生火故次火鍊或有先火鍊而后水鍊者于理有碍火鍊之处即南昌上官受度之所经火鍊之后衆魂皆化爲婴儿膏润光明神炁精采变形更生仙化成人如玉之润如月之明非初来黯然之垢魂也惟待説戒颁箓而生天其造化微妙不可得而尽述一心至诚行坐鍊内法自然感应不待予言而自知如大祭鍊至有生血作用此寳后人谬法血最能坠人凡有血者皆不可以升天故神仙无血升天者非有漏之身乃清净之身非骨血之身乃神气之身也祭鍊独不生骨者其意亦然或先鍊度后乃祭之则大谬祭而后鍊故曰祭鍊祭则享饮食鍊则育精神祭则易鍊则难今之水火鍊度或有用子午鍊者或有用两祕字作用者或有用两梵语祕呪作用者或实书或虚书一鍊字为水火鍊者或有想南北斗者念南北斗讳者搯南北斗诀者或有用呵吹剔子午诀者或诵中篇南方八天北方八天为水火錬度者或有用两道掷火万里十二河源符者又有诵掷火万里十二河源两叚者又有用水火二将者又有用左营目三转者或有诵水鍊童子火錬童子者或有诵水鍊将军火鍊将军者或有念火鍊丹界天尊黄华荡形天尊者或有召有姓名二使者或有水火鍊并诵龙汉荡荡呪者或有念日君月皇二讳者或有念日魂月魄二呪者或有作用取眞水眞火符者有九鍊者九錬亦有数様又有水九鍊火九鍊又有水火交鍊互换各九次通十八鍊者又有作用取外日晶月华为水火鍊度者其事尤讹多有摄召享祭之后竟牒幽魂自诸南昌上宫乞行鍊度者或又谓每月初三初四初五十三十四十五二十三二十四二十五凡九日南昌上宫开鍊度府世人不悟天地造化之大柄皆在乎我之天不在乎在天之天也不朝自己天尊不鍊自己南宫空牒鍊度之文不行鍊度之实鬼种卒不得鍊度也赤文洞古经云天地之大我之所维万物之衆我之所持逹者试以此语深思之丹阳符止为沐浴用或用爲水鍊黄华眞水正是水鍊作用或独爲沐浴用又有混沐浴与水鍊爲一事者皆不究其源沐者洗头也浴者洗身也非止外而濯形澡质最要内而洗心涤虑庶不徒爲沐浴也东井黄华上天月月自然循环之理东井黄华即天人之沐浴世人却不可如此行须作两叚作用乃合理其爲水则一也遇沐浴则爲沐浴用沐浴者涤罪垢之法也过水鍊则爲水鍊用水鍊者育精魄之法也其丹阳呪颇多差讹此呪本出九眞中经诸经皆有之各有异同此本乃订正本大静定中不必念龙汉呪亦可诸祭鍊法皆用黄华之说有遽言登东井之池者又有直想天河水者俱不究其源又有专想西南方东井星者今併南斗説之南斗六星其形似斗乃二十八宿中斗木獬之斗宿诸史天文志并名曰南斗其象与北斗同亦与世所置南斗灯像亦同今在丑位何以言南斗地盘论之则在北天盘论之则在南故曰南斗以南名斗实火德也南斗经曰三十六禽舍中有斗宿六星号南斗即斗木獬非别有南斗也南斗六说备见南斗经而南斗主长生故取之有一家鍊度专主作用南斗今法只主太一天尊也东井八星其象似井地盘论之则在南天盘论之则在北或谓以其星之形象向东故曰东井以井名星实水徳也晋天文志谓井支水衡事又谓月宿井有风雨亦与月经东井有黄华水之意相符南斗与东井在天之象正相对丑爲天门火实主之南斗居焉未爲地轴水实主之东井居焉南斗东井司水火于天关地轴之间干象取之岂无其谓东井是河源太隂是水母须是月经东井之躔方沃黄华之水濯天人之容灌漑其神润泽其体因取其造化爲水鍊用非在于东井取水必月经东井之时河源水母二精相感天河之源激成黄色之水华东井八星正届于天河之源故东井曰河源外法天地之象内运造化之机大而天地小而一身其象一也所以水鍊内事须当作用月今寡有作用月者于理实欠或以胆炁爲东井黄华者谬月一年十二度组东井故曰十二河源道藏有黄华经三五顺行经老子中经洞玄眞一经等凡数处累说东井黄华事所载亦各有微异正月十日人定时二月八日黄昏时三月六日日初入时四月四日下晡时五月一日上晡时二十九日日昳时六月二十七日日中时七月二十五日巳时八月二十三日日出时九月二十日鸡呜时十月十八日丑时十一月十五日过夜半时十二月十三日夜半时乃上天天人月月灌濯容貌生光明之时与今历法太隂躔井日分年年略异同东井颂曰元始拔长夜天人逐月生或以此十二日取黄华水作用者或以寅加月建数至亥上爲东井作用者或以月将加丑时数至未上爲东井作用者是亦外事今十二河源者乃身中十二经之原也难经八难六十六难曰脐下肾间动气十二组之根本杨註曰脐下肾间动气即丹田也在脐下三寸方圆四寸附着嵴冯註曰丹田生而有形死而无质又引道藏神景内经云丹田者上赤下黑左青右白中央黄运中方圆四寸女子上黑下赤左白右青中央黄运中方圆四寸唿吸元气运行百脉黄庭经註引玉历经云丹田在脐下三寸附着嵴左青右白上赤下黑方圆四寸灵宝法灵宝毕法王叔和脉诀註皆如是说正与针经炙经脐下三寸曰关元一穴相对其他诸道书所说丹田各不相同不可不深察也释氏梵语优陀那即丹田也今所谓两肾中间一点明也此𡅗字之源也唿则气出于丹田吸则气入于丹田我之一切气一切精一切力一切脉一切筋一切声一切志一切智皆从此出言十二组脉皆自丹田生散而爲四肢百骸也素问难经正文针炙经俱无丹田二字此丹田二字本出道经名曰丹田者谓出生金丹造化之田也昔受父母之眞精皆深深藏此我身中冬至亦自此深深极深处生故曰源丹田与任督相爲表裹直上与心与脑相通心或微动此中眞精巳先走矣心不动精不去精满神定者其中至明而至热原字意与源字同合一身而通论天地造化则双肾以下为酆都宫其双肾之间为十二经脉之源也独就头上论天上造化则颈之上有一穴酆都大帝居焉乃头之北尽处将至于颈之地则十二河源乃泥丸脑宫之下犹水经乎天而爲河汉也太极祭鍊内法议畧卷中太极祭炼内法正统道藏三家本三卷洞玄部方法类太极祭鍊内法议略卷下此三三外老夫郑所南编集或问变食之法曰变食之法全在发心广大必神清而凝愿溥而慈甫契于妙次则借于至诚静定存想广大想之所存即神之所存也吾之神住则吾之炁住以吾之炁住则吾之所想之形亦住上际虚空下极幽深有此至广至大之斛食皆神炁之变化也五厨经云诸食炁结炁非诸久定结炁归诸本炁随取当随洩又云不以意思意亦不求无思意而不复思是法如是持此意妙哉厥㫖深哉五厨者本教人鍊五行太和之炁聚而爲厨以祭诸鬼神也五厨经乃太上宣説变食造化之经最为微妙其祭錬变食之网领欤且鬼神受我饮食者皆饮食我太和之甘露也我之造化不归根安得有太和之甘露耶甘露者乃我清净天中眞造化也身心清净造化朝顶自上而润下者即甘露也身心不清净五行不交鍊暂时回光返照肾水亦上升然非华池流眞香也譬如世间虽常有雨露非甘露也甘露非天下太平此祥瑞不可致此其大异乎寻常之雨露论至于此其妙尤不可易言祭鍊之时水之功居多万物之生皆以水爲命火次之土又次之修鍊则土爲主火次之水又次之关尹子谓水火土者即精神意也果能圆三者而一之此长生之所以长生欲妙于祭鍊者亦当圆三者而一之今变食皆用嘟罗𠻗之呪又有用三摩三摩之呪者又有数様变食呪如清微玉阳祭錬变食呪曰唵𠳤𠰂嗌𠵇哆唎𠾬吽今法只用灵书中篇变食则十方虚空尤爲普遍亦当想变食处其食上拄天下拄地周遍法界灵书中篇乃三十二天之祕语诵之则此食自然溥遍于四方四维三十二天之下或念太一救苦天尊圣号变食亦得或有用小刹竿悬旙书苏陀未味天尊六字则幽魂得甘美之味今皆略云或问太一天尊之义余曰礼记礼运曰礼本于太一变而爲隂阳转而爲四时家语曰太一者元气也是推造化之源也史记天官书曰中宫天极星其一明者太一常居也以其北极中一星不动故乃爲衆星之主也庄子曰主之以太一亦至理也内观经云太一帝君在头曰泥丸緫衆神也黄庭经云太一流珠安崐崘乃造化朝元之义也度人经云太一司命生神章云太一执符太一诵之以具身神太一戒观天童经云太一执我皆神之称也非天尊也如刘向太一之精是亦神也楚辞东皇太一亦福神也淮南子云太微者太一之庭紫宫者太一之居皆星主也数有太一数谓数始于一而一原于太一故曰太一数其神则五福十神太一星君即汉所祠太一也雷有太一雷乃月孛也水之余炁水属一神其名曰太一诸经诸法诸书太一二字极多不暇尽议惟太一天尊太一两字尤爲微妙天者至也一者不二也苟悟至不二之理能守其至不二之天则精神魂魄悉聚而不散离种种边非空非色寂然不动浑然至眞还我本然天眞之一此一者非一之一也乃我本然之天也以一其衆魂不一之妄心随心现化而曰太一天尊人之生也耳驰于声目驰于色念念之间以万事分其天眞之一故衆生死而爲长夜之魂悟万化还其天真之一故太一天尊能救幽魂之苦此救苦经之所以曰我本在太无空洞中也老子曰天得一以清地得一以宁神得一以灵庄子曰子得一万事毕幽魂苦爽得一而不受度更生乎或曰道生一太一天尊母乃几于数乎曰緫万于一不一于一而还我之天于太极未兆眹之前无形无名非同非异故曰太一至于是道亦泯矣况于数乎应化之眞不得巳而有天尊之名向之所谓泥丸宫中亦不得巳而随衆生心现化尔太上説太一救苦护身保命妙经云东方长乐世界有大慈仁者太一救苦天尊化身如洹河沙物物随声应其间老君奏元始曰此圣威徳变化救生从何而有甚劫修行惟愿应机爲衆宣説天尊曰此圣在天唿爲太一福神在世唿爲大慈仁者在地狱唿爲洞渊帝君汝是吾之炁吾是汝之根汝知吾知此是九阳之精固是元始化身然元始者君亦尊唿之爲此圣而重其说也太一位号曰肯华长乐界东极妙严宫七寳芳骞林九色莲花座万眞环拱侍百亿瑞光中玉清灵寳尊应化玄元始浩劫垂慈济大千甘露门应化色身紫金瑞相大圣大慈大悲大愿寻声赴感太一救苦天尊及青玄上帝四字并是托境爲喻皆不得巳立此徽美之称也唯人人物物皆具是一若人一念还一则十方衆生悉度故曰尔时救苦天尊遍满十方界然则太一天尊非实居东方也东方乃天地之生炁托言东方爲现化之境以溥生生之恩焉太一天尊即道也是以难乎譬喻或问太一作太乙孰是曰诸书未有用乙字者后人恐一流于数乃易之以乙岂知乙之义与一之义大不侔当以太一为正道藏诸鍊度经法固有主于元始天尊者然太一天尊则爲济拔幽㝠之主也元始以一炁肇造化而生万物之根太一导万物歛造化而还一炁之源元始天尊开其始太一天尊归其终论名虽殊论理则一以玉皇言之太一天尊独运慈悲之化玉皇双任生杀之权太一天尊之妙则在玉皇之上其权则在玉皇之下以此不同或问如何曰太极鍊度曰太极鍊度其始本出于灵寳法以此法简易原于太极葛仙公之泒因曰太极祭錬犹曰灵寳鍊度南昌錬度各因所出而名之灵寳鍊度有九鍊南昌鍊度用五色纸书符较此则甚郑仲亦有多泒不可详数或又谓太极鍊度者人人物物皆具一太极一一幽魂一亦具一太极降本流末遂堕爲幽隂之鬼原始要终当还其本然之天其受度生天之理如此故曰太极錬度或义谓仙公以此本然太极之理度此幽魂之鬼上帝嘉之因其德而升其号授以太极左宫仙公之职曰太极左仙公是亦鍊度之一说或又谓太极两字有一叚作用其説则谬或问南极南昌南斗北斗之义曰南极者上天度人不死之君主长生之神主火錬之帝也南宫者南昌上宫上天主火鍊死魂成仙之所也南斗者上天主幽明之魂而注长生籍之星象也南极诸君即自己泥丸宫以下宫中之神南昌上宫又曰朱陵火府即自己绛宫也南斗守天盘而有定位北斗循地盘而运中天北斗属水生于北曰北斗其北斗第四衡星正与南斗相对史记天官书谓之衡殷南斗殷者平也尚书以殷仲春之义北斗上属于北极紫微垣南斗上属于南极大微垣两极乃二斗之主也南昌上宫亦南极垣中之一司南极南斗南昌却非一处然皆上属于南极或问白玉蟾曰甞疑鍊度是两件事不知是否答曰度人经云生身受度一也又云死魂受鍊二也今观朱陵景仙度命箓文有曰南昌宫所摄二宫一曰上宫一曰下宫上宫主受鍊司事下宫主受度司事生身在下土故以下宫主之死魂升上天故以上宫主之总而名之曰朱陵火府亦曰南昌受鍊司其印文只用人间叠篆方一寸三分玉蟾之説颇当凡道家所用尺寸皆用天垣玉尺乃自手中指中节文爲一寸男女右取之或问东岳受生之说曰度人经生神章诸经有受鍊更生之説有度品南宫之説古亦未闻有送之东岳受生之说况巳得水火鍊度之妙而又受三皈九戒之法理合生天岂可使之徃东岳随品受生实不可违太上永度三途五苦八难超凌三界逍遥上清之初心也南昌属天府东岳是地司巳经天府宁复降于地司今当以髙者立心度之生天爲上不当度之往东岳受生旣祭鍊后火铃烜赫如日俓上泥丸透岀顶门衆魂随火铃光而上此乃度之生天法岂不胜于往东岳也寳箓素云生天寳箓初无东岳二字使其寳箓度之生天送魂却往东岳岂不大相背驰如董君寳箓有下地府受生案之语何其反生天二字或谓幽魂多有业重者岂容尽生天耶子曰旣开太上济拔之门当体太上慈悲之心但尽我一诚度之生天茍未然亦得沾恩而减罪也或问有劒诀画界以衞自身意恐鬼炁相干故严为备如何曰譬如以恩及罪囚而罪囚感之不暇宁有犯我之心亲之则慰远之则愁此幽㝠望度之心也以至诚摄召其来以慈悲抚慰其餐以五行炁完其魂魄以水火鍊其精神尚忍犯于我乎特自生疑虑之心惟恐自己精神不完耳如其不敬焉得无咎或又以三光呪解鬼炁其愚不可及也或问存想灵官将吏围绕坛所然后祭鍊如何曰徒尔多事或问婴儿乗莲花之义曰黄庭经云心部之宫莲舍华人之心状如莲花婴儿者神也莲花者心也生身有形则神托乎心以爲舍死魂受度则婴儿乗乎莲花而上升开经偈云不生亦不灭欲生因莲花正此义或有想幽魂乗火龙上升而去终不若莲花也或谓多焚救苦经生神章中篇㝠财㝠衣乃佳今俱略去或欲焚化以解释执滞者之幽魂亦随人意或问如何先焚宝箓子曰旣是黙坐理当先焚若是寻常法祭鍊则当焚之于后或问解𡨚释结之㫖曰兴心发念是爲恶叶则有𡨚雠之报对泯心忘物则爲道本普受解释之深恩我执彼亦执我忘彼亦忘两边不着于物自然还于无爲之天𡨚结不待解释而自解释或问有用天医院治病解秽所解秽监生所监生至于召魂送魂则遣将吏摄召幽魂护送幽魂生天者如何曰不明自巳眞造化乃谓我法力微薄必假上天神明为之用可谓狭劣之至殊不知我之五臓五行之炁相生则彼之不待天医而自医我之一心清浮则彼不待解秽而自解我之一念解脱则彼不待监生而自受生我心广大又无魔念亦何必将吏摄召护送之只看行持者力量见识尔如大斋醮中繁文颇多亦不过以外像而表内事使造化果在于上天则上天自济拔之又何必遗此法于下土直待世人爲之祭錬而幽㝠始得济拔此人之所以中立乎两间而济天地不及之功也天地之大我之所维万物之衆我之所持更以此十六字再三深思之或问鍊度法如何出于灵寳法中灵寳者法之祖诸家註度人经释灵寳二字皆未善天灵者性也寳者命也灵而不寳则不足以夀无穷之命寳而不灵则不足悟本来之性离而曰性命合而曰灵寳一切衆生不离性命以此非灵寳不可以度人非灵寳不可以生神故灵寳法爲诸法之祖今所称灵寳法其神光大定之㫖亦假存想未造厥藴灵寳宗师亦多宗泒若能养命悟性然后鍊度幽㝠尤爲竒特或问更诵生神章如何生神章深益于亡者若是朗诵则成徒然只念九章不必念经序须是依本经序谓长斋不关人事诸尘漏尽夷心黙念乃能生亡者之神或问搯诀者何也曰诀者窍也黄庭经云子爲人关把盛衰则手能握一身之造化搯子则肾水之神盛搯午则心火之神盛一一有说不可尽究今想太一天尊多搯卯文谓卯属东方为太一天尊极谬卯文应肝脏岂得爲太一天尊也