论语注疏御制读论语泰伯章有曰民可使由之既而继之云乃不可使知当然所以然朱子分注斯复引程子説明不能使其化人有不能圣教岂所宜用术非正道讵应出宣尼是义谓未当而久心蓄疑程朱求弗得盖强为之辞近从川路行略得真解兹两岸迎銮民数乃无万伊欢欣近聸就摩肩叠迹随但御舟一过奔避如败师涣然鸟兽散躏借相凌欺前见后来者厥角先纷披殊不晓其故细询乃悉兮盖縁地方吏先以晓谕驰谓御舟之后其舟即宫闱尔民宜速避定当谨威仪此使知所致不如由彼为晓百乃漏万那尽谕蚩蚩尧民顺帝则两忘知识竒曰当曰所以帝岂有分施宗元郭槖传此义或有窥御制无倦齐绎论语义先之更继以劳之请益曰当无倦为干象正符不息义讵惟姑使自深思钦定四库全书经部八论语注疏四书类目录论语注解传述人论语集解序卷一学而卷二爲政卷三八佾卷四里仁卷五公冶长卷六雍也卷七述而卷八泰伯卷九子罕卷十乡党卷十一先进卷十二颜渊卷十三子路卷十四宪问卷十五卫灵公卷十六季氏卷十七阳货卷十八微子卷十九子张卷二十尧曰等谨案论语注疏二十卷魏何晏集觧宋邢昺疏昺初擢九经及第咸平二年始置翰林侍讲学士以昺为之受诏与杜镐舒雅等校定羣经义疏盖唐人止为五经疏而不及孝经论语至是始成之晏所採孔安国而下凡若干家皆古训昺复因皇侃所采诸儒之説为之䟽扵章句训诂名器事物之际详矣朱子集註出义理更为精深亦实始基扵此自谓凡见扵注䟽者不复更详是也旧刻不载陆氏释文今本补入干隆四十一年五月恭校上总纂官纪昀陆钖熊孙士毅总校官陆费墀钦定四库全书论语注解传述人唐国子博士兼太子中允赠齐州刺史吴县开国男陆徳明録论语者孔子应答弟子及时人所言或弟子相与言而接闻于夫子之语也当时弟子各有所记夫子既终微言巳絶弟子恐离居已后各生异见而圣言永灭故相与论撰因辑时贤及古明王之语合成一法谓之论语郑康成云仲弓子夏等所撰定汉兴传者则有三家鲁论语者鲁人所传即今所行篇次是也常山都尉龚奋长信少府夏侯胜丞相韦贤及子𤣥成鲁扶卿太子少傅夏侯建前将军萧望之竝传之各自名家齐论语者齐人所传别有问王知道二篇凡二十二篇其二十篇中章句颇多于鲁论昌邑中尉王吉少府宋畸琅邪王卿御史大夫贡禹尚书令五鹿充宗胶东庸生竝传之唯王阳名家古论语者出自孔氏壁中凡二十一篇有两子张篇次不与齐鲁论同孔安国爲传后汉马融亦注之安昌侯张禹受鲁论于夏侯建又从庸生王吉受齐论择善而从号曰张侯论最后而行于汉世禹以论授成帝后汉包咸周氏竝爲章句列于学官郑𤣥就鲁论张包周之篇章考之齐古爲之注焉魏吏部尚书何晏集孔安国包咸周氏马融郑𤣥陈羣王肃周生烈之说幷下巳意爲集解正始中上之盛行于世今以爲主郑𤣥注十卷王肃注十卷虞翻注十卷何晏集解十卷谯周注十卷卫瓘注八卷崔豹注十卷李允集注十卷孙绰集注十卷盈氏注十卷孟整注十卷梁觊注十卷袁乔注十卷尹毅注十卷江熈集解十二卷张冯注十卷孔澄之注十卷虞遐注十卷王弼释疑三卷栾肇释疑十卷徐邈音一卷皇侃撰义疏行于世论语注解传述人钦定四库全书论语集解序魏尚书驸马都尉关内侯何晏撰唐陆徳明音义宋邢昺疏序解音义疏叙曰汉中垒校尉刘向言鲁论语二十篇皆孔子弟子记诸善言也大子大傅夏侯胜前将军萧望之丞相韦贤及子𤣥成等传之音义疏齐论语二十二篇其二十篇中章句颇多于鲁论琅邪王卿及胶东庸生昌邑中尉王吉皆以敎授音义疏故有鲁论有齐论疏鲁共王时尝欲以孔子宅爲宫坏得古文论语音义疏齐论有问王知道多于鲁论二篇古论亦无此二篇分尧曰下章子张问以爲一篇有两子张凡二十一篇篇次不与齐鲁论同疏安昌侯张禹本受鲁论兼讲齐说善者从之号曰张侯论爲世所贵包氏周氏章句出焉疏古论唯博士孔安国爲之训解而世不传至顺帝时南郡大守马融亦爲之训说音义疏汉末大司农郑𤣥就鲁论篇章考之齐古爲之註音义疏近故司空陈羣大常王肃博士周生烈皆为义说疏前世传授师说虽有异同不爲训解中间爲之训解至于今多矣所见不同互有得失疏今集诸家之善记其姓名有不安者颇爲改易名曰论语集解音义疏光禄大夫关内侯臣孙邕光禄大夫臣郑沖散骑常侍中领军安乡亭侯臣曹羲侍中臣荀顗尚书驸马都尉关内侯臣何晏等上疏论语集解序论语注疏钦定四库全书论语注疏卷一魏何晏集解唐陆徳明音义宋邢昺疏学而第一音义疏子曰学而时习之不亦说乎注马曰子者男子之通称谓孔子也王曰时者学者以时诵习之诵习以时学无废业所以爲说怿有朋自逺方来不亦乐乎注包曰同门曰朋人不知而不愠不亦君子乎注愠怒也凡人有所不知君子不怒音义疏有子曰注孔子弟子有若其爲人也孝弟而好犯上者鲜矣注鲜少也上谓凡在己上者言孝弟之人必恭顺好欲犯其上者少也不好犯上而好作乱者未之有也君子务本本立而道生注本基也基立而后可大成孝弟也者其爲仁之本与注先能事父兄然后仁道可大成音义疏子曰巧言令色鲜矣仁注包曰巧言好其言语令色善其颜色皆欲令人说之少能有仁也音义疏曾子曰注马曰弟子曾参吾日三省吾身爲人谋而不忠乎与朋友交而不信乎传不习乎注言凡所传之事得无素不讲习而传之音义疏子曰道千乘之国注马曰道谓爲之政敎司马法六尺爲歩步百为亩亩百爲夫夫三爲屋屋三爲井井十爲通通十爲成成出革车一乘然则千乘之赋其地千成居地方三百一十六里有畸唯公侯之封乃能容之虽大国之赋亦不是过焉包曰道治也千乘之国者百里之国也古者井田方里爲井十井爲乘百里之国适千乘也融依周礼包依王制孟子义疑故两存焉敬事而信注包曰爲国者举事必敬愼与民必诚信节用而爱人注包曰节用不奢侈国以民爲本故爱养之使民以时注包曰作事使民必以其时不妨夺农务音义疏子曰弟子入则孝出则弟谨而信汎爱衆而亲仁行有余力则以学文注马曰文者古之遗文音义疏子夏曰贤贤易色注孔曰子夏弟子卜商也言以好色之心好贤则善事父母能竭其力事君能致其身注孔曰尽忠节不爱其身与朋友交言而有信虽曰未学吾必谓之学矣音义疏子曰君子不重则不威学则不固注孔曰固蔽也一曰言人不能敦重既无威严学又不能坚固识其义理主忠信无友不如己者过则勿惮改注郑曰主亲也惮难也音义疏曾子曰愼终追远民徳归厚矣注孔曰愼终者丧尽其哀追逺者祭尽其敬君能行此二者民化其徳皆归于厚也疏子禽问于子贡曰夫子至于是邦也必闻其政求之与抑与之与注郑曰子禽弟子陈亢也子贡弟子姓端木名赐亢怪孔子所至之邦必与闻其国政求而得之邪抑人君自愿与之爲治子贡曰夫子温良恭俭让以得之夫子之求之也其诸异乎人之求之与注郑曰言夫子行此五徳而得之与人求之异明人君自与之音义疏子曰父在观其志父没观其行注孔曰父在子不得自専故观其志而已父没乃观其行三年无改于父之道可谓孝矣注孔曰孝子在丧哀慕犹若父存无所改于父之道疏有子曰礼之用和爲贵先王之道斯爲美小大由之有所不行知和而和不以礼节之亦不可行也注马曰人知礼贵和而每事从和不以礼爲节亦不可行疏有子曰信近于义言可复也注复犹覆也义不必信信非义也以其言可反覆故曰近义恭近于礼远耻辱也注恭不合礼非礼也以其能远耻辱故曰近礼也因不失其亲亦可宗也注孔曰因亲也言所亲不失其亲亦可宗敬音义疏子曰君子食无求饱居无求安注郑曰学者之志有所不暇敏于事而愼于言就有道而正焉可谓好学也已注孔曰敏疾也有道有道徳者正谓问其是非疏子贡曰贫而无謟富而无骄何如子曰可也注孔曰未足多未若贫而乐富而好礼者也注郑曰乐谓志于道不以贫爲忧苦子贡曰诗云如切如磋如琢如磨其斯之谓与注孔曰能贫而乐道富而好礼者能自切磋琢磨子曰赐也始可与言诗已矣告诸往而知来者注孔曰诸之也子贡知引诗以成孔子义善取类故然之往告之以贫而乐道来答以切磋琢磨音义疏子曰不患人之不己知患不知人也疏论语注疏卷一论语注疏巻一考证道千乗之国注马曰司马法六尺爲歩步百爲亩亩百爲夫夫三爲屋屋三爲井井十爲通通十爲成成出革车一乘千乘之赋其地千成居地方三百一十六里有畸包曰古者井田方里爲井十井爲乘百里之国适千乘也按注谓马依周礼包依王制孟子义疑故两存焉今以包说计之则八十家出一乗夫一乗甲士三人步卒七十二人牛马兵甲刍粮具焉恐非八十家所能给故朱子集注以马说爲可据也论语注疏卷一考证论语注疏钦定四库全书论语注䟽卷二魏何晏集解唐陆徳明音义宋邢昺疏爲政第二音义疏子曰爲政以德譬如北辰居其所而衆星共之注包曰徳者无爲犹北辰之不移而衆星共之音义疏子曰诗三百注孔曰篇之大数一言以蔽之注包曰蔽犹当也曰思无邪注包曰归于正音义疏子曰道之以政注孔曰政谓法敎齐之以刑注马曰齐整之以刑罸民免而无耻注孔曰免苟免道之以德注包曰徳谓道徳齐之以礼有耻且格注格正也音义疏子曰吾十有五而志于学三十而立注有所成也四十而不惑注孔曰不疑惑五十而知天命注孔曰知天命之终始六十而耳顺注郑曰耳闻其言而知其微旨七十而从心所欲不踰矩注马曰矩法也从心所欲无非法疏孟懿子问孝注孔曰鲁大夫仲孙何忌懿谥也子曰无违樊迟御子告之曰孟孙问孝于我我对曰无违注郑曰恐孟孙不晓无违之意将问于樊迟故告之樊迟弟子樊须樊迟曰何谓也子曰生事之以礼死葬之以礼祭之以礼疏孟武伯问孝子曰父母唯其疾之忧注马曰武伯懿子之子仲孙彘武谥也言孝子不妄爲非唯疾病然后使父母忧音义疏子游问孝注孔曰子游弟子姓言名偃子曰今之孝者是谓能飬至于犬马皆能有养不敬何以别乎注包曰犬以守御马以代劳皆养人者一曰人之所养乃至于犬马不敬则无以别孟子曰食而不爱豕畜之爱而不敬兽畜之音义疏子夏问孝子曰色难注包曰色难者谓承顺父母颜色乃爲难有事弟子服其劳有酒食先生馔注马曰先生谓父兄馔饮食也曾是以爲孝乎注马曰孔子喻子夏服劳先食汝谓此爲孝乎未孝也承顺父母颜色乃爲孝也音义疏子曰吾与回言终日不违如愚注孔曰回弟子姓颜名回字子渊鲁人也不违者无所怪问于孔子之言默而识之如愚退而省其私亦足以发回也不愚注孔曰察其退还与二三子说绎道义发明大体知其不愚疏子曰视其所以注以用也言视其所行用观其所由注由经也言观其所经从察其所安人焉廋哉人焉廋哉注孔曰廋匿也言观人终始安所匿其情音义疏子曰温故而知新可以爲师矣注温寻也寻绎故者又知新者可以爲人师矣音义疏子曰君子不器注包曰器者各周其用至于君子无所不施疏子贡问君子子曰先行其言而后从之注孔曰疾小人多言而行之不周疏子曰君子周而不比注孔曰忠信爲周阿党爲比小人比而不周音义疏子曰学而不思则罔注包曰学不寻思其义则罔然无所得思而不学则殆注不学而思终卒不得徒使人精神疲殆音义疏子曰攻乎异端斯害也己注攻治也善道有统故殊涂而同归异端不同归也疏子曰由诲汝知之乎注孔曰弟子姓仲名由字子路知之爲知之不知爲不知是知也音义疏子张学干禄注郑曰弟子姓颛孙名师字子张干求也禄禄位也子曰多闻阙疑愼言其余则寡尤注包曰尤过也疑则阙之其余不疑犹愼言之则少过多见阙殆愼行其余则寡悔注包曰殆危也所见危者阙而不行则少悔言寡尤行寡悔禄在其中矣注郑曰言行如此虽不得禄亦同得禄之道音义疏哀公问曰何爲则民服注包曰哀公鲁君谥孔子对曰举直错诸枉则民服注包曰错置也举正直之人用之废置邪枉之人则民服其上举枉错诸直则民不服音义疏季康子问使民敬忠以劝如之何注孔曰鲁卿季孙肥康谥子曰临之以庄则敬注包曰庄严也君临民以严则民敬其上孝慈则忠注包曰君能上孝于亲下慈于民则民忠矣举善而敎不能则劝注包曰举用善人而敎不能者则民劝勉疏或谓孔子曰子奚不爲政注包曰或人以爲居位乃是爲政子曰书云孝乎惟孝友于兄弟施于有政是亦爲政奚其爲爲政注包曰孝乎惟孝美大孝之辞友于兄弟善于兄弟施行也所行有政道与爲政同疏子曰人而无信不知其可也注孔曰言人而无信其余终无可大车无輗小车无軏其何以行之哉注包曰大车牛车輗者辕端横木以缚轭小车驷马车軏者辕端上曲钩衡音义疏子张问十世可知也注孔曰文质礼变子曰殷因于夏礼所损益可知也周因于殷礼所损益可知也注马曰所因谓三纲五常所损益谓文质三统其或继周者虽百世可知也注物类相召世数相生其变有常故可预知音义疏子曰非其鬼而祭之谄也注郑曰人神曰鬼非其祖考而祭之者是谄求福见义不爲无勇也注孔曰义所宜爲而不能爲是无勇音义疏论语注疏卷二论语注疏卷二考证爲政章譬如北辰疏北极谓之北辰陆㙄经世骊珠曰类考云先儒皆以天体无星处谓之辰今考星书称辰不一北极固名北辰而大火亦谓之大辰五行中之水星又谓之辰星十二支谓之十二辰日月星又谓之三辰五行之时亦谓之五辰原其义盖起于辰位乃星躔之首嵗纪之始水星近辅乎日爲行星之长大火天帝之座爲舎星之长长者皆称辰焉日月之会谓之辰一嵗日月十二会日月所㑹始于东方苍龙角亢之星角亢始于辰故以所始者言之日月星至辰而毕见故称三辰素问五运起于角轸角轸辰分也故五行之时亦谓五辰然则北辰居所亦谓统星之长耳此説最爲明晓只将下衆星句对看便见辰字本位且本文但言居所原祇形其象之尊也自连入北极添出动与不动摹拟遂多反忘郄北辰之辰字正义矣论语注疏卷二考证论语注疏钦定四库全书论语注疏卷三魏何晏集解唐陆德明音义宋邢昺疏八佾第三音义疏孔子谓季氏八佾舞于庭是可忍也孰不可忍也注马曰孰谁也佾列也天子八佾诸侯六卿大夫四士二八人为列八八六十四人鲁以周公故受王者礼乐有八佾之舞季桓子僭于其家庙舞之故孔子讥之音义疏三家者以雍彻注马曰三家谓仲孙叔孙季孙雍周颂臣工篇名天子祭于宗庙歌之以彻祭今三家亦作此乐子曰相维辟公天子穆穆奚取于三家之堂注包曰辟公谓诸侯及二王之后穆穆天子之容貌雍篇歌此者有诸侯及二王之后来助祭故也今三家但家臣而已何取此义而作之于堂邪音义疏子曰人而不仁如礼何人而不仁如乐何注包曰言人而不仁必不能行礼乐疏林放问礼之本注郑曰林放鲁人子曰大哉问礼与其奢也宁俭丧与其易也宁戚注包曰易和易也言礼之本意失于奢不如俭丧失于和易不如哀戚音义疏子曰夷狄之有君不如诸夏之亡也注包曰诸夏中国亡无也疏季氏旅于泰山子谓冉有曰女弗能救与注马曰旅祭名也礼诸侯祭山川在其封内者今陪臣祭泰山非礼也冉有弟子冉求时仕于季氏救犹止也对曰不能子曰呜唿曾谓泰山不如林放乎注包曰神不享非礼林放尚知问礼泰山之神反不如林放邪欲诬而祭之音义疏子曰君子无所争必也射乎注孔曰言于射而后有争揖让而升下而饮注王曰射于堂升及下皆揖让而相饮其争也君子注马曰多算饮少算君子之所争音义疏子夏问曰巧笑倩兮美目盼兮素以爲绚兮何谓也注马曰倩笑貌盼动目貌绚文貌此上二句在卫风硕人之二章其下一句逸也子曰绘事后素注郑曰绘画文也凡绘画先布衆色然后以素分布其间以成其文喻美女虽有倩盼美质亦湏礼以成之曰礼后乎注孔曰孔子言绘事后素子夏闻而解知以素喻礼故曰礼后乎子曰起予者商也始可与言诗已矣注包曰予我也孔子言子夏能发明我意可与共言诗音义疏子曰夏礼吾能言之杞不足徴也殷礼吾能言之宋不足征也注包曰征成也杞宋二国名夏殷之后夏殷之礼吾能説之杞宋之君不足以成也文献不足故也足则吾能征之矣注郑曰献犹贤也我不以礼成之者以此二国之君文章贤才不足故也疏子曰禘自既灌而往者吾不欲观之矣注孔曰禘祫之礼为序昭穆故毁庙之主及羣庙之主皆合食于大祖灌者酌郁鬯灌于大祖以降神也既灌之后列尊卑序昭穆而鲁逆祀跻僖公乱昭穆故不欲观之矣音义疏或问禘之説子曰不知也注孔曰答以不知者为鲁讳知其説者之于天下也其如示诸斯乎指其掌注包曰孔子谓或人言知禘礼之説者于天下之事如指示掌中之物言其易了音义疏祭如在注孔曰言事死如事生祭神如神在注孔曰谓祭百神子曰吾不与祭如不祭注包曰孔子或出或病而不自亲祭使摄者为之不致肃敬于心与不祭同音义疏王孙贾问曰与其媚于奥宁媚于灶何谓也注孔曰王孙贾卫大夫奥内也以喻近臣灶以喻执政贾执政者欲使孔子求昵之微以世俗之言感动之也子曰不然获罪于天无所祷也注孔曰天以喻君孔子拒之曰如获罪于天无所祷于衆神音义疏子曰周监于二代郁郁乎文哉吾从周注孔曰监视也言周文章备于二代当从之音义疏子入大庙注包曰大庙周公庙孔子仕鲁鲁祭周公而助祭也每事问或曰孰谓鄹人之子知礼乎入大庙每事问注孔曰鄹孔子父叔梁纥所治邑时人多言孔子知礼或人以为知礼者不当复问子闻之曰是礼也注孔曰虽知之当复问愼之至也音义疏子曰射不主皮注马曰射有五善焉一曰和志体和二曰和容有容仪三曰主皮能中质四曰和颂合雅颂五曰兴武与舞同天子三侯以熊虎豹皮为之言射者不但以中皮为善亦兼取和容也爲力不同科古之道也注马曰为力力役之事亦有上中下设三科焉故曰不同科音义疏子贡欲去告朔之饩羊注郑曰牲生曰饩礼人君毎月告朔于庙有祭谓之朝享鲁自文公始不视朔子贡见其礼废故欲去其羊子曰赐也尔爱其羊我爱其礼注包曰羊存犹以识其礼羊亡礼遂废音义疏子曰事君尽礼人以爲谄也注孔曰时事君者多无礼故以有礼者为谄音义疏定公问君使臣臣事君如之何注孔曰定公鲁君谥时臣失礼定公患之故问之孔子对曰君使臣以礼臣事君以忠疏子曰关雎乐而不淫哀而不伤注孔曰乐不至淫哀不至伤言其和也音义疏哀公问社于宰我宰我对曰夏后氏以松殷人以柏周人以栗曰使民战栗注孔曰凡建邦立社各以其土所宜之木宰我不本其意妄为之説因周用栗便云使民战栗子闻之曰成事不説注包曰事已成不可复解説遂事不谏注包曰事已遂不可复谏止既往不咎注包曰事已往不可复追咎孔子非宰我故歴言此三者欲使慎其后音义疏子曰管仲之器小哉注言其器量小也或曰管仲俭乎注包曰或人见孔子小之以为谓之大俭曰管氏有三归官事不摄焉得俭注包曰三归娶三姓女妇人谓嫁曰归摄犹兼也礼国君事大官各有人大夫兼并今管仲家臣备职非为俭然则管仲知礼乎注包曰或人以俭问故答以安得俭或人闻不俭便谓为得礼曰邦君树塞门管氏亦树塞门邦君爲两君之好有反坫管氏亦有反坫注郑曰反坫反爵之坫在两楹之间人君别内外于门树屏以蔽之若与邻国为好㑹其献酢之礼更酌酌毕则各反爵于坫上今管仲皆僭为之如是是不知礼管氏而知礼孰不知礼音义疏子语鲁大师乐曰乐其可知也始作翕如也注大师乐官名五音始奏翕如盛从之纯如也注从读曰纵言五音既发放纵尽其音声纯纯和谐也皦如也注言其音节明也绎如也以成注纵之以纯如皦如绎如言乐始作翕如而成于三音义疏仪封人请见注郑曰仪盖卫邑封人官名曰君子之至于斯也吾未尝不得见也从者见之注包曰从者弟子随孔子行者通使得见出曰二三子何患于丧乎天下之无道也久矣注孔曰语诸弟子言何患于夫子圣德之将丧亡邪天下之无道己久矣极衰必盛天将以夫子爲木铎注孔曰木铎施政教时所振也言天将命孔子制作法度以号令于天下音义疏子谓韶尽美矣又尽善也注孔曰韶舜乐名谓以圣德受禅故尽善谓武尽美矣未尽善也注孔曰武武王乐也以征伐取天下故未尽善音义疏子曰居上不寛爲礼不敬临丧不哀吾何以观之哉疏论语注疏卷三论语注疏卷三考证三家者章注疏仲孙是庆父之后叔孙是叔牙之后季孙是季友之后其后子孙皆以其仲叔季为氏按纂疏引胡氏云三家皆鲁威公庻子初以仲叔季为氏后加孙字公子之子称公孙也仲改为孟者庻子自为长少不敢与嫡子荘公为伯仲叔季以公孙不敢祖诸侯也故自以庻长为孟至杜预作公子谱则云以仲庆父之故遂改为孟与正义不合禘自既灌而往者章注禘祫之礼爲序昭穆故毁庙之主及羣庙之主皆合食于太祖按马融王肃皆云禘大祫小郑注二礼则云祫大禘小贾逵刘歆则云一祭二名礼无差降考赵伯循引曾子问春秋传以明祫之为合如诸儒之説禘则直祭祖所自出而以其祖配但设两位而不及羣庙之主集註遵之然孔颕逹正义曰禘所以异于祫者毁庙之主陈于太祖庙与祫同未毁庙之主则各就其庙而祭是禘亦陈有毁庙之主不止设两位矣故后汉张纯曰禘者谛也审谛昭穆之次使不乱也器小章有反坫注反爵之坫在两楹之间按郊特牲云台门而旅树反坫汲冡周书云乃立五宫咸有四阿反坫注云外向室也黄震亦云反者向外之名坫者别设大门屏之名然则为两君之好有反坫者盖欲容仪卫之衆以为此向外之室耳据郊特牲以反坫与台门相聫汲冡书以反坫与四阿相聫本文以反坫与树塞门相聫恐均是居室僭侈之事论语注疏卷三考证论语注疏钦定四库全书论语注疏卷四魏何晏集解唐陆德明音义宋邢昺疏里仁第四音义疏子曰里仁爲美注郑曰里者人之所居居于仁者之里是为美择不处仁焉得知注郑曰求居而不处仁者之里不得为有知音义疏子曰不仁者不可以久处约注孔曰久困则为非不可以长处乐注孔曰必骄佚仁者安仁注包曰惟性仁者自然体之故谓安仁知者利仁注王曰知仁为美故利而行之音义疏子曰惟仁者能好人能恶人注孔曰惟仁者能审人之所好恶音义疏子曰苟志于仁矣无恶也注孔曰苟诚也言诚能志于仁则其余终无恶音义疏子曰富与贵是人之所欲也不以其道得之不处也注孔曰不以其道得富贵则仁者不处贫与贱是人之所恶也不以其道得之不去也注时有否泰故君子履道而反贫贱此则不以其道得之虽是人之所恶不可违而去之君子去仁恶乎成名注孔曰恶乎成名者不得成名为君子君子无终食之间违仁造次必于是颠沛必于是注马曰造次急遽颠沛偃仆虽急遽偃仆不违仁音义疏子曰我未见好仁者恶不仁者好仁者无以尚之注孔曰难复加也恶不仁者其爲仁矣不使不仁者加乎其身注孔曰言恶不仁者能使不仁者不加非义于己不如好仁者无以尚之为优有能一日用其力于仁矣乎我未见力不足者注孔曰言人无能一日用其力修仁者耳我未见欲为仁而力不足者盖有之矣我未之见也注孔曰谦不欲尽诬时人言不能为仁故云为能有尔我未之见也音义疏子曰人之过也各于其党观过斯知仁矣注孔曰党党类小人不能为君子之行非小人之过当恕而勿责之观过使贤愚各当其所则为仁矣音义疏子曰朝闻道夕死可矣注言将至死不闻世之有道疏子曰士志于道而耻恶衣恶食者未足与议也疏子曰君子之于天下也无适也无莫也义之与比音义疏子曰君子怀德注孔曰怀安也小人怀土注孔曰重迁君子怀刑注孔曰安于法小人怀惠注包曰惠恩恵疏子曰放于利而行注孔曰放依也每事依利而行多怨注孔曰取怨之道音义疏子曰能以礼让爲国乎何有注何有者言不难不能以礼让爲国如礼何注包曰如礼何者言不能用礼疏子曰不患无位患所以立不患莫已知求爲可知也注包曰求善道而学行之则人知己疏子曰参乎吾道一以贯之曾子曰唯注孔曰直晓不问故答曰唯子出门人问曰何谓也曾子曰夫子之道忠恕而已矣音义疏子曰君子喻于义小人喻于利注孔曰喻犹晓也疏子曰见贤思齐焉注包曰思与贤者等见不贤而内自省也疏子曰事父母几谏注包曰几者微也当微谏纳善言于父母见志不从又敬不违劳而不怨注包曰见志见父母志有不从已谏之色则又当恭敬不敢违父母意而遂已之谏疏子曰父母在不逺游游必有方注郑曰方犹常也疏子曰三年无改于父之道可谓孝矣注郑曰孝子在丧哀戚思慕无所改于父之道非心所忍为音义疏子曰父母之年不可不知也一则以喜一则以惧注孔曰见其寿考则喜见其衰老则惧音义疏子曰古者言之不出耻躬之不逮也注包曰古人之言不妄出口爲身行之将不及音义疏子曰以约失之者鲜矣注孔曰俱不得中奢则骄佚招祸俭约无忧患音义疏子曰君子欲讷于言而敏于行注包曰讷迟钝也言欲迟而行欲疾音义疏子曰德不孤必有邻注方以类聚同志相求故必有邻是以不孤疏子游曰事君数斯辱矣朋友数斯疏矣注数谓速数之数音义疏论语注疏卷四论语注疏钦定四库全书论语注疏卷五魏何晏集解唐陆德明音义宋邢昺疏公冶长第五音义疏子谓公冶长可妻也虽在缧绁之中非其罪也以其子妻之注孔曰冶长弟子鲁人也姓公冶名长缧黒索绁挛也所以拘罪人音义疏子谓南容邦有道不废邦无道免于刑戮以其兄之子妻之注王曰南容弟子南宫縚鲁人也字子容不废言见用音义疏子谓子贱注孔曰子贱鲁人弟子宓不齐君子哉若人鲁无君子者斯焉取斯注包曰若人者若此人也如鲁无君子子贱安得此行而学行之音义疏子贡问曰赐也何如子曰女器也注孔曰言女器用之人曰何器也曰瑚琏也注包曰瑚琏黍稷之器夏曰瑚殷曰琏周曰簠簋宗庙之器贵者音义疏或曰雍也仁而不佞注马曰雍弟子仲弓名姓冉子曰焉用佞御人以口给屡憎于人不知其仁焉用佞注孔曰屡数也佞人口辞㨗给数为人所憎恶音义疏子使漆雕开仕对曰吾斯之未能信注孔曰开弟子漆雕姓开名仕进之道未能信者未能究习子説注郑曰善其志道深音义疏子曰道不行乘桴浮于海从我者其由与注马曰桴编竹木大者曰栰小者曰桴子路闻之喜注孔曰喜与已俱行子曰由也好勇过我无所取材注郑曰子路信夫子欲行故言好勇过我无所取材者无所取于桴材以子路不解㣲言故戱之耳一曰子路闻孔子欲浮海便喜不复顾望故孔子叹其勇曰过我无所取哉言唯取于已古字材哉同音义疏孟武伯问子路仁乎子曰不知也注孔曰仁道至大不可全名也又问子曰由也千乘之国可使治其赋也注孔曰赋兵赋不知其仁也求也何如子曰求也千室之邑百乘之家可使爲之宰也注孔曰千邑之邑卿大夫之邑卿大夫称家诸侯千乘大夫百乘宰家臣不知其仁也赤也何如子曰赤也束带立于朝可使与賔客言也注马曰赤弟子公西华有容仪可使为行人不知其仁也音义疏子谓子贡曰女与回也孰愈注孔曰愈犹胜也对曰赐也何敢望回回也闻一以知十赐也闻一以知二子曰弗如也吾与女弗如也注包曰既然子贡不如复云吾与女俱不如者盖欲以慰子贡也音义疏宰予昼寝注孔曰宰予弟子宰我子曰朽木不可雕也注包曰朽腐也雕雕琢刻画粪土之墙不可杇也注王曰杇镘也此二者以喻虽施功犹不成于予与何诛注孔曰诛责也今我当何责于女乎深责之子曰始吾于人也听其言而信其行今吾于人也听其言而观其行于予与改是注孔曰改是听言信行更察言观行发于宰我之昼寝音义疏子曰吾未见刚者或对曰申枨注包曰申枨鲁人子曰枨也慾焉得刚注孔曰慾多情慾音义疏子贡曰我不欲人之加诸我也吾亦欲无加诸人注马曰加陵也子曰赐也非尔所及也注孔曰言不能止人使不加非义于已疏子贡曰夫子之文章可得而闻也注章明也文彩形质着见可以耳目循夫子之言性与天道不可得而闻也注性者人之所受以生也天道者元亨日新之道深㣲故不可得而闻也音义疏子路有闻未之能行唯恐有闻注孔曰前所闻未及行故恐后有闻不得并行也疏子贡问曰孔文子何以谓之文也注孔曰孔文子卫大夫孔圉文谥也子曰敏而好学不耻下问是以谓之文也注孔曰敏者识之疾也下问谓凡在已下者音义疏子谓子产有君子之道四焉注孔曰子产郑大夫公孙侨其行己也恭其事上也敬其养民也惠其使民也义音义疏子曰晏平仲善与人交久而敬之注周曰齐大夫晏姓平谥名婴疏子曰臧文仲居蔡注包曰臧文仲鲁大夫臧孙辰文谥也蔡国君之守龟出蔡地因以为名焉长尺有二寸居蔡僭也山节藻棁注包曰节者栭也刻镂为山棁者梁上楹画为藻文言其奢侈何如其知也注孔曰非时人谓之为知音义疏子张问曰令尹子文注孔曰令尹子文楚大夫姓鬬名縠字于莬三仕爲令尹无喜色三已之无愠色旧令尹之政必以告新令尹何如子曰忠矣曰仁矣乎曰未知焉得仁注但闻其忠事未知其仁也崔子弑齐君陈文子有马十乘弃而违之注孔曰皆齐大夫崔杼作乱陈文子恶之捐其四十匹马违而去之至于他邦则曰犹吾大夫崔子也违之之一邦则又曰犹吾大夫崔子也违之何如子曰清矣曰仁矣乎曰未知焉得仁注孔曰文子辟恶逆去无道求有道当春秋时臣陵其君皆如崔子无有可止者音义疏季文子三思而后行子闻之曰再斯可矣注郑曰季文子鲁大夫季孙行父文谥也文子忠而有贤行其举事寡过不必乃三思音义疏子曰寗武子注马曰卫大夫寗俞武谥也邦有道则知邦无道则愚其知可及也其愚不可及也注孔曰佯愚似实故曰不可及也音义疏子在陈曰归与归与吾党之小子狂简斐然成章不知所以裁之注孔曰简大也孔子在陈思归欲去故曰吾党之小子狂简者进取于大道妄作穿凿以成文章不知所以裁制我当归以裁之耳遂归音义疏子曰伯夷叔齐不念旧恶怨是用希注孔曰伯夷叔齐孤竹君之二子孤竹国名音义疏子曰孰谓微生髙直注孔曰㣲生姓名髙鲁人也或乞醯焉乞诸其邻而与之注孔曰乞之四邻以应求者用意委曲非为直人音义疏子曰巧言令色足恭注孔曰足恭便辟貌左丘明耻之丘亦耻之注孔曰左丘明鲁大史匿怨而友其人注孔曰心内相怨而外诈亲左丘明耻之丘亦耻之音义疏颜渊季路侍子曰盍各言尔志子路曰愿车马衣轻裘与朋友共敝之而无憾注孔曰憾恨也颜渊曰愿无伐善注孔曰不自称已之善无施劳注孔曰不以劳事置施于人子路曰愿闻子之志子曰老者安之朋友信之少者怀之注孔曰懐归也音义疏子曰己矣乎吾未见能见其过而内自讼者也注包曰讼犹责也言人有过莫能自责音义疏子曰十室之邑必有忠信如丘者焉不如丘之好学也音义疏论语注疏卷五论语注疏卷五考证赐也何如章瑚琏也注夏曰瑚商曰琏按贾服杜预注左传及包咸郑元等注本文皆宗此説考明堂位云有虞氏之两敦夏后氏之四琏殷之六瑚周之八簋自当以记文为正十室之邑章疏卫瓘读焉于虔切为下句首焉犹安也言十室之邑虽小必有忠信如我者也安不如我之好学也言亦有如我之好学也按备考云禹过十室之邑必下以求秉徳之士故礼曰君子不诬十室夫子辞气多谦和委婉如何有于我哉之类不説煞不如义可并参论语注疏卷五考证论语注疏钦定四库全书论语注疏卷六魏何晏集解唐陆德眀音义宋邢昺疏雍也第六音义疏子曰雍也可使南面注包曰可使南面者言任诸侯治音义疏仲弓问子桑伯子注王曰伯子书传无见焉子曰可也简注孔曰以其能简故曰可也仲弓曰居敬而行简以临其民不亦可乎注孔曰居身敬肃临下寛略则可居简而行简无乃大简乎注包曰伯子之简大简子曰雍之言然音义疏哀公问弟子孰为好学孔子对曰有颜回者好学不迁怒不贰过不幸短命死矣今也则亡未闻好学者也注凡人任情喜怒违理颜回任道怒不过分迁者移也怒当其理不移易也不贰过者有不善未尝复行音义疏子华使于齐冉子为其母请粟子曰与之釜注马曰子华弟子公西赤之字六斗四升曰釜请益曰与之庾注包曰十六斗曰庾冉子与之粟五秉注马曰十六斛曰秉五秉合为八十斛子曰赤之适齐也乘肥马衣轻裘吾闻之也君子周急不继富注郑曰非冉有与之大多音义疏原思为之宰注包曰弟子原宪思字也孔子为鲁司宼以原宪为家邑宰与之粟九百辞注孔曰九百九百斗辞辞让不受子曰毋注孔曰禄法所得当受无让以与尔邻里乡党乎注郑曰五家为邻五邻为里万二千五百家为乡五百家为党音义疏子谓仲弓曰犂牛之子骍且角虽欲勿用山川其舍诸注犂杂文骍赤也角者角周正中牺牲虽欲以其所生犂而不用山川宁肯舍之乎言父虽不善不害于子之羙音义疏子曰回也其心三月不违仁其余则日月至焉而已矣注余人暂有至仁时唯回移时而不变疏季康子问仲由可使从政也与子曰由也果注包曰果谓果敢决断于从政乎何有曰赐也可使从政也与曰赐也达注孔曰达谓通于物理于从政乎何有曰求也可使从政也与曰求也艺注孔曰艺谓多才艺于从政乎何有音义疏季氏使闵子骞为费宰注孔曰费季氏邑季氏不臣而其邑宰数畔闻子骞贤故欲用之闵子骞曰善为我辞焉注孔曰不欲为季氏宰语使者善为我辞焉说令不复召我如有复我者注孔曰复我者重来召我则吾必在汶上矣注孔曰去之汶水上欲北如齐音义疏伯牛有疾注马曰伯牛弟子冉耕子问之自牖执其手注包曰牛有恶疾不欲见人故孔子从牖执其手也曰亡之注孔曰亡丧也疾甚故持其手曰丧之命矣夫斯人也而有斯疾也斯人也而有斯疾也注包曰再言之者痛惜之甚音义疏子曰贤哉回也一箪食一瓢饮注孔曰箪笥也在陋巷人不堪其忧回也不改其乐贤哉回也注孔曰颜渊乐道虽箪食在陋巷不改其所乐音义疏冉求曰非不说子之道力不足也子曰力不足者中道而废今女画注孔曰画止也力不足者当中道而废今女自止耳非力极也音义疏子谓子夏曰女为君子儒无为小人儒注孔曰君子为儒将以明道小人为儒则矜其名疏子游为武城宰注包曰武城鲁下邑子曰女得人焉耳乎注孔曰焉耳乎皆辞曰有澹台灭明者行不由径非公事未尝至于偃之室也注包曰澹台姓灭明名字子羽言其公且方音义疏子曰孟之反不伐注孔曰鲁大夫孟之侧与齐战军大败不伐者不自伐其功奔而殿将入门策其马曰非敢后也马不进也注马曰殿在军后前曰启后曰殿孟之反贤而有勇军大奔独在后为殿人迎功之不欲独有其名曰我非敢在后拒敌马不能前进音义疏子曰不有祝鮀之佞而有宋朝之美难乎免于今之世矣注孔曰佞口才也祝鮀卫大夫子鱼也时世贵之宋朝宋之美人而善淫言当如祝鮀之佞而反如宋朝之美难乎免于今之世害也音义疏子曰谁能出不由戸何莫由斯道也注孔曰言人立身成功当由道譬如出入要当从戸疏子曰质胜文则野注包曰野如野人言鄙略也文胜质则史注包曰史者文多而质少文质彬彬然后君子注包曰彬彬文质相半之貎音义疏子曰人之生也直注马曰言人所生于世而自终者以其正直也罔之生也幸而免注包曰诬罔正直之道而亦生者是幸而免疏子曰知之者不如好之者好之者不如乐之者注包曰学问知之者不如好之者笃好之者不如乐之者深音义疏子曰中人以上可以语上也中人以下不可以语上也注王曰上谓上知之所知也两举中人以其可上可下音义疏樊迟问知子曰务民之义注王曰务所以化道民之义敬鬼神而逺之可谓知矣注包曰敬鬼神而不黩问仁曰仁者先难而后获可谓仁矣注孔曰先劳苦而后得功此所以为仁音义疏子曰知者乐水注包曰知者乐运其才知以治世如水流而不知己仁者乐山注仁者乐如山之安固自然不动而万物生焉知者动注包曰日进故动仁者静注孔曰无欲故静知者乐注郑曰知者自役得其志故乐仁者寿注包曰性静者多夀考音义疏子曰齐一变至于鲁鲁一变至于道注包曰言齐鲁有大公周公之余化大公大贤周公圣人今其政教虽衰若有明君兴之齐可使如鲁鲁可使如大道行之时音义疏子曰觚不觚注马曰觚礼器一升曰爵二升曰觚觚哉觚哉注觚哉觚哉言非觚也以喻为政不得其道则不成音义疏宰我问曰仁者虽告之曰井有仁焉其从之也注孔曰宰我以仁者必济人于患难故问有仁人堕井将自投下从而出之不乎欲极观仁者忧乐之所至子曰何为其然也君子可逝也不可䧟也注孔曰逝徃也言君子可使徃视之耳不肯自投从之可欺也不可罔也注马曰可欺者可使徃也不可罔者不可得诬罔令自投下音义疏子曰君子博学于文约之以礼亦可以弗畔矣夫注郑曰弗畔不违道音义疏子见南子子路不说夫子矢之曰予所否者天厌之天厌之注孔曰旧以南子者卫灵公夫人淫乱而灵公惑之孔子见之者欲因以说灵公使行治道矢誓也子路不说故夫子誓之行道旣非妇人之事而弟子不说与之呪誓义可疑焉音义疏子曰中庸之为徳也其至矣乎民鲜久矣注庸常也中和可常行之德世乱先王之道废民鲜能行此道久矣非适今音义疏子贡曰如有博施于民而能济衆何如可谓仁乎子曰何事于仁必也圣乎尧舜其犹病诸注孔曰君能广施恩惠济民于患难尧舜至圣犹病其难夫仁者已欲立而立人已欲逹而逹人能近取譬可谓仁之方也已注孔曰更为子贡说仁者之行方道也但能近取譬于己皆如己所欲而施之于人音义疏论语注疏卷六论语注疏卷六考证季氏使闵子骞爲费宰注季氏不臣而其邑宰数叛闻子骞贤故欲用之备考云季以先使子路治费三月无成复使子羔治之九月无功故使子骞觚不觚注礼器二升曰觚朱子集注云或曰酒器或曰木简按丹铅录以木简为觚起于秦汉以后春秋时固未有也孔子所叹之觚恐非木简当以马融注爲是论语注疏卷六考证论语注疏钦定四库全书论语注疏卷七魏何晏集解唐陆德明音义宋邢昺疏述而第七音义疏子曰述而不作信而好古窃比于我老彭注包曰老彭殷贤大夫好述古事我若老彭但述之耳音义疏子曰黙而识之学而不厌诲人不倦何有于我哉注郑曰人无是行于我我独有之音义疏子曰德之不脩学之不讲闻义不能徙不善不能改是吾忧也注孔曰夫子常以此四者为忧音义疏子之燕居申申如也夭夭如也注马曰申申夭夭和舒之貎音义疏子曰甚矣吾衰也久矣吾不复梦见周公注孔曰孔子衰老不复梦见周公明盛时梦见周公欲行其道也音义疏子曰志于道注志慕也道不可体故志之而已据于德注据杖也德有成形故可据依于仁注依倚也仁者功施于仁故可倚游于艺注艺六艺也不足据依故曰游音义疏子曰自行束脩以上吾未尝无诲焉注孔曰言人能奉礼自行束脩以上则皆教诲之音义疏子曰不愤不启不悱不发举一隅不以三隅反则不复也注郑曰孔子与人言必待其人心愤愤口悱悱乃后启发为说之如此则识思之深也说则举一隅以语之其人不思其类则不复重教之音义疏子食于有丧者之侧未尝饱也注丧者哀慼饱食于其侧是无恻隐之心音义疏子于是日哭则不歌注一日之中或哭或歌是䙝于礼容疏子谓颜渊曰用之则行舍之则藏唯我与尔有是夫注孔子言可行则行可止则止唯我与颜渊同子路曰子行三军则谁与注孔曰大国三军子路见孔子独美颜渊以为己勇至于夫子为三军将亦当谁与己同故发此问子曰暴虎冯河死而无悔者吾不与也注孔曰暴虎徒搏冯河徒渉必也临事而惧好谋而成者也音义疏子曰富而可求也虽执鞭之士吾亦为之注郑曰富贵不可求而得之当脩德以得之若于道可求者虽执鞭之贱职我亦为之如不可求从吾所好注孔曰所好者古人之道音义疏子之所愼齐战疾注孔曰此三者人所不能愼而夫子独能愼之音义疏子在齐闻韶三月不知肉味注周曰孔子在齐闻习韶乐之盛美故忽忘于肉味曰不图为乐之至于斯也注王曰为作也不图作韶乐至于此此齐音义疏冉有曰夫子为卫君乎注郑曰为犹助也卫君者谓辄也卫灵公逐大子蒯聩公薨而立孙辄后晋赵鞅纳蒯聩于戚城卫石曼姑帅师围之故问其意助辄不乎子贡曰诺吾将问之入曰伯夷叔齐何人也曰古之贤人也曰怨乎曰求仁而得仁又何怨注孔曰夷齐让国逺去终于饿死故问怨邪以让为仁岂有怨乎出曰夫子不为也注郑曰父子争国恶行孔子以伯夷叔齐为贤且仁故知不助卫君明矣音义疏子曰饭疏食饮水曲肱而枕之乐亦在其中矣注孔曰疏食菜食肱臂也孔子以此为乐不义而富且贵于我如浮云注郑曰富贵而不以义者于我如浮云非己之有音义疏子曰加我数年五十以学易可以无大过矣注易穷理尽性以至于命年五十而知天命以知命之年读至命之书故可以无大过音义疏子所雅言注孔曰雅言正言也诗书执礼皆雅言也注郑曰读先王典法必正言其音然后义全故不可有所讳礼不诵故言执疏叶公问孔子于子路子路不对注孔曰叶公名诸梁楚大夫食采于叶僭称公不对者未知所以答子曰女奚不曰其为人也发愤忘食乐以忘忧不知老之将至云尔音义疏子曰我非生而知之者好古敏以求之者也注郑曰言此者劝人学音义疏子不语怪力乱神注王曰怪怪异也力谓若奡盪舟乌获举千钧之属乱谓臣弑君子弑父神谓鬼神之事或无益于教化或所不忍言音义疏子曰三人行必有我师焉择其善者而从之其不善者而改之注言我三人行本无贤愚择善从之不善改之故无常师疏子曰天生徳于子桓魋其如予何注包曰桓魋宋司马天生德者谓授我以圣性德合天地吉无不利故曰其如予何音义疏子曰二三子以我为隐乎吾无隐乎尔注包曰二三子谓诸弟子圣人知广道深弟子学之不能及以为有所隐匿故解之吾无行而不与二三子者是丘也注包曰我所为无不与尔共之者是丘之心音义疏子以四教文行忠信注四者有形质可举以教音义疏子曰圣人吾不得而见之矣得见君子者斯可矣注疾世无明君子曰善人吾不得而见之矣得见有恒者斯可矣亡而为有虚而为盈约而为泰难乎有恒矣注孔曰难可名之为有常音义疏子钓而不纲弋不射宿注孔曰钓者一竿钓纲者为大网以横絶流以缴系钓罗属着纲弋缴射也宿宿鸟音义疏子曰盖有不知而作之者我无是也注包曰时人有穿凿妄作篇籍者故云然多闻择其善者而从之多见而识之知之次也注孔曰如此者次于天生知之疏互乡难与言童子见门人惑注郑曰互乡乡名也其乡人言语自专不逹时宜而有童子来见孔子门人怪孔子见之子曰与其进也不与其退也唯何甚注孔曰教诲之道与其进不与其退怪我见此童子恶恶一何甚人洁已以进与其洁也不保其往也注郑曰往犹去也人虚己自洁而来当与之进亦何能保其去后之行音义疏子曰仁逺乎哉我欲仁斯仁至矣注包曰仁道不逺行之即是疏陈司败问昭公知礼乎注孔曰司败官名陈大夫昭公鲁昭公孔子曰知礼孔子退揖巫马期而进之曰吾闻君子不党君子亦党乎君取于呉为同姓谓之呉孟子君而知礼孰不知礼注孔曰巫马期弟子名施相助匿非曰党鲁呉俱姬姓礼同姓不昏而君取之当称呉姬讳曰孟子巫马期以告子曰丘也幸苟有过人必知之注孔曰以司败之言告也讳国恶礼也圣人道𢎞故受以为过音义疏子与人歌而善必使反之而后和之注乐其善故使重歌而自和之音义疏子曰文莫吾犹人也注莫无也文无者犹俗言文不也文不吾犹人者凡言文皆不胜于人躬行君子则吾未之有得注孔曰身为君子己未能也疏子曰若圣与仁则吾岂敢注孔曰孔子谦不敢自名仁圣抑为之不厌诲人不倦则可谓云尔已矣公西华曰正唯弟子不能学也注马曰正如所言弟子犹不能学况仁圣乎音义疏子疾病子路请祷注包曰祷祷请于鬼神子曰有诸注周曰言有此祷请于鬼神之事子路对曰有之诔曰祷尔于上下神祇注孔曰子路失指诔祷篇名子曰丘之祷久矣注孔曰孔子素行合于神明故曰丘之祷久矣音义疏子曰奢则不孙俭则固与其不孙也宁固注孔曰俱失之奢不如俭奢则僭上俭不及礼固陋也音义疏子曰君子坦荡荡小人长戚戚注郑曰坦荡荡寛广貎长戚戚多忧惧音义疏子温而厉威而不勐恭而安音义疏论语注疏卷七论语注疏钦定四库全书论语注疏卷八魏何晏集解唐陆德明音义宋邢昺疏泰伯第八音义疏子曰泰伯其可谓至德也已矣三以天下让民无得而称焉注王曰泰伯周大王之长子次弟仲雍少弟季歴季歴贤又生圣子文王昌昌必有天下故泰伯以天下三让于王季其让隐故无得而称言之者所以为至德也音义疏子曰恭而无礼则劳愼而无礼则葸注葸畏惧之貎言愼而不以礼节之则常畏惧勇而无礼则乱直而无礼则绞注马曰绞绞刺也君子笃于亲则民兴于仁故旧不遗则民不偷注包曰兴起也君能厚于亲属不遗忘其故旧行之美者则民皆化之起为仁厚之行不偷薄音义疏曾子有疾召门弟子曰启予足启予手注郑曰启开也曾子以为受身体于父母不敢毁伤故使弟子开衾而视之也诗云战战兢兢如临深渊如履薄冰注孔曰言此诗者喻已常戒惧恐有所毁伤而今而后吾知免夫小子注周曰乃今日后我自知免于患难矣小子弟子也唿之者欲使听识其言音义疏曾子有疾孟敬子问之注马曰孟敬子鲁大夫仲孙㨗曾子言曰鸟之将死其鸣也哀人之将死其言也善注包曰欲戒敬子言我将死言善可用君子所贵乎道者三动容貎斯逺暴慢矣正颜色斯近信矣出辞气斯逺鄙倍矣注郑曰此道谓礼也动容貎能济济跄跄则人不敢暴慢之正颜色能矜庄严栗则人不敢欺诞之出辞气能顺而说之则无恶戾之言入于耳笾豆之事则有司存注包曰敬子忽大务小故又戒之以此笾豆礼器音义疏曾子曰以能问于不能以多问于寡有若无实若虚犯而不校注包曰校报也言见侵犯不报昔者吾友尝从事于斯矣注马曰友谓颜渊疏曾子曰可以託六尺之孤注孔曰六尺之孤㓜少之君可以寄百里之命注孔曰摄君之政令临大节而不可夺也注大节安国家定社稷夺不可倾夺君子人与君子人也音义疏曾子曰士不可以不𢎞毅任重而道逺注包曰𢎞大也毅强而能断也士𢎞毅然后能负重任致逺路仁以为己任不亦重乎死而后己不亦逺乎注孔曰以仁为己任重莫重焉死而后已逺莫逺焉音义疏子曰兴于诗注包曰兴起也言脩身当先学诗立于礼注包曰礼者所以立身成于乐注包曰乐所以成性疏子曰民可使由之不可使知之注由用也可使用而不可使知者百姓能日用而不能知疏子曰好勇疾贫乱也注包曰好勇之人而患疾己贫贱者必将为乱人而不仁疾之已甚乱也注包曰疾恶大甚亦使其为乱音义疏子曰如有周公之才之美使骄且吝其余不足观也已注孔曰周公者周公旦音义疏子曰三年学不至于谷不易得也注孔曰谷善也言人三岁学不至于善不可得言必无也所以劝人学音义疏子曰笃信好学守死善道危邦不入乱邦不居天下有道则见无道则隐注包曰言行当常然危邦不入始欲往乱邦不居今欲去乱谓臣弑君子弑父危者将乱之兆邦有道贫且贱焉耻也邦无道富且贵焉耻也音义疏子曰不在其位不谋其政注孔曰欲各专一于其职疏子曰师挚之始关雎之乱洋洋乎盈耳哉注郑曰师挚鲁太师之名始犹首也周道衰微郑卫之音作正乐废而失节鲁太师挚识关雎之声而首理其乱者洋洋盈耳听而美之音义疏子曰狂而不直注孔曰狂者进取宜直侗而不愿注孔曰侗未成器之人宜谨愿悾悾而不信注包曰悾悾悫也宜可信吾不知之矣注孔曰言皆与常度反我不知之音义疏子曰学如不及犹恐失之注学自外入至熟乃可长久如不及犹恐失之疏子曰巍巍乎舜禹之有天下也而不与焉注美舜禹也言己不与求天下而得之巍巍髙大之称音义疏子曰大哉尧之为君也巍巍乎唯天为大唯尧则之注孔曰则法也美尧能法天而行化荡荡乎民无能名焉注包曰荡荡广逺之称言其布德广逺民无能识其名焉巍巍乎其有成功也注功成化隆高大巍巍焕乎其有文章注焕明也其立文垂制又着明音义疏舜有臣五人而天下治注孔曰禹稷契臯陶伯益武王曰予有乱臣十人注马曰乱治也治官者十人谓周公旦召公奭大公望毕公荣公大颠闳夭散宜生南宫适其一人谓文母孔子曰才难不其然乎唐虞之际于斯为盛有妇人焉九人而已注孔曰唐者尧号虞者舜号际者尧舜交会之间斯此也言尧舜交㑹之间比于周周最盛多贤才然尚有一妇人其余九人而已大才难得岂不然乎三分天下有其二以服事殷周之德其可谓至德也已矣注包曰殷纣淫乱文王为西伯而有圣德天下归周者三分有二而犹以服事殷故谓之至德音义疏子曰禹吾无间然矣注孔曰孔子推禹功德之盛羙言已不能复间厠其间菲饮食而致孝乎鬼神注马曰菲薄也致孝鬼神祭祀丰洁恶衣服而致美乎黻冕注孔曰损其常服以盛祭服卑宫室而尽力乎沟洫注包曰方里为井井间有沟沟广深四尺十里为成成间有洫洫广深八尺禹吾无间然矣音义疏论语注疏卷八论语注疏卷八考证三年学章注谷善也按张栻云学之三年之久而不至于善则亦难乎其得之矣若苟知所以用力必有月异而岁不同者盖照本文至字直觧不易作志字与此注意同论语注疏卷八考证论语注疏钦定四库全书论语注疏巻九魏何晏集解唐陆徳眀音义宋邢昺䟽子罕第九音义疏子罕言利与命与仁注罕者希也利者义之和也命者天之命也仁者行之盛也寡能及之故希言也音义疏达巷党人曰大哉孔子博学而无所成名注郑曰达巷者党名也五百家为党此党之人美孔子博学道艺不成一名而已子闻之谓门弟子曰吾何执执御乎执射乎吾执御矣注郑曰闻人美之承之以谦吾执御欲名六艺之卑也疏子曰麻冕礼也今也纯俭吾从衆注孔曰冕缁布冠也古者绩麻三十升布以为之纯丝也丝易成故从俭拜下礼也今拜乎上泰也虽违衆吾从下注王曰臣之与君行礼者下拜然后成礼时臣骄泰故于上拜今从下礼之㳟也音义疏子絶四毋意注以道为度故不任意毋必注用之则行舍之则藏故无専必毋固注无可无不可故无固行毋我注述古而不自作处羣萃而不自异唯道是从故不有其身音义疏子畏于匡注包曰匡人误围夫子以为阳虎阳虎曽暴于匡夫子弟子颜克时又与虎俱行后克为夫子御至于匡匡人相与共识克又夫子容貌与虎相似故匡人以兵围之曰文王既没文不在兹乎注孔曰兹此也言文王虽已死其文见在此此自谓其身天之将丧斯文也后死者不得与于斯文也注孔曰文王既没故孔子自谓后死言天将丧此文者本不当使我知之今使我知之未欲丧也天之未丧斯文也匡人其如予何注马曰其如予何者犹言柰我何也天之未丧此文则我当传之匡人欲柰我何言其不能违天以害己也音义疏大宰问于子贡曰夫子圣者与何其多能也注孔曰大宰大夫官名或吴或宋未可分也疑孔子多能于小艺子贡曰固天纵之将圣又多能也注孔曰言天固纵大圣之徳又使多能也子闻之曰大宰知我乎吾少也贱故多能鄙事君子多乎哉不多也注包曰我少小贫贱常自执事故多能为鄙人之事君子固不当多能音义疏牢曰子云吾不试故艺注郑曰牢弟子子牢也试用也言孔子自云我不见用故多伎艺音义疏子曰吾有知乎哉无知也注知者知意之知也知者言未必尽今我诚尽有鄙夫问于我空空如也我叩其两端而竭焉注孔曰有鄙夫来问于我其意空空然我则发事之终始两端以语之竭尽所知不为有爱音义疏子曰凤鸟不至河不出图吾已矣夫注孔曰圣人受命则凤鸟至河出图今天无此瑞吾已矣夫者伤不得见也河图八卦是也音义疏子见齐衰者冕衣裳者与瞽者注包曰冕者冠也大夫之服瞽盲也见之虽少必作过之必趋注包曰作起也趋疾行也此夫子哀有丧尊在位恤不成人音义疏颜渊喟然叹曰注喟叹声仰之弥髙钻之弥坚注言不可穷尽瞻之在前忽然在后注言恍惚不可为形象夫子循循然善诱人注循循次序貌诱进也言夫子正以此道进劝人有次序博我以文约我以礼欲罢不能既竭吾才如有所立卓尔虽欲从之末由也已注孔曰言夫子既以文章开博我又以礼节节约我使我欲罢而不能已竭我才矣其有所立则又卓然不可及言已虽蒙夫子之善诱犹不能及夫子之所立音义疏子疾病注包曰疾甚曰病子路使门人为臣注郑曰孔子尝为大夫故子路欲使弟子行其臣之礼病间曰乆矣哉由之行诈也无臣而为有臣吾谁欺欺天乎注孔曰少差曰间言子路久有是心非今日也且予与其死于臣之手也无宁死于二三子之手乎注马曰无宁宁也二三子门人也就使我有臣而死其手我宁死于弟子之手乎且予纵不得大葬注孔曰君臣礼葬予死于道路乎注马曰就使我不得以君臣礼葬有二三子在我宁当忧弃于道路乎音义疏子贡曰有美玉于斯韫匵而藏诸求善贾而沽诸注马曰韫藏也匵匮也谓藏诸匮中沽卖也得善贾宁肯卖之邪子曰沽之哉沽之哉我待贾者也注包曰沽之哉不衒卖之辞我居而待贾音义疏子欲居九夷注马曰九夷东方之夷有九种或曰陋如之何子曰君子居之何陋之有注马曰君子所居则化音义疏子曰吾自卫反鲁然后乐正雅颂各得其所注郑曰反鲁哀公十一年冬是时道衰乐废孔子来还乃正之故雅颂各得其所疏子曰出则事公卿入则事父兄丧事不敢不勉不为酒困何有于我哉注马曰困乱也音义疏子在川上曰逝者如斯夫不舍昼夜注包曰逝往也言凡往也者如川之流音义疏子曰吾未见好徳如好色者也注疾时人薄于徳而厚于色故发此言音义疏子曰譬如为山未成一篑止吾止也注包曰篑土笼也此劝人进于道徳为山者其功虽已多未成一笼而中道止者我不以其前功多而善之见其志不遂故不与也譬如平地虽覆一篑进吾往也注马曰平地者将进加功虽始覆一篑我不以其功少而薄之据其欲进而与之音义疏子曰语之而不惰者其回也与注颜渊解故语之而不惰余人不觧故有惰语之时音义疏子谓颜渊曰惜乎吾见其进也未见其止也注包曰孔子谓颜渊进益未止痛惜之甚疏子曰苖而不秀者有矣夫秀而不实者有矣夫注孔曰言万物有生而不育成者喻人亦然疏子曰后生可畏焉知来者之不如今也注后生谓年少四十五十而无闻焉斯亦不足畏也已音义疏子曰法语之言能无从乎改之为贵注孔曰人有过以正道告之口无不顺从之能必自改之乃为贵巽与之言能无説乎绎之为贵注马曰巽恭也谓㳟孙谨敬之言闻之无不説者能寻绎行之乃为贵説而不绎从而不改吾末如之何也已矣音义疏子曰主忠信毋友不如己者过则勿惮改注慎所主友有过务改皆所以为益音义疏子曰三军可夺帅也匹夫不可夺志也注孔曰三军虽衆人心不一则其将帅可夺而取之匹夫虽㣲苟守其志不可得而夺也音义疏子曰衣敝缊𫀆与衣狐貉者立而不耻者其由也与注孔曰缊枲着不忮不求何用不臧注马曰忮害也臧善也言不忮害不贪求何用为不善疾贪恶忮害之诗子路终身诵之子曰是道也何足以臧注马曰臧善也尚复有美于是者何足以为善音义疏子曰歳寒然后知松栢之后彫也注大寒之歳衆木皆死然后知松栢不彫伤平歳则衆木亦有不死者故湏歳寒而后别之喻凡人处治世亦能自脩整与君子同在浊世然后知君子之正不苟容音义疏子曰知者不惑注包曰不惑乱仁者不忧注孔曰无忧患勇者不惧音义疏子曰可与共学未可与适道注适之也虽学或得异端未必能之道可与适道未可与立注虽能之道未必能有所立可与立未可与权注虽能有所立未必能权量其轻重之极唐棣之华偏其反而岂不尔思室是逺而注逸诗也唐棣栘也华反而后合赋此诗者以言权道反而后至于大顺思其人而不自见者其室逺也以言思权而不得见者其道逺也子曰未之思也夫何逺之有注夫思者当思其反反是不思所以为逺能思其反何逺之有言权可知唯不知思耳思之有次序斯可见矣音义疏论语注疏巻九论语注疏卷九考证麻冕注古者绩麻三十升布以为之疏郑注云八十缕为升按纂疏云升八十缕则其经二千四百缕矣语録云古尺一幅只濶二尺二寸古尺短于今尺若尽一千二百缕湏是一幅濶不止二尺二寸方得金履祥曰古尺仅当今尺五寸五分弱其二千四百缕虽用细丝减半亦无所容况麻质粗又非可甚细者注疏疑误又一説八十缕为升升当作登登成也于义为惬吾自卫反鲁章雅颂各得其所按宋叶梦得云季札观鲁乐以小雅为周徳之衰大雅为文王之徳小雅皆变雅大雅皆正雅楚庄王言武王克商作颂以时迈为首而武次之赉为第三桓为第六以所作为先后以此考之雅以正变为大小颂以所作为先后者诗未删之序也论政事之癈兴而以所陈为大小推功徳之形容而以所告为先后者删诗之序也唐棣注栘也按朱子或问云召南作唐棣小雅作常棣无作棠者而小雅常字亦无唐音尔雅又云唐棣棣常棣栘则常棣唐棣自是两物论语注疏卷九考证论语注疏钦定四库全书论语注疏卷十魏何晏集解唐陆徳眀音义宋邢昺疏鄕党第十音义疏孔子于鄕党恂恂如也似不能言者注王曰恂恂温㳟之貌其在宗庙朝廷便便言唯谨尔注郑曰便便辩也虽辩而敬谨朝与下大夫言侃侃如也注孔曰侃侃和乐之貌与上大夫言誾誾如也注孔曰誾誾中正之貌君在踧踖如也与与如也注马曰君在视朝也踧踖㳟敬之貌与与威仪中适之貌音义疏君召使摈注郑曰君召使摈者有宾客使迎之色勃如也注孔曰必变色足躩如也注包曰足躩盘辟貌揖所与立左右手衣前后襜如也注郑曰揖左人左其手揖右人右其手一俛一仰衣前后襜如也趋进翼如也注孔曰言端好宾退必复命曰宾不顾矣注郑曰复命白君宾已去矣音义疏入公门鞠躬如也如不容注孔曰敛身立不中门行不履阈注孔曰阈门限过位色勃如也足躩如也注包曰过君之空位其言似不足者摄齐升堂鞠躬如也屏气似不息者注孔曰皆重慎也衣下曰齐摄齐者抠衣也出降一等逞颜色怡怡如也注孔曰先屏气下阶舒气故怡怡如也没阶趋进翼如也注孔曰没尽也下尽阶复其位踧踖如也注孔曰来时所过位音义疏执圭鞠躬如也如不胜注包曰为君使聘问邻国执持君之圭鞠躬者敬慎之至上如揖下如授勃如战色足蹜蹜如有循注郑曰上如揖授玉宜敬下如授不敢忘礼战色敬也足蹜蹜如有循举前曵踵行享礼有容色注郑曰享献也聘礼既聘而享用圭璧有庭实私觌愉愉如也注郑曰觌见也既享乃以私礼见愉愉颜色和音义疏君子不以绀緅饰注孔曰一入曰緅餙者不以为领袖縁也绀者齐服盛色以为饰衣似衣齐服緅者三年练以緅饰衣为其似衣丧服故皆不以为饰衣红紫不以为䙝服注王曰䙝服私居服非公会之服皆不正䙝尚不衣正服无所施当暑袗絺绤必表而出之注孔曰暑则单服絺绤葛也必表而出之加上衣缁衣羔裘素衣麑裘黄衣狐裘䙝裘长短右袂注孔曰服皆中外之色相称也私家裘长主温短右袂便作事必有寝衣长一身有半注孔曰今之被也狐貉之厚以居注郑曰在家以接宾客去丧无所不佩注孔曰去除也非丧则备佩所宜佩也非帷裳必杀之注王曰衣必有杀缝唯帷裳无杀也羔裘𤣥冠不以弔注孔曰丧主素吉主𤣥吉凶异服吉月必朝服而朝注孔曰吉月月朔也朝服皮弁服齐必有明衣布注孔曰以布为沐浴衣音义疏齐必变食注孔曰改常馔居必迁坐注孔曰易常处食不厌精脍不厌细食饐而餲注孔曰饐餲臭味变鱼馁而肉败不食注鱼败曰馁色恶不食臭恶不食失饪不食注孔曰失饪失生熟之节不时不食注郑曰不时非朝夕日中时割不正不食不得其酱不食注马曰鱼脍非芥酱不食肉虽多不使胜食气唯酒无量不及乱沽酒市脯不食不撤姜食注孔曰撤去也齐禁荤物姜辛而不臭故不去不多食注孔曰不过饱祭于公不宿肉注周曰助祭于君所得牲体归则颁赐不留神恵祭肉不出三日出三日不食之矣注郑曰自其家祭肉过三日不食是䙝鬼神之余食不语寝不言虽疏食菜羮瓜祭必齐如也注孔曰齐严敬貌三物虽薄祭之必敬音义疏席不正不坐乡人饮酒杖者出斯出矣泣孔曰杖者老人也乡人饮酒之礼主于老者老者礼毕出孔子从而后出疏乡人傩朝服而立于阼阶注孔曰傩驱逐疫鬼恐惊先祖故朝服而立于庙之阼阶音义疏问人于他邦再拜而送之注孔曰拜送使者敬也音义疏康子馈药拜而受之注包曰馈孔子药曰丘未达不敢尝注孔曰未知其故故不敢甞礼也音义疏廐焚子退朝曰伤人乎不问马注郑曰重人贱畜退朝自君之朝来归音义疏君赐食必正席先甞之注孔曰敬君恵也既甞之乃以颁赐君赐腥必熟而荐之注孔曰荐其先祖君赐生必畜之侍食于君君祭先饭注郑曰于君祭则先饭矣若为君甞食然音义疏疾君视之东首加朝服拖绅注包曰夫子疾处南牖之下东首加其朝服拖绅绅大带不敢不衣朝服见君音义疏君命召不俟驾行矣注郑曰急趋君命行出而车驾随之疏入大庙每事问音义疏朋友死无所归曰于我殡注孔曰重朋友之恩无所归言无亲昵音义疏朋友之馈虽车马非祭肉不拜注孔曰不拜者有通财之义疏寝不尸注包曰偃卧四体布展手足似死人居不容注孔曰为室家之敬难久音义疏见齐衰者虽狎必变注孔曰狎者素亲狎见冕者与瞽者虽䙝必以貌注周曰䙝谓数相见必当以貌礼之凶服者式之式负版者注孔曰凶服送死之衣物负版者持邦国之图籍有盛馔必变色而作注孔曰作起也敬主人之亲馈迅雷风烈必变注郑曰敬天之怒风疾雷为烈音义疏升车必正立执绥注周曰必正立执绥所以为安车中不内顾注包曰车中不内顾者前视不过衡轭傍视不过輢毂不疾言不亲指音义疏色斯举矣注马曰见颜色不善则去之翔而后集注周曰廻翔审观而后下止疏曰山梁雌雉时哉时哉子路共之三嗅而作注言山梁雌雉得其时而人不得其时故叹之子路以其时物故共具之非本意不苟食故三嗅而作作起也音义疏论语注疏卷十论语注疏卷十考证入公门章行不履阈注阈门限按尔雅云柣谓之阈郭璞孙炎注云阈谓门限谓内外之限约也今俗谓之地柣没阶趋进按释文此句无进字蔡节集説曰疑即退字葢趋而退至外朝也义亦通执圭章私觌注既享乃以私礼见䟽案聘礼摈者出请事宾告事毕宾奉束锦以请觌陆㙄经世骊珠曰考郊特牲云朝觐大夫私觌非礼也为人臣者无外交也葢从君朝则不敢私觌恐其贰君也因使而见非特来也则有私礼之见然亦以向将公事已致其敬此更再见君以自申其敬耳若语録所言聘使亦有私礼与所聘之国君及其大臣恐未必然君子不以绀緅饰章黄衣狐裘注䟽谓大蜡息民之祭服也又大蜡之祭与息民异也息民用黄衣狐裘大蜡财皮弁素服二者不同矣以其大蜡之后始作息民之祭息民大蜡同月其事相次故连言之陆㙄经世骊珠曰考郊特牲大蜡皮弁素服而祭又曰黄衣黄冠息田夫注云息民之祭用黄衣也玉藻狐裘黄衣以裼之注云黄衣大蜡时腊先祖五祀之服也然则郊特牲既云皮弁素服而祭蜡矣又云黄衣黄冠而祭以息田夫是蜡祭之后始为息民之祭息民是腊先祖五祀故谓之腊祭黄衣祇为腊祭之服无疑再月令云孟冬祈来年于天宗割牲于公社又云腊先祖五祀夫祈与腊异皮弁素服而祭祈来年于天宗者蜡祭也黄衣黄冠而祭腊先祖五祀者腊祭也蜡以息老腊以息民迥不同耳自郑元注月令腊先祖五祀乃云即周礼所谓蜡也遂以黄衣狐裘统为大蜡息民之祭服岂知蜡腊祭服固不同哉齐必变食章沽酒疏沽买也陆㙄经世骊珠曰郑元注酒正云既有米曲之数又有功沽之巧孔颖逹疏云功沽谓善恶是酒之善者为功酒之恶者为沽也或曰酒以久为贵周礼昔酒取其久也一宿曰宿再宿曰沽沽酒是再宿之酒耳义亦通虽疏食菜羹瓜祭疏疏食也菜羮也瓜也三物虽薄必祭按玉藻云𤓰祭上环此为的据廐焚章疏孔子家廐被火也王弼曰公廐也按杂记云廐焚孔子拜乡人为火来者孔颕达疏云乃夫子之私廐也故于退朝而不问若曰公廐则路马亦重矣问人之后独不可问马乎一説不字絶句读作否谓先问人而后问马也论语注疏卷十考证论语注疏钦定四库全书论语注疏巻十一魏何晏集解唐陆德明音义宋邢昺疏先进第十一音义疏子曰先进于礼乐野人也后进于礼乐君子也注孔曰先进后进谓仕先后辈也礼乐因世损益后进与礼乐俱得时之中斯君子矣先进有古风斯野人也如用之则吾从先进注将移风易俗归之淳素先进犹近古风故从之音义疏子曰从我于陈蔡者皆不及门也注郑曰言弟子从我而厄于陈蔡者皆不及仕进之门而失其所音义疏德行颜渊闵子骞冉伯牛仲弓言语宰我子贡政事冉有季路文学子游子夏音义疏子曰回也非助我者也于吾言无所不説注孔曰助益也言回闻言即解无发起増益于已音义疏子曰孝哉闵子骞人不间于其父母昆弟之言注陈曰言子骞上事父母下顺兄弟动静尽善故人不得有非间之言音义疏南容三复白圭注孔曰诗云白圭之玷尚可磨也斯言之玷不可为也南容读诗至此三反覆之是其心慎言也孔子以其兄之子妻之音义疏季康子问弟子孰为好学孔子对曰有颜回者好学不幸短命死矣今也则亡音义疏颜渊死颜路请子之车以为之椁注孔曰路渊父也家贫欲请孔子之车卖以作椁子曰才不才亦各言其子也鲤也死有棺而无椁吾不徒行以为之椁以吾从大夫之后不可徒行也注孔曰鲤孔子之子伯鱼也孔子时为大夫言从大夫之后不可以徒行谦辞也音义疏颜渊死子曰噫注包曰噫痛伤之声天丧予天丧予注天丧予者若丧己也再言之者痛惜之甚音义疏颜渊死子哭之恸注马曰恸哀过也从者曰子恸矣曰有恸乎注孔曰不自知己之悲哀过非夫人之为恸而谁为音义疏颜渊死门人欲厚葬之子曰不可注礼贫富有宜颜渊贫而门人欲厚葬之故不听门人厚葬之子曰回也视予犹父也予不得视犹子也非我也夫二三子也注马曰言回自有父父意欲听门人厚葬我不得割止非其厚葬故云耳疏季路问事鬼神子曰未能事人焉能事鬼曰敢问死曰未知生焉知死注陈曰鬼神及死事难明语之无益故不答音义疏闵子侍侧誾誾如也子路行行如也冉有子贡侃侃如也子乐注郑曰乐各尽其性行行刚强之貌若由也不得其死然注孔曰不得以夀终音义疏鲁人为长府闵子骞曰仍旧贯如之何何必改作注郑曰长府藏名也藏财货曰府仍因也贯事也因旧事则可也何乃复更改作子曰夫人不言言必有中注王曰言必有中者善其不欲劳民改作音义疏子曰由之瑟奚为于丘之门注马曰子路鼓瑟不合雅颂门人不敬子路子曰由也升堂矣未入于室也注马曰升我堂矣未入于室耳门人不解谓孔子言为贱子路故复解之音义疏子贡问师与商也孰贤子曰师也过商也不及注孔曰言俱不得中曰然则师愈与子曰过犹不及注愈犹胜也音义疏季氏富于周公注孔曰周公天子之宰卿士而求也爲之聚敛而附益之注孔曰冉求爲季氏宰爲之急赋税子曰非吾徒也小子鸣鼓而攻之可也注郑曰小子门人也鸣鼓声其罪以责之音义疏柴也愚注弟子髙柴字子羔愚愚直之愚参也鲁注孔曰鲁钝也曾子性迟钝师也辟注马曰子张才过人失在邪辟文过由也喭注郑曰子路之行失于畔喭子曰回也其庶乎屡空赐不受命而货殖焉亿则屡中注言回庶几圣道虽数空匮而乐在其中赐不受敎命唯财货是殖亿度是非盖美回所以励赐也一曰屡犹每也空犹虚中也以圣人之善道敎数子之庶几犹不至于知道者各内有此害其于庶几每能虚中者唯回懐道深远不虚心不能知道子贡虽无数子之病然亦不知道者虽不穷理而幸中虽非天命而偶富亦所以不虚心也音义疏子张问善人之道子曰不践迹亦不入于室注孔曰践循也言善人不但循追旧迹而已亦少能创业然亦不入于圣人之奥室子曰论笃是与君子者乎色庄者乎注论笃者谓口无择言君子者谓身无鄙行色庄者不恶而严以远小人言此三者皆可以爲善人音义疏子路问闻斯行诸注包曰赈穷救乏之事子曰有父兄在如之何其闻斯行之注孔曰当白父兄不得自专冉有问闻斯行诸子曰闻斯行之公西华曰由也问闻斯行诸子曰有父兄在求也问闻斯行诸子曰闻斯行之赤也惑敢问注孔曰惑其问同而答异子曰求也退故进之由也兼人故退之注郑曰言冉有性谦退子路务在胜尚人各因其人之失而正之疏子畏于匡颜渊后注孔曰言与孔子相失故在后子曰吾以女爲死矣曰子在回何敢死注包曰言夫子在已无所敢死也疏季子然问仲由冉求可谓大臣与注孔曰子然季氏子弟自多得臣此二子故问之子曰吾以子爲异之问曾由与求之问注孔曰谓子问异事耳则此二人之问安足大乎所谓大臣者以道事君不可则止今由与求也可谓具臣矣注孔曰言备臣数而已曰然则从之者与注孔曰问爲臣皆当从君所欲邪子曰弑父与君亦不从也注孔曰言二子虽从其主亦不与爲大逆音义疏子路使子羔爲费宰子曰贼夫人之子注包曰子羔学未熟习而使爲政所以爲贼害子路曰有民人焉有社稷焉何必读书然后爲学注孔曰言治民事神于是而习之亦学也子曰是故恶夫佞者注孔曰疾其以口给应遂已非而不知穷音义疏子路曾晳注孔曰晳曾参父名㸃冉有公西华侍坐子曰以吾一日长乎尔毋吾以也注孔曰言我问女女无以我长故难对居则曰不吾知也注孔曰女常居云人不知己如或知尔则何以哉注孔曰如有用女者则何以为治子路率尔而对注率尔先三人对曰千乘之国摄乎大国之间加之以师旅因之以饥馑注包曰摄迫也迫于大国之间由也爲之比及三年可使有勇且知方也注方义方夫子哂之注马曰哂笑求尔何如对曰方六七十如五六十注求性谦退言欲得方六七十如五六十里小国治之而已求也爲之比及三年可使足民如其礼乐以俟君子注孔曰求自云能足民而已谓衣食足也若礼乐之化当以待君子谦也赤尔何如对曰非曰能之愿学焉宗庙之事如㑹同端章甫愿爲小相焉注郑曰我非自言能愿学爲之宗庙之事谓祭祀也诸侯时见曰㑹殷覜曰同端𤣥端也衣𤣥端冠章甫诸侯日视朝之服小相谓相君之礼点尔何如鼓瑟希注孔曰思所以对故音希铿尔舍瑟而作对曰异乎三子者之撰注孔曰置瑟起对撰具也爲政之具铿者投瑟之声子曰何伤乎亦各言其志也注孔曰各言己志于义无伤曰莫春者春服既成冠者五六人童子六七人浴乎沂风乎舞雩咏而归注包曰莫春者季春三月也春服既成衣单袷之时我欲得冠者五六人童子六七人浴乎沂水之上风凉于舞雩之下歌咏先王之道而归夫子之门夫子喟然叹曰吾与点也注周曰善点独知时三子者出曾晳后曾晳曰夫三子者之言何如子曰亦各言其志也已矣曰夫子何哂由也曰爲国以礼其言不让是故哂之注包曰爲国以礼礼贵让子路言不让故笑之唯求则非邦也与安见方六七十如五六十而非邦也者唯赤则非邦也与宗庙会同非诸侯而何注孔曰明皆诸侯之事与子路同徒笑子路不让赤也爲之小孰能爲之大注孔曰赤谦言小相耳谁能爲大相音义疏论语注疏卷十一论语注疏卷十一考证孝哉闵子骞章纂疏云孝哉闵子骞即援当日称述之言非属夫子赞词闵子侍侧章子乐按汉书班固幽通赋注作子曰或当时古本如是辅广深然其説似于义较长子路曾晳章异乎三子者之撰疏所陈爲政之具也纂疏辅广曰犹言三子所具陈者此説较显愿爲小相焉注谓相君之礼疏周礼秋官司仪职云掌九仪之賔客摈相之礼按聘礼及玉藻小相固指承摈绍摈次介末介之大夫士言然本文綂承上宗庙㑹同㑹同有相宗庙亦必有相如诗所云奉璋峩峩及济济跄跄其相者不一下至工祝亦皆是也论语注疏卷十一考证论语注疏钦定四库全书论语注疏卷十二魏何晏集解唐陆德明音义宋邢昺疏颜渊第十二音义疏颜渊问仁子曰克己复礼爲仁注马曰克己约身孔曰复反也身能反礼则爲仁矣一日克己复礼天下归仁焉注马曰一日犹见归况终身乎爲仁由已而由人乎哉注孔曰行善在己不在人也颜渊曰请问其目注包曰知其必有条目故请问之子曰非礼勿视非礼勿听非礼勿言非礼勿动注郑曰此四者克己复礼之目颜渊曰回虽不敏请事斯语矣注王曰敬事此语必行之疏仲弓问仁子曰出门如见大賔使民如承大祭注孔曰爲仁之道莫尚乎敬己所不欲勿施于人在邦无怨在家无怨注包曰在邦爲诸侯在家爲卿大夫仲弓曰雍虽不敏请事斯语矣疏司马牛问仁子曰仁者其言也讱注孔曰讱难也牛宋人弟子司马犂曰其言也讱斯谓之仁已乎子曰爲之难言之得无讱乎注孔曰行仁难言仁亦不得不难音义疏司马牛问君子子曰君子不忧不惧注孔曰牛兄桓魋将爲乱牛自宋来学常忧惧故孔子解之曰不忧不惧斯谓之君子已乎子曰内省不疚夫何忧何惧注包曰疚病也自省无罪恶无可忧惧音义疏司马牛忧曰人皆有兄弟我独亡注郑曰牛兄桓魋行恶死亡无日我爲无兄弟子夏曰商闻之矣死生有命富贵在天君子敬而无失与人恭而有礼四海之内皆兄弟也君子何患乎无兄弟也注包曰君子疏恶而友贤九州之人皆可以礼亲疏子张问明子曰浸润之谮肤受之愬不行焉可谓明也已矣注郑曰谮人之言如水之浸润渐以成之马曰肤受之愬皮肤外语非其内实浸润之谮肤受之愬不行焉可谓逺也已矣注马曰无此二者非但爲明其德行高远人莫能及音义疏子贡问政子曰足食足兵民信之矣子贡曰必不得已而去于斯三者何先曰去兵子贡曰必不得已而去于斯二者何先曰去食自古皆有死民无信不立注孔曰死者古今常道人皆有之治邦不可失信音义疏棘子成曰君子质而已矣何以文爲注郑曰旧説云棘子成卫大夫子贡曰惜乎夫子之説君子也驷不及舌注郑曰惜乎夫子之説君子也过言一出驷马追之不及文犹质也质犹文也虎豹之鞟犹犬羊之鞟注孔曰皮去毛曰鞟虎豹与犬羊别正以毛文异耳今使文质同者何以别虎豹与犬羊邪音义疏哀公问于有若曰年饥用不足如之何有若对曰盍彻乎注郑曰盍何不也周法什一而税谓之彻彻通也爲天下之通法曰二吾犹不足如之何其彻也注孔曰二谓什二而税对曰百姓足君孰与不足百姓不足君孰与足注孔曰孰谁也音义疏子张问崇德辨惑注孔曰辨别也子曰主忠信徙义崇德也注包曰徙义见义则徙意而从之爱之欲其生恶之欲其死既欲其生又欲其死是惑也注包曰爱恶当有常一欲生之一欲死之是心惑也诚不以富亦祗以异注郑曰此诗小雅也祗适也言此行诚不可以致富适足以爲异耳取此诗之异义以非之音义蔬齐景公问政于孔子孔子对曰君君臣臣父父子子注孔曰当此之时陈恒制齐君不君臣不臣父不父子不子故以对公曰善哉信如君不君臣不臣父不父子不子虽有粟吾得而食诸注孔曰言将危也陈氏果灭齐疏子曰片言可以折狱者其由也与注孔曰片犹偏也听讼必须两辞以定是非偏信一言以折狱者唯子路可子路无宿诺注宿犹豫也子路笃信恐临时多故故不豫诺音义疏子曰听讼吾犹人也注包曰与人等必也使无讼乎注王曰化之在前疏子张问政子曰居之无倦行之以忠注王曰言爲政之道居之于身无得懈倦行之于民必以忠信音义疏子曰博学于文约之以礼亦可以弗畔矣夫注郑曰弗畔不违道音义疏子曰君子成人之美不成人之恶小人反是疏季康子问政于孔子孔子对曰政者正也子帅以正孰敢不正注郑曰康子鲁上卿诸臣之帅也音义疏季康子患盗问于孔子孔子对曰苟子之不欲虽赏之不窃注孔曰欲多情慾言民化于上不从其令从其所好音义疏季康子问政于孔子曰如杀无道以就有道何如注孔曰就成也欲多杀以止姦孔子对曰子爲政焉用杀子欲善而民善矣君子之德风小人之德草草上之风必偃注孔曰亦欲令康子先自正偃仆也加草以风无不仆者犹民之化于上音义疏子张问士何如斯可谓之达矣子曰何哉尔所谓达者子张对曰在邦必闻在家必闻注郑曰言士之所在皆能有名誉子曰是闻也非达也夫达也者质直而好义察言而观色虑以下人注马曰常有谦退之志察言语观颜色知其所欲其志虑常欲以下人在邦必达在家必达注马曰谦尊而光卑而不可踰夫闻也者色取仁而行违居之不疑注马曰此言佞人假仁者之色行之则违安居其伪而不自疑在邦必闻在家必闻注马曰佞人党多音义疏樊迟从游于舞雩之下注包曰舞雩之处有坛墠树木故下可游焉曰敢问崇德脩慝辨惑注孔曰慝恶也脩治也治恶爲善子曰善哉问先事后得非崇德与注孔曰先劳于事然后得报攻其恶无攻人之恶非脩慝与一朝之忿忘其身以及其亲非惑与音义疏樊迟问仁子曰爱人问知子曰知人樊迟未达子曰举直错诸枉能使枉者直注包曰举正直之人用之废置邪枉之人则皆化爲直樊迟退见子夏曰乡也吾见于夫子而问知子曰举直错诸枉能使枉者直何谓也子夏曰富哉言乎注孔曰富盛也舜有天下选于衆举臯陶不仁者远矣汤有天下选于衆举伊尹不仁者远矣注孔曰言舜汤有天下选择于衆举臯陶伊尹则不仁者远矣仁者至矣音义疏子贡问友子曰忠告而善道之不可则止毋自辱焉注包曰忠告以是非告之以善道导之不见从则止必言之或见辱音义疏曾子曰君子以文㑹友注孔曰友以文德合以友辅仁注孔曰友相切磋之道所以辅成已之仁音义疏论语注疏卷十二论语注疏钦定四库全书论语注疏卷十三魏何晏集解唐陆德明音义宋邢昺疏子路第十三音义疏子路问政子曰先之劳之注孔曰先导之以德使民信之然后劳之易曰説以使民民忘其劳请益曰无倦注孔曰子路嫌其少故请益曰无倦者行此上事无倦则可音义疏仲弓爲季氏宰问政子曰先有司注王曰言爲政当先任有司而后责其事赦小过举贤才曰焉知贤才而举之曰举尔所知尔所不知人其舍诸注孔曰女所不知者人将自举其所知则贤才无遗音义疏子路曰卫君待子而爲政子将奚先注包曰问徃将何所先行子曰必也正名乎注马曰正百事之名子路曰有是哉子之迂也奚其正注包曰迂犹远也言孔子之言远于事子曰野哉由也注孔曰野犹不达君子于其所不知盖阙如也注包曰君子于其所不知当阙而勿据今由不知正名之义而谓之迂远名不正则言不顺言不顺则事不成事不成则礼乐不兴礼乐不兴则刑罚不中注孔曰礼以安上乐以移风二者不行则有淫刑滥罚刑罚不中则民无所错手足故君子名之必可言也言之必可行也注王曰所名之事必可得而明言所言之事必可得而遵行君子于其言无所苟而已矣音义疏樊迟请学稼子曰吾不如老农请学爲圃曰吾不如老圃注马曰树五谷曰稼树菜蔬曰圃樊迟出子曰小人哉樊须也上好礼则民莫敢不敬上好义则民莫敢不服上好信则民莫敢不用情注孔曰情情实也言民化于上各以实应夫如是则四方之民襁负其子而至矣焉用稼注包曰礼义与信足以成德何用学稼以敎民乎负者以器曰襁音义疏子曰诵诗三百授之以政不达使于四方不能专对虽多亦奚以为注专犹独也音义疏子曰其身正不令而行其身不正虽令不从注令教令也疏子曰鲁卫之政兄弟也注包曰鲁周公之封卫康叔之封周公康叔既为兄弟康叔睦于周公其国之政亦如兄弟疏子谓卫公子荆善居室注王曰荆与蘧瑗史䲡并为君子始有曰苟合矣少有曰苟完矣富有曰苟美矣音义疏子适卫冉有仆注孔曰孔子之卫冉有御子曰庻矣哉注孔曰庻衆也言卫人衆多冉有曰既庻矣又何加焉曰富之曰既富矣又何加焉曰教之疏子曰苟有用我者期月而已可也三年有成注孔曰言诚有用我于政事者期月而可以行其政教必三年乃有成功音义疏子曰善人为邦百年亦可以胜残去杀矣注王曰胜残残暴之人使不为恶也去杀不用刑杀也诚哉是言也注孔曰古有此言孔子信之音义疏子曰如有王者必世而后仁注孔曰三十年曰世如有受命王者必三十年仁政乃成音义疏子曰苟正其身矣于从政乎何有不能正其身如正人何疏冉子退朝注周曰谓罢朝于鲁君子曰何晏也对曰有政注马曰政者有所改更匡正子曰其事也注马曰事者凡行常事如有政虽不吾以吾其与闻之注马曰如有政非常之事我为大夫虽不见任用必当与闻之音义疏定公问一言而可以兴邦有诸孔子对曰言不可以若是其几也注王曰以其大要一言不能正兴国几近也有近一言可以兴国人之言曰为君难为臣不易如知为君之难也不几乎一言而兴邦乎注孔曰事不可以一言而成如知此则可近也曰一言而丧邦有诸孔子对曰言不可以若是其几也人之言曰予无乐乎为君唯其言而莫予违也注孔曰言无乐于为君所乐者唯乐其言而不见违如其善而莫之违也不亦善乎如不善而莫之违也不几乎一言而丧邦乎注孔曰人君所言善无违之者则善也所言不善而无敢违之者则近一言而丧国音义疏叶公问政子曰近者説逺者来音义疏子夏为莒父宰问政注郑曰旧説云莒父鲁下邑子曰无欲速无见小利欲速则不达见小利则大事不成注孔曰事不可以速成而欲其速则不达矣小利妨大则大事不成音义疏叶公语孔子曰吾党有直躬者注孔曰直躬直身而行其父攘羊而子证之注周曰有因而盗曰攘孔子曰吾党之直者异于是父为子隠子为父隠直在其中矣音义疏樊迟问仁子曰居处恭执事敬与人忠虽之夷狄不可弃也注包曰虽之夷狄无礼义之处犹不可弃去而不行疏子贡问曰何如斯可谓之士矣子曰行已有耻注孔曰有耻者有所不为使于四方不辱君命可谓士矣曰敢问其次曰宗族称孝焉乡党称弟焉曰敢问其次曰言必信行必果硁硁然小人哉抑亦可以为次矣注郑曰行必果所欲行必果敢为之硁硁者小人之貌也抑亦其次言可以为次曰今之从政者何如子曰噫斗筲之人何足算也注郑曰噫心不平之声筲竹噐容斗二升算数也音义疏子曰不得中行而与之必也狂狷乎注包曰中行行能得其中者言不得中行则欲得狂狷者狂者进取狷者有所不为也注包曰狂者进取于善道狷者守节无为欲得此二人者以时多进退取其恒一音义疏子曰南人有言曰人而无恒不可以作巫医注孔曰南人南国之人郑曰言巫医不能治无恒之人善夫注包曰善南人之言也不恒其徳或承之羞注孔曰此易恒卦之辞言徳无常则羞辱承之子曰不占而已矣注郑曰易所以占吉凶无恒之人易所不占音义疏子曰君子和而不同小人同而不和注君子心和然其所见各异故曰不同小人所嗜好者同然各争利故曰不和音义疏子贡问曰乡人皆好之何如子曰未可也乡人皆恶之何如子曰未可也不如乡人之善者好之其不善者恶之注孔曰善人善己恶人恶己是善善明恶恶着音义疏子曰君子易事而难説也注孔曰不责备于一人故易事説之不以道不説也及其使人也噐之注孔曰度才而官之小人难事而易説也説之虽不以道説也及其使人也求备焉音义疏子曰君子泰而不骄小人骄而不泰注君子自纵泰似骄而不骄小人拘忌而实自骄矜疏子曰刚毅木讷近仁注王曰刚无欲毅果敢木质朴讷迟钝有斯四者近于仁音义疏子路问曰何如斯可谓之士矣子曰切切偲偲怡怡如也可谓士矣朋友切切偲偲兄弟怡怡注马曰切切偲偲相切责之貌怡怡和顺之貌音义疏子曰善人教民七年亦可以即戎矣注包曰即就也戎兵也言以攻战疏子曰以不教民战是谓弃之注马曰言用不习之民使之攻战必破败是谓弃之疏论语注疏卷十三论语注疏钦定四库全书论语注疏卷十四魏何晏集解唐陆徳明音义宋邢昺疏宪问第十四音义疏宪问耻子曰邦有道谷注孔曰谷禄也邦有道当食禄邦无道谷耻也注孔曰君无道而在其朝食其禄是耻辱克伐怨欲不行焉可以为仁矣注马曰克好胜人伐自伐其功怨忌小怨欲贪欲也子曰可以为难矣仁则吾不知也注包曰四者行之难未足以为仁音义疏子曰士而怀居不足以为士矣注士当志道不求安而怀其居非士也疏子曰邦有道危言危行注包曰危厉也邦有道可以厉言行也邦无道危行言孙注孙顺也厉行不随俗顺言以逺害音义疏子曰有徳者必有言注徳不可以亿中故必有言有言者不必有徳仁者必有勇勇者不必有仁疏南宫适注孔曰适南宫敬叔鲁大夫问于孔子曰羿善射奡盪舟注孔曰羿有穷国之君簒夏后相之位其臣寒浞杀之因其室而生奡奡多力能陆地行舟为夏后少康所杀俱不得其死然注孔曰此二子者皆不得以夀终禹稷躬稼而有天下夫子不答注马曰禹尽力于沟洫稷播百谷故曰躬稼禹及其身稷及后世皆王适意欲以禹稷比孔子孔子谦故不答也南宫适出子曰君子哉若人尚徳哉若人注孔曰贱不义而贵有徳故曰君子音义疏子曰君子而不仁者有矣夫未有小人而仁者也注孔曰虽曰君子犹未能备音义疏子曰爱之能勿劳乎忠焉能勿诲乎注孔曰言人有所爱必欲劳来之有所忠必欲教诲之音义疏子曰为命裨谌草创之注孔曰裨谌郑大夫氏名也谋于野则获于国则否郑国将有诸侯之事则使乗车以适野而谋作盟㑹之辞世叔讨论之行人子羽脩饰之东里子产润色之注马曰世叔郑大夫游吉也讨治也裨谌既造谋世叔复治而论之详而审之行人掌使之官子羽公孙挥子产居东里因以为号更此四贤而成故鲜有败事音义疏或问子产子曰惠人也注孔曰惠爱也子产古之遗爱问子西曰彼哉彼哉注马曰子西郑大夫彼哉彼哉言无足称或曰楚令尹子西问管仲曰人也注犹诗言所谓伊人夺伯氏骈邑三百饭疏食没齿无怨言注孔曰伯氏齐大夫骈邑地名齿年也伯氏食邑三百家管仲夺之使至疏食而没齿无怨言以其当理也音义疏子曰贫而无怨难富而无骄易音义疏子曰孟公绰为赵魏老则优不可以为滕薛大夫注孔曰公绰鲁大夫赵魏皆晋卿家臣称老公绰性寡欲赵魏贪贤家老无职故优滕薛小国大夫职烦故不可为音义疏子路问成人子曰若臧武仲之知注马曰鲁大夫臧孙纥公绰之不欲注马曰孟公绰卞庄子之勇注周曰卞邑大夫冉求之艺文之以礼乐注孔曰加之以礼乐文成亦可以为成人矣曰今之成人者何必然见利思义注马曰义然后取不苟得见危授命久要不忘平生之言亦可以为成人矣注孔曰久要旧约也平生犹少时音义疏子问公叔文子于公明贾曰信乎夫子不言不笑不取乎注孔曰公叔文子衞大夫公孙枝文谥公明贾对曰以告者过也夫子时然后言人不厌其言乐然后笑人不厌其笑义然后取人不厌其取子曰其然岂其然乎注马曰美其得道嫌不能悉然音义疏子曰臧武仲以防求为后于鲁虽曰不要君吾不信也注孔曰防武仲故邑为后立后也鲁襄公二十三年武仲为孟氏所谮出奔邾自邾如防使为以大蔡纳请曰纥非能害也知不足也非敢私请苟守先祀无废二勲敢不辟邑乃立臧为纥致防而奔齐此所谓要君音义疏子曰晋文公谲而不正注郑曰谲者诈也谓召天子而使诸侯朝之仲尼曰以臣召君不可以训故书曰天王狩于河阳是谲而不正也齐桓公正而不谲注马曰伐楚以公义责包茅之贡不入问昭王南征不还是正而不谲也音义疏子路曰桓公杀公子纠召忽死之管仲不死曰未仁乎注孔曰齐襄公立无常鲍叔牙曰君使民慢乱将作矣奉公子小白出奔莒襄公从弟公孙无知杀襄公管夷吾召忽奉公子纠出奔鲁齐人杀无知鲁伐齐纳子纠小白自莒先入是为桓公乃杀子纠召忽死之子曰桓公九合诸侯不以兵车管仲之力也如其仁如其仁注孔曰谁如管仲之仁音义疏子贡曰管仲非仁者与桓公杀公子纠不能死又相之子曰管仲相桓公霸诸侯一匡天下注马曰匡正也天子微弱桓公帅诸侯以尊周室一正天下民到于今受其赐注受其赐者为不被发左袵之惠微管仲吾其被发左袵矣注马曰微无也无管仲则君不君臣不臣皆为夷狄岂若匹夫匹妇之为谅也自经于沟渎而莫之知也注王曰经经死于沟渎中也管仲召忽之于公子纠君臣之义未正成故死之未足深嘉不死未足多非死事既难亦在于过厚故仲尼但美管仲之功亦不言召忽不当死音义疏公叔文子之臣大夫僎与文子同升诸公注孔曰大夫僎本文子家臣荐之使与已并为大夫同升在公朝子闻之曰可以为文矣注孔曰言行如是可谥为文音义疏子言衞灵公之无道也康子曰夫如是奚而不丧孔子曰仲叔圉治宾客祝鮀治宗庙王孙贾治军旅夫如是奚其丧注孔曰言虽无道所任者各当其才何为当亡音义疏子曰其言之不怍则为之也难注马曰怍慙也内有其实则言之不慙积其实者为之难音义疏陈成子弑简公孔子沐浴而朝告于哀公曰陈恒弑其君请讨之注马曰成子齐大夫陈恒也将告君故先齐齐必沐浴公曰告夫三子注孔曰谓三卿也孔子曰以吾从大夫之后不敢不告也君曰告夫三子者注马曰我礼当告君不当告三子君使我往故复往之三子告不可孔子曰以吾从大夫之后不敢不告也注马曰孔子由君命之三子告不可故复以此辞语之而止音义疏子路问事君子曰勿欺也而犯之注孔曰事君之道义不可欺当能犯颜諌争音义疏子曰君子上达小人下达注本为上末为下疏子曰古之学者为己今之学者为人注孔曰为己履而行之为人徒能言之音义疏蘧伯玉使人于孔子孔子与之坐而问焉注孔曰伯玉衞大夫蘧瑗曰夫子何为对曰夫子欲寡其过而未能也注言夫子欲寡其过而未能无过使者出子曰使乎使乎注陈曰再言使乎者善之也言使得其人音义疏子曰不在其位不谋其政曾子曰君子思不出其位注孔曰不越其职疏子曰君子耻其言而过其行音义疏子曰君子道者三我无能焉仁者不忧知者不惑勇者不惧子贡曰夫子自道也音义疏子贡方人注孔曰比方人也子曰赐也贤乎哉夫我则不暇注孔曰不暇比方人也音义疏子曰不患人之不己知患其不能也注王曰徒患己之无能疏子曰不逆诈不亿不信抑亦先觉者是贤乎注孔曰先觉人情者是宁能为贤乎或时反怨人音义疏微生亩谓孔子曰丘何为是栖栖者与无乃为佞乎注包曰微生姓亩名孔子曰非敢为佞也疾固也注包曰疾世固陋欲行道以化之音义疏子曰骥不称其力称其徳也注郑曰徳者调良之谓音义疏或曰以徳报怨何如子曰何以报徳注徳恩惠之徳以直报怨以徳报徳疏子曰莫我知也夫子贡曰何为其莫知子也注子贡怪夫子言何为莫知己故问子曰不怨天不尤人注马曰孔子不用于世而不怨天人不知己亦不尤人下学而上达注孔曰下学人事上知天命知我者其天乎注圣人与天地合其徳故曰唯天知己音义疏公伯寮愬子路于季孙注马曰愬谮也伯竂鲁人弟子也子服景伯以告注孔曰鲁大夫子服何忌也告告孔子曰夫子固有惑志注孔曰季孙信谗恚子路于公伯寮吾力犹能肆诸市朝注郑曰吾势力犹能辨子路之无罪于季孙使之诛竂而肆之有罪既刑陈其尸曰肆子曰道之将行也与命也道之将废也与命也公伯竂其如命何音义疏子曰贤者辟世注孔曰世主莫得而臣其次辟地注马曰去乱国适治邦其次辟色注孔曰色斯举矣其次辟言注孔曰有恶言乃去子曰作者七人矣注包曰作为也为之者凡七人谓长沮桀溺丈人石门荷蒉仪封人楚狂接舆音义疏子路宿于石门晨门曰奚自注晨门者阍人也子路曰自孔氏曰是知其不可而为之者与注包曰言孔子知世不可为而强为之音义疏子击磬于衞有荷蒉而过孔氏之门者曰有心哉击磬乎注蒉草器也有心谓契契然既而曰鄙哉硁硁乎莫己知也斯已而已矣注此硁硁者徒信己而已言亦无益深则厉浅则揭注包曰以衣涉水为厉揭揭衣也言随世以行己若过水必以济知其不可则当不为子曰果哉末之难矣注未知己志而便讥己所以为果末无也无难者以其不能解己之道音义疏子张曰书云髙宗谅阴三年不言何谓也注孔曰髙宗殷之中兴王武丁也谅信也阴犹黙也子曰何必髙宗古之人皆然君薨百官总已注马曰已百官以听于冡宰三年注孔曰冡宰天官卿佐王治者三年丧毕然后王自听政音义疏子曰上好礼则民易使也注民莫敢不敬故易使音义疏子路问君子子曰脩己以敬注孔曰敬其身曰如斯而巳乎曰脩己以安人注孔曰人谓朋友九族曰如斯而已乎曰脩己以安百姓脩己以安百姓尧舜其犹病诸注孔曰病犹难也音义疏原壤夷俟注马曰原壤鲁人孔子故旧夷踞俟待也踞待孔子子曰幼而不孙弟长而无述焉老而不死是为贼注贼谓贼害以杖叩其胫注孔曰叩击也胫脚胫音义疏阙党童子将命注马曰阙党之童子将命者传賔主之语出入或问之曰益者与子曰吾见其居于位也注童子隅坐无位成人乃有位见其与先生并行也非求益者也欲速成者也注包曰先生成人也并行不差在后违礼欲速成人者则非求益也音义疏论语注疏卷十四论语注疏卷十四考证南宫适问于孔子章奡盪舟注奡多力能陆地行舟按日知录云竹书纪年帝相二十七年浇伐斟寻大战于潍覆其舟灭之楚词天问覆舟斟寻何道取之正谓此也汉时竹书未出故孔安国注为陆地行舟而后人因之俱不得其死然禹稷躬稼而有天下疏然犹焉也纂笺引金氏解曰俗连然字句者非若由也不得其死然于未死之前期词也此已死之后断词也然字唤起下文便见尚徳之意桓公杀公子纠章公子纠陆㙄经世骊珠曰荀子仲尼篇齐桓公杀兄而争国其后司马迁杜预皆以子纠为兄惟汉书淮南厉王传文帝令薄昭与书云周公诛管蔡以安国齐桓杀其弟以返国韦昭注云子纠兄也言弟者讳也史记齐世家云襄公无道羣弟恐祸及故次弟公子纠奔鲁次弟小白奔莒行次秩然然则子纠固兄自宋人传讹于汉书而失其真矣九合诸侯音义史记云兵车之㑹三乗车之㑹六陆㙄经世骊珠曰谷梁传云衣裳之㑹十一范甯注鲁庄公十三年㑹北杏十四年㑹鄄十五年又㑹鄄十六年㑹幽二十七年又㑹幽僖公元年㑹柽二年㑹贯三年㑹阳谷五年㑹首止七年㑹甯母九年㑹葵邱凡十一㑹郑康成不取北杏阳谷以为九蔡节集说则自鲁庄公十五年㑹鄄至僖公九年㑹葵邱为九考左传庄公十五年复㑹于鄄齐始霸也葵邱之㑹诸侯束牲载书而不㰱血又为极盛此衣裳之㑹九始终确有可据正不必缘纠合宗亲之说微生亩章注微生姓亩名通志氏族畧曰微生犹今人曰某生也公伯竂章注伯寮鲁人弟子也疏史记弟子传云公伯寮字子周鲁人按纂疏胡氏曰寮非孔子弟子特季氏之党耳若逰于圣门岂至陷其朋友哉故集注亦但曰鲁人其论自当辟世章作者七人矣注七人谓长沮桀溺丈人石门荷蒉仪封人楚狂接舆疏王弼云七人伯夷叔齐虞仲夷逸朱张栁下惠少连按张子正蒙曰七人谓伏羲神农黄帝尧舜禹汤葢制法兴王之道非有述于人者说与注疏并异论语注疏卷十四考证论语注疏钦定四库全书论语注疏卷十五魏何晏集解唐陆徳明音义宋邢昺疏衞灵公第十五音义疏衞灵公问陈于孔子注孔曰军陈行列之法孔子对曰俎豆之事则尝闻之矣注孔曰俎豆礼器军旅之事未之学也注郑曰万二千五百人为军五百人为旅军旅末事本未立不可以教末事音义疏明日遂行在陈絶粮从者病莫能兴注孔曰从者弟子兴起也孔子去衞如曹曹不容又之宋宋遭匡人之难又之陈㑹吴伐陈陈乱故乏食子路愠见曰君子亦有穷乎子曰君子固穷小人穷斯滥矣注滥溢也君子固亦有穷时但不如小人穷则滥溢为非音义䟽子曰赐也女以予为多学而识之者与对曰然注孔曰然谓多学而识之非与注孔曰谓今不然曰非也予一以贯之注善有元事有㑹天下殊涂而同归百虑而一致知其元则衆善举矣故不待多学而一以知之音义疏子曰由知徳者鲜矣注王曰君子固穷而子路愠见故谓之少于知徳音义疏子曰无为而治者其舜也与夫何为哉恭已正南面而已矣注言任官得其人故无为而治音义疏子张问行子曰言忠信行笃敬虽蛮貊之邦行矣言不忠信行不笃敬虽州里行乎哉注郑曰万二千五百家为州五家为邻五邻为里行乎哉言不可行立则见其参于前也在舆则见其倚于衡也夫然后行注包曰衡轭也言思念忠信立则常想见参然在目前在舆则若倚车轭子张书诸绅注孔曰绅大带音义疏子曰直哉史鱼注孔曰衞大夫史䲡邦有道如矢邦无道如矢注孔曰有道无道行直如矢言不曲君子哉蘧伯玉邦有道则仕邦无道则可卷而怀之注包曰卷而怀谓不与时政柔顺不忤于人音义疏子曰可与言而不与之言失人不可与言而与之言失言知者不失人亦不失言音义疏子曰志士仁人无求生以害仁有杀身以成仁注孔曰无求生以害仁死而后成仁则志士仁人不爱其身也疏子贡问为仁子曰工欲善其事必先利其器居是邦也事其大夫之贤者友其士之仁者注孔曰言工以利器为用人以贤友为助疏颜渊问为邦子曰行夏之时注据见万物之生以为四时之始取其易知乗殷之辂注马曰殷车曰大辂左传曰大辂越席昭其俭也服周之冕注包曰冕礼冠周之礼文而备取其黈纩塞耳不任视听乐则韶舞注韶舜乐也尽善尽美故取之放郑声逺佞人郑声淫佞人殆注孔曰郑声佞人亦俱能惑人心与雅乐贤人同而使人淫乱危殆故当放逺之音义疏子曰人无逺虑必有近忧注王曰君子当思患而预防之疏子曰已矣乎吾未见好徳如好色者也音义疏子曰臧文仲其窃位者与知栁下惠之贤而不与立也注孔曰栁下惠展禽也知贤而不举是为窃位音义疏子曰躬自厚而薄责于人则逺怨矣注孔曰责己厚责人薄所以逺怨咎音义疏子曰不曰如之何注孔曰不曰如之何者犹言不曰柰是何如之何者吾末如之何也已矣注孔曰如之何者言祸难已成吾亦无如之何音义疏子曰羣居终日言不及义好行小慧难矣哉注郑曰小慧谓小小之才知难矣哉言终无成音义疏子曰君子义以为质礼以行之孙以出之信以成之君子哉注郑曰义以为质谓操行孙以出之谓言语音义疏子曰君子病无能焉不病人之不己知也注包曰君子之人但病无圣人之道不病人之不己知疏子曰君子疾没世而名不称焉注疾犹病也䟽子曰君子求诸己小人求诸人注君子责己小人责人䟽子曰君子矜而不争注包曰矜矜庄也羣而不党注孔曰党助也君子虽衆不相私助义之与比音义疏子曰君子不以言举人注包曰有言者不必有徳故不可以言举人不以人废言注王曰不可以无徳而废善言疏子贡问曰有一言而可以终身行之者乎子曰其恕乎己所不欲勿施于人注言己之所恶勿加施于人疏子曰吾之于人也谁毁谁誉如有所誉者其有所试矣注包曰所誉者辄试以事不虚誉而已斯民也三代之所以直道而行也注马曰三代夏殷周用民如此无所阿私所以云直道而行音义疏子曰吾犹及史之阙文也注包曰古之良史于书字有疑则阙之以待知者有马者借人乗之今亡矣夫注包曰有马不能调良则借人乗习之孔子自谓及见其人如此至今无有矣言此者以俗多穿凿音义疏子曰巧言乱徳小不忍则乱大谋注孔曰巧言利口则乱徳义小不忍则乱大谋疏子曰衆恶之必察焉衆好之必察焉注王曰或衆阿党比周或其人特立不羣故好恶不可不察也音义疏子曰人能𢎞道非道𢎞人注王曰才大者道随大才小者道随小故不能𢎞人疏子曰过而不改是谓过矣疏子曰吾尝终日不食终夜不寝以思无益不如学也疏子曰君子谋道不谋食耕也馁在其中矣学也禄在其中矣君子忧道不忧贫注郑曰馁饿也言人虽念耕而不学故饥饿学则得禄虽不耕而不馁此劝人学音义疏子曰知及之仁不能守之虽得之必失之注包曰知能及治其官而仁不能守虽得之必失之知及之仁能守之不庄以涖之则民不敬注包曰不严以临之则民不敬从其上知及之仁能守之庄以涖之动之不以礼未善也注王曰动必以礼然后善音义疏子曰君子不可小知而可大受也小人不可大受而可小知也注王曰君子之道深逺不可小了知而可大受小人之道浅近可小了知而不可大受也疏子曰民之于仁也甚于水火注马曰水火及仁皆民所仰而生者仁最为甚水火吾见蹈而死者矣未见蹈仁而死者也注马曰蹈水火或时杀人蹈仁未尝杀人音义疏子曰当仁不让于师注孔曰当行仁之事不复让于师言行仁急音义疏子曰君子贞而不谅注孔曰贞正谅信也君子之人正其道耳言不必小信疏子曰事君敬其事而后其食注孔曰先尽力而后食禄疏子曰有教无类注马曰言人所在见教无有种类音义疏子曰道不同不相为谋音义疏子曰辞达而已矣注孔曰凡事莫过于实辞达则足矣不烦文艳之辞音义疏师冕见注孔曰师乐人盲者名冕及阶子曰阶也及席子曰席也皆坐子告之曰某在斯某在斯注孔曰歴告以坐中人姓字所在处师冕出子张问曰与师言之道与子曰然固相师之道也注马曰相导也音义疏论语注疏卷十五论语注疏卷十五考证衞灵公问陈于孔子章在陈絶粮注孔子去衞如曹曹不容又之宋宋遭匡人之难又之陈㑹吴伐陈陈乱故乏食纂笺齐氏曰考之春秋其时陈服楚蔡服吴吴楚交战无虚嵗孔子葢为楚昭王徘徊陈蔡而絶粮于兵间也颜渊问为邦章行夏之时疏谓以建寅之月为正按集注云以斗柄初昏建寅之月为嵗首纂疏金氏曰此特古厯耳沈括云今正月斗柄指丑葢嵗差也但以冬为亥子丑春为寅卯辰不必因所建也乗殷之辂注殷车曰大辂疏大辂木辂也汉祭天乗殷之路今谓之桑根车者也路训大也君之所在以大为号门曰路门寝曰路寝车曰路车按辂之名不始于商明堂位曰鸾车有虞氏之辂也钩车夏后氏之辂也已统言辂可见又留青日扎云齐志殷因乗钩而制车因桑根而为色古之器车即今之桑根车一曰金根车言桑色黄如金也汉仪天子法驾曰金根车吾犹及史之阙文也章借人乗之注有马不能调良则借人乗习之纂笺黄氏曰三代无乗马者所谓乗如诗乗乗鸨乗乗黄之类葢四马驾车而坐乗之也则借乗乃与共之义非调习之谓论语注疏卷十五考证论语注疏钦定四库全书论语注疏卷十六魏何晏集解唐陆徳明音义宋邢昺疏季氏第十六音义疏季氏将伐颛臾冉有季路见于孔子曰季氏将有事于颛臾注孔曰颛臾伏羲之后风姓之国本鲁之附庸当时臣属鲁季氏贪其土地欲灭而取之冉有与季路为季氏臣来告孔子孔子曰求无乃尔是过与注孔曰冉求为季氏宰相其室为之聚敛故孔子独疑求教之夫颛臾昔者先王以为东䝉主注孔曰使主祭蒙山且在邦域之中矣注孔曰鲁七百里之封颛臾为附庸在其域中是社稷之臣也何以伐为注孔曰已属鲁为社稷之臣何用灭之为冉有曰夫子欲之吾二臣者皆不欲也注孔曰归咎于季氏孔子曰求周任有言曰陈力就列不能者止注马曰周任古之良史言当陈其才力度已所任以就其位不能则当止危而不持颠而不扶则将焉用彼相矣注包曰言辅相人者当能持危扶颠若不能何用相为且尔言过矣虎兕出于柙龟玉毁于椟中是谁之过与注马曰柙槛也椟匮也失虎毁玉岂非典守之过邪冉有曰今夫颛臾固而近于费注马曰固谓城郭完坚兵甲利也费季氏邑今不取后世必为子孙忧孔子曰求君子疾夫注孔曰疾如女之言舍曰欲之而必为之辞注孔曰舍其贪利之説而更作他辞是所疾也丘也闻有国有家者不患寡而患不均注孔曰国诸侯家卿大夫不患土地人民之寡少患政理之不均平不患贫而患不安注孔曰忧不能安民耳民安则国富盖均无贫和无寡安无倾注包曰政教均平则不贫矣上下和同不患寡矣小大安宁不倾危矣夫如是故逺人不服则脩文徳以来之旣来之则安之今由与求也相夫子逺人不服而不能来也邦分崩离析而不能守也注孔曰民有异心曰分欲去曰崩不可㑹聚曰离析而谋动干戈于邦内注孔曰干盾也戈㦸也吾恐季孙之忧不在颛臾而在萧墙之内也注郑曰萧之言肃也墙谓屏也君臣相见之礼至屏而加肃敬焉是以谓之萧墙后季氏家臣阳虎果囚季桓子音义疏孔子曰天下有道则礼乐征伐自天子出天下无道则礼乐征伐自诸侯出自诸侯出盖十世希不失矣注孔曰希少也周幽王为犬戎所杀平王东迁周始微弱诸侯自作礼乐专行征伐始于隐公至昭公十世失政死于干侯矣自大夫出五世希不失矣注孔曰季文子初得政至桓子五世为家臣阳虎所囚陪臣执国命三世希不失矣注马曰陪重也谓家臣阳虎为季氏家臣至虎三世而出奔齐天下有道则政不在大夫注孔曰制之由君天下有道则庶人不议注孔曰无所非议音义疏孔子曰禄之去公室五世矣注郑曰言此之时鲁定公之初鲁自东门襄仲杀文公之子赤而立宣公于是政在大夫爵禄不从君出至定公为五世矣政逮于大夫四世矣注孔曰文子武子悼子平子故夫三桓之子孙微矣注孔曰三桓谓仲孙叔孙季孙三卿皆出桓公故曰三桓也仲孙氏改其氏称孟氏至哀公皆衰音义疏孔子曰益者三友损者三友友直友谅友多闻益矣友便辟注马曰便辟巧辟人之所忌以求容媚友善柔注马曰靣柔也友便佞损矣注郑曰便辩也谓佞而辩音义疏孔子曰益者三乐损者三乐乐节礼乐注动得礼乐之节乐道人之善乐多贤友益矣乐骄乐注孔曰恃尊贵以自恣乐佚游注王曰佚游出入不节乐宴乐损矣注孔曰宴乐沈荒淫渎三者自损之道音义疏孔子曰侍于君子有三愆注孔曰愆过也言未及之而言谓之躁注郑曰躁不安静言及之而不言谓之隐注孔曰隐匿不尽情实未见颜色而言谓之瞽注周曰未见君子颜色所趣向而便逆先意语者犹瞽也音义疏孔子曰君子有三戒少之时血气未定戒之在色及其壮也血气方刚戒之在鬭及其老也血气既衰戒之在得注孔曰得贪得音义疏孔子曰君子有三畏畏天命注顺吉逆凶天之命也畏大人注大人即圣人与天地合其徳畏圣人之言注深逺不可易知测圣人之言也小人不知天命而不畏也注恢疏故不知畏狎大人注直而不肆故狎之侮圣人之言注不可小知故侮之音义疏孔子曰生而知之者上也学而知之者次也困而学之又其次也注孔曰困谓有所不通困而不学民斯为下矣疏孔子曰君子有九思视思明聴思聪色思温貌思恭言思忠事思敬疑思问忿思难见得思义音义疏孔子曰见善如不及见不善如探汤吾见其人矣吾闻其语矣注孔曰探汤喻去恶疾隐居以求其志行义以达其道吾闻其语矣未见其人也音义疏齐景公有马千驷死之日民无徳而称焉注孔曰千驷四千匹伯夷叔齐饿于首阳之下注马曰首阳山在河东蒲坂县华山之北河曲之中民到于今称之其斯之谓与注王曰此所谓以徳为称音义疏陈亢问于伯鱼曰子亦有异闻乎注马曰以为伯鱼孔子之子所闻当有异对曰未也尝独立注孔曰独立谓孔子鲤趋而过庭曰学诗乎对曰未也不学诗无以言鲤退而学诗他日又独立鲤趋而过庭曰学礼乎对曰未也不学礼无以立鲤退而学礼闻斯二者陈亢退而喜曰问一得三闻诗闻礼又闻君子之逺其子也音义疏邦君之妻君称之曰夫人夫人自称曰小童邦人称之曰君夫人称诸异邦曰寡小君异邦人称之亦曰君夫人注孔曰小君君夫人之称对异邦谦故曰寡小君当此之时诸侯嫡妾不正称号不审故孔子正言其礼也音义疏论语注疏卷十六论语注疏卷十六考证季氏将伐颛臾章东蒙主注使主祭蒙山疏地理志云泰山蒙隂县蒙山在西南有祠颛臾在蒙山下按冯氏曰禹贡有二蒙徐州蒙羽其艺东蒙也梁州蔡蒙旅平西蒙也閟宫颂云奄有龟蒙遂荒大东注蒙东蒙也以其居鲁之东故曰东蒙今沂州费县是也齐景公有马千驷章首阳注在河东蒲坂县华山之北河曲之中陆㙄经世骊珠曰水经注云在雷首山临大河北去蒲坂三十里曹大家注幽通赋云在陇西首戴延之西征记云洛阳东北首阳山有夷齐祠説文云在辽西庄子註云在岐阳西北只今清源县山考夷齐义不食周粟避地饥饿当不离朝歌故墟决无往近丰镐之理洛阳之説非是其孟子居北海之濵则又纣在而避去之所非纣没而尽节之地也论语注疏卷十六考证论语注疏钦定四库全书论语注疏卷十七魏何晏集解唐陆徳明音义宋邢昺疏阳货第十七音义疏阳货欲见孔子孔子不见注孔曰阳货阳虎也季氏家臣而专鲁国之政欲见孔子使仕归孔子豚注孔曰欲使往谢故遗孔子豚孔子时其亡也而往拜之遇诸涂注孔曰涂道也于道路与相逢谓孔子曰来予与尔言曰怀其寳而迷其邦可谓仁乎曰不可注马曰言孔子不仕是怀寳也知国不治而不为政是迷邦也好从事而亟失时可谓知乎曰不可注孔曰言孔子栖栖好从事而数不遇失时不得为有知日月逝矣岁不我与注马曰年老岁月已往当急仕孔子曰诺吾将仕矣注孔曰以顺辞免音义疏子曰性相近也习相逺也注孔曰君子慎所习子曰唯上知与下愚不移注孔曰上知不可使为恶下愚不可使彊贤音义疏子之武城闻弦歌之声注孔曰子游为武城宰夫子莞尔而笑注莞尔小笑貌曰割鸡焉用牛刀注孔曰言治小何须用大道子游对曰昔者偃也闻诸夫子曰君子学道则爱人小人学道则易使也注孔曰道谓礼乐也乐以和人人和则易使子曰二三子注孔曰从行者偃之言是也前言戏之耳注孔曰戏以治小而用大道音义疏公山弗扰以费畔召子欲往注孔曰弗扰为季氏宰与阳虎共执季桓子而召孔子子路不説曰末之也已何必公山氏之之也注孔曰之适也无可之则止何必公山氏之适子曰夫召我者而岂徒哉如有用我者吾其为东周乎注兴周道于东方故曰东周音义疏子张问仁于孔子孔子曰能行五者于天下为仁矣请问之曰恭寛信敏惠恭则不侮注孔曰不见侮慢寛则得衆信则人任焉敏则有功注孔曰应事疾则多成功惠则足以使人疏佛肸召子欲往注孔曰晋大夫赵简子之邑宰子路曰昔者由也闻诸夫子曰亲于其身为不善者君子不入也注孔曰不入其国佛肸以中牟畔子之往也如之何子曰然有是言也不曰坚乎磨而不磷不曰白乎湼而不缁注孔曰磷薄也湼可以染皁言至坚者磨之而不薄至白者染之于湼而不黒喻君子虽在浊乱浊乱不能汚吾岂匏𤓰也哉焉能系而不食注匏瓠也言瓠𤓰得系一处者不食故也吾自食物当东西南北不得如不食之物系滞一处音义疏子曰由也女闻六言六蔽矣乎注六言六蔽者谓下六事仁知信直勇刚也对曰未也居吾语女注孔曰子路起对故使还坐好仁不好学其蔽也愚注孔曰仁者爱物不知所以裁之则愚好知不好学其蔽也荡注孔曰荡无所适守好信不好学其蔽也贼注孔曰父子不知相为隐之軰好直不好学其蔽也绞好勇不好学其蔽也乱好刚不好学其蔽也狂注孔曰狂妄抵触人音义疏子曰小子何莫学夫诗注包曰小子门人也诗可以兴注孔曰兴引譬连类可以观注郑曰观风俗之盛衰可以羣注孔曰羣居相切磋可以怨注孔曰怨刺上政迩之事父逺之事君注孔曰迩近也多识于鸟兽草木之名子谓伯鱼曰女为周南召南矣乎人而不为周南召南其犹正墙面而立也与注马曰周南召南国风之始乐得淑女以配君子三纲之首王教之端故人而不为如向墙而立音义疏子曰礼云礼云玉帛云乎哉注郑曰玉圭璋之属帛束帛之属言礼非但崇此玉帛而已所贵者乃贵其安上治民乐云乐云钟鼓云乎哉注马曰乐之所贵者移风易俗非谓钟鼓而已疏子曰色厉而内荏注孔曰荏柔也谓外自矜厉而内柔佞譬诸小人其犹穿窬之盗也与注孔曰为人如此犹小人之有盗心穿穿壁窬窬墙音义疏子曰乡原徳之贼也注周曰所至之乡辄原其人情而为意以待之是贼乱徳也一曰乡向也古字同谓人不能刚毅而见人辄原其趣向容媚而合之言此所以贼徳也音义疏子曰道听而涂説徳之弃也注马曰闻之于道路则传而説之音义疏子曰鄙夫可与事君也与哉注孔曰言不可与事君其未得之也患得之注患得之者患不能得之此俗言既得之患失之苟患失之无所不至矣注郑曰无所不至者言其邪媚无所不为音义疏子曰古者民有三疾今也或是之亡也注包曰言古者民疾与今时异古之狂也肆注包曰肆极意敢言今之狂也荡注孔曰荡无所据古之矜也廉注马曰有廉隅今之矜也忿戾注孔曰恶理多怒古之愚也直今之愚也诈而已矣音义疏子曰巧言令色鲜矣仁注王曰巧言无实令色无质疏子曰恶紫之夺朱也注孔曰朱正色紫间色之好者恶其邪好而夺正色恶郑声之乱雅乐也注包曰郑声淫声之哀者恶其乱雅乐恶利口之覆邦家者注孔曰利口之人多言少实苟能悦媚时君倾覆国家音义疏子曰予欲无言子贡曰子如不言则小子何述焉注言之为益少故欲无言子曰天何言哉四时行焉百物生焉天何言哉音义疏孺悲欲见孔子孔子辞以疾将命者出户取瑟而歌使之闻之注孺悲鲁人也孔子不欲见故辞之以疾为其将命者不已故歌令将命者悟所以令孺悲思之音义为于伪反令力呈反疏宰我问三年之丧期已久矣君子三年不为礼礼必坏三年不为乐乐必崩旧谷既没新谷既升钻燧改火期可已矣注马曰周书月令有更火之文春取榆柳之火夏取枣杏之火季夏取桑柘之火秋取柞楢之火冬取槐檀之火一年之中钻火各异木故曰改火也子曰食夫稻衣夫锦于女安乎曰安女安则为之夫君子之居丧食㫖不甘闻乐不乐居处不安故不为也今女安则为之注孔曰㫖美也责其无仁恩于亲故再言女安则为之宰我出子曰予之不仁也子生三年然后免于父母之怀注马曰子生未三岁为父母所怀抱夫三年之丧天下之通丧也注孔曰自天子达于庶人予也有三年之爱于其父母乎注孔曰言子之于父母欲报之恩昊天罔极而予也有三年之爱乎音义疏子曰饱食终日无所用心难矣哉不有博弈者乎为之犹贤乎已注马曰为其无所据乐善生淫欲音义疏子路曰君子尚勇乎子曰君子义以为上君子有勇而无义为乱小人有勇而无义为盗疏子贡曰君子亦有恶乎子曰有恶恶称人之恶者注包曰好称説人之恶所以为恶恶居下流而讪上者注孔曰讪谤毁恶勇而无礼者恶果敢而窒者注马曰窒窒塞也曰赐也亦有恶乎恶徼以为知者注孔曰徼抄也抄人之意以为己有恶不孙以为勇者恶讦以为直者注包曰讦谓攻发人之隂私音义疏子曰唯女子与小人为难养也近之则不孙逺之则怨音义疏子曰年四十而见恶焉其终也已注郑曰年在不惑而为人所恶终无善行音义疏论语注疏卷十七论语注疏卷十七考证宰我问三年之丧章钻燧改火注周书月令有更火之文钻火各异木故曰改火按丹铅总录云先王取火法五行榆栁色青以象木枣杏色赤以象火桑柘色黄以象土槐檀色白以象金柞楢色元以象水盖各指其时之方色取义留青日札云古者钻燧改火所以革故鼎新榆栁木之火也枣杏火之火也桑柘土之火也槐檀金之火也柞楢水之火也饶鲁曰五行中各有五行火有五色如金有五金之类论语注疏卷十七考证论语注疏钦定四库全书论语注疏卷十八魏何晏集解唐陆徳眀音义宋邢昺疏微子第十八音义疏微子去之箕子为之奴比干諌而死注马曰微箕二国名子爵也微子纣之庶兄箕子比干纣之诸父微子见纣无道早去之箕子佯狂为奴比干以諌见杀孔子曰殷有三仁焉注仁者爱人三人行异而同称仁以其俱在忧乱宁民也音义疏栁下恵为士师注孔曰士师典狱之官三黜人曰子未可以去乎曰直道而事人焉往而不三黜注孔曰苟直道以事人所至之国俱当复三黜枉道而事人何必去父母之邦音义疏齐景公待孔子曰若季氏则吾不能以季孟之间待之注孔曰鲁三卿季氏为上卿㝡贵孟氏为下卿不用事言待之以二者之间曰吾老矣不能用也孔子行注以圣道难成故云吾老不能用疏齐人归女乐季桓子受之三日不朝孔子行注孔曰桓子季孙斯也使定公受齐之女乐君臣相与观之废朝礼三日音义疏楚狂接舆歌而过孔子注孔曰接舆楚人佯狂而来歌欲以感切孔子曰凤兮凤兮何徳之衰注孔曰比孔子于凤鸟凤鸟待圣君乃见非孔子周行求合故曰衰往者不可諌注孔曰已往所行不可复諌止来者犹可追注孔曰自今已来可追自止辟乱隠居已而已而今之从政者殆而注孔曰已而已而者言世乱已甚不可复治也再言之者伤之深也孔子下欲与之言趋而辟之不得与之言注包曰下下车音义疏长沮桀溺耦而耕孔子过之使子路问津焉注郑曰长沮桀溺隠者也耜广五寸二耜为耦津济渡处长沮曰夫执舆者爲谁子路曰为孔丘曰是鲁孔丘与曰是也曰是知津矣注马曰言数周流自知津处问于桀溺桀溺曰子为谁曰为仲由曰是鲁孔丘之徒与对曰然曰滔滔者天下皆是也而谁以易之注孔曰滔滔周流之貎言当今天下治乱同空舎此适彼故曰谁以易之且而与其従辟人之士也岂若従辟世之士哉注士有辟人之法有辟世之法长沮桀溺谓孔子为士従辟人之法已之为士则従辟世之法耰而不辍注郑曰耰覆种也辍止也覆种不止不以津告子路行以告夫子怃然注为其不逹已意而便非已也曰鸟兽不可与同羣注孔曰隠扵山林是同羣吾非斯人之徒与而谁与注孔曰吾自当与此天下人同羣安能去人从鸟兽居乎天下有道丘不与易也注言凡天下有道者丘皆不与易也已大而人小故也音义疏子路従而后遇丈人以杖荷莜注包曰丈人老人也莜竹器子路问曰子见夫子乎丈人曰四体不勤五谷不分孰为夫子注包曰丈人云不勤劳四体不分植五谷谁为夫子而索之耶植其杖而芸注孔曰植倚也除草曰芸子路拱而立注未知所以答止子路宿杀鸡为黍而食之见其二子焉眀日子路行以告子曰隠者也使子路反见之至则行矣注孔曰子路反至其家丈人出行不在子路曰不仕无义注郑曰留言以语丈人之二子长㓜之节不可废也君臣之义如之何其废之注孔曰言女知父子相养不可废反可废君臣之义邪欲洁其身而乱大伦注包曰伦道理也君子之仕也行其义也道之不行已知之矣注包曰言君子之仕所以行君臣之义不必自已道得行孔子道不见用自已知之音义疏逸民伯夷叔齐虞仲夷逸朱张栁下恵少连注逸民者节行超逸也包曰此七人皆逸民之贤者子曰不降其志不辱其身伯夷叔齐与注郑曰言其直已之心不入庸君之朝谓栁下恵少连降志辱身矣言中伦行中虑其斯而已矣注孔曰但能言应伦理行应思虑如此而已谓虞仲夷逸隠居放言注包曰放置也不复言世务身中清废中权注马曰清纯洁也遭世乱自废弃以免患合于权也我则异于是无可无不可注马曰亦不必进亦不必退唯义所在音义疏太师挚适齐亚饭干适楚注孔曰亚次也次饭乐师也挚干皆名三饭缭适蔡四饭缺适秦注包曰三饭四饭乐章名各异师缭缺皆名也鼓方叔入于河注包曰鼓击鼓者方叔名入谓居其河内播鼗武入于汉注孔曰播摇也武名也少师阳击磬襄入于海注孔曰鲁哀公时礼壊乐崩乐人皆去阳襄皆名音义疏周公谓鲁公注孔曰鲁公周公之子伯禽封于鲁曰君子不施其亲注孔曰施易也不以他人之亲易己之亲不使大臣怨乎不以注孔曰以用也怨不见聼用故旧无大故则不弃也无求备于一人注孔曰大故谓恶逆之事音义疏周有八士伯达伯适仲突仲忽叔夜叔夏季随季騧注包曰周时四乳生八子皆为显士故记之尔音义疏论语注疏卷十八论语注疏卷十八考证子路従而后章五谷不分按五谷之名周礼职方氏云黍稷菽麦稻周书云麦黍稻粟菽郑元则以为麻黍稷麦豆诸说不一纂笺王氏曰九谷者以三农所生而言百谷者号其多而言五谷者则以五行所属而言皆不寔指其名此説近之逸民章虞仲按日知録云史记太伯之奔荆蛮自号句吴荆蛮义之从而归之千余家立为呉太伯太伯卒弟仲雍立仲雍卒子季简立季简卒子叔逹立叔逹卒子周章立是时武王克殷求太伯仲雍之后得周章周章已君矣因而封之乃封周章弟虞仲于周之北故夏墟是为虞列为诸侯据此则仲雍为呉仲雍而虞仲者乃仲雍之曾孙也论语虞仲夷逸左传太伯虞仲太王之昭也即谓仲雍为虞仲是祖孙同名且仲雍君呉不当言虞古呉虞二字多通用窃疑二书所称虞仲并是呉仲之误又考呉越春秋太伯曰其当有封者呉仲也则仲雍之称呉仲固有徴矣太师挚适齐章亚饭三饭四饭按周礼春官大司乐云王大食三侑皆令奏钟鼓白虎通云王者四饭诸侯三饭大夫再饭语録云鲁诸侯耳乐官自亚饭以下盖三饭尊卑之差也又齐氏曰鲁诸侯故止言三饭然不言一饭岂周公赐天子礼乐而鲁僣之孔子正乐而去其一耶记者起数以亚其仍鲁之旧以见昔之僣耳周有八士章疏郑元以为成王时刘向马融皆以为宣王时陆㙄经世骊珠曰左传晋胥臣曰文王之即位也询于八虞及武王伐商命南宫伯达迁九鼎于洛邑命南宫适散鹿台之财宣和博古图云武王时有南宫仲周书解云王乃厉翼于尹氏八士注云八士武王贤臣也则㫁为武王时人正非无据论语注疏卷十八考证论语注疏钦定四库全书论语注疏卷十九魏何晏集解唐陆徳眀音义宋邢昺疏子张第十九音义疏子张曰士见危致命注孔曰致命不爱其身见得思义祭思敬丧思哀其可已矣疏子张曰执徳不𢎞信道不笃焉能为有焉能为亡注孔曰言无所轻重音义疏子夏之门人问交于子张注孔曰问与人交接之道子张曰子夏云何对曰子夏曰可者与之其不可者拒之子张曰异乎吾所闻君子尊贤而容衆嘉善而矜不能我之大贤与于人何所不容我之不贤与人将拒我如之何其拒人也注包曰友交当如子夏汎交当如子张音义疏子夏曰虽小道必有可观者焉注小道谓异端致逺恐泥注包曰泥难不通是以君子不为也音义疏子夏曰日知其所亡注孔曰日知其所未闻月无忘其所能可谓好学也已矣音义疏子夏曰博学而笃志注孔曰广学而厚识之切问而近思注切问者切问于己所学未悟之事近思者思已所未能及之事汎问所未学逺思所未达则于所习者不精所思者不解仁在其中矣音义疏子夏曰百工居肆以成其事君子学以致其道注包曰言百工处其肆则事成犹君子学以致其道疏子夏曰小人之过也必文注孔曰文饰其过不言情实疏子夏曰君子有三变望之俨然即之也温听其言也厉注郑曰厉严正音义疏子夏曰君子信而后劳其民未信则以为厉已也注王曰厉犹病也信而后諌未信则以为谤已也音义疏子夏曰大徳不踰闲注孔曰闲犹法也小徳出入可也注孔曰小徳则不能不踰法故曰出入可疏子游曰子夏之门人小子当洒扫应对进退则可矣抑末也本之则无如之何注包曰言子夏弟子但当对賔客脩威仪礼节之事则可然此但是人之末事耳不可无其本故云本之则无如之何子夏闻之曰噫注孔曰噫心不平之声言游过矣君子之道孰先传焉孰后倦焉注包曰言先传业者必先厌倦故我门人先教以小事后将教以大道譬诸草木区以别矣注马曰言大道与小道殊异譬如草木异类区别言学当以次君子之道焉可诬也注马曰君子之道焉可使诬言我门人但能洒扫而已有始有卒者其惟圣人乎注孔曰终始如一惟圣人耳音义疏子夏曰仕而优则学注马曰行有余力则以学文学而优则仕音义疏子游曰丧致乎哀而止注孔曰毁不灭性疏子游曰吾友张也为难能也注包曰言子张容仪之难及然而未仁疏曾子曰堂堂乎张也难与并为仁矣注郑曰言子张容仪盛而于仁道薄也疏曾子曰吾闻诸夫子人未有自致者也必也亲丧乎注马曰言人虽未能自致尽于他事至于亲丧必自致尽疏曾子曰吾闻诸夫子孟荘子之孝也其他可能也其不改父之臣与父之政是难能也注马曰孟荘子鲁大夫仲孙速也谓在谅隂之中父臣及父政虽有不善者不忍改也疏孟氏使阳肤为士师注包曰阳肤曾子弟子士师典狱之官问于曾子曾子曰上失其道民散久矣如得其情则哀矜而勿喜注马曰民之离散为轻漂犯法乃上之所为非民之过当哀矜之勿自喜能得其情音义疏子贡曰纣之不善不如是之甚也是以君子恶居下流天下之恶皆归焉注孔曰纣为不善以丧天下后世憎甚之皆以天下之恶归之于纣音义疏子贡曰君子之过也如日月之食焉过也人皆见之更也人皆仰之注孔曰更改也疏衞公孙朝注马曰公孙朝衞大夫问于子贡曰仲尼焉学子贡曰文武之道未坠于地在人贤者识其大者不贤者识其小者莫不有文武之道焉夫子焉不学注孔曰文武之道未坠落于地贤与不贤各有所识夫子无所不従学而亦何常师之有注孔曰无所不従学故无常师音义疏叔孙武叔语大夫于朝注马曰鲁大夫叔孙州仇武谥曰子贡贤于仲尼子服景伯以告子贡子贡曰譬之宫墙赐之墙也及肩窥见室家之好夫子之墙数仞不得其门而入不见宗庙之羙百官之富得其门者或寡矣注包曰七尺曰仞夫子之云不亦宜乎注包曰夫子谓武叔音义疏叔孙武叔毁仲尼子贡曰无以为也仲尼不可毁也他人之贤者丘陵也犹可踰也仲尼日月也无得而踰焉人虽欲自絶其何伤于日月乎多见其不知量也注言人虽自絶弃于日月其何能伤之乎适足自见其不知量也音义疏陈子禽谓子贡曰子为恭也仲尼岂贤于子乎子贡曰君子一言以为知一言以为不知言不可不慎也夫子之不可及也犹天之不可阶而升也夫子之得邦家者注孔曰谓为诸侯若卿大夫所谓立之斯立道之斯行绥之斯来动之斯和其生也荣其死也哀如之何其可及也注孔曰绥安也言孔子为政其立教则无不立道之则莫不典行安之则逺者来至动之则莫不和睦故能生则荣显死则哀痛音义疏论语注疏卷十九论语注疏钦定四库全书论语注疏卷二十魏何晏集解唐陆徳眀音义宋邢昺疏尧曰第二十音义疏尧曰咨尔舜天之厯数在尔躬注厯数谓列次也允执其中四海困穷天禄永终注包曰允信也困极也永长也言为政信执其中则能穷极四海天禄所以长终舜亦以命禹注孔曰舜亦以尧命己之辞命禹曰予小子履敢用𤣥牡敢昭告于皇皇后帝注孔曰履殷汤名此伐桀告天之文殷家尚白未变夏礼故用𤣥牡皇大后君也大大君帝谓天帝也墨子引汤誓其辞若此有罪不敢赦注包曰顺天奉法有罪者不敢擅赦帝臣不蔽简在帝心注言桀居帝臣之位罪过不可隠蔽以其简在天心故朕躬有罪无以万方万方有罪罪在朕躬注孔曰无以万方万方不与也万方有罪我身之过周有大赉善人是富注周周家赉赐也言周家受天大赐富于善人有乱臣十人是也虽有周亲不如仁人注孔曰亲而不贤不忠则诛之管蔡是也仁人谓箕子㣲子来则用之百姓有过在予一人谨权量审法度修废官四方之政行焉注包曰权秤也量斗斛兴灭国继絶世举逸民天下之民归心焉所重民食丧祭注孔曰重民国之本也重食民之命也重丧所以尽哀重祭所以致敬寛则得衆信则民任焉敏则有功公则説注孔曰言政教公平则民説矣凡此二帝三王所以治也故传以示后世音义疏子张问于孔子曰何如斯可以从政矣子曰尊五美屏四恶斯可以从政矣注孔曰屏除也子张曰何谓五美子曰君子恵而不费劳而不怨欲而不贪泰而不骄威而不勐子张曰何谓恵而不费子曰因民之所利而利之斯不亦恵而不费乎注王曰利民在政无费于财择可劳而劳之又谁怨欲仁而得仁又焉贪君子无衆寡无小大无敢慢注孔曰言君子不以寡小而慢也斯不亦泰而不骄乎君子正其衣冠尊其瞻视俨然人望而畏之斯不亦威而不勐乎子张曰何谓四恶子曰不教而杀谓之虐不戒视成谓之暴注马曰不宿戒而责目前成为视成慢令致期谓之贼注孔曰与民无信而虚刻期犹之与人也出纳之吝谓之有司注孔曰谓财物俱当与人而吝啬于出纳惜难之此有司之任耳非人君之道音义疏孔子曰不知命无以为君子也注孔曰命谓穷达之兮不知礼无以立也不知言无以知人也注马曰听言则别其是非也音义疏论语注疏卷二十洗马陆宗楷谨言自汉以后注论语者数十家惟魏何晏之集解行于世至宋孙奭为之义疏遂与何注并传虽纯杂相参不必尽合于圣人之旨要其荟萃羣言创通大义已为程朱开其先路矣等奉勅校刋往复寻绎益见朱子採择之精确不可易而其间亦有义可两存为宋元诸儒所不废者谨依次编辑录为考证若干条用附简末焉谨识论语注疏考证䟦语戸部右侍郎吕炽原任詹事陈浩编修孙人龙邵齐焘㧞贡生王济师等奉勅恭校刋论语注疏考证职名