頖宫礼乐疏提要钦定四库全书史部十三頖宫礼乐疏政书类二提要等谨案頖宫礼乐疏十卷明李之藻撰之藻字振之仁和人万厯戊戌进士官至工部都水司郎中是编首列頖宫祀典次列仪注次列名物器数共成八卷第九卷为启圣祠及名宦乡贤祠附以乡饮酒礼第十卷附以乡射礼其中如释奠仪之散斋演乐涤牲诸礼及时祭仪注皆明㑹典及南雍志诸书所未载又迎神乐章谓明制本宋旧一成三成相沿不易其乐章诸谱配以六律者唯填工尺等字颇能得其源流葢乐律自宋仁宗时始省去坐立二部及堂上堂下之分南宋诸儒又以旧乐加平减之制无髙上髙尺之律于是所用者惟中和韶乐明代实沿其制之藻所谱又註明时俗之一凡清凡诸调与旧调相合者分毫不爽又于琴瑟操缦之法别成一谱其琴谱不越松风阁之旧规以数音谱出一字少用钩剔葢欲近以和缓以和韶乐瑟谱则以六律为主行迟其声以应节又与元熊朋来瑟谱之一声一字者逈殊葢律厯皆根于数之藻娴于算法世所行天学初函即其所刻故因数制律足自为一家之学其末卷载乡饮酒礼兼及乡射礼者明初之制犹行射礼于頖宫迨其中叶此礼遂废故明㑹典及南雍志诸书载之不详之藻稽古证今考辨颇为赅悉唯褒崇一门仅採史𫝊不及马端临学校考之备又仪器图内牺尊诸制既不本于三礼图又不以考古博古诸图证其异同仅以时俗陈设者为凖未免稍略然礼以时王所制为定是亦自有其义焉未可尽非也干隆四十六年十月恭校上总纂官纪昀陆钖熊孙士毅总校官陆费墀凡例頖宫礼乐疏凡例一頖宫所最重者先师祀典歴代褒崇南宋有辑而其书久亡太常南雍诸志仅及本朝未该异代阙里志则泛及封钖蠲赡葢孔氏一家之书不闗礼乐兹集备考圣祀一切典礼沿革悉从诸史纪志中检出例取编年提纲分目但有议论足裨悉附载焉其诏令文采可观者亦为收録惟芜泛不切者不取一祀典之逮我朝屡经釐正是为不刋之典业已万世钦遵故凡出诏令即为大书特书用昭尊王大义其有臣工建白儒贤着述或见行或有俟者均于礼乐有裨悉为拈出随事分註以资考究一辟雍典故自有成书是编所重郡国学校故不复载然考据礼乐度数疏纲诂目备仪兼谱颇似详悉或堪为雍志补遗一从祀先贤先儒嘉言懿行汉唐以后不患无征其七十子之徒则併姓名齿邑有不可知者矣家语史记自多异同今主家语以其为孔壁遗文故也史记以下但有牴牾悉互存以备㕘考诸不能备厥言行间载前人述賛亦具大略论世者或有稽焉但藏书未博如隋志孔子弟子先儒传十卷唐志五卷李畋孔子弟子賛传六十卷至十万余言悉非管蠡所及博雅君子肯为采摭发覆执鞭所欣慕焉一贤儒位次载在㑹典率循开元之旧其有増祀改祀更祀向于东西两庑从便升跻西多东少致有凌躐因仍未改㕘考颁降图位及阙里志礼乐志诸书自多错杂似未画一近瞿布衣论世论齿之说最合典礼今覆订再具一图肤见附焉明有所据似可施行一八音次第先儒率谓金石丝竹匏土革木而周礼之序则金石土革丝木匏竹也汉志之序则土匏皮竹丝石金木也初无定序若论乐理则律始截竹应以竹音居先而匏土吹气成声音谐箫管皆所谓人籁者也乐重人声用相比附次则丝音最备奥理非他器比其金石亦按律吕但不过始终条理而已併革木皆所以节也故以钟磬居后而柷敔终焉一古礼古乐世鲜𫝊习自学宫祀典饮射而外他无从睹古礼闻古乐者然尚不免雅俗相㕘是书所以志也所幸者礼失而义存器失而理存考索讲求则文献于今不乏入庙思问凡礼节礼物礼器乐器乐音乐律一一为诂为图为辩为谱虽出自管窥未必有当然传述有自不敢以臆説㕘之一议礼之难拟于聚讼然頖宫颁降已有定制从周不倍又奚赘焉惟是雅乐不传其理数声器颇称奥肆自専门学鲜而儒者徒言其义乐官第习其音茍兼究义审音古学亦非絶学故借大成雅乐切磋究之谱攷诸家间㕘鄙见然亦试之制器合之古经不致勦说言如律吕元声诸说者一教化首重弦歌则丝音更为喫𦂳琴瑟之论所以特详操缦安诗使学者循此津梁亦信为途不逺或者不以弦诵为迂一古乐歌奏必取隂阳相合自旋宫法废世儒惑于斗建之説牵附惉懘论乐既舛合乐全乖隋唐以来太和絶响太常雅乐此义未究今取大成诗乐配以律吕相生之义另拟一谱附歌谱后世或有知音者审焉一乐器悉遵祀典见用盖自礼部颁行如横笛搏拊鼔皆非古乐今不敢去特钟特磬管籥舂牍应雅播鼗古乐所有今不敢増大成之舞原自宋化成天下之舞强附三献乐章今不敢釐其他祼献之仪歌奏合舞之节考之古经总之不无可议但礼时为大道存讲习义无擅更积徳百年其数则过固将拭目待之矣一化民莫先乡饮观徳莫重乡射令甲具载今射礼久废不举即饮礼亦渐失其初意矣考据而诠次焉附以雅乐总皆庠序之教故乐与同志习之一乡饮一嵗两举颁有图式不敢轻议今注古礼诸图非必谓有司之举悉遵周道縁古者将射先饮其礼固然亦与时制义理相通慕古者似亦不妨㕘同盖律有废礼之罚而无増乐之禁故也一乡射载之㑹典亦有定仪草昧之初未暇备礼备乐故不必尽与古合南雍志㕘考仪礼什得其三然于乐节无征焉闻徐二学使图解仪注详略不同俱不及乐郑世子颇详乐舞又不兼及古礼兹悉取衷仪礼而以注附经以仪附图以射节附诗乐以琴附瑟庶于肄习明备不俟他求大约饮与射相为表里故自立司正以前旅酬以后饮礼有图有注者射礼不复重列第释经义而大㫖已晰焉其饮礼合乐之讹与射乐听发之节旧说袭舛僣为订正非以求为新异古乐自尔窃亦附从先之志云頖宫礼乐疏凡例頖宫礼乐疏卷一钦定四库全书頖宫礼乐疏卷一明李之藻撰歴代褒崇疏古者先圣先师祀典不一四时常奠皆祭先师惟始立学及天子视学乃祭先圣四代之学所称先圣者舜禹汤文也称先师者当时左右四圣成其徳业者也汉儒所传第谓立学释奠未指先圣先师为谁唐初周公孔子互为先圣显庆后専圣孔子维时所云先师悉传经之师髙堂伏生制氏毛公之流也原本学无常师称圣廼至生民以来未有夫子称曰至圣先师礼崇义至虽王公衮冕宁足益其褒尊至于郡县学校之祠实始永平辟雍专庙始于武徳州县学皆立庙始于贞观前此不过脩其林庙即魏之齐王芳晋之孝武帝临雍执鬯亦不过扫坛张幕一修爼豆之观而止其诸牢醴器币典故无可徴者大抵歴代尊崇仪文以渐而备然礼多意起师古尚疎胥名释奠抑亦存崇文之雅意云尔汉髙皇帝十二年自淮南还过鲁以太牢祀孔子元帝初元中令太师褒成君覇以食邑八百戸祀孔子平帝元始元年六月追谥孔子曰褒成宣尼公改封孔均为褒成侯食邑二千戸光武皇帝建武五年幸鲁遣大司空以太牢祠孔子十月还宫幸太学明帝永平二年躬养三老五更于辟雍令郡县道行乡饮酒礼于学校皆祀圣师周公孔子十五年东巡至鲁诣孔子宅庙以太牢致祀及七十二弟子亲御讲堂命太子诸王说经章帝元和二年过鲁幸阙里祠孔子作六代之乐大㑹孔氏命儒者讲论语安帝延光三年三月戊戌幸太学如元和礼和帝永光四年封孔子为褒尊侯桓帝元嘉二年诏孔子庙置百石卒史一人掌领礼器春秋飨礼出王家钱给大酒直河南尹给牛羊豕各一大司农给米灵帝建宁三年诏祀孔子依社稷出王家谷春秋行礼光和元年始置鸿都门学画先圣及七十二弟子像魏主丕黄初二年诏鲁郡修孔子庙封孔羡为宗圣侯奉祀魏主芳正始七年令太常释奠以太牢祀孔子于辟雍以颜渊配晋武帝泰始二年诏太学及鲁国四时以三牲祀孔子及七十二弟子七年皇太子亲释奠于太学恵帝元康二年春皇太子讲论语通释奠于太学元帝太兴二年皇太子讲论语通释奠成帝咸康元年二月甲子帝讲诗通亲释奠穆帝升平元年三月壬申帝讲孝经通释奠于中堂孝武帝宁康三年二月癸巳帝讲孝经通释奠于中堂宋文帝元嘉十九年十二月丙申建孔子庙祀置守坟戸二十二年皇太子释奠舞六佾设轩悬之乐牲牢器用悉如上公武帝孝建元年诏建孔子庙制同诸侯礼齐武帝永明三年正月诏立学是年秋集有司议礼冬十月皇太子讲孝经亲临释奠车驾幸听七年诏修阙里封孔子后明帝永泰元年三月诏复孔子祭秩梁武帝天监四年六月初立孔子庙于江左八年九月皇太子释奠大同七年皇太子释奠国学表其子宁国临城公入学敬帝太平二年访孔子后修庙堂备四时祭陈宣帝泰建三年八月辛丑皇太子释奠于太学后主至徳三年亲行释奠礼毕设金石之乐宴王公卿士北魏主拓跋珪始光三年起太学于城东祀孔子以颜子配天兴四年命乐师入学习舞释奠于先圣先师魏主焘太平真君十一年南伐至邹山以太牢祀先圣魏主濬诏宣尼庙别勅有司行荐享之礼魏主𢎞皇兴二年以青徐既平遣中书令髙允以太牢祀孔子魏主𢎞延兴二年春二月乙巳诏崇祀孔子禁巫觋媟狎太和十六年二月丁未改谥宣尼为文圣宣父十九年四月庚申如鲁城亲祠孔子拜孔颜二氏子孙官魏主诩正光三年行讲学之礼于国子寺释奠北齐主髙洋天保元年令鲁郡修先圣先贤庙遣使致祭又制春秋二仲释奠于先圣先师乐用轩悬舞六佾后周宣帝大象二年视露门学释奠追封孔子为邹国公隋文帝赠孔子为先师尼父制国子寺每嵗以四仲月上丁释奠先圣先师州县学以春秋仲月释奠唐髙祖武徳二年六月戊戌诏国子学立周公孔子庙各一所四时致祭七年二月丁巳亲临释奠以周公为先圣孔子配皇太子王公皆从祭酒以下说经九年十二月太宗皇帝即位诏立孔子后太宗贞观二年升孔子为先圣以颜子配备爼豆干戚之容四年诏州县学皆作孔子庙十一年尊孔子为宣父作庙于兖州给戸二十奉之十四年二月丁丑释奠于国子学二十年诏皇太子诣国学释奠先圣先师皇太子初献国子祭酒张复𦙍亚献光州刺史赵𢎞智摄司业终献髙宗显庆二年以周公配武王定孔子为先圣三年撰文宣王庙登歌用宣和之舞干封元年正月辛卯追赠孔子为太师车驾发泰山至曲阜亲幸祠庙武后天授元年十月封孔子为隆道公中宗景龙元年皇太子释奠于国学睿宗太极元年制宣圣赞皇太子释奠开讲筵𤣥宗开元七年诏皇太子诸王入国学行齿胄礼谒孔子是年诏春秋释奠用牲牢其属县用酒脯十三年封禅回幸孔子宅奠祭又遣使以太牢祀墓二十六年诏诸州贡举人就胄监谒先师官为开讲二十七年八月甲申追谥孔子为文宣王二京国子监及州县始正南向位二十八年诏以春秋二仲月上丁祭先圣先师代宗永泰二年修国学祠堂成行释奠礼徳宗贞元二年释奠诏宰臣以下毕集于国学宋太祖建隆元年二月视国子监诏加饰祠宇及塑绘先圣先贤先儒之像亲制文宣王及兖公二赞十哲以下分命宰臣两制譔三年诏祀文宣王用一品礼庙门立㦸十六祭用永安之曲真宗咸平三年幸曲阜谒文宣王庙追谥𤣥圣文宣王大中祥符二年制宣圣赞追封从祀诸贤六月丙辰颁诸州释奠仪注祭器图是年赐文宣王庙桓圭一就庙立学豫养孔氏子孙五年十二月壬辰改谥𤣥圣为至圣文宣王仁宗天圣元年视国子监奠谒先圣退阅七十二贤赞观东序及礼器景祐元年诏释奠用登歌哲宗元祐六年幸国子监释奠徽宗崇宁四年诏辟雍文宣王殿名大成幸国子监谒拜行酌献礼乃加文宣王冕十二旒服九章画图颁天下州县学依图改正大观元年令贡士始入辟雍并以元日释菜于先圣三年更撰释奠乐章政和元年诏先圣庙用㦸二十四文宣王执镇圭并用王者之制三年颁辟雍大成殿名于诸路州学又御书大学殿额颁阙里六年五月赐堂上正声大乐一部及礼器于阙里宣和四年制宣圣赞髙宗绍兴十年七月甲子复释奠文宣王为大祀加笾豆十二礼如社稷十四年三月己巳视太学谒先圣制像赞及七十二子赞刻石孝宗淳熈四年二月乙卯视太学御崇化堂理宗淳祐元年视太学以绍定所制伏羲尧舜禹汤文武周孔颜曾思孟道统十三赞就赐国子监宣示诸生金主完颜雍大定十四年加宣圣像十二旒十二章兖国公邹国公像九章九旒迁邹国公像于宣圣之右与兖国公相对元世祖忽必烈中统二年六月申严庙祀禁䙝扰成宗鐡木耳大徳十年命江浙行省制宣圣庙乐秋八月用于庙祀武宗海山至大元年七月加孔子号大成至圣文宣王三年冬十月置曲阜宣圣庙登歌乐夫胶序至尊大昕而秩节元嗣执鬯于辟雍生民以来祀典之盛未有焉然而意多缘饰礼或謟䛕像祀王封多盭古制所以折衷釐正不无待于明时者也圣朝釐正疏天生素王木铎万禩师道通乎天子祼献逹乎庶人惟师也故祀也不师而王而公于义何居将足以荣夫子乎哉圣人建极正名定制义莫精乎昭代矣然而席向灌献制参古今堂庑配食尚贻讨论鸿儒喆辅议既盈庭而卒乃衷之乎独断则礼时为大乎所谓非天子不议礼也太祖髙皇帝吴元年秋七月乙亥阅释奠乐舞是日上御㦸门召学士朱升率乐舞生入见设雅乐阅之上亲击石磬命升辨五音升以宫为徴上诘责之起居注熊鼎对曰八音之中石最难和故书曰于予击石拊石百兽率舞上曰石音固难和然乐以人声为主人声和即八音和矣登歌一阕上复叹曰古者作乐以和民心格神感人而与天地同其和近世儒者鲜知音律欲乐和难矣鼎曰乐音不在外求实在君心君心和则天地之气亦和乐无不和矣上深然之先是命选道童充乐舞生至是始集释奠乐舞用道童自此始洪武元年二月诏以太牢亲祀孔子于国子学八月丁丑遣官释奠于先师孔子二年十月辛巳谕中书省臣令天下郡县皆立学每学皆有孔庙礼延师儒敎授生徒三年五月立祀典之碑于国学先师庙墀东诏曰自有元失驭羣雄鼎沸土宇分裂声敎不同朕奋起布衣以安民为念训将练兵平定华夷大统以正永惟为治之道必本于礼考诸祀典知五岳五镇四海四渎之封起自唐世崇名美号歴代有加在朕思之则有不然夫岳镇海渎皆髙山广水自天地开辟以至于今英灵之气萃而为神必皆受命于上帝幽微莫测岂国家封号之所可加渎礼不经莫此为甚至如忠臣烈士虽可加以封号亦惟当时为宜夫礼所以明人神正名分不可以僭差今命依古定制凡岳镇海渎并去其前代所封名号止以山水本名称其神郡县城隍神号一体改正厯代忠臣烈士亦依当时初封以为实号后世溢美之称皆与革去其孔子善明先王之要道为天下师以济后世非有功于一方一时者可比所有封爵宜仍其旧庶㡬神人之际名正言顺于理为当用称朕以礼祀神之意于戏明则有礼乐幽则有鬼神其理既同其分当改正故兹诏示四年秋更定孔庙释奠祭器礼物正位犊一羊一豕一笾豆各十豋一铏一簠簋各二酒尊三爵三初孔子之祀像设髙座而器物陈于座下其来已乆至是各置髙案其笾豆簠簋豋铏悉用瓷器乐六奏择监生及文职大臣子弟在学校者充乐舞生预敎习之是年令进士释褐行释菜礼于国学孔庙五年作文庙成遣官以太牢祭遂视学释奠六年八月庚午学士承旨詹同侍讲学士乐韶凤协律郎冷谦等上所定释奠乐章舞六佾迎神曰咸和奠帛初献曰宁和亚献曰安和终献曰景和彻馔亦曰咸和望瘗送神皆同礼部尚书牛谅复定礼仪自遣官传制至行事皆典仪唱礼自迎神至彻馔皆用同等乐章从之丁丑遣御史大夫陈宁释奠于先师孔子时诚意伯刘基参政冯冕等不陪祭而受胙上闻之曰基等学圣人之道而弗陪祀使弗学者何以劝既不与祭而享其胙于礼可乎其武人不知礼道者皆不足责命停基冕俸各一月宁坐不举亦停俸半月自是不与祭者不颁胙七年正月定上丁遇朔日日食者改仲丁致祭十一年七月命今后各处祭祀都用帛不用纸十五年正月作先师孔子庙去塑像用木主四月诏天下通祀孔子赐学粮增师生廪膳上谕礼部尚书刘仲质曰孔子明帝王之道以教后世使君君臣臣父父子子纲常以正彜伦攸叙其功参乎天地今天下郡县庙学并建而报祀之礼止行京师岂非缺典卿与儒臣其定释奠礼仪颁之天下学校令以每嵗春秋仲月通祀孔子五月乙丑幸国子监谒先师行释菜礼自经始国学车驾数临视焉至是成上谓礼部尚书刘仲质曰国学新成朕将释菜令诸儒议礼议者曰孔子虽圣人臣也礼宜一奠而再拜朕以为孔子明道徳以教后世岂可以职位论哉昔周太祖如孔子祠将拜左右曰孔子陪臣不宜拜周太祖曰百世帝王之师敢不拜乎遂再拜朕深嘉其明断不惑于左右之言今朕有天下敬礼百神于先师之礼宜加尊于是仲质上议服皮弁服执圭诣先师再拜献爵后又再拜退易服诣彜伦堂祭酒司业博士助教进讲赐坐侍臣以次东西列坐讲毕宣谕师生明日表谢上从之视学释菜礼成御讲筵毕谕诸臣曰中正之道无踰于儒上古圣人不以儒名而徳行实儒后世儒之名立虽有儒名或无其实孔子生于周末身儒道行儒行立儒教率天下后世之人皆欲其中正惜乎鲁国君臣无能用之者当时独一公父文伯之母知其贤责其子之不能从则一国君臣可愧矣卿等为师表正当以孔子之道为教使诸生咸趋乎正则朝廷得人矣复取尚书大禹臯陶谟洪范亲为讲说反复开谕羣臣闻者莫不悚恱赐宴竟日而还十六年正月令祭酒朔望行释菜礼郡县长以下诣学行香十七年六月辛巳命礼部制大成乐器甲午谕礼部臣曰近命制大成乐器将以颁天下学校俾诸生习之以祀孔子朕思古人之乐所以防民欲后世之乐所以纵民欲其故何也古乐之诗章平而正后世之歌词淫以夸古之律吕协天地自然之气后之律吕出人为智巧之私天时与地气不审人声与乐音不比故虽以古之诗章用古之器数亦乖戾而不合陵犯而不伦矣手击之而不得于心口歌之而非出于志人与乐判然为二而用以动天地感鬼神岂不难哉然其流已久救之甚难卿等宜求诸此俾乐成而颁之诸生得以肄习庶㡬可以复古人之意二十六年颁大成乐器于天下府学令州县学如府式始定舞用六佾乐用登歌成祖文皇帝永乐四年三月辛卯朔视太学先是勅礼部曰朕惟孔子百世之师帝王为生民之主孔子立生民之道三纲五常之礼治天下之大经大法皆孔氏明之以教后世朕皇考太祖髙皇帝膺君师亿兆之任正中夏文明之统复衣冠礼乐之旧渡江之初首建学校亲祀孔子御筵讲书守帝王之心法继圣贤之道学集其大成以臻至治朕承鸿业惟成宪是遵今当躬诣太学释奠先师以称崇儒重道之意其合行礼仪礼部详议以闻尚书郑赐言宋制谒孔子服鞾袍再拜上曰见先师礼不可简必服皮弁行四拜礼于是悉如洪武仪注礼毕御彜伦堂谕诸臣曰六经圣人之道弥纶天地昭揭日月垂宪万世率由彜训与卿等皆勉之命光禄寺赐百官茶翊日表谢赐师生宴及衣钞立视学之碑于国学先师庙墀西御制文曰朕惟帝王之兴必首举学校之政以崇道徳𢎞教化正人心成天下之才致天下之治唐虞三代之盛率由于兹后世之君其学政或修或否是以治不古若也我皇考圣神文武钦明启运峻徳成功统天大孝髙皇帝龙飞淮甸渡江首建学校亲祀孔子日引儒臣讲论经义求古圣人之道身体力行既统有万方即诏府州县皆立学天下士子云集京师复作新庙学于鸡鸣山之阳亲制教条颁布中外又命天下增广生员复其家府州县皆命春秋有事孔子赐以乐舞徳教广被海外诸国及蛮夷酋长幷遣子入学教化之隆视古为盛朕缵承大统仰遵成宪乃永乐四年三月朔日诣庙庭谒先师孔子前期三日雨将事之夕雨澄霁星纬昭明暨旦天宇穆清旭日鲜丽舎菜于庙退即彜伦堂文武羣臣咸侍左右师儒在席诸生序列堂下命祭酒胡俨等以次讲经成礼而还夫学以明道也道之体广大光明配乎天地日月而其实不离乎日用彜伦之间孔子明之上以承尧舜禹汤文武之传下以为后世植纲常开太平于无穷而世之极其尊崇其礼者非于孔子有所增益特以着明其道之至大天下不可一日而无也惟我皇考继统帝王尊师孔子举天下皆约之使由于斯道是以治化之盛隆洽周徧薄海内外罔不向风慕义朕景仰洪谟夙夜祗敬思维继承之道不敢怠荒爰因视学谨叙述皇考所以致隆治化之本勒石于庙俾我子孙臣庶尚克钦承于千万年八年正文庙圣贤绘塑衣冠令合古制英宗睿皇帝正统三年禁天下祀孔子于释老宫令祭丁品物非其土产者鹿以羊代榛枣以所产果品代九年春新建北京太学成三月临视行释奠礼景皇帝景泰六年二月乙卯诏两庑从祀先贤增豕四枣栗各五十斤黍稷各一斗形盐五十斤宪宗纯皇帝成化元年视学行释奠礼十三年闰二月丁丑释奠初用八佾笾豆各十二遣官祭告其文曰惟王生知之质天纵之圣道徳配于二仪教法昭于万世𬗟懐功烈宜极褒扬顾冕服之章数虽隆而祀享之仪物弗称爰考仪章参合舆论增乐舞为八佾加笾豆为十二盖用祭天享地之礼乐庶副尊师重道之本意也特遣儒臣用申祭告王其鉴知谨告孝宗敬皇帝𢎞治元年三月视学释奠先师用太牢加币改分献为分奠世宗肃皇帝嘉靖九年十二月诏釐正祀典御制正孔子祀典说曰朕惟孔子之道王者之道也徳王者之徳也功王者之功也事王者之事也特其位也非王者之位焉昨辅臣少保张璁再疏请正其号称服章等事已命礼官集翰林诸臣议正外惟号与服章二事所闗者重亦闗于朕者不得不为言之朕惟我圣祖髙皇帝应天作辟以继羲农尧舜而君天下传至我皇兄皇兄升遐以朕为我皇考至亲之子命入奉大统继承宗祀以主郊庙百神尔岂敢于义理不当为者而率为之兹所议祀典亦未为轻而号称章服实又重焉孔子当周家哀时知其不能行王者之道耳乃切切以王道望于鲁卫二国二国之君竟不能明孔子之道孔子既逝后世至唐𤣥宗乃荐谥曰文宣加以王号至元又益其谥为大成夫孔子之于当时诸侯有僭王者皆笔削而心诛之故曰孔子作春秋而乱臣贼子惧孔子生如是其死乃不体圣人之心漫加其号虽曰尊崇其实目为乱贼之徒是何心哉又我圣祖当首定天下之时命天下崇祀孔子于学不许祀于释老宫又除去塑像止令设主乐舞用六佾笾豆以十可谓尊崇孔子极其至矣无以加矣特存其号岂无望于后人哉亦或当时草创未暇欤至我皇祖文皇帝始建北京国学因元人之旧塑像犹存盖不忍毁之也又至我皇祖考用礼官之议增乐舞用八佾笾豆用十二牲用熟而上拟乎事天之礼也畧无忌焉夫孔子设或在今肯安享之昔不观鲁僭王之礼宁肯自僭祀天之礼乎果能体圣人之心决当正之也至于称王贼害圣人之甚王者已有是徳宜居是位尧舜是也无其徳而居是位者昏乱之君如桀纣幽厉是也若至于后世之为君而居王者之位者其徳于孔子或二三肖之十百肖之未有能与之齐也至我太祖髙皇帝虽道用孔子之道而圣仁神智武功文徳宜与尧舜并矣恐有非孔子所可拟也由是观之王者之名不宜伪称王者之徳不容伪为伪称者近于僭乱伪为者其实有未尽之也至于章服之加因其位耳孔子昔曰名不正则言不顺言不顺则事不成何其不幸身遭之哉夫既以王者之名而横加于孔子故使颜回曾参孔伋以子而并配于堂上颜路曾晳孔鲤以父从列于下安有子坐堂上而父食于下乎此所谓名不正者焉皆由纲领一紊而百目因之以隳传至有宋而程頥以亲接道统之传遂主英宗不父濮王之礼诚所谓是可忍也孰不可忍也之明验哉今也不正滋来世之非道将见子不父其父臣不君其君内离外叛可胜言哉除待该部集议施行兹朕不得不辨亦不得不为辅臣辨璁也为名分也为义理也非谀君也非灭师也若朕所正者亦如是所以防闲于万世之下也设或有谓朕以位而凌先师实非知原心者是为说又御制正孔子祀典申记于是礼官上议通行天下学校去塑像为木主题曰至圣先师孔子神位改大成殿为先师庙殿门为庙门四配称复圣颜子宗圣曾子述圣子思子亚圣孟子神位十哲以下及门弟子皆称先贤某子神位左丘明以下称先儒某子神位罢公侯伯诸封爵进后苍王通欧阳修胡瑗陆九渊黜诸不当祀者公伯寮等罢林放等七人祠于乡别祠叔梁纥其木主称启圣公孔氏神位以颜无繇曾㸃孔鲤孟孙氏配俱称先贤以程珦朱松蔡元定从祀称先儒而先师之祭国学十笾十豆郡县学八笾八豆乐舞俱止用六佾旧乐章宣圣改曰孔圣圣王改曰圣师维王改曰维师大抵皆阁臣张璁议也得旨俱准议行仍改神位作之位云十年以釐正服皮弁谒庙用特牲奠帛行释奠礼迎神送神各再拜三乐三奏文舞六佾配享从祀及启圣祠分奠用酒脯亦遣官致祭于南监及阙里其文曰维嘉靖十年嵗次辛卯月日皇帝致祭于先师孔子曰自昔混沌之初天命羲农轩圣创世开物以至尧舜禹汤文武周公及先师列圣相继奉天行道立教诲人肆我圣祖再造区宇化行天下我圣祖崇礼于先师者御制有文典册具在予惟寡昧之人近仰遵祖宪去䙝慢之偶像如祖制崇礼之圣谟号称核实爼豆究本以遵祖典兼体先师至意予实不聪赖先师黙鉴及良辅洪儒所赞之也爰择令辰奉安先师神位以及配从之位于此惟先师鉴知永依陟降大运神化教我君民俾予性理早开而无负皇天付託之眷命暨士庶学业咸正而无违先师传道之至情子实有望焉先师鉴之以复圣颜子宗圣曾子述圣子思子亚圣孟子配尚飨遂各镌于石增构二碑亭如洪武永乐之制云二十一年八月初十日丁祭是日恭遇万夀圣节又孝慈髙皇后忌辰礼官议先拜牌次行香次祭孔子从之頖宫礼乐疏卷一頖宫礼乐疏卷二钦定四库全书頖宫礼乐疏卷二眀李之藻撰从祀沿革疏古者功臣与祭大烝未闻弟子而从祀于师者其从祀何也圣人之徒亲炙私淑不必同然躬任斯道羽翼绍眀夫皆有功后学列诸祀典亦崇徳报功之义也元和过鲁兼祀羣贤正始临雍配専颜子自唐以降率跻经师至于礼备义严则于今为盛焉与从祀者子思孟子暨及门七十四子而外春秋迄汉共十人隋唐各一人宋十八人元一人皇明四人共一百九人而颜路曾晢伯鱼别祀启圣嗣汉章帝元和二年二月幸鲁祀孔子及七十二弟子魏主芳正始二年使太常释奠孔子于辟雍以颜渊配北魏主宏太和十九年如鲁城祠孔子改封二十八叶灵珍为崇圣侯拜孔氏四人颜氏二人官北齐制每月朔祭酒率诸生拜孔揖颜郡学亦每月朝唐太宗贞观二十一年二月壬申以左丘明卜子夏公羊髙谷梁赤伏胜髙堂生戴圣毛苌孔安国刘向郑衆贾逵杜子春马融卢植郑康成服子慎何休王肃王辅嗣杜元凯范甯二十二人代用其书垂于国胄自今有事于太学与颜子俱配并为先师髙宗永徽中制改先圣孔子为先师降颜回左丘明从祀显庆二年诏仍以孔子为先圣左丘明等二十一人与颜回俱配享于太学总章元年赠颜回太子少师曽参太子少保并配享孔庙睿宗太极元年二月加赠颜回太子太师曾参太子太保𤣥宗开元八年诏十哲为坐像悉从祀曾参坐十哲之次图七十弟子及二十二贤于庙壁二十七年八月赠颜回兖国公配享又赠闵损费侯冉耕郓侯冉雍薛侯冉求徐侯仲由卫侯宰予齐侯端木赐黎侯言偃吴侯卜啇魏侯曾参郕伯颛孙师陈伯澹䑓灭眀江伯宓不齐单伯原宪原伯公冶长莒伯南宫适郯伯公晢哀郳伯曽㸃宿伯颜无繇杞伯商瞿蒙伯髙柴共伯漆雕开滕伯公伯寮任伯司马耕向伯樊须樊伯有若卞伯公西赤邵伯巫马施鄫伯梁鳣梁伯颜辛萧伯冉孺郜伯曹䘏丰伯伯䖍鄹伯公孙龙黄伯冉季东平伯秦祖少梁伯漆雕哆武城伯颜髙瑯琊伯漆雕徒父须句伯穰驷赤北微伯商泽睢阳伯石作蜀郈邑伯任不齐任城伯公夏首亢父伯公良孺东牟伯后处营丘伯秦冉彭衙伯奚容葴下邳伯公肩定新田伯颜祖临沂伯鄡单铜鞮伯句井彊淇阳伯罕父黒乘丘伯秦商上洛伯申党召陵伯公祖句兹期思伯荣旂雩娄伯县成鉅野伯左人郢临淄伯燕伋渔阳伯郑国荣阳伯秦非汧阳伯施常乘氏伯颜哙朱虚伯歩叔乘淳于伯颜之仆东武伯原亢借莱芜伯乐欬昌平伯㢘絜莒父伯颜何开阳伯叔仲㑹瑕丘伯狄异临济伯邽巽平陆伯孔忠汶阳伯公西舆如重丘伯公西葴祝阿伯后唐明宗长兴二年以颜子配坐闵损等十哲从祀堂上宋太祖建隆元年亲制兖国公赞余先贤先儒侍臣分赞真宗大中祥符二年五月乙卯诏进封孔子弟子颜囬以下闵损瑯琊公冉耕东平公冉雍下邳公宰予临淄公端木赐黎阳公冉求彭城公仲由河内公言偃丹阳公卜商河东公曾参瑕丘侯颛孙师宛丘侯澹䑓灭明金乡侯宓不齐单父侯原宪任城侯公冶长髙宻侯南宫适龚丘侯公晢哀北海侯曾㸃莱芜侯颜无繇曲阜侯商瞿须昌侯髙柴共城侯漆雕开平舆侯公伯寮夀张侯司马耕楚丘侯樊须益都侯公西赤鉅野侯有若平隂侯巫马施东阿侯陈亢南顿侯梁鳣千乘侯颜辛阳谷侯冉孺临沂侯冉季诸城侯伯䖍沭阳侯公孙龙枝江侯秦冉新息侯秦祖鄄城侯漆雕哆濮阳侯颜髙雷泽侯漆雕徒父髙苑侯穰驷赤上邽侯林放长山侯商泽邹平侯石作蜀成纪侯任不齐当阳侯申枨文登侯曹䘏上蔡侯奚容葴济阳侯申党淄川侯公祖句兹即墨侯荣旂厌次侯县成城武侯左人郢南华侯燕伋汧源侯郑国朐山侯秦非华亭侯施之常临濮侯颜哙济隂侯歩叔乘博昌侯句井彊滏阳侯公西舆临朐侯颜之仆寃句侯蘧瑗内黄侯叔仲㑹博平侯颜何堂邑侯狄黒林虑侯公良孺牟平侯邽巽髙唐侯孔忠郓城侯申枨文登侯公西葴徐城侯琴牢顿丘侯仍命宰执两制舘阁撰赞七月戊寅封左丘明瑕丘伯公羊髙临淄伯谷梁赤龚丘伯伏胜乘氏伯髙堂生莱芜伯戴圣楚丘伯毛苌乐夀伯孔安国曲阜伯刘向彭城伯郑衆中牟伯卢植良乡伯杜子春缑氏伯马融扶风伯郑𤣥髙宻伯服䖍荥阳伯贾逵岐阳伯王弼偃师伯何休任城伯范甯新野伯赠兰陵亭侯王肃司空当阳侯杜预司徒命羣臣为赞仁宗眀道元年八月诏国子监修七十二贤堂左丘明以下二十二人并以本品衣冠图之神宗熈宁七年令诸州释奠通祀十哲元丰元年五月壬戌封孟轲邹国公塑像同颜回配享又封荀况兰陵伯扬雄成都伯韩愈昌黎伯并从祀八年二月命学士院撰邹国公及荀杨韩子赞徽宗崇宁元年二月追封孔鲤泗水侯伋沂水侯大观二年诏绘子思像从祀四年九月追封公夏首鉅平侯后处胶东侯公肩定梁父侯颜祖富阳侯鄡单聊城侯罕父黒祈乡侯秦啇冯翊侯原抗乐平侯乐欬建成侯㢘絜胙城侯政和元年诏改从祀封爵之犯先师讳者于是改封曽参武城侯颛孙师颕川侯南宫縚汶阳侯司马耕睢阳侯琴张阳平侯左丘明中都伯谷梁赤睢陵伯戴胜考城伯三年以王安石配享封舒王子雱从祀封临川伯五年春诏乐正子克配享孟庙公孙丑至子叔十七人从祀各加封爵靖康元年罢王安石配享犹从祀孝宗淳熈四年去王雱画像理宗淳祐元年正月幸太学诏赠周惇頥汝南伯张载郿伯程颢河南伯頥伊阳伯与徽国公朱熹并从祀孔子庙庭黜王安石景定二年赠张栻华阳伯吕祖谦开封伯俱从祀度宗咸淳三年以颜回曾参孔伋孟轲并配享进封参郕国公伋沂国公定十哲位改封闵损费公冉耕郓公冉雍薛公宰予齐公端木赐黎公冉求徐公仲由卫公言偃吴公卜商魏公跻颛孙思进陈公祀泗水侯鲤位于郓城侯忠之次赠邵雍新安伯与温国公司马光俱从祀元仁宗皇庆二年以许衡从祀文宗至顺二年加封颜回为兖国复圣公曽参郕国宗圣公孔伋沂国述圣公孟轲邹国亚圣公国朝太祖髙皇帝洪武三年黜孟子祀踰年又奉圣㫖我听得孟子辨异端辟邪说发明先圣之道今后依还祭祀二十九年春三月罢杨雄从祀进董仲舒追封江都伯宣宗章皇帝宣徳十年四月壬戌追封元吴澄为临川郡公从祀英宗睿皇帝正统元年闰六月丁卯考正两庑从祀名爵位次颁图于天下学校二年二月以宋儒胡安国蔡沈真徳秀从祀宪宗纯皇帝成化二年春正月改封董仲舒为广川伯又封从祀诸未有爵者胡安国为建宁伯蔡沈为崇安伯真徳秀为浦城伯孝宗敬皇帝𢎞治元年冬十月议釐正文庙从祀不果行八年八月追封宋杨时为将乐伯从祀世宗肃皇帝嘉靖十三年釐正祀典以申党即申枨存枨去党罢公伯寮秦冉颜何荀况戴圣刘向贾逵马融何休王肃王弼杜预吴澄十三人祀其林放蘧瑗郑衆卢植郑𤣥服䖍范甯七人各祀于其乡増后苍王通欧阳修胡瑗陆九渊从祀穆宗庄皇帝隆庆五年以本朝薛瑄从祀今上万厯十二年以本朝王守仁陈献章胡居仁从祀四十一年以宋儒罗从彦李侗从祀配享从祀位次四配复圣颜子宗圣曾子述圣子思子亚圣孟子十哲先贤闵子先贤冉子先贤冉子先贤宰子先贤端木子先贤冉子先贤仲子先贤言子先贤卜子先贤颛孙子东庑先贤澹䑓子先贤原子先贤南宫子先贤商子先贤漆雕子先贤司马子先贤有子先贤巫马子先贤颜子先贤曹子先贤公孙子先贤秦子先贤颜子先贤穰驷子先贤石作子先贤公夏子先贤后子先贤奚容子先贤颜子先贤句井子先贤秦子先贤公祖子先贤县子先贤燕子先贤颜子先贤乐子先贤狄子先贤子蔑子先贤公西子先贤施子先贤秦子先贤申子先贤颜子先儒谷梁子先儒髙堂子先儒毛子先儒后子先儒杜子先儒韩子先儒程子先儒邵子先儒司马子先儒胡子先儒杨子先儒李子先儒张子先儒陆子先儒许子先儒胡子右东庑前朝之祀凡五十三位共十三坛今四十九位分十六坛旧有颜何荀况刘向王肃杜预今黜其郑衆卢植服䖍改祀于乡曾㸃孔鲤改入启圣祠从祀凡损十人增杜子春胡安国杨时李侗陆九渊胡居仁六人西庑先贤宓子先贤公冶子先贤公析子先贤髙子先贤樊子先贤公西子先贤梁子先贤冉子先贤伯子先贤冉子先贤漆雕子先贤漆雕子先贤商子先贤任子先贤公良子先贤公肩子先贤鄡子先贤罕父子先贤荣子先贤左人子先贤郑子先贤原子先贤㢘子先贤叔仲子先贤邽子先贤公西子先贤陈子先贤琴子先贤歩叔子先儒左丘子先儒公羊子先儒伏子先儒子国子先儒董子先儒王子先儒周子先儒欧阳子先儒张子先儒程子先儒胡子先儒朱子先儒吕子先儒蔡子先儒罗子先儒真子先儒薛子先儒王子先儒陈子右西庑前朝之祀凡五十三位共十三坛今四十八位分十六坛旧有公伯寮秦冉戴圣贾逵马融何休王弼今俱黜而蘧瑗林放郑𤣥范甯及宣徳间增祀之吴澄俱改祀于乡颜无繇改入启圣祠配享又去申党共损十四人益董仲舒欧阳修胡瑗罗从彦吕祖谦真徳秀薛瑄王守仁陈献章九人家语卫将军文子问于子贡曰吾闻孔子之施教也先之以诗书导之以孝弟说之以仁义观之以礼乐然后成之以文徳升堂入室者七十余人其孰为贤子贡曰夫能夙兴夜寐讽诵崇礼行不贰过称言不苟是颜回之行也在贫如客使其臣如借不迁怒不深怨不录旧罪是冉雍之行也不畏强御不侮矜寡其言循性材任治戎是仲由之行也恭老䘏幼不忘賔旅好学博艺省物而勤是冉求之行也齐庄而能肃志通而好礼摈相两君之事笃而有节是公西赤之行也满而不盈实而若虚过之如不及其徳敦其于人无所不信其骄人也常以浩浩是曾参之行也美功不伐贵位不喜不侮不佚不傲无告是颛孙师之行也送迎必敬上交下接若截焉是卜商之行也贵之不喜贱之不怒苟利于民矣㢘于行已是澹䑓灭明之行也先成其虑及事而用之故动则不忘是言偃之行也独居思仁公言仁义其于诗也一日三复白圭是南宫縚之行也自见孔子出入于户未尝越履往来过之足不履影启蛰不杀方长不折执亲之䘮泣血三年未尝见齿是髙柴之行也又史记令尹子西谓楚昭王曰王之使使诸侯有如子贡者乎辅相有如颜回者乎将率有如子路者乎官尹有如宰予者乎其他评隲大氐载在论语而其显有年名事迹者自迁史所纪三十五人而外亦不多见缘夫尼山诞圣英哲飈从化雨春风鼓铸自异诸皆出为国华潜为士楷宫墙俎豆有其举之庸可得而废乎又考孔丛子载孔子四友颜回胥附端木赐奔走颛孙师先后仲由御侮尸子云仲尼志意不立子路侍仪服不修公西华侍礼不习子贡侍辞不辨宰我侍忘忽古今颜回侍节小物冉伯牛侍则皆功资圣学所谓七十子铸孔子者殆非虚语而诸贤其尤为表表者所以十哲之祀视之两庑稍存差别然而宰我冉有与夫补入子张之祀世犹得而议焉南宋咸淳升跻颜子议者欲晋有若以补十哲祭酒某独持异议遂跻子张夫孔子殁子夏子㳺子张欲事有若兹令张也升堂而廻视所欲北面之有若乃在庑下于义或不安乎蔡氏清亦云然且谓晋子张抑有若崇冉求未服万世士人之心而郑氏晓王氏世贞亦不满于求我堂上之祀郑谓宜晋有若及公西赤王谓宜晋有若及南宫适其言各有所据虽然十哲亦何为者是乃陈蔡共难一时之目非圣门定评也圣门定评则家语子贡之论殆庶㡬焉而开元君臣初不深考第祀所谓十哲旋附曾子位于十哲之次以与二十一贤并祀其余弟子有绘无祀五代因之迨宋通祀诸贤于两庑而十哲名目似可母设乃复因仍旧贯堂庑区分晋哲于配晋庑于哲欲取盈于十人之数夫唐增曾子既已溢为十一宋跻颜子何妨额俭九人要之据礼参详哲庑不须强别并是千古师儒钦崇秩祀而后学更评优劣荣辱施之神其歆此否乎惟是弟子阙遗有可议者左传昭公七年孟僖子属说与何忌于夫子而学礼焉故孟懿子与南宫敬叔师事仲尼则何忌固弟子也论语注孺悲尝学士䘮礼于孔子是悲亦弟子无疑而家语悬亶张氏朝瑞谓即史记之鄡单一字子家一字子象字亦相类宜从家语祀亶而去单理或宜然秦冉颜何以不见于家语故裁然颜裔之推真卿俱称孔门颜氏有八若去颜何则繇回刻辛哙仆柤仅得七人不满八人之数又史记载颜何字冉索隠注引家语字称此则家语原有颜何不当黜祀明也其秦冉颜何疑为字画相讹亦属臆度不可为据至于公孙尼子作乐记缁衣篇业已吐辞为经而庑祀未暨是可不谓阙典乎哉又乡饮礼又序㸃公罔之裘与子路比肩扬觯或亦弟子之列併论语所载孟武伯林放孟子所述牧皮似皆及门之士而歴代封祀率未详及其近世儒先屡议未决者在唐有孔颕达宋有范仲淹㳺酢谢良佐吕大临胡宏魏了翁杨简元有刘因金履祥国朝有陈真晟章懋罗伦曹端吴与弼罗洪先邹守益湛若水王艮大都尚需论定兹不具述又有谓诸葛亮文天祥亦堪从祀者夫文山成仁取义不愧孔孟武侯澹泊宁静学术无疵但于承先启后之功未知何若而武侯辅蜀戎马劻勷其于儒术表章曾不若黄初一诏犹知毖祀以此而观侑祀孔庭恐其心尚有所未安也考定两庑位次疏藻按四配十哲两庑其祀分为三则似以道徳为之甲乙夫十哲之必贤于两庑也非末学所敢深论矣至于同在两庑考其次序固宜徳同论世世同论齿然而亦不尽然史记所载有子少孔子十三嵗盖自颜路而下年似最长乃在东第七位居其上者尚有十二人公孙子石少孔子五十三嵗年似最少乃在东第十一位居其下者尚有四十人此犹云史有年嵗者仅三十五人其余不可得而考也澹䑓子羽东第一位少孔子三十九嵗宓子贱西第一位少孔子四十九嵗其年皆少次东二位原思西二位公冶长东三位南宫子縚西三位公晳哀史不载年姑置弗论至东四位商子木则少孔子二十九嵗西四位髙子羔则少孔子三十嵗其年固皆长于第一人也而倒置乃尔此类甚多是又未尽论齿不审位次终奚据也如以为据家语七十二子之序则家语首子羽次子羔子贱樊迟有子子华原思如以为遵阙里志则其志首子羽次子贱南宫公冶原思公晳如以为循史记则自子羽至子开同者不过九人此后亦复更置且史记所载自子石以右三十五人显有年名闻见于书传者为一列自冉子产以后不见书传者四十二人又为一列固未可据其先后即以定诸贤之位次如谓稍以徳业差序则尚论二千年以上载籍湮灭嘉言懿行大率无徴意自开元从祀之初原未加意考定亦不依据何书漫入祠令遂尔歴代相沿今则载之令典又经嘉靖重颁为下不倍闻贵阙疑惟有肃遵祼将谁敢意为更正但以两庑㑹同校其朝代先后之㮣则其序置舛错终亦有不安于心者如公羊乃周末齐人而居西三十一则躐东三十二之申枨伏胜秦人而居西三十二则躐东三十三之颜哙孔安国仕于汉武而在周末糓梁之前董仲舒亦仕武帝而在汉初髙堂生之上文中子隋人也而躐毛苌周茂叔欧阳永叔皆宋儒也而周躐后苍欧躐杜子春是西汉降于隋宋矣横渠又躐韩昌黎是唐降于宋矣永叔为安定作墓表称为先生而越居其上者六位康侯生于熈宁距安定之卒十五年而礼乐志改定位次安定之主反下康侯七位又永叔乃濂溪前辈而濂溪之位㑹典先欧二位礼乐志先欧十一位君实亦二程前辈而㑹典乃反逊程四位又伊川之越明道则以弟先兄元晦之越司马则以南宋先汴宋薛敬轩生于洪武而越宋宁时之陆子静阳明生当嘉靖而越胜国之许平仲近年跻祀罗仲素李愿中部议位次亦不深考漫云列杨时下顿使朱元晦吕伯恭蔡仲黙皆以后学躐踞其上而朱则亲受业于李者也其他稍稍倒置尚不具论令诸先生在庙之灵幸或陟降而生则服膺其训殁乃僭躐其祀能晏然于此否耶大都议祀典者初既鲜所考订后皆习于因循凡有移祀改祀革祀增祀苐以原列东西两庑为定东则跻东西则跻西曽不考世论年东西递互升祔故东庑二十八位之颜何㸃即以其次狄黒居之不复移西二十八位之叔仲㑹以补其位西庑第六位之公伯寮黜即以其次樊迟居之不复移东七位之司马牛以补其位东庑之移祀改祀革祀者仅曾晢颜何荀况刘向郑衆卢植服䖍王肃杜预九人而西庑则颜路蘧伯玉林放秦冉申党公伯寮戴圣贾逵马融郑𤣥何休王弼范寗吴澄凡十四人多寡之数既悬东西之列一定循次鱼贯即古今世代之凌躐亦不复计葢泥于殷周宗庙之制昭常为昭穆常为穆不以南北递迁以为礼烦则乱遵古为简不知诸儒从祀率皆隔世寥逺初无祖孙父子之亲宁拘昭穆即以昭穆论明道伊川兄弟亦何不同昭同穆而东西相望又复长幼易序吾不知于古礼有合否也古礼先圣东向先师一位配之南向三献官皆西向开元王祀孔子始改其位南向而以颜子西向献官序立东庑前行礼至宋渐増孟子及曽子子思为四配然而四配亦皆东坐西向也朱子沧洲精舍释奠仪亦然盖西为先圣旧位避不敢居今四配东西对列非其旧矣礼时为大则两庑亦以对列为叙而尊卑从此定焉东西递互迁跻复又何疑今既不可较量爵秩以伤尚徳之雅又不敢轩轾徳行以恣月旦之评独有论世论齿于义为允秦汉隋唐其世可考宋元以来谱传更详不揣稍为校正以待将来谊存齿学或亦可行惟七十二子之齿载籍旧多遗脱即载在家语史记者彼此亦有互异如子游子羽子羔樊迟各差十年有子差二十年叔鱼差七年大抵难据自施子以上应姑仍旧但改祀黜祀者东西通融移补其东三十一位之秦非冝晋二十九位而以申颜次之以列秦汉诸儒之前其余序列如左两庑对列考定位图东一位澹台子西一位宓子东二位原子西二位公冶子东三位南宫子西三位公析子东四位商子西四位髙子东五位漆雕子西五位司马子东六位樊子西六位有子东七位公西子西七位巫马子东八位梁子西八位颜子东九位冉子西九位曹子东十位伯子西十位公孙子东十一位冉子西十一位秦子东十二位漆雕子西十二位颜子东十三位漆雕子西十三位穰驷子东十四位商子西十四位石作子东十五位任子西十五位公夏子东十六位公良子西十六位后子东十七位奚容子西十七位公肩子东十八位颜子西十八位鄡子东十九位勾井子西十九位罕父子东二十位秦子西二十位公祖子东二十一位荣子西二十一位县子东二十二位左人子西二十二位燕子东二十三位薛子西二十三位颜子东二十四位原子西二十四位乐子东二十五位㢘子西二十五位叔仲子东二十六位狄子西二十六位邦子东二十七位子蔑子西二十七位公西子东二十八位公西子西二十八位施子东二十九位秦子西二十九位陈子东三十位申子西三十位琴子东三十一位颜子西三十一位步叔子东三十二位左丘子西三十二位公羊子东三十三位谷梁子西三十三位伏子东三十四位髙堂子西三十四位董子东三十五位子国子西三十五位毛子东三十六位后子西三十六位杜子东三十七位王子西三十七位韩子东三十八位胡子西三十八位欧阳子东三十九位邵子西三十九位周子东四十位司马子西四十位张子东四十一位程子西四十一位程子东四十二位杨子西四十二位胡子东四十三位罗子西四十三位李子东四十四位朱子西四十四位张子东四十五位吕子西四十五位陆子东四十六位蔡子西四十六位真子东四十七位许子西四十七位薛子东四十八位陈子西四十八位胡子东四十九位王子从祀先贤辩仲尼弟子子贡拟于辩士贻乱齐霸越之讥宰我溷于阚止蒙作乱见诛之谤以彼谊存宗国忠卫其君乃受厚诬若此抑或者赐不受命予訿何诛圣人固豫卜其后而教敕之若所拟于行行之由者乎然才辩所使义激之过固当异于中行观过知仁不足深辩前人亦曽辩之其姓名承误者以薛邦为郑国以邦选为邽巽考之家语薛邦字徒邦选字子敛纪载甚明而司马贞史记索隠亦为之辩曰汉人讳邦为国也又曰文翁图作国选亦避讳也以字绎之讹薛为郑缘以左作右邑𨽻文之误今两庑未改尚称郑邽业有知其误者亦不足辩独是公孙子石家语称公孙宠卫人史记则称公孙龙俱不详其事实然俱载少孔子五十三嵗史记孟轲传附及赵有公孙龙为坚白同异之辩而继之云或曰并孔子时或云在其后则坚白同异之公孙龙亦未敢信谓受业孔氏之公孙龙也至索隐则直以为仲尼弟子矣而又曰此云赵人弟子传作卫人郑𤣥云楚人各不能知其真似犹有传疑之意焉乃宋人不复置疑大加排诋近儒尊宋遂谓当黜其祀以理论之坚白同异俶诡不伦盗名惑世允为吾道之贼但子石躬事圣人身通六艺不应任诞乃尔循循善诱亦岂其无所取裁而置不屑教以至于是即流弊不同如吴起初事曾子荀卿𣲖出子夏诚不可知然亦圣逺言湮壊于再传数传之后未有身亲受业而末路诙衺诐淫畔道如白马非马之谈者又孔子𤣥孙穿与公孙龙论臧三耳龙不能屈既与𤣥孙同时其去孔子必逺何缘得及门墙而与游夏之徒并称弟子乎于稽其年龙少孔子五十三嵗孔子生于周灵王二十一年庚戌则龙生敬王二十二年癸夘距周赧王之立已一百八十四年而龙为赵公子平原君之客平原君以赧王五十七年合楚魏之师以存邯郸而龙于是时沮虞卿之请封夫使其为仲尼弟子子石也者夀殆二百四十余嵗恐无是理家语弟子籍出孔子古文当可信所纪公孙宠卫人者良是宠与龙其名既异卫楚又异春秋战国又异明系先后两人而以迁史一字之谬索隠因合为一人以误后学事之可哂莫过于此即云子石少事孔子晩年及与穿游然孔子殁于敬王四十年壬戌距是时亦二百余年子思孔子问答儒者尚疑未信而况穿又七世之孙哉抑或彼子石者延龄乆视有出常理之外亦安得龙钟垂暮之年而尚曳裾侯门与后生辈竞其齿吻若谓子石实龙非宠家语误载然古今人同名者亦自不乏漫焉讹以传讹正如诡簒夏之羿于陶唐诧杀人之参于曾母疑叩马之伯夷复典礼于虞廷称尧命之羲和经迎筴于黄帝流言止于智者此之谓矣犹幸嵗月不磨史册可据如法言之扬雄毕竟非剧秦美新之扬雄士人忽考究轻诋訿又易随声附㑹遂使吾孔氏之徒与衍奭尸恔慎到淳于髠之流同类而蒙诟者一千六百余年岂不悲哉张守节正义公孙龙子十四篇颜师古云即为坚白之辩者盖亦未敢执为仲尼弟子也盖其诬自小司马始启圣祠原始宋真宗大中祥符元年十一月封泰山幸曲阜谒文宣王庙幸叔梁纥堂命官分奠追封齐国公颜氏鲁国太夫人伯鱼母幵官氏郓国夫人元仁宗延祐三年七月追封孟子父为邾国公母为邾国宣献夫人文宗至顺二年九月加封叔梁纥启圣王颜氏启圣王太夫人幵官氏为大成至圣文宣王夫人顺帝元统三年五月赠颜子父无繇为杞国文裕公母齐姜氏为齐国端献夫人妻宋戴氏为兖国贞素夫人改塑杞国公像冕九旒服九章杞兖二夫人各建殿祀于曲阜国朝世宗肃皇帝嘉靖九年令两京国子监及天下学校通建启圣祠祀孔子父叔梁纥以先贤颜无繇曾㸃孔鲤及孟子父激公宜配享堂上宋儒程珦朱松蔡元定俱从祀两庑今上万厯二十二年増周辅成从祀启圣祠位次正祀启圣公孔氏配享先贤颜氏先贤曾氏先贤孔氏先贤孟孙氏两庑从祀先儒程氏先儒朱氏先儒蔡氏先儒周氏祀典存疑藻按宋以来颜曾子思配享堂上颜路曾晳伯鱼从祀两庑自洪迈姚燧以为崇子抑父而熊禾遂谓宜别设一室祀叔梁纥迁三子以配焉我朝程敏政亦主其说嘉靖釐正业已通行无庸异议然而尚有疑者孔庭从祀四配尚矣十哲次之两庑渐降至启圣祠推及所生似又降焉以曾晳学见大意欲修礼教夫子善之颜路鲁之卿族少夫子六嵗而能折节受业子渊之死至不能具椁以请子车此其羔羊素丝之节与夫师友一体之谊有可想见然则二贤之在圣门固俱所谓髙足弟子也维子之故而俾之侑享别祀曽不得跻于公夏句井诸公以寓目于金声玉振之乐似与近世貤封之贵若是班者他弗具论曾子之孝也而忍逺其亲以已之贤而降其祀躬侑乎四配之列以为荣殆必不然即颜氏一姓庑祀六人安知其中不更有父兄在而独迁颜路此亦颜子之心所未安也唐以前苐配颜子固以好学不惰殆庶之诣独冠羣贤故耳其余有绘无祀暨贞观乃列子夏于经师开元渐跻十哲元丰咸淳渐増四配而两庑贤儒之祀遂徧天下于是乎子祀堂上父祀庑下之议兴焉而抑孰知子祀庙庭父配别祠礼之隆杀非特堂上庑下之判而已乎王子充曰曽子子思仍宜降居父下是也然而无可以处颜子者颜子配食自曹魏正始迄今固不可降而曽思孟又皆圣道嫡传四百年来与颜并配天下莫或以为非借苐令配颜而降曾子降思孟万世学者之心必不谓慊惟是配之为义则有可得而论者配者神之主也郊特牲云大报天而主日方氏以为天尊而无为故以日为之主犹之王燕饮则主以大夫王嫁女则主以诸侯是则所谓主也祭义云大报天而主日配以月陈澔以为有其祀必有其配犹祀社必配以勾龙氏祀稷必配以后稷氏是则所谓配也祭必有主所谓自外至者非主不止也主无二配所谓郊庙之尊明不敢凟也有虞氏禘黄帝而郊喾殷人禘喾而郊冥周人圜丘之禘以帝喾配感生之祭以后稷配曲礼疏云后稷为天地之主文王为五帝之宗则祀皆一配而已故西汉惟以髙祖配天东汉惟以光武配帝唐初三祖迭配至干封并配而韦縚非之宋初二祖二宗迭配至皇祐以太祖太宗并配而杨畋非之开元嘉祐卒定一配之制我国朝诸大享祀恪遵古典亦仅一配而孔庭沿宋四配制独异焉夫谓吾夫子之居歆借诸贤为之主也将必不尔抑谓礼隆圣师谊同天道由卑达尊有取于配如祀天之必配以祖者乎则一之已足礼不贵多贞观二十二贤开元十哲与夫进曾子于十哲之次当时第名从祀不谓配享殆犹行古之道而未可谓为未备之礼也窃思配之有四大抵以道统论自颜子而外曽思孟递演宗传是故祖仲尼而宗四配礼同宗庙制异郊丘则夫堂上之配自是后学隆道之懐非闗昔贤展亲之典敬有所专七十子俱望下风路晳伯鱼即抑在两庑亦无所拘必欲拘以分谊岂惟路之于回晳之于参伯鱼之于伋彼七十子者大抵以子思视之皆父执以孟子视之皆前辈也而俨然躐踞其上虽伦殊父子而礼存齿胄则师友渊源之渐充类至义亦必有柅而今不尽论固知重在道綂则庑祀俱可相安不必崇其子而故逺其父也且夫路晳伯鱼以视激公宜则又有间矣观孟母三迁之教于今为烈即激公宜刑家之范亦自可思跻祀非滥然而可以配启圣未必可以班三子三子者品髙狂简人为升堂入室之英学嗣箕裘祀有同堂异室之典以贤以齿兼以子为大贤即升之四配之上俾父子祖孙衎飨一堂以昭千古独盛之典似不为过或者更可以妥圣贤之灵乎但配义无取于多而溢祀反嫌于凟故昔宋景濂之议以为天下学校宜祀颜曾思孟其余各及邦之先贤虽七十二子之祀在所当罢而苐于国学设之引唐开元礼国学通祀七十贤诸州但配先师颜子为証亦一义也苐有其举之终莫敢废今之配享既殊古典颇类宗祊而祭止春秋上丁亦非古者学官四时释奠之礼窃谓宜倣景濂之意稍増饰之而春秋苐配颜曽思孟嵗卜一日进七十子于堂而通祀之如古者祫祭之礼而以路晳位于子渊子舆之上还伯鱼于旧位暂以思孟居七十子之次余儒仍祀两庑祀毕则别为一室以蔵其主谊或两全顾不知其可行否也若疑复圣宗圣述圣亚圣之尊不宜更以先贤加乎其上则封号本自胜国圣贤亦岂以是为轻重哉每思两庑羣贤自论语家语记载而外嘉懿冺灭师儒秉鬯大抵忆姓名于彷彿所称几筵榱桷如见其人入戸忾然如闻叹息者总不可强顾不如唐人仅祀经师诵其书修其祀典犹或申如在之敬也国朝崇儒议礼屡有损益欲妥三子之祀故增启圣之祠实借启圣之尊以见三子虽配他祠礼无贬于两庑抑亦祀海先河明教天下以孝故与其増跻配位而道统不专母宁推尊叔梁而圣孝益广庙谟渊微或者为是要于其当孔子万世师也故天下学校可以通祀汉诸帝立庙郡国则议者率以为凟启圣之有祠有配有庑也以为隆吾孔孟程朱之道也欤哉乃孔孟程朱之道即羲轩尧舜汤文之道羲轩尧舜汤文此数圣人者实开道统之𫝊然自帝王庙一祀之外礼不推及所生即皇师帝师王师祀在文华殿亦非太常所领而独以素王之徒当此推崇旷典盖当年议礼诸臣一切推恩自出有不觉钖类之太广焉者庄诵圣谕僭王号则削僭八佾十二笾豆则减虽礼意务极褒尊顾制节谨度其防不假而惜乎诸臣之仰承徳意其稽考犹有所未尽也凡天下所以徧祀孔氏之徒者重其道也重道则必其纎悉之不违而道近瞿布衣亦不安于三贤启圣之配又谓林放公孙尼琴张牧皮孟懿子武伯俱弟子当祀颜冉颜何不当黜王元美谓八佾十二笾豆不当减大成殿之名不当改与宋景濂位向庭燎献醋诸议皆凿凿乎有据者存其㮣俟秉礼者审焉頖宫礼乐疏巻二頖宫礼乐疏卷三钦定四库全书頖宫礼乐疏巻三明李之藻撰祀典名义疏学校之设自徳行艺制而外莫重于先师之祀典父师司成名其官曰祭酒盖以释奠先师而名载在圣祖诰命可绎焉古者成均之教乐徳乐语乐舞以飨以祀大乐正实董正之而王制天子受命于祖受成于学出征执有罪反释奠于学以讯馘吿则学与祖并重云武事之不忘告也而况文徳乎哉周礼大胥春入学舍菜合舞注云入学释菜礼先师也文王世子凡始立学者释奠于先圣先师适东序释奠于先老疏云立学为重故及先圣常奠为轻唯祭先师四时释奠不及先圣谛绎经传三代之学先圣先师则必有分释奠释菜礼有隆杀如云唯释苹藻无牲牢币帛则释菜礼轻如云奠有牲牢有合乐有献酬则释奠礼重长乐陈氏曰学校礼乐之所自出小有释菜而以食为主大有释奠而以饮为主其习舞与声而大合六代之乐则一也然而颁乐合声无释菜之文其大胥所云入学舍菜合舞者盖将习舞乃先舍菜非合舞以行舍菜之礼也释菜不舞不授器礼有明征故宋景濓曰释菜无乐释奠有乐无尸此其辨也惟其无迎尸以下事故王伯厚曰释奠释菜祭之畧者也此礼不止用于学顾学校祀典惟此耳周以前封建诸侯国各有学东序之奠先老西学之祀先贤所主皆不可考或云各祀其师如唐虞有夷夔周有周公鲁有孔子也孔子没天下学者宗焉天下万世师则天下万世所公祀鲁国乌得而私诸遭秦灭学祀秩阙然虽汉髙过鲁剏祠太牢乃晋魏以前学庙未设太常释奠肇于正始元嘉权奏豋歌北齐乃舞六佾春秋二仲嵗有事焉拜孔揖颜每朔一举隋备四仲之祭日用上丁其犹古者四时皆祭之意欤贞观定名先圣开元乐备宫县而天下诸州配享从祀彬彬盛矣宋初以上丁释奠东序上戊释奠西序是时登歌虽备乐止判县元丰以还礼乐渐贲㳂元迄今小有损益而春秋丁祭则释奠之名无改焉用丁象文明也不用丙者内事用柔也其国学吉月谒庙及州县之附府者春秋二祭俱行释菜礼进士释褐亦释菜各有颁行定仪设诚致行则有司存焉尔已释奠仪国学先师释奠钦遣重臣行礼南雍则祭酒主之是为献官监属四员分献御史监礼祠部监宰鸿胪引班太常賛礼其牲醴祭品皆出太常前期十日移㑹诸司前四日散斋演乐涤牲礼卿奉常祭酒司业咸往观焉部寺属官继之博士书祝祭前一日致斋奉常乘马教坊司备乐导送祝文祭品入庙行一拜礼诣彛伦堂填献官职名是晚诣宰牲所省牲讫回宿斋房祭之日五鼓各官省视陈设先上庙行一拜礼候献官至以祭其外郡国则以所在长官一员为献官郡县佐及教官为分献官或阙官则以应贡生代賛礼则诸生充之观乐省牲斋宿皆于祭前一日凡释奠祭服与社稷同儒士陪祭者深衣幅巾陈设目正坛犊一羊一豕一豋一实以太羹铏二实以和羮笾十实以形盐藁鱼枣栗榛菱芡鹿脯白饼黑饼豆十实以菁菹芹菹鹿醢韭菹醓醢兎醢笋菹鱼醢脾析豚胉簠二实以黍稷簋二实以稻粱篚一实以制帛共设酒尊三爵三馔盘一祝文案罍洗一盥盆二四配四坛每坛羊一豕一铏二爵三簠二簋二笾十豆十篚一馔盘一十哲每坛共豕一篚一爵三馔盘一每位爵一铏一簠簋各一笾豆各四东庑共豕篚一爵三酒尊一罍洗一盥盆一馔盘一每三位为一坛簠簋各一笾豆各四爵四乐器目钟十六磬十六柷一敔一建鼔一抟拊二琴六瑟二篴六笙六鳯箫二横笛六埙二篪二翟籥各四十八麾一引节二共乐生四十一人舞生五十人歌六人仪注祭前一日执事者设香案于牲房外賛引者引献官常服賛引唱诣省牲所唱省牲賛引唱省牲毕正祭日将行礼起鼔初严鼔再严鼓三严通賛唱乐舞生各就位通賛唱执事者各司其事通賛唱陪祭官各就位通賛唱分献官各就位通賛唱献官就位通賛唱瘗毛血通賛唱迎神唱乐奏咸和之曲通賛唱鞠躬拜兴拜兴拜兴拜兴平身通賛唱奠帛行初献礼唱诣盥洗所賛引唱搢笏賛引唱出笏賛引唱诣酒罇所賛引唱司罇者举羃酌酒唱诣至圣先师孔子神位前唱乐奏宁和之曲唱跪唱搢笏賛引唱奠帛賛引唱献爵賛引唱出笏賛引唱俯伏兴平身诣读祝位賛引唱跪通賛随唱衆官皆跪賛引唱读祝賛引与通賛同唱俯伏兴平身賛引唱诣复圣颜子神位前唱跪搢笏賛引唱奠帛賛引唱献爵賛引唱出笏賛引唱俯伏兴平身賛引唱诣宗圣曾子神位前賛引唱诣述圣子思子神位前賛引唱诣亚圣孟子神位前通賛随唱行分献礼同唱诣盥洗所賛引同唱搢笏賛引同唱出笏賛引同唱诣酒罇所同唱司罇者举羃酌酒賛引唱诣东哲西哲东庑西庑神位前同唱跪同唱搢笏賛引同唱奠帛賛引同唱献爵賛引同唱出笏賛引同唱俯伏兴平身賛引同唱复位通賛唱行亚献礼唱诣酒罇所賛引唱司罇者举羃酌酒唱诣至圣先师孔子神位前唱乐奏安和之曲通賛唱行终献礼唱乐奏景和之曲通賛唱饮福受胙賛引唱诣饮福位賛引唱跪搢笏賛引唱饮福酒賛引唱受胙賛引唱出笏賛引唱俯伏兴平身复位通賛唱鞠躬拜兴拜兴平身通賛唱彻馔唱乐奏咸和之曲通賛唱送神唱乐奏咸和之曲通賛唱鞠躬拜兴拜兴拜兴拜兴平身通賛唱读祝者捧祝进帛者捧帛通賛唱各诣瘗所通賛唱望瘗唱乐奏咸和之曲賛引唱诣望瘗位賛引唱祝板一帛一段数至九段賛引通賛同唱礼毕祝文维某年嵗次某甲子某月朔某日某甲子某衙门某官某等敢昭吿于至圣先师孔子惟师德配天地道冠古今删述六经垂宪万世兹惟仲谨以牲帛醴齐粢盛庶品式陈明荐以复圣颜子宗圣曾子述圣子思子亚圣孟子配尚飨祭祀榜文式释菜仪春秋仲月上丁凡附郭州县俱行释菜礼国学则月朔行之前期关领祭品午后省牲贮毛血以俟瘗埋乃斋宿陈设目正坛兎一枣栗菁菹酒罇一爵三笾二豆二罍洗一盥盆一羃巾一帨巾一香炉一烛台二东配兎一枣栗菁菹爵三笾二豆二香炉一烛台二东哲枣栗菁菹爵三笾二豆一香炉一烛台二东庑制同十哲酒罇一罍洗一盥盆一仪注祭之日先于庙庑陈设如仪酒罇盥洗之所依释奠礼陈设于丹墀执事者先就位各賛引分东西立分献官各教官具常服分列于红门左右诸生排班俟献官至通賛唱排班通賛唱班齐通賛唱辟户通賛唱鞠躬拜兴拜兴拜兴拜兴平身賛引唱行礼賛引唱诣盥洗所賛引唱诣酒罇所賛引唱司罇者举羃酌酒唱诣至圣先师孔子神位前唱跪賛引唱献爵賛引唱俯伏兴平身诣复圣颜子神位前唱跪賛引唱献爵賛引唱俯伏兴平身诣宗圣曾子神位前唱诣述圣子思子神位前通賛随唱行分献礼唱诣盥洗所賛引唱诣酒罇所同唱司罇者举羃酌酒正賛引唱诣亚圣孟子神位前各賛引随唱诣东哲西哲东庑西庑神位前同唱跪賛引同唱献爵賛引同唱俯伏兴平身复位通賛唱鞠躬拜兴拜兴拜兴拜兴平身通賛唱阖户通賛唱礼毕木主诂在昔祀吾夫子或以绘像或以塑像阙里志司㓂像凭几像乘辂像行教小影及唐呉道子所画皆绘像之着者也而须眉有无孔丛子所载不同则画像宁得其真乎汉光和唐开元皆画七十二子像宋绍兴亦有画賛石刻今在杭庠尊经阁下夫孔子之像尚且未必真况于诸弟子像安得人人而貌之乎塑像本自佛教去孔子殆五百年彷彿画像而土木其形者耳𤣥宗出王者衮冕服以衣孔子似木像可被衣裳者而与门弟子咸服衮冕无复等杀祥符九旒九章桓圭以玉易木崇宁十二旒而服九章元遂从而左袵之至正綂中绛县学博犹以釐正左袵请夫惟土木偶像也是故章甫而冕旒而左袵惟庸妄人之所为而无复义理且肥瘠短长塑工皆得匠意妄作就使克肖而温良恭俭譲之貌不存焉吾夫子之神其据之乎朱子曰宣圣本不当设像只合设主以祭盖像则䙝主则神束帛结菆则又太朴而不可以常祀惟设为木主最为得礼之中故我太祖髙皇帝毅然改为木主世宗肃皇帝又命尽撤塑像而后千古祀典之谬一革而新焉洪武因仍旧式嘉靖裁文返质合于古道天下学校钦遵今録其式如左洪武年间钦定大成至圣文宣王木主长三尺三寸五分连上云下座共五尺二寸濶七寸连左右云共二尺一寸五分嘉靖中定先师木主髙二尺三寸七分濶四寸厚七分座髙四寸长七寸厚三寸四分朱地金书四配洪武制木主各长一尺九寸五分连上云下座共三尺濶五寸连左右云共一尺一寸嘉靖改各髙一尺五寸濶三寸二分厚五分座髙四寸长六寸厚二寸八分赤地墨书启圣公神主与四配同十哲两庑洪武制木主各长一尺九寸濶四寸连座共二尺五寸两庑诸贤木主各长一尺七寸濶三寸连座共二尺一寸嘉靖制十哲及两庑木主俱髙一尺四寸濶二寸六分厚五分座髙二寸六分长四寸厚二寸赤地墨书嘉靖制左丘明以下木主各髙一尺三寸四分濶二寸三分厚四分座髙二寸六分长四寸厚二寸赤地墨书凡从祀贤儒木主背书姓名位次以防混乱释奠诂释奠亦曰舎奠贾公彦曰奠之为言停停馔具而已陈祥道曰奠者陈而奠之也郑氏曰设荐馔酌奠而已无迎尸以下事考之仪礼宾聘归至于祢荐脯醢觞酒陈陈者所以奠之释奠设荐而已可知也特牲馈食奠觯于尸未至之前则释奠无迎尸可知也孔疏云释奠无尸者主于行礼非报功也古者释奠施于山川庙社或施于学周礼大祝大㑹同造于庙宜于社过大山川则用事焉反则舎奠又甸祝舎奠于祖庙祢亦如之此施于山川庙社者也大司乐乐祖祭于瞽宗文王世子春官释奠于其先师秋冬亦如之凡始立学者释奠于先圣先师行事必以币大昕鼓征乃命有司行事兴秩节祭先圣先师及东序释奠于先老王制释奠于学以讯馘告此施于学者也释奠于学有常时之奠四文王世子所载言春秋冬不言夏郑氏以为宜从春可知是嵗四祀也有非时之奠三始立学天子视学出征告讯是也所谓释奠有牲币有合乐有献者大祝之释奠吿祭也而凡吿必用牲币载于曾子问与夫始立学释奠以币此牲币之证文王世子释奠必有合刘敞曰合乐也此合声与舞之证聘礼觞酒陈席于阼荐脯醢三献一人举爵献从者行酬乃出此献酬之证今牲帛乐舞咸具而献酬则苐存饮福行于三献之后葢其简也古者四时常祀苐祀先师周礼凡有道者有徳者使教焉祭于瞽宗此谓先师若礼有髙堂生乐有制氏之类此谓经师葢学生常祀惟此三礼义宗所谓四时入学不及先圣天子视学廼祭先圣与夫立学吿讯亦兼先圣先师者是也或曰舜禹汤文为先圣当时左右四圣成其德业者为先师古无明文然舜禹汤文帝王之师天下学校祀之则僭常祀则凟惟吾孔子之圣生民未有自天子达于庶人均之有师道焉称曰至圣先师孔子而配享者从祀者苐称先贤先儒礼有隆杀祀通天下葢万世不能易也祀名释奠故𢎞治间改分献为分奠今賛者犹称分献似误释菜诂释菜亦曰舎菜亦曰舎萌大胥春入学舎菜合舞郑司农以菜为蔬食菜羮之菜康成云舎即释也菜苹藻之属舎萌者占梦季冬乃舎萌于四方是也注云舎萌犹释菜也萌菜始生也士昏礼妇奠舅姑执笲菜毛诗采苹于以奠之宗室牖下葢释菜之礼犹挚然妇见舅姑挚用枣栗腵脩若没而庙见则释菜弟子见师挚用束脩若礼于先师则亦释菜至于舎萌以赠恶梦则用以祓矣䘮大记大夫士既殡而君往弔焉释菜于门内亦用以祓此皆不但为挚用也故知释菜礼轻非释奠比而注王制者以释奠献馘为释菜奠币则遂混释菜释奠而一之南齐王俭以为始教皮弁释菜示敬道也中朝以来释菜礼废今之所行释奠而已则是释菜更隆于释奠乎文王世子始立学者既兴器用币然后释菜不舞不授器葢释奠则舞舞则司兵司戈司盾授舞者器释菜不然虞庠傧于东序一献无介礼皆最简即大胥有舎菜合舞乃先舎菜后合舞也乐正习舞释菜亦将习舞先释菜也入学也衅器也皮弁也頖宫之舎菜有三而总之皆以芹藻荐忱茍有明信涧溪沼沚之毛苹蘩薀藻之菜筐筥锜釜之器潢污行潦之水可荐于鬼神此之谓也今制月朔释菜仅行之于国学而郡国则于朔望之晨爇香展谒而已然爇香于古未有郊特牲曰萧合黍稷臭阳达于墻屋故既奠然后焫萧合羶芗凡祭慎诸此陈澔曰萧香蒿也取此蒿及牲之脂膋合黍稷而烧之使其气旁达于墻屋是以臭而求诸阳今不奠而焫香木与夫奠而不焫萧合羶芗非古义矣香木多出岭南成周盛时未入包匦近世迺多用之以祭朝廷时或遣使降香致敬所谓礼时为大殆此类乎抑或圣人声教既已施及蛮貊以其方物附于荐馨固亦无所不可乎斋戒诂祭所以交神明也神明其徳防其邪物讫其嗜欲心不茍虑必依于道手足不茍动必依于礼身不聴乐不敢散其志所以致精明之徳而齐不齐以致其斋也散斋七日以定之致斋三日以齐之致斋于内散斋于外是故先期十日太宰率执事而卜日遂戒大司㓂于戒之日涖誓百官戒于百族而又协之以太史审之以遂师相之以司士卜之日王立于泽亲聴誓命献命库门之内戒百官也太庙之命戒百姓也其戒曰各惕其职百官废职服大刑涤狼氏执鞭以趋誓之以杀轘鞭墨严之至也既戒而散斋矣散斋虽豫外事不御不乐不弔不饮酒不茹荤不宾不鸣佩䘮者则弗见也不蠲则弗见也凡不以哀欲恶贰其心而已致斋则王即斋宫百官御事各即其斋昼夜处于适寝不豫外事祭义所谓思其居处思其笑语思其志意思其所乐思其所嗜斋三日必见其所祭者精诚之极也而后可交于神明三日斋七日戒此常礼也迺先儒谓人君卜日则散斋卜尸则致斋大夫前祭一日筮尸则散斋九日致斋一日士前祭三日筮尸则致斋三日则其礼有隆杀焉至于饮食车服亦与恒异膳夫五日三举玉府王齐则共食玉鬯人齐事共其秬鬯及期物人荐鬯牺人荐醴则斋食异馔也诸侯𤣥冠丹组缨士𤣥冠綦组缨与夫綪佩爵𤣥端素端则斋服异色也君羔幦虎犆大夫士鹿幦豹犆则斋车异饰也王制天子斋戒受谏冡宰齐戒受质月令先立春三日天子迺齐昏礼𤣥冕齐戒玉藻将适公所齐戒居外寝沐浴仪礼疾者齐处适寝国语耕籍齐三日古者凡有大事致其恭敬则无所不齐而祀典为尤重云我圣祖谕陶凯曰经言鬼神无常享享于克诚人谨方寸于此而能格神明于彼由至诚也然人心操舎无常必有所儆而后无所放耳迺命礼部铸铜人髙尺五寸手执简书曰斋戒三日致斋则致朕前庶朕心有所儆惕而不敢放也又曰釐齐心志对越神明此心不能不为事物所动检持甚难葢防闲此身使不妄动则自信已能若防闲此心使不妄动尚难能也葢检心如此而后可为神明其德祭则受福此非与祭臣工共当恪遵无斁者乎令甲凡遇大祭祀前期七日陪祭官诣中书省受誓戒曰某月某日皇帝有事于某神尔百官其聴誓戒祭祀必先齐戒然后可以感神眀戒者禁止其外事齐者整齐其内心凡戒是沐浴更衣别于干浄房舎宿歇不饮酒不食葱韭薤蒜不问疾不弔䘮不聴乐不理刑名不与妻妾同处此便是戒凡斋是専一其心十分谨慎不思别事才举意时便想着合祭那箇神道模様如在虚空如在头上如在靣上如此思想谨慎使其心至诚此便是斋如大祭祀斋戒七日前四日戒后三日斋尔百官受誓之后各惕其职不共其事国有常刑此洪武二年礼部所拟也奉圣㫖大祀宗庙是我祖宗只教百官斋戒三日余准所拟后二年仍定祀天地斋戒十日太庙社稷七日山川百神五日先农三日两京孔庙之祭则先期十日行㑹四日演乐隔日庀事外郡国则先一日演乐斋宿然亦有不尽然者夫斋戒宜禀令甲况士人诵法孔子一嵗两祀此而犹然忽诸不知其可也祭时诂祭必用丁葢丙丁属火文眀之象而丁其眀之盛丙其眀之初故祠令用丁不用丙至日质眀行事亦取隂阳之交神属隂神就人隂交阳也故求之隂阳之介古者天子视学大昕鼓征所以警衆也衆至然后天子至焉命有司兴秩节致祭先师先圣小宗伯祭之日吿时于王鸡人大祭祀掌夜嘑旦以百官康成曰夜夜漏未尽时也嘑旦以警起百官使夙兴则质眀在昧爽后也子路为季氏宰季氏逮闇而祭论者以为不敬他日祭子路与室事交乎户堂事交乎阶质眀而始行事晏朝而退孔子闻之曰孰谓由也而不知礼乎唐制凡祀以日未明十五刻大官令率宰人以鸾刀割牲祝史以豆歛毛血置馔所释奠孔庙未明三刻诸飨官各服祭服入久之刺史方至又皇太子释奠平明服学生之服立于门外葢夜而割牲无夜祭者至宋释奠仲春用丑时七刻仲秋用丑时一刻则夜半而祭不止逮闇矣或者先期省牲不欲久顿秋暑未退更为夙戒乎然日取文明时用幽闇于义为舛藻尝陪祀国学见其漏尽二鼔輙祭心窃非之旋有具疏论之者谓非祭丁迺祭丙然亦未能改也郡国尤无定时窃谓宜师古礼定以质明行事庶俾庙庭礼仪更肃桥门观聴更新耳郊特牲馈食迺诸侯士祖祢祭礼而其仪曰厥明日夙兴朱子家礼凡祭告皆用厥明固知释奠先师不必以未央之夜为敬也古者祭飨皆设庭燎司烜共之火师监之其数则天子百公五十余三十以为不若是则不严且敬也今皆废而不用尤非质明不可省牲诂大亨之飨牲牷为重周礼牧人掌之凡阳祀用骍牲毛之隂祀用黝牲毛之望祀各以其方之色牲毛之凡时祀之牲必用牷物外祭毁事用尨可也纯色谓牷完体谓牺祭之日君牵牷卿大夫序从司徒奉牛宗伯奉鸡司马奉马羊司㓂奉犬司空奉豕太宰太仆賛事封人共水藁充人共其互与盆簝诸侯则士执刍君执鸾刀羞哜诗云执其鸾刀以启其毛凡大祭祀皆然不止于郊丘庙社而已也大宗伯祀大神享大鬼祭大示宿眡涤濯省牲镬小宗伯大祭祀省牲眡涤濯及诏于庭而丽于碑则王射之国语曰禘郊之事天子必自射其牲然考周礼司弓矢凡祭祀共射牲之弓矢则射牲之礼凡祀皆然亦非特行于禘郊也汉郊祀志武帝祠后土令侍中儒者皮弁缙绅射牛葢犹行古之道者矣夫古者养老之礼天子袒割况先圣先师之祭哉今制国学之祀用大牢牛羊豕各一牛用黄黝纯色太常供牲祠官监宰献官分献官省之外郡国用少牢则羊豕各一而已牲无常牧临时取办先祭一日省牲如常仪燔瘗诂尔雅祭天曰燔柴祭地曰瘗埋祭山川曰县祭川曰浮沈周礼以禋祀昊天上帝以实柴祀日月星辰以槱燎祀司中司命飌师雨师以血祭祭社稷五祀五岳以貍沈祭山林川泽记曰燔柴于泰坛祭天也瘗埋于泰圻祭地也又曰列祭祀瘗缯则古礼燔非特帛瘗非特毛血也其礼之先后説亦不同崔灵恩谓祭天以燔柴为始祭地以瘗血为先是燔瘗各有所先贾公彦以为燔瘗在作乐降神之后而礼神又燔瘗之后则燔瘗俱在祭先曾子问曰天子将出必以币帛皮圭吿于祖祢反必吿设奠卒歛币玉藏诸两阶之间乃出此则所谓瘗缯者又瘗于既事之后矣郭璞云祭天既祭积柴烧之祭地既祭埋藏之则燔瘗亦俱在后与崔贾説异周魏之间燔柴皆在祭末所燔则汉用牲首晋用左胖唐用牲胁以祭义考之升首所以报阳则天地燔瘗固当用首乃周礼羊人犬人亦有伏瘗则是凡牲皆瘗也诗云圭璧既卒书金縢尔之许我我其以璧与圭归俟尔命则亦币玉皆瘗之证今制币燎于祭毕毛血瘗于迎神与古不同葢毛血所以瘗者礼运云荐其血毛礼器云血毛诏于室国语云毛以吿物血以吿杀葢血在内为吿幽毛在外为吿全以明表里之纯故用之于祭先也仪礼大夫士无祼礼故杀牲而后迎牲迎牲而后迎尸天子诸侯有祼礼故迎尸而后迎牲葢尸入则祼牲入则用币于庭以吿将杀既杀则荐血毛于室以吿幽全既祼然后焫萧所谓燔燎羶芗见以萧光以报气者也羶者膟膋之气芗者黍稷之气萧合膟膋黍稷而燔燎之在朝事之节则燔多在前而血毛言诏不言瘗则瘗似在后然皆不可攷矣祼也瘗貍也皆求神于隂也燔柴瞷萧燔帛皆求神于阳也今祀无祼古者大夫士之礼也抑亦宗庙有祼天地无祼义各有所重犹不失为敬之至也迎神乐诂周人尊礼而辨神于幽故先祼而求诸隂殷人尊神而求神于明故先乐而求诸阳郊特牲曰殷人尚声臭味未成涤荡其声乐三阕然后出迎牲声音之号所以诏吿于天地之间也周官大司乐凡乐黄钟为宫大吕为角太簇为征应钟为羽于宗庙之中奏之若乐九变则人鬼可得而礼矣良由人神寥絶其接不易冥漠之表而欲以声音召之非三阕九变未易感通宋大观释奠迎神曲黄钟宫大吕角太簇征应钟羽各一成元制黄钟宫乃至三成大吕角太簇征应钟羽各三成以合九变今所奏迎神苐用宋黄钟一曲而调改太簇羽以义揆之九成固繁一奏则太迫矣且一奏初动而賛者即唱鞠躬是音乐未畅而神已来歆既不焫萧以臭阳达墻屋又不祼鬯以臭隂达重泉虽几筵如在而降格似易言之宜于迎神之后献官陪祭者凝立以待乐奏过半然后下拜庶几得之拜仪诂两手垂下曰拜周礼作今賛所谓鞠躬拜者即书称拜手稽首是也礼曰拜服也稽手服之甚也拜手手拜也稽首首至地稽留也稽颡则以首叩地荀卿云平衡曰拜下衡曰稽首至地曰稽颡周礼大祝辩九一稽首二顿首三空首四振动五吉六㓙七奇八褒九肃葢以轻重叙之稽首之礼最重记曰大夫之臣不稽首避君也孟武伯曰非天子寡君无所稽首知武子曰天子在君稽首寡君惧矣是稽首者诸侯于天子大夫士于其君之礼也故以之事先师焉顿首则首顿于手而已説文顿下首也何註首叩地即起也晋穆嬴抱太子䪺首于赵宣子鲁季平子顿首于叔孙则䪺首非施于尊者之礼矣空首不至于手苐空其首何註以为首至手而不相接振动者以手振动礼之轻者也郑谓王动色变为振动之拜疑悮吉者拜而后稽颡㓙者稽颡而后拜説见檀弓奇者一拜也仪礼乡饮乡射聘礼士相见凡礼之杀者皆一拜也肃拜俯其手而肃之妇人与介者之拜也少仪曰妇人虽有君赐肃拜为尸坐则不手拜肃拜所谓手拜者手至地也士昏礼妇拜扱地是也褒者郑注褒读为报再拜也古者非君非父非师但再拜而已故礼莫重于四拜唐宋释奠苐再拜则太简然唐制再拜者九宋制再拜者二十六则又太烦至送神又皆不拜繁简葢胥失之今制前后皆四拜饮福再拜可谓得礼之中奠帛诂周官大宰以九赋歛财贿有币余之赋以祀五帝祀之日賛玉币爵之事祀大神示亦如之小宰凡祭祀亦賛玉币爵国语酬币宴货以示容合好故侑食有侑币用飨有酬币而礼神亦有奠币所以将其诚敬也肆师立大祀用玉帛牲牷立次祀用牲币立小祀用牲然攷典瑞所职则中祀未尝无玉日月星辰有圭璧山川有璋邸是也小祀亦或用币释币于祢释币于行与夫息民祈以币大灾奉玉币之类不一而足凡用币之礼其色则天地四方各象其类大宗伯云各放其器之色是也宗庙则𤣥纁杂焉聘礼制𤣥纁注以为𤣥纁之率𤣥居三纁居二是也其数则十端为束曾子问禆冕执束帛升聘礼𤣥纁束是也其长则一丈八尺天子廵狩礼所载是也其奠则或于几上或于几下曾子问奠于殡东几上聘礼𤣥纁束奠于几下出是也其埋则庙阶之间曾子问歛币玉藏诸两阶之间聘礼埋于西阶东是也古者有燔瘗之币有礼神之币有从爵之酬币酬币施于宾主之侑与酬也非祭祀所用今祭礼神之币名曰制帛正位用绫余用绢俱白色长同古制祭毕燔而不瘗其奠在初献之前而乐与初献同奏攷大成释奠乐谱乃成化中所刻其奠帛初献各有乐章奠帛所奏宁和也初献所奏安和也其亚献奏景和其三献重奏景和据此则奠帛讫宜降自西阶俟奏毕仍升自东阶以行初献此亦唐宋旧礼而仪注迺奠帛初献同奏宁和而以安和奏之亚献以景和専用之三献其奠献次第悉同于社稷説者谓大社稷帝社稷皆无奠帛乐章故宜与初献同行孔庙明有奠献两诗则奠献各举为当其説是也但奠帛初献分为两举则亚献终献亦不免重奏一曲至送神望瘗又重奏一曲是六诗而八奏也大庙迎神泰和初献寿和亚献豫和终献宁和彻馔雍和还宫望瘗并奏安和而无奠帛之曲止于六曲七奏若令孔庙有加殆为过礼国朝诸大祀典圜丘九曲九奏方泽八曲九奏朝日夕月社稷七曲七奏厯代帝王先农八曲八奏皆无一诗两奏者惟方泽大庙于望瘗重奏一曲释奠亦重望瘗一曲祀师之礼同于祀亲祀示矣既极尊崇固不必重奏景和亦不妨奠献同举然则见行仪注不为误也三献诂礼器云一献质三献文五献察七献神郊特牲云郊血大飨腥三献爓一献熟郑氏谓一献祭羣小祀三献祭社稷五祀五献祭四望山川七献祭先公也然社稷之祀不降于山川而大祫十有二献四时与禘九献亦不止七且祫大于时祭而禘又大于祫若禘侪时祭而祫之为献反増则于礼为不伦周礼所载九献以圭瓉酌鸡彛之郁为一献以璋瓉酌鸟彛之郁为二献酌牺尊之醴齐为三献酌牺尊之醍齐为四献酌象尊之盎齐为五献酌象尊之醍齐为六献酌牺尊之醴齐为七献酌象尊之盎齐为八献诸臣酌于罍为九献而祭统尸饮五君洗玉爵献卿尸饮七以瑶爵献大夫尸饮九以散爵献士及羣有司解者曰凡祭二献祼用郁鬯尸祭奠而不饮至朝践二献馈食二献及食毕酳尸则皆尸饮之故云尸饮五继之以主妇酳尸宾长献尸此时九献既毕因初二祼不饮故云尸饮七也自后长宾长兄弟更为加爵尸又饮二并前饮九主人迺散爵献士及羣有司则尸饮凡九而献不止九其所云十二献者似亦礼之所有周官掌客诸侯长十有再献皆所谓以多为贵者也陈氏曰司尊彛朝践用两尊皆有罍馈食用两尊皆有罍笾人醢人有朝践之笾豆有馈食之笾豆有加笾加豆则朝践王献后亚之诸臣之所昨三献也馈食王献后亚之诸臣之所昨亦三献也併酳尸三凡九献而加爵不与焉此宗庙九献之礼也加爵不与则九献以外之献也葢古者宗庙之祭王与后同有事焉又卿大夫士相之酳尸献户王及后各四诸臣一以成九献其礼如此汉以后南北郊宗庙社稷但皆三献昭代亦然无所谓九献者享至九献仪节太繁将恐不肃所谓逮闇而祭日不足继之以烛虽有强力之容肃敬之心皆倦怠矣其为不敬大矣此之谓也圣祖之谕中书省亦疑献牲致帛酬酒奉餚为华饰之过恐饰过事生礼繁人勌而享祀之神弗安所以作乐殷荐虽自六奏以至九奏而礼则止于三献葢既无迎尸以下诸事则九献固无所用之耳或以为祭天地祖考皆九献而孔子从杀礼仅三献者葢未攷典故也饮福受胙诂古者祭必迎尸尸酢主人受之嘏饮福者古相酢之礼也礼运曰修其祝嘏正义谓祝以主人辞飨神嘏谓祝以尸之辞致福而嘏主人祝以孝吿嘏以慈吿天子祭天地诸侯祭社稷祝嘏莫敢易其常周礼司几筵设王昨席郁人大祭祀与量人受举斝之卒爵而饮之所谓饮福受胙者也然攷仪礼特牲与少牢馈食之礼饭酳之后尸酢主人佐食抟黍稷以授尸尸迺命祝以嘏或尸自嘏主人再拜士卒角大夫卒爵受啬写啬与夫三进爵三祭酒三奠爵葢自皇尸酳饭而亚献三献无不相酢特酳尸迺抟黍受嘏而亚献终献不过受尸之酢爵而已也自开元开寳礼仪注及熈宁祀仪迺于亚终献饮福今苐于终献饮福割腥为胙洪武六年命别用一牲先割胙置酒尊左右赐胙用之遂为常仪葢今之胙古之酢今之肉古之黍今之终献饮福古之馈食亚终三酢相去逺矣至于摄祭亦皆饮福受胙自唐以来大尉摄祭礼皆如是然攷之古礼曾子问云摄主不厌祭不旅不嘏不绥祭不配梁天监中明山宾议请郊庙受福惟皇帝再拜明上灵降祚臣下不敢同也然则摄祭而饮福亦皆僭也併祭主之所谓饮福亦谓之饮酢焉而可也五齐三酒诂周礼酒正掌酒之政令以式灋授酒材辨五齐之名一曰泛齐二曰醴齐三曰盎齐四曰缇齐五曰沈齐辨三酒之物一曰事酒二曰昔酒三曰清酒郊特牲曰先王之荐可食也而不可耆也所以交于神明者不可同于所安䙝之甚也礼器曰醴酒之用𤣥酒之尚葢祭祀之有五齐非人所饮不致其味特致其义而已故苐云辨其名也太古以明水为礼其后乃有𤣥酒𤣥酒变而为泛齐泛者滓浮而上泛也又变而醴齐醴者滓汁相将而一体也二者最浊次则盎齐盎者滃滃然葱白色也又次则缇齐缇者成而红赤色也又次沈齐沈者成而滓沈也三者差清此五者皆酒之始而未可以言酒但曰剂而已矣三酒则以饮矣给其材故辩其物事者方事于精漉也昔者乆醸而熟也清者澄之而可饮也祭祀之有五齐以神事也有三酒以人飬也酒正供五齐三酒以实八尊陈而弗酌所以致事养之义也大祭三贰中祭再贰小祭一贰尊各有副以祭之大小为其多寡皆酌而献所以致事养之用也朝践牺尊再献象尊皆有罍备其器也牺象之实泛与醴君献之罍尊之实盎缇沈夫人荐之别其用也礼运𤣥酒在室醴醆在户粢醍在堂澄酒在下坊记醴酒在室醍酒在堂澄酒在下礼器罍尊在阼牺尊在西君西酌牺象夫人东酌罍尊君亲制祭夫人荐盎君亲割牲夫人荐酒祫备五齐禘备四齐时祭备二齐朝用醴齐馈用盎齐诸臣自酢用凡酒而五齐三酒之用于是乎备矣释奠之礼唐以牺尊实醍齐象尊实盎齐山罍实酒皆设于堂上混而无别宋以泛齐醴齐设堂上则以神道处孔子也以盎醍沈三酒设堂下则以人道处羣弟子及诸儒也元因之今制但言牺象山罍而不言用何齐何酒实何尊罍其酒彷彿清酒葢乐章有清酤维馨之句或者泥于信南山之诗祭以清酒旱麓之诗清酒既载凫翳尔酒既清烈祖既载清酤而于礼经贵五味之本者未详考耶抑有説焉太古未始有酒凡祭天神地示先农社稷五齐以致其义宜也孔子维酒无量又云不为酒困则酒其生前所尝享也又安取不可食之五齐以申其荐乎天下醸法随其水土而异古人缩酌用茅醆酒涗于清与夫醴齐缩酌盎齐涗酌郁齐献酌事酒泲醴齐清酒泲盎齐之类恐是一方醸法今释奠通之天下而以古人一方之法拘之或不可成其将必茍焉以塞夫祭品之苟且从事者多矣而又可益之以难一之酒齐乎以今之酒供今之祭礼时为大或亦无伤第醴当特设市沽断所不可耳郁鬯诂周礼郁人凡祭祀宾客之祼事和郁鬯以实彛而陈之肆师祭之日及祼筑鬻礼记曰郁合鬯又曰畅臼以椈杵以梧正义曰椈栢也梧桐也以栢香桐洁白𢷬郁鬯于神为宜然则椈也梧也皆所以筑郁而和畅之即所谓筑鬻也郑衆曰郁为草若兰许慎曰鬯以秬醸郁草芬芳攸服以降神也中象米七所以扱之易曰不丧匕鬯郁芳草也十叶为贯筑百二十贯以煮之苏恭曰郁金出蜀地及西戎苖似姜黄花白质红未秋出茎心而无实根黄赤取四畔子根去皮火干苏颂曰郁金出郁林郡又生大秦国二月三月有花状如红蓝其花即香也诸説不同朱震亨曰郁金无香而性轻扬能致达酒气于髙逺古人用治郁遏不升者此説是也用叶用根凡二种今药肆所用者苗如姜根大小如指体圆有横纹如蝉腹外黄内赤亦有香气故用以和秬黍如云出于郁林则周时未入职方圣人不贵逺物未必取是以共祭况西戎大秦其説尤诞又有以郁即为鬯者黄流在中之笺与夫朱子之註秬鬯一卣蔡氏之註秬鬯二卣皆以秬为黑黍一稃二米鬯即郁金香草是也有以秬黍即鬯者郑註周礼鬯人以鬯为秬黍孔疏曲礼凡挚天子鬯鬯者醸黑黍为酒其气蕡芳调畅因谓为鬯是也有谓郁鬯为两种草者证类本草曰郁鬯百草之华逺人郁人所贡芳草合醸之以降神五音篇曰郁非鬯又别为一香草是也夫周官郁人掌郁鬯鬯人掌秬鬯明分二职安可谓一但鬯取芬香调畅固不可谓之草正义云凡鬯有二若和之郁谓之郁鬯郁人所掌祭宗庙而灌者也若不和郁谓之秬鬯鬯人所掌黑黍之酒即名鬯也以事上帝诗生民维秬维秠李廵曰黑黍一名秬郭璞曰秠亦黑黍但中米异耳大者名秬中有二米者名秠葢宗庙之祭惟祼为重秬有一稃二米嘉异之物天地和气所生其芬芳已自调鬯于上下无待郁金之和此为秬鬯与郁鬯别周人尚臭灌用鬯臭郁合鬯令臭隂达于渊泉以求神于隂故宗庙有郁鬯然无礼神之玉天地有礼神之玉则用秬鬯而已社稷山川外神亦用秬不用郁也粢盛诂黍稷曰粢在器曰盛尔雅释草云粢稷也礼记名稷曰明粢郭璞云今江东唿粟为粢周礼小宗伯辨六齍盖受黍稷之器而注读为粢以黍稷稻粱麦苽释之则诸谷通名粢矣大宗伯奉玉齍太祝五曰齍号则言粢而盛可知闾师不耕者无盛廪人共接盛馔人共盛人凡祭祀共盛则言盛而粢可知甸师共齍盛舂人共齍盛之米小宗伯表齍盛吿洁则又兼言齍盛他经直谓粢盛其义一也粢盛特祭品之一耳乃甸师共之舂人舂之人之舎人实之大小宗伯奉之逆之而又王后必自舂其粢夫人必自舂其盛而犹未也周公盛鲁公焘羣公廪则纪之公羊天子亲舂郊禘之盛则载在楚语古人维馨之荐备物备官又必躬致其力以冀神明之格而今之粢盛有未必备其物者簋实黍稷簠实稻粱今有黍稻粱而无稷以芦粟充之夫黍即秫也旱地所种稻即秔稻穤稻也水田所种粱即粟米也汜胜之曰粱是秫葢大者粱小者粟一类也三者人皆知之独不辨稷为何谷其芦粟自名薥秫北人谓之髙粱其髙丈许种以醸酒或饲牛马岂祭品哉説文稷为五谷之长罗愿云稷穄粢皆一物语音之轻重耳赤者名白者名芑黑者名秬吕覧饭之美者有阳山之穄髙诱註云关西谓之冀州谓之䵖月令章句稷秋种夏熟厯四时备隂阳故为五谷之长宼宗奭云稷米先诸米熟其香可爱故取以供祭作饭不粘其味淡一云三月下种五六月可収与黍一类二种粘者为黍不粘者为稷犹稻之有秔与穤也稷苗似粟而低小有毛结子成枝而殊散其粒如粟而光滑北人通唿为黍不辨为稷稷乃谷之最贵土谷之神谓稷上古厉山氏与周之始祖弃皆以稷祀而奈何以他物代之此谷非难得者宜特种之或购之北方以共祭祀诗曰诞祀如何或舂或揄或簸或蹂释之叟叟烝之浮浮粢盛之不备而胡可轻以祭也豚解体解诂古者正祭天子诸侯有豚解体解大夫士有体解无豚解礼运曰腥其爼熟其餚体其犬豕牛羊腥其爼谓豚解而腥之为七体也熟其餚谓解之爓之为二十一体也豚解者殊左右肩髀而为四又两胉一嵴而为七体解者左右肱之肩臂臑左右股之肫胳觳凡十二与夫左右胁骨各三曰代胁曰长胁曰脰肩又嵴骨三曰正嵴曰脡嵴曰横嵴也然而二觳不荐于神尸主人之爼两髀不升于主人主妇之爼膉不升于吉祭之爼则祭之所用者去髀膉故二十一去二觳则十九矣国语禘郊之事则有全脀王公立饫则有房脀亲戚燕饮则有餚脀全脀即脾解房脀即体解餚脀则骨析也祭统曰商人贵髀周人贵肩考之礼经周人之礼大抵胁贵中而贱两端骨贵右而贱左贵前而贱后贵上而贱下祭不升髀以髀在后体也祭不用膉膉虽前非体之正也仪礼或言合升或言升左胖或言升右胖葢用成牲则升其胖合升则髀亦升矣士丧礼载两髀于两端是也升胖则去髀矣既夕礼实羊豕左胖髀不升是也士虞亦升左胖公食大夫乡射记少牢皆升右胖特牲尸爼右肩葢礼皆贵右唯丧尚左则左右亦有别焉少仪凡膳吿于君子太牢以牛左肩臂臑折九箇少牢以羊左肩七箇犆豕以左肩五箇其膳以肩不以䏝者贵其前也其肩以左不以右者右以祭也唐制肉载以爼皆升右胖犹有古意而体分十一前节三肩臂臑后节三肫胳觳正嵴一脡嵴一横嵴一正胁一短胁一代胁一皆并骨别祭而髀膉二觳亦不与焉然曰别祭则视礼经所云肩臂臑膊胳在两端嵴胁肺肩在上与夫正嵴二骨长胁二骨者亦已简矣宗庙之祀始则以神事焉故以腥终则以人养焉故以熟豚解而腥之法上古也体解而爓之法中古也体其犬豕牛羊设馔于堂行馈食之礼荐今世之食也释奠有腥有熟而不敢以今世之食荐其剥烹燔炙皆在祭前亦不全用古礼其腥则太学之制正坛牛一九体羊豕各一俱五体四配羊豕各一五体东哲一豕分五体毎位一体西哲亦如之东西庑各共豕三东解四十六分西解四十三分外郡国正坛无太牢两庑俱止一豕其余皆同然大抵全而不解葢去古益逺矣学校礼所自出博士弟子所当讲求庶品诂上周礼腊人掌干肉凡四兽之脯腊膴胖之事葢析而干之曰脯全而干之曰腊脯在笾腊在爼脯先于醢腊亚于鱼腊或以祭或不以祭今祭惟脯惟鹿内则牛修鹿脯田豕脯麋脯仪礼大夫腊用麋康成云士腊用兎葢凡脯腊之类皆田兽耳故不以鲜也郊特牲云大飨尚腶脩先儒谓薄析曰脯捶而施姜桂曰腶然则腶犹浊氏之冒脯也断者曰腶长者曰脩学者束脩以见师故释奠必致其脯非特此也冠礼有牲爼取脯以见母昏礼妇挚腶脯见舅姑燕礼宾执脯以赐钟人则脯之于礼其用甚隆脯亦谓尹曲礼士虞谓之尹祭是也亦谓之脡士虞礼脯四脡是也脡亦作挺乡饮荐脯五挺是也亦谓之膱乡射礼荐腊用笾五膱祭半膱膱长尺二寸也又曲礼藳鱼曰商祭鲜鱼曰脡祭则鱼亦可谓脡矣献人凡祭祀共其鱼之鱻薧薧亦曰鱐笾人朝事事笾膴鲍鱼鱐加笾之实蔆芡栗脯则笾之所荐又先鱼而后脯也古者礼重荐鱼然罛罶有时月令季冬鱼师始渔周礼䲣师春献王鲔夏行则腒鱐矣今春秋二丁祭鱼非乏鱻也而必以薧葢非荐鱼献鲔之时用薧犹存古意其鱼之在爼或缩或横或左或右进首进尾进鬐进腴礼皆不同然鬐者体之所在腴者气之所聚礼贵右神贵气则右首进腴为当庶品诂下周礼曰笾四豆者荐笾豆有四次一朝事二馈食三加笾加豆者羞笾羞豆也王荐腥后亚献于是乎荐朝事之笾豆王荐熟后亚献于是乎荐馈食之笾豆王酳尸后于是荐加笾加豆既酳尸后于是荐羞笾羞豆今制笾之所盛白饼黑饼形塩薧鱼即周礼朝事之笾实也枣栗榛即馈食之笾实也蔆芡鹿脯即加笾之实糗饵粉餈即羞笾之实也豆之所盛韭菹醓醢菁菹鹿醢即朝事之豆实脾析豚拍即馈食之豆实芹菹兎醢笋菹鱼醢即加豆之实酏食糁食即羞豆之实也然周礼朝事之笾尚有䵄蕡膴鲍鱼其豆尚有菖本麇臡茅菹麇臡馈食之笾尚有桃干橑其豆尚有葵菹蠃醢蠯醢蜃蚳醢加豆尚有深蒲箈菹鴈醢此数物者水陆飞潜家畜田禽草木昆虫各有所取谓之备物而寻常之䙝味不与焉説者曰笾豆之实四时之和气也又曰恒豆之菹水草之和气也然天下之物多矣凡其肥硕膴庶大抵悉钟和气所生若论食物性味则亦各有所偏人禀五常以生尚多偏戾而谓此数物者独钟和气则汉儒之迂説也必欲备物致享则内则所载子事父母妇事舅姑如谷部之白黍黄粱秫稌蕡菽麦食苽食草部之芗藿芼羮藙芥荼蓼薤葱菓部之桃诸梅诸棋柤棃栭楂禽部之爵雉鹑鸡舒鴈舒凫鷃鴽鸨鹗虫部之范蜩蜗鱼部之鲂鱮鱼脍卯酱鼈而牛羊豕则有臛有胾有脍有炙又有野豕田豕脯豕麇肤麇腥麇脯麕脯麑犬马狸狐狼其品甚多亦岂皆非和气所毓而笾豆不尽取焉葢圣人固欲备物又不欲以四方难得之物继之故所用于祭者皆中州常有可以随取随给而又不用恒䙝之味所以笾豆所需止此惟其取给土宜则北方或乏蔆芡南方或乏榛枣虽未尽合古典亦非甚碍有用羗桃葡萄扶荔莲实者亦皆足申维馨之荐岂其五齐三酒之不必备而惟是笾豆之实之为拘乎洪武中溧水丁祭以牛醢代鹿而圣祖罪之谓鹿为江南易致之物而苟且从事所以可罪至正统三年仍有非其土产以所产代之之令葢万里一统五方异宜各荐其物正以昭圣化同文之远夫子圣之时者其必不以尊爼之献强人以难耳至于朝践馈食加笾加豆羞笾羞豆明有四荐而今皆豫为陈设则礼记郊特牲何以既有恒豆又有加豆耶葢陈设之初惟当先设朝事之实其馈食加荐羞荐皆当于再献三献时次第进之以合古礼有司治之不可以为剏作之难而㮣从茍简为也周制笾豆各二十六汉魏六朝以暨宋元其笾豆之数史皆不载惟唐书载大祀用笾十二实石塩藁鱼栗枣榛蔆芡鹿脯白饼黑饼糗饵粉餈而减周礼䵄蕡膴鲍鱼干䕩诸物凡一十四豆十二实韭菹醓醢菁菹鹿醢芹菹兎醢笋菹鱼醢脾析豚胉食糁食而减周礼菖本茆菹葵菹深蒲箈菹鹿臡麇臡蠃醢蜃蚳醢蠯醢鴈醢诸物一十四其中祀用笾十则减糗饵粉餈用豆十则减食糁食其小祀用笾八则又减白饼黑饼用豆八又减脾析豚胉国朝释奠率沿唐旧不尽与周礼合亦已简矣而所荐笾豆又不悉循古礼次第此议礼者之所未安也然唐干封中诏宗庙荐享爵及簠簋登铏各宜别奠虽不言及笾豆大抵亦非祭前并设造祭品法大羮和羮黍稷稻粱形塩薧鱼黑饼白饼鹿脯韭菹醓醢菁菹鹿醢芹菹兎醢笋菹鱼醢豚胉脾析枣栗榛蔆芡数六十二外方内圆两旁有纽上覆以盖髙一尺厚半寸唇厚一寸口径五寸二分深七寸二分底径与口径同簋诂明堂位曰有虞氏之两敦夏后氏之四琏殷之六瑚周之八簋注以为皆盛黍稷之器则簋与瑚琏同用周名曰簋然而尧舜土簋则又非自周始也考工记旊人为簋则亦以瓦为之而先儒以为天地之簋用瓦宗庙之簋用木则用各有宜矣其实一觳崇尺厚半寸脣寸豆实三而成觳左传四升为豆是簋容斗二升也其制外圆内方易损卦彖云二簋可用亨四以簋进黍稷于神初与二真其四与五承上故用二簋四巽爻也巽为木五离爻也离体圆木器圆簋象也故宗庙之簋用木其用瓦者天地外神尚质器用陶匏之类也周礼舍人凡祭祀共簠簋实之陈之人共簠簋之实祭统曰三牲之俎八簋之实美物备矣祭有馂以四簋黍玉藻朔月少牢五俎四簋诗伐木陈馈八簋而掌客五等诸侯之礼其簋皆十有二则兼西夹东夹分馈所用而其陈之于堂上者固不过八簋而已也中髹以朱天子饰以玉诸侯饰以象其上有盖仪礼曰启簋㑹㑹者葢也簠簋敦之葢皆象龟形近制铸铜为之或用磁博古图所载有实簋旋簋飨簋煮簋方圆异制或四足或无足葢玩器非祭器也数六十二其制外圆内方有纽有盖口径六寸深七寸二分底径五寸二分厚八分足底径六寸厚半寸簠诂簠与簋相须为用正义曰方曰簠圆曰簋皆据外而言按孝经云陈其簠簋注云内圆外方受斗二升葢形制虽与簋异而容受则与簋同也其实稻粱公食大夫礼云宰夫授公粱公设之宰夫膳稻于粱西註云膳犹进也进稻粱者以簠周礼掌客公簠十侯伯簠八子男簠六注亦以为稻粱之器上覆以葢四隅㣲稜起如云状仪礼曰簠有葢羃古者饰以金玉近制或铜或磁与簋同数二百有二形制如豆竹豆曰笾口有籐縁容受四升面径尺柄尺笾古周礼笾人掌四笾之实葢朝事也馈食也加笾羞笾也荐笾者凡四也朝事之笾其实䵄蕡白黒形塩膴鲍鱼鱐朝事者谓清朝未食先进寒具荐此八笾也馈食之笾其实枣桃干䕩榛实按馈食所荐皆果盖食后继以清馔加笾之实蔆芡脯蔆芡脯加笾者谓尸既食后亚献所加之笾也羞笾之实糗饵粉餈羞笾谓若少牢主人献尸宰夫荐房中之羞于尸者也周语品其百笾汉郊祀歌嘉笾列陈庶其宴飨而所用则有等焉礼特牲少牢士二笾二豆大夫四笾四豆则诸侯宜六大夫宜八矣笾是竹器亦名篹鲁祀周公以雕篹注篹笾属以竹为之雕刻饰其直疏谓雕镂其柄以木为之髙一尺口足俱径一尺校径二寸实四升数与笾同豆诂豆若脰然其实菹醢周礼醢人掌四豆之实朝事之豆其实韭菹醓醢昌本麋臡菁菹鹿臡茒菹麋臡馈食之豆其实葵菹蠃醢脾析庐醢蜃蚳醢豚拍鱼醢加豆之实芹菹兎醢深蒲醓醢箈菹鴈醢笋菹鱼醢羞豆之实酏食糁食其献馈与笾同用明堂位曰夏以楬豆殷玉豆周献豆方氏曰楬豆以木为柄若蜡氏之楬而已玊豆于楬之上又饰以玊献豆若周官再献之献也乃外宗佐王后荐玉豆是周亦用玉豆矣内宗荐加豆笾宗伯摄荐豆笾司士率属羞俎豆所谓笾豆之事有司存也其数则古者二十有六祭与飨同故礼器云天子之豆二十有六诸公十六诸侯十二上大夫八下大夫六掌客所载则上公豆四十侯伯三十二子男二十四葢礼器之豆用数也掌客之豆陈数也聘礼致饔饩于上大夫堂上八豆西夹六豆此其证也而总之以多为贵贵贵之义也乡老六十者三七十者四八十者五九十者六亦尚齿之义也豆木器也醢人四豆以木而亦用瓦旊人为豆是也吕氏考古图説及政和近制以铜其足名镫中央植者名校祭统云夫人荐豆执校执醴授之执镫郑注云校中央直者也镫豆下跗也口圆径尺黑漆饰朱中大夫以上画以云气诸侯则口饰以象天子以玉数一范金为之髙一尺四寸用盛太羮登诂尔雅木豆谓之豆竹豆谓之笾瓦豆谓之登登者执而登之以实太羮之湇唐书作㽅公食大夫礼云太羮湇不和实于登湇者肉汁太古之羮也不调以塩菜以其质故以瓦盛之诗生民于豆于登仪礼作镫则亦以金为之矣大抵食礼用之饮礼不设故乡饮乡射燕礼皆无此器唐制释奠国学㽅三铏三州县不具㽅铏今制先圣一登二铏配哲以下无登其余簠簋笾豆之数嘉靖釐正悉同唐制南雍太常二志所载如此今郡国四配十哲皆具太羮用登殆非典制数二十二三足口有两耳覆以葢用盛和羮铏诂礼运注铏如鼎而小周礼脯修刑膴注刑与铏同韩非子尧有天下饭于土簋饮于土铏亨人祭祀宾客供铏羮盖铏羮所以具五味也而铏鼎则所以实羮者也自羮言之曰铏羮自鼎言之曰铏鼎亦曰陪鼎以其陪正鼎也亦曰羞鼎以其具庶羞也王日食九鼎而陪鼎三大夫七鼎而铏鼎四掌客上公铏四十有二侯伯铏二十有八子男铏十有八聘礼之宾飱饔之羞鼎皆三上介飱饔之羞亦三少牢设羊铏豕铏特牲主妇设两铏则铏之为用甚广不第为和羮用也今释奠则以荐和羮耳范铜为之数三形似壶刻梓木为之画山云形即山尊也髙九寸八分五釐口径六寸七分五釐深七寸五分脰髙三寸脰下横径九寸足髙二寸贮初献酒今制或瓦或铜两旁有螭首纽曰罍洗一曰罍尊挹酒以勺尊彞诂周礼司尊彝掌六尊六彞之位诏其酌辨其用与其实彞以盛鬯所以灌也尊以盛酒所以献也献尊象尊着尊壶尊太尊山尊是谓六尊郑司农云献读为牺牺尊饰以翡翠象尊以象鳯凰孔谓牺象画沙羽及以象骨饰尊阮谌礼图牺尊饰以牛象尊画象饰尊则于尊腹之上而画牛象之形説与郑同乃王肃引子尾送女器牺尊牺牛为尊因知象尊尊为象形则今制所用是也㤗亦作大虞之瓦尊也山罍即云雷也画为山云之形罍取雷义雷有声无形雷起于云云出于山故刻山云一云刻木作云雷形以象施之不穷也着尊无足而底着地壶尊者以壶为尊左传尊以鲁壶燕礼两方壶左𤣥酒是也六彝者鸡鸟斝黄虎蜼也凡祼春祠夏禴彞以鸡鸟尊以牺象秋尝冬烝彞以斝黄尊以着壶追享朝享彞以虎蜼尊以泰山虞夏以上虎蜼而已夏以鸡殷以斝周以黄目明堂位曰泰有虞氏之尊也山罍夏后氏之尊也着殷尊也牺象周尊也而説文以壶为昆吾尊则亦商以前之器矣周兼用之而各有副焉大祭三贰中祭再贰小祭一贰故大祫之尊十八禘祭之尊十六时祭之尊十二皆备器以致孝享也唐制释奠先圣先师每座以牺尊实醍齐象尊实盎齐山罍实酒皆贰宋制牺尊四象尊四在殿上为酌尊泰尊三山尊二牺尊二象尊二着尊二壶尊二在殿下设而不酌元制以牺尊实泛实以象尊实醴齐皆三设堂上以泰尊实泛齐山罍实醴齐着尊实盎齐牺尊实缇齐象尊实沈齐壶尊实三酒设堂下以象尊实醴齐设两庑国朝礼同唐制秪设牺尊象尊山罍其阙里志仍备六尊之制葢胜国之旧也或谓先师之祭宜备四代尊罍増设副尊以示敬慎愚谓古者设一器必有一器之用如春祠朝献尊王醴之馈献用两象尊后酌之皆有罍诸臣其量则彞受二斗尊受五斗罍受一斛彞以祼故其受少尊以献故其受多罍则助祭之臣衆矣故倍其量是宜上尊之外复有副尊以备其乏今三献之外祼鬯迎尸酬酢一切不行则以云雷尊供初献象尊供亚献牺尊备三献而于用已足虽无副贰固不失为任质之义耳设而不酌毋乃以虚文事吾夫子若谓循阙里之规备诸彞器俾入庙者知所讲求此在贤有司固无所不可数一象形范铜为之穴背受酒于腹上覆以葢葢后有纽以便开合泻酒以鼻通葢髙九寸八分耳髙一寸五分濶九分深四寸五分口径二寸二分通长一尺二寸七分濶三寸八分容三升三合贮亚献酒数一牛形范铜为之穴背受酒于腹上覆以葢制同象尊惟纽在前泻酒以口通葢髙九寸四分耳髙二寸二分濶一寸深三寸五分口径二寸通长一尺二寸濶五寸二分容三升三合贮终献酒右象牺二尊载阙里志与博古图相近吾杭郡庠祭器亦用之然似几案中物也古尊俱有棜禁以木为方案穴孔置尊则牺象二形似乎不伦如毛郑诸説则刻画牛象于尊腹与云罍同制他处学校如此者多典制祗有三献之尊不言堂上堂下南雍志亦苐云酒尊不知四配十哲两庑复用何尊阙里志载象尊数十牺尊壶尊数各六盖似通诸两庑泰尊山尊着尊各二似仅设之堂下如元制也然牺象二尊其説不一故配享从祀俱用云雷尊或壶尊亦可髙八寸四分口径四寸五分腹径六寸深七寸一分礼运曰门外缶门内壶君尊瓦甒则壶尊为磁器宜兼用于堂上堂下其数九通足髙八寸一分口径五寸七分腹径六寸一分足径三寸八分深六寸五分瓦为之髙八寸四分五釐口径四寸三分腹径六寸二分深八寸三分木为之右三尊太常南雍诸志俱不载数二十八幅广二尺二寸以疏布为之释奠仪谱用绛帛画龙二四角以钱镀金为坠以覆尊巾幂诂幂人祭祀以疏布巾幂八尊以画布巾幂六彝葢八尊以献及于天地故巾疏幂不画尚质也六彞以祼施于宗庙故巾画而不疏则稍文焉凡王巾皆黼则又画斧于巾而白黒其色虽文而不至于靡也自宗庙以外凡祭尊彞有幂而冠礼聘礼则有醴而无幂君尊有幂而大夫方壶士圜壶则无幂皆因尊卑有隆杀也燕礼公尊幂用绤若钖大射幂用钖若絺士丧幂用功布士虞幂用绤乡饮酒士昏特牲幂皆用绤君冬夏异大夫士冬夏一也然幂不止用于尊彞亦施于笾豆簠簋礼经所载如郊特牲笾巾以绤纁里士丧笾豆用布巾士昏笲缁被纁里聘礼竹簋方𤣥被纁里有司彻簠有葢幂则幂之用非一而用之祭祀则尊彞尤重故歴代不敢废焉若论致慎致洁则笾豆簠簋皆当偏设一幂今制唯尊有幂盖相沿之礼如此数二十八柄长尺二寸九分口濶二寸一分深一寸一分纵径三寸五分勺诂勺所以酌酒而注之爵者明堂位夏后氏以龙勺殷以疏勺周以蒲勺周礼梓人为饮器勺一升龙勺者勺为龙头疏勺者刻镂勺头令疏通也蒲勺皇氏云刻勺为凫头其口㣲开如蒲草本合而末㣲开也三者皆指勺柄开元仪先圣先师每座牺尊二象尊二山罍二皆有勺元制堂上六尊两庑各尊亦皆有勺而未着所用何如金用龙勺范今为之临献则司尊者举幂而酌数一百二十八通髙八寸三分深三寸三分口径长六寸二分濶二寸九分前俯后仰两柱三足有流有鋬爵所以献也夏曰琖殷曰斝周曰爵琖者以玉饰之尔雅钟之小者谓之栈爵之浅者亦曰琖也爵説文作象爵之形中有鬯酒又持之也所以饮器象爵者取其名节节足足也两旁有柱使饮不尽戒其过也因以寓警焉祭统尸酢夫人执柄夫人受尸执足柄其尾也有足有尾命之以爵其制若雀然也明堂位言玉琖周礼言玊爵春秋传言瓘斝则三者皆饰以玉矣而又有瑶爵散爵琥璜爵废爵足爵繶爵之名玊爵太宰少宰之所赞也散爵加献所用琥璜礼器所载废爵无足足爵无篆繶爵口足有篆爵之繶犹屦之繶也宗庙之器以小为贵贵者献爵贱者献散仪礼少牢乡饮乡射皆献以爵酬以觯梓人献以爵酬以觚一升曰爵二升曰觚三升曰觯四升曰角五升曰散觥亦五升先儒之説曰爵尽也觚寡也觯适也角触也散讪也总名曰爵其实曰觞觞饷也觥亦名兕爵其用不同自唐以来释奠饮器皆以爵陆佃礼象图载古铜爵云有首有尾有柱有足有柄今制或瓦或木或金玉为之髙爼三有跗有葢朱漆两端中以黒葢施两环祭则举环而去葢正坛用之余用古爼尺寸见前其数一百三十而无葢爼诂明堂位曰爼有虞氏以椀夏后氏以厥殷以椇周以房爼陈氏曰断木为椀横距为嶡椇木枝多曲挠房制似乎户阈葢有虞氏未有文饰断木为四足而已嶡之言蹷也爼则足间横木有似乎距少牢所云爼距是也禹为雕爼墨染其外而朱画其内以致孝乎鬼神则渐趋文饰矣椇之言枳椇也挠屈其足则愈文矣周人足下加跗上下两间有似堂房鲁颂笾豆大房国语王公立饫则有房烝是也周公之庙用梡嶡鲁公之庙用大房其兼四代之制而用之者乎鼎爼贵竒笾豆贵偶竒以象阳偶以象隂是故少牢五爼特牲三爼玉藻诸侯日食三爼朔月五爼葢皆尚乎竒也而司彻六爼则又因时制宜有不必于尽拘者房爼长一尺八寸濶八寸髙八寸五分以载体解列于笾豆之间而礼乐志所载乃髙二尺七寸广二尺三寸长三尺此非古制古者席地而坐其祭也亦扫地而列爼豆其髙不过数寸而止过髙则不适于用近世改设髙案故载牲之爼与案齐髙此独正坛全牲可以用之四配以下仍宜悉从古制庶可列于笾豆之间今祭率用牲盘失之太简数一十四长二尺广五寸深四寸上盖深二寸八分足髙一寸五分篚诂篚箱属通作匪象形汉志作棐应劭註曰方曰箱隋曰篚隋圜而长也尔雅注隋狭长也禹贡厥篚织文葢以篚盛文锦而贡则其形狭长可知亦曰箧士冠礼缁组纮同箧礼记入学鼓箧郑氏曰隋方曰箧葢以盛书亦即篚也以竹为之上覆以盖后世用木而髹以朱以实制帛髙六寸深三寸一分口径一尺四寸足径六寸容九升铜为之两傍有环中饰以龟鱼盥洗匜盘诂周礼郁人几祼事沃盥小祝大祭祀沃尸盥御仆大祭祀相盥而登天府凡吉凶之事祖庙之中沃盥士师祀五帝则沃尸及王盥泊镬水盖祭祀之盥备官乃尔而设之则于东荣士冠礼之文也设于阼阶东南乡饮乡射大射燕礼特牲之文也而罍水则皆设于洗东匜水则皆实于槃中盖祭之时有罍以盛水有枓以㪺水而洗则以盛弃水祭祀礼肃不欲其停汚于地也特牲尸盥匜水实于盘中则匜之用犹罍而槃之用犹洗也匜亦名匜盘形圜有耳四足象兽洗制亦类匜盘而无耳有环今制设于墀东将献则盥其帨用白布髙四寸五分深八分口径一尺四寸髙二寸二分濶二寸八分容一斗亦铜为之以木为之髙九寸濶一尺二寸用白纸写祝文黏版上祭毕揭而焚之祝案一髙二尺一寸濶一尺九寸长二尺二寸酒尊案髙二尺七寸五分濶一尺五寸长五尺卓靣剜三孔仍横置木板于孔下以载酒尊以代古之棜禁凡三先师四配十哲皆云雷尊也爵帛案髙二尺七寸五分濶二尺三寸长三尺盥洗案与爵帛案同以上四案皆近制也故不为图説外有毛血盘涤牲桶籸盆如数备之庭燎随用香案香合洪武七年令祭祀皆免上香頖宫礼乐疏卷三頖宫礼乐疏卷四钦定四库全书頖宫礼乐疏卷四明李之藻撰乐律疏殷荐之用乐也以声感也声出乎气气盈乎天地之间虚豁而不见其形是谓至阳有物坱轧则发而为声人与鬼神形不接而气接气之寥廓其接也莫或通之故乐之为道以声音号謼感召于天地之间庶几神明闻焉因而来格乎所以祭必求诸阳商人之祭先奏乐以求神于阳也次灌地求神于隂达于渊泉也周人尚臭祭先灌地则先求之于隂然而成均之教祭祀之礼其于乐制綦备典同掌六律六同之和以辨天地四方隂阳之声以为乐器凡为乐器以十有二律为之数度以十有二声为之剂量大司乐以五声八音六舞大合乐以致鬼神示以和邦国王制命典礼考时月定日同律宣八风之气顺五行之轨其效则声和气和而天地之和应焉五声者宫主周覆声宏以舒征主合验声贬以疾商主商度声彻以明羽主翕张声散以虚角主善触声防以约宫动脾而和正圣商动肺而和正义角动肝而和正仁征动心而和正智羽动肾而和正礼万籁之声不越五者五声之变不可胜穷于是乎金石以动之丝竹以行之匏以宣之瓦以赞之革木以节之钟磬取其燥湿之不改琴瑟取其繁简之不杂壎篪取其温柔而不焦箫管取其从容而不迫籥篴取其同声而相合笙竽取其同类而相和革木无当于律吕律吕不得则不节故八物者备而后谓之大合乐夫此八物者或坚或脆或劲或韧或实或虚或沈或浮皆天地间至相戾之物而圣人调之以五音金尚羽石尚角瓦丝尚宫匏竹尚议大不踰宫细不踰羽俾之倡和清浊迭相为经而细大不踰声应相保纯然出于至和而絶无凌犯之迹惉懘之音八者既和而天地间固无一物之不和然后太和洋溢而天神地示人鬼可得而礼也然而和出于中不中则不和爰命神瞽考中声吹律以求黄钟而损益相生六律六吕出焉六律谓之六始六吕谓之六间隂阳取其相配故律娶妻其义有合母子取其相生故吕生子其禅不穷而总之以隂阳消长升降之机叶律吕髙下清浊之度是故律之成也则以声召气律之肇也则因气审声黄钟阳气始踵于黄泉也大吕隂气旅助阳也太蔟万物凑地生也夹钟隂夹助阳出种物也姑洗阳气洗物辜洁之也仲吕隂征始起未成于其中旅助姑洗宣气齐物也蕤宾蕤继也宾导也阳始导隂使继养物也林钟隂气受任种物使茂盛也夷则阳气正法度而使隂气夷当伤之物也南吕南任也隂气旅助夷则任成万物也无射阳气无余也应钟隂气应阳种物也以律应气以器肇声凡十二正律之声虽清浊有差皆合隂阳冲和之气所谓中声者也倍律则过浊半律则过清然有时而用之则旋宫之法亦隂阳老少自然之变所寓不可得而废者也律隔八而后谐故均以七而成调七始之说肇于帝舜非必有周受命自鹑及驷而后以七列七同为之证也是隂阳赓和自然之文也圣人本隂阳别风声审清浊而不可以文载口传是故铸金而作钟以主十二月之声又以钟难分别故截竹为筦谓之律律也者清浊之率法也律具而声该又恐律失而声忒故以律生度生量生衡因而借度量权之三物以订律而又为秬黍为算数为璧羡为泉布为龠为鬴为斛多方以传其度量衡之制而律亦赖以俱传是故无形之声音寄之乎有形之法物而伦夔旷挚其人虽逝乐理尚可知也后世儒者知持论不知制器知究度数不知审音律絫黍吹灰八风卦气之説甚辨而可味而声音之道茫然声失而求尺尺失而论算泥于三分损益隔八相生之语苐知二因三归四因三归之法至于仲吕而其算穷焉则以为往而不返因而妄増六十律自执始至于南事竟复不合弥益其疎钱乐之又演京房之律为三百六十强附嵗周然而于律终无当也岂知三分损益乃约畧之辞八十一分亦㨗取之算精宻推求惟河图用十之数可以乗除损益周转皆通仲吕何尝不生黄钟黄钟亦可逆推仲吕试取黄钟正律化数十亿长生短五亿乘之短生长十亿乗之从母求子则以仲吕之率除之从子求母则以蕤宾之率除之又自黄钟循大吕而左皆以长生短五亿乘之以应钟之率除之自黄钟半律循应钟而右皆以短生长十亿乘之以大吕之率除之而上生下生逆取顺取无不合焉者不离三分损益不泥三分损益不离隔八相生不拘隔八相生求径求周亦复如是元声元韵固可坐而得焉惟算术之卤莽致音律之无慿即度以轩辕之律确乎不差犹惧得之黄钟或失之他律何况所用之尺率非古制蔡元定袭刘歆荀朂王朴之旧葢用新莽泉货之尺而以夹钟为黄钟则髙三律矣李照之乐范镇邢昺魏汉津大抵因之而所用者宋太府之铁尺所谓黄钟乃古无射之倍律也则下二律矣今太常律乃国初冷谦所定顾其黄钟类古南吕倍声而微髙则较之李照之律或恐无以相非而所云声气之元亦不在是也故曰因声定尺庶几协律任尺定声无自而可所以虞书周礼皆有听律之官而无算律之法乐由音生讵度算之谓哉自古乐既逺而谈钟律者大抵知音而不知乐则有谓四清为郑声者有谓二变为夷音者有以喉牙齿舌唇定五音为谱者有以黄林太南姑应相生之序为谱者有谓黄钟以下无浊声应钟以上无清声者有谓黄钟三寸九分妄为隂阳増损之法者原夫四清之设専为旋宫令无四清则无射应钟之均商与宫犯夷则南吕之均角与宫犯所以子律清声适济其穷俾细大无夺伦臣民无凌僭而乃以郑卫拟之何也变宫变征之声亦为隔位而设如宫与商商与角征与羽皆隔一律而羽与宫角与征则隔二律逺则不谐须以近宫稍髙近征稍下者谐属其间而况宫为君君不可执以一方徴为事事不可滞以一隅变亦何妨于义而必欲去之乎以喉牙齿舌唇定五音者是不知切韵之五音有定而律吕之五音固无定也如必切字而谱其音或将数字而连一律而何以谓之和声以律吕相生之序为谱者不知旋宫有每章换调之法谱曲无逐句换宫之理如必宫次征而征次商将称谁调宫而谁调角是凡诗皆共一谱而风雅颂不复可辨尚可谓之乐否乎以黄钟为最浊应钟为最清葢不知宫音虽浊而半律则清羽音本清而倍律则浊以应黄为清浊之极则倍半无安顿之所滞于不变之常而不能谐于无常之变试之歌声将必不可通矣以黄钟为三寸九分妄意増损尽变古法者不知全律十二总为百二十分吕览原文乃谓就全数内断去三寸九分则余八十一分为黄钟而非以三寸九分为黄钟也且明谓三分损一以下生三分益一以上生矣果如三寸九分之说则算至应钟止长一寸八分有竒而何以成律漫谓隂阳进退増损于九分六分之间岂不亦杜撰可哂之甚乎而又有谓孔庭之乐不宜用清黄之六者不知工与合音不相谐则黄正必受南倍而南正必禅黄清第取和声岂惟黄清之六即浊工小五何尝不入黄钟之调而又奚正半之为拘焉彼泥仲吕黄钟之宫正律已足七均至于倍半变化律协声谐思议未及则亦何恠乎其谈之易也纷纭衆论病在乎不制器不审音而杂能旁魄角胜于议论文字之间以自是尝试与之考钟击石吹竽比竹而后乃信学士大夫之说良不足以服伶人贱工之心辨之固不可胜辩耳今世学者视钟律为极难不复讲究乃古者成均养士此为正业夫令人人习乐铿锵舞蹈之节躬中和秖庸孝友之范毋论变化气质涵养性情反情以和志广乐以成教其裨益治化者何若要以实究声容精解器数㳺六艺之途以缀六经之阙安有实体之而不得其音曹习之而可欺以诞者漫曰筦弦缀兆为观而已矣听和视正为适而已矣登雅颂之坛骋云韺之辨为博而已矣谈性命则礼乐为粗习词章则㲈武为赘然则乐徳乐语乐舞之教真迂濶而无当而司徒大司乐之属设官二十皆赘员也周公之志已荒而反鲁正乐吾夫子又汲汲焉谓之何哉士所习闻惟孔庭之大成乐舍此无可窥古乐者聊着其㮣于此俾初学有考焉律始截竹故首竹乐贵人声故竹之后匏土继之乐理莫备于丝而金石为始终条理革木者苐所以节也故次丝次金石而以革木终焉十二律配嵗月八风八卦图黄钟子辜冬至困敦广漠干初九大吕丑涂大寒赤奋坤六四太蔟寅陬雨水摄提条干九二夹钟卯如春分单阏明庶坤六五姑洗辰寎谷雨执徐干九三仲吕已余小满荒落清明坤上六蕤宾午臯夏至敦䍧景干九四林钟未且大暑协合坤初六夷则申相处暑涒滩凉干九五南吕酉壮秋分作噩阊阖坤六二无射戌𤣥霜降阉茂干上九应钟亥阳小雪大渊不周坤六三阳律归干始于内卦隂律从坤始于外卦依次列之旧说黄钟干之初九下生林钟为坤初六林钟下生太蔟为干九二太蔟下生南吕为坤六二南吕上生姑洗为干九三姑洗下生应钟为坤六三应钟上生蕤宾为干九四蕤宾下生大吕为坤六四大吕上生夷则为干九五夷则下生夹钟为坤六五夹钟上生无射为干上九无射下生仲吕为坤上六同位者象夫妻异位者象子母所谓律娶妻而吕生子也此虽附㑹然亦近理一说黄钟在子大吕在丑子与丑合太蔟在寅应钟在亥寅与亥合姑洗在辰南吕在酉酉与辰合蕤宾在午林钟在未午与未合夷则在申仲吕在己申与巳合无射在戌夹钟在卯戌与卯合葢取斗与月合今以厯法考之固未见其合也牵合无义然自汉有此二说儒者恒言故附于此下规系律吕相生次第上规系五音相生次第以五音小规与六律六吕大规同心以考乐章是属某调其法将小轮旋于大轮之上以求五音在于某律要见谱内所用之律于此五音俱备否如或不合则不系此调更推至一位求之但备五音即其所属本调律尺诂昔者圣王作乐首定黄钟谓之万事根本其长为度其容为量其重为衡其声则人之中声合乎天地之正气亘古不变故名曰律而副之以六吕吕也者侣此者也度量衡失当以黄钟校之黄钟失亦以度量衡求之而其要先于审度黄帝之度取黄钟之律均而九之九九八十一分九分为寸九寸为尺舜同律度量衡更而十之十分为寸十寸为尺而夏后氏因焉𫝊曰夏禹十寸为尺即此尺也八十一分之尺纵黍为之者也百分之尺横黍为之者也而其为黄钟之度则未之有改也葢尺可改黄钟不可改因而九之则为律因而十之则为尺也圣人无改于律而或改于尺何哉数究于九协于十显乎河图洛书乃天地自然之数书数九故黄钟律长九寸九九八十一分与纵黍之长相合图数十故黄钟度长十寸十之得百分与横黍之广相合河图洛书太和之气所呈也黄钟太和之声所寓也竒偶错综呈竒着瑞二数合而律度于是乎备矣朱子所谓与先天图一般者此也理有自然圣人虽欲不然而不可得班氏汉书乃谓黄钟九寸加一寸为一尺夫度量权衡所以取法黄钟以其出于自然与天地之正气相应耳必加一寸以为尺而何取于黄钟此尺一谬而千数百年无复正律正声今为考定断以舜律为准立算损益黄钟协而衆律无所不协焉厯代尺度不同大都五种商尺四其黄钟之度而益其一当夏禹尺之一十二寸五分周尺五其黄钟之度而损其一当夏禹尺之八寸至如九其黄钟之度外益一者汉尺也八其黄钟之度外益二者唐尺也八十一其黄钟而益之以一十九者宋尺也唐尺即商尺也宋尺之分即黄帝之尺之分也而寸则异焉汉尺之寸即黄帝之尺之寸也而分则异焉后世尺度之长也掊克巧取者之为也三代则不然随时损益姑以示改革之义云尔夏之尺商之咫也夏之咫周之尺也用夏之尺商之咫用周尺而加之以其四之一皆黄钟之度也然则舜律安据必絫黍乎哉曰难言之地有肥瘠时有水旱农有勤惰则黍生大小自不得齐而于度当不尽合合于度未必合于量与衡也胡瑗定乐用羊头山黍取其中等用之律不可成或曰秬黍中者谓选其中式者非中等之中也绎秬黍之义黍宜取巨巨则尺长而声浊细则尺短而声清黄钟宫音最长最浊故黍当用巨然须参求古律尺疑似之间多截律管先以人声审定然后絫黍参伍复以量衡相较乃得其真古璧羡及大小泉错刀契刀开通钱世多有之可以参验今世寳钞尺度尤为合古郑世子以今营造尺絜寳钞之外墨邉而又以古钱及絫黍相与考较以为工部营造尺去二寸当大泉九枚当开元钱十枚当纵黍八十一当横黍百为真黄钟而李照以大泉十枚为黄钟冷谦从之所失者长刘歆荀朂以货泉九枚为黄钟王朴蔡元定从之所失者短语多不载今取所定黄钟尺用九用十凡两式列图于左其算法诸家不同大畧四种以黄钟为九寸每寸十分者京房律准及后汉志也以八十一分为八寸一分不作九寸者淮南子及晋宋二书也以八十一分为九寸每寸九分者周礼註疏律吕新书也惟史记则生钟分用十寸为尺共百分者为算其律数用九寸每寸十分者为算葢兼用二法其文古其义显较胜诸家生钟分之分字去声所云子一分者全得一尺也丑三分二者子乗母除以生诸律之法二为子三为母也而註皆误解致晦其义然亦未为精密以算至仲吕皆不能生黄钟故也故今専取律吕精义推定者以为律凖三十六律横黍定算倍律正律半律黄钟长二尺长一尺长五寸林钟长一尺三寸三分四釐八毫长六寸六分七釐四毫长三寸三分三釐七毫太蔟长一尺七寸八分一釐七毫长八寸九分八毫长四寸四分五釐四毫南吕长一尺一寸八分九釐二毫长五寸九分四釐六毫长二寸九分七釐三毫姑洗长一尺五寸八分七釐四毫长七寸九分三釐七毫长三寸九分六釐八毫应钟长一尺五分九釐四毫长五寸二分九釐七毫长二寸六分四釐八毫蕤宾长一尺四寸一分四釐二毫长七寸七釐一毫长三寸五分三釐九毫大吕长一尺八寸八分七釐七毫长九寸四分三釐八毫长四寸七分一釐九毫夷则长一尺二寸五分九釐九毫长六寸二分九釐九毫长三寸一分四釐九毫夹钟长一尺六寸八分一釐七毫长八寸四分八毫长四寸二分四毫无射长一尺一寸二分二釐四毫长五寸六分一釐二毫长二寸八分六毫仲吕长一尺四寸九分八釐三毫长七寸四分九釐二毫长三寸七分四釐五毫右算皆止于毫其自毫以下除黄钟外皆有竒零不尽之算弃之以目力所及至毫而止也然依此制律足矣后倣此算法从倍律起黄钟倍律通长二尺容黍二合称重二两律度量衡皆从倍起故算法当从黄钟倍律起手若夫正律于度虽足一尺于量秖容半合于衡秖重半两非全数也然用之于乐则以正律为主律吕周径诂古称黄钟空围为九分其长之一葢取黄钟之管九分之一以为内周而郑康成谓凡律空围九分蔡邕月令章句亦曰律虽有大小围径无増减孟康註汉志则曰黄钟围九分林钟围六分太蔟围八分彷彿得之而隋志不以为然唐宋诸议律者悉从隋志胡瑗更定林钟以下诸律围径而蔡元定又讥其失今依蔡说为之大抵声调不协试取黄钟一律较之截取半律林钟以与黄钟同吹音宜相合然半律之音虽清反下与正律声不相应推寻其故清由管短下縁气寛其声自宜有异衆律皆然固未有围径相同而正半谐音母子互应者今依古法推之凡律九分其律之长以其一为之内周用句股求弦之术即得外周二十分其律之长以其一为之外径用弦求句股之术即得内径圆中取方方中取圆内外周径皆出自然之数律有定度而清浊髙下咸应焉不惟正倍半相应凡相生者皆相和使一人吹黄钟又一人吹林钟其声相合又吹林钟与太蔟应吹太蔟与夷则应其诸正律半律声亦俱协诸儒漫谓围径相同抑何舛也然吹律气欲极细声欲极微方得其妙太史公曰细若气微若声其言可味若轩昻掩抑气勐声焦即乖正音非所以调律也三十六律内外周定算倍律外周半律内周黄钟大吕二一五八一五二六一七九七六三太蔟二九七一四八三一四八七四一夹钟二三七一四四一一八七二姑洗一九七九一三九九九八九六九九仲吕一九二三一三六九六一六八蕤宾一八六八一三二一九三四六六林钟夷则一七六三一二四七八八一六二三南吕一七一三一二一一八五六六五无射一六六四一一七七八三二五八八应钟一六一七一一四三八八五七一三十六律内外径定算倍律外径半律内径黄钟大吕六八六四八五三四三二四二太蔟六六七四七一三三三二三五夹钟六四八四五八三二四二二九姑洗六二九四四五三一四二二二仲吕六一二四三二三六二一六蕤宾五九四四二二九七二一林钟五七七四八二八八二四夷则五六一三九六二八一九八南吕五四五三八五二七二一九二无射五二九三七四二六四一八七应钟五一四三六三二五七一八一径求周者径自乗得数折半为实开平方除之得数以四十乗之九归得周周求径者九因周数以四十除之得数自乗加倍为实开平方除之得径周径互求还原以周径求面羃者内周折半内径折半相乗得面羃以面羃求实积者以本律通长乗面羃得积此有旧法今不详载竹音疏学乐先丝造乐先竹古人非弦不歌非歌不弦学歌必先琴瑟故曰不学操缦不能安弦不学博依不能安诗弦在诗前相须为用故学乐先丝音也然弦有缓急非管莫定管之长短大小而十一律吕赖焉黄帝使伶伦取竹嶰谷以生而空窍厚薄均者断两节间而吹之制十二筩以听鳯鸣其雄鸣六雌鸣亦六以比黄钟之宫五音正变由此而生是谓律本故知造乐之先竹也编竹而比之律长者声浊短者声清其状鳯翼其音鳯声名曰鳯箫即律管也吹之以候气奏之以和声舜典所谓律和声月令所谓律中某皆指律管而言律形而上者也管形而下者也律犹法律易曰师出以律管则所以摄之俾毋相凌乱而乐音乐理胥于是乎寄焉诗言磬管将将嘒嘒管声礼言下管新宫下而管象与夫孤竹孙竹隂竹之管皆是物也八音之中惟竹与匏土用口吹之余五者则否朱子曰音律只是气人亦只是气故相关气之感通六马秣而㳺鱼听风雨至而鳯凰仪然而不有律管孰肇其先有律而后度量权衡由此乎生而可忽乎哉周礼笙师掌教吹籥箫篪篴管皆竹音也凡竹单吹无孔谓之管编吹无孔谓之箫吹处类箫谓之籥吹处类楚谓之笛四器周径长短皆同惟篪不同吹法亦异管以协律毕一律则更一管大音雅淡非有繁管促节可适于听也故后世失传其洞箫篪篴钻窍成声以比诸律繁声易逐故世俗骛焉要于审音正律必以箫管为本鳯箫诂释名箫肃也其声肃肃而清也世本曰舜所造其形参差以象鳯翼箫然清亮以象鳯鸣原本黄帝使伶伦自大夏之西昆仑之隂取竹之解谷生其窍厚均者断两节间而吹之宣扬六气而成天道是谓律管管有长短周径有大小而声之清浊髙下因焉编集衆律一管一声又名排箫朱子云今唿箫管乃是古之笛云箫乃是古之箫云箫者排箫也排箫有二尔雅释乐云大箫谓之䇾小箫谓之筊而管之多寡诸家说异郭璞曰箫大者编二十三管长尺四寸小者十六管长尺二寸一名籁又引风俗通云箫参差象鳯翼十管长二尺今本风俗通作一尺隋书乐志亦言箫十六管长二尺而无二十三管之箫窃谓长二尺者倍律也䇾也一尺者正律也筊也大小皆十六管大箫用倍律十二而以黄大太夹四正律配之小箫用正律十二管而以黄大太夹四半律配之长短周径皆如前算古称孤竹之竒礼天神孙竹之衆礼地示隂竹之幽礼人鬼今不可别苐用紫竹斑竹或天门山竹江浙笔竹皆佳择取天生两端圆匀合外径之数者用之而内径或稍按度修治上开吹口一一试之令于律合然后编之编法黄钟居左余以次列除左右编管外余管两傍畧削使平加鳔粘聨上加二束束用象牙随器大小状类腰带铜钉间之口用朱漆竹之佳者勿伤其皮而存其本质文选所谓带以象牙掍其㑹合绛唇错杂罗鳞捷猎者也若无佳竹则以金漆涂之元史乐志排箫有牍黒漆抢金鸾鳯今用朱漆其状类葢箫字竒篆作象形籥字从㑹意庙祀之箫崇饰无害苐用之于燕宾饮射则伤雅耳刘濓曰箫乃十二律之本体虞廷最重之器故曰箫韶长短并列有似鳯翼故曰鳯箫一管一音无事假借其十二管长短俱如本律或用加倍此言是矣而又曰或长俱如黄钟以蜡次第实之则又何以似鳯翼耶蔡邕亦谓箫有底以蜡实之増损则和陈旸箫图长短一般而蜡塞以分清浊谓之底箫大抵袭邕之谬又一种通底洞箫十二律皆清声自夷则以上至夹钟即次第开窍此与底箫参用而皆从右起葢宋太常乐也大明集礼所载用之然非古制大箫用十二倍律加四正律小箫用十二正律加四半律各二架长短周径悉照前本律之算其吹口纵横俱广一分七釐六毫乃黄钟正律内径之半也律有长短广狭吹口无异勿过不及不及则浊过则清矣凡算律长连吹口在内有谓黄钟吹口在九寸正数外者非是鳯箫编竹按律次序谱色大箫小箫第一管黄钟倍浊合黄钟正合第二管大吕倍浊亚四大吕正亚四第三管太蔟倍浊四太蔟正正四第四管夹钟倍浊亚一夹钟正亚一第五管姑洗倍浊一姑洗正正一第六管仲吕倍浊上仲吕正上第七管蕤宾倍浊勾凡蕤宾正勾第八管林钟倍浊尺林钟正清尺第九管夷则倍浊亚工夷则正亚工第十管南吕倍浊工南吕正清工第十一管无射倍浊亚凡无射正亚凡第十二管应钟倍浊凡应钟正清凡第十三管黄钟正合黄钟半六第十四管大吕正亚四大吕半亚五第十五管太蔟正正四太蔟半正五第十六管夹钟正亚一夹钟半紧五琴瑟钟磬埙篪笙箫管籥皆分大小二等或加半律为三等李文察论备器曰备也者合大与小之谓也小者合律吕之本数大者合律吕之倍数本数声清倍数声浊单清失之轻单浊失之重轻重之间乃天地之所以合徳四象之所以合气中声之所以妙用故必合大小器而并奏之合于律吕之和而不见其乖戾此乐之大成所以为妙若夫单器者小成之用也今制鳯箫二架一倍一正吹者两手捧之按律次第轻吹以调衆音大成乐所用只合四上尺工六共五字云张鹗改作十五管左八音右八音而中为黄钟其管独长吹之为合左右比者为四为一为上为尺为工为凡为六为五皆两两相应杜撰可哂抑不知吹时何以能一口两音左右相应耶篴诂今之箫古之篴也通作笛音义并同风俗通曰笛者涤也所以荡涤邪秽纳之于雅正也周礼笙师掌之经传自笙师条外不多见故儒者疑篴非雅器因指横笛为篴不知雅音之篴与籥同类古人通唿为籥广雅曰籥七孔谓之笛毛诗传曰籥六孔其或曰七孔者连吹孔而言也然籥制自是三孔所谓三窍成籥三才之和寓焉註疏解籥者曰如笛三孔而短然则如籥六孔而长者非笛也耶古无横笛马融云羌人所造翰註笛本四孔京君加一为商音而许慎云羌笛三孔则又似与今笛异也风俗通云笛七孔汉丘仲造其于古者笙师所习未知合否今太常乐以横吹之笛为篴而唿篴为长箫误也其器纳气发声度与律合以孔逺近分音清浊按律翕气八十一分为黄钟宫又上翕气七十二分为太蔟商次上翕气六十四分为姑洗角次上翕气五十四分为林钟征下三分为蕤宾变征次上四十八分为南吕羽四十二分为应钟变宫此依古法九分为寸推之义当如是而俗以三窍为仲吕四窍为林钟五窍为南吕背窍为应钟者葢自宋以来认无射倍声为黄钟故仲吕为征林钟为羽南吕为变宫应钟为变征知音者审协正声而又不敢明指黄钟为商故迁就两均而兼用之其变征迫征则背窍移近以取子声所谓变宫比于正音为和变征不比于正音为谬者也若论黄钟均主则变征乃蕤宾也而曰应钟宫征不易位乎然六窍俱启低吹亦得蕤宾大抵旋宫之法宫商原无定位又在随管审定以谐各调也晋荀朂以五声十二律还相为宫之法制十二笛其说曰周礼调乐金石有一定之声造钟磬者先依律调之然后施于厢垂诸音受钟磬之均即为悉应至于燕享无厢垂钟磬诸弦歌从笛为正笛犹钟磬宜合律吕是则钻孔以尽旋宫与古之管籥畧同也今郑世子乐图亦有此器又有三孔者六孔者但今孔庙乐无旋宫不备可耳正义云箫是乐器之小者一器而具十二律谓即篴者是亦名洞箫洞与筩其音相近原本截竹为筩而或谓以其形如洞门故名洞箫其义逺矣今长箫遵制存用而正其名曰篴若横笛则汉唐以来用之已久亦备其器不敢辄废制竹音者须择圆径合度窍厚适均之管而以合径圆钻修治其内之周径令圆中规直中绳窍中律度其声乃协不则流入别调难合雅音矣所以算取倍律之长者竹音清激配以倍律然后协于中正竹尚议葢谓是也吹篴法紫竹长二尺五分以二尺合黄钟倍律此际横钻两孔相通以达黄钟之声而系之以红绦自此而上俱照算定倍律分中钻孔前五孔后一孔共六孔各径二分口开半窍名山口直吹之其法在口脣之俯仰吹气之缓急脣仰急吹则声清脣俯缓吹则声浊最下相通之孔乃黄钟律凡吹黄钟六孔皆闭调气俯脣而轻吹之则合字应仰而急吹则为清黄钟六字应自下而上第一孔太蔟律俯脣轻吹则四字应仰而急吹则五字乃清太蔟也凡吹四字五字只开此孔余皆闭其半窍为大吕次第二孔姑洗律以一字应凡吹一字开此孔及下一孔余皆闭其半窍为夹钟次第三孔仲吕律以上字应凡吹上字开此孔併下二孔余皆闭第四孔为林钟以尺字应凡吹尺字开此孔并下三孔余皆闭其半窍为蕤宾第五孔为南吕以工字应凡吹工字开此孔并下四孔余皆闭其半窍为夷则后一孔兼应钟清大二律轻吹之为应钟以凡字应重吹之为清大吕以亚五应如吹凡字开此孔并尾上第二与第三孔余皆闭如吹亚五只开此一孔余皆闭一云此孔为黄清葢黄清止下应正一律其声相近故误认之其实非也此窍与仲吕双发为应钟六孔俱开低吹勾字亦蕤宾凡协律必自下而上象阳气之自下升也凡艺是者宜平其气缓取其音虽清激而不失悠徐之韵乃为雅乐若促拍弄巧则淫哇俗乐而已古赋云剪云梦之霜筠法龙吟之异韵协律雅篴可和琴瑟之弦也然竹之伐取率以期嵗为候过期不伐则音窒未期而伐则音浮凡四管长二尺外加五分制法如前吹口径二分深一分余孔皆径二分吹横笛法汉制雅笛七窍以五声加二变也蔡邕曰形长尺围寸无底有穴唐制尺有八寸亦取黄钟倍律为义虽非古乐然而近于正矣紫竹为之共七孔上一大孔径三分乃吹窍也下六孔径各二分横而右轻吹之谱法大抵与长箫同六孔皆闭为黄钟律以合字应尾第一孔太蔟律轻吹之以四字应重吹为清太蔟五字也凡吹四字五字只开此孔惟以轻重别之余皆闭次第二孔姑洗律以一字应凡吹一字开此孔及下孔余皆闭次第三孔仲吕律以上字应凡吹上字开此孔并下一孔余皆闭第四孔林钟律以尺字应凡吹尺字开此孔併下二孔余皆闭第五孔南吕律以工字应凡吹工字开此孔併下三孔余皆闭第六孔应钟律以凡字应凡吹凡字开此孔併尾上第二第三孔余皆闭若重吹则为清黄钟只开此孔俗以六字应凡声过则淫中则和实像鳯箫故吹箫必以笛和之太常谱云按上五孔得四空下五孔得工按上二孔得上按下二孔得六上下俱合得合吹箫篴减字谱箫篴乐章谱迎神乐奏咸和之曲大哉孔圣徳尊崇维持王化斯民是宗典祀有常精纯并隆神其来格于昭圣容奠帛初献乐奏宁和之曲自生民来谁底其盛维师神明度越前圣粢帛具成礼容斯穪黍稷非馨维神之听亚献乐奏安和之曲大哉圣师实天生徳作乐以崇时祀无斁清酤维馨嘉牲孔硕荐羞神明庶几昭格终献乐奏景和之曲百王宗师生民物轨瞻之洋洋神其宁止酌彼金罍维清且㫖登献维三于嘻成礼彻馔乐奏咸和之曲牺象在前豆笾在列以享以荐既芬既洁礼成乐备人和神悦祭则受福率遵无越送神乐奏咸和之曲有严学宫四方来宗恪恭祀事威仪雍雍歆兹维馨神驭还复明禋斯毕咸膺百福朢瘗与送神同篪诂庖牺氏窍竹为篪帝喾命柞卜制笭管埙篪周官笙师教之説文作䶵注管乐也从龠虒声或从竹作篪吹类横笛而吹口从右与埙相和声似尔雅大篪谓之沂其声清辨孙炎曰篪声悲沂悲也释名曰篪啼也声如婴儿啼以竹为之其长尺有四寸隂数也其围三寸阳数也小者尺有二寸似全乎隂数矣要皆有翘以通气翘也者正面近尾二小孔是也黄钟之声寄此大则过浊小则过清必大小适中仅容粒米而后中声出焉广雅谓篪八孔晦菴因之又谓篪一孔上出径三分似指翘为上出然尔雅谓沂一孔而先儒言篪有六孔七孔及十孔之说葢古制之失久矣以意揆之六孔六律之正声也併吹口而七矣其八之十之何居陈氏以郑司农七孔之论为泥于七音之失而又曰八孔八音正声也十孔五音正倍之声也不穿凿欤自宋以来太常篪用六孔横吹今从之郑世子谓吹孔居中上出前面左右各三孔共六孔后面及底无孔引古铜器为证苐左右均平安分律吕或声与埙和而制亦与埙类耶诗有之伯氏吹埙仲氏吹篪释诗者以埙篪异器而同声以况伯仲异体而同气也然八音孰不同声独以埙篪为况葢埙篪俱以五窍取声十二律始于黄钟终于应钟二器五窍尽闭则为黄钟五窍尽启则为应钟余乐不然故惟埙篪有应和之义耳吹篪法此器声大宜轻吹以和其声乃合衆乐吹口在上前四孔后一孔底一孔通六孔六孔俱闭调气轻吹为黄钟律谱以合应若重吹之即清太蔟以五应底一孔为太蔟律谱以四应凡吹四只开此孔余皆闭底上第一孔为姑洗律谱以一应凡吹一只开此孔併底一孔余皆闭次二孔为仲吕律谱以上应凡吹上只开此孔併下二孔余皆闭第三孔为林钟谱以尺应凡吹尺只开此孔併下三孔余皆闭第四孔为南吕谱以工应凡吹工字只开此孔併下四孔余皆闭后一孔为应钟谱以凡应若吹凡字开此孔併前五孔轻吹取音若独启此孔重吹则为清黄钟谱以六应李文察曰周官笙师掌教吹籥箫篪篴管五者皆出于笙师所教无非竹音之雅乐也今太常之所谓单箫即古之籥也所谓排箫即古之䇾箫筊箫也篴即横笛也管即律吕管也惟排箫最易吹一管一音无事假借而籥篪笛管皆一孔兼三音吹之极难分晓全在口脣之俯仰吹气之缓急脣仰则清一律脣俯则浊一律仰而急者则为本律之半声如第一孔太蔟也俯则兼大吕仰则兼夹钟仰而急则为太蔟之半声二孔姑洗也仰则兼仲吕仰而急则为姑洗之半声三孔林钟也仰则兼夷则仰而急则为林钟之半声四孔南吕也仰则兼无射仰而急则为南吕之半声五孔应钟也仰则兼乎黄钟之半声欲全乎律吕者其妙处在兼音也郑世子谓文察所论俯仰缓急一孔三音者则然但指某孔为某律则未必然今集诸家律谱各有小异如张鹗则更异大抵清浊疑似之间原不易辨巧由熟生者自能不拘死法然非认定某律审音定字则初学无入门之路以竹为之长一尺四寸围五寸三分上一大孔径三分形如酸枣横而左吹前四孔后一孔底一孔通六孔吹窍距后一孔二寸五分后一孔距前一孔一寸一分余三孔皆同孔皆径二分半正面尾上开二小孔系以红绒绦眼距第六孔九分髹以朱亦用黄布为囊吹时用左手无名指挽其绦吹篪减字谱篪乐章谱迎神乐奏咸和之曲大哉孔圣道徳尊崇维持王化斯民是宗典祀有常精纯并隆神其来格于昭圣容奠帛初献乐奏宁和之曲自生民来谁底其盛维师神明度越前圣粢帛具成礼容斯称黍稷非馨维神之听亚献乐奏安和之曲大哉圣师实天生徳作乐以崇时祀无斁清酤维馨嘉牲孔硕荐羞神明庶几昭格终献乐奏景和之曲百王宗师生民物轨瞻之洋洋神其宁止酌彼金罍维清且㫖登献维三于嘻成礼彻馔乐奏咸和之曲牺象在前豆笾在列以享以荐既芬既洁礼成乐备人和神悦祭则受福率遵无越送神乐奏咸和之曲有严学宫四方来宗恪恭祀事威仪雍雍歆兹维馨神驭还复明禋斯毕咸膺百福朢瘗与送神同匏音疏列管为箫聚管为笙鳯凰于飞箫则象之鳯凰戾止笙则象之匏部有六曰竽笙曰巢笙曰和笙曰闰余匏曰九星匏曰七星匏而笙竽之名最古葢自女娲氏作使其臣随裁匏竹以为竽而周礼笙师教之月令仲夏调笙竽淮南子孟夏吹笙竽大者竽小者笙一类也笙者发万物始生道达隂阳之气故有长短之制焉有六合之和焉古者造笙以曲沃之匏汶阳之篠列管匏中施簧管端美在其中钟而为宫以达冲气而其用与衆乐相应太射仪乐人宿县东笙磬西面其南笙钟周官笙师共其钟笙之乐以教祴虞书曰笙镛以间是鼓钟而笙应也眡了掌击笙磬诗曰笙磬同音是击磬而笙应也鹿鸣鼓瑟鼓琴吹笙鼓簧则笙应琴瑟矣宾之初筵籥舞笙鼓则笙应鼓矣檀弓孔子十日而成笙歌仪礼歌鱼丽笙由庚之类则笙应歌矣诗书仪礼所载有笙无竽而尔雅谓大笙十九簧小笙十三簧又十九簧谓之巢以衆管在匏有巢之象十三管谓之和以大者唱则小者和所谓三笙一和而成声者也然则大笙即竽即巢而小笙即和乎十三簧以象闰余九簧以象九星七簧以象七星俗乐率从茍简乃说文竽管三十六风俗通谓竽二十三簧诸儒以为二十四簧窃恐管多则匏巨而手不易持吹气难达古有义觜旋宫用之或别有法今旋宫久废太常所用惟十七管者止吹一调虽有正倍多管亦无所用之矣旧说笙之宫管在左竽之宫管在中今不可攷俗笙苐取顺手隂阳错杂今依郑世子所定取阳律隂吕分左右列之于义为当黄钟太蔟姑洗蕤宾夷则无射六阳律悉皆在左而以左手按之大吕夹钟仲吕林钟南吕应钟六隂吕悉皆在右而以右手按之管上各刻律吕正倍如吹合字认取黄钟正律以左大指按之黄钟半律以左食指按之林钟倍律右中指按之林钟正律右食指按之四簧齐鸣总是黄钟其余相生相应悉皆倣此其制刻木代匏牛角为葢钻孔挿管管以黄杨为脚脚内旁开半窍施簧簧用响铜薄片以方钢铲削使合律吕厚薄之辨而清浊分焉过薄则以黄蜡沥清㸃之依时和调夏秋则蜡少清多冬春则蜡多清少㸃轻则声清㸃重则声浊其大凡也诗称吹笙鼓簧既曰吹又曰鼓者凡竹音之属吹者按其孔则无声发其孔则有声笙独不然发其孔则无声惟按其孔则唿吸之气从山口出鼔动其簧而声始发耳山口髙下各有定度管围以竹匏髹以漆坚木为咮挿管处勿使气漏时置煖处以防浥蛀以上位次如环无端与俗笙右傍留阙不连二孔向内以指入其中而按之者不同此雅笙也其音皆须吹律详议故曰匏竹尚议竽最难吹故不能者谓之滥竽首三管长一尺九寸次四管长一尺四寸次四管长一尺次四管长七寸次四管长五寸其尺寸定以黄钟之管其二十四管之竽稍増之首四管长二尺四寸次四管杀六寸次四管杀四寸五分又次四管杀三寸又次四管杀二寸以世俗未习今但用十九十三两等首三管长一尺五寸次四管长九寸次四管长六寸次二管长四寸以十二簧为六律六吕之正声加一簧为黄钟半声闰余相生循环无际律凖十三弦亦此义也十九簧上下相生谱黄正生林正林正生林倍林倍生太正太正生南正南正生南倍南倍生姑正姑正生应正应正生应倍应倍生蕤正蕤正生蕤倍蕤倍生大正大正生夷正夷正生夷倍夷倍生夹正夹正生无正无正生无倍无倍生仲正仲正生黄半黄半生黄正右十九簧皆以二管成音或用三管四管亦可如吹合字则按黄钟正半与林钟正倍四管如吹尺字则按林钟正倍及黄正三管如吹四字则按林倍蕤倍太正大正四管如吹工字则按南正倍太正三管如吹一字则按南倍姑正夷倍夹正四管如吹凡字则按姑正应正无正倍四管如吹勾字则按应倍及蕤正倍三管如吹上字则按仲正无正倍三管如吹六字则按仲正黄半二管声俱相协十三簧上下相合谱黄正合黄半黄半合仲吕仲吕合无射无射合夹钟夹钟合夷则夷则合大吕大吕合蕤宾蕤宾合应钟应钟合姑洗姑洗合南吕南吕合太蔟太蔟合林钟林钟合黄正右十三簧亦以两管配音而俗用三管如吹合字则按黄正半及林钟三管如吹四字则按南吕太蔟大吕三管如吹上字则按仲吕黄半二管如吹凡字则按无射蕤宾应钟三管如吹勾字则按大吕蕤宾二管如吹一则按夹钟应钟姑洗三管如吹工则按姑洗南吕夷则三管如吹尺则按太蔟林钟二管如吹六则按黄钟正半二管笙竽乐章谱迎神乐奏咸和之曲大笙左七右一三竽左八十右二九哉笙左二三右三竽左八右一四孔笙左七右五竽左二右六九圣笙左四右二竽左六九右三道笙左七右一三竽左八十右二九徳笙左四右二竽左六九右三尊笙左七右五竽左二右六九崇笙左四右二竽左六九右三维笙左二三右三竽左八右一四持笙左七右五竽左二右六九王笙左四右二竽左六九右三化笙左七右一二竽左八十右二九斯笙左七右五竽左二右六九民笙左四右二竽左六九右三是笙左一四右五竽左二五右六九宗笙左七右一二竽左八十右二九典笙左一四右五竽左二五右六九祀笙左七右一二竽左八十右二九有笙左四右二竽左六九右三常笙左七右五竽左二右六九精笙左二三右三竽左八右一四纯笙左七右五竽左二右六九并笙左七右一三竽左八十右二九隆笙左四右二竽左六九右三神笙左一四竽左五右三其笙左二三右三竽左八右一四来笙左七右五竽左二右六九格笙左四右二竽左六九右三于笙左七右五竽左二右六九昭笙左四右二竽左六九右三圣笙左一四右五竽左二五右六九容笙左七右一三竽左八十右二九奠帛初献乐奏宁和之曲自笙左七右一三竽左八十右二九生笙左四右二竽左六九右三民笙左七右五竽左二右六九来笙左四右二竽左六九右三谁笙左七右一三竽左八十右二九底笙左一四右五竽左二五右六九其笙左四右二竽左六九右三盛笙左七右一三竽左八十右二九维笙左二三右三竽左八右一四师笙左七右五竽左二右六九神笙左四右二竽左六九右三明笙左七右一三竽左八十右二九度笙左一四右五竽左二五右六九越笙左七右一三竽左八十右二九前笙左四右二竽左六九右三圣笙左七右一三竽左八十右二九粢笙左四右二竽左六九右三帛笙左七右一三竽左八十右二九具笙左四右二竽左六九右三成笙左七右五竽左二右六九礼笙左一四右五竽左二五右六九容笙左七右一三竽左八十右二九斯笙左七右五竽左二右六九称笙左四右二竽左六九右三黍笙左七右一三竽左八十右二九稷笙左二三右三竽左八右一四非笙左一四竽左五右三馨笙左七右五竽左二右六九维笙左二三右三竽左八右一四神笙左七右五竽左二右六九之笙左四右二竽左六九右三听笙左七右一三竽左八十右二九亚献乐奏安和之曲大笙左七右一三竽左八十右二九哉笙左四右二竽左六九右三圣笙左一四右五竽左二五右六九师笙左七右一三竽左八十右二九实笙左二三右三竽左八右一四天笙左七右五竽左二右六九生笙左四右二竽左六九右三徳笙左七右一三竽左八十右二九作笙左四右二竽左六九右三乐笙左七右一三竽左八十右二九以笙左四右二竽左六九右三崇笙左七右五竽左二右六九时笙左四右二竽左六九右三祀笙左七右一三竽左八十右二九无笙左七右五竽左二右六九斁笙左四右二竽左六九右三清笙左一四竽左五右三酤笙左二三右三竽左八右一四维笙左七右五竽左二右六九馨笙左四右二竽左六九右三嘉笙左七右五竽左二右六九牲笙左四右二竽左六九右三孔笙左一四右五竽左二五右六九硕笙左七右一三竽左八十右二九荐笙左七右一三竽左八十右二九羞笙左二三右三竽左八右一四神笙左一四竽左五右三明笙左七右五竽左二右六九庶笙左二三右三竽左八右一四几笙左七右五竽左二右六九昭笙左四右二竽左六九右三格笙左七右一三竽左八十右二九终献乐奏景和之曲百笙左四右二竽左六九右三王笙左二三右三竽左八右一四宗笙左七右五竽左二右六九师笙左四右二竽左六九右三生笙左七右五竽左二右六九民笙左四右二竽左六九右三物笙左七右一三竽左八十右二九轨笙左一四右五竽左二五右六九瞻笙左一四竽左五右三之笙左二三右三竽左八右一四洋笙左七右五竽左二右六九洋笙左四右二竽左六九右三神笙左七右五竽左二右六九其笙左四右二竽左六九右三宁笙左七右一三竽左八十右二九止笙左一四右五竽左二五右六九酌笙左七右一二竽左八十右二九彼笙左一四右五竽左二五右六九金笙左七右五竽左二右六九罍笙左四右二竽左六九右三维笙左二三右三竽左八右一四清笙左七右五竽左二右六九且笙左七右一三竽左八十右二九㫖笙左四右二竽左六九右三登笙左四右二竽左六九右三献笙左七右一三竽左八十右二九维笙左七右五竽左二右六九三笙左四右二竽左六九右三于笙左一四竽左五右三嘻笙左二三右三竽左八右一四成笙左七右五竽左二右六九礼笙左四右二竽左六九右三彻馔乐奏咸和之曲牺笙左四右二竽左六九右三象笙左七右一三竽左八十右二九在笙左七右五竽左二右六九前笙左四右二竽左六九右三豆笙左七右一三竽左八十右二九笾笙左四右二竽左六九右三在笙左一四右五竽左二五右六九列笙左七右一三竽左八十右二九以笙左七右一三竽左八十右二九享笙左二三右三竽左八右一四以笙左七右五竽左二右六九荐笙左四右二竽左六九右三既笙左四右二竽左六九右三芬笙左七右五竽左二右六九既笙左七右一三竽左八十右二九洁笙左四右二竽左六九右三礼笙左一四右五竽左二五右六九成笙左七右一三竽左八十右二九乐笙左四右二竽左六九右三备笙左七右一三竽左八十右二九人笙左二三右三竽左八右一四和笙左七右五竽左二右六九神笙左四右二竽左六九右三恱笙左七右一三竽左八十右二九祭笙左一四右五竽左二五右六九则笙左七右一三竽左八十右二九受笙左四右二竽左六九右三福笙左七右五竽左二右六九率笙左一四竽左五右三遵笙左二三右三竽左八右一四无笙左七右五竽左二右六九越笙左四右二竽左六九右三送神乐奏咸和之曲有笙左七右一三竽左八十右二九严笙左二三右三竽左八右一四学笙左七右五竽左二右六九宫笙左四右二竽左六九右三四笙左一四右五竽左二五右六九方笙左七右一三竽左八十右二九来笙左四右二竽左六九右三宗笙左七右一三竽左八十右二九恪笙左一四竽左五右三恭笙左二三右三竽左八右一四祀笙左七右五竽左二右六九事笙左四右二竽左六九右三威笙左二三右三竽左八右一四仪笙左七右五竽左二右六九雍笙左四右二竽左六九右三雍笙左七右一三竽左八十右二九歆笙左四右二竽左六九右三兹笙左七右五竽左二右六九维笙左二三右三竽左八右一四馨笙左七右五竽左二右六九神笙左四右二竽左六九右三驭笙左七右一三竽左八十右二九还笙左七右五竽左二右六九复笙左四右二竽左六九右三明笙左一四竽左五右三禋笙左二三右三竽左八右一四斯笙左七右五竽左二右六九毕笙左四右二竽左六九右三咸笙左二三右三竽左八右一四膺笙左七右五竽左二右六九百笙左四右二竽左六九右三福笙左七右一三竽左八十右二九朢瘗与送神同土音疏昔者葛天氏块瓦缶武喿从之是曰广乐包牺氏继之灼土为埙以合天人之和埙之为器瓦缶之器也故曰土土居中央于气为沖气于声为中声故圣王用之以和八音周官教于小师播于瞽蒙吹于笙师乐记以埙为徳音之音其字从员土形圆也一从熏烧土为之也说文曰壎为乐器一作埙风俗通曰埙烧土也围五寸半长三寸半有四孔其二通凡六孔尔雅大埙谓之嘂註亦云烧土为之大如鹅子锐上平底形如秤锤六孔小者如鸡子由是观之古所谓土即今所谓瓦也国语曰瓦丝尚宫又曰瓦以赞之葢埙以龡缶以击皆土之属而必资于火近世泥于土音无用火者陈旸乐书亦苐以为具火之形云耳未知其为缶属也其说曰埙之为器平底六孔水之数也中虚上锐如秤锤然火之形也埙以水火相合而后成器亦以水火相和而后成声于义为允而又谓古有雅埙如鴈子颂埙如鸡子其声清浊合乎雅颂复云大者声合黄钟大吕小者声合太蔟夹钟然则雅无大夹颂无黄大此其说不近赘乎大抵吹一埙而衆律咸备至于脣有頫仰抑扬气有疾徐轻重则一窍可该数音旋宫具焉巧存乎人而雅颂乌足以拘之其音大抵类篪而周官之教又似详于埙畧于篪者埙主倡始不得不详篪则和终而已不得不畧夫亦寓伯仲之谊焉故曰伯氏吹埙仲氏吹篪谯周曰周幽王时暴辛公善埙苏成公善篪以义相友有兄弟之亲而说者又谓篪竹音为仲春埙土音为季夏故称兄弟其解如此乃世本遂以为暴公作埙苏公作篪误也制埙之法最不易过于小则无黄钟律过于大则无四清声务求小大适宜而后十二律始全法以米沈和灰作模俟其燥也乃用磬石屑熟捣成泥水澄极细漆调如饧抟塑模上围七寸五分髙三寸五分底径二寸四分厚四分上锐处留一窍俟干从上窍穵去其灰埙腰四隅各开一孔相对透明虽显四孔只是两孔之通者耳古云其二通者此也双孔之下复开一孔形如鼎足寘之前面共上一孔是为六孔所谓前三后二併吹孔为六者也凡孔前后内外徧用生漆磨光更加朱漆戗金云龙为饰顶窍径四分余窍空分许徃来可容粒米要极浄圆乃能协律否则不惟不应字且不成声矣吹埙法左右两手名指屈蟠埙底作环抱状两大指按内二孔左中指按外下孔左右食指按外上二孔五窍俱闭平气俯脣轻吹之为黄钟谱以合应畧俯脣微仰吹之为太蔟谱以四应俯仰间畧微加气为姑洗谱以一应启右手食指余闭平脣极重吹为仲吕谱以上应启后二窍闭前三窍为蕤宾谱以勾应启左手中食二指余闭为林钟谱以尺应前三窍俱启余闭为南吕谱以工应五窍俱启轻吹为应钟谱以凡应五窍俱启重吹为清黄钟谱以六应左中指闭前下一窍余皆启重吹为清太蔟谱以五应此其大畧若夫围径有大小体质有厚薄穴窍有髙下疎密差之毫釐则其声不应妙达其解又当随器消息前三窍如倒品字上二下一后二窍并列除吹口前后共五窍旧制大埙髙三寸五分围七寸五分底径二寸四分吹孔径三分五釐按孔径一分七釐小埙髙与大埙同其围五寸五分底径一寸七分五釐吹孔径三分按孔径一分五釐今考按孔不宜太寛只用米许为当减字埙谱埙乐章谱迎神乐奏咸和之曲大哉孔圣道徳尊崇维持王化斯民是宗典祀有常精纯并隆神其来格于昭圣容奠帛初献乐奏宁和之曲自生民来谁底其盛维师神明度越前圣粢帛具成礼容斯称黍稷非馨维神之听亚献乐奏安和之曲大哉圣师实天生徳作乐以崇时祀无斁清酤维馨嘉牲孔硕荐羞神明庶几昭格终献乐奏景和之曲百王宗师生民物轨瞻之洋洋神其宁止酌彼金罍维清且㫖登献维三于嘻成礼彻馔乐奏咸和之曲牺象在前豆笾在列以享以荐既芬既洁礼成乐备人和神悦祭则受福率遵无越送神乐奏咸和之曲有严学宫四方来宗恪恭祀事威仪雍雍歆兹维馨神驭还复明禋斯毕咸膺百福朢瘗与送神同頖宫礼乐疏卷四頖宫礼乐疏卷五钦定四库全书頖宫礼乐疏卷五明李之藻撰丝音疏八音以丝为君丝以琴为君琴出乎器入乎觉而瑟亦类之琴者禁也禁止其邪以正人心瑟者闭也所以惩忿窒慾正徳也朱襄之世迟春而黄落盛夏而痁枯乃命士达作五弦之琴以来隂气伏羲氏斵桐为七尺二寸之琴其弦二十有七命之曰离以操辩驾之曲絙桑为三十六弦之瑟以修身理性以合天人之和女皇氏用五弦之瑟于泽丘动隂声极其数为五十弦听之极悲乃破为二十五弦而或谓神农制洞越练朱五弦之瑟或谓瞽瞍有十五弦之瑟而舜益之为二十三弦至郭璞又有二十七弦之説陈𤾉论琴专取五弦以为倍之则十弦四之则二十弦而其论瑟也又以五弦十五弦为小瑟二十五弦为中瑟五十弦为大瑟大传亦曰大琴练弦达越大瑟朱弦达越尔雅大琴谓之离大瑟谓之洒明堂位曰大琴大瑟中琴小瑟四代之乐器也然则琴瑟之有大小也自古记之大都琴音易良瑟音静好两者必相须而为用亦异制而同音而声应欲其相保细大欲其不踰是故大琴必以大瑟配之中琴必以小瑟配之所以使大不陵细不抑而和平之韵从是乎出也乐有五声七始十二律正变倍半备乐备制取数参差非特琴瑟为然钟磬之县笙竽之管多寡亦各不等要于中正之道和平之音则大琴小琴总之不过七弦大瑟小瑟总之不过二十五弦然而律度理数无不具备少固不可多亦奚为即所谓雅琴颂琴雅瑟颂瑟者以义揆之雅以用之燕享或从简便颂以用之郊庙制取靓严岂必以弦之多寡定琴瑟大小之等乎雅乐失传赖有琴笙二者尚在虽于古律有间然以歌声髙下协之则人声即是律凖虽百世可知也以笙定琴以琴定瑟以琴瑟协歌咏则八音俱定而雅乐可兴是故琴必配瑟君子鼓琴鼓瑟必以配歌虞书琴瑟以咏周礼瞽蒙掌敎琴瑟用以养性情美敎化动天地格鬼神端必由之风雨动于师旷寒暑变于师襄伯牙鼓而六马仰秣贺令鼓而防风夜舞非其验欤声之灵变神与之协心之精微声亦与之通孔子鼓瑟于室而声变于貍之抟䑕闵子知之邻客弹琴于屏而声动于螳之向蝉蔡邕讶之入耳而㑹心聆音而彻理有其理斯渉其境豋圣师之庭囘琴㸃瑟形而上者夫固有所待也音律之数乐其可知穷乐之趣莫妙于琴瑟是故入庙思问弦歌六奏不可不绎其㫖为作琴瑟谱琴诂古者造琴削以峄阳之桐絙以檿桑之丝徽以丽水之金轸以昆山之玉其名则有临岳承露龙池龙龈鳯沼鳯翅咮舌鴈足其品则有绿绮焦尾玉牀响泉韵磬清音其调则有缦角清商正调缦宫𦂳羽其曲则尧有神人畅舜有思亲操禹有襄阳汤有训佃文有拘幽周公越裳成王仪鳯孔子之将归猗兰曽子之归耕残形以至诗三百篇大抵皆可弦可歌之诗也其制以律为尺通长五尺五寸合于河图全数龈岳中间五尺以当大衍首广九寸为太阳数尾广六寸为太隂数肩广一尺为中央全数刳其中则太虚之理具弦其外则妙应之用该而陈𤾉乐书谓长三尺六寸六分象朞日也广六寸象六合也弦有五象五行也腰广四寸象四时也前广后狭象尊卑也上圆下方象天地也徽十有三象十二律也余一以象闰也其形象鳯天文朱鸟南方之禽乐之主也五分其身以三为上二为下参天二地之义也葢圣人之制其义广大无所不可附而合焉至谓中琴三尺六寸六分大琴八尺一寸然则前所比象谓何况中琴不及大琴之半而音律安协耶彼葢不知大者黄钟之尺中者大蔟之尺小者姑洗之尺各用正律之管为度周礼所谓以十二律为之度数是也维瑟亦然明乎律度之尺而三等琴制大抵不甚相逺是故中声可求而诸调皆可和也弦有七以五音兼二少肇自太古而扬雄谓陶唐氏始加二弦以㑹君臣之恩桓谭谓文王加少宫少商释知匠谓文武各加一弦为文武弦又有谓颂琴十弦蔡邕九弦孙登一弦郭璞二十七弦乃至有宋郊庙燕享増以两仪弦十二律弦益复樊然异制总之非诞则迂不足具论惟是舜歌南风琴取五弦太音希声亦自一时之制而李照陈𤾉遂欲去二弦只存五弦然则七音八十四声将安寄乎有七弦故有七音七乘十二故有八十四声理数自然未可摈为塞曲辄弃不用至于七弦宫位迁史谓居中央世俗则谓一弦为宫次弦为商三弦为角而征而羽而少宫少商以次序列五音清浊大抵其序如是然而旋宫之法固不可以若是拘也音以弦分律随徽定虽体无陵犯大律常在大弦小律常在小弦然而旋宫无定位则黄钟亦无定在俗谓一弦黄钟二弦太蔟三弦姑洗而蕤林南应以次列之又不可以若是拘也琴有大中小三等律有正倍半三律调有正平清瑟四调虽改弦而调可换顾宫旋而律不旋黄钟者万事之根本亦诸调清浊髙下之权衡也故定律正调先求黄钟为本转弦缓急审定其声汉志有之弦以缓急清浊然而清浊之序协律最难吹律以定弦古人之本法也按笙以定弦今人之捷法也虽有八十四音而笙之七簧足以定之此执简驭繁之道也律有十二当用惟七是为七始不用有五是为五降孰为均主而以相生之法推之其数可得此正雅者所必究也乃徽则更有可论者矣自宋以来以自龈至中徽为浊声中徽至四徽为中声上至一徽为清声故姜夔有上中下准之说以配黄钟正倍半律之度而每准各具十二律声按弦附木取之求中声于七徽以为一弦七徽中声之始以定黄钟不知丝音尚宫古乐和缓所谓中声乃在十徽九徽之间葢有说焉十徽于琴体得四之一九徽得三之一黄钟损益上下相生此其正位是以琴道尚之必求黄钟于此七徽以左正合正律七徽以右乃合半律七徽者正半之中非黄钟之所寓也左氏曰先王之乐以节百事故有五节迟速本末以相及中声以降五降之后不容弹矣琴从十徽至五徽凡五节亦曰五降降也者自浊渐清之谓也十而九九而八八而七七而六六而五此谓五节五节而外浊益浊清益清中声不寓焉虽有余徽非雅乐之所用也唐人纪琴先以管色合字定宫弦乃以宫弦下生徴徴上生商上下相生终于少商下生隔二上生隔一而朱子亦取其说分定十二律五声之位吹管传琴先吹黄钟以琴合之声合无差以次徧合诸声又谓七弦隔一调之六弦皆应于第十徽惟第三弦独应于十一徽备论其理今以相生位置依法推求有了然于指下者按十徽弹一弦吹笙以求黄钟之律而得焉其散音即林钟是黄钟之子也按九徽则林钟之子所谓太簇者也而黄钟之本位固在第三弦之散声是故三弦散声尝与初弦十徽实音应三弦当五音琴中为君弦故七弦之音不易焉三弦按十徽吹上字即仲吕是为黄钟母按九而得所生之林钟故黄林二律一弦与三弦相应也二四之相应亦然三弦按十为太簇按九为姑洗散声为南吕四弦散声为太簇按十为林钟按九为南吕故求太南者多于三四之间鼓之皆应而三与五则不相应五弦散音姑洗也二弦按九亦姑洗也弦改三而用二徽改十而用九一为宫二为商三为角凡角音必按九而后叶也而姑洗之母南吕则五弦按十姑洗之子应钟则五弦按九故姑洗南吕皆于二五求之至于太夹蕤夷无五律则又在十九两徽之间一大吕二夹钟三蕤宾四夷则五无射而其散音则大吕三夹钟四蕤宾五夷则六无射七皆相应也而又有紧其弦以十一徽定者一弦实黄散夷二弦实太散无三弦实仲散大四弦实林散夹五弦实南散仲皆下一律而六与一七与二同焉所谓一合二四三上四尺五工六合七四者皆吹笙可定者也而又有仍取十徽苐更吹管色定之者一五吹凡皆实应而散蕤二三吹一皆实姑而散应调有髙下故弦有𦂳缦而协律者因焉总其大端以自一至七次第定之则十徽之序黄太仲林南黄太也九徽之序太姑林南应太姑也十九之间大夹蕤夷无大夹也小弦中则大弦倍大弦中则小弦清其大较也八徽以下十二徽以上倣此皆可推定而十二以上过浊歌则声咽七徽以下过清歌则渐焦是故雅音不用焉谱色有十六然太常所恒用者则黄钟之合太蔟之四姑洗之一仲吕之上蕤宾之勾林钟之尺南吕之工应钟之凡清黄之六清太之五而已其余设而不用犹隋之所谓哑钟也然而太古琴音併勾六五鲜用絙而尚清繁而有节大声不喧譁而流漫小声不湮灭而不闻其要归于雅澹平中使人听之而慾心平躁心释故足术也黄钟大吕之均正调也三弦十一徽实音与五弦之散音应者也林钟夷则之均缦角调也一六按十一徽与三散应三为角也太蔟夹钟之均缦宫调也四弦按十一徽与一六散声应一六为宫也姑仲蕤三均𦂳羽调也五弦按十一徽与二七散声应五为羽也南无应三均清商调也二七按十一徽与散四应二七为商也而黄大二均宫在三弦散声太夹二均宫在四弦散声姑仲蕤之宫在五弦林夷之宫在六弦南无应之宫在七弦皆取散声以为均主而一弦二弦则苐取实音应和而已不取散声故不名为均主也大抵琴主散声实音次之泛音郑声君子弗贵是以左手绰注吟猱右手疾徐轻重雅乐禁焉琴理虽渊雅音尚简指法大畧可得而论右中指向内为勾向外为剔食指向内为抹向外为挑大指向内为托向外为擘一勾一挑同声为撮抹擘同声亦为撮上生者撮三弦中隔一弦名小间勾下生者撮四弦中隔二弦名大间勾递互鼓之散实相应若散声在大弦按声在小弦则左大指按之散声在小弦按声在大弦则左中指按之而其要在于习操缦学记曰不学操缦不能安弦操缦者操持歌声令极缓缦歌永言声依永是也声不依琴瑟则不永丝音短促无操缦之法以为之节且不能逐匏竹何以永歌声永歌声则未有不寻操缦者矣古操缦法有十六字者有十三字者皆以二段为之章以一章为歌声之准每段以首字为金声为玉振以提其纲又间字而为之节节有八象八卦也段有二象两仪也总为一章隂阳一太极也金以钟玉以磬节以抟拊抟拊不欲其有声是故韦表而穅裹凡十六字者倍之三十二凡十三字者倍之二十六而八节无改焉歌于是乎永矣依也者依此节也操缦二段配歌一声衆乐从之记所谓啴谐缦易之音其法如是而俗琴乃一字为一弹吟揉擽擘伦龊绰璅之音出而雅道逺矣此可登歌清庙与金石并奏乎哉今取十三字谱着于篇俟初学者习焉张鹗乐谱乃谓按徽声短莫若散弹则声洪而长夫散音之长也与有几不与按徽实音相应则意味索然况所谓散音亦似是而非者乎桐木为之脣以梓髹以朱漆古穪氷弦玉轸漆质金徽身通长五尺五寸首广九寸尾广六寸肩广一尺龈岳中间五尺首通足中髙二寸七分傍髙二寸尾通足中髙二寸傍髙一寸五分岳以枣鴈足以黄杨腹下龙池八寸鳯沼四寸中藏天地二柱天柱圆厚七分居四五徽界地柱方厚六分居八九徽界若定位小差近上则损上声近下则损下声初学琴依此法用纸三条第一条黄太仲林南对十徽下诸弦贴之第二条太姑林南应对九徽下第三条太夹蕤夷无对十徽九徽之间各贴之按弦弹之其第六弦与第一弦同第七弦与第二弦同鼓琴定弦法郑世子论琴专以十徽九徽为主其说曰凡各弦散声为本律之正音第十徽为散声之母能生本律第九徽实音为散声之子本律所生也惟此两徽雅乐尚之不用余徽者恶其乱雅也一弦十徽实音为宫二弦十徽实音为商三弦十一徽实音为角四弦十徽实音为征五弦十徽实音为羽六弦十徽实音为少宫七弦十徽实音为少商此古所谓正调也俗以散声为正调非也解弦更张吹律定之不能得合律之管当以笙代俗笙取新㸃者亦可拔出笙簧而单吹之吹合字上第一弦按第十徽弹之令与笙音同是为黄钟其散音即林钟次吹四字上第二弦按第十徽弹之令与笙音同是为太簇其散音即南吕次吹上字上第三弦按第十徽弹之令与笙音同是为仲吕散音即黄钟次吹尺字上第四弦按第十徽弹之令与笙音同是为林钟散音即太蔟次吹工字上第五弦按第十徽弹之令与笙音同是为南吕散音即姑洗若按十一徽弹之与笙音同实音为南吕散音为仲吕今大成乐皆以仲吕为角此弦宜按十一徽求之其第六弦散声与第一弦散声相应第七弦散声与第二弦散声相应此五声为均之琴也吹笙定位毕复照调弦法再详定之操缦谱周礼钟师掌金奏磬师敎缦乐缦乐即操缦也操缦引乃古曲名操之为言持也缦之为言缓也其谱拟弦音而作然有其义定当逹理定者言定弦之人当达定弦之理而后弦可定也下二句咏叹之前后二段合此二段方成歌之一声歌之所由永也十三字操缦前段名曰金声定当达理定达理定定当达理定后段名曰玉振定当达理定达理定定当达理定正应正和同正和同正应正和同学操缦者学节奏为至要每段句首有圏是其总节每句字傍有㸃是其细节总节前段击钟为金声后段击磬为玉振此谓始终条理其细节不欲有声只以抟拊节之或㸃识亦可也二段一章配歌一声歌彼一字弦此二段二段既毕一字方终勿令歌声先尽而弦声未尽勿令弦声先终而歌声未终弦与歌相依以永此操缦安弦博依安诗之㫖也朱子曰古乐有倡有叹倡者发歌句也叹者继其声也诗辞之外应更有叠字散声以叹发其趣曰弄曰引曰叠字曰散声皆操缦之别名也此操缦古引有四义曰正曰应曰和曰同正者本弦散声定达二字是也应者别弦实音与本弦同声相应者当字是也和者散声相生理字是也同者齐撮两弦成音句尾定字是也定当二声为同达理二字为和相生者宫生徴徴生商商生羽羽生角黄生林林生太太生南南生姑姑生应应生蕤蕤生大大生夷夷生夹夹生无无生仲仲又生黄阳律隂吕互相倡和者是也以律应律以吕应吕曰应以律和吕以吕和律曰和两阳两隂同而不和隂阳倡和和而不同琴瑟谱中皆有正应和同四义具此四义谓之操缦其定律之法只取十徽为母十徽寻不见方去九徽寻假如正调十徽按一而散三应为宫按二而散四应为商至按三则不与散五相应须按二弦九徽乃与五应至四与六五与七则仍按十徽矣上生者用小间勾下生者用大间勾递互而弹散实相应散声在大弦按声在小弦则大指按之散声在小弦按声在大弦则中指按之俗惟禁小指古亦禁无名指法从简以省繁声葢郑卫之声贵泛音而尚吟猱雅颂之声贵实音而尚齐撮是以古乐用撮十居其三笙不能以独簧成音必合三两簧琴不能以独弦成音必撮两弦先王之乐琴瑟笙簧未有不相合者杂比曰音单出曰声若琴瑟之专一谁能听之是所以尚和同也俗曲则不然吟猱多齐撮少繁弦凄急衰世之音切宜忌之操缦二谱之节十三字正应正和同正和同正应正和同十六字正应正和正应正和正应正应正和正应右操缦二谱后谱増三字然每段俱只八节字可増节不可増其十三字者有正应和同十六字者只正应和葢十三字者弦声有间断故用齐撮十六字者弦声无间断不暇齐撮也今取十三字操缦为谱如左琴乐章谱迎神乐奏咸和之曲奠帛初献乐奏宁和之曲亚献乐奏安和之曲终献乐奏景和之曲彻馔乐奏咸和之曲送神乐奏咸和之曲宗恪恭祀事威仪雍雍歆兹维馨神驭还以上六奏皆仲吕调也俗唿紧羽调之平者以旋宫论之大成乐一弦林钟为商二弦南吕为角三弦黄钟为徴四弦太蔟为羽五弦仲吕为宫六弦林钟为商七弦南吕为角当以此法和弦右依操缦为谱其论备于律吕精义务以歌声按弦令弦歌按节而衆乐随以和鸣其声若一如吹笙者必以笙配琴琴弹前段总唿一声琴弹后段总吸一声其成一章配歌一字和平其气操演啴缓勿得乍唿乍吸及弹舌弄声淫哇乱听其箫篴埙篪皆然古所谓雅颂之音如是也古琴以三弦散声及一弦十徽实音为黄钟今俗所传琴谱却以一弦七徽寻黄钟然亦沿袭自宋故陈旸姜夔之俦皆主其说今姑存其谱然僻郡穷乡羽流绵蕞暂以之备数或可耳弦诵之士固不必庸心于此也附旧谱其法俱按七徽以取实音一弦为黄钟吹合字应七徽㣲下为大吕二弦为太蔟吹四字应七徽㣲下为夹钟三弦为仲吕一字应七徽下之半为姑洗四弦为蕤宾尺字应七徽下之半为林钟五弦为夷则工字应七徽下之半为南吕七弦为清黄六字应七徽下之半为应钟凡字应微下为无射七弦为清太蔟五字应较前谱声髙似紧羽调也大哉孔圣道徳尊崇维持王化斯民是宗典祀有常精纯并隆神其来格于昭圣容自生民来谁底其盛维师神明度越前圣粢帛具成礼容斯穪黍稷非馨维神之听大哉圣师实天生徳作乐以崇时祀无斁清酤维馨嘉牲孔硕荐修神明庶几昭格百王宗师生民物轨瞻之洋洋神其宁止酌彼金罍维清且㫖登献维三于嘻成礼牺象在前豆笾在列以享以荐既芬既洁礼成乐备人和神悦祭则受福率遵无越有严学宫四方来宗恪恭祀事威仪雍雍歆兹维馨神驭还复明禋斯毕咸膺百福减字谱法卄尸乇木乚勹早此外有打摘滚拂歴度等四十六法雅乐不用今操缦谱惟挑勾散撮大人中夕此外有吟猱掉撞等四十六法雅乐不用今操缦谱惟中大二指按之附上弦和弦旧法习箫篴者能吹之成音习琴瑟者能知上弦之法则途径近矣故述之以便弦诵者凡上弦以绒系蝇头临岳之半展第一弦过龙龈君位歴鳯沼以盘鴈足将长余之弦纒于左手食指自内绕小指外转入名指裹由中而上复以食指的住贴琴着力微抽量其紧缦之中就以右手中指按住七徽而以大指勾弦取声审定黄钟中声相合即以弦尾紧纒鴈趾使不动移次上第二弦亦如之惟畧加紧而以右手中指按十三徽其声与二弦散声相合即是也其余诸弦俱如前法以次渐紧大小间勾和之其紧缦全在于轸右手调之欲紧则以大指转出为进欲缦则以大指内转为却七弦俱和未复成文以结之瑟诂古者歌则有瑟故登歌在堂琴瑟侑焉乡饮酒礼二人皆左何瑟后首挎越燕礼小臣左何瑟面执越诗言并坐鼓瑟何不日鼓瑟瑟者乐之𢎞其音静好静胜欲好胜恶静好在徳欲恶在色古者好徳而禁色故燕有房中之弦乐学有宵雅之肄教极其道能使君父有节臣子有义四时和万物生则三才之道而瑟具焉二十五弦具中清二均庄子曰鼓之二十五弦皆动淮南子曰调瑟者鼓之而二十五弦皆应后世乃有五弦十五弦二十三弦二十七弦之说聂崇义礼图祖用二十三弦而又谓其常用者十有九则雅乐之失传非一日也雅瑟长八尺一寸广一尺八寸颂瑟长七尺二寸吴良辅乐书曰八尺一寸宫数也七尺二寸商数也姜夔乐议曰八尺一寸者九黄钟之长也一尺八寸者倍黄钟律之广也七尺二寸者八黄钟律之长也此皆黄钟九寸之算也而大中小三等之制无传焉要于其当则黄钟太蔟姑洗三尺之论或近之易通卦騐冬至鼓黄钟之瑟用槐八尺一寸夏至琴用桑五尺七寸夫五尺七寸不知所中何律而槐桑中实又未必能中琴瑟必也如诗穪椅桐梓漆爰伐琴瑟者乎故其制桐面梓腹九梁二越越者瑟两头底下穴也仪礼正义云瑟首寛尾狭近首鼓处故寛近尾不鼓故狭首越上当鼓处宜衡尾越余弦所归宜纵武崇寸有八分四隅刻云以縁其武葢取诸云和也弦有柱游移以调清浊鴈行列之前其柱则清后其柱则浊其邉弦之去前后山岳也大约一肘勿太逺勿太近裁取当律而止柱崇二寸七分十分其瑟之长以其一为首之长而尾倍之四分其尺有八之广去一以为尾之广首广容弦令其可鼓尾弦缩狭而尾底有越广不及而长则倍之以容越也五十弦者大衍之数也裁为二十有五者天数也五五者旋宫也一均七律诸调悉具隔八相生不舍瑟而道存焉大弦之缕八十一小弦之缕七十二大弦者十二中声小弦者十二清声益一弦以为黄钟半声邉弦二中弦一皆黄钟也十二律各具二均而黄钟则正倍半有三焉黄钟君也星有三帝座厯有履端举正归余鼔中则清应鼓清则半应不与衆律若是班也尊君也小笙十三簧律准十三弦皆于十二律外閠一焉以为黄钟清声瑟之末弦犹是也而俗乐黄其中弦虚而不用而以内外二十四弦分十二律之中清夫既以中为君又设而不作是无君也不祥莫大乎是杜氏通典曰二十五弦尽用之陈𤾉乐书马氏通考皆以第一弦为黄钟中声第十三弦为黄钟清声十三弦即中弦也第二第十四弦为大吕三与十五为太蔟四与十六为夹钟五与十七为姑洗六与十八为仲吕七与十九为蕤宾八与二十为林钟九与二十一为夷则十与二十二为南吕十一与二十三为无射十二与二十四为应钟其第二十五弦虽不明言何律然贞下起元当属黄钟无疑以管色定之黄钟中律为合清律为六半律则取其子声为四大吕为背四太蔟为正四夹钟为背一姑洗为正一仲吕为上蕤宾为勾林钟为尺夷则为哑工南吕为工无射为哑凡应钟为凡一弦各具一律不相假借只以清中互应今太常以合上尺单弹单应而大太之四夹姑之一南夷之工无应之凡皆双弹双应潘峦又以林钟之尺配蕤宾之勾为双弹以义揆之夫其中清相应有合之义双声相叶相得之义分别七音苐取谐适亦何不可但四弦并鼓未免繁声乱雅断非古法至其分别单双之义以单鼓黄钟为尊君似也以仲吕之实为黄钟之实所自出而亦单鼓以尊之牵合无谓惟谓六五变音借用右手以严正变其説近理葢鼓合而六应则右合而左六若鼓六应四自不得不右六而左四以至清大太之五原不与中声之四相应暂借右手别之自无不可柱非可胶指亦可换固不得谓右手专鼓中声左手专鼓清声而为是拘拘者也瑟音最雅而世鲜习之浸成絶响独使䝉筝阮筑箜篌之属啁哳喧豗以导慾増悲于世良可深悼幸而孔庭侑食饩典犹存胶庠士子尚或可以讲求故具述其大凡其弦虽繁指法甚简较琴更易衿佩雅士固不可以不时习也以黄钟全律算瑟身通长九尺首长九寸广二尺尾长一尺八寸广一尺六寸两岳中间六尺三寸岳崇一寸七分腹下迎首对岳圆越一径三寸横四寸尾对岳方越一径四寸长五寸首尾两越使其音条达腹中贴施九梁梁下相通使其声沖融首通足中髙四寸傍髙三寸尾通足中髙五寸傍髙二寸五分尾下两傍垂云各六两岳外小孔各二十五以系弦弦长一丈色用朱每弦一柱柱崇二寸七分其制面桐背梓紫漆饰之绘云气以象云和两端绘锦承以架用琴音定瑟弦法将弦通解毕新布拂拭尾端用锦一幅衬之先上中弦空弹散声令与琴第三弦散声相同就从中挨次上之上弦听音俱用散声不须设柱第一弦第二弦散声比琴第一弦散声㣲低第三第四弦散声与琴第一弦散声同第五弦第六弦散声比琴第二弦散声㣲低第七弦第八弦与琴第二弦散声同第九弦第十弦比琴第二弦散声㣲髙第十一十二弦比琴第三弦散声㣲低自第十三弦起至第二十五弦散声皆与琴第三弦散声相同如是听毕然后安柱里外两近邉之弦皆去岳山一肘余弦斜排如鴈阵只作一行勿作两行吹笙定瑟弦法排箫及笙俱可用之定瑟而笙为更近即俗笙亦可也用新㸃合律者先吹合字定第一弦为黄钟中声又吹合字定第十三弦即中弦为黄钟之清声复吹六字定第二十五弦为黄钟之子声次吹四字定第三弦及第十五弦是为太蔟其隔第二弦不先定者以俗笙无背四故也次吹一字定第五弦及第十七弦为姑洗隔第四弦不先定者以俗笙无背一故也次吹上字定第六弦及第十八弦为仲吕次吹勾字定第七弦及十九弦为蕤宾次吹尺字定第八弦及廿弦为林钟次吹工字定第十弦及廿二弦为南吕次吹凡字定十二弦及廿四弦为应钟隔夷则无射而不先定者恐俗笙无哑工哑凡二音故也俗笙虽无此音但先定所有者而无者可推故求大吕在于合四两音之间比合微清比四微浊求夹钟在于四一两音之间比四微清比一微浊求夷则在于尺工两音之间比尺微清比工㣲浊求无射在于工凡二音之间比工微清比凡微浊俗唿背四背一哑凡哑工是也俗乐不用此音古乐旋宫有之今太常瑟无此四律者旋宫法久废故也是以合字上字尺字独弹独应四字一字工字双弹双应总之非古法也一弦黄中对十徽按一弦实音定吹合字定二弦大中九十两徽间按一弦实音定背四三弦太中对十徽按二弦实音定吹四字定四弦夹中两徽间按二弦实音定背一五弦姑中对九徽按二弦实音定吹一字定六弦仲中对十徽按三弦实音定吹上字定七弦蕤中两徽间按三弦实音定吹勾字定八弦林中对十徽按四弦实音定吹尺字定九弦夷中两徽间按四弦实音定哑工十弦南中对十徽按五弦实音定吹工字定十一弦无中两徽间按五弦实音定哑凡十二弦应中对九徽按五弦实音定吹凡字定十三弦黄清弹第一弦黄中定吹合字定十四弦大清弹第二弦大中定背四十五弦太清弹第三弦太中定吹四字定十六弦夹清弹第四弦夹中定背一十七弦姑清弹第五弦姑中定吹一字定十八弦仲清弹第六弦仲中定吹上字定十九弦蕤清弹第七弦蕤中定吹勾字定二十弦林清弹第八弦林中定吹尺字定二十一弦夷清弹第九弦夷中定哑工二十二弦南清弹第十弦南中定吹工字定二十三弦无清弹第十一弦无中定哑凡二十四弦应清弹第十二弦应中定吹凡字定二十五弦小黄清弹第十三弦黄清定吹六字定上弦法先将弦穿入岳傍窍内以手探越取出将弦头系以绒条令抵窍隙紧抽贴岳即以弦尾穿入尾岳傍窍又以手探越取出纒于食指之端自掌内绕小指外着力紧拽绕瑟尾而上以止机按定然后将余弦纒绕本弦或三纒五纒大多不过七纒以不动为度止机之形如阮首瑶簪觚稜锐表其端平方用麫漆粘薄软皮于端取其涩滞上弦之际用以顶之则弦止而不走以便煞尾故曰止机鼓瑟操缦法凡学瑟者两手十指皆伸切忌屈其小指与筝手不同也其指法擘托抹挑勾剔打摘俱与琴同而雅音惟用擘抹勾三法此外尚有厯撮轮带等三十法俱出淫声非雅颂之音所有十三字正应正和同正和同正应正和同十六字正应正和正应正和正应正应正和正应正者中声右手中指鼓应者清声左手中指弹和者隔八右手大指擘同者专壹两手声一般黄中隔八下生林中林中隔六上生太中太中隔八下生南中南中隔六上生姑中姑中隔八下生应中应中隔六上生蕤中蕤中隔六上生大中大中隔八下生夷中夷中隔六上生夹中夹中隔八下生无中无中隔六上生仲中仲中隔八下生黄清黄清隔八下生林清林清隔六上生太清太清隔八下生南清南清隔六上生姑清姑清隔八下生应清应清隔六上生蕤清蕤清隔六上生大清大清隔八下生夷清夷清隔六上生夹清夹清隔八下生无清无清隔六上生仲清仲清隔八下生小黄清下生顺行隔八相和以右手中指勾大指擘上生逆行隔六相和以右手食指抹大指擘勾抹以大弦为正者则必以小弦为应和擘托以小弦为正者则必以大弦为应和今太常之瑟右手不鼓小弦左手不鼓大弦则専以大弦为正小弦为应矣操缦琴瑟合谱上迎神乐奏咸和之曲右仲吕之羽太蔟起调太蔟毕曲奠帛初献乐奏宁和之曲右仲吕之羽太蔟起调太蔟毕曲亚献乐奏安和之曲右仲吕之羽太蔟起调太蔟毕曲頖宫礼乐疏卷五頖宫礼乐疏卷六钦定四库全书頖宫礼乐疏卷六明李之藻撰操缦琴瑟合谱下终献乐奏景和之曲右仲吕之宫仲吕起调仲吕毕曲彻馔乐奏咸和之曲声挥绰其名髙融五钟一曰清钟太音二曰赤钟重心三曰黄钟洒光四曰景钟昧其明五曰黑钟隠其常五声既调而后天地之美生又命岐伯作铙角神钲以扬徳建威而金之为乐权舆于此矣至有虞氏之乐间笙镛夏后氏之器县钟铎商颂之鞉鼓镛鼓灵台之鼖鼓维镛周官之镈师鼓金奏之乐鼓人掌教六鼓四金以金錞和鼓以金镯节鼓以金铙止鼓以金铎通鼓而金之用綦备后世胡部俗部之乐其器之用金者殆半于丝竹匏革而説者以为秋肃之气过盛而不和先王之世则不然所重者钟律钟也者律之寄而乐之首也故黄钟函钟圜钟应钟皆以钟名而儒者谈律吕谓之钟律之学律也者制事立法物度轨则皆于是乎出者也第钟之于律也难别则又铸铜为律方外圆内以其容为之量以其长为之度以其重为之权衡而声音之道赖以有传于世铸必以铜铜者所以同天下齐风俗也是以大师执同先郑直训为铜后郑谓阳律以竹隂律以铜竹阳铜隂各顺其性虽未尽尔亦可以见金之为物有重于乐者矣凡范金者必致其精然后可协其声考工记曰㮚氏为量改煎金钖则不耗不耗然后权之权之然后凖之凖之然后量之世俗之金工则贱丈夫者为之惟恐其耗也而铅浊杂焉期以谐律而和乐也其可得乎古者攻金之工冶氏执上齐凫氏为声六分其金而钖居一谓之钟鼎之齐则刚柔有剂也凡铸金之候金与钖黑浊之气竭黄白次之黄白之气竭青白次之青白之气竭青气次之然后可铸也则火剂有候也如是故厚薄之所震动清浊之所由出侈弇之所由兴可得而论也金用红铜钖用滇蜀髙钖余尝试之炼铜至于不耗什殆损五鼔铸之法黄白青白之气皆铅浊也铅浊浄后方可用钖和合钖以引铜令入范易灌而不璺金六斤钖一斤所谓六分其金而钖居一金精则声清杂钖则声浊声之清浊非特于厚薄大小辩之调剂分量火候迟疾更须谛审此必非世俗金工可办也有不合音律者必炼而更铸之昔者晋平公铸大钟使工听之皆曰调矣师旷以为不调请更铸焉曰后世有知音者将知钟之不调也臣窃耻之后师涓至果知其不调世固未尝无知音者也声中乎律通神明动天地恒必由之陜州黄河之钟感隂雨而鸣丰山九耳之钟遇霜降则鸣晋铜澡盘之鸣与洛阳之钟相应汉未央钟之鸣与南郡山崩相应其轻重厚薄之器有动乎气因发乎声物类与之相感莫测其所以然然而有知音者能默识之是以宋沇闻光宅寺铎以协姑洗长孙绍逺获浮图鸣铎以备黄钟荀朂访赵州之牛铎廉郊跃池内之蕤賔所谓用志不分乃疑于神者夫亦精诚之极而鬼神为之通焉者乎要以道㝠于器器合于气气通于神即一器之微其精灵存乎世亦有必不可磨灭者况乎元声之在天地间而谓其终不可求也编钟诂周礼钟师掌金奏磬师掌教编钟钟大为镛以其能考民功凡乐象成民功为大也孙炎曰镛深长之声也尔雅大钟为镛中曰剽小曰栈左传单襄公曰先王之制钟也大不过钧重不过石伶州鸠曰钟音之器也小者不窕大者不槬则和于物齐景公之大钟周景王之大林鲁庄公之国小而钟大君子皆讥至秦皇千石之钟西汉陵庙十二万斤之钟则侈心为之中声不与焉乐钟所用惟特钟镈钟编钟三种而已特钟形制小于镈而大于编以特悬得名其器大其声宏杂奏于八音之间则丝竹为其所掩故但于起调毕曲之时击之以为节编悬则声器皆小故可以杂奏而不相凌也陈氏曰虞夏之时小钟谓之钟大钟谓之镛周之时大钟谓之钟小钟谓之镈因而指镈钟为编钟则悞矣许慎曰镈錞于之类又一説也凡县钟磬者半为堵全为肆十六枚而在一虡谓之堵钟一堵磬一堵谓之肆数用十六者蔡元定以为四象相因之数凡天地之变化万物之感应古今之因革损益皆不出乎十六十六而天地之道毕焉故磬与鳯箫皆十六也而或谓大架倍十二律为二十四小架倍七音为十四中架倍八音为十六岂其然乎钟之为制备于考工记所载古文深奥註家多舛古制遂不可晓今细解之其释名也两栾谓之铣铣间谓之于栾稜也古钟形扁两旁有稜故曰栾栾下两角铦利光泽故曰铣铣之为言跣也读下文则自钟跣上至钟肩经文似通名为铣也于在两角之间俗名钟脣于上谓之鼔鼓上谓之钲钲上谓之舞鼓者受击处也钲正也钟之正体钲中震动处为舞如人之肩舞而动也自舞至于亦通名为钲也舞上谓之甬甬上谓之衡钟县谓之旋旋谓之干甬者涌出之貌钟上柄也古钟有柄而中实此处用铜最多甬端极平平之为言衡也甬下束腰为旋旋前有纽兽面名为旋虫又名为干云钟带谓之篆篆间谓之枚枚谓之景盖钟体界道状如田畦纵横若篆籀然故名曰篆枚即钟乳也古钟前二区后二区每每九枚前后共乳三十六枚景如圭表之景于上之攠谓之隧攠者敝也击久而敝则形洼如取火之燧古字隧燧通用也以上皆钟之名义也其释度数也十分其铣去二以为钲以其钲为之铣间言舞至于其视舞至铣得五之一如黄钟正律之钟钲长十寸则铣长十二寸五分矣钲为铣间则左右两铣相距亦十寸也去二分以为之鼓间以其鼔间为之舞修去二分以为舞广鼔间者钟身前后两鼔之径舞广者钟肩前后两舞之径舞修则左右肩之距也两铣间横距十寸则两鼓间纵径八寸左右肩亦距八寸前后舞间纵径六寸四分以此知古钟横寛纵窄也铣间外半周也鼓间舞修舞广皆外径也故钲之长即舞修也以其钲之长为之甬长以其甬长为之围参分其围去一以为衡围参分其甬长二在上一在下以设其旋此释甬制也钲长八寸甬长亦如之其甬下近舞处围亦如之其衡则三分去一以为围五寸三分寸之一也又甬通长八寸其近下三之一以设旋虫旋之状旋绕于甬其径四寸其上安鼻有兽面是名旋虫也其论厚薄清浊侈弇则谓已厚则石已薄则播侈则柞弇则郁长甬则震是故大钟十分其鼓间以其一为之厚小钟十分其钲间以其一为之厚已厚则石者脣固欲厚若钲与俱厚则过于坚实而声石已薄则播者舞至鼓宜渐厚若脣处亦薄则过于浮薄而声播散张口则声柞缩口则声郁甬长则声摇拽皆非中和是故钟脣务取鼓间钲间十分之一钲间即舞广也又云钟大而短则其声疾而短闻钟小而长则其声舒而逺闻论至于是而铸钟审音无遗法矣又云为遂六分其厚以其一为之深而圜之遂即隧也圜者击之攠也而深取六分其厚之一则铸时已预设之非必由击而后攠矣古人铸钟之法详尽如此而又炼铜必精火齐必适加以磨鑢安得不中律吕乎唐殷盈孙后周王朴皆按其法所铸俱称工美形匾而侧垂属甬于虡以便考击李照胡瑗非之改铸圜形正纽垂下扣之弇郁不协乃欲毁前代所寳古钟以灭其迹至刘杰亦欲销朴旧钟卒为乐工揶揄噫甚矣宋人之陋也然宣和博古图钟制多与考工记相合当时第为玩具不拟作乐殊为可恨今取其诸图中善者存之以为钟式其十二律各依正律尺度四清声依半律尺度更攷其声清则去其厚浊则去其长太极殿钟声嘶张环凿其突处鸣盘声谐洛钟茂先磨凿令轻此前事之师也钟脣厚四分自舞至铣两边各长一尺二寸五分自舞至于各长一尺两铣左右相距亦长一尺铣间前后相距广八寸两舞左右相距长八寸舞间前后相距广六寸四分甬依实甬之制衡端至舞八寸上围五寸三分寸之一下围八寸旋围一尺二寸广一寸九分寸之七下距舞九分寸之八钟纽名旋虫形如兽面钟乳如枚前后共三十六其形如乳此黄钟尺寸也诸律倣此十二特钟各以其倍律为尺十二编钟各以其正律为尺四清钟各以其半律为尺毎尺均作十寸寸十分今大成乐所用皆编钟也其尺寸以自舞至于为钟体铣加五分之二又在数外依律铸造厚薄适宜自与律合过清去厚过浊损长悬法自右下起黄钟次大吕次太簇夹钟姑洗仲吕蕤賔林钟而止又自左上起夷则次南吕次无射应钟次清黄清大清太清太清夹终焉所用者惟黄钟之合太簇之四仲吕之上南吕之工清黄钟之六一虡十六钟律度算钲铣舞修黄钟一尺一尺二寸五分八寸大吕九寸四分三八一尺二寸一分四七八七寸五分五四太蔟八寸九分八一尺一寸一分三五七寸一分二六四夹钟八寸四分八一尺五一六寸七分二六四姑洗七寸九分三七九寸九分三三六寸三分四九六仲吕七寸四分九一九寸三分六三七五寸九分九二八蕤賔七寸七一八寸八分三八七五寸八分九二八林钟六寸六分七四八寸三分四二五五寸三分三九二夷则六寸二分九九七寸八分七二五寸三九二南吕五寸九分四六七寸四分三二五四寸七分五六八无射五寸六分一二七寸一四四寸四分八九六应钟五寸二分九七六寸六分二三四寸二分三七六清黄五寸六寸二分五四寸清大四寸七分一九五寸九分二三七三寸七分七二五清太四寸四分五四五寸五分六八四三寸五分五三三清夹四寸二分四五寸二分五五三寸三分六三二甬长围鼓间直径同衡围甬上平头舞肩肩正径黄钟八寸五寸三之一六寸四分大吕七寸五分五四五寸三三六六寸四三二太蔟七寸一分二六四四寸七分五一五寸七分四二三夹钟六寸七分二六四四寸四分八五一五寸三分八二二姑洗六寸三分四九六四寸二分四四五寸八四八仲吕五寸九分九二八三寸九分九二五四寸四分九四六蕤賔五寸八分九二八三寸九分三五三三四寸四分一九一林钟五寸三分三九二三寸五分五九四六四寸二分七一三六夷则五寸三九二三寸四分五九四四寸三一六三南吕四寸七分五六八三寸一分七一二三寸八分五四四无射四寸四分八九六二寸八分九三六三寸五分九一六八应钟四寸二分三七六二寸八分二五六三寸三分九八清黄四寸二寸三之二三寸二分清大三寸七分七二五二寸五分一五三寸一八清太三寸五分五三三二寸三分六八八六二寸八分四二四四清夹三寸三分六三二二寸二分四二一三二寸六分九四六石音疏少狊始制浮磬以通山川之风帝喾之乐亦有沈鸣之磬则石音之所自逺矣或谓始于古毋句氏而明堂位叔之离磬皇氏释之曰毋句叔之别名也一云始于伶伦皆不可考吕览尧命䕫鸣球以象上帝玉磬之音其説尤诞乃攷之尚书舜兴乐教申命于八音克谐而后䕫所对第曰于予击石拊石当时徐州泗磬梁州璆磬雍州球琳豫州磬错大抵以充乐器之用圣王无他玩好又厚䘏民力甚明也而任土作贡九州之内玉石居四乐成而百兽率舞则石音之有贵于乐可想焉石之美者名球又名璆礼曰玉之清越以长乐也其声有隆无杀衆声求而依之故曰天球书言戛击鸣球又言天球在东序诗言受大球小球而国语言籧篨䝉璆汉乐章言轩朱璆磬璆即是球之美者一物而二名焉盖钟有齐量磬无齐量因玉石之自然以十二律为之度数其制曲折中矩记所谓立必磬折考工记所谓磬折以三五者是也古人论磬以为有贵贱焉有亲疏焉有长幼焉三者行然后王道得万物成天下乐之故在庙朝闻之君臣莫不和敬在闺门闻之父子莫不和亲在族党闻之长㓜莫不和顺然则磬以立辩依我磬声岂适耳之谓哉世传黄帝作律以玉为琯而汲郡魏冢之琯汉殿候气之律大抵用玉为之玉为山川精英能该八音是以凉王之笛明皇之箫石音也而代乎竹天水夏架临平零陵洞庭逄山往往有石鼓焉则石音而近于革舜祠玉笙之管石也而匏武昌钟台之石石也而金虽非雅乐常用亦以验天地自然之音人工琢造之巧体贵用备允为八音领袖后䕫之圣舜徳之至而用之以播于乐兽舞允谐之盛又奚惑乎哉春秋时齐以玉磬赂晋止师鲁以玉磬如齐告籴古者天子诸侯之磬似皆用玉而戴记乡饮乡射皆有磬然而不言玉磬盖大夫士之器以石代玉成礼而已不必求备也产磬石处山海经所载不一而足一云小华之山其隂多磬石一云髙山泾水出焉东流注于渭其中多磬石一云鸟危之山其阳多磬石俱今关陇之间殆古雍梁所贡之石而世泥泗濵浮磬之文必以灵璧之产为胜尚书蔡𫝊曰今下邳磬石山或以为古取磬之地一统志邳州城西南八十里灵璧县北七十里俱载山出磬石此为古者泗濵之石无疑然今河内太行诸山产石颇胜灵璧则磬石随处有之唐制採华原县石为磬固亦倣之禹贡而宋人讥其淫声召乱迂矣石以浮名旧注以为浮生于土不根着者一云取其土少而水多其声和润盖石出土上者常见风日其质坚脆虽琢之甚艰然而其品最佳其埋没水土中者不见风日质柔而声不可叶石工以其易琢往往以此欺人择石者不可不留意于此也赵希鹄曰灵璧石出虹州灵璧县其石不在山谷深山之中掘之廼见色如漆间有细白纹如玉然不起峰亦无岩岫佳者如菡蓞或如卧牛如蟠螭扣之声清越如金玉以利刀刮之畧不动此则璆琳之类而今不可易得矣编磬诂周礼磬师掌教击磬而考工记磬氏为磬倨句一矩有半其博为一股为二鼓为三参分其股博去一以为鼔博参分其鼔博以其一为之厚已上则摩其旁已下则摩其耑郑司农释之云假令磬股广四寸半者股长九寸也鼔广三寸长一尺三寸半厚一寸股磬之上大者鼔其下小者康成曰股外面鼓内面盖击者为前为内为下为小不击者为后为外为上为大也大小长短虽殊其厚则均黄钟之磬股鼔皆厚二寸则余磬可推矣顾笙磬颂磬有不同者判县笙磬在阼阶东其形厚而小其声清而髙与笙管协诗所谓笙磬同音磬筦将将者也颂磬在賔阶西其形薄而大其声和而平与颂相协诗所谓既和且平依我磬声者也笙磬之制以本律半数为鼓博鼔博加半为股博股博倍之为股长股长加半为鼓长以鼔博三之一为其厚此厚而小者颂磬之制以本律正数为股博参分去一以为鼔博倍律为股长三律为鼓长七分其股博以其一为厚其厚则三分损益算之此薄而大者郑司农所説即颂磬而笙磬长广之算亦相类焉所异者长广增四之一厚杀三之一耳石乃天生之物不假剂量陶铸惟因其自然之质而以大小厚薄别之而清浊髙下之音次第具焉宋时县磬大小长短若一其黄钟厚二寸一分余磬渐厚至应钟厚至三寸五分与律全乖范镇曾言其失未之改正今尚遵之舛也凡击磬厚者宜重不宜轻轻则不清击薄者宜轻不宜重重则不和故先儒释击石拊石谓重击为击轻击为拊轻重之间妙义寓焉所以诸器不言轻重惟磬言之磬和则诸乐皆和后䕫论乐惟磬举其纲也大戴礼曰县一磬而尚拊明堂位云搏拊玉磬皆大磬也尔雅大磬谓之毊此特县者孔庭编磬率用笙磬以配编钟其石必择坚缜清越似玉音者廼佳此笙磬也上段谓之股长一律半博四分律之三其下段谓之鼔长二律四分律之一博半律通厚六分律之一孔径十四分律之一其率见上其颂磬股长二律博一律鼓长三律博三分律之二通厚股博七之一孔径鼔博七分之一欲造何律之磬各以其律之尺造之长广厚数悉如前例其声自与律协如或不协磬声太清则去其厚太浊则去其长一虡十六磬律度算本律鼔博鼔长黄钟一尺五寸二尺大吕九寸四分三八四寸七分一九一尺八寸八七六太蔟八寸九分八四寸四分五四一尺七寸八一六夹钟八寸四分八四寸二分二一尺六寸八一六姑洗七寸九分三七三寸九分六八一尺五寸八七四仲吕七寸四分九一三寸七分四五一尺四寸九八三蕤賔七寸七一三寸五分三五一尺四寸一四二林钟六寸六分七四三寸三分三七一尺三寸三四八夷则六寸二分九九三寸一分四五一尺二寸五九八南吕五寸九分四六二寸九分五七三一尺一寸八九二无射五寸六分一二二寸八分五一一尺一寸二二四应钟五寸二分九七二寸六分四七一尺寸五九四清黄五寸二寸五分一尺清大四寸七分一九二寸三分五五九寸四三八清太四寸四分五四二寸二分二五八寸九四清夹四寸二分四二寸一分二八寸四八股博股长厚黄钟七寸五分一尺五寸一寸七一大吕七寸七七七一尺四寸一五七一寸一二太蔟六寸六分七五六一尺三寸三七八九分五三六夹钟六寸二分六一尺二寸四一二八分八六五姑洗五寸九分五二一尺一寸九四八分五二仲吕五寸六分一七五一尺一寸二三五八分二五蕤賔五寸二分五五二一尺寸五一七分五七林钟五寸分五一尺寸一七分一五夷则四寸七分一七五九寸四三五六分七三九南吕四寸四分三五八八寸八七一六六分三三六无射四寸二分七六七寸三五二六分一八应钟三寸九分七五七寸九四一五分六七二清黄三寸七分五七寸五五分三五七清大三寸四分三六寸八六四分九清太三寸三分三七五六寸六七五四寸七六七清夹三寸一分五二六寸三六四分五四右编磬在县次序与编钟同钟磬簨虡诂县钟磬之木其植者名为虡横者名为簨簨上加业大雅灵台虡业维枞释器大版谓之业孙炎曰业所以饰虡刻版㨗业如锯齿也其县钟磬之处又以采色为大牙其状隆然谓之崇牙又谓之枞诗传曰枞崇牙也簨之上有崇牙崇牙上有业业两端又有璧翣盖簨虡所以县钟磬崇牙璧翣又所以饰簨虡明堂位曰夏后氏之龙簨虡殷之崇牙周之璧翣夏饰簨虡以龙未有崇牙殷人饰以崇牙而无璧翣至周极文而三者乃备故曰设业设虡崇牙树羽郑氏谓簨上画绘为翣载之以璧垂五采羽其下挂于簨角者是也凡钟磬之簨皆饰以鳞属其文若竹笋然从巽为义故簨亦曰笋虡亦曰鐻凡钟虡则饰以臝磬虡则饰以羽考工记曰宗庙之事脂者膏者以为牲臝者羽者鳞者以为笋虡厚脣弇口出目短耳大胷耀后大体短脰若是者谓之臝属恒有力而不能走其声大而宏有力而不能走则于任重宜声大而宏则于钟宜若是者以为钟虡鋭喙决吻数目顅脰小体鶱腹若是者谓之羽属恒无力而轻其声清扬而逺闻无力而轻则于任轻宜其声清扬而逺闻则于磬宜若是者以为磬虡故击其所县而由其虡鸣小首而长博身而鸿若是者谓之鳞属以为笋此器异异虡之㫖也而谓击其所县而由其虡鸣则虡取中虚或如琴瑟之音由桐而发汉武时乐虡铜人生毛董卓坏铜人铜虡充铸则汉虡用铜或取其音之相应也然亦与古者制木为鐻异矣所取臝属羽属鳞属大扺乐声在器而鸣取诸物故管夷吾之论五声有似马之鸣野者有似鸡之鸣木者有似牛之鸣窌者亦此意也至于刻画载虡之兽其説亦备于考工凡攫閷援簭之类必深其爪出其目作其鳞之而深其爪出其目作其鳞之而则于眡必拨尔而怒苟拨尔而怒则于任重宜且其匪色必似鸣矣爪不深目不出鳞之而不作则必頽尔如委矣茍頽尔如委则加任焉必将如废指其匪色必似不鸣矣周文郁郁诵此想见当时庙虡之制今制梁列木鳯凡五两端亦刻羽属如鳯首者口衔璧翣下垂五层采线为旞五色相间贯以丝绦其业绘饰博山崇牙南向翘出其县钟者牙端更设铜钩以系旋虫甬属于簨牢固不动县磬者则不施铜钩用绳而已所谓磬纮者也註疏云以其卷然可以挂县故言磬用绳可县挂于上也故牙端不设铜钩右编钟编磬一虡之数歴代不同或以十九为一虡者取十二月辰又加七律也或以二十一为一虡者以一均声更加浊倍也或以十六为一虡者以均清正为十四宫商各置一是谓县八用七也或以二十四为一虡则备清正之声故唐制以十六之数为小架二十四为大架宗庙朝㑹各有所施今大常钟县十六者旧𫝊正声之外有黄大太夹四清声虽于图典未明所出然考之实有义趣盖旋宫之法自夷则至应钟四律为均之时若尽用正声则宫轻商重宫弱商彊是谓陵僣故须用子声乃得长短相叙自角而下亦循兹法故夷则为宫则黄钟为角南吕为宫则大吕为角无射为宫则黄钟为商太蔟为角应钟为宫则大吕为商夹钟为角盖黄大太夹正律俱长当用清声音律方谐此四清可用之验至于他律为宫其长短尊卑自以序及者不当更以清声间之如今诸司文移若品卑者为政以行品尊衙门则檄经歴司转达正与子声义合其自尊临卑初无拘碍者自是不必此钟磬所以但用十六者也而陈𤾉欲去四清以为郑卫之音谬矣宋时大乐诸器埙篪竽筑瑟五器本无清声磬箫琴和巢五器俱有清声五弦阮九弦琴太宗御制有谱然歌工引声极唱止及黄钟清声盖歌者本用中声故夏禹以声为律明人皆可及若强所不及足累至和孔庭歌章其清者止于黄钟之六自大吕下五以上县而不用亦此义也故因论乐虡併及钟磬合谱迎神乐奏咸和之曲大哉孔圣道徳尊崇三十八六三六八六维持王化斯民是宗十八六三八六一三典祀有常精纯并隆一三六八十八三六神其来格于昭圣容十三十八六八六一三奠帛初献乐奏宁和之曲自生民来谁底其盛三六八六三一六三维师神明度越前圣十八六三一三六三粢帛具成礼容斯称六三六八一三八六黍稷非馨维神之听三十十二八十八六三亚献乐奏安和之曲大哉圣师实天生徳三六一三十八六三作乐以崇时祀无斁六三六八六三八六清酤维馨嘉牲孔硕十三十八六八六一三荐羞神明庶几昭格二十十三八十八六三彻馔乐奏咸和之曲百王宗师生民物轨六十八六八六三一瞻之洋洋神其宁止十三十八六八六三一酌彼金罍维清且㫖三一八六十八三六登献维三于嘻成礼六三八六十三十八六终献乐奏景和之曲牺象在前豆笾在列六三六八三六一三以享以荐既芬既洁三十八六六八三六礼成乐备人和神悦一二六三十八六三祭则受福率遵无越一三六八十三十八六送神乐奏咸和之曲有严学宫四方来崇三十八六一三六三恪恭祀事威仪雝雝十三十八六十八六三歆兹维馨神驭还复六八十八六三八六明禋斯毕咸膺百福十三十八六十八六三革音疏黄帝命岐伯作鼔吹灵鞞扬徳建威帝少昊立建鼔以通山川之风帝喾命柞卜作鼙鼓鼔奏以观声明堂位所载则土鼔蒉桴固自伊耆氏始土鼔者陶土为腔盖太古之希声欤而或解之曰土沖气也乐沖气之和声亦一义也迨后世而制加备矣夏后氏足鼔足趺也鼔下用柱柱下用趺故曰足鼔殷人贯之以楹楹如屋楹鼔大而不可趺故埋柱于地而坚筑之贯鼔于其端一楹四稜犹四植之桓圭也周官太仆建路鼔大寝之门外仪礼大射建鼔在阼阶西皆楹鼔也而庄子曰负建鼔陈氏曰建鼔可负则以楹贯而置可知然则建鼔楹鼔其大小亦随宜用之乎其小而播者别为鼗鼓故曰置我鼗鼔置读作植暨周乃有县鼔戴记县鼔在东应鼔在西毛诗田县鼔然周礼仪礼不载当是建鼓两傍所悬应朔二鞞而或谓宫县设之四隅轩县设之三隅判县设之东西夫宫县轩县判县通指八音之乐岂专谓革音乎哉其土鼓足鼔楹鼔周亦用之周官籥章掌土鼔击之以逆暑迎寒乐田畯息老物诗云贲鼔维镛贲鼓即足鼓也又云鼛鼔弗胜鼛鼔即楹路也曰朔鞞曰鼔曰相鼓曰田鼓总是县鼓盖一物而五名焉皆鼔之小者也曰应鞞曰应鼓又曰应曰鞞亦一物而四名则又次之其鼔之大者则以靁鼓鼓神祀以灵鼓鼓社祭以路鼓鼓鬼享而又鼓人救日月以靁鼓㝠氏攻勐兽以灵鼓太仆路鼓以达穷者与遽令然其鼔制则一耳惟绘以风云雷雨之象谓之雷鼔绘以麟凤龟龙之象谓之灵鼔绘以飞鹭盘旋之象谓之路鼓路与鹭通古文从省诗所谓振振鹭鹭于飞鼓咽咽醉言归者是也旧称鹭乃鼓精周制但绘鹭于鼓腔隋唐以来则刻鹭于鼔上今制则讹为彩凤矣盖犹然路鼔鬼享之遗意也易通卦验冬至鼓用马革夏至鼔用牛革解之者曰干为马故雷鼔用之坤为牛故灵鼓用之然则路鼓又用何革不亦穿凿甚乎雷鼓雷鼗六面灵鼔灵鼗八面路鼓路鼗四面盖亦一様六面八面四面如今仪仗花腔鼔二十四面杖鼔十二面之类非一鼔而有多面也而宋人图説迺以灵鼓八各冒一面总为一架承以槃轶转以金枢作靁车之状雷鼓路鼔亦如之悞矣鼔音初无律吕讵若排箫笙竽取备多面者哉其周官六鼔又有所谓以鼖鼔鼓军事以鼛鼔鼔役事以晋鼔鼓金奏鼖贲通用鼛鼓亦作臯鼓暨晋鼓皆建鼓也晋鼔建于军路鼔则建于寝故其名异耳韗人为臯陶其制甚备晋鼔长六尺有六寸臯鼔长寻有四尺鼖鼔长八尺鼓皆四尺中围加三之一句倨磬折长短无异而鼔制不殊则六鼓之制可推焉独应鞞朔乃县于大鼓之旁者其制有异朔之度长二尺大面一尺四寸小面七寸声徐而洪类鞭鼔之声应鞞之度长一尺四寸大面一尺小面五寸声焦而急类鼗鼔之声尔雅大鼓谓之鼖小者谓之应而应田县鼓郑笺皆以为小鼓毛传以田为大鼓盖以田较应则为稍大而总之皆小鼓县于建鼔之旁者耳凡作乐先鼔次击大鼔复击应大师大祭祀鼓小师大祭祀击应则大祭祀皆鼓击应而大射有朔鼙应鼙诗又以应配则鼓即是朔鼙以其引鼔焉故曰以其始鼓焉故曰朔而应鼙则与之相应周礼有无朔仪礼有朔无名异而用则同也又有大鞉小鞉形如小鼓有柄有耳播之为乐尔雅大鼗谓之麻小者谓之料世纪倕作鼗鞞夫鼗鼗一也大谓之鞞而与麻同小谓之鼗而与料同小师掌敎鼓鼗下管击应鼓瞽蒙掌播鼗而眡了亦掌凡乐事播鼗盖者引鼔者也鼗者兆鼔者也先儒谓凡乐先击钟次坎鼓钟动而鼗已作及下管播乐器而乐具作焉乃鼔以先之则鼗又先于也今太常乐器无鼗至于朔又不用以引而用之于搏拊以为应盖其去古制亦逺矣建鼓诂今之建鼓其贯之以柱类楹鼔承之以趺类足鼓上有翔凤藻谓宜如隋唐之制刻木为鹭其犹有路鼓遗意焉堂下之乐贵西堂上之乐贵东故建鼔设于堂东南隅鼔无当于五声五声弗得不和鼓为雄乐其声讙而象雷其形穹而象天其于衆乐为君是故其器不宜小小则不尊其击不宜轻轻则不严而尤不宜于繁其声音不配律吕第以检乐所谓鼙鼓疎节以节繁弦之契者是也鼔之为言孤也老子曰孤者王公以为称又曰大音希声言其尊重而不繁也拊之为言辅也击之宜轻而亦不嫌于繁近代雅乐其与鼓相间而击者虽名为拊其实鞞也鞞之为言裨也鼓声疾而短闻须鞞以裨助之故曰鞞所以助鼔也商颂奏鼔简简又简兮简兮方将万舞简简鼔声将万而鼓先焉又有先鼔而击者曰鼔与鼔相应者曰应鞞俱县建鼔之旁是谓县鼓今应鞞乃代搏拊之用而鼔亦废独有建鼓则古制不尽存也古者冒鼓必于启蛰之日义取震奋以畅阳气其谓鼔大而短则其声疾而短闻晋鼓近之疾以作气固不嫌于节短其谓鼔小而长则其声舒而逺闻朔鼙之类近之舒以导和正欲取其雍徐至于鼛鼓大又欲其闻之逺也以鼓役事故其长丈有二尺宗庙之乐楹鼓两端第距六尺六寸者节乐者不欲其声之过讙况有应鞞助之虽短闻焉可耳鼓前后距六尺六寸面径四尺中径六尺周二十版每版中广一尺两端广六寸周礼韗人为臯陶穹者三之一也其所用何木古典无戴大都桑梓楠樟随其地宜用之中贯方柱径七寸长一丈二尺上下半之方趺四兽其首外向顶接朱瓶上为翔鹭方盖覆之缭以红罗销金云花双檐四角有镀金囚牛如龙首皆衔璧翣垂下与钟磬虡同诗言田县鼔记曰县鼔在西应鼓在东盖应与田皆县而鼔之诗指田鼓为县鼔而记言县鼔在建鼔之西应鼔在建鼔之东堂下之乐先西故朔西而应东也先儒谓商人加左鞞右应则县鼔不始于周未可知也近世别为小鼔架而用之名为搏拊非是击鼔法凡作乐先鸣鼔以动之所以统衆音也击鼔之法首以两槌连双击者三而鼓一击又两作俱如之凡三作但末作连两击此起鼔也此后不复击第以槌击鼓先后连二者三此为第一通又先后三击者三此为第二通又急五击者三末复连加二击此为第三通连前共三十六击三通既毕则又从容三击然后柷起而衆乐翕然作焉故曰羣音之首也古乐播鼗鼓今遵时制未敢辄增每乐奏一句鼓三击而搏拊三应之搏拊诂司马迁乐书引子夏弦匏笙簧合守拊鼓之语张守节曰合㑹也守待也拊者皮为之实以穅如革囊也用手抚之鼓也言奏弦匏笙簧之时若欲令堂上作乐则抚拊堂上乐工闻抚拊乃弦歌也若欲令堂下作乐则击鼓堂下乐工闻鼓乃吹管播乐也言弦匏笙簧皆待拊鼓为节故言合守拊鼓也观此则拊鼔自是两物拊之设则堂上用则先歌故周礼言登歌令奏击拊其制则白虎通谓革着以穅陈祥道礼书谓韦表穅里状若鼓然其声和柔书传谓以韦为鼓谓之搏拊总之用革类鼓毕竟非鼔面径七寸其长倍焉座长一尺八寸广一尺连趺髙一尺趺髙二寸用时置膝用毕置座荀卿曰县一钟而尚拊大戴礼曰县一磬而尚拊盖拊居钟磬之间以为之节钟一击磬一击各有八节俱尚拊故文献通考亦云拊状如革囊实以穅击之以节乐近代搏拊之制以木为腔形如小鼔而长冒熟皮或生皮或实以穅或无穅乃是古之雅鼓而以架庋之夫拊在堂上坐奏以节歌雅在堂下立奏以节舞其用不同而今以雅鼓冒搏拊之名且以代应鞞之用非古制也宋儒称搏拊之搏从旉有父之义焉堂上则门内之乐以拊为之父今不倡而应失其所为父矣是宜改正别以朔鼙应鼙县建鼓傍庶合古道但颁自礼部未敢轻议云或疑拊置膝上今堂上无坐奏之乐似未可用姑存其旧俟攷古者拊用熟皮缝成袋长一尺四寸面径七寸实之以穅用时置膝上用毕置座上座长一尺八寸广一尺连趺髙一尺以桑为长尺有咫两端冒以皮径六寸腹微大彩绘饰之金环二并直钉之以系襻焉闲则卧置于架击拊法每奏乐一句将阕听建鼔一击此则一拍应之三击鼓则三拍拊初拍用左手次拍用右手第三拍两手齐举以为之节古者小师掌教鼓鼗大祭祀登歌击拊则用以为登歌之节而琴瑟箫笙诸乐从之其説具琴瑟谱中非第与鼓声相应而已也一拊也虞书言搏拊周礼言击拊何也轻则拊重则为搏为击与击石拊石同义盖一搏而间一拊更迭以成音者云木音疏先王之作乐也金石以动之丝竹以行之匏以宣之瓦以賛之革以节之亦既洋洋乎盈耳矣然而始之以柷终之以敔制用于木独有取于质朴之音者何也礼始于报本乐始于尚徳徳莫崇于质朴质朴而后文生文极而返之乎质以朴始以朴终恶其文之着也故曰椌楬者徳音之音也𫝊曰柷敔者终始之声乐记曰圣人作为椌楬柷敔椌楬同物而异名柷敔以椌楬为体椌楬以揩击为用礼言揩击书言戛击周官小师掌教鼓鼗柷敔埙箫管瞽蒙掌播鼗柷敔埙箫管于此可以徴奏乐之序焉敔亦作圉周颂有瞽鼗磬柷圉是也先儒之説曰柷于衆乐先之而已非能成之也有兄之道焉圉于乐能以反为文非特不失已也有禁过之义焉尔雅曰所以鼓柷谓之止所以鼓敔谓之籈柷以合乐而作之然而鼔之以其止戒之于蚤也敔以节乐而止之然而鼓之以籈者节之于后也然更有説焉在易震起也艮止也先天卦位震东北艮西北圣入则之説柷于东北形如仰盂以始乐象震之所以起也设敔于西北形如伏虎以止乐象艮之所以止也万物生于春其气木其方东击其中虚以成声声出乎虚以象雷出地奋而其外饰以山林皆取物生之象其成也以虎西者西方之兽又艮居东北寅位寅为虎也履虎尾不咥人亨盈而持之满而损之伏虎在旁上有龃龉圣人葢戛戛乎慎焉侑巵欹器亦此物此志也木之属古有舂牍周礼笙师掌教舂牍应雅以教裓乐葢今世拍板之类二六编聨取象律吕用以节乐今雅乐亦缺此器形类板斗厚五分口方二尺四寸底方一尺八寸深如之下有趺髙广二寸傍有孔圆径六寸纳手于中持椎柄以撞击椎形如拐首长一尺柄长一尺八寸底中心开一窍仅容椎柄透出底外铁轴贯之今揺动而拔不出故名曰止柷诂乐出于虚故琴必用桐拊必用穅椌必用空而仰盂以象震阳动于下乐由中出而太和由是乎洋溢矣古乐先击钟次击鼓播鼗击柷而乐作焉春秋传曰入门而金作国语曰金石以动之今孔庭雅乐无特钟特磬亦不播鼗但击鼓以统之鼓讫而柷动尔雅所以鼓柷谓之止註云柷如漆桶方四尺二寸深一尺八寸中有椎柄连底挏之令左右击文献通考所载畧同而于柄连底下益以旁有孔内手于中击之以举乐宋仁宗时礼官言郑康成谓投椎于中撞之撞击之法宜同康成之法柷外图时卉则可矣而中设一色非称也宜依方色以图瑞物东图青隐而为青龙南图赤隐而为丹鳯西图白隐而为驺虞北图黒隐而为灵龟中图黄隠而为神螾从之今制三面绘山一面绘水而已柷用楸木止用梓木陈氏乐书曰隂始于二四终于八十隂数四八而以阳主之所以作乐则以此先之而已非能成之也藻谓二尺四者四六之数隂数也底方一尺八寸则二九阳数也椎亦阳数阳动乎下震象也故居东凡奏乐先以止左右击共三声以举乐形类板箱而覆艮覆椀也长三尺六寸广一尺八寸髙一尺底向上其下有趺髙广二寸此其座也髹以朱座上有物形如睡虎身长三尺首髙一尺二寸五分尾髙一尺一寸背上刻二十七锯齿名曰龃龉绘以白色黒纹其戛击者曰籈古以木长尺广寸厚分如界尺今用竹长二尺四寸析其寸为十二茎以茎击三以柄擽三而乐止敔诂尔雅注云敔如伏虎背上有二十七鉏铻刻擽之籈者其名文献通考则谓碎竹以击其首而逆戛之又云宋因唐制用竹长二尺四寸析为十二茎先击其首次三戛龃龉而止与旧用木擽龃龉者异此今时所承用也而击首凡三次以柄戛亦三以止乐先儒之説曰龃龉二十七者三九之数也籈则长尺寛寸厚分其数十寸阳极于九而隂以十胜之虎亦隂兽始乎阳卒乎隂隂阳互用以成终始是故气无滞隂亦无散阳而太和在宇宙之间敔之时用大矣哉敔与籈皆用揪木唐宋以来用竹以籈从竹故也书言戛击鸣球搏拊琴瑟以咏汉儒以为戛即敔击即柷皆属木音鸣球属石搏拊属革琴琴属丝葢四音六器总皆堂上之乐而敔之用戛所以施之鉏铻其义甚显至宋儒乃以戛击傅球磬以搏拊傅琴瑟夫磬何以戛琴瑟何以搏且疑为丝石独奏堂上而柷以启之敔以止之搏拊以节之者皆为堂下之乐上聴于卑制乎尊殆非古义古者堂上堂下俱设柷敔晋宋之乐乃至四厢各有柷敔牛𢎞罢之宋仁宗时始从王珪之议设诸堂上今考大明集礼存心录诸书所载图式柷敔搏拊设于琴瑟工歌之上麾诂麾于经籍无所考惟周礼巾车掌木路建大麾以田以封非以麾乐者然歴代之乐用之而协律郎执以令乐歌立于乐县之前稍西唐乐録所谓翚干是也其制用纁帛画升降螭髙八尺或以绛缯一幅为之濶一尺一寸上下缀版粉质上版绘云下版绘山中绘金似龙三爪而无珠前升后降辅以云气朱竿长八尺五寸颠刻龙首衔而县之升螭向外降螭向内乐将作司麾者举麾唱迎神乐奏咸和之曲举则升螭见而乐作乐阕则偃偃则降螭见而乐止葢所以指麾乐之始终亦雷出地奋之意也毎奏皆次第举麾偃麾以木为架髹以朱恒植其上一云以置于柷頖宫礼乐疏卷六頖宫礼乐疏卷七钦定四库全书頖宫礼乐疏卷七明李之藻撰豋歌节奏疏乐辞曰诗诗声曰歌登歌在前贵人声也清庙之歌所以美盛徳之形容长言之不足故嗟叹之嗟叹之不足故咏歌之咏歌之不足不知手之舞之足之蹈之于是乎叶之以五声八音而乐始大备焉五声者宫谓之重商谓之敏角谓之经征谓之迭羽谓之抑凡听宫如牛鸣窌中全出自喉殷殷隆隆凡听商如离羣羊出齿张口朗朗锵锵凡听角如雉登木自牙而发喔喔局局凡听征如负骇豕自舌振起倚倚靡靡凡听羽如鸣鸟在树自脣撮集扬扬诩诩此五声者盈乎天地之间气相轧物相戛大而雷霆细而蠛蠓无之非是而人声尤为亲切五声递变是之谓歌徒歌则谓之谣故必和以八音然而金声舂容失之重石声温润失之轻丝声纎微失之细竹声清越失之髙匏声崇聚失之长土声函胡失之下革声隆大失之洪木声无余失之短惟人含天地之中故声调隂阳之节所以八音从律尤以人声为凖吕览葛天氏之乐三人掺牛尾投足以歌八阕山海经帝俊八子实始为歌八阕九序嗣后黄帝驾辩帝尧大唐舜歌南风禹有康歌暨周乃歌九徳九夏而其教綦备乐师帅学士而歌彻大师大祭祀帅瞽登歌小师大祭祀登歌击拊祭统曰声莫重于登歌此周道也然而歌之妙尽于虞书命䕫所云诗言志歌永言声依永律和声者盖声不永不成其为歌律不和无所依以永知歌所以永永所以依律所以和而声歌之能事无余藴矣单出曰声一字一声也杂比为音数声合音也字有喉唇齿舌之用融入歌中歌逐宫徴羽角之音妙出字表虽旋宫均主以此起必以此终乃转宫作商声从律不必从字如关关之互用姑蕤洋洋之参差林仲悟清浊髙下之相次知律学字学之殊科要于字字举皆轻圆块磊俱化然后声声俱有吞吐意味乃长故曰善歌者声中无字字中无声不善歌者无抑扬谓念曲无含韫谓呌曲此永言法也乃声之依永何也不学操缦不能安弦不学博依不能安诗诗何以安依而后能安歌何以永安而后能永依何以博谐以八物之音而后博瑟先歌后依于丝也下而管象依于竹也鼔缶而歌依于土也舂牍应雅以教裓乐依革木也笙镛以间依金匏也戛击鸣球抟拊琴瑟以咏依于木石丝革大合乐也声依于器器协夫声猗那何贺味叹濴廻叠字散声连绵啴缓其气安舒不迫其韵安穏不佻其神安定不浮其状安详不躁而后其发之为歌也诗安而声永然而专事乎声又恐圆融而易荡故悉举而和诸律律也者率也清浊髙下有一定之率率不易定南北殊乎劲曼男女判乎雌雄老稚别乎洪细彼各就其气之所禀以自成其为声则亦各成其为调而未必尽协于中则亦无当于律圣人者声既为律又多方以求之截竹为筩范金琢玉以为琯而犹未已也又为之命神瞽考中声量之为制以度律均钟于是乎一定之率出焉所咏者中声所道者中徳用以理性情兴教化和邦国通神示胥必由之自古乐既邈世谓中声难求不知人之中声与天地之中声应天地廖廓其中声他无可验验之人声其清浊髙下有出乎自然而髙引之不至于伉深抑之不至于窒者是谓中声即名正律中声以上则为半律清者愈清中声以下则为倍律浊者愈浊凡十二律之声黄钟浊也掲之渐清黄大太夹姑仲蕤林夷南无应皆自然也继以半律黄大太夹虽清可歌至于姑仲则过髙而掲不起或强掲起非自然矣应钟清也低之渐浊应无南夷林蕤仲姑夹太大黄皆自然也继以倍律应无南夷虽无可歌至于林蕤则益低而咽不出或强歌出亦不自然矣是故十二正律乐凖也亦歌则然而必㕘之以半以倍者何也试举黄钟一均言之黄钟为宫则浊俗唿合字半律则清俗唿髙六南吕为羽则清俗唿工字倍律则浊俗唿低工移宫换羽倡和清浊大抵迭相为经要于绳续珠聨则倍半虽非中声有时不得不用非此则声抝而不和亦出于理势自然庄周所谓调之以自然之命者也所谓律和声者此也凡歌中于宫彰于商触于角验于征宇于羽而其妙尽之乎永惟永可以征人之所飬自非心气和平则不能永非娴习有素亦不能永师乙曰寛而静柔而正者宜歌颂广大而静疏达而信者宜歌大雅恭俭而好礼者宜歌小雅廉而谦者宜歌风则歌岂易言哉气异异声声异异歌歌异异宜音协于徳可以征徳故成均之教用是以成徳大司乐以乐语教国子兴道讽诵言语大胥颁学令声春诵夏弦大师教之其教六诗以六徳为之本以六律为之音瞽蒙掌九徳六诗之歌以役大师而洙泗之间弦歌之教彬彬如也参歌商颂㸃咏舞雩宪弦蓬户虽子畏于匡而尚谓子路汝歌子和既祥十日而成笙歌焉以至列国之大夫玉帛燕享之间莫不赋诗示意庚唱迭酬总之礼乐不斯须而去身则声歌亦随事而弗辍何况俎豆之间升歌之重诚慎其选必致其悫又可知矣夫歌非难知也穷经之士求之乎经而自足引长歌声是为永言絃必操缦是为依永龡声极长是为和声衆声相合是为克谐起柷合奏是为翕如音不凌犯是为纯如清明象天是为皦如始终象四时是为绎如而其妙极形容者则又有曰上如抗下如坠曲如折止如藁木倨中句句中钩累累乎如贯珠夫上如抗者掲音极髙而其余声渐下髙如抗手然而不至于太髙也下如坠者由髙渐下如物之坠有湫底而无留滞曲如折者转折之际或上而折下或下而折上柔和顿挫如折枝然止则声之定也自上而下煞句安穏如枯木劲截不揺拽也倨中矩者其声平出直上停折方如用矩句则周转圆滑似钩之肖规也端则吞吐圆融相续不絶如珠之聨贯下垂然凡夫一章之诗必兼衆妙一句之内数者处一乃至一字吐纳当亦具美使其曲直繁省廉肉节奏一一咸中于法而后谓之能永而后谓之歌而善也大凡学者且先静养真气其气出自丹田至喉乃噫抗坠之节可以意㑹而分涂山歌于候人有娀谣于飞燕夏甲叹于东阳殷整思于西河五方之歌固殊六律之用则一无他缪巧一本静定之功傥于学问无关后䕫讵以教胄若无中和之飬辄谓可交神明是周官九变之説真诞而仪舞允谐圣人亦欺我耳昔者秦青歌而行云遏舒氏歌而双鱼起虞公之声动梁尘冯乗之音传林薮庐陵之响穷九陌夏统之大风随至韩娥之余响绕梁彼其一伎专长或性之者也非飬之者也然而犹若是矣况徳音之音动天地格鬼神岂足异哉今谱圣祀乐章备考肄焉清浊抑扬览此思过半矣从子至巳律吕皆长故有半而无倍倍之则太长从午至亥律吕皆短故有倍而无半半之则太短然半律虽六而清声只用四律过此以上太髙歌声掲不起倍律虽六而浊声亦只用四律过此以下则太低歌声咽不出旋宫歌奏相配疏周礼大师掌六律六同以合隂阳之声典同掌六律六同之和以辩天地四方隂阳之声以为乐器而大司乐掌成均之灋分乐而序之以祭以享以祀祀天神则奏黄钟歌大吕而舞云门祭地示则奏太蔟歌应钟而舞咸池祀四朢则奏姑洗歌南吕而舞大㲈祭山川则奏蕤賔歌函钟而舞大夏享先妣则奏夷则歌小吕而舞大濩享先祖则奏无射歌夹钟而舞大夏大率以祀典之尊卑为乐舞之次第而奏阳律则歌隂吕以合之所以致隂阳之和也然惟姑洗之生南吕夹钟之生无射取义母子声协隂阳而其余天神地示山川先妣之所奏所歌殊不相配音亦不调先儒为之説曰黄钟子大吕丑日躔在子则斗建在丑日躔在丑则斗建在子子丑合也大蔟寅应钟亥日躔在亥则斗建在寅日躔在寅则斗建在亥寅亥合也其蕤賔在午函钟在未则午与未合小吕在巳夷则在申则巳与申合而姑洗辰南吕酉夹钟卯无射戌其义亦然窃尝疑之乐和神人不惟其和而第惟斗建日躔之为拘于义末矣矧岁差渐逺而今冬至建子日躔乃退于箕安得子丑之合而周公圣人识不及此而附㑹矫诬以凟上帝山川百神之祀必其不然尝试更互推求以黄钟合小吕以夷则合大吕以太蔟合函钟以蕤賔合应钟而奏其子为阳声之律歌其母为隂声之同母子同调隂阳同声而后乃可谓合隂阳之声则窃意斗建之説汉儒固求其説而不得而窜易其文迂其解以惑后世者乎及读郑世子律吕精义其説正同以为泥于仲吕黄钟往而不返算术不精之所致因为推演旋宫歌仲吕则奏黄钟歌林钟则奏太蔟歌南吕则奏始洗歌应钟则奏蕤賔歌大吕则奏夷则歌夹钟则奏无射而后乃今六律六同一一相合而始信周礼之书为后儒所乱者诚多也今孔庭之乐歌与奏俱用仲吕一调有隂无阳未合古义或者当年初撰歌词行之学宫即以填谱播乐不知仲吕第是登歌乐贵人声故以歌为之主至于被之金石管絃仍宜配以黄钟之均起止仍用羽调则以南吕羽和太蔟羽然后隂阳方协声和气和而天地之和应人神之交合耳此讵可沿袭袭谬而以茍且从事焉者但今颁行已久未敢擅更故前谱悉遵时用苐照旋宫之法别为黄钟乐谱如左俟知乐者择焉或曰若是则奏黄钟歌仲吕天神之乐也而以祀孔子不已僣欤曰自生民以来未有孔子也孔子上律天时其祀典配天非过也然而舞非云门则其于祀天也固已杀矣曰歌用仲吕之羽奏用黄钟之羽羽起调羽毕曲何也曰大雅宫调小雅征调国风角调颂羽调周制也宫为君大雅朝廷之乐故用宫音起调毕曲征为事小雅周爰谘诹皆事也是以用征角为民歌谣採风风属木是以用角羽为物周乐一变而致羽物六变而致象物及天神夫神祗非可目见可见者物耳故用羽音起调毕曲也春秋孔演图孔子曰丘援律吹命隂得羽之宫然则其乐之用羽也不亦宜乎拟黄钟调衆乐合谱迎神乐奏咸和之曲頖宫礼乐疏卷七頖宫礼乐疏卷八钦定四库全书頖宫礼乐疏卷八明李之藻撰乐舞疏吕览隂康氏之始隂多滞伏民气郁阏故作舞以宣导之后世圣人因而用之乎乐配之以五声八音以享以祀乐记曰诗言其志也歌咏其声也舞动其容也葢声可以听而知容藏于心难以貌睹圣人假干戚羽旄以表其容发扬蹈厉以见其意尽筋骸之力以要钟鼓拊㑹之节然后声容选和而乐备焉而亦用以教育学校之人材故古者成均学政四术四教非不具备而大司乐以乐舞教国子乐师教国子小舞大胥掌学士之版以待致诸子小胥掌学士之征令而比之巡舞列而挞其怠慢者籥师掌教国子舞羽吹籥小乐正学干大胥赞之乐师学戈乐师丞赞之葢设官若是之备云凡舞宗庙帗舞社稷羽舞旱暵皇舞辟雍旄舞兵事干舞星辰人舞又有云门大卷大咸大韶大夏大濩大武之舞与夫来鼓臯舞射夫弓矢舞旄人教舞散乐夷乐而所舞葢无遗乐焉大胥春入学舍采合舞月令孟冬命乐正入学习舞仲春亦命乐正习舞释菜文王世子曰凡学世子及学士必时春夏学干戈秋冬学羽籥内则曰十有三年学乐诵诗舞勺成童舞象二十而冠始学礼舞大夏是其舞殆无旷时也而至释菜习舞天子乃帅三公九卿诸侯大夫亲往视之祭统君执干戚就舞位乐记武王冕而总干则王太子王子与夫羣后之太子卿大夫元士之适子国之俊秀又不足言盖无人不从事于舞矣而独卑者之子不得舞宗庙之酹载在汉大乐律者可考焉当时除吏二千石到六百石及闗内侯到五大夫子先取适高七尺以上年十二到年三十颜色和顺身体修治者以为舞人至隋而尚以品子为之号二舞郎葢典乐之教虽亡而胄子之选犹在也降至大观乃诏罢云门生舞而舞人皆菆陋屠沽或用羽流俚杂者混迹其间贵介志行之士于是乎羞与为伍而先王教化之道殆不可复行于叔季之世矣嗟乎先王之教所以必从事于舞者何也人生而成童血气筋骨渐以充实而愤盈其嬉笑跳跃动于手足舞蹈之间如熊经鹤舞狮攫猨腾机自有所不容遏禁之郁纵之荡圣人因而导之曰来吾教尔舞进而示之以盘躃顾盼之容束之以俯仰进退之节而又钟鼓悦其耳羽旄快其目而习之者亦相率而以为便不自知其闲于节范于正而㓜志之潜消也故曰听雅颂之声志意得广焉执其干戚习其俯仰诎信容貌得庄焉行其缀兆要其节奏行列得正焉进退得齐焉古者之教洒扫应对以禁傲诗书羽籥以导和若夫动而有节则莫舞若矣固以动阳气导万物其于成就人才则尤亲切焉由小学之书而进之以瞽宗之礼乐由瞽宗之礼乐而成之以东序之舞则圣王之教可想也三代而后新声代变舞容从之于是乎有鞞舞铎舞巾舞拂舞鞶舞幡舞鼔舞轮舞城舞师子舞白纻舞公莫舞巴渝舞浑脱舞景云舞紫极舞柘枝舞清商舞伎舞毋论节族淫杂抑亦冠饰匪伦云翘建华芙蓉鸲鹆矞嵬奇衺大抵皆俳优杂㺯羌胡蹀躞燕享恣其淫亵清庙宁复居歆所谓内则致疾损夀外则乱政伤民驯致大雅沦灭教化陵夷何怪乎士流厌薄置不屑讲迨至身心性命之学兴而此道益絶殆已逾千载矣孰知夫古人之于舞也童而习之既以治身亦以事人而终其身焉于是故有臣为君舞者大司乐王大射诏诸侯以弓矢舞是也有君为臣舞者食三老五更于太学天子冕而总干汉高帝置酒沛宫酒酣上自起舞是也有孙为祖舞者冕而总干率其羣臣以乐皇尸是也有子为亲舞者老莱子着斑烂衣而舞是也有弟子为其师舞者子路援戚而舞是也有兄弟相舞者武帝时长沙定王起舞是也有賔主相舞者灌夫舞属丞相张磐舞属陶谦谢安舞属桓嗣周武帝与梁明帝宴周主亲弹琵琶梁主起舞是也而其用之祭祀则以事生之道事鬼神葢音者生之所听舞者生之所睹故乐必有歌有舞以备观听之美而后神人之交始洽因而昭其德焉象其功焉歴代不沿舞名递变然而总其大端不出文武二舞武舞亦名干舞文舞亦名羽舞又名籥舞古者云门大咸大韶大夏是皆文舞而韶则文德之隆大濩大武是皆武舞而武为武烈之盛是故夫子论乐而美善独评韶武无他举其最焉耳已三代而降汉曰文始魏曰大韶晋曰正德宋曰凯容梁曰大观唐曰治康曰九功而石晋观象宇文崇德赵宋文德元崇德皆所谓文武也秦曰五行汉曰武德晋曰大豫宋曰宣烈梁曰大壮唐曰凯安曰七德以至石晋讲功宇文象成宋曰武功元曰定功皆所谓武舞也文舞谦恭揖让武舞蹈厉发扬文舞夏翟苇蘥武舞朱干玉戚容不同而器亦异焉至于进退疾徐变态离合周旋中规折旋中矩整齐严肃动应节奏则二舞同之干戚羽旄左右开阖亦各皆有其义凡总干持戚者左手干右手戚未开舞时干外而戚内干纵而戚横葢左属仁右属义义以待敌仁以自卫故左干而右戚仁统四端恩常掩义故干外而戚内干仁好生戚义果断故干纵而戚横也凡执籥秉翟者皆左手籥右手翟未开舞时籥内而翟外籥横而翟纵葢左属阳右属隂阳主声音主容故左籥而右翟和顺积中英华发外故籥内而翟外籥象衡运准平翟象表端绳直故籥横而翟纵也此干戚羽籥之容也然古舞定立四表三进三退武取六伐止齐文取六爻变化文俯取诸隂武仰取诸阳文先举左手足武先举右手足文则左旋武则右旋诸皆揖逊征伐拟诸形容动盪回旋以奋至德之光以动四气之和以着万物之理而后神明感通亦洋洋乎如临其上近世失传太常雅舞立定不移微示手足之容殆与古异今孔庙大成之舞即宋朝化成天下之舞元祐间命乐正开封叶防所撰义取揖逊彰宋受命之自不知何故輙以用之孔庭而至今仍之无改焉近世有私拟舞曲者固未见之实用藻伏思之夫子之乐不同百王惟是道德尊崇删述垂宪非有揖让征伐可为摹拟终难杜撰所以国初儒彦不敢轻有更易但与其遵用宋乐不如上取韶舞闻韶忘味葢圣心有独契焉周制云门之舞用之圜丘咸池之舞用之方泽九㲈之舞用之宗庙之中凡祭祀皆用古乐即歴代不相沿袭然名异而实则同非必其剏为之也矧㲈之为用更广以祀四望亦以礼人鬼孔祀用㲈于古未悖虽其笙镛缀兆不详载籍然可考求润饰略存古意至于有文无武近于妇人无武事者之乐夫子却莱夷堕三都奚为而不武乎韶兼干羽于德甚合于义甚允唐犹兼用文武宋乃罢武存文迄今沿之盖阙典也节诂尔雅云和乐谓之节葢乐之声有鼓以节之而其舞之容亦有节以节之故先代之舞皆有执节二人前引文舞以节武舞以旌宋享晋侯舞师题以旌夏旌夏者大旌也大射礼举旌以宫偃旌以商今其详不可考矣大抵武舞象成故旌参焉文舞则或用羽葆幢或析朱缯三重为节或谓之纛或谓之翿陈风宛丘值其鹭翿解者曰舞者所建则又以鹭为之也今制蔟红缨七层下垂或用五色相间以象五声每蔟用緑斜皮刻花为葢上锐下广状如偃钟而以红皮内托表而出之覆于缨上为饰颠之最鋭处皮金縁口贯以红绒绦长七尺竿长八尺五寸朱髹涂金龙首衔节舞者当就列时双节前引行列缀兆则执节者分立于东西两阶舞生之前以节其舞闲则植于架上籥诂周礼籥师掌教国子舞羽吹籥籥章掌土鼓豳籥文王世子秋冬学羽籥明堂位土鼓苇籥诗曰左手执籥右手秉翟夫籥者竹音之一器耳而执之以舞何也声音之本于是乎寓焉命之曰籥以黍龠之法在是也説文龠者乐之竹管三孔以和衆声龢龤字皆从龠旁而俗乃加竹为籥龠即律也黄钟之律万事根本体有长短检以度物有多少受以量量有轻重平以权衡倍律所容谓龠通长二尺容黍二合称重二两而于律则具二均是谓五声主宰八音领袖故文舞尚焉舜作大韶执籥秉翟周人舞象亦倣其制季札观韶箾象箾箾即籥之别名古人舞则吹籥春秋万入去籥杜註以为内舞去籥恶其声闻可见文舞吹籥非如近世之不复成声也尔雅大籥谓之产其中谓之仲小谓之箹或曰籥有缓吹急吹三孔以和衆声礼书所谓主中声而上下之律吕于是乎生葢一孔具三音故有上生下生之别非有三器然而既已有三名矣则亦安得无三器乎或谓黄大太夹为大龠姑仲蕤林为中籥夷南无应为小籥亦未可晓今亦只用黄倍为准足矣形制吹口类篴郑注周礼郭注尔雅咸云三孔独诗简兮之注以为六孔皆出古传宜并存之其开孔也有法取籥身匀作二十寸以墨界之自下而上至三至五至七之界各开一孔孔径各如倍律内径之半如黄倍内径五分则孔开二分五釐足也若于三孔籥每孔之下各増一孔即为六孔之籥凡吹三孔者全闭之则缓宫急征启下一孔则缓商急羽启中下二孔则缓角急清宫启上下二孔缓为清宫急为清征也吹六孔者全闭之则缓为黄钟急为林自下启第一孔缓为大急为夷启第二孔缓为太急为南启第三孔缓夹急无启第四孔缓姑急应启第五孔缓为仲急为清黄启第六孔缓为蕤急为清大吕也但今舞者右手秉翟既难按管调律且两手开合上下皆不暇于吹籥窃疑古舞三进三退别有吹籥之节与堂下八音相和而今不可攷矣翟诂周礼大司乐教六舞注谓帗舞析五采缯羽舞杂采羽如凤凰色人舞无所执以手袖为威仪也一谓帗舞者全羽羽舞者析羽皇舞者以羽覆冒头上衣饰翡翠之羽旄舞者氂牛之尾也社稷以帗宗庙以羽四方以皇辟雍以旄兵事以干星辰以人𤣥谓四方以羽宗庙以人山川以干旱暵以皇今孔庭之舞用翟为饰説文山雉曰翟江淮之间谓雉青质而五色皆备者谓翟其执之以舞者何休所谓以象文德之风化疾也古人舞大夏之器籥曰夏籥翟曰夏翟徐州厥贡羽畎夏翟夏大也文舞之最先者也九雉之名备于尔雅释鸟一鸬雉二鹞雉三鷮雉四鳪雉五鷩雉六海雉七山雉是之曰翟葢长尾者其八雗雉其九鵫雉其雉絶有力曰奋素质五采成章曰翚青质五采成章曰鹞南方曰东方曰鶅北方曰鵗西方曰鷷此四方雉名也雉身有文章其性耿介故先王贵而用焉用于五玉三帛二生一死之属贵其性也用于山龙华虫藻火贵其文也用之于舞则取其耿介而文章类士德也故诗言右手秉翟书纪舞干羽于两阶率皆用之尧之大章舜之韶禹之夏周之象文舞则无非是者特载籍所称其配不同有以羽配旄者记称饰以羽旄是也有以旄配翟者记称旄翟以舞之是也有以翟配籥者简兮之诗是也然而言羽则皆是翟羽自陈风有植其鹭羽之句先儒遂云用鹭易系鸿羽为仪之爻先儒遂云用鸿殊不知鸿鹭之羽素质无文何以当于文舞哉其用翟之制亦有二説一谓柄长三尺其端刻龙口中植翟三茎一谓柄长五尺其端龙项下垂雉羽五层然惟引舞所持其名为节或用綵缯之帗或用彩羽之旌或用白羽之翿或用红缨之旄自汉以降所尚不同翟则一而已矣前説今所遵用朱柄而龙首髹以金彩舞人章服诂古称𦙍之舞衣以其制作之善故歴代传以为寳今不可考矣太常之制舞人蝉冠服朱团领衫革带皂云履国学钦遣行礼用此则宜在外郡邑必遵集礼所载儒巾斓衫为当也蔡邕月令章句曰每佾八人各服冕而执戚有俯仰张翕之容然质之礼经冕而舞大武皮弁素积而舞大夏乃天子所以乐皇尸飬老更之服也即诸侯尚不敢僣矧今之舞人羽流猥杂而可为不衷之服乎藻守澶渊遵制为孔庙乐舞时未请于学使即衣巾亦不敢用权用民巾青衫皂绦如江南应试儒士之服诸皆能文通经子弟然亦一时权制后考礼记集説深衣可以为文可以为武可以摈相可以治军旅方氏曰端冕则有敬色所以为文介胄则有不可辱之色所以为武然端冕不可为武介胄不可为文兼之者惟深衣而已深衣之制诸侯大夫庶人上下同之文舞武舞均之可用然则郡邑学校舞于孔庭者惟深衣最为古雅矣制用红绢团领无摆如公服之制胷背绘大朶红花緑叶扶疏不设边襕以别补子其带以革为鞓裹以青布上缀黑角为饰如朝祭之革带夏布为之黑漆如梁冠样梁上不设金线惟前抹额上下涂金饰边中绘金蝉取义高洁可以交于神明也冠缨用青丝为之履用皁帛前后有云縁面缝紃以白线以皮为底右舞人冠袍今郡学通用然近于僣姑存其制深衣冠服则性理大全及陈氏礼书俱载世所通知也舞佾诂左传衆仲曰舞所以节八音而行八风故自八以降天子用八诸侯用六大夫用四士二传曰天子舞行八佾诸侯舞行六佾大夫舞行四佾士舞行二佾晋悼公女乐二八赐魏绛以一八其可据者故服䖍注谓天子八八诸侯六八大夫四八士二八而杜预则以为六六三十六人宋太常傅隆辩之曰舞必以八人为列自天子至士降杀以两减其二列预以为一列又减二人至士止余四人岂复成乐乃郑世子又从杜説以开方为舞位夫使立定不移苐如今之雅舞开方诚亦无碍若如古舞立表三进三退当从服説方成行缀也孔庭之舞自宋以来六佾我朝成化増用八佾嘉靖仍用六佾葢从诸侯之礼乐也六八用四十八人右舞仪俱遵时制然自宋元相沿非令甲曽有所裁定者也考之宋史叶防撰朝㑹二舞仪其文舞曰化成天下之舞第一变舞人立南表之南听举乐则蹲再鼓皆舞进一步正立再鼓皆稍前而正揖合手自下而上再鼓皆左顾左揖再鼔皆右顾右揖再鼓皆开手蹲再鼓皆舞进一步正立再鼓皆少却身初辞合手自上而下再鼔皆右顾以右手在前左手推后为再辞再鼓皆左顾以左手在前右手推出为固辞再鼔皆合手蹲再鼓皆舞进一步正立再鼓皆俛身相顾初谦合手当胷再鼓皆右侧身左垂手为再谦再鼓皆左侧手右垂手为三谦再鼓皆躬而授之遇节乐则蹲第二变听举乐则蹲再鼔皆舞进一步转面相向再鼓皆稍前相揖再鼔皆左顾左揖再鼓开手蹲正立再鼔皆舞进一步复相向再鼓皆却身为初辞再鼔皆舞辞如上仪再鼓皆再辞再鼓皆固辞再鼓皆合手蹲正立再鼓皆舞进一步再鼔相向再鼓皆顾为初谦再鼓皆再谦再鼓皆三谦再鼓皆躬而授之正立遇节乐则蹲第三变听举乐则蹲再鼓皆舞进一步两两相向再鼔皆相趋揖再鼔皆左揖如上再鼓皆右揖再鼔皆开手蹲正立再鼔皆舞进一步复相向再鼓皆却身初辞再鼔皆再辞再鼓皆固辞再鼓皆合手蹲正立再鼓皆舞进一步两两相向再鼓皆相顾初谦再鼓皆再谦再鼓三谦躬而授之正立节乐则蹲其舞节如此每变皆具三揖三辞三谦之仪以明宋有天下本于揖逊协律郎陈沂按视以为节奏详备遂以用之朝㑹范镇杨杰讥之其用之孔庭三献则稍有増损以就歌章实与歌义毫不相蒙也古者不以舞配歌奏凡乐先登歌次歌奏合作次文武二舞或别有舞曲今制歌奏舞一时并作亦与古异学校礼乐之地似当彷彿古乐更定其仪即成均之教未易骤复然使青衿士子肄雅有阶观感而兴深闗教化固不可视为迂濶而终置不讲也頖宫礼乐疏卷八頖宫礼乐疏卷九钦定四库全书頖宫礼乐疏卷九明李之藻撰启圣祠祀仪疏按叔梁纥氏之封爵自祥符封禅幸宅始其进公而王而称启圣也自胜国始其专祠徧天下而祀也则自国朝嘉靖始尊圣师并尊圣师之父盖报本钖类莫盛乎此矣羲轩尧舜禹汤师也而君祀不及于所生文武周公师也而君而相能追王上祀而不能俾万世为之祀其追王上祀也而达孝则吾夫子之爲达孝也达乎百世以下者也尧学于君畴舜学于务成昭禹学于西王国汤学于伊尹文王学于鬻熊武学于师尚父未闻推恩自出如是之隆而我世宗肃皇帝诵法遗书祀典之隆若是则我肃皇帝之达孝达乎百世以上者也于乎懿已其木主暨陈设视四配其以颜路曽晳伯鱼孟孙氏配也仪视十哲程朱蔡四氏之从祀也仪视配而少杀有程朱蔡则不得不跻周氏钖类之道则然矣主祭或司成或郡守大抵以所在长官之次或学博充之期随春秋丁祭子夜行礼取不先父食之义云陈设目正坛羊一豕一铏二笾八实以形盐藁鱼枣栗榛菱芡鹿脯豆八实以菁菹鹿醢韭菹醓醢兎醢笋菹鱼醢芹菹簠二实以黍稷簋二实以稻梁篚一实以帛爵三设罍洗盥盆一东西配位豕首二豕肉四块篚二每位簠簋各一笾豆各四爵三东西从祀豕首二豕肉二块篚二每位簠簋各一笾豆各四爵各三正坛东配二坛西配二坛东从祀西从祀各设案炉一烛二已上共设酒罇三仪注典仪唱执事者各司其事分献官各就位导引引献官盥賛引唱诣盥洗所賛搢笏盥手讫賛出笏引至拜位賛就位典仪唱迎神賛鞠躬拜兴拜兴拜兴拜兴平身分献官同四拜典仪唱奠帛行初献礼执事者各捧帛进爵立于神位前賛引賛陞坛賛诣启圣公孔氏之位前賛引賛搢笏执事者以帛跪进于献官賛奠帛执事者以爵跪进于献官賛献爵賛出笏賛诣读祝位读祝者取祝跪于献官左賛跪賛读祝读讫賛俯伏兴平身读祝者捧祝进于神位前賛诣先贤颜氏之位前賛搢笏执事者以帛跪于献官賛奠帛执事者以爵跪进于献官賛献爵賛出笏賛诣先贤曾氏之位前仪同賛诣先贤孔氏之位前仪同賛诣先贤孟孙氏之位前俱同前礼賛复位典仪唱亚献礼执事者各捧爵自献于神位前讫典仪唱终献礼仪同亚献礼典仪唱彻馔执事者诣神位前彻馔讫典仪唱送神賛引賛鞠躬拜兴拜兴拜兴拜兴平身分献官同四拜典仪唱读祝者捧祝掌祭者捧帛馔各诣瘗位典仪唱朢瘗执事各捧祝帛馔由中门出至朢瘗所賛引賛诣朢瘗位礼毕祝文维某年嵗次某甲子某月朔某日某甲子某衙门某官某等致祭于启圣公孔氏之神曰惟公诞生至圣爲万世王者师功德显着兹因仲特用祭告以先贤颜氏先贤曾氏先贤孔氏先贤孟孙氏配尚飨名宦乡贤祠祭仪疏周礼大宗伯以吉礼事邦国之鬼神示所谓人鬼则宗庙之祭而已矣非其族也其神弗歆乃祭法法施于民则祀之以死勤事则祀之以劳定国则祀之能御大灾捍大患则祀之瞽宗之祭设于学校乡先生之贤者殁而祭之于社诸皆崇德报功示民不忘且以风励来兹典甚重巳我太祖髙皇帝登极之元年首诏郡县访求应祀神祇圣帝明王忠臣烈士久有功于国遗爱及民者载诸祀典明年诏有司祠祀典神祗其不在祀典而尝有功德于民者即不祭存其祠宇又令天下学校各建先贤祠左祀贤牧右祀乡贤春秋仲月亦得附祭庙庭后乃更名名宦乡贤世宗肃皇帝令天下有司学校备查名宦乡贤果有遗爱在人乡评有据未经表彰即立祠祀若原祠倾頽及未追戴者听民间建祠崇祀隆庆六年秋今上登极覃敷恩诏于此亦惓惓焉夫牧先惠政贤重清修必无媿于宫墻斯有光于俎豆若果甘棠思永鸿渐风髙盖棺论定司风教者自宜亟取而崇祀焉奚俟象贤之陈乞胶序之推扬而后可与于斯位哉今渐不然非有华胄必不易得其得之也不必其贤甚则去思专祠不必良牧乡贤滥举或参匪人而祀典几于不足重此眞教化之所关而有司者奈之何其不留意也仪注名宦乡贤祠迎送神各再拜献帛三献爵读祝皆立提调官行礼名宦祝文卓哉羣公懋修厥职泽被生灵功垂社稷乡贤祝文于惟羣公孕秀兹邦懿德卓行奕世流芳乡饮酒礼疏庠序首善之地尊贤养老行礼于斯以申孝弟之义主之以乡大夫州长党正州党皆统于乡是故通曰乡饮其事有四三年兴举贤能饮而賔之其一乡大夫饮国中贤者其二州长习射饮酒其三党正蜡祭饮酒其四賔兴者三年一饮大比之礼也州则一年再饮春秋习射而饮党则一年一饮嵗十二月大蜡于学子贡观蜡是也古者贡士于其君必以正月故今之乡饮亦用正月其饮之以十月也自汉始也周十二月即夏十月取党正之文也唐礼乐志季冬之月正齿位百官志县令每嵗季冬行乡饮酒礼则仍十二月矣至于乡贡试已长吏以乡饮酒礼会僚属设賔主陈俎豆备管弦牲少牢而歌鹿鸣与耆艾序少长焉盖犹然賔兴乡饮之遗意乎宋政和遂改鹿鸣宴为乡饮酒绍兴令州县以科举年行之庠序则三年一举之饮至宋尚存也射饮之废久矣石渠礼论尚有乡射合乐之说郑𤣥仪礼注亦称今郡国行此礼于季春汉而后鲜有行者政和虽定贡士射仪而旋遭丧乱未及施用今之乡饮一举于十月之朔而非蜡再举于正月之朢而非賔贤能其大比别称鹿鸣不涉乡饮所谓乡饮别举于庠则尚贤尚齿乡大夫饮賔之礼也尝合仪礼王制乡饮酒义而绎之主人就先生而谋賔介选德也主人拜迎賔于庠门之外入三揖而后至阶三让而后升所以致尊让也盥洗扬觯致洁也拜至拜洗拜受拜送拜既致敬也礼隆于賔主略于介更略于衆賔贵贱之等也设俎豆备礼乐肴熟而不咀酒清而不饮彻俎而后坐税屦进胾而无算爵无算乐义惠尽也賔主象天地介僎象隂阳三賔象三光让之三象月之三日而成魄四靣之坐象四时賔者接人以义坐于西北主人接人以德厚坐于东南坐僎于东北以辅主人坐介于西南以辅賔六十者坐五十者立侍以明尊长六十三豆七十四豆八十五豆九十六豆所以明养老皆所谓习乡尚齿者也他如飨用餚蒸见于毛传乐县笙磬笾俎见于应邵注祀圣师牲以犬纪于后汉志则又礼经未载而仪节可以互征者其事不过饮食之节乡党之会而所关乎教化风俗者则甚鉅所以伏湛奏举于建武田钖献议于建中郑樵譔图于绍兴虽古制湮没而朔饩犹存汉唐盛时郅恽得以举汝南之觥李忠借以变丹阳之俗裴耀卿行之于宣州歌白华华黍由庚南陔诸诗而民听之有泣下者盖礼乐之进物也速而谦让之服人也深观祭献之严而知报本睹苹藻之荐而知贵诚见贤者为主而知懋德之可尊视老者为賔而知髙年之当敬阅揖让拜起之式而庄敬之志自生闻雅颂和平之音而淫慝之心自息听南陔白华之诗而父母之孝养自笃穷乡僻郡之民乌知礼乐惟示之以乡饮之礼乐而观感兴起觉亦有所不容已者以此知先王之礼真足以移风易俗而所禆于陶世之具非浅也先王之世非特行之有司而已月令孟冬大饮蒸注谓天子诸侯与羣臣饮酒于大学乃至总干袒割执爵执酱屈天子而躬养老之义逮汉之永平晋之泰始咸宁临雍拜老犹或踵行当时傅𤣥作赋束晳补诗胶庠之仪彬彬如矣晚世虽不行于天子而郡县长吏一嵗两行业已着为律令无敢坠旷惟是礼多绵蕞乐旷登歌甚者故事徒修賔选不肃秩秩賔筵而匪人干之志行之贤或凿坏而羞与为耦有司者亦曰吾以饰吏治完功令而已矣呜唿此礼教所以不兴而民风不免于日浇者乎有宋锐意讲求苏易简撰乐章三十四具鹿鸣南陔嘉鱼崇邱关雎鹊巢诸篇林保修定乡饮酒矩范其礼有主賔僎介三賔有肃賔序賔祭酒主献賔賔酬主人主人酬介介酬衆賔脩爵无算沃洗扬觯拜送拜既及约束十九事而当时固未尽行近郑世子亦谱乡乐其武舞奏以兎罝文舞奏以羔羊又备帗舞人舞皇舞羽舞旄舞干舞诸图法上之用以助流教化追隆古始亦未施用令甲所颁仅载其略有司推行不无渐失礼意今考礼经时制论次仪节佐以登歌笙歌间歌合乐要于简要可行无取繁缛若兼六舞更备声容贤守相毅然任之亦不难行事似迂而实切礼有剏而实因不曰吾从先进乎哉从之此其始矣賔诂仪礼主人就先生而谋賔介注主谓乡大夫先生乡中致仕者賔介处士贤者古者致仕大夫名曰父师士名曰少师常知乡人之贤者是以大夫就而谋之贤者为賔其次为介又其次为衆賔而与之饮酒然则致仕大夫犹晋魏间之中正操人伦之鉴而评举大賔非必其躬为大賔者也所谓大賔则年髙德邵之处士平日韬光掩采如祥麟瑞凤欲望见而不可得至此而乡大夫物色焉以光盛典盖尊贤与养老兼焉若谓第延乡绅则贵有重于齿者所谓一命齿于乡里再命齿于父族三命不齿岂俟以礼属民而与之饮酒于序然后正其齿位乎会典洪武十六年刋定大賔以致仕官为之𢎞治十七年改定今后乡饮酒延访年髙有德为衆所推服者一人爲賔其次爲介则亦不拘致仕官矣所患处士中或难其选然当虚心延访崇礼潜德以示风教之原尚齿尚德不兼尚爵有爵之人官评乡评必已久着岂必临期延访而后知其贤哉僎诂僎仪礼作遵注云遵者谓此乡之人仕至大夫者也来助主人乐賔主人所荣而遵法者据此则僎固乡先生为之唐制以乡饮賔兴有主賔介而无僎宋髙闳草定其仪僎介之位不尽合古晦庵所定仪位主以州守县令位于东南賔以里居年髙及致仕者位于西北僎则州以倅县以丞若簿位东北介以次长位西南学者多从其说大明集礼因之然非古也旧会典所载亦不然洪武六年刋定僎賔乡里年髙有德之人𢎞治十七年定今后遇乡饮如本县有以礼致仕官员主席请以为僎夫谓之僎賔义殊参佐况会典仪注主人率僚属迎賔庠门之外以入揖让行礼毕又率僚属出迎僎夫僚属即佐贰以下也既率僚属又迎僚属于义为赘及其献賔礼毕又诣僎前献爵交拜夫守令正官固无率属以迎僚友之礼况礼名乡饮而正官与佐贰献酬交拜于黉序之堂置介置衆賔于度外是何义耶然则佐贰必不可以充僎故僎必致仕乡绅有齿德可遵法者然后合礼亦不必拘定三人礼有三賔无三僎仪礼经文云若有遵者夫曰若有则僎在或有或无之间疏云以其无常或来或不来夫有无来否之未必而尚何三僎之拘耶会典迎送设席并不及于三僎惟图式列之当由佐贰充僎佐贰不止一人故编纂者因讹混列遂若以三僎配三賔者不知僎无取于充数多或二人三人所谓诸公大夫举觯乃入者固非一人如值其乏则一人亦无不可介衆賔司正诂仪礼主献衆賔继以介酬衆賔记言五十者立侍听政后又言少长以齿终于盥沃贾氏所谓乡人有学识者皆来观礼皆与堂下之饮则是观养老之礼者皆得谓之曰賔也经言拜受者三人此三賔之说也衆賔辩有酒脯此衆賔之说也衆賔以齿介则以贤不拘于齿矣唐礼乐志乡饮礼刺史为主人先召乡致仕有德者谋之贤者为賔次为介次为衆賔此即古者谋賔介于先生者也而明经秀才进士孝弟旌表者咸与焉则所谓賔者亦衆矣至其季冬正齿位则县令为主人乡老六十以上有德望者一人为賔次为介为三賔为衆賔大抵如乡饮酒礼云唐之所谓乡饮者为贡士也尚贤也介与衆賔辅賔行礼者也大抵辩贤之意重于序齿惟正齿位于季冬而养老之礼行焉尚齿尚贤重不在爵故賔若介皆得以未仕之耆硕而晋与令长为礼而衆賔亦济济焉第所谓司正者不可考矣古者由介以至衆賔礼有详略主人亲速賔及介而衆賔自从至于门外主人拜賔及介而衆賔自入揖让献酬繁于賔略于介至于衆賔升授坐祭立饮不酢则又略均賔也而贵贱隆杀则大有辨焉介者介于賔主之间者也僎有巽入之义介有刚辩之义乡饮有介乡射无介射賔礼略也乡饮迎賔一相乐正告备将留賔乃使相为司正者酒清肴干賔主百拜而怠倦生焉于是乎监之以司正司正者以礼法正人所以使之和乐而不流者也其人则衆所推服者以副主人然而受命于主人以通賔主之情故乡饮之司正即乡射之司马选重而其任则劳兹州县以学博充焉犹之可也郡以推官可以副不可以命賔筵之肃也而扬觯致辞绳愆示诫或以賛者代焉此其去古道更远矣古之司正礼行乐备而后设今之司正夙戒而立专官毖专席然而古必举其职今仅存其名是不若俗饮之酒监立于酣畅之后必欲胜其任而愉快也所谓礼失而求之野者乎今乡饮之为介者一人为司正者一人三賔之外衆賔无算朱子礼仪相及賛用士之熟于礼者颁行图例亦用老成诸生必择容止端详声音和畅者读律一人及賔主賛引亦如之主賔僎介席位诂礼载四靣之坐象四时先儒谓坐有四方者礼不主于敬主欲以尊贤故其位賔主不相对而坐僎于其间以见賔贤之义也所谓主坐东南者坐东近南而靣西记曰主人必居东方东方者春春之为言蠢也产万物者也主人者造之其所以偏于南者天地温厚之气始于东北而盛于东南主人者接人以仁以德厚者也故坐于东南也賔坐西北者坐北近西而靣南也记曰賔必南向南方者夏夏之为言假也养之长之假之仁也其所以偏于西者天地严凝之气始于西南而盛于西北此天地之尊严气也賔者接人以义者也故坐于西北也主西向賔南向所谓賔主不相对者此也若主居东南隅向西北賔居西北隅向东北是相对矣是礼主于敬主矣非尊贤之义也介辅賔者也坐賔于西北坐介于西南南者賔之南也坐西靣东非坐西南隅也记曰介必东向介也者间也坐賔主之间所以间之尊賔也僎辅主者也坐主于东南坐僎于东北北者主之北也坐北靣南非坐东北隅也賔象天主象地僎象日介象月经之以天地纬之以日月而可无正欤且夫三賔衆賔司正僚属俱正向而主賔僎介又各隅向是八靣之坐非四靣以象四时也席不正不坐首善之地而有不正之坐民奚观焉嘉靖四年苏守胡公改正其位立榜学堂藻守澶渊亦未敢徇俗隅坐盖旧刻会典图式原皆正坐万厯重刋乃始更之或亦纂修者一时之误耳又按会典社饮礼设賔席于堂中稍西向南设主席于堂东南向西此亦可以类推今取会典旧图参酌典礼爲图附后以俟酌行乡乐诂献酬礼毕则进乐以乐賔礼乐不相离也工入升歌三终主人献之笙入三终主人献之间歌三终合乐三终賔出至于阶奏陔皆所以备乐也其献之尊先王之乐也升歌者鼓瑟而歌瑟先歌后其升堂之序也歌鹿鸣美嘉賔也四牡辞亲从王事于此乎始也皇皇者华将爲天子使也古者賔兴而行乡饮之礼故有四牡皇华之章次则笙入而奏于堂下奏南陔孝子相戒以养也奏白华孝子之洁白也奏华黍时和嵗丰宜黍稷也既乃一歌一吹相间而作歌鱼丽笙由庚歌南有嘉鱼笙崇丘歌南山有台笙由仪鱼丽美万物盛多也嘉鱼太平之君子有酒乐与贤者共也南山乐得贤也由庚万物得由其道也崇丘万物得极其髙大也由仪万物之生各得其宜也既乃合而奏周南之关睢葛覃卷耳召南之鹊巢采蘩采苹而乐于是称备矣关睢后妃之德葛覃后妃之职卷耳后妃之志鹊巢夫人之德采蘩夫人之不失职采苹卿大夫之妻能循法度盖夫妇之道生民之本而王化之端故君卿大夫以及四方之賔燕皆用之以合乐焉用之乡人用之邦国通上下者也賔出奏陔陔夏也陔之言戒也终日燕饮以戒为节明无失礼也既醉之诗是也或曰即南陔也乐用登歌四人二人瑟二人歌也笙四人三笙一和而成声三人吹笙一人手舂牍歌而和之磬一人鼓鞉一人抟拊一人合则堂上之歌瑟与夫堂下之笙磬合而奏此二南而旧註以为瑟歌关睢则笙吹鹊巢合之歌葛覃则采蘩合之歌卷耳则采苹合之夫此数诗者逓奏则不可为合如曰合奏则音调既殊章句亦异何自而合焉盖堂上堂下并奏谓之合周南召南逓奏亦谓之合而以为取彼诗合此诗则不通之论也惟是升歌三诗十三章笙入三诗九章间歌六诗二十四章合乐六诗十九章音节繁多行礼既久奏乐复迟虽强有力者或将乘以勌心而和敬之有忒仪礼曰乡乐惟欲注谓周南召南六篇之中惟所欲作义避国君则省鹿鸣鱼丽礼存尚齿则皇华四牡之诗不作可焉或于歌笙间合毎诗摘取首章而余诗用于无算爵无算乐之时量晷之永短客之多寡而酌用之朝不废朝莫不废夕夫亦不失古人之意矣登歌间奏汉犹用之庙祀其合奏有钟磬则谓乡乐无钟磬则古房中之乐也今世所行之礼近所号为近古者独一乡饮而其仪尚参雅俗又不备乐诚为阙典好古君子加意振举更取郑世子乐谱六舞之节择童子而肄习焉公私燕会俱用雅音风俗当亦丕变且奚必俳优靡曼导欲增悲之具而后足以适耳耶牢醴诂养老用醴设两壶于房户间以备执爵之酳也设𤣥酒不忘始也祭哜肺周人尚肺也荐用脯荐脯五挺辩有酒脯尚腵脩也烹狗于东方祖阳气之发生于东也方氏曰植物皆地产养人之隂动物皆天产养人之阳天产不特狗也烹狗以祖阳气者阳穷于戌戌属狗狗者至阳之畜也汉永平郡县行乡饮于学校祀先圣先师周公孔子牲以犬则犬之为用有自来矣亦养老所当具也牲体賔用肩主人用臂介用胳者前贵于后尊者俎尊骨卑者俎卑骨也必设俎豆重其礼也彻俎而后坐而后旅酬所以尽賔主之欢也酒则浆人掌之酒人共之然亦有异焉浆人六饮水浆醴凉医酏而酒正四饮则清医浆酏不及水醴至其饮于賔客医酏而外又有糟焉内则醴清糟酏浆醷滥无水凉医玉藻水浆酒醴酏亦无凉医郑氏曰清醴之泲者则酒正之清即浆人之醴也泲曰清不泲曰糟内则稻醴清糟黍醴清糟梁醴清糟则三醴之用皆有清有糟也医即醷也酿粥为之凉即滥也以糗饭杂水曰凉酏薄粥也水者煮酏为之味薄而澹故谓之水其释浆谓之酨浆则有不可晓者𤣥酒醴齐用以祀医酏糟清醴用以燕賔西汉之时尚设穆生之醴今则大官法醖已殊古制賔筵秩秩㮣用市酤成礼而已经言祭酒啐酒不言所用何酒然则与乡人饮随其乡俗亦未甚拘也至于荐脯醢设折俎献以爵酬以觯祭脯醢祭肺祭酒主賔介礼存隆杀而俎豆之观坐祭之仪莫之或废焉礼不甚劳而今皆裁省不知何故疑自近世筵用案酒其俎豆无所用之因而併废祭礼但礼重报本似宜补入仪注不知可否此礼既以行于学宫饮前一谒先师尤不可已古者将行乡饮必祀先圣先师朱子礼仪质明主人率賔以下先释菜于先圣先师退各就次以俟肃賔盖其征也仪礼乡饮古文解主人就先生而谋賔介主人戒賔賔拜辱主人答拜乃请賔賔礼辞许主人再拜賔答拜主人退賔拜辱介亦如之乃席賔主人介衆賔之席皆不属焉尊两壶于房户间斯禁有𤣥酒在西设篚于禁南东肆加二勺于两壶设洗于阼阶东南南北以堂深东西当东荣水在洗东篚在洗西南肆羮定主人速賔賔拜辱主人答拜还賔拜辱介亦如之賔及衆賔皆从之主人一相迎于门外再拜賔賔答拜拜介介答拜揖衆賔主人揖先入賔厌介入门左介厌衆賔入衆賔皆入门左北上主人与賔三揖至于阶三让主人升賔升主人阼阶上当楣北靣再拜賔西阶上当楣北靣答拜主人坐取爵于篚降洗賔降主人坐奠爵于阶前辞賔对主人坐取爵兴适洗南靣坐奠爵于篚下盥洗賔进东北靣辞洗主人坐奠爵于篚兴对賔复位当西序东靣主人坐取爵沃洗者西北靣卒洗主人壹揖壹让升賔拜洗主人坐奠爵遂拜降盥賔降主人辞賔对复位当西序卒盥揖让升賔西阶上疑立主人坐取爵实之賔之席前西北靣献賔賔西阶上拜主人少退賔进受爵以复位主人阼阶上拜送爵賔少退荐脯醢賔升席自西方乃设折俎主人阼阶东疑立賔坐左执爵祭脯醢奠爵于荐西兴右手取肺却左手执本坐弗缭右絶末以祭尚左手哜之兴加于俎坐挩手遂祭酒兴席末坐啐酒降席坐奠爵拜告㫖执爵兴主人阼阶上答拜賔西阶上北靣坐卒爵兴坐奠爵遂拜执爵兴主人阼阶上答拜賔降洗主人降賔坐奠爵兴辞主人对賔坐取爵适洗南北靣主人阼阶东南靣辞洗賔坐奠爵于篚兴对主人复阼阶东西靣賔东北靣盥坐取爵卒洗揖让如初升主人拜洗賔答拜兴降盥如主人礼賔实爵主人之席前东南靣酢主人主人阼阶上拜賔少退主人进受爵复位賔西阶上拜送爵荐脯醢主人升席自北方设折俎祭如賔礼不告㫖自席前适阼阶上北靣坐卒爵兴坐奠爵遂拜执爵兴賔西阶上答拜主人坐奠爵于序端阼阶上北靣再拜崇酒賔西阶上答拜主人坐取觯于篚降洗賔降主人辞降賔不辞洗立当西序东靣卒洗揖让升賔西阶上疑正主人实觯酬賔阼阶上北靣坐奠觯遂拜执觯兴賔西阶上答拜坐祭遂饮卒觯兴坐奠觯遂拜执觯兴賔西阶上答拜主人降洗賔降辞如献礼升不拜洗賔西阶上立主人实觯賔之席前北靣賔西阶上拜主人少退卒拜进坐奠觯于荐西賔辞坐取觯复位主人阼阶上拜送賔北靣坐奠觯于荐东复位主人揖降賔降立于阶西当序东靣主人以介揖让升拜如賔礼主人坐取爵于东序端降洗介降主人辞降介辞洗如賔礼升不拜洗介西阶上立主人实爵介之席前西南靣献介介西阶上北靣拜主人少退介进北靣受爵复位主人介右北靣拜送爵介少退主人立于西阶东荐脯醢介升席自北方设折俎祭如賔礼不哜肺不啐酒不告㫖自南方降席北靣坐卒爵兴坐奠爵遂拜执爵兴主人介右答拜介降洗主人复阼阶降辞如初卒洗主人盥介揖让升授主人爵于两楹之间介西阶上立主人实爵酢于西阶上介右坐奠爵遂拜执爵兴介答拜主人坐祭遂饮卒爵兴坐奠爵遂拜执爵兴介答拜主人坐奠爵于西楹南介右再拜崇酒介答拜主人复阼阶揖降介降立于賔南主人西南靣三拜衆賔衆賔皆答壹拜主人揖升坐取爵于西楹下降洗升实爵于西阶上献衆賔衆賔之长升拜受者三人主人拜送坐祭立饮不拜既爵授主人爵降复位衆賔献则不拜受爵坐祭立饮毎一人献则荐诸其席衆賔辩有脯醢主人以爵降奠于篚揖让升賔厌介升介厌衆賔升衆賔序升即席一人洗升举觯于賔实觯西阶上坐奠觯遂拜执觯兴賔席末答拜坐祭遂饮卒觯兴坐奠觯遂拜执觯兴賔答拜降洗升实觯立于西阶上賔拜进坐奠觯于荐西賔辞坐受以兴举觯者西阶上拜送賔坐奠觯于其所举觯者降大夫若有遵者则入门左主人降賔及衆賔皆降复初位主人揖让以大夫升拜至大夫答拜主人以爵降大夫降主人辞降大夫辞洗如賔礼席于尊东升不拜洗主人实爵席前献于大夫大夫西阶上拜进受爵反位主人大夫之右拜送大夫辞加席主人对不去加席乃荐脯醢大夫升席设折俎祭如賔礼不哜肺不啐酒不告㫖西阶上卒爵拜主人答拜大夫降洗主人复阼阶降洗如初卒洗主人盥揖让升大夫授主人爵于两楹间复位主人实爵以酢于西阶上坐奠爵拜大夫答拜坐祭卒爵拜大夫答拜主人坐奠爵于西楹南再拜崇酒大夫答拜主人复阼阶揖降大夫降立于賔南主人揖让以賔升大夫及衆賔皆升就席设席于堂廉东上工四人二瑟瑟先相者二人皆左何瑟后首挎越内弦右手相乐正先升立于西阶东工入升自西阶北靣坐相者东靣坐遂授瑟乃降工歌鹿鸣四牡皇皇者华卒歌主人献工工左瑟一人拜不兴受爵主人阼阶上拜送爵荐脯醢使人相祭工饮不拜既爵授主人爵衆工则不拜受爵祭饮辩有脯醢不祭大师则爲之洗賔介降主人辞降工不辞洗笙入堂下磬南北靣立乐南陔白华华黍主人献之于西阶上一人拜尽阶不升堂受爵主人拜送爵阶前坐祭立饮不拜既爵升授主人爵衆笙则不拜受爵坐祭立饮辩有脯醢不祭乃间歌鱼丽笙由庚歌南有嘉鱼笙崇丘歌南山有台笙由仪乃合乐周南关睢葛覃卷耳召南鹊巢采蘩采苹工告于乐正曰正歌备乐正告于賔乃降主人降席自南方侧降作相为司正司正礼辞许诺主人拜司正答拜主人升复席司正洗觯升自西阶阼阶上北靣受命于主人主人曰请安于賔司正告于賔賔礼辞许司正告于主人主人阼阶上再拜賔西阶上答拜司正立于楹间以相拜皆揖复席司正实觯降自西阶阶间北靣坐奠觯退共少立坐取觯不祭遂饮卒觯兴坐奠觯遂拜执觯兴洗北靣坐奠觯于其所退立于觯南賔北靣坐取俎西之觯阼阶上北靣酬主人主人降席立于賔东賔坐奠觯遂拜执觯兴主人答拜不祭立饮不拜卒觯不洗实觯东南靣授主人主人阼阶上拜賔少退主人受觯賔拜送于主人之西賔揖复席主人西阶上酬介介降席自南方立于主人之西如賔酬主人之礼主人揖复席司正升相旅曰某子受酬受酬者降席司正退立于序端东靣受酬者自介右衆受酬者自左拜兴饮皆如賔酬主人之礼辩卒受者以觯降坐奠于篚司正降复位使二人举觯于賔介洗升实觯于西阶上皆坐奠觯遂拜执觯兴賔介席末答拜皆坐祭遂饮卒觯兴坐奠觯遂拜执觯兴賔介席末答拜逆降洗升实觯皆立于西阶上賔介皆拜皆进荐西奠之賔辞坐取觯以兴介则荐南奠之介坐受以兴退皆拜送降賔介奠于其所司正升自西阶受命于主人主人曰请坐于賔賔辞以俎主人请彻俎賔许司正降阶前命弟子俟彻俎司正升立于席端賔降席北靣主人降席阼阶上北靣介降席西阶上北靣遵者降席东南靣賔取俎还授司正司正以降賔从之主人取俎还授弟子弟子以降自西阶主人降自阼阶介取俎还授弟子弟子以降介从之若有诸公大夫则使人授俎如賔礼衆賔皆降说屦揖让如初升坐乃羞无算爵无算乐賔出奏陔主人送于门外再拜明日賔服乡服以拜赐主人如宾服以拜辱主人释服乃息司正无介不杀荐脯醢羞唯所有征唯所欲以告于先生君子可也賔介不与乡乐唯欲记乡朝服而谋賔介皆使能不宿戒蒲筵缁布纯尊绤幂賔至彻之其牲狗也亨于堂东北献用爵其他用觯荐脯五挺横祭于其上出自左房俎由东壁自西阶升賔俎嵴胁肩肺主人俎嵴胁臂肺介俎嵴胁胳肺肺皆离皆右体进腠以爵拜者不徒作坐卒爵者拜既爵立卒爵者不拜既爵凡奠者于左将举于右衆賔之长一人辞洗如賔礼立者东靣北上若有北靣者则东上乐正与立者皆荐以齿凡举爵三作而不徒爵乐作大夫不入献工与笙取爵于上篚既献奠于下篚其笙则献诸西阶上磬阶间缩霤北靣鼔之主人介凡升席自北方降自南方司正既举觯而荐诸其位凡旅不洗不洗者不祭既旅士不入彻俎賔介遵者之俎受者以降遂出授从者主人之俎以东乐正命奏陔賔出于阶陔作若有诸公则大夫于主人之北西靣主人之賛者西靣北上不与无算爵然后与经文古奥读者但觉其礼之繁也故畧解之如右其节次不过三段始自迎賔拜至之后主人献賔賔酢主人主人酬賔主人献介介酢主人主人献衆賔而其中拜洗拜受拜送拜既有辞有对或祭荐祭酒哜肺啐酒或备或否或坐饮或立饮主人酬賔不酬介衆賔不酢主人则其礼有隆杀焉此第一段乃乡饮正礼也次则举觯而乐作矣乐有升歌笙入间歌合乐四节为第二段所谓乡乐次乃立司正以留賔賔又酬主主又酬介司正升相旅酬坐賔彻俎而进羞爵无算乐无算以尽賔主之欢此为第三段礼和而乐更备焉乡饮之礼只此三段则亦不可谓繁若果繁缛何以谓朝不废朝暮不废夕安燕而不乱乎哉第其数拜数坐礼节似繁縁古者席地而坐坐则膝着于席类今之跪维时尊篚在禁爵在篚俎豆在席坐地而俯就之跪拜最便所以终日百拜而不以为劳今则不然踞髙坐而下奠爵于阶于篚又下而拜焉其谁能仆仆尔乎故遂谓古礼难行若稍裁拜跪之文但禀献酬之节坐或为立拜或为揖由今之仪其所宜増亦不过洗爵以致洁荐祭以报本备乐以崇雅旅酬以周惠而其去古道也不远矣夫使民知敬老尊贤以兴孝弟之义而又渐习于古礼古乐之化教成国安而三代之隆可几故曰观于乡而知王道之易易也至于賔以处士则潜德光焉僎以致仕大夫则仪刑肃焉谋賔介于先生则老生滥举之窦塞焉此尤可以救末流之敝事皆师古而总亦不悖于功令此古礼古乐所以必可复而不爲迂也会典仪注一各府州县毎嵗正月十五日十月初一日于儒学行乡饮酒礼酒殽于官钱酌量支办务要丰俭得宜除僎賔外衆賔序齿列坐其僚属则序爵前一日执事者于儒学之讲堂依图陈设坐次司正率执事习礼至日黎明执事者宰牲具馔主席及僚属司正先诣学遣人速僎以下比至执事者先报曰賔至主席率僚属出迎于庠门之外以入主居东賔居西三让三揖而后升堂东西相向立賛两拜賔坐执事又报曰僎至主席又率僚属出迎揖让升堂拜坐如前仪僎賔介至既就位执事者唱司正扬觯执事者引司正由西阶升诣堂中北靣立执事者唱僎賔以下皆立唱揖司正揖僎賔以下皆报揖执事者以觯酌酒授司正司正举酒曰恭惟朝廷率由旧章敷崇礼教举行乡饮非为饮食凡我长幼各相劝勉为臣尽忠为子尽孝长幼有序兄友弟恭内睦宗族外和乡里无或废坠以忝所生读毕执事者唱司正饮酒饮毕以觯授执事执事者唱揖司正揖僎賔以下皆报揖司正复位僎賔以下皆坐唱读律令执事者举律令案于堂之中引礼引读律令者诣案前北向立唱僎賔以下皆拱立行揖礼如觯仪然后读律乃读大诰乡饮酒礼叙长幼论贤良别姦顽异罪人其坐席间髙年有德者居于上髙年淳笃者并之以次序齿而列其有曾违条犯法之人列于外坐同类者成席不许干于善良之席主者若不分别致使贵贱混淆察知或坐中人发觉罪以违制姦顽不由其主紊乱正席全家移出化外读毕复位执事者唱供馔案执事者举馔案至賔前次僎次介次主三賔以下各以次举讫执事者唱献賔主席起北靣立执事斟酒以授主主受爵诣賔前置于席稍退賛两拜賔答拜讫执事者又斟酒以授主主受爵诣僎前置于席交拜如前仪毕主退复位执事者唱賔酬主賔起僎从之执事者斟酒授賔賔受酒诣主前置于席稍退賛两拜賔僎主交拜讫各就位坐执事者分左右立介三賔衆賔以下以次斟酒于席讫执事者唱饮酒或三行或五行供汤又唱斟酒饮酒供汤三品毕执事者唱彻馔候彻馔案讫唱僎賔以下皆行礼僎主僚属居东賔介三賔衆賔居西賛两拜讫唱送賔以次下堂分东西行仍三揖出庠门而退右仪注洪武四年所定乡饮以礼法会民故先之扬觯读诰律以肃衆志然后賔主献酬而就坐焉献酬在前坐饮在后与古礼尚有合者惟是献賔之后不及介而及僎亦不及衆賔其三僎充以佐贰然不以辅主而以辅賔酬主则与古异𢎞治更定或者其有嘅于是也方今见行仪注读律后即坐饮酒三行进馔再读律再饮彻馔然后賔酬主主酬賔交拜而退此以古礼参证似有安賔以后之酬而无拜至洗爵之献主不献賔而賔先酬主终席而若介若僎若衆賔曽无一觯以相加遗也而可乎则其所当议亦非特洗荐啐哜之文笙磬登歌之乐而已者古人旅酬之惠终于盥沃今日劝酬之礼不徧于介与衆賔况夫行礼于学宫而先圣先师主若賔不一展谒尤为阙典鄙意谓谋賔必于乡绅大賔必延处士礼必设夫尊俎乐必具夫管弦质明而先释菜羮定而后迎賔拜至就坐扬觯读法诸凡令甲所已载者固当恪遵而此后即宜先行献酬如洪武故事则主人降洗賔拜洗主人奠爵賔拜爵主人拜送賔祭酒脯啐酒于席末卒爵于西阶固皆主人献賔所未可或废之礼也而賔之酢主主之导饮以酬賔与夫献介献衆賔一一皆当按据仪礼始虽觉烦久习自便况系朝廷盛典傥亦不必以遵古为劳否献酬已毕乃始迎僎乡射礼文固可考据而洪武旧礼先迎賔次迎僎则賔僎原非同至亦非率僎迎賔何得混举衆官出迎令主伯亚旅之无别耶献僎之礼与献介同僎既酢主再申律诰于是乎揖让就坐而登歌而笙入而间歌而合乐可次第而作焉乡饮之乐有瑟无琴有笙无箫篴埙篪有磬无钟其磬有特县无编县乐之畧者也瑟二人歌二人笙歌四人工之易备者也而先之以播鼗继之以应鞞堂上节以拊堂下节以舂牍奏雅颂之音于兴贤尚齿之地盖既举古礼则亦宜具古乐礼与乐均之不可斯须去身者也进汤供馔具有常仪献工献笙礼不遗贱登歌三终笙入三终而司正安賔相拜此其会矣于是继以间歌司正举觯为奏鱼丽賔酬主人为笙由庚主人酬介为歌南有嘉鱼主人酬僎为奏崇丘主人酬衆僎为奏由仪而堂上堂下合乐以后则司正相旅二人举觯至于彻俎皆似有自然之节族寓焉礼既绸缪乐依操缦全诗俱用日恐不给故毎诗先及首章余俟留賔进羞无算爵无算乐之顷而更迭奏之其必更迭奏之者晷短则止賔勌则止乡乐惟欲非必俟其篇之竟也而礼成乐备于既醉之诗则威仪之儆钖类之泽又申之以景福景命君子万年之颂以延祝于吾君教孝教忠此乡饮酒礼所以通极乎王道而首善之地所必不可茍焉以塞者乎不揣窃取仪礼列图附注与同志共讲求焉抑亦习射于庠先行乡饮者之所必用至于孟冬之朔孟春之朢原有颁行定规不当轻议顾未知其可采与否也羮定礼生奉命速賔賔介衆賔及门摈者报賔至通賛唱迎賔通唱主拜賔随唱賔答拜引唱鞠躬拜兴拜兴平身通唱王拜介随唱介答拜引唱鞠躬拜兴拜兴平身引唱揖衆賔引唱揖引唱揖引唱揖三让引唱升阶通唱拜至引唱鞠躬拜兴拜兴平身以上迎賔通賛唱主人献賔引唱降洗引唱揖升阶通唱拜洗引唱鞠躬拜兴平身引唱降盥通唱主人进爵引唱诣賔席前通唱荐脯醢设折俎引唱坐祭引唱哜肺又唱祭酒又唱啐酒引唱卒爵通唱拜既引唱鞠躬拜兴平身以上主人献賔通賛唱賔酢主引唱降洗引唱升阶通唱賔进爵引唱诣主席前通唱荐脯醢设折俎引唱坐祭引唱哜肺祭酒啐酒引唱卒爵通唱再拜崇酒引唱鞠躬拜兴拜兴平身以上賔酢主人通賛唱主人酬賔引唱降洗引唱升阶通唱主人实觯引唱揖引唱祭酒卒觯引唱鞠躬拜兴平身引唱降洗引唱升阶通唱主人进觯通唱诣賔席前引唱复位引唱降阶以上主人酬賔通賛唱主人以介升引唱揖三让引唱升阶通唱拜至引唱鞠躬拜兴拜兴平身通唱主人献介引唱降洗引唱升阶通唱主人进爵引唱诣介席前通唱荐脯醢设折俎通唱坐祭引唱卒爵引唱鞠躬拜兴平身以上主人献介通賛唱介酢主引唱降洗引唱降盥引唱升阶通唱介授爵引唱坐祭卒爵通唱再拜崇酒引唱鞠躬拜兴拜兴平身引唱复位降阶以上介酢主人通賛唱主拜衆賔衆賔答拜引唱鞠躬拜兴拜兴拜兴平身引唱升阶引唱降洗引唱升阶通唱主献三賔通唱荐脯醢引唱坐祭引唱兴卒爵引唱复位通唱主献衆賔通唱徧荐脯醢引唱衆賔坐祭引唱兴卒爵引唱升阶以上主献衆賔通賛唱一人举觯引唱揖引唱坐祭卒觯引唱兴揖引唱降洗升引唱诣賔席前引唱揖引唱奠觯引唱复位以上一人举觯摈者报僎至通賛唱迎僎引唱揖唱升阶賛唱拜至又唱主人献僎通唱加席賛唱荐脯醢设折俎引唱卒爵通唱拜既通唱僎酢主引唱升阶引唱复位以上迎僎主人献僎僎酢主人通賛唱以乐乐賔随唱升歌乐正唱工歌鹿鸣唱工歌四牡又唱工歌皇皇者华通唱主人献工引唱拜受爵引唱主人拜送引唱荐脯醢唱祭脯醢又唱祭酒又唱饮酒唱授爵唱兴通唱笙入乐正唱笙奏南陔唱笙奏白华又唱笙奏华黍通唱主人献笙引唱拜受爵引唱主人拜送又唱荐脯醢唱祭脯醢又唱祭酒饮酒引唱升授爵通唱间歌乐正唱诗歌鱼丽唱笙奏由庚又唱诗歌南有嘉鱼又唱笙奏崇丘又唱诗歌南山有台又唱笙奏由仪通唱合乐乐正唱乐奏周南关睢又唱乐奏召南鹊巢又唱乐奏周南葛覃又唱乐奏召南采蘩又唱乐奏周南卷耳又唱乐奏召南采苹乐正唱正歌备以上乐賔献工献笙备乐通賛唱立司正引唱主人降阶通唱主人拜随唱司正答拜引唱鞠躬拜兴平身复位通唱司正举觯引唱洗觯引唱升阶又唱诣主人前引唱安賔唱复命唱相拜通唱主賔交拜引唱鞠躬拜兴拜兴平身唱复位引唱酌酒唱降阶唱卒觯唱奠觯又唱洗觯唱涖酒以上司正扬觯通賛唱行旅酬礼又唱賔酬主引唱诣主席前引唱揖唱卒觯唱实觯唱受觯唱揖唱复位通唱主酬介引唱诣介席前唱卒觯唱实觯唱受觯唱揖唱复位通唱主酬僎通唱司正升相旅通唱受酬者降引唱司正复位以上旅酬通賛唱二人举觯于賔介引唱揖唱祭酒唱卒觯唱揖唱降洗唱升唱实觯一唱献賔一唱献介唱揖以上二人举觯坐饮无算爵无算乐通賛唱行坐饮礼通唱彻俎通引同唱取俎降通唱升席坐饮引唱揖升阶引唱就坐唱进羞无算爵乐正唱奏无算乐乐正唱奏陔引唱鞠躬拜兴拜兴平身引唱鞠躬拜兴拜兴平身賛唱礼毕升歌三终谱律吕清浊髙下之节见第七卷今所谱者长短之节也依十六字操缦法首一字击磬间一字抟拊一声八节而止不用从头再作呦林黄林林林黄林林林黄林林林黄林林呦蕤应蕤蕤蕤应蕤蕤蕤应蕤蕤蕤应蕤蕤鹿姑应姑姑姑应姑姑姑应姑姑姑应姑姑鸣黄林黄黄黄林黄黄黄林黄黄黄林黄黄食应蕤应应应蕤应应应蕤应应应蕤应应野林黄林林林黄林林林黄林林林黄林林之南姑南南南姑南南南姑南南南姑南南苹林黄林林林黄林林林黄林林林黄林林我姑应姑姑姑应姑姑姑应姑姑姑应姑姑有黄林黄黄黄林黄黄黄林黄黄黄林黄黄嘉南姑南南南姑南南南姑南南南姑南南賔林黄林林林黄林林林黄林林林黄林林鼓姑应姑姑姑应姑姑姑应姑姑姑应姑姑瑟林黄林林林黄林林林黄林林林黄林林吹姑应姑姑姑应姑姑姑应姑姑姑应姑姑笙黄林黄黄黄林黄黄黄林黄黄黄林黄黄吹姑应姑姑姑应姑姑姑应姑姑姑应姑姑笙黄林黄黄黄林黄黄黄林黄黄黄林黄黄鼓姑应姑姑姑应姑姑姑应姑姑姑应姑姑簧林黄林林林黄林林林黄林林林黄林林承应蕤应应应蕤应应应蕤应应应蕤应应筐林黄林林林黄林林林黄林林林黄林林是南姑南南南姑南南南姑南南南姑南南将林黄林林林黄林林林黄林林林黄林林人南姑南南南姑南南南姑南南南姑南南之林黄林林林黄林林林黄林林林黄林林好姑应姑姑姑应姑姑姑应姑姑姑应姑姑我黄林黄黄黄林黄黄黄林黄黄黄林黄黄示姑应姑姑姑应姑姑姑应姑姑姑应姑姑我黄林黄黄黄林黄黄黄林黄黄黄林黄黄周南姑南南南姑南南南姑南南南姑南南行林黄林林林黄林林林黄林林林黄林林右一终四林黄林林林黄林林林黄林林林黄林林牡姑应姑姑姑应姑姑姑应姑姑姑应姑姑騑南姑南南南姑南南南姑南南南姑南南騑林黄林林林黄林林林黄林林林黄林林周南姑南南南姑南南南姑南南南姑南南道林黄林林林黄林林林黄林林林黄林林倭姑应姑姑姑应姑姑姑应姑姑姑应姑姑迟黄林黄黄黄林黄黄黄林黄黄黄林黄黄岂姑应姑姑姑应姑姑姑应姑姑姑应姑姑不林黄林林林黄林林林黄林林林黄林林怀南姑南南南姑南南南姑南南南姑南南归林黄林林林黄林林林黄林林林黄林林王姑应姑姑姑应姑姑姑应姑姑姑应姑姑事林黄林林林黄林林林黄林林林黄林林靡姑应姑姑姑应姑姑姑应姑姑姑应姑姑盬黄林黄黄黄林黄黄黄林黄黄黄林黄黄我姑应姑姑姑应姑姑姑应姑姑姑应姑姑心林黄林林林黄林林林黄林林林黄林林伤南姑南南南姑南南南姑南南南姑南南悲林黄林林林黄林林林黄林林林黄林林右二终皇林黄林林林黄林林林黄林林林黄林林皇姑应姑姑姑应姑姑姑应姑姑姑应姑姑者黄林黄黄黄林黄黄黄林黄黄黄林黄黄华林黄林林林黄林林林黄林林林黄林林于应蕤应应应蕤应应应蕤应应应蕤应应彼林黄林林林黄林林林黄林林林黄林林原南姑南南南姑南南南姑南南南姑南南隰林黄林林林黄林林林黄林林林黄林林駪南姑南南南姑南南南姑南南南姑南南駪林黄林林林黄林林林黄林林林黄林林征姑应姑姑姑应姑姑姑应姑姑姑应姑姑夫黄林黄黄黄林黄黄黄林黄黄黄林黄黄每林黄林林林黄林林林黄林林林黄林林怀南姑南南南姑南南南姑南南南姑南南靡姑应姑姑姑应姑姑姑应姑姑姑应姑姑及林黄林林林黄林林林黄林林林黄林林右三终笙入三终谱笙诗之义载于毛诗小序遭秦灭学其文遂亡而或谓元初有声无辞非也夏侯湛束晳皆有补作湛诗仅存南陔一首见刘孝标世说註晳作具载文选今以操缦谱之十六字只是一长声暗藏节奏循南南南南南南南南南南南南南南南南彼姑姑姑姑姑姑姑姑姑姑姑姑姑姑姑姑南林林林林林林林林林林林林林林林林陔南南南南南南南南南南南南南南南南言姑姑姑姑姑姑姑姑姑姑姑姑姑姑姑姑採南南南南南南南南南南南南南南南南其林林林林林林林林林林林林林林林林兰太太太太太太太太太太太太太太太太眷林林林林林林林林林林林林林林林林恋姑姑姑姑姑姑姑姑姑姑姑姑姑姑姑姑庭林林林林林林林林林林林林林林林林闱南南南南南南南南南南南南南南南南心黄黄黄黄黄黄黄黄黄黄黄黄黄黄黄黄不林林林林林林林林林林林林林林林林遑姑姑姑姑姑姑姑姑姑姑姑姑姑姑姑姑安太太太太太太太太太太太太太太太太彼太太太太太太太太太太太太太太太太居林林林林林林林林林林林林林林林林之潢潢潢潢潢潢潢潢潢潢潢潢潢潢潢潢子南南南南南南南南南南南南南南南南罔黄黄黄黄黄黄黄黄黄黄黄黄黄黄黄黄或姑姑姑姑姑姑姑姑姑姑姑姑姑姑姑姑游南南南南南南南南南南南南南南南南盘林林林林林林林林林林林林林林林林馨姑姑姑姑姑姑姑姑姑姑姑姑姑姑姑姑尔林林林林林林林林林林林林林林林林夕姑姑姑姑姑姑姑姑姑姑姑姑姑姑姑姑膳太太太太太太太太太太太太太太太太絜南南南南南南南南南南南南南南南南尔姑姑姑姑姑姑姑姑姑姑姑姑姑姑姑姑晨林林林林林林林林林林林林林林林林餐南南南南南南南南南南南南南南南南乐正倡賛笙奏白华白姑姑姑姑姑姑姑姑姑姑姑姑姑姑姑姑华林林林林林林林林林林林林林林林林朱应应应应应应应应应应应应应应应应萼南南南南南南南南南南南南南南南南被南南南南南南南南南南南南南南南南于林林林林林林林林林林林林林林林林幽姑姑姑姑姑姑姑姑姑姑姑姑姑姑姑姑薄林林林林林林林林林林林林林林林林粲姑姑姑姑姑姑姑姑姑姑姑姑姑姑姑姑粲应应应应应应应应应应应应应应应应门南南南南南南南南南南南南南南南南子林林林林林林林林林林林林林林林林如南南南南南南南南南南南南南南南南磨林林林林林林林林林林林林林林林林如南南南南南南南南南南南南南南南南错蕤蕤蕤蕤蕤蕤蕤蕤蕤蕤蕤蕤蕤蕤蕤蕤终南南南南南南南南南南南南南南南南晨太太太太太太太太太太太太太太太太三姑姑姑姑姑姑姑姑姑姑姑姑姑姑姑姑省林林林林林林林林林林林林林林林林匪南南南南南南南南南南南南南南南南惰林林林林林林林林林林林林林林林林其太太太太太太太太太太太太太太太太恪姑姑姑姑姑姑姑姑姑姑姑姑姑姑姑姑右二终黮林林林林林林林林林林林林林林林林黮应应应应应应应应应应应应应应应应重南南南南南南南南南南南南南南南南云林林林林林林林林林林林林林林林林习林林林林林林林林林林林林林林林林习姑姑姑姑姑姑姑姑姑姑姑姑姑姑姑姑和南南南南南南南南南南南南南南南南风蕤蕤蕤蕤蕤蕤蕤蕤蕤蕤蕤蕤蕤蕤蕤蕤黍太太太太太太太太太太太太太太太太华姑姑姑姑姑姑姑姑姑姑姑姑姑姑姑姑陵林林林林林林林林林林林林林林林林巅南南南南南南南南南南南南南南南南麦汰汰汰汰汰汰汰汰汰汰汰汰汰汰汰汰秀应应应应应应应应应应应应应应应应丘林林林林林林林林林林林林林林林林中应应应应应应应应应应应应应应应应靡太太太太太太太太太太太太太太太太田姑姑姑姑姑姑姑姑姑姑姑姑姑姑姑姑不林林林林林林林林林林林林林林林林播应应应应应应应应应应应应应应应应九太太太太太太太太太太太太太太太太谷南南南南南南南南南南南南南南南南斯姑姑姑姑姑姑姑姑姑姑姑姑姑姑姑姑丰林林林林林林林林林林林林林林林林右三终间歌三终谱鱼林黄林林林黄林林林黄林林林黄林林丽蕤应蕤蕤蕤应蕤蕤蕤应蕤蕤蕤应蕤蕤于姑应姑姑姑应姑姑姑应姑姑姑应姑姑罶黄林黄黄黄林黄黄黄林黄黄黄林黄黄鲿应蕤应应应蕤应应应蕤应应应蕤应应鲨林黄林林林黄林林林黄林林林黄林林君南姑南南南姑南南南姑南南南姑南南子林黄林林林黄林林林黄林林林黄林林有姑应姑姑姑应姑姑姑应姑姑姑应姑姑酒黄林黄黄黄林黄黄黄林黄黄黄林黄黄㫖南姑南南南姑南南南姑南南南姑南南且姑应姑姑姑应姑姑姑应姑姑姑应姑姑多林黄林林林黄林林林黄林林林黄林林右歌一终荡仲仲仲仲仲仲仲仲仲仲仲仲仲仲仲仲荡南南南南南南南南南南南南南南南南夷太太太太太太太太太太太太太太太太庚仲仲仲仲仲仲仲仲仲仲仲仲仲仲仲仲物太太太太太太太太太太太太太太太太则仲仲仲仲仲仲仲仲仲仲仲仲仲仲仲仲由林林林林林林林林林林林林林林林林之太太太太太太太太太太太太太太太太蠢黄黄黄黄黄黄黄黄黄黄黄黄黄黄黄黄蠢太太太太太太太太太太太太太太太太庶仲仲仲仲仲仲仲仲仲仲仲仲仲仲仲仲类林林林林林林林林林林林林林林林林王潢潢潢潢潢潢潢潢潢潢潢潢潢潢潢潢亦南南南南南南南南南南南南南南南南柔林林林林林林林林林林林林林林林林之仲仲仲仲仲仲仲仲仲仲仲仲仲仲仲仲道仲仲仲仲仲仲仲仲仲仲仲仲仲仲仲仲之林林林林林林林林林林林林林林林林既仲仲仲仲仲仲仲仲仲仲仲仲仲仲仲仲由太太太太太太太太太太太太太太太太化南南南南南南南南南南南南南南南南之林林林林林林林林林林林林林林林林既仲仲仲仲仲仲仲仲仲仲仲仲仲仲仲仲柔林林林林林林林林林林林林林林林林木潢潢潢潢潢潢潢潢潢潢潢潢潢潢潢潢以南南南南南南南南南南南南南南南南秋仲仲仲仲仲仲仲仲仲仲仲仲仲仲仲仲零林林林林林林林林林林林林林林林林草仲仲仲仲仲仲仲仲仲仲仲仲仲仲仲仲以太太太太太太太太太太太太太太太太春仲仲仲仲仲仲仲仲仲仲仲仲仲仲仲仲抽南南南南南南南南南南南南南南南南兽林林林林林林林林林林林林林林林林在太太太太太太太太太太太太太太太太于仲仲仲仲仲仲仲仲仲仲仲仲仲仲仲仲草林林林林林林林林林林林林林林林林鱼黄黄黄黄黄黄黄黄黄黄黄黄黄黄黄黄跃仲仲仲仲仲仲仲仲仲仲仲仲仲仲仲仲顺林林林林林林林林林林林林林林林林流仲仲仲仲仲仲仲仲仲仲仲仲仲仲仲仲右笙一终南林黄林林林黄林林林黄林林林黄林林有姑应姑姑姑应姑姑姑应姑姑姑应姑姑嘉南姑南南南姑南南南姑南南南姑南南鱼林黄林林林黄林林林黄林林林黄林林烝应蕤应应应蕤应应应蕤应应应蕤应应然林黄林林林黄林林林黄林林林黄林林罩南姑南南南姑南南南姑南南南姑南南罩林黄林林林黄林林林黄林林林黄林林君南姑南南南姑南南南姑南南南姑南南子林黄林林林黄林林林黄林林林黄林林有姑应姑姑姑应姑姑姑应姑姑姑应姑姑酒黄林黄黄黄林黄黄黄林黄黄黄林黄黄嘉姑应姑姑姑应姑姑姑应姑姑姑应姑姑賔黄林黄黄黄林黄黄黄林黄黄黄林黄黄式蕤应蕤蕤蕤应蕤蕤蕤应蕤蕤蕤应蕤蕤燕南姑南南南姑南南南姑南南南姑南南以姑应姑姑姑应姑姑姑应姑姑姑应姑姑乐林黄林林林黄林林林黄林林林黄林林右歌二终瞻太太太太太太太太太太太太太太太太彼潢潢潢潢潢潢潢潢潢潢潢潢潢潢潢潢崇仲仲仲仲仲仲仲仲仲仲仲仲仲仲仲仲丘林林林林林林林林林林林林林林林林其太太太太太太太太太太太太太太太太林仲仲仲仲仲仲仲仲仲仲仲仲仲仲仲仲蔼南南南南南南南南南南南南南南南南蔼林林林林林林林林林林林林林林林林植林林林林林林林林林林林林林林林林物仲仲仲仲仲仲仲仲仲仲仲仲仲仲仲仲斯太太太太太太太太太太太太太太太太高仲仲仲仲仲仲仲仲仲仲仲仲仲仲仲仲动太太太太太太太太太太太太太太太太类仲仲仲仲仲仲仲仲仲仲仲仲仲仲仲仲斯南南南南南南南南南南南南南南南南大林林林林林林林林林林林林林林林林周仲仲仲仲仲仲仲仲仲仲仲仲仲仲仲仲风林林林林林林林林林林林林林林林林既南南南南南南南南南南南南南南南南洽林林林林林林林林林林林林林林林林王黄黄黄黄黄黄黄黄黄黄黄黄黄黄黄黄猷林林林林林林林林林林林林林林林林允南南南南南南南南南南南南南南南南泰太太太太太太太太太太太太太太太太右笙二终南林黄林林林黄林林林黄林林林黄林林山姑应姑姑姑应姑姑姑应姑姑姑应姑姑有黄林黄黄黄林黄黄黄林黄黄黄林黄黄台林黄林林林黄林林林黄林林林黄林林北姑应姑姑姑应姑姑姑应姑姑姑应姑姑山黄林黄黄黄林黄黄黄林黄黄黄林黄黄有姑应姑姑姑应姑姑姑应姑姑姑应姑姑莱林黄林林林黄林林林黄林林林黄林林乐南姑南南南姑南南南姑南南南姑南南只林黄林林林黄林林林黄林林林黄林林君姑应姑姑姑应姑姑姑应姑姑姑应姑姑子黄林黄黄黄林黄黄黄林黄黄黄林黄黄邦应蕤应应应蕤应应应蕤应应应蕤应应家林黄林林林黄林林林黄林林林黄林林之南姑南南南姑南南南姑南南南姑南南基林黄林林林黄林林林黄林林林黄林林乐南姑南南南姑南南南姑南南南姑南南只林黄林林林黄林林林黄林林林黄林林君姑应姑姑姑应姑姑姑应姑姑姑应姑姑子黄林黄黄黄林黄黄黄林黄黄黄林黄黄万林黄林林林黄林林林黄林林林黄林林寿姑应姑姑姑应姑姑姑应姑姑姑应姑姑无南姑南南南姑南南南姑南南南姑南南期林黄林林林黄林林林黄林林林黄林林右歌三终肃姑姑姑姑姑姑姑姑姑姑姑姑姑姑姑姑肃应应应应应应应应应应应应应应应应君南南南南南南南南南南南南南南南南子太太太太太太太太太太太太太太太太由林林林林林林林林林林林林林林林林仪南南南南南南南南南南南南南南南南率太太太太太太太太太太太太太太太太性姑姑姑姑姑姑姑姑姑姑姑姑姑姑姑姑明南南南南南南南南南南南南南南南南明林林林林林林林林林林林林林林林林后应应应应应应应应应应应应应应应应辟南南南南南南南南南南南南南南南南仁姑姑姑姑姑姑姑姑姑姑姑姑姑姑姑姑以林林林林林林林林林林林林林林林林爲黄黄黄黄黄黄黄黄黄黄黄黄黄黄黄黄政姑姑姑姑姑姑姑姑姑姑姑姑姑姑姑姑右笙三终合乐三终谱乐正倡賛合乐关睢关姑应姑姑姑应姑姑姑应姑姑姑应姑姑关蕤应蕤蕤蕤应蕤蕤蕤应蕤蕤蕤应蕤蕤睢应蕤应应应蕤应应应蕤应应应蕤应应鸠南姑南南南姑南南南姑南南南姑南南在应蕤应应应蕤应应应蕤应应应蕤应应河南姑南南南姑南南南姑南南南姑南南之蕤应蕤蕤蕤应蕤蕤蕤应蕤蕤蕤应蕤蕤洲姑应姑姑姑应姑姑姑应姑姑姑应姑姑窈黄林黄黄黄林黄黄黄林黄黄黄林黄黄窕姑应姑姑姑应姑姑姑应姑姑姑应姑姑淑黄林黄黄黄林黄黄黄林黄黄黄林黄黄女南姑南南南姑南南南姑南南南姑南南君蕤应蕤蕤蕤应蕤蕤蕤应蕤蕤蕤应蕤蕤子姑应姑姑姑应姑姑姑应姑姑姑应姑姑好黄林黄黄黄林黄黄黄林黄黄黄林黄黄逑姑应姑姑姑应姑姑姑应姑姑姑应姑姑乐正倡賛合乐葛覃葛姑应姑姑姑应姑姑姑应姑姑姑应姑姑之黄林黄黄黄林黄黄黄林黄黄黄林黄黄覃蕤应蕤蕤蕤应蕤蕤蕤应蕤蕤蕤应蕤蕤兮姑应姑姑姑应姑姑姑应姑姑姑应姑姑施蕤应蕤蕤蕤应蕤蕤蕤应蕤蕤蕤应蕤蕤于姑应姑姑姑应姑姑姑应姑姑姑应姑姑中应蕤应应应蕤应应应蕤应应应蕤应应谷南姑南南南姑南南南姑南南南姑南南维应蕤应应应蕤应应应蕤应应应蕤应应叶南姑南南南姑南南南姑南南南姑南南萋蕤应蕤蕤蕤应蕤蕤蕤应蕤蕤蕤应蕤蕤萋姑应姑姑姑应姑姑姑应姑姑姑应姑姑黄南姑南南南姑南南南姑南南南姑南南鸟姑应姑姑姑应姑姑姑应姑姑姑应姑姑于蕤应蕤蕤蕤应蕤蕤蕤应蕤蕤蕤应蕤蕤飞姑应姑姑姑应姑姑姑应姑姑姑应姑姑集蕤应蕤蕤蕤应蕤蕤蕤应蕤蕤蕤应蕤蕤于姑应姑姑姑应姑姑姑应姑姑姑应姑姑灌应蕤应应应蕤应应应蕤应应应蕤应应木南姑南南南姑南南南姑南南南姑南南其应蕤应应应蕤应应应蕤应应应蕤应应鸣南姑南南南姑南南南姑南南南姑南南喈蕤应蕤蕤蕤应蕤蕤蕤应蕤蕤蕤应蕤蕤喈姑应姑姑姑应姑姑姑应姑姑姑应姑姑右合乐一终乐正倡賛合乐卷耳采姑应姑姑姑应姑姑姑应姑姑姑应姑姑采黄林黄黄黄林黄黄黄林黄黄黄林黄黄卷蕤应蕤蕤蕤应蕤蕤蕤应蕤蕤蕤应蕤蕤耳姑应姑姑姑应姑姑姑应姑姑姑应姑姑不蕤应蕤蕤蕤应蕤蕤蕤应蕤蕤蕤应蕤蕤盈姑应姑姑姑应姑姑姑应姑姑姑应姑姑顷应蕤应应应蕤应应应蕤应应应蕤应应筐南姑南南南姑南南南姑南南南姑南南嗟应蕤应应应蕤应应应蕤应应应蕤应应我南姑南南南姑南南南姑南南南姑南南怀蕤应蕤蕤蕤应蕤蕤蕤应蕤蕤蕤应蕤蕤人姑应姑姑姑应姑姑姑应姑姑姑应姑姑寘南姑南南南姑南南南姑南南南姑南南彼姑应姑姑姑应姑姑姑应姑姑姑应姑姑周蕤应蕤蕤蕤应蕤蕤蕤应蕤蕤蕤应蕤蕤行姑应姑姑姑应姑姑姑应姑姑姑应姑姑乐正倡賛合乐鹊巢维姑应姑姑姑应姑姑姑应姑姑姑应姑姑鹊黄林黄黄黄林黄黄黄林黄黄黄林黄黄有姑应姑姑姑应姑姑姑应姑姑姑应姑姑巢南姑南南南姑南南南姑南南南姑南南维蕤应蕤蕤蕤应蕤蕤蕤应蕤蕤蕤应蕤蕤鸠姑应姑姑姑应姑姑姑应姑姑姑应姑姑居应蕤应应应蕤应应应蕤应应应蕤应应之南姑南南南姑南南南姑南南南姑南南之应蕤应应应蕤应应应蕤应应应蕤应应子南姑南南南姑南南南姑南南南姑南南于蕤应蕤蕤蕤应蕤蕤蕤应蕤蕤蕤应蕤蕤归姑应姑姑姑应姑姑姑应姑姑姑应姑姑百蕤应蕤蕤蕤应蕤蕤蕤应蕤蕤蕤应蕤蕤两南姑南南南姑南南南姑南南南姑南南御蕤应蕤蕤蕤应蕤蕤蕤应蕤蕤蕤应蕤蕤之姑应姑姑姑应姑姑姑应姑姑姑应姑姑右合乐二终乐正倡賛合乐采蘩于姑应姑姑姑应姑姑姑应姑姑姑应姑姑以黄林黄黄黄林黄黄黄林黄黄黄林黄黄采蕤应蕤蕤蕤应蕤蕤蕤应蕤蕤蕤应蕤蕤蘩南姑南南南姑南南南姑南南南姑南南于应蕤应应应蕤应应应蕤应应应蕤应应沼南姑南南南姑南南南姑南南南姑南南于蕤应蕤蕤蕤应蕤蕤蕤应蕤蕤蕤应蕤蕤沚姑应姑姑姑应姑姑姑应姑姑姑应姑姑于蕤应蕤蕤蕤应蕤蕤蕤应蕤蕤蕤应蕤蕤以姑应姑姑姑应姑姑姑应姑姑姑应姑姑用应蕤应应应蕤应应应蕤应应应蕤应应之南姑南南南姑南南南姑南南南姑南南公蕤应蕤蕤蕤应蕤蕤蕤应蕤蕤蕤应蕤蕤侯姑应姑姑姑应姑姑姑应姑姑姑应姑姑之黄林黄黄黄林黄黄黄林黄黄黄林黄黄事姑应姑姑姑应姑姑姑应姑姑姑应姑姑乐正倡賛合乐采苹于姑应姑姑姑应姑姑姑应姑姑姑应姑姑以黄林黄黄黄林黄黄黄林黄黄黄林黄黄采蕤应蕤蕤蕤应蕤蕤蕤应蕤蕤蕤应蕤蕤苹南姑南南南姑南南南姑南南南姑南南南蕤应蕤蕤蕤应蕤蕤蕤应蕤蕤蕤应蕤蕤涧南姑南南南姑南南南姑南南南姑南南之蕤应蕤蕤蕤应蕤蕤蕤应蕤蕤蕤应蕤蕤濵姑应姑姑姑应姑姑姑应姑姑姑应姑姑于蕤应蕤蕤蕤应蕤蕤蕤应蕤蕤蕤应蕤蕤以姑应姑姑姑应姑姑姑应姑姑姑应姑姑采应蕤应应应蕤应应应蕤应应应蕤应应藻南姑南南南姑南南南姑南南南姑南南于应蕤应应应蕤应应应蕤应应应蕤应应彼南姑南南南姑南南南姑南南南姑南南行蕤应蕤蕤蕤应蕤蕤蕤应蕤蕤蕤应蕤蕤潦姑应姑姑姑应姑姑姑应姑姑姑应姑姑右合乐三终正歌备正歌备无算乐谱前奏未尽之诗古诗十二篇补诗六篇其四十六章当随客多少日早晚择而用之此后有乐无賛鹿鸣呦呦鹿鸣食野之蒿我有嘉賔德音孔昭视民不恌君子是则是傚我有㫖酒嘉賔式燕以敖呦呦鹿鸣食野之芩我有嘉賔鼓瑟鼓琴鼓瑟鼓琴和乐且湛我有㫖酒以燕乐嘉賔之心四牡四牡騑騑啴啴骆马岂不怀归王事靡盬不遑启处翩翩者鵻载飞载下集于苞栩王事靡盬不遑将父翩翩者鵻载飞载止集于苞杞王事靡盬不遑将母驾彼四骆载骤骎骎岂不怀归是用作歌将母来谂皇皇者华我马维驹六辔如濡载驰载驱周爰咨诹我马维骐六辔如丝载驰载驱周爰咨谋我马维骆六辔沃若载驰载驱周爰咨度我马维骃六辔既均载驰载驱周爰咨询鱼丽鱼丽于罶鲂鳢君子有酒多且㫖鱼丽于罶鰋鲤君子有酒㫖且有物其多矣维其嘉矣物其㫖矣维其偕矣物其有矣维其时矣南有嘉鱼南有嘉鱼烝然汕汕君子有酒嘉賔式燕以衎南有樛木甘瓠累之君子有酒嘉賔式燕绥之翩翩者鵻烝然来思君子有酒嘉賔式燕又思南山有台南山有桑北山有杨乐只君子邦家之光乐只君子万寿无疆南山有把北山有李乐只君子民之父母乐只君子德音不已南山有栲北山有杻乐只君子遐不眉寿乐只君子徳音是茂南山有枸北山有楰乐只君子遐不黄耉乐只君子保艾尔后关睢参差荇菜左右流之窈窕淑女寤寐求之求之不得寤寐思服悠哉悠哉辗转反侧参差荇菜左右采之窈窕淑女琴瑟友之参差荇菜左右芼之窈窕淑女钟鼓乐之葛覃葛之覃兮施于中谷维叶莫莫是刈是濩爲絺爲绤服之无斁言告师氏言告言归薄污我私薄澣我衣害澣害否归宁父母卷耳陟彼崔嵬我马虺隤我姑酌彼金罍维以不永怀陟彼髙冈我马𤣥黄我姑酌彼兕觥维以不永伤陟彼砠矣我马瘏矣我仆痡矣云何吁矣鹊巢维鹊有巢维鸠方之之子于归百两将之维鹊有巢维鸠盈之之子于归百两成之采蘩于以采蘩于涧之中于以用之公侯之宫被之僮僮夙夜在公被之祁祁薄言还归采苹于以盛之维筐及筥于以湘之维锜及釜于以奠之宗室牖下谁其尸之有齐季女南陔循彼南陔厥草油油彼居之子色思其柔眷恋庭闱心不遑留馨尔夕膳絜尔晨羞有獭有獭在河之涘凌波赴汨噬鲂捕鲤嗷嗷林鸟受哺于子养隆敬薄惟禽之似朂増尔䖍以介丕祉白华白华绛趺在陵之陬蒨蒨士子湼而不渝竭诚尽敬亹亹忘劬白华𤣥足在丘之曲堂堂处子无营无欲鲜侔晨葩莫之㸃辱华黍奕奕𤣥霄蒙蒙甘霤黍发稠华禾挺其秀靡田不殖九谷斯茂无髙不播无下不植芒芒其稼叅叅其穑稸我王委充我民食玉烛阳明显猷翼翼由庚四时递谢八风代扇纎阿按晷星变其躔五纬不愆六气无易愔愔我王绍文之迹崇丘漫漫方舆回回洪覆何类不繁何生不茂物极其性人永其寿恢恢大圆芒芒九壤资生仰化于何不养人无道夭物极则长由仪鱼游清沼鸟萃平林濯鳞鼓翼振振其音賔写尔诚主竭其心时之和矣何思何修文化内辑武功外悠賔出奏陔乐谱乐正倡賛奏陔既醉以酒既饱以德君子万年介尔景福既醉以酒尔殽既将君子万年介尔昭明昭明有融髙朗令终令终有俶公尸嘉告其告维何笾豆静嘉朋友攸摄摄以威仪威仪孔时君子有孝子孝子不匮永钖尔类其类维何室家之壶君子万年永钖祚𦙍其类维何天被尔禄君子万年景命有仆其仆维何釐尔女士釐尔女士从以孙子頖宫礼乐疏卷九頖宫礼乐疏卷十钦定四库全书頖宫礼乐疏卷十明李之藻撰乡射礼疏六艺之教礼乐爲急而射即次焉射者丈夫之所有事也古人祈子而带弓韣生子而悬桑弧成童而教以射贡士而试以射一艺之细而自未孩以至旄期自士庶以至诸侯天子尽人殁齿以从事乎其间而圣人因而教之令其容体必比于礼节奏必比于乐戢其飞扬远骛之志而束之以揖让擎跽之仪又悦之以和平雅正之节俾其䂓䂓焉德是务究而愤盈之血气常有所歛约而不得逞养德于是选士于是艺进于道力化于德武止于文而天下亦遂囿于礼陶乐和之化而非心骜志渐革而不自知窃谓成周之以射教也犹唐之诗赋宋之经义而今日制举之文也皆所以笼驭英雄而弓旌辟致之使之屈志以就吾用而至其辨贤愚明长幼厚人伦美风俗则射之于教化也更爲亲切而其义更广大而精深射与礼乐相比而行而庠序之教急焉彼御也书也数也均之爲艺然而教化则缓故不以程士不以命有司听有志者之自习之而已矣周礼乡师正嵗稽乡器党共射器州长春秋以礼会民射于州序乡大夫以乡射之礼五物询衆庶一曰和二曰容三曰主皮四曰和容五曰兴舞和者六德之终容者六行之首主皮则射和容则礼兴舞则乐六德之中惟问和六行之中惟问容六艺之中惟问礼乐射则圣王所以陶世范俗之㫖固可思也益稷云侯以明之太甲云若虞机张往省括于度则释盘庚云若射之有志葢射艺自古重之而成周其制大备朝廷之上躬以习射倡焉将祭祀则射将养老则射诸侯来朝则射诸侯相朝则射燕使臣或与羣臣饮酒则射而总名则大射宾射燕射三等皆礼射也大射之礼不及于士燕射宾射士皆有之射人云射豻侯二正是士有宾射也乡射记曰士布侯画以鹿豕是士有燕射也而乡射之礼又在三射之外其官则乡大夫州长主之礼则皆士礼也是故随处而可行也将大射必行燕礼将乡射必行乡饮酒礼燕礼所以明君臣之义乡饮所以辨长幼之序燕饮则有恩明君臣辨长幼则有义恩联义笃而后与之射焉以观其德行而后人乐而趋焉则先王之教亦可谓委曲而多术者矣乡饮之礼乐彬彬如也迨射而上耦下耦比其才力上物下物画其尺寸举旌偃旌中其宫商侯乏楅中辨其等威其行有左右其升降有先后其进退有当阶及阶及物之揖其司马司射有诱射扬弓钩楹搢扑之式其取矢于楅也始进揖当楅揖取矢揖退与将进者揖其取矢也有横弓郄手兼弣顺羽之节其卒射而饮也有胜者袒决执张弓不胜者袭说决拾加弛弓之异有升饮相揖之文而又比耦而释获不以一人胜不以一人负胜者无所露其矜能长傲之念而不胜者不至于独露其短然而内愧自反亦不得掩其拙于侪耦葢于易争之地特教之以不争而其憍吝刻忌与夫粗浮邪戾之气无一得以干乎其间而又节之以驺虞貍首采苹采蘩之乐使其持弓审固何以射何以听循声而发发而中乎正鹄而非志正体直养定而习素者固必不能故曰射可以观德行也德行未修则教之以习射习射即习礼乐也夫礼乐之于德行也固不可以道艺岐矣古之选士以射今之选士以文文与射皆所谓艺也而文以传圣贤之神射以比礼乐之节徒以文则能言之鹦䳇徒以射则野外之绵蕞然而具眼者自能识焉故古今取士异制而得人则同但古人试贡士于射宫更有深意凡人之贤不肖于威仪揖让间尝露其倪而其好恶趋舍之情于行同能耦间更验其实故节之礼乐以观其德比之以耦以观其类而人之材品将有所不能廋者以此言之试射之显征校文之暗索其将谁优乎哉是故射礼虽废而古道不可以不讲也兹采仪礼所载注为射仪此礼与乡饮相合而行事在于合乐之后旅酬之先故凡前篇所悉兹不重出所小异者饮或无僎射有大夫饮必有介射则无介而饮详于乐射详于射其义固各有攸当焉会典仪注甚略雍志稍详闻徐两学宪皆有射仪然各不相袭总非画一之礼事必师古其义则窃取云然素木瓠叶古之人有行之者不自知其迂也弓诂荀子倕作弓史记挥作弓书曰和之弓山海经少昊生般始爲弓矢弓者射疏及远之器丈夫所有事也考工记弓人爲弓取六材必以其时六材者干角筋胶丝漆也取干之道七柘爲上檍檿桑橘木𤓰荆次之竹为下而相干相角相筋相胶各有其法漆欲测丝欲沈六材参均九和而后称良焉凡弓以木为身以角为靣筋所以为深丝所以为固张则筋外而角内弛则角外而筋内把中曰弣弓端曰箫曲处曰隈弣或作柎一曰质旁曰挞中曰敝箫或作弰亦曰弭曰别曰峻广雅柎柄也康成曰茭读爲骹茭解谓接中也贾公彦曰隈箫角接处也杜子春曰隈弓之渊许愼曰别弓戾也司农云敝弓人所握持者诗曰象弭鱼服尔雅曰弓无缘者谓之弭左传左执鞭弭曲礼凡遗人弓者张弓尚筋弛弓尚角右手执箫左手承弣而射礼横弓兼弣却手覆手亦各有一定之仪焉凡爲弓方其峻而髙其柎长其隈而薄其敝茭解中有变焉故校挺臂中有柎焉故剽盖弓箫宜方侧骨宜髙隈曲勿促敝手勿厚引弓而臂有力放矢而箫有力则变换而去疾侧骨坚强又能助弓爲力则矢之发也必剽此爲弓之要法也而又因人志虑血气以别其柔劲丰肉而短寛缓以荼若是者为之危弓危弓爲之安矢骨直以立忿埶以奔若是者为之安弓安弓爲之危矢而又因人之形体长短以定其矢之尺寸上制六尺六寸中制六尺三寸下制六尺弓必剂之性情又与形体适矢又与弓适弓矢与心手适其于射也思过半矣弓有往体寡来体多者王弓弧弓也有往体多来体寡者夹弓臾弓也有往体来体若一者唐弓大弓也材强则往体寡故利射革与质材弱则往体多故利射侯与弋强弱中则体若一劲缓之中其射必深故利射深王弧王弓也唐大诸侯弓也夹臾大夫弓也往体寡故合九而后成䂓往体多故合五而成规体若一故合七而成䂓天子彫弓诸侯彤弓大夫黑弓士弓谓之弊弓又在六弓之外合三成䂓勾者谓之弊也大抵天子诸侯大夫士之弓强弱辨乎其等华质异乎其物安危称乎其躬称躬所以利用也异物所以防僭也辨等则臣礼从杀以示不敢敌尊之意所谓礼射固然义取造士不以力所难胜强之致乖尚德之教至于学射则先弱后强必用唐弓大弓取其强弱适中无拘六弓之等不然一以等威为限将强材逸劲不以习士庶而左射貍首右射驺虞圣人殆教弱以愚黔首乎哉其必不然矢诂释名矢指也又谓之箭前进也荀卿云浮游作矢夷牟作矢皆黄帝之臣也藁人弓六物矢八物皆三等矢与弓相将有上中下之制随人身以爲之度而其大较则矢藁三尺云弓材谓干矢材谓藁禹贡荆州贡杶干栝栢惟箘簵楛考工记荆之干妢胡之笴尔雅东南之美有会稽之竹箭焉左传云董泽之蒲可胜既乎此皆矢材之佳者也八物者枉絜杀鍭矰茀恒庳也杀矢鍭矢参分一在前二在后则其达迟故用诸近射田猎枉矢絜矢五分二在前三在后则其达远故利火射用诸城守车战矰矢茀矢七分四在前三在后则其行髙故用于弋射恒矢庳矢八分四在前四在后则其行平故用诸散射考工五矢其兵矢即枉矢絜矢也田矢即矰矢也鍭合于茀而其矢异也杀不言鍭而其用同也郑氏谓茀当为杀杀当为茀是也然则考工五矢即周礼之八物文有详畧故也矢人为矢参分其长而杀其一令趣镞也五分其长而羽其一令不摇也以其笴厚为之羽深量力而受也水之以辩其隂阳夹其隂阳以设其比权轻重也夹其比以设其羽置羽于四垂也参分其羽以设其刅刅长寸围寸铤十之重三垸铤则金之入藁者也羽三之一刅宜二寸铤不宜十寸其垸之多寡于经无见若以今制揆之矢重四钱为中等则经文有不可尽拘者镞有金有骨有石尔雅金镞剪羽谓之镞骨镞不剪羽谓之志君子志于中不志于杀故礼射习射之矢皆谓之志射不剪羽尚疾也志不剪羽尚舒也尚疾则以金镞而必其入尚舒则以骨镞而防其伤方言箭自关而东谓之矢关西曰箭江淮之间谓之鍭诗曰四鍭既钧序賔以贤是也矢锋为镝亦谓之铰广薄而长者曰錍亦谓之钯二孔而鸣者曰錍鑪石则荆梁贡砮及肃愼之矢皆石为之凡矢以镞为首以括为末镞而砺之括而羽之书曰若虞机张往省括于度故射之所为入者镞也而其所为中者括也括即比也故云设其比亦谓之拔故曰舍拔则获然必心平体正持弓审固而后矢发命中巧从出焉保氏六艺三曰五射一曰白矢矢贯侯过见其白镞也二曰参连前放一矢后三次连续而去也三曰剡注羽头髙镞低去剡剡然今所云水平箭也四曰襄尺臣与君射不并君立让退一尺也五曰井仪四矢贯仪如井之容仪也此皆所谓枝也而礼乐寓焉则进乎技矣四矢曰乘象有事四方也搢三挟一左旋右抽也设楅拊矢设中释算取矢则上耦取之弓下下耦取之弓上命射则无射获无猎获又不贯不释范之以进退威仪节之以驺虞貍首非不亦分曹角胜而雍雍徳让之雅终不以斯须而去身习之而礼陶乐和试之而选徳尚贤圣王之行射于乡也直一矢加遗而已乎唐人射诀有四戒三谨五善五难二合三开五病游艺之暇亦当旁览物诂射时所履者谓物画地作十字形大射纳射器时梓人升自北阶两楹间疏数容弓若丹若墨度尺而午乡射记射自楹间物长如笴其间容弓距随长武序则物当栋堂则物当楣此所谓物犹言事也君子之所有事也凡射必于楹间故物画于楹其左曰下物其右曰上物两物相离六尺故其间容弓也笴者矢之干也其长三尺物南北之度应之距随长武则东西横距之画纵横交互纵长而横短郑注云始前足至东头为距后足来合西南面为随武迹也尺二寸盖两足相合得尺二寸横画如之容足之限也其长三尺亦应跬步盖尺寸不容越焉当栋当楣以堂之深浅为节凡五架之屋正中曰栋次曰楣前曰序深故当栋堂浅则当楣司射升当诱射豫则钩楹内堂则由楹外郑注读豫为榭州学有堂无室谢如宣榭之榭榭无室则其容深故由楹内乡学则堂室备焉堂内容室而其堂浅矣故由楹外此当栋当楣之异也当物则揖及物则揖敬其事也诱射者左足履物不方足还视侯中俯正足射者左足履物还视侯中合足而俟其视侯以志中也然而正足合足绳趋尺歩必范之以物焉内志正外体直一举足不容茍也侯中方一丈上下躬各二丈上个四丈下躬三丈个读作干以绢系之于干也中参之一名正上下聨之以纲侯诂侯者所以射之凖也侯之制有三大射賔射燕射周官司裘王大射则共虎侯熊侯豹侯设其鹄诸侯共熊侯豹侯卿大夫共麋侯皆设其鹄此大射之侯也梓人所谓张皮侯而栖鹄则春以功是也射人以射灋治射仪王射三侯五正诸侯射二侯三正孤卿大夫射一侯二正士射豻侯二正此賔射之侯也梓人所谓张五采之侯则逺国属是也乡射记曰凡侯天子熊侯白质诸侯麋侯赤质大夫布侯画以虎豹士布侯画以麋豕此燕射之侯也梓人所谓张兽侯以息燕是也大射王侯三等王射虎侯诸侯射熊侯卿大夫射豹侯诸侯之侯二等君射熊羣臣射豹卿大夫第设麋侯则君臣共射焉凡大射賔射之侯俱以虎熊豹麋之皮饰其侧又方制之以为而大射则用皮谓皮侯所谓栖皮之鹄賔射则画五色云气五正之侯中朱次白次苍次黄而𤣥在外皆取相克三正损𤣥黄二正去白苍而画朱緑所谓画布之正其正鹄大小之制则考工记曰梓人为侯广与崇方参分其广而鹄居一是此鹄制也诗笺云正所以设于侯中天子五正诸侯三大夫二士一皆居侯中参分之一此正制也则正之衰与侯同矣乃郑衆马融释周礼则谓十尺曰侯四尺曰鹄二尺曰正四寸曰质又引尔雅皮谓之侯侯中谓之鹄鹄中谓之正正方二尺至王肃则改质为六寸贾逵又谓四尺为正正五重鹄在其内而方二尺夫郑马王皆谓正在鹄内贾谓鹄在正内其説不同今不可考揆厥名义则鹄取鳱鹄正取题肩皆鸟之㨗黠难中者故以中为隽耳要之大射之侯栖鹄賔射之侯设正燕射之侯画兽以象正鹄则熊麋虎豹豕之画通为正鹄而所画非正鹄之鸟也乡射之侯即燕射之侯士侯以正画以麋豕其制有中有躬有舌有纲有縜中其身也上下其躬也左右出者舌也持舌者纲也笼纲者縜也下纲不及地武未射中掩束之将射系之既射脱而释之获者祭之服不氏之祝曰惟若宁侯毋或若女不宁侯不属于王所故抗而射女强饮强食诒女曾孙诸侯百福此天子之礼也诸侯而下其文不载于经而其度则皆取之侯道侯道五十弓弓二寸以为侯中二寸者弓弣把中侧骨之处也其博二寸每弓取二寸则五十弓取十尺广与崇方则平方一丈而为侯中凡布幅广率二尺则五幅也倍中以为躬则中之上下横接一幅各二丈也倍躬以为左右舌下舌半上舌倍躬者上个五寻用布四丈接于躬上左右各舒一丈若人舒舌者然下舌半之则左右各舒五尺用布三丈矣盖侯象人形上个象臂下个象足中人张臂八尺张足六尺五之以为衰故康成云乡射之侯用布十六丈数起侯道五十弓以计道七十弓之侯用布二十五丈二尺道九十弓之侯用布三十六丈道近则侯痺道侯则侯崇所以景人巾车张三侯大侯之崇见鹄于参参见鹄于干也凡畿外诸侯之射用大侯参侯干侯三侯之中熊侯为大故称熊侯为大侯参者大夫之侯与天子诸侯参而三也干即士之豻侯也干不及地者武则豻侯上纲去地丈九尺二寸其参侯崇増七尺二寸其大侯崇又増七尺二寸故三侯递逺二十弓而其鹄皆见焉虎九十弓熊七十弓豹麋五十弓而列国之诸侯大射其大侯亦九十弓糁七十弓豹五十弓白虎通曰天子射百二十步葢自诸侯九十弓者推之未尽然也所以张侯逺近有不同者君服逺故射逺臣避君故以渐而降然而道近侯小则中之难易均焉五十弓以下不复可降矣故乡射侯道五十弓也凡弓下制六尺与步相应亦云貍步貍善射其发必获故司射以貍步张三侯而其乐亦节以貍首易步为弓者近取射器义从其类也杠髙二丈一尺翿长一丈六尺士载物杂帛为物中绛色白缘之首加羽葆故名翿旌诂获者执旌以唱方其未射则以旌倚侯将射则举旌负侯而俟举旌以宫偃旌以商旌者射之标也君卿大夫士之旌各以其物周礼司常掌九旗之物日月为常交龙为旗通帛为杂帛为物熊虎为旗鸟隼为旟龟蛇为旐全羽为旞析羽为旌而国之大閲赞司马颁旗物王建太常诸侯建旂孤卿建旜大夫士建物师都建旗州里建旟县鄙建旐道车载旞斿车载旌中秋治兵所不同者军吏载旂师都载旜乡遂载物郊野载旐百官载旟葢通谓之物而大夫士乡遂命之曰物则又特有専属焉日月交龙熊虎鸟蛇画绛帛也通帛大赤周尚赤也杂帛以素帛饰其侧也全羽析羽染五采羽系于旞旌之上所谓注旄于干首者也有虞氏之緌夏后氏之绸练商之崇牙周之璧翣葢以渐而文焉一命而上各有其物乡射之礼诸侯之州长主之士不命则无物无物则以白羽与朱羽糅扛长三仭韬上二寻谓之翿旗凡羽注之干首为旄注之旄首为旌太常而下皆有旄羽此则析羽下垂钟氏染羽以朱湛丹秫三月而炽之淳而清之此其用也尔雅长寻曰旐继旐曰斾王之太常齐地诸侯之旂齐轸卿大夫齐较士齐肩此云韬上二寻则去地五尺亦与肩齐者矣记言君国中射用翿旌获乡射亦用翿旌中必别有等威而今不可考也国中燕射也于郊大射也于竟賔射也郊以旌竟以龙旜者翿旌之羽白与朱不若旌之备文旌之备文不若龙旜之备徳故与羣臣燕射则用翿旌择士而大射则用旌而与邻国之君射乃用龙旜此隆杀之等也诗曰左执翿尔雅曰翿纛翳也郭璞曰翿葆幅也葢皆指竿首之翿此翿宜用绛帛二寻而首加羽葆与引舞之节不同形如曲屏可以容身避矢其髙下随宜用之乏诂侯各有获获各有容容谓之乏所以容身御矢者也王三侯三获三容诸侯二侯二获二容卿大夫士一侯一获一容谓之容以获者所厞也谓之乏矢至此力匮乏也以革为之正北面乏南面故文反正为乏亦名防尔雅曰容谓之防郭璞曰如小曲屏唱获者所以自防大射设乏西十北十乡射乏参侯道居侯党之一西五步其云西十北十以步计也西五步相离三丈侯道三十丈参居其一则当侯北十丈去堂二十丈唱获之声相闻也获者賔党弟子为之楅长三尺博三寸为交蛇取措地而安也其中韦当所以承矢髙二尺广三尺一寸六孔孔容四矢饰以彩色乡射司射请射降自西阶命弟子纳射器楅俟于堂西大射请射有司亦总弓矢楅适次至于三耦卒射设楅中庭取矢委楅北括南镞司马坐于楅南左右抚矢而乘之则乡射大射皆同也乡射记曰楅长如笴博三寸厚寸有半龙首其中蛇交韦当楅髤横而奉之南面坐而尊之南北当洗葢两端龙首所以限矢也其中蛇交所以安矢也龙蛇象君子也韦当以韦为之而丹其色寘于楅上当心郑谓直心背之衣曰当葢当其中央所以分矢也大射三耦既拾取矢捆之所以齐矢也乡射大夫之矢则兼束以茅尊之异乎衆賔大射之耦大抵皆卿大夫故捆之以委于韦当既委而司马左右四四数之分委于当之两旁以委司射之失算郑注训楅为幅谓以承笴齐矢犹布有边幅也陈祥道曰楅之楅矢犹楅衡之楅牛也设之则南当洗而东肆焉统于賔也其器则着地而无足故奉楅者坐奠委矢者坐委乘矢者坐抚取束矢者坐脱则楅卑无足可知旧图有足者误皆凿圆孔可容八筹饰以赤黒色前足跪象教扰兽也筹长一尺四寸中者所以寘算也君燕射则皮树中大射则闾中于竟则虎中大夫兕中士鹿中郑注云皮树兽名今文繁竖兽人面能立者闾如驴一角或云如驴而岐蹄兕似牛青色其中制则莫考矣乡射记曰鹿中髤前足跪前背容八算则皮树虎兕之制葢亦然也屈足象驯服也请射之初以纳于堂及其三耦卒射而司射以释获请乃命设中以教释算于是释获者执鹿中而一人执算以从之焉其奉之也先首其设之也必坐南当楅西当西序其位置也北面受算东面实算坐实八算于中横委其余于中西南末以俟司射之命既命而取中八算既射而为之释算每一个释一获上射于右下射于左若有余算则反委于中之西别取八算以俟俟射衆射皆徧委获视算先賔后主賔党之算自地数之以实于手主党之算自手数之以委于地此其释获之节次也八算者乘矢四算一耦二入则共八算虽八矢未必尽中然而不敢以不中期之算筹八十则十耦全数与射賔衆不止三耦故也然而释获者先实八算执之则改实八算既释又委其余算则中之所容惟八算耳其筹长尺有握握素握布四指指一寸则筹尺有四寸公羊传曰肤寸而合投壶礼曰室中布五扶先儒谓侧手为肤铺四指为扶则握与肤扶一也握素者刋其本以便握也惟君有射于国中而燕射大射賔射其中异大夫士射必于郊而燕射賔射其中同玉篇音礼上声正韵一东内丰注酒器也平声并存之高一尺五寸丰诂丰所以承觯者释获既毕以胜负告而司射乃命设丰弟子奉丰升设于西楹之西胜党洗觯酌酒坐奠于丰司射命张弓命弛弓遂作升饮胜者先升少右不胜者升而坐取立饮焉此第一耦之饮也其次饮者不必胜党弟子酌之主人使人代为实爵而不胜者升饮如初惟大夫当饮则执爵者奠之席前以优尊者其耦不升示不敢敌然亦立饮以示受罚至于衆賔饮徧则彻丰与觯而献获继焉此衆耦徧饮之礼也终射之后亦复设丰丰象人形跪足两手承柈于首以俟置觯旧説丰国之君嗜酒亡国状之以为酒戒也燕礼君尊有丰注丰形似豆卑而大此不言大则承觯之丰或视承尊者较小也郑注丰所以承爵然射饮不胜以觯不以爵其承爵者乃反玷也投壶之礼赐灌行觞其酌以角俱不以觯则亦无事于丰而郑云酌奠于丰于经无见若公食大夫礼饮酒实于觯加于丰燕礼有丰幂用绤若钖长三尺其一尺刋而㨊之以便手持扑诂司射既诱射乃适阶西取扑搢之凡升堂告賔则去扑降反位则搢扑记言楚扑长如笴刋本尺射者有过则挞之注云射者中人则挞之于中庭此虽礼射然而衆之所聚非威莫制古者闾胥于乡小胥于学有觵挞司市于市有扑罚司徒于誓田亦有扑书称朴作教刑则用之于学而礼云夏楚二物収其威也则以礼合民者不有所以督责之整摄之教必不行此扑之所由不可已也降而搢扑威衆也升则去朴敬尊也袒决遂诂凡射袒左以便持弓袒则拾拾敛也所以蔽肤敛衣也以韦为之亦曰射鞴着于左臂射时用以遂弦谓之曰遂其非射时谓之曰拾拾也遂也一也射则必袒若尊卑共耦则卑者袒尊者不袒故大夫与士射士袒以拾蔽肤大夫以纁襦敛衣君与大夫射大夫袒以拾蔽肤君以朱襦敛衣乡射记大夫袒纁襦燕礼记君袒朱襦者此也决着于右巨指以钩弦者郑注决犹闿也象骨为之贾疏取其滑也大夫用骨不必以象士决用棘又有着于右三指者曰极大射朱极三以朱韦为之冒于食指中指名指以之释弦亦谓之韘所云童子佩韘者此也遂亦曰捍内则所谓佩决捍者此也葢以捍臂袒则捍之事已释袒则説拾而袭射耦诂射人以射法治射仪王以六耦射三侯诸侯四耦射二侯孤卿大夫三耦射一侯士以三耦射豻侯分曹校艺之谓耦所以爲射灋者也易氏曰大射则大司马合诸侯之六耦賔射则诸侯与王射而合卿大夫爲六耦此以周礼证之乡射则弟子爲三耦矣诸侯二侯四耦葢畿内之侯也畿外诸侯大射賔射皆三侯三耦近尊则屈于侯伸于耦远尊则屈于耦伸于侯此康成之说然又有谓畿外诸侯设三侯则用六耦者不可考矣尊者法详故耦多卑者法略故耦少卿大夫以下总皆三耦一侯侯可减耦不可减故乡射必三耦而成礼也至于燕射天子诸侯例同三耦一侯葢燕私之礼其所常习不必备多耦之观故从杀与乡射同焉凡乡射主与賔耦大夫与士耦而堂下三耦皆使弟子充之司射前期戒之及其当射又抡比之郑谓选次其才贾谓选次其力大抵所比似在衆耦若三耦则俱素习射仪容体节奏可为观法之人既戒于先临事又加整饬如是而已至衆耦则必各以才力比之凡人才力相近素自以类爲耦至此复比次焉令于同方合志之中共射以观优劣即此内正外直比礼比乐就是学问而教诱全在司射司射诱之三耦继之初射设楅再射设中而后主賔大夫士以及衆賔相与次第射焉堂上三賔堂下之賔无数故曰歌驺虞若采苹射无算也但堂上三賔亦有不与射者不射者不降礼容尚肃不以无事乱有事也筹数八十备十耦之全数者葢习民于射苟无怍于矍相之觯者皆得入而习礼于射此以知射不止三耦而三耦所以示之法也倍之则六耦矣法详者官备故大射之礼三耦射毕然后公射又三耦射毕然后公再射乃获饮觯此诸侯六耦之证而燕射不然然而不三耦不足以成礼昔者鲁侯之飨范宣子也射者三耦公臣不足取于家臣夫以家臣取盈则三耦成礼终不可以乏才减也此知卿大夫士凡射之必三耦也射乐诂周礼大师率瞽而歌射节笙师飨射共其笙钟之乐乐师钟师凡射王以驺虞诸侯以貍首大夫以采苹士以采蘩为节而射人王以驺虞九节诸侯貍首七节孤卿大夫采苹士采蘩皆五节节者鼓节射者拾发必与鼓节相应故曰不鼓不释射以应节为难节奏比乐比此者也凡节以侯道为差侯道九十弓者乐九节七十弓者乐七节五十弓者乐五节各以等辨凡奏乐一句一节诗章原有定句而节之多寡以尊卑异则用时各为之节乡乐以五节听五句听毕然后发矢诸侯七节天子九节亦如之尊者听详卑者听略节有余诗不足则咏叹后韵以毕节节不足诗有余则重歌一句以终诗如驺虞一诗天子乡人同用其节不同应有活法而发矢则先击上射一发击应下射一发次击鼓上射再发次击应下射再发又次击鼓击应者各再而上下射拾发乘矢终焉具详后谱先儒释乡射五节而谓四节四拾其一节先以听非也四节四拾则唱获声与乐相间岂可谓节必诗终而应鼓凡八击于时递发八矢不先不后中且合节乃所谓节奏比乐耳射义云驺虞者乐官备也貍首乐㑹时也采苹乐循法也采蘩乐不失职也葢一发五豝则得贤衆多故取备官为节史记设射貍首汉书郊祀志苌𢎞设射不来故郑注貍之言不来也言诸侯不来朝则射之故取朝会之时为节采苹则卿大夫妻能循母教犹仕者能行素履乃可以与国政也采蘩敬共祭祀不失夫人之职士之事君亦然则循法不失职卿大夫士之节也然驺虞一国之风而通之天子既为天子之节而用之乡射何也义重仁贤理通王国乡射乐贤亦所以充贡于王所故节异而诗则同焉貍首之诗载在射义今并谱以备乐节必行终射礼而后乐作者射之难在于比乐礼先乐后亦习射之序也主賔遵士衆賔司正司马司射获者释获者弟子诂汉家郡县飨射皆假士礼而行乐县笙磬笾俎皆如士制见于服䖍应劭礼仪志注缘仪礼古文所载皆诸侯州长之礼士礼也系射于乡者郑注以为乡大夫或在焉不改其礼故曰乡射周制五州为乡其大夫或处一焉则亦大夫主之记云大夫兕中为行之于乡者言也若天子畿内州长亦中大夫故知所为主者不必其皆士也賔者此邦年高德劭之处士也所重习射非为賔兴故主不谋賔賔不拜辱亦不设介虽行乡饮而礼与专饮者有异焉衆賔则堂上三賔以齿为序堂下或来习射或来观礼凡其幼壮孝弟耆耋好礼好学不勌好礼不变称道不乱者皆在此位惟贲军之将亡国大夫与为人后者不入焉顾州长是时方以五物询衆庶以备将来賔贡之选则来观之人自不必严为限制窃意矍相扬觯所云在此位者特指賔位言之彼其习民于射有过则挞岂其人人德艺全备尚楚扑而教诸庠序之内乎遵今文作僎致事大夫于礼乐可遵法者士则在官之士居衆賔之列者一命齿于乡故士来习礼观礼皆与堂下衆賔为齿而司射比耦就中择焉以耦大夫大夫或不止于一人然而必与士耦不自相耦者嫌自尊别居乡则礼然也将射则司正为司马射毕则司马转爲司正司正涖酒政者也司马则涖射事乡射号令所自出者也故命张侯命倚旌命执旌负侯命去侯命取矢当楅抚矢献获者命脱侯皆属司马而其出入升降必绕司射之南以其为纪纲之仆令衆人得属目焉司射则熟于射礼者一人充之始则升堂请射命纳射器次则比耦诱射揖升乘矢以为衆耦法式降而搢扑作射已而去扑告射及其弟子取矢则又请射于賔于大夫而比耦取矢作射如初焉继之以请释获命设中北面视算设丰作饮迨至司马献获则司射亦献释获以成次射之礼其终射也又有以乐乐賔之请三耦賔主遵士衆賔应节而射以比于乐而视算作饮如初则司射无复事矣司射司马互为政者也其升降尝相左于阶前射则司射劳多而射前献酬射后旅酬则司马身兼司正事任亦剧但司射有射司马无射是故司马袒决遂而司正袒执弓不决拾也获者则倚旌负侯去侯就乏及以旌指示取矢惟司马之所命之既射而司马献之三祭于侯释获者则设中实算辨左右别纯奇以其胜负告于賔其职事率与司射相应而比获者释获者则皆弟子充之此外有纳射器者有张侯设获者有取矢加楅者有执算者有设丰实觯饮不胜者有终射脱侯者有相工升降者有彻俎授从者各有司存而莫非弟子之职也统计凡射主一人賔一人堂上衆賔三人遵若士若堂下之賔皆无常数三耦六人司射一人司正司马共一人其执事则张侯脱侯共二人获者释获者司射器者设楅执算执中设丰奠觯实觯执爵各一人举觯于賔者先后三人通賛二人共十六人而賔大夫士之弟子引礼者相工升降者亦无常数俱就弟子员中择才而任旅酬交错饮亦徧焉礼必逮贱所谓少长有序及于沃洗者也乐则乐正而下有播鼗者舂牍者搏拊者司磬县者楹鼓者埙者篪者各一人瑟与歌共四人无瑟则代之以琴三笙一和通前共二十人此于胶序彦秀不为难具有能春秋举行先期肄习俾古道彬彬复睹者乎博奕犹贤何况礼乐当仁不让其殆此类昔者马迁习射于邹峄刘昆备典于陈留秦彭飨射于山阳鲍永辟荆于鲁郡伊何人哉而逢掖搢绅至今侈为美谈则亦存乎其人勿谓一握为笑而古礼终不可行也会典仪注洪武三年定学校射仪前期戒射定耦选职事充司正副司正司射司射器请射举爵收矢执旗树鹄陈设讫至日执事者入就位请射者引主射正官及各官员子弟士民俊秀者各就品位司射器者以弓矢置于各正官及司射前请射者诣正官前圆揖毕引诣司射器前受弓矢讫复位司正执算入立于中后请射者诣司射前曰请诱射引司射二人耦进各以三矢搢于腰带之右以一矢挟于二指间推年齿相让年长者为上射年幼者爲下射上射先诣射位向鹄正立发矢司正书中投算置于中举旗者如所射应之射毕退立于傍让下射者诣位射讫请射者俱引复位收矢复于射者司正取所中算请射者次请士民俊秀射次请官员子弟射次请品卑至品髙者射其就射位发矢取算书中举旗收矢复位皆如前仪既毕司正副司正各持算白中于主射正官举爵者酌酒授中者饮之中的者三爵中采者二爵饮讫请射者请属官以下仍捧弓矢纳于司射器还诣主射正官前相揖而退附南雍志合射位设凡设位以灰画之賔位设堂中西衆賔位继序于西俱南靣遵位设堂中东南靣主位设遵位之南少东西靣士位设衆賔之东少北南靣并賔而立射物位设堂中少南左右相去容一弓俱南靣鹿中位设西阶之西南去阶五尺许东靣司射位继序鹿中位南少西司马位继之俱东靣三耦士衆賔堂西之位设堂下西北东上南靣射位谓之物画十字长三尺设司马之南少西东靣楅位设两阶中少南丰位设堂西楹之西布侯位去射位五十弓北靣乏位设于布侯位之西少北乐生歌生位设阼阶之东南西靣去楹五尺许乐正位设乐生之南少西北靣洗位设乐正之南西靣设罇于賔席之东两壶斯禁左𤣥酒皆加勺篚在其南东肆设洗于阼阶东南洗东篚西南肆悬磬于洗盆东北西靣賔遵司马士衆賔三耦之弓矢并旌丰楅鹿中筹俱序陈堂外东空处主人之弓矢亦如之司射之弓矢与朴倚于西阶之西钟鼓笙磬箫琴瑟俱陈堂上东空处布侯乏俱陈前所设之位其弓矢旌丰楅鹿中筹决遂俱待司射命纳射器然后各次第纳于堂西空处通賛立堂东楣下唱序立主人先立本位賛者立主后少南西靣司鼔者立鼓后西靣其余乐正歌生乐生司罇洗觯者俱于洗盆之南相去四五尺许西靣序立司马司射三耦扬觯设丰设楅司中释获执旌张侯执射器约矢者俱于衆賔射位西南东靣与东班乐正等相对序立右国初射仪颁之学宫载之会典至今各处多有射圃我圣祖朴棫作人之化于射礼葢惓惓焉天造草昧百务未遑以礼习民蠲繁尚简第以二人诱射不具三耦其衆耦先卑后尊其卒射但饮胜者中的中采又复人人而差等之古以饮罚今以饮劝古今不相袭礼矣二百五十年来文盛教洽士大夫渐思复古故南雍志稍考仪礼节为合射之仪国子习焉亦犹行古之道者乎然而意存行简尚远周文兹不备录录其位设大凡仍取仪礼古文节略解之演为图注以俟肄习其兴其废在衡教者夫六艺于人其必非絶德明矣射可废也礼乐不可斯须去身复古礼变今乐其犹以乡射为前茅也哉仪礼乡射古文解主人戒賔賔出迎再拜主人答再拜乃请賔礼辞许主人再拜賔答再拜主人退賔送再拜无介乃席賔南靣东上衆賔之席继而西席主人于阼阶上西靣尊于賔席之东两壶斯禁左𤣥酒皆加勺篚在其南东肆设洗于阼阶东南南北以堂深东西当东荣水在洗东篚在洗西南肆县于洗东北西靣乃张侯下纲不及地武不系左下纲中掩束之乏参侯道居侯党之一西五步羮定主人朝服乃速賔賔朝服出迎再拜主人答再拜退賔送再拜賔及衆賔遂从之及门主人一相出迎于门外再拜賔答再拜揖衆賔主人以賔揖先入賔厌衆賔衆賔皆入门左东靣北上賔少进主人以賔三揖皆行及阶三让主人升一等賔升主人阼阶上当楣北靣再拜賔西阶上当楣北靣答再拜主人坐取爵于上篚以降賔降主人阼阶前西靣坐奠爵兴辞降賔对主人坐取爵兴适洗南靣坐奠爵于篚下盥洗賔进东北靣辞洗主人坐奠爵于篚兴对賔反位主人卒洗壹揖壹让以賔升賔西阶上北靣拜洗主人阼阶上北靣奠爵遂答拜乃降賔降主人辞降賔对主人卒盥壹揖壹让升賔升西阶上疑立主人坐取爵实之賔席之前西北靣献賔賔西阶上北面拜主人少退賔进受爵于席前复位主人阼阶上拜送爵賔少退荐脯醢賔升席自西方乃设折俎主人阼阶东疑立賔坐左执爵右祭脯醢奠爵于荐西兴取肺坐絶祭尚左手哜之兴加于俎坐挩手执爵遂祭酒兴席末坐啐酒降席坐奠爵拜告㫖执爵兴主人阼阶上答拜賔西阶上北靣坐卒爵兴坐奠爵遂拜执爵兴主人阼阶上答拜賔以虚爵降主人降賔西阶前东靣坐奠爵兴辞降主人对賔坐取爵适洗北靣坐奠爵于篚下兴盥洗主人阼阶之东南靣辞洗賔坐奠爵于篚兴对主人反位賔卒洗揖让如初升主人拜洗賔答拜兴降盥如主人之礼賔升实爵主人之席前东南面酢主人主人阼阶上拜賔少退主人进受爵复位賔西阶上拜送爵荐脯醢主人升席自北方乃设折俎祭如賔礼不告㫖自席前适阼阶上北靣坐卒爵兴坐奠爵遂拜执爵兴賔西阶上北靣答拜主人坐奠爵于序端阼阶上再拜崇酒賔西阶上答再拜主人坐取觯于篚以降賔降主人奠觯辞降賔对东靣立主人坐取觯洗賔不辞洗卒洗揖让升賔西阶上疑立主人实觯酬之阼阶上北靣坐奠觯遂拜执觯兴賔西阶上北靣答拜主人坐祭遂饮卒觯兴坐奠觯遂拜执觯兴賔西阶上北靣答拜主人降洗賔降辞如献礼升不拜洗賔西阶上立主人实觯賔之席前北靣賔西阶上拜主人坐奠觯于荐西賔辞坐取觯以兴反位主人阼阶上拜送賔北靣坐奠觯于荐东反位主人揖降賔降东靣立于西阶西当西序主人西南靣三拜衆賔衆賔皆答壹拜主人揖升坐取爵于序端降洗升实爵西阶上献衆賔衆賔之长升拜受者三人主人拜送坐祭立饮不拜既爵授主人爵降复位衆賔皆不拜受爵坐祭立饮每一人献则荐诸其席衆賔辩有脯醢主人以虚爵降奠于篚揖让升賔厌衆賔升衆賔皆升就席一人洗举觯于賔升实觯西阶上坐奠觯拜执觯兴賔席末答拜举觯者坐祭遂饮卒觯兴坐奠觯拜执觯兴賔答拜降洗升实之西阶上北靣賔拜举觯者进坐奠觯于荐西賔辞坐取以兴举觯者西阶上拜送賔反奠于其所举觯者降大夫若有遵者则入门左主人降賔及衆賔皆降复初位主人揖让以大夫升拜至大夫答拜主人以爵降大夫降主人辞降大夫辞洗如賔礼席于尊东升不拜洗主人实爵席前献于大夫大夫西阶上拜进受爵反位主人大夫之右拜送大夫辞加席主人对不去加席乃荐脯醢大夫升席设折俎祭如賔礼不哜肺不啐酒不告㫖西阶上卒爵拜主人答拜大夫降洗主人复阼阶降辞如初卒洗主人盥揖让升大夫授主人爵于两楹间复位主人实爵以酢于西阶上坐奠爵拜大夫答拜坐祭卒爵拜大夫答拜主人坐奠爵于西楹南再拜崇酒大夫答拜主人复阼阶揖降大夫降立于賔南主人揖让以賔升大夫及衆賔皆升就席席工于西阶上少东乐正先升北靣立于其西工四人二瑟瑟先相者皆左何瑟靣鼓执越内弦右手相入升自西阶北靣东上工坐相者坐授瑟乃降笙入立于县中西面乃合乐周南关睢葛覃卷耳召南鹊巢采蘩采苹工不兴告于乐正曰正歌备乐正告于賔乃降主人取爵于上篚献工大师则为之洗賔降主人辞降工不辞洗卒洗升实爵工不兴左瑟一人拜受爵主人阼阶上拜送爵荐脯醢使人相祭工饮不拜既爵授主人爵衆工不拜受爵祭饮辩有脯醢不祭不洗遂献笙于西阶上笙一人拜于下尽阶不升堂受爵主人拜送爵阶前坐祭立饮不拜既爵升授主人爵衆笙不拜受爵坐祭立饮辩有脯醢不祭主人以爵降奠于篚反升就席主人降席自南方侧降作相为司正司正礼辞许诺主人再拜司正答拜主人升就席司正洗觯升自西阶由楹内适阼阶上北靣受命于主人西阶上北靣请安于賔賔礼辞许司正告于主人遂立于楹间以相拜主人阼阶上再拜賔西阶上答再拜皆揖就席司正实觯降自西阶中庭北靣坐奠觯兴退少立进坐取觯兴反坐不祭遂卒觯兴坐奠觯拜执觯兴洗北靣坐奠于其所兴少退北靣立于觯南未旅三耦俟于堂西南靣东上司射适堂西袒决遂取弓于阶西兼挟乘矢升自西阶阶上北靣告于賔曰弓矢既具有司请射賔对曰某不能爲二三子许诺司射适阼阶上东北靣告于主人曰请射于賔賔许司射降自西阶阶前西靣命弟子纳射器乃纳射器皆在堂西賔与大夫之弓倚于西序矢在弓下北括衆弓倚于堂西矢在其上主人之弓在东序东司射不释弓矢遂以比三耦于堂西三耦之南北靣命上射曰某御于子命下射曰子与某子射司正为司马司马命张侯弟子说束遂系左下纲司马又命获者倚旌于侯中获者由西方坐取旌倚于侯中乃退乐正适西方命弟子賛工迁乐于下弟子相工如初入降自西阶阼阶下之东南堂前三笴西靣北上坐乐正北靣立于其南司射犹挟乘矢以命三耦各与其耦让取弓矢拾三耦皆袒决遂有司在执弣右执弦而授弓遂授矢三耦皆执弓搢三而挟一个司射先立于所设中之西南东靣三耦皆进由司射之西立于其西南东靣北上而俟司射东靣立于三耦之北搢三而挟一个揖进当阶北靣揖及阶揖升堂揖豫则钩楹内堂则由楹外当左物北靣揖及物揖左足履物不方足还视侯中俯正足不去旌诱射将乘矢执弓不挟右执弦南靣揖揖如升射降出于其位南适堂西改作一个挟之遂适阶西取扑搢之以反位司马命获者执旌以负侯获者适侯执旌负侯而俟司射还当上耦西靣作上耦射司射反位上耦揖进上射在左并行当阶北靣揖及阶揖上射先升三等下射从之中等上射升堂少左下射升上射揖并行皆当其物北靣揖及物揖皆左足履物还视侯中合足而俟司马适堂西不决遂袒执弓出于司射之南升自西阶钩楹由上射之后西南靣立于物间右执箫南扬弓命去侯获者执旌许诺声不絶以至于乏坐东靣偃旌而俟司马出于下射之南还其后降自西阶反由司射之南适堂西释弓袭反位立于司射之南司射进与司马交于阶前相左由堂下西阶之东北靣视上射命曰无射获无猎获上射揖司射退反位乃射上射既发挟弓矢而后下射射拾发以将乘矢获者坐而获举旌以宫偃旌以商获而未释获卒射皆执弓不挟南靣揖揖如升射上射降三等下射少右从之中等并行上射于左与升射者相左交于阶前相揖由司马之南适堂西释弓说决拾袭而俟于堂西南靣东上三耦卒射亦如之司射去扑倚于西阶之西升堂北靣告于賔曰三耦卒射賔揖司射降搢扑反位司马适堂西袒执弓由其位南进与司射交于阶前相左升自西阶钩楹自右物之后立于物间西南靣揖弓命取矢获者执旌许诺声不絶以旌负侯而俟司马出于左物之南还其后降自西阶遂适堂前北靣立于所设楅之南命弟子设楅乃设楅于中庭南当洗东肆司马由司射之南退释弓于堂西袭反位弟子取矢北靣坐委于楅北括乃退司马袭进当楅南北靣坐左右抚矢而乘之若矢不备则司马又袒执弓如初升命曰取矢不索弟子自西方应曰诺乃复求矢加于楅司射倚扑于阶西升请射于賔如初賔许诺賔主人大夫若皆与射则遂告于賔适阼阶上告于主人主人与賔为耦遂告于大夫大夫虽衆皆与士爲耦以耦告于大夫曰某御于子西阶上北靣作衆賔射司射降搢扑由司马之南适堂西立比衆耦衆賔将与射者皆降由司马之南适堂西继三耦而立东上大夫之耦为上若有东靣者则北上賔主人与大夫皆未降司射乃比衆耦辩遂命三耦拾取矢司射反位三耦拾取矢皆袒决遂执弓进立于司马之西南司射作上耦取矢司射反位上耦揖进当楅北靣揖及楅揖上射东靣下射西靣上射揖进坐横弓郄手自弓下取一个兼诸弣顺羽且兴执弦而左还退反位东靣揖下射进坐横弓覆手自弓上取一个兴其他如上射既拾取乘矢揖皆左还南面揖皆少进当楅南皆左还北面搢三挟一个揖皆左还上射于右与进者相左三耦拾取矢亦如之后者遂取诱射之矢兼乘矢而取之以授有司于西方而后反位衆賔未拾取矢皆袒决遂执弓搢三挟一个由堂西进继三耦之南而立东靣北上大夫之耦为上司射作射如初一耦揖升如初司马命去侯获者许诺司马降释弓反位司射犹挟一个去扑与司马交于阶前升请释获于賔賔许降搢扑西面立于所设中之东北面命释获者设中遂视之释获者执鹿中一人执算以从之释获者坐设中南当楅西当西序东面兴受算坐实八算于中横委其余于中西南末兴共而俟司射遂进由堂下北面命曰不贯不释上射揖司射退反位释获者坐取中之八算改实八算于中兴执而俟乃射若中则释获者坐而释获毎一个释一算上射于右下射于左若有余算则反委之又取中之八算改实八算于中兴执而俟三耦卒射賔主人大夫揖皆由其阶降揖主人堂东袒决遂执弓搢三挟一个賔于堂西亦如之皆由其阶阶下揖升堂揖主人为下射皆当其物北面揖及物揖乃射卒南面揖皆由其阶阶上揖降阶揖賔序西主人序东皆释弓说决拾袭反位升及阶揖升堂揖皆就席大夫袒决遂执弓搢三挟一个由堂西出于司射之西就其耦大夫为下射揖进耦少退揖如三耦及阶耦先升卒射揖如升射耦先降降阶耦少退皆释弓于堂西袭耦遂止于堂西大夫升就席衆賔继射释获皆如初司射所作唯上耦卒射释获者遂以所执余获升自西阶尽阶不升堂告于賔曰左右卒射降反位坐委余获于中西兴共而俟司马袒决执弓升命取矢如初获者许诺以旌负侯如初司马降释弓反位弟子委矢如初大夫之矢则兼束之以茅上握焉司马乘矢如初司射遂适西阶西释弓去扑袭进由中东立于中南北靣视算释获者东面于中西坐先数右获二算为纯一纯以取实于左手十纯则缩而委之每委异之有余纯则横于下一算为奇奇则又缩诸纯下兴自前适左东面坐兼敛算实于左手一纯以委十则异之余如右获司射复位释获者遂进取贤获执以升自西阶尽阶不升堂告于賔若右胜则曰右贤于左若左胜则曰左贤于右以纯数告若有奇者亦曰奇若左右钧则左右皆执一算以告曰左右钧降复位坐兼敛算实八算于中委其余于中西兴共而俟司射适堂西命弟子设丰弟子奉丰升设于西楹之西乃降胜者之弟子洗觯升酌南面坐奠于丰上降袒执弓反位司射遂袒执弓挟一个搢扑北面于三耦之南命三耦及衆賔胜者皆袒决遂执张弓不胜者皆袭说决拾郄左手右加弛弓于其上遂以执弣司射先反位三耦及衆射者皆与其耦进立于射位北上司射作升饮者如作射一耦进揖如升射及阶胜者先升堂少右不胜者进北靣坐取丰上之觯兴少退立卒觯进坐奠于丰下兴揖不胜者先降与升饮者相左交于阶前相揖出于司马之南遂适堂西释弓袭而俟有执爵者执爵者坐取觯实之反奠于丰上升饮者如初三耦卒饮賔主人大夫不胜则不执弓执爵者取觯降洗升实之以授于席前受觯以适西阶上北靣立饮卒觯授执爵者反就席大夫饮则耦不升若大夫之耦不胜则亦执弛弓特升饮衆賔继饮执爵者辩乃彻丰与觯司马洗爵升实之以降献获者于侯荐脯醢设折俎俎与荐皆三祭获者负侯北面拜受爵司马西靣拜送爵获者执爵使人执其荐与俎从之适右个设荐俎获者南面坐左执爵祭脯醢执爵兴取肺坐祭遂祭酒兴适左个中亦如之左个之西北三步东西设荐俎获者荐右东靣立饮不拜既爵司马受爵奠于篚复位获者执其荐使人执俎从之辟设于乏南获者负侯而俟司射适阶西释弓矢去扑说决拾袭适洗洗爵升实之以降献释获者于其位少南荐脯醢折俎有祭释获者荐右东面拜受爵司射北面拜送爵释获者就其荐坐左执爵祭脯醢兴取肺坐祭遂祭酒兴司射之西北面立饮不拜既爵司射受爵奠于篚释获者少西辟荐反位司射适堂西袒决遂取弓于阶西挟一个搢扑以反位司射去扑倚于阶西升请射于賔如初賔许司射降搢扑由司马之南适堂西命三耦及衆賔皆袒决遂执弓就位司射先反位三耦及衆賔皆袒决遂执弓各以其耦进反于射位司射作拾取矢三耦拾取矢如初反位賔主人大夫降揖如初主人堂东賔堂西皆袒决遂执弓皆进阶前揖及楅揖拾取矢如三耦卒北靣搢三挟一个揖退賔堂西主人堂东皆释弓矢袭及阶揖升堂揖就席大夫袒决遂执弓就其耦揖皆进如三耦耦东靣大夫西靣大夫进坐说矢束兴反位而后耦揖进坐兼取乗矢顺羽而兴反位揖大夫进坐亦兼取乗矢如其耦北靣搢三挟一个揖退耦反位大夫遂适序西释弓矢袭升即席衆賔继拾取矢皆如三耦以反位司射犹挟一个以进作上射如初一耦揖升如初司马升命去侯获者许诺司马降释弓反位司射与司马交于阶前去扑袭升请以乐乐于賔賔许诺司射降搢扑东靣命乐正曰请以乐乐于賔賔许司射遂适阶间堂下北靣命曰不鼓不释上射揖司射退反位乐正东靣命大师曰奏驺虞间若一大师不兴许诺乐正退反位乃奏驺虞以射三耦卒射賔主人大夫衆賔继射释获如初卒射降释获者执余获升告左右卒射如初司马升命取矢获者许诺司马降释弓反位弟子委矢司马乗之皆如初司射释弓视算如初释获者以贤获与钧告如初降复位司射命设丰设丰实觯如初遂命胜者执张弓不胜者执弛弓升饮如初司射犹袒决遂左执弓右执一个兼诸弦靣镞适堂西以命拾取矢如初司射反位三耦及賔主人大夫衆賔皆袒决遂拾取矢如初矢不挟兼诸弦弣以退不反位遂授有司于堂西辩拾取矢揖皆升就席司射乃适堂西释弓去扑说决拾袭反位司马命弟子说侯之左下纲而释之命获者以旌退命弟子退楅司射命释获者退中与算而俟司马反为司正退复觯南而立乐正命弟子賛工即位弟子相工如其降也升自西阶反坐賔北面坐取俎西之觯兴阼阶上北面酬主人主人降席立于賔东賔坐奠觯拜执觯兴主人答拜賔不祭卒觯不拜不洗实之进东南面主人阼阶上北靣拜賔少退主人进受觯賔主人之西北靣拜送賔揖就席主人以觯适西阶上酬大夫大夫降席立于主人之西如賔酬主人之礼主人揖就席若无大夫则长受酬亦如之司正升自西阶相旅作受酬者曰某酬某子受酬者降席司正退立于西序端东面衆受酬者拜兴饮皆如賔酬主人之礼辩遂酬在下者皆升受酬于西阶上卒受者以觯降奠于篚司正降复位使二人举觯于賔与大夫举觯者皆洗觯升实之西阶上北靣皆坐奠觯拜执觯兴賔与大夫皆席末答拜举觯者皆坐祭遂饮卒觯兴坐奠觯拜执觯兴賔与大夫皆答拜举觯者逆降洗升实觯皆立于西阶上北靣东上賔与大夫拜举觯者皆进坐奠于荐右賔与大夫辞坐受觯以兴举觯者退反位皆拜送乃降賔与大夫反奠于其所兴若无大夫则唯賔司正升自西阶阼阶上受命于主人适西阶上北靣请坐于宾宾辞以俎反命于主人主人曰请彻俎賔许司正降自西阶阶前命弟子俟彻俎司正升立于序端賔降席北靣主人降席自南方阼阶上北靣大夫降席席东南靣賔取俎还授司正司正以降自西阶賔从之降遂立于阶西东靣司正以俎出授从者主人取俎还授弟子弟子受俎降自西阶以东主人降自阼阶西靣立大夫取俎还授弟子弟子以降自西阶遂出授从者大夫从之降立于賔南衆賔皆降立于大夫之南少退北上主人以賔揖让说屦乃升大夫及衆賔皆说屦升坐乃羞无算爵使二人举觯賔与大夫不兴取奠觯饮卒觯不拜执觯者受觯遂实之賔觯以之主人大夫之觯长受而错皆不拜辩卒受者兴以旅在下者于西阶上长受酬酬者不拜乃饮卒觯以实之受酬者不拜受辩旅皆不拜执觯者皆与旅卒受者以虚觯降奠于篚执觯者洗升实觯反奠于賔与大夫无算乐賔兴乐正命奏陔賔降及阶陔作賔出衆賔皆出主人送于门外再拜明日賔朝服以拜赐于门外主人不见如賔服遂从之拜辱于门外乃退主人释服乃息司正无介不杀使人速迎于门外不拜入升不拜至不拜洗荐脯醢无俎賔酢主人主人不崇酒不拜衆賔既献衆賔一人举觯遂无算爵无司正賔不与征唯所欲以告于乡先生君子可也羞唯所有乡乐唯欲记大夫与则公士为賔使能不宿戒其牲狗也亨于堂东北尊绤幂賔至彻之蒲筵缁布纯西序之席北上献用爵其他用觯以爵拜者不徒作荐脯用笾五膱祭半膱横于上醢以豆出自东房膱长尺二寸俎由东壁自西阶升賔俎嵴胁肩肺主人俎嵴胁臂肺肺皆离皆右体也进腠凡举爵三作而不徒爵凡奠者于左将举者于右衆賔之长一人辞洗如賔礼若有诸公则如賔礼大夫如介礼无诸公则大夫如賔礼乐作大夫不入乐正与立者齿三笙一和而成声献工与笙取爵于上篚既献奠于下篚其笙则献诸西阶上立者东靣北上司正既举觯而荐诸其位三耦者使弟子司射前戒之司射之弓矢与扑倚于西阶之西司射既袒决遂而升司马阶前命张侯遂命倚旌凡侯天子熊侯白质诸侯麇侯赤质大夫布侯画以虎豹士布侯画鹿豕凡画者丹质射自楹间物长如笴其间容弓距随长武序则物当栋堂则物当楣命负侯者由其位凡适堂西皆出入于司马之南唯賔与大夫降阶遂西取弓矢旌各以其物无物则以白羽与朱羽糅杠长三仞以鸿脰韬上二寻凡挟矢于二指之间横之司射在司马之北司马无事不执弓始射获而未释获复释获复用乐行之上射于右楅长如笴博三寸厚寸有半龙首其中蛇交韦当楅髤横而奉之南靣坐而奠之南北当洗射者有过则挞之衆賔不与射者不降取诱射之矢者既拾取矢而后兼诱射之乘矢而取之賔主人射则司射摈升降卒射即席而反位卒事鹿中髤前足跪凿背容八算释获者奉之先首大夫降立于堂西以俟射大夫与士射袒纁襦耦少退于物司射释弓矢视算与献释获者释弓矢礼射不主皮主皮之射者胜者又射不胜者降主人亦饮于西阶上获者之俎折嵴胁肺臑东方谓之右个释获者之俎折嵴胁肺皆有祭大夫说矢束坐说之歌驺虞若采苹皆五终射无算古者于旅也语凡旅不洗不洗者不祭既旅士不入大夫后出主人送于门外再拜乡侯上个五寻中十尺侯道五十弓弓二寸以为侯中倍中以为躬倍躬以为左右舌下舌半上舌箭筹八十长尺有握握素楚扑长如笴刋本尺君射则为下射上射退于物一笴既发则答君而俟君乐作而后就物君袒朱襦以射小臣以巾执矢以授若饮君如燕则夹爵君国中射则皮树中以翿旌获白羽与朱羽糅于郊则闾中以旌获于竟则虎中龙旜大夫兕中各以其物获唯君有射于国中其余否君在大夫射则肉袒右乡射仪礼古文其司正举觯以前及旅酬以后俱与乡饮酒礼大同小异故不重释中间所次射礼文古似繁礼惟三射初畨请射先之司射之诱以树射仪次之三耦之射以示耦法主賔遵士以下观射而未亲射也三耦讫射而设楅取矢以待次举则初射之事毕矣次再请射而后賔与主耦遵与士耦徧比衆耦三耦复射而賔主人继之大夫士衆賔又继之委矢于楅释算于中设丰以饮不胜于是乎献获献释获而再射卒焉次又请射则奏貍首间若一所重在于射节而三耦衆耦节奏思比于乐矣而释获而设丰而立饮悉如前仪三射大畧不过如斯记所谓始射获而未释获复释获复用乐行之者也第其中豋降节目纪载周详其升射也当阶北靣揖及阶揖升堂揖当物揖及物揖其卒射也南靣揖阶上揖降阶揖与升射者交于阶前相揖其取矢也揖而后进当楅北靣揖及楅揖取矢揖既拾取乘矢揖而左还南靣揖与进者相左相揖其升饮也进揖如升射立饮卒觯坐奠兴揖与升饮者相左亦相揖其有所请于賔有所命于有司也司马出于司射之南司射又由司马之南其扬弓于物间也升自西阶钩楹由上射之后而出于下射之南旋其后其至于物间命取矢也又钩楹自右物后而命之乃出左物之南而旋其后其命纳射器也侯五十步乏参侯道三之一西五步旌设于侯西物在两楹间楅当洗西中设于楅西丰设于西楹之西賔遵之弓在西序矢在弓下衆弓倚于堂西矢在弓上主弓在东序射则搢三挟一不射则释弓脱决拾而袭取矢不挟兼诸弦弣其授弓矢也有司左执弣右执弦以授弓遂授矢其就楅横弓取矢也上射却手自弓下取矢下射覆手自弓上取矢其升饮也胜者张弓负者弛弓其张侯也未射则不系左下纲中掩束之将射则系纲脱束倚旌侯中诱射则旌不去侯耦射则命旌去侯取矢则以旌负侯饮觯则获者祭侯三射讫则脱侯一器一物有品有式一进一退中矩中䂓礼所宜有经必载之经所已载礼无可易总之各有至义存焉其命射也初射则曰无射获无猎获以教三耦教三耦即所以教衆耦也再射则曰不贯不释必贯鹄期中也贯鹄露镞五射之所谓白矢也终射则曰不鼓不释鼔为乐节即为射节鲁鼓薛鼓是也不应鼔不释算贵比乐也三命而射法滋益详矣肄习有节次其教不可躐也其比耦也初射比三耦再射乃比衆耦三射第作上耦而已不比耦其耦仍旧贯也其再取矢也三耦取矢于楅主賔以下则执弓搢挟于堂西其时楅无余矢故有司者授之再射卒则矢皆集楅矣故终射者皆取矢于楅也鹿中八筹筹具十耦一个一算释获司之上射释右下射释左先右后左二纯一奇十纯异委余数则横右先实手左先委地乃取贤获告而设丰然而左右为朋不以一耦论胜负同而异和而不争之道也统此三射仪节亦有异同设射设楅初射所独也献获祭侯献释获者再射所独也以乐乐賔终射所独也而賔主遵士衆賔皆射设中以算设丰以饮则再射终射同之比耦则初射再射同之揖让升降之文则三射同之故经文初射详再射更详三射则畧义备于前故文节于后也以其委微备着似觉礼繁然言之则绪分彼此行之则或举并时如司射袒决遂而升则司马遂命张侯命倚旌此已明载乡射记中引类推之如初射之时乐正迁乐则三耦便可让取弓矢如再射之时司射作耦取矢则主賔衆耦便可袒决搢挟又如司射命及不贯不释则释获便可改实八算他如释获视算则弟子不妨设丰于西楹获者就祭则司射不妨即献于释获彼其司马司射交错于阶前射者饮者相揖于登降各循所务礼不多端闲习致行好古者当不以繁劳为病夫事莫不惮于先难而恬于熟习洪武颁降射仪维时天下初定民未知礼不得不姑从节略重熈累洽礼乐当兴是以南雍志重订其仪然而有射无饮图解仪注诸编亦既彬彬质有其文然亦有礼无乐郑世子谱述乐舞却于仪礼亦未详究今取乡射古文略解大意列为图说附之仪注若古之坐今之跪今之揖古之拜手不相袭礼稍为参会变通然取仪礼为凖乐章併订义附愿学俟精研礼乐者衷焉右陈设位次所与饮礼异者饮有介射无介饮无士射有士士位于衆賔中若遵非一人其耦亦非一士主賔遵衆賔位设皆同饮礼也张侯设乏画物与夫弓矢决拾旌中筹楅丰纳之设之各有定所其乐则饮礼歌瑟在堂磬在堂下笙入在磬南此射礼则磬县在堂东南当洗东北靣向笙在磬县之东以避射也歌与瑟初时亦在堂上及射迁于堂下当磬县西饮礼登歌笙入间歌合乐凡四变射畧于乐第合奏周南召南六诗而已先儒谓击鼓作歌与射为节不必大合诸乐亦一说也通賛唱行乡射礼又唱鸣鼓又唱司马以下各就位通唱司射请射司射告宾弓矢既具有司请射司射告主人请射于賔賔许通唱命纳射器命纳射器通唱比三耦命上耦某御于子命下耦子与某子射通賛唱司马命张侯司马命张侯司马命获者获者系旌于侯通唱司马延射唱偾军之将亡国之大夫与为人后者不入其余皆入通唱扬觯扬觯云幼壮孝弟耆耄好礼不从流俗修身以俟死者不在此位扬觯云好学不勌好礼不变旄期称道不乱者不在此位通唱乐正命迁乐云迁乐于堂下通賛唱司射诱射命三耦各与耦让取弓矢拾賛唱司射揖进升射通唱发矢以上比耦扬觯诱射通賛唱行初射礼云获者执旌负侯通唱司射作射云三耦以次升射通唱司马扬弓命侯云去侯通唱司射命射云无射获无猎获通賛唱发矢云三耦卒射通唱命取矢云取矢通唱命设楅命云设楅云取矢不索以上再射通賛唱行再射礼云有司请再射告主人云请再射于賔賔许云敢请再射云遵賔皆与射请与賔射复告宾云主与賔为耦复告遵云士某御于遵复告衆宾云衆賔继射命士云子与遵射命衆宾云某子与某子为耦云三耦以次取矢云取矢于楅司射命上耦云升射云去侯司射告宾请释获以校胜负云设中云不贯不释通唱发矢通賛唱賔主降射云请降通唱僎士衆賔行射云请射告宾云左右卒射通唱司马约矢通賛唱司射视算通賛唱饮不胜者命子弟云设丰命胜党云洗觯升酌云胜者执张弓不胜者执弛弓云胜者揖不胜者升饮通賛唱司马献获者通唱荐脯醢设折俎三祭通唱司射献释获者随唱献脯醢设折俎以上皆再射之事通賛唱行终射礼云有司请终射云请射于賔賔许命云衆耦皆袒决遂执弓就位命云拾取矢云请降司射命上耦升射司马命获者去侯通唱司射请乐告宾云请以乐乐于賔告主人云请乐于賔賔许命乐正云请以乐乐于賔賔许命云不鼓不释云奏驺虞间若一云左右卒射司马命取矢通唱视释算通唱饮不胜者司射命宾弟子设丰命胜党云洗觯升酌命三耦衆宾云胜者执张弓不胜者执弛弓又胜者揖不胜者升饮云请降命弟子云释侯命获者云退旌命弟子云退楅命云退中与算通賛唱行旅酬礼又唱司马反为司正乐正命工就位通唱賔酬主二人举觯彻俎坐饮劝酬错旅在下者执觯者皆与旅卒受者以虚觯降奠于篚执觯者洗升实觯反奠于賔与大夫乐奏无算爵亦无算醉乃止賔出奏陔以上仪注及迎賔至立司正合行礼节皆与乡饮相同故不重及乡射乐谱初耦进射乐正倡赞奏驺虞间若一射乐所重在节章句一定而节则随其等杀用之如驺虞一诗用之天子则九节用之乡射则五节诗句不足则咏叹后二句以足之故九节七节之诗即五节之诗也若衆賔数多则一章四句之诗复奏后韵即足一耦又在临期酌量初不泥定一法頖宫礼乐疏卷十