𦘠孔维等校订上𧘝上五经正义𧘝尙𦘠正义序𠨟一书经上五经正义表臣无忌等言臣闻混元初辟三极之道分焉醇德旣醨六籍之文着矣于是龟书浮于温洛爰演九畴龙图出于荣河以彰八卦故能范围天地埏埴隂阳道济四溟知周万物所以七敎八政垂炯戒于百王五始六虚贻徽范于千古咏歌明得失之迹雅颂表废兴之由寔刑政之纪纲乃人伦之隐括昔云官司契之后火纪建极之君虽歩骤不同质文有异莫不开兹胶序以典坟敦稽古以𢎞风阐儒雅以立训启含灵之耳目賛䄂之丹靑姬孔发挥于前荀孟抑扬于后马郑迭进成均之望郁兴萧戴同升石渠之业愈峻历夷险其敎不坠经隆替其道弥尊斯乃邦家之基王化之本者也伏惟皇帝陛下得一继明通三抚运乗天地之正齐日月之晖敷四术而纬俗经邦藴九德而辩方轨物御紫宸而访道坐𤣥扈以裁仁化被丹泽政洽幽陵三秀六穗之祥府无虚月集囿巢阁之瑞史不绝书照金镜而泰阶平运玉衡而景宿丽可谓鸿名轶于轩昊茂绩贯于勲华而垂拱无爲游心经典以爲圣敎幽𧷤妙理深𤣥训诂纷纭文䟽踳驳先儒竞生别见后进争出异端未辩三豕之疑莫袪五日之惑故祭酒上护军曲阜县开国子臣孔颖达宏材硕学名振当时贞观年中奉诏修撰虽加讨覈尚有未周爰降丝纶更令刋定勑太尉扬州都督监修国史上柱国赵国公臣无忌司空上柱国英国宫臣勣尚书左仆射兼太子少师监修国史上柱国燕国公臣志寗尚书右仆射兼太子少傅监修国史上护军北平县开国公臣行成光禄大夫吏部尚书侍中兼太子少保监修国史上护军蓨县开国公臣季辅光禄大夫吏部尚书监修国史上柱国河南郡开国公臣褚遂良银靑光禄大夫守中书令监修国史上𮪍都尉臣柳𠁗前谏议大夫𢎞文馆学士臣谷那律国子博士𢎞文馆学士臣刘伯庄朝议大夫守国子博士臣王德韶朝散大夫行太学博士臣贾公彦朝散大夫行太学博士𢎞文馆直学士臣范义頵朝散大夫行太常博士臣柳宣通直郎守太学博士臣齐威宣德郎守国子助敎臣史士𢎞宣德郎行太常博士臣孔志约右内卛府长史𢎞文馆直学士臣薛伯珍兼太学助敎臣郑祖𤣥徴事郎守大学助敎臣随德素徴事郎守四门博士臣赵君賛承务郎守太学助敎臣周𤣥达承务郎守四门助敎李𤣥植儒林郎守四门助敎臣王眞儒等上禀宸旨旁摭羣书释左氏之膏肓翦古文之烦乱採曲台之奥趣索连山之𤣥言囊括百家森罗万有比之天象与七政而长方之地轴将五岳而永久笔削已了缮写如前臣等学谢伏业慙张禹虽罄庸浅惧乖正典谨以上闻伏増战越谨言永徽四年二月二十四日太尉扬州都督上柱国赵国公臣无忌等上表书经㠯维臣等言臣等先奉勑校勘五经正义今已见有成堪雕印版行用者伏以三才分而书契肈启六籍着而学校斯兴由是体国辨方必宗乎典礼修文立敎实本于胶庠则郁郁乎文于周爲盛矣后曁法值挟书复时经战国或年祀远而编𥳑烂脱或师徒衆而传授差讹存历朝错综之文虽具陈解说在羣儒𧪿论之旨亦互有异同唐𭾛观中国子祭酒孔颖达考前代之文採衆家之善随经析理去短从长用功二十四五年撰成一百八十卷自是至此三百余年𧪿经者止务销文应举者唯编节义茍期合格志望䇿名出身者急在干荣食禄者多忘本业一登科级便罢披寻因循而舛谬渐滋节略而宗源莫究伏惟应运统天睿文英武大圣至明广孝皇帝陛下道髙贯月德迈重曈武畅遐陬文加异俗举前朝之坠典正历代之旧章崇儒雅之风三王却轸阐诗书之敎两汉厚颜臣等谬以寡闻幸尘华贯猥奉穷经之寄曽无博古之能空极覃精寗周奥义今则逐部各详于训解写本皆正于字书非遇昌期难兴大敎旣释不刋之典愿垂永代之规傥今雕印以颁行乞降丝纶之明命干犯旒冕臣等无任战汗兢惶激切屏营之至谨奉表陈请以闻臣维等诚惶诚恐顿首顿首谨言端拱元年三月日勘官承奉郎守大理评事臣秦𠁗等上表勘官徴事郎守大理寺丞柱国臣轩辕节勘官徴事郎守太子右賛善大夫臣胡令问勘官承奉郎守太子右賛善大夫柱国臣解贞吉勘官承奉郎守殿中丞柱国臣胡迪勘官朝奉郎守国子毛诗博士柱国赐绯鱼袋臣解损勘官承奉郎守国子礼记博士赐绯鱼袋臣李觉勘官承奉郎守国子春秋博士赐绯鱼袋臣𡋡逢吉都勘官朝请大夫守国子司业赐紫金鱼袋臣孔维上五经正义表臣无忌等言臣闻混元初辟三极之道分焉醇德旣醨六籍之文着矣于是龟书浮于温洛爰演九畴龙图出于荣河以彰八卦故能范围天地埏埴隂阳道济四溟知周万物所以七敎八政垂炯戒于百王五始六虚贻徽范于千古咏歌明得失之迹雅颂表废兴之由寔刑政之纪纲乃人伦之隐括昔云官司契之后火纪建极之君虽歩骤不同质文有异莫不开兹胶序书经尚书正义序国子祭酒上护军曲阜县开国子臣孔颖达奉勑撰夫书者人君辞诰之典右史记言之䇿古之王者事緫万机发号出令义非一揆或设敎以驭下或展礼以事上或宣威以肃震曜或敷和而散风雨得之则百度惟𭾛失之则千里斯谬枢机之发荣辱之主丝纶之动不可不慎所以辞不苟出君举必书欲其昭法诫慎言行也其泉源所渐基于出震之君黼藻斯彰郁乎如云之后勲华揖让而典谟起汤武革命而誓诰兴先君宣父生于周末有至德而无至位脩圣道以显圣人芟烦乱而翦浮辞举宏纲而撮机要上断唐虞下终秦鲁时经五代书緫百篇採翡翠之羽毛拔犀象之牙角罄荆山之石所得者连城穷汉水之濵所求者照乗巍巍荡荡无得而称郁郁纷纷于斯爲盛斯乃前言往行足以垂法将来者也曁乎七雄已战五精未聚儒雅与深穽同埋经典共积薪俱燎汉氏大济区宇广求遗逸採古文于金石得今书于齐鲁其文则欧阳夏侯二家之所说蔡邕𥓓石刻之古文则两汉亦所不行安国注之寔遭巫蛊遂寝而不用历及魏晋方始稍兴故马郑诸儒莫覩其学所注经传时或异同晋丗皇甫谧独得其书载于帝纪其后传授乃可详焉但古文经虽然早出晩始得行其辞富而备其义𢎞而雅故复而不厌乆而愈亮江左学者咸悉祖焉近至隋初始流河朔其爲正义者蔡大宝巢猗费甝顾彪刘焯刘等其诸公旨趣多或因循怗释注文义皆浅略惟刘焯刘最爲详雅然焯乃织综经文穴凿孔宂诡其新见异彼前儒非险而更爲险无义而更生义窃以古人言诰惟在达情虽复时或取象不必辞皆有意若其言必託数经悉对文斯乃鼔怒浪于平震惊猋于静树使敎者烦而多惑学者劳而少功过犹不及爲此也嫌焯之烦杂就而𠜂焉虽复微稍省要又好改张前义义更大略辞又过华虽爲文笔之善乃非开奨之路义旣无义文又非文欲使后生若爲领袖此乃之所失未爲得也今奉明勑考定是非谨罄庸愚竭所闻见览古人之传记质近代之异同存其是而去其非削其烦而増其𥳑此亦非敢臆说必据旧闻谨与朝散大夫行太学愽士臣王德韶前四门助敎臣李子云等谨共铨叙至十六年又奉勑与前修䟽人及通直郎行四门愽士骁骑尉臣朱长才给事郎守四门愽士上骑都尉臣苏德融登仕郎守太学助敎云骑尉臣随德素儒林郎守四门助敎云骑尉臣王士雄等对勑使赵𢎞智覆更详审爲之正义凡二十卷庶对扬于圣范冀有益于童稚略陈其事叙之云尔书经书经尚书正义卷第一国子祭酒上护军曲阜县开国子臣孔颖达奉勑撰尚书序正义曰道夲沖寂非有名言旣形以道生物由名举则凡诸经史因物立名物有夲形形从事着圣贤阐敎事显于言言惬羣心书而示法旣书有法因号曰书后人见其久逺自于上丗尚者上也言此上代以来之书故曰尚书且言者意之声书者言之记是故存言以声意立书以记言故易曰书不尽言言不尽意是言者意之筌蹄书言相生者也书者舒也书纬璇玑钤云书者如也则书者写其言如其意情得展舒也又刘熙释名云书者庶也以记庶物又爲着言事得彰着五经六籍皆是笔书此独称书者以彼五经者非是君口出言即书爲法所书之事各有云爲遂以所爲别立其称称以事立故不名书至于此书者本书君事事虽有别正是君言言而见书因而立号以此之故名异诸部但诸部之书随事立名名以事举要名立之后亦是笔书故百氏六经緫曰书也论䜟所谓题意别名各自载耳昭二年左传曰晋韩起适鲁观书于太史氏见易象与鲁春秋此緫名书也序者言序述尚书起记存亡註说之由序爲尚书而作故曰尚书序周颂曰继序思不忘毛传云序者绪也则绪述其事使理相𦙍续若茧之抽绪但易有序卦子夏作诗序孔子亦作尚书序故孔君因此作序名也郑𤣥谓之賛者以序不分散避其序名故谓之賛賛者明也佐也佐成序义明以注解故也安国以孔子之序分附篇端故己之緫述亦谓之序事不烦重义无所嫌故也古者至生焉正义曰代结绳者言前丗之政用结绳今有书契以代之则伏牺时始有文字以书事故曰由是文籍生焉自今本昔曰古古者以圣德伏物敎人取牺牲故曰伏牺字或作宓牺音亦同律厤志曰结作网罟以取牺牲故曰伏牺或曰包牺言取牺而包之顾氏读包爲庖取其牺牲以供庖厨顾氏又引帝王丗纪云伏牺母曰华胥有巨人迹出于雷泽华胥以足履之有娠生伏牺于成纪蛇身人首月令云其帝太昊系辞云古者包牺氏之王天下也是直变包言伏耳则伏牺是皇言王天下者以皇与帝王据迹爲优劣通亦爲王故礼运云昔者先王亦谓上代爲王但自下言之则以上身爲王据王身于下谓之王天下也知伏牺始画八卦者以系辞云包牺氏之王天下也后乃云始画八卦以通神明之德以类万物之情故知之也知时造书契以代结绳之政者亦以系辞云上古结绳而治后丗圣人易之以书契盖取诸夬是造书契可以代结绳也彼直言后丗圣人知是伏牺者以理比况而知何则八卦画万物之象文字书百事之名故系辞曰仰则观象于天俯则观法于地观鸟兽之文与地之冝近取诸身逺取诸物始画八卦是万象见于卦然画亦书也与卦相类故知书契亦伏牺时也由此孔意正欲须言伏牺时有书契夲不取于八卦今云八卦者明书卦相类据系辞有画八卦之成文而言明伏牺造书契也言结绳者当如郑注云爲约事大大其绳事小小其绳王肃亦曰结绳识其政事是也言书契者郑云书之于木刻其侧爲契各持其一后以相考合若结绳之爲治孔无明说义或当然说文云文者物象之本也籍者借也借此𥳑书以记録政事故曰籍盖取诸夬夬者决也言文籍所以决断宣扬王政是以夬繇曰扬于王庭系辞云包牺氏之王天下又云作结绳而爲罔罟盖取诸离彼谓结罔罟之绳与结爲政之绳异也若然尚书纬及孝经䜟皆云三皇无文字又班固马融郑𤣥王肃诸儒皆以爲文籍初自五帝亦云三皇未有文字与此说不同何也又苍颉造书岀于丗本苍颉岂伏牺时乎且系辞云黄帝尧舜爲九事之目末乃云上古结绳以治后丗圣人易之以书契是后丗圣人即黄帝尧舜何得爲伏牺哉孔何所据而更与系辞相反如此不同者艺文志曰仲尼没而微言绝七十子丧而大义乖况遭秦焚书之后羣言竞出其纬文鄙近不出圣人前贤共疑有所不取通人考正伪起哀平则孔君之时未有此纬何可引以爲难乎其马郑诸儒以据文立说见后丗圣人在九事之科便谓书起五帝自所见有异亦不可难孔也而系辞云后丗圣人在九事之下者有以而然案彼文先历说伏牺神农盖取下乃云黄帝尧舜垂衣裳而天下治盖取诸干坤是黄帝尧舜之事也又舟楫取涣服牛取随重门取豫曰杵取小过弧矢取睽此五者时无所系在黄帝尧舜时以否皆可以通也至于宫室葬与书契皆先言上古古者乃言后丗圣人易之则别起事之端不指黄帝尧舜时以此葬事云古者不云上古而云易之以棺椁棺椁自殷汤而然非是彼时之验则上古结绳何废伏牺前也尚书正义卷第一国子祭酒上护军曲阜县开国子臣孔颖达奉勑撰书经钦定四库全书书传第一宋苏轼撰虞书尭典第一昔在帝尭聪明文思聪者无所不闻明者无所不见文者其法度也思者其智虑也光宅天下圣人之德如日月之光贞一而无所不及也将逊于位逊遁也让于虞舜作尭典言常道也曰若稽古帝尭曰放勲钦明文思安安若顺也稽考也仿法也有功而可法曰放勲犹孔子曰巍巍乎其有成功此论其德之辞也自孟子太史公咸以放勲重华文命为尭舜禹之名然有不可者以类求之则臯陶为名允迪乎钦敬也或言其聪或言其敬初无义而学者是以为説不胜说甩若此者皆不取钦明文思才之絶人者也以絶人之才而安于无事此德之盛也夫惟天下之至仁为能安其安允恭克让光被四表格于上下允信也克能也表外也格至也上下天地也有伪攘有不克故以允克为贤克明俊德以亲九族书经书钦定四库全书经部书传卷一至三详校官给事中臣丁云锦通政使司副使臣莫瞻菉覆勘总校官中书臣朱釿对校官学正臣汤垣誊録监生臣陆提要𦘠传第一书经钦定四库全书经部二书传书类提要臣等谨案书传二十卷宋苏轼撰上述所载皆帝王大政轼究心经世之学明于世事而又长于议论故其诠解经意于治乱兴亡之故披抉明𣈱较他经独为擅长其释禹贡三江定为南江中江北江本诸郑康成逺有端绪但未尝详审经文攷覈水道而附益以味别之说遂以启后人之讥议至于以羲和旷职为贰于羿而忠于夏则林之奇宗之以康王之诰服冕为非礼引左传叔向之言为正则蔡沈取之朱子亦称其解吕刑篇以荒度作刑为句甚合于理则皆卓然具有特见朱子虽有惜其太简之说然汉代训诂文多简质自孔贾以后征引始繁轼文如万斛源泉随地涌出非不能曼衍其词当以解经之体词贵典要故歛才就范但取词达而止未可以繁省为优劣也干隆四十三年五月恭校上总纂官臣纪昀臣陆钖熊臣孙士毅总校官臣陆费墀书经