营造法式提要钦定四库全书史部十三营造法式政书类六提要等谨案营造法式三十四卷宋通直郎试将作少监李诫奉勅撰初熈宁中勅将作监官编修营造法式至元祐六年成书绍圣四年以所修之本祇是料状别无变造制度难以行用命诫别加撰辑诫乃考究羣书并与人匠讲説分立类例以元符三年奏上之崇宁二年复请用小字镂版颁行诫所作总看详中称今编修海行法式总释总例共二卷制度十五卷功限十卷料例并工作等共三卷图様六卷目录一卷总三十六卷计三百五十七篇内四十九篇系于经史等羣书中检寻考究其三百八篇系自来工作相传经久可用之法与诸作谙㑹工匠详悉讲究盖其书所言虽止艺事而能考証经传参㑹衆説以合于古者饬材庀事之义故陈振孙书录觧题以为逺出喻皓木经之上攷陆友仁砚北襍志载诫所着尚有续山海经十卷古篆説文十卷续同姓名録二卷琵琶录三卷马经三卷六博经三卷则诫本博洽之士故所撰述具有条理惟友仁称诫字明仲而书其名作诚字然范氏天一阁影抄宋本及宋史艺文志文献通考俱作诫字疑友仁误也此本前有诫所奏札子及进书序各一篇其第三十一卷当为木作制度图様上篇原本已缺而以看详一卷错入其中检永乐大典内亦载有此书其所缺二十余图并在今据以补足而仍附看详于卷末又看详内称书总三十六卷而今本制度一门较原目少二卷仅三十四卷永乐大典所载不分系卷数无可参校而核其前后篇目又别无脱漏疑为后人所併省今亦姑仍其旧云干隆四十六年十一月恭校上总纂官纪昀陆钖熊孙士毅总校官陆费墀札子札子编修营造法式所准崇宁二年正月十九日敕通直郎试将作少监提举修置外学等李诫札子奏契勘熈宁中敕今将作监编修营造法式至元祐六年方成书准绍圣四年十一月二日敕以元祐营造法式秖是料状别无变造用材制度其间工料太寛闗防无术三省同奉圣㫖差臣重别编修臣考究经史羣书并勒人匠逐一讲説编修海行营造法式元符三年内成书送所属看详别无未尽未便遂具进呈奉圣㫖依续准都省指挥只録送在京官司窃縁上件法式系营造制度工限等闗防功料最为要切内外皆合通行臣今欲乞用小字镂版依海行敕令颁降取进止正月十八日三省同奉圣㫖依奏进新修营造法式序进新修营造法式序臣闻上栋下宇易为大壮之时正位辨方礼实太平之典共工命于舜日大匠始于汉朝各有司存案为功绪况神畿之千里加禁阙之九重内财宫寝之宜外定庙朝之次蝉联庶府棊列百司㰇栌枅柱之相枝规矩准绳之先治五材并用百堵皆兴惟时鸠僝之工遂考翚飞之室而斵轮之手巧或失真董役之官才非兼技不知以材而定分乃或倍斗而取长弊积因循法疎检察非有治三官之精识岂能新一代之成规温诏下颁成书入奏空糜嵗月无补涓尘恭惟皇帝陛下仁俭生知睿明天纵渊静而百姓定纲举而衆目张官得其人事为之制丹楹刻桷淫巧既除菲食卑宫淳风斯复乃诏百工之事更资千虑之愚臣考阅旧章稽㕘衆智功分三等第为精粗之差役辨四时用度短长之晷以至木议刚柔而理无不顺土评逺迩而力易以供类例相从条章具在研精覃思顾述者之非工案牒披图或将来之有补通直郎管修盖皇弟外第专一提举修葢班直诸军营房等编修臣李诫谨昧死上营造法式卷一钦定四库全书营造法式卷一宋李诫撰总释上宫阙殿楼亭台榭城墙柱础定平取正材栱飞昂爵头枓铺作平坐梁柱阳马侏儒柱斜柱总释上宫易繋辞上古穴居而野处后世圣人易之以宫室上栋下宇以待风雨诗作于楚宫揆之以日作于楚室礼儒有一亩之宫环堵之室尔雅宫谓之室室谓之宫室有东西厢曰庙无东西厢有室曰寝西南隅谓之奥西北隅谓之屋漏东北隅谓之宦东南隅谓之窔墨子子墨子曰古之民未知为宫室时就陵阜而居穴而处下润湿伤民故圣王作为宫室之法曰宫髙足以辟润湿旁足以圉风寒上足以待霜雪雨露宫墙之髙足以别男女之礼白虎通义黄帝作宫世本禹作宫説文宅所託也释名宫穹也屋见于垣上穹崇然也室实也言人物实满其中也寝侵也所寝息也舍于中舍息也屋奥也其中温奥也宅择也择吉处而营之也风俗通义自古宫室一也汉来尊者以为号下乃避之也义训小屋谓之廑深屋谓之庝偏舍谓之谓之宫室相连谓之謻因巖成室谓之广壊室谓之庘夹室谓之厢塔下室谓之龛龛谓之椌空室谓之㝩㝗深谓之㽎㽎頽谓之不平谓之庯庩阙周官太宰以正月示治法于象魏礼天子诸侯台门天子外阙两观诸侯内阙一观尔雅观谓之阙白虎通义门必有阙者何阙者所以释门别尊卑也风俗通义鲁昭公设两观于门是谓之阙説文阙门观也释名阙在门两旁中央阙然为道也观观也于上观望也博雅象魏阙也崔豹古今注阙观也于前所摽表宫门也其中可居登之可逺观人臣将朝至此则思其所阙故谓之阙其上丹壁其下皆画云气仙灵竒禽怪兽以示四方苍龙白虎𤣥武朱雀并画其形义训观谓之阙阙谓之皇殿苍颉篇殿大堂也周官考工记夏后氏世室堂脩二七广四脩一商人重屋堂修七寻堂崇三尺周人明堂东西九筵南北七筵堂崇一筵礼记天子之堂九尺诸侯七尺大夫五尺士三尺墨子尧舜堂髙三尺説文堂殿也释名堂犹堂堂髙显貌也殿殿鄂也尚书大传天子之堂髙九雉公侯七雉子男五雉博雅堂堭殿也义训汉曰殿周曰寝楼尔雅狭而脩曲曰楼淮南子延楼栈道鸡栖井干史记方士言于武帝曰黄帝为五城十二楼以候神人帝乃立神台井干楼髙五十丈説文楼重屋也释名楼谓牖户之间有射孔慺慺然也亭説文亭民所安定也亭有楼从髙省从丁声也释名亭停也人所停集也风俗通义谨按春秋国语有寓望谓今亭也汉家因秦大率十里一亭亭留也今语有亭留亭待葢行旅宿食之所馆也亭亦平也民有讼诤吏留辨处勿失其正也台榭老子九层之台起于累土礼记月令五月可以居髙明可以处台榭尔雅无室曰榭又观四方而髙曰台有木曰榭汉书坐堂皇上释名台持也筑土坚髙能自胜持也城周官考工记匠人营国方九里旁三门国中九经九纬经涂九轨王宫门阿之制五雉宫隅之制七雉城隅之制九雉春秋左氏传计丈尺揣髙卑度厚薄仞沟洫物土方议逺迩量事期计徒庸虑材用书糇粮以令役此筑城之义也公羊传城雉者何五版而堵五堵而雉百雉而城礼月令每嵗孟秋之月补城郭仲秋之月筑城郭管子内之为城外之为郭吴越春秋鮌筑城以衞君造郭以守民説文城以盛民也墉城垣也堞城上女垣也五经异义天子之城髙九仞公侯七仞伯五仞子男三仞释名城盛也盛受国都也郭廓也廓落在城外也城上垣谓之睥睨言于孔中睥睨之常也亦曰陴言陴助城之髙也亦曰女墙言其卑小比之于城若女子之于丈夫也博物志禹作城强者攻弱者守敌者战城郭自禹始也墙周官考工记匠人为沟洫墙厚三尺崇三之尚书既勤垣墉诗崇墉仡仡春秋左氏传有墙以蔽恶尔雅墙谓之墉淮南子舜作室筑墙茨屋令人皆知去巖穴各有室家此其始也説文堵垣也五版为一堵㙩周垣也埒卑垣也壁垣也垣蔽曰墙栽筑墙长版也榦筑墙端木也尚书大传贲墉诸侯疏杼释名墙障也所以自障蔽也垣援也人所依止以为援卫也墉容也所以隠蔽形容也壁辟也辟御风寒也博雅㙩䧘墉院也廦墙垣也义训㡯楼墙也穿垣谓之㸜为垣谓之厽周谓之㙩㙩谓之寏柱础淮南子山云蒸柱础润説文櫍柎也柎䦨足也榰柱砥也古用木今以石博雅础磶磌礩也鑱谓之铍镌谓之錾义训础谓之磩磩谓之礩礩谓之磶磶谓之磉定平周官考工记匠人建国水地以垂庄子水静则平中准大匠取法焉管子夫准壊险以为平取正诗定之方中又揆之以日周礼天官惟王建国辨方正位考工记置槷以垂视以景为规识日出之景与日入之景夜考之极星以正朝夕管子夫绳扶掇以为正字林垂臬望也刋谬证俗音字今山东匠人犹言垂绳视正为材周礼任工以饬材事吕氏春秋夫大匠之为宫室也景小大而知材木矣史记山居千章之楸班固汉书将作大匠属官有主章长丞又西都赋因瓌材而究竒弁兰许昌宫赋材靡隠而不华説文栔刻也傅子构大厦者先择匠而后简材栱尔雅閞谓之槉苍颉篇枅柱上方木释名栾挛也其体上曲挛拳然也王延寿鲁灵光殿赋曲枅要绍而环句博雅欂谓之枅曲枅谓之栾薛综西京赋注栾柱上曲木两头受栌者左思吴都赋彫栾镂楶飞昂説文㰇楔也何晏景福殿赋飞昂鸟踊又㰇栌各落以相承刘梁七举双覆井菱荷垂英昂义训斜角谓之飞㭿爵头释名上入曰爵头形似爵头也枓语山节藻梲尔雅栭谓之楶説文栌柱上柎也栭枅上标也释名卢在柱端都卢负屋之重也斗在栾两头如斗负上也博雅楶谓之栌鲁灵光殿赋层栌佹以岌峩义训柱斗谓之㭼铺作汉栢梁诗大匠曰柱榱欂栌相支持景福殿赋桁梧复叠势合形离又㰇栌各落以相承栾栱夭矫而交结徐陵太极殿铭千栌赫奕万栱崚层李白明堂赋走栱夤縁李华含元殿赋云薄万栱又千栌骈凑平坐张衡西都赋阁道穹隆又隥道逦倚以正东鲁灵光殿赋飞陛揭孽縁云上征中坐垂景俯视流星义训阁道谓之飞陛飞陛谓之墱梁尔雅杗廇谓之梁司马相如长门赋委参差之糠梁西都赋抗应龙之虹梁释名梁强梁也景福殿赋双枚既修又重桴乃饰博雅曲梁谓之义训梁谓之欐柱诗有觉其楹春秋庄公丹桓宫楹礼楹天子丹诸侯黝垩大夫苍士黈又三家视桓楹西都赋彫玉瑱以居楹説文楹柱也释名柱住也楹亭也亭亭然孤立旁无所依也鲁读曰轻轻胜也孤立独处能胜任上重也景福殿赋金楹齐列玉舄承跋阳马周官考工记商人四阿重屋尔雅直不受檐谓之交説文柧棱殿堂上最髙处也景福殿赋承以阳马左思魏都赋齐龙首以涌霤张景阳七命隂虬负檐阳马翼阿义训阙角谓之柧棱侏儒柱语山节藻棁尔雅梁上楹谓之棁扬雄甘泉赋抗浮柱之飞榱释名棳棳儒也梁上短柱也棳儒犹侏儒短故因以名之也鲁灵光殿赋胡人遥集于上楹斜柱长门赋离楼梧而相摚説文摚袤柱也释名迕在梁上两头相触迕也鲁灵光殿赋枝摚杈枒而斜据义训斜柱谓之梧营造法式卷一营造法式卷二钦定四库全书营造法式卷二宋李诫撰总释下栋两际搏风柎椽檐举折门乌头门华表窓平棊鬭八藻井钩䦨拒马义子屏风槏柱露篱䲭尾瓦涂彩画阶塼井总例总释下栋易栋隆吉尔雅栋谓之桴仪礼序则物当栋堂则物当楣西都赋列棼撩以布翼荷栋棦而髙骧扬雄方言甍谓之霤説文极栋也栋屋极也棼也甍屋栋也释名隠也所以隠桷也或谓之望言髙可望也或谓之栋栋中也居屋之中也屋嵴曰甍甍䝉也在上䝉覆屋也博雅栋也义训屋栋谓之甍两际尔雅桷直而遂谓之閲甘泉赋日月才经于柍桭义训屋端谓之柍桭搏风仪礼直于东荣甘泉赋列宿乃施于上荣説文屋梠之两头起者为荣义训搏风谓之荣柎説文棼复屋栋也鲁灵光殿赋狡兎跧伏于柎侧义训复栋谓之棼椽易鸿渐于木或得其桷春秋左氏传桓公伐郑以大宫之椽为卢门之椽国语天子之室斵其椽而砻之加密石焉诸侯砻之大夫斵之士首之尔雅桷谓之榱甘泉赋琁题玉英説文秦名为屋椽周谓之榱齐鲁谓之桷又椽方曰桷短椽谓之栋释名桷确也其形细而疎确也或谓之椽椽传也传次而布列之也或谓之榱在旁下列衰衰然垂也博雅榱橑桷栋椽也景福殿赋爰有禁楄勒分翼张陆德明春秋左氏传音义圜曰椽檐易系辞上栋下宇以待风雨诗如跂斯翼如矢斯棘如鸟斯革如翚斯飞尔雅檐谓之樀礼复廇重檐天子之庙饰也仪礼賔升主人阼阶上当楣淮南子橑檐榱题方言屋梠谓之櫺説文秦谓屋联櫋曰楣齐谓之檐楚谓之梠橝屋梠前也庌庑也宇屋边也释名楣眉也近前若面之有眉也又曰梠梠旅也连旅旅也或谓之槾槾绵也绵连榱头使齐平也宇羽也如鸟羽自蔽覆者也西京赋飞檐䡾䡾又镂槛文㮰景福殿赋㮰梠縁边博雅楣檐櫺梠也义训屋垂谓之宇宇下谓之庑步檐谓之廊峻廊谓之巖檐㮰谓之庮举折周官考工记匠人为沟洫葺屋三分瓦屋四分通俗文屋上平曰陠刊谬证俗音字陠今犹言陠峻也唐栁宗元梓人传画宫于堵盈尺而曲尽其制计其豪釐而构大厦无进退焉皇朝景文公宋祁笔録今造屋有曲折者谓之庯峻齐魏间以人有仪矩可喜者谓之庯峭葢庯峻也门易重门击柝以待暴客诗衡门之下可以栖迟又乃立臯门臯门有闶乃立应门应门锵锵诗义横一木作门而上无屋谓之衡门春秋左氏传髙其闬闳公羊传齿着于门阖尔雅閍谓之门正门谓之应门柣谓之阈枨谓之楔楣谓之梁枢谓之椳枢逵北方谓之落时落时谓之橛谓之闑阖谓之扉所以止扉谓之闳植谓之传传谓之突説文合门旁户也闺特立之门上圜下方有似圭风俗通义门户铺首昔公输班之水见蠡曰见汝形蠡适出头般以足画图之蠡引闭其户终不可得开遂施之于门户云人闭藏如是固周密矣博雅闼谓之门䦏扇扉也限谓之丞柣橜机闑也释名门扪也为扪幕障卫也户䕶也所以谨䕶闭塞也声类曰庑堂下周屋也义训门饰金谓之铺铺谓之鏂门持闗谓之槤户版谓之䉳门上木谓之枅扉谓之户户谓之䦏臬谓之柣限谓之阃阃谓之閲闳谓之扊扅扊扅谓之门上梁谓之谓之阘键谓之㧀开谓之䦱阖谓之外闗谓之扃外启谓之閮门次谓之髙门谓之谓之阆荆门谓之荜石门谓之庯乌头门唐六典六品以上仍通用乌头大门唐上官仪投壶经第一箭入谓之初箭再入谓之乌头取门双表之义义训表楬阀閲也华表説文桓亭邮表也前汉书注旧亭传于四角面百步筑上四方上有屋屋上有柱出髙丈余有大版贯柱四出名曰桓表县所治夹两边各一桓陈宋之俗言桓声如今人犹谓之和表颜师古云即华表也崔豹古今注程雅问曰尧设诽谤之木何也答曰今之华表以横木交柱头状如华形似桔橰大路交衢悉施焉或谓之表木以表王者纳谏亦以表识衢路秦乃除之汉始复焉今西京谓之交午柱窓周官考工记四旁两夹窓尔雅牖户之闲谓之扆説文窓穿壁以木为交窓向北出牖也在墙曰牖在屋曰窓櫺楯间子也栊房室之处也释名窓聪也于内窥见外为聪明也博雅窓牖䦳也义训交窓谓之牖櫺窓谓之疏牖牍谓之篰绮窓谓之廲廔房疏谓之栊平棊史记汉武帝建章后合平机中有驺牙出焉山海经图作平橑云今之平棊也鬭八藻井西京赋蔕倒茄于藻井披红葩之狎猎鲁灵光殿赋圜渊方井反植荷蕖风俗通义殿堂象东井形刻作荷蓤蓤水物也所以厌火沈约宋书殿屋之为圜泉方井兼荷华者以厌火祥钩䦨西都赋舍櫺槛而却倚若颠坠而复稽鲁灵光殿赋长涂升降轩槛曼延博雅䦨槛㰍梐牢也景福殿赋櫺槛披张钩错矩成楯类螣蛇槢似琼英如螭之蟠如虬之停汉书朱云忠谏攀槛槛折及治槛上曰勿易因而辑之以旌直臣义训䦨楯谓之柃阶槛谓之䦨拒马义子周礼天官掌舍设梐枑再重义训梐枑行马也屏风周礼掌次设皇邸礼记天子当扆而立又天子负斧扆南乡而立尔雅牖户之间谓之扆其内谓之家释名屏风可以障风也扆倚也在后所依倚也槏柱义训牖边柱谓之槏露篱释名㰚离也以柴竹作之疎离离也青徐曰裾裾居也居其中也栅蹟也以木作之上平蹟然也又谓之撤撤紧也诜诜然紧也博雅据栫藩筚椤落杝篱也栅谓之㮶义训篱谓之藩䲭尾汉记栢梁殿灾后越巫言海中有鱼虬尾似鸱激浪即降雨遂作其象于屋以厌火祥时人或谓之䲭吻非也谭賔録东海有鱼虬尾似鸱鼓浪即降雨遂设象于屋嵴瓦诗乃生女子载弄之瓦説文瓦土器已烧之总名也瓬周家塼埴之工也古史考昆吾氏作瓦释名瓦踝也踝确坚貌也亦言腂也在外腂见之也博物志桀作瓦义训瓦谓之㽇半瓦谓之㼪㼪谓之㼽牝瓦谓之瓪瓪谓之㡲牡瓦谓之谓之小瓦谓之涂尚书梓材篇若作室家既勤垣墉惟其涂塈茨周官守祧职其祧则守祧黝垩之诗塞向墐户论语粪土之墙不可杇也尔雅镘谓之杇地谓之黝墙谓之垩説文垷墐涂也杇所以涂也秦谓之杇闗东谓之槾释名泥迩近也以水沃土使相黏近也塈犹煟煟细泽貌也博雅黝垩垷墐墀塈懮㙙㨠培封涂也义训涂谓之塓塓谓之㙙仰涂谓之塈彩画周官以猷鬼神祗世本史皇作图尔雅猷图也画形也西都赋绣栭云楣镂槛文㮰故其馆室次舍彩饰纎缛裛以藻绣文以朱緑吴都赋青琐丹楹图以云气画以仙灵谢赫画品夫图者画之权舆缋者画之末迹总而名之为画苍颉造文字其体有六一曰鸟书书端象鸟头此即图画之类尚标书称未受画名逮史皇作图犹畧体物有虞作缋始备象形今画之法葢兴于重华之世也穷神测幽于用甚博阶説文除殿陛也阶陛也阼主阶也陞升髙阶也陔阶次也释名阶陛也陛卑也有髙卑也天子殿谓之纳陛以纳人之言也阶梯也如梯有等差也博雅戺橉砌也义训殿基谓之隚殿阶次序谓之陔除谓之阶阶谓之墑阶下齿谓之墄东阶谓之阼霤外砌谓之戺塼诗中唐有甓尔雅瓴甋谓之甓博雅㽃瓳㼗治甄瓴甋甓㼾甎也义训井甓谓之㼿涂甓谓之㲄大塼谓之㽃瓳井周书黄帝穿井世本化益作井易传井通也物所通用也説文甃井壁也释名井清也泉之清洁者也风俗通义井者法也节也言法制居人令节其饮食无穷竭也久不渫涤为井泥不停汚曰井渫涤井曰浚井水清曰冽总例诸取圜者以规方者以矩直者抨绳取则立者垂绳取正横者定水取平诸径围斜长依下项圜径七其围二十有二方一百其斜一百四十有一八棱径六十每面二十有五其斜六十有五六棱径八十有七每面五十其斜一百圜径内取方一百中得七十一方内取圜径一得一诸称广厚者谓孰材称长者皆别计出卯诸称长功者谓四月五月六月七月中功谓二月三月八月九月短功谓十月十一月十二月正月诸称功者谓中功以十分为率长功加一分短功减一分诸式内功限并以军工计定若和雇人造作者即减军工三分之一诸称本功者以本等所得功十分为率诸称増髙广之类而加功者减亦如之诸功称尺者皆以方计若土功或材木则厚亦如之诸造作功并以生材即名件之类或有收旧及已造堪就用而不须更改者并计数于元料帐内除豁诸造作并依功限即长广各有増减法者各随所用细计如不载増减者各以本等合得功限内计分数増减诸营缮计料并于式内指定一等随法算计若非泛抛降或制度有异应与式不同及该载不尽名色等第者并比类増减营造法式卷二营造法式卷三钦定四库全书营造法式卷三宋李诫撰壕寨制度取正定平立基筑基城墙筑临水基石作制度造作次序柱础角石角柱殿阶基压阑石殿阶螭首殿内鬭八踏道重台钩䦨螭子石门砧限地袱流盃渠坛卷輂水窓水槽子马台井口石山棚鋜脚石幡竿颊赑屓鳌座碑笏头碣壕寨制度取正取正之制先于基址中央日内置圜版径一尺三寸六分当心立表髙四寸径一分画表景之端记日中最短之景次施望筒于其上望日星以正四方望筒长一尺八寸方三寸两罨头开圜眼径五分筒身当中两壁用轴安于两立颊之内其立颊自轴至地髙三尺广三寸厚二寸昼望以筒指南令日景透北夜望以筒指北于筒南望令前后两窍内正见北辰极星然后各垂绳坠下记望筒两窍心于地以为南则四方正若地势偏衺既以景表望筒取正四方或有可疑处则更以水池景表较之其立表髙八尺广八寸厚四寸上齐安于池版之上其池版长一丈三尺中广一尺于一尺之内随表之广刻线两道一尺之外开水道环四周广深各八分用水定平令日景两边不出刻线以池版所指及立表心为南则四方正定平定平之制既正四方据其位置于四角各立一表当心安水平其水平长二尺四寸广二寸五分髙二寸下施立桩长四尺上面横坐水平两头各开池方一寸七分深一寸三分身内开槽子广深各五分令水通过于两头池子内各用水浮子一枚方一寸五分髙一寸二分刻上头令侧薄其厚一分浮于池内望两头水浮子之首遥对立表处于表身内画记即知地之髙下凡定柱础取平须更用真尺较之其真尺长一丈八尺广四寸厚二寸五分当心上立表髙四尺于立表当心自上至下施墨线一道垂绳坠下令绳对墨线心则其下地面自平立基立基之制其髙与材五倍如东西广者又加五分至十分若殿堂中庭修广者量其位置随宜加髙所加虽髙不过与材六倍筑基筑基之制每方一尺用土二檐隔层用碎塼瓦及石札等亦二檐每次布土厚五寸先打六杵次打四杵次打两杵以上并各打平土头然后碎用杵辗蹑令平再攅杵扇扑重细辗蹑每布土厚五寸筑实厚三寸每布碎塼瓦及石札等厚三寸筑实厚一寸五分凡开基址须相视地脉虚实其深不过一丈浅止于五尺或四尺并用碎塼瓦石札等每土三分内添碎塼瓦等一分城筑城之制每髙四十尺则厚加髙二十尺其上斜收减髙之半若髙増一尺则其下厚亦加一尺其上斜收亦减髙之半或髙减者亦如之城基开地深五尺其广随城之厚每城身长七尺五寸栽永定柱夜义木各二条每筑髙五尺横用絍木一条每膊椽长三尺用草葽一条木橛子一枚墙筑墙之制每墙厚三尺则髙九尺其上斜收比厚减半若髙増三尺则厚加一尺减亦如之凡露墙每墙髙一丈则厚减髙之半其上收面之广比髙五分之一若髙増一尺其厚加三寸减亦如之凡抽絍墙髙厚同上其上收面之广比髙四分之一若髙増一尺其厚加二寸五分筑临水基凡开临流岸口修筑屋基之制开深一丈八尺广随屋间数之广其外分作两摆手斜随马头布柴梢令厚一丈五尺每岸长五尺钉桩一条梢上用胶土打筑令实石作制度造作次序造石作次序之制有六一曰打剥二曰粗搏三曰细漉四曰褊棱五曰斫砟六曰磨礲其彫镌制度有四等一曰剔地起突二曰压地隠起华三曰减地平钑四曰素平如减地平钑磨礲毕先用墨蜡后描华文钑造若压地隠起及剔地起突造毕并用翎刷细砂刷之令华文之内石色青润其所造华文制度有十一品一曰海石榴花二曰宝相华三曰牡丹华四曰蕙草五曰云文六曰水浪七曰宝山八曰宝阶九曰铺地莲华十曰仰覆莲华十一曰宝装莲华或于华文之内间以龙凤狮兽及化生之类者随其所宜分布用之柱础造柱础之制其方倍柱之径方一尺四寸以下者每方一尺厚八寸方三尺以上者厚减方之半方四尺以上者以厚三尺为率若造覆盆每方一尺覆盆髙一寸每覆盆髙一寸盆脣厚一分如仰覆莲华其髙加覆盆一倍如素平及覆盆用减地平钑压地隠起华剔地起突亦有施减地平钑及压地隠起于莲华瓣上者谓之宝装莲华角石造角石之制方二尺每方一尺则厚四寸角石之下别用角柱角柱造角柱之制其长视阶髙每长一尺则方四寸柱虽加长至方一尺六寸止其柱首接角石处合缝令与角石通平若殿宇阶基用塼作叠涩坐者其角柱以长五尺为率每长一尺则方三寸五分其上下叠涩并随塼坐逐层出入制度造内版柱上造剔地起突云皆随两面转角殿阶基造殿阶基之制长随间广其广随间深阶头随柱心外阶之广以石段长三尺广二尺厚六寸四周并叠澁垒数令髙五尺下施土衬石其叠澁每层露棱五寸束腰露身一尺用隔身版柱柱内平面作起突壶门造压䦨石造压䦨石之制长三尺广二尺厚六寸殿阶螭首造殿阶螭首之制施之于殿阶对柱及四角随阶斜出其长七尺每长一尺则广二寸六分厚一寸七分其长以十分为率头长四分身长六分其螭首令举向上二分殿内鬭八造殿堂内地面心石鬭八之制方一丈二尺匀分作二十九窠当心施云桊桊内用单盘或双盘龙凤或作水地飞鱼牙鱼或作莲荷等华诸窠内并以诸华间杂其制作或用压地隠起华或剔地起突华踏道造踏道之制长随间之广每阶髙一尺作二踏每踏厚五寸广一尺两边副子各广一尺八寸两头象眼如阶髙四尺五寸至五尺者三层髙六尺至八尺者五层或六层皆以外周为第一层其内深二寸又为一层至平地施土衬石其广同踏重台钩䦨造钩䦨之制重台钩䦨每段髙四尺长七尺寻杖下用云栱瘿项次用盆脣中用束腰下施地栿其盆脣之下束腰之上内作剔地起突华版束腰之下地栿之上亦如之单钩䦨每段髙三尺五寸长六尺上用寻杖中用盆脣下用地栿其盆脣地栿之内作万字或作压地隠起诸华若施之于慢道皆随其拽脚令斜髙与正钩䦨身齐其名件广厚皆以钩䦨每尺之髙积而为法望柱长视髙每髙一尺则加三寸蜀柱长同上广二寸厚一寸其盆脣之上方一寸六分刻为瘿项以承云栱云栱长二寸七分广一寸三分五釐厚八分寻杖长随片广方八分盆脣长同上广一寸八分厚六分束腰长同上广一寸厚九分华盆地霞长六寸五分广一寸五分厚三分大华版长随蜀柱内其广一寸九分厚同上小华版长随华盆内长一寸三分五釐广一寸五分厚同上万字版长随蜀柱内其广三寸四分厚同上地栿长同寻杖其广一寸八分厚一寸六分凡石钩䦨每段两边云拱蜀柱各作一半令逐段相接螭子石造螭子石之制施之于阶棱钩䦨蜀柱卯之下其长一尺广四寸厚七寸上开方口其广随钩䦨卯门砧限造门砧之制长三尺五寸每长一尺则广四寸四分厚三寸八分门限长随间广其方二寸若阶断砌即卧柣长二尺广一尺厚六寸其立柣长三尺广厚同上如相连一段造者谓之曲柣城门心将军石方直混棱造其长三尺方一尺止扉石其长二尺方八寸地栿造城门石地栿之制先于地面上安土衬石上面露棱广五寸下髙四寸其上施地栿每段长五尺广一尺五寸厚一尺一寸上外棱混二寸混内一寸凿眼立排义柱流盃渠造流盃石渠之制方一丈五尺其石厚一尺二寸剜凿渠道广一尺深九寸出入水项子石二段各长三尺广二尺厚一尺二寸出入水斗子二枚各方二尺五寸厚一尺二寸其内凿池方一尺八寸深一尺坛造坛之制共三层髙广以石段层数自土衬上至平面为髙每头子各露明五寸束腰露一尺格身版柱造作平面或起突作壶门造卷輂水窓造卷輂水窓之制用长三尺广二尺厚六寸石造随渠河之广如单眼卷輂自下两壁开掘至硬地各用地钉打筑入地上铺衬石方三路用碎塼瓦打筑空处令与衬石方平方上并二横砌石澁一重澁上随岸顺砌并二厢壁版铺垒令与岸平于水窓当心平铺石地面一重于上下出入水处侧砌线道三重其前密钉擗石桩二路于两边厢壁上相对卷輂用斧刄石鬭卷合又于斧刄石上用缴背一重其背上又平铺石段二重两边用石随桊势补填令平若当河道卷輂其当心平铺地面石一重用连二厚六寸石及于卷輂之外上下水随河岸斜分四摆手亦砌地面令与厢壁平地面之外侧砌线道石三重其前密钉擗石桩三路水槽子造水槽之制长七尺方二尺每广一尺脣厚二寸每髙一尺底厚二寸五分脣内底上并为槽内广深马台造马台之制髙二尺二寸长三尺八寸广二尺二寸其面方外余一尺八寸下面分作两踏身内或通素或叠澁造随宜彫镌华文井口石造井口石之制每方二尺五寸则厚一尺心内开凿井口径一尺或素平面或作素覆盆或作起突莲华瓣造葢子径一尺二寸上凿二窍每窍径五分山棚鋜脚石造山棚鋜脚石之制方二尺厚七寸中心凿窍方一尺二寸幡竿颊造幡竿颊之制两颊各长一丈五寸广二尺厚一尺二寸下埋四尺五寸其石颊下出笋以穿鋜脚其鋜脚长四尺广二尺厚六寸赑屓鳌坐碑造赑屓鳌坐碑之制其首为赑屓盘龙下施鳌坐于土衬之外自坐至首共髙一丈八尺其名件广厚皆以碑身每尺之长积而为法碑身每长一尺则广四寸厚一寸五分鳌坐长倍碑身之广其髙四寸四分驼峯广三分余作龟文造碑首方四寸四分厚一寸八分下为云盘上作盘龙六条相交其心内刻出篆额天宫土衬二段各长六寸广三寸厚一寸心内刻出鳌坐版外周四侧作起突宝山面上作出没水地笏头碣造笏头碣之制上为笏首下为方坐共髙九尺六寸碑广厚并准石碑制度其坐每碑身髙一尺则长髙二寸坐身之内或作方直或作垒澁随宜彫镌华文营造法式卷三营造法式卷四钦定四库全书营造法式卷四宋李诫撰大木作制度一材栱飞昂爵头枓总铺作次序平坐材凡构屋之制皆以材为祖材有八等度屋之大小因而用之第一等广九寸厚六寸右殿身九间至十一间则用之第二等广八寸二分五釐厚五寸五分右殿身五间至七间则用之第三等广七寸五分厚五寸右殿身三间至殿五间或堂七间则用之第四等广七寸二分厚四寸八分右殿三间㕔堂五间则用之第五等广六寸六分厚四寸四分右殿小三间㕔堂大三间则用之第六等广六寸厚四寸右亭榭或小㕔堂皆用之第七等广五寸二分五釐厚三寸五分右小殿及亭榭等用之第八等广四寸五分厚三寸右殿内藻井或小亭榭施铺作多则用之栔广六分厚四分材上加栔者谓之足材各以其材之广分为十五分以十分为其厚凡屋宇之髙深名物之短长曲直举折之势规矩绳墨之宜皆以所用材之分以为制度焉栱造栱之制有五一曰华栱足材栱也两卷头者其长七十二分每头以四瓣卷杀每瓣长四分与泥道栱相交安于栌枓口内若累铺作数多或内外俱匀或里跳减一铺至两铺其骑槽担栱皆随所出之跳加之每跳之长心不过三十分传跳虽多不过一百五十分交角内外皆随铺作之数斜出跳一缝其华栱则以斜长加之若丁头栱其长三十三分出卯长五分二曰泥道栱其长六十二分每头以四瓣卷杀每瓣长三分半与华栱相交安于栌枓口内三曰𤓰子栱施之于跳头若五铺作以上重栱造即于令栱内泥道栱外用之其长六十二分每头以四瓣卷杀每瓣长四分四曰令栱施之于里外跳头之上与耍头相交及屋内槫缝之下其长七十二分每头以五瓣卷杀每瓣长四分若里跳骑栿则用足材五曰慢栱施之于泥道𤓰子栱之上其长九十二分每头以四瓣卷杀每瓣长三分骑栿及至角则用足材凡栱之广厚并如材栱头上留六分下杀九分其九分匀分为四大分又从栱头顺身量为四瓣各以逐分之首与逐瓣之末以直尺对斜画定然后斫造栱两头及中心各留坐枓处余并为栱眼深三分如造足材栱则更加一栔隠出心枓及栱眼凡栱至角相交出跳则谓之列栱泥道栱与华栱出跳相列𤓰子栱与小栱头出跳相列慢栱与切几头相列如角内足材下昂造即与华头子出跳相列令栱与𤓰子栱出跳相列凡开拱口之法华栱于底面开口深五分广二十分口上当心两面各开子廕通栱身各广十分深一分余栱上开口深十分广八分若角内足材列栱则上下各开口上开口深十分下开口深五分凡栱至角相连长两跳者则当心施枓枓底两面相交隠出栱头谓之鸳鸯交手栱飞昂造昂之制有二一曰下昂自上一材垂尖向下从枓底心下取直其长二十三分自枓外斜杀向下留厚二分昂面中䫜二分令䫜势圜和凡昂安枓处髙下及逺近皆准一跳若从下第一昂自上一材下出斜垂向下枓口内以华头子承之如至第二昂以上只于枓口内出昂其承昂枓口及昂身下皆斜开镫口令上大下小与昂身相衔凡昂上坐枓四铺作五铺作并归平六铺作以上自五铺作外昂上枓并再向下二分至五分如逐跳计心造即于昂身开方斜口深二分两面各开子廕深一分若角昂以斜长加之角昂之上别施由昂若昂身于屋内上出皆至下平槫若四铺作用插昂即其长斜随跳头凡昂栓广四分至五分厚二分若四铺作即于第一跳上用之五铺作至八铺作并于第二跳上用之并上彻昂背下入栱身之半或三分之一若屋内彻上明造即用挑斡或只挑一枓或挑一材两栔如用平棊即自槫安蜀柱以义昂尾如当柱头即以草栿或丁栿压之二曰上昂头向外留六分其昂头外出昂身斜收向里并通过柱心如五铺作单抄上用者自栌枓心出第一跳华栱心长二十五分第二跳上昂心长二十二分其平棊方至栌枓口内共髙五材四栔如六铺作重抄上用者自栌枓心出第一跳华栱心长二十七分第二跳华栱心及上昂心共长二十八分其平棊方至栌枓口内共髙六材五栔于两跳之内当中施骑科栱如七铺作于重抄上用上昂两重者自栌枓心出第一跳华栱心长二十三分第二跳华栱心长一十五分第三跳上昂心长三十五分其平棊方至栌枓口内共髙七材六栔如八铺作于三抄上用上昂两重者自栌枓心出第一跳华栱心长二十六分第二跳第三跳并华栱心各长一十六分第四跳上昂心长二十六分其平棊方至栌枓口内共髙八材七梁凡昂之广厚并如材其下昂施之于外跳或单栱或重栱或偷心或计心造上昂施之里跳之上及平坐铺作之内昂背斜尖皆至下枓底外昂底于跳头枓口内出其枓口外用鞾楔凡骑枓栱宜单用其下跳并偷心造爵头造耍头之制用足材自枓心出长二十五分自上棱斜杀向下六分自头上量五分斜杀向下二分两面留心各斜抹五分下随尖各斜杀向上二分长五分下大棱上两面开龙牙口广半分斜稍向尖开口与华栱同与令栱相交安于齐心枓下若累铺作数多皆随所出之跳加长于里外令栱两出安之如上下有碍昂处即随昂势斜杀放过昂身或有不出耍头者皆于里外令栱之内安到心股卯枓造枓之制有四一曰栌枓施之于柱头其长与广皆三十二分若施于角柱之上者方三十六分髙二十分上八分为耳中四分为平下八分为敧开口广十分深八分底四面各杀四分敧䫜一分二曰交互枓施之于华栱出跳之上其长十八分广十六分三曰齐心枓施之于栱心之上其长与广皆十六分四曰散枓施之于栱两头其长十六分广十四分凡交互枓齐心枓散枓皆髙十分上四分为耳中二分为平下四分为敧开口皆广十分深四分底四面各杀二分敧䫜半分凡四耳枓于顺跳口内前后里壁各留隔口包耳髙二分厚一分半栌枓则倍之总铺作次序总铺作次序之制凡铺作自柱头上栌枓口内出一栱或一昂皆谓之一跳传至五跳止出一跳谓之四铺作出两跳谓之五铺作出三跳谓之六铺作出四跳谓之七铺作出五跳谓之八铺作自四铺作至八铺作皆于上跳之上横施令栱与耍头相交以承撩檐方至角各于角昂之上别施一昂谓之由昂以坐角神凡于䦨额上坐栌枓安铺作者谓之补间铺作当心间须用补间铺作两朶次间及梢间各用一朶其铺作分布令逺近皆匀凡铺作逐跳上安栱谓之计心若逐跳上不安栱而再出跳或出昂者谓之偷心凡铺作逐跳计心每跳令栱上只用素方一重谓之单栱即每跳上安两材一栔若每跳𤓰子栱上施慢栱慢栱上用素方谓之重栱即每跳上安三材两梁凡铺作并外跳出昂里跳及平坐只用卷头若铺作数多里跳恐太逺即里跳减一铺或两铺或平棊低即于平棊方下更加慢栱凡转角铺作须与补间铺作勿令相犯或梢间近者须连栱交隠或于次角补间近角处从上减一跳凡铺作当柱头壁栱谓之影栱如铺作重栱全计心造则于泥道重栱上施素方五铺作一抄一昂若下一抄偷心则泥道重栱上施素方方上又施令栱栱上施承椽方单栱七铺作两抄两昂及六铺作一抄两昂或两抄一昂若下一抄偷心则于栌枓之上施两令栱两素方或只于泥道重栱上施素方单栱八铺作两抄三昂若下两抄偷心则泥道栱上施素方方上又施重栱素方凡楼阁上屋铺作或减下屋一铺其副阶缠腰铺作不得过殿身或减殿身一铺平坐造平坐之制其铺作减上屋一跳或两跳其铺作宜用重栱及逐跳计心造作凡平坐铺作若义柱造即每角用栌枓一枚其柱根义于栌枓之上若缠柱造即每角于柱外普拍方上安栌枓三枚凡平坐铺作下用普拍方厚随材广或更加一栔其广尽所用方木凡平坐先自地立柱谓之永定柱柱上安搭头木木上安普拍方方上坐枓栱凡平坐四角生起比角柱减半平坐之内逐间下草栿前后安地面方以拘前后铺作铺作之上安铺版方用一材四周安雁翅版广加材一倍厚四分至五分营造法式卷四营造法式卷五钦定四库全书营造法式卷五宋李诫撰大木作制度二梁䦨额柱阳马侏儒柱栋抟风版柎椽檐举折梁造梁之制有五一曰檐栿如四椽及五椽栿若四铺作以上至八铺作并广两材两梁草栿广三材如六椽至八椽以上栿若四铺作至八铺作广四材草栿同二曰乳栿三椽栿若四铺作五铺作广两材一栔草栿广两材六铺作以上广两材两栔草栿同三曰札牵若四铺作至八铺作出跳广两材如不出跳并不过一材一栔四曰平梁若四铺作五铺作广加材一倍六铺作以上广两材一栔五曰㕔堂梁栿五椽四椽广不过两材一栔三椽广两材余屋量椽数准此法加减凡梁之大小各随其广分为三分以二分为厚造月梁之制明栿其广四十二分梁首不以大小从下髙二十一分其上余材自枓里平之上随其髙匀分作六分其上以六瓣卷杀每瓣长十分其梁下当中䫜六分自枓心下量三十八分为斜项斜项外其下起䫜以六瓣卷杀每瓣长十分第六瓣尽处下䫜五分梁尾上背下䫜皆以五瓣卷杀余并同梁首之制梁底面厚二十五分其项厚十分枓口外两肩各以四瓣卷杀每瓣长十分若平梁四椽六椽上用者其广三十五分如八椽至十椽上用者其广四十二分不以大小从下髙二十五分上背下䫜皆以四瓣卷杀其下第四瓣尽处䫜四分余并同月梁之制若札牵其广三十五分不以大小从下髙一十五分牵首上以六瓣卷杀每瓣长八分牵尾上以五瓣其下䫜前后各以三瓣凡屋内彻上明造者梁头相叠处须随举势髙下用驼峯其驼峯长加髙一倍厚一材枓下两肩或作入瓣或作出瓣或圜讹两肩两头卷尖梁头安替木处并作隠枓两头造耍头或切几头与令栱或襻间相交凡屋内若施平棊在大梁之上平棊之上又施草栿乳栿之上亦施草乳栿并在压槽方之上其草栿长同下梁直至撩檐方止若在两面则安丁栿丁栿之上别安抹角栿与草栿相交凡角梁下又施衬角栿在明梁之上外至撩檐方内至角后栿项长以两椽斜长加之凡衬方头施之于梁背耍头之上其广厚同材前至撩檐方后至昂背或平棊方若骑槽即前后各随跳与方栱相交开子廕以压枓上凡平棊之上须随槫栿用方木及矮柱敦㮇随宜拄摚固济并在草栿之上凡平棊方在梁背上其广厚并如材长随间广每架下平棊方一道绞井口并随补间䦨额造䦨额之制广加材一倍厚减广三分之一长随间广两头至柱心入柱卯减厚之半两肩各以四瓣卷杀每瓣长八分如不用补间铺作即厚取广之半凡担额两头并出柱口其广两材一栔至三材如殿阁即广三材一栔或加至三材三栔担额下绰幕方广减担额三分之一出柱长至补间相对作㭼头或三瓣头凡由额施之于䦨额之下广减䦨额二分至三分如有副阶即于峻脚椽下安之如无副阶即随宜加减令髙下得中凡屋内额广一材三分至一一材一栔厚取广三分之一长随间广两头至柱心或驼峯心凡地栿广加材二分至三分厚取广三分之二至角出柱一材柱凡用柱之制若殿阁即径两材两栔至三材若㕔堂柱即径两材一栔余屋即径一材一栔至两材若㕔堂等屋内柱皆随举势定其短长以下檐柱为则至角则随间数生起角柱若十三间殿堂则角柱比平柱生髙一尺二寸十一间生髙一尺九间生髙八寸七间生髙六寸五间生髙四寸三间生髙二寸凡杀梭柱之法随柱之长分为三分上一分又分为三分如栱卷杀渐收至上径比栌枓底四周各出四分又量柱头四分紧杀如覆盆様令柱项与栌枓底相副其柱身下一分杀令径围与中一分同凡造柱下櫍径周各出柱三分厚十分下三分为平其上并为敧上径四周各杀三分令与柱身通上匀平凡立柱并令柱首微收向内柱脚微出向外谓之侧脚每屋正面随柱之长每一尺即侧脚一分若侧面每长一尺即侧脚八釐至角柱其柱首相向各依本法凡下侧脚墨于柱十字墨心里再下直墨然后截柱脚柱首各令平正若楼阁柱侧脚秖以柱上为则侧脚上更加侧脚逐层倣此阳马造角梁之制大角梁其广二十八分至加材一倍厚十八分至二十分头下斜杀长三分之二子角梁广十八分至二十分厚减大角梁三分头杀四分上折深七分隠角梁上下广十四分至十六分厚同大角梁或减二分上两面隠广各三分深各一椽分凡角梁之长大角梁自下平槫至下架檐头子角梁随飞檐头外至小连檐下斜至柱心隠角梁随架之广自下平槫至子角梁尾皆以斜长加之凡造四阿殿阁若四椽六椽五间及八椽七间或十椽九间以上其角梁相续直至嵴槫各以逐架斜长加之如八椽五间至十椽七间并两头増出即槫各三尺凡堂㕔若厦两头造则两梢间用角梁转过两椽侏儒柱造蜀柱之制于平梁上长随举势髙下殿阁径一材半余屋量栿厚加减两面各顺平栿随举势斜安义手造义手之制若殿阁广一材一栔余屋广随材或加二分至三分厚取广三分之一凡中下平槫缝并于梁首向里斜安托脚其广随材厚三分之一从上梁角过抱槫出卯以托向上槫缝凡屋如彻上明造即于蜀柱之上安枓枓上安随间襻间或一材或两材襻间广厚并如材长随间广出半栱在外半栱连身对隠若两材造即每间各用一材隔间上下相闪令慢栱在上𤓰子栱在下若一材造只用令栱隔间一材如屋内遍用襻间一材或两材并与梁头相交凡襻间如在平棊上者谓之草襻间并用全条方凡蜀柱量所用长短于中心安顺嵴串广厚如材或加三分至四分长随间隔间用之凡顺栿串并出柱作丁头栱其广一足材或不及即作㭼头厚如材在牵梁或乳栿下栋用槫之制若殿阁槫径一材一栔或加材一倍㕔堂槫径加材三分至一栔余屋槫径加材一分至二分长随间广凡正屋用槫若心间及西间者皆头东而尾西如东间者头西而尾东其廊屋面东西者皆头南而尾北凡出际之制槫至两梢间两际各出柱头如两椽屋出二尺至二尺五寸四椽屋出三尺至三尺五寸六椽屋出三尺五寸至四尺八椽至十椽屋出四尺五寸至五尺若殿阁转角造即出际长随架凡撩檐方当心间之广加材一倍厚十分至角随宜取圜贴生头木令里外齐平凡两头梢间槫背上并安生头木广厚并如材长随梢间斜杀向里令生势圜和与前后撩檐方相应其转角者髙与角梁背平或随宜加髙令椽头背低角梁头背一椽分凡下昂作第一跳心之上用槫承椽谓之牛嵴槫安于草栿之上至角即抱角梁下用矮柱敦㮇如七铺作以上其牛嵴槫于前跳内更加一缝搏风版造搏风版之制于屋两际出槫头之外安搏风版广两材至三材厚三分至四分长随架道中上架两面各斜出搭掌长二尺五寸至三尺下架随椽与瓦头齐柎造替木之制其厚十分髙一十二分单枓上用者其长九十六分令栱上用者其长一百四分重栱上用者其长一百二十六分凡替木两头各下杀四分上留八分以三瓣卷杀每瓣长四分若至出际长与槫齐椽用椽之制椽每架平不过六尺若殿阁或加五寸至一尺五寸径九分至十分若㕔堂椽径七分至八分余屋径六分至七分长随架斜至下架即加长出檐每槫上为缝斜批相搭钉之凡布椽令一间当间心若有补间铺作者令一间当耍头心若四裵回转角者并随角梁分布令椽头疎密得所过角归间并随上中架取直其稀密以两椽心相去之广为法殿阁广九寸五分至九寸副阶广九寸至八寸五分㕔堂广八寸五分至八寸廊库屋广八寸至七寸五分若屋内有平棊者即随椽长短令一头取齐一头放过上架当槫钉之不用裁截檐造檐之制皆从撩檐方心出如椽径三寸即檐出三尺五寸椽径五寸即檐出四尺至四尺五寸檐外别加飞檐每檐一尺出飞子六寸其檐自次角柱补间铺作心椽头皆生出向外渐至角梁若一间生四寸三间生五寸五间生七寸其角柱之内檐身亦令微杀向里凡飞子如椽径十分则广八分厚七分各以其广厚分为五分两边各斜杀一分底面上留三分下杀二分皆以三瓣卷杀上一瓣长五分次二瓣各长四分尾长斜随檐凡飞魁广厚并不越材小连檐广加栔二分至三分厚不得越栔之厚举折举折之制先以尺为丈以寸为尺以分为寸以釐为分以毫为釐侧画所建之屋于平正壁上定其举之峻慢折之圜和然后可见屋内梁柱之髙下卯眼之逺近举屋之法如殿阁楼台先量前后撩檐方心相去逺近分为三分从撩檐方背至嵴槫背举起一分如㼧瓦㕔堂即四分中举起一分又通以四分所得丈尺每一尺加八分若㼧瓦廊屋及瓪瓦㕔堂每一尺加五分或瓪瓦廊屋之类每一尺加三分折屋之法以举髙尺丈每尺折一寸每架自上递减半为法如举髙二丈即先从嵴槫背上取平下屋撩檐方背其上第一缝折二尺又从上第一缝槫背取平下至撩檐方背于第二缝折一尺若椽数多即逐缝取平皆下至撩檐方背每缝并减上缝之半如取平皆从槫心抨绳令紧为则如架道不匀即约度逺近随宜加减若八角或四角鬭尖亭榭自撩檐方背举至角梁底五分中举一分至上簇角梁即两分中举一分簇角梁之法用三折先从大角背自撩檐方心量向上至枨桿卯心取大角梁背一半立上折簇梁斜向枨桿举分尽处次从上折簇梁尽处量至撩檐方心取大角梁背一半立中折簇梁斜向上折簇梁当心之下又次从撩檐方心立下折簇梁斜向中折簇梁当心近下其折分并同折屋之制营造法式卷五营造法式卷六钦定四库全书营造法式卷六宋李诫撰小木作制度一版门乌头门软门破子櫺窓睒电窓版櫺窓截间版帐照壁屏风骨隔截横钤立旌露篱版引檐水槽井屋子地棚版门造版门之制髙七尺至二丈四尺广与髙方如减广者不得过五分之一其名件广厚皆取门每尺之髙积而为法肘版长视门髙每门髙一尺则广一寸厚三分副肘版长广同上厚二分五釐身口版长同上广随材通肘版与副肘版合缝计数令足一扇之广厚二分楅广八分厚五分额长随间之广其广八分厚三分鸡栖木长厚同额广六分门簮长一寸八分方四分头长四分半颊内额上两壁各留半分外均作三分安簮四枚立颊长同肘版广七分厚同额地栿长厚同额广同颊门砧长二寸一分广九分厚六分凡版门如髙一丈所用门闗径四寸搕鏁拄长五尺广六寸四分厚二寸六分缝内透栓及札并间楅用透栓广二寸厚七分每门増髙一尺则闗径加一分五釐搕鏁柱长加一寸广加四分厚加一分透栓广加一分厚加三釐若门髙七尺以上则上用鸡栖木下用门砧髙一丈二尺以上者或用铁桶子鹅台石砧髙二丈以上者门上安铁锏鸡栖木安铁钏下安铁鞾臼用石地栿门砧及铁鹅台地柣版长随立柣之广其广同阶之髙厚量长广取宜每长一尺五寸用楅一枚乌头门造乌头门之制髙八尺至二丈二尺广与髙方若髙一丈五尺以上如减广者不过五分之一用双腰串每扇各随其长于上腰串中心分作两分腰上安子桯櫺子腰华以下并安障水版或下安鋜脚则于下桯上施串一条其版内外并施牙头䕶缝门后用罗文楅其名件广厚皆取门每尺之髙积而为法肘长视髙每门髙一尺广五分厚三分三釐桯长同上方三分三釐腰串长随扇之广其广四分厚同肘腰华版长随两桯之内广六分厚六釐鋜脚版长厚同上其广四分子桯广二分二釐厚三分承櫺串穿櫺当中广厚同子桯櫺子厚一分障水版广随两桯之内厚七釐障水版及鋜脚腰华内难子长随桯内四周方七釐牙头版长同腰华版广六分厚同障水版腰华版及鋜脚内牙头版长视广其广亦如之厚同上䕶缝厚同上罗文楅长对角广二分五釐厚二分额广八分厚三分立颊长视门髙广七分厚同额挟门柱方八分日月版长四寸广一寸二分厚一分五釐抢柱方四分凡乌头门所用鸡栖木门簮门砧门闗搕鏁柱石砧铁鞾臼鹅台之类并准版门之制软门造软门之制广与髙方若髙一丈五尺以上如减广者不过五分之一用双腰串造每扇各随其长除桯及腰串外分作三分腰上留二分腰下留一分上下并安版内外皆施牙头䕶缝其名件广厚皆取门每尺之髙积而为法拢桯内外用牙头䕶缝软门髙六尺至一丈六尺肘长视门髙每门髙一尺则广五分厚二分八釐桯长同上方二分八釐腰串长随每扇之广其广四分厚二分八釐腰华版长同上广五分合版软门髙八尺至一丈三尺并用七楅八尺以下用五楅肘版长视髙广一寸厚二分五釐身口版长同上广随材厚一分五釐楅广七分厚四分凡软门内或用手栓伏兎或用承柺楅其额立颊地栿鸡栖木门簮门砧石砧铁桶子鹅台之类并准版门之制破子櫺窓造破子窓之制髙四尺至八尺如间广一丈用一十七櫺若广増一尺即更加二櫺相去空一寸其名件广厚皆以窓每尺之髙积而为法破子櫺每窓髙一尺则长九寸八分广五分六氂厚二分八氂每间以五櫺出卯透子桯子桯长随櫺空上下并合角斜义立颊广五分厚四分额及腰串长随间广广一寸二分厚随子桯之广立颊长随窓之髙广厚同额地栿长厚同额广一寸凡破子窓于腰串下地栿上安心柱搏颊柱内或用障水版牙脚牙头填心难子造或用心柱编竹造或于腰串下用隔减窓坐造睒电窓造睒电窓之制髙二尺至三尺每间广一丈用二十一櫺若广増一尺则更加二櫺相去空一寸其櫺实广二寸曲广二寸七分厚七分其名件广厚皆取窓每尺之髙积而为法櫺子每窓髙一尺则长八寸七分上下串长随间广其广一寸两立颊长视髙其广厚同串凡睒电窓刻作四曲或三曲若水波文造亦如之施之于殿堂后壁之上或山壁髙处如作看窓则下用横钤立旌其广厚并准版櫺窓所用制度版櫺窓造版櫺窓之制髙二尺至六尺如间广一丈用二十一櫺若广増一尺即更加二櫺其櫺相去空一寸广二寸厚七分其余名件长及广厚皆以窓每尺之髙积而为法版櫺每窓髙一尺则长八寸七分上下串长随间广其广一寸立颊长视窓之髙广同串地栿长同串立旌长视髙横钤长随立旌内凡版窓于串下地栿上安心柱编竹造或用隔减窓坐造若髙三尺以下只安于墙上截间版帐造截间版帐之制髙六尺至一丈广随间之广内外并施牙头䕶缝如髙七尺以上者用额栿搏柱当中用腰串造若间逺则立槏柱其名件广厚皆取版帐每尺之广积而为法槏柱长视髙每间广一尺则方四分额长随间广其广五分厚二分五釐腰串地栿长及广厚皆同额搏柱长视额栿内广其广厚同额版长同搏柱其广量宜分布牙头长随搏柱内广其广五分䕶缝长视牙头内髙其广二分难子长随四周之广其广一分凡截间版帐如安于梁外乳栿札牵之下与全间相对者其名件广厚亦用全间之法照壁屏风骨造照壁屏风骨之制用四直大方格眼若每间分作四扇者髙七尺至一丈二尺如只作一段截间造者髙八尺至一丈二尺其名件广厚皆取屏风每尺之髙积而为法截间屏风骨桯长视髙其广四分厚一分六釐条桱长随桯内四周之广方一分六釐额长随间广其广一寸厚三分五釐搏柱长同桯其广六分厚同额地栿长厚同额其广八分难子广一分二釐厚八釐四扇屏风骨桯长视髙其广二分五釐厚一分二釐条桱长同上法方一分二釐额长随间之广其广七分厚二分五釐搏柱长同桯其广五分厚同额地栿长厚同额其广六分难子广一分厚八釐凡照壁屏风骨如作四扇开闭者其所用立㮇搏肘若屏风髙一丈则搏肘方一寸四分立㮇广二寸厚一寸六分如髙増一尺即方及广厚各加一分减亦如之隔截横钤立旌造隔截横钤立旌之制髙四尺至八尺广一丈至一丈二尺每间随其广分作三小间用立旌上下视其髙量所宜分布施横钤其名件广厚皆取每间一尺之广积而为法额及地栿长随间广其广五分厚三分搏柱及立旌长视髙其广三分五釐厚二分五釐横钤长同额广厚并同立旌凡隔截所用横钤立旌施之于照壁门窓或墙之上及中缝截间者亦用之或不用额栿搏柱露篱造露篱之制髙六尺至一丈广八尺至一丈二尺下用地栿横钤立旌上用榻头木施版屋造每一间分作三小间立旌长视髙栽入地每髙一尺则广四分厚二分五釐曲枨长一寸五分曲广三分厚一分其余名件广厚皆取每间一尺之广积而为法地栿横钤每间广一尺则长二寸八分其广厚并同立旌榻头木长随间广其广五分厚三分山子版长一寸六分厚二分屋子版长同榻头木广一寸二分厚一分沥水版长同上广二分五釐厚六釐压嵴垂嵴木长广同上厚二分凡露篱若相连造则每间减立旌一条其横钤地栿之长各加一分三氂版屋两头施搏风版及垂鱼惹草并量宜造版引檐造屋垂前版引檐之制广一丈至一丈四尺长三尺至五尺内外并施䕶缝垂前用沥水版其名件广厚皆以每尺之广积而为法桯长随间广每间广一尺则广三分厚二分檐版长随引檐之长其广量宜分擘䕶缝长同上其广二分沥水版长广随桯跳椽广厚随桯其长量宜用之凡版引檐施之于屋垂之外跳椽上安䦨头木挑斡引檐与小连檐相续水槽造水槽之制直髙一尺口广一尺四寸其名件广厚皆以每尺之髙积而为法厢壁版长随间广其广视髙每一尺加六分厚一寸二分底版长厚同上罨头版长随厢壁版内厚同上口襻长随口广其方一寸五分跳椽长随所用广二寸厚一寸八分凡水槽施之于屋檐之下以跳椽襻拽若㕔堂前后檐用者每间相接令中间者最髙两次间以外逺间各低一版两头出水如廊屋或挟屋偏用者并一头安罨头版其槽缝并包底廕牙缝造井屋子造井屋子之制自地至嵴共髙八尺四柱其柱外方五尺柱头髙五尺八寸下施井匮髙一尺二寸上用厦版内外䕶缝上安压嵴垂嵴两际施垂鱼惹草其名件广厚皆以每尺之髙积而为法柱每髙一尺则长七寸五分方五分额长随柱内其广五分厚二分五釐栿长随方其广五分厚四分蜀柱长一寸三分广厚同上义手长三寸广四分厚二分槫长随方广厚同蜀柱串长同上广三分厚二分厦版上下䕶缝长厚同上广二分五釐压嵴长及广厚并同槫垂嵴长三寸八分广四分厚三分搏风版长五寸五分广五分沥水牙子长同槫广四分垂鱼长二寸广一寸二分惹草长一寸五分广一寸井口木长同额广五分厚三分地栿长随柱外广厚同上井匮版长同井口木其广九分厚一分二釐井匮内外难子长同上凡井屋子其井匮与柱下齐安于井阶之上其举分准大木作之制地棚造地棚之制长随间之广其广随间之深髙一尺二寸至一尺五寸下安敦㮇中施方子上铺地面版其名件广厚皆以每尺之髙积而为法敦㮇广八寸厚四寸七分方子长随间深广四寸厚三寸四分地面版长随间广厚一寸三分遮羞版长随门道间广其广五寸三分厚一寸凡地棚施之于仓库屋内其遮羞版安于门道之外或露地棚处皆用之营造法式卷六营造法式卷七钦定四库全书营造法式卷七宋李诫撰小木作制度二格子门䦨槛钓窓殿内截间格子堂合内截间格子殿合照壁版障日版廊屋照壁版胡梯垂鱼惹草栱眼壁版裹栿版擗帘竿䕶殿阁檐竹网木贴格子门造格子门之制有六等一曰四混中心出双线入混内出单线二曰破瓣双混平地出双线三曰通混出双线四曰通混压边线五曰素通混六曰方直破瓣髙六尺至一丈二尺每间分作四扇如担额及梁栿下用者或分作六扇造用双腰串每扇各随其长除桯及腰串外分作三分腰上留二分安格眼腰下留一分安障水版其名件广厚皆取门桯每尺之髙积而为法四斜毬文格眼其条桱厚一分二釐桯长视髙广三分五釐厚二分七釐子桯广一分五釐厚一分四釐腰华版长随扇内之广广四分障水版长广各随桯额长随间之广广八分厚三分搏柱颊长同桯广五分厚同额地栿长厚同额广七分四斜毬文上出条桱重格眼其条桱之厚每毬文圜径二寸则加毬文格眼之厚二分四直方格眼其制度有七等一曰四混绞双线二曰通混压边线心内绞双线三曰丽口绞瓣双混四曰丽口素绞瓣五曰一混四撺尖六曰平出线七曰方绞眼其条桱皆广一分厚八釐桯长视髙广三分厚二分五釐子桯广一分二釐厚一分腰华版及障水版并准四斜毬文法额长随间之广广七分厚二分八釐搏柱颊长随门髙广四分厚同额地栿长厚同额广六分版壁名件并准前法唯桯厚减一分两明格子门其腰华障水版格眼皆用两重桯厚更加二分一釐子桯及条桱之厚各减二釐额颊地栿之厚各加二分四釐凡格子门所用搏肘立㮇如门髙一丈即搏肘方一寸四分立㮇广二寸厚一寸六分如髙増一尺即方及广厚各加一分减亦如之䦨槛钓窓造钓窓䦨槛之制共髙七尺至一丈每间分作三扇用四直方格眼槛面外施云栱鹅项钩䦨内用托柱其名件广厚各取窓槛每尺之髙积而为法钓窓髙五尺至八尺子桯长视窓髙广随逐扇之广每窓髙一尺则广三分厚一分四釐条桱广一分四釐厚一分二釐心柱搏柱长视子桯广四分五釐厚三分额长随间广其广一寸一分厚三分五釐槛面髙一尺八寸至二尺槛面版长随间心每槛面髙一尺则广七寸厚一寸五分鹅项长视髙其广四寸二分厚一寸五分云栱长六寸广三寸厚一寸七分寻杖长随槛面其方一寸七分心柱及搏柱长自槛面版下至栿上其广二寸厚一寸三分托柱长自槛面下至地其广五寸厚一寸五分地栿长同窓额广二寸五分厚一寸三分障水版广六寸凡钓窓所用搏肘如髙五尺则方一寸卧闗如长一丈即广二寸厚一寸六分每髙与长増一尺则各加一分减亦如之殿内截间格子造殿堂内截间格子之制髙一丈四尺至一丈七尺用单腰串每间各视其长除桯及腰串外分作三分腰上二分安格眼用心柱搏柱分作二间腰下一分为障水版其版亦用心柱搏柱分作三间用牙脚牙头填心内或合版拢桯其名件广厚皆取格子上下每尺之通髙积而为法上子桯长视格眼之髙广三分五釐厚一分六釐条桱障水子桯长随心柱搏柱内其广一分八釐厚二分上下难子长随子桯其广一分二釐厚一分搏肘长视子桯及障水版方八釐额及腰串长随间广其广九分厚三分二釐地栿长厚同额其广七分上搏柱及心柱长视搏肘广六分厚同额下搏柱及心柱长视障水版其广五分厚同上凡截间格子上二分子桯内所用四斜毬文格眼圜径七寸至九寸其广厚皆准格子门之制堂合内截间格子造堂合内截间格子之制皆髙一丈广一丈一尺其桯制度有三等一曰面上出心线两边压线二曰瓣内双混三曰方直破瓣撺尖其名件广厚皆取每尺之髙积而为法截间格子当心及四周皆用桯其外上用额下用地栿两边安搏柱双腰串造桯长视髙广五分厚三分七釐腰串广三分五釐厚同上腰华版长随两桯内广同上障水版长视腰串及下桯广随腰华版之长子桯长随格眼四周之广其广一分六釐厚一分四釐额长随间广其广八分厚三分五釐地栿长厚同额其广七分搏柱长同桯其广五分厚同地栿难子长随桯四周其广一分厚七釐截间开门格子四周用额栿搏柱其内四周用桯桯内上用门额两边留泥道施立颊中安毬文格子门两扇单腰串造桯长及广厚同前法门额长随桯内其广四分厚二分七釐立颊长视门额下桯内广厚同上门额上心柱长一寸六分广厚同上泥道内腰串长随搏柱立颊内广厚同上障水版同前法门额上子桯长随额内四周之广其广二分厚一分二釐门肘长视扇髙方二分五釐门桯长同上广二分厚二分五釐门障水版长视腰串及下桯内其广随扇之广门桯内子桯长随四周之广其广厚同额上子桯小难子长随子桯及障水版四周之广额长随间广其广八分厚三分五釐地栿长厚同上其广七分搏柱长视髙其广四分五釐厚同上大难子长随桯四周其广一分厚七釐上下伏兎长一寸广四分厚二分手栓伏兎长同上广三分五釐厚一分五釐手栓长一寸五分广一分五釐厚一分二釐凡堂合内截间格子所用四斜毬文格眼及障水版等分数其长径并准格子门之制殿阁照壁版造殿阁照壁版之制广一丈至一丈四尺髙五尺至一丈一尺外面缠贴内外皆施难子合版造其名件广厚皆取每尺之髙积而为法额长随间广每髙一尺则广七分厚四分搏柱长视髙广五分厚同额版长同搏柱其广随搏柱之内厚二分贴长随桯内四周之广其广三分厚一分难子长厚同贴其广二分凡殿阁照壁版施之于殿阁槽内及照壁门窓之上者皆用之障日版造障日版之制广一丈一尺髙三尺至五尺用心柱搏柱内外皆施难子合版或用牙头䕶缝造其名件广厚皆以每尺之广积而为法额长随间之广其广六分厚三分心柱搏柱长视髙其广四分厚同额版长视髙其广随心柱搏柱之内牙头版长随广其广五分䕶缝长视牙头之内其广二分难子长随桯内四周之广其广一分厚八釐凡障日版施之于格子门及门窓之上其上或更不用额廊屋照壁版造廊屋照壁版之制广一丈至一丈一尺髙一尺五寸至二尺五寸每间分作三段于心柱搏柱之内内外皆施难子合版造其名件广厚皆以每尺之广积而为法心柱搏柱长视髙其广四分厚三分版长随心搏柱内之广其广视髙厚一分难子长随桯内四周之广方一分凡廊屋照壁版施之于殿廊由额之内如安于半间之内与全间相对者其名件广厚亦用全间之法胡梯造胡梯之制髙一丈拽脚长随髙广三尺分作十二级拢颊榥施促踏版上下并安望柱两颊随身各用钩䦨斜髙三尺五寸分作四间其名件广厚皆以每尺之髙积而为法两颊长视梯髙每髙一尺则长加六寸广一寸二分厚二分一釐榥长随两颊内其方三分促踏版长同上广七分四釐厚一分钩䦨望柱方一寸五分蜀柱长随钩䦨之髙广一寸二分厚六分寻杖长随上下望柱内径七分盆脣长同上广一寸五分厚五分卧櫺长随两蜀柱内其方三分凡胡梯施之于楼阁上下道内其钩䦨安于两颊之上如楼合髙逺者作两盘至三盘造垂鱼惹草造垂鱼惹草之制或用华瓣或用云头造垂鱼长三尺至一丈惹草长三尺至七尺其广厚皆取每尺之长积而为法垂鱼版每长一尺则广六寸厚二分五釐惹草版每长一尺则广七寸厚同垂鱼凡垂鱼施之于屋山搏风版合尖之下惹草施之于搏风版之下槫之外每长二尺则于后面施楅一枚栱眼壁版造栱眼版之制于材下额上两栱头相对处凿池槽随其曲直安版于池槽之内其长广皆以枓栱材分为法重栱眼壁版长随补间铺作其广五十四分单栱眼壁版长同上其广三十三分凡栱眼壁版施之于铺作担额之上其版如随材合缝则缝内用札造裹栿版造裹栿版之制于栿两侧各用厢壁版栿下安底版其广厚皆以梁栿每尺之广积而为法两侧厢壁版长广皆随梁栿每长一尺则厚二分五釐底版长厚同上其广随梁栿之厚每厚一尺则广加三寸凡裹栿版施之于殿槽内梁栿其下底版合缝令承两厢壁版其两厢壁版及底版皆造雕华擗帘竿造擗帘竿之制有三等一曰八混二曰破瓣三曰方直长一丈至一丈五尺其广厚皆以每尺之髙积而为法擗帘竿长视髙每髙一尺则方三分腰串长随间广其广三分厚二分凡擗帘竿施之于殿堂等出跳栱之下如无出跳者则于椽头下安之䕶殿阁檐竹网木贴造安䕶殿阁檐枓栱竹雀眼网上下木贴之制长随所用逐间之广其广二寸厚六分皆方直造上于椽头下于担额之上压雀眼网安钉营造法式卷七营造法式卷八钦定四库全书营造法式卷八宋李诫撰小木作制度三平棊鬭八藻井小鬭八藻井拒马义子义子钩䦨棵笼子井亭子牌平棊造殿内平棊之制于背版之上四边用桯桯内用贴贴内留转道缠难子分布隔截或长或方其中贴络华文有十三品一曰盘毬二曰鬭八三曰叠胜四曰琐子五曰簇六毬文六曰罗文七曰柿蔕八曰龟背九曰鬭二十四十曰簇三簇四毬文十一曰六入圜华十二曰簇六雪华十三曰车钏毬文其华文皆间杂互用或于云盘华盘内施明镜或施隠起龙凤及雕华每段以长一丈四尺广五尺五寸为率其名件广厚若间架虽长广更不加减唯盝顶敧斜处其桯量所宜减之背版长随间广其广随材合缝计数令足一架之广厚六分桯随背版四周之广其广四寸厚二寸贴长随桯四周之内其广二寸厚同背版难子并贴华厚同贴每方一尺用华子十六枚凡平棊施之于殿内铺作算桯方之上其背版后皆施䕶缝及楅䕶缝广二寸厚六分楅广三寸五分厚二寸五分长皆随其所用鬭八藻井造鬭八藻井之制共髙五尺三寸其下曰方井方八尺髙一尺六寸其中曰八角井径六尺四寸髙二尺二寸其上曰鬭八径四尺二寸髙一尺五寸于顶心之下施垂莲或雕华云桊皆内安明镜其名件广厚皆以每尺之径积而为法方井于算桯方之上施六铺作下昂重栱四入角每面用补间铺作五朶枓槽版长随方面之广每面广一尺则广一寸七分厚二分五釐压厦版长厚同上其广一寸五分八角井于方井铺作之上施随瓣方抹角勒作八角于随瓣方之上施七铺作上昂重栱八入角每瓣用补间铺作一朶随瓣方每直径一尺则长四寸广四分厚三分枓槽版长随瓣广二寸厚二分五釐压厦版长随瓣斜广二寸五分厚二分七釐鬭八于八角井铺作之上用随瓣方方上施鬭八阳马阳马之内施背版贴络华文阳马每鬭八径一尺则长七寸曲广一寸五分厚五分随瓣方长随每瓣之广其广五分厚二分五釐背版长视瓣髙广随阳马之内其用贴并难子并准平棊之法凡藻井施之于殿内照壁屏风之前或殿身内前门之前平棊之内小鬭八藻井造小藻井之制共髙二尺二寸其下曰八角井径四尺八寸其上曰鬭八髙八寸于顶心之下施垂莲或雕华云卷皆内安明镜其名件广厚各以每尺之径及髙积而为法八角并抹角勒算桯方作八瓣于算桯方之上用普拍方方上施五铺作卷头重栱枓栱之内用枓槽版上用压厦版上施版壁贴络门窓钩䦨其上又用普拍方方上施五铺作一抄一昂重栱上下并八入角每瓣用补间铺作两朶枓槽版每径一尺则长九寸每髙一尺则广六寸普拍方长同上每髙一尺则方三分随瓣方每径一尺则长四寸五分每髙一尺则广八分厚五分阳马每径一尺则长五寸每髙一尺则曲广一寸五分厚七分背版长视瓣髙广随阳马之内其用贴并难子并准殿内鬭八藻井之法凡小藻井施之于殿宇副阶之内其腰内所用贴络门窓钩䦨其大小广厚并随髙下量宜用之拒马义子造拒马义子之制髙四尺至六尺如间广一丈者用二十一櫺每广増一尺则加二櫺减亦如之两边用马衔木上用穿心串下用拢桯连梯广三尺五寸其卯广减桯之半厚三分中留一分其名件广厚皆以髙五尺为祖随其大小而加减之櫺子其首制度有二一曰五瓣云头桃瓣二曰素讹角斜长五尺五寸广二寸厚一寸二分每髙増一尺则长加一尺一寸广加二分厚加一分马衔木长视髙每义子髙五尺则广四寸半厚二寸半每髙増一尺则广加四分厚加二分减亦如之上串长随间广其广五寸五分厚四寸每髙増一尺则广加三分厚加二分连梯长同上串广五寸厚二寸五分每髙増一尺则广加一寸厚加五分凡拒马义子其櫺子自连梯上皆左右隔间分布于上串内出首交斜相向义子造义子之制髙二尺至七尺如广一丈用二十七櫺若广増一尺即更加二櫺减亦如之两壁用马衔木上下用串或于下串之下用地栿地霞造其名件广厚皆以髙五尺为祖随其大小而加减之望柱如义子髙五尺即长五尺六寸方四寸每髙増一尺则加一尺一寸方加四分减亦如之櫺子其首制度有三一曰海石榴头二曰桃瓣云头三曰方直笏头其身制度有四一曰一混心出单线压边线二曰瓣内单混面上出心线三曰方直出线压边线或压白四曰方直不出线其长四尺四寸广二寸厚一寸二分每髙増一尺则长加九寸广加二分厚加一分减亦如之上下串其制度有三一曰侧面上出心线压边线或压白二曰瓣内单混出线三曰破瓣不出线长随间广其广三寸厚二寸如髙増一尺则广加三分厚加二分减亦如之马衔木长随髙制度随櫺其广三寸五分厚二寸每髙増一尺则广加四分厚加二分减亦如之地霞长一尺五寸广五寸厚一寸二分每髙増一尺则长加三寸广加一寸厚加二分减亦如之地栿皆连梯混或侧面出线长随间广其广六寸厚四寸五分每髙増一尺则广加六分厚加五分减亦如之凡义子若相连或转角皆施望柱或栽入地或安于地栿上或下用衮砧托柱如施于屋柱间之内及壁帐之间者皆不用望柱钩䦨造楼阁殿亭钩䦨之制有二一曰重台钩䦨髙四尺至四尺五寸二曰单钩䦨髙三尺至三尺六寸若转角则用望柱其望柱头破瓣仰覆莲如有慢道即计阶之髙下随其峻势令斜髙与钩䦨身齐其名件广厚皆取钩䦨每尺之髙积而为法重台钩䦨望柱长视髙每髙一尺则加二寸方一寸八分蜀柱长同上广二寸厚一寸其上方一寸六分刻为瘿项云栱长二寸七分广减长之半廕一分二釐厚八分地霞长六寸五分广一寸五分廕一分五釐厚一寸三分寻杖长随间方八分盆脣木长同上广一寸八分厚六分束腰长同上方一寸上华版长随蜀柱内其广一寸九分厚三分下华版长厚同上广一寸三分五釐地栿长同寻杖广一寸八分厚一寸六分单钩䦨望柱方二寸蜀柱制度同重台钩䦨蜀柱法自盆脣木之上云栱之下或造胡桃子撮项或作蜻蜓头或用枓子蜀柱云栱长三寸二分广一寸六分厚一寸寻杖长随间之广其方一寸盆脣木长同上广二寸厚六分华版长随蜀柱内其广三寸四分厚三分地栿长同寻杖其广一寸七分厚一寸华托柱长随盆脣木下至地栿上其广一寸四分厚七分凡钩䦨分间布柱令与补间铺作相应如补间铺作太密或无补间者量其逺近随宜加减如殿前中心作折槛者每钩䦨髙一尺于盆脣内广别加一寸其蜀柱更不出项内加华托柱棵笼子造棵笼子之制髙五尺上广二尺下广三尺或用四柱或用六柱或用八柱柱子上下各用榥子脚串版櫺或双腰串或下用双榥子鋜脚版造柱子每髙一尺即首长一寸垂脚空五分柱身四瓣方直或安子桯或採子桯或破瓣造柱首或作仰覆莲或单胡桃子或枓柱桃瓣方直或刻作海石榴其名件广厚皆以每尺之髙积而为法柱子长视髙每髙一尺则方四分四釐如六瓣或八瓣即广七分厚五分上下榥并腰串长随两柱内其广四分厚三分鋜脚版长同上其广五分櫺子长六寸六分广二分四釐牙子长同鋜脚版广四分凡棵笼子其櫺子之首在上榥子内其櫺相去准义子制度井亭子造井亭子之制自下鋜脚至嵴共髙一丈一尺方七尺四柱四椽五铺作一抄一昂材广一寸二分厚八分重栱造上用压厦版出飞檐作九嵴结其名件广厚皆取每尺之髙积而为法柱长视髙每髙一尺则方四分鋜脚长随深广其广七分厚四分额长随柱内其广四分五釐厚二分串长与广厚并同上普拍方长广同上厚一分五釐枓槽版长同上广六分六釐厚一分四釐平棊版长随枓槽版内其广合版令足平棊贴长随四周之广其广二分楅长随版之广其广同上厚同普拍方平棊下难子长同平棊版方一分压厦版长同鋜脚广六分二釐厚四釐栿长随深广三分五釐厚二分五釐大角梁长二寸四分广二分四釐厚一分六釐子角梁长九分曲广三分五釐厚同楅贴生长同压厦版广同大角梁厚同枓槽版嵴槫蜀柱长二寸二分广三分六釐厚同栿平屋槫蜀柱长八寸五分广厚同上嵴槫及平屋槫长随广其广三分厚二分二釐嵴串长随槫其广二分五釐厚一分六釐义手长二寸六分广四分厚二分山版上架椽曲广一寸六分厚九釐下架椽曲广一寸七分厚同上厦头下架椽曲广一分二釐厚同上从角椽大连檐长同压厦版广二分厚一分前后厦版长随槫其广自嵴至大连檐两头厦版其长自山版至大连檐飞子长九分广八釐厚六釐白版长同大连檐广一寸压嵴长随槫广四分六釐厚三分垂嵴长自嵴至压厦外曲广五分厚二分五釐角嵴长二寸曲广四分厚二分五釐曲䦨搏嵴广四分厚二分前后瓦陇条方九釐厦头瓦陇条方同上搏风版瓦口子长随子角梁内曲广四分厚亦如之垂鱼惹草鸱尾长一寸一分身广四分厚同压嵴凡井亭子鋜脚下齐坐于井阶之上其枓栱分数及举折等并准大木作之制牌造殿堂楼阁门亭等牌之制长二尺至八尺其牌首牌带牌舌每广一尺即上边绰四寸向外牌面每长一尺则首带随其长外各加长四寸二分舌加长四分其广厚皆取牌每尺之长积而为法牌面每长一尺则广八寸其下又加一分首广三寸厚四分带广二寸八分厚同上舌广二寸厚同上凡牌面之后四周皆用楅其身内七尺以上者用三楅四尺以上者用二楅三尺以上者用一楅其楅之广厚皆量其所宜而为之营造法式卷八营造法式卷九钦定四库全书营造法式卷九宋李诫撰小木作制度四佛道帐造佛道帐之制自坐下龟脚至鸱尾共髙二丈九尺内外拢深一丈二尺五寸上层施天宫楼阁次平坐次腰檐帐身下安芙蓉瓣叠涩门窓龟脚坐两面与两侧制度并同其名件广厚皆随逐层每尺之髙积而为法帐坐髙四尺五寸长随殿身之广其广随殿身之深下用龟脚脚上施车槽槽之上下各用涩一重于上涩之上又叠子涩三重于上一重之下施坐腰上涩之上用坐面涩面上安重台钩䦨髙一尺钩䦨之内施宝柱两重内壁贴络门窓其上设五铺作卷头平坐平坐上又安重台钩䦨自龟脚上每涩至上钩䦨逐层并作芙蓉瓣造龟脚每坐髙一尺则长二寸广七分厚五分车槽上下涩长随坐长及深广二寸厚六分五釐车槽长同上广一寸厚八分上子澁两重各长同上广一寸六分厚二分五釐下子涩长同坐广厚并同上坐腰长同上方一寸坐面澁长同上广二寸厚六分五釐猴面版长同上广四寸厚六分七釐明金版长同上广二寸五分厚一分二釐枓槽版长同上广二寸五分厚二分二釐压厦版长同上广二寸四分厚二分二釐门窓背版长随枓槽版广自普拍方下至明金版上车槽华版长随车槽广八分厚三分坐腰华版长随坐腰广一寸厚同上坐面版长广并随猴面版内其厚二分六釐猴面榥方八分猴面马头榥方同上连梯卧榥方同上连梯马头榥方同上长短柱脚方长同车槽澁方一寸长短榻头木长随柱脚方内方八分长立幌长九寸二分方同上短立幌长四寸方六分拽后榥长五寸方同上穿串透栓长随榻头木广五分厚二分罗文榥方八分帐身髙一丈二尺五寸长与广皆随帐坐量瓣数随宜取间其内外皆拢帐柱柱下用鋜脚隔科柱上用内外侧当隔科四面外柱并安欢门帐带每间用算桯方施平棊鬭八藻井前一面每间两颊各用毬文格子门门之制度并准本法两侧及后壁并用难子安版帐内外槽柱长视帐身之髙每髙一尺则方四分虚柱长三寸二分方三分四釐内外槽上隔科版长随间架广一寸二分厚一分二釐上隔科仰托榥长同上广二分八釐厚二分上隔科内外上下贴长同鋜脚贴广二分厚八釐隔科内外上柱子长四分四釐下柱子长三分六釐其广厚并同上裹槽下鋜脚版长随每间之深广其广五分二釐厚一分二釐鋜脚仰托榥长同上广二分八釐厚二分鋜脚内外贴长同上其广二分厚八釐鋜脚内外柱子长三分二釐广厚同上内外欢门长随帐柱之内其广一寸二分厚一分二釐内外帐带长二寸八分广二分六釐厚亦如之两侧及后壁版长视上下仰托榥内广随帐柱心柱内其厚八釐心柱长同上其广三分二釐厚二分八釐颊子长同上广三分厚二分八釐腰串长随帐柱内广厚同上难子长同后壁版方八釐随间栿长随帐身之深其方三分六釐算桯方长随间之广其广三分二釐厚二分四釐四面搏难子长随间架方一分二釐平棊背版长随方子内广随栿心桯随方子四周之内其广二分厚一分六釐贴长随桯四周之内其广一分二釐难子并贴华每方一尺用贴华二十五枚或十六枚鬭八藻井径三尺二寸共髙一尺五寸五铺作重栱卷头造材广六分其名件并准本法量宜减之腰檐自栌枓至嵴共髙三尺六铺作一抄两昂重栱造柱上施枓槽版与山版铺作之上平铺压厦版四角用角梁子角梁铺椽安飞子依副阶举分结普拍方长随四周之广其广一寸八分厚六分角梁每髙一尺加长四寸广一寸四分厚八分丁角梁长五寸其曲广二寸厚七分抹角栿长七寸方一寸四分槫长随间广其广一寸四分厚一寸曲椽长七寸六分其曲广一寸厚四分飞子长四寸方三分大连檐长同槫广五分厚三分白版长随间之广其广三寸五分夹枓槽版长随间之深广其广四寸四分厚七分山版长同枓槽版广四寸二分厚七分枓槽钥匙头版广厚同枓槽版逐间段数亦同枓槽版枓槽压厦版长同枓槽版其广四寸厚七分贴生长随间之深广其方七分枓槽卧榥方一寸绞钥匙头上下顺身榥长随间之广方一寸立榥长七寸方一寸厦版长随间之广深其广九寸搏嵴长同上广一寸五分厚七分角嵴长六寸其曲广一寸五分厚七分瓦陇条长九寸方三分五釐瓦口子长随间广其广三分平坐髙一尺八寸长与广皆随帐身六铺作卷头重栱造四出角于压厦版上施雁翅版上施单钩䦨髙七寸普拍方长随间之广其广一寸二分厚一寸夹枓槽版长随间之深广其广九寸厚一寸一分枓槽钥匙头版其广厚同枓槽版压厦版长同枓槽版广九寸五分厚一寸一分枓槽卧榥方一寸六分立榥长九寸方一寸六分雁翅版长随压厦版其广二寸五分厚五分坐面版长随枓槽内其广九寸厚五分天宫楼阁共髙七尺二寸深一尺一寸至一尺三寸出跳及檐并在柱外下层为副阶中层为平坐上层为腰檐檐上为九嵴殿结其殿身茶楼角楼并六铺作单抄重昂角楼长一瓣半殿身及茶楼各长三瓣殿挟及龟头并五铺作单抄单昂殿挟长一瓣龟头长二瓣行廊四铺作单抄长二瓣分心每瓣用补间铺作两朶中层平坐用六铺作卷头造平坐上用单钩䦨髙四寸上层殿楼龟头之内唯殿身施重檐外其余制度并准下层之法帐上所用钩䦨重台钩䦨其名件等以钩䦨每尺之髙积而为法望柱长视髙每髙一尺则方二寸蜀柱长同上广二寸厚一寸其上方一寸六分刻为瘿项云栱长三寸广一寸五分厚九分地霞长五寸广同上厚一寸三分寻杖长随间广方九分盆脣木长同上广一寸六分厚六分束腰长同上广一寸厚八分上华版长随蜀柱内其广二寸厚四分下华版长厚同上广一寸五分地栿长随望柱内广一寸八分厚一寸一分上两棱连梯混各四分单钩䦨其名件等以钩䦨每寸之髙积而为法望柱长视髙方一分八釐蜀柱长同上自盆脣木上云栱下作撮项胡桃子云栱长四分广二分厚一分寻杖长随间之广方一分盆脣木长同上广一分八釐厚八釐华版长随蜀柱内广三分地栿长随望柱内其广一分五釐厚一分二釐枓子蜀柱钩䦨其名件等以钩䦨每寸之髙积而为法蜀柱长视髙广二分四釐厚一分二釐寻杖长随间之广方一分三釐盆脣木长同上广二分厚一分二釐华版长随蜀柱内其广三分地栿长随间广其广一分五釐厚一分二釐踏道圜桥子髙四尺五寸斜拽长三尺七寸至五尺五寸面广五尺下用龟脚上施连梯立旌四周缠难子合版内用榥两颊之内逐层安促踏版上随圜势施钩䦨望柱龟脚每桥子髙一尺则长二寸广六分厚四分连梯桯其广一寸厚五分连梯榥长随广其方五分立柱长视髙方七分拢立柱上榥长与方并同连梯榥两颊每髙一尺则加六寸曲广四寸厚五分促版踏版广一寸三分厚二分三釐踏版榥方六分背版长随柱子内广视连梯与上榥内月版长视两颊及柱子内广随两颊与连梯内上层如用山华蕉叶造者帐身之上更不用结其压厦版于撩檐方外出四十分上施混肚方方上用仰阳版版上安山华蕉叶共髙二尺七寸七分其名件广厚皆取自普拍方至山华每尺之髙积而为法顶版长随间广其广随深混肚方广二寸厚八分仰阳版广二寸八分厚三分山华版广厚同上仰阳上下贴长同仰阳版其广六分厚二分四釐合角贴长五寸六分广厚同上柱子长一寸六分广厚同上楅长三寸二分广同上厚四分凡佛道帐芙蓉瓣每瓣长一尺二寸随瓣用龟脚结瓦陇条每条相去如陇条之广其屋葢举折及枓栱等分数并准大木作制度随材减之杀䔉瓣柱及飞子亦如之营造法式卷九营造法式卷十钦定四库全书营造法式卷十宋李诫撰小木作制度五牙脚帐九嵴小帐壁帐牙脚帐造牙脚帐之制共髙一丈五尺广三丈内外拢共深八尺下段用牙脚坐坐下施龟脚中段帐身上用隔科下用鋜脚上段山华仰阳版六铺作每段各分作三段造其名件广厚皆随逐层每尺之髙积而为法牙脚坐髙二尺五寸长三丈二尺深一丈下用连梯龟脚中用束腰压青牙子牙头牙脚背版填心上用梯盘面版安重台钩阑髙一尺龟脚每坐髙一尺则长三寸广一寸二分厚一寸四分连梯随坐深长其广八分厚一寸二分角柱长六寸二分方一寸六分束腰长随角柱内其广一寸厚七分牙头长三寸二分广一寸四分厚四分牙脚长六寸二分广二寸四分厚同上填心长三寸六分广二寸八分厚同上压青牙子长同束腰广一寸六分厚二分六釐上梯盘长同连梯其广二寸厚一寸四分面版长广皆随梯盘长深之内厚同牙头背版长随角柱内其广六寸二分厚三分二釐束腰上贴络柱子长一尺方七分束腰上榇版长三分六釐广一寸厚同牙头连梯榥方一寸立榥长九寸方同上梯盘榥长同连梯方同上帐身髙九尺长三丈深八尺内外槽柱上用隔科下用鋜脚四面柱内安欢门帐带两侧及后壁皆施心柱腰串难子安版前面每间两边并用立颊泥道版内外帐柱长视帐身之髙每髙一尺则方四分五釐虗柱长三寸方四分五釐内外槽上隔科版长随每间之深广其广一寸二分四釐厚一分七釐上隔科仰托榥长同上广四分厚二分上隔科内外上下贴长同上广二分厚一分上隔科内外上柱子长五分下柱子长三分四釐其广厚并同上内外欢门长同上其广二分厚一分五釐内外帐带长三寸四分方三分六釐裹槽下鋜脚版长随每间之深广其广七分厚一分七釐鋜脚仰托榥长同上广四分厚二分鋜脚内外贴长同上广二分厚一分鋜脚内外柱子长五分广二分厚同上两侧及后壁合版长同立颊广随帐柱心柱内其厚一分心柱长同上方三分五釐腰串长随帐柱内方同上立颊长视上下仰托榥内其广三分六釐厚三分泥道版长同上其广一寸八分厚一分难子长同立颊方一分平棋桯长随枓槽四周之内其广二分三釐厚一分六釐背版长广随桯贴长随桯内其广一分六釐难子并贴华每方一尺用华子二十五枚或十六枚楅长同桯其广二分三釐厚一分六釐䕶缝长同背版其广二分帐头共髙三尺五寸枓槽长二丈九尺七寸六分深七尺七寸六分六铺作单抄重昻重栱转角造其材广一寸五分柱上安枓槽版铺作之上用压厦版版上施混肚方仰阳山华版每间用补间铺作二十八朶普拍方长随间广其广一寸二分厚四分七釐内外槽并两侧夹枓槽版长随帐之深广其广三寸厚五分七釐压厦版长同上其广三寸二分六釐厚五分七釐混肚方长同上其广二分厚七分顶版长随混肚方内仰阳版长同混肚方其广二寸五分厚三分仰阳上下贴下贴长同上上贴随合角贴内广五分厚二分五釐仰阳合角贴长随仰阳版之广其广厚同上山华版长同仰阳版其广二寸九分厚三分山华合角贴广五分厚二分五釐卧榥长随混肚方内其方七分马头榥长四寸方七分楅长随仰阳山华版之广其方四分凡牙脚帐坐每一尺作一壶门下施龟脚合对铺作其所用枓栱名件分数并准大木制度随材减之九嵴小帐造九嵴小帐之制自牙脚坐下龟脚至嵴共髙一丈二尺广八尺内外拢共深四尺下段中段与牙脚帐同上段五铺作九嵴殿结造其名件广厚皆随逐层每尺之髙积而为法牙脚坐髙二尺五寸长九尺六寸深五尺自下连梯龟脚上至面版安重台钩阑并准牙脚帐坐制度龟脚每坐髙一尺则长三寸广一寸二分厚六分连梯随坐深长其广二寸厚一寸二分角柱长六寸二分方一寸二分束腰长随角柱内其广一寸厚六分牙头长二寸八分广一寸四分厚三分二釐牙脚长六寸二分广二寸厚同上填心长三寸六分广二寸二分厚同上压青牙子长同束腰随深广上梯盘长厚同连梯广一寸六分面版长广皆随梯盘内厚四分背版长随角柱内其广六寸二分厚同压青牙子束腰上贴络柱子长一寸方六分束腰鋜脚内衬版长二寸八分广一寸厚同填心连梯榥长随连梯内方一寸立榥长九寸方同上梯盘榥长同连梯方同上帐身一间髙六尺五寸广八尺深四尺其内外槽柱至泥道版并准牙脚帐制度内外帐柱长视帐身之髙方五分虗柱长三寸五分方四分五釐内外槽上隔科版长随帐柱内其广一寸四分二釐厚一分五釐上隔科仰托榥长同上广四分三釐厚二分八釐上隔科内外上下贴长同上广二分八釐厚一分四釐上隔科内外上柱子长四分八釐下柱子长三分八釐广厚同上内欢门长随立颊内外欢门长随帐柱内其广一寸五分厚一分五釐内外帐带长三寸二分方三分四釐裹槽下鋜脚板长同上隔科上下贴其广七分二釐厚一分五釐鋜脚仰托榥长同上广四分三釐厚二分八釐鋜脚内外贴长同上广二分八釐厚一分四釐鋜脚内外柱子长四分八釐广二分八釐厚一分四釐两侧及后壁合版长视上下仰托榥广随帐柱心柱内其厚一分心柱长同上方三分六釐立颊长同上广三分六釐厚三分泥道版长同上广随帐柱立颊内厚同合版难子长随立颊及帐身版泥道版之长广其方一分平棋作三段造桯长随枓槽四周之内其广六分三釐厚五分背版长广随桯贴长随桯内其广五分贴络华文每方一尺用华子二十五枚或十六枚楅长同背版其广六分厚五分䕶缝长同上其广五分难子长同上方二分帐头自普拍方至嵴共髙三尺广八尺深四尺四柱五铺作下出一抄上施一昻材广一寸二分厚八分重栱造上用压厦版出飞檐作九嵴结普拍方长随广深其广一寸厚三分枓槽版长厚同上其广二寸五分压厦版长厚同上其广二寸二分栿长随深其广一寸厚八分大角梁长七寸广八分厚六分子角梁长四寸曲广二寸厚同上贴生长同压厦版其广六分厚四分嵴槫长随广其广一寸厚八分嵴槫下蜀柱长八寸广厚同上嵴串长随槫其广六分厚五分义手长六寸广厚皆同角梁山版广四寸五分曲椽曲广同嵴串厚三分厦头椽广四分厚同上从角椽大连檐长随深广其广同曲椽厚同贴生前后厦版长随槫两厦头厦版长随深其广自山版至大连檐飞子长二寸五分广二分五釐厚二分三釐白版长随飞檐其广三寸压嵴长随厦版其广一寸五分厚一寸垂嵴长随嵴至压厦版外其曲广及厚同上角嵴长六寸广厚同上曲阑抟嵴广一寸厚五分前后瓦陇条方三分相去空分同抟风版曲广一寸二分瓦口子长随子角梁内其曲广六分垂鱼惹草鸱尾凡九嵴小帐施之于屋一间之内其补间铺作前后各八朶两侧各四朶坐内壶门等并准牙脚帐制度壁帐造壁帐之制髙一丈三尺至一丈六尺其帐柱之上安普拍方方上施隔科及五铺作下昂重栱出角入角造其材广一寸二方厚八分每一间用补间铺作一十三朶铺作上施压厦版混肚方方上安仰阳版及山华帐内上施平棋两柱之内并用义子栿其名件广厚皆取帐身间内每尺之广积而为法帐柱见视髙每间广一尺则方三分八釐仰托榥长随间广其广三分厚二分隔科版长同上其广一寸一分厚一分隔科贴长随両柱之内其广二分厚八釐隔科柱子长随贴内广厚同贴枓槽版长同仰托榥其广七分六釐厚一分压厦版长同上其广八分厚一分混肚方长同上其广四分厚二分仰阳版长同上其广七分厚一分仰阳贴长同上其广二分厚八釐合角贴长视仰阳版之广其厚同仰阳贴山华版长随仰阳版广其厚同压厦版平棋长广并随间内背版长随平棋其广随帐之深桯随背版四周之广其广二分厚一分六釐贴长随桯四周之内其广一分六釐难子并贴华每方一尺用贴络华二十五枚或十六枚䕶缝长随平棋其广同桯楅广三分厚二分凡壁帐上山华仰阳版后每华尖皆施楅一枚所用飞子马衔皆量宜造之其枓栱等分数并准大木作制度营造法式卷十营造法式卷十一钦定四库全书营造法式卷十一宋李诫撰小木作制度六转轮经藏壁藏转轮经藏造经藏之制共髙二丈径一丈六尺八棱每棱面广六尺六寸六分内外槽柱外槽帐身柱上腰檐平坐坐上施天宫楼阁八面制度并同其名件广厚皆随逐层每尺之髙积而为法外槽帐身柱上用隔科欢门帐带造髙一丈二尺帐身外槽柱长视髙广四分六釐厚四分隔科版长随帐柱内其广一寸六分厚一分二釐仰托榥长同上广三分厚二分隔科内外贴长同上广二分厚九釐内外上下柱子上柱长四分下柱长三分广厚同上欢门长同隔科版其广一寸二分厚一分二釐帐带长二寸五分方二分六釐腰檐并结共髙二尺枓槽径一丈五尺八寸四分内外并六铺作重栱用一寸材每瓣补间铺作五朶外跳单抄重昂裹跳并卷头其柱上先用普拍方施枓栱上用压厦版出椽并飞子角梁贴生依副阶举折结普拍方长随每瓣之广其广二寸厚七分五釐枓槽版长同上广三寸五分厚一寸压厦版长同上广七寸五分厚七分五釐山版长同上广四寸五分厚一寸贴生长同山版方一分一角梁长八寸广一寸五分厚同上子角梁长六寸广同上厚八分搏嵴槫长同上广一寸五分厚一寸曲椽长八寸曲广一寸厚四分飞子长五寸方三分五釐白版长同山版广三寸五分井口榥长随径方二寸立榥长视髙方一寸五分马头榥方同上厦版长同山版广五寸瓦陇条长九寸方四分瓦口子长厚同厦版曲广三寸小山子版长广各四寸厚一寸搏嵴长同山版广二寸五分厚八分角嵴长五寸广二寸厚一寸平坐髙一尺枓槽径一丈五尺八寸四分六铺作卷头重栱用一寸材每瓣用补间铺作九朶上施单钩阑髙六寸普拍方长随每瓣之广方一寸枓槽版长同上其广九寸厚二寸压厦版长同上广九寸五分厚二寸鴈翅版长同上广二寸五分厚八分井口榥长同上方三寸马头榥方三分钿面版长同井口榥广一尺二寸厚七分天宫楼阁三层共髙五尺深一尺下层副阶内角楼子长一瓣六铺作单抄重昻角楼挟屋长一瓣茶楼子长二瓣并五铺作单抄单昂行廊长二瓣四铺作材广五分厚三分三釐每瓣用补间铺作两朶其中层平坐上安单钩阑髙四寸铺作并用卷头与上层楼阁所用铺作之数并准下层之制裹槽坐髙三尺五寸面径一丈一尺四寸四分枓槽径九尺八寸四分下用龟脚脚上施车槽叠澁等其制度并准佛道帐坐之法内门窗上设平坐坐上施重台钩阑髙九寸用六铺作卷头其材广一寸厚六分六釐每瓣用补间铺作五朶并作芙蓉瓣造龟脚长二寸广八分厚四分车槽上下澁长随每瓣之广其广二寸六分厚六分车槽长同上广二寸厚七分上子澁両重长同上广二寸厚三分下子澁长厚同上广二寸三分坐腰长同上广一寸三分厚一寸坐面澁长同上广二寸三分厚六分猴面版长同上广三寸厚六分明金版长同上广一寸八分厚一分五釐普拍方长同上方三分枓槽版长同上广二寸厚三分压厦版长同上广一寸五分厚同上车槽华版长随车槽广七分厚同上坐腰华版长随坐腰广一寸厚同上坐面版长广并随猴面版内厚二分五釐坐内背版猴面梯盘榥方一寸猴面钿版榥方八分坐下榻头木并下卧榥方同上榻头木立榥长九寸方同上拽后榥方同上柱脚方并下卧榥方一寸柱脚立榥长九寸方同上帐身髙八尺五寸径一丈帐柱下用鋜脚上用隔科四面并安欢门帐带前后用门柱内两边皆施立颊泥道版造帐柱长视髙其广六分厚五分下鋜脚上隔科版各长随帐柱内广八分厚一分四釐内上隔科版广一寸七分下鋜脚上隔科仰托榥各长同上广三分六釐厚二分四釐下鋜脚上隔科内外贴各长同上广二分四釐厚一分一釐下鋜脚及上隔科上内外柱子各长六分六釐上隔科内外下柱子长五分六釐各广厚同上立颊长视上下仰托榥内广厚同仰托榥泥道版长同上广八分厚一分难子长同上方一分欢门长随两立颊内广一寸二分厚一分帐带长三寸二分方二分四釐门子长视立颊广随两立颊内帐身版长同上广随帐柱内厚一分二釐帐身版上下及両侧内外难子长同上方一分二釐柱上帐头共髙一尺径九尺八寸四分六铺作卷头重栱造其材广一寸厚六分六釐每瓣用补间铺作五朶上施平棋普拍方长随每瓣之广广三寸厚一寸二分枓槽版长同上广七寸五分厚二寸压厦版长同上广九寸厚一寸五分角栿广四寸厚三寸筭桯方广四寸厚二寸五分平棋桯长随内外筭桯方及筭桯方心广二寸厚一分五釐背版长广随桯四周之内楅方二寸䕶缝长同背版广二寸贴长随桯内广一寸二分难子并贴络华每方一尺用华子二十五枚或十六枚转轮髙八尺径九尺当心用立轴长一丈八尺径一尺五寸上用铁锏钏下用铁鹅台桶子其轮七格上下各札辐挂辋每格用八辋安十六辐盛经匣十六枚辐方三分外辋径九尺曲广七分厚二分五釐内辋径五尺曲广五分厚四分外柱子长视髙方二分五釐内柱子长一寸五分方同上立颊长同外柱子方一分五釐钿面版长二寸五分外广二寸二分内广一寸二分格版长二寸五分广一寸二分后壁格版长广一寸二分难子长随格版后壁版四周方八釐托辐牙子长二寸广一寸厚三分托枨方四分立绞榥长视髙方二分五釐十字套轴版长随外平坐上外径广一寸五分厚五分泥道版长一寸一分广三分二釐泥道难子长随泥道版四周方三釐经匣长一尺五寸广六寸五分髙六寸上用趄尘盝顶陷顶开带四角打夘下陷底每髙一寸以二分为盝顶斜髙以一分三釐为开带四壁版长随匣之长广每匣髙一寸则广八分厚八釐顶版底版每匣长一尺则长九寸五分每匣广一寸则广八分八釐每匣髙一寸则厚八釐子口版长随匣四周之内每髙一寸则广二分厚五釐凡经藏坐芙蓉瓣长六寸六分下施龟脚套轴版安于外槽平坐之上其结瓦陇条之类并准佛道帐制度举折等亦如之壁藏造壁藏之制共髙一丈九尺身广三丈两摆手各广六尺内外槽共深四尺前后与两侧制度并同其名件广厚皆取逐层每尺之髙积而为法坐髙三尺深五尺二寸长随藏身之广下用龟脚脚上施车槽叠澁等其制度并准佛道帐坐之法唯坐腰之内造神龛壶门门外安重台钩阑髙八寸上设平坐坐上安重台钩阑用五铺作卷头其材广一寸厚六分六釐每六寸六分施补间铺作一朶其坐并芙蓉瓣造龟脚每坐髙一尺则长二寸广八分厚五分车槽上下澁广二寸五分厚六分五釐车槽长随坐之深广广二寸厚七分上子澁两重长同上广一寸七分厚三分下子澁长同上广二寸厚同上坐腰长同上广一寸二分厚一寸坐面澁长同上广二寸厚六分五釐猴面版长同上广三寸厚七分明金版长同上广一寸四分厚二分枓槽版长同车槽上下澁广二寸三分厚三分四釐压厦版长同上广一寸六分厚同上神龛壶门背版长随枓槽广一寸七分厚一分四釐壶门牙头长同上广五分厚三分柱子长五分七釐广三分四釐厚同上面版长与广皆随猴面版内普拍方长随枓槽之深广方三分四釐下车槽卧榥方一寸一分柱脚方长随枓槽内深广方一寸二分柱脚方立榥长九寸方一寸一分榻头木长随柱脚方内方同上榻头木立榥长九寸一分方同上拽后榥长五寸方一寸罗文榥长随髙之斜长方同上猴面卧榥方同榻头木帐身髙八尺深四尺帐柱上施隔科下用鋜脚前面及两侧皆安欢门帐带上下截作七格屋内用平棋等造帐内外槽柱长视帐身之髙方四分内外槽上隔科版长随帐柱内广一寸三分厚一分八釐内外槽上隔科仰托榥长同上广五分厚二分二釐内外槽上隔科内外上下贴长同上广二分二釐厚一分二釐内外槽上隔科内外上柱子长五分广厚同上内外槽上隔科内外下柱子长三分六釐广厚同上内外欢门长同仰托榥广一寸二分厚一分八釐内外帐带长三寸方四分里槽下鋜脚版长同上隔科版广七分二釐厚一分八釐里槽下鋜脚仰托榥长同上广五分厚二分二釐里槽下鋜脚外柱子长五分广二分二釐厚一分二釐正后壁及两侧后壁心柱长视上下仰托榥内其腰串长随心柱内各方四分帐身版长视仰托榥腰串内广随帐柱心柱内帐身版内外难子长随版四周之广方一分逐格前后格榥长随间广方二分钿版榥广一分八釐厚一分五釐逐格钿面版长同版前后两侧格榥广随前后格榥内逐格前后柱子长八寸方二分格版长二寸五分广八分五釐厚同钿面版破间心柱长视上下仰托榥内其广五分厚三分折叠门子长同上广随心柱帐柱内格版难子长随格版之广其方六釐里槽普拍方长随间之深广其广五分厚二分平棋经匣腰檐髙二尺枓槽共长二丈九尺八寸四分深三尺八寸四分枓栱用六铺作单抄双昻材广一寸厚六分六釐上用压厦版出檐结普拍方长随深广广二寸厚八分枓槽版长随后壁及两侧摆手深广广三寸五分厚一寸压厦版长同枓槽版广四寸厚一寸枓槽钥匙头长随深广厚同枓槽版山版长同普拍方广四寸五分厚一寸出入角角梁长视斜髙广一寸五分厚同上出入角子角梁长六寸曲广一寸五分厚八分抹角方长七寸广一寸五分厚同角梁贴生长随角梁内方一寸曲椽长八寸曲广一寸厚四分飞子长五寸方三分五釐白版长随后壁及两侧摆手广三寸五分厦版长同白版广九寸瓦陇条长九寸方四分搏嵴长同山版其广二寸五分厚一寸角嵴长六寸广二寸厚同上搏嵴槫长随间之深广其广一寸五分厚同上小山子版长与广皆二寸五分厚同上山版枓槽卧榥长随枓槽内其方一寸五分山版枓槽立榥长八寸方同上平坐髙一尺枓槽长随间之广共长二丈九尺八寸四分深三尺八寸四分安单钩阑髙七寸用六铺作卷头材之广厚及用压厦版并准腰檐之制普拍方长随间之深广方一寸枓槽版长随后壁及两侧摆手广九寸厚二寸压厦版长同枓槽版广九寸五分厚同上鴈翅版长同枓槽版广二寸五分厚八分枓槽内上下卧榥长随枓槽内其方三寸枓槽内上下立榥长随坐髙其方二寸五分钿面版长同普拍方天宫楼阁髙五尺深一尺用殿身茶楼角楼龟头殿挟屋行廊等造下层副阶内殿身长三瓣茶楼子长二瓣角楼长一瓣并六铺作单抄双昻造龟头殿挟各长一瓣并五铺作单抄单昻造行廊长二瓣分心四铺作造其材并广五寸厚三分三釐出入转角间内并用补间铺作中层副阶上平坐安单钩阑髙四寸其平坐并用卷头铺作等及上层平坐上天宫楼阁并准副阶法凡壁藏芙蓉瓣每瓣长六寸六分其用龟脚至举折等并准佛道帐之制营造法式卷十一营造法式卷十二钦定四库全书营造法式卷十二宋李诫撰彫作制度混作彫插写生华起突卷叶华剔地洼叶华旋作制度殿堂等杂用名件照壁版宝牀上名件佛道帐上名件锯作制度用材植抨墨就余材竹作制度造笆隔截编道竹栅䕶殿檐雀眼网地面棋文簟障日䈳等簟竹笍索彫作制度混作彫混作之制有八品一曰神仙二曰飞仙三曰化生四曰拂菻五曰鳯凰六曰师子以上并施之于钩阑柱头之上或牌带四周及照壁版之类亦用之七曰角神施之于屋出入转角大角梁之下及帐坐腰内之类亦用之八曰纒柱龙施之于帐及经藏柱之上或盘于藻井之内凡混作彫刻成形之物令四周皆备其人物及鳯凰之类或立或坐并于仰覆莲华或覆瓣莲华坐上用之彫挿写生华彫挿写生华之制有五品一曰牡丹华二曰芍药华三曰黄葵华四曰芙蓉华五曰莲荷华以上并施之于栱眼壁之内凡彫挿写生华先约栱眼壁之髙广量宜分布画様随其卷舒彫成华叶于宝山之上以华盆安挿之起突卷叶华彫剔地起突卷叶华之制有三品一曰海石榴华二曰宝牙华三曰宝相华每一叶之上三卷者为上两卷者次之一卷者又次之以上并施之于梁额格子门腰版牌带钩䦨版云栱寻杖头椽头盘子及华版凡贴络如平棋心中角内若牙子版之类皆用之或于华内间以龙鳯化生飞禽走兽等物凡彫剔地起突华皆于版上压下四周隠起身内华叶等彫䤹叶内飜卷令表里分明剔削枝条须圜混相压其华文皆随版内长广匀留四边量宜分布剔地洼叶华彫剔地洼叶叶之制有七品一曰海石榴华二曰牡丹华三曰莲荷华四曰万嵗藤五曰卷头蕙草六曰蛮云以上所用及华内间龙鳯之类并同上凡彫剔地洼叶华先于平地隠起华头及枝条减压下四周叶外空地亦有平彫透突诸华者其所用并同上若就地随刄彫压出华文者谓之实彫施之于云栱地霞鹅项或义子之首及牙子版垂鱼惹草等皆用之旋作制度殿堂等杂用名件造殿堂屋宇等杂用名件之制椽头盘子大小随椽之径若椽径五寸即厚一寸如径加一寸则厚加二分减亦如之榰角梁宝缾每缾髙一尺即肚径六寸头长三寸三分足髙二寸缾上施仰莲胡桃子下坐合莲若缾髙加一寸则肚径加六分减亦如之或作素宝缾即肚径加一寸莲华柱顶每径一寸其髙减径之半柱头仰覆莲华胡桃子每径广一尺其髙同径门上木浮沤每径一寸即髙七分五釐钩阑上葱台钉每髙一寸即径二分钉头随径髙七分盖葱台钉筒子髙视钉加一寸每髙一寸即径广二分五釐照壁版宝牀上名件造殿内照壁版上宝牀等所用名件之制香鑪径七寸其髙减径之半注子共髙七寸每髙一寸即肚径七分其项髙径取髙十分中以三分为之注盌径六寸每径一寸则髙八分酒杯径三寸每径一寸即髙七分杯盘径五寸每径一寸即厚二分鼓髙三寸每髙一寸即肚径七分鼔坐径三寸五分每径一寸即髙八分杖鼔长三寸每长一寸鼔大面径七分小面径六分腔口径五分腔腰径二分莲子径三寸其髙减径之半荷叶径六寸每径一寸即厚一分卷荷叶长五寸其卷径减长之半披莲径二寸八分每径一寸即髙八分莲蓓蕾髙三寸每髙一寸即径七分佛道帐上名件造佛道等帐上所用名件之制火珠髙七寸五分肚径三寸每肚径一寸即尖长七分每火珠髙加一寸即肚径加四分减亦如之滴当火珠髙二寸五分每髙一寸即肚径四分每肚径一寸即尖长八分胡桃子下合莲长七分瓦头子每径一寸其长倍径之广若作瓦钱子每径一寸即厚三分减亦如之宝柱子作仰合莲华胡桃子宝缾相间通长造长一尺五寸每长一寸即径广八釐如坐内纱忩旁用者每长一寸即径广二分若坐腰车槽内用者每长一寸即径广四分贴络门盘每径一寸其髙减径之半贴络浮沤每径五分即髙三分平棋钱子径一寸角铃大铃髙二寸每髙一寸即肚径广八分盖子径同大铃其髙减半簧子径及髙皆减大铃之半子角铃径及髙皆减簧子之半圜栌枓大小随材分虗柱莲华钱子上段径四寸下四段各递减二分虗柱莲华胎子径五寸每径一寸即髙六分锯作制度用材植用材植之制凡材植须先将大方木可以入长大料者盘截解割次将不可以充极长极广用者量度合用名件亦先从名件中就长或就广解割抨墨抨绳墨之制凡大材植须合大面在下然后垂绳取正抨墨其材植广而薄者先自侧面抨墨务在就材充用勿令将可以充长大用者截割为细小名件若所造之物或斜或讹或尖者并结角交解就余材就余材之制凡用木植内如有余材可以别用或作版者其外面多有璺裂须审视名件之长广量度就璺解割或可以带璺用者即那余材于心内就其厚别用或作版勿令失料竹作制度造笆造殿堂等屋宇所用竹笆之制每间广一尺用经一道每经一道用竹四片纬亦如之殿阁等至散舍如六椽以上所用竹并径三寸二分至径二寸三分若四椽以下者径一寸二分至径四分其竹不以大小并噼作四破用之隔截编道造隔截壁桯内竹编道之制每壁髙五尺分作四格上下各横用经一道格内横用经三道并横经纵纬相交织之每经一道用竹三片纬用竹一片若栱眼壁髙二尺以上分作三格髙一尺五寸以下者分作両格其壁髙五尺以上者所用竹径三寸二分至径二寸五分如不及五尺及栱眼壁屋山内尖斜壁所用竹径二寸三分至径一寸并噼作四破用之竹栅造竹栅之制每髙一丈分作四格若髙一丈以上者所用竹径八分如不及一丈者径四分䕶殿檐雀眼网造䕶殿阁檐枓栱及托忩櫺内竹雀眼网之制用浑青篾每竹一条噼作篾一十二条刮去青广三分从心斜起以长篾为经至四边却折篾入身内以短篾直行作纬往复织之其雀眼径一寸如于雀眼内间织人物及龙鳯华云之类并先于雀眼上描定随描道织补施之于殿檐枓栱之外如六铺作以上即上下分作两格随间之广分作两间或三间当缝施竹贴钉之其上下或用木贴钉之地面棋文簟造殿阁内地面棋文簟之制用浑青篾广一分至一分五釐刮去青横以刀刄拖令厚薄匀平次立两刄于刄中摘令广狭一等从心斜起以纵篾为则先擡二篾压三篾起四篾又压三篾然后横下一篾织之至四边寻斜取正擡三篾至七篾织水路当心织方胜等或华文龙鳯其竹用径二寸五分至径一寸障日䈳等簟造障日䈳等所用簟之制以青白篾相杂用广二分至四分从下直起以纵篾为则擡三篾压三篾然后横下一篾织之若造假棋文并擡四篾压四篾横下两篾织之竹笍索造绾系鹰架竹笍索之制每竹一条噼作一十一片每片掲作二片作五股辫之每股用篾四条或三条造成广一寸五分厚四分每条长二百尺临时量度所用长短截之营造法式卷十二营造法式卷十三钦定四库全书营造法式卷十三宋李诫撰作制度结用瓦垒屋嵴用鸱尾用兽头等泥作制度垒墙用泥画璧立灶釡镬灶茶鑪垒射垜作制度结结屋宇之制有二等一曰㼧瓦施之于殿阁㕔堂亭榭等其结之法先将㼧瓦齐口斫去下棱令上齐直次斫去㼧瓦身内里棱令四角平穏谓之解桥于平版上安一半圈将㼧瓦斫造毕于圈内试过谓之撺窠下铺仰瓪瓦两㼧瓦相去随所用㼧瓦之广匀分陇行自下而上毕先用大当沟次用线道瓦然后垒嵴二曰瓪瓦施之于㕔堂及常行屋舍等其结之法两合瓦相去随所用合瓦广之半先用当沟等垒嵴毕乃自上而至下匀拽陇行凡结至出檐仰瓦之下小运檐之上用鷰颔版华废之下用狼牙版其当檐所出华头㼧瓦身内用葱台钉若六椽以上屋势𦂳峻者于正嵴下第四㼧瓦及第八㼧瓦背当中用着盖腰钉用瓦用瓦之制殿阁㕔堂等五间以上用㼧瓦长一尺四寸广六寸五分三间以下用㼧瓦长一尺二寸广五寸散屋用㼧瓦长九寸广三寸五分小亭榭之类柱心相去方一丈以上者用㼧瓦长八寸广三寸五分一若方一丈者用㼧瓦长六寸广二寸五分如方九尺以下者用㼧瓦长四寸广二寸三分㕔堂等用散瓪瓦者五间以上用瓪瓦长一尺四寸广八寸㕔堂三间以下及廊屋六椽以上用瓪瓦长一尺三寸广七寸或廊屋四椽及散屋用瓪瓦长一尺二寸广六寸五分凡瓦下补衬柴栈为上版栈次之如用竹笆苇箔若殿阁七间以上用竹笆一重苇箔五重五间以下用竹笆一重苇箔四重㕔堂等五间以上用竹笆一重苇箔三重如三间以下至廊屋并用竹笆一重苇箔二重散屋用苇箔三重或両重其栈柴之上先以胶泥徧泥次以纯石灰拖所用之瓦须水浸过然后用之垒屋嵴垒屋嵴之制殿阁若三间八椽或五间六椽正嵴髙三十一层垂嵴低正嵴两层堂屋若三间八椽或五间六椽正嵴髙二十一层㕔屋若间椽与堂等者正嵴减堂嵴两层门楼屋一间四椽正嵴髙一十一层或一十三层若三间六椽正嵴髙一十七层廊屋若四椽正嵴髙九层常行散屋若六椽用大当沟瓦者正嵴髙七层用小当沟瓦者髙五层营房屋若两椽嵴髙三层凡垒屋嵴每增两间或两椽则正嵴加两层正嵴于线道瓦上厚一尺至八寸垂嵴减正嵴二寸线道瓦在当沟瓦之上嵴之下殿阁等露三寸五分堂屋等三寸廊屋以下并二寸五分其垒嵴瓦并用本等合嵴㼧瓦亦用本等令合垂嵴㼧瓦在正嵴㼧瓦之下若㼧瓪瓦结其当沟瓦所压㼧瓦头并勘缝刻项子深三分令与当沟瓦相衔其殿阁于合嵴㼧瓦上施走兽者每隔三瓦或五瓦安兽一枚正嵴当沟瓦之下垂铁索两头各长五尺垂嵴之外横施华头㼧瓦及重脣瓪瓦者谓之华废常行屋垂嵴之外顺施瓪瓦相叠者谓之剪边用鸱尾用鸱尾之制殿屋八椽九间以上其下有副阶者鸱尾髙九尺至一丈五间至七间髙七尺至七尺五寸三间髙五尺至五尺五寸楼阁三层檐者与殿五间同两层檐者与殿三间同殿挟屋髙四尺至四尺五寸廊屋之类并髙三尺至三尺五寸小亭殿等髙二尺五尺至三尺凡用鸱尾若髙三尺以上者于鸱尾上用铁脚子及铁束子安抢铁其抢铁之上施五义拒鹊子身两面用铁鞠身内用栢木桩或龙尾唯不用抢铁拒鹊加襻嵴铁索用兽头等用兽头等之制殿阁垂嵴兽并以正嵴层数为祖正嵴三十七层者兽髙四尺三十五层者兽髙三尺五寸三十三层者兽髙三尺三十一层者兽髙二尺五寸堂屋等正嵴兽亦以正嵴层数为祖其垂嵴兽并降正嵴兽一等用之正嵴二十五层者兽髙三尺五寸二十三层者兽髙三尺二十一层者兽髙二尺五寸一十九层者兽髙二尺廊屋等正嵴及垂嵴兽祖并同上正嵴九层者兽髙二尺七层者兽髙一尺八寸散屋等正嵴七层者兽髙一尺六寸五层者兽髙一尺四寸殿阁至㕔堂亭榭转角上下用套兽嫔伽蹲兽滴当火珠等四阿殿九间以上或九嵴殿十一间以上者套兽径一尺二寸嫔伽髙一尺六寸蹲兽八枚各髙一尺滴当火珠髙八寸四阿殿七间或九嵴殿九间套兽径一尺嫔伽髙一尺四寸蹲兽六枚各髙九寸滴当火珠髙七寸四阿殿五间九嵴殿五间至七间套兽径八寸嫔伽髙一尺二寸蹲兽四枚各髙八寸滴当火珠髙六寸九嵴殿三间或㕔堂五间至三间枓口跳及四铺作造厦两头者套兽径六寸嫔伽髙一尺蹲兽两枚各髙六寸滴当火珠髙五寸亭榭厦两头者如用八寸㼧瓦套兽径六寸嫔伽髙八寸蹲兽四枚各广六寸滴当火珠髙四寸若用六寸㼧瓦套兽径四寸嫔伽髙六寸蹲兽四枚各髙四寸滴当火珠髙三寸㕔堂之类不厦两头者每角用嫔伽一枚髙一尺或只用蹲兽一枚髙六寸佛道寺观等殿阁正嵴当中用火珠等数殿阁三间火珠径一尺五寸五间径二尺七间以上并径二尺五寸亭榭鬭尖用火珠等数四角亭子方一丈至一丈二尺者火珠径一尺五寸方一丈五尺至二丈者径二尺八角亭子方一丈五尺至二丈者火珠径二尺五寸方三丈以上者径三尺五寸凡兽头皆顺嵴用铁钩一条套兽上以钉安之嫔伽用葱台钉滴当火珠坐于华头㼧瓦滴当钉之上泥作制度垒墙垒墙之制髙广随间每墙髙四尺则厚一尺每髙一尺其上斜收六分每用坯墼三重铺襻竹一重若髙增一尺则厚加二尺五寸减亦如之用泥用石灰等泥壁之制先用麤泥搭络不平处候稍干次用中泥趁平又候稍干次用细泥为衬上施石灰泥毕候水脉定收压五遍令泥面光泽合红灰每石灰一十五斤用土朱五斤赤土一十一斤八两合青灰用石灰及软石炭各一半如无软石炭每石灰一十斤用麤墨一斤或黒煤一十一两胶七钱合黄灰每石灰三斤用黄土一斤合破灰每石灰一斤用白篾土四斤八两每用石灰十斤用麦䴬九斤收压两遍令泥面光泽细泥一重方一丈用麦一十五斤麤泥一重方一丈用麦八斤麤细泥施之城壁及散屋内外先用麤泥次用细泥收压两遍凡和石灰泥每石灰三十斤用麻擣二斤若矿石灰每八斤可以充十斤之用画壁造画壁之制先以麤泥搭络毕候稍干再用泥横被竹篾一重以泥盖平又候稍干钉麻华以泥分披令匀又用泥盖平方用中泥细衬泥上施沙泥候水脉定收压十遍令泥面光泽凡和沙泥每白沙二斤用胶土一斤麻擣洗择净者七两立灶造立灶之制并台共髙二尺五寸其门突之类皆以锅口径一尺为祖加减之转烟连二灶门与突并隔烟后门髙七寸广五寸身方出锅口径四周各三寸台长同上广亦随身髙一尺五寸至一尺二寸腔内后项子髙同门其广二寸髙广五分隔烟长同台厚二寸髙视身出一尺隔锅项子广一尺心内虗隔作两处令分烟入突直拔立灶门及台在前突在烟匮之上门身台等并同前制烟匮子长随身髙出灶身一尺五寸广六寸山华子斜髙一尺五寸至二尺长随烟匮子在烟突两旁匮子之上凡灶突髙视屋身出屋外三尺其方六寸或锅增大者量宜加之加至方一尺二寸止并以石灰泥饰釡镬灶造釡镬灶之制釡灶如蒸作用者髙六寸其非蒸作用安铁甑或瓦甑者量宜加髙加至三尺止镬灶髙一尺五寸其门项之类皆以釡口径以每增一寸镬口径以每增一尺为祖加减之釡灶釡口径一尺六寸门髙六寸广五寸腔内后项子髙广抢烟及增加并后突并同立灶之制镬灶镬口径三尺门髙一尺二寸广九寸腔内后项子髙视身若镬口径五尺以上者底下当心用铁柱子后驼项突方一尺五寸斜髙二尺五寸曲长一丈七尺凡釡镬灶面并取圜泥造其釡镬口径四周各出六寸外泥饰与立灶同茶鑪造茶鑪之制髙一尺五寸其方广等皆以髙一尺为祖加减之面方七寸五分口圜径三寸五分深四寸吵眼髙六寸广三寸凡茶鑪底方六寸内用铁燎杖八条其泥饰同立灶之制垒射垜垒射垜之制先筑墙以长五丈髙二丈为率上垒作五峯其峯之髙下皆以墙每一丈之长积而为法中峯每墙长一丈髙二尺次中両峯各髙一尺二寸两外峯各髙一尺六寸子垜髙同中峯两边踏道斜髙视子垜长随垜身子垜上当心踏台长一尺二寸髙六寸面广四寸凡射垜五峯每中峯髙一尺则其下各厚三寸上收令方减下厚之半其峯上各安莲华坐瓦火珠各一枚当面以青石灰白石灰上以青灰为縁泥饰之营造法式卷十三营造法式卷十四钦定四库全书营造法式卷十四宋李诫撰彩画作制度总制度五彩遍装碾玉装青緑叠晕棱间装解緑装饰屋舍丹粉刷饰屋舍杂间装炼桐油总制度彩画之制先遍衬地次以草色和粉分衬所画之物其衬色上方布细色或叠晕或分间剔填应用五彩装及叠晕碾玉装者并以赭笔描画浅色之外并旁描道量留粉晕其余并以墨笔描画浅色之外并用粉笔盖压墨道衬地之法凡枓栱梁柱及画壁皆先以胶水遍刷贴真金地候鳔胶水干刷白铅粉候干又刷凡五遍次又刷土朱铅粉亦五遍五彩地候胶水干先以白土遍刷候干又以铅粉刷之碾玉装或青緑棱间者候胶水干用青淀和茶土刷之沙泥画壁亦候胶水干以好白土纵横刷之调色之法白土先拣择令净用薄胶汤浸少时候化尽淘出细华入别器中澄定倾去清水量度再入胶水用之铅粉先研令极细用稍浓胶水和成剂再以热汤浸少时候稍温倾去再用汤研化令稀稠得所用之代赭石先擣令极细次研以汤淘取华次取细者及澄去砂石麤脚不用藤黄量度所用研细以热汤化淘去砂脚不得用胶绵矿先擘开挦去心内绵无色者次将面上色深者以热汤捻取汁入少汤用之若于华心内斡淡或朱地内压深用者熬令色深浅得所用之朱红以胶水调令稀稠得所用之螺青先研令细以汤调取清用雌黄先擣次研皆要极细用热汤淘细华于别器中澄去清水方入胶水用之忌铅粉黄丹地上用恶石灰及油不得相近衬色之法青以螺青合铅粉为地緑以槐华汁合螺青铅粉为地红以紫粉合黄丹为地取石色之法生青石緑朱砂并各先擣令略细用汤淘出向上上石恶水不用收取近下水内浅色然后研令极细以汤淘澄分色轻重各入别器中先取水内色淡者谓之青华次色稍深者谓之三青又色渐深者谓之二青其下色最重者谓之大青澄定倾去清水候干收之如用时量度入胶水用之五彩遍装五彩遍装之制梁栱之类外棱四周皆留縁道用青緑或朱叠晕内施五彩诸华间杂用朱或青緑剔地外留空縁与外縁道对晕华文有九品一曰海石榴花二曰宝相华三曰莲荷华四曰团科宝照五曰圈头合子六曰豹脚合晕七曰玛瑙地八曰鱼鳞旗脚九曰圈头柿蔕琐文有六品一曰琐子二曰簟文三曰罗地龟文四曰四出五曰劔环六曰曲水凡华文施之于梁额柱者或间以行龙飞禽走兽之类于华内其飞走之物用赭笔描之于白粉地上或更以浅色拂淡如方桁之类全用龙鳯走飞者则遍地以云文补空飞仙之类有二品一曰飞仙二曰频伽飞禽之类有三品一曰鳯凰二曰鹦鹉三曰鸳鸯走兽之类有四品一曰师子二曰天马三曰羦羊四曰白象云文有二品一曰呉云二曰曹云间装之法青地上华文以赤黄红緑相间外棱用红叠晕红地上华文青緑心内以红相间外棱用青或緑叠晕緑地上华文以赤黄红青相间外棱用青红赤黄叠晕叠晕之法自浅色起先以青华次以三青次以二青次以大青大青之内用深墨压心青华之外留粉地一晕凡染赤黄先布粉地次以朱华合粉压晕次用藤黄通罩次以深朱压心用叠晕之法凡枓栱昻及梁额之类应外棱縁道并令深色在外其华内剔地色并浅色在外与外棱对晕令浅色相对其华叶等晕并浅色在外以深色压心凡五彩遍装柱头作细锦或琐文柱身自柱櫍上亦作细锦与柱头相应锦之上下作青红或緑叠晕一道其身内作海石榴等华或作碾玉华内间以五彩飞鳯之类或间四入瓣科或四出尖科櫍作青瓣或红瓣叠晕莲华檐额或大额及由额两头近柱处作三瓣或两瓣如意头角叶如身内红地即以青地作碾玉或亦用五彩装椽头面子随径之圜作叠晕莲华青红相间用之或作出焰明珠或作簇七车钏明珠或作叠晕宝珠深色在外令近上叠晕向下棱当中㸃粉为宝珠心或作叠晕合螺玛瑙近头处作青緑红晕子三道每道广不过一寸身内作通用六等华外或用青緑红地作团科或方胜或两尖或四入瓣白地外用浅色白地内随瓣之方圜描华用五彩浅色间装之飞子作青緑连珠及梭身晕或作方胜或两尖或团科两侧壁如下面用遍地华即作两晕青緑棱间若下面素地锦作三晕或两晕素緑棱间飞子头作四角柿蔕如飞子遍地华即椽用素地锦白版或作红青緑地内两尖科素地锦大连檐立面作三角叠晕柿蔕华碾玉装碾玉装之制梁栱之类外棱四周皆留縁道用青或緑叠晕如緑縁内于淡緑地上描华用深青剔地外留空縁与外縁道对晕华文及琐文等并同五彩所用用青緑二色叠晕亦如之其卷成华叶及琐文并旁赭笔量粉道从浅色起晕至深色其地以大青大緑剔之凡碾玉装柱碾玉或间白画或素緑柱头用五彩锦櫍作红晕或青晕莲华椽头作出焰明珠或簇七明珠或莲华身内碾玉或素緑飞子正面作合晕两旁并退晕或素緑仰版素红青緑叠晕棱间装青緑叠晕棱间装之制凡枓栱之类外棱縁广二分外棱用青叠晕者身内用緑叠晕谓之两晕棱间装其外棱縁道用緑叠晕次以青叠晕当心又用緑叠晕者谓之三晕棱间装若外棱縁道用青叠晕次以红叠晕当心用緑叠晕者谓之三晕带红棱间装凡青緑叠晕棱间装柱身内笋文或素緑或碾玉装柱头作四合青緑退晕如意头櫍作青晕莲华或作五彩锦或团科方胜素地锦椽素緑身共头作明珠莲华飞子正面大小连檐并青緑退晕两旁素緑解緑装饰屋舍解緑刷饰屋舍之制应材昻枓栱之类身内通刷土朱其縁道及鷰尾八白等并用青緑叠晕相间縁道叠晕并深色在外粉线在内其广狭长短并同丹粉刷饰之制唯檐额或梁栿之类并四周各用縁道两头相对作如意头若画松文即身内通刷土黄先以墨笔界画次以紫檀间刷心内用墨㸃节枓栱方桁縁内朱地上间诸华者谓之解緑结华装柱头及脚并刷朱用雌黄画方胜及团华或以五彩画四斜或簇六毬文锦其柱身内通刷合緑画作笋文凡额上壁内影作长广制度与丹粉刷饰同身内上棱及两头亦以青緑叠晕为縁或作飜卷华叶枓下莲华并以青晕凡粉刷饰屋舍丹粉刷饰屋舍之制应材木之类面上用土朱通刷下棱用白粉阑界縁道下面用黄丹通刷其白縁道长广等依下项枓栱之类随材之广分为八分以一分为白縁道其广虽多不得过一寸虽狭不得过五分栱头及替木之类头下面刷丹于近上棱处刷白鷰尾长五寸至七寸其广随材之厚分为四分两边各以一分为尾上刷横白广一分半檐额或大额刷八白者随额之广若广一尺以下者分为五分一尺五寸以下分为六分二尺以上者分为七分各当中以一分为八白于额身内均之作七隔其隔之长随白之广柱头刷丹长随额之广上下并解粉线柱身椽檩及门忩之类皆通刷土朱平闇或版壁并用土朱刷版并桯丹刷子桯及牙头䕶缝额上壁内画影作于当心其上先画枓以莲华承之中作项子其广随宜下分两脚长取壁内五分之三广身内随项两头收斜尖向内五寸若影作华脚者身内刷丹则飜卷叶用土朱或身内刷土朱则飜卷叶用丹若刷土黄者制度并同唯以土黄代土朱用之若刷土黄解墨縁道者唯以墨代粉刷縁道其墨縁道之上用粉线压棱凡丹粉刷饰其土朱用两遍用毕并以胶水栊罩若刷土黄则不用杂间装杂间装之制皆随每色制度相间品配令华色鲜丽各以逐等分数为法五彩间碾玉装碾玉间画松文装青緑三晕棱间及碾玉间画松文装画松文间解緑赤白装画松文卓栢间三晕棱间装凡杂间装以此分数为率或用间红青緑三晕棱间装与五彩遍装及画一松文等相间装者各约此分数随宜加减之炼桐油炼桐油之制用文武火煎桐油令清先煠胶令焦取出不用次下松脂搅候化又次下研细定粉粉色黄滴油于水内成珠以手试之黏指处有丝缕然后下黄丹渐次去火搅令冷合金漆用如施之于彩画之上者以乱丝揩搌用之营造法式卷十四营造法式卷十五钦定四库全书营造法式卷十五宋李诫撰塼作制度用塼垒阶基铺地面墙下隔减踏道慢道须弥坐塼墙露道城壁水道卷輂河渠口接甑口马台马槽井窰作制度瓦塼瑠璃瓦等青掍瓦烧变次序垒造窰塼作制度用塼用塼之制殿阁等十一间以上用塼方二尺厚三寸殿阁等七间以上用塼方一尺七寸厚二寸八分殿阁等五间以上用塼方一尺五寸厚二寸七分殿阁厅堂亭榭等用塼方一尺三寸厚二寸五分行廊小亭榭散屋等用塼方一尺二寸厚二寸城壁所用走趄塼长一尺二寸面广五寸五分底广六寸厚二分趄条塼面长一尺一寸五分底长一尺二寸广六寸厚二寸牛头塼长一尺三寸广六寸五分一壁厚二寸五分一壁厚二寸二分垒阶基垒砌阶基之制用条塼殿堂亭榭阶髙四尺以下者用二塼相并髙五尺以上至一丈者用三塼相并楼台基髙一丈以上至二丈者用四塼相并髙二丈至三丈以上者用五塼相并髙四丈以上者用六塼相并普拍方外阶头自柱心出三尺至三尺五寸其殿堂等阶若平砌每阶髙一尺上收一分五釐如露龈砌每塼一层上收一分楼台亭榭每塼一层上收二分铺地面铺地殿堂等地面塼之制用方塼先以两塼面相合磨令平次斫四边以曲尺较令方正其四侧斫令下棱收入一分殿堂等地面每柱心内方一丈者令当心髙二分方三丈者髙三分柱外阶广五尺以下每一尺令自柱心起至阶龈垂二分广六尺以上者垂三分其阶龈压䦨用召或亦用塼其阶外散水量檐上滴水逺近铺砌向外侧塼砌线道二周墙下隔减垒砌墙隔减之制殿阁外有副阶者其内墙下隔减长随墙广其广六尺至四尺五寸髙五尺至三尺四寸如外无副阶者广四尺至三尺五寸髙三尺至二尺四寸若廊屋之类广三尺至二尺五寸髙二尺至一尺六寸其上收同阶基制度踏道造踏道之制广随间广每阶基髙一尺底长二尺五寸每一踏髙四寸广一尺两颊各广一尺二寸两颊内线道各厚二寸若阶基髙八塼其两颊内地栿柱子等平双转一周以次单转一周退入一寸又以次单转一周当心为象眼每阶基加三塼两颊内单转加一周若阶基髙二十塼以上者两颊内平双转加一周踏道下线道亦如之慢道垒砌慢道之制城门慢道每露台塼基髙一尺拽脚斜长五尺厅堂等慢道每阶基髙一尺拽脚斜长四尺作三瓣蝉翅当中随间之广每斜长一尺加四寸为两侧翅瓣下之广若作五瓣蝉翅其两侧翅瓣下取斜长四分之三凡慢道面塼露龈皆深三分须弥坐垒砌须弥坐之制共髙一十三砖以二砖相并以此为率自下一层与地平上施单混肚塼一层次上牙脚塼一层次上罨牙塼一层次上合莲砖一层次上束腰塼一层次上仰莲塼一层次上壶门柱子塼三层次上罨澁塼一层次上方澁平塼两层如髙下不同约此率随宜加减之塼墙垒塼墙之制每髙一尺底广五寸每面斜收一寸若麤砌斜收一寸三分以此为率露道砌露道之制长广量地取宜两边各侧砌双线道其内平铺砌或侧塼虹面叠砌两边各侧砌四塼为线城壁水道垒城壁水道之制随城之髙匀分镫踏每踏髙二尺广六寸以三塼相并面与城平广四尺七寸水道广一尺一寸深六寸两边各广一尺八寸地下砌侧塼散水方六尺卷輂河渠口叠砌卷輂河渠塼口之制长广随所用单眼卷輂者先于渠底铺地面塼一重每河渠深一尺以二塼相并垒两壁塼髙五寸如深广五尺以上者心内以三砖相并其卷輂随圜分侧用塼其上缴背顺铺条塼如双眼卷輂者两壁塼以三塼相并心内以六塼相并余并同单眼卷輂之制接甑口垒接甑口之制口径随釡或锅先依口径圜様取逐层塼定様斫磨口径内以二塼相并上铺方塼一重为面其髙随所用马台垒马台之制髙一尺六寸分作两踏上踏方二尺四寸下踏广一尺以此为率马槽垒马槽之制髙二尺六寸广三尺长随间广其下以五塼相并垒髙六塼其上四边垒塼一周髙三塼次于槽内四壁侧倚方塼一周方塼之上铺条塼覆面一重次于槽底铺方塼一重为槽底面井甃井之制以水面径四尺为法用塼若长一尺二寸广六寸厚二寸条塼除抹角就圜实收长一尺视髙计之每深一丈以六百口垒五十层若深广尺寸不定皆积而计之底盘版随水面径料每斤广八寸牙缝搭掌在外其厚二寸为定法凡甃造井于所留水面径外四周各广二尺开掘其塼㼧用竹并芦蕟编夹垒及一丈闪下甃砌若旧井损缺艰于修补者即于径外各展掘一尺栊套接垒下甃窰作制度瓦造瓦坯用细胶土不夹砂者前一日和泥造坯先于轮上安定札圈次套布筒以水搭泥拨圈打搭收光取札并布筒㬠曝其等第依下项㼧瓦长一尺四寸口径六寸厚六分长一尺二寸口径五寸厚五分长一尺口径四寸厚四分长八寸口径三寸五分厚三分五釐长六寸口径三寸厚三分长四寸口径二寸五分厚二分五釐瓪瓦长一尺六寸大头广九寸五分厚一寸小头广八寸五分厚八分长一尺四寸大头广七寸厚七分小头广六寸厚六分长一尺三寸大头广六寸五分厚六分小头广五寸五分厚五分五釐长一尺二寸大头广六寸厚六分小头广五寸厚五分长一尺大头广五寸厚五分小头广四寸厚四分长八寸大头广四寸五分厚四分小头广四寸厚三分五釐长六寸大头广四寸小头广三寸五分厚三分凡造瓦坯之类候曝微干用刀剺画每桶作四片线道条子瓦仍以水饰露明处一边塼造塼坯前一日和泥打造其等第依下项方塼二尺厚三寸一尺七寸厚二寸八分一尺五寸厚二寸七分一尺三寸厚二寸五分一尺二寸厚二寸条塼长一尺三寸广六寸五分厚二寸五分长一尺二寸广六寸厚二寸压阑塼长二尺一寸广一尺一寸厚二寸五分塼碇方一尺一寸五分厚四寸三分牛头塼长一尺三寸广六寸五分一壁厚二寸五分一壁厚二寸二分走趄塼长一尺二寸面广五寸五分底广六寸厚二寸趄条塼面长一尺一寸五分底长一尺二寸广六寸厚二寸镇子塼方六寸五分厚二寸凡造塼坯之制皆先用灰衬隔模匣次入泥以杖刮脱曝令干瑠璃瓦等凡造瑠璃瓦等之制药以黄丹洛河石铜末用水调匀㼧瓦于背面鸱兽之类于安卓露明处并遍浇刷瓪瓦于仰面内中心凡合瑠璃药所用黄丹阙炒造之制以黒钖盆硝等入镬煎一日为麤渣出候冷擣罗作末次日再炒煿盖罨第三日炒成青掍瓦青掍瓦等之制以干坯用瓦石磨擦次用水湿布揩拭候干次以洛河石掍砑次掺滑石末令匀烧变次序凡烧变塼瓦等之制素白窰前一日装窰次日下火烧变又次日土水窨更三日开候冷通及七日出窰青掍窰先烧芟草次蒿草次松栢柴羊粪麻籸浓油盖罨不令透烟瑠璃窰前一日装窰次日下火烧变一日开窰天候冷至第五日出窰垒造窰垒窰之制大窰髙二丈二尺四寸径一丈八尺门髙五尺六寸广二尺六寸平坐髙五尺六寸径一丈八尺垒二十八层其上垒五帀髙七尺垒七层收顶七帀髙九尺八寸垒四十九层龟殻窰眼暗突底脚长一丈五尺广五寸垒二十层牀长一丈五尺髙一尺四寸垒七层壁长一丈五尺髙一丈一尺四寸垒五十七层门两壁各广五尺四寸髙五尺六寸垒二十八层仍垒嵴子门两壁各广五尺二寸髙八尺垒四十层外围径二丈九尺髙二丈垒一百层池径一丈髙二尺垒一十层踏道长三丈八尺四寸凡垒窰用长一尺二寸广六寸厚二寸条塼平坐并窰门子门窰牀外围踏道皆并二砌其窰池下面作蛾眉垒砌承重上侧使暗突出烟营造法式卷十五营造法式卷十六钦定四库全书营造法式卷十六宋李诫撰壕寨功限总杂功筑基筑城筑墙穿井般运功供诸作功石作功限总造作功柱础角石殿阶基地面石殿阶螭首殿内鬬八踏道单钩䦨螭子石门砧限地栿石流盃渠坛卷輂水忩水槽马台井口石山棚鋜脚石幡竿颊赑屓碑笏头碣壕寨功限总杂功诸土干重六十斤为一担如麤重物用八人以上石段用五人以上可举者或瑠璃瓦名件等每重五十斤为一担诸石每方一尺重一百四十三斤七两五钱塼八十七斤八两瓦九十斤六两二钱五分诸木每方一尺重依下项黄松二十五斤白松二十斤山杂木三十斤诸于三十里外般运物一担往复一功若一百二十歩以上纽计每往复共一里六十担亦如之诸功作般运物若于六十歩外往复者并秖用本作供作功或无供作功者每一百八十担一功或不及六十歩者每短一歩加一担诸于六十歩内掘土般供者每七十尺一功诸自下就土供坛基墙等用本功如加膊版髙一丈以上用者以一百五十担一功诸掘土装车及篮每三百三十担一功诸磨褫石段每石面二尺一功诸磨褫二尺方塼每六口一功诸脱造垒墙条墼长一尺二寸广六寸厚二寸每二百口一功筑基诸殿阁堂廊等基址开掘方八尺就土铺填打筑六十尺各一功若用碎塼瓦石札者其功加倍筑城诸开掘及填筑城基每各五十尺一功削掘旧城及就土修筑女头墙及䕶崄墙者亦如之诸于三十歩内供土筑城自地至髙一丈每一百五担一功诸纽草葽二百条或斫橛子五百枚若刬削城壁四十尺各一功筑墙诸开掘墙基每一百二十尺一功若就土筑墙其功加倍诸用葽橛就土筑墙每五十尺一功穿井诸穿井开掘自下出土每六十尺一功若深五尺以上每深一尺每功减一尺减至二十尺止般运功诸舟舩般载物依下项一去六十歩外般物装船每一百五十担一去三十歩外取掘土兼般运装船者每一百担泝流拽船每六十担顺流驾放每一百五十担右各一功诸车般载物依下项螭车载麤重物重一千斤以上者每五十斤重五百斤以上者每六十斤右各一功车载麤重物重一千斤以下者每八十斤一功驴拽车每车装物重八百五十斤为一运独轮小车子每车子装物重二百斤诸河内系栿驾放牵拽般运竹木依下项慢水泝流牵拽每七十三尺顺流驾放每二百五十尺出漉每一百六十尺右各一功供诸作功诸工作破供作功依下项作结泥作塼作铺垒安砌砌垒井窰作垒窰右本作每一功供作各二功大木作钉椽每一功供作一功小木作安卓每一件及三功以上者每一功供作五分功石作功限总造作功平面每广一尺长一尺五寸四边褊棱凿塼缝每长二丈面上布墨蜡每广一尺长二丈右各一功凡造作石段名件等除造覆盆及镌凿圜混若成形物之类外其余皆先计平面及褊棱功如有彫镌者加彫镌功柱础柱础方二尺五寸造素覆盆造作功每方一尺一功二分彫镌功方四尺造剔地起突海石榴华内间化生八十功方三尺五寸造剔地起突水地云龙宝山五十功方三尺造剔地起突诸华三十五功方二尺五寸造压地隠起诸华一十四功方二尺五寸造减地平钑诸华六功方二尺五寸造仰覆莲华一十六功方二尺造铺地莲华五功角石角石安砌功角石一段方二尺厚八寸一功彫镌功角石两侧造剔地起突龙鳯间华或云文一十六功角柱造作剜凿功垒澁坐角柱两面共二十功安砌功角柱每髙一尺方一尺二分五釐功彫镌功方角柱每长四尺方一尺造剔地起突龙鳯间华或云文两面共六十功垒澁坐角柱上下澁造压地隠起华两面共二十功版柱上造剔地起突云地昇龙两面共一十五功殿阶基殿阶基一坐彫镌功每一段头子上减地平钑华二功束腰造剔地起突莲华二功挞澁减地平钑华二功安砌功每一段土衬石一功头子石二功地面石地面石压阑石安砌功每一段长三尺广二尺厚六寸一功彫镌功压阑石一段阶头广六寸长三尺造剔地起突龙鳯间华二十功殿阶螭首殿阶螭首一只长七尺造作镌凿四十功安砌一十功殿内鬬八殿阶心内鬬八一段共方一丈二尺彫镌功鬬八心内造剔地起突盘龙一条云卷水地四十功鬬八心外诸科格内并造压地隠起龙鳯化生诸华三百功安砌功每石二段一功踏道踏道石每一段长三尺广二尺厚六寸安砌功土衬石每一段一功象眼石每一段二功彫镌功副子石一段造减地平钑华二功单钩阑单钩䦨一段髙三尺五寸长六尺造作功剜凿寻杖至地栿等事件共八十功寻杖下若作单托神一十五功华版内若作压地隠起华龙或云龙加四十功重台钩阑如素造比单钩阑每一功加五分功若盆脣瘿项地栿蜀柱并作压地隠起华大小华版并作剔地起突华造者一百六十功八瓣望柱每一条长五尺径一尺出上下夘共一功望柱造剔地起突纒柱云龙五十功造压地隠起诸华二十四功造减地平钑华一十二功柱下坐造覆盆莲华每一枚七功柱上镌凿像生师子每一枚二十功安卓六功螭子石安钩阑螭子石一段凿札眼剜口子共五分功门砧限门砧一段彫镌功造剔地起突华或盘龙长五尺二十五功长四尺一十九功长三尺五寸一十五功长三尺一十二功安砌功长五尺四功长四尺三功长三尺五寸一功五分长三尺七分功门限每一段长六尺方八寸彫镌功面上造剔地起突华或盘龙二十六功卧立柣一副剜凿功卧柣长二尺广一尺厚六寸每一段三功五分立柣长三尺广同卧柣厚六寸五功五分安勘功卧立柣各五分功将军石一段长三尺方一尺造作四功止扉石长二尺方八寸造作七功地栿石城门地栿石土衬石造作剜凿功每一段地栿一十功土衬三功安砌功地栿二功土衬二功流盃渠流盃渠一坐每石一段方三尺厚一尺二寸造作一十功安砌四功彫镌功河道两边面上络周华各广四寸造压地隠起宝相华牡丹华每一段三功流盃渠一坐造作功心内看盘石一段长四尺广三尺五寸厢壁石及项子石每一段右各八功底版石每一段三功斗子石每一段一十五功安砌功看盘及厢壁项子石斗子石每一段各五功底版石每一段三功彫镌功心内看盘石造剔地起突华五十功河道两边面上遍造压地隠起华每一段二十功坛坛一坐彫镌功头子版柱子挞澁造减地平钑华每一段各二功安砌功土衬石每一段一功头子束腰隔身版柱子挞澁石每一段各二功卷輂水忩卷輂水忩石每一段长三尺广二尺厚六寸开凿功下熟铁鼔卯每三枚一功安砌一功水槽水槽长七尺髙广各二尺深一尺八寸造作开凿共六十功马台马台一坐髙二尺二寸长三尺八寸广二尺二寸造作功剜凿踏道二十功彫镌功造剔地起突华一百功造压地隠起华五十功造减地平钑华二十功台面造压地隠起水波内出没鱼兽加一十功井口石井口石并盖口拍子一副造作镌凿功透井口石方二尺五寸井口径一尺共一十二功安砌二功山棚鋜脚石山棚鋜脚石方二尺厚七寸造作开凿共五功安砌一功幡竿颊幡竿颊一坐造作开凿功颊二条及开栓眼共五十六功鋜脚六功彫镌功造剔地起突华一百五十功造压地隠起华五十功造减地平钑华三十功安卓一十功赑屓碑赑屓鳌坐碑一坐彫镌功碑首造剔地起突盘龙云盘共二百五十一功鳌坐写生镌凿共一百七十六功土衬周回造剔地起突宝山水地等七十五功碑身两侧造剔地起突海石榴华或云龙一百二十功络周造减地平钑华二十六功安砌功土衬石共四功笏头碣笏头碣一坐彫镌功碑身及额络周造减地平钑华二十功方直坐上造减地平钑华一十五功叠澁坐剜凿三十九功叠澁坐上造减地平钑华三十功营造法式卷十六营造法式卷十七钦定四库全书营造法式卷十七宋李诫撰大木作功限一栱枓等造作功殿阁外檐补间铺作用栱枓等数殿阁身槽内补间铺作用栱枓等数楼阁平坐补间铺作用栱枓等数栱口跳每缝用栱枓等数杷头绞项作每缝用栱枓等数铺作每间用方桁等数栱枓等造作功造作功并以第六等材为率材长四十尺一功栱令栱一只二分五釐功华栱一只泥道栱一只𤓰子栱一只右各二分功慢栱一只五分功若材每加一等各随逐等加之华栱令栱泥道栱𤓰子栱慢栱并各加五釐功若材每减一等各随逐等减之华栱减二釐功令栱减三釐功泥道栱𤓰子栱各减一釐功慢栱减五釐功其自第四等加第三等于递加功内减半加之若造足材栱各于逐等栱上更加功限华栱令栱各加五釐功泥道栱𤓰子栱各加四釐功慢栱加七釐功其材每加减一等递加减各一釐功如角内列栱各以栱头为计枓栌枓一只五分功交互枓九只齐心枓十只散枓一十一只右各一功出跳上名件昂尖一十一只一功爵头一只华头子一只右各一分功殿阁外檐补间铺作用栱枓等数殿阁等外檐自八铺作至四铺作内外并重栱计心外跳出下昂里跳出卷头每补间铺作一朶用栱昂等数下项自八铺作至四铺作各通用单材华栱一只泥道栱一只令栱二只两出耍头一只衬方头一条栌枓一只闇栔二条昂栓二条八铺作七铺作各独用第二抄华栱一只第三抄外华头子内华栱一只六铺作五铺作各独用第二抄外华头子内华栱一只八铺作独用第四抄内华栱一只四铺作独用第一抄外华头子内华栱一只自八铺作至四铺作各用𤓰子栱八铺作七只七铺作五只六铺作四只五铺作二只慢栱八铺作八只七铺作六只六铺作五只五铺作三只四铺作一只下昂八铺作三只七铺作二只六铺作二只五铺作一只四铺作插昂一只交互枓八铺作九只七铺作七只六铺作五只五铺作四只四铺作二只齐心枓八铺作一十二只七铺作一十只六铺作五只四铺作三只散枓八铺作三十六只七铺作二十八只六铺作二十只五铺作一十六只四铺作八只殿阁身槽内补间铺作用栱枓等数殿阁身槽内里外跳并重栱计心出卷头每补间铺作一朶用栱枓等数下项自七铺作至四铺作各通用泥道栱一只令栱二只两出耍头一只衬方头一只栌枓一只闇栔二条自七铺作至五铺作各通用𤓰子栱七铺作六只六铺作四只五铺作二只自七铺作至四铺作各用两出华栱七铺作四只六铺作三只五铺作二只四铺作一只慢栱七铺作七只六铺作五只五铺作三只四铺作一只交互枓七铺作八只六铺作六只五铺作四只四铺作二只齐心枓七铺作一十六只六铺作一十二只五铺作八只四铺作四只散枓七铺作三十二只六铺作二十四只五铺作一十六只四铺作八只楼阁平坐补间铺作用栱枓等数楼阁平坐自七铺作至四铺作并重栱计心外跳出卷头里跳挑斡棚栿及穿串上层柱身每补间铺作一朶使栱枓等数下项自七铺作至四铺作各通用泥道栱一只令栱一只耍头一只衬方一只栌枓一只闇栔二条自七铺作至五铺作各通用𤓰子栱七铺作三只六铺作二只五铺作一只自七铺作至四铺作各用华栱七铺作四只六铺作三只五铺作二只四铺作一只慢栱七铺作四只六铺作三只五铺作二只四铺作一只交互枓七铺作四只六铺作三只五铺作二只四铺作一只齐心枓七铺作九只六铺作七只五铺作五只四铺作三只散枓七铺作一十八只六铺作一十四只五铺作一十只四铺作六只枓口跳每缝用栱枓等数枓口跳每柱头外出跳一朶用栱枓等下项泥道栱一只华栱头一只栌枓一只交互枓一只散枓二只闇栔二条杷头绞项作每缝用栱枓等数杷头绞项作每柱头用栱枓等下项泥道栱一只耍头一只栌枓一只齐心枓一只散枓二只闇栔二条铺作每间用方桁等数自八铺作至四铺作每一间一缝内外用方桁等下项方桁八铺作一十一条七铺作八条六铺作六条五铺作四条四铺作二条撩檐方一条遮椽版八铺作九片七铺作七片六铺作六片五铺作四片四铺作二片殿槽内自八铺作至四铺作每一间一缝内外用方桁等下项方桁七铺作九条六铺作七条五铺作五条四铺作三条遮椽版七铺作八片六铺作六片五铺作四片四铺作二片平坐自八铺作至四铺作每间外出跳用方桁等下项方桁七铺作五条六铺作四条五铺作三条四铺作二条遮椽版七铺作四片六铺作三片五铺作二片四铺作一片鴈翅版一片枓口跳每间内前后檐用方桁等下项方桁二条撩檐方二条杷头绞项作每间内前后檐用方桁下项方桁二条凡铺作如单栱及偷心造或柱头内骑绞梁栿处出跳皆随所用铺作除减枓栱其铺作安勘绞割展拽每一朶取所用枓栱等造作功十分中加四分营造法式卷十七营造法式卷十八钦定四库全书营造法式卷十八宋李诫撰大木作功限二殿阁外檐转角铺作用栱枓等数殿阁身内转角铺作用栱枓等数楼阁平坐转角铺作用栱枓等数殿阁外檐转角铺作用栱枓等数殿阁等自八铺作至四铺作内外并重栱计心外跳出下昂里跳出卷头每转角铺作一朶用栱昂等数下项自八铺作至四铺作各通用华栱列泥道栱二只角内耍头一只角内由昂一只栌枓一只闇栔四条自八铺作至五铺作各通用慢栱列切几头二只𤓰子栱列小栱头分首二只角内华栱一只足材耍头二只衬方二条自八铺作至六铺作各通用令栱二只𤓰子栱列小栱头分首二只令栱列𤓰子栱二只慢栱列切几头分首二只令栱列小栱头二只𤓰子栱列小栱头分首四只慢栱列切几头分首四只八铺作七铺作各独用华头子二只𤓰子栱列小栱头二只慢栱列切几头二只华栱列慢栱二只𤓰子栱二只第二抄华栱一只第三抄外华头子内华栱一只六铺作五铺作各独用华头子列慢栱二只八铺作独用慢栱二只慢栱列切几头分首二只第四抄内华栱一只五铺作独用令栱列𤓰子栱二只四铺作独用令栱列𤓰子栱分首二只华头子列泥道栱二只耍头列慢栱二只角内外华头子内华栱一只自八铺作至四铺作各用交角昂八铺作六只七铺作四只六铺作四只五铺作二只四铺作二只角内昂八铺作三只七铺作二只六铺作二只五铺作四铺作各一只交互枓八铺作一十只七铺作八只六铺作六只五铺作四只四铺作二只齐心枓八铺作八只七铺作六只六铺作二只平盘枓八铺作一十一只七铺作七只五铺作六只四铺作四只散枓八铺作七十四只七铺作五十四只六铺作三十六只五铺作二十六只四铺作一十二只殿阁身内转角铺作用栱枓等数殿阁身槽内里外跳并重栱计心出卷头每转角铺作一朶用枓栱等数下项自七铺作至四铺作各通用华栱列泥道栱三只令栱列小栱头分首二只角内华栱一只角内两出耍头一只栌枓一只闇栔四条自七铺作至五铺作各通用𤓰子栱列小栱头分首二只慢栱列切几头分首二只角内第二抄华栱一只七铺作六铺作各独用𤓰子栱列小栱头分首二只慢栱列切几头分首二只令栱列𤓰子栱二只华栱列慢栱二只骑栿令栱二只角内第三抄华栱一只七铺作独用慢栱列切几头分首二只𤓰子栱列小栱头二只𤓰子丁头栱四只角内第四抄华栱一只五铺作独用骑栿令栱分首二只四铺作独用令栱列𤓰子栱分首二只耍头列慢栱二只自七铺作至五铺作各用慢栱列切几头七铺作六只六铺作四只五铺作二只𤓰子栱列小栱头自七铺作至四铺作各用交互枓七铺作四只五铺作二只平盘枓七铺作一十只六铺作八只五铺作六只四铺作四只散枓七铺作六十只六铺作四十二只五铺作二十六只四铺作一十二只楼阁平坐转角铺作用栱枓等数楼阁平坐自七铺作至四铺作并重栱计心外跳出卷头里跳挑斡棚栿及穿串上层柱身每转角铺作一朶用栱枓等数下项自七铺作至四铺作各通用第一抄角内足材华栱一只第一抄入柱华栱二只第一抄华栱列泥道栱二只角内足材耍头一只耍头列慢栱分首二只入柱耍头二只耍头列令栱分首二只衬方三条栌枓三只闇栔四条自七铺作至五铺作各通用第二抄角内足材华栱一只第二抄入柱华栱二只第二抄华栱列慢栱二只七铺作六铺作五铺作各用耍头列方桁二只华栱列𤓰子栱分首七铺作六只六铺作四只五铺作二只七铺作六铺作各用交角耍头七铺作四只六铺作二只华栱列慢栱分首七铺作四只六铺作二只七铺作六铺作各独用第三抄角内足材华栱一只第三抄入柱华栱二只第三抄华列柱头方二只七铺作独用第四抄入柱华栱二只第四抄交角华栱二只第四抄华栱列柱头方二只第四抄角内华栱一只自七铺作至四铺作各用交互枓七铺作二十八只六铺作一十八只五铺作一十只四铺作四只齐心枓七铺作五十只六铺作四十四只五铺作一十九只四铺作八只平盘枓七铺作五只六铺作四只五铺作三只四铺作二只散枓七铺作一十八只六铺作一十四只五铺作一十只四铺作六只凡转角铺作各随所长每铺作枓栱一朶如四铺作五铺作取所用栱枓等造作功于十分中加八分为安勘绞割展拽功若六铺作以上加造作功一倍营造法式卷十八营造法式卷十九钦定四库全书营造法式卷十九宋李诫撰大木作功限三殿堂梁柱等事件功限城门道功限仓敖库屋功限常行散屋功限跳舍行墙功限望火楼功限营屋功限坼修挑抜舍屋功限荐拔抽换柱栿等功限殿堂梁柱等事件功限造作功月梁八椽栿每长六尺七寸直梁八椽栿每长八尺五寸右各一功柱每一条长一丈五尺径一尺一寸一功如径增一寸加一分二釐功若长增一尺五寸加本功一分功或用方柱每一功减二分功若壁内闇柱圜者每一功减三分功方者减一分功驼峯每一坐髙二尺五寸长五尺厚七寸绰幕三瓣头每一只柱礩每一枚右各五分功功七分子角梁每一条八分五釐功续角梁每一条六分五釐功襻间嵴串顺身串并同材替木一枚卷杀两头共七釐功普拍方每长一丈四尺撩檐方每长一丈八尺五寸槫每长二丈札牵每长一丈六尺大连檐每长五丈小连檐每长一百尺椽纒斫事造者每长一百三十尺飞子每三十五只大额每长一丈四尺二寸五分由额每长一丈六尺托脚每长四丈五尺平闇版每广一尺长十丈生头每广一尺长五丈楼阁上平坐内地面版每广一尺厚二寸牙缝造右各一功凡安勘绞割屋内所用名件柱额等加造作名件功四分卓立搭架钉椽结裹又加二分城门道功限造作功排叉柱长二丈四尺广一尺四寸厚九寸每一条一功九分二釐洪门栿长二丈五尺广一尺五寸厚一尺每一条一功九分二釐五毫狼牙栿长一丈二尺广一尺厚七寸每一条八分四釐功托脚长七尺广一尺厚七寸每一条四分九釐功蜀柱长四尺广一尺厚七寸每一条二分八釐功涎衣木长二丈四尺广一尺五寸厚一尺每一条三功八分四釐永定柱事造头口每一条五分功担门方长二丈八尺广二尺厚一尺二寸每一条二功八分盝顶版每七十尺一功散子木每四百尺一功跳方功同平坐凡城门道取所用名件等造作功五分中加一分为展拽安勘穿拢功仓敖库屋功限造作功冲嵴柱每一条三功五分四椽栿每一条二功八椽栿项柱一条长一丈五尺径一尺二寸一功三分三椽栿每一条一功二分五釐角栿每一条一功二分大角梁每一条一功一分乳栿每一条椽共长三百六十尺大连椽共长五十尺小连檐共长二百尺飞子每四十枚白版每广一尺长一百尺横抹共长三百尺抟风版共长六十尺右各一功下檐柱每一条八分功两下栿每一条七分功子角梁每一条五分功槏柱每一条四分功续角梁每一条三分功壁版柱每一条二分五釐功札牵每一条二分功搏每一条矮柱每一枚壁版每一片右各一分五釐功枓每一只一分二釐功嵴串每一条蜀柱每一枚生头每一条脚版每一片右各一分功䕶替木㭼子每一只九釐功额每一片八釐功仰合㭼子每一只六釐功替木每一枚叉手每一片右各五釐功常行散屋功限造作功四椽栿每一条二功三椽栿每一条一功二分乳栿每一条椽共长三百六十尺连椽每长二百尺抟风版每长八十尺右各一功两椽栿每一条七分功驼峯每一坐四分功槫每一条二分功札牵每一条一分五釐功枓每一只生头木每一条嵴串每一条蜀柱每一条右各一分功额每一条九釐功替木每一枚八釐功叉手每一片㭼子每一只右各五釐功右若枓口跳以上其名件各依本法跳舍行墙功限造作功柱每一条一分功椽共长四百尺连檐共长三百五十尺右各一功跳子每一枚一分五釐功替木每一枚四釐功望火楼功限望火楼一坐四柱各髙三十尺上方五尺下方一丈一尺造作功柱四条共一十六功榥三十六条共二功八分八釐梯脚二条共六分功平栿二条共二分功蜀柱二枚抟风版二片右各共六釐功抟三条共三分功角柱四条厦屋版二十片右各共八分功䕶缝二十二条共二分二釐功压嵴一条一分二釐功坐版六片共三分六釐功右以上穿凿安卓共四功四分八釐营屋功限造作功栿项柱每一条两椽栿每一条右各二分功四椽下檐柱每一条一分五釐功枓每一只槫每一条右各一分功抟风版每共广一尺长一丈九釐功蜀柱每一条额每一片右各八釐功牵每一条七釐功嵴串每一条五釐功连檐每长一丈五尺替木每一只右各四釐功叉手每一片二釐五毫功椽每一条一釐功右以上钉椽结裹每一椽四分功坼修挑拔舍屋功限坼修铺作舍屋每一椽槫檩衮转脱落全坼重修一功二分掲箔番修挑拔柱木修整檐宇八分功连瓦挑拔推荐柱木七分功重别结裹飞檐每一丈四分功荐拔抽换柱栿等功限荐拔抽换殿宇楼阁等柱栿之类每一条殿宇楼阁平柱有副阶者一十功无副阶者六功副阶平柱四功角柱比平柱每一功加五分功明栿六架椽八功四架椽六功三架椽五功两下栿四功牵六分功椽每一十条一功枓口跳以下六架椽以上舍屋栿六架椽四功牵五分功栿项柱一功五分单枓只替以下四架椽以上舍屋栿四架椽一功五分牵四分功栿项柱一功椽每一十五条一功营造法式卷十九营造法式卷二十钦定四库全书营造法式卷二十宋李诫撰小木作功限一版门乌头门软门破子櫺牕睒电牕版櫺牕截间版帐照壁屏风骨隔截横钤立旌露篱版引檐水槽井屋子地棚版门独扇版门一坐门额限两颊及伏兔手栓全造作功髙五尺一功二分髙五尺五寸一功四分髙六尺一功五分髙六尺五寸一功八分髙七尺二功安卓功髙五尺四分功髙五尺五寸四分五釐功髙六尺五分功髙六尺五寸六分功髙七尺七分功双扇版门一间两扇额限两颊鸡栖木及两砧全造作功髙五尺至六尺五寸加独扇版门一倍功髙七尺四功五分六釐髙七尺五寸五功九分二釐髙八尺七功二分髙九尺一十功髙一丈一十三功六分髙一丈一尺一十八功八分髙一丈二尺二十四功髙一丈三尺三十功八分髙一丈四尺三十八功四分髙一丈五尺四十七功二分髙一丈六尺五十三功六分髙一丈七尺六十功八分髙一丈八尺六十八功髙一丈九尺八十功八分髙二丈八十九功六分髙二丈一尺一百二十三功髙二丈二尺一百四十二功髙二丈三尺一百四十八功髙二丈四尺一百六十九功六分双扇版门所用手栓伏兔立㮇横关等依下项手栓一条长一尺五寸广二寸厚一寸五分并伏兔二枚各长一尺二寸广三寸厚二寸共二分功上下伏兔各一枚各长三尺广六寸厚二寸共三分功又长二尺五寸广六寸厚二寸五分共二分四釐功又长二尺广五寸厚二寸共二分功又长一尺五寸广四寸厚二寸共一分二釐功立㮇一条长一丈五尺广二寸厚一寸五分二分功又长一丈二尺五寸广二寸五分厚一寸八分二分二釐功又长一丈一尺五寸广二寸二分厚一寸七分二分一釐功又长九尺五寸广二寸厚一寸五分一分八釐功又长八尺五寸广一寸八分厚一寸四分一分五釐功立㮇身内手把一枚长一尺广三寸五分厚一寸五分八釐功立㮇上下伏兔各一枚各长一尺二寸广三寸厚二寸共五釐功搕锁柱二条各长五尺五寸广七寸厚二寸五分共六分功门横关一条长一丈一尺径四寸五分功立柣卧柣一副四件共二分四釐功地柣版一片长九尺广一尺六寸一功五分门簮四枚各长一尺八寸方四寸共一功托关柱二条各长二尺广七寸厚三分共八分功安卓功髙七尺一功二分髙七尺五寸一功四分髙八尺一功七分髙九尺二功三分髙一丈三功髙一丈一尺三功八分髙一丈二尺四功七分髙一丈三尺五功七分髙一丈四尺六功八分髙一丈五尺八功髙一丈六尺九功三分髙一丈七尺一十功七分髙一丈八尺一十二功二分髙一丈九尺一十三功八分髙二丈一十五功五分髙二丈一尺一十七功三分髙二丈二尺一十九功二分髙二丈三尺二十一功二分髙二丈四尺二十三功三分乌头门乌头门一坐双扇双腰串造造作功方八尺一十七功六分方九尺二十一功二分四釐方一丈二十五功二分方一丈一尺二十九功四分八釐方一丈二尺三十四功八釐方一丈三尺三十九功方一丈四尺四十四功二分四釐方一丈五尺四十九功八分方一丈六尺五十五功六分八釐方一丈七尺六十一功八分八釐方一丈八尺六十八功四分方一丈九尺七十五功二分四釐方二丈八十二功四分方二丈一尺八十九功八分八釐方二丈二尺九十七功六分安卓功方八尺二功八分方九尺三功二分四釐方一丈三功七分方一丈一尺四功一分八釐方一丈二尺四功六分八釐方一丈三尺五功二分方一丈四尺五功七分四釐方一丈五尺六功三分方一丈六尺六功八分八釐方一丈七尺七功四分八釐方一丈八尺八功一分方一丈九尺八功七分四釐方二丈九功四分方二丈一尺一十功八釐方二丈二尺一十功七分八釐软门软门一合上下内外牙头䕶缝拢桯双腰串造方六尺至一丈六尺造作功髙六尺六功一分髙七尺八功三分髙八尺一十功八分髙九尺一十三功三分髙一丈一十七功髙一丈一尺二十功五分髙一丈二尺二十四功四分髙一丈三尺二十八功七分髙一丈四尺三十三功三分髙一丈五尺三十八功二分髙一丈六尺四十三功五分安卓功髙八尺二功软门一合上下牙头䕶缝合版用楅造方八尺至一丈三尺造作功髙八尺一十一功髙九尺一十四功髙一丈一十七功五分髙一丈一尺二十一功七分髙一丈二尺二十五功九分髙一丈三尺三十功四分破子櫺牕破子櫺牕一坐髙五尺子桯长七尺造作三功三分牕上横钤立旌共二分功牕下障水版难子共二功一分牕下或用牙头牙脚填心共六分功安卓一功牕上横钤立旌共一分六釐功牕下障水版难子共五分六釐功牕下或用牙头牙脚填心共一分五釐功睒电牕睒电牕一坐长一丈髙三尺造作一功五分安卓三分功版櫺牕版櫺牕一坐髙五尺长一丈造作一功八分牕上横钤立旌准破子牕内功限牕下地栿立旌共二分功安卓五分功牕上横钤立旌同上牕下地栿立旌共一分四釐功截间版帐截间牙头䕶缝版帐髙六尺至一丈每广一丈一尺造作功髙六尺六功安卓功髙六尺二功一分照壁屏风骨截间屏风每髙广各一丈二尺造作一十二功安卓二功四分隔截横钤立旌隔截横钤立旌髙四尺至八尺每广一丈一尺造作功髙四尺五分功安卓功髙四尺三分六釐功露篱露篱每髙广各一丈造作四功四分若髙减一尺即减三分功若广减一尺即减四分四釐功加亦如之若每出际造垂鱼惹草抟风版垂嵴加五分功安卓一功八分若髙减一尺即减一分五釐功若广减一尺即减一分八釐功加亦如之若每出际造垂鱼惹草抟风版垂嵴加二分功版引檐版引檐广四尺每长一丈造作三功六分安卓一功四分水槽水槽髙一尺广一尺四寸每长一丈造作一功五分安卓五分功井屋子井屋子自嵴至地共髙八尺方五尺造作一十四功地棚地棚一间六椽广一丈一尺深二丈二尺造作六功铺放安钉三功营造法式卷二十营造法式卷二十一钦定四库全书营造法式卷二十一宋李诫撰小木作功限二格子门䦨槛钓牕殿内截间格子堂合内截间格子殿阁照壁版障日版廊屋照壁版胡梯垂鱼惹草栱眼壁版裹栿版擗帘竿䕶殿合檐竹网木贴平棊鬭八藻井小鬭八藻井拒马叉子叉子钩䦨棵笼子井亭子牌格子门四斜毬文格子门一间四扇双腰串造髙一丈广一丈二尺造作功四混中心出双线破瓣双混平地出双线右各四十功四混中心出单线破瓣双混平地出单线右各三十九功通混出双线通混出单线通混压边线素通混方直破瓣右通混出双线者三十八功安卓二功五分四直方格眼格子门一间四扇各髙一丈共广一丈一尺双腰串造造作功格眼四扇四混绞双线二十一功四混出单线丽口绞瓣双混出边线右各二十功丽口绞瓣单混出边线一十九功一混绞双线一十五功一混绞单线一十四功一混不出线丽口素绞瓣右各一十三功平地出线一十功四直方绞眼八功格子门桯四混出双线破瓣双混平地出双线右各一十九功四混出单线破瓣双混平地出单线右各一十八功一混出双线一混出单线通混压边线素通混方直破瓣撺尖右一混出双线一十七功余各递减一功安卓功四直方格眼格子门一间髙一丈广一丈一尺共二功五分䦨槛钓牕钓牕一间髙六尺广一丈二尺三段造造作功四混绞双线一十六功四混绞单线丽口绞瓣面上出线右各一十五功丽口绞瓣面上出线一十四功一混双线一十二功五分一混单线一十一功五分丽口绞素瓣一混绞眼右各一十一功方绞眼八功安卓一功三分䦨槛间髙一尺八寸广一丈二尺造作共一十功五釐安卓二功二分殿内截间格子殿内截间四斜毬文格子一间单腰串造髙广各一丈四尺造作五十九功六分安卓七功堂合内截间格子堂合内截间四斜毬文格子一间髙一丈广一丈一尺额子泥道双扇门造造作功破瓣撺尖瓣内双混面上出心线压边线四十六功破瓣撺尖瓣内单混四十二功方直破瓣撺尖四十功安卓二功五分殿阁照壁版殿阁照壁版一间髙五尺至一丈一尺广一丈四尺造作功髙五尺七功安卓功髙五尺二功障日版障日版一间髙三尺至五尺广一丈一尺造作功髙三尺三功安卓功髙三尺一功二分廊屋照壁版廊屋照壁版一间髙一尺五寸至二尺五寸广一丈一尺造作功髙一尺五寸二功一分安卓功髙一尺五寸八分功胡梯胡梯一坐髙一丈拽脚长一丈广三尺作十二踏用枓子蜀柱单钩䦨造造作一十七功安卓一功五分垂鱼惹草垂鱼一枚长五尺广三尺造作二功一分安卓四分功惹草一枚长五尺造作一功五分安卓二分五釐功栱眼壁版栱眼壁版一片长五尺广二尺六寸造作一功九分五釐安卓二分功裹栿版裹栿版一副厢壁两段底版一片造作功殿槽内裹栿版长一丈六尺五寸广二尺五寸厚一尺四寸共二十功副阶内裹栿版长一丈二尺广二尺厚一尺共一十四功安钉功殿槽二功五釐擗帘竿擗帘竿一条造作功竿一条长一丈五尺八混造一功五分串一条长一丈破瓣造三分五釐功安卓三分功䕶殿阁檐竹网木贴䕶殿阁檐枓栱竹雀眼网上下木贴每长一百尺造作五分功安钉五分功平棊殿内平棊一段造作功每平棊于贴内贴络华文长二尺广一尺共一功安搭一分功鬭八藻井殿内鬭八一坐造作功下鬭四方井内方八尺髙一尺六寸下昂重栱六铺作枓栱每一朶共二功二分中腰八角井髙二尺二寸内径六尺四寸枓槽压厦版随瓣方等事件共八功上层鬭八髙一尺五寸内径四尺二寸内贴络龙鳯华版并背版阳马等共二十二功上昂重栱七铺作枓栱每一朶共三功拢裹功上下昂六铺作枓栱每一朶五分功安搭共四功小鬭八藻井小鬭八一坐髙二尺二寸径四尺八寸造作共五十二功安搭一功拒马叉子拒马叉子一间斜髙五尺间广一丈下广三尺五寸造作四功安卓二分功叉子叉子一间髙五尺广一丈造作功櫺子笏头方直三功挑瓣云头方直三功七分云头方直出心线四功五分云头方直出边线压白五功五分海石榴头一混心出单线两边线六功五分海石榴头破瓣瓣里单混面上出心线七功望柱仰覆莲单胡桃子破瓣混面上出线一功海石榴头一功二分地栿连梯混每长一丈一功二分连梯混侧面出线每长一丈一功五分衮砧每一枚云头五分功方直三分功托枨每一条四釐功曲枨每一条五釐功安卓三分功钩䦨重台钩䦨长一丈为率髙四尺五寸造作功角柱每一枚一功二分望柱每一条一功五分矮柱每一枚三分功华托柱每一枚四分功蜀柱瘿项每一枚六分六釐功华盆霞子每一枚一功云栱每一枚六分功上华版每一片二分五釐功地栿每一丈二功束腰一功二分拢裹共三功五分安卓一功五分单钩䦨长一丈为率髙三尺五寸造作功望柱海石榴头一功一分九釐仰覆莲胡桃子九分四釐五毫功万字每片四字二功四分托枨每一条三釐功蜀柱撮项每一枚四分五釐功地栿每长一丈四尺七釐功华版每一片二分功八混寻杖每长一丈一功云栱每一枚五分功卧櫺子每一条五釐功拢裹一功安卓五分功棵笼子棵笼子一只髙五尺上广二尺下广三尺造作功四瓣鋜脚单榥櫺子二功四瓣鋜脚双榥腰串櫺子牙子四功六瓣双榥单腰串櫺子子桯仰覆莲单胡桃子六功八瓣双榥鋜脚腰串櫺子垂脚牙子柱子海石榴头七功安卓功四瓣鋜脚单榥櫺子四瓣鋜脚双榥腰串櫺子牙子右各三分功六瓣双榥单腰串櫺子子桯仰覆莲单胡桃子八瓣双榥鋜脚腰串櫺子垂脚牙子柱子海石榴头右各五分功井亭子井亭子一坐鋜脚至嵴共髙一丈一尺方七尺造作功结柱木鋜脚等共四十五功枓栱一寸二分材每一朶一功四分安卓五功牌殿堂楼阁门亭等牌髙二尺至七尺广一尺六寸至五尺六寸造作功髙二尺六功安挂功髙二尺五分功营造法式卷二十一营造法式卷二十二钦定四库全书营造法式卷二十二宋李诫撰小木作功限三佛道帐牙脚帐九嵴小帐壁帐佛道帐佛道帐一坐下自龟脚上至天宫鸱尾共髙二丈九尺坐髙四尺五寸间广六丈一尺八寸深一丈五尺造作功车槽上下澁坐面猴面澁芙蓉瓣造每长四尺五寸子澁芙蓉瓣造每长九尺卧榥每四条立榥每一十条上下马头榥每一十二条车槽澁并芙蓉华版每长四尺坐腰并芙蓉华版每长三尺五寸明金版芙蓉华瓣每长二丈拽后榥每一十五条柱脚方每长一丈二尺榻头木每长一丈三尺龟脚每三十枚枓槽版并钥匙头每长一丈二尺钿面合版每长一丈广一尺右各一功贴络门牕并背版每长一丈共三功纱牕上五铺作重栱卷头枓栱每一朶二功拢裹一百功安卓八十功帐身髙一丈二尺五寸广五丈九尺一寸深一丈二尺三寸分作五间造造作功帐柱每一条上内外槽隔科版每长五尺欢门每长一丈右各一功五分里槽下鋜脚版每长一丈共二功二分帐带每三条虚柱每一条两侧及后壁版每长一丈广一尺心柱每三条难子每长六丈随间栿每二条方子每长三丈前后及两侧安平棊搏难子每长五尺右各一功平棊依本功鬭八一坐径三尺二寸并八角共髙一尺五寸五铺作重栱卷头共三十功四斜毬文截间格子一间二十八功四斜毬文泥道格子门一扇八功拢裹七十功安卓四十功腰檐髙三尺间广五丈八尺八寸深一丈造作功前后及两侧枓槽版并钥匙头每长一丈二尺压厦版每长一丈二尺枓槽卧榥每四条上下顺身榥每长四丈立榥每一十条贴生每长四丈曲椽每二十条飞子每二十五枚屋内槫每长二丈大连檐每长四丈厦版并白版每各长四丈广一尺瓦口子每长三丈右各一功抹角栿每一条二分功角梁每一条角嵴每四条右各一功二分六铺作重栱一抄两昂枓栱每一朶共二功五分拢裹二十功安卓三十五功平坐髙一尺八寸广五丈八尺八寸深一丈二尺造作功枓槽版并钥匙头每长一丈二尺压厦版每长一丈卧榥每四条立榥每一十条鴈翅版每长四丈面版每长一丈右各一功六铺作重栱卷头枓栱每一朶共二功三分拢裹三十功安卓二十五功天宫楼阁造作功殿身每一坐重檐并挟屋及行廊共一百三十功茶楼子每一坐角楼每一坐右各一百一十功龟头每一坐四十五功拢裹二百功安卓一百功圜桥子一坐髙四尺五寸广五尺下用连梯龟脚上施钩䦨望柱造作功连梯桯每二条龟脚每一十二条促踏版榥每三条右各六分功连梯当每二条五分六釐功连梯榥每二条二分功主柱每一条一分三釐功背版每长广各一尺月版每长广同上右各八釐功主柱上榥每一条一分二釐功难子每五丈一功颊版每一片一功二分促踏版每一片一分五釐功随圜势钩䦨共九功拢裹八功右佛道帐总计造作共四千二百九功九分拢裹共四百六十八功安卓共二百八十功若作山华帐头造者惟不用腰檐及天宫楼阁于平坐上作山华帐头髙四尺广五丈八尺八寸深一丈二尺造作功顶版每长一丈广一尺混肚方每长一丈楅每二十条右各一功仰阳版每长一丈山华版长同上右各一功二分合角贴每一条五釐功以上造作计一百五十三功九分拢裹一十功安卓一十功牙脚帐牙脚帐一坐共髙一丈五尺广三丈内外槽共深八尺分作三间帐头及各分作三段牙脚坐髙二尺五寸长三丈二尺深一丈造作功连梯每长一丈龟脚每三十枚上梯盘每长一丈二尺束腰每长三丈牙脚每一十枚牙头每二十片填心每一十五枚压青牙子每长二丈背版每广一尺长二丈梯盘榥每五条立榥每一十二条面版每广一尺长一丈右各一功角柱每一条鋜脚上衬版每一十片右各二分功重台小钩䦨共髙一尺每长一丈七功五分拢裹四十功安卓二十功帐身髙九尺长三丈深八尺分作三间造作功内外槽帐柱每三条里槽下鋜脚每二条右各三功内外槽上隔科版每长一丈共二功二分颊子每六条共一功二分帐带每四条帐身版难子每长六丈平棊搏难子每长五丈平棊贴内每广一尺长二尺右各一功两侧及后壁帐身版每广一尺长一丈八分功泥道版每六片共六分功心柱每三条共九分功拢裹四十功安卓二十五功帐头髙三尺五寸枓槽长二丈九尺七寸六分深七尺七寸六分分作三段造造作功内外槽并两侧夹枓槽版每长一丈四尺混肚方每长一丈卧榥每四条马头榥每二十条右各一功六铺作重栱一抄两昂重枓栱每一朶共二功三分顶版每广一尺长一丈八分功合角贴每一条五釐功拢裹二十五功安卓一十五功右牙脚帐总计造作共七百四功三分拢裹共一百五功安卓共六十功九嵴小帐九嵴小帐一坐共髙一丈二尺广八尺深四尺牙脚坐髙二尺五寸长九尺六寸深五尺造作功连梯每长一丈龟脚每三十枚上梯盘每长一丈二尺右各一功连梯榥梯盘榥右各共一功面版共四功五分立榥共三功七分背版牙脚右各共三功填心束腰鋜脚右各共二功牙头压青牙子右各共一功五分束腰鋜脚衬版共一功二分角柱共八分功束腰鋜脚内小柱子共五分功重台小钩䦨并望柱等共一十七功拢裹二十功安卓八功帐身髙六尺五寸广八尺深四尺造作功内外槽帐柱每一条八分功里槽后壁并两侧下鋜脚版并仰托榥共三功五釐内外槽两侧并后壁上隔科版并仰托榥共六功四分两颊虚柱右各共四分功心柱共三分功帐身版共五功帐身难子内外欢门内外帐带右各共二功泥道版共二分功泥道难子六分功拢裹二十功安卓一十功帐头髙三尺广八尺深四尺造作功五铺作重栱一抄一下昂枓栱每一朶并一功四分结事件等共二十八功拢裹一十二功安卓五功帐内平棊造作共一十五功安挂功每平棊一片一分功右九嵴小帐总计造作共一百六十七功八分拢裹共五十二功安卓共二十三功三分壁帐壁帐一间广一丈一尺共髙一丈五尺造作功枓栱五铺作一抄一下昂每一朶一功四分仰阳山华版帐柱混肚方枓槽版压厦版等共七功毬文格子平棊叉子并各依本法安卓三功营造法式卷二十二营造法式卷二十三钦定四库全书营造法式卷二十三宋李诫撰小木作功限四转轮经藏壁藏转轮经藏转轮经藏一坐八瓣内外槽帐身造外槽帐身腰檐平坐上施天宫楼阁共髙二丈径一丈六尺帐身外柱至地髙一丈二尺造作功帐柱每一条欢门每长一丈右各一功五分隔科版并贴柱子及仰托榥每长一丈二功五分帐带每三条一功拢裹二十五功安卓一十五功腰檐髙二尺枓槽径一丈五尺八寸四分造作功枓槽版长一丈五尺一功内外六铺作外跳一抄两下昂里跳并卷头枓栱每一朶共二功三分角梁每一条八分功贴生每长四丈飞子每四十枚白版纽计每长三丈广一尺瓦陇条每四丈搏嵴每长二丈五尺角嵴每四条瓦口子每长三丈小山子版每三十枚井口榥每三条立榥每一十五条马头榥每八条右各一功拢裹三十五功安卓二十功平坐髙一尺径一丈五尺八寸四分造作功枓槽版每长一丈五尺鴈翅版每长三丈井口榥每三条马头榥每八条面版每长一丈广一尺右各一功枓栱六铺作并卷头每一朶共一功一分单钩䦨髙七寸每长一丈共五功拢裹二十功安卓一十五功天宫楼阁共髙五尺深一尺造作功角楼子每一坐并挟屋行廊共七十二功茶楼子每一坐并挟屋行廊共四十五功拢裹八十功安卓七十功里槽髙一丈三尺径一丈坐髙三尺五寸坐面径一丈一尺四寸四分枓槽径九尺八寸四分造作功龟脚每二十五枚车槽上下澁坐面澁猴面澁每各长五尺车槽澁并芙蓉华版每各长五尺坐腰上下子澁三澁每各长一丈坐腰澁并芙蓉华版每各长四尺明金版每长一丈五尺枓槽版每长一丈八尺坐下榻头木每长一丈三尺立榥每一十条柱脚方每长一丈二尺拽后榥每一十二条猴面梯盘榥每三条面版每长一丈广一尺右各一功六铺作重栱卷头枓栱每一朶共一功一分上下重台钩阑髙一尺每长一丈七功五分拢裹三十功安卓二十功帐身髙八尺五寸径一丈造作功帐柱每一条一功一分上隔科版并贴络柱子及仰托榥每各长一丈二功五分下鋜脚隔科版并贴络柱子及仰托榥每各长一丈二功两颊每一条三分功泥道版每一片一分功欢门华瓣每长一丈帐带每三条帐身版纽计每长一丈广一尺帐身内外难子及泥道难子每各长六丈右各一功门子合版造每一合四功拢裹二十五功安卓一十五功柱上帐头共髙一尺径九尺八寸四分造作功枓槽版每长一丈八尺角栿每八条搭平棊方子每长三丈右各一功平棊依本功六铺作重栱卷头枓栱每一朶一功一分拢裹二十功安卓一十五功转轮髙八尺径九尺用立轴长一丈八尺径一尺五寸造作功轴每一条九功辐每一条外辋每二片里辋每一片里柱子每二十条外柱子每四条挟木每二十条面版每五片格版每一十片后壁格版每二十四片难子每长六丈托辐牙子每一十枚托枨每八条立绞榥每五条十字套轴版每一片泥道版每四十片右各一功拢裹五十功安卓五十功经匣每一只长一尺五寸髙六寸广六寸五分造作拢裹共一功右转轮经藏总计造作共一千九百三十五功二分拢裹共二百八十五功安卓共二百二十功壁藏壁藏一坐髙一丈九尺广三丈两摆手各广六尺内外槽共深四尺坐髙三尺深五尺二寸造作功车槽上下澁并坐面猴面澁芙蓉瓣每各长六尺子澁每长一丈卧榥每一十条立榥每一十二条上下马头榥每一十五条车槽澁并芙蓉华版每各长五尺坐腰并芙蓉华版每各长四尺明金版每长二丈柱脚方每长一丈二尺榻头木每长一丈三尺龟脚每二十五枚面版纽计每长一丈广一尺贴络神龛并背版每各长五尺飞子每五十枚五铺作重栱卷头枓栱每一朶右各一功上下重台钩䦨髙一尺长一丈七功五分拢裹五十功安卓三十功帐身髙八尺深四尺作七格每格内安经匣四十枚造作功上隔科并贴络及仰托榥每各长一丈共二功五分下鋜脚并贴络及仰托榥每各长一丈共二功帐柱每一条欢门每长一丈帐带每三条心柱每四条腰串每六条帐身合版纽计每长一丈广一尺格榥每长三丈钿面版榥每三十条格版每二十片各广八寸普拍方每长二丈五尺随格版难子每长八丈帐身版难子每长六丈右各一功平棊依本功折叠门子每一合共三功逐格钿面版纽计每长一丈广一尺八分功拢裹五十五功安卓三十五功腰檐髙二尺枓槽共长二丈九尺八寸四分深三尺八寸四分造作功枓槽版每长一丈五尺山版每长一丈五尺合广一尺贴生每长四丈曲椽每二十条飞子每四十枚白版纽计每长三尺广一尺搏嵴槫每长二丈五尺小山子版每三十枚瓦口子每长三丈卧榥每一十条立榥每一十二条右各一功六铺作重栱一抄两下昂枓栱每一朶一功二分角梁每一条八分功角嵴每一条二分功拢裹五十功安卓三十功平坐髙一尺枓槽共长二丈九尺八寸四分深三尺八寸四分造作功枓槽版每长一丈五尺鴈翅版每长三丈卧榥每一十条立榥每一十二条钿面版纽计每长一丈广一尺右各一功六铺作重栱卷头枓栱每一朶共一功一分单钩䦨髙七寸每长一丈五功拢裹二十功安卓一十五功天宫楼阁造作功殿身每一坐并挟屋行廊屋各三层共八十四功角楼每一坐并挟屋行廊等并同上茶楼子并同上右各七十二功龟头每一坐并行廊屋各三层共三十功拢裹一百功安卓一百功经匣准转轮藏经匣功右壁藏一坐总计造作共三千二百八十五功三分拢裹共二百七十五功安卓共二百一十功营造法式卷二十三营造法式卷二十四钦定四库全书营造法式卷二十四宋李诫撰诸作功限一彫木作旋作锯作竹作彫木作每一件混作照壁内贴络宝牀长三尺共五十七功真人髙二尺广七寸厚四寸六功仙女髙一尺八寸广八寸厚四寸一十二功童子髙一尺五寸广六寸厚三寸三功三分云盆或云气曲长四尺广一尺五寸七功五分角神髙一尺五寸七功一分四釐鹤子髙一尺广八寸首尾共长二尺五寸三功帐上纒柱龙长八尺径四寸三十六功虚柱莲华蓬五层六功四分扛坐神髙七寸四功龙尾髙一尺三功五分嫔伽髙五寸一功八分兽头髙五寸七分功套兽长五寸功同兽头蹲兽长三寸四分功柱头坐龙五寸四功师子六寸四功二分孩儿五寸单造三功鸳鸯四寸一功莲荷莲华六寸三功荷叶七寸五分功半混彫挿及贴络写生华华盆牡丹髙一尺五寸六功杂华髙一尺二寸三功华枝长一尺牡丹三功五分杂华二功五分贴络事件昇龙长一尺二寸二功飞鳯一功二分飞仙长一尺一寸二功师子长八寸八分功真人髙五寸七分功仙女八分功菩萨一功二分童子五分功鸳鸯长一尺八分功云子六分功香草髙一尺三分功故实人物各髙八寸共三功帐上带长二尺五寸五分功山华焦叶版三分功平棊事件盘子径一尺三功云圈径一尺四寸二功五分海眼版径一尺五寸二功杂华方三寸三分功华版透突广五寸以下每广一寸一功卷搭长一尺八寸海石榴长一尺牡丹长一尺四寸平彫长二尺五寸钩䦨槛面云栱长一尺七分功鹅项长二尺五寸七分五釐功地霞长二尺一功三分矮柱长一尺六寸四分八釐功刬万字版每方一尺二分功椽头盘子剔地云鳯或杂华以径三寸为率七分五釐功垂鱼每长五尺四功惹草每长四尺二功搏枓莲华长一尺二寸一功二分手把飞鱼长一尺一功二分伏兔荷叶长八寸四分功叉子云头两面彫造双云头每八条一功鋜脚壶门版实彫结带华每一十一盘一功毬文格子挑白每长四尺广二尺五寸以毬文径五寸为率计七分功旋作殿堂等杂用名件椽头盘子径五寸每一十五枚榰角梁宝缾每径五寸莲华柱顶径二寸每三十二枚木浮沤径三寸每二十枚钩䦨上葱台钉髙五寸每一十六枚盖葱台钉筒子髙六寸每一十二枚右各一功柱头仰覆莲胡桃子径八寸七分功照壁宝牀等所用名件注子髙七寸一功香鑪径七寸鼓子髙三寸注盌径六寸右各八分功酒柸盘七分功荷叶径六寸鼔坐径三寸五分右各五分功酒柸径三寸卷荷长五寸杖鼔长三寸右各三分功披莲径二寸八分二分五釐功莲蓓蕾髙三寸并同上佛道帐等名件火珠径二寸每一十五枚滴当子径一寸每四十枚瓦头子长二寸径一寸每四十枚瓦钱子径一寸每八十枚宝柱子长一尺五寸径一寸二分每一十五条如长五寸径二寸每三十条贴络门盘浮沤径五分每二百枚平棊钱子径一寸每一百一十枚角铃以大铃髙二寸为率每一钓栌枓径二寸每四十枚右各一功虚柱头莲华并头瓣每一副胎钱子径五寸八功锯作解割功椆檀枥木每五十尺榆槐木杂硬材每五十五尺白松木每七十尺柟栢木杂软材每七十五尺梌黄松水松黄心木每八十尺杉桐木每一百尺右各一功若一条长二丈以上枝摚髙逺或旧材内有夹钉脚者并加本功一分功竹作织簟每方一尺细棊文素簟七分功麤簟二分五釐功织雀眼网每长一丈广五尺间龙鳯人物杂华刮篾造三功四分五釐六毫浑青刮篾造一功九分二釐青白造一功六分笍索每一束浑青造一功一分青白造九分功障日䈳每长一丈六分功每织方一丈笆七分功编道九分功竹栅八分功夹截每方一丈三分功搭盖凉棚每方一丈二尺三功五分营造法式卷二十四营造法式卷二十五钦定四库全书营造法式卷二十五宋李诫撰诸作功限二作泥作彩画作塼作窰作作斫事㼧瓦口瑠璃撺窠每九十口解挢每一百四十口青掍素白撺窠每一百口解挢每一百七十口右各一功打造㼧瓪瓦口瑠璃瓪瓦线道每一百二十口条子瓦比线道加一倍青掍素白㼧瓦大当沟每一百八十口瓪瓦线道每一百八十口条子瓦每三百口小当沟每四百三十枚右各一功结每方一丈㼧瓪瓦瑠璃二功二分青掍素白比瑠璃其功减三分之一散瓪大当沟四分功垒嵴每长一丈瑠璃六层青掍素白用大当沟一十层右各一功安卓火珠每坐二功五分每一只瑠璃龙尾每髙一尺八分功鸱尾每髙一尺五分功兽头七分五釐功套兽二分五釐功频伽一分五釐功阀阅髙五尺一功蹲兽每一十五枚滴当子每三十五枚右各一功系大箔每三百领抹栈及笆箔每三百尺开鷰颔版每九十尺织泥篮子每一十枚右各一功泥作每方一丈红石灰五分五釐功破灰细泥右各三分功麤泥二分五釐功沙泥画壁噼蔑被蔑共二分功披麻一分功下沙收压一十遍共一功七分垒石山五功壁𨼆假山一功盆山每方五尺三功用坯殿宇墙每七百口贴垒兊落墙壁每四百五十口垒烧钱鑪每四百口侧札照壁每三百五十口垒砌灶每一百五十口右各一功织泥篮子每一十枚一功彩画作五彩间金描画装染四尺四寸上颜色彫华版一尺八寸五彩遍装亭子廊屋散舍之类五尺五寸右各一功上粉贴金出褫每一尺一功五分青绿碾玉亭子廊屋散舍之类一十二尺青绿间红三晕稜间亭子廊屋散舍之类二十尺青绿二晕稜间亭子廊屋散舍之类二十五尺解绿画松青绿缘道㕔堂亭子廊屋散舍之类四十五尺解绿赤白廊屋散舍华架之类一百四十尺丹粉赤白廊屋散舍诸营㕔堂及鼓楼华架之类一百六十尺刷土黄白缘道廊屋散舍之类一百八十尺土朱刷版壁平闇门牕叉子钩䦨棵笼之类一百八十尺合朱刷格子九十尺平闇软门版壁之类一百二十尺槛面钩䦨一百八尺叉子五十五尺棵笼子六十五尺乌头绰楔门一百尺抹合绿牕一百尺华表柱并装染柱头鹤子日月版刷土朱通造一百二十五尺绿笋通造一百尺用桐油每一斤右各一功塼作斫事方塼二尺一十三口一尺七寸二十口一尺二寸五十口压䦨塼二十口右各一功条塼长一尺三寸四十口一功麤垒条塼长一尺三寸二百口一功事造剜凿地面鬭八龙鳯华様人物壶门宝缾之类方塼一口条塼五口右各一功透空气眼方塼每一口神子一功七分龙鳯华盆一功三分条塼壶门三枚半一功刷染塼㼧基阶之类每二百五十尺一功甃垒井每用塼二百口一功淘井每一眼径四尺至五尺二功窰作造坯方塼二尺一十口一尺五寸二十七口一尺二寸七十六口条塼长一尺三寸八十二口长一尺二寸一百八十七口压䦨塼二十七口右各一功㼧瓦长一尺四寸九十五口瓪瓦长一尺六寸九十口长一尺一百三十六口右各一功黏㼧瓦华头长一尺四寸四十五口拨瓪瓦重脣长一尺六寸八十口黏镇子塼系五十八口右各一功造鸱兽等每一只鸱尾每髙一尺二功兽头髙三尺五寸二功八分髙二尺八分功髙一尺二寸一分六釐八毫功套兽口径一尺二寸七分二釐功蹲兽髙一尺四寸二分五釐功嫔伽髙一尺四寸四分六釐功角珠每髙一尺八分功火珠径八寸二功阀阅每髙一尺八分功行龙飞鳯走兽之类长一尺四寸五分功用茶土掍㼧瓦长一尺四寸八十口一功装素白塼瓦坯大窰计烧变所用芟草数每七百八十束为一窰以坯十分为率须于往来一里外至二里般六分共三十六功若般取六分以上每一分加三功至四十二功止至四分之外及不满一里者每一分减三功减至二十四功止烧变大窰每一窰烧变一十八功出窰一十五功烧变瑠璃瓦等每一窰七功擣罗洛河石末每六斤一十两一功炒黒钖每一料一十五功垒窰每一坐大窰三十二功曝窰一十五功三分营造法式卷二十五营造法式卷二十六钦定四库全书营造法式卷二十六宋李诫撰诸作料例一石作大木作竹作作石作蜡面每长一丈广一尺黄蜡五钱木炭三斤细墨五钱安砌每长三尺广二尺矿石灰五斤每段孰铁鼓卯二枚铁叶每铺石二重隔一尺用一段灌鼓卯缝每一枚用白钖三斤大木作用方木大料摸方长八十尺至六十尺广三尺五寸至二尺五寸厚二尺五寸至二尺充十二架椽至八架椽栿广厚方长六十尺至五十尺广三尺至二尺厚二尺至一尺八寸充八架椽栿并担栿绰幕大檐额长方长四十尺至三十尺广二尺至一尺五寸厚一尺五寸至一尺二寸充出跳六架椽至四架椽栿松方长二丈八尺至二丈三尺广二尺至一尺四寸厚一尺二寸至九寸充四架椽至三架椽栿大角梁檐额压槽方髙一丈五尺以上版门及裹栿版佛道帐所用枓槽压厦版朴柱长三十尺径三尺五寸至二尺五寸充五间八架椽以上殿柱松柱长二丈八尺至二丈三尺径二尺至一尺五寸就料剪截充七间八架椽以上殿副阶柱或五间三间八架椽至六架椽殿身柱或七间至三间八架椽至六架椽㕔堂柱就全条料及剪截解割用下项小松方长二丈五尺至二丈二尺广一尺三寸至一尺二寸厚九寸至八寸常使方长二丈七尺至一丈六尺广一尺二寸至八寸厚七寸至四寸官様方长二丈至一丈六尺广一尺二寸至九寸厚七寸至四寸截头方长二丈至一丈八尺广一尺三寸至一尺一寸厚九寸至七寸五分材子方长一丈八尺至一丈六尺广一尺二寸至一尺厚八寸至六寸方八方长一丈五尺至一丈三尺广一尺一寸至九寸厚六寸至四寸常使方八方长一丈五尺至一丈三尺广八寸至六寸厚五寸至四寸方八子方长一丈五尺至一丈二尺广七寸至五寸厚五寸至四寸竹作色额等第上等漏三长二丈径二寸一分漏二长一丈九尺径一寸九分漏一长一丈八尺径一寸七分中等大竿条长一丈六尺径一寸五分次竿条长一丈五尺径一寸三分头竹长一丈二尺径一寸二分次头竹长一丈一尺径一寸下等笪竹长一丈径八分大管长九尺径六分小管长八尺径四分织细棊文素簟每方一尺径一寸二分竹一条织粗簟每方二尺径一寸二分竹一条八分织雀眼网以径一寸二分竹浑青造一十一条青白造六条笍索每一束以径一寸三分竹浑青叠四造一十九条青白造一十三条障日䈳每三片各长一丈广二尺径一寸三分竹二十一条芦蕟八领每方一丈打笆以径一寸三分竹为率用竹三十条造编道以径一寸五分竹为率用二十三条造竹栅以径八分竹一百八十三条造夹截中箔五领径一寸二分竹一十条搭盖凉棚每方一丈二尺中箔三领半径一寸三分竹四十八条芦蕟九领作用纯石灰结每一口㼧瓦一尺二寸二斤仰瓪瓦一尺四寸三斤㸃节㼧瓦一尺二寸一两垒嵴大当沟每二枚七斤八两线道每一尺两壁共二斤条子瓦每一尺两壁共一斤泥嵴白道每长一丈一斤四两用墨煤染嵴每层长一丈四钱用泥垒嵴九层为率每长一丈麦䴬一十八斤紫土八担小当沟每瓪瓦一口造二枚鷰颔或牙子版每合角处用铁叶一段结以瓪瓦长每口搀压四分收长六分合熘处火斜瓦者并计整口布瓦陇每一行依下项㼧瓦长一尺六寸每一尺长一尺四寸每八寸长一尺二寸每七寸长一尺每五寸八分长八寸每五寸长六寸每四寸八分瓪瓦长一尺九寸每四寸长一尺二寸每七寸五分结瓦每方一丈中箔每重二领半土四十担麦䴬二十斤麦一十斤泥篮二枚系箔常使麻一钱五分抺柴栈或版笆箔每方一丈土十二担麦十一斤安卓鸱尾每一只铁脚子四枚各长五寸铁束一枚长八寸抢铁三十二片长视身三分之一拒鹊子二十四枚各长五寸安拒鹊等石灰八斤墨煤四两鞠六道各长一尺栢桩二条长视髙径三寸五分龙尾铁索二条一条长视髙一倍外加三尺一条长四尺火珠每一坐栢桩一条长八尺石灰一十五斤墨煤三两兽头每一只铁钩一条系顋铁索一条长七尺滴当子每一枚石灰五两嫔伽每一只石灰三斤八两蹲兽每一只石灰二斤石灰每三十斤用麻擣一斤出光瑠璃瓦每方一丈用常使麻八两营造法式卷二十六营造法式卷二十七钦定四库全书营造法式卷二十七宋李诫撰诸作料例二泥作彩画作塼作窰作泥作每方一丈红石灰石灰三十斤赤土二十三斤土朱一十斤黄石灰石灰四十七斤四两黄土一十五斤一十二两青石灰石灰三十二斤四两软石炭三十二斤四两白石灰石灰六十三斤破灰石灰二十斤白蔑土一担半麦䴬一十八斤细泥麦䴬一十五斤土三担麤泥麦八斤土七担沙泥画壁沙土胶土白蔑土各半担麻擣九斤麤麻一斤径一寸三分竹三条垒石山石灰四十五斤麤墨三斤泥假山长一尺二寸广六寸厚二寸塼三十口柴五十斤径一寸七分竹一条常使麻皮二斤中箔一领石灰九十斤麤墨九斤麦䴬四十斤麦二十斤胶土一十担壁隠假山石灰三十斤麤墨三斤盆山每方五尺石灰三十斤麤墨二斤每坐立灶突每髙一丈二尺方六寸坯四十口垒灶身每一斗坯八十口釜灶突依立灶法垒腔口坑子奄烟塼五十口坐甑生铁灶门生铁版二片各长一尺七寸广二寸厚五分坯四十八口矿石灰七斤镬灶突依釜灶法塼一百口生铁版二片各长二尺广一寸五分厚八分生铁柱子一条长二尺五寸径三寸茶鑪子㙩杖八条各长八寸方三分坯二十口垒坯墙用坯每一千口径一寸三分竹三条闇柱每一条中箔一领石灰每一十五斤用麻擣一斤泥篮每六椽屋一间三枚彩画作应刷染木植每面方一尺各使下项定粉五钱三分墨煤二钱二分八釐五毫土朱一钱七分四釐四毫白土八钱土黄二钱六分六釐黄丹四钱四分雌黄六钱四分合青华四钱四分四釐合深青四钱合朱五钱生大青七钱生二绿六钱常使紫粉五钱四分藤黄三钱槐华二钱六分中绵烟脂四片描画细墨一分熟桐油一钱六分应合和颜色每斤各使下项合色绿华定粉一十三两青黛三两槐华一两白一钱朱黄丹一十两常使紫粉六两绿雌黄八两淀八两红粉心子朱红四两定粉一十二两紫檀常使紫粉一十五两五钱细墨五钱草色绿华淀一十二两定粉四两槐华一两白矾一钱深绿淀一斤槐华一两白矾一钱绿淀一十四两石灰二两槐华二两白矾二钱红粉黄丹八两定粉八两衬金粉定粉一斤土朱八钱应使金箔每面方一尺使衬粉四两颗块土朱一钱每粉三十斤仍用生白绢一尺木炭一十斤绵半两应煎合桐油每一斤松脂定粉黄丹各四钱木札二斤应使桐油每一斤用乱丝四钱塼作应铺垒安砌皆随髙广指定合用塼等第以积尺计之若阶基慢道之类并二或并三砌应用尺三条塼细垒者外壁斫磨塼每一十行里壁麤塼八行填后应卷輂河渠并随圜用塼每广二寸计一口覆背卷准此其绕背每广六寸用一口应安砌所须矿灰以方一尺五寸塼用一十三两应以墨煤刷塼㼧基阶之类每方一百尺用八两应以灰刷塼墻之类每方一百尺用一十五斤应墨煤刷塼㼧基阶之类每方一百尺并灰刷塼墙之类计灰一百五十斤各用苕菷一枚应甃垒并所用盘版长随径每一片常使麻皮一斤芦蕟一领径一寸五分竹二条窰作烧造用芟草塼每一十口方塼方二尺八束方一尺二寸二束六分条塼长一尺三寸一束九分长一尺二寸九分压䦨长二尺一寸八束瓦素白每一百口㼧瓦长一尺四寸六束七分长六寸一束八分瓪瓦长一尺六寸八束长一尺三束青掍瓦以素白所用数加一倍诸事件每一功一束瑠璃瓦并事件并随药料每窰计之大料一百束折大料八十五束中料一百一十束小料一百束掍造鸱尾每一只以髙一尺为率用麻擣二斤八两青掍瓦滑石掍坯数大料以长一尺四寸㼧瓦一尺六寸瓪瓦各六百口中料以长一尺二寸㼧瓦一尺四寸瓪瓦各八百口小料以㼧瓦一千四百口瓪瓦一千三百口柴药数大料滑石末三百两羊粪三浓油一十二斤栢柴一百二十斤松柴麻籸各四十斤茶土掍长一尺四寸㼧瓦一尺六寸瓪瓦每一口一两造瑠璃瓦并事件药料每一大料用黄丹二百四十三斤每黄丹三斤用桐末三两洛河石末一斤用药每一口大料长一尺四寸㼧瓦七两二钱三分六釐中料长一尺二寸㼧瓦六两六钱一分六毫六丝六忽小料长一尺㼧瓦六两一钱二分四釐三毫三丝二忽药料所用黄丹阙用黒钖炒造其钖以黄丹十分加一分每黒钖一斤用宻驼僧二分九釐硫黄八分八釐盆硝二钱五分八釐柴二斤一十一两炒成收黄丹十分之数营造法式卷二十七营造法式卷二十八钦定四库全书营造法式卷二十八宋李诫撰诸作用钉料例用钉料例用钉数通用钉料例诸作用胶料例诸作等第诸作用钉料例用钉料例大木作椽钉长加椽径五分角梁钉长加材厚一倍飞子钉长随材厚大小连檐钉长随飞子之厚白版钉长加版厚一倍抟风版钉长加版厚两倍横抹版钉长加版厚五分小木作凡用钉并随版木之厚如厚三寸以上或用签钉者其长加厚七分彫木作凡用钉并随版木之厚如厚二寸以上者长加厚五分至五寸止竹作压笆钉长四寸雀眼网钉长二寸作㼧瓦上滴当子钉如髙八寸者钉长一尺若髙六寸者钉长八寸或髙三寸及四寸者钉长六寸套兽长一尺者钉长四寸如长六寸以上者钉长三寸若长四寸以上者钉长二寸泥作沙壁内麻华钉长五寸塼作井盘版钉长三寸用钉数大木作连檐随飞子椽头每一条大角梁每一条托槫每一条生头每长一尺抟栿版每长一尺五寸横抹每长二尺右各一枚飞子每一条遮椽版每长三尺双使白版每方一尺抟枓每一只隔减每一出入角右各二枚椽每一条上架三枚平闇版每一片柱礩每一只右各四枚小木作门道立卧柣每一条乌头门上如意牙头每长五寸钓牕槛面搏肘每长七寸乌头门井格子签子桯每长一尺破子牕签子桯每长一尺五寸签平棊桯每长二尺藻井背版每广二寸两边各用水槽底版罨头每广三寸帐上明金版每广四寸随楅签门版每广五寸平棊背版每广六寸帐上山华蕉叶每广八寸帐上坐面版随榥每广一尺铺作每枓一只帐并经藏车槽等澁子澁腰华版每瓣右各一枚乌头门枪柱每一条䕶缝每长一尺右各二枚七尺以下门楅每一条露篱上屋版随山子版每一缝右各三枚七尺至一丈九尺门楅每一条四枚二丈以上门楅每一条五枚鬭四并井亭子上枓槽版每一条帐上腰檐鼓坐山华蕉叶枓槽版每一间右各六枚截间格子搏柱每一条上面八枚鬭八上枓槽版每片一十枚小鬭四鬭八平棊上并钩䦨门牕鴈翅版帐并壁藏天宫楼阁之类随宜计数彫木作宝牀每长五寸云盆每长广五寸右各一枚角神安脚每一只扛坐神每一身华版每一片虚柱每一条钉卯右各二枚混作真人童子之类髙二尺以上每一身柱头人物之类径四寸以上每一件宝藏神臂膊每一只鹤子腿每一只龙鳯之类接搭造每一缝应贴络每一件椽头盘子径六寸至一尺每一箇右各三枚竹作雀眼网贴每长二尺一枚压竹笆每方一丈三枚作滴当子嫔伽每一只鷰颔或牙子版每长二尺右各一枚月版每段每广八寸二枚套兽每一只三枚结瓦铺箔系转角处者每方一丈四枚泥作沙泥画壁披麻每方一丈五枚造泥假山每方一丈三十枚塼作井盘版每一片三枚通用钉料例每一枚葱台头钉猴头钉卷盖钉圜盖钉柺盖钉葱台长钉两入钉卷叶钉诸作用胶料例小木作每方一尺缝二两卯一两五钱作应使墨煤每一斤用一两泥作应使墨煤每一十一两用七钱彩画作应颜色每一斤用下项土朱七两黄丹五两墨煤四两雌黄三两石灰二两合色朱绿右各四两绿华二两五钱红粉紫檀右各二两草色绿四两深绿三两绿华红粉右各二两五钱衬金粉三两煎合桐油每一斤用四钱塼作应使墨煤每一斤用八两诸作等第石作镌刻混作剔地起突及压地隠起华或平钣华右为上等柱碇素覆盆地面碑身露明斧刃卷輂水牕水槽右为中等钩䦨下螭子石卷輂水牕拽后底版右为下等大木作铺作枓栱绞割展拽地架右为上等铺作所用槫柱栿额之类并安椽枓口跳所用枓栱右为中等枓口跳以下所用槫柱栿额之类并安椽凡平闇内所用草架栿之类右为下等小木作版门牙缝透栓垒肘造格子门毬文格子眼桯出线造鬭八藻井叉子櫺子海石榴头其身瓣内单混面上出心线以上造串瓣内单混出线以上造重台钩䦨牌带贴络彫华佛道帐右为上等乌头门破子牕格子门格子方绞眼平出线或不出线造桯方直破瓣撺尖栱眼壁版照壁版合版造擗帘竿六混以上造叉子櫺子云头方直出心线或出边线压白造串侧面出心线或压白造单钩䦨撮项蜀柱云栱造右为中等版门直缝造截间版帐版引檐擗帘竿通混破瓣造叉子櫺子挑瓣云头或方直笏头造串破瓣造单钩䦨枓子蜀柱蜻蜓头造右为下等凡安卓上等门牕之类为中等中等以下并为下等其门井版壁格子以方一丈为率于计定造作功限内以一功二分作下等破子牕以六尺为率于计定功限内以五分功作下等彫木作混作角神华牌浮动神仙飞仙昇龙飞鳯之类柱头或带仰覆莲荷台坐造龙鳯师子之类帐上纒柱龙半混彫挿及贴络写生牡丹华龙鳯师子之类牌头华版椽头盘子龙鳯或写生华槛面云栱剔地起突二卷或一卷造平棊内盘子剔地云子间起突彫华龙鳯之类华版海石榴或尖叶牡丹或写生或宝相或莲荷剔地起突卷搭造透突洼叶间龙鳯师子化生之类长生草或双头蕙草透突龙鳯师子化生之类右为上等混作帐上鸱尾半混贴络鸳鸯羊鹿之类槛面云栱洼叶平彫垂鱼惹草间云鹤之类华版透突洼叶平彫长生草或双头蕙草透突平彫或剔地间鸳鸯羊鹿之类右为中等半混贴络香草山子云霞槛面云栱实云头万字钩片贴地叉子云头或双云头鋜脚壶门版造实结带或透突华叶垂鱼惹草实云头搏枓莲华毬文格子挑白右为下等旋作宝牀所用名件右为上等宝柱火珠右为中等栌枓门盘浮沤右为下等竹作织细棊文簟间龙鳯或华様右为上等织细棊文素簟织雀眼网间龙鳯人物或华様右为中等织麤簟织素雀眼网织笆右为下等作结殿阁楼台安卓鸱兽事件斫事瑠璃瓦口右为上等㼧瓪结厅堂廊屋斫事大当沟右为中等散瓪瓦结斫事小当沟井线道条子瓦抹栈笆箔右为下等泥作用红灰沙泥画壁垒造锅镬灶垒假山右为上等用破灰泥垒坯墙右为中等细泥织造泥篮右为下等彩画作五彩装饰青绿碾玉右为上等青绿棱间解绿赤白及结华柱头脚及槫画束锦右为中等丹粉赤白刷门牕右为下等塼作镌华垒砌象眼踏道右为上等垒砌平阶地面之类斫事方条塼右为中等垒砌麤台阶之类卷輂河渠之类右为下等窰作鸱兽火珠右为上等瓦坯造瑠璃瓦之类烧变塼瓦之类右为中等塼坯装窰右为下等营造法式卷二十八营造法式卷二十九钦定四库全书营造法式卷二十九宋李诫撰总例图様圜方方圜图壕寨制度图様景表版等第一水平真尺第二石作制度图様杜础角石等第一踏道螭首第二殿内鬬八第三钩阑门砧第四流盃渠第五营造法式卷二十九营造法式卷三十钦定四库全书营造法式卷三十宋李诫撰大木作制度图様上栱枓等卷杀第一梁柱等卷杀第二下昂工昂出跳分数第三举折屋舍分数第四绞割铺作栱昂科等所用夘口第五梁额等卯口第六合柱鼓夘第七抟缝襻间第八铺作转角正様第九营造法式卷三十营造法式卷三十一钦定四库全书营造法式卷三十一宋李诫撰大木作制度图様下殿阁地盘分槽第十殿堂等八铺作双槽草架侧様第十一殿堂等七铺作双槽草架侧様第十二殿堂等五铺作单槽草架侧様第十三殿堂等六铺作分心槽草架侧様第十四㕔堂等间缝内用梁柱第十五营造法式卷三十一营造法式卷三十二钦定四库全书营造法式卷三十二宋李诫撰小木作制度图様门窻格子门等第一平棊钩阑等第二殿阁门亭等牌第三佛道帐经藏第四雕木作制度图様混作第一栱眼内彫挿第二格子门等腰华版第三平棊华盘第四云栱等杂样第五营造法式卷三十二营造法式卷三十三钦定四库全书营造法式卷三十三宋李诫撰彩画作制度图样上五彩杂华第一五彩琐文第二飞仙及飞走等第三骑跨仙真第四五彩额柱第五五彩平棊第六碾玉杂华第七碾玉琐文第八碾玉额柱第九碾玉平棊第十营造法式卷三十三营造法式卷三十四钦定四库全书营造法式卷三十四宋李诫撰彩画作制度图样下五彩遍装名件第十一碾玉装名件第十二青緑叠晕棱间装名件第十三三晕带红棱间装名件第十四两晕棱间内画松文装名件第十五解緑结华装名件第十六刷饰制度图样丹粉刷饰名件第一黄土刷饰名件第二营造法式卷三十四营造法式补遗钦定四库全书营造法式补遗宋李诫撰方圜平直取径围定功取正定平墙举折诸作异名总诸作看详方圜平直周官考工记圜者中规方者中矩立者中垂衡者中水郑司农注云治材居材如此乃善也墨子子墨子言曰天下从事者不可以无法仪虽至百工从事者亦皆有法百工为方以矩为圜以规直以绳衡以水正以垂无巧工不巧工皆以此五者为法巧者能中之不巧者虽不能中依放以从事犹愈于巳周髀算经昔者周公问于商髙曰数安从出商髙曰数之法出于圜方圜出于方方出于矩矩出于九九八十一万物周事而圜方用焉大匠造制而规矩设焉或毁方而为圜或破圜而为方方中为圜者谓之圜方圜中为方者谓之方圜也韩子曰无规矩之法绳墨之端虽班尔不能成方圜看详诸作制度皆以圜方直平为准至如八棱之类及欹斜羡陊亦用规矩取法令谨案周官考工记等修立下条诸取圜者以规方者以矩直者抨绳取则立者垂绳取正横者定水取平取经图九章算经李淳风注云旧术求圜皆以周三径一为率若用之求圜周之数则周少而径多径一周三理非精宻葢术从简要略举大纲而言今依宻率以七乘周二十二而一即径以二十二乗径七而一即周看详今来诸工作已造之物及制度以周径为则者如㸃量大小须于周内求径或于俓内求周若用旧例以围三径一方五斜七为据则踈略颇多今谨按九章算经及约斜长等宻率修立下条诸径围斜长依下项圜径七其围二十有二方一百其斜一百四十有一八棱径六十每面二十有五其斜六十有五六棱径八十有七每面五十其斜一百圜径内取方一百中得七十有一方内取圜径一得一定功唐六典凡役有轻重功有短长注云以四月五月六月七月为功以二月三月八月九月为中功以十月十一月十二月正月为短功看详夏至日长有至六十刻者冬至日短有止四十刻者若一等定功则枉弃日刻甚多今谨按唐六典修立下条诸称功者谓中功以十分为率长功加一分短功减一分诸称长功者谓四月五月六月七月中功谓二月三月八月九月短功谓十月十一月十二月正月右三项并入总例取正诗定之方中又揆之以日注云定营室也方中昬正四方也揆度也度日出日入以知东西南视定北准极以正南北周礼天官惟王建国辨方正位考工记置槷以垂视以景为规识日出之景与日入之景夜考之极星以正朝夕郑司农注云自日出而画其景端以至日入既则为规测景两端之内规之规之交乃审也度两交之间中屈之以指槷则南北正日中之景最短者也极星谓北辰管子夫绳扶掇以为正字林垂臬望也刋谬证俗音字今山东匠人犹言垂绳视正为看详今来凡有兴造既以水平定地平面然后立表测景望星以正四方正与经传相合今谨按诗及周官考工记等修立下条取正之制先于基址中央日内置圜版径一尺三寸六分当心立表髙四寸径一分画表景之端记日中最短之景次施望筒于其上望日星以正四方望筒长一尺八寸方三寸两罨头开圜眼径五分筒身当中两壁用轴安于两立颊之内其立颊自轴至地髙三尺广三寸厚二寸昼望以筒指南令日景透北夜望以筒指北于筒南望令前后两窍内正见北辰极星然后各垂绳坠下记望筒两窍心于地以为南则四方正若地势偏衺既以景表望筒取正四方或有可疑处则更以水池景表较之其立表髙八尺广八寸厚四寸上齐安于池版之上其池版长一丈三尺中广一尺于一尺之内随表之广刻线两道一尺之外开水道环四周广深各八分用水定平令日景两边不出刻线以池版所指及立表心为南则四方正定平周官考工记匠人建国水地以垂郑司农注云于四角立植而垂以水望其髙下髙下既定乃为位而平地庄子水静则平中准大匠取法焉管子夫准坏险以为平尚书大传非水无以准万里之平释名水准也平准物也何晏景福殿赋惟工匠之多端固万变之不穷雠天地以开基并列宿而作制制无细而不协于规景作无㣲而不违于水臬五臣注云水臬水平也看详今来凡有兴建须先以水平望基四角所立之柱定地平面然后可以安置柱石正与经传相合今谨按周礼考工记修立下条定平之制既正四方据其位置于四角各立一表当心安水平其水平长二尺四寸广二寸五分髙二寸下施立桩长四尺上面横坐水平两头各开池方一寸七分深一寸三分身内开槽子广深各五分令水通过于两头池子内各用水浮子一枚方一寸五分髙一寸二分刻上头令侧薄其厚一分浮于池内望两头水浮子之首遥对立表处于表身内画记即知地之髙下凡定柱础取平须更用真尺较之其真尺长一丈八尺广四寸厚二寸五分当心上立表髙四尺于立表当心自上至下施墨线一道垂绳坠下令绳对墨线心则其下地面自平墙周官考工记匠人为沟洫墙厚三尺崇三之郑司农注云髙厚以是为率足以相胜尚书既勤垣墉诗崇墉圪圪春秋左氏传有墙以蔽恶尔雅墙谓之墉淮南子舜作室筑墙茨屋令人皆知去巖穴各有室家此其始也说文堵垣也五版为一堵㙩周垣也埒卑垣也壁垣也垣蔽曰墙栽筑墙长版也榦筑墙端木也尚书大传贲墉诸侯䟽杼注云贲大也言大墙正道直也䟽衰也杼亦墙也亦衰其上不得正直释名墙障也所以自障蔽也垣援也人所依止以为援卫也墉容也所以隠蔽形容也壁辟也辟御风寒也博雅㙩䧘墉院也廦墙垣也义训庉楼墙也穿垣谓之㸜为坦谓之厽周谓之㙩㙩谓之寏看详今来筑墙制度皆以髙九尺厚三尺为祖虽城壁与屋墙露墙各有増损其大槩皆以厚三尺崇三之为法正与经传相合今谨按周官考工记等羣书修立下条筑墙之制每墙厚三尺则髙九尺其上斜收比厚减半若髙増三尺则厚加一尺减亦如之凡露墙每墙髙一丈则厚减髙之半其上收面之广比髙五分之一若髙増一尺其厚加三寸减亦如之凡抽絍墙髙厚同上其上收面之广比髙四分之一若髙増一尺其厚加二寸五分右三项并入壕寨制度举折周官考工记匠人为沟洫葺屋三分瓦屋四分郑司农注云各分其脩以其一为峻通俗文屋上平曰陠刋谬证俗音字陠今犹言陠峻也皇朝景文公宋祁笔録今造屋有曲折者谓之庯峻齐魏间以人有仪矩可喜者谓之庯峭盖庯峻也看详今来举屋制度以前后撩檐方心相去逺近分为四分自撩檐方背上至嵴槫背上四分中举起一分虽殿阁与堂及廊屋之类略有増加大抵皆以四分举一为祖正与经传相合今谨按周官考工记修立下条举折之制先以尺为丈以寸为尺以分为寸以釐为分以豪为釐侧画所建之屋于平正壁上定其举之峻慢折之圜和然后可见屋内梁柱之髙下卯眼之逺近举屋之法如殿阁楼台先量前后撩檐方心相去逺近分为三分从撩檐方背至嵴槫背举起一分如㼧瓦堂即四分中举起一分又通以四分所得丈尺每一尺加八分若瓦廊屋及瓪瓦堂每一尺加五分或瓪瓦廊屋之类每一尺加三分折屋之法以举髙尺丈每尺折一寸每架自上递减半为法如举髙二丈即先从嵴槫背上取平下屋撩檐方背其上第一缝折二尺又从上第一缝槫背取平下至撩檐方背于第二缝折一尺若椽数多即逐缝取平皆下至撩檐方背每缝并减上缝之半如取平皆从槫心抨绳令𦂳为则如架道不匀即约度逺近随宜加减若八角或四角鬬尖亭榭自撩檐方背举至角梁底五分中举一分至上簇角梁即两分中举一分簇角梁之法用三折先从大角背自撩檐方心量向上至枨桿卯心取大角梁背一半立上折簇梁斜向枨桿举分尽处次从上折簇梁尽处量至撩檐方心取大角梁背一半立中折簇梁斜向上折簇梁当心之下又次从撩檐方心立下折簇梁斜向中折簇梁当心近下其折分并同折屋之制右入大木作制度诸作异名今按羣书修立总释已具法式净条第一第二卷内凡四十九篇总二百八十三条看详屋室等名件其数实繁书传所载各有异同或一物多名或方俗语滞其间亦有讹谬相传音同字近者遂转而不改习以成俗今谨按羣书及以其曹所语参详去取修立总释二卷今于逐作制度篇目之下以古今异名载于注内修立下条墙右入壕寨制度柱础右入石作制度材栱飞昻爵头枓平坐梁柱阳马侏儒柱斜柱栋搏风柎椽檐举折右入大木作制度乌头门平棊鬬八藻井钩阑拒马义子屏风露篱右入小木作制度涂右入泥作制度阶右入塼作制度瓦塼右入窰作制度总诸作看详看详先准朝㫖以营造式旧文秖是一定之法及有营造位置尽皆不同临时不可考据徒为空文难以行用先次更不施行委臣重别编修今编修到海行营造法式总释井总例共二卷制度一十五卷功限一十卷料理井工作等第共三卷图様六卷目録一卷总三十六卷计三百五十七篇共三千五百五十五条内四十九篇二百八十三条系于经史等羣书中检㝷考究到或制制与经传相合或一物而数名各异已于前项逐门看详立文外其三百八篇三千二百七十二条系自来工作相传并是经久可以行用之法与诸作谙㑹经歴造作工匠详悉讲究规矩比较诸作利害随物之大小有増减之法各于逐项制度功限料例内刱行修立并不曽叅用旧文即别无开具看详因依其逐作造作名件内或有须于画图可见规矩者皆别立图様以明制度营造法式补遗