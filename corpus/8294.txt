禅林疏语考证X卍XXX禅林疏语小引禅林之有疏语非佛制也亦非祖制也但此土有僧以来引群生以归佛海其间表事陈情则必有借于疏故疏之为用其来巳久在唐宋时丛林中特重是职非才学兼优者莫与其选入明以来僧中堪此职者实鲜但因袭陈文腐语苟且应酧而巳予昔在众日每任是职苦于无旧可因故率多杜撰应酧积之既久不觉成帙有好事者谬相珍重抄录以传盖三十余年矣近见俞君时笃乃为镂板于武林而泉南诸善友亦复继武林而杀青焉不过谓其事虽细而用实难废辞虽鄙而意亦可达此诸君流通之意也若诸大丛林中必有奇杰之士启口尽珠珹挥笔成风云又安用此哉漫题数语以引其首石鼓主人释元贤题禅林疏语考证目次卷之一彝典门X圣节祝釐佛生日佛成道日佛涅槃日涅槃日弥陀诞日观音诞日地藏诞日元旦礼千佛上元中元下元辞秊结制解制结制祷韦天解制白韦天入关出关新住持入院住持设斋施食修因门平安修忏平安启经亘经完经庆生完报母斋修造谢土寺院修造谢土造像开光施茶完满斋僧念佛会放生新剃度施食水忏表梁皇忏表卷之二弭灾门春祈雨夏祈雨秋祈雨得雨小更祈X谢雨祈晴秋祈晴谢晴迎神保苗禳蝗虫禳火火后还愿客中遇火后还愿禳瘟一家禳瘟禳牛瘟保瘟病祈恩门祈嗣得子还愿保胎产后得男还愿产后得女还愿婴儿祈安祈入学立愿入学还愿秋科立愿秋捷还愿春科立愿登第还愿官员赴任祈安赴任后沓愿客商出外祈安商归还愿商遇风浪立愿后还妻为夫作商不归立愿因讼祈安横遭官事祈安官事受枉祈脱官事息还愿保重病保长病保身弱多病病后还愿保婴儿病婴病愈还愿保痘疹痘后还愿X卷之三荐悼门荐父六旬小祥大祥忌日安葬荐父通用荐母六旬小祥大祥忌日安葬荐母通用双荐父母荐祖父荐祖母荐伯叔父荐伯叔母荐兄弟荐姊妹荐夫荐妻荐产厄荐子荐女荐岳父荐岳母荐壻荐大沙门入塔生忌禅僧荐师禅僧荐徒荐赴应僧行荐出家居士有斋戒者和尚诞日卷之四附录大藏恭闻法华恭闻华严恭闻金刚恭闻X药师恭闻兰盆恭闻心经恭闻五部恭闻预修通用恭闻道场大榜结尾活用榜礼忏诫众榜文大施食榜小施食榜禅教平安修忏佛事禅教荐亡佛事道场各联续录先帝遐昇修忏上表又上佛疏闻贼势猖獗讽仁王护国经疏顾兵宪中元普度疏禅林疏语考证目次禅林疏语考证卷之一彝典门圣节祝釐圣节统纪通塞志曰北魏太武始光二年常诞X节诏于佛寺建祝寿道场註圣节道场之始祝釐史记孝文本纪曰祠官祝𨤲註如淳曰釐福也贾谊传曰受釐坐宣室索隐曰音禧福也伏以九霄垂象驭普瞻舜日之休明大地统金轮率庆尧天之浩荡莫伸燕贺敢后嵩唿切念等诞躬盛世寄迹空门素食缁衣滴水悉濡于圣泽岩居穴处寸土并覆于天庥快覩虹流之辰益深雀跃之喜云趋圣殿雷诵秘章聊展苹藻之诚仰酧高厚之廕伏愿皇仁益溥睿筭弥坚八纮共跻于雍熈万世永绥于宁谧再祈天眷常荷宠光帝臣默孚简在寸土蒙润茎草沾辉九霄潘岳诗思託身于九霄又沈休文诗託慕九霄中象驭易系辞曰天垂象见吉凶圣人象之尧舜谓尧唐帝名舜虞帝名金轮见事苑燕贺淮南子曰大厦成而燕雀相贺註厦大屋也燕雀喜大屋之成而得安嵩唿前武帝纪朕亲登嵩山乘属在后吏卒咸闻唿万岁者三岩居穴处韩诗外传曰岩居穴处而王侯不能与争名寸土僧清顺十竹诗城中寸土如寸金虹流世纪曰少昊母曰女节有星如虹下流意感而遂生少昊雀跃庄子註曰拊脾雀跃形容其跳跃自乐意苹藻诗釆苹曰于以釆苹南㵎之濵于以釆藻于彼行潦高厚诗正月曰谓天盖高不敢不局谓地盖厚X不敢不蹐八纮淮南子曰九州之外乃有八殥八殥之外有八纮谓八纮与八荒同犹言八方简在书汤诰曰惟简在上帝之心註简阅也佛生日伏以麦秀两岐正炎帝乘离之日蓂敷八筴喜摩耶毓震之辰䖍守常仪特勤皈悃切念等居五浊乡处三衣下借润于玉毫之彩顶踵难酧蒙耀于金臂之光涓埃莫报欣逢圣诞恭集僧伽掬香水以浴金躯摘㵎芹而修菲供举扬圣号课诵真乘庶几倾蚁悃之情于以答鸿休之庇伏愿金躯再现法浪重流转堪忍之凡伦尽成法忍灭有生之苦器悉证无生荡开积劫之埃尘洗出本来之面目麦秀两岐后汉张堪传曰堪为渔阳太守劝民农桑以致殷富民歌曰桑无附枝麦秀两岐张君为政乐不可支炎帝乘离魏相传曰炎帝乘离执衡司夏蓂敷八筴帝王世纪曰帝尧时有草夹阶而生每月朔日生一筴至月半则生十五筴至十六日后日落一筴至月晦而尽若月小余干而不落一筴摩耶西域记曰唐言大术或云大幻晋华严摩耶夫人答善财言我巳成就大愿智幻法门得此法门故为卢舍那如来母于阎浮提迦毗罗城净饭王宫从右脇生悉达太子显现不可思议自在神力毓震易震卦本义曰震动也其象为雷其属为长子玉毫见事X苑顶踵孟子曰墨子兼爱摩顶放踵利天下为之註放至也涓埃杜甫望野诗唯将迟暮供多病未有涓埃答圣朝僧伽大论曰秦言众多比丘一处和合是名僧伽譬如大树丛林是名为林金躯辅行曰如来黄金色身口业所说故也㵎芹吕氏春秋曰野人美芹愿献之至尊註至尊天子也言野人惟有芹以为美欲将以献之天子其可乎蚁悃东阳元凝齐谐记曰董昭之过江见蚁罥一短芦昭之救之后系狱蚁领群蚁穴狱昭之遂得免鸿休鸿洪相通大也休美也本来面目传灯录曰道明求法于六祖六祖曰那个是明上座本来面目佛成道日伏以瑞启商正璇宇光昭于八日祥符梵化雪山行满于三祇谨袭清规爰昭丹悃切念等永居黑夜长背觉城荏苒迷津覩明星而莫悟崎岖险道望雪岭而难齐幸大觉示成道之期斯凡愚开自新之路敬设伊蒲之供恭繙贝叶之章庶竭鄙诚少酧慈廕伏愿法螺永震魔罥潜开禅河濬万派之波觉树敷尘劫之秀同皈悟剎共畅玄猷商正左註曰夏正建子商正建丑周正建寅璇宇书舜典曰璇玑玉衡以齐七政註璇美玉也旋转而衡平以玉为玑衡谓浑天仪也三祇事苑曰僧祇此言无量谓世尊经三僧祇修行X自十信初发心至世第一名初僧祇从见道至第七地末名第二僧祇从第八地至解脱道名第三僧祇此三祇外方得成佛清规百丈山大智海禅师剏立丛林仪轨名曰清规荏苒别传註曰迟留貌又展转义覩明星晓星也修行本起经云菩萨自知巳弃恶本无婬怒痴生死巳除五阴诸种悉断无余栽孽所作巳成智慧巳了明星出时廓然大悟得无上正真为最正觉崎岖皈去来辞註崎岖险也伊蒲斋供食曰伊蒲馔后汉楚王映诣阙以缣赎罪诏报曰王好黄老之言尚浮屠之教还其赎以助伊蒲塞桑门之馔註伊蒲塞即优婆塞此言近住言受戒行甚近僧住也贝叶名义集曰多罗旧名贝多此翻岸形如此方棕榈直而且高极高长八九十尺华如黄米子有人云一多罗树高七仞七尺曰仞是则树高四十九尺西域记云南印建那补罗国北不远有多罗树林三十余里其叶长广其色光润诸国书写莫不釆用佛涅槃日东震丁壮阳之候魄满孤轮西干示终化之区辉潜双树深增孺慕敬展梵仪切念等沉幻化海昧涅槃天逐有执无未识皈真之窍出生入死孰为永寂之元惟我佛示大寂灭之场作众生真皈依之主感恩若此报德何从兹当涅槃之辰特陈清净之X供伏愿昙花再现金足双彰常阐圆音开诸佛最后之秘藏重炳慧焰破众生无始之迷关十方普映慈辉九界同沾法喜东震事苑曰或云震旦或云真丹或旃丹或指难皆梵音讹转并飜汉地西域记飜摩诃支那为大汉国或谓日出东隅其色如丹故云震旦真丹者此皆讹说魄月躰黑者谓之魄死魄朔也生魄望也西干事苑曰西干即天竺国五印土或云西天双树见名义集孺慕诗棠棣註孺小儿亲慕父母之意也涅槃梵语涅槃此云灭度谓除烦恼度过生死故也又涅而不生槃而不灭不生不灭故名涅槃昙花名义集曰此云瑞应般泥洹经云阎浮提内有尊树王名优昙钵有实无华优昙钵树有金华者世乃有佛金足通载曰佛告诸大弟子迦叶来时可令宣掦正法眼藏尔时迦叶在耆阇崛山宾钵罗窟覩胜光明即入三昧以净天眼观见世尊于熈连河侧入般涅槃乃告其徒曰如来涅槃也何其驶哉即至双树间悲恋号泣佛于金棺内现双足九界要覧曰一五趣杂居地二离生喜乐地三定生喜乐地四离生妙乐地五舍念清净地六空处地七识处地八无所有处地九非想非非想处地地有四义谓住处摄治涅槃日念诵白文X恭闻能仁应世寂默证真廓千界以居尊抚四生而为子形随物现元同非相之身教逐机兴讵异无言之道爰自法轮载转化迹弥隆半字初谈譬击蒙而靡倦百金后寄犹赎命以惟勤普令烦恼之俦安往如来之藏四心告满三德云圆是故入于涅槃不可得而思议我等鹤林既远痛失于前缘像法犹存忝遵乎遗训今值中春之日缅怀北首之仪㵎藻谿苹聊表荐羞之礼巴歌里咏少陈哀叹之诚惟愿洪慈俯垂昭鉴能仁寂默名义集曰摭华云释迦牟尼此云能仁寂默寂默故不住生死能仁故不住涅槃悲智兼运立此嘉称四生金刚经十七家註王日休曰若卵生者如大而金翅鸟细而虮虱是也若胎生者如大而狮象中而人小而猫鼠是也若湿生者如鱼鼈鼋鼍以至水中极细虫是也若化生者如上而天人下而地狱中而人间米麦菓实等所生之虫皆是也上四种谓欲界众生法轮统纪曰轮以摧碾为义如来说法化转物心于法自在如轮王轮宝运转无碍又如来三轮不思议谓身轮现通口轮说法意轮鑑机能与众生摧碾一切惑累半字涅槃经云半字义者皆是烦恼言说之根本故名半字满字者乃是一切善法言说之根本也譬如世间为恶之者名为半人修善者名为满人故西秦昙无谶三藏依涅槃此经X以了义大乘为满字教不了义小乘为半字教立半满之教昙无谶始也四心法界次第曰一慈无量心二悲无量心三喜无量心四舍无量心三德金光明经玄义曰一法身德二般若德三解脱德鹤林事苑曰世尊临般涅槃其娑罗林垂覆宝牀时即惨然变白犹如白鹤故曰鹤林荐羞周天官曰庖人以共王之膳与其荐羞及后世子之膳羞以共祭祀之好羞又礼天官荐羞皆进也未饮食曰荐既饮食曰羞巴歌西汉註曰巴巴人也当高祖初为汉王得巴俞人并趫捷善鬪与之定三秦灭楚因存其武乐也即今之巴州俞州宋玉所谓下俚巴歌国中属而和者数千人矣趫丘祅切阿弥陀佛诞日伏以五花梅绽乃王正建子之时两筴蓂飘正皇觉诞辰之会幸逢圣降恭罄贺诚切念等爱缠浊国业系凡区得值真乘闻花轮而矢志专修净念望宝地以驰神欲酧母忆之悲敬借圣生之吉䖍修净供恳荐心香持万德之洪名宣三藏之秘典预修微善小严净因伏愿绀眸垂炤金臂流光宝树林中常听梵音谈般若金绳界内仰瞻妙相记菩提建子蓂飃并见上母忆之悲棱严势至圆通章曰十方如来怜念众生如母忆子若子逃逝虽忆何为三藏名义集曰一修多罗藏四X阿含等经二阿毗昙藏俱舍婆沙等论三毗尼藏五部律金绳法华授记品云国界严饰无有高下坑坎堆阜瑠璃为地宝树行列黄金为绳以界道侧散诸宝华周遍清净观音大士诞日月届仲春昙花现圆通之瑞蓂凋四筴水月彰自在之形昔传圣降之期今修燕贺之悃切念泛尘劳海覊热恼乡六根横流徒有奔尘之失三慧长翳未施闻性之功倘非彼岸之大悲孰捄此方之剧苦适逢糓旦用表葵诚伏愿甘露永濡潮音恒震黑风浪息同登般若之舟毒火烟消共入清凉之境蓂筴燕贺并见上三慧成实论曰一闻慧二思慧三修慧糓旦毛诗曰糓旦註糓善也葵诚魂曹植表曰葵诚之倾叶太阳虽不回光然向之者诚也地藏诞日金风载发适丁晦魄之期玉露将濡特示降神之旦既懽忭以戴德益肃恭以输诚切念等身居圣世罪结冥司冀脱苦轮必借仁风之披拂欲登觉苑全依慧日之炤临思曝献而无从幸河清之可值爰遵梵轨特荐心香伏愿金钖垂光明珠流焰痴狂顿歇开无始之铁城热恼骤除灭眼前之火狱幽明咸利水陵均资X晦魄谓晦者月之三十日也言其月尽晦暗也月之初生曰魄月为阴精故曰魄披拂庄子曰风起北方一西一东有上彷徨孰嘘吸是孰居无事而披拂是註披拂摇荡也炤临毛诗曰日居月诸照临下土曝献列子曰昔者宋国有田夫常衣缊鹿贝仅以过冬暨春东作自曝于日不知天下之有广厦隩室绵纩狐貉顾其妻曰负日之暄人莫知者以献吾君将有重赏河清王子年拾遗记曰丹丘千年一烧黄河千年一清又史黄河清而圣人出金钖见事苑元旦礼千佛新颁凤历开景运于芳辰肃启龙函萃繁禧于胜域佛随机现道以时行切念等迷幻化中堕凡夫地虗妄成相若灵台书一刻之云流逸奔尘如春雨涨千江之浪韶华日迈罪垢年深乃于今岁更新之候遂起方来自濯之思爰净梵坛聿修清轨礼三千之圣号皈万德之慈尊专效仆仆之劳庶表干干之敬伏愿障随寒尽福逐春生亿万生灵同游妙庄严海三千调御共放不思议光凤历左传曰少皡挚之立也凤鸟适至故纪于鸟历鸟氏历正也昭凤知天时故正名凤正之官芳辰梁元帝纂要曰春辰曰良辰嘉辰芳辰龙函晋书雷焕为丰城令焕到县掘狱基得石函中有双劒并刻题一曰龙泉一曰太阿一X刻之云左僖五年辛亥朔日南至公既视朔遂登观台以望而书礼也凡分至启闭必书云物为备故也仆仆孟子曰子思以为鼎肉使已仆仆尔亟拜也註仆仆烦猥貌干干易干卦君子终日干干夕惕若合坊上元节届传柑喜结鳌山之綵心勤献曝诚皈猊座之尊谨以心声陈之笔舌切念等蜗居苟活燕处偷安贪嗔痴慢疑之根榛芜心路色受想行识之滓渭浊性源非借厦屋之帡幪安冀春祺之至止伏愿枌榆有庆井巷无虞千家帘幙卷祥风十里楼台添瑞气出而作入而息永享淳物之休老者安少者怀长沐雍熙之化传柑唐开元遗事曰元夜贵戚宫人以黄柑赐近臣谓传柑宴鳌山谓鳌山灯山也结五綵为之故古词云御楼烟暖鳌山綵结凤辇初回宫阙千门灯火九街风月又见列子献曝见上猊座见事苑心声杨子曰言心声也书心画也蜗居魏志曰焦先字孝然结草庐于河间号蜗牛庐榛芜宋传亮表曰伊洛榛芜津涂久废渭浊诗谷风曰泾以渭浊帡幪杨子曰震风陵雨然后厦屋之为帡幪也註在旁曰帡在上曰幪枌榆同乡里曰枌榆同契通典曰汉高祖初起祷于丰枌榆社四年诏御史X治枌榆出作入息古击壤歌曰日出而作日入而息老安少怀语公冶长子曰老者安之朋友信之少者怀之中元桂花初秀月当少昊之司权蓂筴齐开日际目连之设供恭修象教恪达蚁诚切念等业风震动智月昏迷思父母之劬劳何以报德念幽冥之痛苦无以超生幸逢诸佛懽喜之辰乃为众僧自恣之日伏愿亲恩普报子愿无违在堂者福祉弥坚巳化者罪花早谢六道障融于十方三乘惑尽于一心少昊记月令曰孟秋之月日在翼昏建星中旦毕中其日庚宰其帝少嘷蓂筴见上目连见盂兰盆经象教杜诗方知象教力言象教者如来既化诸大弟子想慕不巳遂刻木为佛瞻敬之以形象教人也蚁诚见上劬劳诗蓼莪曰哀哀父母生我劬劳懽喜自恣并见盂兰盆经十力智度论曰一知是处非处智力二知过现未来业报智力三知诸禅解脱三昧智力四知诸根胜劣智力五知种种解智力六知种种界智力七知一切至处道智力八知天眼无碍智力九知宿命无漏智力十知永断习气智力下元北帝司权方纪小阳之月水官考籍载临正望之辰X谨遵教仪肃修善果切念等灵源汩没识浪滔淫苦海无涯悞失回头之岸爱河有漏昏迷驻足之津须凭道筏以乘危斯得慈航而济险伏愿福涌川增泽滋河润经之营之自有有常之吉优尔游尔永无无妄之灾北帝司权事文前集曰天神之大者曰昊天上帝即耀魄宝也亦曰天皇大帝亦曰太一其佐曰五帝东方青帝威灵仰南方赤帝赤熛怒西方白帝白招拒北方黑帝计光纪中央黄帝含抠纽水官考籍事文曰下元日九江水帝十二河源溪谷大神与旸谷神主水府灵官同下人间校定生人罪福又下元三品解厄水官主禄百司检察人间善恶上诣天阙进呈汩没山谷诗随俗易汩没从公常紏纷慈航清凉禅师云夫般若者苦海之慈航川增诗天保曰如川之方至以莫不增经营诗灵台曰经营灵台经之营之无妄之灾易曰无妄之灾谓不测之祸也我本无妄为而忽有不测之祸尤难防也辞岁仰观璇历渐届更新之辰俯演金科小修送故之典兢兢谢过翼翼承恩切念等虗度浮光浪淹幻世三百六十略无一善之微长一十二时数起十缠之重障幸喜岁华之结局洊承韶景之问津静思据旧之非盍尽自新之德谨邀缁流恭达素悃X伏愿既往之愆自今以雪方来之祉与时俱新半点阳春畅作和风之披拂万间广厦永依慈廕之帡幪璇历见上金科杨雄剧秦美新曰懿律嘉量金科玉条註法令也兢兢诗小旻註兢兢戒也翼翼诗大明註翼翼恭慎之貌缁流见要覧十缠名义集曰忿恚曰嗔隐藏自罪曰覆意识昏迷曰睡五情暗冥曰眠嬉游曰戏三业躁动曰掉屏处起罪不自羞曰无惭露处起罪不羞他曰无愧财法不能惠施曰悭他荣心生热恼曰嫉披拂帡幪并见上结制禁足安居乃我佛之清轨识心达本斯释子之徽猷道以人行功由日进切念等叨生末运忝入空门四事扶身逐光阴而蹭蹬六根吸影驰幻惑以蹉跎不仗禅那之功安趋究竟之果今择月日广延法侣结制圣期脱尽廉纤直取少林之髓何劳指註单穷雪岭之心誓明已事冀报佛恩伏愿慈光广被圣力冥加般若灵苗借真风而畅茂菩提妙果资法雨以圆成更祈僧行安和檀那廸吉业山翻为福海魔障转作善缘安居见要览徽猷诗角弓曰君子有徽猷小人与属註徽美猷道也四事增一阿含经云一衣被云饮食三卧具四医药光阴晋陶X侃常语人曰大禹圣者乃惜寸阴至于众人常惜分阴蹭蹬事苑曰失道也蹉跎韩文曰呜唿吾意其蹉跎言不遂其意禅那名义集曰此云静虑智论云秦言思惟修言禅波罗蜜一切皆摄究竟见般若心经廉纤事苑曰廉纤犹检歛细微也少林髓传灯录达磨传云达磨巳欲西返天竺乃命门人曰时将至矣汝等盍各言所得唿时门人道副对曰如我所见不执文字不离文字而为道用师曰汝得吾皮乃至最后惠可礼拜后依位而立师曰汝得吾髓指註碧岩云胡乱指注檀那梵语陀那钵底唐言施主廸吉尚书禹曰惠廸吉从逆凶惟影响註惠顺廸道也解制三月安居尚歉及泉之力四缘无缺徒怀顾影之惭谨以丹衷陈之白楮切念等忝与僧伦徒遵圣制辜恩莫报慨大道之无闻补过何从愧寸功之未效巳逢解制敢不输诚云集僧伽雷宣密典仍陈法供普结善缘伏愿克灭前愆尚需后效掀翻幻网契头陀之破颜廓彻真如同慧可之出拜更祈檀那萃庆僧行承休佛日长耀于域中魔风永缉于化表及泉孟子曰有为者譬若掘井掘井九仞而不及泉犹为弃井也註八尺曰仞言凿井虽深然未及泉而止犹为自弃其井也四缘智度论云X一因缘谓六根为因六尘为缘也如眼根对于色尘时识即随生余根亦然是名因缘二次第缘谓心心所法次第无间相续而起名次第缘三缘缘谓心心所法由託缘而生还是自心之所缘虑名为缘缘四增上缘谓六根能照境发识有增上力用诸法生时不生障碍名增上缘寸功杜甫诗从军十年余能无分寸功头陀破颜宗门杂录曰舒王问蒋山佛惠泉禅师曰禅家所谓世尊拈华出自何典泉曰大藏经所不载王曰余顷在翰苑偶见大梵王问佛决疑经三卷因阅之经中所载甚详曰梵王至灵山会上以金色波罗华献佛舍身为床座请佛为群生说法世尊登床拈华示众人天百万悉皆罔措独有金色头陀破颜微笑世尊曰吾有正法眼藏涅槃妙心实相无相法门分付摩诃大迦叶此经多谈帝王事所以秘藏世无闻者佛惠泉叹其博究惠可出拜见上结制祷韦天切念生逢末运法弱魔强迹囿凡区僧多行寡不蒙护卫之力曷保安宁之休今择年月日结制禅期求佛心印虑异魔之作障恐胜事之难成云集僧伽恭诣祠下举掦嘉号讽演秘章端伸䖍祷之仪愿赐感通之力为功德主作法轮王允释子之凭依肃清魔党遵觉皇之嘱累广转食轮X僧海常安檀门袭庆安宁诗棠棣曰丧乱既平既安既宁食轮传灯录云法轮未转食轮先转解制白韦天切念安居三月圆满一期未奏进修之功扪心多愧叨蒙卫护之力戴德难忘谨按清规暂解圣制爰集缁侣共摅赤诚讽演秘章举扬嘉号少酧覆育之德仍丐资成之恩伏愿法化常流魔风永缉若施若受均沾胜利于无穷或见或闻并植良因于有永扪心谢玄晖齐敬皇后哀策想鹥辂而抚心註铣曰扪心哀甚也入关掩关息虑单穷向上之机作梵陈词特表由衷之敬恳祈恩祐加被进修切念获比丘相失菩提心六贼尘纷未见稍宁之日十缠胶固孰为独露之时傥非紧把绳头安冀豁开正眼是以伏头正受常得现前魔军无由伺隙四病俱遣默游自在之天一念不生顿入光明之藏更祈色力永徤障缘弗侵僧海享靖安之休檀门沐清泰之祉由衷左僖信不由衷质无益也六贼棱严曰眼耳鼻舌及与身心六为贼媒劫家宝劫强取也夺去也十缠见上胶固唐马周传曰君宰间不胶漆而固四病圆觉经疏曰一作病二任病三止病四灭病X出关祖关难通心冥而原无出入禅制有限期满而似有始终爰将非木非烟之香用展克诚克敬之礼切念质同樗栎名列苾蒭掩关一室期传摩竭之心摄念三秋欲彻少林之髓虽大愿未满幸此期告圆既荷覆帱之休敢后昭报之悃伏愿破是非关开烦恼鎻檀门恊庆永结般若之缘僧海咸安坦游棱伽之岸樗栎庄子惠子曰吾有大树人谓樗其大本拥肿而不中绳墨卷曲而不中规矩註樗恶木也栎似樗木也苾蒭要览云苾蒭梵语也是西天草名具五德故将喻出家人摩竭之心事苑曰梵云摩竭陀此云文物国揜室言世尊禅定于普光法堂也西域记云昔如来于摩竭陀国初成正觉梵王建七宝堂帝释建七宝座佛坐其上于七日中思惟是事义同揜室也少林之髓见上覆帱中庸曰譬如天地之无不持载无不覆帱棱伽名义集云正言䮚登力迦佛住南海濵入棱伽国摩罗耶山而说此经梵语楞伽此云不可往唯神通人方能到也阿䟦多罗此云入谓入此山中而说此宝或翻无上谓此经法是无上宝新入院住切念谬凟僧伦初权院事力之弗逮战战如蚊之X负山才之靡长遑遑似鼠之度谷倘非覆护于十力曷纾兢业于寸心敬于是日营设午供一堂上奉三宝下暨万灵夜放甘露法食一坛普济幽魂同沾法喜伏愿法雨沛于四境祥光贲于万年魔之罥仇之渊皈圣化而并释福之基命之运借慈廕而弥隆战战诗小旻註恐也蚊之负山庄子曰其于治天下也犹涉海凿河而使蚊负山遑遑孟子註有求而弗得之意也鼠之度谷荀子曰鼯鼠五技能飞不能上屋能缘不能穷木能浮不能渡谷能穴不能掩身能先不能先人十力见上兢业尚书註兢兢戒谨也业业危惧也寸心列子曰文挚谓然叔曰子方寸之地虗矣几圣人也李白诗长劒一盃酒男儿方寸心常住朔望诸节设斋施食通用切念滥厕空门忝权院事三尊覆育思结草而奚从四事资成愧素飱而无补不崇善利曷报慈仁兹者恭遇之辰伏愿加护念心垂正觉眼魔障氷释僧园永绝于非殃善缘日增清众同安于法化三尊会古通今记云三尊即目佛法僧宝世所仰重故名为尊结草左传曰普魏颗武子之子初武子有嬖妾无子武子疾命颗曰必嫁是疾病则曰必以为殉及卒颗嫁之曰疾病则乱吾从其治也及败秦师于辅氏获杜回秦之力人也颗X见老人结草以亢杜回杜回踬而颠故获之夜梦之曰余而所嫁妇人之父也尔用先人之治命余是以报四事见上素飱诗伐檀曰彼君子兮不素飱註素空餐食也又孟子註无功而食禄谓之素飱修因门平安修忏伏以法典弘开援众生于尘劳海上心精䆳格祷诸佛于大寂光中冀消宿垢于生前用植正因于身后切念滥受田衣惭窥剎影耽人着我纵三毒以成愆背觉合尘恣六根而起业必浣衣方堪染色如漏器曷贮醍醐不凭忏悔之门难达菩提之路是以延集同袍就于本菴大殿顶礼忏法部讽演秘章净严忏室旋宝旛而皈敬歌梵呗以赞扬叩普贤之愿王下临象驭祈韦将之冥力俯镇魔军万德洪名极一心而顶礼多生罪相罄卅卷以敷宣酌水焚檀少彰盈缶之敬摘葵烹茗聊陈及物之仪既毕忏摩之功仍修瑜珈之典甘露雨注息彻热而清凉法食云屯止饥虗而饫足以兹微善少植净因伏愿宝掌放光莲眸垂鉴罪花凋谢恒长觉树之根慾海干枯早沾法流之水魔军远遁色力弥坚誓转不退之轮竟成极乐之果田衣见要览同袍白孔六帖曰兄弟曰同袍梵呗谓梵音曰梵呗梵语云呗者华言止X断外事外事止断时任为佛事呗者赞咏之声也若曹子建游鱼山忽闻空中梵天之音清响哀惋独听良久乃举其节写为梵呗自此始也象驭见上盈缶之敬易比卦曰有孚盈缶终来有他吉传诚信充实于内若物之盈满于缶中也又大悲愍俗权垂救过之方净德难成特修自新之法冀袪宿障谨露心章切念爰居爰处不识不知行寡悔言寡尤弗慎厥德纵败度欲败礼速戾于躬静言思之何所祷也幸有忏摩之典可为解脱之门伏愿五眼洞彰六通广摄罪山摧灭消点雪于红炉道岸允登度片舟于黑海萃盈门之茂祉笃历世之繁禧官家改切念滥沾圣泽忝列儒绅身心意知未能克明其德祖听言动犹恐数违于仁女流改切念三从劣品五障微躯愚而无知安能察理而动懦而弗立何以守仁而居爰居爰处见诗击鼓不识不知见诗皇矣行寡悔言寡尤论语子曰多闻阙疑慎言其余则寡尤多见阙殆慎行其余则寡悔言寡尤行寡悔禄在其中矣纵败度欲败礼书太甲曰王拜手稽首曰予小子不明于德自底不类欲败度纵败礼以速戾于厥躬註速召之急也戾罪也五眼大智度论云一肉眼二天眼三慧眼四X法眼五佛眼六通法界次第云一天眼通二天耳通三知他心通四宿命通五身如意通六漏尽通点雪红炉圆觉经讲义云当知圆觉寂照如红炉一点雪岂容暂住盈门后汉孔融性宽容好士及退闲宾客日盈其门儒绅论语曰子张书诸绅註绅大带之垂者也书之欲其不忘也三从记缁衣曰妇人幼从父嫁从夫夫死从子是故有三从之义五障法华云一不得作梵天王二不得作帝释三不得作魔王四不得作转轮圣王五不得作佛平安启经大教远流示一乘皈元之路神功叵测开众生方便之门竭蚁悃以皈依冀鸿休之加被切念沗处人伦滥沾圣化无明内障日增有漏之因妄境外摇愈积无央之垢竛竮于崎岖道上那得皈来耽着于败朽宅中难求出离欣逢圣教敢不倾心是以䖍向今年月日就于庵免僧启诵经首建启经植福道场修礼慈悲三昧水忏一堂伏愿毫光远暨将暗室而重光法雨普沾使枯枝而再润顿出尘劳之海高登正觉之场再祈诸难不侵百祥备应尽幽明而咸利普恩有而同资蚁悃鸿休并见上竛竮谓行不正也诵经中期繙了义之诠功不容于中止设慈悲之典诚岂朁于X再修重展赤衷特伸素楮切念痴负皮囊苦居火宅身语意业之未净远背觉城识根尘垢之日滋久封幻殻飘零他国仰故乡而何期局系凡笼喜圣言之未泯是以先于年月日启诵经届今阅诵将半再伸赞扬仗僧特建赞经植福道场修礼三昧忏法部伏愿集功德财秉智慧炬滔天浪里横度般若之舟黑地林中竟达菩提之路更祈三灾雾散五福川增六道并耀于慈光四恩普资于玄化皮囊析玄记观身五种不净第四外相不净谓观此身现见外相皆是不净九孔常流种种秽恶如破皮囊满盛不净火宅法华云三界无安独如火宅三灾法苑珠林云一饥馑灾二疾疫灾三刀兵灾五福尚书曰一曰寿二曰富三曰康宁四曰攸好德五曰考终命四恩大乘本经註恩有四种一父母二师长三国王四施主诵经完满恭转契经幸成圆满之行䖍陈法务庶作究竟之功抒诚巳竭于一心昭告敢辞于三渎切念是名凡夫未离业网黑愆滋于识浪寡之未能白法障于迷关成之弗逮幸逢圣典获竭鄙诚是以先于年月日启诵经迄今讽诵告完敬涓月日启建完经植福道场修礼梁皇慈悲道场忏法部X伏愿入不二门游庄严海娑婆秽土潜消五浊之根极乐净邦早下九莲之种更祈介尔景福钖之天年酿作一门之休衍为奕世之庆契经名义集云梵语修多罗此云契经谓契理合机之教三凟易蒙卦曰蒙亨匪我求童蒙童蒙求我初筮告再三凟凟则不告利贞梁皇忏法统纪云梁帝初为雍州剌史时夫人郗氏性酷妬既亡至是化为巨蟒入后宫通梦于帝求拯拔帝阅佛经为制慈悲道场忏法十卷请僧忏礼夫人化为天人空中谢帝而去介尔景福毛诗曰神之听之介尔景福註介景皆大也奕世后杨秉传曰臣奕世受恩註奕重也庆生生缘有节喜添海上之筹至道无闻深惧岸边之树爰皈圣典用报亲恩切念陶质干坤铸形父母眇兹寿命几同井上之藤纷尔根尘大似镜中之影韶光迅而弗待善行缺而未修倐临十之辰爰效三皈之悃伏愿福慧上严于二亲悔尤下消于一已曰富曰寿祉茂集于盈门尔炽尔昌善庆流之奕世海上之筹昔有人隐海上闻海中有人语曰每逢一纪则添一筹今不觉满屋矣註一纪十年也筹巳满屋不知几多年岸边之树涅柈经寿命品云是易坏犹如河岸临峻大树井上之藤X宾头卢为优陀延王说法经云我今为王略说譬喻王志心听昔日有人行在旷路逢大恶象为象所逐狂惧走突无所依怙见一丘井即寻树根入井中藏上有黑白二鼠牙啮树根此井四边有四毒蛇欲螯其人而此井下有三大毒龙旁畏四蛇下畏毒龙所攀之树其根动摇树上有蜜三两滴堕其口中于时动树敲坏蜂窠众蜂散飞唼螯其人有野火起复来烧树大王当知彼人苦恼不可称计而彼人得味甚少苦患甚多镜中之影前定录曰表叔遇异人得书云每受一命即开一幅累任皆验一日晨起巾栉一物堕镜中如蛇而有四足惊而疾数日卒留书尚多妻开视之皆空纸也最后一幅画蛇盘镜中而巳奕世见上又世寿倐临巳届悬弧之旦亲恩未报聊陈用禴之仪特露微诚端申片楮切念受形二亲皈命三宝浮光隙影莫识常住之天圆顶方袍滥厕伽蓝之地奚酧罔极之慈恩惟赖大悲之正典伏愿得金刚身续佛慧命二亲普报咸觐无量寿如来九有同资共逢消灾障菩萨悬弧之旦记内则曰男子生桑弧蓬矢六以射天地四方天地四方男子所有事也故必先有志于其所有事也用禴之仪易既济卦东邻杀X牛不如西邻之禴祭实受其福圆顶方袍日用小清规云出尘离俗圆顶方袍完报母斋母兮育我深同地载之恩子之报亲端借佛慈之力巳满三年之素食恭昭一日之赤诚切念身非我有形借亲生即捐我肢躰发肤似大海难酧一滴虽竭吾精神志虑岂寸草可答三春惟我佛启方便之门乃人子竭孝思之路是以先于年月日白佛持斋届今三载巳满延僧阅诵妙法莲华经部盂兰盆经五千四十八卷诵功告毕谨涓月日仍延僧于家启建完斋报母道场伏愿母血海翻作金池罪山化为福聚北堂日永长娱莱子之衣西国莲生获继韦提之迹育我诗曰父兮生我母兮鞠我长我育我地载孝经曰覆而无外者天也是德无不在焉载而无弃者地也其物莫不殖焉寸草三春孟郊游子吟云慈母手中线游子身上衣临行密密缝意恐迟迟皈难将寸草心报得三春辉北堂诗伯兮曰焉得谖草言树之背註背北堂也莱子之衣高士传云老莱子孝养亲年七十父母犹存身着五色斒衣为婴儿戏于亲前取食上堂诈跌卧地为儿啼欲亲之喜修造后谢土X燕厦落成幸遂万间之庇龙神拥护实资三宝之功俯陈玉楮露心词仰叩金莲敷妙相切念草茅贱品蓬荜微生兔守旧居似匪葢头之所鸠工新室欲为容膝之安岂无冐禁之虞喜值落成之日爰就蜗宇特建道场修兹寸善答龙神之私庇酧天地之恩光伏愿预庆户牖之绸缪永协室家之和好若去若来若坐卧俱赖帡幪曰寿曰富曰康宁多所饶益落成左襄楚子成章华之宫愿与诸侯落之註宫室始成祭之曰落万间之庇杜甫诗安得广厦千万间大庇天下寒士俱欢颜蓬荜记儒行曰儒有一畆之宫环堵之室荜门圭窦蓬户瓮牖兔守韩非子曰宋有耕者兔走触株折颈死因释耕守株冀复得兔葢头传灯录云德山后到沩山山谓众曰是子将来有把茅葢头骂佛骂祖去鸠工尚书驩兜曰都共工方鸠僝功註鸠聚也容膝之安韩诗外传曰楚庄王聘北郭先生曰臣有箕帚之妇愿入计之即谓妇楚欲以我为相如何妇曰结驷列骑所安不过容膝食前方丈所甘不过一肉之味而殉楚国之忧可乎于是遂不应聘冐禁韩非子曰儒以文乱法侠以武犯禁而人主兼理之此所以乱也蜗宇见上户牖绸缪诗鸱鸮曰彻彼桑土绸缪牗户註彻取也桑土桑根也绸缪缠绵也X若去若来若坐卧见金刚经寿富康宁帡幪并见上又昔不堪其忧因启更新之役今得安所适实依覆焘之恩谨卜良辰特陈谢悃切念肯堂念切筑室计疎历涉星霜可奈否倾之险帡幪风雨欲为革故之图乃辟旧基载营新宅既遂落成之喜尤深犯禁之虞乃延僧众恭修释典以兹寸善仰答天慈俯酬地德安方隅之禁谢龙神之休伏愿金帛恒足门闾有光俾寿俾昌益衍庄椿之筭以嗣以续更新燕桂之荣覆帱见上肯堂书大诰曰若考作室既底法厥子乃弗肯堂矧肯构筑室诗斯干曰筑室百堵西南其户否倾易否卦倾否先否后喜传上九否之终也物理极而必反革故易革卦传曰革者变其故也落成犯禁并见上金帛晋王戎曰计筭金帛有如不足庄椿庄子曰上古有大椿者以八千岁为春八千岁为秋以嗣以续见诗良耜燕桂窦禹钓五子仪俪侃偁僖五代末相继登科时谓窦氏五龙冯道诗云燕山窦十郎教子以义方灵椿一株老丹桂五枝香寺院修造后谢土伽蓝地上偶葺葢头之所善逝座下庸申稽首之恭X俯露丹诚仰尘绀鉴切念尘寰扰扰世路孜孜幸就般若缘中普资众力便向菩提场里立竖把茅既遂落成之功敢后报德之典以兹寸善仰答三宝之帡幪广酧万灵之护卫伏愿皇图永固帝寿益坚居者以安共游三摩之域施者蒙利同成解脱之因合境而共沐殊休有生而咸沾至泽葢头见上善逝谓如来十号之一也把茅帡幪并见上三摩智论云一切禅定摄心皆名三摩提造像开光相好庄严巳尽葵倾之恳斋馐肃列爰申曝献之恭颙若有孚俨然如在切念受下劣身乏大人相覩紫磨之色曷胜祇承望白毫之光徒切悲仰是以敬于寺施造像一尊造功既毕仍延僧建开光植福道场俯修微善仰答洪休伏愿悟真空相获法性身备二严之资遍游觉苑消五浊之秽恒处净邦葵倾曝献并见上颙若易观卦有孚颙若二严涅槃经云一智慧庄严二福德庄严施茶完满烹茗途次巳濡渴者之甘修斋糓辰愿荐凡夫之悃俯遵梵典仰叩皇觉切念片善未闻寸阴空过驱驰逆旅似渴鹿逐阳焰之光穷困他乡如涸鱼思海波之润欲求善缘之克就必须檀度之早修是以X就于施茶三载今巳告完谨择年月日延请缁流宣扬洪典伏愿入清凉池得甘露味顿消三障常离苦海之波广备二严永滋盈门之庆寸阴见上逆旅左传杜註逆旅客舍也正义云逆迎也旅客也迎止宾客之处也渴鹿棱伽云譬如群鹿为渴所逼见春时𦦨而作水想迷乱驰趣不知非水涸鱼庄子曰泉涸鱼相与处于陆相呴以湿相濡以沫不如相忘于江湖三障华严孔目云一皮烦恼障二肉烦恼障三心烦恼障二严见上斋僧超娑婆之苦海须凭僧力共携结般若之善缘必借食轮先转葢僧为福田之最而食为供养之先不设潢污之馐曷表藿葵之悃伏愿长菩提芽碎烦恼殻福云来集人无鸣豫之㐫魔罥潜开家有倾否之利潢污之馐左隐三年曰苟有明信㵎谿沼沚之毛苹蘩薀藻之菜筐筥锜釜之器潢污行潦之水可荐于鬼神可羞于王公鸣豫易豫卦初六鸣豫凶传曰初六以阴柔居下四豫之主也而应之是不中正之小人处豫而为上所宠其志意满极不胜其豫至发于声音轻浅如是必至于㐫也鸣发于声也倾否藿葵并见上X念佛会切念等长居秽土久困迷途五欲内驰那下菩提之种六尘外閟难长功德之林嗟度苦而何期幸超生之有筏依如来之弘愿修净土之微因伏愿秽障潜消福基永固八德池上花开九品之莲七宝堦前佛援一生之记广资含识同证菩提五欲天台四教仪云一色二声三香四味五触欲也八德池称赞净土经云一澄净二清冷三甘美四轻輭五润泽六安和七除患八增益放生闻其声食其肉岂君子之忍心放之山畜之池乃仁人之厚德葢有知必为同躰而血属皆我宗亲夫岂望报于持环实将兴仁于解网伏愿悟无生之旨证不坏之身世寿益坚长趋菩提之路色身常徤益弘普济之舟更祈所放生命入林密入山深各得其所在囿伏在沼跃惟适之安同登解脱之门共入安养之国闻其声食其肉孟子曰闻其声不忍食其肉是以君子远庖厨也持环后汉杨宝年七岁行于华阴山见一黄雀被疮为蝼蚁所伤哀而怜之收巾箱中採黄花餧之经十余日疮愈旦去暮来一旦变为黄衣童子与玉环一双报之曰好掌此环子孙累生为三公解网殷汤王出野见猎人张网四面祝曰从天降从地出从四方来者皆X罹吾网汤叹曰尽之矣乃去其三面改祝曰欲左左欲右右不用命者入吾网诸侯闻之曰汤德至矣尽矣以及禽兽得其所在囿伏在沼跃并见孟子新剃度施食切念叨居人道久绊世缘名缰利锁长为禁锢之因慾海爱河永作沉溺之苦思解脱而何由幸皈依之有在得逢善友遂入缁流草长佛殿前既从兹而芟去华开宝池内愿自此而培成谨于是日恭设净供一堂奉佛及僧夜设甘露法食普资凡圣同飱法食各获超昇者伏愿名缰利锁前叙传曰贯仁义之羁绊系名声之利鎻禁锢前武帝纪曰诸禁锢及有过者咸蒙厚赏水忏上卷切念觉明既晦烦恼斯兴如云障空而莫窥妙躰似垢蒙境而弗露元明作苦轮之根株为黑业之种子乃于今辰仗僧修礼三昧水忏上卷假兹妙典罄我鄙诚一卷功週少申回向伏愿悟一乘之玄猷破三惑之重翳能所弗立分别之念不生心境俱融憎爱之情立尽黑业智论曰黑业者不善业果报地狱等受苦恼处是中众生以大苦恼闷极故名为黑受善果报处所谓诸天以其受乐随意自在明了故名为X白业是业是三界天一乘法华曰一乘者佛乘也乘即运载之义佛说一乘之法为令众生依此修行出离生死苦海运至涅槃彼岸三惑天台四教仪集註云一见思惑二尘沙惑三无明惑水忏中卷切念全因烦惑遂造业端识根尘而炽然是非妄起身口意之纷若过恶横生似密网之难逃如黑风之漂堕乃于今辰仗僧修礼三昧水忏中卷假兹妙典罄我鄙诚中卷功週少申回向伏愿成二严因销三业罪惑隐或显咸覩光明之天若重若轻迄臻粹白之域黑风漂堕见普门品二严见上水忏下卷切念等全因业网遂受报缘苦乐殊途同为系缚之果升沉异致咸非解脱之区嗟尔六道之循环痛哉三途之苦恼乃于今辰仗僧修礼三昧水忏下卷假兹妙典罄我鄙诚下卷功週少申回向伏愿高超三界彻证三空现身乃至后身悉获清净正报以及依报并妙庄严三途见要覧循环谓环圆物也以其过而复始旋转不停故曰循环三空刊定记曰一我空二法空三俱空也梁皇忏一卷X切念远背一真自违三宝因果全昧而长堕疑城忏悔不闻而久居业网嗟罪山之既耸忧苦海之莫穷乃于今辰仗僧修礼梁皇忏法一卷假兹妙典罄我鄙诚一卷功週少申回向伏愿入三宝之信门皈一乘之正路疑根永断顿穷一翳之空花业障速清竟灭一沤之幻影一真华严演义钞云无二曰一不妄曰真一翳空花见圆觉经二卷切念烦恼根深菩提种瘁不发大心安能立无边之弘愿全局劣见何以成回向之殊因乃于今辰仗僧修礼梁皇忏法二卷假兹妙典罄我鄙诚二卷功週少申回向伏愿觉心不昧愿力益弘增长二严合怨亲而普利成就二行尽恩有而咸资二严见上二行华严经疏云一顿成诸行二徧成诸行三卷切念恣逞邪思横起妄业堕鬼乡沉地狱若响之应声居人道入旁生如形之有影苦剧而无可告缘会而弗容逃乃于今辰仗僧修礼梁皇忏法三卷假兹妙典罄我鄙诚三卷功週少申回向伏愿除三毒根裂三业网依止俱净长屏灾横之忧自他两忘永消障碍之苦四卷X切念众生之业力无穷地狱之火轮偏炽非诸佛垂光何以遽息其热恼非一念改悔莫由顿沃于清凉乃于今辰仗僧修礼梁皇忏法第四卷假兹妙典罄我鄙诚四卷功週少申回向伏愿火城焰熄刀树锋摧金地全彰微风动宝林之韵铁围弗现甘露流碧沼之波五卷切念妄起三毒恣纵六根触恼之情既结而弗释怨恨之业愈增而不休六道因之以循环三途由之而沉堕乃于今辰仗僧修礼梁皇忏法第五卷假兹妙典罄我鄙诚五卷功週少申回向伏愿施报俱忘自他两利欢喜如初地同游不诤之天无碍若太虗共入真空之境六卷切念由贪嗔痴动身口意出乎尔反乎尔往复之势必然朝如斯夕如斯报施之情何巳一事而怀终身之恨片时而结万世之冤乃于今辰仗僧修礼梁皇忏法第六卷假兹妙典罄我鄙诚六卷功週少申回向伏愿怨同雾释疑若氷融不二之门坦然共入皈元之路廓尔同趋出乎尔反乎尔见孟子七卷切念欣逢大教时念圣恩喜众力以同修实非浪举发弘愿于无尽乃畅本怀感天恩而思酧荷僊力X而起敬乃于今辰仗僧修礼梁皇忏法第七卷假兹妙典罄我鄙诚七卷功週少申回向伏愿不虗一期之庆堪报三宝之恩悟法界性而本圆永灭七情之漏入金刚心而不坏顿圆七觉之功七情群书拾唾曰喜怒爱苦哀恶欲也七觉法界次第云一择法觉分二精进觉分三喜觉分四除觉分五舍觉分六定觉分七念觉分八卷切念处大造间居凡夫地若修罗若魔属咸沾覆护之功若人道若龙神并荷陶成之德倘非皈佛之忱曷展报恩之勤乃于今辰仗僧修礼梁皇忏法第八卷假兹妙典罄我鄙诚八卷功週少申回向伏愿度业障海出尘劳乡八邪并销剪尽参天之荆棘八识俱破永亡满眼之空花八邪补註云一邪见二邪思惟三邪语四邪业五邪精进六邪定七邪念八邪命八识宗镜录一眼识二耳识三鼻识四舌识五身识六意识七末那识八阿赖耶识空花见上九卷切念三途未可异观六道俱为一躰无常迅速宁肯迟留有为非坚岂容贪着赖兹运力执劳之众克成修因感果之资乃于今辰仗僧修礼梁皇忏法第九卷假兹妙典罄我鄙诚九卷功週少申回向伏愿除有漏网出无常坑九结顿亡逈登解脱之X域九界不滞直取菩提之场九结阿毗达磨集论云一爱结二恚结三慢结四无明结五见结六取结七疑结八嫉结九悭结九界见于上十卷切念忍苦披诚捍劳修忏善根所集讵可局于一人善愿所弘必当广为六道且法化之流深恐或绝则嘱累之托何敢不诚乃于今辰仗僧修礼梁皇忏法第十卷假兹妙典罄我鄙诚十卷功週少申回向伏愿修究竟之行获圆满之功十号俱彰克成无上之妙果十身并显广度无边之众生十号见要览十身华严教门指掌云如来十身一菩提身二愿身三化身四力持身五相好庄严身六威势身七意生身八福德身九法身十智身禅林疏语考证卷之一禅林疏语考证X卍XXX禅林疏语考证卷之二弭灾门春祈雨X元运方回巳际发生之候春膏未沛莫施栽植之功惟俟来苏敢忘䖍祷切念等服勤东作効计西成适逢青帝之司时忽致旱魃之为虐病绿悴涨波之麦败黄枯出水之秧春耕之际如斯秋稔之期何若谨修梵典用恳圣慈伏愿风伯効灵雨师供职洒弥天之润泽沛然而施洋然而流回易地之欢声忧者以乐病者以愈来苏尚书曰徯予后后来其苏註苏复生也东作西成尚书註东作者春月岁功方兴所当作起之事也西成者秋月物成之时所当成就之事也青帝见上旱魃诗云汉曰旱既大甚涤涤山川旱魃为虐註魃旱神也风伯雨师风俗通云周礼以柳燎祀风师风师者箕星也箕主簸扬能致风气又以槱燎祀雨师雨师者毕星也诗曰月离于毕俾滂沱矣註离月所宿也毕星名月离毕将雨之验也沛然孟子註雨盛貌洋然谓盛大貌忧者乐病者愈见子瞻喜雨亭记夏祈雨日炽朱光孰御流金之苦田焦青稼将无炊玉之期仰祷狮台愿怜蚁悃切念等衡茅苟活稼穑知艰欣然毕力于春耕忽尔惊心于夏旱维禾穟穟渐悴豳野之黄彼黍离离将稿周原之白至所极矣何苦如之谨率群氓特皈三宝伏愿起蛟龙之X蛰震雷电之威沛然下洋然流扑灭红炉之焰出而作入而息挽回绿野之和流金庄子曰大旱金石流土山焦炊玉战国䇿曰苏秦之楚三日乃得见王曰楚国之食贵于玉薪贵于桂今使臣食玉炊桂山谷诗张侯窘炊玉僦屋得空垆蚁悃见上维禾穟穟豳野之黄诗生民曰禾役穟穟註穟穟苗美好之貌也又曰茀厥丰草种之黄茂註黄茂嘉糓也又豳风题註豳国名在禹贡雍州岐山之北原隰之野公刘能复修后稷之业民以富实乃相土地之宜而立国于豳之谷焉彼黍离离周原之白诗黍离註离离垂貌诗绵曰周原膴膴註周地名在岐山之南广平曰原膴膴肥美貌蛟龙之蛰易系辞曰龙蛇之蛰所以存身也雷电之威杜诗蜂虿终怀毒雷电可震威沛然洋然见上扑灭书盘庚曰若火之燎于原不可向迩其犹可扑灭出而作入而息见上秋祈雨农夫望稔喜逢秋月之临旱魃为殃忧甚春氷之履俯殚愚悃仰祷圣慈切念等禹甸谋生周原活计岂意收成之候尚余炎赫之威云屏屏兮风使之醨日皜皜兮雨无以至则种稻翻成画饼而疗饥那可蒸沙乃吁觉皇敬陈佛事伏愿倾甘露泉注大悲水油然作沛然下飞扬银竹之沾濡耕者悦X忧者欣酝酿金穰之嘉瑞旱魃见上春氷书君牙曰心之忧危若蹈虎尾涉于春氷註若涉春氷畏其陷也禹甸毛诗曰信彼南山维禹甸之註甸治也周原见上云屏屏楚辞后语曰风伯之怒兮谁使云屏屏兮吹使醨之日皜皜孟子曰秋阳以暴之皜皜乎不可尚巳𦘕饼魏纪明帝诏卢毓曰选举莫取有名士如𦘕地为饼不可啖食蒸沙棱严云若不断婬修禅定者如蒸沙石欲其成饭经千百劫只名热沙油然作沛然下孟子曰天油然作云沛然下雨银竹李白诗白雨映寒山森森似银竹沾濡乐天诗风云皆会合雨露各沾濡酝酿淮南本经曰斟酌万殊旁薄众宜以相呕咐酝酿而成育群生得雨小再祈畜云西密不堪惜雨之忧微雨东来仅应望云之祷再陈蚁悃共徯鸿私切念等处彼衡茅务兹稼穑奈尔苍天瘨我以旱俾之赤地维众之忧虽感而遂通巳得浥尘之喜然旱之云久必需破块之恩谨摅再渎之诚用希三尊之听伏愿震霹雳雷域中惊起龙眠之蛰俾滂沱雨天下沾濡龟坼之畴既渥既优乃慰乃止畜云西密易曰小畜亨密云不雨自我西郊传云阴阳之气二气交而和则相畜固而成雨阳倡X而阴和顺也故和若阴先阳倡不顺也故不和不和则不能成雨云之畜聚虽密而不成雨者自西郊故也东北阳方西南阴方自阴倡故不和而不能成雨望云孟子曰若大旱之望云霓蚁悃见上瘨我以旱诗云汉曰胡宁瘨我以旱註瘨病也破块监鉄论曰太平之时雨不破块旬而一雨必以夜再渎见上霹雳郭璞曰雷之急激者曰霹雳龙蛰滂沱沾濡并见上龟坼谓土干裂如龟纹也既渥既优见诗信南山谢雨伏念旱之云甚如遭坐甑之炊感而遂通随沐倾盆之泽回焦枯于生育转愁叹于讴歌俯殚蚁报之诚仰答鸿休之赐三日以往为霖雨巳知至至之深恩五糓皆熟曰有年尚冀终终之厚惠坐甑讳文曰自从五月困暑温如坐深甑遭蒸炊蚁报见上霖雨书说命曰若岁大旱用汝作霖雨有年左宣十六年冬大有年终终律历志曰天终数九地终数十合终终以纪闰余又伏念叹其干矣苦忧心之如熏雨以润之喜应声之若响田陇有收成之望郊原见春色之回虽大圣不自以为功而下情敢忘于酧德乃陈象教用昭蚁诚X既沾既足既优既渥且沐前恩实发实秀实好实坚尚祈后获叹其干矣毛诗曰中谷有蓷叹其干矣註叹燥也忧心如熏诗云汉曰我心惮暑忧心如熏註熏灼也象教蚁诚并见上既沾既足既优既渥见诗信南山实发实秀实好实坚见诗生民祈晴淫雨谓之霖实妨农务慧日破诸暗庸叩佛慈陈象教以归依冀乌轮之助耀切念等乐岁止期于田稼兼旬奈苦于檐花夜息蓬居厌听滴堦之韵朝耕禾陇忍观冲岸之流可胜大过之忧爰启中孚之信伏愿纵诸阳闭诸阴暂补苍天之漏宣其光豁其翳融为易地之和象教见上乐岁孟子曰乐岁终身饱檐花杜甫醉时歌曰灯前细雨檐花落又古文大全曰微雨檐熘成花而落杜诗千家註赵云近乎檐边之花也刘邈诗檐花初照月学者多以檐雨之细如花遂为檐雨之名非也大过易大过卦本义曰大阳四阳居中过盛故为大过中孚易中孚卦中孚豚鱼吉利涉大川利贞传豚噪鱼冥物之难感者也孚信能感于豚鱼则无不至矣所以吉也忠信可以蹈水火况涉川乎守信之道在坚正故利于贞也纵诸阳闭诸阴董仲X舒传曰仲舒推阴阳所错行故止雨闭诸阴纵诸阳求雨反是註师古曰若闭南门禁举火及开北门水洒人之类也苍天之漏朱子语类曰如蜀有漏天以其西北阴盛常雨如天之漏也故杜诗鼓角漏天东后人不晓其义秋祈晴云稼浮黄喜有收成之侯雨花垂白乃无休息之时爰摅丹衷敬呈白楮切念等银竹增愁檐花作妬泪滴翻云之黑奚啻十寒眼穿披雾之青难希一暴糓垂成而转坏蔬向瘁而难荣欲回大造之权必假大雄之力伏愿鼓动释风扫彼昏蒙之翳升腾慧日畅为清净之光银竹檐花并见上十寒一暴孟子曰虽有天下易生之物也一日暴之十日寒之未有能生者註暴温之也披雾晋卫罐见乐广奇之命子弟造焉曰此人若氷壶见之莹然若披云雾而覩青天向瘁难荣班孟坚宾戏曰朝为荣华夕而焦瘁谢晴雨霖霑而为害小民惟日怨咨日荏苒以腾晶我佛不可思议万物荷当天之炤群生瞻特地之明如是蒙恩云何报德伏愿有始则有其终自此三登而乐岁无过亦无不及继兹庶征以若时荏苒见上三登前食货志曰三考黜陟余X三年食进业曰登再登曰平余六年食三登曰泰平二十七岁遗九年食然后王德流洽礼乐成焉迎神保苗不稂不莠虽资坤元之功实方实苞尤借圣庇之力仰投皇觉俯沥丹诚切念等珍米如珠以稼为宝出入云为之际实切知艰耘锄播植之间且忘助长于焉从事舍是何求然非悃祷于先时安得万千于后日伏愿梦鱼应兆覆斗呈祥事于西畴俾得万农之地利安彼南畒永无一点之天灾不稂不莠诗大田曰不稂不莠註稂童梁莠似苗皆害苗之草也实方实苞诗生民曰实方实苞註方房也苞甲而未拆也云为易系辞曰变化云为吉事有祥助长见孟子梦鱼诗无羊曰牧人乃梦众维鱼矣旐维旟矣大人占之众维鱼矣实维丰年旐维旟矣室家溱溱覆斗晋天文志曰斗覆岁穰西畴见归去来辞南畒见诗七月禳蝗虫稼穑将成忽致蝗螟之害鼓桴有应庸申蝼蚁之诚祛彼蠧戕俾之坚好切念等贵五谷于贵金玉护寸苗如护圭璋岂期育秀之时忽致戕生之害伤稼曰蟊伤叶曰螣惨如木蠧之伤食心曰螟食根曰蝗酷似桑蚕之食至斯极矣孰能御之乃祷觉皇敬修梵典伏愿驱之境外扫之域中宁食吾肺X肠何待唐宗之祝无害我田穉冀歌周室之诗鼓桴有应前汉李寻传曰犹抱鼓之相应也蝼蚁之诚坚好并见上贵五谷前食货志曰是故明君贵五谷而贱金玉伐生齐桓公曰吾欲借于树木管子即对曰此伐生也吾欲借于六畜管子对曰此杀生唐宗之祝唐贞观间京畿旱蝗食稼太宗在苑中掇蝗吞之曰但当食朕无害百姓是岁蝗不为患周室之诗诗大田曰去其螟螣及其蟊贼无害我田穉田祖有神秉卑炎火禳火桑梓为邻既失未然之虑枌榆结社敢忘将炽之忧率连壤以修斋合一心而申祷切念等蚁聚而处鳞次以居载观燎原之灾实惊赭室之祸况火自家人之出当效先知而患宜君子之防且贻后虑爰殚蝼蚁之敬用叩天人之师伏愿鉴我葵藿之悃钖予蓬荜之休干泽混涵潜弭飞烟之烈燄离明炤耀散为瑞日之祥光禳火左昭十八年曰郑子产使司马司𡨥列居火道行火所燃城下之人五列登城禳火于玄冥回禄註玄冥水神回禄火神也桑梓诗小弁曰维桑与梓必恭敬止註桑梓二木古者五畒之宅树之墻下以遗子孙给蚕食具器用者也枌榆燎原并见上家人君子易家人象曰X风自火出家人君子以言有物而行有恒传正家之本在正其身正身之道一言一动不可易也君子观风自火出之象知事之由内而出故所言必有物所行必有恒也蝼蚁葵藿蓬荜并见上又居必求安实切徙薪之虑患思豫杜庸申盈缶之孚特卜刚辰用遵大教切念等心炎益盛欲炽弥张近瞻荧惑之呈辉深恐祝融之煽祸载念积薪之上妄谓之安因惟执㸑之余或发于密爰致鹫峰之祷用陈鹿苑之科伏愿池鱼无殃社鸟歛迹收赫赫煌煌之焰散作恩光钖穰穰简简之休敷为阴隲徙薪之虑事文续集曰初霍氏奢侈茂陵徐福言其泰盛三上书輙报罢后霍氏诛灭告者皆封人为徐生上书曰客有过主人者见其灶直突傍有积薪客曰子为曲突远徙其薪不者且有大患主人不应俄其家失火邻里共救之幸而得息于是杀牛置酒谢其邻人灼烂者在于上行而不录言曲突者或谓主人曰乡使听客之言不费牛酒终亡火患今论功而请宾曲突徙薪亡恩泽燋头烂额为上客耶主人悞而请之宣帝召福为郎盈缶见上荧惑前天文志曰火星也祝融记月令曰其神祝融陈註颛顼氏之子名黎X火官之臣积薪贾谊传曰厝火于积薪之下而𥨊其上火未及然因谓之安执㸑诗楚茨曰执㸑踖踖註㸑灶也鹫峯见名义鹿苑见要览池鱼事文续集俗云城门失火殃及池鱼旧说宋城门失火自汲取池中之水而空竭鱼池也赫煌诗註赫赫高明显盛㒵煌煌大明㒵穰简诗执竞曰降福穰穰降福简简註穰多也简大也阴隲书洪范曰惟天阴隲下民註隲定也火后还愿祝融煽虐将见池鱼之殃皇觉垂慈载安厦燕之喜堇陈法务用报殊休切念寄迹尘寰置身火宅顷以烛天之焰遽彰彻地之光飞廉加助虐之威殆将煠我颛帝失救焚之力实切儆予爰殚哀吁之诚用叩慈悲之主盟言方启烈𦦨随消万间之庇难忘一瓣之香敢后伏愿巍巍莲座现月明水上之光永永蓬居绝烟灭灰飞之幻出入咸沾于优渥乡闾同赖其帡幪祝融池鱼厦燕并见上飞廉风俗通曰风伯也颛顼谓颛顼高阳氏黄帝孙也以水德都帝丘万间之庇见上一瓣香宋陈思道字无巳号后山诗曰向来一瓣香敬为曾南豊巍巍语註高大之㒵优渥帡幪并见上哀吁之诚见书召诰X客中遇火后还愿覊旅营谋方重浮萍之叹郁攸震怒遽为行李之惊虽厪扑灭之劳爰致吁唿之请感德迄安于厦屋酧恩宁愧于鲁皐谨竭方寸之心少效铢锱之报伏愿玄冥效职荧惑潜辉思患预防常愿灭未然之祸遇灾知惧尚冀建方至之休浮萍王勃滕王阁序曰萍水相逢尽是他乡之客名文殊玑註曰浮萍与水相逢皆是奔走他乡名利客也郁攸左註火气也行李左传曰亦不使一介行李告于寡君註行李行人也扑灭见上鲁皐左哀二十一年及齐侯盟于顾齐人责稽首因歌曰鲁人之皐数年不觉使我高蹈万寸心见上铢锱礼记曰分国如锱铢註八两为锱铢权分十黍之重也玄冥荧惑并见上禳瘟瘴疫风行实切枌榆之虑精诚露布敢仗苾蒭之虔恭祷对大觉之皇皇谨修竭小心之翼翼切念等莫非横目之民孰是检身之士近观六沴之害实厪群氓之夏寡过未能恐取皇穹之谴作孽难逭惧增黑簿之愆欲谢罪于瘟司特投诚于圣典伏愿转哭声为歌韵化疫气为祥风一曰寿二曰福三曰宁均赖箕畴之敷钖十为连五为比四为族相安周井之优游X枌榆苾蒭并见上小心诗大明曰维此文王小心翼翼註翼翼敬也横目民庄子曰苑风曰夫子无意于横目之民乎检身书伊训曰居上克明为下克忠与人不求备检身若不及六沴前孔光传曰六沴之作註师古曰沴恶气也音戾寡过未能见语宪问皇穹寡妇赋曰仰皇穹兮叹息註天也作孽难逭见书太甲黑簿智论云善恶业名黑白经论诸说云焰罗王记罪人之善恶业有善业者载金札有恶业者书鉄簿寿福宁见上连比族周礼曰十国曰连连有帅五家为比四闾为族一家禳瘟瘴疠札瘥而为患不胜切巳之忧戒谨恐惧在乎心毋致噬脐之悔仰尘绀目俯罄丹衷切念鸿毛微命萤爝末光言轻则辱行薄则辜不念厥德善小弗为恶小弗去速戾于躬近观疫气之流行益甚予心之战兢实惧延蔓思趁彻桑敬修释典之科冀脱瘟司之籍伏愿感之斯通宥其有过一门恊庆常安五运之和四气恒调永消六沴之祸札瘥左杜预註曰夭死曰札小疫曰瘥戒谨恐惧见中庸噬脐左庄六年三甥曰亡邓国者此人也若不早图后君噬脐註若啮腹脐喻不可及鸿毛司马迁传曰人固有一死死有重于泰山或有轻于鸿毛速戾于躬战兢X彻桑六沴并见上禳牛瘟日观牛疫孰胜南畒之耕露布蚁诚爰荐西郊之禴秉念小人之力穑实资大武以施功其可舍诸足以用矣岂意札瘥之疠甚于觳𧥆之忧汉京之喘恐有所伤齐堂之死若无其罪谨仗缁衲特恳皇慈伏愿推其干覆之恩钖尔坤为之类不灾不害纵情于草野之间或𥨊所讹肆意于桃林之下俾之茁壮助我耕锄南畒蚁诚西郊之禴札瘥并见上觳𧥆之忧孟子曰齐宣王坐于堂上有牵牛而过堂下者王见之曰牛何之对曰将以衅钟王曰舍之吾不忍其觳𧥆若无罪而就死地对曰然则废衅钟与曰何可废也以羊易之汉京之喘前汉丙吉宣帝时为丞相出逢人逐牛牛喘吐舌吉驻车使吏问逐牛者曰牛行几里矣或讥言道中群鬪死者前后失问吉曰方春少阳用事未可大热今牛而喘必热盛矣恐有伤害宰相兴调阴阳职当夏故问之齐堂之死见前或𥨊或讹诗无羊曰或降于阿或饮于池或𥨊或讹註讹动也桃林之下书武成曰放牛于桃林之野示天下弗服保瘟病厥疾弗瘳实切一家之虑唯佛普应能消六沴之灾X乃殚微诚特申恳祷切念顷以泡影之身遽染札瘥之气辩明传变孰为仲景之良医诊视浮沉谁是叔和之妙手岂曰天殃之致是实关人事之有亏既增黑簿之愆宜取皇穹之谴乃沥心而陈恳特请命以祈恩伏愿拯危急于膏盲散冲和于经络赦其万死毋烦起死之良方赐以再生𠃔赖好生之厚德六沴见上泡影见金刚经札瘥见上仲景张机字仲景东汉南阳人作伤寒论医方大备扁鹊仓公无以加焉后世称为医圣叔和王叔和西晋高平人为大医令性度沉静博通经史精研医道洞识修养黑簿皇穹见上危急文选註向曰危倾急迫也膏肓左成十年曰晋公疾病求医于秦秦伯使医缓为之未至公梦疾为二竖子曰彼良医也惧伤我我焉逃之其一曰居盲之上膏之下若我何医至曰疾不可为也冲和列子曰轻清者上为天重浊者下为地冲和气者为人註阳气轻清而上为天阴气浊重而下为地阴阳之气和合而为人冲亦和也经络前艺文志曰医经者原人之血脉经络骨髓阴阳表里起百病之本死生之分又五脏六府有十二经十五络祈恩门祈嗣X寂而能应恭祈降岳之祥感则必通愿赐祷尼之吉特陈象教用冀鸿恩切念同妻琴瑟久谐熊罴未梦二亲血脉毋容遽斩于我身百世明禋讵忍顿捐于今日必宿愆之作障故生兆之未形爰致凡夫之小心特投我佛之大愿伏愿鸑鷟来翔圭璋载弄绍宗不替顿消伯道之忧当户有光冀酿燕山之庆降岳毛诗曰崧高维岳骏极于天维岳降神生甫及申维申及甫维周之翰四国于蕃四方于宣祷尼史记曰征在祷于尼丘山而生孔子象教见上熊罴诗斯干曰乃寝乃兴乃占我梦吉梦维何维熊维罴维虺维蛇大人占之维熊维罴男子之祥维虺维蛇女子之祥明禋书洛诰註明洁禋祀也鸑鷟说文曰凤属神鸟也圭璋诗斯干曰乃生男子载寝之牀载衣之裳载弄之璋其泣喤喤伯道晋邓攸字伯道为河东太守没于石勒乃斫坏车以牛马负妻子而逃又遇贼掠其牛马步走担其儿及其弟子绥度不能两全乃谓妻曰吾弟早亡惟有一息理不可绝止应自弃我儿耳幸而得存我后当有子妻泣而从之乃弃己子后卒以无嗣时人义而哀之曰天道无知使邓伯道无儿燕山见上琴瑟久谐见下产后得男之註得嗣还愿X态罴未兆昔立祈恩之盟弧矢方悬今修报德之典克恭克敬诚忭诚欢切念同室愆重如山德轻似翼未见一索男之喜深厪三不孝之忧唯我佛垂悲能满二求之愿故下凡有祷遂叨一子之恩用践宿盟特酧万庇伏愿兰桂联芳螽斯衍庆既生既育玉枝之汗永收俾寿俾昌金鎻之忧无阻熊罴弧矢并见上一索男易说卦曰震一索而得男故谓长男巽一索而得女故谓之长女三不孝孟子曰不孝有三无后为大註赵氏曰于礼有不孝者三事谓阿意曲从陷亲不义一也家贫亲老不为禄仕二也不娶无子绝先祖祀三也三者之中无后为大二求成实论云一得求谓诸众生欲得诸乐随意求取虽经险难不以为苦如海吞流心无厌足是名得求二命求谓诸众生取乐生爱不能如实观察乐是苦因反求长命受此诸乐是名命求螽斯毛诗曰螽斯羽诜诜兮宜尔子孙振振兮註螽斯蝗属一生九十九子玉枝前汉武帝纪帝得西那国玉枝以赐近臣年高者云病则枝汗死则枝折老聃得之七百年不汗偓佺得之三千年不折金鎻智度论云譬在囹圄桎梏所拘虽复蒙赦更系金鎻人为爱系如在囹圄虽得出家更着禁戒如系金鎻保胎X生育未形实切家人之虑祷祈有应能消无妄之灾谨露章以陈情恭演梵而请福切念孕妻蘩苹贱质蒲柳微躯将临卧蓐之期深轸彻桑之念熊罴应梦且居犹豫之中蛇虺呈祥亦在狐疑之域惟冀保安之二字敢忘致敬于三尊伏愿妻临盆有庆坐草无虞瑞应掌珠俾作充闾之喜芳开庭桂尚几就舘之宁家人易家人卦家人利女贞传家人之道利在女正女正则家道正矣无妄见上蒲柳世说顾恺之与简文仝年而发早白问其故答曰松柏之姿经冬愈茂蒲柳之质望秋先零彻桑熊罴并见上犹豫尔雅曰犹兽名形如尘土盲善登木性多疑虑常居山中忽闻有声即恐且来害之每豫上树久之无人然后敢下须臾又上如此非一故今不决者称犹预焉蛇虺见上狐疑汉书文帝纪註曰狐之为兽其性多疑每渡氷河且听且渡故曰疑者称狐疑掌珠杜寄汉中王诗曰掌中探见一珠新註马梵贺人有子曰欣得掌中之玉充闾晋贾充始生父言后当有充闾之庆故以为名存焉註古今之显贵者宾客填门充满屋闾言他日亦当如此后果西晋武帝时为司空封鲁公就舘记内则曰妻将生子及月辰就侧室产后得男还愿X熊罴在梦冀禳荆室之灾蚁蛭酧恩庸格觉皇之听切念妻质之甚弱命乃多迍顷因诞月之降祥实切履氷之加虑璋期载弄莫安在𥨊之心珠欲重擎未入捧观之掌特獥大圣之福冀保小君之安既荷新恩敢忘宿誓伏愿琴瑟韵调桂兰香远喜见克家之庆曰寿曰康庶几当户之能俾昌俾炽熊罴见上荆室谓自称妻曰荆室蚁蛭见上履氷诗小旻曰战战兢兢如临深渊如履薄氷璋期载弄见上琴瑟韵调夫妇和曰琴瑟调诗棠棣曰妻子好合如鼓瑟琴桂兰谓称人子曰桂兰事见上克家易蒙九二子克家象曰子克家刚柔接也当户晋李密表内无应门五尺之童註应当也内无应当门户五尺之童子产后生女还愿昔孕棠花之梦爰叩觉皇今申芹草之诚敬修梵典切念妻顷以大期之至深惟一已之忧虽巽得女震得男各由造化而干称父坤称母曲遂生成乃斋沐而立盟果诞生之廸吉爰陈象教特谢鸿私伏愿云祉攸隆露恩永渥载生载育既巳谐家室之欢以长以成愿早遂闺门之秀棠花之梦见下附录芹草之诚巽得女震得男并见上干称父坤称母见易说卦传X廸吉象教并见上载生载育见诗生民家室见诗桃夭闺门之秀晋张玄妹有才质适顾氏玄每称以敌王凝之妻谢道韫济泥曰王夫人神情散朗故有林下风气顾家妇清新玉映自是闺房之秀註王夫人道韫也顾家妇张玄妹也婴儿祈安爱钟孺子先厪困蒙之忧诚祷觉皇预消无妄之疾恭陈尺楮用白寸衷切念同妻德不前人事常先虑幸得弄璋之庆私期跨灶之能然襁褓弗宁深恐五行有尅伤之咎乳哺多窒切忧三命有形战之灾爰轸彻桑之谋特输向日之悃是以伏愿愍其弱质卫其微生命运无屯常逢无量寿佛福基永固恒值炽盛光王允为干蛊之休大作盈门之庆孺子书洛诰註稚子也困蒙易蒙六四困蒙吝象曰困蒙之吝独远实也无妄弄璋并见上跨灶谓子过于父为跨灶吴崇贺人生子云寄语王浑防跨灶阿戎清赏祇须臾或云灶上有釜故子过于父为跨灶註釜与父音相同借以为言也襁褓说文曰小儿衣也彻桑向日并见上干蛊易蛊初六干父之蛊有子考无咎厉终吉九二干母之蛊不可贞祈入学立愿X切念草茅贱品佔毕寒儒黄卷功勤未与明伦之列青云志切思为发轫之图兹当考案方临试期在迩虔备仪物恭诣告许伏愿文炫五云之彩思涌万派之波瑞映黉宫功幸收于鲁籍光浮泮水名早着于周庠佔毕学记曰今之教者呻其佔毕多其讯註佔视也毕简也言今之教人但吟讽其所佔视之简牍不能通其蕴奥也黄卷遯斋闲覧曰古人写书皆用黄纸以蘗染之所以辟蠧也故谓之黄卷青云志见膝王阁序发轫谓轫音忍碍车轮之木也去轫轮动而车行故凡初为则曰发轫见楚辞黉宫谓黉音横学舍也鲁籍谓籍音寂簿书也泮水诗泮水曰思乐泮水註泮水泮宫之水也诸侯之学乡射之宫谓之泮宫其东西南方有水形如半璧以其半于辟痈故曰泮水周庠有虞及周之学名也记王制曰有虞氏养国老于上庠孟子曰周曰庠入学还愿伏以荣被蓬门巳作鹏程之发轫光昭泮水冀为翰苑之先声乃竭蚁诚用答鸿庇切念业专挟筴技习雕虫苦志鸡窓思与青钱之选皈心猊座遂点黉序之班弗敢久负于前盟是用俯陈其下悃伏愿蜚声艺苑奋迹文场幸作宾于主家观光上国喜登名于仕籍鼓翼天衢X蓬门见上鹏程庄子曰北冥有鱼其名为鲲化而为鸟其名为鹏鹏之背不知其几千里也海运则将徙于南冥发轫泮水蚁诚并见上挟筴庄子曰臧与糓二人相与牧羊而俱亡其羊问臧奚事则挟筴读书问糓奚事则博塞以游註挟筴即执卷也雕虫杨子法言曰或问吾子好赋曰然童子雕虫篆刻俄而曰壮夫不为也鸡窓幽冥录曰晋衮州剌史沛国宋处宗买一长鸣鸡爱养甚至常着窓间后鸡作人语与处宗谈论极有言说终日不辍处宗因此功业大进青钱张鷟字文成高宗朝八以制举皆中甲科员半千称其文犹青铜钱万选万中时谓青钱学士观光易观六四观国之光利用宾于王天衢郭有道碑文曰将蹈鸿崖之遐迹绍巢许之绝轨翔区外以舒翼超天衢以高峙秋科立愿秋风初发正属冯风之期秋桂将芳喜怀折桂之想愿试场之有庆冀圣力以加祥切念幼专鲁诰长滥周庠困守鸡窓屡屈登云之志苦摩蠧简几兴夺锦之思兹者奋翼时临着鞭日迩不恳万间之庇安收三战之功伏愿笔绚五云之彩思流万斛之波虎榜墨新喜作南闽之魁首蟾宫香发快沾北阙之恩荣更祈出途收利即次无虞往返俱亨身心并泰X折桂晋郄诜举贤能射䇿为天下第一武帝问卿才何如诜曰犹桂林一枝崑山片玉註桂枝崑山犹如言士林中一耳陈元老及第诗桃花先透三层浪月桂高攀第一枝鲁诰谓诰告也告上曰告发下曰诰周书五诰古者上下有诰周庠鸡窓并见上蠧简谓蠧木中虫也又书中蠧鱼韩退之诗岂殊蠧书虫生死文字间简牒诗小雅曰畏此简书夺锦唐武后游龙门命群臣赋诗先成者赐锦袍东方虬诗先成设拜赐坐未安宋之间诗成文理兼美左右莫不称善乃就夺锦袍衣之奋翼冯异字公孙佐汉光武中兴芜蒌亭上豆粥至南宫复进麦饭破赤眉帝降玺书劳之曰始虽垂翅回溪终能奋翼渑池可谓失之东隅収之桑榆着鞭东晋刘琨与祖逖为友与亲故书曰吾枕戈待旦志枭逆虏常恐祖先生先吾着鞭万间之庇见上五云之彩江淹字文通少时梦人授以五色笔自是文藻日新万斛之波东坡曰吾之文如万斛泉源不择地而出虎榜唐书欧阳詹字行周举进士与韩愈李绛崔群王涯冯宿庾承宣联名登第皆天下选时称龙虎榜南闽周礼注疏曰八蛮在南方闽其别也魁首谓凡为首者皆曰魁蟾宫谓及第之𦯕比步蟾宫张衡灵宪序月者阴宗之精积而为兽象兔阴之类其数X偶其后有穷后羿请不死之药于西王母其妻嫦娥窃以奔月是为蟾蜍又古送赴省嫦娥剪就绿罗袍待来步蟾宫与换北阙汉高帝纪萧何治未央宫立东阙北阙前殿注未央宫虽南向而上奏事谒见之徒皆谒北阙是以北阙为正门秋捷还愿喜辱贤书全借圣慈之力肃修梵典庶昭愚悃之衷乃仗缁袍特申素楮切念试期在迩场事当行脱颕青衿须赖梦中之煳眼奋身白屋必凭暗里之点头敬立良盟特希慈庇幸叨光于虎榜敢忘报于狮台伏愿既搏秋风犹跃春浪琼林花发荣簪上苑之春金榜墨鲜恩赐曲江之宴青衿毛诗曰青青子衿註青青纯绿之色父母俱存衣纯以青子男子也衿领也青衿者以青布作护领也白屋前汉书萧望之传曰非周公相成王躬吐握之礼致白屋之意注师古曰白屋谓白盖之屋以茅覆之贱人所居梦中煳眼暗里点头宋欧阳脩知贡举考试卷常觉坐后一朱衣人点头然后文入格不尔则无复与考始疑侍吏及回视一无所见因语同列三叹甞有句云文章自古无凭据惟愿朱衣一点头又诗云青夜梦中煳眼处朱衣暗里点头时虎榜见上琼林谓朝廷赐宴及第人谓琼林宴宋太平兴国八年宋白等并赐及第赐宴始就琼林苑后X遂为定制金榜西京杂记曰崔绍暴卒复生见冥间列榜书人姓名将相金榜其次银榜州县小官并是鉄榜上林上林赋註良曰上林苑名曲江之宴汉武帝造曲江池其水西折唐人上巳在曲江头禊饮踏青明皇封张九龄于此号曲江公后秀士登科赐宴于此春科立愿赴试春官志取棘围之捷投诚秋禴思祈莲座之恩爰立良盟用希慈鑑切念佔毕贱品樗栎凡材苦志萤光未达青云之路与名鹗荐幸叨丹桂之芳尚希曜桃浪以飞腾讵忍虗杏花之烂熳乃仗缁流归命皇觉伏愿杨文吐凤李笔生花金榜先登奚啻处囊之士锦标首夺允称入彀之英更祈往返俱亨身心并泰登途何虑即次无虞春官周礼云春官宗伯掌礼註春官卿主邦礼治天神地祇人鬼之事和上下尊卑等列春官于四时之序为长故其官谓之宗伯棘围通典云选举类礼部阅试之日皆严设兵卫栫棘围之以防假滥註栫围也假滥假託泛滥阅试之日用兵严卫以棘剌围之以防假才及滥入者佔毕樗栎并见上萤光晋车胤字武子南平人恭勤不倦博覧多通家贫不常得油夏月则练囊盛数十萤火以照书以夜继日青云之路宋梁颢状元及第年八十二谢启云皓首穷经少X伏生之八岁青云得路多太公之二年鹗荐后祢衡始弱冠孔融爱其才上表荐之曰鸷鸟累百不如一鹗使衡立朝必有可观丹桂桃浪并见上杏花庄子曰孔子游淄潍之林休坐杏坛之上读书弦歌鼓琴杨文吐凤后汉杨雄字子云成帝时客有荐扬雄文似相如者上召雄待诏承明之庭还奏甘泉赋以劝雄作甘泉赋成梦吐白凤李笔生花天宝遗事曰李白少时梦笔头生花自是才思日进金榜见上处囊之士史平原君传曰平原君合从于楚得食客十九人毛遂自荐曰臣得如锥之处囊中乃脱颕而去非特未见而巳锦标首夺见上入彀之英唐太宗正观中私幸端门见进士缀行而出喜曰天下英雄入吾彀中矣註彀张弓引备也彀中犹言落圈套也登第还愿杏苑春浓喜龙门之波煖棘围捷奏荷燕阙之宠新昔借鸿休兹勤蚁报切念青灯志苦黄卷功勤矻矻暑寒岂垂涎于温饱孳孳昼夜思励志于功名幸沾鴈塔之光悉属猊台之廕爰思报答敢不精虔伏愿帝恩益隆臣职惟谨青袍玉简长环北极之尊紫绶金鱼永祝南山之寿龙门谓龙门以鱼为喻也龙门河水所下之口在今绛州龙门县龙门水险不通鱼鼈之属莫能X上江海大鱼集龙门下者数千不得上上即为龙今士有被其容接者名为登龙门事见东汉李膺传棘围蚁报黄卷并见上矻矻文选李周翰註勤作也又轨范註徤作劳极㒵温饱见孟子孳孳孟子註勤勉之意鴈塔西域记昔有比丘见双雁飞翔忽一雁投下自陨众曰此雁垂戒宜旌彼德于是𢉉鴈建塔又古今诗话云唐韦肇及第偶于慈恩寺鴈塔题名后人效之遂成故事紫绶前百官表曰丞相金印紫绶註绶佩印之组也金鱼唐书曰高宗给五品巳上随身银鱼袋以防召命之诈出内必合之三品以上金饰袋垂拱中都督剌史始赐鱼天授二年改佩鱼皆为龟其后三品以上龟袋饰以金四品以银五品以铜中宗初罢龟袋复给以鱼南山之寿诗天保曰如南山之寿不骞不崩官员赴任祈安帝恩方重敢惮跋涉之劳臣职尤难实怀氷渊之虑爇瓣香以致敬露片楮以祈安切念叨登仕籍滥点臣班既拜命以为荣当俶装而敢后第恐舟车弗利盗贼方殷犹虑风土各殊奸仇莫测不恳圣慈之庇安纾薄宦之忧伏愿客途无恙官舍咸宁常熈茂续之光毋忝厥职快覩荣迁之命广膺殊休X跋涉之劳诗载驰曰大夫䟦涉我心则忧註草行曰䟦水行曰涉氷渊之虑见上拜命左庄十一年曰拜命之辱註谢辱厚命俶装张平子思玄赋简元辰而俶装李善註曰俶始也无恙神异经曰北方有兽曰㺊㺊恙也黄帝杀之由是人无忧疾谓之无恙官员赴任祈安后还愿仕途多险爰兴利涉之思圣力无方幸获有常之吉思酧慈廕乃竭鄙诚切念观光有愧窃禄无能万里长途既切驰驱之惧一朝显命深怀踧踖之忧乃立盟言果垂响应思修昔年之欵爰罄今日之恭伏愿钖之大年介尔景福如川方至频荷凤勑之荣如日斯升快覩龙颜之喜利涉之思易曰需有孚光亨贞吉利涉大川本义曰需待也以干遇坎干健坎险以刚遇险而不遽进以陷于险待之义也孚信之在中者也观光见上踧踖语註恭敬不宁之㒵响应见过秦论介尔景福如川方至并见毛诗凤勑之荣邺中记曰石季龙与皇后在观上有诏书衔木凤口中放数百丈绯绳回转飞下如日斯升见诗天保龙颜之喜前汉高祖讳邦字季沛丰邑中阳里人姓刘氏母媪甞息大泽之陂梦与神遇是时雷电晦冥父太公往则见交龙于上巳而有娠遂产高祖隆准而龙颜也X客商出外祈安卧雨飱风图取锥刀之利望云就日冀獥桴鼓之随谨涓糓辰聿陈微悃切念耻为兔守漫尔蝇营斯迈斯征爰谋爰度载念旅舍愁见侵侮之惊抑念客舟恐致沦胥之苦身之历寒历暑货之或滞或通若非獥福于先难何以成谋于后获伏愿察翼翼之恭垂皇皇之鉴维车之运汎舟之役俱袭佳祥垂槖而往载稛而归得收微利锥刀之利左昭曰锥刀之末将尽争之註锥刀之末至细以喻细事桴鼓兔守并见上蝇营毛诗曰营营青蝇註营营往来㒵侵侮曲礼曰礼不踰节不侵侮沦胥诗小旻曰如彼流泉无沦胥以败註沦陷胥相也翼翼皇皇见上汎舟之役左僖十三年秦于是乎输粟于晋自雍及绛相继命之曰汎舟之役註从渭水运入河汾垂槖梱载国语曰诸侯之使垂槖而入稛载而归註稛束也商归还愿利者义之和爰致蝇营之利诚者天之道敢忘蚁报之诚恭演梵仪聿遵教法切念煳口四方置身千里登途驾辙滔滔底足之津济渡浮舟汎汎回头之岸惊省人情之厚薄间关世道之炎凉莫敢或遑未知收济欲集客行之庆唯凭圣庇之休兹当返斾之时庸致衔环之悃伏愿润屋计成克家谋X遂行曰商坐曰贾咸无滞货之忧为者疾用者舒常有生财之道蝇营蚁报并见上煳口四方左隐十一年郑伯曰寡人有弟名叔段不能和恊而使煳其口于四方註使叔叚寄食于四方之国谓段元年奔共间关后汉荀彧传论曰荀君乃越河冀间关以从曹氏註曰间关犹展转也返斾左传曰令尹南辕返斾註将皈也衔环见上润屋大学曰富润屋德润身克家见上商贾白虎通曰居卖曰贾通物曰商为者疾用者舒生财之道并见大学商遇风浪后还愿浮江无际沦胥可叹于客舟法海有缘登跻得乘于道筏谨涓糓旦爰报洪恩切念某计切肯堂谋深润屋比逐蝇头之利忽惊鲸浪之忧眇眇幻躯几葬江鱼之腹盈盈重货将倾蛟冗之渊爰叩调御之尊遂免漂沦之苦其恩希有于意云何伏愿利源洋溢福海渊渟出入随所之永遇妙吉祥之庇交易得其所偕逢欢喜藏之休沦胥糓旦肯堂润屋并见上眇眇史武本纪曰朕以眇眇之身承至尊兢兢焉惧勿任江鱼之腹见屈原渔父辞洋溢见中庸又X飞廉涨波上之风曾申祈悃我佛现水中之月立遂感通乃露丹诚用酧洪庇切念草茅贱品萍梗浮踪还归比涉于长江漂堕如居于巨海号风战雨激为恩地之雷沃日吞云翻作迷天之雪欲脱龙渊之难爰唿倪座之尊果借洪慈即獥廸吉将希草结乃效葵倾伏愿钱流地上货衍日中玉积珠盈自见门庭之成市川增云委何须垄断之频登飞廉廸吉草结葵倾并见上钱流地上前贷食传曰故货宝于金利于刀流于泉註如淳曰名钱为刀者以其利于民也又流行如泉也货衍日中易系辞曰日中为市致天下民聚天下之货交易而退各得其所垄断孟子曰有贱丈夫焉必求垄断而登之以左右望而罔市利註左右望者欲得此而又取彼也罔谓罔罗取之也妻为夫作商不归立愿念彼槖砧久作无依之旅惟兹荆阃敬殚有感之诚特立良盟恭演梵务切念夫主计鸱夷利为子长游日迈月征莫悉鸿鳞之寄风飱雨卧可胜蠒足之劳彼在天之涯此居地之角未得旋车之喜徒深举案之思稽首祈恩志心归命伏愿夫动渊明松菊之怀兴张翰莼鲈之念不留不处行休辙迹之间关言旋言归得致刀头之盟信藁砧古乐府云藁砧今何在山上更有山註藁X砧喻夫问夫何在山上又山乃出字言夫出外也鸱夷史范蠡传曰范蠡浮海出齐变姓名自谓鸱夷子皮耕于海畔註索隐曰范蠡自谓也盖以吴王杀子胥而盛以鸱夷今蠡自以有罪故为号也韦昭曰鸱夷革囊也或曰生牛皮也日迈月征见诗小宛蠒足谓足重皮也楚欲伐宋墨子自鲁趣楚十日十夜足肿如重蠒而不休息谓足伤起皮如重蠒也天涯地角吴融尽山水歌曰地角移来方寸间天涯写在笔锋里举案列女传曰孟光字德耀隣里多求择对不嫁父母问其故光曰欲得贤如梁伯鸾者鸿闻而娶之及嫁以装饰入门七日而鸿不答光曰妾者隐居之服鸿喜曰此真梁鸿妻贫赁后入覇陵山中以耕织为业光每进食于鸿必举案齐眉不敢仰视渊明松菊见囦明归去来辞张翰莼鲈张翰字季鹰有清才善属文晋惠朝齐王冏辟为东曹掾因秋风起思吴中菰菜蒪羮鲈鱼鲙叹曰人生遗适志耳富贵何为即引去间关见上刀头古乐府何时大刀头破镜飞上天註谓夫还期在月如破镜时刀头有环故云因讼祈安乖违互讼巳惭忍辱之仙休咎两明实借垂慈之佛敬投皇觉谨控丹诚切念艰苦一生畏严三尺近以仇讐之隙遽兴论讼之端刻木之誓实我之忧X甘棠之听伊谁是赖唯求中吉切虑终㐫不觊慈仁安底宁息伏愿慈云覆护慧日光明无幽不察无愿不成惟余有请尔有枉必伸有疑必释在吾无间然忍辱仙见大藏一览刻木之誓前路温舒传曰画地为狱议不入刻木为吏期不对甘棠之听谓召伯舍甘棠之下听讼也见诗甘棠三尺小学註曰三尺谓法律古者以三尺竹简书之中吉终㐫易曰讼有孚窒愓中吉终凶传讼之道必有其孚实中无其实乃是诬妄凶之道也卦之中实为有孚之象讼者与人争辩而待决于人虽有孚亦须牵塞未通不窒则巳明无讼矣事既未辩吉凶未可必也故有畏惕中吉得中则吉也终凶终极其事则凶也无间然语泰伯曰禹吾无间然矣註间罅隙也谓指其罅隙而非议之也横遭官事祈安非殃横罹岂胜下险之忧圣德弘仁爰致中孚之祷切念燕安兀兀兔守愚愚岂期棘险之奸妄肆株连之害嗟嗟法网殆难顷㓨以逃生恻恻刑威若易须臾之置死桎梏之忧既重苞苴之费不轻哀控告之无门幸归投之有佛伏愿三尺无干五刑不滥举直错诸枉永无诖误之忧作善降之祥尚冀曲全之庇X下险之忧易讼卦彖曰讼上刚下险险而徤讼传讼之为封上刚下险险而又徤也又为险徤相接内险外徤皆所以为讼也若徤而不险不生讼也险而不徤不能讼也险而又徤是以讼也中孚见上兀兀指南云兀兀无知㒵兔守见上棘险之奸毛诗曰营营青蝇止于棘谗人罔极交乱四国株连之害前食货志曰廼征诸犯令相引数千人名曰株送徒入财者得补郎郎选衰矣註应劭曰株根本也送致也师古曰言被牵引者为其根株所送当充徒役而能入财者即当补郎桎梏孟子曰桎梏死者非正命也註桎梏所以拘罪人者也苞苴补註云苴所以借履也孙曰包苴也麻无子曰苴控告左襄八年曰无所控告三尺见上五刑书舜典註曰墨劓洵宫大辟也举直错诸枉见语为政诖误谓诖音卦误也前景纪诏曰吴王濞为逆诖误吏民作善降之祥见书伊训曲全老子曰曲则全枉则直註能曲而后能全官事受枉祈脱暗里挤排巳横遭其陷穽急中唿祷愿致应于鼓桴切念拙于守分昧于知几岂期狙诈之奸竟致鼠牙之祸谗谤成恶暂疑曾子之杀人缧绁致忧安待晏婴之知我文乃曲断事实枉诬欲飞邹衍之霜X愿致真卿之雨唯切归佛之悃庶有回天之功伏愿覆盆有炤明镜无私出之危置之安永荷神明之宰锄其奸雪其枉庶瞻昭回之天陷穽中庸子曰人皆曰予知驱而纳诸罟擭陷阱之中而莫之知辟也註陷阱坑坎也皆所以揜取禽兽者也鼓桴见上知几见易系辞狙诈列子曰宋有狚公者爱狙养之成群能解狙意狙亦得公之心将限其食先诳之曰与若芧朝三而暮四足乎众狙皆起而怒俄而曰与若芧朝四而暮三足乎众狙皆伏而喜鼠牙诗行露曰谁谓鼠无牙何以穿我墉曾子杀人曾参姓曾名参字子舆孔子弟子武城人至孝孔子因之作孝经秦之甘茂曰鲁人与曾参同名者杀人人告其母母曰吾子不杀人织机自若少顷人又告曾参杀人母又自若又一人告之其母投机杼下机踰墻而走臣贤不及曾参王信臣又不及其母疑臣者非特三人臣恐大王投杼矣晏婴知我史记晏平仲传云越石父贤在缧绁中晏子出遭之涂解左骖赎之载归弗谢人闺久之越石父请绝晏子戄然摄衣冠谢曰婴虽不仁免子于厄何子求绝之速也石父曰不然吾闻君子诎于不知巳而信于知巳者方吾在缧绁中彼不知我也夫子既以感寤而赎我是知已知已而无礼固不如在缧绁之中晏子于是延入为上客X邹衍霜燕邹衍事燕惠王左右谮之被系于狱仰天而哭盛夏天为之降霜真卿雨唐颜真卿为监察御史使河陇时五原有冤狱久不决天且旱真卿辩狱而雨郡人唿御史雨回天功张玄素传曰玄素谏太宗修洛阳宫魏征叹曰张公论事遂有回天之力覆盆王充论衡云天平与地无异若覆盆之状昭回之天毛诗曰倬彼云汉昭回于天官事息还愿昔讼公庭爰致望云之祷今归私室敢忘倾日之诚罪消鼠牙恩酧猊座切念烦恼根深尘劳业重偶因小人之偾遂履君子之庭荆棘林深䞨足无非窒碍氷渊境险扪心巳自惊惶敬投大觉之尊遂免终㐫之虑欲酧鸿庇仍竭蚁诚伏愿鉴昔时乃无妄之灾非予得巳幸今日底有常之吉惟芘是依狐疑之隙弗生雀角之忧永杜望云倾日鼠牙扪心并见上大觉见名义佛陀下终㐫蚁诚与妄狐疑并见上雀角毛诗曰谁谓雀无角何以穿我屋保重病身为众苦本乃有釆薪之忧佛作大医王能愈孔棘之疾披心致恳稽首陈情切念幻形靡坚尘障实重比因四大之蹇遽为一身之忧药加瞑眩之投X甚于氷炭命切危亡之迫凛若风灯冀逢三折肱之良庸致九顿首之请伏愿四肢鬯适六脉均调注生借之长年俾尔绵延之寿坚福基于不坏钖予穰简之休釆薪之忧孟子曰王使人问疾医来孟仲子对曰昔者有王命有釆薪之忧註言病不能釆薪谦辞也大医王维摩经佛国品云为大医王善疗众病应病与药令得服行孔棘之疾诗桑柔曰多我觏痻孔棘我圉四大之蹇维摩经云四大合故假名为身四大无主身亦无我易蹇卦彖曰蹇难也瞑眩书说命曰若药弗瞑眩厥疾弗瘳三折肱左定十三年晋范氏中行氏将伐晋定公齐高强曰三折肱知为良医唯伐君为不可民弗与也我以伐君在此矣九顿首左襄四年曰九顿首而坐注顿首下首也拜头叩地也四肢群书拾唾曰头身手足又云两手两足也六脉谓浮沉迟数滑濇也穰简见上保长病惟疾之忧几无出缠之日实我之咎庸有谢过之门特恳大觉于兹时愿起沉疴于一旦切念积愆未雪宿障难融顷以速坏之身遽沾难愈之疾炎帝既甞之药巳失其灵仓公久验之方亦亏厥效思弗消罪于既往岂能离苦于来今伏愿业垢氷X消病缘雾散快遇诺迦之水俾寿俾康喜逢董奉之医何思何虑谢过左襄晋人其将谢过之不暇敢不纳乎沉疴韩愈诗大华峯头玉井莲开花十丈藕如船冷比雪霜甘比蜜一片入口沉疴痊註沉疴痼疾也如今之痨瘵深病也炎帝帝王世纪曰炎帝神农氏甞味草木药疗疾仓公史记曰太仓公者齐太仓长临菑人也姓淳于氏名意少而喜医方术受其脉书上下经五色诊奇咳术揆度阴阳外变药论石神接阴阳禁书受读解验之可一年所明岁即验之有验然尚未精也要事之三年所即甞已为人治诊病决死生有验精良诺迦之水详稽古略及三昧水忏序董奉之医庐山记曰董奉字君异侯官人每治人病病愈令种杏五株遂成林后上昇保身弱多病病形靡一屡伤委弱之躯业键既深少遇清宁之日披露丹悃特投觉皇切念色身羸弱命运屯邅寒暑屡侵每失节宜之力痒疴迭至常勤医治之方恐有甚于斯焉将不保其往也是以伏愿顿清业海速越病关三百六十骨节之中永无疾痛八万四千毛孔之内常遇吉祥清宁老子曰天得一以清地得一以宁註一者道也屯邅谓难行不进㒵见易屯卦痒疴X克已铭曰痒疴疾痛举切吾身骨节毛孔江湖集註人身具八万四千毛窍三百六十骨节病后还愿攻之不可达之不及曾深抱疢之忧视之弗见听之弗闻嘿感扶危之德俯殚凡悃仰答佛恩切念比因无妄之灾遽剧有生之苦膏肓屡急不胜竖子之忧命脉载回莫覩医师之效爰祷能仁之圣许陈克敬之仪有感必通果沐洪休之赐无德不报敢塞白水之盟伏愿慈云广覆慧日炳临寒暑常调永享亨嘉之会往来多庆长消灾沴之侵视之弗见听之弗闻见中庸无妄之灾膏肓竖子并见上医师之效周礼曰医师掌医之政令聚毒药以共医事岁终则稽其医人十全为生十失一次之十失四为下白水之盟左僖二十四年春王正月秦伯纳重耳也及河子犯以璧授公子曰臣负羁绁从君巡于天下臣之罪甚多矣臣犹知之而况君乎请由此亡公子曰所不与舅氏仝心者有如白水投其璧千河註子犯重耳舅也言与舅氏仝心之明如此白水投璧于河质信于河也又有疾弗瘳实切邅如之虑无德不报庸修颙若之诚切念顷干荣卫之和爰致痒疴之苦百药俱试既无君臣佐使之功五技俱穷徒有卜祝医巫之请X爰叩猊台而立愿果蒙鹫岭之加祥用酧慈恩乃竭愚悃伏愿五官效职何须肘后之方六气召和永杜目前之患椿萱兰桂厥休未艾琴瑟埙篪其乐且耽邅如颙若并见上荣卫灵枢荣卫生会篇岐伯曰人受气于谷谷入于胃以传于肺五藏六府皆以受气其清者为荣浊者为卫荣在脉中卫在脉外荣周不休难经曰血为荣气为卫痒疴见上君臣佐使谓药有君臣佐使以相宣摄合和君一臣三佐五使六可一君三臣九佐使也五技俱穷见上卜祝见孟子医巫见论语五官荀子曰心居中虗以治五官註谓耳目鼻口形肘后之方葛洪字稚川东晋人抄金匮方百卷肘后要急方四卷註肘手臂节也六气左昭元年曰天有六气註曰阴阳风雨晦明也椿萱兰挂琴瑟并见上埙篪诗何人斯曰伯氏吹壎仲氏吹篪註伯仲兄弟也乐器土曰壎竹曰篪保婴儿病病侵赤子深惟坎坷之忧诚叩觉皇庸效童蒙之志切念男顷居弄璋之庆颇期跨灶之能岂谓保抱之失宜遽尔痒疴之作障如泣如诉难明受病之因不识不知徒切求医之请三世之良未遇十全之效鲜闻乃恳调御之尊愿消幼穉之苦伏X愿惊啼自止若逢昔日之张辽医疗无艰再遇今时之卢扁得继继绳绳之幸降穰穰简简之休赤子见书康诰坎坷谓不平㒵童蒙弄璋跨灶并见上保抱书召诰曰夫知保抱携持厥妇子如泣如诉见前赤壁赋不识不知见诗皇矣三世之良记曲礼曰医不三世不服其药张辽魏志曰张辽字文远鴈门马邑人武力过人数有战功累转前将军江东小儿啼怖之曰辽来辽来无不止者卢扁史记曰扁鹊者勃海郡郑人姓秦氏名越人少时为人舍长舍客长桑君过扁鹊独奇之常谨遇之长桑君亦知扁鹊非常人也出入十余年乃唿扁鹊私坐间与语曰我有禁方年老欲传与公公毋泄扁鹊曰敬诺乃出其怀中药予扁鹊饮是以上池之水三十日当知物矣乃悉取其禁方书尽与扁鹊忽然不见殆非人也扁鹊以其言饮药三十日视见垣一方人以此视病尽见五藏症结正义曰家于卢国因命之曰卢医也十全之效见上医师註绳绳毛诗註不绝㒵穰穰简简见上婴病愈还愿婴儿无知忽致有生之疾大觉有感遂臻无恙之休敬阐微诚特酧厚德切念男顷染一朝之患遽为四体之忧襁内携提实切疾首痛心之虑暗中X摸索谁为观形察脉之良爰立心盟遂脱病键兹循报恩之典乃勤献曝之仪伏愿弱质恒坚寿元永固秀如王衍誉夙负于宁馨慧若韩符诗早明于瑟僩无恙见上疾首痛心文选杨中武诔曰哀哀慈母痛心疾首暗中摸索唐史曰许丞宗惟轻见人多忘之或谓其不聦乃曰卿自难记若遇曹刘沈谢暗中摸𢱢着亦可识察脉韩文曰善医者不视人之肥瘠而察其脉献曝见上王衍晋王衍字夷甫神情明秀风姿详雅甞造山涛既去涛目送之曰何物老妪生宁馨儿韩符韩文曰符公之子按公墓铭及登科记公之子曰昶登长庆四年进士第符岂昶之小字耶保痳痘伏以痘疹为灾巳极有生之苦修禳有术须归无上之尊特具短章聊申鄙悃切念近因天行遂染痘疫诚虑宿愆之有障乃尔倾危复忧命运之多屯长兹疢疾不凭圣典曷度病关恭展蝼蚁之诚恳叩狮猊之座伏愿五行俱顺三命无虞不须越人之方居然痊愈喜见老莱之戏于以愉恬屯易屯本义曰屯难也疢疾蝼蚁越人老莱并见上痘后还愿X昔沾痘疹曾极仰祷之勤今竭葵忱思答垂慈之力恭陈梵典用践良盟切念顷因天运之灾骤染色身之疾随兹苦键难免危疑之忧爰立良盟遂获平康之喜恩酧厚德乃展微诚伏愿鉴其宿诚钖之介福不灾不害划祲沴以氷消曰寿曰康蔼吉祥而云委葵忱见上祲沴文选宋文皇帝元皇后哀䇿文云象物方臻眡祲告沴云委坡诗註云委言其多也禅林疏语考证卷之二禅林疏语考证X卍XXX禅林疏语考证卷之三荐悼门荐父首七无父何怙悲风惨一七之辰有佛可依湛云覆三千之界负肩酧德绕足投诚切念四生凡品五浊浮躯顷婴无妄之灾深期有永岂意有为之幻遽作无常嗟嗟撒手以便行切切承颜而莫得虽娑婆海上载乘明月以旋归然痴慢山前恐碍飞云之来往爰痛南垓之念敬修西竺之缘伏愿空空了了解除久久之愆尤是是非非结绝初初之公案长揖秽土以超生顿开妙莲而见佛无父何怙诗蓼莪曰无父何怙无母何恃负肩酧德父母恩难报经曰父母于子有大增益乳哺长养随时将育四大得成设若右肩负父左肩负母经历千年正使便利背上未足报父母恩绕足投诚圆觉经曰于是文殊师利菩萨在大众中即从座起顶礼佛足右绕三帀长跪叉手四生五浊无妄之灾并见上切切家语六本曰切切而悲承颜隽不疑见暴胜之曰窃伏海濒闻暴公子旧矣今乃承颜接辞南垓之念毛诗有南垓篇有声无词晋束晢补亡诗序曰南陔孝子相戒以养也二七一十四日幽阴莫侍严君之训千百亿身显化可胜调御之悲假佛慈以报父慈必佛道乃成子道切念苦海浮沤尘寰幻蹟因际啮藤之厄遽惊曳杖之歌肃然容忾然声莫返幽都之魄发是心作是念敬修净土之因伏愿先君渡初江之巨浪登法海之慈舟七宝池中尽洗业障报障烦恼障九莲台上常闻妙音梵音海潮音严君易下彖曰家人有严君焉父母之谓也调御谓如来十号之一也啮藤之厄见上庆生之註曳杖之歌记檀弓曰孔子蚤作负X手曳杖消摇于门歌曰泰山其颓乎梁木其坏乎哲人其萎乎既歌而入当户而坐子贡闻之曰泰山其颓则吾将安仰梁木其坏哲人其萎则吾将安放夫子殆将病也遂趋而入夫子曰赐尔来何迟也夏后氏殡于东阶之上则犹在阼也殷人殡于两楹之间则与宾主夹之也周人殡于西阶之上则犹宾之也而丘也殷人也予畴昔之夜梦坐奠于两楹之间夫明王不兴而天下其孰能宗予予殆将死也盖寝疾七日而没肃然容忾然声记祭义曰祭之日入室僾然必有见乎其位週还出户肃然必有闻乎其容声出户而听忾然必有闻乎其叹息之声幽都之魄楚辞曰魂兮归来君无下此幽都註幽都地下后土所治也地下幽冥故称幽都初江谓十王第二初江王也三七父止于慈巳参宋帝之陛子竭其孝宜阐觉皇之规作般若因成涅槃果切念亡父有凡夫名无寿者相槐柯国内忽迷梦蝶之魂枣叶世间遽绝蜗庐之影眼看白璧曷胜忍死之情魄入黄泉孰是超昇之所爰恳佛力用资冥途伏愿亡父礼十号之慈尊悟一乘之妙道好着脚处超登解脱之楼是转身时直入光明之藏父止于慈大学曰为人父止于慈宋帝谓X十王第三宋帝王也般若涅槃并见名义槐柯国内异闻集曰淳于棼家居广陵宅南有古槐树棼醉卧其下梦二使者曰槐安国王奉邀棼随使入穴中见榜曰大槐安国其王曰吾南柯郡政事不理屈卿为守理之棼至郡凡二十载使送归遂觉因寻古槐下穴洞然明朗可容一榻有二大蚁乃王也又寻一穴直上南柯即棼所守之郡也梦蝶之魂庄子曰昔日庄周梦为胡蝶栩栩然胡蝶也自喻适志与不知周也俄然觉则蘧蘧然周也註栩栩蝶飞之㒵蘧蘧僵直之㒵枣叶世间六祖坛经云譬如天龙下雨于阎浮提城邑聚落悉皆漂流如漂枣叶若雨大海不增不减蜗庐见上眼看白璧黄鲁直哭邢惇夫诗曰诗到随州更老成江山为助笔纵横眼看白璧埋黄壤何况人间父子情黄泉文选曰朝发高堂上暮宿黄泉下註高堂生所居黄泉死所葬又左传註天玄地黄泉在地中故言黄泉四七嗟我父兮正属五官之考劾为其子者敬投万佛之慈悲聊以输诚讵云报德切念亡父生我鞠我恩斯勤斯载我形劳我生莫永椿庭之寿幽之出冥之入曷明槐国之魂欲冀超昇须勤忏悔伏愿亡父业障氷消尘缘雪净黄金殿内常瞻紫磨之容红藕花心时听苦空之偈X五官谓十王第四五官王也生我鞠我诗蓼莪曰父兮生我母兮鞠我载我形劳我生庄子曰大块载我以形劳我以生佚我以老息我以死故善吾生者乃所以善吾死也椿庭之寿槐国之魂并见上五七三思严父之云亡曷其有所五历冥官之考劾欲见无由用阐鸿规敬陈象教切念亡父眯目于尘缘影里置身于石火光中蝶梦蚁酣竟弃三千之世乌飞兔走倐惊五七之辰向往之方谓何超昇之路安在輙凭佛果少赞仙游伏愿光浮于业镜台前雾散于阎罗殿下高高山上往来不碍白云飞深深海中出入自然明月现象教见上眯目庄天运曰播穅眯目石火光中杜甫诗蜗牛角上争何事石火光中寄此身蝶梦见上蚁酣山谷诗风急啼鸟未了雨来战蚁方酣又钱昭度夏晚诗黄蜂衙退海潮上白蚁战酣山雨来乌飞兔走张衡序曰日者大阳之精积而成鸟象乌月者阴精之宗积而成兽象兔仙游谓有德之人死以仙游之语美之词也舒梓溪弔松岳万于琦诗曰旧爱应留鹤仙游岂化猿阎罗谓十王第五阎罗王也六七X椿殒燕山徒切百千之恨蓂观尧砌倐惊六七之临欲资冥途乃修道筏切念不孝罪积于躬祸延所怙跼高蹐厚嗟遗体之遑安出幽入冥叹营魄之奚往既被六尘之罥难免黑愆况生五浊之区谁为白净特效三归之敬致恳十力之尊伏愿地藏借往生之光变成碎见在之案瑶池万仞金风动而水上生花宝阁千寻珠帘卷而云中见佛蓂观尧砌祸延所怙跼高蹐厚并见上遗体记祭义曾子曰身也者父母之遗体也营魄老子曰载营魄抱一能无离乎註营魂也神也魄精也六尘谓色声香味触法也黑愆十力并见上变成谓十王第六变成王也七七严君见背泰山当七七之期善逝垂慈莲国开三三之品不弘象教曷报鸿恩切念不孝德惭后嗣祸及先君星陨露晞悲惨遽形于庄蝶日征月迈荏苒巳历于曦乌想居东岳之幽阴莫诉南垓之痛苦谨依法炬冀破幽关伏愿亡父业海枯而功德山高障云散而菩提月现光浮莲宇豁开双眼见如来风动宝林骤听一音宣妙法严君见上见背李令伯陈情表曰生孩六月慈父见背文选註曰背死也泰山谓十王第七泰山王也善逝谓十号之一也象教X见上星殒令孤楚卒之夕有大星陨于寝室之上其光烛庭又宋仪望弔友人诗忽尔传星殒凭栏涕泗纷露晞通典曰田横死吏不敢哭但随柩叙哀后代相承以为挽歌名薤露蒿里后李延年分为二薤露送王公贵人蒿里送士庶人歌曰薤上露何易晞露晞明朝更复落人生一去何时归又云蒿里谁家地聚歛精魄无贤愚鬼伯一何相催促人命不得少踟蹰庄蝶见上日征月迈见诗小宛荏苒见上曦乌事苑曰曦光谓日也尧命羲氏和氏掌之故以日为曦光乌谓日曰阳乌中有三足乌南垓之痛见上六旬椿树烟迷巳茹六旬之苦奈河浪阔岂胜九回之悲乃阐雷音用资云路切念亡父自弃诸孤莫知其所沉沉苦海孰为驻足之津渺渺爱河莫识回头之岸不凭道筏安抵故乡伏愿亡父驾般若舟登涅槃岸两月之哭泣既卒于此七重之文案愿赦除之九回之悲司马迁报少卿书曰肠一日而九回又崔鲁春日长安即事曰玉楼春暖笙歌夜肯信愁肠日九回诸孤左僖九年曰初献公使荀息传奚齐公疾召之曰以是藐诸孤辱在大夫其若之何註言其幼贱与诸子县藐欲屈辱荀息使X保护之小祥父弃尘寰既适小祥之日佛临浊国是名大觉之尊用归佛慈乃酧父德切念亡父蚁穴浮生蜗居潜迹曩惊大故嗟嗟飞雀之散瓶今届小祥恻恻迅驹之过隙欲资吾父之云路须凭我佛之风规伏愿都市庭前破三百六旬之苦具弥陀国内放八万四千之光明得闻大事之因缘获证无生之法忍蚁穴蜗居并见上大故孟子曰今也不幸至于大故註大故大丧也飞雀之散七贤女经云雀来入瓶中以縠覆其口縠穿雀飞去识心随业走迅驹过隙史记魏豹传曰人生一世间如白驹过隙耳小颜云白驹谓日影也隙壁隙也无生法忍棱严云无生法忍註真如实相名无生法忍无漏真知名之为忍得此智时忍可印持法无生理决定不谬境智相宜名无生忍瑜伽论云何名忍自无愤勃不报他怨故名忍大祥㐫经三年痛失綵衣之侍吉蠲一日告成禫服之祥欲尽余哀爰修胜会切念先君顷以熊屏之梦遽为蚁穴之游嗟无泪之可挥虽有身而莫赎倚庐切切可胜曦驭之驰陟岵哀哀倐届孔琴之御拟破后后之冥关须仗空空之妙觉伏愿绝转X轮枢契常住法不生不灭直空当下之身心若住若来大咲从前之梦幻綵衣之侍见上禫服之祥谓禫除服祭名大祥后间一月而禫见礼记熊屏之梦晋平公梦朱熊窥其屏恶之而疾问于子产对曰昔共工之卿曰浮游败于颛顼自沉于淮其色赤其言善笑其行善顾其状如熊为天王崇见之堂则王天下者死见之堂下则邦人骇见之门则近臣忧见之庭则无伤今窥君之屏病而无伤其祭颛顼共工乎从其言而病间蚁穴之游见上有身莫赎诗黄鸟曰如可赎兮人百其身註赎贸也若可贸以他人则人皆愿百其身以易之矣倚庐记问丧曰不敢入处室居于倚庐哀亲之在外也寝苫枕块哀亲之在土也故哭泣无时服勤三年思慕之心孝子之志也切切见上曦驭谓日也见上杜诗义和冬驭近愁畏日车翻陟岵诗陟岵曰陟彼岵兮瞻望父兮註山无草木曰岵孝子行役不忘其亲故登山以望其父之所在孔琴之御记檀弓曰孔子既祥五日弹琴而不成声十日而成笙歌忌日以卒日而为讳日嗟严父之何之转业风而作释风仰世尊之如在聊申一日之悃庶服终身之丧切念先君精魄往而不还音容邈而莫覩虽一日二X日乃奄而亡实千年万年莫消此恨露晞薤叶风动木枝永言孝思不遑启处适衣黑衰之日敬邀缁服之流伏愿无边烦恼海彻底干枯无量智慧花廓然开发悟无所悟之法证无所证之门终身之丧记祭义曰君子有终身之丧忌日之谓也精魄薤叶并见上风动木枝韩诗外传曰孔子出行闻有哭声甚悲至则臯鱼也被褐拥劒哭于路左孔子下车而问其故对曰吾少好学周流天下而吾亲死一失也高尚其志不事庸君而晚无成二失也少失交游寡于亲友而老无所託三失也夫树欲静而风不止子欲养而亲不逮往而不可返者年也逝而不可追者亲也吾于是辞矣立哭而死于是孔子之门人归养亲者一十三人不遑启处见诗四牡安塟死则充如实切倚庐之念塟者藏也幸安归窆之魂爰建道场用资冥路切念先君劬劳德重教育恩深昔梦黄熊遽入绝迹消声之域今封白马幸依归魂掩魄之乡用报罔极之恩敬遵大慈之典伏愿先君见清净身于山色之间听广长舌于溪声之内本来面目恍然相逢无始命根嚗地顿断死则充如记檀弓曰始死充充如有穷倚庐见上塟者藏也檀弓曰塟也者藏也藏也者欲人之弗得见也是故衣足以饰身棺周于衣X椁周棺土周于椁反壤树之哉归窆谓葬曰归窆檀弓曰县棺而封註封作窆梦黄熊左昭郑子产聘于晋晋侯有疾韩宣子逆客私焉曰寡君寝疾于今三月矣并走群望有加而无瘳今梦莄熊入于寝门其何厉鬼也对曰以君之明子为大政其何厉之有昔尧殛鲧于羽山其神化为黄熊以入于羽渊实为夏郊三代祀之晋为盟主其或者未之祀也乎韩子祀夏郊晋侯有间赐子产莒二方鼎封白马范式字巨卿张邵字元伯相与为友元伯寝疾而卒范式忽梦元伯唿曰巨卿吾巳某日死某日葬子未我忘岂能相及式更服朋友之服驰往赴之式未及到而丧巳发引既至圹将窆而柩不肯进其母抚之曰元伯岂有望耶遂停柩移时乃见素车白马而来母曰是必巨卿也式因执绋而引柩于是乃前罔极之恩见诗蓼莪清净身广长舌苏轼字子瞻号东坡居士初参东林总禅师与论无情话有省遂献投机偈云溪声便是广长舌山色岂非清净身夜来八万四千偈他日如何举似人恍然见老子嚗地庄子曰神农隐几拥杖而起嚗然放杖而笑註嚗然放杖声荐父通用南山无桥木之亲终天抱痛西域有妙莲之主易地归仁欲报亲恩须求佛力切念先君既作幽泉X之梦岂胜逝水之悲陟岵兴嗟伤音容之何在蓼莪托咏痛精魄之安归既追攀无从岂修荐而敢阙伏愿先君尘劳蠲净廓尔而云散天清业障顿除豁然而氷消雪释宝网玲珑之下获礼慈尊天花缥缈之中得闻妙乐桥木之亲世说曰伯禽与康叔见周公三见三笞之乃问商子商子曰南山之阳有木名桥南山之阴有木名梓何不往观之二子往观见桥木高而仰梓木实而俯还告商子商子曰桥者父道梓者子道也註为子者见父不能卑下逊顺如梓木实而俯是以遭挞也易地幽泉并见上逝水之悲论语子在川上曰逝者如斯夫不舍昼夜陟岵蓼莪精魄并见上追攀杜甫诗昔在洛阳时亲友相追攀玲珑扬雄甘泉赋曰前殿崔巍兮和氏玲珑註玲珑明㒵缥缈木玄虗海赋曰群仙缥缈餐玉清涯註向曰缥缈高远㒵又善曰远视之㒵荐母首七悲惊萱背俄经七日之临忧郁草心莫尽三春之报欲超冥苦爰叩佛慈切念亡母恭处北堂职谨南㵎未悟空花之幻遽惊风木之悲迨想慈容孰化归来之鹤静思厚德惭观返哺之乌既欲报德于慈闱敢后输诚于觉苑伏愿萱背三春北堂南㵎并见上空花X见圆觉经风木悲见上归来之鹤述异传曰荀环事母孝好道术潜栖却粒甞东游憩江夏黄鹤楼上望西南有物飘然降自霄汉俄顷巳至乃驾鹤之仙也鹤止户侧仙者就席羽衣虹裳相与欵对巳乃辞去跨鹤腾空妙然烟灭返哺之乌事文后集引禽经云慈乌曰孝乌长则返哺其母山谷诗看尽林乌反哺儿二七二七日中莫侍慈闱之侧三尊座下愿修圣教之科思报鸿恩特昭蚁悃切念亡母泡影浮生尘劳幻质奈井蛇之伤啮致瓶雀之分飞泪眼欲枯瞻徒嗟于陟岵愁肠如割望莫遂于倚门蹐地奚容吁天何及幸有竺天之教堪为冥地之资伏愿蚁悃井蛇瓶雀陟岵并见上倚门战国䇿曰王孙贾之母谓贾曰汝朝出而晚来吾则倚门而望暮出而不还吾则倚闾而望蹐地吁天并见上三七历观蓂砌倐经三七之辰尘鎻萱庭实切百千之恨追悼欲通于幽壤庄严特建于道场切念亡母未悟浮沤之幻遽兴逝水之悲黑地冥途孰是回光之法炬涨天苦海谁为出险之慈航唯依我佛之洪庥庶拔吾亲之滞魄伏愿萱砌萱庭逝水之悲并见上X四七三圣移司巳定罪功之籍五官考案复明轻重之权欲捄慈亲于既往须投皇觉以资生切念亡母六阴弱质五浊浮生意谓百年可尽跃水之养岂期一旦遽惊堕月之悲萱庭尘迹之悠悠槐国梦魂之杳杳嗟冥关之莫测幸佛法之可凭伏愿三圣移司谓十王第一秦广王第二初江王第三宋帝王也五官见上跃水之养后汉姜诗广汉人事母至孝妻庞氏奉顺尤笃母性好饮江水妻出汲而奉之母嗜鱼脍每召邻母同食之舍侧忽有涌泉味如江水每旦輙出双鲤鱼常以供二母之膳堕月之悲锦绣万花谷前集南齐王融豫章王墓志曰半岳摧峯中河坠月鲸骖惋慕葆吹徘徊槐国见上五七三十五日游冥司莫见封人之母千万亿生离业网惟依大觉之尊还以事之匪以报也切念亡母全兰蕙之夙心抵桑榆之晚景不知不觉遽兴鹤弔之悲何往何之实切狐疑之想欲追悼于冥地敬致恳于觉天伏愿封人之母左隐元年庄公寘姜氏于城颍而誓之曰不及黄泉无相见也既而悔之颍考叔为颍谷封人闻之有献于公公赐之食食舍肉公问之X对曰小人有母未甞君之羮请以遗之公曰尔有母遗繄我独无颍考叔曰敢问何故公语之故且告之悔对曰君何患焉若阙地及泉隧而相见其谁曰不然公从之遂为母子如初君子曰颍考叔纯孝也爱其母施及庄公桑榆见上秋科之下鹤弔晋书曰陶侃丁母忧在墓下忽有二客来弔仪服鲜异礼毕遗人寻之但见双鹤飞天而去狐疑见上六七变成殿下想深亡母之惊忧调御座前堪灭众生之业垢乃弘大教用展哀诚切念亡母节誓柏舟香浮萱砌报之罔极期于供菽之勤倐尔无常乃作梦槐之戚诸子深忧其无恃黄泉相见以何之谨依竺干之风规用作东震之几杖伏愿变成调御并见上柏舟毛诗曰汎彼柏舟在彼中河髠彼两髦实维我仪之死矢靡他母也天只不谅人只萱砌见上供菽之勤礼记子路曰伤哉贫也生无以为养死无以为葬子曰啜菽饮水尽其欢斯之谓孝梦槐黄泉竺干东震并见上七七云渺泰山痛亲容之何在月悬鹫岭喜佛力之堪依罔极之报云何不孝之罪至矣切念亡母质备X纯坤志怀干蛊奈才婴疾疢遽如厚地之倾摧虽欲报劬劳莫尽昊天之覆焘日月之徂难驻霜露之感弥深爰启法筵用资冥福伏愿泰山纯坤干蛊疾疢覆焘并见上霜露之感汉公孙弘病笃上书乞骸骨上报曰君不幸罹霜露之疾何恙不巳註罹者遭也霜露之疾伤寒小疾也恙忧也巳止也言遭小疾何乃忧患不能止也六旬屈指六旬实切蓼莪之恨投诚诸佛愿怜刻木之哀特设慈航用超苦海切念亡母浮生偶寄幻疾遽归恩斯勤斯感德莫酧于厚地弃我忘我祈哀徒吁于旻天兹临卒哭之期实切沥心之悃伏愿蓼莪之恨见上刻木之哀孝子传曰丁兰事母孝母亡刻木为母事之卒哭檀弓曰卒哭而讳生事毕而鬼事始巳註卒哭而讳其名事生之礼毕事鬼之事始矣小祥云鎻萱庭巳届小祥之日光浮莲沼愿归大觉之尊尺疏敷宣寸诚恳切切念亡母命惊逝水魂入重泉白云遽失于孤飞黄壤安从而再见哺乌怀感岂堪树木之风声驾鹤来归空诵蓼莪而雨泣兹适周朞之岁特修梁武之仪伏愿X萱庭逝水重泉并见上白云孤飞唐狄仁杰登太行山反顾见白云孤飞曰吾亲舍其下瞻怅久之黄壤哺乌驾鹤蓼莪并见上梁武之仪见前诵经完满之註大祥萱花萎谢綵衣方叹于凝尘桑荫逡巡素服忽惊于易色谨修梵典聊表孝思切念先妣妇道克全母仪绰着深冀椿龄之永可沾茨祉之荣奈法昧有为莫出娑婆之网而灾婴无妄遽翻般若之舟永言孝思不遑启处靡依靡恃适值周公报政之时以祷以祈载阐梁武修斋之法伏愿綵衣见上逡巡杜甫歌云后来鞍马何逡巡说文曰却退㒵椿龄见上茨祉诗瞻彼洛矣曰君子至止福如茨註君子指天子也茨积也灾婴无妄见前周公报政史鲁世家曰鲁公伯禽之初受封之鲁三年而后报政周公周公曰何迟也伯禽曰变其俗革其礼丧三年然后除之故迟梁武修斋之法见上忌日忌日载临怅望萱花之秀释风播诞聿修兰竺之缘特竭孝诚用严生品切念先妣自弃蜗庐几经曦历念丧虽有制而哀岂有尽纵理或可裁而恩讵可忘临追远之辰愈极时思之感伏愿X萱花蜗庐曦历并见上安葬路惨背萱痛音容之莫见日严翣柳幸魂魄之有归资象法以庄严借龙神之拥护切念不孝衅积厥躬祸延先妣周于衣周于棺周于椁幸真宅之永藏归依佛归依法归依僧冀冥途之可拔谨启法筵用展悠思伏愿背萱见上翣柳记檀弓曰人死斯恶之矣无能也斯倍之矣是故制绞衾设蒌翣为使人勿恶也註绞衾以饰其体蒌翣以饰其棺则不见死者之可恶矣又周礼曰衣翣柳之材註葬车曰柳车周于衣周于棺周于椁见礼记魂魄淮南子曰天气为魂地气为魄礼记註魂者神也阳也气也魄者精也阴也魂气归于天体魄复于地荐母通用萱堂月冷空余刻木遗踪兰砌云愁遽起感邻别恨一生一死之抱痛三薰三沐以输诚切念先妣凡笼厕迹世网缠身偶忘彩服之欢遽作黄梁之梦哌哌而泣念无恃以何依杳杳之容痛有身而莫赎恭延缁侣用展丹哀伏愿萱堂刻木并见上感隣晋王隐之字处默濮阳鄄城人事母孝谨及其执丧哀毁过礼与大常韩康伯邻居康伯母贤明妇人每闻其哭辍X餐投筋为之悲泣一生一死史郑当时传翟公乃大署其门曰一死一生乃知交情三薰三沐韩愈答吕医山人书云方将坐足下三薰而三沐之彩服之欢见上黄梁之梦枕中记曰开元中吕翁经邯郸有卢生同邸主人方蒸黄粱卢具言处世困厄翁取囊中枕以授之曰枕此当荣适如愿卢适枕未几登第出入将相五十年荣盛无比忽寤吕翁在旁黄梁尚未熟哌哌而泣书益稷曰启哌哌而泣註哌哌泣声无恃莫赎并见上双荐父母父云配天既极天摧之苦母者犹地复深地裂之悲爰建道场用资冥路切念不孝双亲倾逝五内分崩因愆尤铢积于无知致祸变贯仍之叵测悲风惨惨怅椿树之空庭堕月沉沉慨萱花之殒砌不假荐修之力曷酧鞠育之恩伏愿二亲俱乘正修之因各指往生之路红莲台上不妨步步相随碧玉堦前管取头头寻着宁拘曰男曰女尽教同号同名愆尤杜诗功成身不退自古多愆尤贯仍语先进闵子骞曰仍旧贯如之何註仍因也贯事也椿树随月萱花鞠育并见上荐祖父祖父云亡实重配天之感伽婆垂悯敢忘投地之恭X少展微诚用酧厚德切念祖父抱孙爱笃贻嗣谋深虑切移山方起愚公之志忧忘负壑遽兴庄子之悲分甘之报谓何茹苦之哀益甚爰启法务用资冥途伏愿祖父沾白毫光礼紫金相九莲台畔永荡百劫之愆七宝堦前顿受一生之记伽婆见圆觉经抱孙记曲礼曰君子抱孙不抱子此言孙可以为王父尸子不可以为王父尸贻嗣毛诗曰丰水有𦬊武王岂不仕诒厥孙谋以燕翼子註仕事诒遗燕安翼敬也愚公之志列子曰北山愚公年且九十面山而居惩山北之塞出入之迂也遂率子孙荷担扣石恳壤箕畚运于北海之尾河曲智叟笑而止之愚公长息曰我之死有子存焉子又生孙孙又生子子又生孙子子孙孙无穷匮也而山不加增何若不平于是河曲知叟无以应之庄子之悲庄子曰夫藏舟于壑藏山于泽谓之固矣然而夜半有力者负之而走昧者不知也註壑中之舟泽中之山可谓藏之固密而有时乎失之夜半有力言造化也负之而走失也言人之为计虽至深密而时有不得自由者分甘晋王羲之牵诸子抱弱孙一味之甘割而分之以娱目前又遗我以安方致庞公之喜息我以死遽兴庄子之悲启竺国之遗规作幽都之法炬切念祖父幸享X龟畴之福方深燕翼之谋岂期二竖之为妖遽成永诀遂使诸孙之失望徒切深悲兹集僧伦聿修善果伏愿祖父摧烦恼山斩爱慾罥金绳月映光摇八德莲池玉树风鸣声彻七重宝网遗我以安汉庞德公辍耕于陇上妻子耘于前荆州剌史刘表问曰先生苦于畎畆而不肯官禄后世何似遗子孙乎庞公曰世人皆遗之以危我今遗之以安虽在遗不同未为无所遗也表叹而去息我以死见上荐父四七之註幽都见上龟畴之福书洪范曰天乃钖禹洪范九畴彝伦攸叙註洪大范法畴类也孔氏曰天与禹神龟负文而出列于背有数至九禹遂因而第之以成九类易言河出图洛出书圣人则之盖治水功成洛龟呈瑞如箫韶奏而凤仪春秋作而麟至亦其理也燕翼之谋见上二竖为妖见上保瘟病之註永诀文选夏侯常侍诛曰存亡永诀註良云诀永别也金绳八德池并见上荐祖母祖母云亡莫遂陈情之念婆伽立教庸申哀慕之思冀破冥关用登觉地切念祖母恩深刘母行守班姬意谓寿龄可享庞洪之福岂期永诀徒怀乌鸟之私杳然逝魄未审何之寂若慈容不堪回想爰请X法侣特弘圣规伏愿陈情之念晋李密字令伯犍为武阳人也父早亡何氏改醮密时年数岁感恋弥至烝烝之情遂以成疾祖母刘氏躬自抚养密奉事以孝谨闻晋帝征为太子洗马密以祖母年老无人奉养遂不应乃上表陈情婆伽见圆觉经刘母见前班姬汉书班倢伃班况之女成帝朝为婕妤帝游后庭甞欲同辇载辞曰观古图𦘕贤圣之君皆有名臣在侧三代末主廼有嬖女今欲仝辇得无近似之乎上善其言而止太后闻之喜曰古有樊姬今有班倢伃庞洪之福汉司马相如传曰湛恩庞洪註师古曰庞洪皆大也庞音龙永诀见上乌鸟之私文选註善曰葛龚丧伯父还传曰乌鸟之情诚窃伤痛毛诗蓼莪孝子不得终养翰曰乌鸟反哺其母言我有乌鸟之私情乞毕祖母之养又钟情祖母痛皈地府之幽皈命慈尊愿荷觉天之庇幽苦莫述佛廕无方切念祖母龟木方浮鼠藤遽断有百身而莫赎无一念之敢忘覩影自怜曷胜李密之苦扪心独痛实切元卿之哀少报含饴略申献曝伏愿钟情晋王衍甞丧幼子山简弔之衍悲不自胜简曰怀抱中物何至于此衍曰圣人忘情最下不X及情然则情之所钟正在我辈简服其言更为之恸龟木方浮阿含云佛告诸比丘譬如大海中有一盲龟寿无量劫百年一过出头浮有一木正有一孔漂流海浪随流东西盲龟百年一出得遇此孔至海东浮木或至海西围绕亦尔虽复差违或复相得凡夫漂流五趣之海还复人身甚难于此鼠藤遽断百身莫赎李密之苦扪心并见上元卿之哀齐宗元卿旱孤为祖母所养祖母病元卿在远輙心痛大病则大痛小病则小痛以此为常卿里号宗曾子含饴汉明德后曰含饴弄孙不能复关政献曝见上荐伯叔父引而进之矜恤素勤于诸父死者澌也超昇实借于鸿慈爰建殊因用申哀绪切念故伯赋形蚁磨寄迹蜗庐忽兴负壑之悲遽作摧峯之惨嗟尔浮生空成梦梦之梦幻顾予忍死徒切殷殷之殷忧不凭大觉之光曷度冥关之苦伏愿引而进之檀弓曰丧服兄弟之子犹子也盖引而进之也死者澌也释名曰死者澌也消澌也蚁磨晋天文志云日月本东行天西旋入于海牵之以西如蚁行磨上磨左旋蚁右行磨疾蚁迟不得不西蜗庐负壑见上摧峯之惨见上荐母四七堕月之註梦梦诗註不明也殷殷诗正月忧心殷殷註疾痛也X又忧心孔亟痛伤诸父之沦亡愿力弘深庸阐佛乘而荐拔切念故伯慨思诸父遽入黄垆引而进之从子之恩莫报宛其死矣亡灵之魄奚之欲申追挽之思爰展慈悲之教伏愿沦亡陈子昂诗朝云无处所荆国亦沦亡黄垆引而进之并见上荐伯叔母怀从母之深恩悲忽兴于逝水阐觉皇之妙教泽祈渗于重泉切念故伯母兰蕙贞心苹蘩素志岂意天年之凋丧倐惊地魄之沉迷从姪兴思尽是伤心之泪诸孤追想无非泣血之声爰建道场用资冥福伏愿苹蘩素志逝水重泉诸孤并见上泣血檀弓曰高子臯之执亲之丧也泣血三年未甞见齿君子以为难又幽泉逈隔莫追从母之慈容净土超昇实借法王之巨力切念故伯母常切相夫之助素深犹子之恩近闻虵镜之惊忧巳见鹿车之促召云愁烟惨忍观见日之花雨泪风悲痛悼井藤之树不阐大教安展悲诚伏愿幽泉犹子并见上法王法华云我为法王于法自在虵镜之惊见上庆生之註鹿X车促召谓鹿车者以鹿挽车故名鹿车车即运载之义喻三乘之人各以所乘之法运出三界而至涅柈也法华云如彼诸子为求鹿车出于火宅是也见日之花按庄子曰朝菌不知晦朔註犬芝也亦名日及生于粪土暮生见日则死不知是否井藤见上荐兄弟鸰原日永素深同气之恩鴈阵风寒俄起断声之惨爰殚一诚用叩十力切念亡兄孔怀念切孝友情深俱忘枘凿之谋允叶埙篪之韵荆花庭畔常嬉春砌之风棣蕚楼间几对夜床之雨忽衅钟于蜗舍乃梦入于蚁柯爰修释氏之仪用笃天伦之眷伏愿鸰原诗棠棣曰嵴令在原兄弟急难每有良朋况也永叹同气棱严佛告阿难汝我仝气情均天伦糓梁传曰兄弟天伦也何休註兄先弟后天之伦次鴈阵滕王阁序鴈阵惊寒声断衡阳之浦孔怀诗棠棣曰死丧之威兄弟孔怀枘凿楚辞曰圜凿而方枘兮吾固知其鉏铻而难入註凿穿孔也枘刻木端所以入凿者也鉏铻相距㒵埙篪见上荆花续齐谐记曰京兆人田真兄弟三人欲分财庭前有紫荆花忽破为三明旦枯死真兄弟相感复合紫荆亦茂註三人田真田广田庆也棣蕚诗棠棣曰棠棣X之华鄂不革革凡今之人莫如兄弟夜床之雨韦应物诗宁知风雨夜复此对床眠蜗舍蚁柯天伦并见上又吹篪播咏方欣和乐之怀易箦致惊遽切哀号之惨爰申丹悃用叩金容切念亡兄挈挈利涂营营世网忽起鸰原之变遂形蝶梦之悲夕对春风惆怅棣华之难革早观朝露咨嗟薤叶之易晞兹延苾蒭僧特设伊蒲供伏愿吹篪见上易箦记檀弓曰曾子寝疾病乐正子春坐于牀下曾元曾申坐于足童子隅坐而执烛童子曰华而睆大夫之箦与子春曰止曾子闻之瞿然曰唿曰华睆大夫之箦与曾子曰然斯季孙之赐也我未之能易也元起易箦曾元曰夫子之病革矣不可以变幸至于旦请敬易之曾子曰尔之爱我也不如彼君子之爱人也以德细人之爱人也以姑息吾何求哉吾得正而毙焉斯巳矣举扶易之反席未安而没挈挈营营毛诗註契契忧苦也营营往来㒵鸰原蝶梦棣华薤叶苾蒭伊蒲并见上荐姊妹生则同胞常轸天伦之爱敬死而异处深忧地魄之沉沦惟我三界尊能捄一切苦切念亡姊未离有漏遽入无常静思手足之情岂胜万感载念音容X之逝莫得一瞻不凭四智之慈曷捄九幽之苦伏愿同胞天伦并见上四智成唯识论曰一大圆镜智二平等性智三妙观察智四成所作智九幽见上又痛割天伦实殷同气之念哀投佛宝敬致斋心之诚切念亡姊蝶梦迷真凤拳成谶惆怅连枝之秀遽尔凋零凄凉拱木之魂杳然知识爰陈梵典用资冥途伏愿同气蝶梦并见上凤拳集异记曰孙氏求官梦双凤集拳后丧母连枝苏子卿诗况我连枝树与子仝一身拱木事文前集曰秦伯袭郑百里子与蹇叔子谏秦伯怒曰若尔之年者宰上之木拱矣公羊僖三十二年宰冢也拱可以手对抱荐夫交欢二姓本期奉箕帚之勤俄别千秋难使效苹蘩之托庸仗竺天之力敬资冥地之光切念亡夫甫及壮年偶婴微疾遽作邯郸之梦倐为幽壤之游乘乘兮无皈空期百年之愿皇皇兮何在永诀千岁之容不祈佛恩曷利苦趣伏愿箕帚前高帝记单父人吕公好相人见汉高祖状貌重之曰臣相人多矣无如季相臣有息女愿X为箕帚妾卒与季註高祖姓刘名邦字季二姓谓唐时朱陈一村二姓世为婚姻苹蘩邯郸并见上又无夫曰寡可胜伉俪之情有佛可依爰致超昇之祷庶凭法炬用破幽关切念亡夫汩没爱河沉沦幻海一疾弗瘳遽谶凤拳之集百年永诀空嗟鸾影之孤营魄漫漫怨怀戚戚敢因佛果用报大恩伏愿无夫曰寡见孟子伉俪左传曰齐侯请继室于晋韩宣子使叔向曰寡君未有伉俪君有辱命惠莫大焉註伉俪匹耦也凤拳见上鸾影异苑曰昔罽宾王获一鸾乌王甚爱之欲其鸣而不能致乃饰以金樊飨以珍羞对之逾戚三年不鸣其夫人曰甞闻鸟见其类而后鸣何不悬镜以映也王从其意鸾覩形悲鸣哀响中霄一奋而绝营魄见上荐妻百年偕老深期举案之欢一疾弗瘳忽致鼓盆之叹嗟死者不可生也非至尊孰能捄之切念亡室克宜其家来皈于室岂意兆困宫之厄居然为坤壤之游琴瑟断弦伊谁能续珠玑遗珮安得重拈不胜炊臼之忧须假献芹之荐伏愿举案之欢见上皷盆之叹庄子妻死惠子X弔之庄子箕踞鼓盆而歌惠子曰不亦甚乎庄子曰人且偃然𥨊于巨室我曒曒然随而哭之自以为不通乎命故止也琴瑟断弦续韵府曰夫妇和合如诗所谓鼓琴中道之丧如琴之断弦炊臼之忧酉阳杂俎曰江淮王生善卜有贾客张瞻将皈梦炊臼中问王生曰君归不见妻矣臼中炊无釜也瞻皈妻巳卒註釜与妇人之妇音同所以详字音之意而言也献芹见上又兰台人寂徒兴舞镜之悲凤阁香销爰有断弦之惨特凿小心用投大觉切念亡夙勤妇道素稔闺仪本期月满秦楼讵意云皈巫崃谓之何哉鼓盆之叹尤甚曷其有所坠剑之忧殊深爰启法延特申菲供伏愿舞镜断弦并见上秦楼列仙传曰萧史者秦穆公时人善吹箫能致白鹤孔雀公女弄玉好之公遂以女妻焉因教弄玉吹箫作凤凰鸣公为作凤凰台夫妻在其上一旦凤至皆随凤飞去又李白诗箫声咽秦娥梦断秦楼月巫崃宋玉高唐赋曰昔楚襄王与宋玉游云梦台望高唐视气王问玉曰此何气对曰所谓朝云也王曰何谓朝云玉曰昔者先王常游高唐怠而昼𥨊梦见一妇人曰妾巫山女也为高唐客闻王游高唐愿荐枕席王因幸之去而辞曰妾在巫山阳高丘北X旦为朝云暮为行雨朝朝暮暮在阳台之下鼓盆见上坠劒吕氏春秋曰楚人有涉江行舟自舟遗剑遽刻其舟曰我于此坠剑求必得之其迷有如此者也荐产厄血河浩渺可胜业网之忧法海弘深能涤罪根之秽谨投三宝用罄一诚切念形忝坤仪业缠震旦载生载育方欣坐蓐之期不待不停遽抱梦槐之戚念厥容之杳杳痛彼魄之茫茫雪涕盈襟痛心疾首欲消孕育之苦须仗调御之光伏愿引出黑漫漫地来瞻碧湛湛天血池顿干花轮之光浮五色地狱忽破宝树之韵演三乘坤仪载生载育梦槐痛心疾首并见上荐子愁结燕山无奈桂枝之摧折诚倾净土庸冀莲蘂之开敷乃启法筵用展悲思切念男当户谋深肯堂念切偶昧藏舟之谶遽成易箦之悲声闻九天复无鹤鸣而子和魂游九地空怜蝶是而人非不假佛臂之光安破幽都之暗伏愿桂枝谓称人子曰桂子见上当户肯堂藏舟易箦并见上鹤鸣子和易系辞曰鸣鹤在阴其子和之又刘禹钖吟白君哭崔儿诗悽然寄题诗庭梧巳有雏栖处池寉今无子和声九地蝶是幽都并见上X又兰凋玉砌沉沉之愁露迷空凤出丹霄寂寂之悲风匝地一生一死之致恨载祈载祷以陈情切念偶以少年皈于厚夜杨彪之怀䑛犊实切深忧仲尼之哭伯鱼奈何永诀倚门失望合室致惊欲资去程乃陈大教伏愿兰凋玉砌谢玄与从兄朗为叔父安所器因戒约子姪曰子弟亦何豫人事而正欲使其佳玄曰如芝兰玉树欲使生于庭阶耳一生一死见上杨彪魏志汉大尉杨彪子脩为曹操所杀见彪问曰公何瘦之甚曰悔无日殚先见之明犹老牛䑛犊之爱操为改容仲尼家语曰孔子十九娶于宋之并官氏生伯鱼鲁昭公以鲤鱼赐孔子荣君之赐故名曰鲤而字伯鱼伯鱼年三十先孔子卒永诀倚门并见上荐女贱息云亡未获超生之地慈皇护念弘开捄死之门谨以寸忱寓之尺疏切念女早作无常之梦遽倾有漏之身泪眼欲枯空望音容之愈邈愁肠几绝徒嗟魂魄之弗皈兰房寂寂而云愁泉路悠悠而日暗特凭佛果少赞仙游伏愿贱息史赵世家左师公曰老臣贱息舒祺最少註息子也仙游见上又X谢庭兰殒曷胜遗体之悲楚崃云收徒切游魂之望兹欲超昇于贱息敢忘皈向于慈尊切念禀性惟和赋质甚弱幻身才疾悠然忽弃于兰房真魄何之意者尚滞于槐国苦海之沉沦莫度爱河之浩渺难昇乃延缁衣之流特恳皇觉之庇伏愿谢庭遗体楚崃贱息槐国并见上荐岳父东坦恩深方借泰山之庇南柯梦断遽为坤壤之游欲超净土而往生须仗慈尊以追悼切念岳父处尘劳海受幻妄身深期有永之年托兹河润岂谓无常之寂遽尔山颓达者即电影而观我则失氷清之映思酧厚德乃阐洪规伏愿东坦晋王义之王导从子也郗鉴使门生求女壻于导导今就东厢偏观子弟门生皈曰王氏诸少并佳然闻言各自矜持惟一人在东床坦腹食独若不闻鉴曰此佳壻访之乃义之遂妻以女泰山欧阳永叔甞曰今人唿妻父为岳公以泰山有丈人峯唿妻母为泰水不知出何书也註泰山山名在鲁地东岳也以其上有丈人峯故以岳为称焉南柯见上氷清谓妇翁曰氷清女壻曰玉润晋卫玠妻父乐广皆有重名议者以为妇翁氷清女壻玉润註言若氷之清洁如玉石之润泽电影见金刚经又X泰山其颓乎子壻之情奚忍黄泉无色也婆伽之果可凭特设蒲馐俯申芹献切念岳父两间肖貌万事营心意谓百年可尽氷清之映云何一旦遽成坠月之悲冥冥之往何之岩岩之瞻徒切谨邀净侣特建法筵伏愿泰山黄泉婆伽芹献并见上两间肖貌前刑法志曰人宵天地之貌註宵与肖同氷清坠月并见上荐岳母亲同泰岳骤惊独逝之懿魂爱重门䦨犹痛无依之半子欲酧广庇乃集良因切念岳母才婴病痾遂及大故五漏之身遽殒一灵之性何存顾予东坦之诚心岂胜忍死借我西方之法力克遂往生乃请僧伽爰陈法务伏愿泰岳见上门䦨杜赠李令问诗门䦨多喜色女壻近乘龙大故东坦并见上又云愁半岳痛懿魄以何之泪洒中庭皈慈尊而投悃无以为报乃尽厥心切念夙全妇道绰着母仪克谐室家之欢尤笃门䦨之爱奈何龟龄数歉遽尔蝶化梦长晓山黯黯结愁云夜壑茫茫奔逝水特建西来之教用申东坦之诚伏愿半岳见上中庭记檀弓曰孔子哭子路于中庭门䦨蝶化夜壑逝水东坦并X见上荐女婿东床佳婿忽兴逝水之悲西土圣人能救重泉之苦爰修象教特罄蚁诚切念厕迹凡笼置身尘网夤缘有幸曩谐中雀之因幻化无常今叶镜蛇之谶安得金刚之不坏欲瞻玉润以无从不资物外之善缘安荐门中之娇客伏愿东床逝水重泉象教蚁诚并见上中雀唐高祖宝皇后父毅甞谓妻曰此女有奇相何可妄与人因𦘕二孔雀于屏间请婚者射二矢阴约中目则得之射者阅数十皆不合高祖最后射各中一目遂皈之镜蛇玉润并见上娇客谓称女壻曰娇客东坡和王子立风雨败书屋有感曰妇翁不可挝王郎非娇客又门䦨愁结忽伤坦腹之亲衣袂泪零痛切斋心之祷切念顷以夤缘之幸得谐子婿之观嗟尔三生奈椿龄之有限俄然一梦使荆阃之无依变欢声为堕月之愁转喜气作悲风之惨爰修西教用荐东床伏愿门䦨坦腹夤缘翰墨全书曰深念夤缘註自有夙昔之缘非偶然耳椿龄荆阃堕月东床并见上荐大沙门X示寂双林法身本无来往言旋葱岭幻体乃有灭生欲崇本师之因须借我佛之果切念本师戒月孤圆法雷普震依作昏途之炬用为苦海之舟奈何啮断鼠藤遽尔打穿雀縠悠悠明月夜载孤帆惨惨寒烟昼迷丈室少申孺慕乃演金科伏愿德山益峻生生披如来之衣悲海弥深世世处诸佛之室普作无边佛事常转无尽法轮双林见上葱岭初祖达磨坐少林九年先传法及袈裟于惠可乃住禹门千圣寺十月五日端坐而逝葬态耳山定林寺明年使者宋云西域还于葱岭遇师手携只履而往云皈为言门人启圹视之唯空棺只履鼠藤雀縠孺慕金科并见上入塔灵骨巳藏叹师容之益邈全身不散冀道脉之恒昌爰启法筵用酧慈廕切念本师佛门柱石法窟爪牙幻疾才沾遽到火灭烟飞之地觉灵如在幸托埋光铲彩之区巳失先辈之典型安存后昆之模范乃集净侣聿弘清规伏愿品位弥崇光明益着混入堪忍界若耀海之骊珠高坐涅槃城似当空之桂魄柱石汉由延年谓霍光曰将军为国柱石今谓柱石者欲掌拄宗门令法久住也爪牙诗祈父曰祈父予王之爪牙註爪牙鸟兽所用以为威X者也埋光铲彩唐史曰埋光铲彩使之不耀典型孟子曰大甲颠覆汤之典刑后昆尚书曰垂裕后昆模范杨子曰师者人之模范也骊珠桂魄圆觉经序处生死流骊珠独耀于沧海踞涅柈岸桂轮孤朗于碧天生忌涅槃海湛本无漩澓之波幻化门开乃有往还之迹爰遵大教少展时思切念本师自歛形声几经岁月慧灯晦焰不蒙破暗之光法雨屯膏未见润枯之泽兹逢示之日益动永言之思乃集方袍聿修净供伏愿兴大法云注甘露雨乘愿船而行慧海满帆风过家乡观缘相而游寂场一片月明古道漩澓说文曰漩回泉也澓水回流屯膏易屯卦象曰屯其膏施未光也传膏泽不下及是以德施未能光大也人君之屯也愿船净土文云菩萨乘大愿船住生死海唿引众生上大愿船荐师昔入空门巳礼真如之佛今皈寂境遽抛假合之身爰依大教之规模用报我师之法力切念脱迹凡笼委身净剎巳悟有为之幻思修无漏之因本冀僧臈之弥增讵意妄身之顿弃虽黄梅子熟未明向上玄机然红藕花香须问现前受用欲严往生之驾恭修追荐之功伏愿不离浊邦而生净邦不X出魔界而入佛界弥勒弹指之处认取千圣之门迦叶破颜之时顿悟一乘之理规模谓规所以为圆者是一个大圈子模铸金之模空廓也皆以其大纲言弥勒弹指华严云尔时善财童子敬达弥勒菩萨合掌白佛言唯愿大圣开楼观门令我得入尔时弥勒菩萨即弹指门自然开善财即入入巳还闭迦叶破颜见上又空室云寒惊觉灵之顿逝虗堂月冷伤德范之何存欲报洪恩乃陈象教切念出家离父母与佛作儿孙蜂钻故纸未知所出之因鼠啮枯藤忽际无常之苦既涉生死之海孰识升沉之方乃集同伦恭陈法务伏愿破除三惑清净六根空即色色即空炤见本来之面目死亦生生亦死得安现在之身心象教见上蜂钻故纸传灯录神瓒禅师见蜂子投窗求出师曰世界如许濶不肯出钻他故纸鼠啮枯藤见上三惑天台四教仪集註云一见思惑二尘沙惑三无明惑荐徒久侍巾瓶拟作当家之种遽捐衣钵遂为逝水之波稽首祈恩洗心致悃切念滥入僧伦忝为佛子每思沉沦之苦拟作出离之因奈何善愿方坚而幻X形弗驻苦功未就而世数巳终欲助往生须凭法力伏愿顿破无明之殻永断烦恼之根宝树林中伎乐声声闻般若金沙地上天花色色见真如逝水见上洗心棱严云洗心非正落于邪见註修妙观智涤内垢障故云洗心荐寺院赴应僧师徒通用幻影非真忽灭风灯之焰佛慈莫量庸修水月之功窃念巳入空门未谙戒律岂修不坏之法遽有无常之惊苦海波深孰是涅槃之岸冥途路险谁为般若之光乃引竺国之清规用作幽都之宝筏伏愿善根不昧魔障速清逈脱尘劳直破重重之罥默融妙法顿增种种之光空门见要览清规幽都并见上又生入空门难留幻妄之体死皈冥境须凭荐拔之功庶脱浊邦方超净界切念身居梵剎心醉尘缘律仪之训未闲昏迷卒岁福慧之功莫习苒荏一生不凭我佛之慈仁曷救下凡之沉没伏愿破业罥而出冥关扫魔风而消怨敌慈光远暨快逢甘露之濡苦具顿除喜见花轮之现荐出家居士有斋戒者幻影难留便尔恁么而去真皈有在奄然顺化而游欲往净方特修梵典切念置身白业谢迹红尘善愿方隆思熟黄梅之米善根未就空栽破岭之松X嗟岸树之难存痛井藤之易绝一灵遽往七俄临伏愿舍业报身出尘劳海金台晃耀光浮水面之莲宝网玲珑韵奉空中之乐白业见上红尘事苑尘本不红以言其染也黄梅坛经云次日五祖潜至碓坊见能腰石舂米语曰求道之人为法忘躯当如是乎乃问曰米熟也未能曰米熟久矣犹欠筛在祖以杖击碓三下而去破岭林间录云四祖大师居破头山山中有无名老僧唯植松人唿为栽松道者岸树井藤并见上和尚诞日切念是名凡夫滥居人道幼尊鲁诰未得求仁之方晚皈佛乘岂究明心之旨虗彼岁月愧此形骸俯思生育之恩未尽犬马之报况诸男蚤逝一孙仅存家堂之享祀久虗坟坵之祭扫何日不孝之罪巳日积而日深哀慕之衷实弥久而弥切兹值悬弧之旦益动寸草之心谨请僧伽用陈法务以兹功德专荐考妣超生净域者伏愿冥关立破获覩清净之光业网顿空永脱幽沉之境瑠璃地上时闻天乐铿锵菡萏花间每见玉毫灿烂并冀血属共出苦轮无任瞻仰圣慈激切恳祷之至鲁诘见上犬马之报汉汲黯传曰臣常有狗马之心师古曰思报效也悬弧寸草并见上考妣虞书曰如丧考妣尔雅父曰考母X曰妣瑠璃见名义集菡萏尔雅曰荷芙蓉别名芙蓉江东唿荷其茎茄其叶蕸其木蔤花菡萏其实莲其根藕其中的的中薏禅林疏语考证卷之三禅林疏语考证X卍XXX禅林疏语考证卷之四附录大藏恭闻恭闻道体幽玄靡容指标之力佛慈广大爰启方便之门四十九年张开教网三百余会沥尽婆心大小顿渐之殊方同辟一法藏通别圆之异教并益群机虽旷劫而难逢实无远而弗届法华经恭闻恭闻经谈心妙华喻法微众生具三乘之机如来演一味之雨援诸子于火宅并驾白牛出众商于化城同趣宝所是为诸佛之印允作群经之王法利靡穷赞掦莫尽华严经恭闻恭闻毗卢海未可名言华藏门不容窥测最圆最顿乃称诸佛之怀互入互融实显自心之妙万行之因X华遍发一真之果体全彰幸大教之躬逢竭鄙诚而顶戴金刚经恭闻恭闻般若明空寂之慧金刚喻坚利之能妙体本莹净有无之双执灵光独朗炤人法之两亡断四相而显四心彻三空而灭三障诚为破有之法将堪作度苦之慈舟才得受持难量厥效药师经恭闻恭闻九界之深迷唯佛光始克破暗六凡之痼疾非圣药难以除殃𢌿众生之繁祉悲愿弘开洗历劫之深尤慈仁广被三途仰长明之焰九横借续命之旛允冀十力之庥敢忘一心之敬盂兰盆经恭闻恭闻孝独先于百行儒典攸崇恩莫隆于二亲释经首重身沦鬼趣青提之饥苦何堪果证声闻尊者之哀情益恳妙通独显难遏业火之然圣力群加斯脱焦喉之厄由是教兴竺土作灭苦之玄猷经着兰盆垂报母之遗范凡有血气敢不修持心经恭闻恭闻般若精要大乘玄猷真俗俱忘单示真空之相有无不二深入法性之源须臾而破暗还明剎那而转凡成圣永度诸苦真证一心五大部经恭闻恭闻法藏分三经部成五五千余卷之大纲三百余X会之精要引群灵于浊土卓哉最胜之法轮摄九界于佛乘允矣无上之甘露倘逢斯典必获殊休预修通用恭闻恭闻预之时义甚大修之功用贵先理事同源事废则其理弗实因果一致因立则其果必圆幸有善利之堪凭庶无苦波之胥及平安道场大榜结尾上来所修功德专为荡涤前愆庄严后报今则肃启坛场将修法务预申露布普觊风闻伏愿象驭遥临龙车戾止似阳春之有脚处处发生若明月之分身家家委炤谨榜又上来所修功德专为释除宿殃请延新祉今则法筵肇建圣驭将临冀私忱之远孚布明文以昭告伏愿诸佛垂愍万灵𢌿矜昏雾廓清获覩当天之日月祥光奄映得观特地之干坤谨榜荐亡道场大榜结尾上来所修功德特为正荐顿超冥途往生净国今则佛事方陈慈光载贲洁蓬居以侯降悬墨榜以陈情伏愿启方便门现毗卢境青黯黯地扫开万里之尘碧湛湛天露出千光之日谨榜平安活用榜葢为事筮取年月日就于处仗僧启建道场一昼夜洁净坛宇陈设供仪梵音演无上之X宗法乐奏无生之曲灯联宝炬光冲牛斗之间香爇金炉气霭烟霞之表宣扬圣号而念念集祥修礼忏摩而声声灭罪行平等之檀度诵秘密之伽陀普享圣凡遍资幽显荐亡活用榜葢为正荐兹当之辰延僧于处启建道场一昼夜恭清尘宇恪备凡仪灯烛炜煌香云缥缈法乐和鸣于三界天花遍布于十方玉典宣时顿破冥关之钥金科演处普开净国之门礼忏而端恪一心修斋而遍享十界均资品彚回向菩提礼忏诫众榜文大道虗玄真性湛寂本无生灭之迹安有罪福之形祗因翳眼未除以故空花乱坠着境生心因心造业善恶由之逈异升沉乃尔顿殊果必有因似铁定而难易罪本无性故幻妄而可消由是诸佛示忏悔之门列祖陈忏悔之法圣凡共禀今古同遵历代高流多获现证天台智者因忏而见灵山未散慈云忏主因忏而获甘露沁心或曰无上大宝我今巳得或见普贤莲花忽在其手功利殊常神应匪一但法由圣建道在人行故修忏大德在会胜流须发无上愿断相续心将当下妄情一刀两断无始习气彻底拔除择火拈香冥般若之妙行唱名顶礼归菩提之正因则本有光明从兹透露而百千功德默自圆成岂比X有漏之凡因及半途之小果哉若视为赴应之会徒勤唱诵之劳七种之礼何归五悔之文无谓非徒虗檀那之供养实乃增自己之愆尤矣兹者特因善缘启兹胜会但愿各竭精心同依妙范请为就琢之玉毋为跃冶之金谨榜大施食榜盖闻骑牛覔牛痴错底安知涝漉梦蝶非蝶瞌睡汉枉自喜欢着娘袴子谩包缠借婆衫儿虗礼数逐艶随喧而没些着实做模打样而强作风流动七情交战之戈磨六贼相攻之刃心念念牵枝引蔓口喃喃着叶安花费尽几多经营弄成许般伎俩三寸气才方断绝七尺躯便莫施为数堆土块尽休休两帖纸钱都了了子丧孙亡无主者年深岁久有孤坟自受恓惶谁能怜惜棠开似醉空迷妃子之魂荷语还娇漫想仙郎之色秋雨落兮滴滴怕到黄昏冬雪飘兮纷纷难禁清夜惆怅四时之景凄凉万种之愁幸今夜斋主特为设斋做个古笼头仗僧宣扬秘密呪汝等既巳趋赴当作么生狞龙颔下急穿珠鸡子殻中缓寻骨云门餬饼可啖便当细嚼细吞庐陵米价何如元是不增不减切宜自悟莫被他谩故榜又葢闻知生悟死虽铁汉也自成灰逐影迷真纵金佛亦难度火盖此理大来显着奈夫人只自冥顽求珠入海费经营堆玉成山终委弃投河落井只自担当X塞窟填坑伊谁顾惜惨惨于荒寒之野哀哀于寂寞之濵菊径梅林侧耳吟虫声往恨杨园柳岸伤心啼鸟说来由鸟猿总是知音蝇蚋常为弔客以刻为岁度日如年饥喉焦细目生花瘦骨稜层形类木个样愁端谁告此中方便难施幸有今宵斋主特为延僧于家大开解脱之门聿启赈济之会汝等便好将自己思量切莫待他人检点遇冤家则各相解免闻善法则大家喜欢心即佛佛即心且自回光返照色即空空即色切莫认假为真故榜小施食榜凡曰人心俱有佛性光明无限逈超日月之辉辽廓难名远越虗空之量奈何奔逐于外境遽尔自丧其家珍六贼之愆益深三途之苦弥甚业缘何有识破则当下开交报障本空迷时而历劫难免幸有今宵斋主特为延苾蒭僧设酥酉宅供汝等既来赴会切宜肃恭三业端恪一心悔从前非寻今日是木札羮铁钉饭正好留心云门饼赵州茶只须开口如违戒约益取沉沦自作难违伊谁之咎故榜又嗟尔佛子堕此冥途苦具固非一端皆由己作哀情岂容尽诉决非人为只因一念贪嗔便尔历生苦恼既知从前错悞何须顿足搥胸要取当下逍遥急宜更弦易辙今宵斋主为设此斛食兹逢善会须领嘉猷罪性本空更有何作何受妄缘非有只如X幻生幻灭倘能悟入一心便可掀翻九地若违明训曷出苦轮莫仍前非宜存正念故榜禅教平安修忏佛事䖍向年月日恭诣净剎广请僧伽严饰坛仪敷陈供养沥一心而发露勤五体以归依礼诸佛之洪名罪花顿谢诵三昧之忏法业垢悉蠲禀金刚之上师行瑜伽之密典普施一器之法食广济六道之茕魂上来所修功德专为作净土因下菩提种伏愿禅教荐亡修忏佛事由是恭扫蜗庐广延僧侣严净坛室追召亡灵修三昧之忏文顿除业垢设禅悦之法供普享圣凡仍开甘露之法筵广济焦喉之鬼类梵音举处莲花开七宝之池圣号宣时铁网碎九幽之狱上来所修功德专荐逈脱业缘超生净剎伏愿顿渐藏通别圆见四教集解三乘见上窥测东方朔传曰以管窥天以蠡测海四相见起信论四心见上三空刊定记曰一我空二法空三俱空三障涅槃经曰一烦恼障二业障三报障九界见上九横九横经曰佛告比丘有九因缘命未尽便横死一不应饭而饭二不量食三不习食四不出食五止熟六不持戒七近恶知识八入里不时九可避不X避十力见上阳春之有脚开元遗事人谓宋璟为有脚阳春言所至之处如阳春及物也牛斗之间丰城有劒曰干将莫耶其光射斗牛雷怡台得之张华分其一焉翳眼见上天台智者通载曰天台智者禅师讳智顗字德安姓陈氏颕川人诣光州大苏山南岳禅师受业心观乃于北山行法华三昧始住三夕诵至药王品心缘苦行至是真精进句解悟便发见共思师处灵鹫山七宝净土听佛说法思为印可后师躬率禅门行光明忏慈云忏主天竺慈云法师遵式字知白叶氏台州宁海人母王氏梦嚥明珠而生稍长不乐随兄为贾潜往东掖山出家年二十往禅林受具明年习律学于守初式继入国清普贤像前烬一指誓传天台之教七种之礼法苑珠林曰一我慢礼二求名礼三身心礼四发智清净礼五徧入法界礼六正观修诚礼七实相平等礼五悔之文天台四教仪曰一忏悔二劝请三随喜四回向五发愿跃冶之金庄子曰今大冶铸金金踊跃曰我且必为镆鎁大冶必以为不祥之金骑牛覔牛会元曰长庆大安禅师参百丈礼而问曰学人欲求识佛何者即是丈曰大似骑牛覔牛梦蝶非蝶见上犯子之魂杨妃传曰明皇登沉香亭召杨妃妃被酒新起命力士从侍儿扶腋而至明皇笑曰此真海棠X睡未足耶狞龙颔下庄子曰河上有家贫恃纬萧而食者其子没于渊得千金之珠其父谓其子曰取石来锻之夫千金之珠必在九重之渊而骊龙颔下子能得珠者必遭其睡也使骊龙而寤子尚奚微之有哉註纬织也萧芦草也云门餬饼云门因僧问如何是超佛越祖之谈师云餬饼庐陵米价会元青原思章僧问如何是佛法大意师云庐陵米作什么价六贼苾蒭并见上木札羮铁钉饭会元曰肯堂彦充禅师首参大愚宏智正堂大圆后闻东林谓众曰我此间别无玄妙祇有木札羮鉄钉饭任汝齩嚼蜗庐见上道场联门联楼阁弘开天瑞漫随猊座下旛花交映佛光远向鹫峰来法雨洒时尘世于今皆净国佛光临处道场何事不西方无门乃解脱之门南北东西祇要识个路头入处非心即自心之佛天人鬼畜都来同一鼻孔通风挽灵天地客途亭坐见往来多少客春秋人道磨行惊旋复几何人勘破断常心任你百年浑是梦X了知生灭事看渠世界总如沤幻梦几何门外白云生复灭禅心无住峰头明月去还来了知觉性绝往还示灭本来归寂灭勘破阎浮都幻化有生脱却证无生椿树忽凋芝萼双双归大觉莲花正茂金渠朵朵现全身秋色满林峦谁谓椿容暗改愁云弥院落顿令桂子深悲戏彩无从寂寂萱堂成夜梦择隣何托纷纷兰苑动秋风熊胆味难忘愁听杜䳌啼夜月机系声暂歇忍看弱木动春风结发情空望断归云徒化石𦘕眉事别梦回拜月只空亭䑛犊爱难亡对境时忧心益痛箧书香乍散伤情处血唳何穷泰山俄颓万壑悲云添别恨东床发叹千秋暗雨续离音佛日炤瑶函百宝光中呈瑞色檀烟笼月相千花台畔绕祥云五部多罗体性元空彻底翻来无只字一切功德自心本具全身拶入有千祥华藏庄严等太虗悟入者三身圆显X雷音普震週沙界获闻处四德全彰瞻花座而礼慈容须要逢渠真面目击金钟而歌梵呗休教昧却反闻机法雨入萱林春色映华堂之锦慈风飘桂蕚天香接碧沼之莲若据底事不涉修成何须转经礼佛曲为今时岂无方便正好酌水献花众会不二门开共入时天空海濶同归路辟并游处日煖风和庆寿瑞气拥南山一朵昙花开寿域祥云扶晓日千年玄鹤舞华辰礼千佛感应难思三世不离于当念更说甚若逢不逢往来无迹十方同现于毫端直须忘能礼所礼上元千门灯火夜婵娟炽盛光如来特垂只手十里绮罗春富贵大庄严菩萨现出全身九陌笙歌九陌春共庆太和之景千家灯火千家月长嬉不夜之天中元聚僧力以报亲恩暗室喜千灯之耀依佛慈以修忏法寒崖回万劫之春X谁人无亲也是男是女大家齐办肯心那个非佛乎同号同名管取一时受记完报母斋功德林中萱草艶长春之色血盆池内莲花开不断之香华严堂讽经八十一卷真诠须知本来具足五十三员知识不妨直下同参荐亡观罪性之本空抒干大海成金地悟净邦之不远扭合虗空架鉄桥甘露方濡顿使花轮开五色法雷骤震直教鉄网碎千重业镜台前一笔春风吹宿雾琰魔界里三乘法雨荡昏尘迷处即幽辟须假破幽之炬悟来成净国安庸入净之舟浴佛佛体无生应机而度六道之生方知妙权莫测法身何垢设化而涤万灵之垢始觉玄泽恒滋佛成道日六载辛勤才见明星无箇事一朝勘破悔来雪岭太多生祈嗣X祖有百世之禋非索震何以嗣其事佛妙二来之应冀干蛊始克振其家祷尼有吉巳欣擎掌上之一珠跨灶多祥犹愿舞庭前之三凤保官事事弗慎谋已愧爽盟于刻木孚而有窒惟愿借廕于甘棠始而有言实仅质有孚之窒中乃逢吉愿永安无讼之休客商出外地上流泉首思涉川之利济日中聚货唯冀登垄之成谋官员赴任保安客路无虞万里祥云随日转官衙多庆九天恩露及时濡谢雨望望惜雨干久苦朱轮之赫赫鳞鳞致云起喜看银竹之垂垂禳火抱火未然实切于隣之虑遇灾知惧容先彻土之防结制一期内夺来髻上之珠直堪陶凡铸圣四众中指出台前之月管取鑑地辉天X流功德海于无何有之乡茎草咸沾化雨立光明幢于不思议之境幽嵓并荷慈辉讽经通用如是我闻前更有打前一句掀翻此句直使灯笼点额露柱扬眉那个众生未成佛信受奉行后犹有末后一关透过此关尽教酥酪为河黄金作地谁家净土不唯心丈室七尺枯藤云外倚一灯悬祖燄一枝朽拂月中挥半榻卧秋风长披一衲傲溪山那问云舒云卷只捻数珠消岁月谁知花落花开客堂相逢须向机前鑑巳到方知格外玄十方堂佛法似大冶红炉是铁皆堪铸禅衲如孤云野鹤何天不可飞佛殿敷陈物色作庄严即庄严离庄严当下便登宝所噼破虗空呈相好非相好名相好现前顿见如来无边誓愿海合百千香水而莫况其深故九界咸资圣泽无尽光明幢併万亿日月而难并其炤故十方悉耀慈辉X净业堂一念顿空方许渠弥陀出现诸尘本寂须知我净土全彰观音阁真观炤处诸苦从来本空是则名为自在之功常常救苦正法明时众生久巳成佛此乃识得普门之业处处利生窓外月窥松色色尽呈真般若槛前风响竹声声都入大圆通三门诸天花雨翠微中嗅着更须仔细徧地金绳苍蔼里行来切莫迟疑世态莫须猜剎畔浮云依落炤禅机如可覔溪中皎月带孤帆祖师堂少室庭前千丈白云寒立雪黄梅林里一轮明月夜传衣伽蓝堂开遮有妙权直使僧伦归觉域顺逆多方便潜扶圣化浃凡区韦陀祠密运神功开觉路逆行慈忍卫僧园云堂X五观若明金易化喫茶要识茶中有骨三心未了水难消喫饭须得饭里有渣椿容桂子戏彩萱堂并见上择隣古列女传曰孟轲之母其舍近墓轲嬉戏为墓间之事乃徙舍市旁其嬉戏乃贾人之事复徙舍学傍其嬉戏乃设俎豆进退揖逊母曰此真可以居子矣孟子学业而归母问何所至孟子自若也母以刀断机曰子之废学若吾断机孟子惧勤学不忽熊胆唐柳仲郢母善训子仲郢嗜学常命粉苦参黄连熊胆和为丸使夜嚼助勤结发谓夫妻曰依依结发之情苏武诗结发为夫妇恩义两不疑化石神异记曰武昌山北一贞妇送其夫从役至此山立望其夫死化石𦘕眉前汉张敞字子高平阳人为妇𦘕眉长安中传张京兆眉怃有司以奏宣帝问之对曰臣闻闺房之内夫妇之私有过于𦘕眉者上爱其能弗备责也䑛犊泰山东床梵呗明星雪岭索震干蛊祷尼掌上珠跨灶并见上三凤后贾彪传曰彪兄弟三人并有高名而彪最优故天下称之曰贾氏三凤刻木甘棠涉川日中聚货登垄银竹抱火并见上无何有之乡庄子註言造化自然至道之中自有可乐之地也金绳见上立雪魏神光学解冠世达磨大师自西域至往师之磨X未甞与语一夕大雪光立庭砌及晓雪过其膝后传法为二祖传衣见上续录崇祯皇帝遐升礼忏表伏以贞元运变古今之局何常天泽分彰上下之名素定寸心具不磨之义大易有无妄之灾欲効犬马之微忠聊申蚁蜂之薄悃等诚惶诚恐稽首顿首上言窃惟域中首崇三大敢忘修敬之心释典犹重四恩深怀报德之念蠉飞蠕动谁能背化日光天㵎草嵓花亦尽沾和风甘雨普天在宥易地归仁兹葢伏遇皇帝陛下神明天纵英武性成视民如伤类周文之至德律身以俭同夏禹之丕谟夫何国运方衰遂尔天灾洊至百千万变拮据惟属于一人一十七年焦劳岂纾于半日痛丁阳九之厄苦遭龙亢之殃祸起潢池叛贼布袵金之纲机深社鼠逆珰开授首之门致使龙驭骤升弃万机而弗顾天容益邈悲九土之何依等田衣贱品髠发遗氓痴蠢何知出俗甘同于野鹿贫寒苟活无家实类于飘蓬借润恩波愧寸长之无补偷生草野欲百赎而何从徒有梵竺之科少殚缁流之敬上仗佛天之洪愿下集僧行之精诚七日勤渠演梁皇之忏法午夜秘密行古佛之瑜伽用兹善因上严圣驾伏愿睿德日隆天禧益盛游神金阙还映佛日于诸天毓德莲台仍播皇仁于九有再祈勿靳宜照之光仍𢌿否倾之吉X廓清妖孽重见宇宙之清宁默巩皇图共喜山河之带砺无任瞻天仰圣激切屏营之至谨具表称进以闻天泽易履卦象曰上天下泽履君子以辩上下定民志传天在上泽居下上下之正理也人之所履当如是故取其象而为履君子观履之象以辩别上下之分以定其民志夫上下之分明然后民志有定民志定然后可以言治民志不定天下不可得而治也古之时公卿大夫而下位各称其德终身居之得其分也不磨论语曰不曰坚乎磨而不磷无妄之灾见上犬马微忠异苑曰符坚为慕容冲所袭坚驰騧马堕而落㵎追兵几及计无由出马即踟蹰临㵎垂鞚与坚坚不能及马又跪授焉坚攀之得岸而走卢江幽明录日华隆好猎畜一犬号的尾出入自随隆后至江边伐荻忽为大蛇围绕周身犬见便咋蛇蛇死隆僵无所知犬彷徨涕泣还船复反草中同伴怪所以随往见隆闷绝将归家二日犬为不食隆复苏始进饭由是隆愈爱惜同于亲戚蚁蜂薄悃南越志曰元嘉元年建安郡山贼百余人掩破郡治抄掠百姓资产子女遂入府库掠财宝先是郡公养蜂别置一室贼破户忽有蜜蜂数万头从衣簏同时噬螫群贼身首肿痛两眼盲合先诸所掠皆弃而走蚁悃之事见上蠉飞蠕动淮南原X道训曰蠉飞蠕动待而后生註蠉音宣蠕音软虫行动貌在宥庄子曰闻在宥天下不闻治天下也註在者优游自在之意宥者宽容自得之意易地见上天纵论语子贡曰固天纵之将圣註纵犹肆也言不为限量也视民如伤孟子曰文王视民如伤律身以俭论语子曰禹吾无间然矣菲饮食而致孝乎鬼神恶衣服而致美乎黻冤卑宫室而尽力乎沟洫禹吾无间然矣拮据诗鸱鸮曰予手拮据註拮据手口共作之貌阳九之厄左太仲吴都赋曰徇蹲鸱之沃则以为世济阳九刘曰易无妄曰灾气有九阳阨一元之中四千六百一十七岁有九阨阳阨五阴阨四合为九龙亢之殃易干卦上九亢龙有悔象曰亢龙有悔盈不可久也袵金中庸曰衽金革死而不厌北方之强也而强者居之註衽席也金戈兵之属革甲冑之属北方风气刚劲故以果敢之力胜人为强强者之事也社鼠齐景公问晏子曰为人何患曰患社鼠出切于外入託于社灌之恐坏墻薰之恐烧木今君之左右出则卖君以効利入则託君以避害此社鼠之患也龙驭史封禅书曰黄帝採首山铜铸鼎于荆山下鼎成有龙垂胡髯下迎黄帝黄帝上骑群臣后宫从上者七十余人余小臣不得上百赎否倾清宁并见上山河带砺前功X臣表序封爵之誓曰使黄河如带泰山若砺以永存爰及苗裔屏营杨子註曰旁皇失措之貌又上佛疏伏以尧天久运八纮载覆育之恩舜日骤沉四海失依怙之主思修报国之典聊陈用禴之诚窃惟四依托活六事随身山密林深甘作释氏之子天高地厚容为圣世之民跃冶顽金亦是干坤之陶铸不材凡木谁非雨露之资成歌帝力而未能沐皇仁而思报虽乏股肱効忠之力尚有晨昏致祝之勤夫何祸起绿林敢挥戈而犯阙变生宫掖忍鬻国而启关惊轩辕之上昇徒仰龙车而莫及悲放勋之徂落欲攀天仗而无从鬼哭神号孤愤上干于白日天崩地裂深痛直彻于赤心空怀寸草之哀诚罔答三春之大化用遵古皇遗范特申虎拜之恭徧举善逝洪名屡罄嵩唿之悃提瑜伽之秘印雨法财于空中显纥哩之妙光破铁城于地下修兹圭撮之微善仰答洪蒙之巨恩伏愿天祚弥隆皇居仍固神威广运再造不坏之河山睿德益昌重揭大明之日月挽回杀运跻苍生于仁寿之天歼灭妖氛转洪钧于清宁之宇无任激切恳祷之至谨具疏上奏以闻依怙用禴之诚并见上四依四分律藏曰一着粪扫衣二常行乞食三树下坐四用陈腐药六事谓一衣二钵三坐具四纸被五拂子六手鑪跃冶顽金见上歌帝力壤父者X尧时人年五十而击壤于道中观者曰大哉帝之德也壤父曰吾日出而作日入而息凿井而饮股肱効忠书益稷帝曰臣作朕股肱耳目予欲左右有民汝翼註君元首也君资臣以为助犹元首须股肱耳目以为用也绿林古今合录曰天凤四年丁丑莽性躁扰法令烦苛繇役烦剧旱蝗相仍狱诏不决吏旁缘侵刻富者不能自保贫者无以自存于是并起为盗贼荆州新市人王匡王凤南阳马武颕川王常成丹共聚藏于绿林山中至八千人轩辕上昇见上放勋徂落书舜典曰二十有八载帝乃殂落註殂落死也孤愤陆机辩亡论曰虽忠臣孤愤列士效死将奚救哉干于白日史荆轲传曰轲为燕太子丹谋剌秦王于时白虹贯白日寸草三春见于上虎拜诗江汉曰虎拜稽首注虎召穆公名也嵩唿见上圭撮前律历志曰不失圭撮註应劭曰圭自然之形阴阳之始四圭曰撮三指撮之清宁见上闻贼势猖獗讽经护国疏皷山涌泉禅寺传法住持比丘谨卜今年三月朔旦躬率僧众讽诵仁王护国经二十四部祈靖宼氛以绵国祚者伏以势居坎穴臼谁为出险之援祸至坚氷安得回春之力仰干大觉俯𢌿洪慈切念诞躬尘世寄迹空门木食草衣滴水悉濡于圣泽岩居X穴处寸土并覆于天庥捐顶踵而难酧捧涓埃而莫报何意日中之运遽逢薄蚀之灾饥馑洊臻老稚尽转于沟壑干戈数起士农半入于潢池鲸波未靖于海南铁马正骄于塞北中原板荡阵云染战血成黄全楚陆沈原草将枯骨同白秦关既破兵投刃而鼠奔晋险亦逾官奉檄而草偃害将及乎宗社势必迫于神京近因南北之耗不通以致上下之忧特甚缁衣既弱徒怀献曝之诚佛德可凭恭宣护国之典伏愿金轮永镇鳌极甞安锋镝顿消四郊之呻吟骤息宼兵远遁万姓之疲困尽纾日月代明长悬无外之炤地天交泰共酿太和之休匝地而大有书年普天而太平垂象无任激切恳祷之至居坎穴臼易习坎初六习坎入于坎穴臼凶传初以阴柔居坎险之下穴臼坎中之陷处巳在习坎中更入坎穴臼其凶可知至坚氷易坤初六履霜坚氷至传履霜则当知阴渐盛而至坚氷矣犹小人始虽甚微长则至于盛也顶踵涓埃并见上日中易丰亨王假之勿忧宜日中彖曰日中则昃月盈则食天地盈虗与时消息薄蚀之灾唐类函曰日月薄食天地之灾转沟壑孟子曰凶年饥岁君之民老弱转乎沟壑板荡毛诗註曰板板反也荡荡法度废坏貌献曝之诚见上鳌极列子曰昔者女娲氏鍊五色石以补天阙断鳌足以立四极地天交泰X易泰彖曰泰小往大来吉亨则是天地交而万物通也大有垂象并见上中元普度疏为顾兵宪作伏以圣典弘开值诸佛欢喜之日心精仰格効大慈兼济之仁用涤昔日之愆尤普拔幽关之苦毒欲修善果必假凡仪今据某处信官某切念业风飘动智月昏迷居官日久难无悞杀之冤任事孔艰亦有过伤之咎况值杀运之遘临备覩斯民之涂炭横尸遍野一任鼠噉鸦食白骨连天尽教风吹日炙杀戮之灾未息洚水之祸併生田庐半入于波涛士女多化为鱼鳖要出九幽之剧苦须凭三宝之洪慈由是谨卜某年七月某日就于某寺启建中元赈幽拔苦道场七昼夜顶礼梁皇忏法二十四部清晨讽演秘章严净坛宇祈天将之冥力俯镇魔军叩普贤之愿王下临象驭多生罪相历十卷以敷扬万德洪名极一心而顶礼摘葵烹茗聊以陈及物之仪酌水焚檀仅以彰盈缶之敬既毕忏摩之典仍演地藏之文日午广设三德之香馐普享十方之僧宝至于红轮西坠皎月东升延金刚上师高登法座运瑜伽密旨广布玄功法食云屯饥虗之苦顿息甘露雨霪焰热之䖈骤除惟兹微诚仰冀慈鑑伏愿沉魂滞魄假忏力以超升业鎻罪花赖呪功而顿谢黄金殿内常瞻紫磨之容碧沼波心时听苦空之偈再祈信官某介尔景福钖之大年常熈茂绩之光益隆天宠X快覩荣迁之命广膺殊休繁祉集于盈门如川方至善庆流之奕世似日常升某不胜瞻仰金容投诚恳祷之至涂炭尚书註曰涂泥也炭火也桀为民主而反行昏乱陷民于涂炭既失其所以为主矣杀戮书吕刑曰杀戮无辜洚水孟子曰当尧之时天下犹未平洚水横流汜滥于天下士女多化为鱼鼈左昭元年刘子曰美哉禹功明德远矣微禹吾其鱼乎象驭盈缶天宠如川方至奕世似日常升并见上禅林疏语考证卷之四禅林疏语者明永觉禅师所撰也而此书中多用事实是以偶考一二自书锓梓如其阙误俟来哲云沙门超然书于逍遥轩