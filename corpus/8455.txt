淮海原肇禅师语录X卍XXX淮海肇和尚语录总目通州报恩光孝禅寺平江府双塔寿宁万岁禅寺建康府清凉广慧禅寺台州万年报恩光孝禅寺平江府万寿报恩光孝禅寺温州江心龙翔兴庆禅寺庆元府阿育王山广利禅寺临安府净慈报恩光孝禅寺景德灵隐禅寺径山兴圣万寿禅寺佛祖赞颂X淮海和尚语录通州报恩光孝禅寺淮海和尚语录门人实仁宗文法奇守愿编师绍定六年十月初三日在安吉州道场受请入院指佛殿道着佛字潄口三年因甚今日烧香礼拜袈裟同肩踞方丈明镜当台胡汉俱现地转天回甚处相见喝一喝拈州帖判得虗空千言万语尽朝宗灵然自得一毫头上通消息倘或见闻未泯听取下文指法座经行及坐卧常在于其中为什么今日特地孤峻一片月生海几家人上楼陞堂祝香此一瓣香恭为祝延今上皇帝圣躬万岁万岁万万岁陛下恭愿如天不老似日方中亿万年永寿丕图大千界咸归正统次拈香奉为判府节制太尉府判华文郎中洎阖郡文武宷僚X禄筭增崇流通正教次拈香奉为前住临安府径山兴圣万寿禅寺特赐佛心禅师浙翁大和尚用酬法乳之恩遂歛衣就座乃云善言言者言所不能言善迹迹者迹所不能迹前日孤峰顶上啸月眠云快活不彻今朝十字街头拖泥带水定业难逃笑洞山担板逃名讥睦州编蒲卖峭殊不知左之右之无可不可何以见得雨后有人耕绿野月明无犬吠花村复举志公和尚一日令人传语南岳思大禅师何不下山教化众生一向目眎云汉作甚么思大云三世诸佛被我一口吞尽何处更有众生可化师云志公尺头有寸思大秤尾无星箇箇论量不出毕竟誵讹在什么处流水下山非有意片云归洞本无心当晚小参神光不昧万古徽猷入此门来莫存知解新光孝进院之初断断不欲作法于凉事不获巳略作一家醼管顾诸人争奈别无可有拈主丈主丈子见义勇为拔贫作富贵图其间一箇半箇知惭识愧去卓一下江南尽有江北全无复举法灯禅师道本欲深藏巖窦隐遁过时盖缘先师有未了公案出来为渠了却时有僧出问云如何是未了公案灯和声便打云祖祢不了殃及儿孙师云哦成月下风前句便有人传作鬼诗春斋施主上堂一不成二不是平芜尽处是青山阳气发时无硬地直得摇氷杨柳冷眼豁开带雪梅花笑容可掬即非时节因缘是名真法供养毕竟谁是X知恩者普化踢倒饭床临济家常添钵元宵上堂处处元宵节家家一椀灯劫风吹不灭佛手剔难明却笑当年德山老向纸烛灭处打失眼睛直至如今堕杳冥还有人救得他么喝一喝上堂举临济一日同普化至檀越家斋济问云毛吞巨海芥纳须弥为复是神通妙用为复是法尔如然化踢倒饭床济休去次日又赴一施主家斋济又问云今日供养何似昨日化又踢倒饭床济云是则是太麤生化云瞎汉佛法有甚麤细师云风不来树不动一对无孔铁槌就中一箇最重汝等诸人衣单下无事试秤量看佛涅槃上堂如来不出世亦无有涅槃春至百花开烂熳秋来万物尽凋残与么与么无端无端剔起眉毛子细看上堂今朝三月十五桃花乱落如红雨灵云一见不疑也是泥里洗土尀耐钓鱼船上谢三郎更来平地上钉桩摇㯭报恩冷眼看来一畆之地三蛇九鼠上堂昨日閙浩浩今日静峭峭閙中之事静中观静中之事閙中了无可了十洲春尽花凋残珊瑚树林日杲杲上堂举五祖示众今夏诸庄旱损不以为忧一百二十僧度夏举狗子无佛性话无人晓得深可忧也报恩今夏诸庄淹没深可为忧若是狗子无佛性话何暇举着还知报恩落处么平生肝胆向人倾相识浑X如不相识解夏小参建法幢立宗旨明明佛勑曹溪是项上枷重千斤游江海涉山川寻师访道为参禅脚下泥深三尺悬崖撒手生陷铁围百尺竿头一场狼借那更踞曲彔木说东道西坐长连床闭眉合眼总是虗空钉橛揑木生花报恩与你一时併当了也击拂子惊起暮天沙上鹰海门斜去两三行举僧辞赵州州云有佛处不得住烂泥中有剌无佛处急走过回头便招祸三千里外逢人不得错举出门犹更频分付僧云恁么则不去也不知谁是知音者州云摘杨花摘杨花春风无定度吹起过隣家出队上堂三家村里独木桥边鞠躳酬直揖笑面受嗔拳何似明州奉化县里憨弥勒逢人闲拊背乞我一文钱佛心禅师忌日拈香咄者黄面浙子我又何曾识你险崖拶倒笑呵呵尽大地人扶不起扶得起橘逾淮而化为枳上堂大野云横长空露滴人人眼里有筋处处路头蓦直因甚转脚蹉过不知美食不中饱人喫至受业众请升座古者道行脚莫归乡归乡道不成溪边老婆子唤我旧时名古人傍家行脚大胆小心光孝于众眼难瞒处与古人相见行脚要归乡归乡莫猒频谁知席帽下元是昔愁人咄上堂举黄檗在南泉会中为首座一日向南泉位中X坐值泉赴堂泉问长老甚年中行道檗云威音王巳前泉云犹是王老师儿孙檗便过第二位坐师颂云桃李无言春满庭蹈歌椎鼓过清明谁家别舘池塘里一对鸳鸯画不成受平江双塔请辞众上堂三年结尽衲僧冤肯向虗空飏碌甎堪笑老来无定力又移瓶钖过吴天平江府双塔寿宁万岁禅寺语录侍者行佑了元编入院踞方丈掌上太阿秤头斤两领得便行匙挑不上次升座拈香祝圣毕就座乃云四檐疎雨滴双塔一铃鸣发挥灵山会上微笑真机揭示少室峰前单传密旨直得三世诸佛暗里攒眉六代祖师望中斫额新寿宁赢得口子喫饭何故但见皇风成一片不知何处是封疆复举保寿开堂三圣推出一僧寿便打圣云恁么为人非但瞎却这僧眼瞎却镇州一城人眼去在寿便归方丈师云二老与么大似持水纳石寿宁今日或有人推出一僧便与震威一喝直教尽大地人三日耳聋当晚小参鼓声前钟声后一句全提脱窠离臼者里勐省得去早是埋没诸人何况更待钟鸣鼓响灯烛交罗坐立俨然交驰问答堪作何用虽然更须知有紫罗帐里撒真珠始得喝一喝复举汾阳和尚道直饶入得汾阳门未入得汾阳室X在入得汾阳室未见汾阳人在师云西河师子固是威狞未免藏身露影寿宁则不然才入寿宁门便入寿宁室才入寿宁室便见寿宁人何故野色更无山隔断天光直与水相通上堂篱狦土壁倒桥断路穷何况又岁尽年穷穷则通通则变远在目前近不可见拍膝云铁壁银山通一线嘉禾天宁大川和尚至上堂举阿难问迦叶世尊传金襕外别传何物迦叶召阿难阿难应诺迦叶云倒却门前剎竿着师颂云荒田万顷没人耕歉岁嘉禾合穗生野老尽知为国瑞寸金寸土力须争上堂霏霏梅雨洒危层五月山房冷似氷莫谓干坤乖大信未明心地是炎蒸雪窦将一本草书示人直是龙蛇飞动点画分明吽吽中间些子誵讹处醉索张颠辩不真上堂举吾本来兹土传法救迷情一花开五叶结果自然成师云达磨大师无端将乌豆换人眼睛汝等诸人切须照顾西巖和尚自径山赴定慧至上堂龙囦上客蕴大宝珠未尝容易显露寿宁对众一时指出也是家贫愿隣富请藏主上堂世尊道始从鹿野苑终至䟦提河于是二中间未尝谈一字忽有人问一大藏教甚处得来只向道休对曾参问曾晢从来孝子讳爷名X开炉上堂火炉头话无宾主拨不开兮揑不聚眼眼相看面面厮覩发机须是千钧弩建宁府开元东山和尚赴虎丘至上堂人从建安来却得径山信报道东㵎一滴涨破沧溟衮上剑池普天帀地直得鱼龙虾蠏悉皆丧命且同流一句作么生道西方日出卯佛生日上堂清净法身泥猪疥狗洗尽恒河何曾离垢云门跛脚师尽力翻筋斗寿宁将底雪深冤赖有一双穷相手中夏上堂三世诸佛先行不到六代祖师末后太过中间句子罪不重科一佛陀二元和三曼他唵苏嚧悉唎娑诃重阳上堂霜降水落天高气清鴈飘飖而新到蝉寂寞而无声是今古登高之节见天地万物之情略将些儿俗气要换诸人眼睛卓主丈莫教错认定盘星上堂举云峰悦和尚云识得主丈子一生参学事毕乃举起云者箇是主丈那箇是参学事遂横按云楖𣗖横担不顾人直入千峰万峰去师云莫恠坐来频劝洒自从别后见君稀赴建康府清凉辞众上堂星儿滞货九年冷坐便作贵贱商量不识依然蹉过石头城畔自有知音脩篁带雨轻敲玉黄菊迎秋半吐金建康府清凉广惠禅寺语录侍者善之净证编X入院拈香祝圣毕就座云道无形视者莫能覩巖前片片飞花雨道无方行者莫能至路上单牌只五里酌然亲见亲到何妨或去或来姑苏台边云奔电卷石头城畔草偃风行豁开向上关灭却正法眼阃外清风有何限复举无着访文殊殊云南方佛法如何住持着云末法比丘少奉戒律殊云多少众着云或三百或五百着问文殊此间如何住持殊云凡圣同居龙蛇混杂着云多少众殊云前三三后三三师云古今商量尽堕在数量有问清凉如何住持只向道水到渠成当晚小参无边剎境自他不隔于毫端山围故国周遭在十世古今始终不离于当念潮打空城寂寞回便见宾主互融风云一致只如清凉山里万菩萨到处觅不得未审过在什么处击拂子天高谁侧耳地阔少知音复举法眼示众云识得凳子周帀有余云门道识得凳子天地悬殊清凉道识得凳子正好着衣喫饭权管保宁上堂开畬种粟昼飡夜寝沩仰父子固是不费光阴犹堕时人功干山僧今夏喫清凉饭走北奔南借凤凰台东说西话还免傍观怪笑也无竖拂子云一朝权在手看取令行时祈雨上堂举云门道今巳半夏了也敲磕处道将一句来自代云怛蜜唎又云怛蜜唎智又云榼师云云门者一道真言瞒清凉不得如今半夏了也不敲磕X处切忌道着枳利枳利诸漏诸漏清凉者一道真言亦瞒诸人不得何故但见片云生碧落不知雨意在他山上堂曾到喫茶去未到喫茶去赵州肝胆齐倾多少不知惭愧戴角披毛行异类冬至小参枯木巖前多分岐路大洋海底几变桑田山僧未免向干坤未判巳前阴阳不到之处指出一条平直道路与汝诸人大家履践拂子画一画云裂开氷缝透出脚底阳和瞥见风云验得目前气候毕竟是什么时节冬行春令上堂举临济问黄檗佛法的的大意师颂云黄檗山前抱璞投高安滩上始知羞虽然索得连城价直至如今痛未休上堂若论此事不可状不可名目不他祖猫看老鼠穴无下口处狗䑛热油铛饶你闻击竹而聩见桃花而盲也是日午打三更台州万年报恩光孝禅寺语录侍者法从绍熏普璋编踞方丈钉椿摇㯭解缆放船纵能赤脚弄明月蹈破五湖波底天喝一喝且过一边升座拈香祝圣毕就座乃云深山巖崖会有陈年佛法平田浅草放出焦尾大虫直得万壑风生千峰云涌四万八千丈华顶列在下风五百十六位应真无处回避不存X目击岂涉言诠会人境于一如融古今于当念可以奉固陵之香火报可以报列圣之殊恩以何为验竖拂子半消滑石桥边雪一点桃源洞里春复举韶国师道通玄峰顶不是人间心外无法满目青山师云韶国师久贫乍富自谓倾城不换平田看来也是弃却黄金抱碌甎当晚小参天台南石桥北有一句子黄面老汉三百六十余会说不分明缺齿老胡十万里西来只道箇不识凛乎若朽索御六马危然如一发引千钧新长老无端蹉口道着作箇入门欢子喝一喝上堂八峰𡺚崒双㵎潺湲时时觌面日日敷宣可怜穿耳客错怪老平田上堂春山泼黛浓春草连天碧栏中水牯苦贪青牧童费尽平生力以拂子作鞭牛势叱叱上堂竺土大仙心东西密相付报汝诸禅流彻底要自悟悟则不无且密付箇什么电影还连后夜雷檐声不断前旬雨广润度领和尚至上堂东㵎源流清声历历广润大千金无涓滴拈主丈卓一下石桥飞瀑千寻不从者里流出徽宗皇帝忌日上堂道远乎哉触事而真一毛吞于巨海圣远乎哉体之则神百草头总是法身曾无夷夏之殊岂有死生之间还知报恩句子么击拂子八峰双㵎水一念万年香X佛成道上堂老胡一檐不惺惺六载商量飏不成正觉山前开得眼依然错认定盘星淳祐八年天使入山恭奉圣旨修供罗汉披度僧员升座拈香祝圣伏愿非烟非雾遍法界以无边为瑞为祥祈邦家之有庆有僧出问圣恩广大下天台冲起烟霞两道开方广云中金磬响半千尊者笑盈腮学人上来请师举唱答云天边多雨露枯木解花开进云一句逈超今古外万年仰祝圣明君答云四海讴歌日月明进云记得阿育王问宾头卢承闻尊者亲见佛来是否尊者以手策起眉毛云会么王云不会时如何答云似胶投漆进云尊者云阿耨达池龙王请佛斋时我亦预其数又作么生答云饭里有砂进云只今五百应真悉预此会毕竟有何感格答云钵擎香积国钖挂万年松进云太平有象元无象凡圣含灵共一家答云巢知风穴知雨进云还许学人赞祝也无答云鼠口里也有象牙进云华顶一万八千丈长与君王作寿山答云知恩方解报恩僧礼拜乃云大方无外发干坤独露之机至鑑无私极日月照临之处坐断毗卢顶上示现阎浮界中应真不借游戏神通有时宝炬分辉灿昙花于桥畔有时金钟落响现方广于深云不舍如来化度门成就众生行愿海只如无私底句如何击扬拂子拂一拂松枝净拂苍苔石坐看云从天外归X监收上堂一叶落天下秋白云流水共悠悠一雨润大地周高低禾黍尽盈畴还有不知帝力者么夕阳斜照外横笛倒骑牛佛心禅师忌拈香东湖水西湖水拍天波浪起玉几峰乳窦峰百帀更千重平田虽五逆无窖展家风插香云熨斗煎茶铫不同上堂白云澹泞黄叶飕飂寒酸穷活计不在主丈头何以见得捱到水穷山尽处始知行路是冤雠上堂老倒年华百不能拈主丈云苍松影里倚孤藤卓一下飞泉冷淡有谁听空落断崖千万层上堂阳长阴消松枯石瘦溪边杨柳尚颦眉领上梅花开笑口且笑箇什么一九二九相逢不出手仰山无境和尚遗书至上堂六十光阴东涌西沈一弹指顷尘沙劫永扑落虗空南北西东湛然无境秤锤落井拈主丈箇是集云峰下四藤条下下打着且末后一下落在什么处卓丈一下苍天苍天冬至小参移南辰转北斗打就一合干坤吞栗棘透金圈箇是家常茶饭腾腾任运着着当机如鱼饮水冷暖自知似影随形短长都见鼓钟不作礼乐云乎哉问答交驰人境俱不夺虽然如是犹是半提只如全提一句如何举唱击拂子冬至寒食一百五天基节州府请就兜率寺升座拈香祝圣毕就座有僧出问啼鸟山唿天子寿梅花朝祝圣人香报恩尚见无情物佛法将何为举扬答云春风X多在万年枝进云记得昔日太宗皇帝幸开宝寺见僧看经问云看底是什么经僧云仁王护国经还端的也无答云题目分明进云帝云既是寡人经为甚却在卿手里其僧无语妳女口答云阖国咸知进云皇帝与么问其僧与么答为复是言中有响句里明机答云龙袖拂开全体现象王行处绝狐踪进云可谓鸢飞鱼跃尧天阔海晏河清舜日长答云你又从序品起也进云只如判府郎中仁物爱民获何报称答云千里人家耕雨露九天云外筑沙堤进云阖郡尊官有何祥瑞答云日月开皇道衣冠拜紫宸僧礼拜乃云一真不动摄法界之群分万化潜通开八荒之寿域干坤泰定日月运行具万德而称至尊为一大事而出现直得虹流电绕岳立山唿以何为验击拂子碧梧枝上来丹凤枯木巖前产紫芝鴈山能仁西巖和尚至上堂双径峰头姑苏城里相骂饶你接觜相唾饶你泼水做梦谩同床觉来元不是万八千丈到天青四十九盘矗云起不隔丝毫三百里来往恶声应未巳甘露长老至上堂北固楼前眼界宽长江雪浪泼人寒如今握手看华顶何似当年共倚栏佛生日上堂未出母胎犹较些子目顾四方擡脚不起从兹说大脱空殃害人家男女虽越二千余年令人恨入骨髓如何说此冤雠竖拂子杓柄在我手里入城归上堂田家蚕麦熟山路绿阴新杜䳌啼血尽X知是为何人莫教辜负一年春大慈石庭生讲师至上堂定光招手顽石点头不曾开口大义巳周是祖意耶教意耶一会俨然如未散共乘明月过沧洲结夏小参道无方所证绝堦梯不住清净觉场不泳大寂灭海溪山云月处处皆同春夏秋冬年年相似挂眉间剑悬肘后符更说甚身心安居平等性智竖拂子大舍云笼山岳静石桥雷喷雪霜寒结夏上堂十方聚会甎头土块不动丝毫卓主丈一时击碎颗颗骊珠照沧海徽宗皇帝忌日上堂过了春光又一年香风空锁上林烟要知常乐真游处方广桥边无杜䳌端午上堂众人皆醉惟我独醒举世混浊惟吾独清三闾兮屈平鼓瑟兮湘灵云中兮軿軿山鬼兮冥冥若不挥剑渔父栖巢拈主丈卓一下云曲终人不见江上数峰青天基节上堂天台有寿山四万八千丈沧溟日初升先照峰顶上璀璨琪树花𥻘皴赤藤杖应真金磬鸣子晋玉箫响倚松指劫石控鹤看海涨共庆亿万年吾君寿无量上堂举大通智胜佛十劫坐道场佛法不现前不得成佛道师颂云破镜不重照落花难上枝若言成佛道开眼堕泥犂请修造佛殿上堂潭又不见龙又不现德山当年拆X却佛殿神光不昧万古徽猷平田今日拽转话头作么生只将片瓦通消息遮却瞿昙满面羞平江府万寿报恩光孝禅寺语录侍者文焕净伏慧幵编踞方丈烂如泥黑似漆铁额铜头跳不出直饶别有转身也是巖头道底拈省札一气转洪钧断取妙喜世界如陶家轮烨烨优昙花开此无边春江湖疏张帆把柂活计天来大赖有诸人相应和櫂歌声远播升座祝圣毕乃云欲识佛性义当观时节因缘时节若至其理自彰所以灵山会上说妙谈玄半满偏圆开权显实且喜没交涉达磨西来游梁历魏一花开雪五叶芬芳旦喜没交涉德山临济棒喝交驰拔屑抽钉解粘去缚旦喜没交涉今日姑苏城里万寿堂前人天普集凡圣交参且喜没交涉既然如是未免于无交涉处拈出一机古今通贯击拂子渔唱樵歌归至化蒉桴土鼓乐昇平复举首山念和尚开堂云佛法付嘱国王大臣有力檀那令灯灯相续至于今日且道相续箇什么良久云须是迦叶师兄始得师颂云遥望青山境色幽前人田地后人収中心树子无人识恼乱春风卒未休上堂二由一有一亦莫守飏却有漏笊篱拈得无柄苕帚静听黄鹂鸣翠柳X天童弁山和尚遗书至上堂﨟月毗岚风吹倒太白峰石女眼中流血本人换手槌胷致使万寿笑亦不成哭亦不是拈主丈云拂晓倚笻和雨看崔嵬依旧在云中佛涅槃上堂四十九年说不尽黄莺睍睆紫燕呢喃百万众前瞻不足山花似锦㵎水如蓝恁么说话带累瞿昙入地狱如箭请修造上堂目前大道无证无修向十字街头敲甎打瓦拈一茎草现玉殿琼楼轻轻弹指处忘却百城游解夏小参踢翻沧海赤水无珠喝散白云青天有路主丈头无限山川纵横随处布袋里大千世界结解从他放憨直是放憨峭措非常峭措如斯履践未称全提脱体无依犹是诸方普请边事且别立生涯如何通信卓主丈漠漠水田飞白鹭阴阴夏木啭黄鹂上堂举沩山问仰山一夏作得箇什么师颂云昼飡夜寝寻常事种粟开畬抂用工父又不慈子不孝一人诈哑一徉聋显肃皇后忌上堂万里无云万里天月生月落几经年广寒夜夜姮娥殿空使人间望缺圆婺州华藏闻老开欧阳外传送至上堂昌黎见大颠脑盖不完全欧阳遇祖印鼻孔没半边人其人火其书非常性燥毁于佛谤于法具大阐提明教辨于前此处无金二两藏六传于后俗人沽酒三升万寿三X缄元不密从头挑剔与人看上堂举芭蕉云你有主丈子我与你主丈子你无主丈子我夺却你主丈子拈主丈者箇如何与夺卓一下天上月圆人间月半西余别山和尚赴蒋山上堂厇愬箇金毛久踞苕霅上看他一出六出卖弄些些伎俩忽然大哮吼闻者皆惊丧且道颔下金铃什么人解得志公和尚谢新旧两序上堂象王回旋师子哮吼左之右之爪牙具有斩新条脱窠臼百年妖怪虗开口上堂法不隐藏道无向背让祖磨甎老卢蹈碓上堂百战场中罢却干戈十字街头放下主丈正好噼面赠拳拦腮与掌真箇有谁知痛痒中夏上堂拈主丈从上巳来莫不贵重者一着子进则被前碍退则被后碍不进不退被中碍如何得平稳去卓一下驷马曾逢题柱客鸡鸣暗脱度关人上堂一雨火云尽秋气清如水飘飘白苹风不在秋江起因思昔日老臊胡被人打落当门齿上堂丛林共处如登万斛之舟大家着力共济艰难东边底逆风把柂西边底顺水张帆只如五两不摇长年庆快底句子如何举唱击拂子月正颿无影风回柂有声退院辞众上堂地褊难容舞袖长六年尽是错商量语言歌笑无人会又逐流莺过短墻再住上堂应菴华和尚云赵州喫茶我也怕他不是X债主便是冤家者箇是淮南省数铁钱掉在无事甲中久矣谁能把眼覰着举口说着百十年后姑苏城里盐贵米贱信手拈来正用得着遂高声云放下着复举应庵和尚再住归宗云去时胃雨连宵去归来带水又拖泥自怪一生无定力寻常多被业风吹万寿亦有一颂三年去后又重来逆顺门头尽打开不是贫儿思旧债斩新春色满苏台温州江心龙翔兴庆禅寺语录侍者文谦正因法思编指山门孤屿风高蜃江水急龙翔新长老舡在步下普请一时证入骤步入室平地㘽荆棘漫天布网罗透得过者碓摇磨磨拈州疏文彩纵横金玉敲击空生巖畔花狼籍因甚如此伯牙与子期不是闲相识升座拈香祝圣毕就座乃云三世诸佛说不及处六代祖师传不得处天下老和尚举不到处拈主丈丈免开蜃江澜翻口出孤屿广长舌尽底宣扬去也卓一下忽有箇衲僧犯众出来干呕一声掩耳而去也是三千年黄河一度清小参卧白云弄明月姑苏城外快活不彻四月十五何曾结来持漏巵酌深海清辉堂前成团作块七月十五何曾解来于其中间掀翻海岳不守长期何曾禁得足来三段不同一言寝削一片风光何处着喝一喝X重九上堂暮景侵寻节物催烟波心里驻浮杯黄花渐与柑相映白𩬊浑如浪作堆东屿西屿巍乎高哉左右顾视云者里还有祖师西来意么无边落叶萧萧下不尽长江衮衮来上堂十月小春节澄江浸碧天林鸦归黑阵汀鹭立寒拳境物双忘处丹青不可传有人知此意请续末后句上堂通身无影像遍界绝行踪始是半提百不知百不会唤作半句泥牛吼落三更月罔象迷逢赤水珠唤作全提一句得么击拂子下座佛成道上堂瞿昙﨟月八命带恶星杀三更夜半时觑着眼双瞎带累儿孙摸壁行将此深心奉尘剎解夏小参海漫漫风浩浩南北东西何处讨诸人九旬之内各各泛无底铁舡游大圆觉海逆风把柂顺水张帆善别风云惯谙水脉便乃不施㯭棹不滞此岸不滞彼岸不住中流毕竟向什么栖泊卓一下谢郎端的不知处李广难封岂等闲庆元府阿育王山广利禅寺语录侍者德纪可能持志编山门玉几横陈鄮峰倒卓箇般𡾟崄门庭毕竟如何入作遂骤步云浩浩清风起寥廓拈勑黄此是圣谛第一义呈起云尽大地人承此恩力觌面提持达磨不识升座拈香祝圣毕就座乃云无始劫来无佛名X无众生名有为界中有了义有不了义故我竺干大士放光现瑞地号六殊胜门开八吉祥只要人人亲见一回知道明月堂前时时九夏金沙井畔日日宣扬可以仰赞昌时同归圣化新育王恁么道莫别有见处么竖拂子一灯夜印青冥色长恐世人归路迷复举东山演祖云山前一片闲田地叉手叮咛问祖翁几度卖来还自买为怜松竹引清风师云演祖自家活业一时破荡了也后代儿孙如何克绍竖主丈不得动着中心树子端午上堂若论此事如悬门艾席如阁地龙舟面前见得如端的一度赢来方始休若更朝碌碌暮悠悠片帆早巳过沧洲解夏小参九旬索饭钱云门见利忘义万里无寸草洞山舍巳耘人翠巖卖弄眉毛老宿狼籍鼠粪尽是太平芝菌厄岁螟虫争似我育王一众饥飡渴饮闲坐困眠对脩竹之清幽揖羣峰之苍翠然虽如是前头忽有人问作么生祗对击拂子四海如今清似镜行人莫与路为雠上堂举僧问赵州学人乍入丛林乞师指示州云喫粥了也未僧云喫粥了也州云洗钵盂去僧大悟师颂云粥了教他洗钵盂赵州年老太心孤锦鳞一跃龙门去跛鳖盲龟空负图上堂寒食清明过了是处绿杨芳草一片两片落花三声四声啼鸟少室门庭尽打开寥寥不见一人到X育王与么告报也是将油洗卓净慈介石和尚遗书至上堂凌霄同参句未举先分付不解卷舌冥怀到处为人解註介然立论如磐石之坚脱尔忘言如南山之固忽有旁不甘底出来问毕竟正文说箇什么拍膝云苍天中更添冤苦启首座出世东林上堂庐山高庐山高最初一步跨壑凌霄且道主丈子如何分付拈主丈卓一下当头一札惊天地直透浔阳江上潮上堂举洞山示众云初秋夏末兄弟东去西去直须向万里无寸草处去石霜闻云出门便是草师云一人明修栈道一人暗度陈仓疑杀天下人育王主丈子为见不平拈主丈通一线道卓一下九堰三江都过了脚头到处是长安上堂举德山托钵话师云德山用尽韬略只谓年老心孤巖头三年无改于父之道可谓孝矣且那里是他密启其意处饮罢不知何处去倚天长剑逼人寒上堂为学日益为道日损黄杨逢闰减三分青松一年添一晕拈主丈只如主丈子吞却山河大地不见有山河大地时如何卓一下天基节上堂鄮岭春生翠欲浮太平瑞气接虹流殷勤愿祝无疆寿一炷清香满石楼上堂举洞山参云门话师颂云山边水边待月明暂向人间借路行如今还向山边去只有湖水无行路上堂正月去二月来千红万紫鬪拆争开莺唫谐九X奏蝶拍舞三台衲僧家捱到者般时节冷眼觑见始知道镬汤无冷处死𦦨发寒灰上堂者片田地灵苗觉场春生夏长秋収冬藏诸人知得四至界畔落不南北西东老僧只得拈起簸箕别处舂临安府净慈报恩光孝禅寺语录侍者觉孙惟康宗和编山门尽大地是箇解脱门与汝诸人同出同入喝一喝放憨作么佛殿过去未来呈起坐具总在者里毕竟烧香礼拜谁展坐具云也是自倒自起拈勑黄国内宪章寰中号令一句全提万机独应升座拈香祝圣就座乃云法无定相遇缘即宗道绝功勋随机应变他方此界不离菩提觉场昨日今朝总是自家铺全无头面逈绝罗笼翻着玉几峰下戏衫倒顶宗镜堂前席帽了无一法与人直得万缘俱泯只如知恩报恩一句如何显露闲翫西湖千顷月静看南岳万年松复举僧问百丈如何是奇特事丈云独坐大雄峰忽有问净慈如何是奇特事只向道门前一湖水谢两班上堂南山丛林各得其所左眄如得水龙右顾如靠山虎山僧赢得倚栏干冷看西湖沸烟雨重九上堂採菊东篱下悠然见南山竖主丈鳖鼻蛇X头擎一角卓一下白额虎体露元斑靠主丈几多眼目精明者空把黄花子细看开炉上堂举沩山示众云有句无句如藤倚树疎山问云忽遇树倒藤枯句归何处后有古德拈云好一堆烂柴师颂云高原耕种罢牵犊负薪归深夜一炉火浑家身上衣万年道旧至上堂旧面重逢全无一语喷瀑石桥雷天镜西湖水以我为隐乎吾无隐乎尔请指南首座上堂举临济在黄檗栽松次以󰑁头打地一下嘘两声檗云吾宗到汝大兴于世沩山问仰山当时黄檗只嘱临济一人别更有在仰云有只是年代深远不欲举似和尚沩云虽然吾亦要知试举看仰云一人指南吴越令行遇大风则止师颂云怪雾妖云杂晓岚令行吴越太森严一针锋上长安路多少昏迷获指南冬至小参拈主丈群阴剥尽一阳生卓一下万彚根荄尽发萌惟有净慈主丈子相擕敲月上方行倚主丈下座复举慈明冬夜僧堂前书此字其下註云若人识得不离四威仪中首座见云和尚今夜放参慈明闻之一笑师云蜜里砒霜酒中鸩毒惟中者方知景德灵隐禅寺语录侍者如止有智编山门鹫岭高寒壑雷震吼箇里知归推门入臼X拈勑黄箇是灵山付嘱底句子黄纸黑书秘而不传呈起云今日当阳捧出且听正令旁宣禅讲疏拈起云者一着子宗通说通琅琅然如石中片玉凛凛乎若雪后诸峰交辉互映妙难穷升座拈香祝圣毕乃云法随法行法幢随处建立南山起云北山下雨猨啼小朵水潄枯崖如斯觌面提持直得声色俱泯便见灵山一会俨然未散肆无说而说继不传而传击拂子太平一曲祝尧年复举孝宗皇帝问前住当山佛照禅师云释迦佛入山六年所成者何事佛照奏云将谓陛下忘却臣僧有颂问处希奇答处亲当阳一句定干坤雪山高暎黄金殿万岁巍巍奉至尊天基节上堂聪明冠群伦仪表正天下航海梯山咸归至化如何见得巖莎影里步祥麟芳草岸头嘶骏马上堂举慈明室中置一盆水安剑一口草鞋一双凡见僧来指以示之师云巳透关者掉臂而去见鞭影者非良马也径山兴圣万寿禅寺语录侍者惠云若舟编山门双径五峰大开门户插脚不入龙翔凤舞勑黄九天丹凤舞一句紫泥封直得不言而化不约X而同风从虎兮云从龙法座水穷云尽到凌霄头上纷纷雪未消老步只宜平地去不知何事又登高升座拈香此一瓣香恭为祝延今上皇帝万岁万岁万万岁陛下恭愿皇图启运兴大业于庚申万世丕基历在躳之甲子此香恭为皇后殿下万福万福伏愿睢鸠和乐闻治世之正音翠羽飞鸣传仙家之消息此香奉为皇太子殿下伏愿抚军监国知政化之本原重传尊师正脩道之大道此香奉为太傅宫师大丞相国公洎五府合朝文武官僚同增禄筭伏愿一德格天致明君于尧舜三公位地成大勋如伊周此香奉为判府侍郎洎文武官僚伏愿承流宣化居九州之最先治剧剸繁躐三王之一等此香奉为前住当山第三十二代特赐佛心禅师浙翁大和尚用酬法乳之恩遂就座乃云法不隐藏道无向背駈深山巖崖中石头大小勘红尘閙市里面目有无直得明月清风开遮自在X树林水鸟演说无穷新径山从来口门窄只领见成受用乐太平时光以何为据含晖亭上望东溟凌霄峰顶揖南岳复举马祖遣智藏驰书上国一禅师开见一圆相国一于中着一点封回忠国师闻云钦山犹被马师惑师颂云觌面相呈尚不然岂通纸上叙寒暄可怜千里同风者刚把封皮作信看当晚参夹迦掩室于摩竭山上有鲤鱼净名杜口于毗耶井底有蓬尘二千年前说不尽底家私今夜被径山一时揣出诸人还知么以拂子打一圆相不劳悬石镜天晓自鸡鸣举白云演祖示众云频频唤汝不归家贪向门前弄土沙每到年年三月里满城开徧牡丹花不会作客劳烦主人径山亦有一颂不须唿唤自还家何用重添眼里沙若是吾家真种草三千里外摘杨花佛心禅师忌拈香当年煞不知时节曾此庭前立深雪了无一法可当情锦绣肝肠化成铁屈不可雪恨难消驴尿栴檀一炷烧上堂举陆亘大夫问南泉肇法师也奇怪解道天地与我同根万物与我一体泉指庭前花云大夫夫应喏泉云时人见此一株花如梦相似师颂云万木冻欲折孤根暖独回前村深雪里昨夜一枝开元日上堂去年登山正月一百事成狼籍今岁升堂正月一万事皆周毕从他岁序推迁时光变易拈主X丈惟有主丈子依然黑似漆卓一下向下文长付在别日佛祖赞颂出山相正觉山前折本来分明有口亦难开谁知未入摩耶腹巳向阎浮起祸胎哑子观音水月光中入定身明明开眼受诸尘莫言伎俩无人识哑子从头说向人莲叶相一叶莲花苦海舟得随流处且随流手提昼夜一百八应是从头数未休达磨渡江蹈翻地轴与天关阖国人追不再还去路一身轻似叶长江千古浪如山舡子悠悠漾漾几烟波拊棹长歌更短歌不遇锦鳞吞直钩满舡无柰月明何寒山拖屐执帚脚下破木屐手内生苕帚放不下拕却走笑指时人不知有拾得菜筒茄串手捻干茄串筒盛苦菜滓逢人乱提掇滋味落谁家浙翁和尚X中鄮峰必死毒用临济向上错六处卖狗悬羊四海倾湫倒岳错错好彩无人相学受业师观首座编篱护竹引水浇花松间风细石上笻斜面目分明见在儿孙谁守生涯历劫令人恨不巳只因教我着袈裟分死心颂六祖偈六祖当年不丈夫卖柴檐折便必麤黄梅会里菩提树一斧和根斫得无倩人书壁自涂煳白底是白乌底乌赚杀几多求剑客茫茫依样𦘕葫芦明明有偈言无物毕竟款从囚口出灵龟曳尾可怜生大似抱赃而呌屈却受他家一钵盂被人赶着费分疎者般泼赖闲家具好彩儿孙不用渠辞史丞相唿召氷雪堆中万木摧日边吹暖到江梅枯枝自叹生来北纵得春风也不开北堂寄布儿子今年始是贫布单卖了只空身老婆心切重相寄包褁将来转不亲送高老瑞世鼻咲诸方作戏场看看棚上到君忙从来美酒无深巷莫怨春风舞袖长X无庵孟节使饭僧菴中一物本来无将向诸方餵瞎驴验得不知惭愧者君山吞却洞庭湖辞董侍郎半山坎止流行无定形玉麟有命到林扄冻云不逐春风起虗负钟山一半青赠相士滃雾蒸云拨不开苍松怪石老崔嵬箇中易见还难见又费先生到一回送信禅人煨芋高风属乃翁闭门不识紫泥封子归致我深深意恐在三更月下逢送超禅者云峰别曲久凄然惆怅无人续断絃浩浩清声满苕霅月明犹有夜归舡送通典座包笠和云顶夕阳悬崖危磴遶羊肠前头探得溪深浅应咲平田杓柄长天童弁山和尚见招四海如今几弟兄横飞直上振家声我方闲卧君多病此意如何写得成辞荆溪吴都运上封请石桥南畔万年松六载清阴手自封霹雳一声惊变化又将移上祝融峰X送福禅人欲落未落林间叶南蜚北飞天际云归家会得出家意扬子渡头秋十分自翁万象穷边独露身从生至老没疎亲着衣喫饭寻常事成现何曾问别人赠徐都料小巧工夫妙莫伦不由绳墨运风斤南山门下成功日媿杀纷纷血指人送唐笔罗汉与贾丞相手持贝叶坐盘陀一默无言口太多诸相尽空犹用遣毗耶城里问维摩和御制灵隐千佛偈惟佛与佛等无差别量比太虗面如满月真相无生妄见有灭一念万年红炉点雪送江西复藏主洪惟此道何辽漠一花五叶开还落枝子派子分不分今之古之皆成错有祖挺出西江西淳熈年中曾大作黄金殿上日月明草鞋屡挂龙床角即今儿孙满大唐凌灭门风声捻恶复子的是西家隣昂然独立鸡群鹤归儒归墨痛扫除景仰前脩要无怍平田险绝难栖泊三年冷坐同萧索笑指金文束高阁万里秋空翮难缚临岐别我希一言向道莫莫莫莫莫送愿藏主游江淮X今日三明日四相赋羣狙作儿戏南斗七北斗八一大藏教阿喇喇愿子泽国难滞留春风吹活主丈头胡僧不识老萧处千古长江流不去无明荒草没芦花悲风飒飒飞胡笳问我觅转送行语畐塞虗空不能举掀翻海岳遇知音等闲瓦砾成黄金送虎丘彻维那之灵隐首座为众说破愚菴闻和尚奉朝旨住持资福禅寺就本寺受请日引座玲珑巖畔绝安排一拶全身堕崄崖绝后再甦欺不得眼空佛祖便张乖直得末山歛袵铁磨潜身声价四驰恩来禁苑时缘既至正令当行幸希允从毋事谦抑淮海和尚语录淮海和尚语录熏香以别本校雠焉兹旹宝永四岁舍丁亥仲夏上休凤台比丘楚奖谨志