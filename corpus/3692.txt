修真十书黄庭内景玉经注正统道藏三家本三卷洞真部方法类修真十书黄庭内景玉经注正统道藏三家本三卷洞真部方法类修眞十书卷之五十五莱十一黄庭内景玉经註并序梁丘子撰夫万物以人爲主人以一心爲宗无主则法不生无心则身不立心法多门妙用非一有无二体随事应机故有凡圣浅深愚智眞假莫匪心辩识运用之所由也但天下之道殊途而同归百虑而一致从麤入妙权实则有二阶总迹符眞是非同乎一见有黄庭经者东华之所祕也诚学仙之要妙羽化之根本矣钊襞习未周而观想粗得裁灵万品模拟一形义有四宗会明七字指寻象喻内外两言绌听隳体之余任嘘纵呬之暇䑛笔磨墨辄贻原筮扶桑大帝君命旸谷神王传授南岳魏夫人黄庭内景经黄者中央之色庭者四方之中外指事即天中人中地中内指事即脑中心中脾中故曰黄庭也内者心也景者色象也外喻即日月星辰云霞之色内喻即筋骨藏府之象心居身内存观一体之象色故曰内景也一名琴心又琴者和也诵之可以和六府宁心神使得仙矣一名大帝金书扶桑大帝君宫中尽诵此经以金简刻书之故曰金书一名东华玉篇东华者东方诸宫名也东海青童君所居其中玉女仙人皆诵咏之刻玉书之以名玉篇当清斋九十日诵之万遍使调和三魂制鍊七魄除去三尸安和六府五藏生华还返婴孩百病不能伤灾祸不能害万遍既毕自然洞观鬼神内视肠胃得见五藏其时当有黄庭眞人东华玉女教子之神仙焉常诵咏之者则神室明正胎眞安宁灵液流通百关调畅血髓充溢肠胃虚盈五藏结华耳目聪明白发还黑朽齿再生所以却邪痾之纷若者谓我已得魂精六纬之姓名也清虚玉眞口诀云夫黄庭经者扶桑大帝君金书鍊眞之祕言也读诵之者当在别室烧香洁净乃执之也此经所辟百邪若入山林及空闇之地心中震怖者正心向北诵经一遍即神静意平如与千人同旅能读之万遍目见五藏肠胃及天下鬼神役使在己若困病心存读之垂死亦瘉大都通忌食六畜鱼腥五辛及履殗污之事若脱履殗污之者沐浴盥漱烧香于左右读经一遍百痾除也上清章第一上清紫霞虚皇前三清之境有太清上清玉清此三清之中一切大圣之所居也按玉台经云虚皇者大道君之所理也即大道之域包罗三清又玄都十号云太灵虚皇天尊也即元始之本号也道君欲明七言之所始乎紫霞之宫故也亦名紫琼宫赤白紫宸宫也太上大道玉宸君太上之尊也按本行经云有元始五老之君号也玉晨君即黄者君之号也间居蘂珠作七言祕要经云仙宫中有寥阳之殿蘂珠之阙翠云之房道君在中而说经人身备有之故也散化五形变万神谓能变化黜聪明离形去智同于大道先本后迹故假神托用神者随应也散有五形变万神是爲黄庭曰内篇因中而得名也琴心三曡舞胎仙琴和也叠积也存三丹田使和积如一则胎仙犹胎息之仙犹胎在腹有气但无息也九气映明出霄间三田之中有九气炳焕而无不烛大洞经云三丹田三元及三洞房合爲九宫宫中有天皇九魄变爲九气化爲九神也神盖童子生紫烟观照存思假目爲事下文云眉号华盖覆明珠神盖眉也明珠目瞳也紫烟精妙气也是曰玉书可精研文因迹始专则之通咏之万遍昇三天精备神充名上三清千灾以消百病痊精神俱故也不惮虎狼之凶残无余伤也亦以却老年永延唯此一章都说黄庭之道也上有章第二上有魂灵下关元上魂天分也下关地分也魂灵无形关元有质人法天地形象左爲少阳右太阴左东右西卯生酉杀后有密户前生门前南后北密户后二窍言隐密也生门前七窍言借以生也爲九窍出日入月唿吸存日月者阴阳之精也左出右入身有阴阳之气法象天地之气出爲唿气入爲吸气唿吸之间心当存之元气所合列宿分元气一也使心与道合存日月星辰灵光照耀罗列一身分明与天合紫烟上下三素云紫烟目精之气也存见三丹田中上下俱有白气流通一体又云目光有紫青緑三色爲三素云仙经云云林夫人呪曰日月童三云两目眞君精故也灌溉五华植灵根素云之气在口爲玉液存咽之以灌五华者五藏之英华灵根命根植生之也七液洞流冲卢间七窍之液上下洞流上冲下回卢颔之间明堂之中回紫抱黄入丹田内象喻也脾气黄目气紫七液周流抱黄回紫出入唿及俱入丹田丹田有三所灵命之根也按大洞经云眉间入三分爲双丹田入骨际三分爲台阙左青房右紫户二神居之眉间却入一寸爲明堂左明童君右明女君中明镜神君眉间却入二寸爲洞房左无英君右白元君中黄老君眉间却入三寸爲丹田亦名泥丸宫左有上元赤子君右有帝卿君又却入四寸爲流珠宫有流珠眞君居之又却入五寸爲玉帝宫玉清眞母居之又当明堂上一寸爲天庭宫上清眞女居之又洞房直上一寸爲极眞宫太极帝君居之又丹田直上一寸爲丹玄宫有中黄太乙君居之又流珠直上二寸爲太皇宫太上君居之男爲雄一女爲雌男女并可修之幽室内明照阳门幽隐之室内自思存心目明鉴了如如日月神者无方之谓也心神无方存之则有遗之则亡口爲章第三口爲玉池太和宫口中液水爲玉津一名醴泉亦名玉浆贮水爲池也百节调柔五藏和适皆以口爲官主也一本作太和宫于文韵不便也大洞经云心存胃口有一女子婴儿形无衣服正立胃管张口承注魂液仰吸五气当即藏满口中内外津液满口咽之遣直入玄女口中五过毕叩齿三通微呪曰玉清高上九天九灵化爲神女下入胃清金和玉映心闲神明服食日精金华充盈漱咽灵液灾不干灵液眞气邪不忤正体生光华气香兰不食五谷体无滓秽却灭百邪玉鍊颜肌肤若冰雪绰约若处子审能修之登广寒广寒北方仙宫之名冬至之日月伏广寒之宫其时育养月魂于广寒之地天人採精华之綵以辨日月之光昼夜不寐乃成眞勤修静定则爲眞人雷鸣电激神泯泯调神理气精魄恬愉虽震雷而不惊惧又曰雷爲电激爲叩齿存思乃是神用不得言泯泯也黄庭章第四黄庭内人服锦衣黄庭内人谓道母黄庭眞人谓道父身备有之锦衣具五色也即谓五藏之眞气也三庭之中备有之故也紫霞飞裙云气罗十方经云高上玉皇衣文明飞云之裙即神仙之服也丹青緑条翠灵柯五色杂气共生枝条仙衣之所七莛玉籥闭两扉外象喻也七窍开合以喻关籥用之以道不妄闭也莛籥之饰也存神必闭目曰闭两扉重掩金关密枢机金取坚刚也老子经云善闭无关键而不可开言养生善守精神不妄泄玄泉幽阙高崔嵬玄泉者口中之液也一曰玉浆一名玉液一名玉泉两目间爲阙庭两肾间爲幽阙如门之左右象巍中然爲道肾在其内故曰幽阙也据肾在五藏之下而云高者形伏存神则在丹田之上故曰高也三田之中精气微内指事也丹田之中神气变化感应从心非有非无不可爲也象麤入妙必基有条故以气则用心爲主因立象至静至微不可以数求之道机经云天有三光日月星人有三寳三丹田丹田中气左青右黄上白下黑也娇女窈窕翳霄晖眞诰云矫女耳神名也言耳听朗彻明掩玄晖重堂焕焕扬八威重堂喉咙名也一曰重楼亦名重环本经云绛宫重楼十二级绛宫心也喉咙在心上故曰重堂喉咙者津液之路也流通上下滋荣一体焕明八方八方之神曰八威也天庭地关列斧釿两眉间爲天庭紫微夫人呪曰开通天庭使我长生列斧釿言勇壮也灵台盘固永不衰心爲灵台言有神灵居之静则守一动则存神神具体安不衰竭也中池章第五中池内神服赤珠胆爲中池舌爲华池小腹爲玉池亦三池之名胆部章曰龙旂横天掷火铃赤珠言火铃也丹锦云袍带虎符丹锦云袍心肺之色也在胆上故曰云袍虎符也九眞经云黄老君之服玄龙神虎符带流金之铃并道君之服也横津三寸灵所居内指事也脐在胞上故曰横津脐下三寸爲丹田眞人赤子所居也隐之翳郁自相扶谓男女之形体也隐郁交合自然之道按内外神芝记诀云五藏之液爲芝即隐芝也又名内芝天中章第六天中之岳精谨修天中之岳爲鼻也一名天台消摩经云鼻欲数按其左右令气平也所谓灌溉中岳名书帝録也灵宅既清玉帝游面爲灵宅一名天宅以眉目口之所居故爲宅修之精通则神仙游矣大洞经云面爲尺宅又或云赤泽通利道路无终休太素丹景经云一面之上常欲两手摩拭之高下随其形不息则通利耳目口之气脉故也眉号华盖覆明珠明珠目也九幽日月洞虚无五神行事云眉上直入一寸爲玉堂紫阙左日右月又玉历经云太清上有五色华盖九重人身亦有当存目童如日月明也宅中有眞常衣丹眞龙心神即赤城童子也亦名眞亦名赤子亦名子丹亦名眞人存见之常在目前与心应而象心气色也审能见之无疾患元阳子曰常存心神则无病也赤珠灵裙华倩粲心神之服色外喻也舌下玄膺生死岸内指事也玄膺者通津液之岸也本经云玄膺气管受精符也焉出清入玄二气焕谓吐纳阴阳二气焕然普明子若遇之昇天汉人能善遇吐纳之理即成天仙至道章第七至道不烦决存眞专之则至泥丸百节皆有神神者妙万物而因象立名发与苍华字太元白与黑谓之苍最居首上故曰太元也脑神精根字泥丸丹田之宫黄庭之舍洞房之主阴阳之根泥丸脑之象也眼神明上字英玄目喻日月在首之上故曰明上英玄童子精色也内指事鼻神玉陇字灵坚隆陇之骨象如玉也神气通天出入不竭故曰灵坚也耳神空闲字幽田空闲幽静听物则审神之所居故曰幽田舌神通命字正伦咽液以舌性命得通正其五味各有伦理齿神崿峰字罗千牙齿坚利如崿刃锋摧罗衆物而食之一面之神宗泥丸脑神丹田百神之主泥丸九眞皆有房大洞经云三元隐化则成三宫三三如九故曰三丹田又有三洞房合上三元爲九宫中有九眞神三九二十七神气和人当存之亦谓九皇九魂变九气以爲九神各居一洞房也方圆一寸处此中房有一寸脑有九瓣同服紫衣飞罗裳九眞之服皆象气色飞犹轻故也但思一部寿无穷存思九眞不死之道非各别住居脑中丹田之中泉神所居列位次坐向外方神统丹田而外其面以捍不祥八素经云眞有九品向外列位则当上眞上向高眞南向太眞东向神眞西向玄眞北向仙眞东北向天眞东南向虚眞西南向至眞西北向天眞者不视而明不听而聪不言而正不行而从也所存在心自相当心存玄眞内外相应心神章第八心神丹元字守灵内象喻也心爲藏府之元南方火之色栖神之宅也故曰守灵肺神皓华字虚成肺爲心之华盖皓白也西方金之色肺色白其质轻虚故曰虚成也肝神龙烟字含明肝位木行东方青龙之色也于藏主目日出东方故曰含明也翳郁道烟主浊清翳郁木象得火而烟生得阳而气清清即目明浊即目暗肾神玄冥字育婴肾属水故曰玄冥肾精爲子故曰育婴脾神常在字魂停脾中央土位也故曰常在即黄庭之宫也脾磨即食消神力象壮故曰魂停也胆神龙曜字威明胆色青光故曰龙曜主于勇悍故曰威明外取东方青龙雷震之象六府五藏神体精资保一身废一不可故曰神体精心肝脾肺肾爲五藏胃大肠小肠膀胱三焦胆爲六府所言府者犹府邑之府取受物之义故曰府也藏者各具一质而共藏于身故爲藏也言三焦者多矣而未的其眞盖心肝腑三藏之上而系管之中爲三焦中黄经云心肝肺三焦当指其所也又据五方之色脾爲五藏之主而今其以心爲主何也答曰心居五藏中其质虚受是神识之体运用之源故偏方而得其主动用而获其神不可以象数言不可以物悉取皆自然之理也皆在心内运天经以五藏六府各有所司皆法象同天地顺阴阳自然应摄之道故曰运天经也昼夜存之自长生依此五神服色思存不舍不死之道仙经存五藏之气变爲五色云当顶上覆荫一身日居于前月居于后左青龙右白虎前朱雀后玄武即去邪长生之道也肺部章第九肺部之宫似华盖金宫也肺在五藏之上曰叶如盖也下有童子坐玉阙童子名皓华肺形如盖故以下言之玉阙者肾中白气与上肺连之也七元之子主调气元阳子曰七元之君负甲持符辟除凶邪而布气七窍主耳目聪明七元七窍之外元气也外应中岳鼻齐位中岳者鼻也又爲齐齐爲崑崙鼻爲七窍之门户位犹主也素锦衣裳黄云带素肺膜之色也黄膜蔓延罗绪有象云气也喘息唿吸体不快有时而然急存白元和六气白元君主肺宫也大洞经云白元君居洞房之右是也神仙乆视无灾害邪不干正用之不已形不滞常存此道形气荣华至诚修鍊之所及也心部章第十心部之宫莲含叶火宫也心藏之质象莲花之未开也下有童子丹元家心神丹元也守灵神在心内而云下者据华盖而云之也主适寒热荣卫和寒热阴阳静燥之义也人常和适以荣卫其身老子经云静盛寒燥胜热清静爲天下之正是也丹锦衣裳披玉罗心象离丹锦衣裳外阳也披玉罗内阴也金铃朱带坐婆婆金铃内蘂之象也朱带血脉之象也坐婆婆者言神安静也九眞经云黄老君带流金之铃也调血理命身不枯心安体和则无病矣外应口舌吐五华心主口舌吐纳五藏之津识五行之味故言外应五味也临絶唿之亦登苏人有病戹当存丹元童子朱衣赤冠以救护也久久行之飞太霞常修此道能获飞仙肝部章第十一肝部之宫翠重里木宫也肝色苍翠大小相重之象也下有青童神公子肝东方木位主青故曰青童左位爲公子一名含明上有华盖故曰下也主诸关镜聪明始肝主春三月阳之本始窍主目五行之关镜故曰聪明始也青锦披裳佩玉铃青锦肝之色玉铃白脉垂象也昇玄经云三天五帝皆带大玉之珮素灵经云灵耀君衣青锦丹裳皆神仙之服也和制魂魄津液平内指事也东春和煦万物生也外应眼目日月精肝外主眼左日右月也百痾所钟存无英诸疾荐之但存无英公子同用七日自充盈五藏兼存故言同用凡七日爲一竟者一游也垂絶念神死复生垂死存念肝神青衣童子还得活愈摄魂还魄永无倾太微灵书云每月三日十三日二十三日夕三魂弃身游外摄之者常仰眠去枕伸足交手心上瞑目闭气三息叩齿三通毕存心中有赤气如鸡子从内出于咽中赤气转大覆身变成火以烧身使匝觉体少热唿三魂名曰爽灵胎光幽精即微呪曰太微宫中黄始青内鍊三魂胎光安宁神灵玉寳与我俱生不得妄动监者太虚若欲飞行唯诣上清若有饥渴得饮玄水玉精又每月朔望晦光魄盛总交通存思精鍊反还之法当此乃仰眠伸足掌心掩两耳令指根绕于项上闭息七遍叩齿七通心存鼻端白气如小豆大须臾渐大冠身上下九重气忽变成两青龙在两目中白虎在两鼻孔中朱雀在心上苍龟在左足下螣蛇在右足下两玉女着锦衣手把火光当两耳门毕咽液七过唿七魄名尸狗伏矢雀阴天贼毒秽臭肺即呪曰素气九还制魂邪奸天狩守门娇女执关鍊魄和柔与我相安不得妄动看察形源若有饥渴听饮月黄日丹肾部章第十二肾部之宫玄阙圆水宫也玄阙圆者两肾之形状也玄水色内象喻之也中有童子冥上玄肾爲下玄其神玄冥字育婴心爲上玄幽远气与肾连故言冥上玄主诸六府九液源九液交连百脉流通废一不可五藏六府乃九窍之津液也外应两耳百液津肾宫主耳气衰则聋阴阳和合则百脉津液流通也苍锦云衣龙舞蟠苍锦肾色之象也云衣肾膜之象也龙蟠肾脉之象也九眞经云道君常服青锦之衣苍华之裙也上致明霞日月烟肾气充之耳目聪明不衰外象喻也百病千灾急当存元阳子曰寒暑相生男女相成肾中二神裳衣华清左男戴日右女戴月存想见之永无患故也两部水王对生门肾藏双对故曰两部肾宫水王则化爲赤子故曰对生门使人长生昇九天赤子化爲眞人而昇九天九天常谓九气青天其气主生也脾部章第十三脾部之宫属戊己土宫也戊己中央辰中有明童黄裳里明童谓魂停黄裳土之色清谷散气摄牙齿脾爲五藏之枢也脾磨食消生气乃至齿爲罗千故摄牙齿是爲太仓两明童太仓脾府此明童谓脾神名混康也坐在金台城九重注念存思神状常然方圆一寸命门中即黄庭之中丹田之所也主调百谷五味香口中滋味脾磨食之所致辟却虚羸无病伤内指事也外应尺宅气色芳尺宅面也饥饱虚羸应形于面色也光华所生以表明是以知虚实也黄锦玉衣带虎章脾主中黄谓黄庭眞人服锦衣也玉清隐书云太上道君佩神虎玉章也注念三老子轻翔三老者谓无老玄老君也念脾中眞人自然变化子谓受黄庭之学也长生高仙远死殃庄子曰方生方死方死方生方可方不可方不可方可以此而谈其理均也故长生者不死寂灭者不生不死不生则眞长生不生不死则眞寂灭何死殃之所及也胆部章第十四胆部之宫六府精六府已解于上太平经云积清成精故胆爲六府之精也中有童子耀威明经云胆神龙耀字威明勇悍之义也雷电八震扬玉旌八方雷震谓胆有威怒之象也玉旌则气之貌龙旂横天掷火铃胆色青龙旂威战之具也火铃者胆边内珠之象也怒则奋扬故言掷也主诸气力摄虎兵胆力主于悍难故摄虎兵外应眼瞳鼻柱间内指事也心之喜怒应于眉端也脑发相扶亦俱鲜人之震怒发必冲冠九色锦衣緑华裙青锦东方九气之色緑华裙者胆膜之象佩金带玉龙虎文胆神威明之服饰也能存威明乗庆云内象喻也思存胆神不倦则仙道也役使万灵朝三元三元道君名处三清上诸天神仙并朝宗也脾长章第十五脾长一尺掩太仓太仓胃也中黄经云胃爲太仓元阳子曰脾正横在胃之上也中部老君治明堂脾黄庭之宫也黄者老君之所治上应明堂明堂眉间入一寸是也厥字灵源名混康脾磨食消内外相应大肠爲胃之子混元阳受纳之安康也治人百病消谷粮胃宫荣华则无病伤黄衣紫带龙虎章脾居胃上故曰黄衣也紫带龙章胃络之象也长精益命赖君王太仓混康爲君爲王三唿我名神自通存思脾胃之神则心灵洞鉴之三老同坐各有朋上元老君居上黄庭宫与泥丸君仓华君青城君及明堂中君臣洞房中父母及天庭眞人等共爲朋也又中元老君居中黄庭宫与赤城童子丹田君皓华君含明英玄君丹元眞人等共爲朋也又下元老君居下黄庭宫与太乙君魂停君灵元君太仓君丹田眞人等共爲朋也常存三老和百神流通部位营卫无有差失也或精或胎别执方按玉历经云下丹田者元命之根本精神之所藏五气之元在脐下三寸附着嵴号爲赤子府男子以藏精女子以藏胎主和合赤子阴阳之门户也其丹田中气左青右黄上白下黑也桃核合延生华芒太乙君名字也处中使神气盈美也男女回九有桃康丹田下神名桃康主人之精胎能回通三田成九神之气道父道母对相望阴阳两半成一故对相望师父师母丹玄乡道与宗师阴阳之主也丹玄乡爲存丹田之法可用存思登虚空学仙之道殊途一会归要终合三以爲一散一以爲三此道之要也玄妙内篇云兆欲长生三一当明也闭塞三关握固停经云口爲天关生神机手爲人关把盛衰足爲地关生命扉又脐下三寸爲关元亦曰三关主固精护气不妄施泄也含漱金醴吞玉英金醴玉英口中之津大洞经云服玄根之法心存胃口有一女子婴儿形无衣服正立胃管张口承注魂液仰吸五气当漱灌口内外津液满口吞之遣入玄女口中五过毕叩齿五通咽液七过也遂至不饥三虫亡洞神诀云上虫白而青中虫白而黄下虫白而黑人死则三虫出爲尸鬼各化爲物与形爲央撃之冲破也其余诸虫皆随人而亡故学仙者清谨备五清之气然后服药物以去三虫又云上尸名彭琚使人好滋味嗜慾痴滞中尸名彭质使人贪寳好喜怒下尸彭矫使人爱好衣服躭淫女色是以三名虫也心意常和致忻昌道通无碍五岳之云气彭亨五藏之气爲五岳之云彭亨流通无壅之称也保灌玉旁以自偿玉旁鼻庐也三虫既亡眞气和合出入玄牝绵绵不絶故曰自偿五形完坚无灾殃五体与五藏之形也存练道成虚室生白五藏坚完自然灾病不生神气自应修眞十书黄庭内景玉经注卷之五十五修真十书黄庭内景玉经注正统道藏三家本三卷洞真部方法类修眞十书卷之五十六重一黄庭内景玉经註梁丘子註上睹章第十六上睹三元如连珠三元爲三光之元日月星非指上中下之三元辰也落落明景照九隅三光在上而下烛九隅九方也言常存日月洞照一身也五灵夜烛焕八区五灵谓五星也烛焕罗列一身常能存之则与天地同休子存内皇与我游大道无心有感即应身披凤衣衔虎符仙宫之服御也一至不乆昇虚无一者无二之称也学道传一与灵同体则神仙可到也南华眞经曰人能守一万事致毕矣方寸之中念深藏方寸之中爲下关关在脐下三寸方圆一寸以藏精不方不圆闭牖窗方静圆动不动不静但当杜塞不妄泄也三神还精老方壮还精神于三田则乆寿延年矣魂魄内守不争竞魂阳魄阴各得其一易曰一阴一阳之谓道神生腹中衔玉珰内守不洩神生衔珰腹中内明口吐珠玉按五神行事诀云两眉间直入上三寸爲玉珰紫关灵注幽阙那得丧腹中神生灵气流通故不亡也固精阙于肾肾主水色黑气通于耳双立阙者象于峻极也琳条万寻可廕仗身随衆灵森然交映如万寻玉树可廕庇也外象喻也琳条玉树条也万寻高远也象身形洞眞神明所庇廕三魂自宁帝书命修身神安帝书下召眞道既成名书帝録则乆视之也灵台章第十七灵台郁霭望黄野心曰灵台脾爲黄野常专一存见黄庭也三寸异室有上下三丹田上中下三处各异每室方圆一寸也故云三寸今人犹谓心爲方寸即其所也间关荣卫高玄受三田之间各有间关荣卫部分至高至低心当受以存念也洞房紫极灵门户大洞经云两眉间入三分爲双丹田入骨际三分爲台关正深七分左有心房右有紫户却入一寸爲明堂宫左有明童眞君右有明女眞君却入二寸爲洞房左有无英君右有白元君中有黄老君却入三寸爲丹田宫亦名泥丸宫有上元赤子居之右有帝卿君却入四寸爲流珠宫有流珠眞神居之却入五寸爲玉帝宫有玉清眞母居之又当明堂上一寸爲天庭宫有上清眞女居之洞房上一寸爲极眞宫有太极帝妃居之丹田上一寸爲玄丹宫有中皇太一眞君居之流珠上一寸爲太皇宫有太上眞君居之故曰灵门户也是昔太上告我者我者榑桑大帝自谓也言我道成承昔道君授以黄庭之时也言此道不远止在丹田故即言是昔也左神公子发神语据大洞经云左有无英此云公子亦互言耳发神语者用心专一则神教之以道也右有白元併立处左右爲学道者之持明堂金匮玉房间皆上元之宫释如上说也上清眞人当吾前上元部神悉在天庭之际也黄裳子丹气频烦谓中元童子处于赤城频烦气盛不衰竭也借问何在两眉端明堂之所内挟日月列宿陈五辰行事诀云太上眞人招五辰洞房南极元君传授每夜半坐卧心存西方太白星在两眉间上直入于一寸玉珰金阙左日右月又次存北方辰星在帝乡玄宫玄宫在发际五分直入一寸也又次存东方岁星在洞阙朱台朱台在目后直入一寸是也又次存南方荧惑星在玉门华房在目眦际五分直入五分是也又次存中央镇星在金室长谷在人中直入二分是也并存之如缀悬于上毕叩齿三通咽液五过微呪曰高元紫阙中有五神寳耀发辉放光冲门精气顿生化爲老人首巾素容緑帔绛裙右带流铃左佩虎符手把天罡散辉飞辰足蹑华盖吐芒鍊身三景保守令我得眞养魂制魄乗飈飞仙其事内象法也七曜九元冠生门七曜七星即人之七窍九元九辰即人之九窍废一不可故曰冠生门也三关章第十八三关之中精气深谓关元之中男子藏精之所也又据下文口手足爲三关又元阳子以明堂洞房丹田爲三关并皆可以文义取之而存也九微之内幽且阴大洞经云三元隐化则成三官是名太清太素太和三三如九故有三丹田又有三洞房合上三元爲九宫宫有精微故曰九微言幽玄而不可见也口爲天关精神机言发于情犹枢机也手爲人关把盛衰纵擒由己足爲地关生命扉言运用己身而生也若得章第十九若得三宫存玄丹三丹田宫故曰三宫玄丹丹元也存思在心故偏指一所也太一流珠安崑崙太一流珠谓目睛洞神经曰头爲三台君爲崑崙指上丹田也又云脐爲太一君亦爲崑崙指上丹田也言心存三丹田神皎然在于目前本经云子欲不死修崑崙是也重重楼阁十二环谓喉咙十二环相重重在心上心爲绛宫有象楼阁故也自高自下皆眞人高下三田十二楼阁皆有眞人释如上说玉堂绛字尽玄宫绛宫明堂上下相应皆宫室也璇玑玉衡色兰玕喉骨环圆转动之象兰玕其色也瞻望童子坐盘桓存见赤城童子子丹眞人坐言其神安静也问谁家子在我身言己有之此人何去入泥丸与上元诸神上下相应经云脑爲泥丸官千千百百自相连神本出于一一生二二生三三生万物变化不离其身心也一一十十似重山存见万物重叠安坐山象坐之形也云仪玉华侠耳门云仪玉华鬓发之号言耳居其间大洞经曰发神名苍华凡言华者犹草木之华者也赤帝黄老与我魂赤帝南方帝君也黄老君中央君也魂爲阳神魄爲阴神阴阳相应故言与魂太微灵书云人有三魂一曰胎光二曰爽灵三曰幽精常唿念其名则三魂常不离其身三眞扶胥共房津魂与赤帝黄老爲三眞言相应扶胥同津共气五斗焕明是七元五斗五星北斗洞房诀云存七元辰者或眠起初卧食毕后呪曰五星开通六合紫房回元隐道豁落七辰生魂者玄父变一成神生魄者玄母化二成身摄吾筋骨者公子爲吾精气者白元长生乆视飞仙十天日月飞行六合间天地内爲六合存念身中日月星辰森罗万象如一天之间了然也帝乡天中地户端眉上发际五分直入一寸爲帝乡又明堂上一寸爲天庭即天中又鼻爲上部之地户心存日月星辰等诸神常在其端谓鼻之上发际之下也面部魂神皆相存内外心神目相应也唿吸章第二十唿吸元气以求仙採飞根玄晖吞五芽挹九霞服食胎息之道谓天地阴阳四时五行之气仙公公子似在前此洞房诀也洞房宫左爲无英一名公子仙公直指黄庭学者黄庭仙公能行洞房之诀而存其公子故言在前也朱鸟吐缩白石源朱鸟舌象白石齿象吐缩导津液调阴阳之气流行不絶故曰源也结精育胞化生身本己之所以从来也留胎止精可长生眞诰曰上清眞人口诀夫学道之人安心养神服食治病使脑宫填满玄精不倾然后可以存形神服霞唿吸二景若数行交接漏洩施者则气秽神亡精灵枯竭虽佩玄挺玉箓金书太极者将何解于能生乎昔在先师常心戒斯事云学生之人一接则倾一年之药势二接则倾二年之药势已往则不倾之药都亡于身是以眞仙常慎于此盖以爲生生之大忌于此者也三气右回九道明三气爲三丹田之气也右回言周流顺绪谓和阴阳则四关九窍通流明朗而无疾也正一合华乃充盈含正守一神气华荣故能充满六合乗物而能变之也遥望一心如罗星存见赤城子居在城中如星之映罗縠也金室之下不可倾谓心居肺下主金其色白故金室常能存之长生不死延我白首返孩婴内指事谓童颜不死琼室章第二十一琼室之中入素集谓上元清眞琼室体骨之象也泥丸夫人当中立经云洞房中有父母母则夫人亦名道母泥丸洞房上已解释长谷玄乡绕郊邑长谷鼻也玄乡肾也郊邑爲五藏六府也言鼻中气出入下爲肾运周绕藏府居赤城存想内郭外郊故爲象喻也六龙散飞难分别言六府之气微妙玄通难分别而想存之长生至慎房中急气亡液漏髓枯精竭益以涓滴而洩以尾闾不可不慎也何爲死作令神泣房中不慎伤精失明故神泣也忽之祸乡三灵没祸乡死地也三灵三魂也谓胎光爽灵幽精亡没但当吸气録子精唿吸吐纳闭房止精寸田尺宅可治生谓三丹田之宅各方一寸故曰寸田依存丹田之法以理生也经云寸田尺宅彼尺宅谓是面也若当决海百渎饮谓房中淫洩不知闭止叶去树枯失青青象人死无生气气之液漏非己形仙经云闭房鍊液不远唾不多言是也专闭御景乃长宁专闭情慾存日月光老子云善闭无关键而不可开又上清素文灵书有採气根之法当以日初出东向叩齿九通阴呪曰日魂珠景照韬緑映回霞赤童玄炎飈象唿此十六字毕瞑目握固存五色流霞来接一身于是日光流霞俱入口中名曰飞华玉胞水母也尚日吞霞四十五咽又咽液九过保我泥丸三奇灵泥丸上丹田也大洞经云三光隐化则成三官一曰太清之中三君也二曰三丹田神三曰符籍之神故曰三奇灵也恬淡閙视内自明谓存思丹田之法并如上说物物不干泰而平行道眞正邪物不干悫矣匪事老复丁勐兽不据玃鸟不抟老者返壮少者皆强悫矣必然思咏玉书入上清精研内景必获仙道常念章第二十二常念三房相通达三房谓明堂洞房丹田之房也与流珠五帝天庭极眞玄丹泥丸太皇等诸宫左右上下皆相通也洞视得见无内外有想三三如九合九爲一明彻天上无有内外存漱五芽不饥渴灵寳有服御五芽之法五芽者五行之生气以配五藏元精经云常以立春之日鸡鸣时入室东向九拜平坐叩齿九通想东方安寳华林青灵始老君九千万人下降室内郁郁如云之覆已形从口中入直下肝府呪曰九气青天元始上精皇老尊神衣服羽青设御天宫焕明岁星散辉流芳淘溉我形食咽朝霞服饮木精固养青芽保慎于零肝府充溢王芝自生延年润色颜返孩婴五气混合天地长并毕引青气九咽便服东方赤书玉文十二字也神华执巾六丁谒神华者玉历经云太阴玄光五女道之母也衣五色朱衣脾藏之上黄云华盖之下六丁者谓六丁阴神玉女也老君六甲符图云六丁各有神丁卯神司马都玉女足月之丁丑神赵子王玉女顺气丁亥神张文通玉女普漂之丁酉神蒋文公玉女得喜丁未神石叔通玉女寄防据丁巳神崔巨卿玉女闻心之言服採飞根者漱黄芽之道成则役使六丁神故也急守精室勿妄泄精室谓三丹田上下相连而不絶制之在于心心即中丹田也缓急之所由眞妄之根本闭而保之可长活积精之所致也起自形中初不阔谓心使气微妙无形三宫近在易隐括括谓三丹田中眞宫近在人身隐括精气当以心爲君主者虚无寂寂空中素外指事也素有二说使形如是不当污使形轻静如悬缣素于空中也又身中空素使如器轻素虚静常然污谓有外事也九室正虚神明舍九室谓头中九宫室及人之九窍使上宫荣华九窍眞正则衆神之所止也洞神经云天有九星故称九天地有九宫故称九地人有九窍故称九生言人所由而生之也存思百念视节度存念身中有百神唿吸上下一如科法又云千千百百似重山皆神象也六府修治勿令故按洞神经云六府者谓肺爲玉堂宫爲尚书府心爲绛宫元阳府肝爲清冷宫兰台府胆爲紫微宫无极府肾爲出牧宫太和府脾爲中黄宫太素府异于常六府也行自翶翔入云路谓昇仙形化也治生章第二十三治生之道了不烦无爲清简约己守正但修洞玄与玉篇洞玄谓洞玄灵寳玉篇眞文乃黄庭也兼行形中八景神玉篇经云五藏有八卦天神宿卫太一使者王八节一爲九宫八卦外有十二楼楼爲喉管也脐中爲太一君主人之命一名太渊一名崑崙一名太极主身中万三千精光二十四眞出自然天有二十四眞气人身亦有之又三丹田之所三八二十四眞人皆自然之道气高拱无爲魂魄安行忘坐忘离形去智清静神见与我言能清能静则心神自见机览无外与己言之即谓黄庭眞人也安在紫房帏幙间紫房帏幙一名绛宫赤城中童子所安之处存思心神其状如此也立坐室外三五玄谓八景乃二十四眞神荣卫人身则三田五藏眞气调柔无其灾病烧香接手玉华前玉华则华盖之前也谓眉间天庭也一曰神之宗元眞人之窟宅当从文而存之共入太室璇玑门据洞房眞经云天有太室玉房云庭云庭中央黄老君之所居也玉房一名紫房一名绛宫通名黄堂有华盖东西宫洞通左右黄庭之内人身俱有之如上文说璇玑中枢名也高研恬淡道之圜研精恬淡眞气来游内视密盻尽见眞入静思存百神森然眞人在己莫问邻玉台经云老子者天之魂自然之君常侍道君在左右人身俱有之何处远索求因縁经云大道汎兮其可左右言之不远隐景章第二十四隐景藏形与世殊学仙之士含光藏辉灭其迹匿其端含气养精口如朱肌肤若冰雪绰约若处子带执性命守虚无虚静恬淡寂寞无爲名入上清死録除得补眞人则象玄名三神之乐由隐居理身无爲则神乐理国无事则人安三神三丹田之神是也倏欻游遨无遗忧倐欻疾发也下文云驾欻接生妄东蒙或云倏欻龙名无遗忧谓悬解之也羽服一整八风驱八风八方风也先驱扫路也羽服仙服也按上清寳文仙人五色羽衣太乙眞人衣九色云飞之羽章皆神仙之服故名也控驾三素乗晨霞外指事三云九霞乃神仙之所金辇正位从玉誉元録经云上清九天玄神八圣骖驾九凤龙车九天玉轝金辇皆仙人之服器何不登山诵我书书则黄庭言也郁郁窈窈眞人墟山中幽邃入山何难故踌躇情志不决人间纷纷臭如帑疾秽人间不足恋帑至臭也五行章第二十五五行相推返归一五行谓金木水火土相推者金生水水生木木生火火生土土生金周而复始互相尅法火尅金金尅木木尅土土尅水水尅火周而复始相推者道也返归一一者一水数也五行之道万物之宗老子云道生一一生二二生三三生万物及易有太极是生两仪太极一也两仪天地天地生万物万物又返而归一一者无之称也万物所成故曰返归一也三五合气九九节妙眞经云三者在天爲日月星在地爲珠玉金名曰三寳在人身爲耳口鼻名爲三生天地人爲三才而各怀之五者帝精也故云三五合三三爲九也夫三五所怀顺衆类也和调万物治化阴阳覆载天地光明四海风雨雷电春夏秋冬寒暑温凉清浊之气诸生之物不得三五合不立也故曰天道不远三五复返三五者天地之帑藏六合之要会九宫之气节九九八十一爲一章耳可用隐地回八术九宫中有隐遁变化之术太上八气奔宸隐书是曰八术义太极八藴之术太极中有三君一曰太上皇君二曰天皇君三曰黄老君三元之气混成之精出入上清太虚之宫隐遁无形故能长生之道也伏牛幽阙罗品列伏牛肾之象也肾爲幽阙中黄经云左肾爲玄妙眞右肾爲玄元君罗列品位存思则见也三明出于生死际天三明日月星地三明文章华人三明耳鼻口是生死之际也洞房灵象斗日月存三元于洞房洞房明堂已释于上父曰泥丸母雌一明堂中有君臣洞房中有夫妇丹田中有父母泥丸脑神名老子经云知其雄守其雌雌无爲一也三光焕照入子室明白四达能存玄眞万事毕庄子曰人能守一万事毕一身精神不可失常存念之不舍须臾修眞十书黄庭内景玉经注卷之五十六修真十书黄庭内景玉经注正统道藏三家本三卷洞真部方法类修眞十书卷之五十七重二黄庭内景玉经註梁丘子註高奔章第二十六高奔日月吾上道吾道君也上清紫文吞日月气法一名赤丹金精石景水母玉胞经云其法常以日出东向叩齿九通心微祝日中日魂五帝名字呪曰日魂朱景照韬緑映回霞赤童玄炎飈象唿此十六字毕瞑目握固存五色流霞俱入口中又上清灵书有吞月精法月出西向叩齿十通心微祝月中五魂五夫人名字呪曰月魄蔼萧芬艳翳寥婉虚灵兰郁华结翘淳金精荧炅容台标呪此二十四字毕握固瞑目存月中五色精光俱入口中又月光中黄气大如目童名曰飞黄月华玉胞之精也能修此道则奔入日月神仙郁仪结璘善相保郁仪奔日之仙结璘奔月之仙同声相应同气相求故二仙来相保持也乃见玉清虚无老升三清之上与道合同也可以回颜填血脑魂魄返婴得成眞人口衔灵芝携五星口吐五色灵气光芝四照与五黄老君周游六合腰带虎箓佩金珰仙人之服也九眞经云中央黄老君腰佩玄龙神虎符带流金之铃执紫麾之节箓符也驾欻接生宴东蒙欻倐言乗风忽发而往也东海仙境之山接生之方长与生气相接连欻然而游其处也玄元章第二十七玄元上一魂魄炼寳一以炼神神炼以合一一之爲物颇卒见一者无称也心恬淡以得之而不可见须得至眞乃顾盻守眞志满一自归己至忌死气诸秽贱凡飞丹炼药服气吞霞等事皆忌见伏尸殗秽之气此谓生处之共患也然则道沖虚本无净秽家获眞正则净秽有殊殊而不齐则是非起于内生死见于外故清净者生之徒浊秽者死之徒故养生之所忌六神合集虚中宴六甲六丁六府等诸神皆在身中虚空则宴然安结珠固精养神根结珠谓咽液先后相交如珠固精不妄泄神根形躯也夫神之于身犹国之有君君之有人人以君爲命君以人爲本互相资借以爲生之而调养之也玉𥫽金籥常完全老子云善闭无关键而不可开籥锁也𥫽或爲匙闭口屈舌食胎津屈舌通津液食津而胎仙故曰胎津使我遂炼获飞仙精功勤诚之所致也仙人章第二十八仙人道士非有神修学以积精治气以爲眞积精累气以爲眞固精守气积炼成眞修学以得之黄童妙音难可闻黄童谓黄庭眞人也一名赤城童子妙音谓黄庭道之妙音也玉书绛简赤丹文黄庭经一名太帝金书一名东华玉篇字曰眞人巾金巾眞人则黄童也金色白在西方主肺色白在心故曰巾九眞经云东方青帝有之衣青玉锦衣帔苍华裙建符芝丹冠巾金巾元阳子曰眞人冯午倨子履卯戴酉酉者金也负甲持符开七门老子六甲三部符云甲子神名王文卿甲戌神名展子江甲申神名扈文长甲午神名卫上卿甲辰神名孟非卿甲寅神名明文章存六神之名者则七窍开通故无有疾病火兵符图备灵关赤童斩邪箓皆使役三五火兵又卫灵神呪曰南方丹天三气流光荧星转烛洞照太阳上有赤精开明灵童总御火兵备事三宫即火兵三五家事也符者八素六神阴阳玉胎炼仙阴精飞景黄华石景内化洞神蓝干等诸符也图者六甲玉女通灵图太一眞人图东井沐浴图老子内视图西昇八史图九变含景赤界等诸图可以备守虚关关即三关四关等人身中俱有之前昂后卑高下陈列位之形象也执剑百丈舞锦旛神兵旛剑之形状也十絶槃空扇纷纭空中作气暐晔挥霍也火铃冠霄坠落烟金精火铃冠彻霄汉部伍队阵状如落烟屯云之势安在黄阙两眉间存思火兵气状俱在天庭天庭一名黄阙在两眉间是也此非枝叶实是根学仙之本紫清章第二十九紫清上皇大道君亦名玉宸宫太玄太和侠侍端太玄太和眞仙之台号也化生万物使我仙道气之功致也飞昇十天驾玉轮乗欻而往昼夜七日思勿眠至诚至感子能修之可长存延年神仙之道积功成鍊非自然学以致其道也是由精诚亦守一守一如初成道有余内守坚固眞之眞从等却也虚中恬淡自致神神以虚受故也百谷章第三十百谷之实土地精土实曰谷阴之类也五味外美邪魔腥非清虚之眞气臭乱神明胎气零胎气谓无味之味自然之正气也服气有胎息之正法度零犹失也那从返老得还婴发白返黑齿落更生此一句应在自致神之下起此之不类也三魂忽忽魄縻倾忽忽不恬淡縻倾朽败也何不食气太和精进服炼之道故能不死入黄宁黄宁黄庭之道成也心典章第三十一心典一体五藏王神以虚受心爲栖神之宅故爲之王动静念之道德行念谓念丹元童子也夫念爲有志爲亡念则易心而后语亡则灰心而全神故道德行也清洁善气自明光常念之故坐起吾俱共栋梁神以身爲屋宅故云共栋梁吾丹元童子也昼日耀景暮闭藏庄子曰其觉也魂开其寐也魂交之闭也通利华精调阴阳谓心神用舍与目相应华精目精也心开则目开昼阳而暮阴故云调阴阳也经历章第三十经历六合隐卯酉举心之用舍阴阳之所由也昼爲经历夜爲隐藏六合天地上下四方卯酉以北爲暮幽隐属之也两肾之神主延寿肾神玄㝠育婴所属北方主暮夜人能精心则主长寿河上公曰肾藏精也转降适斗藏初九九阳数也斗北辰也主降阳谓阳气下与阴合易曰干吉在元首藏之也知雄守雌可无老守雌则藏九之文也知白见黑见坐守老子经曰知其白守其黑知其雄守其雌此藏九文也肝气章第三十三肝气郁勃清且长肝位东方木主春生气之本也清长气色象也罗列六府生三光存想生气遍照五藏六府如日月星辰光曜明初也心精意专内不倾能知一也雨润万物玉浆乃润百体也玄液云行去臭香眞气周流则无灾病治荡齿发炼五方云行雨施无所不通故曰五方五藏也取津玄膺入明堂咽液之道必自玄膺下入喉咙喉咙一名重楼重楼之下爲明堂明堂之下爲洞房洞房之下爲丹田此中部也下既喉咙神明通身命以津气爲主者坐侍华盖游贵京华盖肺也肝在肺之下贵京丹田也飘飖三清席清凉三帝三丹田之道君也亦名眞人言肝气者气飘飖周流三丹田之所也肝气爲目精故席清凉也五色云气纷青葱肝气与五藏相杂者爲云闭目内盻自相望常存念之五藏自见使诸心神还自崇赤城童子爲心藏眞人合契同府共相尊敬七玄英华开命门七窍流通无留滞也通利天道存玄根身爲根本百二十年犹可还当急修行时不可失也过此守道诚甚难去死近也唯待九转八琼丹九转神丹白日昇天抱朴子九丹论云老览养生之书鸣集乆视之方曾以授涉篇千计矣莫不以还丹金液爲大要焉又黄帝九鼎神丹经云帝服之而昇仙与天地同毕乗云驾龙出入太清八琼丹砂雄黄空青硫黄云母戎盐隐石雌黄是也要复精思存七元虽服神丹兼爲黄庭之道七元者谓七星及七窍之眞神又五帝元君及白元无英君变爲七元道君洞房诀云存七元者其呪曰回元隐道豁落七辰七辰七元也日月之华救老残左目主日右目主月目主肝死东方木行也木位春春爲生气故云救老残肝气周流终无端庄子曰脂穷爲薪而火传生得纳养而命藏焉肺之章第三十四肺之爲气三焦起中黄经云肺首爲三焦肺之爲气谓气漱气起自三焦说三焦者多未明其实倒以爲三藏之上系管爲三焦焦者热也言心肝肺头热之义矣视听幽㝠候童子童子心神赤城中者元阳子曰闚离天下存童子童子目童也谓人欲知死生以手指拄眦有光则生无光则死也候其目光调理五华精发齿五华五藏之气仙经曰发欲数栉齿欲数叩三十六嚥玉池里口爲玉池亦曰华池咽液入丹田所谓灌溉灵根也开通百脉血液始身中血液以口爲本始也颜色生光金玉泽百脉开通齿坚发黑不知白返老还婴存此眞神勿落落专神不惰当忆紫宫有坐席紫宫谓肺宫也坐席神之所安中黄经云肺首爲三焦玄龙君之所居衆神合会转相索衆神相聚岂有邪精隐藏章第三十五隐藏羽盖看天舍此明脾宫之事脾宫爲丹田黄庭中央戊己土行也仰观肝肺如盖之舍者也是故脾之所也朝拜太易乐相唿衆神次于脾宫神敬太上神仙喜乐相召也谓魂与衆仙合会也灵素经云太上神仙有太易君太虚君皓素君群仙宗道游乐之也明神八威正辟邪八灵神有明德正法而去邪保守牌宫也八威八灵神也眞诰曰北帝杀鬼呪曰七政八灵太上皓兇长颅巨兽手把帝钟素枭三乗严驾夔龙此守卫之法灭邪去兇者也宜诵之脾神还归是胃家脾爲胃用故神归之脾神名常在字魂停脾磨食消胃家之事也中黄经曰胃爲太仓太仓脾藏也耽养灵根不复枯修黄庭神爱养性命不复枯朽脾爲黄庭人命之根本也专心养之延年神仙也闭塞命门保玉都身爲玉都闭丹田命门保精也元阳子曰命门者下丹田精气出入神之处也身爲玉都神聚其所由都邑也万神方𥅁寿有余衆灵降福能延翫也𥅁报也万神以养见报故寿有余也是爲脾建在中宫脾主中宫土德位也五藏六府神明王黄中以脾爲主者也上合天门入明堂存五藏六府之气上合天门天门在两眉间即天庭也眉间入一寸爲明堂也守雌存雄顶三光老子经云知其雄守其雌雌牝柔弱也三光谓日月星也外方内圆神在中外方内圆明堂之象脾神与眞一居中也通理血脉五藏丰神恬心清骨青筋赤髓如霜百骸九窍悉皆眞正脾救七窍去不祥脾通胃气以应外窍御邪辟恶脾磨食消耳聪目明日月列布设阴阳气分布两眉左阳右阴日阳主男月阴主女也两神相会化玉浆阴阳和会生精化其男女阴阳自然之津液也淡然无味天人粮神能合会当味无味子丹进馔殽正黄童子用黄气爲食而养之馔气也子丹眞人也丹田之眞气脾爲中黄脾磨食也乃曰琅膏及玉霜津液精气之色象也太上隐环八素琼喉咙曰重楼名太上隐环中有八琼素液也涵八素琼液绛宫重楼十二环也中有八素致津溉益八液肾受精能滋八液入肾爲玉精咽液流下入肾宫化于玉精伏于太阴见我形肾爲太阴阳伏其间是胎之形也太阴洞房谓观琼液之形象扬风三玄出始青肾属三冬色玄阴极则生春发阳出青气扬风感化也阴阳二气与肾气爲三三生万物微妙故曰三玄出始青言万物生色青太平经云积清成青也恍惚之间至清灵三玄性生其气微妙不可以形质求之乃于恍惚之间得至清虚之境阴阳之气至微妙戏于飈台见赤生游于飈台之上见赤子眞人也谓和畅之气化爲赤子赤子眞人飈台神仙之游集所也逸域熙眞养华荣傲戏飈台是爲逸域仰眞圣怡英华物外眞气是自然养生也内盻沈默鍊五形希睹眞圣还视内观修炼形体神气长存三气徘徊得神明内盻炼形三田气行得与神灵相通三丹田之气也隐龙遁芝云琅英肝胆爲隐龙窍脉爲内芝脾气化衆液并爲玉英也仙经曰肝胆爲青龙故曰遁芝云琅英者脾气之津液也可以充饥使万灵芝英能使不饥驱使衆灵服气道成役使鬼神上盖玄玄下虎章服炼道成天降神虎玉章也神仙之服御也元録经云仙人有玄羽之盖神虎之章沐浴章第三十六沐浴盛洁弃肥薰此已后入静持经之法也盛字古之净字肥鱼肉五辛也入室东向诵玉篇向大帝也大帝在东约得万遍义自鲜遍数既足功多则义自明不出身中散发无欲以长存潇然无欲而得长年仙经曰服九霞必先散发又胎息法云仰卧散发或云先外情欲散发令枕高一寸二分屈两手大拇指握固闭目闭目伸两臂去身五寸漱满口中津液咽之满口徐徐微以鼻内气引入五六息则吐一唿一吸爲一息至十吐气可频伸伸讫复爲之满四十九爲一竟矣寻观文意此散发非专此道也盖散发无爲自得之意五味皆至正气还神凝液流正气入藏成五味而俱至也合五爲一自然之道夷心寂闷勿烦寃不见有心自然无闷闷静也寂然清静老子曰其政闷闷其民淳淳过数已毕体神精过数已毕身入虚妙专诚所致黄华玉女告子情丹田之神示其经意丹田阴神与其言也眞人既至使六丁黄庭神至役使六丁眞人指学道者神至谓精至也六丁前文已解说也十读四拜朝太上拜太上老君也玉清眞诀云诵东华玉篇者必十读四拜玉篇乃此文也先谒太帝后北向太帝在东七元居北黄庭内经玉书畅如上修习朝拜则使黄庭道成玉经理通授者曰师受者盟此言持经功着可以爲师授人也斯文堪重也云锦凤罗金缠斯物爲盟誓之信也以代割发肌肤全古者爲盟誓不妄传当割发歃血今代以云锦使全肌肤也携手登山歃液丹如传丹经歃血立誓学神丹金液者必先重盟而后传授金书玉景乃可宣立盟乃可宣传神仙法也信向之者授之传得审受若三官三官者天地水勿令七祖受冥患授非其人七祖受殃太上微妙致神仙可尊可贵不死之道此其文此经长生之道一心敬受奉行修眞十书黄庭内景玉经注卷之五十七