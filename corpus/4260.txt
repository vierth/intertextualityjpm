正一敕坛仪正统道藏三家本一卷洞神部威仪类三仪同卷忠九正一敕坛仪正一醮宅仪正一醮墓仪正一敕坛仪夫敕坛先办水劒安地户上具坛简行道就劎水所先存思本师在西次存思三将军次存思有一眞官绛衣乘斗而至乃启白臣闻调隂阳者莫过乎百灵济家国者岂逾于大道故碧落有灾祥之变令人则之黄箓有拯拔之科令人修之臣虽不材窃慕玄化忝佩法箓叨称治官所历山川敢忘报效以今太歳某月朔某日辰谨于某州某县郷里领行法事道士若干人谨爲大道弟子某爲某事修建某斋几日几夜禳灾却祸请福祈恩建立坛场依科关奏臣等澡鍊形炁栖心静神克期奉行敢不上闻伏惟太上布维新之令开覆育之恩敕下眞官分司降鉴使烟云暂息于三界风雨无施于四冥懴谢必闻启传无间臣等不胜慊切之至专思神念眞伏待报应次存思报应毕又存四灵毕便过坛简与他人次垂手握固召四灵东方青龙角亢之精吐云郁炁噉雷发声飞翔八极周游四冥来立吾左南方朱雀衆禽之长丹穴化生碧霄流响竒彩五色神仪六象来导吾前西方白兽上应觜参英英素质肃肃清音威慑衆兽啸动山林来侍吾右北方玄武太隂化生虚危表质龟蛇合形盘游九地统摄百灵来从吾后次收两手捧心二足丁字立呪曰吾召百神百神旣集即当游带日挟月行九州十六神将爲吾使天官地官水官同其休次三才歩就劒水右手执劒呪曰五行所运火木水土金我佩刚劒禁敕鬼神二十八宿随吾指陈北斗七星挟辅灵眞周流万方百福同臻次左手执水椀呪曰江河淮海非臣水五龙吐出清天地大帝服之三万年令日吾将净祅气急急如律令次劒水相向称名位泰玄都正一平炁系天师某治某炁祭酒赤天三五歩纲元命眞人臣某谨请东方青帝青龙衔符带劒入吾水中谨请南方赤帝赤龙衔符带劒入吾水中谨请西方白帝白龙衔符带劒入吾水中谨请北方黒帝黑龙衔符带劒入吾水中谨请中央黄帝黄龙衔符带劒入吾水中吾水非常之水五龙五星眞气之水吾劒非凡之劒九鍊坚刚七星挟傍踏蹑北斗跨踞魁罡太一作水周流万方清无过水浊无过秽以清治浊以水治秽急急如太上老君律令摄噀水次法师行至天门少立存思四灵讫便诵禹歩呪干尊曜灵坤顺内营二仪交泰要合利贞配天享地永宁肃清应感玄黄上衣下裳震离坎兊翼賛抶将干坤艮巽虎歩龙骧天门地户人门鬼门衞我者谁昊天是苍今日禹歩上应天纲鬼神宾伏下辟不祥所求知愿应时灵光急急如律令次至东北角面东请青童君谨请东方青童君身长九千万丈从官九千万人乘东方歳星之精眞炁浮空而来降临坛所行神布炁搜索邪精驱除鬼贼有罪无赦摄噀水次禹歩至吏南角噀水喝摄面南请赤童君谨请南方赤童君身长三千万丈从官三千万人乘南方荧惑星之精眞炁浮空而来降临坛所行神布炁搜索邪精焚烧鬼贼有罪无赦摄噀水次禹歩至西南角噀水摄面西请白童君谨请西方白童君身长七千万丈从官七千万人乘西方太白星之精眞炁浮空而来降临坛所行神布炁搜索邪精诛斩鬼贼有罪无赦摄噀水次禹歩至西北角噀水摄面北请黒童君谨请北方黒童君身长五千万丈从官五千万人乘北方辰星之精眞炁浮空而来降临坛所行神布炁搜索邪精漂荡鬼贼有罪无赦摄噀水次禹歩至于上方噀水摄面北请黄童君谨请中央黄童君身长一十二万丈从官一十二万人乘中兵鎭星之精眞炁浮空而来降临坛所行神布炁搜索邪精埋藏鬼贼有罪无赦摄噀水次徃鬼门上或地戸上歩七星背建向破旋身八斗中衣斗履斗存天官兵马日月星宿神仙五岳四渎兵马各九亿万衆森然在目前及青龙白虎朱雀玄武并罗列左右即再启事次重称法位太玄都正一平炁系天师某治某炁祭酒赤天三五歩纲元命眞人臣某等奉爲大道弟子某修建某斋几日几夜祈恩谢过请福禳灾上请天仙兵马九亿万衆地仙兵马九亿万衆日月星宿兵马九亿万衆神仙兵马九亿万衆五岳四渎兵马九亿万衆各请严振落驿风骤雷举雨沸云奔一合来下克以今日今时齐到此处盖屋三重绕坛三帀上张天罗下布地网九土齐功兵马列阵于坛场之内门戸之傍井灶之间花果之下所有伏尸故气土木百精猫鬼野道生人厌蛊爲害鬼贼于道不顺者收付魁罡之下入地万丈无动无作急急如律令摄噀水次视劒五行呪曰五行相推刚最持威六纪辅我三台辟非天回地转隂阳开辟长生度世日月同晖次提劒拟地视之呪曰天赦煌煌地赦正方禹歩所至百鬼伏藏急急如律令摄噀水便杀劒后便右旋身出斗避踏星罡毕就事行道正一敕坛仪