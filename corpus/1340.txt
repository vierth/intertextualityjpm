近思录集註提要钦定四库全书子部一近思録集註儒家类提要等谨案近思録集註十四卷国朝茅星来撰朱子近思録宋以来註者数家惟叶采集解至今盛行星来病其麤率肤浅解所不必解而稍费拟议者则阙又多彼此错乱字句讹舛因取周张二程全书及宋元近思録刋本叅校同异凡近刻舛错者悉从朱子考正错简之例各註本条之下又荟稡衆説叅以己见为之支分节解于名物训诂考证尤详更以伊洛渊源録所载四子事迹具为笺释冠于简端谓之附説书成于康熙辛丑有星来自序又有后序一篇作于干隆丙辰去书成时十五年葢殚一生之精力为之也其后序有曰自宋史分道学儒林为二而言程朱之学者但求之身心性命之间不复以通经学古为事盖尝窃论之马郑贾孔之説经譬则百货之所聚也程朱诸先生之説经譬则操权度以平百货之轻重长短者也㣲权度则货之轻重长短不见而非百货所聚则虽有权度亦无所用之故欲求程朱之学者其必自马郑诸传疏始愚于是编着汉唐诸家之説以见程朱诸先生学之有本俾彼空踈寡学者无得以借口云云其持论光明洞逹无党同伐异争名求胜之私可谓能正其心术矣干隆四十六年七月恭校上总纂官纪昀陆钖熊孙士毅总校官陆费墀提要钦定四库全书子部一近思录集註儒家类提要等谨案近思录集註十四卷国朝江永撰永有周礼疑义举要已着录案朱子年谱近思录成于淳熙二年其后又数经删补然各卷之中惟以所引之书为先后而不及标立篇名至淳祐间叶采纂为集解表进于朝虽阐发不免少畧尚无所窜乱于其间明代有周公恕者始妄加分析各立细目移置篇章或漏落正文或淆混注语谬误㡬不可读永以其贻误后学因仍原本次第为之集注凡朱子文集或问语类中其言有相发明者悉行採入分注或朱子説有未备始取叶采及他家之説以补之间亦附以已意引据颇为详洽盖永䆳于经学究心古义穿穴于典籍者深虽以余力为此书亦具有实徴与讲学之家空谈尊朱者异也干隆四十六年十一月恭校上总纂官纪昀陆钖熊孙士毅总校官陆费墀原序近思録集註原序子朱子纂辑周程张四先生之书以为近思録盖古圣贤穷理正心修己治人之要实具于此而与大学一书相发明者也故其书篇目要不外三纲领八条目之间而子朱子亦往往以小学并称意可见矣先君子黙存先生尝手録是书俾不肖星来受而卒业谓曰此圣道阶梯也星来反覆寻绎乆而稍觉有得颇思博求註解以资参讨顾今坊间所行者惟建安叶氏集解而已杨氏泳斋衍註则藏书家仅有存者星来尝取读之粗率肤浅于是书了无发明又都解所不必解其有稍费拟议处则阙焉至于中间彼此错乱字句舛譌以二子亲承朱子绪论而其为书乃如此其他又何论乎然则彼穷乡晩进无明师良友以先后之者虽使有志于学得是书而玩心焉亦恐终无以得其门而入矣星来用是不揣固陋辄购取四先生全书及宋元来近思録本为之校正其异同得失其先后次第悉仍其旧本舛错仿朱氏论孟重出错简之例注明其下不敢擅自更易也本既定然后乃敢㑹萃衆説参以愚见支分节解不留疑窦其名物训诂虽非是书所重亦必详其本末庶几为学者多识之一助又仿朱氏论孟附史记世家列传例取伊洛渊源録中四先生事状删其繁复为之註释以附简端孟是二书相为表里且以见録中所言实可见诸施行四先生固己小用之而小效也其与朱子有未尽合处亦以愚见斟酌从违使㑹归于一也盖星来悉心探讨随得随记亦己有年期于是书粗有所补弆之箧衍以为后之有志于学者取焉康熈辛丑七月七日归安茅星来序附说钦定四库全书近思録集註附说归安茅星来撰濂溪先生太极通书明道先生文集伊川先生文集周易程氏传程氏经説程氏遗书程氏外书横渠先生正䝉横渠先生文集横渠先生易説横渠先生诗説横渠先生礼乐説横渠先生乐説横渠先生礼记説横渠先生论语説横渠先生孟子説横渠先生语録濓溪先生周氏名惇实字茂叔后避英宗旧名改惇頥世家道州营道县濓溪之上父辅成大中祥符八年赐进士终贺州桂岭令赠谏议大夫𦵏道州营道县营乐乡钟贵里楼田母郑氏封仙居县太君先生生于真宗天禧元年丁巳之嵗月日仁宗天圣九年辛未先生年十五同母仙居县太君依舅氏龙图阁直学士郑向于京师以先生有逺器爱之如子龙图公名子皆用惇字因以惇名先生景祐三年丙子奏补试将作监主簿明年母郑氏卒葬于润州丹徒县龙图公之墓侧康定元年庚辰服除授洪州分宁县主簿有狱乆不决先生至一讯立辨衆口交称之庆厯四年甲申先生年二十八部使者荐以为南安军司理参军狱有囚法不当死转运使王逵欲深治之逵苛刻吏无敢与相可否先生独力争之不听则置手板归取告身委之而去曰杀人以媚人吾不为也逵感悟囚得不死六年丙戌先生年三十程太中公摄通守事视其气貌非常人与语知其为学知道也因与为友且使其二子往受学焉及为郎官故事当举代每一迁授辄以先生名闻八年戊子以转运使王逵荐移郴州郴县令知州事职方员外郎李初平知其贤与之语而叹曰吾欲读书何如先生曰公老无及矣某请得为公言之于是初平日听先生语二年果有得而初平旋卒子㓜䕶其葬归葬之又往来经纪其家始终不懈皇祐二年庚寅迁桂阳令在郴桂皆有治绩至和元年甲午用荐者言以大理寺丞知洪州南昌县县人迎喜曰是能辨分宁狱者吾属得所诉矣于是更相告语莫违教命盖不惟以抵罪为忧实以汚善政为耻也嘉祐元年丙申先生年四十以太子中舎佥书合州判官事寻转殿中丞事不经先生手吏不敢决苟下之民不肯从五年庚子先生年四十四解职东归明年迁国子监博士通判䖍州先是先生在合州赵清献公时为使者或譛先生赵公临之甚威而先生处之超然然赵公疑终不释及是赵公适来为守熟视先生所为执其手曰今日乃知周茂叔也八年癸卯英宗登极迁尚书虞部员外郎寻移判永州四年权发遣卲州事新学校以教其人神宗熈宁元年戊申先生年五十二用清献公及吕正献公荐擢授广南东路转运判官三年转虞部郎中提㸃本路刑狱先生不惮出入之勤瘴毒之侵虽荒崖絶岛人迹所不至之处亦必缓视徐按务以洗寃泽物为任㑹有疾又水啮仙居县太君墓因请知南康军以归而改葬太君于江州徳化县清泉社𦵏毕曰强起而来者为𦵏耳今犹欲以病汚麾绂耶上南康印分司南京先生自少信古好义以名节自砥砺奉己甚约俸禄尽以周宗族奉賔友比归妻子餰粥或不给旷然不以为意力不能反故乡庐山之麓有溪焉发源于莲花峯下清洁绀寒下合于湓江先生濯缨而乐之因寓以濓溪之号而筑书堂于其上焉六年清献公再尹成都闻先生之去拜章乞留朝命及门而先生卒矣熈宁六年六月七日也年五十有七𦵏仙居县太君墓左二子夀焘时皆太庙斋郎所着书有太极图易説易通数十篇诗十卷宁宗嘉定十三年六月二十二日赐谥曰元理宗淳祐元年追封汝南伯明道先生程氏名颢字伯淳其先曰乔伯为周大司马封于程遂氏世居中山之博野高祖赠太子少师讳羽太宗朝以辅翊功显赐第于京师居再世𦵏河南遂为河南人先生生于仁宗明道元年壬申之嵗月日先生生而神气秀爽异于常儿未能言叔祖母任氏太君抱之行不觉钗坠后数日方求之先生以手指示随其所指而往果得钗人皆惊异数嵗强记过人十嵗能为诗赋十二三时羣居庠序中如老成人见者无不爱重故户部侍郎彭公思永谢客至学舎一见异之许妻以女嘉祐二年丁酉先生年二十五中进士第调京兆府鄠县主簿令以其年少未知之民有借兄宅居者发地中藏钱兄之子诉曰父所藏也令以无证佐不能决先生曰此易辨耳问兄之子曰尔父藏钱几何时矣曰四十年矣彼借宅居几何时矣曰二十年矣即遣吏取钱十千视之谓借宅者曰今官所铸钱不五六年即遍天下此钱皆尔未居前数十年所铸何也其人遂服令大竒之南山僧舎有石佛嵗传其首见光逺近男女聚观昼夜杂处为政者畏其神莫敢禁止先使语其僧曰俟复见必先白吾职事不能往当取其首就观之自是不复有光矣府境水害仓卒兴役诸邑率皆狼狈惟先生所部饮食茇舎无不安便时盛暑泄利大行死亡甚衆独鄠人无死者所至治役人不劳而事集尝谓人曰吾之董役乃治军法也初至鄠有监酒税者以贿播闻然怙力文身自号能杀人衆皆惮之虽监司州将未敢发闻先生至其人心不自安辄为言曰外人谓某盗官钱新主簿将发之其势穷必杀人言未讫先生笑曰人之为言一至于此足下食君之禄讵肯为盗万一有之将救死不暇安能杀人其人黙不敢言后亦私偿其所盗卒以善去当路者欲荐之问所欲先生曰荐士当以才之所堪不当问所欲再朞以避亲罢调江宁府上元县主簿上元田税不均比他邑尢甚其美田地为贵家富室以厚价薄其税而买之小民苟一时之利久则不胜其弊先生为令画法民不知扰而一邑大均其始富者不便多为浮论欲揺止其事既而无一人敢不服者后诸路行均税法邑官不足益以他官经嵗歴时文案山积而尚有诉不均者计其力比上元不啻千百矣㑹令罢去先生摄邑事邑剧诉讼日不下二百为政者疲于省览奚暇及治道先生处之有方不閲月民讼遂简江南稻田赖陂塘以漑盛夏塘堤大决计非千夫不可塞法当由府转达漕司然后计功调役非月余不可先生曰如是则苗稿乆矣民将何食救民获罪所不辞也遂发民塞之嵗则大熟江宁当水运之冲舟卒病者则留之为营以处曰小营子嵗不下数百人至者辄死先生察其由盖既留然后请于府给劵乃得食比有司文移具则困于饥已数日矣先生白漕司给米贮营中至者与之食自是生全者大半八年癸卯先生年三十一仁宗登遐遗制官吏成服三日而除三日之朝府尹率羣官将释服先生曰请至夜除之不然则所服止二日耳尹怒不从先生曰公自除之某非至夜不敢除也一府相视无敢除者茅山有龙池其龙如蜥蜴而五色祥符中中使取二龙中途乃奏一龙飞空而去自是严奉以为神物先生尝捕而脯之使人不惑其始至邑见人持竿以黏飞鸟取其竿折之教之使勿为自此乡民子弟不敢畜禽鸟时谢师直为江东转运判官师宰来省其兄尝从先生假公仆掘桑白皮先生曰漕司役卒甚多何为不使曰本草説桑白皮出土见日者杀人以伯淳所使人不欺故假之耳师宰之相信如此再朞移泽州晋城令泽人淳厚尤服先生教命其俗朴野不知学先生择其秀异为置学舎朝夕督厉诱进去邑才十余年而服儒服者葢数百人矣先生为政条教精宻而主之以诚心其民被服先生之化暴桀子弟知有耻不犯邑几万室三年间无强盗及鬬死者秩满代者且至吏夜叩门称有杀人者先生曰吾邑安有此诚有之则某邨某人也问之果然葢先生固疑此人恶少之弗革者也河东财赋窘迫官所科买嵗为民患虽至贱之物至官取之则其价翔涌多者至数十倍先生常度所需使富民预储定其价而出之富室不失倍息而乡民所费比常嵗十不过二三民税常移近边载往则道逺就籴则价高先生择富民之可任者预使购粟边郡所费大省民力用纾县库有杂纳钱数百千常借以补助民力部使者至则告之曰此钱令自用而不敢私请一切不问使者屡更无不从者先时民惮差役役及则互相纠诉乡邻遂为仇讐先生尽知民产厚薄第其先后按籍而命之无有辞者河东义勇农隙则教以武事然应文备数而己先生至晋城之民遂为精兵晋俗尚焚尸虽孝子慈孙习以为安先生教谕禁止民始信之而先生去后郡官有母死惮于逺致以投烈火愚俗视傚先生之教遂废识者恨之先生为令视民如子欲诉者或不持牒径至庭下陈其所以先生从容告语谆谆不倦在邑三年百姓爱之如父母去之日哭声振野后刘立之官晋城距先生之去已十余年见民有聚口衆而不析异者问其故曰守程公之化也其诚心感人如此用荐者改着作佐郎寻以御史中丞吕正献公荐授太子中允权监察御史里行时神宗熙宁二年己酉而先生年三十七矣神宗素知先生名召对之日从容咨访比二三见遂期以大用每将退必曰频求对来欲常相见耳一日论议甚乆日官报午正先生遽求退庭中中人相谓曰御史不知上未食耶前后进説甚多大约以正心窒慾求贤育才为先先生不饰辞辨独以诚意感动人主神宗尝使推择人才先生所荐者数十人而以父表弟张载曁弟頥为首所上章疏辄削藁不以示子弟曰扬已矜衆吾所不为尝言人主当防未萌之欲神宗俯身拱手曰当为卿戒之及因论人才曰陛下奈何轻天下士神宗曰朕何敢如是言之至于再三神宗尝问所以为御史者对曰使臣拾遗补阙禆赞朝廷则可使臣掇拾臣下短长以沽直名则不能神宗叹赏以为得御史体一日神宗言及辞命先生曰人主之学惟当务为急辞命非所先也㑹同天节宫嫔专献竒巧为天子寿先生既言于朝又顾谓执政戒之执政曰宫嫔实为非上意也庸何伤先生曰作淫巧以荡上心所伤多矣公言非是执政辞遂屈时王荆公安石日益信用先生毎进见必为神宗陈君道以至诚仁爱为本未尝及功利神宗始疑其迂而礼貌不衰尝极陈治道神宗曰此尧舜之事朕何敢当先生愀然曰陛下此言非天下之福也荆公寖行其説先生意多不合事出必论列数月之间章数十上尤极论者辅臣不同心小臣与大计公论不行青苗取息卖祠部牒差提举官多非其人及不经封驳京东转运使剥民希宠不加黜责兴利之臣日进尚德之风寖衰等十余事荆公与先生虽道不同而尝谓先生忠信先生每与论事心平气和荆公多为之动而言路好直者必欲力攻取胜由是与言者为敌矣先生言既不行恳求外补神宗犹重其去上章及面请至十数不许遂阖门待罪神宗将黜诸言者命除先生监司差权发遣京西路提㸃刑狱复上章曰臣言是愿行之如其妄言当赐显责请罪而获迁刑赏混矣累请得罢既而神宗手批暴白同列之罪独于先生无责改差佥书镇宁军节度判官事为守者严刻多忌通判而下莫敢与辨事始意先生尝任台宪必不尽力职事而又虑其慢已既而先生事之甚恭虽筦库细务无不尽心事小未安必与之辨遂无不从者相与甚欢屡平反重狱得不死者前后盖十数河清卒于法不他役时中人程昉为外都水丞怙势蔑视州郡欲尽取诸埽兵治二股河先生以法拒之昉请于朝命以八百人与之天方大寒昉肆其虐用衆衆逃而归州官晨集城门吏报河清兵溃归将入城衆官相视畏昉欲弗纳先生曰此逃死自归弗纳必为乱昉有言某自当之即亲往开门抚谕约归休三日复役衆欢唿而入具以事上闻得不复遣后昉奏事过州见先生言甘而气慑既而扬言于衆曰澶卒之溃乃程中允诱之吾必诉于上同列以告先生笑曰彼方惮我何能尔也果不敢言㑹曹村埽决时先生方救䕶小呉相去百里州帅刘涣以事急告先生一夜驰至帅俟于河桥先生谓帅曰曹邨决京城可虞臣子之分身可塞亦为之请尽以厢兵见付事或不集公当亲率禁兵以继之帅义烈士遂以本镇印授先生曰君自用之先生得印不暇入城省亲径走决隄谕士卒曰朝廷养尔辈正为缓急耳尔知曹邨决则注京城乎吾与尔曹以身捍之衆皆感激自效论者皆以为势不可塞徒劳人耳先生命善汨者衔细绳以渡决口水方奔注达者百一卒能引大索以济衆两岸并进昼夜不息数日而合其将合也有大木自中流而下先生顾谓衆曰得彼巨木横流入口则吾事济矣语才已木遂横衆以为至诚所致其后曹邨之下复决数路困扰大为朝廷忧人谓使先生在职安有是也五年十二月郊祀霈恩先生曰吾罪涤矣可以去矣遂求监局以便养亲罢归嵗余得监西京洛河竹木务荐者言其未尝叙年劳丐迁秩特改太常丞㑹修三经义神宗语执政曰程某可用执政不对其后彗见翼轸间诏求直言先生应诏论朝政极切元丰元年戊午还朝神宗手批与府界知县差知扶沟县事二年二月以右府同荐除判武学新进者言其新法之初首为异论罢复旧任先生为治专尚寛厚以教化为先虽若甚迂而民实风动扶沟素多盗虽乐嵗不减十余发先生在官无复盗患广济蔡河出县境濒河不逞之民不复治生业专以脇取舟人物为事嵗必焚舟十数以立威先生始至捕得一人使引其类得数十人不复根治旧恶分地而处之使以挽舟为业且察为恶者自是邑境无焚舟之患畿邑田税重朝廷嵗常蠲除以为惠泽然良善之民惮督责而先输逋负获除者皆顽民也先生为约前科获免者今必如期而足于是惠泽始均司农建言天下输役钱达户四等而畿内独止第三请亦及第四先生力陈不可司农奏其议谓必获罪而神宗是之畿邑皆得免先生为政常权谷价不使至甚贵甚贱㑹大旱麦苗且枯先生教人掘井以溉一井不过数工而所灌数亩阖境赖焉水灾民饥先生请发粟振贷邻邑亦请司农怒遣使閲实使至邻邑而令遽自陈谷且登无贷可也先生独力言民饥请贷不已遂得谷六千石饥者用济而司农益怒视贷籍户同等而所贷不等檄县杖主吏先生言济饥当以口之衆寡不当以户之髙下且令实为之非吏罪乃得已内侍都知王中正巡閲保甲权宠至盛所至陵慢县官诸邑供帐竞务华鲜以悦奉之主吏以请先生曰吾邑贫安能效他邑且取于民法所禁也令有故青帐可用之先生在邑嵗余中正往来境上卒不入邻邑有寃诉府愿得先生决之有犯小盗者先生谓曰汝能改行吾薄汝罪盗叩首愿自新后数月复穿窬捕吏及门盗告其妻曰我与太丞约不复为盗今何靣目见之耶遂自经元丰三年官制改除奉议郎朝廷遣官括牧地民田当没者千顷往往持累世契劵以自明皆弗用诸邑已定而扶沟民独不服遂有朝㫖改税作租不复加益及听卖易如私田民既倦于追唿又得不加赋乃皆服先生以为不可括地官至曰民愿服而君不许何也先生曰民徒知今日不加赋而不知后日增租夺田则失业无以生矣因为言仁厚之道其人感动谢曰宁受责不敢违公遂去之他邑㑹先生罢括地官复至谓摄令者曰程奉议去矣尔复何恃而敢稽违朝㫖耶令不敢违数日而事集扶沟地卑嵗有水旱先生经画沟洫之法以治之未及兴工而先生去官先生尝曰以扶沟之地画为沟洫必数年乃成吾为经画十里之地以开其端后之人知其利必有继之者矣夫为令之职必使境内之民㐫年饥嵗免于死亡饱食逸居有礼义之训然后为尽故吾于扶沟兴设学校聚邑人子弟教之亦几成而废夫百里之施至狭也而道之兴废系焉是数事者皆未及成岂不有命与然知而不为而责命之兴废则非矣此吾所以不敢不尽心也邻邑民犯盗系扶沟狱而逸坐罢邑人诣府及司农丐留者千数去之日不使人知老穉数百追及境上攀挽号泣遣之不去以亲老求近乡监局得监汝州酒税八年三月五日神宗升遐诏至洛故相韩康公为留守先生以檄来举哀于府既罢谓康公之子宗师兵部曰颢以言新法不便忤大臣同列皆谪官颢独除监司颢不敢当辞之念先帝见知之恩终无以报已而泣兵部曰今日朝廷之事如何先生曰司马君实吕晦叔作相矣兵部曰二公果作相当如何曰当与元丰大臣同若先分党与他日可忧兵部曰何忧曰元丰大臣皆嗜利者使自变其已甚害民之法则善矣不然衣冠之害未艾也君实忠直难与议晦叔解事恐力不足耳既而果皆如所言亡何召先生为宗正寺丞未行以疾卒元丰八年乙丑六月十五日也享年五十有四以是年十月乙酉葬于伊川先茔子二端懿端本宁宗嘉定十三年谥曰纯理宗淳祐元年追封河南伯伊川先生名頥字正叔明道先生之弟也于仁宗明道二年癸酉月日生㓜有髙识非礼不动年十四五与明道同受学于舂陵周茂叔先生皇祐二年年十八上书阙下劝仁宗以王道为心生灵为念黜世俗之论期非常之功且乞召对靣陈所学不报逰太学海陵胡翼之先生方主教导尝以颜子所好何学论试诸生得先生所论大惊即延见处以学职吕希哲与先生邻斋首以师礼事焉既而四方之士从逰者日益衆举进士嘉祐四年己亥先生年二十八廷试报罢遂不复试太中公屡当得任子恩辄推与族人治平熈宁间近臣屡荐自以为学不足不愿仕也元丰八年三月哲宗嗣位门下侍郎司马温公尚书左丞吕申公及西京留守韩康公上其行义于朝十二月丁巳授汝州团练推官西京国子监教授先生再辞寻召赴阙元祐元年三月至京师除宣德郎祕书省校书郎先生辞曰祖宗时布衣被召自有故事今臣未得入见未敢祗命于是召对太皇太后靣谕将以为崇政殿说书先生辞不获始受西监之命且上奏论经筵三事其一以上富春秋辅养为急宜选贤德以备讲官因使陪侍宿直陈说道义所以涵养气质薰陶德性其二请上左右内侍宫人皆选老成厚重之人不使侈靡之物浅俗之言接于耳目仍置经筵祗应内臣十人使伺上在宫中动息以语讲官其或小有违失得以随事规谏其三请令讲官坐讲以养人主尊儒重道之心寅畏祗惧之德而曰若言可行敢不就职如不可用愿听其辞既而命下以通直郎充崇政殿説书先生再辞而后受命四月例以暑热罢讲先生奏言辅导少主不宜疏畧如此乞令讲官以六参日上殿问起居因得从容纳诲以辅上德五月差同孙觉顾临及国子监长贰看详国子监条制先生所定大概以为学校礼义相先之地而月使之争殊非教养之道请改试为课有所未至则学官召而教之更不考定髙下制尊贤堂以延天下道德之士镌解额以去利诱省繁文以专委任励行检以厚风教及置待宾吏师齐立观光法如是者亦数十条六月上书太皇太后言今日至大至急为宗社生灵长久之计惟是辅养上德而辅养之道非徒渉书史覧古今而已要使跬歩不离正人乃可以涵养薫陶成就圣德今间日一讲解释数行为益既少又自四月罢讲直至中秋不接儒臣殆非古人旦夕承弼之意请俟初秋即令讲官轮日入侍陈説义理仍选臣僚家十一二嵗子弟三人侍上习业且以迩英迫隘暑热恐于上体非宜而讲日宰臣史官皆入使上不得舒泰悦怿请自今一月再讲于崇政殿然后宰臣史官入侍余日讲于延和殿则后楹垂帘而太皇太后时一临之不惟省察主上进业其于后德未必无补且使讲官欲有所言易以上逹所系尤大又讲读官例兼他职请亦罢之使得积诚意以感上心皆不报八月差兼判登闻鼓院先生引前説且言入谈道德出领诉讼非用人之体再辞不受二年又上疏论延和讲读垂帘事且乞时召讲官至帘前问上进学次第又奏迩英暑热乞就崇政延和殿或他寛凉处讲读给事中顾临以殿上讲读为不可有㫖修展迩英阁先生复上疏以为修展迩英则臣所请遂矣然祖宗以来并是殿上坐讲自仁宗始就迩英而讲官立侍盖从一时之便耳非若临之意也今临之意不过以尊君为説而不知尊君之道若以其言为是则误主上知见臣职当辅导不得不辨先生在经筵毎当进讲必宿斋预戒潜思存诚冀以感动上意而其为説常于文义之外反复推明归之人主一日当讲颜子不改其乐章门人或疑此章非有人君事也将何以为説及讲既毕文义乃复言曰陋巷之士仁义在躬忘其贫贱人主崇髙奉养备极苟不知学安能不为富贵所移且颜子王佐之才也而箪食瓢饮季氏鲁国之蠧也而富于周公鲁君用舍如此非后世之监乎闻者叹服而哲宗亦尝首肯之不知者或诮其委曲已甚先生曰不于此尽心竭力而于何所乎上或服药即日就医官问起居然入侍之际容貌极庄时文潞公以太师平章重事或侍立终日不懈上虽喻以少休不去也或问君之严视潞公之恭孰为得失先生曰潞公四朝大臣事㓜主不得不恭吾以布衣职辅导亦不敢不自重也尝闻上在宫中起行潄水必避蝼蚁因请之曰有是乎上曰然诚恐伤之尔先生曰愿陛下推此心以及四海则天下幸甚一日讲罢未退上忽起凭槛戏折柳枝先生进曰方春发生不可无故摧折上不悦所讲书有容字中人以黄覆之曰上藩邸嫌名也先生讲罢进言曰人主之势不患不尊患臣下尊之过甚而骄心生耳此皆近习辈养成之不可以不戒请自今旧名嫌名皆勿复避时神宗之䘮未除而百官以冬至表贺先生言节序变迁时思方切请改贺为慰及除䘮有司又将以开乐置宴先生又奏请罢宴曰除丧而用吉礼则因事用乐可矣今特设宴是喜之也经筵承受张茂则尝招诸讲官啜茶观画先生曰吾平生不啜茶亦不识画竟不往尝闻后苑以金制水桶问之曰崇庆宫物也先生曰若上所御则吾不敢不谏一日赴讲㑹上疮疹不坐己累日先生退诣宰臣问上不御殿知否曰不知先生曰二圣临朝上不御殿太皇太后不当独坐且人主有疾而大臣不知可乎翼日宰臣以先生言奏请问疾由是大臣亦多不悦而諌议大夫孔文仲因奏先生污下憸巧素无乡行贪黩请求奔走交结致市井目为五鬼之魁请放还田里以示典刑八月差管勾西京国子监先生既就职再上奏乞归田里曰臣本布衣因説书得朝官今以罪罢则所授官不当得三年又请皆不报乃乞致仕至再又不报五年正月丁太中公忧去官七年三月服除除直祕阁判西京国子监先生再辞极论儒者进退之道而监察御史董敦逸奏以为有怨望轻躁语五月改授管勾崇福宫未拜以疾寻医元祐八年哲宗初亲政申祕阁西监之命先生再辞不就时殿帅苖履见先生于陵下问曰朝廷处先生如何则可曰且如山陵事苟得专处虽永安尉可也绍圣间以党论放归田里四年十一月送涪州编管门人谢良佐曰是行也乃族子公孙与邢恕之为耳先生曰族子至愚不足责故人情厚不敢疑孟子既知天焉用尤臧氏元符二年正月易传成而序之三年正月徽宗即位移崃州四月以赦复宣德郎任便居住还洛十月复通直郎权判西京国子监先生既受命即谒告欲迁延为寻医计既而供职门人尹焞深疑之先生曰上初即位首被大恩不如是则何以仰承德意然吾之不能仕盖已决矣受一月之俸焉然后惟吾所欲耳建中靖国二年五月追所复官依旧致仕崇宁二年四月言者论其本因姦党论荐得官虽尝明正罪罚而叙复过优今复着书非毁朝政于是有㫖追毁出身以来文字其所着书令监司觉察先生于是迁居龙门之南止四方学者曰尊所闻行所知可矣不必及吾门也五年复宣义郎致仕大观元年九月庚午卒于家年七十有五疾革门人进曰先生平日所学正今日要用先生力疾微视曰道着用便不是其人未出寝门而先生殁学者谓之伊川先生子二曰端中曰端彦宁宗嘉定十三年谥曰正理宗淳祐元年追封伊阳伯或谓伊川守正则尽通变不足谢显道曰陜右钱以鐡旧矣有议更以铜者已而㑹所铸子不踰母谓无利也遂止伊川曰此乃国家之大利也利多费省私铸者衆费多利少盗铸者息民不敢盗铸则权归公上非国家之利乎又有议增解盐之直者伊川曰价平则盐易洩人人得食无积而不售者嵗入必倍矣增价则反是己而果然司马公既相荐伊川而起之伊川曰将累人矣使韩富当国时吾犹可以有行也及温公大变熈宁复祖宗之旧伊川曰役法当讨论未可轻改也公不然之既而纷纷数年不能定亦可以见其梗概矣横渠先生张氏名载字子厚世大梁人父廸仕仁宗朝终于殿中丞知涪州事赠尚书都官郎中涪州卒于官诸孤皆㓜不克归侨居于鳯翔郿县横渠镇之南大振谷口因家焉先生生于真宗天禧四年庚申之嵗月日先生始就外傅志气不羣知䖍奉父命守不可夺涪州噐之少孤自立无所不学与邠人焦寅游寅喜谈兵先生悦其言慨然以功名自许仁宗康定元年庚辰年二十尝以书谒范文正公公一见知其逺噐欲成就之乃责之曰儒者自有名教何事于兵因劝读中庸先生读其书虽爱之犹以为未足于是又访之释老之书累年尽究其説知无所得反而求之六经嘉祐初见二程先生于京师共语道学之要先生涣然自信曰吾道自足何事旁求乃尽弃异学淳如也方未第时文潞公以故相判长安闻先生名行之美聘以束帛延之学宫异其礼际士子矜式焉嘉祐二年丁酉先生年三十六登进士第始仕祁州司法参军迁丹州云巖县令有所教告常患文檄之出不能尽逹于民毎召乡长于庭谆谆口谕使往告其闾里间有民因事至庭或行遇于道必问某时命某告某事闻否闻则已否则罪其受命者故一言之出虽愚夫孺子无不预闻如京兆王乐道尝延致郡学先生多教人以德尝从容语学者曰孰能少置意科举相从于尧舜之域否学者闻言亦颇有从之者迁着作佐郎签书渭州军事判官事渭帅蔡子正特所尊礼军府之政小大咨之先生夙夜从事所以赞助之力为多并塞之民尝苦乏食而贷于官帑不能足又属霜旱先生力言于府取军储数十万以救之又言戌兵徒往来不可为用不若损数以募土人为便神宗熈宁二年己酉登用大臣思有变更而先生年四十有八矣御史中丞吕晦叔荐于朝曰张载学有本原四方之学者皆宗之可以召对访问上召问治道以渐复三代为对上悦之曰卿宜日见二府议事朕且将大用卿先生谢曰臣自外官赴召未测朝廷新政所安愿徐观旬月继有所献上然之他日见执政执政语曰新政之更惧不能任事求助于子何如对曰朝廷将大有为天下之士愿与下风若与人为善则孰敢不尽如教玉人追琢则人亦故有不能者执政黙然所语多不合除崇文院校书先生辞未得谢复命案狱浙东或言张载以道德进不宜使之治狱执政曰淑问如臯陶犹且献囚庸何伤狱成还朝㑹弟天祺以言得罪先生益不安乃谒告西归居于横渠故居遂移疾不起横渠至僻陋有田数百畆以供嵗计约而能足人不堪其忧而先生处之益安学者有问多告以知礼成性变化气质之道学必如圣人而后已闻者莫不动心有进又以为教之必能养之然后信故虽贫不能自给苟门人之无赀者虽粝蔬亦共之其自得之者穷神化一天人立大本斥异学自孟子以来未之有也近世丧祭无法丧惟致隆三年自期以下未始有衰麻之变祭先之礼一用流俗节序燕䙝不严先生继遭期功之丧始治丧服轻重如礼家祭始行四时之荐曲尽诚洁闻者始或疑笑终乃信而从之一变从古者甚衆其家童子必使洒扫应对给侍长者女子之未嫁者必使亲祭祀纳酒浆皆所以养孙弟就成德闻人之善喜见颜色答问学者虽多不倦有不能者未尝不开其端其所至必访人才有可语者必丁宁以诲之惟恐其成就之晩嵗适大歉至人相食家人恶米不糳将舂之先生急止之曰饿殍满野虽蔬食且自愧又安忍有择乎甚或咨嗟对案不食者数四熈宁九年秋先生感异梦乃集所立言谓之正蒙出示门人曰此予歴年致思所得其言殆与前圣合大要发端示人而已其触类广之则将有待于学者尔明年春秦鳯帅吕汲公荐之曰张载之学善发圣人之遗意其术畧可措之以复古乞召还旧职访以治体乃复召还馆同知太常礼院先生曰吾是行也不敢以疾辞庻几有遇焉及至都公卿闻风慕之然未有深知先生者以所欲行尝试于人多未之信㑹有言者欲讲行冠昏丧祭之礼诏下礼官礼官安习故常以古今异俗为説先生独以为可行且谓称不可非儒生博士所宜衆莫能夺然议卒不决郊庙之礼礼官预焉先生见礼不致严急欲正之而衆莫之助知道之难行欲与门人成其初志㑹有疾谒告以归先生知疾不可为过洛见二程先生曰载病不起尚可及长安也行至临潼沐浴更衣而寝及旦视之亡矣熈宁十年十有二月乙亥也年五十有八葬涪州墓南之兆娶南阳郭氏有子曰因宁宗嘉定十四年魏了翁为太常少卿请谥曰诚议者以至諴感神曰诚不可用而止理宗淳祐元年追封郿伯朱子曰修身大法小学备矣义理精微则近思録详之又曰近思録好看四子六经之阶梯近思録四子之阶梯又曰圣贤説得语言平如大学中庸论孟皆平易近思録是近来人説话便较切又曰近思録一书无不切人身救人病者又曰近思録比旧本增多数条如买椟还珠之论尤可以警今日学者用心之谬又曰近思録文字猝乍看也是难有时前靣恁地説后靣又不是恁地这里説得如此那里又却不如此仔细看来看去却自中间有箇路脉推寻通得四五十条又却只是一箇道理又曰向编近思録欲入数段説科举壊人心术处而伯恭不肯今日乃知此箇病根从彼时已栽种培养得在心田里了令人痛恨又曰易传自是成书伯恭都摭来作阃范今亦载在近思録某本不喜他如此然细㸃检来段段皆日用切近功夫而不可缺者于学者甚有益又曰程子所以有功于后学者最是敬之一字有力薛氏曰近思録宜熟读其间有与朱子不同者须参考胡氏曰学者当就小学近思録熟读体騐有所得方可博观古今张氏曰学者能读近思録方可以治经又曰予年二十五六时求近思録不可得适贾人持至因得读之然后稍知为学之门姚氏曰予丁卯馆锦邨有出近思録宋刻相示録中凡先圣贤与诸先生必空一字想朱子原本式也五卷末较他本多一条后于友人处得杨泳斋衍註閲之註甚约而精要亦少其书实宋刻但嫌其中多载章句集註语盖此时章句集註未行世而门人只以师説示学者故也但与前所见本又有不尽同者杨名伯嵒字彦瞻朱子门人近思录原序近思録原序淳熈乙未之夏东莱吕伯恭来自东阳过予寒泉精舎留止旬日相与读周子程子张子之书叹其广大闳博若无津涯而惧夫初学者不知所入也因共掇取其关于大体而切于日用者以为此编总六百二十二条分十四卷盖凡学者所以求端用力处已治人之要与夫辨异端观圣贤之大畧皆粗见其梗概以为穷乡晚进有志于学而无明师良友以先后之者诚得此而玩心焉亦足以得其门而入矣如此然后求诸四君子之全书沈潜反复优柔厌饫以致其博而反诸约焉则其宗庙之美百官之富庶乎共有以尽得之若惮烦劳安简便以为取足于此而可则非今日所以纂集此书之意也五月五日新安朱熹谨识近思録既成或疑首卷隂阳变化性命之説大抵非始学者之事祖谦窃尝与闻次缉之意后出晚进于义理之本原虽未容骤语苟茫然不识其梗概则亦何所底止列之篇端特使知其名义有所向望而已至于余卷所载讲学之方日用躬行之实且有科级循是而进自卑升髙自近及逺庶几不失纂集之指若乃厌卑近而骛髙逺躐等凌节流于空虗迄无所依据则岂所谓近思者耶览者宜详之淳熈三年四月四日东莱吕祖谦谨序近思录集註卷一钦定四库全书近思录集註卷一归安茅星来撰道体濓溪先生曰无极而太极太极动而生阳动极而静静而生阴静极复动一动一静互为其根分阴分阳两仪立焉阳变隂合而生水火木金土五气顺布四时行焉五行一隂阳也隂阳一太极也太极本无极也五行之生也各一其性无极之真二五之精妙合而凝干道成男坤道成女二气交感化生万物万物生生而变化无穷焉惟人也得其秀而最灵形既生矣神发知矣五性感动而善恶分万事出矣圣人定之以中正仁义而主静立人极焉故圣人与天地合其徳日月合其明四时合其序鬼神合其吉凶君子修之吉小人悖之凶故曰立天之道曰隂与阳立地之道曰柔与刚立人之道曰仁与义又曰原始反终故知死生之説大哉易也斯其至矣诚无为几善恶徳爱曰仁宜曰义理曰礼通曰智守曰信性焉安焉之谓圣复焉执焉之谓贤发微不可见充周不可穷之谓神伊川先生曰喜怒哀乐之未发谓之中中也者言寂然不动者也故曰天下之大本发而皆中节谓之和和也者言感而遂通者也故曰天下之达道心一也有指体而言者有指用而言者惟观其所见何如耳干天也天者干之形体干者天之性情干健也健而不息之谓干夫天专言之则道也天且弗违是也分而言之则以形体谓之天以主宰谓之帝以功用谓之鬼神以妙用谓之神以性情谓之干四徳之元犹五常之仁偏言则一事专言则包四者天所赋为命物所受为性鬼神者造化之迹也剥之为卦诸阳消剥已尽独有上九一爻尚存如硕大之果不见食将有复生之理上九亦变则纯隂矣然阳无可尽之理变于上则生于下无间可容息也圣人发明此理以见阳与君子之道不可亡也或曰剥尽则为纯坤岂复有阳乎曰以卦配月则坤当十月以气消息言则阳剥为坤阳来为复阳未尝尽也剥尽于上则复生于下矣故十月谓之阳月恐疑其无阳也隂亦然圣人不言耳一阳复于下乃天地生物之心先儒皆以静为见天地之心盖不知动之端乃天地之心也非知道者孰能识之仁者天下之公善之本也有感必有应凡有动皆为感感则必有应所应复为感所感复有应所以不已也感通之理知道者黙而观之可也天下之理终而复始所以恒而不穷恒非一定之谓也一定则不能恒矣惟随时变易乃常道也天地常久之道天下常久之理非知道者孰能识之人性本善有不可革者何也曰语其性则皆善也语其才则有下愚之不移所谓下愚有二焉自暴也自弃也人苟以善自治则无不可移者虽昏愚之至皆可渐磨而进惟自暴者拒之以不信自弃者絶之以不为虽圣人与居不能化而入也仲尼之所谓下愚也然天下自弃自暴者非必皆昏愚也往往强戻而才力有过人者商辛是也圣人以其自絶于善谓之下愚然考其归则诚愚也既曰下愚其能革面何也曰心虽絶于善道其畏威而寡罪则与人同也唯其有与人同所以知其非性之罪也在物为理处物为义动静无端隂阳无始非知道者孰能识之仁者天下之正理失正理则无序而不和天地生物各无不足之理常思天下君臣父子兄弟夫妇有多少不尽分处忠信所以进徳终日干干君子当终日对越在天也盖上天之载无声无臭其体则谓之易其理则谓之道其用则谓之神其命于人则谓之性率性则谓之道修道则谓之教孟子去其中又发挥出浩然之气可谓尽矣故説神如在其上如在其左右大小大事而只曰诚之不可揜如此夫彻上彻下不过如此形而上为道形而下为器须着如此説器亦道道亦器但得道在不系今与后已与人医书言手足痿痹为不仁此言最善名状仁者以天地万物为一体莫非已也认得为已何所不至若不有诸已自不与己相干如手足不仁气已不贯皆不属已故博施济衆乃圣人之功用仁至难言故止曰己欲立而立人已欲达而达人能近取譬可谓仁之方也已欲令如是观仁可以得仁之体生之谓性性即气气即性生之谓也人生气禀理有善恶然不是性中元有此两物相对而生也有自幼而善有自幼而恶是气禀有然也善固性也然恶亦不可不谓之性也盖生之谓性人生而静以上不容説才説性时便已不是性也凡人説性只是説继之者善也孟子言性善是也夫所谓继之者善也者犹水流而就下也皆水也有流而至海终无所污此何烦人力之为也有流而未逺固已渐浊有出而甚逺方有所浊有浊之多者有浊之少者清浊虽不同然不可以浊者不为水也如此则人不可以不加澄治之功故用力敏勇则疾清用力缓怠则迟清及其清也则却只是元初水也不是将清来换却浊亦不是取出浊来置在一隅也水之清则性善之谓也故不是善与恶在性中为两物相对各自出来此理天命也顺而循之则道也循此而修之各得其分则教也自天命以至于教我无加损焉此舜有天下而不与焉者也观天地生物气象本註周茂叔明道先生曰万物之生意最可观此元者善之长也斯所谓仁也满腔子是恻隠之心天地万物之理无独必有对皆自然而然非有安排也每中夜以思不知手之舞之足之蹈之也中者天下之大本天地之间亭亭当当直上直下之正理出则不是惟敬而无失最尽伊川先生曰公则一私则万殊人心不同如面只是私心凡物有本末不可分本末为两段事洒扫应对是其然必有所以然扬子拔一毛不为墨子又摩顶放踵为之此皆是不得中至如子莫执中欲执此二者之中不知怎么执得识得则事事物物上皆天然有箇中在那上不待人安排也安排着则不中矣问时中如何伊川先生曰中字最难识须是黙识心通且试言一㕔则中央为中一家则㕔中非中而堂为中言一国则堂非中而国之中为中推此类可见矣如三过其门不入在禹稷之世为中若居陋巷则非中也居陋巷在颜子之时为中若三过其门不入则非中也无妄之谓诚不欺其次矣本註李邦直云不欺之谓诚便以不欺为诚徐仲车云不息之为诚中庸言至诚无息非以无息解诚也或以问先生先生曰云云冲漠无眹万象森然已具未应不是先已应不是后如百尺之木自根本至枝叶皆是一贯不可道上面一段事无形无兆却待人旋安排引入来教入涂辙既是涂辙却只是一箇涂辙近取诸身百理皆具屈伸往来之义只于鼻息之间见之屈伸往来只是理不必将既屈之气复为方伸之气生生之理自然不息如复卦言七日来复其间元不断续阳已复生物极必返其理须如此有生便有死有始便有终天地之间只有一箇感与应而已更有甚事问仁伊川先生曰此在诸公自思之将圣贤所言仁处类聚观之体认出来孟子曰恻隠之心仁也后人遂以爱为仁爱自是情仁自是性岂可专以爱为仁孟子言恻隠之心仁之端也既曰仁之端则不可便谓之仁退之言博爱之谓仁非也仁者固博爱然便以博爱为仁则不可问仁与心何异伊川曰心譬如谷种生之性便是仁阳气发处乃情也义训宜礼训别智训知仁当何训説者谓训觉训人皆非也当合孔孟言仁处大概研穷之二三岁得之未晚也性即理也天下之理原其所自来未有不善喜怒哀乐未发何尝不善发而中节则无往而不善凡言善恶皆先善而后恶言吉凶皆先吉而后凶言是非皆先是而后非本註易传曰成而后有败败非先成者也得而后有失非得何以有失也问心有善恶否曰在天为命在义为理在人为性主于身为心其实一也心本善发于思虑则有善有不善若既发则可谓之情不可谓之心譬如水只可谓之水至如流而为派或行于东或行于西却谓之流也性出于天才出于气气清则才清气浊则才浊才则有善有不善性则无不善性者自然完具信只是有此者也故四端不言信心生道也有是心斯具是形以生恻隠之心人之生道也横渠先生曰气坱然太虗升降飞扬未尝止息此虗实动静之机隂阳刚柔之始浮而上者阳之清降而下者隂之浊其感遇聚散为风雨为霜雪万品之流形山川之融结糟粕煨烬无非教也游气纷扰合而成质者生人物之万殊其隂阳两端循环不已者立天地之大义天体物不遗犹仁体事而无不在也礼仪三百威仪三千无一物而非仁也昊天曰明及尔出王昊天曰旦及尔游衍无一物之不体也鬼神者二气之良能也物之初生气日至而滋息物生既盈气日反而游散至之谓神以其伸也反之谓鬼以其归也性者万物之一源非有我之得私也惟大人为能尽其道是故立必俱立知必周知爱必兼爱成不独成彼自蔽塞而不知顺吾理者则亦末如之何矣一故神譬之人身四体皆一物故触之而无不觉不待心使至此而后觉也此所谓感而遂通不行而至不疾而速也心统性情者也凡物莫不有是性由通蔽开塞所以有人物之别由蔽有厚薄故有智愚之别塞者牢不可开厚者可以开而开之也难薄者开之也易开则达于天道与圣人一近思録集註卷一卷一钦定四库全书近思録集註卷一婺源江永撰㢘溪先生曰无极而太极太极动而生阳动极而静静而生隂静极复动一动一静互为其根分隂分阳两仪立焉阳变隂合而生水火木金土五气顺布四时行焉五行一隂阳也隂阳一太极也太极本无极也五行之生也各一其性无极之真二五之精妙合而凝干道成男坤道成女二气交感化生万物万物生生而变化无穷焉惟人也得其秀而最灵形既生矣神发知矣五性感动而善恶分万事出矣圣人定之以中正仁义而主静立人极焉故圣人与天地合其徳日月合其明四时合其序鬼神合其吉凶君子修之吉小人悖之凶故曰立天之道曰隂与阳立地之道曰柔与刚立人之道曰仁与义又曰原始反终故知死生之说大哉易也斯其至矣诚无为㡬善恶徳爱曰仁宜曰义理曰礼通曰智守曰信性焉安焉之谓圣复焉执焉之谓贤发微不可见充周不可穷之谓神伊川先生曰喜怒哀乐之未发谓之中中也者言寂然不动者也故曰天下之大本发而皆中节谓之和和也者言感而遂通者也故曰天下之达道心一也有指体而言者有指用而言者惟观其所见何如耳干天也天者干之形体干者天之性情干健也健而无息之谓干夫天专言之则道也天且弗违是也分而言之则以形体谓之天以主宰谓之帝以功用谓之鬼神以妙用谓之神以性情谓之干四徳之元犹五常之仁偏言则一事专言则包四者天所赋为命物所受为性鬼神者造化之迹也剥之为卦诸阳消剥已尽独有上九一爻尚存如硕大之果不见食将有复生之理上九亦变则纯隂矣然阳无可尽之理变于上则生于下无间可容息也圣人发明此理以见阳与君子之道不可亡也或曰剥尽则为纯坤岂复有阳乎曰以卦配月则坤当十月以气消息言则阳剥为坤阳来为复阳未尝尽也剥尽于上则复生于下矣故十月谓之阳月恐疑其无阳也隂亦然圣人不言耳一阳复于下乃天地生物之心也先儒皆以静为见天地之心盖不知动之端乃天地之心也非知道者孰能识之仁者天下之公善之本也有感必有应凡有动皆为感感则必有应所应复为感所感复有应所以不已也感通之理知道者黙而观之可也天下之理终而复始所以恆而不穷恆非一定之谓也一定则不能恆矣惟随时变易乃恆道也天地常久之道天下常久之理非知道者孰能识之人性本善有不可革者何也曰语其性则皆善也语其才则有下愚之不移所谓下愚有二焉自暴也自弃也人苟以善自治则无不可移者虽昬愚之至皆可以渐磨而进惟自暴者拒之以不信自弃者絶之以不为虽圣人与居不能化而入也仲尼之所谓下愚也然天下自弃自暴者非必皆昬愚也徃徃强戾而才力有过人者商辛是也圣人以其自絶于善谓之下愚然考其归则诚愚也既曰下愚其能革面何也曰心虽絶于善道其畏威而寡罪则与人同也惟其有与人同所以知其非性之罪也在物为理处物为义动静无端隂阳无始非知道者孰能识之仁者天下之正理失正理则无序而不和明道先生曰天地生物各无不足之理常思天下君臣父子兄弟夫妇有多少不尽分处忠信所以进德终日干干君子当终日对越在天也盖上天之载无声无臭其体则谓之易其理则谓之道其用则谓之神其命于人则谓之性率性则谓之道修道则谓之教孟子去其中又发挥出浩然之气可谓尽矣故说神如在其上如在其左右大事小事而只曰诚之不可揜如此夫彻上彻下不过如此形而上为道形而下为器须着如此说器亦道道亦器但得道在不系今与后已与人医书言手足痿痺为不仁此言最善名状仁者以天地万物为一体莫非已也认得为已何所不至若不有诸已自不与已相干如手足不仁气已不贯皆不属已故博施济衆乃圣之功用仁至难言故止曰已欲立而立人已欲达而达人能近取譬可谓仁之方也已欲令如是观仁可以得仁之体生之谓性性即气气即性生之谓也人生气禀理有善恶然不是性中元有此两物相对而生也有自幼而善有自幼而恶是气禀有然也善固性也然恶亦不可不谓之性也盖生之谓性人生而静以上不容说才说性时便已不是性也凡人说性只是说继之者善也孟子言性善是也夫所谓继之者善也者犹水流而就下也皆水也有流而至海终无所污此何烦人力之为也有流而未逺固已渐浊有出而甚逺方有所浊有浊之多者有浊之少者清浊虽不同然不可以浊者不为水也如此则人不可以不加澄治之功故用力敏勇则疾清用力缓怠则迟清及其清也则却只是元初水也不是将清来换却浊亦不是取出浊来置在一隅也水之清则性善之谓也故不是善与恶在性中为两物相对各自出来此理天命也顺而循之则道也循此而修之各得其分则教也自天命以至于教我无加损焉此舜有天下而不与焉者也观天地生物气象万物之生意最可观此元者善之长也斯所谓仁也满腔子是恻隠之心天地万物之理无独必有对皆自然而然非有安排也每中夜以思不知手之舞之足之蹈之也中者天下之大本天地之间亭亭当当直上直下之正理出则不是惟敬而无失最尽伊川先生曰公则一私则万殊人心不同如面只是私心凡物有本末不可分本末为两段事洒埽应对是其然必有所以然杨子拔一毛不为墨子又摩顶放踵为之此皆是不得中至如子莫执中欲执此二者之中不知怎么执得识得则事事物物上皆天然有箇中在那上不待人安排也安排着便不中矣问时中如何曰中字最难识须是黙识心通且试言一㕔则中央为中一家则㕔中非中而堂为中言一国则堂非中而国之中为中推此类可见矣如三过其门不入在禹稷之世为中若居陋巷则非中也居陋巷在颜子之时为中若三过其门不入则非中也旡妄之谓诚不欺其次矣沖漠无朕万象森然已具未应不是先已应不是后如百尺之木自根本至枝叶皆是一贯不可道上面一段事无形无兆却待人旋安排引入来教入涂辙既是涂辙却只是一箇涂辙近取诸身百理皆具屈伸徃来之义只于鼻息之间见之屈伸徃来只是理不必将既屈之气复为方伸之气生生之理自然不息如复卦言七日来复其间元不㫁续阳已复生物极必返其理须如此有生便有死有始便有终明道先生曰天地之间只有一箇感与应而已更有甚事问仁伊川先生曰此在诸公自思之将圣贤所言仁处类聚观之体认出来孟子曰恻隠之心仁也后人遂以爱为仁爱自是情仁自是性岂可专以爱为仁孟子言恻隠之心仁之端也既曰仁之端则不可便谓之仁退之言博爱之谓仁非也仁者固博爱然便以博爱为仁则不可问仁与心何异曰心譬如谷种生之性便是仁阳气发处乃情耳义训宜礼训别智训知仁当何训说者谓训觉训人皆非也当合孔孟言仁处大槩研穷之二三岁得之未晩也性即理也天下之理原其所自未有不善喜怒哀乐未发何尝不善发而中节则无徃而不善凡言善恶皆先善而后恶言吉凶皆先吉而后凶言是非皆先是而后非问心有善恶否曰在天为命在义为理在人为性主于身为心其实一也心本善发于思虑则有善有不善若既发则可谓之情不可谓之心譬如水只可谓之水至如流而为派或行于东或行于西却谓之流也性出于天才出于气气清则才清气浊则才浊才则有善有不善性则无不善性者自然完具信只是有此者也故四端不言信心生道也有是心斯具是形以生恻隠之心人之生道也横渠先生曰气坱然太虚升降飞扬未尝止息此虚实动静之机隂阳刚柔之始浮而上者阳之清降而下者隂之浊其感遇聚结为风雨为霜雪万品之流形山川之融结糟粕煨烬无非教也游气纷扰合而成质者生人物之万殊其隂阳两端循环不已者立天地之大义天体物不遗犹人体事而无不在也礼仪三百威仪三千无一物而非仁也昊天曰明及尔出王昊天曰旦及尔游衍无一物之不体也鬼神者二气之良能也物之初生气日至而滋息物生既盈气日反而游散至之谓神以其伸也反之谓鬼以其归也性者万物之一源非有我之得私也惟大人为能尽其道是故立必俱立知必周知爱必兼爱成不独成彼自蔽塞而不知顺吾性者则亦末如之何矣一故神譬之人身四体皆一物故触之而无不觉不待心使至此而后觉也此所谓感而遂通不行而至不疾而速也心统性情者也凡物莫不有是性由通蔽开塞所以有人物之别由蔽有厚薄故有知愚之别塞者牢不可开厚者可以开而开之也难薄者开之也易开则达于天道与圣人一近思録集註卷一近思录集註卷二钦定四库全书近思録集註卷二归安茅星来撰为学大要濓溪先生曰圣希天贤希圣士希贒伊尹颜渊大贒也伊尹耻其君不为尧舜一夫不得其所若挞于市颜渊不迁怒不贰过三月不违仁志伊尹之所志学颜子之所学过则圣及则贒不及则亦不失于令名圣人之道入乎耳存乎心蕴之为徳行行之为事业彼以文辞而已者陋矣或问圣人之门其徒三千独称颜子为好学夫诗书六艺三千子非不习而通也然则颜子所独好者何学也伊川先生曰学以至圣人之道也圣人可学而至欤曰然学之道如何曰天地储精得五行之秀者为人其本也眞而静其未发也五性具焉曰仁义礼智信形既生矣外物触其形而动其中矣其中动而七情出焉曰喜怒哀乐爱恶欲情既炽而益荡其性凿矣是故觉者约其情使合于中正其心养其性愚者则不知制之纵其情而至于邪僻梏其性而亡之然学之道必先明诸心知所往然后力行以求至所谓自明而诚也诚之之道在乎信道笃信道笃则行之果行之果则守之固仁义忠信不离乎心造次必于是顚沛必于是出处语黙必于是乆而弗失则居之安动容周旋中礼而邪僻之心无自生矣故颜子所事则曰非礼勿视非礼勿听非礼勿言非礼勿动仲尼称之则曰得一善则拳拳服膺而弗失之矣又曰不迁怒不贰过有不善未尝不知知之未尝复行也此其好之笃学之之道也然圣人则不思而得不勉而中颜子则必思而后得必勉而后中其与圣人相去一息所未至者守之也非化之也以其好学之心假之以年则不日而化矣后人不达以谓圣本生知非学可至而为学之道遂失不求诸已而求诸外以博闻强记巧文丽辞为工荣华其言鲜有至于道者则今之学与颜子所好异矣横渠先生问于明道先生曰定性未能不动犹累于外物何如明道先生曰所谓定者动亦定静亦定无将迎无内外苟以外物为外牵已而从之是以己性为有内外也且以性为随物于外则当其在外时何者为在内是有意于絶外诱而不知性之无内外也既以内外为二本则又乌可遽语定哉夫天地之常以其心普万物而无心圣人之常以其情顺万事而无情故君子之学莫若扩然而大公物来而顺应易曰贞吉悔亡憧憧往来朋从尔思苟规规于外诱之除将见灭于东而生于西也非惟日之不足顾其端无穷不可得而除也人之情各有所蔽故不能适道大率患在于自私而用智自私则不能以有为为应迹用智则不能以明觉为自然今以恶外物之心而求照无物之地是反鑑而索照也易曰艮其背不获其身行其庭不见其人孟子亦曰所恶于智者为其凿也与其非外而是内不若内外之两忘也两忘则澄然无事矣无事则定定则明明则尚何应物之为累哉圣人之喜以物之当喜圣人之怒以物之当怒是圣人之喜怒不系于心而系于物也是则圣人岂不应于物哉乌得以从外者为非而更求在内者为是也今以自私用智之喜怒而视圣人喜怒之正为何如哉夫人之情易发而难制者惟怒为甚第能于怒时遽忘其怒而观理之是非亦可见外诱之不足恶而于道亦思过半矣伊川先生答朱长文书曰圣贤之言不得已也葢有是言则是理明无是言则天下之理有阙焉如彼耒耜陶冶之器一不制则生人之道有不足矣圣人之言虽欲已得乎然其包涵尽天下之理亦甚约也后之人始执卷则以文章为先平生所为动多于圣人然有之无所补无之靡所阙乃无用之赘言也不止赘而已既不得其要则离眞失正反害于道必矣来书所谓欲使后人见其不忘乎善此乃世人之私心也夫子疾没世而名不称焉者疾没世无善可称云尔非谓疾无名也名者可以厉中人君子所存非所汲汲内积忠信所以进德也择言笃志所以居业也知至至之致知也求知所至而后至之知之在先故可与几所谓始条理者知之事也知终终之力行也既知所终则力进而终之守之在后故可与存义所谓终条理者圣之事也此学之始终也君子主敬以直其内守义以方其外敬立而内直义形而外方义形于外非在外也敬义既立其徳盛矣不期大而大矣徳不孤也无所用而不周无所施而不利孰为疑乎动以天为无妄动以人欲则妄矣无妄之义大矣哉虽无邪心苟不合正理则妄也乃邪心也既巳无妄不宜有往往则妄也故无妄之彖曰其匪正有𤯝不利有攸往人之蕴蓄由学而大在多闻前古圣贤之言与行考迹以观其用察言以求其心识而得之以畜成其德咸之象曰君子以虚受人传曰中无私主则无感不通以量而容之择合而受之非圣人有感必通之道也其九四曰贞吉悔亡憧憧往来朋从尔思𫝊曰感者人之动也故咸皆就人身取象四当心位而不言咸其心感乃心也感之道无所不通有所私系则害于感通乃有悔也圣人感天下之心如寒暑雨𤾉无不通无不应者亦贞而已矣贞者虚中无我之谓也若往来憧憧然用其私心以感物则思之所及者有能感而动所不及者不能感也以有系之私心既主于一隅一事岂能廓然无所不通乎君子之遇险阻必自省于身有失而致之乎有所未善则改之无歉于心则加勉乃自修其德也非明则动无所之非动则明无所用习重习也时复思绎浃洽于中则説也以善及人而信从者衆故可乐也虽乐于及人不见是而无闷乃所谓君子古之学者为己欲得之于已也今之学者为人欲见知于人也伊川先生谓方道辅曰圣人之道坦如大路学者病不得其门耳得其门无逺之不可到也求入其门不由于经乎今之治经者亦衆矣然而买椟还珠之蔽人人皆是经所以载道也诵其言辞解其训诂而不及道乃无用之糟粕耳觊足下由经以求道勉之又勉异日见卓尔有立于前然后不知手之舞足之蹈不加勉而不能自止矣明道先生曰修辞立其诚不可不子细理㑹言能修省言辞便是要立诚若只是修饰言辞为心只是为伪也若修其言辞正为立已之诚意乃是体当自家敬以直内义以方外之实事道之浩浩何处下手惟立诚才有可居之处有可居之处则可以修业也终日干干大小之事却只是忠信所以进徳为实下手处修辞立其诚为实修业处伊川先生曰志道恳切固是诚意若迫切不中理则反为不诚葢实理中自有缓急不容如是之迫观天地之化乃可知明道先生曰孟子才髙学之无可依据学者当学颜子入圣人为近有用力处又曰学者要学得不错须是学颜子且省外事但明乎善惟进诚心其文章虽不中不逺矣所守不约泛滥无功学者识得仁体实有诸己只要义理栽培如求经义皆栽培之意昔受学于周茂叔每令寻颜子仲尼乐处所乐何事所见所期不可不逺且大然行之亦须量力有渐志大心劳力小任重恐终败事朋友讲习更莫如相观而善工夫多须是大其心使开阔譬如为九层之台须大做脚始得明道先生曰自舜发于畎畆之中至百里奚举于市若要熟也须从这里过参也竟以鲁得之明道先生以记诵博识为玩物丧志本註云时以经语録作一册郑毂云尝见显道先生云某从洛中学时録古人善行别作一册明道先生见之曰是玩物䘮志葢言心中不宜容丝髪事胡安国曰谢先生初以记问为学自负该博对明道举史书成篇不遗一字明道先生曰贤却记得许多可谓玩物䘮志谢闻此语汗流浃背靣发赤及看明道读史却又逐行看过不蹉一字谢甚不服后来省悟却将此事做话头接引愽学之士礼乐只在进反之间便得性情之正父子君臣天下之定理无所逃于天地之间安得天分不有私心则行一不义杀一不辜有所不为有分毫私便不是王者事论性不论气不备论气不论性不明二之则不是论学便须明理论治便须识体曾㸃漆雕开已见大意故圣人与之根本须是先培㙲然后可立趋向也趋向既正所造浅深则由勉与不勉也敬义夹持直上达天徳自此懈意一生便是自弃自暴不学便老而衰人之学不进只是不勇学者为气所胜习所夺只可责志内重则可以胜外之轻得深则可以见诱之小董仲舒谓正其义不谋其利明其道不计其功孙思邈曰胆欲大而心欲小智欲圆而行欲方可以为法矣明道先生曰大抵学不言而自得者乃自得也有安排布置者皆非自得也视聴思虑动作皆天也人但于其中要识得眞与妄耳学只要鞭辟近里着己而已故切问而近思则仁在其中矣言忠信行笃敬虽蛮貊之邦行矣言不忠信行不笃敬虽州里行乎哉立则见其参于前也在舆则见其倚于衡也夫然后行只此是学质美者明得尽查滓便浑化却与天地同体其次惟庄敬持养及其至则一也忠信所以进德修辞立其诚所以居业者干道也敬以直内义以方外者坤道也凡人才学便须知着力处既学便须知得力处有人治园圃役知力甚劳先生曰蛊之象君子以振民育德君子之事唯有此二者余无他焉二者为己为人之道也博学而笃志切问而近思何以言仁在其中矣学者要思得之了此便是彻上彻下之道𢎞而不毅则难立毅而不𢎞则无以居之本註云西铭言𢎞之道伊川先生曰古之学者优柔厌饫有先后次序今之学者却只做一塲话説务髙而已常爱杜元凯语若江海之浸膏泽之润涣然冰释怡然理顺然后为得也今之学者往往以㳺夏为小不足学然游夏一言一事却总是实后之学者好髙如人游心千里之外然自身却只在此修养之所以引年国祚之所以祈天永命常人之至于圣贤皆工夫到这里则有此应忠恕所以公平造德则自忠恕其致则公平仁之道要之只消道一公字公只是仁之理不可将公便唤做仁公而以人体之故为仁只为公则物我兼照故仁所以能恕所以能爱恕则仁之施爱则仁之用也今之为学者如登山麓方其迤逦莫不濶步及到峻处便止须是要刚决果敢以进伊川先生曰人谓要力行亦只是浅近语人既能知见一切事皆所当为不必待着意才着意便是有箇私心这一㸃意气能得几时子知之必好之好之必求之求之必得之古人此箇学是终身事果能颠沛造次必于是岂有不得道理古之学者一今之学者三异端不与焉一曰文章之学二曰训诂之学三曰儒者之学欲趋道舍儒者之学不可问作文害道否曰害也凡为文不专意则不工若专意则志局于此又安能与天地同其大也书曰玩物䘮志为文亦玩物也吕与叔有诗云学如元凯方成癖文似相如始类俳独立孔门无一事只输颜氏得心斋此诗甚好古之学者惟务养情性其他则不学今为文者专务章句悦人耳目既务恱人非俳优而何曰古者学为文否曰人见六经便以为圣人亦作文不知圣人亦摅发胸中所蕴自成文耳所谓有德者必有言也曰游夏称文学者也曰游夏亦何尝秉笔学为词章也且如观乎天文以察时变观乎人文以化成天下此岂词章之文也涵养须用敬进学则在致知莫説道将第一等让与别人且做第二等才如此説便是自弃虽与不能居仁由义者差等不同其自小一也言学便以道为志言人便以圣为志问必有事焉当用敬否曰敬是涵养一事必有事焉须用集义只知用敬不知集义却是都无事也又问义莫是中理否曰中理在事义在心问敬义何别曰敬只是持己之道义便知有是有非顺理而行是为义也若只守一箇敬不知集义却是都无事也且如欲为孝不成只守着一箇孝字须是知所以为孝之道所以侍奉当如何温清当如何然后能尽孝道也学者须是务实不要近名方是有意近名则是伪也大本已失更学何事为名与为利清浊虽不同然其利心则一也囘也其心三月不违仁只是无纤毫私意有少私意便是不仁仁者先难后获有为而作皆先获也古人惟知为仁而已今人皆先获也有求为圣人之志然后可与其学学而善思然后可与适道思而有所得则可与立立而化之则可与权古之学者为己其终至于成物今之学者为物其终至于丧己君子之学必日新日新者日进也不日新者必日退未有不进而不退者惟圣人之道无所进退以其所造者极也明道先生曰性静者可以为学𢎞而不毅则无规矩毅而不𢎞则隘陋知性善以忠信为本此先立其大者伊川先生曰人安重则学坚固博学之审问之愼思之明辨之笃行之五者废其一非学也张思叔请问其论或太髙伊川不答良乆曰累髙必自下明道先生曰人之为学忌先立标凖若循循不已自有所至矣尹彦明见伊川后半年方得大学西铭看有人説无心伊川曰无心便不是只当云无私心谢显道见伊川伊川曰近日事如何对曰天下何思何虑伊川曰是则是有此理贤却发得太早在伊川直是㑹锻鍊得人説了又道恰好着工夫也谢显道云昔伯淳教诲只管着他言语伯淳曰与贤説话却似扶醉汉救得一边倒了一边只怕人执着一边横渠先生曰精义入神事豫吾内求利吾外也利用安身素利吾外致养吾内也穷神知化乃养盛自至非思勉之能强故崇德而外君子未或致知也形而后有气质之性善反之则天地之性存焉故气质之性君子有弗性者焉德不胜气性命于气徳胜其气性命于德穷理尽性则性天德命天理气之不可变者独死生修夭而已莫非天也阳明胜则德性用隂浊胜则物欲行领恶而全好者其必由学乎大其心则能体天下之物物有未体则心为有外世人之心止于见闻之狭圣人尽性不以见闻梏其心其视天下无一物非我孟子谓尽心则知性知天以此天大无外故有外之心不足以合天心仲尼絶四自始学至成德竭两端之教也意有思也必有待也固不化也我有方也四者有一焉则与天地为不相似矣上达反天理下达徇人欲者欤知崇天也形而上也通昼夜而知其知崇矣知及之而不以礼性之非已有也故知礼成性而道义出如天地位而易行困之进人也为德辩为感速孟子谓人有德慧术智者常存乎疢疾以此言有教动有法昼有为宵有得息有养瞬有存横渠先生作订顽曰干称父坤称母子兹藐焉乃混然中处故天地之塞吾其体天地之帅吾其性民吾同胞物吾与也大君者吾父母宗子其大臣宗子之家相也尊髙年所以长其长慈孤弱所以幼其幼圣其合德贤其秀也凡天下疲癃残疾惸独鳏寡皆吾兄弟之颠连而无告者也于时保之子之翼也乐且不忧纯乎孝者也违曰悖徳害仁曰贼济恶者不才其践形惟肖者也知化则善述其事穷神则善继其志不愧屋漏为无忝存心养性为匪懈恶㫖酒崇伯子之顾养育英才颍封人之钖类不弛劳而底豫舜其功也无所逃而待烹申生其恭也体其受而全归者参乎勇于从而顺令者伯竒也富贵福泽将厚吾之生也贫贱忧戚庸玉汝于成也存吾顺事没吾宁也本註明道先生曰订顽之言极醇无杂秦汉以来学者所未到又曰订顽一篇意极完备乃仁之体也学者其体此意令有诸已其地位已髙到此地位自别有见处不可穷髙极逺恐于道无补也又曰订顽立心便达得天德又曰游酢得西铭读之即涣然不逆于心曰此中庸之理也能求于言语之外者也杨中立问曰西铭言体而不及用恐其流遂至于兼爱何如伊川先生曰横渠立言诚有过者乃在正䝉西铭之书推理以存义扩前圣所未发与孟子性善飬气之论同功岂墨氏之比哉西铭明理一而分殊墨氏则二本而无分分殊之蔽私胜而失仁无分之罪兼爱而无义分立而推理一以止私胜之流仁之方也无别而迷兼爱以至于无父之极义之贼也子比而同之过矣且彼欲使人推而行之本为用也反谓不及不亦异乎又作砭愚曰戏言出于思也戏动作于谋也发于声见乎四支谓非己心不明也欲人无已疑不能也过言非心也过动非诚也失于声缪迷其四体谓己当然自诬也欲他人已从诬人也或者谓出于心者归咎为己戏失于思者自诬为已诚不知戒其出汝者归咎其不出汝者长傲且遂非不知孰甚焉本註横渠学堂双牖右书订顽左书砭愚伊川曰是起争端改订顽曰西铭砭愚曰东铭将修己必先厚重以自持厚重知学徳乃进而不固矣忠信进德惟尚友而急贤欲胜己者亲无如改过之不吝横渠先生谓范㢲之曰吾辈不及古人病源何在㢲之请问先生曰此非难悟设此语者葢欲学者存意之不忘庻游心浸熟有一日脱然如大寐之得醒耳未知立心恶思多之致疑既知所立恶讲治之不精讲治致思莫非术内虽勤而何厌所以急于可欲者求立吾心于不疑之地然后若决江河以利吾往逊此志务时敏厥修乃来故虽仲尼之才之美然且敏以求之今持不逮之资而欲徐徐以听其自适非所闻也明善为本固执之乃立扩充之则大易视之则小在人能𢎞之而已今且只将尊徳性而道问学为心日自求于问学者有所背否于徳性有所懈否此义亦是博文约礼下学上达以此警筞一年安得不长毎日须求多少为益知所亡改得少不善此徳性上之益读书求义理编书须理㑹有所归着勿徒冩过又多识前言往行此问学上益也勿使有俄顷闲度逐日似此三年庻几有进为天地立心为生民立道为去圣继絶学为万世开太平载所以使学者先学礼者只为学礼则便除去了世俗一副当习熟纒绕譬之延蔓之物解纒绕即上去苟能除去了一副当世习便自然脱洒也又学礼则可以守得定须放心寛快公平以求之乃可见道况德性自广大易曰穷神知化徳之盛也岂浅心可得人多以老成则不肯下问故终身不知又为人以道义先觉处之不可复谓有所不知故亦不肯下问从不肯问遂生百端欺妄人我宁终身不知多闻不足以尽天下之故苟以多闻而待天下之变则道足以酬其所尝知若劫之不测则遂穷矣为学大益在自求变化气质不尔皆为人之弊卒无所发明不得见圣人之奥文理宻察心要洪放不知疑者只是不便实作既实作则须有疑有不行处是疑也心大则百物皆通心小则百物皆病人虽有功不及于学心亦不宜忘心苟不忘则虽接人事即是实行莫非道也心若忘之则终身由之则是俗事合内外平物我此见道之大端既学而先有以功业为意者于学便相害既有意必穿凿创意作起事端也徳未成而先以功业为事是代大匠斵希不伤手也窃尝病孔孟既没诸儒嚣然不知反约穷源勇于苟作持不逮之资而急知后世明者一览如见肺肝然多见其不知量也方且创艾其弊黙养吾诚顾所患日力不足而未果他为也学未至而好语变者必知终有患葢变不可轻议若骤然语变则知操术已不正凡事蔽葢不见底只是不求益有人不肯言其道义所得所至不得见底又非于吾言无所不説耳目役于外揽外事者其实是自惰不肯自治只言短长不能反躬者也学者大不宜志小气轻志小则易足易足则无由进气轻则以未知为已知未学为已学近思録集註卷二卷二钦定四库全书近思録集註卷二婺源江永撰濂溪先生曰圣希天贤希圣士希贤伊尹颜渊大贤也伊尹耻其君不为尧舜一夫不得其所若挞于市颜渊不迁怒不贰过三月不违仁志伊尹之所志学颜子之所学过则圣及则贤不及则亦不失于令名圣人之道入乎耳存乎心藴之为徳行行之为事业彼以文辞而已者陋矣或问圣人之门其徒三千独称颜子为好学夫诗书六艺三千子非不习而通也然则颜子所独好者何学也伊川先生曰学以至圣人之道也圣人可学而至欤曰然学之道如何曰天地储精得五行之秀者为人其本也真而静其未发也五性具焉曰仁义礼智信形既生矣外物触其形而动其中矣其中动而七情出焉曰喜怒哀惧爱恶欲情既炽而益荡其性凿矣是故觉者约其情使合于中正其心养其性愚者则不知制之纵其情而至于邪僻梏其性而亡之然学之道必先明诸心知所徃然后力行以求至所谓自明而诚也诚之之道在乎信道笃信道笃则行之果行之果则守之固仁义忠信不离乎心造次必于是颠沛必于是出处语黙必于是久而弗失则居之安动容周旋中礼而邪僻之心无自生矣故颜子所事则曰非礼勿视非礼勿听非礼勿言非礼勿动仲尼称之则曰得一善则拳拳服膺而弗失之矣又曰不迁怒不贰过有不善未尝不知知之未尝复行也此其好之笃学之之道也然圣人则不思而得不勉而中颜子则必思而后得必勉而后中其与圣人相去一息所未至者守之也非化之也以其好学之心假之以年则不日而化矣后人未达以谓圣本生知非学可至而为学之道遂失不求诸已而求诸外以博闻强记巧文丽辞为工荣华其言鲜有至于道者则今之学与颜子所好异矣横渠先生问于明道先生曰定性未能不动犹累于外物何如明道先生曰所谓定者动亦定静亦定无将迎无内外苟以外物为外牵已而从之是以己性为有内外也且以性为随物于外则当其在外时何者为在内是有意于絶外诱而不知性之无内外也既以内外为二本则又乌可遽语定哉夫天地之常以其心普万物而无心圣人之常以其情顺万事而无情故君子之学莫若扩然而大公物来而顺应易曰贞吉悔亡憧憧徃来朋从尔思苟规规于外诱之除将见灭于东而生于西也非惟日之不足顾其端无穷不可得而除也人之情各有所蔽故不能适道大率患在于自私而用智自私则不能以有为为应迹用智则不能以明觉为自然今以恶外物之心而求照无物之地是反鑑而索照也易曰艮其背不获其身行其庭不见其人孟子亦曰所恶于智者为其凿也与其非外而是内不若内外之两忘也两忘则澄然无事矣无事则定定则明明则尚何应物之为累哉圣人之喜以物之当喜圣人之怒以物之当怒是圣人之喜怒不系于心而系于物也是则圣人岂不应于物哉乌得以从外者为非而更求在内者为是也今以自私用智之喜怒而视圣人喜怒之正为何如哉夫人之情易发而难制者惟怒为甚第能于怒时遽忘其怒而观理之是非亦可见外诱之不足恶而于道亦思过半矣伊川先生荅朱长文书曰圣贤之言不得已也盖有是言则是理明无是言则天下之理有阙焉如彼耒耜陶冶之器一不制则生人之道有不足矣圣贤之言虽欲已得乎然其包涵尽天下之理亦甚约也后之人始执卷则以文章为先平生所为动多于圣人然有之无所补无之靡所阙乃无用之赘言也不止赘而已既不得其要则离真失正反害于道必矣来书所谓欲使后人见其不忘乎善此乃世人之私心也夫子疾没世而名不称焉者疾没身无善可称云尔非谓疾无名也名者可以厉中人君子所存非所汲汲内积忠信所以进徳也择言笃志所以居业也知至至之致知也求知所至而后至之知之在先故可与几所谓始条理者知之事也知终终之力行也既知所终则力进而终之守之在后故可与存义所谓终条理者圣之事也此学之始终也君子主敬以直其内守义以方其外敬立而内直义形而外方义形于外非在外也敬义既立其徳盛矣不期大而大矣徳不孤也无所用而不周无所施而不利孰为疑乎动以天为无妄动以人欲则妄矣无妄之义大矣哉虽无邪心苟不合正理则妄也乃邪心也既已无妄不宜有徃徃则妄也故旡妄之彖曰其匪正有眚不利有攸徃人之藴蓄由学而大在多闻前古圣贤之言与行考迹以观其用察言以求其心识而得之以蓄成其徳咸之象曰君子以虚受人传曰中无私主则无感不通以量而容之择合而受之非圣人有感必通之道也其九四曰贞吉悔亡憧憧徃来朋从尔思传曰感者人之动也故咸皆就人身取象四当心位而不言咸其心感乃心也感之道无所不通有所私系则害于感通所谓悔也圣人感天下之心如寒暑雨晹无不通无不应者亦贞而已矣贞者虚中无我之谓也若徃来憧憧然用其私心以感物则思之所及者有能感而动所不及者不能感也以有系之私心既主于一隅一事岂能廓然无所不通乎君子之遇艰阻必思自省于身有失而致之乎有所未善则改之无歉于心则加勉乃自修其徳也非明则动无所之非动则明无所用习重习也时复思绎浃洽于中则说也以善及人而信从者衆故可乐也虽乐于及人不见是而无闷乃所谓君子古之学者为己欲得之于己也今之学者为人欲见知于人也伊川先生谓方道辅曰圣人之道坦如大路学者病不得其门耳得其门无逺之不到也求入其门不由于经乎今之治经者亦衆矣然而买椟还珠之蔽人人皆是经所以载道也诵其言辞解其训诂而不及道乃无用之糟粕耳觊足下由经以求道勉之又勉异日见卓尔有立于前然后不知手之舞足之蹈不加勉而不能自止矣明道先生曰修辞立其诚不可不子细理㑹言能修省言辞便是要立诚若只是修饰言辞为心只是为伪也若修其言辞正为立己之诚意乃是体当自家敬以直内义以方外之实事道之浩浩何处下手惟立诚才有可居之处有可居之处则可以修业也终日干干大事小事却只是忠信所以进徳为实下手处修辞立其诚为实修业处伊川先生曰志道恳切固是诚意若迫切不中理则反为不诚盖实理中自有缓急不容如是之迫观天地之化乃可知孟子才髙学之无可依据学者当学颜子入圣人为近有用力处又曰学者要学得不错须是学颜子明道先生曰且省外事但明乎善惟进诚心其文章虽不中不逺矣所守不约泛滥无功学者识得仁体实有诸己只要义理栽培如求经义皆栽培之意昔受学于周茂叔每令寻颜子仲尼乐处所乐何事所见所期不可不逺且大然行之亦须量力有渐志大心劳力小任重恐终败事朋友讲习更莫如相观而善工夫多须是大其心使开阔譬如为九层之台须大做脚始得明道先生曰自舜发于畎亩之中至百里奚举于市若要熟也须从这里过参也竟以鲁得之明道先生以记诵博识为玩物丧志礼乐只在进反之间便得性情之正父子君臣天下之定理无所逃于天地之间安得天分不有私心则行一不义杀一不辜有所不为有分毫私便不是王者事论性不论气不备论气不论性不明二之则不是论学便要明理论治便须识体曾点漆雕开已见大意故圣人与之根本须是先培壅然后可立趋向也趋向既正所造浅深则由勉与不勉也敬义夹持直上达天徳自此懈意一生便是自弃自暴不学便老而衰人之学不进只是不勇学者为气所胜习所夺只可责志内重则可以胜外之轻得深则可以见诱之小董仲舒谓正其义不谋其利明其道不计其功孙思邈曰胆欲大而心欲小智欲圆而行欲方可以为法矣大抵学不言而自得者乃自得也有安排布置者皆非自得也视听思虑动作皆天也人但于其中耍识得真与妄尔明道先生曰学只要鞭辟近里着己而已故切问而近思则仁在其中矣言忠信行笃敬虽蛮貊之邦行矣言不忠信行不笃敬虽州里行乎哉立则见其参于前也在舆则见其倚于衡也夫然后行只此是学质美者明得尽渣滓便浑化却与天地同体其次惟荘敬持养及其至则一也忠信所以进徳修辞立其诚所以居业者干道也敬以直内义以方外者坤道也凡人才学便须知着力处既学便须知得力处有人治园圃役知力甚劳先生曰蛊之象君子以振民育徳君子之事惟有此二者余无他焉二者为己为人之道也博学而笃志切问而近思何以言仁在其中矣学者要思得之了此便是彻上彻下之道𢎞而不毅则难立毅而不𢎞则无以居之伊川先生曰古之学者优柔厌饫有先后次序今之学者却只做一塲话说务髙而已常爱杜元凯语若江海之浸膏泽之润涣然冰释怡然理顺然后为得也今之学者徃徃以游夏为小不足学然游夏一言一事却总是实后之学者好髙如人游心于千里之外然自身却只在此修养之所以引年国祚之所以祈天永命常人之至于圣贤皆工夫到这里则自有此应忠恕所以公平造徳则自忠恕其致则公平仁之道要之只消道一公字公只是仁之理不可将公便唤做仁公而以人体之故为仁只为公则物我兼照故仁所以能恕所以能爱恕则仁之施爱则仁之用也今之为学者如登山麓方其迤逦莫不阔步及到峻处便止须是要刚决果敢以进人谓要力行亦只是浅近语人既能知见一切事皆所当为不必待着意才着意便是有箇私心这一㸃意气能得㡬时了知之必好之好之必求之求之必得之古人此箇学是终身事果能颠沛造次必于是岂有不得道理古之学者一今之学者三异端不与焉一曰文章之学二曰训诂之学三曰儒者之学欲趋道舍儒者之学不可问作文害道否曰害也凡为文不专意则不工若专意则志局于此又安能与天地同其大也书曰玩物丧志为文亦玩物也吕与叔有诗云学如元凯方成癖文似相如始类俳独立孔门无一事只输颜氏得心斋古之学者惟务养情性其他则不学今为文者专务章句悦人耳目既务悦人非俳优而何曰古者学为文否曰人见六经便以谓圣人亦作文不知圣人亦摅发胷中所藴自成文耳所谓有徳者必有言也曰游夏称文学何也曰游夏亦何尝秉笔学为词章也且如观乎天文以察时变观乎人文以化成天下此岂词章之文也涵养须用敬进学则在致知莫说道将第一等让与别人且做第二等才如此说便是自弃虽与不能居仁由义者差等不同其自小一也言学便以道为志言人便以圣为志问必有事焉当用敬否曰敬是涵养一事必有事焉须用集义只知用敬不知集义却是都无事也又问义莫是中理否曰中理在事义在心问敬义何别曰敬只是持己之道义便知有是有非顺理而行是为义也若只守一箇敬不知集义却是都无事也且如欲为孝不成只守着一箇孝字须是知所以为孝之道所以侍奉当如何温凊当如何然后能尽孝道也学者须是务实不要近名方是有意近名则为伪也大本已失更学何事为名与为利清浊虽不同然其利心则一也回也其心三月不违仁只是无纎毫私意有少私意便是不仁仁者先难而后获有为而作皆先获也古人惟知为仁而已今人皆先获也有求为圣人之志然后可与共学学而善思然后可与适道思而有所得则可与立立而化之则可与权古之学者为己其终至于成物今之学者为物其终至于丧己君子之学必日新日新者日进也不日新者必日退未有不进而不退者惟圣人之道无所进退以其所造者极也明道先生曰性静者可以为学𢎞而不毅则无规矩毅而不𢎞则隘陋知性善以忠信为本此先立其大者伊川先生曰人安重则学坚固博学之审问之慎思之明辨之笃行之五者废其一非学也张思叔请问其论或太髙伊川不荅良久曰累髙必自下明道先生曰人之为学忌先立标凖若循循不已自有所至矣尹彦明见伊川后半年方得大学西铭看有人说无心伊川曰无心便不是只当云无私心谢显道见伊川伊川曰近日事何如对曰天下何思何虑伊川曰是则是有此理贤却发得太早在伊川直是㑹锻鍊得人说了又道恰好着工夫也谢显道云昔伯淳教诲只管着他言语伯淳曰与贤说话却似扶醉汉救得一邉倒了一邉只怕人执着一邉横渠先生曰精义入神事豫吾内求利吾外也利用安身素利吾外致养吾内也穷神知化乃养盛自至非思勉之能强故崇徳而外君子未或致知也形而后有气质之性善反之则天地之性存焉故气质之性君子有弗性者焉徳不胜气性命于气徳胜其气性命于徳穷理尽性则性天徳命天理气之不可变者独死生修夭而已莫非天也阳明胜则徳性用隂浊胜则物欲行领恶而全好者其必由学乎大其心则能体天下之物物有未体则心为有外世人之心止于见闻之狭圣人尽性不以见闻梏其心其视天下无一物非我孟子谓尽心则知性知天以此天大无外故有外之心不足以合天心仲尼絶四自始学至成徳竭两端之教也意有思也必有待也固不化也我有方也四者有一焉则与天地为不相似矣上达反天理下达徇人欲者与知崇天也形而上也通昼夜而知其知崇矣知及之而不以礼性之非已有也故知礼成性而道义出如天地位而易行困之进人也为徳辨为感速孟子谓人有徳慧术智者常存乎疢疾以此言有教动有法昼有为宵有得息有养瞬有存横渠先生作订顽曰干称父坤称母予兹藐焉乃混然中处故天地之塞吾其体天地之帅吾其性民吾同胞物吾与也大君者吾父母宗子其大臣宗子之家相也尊髙年所以长其长慈孤弱所以幼其幼圣其合徳贤其秀也凡天下疲癃残疾惸独鳏寡皆吾兄弟之颠连而无告者也于时保之子之翼也乐且不忧纯乎孝者也违曰悖徳害仁曰贼济恶者不才其践形惟肖者也知化则善述其事穷神则善继其志不愧屋漏为无忝存心养性为匪懈恶㫖酒崇伯子之顾养育英才颍封人之钖类不施劳而底豫舜其功也无所逃而待烹申生其恭也体其受而归全者参乎勇于从而顺令者伯竒也富贵福泽将厚吾之生也贫贱忧戚庸玉女于成也存吾顺事没吾宁也又作砭愚曰戏言出于思也戏动作于谋也发于声见乎四支谓非己心不明也欲人无己疑不能也过言非心也过动非诚也失于声缪迷其四体谓已当然自诬也欲他人已从诬人也或者谓出于心者归咎为己戏失于思者自诬为己诚不知戒其出汝者归咎其不出汝者长傲且遂非不知孰甚焉将修己必先厚重以自持厚重知学徳乃进而不固矣忠信进徳惟尚友而急贤欲胜己者亲无如改过之不吝横渠先生谓范巽之曰吾辈不及古人病源何在巽之请问先生曰此非难悟设此语者盖欲学者存意之不忘庶游心浸熟有一日脱然如大寐之得醒耳未知立心恶思多之致疑既知所立恶讲治之不精讲治之思莫非术内虽勤而何厌所以急于可欲者求立吾心于不疑之地然后若决江河以利吾徃逊此志务时敏厥修乃来故虽仲尼之才之美然且敏以求之今持不逮之资而欲徐徐以听其自适非所闻也明善为本固执之乃立扩充之则大易视之则小在人能𢎞之而已今且只将尊徳性而道问学为心日自求于问学者有所背否于徳性有所懈否此义亦是博文约礼下学上达以此警䇿一年安得不长毎日须求多少为益知所亡改得少不善此徳性上之益读书求义理编书须理㑹有所归着勿徒写过又多识前言徃行此问学上益也勿使有俄顷闲度逐日似此三年庶㡬有进为天地立心为生民立道为去圣继絶学为万世开太平载所以使学者先学礼者只为学礼则便除去了世俗一副当习熟纒绕譬之延蔓之物解纒绕即上去苟能除去了一副当世习便自然脱洒也又学礼则可以守得定须放心寛快公平以求之乃可见道况徳性自广大易曰穷神知化徳之盛也岂浅心可得人多以老成则不肯下问故终身不知又为人以道义先觉处之不可复谓有所不知故亦不肯下问从不肯问遂生百端欺妄人我宁终身不知多闻不足以尽天下之故苟以多闻而待天下之变则道足以酬其所尝知若劫之不测则遂穷矣为学大益在自求变化气质不尔皆为人之弊卒无所发明不得见圣人之奥文要密察心要洪放不知疑者只是不便实作既实作则须有疑有不行处是疑也心大则百物皆通心小则百物皆病人虽有功不及于学心亦不宜忘心苟不忘则虽接人事即是实行莫非道也心若忘之则终身由之只是俗事合内外平物我此见道之大端既学而先有以功业为意者于学便相害既有意必穿凿创意作起事端也徳未成而先以功业为事是代大匠斲希不伤手也窃尝病孔孟既没诸儒嚣然不知反约穷源勇于苟作持不逮之资而急知后世明者一覧如见肺肝然多见其不知量也方且创艾其弊黙养吾诚顾所患日力不足而未果他为也学未至而好语变者必知终有患盖变不可轻议若骤然语变则知操术已不正凡事蔽盖不见底只是不求益有人不肯言其道义所得所至不得见底又非于吾言无所不説耳目役于外揽外事者其实是自堕不肯自治只言短长不能反躬者也学者大不宜志小气轻志小则易足易足则无由进气轻则以未知为己知未学为己学近思録集註卷二近思录集註卷三钦定四库全书近思録集註卷三归安茅星来撰格物穷理伊川先生荅朱长文书曰心通乎道然后能辩是非如持权衡以较轻重孟子所谓知言是也心不通乎道而较古人之是非犹不持权衡而酌轻重竭其目力劳其心智虽使时中亦古人所谓亿则屡中君子不贵也伊川先生荅门人曰孔孟之门岂皆贤哲固多衆人以衆人观圣贤弗识者多矣惟其不敢信己而信其师是故求而后得今诸君于頥言才不合则置不复思所以终异也不可便放下更且思之致知之方也伊川先生答横渠先生曰所论大槩有苦心极力之象而无寛裕温厚之气非明睿所照而考索至此故意屡偏而言多窒小出入时有之本註明所照者如目所睹纎㣲尽识之矣考索至者如揣料于物约见髣髴耳能无差乎更愿完养思虑涵泳义理他日自当条畅欲知得与不得于心气上騐之思虑有得中心悦豫沛然有裕者实得也思虑有得心气劳耗者实未得也强揣度耳尝有人言比因学道思虑心虚曰人之血气固有虚实疾病之来圣贤所不免然未闻自古圣贤因学而致心疾者今日杂信鬼怪异说者只是不先烛理若于事上一一理㑹则有甚尽期须只于学上理㑹学原于思伊川先生曰所谓日月至焉与久而不息者所见规模虽畧相似其意味气象逈别须潜心黙识玩索久之庻几自得学者不学圣人则己欲学之须熟玩味圣人之气象不可只于名上理㑹如此只是讲论文字问忠信进德之事固可勉强然致知甚难伊川先生曰学者固当勉强然须是知了方行得若不知只是覻却尧学他行事无尧许多聪明睿知怎生得如他动容周旋中礼如子所言是笃信而固守之非固有之也未致知便欲诚意是躐等也勉强行者安能持乆除非烛理明自然乐循理性本善循理而行是顺理事本亦不难但为人不知旋安排着便道难也知有多少般数煞有深浅学者须是眞知才知得是便泰然行将去也某年二十时解释经义与今无异然思今日觉得意味与少时自别凡一物上有一理须是穷致其理穷理亦多端或读书讲明义理或论古今人物别其是非或应接事物而处其当皆穷理也或问格物须物物格之还只格一物而万理皆知曰怎得便㑹贯通若只格一物便通衆理虽颜子亦不敢如此道须是今日格一件明日又格一件积习既多然后脱然自有贯通处本註又曰所务于穷理者非道尽穷了天下万物之理又不道是穷得一理便到只要积累多后自然见去思曰睿思虑久后睿自然生若于一事上思未得且别换一事思之不可专守着这一事葢人之知识于这里蔽着虽强思亦不通也问人有志于学然知识蔽固力量不至则如之何曰只是致知若智识明则力量自进问观物察己还因见物反求诸身否曰不必如此说物我一理才明彼即晓此此合内外之道也又问致知先求之四端如何曰求之情性固是切于身然一草一木皆有理须是察本註又曰自一身之中以至万物之理但理㑹得多相次自然豁然有觉处思曰睿睿作圣致思如掘井初有浑水久后稍引动得清者出来人思虑始皆溷浊久自明快问如何是近思曰以类而推学者先要㑹疑横渠先生荅范㢲之曰所访物怪神姦此非难语顾语未必信耳孟子所谓知性知天学至于知天则物所从出当源源自见知所从出则物之当有当无莫不心谕亦不待语而后知诸公所论但守之不失不为异端所刼进进不已则物怪不须辩异端不必攻不逾期年吾道胜矣若欲委之无穷付之以不可知则学为疑挠智为物昬交来无间卒无以自存而溺于怪妄必矣子贡谓夫子之言性与天道不可得而闻既言夫子之言则是居常语之矣圣门学者以仁为己任不以苟知为得必以了悟为闻因有是説义理之学亦须深沈方有造非浅易轻浮之可得也学不能推究事理只是心麤至如颜子未至于圣人处犹是心麤博学于文者只要得习坎心亨葢人经歴险阻艰难然后其心亨通义理有疑则濯去旧见以来新意凡致思到説不得处始复审思明辩乃为善学也若告子则到説不得处遂己更不复求伊川先生曰凡看文字先须晓其文义然后可求其意未有文义不晓而见意者也学者要自得六经浩𣺌乍来难尽晓且见得路径后各自立得一箇门庭归而求之可矣凡解文字但易其心自见理理只是人理甚分明如一条平坦厎道路诗曰周道如砥其直如矢此之谓也或曰圣人之言恐不可以浅近看他曰圣人之言自有近处自有深逺处如近处怎生强要凿教深逺得扬子曰圣人之言逺如天贤人之言近如地頥与改之曰圣人之言其逺如天其近如地学者不泥文义者又全背却逺去理㑹文义者又滞泥不通如子濯孺子为将之事孟子只取其不背师之意人须就上靣理㑹事君之道如何也又如万章问舜完廪浚井事孟子只荅他大意人须要理㑹浚井如何出得来完廪又怎生下得来若此之学徒费心力凡观书不可以相类泥其义不尔则字字相梗当观其文势上下之意如充实之谓美与诗之美不同问莹中尝爱文中子或问学易子曰终日干干可也此语最尽文王所以圣亦只是箇不已先生曰凡説经义如只管节节推上去可知是尽夫终日干干未尽得易据此一句只做得九三使若谓干干是不已不已又是道渐渐推去自然是尽只是理不如此子在川上曰逝者如斯夫言道之体如此这里须是自见得张绎曰此便是无穷先生曰固是道无穷然怎生一箇无穷便道了得他今人不㑹读书如诵诗三百授之以政不达使于四方不能専对虽多亦奚以为须是未读诗时不达于政不能専对既读诗后便达于政能专对四方始是读诗人而不为周南召南其犹正墙面须是未读诗时如面墙到读了后便不靣墙方是有騐大抵读书只此便是法如读论语旧时未读是这箇人及读了后来又只是这箇人便是不曾读也凡㸔文字如七年一世百年之事皆当思其如何作为乃有益凡解经不同无害但𦂳要处不可不同耳焞初到问为学之方先生曰公要知为学须是读书书不必多㸔要知其约多看而不知其约书肆耳頥縁少时读书贪多如今多忘了须是将圣人言语玩味入心记着然后力去行之自有所得初学入德之门无如大学其他莫如语孟学者须先读语孟穷得语孟自有要约处以此观他经甚省力语孟如丈尺权衡相似以此去量度事物自然见得长短轻重读论语者但将诸弟子问处便作已问将圣人荅处便作今日耳闻自然有得若能于论孟中深求玩味将来涵养成甚生气质凡㸔语孟且须熟玩味将圣人之言语切己不可只作一塲话説人只㸔得此二书切己终身尽多也论语有读了后全无事者有读了后其中得一两句喜者有读了后知好之者有读了后不知手之舞之足之蹈之者学者当以论语孟子为本论语孟子既治则六经可不治而明矣读书者当观圣人所以作经之意与圣人所以用心与圣人所以至圣人而吾之所以未至者所以未得者句句而求之昼诵而味之中夜而思之平其心易其气阙其疑则圣人之意见矣读论语孟子而不知道所谓虽多亦奚以为论语孟子只剩读着便自意足学者须是玩味若以语言解着意便不足某始作此二书文字既而思之又似剩只有些先儒错㑹处却待与整理过问且将语孟𦂳要处看如何伊川曰固是好然若有得终不浃洽葢吾道非如释氏一见了便从空寂去兴于诗者吟咏性情涵畅道德之中而歆动之有吾与㸃之气象本註又曰兴于诗是兴起人善意汪洋浩大皆是此意谢显道云明道先生善言诗他又浑不曾章解句释但优㳺玩味吟哦上下便使人有得处瞻彼日月悠悠我思道之云逺曷云能来思之切矣终曰百尔君子不知德行不忮不求何用不臧归于正也又曰伯淳常谈诗并不下一字训诂有时只转却一两字㸃掇地念过便教人省悟又曰古人所以贵亲炙之也明道先生曰学者不可以不㸔诗㸔诗便使人长一格价不以文害辞文文字之文举一字则是文成句是辞诗为解一字不行却迁就他说如有周不显自是作文当如此伊川先生曰看书须要见二帝三王之道如二典即求尧所以治民舜所以事君中庸之书是孔门传授成于子思孟子其书虽是杂记更不分精粗一衮说了今人语道多説髙便遗却卑説本便遗却末伊川先生易传序曰易变易也随时变易以从道也其为书也广大悉备将以顺性命之理通幽明之故尽事物之情而示开物成务之道也圣人之忧患后世可谓至矣去古虽逺遗经尚存然而前儒失意以传言后学诵言而忘味自秦而下葢无传矣子生千载之后悼斯文之湮晦将俾后人沿流而求源此传所以作也易有圣人之道四焉以言者尚其辞以动者尚其变以制噐者尚其象以卜筮者尚其占吉㐫消长之理进退存亡之道备于辞推辞考卦可以知变象与占在其中矣君子居则观其象而玩其辞动则观其变而玩其占得于辞不达其意者有矣未有不得于辞而能通其意者也至㣲者理也至着者象也体用一源显㣲无间观㑹通以行其典礼则辞无所不备故善学者求言必自近易于近者非知言者也予所传者辞也由辞以得意则在乎人焉伊川先生荅张闳中书曰易传未传自量精力未衰尚觊有少进耳来书云易之义本起于数谓义起于数则非也有理而后有象有象而后有数易因象以明理由象而知数得其义则象数在其中矣本註理无形也故因象以明理理既见乎辞矣则可由辞以观象故曰得其义则象数在其中矣必欲穷象之隠㣲尽数之毫忽乃寻流逐末术家之所尚非儒者之所务也知时识势学易之大方也大畜初二干体刚健而不足以进四五隂柔而能止时之盛衰势之强弱学易者所宜深识也诸卦二五虽不当位多以中为美三四虽当位或以不中为过中常重于正也葢中则不违于正正不必中也天下之理莫善于中于九二六五可见问胡先生解九四作太子恐不是卦义先生云亦不妨只㸔如何用当储贰则做储贰使九四近君便作储贰亦不害但不要拘一若执一事则三百八十四爻只作得三百八十四件事便休也㸔易且要知时凡六爻人人有用圣人自有圣人用贤人自有贤人用衆人自有衆人用学者自有学者用君有君用臣有臣用无所不通因问坤卦是臣之事人君有用处否先生曰是何无用如厚徳载物人君安可不用易中只是言反覆往来上下作易自天地幽明至于昆虫草木㣲物无不合今时人㸔易皆不识得易是何物只就上穿凿若念得不熟与就上添一德亦不觉多就上减一德亦不觉少譬如不识此兀子若减一只脚亦不知是少若添一只亦不知是多若识则自添减不得也游定夫问伊川隂阳不测之谓神伊川曰贤是疑了问是拣难底问伊川以易传示门人曰只説得七分后人更须自体究伊川先生春秋传序曰天之生民必有出类之才起而君长之治之而争夺息道之而生养遂教之而伦理明然后人道立天道成地道平二帝而上贤圣世出随时有作顺乎风气之宜不先天以开人各因时而立政暨乎三王迭兴三重既备子丑寅之建正忠质文之更尚人道备矣天运周矣圣王既不复作有天下者虽欲倣古之迹亦私意妄为而已事之谬秦至以建亥为正道之悖汉专以智力持世岂复知先王之道也夫子当周之末以圣人不复作也顺天应时之治不复有也于是作春秋为百王不易之大法所谓考诸三王而不谬建诸天地而不悖质诸鬼神而无疑百世以俟圣人而不惑者也先儒之传曰游夏不能赞一辞辞不待赞也言不能与于斯耳斯道也惟颜子尝闻之矣行夏之时乘殷之辂服周之冕乐则韶舞此其准的也后世以史视春秋谓褒善贬恶而已至于经世之大法则不知也春秋大义数十其义虽大炳如日星乃易见也惟其㣲辞隐义时措从宜者为难知也或抑或纵或与或夺或进或退或㣲或显而得乎义理之安文质之中寛勐之宜是非之公乃制事之权衡揆道之模范也夫观百物然后识化工之神聚衆材然后知作室之用于一事一义而欲窥圣人之用心非上智不能也故学春秋者必优游涵泳黙识心通然后能造其㣲也后王知春秋之义则虽德非禹汤尚可以法三代之治自秦而下其学不传予悼夫圣人之志不明于后世也故作传以明之俾后之人通其文而求其义得其意而法其用则三代可复也是传也虽未能极圣人之藴奥庻几学者得其门而入矣诗书载道之文春秋圣人之用诗书如药方春秋如用药治病圣人之用全在此书所谓不如载之行事深切着明者也有重叠言者如征伐盟㑹之类葢欲成书势须如此不可事事各求异义但一字有异或上下文异则义须别五经之有春秋犹法律之有断例也律令惟言其法至于断例则始见其法之用也伊川先生曰学春秋亦善一句是一事是非便见于此此亦穷理之要然他经岂不可以穷理但他经论其义春秋因其行事是非较着故穷理为要尝语学者且先读论语孟子更读一经然后看春秋先识得箇义理方可看春秋春秋以何为准无如中庸欲知中庸无如权须是时而为中若以手足腁胝闭户不出二者之间取中便不是中若当手足胼胝则于此为中当闭户不出则于此为中权之为言秤锤之义也何物为权义也时也只是说得到义义以上更难说在人自看如何春秋传为案经为断本註程子又云某年二十时看春秋黄聱隅问某如何看某荅曰以传考经之事迹以经别传之眞伪凡读史不徒要记事迹须要识其治乱安危兴废存亡之理且如读髙帝一纪便须识得汉家四百年终始治乱当如何是亦学也先生毎读史到一半便掩卷思量料其成败然后却看有不合处又更精思其间多有幸而成不幸而败今人只见成者便以为是败者便以为非不知成者煞有不是败者煞有是厎读史须见圣贤所存治乱之机贤人君子出处进退便是格物元祐中客有见伊川者几案间无他书惟印行唐鑑一部先生曰近方见此书三代以后无此议论横渠先生曰序卦不可谓非圣人之藴今欲安置一物犹求审处况圣人之于易其间虽无极至精义大槩皆有意思观圣人之书须遍布细宻如是大匠岂以一斧可知哉天官之职须襟怀洪大方看得葢其规模至大若不得此心欲事事上致曲穷究凑合此心如是之大必不能得也释氏锱铢天地可谓至大然不尝为大则为事不得若畀之一钱则必乱矣又曰太宰之职难看葢无许大心胸包罗记得此复忘彼其混混天下之事当如捕龙蛇抟虎豹用心力看方可其他五官便易㸔止一职也古人能知诗者惟孟子为其以意逆志也夫诗人之志至平易不必为艰崄求之今以艰崄求诗则已丧其本心何由见诗人之志本註诗人之情性温厚平易老成本平地上道着言语今须以﨑岖求之先其心已狭隘了则无由见得诗人之情本乐易只为时事拂着他乐易之性故以诗道其志尚书难看盖难得胸臆如此之大只欲解义则无难也读书少则无由考校得义精盖书以维持此心一时放下则一时德性有懈读书则此心常在不读书则终看义理不见书须成诵精思多在夜中或静坐得之不记则思不起但通贯得大原后书亦易记所以观书者释已之疑明已之未达毎见毎知新益则学进矣于不疑处有疑方是进矣六经须循环理㑹义理尽无穷待自家长得一格则又见得别如中庸文字辈直须句句理㑹过使其言互相发明春秋之书在古无有乃仲尼所自作惟孟子能知之非理明义精殆未可学先儒未及此而治之故其説多凿心中有所开即便札记不思则还塞之矣更须得朋友之助一日间朋友论着则一日间意思差别须日日如此讲论乆则自觉进也近思録集註卷三卷三钦定四库全书近思録集註卷三婺源江永撰伊川先生答朱长文书曰心通乎道然后能辨是非如持权衡以较轻重孟子所谓知言是也心不通于道而较古人之是非犹不持权衡而酌轻重竭其目力劳其心智虽使时中亦古人所谓亿则屡中君子不贵也伊川先生答门人曰孔孟之门岂皆贤哲固多衆人以衆人观圣贤弗识者多矣惟其不敢信己而信其师是故求而后得今诸君于颐言才不合则置不复思所以终异也不可便放下更且思之致知之方也伊川先生答横渠先生曰所论大槩有苦心极力之象而无寛裕温厚之气非明睿所炤而考索至此故意屡偏而言多窒小出入时有之更愿完养思虑涵泳义理他日自当条畅欲知得与不得于心气上验之思虑有得中心恱豫沛然有裕者实得也思虑有得心气劳耗者实未得也强揣度耳尝有人言比因学道思虑心虚曰人之血气固有虚实疾病之来圣贤所不免然未闻自古圣贤因学而致心疾者今日杂信鬼怪异説者只是不先烛理若于事上一一理㑹则有甚尽期须只于学上理㑹学原于思所谓日月至焉与久而不息者所见规模虽略相似其意味气象迥别须潜心黙识玩索乆之庶㡬自得学者不学圣人则己欲学之须熟玩味圣人之气象不可只于名上理㑹如此只是讲论文字问忠信进徳之事固可勉强然致知甚难伊川先生曰学者固当勉强然须是知了方行得若不知只是觑却尧学他行事无尧许多聪明睿智怎生得如他动容周旋中礼如子所言是笃信而固守之非固有之也未致知便欲诚意是躐等也勉强行者安能持久除非烛理明自然乐循理性本善循理而行是顺理事本亦不难但为人不知旋安排着便道难也知有多少般数煞有深浅学者须是真知才知得是便泰然行将去也某年二十时解释经义与今无异然思今日觉得意味与少时自别凡一物上有一理须是穷致其理穷理亦多端或读书讲明义理或论古今人物别其是非或应接事物而处其当皆穷理也或问格物须物物格之还只格一物而万理皆知曰怎得便㑹贯通若只格一物便通衆理虽颜子亦不敢如此道须是今日格一件明日又格一件积习既多然后脱然自有贯通处思曰睿思虑乆后睿自然生若于一事上思未得且别换一事思之不可専守着这一事葢人之知识于这里蔽着虽强思亦不通也问人有志于学然知识蔽固力量不至则如之何曰只是致知若智识明则力量自进问观物察已还因见物反求诸身否曰不必如此说物我一理才明彼即晓此此合内外之道也又问致知先求之四端如何曰求之性情固是切于身然一草一木皆有理须是察思曰睿睿作圣致思如掘井初有浑水乆后稍引动得清者出来人思虑始皆溷浊乆自明快或问如何是近思曰以类而推学者先要㑹疑横渠先生答范㢲之曰所访物怪神姦此非难语顾语未必信耳孟子所谓知性知天学至于知天则物所从出当源源自见知所从出则物之当有当无莫不心谕亦不待语而后知诸公所论但守之不失不为异端所劫进进不已则物怪不须辨异端不必攻不逾朞年吾道胜矣若欲委之无穷付之以不可知则学为疑挠智为物昬交来无间卒无以自存而溺于怪妄必矣子贡谓夫子之言性与天道不可得而闻既言夫子之言则是居常语之矣圣门学者以仁为己任不以苟知为得必以了悟为闻因有是说义理之学亦须深沉方有造非浅易轻浮之可得也学不能推究事理只是心麤至如颜子未至于圣人处犹是心麤博学于文者只要得习坎心亨葢人经歴险阻艰难然后其心亨通义理有疑则濯去旧见以来新意心中有所开即便札记不思则还塞之矣更须得朋友之助一日间朋友论着则一日间意思差别须日日如此讲论乆则自觉进也人致思到说不得处始复审思明辨乃为善学也若告子则到说不得处便已更不复求伊川先生曰凡解文字先须晓其文义然后可求其意未有文义不晓而见意者也学者要自得六经浩渺乍来难尽晓且见得路径后各自立得一箇门庭归而求之可矣凡解文字但易其心自见理理只是人理甚分明如一条平坦底道路诗曰周道如砥其直如矢此之谓也或曰圣人之言恐不可以浅近看他曰圣人之言自有近处自有深逺处如近处怎生通要凿教深逺得扬子曰圣人之言逺如天贤人之言近如地颐与改之曰圣人之言其逺如天其近如地学者不泥文义者又全背却逺去理㑹文义者又滞泥不通如子濯孺子为将之事孟子只取其不背师之意人须就上面理㑹事君之道如何也又如万章问舜完廪浚井事孟子只答他大意人须要理㑹浚井如何出得来完廪又怎生下得来若此之学徒费心力凡观书不可以相类泥其义不尔则字字相梗当观其文势上下之意如充实之谓美与诗之美不同问莹中尝爱文中子或问学易子曰终日干干可也此语最尽文王所以圣亦只是箇不己先生曰凡说经义如只管节节推上去可知是尽夫终日干干未尽得易据此一句只做得九三使若谓干干是不已不已又是道渐渐推去自然是尽只是理不如此子在川上曰逝者如斯夫言道之体如此这里须是自见张绎曰此便是无穷先生曰固是道无穷然怎生一箇无穷便道了得他今人不㑹读书如诵诗三百授之以政不达使于四方不能専对虽多亦奚以为须是未读诗时不达于政不能専对既读诗后便达于政能専对四方始是读书人而不为周南召南其犹正墙面须是未读诗时如面墙到读了后便不面墙方是有验大抵读书只此便是法如读论语旧时未读是这箇人及读了后来又只是这箇人便是不曽读也凡看文字如七年一世百年之事皆当思其如何作为乃有益凡解经不同无害但紧要处不可不同尔焞初到问为学之方先生曰公要知为学须是读书书不必多看要知其约多看而不知其约书肆耳颐縁少时读书贪多如今多忘了须是将圣人言语玩味入心记着然后力去行之自有所得初学入徳之门无如大学其他莫如语孟学者先须读论孟穷得语孟自有要约处以此观他经甚省力论孟如丈尺权衡相似以此去量度事物自然见得长短轻重读论语者但将诸弟子问处便作已问将圣人答处便作今日耳闻自然有得若能于论孟中深求玩味将来涵养成甚生气质凡看语孟且须熟玩味将圣人之言语切己不可只作一塲话说人只看得此二书切己终身尽多也论语有读了后全无事者有读了后其中得一两句喜者有读了后知好之者有读了后不知手之舞之足之蹈之者学者当以论语孟子为本论语孟子既治则六经可不治而明矣读书者当观圣人所以作经之意与圣人所以用心与圣人所以至圣人而吾之所以未至者所以未得者句句而求之昼诵而味之中夜而思之平其心易其气阙其疑则圣人之意见矣读论语孟子而不知道所谓虽多亦奚以为论语孟子只剰读着便自意足学者须是玩味若以语言解着意便不足某始作此二书文字既而思之又似剰只有些先儒错㑹处却待与整理过问且将语孟紧要处看如何伊川曰固是好然若有得终不浃洽葢吾道非如释氏一见了便从空寂去兴于诗者吟咏性情涵畅道徳之中而歆动之有吾与㸃之气象谢显道云明道先生善言诗他又浑不曽章解句释但优游玩味吟哦上下便使人有得处瞻彼日月悠悠我思道之云逺曷云能来思之切矣终曰百尔君子不知徳行不收不求何用不臧归于正也又云伯淳尝谈诗竝不下一字训诂有时只转却一两字㸃掇地念过便教人省悟又曰古人所以贵亲炙之也明道先生曰学者不可以不看诗看诗便使人长一格价不以文害辞文文字之文举一字则是文成句是辞诗为解一字不行却迁就他说如有周不显自是作文当如此看书须要见二帝三王之道如二典即求尧所以治民舜所以事君中庸之书是孔门传授成于子思孟子其书虽是杂记更不分精粗一衮说了今人语道多说髙便遗却卑说本便遗却末伊川先生易传序曰易变易也随时变易以从道也其为书也广大悉备将以顺性命之理通幽明之故尽事物之情而示开物成务之道也圣人之忧患后世可谓至矣去古虽逺遗经尚存然而前儒失意以传言后学诵言而忘味自秦而下葢无传矣予生千载之后悼斯文之湮晦将俾后人沿流而求源此传所以作也易有圣人之道四焉以言者尚其辞以动者尚其变以制器者尚其象以卜筮者尚其占吉凶消长之理进退存亡之道备于辞推辞考卦可以知变象与占在其中矣君子居则观其象而玩其辞动则观其变而玩其占得于辞不达其意者有矣未有不得于辞而能通其意者也至微者理也至着者象也体用一源显㣲无间观㑹通以行其典礼则辞无所不备故善学者求言必自近易于近者非知言者也予所传者辞也由辞以得意则存乎人焉伊川先生答张闳中书曰易传未传自量精力未衰尚觊有少进尔来书云易之义本起于数则非也有理而后有象有象而后有数易因象以明理由象以知数得其义则象数在其中矣必欲穷象之隐微尽数之毫忽乃寻流逐末术家之所尚非儒者之所务也知时识势学易之大方也大畜初二干体刚健而不足以进四五隂柔而能止时之盛衰势之强弱学易者所宜深识也诸卦二五虽不当位多以中为美三四虽当位或以不中为过中常重于正也葢中则不违于正正不必中也天下之理莫善于中于九二六五可见问胡先生解九四作太子恐不是卦义先生云亦不妨只看如何用当储贰则做储贰使九四近君便作储贰亦不害但不要拘一若执一事则三百八十四爻只作得三百八十四件事便休了看易且要知时凡六爻人人有用圣人自有圣人用贤人自有贤人用衆人自有衆人用学者自有学者用君有君用臣有臣用无所不通因问坤卦是臣之事人君有用处否先生曰是何无用如厚徳载物人君安可不用易中只是言反复往来上下作易自天地幽明至于昆虫草木微物无不合今时人看易皆不识得易是何物只就上穿凿若念得不熟与就上添一徳亦不觉多就上减一徳亦不觉少譬如不识此兀子若减一只脚亦不知是少若添一只亦不知是多若识则自添减不得也游定夫问伊川隂阳不测之谓神伊川曰贤是疑了问是拣难底问伊川以易传示门人曰只说得七分后人更须自体究伊川先生春秋传序曰天之生民必有出类之才起而君长之治之而争夺息导之而生养遂教之而伦理明然后人道立天道成地道平二帝而上圣贤世出随时有作顺乎风气之宜不先天以开人各因时而立政暨乎三王迭兴三重既备子丑寅之建正忠质文之更尚人道备矣天运周矣圣王既不复作有天下者虽欲倣古之迹亦私意妄为而已事之缪秦至以建亥为正道之悖汉専以智力持世岂复知先王之道也夫子当周之末以圣人不复作也顺天应时之治不复有也于是作春秋为百王不易之大法所谓考诸三王而不缪建诸天地而不悖质诸鬼神而无疑百世以俟圣人而不惑者也先儒之传曰游夏不能赞一辞辞不待赞也言不能与于斯耳斯道也惟颜子尝闻之矣行夏之时乘殷之辂服周之冕乐则韶舞此其准的也后世以史视春秋谓褒善贬恶而已至于经世之大法则不知也春秋大义数十其义虽大炳如日星乃易见也惟其微辞隐义时措从宜者为难知也或抑或纵或与或夺或进或退或微或显而得乎义理之安文质之中寛勐之宜是非之公乃制事之权衡揆道之模范也夫观百物然后识化工之神聚衆材然后知作室之用于一事一义而欲窥圣人之用心非上智不能也故学春秋者必优游涵泳黙识心通然后能造其微也后王知春秋之义则虽徳非禹汤尚可以法三代之治自秦而下其学不传予悼夫圣人之志不明于后世也故作传以明之俾后之人通其文而求其义得其意而法其用则三代可复也是传也虽未能极圣人之藴奥庶㡬学者得其门而入矣诗书载道之文春秋圣人之用诗书如药方春秋如用药治病圣人之用全在此书所谓不如载之行事深切着明者也有重叠言者如征伐盟㑹之类皆欲成书势须如此不可事事各求异义但一字有异或上下文异则义须别五经之有春秋犹法律之有断例也律令唯言其法至于断例则始见其法之用也学春秋亦善一句是一事是非便见于此此亦穷理之要然他经岂不可以穷理但他经论其义春秋因其行事是非较着故穷理为要尝语学者且先读论语孟子更读一经然后看春秋先识得箇义理方可看春秋春秋以何为凖无如中庸欲知中庸无如权须是时而为中若以手足胼胝闭戸不出二者之间取中便不是中若当手足胼胝则于此为中当闭戸不出则于此为中权之为言秤锤之义也何物为权义也时也只是说得到义义以上更难说在人自看如何春秋传为案经为断凡读史不徒要记事迹须要识其治乱安危兴废存亡之理且如读高帝纪便须识得汉家四百年终始治乱当如何是亦学也先生每读史到一半便掩卷思量料其成败然后却看有不合处又更精思其间多有幸而成不幸而败今人只见成者便以为是败者便以为非不知成者煞有不是败者煞有是底读史须见圣贤所存治乱之机贤人君子出处进退便是格物元祐中客有见伊川者几案间无他书惟印行唐鑑一部先生曰近方见此书三代以后无此议论横渠先生曰序卦不可谓非圣人之藴今欲安置一物犹求审处况圣人之于易其间虽无极至精义大槩皆有意思观圣人之书须遍布细密如是大匠岂以一斧可知哉天官之职须襟懐洪大方看得葢其规模至大若不得此心欲事事上致曲穷究凑合此心如是之大必不能得也释氏锱铢天地可谓至大然不尝为大则为事不得若畀之一钱则必乱矣又曰太宰之职难看葢无许大心胸包罗记得此复忘彼其混混天下之事当如捕龙蛇搏虎豹用心力看方可其他五官便易看止一职也古人能知诗者惟孟子为其以意逆志也夫诗人之志至平易不必为艰崄求之今以艰崄求诗则已丧其本心何由见诗人之志尚书难看葢难得胸臆如此之大只欲解义则无难也读书少则无由考校得义精葢书以维持此心一时放下则一时徳性有懈读书则此心常在不读书则终看义理不见书须成诵精思多在夜中或静坐得之不记则思不起但通贯得大原后书亦易记所以观书者释已之疑明已之未达每见每知新益则学进矣于不疑处有疑方是进矣六经须循环理㑹义理尽无穷待自家长得一格则又见得别如中庸文字辈直须句句理㑹过使其言互相发明春秋之书在古无有乃仲尼所自作惟孟子能知之非理明义精殆未可学先儒未及此而治之故其说多凿近思録集註卷三近思录集註卷四钦定四库全书近思録集註卷四归安茅星来撰存养或问圣可学乎濓溪先生曰可有要乎曰有请问焉曰一为要一者无欲也无欲则静虚动直静虚则明明则通动直则公公则溥明通公溥庶矣乎伊川先生曰阳始生甚㣲安静而后能长故复之象曰先王以至日闭关动息节宣以养生也饮食衣服以养形也威仪行义以养徳也推己及物以养人也慎言语以养其徳节饮食以养其体事之至近而所系至大者莫过于言语饮食也震惊百里不䘮匕鬯临大震惧能安而不自失者惟诚而已此处震之道也人之所以不能安其止者动于欲也欲牵于前而求其止不可得也故艮之道当艮其背所见者在前而背乃背之是所不见也止于所不见则无欲以乱其心而止乃安不获其身不见其身也谓忘我也无我则止矣不能无我无可止之道行其庭不见其人庭除之间至近也在背则虽至近不见谓不交于物也外物不接内欲不萌如是而止乃得止之道于止为旡咎也明道先生曰若不能存养只是説话圣贤千言万语只是欲人将已放之心约之使反复入身来自能寻向上去下学而上达也李吁问毎常遇事即能知操存之意无事时如何存养得熟曰古之人耳之于乐目之于礼左右起居盘盂几杖有铭有戒动息皆有所养今皆废此独有理义之养心耳但存此涵养意久则自熟矣敬以直内是涵养意吕与叔尝言患思虑多不能驱除曰此正如破屋中御冦东面一人来未逐得西面又一人至矣左右前后驱逐不暇盖其四面空疏盗固易入无縁作得主定又如虚器入水水自然入若以一器实之以水置之水中水何能入来盖中有主则实实则外患不能入自然无事邢和叔言吾曹常须爱养精力精力稍不足则倦所以临事皆勉强而无诚意接賔客语言尚可见况临大事乎明道先生曰学者全体此心学虽未尽若事物之来不可不应但随分限应之虽不中不逺矣居处恭执事敬与人忠此是彻上彻下语圣人元无二语伊川先生曰学者须敬守此心不可急迫当栽培深厚涵泳于其间然后可以自得但急迫求之只是私己终不足以达道明道先生曰思无邪毋不敬只此二句循而行之安得有差有差者皆由不敬不正也今学者敬而不见得又不安者只是心生亦是太以敬来做事得重此恭而无礼则劳也恭者私为恭之恭也礼者非体之礼是自然底道理也只恭而不为自然底道理故不自在也须是恭而安今容貌必端言语必正者非是道独善其身要人道如何只是天理合如此本无私意只是箇循理而已今志于义理而心不安乐者何也此则正是剩一箇助之长虽则心操之则存舍之则亡然而持之太甚便是必有事焉而正之也亦须且恁去如此者只是徳孤徳不孤必有隣到徳盛后自无窒碍左右逢其原也敬而无失便是喜怒哀乐未发谓之中敬不可谓中但敬而无失即所以中也伊川先生曰司马子㣲尝作坐忘论是所谓坐驰也伯淳昔在长安仓中间坐见长廊柱以意数之已尚不疑再数之不合不免令人一一声言数之乃与初数者无差则知越着心把捉越不定人心作主不定正如一个翻车流转动摇无须臾停所感万端若不作一箇主怎生奈何张天祺昔尝言自约数年自上着牀便不得思量事不思量事须强把他这心来制縳亦须寄寓在一箇形象皆非自然君实自谓吾得术矣只管念箇中字此又为中所系縳且中字亦何形象有人胸中常若有两人焉欲为善如有恶以为之间欲为不善又若有羞恶之心者本无二人此正交战之騐也持其志使气不能乱此大可騐要之圣贤必不害心疾某写字时甚敬非是要字好只此是学伊川先生曰圣人不记事所以常记得今人忘事以其记事不能记事处事不精皆出于养之不完固明道先生在澶州日修桥少一长梁曾博求之民间后因出入见林木之佳者必起计度之心因语以戒学者心不可有一事入道莫如敬未有能致知而不在敬者今人主心不定视心如冦贼而不可制不是事累心乃是心累事当知天下无一物是合少得者不可恶也人只有一箇天理却不能存得更做甚人也人多思虑不能自宁只是做他心主不定要作得心主定惟是止于事为人君主于仁之类如舜之诛四凶四凶已作恶舜从而诛之舜何与焉人不止于事只是揽他事不能使物各付物物各付物则是役物为物所役则是役于物有物必有则须是止于事不能动人只是诚不至于事厌倦皆是无诚处静后见万物自然皆有春意孔子言仁只説出门如见大賔使民如承大祭看其气象便须心广体胖动容周旋中礼自然惟慎独便是守之之法圣人修己以敬以安百姓笃恭而天下平惟上下一于恭敬则天地自位万物自育气无不和四灵何有不至此体信达顺之道聪明睿知皆由此出以此事天飨帝存养熟后泰然行将去便有进不愧屋漏则心安而体舒心要在腔子里只外面有些隙便走了人心常要活则周流无穷而不滞于一隅明道先生曰天地设位而易行乎其中只是敬也敬则无间㫁毋不敬可以对越上帝敬胜百邪敬以直内义以方外仁也若以敬直内则便不直矣必有事焉而勿正则直也涵养吾一子在川上曰逝者如斯夫不舍昼夜自汉以来儒者皆不识此义此见圣人之心纯亦不已也纯亦不已天徳也有天徳便可语王道其要只在慎独不有躬无攸利不立已后虽向好事犹为化物不得以天下万物挠己巳立后自能了当得天下万物伊川先生曰学者患心虑纷乱不能宁静此则天下公病学者只要立箇心此上头尽有商量闲邪则诚自存不是外面捉一箇将来存着今人外面役役于不善于不善中寻箇善来存着如此则岂有入善之理只是闲邪则诚自存故孟子言性善皆由内出只为诚便存闲邪更着甚工夫但惟是动容貌整思虑则自然生敬敬只是主一也主一则既不之东又不之西如是则只是中既不之此又不之彼如是则只是内存此则自然天理明学者须是将敬以直内涵养此意直内是本本註尹彦明曰敬有甚形影只收敛身心便是主一且如人到神祠致敬时其心收敛更着不得毫髪事非主一而何闲邪则固一矣然主一则不消言闲邪有以一为难见不可下工夫如何一者无他只是整齐严肃则心便一一则自是无非僻之奸此意但涵养久之则天理自然明有言未感时知何所寓曰操则存舍则亡出入无时莫知其乡更怎生寻所寓只是有操而已操之之道敬以直内也敬则自虚静不可把虚静唤作敬学者先务固在心志然有谓欲屏去闻见知思则是絶圣弃知有欲屏去思虑患其纷乱则须坐禅入定如眀鑑在此万物毕照是鑑之常难为使之不照人心不能不交感万物难为使之不思虑若欲免此惟是心有主如何为主敬而已矣有主则虚虚谓邪不能入无主则实实谓物来夺之大凡人心不可二用用于一事则他事更不能入者事为之主也事为之主尚无思虑纷扰之患若主于敬又焉有此患乎所谓敬者主一之谓敬所谓一者无适之谓一且欲涵泳主一之义不一则二三矣至于不敢欺不敢慢尚不愧于屋漏皆是敬之事也严威俨恪非敬之道但致敬须自此入舜孳孳为善若未接物如何为善只是主于敬便是为善也以此观之圣人之道不是但黙然无言问人之燕居形体怠惰心不慢者可否曰安有箕踞而心不慢者昔吕与叔六月中来缑氏间居中某尝窥之必见其俨然危坐可谓敦笃矣学者须恭敬但不可令拘迫拘迫则难久也思虑虽多果出于正亦无害否伊川曰且如在宗庙则主敬朝廷主荘军旅主严此是也如发不以时纷然无度虽正亦邪蘓季明问喜怒哀乐未发之前求中可否曰不可既思于喜怒哀乐未发之前求之又却是思也既思即是已发本註思与喜怒哀乐一般才发便谓之和不可谓之中也又问吕学士言当求于喜怒哀乐未发之前如何曰若言存养于喜怒哀乐未发之前则可若言求中于喜怒哀乐未发之前则不可又问学者于喜怒哀乐发时固当勉强裁抑于未发之前当如何用功曰于喜怒哀乐未发之前更怎生求只平日涵养便是涵养久则喜怒哀乐发自中节曰当中之时耳无闻目无见否曰虽耳无闻目无见然见闻之理在始得贤且説静时如何曰谓之无物则不可然自有知觉处曰既有知觉却是动也怎生言静人説复其见天地之心皆以谓至静能见天地之心非也复之卦下面一画便是动也安得谓之静或曰莫是于动上求静否曰固是然最难释氏多言定圣人便言止所谓止如为人君止于仁为人臣止于敬之类是也易之艮言止之义曰艮其止止其所也人多不能止盖人万物皆偹遇事时各因其心之所重者更互而出才见得这事重便有这事出若能物各付物便自不出来也或曰先生于喜怒哀乐未发之前下动字下静字曰谓之静则可然静中须有物始得这里便是难处学者莫若且先理㑹得敬能敬则知此矣或曰敬何以用功曰莫若主一季明曰昞尝患思虑不定或思一事未了他事如麻又生如何曰不可此不诚之本也须是习习能专一时便好不拘思虑与应事皆要求一人于梦寐间亦可以卜自家所学之浅深如梦寐顚倒即是心志不定操存不固问人心所系着之事果善夜梦见之莫不害否曰虽是善事心亦是动凡事有眹兆入梦者却无害舍此皆是妄动人心须要定使他思时方思乃是今人都由心曰心谁使之曰以心使心则可人心自由便放去也持其志无暴其气内外交相养也问出辞气莫是于言语上用功夫否曰须是养乎中自然言语顺理若是慎言语不妄发此却可着力先生谓绎曰吾受气甚薄三十而浸盛四十五十而后完今生七十二年矣挍其筋骨于盛年无损也绎曰先生岂以受气之薄而厚为保生耶夫子黙然曰吾以忘生徇欲为深耻大率把捉不定皆是不仁伊川先生曰致知在所养养知莫过于寡欲二字心定者其言重以舒不定者其言轻以疾明道先生曰人有四百四病皆不由自家只是心须教由自家谢显道从明道先生于扶沟明道一日谓之曰尔辈在此相从只是学颢言语故其学心口不相应盍若行之请问焉曰且静坐伊川毎见人静坐便叹其善学横渠先生曰始学之要当知三月不违与日月至焉内外賔主之辩使心意勉勉循循而不能已过此几非在我者心清时少乱时常多其清时视明听聪四体不待羁束而自然恭谨其乱时反是如此何也盖用心未熟客虑多而常心少也习俗之心未去而实心未完也人又要得刚太柔则入于不立亦有人生无喜怒者则又要得刚刚则守得定不囘进道勇敢载则比他人自是勇处多戯谑不惟害事志亦为气所流不戯谑亦是持气之一端正心之始当以己心为严师凡所动作则知所惧如此一二年守得牢固则自然心正矣定然后始有光明若常移易不定何求光明易大抵以艮为止止乃光明故大学定而至于能虑人心多则无由光明动静不失其时其道光明学者必时其动静则其道乃不蔽昧而明白今人从学之久不见进长正以莫识动静见他人扰扰非关己事而所修亦废由圣学观之㝠㝠悠悠以是终身谓之光明可乎敦笃虚静者仁之本不轻妄则是敦厚也无所繋阂昏塞则是虚静也此难以顿悟苟知之须久于道实体之方知其味夫仁亦在乎熟之而已近思録集註卷四卷四钦定四库全书近思録集註卷四婺源江永撰或问圣可学乎濓溪先生曰可有要乎曰有请问焉曰一为要一者无欲也无欲则静虚动直静虚则明明则通动直则公公则溥明通公溥庶矣乎伊川先生曰阳始生甚微安静而后能长故复之象曰先王以至日闭闗动静节宣以养生也饮食衣服以养形也威仪行义以养徳也推己及物以养人也慎言语以养其徳节饮食以养其体事之至近而所系至大者莫过于言语饮食也震惊百里不䘮匕鬯临大震惧能安而不自失者惟诚敬而已此处震之道也人之所以不能安其止者动于欲也欲牵于前而求其止不可得也故艮之道当艮其背所见者在前而背乃背之是所不见也止于所不见则无欲以乱其心而止乃安不获其身不见其身也谓忘我也无我则止矣不能无我无可止之道行其庭不见其人庭除之间至近也在背则虽至近不见谓不交于物也外物不接内欲不萌如是而止乃得止之道于止为无咎也明道先生曰若不能存养只是说话圣贤千言万语只是欲人将己放之心约之使反复入身来自能寻向上去下学而上达也李吁问每常遇事即能知操存之意无事时如何存养得熟曰古之人耳之于乐目之于礼左右起居盘盂几杖有铭有戒动息皆有所养今皆废此独有理义之养心耳但存此涵养意久则自熟矣敬以直内是涵养意吕与叔尝言患思虑多不能驱除曰此正如破屋中御寇东面一人来未逐得西面又一人至矣左右前后驱逐不暇葢其四面空疎盗固易入无縁作得主定又如虚器入水水自然入若以一器实之以水置之水中水何能入来葢中有主则实实则外患不能入自然无事邢和叔言吾曹常须爱养精力精力稍不足则倦所临事皆勉强而无诚意接宾客语言尚可见况临大事乎明道先生曰学者全体此心学虽未尽若事物之来不可不应但随分限应之虽不中不逺矣居处恭执事敬与人忠此是彻上彻下语圣人元无二语伊川先生曰学者须敬守此心不可急迫当栽培深厚涵泳于其间然后可以自得但急迫求之只是私己终不足以达道明道先生曰思无邪毋不敬只此二句循而行之安得有差有差者皆由不敬不正也今学者敬而不自得又不安者只是心生亦是太以敬来做事得重此恭而无礼则劳也恭者私为恭之恭也礼者非体之礼是自然底道理也只恭而不为自然底道理故不自在也须是恭而安今容貌必端言语必正者非是道独善其身要人道如何只是天理合如此本无私意只是箇循理而已今志于义理而心不安乐者何也此则正是剰一箇助之长虽则心操之则存舍之则亡然而持之太甚便是必有事焉而正之也亦须且恁去如此者只是徳孤徳不孤必有邻到徳盛后自无窒碍左右逢其原也敬而无失便是喜怒哀乐未发谓之中敬不可谓中但敬而无失即所以中也司马子微尝作坐忘论是所谓坐驰也伯淳昔在长安仓中闲坐见长廊柱以意数之已尚不疑再数之不合不免令人一一声言数之乃与初数者无差则知越着心把捉越不定人心作主不定正如一箇翻车流转动揺无须臾停所感万端若不做一箇主怎生奈何张天祺昔尝言自约数年自上着牀便不得思量事不思量事后须强把他这心来制缚亦须寄寓在一箇形象皆非自然君实自谓吾得术矣只管念箇中字此又为中所系缚且中亦何形象有人胸中常若有两人焉欲为善如有恶以为之间欲为不善又若有羞恶之心者本无二人此正交战之验也持其志使气不能乱此大可验要之圣贤必不害心疾明道先生曰某写字时甚敬非是要字好只此是学伊川先生曰圣人不记事所以常记得今人忘事以其记事不能记事处事不精皆出于养之不完固明道先生在澶州日修桥少一长梁曽博求之民间后因出入见林木之佳者必起计度之心因语以戒学者心不可有一事伊川先生曰入道莫如敬未有能致知而不在敬者今人主心不定视心如寇贼而不可制不是事累心乃是心累事当知天下无一物是合少得者不可恶也人只有一箇天理却不能存得更做甚人也人多思虑不能自宁只是做他心主不定要作得心主定惟是止于事为人君止于仁之类如舜之诛四凶四凶已作恶舜从而诛之舜何与焉人不止于事只是揽他事不能使物各付物物各付物则是役物为物所役则是役于物有物必有则须是止于事不能动人只是诚不至于事厌倦皆是无诚处静后见万物自然皆有春意孔子言仁只说出门如见大宾使民如承大祭看其气象便须心广体胖动容周旋中礼自然惟慎独便是守之之法圣人修己以敬以安百姓笃恭而天下平惟上下一于恭敬则天地自位万物自育气无不和四灵何有不至此体信达顺之道聪明睿智皆由此出以此事天飨帝存养熟后泰然行将去便有进不愧屋漏则心安而体舒心要在腔子里只外面有些隙罅便走了人心常要活则周流无穷而不滞于一隅明道先生曰天地设位而易行乎其中只是敬也敬则无间断毋不敬可以对越上帝敬胜百邪敬以直内义以方外仁也若以敬直内则便不直矣必有事焉而勿正则直也涵养吾一子在川上曰逝者如斯夫不舍昼夜自汉以来儒者皆不识此义此见圣人之心纯亦不己也纯亦不已天徳也有天徳便可语王道其要只在慎独不有躬无攸利不立已后虽向好事犹为化物不得以天下万物挠己巳立后自能了当得天下万物伊川先生曰学者患心虑纷乱不能宁静此则天下公病学者只要立箇心此上头尽有商量闲邪则诚自存不是外面捉一箇诚将来存着今人外面役役于不善于不善中寻箇善来存着如此则岂有入善之理只是闲邪则诚自存故孟子言性善皆由内出只为诚便存闲邪更着甚工夫但惟是动容貌整思虑则自然生敬敬只是主一也主一则既不之东又不之西如是则只是中既不之此又不之彼如是则只是内存此则自然天理明学者须是将敬以直内涵养此意直内是本闲邪则固一矣然主一则不消言闲邪有以一为难见不可下工夫如何一者无他只是整齐严肃则心便一一则自是无非僻之干此意但涵养乆之则天理自然明有言未感时知何所寓曰操则存舍则亡出入无时莫知其乡更怎生寻所寓只是有操而已操之之道敬以直内也敬则自虚静不可把虚静唤做敬学者先务固在心志然有谓欲屏去闻见知思则是絶圣弃智有欲屏去思虑患其纷乱则须坐禅入定如明鑑在此万物毕炤是鑑之常难为使之不炤人心不能不交感万物难为使之不思虑若欲免此惟是心有主如何为主敬而已矣有主则虚虚谓邪不能入无主则实实谓物来夺之大凡人心不可二用用于一事则他事更不能入者事为之主也事为之主尚无思虑纷扰之患若主于敬又焉有此患乎所谓敬者主一之谓敬所谓一者无适之谓一且欲涵泳主一之义不一则二三矣至于不敢欺不敢慢尚不愧于屋漏皆是敬之事也严威俨恪非敬之道但致敬须自此入舜孶孶为善若未接物如何为善只是主于敬便是为善也以此观之圣人之道不是但嘿然无言问人之燕居形体怠惰心不慢可否曰安有箕踞而心不慢者昔吕与叔六月中来缑氏闲居中某尝窥之必见其俨然危坐可谓敦笃矣学者须恭敬但不可令拘迫拘迫则难久思虑虽多果出于正亦无害否曰且如在宗庙则主敬朝廷主庄军旅主严此是也如发不以时纷然无度虽正亦邪苏季明问喜怒哀乐未发之前求中可否曰不可既思于喜怒哀乐未发之前求之又却是思也既思即是已发才发便谓之和不可谓之中也又问吕学士言当求于喜怒哀乐未发之前则可若言求中于喜怒哀乐未发之前则不可又问学者于喜怒哀乐发时固当勉强裁抑于未发之前当如何用功曰于喜怒哀乐未发之前更怎生求只平日涵养便是涵养乆则喜怒哀乐发自中节曰当中之时耳无闻目无见否曰虽耳无闻目无见然见闻之理在始得贤且说静时如何曰谓之无物则不可然自有知觉处曰既有知觉却是动也怎生言静人说复其见天地之心皆以谓至静能见天地之心非也复之卦下面一画便是动也安得谓之静或曰莫是于动上求静否曰固是然最难释氏多言定圣人便言止如为人君止于仁为人臣止于敬之类是也易之艮言止之义曰艮其止止其所也人多不能止葢人万物皆备遇事时各因其心之所重者更互而出才见得这事重便有这事出若能物各付物便自不出来也或曰先生于喜怒哀乐未发之前下动字下静字曰谓之静则可然静中须有物始得这里便是难处学者莫若且先理㑹能敬能敬则知此矣或曰敬何以用功曰莫若主一季明曰昞尝患思虑不定或思一事未了他事如麻又生如何曰不可此不诚之本也须是习习能専一时便好不拘思虑与应事皆要求一人于梦寐间亦可以卜自家所学之浅深如梦寐颠倒即是心志不定操存不固问人心所系着之事果善夜梦见之莫不害否曰虽是善事心亦是动凡事有朕兆入梦者却无害舍此皆是妄动人心须要定使他思时方思乃是今人都由心曰心谁使之曰以心使心则可人心自由便放去也持其志无暴其气内外交相养也问出辞气莫是于言语上用工夫否曰须是养乎中自然言语顺理若是慎言语不妄发此却可着力先生谓绎曰吾受气甚薄三十而浸盛四十五十而后完今生七十二年矣校其筋骨于盛年无损也绎曰先生岂以受气之薄而厚为保生邪夫子黙然曰吾以忘生徇欲为深耻大率把捉不定皆是不仁伊川先生曰致知在所养养知莫过于寡欲二字心定者其言重以舒不定者其言轻以疾明道先生曰人有四百四病皆不由自家则是心须教由自家谢显道从明道先生于扶沟一日谓之曰尔辈在此相从只是学颢言语故其学心口不相应盍若行之请问焉曰且静坐伊川每见人静坐便叹其善学横渠先生曰始学之要当知三月不违与日月至焉内外宾主之辨使心意勉勉循循而不能已过此㡬非在我者心清时少乱时常多其清时视明听聪四体不待羁束而自然恭谨其乱时反是如此何也葢用心未熟客虑多而常心少也习俗之心未去而实心未完也人又要得刚太柔则入于不立亦有人主无喜怒者则又要得刚刚则守得定不囘进道勇敢载则比他人自是勇处多戏谑不惟害事志亦为气所流不戏谑亦是持气之一端正心之始当以己心为严师凡所动作则知所惧如此一二年守得牢固则自然心正矣定然后始有光明若常移易不定何求光明易大抵以艮为止止乃光明故大学定而至于能虑人心多则无由光明动静不失其时其道光明学者必时其动静则其道乃不蔽昧而明白今人从学之乆不见进长正以莫识动静见他人扰扰非闗己事而所修亦废由圣学观之冥冥悠悠以是终身谓之光明可乎敦笃虚静者仁之本不轻妄则是敦厚也无所系阂昬塞则是虚静也此难以顿悟苟知之须久于道实体之方知其味夫仁亦在乎熟之而已近思録集註卷四近思录集註卷五钦定四库全书近思録集註卷五归安茅星来撰省察克治濓溪先生曰君子干干不息于诚然必惩忿窒慾迁善改过而后至干之用其善是损益之大莫是过圣人之㫖深哉吉凶悔吝生乎动噫吉一而已动可不慎乎濓溪先生曰孟子曰养心莫善于寡欲予谓养心不止于寡而存耳盖寡焉以至于无无则诚立明通诚立贤也明通圣也伊川先生曰颜渊问克己复礼之目夫子曰非礼勿视非礼勿听非礼勿言非礼勿动四者身之用也由乎中而应乎外制于外所以养其中也颜渊请事斯语所以进于圣人后之学圣人者宜服膺而勿失也因箴以自警视箴曰心兮本虚应物无迹操之有要视为之则蔽交于前其中则迁制之于外以安其内克己复礼久而诚矣听箴曰人有秉彞本乎天性知诱物化遂亡其正卓彼先觉知止有定闲邪存诚非礼勿听言箴曰人心之动因言以宣发禁躁妄内斯静专矧是枢机兴戎出好吉凶荣辱惟其所召伤易则诞伤烦则支已肆物忤出悖来违非法不道钦哉训辞动箴曰哲人知几诚之于思志士厉行守之于为顺理则裕从欲惟危造次克念战兢自持习与性成圣贤同归复之初九曰不逺复旡祗悔元吉传曰阳君子之道故复为反善之义初复之最先者也是不逺而复也失而后有复不失则何复之有唯失之不逺而复则不至于悔大善而吉也颜子无形显之过夫子谓其庶几乃无祗悔也过既未形而改何悔之有既未能不勉而中所欲不踰矩是有过也然其明而刚故一有不善未尝不知既知未尝不遽改故不至于悔乃不逺复也学问之道无他也惟其知不善则速改以从善而已晋之上九晋其角维用伐邑厉吉旡咎贞吝传曰人之自治刚极则守道愈固进极则迁善愈速如上九者以之自治则虽伤于厉而吉且无咎也严厉非安和之道而于自治则有功也虽自治有功然非中和之徳故于贞正之道为可吝也损者损过而就中损浮末而就本实也天下之害无不由末之胜也峻宇雕墙本于宫室酒池肉林本于饮食淫酷残忍本于刑罚穷兵黩武本于征讨凡人欲之过者皆本于奉养其流之远则为害矣先王制其本者天理也后人流于末者人欲也损之义损人欲以复天理而已夬九五曰苋陆夬夬中行无咎象曰中行无咎中未光也传曰夫人心正意诚乃能极中正之道而充实光辉若心有所比以义之不可而决之虽行于外不失其中正之义可以旡咎然于中道未得为光大也盖人心一有所欲则离道矣夫子于此示人之意深矣方説而止节之义也节之九二不正之节也以刚中正为节如惩忿窒欲损过抑有余是也不正之节如啬节于用懦节于行是也人而无克伐怨欲惟仁者能之有之而能制其情不行焉斯亦难能也谓之仁则未可也此原宪之问夫子答以知其为难而不知其为仁此圣人开示之深也明道先生曰义理与客气常相胜只看消长分数多少为君子小人之别义理所得渐多则自然知得客气消散得渐少消尽者是大贤或谓人莫不知和柔寛缓然临事则反至于暴厉伊川曰只是志不胜气气反动其心也人不能祛思虑只是吝吝故无浩然之气治怒为难治惧亦难克己可以治怒明理可以治惧尧夫解他山之石可以攻玉玉者温润之物若将两块玉来相磨必磨不成须是得他箇麤砺底物方磨得出譬如君子与小人处为小人侵陵则修省畏避动心忍性增益豫防如此便道理出来目畏尖物此事不得放过便与克下室中率置尖物须以理胜他尖必不刺人也何畏之有明道先生曰责上责下而中自恕己岂可任职分舍己从人最为难事己者我之所有虽痛舍之犹惧守己者固而从人者轻也九徳最好饥食渴饮冬裘夏葛若致些私吝心在便是废天职猎自谓今无此好周茂叔曰何言之易也但此心潜隐未发一日萌动复如前矣后十二年因见果知未也本註云明道年十六七时好田猎十二年暮归在田野间见田猎者不觉有喜心伊川先生曰大抵人有身便有自私之理宜其与道难一罪已责躬不可无然亦不当长留在心胸为悔所欲不必沈溺只有所向便是欲明道先生曰子路亦百世之师本註云人告之以有过则喜人语言𦂳急莫是气不定否伊川先生曰此亦当习习到言语自然缓时便是气质变也学至气质变方是有功问不迁怒不贰过何也语録有怒甲不迁乙之説是否伊川曰是曰若此则甚易何待颜子而后能曰只被説得麤了诸君便道易此莫是最难须是理㑹得因何不迁怒如舜之诛四凶怒在四凶舜何与焉盖因是人有可怒之事而怒之圣人之心本无怒也譬如明镜好物来时便见是好恶物来时便见是恶镜何尝有好恶也世之人固有怒于室而色于市且如怒一人对那人説话能无怒色否有能怒一人而不怒别人者能忍得如此已是煞知义理者若圣人因物而未尝有怒此莫是甚难君子役物小人役于物见人可喜可怒之事自家着一分陪奉此亦劳矣圣人之心如止水人之视最先非礼而视则所谓开目便错了次听次言次动有先后之序人能克己则心广体胖仰不愧俯不怍其乐可知有息则馁矣圣人责己感也处多责人应也处少谢子与伊川别一年徃见之伊川曰相别又一年做得甚工夫谢曰也只去箇矜字曰何故曰子细检㸃得来病痛尽在这里若按伏得这箇罪过方有向进处伊川㸃头因语在坐同志者曰此人为学切问近思者也思叔诟詈仆夫伊川曰何不动心忍性思叔慙谢明道先生曰见贤便思齐有为者亦若是见不贤而内自省盖莫不在已横渠先生曰湛一气之本攻取气之欲口腹于饮食鼻舌于臭味皆攻取之性也知徳者属厌而已不以嗜欲累其心不以小害大末䘮本焉耳纎恶必除善斯成性矣察恶未尽虽善必麤矣恶不仁故不善未尝不知徒好仁而不恶不仁则习不察行不着是故徒善未必尽义徒是未必尽仁好仁而恶不仁然后尽仁义之道责己者当知无天下国家皆非之理故学至于不尤人学之至也有潜心于道忽忽为他虑引去者此气也旧习纒绕未能脱洒毕竟无益但乐于旧习耳是故古人欲得朋友与琴瑟简编常使心在于此惟圣人知朋友之取益为多故乐朋友之来矫轻警惰仁之难成久矣人人失其所好盖人人有利欲之心与学正相背驰故学者要寡欲君子不必避他人之言以为太柔太弱至于瞻视亦有节视有上下视高则气高视下则心柔故视国君者不离绅带之中学者先须去其客气其为人刚行终不肯进堂堂乎张也难与并为仁矣盖目者人之所尝用且心常托之视之上下且试之己之敬傲必见于视所以欲下其视者欲柔其心也柔其心则听言敬且信人之有朋友不为燕安所以辅佐其仁今之朋友择其善柔以相与拍肩执袂以为气合一言不合怒气相加朋友之际欲其相下不倦故于朋友之间主其敬者日相亲与得效最速仲尼尝曰吾见其居于位也与先生并行也非求益者欲速成者则学者先须温柔温柔则可以进学诗曰温温恭人惟徳之基盖其所益之多世学不讲男女从㓜便骄惰坏了到长益凶狠只为未尝为子弟之事则于其亲已有物我不肯屈下病根常在又随所居而长至死只依旧为子弟则不能安洒扫应对在朋友则不能下朋友有官长则不能下官长为宰相则不能下天下之贤甚则至于徇私意义礼都丧也只为病根不去随所居所接而长人须一事事消了病则义理常胜凡所当为一事意不过则推类如此善也一事意得过以为且休则百事废近思録集註卷五卷五钦定四库全书近思录集註卷五婺源江永撰濓溪先生曰君子干干不息于诚然必惩忿窒欲迁善改过而后至干之用其善是损益之大莫是过圣人之㫖深哉吉凶悔吝生乎动噫吉一而已动可不慎乎濓溪先生曰孟子曰养心莫善于寡欲予谓养心不止于寡而存耳葢寡焉以至于无无则诚立明通诚立贤也明通圣也伊川先生曰颜渊问克己复礼之目夫子曰非礼勿视非礼勿聴非礼勿言非礼勿动四者身之用也由乎中而应乎外制于外所以养其中也颜渊请事斯语所以进于圣人后之学圣人者宜服膺而勿失也因箴以自警视箴曰心兮本虚应物无迹操之有要视为之则蔽交于前其中则迁制之于外以安其内克己复礼乆而诚矣聴箴曰人有秉彛本乎天性知诱物化遂亡其正卓彼先觉知止有定闲邪存诚非礼勿聴言箴曰人心之动因言以宣发禁躁妄内斯静专矧是枢机兴戎出好吉凶荣辱惟其所召伤易则诞伤烦则支已肆物忤出悖来违非法不道钦哉训辞动箴曰哲人知几诚之于思志士厉行守之于为顺理则裕从欲惟危造次克念战兢自持习与性成圣贤同归复之初九曰不逺复无祇悔元吉传曰阳君子之道故复为反善之义初复之最先者也是不逺而复也失而后有复不失则何复之有惟失之不逺而复则不至于悔大善而吉也颜子无形显之过夫子谓其庻几乃无祇悔也过既未形而改何悔之有既未能不勉而中所欲不踰矩是有过也然其明而刚故一有不善未尝不知既知未尝不遽改故不至于悔乃不逺复也学问之道无他也惟其知不善则速改以从善而已晋之上九晋其角维用伐邑厉吉无咎贞吝传曰人之自治刚极则守道愈固进极则迁善愈速如上九者以之自治则虽伤于厉而吉且无咎也严厉非安和之道而于自治则有功也虽自治有功然非中和之道故于贞正之道为可吝也损者损过而就中损浮末而就本实也天下之害无不由末之胜也峻宇彫墙本于宫室酒池肉林本于饮食淫酷残忍本于刑罚穷兵黩武本于征讨凡人欲之过者皆本于奉养其流之逺则为害矣先王制其本者天理也后人流于末者人欲也损之义损人欲以复天理而已夫人心正意诚乃能极中正之道而充实光辉若心有所比以义之不可而决之虽行于外不失其中正之义可以无咎然于中道未得为光大也葢人心一有所欲则离道矣故夬之九五曰苋陆夬夬中行无咎而象曰中行无咎中未光也夫子于此示人之意深矣方説而止节之义也节之九二不正之节也以刚中正为节如惩忿窒欲损过抑有余是也不正之节如啬节于用懦节于行是也人而无克伐怨欲惟仁者能之有之而能制其情不行焉则亦难能也谓之仁则未可也此原宪之问夫子答以知其为难而不知其为仁此圣人开示之深也明道先生曰义理与客气常胜只看消长分数多少为君子小人之别义理所得渐多则自然知得客气消散得渐少消尽者是大贤或谓人莫不知和柔寛缓然临事则反至于暴厉曰只是志不胜气气反动其心也人不能祛思虑只是吝吝故无浩然之气治怒为难治惧亦难克己可以治怒明理可以治惧尧夫解他山之石可以攻玉玉者温润之物若将两块玉来相磨必磨不成须是得他箇粗砺底物方磨得出譬如君子与小人处为小人侵陵则脩省畏避动心忍性増益豫防如此便道理出来目畏尖物此事不得放过便与克下室中率置尖物须以理胜他尖必不刺人也何畏之有明道先生曰责上责下而中自恕已岂可任职分舍己从人最为难事己者我之所有虽痛舍之犹惧守己者固而从人者轻也九徳最好饥食渇饮冬裘夏葛若致些私吝心在便是废天职猎自谓今无此好周茂叔曰何言之易也但此心潜隠未发一日萌动复如前矣后十二年因见果知未也伊川先生曰大抵人有身便有自私之理宜其与道难一罪已责躬不可无然亦不当长留在心胷为悔所欲不必沉溺只有所向便是欲明道先生曰子路亦百世之师人语言紧急莫是气不定否曰此亦当习习到自然缓时便是气质变也学至气质变方是有功问不迁怒不贰过何也语録有怒甲不移乙之説是否伊川先生曰是曰若此则甚易何待颜子而后能曰只被説得粗了诸君便道易此莫是最难须是理㑹得因何不迁怒如舜之诛四凶怒在四凶舜何与焉葢因是人有可怒之事而怒之圣人之心本无怒也譬如明镜好物来时便见是好恶物来时便见是恶镜何尝有好恶也世之人固有怒于室而色于市且如怒一人对那人説话能无怒色否有能怒一人而不怒别人者能忍得如此已是煞知义理若圣人因物而未尝有怒此莫是甚难君子役物小人役于物今见可喜可怒之事自家着一分陪奉他此亦劳矣圣人之心如止水人之视最先非礼而视则所谓开目便错了次聴次言次动有先后之序人能克己则心广体胖仰不愧俯不怍其乐可知有息则馁矣圣人责己感人处多责人应人处少谢子与伊川先生别一年往见之伊川曰相别一年做得甚工夫谢曰也只去箇矜字曰何故曰子细检㸃得来病痛尽在这里若按伏得这箇罪过方有向进处伊川㸃头因语在坐同志者曰此人为学切问近思者也思叔诟詈仆夫伊川曰何不动心忍性思叔慙谢见贤便思齐有为者亦若是见不贤而内自省葢莫不在已横渠先生曰湛一气之本攻取气之欲口腹于饮食鼻舌于臭味皆攻取之性也知徳者属厌而已不以嗜欲累其心不以小害大末䘮本焉尔纤恶必除善斯成性矣察恶未尽虽善必粗矣恶不仁是不善未尝不知徒好仁而不恶不仁则习不察行不着是故徒善未必尽义徒是未必尽仁好仁而恶不仁然后尽仁义之道责己者当知无天下国家皆非之理故学至于不尤人学之至也有潜心于道忽忽焉他虑引去者此气也旧习纒绕未能脱洒毕竟无益但乐于旧习耳古人欲得朋友与琴瑟简编常使心在于此惟圣人知朋友之取益为多故乐得朋友之来矫轻警惰仁之难成乆矣人人失其所好葢人人有利欲之心与学正相背驰故学者要寡欲君子不必避他人之言以为太柔太弱至于瞻视亦有节视有上下视髙则气髙视下则心柔故视国君者不离绅带之中学者先须去其客气其为人刚行终不肯进堂堂乎张也难与并为仁矣葢目者人之所常用且心常託之视之上下且试之己之敬傲必见于视所以欲下其视者欲柔其心也柔其心则聴言敬且信人之有朋友不为燕安所以辅佐其仁今之朋友择其善柔以相与拍肩执袂以为气合一言不合怒气相加朋友之际欲其相下不倦故于朋友之间主其敬者日相亲与得效最速仲尼尝曰吾见其居于位也与先生并行也非求益者欲速成者则学者先须温柔温柔则可以进学诗曰温温恭人维徳之基葢其所益之多世学不讲男女从幼便骄惰壊了到长益凶很只为未尝为子弟之事则于其亲已有物我不肯屈下病根常在又随所居而长至死只依旧为子弟则不能安洒埽应对在朋友则不能下朋友有官长则不能下官长为宰相则不能下天下之贤甚则至于徇私意义理都䘮也只为病根不去随所居所接而长人须一事事消了病则义理常胜近思录集註卷五近思录集註卷六钦定四库全书近思録集註卷六归安茅星来撰齐家之道伊川先生曰弟子之职力有余则学文不修其职而学非为己之学也孟子曰事亲若曾子可也未尝以曽子之孝为有余也葢子之身所能为者皆所当为也干母之蛊不可贞子之于母当以柔巽辅导之使得于义不顺而致败蛊则子之罪也从容将顺岂无道乎若伸已刚阳之道遽然矫拂则伤恩所害大矣亦安能入乎在乎屈已下意巽顺将承使之身正事治而已刚阳之臣事柔弱之之君义亦相近蛊之九三以阳处刚而不中刚之过也故小有悔然在巽体不为无顺顺事亲之本也又居得正故无大咎然有小悔已非善事亲也正伦理笃恩义家人之道也人之处家在骨肉父子之间大率以情胜礼以恩夺义惟刚立之人则能不以私爱失其正理故家人卦大要以刚为善家人上九爻辞谓治家当有威严而夫子又复戒云当先严其身也威严不先行于己则怨而不服归妹九二守其幽贞未失夫妇常正之道世人以媟狎为常故以贞静为变常不知乃常久之道也世人多慎于择壻而忽于择妇其实壻易见妇难知所系甚重岂可忽哉人无父母生日当倍悲痛更安忍置酒张乐以为乐若具庆者可矣问行状云尽性至命必本于孝弟不识孝弟何以能尽性至命也伊川曰后人便将性命别作一般事説了性命孝弟只是一统底事就孝弟中便可尽性至命如洒埽应对与尽性至命亦是一统底事无有本末无有精粗却被后来人言性命者别作一般髙逺説故举孝弟是于人切近者言之然今时非无孝弟之人而不能尽性至命者由之而不如也问第五伦视其子之疾与兄子之疾不同自谓之私如何伊川曰不待安寝与不安寝只不起与十起便是私也父子之爱本是公才着些心做便是私也又问视已子与兄子有间否曰圣人立法曰兄弟之子犹子也又问天性自有轻重疑若有间然曰只为今人以私心㸔了孔子曰父子之道天性也此只就孝上説故言父子天性若君臣兄弟宾主朋友之类亦岂不是天性只为今人小㸔却不推其本所由来故尔己之子与兄之子所争几何是同出于父者也只为兄弟异形故以兄弟为手足人多以异形故亲已之子异于兄弟之子甚不是也又问孔子以公冶长不及南容故以兄之子妻南容以己之子妻公冶长何也曰此亦以己之私心㸔圣人也凡人避嫌者皆内不足也圣人自至公何更避嫌凡嫁女各量其才而求配或兄之子不甚美必择其相称者为之配己之子美必择其才美为之配岂更避嫌耶若孔子事或是年不相若或时有先后皆不可知以孔子为避嫌则大不是如避嫌事贤者且不为况圣人乎问孀妇于理似不可取如何伊川曰然凡取以配身也若取失节者以配身是已失节也又问或有孤孀贫穷无託者可再嫁否曰只是后世怕寒饿死故有是説然饿死事极小失节事极大明道曰病卧于牀委之庸医比之不慈不孝事亲者亦不可不知医程子𦵏父使周恭叔主客客欲酒恭叔以告先生曰勿陷人于恶买乳婢多不得已或不能自乳必使人然食己子而杀人之子非道必不得已用二子乳食三子足备他虞或乳母病且死则不为害又不为己子杀人之子但有所费若不幸致误其子害孰大焉先公大中讳珦字伯温前后五得任子以均诸父子孙嫁遣孤女必尽其力所得俸钱分赡亲戚之贫者伯母刘氏寡居公奉养甚至其女之夫死公迎从女兄以归教养其子均于子姪既而女兄之女又寡公惧女兄之悲思又取甥女以归嫁之时官小禄薄克己为义人以为难公慈恕而刚断平居与幼贱处惟恐有伤其意至于犯义理则不假也左右使令之人无日不察其饥饱寒燠娶侯氏侯夫人事舅姑以孝谨称与先公相待如宾客先公頼其内助礼敬尤至而夫人谦顺自牧虽小事未尝专必禀而后行仁恕寛厚抚爱诸庶不异已出从叔幼孤夫人存视常均己子治家有法不严而整不喜笞扑奴婢视小臧获如儿女诸子或加呵责必戒之曰贵贱虽殊人则一也汝如是大时能为此事否先公凡有所怒必为之寛解唯诸儿有过则不掩也常曰子之所以不肖者由母蔽其过而父不知也夫人男子六人所存惟二其爱慈可谓至矣然于教之之道不少假也才数嵗行而或踣家人走前扶抱恐其惊啼夫人未尝不呵责曰汝若安徐宁至踣乎饮食常置之坐侧尝食絮羮即叱止之曰㓜求称欲长当何如虽使令軰不得以恶言骂之故頥兄弟平生于饮食衣服无所择不能恶言骂人非性然也教之使然也与人争忿虽直不右曰患其不能屈不患其不能伸及稍长常使从善师友游虽居贫或欲延客则喜而为之具夫人七八嵗时诵古诗曰女子不夜出夜出秉明烛自是日暮则不复出房合既长好文而不为辞章见世之妇女以文章笔札传于人者则深以为非横渠先生尝曰事亲奉祭岂可使人为之舜之事亲有不悦者为父顽母嚚不近人情若中人之性其爱恶略无害理姑必顺之亲之故旧所喜者当极力招致以悦其亲凡于父母宾客之奉必极力营办亦不计家之有无然为养又须使不知其勉强劳苦苟使见其为而不易则亦不安矣斯干诗言兄及弟矣式相好矣无相犹矣言兄弟宜相好不要相学犹似也人情大抵患在施之不见报则辍故恩不能终不要相学已施之而已人不为周南召南其犹正墙面而立常深思此言诚是不从此行甚隔着事向前推不去葢至亲至近莫甚于此故须从此始婢仆始至本怀勉勉敬心若到所提掇更谨则加谨慢则弃其本心便习以成性故仕者入治朝则徳日进入乱朝则徳日退只观在上者有可学无可学耳近思録集註卷六卷六钦定四库全书近思录集註卷六婺源江永撰伊川先生曰弟子之职力有余则学文不修其职而学文非为己之学也孟子曰事亲若曾子可也未尝以曽子之孝为有余也葢子之身所能为者皆所当为也干母之蛊不可贞子之于母当以柔巽辅导之使得于义不顺而致败蛊则子之罪也从容将顺岂无道乎若伸已刚柔之道遽然矫拂则伤恩所害大矣亦安能入乎在乎屈己下意巽顺相承使之身正事治而已刚阳之臣事柔弱之君义亦相近蛊之九三以阳处刚而不中刚之过也故小有悔然在巽体不为无顺顺事亲之本也又居得正故无大咎然有小悔已非善事亲也正伦理笃恩义家人之道也人之处家在骨肉父子之间大率以情胜礼以恩夺义惟刚立之人则能不以私爱失其正理故家人卦大要以刚为善家人上九爻辞谓治家当有威严而夫子又复戒云当先严其身也威严不先行于己则人怨而不服归妹九二守其幽贞未失夫妇常正之道世人以媟狎为常故以贞静为变常不知乃常乆之道也世人多慎于择壻而忽于择妇其实壻易见妇难知所系甚重岂可忽哉人无父母生日当倍悲痛更安忍置酒张乐以为乐若具庆者可矣问行状云尽性至命必本于孝弟不识孝弟何以能尽性至命也曰后人便将性命别作一般事说了性命孝弟只是一统底事就孝弟中便可尽性至命如洒埽应对与尽性至命亦是一统底事无有本末无有精粗却被后来人言性命者别作一般髙逺说故举孝弟是于人切近者言之然今时非无孝弟之人而不能尽性至命者由之而不知也问第五伦视其子之疾与兄子之疾不同自谓之和如何曰不待安寝与不安寝只不起与十起便自私也父子之爱本是公才着些心做便是也又问视己子与兄子有间否曰圣人立法曰兄弟之子犹子也是欲视之犹子也又问天性自有轻重宜若有间然曰只为今人以私心看了孔子曰父子之道天性也此只就孝上说故言父子天性若君臣兄弟賔主朋友之类亦岂不是天性只为今人小看却不推其本所由来故尔己之子与兄之子所争几何是同出于父者也只为兄弟异形故以兄弟为手足人多以异形故亲己之子异于兄弟之子甚不是也又问孔子以公冶长不及南容故以兄之子妻南容以己之子妻公冶长何也曰此亦以己之私心看圣人也凡人避嫌者皆内不足也圣人自至公何更避嫌凡嫁女各量其才而求配或兄之子不甚美必择其相称者为之配己之子美必择其才美者为之配岂更避嫌耶若孔子事或是年不相若或时有先后皆不可知以孔子为避嫌则大不是如避嫌事贤者且不为况圣人乎问孀妇于理似不可取如何曰然凡取以配身也若取失节者以配身是已失节也又问或有孤孀贫穷无託者可再嫁否曰只是后世怕寒饿死故有是説然饿死事极小失节事极大病卧在牀委之庸医比之不慈不孝事亲者亦不可不知医程子𦵏父使周恭叔主客客欲酒恭叔以告先生曰勿陷人于恶买乳婢多不得已或不能自乳必使人然食己子而杀人之子非道必不得已用二乳食三子足备他虞或乳母病且死则不为害又不为己子杀人之子但有所费若不幸致误其子害孰大焉先公太中讳珦字伯温前后五得任子以均诸父子孙嫁遣孤女必尽其力所得俸钱分赡亲戚之贫者伯母刘氏寡居公奉养甚至其女之夫死公迎从女兄以归教养其子均于子妷既而女兄之女又寡公惧女兄之悲思又取甥女以归嫁之时小官禄薄克己为义人以为难公慈恕而刚断平居与幼贱处惟恐有伤其意至于犯义理则不假也左右使令之人无日不察其饥饱寒燠娶侯氏侯夫人事舅姑以孝谨称与先公相待如賔客先公頼其内助礼敬尤至而夫人谦顺自牧虽小事未尝专必禀而后行仁恕寛厚抚爱诸庻不异已出从叔幼姑夫人存视常均己子治家有法不严而整不喜笞扑奴婢视小臧获如儿女诸子或加呵责必戒之曰贵贱虽殊人则一也汝如是大时能为此事否先公凡有所怒必为之寛解唯诸儿有过则不掩也常曰子之所以不肖者由母蔽其过而父不知也夫人男子六人所存惟二其慈爱可谓至矣然于教之之道不少假也才数嵗行而或踣家人走前扶抱恐其惊啼夫人未尝不呵责曰汝若安徐宁至踣乎饮食常置之坐侧尝食絮羮皆叱止之曰幼求称欲长当何如虽使令辈不得以恶言骂之故颐兄弟平生于饮食衣服无所择不能恶言骂人非性然也教之使然也与人争忿虽直不右曰患其不能屈不患其不能伸及稍长常使从善师友游虽居贫或欲延客则喜而为之具夫人七八嵗时诵古诗曰女子不夜出夜出秉眀烛自是日暮则不复出房合既长好文而不为辞章见世之妇女以文章笔札传于人者则深以为非横渠先生尝曰事亲奉祭岂可使人为之舜之事亲有不悦者为父顽母嚚不近人情若中人之性其爱恶略无害理姑必顺之亲之故旧所喜者须极力招致以悦其心凡于父母賔客之奉必极力营办亦不计家之有无然为养又须使不知其勉强劳苦苟使见其为而不易则亦不安矣斯干诗言兄及弟矣式相好矣无相犹矣言兄弟宜相好不要厮学犹似也人情大抵患在施之不见报则辍故恩不能终不要相学已施之而已人不为周南召南其犹正墙靣而立尝深思此言诚是不从此行甚隔着事向前推不去葢至亲至近莫甚于此故须从此始婢仆始至者本懐勉勉敬心若到所提掇更谨则加谨慢则弃其本心便习以性成故仕者入治朝则徳日进入乱朝则徳日退只观在上者有可学无可学尔近思录集註卷六近思录集註卷七钦定四库全书近思录集註卷七归安茅星来撰去就取舍伊川先生曰贤者在下岂可自进以求于君苟自求之必无能信用之理古之人所以必待人君致敬尽礼而后徃者非欲自为尊大葢其尊徳乐道之心不如是不足与有为也君子之需时也安静自守志虽有须而恬然若将终身焉乃能用常也虽不进而志动者不能安其常也比吉原筮元永贞无咎传曰人相亲比必有其道苟非其道则有悔咎故必推原占决其可比者而比之所比得元永贞则无咎元谓有君长之道永谓可以常久贞谓得正道上之比下必有此三者下之从上必求此三者则无咎也履之初九曰素履徃无咎传曰夫人不能自安于贫贱之素则其进也乃贪躁而动求去乎贫贱耳非欲有为也既得其进骄溢必矣故徃则有咎贤者则安履其素其处也乐其进也将有为也故得其进则有为而无不善若欲贵之心与行道之心交战于中岂能安履其素乎大人于否之时守其正节不杂乱于小人之羣类身虽否而道之亨也故曰大人否亨不以道而自亨乃道否也人之所随得正则远邪从非则失是无两从之理随之六二苟系初则失五矣故象曰弗兼与也所以戒人从正当专一也君子所贵世俗所羞世俗所贵君子所贱故曰贲其趾舍车而徒蛊之上九曰不事王侯髙尚其事象曰不事王侯志可则也传曰士之自髙尚亦非一道有怀抱道德不偶于时而髙洁自守者有知止足之道退而自保者有量能度分安于不求知者有淸介自守不屑天下之事独洁其身者所处虽有得失小大之殊皆自髙尚其事者也象所谓志可则者进退合道者也遯者隂之始长君子知微固当深戒而圣人之意未便遽已也故有与时行小利贞之教圣贤之于天下虽知道之将废岂肯坐视其乱而不救必区区致力于未极之间强此之衰艰彼之进图其暂安苟得为之孔孟之所屑为也王允谢安之于汉晋是也明夷初九事未显而处甚艰非见几之明不能也如是则世俗孰不疑怪然君子不以世俗之见怪而迟疑其行也若俟衆人尽识则伤已及而不能去矣晋之初六在下而始进岂遽能深见信于上苟上未见信则当安中自守雍容寛裕无急于求上之信也苟欲信之心切非汲汲以失其守则悻悻以伤于义矣故曰晋如摧如贞吉罔孚裕无咎然圣人又恐后之人不达寛裕之义居位者废职失守以为裕故特云初六裕则无咎者始进未受命当职任故也若有官守不信于上而失其职一日不可居也然事非一槩久速唯时亦容有为之兆者不正而合未有久而不离者也合以正道自无终睽之理故贤者顺理而安行智者知几而固守君子当困穷之时既尽其防虑之道而不得免则命也当推致其命以遂其志知命之当然也则穷塞祸患不以动其心行吾义而已苟不知命则恐惧于险难陨获于穷戹所守亡矣安能遂其为善之志乎寒士之妻弱国之臣各安其正而已苟择势而从则恶之大者不容于世井之九三渫治而不见食乃人有才智而不见用以不得行为忧恻也葢刚而不中故切于施为异乎用之则行舍之则藏者矣革之六二中正则无偏蔽文明则尽事理应上则得权势体顺则无违悖时可矣位得矣才足矣处革之至善者也必待上下之信故巳日乃革之也如二之才徳当进行其道则吉而无咎也不进则失可为之时为有咎也鼎之有实乃人之有才业也当慎所趋向不慎所徃则亦陷于非义故曰鼎有实慎所之也士之处髙位则有拯而无随在下位则有当拯有当随有拯之不得而后随君子思不出其位位者所处之分也万事各有其所得其所则止而安若当行而止当速而久或过或不及皆出其位也况踰分非据乎人之止难于久终故节或移于晚守或失于终事或废于久人之所同患也艮之上九敦厚于终止道之至善也故曰敦艮吉中孚之初九曰虞吉象曰志未变也传曰当信之始志未有所从而虞度所信则得其正是以吉也志有所从则是变动虞之不得其正矣贤者惟知义而已命在其中中人以下乃以命处义如言求之有道得之有命是求无益于得知命之不可求故自处以不求若贤者则求之以道得之以义不必言命人之于患难只有一箇处置尽人谋之后却须泰然处之有人遇一事则心心念念不肯舍毕竟何益若不㑹处置了放下便是无义无命也门人有居太学而欲归应乡举者问其故曰蔡人尠习戴记决科之利也伊川先生曰汝之是心已不可入于尧舜之道矣夫子贡之髙识曷尝规规于货利哉特于丰约之间不能无留情耳且贫富有命彼乃留情于其间多见其不信道也故圣人谓之不受命有志于道者要当去此心而后可与语也人苟有朝闻道夕死可矣之志则不肯一日安于所不安也何止一日须臾不能如曽子易箦须要如此乃安人不能若此者只为不见实理实理者实见得是实见得非凡实理得之于心自别若耳闻口道者心实不见若见得必不肯安于所不安人之一身尽有所不肯为及至他事又不然若士者虽杀之使为穿窬必不为其他事未必然至如执卷者莫不知説礼义又如王公大人皆能言轩冕外物及其临利害则不知就义理却就富贵如此者只是説得不实见及其蹈水火则人皆避之是实见得须是有见不善如探汤之心则自然别昔曾经伤于虎者他人语虎则虽三尺之童皆知虎之可畏终不似曾经伤者神色慑惧至诚畏之是实见得也得之于心是谓有徳不待勉强然学者则须勉强古人有捐躯陨命者若不实见得则乌能如此湏是实见得生不重于义生不安于死也故有杀身成仁只是成就一箇是而已孟子辨舜跖之分只在义利之间言间者谓相去不甚逺所争毫末尔义与利只是箇公与私也才出义便以利言也只那计较便是为有利害若无利害何用计较利害者天下之常情也人皆知趋利而避害圣人则更不论利害惟㸔义当为不当为便是命在其中也大凡儒者未敢望深造于道且只得所存正分别善恶识廉耻如此等人多亦须渐好赵景平问伊川曰子罕言利所谓利者何利曰不独财利之利凡有利心便不可如作一事湏寻自家穏便处皆利心也圣人以义为利义安处便为利如释氏之学皆本于利故便不是问邢恕久从先生想都无知识后来极狼狈先生曰谓之全无知则不可只是义理不能胜利欲之心便至如此谢湜自蜀之京师过洛而见程子子曰尔将何之曰将试教官子不答湜曰何如子曰吾尝买婢欲试之其毋怒而弗许曰吾女非可试者也今尔求为人师而试之必为此媪笑也湜遂不行先生在讲筵不曽请俸诸公遂牒户部问不支俸钱户部索前任厯子先生云某起自草莱无前任厯子本註云旧例初入京官时用下状出给料钱厯先生不请其意谓朝廷起我便当廪人继粟庖人继肉也遂令户部自为出劵厯又不为妻求封范纯甫问其故先生曰某当时起自草莱三辞然后受命岂有今日乃为妻求封之理问今人陈乞恩例义当然否人皆以为本分不为害先生曰只为而今士大夫道得箇乞字惯却动不动又是乞也因问陈乞封祖如何先生云此事体又别再三请益但云其説甚长待别时説汉䇿贤良犹是人举之如公孙𢎞者犹强起之乃就对至如后世贤良乃自求举尔若果有曰我心只望廷对欲直言天下事则亦可尚已若志在富贵则得志便骄纵失志则便放旷与悲愁而已伊川先生曰人多説某不教人习举业某何尝不教人习举业也人若不习举业而望及第却是责天理而不修人事但举业既可以及第则已若更去上面尽力求必得之道是惑也问家贫亲老应举求仕不免有得失之累何修可以免此伊川先生曰此只是志不胜气若志胜自无此累家贫亲老须用禄仕然得之不得为有命曰在已固可为亲柰何曰为己为亲也只是一事若不得其如命何孔子曰不知命无以为君子人苟不知命见患难必避遇得䘮必动见利必趋其何以为君子或谓科举事业夺人之功是不然且一月之中十日为举业余日足可为学然人不志于此必志于彼故科举之事不患妨功惟患夺志横渠先生曰世禄之荣王者所以录有功尊有德爱之厚之示恩遇之不穷也为人后者所宜乐职劝功以服勤事任长廉远利以似述世风而近代公卿子孙方且下比布衣工声病售有司不知求仕非义而反羞循理为无能不知䕃袭为荣而反以虚名为善继诚何心哉不资其力而利其有则能忘人之势人多言安于贫贱其实只是计穷力屈才短不能营画耳若稍动得恐未肯安之湏是诚知义理之乐于利欲也乃能天下事大患只是畏人非笑不养车马食麤衣恶居贫贱皆恐人非笑不知当生则生当死则死今日万钟明日弃之今日富贵明日饥饿亦不䘏惟义所在近思录集註卷七卷七钦定四库全书近思录集註卷七婺源江永撰伊川先生曰贤者在下岂可自进以求于君苟自求之必无能信用之理古人之所以必待人君致敬尽礼而后往者非欲自为尊大葢其尊徳乐道之心不如是不足与有为也君子之需时也安静自守志虽有须而恬然若将终身焉乃能用常也虽不进而志动者不能安其常也比吉原筮元永贞无咎传曰人相亲比必有其道苟非其道则有悔咎故必推原占决其可比者而比之所比得元永贞则无咎元谓有君长之道永谓可以常久贞谓得正道上之比下必有此三者下之从上必求此三者则无咎也履之初九曰素履往无咎传曰夫人不能自安于贫贱之素则其进也乃贪躁而动求去乎贫贱耳非欲有为也既得其进骄欲必矣故往则有咎贤者则安履其素其处也乐其进也将有为也故得其进则有为而无不善若欲贵之心与行道之心交战于中岂能安履其素乎大人于否之时守其正节不杂乱于小人之羣类身虽否而道之亨也故曰大人否亨不以道而身亨乃道否也人之所随得正则逺邪从非则失是无两从之理随之六二苟系初则失五矣故象曰弗兼与也所以戒人从正当专一也君子所贵世俗所羞世俗所贵君子所贱故曰贲其趾舍车而徒蛊之上九曰不事王侯髙尚其事象曰不事王侯志可则也传曰士之自髙尚亦非一道有懐抱道徳不偶于时而髙洁自守者有知止足之道退而自保者有量能度分安于不求知者有清介自守不屑天下之事独洁其身者所处虽有得失小大之殊皆自髙尚其事者也象所谓志可则者进退合道者也遯者隂之始长君子知㣲固当深戒而圣人之意未便遽己也故有与时行小利贞之教圣贤之于天下虽知道之将废岂肯坐视其乱而不救必区区致力于未极之间强此之衰艰彼之进圗其蹔安苟得为之孔孟之所屑为也王允谢安之于汉晋是也明夷初九事未显而处甚艰非见几之明不能也如是则世俗孰不疑怪然君子不以世俗之见怪而迟疑其行也若俟衆人尽识则伤已及而不能去已晋之初六在下而始进岂遽能深见信于上苟上未见信则当安中自守雍容寛裕无急于求上之信也苟欲信之心切非汲汲以失其守则悻悻以伤于义矣故曰晋如摧如贞吉罔孚裕无咎然圣人又恐后之人不达寛裕之义居位者废职失守以为裕故特云初六裕则无咎者始进未受命当职任故也若有官守不信于上而失其职一日不可居也然事非一槩乆速唯时亦容有为之兆者不正而合未有乆而不离者也合以正道自无终睽之理故贤者顺理而安行智者知㡬而固守君子当困穷之时既尽其防虑之道而不得免则命也当推致其命以遂其志知命之当然也则穷塞祸患不以动其心行吾义而已苟不知命则恐惧于险难陨获于穷危所守亡矣安能遂其为善之志乎寒士之妻弱国之臣各安其正而已苟择势而从则恶之大者不容于世矣井之九三渫治而不见食乃人有才智而不见用以不得行为忧恻也葢刚而不中故切于施为异乎用之则行舍之则藏者矣革之六二中正则无偏蔽文明则尽事理应上则得权势体顺则无违悖时可矣位得矣才足矣处革之至善者也必待上下之信故己日乃革之也如二之才徳当进行其道则吉而无咎也不进则失可为之时为有咎也鼎之有实乃人之有才业也当慎所趋向不慎所往则亦陷于非义故曰鼎有实慎所之也士之处髙位则有拯而无随在下位则有当拯有当随有拯之不得而后随君子思不出其位位者所处之分也万事各有其所得其所则止而安若当行而止当速而乆或过或不及皆出其位也况踰分非据乎人之止难于乆终故节或移于晩守或失于终事或废于乆人之所同患也艮之上九敦厚于终止道之至善也故曰敦艮吉中孚之初九曰虞吉象曰志未变也传曰当信之始志未有所从而虞度所信则得其正是以吉也志有所从则是变动虞之不得其正矣贤者惟知义而已命在其中中人以下乃以命处义如言求之有道得之有命是求无益于得知命之不可求故自处以不求若贤者则求之以道得之以义不必言命人之于患难只有一箇处置尽人谋之后却须泰然处之有人遇一事则心心念念不肯捻毕竟何益若不㑹处置了放下便是无义无命也门人有居太学而欲归应乡举者问其故曰蔡人尠习戴记决科之利也先生曰汝之是心已不可入于尧舜之道矣夫子贡之髙识曷尝规规于货利哉特以丰约之间不能无留情耳且贫富有命彼乃留情于其间多见其不信道也故圣人谓之不受命有志于道者要当去此心而后可语也人苟有朝闻道夕死可矣之志则不肯一日安于所不安也何止一日须臾不能如曽子易箦须要如此乃安人不能若此者只为不见实理实理者实见得是实见得非凡实理得之于心自别若耳闻口道者心实不见若见得必不肯安于所不安人之一身尽有所不肯为及至他事又不然若士者虽杀之使为穿窬必不为其他事未必然至如执卷者莫不知说礼义又如王公大人皆能言轩冕外物及其临利害则不知就义理却就富贵如此者只是说得不实见及其蹈水火则人皆避之是实见得须是有见不善如探汤之心则自然别昔曾经伤于虎则他人语虎则虽三尺童子皆知虎之可畏终不似曽经伤者神色慑惧至诚畏之是实见得也得之于心是谓有徳不待勉强然学者则须勉强古人有捐躯陨命者若不实见得则乌能如此须是实见得生不重于义生不安于死也故有杀身成仁只是成就一箇是而已孟子辨舜跖之分只在义利之间言间者谓相去不甚逺所争毫末尔义与利只是箇公与私也才出义便以利言也只那计较便是为有利害若无利害何用计较利害者天下之常情也人皆知趋利而避害圣人则更不论利害惟看义当为不当为便是命在其中也大凡儒者未敢望深造于道且只得所存正分别善恶识㢘耻如此等人多亦须渐好赵景平问子罕言利所谓利者何利曰不必财利之利凡有利心便不可如作一事须寻自家穏便处皆利心也圣人以义为利义安处便为利如释氏之学皆本于利故便不是问邢七乆从先生想都无知识后来极狼狈先生曰谓之全无知则不可只是义理不能胜利欲之心便至如此也谢湜自蜀之京师过洛而见程子子曰尔将何之曰将试教官子弗答湜曰何如子曰吾尝买婢欲试之其母怒而弗许曰吾女非可试者也今尔求为人师而试之必为此媪笑也湜遂不行先生在讲筵不曽请俸诸公遂牒戸部问不支俸钱户部索前任厯子先生云某起自草莱无前任厯子遂令户部自为出券厯又不为妻求封范纯甫问其故先生曰某当时起自草莱三辞然后受命岂有今日乃为妻求封之理问今人陈乞恩例义当然否人皆以为本分不为害先生曰只为而今士大夫道得箇乞字惯却动不动又是乞也因问陈乞封父祖如何先生曰此事体又别再三请益但云其説甚长待别时説汉䇿贤良犹是人举之如公孙𢎞者犹强起之乃就对至如后世贤良乃自求举尔若果有曰我心只望廷对欲直言天下事则亦可尚已若志富贵则得志便骄纵失志则便放旷与悲愁而已伊川先生曰人多説某不教人习举业某何尝不教人习举业也人若不习举业而望及第却是责天理而不修人事但举业既可以及第即已若更去上面尽力求必得之道是惑也问家贫亲老应举求仕不免有得失之累何修可以免此伊川先生曰此只是志不胜气若志胜自无此累家贫亲老须用禄仕然得之不得为有命曰在己固可为亲奈何曰为己为亲也只是一事若不得其如命何孔子曰不知命无以为君子人苟不知命见患难必避遇得䘮必动见利必趋其何以为君子或谓科举事业夺人之功是不然且一月之中十日为举业余日是可为学然人不志此必志于彼故科举之事不患妨功惟患夺志横渠先生曰世禄之荣王者所以録有功尊有徳爱之厚之示恩遇之不穷也为人后者所宜乐职劝功以服勤事任长亷逺利以似述世风而近代公卿子孙方且下比布衣工声病售有司不知求仕非义而反羞循理为不能不知䕃袭为荣而反以虚名为善继诚何心哉不资其力而利其有则能忘人之势人多言安于贫贱其实只是计穷力屈才短不能营画耳若稍动得恐未肯安之须是诚知义理之乐于利欲也乃能是天下事大患只是畏人非笑不养车马食麄衣恶居贫皆恐人非笑不知当生则生当死则死今日万钟明日弃之今日富贵明日饥饿亦不䘏惟义所在近思録集註卷七近思录集註卷八钦定四库全书近思録集註卷八归安茅星来撰治道大要濂溪先生曰治天下有本身之谓也治天下有则家之谓也本必端端本诚心而已矣则必善善则和亲而已矣家难而天下易家亲而天下疎也家人离必起于妇人故睽次家人以二女同居而其志不同行也尧所以釐降二女于妫汭舜可禅乎吾兹试矣是治天下观于家治家观身而已矣身端心诚之谓也诚心复其不善之动而已矣不善之动妄也妄复则无妄矣无妄则诚矣故无妄次复而曰先王以茂对时育万物深哉明道先生尝言于神宗曰得天理之正极人伦之至者尧舜之道也用其私心依仁义之偏者霸者之事也王道如砥本乎人情出乎礼义若履大路而行无复回曲霸者﨑岖反侧于曲径之中而卒不可与入尧舜之道故诚心而王则王矣假之而霸则霸矣二者其道不同在审其初而已易所谓差若毫釐缪以千里者其初不可不审也惟陛下稽先圣之言察人事之理知尧舜之道备于己反身而诚之推之以及四海则万世幸甚伊川先生曰当世之务所尤先者有三一曰立志二曰责任三曰求贤今虽纳嘉谋陈善算非君志先立其能聴而用之乎君欲用之非责任宰辅其孰承而行之乎君相协心非贤者任职其能施于天下乎此三者本也制于事者用也三者之中复以立志为本所谓立志者至诚一心以道自任以圣人之训为可必信先王之治为可必行不狃滞于近规不迁惑于衆口必期致天下如三代之世也比之九五曰显比王用三驱失前禽传曰人君比天下之道当显明其比道而已如诚意以待物恕己以及人发政施仁使天下蒙其恵泽是人君亲比天下之道也如是天下孰不亲比于上若乃暴其小仁违道干誉欲以求下之比其道亦已狭矣其能得天下之比乎王者显明其比道天下自然来比来者抚之固不煦煦然求比于物若田之三驱禽之去者从而不追来者则取之也此王道之大所以其民皞皞而莫知为之者也非惟人君比天下之道如此大率人之相比莫不然以臣于君言之竭其忠诚致其才力乃显其比君之道也用之与否在君而已不可阿谀逢迎求其比己也在朋友亦然修身诚意以待之亲已与否在人而已不可巧言令色曲从苟合以求人之比己也于乡党亲戚于衆人莫不皆然三驱失前禽之义也古之时公卿大夫而下位各称其徳终身居之得其分也位未称徳则君举而进之士修其学学至而君求之皆非有预于己也农工商贾勤其事而所享有限故皆有定志而天下之心可一后世自庶士至于公卿日志于尊荣农工商贾日志于富侈亿兆之心交鹜于利天下纷然如之何其可一也欲其不乱难矣泰之九二曰包荒用冯河传曰人情安肆则政舒缓而法度废弛庶事无节治之之道必有包含荒秽之量则其施为寛裕详密弊革事理而人安之若无含𢎞之度有忿疾之心则无深逺之虑有暴扰之患深弊未去而近患已生矣故在包荒也自古泰治之世必渐至于衰替盖由狃习安逸因循而然自非刚断之君英烈之辅不能挺特奋发以革其弊也故曰用冯河或疑上云包荒则是包含寛容此云用冯河则是奋发改革似相反也不知以含容之量施刚果之用乃圣贤之为也观盥而不荐有孚颙若传曰君子居上为天下之表仪必极其庄敬如始盥之初勿使诚意少散如既荐之后则天下莫不尽其孚诚颙然瞻仰之矣凡天下至于一国一家至于万事所以不和合者皆由有间也无间则合矣以至天地之生万物之成皆合而后能遂凡未合者皆为有间也若君臣父子亲戚朋友之间有离贰怨隙者盖䜛邪间于其间也去其间隔而合之则无不和且治矣噬嗑者治天下之大用也大畜之六五曰豮豕之牙吉传曰物有总摄事有机㑹圣人操得其要则视亿兆之心犹一心道之斯行止之则戢故不劳而治其用若豮豕之牙也豕刚躁之物若强制其牙则用力劳而不能止若豮去其势则牙虽存而刚躁自止君子法豮豕之义知天下之恶不可以力制也则察其机持其要塞絶其本原故不假刑法严峻而恶自止也且如止盗民有欲心见利则动苟不知教而迫于饥寒虽刑杀日施其能胜亿兆利欲之心乎圣人则知所以止之之道不尚威刑而修政教使之有农桑之业知㢘耻之道虽赏之不窃矣觧利西南无所往其来复吉有攸往夙吉传曰西南坤方坤之体广大平易当天下之难方觧人始离艰苦不可复以烦苛严急治之当济以寛大简易乃其宜也既觧其难而安平无事矣是元所往也则当修复治道正纪纲明法度进复先代明王之治是来复也谓反正理也自古圣王救难定乱其始未暇遽为也既安定则为可乆可继之治自汉以下乱既除则不复有为姑随时维持而已故不能成善治盖不知来复之义也有攸往夙吉谓尚有当觧之事则早为之乃吉也当觧而未尽者不早去则将复盛事之复生者不早为则将渐大故夙则吉也夫有物必有则父止于慈子止于孝君止于仁臣止于敬万物庻事莫不各有其所得其所则安失其所则悖圣人所以能使天下顺治非能为物作则也惟止之各于其所而已兑説而能贞是以上顺天理下应人心説道之至正至善者也若夫违道以干百姓之誉者苟説之道违道不顺天干誉非应人苟取一时之説耳非君子之正道君子之道其説于民如天地之施感之于心而説服无斁天下之事不进则退无一定之理济之终不进而止矣无常止也衰乱至矣盖其道已穷极也圣人至此柰何曰惟圣人为能通其变于未穷不使至于极也尧舜是也故有终而无乱为民立君所以养之也养民之道在爱其力民力足则生养遂生养遂则教化行而风俗美故为政以民力为重也春秋凡用民力必书其所兴作不时害义固为罪也虽时且义必书见劳民为重事也后之人君知此义则知慎重于用民力矣然有用民力之大而不书者为教之意深矣僖公修泮宫复閟宫非不用民力也然而不书二者复古兴废之大事为国之先务如是而用民力乃所当用也人君知此义知为政之先后轻重矣治身齐家以至平天下者治之道也建立治纲分正百职顺天时以制事至于创制立度尽天下之事者治之法也圣人治天下之道惟此二端而已明道先生曰先王之世以道治天下后世只是以法把持天下为政须要有纪纲文章先有司乡官读法平价谨权量皆不可阙也人各亲其亲然后能不独亲其亲仲弓曰焉知贤才而举之子曰举尔所知尔所不知人其舍诸便见仲弓与圣人用心之大小推此义则一心可以䘮邦一心可以兴邦只在公私之间耳伊川先生曰治道亦有从本而言亦有从事而言从本而言惟是格君心之非正心以正朝廷正朝廷以正百官若从事而言不救则已若须救之必须变大变则大益小变则小益唐有天下虽号治平然亦有夷狄之风三纲不正无君臣父子夫妇其原始于太宗也故其后世子弟皆不可使君不君臣不臣故藩镇不宾权臣跋扈陵夷有五代之乱汉之治过于唐汉大纲正唐万目举本朝大纲正万目亦未尽举教人者养其善心而恶自消治民者导之敬譲而争自息明道先生曰必有闗雎麟趾之意然后可行周官之法度伊川先生曰君仁莫不仁君义莫不义天下之治乱系乎人君仁不仁耳离是而非则生于其心必害于其政岂待乎作之于外哉昔者孟子三见齐王而不言事门人疑之孟子曰我先攻其邪心心既正然后天下之事可从而理也夫政事之失用人之非知者能更之直者能諌之然非心存焉则一事之失救而正之后之失者将不胜救矣格其非心使无不正非大人其孰能之横渠先生曰道千乗之国不及礼乐刑政而云节用而爱人使民以时言能如是则法行不能如是则法不徒行礼乐刑政亦制数而已矣法立而能守则徳可乆业可大郑声佞人能使为邦者䘮其所守故放逺之横渠先生答范巽之书曰朝廷以道学政术为二事此正自古之可忧者巽之谓孔孟可作将推其所得而施诸天下邪将以其所不为而强施之于天下欤大都君相以父母天下为王道不能推父母之心于百姓谓之王道可乎所谓父母之心非徒见于言必须视四海之民如已之子设使四海之内皆为已之子则讲治之术必不为秦汉之少恩必不为五霸之假名巽之为朝廷言人不足与适政不足与间能使吾君爱天下之人如赤子则治徳必日新人之进者必良士帝王之道不必改途而成学与政不殊心而得矣近思録集註卷八卷八钦定四库全书近思録集註卷八婺源江永撰濓溪先生曰治天下有本身之谓也治天下有则家之谓也本必端端本诚心而已矣则必善善则和亲而已矣家难而天下易家亲而天下疎也家人离必起于妇人故睽次家人以二女同居而志不同行也尧所以釐降二女于妫汭舜可禅乎吾兹试矣是治天下观于家治家观身而已矣身端心诚之谓也诚心复其不善之动而已矣不善之动妄也妄复则无妄矣无妄则诚矣故无妄次复而曰先王以茂对时育万物深哉明道先生尝言于神宗曰得天理之正极人伦之至者尧舜之道也用其私心依仁义之偏者霸者之事也王道如砥本乎人情出乎礼义若履大路而行无复回曲霸者﨑岖反侧于曲径之中而卒不可与入尧舜之道故诚心而王则王矣假之而霸则霸矣二者其道不同在审其初而已易所谓差者毫釐缪以千里者其初不可不审也惟陛下稽先圣之言察人事之理知尧舜之道备于己及身而诚之推之以及四海则万世幸甚伊川先生曰当世之务所尤先者有三一曰立志二曰贵任三曰求贤今虽纳嘉谋陈善算非君志先立其能聴而用之乎君欲用之非责任宰辅其孰承而行之乎君相协心非贤者任职其能施于天下乎此三者本也制于事者用也三者之中复以立志为本所谓立志者至诚一心以道自任以圣人之训为可必信先王之治为可必行不狙滞于近规不迁惑于衆口必期致天下如三代之世也比之九五曰显比王用三驱失前禽传曰人君比天下之道当显明其比道而已如诚意以待物恕己以及人发政施仁使天下蒙其恵泽是人君亲比天下之道也如是天下孰不亲比于上若乃暴其小仁违道干誉欲以求下之比其道亦已狭矣其能得天下之比乎王者显明其比道天下自然来比来者抚之固不煦煦然求比于物若田之三驱禽之去者从而不追来者则取之也此王道之大所以其民皞皞而莫知为之者也非惟人君比天下之道如此大率人之相比莫不然以臣于君言之竭其忠诚致其才力乃显其比君之道也用之与否在君而已不可阿谀逢迎求其比己也在朋友亦然修身诚意以待之亲己与否在人而已不可巧言令色曲从苟合以求人之比己也于乡党亲戚于衆人莫不皆然三驱失前禽之义也古之时公卿大夫而下位各称其徳终身居之得其分也位未称徳则君举而进之士修其学学至而君求之皆非有预于己也农工商贾勤其事而所享有限故皆有定志而天下之心可一后世自庶士至于公卿日志于尊荣农工商贾日志于富侈亿兆之心交骛于利天下纷然如之何其可一也欲其不乱难矣泰之九二曰包荒用冯河传曰人情安肆则政舒缓而法度废弛庶事无节治之之道必有包含荒秽之量则其施为寛裕详密弊革事理而人安之若无含𢎞之度有忿疾之心则无深逺之虑有暴扰之患深弊未去而近患已生矣故在包荒也自古泰治之世必渐至于衰替葢由狃习安逸因循而然自非刚断之君英烈之辅不能挺特奋发以革其弊也故曰用冯河或疑上云包荒则是包含寛容此云用冯河则是奋发改革似相反也不知以含容之量施刚果之用乃圣贤之为也观盥而不荐有孚颙若传曰君子居上为天下之表仪必极其庄敬如始盥之初勿使诚心少散如既荐之后则天下莫不尽其孚诚颙然瞻仰之矣凡天下至于一国一家至于万事所以不和合者皆由有间也无间则合矣以至天地之生万物之成皆合而后能遂凡未合者皆为间也若君臣父子亲戚朋友之间有离贰怨隙者盖谗邪间于其间也去其间隔而合之则无不和且洽矣噬嗑者治天下之大用也大畜之六五曰豮豕之牙吉传曰物有总摄事有机㑹圣人操得其要则视亿兆之心犹一心道之斯行止之则戢故不劳而治其用若豮豕之牙也豕刚躁之物若强制其牙则用力劳而不能止若豮去其势则牙虽存而刚躁自止君子法豮豕之义知天下之恶不可以力制也则察其机持其要塞絶其本原故不假刑法严峻则恶自止也且如止盗民有欲心见利则动苟不知教而迫于饥寒虽刑杀日施其能胜亿兆利欲之心乎圣人则知所以止之之道不尚威刑而修政教使之有农桑之业知亷耻之道虽赏之不窃也解利西南无所往其来复吉有攸往夙吉传曰西南坤方坤之体广大平易当天下之难方解人始离艰苦不可复以烦苛严急治之当济以寛大简易乃其宜也既解其难而安平无事矣是无所往也则当修复治道正纪纲明法度进复先代明王之治是来复也谓反正理也自古圣王救难定乱其始未暇遽为也既安定则为可久可继之治是汉以下乱既除则不复有为姑随时维持而已故不能成善治盖不知来复之义也有攸往夙吉谓尚有当解之事则早为之乃吉也当解而未尽者不早去则将复盛事之复生者不早为则将渐大故夙则吉也夫有物必有则父止于慈子止于孝君止于仁臣止于敬万物庶事莫不各有其所得其所则安失其所则悖圣人所以能使天下顺治非能为物作则也惟止之各于其所而已兑説而能贞是以上顺天理下应人心説道之至正至善者也若夫违道以干百姓之誉者苟説之道违道不顺天干誉非应人苟取一时之説耳非君子之正道君子之道其説于民如天地之施感之于心而説服无斁天下之事不进则退无一定之理济之终不进而止矣无常止也衰乱至矣盖其通已穷极也圣人至此奈何曰唯圣人为能通其变于未穷不使至于极也尧舜是也故有终而无乱为民立君所以养之也养民之道在爱其力民力足则生养遂生养遂则教化行而风俗美故为政以民力为重也春秋凡用民力必书其所兴作不时害义固为罪也虽时且义必书见劳民为重事也后之人君知此义则知慎重于用民力矣然有用民力之大而不书者为教之意深矣僖公修泮宫复閟宫非不用民力也然而不书二者复古兴废之大事为国之先务如是而用民力乃所当用也人君知此义知为政之先后轻重矣治身齐家以至平天下者治之道也建立治纲分正百职顺天时以制事至于创制立度尽天下之事者治之法也圣人治天下之道唯此二端而已明道先生曰先王之世以道治天下后世只是以法把持天下为政须要有纪纲文章先有司乡官读法平价谨权量皆不可阙也人各亲其亲然后能不独亲其亲仲弓曰焉知贤才而举之子曰举尔所知尔所不知人其舍诸便见仲弓与圣人用心之大小推此义则一心可以䘮邦一言可以兴邦只在公私之间尔治道亦有从本而言亦有从事而言从本而言惟是格君心之非正心以正朝廷正朝廷以正百官若从事而言不救则已若须救之必须变大变则大益小变则小益唐有天下虽号治平然亦有夷狄之风三纲不正无君臣父子夫妇其源始于太宗也故其后世子弟皆不可使君不君臣不臣故藩镇不賔权臣跋扈陵夷有五代之乱汉之治过于唐汉大纲正唐万目举本朝大纲正万目亦未尽举教人者养其善心而恶自消治民者导之敬让而争自息明道先生曰必有闗雎麟趾之意然后可行周官之法度君仁莫不仁君义莫不义天下之治乱系乎人君仁不仁耳离是而非而生于其心必害于其政岂待乎作之于外哉昔者孟子三见齐王而不言事门人疑之孟子曰我先攻其邪心心既正然后天下之事可从而理也夫政事之失用人之非知者能更之直者能谏之然非心存焉则一事之失救而正之后之失者将不胜正矣格其非心使无不正非大人其孰能之横渠先生曰道千乘之国不及礼乐刑政而云节用而爱人使民以时言能如是则法行不能如是则法不徒行礼乐刑政亦制数而已法立而能守则徳可乆业可大郑声佞人能使为邦者䘮其所守故放逺之横渠先生答范巽之书曰朝廷以道学政术为二事此正自古之可忧者巽之谓孔孟可作将推其所得而施诸天下邪将以其所不为而强施之于天下欤大都君相以父母天下为王道不能推父母之心于百姓谓之王道可乎所谓父母之心非徒见于言必须视四海之民如己之子设使四海之内皆为己之子则讲治之术必不为秦汉之少恩必不为五伯之假名巽之为朝廷言人不足与适政不足与间能使吾君爱天下之人如赤子则治徳必日新人之进者必良士帝王之道不必改途而成学与政不殊心而得矣近思録集註卷八近思录集註卷九钦定四库全书近思録集註卷九归安茅星来撰治法濂溪先生曰古者圣王制礼法修教化三纲正九畴叙百姓大和万物咸若乃作乐以宣八风之气以平天下之情故乐声淡而不伤和而不淫入其耳感其心莫不淡且和焉淡则欲心平和则躁心释优柔平中徳之盛也天下化中治之至也是谓道配天地古之极也后世礼法不修政刑苛紊纵欲败度下民用苦谓古乐不足聴也代变新声妖淫愁怨导欲増悲不能自止故有贼君弃父轻生败伦不可禁者矣呜唿乐者古以平心今以助欲古以宣化今以长怨不复古礼不变今乐而欲至治者逺矣明道先生言于朝曰治天下以正风俗得贤才为本宜先礼命近侍贤儒及百执事悉心推访有徳业充备足为师表者其次有笃志好学材良行修者延聘敦遣萃于京师俾朝夕相与讲明正学其道必本于人伦明乎物理其教自小学洒扫应对以往修其孝弟忠信周旋礼乐其所以诱掖激励渐摩成就之道皆有节序其要在于择善修身至于化成天下自乡人而可至于圣人之道其学行皆中于是者为成徳取材识明达可进于善者使日受其业择其学明徳尊者为大学之师次以分教天下之学择士入学县升之州州宾兴于太学太学聚而教之嵗论其贤者能者于朝凡选士之法皆以性行端洁居家孝弟有亷耻礼逊通明学业晓达治道者明道先生论十事一曰师傅古者自天子达于庶人必须师友以成就其徳业故舜禹文武之圣亦皆有所从学今师傅之职不修友臣之义未着所以尊徳乐善之风未成于天下二曰六官王者必奉天建官故天地四时之职歴二帝三王未之或改所以百度修而万化理也至唐犹仅存其畧当其治时尚得纲纪小正今官秩淆乱职业废弛太平之治所以未至三曰经界天生烝民立之君使司牧之必制其恒产使之厚生则经界不可不正井地不可不均此为政之大本也唐尚能有口分授田之制今则荡然无法富者跨州县而莫之止贫者流离饿莩而莫之䘏幸民虽多而衣食不足者盖无纪极生齿日益繁而不为之制则衣食日蹙转死日多此乃治乱之机也岂可不渐图其制之之道哉四曰乡党古者政教始乎乡里其法起于比闾族党州乡酇遂以相联属统治故民相安而亲睦刑法鲜犯亷耻易格此亦人情之所自然行之则效者也五月贡士庠序之教先王所以明人伦化成天下今师学废而道徳不一乡射亡而礼义不兴贡士不本于乡里而行实不修秀民不养于学校而人材多废六曰兵役古者府史胥徒受禄公上而兵农未始判也今骄兵耗匮国力亦已极矣臣谓禁衞之外不渐归之农则将贻深虑府史胥徒之役毒遍天下不更其制则未免大患七曰民食古者民必有九年之食无三年之食者以为国非其国臣观天下耕之者少食之者衆地力不尽人功不勤虽富室强宗鲜有余积况其贫弱者乎或一州一县有年嵗之凶即盗贼纵横饥羸满路如不幸有方二三千里之灾或连年之歉则未知朝廷以何道处之其患不可胜言矣固宜渐从古制均田务农公私交为储粟之法以为之备八曰四民古者四民俱有常职而农者十居八九故衣食易给而民无所苦困今京师浮民数逾百万游手不可赀度观其穷蹙辛苦孤贫疾病变诈巧伪以自求生而常不足以生日益嵗滋乆将若何事已穷极非圣人能变而通之则无以免患岂可谓无可奈何而已哉此在酌古变今均多䘏寡渐为之业以救之耳九曰山泽圣人奉天理物之道在乎六府六府之任治于五官山泽虞衡各有常禁故万物丰阜而财用不乏今五官不修六府不治用之不节取之无时岂惟物失其性材木所资天下皆已童赭斧斤焚荡尚且侵寻不禁而川泽渔猎之繁暴殄天物亦已耗竭则将若之何此乃穷弊之极矣惟修虞衡之职使将养之则有变通长乆之势十曰分数古者冠昬䘮祭车服器用等差分别莫敢踰僣故财用易给而民有恒心今制礼未修奢靡相尚卿大夫之家莫能中礼而商贩之类或踰王公礼制不足以检饬人情名数不足以旌别贵贱既无定分则姦诈攘夺人人求厌其欲而后已此争乱之道也则先王之法岂得不讲求而损益之哉其言曰无古今无治乱如生民之理有穷则圣王之法可改后世能尽其道则大治或用其偏则小康此歴代彰灼着明之效也苟或徒知泥古而不能施之于今姑欲徇名而遂废其实此则陋儒之见何足以论治道哉然傥谓今人之情皆已异于古先王之迹不可复于今趣便目前不务髙逺则亦恐非大有为之论而未足以济当今之极弊也伊川先生上疏曰三代之时人君必有师𫝊保之官师道之教训傅傅之徳义保保其身体后世作事无本知求治而不知正君知规过而不知养徳傅徳义之道固已疎矣保身体之法复无闻焉臣以为傅徳义者在乎防见闻之非节嗜好之过保身体者在乎适起居之宜存畏慎之心今既不设保傅之官则此责皆在经筵欲乞皇帝在宫中言动服食皆使经筵官知之有剪桐之戏则随事箴规违持养之方则应时谏止本注遗书又云某尝进言欲令上于一日之中亲贤士大夫之时多亲宦官宫人之时少所以涵养气质薰陶徳性伊川先生看详三学条制云旧制公私试补盖无虚月学校礼义相先之地而月使之争殊非教养之道请改试为课有所未至则学官召而教之更不考定髙下制尊贤堂以延天下道徳之士及制待宾吏师斋立检察士人行检等法又曰自元丰后设利诱之法増国学觧额至五百人来者奔辏舍父母之养忘骨肉之爱往来道路旅寓他土人心日偷士风日薄今欲量留一百人余四百人分在州郡觧额窄处自然士人各安乡土养其孝爱之心息其奔趋流浪之志风俗亦当稍厚又云三舍升补之法皆案文责迹有司之事非庠序育材论秀之道盖朝廷授法必达乎下长官守法而不得有为是以事成于下而下得以制其上此后世所以不治也或曰长贰得人则善矣或非其人不若防闲详密可循守也殊不知先王制法待人而行未闻立不得人之法也苟长贰非人不知教育之道徒守虚文密法果足以成人材乎明道先生行状云先生为泽州晋城令民以事至邑者必告之以孝弟忠信入所以事父兄出所以事长上度乡邨逺近为伍保使之力役相助患难相恤而姦伪无所容凡孤㷀残废者责之亲戚乡党使无失所行旅出于其涂者疾病皆有所养诸乡皆有校暇时亲至召父老与之语儿童所读书亲为正句读教者不善则为易置择子弟之秀者聚而教之乡民为社㑹为立科条旌别善恶使有劝有耻萃王假有庙传曰羣生至衆也而可一其归仰人心莫知其乡也而能致其诚敬鬼神之不可度也而能致其来格天下萃合人心总摄衆志之道非一其至大莫过于宗庙故王者萃天下之道至于有庙则萃道之至也祭祀之报本于人心圣人制礼以成其徳耳故豺獭能祭其性然也古者戍役再期而还今年春暮行明年夏代者至复留备秋至过十一月而归又明年仲春遣次戍者毎秋与冬初两畨戍者皆在疆圉乃今之防秋也圣人无一事不顺天时故至日闭闗韩信多多益办只是分数明伊川先生曰管辖人亦须有法徒严不济事今帅千人能使千人依时及节得饭喫只如此者亦能有几人尝谓军中夜惊亚夫坚卧不起不起善矣然犹夜惊何也亦是未尽善管摄天下人心收宗族厚风俗使人不忘本须是明谱系收世族立宗子法本註一年有一年工夫宗子法壊则人不自知来处以至流转四方往往亲未絶不相识今且试以一二巨公之家行之其术要得拘守得须是且如唐时立庙院仍不得分割了祖业使一人主之凡人家法须月为一㑹以合族古人有花树韦家宗㑹法可取也每有族人逺来亦一为之吉凶嫁娶之类更须相与为礼使骨肉之意常相通骨肉日疎者只为不相见情不相接耳伊川先生曰冠婚䘮祭礼之大者今人都不理㑹豺獭皆知报本今士大夫家多忽此厚于奉养而薄于先祖甚不可也某尝修六礼大畧家必有庙本註庻人立影堂庙必有主本注髙祖以上即当祧也既祧主埋于所𦵏处主式见文集又云今人以影祭或一髭发不相似则所祭已是别人大不便月朔必荐新本註荐后方食时祭用仲月本注止于髙祖旁亲无后者祭之别位冬至祭始祖本註冬至阳之始也始祖厥初生民之祖也无主于庙中正位设一位合考妣享之立春祭先祖本注立春生物之始也先祖始祖而下髙祖而上非一人也亦无主设两位分享考妣季秋祭祢本注季秋成物之时也忌日迁主祭于正寝凡事死之礼当厚于奉生者人家能存得此等事数件虽幼者可使渐知礼义卜其宅兆卜其地之美恶也地美则其神灵安其子孙盛然则曷谓地之美者土色之光润草木之茂盛乃其验也而拘忌者惑以择地之方位决日之吉凶甚者不以奉先为计而専以利后为虑尤非孝子安厝之用心也惟五患者不得不慎须使异日不为道路不为城郭不为沟池不为贵势所夺不为耕犁所及本註一本所谓五患者沟渠道路避邨落逺井窰某家治䘮不用浮屠在洛亦有一二人家化之今无宗子故朝廷无世臣若立宗子法则人知尊祖重本人既重本则朝廷之势自尊古者子弟从父兄今父兄从子弟由不知本也且如汉髙祖欲下沛时只是以帛书与沛父老其父兄便能率子弟从之又如相如使蜀亦遗书责父老然后子弟皆聴其命而从之只有一箇尊卑上下之分然后顺从而不乱也若无法以联属之安可且立宗子法亦是天理譬如木必有从根直上一榦亦必有旁枝又如水虽逺必有正源亦必有分派处自然之势也然又有旁枝达而为榦者故曰古者天子建国诸侯夺宗云邢和叔叙明道先生事云尧舜三代帝王之治所以博大悠逺上下与天地同流者先生固已黙而识之至于兴造礼乐制度文为下至行师用兵战阵之法无所不讲皆造其极外之夷狄情状山川道路之险易邉鄙防戍城寨斥候控带之要靡不究知其吏事操决文法簿书又皆精密详练若先生可谓通儒全才矣介甫言律是八分书是他见得横渠先生曰兵谋师律圣人不得已而用之其术见三王方䇿歴代简书惟志士仁人为能识其大者逺者素求预备而不敢忽忘肉辟于今世死刑中取之亦足寛民之死过此当念其散之之乆吕与叔撰横渠先生行状曰先生慨然有意三代之治论治人先务未始不以经界为急尝曰仁政必自经界始贫富不均教养无法虽欲言治皆苟而已世之病难行者未始不以亟夺富人之田为辞然兹法之行悦之者衆苟处之有术期以数年不刑一人而可复所病者特上之未行耳乃言曰纵不能行之天下犹可验之一乡方与学者议古之法共买田一方画为数井上不失公家之赋役退以其私正经界分宅里立敛法广储蓄兴学校成礼俗救菑恤患敦本抑末足以推先王之遗法明当今之可行此皆有志未就横渠先生为云巖令政事大抵以敦本善俗为先毎以月吉具酒食召乡人髙年㑹县庭亲为劝酬使人知养老事长之义因问民疾苦及告所以训戒子弟之意横渠先生曰古者有东宫有西宫有南宫有北宫异宫而同财此礼亦可行古人虑逺目下虽似相疏其实如此乃能乆相亲盖数十百口之家自是饮食衣服难为得一又异宫乃容子得伸其私所以避子之私也子不私其父则不成为子古之人曲尽人情必也同宫有叔父伯父则为子者何以独厚于其父为父者又乌得而当之父子异宫为命士以上愈贵则愈严故异宫犹今世有逐位非如异居也治天下不由井地终无由得平周道止是均平井田卒归于封建乃定近思録集註卷九卷九钦定四库全书近思録集註卷九婺源江永撰濓溪先生曰古圣王制礼法修教化三纲正九畴叙百姓大和万物咸若乃作乐以宣八风之气以平天下之情故乐声淡而不伤和而不流入其耳感其心莫不淡且和焉淡则欲心平和则躁心释优柔平中徳之盛也天下化中治之至也是谓道配天地古之极也后世礼法不修政刑苛紊纵欲败度下民困苦谓古乐不足聴也代变新声妖淫愁怨导欲増悲不能自止故有贼君弃父轻生败伦不可禁者矣呜唿乐者古以平心今以助欲古以宣化今以长怨不复古礼不变今乐而欲致治者逺哉明道先生言于朝曰治天下以正风俗得贤才为本宜先礼命近侍贤儒及百执事悉心推访有徳业充备足为师表者其次有笃志好学材良行修者延聘敦遣萃于京师俾朝夕相与讲明正学其道必本于人伦明乎物理其教自小学洒埽应对以往修其孝弟忠信周旋礼乐其所以诱掖激厉渐摩成就之道皆有节序其要在于择善修身至于化成天下自乡人而可至于圣人之道其学行皆中于是者为成徳取材识明达可进于善者使日受其业择其学明徳尊者为大学之师次以分教天下之学择士入学县升之州州賔兴于太学太学聚而教之嵗论其贤者能者于朝凡选士之法皆以性行端洁居家孝悌有亷耻礼逊通明学业晓达治道者明道先生论十事一曰师傅二曰六官三曰经界四者乡党五曰贡士六曰兵役七曰民食八曰四民九曰山泽十曰分数其言曰无古今无治乱如生民之理有穷则圣王之法可改后世能尽其道则大治或用其偏则小康此歴代彰灼着明之效也苟或徒知泥古而不能施之于今姑欲徇名而遂废其实此则陋儒之见何足以论治道哉然傥谓今人之情皆已异于古先王之迹不可复于今趣便目前不务髙逺则亦恐非大有为之论而未足以济当今之极弊也伊川先生上疏曰三代之时人君必有师傅保之官师道之教训傅傅之徳义保保其身体后世作事无本知求治而不知正君知规过而不知养徳傅徳义之道固已疎矣保身体之法复无闻焉臣以为傅徳义者在乎防见闻之非节嗜好之过保身体者在乎适起居之宜存畏慎之心今既不设保傅之官则此责皆在经筵欲乞皇帝在宫中言动服食皆使经筵官知之有翦桐之戏则随事箴规违持养之方则应时諌止伊川先生看详三学条制云旧制公私试补葢无虚月学校礼义相先之地而月使之争殊非教养之道请改试为课有所未至则学官召而教之更不考定髙下制尊贤堂以延天下道徳之士及置待賔吏师斋立检察士人行检等法又云自元丰后设利诱之法増国学解额至五百人来者奔凑舍父母之养忘骨肉之爱往来道路旅寓他土人心日偷士风日薄今欲量留一百人余四百人分在州郡解额窄处自然士人各安乡土养其孝爱之心息其奔趋流浪之志风俗亦当稍厚又云三舍升补之法皆案文责迹有司之事非庠序育材论秀之道葢朝廷授法必达乎下长官守法而不得有为是以事成于下而下得以制其上此后世所以不治也或曰长贰得人则善矣或非其人不若防闲详密可循守也殊不知先王制法待人而行未闻立不得人之法也苟长贰非人不知教育之道徒守虚文密法果足以成人才乎明道先生行状云先生为泽州晋城令民以事至邑者必告之以孝悌忠信入所以事父兄出所以事长上度乡村逺近为伍保使之力役相助患难相恤而姦伪无所容凡孤㷀残废者责之亲戚乡党使无失所行旅出于其涂者疾病皆有所养诸乡皆有校暇时亲至召父母与之语儿童所读书亲为正句读教者不善则为易置择子弟之秀者聚而教之乡民为社㑹为立科条旌别善恶使有劝有耻萃王假有庙传曰羣生至衆也而可一其归仰人心莫知其乡也而能致其诚敬鬼神之不可度也而能致其来格天下萃合人心总摄衆志之道非一其至大莫过于宗庙故王者萃天下之道至于有庙则萃道之至也祭祀之报本于人心圣人制礼以成其徳耳故豺獭能祭其性然也古者戍役再期而还今年春暮行明年夏代者至复留备秋至过十一月而归又明年中春遣次戍者毎秋与冬初两番戍者皆在疆圉乃今之防秋也圣人无一事不顺天时故至日闭闗韩信多多益办只是分数明伊川先生曰管辖人亦须有法徒严不济事今帅千人能使千人依时及节得饭喫只如此者亦能有㡬人尝谓军中夜惊亚夫坚卧不起不起善矣然犹夜惊何也亦是未尽善管摄天下人心收宗族厚风俗使人不忘本须是明谱系收世族立宗子法宗子法坏则人不自知来处以至流转四方往往亲未絶不相识今且试以一二巨公之家行之其术要得拘守得须是且如唐时立庙院仍不得分割了祖业使一人主之凡人家法须月为一㑹以合族古人有花树韦家宗㑹法可取也每有族人逺来亦一为之吉凶嫁娶之类或须相与为礼使骨肉之意尝相通骨肉日疎者只为不相见情不相接尔冠婚䘮祭礼之大者今人都不理㑹豺獭皆知报本今士大夫家多忽此厚于奉养而薄于先祖甚不可也某尝修六礼大略家必有庙庙必有主月朔必荐新时祭用仲月冬至祭始祖立春祭先祖季秋祭祢忌日迁主祭于正寝凡事死之礼当厚于奉生者人家能存得此等事数件虽㓜者可使渐知礼义卜其宅兆卜其地之美恶也地美则其神灵安其子孙盛然则曷谓之地美者土色之光润草木之茂盛乃其验也而拘忌者或以择地之方位决日之吉凶甚者不以奉先为计而专以利后为虑尤非孝子安措之用心也惟五患者不得不慎须使异日不为道路不为城郭不为沟池不为贵势所夺不为耕犂所及正叔云某家治䘮不用浮图在洛亦有一二人家化之今无宗子故朝廷无世臣若立宗子法则人知尊祖重本人既重本则朝廷之势自尊古者子弟从父兄今父兄从子弟由不知本也且如汉髙祖欲下沛时只是以帛书与沛父老其父兄便能率子弟从之又如相如使蜀亦遗书责父老然后子弟皆聴其命而从之只有一箇尊卑上下之分然后顺从而不乱也若无所以联属之安可且立宗子法亦是天理譬如本必有从根直上一干亦必有旁枝又如水虽逺必有正源亦必有分𣲖处自然之势也然又有旁枝达而为干者故曰古者天子建国诸侯夺宗云邢和叔叙明道先生事云尧舜三代帝王之治所以博大悠逺上下与天地同流者先生固已黙而识之至于兴造礼乐制度文为下至行师用兵战阵之法无所不讲皆造其极外之夷狄情状山川道路之险易边鄙防戍城寨斥候控带之要靡不究知其吏事操决文法簿书又皆精密详练若先生可谓通儒全才矣介甫言律是八分书是他见得横渠先生曰兵谋师律圣人不得已而用之其术见三王方䇿歴代简书惟志士仁人为能识其逺者大者素求预备而不敢忽忘肉辟于今世死刑中取之亦足寛民之死过此当念其散之之久吕与叔撰横渠先生行状云先生慨然有意三代之治论治人先务未始不以经界为急尝曰仁政必自经界始贫富不均教养无法虽欲言治皆苟而已世之病难行者未始不以亟夺富人之田为辞然兹法之行悦之者衆苟处之有术期以数年不刑一人而可复所病者特上之未行耳乃言曰纵不能行之天下犹可验之一乡方与学者议古之法共买田一方画为数井上不失公家之赋役退以其私正经界分宅里立敛法广储蓄兴学校成礼俗救菑恤患敦本抑末足以推先王之遗法明当今之可行此皆有志未就横渠先生为云巗令政事大抵以敦本善俗为先每以月吉具酒食召乡人髙年㑹县庭亲为劝酬使人知养老事长之义因问民疾苦及告所以训戒子弟之意横渠先生曰古者有东宫有西宫有南宫有北宫异宫而同财此礼亦可行古人虑逺目下虽似相疎其实如此乃能久相亲葢数十百口之家自是饮食衣服难为得一又异宫乃容子得伸其私所以避子之私也子不私其父则不成为子古之人曲尽人情必也同宫有叔父伯父则为子者何以独厚于其父为父者又乌得而当之父子异宫为命士以上愈贵则愈严故异宫犹今世有逐位非如异居也治天下不由井地终无由得平周道止是均平井田卒归于封建乃定近思録集註卷九近思录集註卷十钦定四库全书近思録集註卷十归安茅星来撰临政处事之方伊川先生上疏曰夫钟怒而击之则武悲而击之则哀诚意之感而入也告于人亦如是古人所以齐戒而告君也臣前后两得进讲未尝敢不宿齐预戒潜思存诚觊感动于上心若使营营于职事纷纷其思虑待至上前然后善其辞説徒以颊舌感人不亦浅乎伊川答人示奏藁书云观公之意专以畏乱为主頥欲公以爱民为先力言百姓饥且死丐朝廷哀怜因惧将为冦乱可也不惟告君之体当如是事势亦宜尔公方求财以活人祈之以仁爱则当轻财而重民惧之以利害则将恃财以自保古之时得丘民则得天下后世以兵制民以财聚衆聚财者能守保民者为迂惟当以诚意感动觊其有不忍之心而已明道为邑及民之事多衆人所谓法所拘者然为之未尝大戾于法衆亦不甚骇谓之得伸其志则不可求小补则过今之为政者逺矣人虽异之不至指为狂也至谓之狂则大骇矣尽诚为之不容而后去又何嫌乎明道先生曰一命之士苟存心于爱物于人必有所济伊川先生曰君子观天水违行之象知人情有争讼之道故凡所作事必谋其始絶讼端于事之始则讼无由生矣谋始之义广矣若慎交结明契劵之类是也师之九二为师之主恃专则失为下之道不专则无成功之理故得中为吉凡师之道威和并至则吉也世儒有论鲁祀周公以天子礼乐以为周公能为人臣不能为之功则可用人臣不得用之礼乐是不知人臣之道也夫居周公之位则为周公之事由其位而能为者皆所当为也周公乃尽其职耳大有之九三曰公用亨于天子小人弗克传曰三当大有之时居诸侯之位有其富盛必用亨通于天子谓以其有为天子之有也乃人臣之常义也若小人处之则专其富有以为私不知公以奉上之道故曰小人弗克也人心所从多所亲爱者也常人之情爱之则见其是恶之则见其非故妻孥之言虽失而多从所增之言虽善为恶也苟以亲爱而随之则是私情所与岂合正理故随之初九出门而交则有功也随九五之象曰孚于嘉吉位正中也传曰随以得中爲善随之所防者过也盖心所悦随则不知其过矣坎之六四曰樽酒簋贰用缶纳约自牖终无咎傅曰此言人臣以忠信善道结于君心必自其所明䖏乃能入也人心有所蔽有所通通者明䖏也当就其明处而告之求信则易也故云纳约自牖能如是则虽艰险之时终得无咎也且如君心蔽于荒乐唯其蔽也故尔虽力诋其荒乐之非如其不省何必于所不蔽之事推而及之则能悟其心矣自古能谏其君者未有不因其所明者也故讦直强劲者率多取忤而温厚明辩者其説多行非惟告于君者如此为教者亦然夫教必就人之所长所长者心之所明也从其心之所明而入然后推及其余孟子所谓成德逹财是也恒之初六曰浚恒贞凶象曰浚恒之凶始求深也传曰初六居下而四为正应四以刚居髙又为二三所隔应初之志异乎常矣而初乃求望之深是知常而不知变也世之责望故素而至悔咎者皆浚恒者也遯之九三曰系遯有疾厉畜臣妾吉传曰系恋之私恩怀小人女子之道也故以畜养臣妾则吉然君子之待小人亦不如是也睽之象曰君子以同而异传曰圣贤之处世在人理之常莫不大同于世俗所同者则有时而独异不能大同者乱常拂理之人也不能独异者随俗习非之人也要在同而能异耳睽之初九当睽之时虽同德者相与然小人乖异者至衆若弃絶之不㡬尽天下以仇君子乎如此则失含𢎞之义致凶咎之道也又安能化不善而使之合乎故必见恶人则旡咎也古之圣王所以能化姦凶为善良革仇敌为臣民者由弗絶也睽之九二当睽之时君心未合贤臣在下竭力尽诚期使之信合而已至诚以感动之尽力以扶持之明义理以致其知杜蔽惑以诚其意如是宛转以求其合也遇非枉道逢迎也巷非邪僻由径也故象曰遇主于巷未失道也损之九二曰弗损益之传曰不自损其刚贞则能益其上乃益之也若失其刚贞而用柔説适足以损之而已世之愚者有虽无邪心而惟知竭力顺上为忠者葢不知弗损益之之义也益之初九曰利用为大作元吉旡咎象曰元吉旡咎下不厚事也传曰在下者本不当处厚事厚事重大之事也以为在上所任所以当大事必能济大事而致元吉乃为旡咎能致元吉则在上者任之为知人已当之为胜任不然则上下皆有咎也革而无甚益犹可悔也况反害乎古人所以重改作也渐之九三曰利用御冦传曰君子之与小人比也自守以正岂惟君子自完其已而已乎亦使小人得不陷于非义是以顺道相保御止其恶也旅之初六曰旅𤨏𤨏斯其所取灾传曰志卑之人既处旅困鄙猥𤨏细无所不至乃其所以致悔辱取灾咎也在旅而过刚自高致困灾之道也兑之上六曰引兑象曰未光也传曰説既极矣又引而长之虽説之之心不已而事理已过实无所说事之盛则有光辉既极而强引之长其无意味甚矣岂有光也中孚之象曰君子以议狱缓死传曰君子之于议狱尽其忠而已于决死极于恻而已天下之事无所不尽其忠而议狱缓死最其大者也事有时而当过所以从宜然岂可甚过也如过恭过哀过俭大过则不可所以小过为顺乎宜也能顺乎宜所以大吉防小人之道正已为先周公至公不私进退以道无利欲之蔽其处已也䕫䕫然存恭畏之心其存诚也荡荡焉无顾虑之意所以虽在危疑之地而不失其圣也诗曰公孙硕肤赤舄几几採察求访使臣之大务明道先生与吴师礼谈介甫之学错处谓师礼曰为我尽逹诸介甫我亦未敢自以为是如有説愿往复此天下公理无彼我果能明辩不有益于介甫则必有益于我天祺在司竹常爱用一卒长及将代自见其人盗笋皮遂治之无少贷罪已正待之复如初畧不介意其德量如此明道因论口将言而嗫嚅云若合开口时要他头也须开口本註云如荆轲于樊于期须是聴其言也厉须是就事上学蛊振民育德然有所知后方能如此何必读书然后为学先生见一学者忙迫问其故曰欲了几处人事曰某非不欲周旋人事者曷尝似贤急迫安定之门人往往知稽古爱民矣则于为政也何有门人有曰吾与人居视其有过而不告则于心有所不安告之而人不受则奈何明道曰与之处而不告其过非忠也要使诚意之交通在于未言之前则言出而人信矣又曰责善之道要使诚有余而言不足则于人有益而在我者无自辱矣职事不可以巧免居是邦不非其大夫此理最好克勤小物最难欲当大任须是笃实凡为人言者理胜则事明气忿则招怫居今之时不安今之法令非义也若论为治不为则已如复为之须于今之法度内处得其当方为合义若须更改而后为则何义之有今之监司多不与州县一体监司专欲伺察州县专欲揜蔽不若推诚心与之共治有所不逮可教者教之可督者督之至于不听择其甚者去一二使足以警衆可也伊川先生曰人恶多事或人悯之世事虽多尽是人事人事不教人做更责谁做明道曰感慨杀身者易从容就义者难人或劝伊川先生以加礼近贵先生曰何不见责以尽礼而责之以加礼礼尽则已岂有加也或问簿佐令者也簿所欲为令或不从奈何曰当以诚意动之今令与簿不和只是争私意令是邑之长若能以事父兄之道事之过则归已善则惟恐不归于令积此诚意岂有不动得人问人于议论多欲直已无含容之气是气不平否曰固是气不平亦是量狭人量随识长亦有人识高而量不长者是识实未至也大凡别事人都强得惟识量不可强今人有斗筲之量有釡斛之量有钟鼎之量有江河之量江河之量亦大矣然有涯有涯亦有时而满惟天地之量则无满故圣人者天地之量也圣人之量道也常人之有量者天资也天资有量湏有限大抵六尺之躯力量只如此虽欲不满不可得也如邓艾位三公年七十处得甚好及因下蜀有功便动了谢安闻谢𤣥破苻坚对客围碁报至不喜及归折屐齿强终不得也更如人大醉后益恭谨者只益恭谨便是动了虽与放肆者不同其为酒所动一也又如贵公子位益高益卑谦只卑谦便是动了虽与骄傲者不同其为位所动一也然惟知道者量自然宏大不勉强而成今人有所见卑下者无他亦是识量不足也人才有意于为公便是私心昔有人典选其子弟系磨勘皆不为理此乃是私心人多言古时用直不避嫌得后世用此不得自是无人岂是无时本註因言少师典举明道荐才事君实尝问先生云欲除一人给事中谁可为者先生曰初若泛论人才却可今既如此頥虽有其人何可言君实曰出于公口入于光耳又何害先生终不言先生云韩持国服义最不可得一日頥与持国范夷叟泛舟于颕昌西湖须臾客将云有一官员谒见大资頥将为有甚急切公事乃是求知己頥云大资居位却不求人乃使人倒来求已是甚道理夷叟云只为正叔太执求荐章常事也頥云不然只为曽有不求者不与来求者与之遂致人如此持国便服先生因言今日供职只第一件便做他底不得吏人押申转运司状頥不曾签国子监自系台省台省系朝廷官外司有事合行申状岂有台省倒申外司之理只为从前人只计较利害不计较事体直得恁地须看圣人欲正名处见得道名不正时便至礼乐不兴是自然住不得学者不可不通世务天下事譬如一家非我为则彼为非甲为则乙为人无逺虑必有近忧思虑当在事外圣人之责人也常缓便见只欲事正无显人过恶之意伊川先生云今之守令惟制民之产一事不得为其他在法度中甚有可为者患人不为耳明道先生作县凡坐处皆书视民如伤四字尝曰颢常愧此四字伊川先生每见人论前辈之短则曰汝辈且取他长处刘安礼云王荆公执政议法改令言者攻之甚力明道先生尝被㫖赴中堂议事荆公方怒言者厉色待之先生徐曰天下之事非一家私议愿公平气以听荆公为之媿屈刘安礼问临民明道曰使民各得输其情问御吏曰正已以格物横渠先生曰凡人为上则易为下则难然不能为下亦未能使下不尽其情伪也大抵使人常在其前已尝为之则能使人坎维心亨故行有尚外虽积险苟处之心亨不疑则虽难必济而徃有功也今水临万仞之上要下即下无复凝滞险在前惟知有义理而已则复何回避所以心通人所以不能行已者于其所难者则惰其异俗者虽易而羞缩惟心𢎞则不顾人之非笑所趋义理耳视天下莫能移其道然为之人亦未必怪正以在己者义理不胜惰与羞缩之病消则有长不消则病常在意思龌龊无由作事在古气节之士冐死以有为于义未必中然非有志概者莫能况吾于义理已明何为不为姤初六羸豕孚蹢躅豕方羸时力未能动然至诚在于蹢躅得伸则伸矣如李德裕处置阉宦徒知其帖息威伏而忽于志不忘逞照察少不至则失其几也人教小童亦可取益绊已不出入一益也授人数数已亦了此文义二益也对之必正衣冠尊瞻视三益也常以因已而坏人之才为忧则不敢惰四益也近思録集註卷十卷十钦定四库全书近思録集註卷十婺源江永撰伊川先生上疏曰夫钟怒而撃之则武悲而击之则哀诚意之感而入也告于人亦如是古人所以斋戒而告君也臣前后两得进讲未尝敢不宿斋预戒潜思存诚觊感动于上心若使营营于职事纷纷其思虑待至上前然后善其辞説徒以颊舌感人不亦浅乎伊川答人示奏藁书云观公之意专以畏乱为主颐欲公以爱民为先力言百姓饥且死丐朝廷哀怜因惧将为冦乱可也不惟告君之体当如是事势亦宜尔公方求财以活人祈之以仁爱则当轻财而重民惧之以利害则将恃财以自保古之时得邱民则得天下后世以兵制民以财聚衆聚财者能守保民者为迂惟当以诚意感动觊其有不忍之心而已明道为邑及民之事多衆人所谓法所拘者然为之未尝大戾于法衆亦不甚骇谓之得伸其志则不可求小补则过今之为政者逺矣人虽异之不至指为狂也至谓之狂则大骇矣尽诚为之不容而后去又何嫌乎明道先生曰一命之士苟存心于爱物于人必有所济伊川先生曰君子观天水违行之象知人情有争讼之道故凡所作事必谋其始絶讼端于事之始则讼无由生矣谋始之义广矣若慎交结明契劵之类是也师之九二为师之主恃专则失为下之道不专则无成功之理故得中为吉凡师之道威和并至则吉也世儒有论鲁祀周公以天子礼乐以为周公能为人臣不能为之功则可用人臣不得用之礼乐是不知人臣之道也夫居周公之位则为周公之事由其位而能为者皆所当为也周公乃尽其职耳大有之九三四公用亨于天子小人弗克传曰三当大有之时居诸侯之位有其富盛必用亨通于天子谓以其有为天子之有也乃人臣之之常义也若小人处之则专其富有以为私不知公已奉上之道故曰小人弗克也随九五之象曰孚于嘉吉位正中也传曰随以得中为善随之所防者过也盖心所説随则不知其过矣人心所从多所亲爱者也常人之情爱之则见其是恶之则见其非故妻孥之言虽失而多从所憎之言虽善为恶也苟以亲爱而随之则是私情所与岂合正理故随之初九出门而交则有功也坎之六四曰樽酒簋贰用缶纳约自牖终无咎传曰此言人臣以忠信善道结于君心必自其所明处乃能入也人心有所蔽有所通通者明处也当就其明处而告之求信则易也故曰纳约自牖能如是则虽艰险之时终得无咎也且如君心蔽于荒乐唯其蔽也故尔虽力诋其荒乐之非如其不省何必于所不蔽之事推而及之则能悟其心矣自古能谏其君者未有不因其所明者也故讦直强劲者率多取忤而温厚明辨者其説多行非唯告于君者如此为教者亦然夫教必就人之所长所长者心之所明也从其心之所明而入然后推及其余孟子所谓成徳逹财是也恒之初六曰浚恒贞凶象曰浚恒之凶始求深也传曰初六居下而四为正应四以刚居高又为二三所隔应初之志异乎常矣而初乃求望之深是知常而不知变也世之责望故素而至悔咎者皆浚恒者也遯之九三曰系遯有疾厉畜臣妾吉传曰系恋之私恩怀小人女子之道也故以畜养臣妾则吉然君子之待小人亦不如是也睽之象曰君子以同而异传曰圣贤之处世在人理之常莫不大同于世俗所同者则有时而独异不能大同者乱常拂理之人也不能独异者随俗习非之人也要在同而能异耳睽之初九当睽之时虽同徳者相与然小人乖异者至衆若弃绝之不几尽天下以仇君子乎如此则失含宏之义致凶咎之道也又安能化不善而使之合乎故必见恶人则无咎也古之圣王所以能化姦凶为善良革仇敌为臣民者由弗绝也睽之九二当睽之时君心未合贤臣在下竭力尽诚期使之信合而已至诚以感动之尽力以扶持之明理义以致其知杜蔽害以诚其意如是宛转以求其合也遇非枉道逢迎也巷非邪僻由径也故象曰遇主于巷未失道也损之九二曰弗损益之传曰不自损其刚贞则能益其上乃益之也若失其刚贞而用柔説适足以损之而已世之愚者有虽无邪心而惟知竭力顺上为忠者盖不知弗损益之之义也益之初九曰利用为大作元吉无咎象曰元吉无咎下不厚事也传曰在下者本不当处厚事厚事重大之事也以为在上所任所以当大事必能济大事而致元吉乃为无咎能致元吉则在上者任之为知人已当之为胜任不然则上下皆有咎也革而无甚益犹可悔也况反害乎古人所以重改作也渐之九三曰利御冦传曰君子之与小人比也自守以正岂惟君子自完其己而已乎亦使小人得不陷于非义是以顺道相保御止其恶也旅之初六曰旅琐琐斯其所取灾传曰志卑之人既处旅困鄙猥琐细无所不至乃其所以致悔辱取灾咎也在旅而过刚自高致困灾之道也兑之上六曰引兑象曰未光也传曰説既极矣又引而长之虽説之之心不已而事理已过实无所説事之盛则有光辉旣极而强引之长其无意味甚矣岂有光也中孚之象曰君子以议狱缓死传曰君子之于议狱尽其忠而已于决死极其恻而已天下之事无所不尽其忠而议狱缓死最其大者也事之时而当过所以从宜然岂可甚过也如过恭过哀过俭大过则不可所以小过为顺乎宜也能顺乎宜所以大吉防小人之道正己为先周公至公不私进退以道无利欲之蔽其处已也䕫䕫然存恭畏之心其存诚也荡荡焉无顾虑之意所以虽在危疑之地而不失其圣也诗曰公孙硕肤赤舄几几採察求访使臣之大务明道先生与吴师礼谈介甫之学错处谓师礼曰为我尽逹诸介甫我亦未敢自以为是如有説愿徃复此天下公理无彼我果能明辩不有益于介甫则必有益于我天祺在司竹常爱用一卒长及将代自见其人盗笋皮遂治之无少贷罪已正待之复如初畧不介意其徳量如此因论口将言而嗫嚅云若合开口时要他头也须开口须是听其言也厉须是就事上学蛊振民育徳然有所知后方能如此何必读书然后为学先生见一学者忙廹问其故曰欲了几处人事曰某非不欲周旋人事者曷尝似贤急廹安定之门人徃徃知稽古爱民矣则于为政也何有门人有曰吾与人居视其有过而不告则于心有所不安告之而人不受则奈何曰与之处而不告其过非忠也要使诚意之交通在于未言之前则言出而人信矣又曰责善之道要使诚有余而言不足则于人有益而在我者无自辱矣职事不可以巧免居是邦不非其大夫此理最好克勤小物最难欲当大任须是笃实凡为人言者理胜则事明气忿则招怫居今之时不安今之法令非义也若论为治不为则已如复为之须于今之法度内处得其当方为合义若须更改而后为则何义之有今之监司多不与州县一体监司专欲伺察州县专欲掩蔽不若推诚心与之共治有所不逮可教者教之可督者督之至于不听择其甚者去一二使足以警衆可也伊川先生曰人恶多事或人悯之世事虽多尽是人事人事不教人做更责谁做感慨杀身者易从容就义者难人或劝先生以加礼近贵先生曰何不见责以尽礼而责之以加礼礼尽则已岂有加也或问簿佐令者也簿所欲为令或不从奈何曰当以诚意动之今令与簿不和只是争私意令使邑之长若能以事父兄之道事之过则归己善则唯恐不归于令积此诚意岂有不动得人问人于议论多欲直已无含容之气是气不平否曰固是气不平亦是量狭人量随识长亦有人识高而量不长者是识实未至也大凡别事人都强得惟识量不可强今人有斗筲之量有釜斛之量有钟鼎之量有江河之量江河之量亦大矣然有涯有涯亦有时而满惟天地之量则无满故圣人者天地之量也圣人之量道也常人之有量者天资也天资之量须有限大抵六尺之躯力量只如此虽欲不满不可得也如邓艾位三公年七十处得甚好及因下蜀有功便动了谢安闻谢𤣥破苻坚对客围碁报至不喜及归折屐齿强终不得也更如人大醉后益恭谨者只益恭便是动了虽与放肆者不同其为酒所动一也又如贵公子位益高益卑谦只卑谦更是动了虽与骄傲者不同其为位所动一也然惟知道者量自然宜大不待勉强而成今人有所见卑下者无他亦是识量不足也人才有意于为公便是私心昔有人典选其子弟系磨勘皆不为理此乃是私心人多言古时用直不避嫌得后世用此不得自是无人岂是无时君实尝问先生云欲除一人给事中谁可为者先生曰初若泛论人才却可今旣如此颐虽有其人何可言君实曰出于公口入于光耳又何害先生终不言先生云韩持国服义最不可得一日颐与持国范夷叟泛舟于颕昌西湖须臾客将去有一官员上书谒见大资颐将谓有甚急切公事乃是求知己颐云大资居位却不求人乃使人倒来求已是甚道理夷叟云只为正叔大执求荐章常事也颐云不然只为曾有不求者不与来求者与之遂致人如此持国便服先生因言今日供职只第一件便做他底不得吏人押申转选司状颐不会签国子监自系台省台省系朝廷官外官有事合得行申状岂有台省且申外司之理只为从前人只计较利害不计较事体直得恁地须看圣人欲正名处见得道名不正时便至礼乐不兴是自然住不得学者不可不通世务天下事譬如一家非我为则彼为非甲为则乙为人无逺虑必有近忧思虑当在事外圣人之责人也常浅使见只欲事正无显人过恶之意伊川先生云今之守令惟制民之产一事不得为其他在法度中甚有可为者患人不为耳明道先生作县凡坐处皆书视民如伤四字常曰颢常愧此四字伊川毎见人论前辈之短则曰汝辈且取他长处刘安礼云王荆公执政议法改令言者攻之甚力明道先生尝被㫖赴中堂议事荆公方怒言者厉色待之先生徐曰天下之事非一家私议愿公平气以听荆公为之媿屈刘安礼问临民明道先生曰使民各得输其情问御吏曰正己以格物横渠先生曰凡人为上则易为下则难然不能为下亦未能使下不尽其情伪也大抵使人常在其前已尝为之则能使人坎维心亨故行有尚外虽积险苟处之心亨不疑则虽难必济而徃有功也今水临万仭之山要下即下无复凝滞之在前惟知有义理而已则复何囘避所以心通人所以不能行己者于其所难者则惰其异俗者虽易而羞缩惟心宏则不顾人之非笑所趋义理耳视天下莫能移其道然为之人亦未必怪正以在己者义理不胜惰与羞缩之病消则有长不消则病常在意思龌龊无由作事在古气节之士冒死以有为于义未必中然非有志槩者莫能况吾于义理已明何为不为姤初六羸豕孚蹢躅豕方羸时力未能动然至诚在于蹢躅得伸则伸矣如李徳裕处置阉宦徒知其帖息威伏而忽于志不忘逞炤察少不至则失其几也人教小童亦可取益绊已不出入一益也授人数数已亦了此文义二益也对之必正衣冠尊瞻视三益也常以因己而坏人之才为忧则不敢惰四益也近思録集註卷十近思录集註卷十一钦定四库全书近思録集註卷十一归安茅星来撰教学之道濓溪先生曰刚善为义为直为断为严毅为干固恶为勐为隘为强梁柔善为慈为顺为㢲恶为懦弱为无断为邪佞惟中也者和也中节也天下之逹道也圣人之事也故圣人立教俾人自易其恶自至其中而止矣伊川先生曰古人生子能食能言而教之大学之法以豫为先人之幼也知思未有所主便当以格言至论日陈于前虽未晓知且当薰聒使盈耳充腹乆自安习若固有之虽以他言惑之不能入也若为之不豫及乎稍长私意偏好生于内衆口辩言铄于外欲其纯完不可得也观之上九曰观其生君子无咎象曰观其生志未平也传曰君子虽不在位然以人观其德用为仪法故当自慎省观其所生常不失于君子则人不失所望而化之矣不可以不在于位故安然放意无所事也圣人之道如天然与衆人之识甚殊邈也门人弟子既亲炙而后益知其高逺既若不可以及则趋望之心怠矣故圣人之教常俯而就之事上临䘮不敢不勉君子之常行不困于酒尤其近也而以已处之者不独使夫资之下者勉思企及而才之高者亦不敢易乎近矣明道先生曰忧子弟之轻俊者只教以经学念书不得令作文字子弟凡百玩好皆夺志至于书札于儒者事最近然一向好着亦自䘮志如王虞颜栁辈诚为好人则有之曽见有善书者知道否平生精力一用于此非惟徒废时日于道便有妨处足知䘮志也胡安定在湖州置治道斋学者有欲明治道者讲之于中如治民治兵水利算数之类尝言刘彞善治水利后累为政皆兴水利有功凡立言欲涵蓄意思不使知德者厌无德者惑教人未见意趣必不乐学欲且教之歌舞如古诗三百篇皆古人作之如关雎之类正家之始故用之乡人用之邦国日使人闻之此等诗其言简奥今人未易晓别欲作诗畧言教童子洒扫应对事长之节令朝夕歌之似当有助子厚以礼教学者最善使学者先有所据守伊川曰语学者以所见未到之理不惟所闻不深彻反将理低看了舞射便见人诚古之教人莫非使之成已自洒埽应对上便可到圣人事自幼子常视毋诳以上便是教以圣人事先传后倦君子教人有序先传以小者近者而后教以大者逺者非是先传以近小而后不教以逺大也伊川先生曰说书必非古意转使人薄学者须是潜心积虑优游涵养使之自得今一日説尽只是教得薄至如汉时説下帷讲诵犹未必説书古者八嵗入小学十五入大学择其才可教者聚之不肖者复之农𤱔盖士农不易业既入学则不治农然后士农判在学之养若士大夫之子则不虑无养虽庻人之子既入学则亦必有养古之士者自十五入学至四十方仕中间自有二十五年学又无利可趋则所志可知须去趋善便自此成德后之人自童稚间已有汲汲趋利之意何由得向善故古人必使四十而仕然后志定只营衣食却无害惟利禄之诱最害人本註人有养便方定志于学天下有多少才只为道不明于天下故不得有所成就且古者兴于诗立于礼成于乐如今人怎生㑹得古人于诗如今人歌曲一般虽闾巷童稚皆习闻其説而晓其义故能兴起于诗后世老师宿儒尚不能晓其义怎生责得学者是不得兴于诗也古礼既废人伦不明以至治家皆无法度是不得立于礼也古人有歌咏以养其性情声音以养其耳目舞蹈以养其血脉今皆无之是不得成于乐也古之成材也易今之成材也难孔子教人不愤不启不悱不发葢不待愤悱而发则知之不固待愤悱而后发则沛然矣学者湏是深思之思而不得然后为他説便好初学者须是且为他説不然非独他不晓亦止人好问之心也横渠先生曰恭敬撙节退譲以明礼仁之至也爱道之极也已不勉明则人无从倡道无从𢎞教无从成矣学记曰进而不顾其安使人不由其诚教人不尽其材人未安之又进之未喻之又告之徒使人生此节目不尽材不顾安不由诚皆是施之妄也教人至难必尽人之材乃不误人观可及处然后告之圣人之明直若庖丁之解牛皆知其隙刃投余地无全牛矣人之才足以有为但以其不由于诚则不尽其材若曰勉率而为之则岂有由诚哉古之小儿便能敬事长者与之提携则两手奉长者之手问之揜口而对葢稍不敬事便不忠信故教小儿且先安详恭敬孟子曰人不足与适也政不足与间也唯大人为能格君心之非非唯君心至于朋游学者之际彼虽议论异同未欲深较惟整理其心使归之正岂小补哉近思録集註卷十一卷十一钦定四库全书近思録集註卷十一婺源江永撰濓溪先生曰刚善为义为直为断为严毅为干固恶为勐为隘为强梁柔善为慈为顺为巽恶为懦弱为无断为邪佞惟中也和也中节也天下之逹道也圣人之事也故圣人立教俾人自易其恶自至其中而止矣伊川先生曰古人生子能食能言而教之大学之法以豫为先人之幼也知思未有所主便当以格言至论日陈于前虽未有知且当熏䀨使盈耳充腹久自安习若固有之虽以他説惑之不能入也若为之不豫及乎稍长私意偏好生于内衆口辩言铄于外欲其纯完不可得也观之上九曰观其生君子无咎象曰观其生志未平也传曰君子虽不在位然以人观其徳用为仪法故当自慎省观其所生常不失于君子则人不失所望而化之矣不可以不在于位故安然放意无所事也圣人之道如天然与衆人之识甚殊邈也门人弟子旣亲炙而后益知其高逺旣若不可以及则趋望之心怠矣故圣人之教常俯而就之事上临丧不敢不勉君子之常行不困于酒尤其近也而以已处之者不独使夫资之下者勉思企及而才之高者亦不敢易乎近矣明道先生曰忧子弟之轻俊者只教以经学念书不得令作文字子弟凡百玩好皆夺志至于书札于儒者事最近然一向好着亦自丧志如王虞颜桺辈诚为好人则有之曾见有善书者知道否平生精力一用于此非惟徒废时日于道便有妨处足知丧志也胡安定在湖州置治道斋学者有欲明治道者讲之于中如治民治兵水利算数之类尝言刘彞善治水利后累为政皆兴水利有功凡立言欲涵蓄意思不使知徳者厌无徳者惑教人未见意趣必不乐学欲且教之歌舞如古诗三百篇皆古人作之如关雎之类正家之始故用之乡人用之邦国日使人闻之此等诗其言简奥今人未易晓别欲作诗畧言教童子洒扫应对事长之节令朝夕歌之似当有助子厚以礼教学者最善使学者先有所据守语学者以所见未到之理不惟所闻不深彻反将理低看了舞射便见人诚古之教人莫非使之成已自洒扫应对上便可到圣人事自幼子常视母诳以上便是教以圣人事先传后倦君子教人有序先传以小者近者而后教以大者逺者非是先传以近小而后不教以逺大也伊川先生曰説书必非古意转使人薄学者须是潜心积虑优游涵养使之自得今一日説尽只是教得薄至如汉时説下帷讲诵犹未必説书古者八岁入小学十五入大学择其才可教者聚之不肖者复之农畞盖士农不易业旣入学则不治农然后士农判在学之养若士大夫之子则不虑无养虽庶人之子旣入学则亦必有养古之士者自十五入学至四十方仕中间自有二十五年学又无利可趋则所志可知须去趋善便自此成徳后之人自童稚间已有汲汲趋利之意何由得向善故古人必使四十而仕然后志定只营衣食却无害惟利禄之诱最害人天下有多少才只为道不明于天下故不得有所成就且古者兴于诗立于礼成于乐如今人怎生会得古人于诗如今人歌曲一般虽闾巷童稚皆习闻其説而晓其义故能兴起于诗后世老师宿儒尚不能晓其义怎生责得学者是不得兴于诗也古礼旣废人伦不明以至治家皆无法度是不得立于礼也古人有歌咏以养其性情声音以养其耳目舞蹈以养其血脉今皆无之是不得成于乐也古之成材也易今之成材也难孔子教人不愤不启不悱不发盖不待愤悱而发则知之不固待愤悱而后发则沛然矣学者须是深思之思之不得然后为他説便好初学者须是且为他説不然非独他不晓亦止人好问之心也横渠先生曰恭敬撙节退让以明礼仁之至也爱道之极也已不勉明则人无从倡道无从宏教无从成矣学记曰进而不顾其安使人不由其诚教人不尽其材人未安之又进之未喻之又告之徒使人生此节目不尽材不顾安不由诚皆是施之妄也教人至难必尽人之材乃不误人观可及处然后告之圣人之明直若庖丁之解牛皆知其隙刃投余地无全牛矣人之才足以有为但以其不由于诚则不尽其才若曰勉率而为之则岂有由诚哉古之小儿便能敬事长者与之提携则两手奉长者之手问之掩口而对盖稍不敬事便不忠信故教小儿且先安详恭敬孟子曰人不足与适也政不足与间也唯大人为能格君心之非非惟君心至于朋游学者之际彼虽议论异同未欲深较惟整理其心使归之正岂小补哉近思録集註卷十一近思录集註卷十二钦定四库全书近思録集註卷十二归安茅星来撰警戒濂溪先生曰仲由喜闻过令名无穷焉今人有过不喜人规如䕶疾而忌医宁灭其身而无悟也噫伊川先生曰徳善日积则福禄日臻徳踰于禄则虽盛而非满自古隆盛未有不失道而丧败者也人之于豫乐心悦之故迟迟遂至于耽恋不能已也豫之六二以中正自守其介如石其去之速不俟终日故贞正而吉也处豫不可安且乆也乆则溺矣如二可谓见㡬而作者也盖中正故其守坚而能辨之早去之速也人君致危亡之道非一而以豫为多圣人为戒必于方盛之时方其盛而不知戒故狃安富则骄侈生乐舒肆则纲纪壊忘祸乱则衅孽萌是以浸淫不知乱之至也复之六三以隂躁处动之极复之频数而不能固者也复贵安固频复频失不安于复也复善而屡失危之道也圣人开其迁善之道与其复而危其屡失故云厉旡咎不可以频失而戒其复也频失则为危屡复何咎过在失而不在复也本註刘质夫曰频复不已遂至迷复睽极则咈戾而难合刚极则躁暴而不详明极则过察而多疑睽之上九有六三之正应实不孤而其才性如此自睽孤也如人虽有亲党而多自疑猜妄生乖离虽处骨肉亲党之间而常孤独也解之六三曰负且乘致冦至贞吝传曰小人而窃盛位虽勉为正事而气质卑下本非在上之物终可吝也若能大正则如何曰大正非隂柔所能也若能则是化为君子矣益之上九曰莫益之或击之传曰理者天下之至公利者衆人所同欲苟公其心不失其正理则与衆同利无侵于人人亦欲与之若切于好利蔽于自私求自益以损于人则人亦与之力争故莫肯益之而有击夺之者矣艮之九三曰艮其限列其夤厉薫心传曰夫止道贵乎得宜行止不能以时而定于一其坚强如此则处世乖矣与物睽絶其危甚矣人之固止一隅而举世莫与宜者则艰蹇忿畏焚挠其中岂有安裕之理厉薫心谓不安之势薰烁其中也大率以说而动安有不失正者男女有尊卑之序夫妇有倡随之礼此常礼也若徇情肆欲惟说是动男牵欲而失其刚妇狃说而忘其顺则凶而无所利矣虽舜之圣且畏巧言令色说之惑人易入而可惧也如此治水天下之大任也非其至公之心能舍已从人尽天下之议则不能成其功岂方命圮族者所能乎鲧虽九年而功弗成然其所治固非他人所及也惟其功有叙故其自任益强咈戾圮类益甚公议隔而人心离矣是以其恶益显而功卒不可成也君子敬以直内微生高所枉虽小而害则大人有慾则无刚刚则不屈于慾人之过也各于其类君子常失于厚小人常失于薄君子过于爱小人伤于忍明道先生曰富贵骄人固不善学问骄人害亦不细人以料事为明便骎骎入逆诈亿不信去也人于外物奉身者事事要好只有自家一箇身与心却不要好苟得外面物好时却不知道自家身与心却已先不好了也人于天理昏者是只为嗜欲乱着他荘子言其嗜欲深者其天机浅此言却最是伊川先生曰阅机事之乆机心必生盖方其阅时心必喜既喜则如种下种子疑病者未有事至时先有疑端在心周罗事者先有周事之端在心皆病也较事大小其弊为枉尺直寻之病小人小丈夫不合小了他本不是恶虽公天下事若用私意为之便是私伊川先生曰做官夺人志骄是气盈吝是气歉人若吝时于财上亦不足于事上亦不足凡百事皆不足必有歉歉之色未知道者如醉人方其醉时无所不至及其醒也莫不愧耻人之未知学者自视以为无缺及既知学反思前日所为则骇且惧矣邢恕云一日三㸃检明道曰可哀也哉其余时理㑹甚事盖倣三省之说错了可见不曾用功又多逐人面上说一般话明道责之邢曰无可说明道曰无可说便不得不说横渠先生曰学者舍礼义则饱食终日无所猷为与下民一致所事不踰衣食之间燕游之乐耳郑卫之音悲哀令人意思留连又生怠惰之意从而致骄淫之心虽珍玩竒货其始感人也亦不如是切从而生无限嗜好故孔子曰必放之亦是圣人经歴过但圣人能不为物所移耳孟子言反经特于乡原之后者以乡原大者不先立心中初无作惟是左右看顺人情不欲违一生如此近思録集註卷十二卷十二钦定四库全书近思録集註卷十二婺源江永撰濓溪先生曰仲由喜闻过令名无穷焉今人有过不喜人规如䕶疾而忌医宁灭其身而无悟也噫伊川先生曰徳善日积则福禄日臻徳踰于禄则虽盛而非满自古隆盛未有不失道而丧败者也人之于豫乐心悦之故迟迟遂至于眈恋不能已也豫之六二以中正自守其介如石其去之速不俟终日故贞正而吉也处豫不可安且久也久则溺矣如二可谓见几而作者也盖中正故其守坚而能辨之早去之速也人君致危亡之道非一而以豫为多圣人为戒必于方盛之时方其盛而不知戒故狃安富则骄侈生乐舒肆则纲纪坏忘祸乱则衅孽萌是以浸淫不知乱之至也复之六三以隂躁处动之极复之频数而不能固者也复贵安固频复频失不安于复也复善而屡失危之道也圣人开迁善之道与其复而危其屡失故云厉无咎不可以频失而戒其复也频失则为危屡复何咎过在失而不在复也睽极则咈戾而难合刚极则躁暴而不详明极则过察而多疑暌之上九有六三之正应实不孤而其才性如此自睽孤也如人虽有亲党而多自疑猜妄生乖离虽处骨肉亲党之间而常孤独也解之六三曰负且乘致寇至贞吝传曰小人而窃盛位虽勉为正事而气质卑下本非在上之物终可吝也若能大正则如何曰大正非隂柔所能也若能之则是化为君子矣益之上九曰莫益之或击之传曰理者天下之至公利者衆人所同欲苟公其心不失其正理则与衆同利无侵于人人亦欲与之若切于好利蔽于自私求自益以损于人则人亦与之力争故莫肯益之而有撃夺之者矣艮之九三曰艮其限列其夤厉熏心传曰夫止道贵乎得宜行止不能以时而定于一其坚强如此则处世乖戾与物睽絶其危甚矣人之固止一隅而举世莫与宜者则艰蹇忿畏焚挠其中岂有安裕之理厉熏心谓不安之势熏烁其中也大率以説而动安有不失正者男女有尊卑之序夫妇有唱随之理此常理也苟狥情肆欲唯説是动男牵欲而失其刚妇狃説而忘其顺则凶而无所利矣虽舜之圣且畏巧言令色説之惑人易入而可惧也如此治水天下之大任也非其至公之心能舎己从人尽天下之议则不能成其功岂方命圮族者所能乎鲧虽九年而功弗成然其所治固非他人所及也惟其功有叙故其自任益强咈戾圮类益甚公议隔而人心离矣是其恶益显而功卒不可成也君子敬以直内微生高所枉虽小而害则大人有慾则无刚刚则不屈于慾人之过也各于其类君子常失于厚小人常失于薄君子过于爱小人伤于忍明道先生曰富贵骄人固不善学问骄人害亦不细人以料事为明便骎骎入逆诈亿不信去也人于外物奉身者事事要好只有自家一箇身与心却不要好苟得外面物好时却不知道自家身与心却已先不好了也人于天理昬者是只为嗜欲乱着他庄子言其嗜欲深者其天机浅此言却最是伊川先生曰閲机事之久机心必生盖方其闲时心必喜旣喜则如种下种子疑病者未有事至时先有疑端在心周罗事者先有周事之端在心皆病也较事大小其弊为枉尺直寻之病小人小丈夫不合小了他本不是恶虽公天下事若用私意为之便是私做官夺人志骄是气盈吝是气歉人若吝时于财上亦不足于事上亦不足凡百事皆不足必有歉歉之色也未知道者如醉人方其醉时无所不至及其醒也莫不愧耻人之未知学者自是以为无缺及旣知学反思前日所为则骇且惧矣邢七云一日三检㸃明道先生曰可哀也哉其余时理会甚事盖倣三省之説错了可见不曾用功又多逐人面上説一般话明道责之邢曰无可説明道曰无可説便不得不説横渠先生曰学者舍礼义则饱食终日无所猷为与下民一致所事不踰衣食之间燕游之乐尔郑卫之音悲哀令人意思留连又生怠惰之意从而致骄淫之心虽珍玩竒货其始感人也亦不如是切从而生无限嗜好故孔子曰必放之亦是圣人经歴过但圣人能不为物所移耳孟子言反经者特于乡原之后者以乡原大者不先立心中初无怍惟是左右看顺人情不欲违一生如此近思録集註卷十二近思录集註卷十三钦定四库全书近思録集註卷十三归安茅星来撰辨异端明道先生曰杨墨之害甚于申韩佛老之害甚于杨墨杨氏为我疑于义墨氏兼爱疑于仁申韩则浅陋易见故孟子只辟杨墨为其惑世之甚也佛老其言近理又非杨墨之比此所以为害尤甚杨墨之害亦经孟子辟之所以廓如也伊川先生曰儒者潜心正道不容有差其始甚微其终则不可救如师也过商也不及于圣人中道师只是过于厚些商只是不及些然而厚则渐至于兼爱不及则便至于为我其过不及同出于儒者其末遂至杨墨至如杨墨亦未至于无父无君孟子推之便至于此盖其差必至于是也明道先生曰道之外无物物之外无道是天地之间无适而非道也即父子而父子在所亲即君臣而君臣在所严以至为夫妇为长㓜为朋友无所为而非道此道所以不可须臾离也然则毁人伦去四大者其外于道也逺矣故君子之于天下也无适也无莫也义之与比若有适有莫则于道为有闲非天地之全也彼释氏之学于敬以直内则有之矣义以方外则未之有也故滞固者入于枯藁疏通者归于恣肆此佛之教所以为隘也吾道则不然率性而已斯理也圣人于易备言之本註又云佛有一箇觉之理可以敬以直内矣然无义以方外其直内者要之其本亦不是释氏本怖死生为利岂是公道惟务上达而无下学然则其上达处岂有是也元不相连属但有间断非道也孟子曰尽其心者知其性也彼所谓识心见性是也若存心养性一段事则无矣彼固曰出家独善便于道体自不足或曰释氏地狱之类皆是为下根之人设此怖令为善先生曰至诚贯天地人尚有不化岂有立伪教而人可化乎学者于释氏之说直须如淫声美色以逺之不尔则骎骎然入于其中矣颜渊问为邦孔子既告之以二帝三王之事而复戒以放郑声逺佞人曰郑声淫佞人殆彼佞人者是他一边佞耳然而于已则危只是能使人移故危也至于禹之言曰何畏乎巧言令色巧言令色直消言畏只是须着如此戒慎犹恐不免释氏之学更不消言常戒到自家自信后便不能乱得所以谓万物一体者皆有此理只为从那里来生生之谓易生则一时生皆完此理人则能推物则气昏推不得不可道他物不与有也人只为自私将自家躯殻上头起意故看得道理小了他底放这身来都在万物中一例看大小大快活释氏以不知此去他身上起意思奈何那身不得故却厌恶要得去尽根尘为心源不定故要得如枯木死灰然没此理要有此理除是死也释氏其实是爱身放不得故说许多譬如负版之虫已载不起犹自更取物在身又如抱石投河以其重愈沈终不道放下石头惟嫌重也人有语导气者问先生曰君亦有术乎明道曰吾尝夏葛而冬裘饥食而渴饮节嗜慾定心气如斯而已矣佛氏不识隂阳昼夜死生古今安得谓形而上者与圣人同乎伊川先生曰释氏之说若欲穷其说而去取之则其说未能穷固已化而为佛矣只且于迹上考之其设教如是则其心果如何固难为取其心不取其迹有是心则有是迹王通言心迹之判便是乱道故不若且于迹上断定不与圣人合其言有合处则吾道固已有有不合者固所不取如是立定却省易问神仙之说有诸伊川曰若说白日飞昇之类则无若言居山林间保形炼气以延年益寿则有之譬如一炉火置之风中则易过置之宻室则难过有此理也又问扬子言圣人不师仙厥术异也圣人能为此等事否曰此是天地间一贼若非窃造化之机安能延年使圣人肯为周孔为之矣谢显道歴举佛说与吾儒同处问伊川先生先生曰恁地同处虽多只是本领不是不齐差却横渠先生曰释氏妄意天性而不知范围天用反以六根之微因縁天地明不能尽则诬天地日月为幻妄蔽其用于一身之小溺其志于虚空之大此所以语大语小流遁失中其过于大也尘芥六合其蔽于小也梦幻人世谓之穷理可乎不知穷理而谓之尽性可乎谓之无不知可乎尘芥六合谓天地为有穷也梦幻人世明不能究其所从也大易不言有无言有无诸子之陋也浮图明鬼谓有识之死受生循环遂厌苦求免可谓知鬼乎以人生为妄见可谓知人乎天人一物輙生取舍可谓知天乎孔孟所谓天彼所谓道惑者指游魂为变为轮回未之思也大学当先知天徳知天徳则知圣人知鬼神今浮图剧论要归必谓死生流转非得道不免谓之悟道可乎本註云悟则有义有命均死生一天人推知昼夜通隂阳体之无二自其说炽传中国儒者未容窥圣学门墻已为引取沦胥其间指为大道乃其俗达之天下致善恶知愚男女臧获人人着信使英才间气生则溺耳目恬习之事长则师世儒崇尚之言遂㝠然被驱因谓圣人可不修而至大道可不学而知故未识圣人心已谓不必求其迹未见君子志已谓不必事其文此人伦所以不察庻物所以不明治所以忽徳所以乱异言满耳上无礼以防其伪下无学以稽其弊自古诐淫邪遁之辞翕然并兴一出于佛氏之门者已五百年向非独立不惧精一自信有大过人之才何以正立其间与之较是非计得失哉近思録集註卷十三卷十三钦定四库全书近思録集註卷十三婺源江永撰明道先生曰杨墨之害甚于申韩佛老之害甚于杨墨杨氏为我疑于义墨氏兼爱疑于仁申韩则浅陋易见故孟子只辟杨墨为其惑世之甚也佛老其言近理又非杨墨之比此所以其惑尤甚杨墨之害亦经孟子辟之所以廓如也伊川先生曰儒者潜心正道不容有差其始甚㣲其终则不可救如师也过商也不及于圣人中道师只是过于厚些商只是不及些然而厚则渐至于兼爱不及则便至于为我其过不及同出于儒者其末遂至杨墨至如杨墨亦未至于无父无君孟子推之便至于此盖其差必至于是也明道先生曰道之外无物物之外无道是天地之间无适而非道也即父子而父子在所亲即君臣而君臣在所严以至为夫妇为长幼为朋友无所为而非道此道所以不可须臾离也然则毁人伦去四大者其分于道也逺矣故君子之于天下也无适也无莫也义之与比若有适有莫则于道为有间非天地之全也彼释氏之学于敬以直内则有之矣义以方外则未之有也故滞固者入于枯藁疏通者归于恣肆此佛之教所以为隘也吾道则不然率性而已斯理也圣人于易备言之释氏本怖死生为利岂是公道唯务上达而无下学然则其上达处岂有是也元不相连属但有间断非道也孟子曰尽其心者知其性也彼所谓识心见性是也若存心养性一段事则无矣彼固曰出家独善便于道体自不足或曰释氏地狱之类皆是为下根之人设此怖令为善先生曰至诚贯天地人尚有不化岂有立伪教而人可化乎学者于释氏之説直须如淫声美色以逺之不尔则骎骎然入其中矣颜渊问为邦孔子旣告之以二帝三王之事而复戒以放郑声逺佞人曰郑声淫佞人殆彼佞人者是他一边佞耳然而于己则危只是能使人移故危也至于禹之言曰何畏乎巧言令色巧言令色直消言畏只是须着如此戒慎犹恐不免释氏之学更不消言常戒到自家自信后便不能乱得所以谓万物一体者皆有此理只为从那里来生生之谓易生则一时生皆完此理人则能推物则气昏推不得不可道他物不与有也人只为自私将自家驱殻上头起意故看得道理小了他底放这身来都在万物中一例看大小大快活释氏以不知此去他身上起意思奈何那身不得故却厌恶要得去尽根尘为心源不定故要得如枯木死灰然没此理要有此理除是死也释氏其实是爱身放不得故説许多譬如负版之虫已载不足犹自更取物在身又如抱石投河以其重愈沈终不道放下石头惟嫌重也人有语导气者问先生曰君亦有术乎曰吾尝夏葛而冬裘饥食而渴饮节嗜欲定心气如斯而已矣佛氏不识隂阳昼夜死生古今安得谓形而上者与圣人同乎释氏之説若欲穷其説而去取之则其説未能穷固己化而为佛矣只且于迹上考之其设教如是则其心果如何固难为取其心不取其迹有是心则有是迹王通言心迹之判便是乱説故不若且于迹上断定不与圣人合其言有合处则吾道固已有有不合者固所不取如是立定却甚省易问神仙之説有诸曰若説白日飞昇之类则无若言居山林间保形錬气以延年益夀则有之譬如一鑪火置之风中则易过置之密室则难过有此理也又问杨子言圣人不师仙厥术异也圣人能为此等事否曰此是天地间一贼若非窃造化之机安能延年使圣人肯为周孔为之矣谢显道歴举佛説与吾儒同处问伊川先生先生曰恁地同处虽多只是本领不是一齐差却横渠先生曰释氏妄意天性而不知范围之用反以六根之㣲因縁天地明不能尽则诬天地日月如幻妄蔽其用于一身之小溺其志于虚空之大此所以语大语小流遁失中其过于大也尘芥六合其蔽于小也梦幻人世谓之穷理可乎不知穷理而谓之尽性可乎谓之无不知可乎尘芥六合谓天地为有穷也梦幻人世明不能究其所从也大易不言有无言有无诸子之陋也浮图明鬼谓有识之鬼受生循环遂厌苦求免可谓知鬼乎以人生为妄见可谓知人乎天人一物辄生取舎可谓知天乎孔孟所谓天彼所谓道惑者指游魂为变为轮回未之思也大学当先知天徳知天徳则知圣人知鬼神今浮图剧论要归必谓死生流转非得道不免谓之悟道可乎自其説炽传中国儒者未容窥圣学门墙已为引取沦胥其间指为大道乃其俗达之天下致善恶知愚男女臧获人人着信使英才间气生则溺耳目恬习之事长则师世儒崇尚之言遂㝠然被驱因谓圣人可不修而至大道可不学而知故未识圣人心己谓不必求其迹未见君子志已谓不必事其文此人伦所以不察庶物所以不明治所以忽徳所以乱异言满耳上无礼以防其伪下无学以稽其弊自古诐淫邪遁之辞翕然并兴一出于佛氏之门者千五百年向非独立不惧精一自信有大过人之才何以正立其间与之较是非计得失哉近思録集註卷十三近思录集註卷十四钦定四库全书近思録集註卷十四归安茅星来撰观圣贤明道先生曰尧与舜更无优劣及至汤武便别孟子言性之反之自古无人如此说只孟子分别出来便知得尧舜是生而知之汤武是学而能之文王之徳则似尧舜禹之徳则似汤武要之皆是圣人仲尼元气也颜子春生也孟子并秋杀尽见仲尼无所不包颜子示不违如愚之学于后世有自然之和气不言而化者也孟子则露其材盖亦时然而已仲尼天地也颜子和风庆云也孟子泰山巖巖之气象也观其言皆可见之矣仲尼无迹颜子微有迹孟子其迹着孔子尽是明快人颜子尽岂弟孟子尽雄辩伊川先生曰曾子传圣人学其徳后来不可测安知其不至圣人如言吾得正而毙且休理㑹文字只看他气象极好被他所见处大后人虽有好言语只被气象卑终不类道传经为难如圣人之后才百年传之已差圣人之学若非子思孟子则㡬乎息矣道何尝息只是人不由之道非亡也幽厉不由也荀卿才高其过多扬雄才短其过少荀子极偏驳只一句性恶大本已失扬子虽少过然已自不识性更说甚道董仲舒曰正其义不谋其利明其道不计其功此董子所以度越诸子汉儒如毛苌董仲舒最得圣贤之意然见道不甚分明下此即至扬雄规模又窄狭矣伊川先生曰林希谓扬雄为禄隐扬雄后人只为见他着书便须要做他是怎生做得是孔明有王佐之心道则未尽王者如天地之无私心焉行一不义而得天下不为孔明必求有成而取刘璋圣人宁无成耳此不可为也若刘表子琮将为曹公所并取而兴刘氏可也诸葛武侯有儒者气象孔明庻几礼乐文中子本是一隐君子世人往往得其议论附㑹成书其间极有格言荀扬道不到处韩愈亦近世豪杰之士如原道中言语虽有病然自孟子而后能将许大见识寻求者才见此人至如断曰孟子醇乎醇又曰荀与扬择焉而不精语焉而不详若不是他见得岂千余年后便能断得如此分明学本是修徳有徳然后有言退之却倒学了因学文日求所未至遂有所得如曰轲之死不得其传似此言语非是蹈袭前人又非凿空撰得出必有所见若无所见不知言所传者何事周茂叔胸中洒落如光风霁月其为政精宻严恕务尽道理伊川先生撰明道先生行状曰先生资禀既异而充养有道纯粹如精金温润如良玉寛而有制和而不流忠诚贯于金石孝弟通于神明视其色其接物也如春阳之温聴其言其入人也如时雨之润胷懐洞然彻视无间测其藴则浩乎若沧溟之无际极其徳美言盖不足以形容先生行已内主于敬而行之以恕见善若出诸已不欲勿施于人居广居而行大道言有物而动有常先生为学自十五六时闻汝南周茂叔论道遂厌科举之业慨然有求道之志未知其要泛滥于诸家出入于老释者㡬十年返求诸六经而后得之明于庻物察于人物知尽性至命必本于孝弟穷神知化由通于礼乐辨异端似是之非开百代未明之惑秦汉而下未有臻斯理也谓孟子殁而圣学不传以兴起斯文为已任其言曰道之不明异端害之也昔之害近而易知今之害深而难辨昔之惑人也乘其迷暗今之入人也因其高明自谓穷神知化而不足以开物成务言为无不周徧实则外于伦理穷深极微而不可以入尧舜之道天下之学非浅陋固滞则必入于此自道之不明也邪诞妖异之说竞起涂生民之耳目溺天下于污浊虽高才明智胶于见闻醉生梦死不自觉也是皆正路之蓁芜圣门之蔽塞阙之而后可以入道先生进将觉斯人退将明之书不幸早世皆未及也其辨析精㣲稍见于世者学者之所传耳先生之门学者多矣先生之言平易易知贤愚皆获其益如羣饮于河各充其量先生教人自致知至于知止诚意至于平天下洒埽应对至于穷理尽性循循有序病世之学者舍近而趋逺处下而闚高所以轻自大而卒无得也先生接物辨而不间感而能通教人而人易从怒人而人不怨贤愚善恶咸得其心狡伪者献其诚暴慢者致其恭闻风者诚服觌徳者心醉虽小人以趋向之异顾于利害时见排斥退而省其私未有不以先生为君子也先生为政治恶以寛处烦而裕当法令繁宻之际未尝从衆为应文逃责之事人皆病于拘碍而先生处之绰然衆人忧以为甚难而先生为之沛然虽当仓卒不动声色方监司竞为严急之时其待先生率皆寛厚设施之际有所頼焉先生所为纲条法度人可效而为也至其道之而从动之而和不求物而物应未施信而民信则人不可及也明道先生曰周茂叔牕前草不除去问之云与自家意思一般本註云子厚观驴鸣亦谓如此张子厚闻生皇子喜甚见饿莩者食便不美伯淳尝与子厚在兴国寺讲论终日而曰不知旧日曾有甚人于此处讲此事谢显道曰明道先生坐如泥塑人接人则浑是一圑和气侯师圣云朱公掞见明道于汝归谓人曰光庭在春风中坐了一箇月游杨初见伊川伊川瞑目而坐二子侍立既觉顾谓曰贤辈尚在此乎日既晚且休矣及出门门外之雪深一尺刘安礼云明道先生徳性充完粹和之气盎于面背乐易多恕终日怡恱立之从先生三十年未尝见其忿厉之容録吕与叔撰明道先生哀词云先生负特立之才知大学之要博闻强识躬行力究察伦明物极其所止涣然心释洞见道体其造于约也虽事变之感不一知应以是心而不穷虽天下之理至衆知反之吾身而自足其致于一也异端并立而不能移圣人复起而不与易其养之成也和气充浃见于声容然望之崇深不可慢也遇事优为从容不迫然诚心恳恻弗之措也其自任之重也宁学圣人而未至不欲以一善成名宁以一物不被泽为已病不欲以一时之利为已功其自信之笃也吾志可行不苟洁其去就吾义所安虽小官有所不屑吕与叔撰横渠先生行状云康定用兵时先生年十八慨然以功名自许上书谒范文正公公知其逺器欲成就之乃责之曰儒者自有名教何事于兵因劝读中庸先生读其书虽爱之犹以为未足于是又访诸释老之书累年尽究其说知无所得反而求之六经嘉祐初见程伯淳正叔于京师共语道学之要先生涣然自信曰吾道自足何事旁求于是尽弃异学淳如也本註尹彦明云横渠昔在京师坐虎皮说周易聴从甚衆一夕二程先生至论易次日横渠撤去虎皮曰吾平日为诸公说者皆乱道有二程近到深明易道吾所不及汝辈可师之晩自崇文移疾西归横渠终日危坐一室左右简编俯而读仰而思有得则识之或中夜起坐取烛以书其至道精思未始须臾息亦未尝须臾忘也学者有问多告以知礼成性变化气质之道学必如圣人而后已闻者莫不动心有进尝谓门人曰吾学既得于心则修其辞命辞无差然后断事断事无失吾乃沛然精义入神者豫而已矣先生气质刚毅徳盛貎严然与人居乆而日亲其治家接物大要正已以感人人未之信反躬自治不以语人虽有未喻安行而无悔故识与不识闻风而畏非其义也不敢以一毫及之横渠曰二程从十四五时便锐然欲学圣人近思録集註卷十四卷十四钦定四库全书近思録集註卷十四婺源江永撰明道先生曰尧与舜更无优劣及至汤武便别孟子言性之反之自古无人如此説只孟子分别出来便知得尧舜是生而知之汤武是学而能之文王之徳则似尧舜禹之徳则似汤武要之皆是圣人仲尼元气也颜子春生也孟子并秋杀尽见仲尼无所不包颜子示不违如愚之学于后世有自然之和气不言而化者也孟子则露其才盖亦时焉而已仲尼天地也颜子和风庆云也孟子泰山巖巖之气象也观其言皆可见之矣仲尼无迹颜子微有迹孟子其迹着孔子尽是明快人颜子尽岂弟孟子尽雄辩曾子传圣人学其徳后来不可测安知其不至圣人如言吾得正而毙且休理会文字只看他气象极好被他所见处大后人虽有好言语只被气象卑终不类道传经为难如圣人之后才百年传之已差圣人之学若非子思孟子则几乎息矣道何尝息只是人不由之道非亡也幽厉不由也荀子才高其过多扬雄才短其过少荀子极偏驳只一句性恶大本已失扬子虽少过然已自不识性更説甚道董仲舒曰正其谊不谋其利明其道不计其功此董子所以度越诸子汉儒如毛苌董仲舒最得圣贤之意然见道不甚分明下此即至扬雄规模又窄狭矣林希谓扬雄为禄隠扬雄后人只为见他着书便须要做他是怎生做得是孔明有王佐之心道则未尽王者如天地之无私心焉行一不义而得天下不为孔明必求有成而取刘璋圣人宁无成耳此不可为也若刘表子琮将为曹公所并取而兴刘氏可也诸葛武侯有儒者气象孔明庶几礼乐文中子本是一隠君子世人往往得其议论附会成书其间极有格言荀扬道不到处韩愈亦近世豪杰之士如原道中言语虽有病然自孟子而后能将许大见识寻求者才见此人至如断曰孟子醇乎醇又曰荀与扬择焉而不精语焉而不详若不是他见得岂千余年后便能断得如此分明学本是修徳有徳然后有言退之却倒学了因学文日求所未至遂有所得如何轲之死不得其传似此言语非是蹈袭前人又非凿空撰得出必有所见若无所见不知言所传者何事周茂叔胷中洒落如光风霁月其为政精密严恕务尽道理伊川先生撰明道先生行状曰先生资禀旣异而充养有道纯粹如精金温润如良玉寛而有制和而不流忠诚贯于金石孝悌通于神明视其色其接物也如春阳之温听其言其入人也如时雨之润胷怀洞然彻视无间测其蕴则浩乎若沧溟之无际极其徳美言盖不足以形容先生行已内主于敬而行之以恕见善若出诸已不欲弗施于人居广居而行大道言有物而动有常先生为学自十五六时闻汝南周茂叔论道遂厌科举之业慨然有求道之志未知其要泛滥于诸家出入于老释者几十年返求诸六经而后得之明于庶物察于人伦知尽性至命必本于孝弟穷神知化由通于礼乐辩异端似是之非开百代未明之惑秦汉而下未有臻斯理也谓孟子没而圣学不传以兴起斯文为己任其言曰道之不明异端害之也昔之害近而易知今之害深而难辩昔之惑人也乘其迷暗今之入人也因其高明自谓之穷神知化而不足以开物成务言为无不周遍实则外于伦理穷深极㣲而不可以入尧舜之道天下之学非浅陋固滞则必入于此自道之不明也邪诞妖异之説竞起涂生民之耳目溺天下于汚浊虽高才明智胶于见闻醉生梦死不自觉也是皆正路之蓁芜圣门之蔽塞辟之而后可以入道先生进将觉斯人退将明之书不幸早世皆未及也其辩析精微稍见于世者学者之所传耳先生之门学者多矣先生之言平易易知贤愚皆获其益如羣饮于河各充其量先生教人自致知至于知止诚意至于平天下洒扫应对至于穷理尽性循循有序病世之学者舍近而趋逺处下而窥高所以轻自大而卒无得也先生接物辨而不间感而能通教人而人易从怒人而人不怨贤愚善恶咸得其心狡伪者献其诚暴慢者致其恭闻风者诚服觌徳者心醉虽小人以趋向之异顾于利害时见排斥退而省其私未有不以先生为君子也先生为政治恶以寛处烦而裕当法令繁密之际未尝从衆为应文逃责之事人皆病于拘碍而先生处之绰然衆忧以为甚难而先生为之沛然虽当仓卒不动声色方监司竞为严急之时其待先生率皆寛厚设施之际有所赖焉先生所为纲条法度人可效而为也至其道之而从动之而和不求物而物应未施信而民信则人不可及也明道先生曰周茂叔窻前草不除去问之云与自家意思一般张子厚闻皇子生喜甚见饿莩者食便不美伯淳尝与子厚在兴国寺讲论终日而曰不知旧日曾有甚人于此处讲此事谢显道云明道先生坐如泥塑人接人则浑是一团和气侯师圣云朱公掞见明道于汝归谓人曰光庭在春风中坐了一箇月游杨初见伊川伊川瞑目而坐二子俟立旣觉顾谓曰贤辈尚在此乎日旣晚且休矣及出门门外之雪深一尺刘安礼云明道先生徳性充完粹和之气盎于面背乐易多恕终日怡悦立之从先生三十年未尝见其忿厉之容吕与叔撰明道先生哀词云先生负特立之才知大学之要博文强识躬行力究察伦明物极其所止涣然心释洞见道体其造于约也虽事变之感不一知应以是心而不穷虽天下之理至衆知反之吾身而自足其致于一也异端并立而不能移圣人复起而不能与易其养之成也和气充浃见于声容望之崇深不可慢也遇事优为从容不廹然诚心恳恻弗之措也其自任之重也宁学圣人而未至不欲以一善成名宁以一物不被泽为己病不欲以一时之利为己功其自信之笃也吾志可行不苟洁其去就吾义所安虽小官有所不屑吕与叔撰横渠先生行状云康定用兵时先生年十八慨然以功名自许上书谒范文正公公知其逺器欲成就之乃责之曰儒者自有名教何事于兵因劝读中庸先生读其书虽爱之犹以为未足于是又访诸释老之书累年尽究其説知无所得反而求之六经嘉祐初见程伯淳正叔于京师共语道学之要先生涣然自信曰吾道自足何事旁求于是尽弃异学淳如也晚自崇文移疾西归横渠终日危坐一室左右简编俯而读仰而思有得则识之或中夜起坐取烛以书其志道精思未始须臾息亦未尝须臾忘也学者有问多告以知礼成性变化气质之道学必如圣人而后已闻者莫不动心有进尝谓门人曰吾学旣得于心则修其辞命辞无差然后断事断事无失吾乃沛然精义入神者豫而已矣先生气质刚毅徳盛貌严然与人居久而日亲其治家接物大要正己以感人人未之信反躬自治不以语人虽有未谕安行而无悔故识与不识闻风而畏非其义也不敢以一毫及之横渠先生曰二程从十四五时便脱然欲学圣人近思録集註卷十四近思录集註后序近思録集註后序近思録集註既成或疑名物训诂非是书所重胡考订援据之不惮烦为曰此正愚註之所以作也自宋史分道学儒林为二而后之言程朱之学者往往但求之身心性命之间而不复以通经学古为事于是彼稍稍知究心古学者辄用是为诟病以谓道学之说兴而经学寖微噫何其言之甚欤夫道者所以为儒之具也而学也者所以治其具也故人不学则不知道不知道则不可以为儒而不通知古今则不可以言学夫经其本也不通经则虽欲博观今古亦泛滥而无所归也宋史离而二之过矣伊川分学者为三曰文章曰训诂曰儒者夫六经皆文章也其异同疑似为之博考而详辨之即训诂也子曰有德者必有言非儒者之文章乎孟子曰不以文害辞不以辞害志以意逆志是为得之非儒者之训诂乎然则文章也训诂也而儒之所以为儒者要未始不存乎其间然而伊川且必欲别儒于文章训诂之外者何也盖欲求儒者之道于文章训诂中则可而欲以文章训诂尽儒者之道则不可其本末先后之间固有辨也柰之何进训诂章句之学于儒林而反别道学于儒之外其无识可谓甚也夫道学与政术判为二事横渠犹病之况离道学与儒而二之耶甚矣其蔽也盖尝窃论之马郑贾孔之説经譬则百货之所聚也程朱诸先生之説经譬则操权度以平百货之长短轻重者也㣲权度则货之长短轻重不见而非百货所聚则虽有权度亦无所用之矣故愚尝以谓欲求程朱之学者其必自马郑诸传疏始愚故于是编备着汉唐诸家之説以见程朱诸先生之有本俾彼空疎寡学者无得以借口焉干隆元年正月之望归安后学茅星来谨识