坊记集传提要钦定四库全书经部四坊记集传礼类三提要等谨案坊记集传二卷明黄道周撰道周有三易洞玑别着録此书乃道周在经筵日纂辑进呈之本其自序以为圣人之坊乱莫大于春秋故是书之体以坊记为经而每章之下皆胪举春秋之事以证之但国语所载若内史过之论虢亡近于语怪而以为借神怪以防欲义涉荒忽𨼆公元年郑伯克段于鄢而以为为三桓而𤼵夫三桓之事春秋着之详矣而乃寓其意于郑伯之克段是舍形而论其影也又戴记本为一篇而分为三十章章各创为之目上卷之目曰大坊第一去乱第二己畔第三章别第四盍旦第五逺害第六人浮于食第七贵让第八作让第九可託第十酌言第十一让善第十二作忠第十三作孝第十四敬美第十五下卷之目曰微谏第十六睦族第十七敬辨第十八敬老追孝第十九食义第二十教敬教睦第二十一卒事第二十二不贰第二十三先事后禄第二十四遗利第二十五别嫌第二十六厚别第二十七辟逺第二十八民纪第二十九亲迎第三十亦非説经家法第其意存鉴戒于君臣父子夫妇兄弟之间原其乱之所自生究其祸之所终极言之颇为剀切且坊记之文如曰制国不过千乗都城不过百雉家富不过百乗以此坊民诸侯犹有畔者是隠为春秋书大夫之强起例又云春秋不称楚越之王丧则明着春秋之法孟子引孔子曰其义则丘窃取之坊记所述固春秋之义之散见者则道周此书亦非漫无所据尽出附会也干隆四十五年九月恭校上总纂官纪昀陆钖熊孙士毅总校官陆费墀原序坊记集传原序臣闻之记曰礼禁乱之所繇生犹坊止水之所自来也以旧坊为无所用而坏之者必有水败以旧礼为无所用而弃之者必有乱患乱患之坊莫大于春秋圣人本春以立礼本王以立刑本天以立命命以坊欲刑以坊淫礼以坊德三坊立而乱患息乱患息而后礼乐可举也易之立坊始于天地以天地而正父子以父子而正君臣以君臣而正夫妇诗始于夫妇春秋始于兄弟三始虽殊其以坊德坊淫坊欲则一也左氏以春秋之乱鲁始于羽父终于三桓晋始于曲沃终于六卿故于郑伯克段之章首明其义以为宠禄不过都城有制为立坊之要领因而推于桓庄文宣之间外衅所从入内慝所从出归重于别㣲明嫌为立坊之要归坊记因之以端源于礼制鄣流于淫欲先之以敬让衷之以孝悌终始于富而不骄贵而不淫以为君臣父子夫妇昆弟朋友之所繇正虽其所称引不过楚䘮晋乱呉子三事而于以定君臣辨上下正妃耦春秋千七百余事其大指尽于此矣盖当时夫子既作春秋诸子莫赞一辞退而窥其意义不过以扶纲出条明尧舜之道阐文武之宪其大者在于䘮葬婚娶其细者至于车服饮食登降揖让皆示之以节受之以制是天地所以生成万物之义也春秋以生成万物为天地之大礼礼失而流于刑刑穷而反于命故先别其条贯以坊之而春秋之义例亦从是以起宋淳化至道间尝以坊表二记颁赐廷臣今礼学备在学宫而习者相沿为曲台遗言无复知为春秋义例之所从出者故复略举大意使相属比引伸触类后有以究其指归焉黄道周自序坊记集传卷一钦定四库全书坊记集传卷一眀黄道周撰大坊章第一子言之君子之道辟则坊与坊民之所不足者也大为之坊民犹踰之故君子礼以坊徳刑以坊淫命以坊欲隐公元年春王正月秋七月天王使宰咺来归恵公仲子之赗二年十有二月乙卯夫人子氏薨三年夏四月辛卯君氏卒五年考仲子之宫初献六羽桓公元年春王正月公即位宣公元年春王正月公即位文公四年冬十有一月壬寅夫人风氏薨五年春王正月王使荣叔归含且赗三月辛亥葬我小君成风闵公二年夏五月乙酉吉禘于庄公僖公八年秋十月禘于太庙用致夫人僖公三十一年夏四月四卜郊不従乃免牲犹三望宣公三年春王正月郊牛之口伤改卜牛牛死乃不郊成公七年春王正月鼷䑕食郊牛角改卜牛鼷䑕又食其角乃免牛十年夏四月五卜郊不従乃不郊十有七年九月辛丑用郊襄公七年夏四月三卜郊不従乃免牲定公十有五年春王正月鼷䑕食郊牛牛死改卜牛夏五月辛亥郊哀公元年春王正月鼷䑕食郊牛改卜牛夏四月辛巳郊去乱章第二子云小人贫斯约富斯骄约斯盗骄斯乱礼者因人之情而为之节文以为民坊者也故圣人之制富贵也使民富不足以骄贫不至于约贵不慊于上故乱益亡鲁隐公元年夏五月郑伯克段于鄢隐公四年二月戊申卫州吁弑其君完昭公元年夏秦伯之弟鍼出奔晋襄公二十二年楚杀其大夫公子追舒襄公二十八年冬齐庆封来奔定公十四年春卫公叔戌来奔已畔章第三子云贫而好乐富而好礼衆而以宁者天下其㡬矣诗云民之贪乱宁为荼毒故制国不过千乘都城不过百雉家富不过百乗以此坊民诸侯犹有畔者襄公十有一年春王正月作三军昭公五年春王正月舍中军定公十二年夏叔孙州仇帅师堕郈季孙斯仲孙何忌帅师堕费定公十三年秋晋赵鞅入于晋阳以叛冬晋荀寅士吉射入于朝歌以叛成公十有五年秋宋华元出奔晋宋华元自晋归于宋宋杀其大夫山宋鱼石出奔楚昭公二十有一年夏宋华亥向宁华定自陈入于宋南里以叛昭公十一年夏楚公子弃疾帅师围蔡章别章第四子云夫礼者所以章疑别微以为民坊者也故贵贱有等衣服有别朝廷有位则民有所让庄公二十三年秋丹桓宫楹二十四年春王三月刻桓宫桷戊寅大夫宗妇觌用币襄公七年冬十月卫侯使孙林父来聘文公二年八月丁卯大事于太庙跻僖公定公八年冬従祀先公盍旦章第五子云天无二日土无二王家无二主尊无二上示民有君臣之别也春秋不称楚越之王䘮礼君不称天大夫不称君恐民之惑也诗云相彼盍旦尚犹患之桓公元年春王正月公即位桓公二年春王正月戊申宋督弑其君与夷桓公十年春王正月桓公十八年春王正月公㑹齐侯于栎公与夫人遂如齐僖公九年夏公㑹宰周公齐侯宋子卫侯郑伯许男曹伯于葵丘僖公二十八年冬公㑹晋侯齐侯宋公蔡侯郑伯陈子莒子邾子秦人于温天王狩于河阳公朝于王所宣公三年春楚子伐陆浑之戎夏楚人侵郑僖公十六年春王正月戊申朔陨石于宋五是月六鹢退飞过宋都哀公七年夏公㑹吴于鄫隐公三年春三月庚戌天王崩秋武氏子来求赙僖公八年冬十有二月丁未天王崩九年夏公㑹宰周公齐侯宋子卫侯郑伯许男曹伯于葵丘成公五年冬十有一月己酉天王崩六年秋仲孙蔑叔孙侨如帅师侵宋襄公二十有八年冬十有二月甲寅天王崩定公四年三月公㑹刘子晋侯宋公蔡侯卫侯陈子郑伯许男曹伯莒子邾子顿子胡子滕子薛伯杞伯小邾子齐国夏于召陵侵楚十四年二月楚公子结灭顿十五年二月辛丑楚子灭胡哀公四年夏晋人执戎蛮子赤归于楚昭公十一年夏四月丁巳楚子䖍诱蔡侯般杀之于申哀公六年秋七月庚寅楚子轸卒逺害章第六子云君不与同姓同车与异姓同车不同服示民不嫌也以此坊民民犹得同姓以弑其君隐公十年夏翚帅师㑹齐人郑人伐宋庄公三十二年秋七月癸巳公子牙卒八月癸亥公薨于路寝冬十月己未子般卒公子庆父如齐闵公元年春王正月文公十有八年秋公子遂叔孙得臣如齐冬十月子卒夫人姜氏归子齐季孙行父如齐宣公八年夏六月辛巳有事于太庙仲遂卒于垂壬午犹绎万入去籥人浮于食章第七子云君子辞贵不辞贱辞富不辞贫则乱益亡故君子与其使食浮于人也宁使人浮于食桓公十有一年秋九月宋人执郑祭仲突归于郑郑忽出奔卫襄公二十七年卫杀其大夫寗喜卫侯之弟鱄出奔晋襄公二十九年夏五月公至自楚贵让章第八子云觞酒豆肉让而受恶民犹犯齿衽席之上让而坐下民犹犯贵朝廷之位让而就贱民犹犯君诗云民之无良相怨一方受爵不让至于已斯亡成公十三年三月公如京师昭公十年夏齐栾施来奔作让章第九子云君子贵人而贱已先人而后已则民作让故称人之君曰君自称其君曰寡君昭公十有三年秋公㑹刘子晋侯齐侯宋公卫侯郑伯曹伯莒子邾子滕子薛伯杞伯小邾子于平丘八月甲戌同盟于平丘公不与晋人执季孙意如以归公至自晋冬十月公如晋至河乃复十有四年春意如至自晋襄公二十七年夏叔孙豹㑹晋赵武楚屈建蔡公孙归生卫石恶陈孔奂郑良霄许人曹人于宋僖公二十六年夏齐人伐我北鄙僖公二十八年冬曹伯襄复归于曹遂㑹诸侯围许昭公二年夏叔弓如晋襄公八年晋侯使士匄来聘可託章第十子云利禄先死者而后生者则民不偝先亡者而后存者则民可以託诗云先君之思以畜寡人以此坊民民犹偝死而号无告隐公八年三月郑伯使宛来归祊庚寅我入祊桓公元年三月郑伯以璧假许田桓公十一年秋七月葬郑庄公九月宋人执郑祭仲突归于郑郑忽出奔卫僖公十年春晋里克弑其君卓及其大夫荀息桓公十一年秋公㑹宋公于夫钟冬十二月公㑹宋公于阚十二年公㑹宋公于虚冬十一月公㑹宋公于龟丙戌公㑹郑伯盟于武父十二月及郑师伐宋战于宋十三年二月公㑹纪侯郑伯及齐侯宋公卫人燕人战齐师宋师卫师燕师败绩十四年春正月公㑹郑伯于曹夏五月郑伯使其弟语来僖公十五年十有一月壬戌晋侯及秦伯战于韩获晋侯僖公二十八年春晋侯伐卫卫侯出奔楚六月卫侯郑自楚复归于卫卫元咺出奔晋冬晋人执卫侯归之于京师卫元咺自晋复归于卫三十年秋卫杀其大夫元咺及公子瑕卫侯郑归于卫宣公十八年冬十月壬戌公薨于路寝归父还自晋至笙遂奔齐襄公二年夏五月庚寅夫人姜氏薨襄公四年秋七月戊子夫人姒氏薨襄公二十三年秋八月己卯仲孙速卒冬十月乙亥臧孙纥出奔邾酌言章第十一子云有国家者贵人而贱禄则民兴让尚技而贱车则民兴艺故君子酌言小人先言子云上酌民言则下天上施上不酌民言则犯也下不天上施则乱也故君子信让以涖百姓则民之报礼重诗云先民有言询于刍荛文公六年晋杀其大夫阳处父晋射姑出奔狄宣公九年冬陈杀其大夫洩冶成公五年夏梁山崩让善章第十二子云善则称人过则称已则民不争善则称人过则称已则怨益亡诗云尔卜尔筮体无咎言子云善则称人过则称已则民让善诗云考卜维王宅是镐京惟龟正之武王成之隐公五年春公矢鱼于棠冬十有二月辛巳公子彄卒僖公三十三年春王二月秦人入滑夏四月辛巳晋人及姜戎败秦师于殽宣公十一年冬十月楚人杀夏徴舒丁亥楚子入陈宣公十有二年夏六月乙卯晋荀林父帅师及楚子战于邲晋师败绩襄公十三年秋九月楚子审卒昭公七年秋九月公至自楚作忠章第十三子云善则称君过则称已则民作忠君陈曰尔有嘉谋嘉猷入告尔君于内女乃顺之于外曰此谋此猷惟我君之徳于乎是惟良显哉隐公三年三月庚戌天王崩秋武氏子来求赙七年冬天王使凡伯来聘戎伐凡伯于楚丘以归九年春天王使南季来聘桓公四年夏天王使宰渠伯纠来聘五年夏天王使仍叔之子来聘秋蔡人卫人陈人従王伐郑八年春天王使家父来聘冬十月雨雪祭公来遂逆王后于纪庄公元年夏单伯逆王姬秋筑王姬之馆于外冬王使荣叔来钖桓公命王姬归于齐桓公十有五年春二月天王使家父来求车三月乙未天王崩庄公五年冬公㑹齐人宋人陈人蔡人伐卫六年王人子突救卫夏六月卫侯朔入于卫秋公至自伐卫僖公二十四年冬天王出居于郑二十八年冬天王狩于河阳壬申公朝于王所三十年冬天王使宰周公来聘公子遂如京师遂如晋文公元年春天王使叔服来㑹葬夏四月丁巳葬我君僖公天王使毛伯来钖公命四年冬十有一月壬寅夫人风氏薨五年春王正月王使荣叔归含且赗宣公十年秋天王使王季子来聘成公元年秋王师败绩于茅戎成公八年秋七月天子使召伯来钖公命襄公三十年夏天王杀其弟佞夫王子瑕奔晋昭公二十五年九月己亥公孙于齐次于阳州作孝章第十四子云善则称亲过则称已则民作孝大誓曰予克纣非予武惟朕文考无罪纣克予非朕文考有罪惟予小子无良敬美章第十五子云君子弛其亲之过而敬其美论语曰三年无改于父之道可谓孝矣髙宗云三年其惟不言言乃讙庄公二十有一年秋七月夫人姜氏薨二十二年春王正月肆大眚癸丑葬我小君文姜庄公二十有四年夏公如齐逆女秋公至自齐八月丁丑夫人姜氏入僖公元年秋七月戊辰夫人姜氏薨于夷齐人以归十有二月丁巳夫人氏之䘮至自齐二年夏五月葬我小君哀姜宣公元年春王正月公即位公子遂如齐逆女三月遂以夫人妇姜至自齐宣公八年夏戊子夫人嬴氏薨冬十月己丑葬我小君敬嬴雨不克葬庚寅日中而克葬成公十四年秋叔孙侨如如齐逆女九月侨如以夫人妇姜氏至自齐襄公九年五月辛酉夫人姜氏薨秋八月癸未葬我小君穆姜坊记集传卷一坊记集传卷二钦定四库全书坊记集传卷二明黄道周撰微谏章第十六子云从命不忿微谏不倦劳而不怨可谓孝矣诗云孝子不匮僖公五年春晋侯杀其世子申生僖公二十四年夏狄伐郑文公十八年冬莒弑其君庶其襄公十四年夏四月己未卫侯衎出奔齐睦族章第十七子云睦于父母之党可谓孝矣故君子因睦以合族诗云此令兄弟绰绰有裕不令兄弟交相为瘉隐公元年冬公子益师卒二年夏无骇帅师入极四年秋翚帅师会宋公陈侯蔡人卫人伐郑五年冬十有二月辛巳公子彄卒八年冬十有二月无骇卒九年春挟卒隐公十年夏六月壬戌公败宋师于菅辛未取郜辛巳取防秋宋人蔡人卫人伐戴郑伯伐取之冬十月壬午齐人郑人入郕桓公二年夏四月取郜大鼎于宋戊申纳于太庙桓公三年六月公会杞侯于郕庄公三年春王正月溺会齐师伐卫荘公八年夏师及齐师围郕郕降于齐师闵公元年春王正月齐人救邢僖公二十有五年春王正月丙午卫侯燬灭邢僖公二十有八年春晋侯侵曹晋侯伐卫僖公三十年秋晋人秦人围郑文公十有二年春王正月郕伯来奔成公四年夏公如晋秋公至自晋襄公二十有九年夏杞子来盟定公六年春二月公侵郑公至自侵郑敬辨章第十八子云于父之执可以乗其车不可以衣其衣君子以广孝也子云小人皆能养其亲君子不敬何以辨子云父子不同位以厚敬也书云厥辟不辟沗厥祖定公十四年秋衞世子蒯聩出奔宋哀公二年晋赵鞅帅师纳卫世子蒯聩于戚三年春齐国夏衞石曼姑帅师围戚桓公十有一年突归于郑郑忽出奔卫桓公十五年五月郑伯突出奔蔡郑世子忽复归于郑秋九月郑伯突入于栎僖公五年夏公及齐侯宋公陈侯卫侯郑伯许男曹伯会王世子于首止秋八月诸侯盟于首止僖公七年秋七月公会齐侯宋公陈世子欵郑世子华盟于寗母八年春王正月公会王人齐侯宋公卫侯许男曹伯陈世子欵盟于洮郑伯乞盟僖公九年夏公会宰周公齐侯宋子卫侯郑伯许男曹伯于葵丘冬晋里克杀其君之子奚齐十年春晋里克弑其君卓僖公二十有八年五月癸丑公㑹晋侯齐侯宋公蔡侯郑伯卫子莒子盟于践土僖公二十九年夏六月会王人晋人宋人齐人陈人蔡人秦人盟于翟泉文公七年秋入月公㑹诸侯晋大夫盟于扈十有六年春季孙行父会齐侯于阳谷齐侯弗及盟六月戊辰公子遂及齐侯盟于郪丘昭公二十有二年夏六月王室乱敬老章第十九子云父母在不称老言孝不言慈闺门之内戱而不叹君子以此坊民民犹薄于孝而厚于慈子云长民者朝廷敬老则民作孝追孝章第十九子云祭祀之有尸也宗庙之有主也示民有事也修宗庙敬祀事教民追孝也以此坊民民犹忘其亲文公二年二月丁丑作僖公主八月丁夘大事于太庙跻僖公文公六年闰月不告月犹朝于庙十有三年秋世室屋壊十有六年夏五月公四不视朔食义章第二十子云敬则用祭器故君子不以菲废礼不以美没礼故食礼主人亲馈则客祭主人不亲馈则客不祭故君子苟无礼虽美不食焉易曰东隣杀牛不如西隣之禴祭实受其福诗云既醉以酒既饱以徳以此示民民犹争利而忘义文公二年三月乙巳及晋处父盟三年冬公如晋十有二月己巳公及晋侯盟四年卫侯使寗俞来聘襄公四年夏叔孙豹如晋教敬教睦章第二十一子云七日戒三日齐承一人焉以为尸过之者趋走以教敬也醴酒在室醍酒在堂澄酒在下示民不淫也尸饮三衆賔饮一示民有上下也因其酒肉聚其宗族以教民睦也故堂上观乎室堂下观乎上诗云礼仪卒度笑语卒获荘公十有三年春齐侯宋人陈人蔡人邾人㑹于北杏冬公㑹齐侯盟于柯定公十年春王三月及齐平夏公会齐侯于夹谷荘公十有九年秋公子结媵陈人之妇于鄄遂及齐侯宋公盟二十三年公如齐观社二十有七年春公会杞伯姬于洮闵公二年夏五月乙酉吉禘于荘公僖公五年夏公及齐侯宋公陈侯卫侯郑伯许男曹伯会王世子于首止八年秋七月禘于太庙用致夫人卒事章第二十二子云賔礼毎进以让䘮礼毎加以逺浴于中霤饭于牖下小歛于户内大歛于阼殡于客位祖于庭葬于墓所以示逺也殷人弔于圹周人弔于家示民不偝也子云死民之卒事也吾从周以此坊民诸侯犹有薨而不葬者子云升自客阶受弔于賔位教民追孝也未没䘮不称君示民不争也故鲁春秋记晋䘮曰杀其君之子奚齐及弑其君卓以此坊民子犹有弑其父者隐公四年春王二月戊申卫州吁弑其君完五年夏四月葬卫桓公桓公二年春王正月戊申宋督弑其君与夷及其大夫孔父三月公会齐侯陈侯郑伯于稷以成宋乱桓公十有二年秋八月壬辰陈侯跃卒十有五年三月乙未天王崩荘公三年五月葬桓王八年冬十有一月癸未齐无知弑其君诸儿九年春齐人杀无知秋七月丁酉葬齐襄公十有二年秋八月甲午宋万弑其君㨗及其大夫仇牧冬十月宋万出奔陈僖公九年春王正月丁丑宋公御説卒夏公会宰周公齐侯宋子卫侯郑伯许男曹伯于葵丘九月甲子晋侯诡诸卒十有四年冬蔡侯肸卒十有七年冬十有二月乙亥齐侯小白卒十有八年秋八月丁亥葬齐桓公二十有三年夏五月庚寅宋公兹父卒冬十一月杞子卒二十有四年冬晋侯夷吾卒二十有八年陈侯欵卒三十二年夏四月己丑郑伯㨗卒三十三年十有二月公至自齐乙巳公薨于小寝文公元年夏四月丁巳葬我君僖公七年夏四月宋公王臣卒宋人杀其大夫八年秋八月戊申天王崩九年二月辛丑葬襄王十有三年夏五月壬午陈侯朔卒邾子蘧蒢卒十有四年夏五月乙亥齐侯潘卒九月齐公子商人弑其君舎十有六年冬十有一月宋人弑其君杵臼十有八年夏五月戊戌齐人弑其君商人冬十月子卒莒弑其君庻其宣公二年秋九月乙丑晋赵盾弑其君夷皐四年夏六月乙酉郑公子归生弑其君夷二年冬十月乙亥天王崩三年正月葬匡王九年九月辛酉晋侯黒臀卒于扈冬十月癸酉卫侯郑卒十年夏五月癸巳陈夏徴舒弑其君平国十有二年春葬陈灵公十有八年秋甲戌楚子旅卒成公十有四年冬秦伯卒十有五年夏六月宋公固卒秋八月庚辰葬宋共公十六年夏四月辛未滕子卒十七年十二月邾子貜且卒十八年春王正月晋杀其大夫胥童庚申晋弑其君州蒲襄公元年九月辛酉天王崩二年春王正月葬简王六月庚辰郑伯睔卒七年冬十有二月郑伯髠顽如会未见诸侯丙戌卒于鄵陈侯逃归八年夏葬郑僖公十有二年秋九月呉子乗卒十有三年秋九月庚辰楚子审卒十有五年冬十有一月癸亥晋侯周卒十有六年春王正月𦵏晋悼公十七年春王二月庚午邾子牼卒二十有五年夏五月乙亥齐崔杼弑其君光三十年夏四月蔡世子般弑其君固冬十月𦵏蔡景公三十一年十有一月莒人弑其君宻州昭公元年冬十有一月己酉楚子麇卒楚公子比出奔晋八年夏四月辛丑陈侯溺卒十三年夏四月楚公子比自晋归于楚弑其君䖍于干谿楚公子弃疾杀公子比冬十月𦵏蔡灵公十有四年八月莒子去疾卒十有九年夏五月戊辰许世子止弑其君买冬𦵏许悼公二十七年夏四月呉弑其君僚三十二年十有二月己未公薨于干侯定公元年夏六月癸亥公之丧至自干侯戊辰公即位秋七月癸巳葬我君昭公十三年冬薛弑其君比哀公四年春王二月庚戌盗杀蔡侯申十年三月戊戌齐侯阳生卒不贰章第二十三子云孝以事君弟以事长示民不贰也故君子有君不谋仕唯卜之日称二君丧父三年丧君三年示民不疑也父母在不敢有其身不敢私其财也示民有上下也故天子四海之内无客礼莫敢为主焉故君适其臣升自阼阶即位于堂示民不敢有其室也父母在馈献不及车马示民不敢専也以此坊民民犹忘其亲而贰其君僖公二十四年冬天王出居于郑宣公元年春王正月公即位公子遂如齐逆女夏季孙行父如齐公会齐侯于平州公子遂如齐六月齐人取济西田成公五年冬十一月己酉天王崩十有二月己丑公会晋侯齐侯宋公卫侯郑伯曹伯邾子杞伯同盟于虫牢昭公四年夏楚子蔡侯陈侯郑伯许男徐子滕子顿子胡子沈子小邾子宋世子佐淮夷会于申先事后禄章第二十四子云礼之先币帛也欲民之先事而后禄也先财而后礼则民利无辞而行情则民争故君子于有馈者弗能见则不眎其馈易曰不耕获不菑畬凶以此坊民民犹贵禄而贱行文公九年春毛伯来求金文公十五年冬十有一月诸侯盟于扈十有六年春季孙行父会齐侯于阳谷齐侯弗及盟六月戊辰公子遂及齐侯盟于郪丘宣公元年六月齐人取济西田元年秋楚子郑人侵陈遂侵宋七年冬公会晋侯宋公卫侯郑伯曹伯于黒壤十年春公如齐公至自齐齐人归我济西田成公二年冬楚师郑师侵卫十有一月公会楚公子婴齐于蜀丙申公及楚人秦人宋人陈人衞人郑人齐人曹人邾人薛人鄫人盟于蜀三年春王正月公会晋侯宋公卫侯曹伯伐郑十年公会晋侯齐侯宋公卫侯曹伯伐郑秋七月公如晋襄公十一年夏郑公孙舍之帅师侵宋襄公二十五年夏公会晋侯宋公卫侯郑伯曹伯莒子邾子滕子薛伯杞伯小邾子于夷仪遗利章第二十五子云君子不尽利以遗民诗云彼有遗秉此有不歛穧伊寡妇之利故君子仕则不稼田则不渔食时不力珍大夫不坐羊士不坐犬诗云采葑采菲无以下体徳音莫违及尔同死以此坊民民犹忘义而争利以亡其身别嫌章第二十六子云夫礼坊民所淫章民之别使民无嫌以为民纪者也故男女无媒不交无币不相见恐男女之无别也诗云伐柯如之何匪斧不克取妻如之何匪媒不得艺麻如之何横从其畆取妻如之何必告父母以此坊民民犹有自献其身僖公十有四年夏六月季姬及鄫子遇于防使鄫子来朝十有五年九月季姬归于鄫十有六年夏四月丙申鄫季姬卒二十三年冬十一月杞子卒二十七年春杞子来朝秋乙巳公子遂帅师入杞二十八年秋杞伯姬来三十一年冬杞伯姬来求妇文公十二年春王正月杞伯来朝二月庚子子叔姬卒成公四年春杞伯来朝五年春王正月杞叔姬来归八年冬十月癸夘杞叔姬卒九年春王正月杞伯来逆叔姬之䘮以归厚别章第二十七子云取妻不取同姓以厚别也故买妾不知其姓则卜之以此坊民曾春秋犹去夫人之姓曰呉其死曰孟子卒哀公十二年夏五月甲辰孟子卒辟逺章第二十八子曰礼非祭男女不交爵以此坊民阳侯犹杀缪侯而窃其夫人故大飨废夫人之礼子云寡妇之子不有见焉则弗友也君子以辟逺也故朋友之交主人不在不有大故则不入其门以此坊民民犹以色厚于徳荘公二年冬十有二月夫人姜氏会齐侯于禚四年春王二月夫人姜氏享齐侯于祝丘七年春夫人姜氏会齐侯于防冬夫人姜氏会齐侯于谷桓公二年春王正月戊申宋督弑其君与夷及其大夫孔父民纪章第二十九子曰好徳如好色诸侯不下渔色故君子逺色以为民纪故男女授受不亲御妇人则进左手姑姊妹女子已嫁而反男子不与同席而坐寡妇不夜哭妇人疾问之不问其疾以此坊民民犹淫佚而乱于族亲迎章第三十子云昏礼壻亲迎见于舅姑舅姑承子以授壻恐事之违也以此坊民妇犹有不至者桓公三年秋七月壬辰日有食之既公子翚如齐逆女九月齐侯送姜氏于讙公会齐侯于讙夫人姜氏至自齐荘公二十四年夏公如齐逆女秋公至自齐八月丁丑夫人姜氏入文公二年冬公子遂如齐纳币四年夏逆妇姜于齐宣公元年春公子遂如齐逆女三月遂以夫人妇姜至自齐成公十四年秋叔孙侨如如齐逆女九月侨如以夫人妇姜至自齐坊记集传卷二坊记集传附录坊记春秋问业钦定四库全书附录坊记春秋问业明黄道周撰春王正月公及邾仪父盟于蔑九月及宋人盟于宿郑伯克段于鄢天王使宰咺来归惠公仲子之赗郑伯以璧假许田齐侯卫侯胥命于蒲春正月己夘烝夏五月丁丑烝郑伯突出奔蔡郑世子忽复归于郑师次于郎以俟陈人蔡人齐侯宋人陈人蔡人邾人会于北杏城楚丘四卜郊不从乃免牲犹三望楚子使椒来聘秦人来归僖公成风之襚公会晋侯卫侯于琐泽公会晋人郑良霄宋人曹人于澶渊作三军舍中军元年春王从祀先公齐侯阳生卒纪子帛莒子盟于宻君氏卒附録坊记春秋问业