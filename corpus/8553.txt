破山禅师语录序尝闻古人有言马大师位下出八十四员善知识真得法髓者不过数人其余尽是唱导之师余颇疑之以为马祖弟子皆大冶精金安有彼此况担荷大法岂是易事能以所得唱导后学则佛祖慧命可续更何他求既乃始省黄梅五祖已有北宗一支虽毫釐之差且至千里故曰智过于师方堪传授印空印水印泥则不同矣所以天童中兴临济惟双桂破山和尚洵今日之百丈归宗也其入处斩绝不涉廉纤又得密老人与之扣击似黄檗之于滹沱全提正令不放一鍼出路宜其开法嘉兴东塔后旋返蜀乡坐道场一十有四凡三十七󵊮中秉吹毛慧剑倒用横拈咳唾掉臂无非向上提持如涂毒鼓闻者沾其气息无不丧身失命即王公势要亦皆頫首屈服化导所至宁复知解所能测识哉今语录具在将使天下后世触着磕着悉与断却命根岂止一时昔岁丁酉昭觉醉师至禾曾刻本师语录十二卷行世时和尚固无恙也又十载而圆寂则初刻为未全兹玉泉正师裒集全稿付梓入藏问叙于博思和尚昔󵊮住福城时余年犹少闻衲子群言和尚说法迥出寻常而余竟以尘缘所系不及一领法诲以至老而无闻宁堪作弁首之序但吾里东塔为和尚开法第一道场古新清白师当日亲炙左右每向余称述一言半句不觉想梅生液余虽愚钝实深信之两师不远数千里与古新协力了本师公案区区纵不能道其万一乌可以不言正如掉棒打月何所不可康熙庚申佛生日檇李约庵道人施博拜撰叙破山大师道化之盛平生所开法会凡十有四处其最先在吾禾之福城于时师年甫三十方得法于金粟即受斯请予尝同友人周子贞可数往参谒媿初学无所契但见有知解之宗徒心性之禅说窃疑其非以落艹之谈相质师每笑而然之此事迄今远矣尚能记忆之也自师之入蜀随阻寇乱彼此不相闻久及乎阳平通道门人丈雪携师语录来禾中授梓予当分守川北丈雪以所刻成书付其徒竹石偕予行予抵川而师在金城仍见阻怀三十余󵊮之别有重叹焉予尝闻蜀人言师折伏吕督师大器不啻宋悦公之于无尽十三家之贼杀师不得反信奉师为之止杀将头临刃七难不渝有古德之风而兇威自戢其道力似尤过之也师念不忘吾禾常有东行之约因三崃未开望夔州而返以后谭姚二家俱效顺吾友沈子子相令新宁适邻其地得数礼觐师师语及禾中道侣每为惓惓不数󵊮而师竟示寂去由是予继见之望绝矣予前在保宁屡晤其门人离指云丈雪刻行之书芟逸颇多师意犹见少今师殁十余载门人莲月从荆门来禾复汇刻全录共二十卷实承师之志莲月请予言为弁予与师多旧缘不敢辞且今宗门敝坏聪明者滥于文词朴实者流于义学窃谓非师之大用大机不足以振起二十卷之刻良不厌多不然则诸方之着述已日伙矣此又何求益也康熙十九󵊮四月望后五日檇李王庭拜题破山禅师语录目录序文二第一卷上堂一第二卷上堂二第三卷上堂三第四卷上堂四第五卷上堂五小参一第六卷小参二第七卷机缘第八卷法语一第九卷法语二第十卷法语三第十一卷法语四第十二卷书问第十三卷拈古颂古联芳偈第十四卷示偈第十五卷示偈二第十六卷示偈三第十七卷佛祖赞自赞第十八卷杂偈第十九卷杂偈坐禅箴十二时歌牧牛图颂题小像题行乐图万峰景第二十卷序疏铭偶言佛事行状年谱塔铭破山禅师语录目录破山禅师语录卷第一当阳玉泉嗣法门人印正等编上堂一住嘉兴府东塔广福禅寺师在苕谿福山受请崇祯二󵊮八月一日入院至佛殿以坐具拂一拂云八字打开当阳抛出坐断报化佛头底人正好不向佛求不向法求不向僧求常礼如是便拜伽蓝堂云前三三后三三俱在者里弘护今日被山僧一瓣香触碎鼻孔莫怪山僧粗糙祖堂云一华开五叶至今狼籍不少更要起模做样作么咄众请陞座拈香云此瓣香喫尽国王水土养成一肚豪气放之则弥六合卷之退藏于密爇向炉中恭为今上皇帝祝严圣寿万岁万岁万万岁次拈香云此瓣香奉为阖朝文武天下官僚本山请主护法居士惟冀同明般若共证菩提又拈香云此瓣香斧斫不开刀噼不破雨洒风吹遂成干屎橛此是第一回拈出供养见住金粟山广慧禅寺传曹谿正脉第三十四世密云和尚用酬法乳之恩就座维那白槌云法筵龙象众当观第一义师云香已拈了更要山僧说箇什么时和石孙居士稽首请垂语师云山僧素志本欲深栖巖窦隐遯过时不意撞伙铁面皮居士善具辣手惯会拏云将山僧拽入者保社开张臭口说几句燥脾胃话以光法门山僧自揣愚劣不会打葛藤只好举则古人住院因缘以塞来命昔日圆通禅师入院云圆通不开生药舖单单只卖死猫头不知那箇无思算喫着通身冷汗流者老汉住院还有箇死猫头卖弄腥羶遂引苍蝇成群作队山僧今日到院也无死猫头卖亦无生药铺开以两手作擎瓶势云单单只有者箇大众且道者箇是什么众无对师高声云曹山好颠酒复云破山喫着曹山酒醉得通身俱是口瞎秃光儿骂上天又来拈棒打颠狗山僧恁么告报非是压良为贱抑且法尔如然未审众中还有傍不甘底衲僧么出来相见如无更与诸人重下註脚去也蓦拈拄杖卓一卓云还知么知则途中受用不知则世谛流布喝一喝复白槌云谛观法王法法王法如是下座开炉上堂𨍏轹严居士问大悲千只手那只是正手师云四稜着地进云大悲千只眼那只是正眼师云八面玲珑进云手眼不劳重举似单传意旨是如何师震威喝一喝进云双手噼开生死路一眼觑破是非关师便打进云瞎师云瞎瞎士礼拜师乃云新开炉鞴辣钳锤正打傍敲下下随本是几团零落铁一回入火一回奇大众还有一回奇底也未一僧出众喝一喝师云好喝僧无语师云此奇未足尽善看木上座为汝诸人弄奇去也以拄杖掷地鼓掌呵呵云也大奇也大奇孙弘祚弘福为荐祖简肃尚书请陞座师云一念普观无量劫非去非来亦非住如是了知三世事超诸方便成十力以拄杖卓一卓喝一喝云也甚奇怪山僧适才举首上场诗引得简肃孙公跳在山僧拄杖头上现大人相出广长舌道山僧眼华不少被山僧一喝依然向山僧拄杖头边默默隐去山僧所见如是未审诸人同见也无若也同见便见三世诸佛历代祖师并及人人生身父母历劫宗亲全体如是来全体如是去全体如是住其或未然更听山僧与尚书题额去也以拄杖划一划云昔日君王为柱石今朝佛法作金汤上堂师云天得一以清地得一以宁君王得一天下太平衲僧得一海众云臻虽然总之是一争奈缁素分明举其缁也兵随印转举其素也将逐符行直饶不缁不素未是辊芥投鍼大众正恁么时如何是鍼芥相投句龙得水时添意气虎逢山势长威狞上堂师云今朝正值腊月八释迦原是小悉达经行忽地面仰天撞着明星剌眼瞎阿㖿阿㖿相救相救卓拄杖云幸尔还有者箇在不然终是扶篱傍壁汉金粟专使送法衣至上堂师云大庾岭头提不起鸡足山前成滞货山僧今日获一披如云普覆华王座大众记取三十年后切不可动着何也动着则祸生望日上堂师云天上月正圆人间道月半撞着阎罗王便把饭钱算咄休打算且待山僧细细与你从头判天上月正圆陕府铁牛头角攒人月半嘉州大象皮毛换撞着阎罗王大虫被犬伤便把饭钱算两箇五百是一贯不管三七廿一二五一十挨排算到腊月三十日秖算得一半设或完全直待驴年喝一喝卓拄杖下座岁旦上堂僧问新年百草头早巳露公案旧时底春风华放满园香如何是不涉新旧句师竖拂云是新是旧进云密密无踪迹相逢带喜颜师云闲言语僧礼拜师乃云爆竹一声苍天两字艹木昆虫全彰意气柳眼拖不价之金梅梢吐不瑕之玉龙儿凤子齐歌舜德尧仁癞狗泥猪同和祖风佛日导群倩而越死超生普万有而丰衣足食大众正当恁么时还有不威而严无为而化者么良久云东风吹出林间去引得游蜂攘旧新元宵上堂师云今朝正月十五处处敲锣擂鼓将谓移苦为乐谁知翻乐为苦一念此界他方却被风隔雨阻放出铁鹞流星打杀街头石虎引得弥勒呵呵笑到日轮当午大众且道他笑箇什么心生大懽喜自知作佛祖解制上堂师云东风解冻百艹萌芽行脚衲僧似粟如麻拖泥带水兮艹鞋狞似虎溷俗和光兮拄杖活如龙向有佛处不可住无佛处急走过方称英俊衲家切不可向万里无寸艹处去虚度生涯大众且如今日临行庆赏一句作么生道摘杨华摘杨华浴佛上堂师云山僧偶患腹泻撒屎不成屎橛将此涂污诸人诸人鼻孔未彻彻不彻一条白棒当头楔虽然如是怎奈事无一向今遇释迦老子诞辰不无也要应箇时节大众且道应时应节一句作么生道时破浪在众鼓掌作声师拈起拄杖云还要第二杓恶水么卓一卓下座丘檀越送铜锅至上堂师云存曾丘方伯不识好恶布施一口大锅要山僧煮铁钉饭炊木樝羹供养尽大地人箇箇咬嚼山僧今日开此无遮大会岂肯私瞒普欲是天是人是僧是俗受此食者尽教同福同寿同证同得功超五果行越三贤未如是者且向碗底箸头豁开两眼切莫瞌睡将木樝羹铁钉饭细细咬嚼看是什么滋味参金居士生日请上堂师云时当毒热浑如火逼得通身白汗流只为诸人不肯荐山僧特地一场愁咄愁箇什么莫是衣不足身食不足口么若是衣不足身不蚕而衣者有也食不足口不耕而食者有也但世间名利富贵荣辱种种亦复如是何足致愁单单只愁生死交谢寒暑迭迁有物流动舍死趣生舍生趣死如旋火轮无有休息所以愁耳今日幸我金居士诞期营斋供众强山僧举扬箇事然居士本意惟求寿命比南山福德如东海不若将此驰求之心用在生死际头求得生死二字脱然无累方知寿命福德尽未来际不曾增尽未来际不曾减尽未来际不曾生尽未来际不曾灭净裸裸绝承当赤洒洒无回互蓦拈拄杖卓一卓云还委悉么体取本来坚密身永证金刚无量寿上堂师云昨日盆倾大雨今朝杲日丽天带累人衣乍干乍溼哄得艹鞋增价增钱忽地干坤一色宇宙同源为复是佛祖诞生为复是神僊脱阴问取拄杖子拄杖子道是我敬云施居士八十老母高陞寿域所以有如是无量无边不可说不可说华藏庄严海一一流出无量无边不可说不可说福德智慧门一一含容无量无边不可说不可说寿命聚一一聚中或现大身或现小身或现男形或现女形凡有所为悉皆现之山僧闻已入是三昧洞见十方无障无碍蓦拈拄杖卓一卓召大众云还见么眼窥海屋添筹处悟取中间不老人𨍏轹严居士送大悲菩萨进院请上堂严问千僧拱侍法海波腾风恬浪静即不问如何是兴波作浪事师震威一喝进云今朝大士归禅院手眼凭师为点明师云瞎进云转大士为罗剎则易化罗剎为大士则难非难非易一句作速道来师云截断葛藤进云依然日午打三更师竖拄杖士拂袖归众师乃云福城东际烟水涨大塔庙前楼阁开千手大悲扪不住无端放出善财来大众且道善财来作甚么随行蹋断流水声纵观泻出飞禽迹克彬禅人为师祖送灵骨入塔请上堂僧问生灭去来即不问如何是密师安身处师云主山前案山后僧礼拜师乃云一叶落天下秋一尘起大地收所以道因缘和合虚妄有生因缘别离虚妄名灭殊不知我密化上座性真常中求于去来迷悟生死涅槃了无所得既无所得且道伊即今在甚么处安身立命蓦拈拄杖卓一卓云还委悉么不离当处常湛然觅则知君不可见上堂师云秋风起秋夜长未归客思故乡阿谁是未归客莫是三贤十圣是未归客么西天四七东土二三是未归客么今日现前大众若僧若俗是未归客么若然归者掉臂不顾其或未然且漫踌蹰切不可终日尘劳汩汩业识忙忙蹉跎过日急须紧系芒鞋牢缚裙裤慎勿思前算后思后算前中途懈退必要勐着精彩蓦直归到故乡田地方始住脚乃拈拄杖卓一卓云还有恁么人么良久云来到宝山须採宝莫教赤手又空回受印开为僧上堂师云金锄削尽千峰雪露出天涯星月孤照得世间人廓彻都来依样画葫芦大众还有依样画得者么有则不妨好手手中呈好手红心心里中红心其或未然山僧自画去也以拄杖打圆相于中掷地云层落落影团团千古万古与人看开炉上堂师云尽空尽界恶炉鞴人与非人俱在内烈火勐烟恆炽然锻生炼死浑无碍放行则瓦砾生光把住则黄金失色正当此际三缘未就二俱不了檀那添煤添炭与之助力山僧扇风扇火与之激扬大众还有当炉不避者么出来与山僧拄杖子相见卓一卓云有么有么一僧不出众连喝两喝师云焦头烂额似粟如麻佛成道日上堂问当时云门为甚么要打杀释迦老子与狗子喫师云智眼难容俗汉进云倘有人打和尚又作么生师和声便打进云者一棒是打云门是打某甲师云任你卜度僧喝一喝师复打僧礼拜师乃云昨夜释迦老子打翻漆桶带累多少人头破脑裂今日山僧忍俊不禁也只好是看孔着楔拈拄杖向空画此云会么于此会得说什么麻三斤干屎橛要休便休要歇便歇所以道无边剎海自他不隔于毫端十世古今始终不离于当念其或未然更听山僧曲引旁通去也复举世尊初出母胎一手指天一手指地云天上天下惟吾独尊及至雪山苦行六年睹星悟道亦云尽大地众生一时成佛了也据山僧判断世尊一口两舌处处惹人情见引得云门大师道我当时若见一棒打杀与狗子喫贵图天下太平然云门大师只解骑虎头不解捉虎尾递相钝置山僧当时若闻此语只消掩耳而出何也佛之一字吾不喜闻喝一喝卓拄杖下座上堂师云柴米油盐事事空客来无计可融通山僧昨夜动饥火烧得须弥走芥中大众还救取得么试救取看时象崖维那舞坐具云和尚会么喝一喝便出师云只好救取一半然那一半还须山僧自救取何故输得自已赢得他人岁旦上堂僧问黄道初开彩云弥布如何是新年头佛法师云恰好进云和尚还有为人处也无师云有僧喝一喝师正色嘘一声问天雨宝华空现宝色地隐山河芥含尘剎如何是芥含尘剎句师蓦头一棒僧喝一喝师又打僧连喝师连打云胡喝乱喝作么僧礼拜师云掠虚汉问新󵊮原是旧󵊮人如何是新󵊮人师云搽胭抹粉进云如何是旧󵊮人师云灰头土面进云新旧相去几何师云看取上头註脚问旧岁已去新岁到来新旧二岁了然不涉时如何师以手向面摸两摸云会么进云也要和尚相委悉师云为汝两次不荐委悉箇甚么问旧岁新年即不问如何是春到梅华扑鼻香师云你鼻孔为什么被他换却进云还在师云在什么处僧喝师打云且道是赏你是罚你僧无语师乃云今朝新年头昨日旧年尾头尾与旧新总较者些子遂呈拄杖云大众且道者些子又作么生较良久以拄杖掷地云从今抛掷在春风一任华开与华落师诞日上堂问清白池前苍古柏拈得弥卢作寿山今日拈来和尚如何受用师云子丑寅卯辰已午甲乙丙丁莫莽卤僧礼拜师乃云三十五前一着子本无生也本无死释迦狼籍雪山头弥勒收归布袋里蓦拈拄杖云今日落在山僧手里逢人切莫错举师剃发上堂云山僧昨日发髼松谁料今朝头颅秃箇事分明本现成大都只是人轻忽不轻忽咄咄咄六六原来三十六卓拄杖下座浴佛上堂师云问底也问四月八荅底也荅四月八两两三三没傝𠎷都卢只逞口头滑引得释迦老子一时恶发指天指地独尊已大却被云门一棒要打杀撞着琅琊道箇将此深心奉尘剎今日山僧不解明中抽横骨暗中坐舌头只好轻轻道箇活惊杀活笑杀大众且道惊箇什么笑箇什么试简点看简点得出强中更有强中手恶人还有恶人磨上堂僧问海干日出时如何师便打僧喝师又打僧又喝师云三喝四喝后如何僧无语师云掠虚汉僧礼拜师乃云古佛与露柱相交逢人且说三分话金刚与泥人揩背未可全抛一片心正恁么时是谁境界靠拄杖云默默自知田地稳腾腾谁谓肚皮憨复举东印土国王请斋一众俱诵经惟二十七祖般若多罗尊者默默晏坐王问尊者何不诵经者曰贫道入息不居阴界出息不涉众缘常转如是经百千万亿卷山僧看来本是一卷不断头经却被尊者话为两段致使无人信受奉行今日我翼干沈大檀越来山请陞座山僧自忖口门窄尽力道不出箇元字脚只好将远祖者卷不断头经拈向人天众前下箇註脚以拄杖卓一卓云还会么下文繁长付在来日上堂师云六月炎天倾大雨声声㘞地启无生洞知五十󵊮前事满目飞埃不是尘如是则截琼枝而寸寸是玉析旃檀而片片皆香其体也奚四山之可恃其用也非五色之能媒正恁么时不涉体用一句作么生道卓拄杖云有时扶过断桥水依旧伴归明月村复卓拄杖下座解夏上堂师云休夏自恣千古同规诸佛懽喜众生皱眉喜者甚喜悲者甚悲以拄杖卓一卓云惟我木上座迥出悲喜之外终日闲闲倚墻靠壁今日却被山僧握在手中收之则撑天拄地放之则七纵八横发大机显大用佛来也与一顿魔来也与一顿现前若僧若俗若男若女来也与一顿过去七世父母历劫宗亲有主无主乃贵乃贱来也与一顿复卓拄杖三下云大众且道山僧何故如此聻只因圣制告圆大家做箇满散喝一喝下座地藏菩萨诞日上堂师竖拄杖云大众见么有眼必见卓一卓云闻么有耳必闻如是闻见分明所以山僧陞座为汝诸人证据且道闻箇什么见箇什么莫是地藏菩萨舍其尊贵而降卑小为汝四众发大誓云众生度尽方证菩提地狱未空誓不成佛么虽然汗马功高要且不是衲僧巴鼻以拄杖敲香几云不若山僧今日更为诸人翻案去也众生度尽不证菩提地狱巳空誓不成佛山僧恁么告报还知落处么卓拄杖下座孙起伯建大悲阁请上堂师云山僧住此二三秋拄杖芒鞋未彻头千手大悲来摸索一茎艹上现琼楼如是则尘尘垂手利剎现身垂一手则千手万手俱备舒一目则千目万目皆然其慈也与三世诸佛同其悲也与一切众生共玉殿琼楼因念而感云路丹霄随心而至时𨍏轹居士问古殿藏僧棒巍楼显法幢法幢今大显棒头旨未明请师垂慈傍通一线师蓦头打一棒云棒头有眼进云谢师指示师云血滴滴地卓拄杖下座结制上堂师蓦拈拄杖卓一卓喝一喝云会么若也会得便知结制从此结解制从此解结解本同源桑田变沧海其或未然更听山僧为汝诸人说偈註破福城结制三冬惟有今󵊮最兇捉败五湖衲子兼收四海狞龙佛祖尚未预数人天岂立上风会得棒头喝下管教及第心空喝一喝卓拄杖下座净心禅人为师祖觉然入塔请上堂僧问昨夜紫霞朝北阙今朝瑞气向南开且道灵骨入塔是何作用师云鱼行水浊鸟飞毛落问诸行无常即不问觉公去后归何处师云东西不管南北不收进云死去生来不依本分过在甚么处师云脚跟下好与三十棒僧礼拜师乃云飒飒腥风扑面来肩头酸处难开分明一具黄金骨东掷西抛经几回莫是一为无量无量为一得么且喜没交涉莫是小中现大大中现小得么且喜没交涉莫是菩提涅槃真如佛性得么且喜没交涉莫是山河大地明暗塞空得么且喜没交涉莫是四大本空五蕴非有得么且喜没交涉既然未得且道作么生是觉然上座底黄金骨喝一喝云百骸俱溃散一物镇长灵上堂僧问虚空无背面八面绝玲珑向什么处安身立命师云怀州牛喫禾益州马腹胀问衲僧共住学无为谁是心空及第者师便打僧喝一喝师复打僧连喝师连打僧礼拜师乃云十五日已前为人脓滴滴地十五日已后为人血滴滴地正当十五日为人干暴暴地朝打三千暮打八百毕竟落处如何黄狗喫食黑狗遭殃清白知客为受业师觉凡入塔请上堂师云纤尘不染净裸裸地绝承当寸丝不挂赤条条地无回互所以道和合妄生和合妄死既生死都卢是妄安有罣碍染污而着其间哉今辰觉凡定公数门人请山僧为伊陞座露布葛藤翻是无罣碍处立罣碍无染污处成染污矣何故我王库内无如是刀大众且顿超一句作么生道南北东西收不得天堂地狱孰能该佛成道解制上堂师云一点明星剌眼开辉天鑑地叹奇哉当时想是无禅客若有和声打落腮大众且道释迦老子有什么过要和声打落腮试简点看若简点得出不枉在者里朝参暮请之勤长期短限之逼其或未然连山僧龟毛拂兔角杖只好掷向福城东际又东际去何也为众竭力祸出私门掷杖下座师诞日上堂僧问世尊生时指天指地和尚生时有何祥瑞师云七纵八横进云庆赏一句又作么生道师便打僧抚掌呵呵云别有昙华一朵新便拜师云莫眼华问三十六󵊮前行棒行喝三十六󵊮后度人已毕正当三十六󵊮以何为人师便蓦头一棒僧喝师连打两棒僧礼拜师乃云山僧久不陞座想是舌头烂却四众与吾庆生震威痛下一喝乃喝一喝云大众且道者一喝落在什么处时四维上座以两手掩耳师复喝两喝下座结夏上堂师云东塔今󵊮结夏老牛老马归舍虽无水艹供看且有鞭绳恶辣未审众中还有擎头戴角者么试出来𨁝跳看时象崖西堂以两手作擎空势师云且喜出来相共拖犁拽耙下座解夏上堂师云今朝七月十五处处追宗荐祖山僧总不恁么单牧一头水牯所谓法无定相随遇即宗以一事明则千差万别无不明以一理契则万别千差无不契然而事也理也无不从此法界流出究竟还归此法界所以道实际理地不受一尘佛事门头不舍一法大众正与么时德山棒临济喝麻三斤干屎橛庭前柏树子青州布衫重七斤还当得鬼神茶饭么还当得本分艹料么试辩别看若辩别得出一任擎头戴角宇宙纵横其或未然莫将学解生知解剔起眉毛子细看辞院上堂师云山僧肚里乱如麻伎俩无能尽爪牙千日禅期今日毕杖头卓处活龙蛇遂卓一卓云还有现跃飞腾者么众无出师以拄杖横眉云楖栗横担不顾人直入千峰万峰去破山禅师语录卷第一破山禅师语录破山禅师语录卷第二当阳玉泉嗣法门人印正等编上堂二住夔州府梁山县万峰山太平禅寺崇祯六年四月初一日入院方丈云万峰山顶别人间上有梧桐开合欢不是假鸡栖泊处箇中惟许凤凰参顾视左右云有么有么时一居士向前问讯师云鸡栖凤巢非吾同类铨部文选郎中冯公善长孝廉朱公维丰请开堂师至法座前以杖击云棒敲千树梅梢月喝一喝云喝散万峰山顶云露出华王狮子座当阳一着许谁登大众见么遂陞座拈香云此一瓣香形同枯木状似铁牛曾向十字街头横行直撞今在万峰手里倒弄颠拈爇向炉中端为祝延今上皇帝万岁万岁万万岁此一瓣香逢强即弱遇柔则刚统中外之权衡树文武之赤帜奉为在任宰官高增禄位末拈香云此瓣香冤入骨髓过犯弥天自从亲遭毒手此是第二回拈出供养见住浙江宁波府斳县天童山景德禅寺密云老和尚用酬法乳之恩就座上首白椎云法筵龙象众当观第一义师云若论第一义白椎上座已露了也更要山僧鼓两片皮弄三寸舌堪作什么虽然如是要且新万峰不忍杜口去也只得向无言语处形言语无机用处发机用终不似三家村里装聋卖哑咳唾掉臂以当宗乘极则我者里禅道佛法如山之高似海之深须是过量者来略较些子如或未能以拄杖卓一卓云且向者里荐取复白槌下座上堂玉川胡居士问生死关头事如何师云七又八篆进云正恁么时向甚处安身立命师云蒲崃口横说竖说天龙峰头颠尾颠士喝一喝师便打士云者向无情破屋藏躲旷劫生死今朝彻底掀翻现出本来面目师征云如何是你本来面目士云本来面目谁似他水中明月镜里华荡荡空空无不是历历分明更不差师摇手士便出问石砫坪万峰山相见了也即今陞座更为阿谁师云你眼华进云者老汉也具者般眼师便打问铁牛不怕狮子吼狮子即不问如何是铁牛之机师云怕杀人僧喝一喝师云者喝济得汝甚边事僧无语师乃云太平寺里新开堂衲子齐来露所长尽力吐无元字脚有何佛法可商量上堂僧问如何是万峰境师云青青翠翠山头叠进云如何是境中人师竖拄杖云直直条条肩上横进云无境无人时如何师便打僧连喝师连打僧礼拜师乃云春至百华开秋来黄叶落四时尚不迁谁缚欲谁脱如是则知天地同根万物一体圣凡一心古今一道事理一揆更无一丝毫强言巧诈处两入向此不悟转生人我妄计是非轮回是中自取流转今日山僧只得向好肉上剜疮虚空里掘洞以拄杖举起召众云还见么见月休观指归家罢问程冬月一日上堂师云识得一万事毕南山起云北山下雨震威喝一喝云娑羯罗龙王被山僧一喝吓得倒退三千里大地降了一夜浓霜箇箇冻得腰腃熟睡大众且道醒来受用一句作么生道干坤老我一头雪岁月消磨百瓮虀上堂师云十五日已前为人前不搆村十五日已后为人后不抵店正当十五日棒如雨点喝似雷奔大众且道是什么意旨作何话会一马生三寅上堂僧问如何是诸法实相师便打僧伫思师云死汉僧礼拜云假饶劫坏时实相在什么处师云合取狗口僧礼拜师乃云山僧才上蒲团正在做梦忽遇尹戴二居士到榻前作礼请山僧陞座为众说法山僧自揣世出世法浑然是梦妻财子禄也是梦真如佛性也是梦田园屋宅也是梦菩提涅槃也是梦为官为吏也是梦成佛成祖也是梦所以道一切有为法如梦幻泡影如露亦如电应作如是观此是闭眼底梦还有开眼底梦待大众礼拜了即向伊道众无出师下座尹居士跪乞说破师蓦头一棒归方丈上堂僧问如何是异类中事师打云者畜生进云也须还我话头来师又打僧喝一喝师又打进云棒头纵有真消息也落时人第二机师云如何是你第一机僧拟议师云不识痛痒在问如何是打死人底棒师便打僧作死势倒地云如何是活人底棒师高声云将者死尸拖出去僧即起趋出师乃云山前山后雨蒙蒙就里浑无一窍通惟有山僧拄杖子撑天拄地活如龙大众且道朝打三千暮打八百成箇甚么边事众无语师喝一喝下座佛成道日上堂僧问有物先天地正恁么时是先是后师云待天龙峰点头即向汝道问满眼满耳非色非声是甚么意师云满眼满耳非色非声问海浪藏识境界法身如何是境界法身师云进前来向汝道僧礼拜师云犹未向汝道礼拜箇甚么僧喝一喝师便打问世尊拈华迦叶微笑未审笑箇甚么师云笑汝不荐进云荐后如何师云世尊不拈华迦叶不微笑僧礼拜师乃云华绿桠居士为我释迦老人成道来山设斋山僧只得因斋庆赞以拄杖画此云大众会么时升吾张居士出众作礼卓然而立师云此处会得虚空粉碎大地平沉心佛众生三无差别士展两手师复以拄杖画此云六󵊮冷地无人问一点明星是祸胎上堂师云昨夜梅华香宇宙今朝雪子擂长空就中一点真消息拈向诸人鼻孔中蓦呈拄杖云未证据者向此嗅嗅看是甚么意旨时破浪在众作呵呵声师以拄杖掷地云穿过髑髅解制上堂师云万峰解制万峰雪封着圣凡人路绝只许狞龙跃碧空横身天外摇长舌说道一切法不生一切法不灭问取诸人向此长期短限就中者点彻不彻彻则掉臂不顾不彻从前与汝眉毛厮结何故太平寺里原与诸方迥别为受业大持师翁埽塔上堂僧问始别三巴去终归桑梓来还乡曲调作么生唱师云哩啰哩啰进云大持师翁即今在什么处安身师卓拄杖云会么进云我则不然师打云不然箇什么僧拂袖便出师乃云山自青兮水自绿其中一具黄金骨巍然坐断长松村日有风云常拭拂如是乌用忤逆儿孙拈帚而为祭埽哉盖人人本有者具黄金骨一向东掷西抛出生入死不知生之来处死之去处所谓佛佛出世唯为一大事因缘者是也然祭埽者世俗中臣当尽其忠子当尽其孝仁义道中理不可无吾教中亦有授受之源灯灯相续师资之礼亦复如是总之祭埽中为活计不明生死大事因缘则祭埽何益也毕竟将大事因缘看到不疑之地方可君恩亲恩三宗九族恩一时报毕大众且报恩一句作么生道将此深心奉尘剎是则名为报佛恩喝一喝下座上堂僧问峰峦挺秀鹤不停机未审夜来还许归巢否师云松树下一场懡㦬进云长飞去时如何师云脚跟下好与三十棒僧礼拜师乃云昨夜浓霜铺大地今朝杲日丽长空箇中一点真消息怒起泥牛吼万峰所以道欲识佛性义当观时节因缘时节若至其理自彰如迷忽悟如我字水上座曾向三乘十二分教已具一只眼不以得少为足远来万峰痛为激扬正是时节因缘至也复举周金刚云三乘十二分教略颇麤知终不闻南方一类魔子道直指人心见性成佛于是出蜀澧阳路上见一婆子卖饼买饼点心婆指担曰什么文字曰青龙疏钞曰讲何经曰金刚经曰我有一问你若荅得施与点心若荅不得且别处去买金刚经道过去心不可得现在心不可得未来心不可得未审上座点那一箇心渠无语婆指参龙潭及到龙潭谈及此事抵夜潭曰更深何不下去周珍重便出却回曰外面黑潭点纸灯度与周拟接潭复吹灭周于此大悟便礼拜潭曰子见箇什么周曰从今向去更不疑天下老和尚舌头也至来日潭陞座谓众曰可中有箇汉牙如剑树口似血盆一棒打不回头他时向孤峰顶上立吾道去在周将疏钞堆于法堂前举火炬曰穷诸玄辩若一毫置于太虚竭世枢机似一滴投于巨壑遂焚之师云试看者着子未悟时以舌尖利辩处认为大海殊不知似一毫而已从吹灭纸灯时方知小大不相容隐大众且道未悟时云三乘十二分教略颇麤知还知箇什么已悟后又悟箇什么还委悉也无未到尽惊山险峻曾来方识路高低师诞日上堂僧问和尚诞生是有量如何是无量师云耳朵原来两片皮僧礼拜师乃云人人道我生我生则我死应知生死根棒彻虚空髓惊起石乌龟能吞铁鹞子大众当恁么时不涉春秋一句作么生道侥伊数到劫云初不识平天华甲子佛诞日结制上堂僧问从上佛祖所传正法眼藏涅槃玅心涅槃玅心即不问如何是正法眼藏师云瞎进云瞎师云是你瞎是我瞎僧顶鞋而出师云大似西施戴箬帽师乃云今辰是我释迦老人从摩耶夫人腹中走出周行七步目顾四方一手指天一手指地云天上天下惟吾独尊起干戈时节也后云门老贼道我当时若见一棒打杀与狗子喫贵图天下太平亦是勾贼破家不免傍观者哂万峰恁么告报未审众中还有抱不平底么有不妨推倒禅床喝散大众宁不俊哉如无且向万仞峰头结夏千军队里安禅平陂一併拈却处处杨华吐烟上堂师云黑漆皮灯笼中间欠点红有人解挑拨无处不光通大众莫是三世诸佛横说竖说是解挑拨么料棹没交涉历代祖师颠拈倒弄是解挑拨么料掉没交涉明宇赵居士施点长命光灯是解挑拨么料掉没交涉今日现前檀越营斋供众是解挑拨么料掉没交涉香灯蚤晚殷勤是解挑拨么料掉没交涉既总未是毕竟是甚么人解挑拨聻以杖指灯云我见灯明佛本光瑞如此因雪上堂师云飒飒风声动林野飘飘雪片满丹墀当󵊮有箇庞居士问着十人九不知只为不识阴阳造化皆从此始被寒暑境物热瞒了也举药山十禅客送庞居士至门外话雪因缘师云万峰当时若预数待伊道好雪片片不落别处便噼口与他一拳直饶庞居士辩似悬河塞断咽喉而去还知么莫言清蚤起更有不眠人上堂师云天晴日头出落雨地下溼人情所必然何用强分析不分析且道蹇栋宇者里牧一群水牯牛痛添艹料蓦呈拄杖云还会么众无语师高声云少间向碗底箸头上荐取卓拄杖下座解制上堂师云年年七月十五惟有今年最苦田禾又被天收人物尽遭贼掳太平寺里今朝解制明上座不妨随例颠倒以拄杖一时打散归方丈开炉上堂师云旧󵊮始今󵊮末炉鞴钳锤分外恶任是铜头铁额来顶门一击倾湫岳如是则全杀全活铸利器于目前半掩半开运腐滓于脑后千妖百怪结舌藏锋十圣三贤潜踪绝迹正当恁么时且道凤泉黄居士祈嗣一句作么生道麒麟出而凤凰现金轮御而玉烛调上堂师云今辰是我尼足上座营斋供众请山僧陞座露布者箇消息然者箇消息自我释迦老人初出母胎一手指天一手指地云天上天下惟吾独尊已露了也后出孔圣人道未知生焉知死吾无隐乎尔亦露了也更要山僧露布箇什么虽然如是事无一向有条攀条无条攀例举韩文公参大颠禅师问曰春秋多少颠举念珠云昼夜一百八公回致疑次日再来遇堂中首座举前话问意旨如何座扣齿三下公复造大颠之室理前问颠亦扣齿三下公曰原来佛法无两般颠征其故公曰适来问首座亦如是荅颠召首座问曰是汝如此对否座曰是颠拈拄杖打二十摈出院师云文公若不深入虎穴争得虎子大颠虽有定乱之谋且无安邦之计犬似打蛮子吓好人大众如大颠不肯首座则且置且道今时人与古时人春秋数目毕竟是多少还委悉么饶君昼夜一百八数到驴󵊮卒未休修造毕上堂师云复古太平寺凄然感废兴寒灰八百载破衲两三僧黠鼠居香积妖狐吹佛灯黄金重布地不识有谁能上堂昨夜冬瓜劝瓠子今朝瓠子劝冬瓜分明曲直两条路行者如何不到家大众且道谁是途路客谁是到家者屋北鹿独宿谿西鸡齐啼佛成道日上堂师云天上明星突出释迦打失一目回观六道四生箇箇如虫御木解制上堂值放爆竹师乃云一声爆竹响元宵露柱灯笼话寂寥漆桶依然还不快青藜拄杖打驴腰卓拄杖喝一喝云讨甚么碗师诞日上堂师云此众无枝叶惟有诸真实蓦呈拄杖召大众云且道者箇是真实是枝叶试辩别看若辩别得出尽未来际不曾生尽未来际不曾灭净裸裸绝承当赤洒洒无回互到此唤作无生话无缝塔无底篮无根树既一切俱无现前椎钟擂鼓云集四众强山僧登曲彔木床弄鬼眼睛底复是何物只知事逐眼前过不觉老从头上来结夏上堂师云正仁张居士为我释迦老人降诞之辰浇一杓恶水要山僧痛为雪届只得驱天龙峰倒卓蒲崃口横开说几句长言短语应箇时节遂高声云世乱󵊮荒事事微道人行履白如圭饥餐渴饮浑无事炼得身轻同鹤飞上堂僧问尽力道不出底句分付阿谁师云猢狲入布袋僧即舞坐具出法堂师喝一喝乃云十方同聚会天龙八部人非人等箇箇学无为卓拄杖一下云唯有者箇不堕诸数此是选佛场东边牛栏西边马圈心空及第归淳底自是淳暴底自是暴万峰恁么註脚且道还有庞居士转身吐气处也无时破雪同众齐下一喝师嘘一声卓拄杖下座上堂师云六月一毒热极路上人顶伞田中人戴笠此事极分明何用强分析咦不分析将谓赤须胡更有胡须赤开炉上堂师云大地分明一座炉圣凡浑是火柴头挨挨济济无他伎一度生烟一度愁大众且道那里是他生烟处莫是出生入死是生烟处么超凡越圣是生烟处么无明烦恼是生烟处么贡高我慢是生烟处么喜怒哀乐是生烟处么若也如是则攀宇宋居士饭僧祈嗣得非生烟而何所以道凡有所求一切皆遂求官位得官位求富饶得富饶求长寿得长寿求男女得男女其或未然且将无明而证解脱即烦恼而获菩提溷作一话头朝也如是暮也如是行也如是坐也如是参到情忘见绝智泯心灰㘞地一声方得倒断以拄杖卓一下云还会者箇么觅火和烟得担泉带月归解制上堂师云长期短限不惜寸阴暮请朝参非图蛙步且如俊鹰快鹞终登凤子龙儿人人气宇吞空箇箇光明含象不因正打傍敲奚具铜头铁额虽然如是要且诸方大有人不肯在何以故开门放出郎当汉脑后分明欠一槌开炉上堂僧问不与万法为侣者是什么人师云头上漫漫脚下漫漫问万法归一一归何处后高峰大师道我当时打失一只眼也且道那里是他打失眼处师云十字街头㼾砖僧无语师嘘一声僧礼拜师乃云万峰今岁强开炉柴米油盐事事无珍重两堂云水客肚饥须用篾条箍如是则知马祖问药山云子近日见处何如山云皮肤脱落尽惟有一真实祖云汝既如是何不拾取三条篾束取肚皮随处住山去山云某甲何人敢言住山祖云不然未有常行而不住未有常住而不行欲益无所益欲为无所为宜作舟航无久住此师云药山老汉受恩深处便为家只得恁么去马大师怜儿不觉丑只得恁么行万峰者里虽是与他同条生不与他同条死也无真实处那更有皮肤以百日为限以彻为期各各放开肚皮随处鼓粥饭气去何故男儿自有冲天志不向他人行处行喝一喝下座上堂问如何是透关句师云胡笳塞上知音少羌笛城头和者稀进云剑为不平离宝匣药因救病出金缾师拈杖便打进云恁么不恁么钻山透海几鲲鳌师嘘一声僧礼拜师乃云两又不成双单又不成只曼殊三更三长庆蒲团七德山末后句云门顾鑑咦万峰不恁么无孔铁锤当面掷以拄杖掷地云参上堂师云古人道第一句荐得与佛祖为师第二句荐得与人天为师第三句荐得自救不了虽然如是鱼鲁参差刀刁相似今日山僧又且不然第一句荐得好肉剜疮第二句荐得虚空掘洞第三句荐得烂泥有剌大众山僧恁么告报且道与古人是同是别时字水鼓掌一下师嘘一声下座解制上堂僧问有结有解世谛流布无结无解未是全提和尚到此如何指示师便竖起拄杖进云八角磨盘空里走脚头不觉是春来师云脚跟下好与三十棒僧礼拜师乃云今日万峰解制驴唇马嘴齐出浑如春燕喧梁宛似秋蝉语树拄杖芒鞋致疑石头瓦块瞥地分明告报诸人只恐诸人不荐卓拄杖名大众云还荐么有两僧齐喝师云艹鞋脚底疑无路拄杖前头别有山下座辞院上堂师云奔东走西脚跟犹未点地去此就彼鼻孔依旧辽天龟毛拂子刺瞎释迦眼睛兔角杖头敲破狸奴脑盖蒲崃口赞扬莫及金鹅池水洗不清只得撩起便行亦是令行符到正恁么时且道如何行履聻菊径两行烟泪落引鞭一辔马蹄黄住梁山中庆禅寺三门云天王赐与华屋要因门入且道如何是门喝一喝云从者里入方丈穷厮煎饿厮炒中庆本分艹料喫着令人便饱指法座云声色二上座已为诸人露头露面了也还见么烛华光满座梁燕语留人遂陞座拈香云此一瓣香端为祝严今上皇帝万岁万岁万万岁伏愿鵰弓已挂狼烟息万里讴歌贺太平次拈香云此瓣香奉为阖国勋贵当道宰官伏愿风以时雨以时道安百姓齐其家治其国德被万民末拈香云此瓣香威音那畔盘根今世门头秀实第三回拈出供养天童山密云老人用酬法乳敛衣敷座上首白椎竟师云钩头有饵意外无私拟汎扁舟鱼龙𨁝跳还有现跃飞腾者么僧问释迦老人今日生是谓谤佛释迦老人未生亦是谤佛生与未生即不问如何是瞿昙独尊处师云将谓狞龙跃谁知跛鳖来僧喝一喝师云此喝落在甚么处僧拟测师便打僧礼拜师乃云山僧向南方走一回拾得几箇金刚圈一篮粟棘蓬今日向人天众前不辞拈出与诸人共相吞跳以拄杖打圆相云者是金刚圈试跳看僧云跳师举拄杖云者是栗棘蓬试吞看僧云吐师云多口阿师未在僧无语师云不是与人难共聚大都缁素要分明上堂师云撞到今朝五月一荒田瘦地都栽毕我侬有首洗泥歌唱出令人笑尿滴哩哩啰啰啰哩种田博饭家常事不是饱参人不知复举地藏问众禅客从何方来一僧云从南方来藏曰南方佛法近日如何僧云商量浩浩地藏曰何如我者里种田博饭喫僧云怎奈三界何藏曰唤什么作三界僧无语师云者饭袋子大似逆风扬尘自取扑面若是箇汉待他问南方近日佛法如何只消当面便唾更再如何若何拂袖便行不惟疑着地藏亦且不玷行脚山僧恁么告报未审众中还有傍不肯底么良久众无出师云行脚不开如是眼艹鞋终被石头欺上堂师云般若如大火聚四面不可入般若如清凉池四面俱可入大众且道入底是不入底是试简点看若简点得出不妨到方丈里通箇消息开炉上堂师云锻炼几团顽铁入火麤而出火细疗理几箇病人吞药易而吐药难只须吞吐得宜入出得所慈悲下智之庸愚成就上根之利器若遇泠脆热焦牛溲马溺任是扁鹊卢医见之拱手巧匠良工闻之吐舌是以中庆今日开炉设舖未审众中还有不经锻炼疗理者么试出来相见如无巧匠炉边多钝铁良医门首足病人上堂师云说心说性毒蛇头上揩痒举古举今饥鹰爪下夺食明上座不吐一词却违所请只得因斋庆赞去也以拄杖画此⊕召大众云会么若也会得东家牛渗卵西家马出鹅羊择干处尿驴拣溼处疴其或未然中和峰顶云烝饭佛殿阶前狗尿天住开县凤皇山栖灵禅寺三门云门里出身易身里出门难难易且置如何是身里门门里身以拄杖划一划云皂上乌鸡深夜绣暗中一线实难通佛殿云清虚冷澹寂寞苦空箇里荐得了无异同新长老不识好恶且向箇里展具三拜方丈云维摩室而不窄摩耶腹而乃宽今日新栖灵端居方丈权衡佛祖号令人天且道将甚么施设一篮栗棘蓬几箇金刚圈施主请开堂师至法座前以杖指座云大众见么即此座非他座三世诸佛从此转法轮历代祖师从此传心印明上座又且不然从此诃佛骂祖去也何故鬼怕恶人难展掌贼凭赃物易成头喝一喝遂陞座拈香云此一瓣香端为祝严今上皇帝圣躬万岁万岁万万岁伏愿尧风吹一统舜日照三千次拈香云此一瓣香奉为本省当道尊官伏愿威镇三崃光耀九天末拈香云此一瓣香名不得状不得第四回拈出供养天童山密云老和尚以酬法乳之恩敛衣就座上首白椎竟师云水投水澄源湛寂空合空恢豁洞然就中能变化吐风雷者试出来相见僧问昔日瞿昙今朝和尚是同是别师打云是同是别进云即今已登狮子座单传意旨是如何师亦打僧舞坐具而退师乃云一法若有毘卢堕在凡夫万法若无普贤失其境界纵横理事收放主宾纳须弥于芥中掷大千于方外繇是大中现小小中现大一为无量无量为一正恁么时福国祐民一句作么生道一旦氛埃清四海垂衣王化自无为复举陆亘大夫语南泉云肇法师也甚奇怪解道天地同根万物一体泉指庭前牡丹云大夫时人见此一株华如梦相似师召大众云且道南泉此语是过誉语是寓讥语试辩别看若辩别得出玉堂金马登科第腐艹残华壮帝都上堂师卓拄杖一下云大众闻么木上座为汝诸人转根本法轮去也尘说剎说炽然说无间歇复以拄杖掷地云频唿小玉原无事只要檀郎认得声病起上堂僧问元彻生平不参禅不学道秪拾得一柄金刚剑能截断天下老和尚舌头今日举向和尚前未审如何抵敌师合掌云善哉善哉进云不露锋铓时如何师云白铁汉僧喝一喝师云再喝一喝看僧拟测师云灼然僧礼拜师乃云病僧为病极说法乖法式静地念摩诃寻声入福慧所以道我本无病为众生病众生病除我病亦无众中还有病不病者么良久云二十年来经药饵不知此疾是膏肓上堂师云如何是诸佛出身处东山水上行如何是诸佛出身处西河火里坐如何是诸佛出身处熏风自南来殿阁生微凉咄字经三写乌焉成马上堂僧问不参禅不念佛只学得一箇无心应万物师云那里是汝无心处进云无心岂有处师蓦头一棒云者箇聻僧礼拜云谢指示师云指示箇什么僧拟议师嘘一声僧礼拜师乃云者箇事三贤胆丧十地魂惊变大地作黄金搅长河为酥酪拈一茎艹作丈六金身将丈六金身作一茎艹坐微尘里转大法轮如是则古人道有一物明历历黑漆漆上拄天下拄地常在动用中动用中收不得大众既在动用中为什么收不得速道速道上堂师云眼若不睡诸梦自除心若不异万法一如所以道我有时见山不是山见水不是水见僧不是僧见俗不是俗见男不是男见女不是女有时见山是山见水是水见僧是僧见俗是俗见男是男见女是女如是则全明全暗双放双收一句作么生道卓拄杖喝一喝云下坡不走快便难逢上堂师云昨日三今朝四俄然不觉霜铺地朔风凛凛骨毛寒吹起箇中无孔笛韵出漫游云疏通前后际非五音非六律问取拄杖子拄杖子道箇直条条赤洒洒终日倚墻靠壁参上堂师云默时说驱耕夫之牛说时默夺饥人之食就中有舌头谈而不谈且道是什么人举世尊一日陞座默然不语阿难白佛云世尊何故不说法佛言会中有二比丘犯律仪故不说法阿难以神通力观是二比丘立摈出世尊还复默然阿难又白佛云是二比丘为我摈出世尊何故不说法佛言吾誓不为二乘人说法便下座师云据山僧看来世尊大似压良为贱栖灵门下要且不然若有人白云众中有二比丘犯律仪为我摈出请和尚为众说法只向他道为汝说法竟山僧恁么告报不独辩魔拣异亦且流通正眼以拄杖卓一下云还委悉么祸不单行辞众上堂僧问寸心不昧时如何师云天上有星皆拱北人间无水不朝东进云善恶不随时如何师云脑后见腮僧礼拜师乃云摆棹临江走一头丝纶才展浪横舟收来放去如何速此处无鱼别下钩破山禅师语录卷第二破山禅师语录破山禅师语录卷第三当阳玉泉嗣法门人印正等编上堂三住顺庆府渠县祥符禅寺师在栖灵受请拈帖示众云三张白纸便谓千里同风一箇圆相钦师却被马师惑栖灵者里车不横推理无曲断请维那剖露山门云昔日闻公远祖从此出今朝不肖儿孙从此入虽然出入不同要且门庭不别大众目道那里是不别处以杖指云十方婆伽梵一路涅槃门佛殿云堂堂坐断千差路密密疏通万别疑信手拈来无不是当阳抛出大家知虽然如是也要公验分明展具三拜方丈云据此室行此令勿问船来陆来只要头正尾正喝一喝指法座云八万四千狮子座此当为第一纵广正等八万四千由旬此座非大于中坐者其身非小以如是座坐如是人以如是人坐如是座大众还见么举头天外望谁是我般人遂陞座拈香云此瓣香端为今上皇帝祝严圣躬万岁万岁万万岁伏愿皇风共山川而并扇法轮同日月以齐推次拈香云此瓣香奉为文武卿相阖郡缙绅伏愿借当世而修出世即凡心以证圣心末拈香云此瓣香从东过西从西过东撞着一箇老布衲一椎粉碎此是第五回拈出供养见住浙江宁波府天童山密云老和尚以酬法乳之恩敛衣趺坐上首白椎竟师云古岸滩头掷钓台丝纶初展去还来清波浮定有无意负饵金鳞梦眼开以杖作钓势云有么有么时有僧出众礼拜起喝一喝拂袖而退师云领取钩头意莫认定盘星良久复云毛吞巨海万顷风涛闹括括芥纳须弥十方世界净裸裸以大圆觉为我伽蓝四生六道尽集其中行住坐卧屈伸俯仰迎宾待客疴屎放尿拈匙放筋动静忙闲无不承此恩力所以道佛子住此地则是佛受用常在于其中经行及坐卧夫如是会人人悟证平常箇箇七穿八穴不待啐地折嚗地断如红炉点雪冷灰嚗豆正与么时祝圣开堂一句作么生道鵰弓已挂狼烟息万里讴歌贺太平上堂师云󵊮󵊮腊月八黑豆解生芽水母因无眼求食须仗虾明星射脑盖捏目便生华此道如何会瞿昙是释迦上堂师云今日强登曲彔木圆音一吼震山谷人非人等蓦相逢弹指顿超烦恼窟如是则知显教圆寂正堂禅师不离烦恼而证解脱不离生死以般涅槃来山僧拄杖头上倒驾慈航现无边神变道两句苦辞去也大众还闻否且道是那两句聻耳边多少闲题目赚我光阴十万程上堂师云天地未始父母未生浑忘物我拨掷渠谁以拂子画一画复画此云自此一画一圈而分两仪四象八卦六爻以至吉凶否泰交会岐殊妙辨悬河无出此一圈一画之中复画云若也从此荐得改禾茎为粟柄易短寿作长龄其或未然有限身心时不待无情寒暑日相催上堂师云今朝腊尽与󵊮穷处处人烧松火蓬惟有此间一种别冷清清地闹丛丛复举秀才问赵州佛满一切众生愿是否州云是曰弟子要和尚手中拄杖可与否州云君子不夺人所好曰我不是君子州云老僧亦非佛师云秀才虽有定乱之谋且无安邦之计赵州探竿在手影艹随身不妨奇特中显奇特好手中呈好手将谓本分翻为分外山僧正眼看来才启口处好与三十棒何也祥符门下赏罚分明追严上堂师云元宵正月半日月灯明现即此为亡灵本光破诸暗盏子扑落地碟子成七片露柱撞灯笼山门骑佛殿此意是如何吾道一以贯师诞日上堂僧问和尚跳出生死圈如何今日又降诞师云大好疑着僧礼拜师乃云突出难难难办别拟之易易易承当一声㘞地尽生死下座云诸仁者请续后句上堂僧问月未圆时如何师云合进云月正圆时如何师云恰进云星月不现时如何师云札僧礼拜师乃云莲胎未质梅蕊不萌洞空劫之本有尽今时之自得人人常光现前箇箇壁立万仞只侥海屋添筹南山增算犹是化门边事不涉延促一句作么生道一谿红白桃李树四野青黄菜麦田上堂僧问是法非思量分别之所能解为甚么唯佛与佛乃能知之师云知音不必频频举八两原来是半斤僧礼拜师乃云施主强请陞座多说不如少说少说不如不说何以故是法不可示言词相寂灭复举药山久不陞座院主白云大众久思和尚示诲山曰打钟着众才集山便下座归方丈主随后问曰和尚既许为大众说法为甚么一言不措山曰经有经师论有论师争怪得老僧师召大众云昔日药山今朝祥符且道是同是别良久复云旱地雷声晴天霹雳两箇古锥都来是贼上堂师云止止不须说葛藤遍野不为多我法妙难思绊着几箇便卖弄诸憎上慢者冬瓜直儱侗瓠子曲弯弯闻必不敬信只缘无眼耳鼻舌身意山僧恁么判断且道释迦老子还向什么处转身吐气只怕众生不是佛是佛何愁不解语上堂值驴鸣师云平地起孤堆虚空堕地走撞着瞎驴鸣将谓狮子吼震威喝一喝下座追严上堂师云春日晴黄莺鸣声声韵出观音门有人向此活机括剎剎尘尘现胜身如是则我等持满公先慈余氏不离当处而遍沙界不历僧祗以获法身来山僧拄杖头上现一行三昧去也卓拄杖召大众云还闻么若将耳听终难会眼底闻声方始知上堂僧问青天白日昭昭灵灵睡着时主人公在甚么处师云向前来与汝道僧遂进前一步师云是甚么进云不离当处师笑云大好睡着在僧礼拜师乃云云凝觉春尽雨过知华残了达觉知处恁忙亦是闲大众忙间即且置试道觉知处如何了达良久云不遇春风华不开华开又被风吹落解制上堂师云今朝三月十百日禅期毕衲子问如何棒头蓦面掷曼殊前后三长庆蒲团七即此罢炉鎚几人成大器以拄杖掷地云祥符解开布袋放出出群角虎不会狮子翻身箇箇解打口鼓以手拍口云冬冬住顺庆府大竹县无际禅寺山门云门庭施设不如破山入理深谈犹较无际百步以拄杖卓一卓便入佛殿云若向者里礼拜眼里撒沙不向者里礼拜佛头着粪试问诸仁者且道礼拜底是不礼拜底是遂展具云不礼各白称尊礼则互相恭敬便拜方丈云入门棒入门喝痛施恶辣钳鎚有时语有时默全彰本分艹料忽遇一箇半箇瞎驴且作么生管待喝一喝指法座云千圣向此证知一众从兹开悟人人立地顶天箇箇眼横鼻直还见有路可上也无遂陞座拈香祝圣毕末拈香云此瓣香三登九上拨艹瞻风受尽苦辛一期印可第六回拈出供养天童山密云老人以酬法乳之恩敛衣敷坐上首白椎竟师云凤山挺秀燕水迢遥鹤不停机龙难凑泊就中有现跃飞腾者么一僧出众喝一喝师云跛鳖盲龟乱𨁝跳僧无语师云不信道问今日结制聚喧喧心光照透境相还心光照透即不问心境双忘事若何师云十字街头亲见父进云心境未忘时如何师征云汝唤什么作境僧伫思师嘘一声僧礼拜师乃云一机透彻千途万辙同归一道坦然十圣三贤齐赴火不待日而热风不待月而凉鹤胫自长凫胫自短只饶未露已前荐得犹是半提且全提正令一句作么生道横按莫邪全正令太平寰宇斩痴顽上堂师云如何是祖师西来意庭前柏树子觑着则眼瞎如何是祖师西来意神前酒台盘喫着则口哑如何是祖师西来意檐前雨滴声听着则耳聋大众会么字经三写乌焉成马上堂师云若以问荅是禅禅非问荅若以坐卧是禅禅非坐卧若以动静是禅禅非动静若以取舍是禅禅非取舍若以语默是禅禅非语默正恁么时如何是禅聻泥牛耕破波心月木马嘶回劫外风复举梁武帝前因为樵夫上山斫柴次忽值勐雨投破寺躲见佛亦被雨洒即以自戴笠盖佛后报为王是以不迷本因五里一菴十里一寺又感初祖达磨航海而来迎内供养一日问曰朕造寺度僧未审有何功德磨云实无功德武帝自此开悟悔昔所作尽是有为功用今日山僧看来一佛一祖鼻孔各别一箇是荷叶团团团似镜一箇是菱角尖尖尖似锥上堂师云有问有荅踏着秤锤原是铁无问无荅鼻孔依然搭上唇且道问底是不问底是良久卓拄杖一下云参浴佛上堂师云󵊮󵊮四月八处处浴悉达者里不恁么焚香活烧杀何以故是法平等无有高下复举世尊初生一手指天一手指地便道天上天下惟吾独尊后云门大师道我当时若见一棒打杀与狗子喫贵图天下太平师云一佛一祖手眼各别一箇意在东南一箇志向西北无际今日各与三十棒何故如此山僧棒头有眼上堂师云今日陞座无他为裔宇张居士求嗣特特举扬宗教续佛祖慧命即续人间宗嗣所以道不孝有三无后为大以生死涅槃也是一大山川社稷也是一大田园屋宅也是一大妻财子禄也是一大然而大之一字总是无人替得故曰为大山僧另有极小小事亦无人替得试问诸人如何是极小小事聻良久云只有屎尿是箇小事也要各人自去始得上堂僧问昔日长者金砖布地今日李居士营斋供众其功是同是别师云鼻孔原来下头大进云何不直截道一句师蓦头一棒僧礼拜师乃云自我达磨初祖观东震旦国有大乘根器特特航海而来直指人心见性成佛以言句露者箇消息易引人情识乖戾直指之旨后出临济大师以棒喝接机杜绝情识如击石火似闪电光直下令人无回避处如将梵位直授凡庸更不如何若何是谓之知痛痒近来去圣时遥情窦日凿又将棒喝处穿凿不少以打处云痛切审痛底是谁可怜生不独不会吾祖棒喝之旨且不会鼻祖西来之意也然而鼻祖以言句定旨盖疏通执心执性之谓后以棒喝定旨盖疏通嚼言嚼句之谓岂是以打处痛处云知痛痒也耶若如是会则吾祖者条棒早已拗折了也西来大意早巳抹杀了也又安继于今日哉复竖拄杖召大众云还会么千钧之弩不为鼷鼠而发机追严上堂师云苦雨盆倾下爱河长欲波鱼龙沉巨浸孤兔隐湥坡竹杖落尘少芒鞋增价多亡灵承此力彼岸忽经过所以道处生死流骊珠独耀于沧海踞涅槃岸桂轮孤朗于碧天正恁么时不涉二途一句作么生道随顺世缘无罣碍涅槃生死等空华上堂师竖拄杖云者箇事明历历黑桼桼十圣三贤从此热瞒历代祖师从此悟证一切众生从此摸索不着所以香严道昔󵊮贫未是贫今󵊮贫始是贫昔󵊮贫犹有卓锥之地今󵊮贫锥也无复卓拄杖云大众且道如何是无底道理喝一喝下座上堂僧问何火无烟而自明师云解打鼓进云何水无鱼而蛟住师云解打鼓进云何镜非铜而光辉师云解打鼓进云头头尽是虚灵趣物物全彰触处真师喝一喝僧礼拜师乃云学道之人不识真只为从前认识神无量劫来生死本痴人认作本来人此是古人一首上场诗山僧今日拈来人天众前下箇註脚殊不知识神与本来人相去不远只在就中辨别若也辨别得出处处绿杨堪系马家家有路透长安其或未然山僧更为诸人曲引旁通去也复举仰山参中邑禅师问曰如何得见性去邑云譬如一室有六窗内有一猕猴外有猕猴从东边唤猩猩猕猴即应如是六窗俱唤六处俱应仰云和尚譬喻无不明了只如内猕猴睡着时外猕猴作么生相见邑下禅床把住山云猩猩我与汝相见了也师云虽是饥逢美食渴遇甘霖不无龌嘴黏牙若是破山门下又且不然待开口时和声便打何故聻殊相劣形同幻质唿驴唤马总虚名辞众上堂师云涨水虾蟆日夜催道人不荐浑忘归今朝解了忙闲结严艹谿头绝是非如是则知随处作主遇缘即宗以一机透则无机而不透以一理明则无理而不明透不透之机关行超佛祖明不明之理趣位越人天以拄杖画此云还透者箇么还明者箇么若明得者箇透得者箇不枉檀信慇懃山僧锐志复呈拄杖云会么严艹谿头休住脚五巅山下莫横身下座住泸州江安县蟠龙禅寺三门云千圣共游一众履历进进出出路头不识以杖卓一卓喝一喝召大众云还识么棒头喝下皆消息带水拖泥即指归佛殿云有佛处不可住无佛处急走过今日忤逆儿孙一瓣香礼三拜行到水尽山穷只得将错就错方丈云佛耶祖耶据此证此我亦如是别无所指仁者珍重莫要龙头蛇尾咄众护法请开炉师指法座云毒鼓初挝慈航倒驾渡之者浪静风恬耳之者魂销魄散今日新蟠龙拈一瓣返魂香去也众中还有惜取鼻孔者么遂陞座拈香祝圣毕维那白椎云法筵龙象众当观第一义师云第一义观则落二落三不观则落七落八释迦到此计穷力极谓之如来禅达磨到此拦腮噼嵴谓之祖师禅虽然作用不同要且瓦是泥做山僧到此口似磉盘眼如掣电拈出几句聊酬所请诸方此日同开炉惟有蟠龙意致殊不向此中求锻炼冷冰冰地自如如喝一喝下座上堂师云闭门打睡接上上机顾鑑频呻曲为中下据此看来山僧有口只好挂在壁上若以拈椎竖拂为禅病在持捉若以装聋卖哑为禅病在口耳若以欬嗽涕唾为禅病在音韵若以扬眉瞬目为禅病在顾视若以手舞足蹈为禅病在𨁝跳既然未是且道如何是禅冬瓜直儱侗匏子曲弯弯上堂僧问掬水月在手未审水干波尽月归何处师蓦头一棒僧喝一喝师连打两棒问金出矿时如何师云吓杀人进云恁么则横身踊跃师云死逼逼地问父母未生前如何是学人面目师云雨打梨华蛱蝶飞风吹桠絮毛毬走进云原来原来师蓦头两棒僧礼拜师乃云一点雨一点溼居士设斋和尚喫试问就中意若何摩诃般若波罗密上堂僧问虾蟆丘蚓尚解逃禅跛鳖盲龟却能知有为甚灵利衲僧反道不会师云箍桶汉僧喝一喝师云如法箍进云只得恩深转无语怀抱自分明师打云闲言语问二十󵊮前葛藤遍地满眼生尘如何是不生尘处师云赵州道底进云又是什么光景师云荐取下句註脚僧礼拜师乃云凛凛朔风吹敝庐人人冻裂箇皮肤就中有点天然别分付梅华树几株如是则知寒暑迭迁生死交谢有物于中流动未获天地同根万物一体卓拄杖召大众云还委悉么维那云委悉则不堪师喝一喝下座上堂僧问堂前露柱久怀胎长下婴儿颇俊哉为复是神通妙用法尔如然师云横开不在春枝上进云未解语言先作赋一操便取状元来师云别有风流一段奇问若论此事三贤胆颤十地魂惊未审利害在什么处师云脚跟下竖去横来问大地山河归一点万派干坤一窍中即今一窍在什么处师云脑后见腮不与往来僧礼拜师喝一喝乃云今朝十一月初一衲子齐来讨巴鼻厉色震威喝一喝喫惊打怪聋两耳昔人拟作观音门今又翻为鹙子智只此告报与诸人惟要诸人信得及信得及无孔铁锤当面掷不须拟议更寻思信去羊肠蓦直去上堂师云终日病魔厮结嬾饶三寸绵舌强登曲彔木床一味喝风棒月遂喝一喝卓拄杖云若向者里会得了鬼神觑不破之机超生死不相干之地其或未然更听葛藤复举临济行乞遇一婆子济指钵云家常添钵婆子即转身掩却门云太无厌生师云临济素是当仁不让于师尚男不和女斗今日山僧者里也不行乞施主也不掩门日日喫斋喫茶只是当不得太无厌生上堂僧问今日国令更严不许抛沙撒土师云山大多狐兔水满足鱼龙问水明老蚌怀胎后云重苍龙退骨时老蚌怀胎即不问苍龙退骨时如何师云也是蜡人向火进云不是巨灵手怎敢望华山师云不荐当阳句从来念诗章进云可惜连城壁从劳献楚君师正色嘘一声进云杜撰宗师如麻似粟师云只有你一箇问尽大地是沙门一只眼未审人人在何处下脚师云脚跟下好与三十棒僧礼拜师乃云石头瓦块乱商量癞狗泥猪骂上堂翠竹黄华才侧耳冬瓜瓠子便承当此四句内有一句能纵能夺能杀能活有人简点得出一生参学事毕上堂师云云门一字关临济三玄要沩仰擅门庭曹洞别堂奥法眼道不知触着便𨁝跳惟有蟠龙无賸言馒头开口呵呵笑大众且道他笑箇甚么心生大懽喜自知当作佛上堂师云一闻千悟拗折弓箭放下屠刀九上三登抛却甑箄典当布单更有牢笼不住唿唤不回者又作么生指示良久云过蚁难寻穴归禽易见巢上堂师云日用事无别踏着秤锤原是铁唯吾自偶谐十字街头㼾砖头头非取舍鸡寒上树物物弗张乖鸭寒下水朱紫谁为号一任钻龟打瓦丘山绝点埃惟有者里瞒不得神通并妙用火官头上风车子运水与搬柴猫儿尾上系研锤庞居士恁么道新蟠龙恁么拈非是与古人斗胜要且路见不平众中有具眼者试于此中缁素看上堂僧问山高不露顶云深不知归时如何师云岫云封壁平谿水结弥进云未审意旨如何师卓拄杖一下云向者里荐取问冷心不动月澄潭鸳鸯绣出白云间且道鸳鸯绣出时如何师云不把金鍼度与人问灵云见桃华得悟因甚玄沙不肯师云为伊眼华进云未审意旨如何师云瞎汉僧礼拜师乃云山僧今日上堂来步步泥踪点法台彻夜不妨霜与雪西园犹放碧桃开蓦呈拄杖召大众云见么若也向此见得彻去能销亿劫颠倒想不历僧祗获法身其或未然有寒暑兮促君寿有鬼神兮妒君福岁旦上堂僧问相逢着眼流水行云脱胎神化婴儿渐长流水行云即不问婴儿渐长事如何师云长长一箇矮子问百华竞秀妙德家风一亘晴空普贤境界百华竞秀即不问一亘晴空事若何师云烁天烁地问金莲照奕千家乐玉露回光万象新即今合是甚么人境界师云看取脚跟下僧礼拜师乃云轻烟薄雾鼓风涛吹彻梅华白树梢珍重诸人惜鼻孔清香不对野狐飘掷拄杖云狼籍不少下座上堂众礼三拜师云者里倒身三拜少林分骨分髓今朝正眼看来也是搓巴兜鬼喝一喝下座再住万峰开炉上堂师云万峰今󵊮结制柴米事事不济不惟冻杀饿杀且受冷句热句珍重四海高流荐取衲僧巴鼻大众且道衲僧巴鼻如何荐取有僧不出众鼓掌呵呵师云南山起云北山下雨佛成道日上堂师云一󵊮一度口吧吧说尽甜瓜併苦瓜汝等诸人不解荐毛头星现眼添沙解制上堂师云天关才转地轴始回山川献天然图画艹木吐本地风光换却天下人眼睛透彻衲僧家巴鼻活情无情之真机顽石尚应加额忘学无学之妙术烂柯且自点胸所以道万象之中独露身为人自肯乃方亲昔年谬向途中觅今日方知火里水复召大众云今日春寰郑居士来山为诸人办自肯斋未审众中还有自肯者么时离指舞坐具出法堂师云放出万峰云五色甘霖指日洒蚕丛开炉上堂师云炉开八载风散四维焦头烂额者几退几屈铁眼铜睛者百炼百辉等须弥而为炭不足其烧变沧海以为田不足其用正值年荒世乱力极计穷未审众中有当炉不避火者么试出来与山僧相见如无从兹打箇驴󵊮结动静忙闲解不开佛成道日上堂问一句了然超百亿不须门外觅三车三车即不问如何是一句师云鲸吞海水尽露出珊瑚枝僧礼拜师乃云昨夜毛头星作怪释迦老子漆桶快余光分胤后儿孙箇箇顶𩕳没一块召大众云各各伸手摸摸看看是那里没一块若也摸着便与释迦老子同一眼见同一耳闻同一受用当下无生死可怖无涅槃可证无男女可形无凡圣可隔净裸裸绝承当赤洒洒无回互其或未然且向三条木彔下七尺单前默默披衣自看始得上堂问天下有道则见无道则隐隐即不问如何是有道则见师云四海五湖王化里进云三千礼乐凭师举五百英雄尽让谁师卓拄杖一下进云惯从五凤楼前过手握金鞭贺太平师云从来此处念诗章问今日掀翻狮子窟一声哮吼震山谷寥寥大地绝遮栏孰箇当头把得住师云香烟堆里现全身僧喝一喝师打一棒进云也不得放过师嘘一声问螣蛇缠足露布绕身未审作么生解师云头上漫漫足下漫漫进云水不洗水金不博金去也师云两重公案僧礼拜师乃云即心即佛拖人落水非心非佛落水拖人不是心不是佛不是物木人把板云中拍石女含笙井底吹此三句内有一句全暗全明双收双放若人简点得出一生参学事毕破山禅师语录卷第三破山禅师语录破山禅师语录卷第四当阳玉泉嗣法门人印正等编上堂四住夔州府开县大宁禅寺入院三门云十方无壁落四面亦无门教山僧从何处入以拄杖画此㊇云从者里八字打开方丈云即此用离此用主宾互换胡来现汉来现妍丑自分新长老忍俊不禁一任钻龟打瓦檀越徐道臣请开堂至法座云就地登空易从空放下难难易齐屏却直透上头关新大宁直透上头关去也大众还见么若有路可上更高人也行遂陞座拈香云此瓣香声传社稷价重山河端为祝严今上皇帝圣躬万岁万岁万万岁伏愿尧风鼓鼓吹内雾边云立散舜日辉辉照深幽远暗长明复拈香云此瓣香奉为乃文乃武阖国公卿伏愿不忘嘱累恆为佛法之金汤直下承当永作人天之眼目末拈香云此瓣香供养浙江宁波府天童山密云和尚用酬法乳之恩伏愿一朝印可承慈荫九处拈来始适殷敛衣趺坐上首白椎竟师云森严炉鞴恶辣钳锤锻圣炼贤于剎那际超生越死于顷刻间固非神通妙用本是法尔如然未审众中有具铜头铁额者么试出来与山僧相见一僧出众礼拜起以坐具拂一拂展两手师云官潭子向汝道破了也僧舞坐具绕一匝归位师云掠虚汉问学人寂寂请和尚历历师卓拄杖一下僧喝一喝师云汝者一喝济得甚么边事进云露一丝是陷虎之机隐一迹则无声无臭师喝云闲言语僧礼拜师乃云山棒济喝点开三要三玄河马洛龟印破无声无臭断臂而觅安心覆舟以获真子传传有据授授无私不惟祖道之重拈且补皇图之再振当恁么时报国大宁一句作么生道两江风浪交头合一洗干戈瘴疠开上堂僧问宝剑拂开天地静金刀才举斗牛寒师云祸事祸事进云恁么则碛里征人三十万一时回首月中看师竖柱杖云辽天赫奕进云万邦有道归王化一直无私贺大宁师便打复举僧问巴陵祖意教意是同是别陵云鸡寒上树鸭寒下水师云虽然如是鸡肚不知鸭肚事遂为禅教之分大宁则不然若有人问祖意教意是同是别只向他道水向石边流出冷风从华里过来香上堂师云盛山临水󵊮󵊮在东土西方岂变迁即死即生即解脱非男非女非因缘举心蹉过娘生面动念乖张空劫前圆具圆修登九品德池波涌绽金莲所以道无边剎海自他不隔于毫端十世古今始终不离于当念如鴈过长空影还沉水正恁么时且传夫人独脱一句作么生道生则决定生去则实不去上堂师云十五日已前说法机不及十五日已后说法机太过正当十五日说法机如掣电语似轰雷试问春鳌李先生会也未若也会得便会孔子道天何言哉四时行焉百物生焉天何言哉所以道大音希声大巧若拙无言为至言无说乃真说其或未然更听一偈跳出火坑顺且疾临终正念真端的西方即在箇中圆不用徒劳向外觅住大竹县佛恩禅寺竖大佛殿众檀越请上堂僧问如何是佛恩境师云长长短短千株树进云如何是境中人师云落落零零几箇僧进云人境已蒙师指示如何是临济当阳一句师竖拂子云会么进云恁么则知恩有地去也师震威喝一喝问古人拈一茎艹建梵剎竟新佛恩今日又作么生师云八方有道归王化四海讴歌贺太平进云石华山畔金声振惊起丹林双凤儿师不理僧礼拜师乃云佛恩殿上双狮踞地大持堂前孤鸿唳天二水逢源一山挺翠高也明也悠也久也广不替之宗风奇哉俊哉善哉伟哉多非遥之桂月因如是地产如是人因如是人行如是事非但地胜人贤要且名成实就大众且道新佛恩眉毛还在么卓拄杖云千千龙象从兹止万万狮麟自此归天童悟和尚忌日宝昙禅人设供请上堂师云七月七巧云集秋风秋露及秋雨乍寒乍热透皮毛欲脱欲穿彻骨髓所以道热则普天匝地热寒则普天匝地寒热则热杀阇黎寒则寒杀阇黎若如此会得寒暑不能迁生死不能易正当恁么时且独脱一句作么生道劳烦大众同到先师真前露布者箇消息下座诣真前拈香云戒香定香慧香解脱香解脱知见香触碎吾师肉鼻孔管教遍界不能藏住开县龙城山紫云禅寺解制上堂师云󵊮󵊮七月十五处处追宗荐祖箇里众僧自恣都来足蹈手舞为复是妙用现前为复是业风飘鼓今朝圣制告圆试为老僧分析看若分析得出大虫原来是老虎其或未然将拄杖一时打散亦是苍天中更添冤苦住开县鸦城山栖凤禅院结制上堂僧问世乱年久群魔即恢即复如何是太平消息师竖拂云会么进云四海总归王化里全提正令亦奚为师云闲言语僧喝一喝师云此喝落在什么处僧拟开口师震威喝一喝僧礼拜师乃云七月十五龙城解制罢座八月十五鸦城结制陞座虽是两彩一赛要且不离者箇以拂打圆相云佛子住此地则是佛受用常在于其中经行及坐卧复举马祖与百丈西堂南泉玩月次祖曰正与么时如何丈曰正好修行堂曰正好供养泉拂袖便行祖曰经归藏禅归海惟有普愿独超物外师高声云马大师板齿生毛分星拨两恁么判断总是第二月且道如何是第一月留待夜来江上落照人无复冷秋秋解制上堂一僧出以手掩师口师打一拂僧遂走云怪了师拽杖打出乃云本明彻阇黎前为老僧送别偈云吾师拄杖欲翻云老僧道拗折了也鸟道腾腾尽伴行老僧道一有多种二无两般闺阁纵然无一物老僧道转秘转多阿谁担荷破沙盆老僧道且喜有箇彻阇黎老僧拈也拈了断也断了不惟我师从互相唱和且是圣制告圆亦有两句压韵而巳栖凤今朝散水云纵横逆顺任教行破沙盆是正法眼莫逐腥羶污却盆震威喝一喝下座住夔州府万县太白巖万福寺总戎谭任卿生日请陞座僧问离相离名接上上根立机立境曲为中下置此两途还有为人处也无师云问得老僧口哑进云燄地火光扶日出倚天长剑逼人寒师震威喝一喝问收放不停时如何师云好与汝三十棒进云过在甚么处师云是甚么所在许汝觅过问祖佛即不问觌面相呈事如何师云两眼对两眼问无生一句鬼神不知因甚被诸人觑破师云汝却被拄杖子觑破僧礼拜师乃云六月一毒热极浑身上下汗如雨各人返手试摸之看是如何箇道理今朝是我任卿谭总戎高陞寿域老僧登曲彔木床赞扬不及欲赞寿比南山南山尚有崩倒欲赞福如东海东海尚有枯竭正恁么时同于金刚不朽一句作么生道万福堂斋万壑僧千金石鼓千秋水喝一喝下座总戎谭虞卿生日请陞座师云初伏尾中伏头热得通身冷汗流惟有中心箇树子无分寒暑自悠悠如是则知我谭公过去世六月二十五本不生未来世六月二十五本不灭现在世六月二十五本不住净裸裸绝承当赤洒洒无回互所以道一念普观无量劫非去非来亦非住如是了知三世事超诸方便成十力况华封有三多之祝老僧亦有三际之谭都卢在者里还委悉么良久云八角磨盘空里走无须锁子两头摇慕义侯士心谭护法起华严经请陞座师云奇哉奇哉更奇哉一点明星是祸胎今日拈来光宇宙众生梦眼一齐开若未如是且听葛藤说经意毕下座解制上堂僧问大地平如掌长空一色秋曾无佛子迹只见水牯牛时如何师蓦头一棒进云翻身嫌地窄举步憾天低师云闲言语僧礼拜师乃云结制解制千古常规长期短期一朝方便向举起处承当犹是不唧熘汉不向举起处承当含元殿里觅长安老僧年迈要觅箇四稜着地者相继住持令老僧偷安两日有么有么时数僧齐下一喝西堂云任从沧海变终不与师通师云既无怒起木上座一时赶散住夔州府梁山县金城禅寺顺治九年十一月初一日圣瑞姚总戎天钖姚明经暨阖郡众檀越请开堂指法座云此宝华王座二十年前也曾七上八下今日复陞此座一任百匝千重大众老僧拨转今昔关头去也还见么遂陞座拈香云此瓣香自治而乱自乱而治非木石而不能全其体非水火而莫能发其用爇向炉中祝严今上皇帝圣躬万岁万岁万万岁此一瓣香非口所宣非心所测从月明帘外得来荆棘林中拈出奉为在位宰官当山请主伏愿始作春秋之关锁终为东北之界墻末拈香云此瓣香三登九上七穴八穿触碎鼻孔归来第十三回拈出供养天童山景德堂上密云先师用酬法乳维那白椎云法筵龙象众当观第一义师云第一义作么生观若以眼观观处即瞎若以心缘缘处即乖既不以眼见心缘试出来与老僧话会看时二僧出众跳一跳喝一喝师云还有么二僧无语师以拄杖卓一卓云木上座与诸人话会去也委悉么杖头日月光天德照破山河烟雾开佛成道日上堂师云独踞金城第一峰满天星斗现穹窿老僧高着青莲眼看得众生与佛同荣寰赵居士追严饭僧欲与佛同一成道同一受用所以道火不待日而热风不待月而凉鹤胫自长凫胫自短松直棘曲鹄白乌玄本自现成何假修证大众正恁么时修证即不无染污即不得一句作么生道一点明星当午现九莲华果自芳妍上元日上堂僧问吾有一物无头无尾常在动用中乞师一接师云你眼瞎僧喝师便打问入门便棒相见便喝不知有过无过师打云是甚么所在还来觅过问如何是行脚事师云面面相看口如木问正月中旬是上元请问和尚如何是缺如何是圆师以拄杖画此云且道是缺是圆问如何是学人生处师卓杖一下进云如何是死处师亦卓杖一下进云如何是不生不死处师复卓杖一下问如何是金城境师云城小规模大进云如何是境中人师云僧贫世界宽进云人境与和尚差多少师竖拄杖云拄杖头上荐取僧礼拜师乃云󵊮󵊮正月半处处灯光现箇里却无明阿谁将眼见复以拄杖画此云委悉么我见灯明佛本光瑞如此师诞日明宇彭居士请上堂师拈拄杖卓一卓召大众云会么者箇与老僧同寿从无始来正月二十一日乃至尽未来际正月二十一日算数譬喻不可说不可思议福德海寿命聚不独老僧如是三世诸佛亦如是历代祖师亦如是天下老和尚亦如是一切有情无情亦如是复卓拄杖下座解制上堂师云老僧闲坐困眠不觉过了三月尔朝参暮请恍惚又是一期释迦老子尚有三七思惟达磨初祖况乃九󵊮面壁今日侯府西崑谭护法为汝诸人设放参解制斋且道参作么生放制作么生解还委悉么试看春风吹野绿应教龙象任纵横住夔州府梁山县双桂福国禅院顺治十七󵊮十月十五日邑侯飞云彭护法请开堂师接疏云大清定鼎扬文耀武于斯时双桂开炉锻圣炼贤于此日虽是公验分明却请维那宣过陞座师拈香云此一瓣香非木非香无声无臭爇向炉中端为祝严今上皇帝圣躬万岁万岁万万岁伏愿寿山福海弥高弥深皇图帝都至坚至固次拈香云奉为满朝百辟临筵郡侯伏愿长为王室股肱又拈香云六六代相传四四处经手供养天童山景德堂上密云先师用酬法乳敛衣敷座上首白椎竟僧问如何是十五日已前事师云前不搆村进云如何是十五日已后事师云后不抵店进云正当十五日时如何师云退身三步礼拜着问天产灵芝为甚么不抽枝发干师以拂子打圆相云生也生也问红炉大鞴就里添炭时如何师云焦头烂额似粟如麻僧礼拜师乃云今󵊮双桂开堂箇箇脚忙手忙山上工头喊号堂前执事敲梆芒鞋东穿西脱索扛论短争长务要同心协力都来直下承当未审众中还有承当者么时数僧齐下一喝师笑云未在既无老僧因斋庆赞去也复举庞居士将百万家财倾向湘江去参石头迁禅师问不与万法为侣者是甚么人头以手掩居士口士遂悟据山僧看来此老虽与彭公同里其实机用各别与其倾向湘江不若我彭公将来饭僧请法宁不出庞老一头地也虽然如是刁刀相似鱼鲁参差若向此中会得古今无二道圣贤无两心如掷剑挥空勿论及之不及贵承当而不贵推托也还委悉么处处绿杨堪系马家家有路透长安下座上堂僧问如杲日照空时如何师云若不同床睡焉知蓆底穿进云几回出世几建丛林和尚分中成得什么边事师云直教人脚跟下竖去横来进云有一人不落凡圣和尚如何接他师震威喝一喝僧礼拜师乃云寒尽陇头梅欲放穿人鼻孔令人忙看他无限痴男女都把光阴丧北邙时宇黄居士到室中欲老僧露布者箇消息然而者箇消息在胎为身处世为人在眼曰见在耳曰闻在鼻辨香在口谈论在手执捉在足运奔老僧举此告报诸人诸人还委悉么还乡尽是儿孙事祖父从来不出门梁山县令曾胜幢受菩萨戒师接疏云隔壁告状遍地葛藤觌面相呈漫天露布即此用离此用卖弄不少苏州有常州有短贩太多虽是公验分明不妨维那宣过陞座云数十年来道不同而今惭愧起家风相逢没甚闲言语一棒当头绝已躬说戒下座梁山姚总戎谢夫人请陞座师云金城砦上牢笼不住双桂堂前唿唤不回本是箇无面目汉却来箇里合水和泥今镇府谢夫人得得来山饭僧请法更祈福寿康宁勤王报国正与么时且报国一句作么生道雕弓已挂狼烟息万里讴歌贺太平下座檀越请上堂僧问狮子王谈吐三千双桂堂拈出一句三千即不问一句意如何师云汝眼瞎进云晓月暂飞千树里秋河隔在数峰西师云没交涉问日间浩浩里作得主梦寐里作得主无梦无想时主在何处师云正好朝打三千暮打八百进云太湖三万六千顷月在波心说向谁师云痛痒也不识僧礼拜师乃云天王赐与华屋要因门入仁者大破悭囊本为谁将所以道实际理地不受一尘佛事门头不舍一法不舍一法千峰势到岳边止不受一尘万派声归海上消人人悟证平常箇箇圆机活泼复举东印土国王饭僧一众俱转经惟二十七祖般若多罗尊者默然晏坐王问尊者何不转经祖曰贫道入息不居阴界出息不涉众缘常转如是经百千万亿卷师云大小尊者也只在葛藤里辊今日若有人如是问老僧惟痛与棒热与喝不惟光扬祖道要且不致寂寥大众且道尊者与老僧是同是别良久云饶伊讲得千经论总落禅家第二机永熙禅人受戒上堂师云金城砦上尘埃不到双桂堂前泥水甚多且道老僧纯清绝点底是拖泥带水底是若向此中荐得无戒不持无生不度其或未然更听葛藤说戒下座解制圣瑞姚护法请上堂僧问圣制告圆庆赏一句作么生道师云各与三十棒僧拟进语师震威喝一喝僧礼拜师乃云千日禅期今日已如龙如象如狮子忽然返掷奋全威大地烽烟从此止如是则我姚将军一片忠肝义胆老僧今日因斋庆赞所以道施主一粒米重如须弥山若然不了道披毛带角还已如是者日食斗金非分外未如是者时餐粒米也难消以拄杖卓一卓云知恩者少负恩者多涪侯刘夫人印贞请陞座僧问三乘教典巳成糟粕五家宗旨亦是筌蹄宗教即不问如何是法身向上事师云脚跟下荐取进云还有奇特事么师云不顾脚跟三尺水只贪纵步上高岑进云若不桶底开两眼何能大地任纵横师云闲言语问和尚陞座度尽众生即今侯府向甚处去也师云接饥枝上垂金果消渴泉中涌碧流一僧向前作揖又作女人拜云恭贺和尚万福手呈白纸中画一圆相云学人投书请和尚目师云见怪不怪其怪自坏僧礼拜师乃云双桂三󵊮今复炉重添柴炭费工夫镕成冷脆热焦铁打把虚空掘洞锄今日锄柄在手大破天荒重开基业幸诰命刘夫人男谭天晟来山饭僧请法奉荐正一品光禄大夫西崑谭侯府夙具扶正热肠精忠血性满腔肝胆万世声名一旦狼借四海五湖冤深莫雪老僧忍俊不禁为伊雪却所以道一切智智清净无二无二分无别无断故如此则正心诚意治国齐家舍生趣死舍死趣生无不从此法界流出究竟还归此法界恁么告报也是路见不平以拄杖作锄势云掘出中原干净土从新复整旧规模上元上堂师云正月十五日已前为人不遇春风华不开十五日已后为人华开又被风吹落今日正当十五日且道开底是落底是良久卓拄杖一下云谩道春归无觅处谁知转入此中来荐严上堂师云法界网裂其维不张击涂毒鼓洒甘露浆饮之者醉耳之者狂都卢到老僧拄杖头上脱体全彰把住也黄金失色放行也瓦砾生光正恁么时且道把住是放行是良久云若是不经恶辣手除非身带返魂香湛源禅人为师除禫请上堂师云今朝冬月一乍雨洗天地惟有者些儿不随晴雨易如是则我湛源师承一喝禅师三周来我山中营斋供众强老僧登座对众举扬老僧观彼久远犹若今日一生一死宁能易哉所以道有物先天地无形本寂寥能为万象主不逐四时凋古德恁么道老僧恁么拈未审是中还有优劣也无如无且道万象主即今在甚么处体取莲华不染心法身常住寂光土上堂师云今日是我松云法孙自戊子󵊮别去直至而今庚子󵊮归来一去一来不觉十有三载特特来山供老僧新成衣请老僧登新法堂说新佛法若语若默俱是旧底教老僧如何启口良久卓拄杖一下云谛听谛听下座上堂僧问达磨西来所为何事师云为汝不荐进云荐后如何师云好喫老僧三十棒问闭门打睡接上上机顾鑑嚬呻屈为中下今日陞座有何施设师云合取狗口问古德云六人成大器因甚只付五人师云一有多种二无两般僧礼拜师乃云远公沽酒延陶潜佛印烧猪待子瞻此是一宾一主作用只是太费力生要且未彻向上关捩老僧不用造作安排随家丰俭听其自然且道与先德还有同异么良久云若达本来非皂白不妨随处彻根源解制上堂僧问前三日一场喧闹向甚么处去也师云佛法大有只是咳嗽进云恁么则偃息干戈摆手归朝去也师云脚跟下犹好喫棒在僧礼拜师乃云从上先德解制有云出门不出门俱是艹漫漫地老僧者里则不然出门不出门俱是一场懡㦬何以故举头天外看谁是我般人语嵩法孙同徒嵩目省觐请陞座僧问学人巳到者里请老和尚道道师竖拂云会么进云仍旧道不出师云剌瞎阇黎眼睛僧礼拜师乃云年经六十五作事多莽卤旋爇返魂香来挝涂毒鼓声吞鳖鼻蛇气压蓝田虎以拂子打圆相云拈出箇胡饼能超佛与祖虽然如是大小双桂未谙时势何以故甜瓜彻蒂甜苦瓠连根苦种艹虽固然同坑无异土汉中府静明寺嬾石法孙请陞座僧问真心无住住则成妄如何是无住根本师云老老大大还说者箇语话进云和尚又作么生师震威喝一喝问穿衣喫饭即不问疴屎放尿事如何师云大面原来是奤子僧礼拜师乃云古有僧问先德如何是诸佛出身处荅云东山水上行又有僧问如何是诸佛出身处荅云西河火里坐又有僧问如何是诸佛出身处荅云熏风自南来殿阁生微凉此三大老荅话未审还有优劣也无若有优劣试为老僧指出看如无老僧自道去也咄也是三人证龟成鳖昭觉丈雪门人请陞座僧问未离兜率已降皇宫意旨如何师云生也生也进云生箇甚么师震威喝一喝僧礼拜师乃云初出母胎得自由指天指地卖风流是非只为多开口烦恼皆因强出头冷逼丹霞烧木佛饥逢王膳忆金牛老僧此日无他说冤报冤来仇报仇下座密云悟和尚忌日设供捧盒至影堂前陡然跌碎师拈香云吾师忌日却逢巧处处瞻风併拨艹殃及儿孙直至今含冤负屈转烦恼且道与阿谁烦恼良久云恼恨春归不再来忽然扑地惊华鸟荐严上堂僧问抱璞相投乞师一决师云向前来与汝决僧遶一匝师笑云且道老僧笑箇甚么僧罔措师乃云年年七月十五处处追宗荐祖老僧又且不然逢人只打口鼓以手拍口云会么时有僧喝一喝师云甜瓜彻蒂甜苦瓠连根苦上堂僧问虚空百杂碎廓彻意旨如何师云合取狗口僧喝师正色叱之问正令全提即不问如何是雪点红炉底人师云汝不是者箇人进云随缘放旷去也师喝一喝僧亦喝一喝师云我也喝你也喝未审那箇喝底是僧以坐具拂一拂归位师云七棒对十三僧问一百日画地为牢今日被学人蹋破了也师云堕坑落堑进云者箇是尽大地牢笼不着底师云性命也不顾僧礼拜师乃云今辰老僧举神光二祖三拜初祖云得皮得髓大众云集三拜且道得箇甚么众齐下一喝老僧谓合取狗口然而远祖恁么道老僧恁么拈未审还有胜负也无若有不妨对众举似如无老僧自道去也以拄杖卓一卓云还委悉么迟机只为分皮髓赚我云山千万重明宇李居士为男发善拖白请上堂师云佛光主照十余秋转重令轻得自繇今日空门留不住青云得路占鳌头咄一声云去现云龙居士祈嗣请上堂师云适逢双桂飘香必得麒麟之子强欲老僧上堂上堂道箇谶语龙吟虎啸之年毕竟华开碓嘴咄一声下座上堂师云老僧六十六尚欠人天福虽有两菜园了无箇芦菔且道此意是如何大的扯住小的哭问你哭甚么人心多返复解制上堂僧问结制已久埋没学人今日出头作么勘验师震威喝一喝进云龙得水时添意气虎逢山势长威狞师云好与汝三十棒僧礼拜师乃云今朝二十有五放出一群勐虎不会鹞子翻身只解气吞佛祖敢问大众以何为据良久云子丑寅卯辰巳午甲乙丙丁莫莽卤掷拄杖下座破山禅师语录卷第四破山禅师语录破山禅师语录卷第五当阳玉泉嗣法门人印正等编上堂五上堂僧问无影坡前曾相见今朝特地忘却面和尚还记得么师震威喝一喝问未到双桂有一话头今已忘却请师荅话师云鼠口终无象牙僧喝一喝师不理僧归众师乃云刚才九夏又三冬衲子齐来叩已躬拄地撑天拄杖子颠拈倒弄活如龙且道朝打三千暮打八百还济得甚么边事以拄杖卓一卓云不独登山兼打狗偏能扶弱不扶强三谿魏居士请师上堂说法师固辞次蚤上堂师高声召云魏居士士应诺师云老僧为汝上堂了也士礼拜师便下座治宇杨居士为子拖白请上堂师云天上月正圆人间道月半咬破却囫囵囫囵成两片饭甑两头空吾道一以贯诸仁者向此荐得一生参学事毕其或未然请光桂出来拖白去桂出众作礼胡跪师云自从昔日与今朝光阴渐渐不相饶与么赶出三门去福海深而寿山高追严上堂师云兜率皇宫去复来如如不动实悠哉阿僧祇口难称赞一任凡胎与圣胎所以道处生死流骊珠独耀于沧海踞涅槃岸桂轮孤朗于碧天未离兜率已降皇宫未出母胎度人已毕正当恁么时且道玉台张居士夫妇来山营斋供众追严报本一句作么生道父母爱之喜而不忘父母恶之劳而不怨不怨不忘今顿脱西方上品绽金莲施主请上堂僧问有佛处不得住无佛处急走过是何人境界师云好与三十棒僧拟测师嘘一声印达问气聚时主人公当堂气散时主人公向甚么处安身师云天晴日头出雨落地下溼达礼拜师乃云连连两日陞堂箇箇脚忙手忙田里秧深上节山中麦老将黄工夫觉得无隙食禄知其有方但愿檀那福寿与同地久天长峨眉山万󵊮寺紫芝法孙请陞座僧问香飘双桂月朗中天如何是祖孙相见一句师云分明月在峨眉上看到峨眉却又迟进云恁么则团圆在此际流辉不计秋师震威喝一喝僧礼拜师乃云双桂堂前双桂香蜂喧蝶攘动悲伤想来熟我余生梦飞上峨眉添道光掷拄杖下座上堂师云滴水滴冻庭际之人觅心不得打雨打风杖头之机忍俊不禁忘形骸于方外究性命于箇中鼓两片皮弄三寸舌千言万语无非要人解黏去缚敲枷打锁岂料事无一向又且不然今日君如陈公夫人袁氏为男禳关寄名印凤来山营斋供众入如来室披如来衣顶如来冠带如来锁得一身系缚者改禾茎而为粟柄易短寿以作长龄虽是双放双收犹是半明半暗正恁么时且道解脱底是系缚底是以拄杖卓一卓云还委悉么荐取杖头声尽处印龙印凤日呈祥开罏上堂师云钳锤炉鞴不如初十日亲来九日疏将谓胡须箇箇赤谁知更有赤须胡复举王常侍谒临济大师携手至禅堂问众僧在此看经么济曰不看经曰参禅么曰不参禅曰既不看经又不参禅在此作么曰惟要作佛王曰金屑虽贵落眼成翳济云将谓你是箇俗汉师云即如我夔州府经历司卢檀越特特来山也不如是葛藤遇茶喫茶遇饭喫饭难道也是箇俗汉召大众云试看今之俗汉古之俗汉是同是别若道是同不应点罚金屑虽贵落眼成翳若道是别只见锥头利不见凿头方正与么时都卢一状领过还委悉么一僧云夜深不向芦华宿又一僧云不离当处常湛然觅则知君不可见师云只是不归归便得五湖烟景有谁争下座梁山林县令请陞座师云天得一以清地得一以宁君王得一天下太平诸侯得一海晏河清老僧今朝得箇初一且道堪作甚么有水皆含月无山不带云复举鼓山赴闽王请雪峰上堂云雪峰门下好矢圣箭射入九重城里去也太原孚上座云也待某甲勘验过始得赶至中途问曰师兄往那里去曰九重城里去曰忽遇四兵围绕时如何曰他家自有通霄路曰恁么则离宫失殿去也曰何处不称尊孚上座拂袖便回举似雪峰云好矢圣箭中途折却了也峰云他有后语在曰老冻脓犹有乡情在师云此则公案商量者最多错会者不少都去折箭处卜度殊不知鼓山折箭则且置雪峰上堂是甚么心行还委悉么时有僧云道泰不传天子令时清休唱太平歌师卓拄杖一下云一箭落双鵰天童悟和尚忌日师拈香云一瓣香两手举双桂堂前经几几万里鹏程去复来一天明月照巴水解制上堂师云千出丑万出丑学冠天人开大口吐雾吞云立上风苏州有也常州有大众会么如会得老僧分半院与汝住其或未然一任东奔西走总督四川培之李护法荐慈请就重庆府官衙陞座师云过去事已过去未来事犹未来且道即今事又作么生两头坐断中间莫位若于此会得净裸裸绝承当赤洒洒无回互便见得今日所荐诰封一品太夫人齐家治国纯孝精忠凛凛孤光不迁不变即秽邦而生净土即烦恼以证菩提其或未然更听一偈讣音正报凯音时两处相将不早迟快我莲池添上客全人忠孝令人思下座浴佛上堂师云指天指地及周行臭口初开引祸生一棒翻加人我病九龙恶水太无情敢问大众还知此中利害处么有僧喝一喝师云将此身心奉尘剎是则名为报佛恩上堂师云恶辣钳锤大鞴炉纯钢炼就箇头颅冲锋破敌与么去四海氛烟尽净除如是则知长春周居士来山饭僧请法上祈国泰民安下祈光前裕后人人悟证平常箇箇克期取办早遂忠孝之怀以全自他之益所以道求道如钻火逢烟未可休直待金星现烧然始到头老僧如是告报未审众中还有得金星现者么如无因斋庆赞去也以拂子打圆相云但存方寸修阴骘自有麒麟应马前天童悟和尚忌日师拈香云七月七吾师涅槃日老僧一瓣香触碎诸人鼻遂炷香复云若道是瓣香入地狱如箭射若道不是香入地狱如箭射正恁么时且道还是香底是不是香底是请着一语看自代云祸不入慎家之门辞众上堂师云初开劫运久开炉七十󵊮来志不输每见隙驹难度尾尝闻老蚌易生珠三餐三道束腰篾一箇一张护口符今日功圆并行满同瞻佛日与皇图下座小参一小参师云临济在黄檗三度问佛法的的大意三度被打于中放不过处气闷杀人指参大愚轻轻点破忽地𡎺拳挥掌谁当其锋方是知痛痒汉今兄弟家被我棒头打着不根其旨乱去卜度言知痛痒目在打处痛处单看痛底是谁可怜生将我祖者条棒委屈如是若以打处言知痛痒者古德有言未跨船舷早与三十棒了也未动脚跟早喫棒了也未开口前早与三十棒了也且道者箇痛痒又作么生知之难道也好去打处痛处云知痛痒耶所谓知痛痒者言识法者惧凡在言语上机境中识得根源处谓是知痛痒汉所以黄檗参马祖不料祖迁化遂参百丈问曰马大师生前有何言句示人丈自举参马祖因缘我被他一喝只得耳聋三日檗当下吐舌丈曰子莫承嗣马祖去檗云今日因师举得见马祖大机之用我若承嗣伊则丧我儿孙丈云智与师齐减师半德智过于师方堪传授兄弟你看者箇榜样还是从打处痛处参究知痛痒耶不从打处痛处参究知痛痒耶还是从喝处耳聋处知痛痒耶不从喝处耳聋处知痛痒耶试卜度看今日不禁口业分疏长短盖缘我辈做秃居士不识好恶错会犹甚者下底註脚耳还有一等不惟不达此意反生毁谤此辈难怪其愚岂不闻真银不通世用真人难以应迹真言不无逆耳古德云我若一向举扬宗教法堂前艹深一丈良有以也珍重珍重示众云古人道三朝一七克期取证你们在堂七日矣曾取证也未一众无语师云八十翁翁入场屋真诚不是小儿嬉而今尔辈不得自繇者其过有三一者自恃聪明法法头头一览便会及至临机目瞪口呿过在依他作解塞自悟门二者硬赳赳地尽力主张逢人便逞口头滑以为千了百当及至遇一智人面前却云不会过在见识不清意志恍惚三者领一话头当座靠山相似总不信人长言短语只以自谓是做工夫者见别人喧喧闹闹恨不得深藏远邃世不面人及至搬弄数十󵊮来依然是箇村夫俗子过在执着取胜易便信受如是种种说心说性说常说断说道理说玄妙自契自证者尽是野狐精见解须向三千里外尽净吐却方来东塔门下喫痛棒也示众云言无展事句不投机承言者丧滞句者迷此是古人板齿生毛痛为今时分星拨两下底註脚山僧曾恁么分疏一上始得不承言不滞句活鱍鱍地如珠走盘大众且道山僧恰古人处还有商量也无众无语师顾视左右云赤眼撞着火柴头示众云佛佛出世唯为一大事因缘即开示悟入四种知见要之一佛知见道故然而佛知见者即正知见也此正知见即人人不妄不邪不偏不倚者是也盖谓此正知见虽人人皆具不无从幼而老习染不正故吾佛一人与我和你做箇通事舍人以种种言教无数方便引导众生令离诸着而已其实与圣人何与而人不根其旨起惑造业如物堕地重处先坠或作善或作恶随业飘鼓可作男形可作女形可作非男非女形可作无足多足形可作人非人等形可作牛羊象马形可作鳞甲羽毛形可作情与无情形如是等无量无边不可说不可说阿僧祗劫舍身受身轮回不息只因一念错现出万般形也即物而推此一香炉本是泥水合成良工造出人欲惜之千󵊮万载遂成宝器无价可评举世贵重若一旦不惜损之坏之不但不贵于世且亦复难归于泥水也而人既得人身迷不知修省与此器物复何异哉所以道一失人身八万劫几时等得出头来纵出头来生处边地下贱痴聋瘖哑六根不具为人奴婢受他驱役安得亲觐大善知识得闻正法策进趣操悟佛知见入佛知见也耶山僧今日对众葛藤如此也是棒打石人头嚗嚗论实事小参师遶禅床一匝云会么于此会得便会释迦老人初出母胎周行七步目顾四方一手指天一手指地云天上天下惟吾独尊我侬今夜又且不然既是周行一匝何止七步似超释迦老人一头地也何则天上天下箇箇独尊所以道男儿自有冲天志不向他人行处行其或未悉更听葛藤复云者箇消息也不在言端语端说得华簇簇锦攒攒以当了事惟贵二六时中触处生疑有疑不决千没奈何万没奈何便是好处然而此际或发一问或示一机自合搆汝到那不疑之地始信从前恍恍惚惚是是非非都卢抛向他乡外里去也自然头头上现物物上彰复何难易而可较哉宁不闻昔有一僧问巖头起灭不停时如何头咄云是谁起灭其僧乃悟而悟处便是不疑不疑则是千了百当犹香严之击竹灵云之桃华尽向声色里廓彻如汝诸人眼底耳底岂无如是声色因何不悟触若面墻盖为只要在别人嘴角头喫些涕唾餬过日子纵得饱参智过鹙子学辩悬河亦济得甚边事汝看释迦老人道唯佛与佛乃能知之且道他知箇甚么众无对师以两手掩面云惭惶惭惶莫要夜长梦多时有僧不出众高声云和尚莫瞒人好师云是你瞒我小参师云者箇活鱍鱍处阿谁不具那在遣昏敌散瞠眉努目起蚤睡晚长期短限以了平生所以佛祖无他只在动静忙闲𡎺着磕着处发明者箇活鱍路头不见三祖信心铭曰至道无难唯嫌拣择但莫憎爱洞然明白你们厌喧求静得失取舍死死生生凡凡圣圣总是拣择正恁么时如何是不拣择底句师良久顾视左右云只待来󵊮蚕麦熟罗侯罗儿与一文复举玄沙与保福择菜次偶论佛法不觉失声一笑玄沙责云汝者一笑损了许多利益何也暂时不在如同死人保福自此确志不群后果声名千古我侬者里又且不然每见两堂云水终日鼓掌呵呵也无许多损益似乎超古人一头地也似则也似是则未是恁么说话也是烂泥中有剌兄弟家既办沖霄气宇来者里同甘澹泊秖欲究明生死那有闲情作戏得不太丧天日乎其中纵有过量者亦不可将人品不立愈有高着愈要小心岂不闻如临深渊如履薄冰圣人尚尔我安不然必要尊乎其事后胜于前令人信而不诬也苟图活计假衒雌黄东去打一掌西去筑一拳不惟自屎不觉臭亦坏自己声名我侬非是有意尊大来兄弟前作箇状头终日口喃喃告诉无非只要大家当件事做所以玄沙𡎺指香严击竹灵云见桃华遇境逢缘千了百当不是造作安排亦非偶然特地只是一味胸头碍膺处厮结不开方有见色明心闻声悟道之局不是尔辈今日三明日四说时似有不说似无放参止静随境飘流徒溷日子我出家行脚秖三十年所作所为靡不受尽虽依金粟老人往返六载只得一箇老和尚暗识我败阙处其余尽把我作箇泥猪癞狗看待终日憎嫌终日障碍耳边每闻盲龟跛鳖浩浩商量那箇孤硬那箇柔弱再不说起自己长短阔狭兄弟尔我者里切莫学者般种草了无结果之日在我者里只说者里话虽然儿时做处老来知羞定不是泥龙石虎空获其状但凡不倒断处必也频频请问数数提撕当信时不待人剎那异世兄弟肯依我侬结箇驴󵊮道友何愁碓嘴不生华时西堂率众一齐礼拜师走起合掌云道泰不传天子敕钢刀奚取我侬头对灵小参师竖起拄杖云者箇物上拄天下拄地常在动用中动用中收不得既动用中收不得且道滨源程居士即今在甚么处安身立命以拄杖卓一卓云滨源居士被山僧拄杖接引来也汝等诸人还见么若也见得便见伊安身立命处便见胎生卵生溼生化生有色无色有想无想非有想非无想一切众生安身立命处其或未见更听山僧与滨源居士收因结果去也复以拄杖卓一下云还委悉么击碎恶魔诸苦趣端然证入妙莲心对灵小参师云山河大地明暗塞空时人不识强觅西东存曾丘公一生一死恁么来恁么去还悟也无悟则见山是山见水是水见明是明见暗是暗见塞是塞见空是空见君是君见臣是臣见父是父见子是子见兄是兄见弟是弟见男是男见女是女倘若未悟见山不是山见水不是水见明不是明见暗不是暗见塞不是塞见空不是空见君不是君见臣不是臣见父不是父见子不是子见兄不是兄见弟不是弟见男不是男见女不是女总之梦幻空华徒劳把捉丘公向山僧拄杖头上七纵八横口喃喃地所供如此还委悉么以拄杖卓一卓云即此见闻如幻翳回观三界若空华对灵小参师云雨落地下溼过蚁难寻穴天晴日头出归禽易见巢正当不晴不雨之际非难非易之时且道安任居士令先室孺人在甚么处安身立命以拄杖卓一卓云还会么若于此会得当下便是恩爱尽而生死尽烦恼断而佛道成若于此不会且向山僧拄杖头上着只眼好诸仁者只如山僧拄杖头上作么生着眼聻极乐娑婆都屏却棒头喝下悟无生喝一喝复卓拄杖下座对灵小参师云腊末春初万象新拖金垂柳弄啼莺乃声乃色难遮覆韵出令人悟本真如是则我广耆孙夫人素所念佛持经操家训子还悟得本真也无若也悟得始知今日生死亦如是苦乐亦如是男女亦如是恩爱亦如是哀乐亦如是乃至一切荣辱种种亦皆如是拈起拄杖云既尔如是且道即今安身立命一句作么生道复卓拄杖云还委悉么超声越色随他去鸟笑华吟自在身对灵小参师云世出世法浑无取舍举古举今了无延促点灯笼而撞露柱骑佛殿以跨山门者其谁得欤昔庞居士家财百万志慕大道尽情倾向湘江深心内典学识贯通曾有偈云有男不婚有女不嫁大家团圞头共说无生话不觉报缘逮尽告其女灵照曰视日当午疾来报我灵照应诺见日当午去哄父曰日已过矣父出户行到檐头视日其女坐父座端然而逝父回见之曰我女敏捷倒先我一着庞老更延七日亦去其子务农田中闻之卓锄立化单单只賸得庞婆一人遂将夫儿骨骸茶毘毕乃云者伙不唧熘汉都做模做样令人简点我若去时即不然以手指石即裂隐身石中不见山僧据此看来庞婆虽有纤尘不立之手段而无万法为侣之襟怀不若我和石孙居士不下庞老之列曾向妻儿老小翻庞老案云有男须婚有女须嫁也不团圞头无生岂有话故令先正黄夫人暗会机宜符合斯旨脱洒洒地男也不顾女也不怜夫也不辞孙也不恋孤迥迥峭巍巍高出庞婆一头地去也汝等诸人还知去处么若也知得尘尘尽是宝王剎剎剎无非选佛场倘未如是更听山僧一偈顿然了却儿孙债忽地抛开夫妇情撒手便行浑不恋曷同婆去石藏身示众云即心即佛头上安头非心非佛斩头觅活所以道恁么也不得不恁么也不得恁么不恁么总不得既总不得则生死即涅槃烦恼即解脱虽然如是几片白云横谷口许多归鸟尽迷巢到嘉善县大胜寺众居士请益念佛参禅法要师曰参禅与念佛杀人併劫物善恶总繇之惟是一心做世人悟一心不入二岐路天堂尚偶然地狱岂悠固只因取舍中生起轮回处竖拄杖云试看山僧拄杖子本无迷也本无悟金陵观音菴小参师云观音菴内打鼓文殊院里上堂尘说剎说炽说无人向此承当幸我姑苏叶居士为父鑑韦春秋五十来此营斋供众请山僧向人天众前播两片皮露者消息拟欲说心说性说常说断自有三乘十二分教诠註不休亦是座主露布了也虽然如是毕竟山僧说些甚么天地玄黄宇宙洪荒日月盈昃辰宿列张小参师云诸行无常是生灭法生灭灭已寂灭为乐此四句是我释迦老人涅槃时所说文略义周包括一代时教也既谓诸行无常以何为常莫是生灭灭已是常耶寂灭为乐是常耶若以生灭灭己是常又同有作有为之诸行则是头上安头也若以寂灭为乐是常又同无作无为之定性则是斩头觅活也殊不知即寂灭而不妨炽然生灭即生灭而不妨灵然寂灭然寂灭者一剎那间无生相可得一剎那间无灭相可得故曰寂灭就中转凡成圣异世同风无逾于此所谓三世诸佛之所证证此也一切众生之所迷迷此也故寂灭之乐非天上人间之乐可喻即今祥符本寺圆寂玉菴禅师圆修圆证此箇消息今夜不妨举似大众贵图大家知还知么不萌艹解藏香象无底篮能盛活蛇示众云山僧连日病倦不能依时及节为众打葛藤今因众居士乞开示生死关头一着子然而者着子千圣共游只争迷悟迷则为凡悟则成圣有何难易而可较哉昔庞居士舍了百万家财学出世法一日对妻云难难难十石油麻树上摊妻云易易易跳下床来脚踏地女灵照云也不难也不易明明百艹头明明祖师意诸兄弟汝看此三人出手眼处如鼎三足缺一不可渠谓明明百艹头非推之使易也明明祖师意非推之使难也无非只在就里一着上悟彻又如我达磨初祖观得此土有大乘根器特特航海而来遇见梁武帝帝素所好佛教尝对四众讲演独谈第一义谛以为极则所以问达磨大师云如何是圣谛第一义磨云廓然无圣帝曰对朕者谁磨云不识帝不契吾祖自此折芦渡江面壁少室后慧可大师立雪断臂问及安心之旨谓之教外别传直指人心见性成佛据可大师问某甲心未宁乞师安心祖曰将心来与汝安大师道觅心了不可得祖云与汝安心竟何曾直指箇心来六祖谓道箇直早已曲了盖证人人本具各各不无者着子耳非有箇别关头别岐路使人分心取舍分心欣厌就是佛祖树此多门到家是一念佛念此心也持咒护此心也参禅悟此心也看教辩此心也此心无始已来习气薰染障蔽本明不得受用故劳佛祖示一机一境一言一句要人当下冰释生死关头不入轮回六道受胎微形只得与尔我做箇通事舍人非是渠有不了之局以如意举起召大众云只此一物唤作甚么唤作如意则触不唤作如意则背不可有语不可无语毕竟唤作甚么倘众中有会得者与山僧通箇消息如未会得以如意掷地云依旧示众云打底不是坐参底不是禅快活日子不过遂日思想成颠所谓离心意识参绝凡圣路学尔辈所参不能彻悟者为是冬瓜禅一味儱侗也进堂来将近一月不肯自叩己躬下事只管东听西听胡思乱想法法头头没处着落遂尔和身放下又成黄秧木禅死墩墩地也山僧不忍坐视举则古人机缘与诸兄弟作箇哑谜猜猜昔鼓山赴闽王请雪峰上堂云好一矢圣箭射入九重城里去也时太原孚上座云待某甲勘验过始得赶至中途问师兄往那里去山云九重城里去孚云忽遇四兵围绕时如何山云他家自有通霄路孚云恁么则离宫失殿去也山云何处不称尊孚拂袖而归举似雪峰云好矢圣箭中途折却了也峰云他有后语在孚云老冻侬犹有乡情在师召大众云且道那里是鼓山折箭处试猜猜看猜得着到方丈里通箇消息示众云凡初做工夫切不可忙举话头念来念去念得疲劳厌倦便打退鼓谓是禅道佛法没灵验所以古人道休去歇去寒灰枯木去古庙香炉去一条白练去然后发大疑情此疑情者或是经教有所未明公案有所未透即此不明不透处便是本参话头顿在面前微着眼觑忽地里觑破素所碍所疑者则不倒断而自倒断也曷足着着问人哉然而虽是为初机说其久经锻炼者未必不繇此也还会么不因樵子径争到葛洪家示众云风也大雨也大严寒施主请说法不说如何併若何人人荐取脚跟下大众且道脚跟下作么生荐取聻平地喫交石头路滑破山禅师全录卷五破山禅师语录破山禅师语录卷第六当阳玉泉嗣法门人印正等编小参二小参僧问弟子初入堂乞师开示师云那里是你初入处僧无语师云父母未生已前一念未举巳前是你初处若是会得元初本体其来成佛旧矣问十二时中那里是学人安身立命处师云前山后山僧顿足云在者里师震威喝一喝僧亦喝师云你也喝我也喝还是那箇底是僧无语师乃云问荅繇兴乃扣机语也所谓问在荅处荅在问处宾则始终宾主则始终主有时宾主互换当面热瞒所以石头迁禅师云明中有暗勿以暗相睹暗中有明勿以明相遇明暗不相差秖如前后步据此以之为问荅以之为抑扬以之为纵夺以之为机锋机不活则见理未圆锋不利则神悟未彻水乳相投箭锋相拄非偶然事也昔日南岳让禅师初参六祖祖问在甚处来曰嵩山来祖云甚么物恁么来让不契仍归嵩山八年一日有箇会处复来叩六祖祖云甚么物恁么来曰说似一物即不中祖云还有修证也无曰修证即不无染污即不得祖云汝既如是吾亦如是善自护持然此事定不是今日一箇问头明日一箇问头再一日一箇问头徒弄口唇以资谈柄必是工夫做到那极则处转不得身吐不得气出一言发一问讨箇分晓始适其志又有一等抱守静工未得活鱍将谓千了百当以为自得却问雪峰古涧寒泉时如何峰云瞪目不见底曰饮者如何峰云不从口入此僧不悟更参赵州州问在甚处来曰雪峰来州云雪峰有何言句僧理前话州云既不从口入难道从鼻孔里入此僧一钓便上遂问古涧寒泉时如何州云苦曰饮者如何州云死僧后归雪峰举此话峰焚香礼赵州为古佛自此三年不荅话师云此则公案评量者极多错会者不少都去胜负得失上较人长短不惟埋没先圣抑且辜负已灵殊不知南院曾礼雪峰为古佛而雪峰今礼赵州为古佛亦是贫儿思旧债就中淆讹只为雪峰三年不荅话处令人难得着眼山僧简点二老初荅话处一箇是顺水推舟一箇是逆风把舵其相维持不外于是众中有具惭愧者向雪峰三年不荅话处着得只眼日食斗金非分外其或未然时餐粒米也难消示众云一向倚墻靠壁承虚接响以当了事古人不应有言如无手人行拳无舌人解语也所谓绝后再甦方始欺君不得岂非为心意识穿凿卜度耶损法财灭功德最恶无过心意识既谓无手人行拳无舌人解语且道无手人作么生行得拳无舌人作么生解得语以是言之大端教人大死一回自荐自家境界非借别人鼻孔出气如是则知教外别传一派好消息尽从者里流出宁假墻壁影响边热瞒我也示众云十五日已前为人佛所护念十五日已后为人魔所摄持正当十五日是佛底是魔底是试道看如无莫将闲学解埋没祖师心示众云参禅无秘诀只要生死切生死苟切头头自是平帖如闻报贼来相似各各胸次中忽起惊疑怖惧使之逃动之窜毕竟到那千里万里无殃之地不自平帖而自平帖矣是以参禅之法与此不别急于生死关头讨箇活路自然出言吐气定国安邦示众云三世诸佛说不到处月似弯弓少雨多风历代祖师行不到处五里一箇亭十里一箇舖明上座者里总不恁么中和峰顶云漫漫万松关下水潺潺示众云若到亲切处莫将问来问既莫将问来问安知亲切处明上座又且不然若到亲切处须将问来问何故从苗辨地因语识人示众云结制解制固是千古常规只以百日千日便尽终始也惟此学道一事非同一说便休但初念有所未契处痛与生死二字切之又切便是结制只待将素所疑所碍物豁然冰释到那不疑之地便是解制之日也岂以长期短限而遂终始耶然而天下丛林喧喧浩浩以礼义者习礼义以道德者习道德以冤恨者习冤恨肆口杂谈驱贤养愚莫之返耳还委悉结解之意么啼得血流无用处不如缄口过残春示众云夜夜抱佛眠朝朝还共起大家坐喫茶几箇打溼嘴复左右顾视云有么有么时西堂将茶蓦面与师一泼师走起问讯云大众谢茶便归方丈示众云净头今夜设茶大似井底推车会得如麻似粟不会似粟如麻未审众中有会得者么时有僧不出众喝一喝师云再喝一喝看僧无语师卓杖云莫道明上座向人天众前撒土撒沙示众云居士设茶不是好心山僧生日不是好生带累诸人头破脑裂不是少喜便是多嗔试问众中还有不喜不嗔者么时象崖西堂取果子对师一掷师摇头崖仍取果又掷云犹嫌少么师云知音不必频频举达者须教暗里惊示众云小尽二十九大尽有三十内外诸禅和齐来讨巴鼻一条短杖藜打得血滴滴示众云云门饼赵州茶一番施设一番嘉有人就里能如是喫着通身是爪牙未审众中还有恁么人么试出来吞吐看如无待山僧自吞吐去也举茶杯云会么一杯两杯不济渴七箇八箇却知饱示众云施主设茶请法山僧微笑不荅各人肚里明白何用之乎者也所以道是法不可示言词相寂灭无言为至言无说乃真说虽然不说不妨炽然而说尘说剎说炽然说无间歇天地从此位万物从此育会得途中受用不会世谛流布顾视左右云若向此中会得管教生死心息示众云喫茶说茶话今古无此例为道本平常逢人直教彻几能打溼嘴几能叫渴煞都卢到者里蓦面痛与掴何以故破山门下有赏有罚示众云初一十五常住设茶谓之考功茶考谓考其虚伪而得其实落之功也时有僧问父母未生前本来面目即不问如何是某甲安身立命处师叱云何问之颠倒耶问亦有宗荅亦攸同古有僧做工夫到纯清绝点处问先德曰皓月当空时如何先德云犹是阶下汉曰请师接上阶先德云月落后来相见即此为后人榜样而人不达此意以明白如皓月是究竟处殊不知犹是阶下汉者正是点罚未济处所谓月落后来相见者以黑月为极则然而黑白亦是对待边事非究竟谓也即先德有云明中有暗勿以暗相睹暗中有明勿以明相遇明暗不相差秖如前后步此真得就中消息也尔辈在此一月来也亦如是口吻不独上辜先圣自负己灵且日用所需出自艰苦当深思之示众云咬定牙关捏定拳非思量处自潇然诸人箇里合如是谁惧阎罗算饭钱大众还有恁么人么良久复云箇箇脚跟点地驴前马后人人鼻孔辽天马后驴前堂中坐底心冷门外立底腿酸参示众云初做工夫于行住坐卧四威仪内遇境生疑逢缘理会处稍知分晓则不必疑此是先德入门最要紧处若久做工夫者似是而非终是恍惚惟理障难除当机有依倚临事觉沾滞总未大彻大悟之过也然而彻悟处非在方册子上印证来的诸方知识口角头许可来的所谓把手牵人行不得为人自肯乃方亲盖学道一事如登万仞之山且万仞山犹有形段犹有程限必期可到然而此道无形段非期月程限而可必者故古圣云佛道长远久受勤苦乃可得成须立远大之志将我日用寻常穿衣喫饭迎宾待客疴屎放尿看是阿谁主张贴体理会去老僧前所谓遇境生疑逢缘理会者是也灵云见桃华香严击竹人非不见闻因何不悟此今人古人非根器别在人用工夫切不切耳若切剎那顷尚是钝汉不切纵经尘劫犹未梦着在僧问赵州万法归一一归何处赵州荅云我在青州来做领布衫重七斤众兄弟看他问处荅处是何道理此是漫天说价不妨就地还钱须是当家种草始解翻腾者也若是裁长补短较重论轻虽是新奇亦成滞货老僧如是告报未审诸人还委悉么莫教错过眼前事无限春光不再来示众师入禅堂坐次维那云有问话者出众问话师蓦拈钟槌举起云者箇棒棒见血良久众无出师云打退不如吓退好复举秘魔禅师终日擎一铁叉凡有衲子来参便一叉叉住云道得也叉下死道不得也叉下死速道速道如此数年罕有契其机者后一纳子先去将叉藏过诣前作礼秘拈叉不见其僧呵呵云原来见解只如此据我侬判断秘魔原只在又上作活计者箇衲僧也善班门弄斧今日我侬手中钟槌亦是借底倘有讨去时岂不是猢狲入布袋虽然如是蓦竖拳云还有者箇不从人借若论者箇人人本有各各不无只缘一向被生言熟语缚定不得自繇甚是恍惚欲做做他不上欲放放他不下遇喜被喜缚遇怒被怒缚遇哀被哀缚遇乐被乐缚遇圣被圣缚遇凡被凡缚遇生死被生死缚遇涅槃被涅槃缚总之圣解凡情一向认为实法殊不知圣解凡情本一灵玅活鱍鱍地不见有生有死有凡有圣死逼逼地亦不见有生有死有凡有圣者点灵妙所在向汝诸人说来总是无用须是各人二六时中自去看破始得所谓从缘悟入永不退失我侬此说亦是随宜方便何谓也有一向用心苦苦切切无计奈何者忽间便觉安稳如人负担上山到了十里二十里亦复不知还有多少里数到家忽遇一人向伊道好了好了秖有一里半里便是家了其人虽未到家便觉胸头肩上轻了一轻我在学地时甚是快活甚是自在不料做了今世后世人之师范亦如做学者时愈难愿众兄弟各各发大心奋大志尽此一期将胸中者点恍惚处冰消瓦解遍界光扬祖道得不庆快平生者哉是则虽是还有一种疑处一发向汝诸人说破自古圣人悟道者甚多出世利生者间有几人而已定不是必要开堂说法方为了事岂不闻古人道群华若有霑春日根在深巖也着开然开堂说法一要福缘偶凑夙生愿力不期然而然者永无他患我侬虽在者里无奈一众所推亦是牵强所以是是非非烦烦恼恼几欲寻把茅盖头以作逸老完事盖缘金粟老人之嘱犹然未了只得在此鼓两片皮遭人简点欲弃众则弃诸佛也虽然一番络索也是棒打石人头嚗嚗论实事珍重珍重示众师入禅堂僧问子啐母啄时如何师云哩罗哩罗僧礼拜师乃云打起精神莫放宽一锥锥定只教穿若无疋马单刀力一月工夫又枉然问如何是疋马单刀句师蓦面一掌便归方丈示众云老僧欲睡侍者举今日为大众入室因缘老僧复为大众颂出两堂云水求入室一碗残茶当面掷逐块韩卢脚底忙尿床鬼子胸头急对宾不涉有无机觌面相呈杀活句非但山僧独恁么大都佛祖亦如是示众云者箇事相从者百不如信向者一二信向者百不如彻证者一二彻证者百不如当此恶世行道者一二然而行道者虽得一二及乎究竟谛当处尚未及古人履历近代且无上古丛林上古师法上古机会吾侪入蜀经今十载虽丛林礼法不如上古风俗渐移稍通一线与人信与人行但久近之间不恒笃信此道大约自辜本心立志不善往往诈明头我是参禅者我是学道者把句古人语蕴在胸中谓是木参话头及至登门历户有语无语尽逐落华流水抛掷脑后故终身而无成者其病在心志之不善非禅道之不灵也若是一定有话头与人参有实法与人会则达磨初祖不知担几许话头来迄今也是有尽山僧每对学人言遇境生疑逢缘理会甚是捷当甚是至要胡不闻酒楼和尚闻客人唱曲云你若无心我便休忽然大悟远公社十八高贤内有一高贤弃妻出家夜梦与原妻行不净行自揣彼又不曾来我又不曾去因何而有此事致疑不待天明忽然大豁此从上先德如此悟证难道定是参话头做工夫得耶凡是遇境逢缘处即是触发忽一触发便是大疑有大疑必有大悟疑乃悟之因也不疑则不悟既是众中信根稍具即此不可蹉过珍重小参若也禅人请师示真实义师蓦竖拂子云若论真实义向此会去即我释迦老子初出母胎时一手指天一手指地周行七步目顾四方天上天下唯吾独尊乃至成道后说法四十九󵊮露布一代时教亦此註脚所以道唯我一人而能救护我为法王于法自在如我所得法微妙最第一然而者一我字的体露头露面了也切莫推在圣贤分上即人人动止施为非我而谁复挥拂一下云珍重珍重小参僧问大道只在目前要且目前难睹既在目前为甚么难睹师举起念珠云是甚么进云念珠师云未梦见在进云和尚作么生师云你眼瞎僧礼拜师乃云者件事如金屎法相似不会如金会者如屎所以当时有一僧问古德如何是佛德云我欲向汝道只恐汝不信僧云和尚诚言安敢不信德云即汝便是其僧悟去如高峰大师在学地时尽平生伎俩一一搬弄话头换了多少初净寺掩关立死限学禅排昏摈散无不经验过来只是胸中没箇洒落处后因梦寐之际忽然举起万法归一一归何处似有疑情结搆偶于壁间见五祖演真赞曰百󵊮三万六千朝反覆元来是者汉便有少分相应就去与人机锋转语却被雪巖钦问着汝日间浩浩里作得主么曰作得主梦寐中作得主么曰作得主正睡着无梦时主在甚么处峰无对钦曰我也不要你参禅不要你学道但只饥来喫饭困来打眠毕竟要晓得者着子方休峰自此仍是五年一日推枕子堕地豁状大悟方晓前非而今兄弟家岂不如古人耶斯时也有利者也有钝者适才者一队即当汉齐来问话一箇竖拳一箇弹指似古人乎不似古人乎似则也是是则未似一箇是冬瓜直儱侗一箇似瓠子曲弯弯虽道目前无法意在目前只如我与众同处一堂同一眼见同一耳闻同一寂静只是各人肚里明白所谓如人饮水冷暖自知就是三世诸佛历代祖师天下老和尚递相出兴千方百计无非只要各人晓得如法华经云若人晓了此诸佛世之师追严小参师云百千三昧无量妙义尽向一毫头识得根源此是从上先德开门见山之语也山僧今日举似邹方晋奉荐先严钧衡老居士还识也未若也识得回观三际浩然大均变西方而为东土易东土以作西方鼻孔摩触家风髑髅横干宇宙三世诸佛得之如水投水历代祖师悟处似空合空所以先圣道在眼曰见在耳曰闻蓦竖拂云见么喝一喝云闻么若于见闻处荐认贼为子不于见闻处荐将子作贼恁么也不得不恁么也不得且道如何即得复竖拂子喝一喝云即此见闻非见闻休将子贼较疏亲耳边多少闲题目赚我光阴十万程示众云箇箇眼横鼻直人人鼻直眼横若还取我求实依旧可怜一生所以道百姓日用而不知良可悲夫佛祖方便固多要之不出两种则禅佛是也信得参禅及立志参禅信得念佛及立志念佛虽顿渐不同出生死心一也苟生死心破何容眼上更添眉矢上更加尖矣时寒勿劳久立珍重小参僧问如何是悟中迷师云钱串井绳进云如何是迷中悟师云笊篱木杓僧礼拜师乃云钱串井绳笊篱木杓迷悟两关圣凡一着蓦呈拄杖云莫是者一着么不遇春风华不开华开又被风吹落示众云药山久不陞座陞座一场懡㦬老僧久不落堂落堂一场败阙且道败阙的是懡㦬的是若向此处会得大家败阙大家懡㦬其或未然老僧为汝诸人下箇註脚去也以拂子打圆相云是法不可示言词相寂灭对灵小参师云宋门陈氏荐夫主强欲山僧打口鼓见者闻者罪性空西方东土何须数数不数甜者甜兮苦者苦宋居士还会否不因误杀李将军谁解蓝田射石虎示众云学道勿论久近参方不参方见人不见人只要识法者惧不在快口嗔资谈柄斗百艹机多一句为胜也上古虽有施设应病与药也近日执药而成病也总不是本分家作用若是箇汉彻法源底在言句言句中痛快在棒喝棒喝中痛快本一活物何拘彼此为我济北老古锥见人在言句中不根其旨独以棒喝接机无容凑泊如击石火似闪电光当下要人瞥地说及此大休法师至师起身云道也好箇消息何也葛藤有话无人说付与隔林幽鸟啼除夕示众师云年尽月尽日尽时尽满盘果子喫尽禅和肚内屎肠子都抖尽只有明上座一句茶令未尽试举与大众切不可道着除岁道着者喫茶春宵一刻值千金寸金难买寸光阴暂时不在如同死人各人照顾话头时一众不契西堂含璞出众向前展两手云既一切都尽更要某甲道箇甚么师云却被阇黎勘破示众师云斩新条行新令万峰佛法无少賸拈来放去绝遮拦向背卷舒无底蕴引得天下衲僧来乞命今夜是明上座拄杖子一捺捺定大众还有爬得起来的么试出来转身吐气看示众师云今夜永觉上座设茶欲病僧茶话也是将虾钓鳖益人人已躬下一段大事是我先佛说起与我辈做箇通事舍人一般亦是大家瞌睡相似毕竟有箇先醒者然先醒者非独自醒逐箇教之令醒所以经云舍利弗当知我本立誓愿欲令一切众如我等无异极容易事而翻为难事又不得不从难处做去若是有形段事则可易做唯此事大而无外细而无内没捞摸没巴鼻欲下手则无处下手欲用心则无处用心到此惟证乃知不尔疑生疑死疑佛疑祖者些恍惚处实为命根不断还委悉么不愁剑戟如星下唯恐藕丝绊杀人示众师云自当年一华五叶二株嫩桂昌昌已来竟无余华斗丽今夜明上座不忍杜口去也亦说两句聊为点景且道是那两句聻荷尽了无擎雨盖菊残犹有傲霜枝寿山上座为荐师弟请小参师云默然默然今日周年尔我口业改绽金莲衔冤一世抱恨九泉我为汝正汝为我圆彼此相雪孰圣孰贤举拂子云今日向山僧拂子头上荐取人人脚跟点地箇箇鼻孔辽天只为闻香逐臭没却半边大众且道那半边在甚么处以拂子打圆相云还委悉么猿抱子归青嶂里鸟衔华落碧巖前为允愚冯诠曹对灵小参师云癸酉年万峰山头别去乙已年金城寨上归来风尘不觉几经灰梦眼从兹大打开仰劳大众念弥陀经一卷以资冥福拙之禅人归山请小参师云出蜀江南经五秋忘身为法便回头而今幸落老僧手点破痴心得自由天镜拙之二禅人自辛丑年去乙巳年归存亡固别道念本同此真良朋善友也复举法眼与修山主结伴参方行脚途中值雨投地藏宿时地藏问曰众禅客从何方来法眼曰南方来曰南方近日佛法如何曰商量浩浩地曰何如我者里种田博饭喫曰争奈三界何曰唤甚么作三界法眼无语次早辞行藏曰明教有云三界唯心万法唯识乃指庭前一片石云且道者片石在汝心内在汝心外法眼曰在我心内藏曰行脚人着甚来由安片石在心中走法眼至中途有疑转归地藏住求决此事今拙之携天镜灵骨归请老僧拨转埋却不亦与古人较之天渊也耶试问古今虽异行脚是同且道如何是同处仰烦大众同送涅槃山上与伊据款结案遂拽杖行至山安厝毕复云不致鸦肠狗腹今乃塞壑填沟时有松风皓月常来作伴为俦翠竹山端常二禅人荐师祖请小参僧问如何是超宗荐祖事师竖拂子云会么僧云枝上生枝师云眼华作么僧礼拜师乃云青山崔嵬绿水徘徊虽有出没本无去来今日智端智常为师祖普天除禅强老僧登曲彔木弄鬼眼睛说常无常法遂喝一喝召大众云闻么若闻此喝是有即常义良久云大众还闻么喝久声消此是无闻即无常义所谓诸行无常是生灭法生灭灭已寂灭为乐若于此荐得满盘餚馔百味珍馐他亦不受况水月道场空华佛事耶正恁么时且道他不受处作么生委悉不离当处常湛然觅则知君不可见下座慕义侯士心谭护法追慈请对灵小参师云山水年年在人烟岁岁更应知更改处便是不改人如是则谭护法奉荐先慈龚夫人尽未来际不曾生尽未来际不曾灭一道常光现前古今三世不别试问诸仁者且道不别处如何委悉良久云但观来去无来去永证金刚坚密身中秋示众云时临冷澹中秋节四海禅和心未歇云集齐来觅指归一人一饼一轮月有时暗中有明有时明中有暗且道作么生吞吐除夕示众师云双桂今年除夕人天济济密密别无禅道可将箇箇眼横鼻直师入堂坐次时维那指一僧诣前作礼乞开示师蓦头一蹋云为汝诸人开示了也便出归方丈师入堂僧问色不异空空不异色之旨师云此空即观自在菩萨行深般若波罗密多时照见五蕴皆空之空也色即五蕴之色也言不异者即色即空即空即色则法法头头诚莫二之真空真色也非同二乘执空偏空之空凡夫认色实色之色此二者有执认之人存偏实之法的非豁然时深达五蕴本来自空之空为则也所谓空中无色无受想行识无眼耳鼻舌身意无色声香味触法则无十八界能执认之人也无无明亦无无明尽乃至无老死亦无老死尽无苦集灭道则无四谛十二因缘所偏实之法也无智亦无得则无修证阶级之位次也以无所得故总释豁然时当体全空处非但菩萨唯然即三世诸佛亦同此也还委悉色空之旨么众礼拜师复云有智主人二俱不取覃总府牟夫人请开示师云者箇事人人本具不可以男女相拘圣凡见隔净裸裸赤洒洒无可把浑无一物当情如过独木桥相似一直向前不可左顾右盻若作一念万念遂生不惟到彼岸不得要且初举步尚生无限怯弱也然而佛祖种种法门不出顿渐两途亦是当机信不信故若是信得及把得住渐亦顿也即日用茶里饭里事物当情处一看看破是箇甚么道理一不作道理解一不作玄妙会如人饮水冷煖自知工夫如此做去久久自觉从前得力不得力别有一段光景向人吐露不得当此之际正是名字不足以载言论不足以辩惟证者方知也破山禅师语录卷第六破山禅师语录破山禅师语录卷第七当阳玉泉嗣法门人印正等编问荅机缘僧问佛未出世祖未西来未审者箇在甚么处师拈拄杖归方丈僧问承闻和尚有言佛耶祖耶据此证此且道据箇甚么证箇甚么师蓦拈拄杖打云会么僧伫思师连棒打出僧问不可无心得不可有心求不可言语造不可寂默通正恁么时如何师云你在那里得者消息来僧拟测师嘘一声僧礼拜师蓦头一蹋僧问三世诸佛不知有狸奴白牯却知有未审有何差别师云饭袋子你知箇甚么进云不知师云不知位同诸佛僧问有无即不问如何是狗子佛性师噼面一掌云是甚么进云学人不会师云一掌一握血僧问唤作竹篦则触不唤作竹篦则背毕竟唤作甚么师蓦口一拳云还作触背得么僧问临济叱三圣瞎驴是甚么意师便掌僧亦掌师云我掌自有意你掌是甚么意僧复掌师连掌打出门外云与你相打耶僧礼拜师蓦头一蹋僧起拟开口师咄云何方瞎驴来者里讨艹料喫僧问作家相见事如何师连咳嗽两声进云犹未在师打云大好作家相见僧问万峰堂内有僧否师拈杖云向前来与汝道进云执杖者谁师蓦头打一棒僧无语师连棒打出僧问鲁论云不患人之不己知患不知人也如何是患不知人处师云你知我是凡是圣僧无语师云患不知人也僧问登山涉水不涉程途一句作么生道师云脚跟下好与三十棒进云学人有甚么过师云者是甚么所在说有过无过僧喝一喝师云犹嫌少在僧问灵树封盒子意如何师云且道里许是甚么进云不封盒子意如何师云任从沧海变终不与君通僧问门里出身易门外转身难难易即不问如何是转身句师云六月炎天冰似火进云不会师云冷热也不知进云知箇甚么师蓦头打一棒僧问和尚未生时如何师云冰糖出在福建进云已生后如何师云地头货也不识僧问世尊为一切众生开方便门设一代时教如何向和尚者里半字用不着师云你说底是甚么僧问还丹一粒点铁成金至理一言转凡成圣至理不言可成圣否师云你唤甚么作至理僧转身绕一匝师云掠虚汉僧问此事如一箇铁丸子吞也吞不下吐也吐不出吞吐不得又作么生师打一棒云者是吞是吐僧无语师又打一棒僧问四大之中如何作主师作听不清势僧复举前问师蓦而一掌云你欠灵利僧问迷者迷醒者醒如何是独脱一句师云八角磨盘空里走进云不会师云不会则参进云参箇甚么师云八角磨盘空里走僧问学人终日喫饭不曾咬着一粒米时如何师云一箇斑鸠九只鸟僧问有苦有乐途路中事无苦无乐亦是途路中事如何是到家消息师蓦口一拳僧礼拜师与一蹋僧归位师云适才苦乐到那里去了僧便喝师休去僧问如何是鼓山折箭处师便打一棒僧礼拜师云见箇甚么道理进云不会师云棒头有眼明如日僧问尽大地是法身和尚在何处安身立命师云金刚与泥神揩背僧礼拜师云见箇甚么僧鸣指一下师嘘一声僧问和尚起期还是为人为己师云一箇瓜子两瓣壳进云没滋味师嘘一声僧问达磨西来为甚么又只履西去师云长安虽乐不是久居僧问一雨普润未审还有润不到处么师云有进云如何是润不到处师云就是你者箇焦芽败种僧问尽大地是沙门一只眼师云看脚下进云意旨如何师云瞎僧问黑白未分时如何师云汝礼拜的是甚么僧又别问师叱云两重公案僧又问进前逢短岸退后值深坑如何是转身处师拈拄杖向脚跟直打出僧问十年瞻仰日应万机是何人境界师云非公境界进云一口吸尽西海浪翻身高出蜀峰头师蓦头一棒进云谢师证盟师复打僧喝一喝便出师休去酆林耆宿号碧海问佛佛出世为一大事因缘如何是某甲一大事师曰请坐碧惟立不坐师曰且小事尚不堪说甚么大事碧罔措师曰好与三十棒碧便礼拜师曰是会礼拜不会礼拜碧复礼拜云谢师证盟师笑曰证盟箇甚么碧拟开口师曰你不会我意要摘叶寻枝我不能也你且将唯佛与佛乃能知之看他知箇甚么僧问若能转物即同如来学人转物同箇甚么师蓦头打一棒僧喝师连打两棒僧问如何是空劫已前消息师云描不成画不就僧礼拜云谢师指示师云指示箇甚么僧抚掌一下师震威喝一喝僧拟议师直棒打出居士问道本无言因言显道且道言底是默底是师蓦头打一棒云是言是默士无语师连打两棒士出少顷复向师前立师云且将你家茶饭问你百姓日用而不知不知箇甚么士拟开口师复打一棒居士问父母未生前根尘不染时如何师云既是父母未生前还有甚么根尘对待士云到此则千圣也不识师云既不识何以名圣士礼拜云谢指示师云假鸡声韵难谩我未可模煳放过关万居士问弟子姓万未审父母未生前姓甚么师云我向者里道不出士礼拜师云汝且道我荅你也未士云不会师云不会还姓万居士问不是心不是佛不是物毕竟是箇甚么师云百华丛里过片叶不沾身士拟测师蓦面打一掌士云痛师复打两掌士云痛痛师云稍知痛痒士礼拜师蓦头一蹋居士问和尚是活佛如何拜死佛师拈拄杖云且道者箇是死是活士伫思师云拟议思量白云万里朱婆子问弟子念佛的是谁乞师指箇落处师云你者一问从甚处来进云朝夕不离师云不离箇甚么婆转身绕一匝云不离者箇师云也是赤土涂牛奶伯玄徐居士问如何是佛祖向上事师云脚跟下荐取进云此是向下如何是向上事师云不顾脚跟三尺水只贪纵步上高岑士大悦朱婆子问弟子现是女身未知父母未生前是男是女师卓拄杖云还识者箇么进云无去无来师云是甚么所在说来说去说男说女进云即今如何抵敌师云好与三十棒徐居士问闻金粟老和尚耑人送法衣与老师是否师云是进云老师可付与弟子得么师云得即得只是要会衣线下事汝可会么士云不会师云不得不得士礼拜师云汝见箇甚么道理便礼士罔措师噼面一唾归方丈僧问承师有言狮子哮吼百兽爪牙苏若是狮子儿闻得又作么生师云同类是同类僧礼拜师云切莫逐块僧便出吴居士问如何方契本来人师云待乌石峰点头即向你道进云乌石峰点头也请师向我道师云道即不无你唤甚么作乌石峰僧问如何是临济下事师震威喝一喝僧亦喝一喝师云你也喝我也喝是甚么意旨僧云得人一牛还人一马师笑云你得恁么饶舌翌日僧上方丈作礼云昨日临济大师到法堂上来是某甲一顿痛棒打出三门外去也师云你昨日喝的是甚么僧复喝一喝师云你只有者一喝僧拂袖而出师随后打一棒僧问千七百则公案即不问如何是学人底真消息师拈起棒云汝道老僧者是那一则僧便喝一喝师亦喝一喝僧又喝师打一棒僧问觌面相呈请师荅话师作听不清势僧云谢师荅话师云你道我荅你是甚么话僧便拜师指椅云坐僧云放过即不可又拜一拜而出师呵呵一笑僧问一口吸尽西江水时如何师云近前来向汝道僧伫思师云立地死汉进云相随来也师云甚么物恁么来僧无语师正色诃之连棒打出僧问如何是父母未生前消息师云金刚与泥神揩背进云如何是巳生后消息师云乌龟撞着石点头进云未生巳生即且置一口气不来向甚么处安身立命师云主山前案山后僧问博山和尚诞日有僧问和尚寿年多少山云平天华甲子数到劫云初如何是劫云初师良久云会么进云不会师云数不完记不尽僧参便云有一事相借问得否师云只怕鼠口无象牙僧拟测师蓦拈拄杖僧以头就之师云我偏不打你僧云棒头有眼师云且道眼在甚么处僧竖起拳师噼拳打云还有么僧云扑破泥团子透出青山外师征云如何是你透底道理僧拟议师蓦头打一棒僧云好师连打云是甚么所在说好不好直打出禅石戒子问本来清净时如何师云如何是你清净处进云碧潭明月现师云拿粪箕笤帚来石作礼师云尔辈行住坐卧切不可稍放此箇关头毕竟我何处不清净若清净不应更拿箕帚来参僧参不作礼便云作礼底是不作礼底是师喝云者野狐精在那里中毒来僧无语傍僧云在昭觉来师云且道老僧荅你底是不荅你底是僧罔测师痛诃一上僧礼谢而出居士问水穷山尽如何是转身处师云布袋里老鸦士礼拜师云会得礼拜不会礼拜士拟测师云去居士问三界唯心万法唯识如何是心如何是识师举数珠云且道者箇是甚么士应诺师云胡荅应僧问有句无句如藤倚树树倒藤枯句归何处师云待树倒时向你道僧伫立师云叶森森地何尝倒僧出次日僧复问树倒藤枯时如何师云好一堆柴进云恁么则三冬烧不尽师云始终是一堆笨柴僧喝一喝师云冷灰爆豆复示偈云藤枯树倒一堆柴藁木死灰何道哉幸有绝甦能爆豆当阳一喝吼如雷勘辩机缘清谿首座告辞师云铁蛇横古路汝向甚么处去谿拂袖而出复呈偈云铁蛇横古路缩尾藏头遭屈负十万八千程奔南走北太劳生严正令截葛藤犹然错认定盘星眉底双开寒碧眼无私一亘贺昇平师云且喜不负中他毒气万竹禅人告辞师竖起拳云道是拳放开又是掌道是掌捏聚又是拳且道掌是拳是速道速道竹喝一喝师云三喝四喝后又作么生竹无语师示偈云拳头巴掌活当机活得当机指日归纵夺抑扬关不住无毛鹞子拍天飞竹去志自止僧辞行师云一言相契则住一言不契则行且道是那一言僧进语不恰师诃云深痛汝辈下语云某去也某去也何故争之不足让之有余师又曰心印从来诃瞎驴深锥痛札自如如虽云去也没交涉争不足兮让有余僧告辞师云铁蛇横古路你向那里去进云横行竖去师云丧身失命了也僧无语遂不去无着上座参礼拜起云久闻和尚道风拈棒此方打人只是人都不知痛痒师云今日却遇一箇只是皮下无血着云三千里外已知痛痒了师征云那里是上座知痛痒处着将扇子置桌上师云艹贼大败座主参师即客司相见主复至方丈作礼师云已相见了主云先是人情此是佛礼师云人情佛礼是同是别主云是同师云既同何必多此起倒主无语师云平日所习何业主云只解牧牛师云牛在甚么处主云牛在山中师云还我牛来主喝一喝师云恁么却犯苗稼也主强辩师叱云一等是箇𠎦牛僧忍微参合掌云不远千里而来单单只有者箇便拜师云且道者箇是甚么僧罔测师震威喝一喝僧复拜云者箇是甚么师蓦头一蹋傍僧云是和尚乡里师云早知是老僧乡里何不蹋他两蹋不然还道老僧有乡情在僧参礼拜毕以手自点胸师云是甚么僧拂袖便出师嘘一声僧到室中呈偈师拈拄杖云将老僧者箇说一偈看僧拟议师便打出无漏禅人再参呈偈云越国曾遭一蹋来几󵊮忍痛口难开而今觌体酬三拜笑杀当时满面哀师惟默顾漏作礼云自离和尚于本分上未尝懈怠看百丈扭鼻因缘稍有会处师征云还从扭鼻处会野鸭飞处会漏即作鸭声痛声师颔之乃示以偈曰万峰冷眼觑离微黑白分岐谁解归珍重鸭儿飞过去痛声犹落箭锋机觉城禅人参夜来一宿翌日进方丈作礼傍僧曰昨夜有臭虫否觉云睡着了总不知道师曰还是臭虫嘴不利觉云纵咬亦不打理师云是睡着了不打理是醒在不打理觉云总不打理师奉饼于前觉不暇顾师云果睡着了在觉云乞和尚觉醒师云若要我觉醒亦是节外生枝觉遂服膺叙沿途之艰师问瓦砾荆棘曾向汝说甚么来觉云若有说亦是节外生枝师笑云教得孩儿解骂爷复示偈云癞肉顽皮总不知任随虫嘴利如锥惟留一处堪分晓茶饼诱人笑虎谿觉城禅人临行时呈素所参狗子无佛性话师云还是以有无见赵州不以有无见赵州觉云不以有无见赵州师云作么生见觉云乞和尚指示师蓦口一拳觉鸣指一下师云还嫌少么觉礼拜师蓦头一蹋觉伫思师云漆桶不快遂归方丈师同二三子坐至午夜一众犹不退师云举一不得举二放过一着落在第二且道一如何举时觉城上座荅云错师云错错天下知音能几箇僧侍立次师曰唯佛与佛乃能知之且道知箇甚么僧向桌上三拳师云因甚如此僧云冤对两相逢全身秘不住师便掌僧礼拜师噼头一蹋元霄师翘足向火僧耶湘作礼云请和尚观灯师云莫眼华湘拍开师脚云看脚下师云者是老僧底如何是你底湘拂袖归堂师云若得再来便好傍僧人堂石湘湘不至僧再召湘复至师便连棒打湘伫立师云何不携柄锄头掘去脚下湘拂袖而出居士问鸡卜卵二十日鹅卜卵四十日此理如何师云此是壳内语壳外语士云我也是听来底乞师指示师云待汝向者类来即与汝道士无语师云陆亘大夫问南泉我家缾内养一只鹅鹅长满缾欲出鹅不可损我缾坏我鹅如何得出泉即唿大夫大夫应诺泉云鹅出缾矣大夫从此开悟适才居士所问正类于此如工夫到此则知贫道语话也师室中请两序茶前席无人敢坐有客僧水月云我不是数内便坐傍有士云坐即数内也师云初生犊儿不怕虎僧遂顾外云檐上有块瓦要落师云为甚被物转僧云是我转物是物转我师云试分析看僧无语师云有先锋无殿后师过金陵济生菴时有月潭座主问如人静坐不用工何年及第悟心空请问和尚毕竟用甚么工师竖拳云只要悟得者箇主云者箇各人都有师云你有何不伸出主云伸出则成两箇师云那里是你一箇主竖起拳师云却成两箇主云莫眼华师云是你眼华主云原无一箇两箇师云一等是箇座主见解善长冯公问近日多执坐者是甚么意师云颜子三月不违仁且道如何是不违处公拟测师云四威仪中以坐为上非执死坐为究竟六祖所谓不贵你禅定解脱单单只要你当下见性然见性之说非执于坐非执于不坐不坐则不能深入至理执坐亦不能通达至道盖坐参之法非颜子不善其伎俩渠谓仰之弥高钻之弥坚瞻之在前忽焉在后者其用心若是非以三月定限而愚同土木也士乃点首云集众作礼三拜师云神光二祖倒身三拜初祖云得髓今朝一众倒身三拜且道得箇甚么时数僧齐下一喝师云只是不归归便得五湖烟景有谁争师患腹泻秋水西堂问和尚安否师云日里三餐粥夜间一觉眠堂云如此则大安也师云汝既如是何必来问堂云也须问过始得师云情知汝者箇见解何为老僧担虑堂云和尚为天下人担虑师云莫谤老僧好堂伫思时久师云老僧抖尽屎肠子为汝道汝不去又替老僧不得堂礼拜师云见神见鬼堂仍伫思师叱云死汉去师不安维那问云和尚尊候如何师云七七八八那便出傍僧问云七七八八还是好耶不好耶师云一任你卜度玉川胡居士参师云尔辈只好服平胃散狼虎药未敢下口在士云莫道狼虎药铁馒头一任拈出师举拳云试吞吐看士向桌上一掌师云只算半箇居士德宇罗居士参师一把搊住须云速道速道士伫思师拓开云向者里荐得无生无死无佛无祖浩然大均千圣无可奈何纤细莫能为则士又闻师开示禅者参谁字话复到榻前问知痛痒者是谁弟子问和尚者复谁未审是谁识谁乞和尚端的处道一句师云两头三面汉士无语师云我教单看谁字者令遇境逢缘勿使间断故也如灵云见桃华而省香严击竹而悟者尽是平常用心绵密向声色中千了百当苟有间断稍不绵密则逐色随声浑无决处所贵者在疑此疑便是日用喜怒上逼迫不过处逆顺中打搅不开时却是好消息也到此人都忽略再望鬼逼酒楼之类愈不可及耳和石孙居士问那咤太子析骨还父割肉还母又为父母说法未审如何说得师召居士士应诺师云会么士伫思师云黏皮带骨汉士归次日呈颂骨肉是何法因析名为说剖断生死根父母立解脱身相既不存谁为说法者通体悉皆真不假广长舌师看毕书颂复之云叫一声应一声忿怒那咤觌面呈逐色随声情未瞥黏皮带骨句来亲句来亲落藤华鸟不知春师又举大梅与庞居士语诘之士呈颂云是非心佛原无二梅子熟时味自赊百杂碎来还吐核江南五月发梅华师接来掷地复索云还有么士拟议师云总是闲言语石帆岳司马问法腊多少师竖一拳岳顿然赤色曰我东南水窟地方人民老实莫在者里惑乱人师曰贫道行脚十五年今日惑乱着一箇岳曰惑乱我则可只恐惑乱愚人师曰阿谁是愚人岳瞪目视之曰我也是路见不平见你年幼未是你做底时节师曰释迦老子初生便言天上天下惟吾独尊难道也是年幼未是时节么岳曰所以云门要一棒打杀我今日一棒打杀你且作么生师作怕势曰贫道性命几乎丧在门下岳跃然拜别棘生白居士问如何是我父母未生前本来面目师云名不得状不得士拟开口师震威喝一喝士云者一喝喝那箇师又喝一喝士云弟子曾问天童密云老人父母未生前本来面目老人便打一棒又问父母巳生后如何老人又打一棒又问生与未生时相去多少老人以拄杖划一划云秖隔一条线师云者老汉龙头蛇尾当断不断反招其乱何不更与一棒截断脚头免到东塔门下索取路债虽然如是且道者一棒是赏伊罚伊士亦无语良久又问古人道有时打一棒有时打三棒一棒且置三棒意旨如何师云为汝皮下无血又喫饼次师云居士喫饱些免到第二家又喫士云弟子要在者里住几日师云住几日还了我饼钱去士云不知饼作么价师笑云喫多少士竖一指师将茶蓦面一泼士面作色师云汝见诸方老宿则易要见笑面虎尤难尔赤冯居士举子湖狗子话乞开示师云子细士有省颂曰子湖只狗恁锲厉开口咬人莫回避取却两头并中间没头没尾殊怪异须子细直饶惊出汗浑身那时来契棒头意呈师看师对虚舟姚居士云昨夜冯居士被子湖狗子咬一口了师避秦石柱司东川吕相国督师到司驰书请师就署中相见师至吕出师云你是吕相公么吕曰不敢师云父母未生前还姓甚么吕拟议师便打一棒吕怒色师复打一棒吕趋进师呵呵大笑云将谓将谓原来原来司主马公问其故师曰父母未生前句子等闲棒着发无明勐然省得非他物十八女儿不系𢁨吕复请师至掩门大张威令相勘师又说偈曰无端平地起孤堆骇得虚空颠倒走痛打金毛人不识几乎翻作跳墻狗吕送归三教寺众请问何故师曰五󵊮未剖荆山玉忽得渠来秘不住拄杖麻绳密密通雷门布鼓明明露泥猪癞狗打惊慞跛鳖盲龟生恐怖献与楚王人不识只当一箇大芦菔后吕有省呈偈通弟子书师乃付偈并拂子一枚师与元阳张道人坐次话及病中有不死底师征云有箇不死底在甚么处张云远则咫尺近则千里师呵呵一笑夔州府尹拙谿熊公过梁山请师署中相见以酒延师师竖起拳云者是箇拳头放开云却是巴掌且道巴掌是拳头是向此处道得一句老僧即喫熊曰二俱不是师云又落断见外道了也熊复下数语师云待老僧竖摇头则可横摇头未在熊取扇乞偈师书云食禄由来各有方老僧双桂君瞿塘相逢没甚好消息巴掌拳头慎勿忘熊亦书扇复之曰不向金城问上方期瞻飞钖下瞿塘惭依木槿荣朝色试傍莲华觅晚香天籁静闻声有住清机醒发戏逢场从直指山穷路登彼岸时舟巳忘次期请师同下夔建丛林师意待秋凉熊索竹杖为凭师与之石󵊮曹居士问动静二相了然不生是我安身立命处否师云汝后面是甚么士才后顾师云是动是静士复拟议师云举心则错动念即乖也士恍悟其旨士看大慧语录见三脚驴子弄蹄行之句有疑复入室中请益师颂云三脚驴子弄蹄行格外提持达本真就里若随名相转菩萨依旧是声闻士遂跃然云真三脚驴子也有时放之则弥六合卷之则退藏于密至夜偶谈及心经问如何是深般若师云深对浅言知浅则深意明矣如凡夫认色为实色二乘执空为偏空俱是浅意且就浅而推之色因空有空由色生则色空不二是为深般若矣后文总是此中註解耳士礼谢而退破山禅师语录卷第七破山禅师语录破山禅师语录卷第八当阳玉泉嗣法门人印正等编法语一示象崖西堂金风遍野之时万木凋零之际破道人闲坐林中正起归乡之念忽值象崖长老稽首于前曰归闽掩关索法语时破道人曰以虚空为关行住坐卧也在里许着衣喫饭也在里许疴屎放尿也在里许迎宾待客也在里许只到千日事毕猢狲伎俩鬼家活计都卢抛向威音那边又那边方买艹鞋寻山问水觅着破道人了汝后头一段公案示问津禅人行脚衲子杖挑日月蹋遍云山到一处见一人问一机转一语看人动静识人好恶放下蒲团拗折拄杖三十󵊮二十󵊮具如王气宇口吞干坤方去孤峰顶上盘结艹菴呵佛骂祖也示萍止禅人歇狂子参方行脚眼高四海气压诸方与祖佛结死生冤家与人天分邪正眼目惟萍止禅人在破山拄杖头边荐取谁缚汝三字则一生参学事毕矣示空外禅人天地间为人到出家地步极是快活无荣可与无辱可与天子不臣诸侯不友虎鹿为邻松竹为伴眼界自清不同俗尘通身彻底惟一天真天真之趣华笑鸟鸣不须别觅动静中存虽然如是只有崖前石虎未肯点头在示淑云禅人淑云子曾向三峰触背关头横行直撞挨拶些子气息吐向福城棒头喝下自谓千了百当一日告辞病叟合掌受渠三拜待渠遍参诸方再来痛与瞎秃光儿一顿好骂也示息知禅人知之一字众祸之门知之一字众妙之门此知字是一粒巴豆丸是佛也他一下是魔也他一下若于此处见得彻则良知自现前矣乌用推之使息故所以法华道诸佛智慧甚深无量其智慧门难解难入一切声闻辟支佛所不能知者是也盖上人犹未知之安以息而息之者耶若以息知为无知是一死知则同声闻辈不复更有众妙之门而入众祸之门也莫把者一知字只眼定夺越生死超凡圣只在一知字上千了百当所谓唯佛与佛乃能知之试问上人且道他知箇甚么参示方知禅人迩来参学之士自不辨箇端正鼻孔直管向那香臭边噉些气味便休殊不知香臭边最是利害所谓已眼本正因师故邪是也即云住山者其益有二一者为大事不明以山中静僻宜可易办二者为大事已明自揣力薄不能接物利生只好诛茅盖头独善其身耳若是破山门下恁么说话好与三十拄杖还须领到三门外自打始得示清白禅人参学汉须了办不可沉吟将日算剔起眉毛着力看看渠定不随方便渠是谁兮真恁么有时位坐空王殿勉旃示破浪禅人学道人心须专志须固不被境风所动以一念万󵊮万󵊮一念消之也任是魔来佛来逆来顺来亦直就中分晓当下便是平沉自此舍一具骨负舂汲水三十年二十年肩头脚底苦󵊧重生方到破山门下喫棒也勉旃勉旃示翠融禅人脚跟下七纵八横顶门上两头三处无非只要箇中分析得来头头皆我舍身命处也且道融禅人曾恁么一回也未若恁么艹鞋蹋破稳坐长安苟未如是含元殿里切莫迷头认影示琢璞禅人者箇事须真参实悟法法头头无一丝毫不从本地风光上廓彻方作人中之龙象也然以琢璞号之以石中有玉玉必琢而成器焉成器则知人中龙象石中之玉不相异耳示云影禅人云影禅人欲索法语随身举动顶戴予曰既谓举动又如何顶戴云影云顶戴不碍举动举动不碍顶戴予曰如何是汝不碍处云伫思予曰试将此处从日用寻常中讨得箇分晓到山野处喫痛棒也示知止禅人参学二门志在恒远将敌生死话头贴在额上行也如是参坐也如是参茶里饭里一动一静参不透便学学不圆便参毕竟有箇倒断也示遍拙禅人树下坟间一食一宿味尽甜辛酸苦到处播弄唇皮与佛祖捃拾余机是我法门中龙象事也示慈援禅人慈援上人请法于予予不禁口业与上人恶言恶语说一络索惟要上人会取父母未生前本来面目直下提撕壁立千仞烈烈轰轰单刀直入不见有死有生有凡有圣有俗有僧一道常光现前古今三世不别真到恁么田地真获如是威光快买艹鞋遍参知识向他门头户底保养圣胎听缘行道方不辜负生平志也勉之示恆范禅人禅和子树精进幢披忍辱铠无论凡之与圣智之与愚劳之与逸生之与死单单贵禀此心此志将者些子恍惚处要明白要究竟决了终身之志岂可浩浩来天地间辜人负己作一场虚生浪死人哉若如此则铜枷铁锁锋刀剑戟无时不在无时不临欲逃无地欲窜无门正所谓毫釐系念三涂业因瞥尔情生万劫羁锁果是箇汉向未举念之先一觑破去再来东塔门下索取艹鞋钱亦未迟在示参白禅人禅和子志于行脚涉水登山瞻风拨艹饮馊茶喫臭饭栖云堂卧霜榻受种种苦辛只为各人衣线下一点恍惚处然而者点恍惚欲从自决则头上安头欲从人决则斩头觅活如是二边互起互倒浑无决者故曰恍惚所以沩山问仰山云子之所得还是自性得从人得仰云虽是自性宗通亦假禀受师承吾观二老酬酢良有深意定不是从自己干爆爆地不假他人亦不是向他人水漉漉地不假自己鍼芥相投水乳相合啐啄同时师资缘合的非一日而契之者也偶一僧问和尚眉毛还在么予便打一掌云山僧因病笔许多葛藤尔更踌蹰漆桶子依然不快示隐辉侍者佛祖以心印心之法无论智之与愚凡之与圣僧之与俗男之与女贵在知有箇事毕竟不从人得须是勐着精彩壁立万仞契取不疑之处方买艹鞋遍参知识遭人唾骂也示默融禅人禅和子为生死行脚切忌石头路滑转盻则蹉过脚跟直前则撞断眉目毕竟作么生看脚下咄示应如禅人参禅打坐透露鼻祖家风勿论根器利钝都卢将生死二字贴在额头上行也如是参坐也如是参参来参去参到心识不行言思路绝处把生死二字向早晨净面时一摸摸掉永不疑生疑死疑圣疑凡横身天外举步大方奋狮子威潜行密用鼓老婆舌开道群迷庶不枉他方行脚蹋遍云山处处欠艹鞋帐也示妙旨禅人近日一伙秃居士走入空门东去听两句西去听两句陈烂葛藤便去张家村李家巷卖口头饶婆舌魔魅人家男女逢一智人面前口如扁担眼似流星者等种艹不但将金博宝连自本恐难便宜岂如我妙旨禅人初游讲肆便知者鼓笛总不恁么打披枷带锁走到万峰门下才开臭口问及常住真心万峰信口道箇今夜有客不能为汝说临行辞去住山聊书影响以嘉其志待伊异日漆桶子破蹋着秤锤不可谓是鹅卵石也勉旃勉旃示圆融禅人蹋荆棘破风尘毕竟以生死为急务若或不尔纵是一副铁心肝只恐三日风四日雨终不免要生锈也示闻修禅人割爱辞亲负冲天意气把将生死二字贴在额头上行也如是参坐也如是参参来参去参到心识不行处如藁木寒灰之际只有一念怖生死之心灵灵蠢蠢欲了未了恍恍惚惚当断不断凝然似有物碍此是圣解凡情缚脱两橛之所使然也就中急讨巴鼻始有少分相应卜度长短则云月是同谿山各异耳示巅石禅人孤峰绝顶结箇团标坐视云汉虽然其力未充气吞海宇有时拈华弄月笑傲山林何拘金刚圈跳不得栗棘蓬吞不得复来中庆门下讨甚么碗咄示字水禅人字水拙公同吾川北人也正所谓同条生不同条死渠往南游历诸讲肆而滑口头露布有年闻吾侪竖剎竿江南福城而又归蜀万峰则两慕之心始适于是跃然顶笠而来泛识门墻无非聚一伙秃居士相习打闹其志疑信半着又经一载自去黑山鬼窟搬弄几番稍通口气聆予迁中庆而特特破家散宅来入者箇保社着予脚手大放憨睡饥餐渴饮尽是本地风光咳唾掉臂全彰杀活机柄回视十󵊮前残羹馊饭粪袋糟囊悔何可及予以悯念未息走北奔南钵袋子无着落处拙公亦可代担第虑力犹未充且付法语佳志异日撞头磕额两手分付一任东卖西弄出吾侪丑也勉旃勉旃示百拙禅人禅和子担囊负钵入一丛林进一保社只以此事为怀更无别般伎俩方是人中之龙兽中之狮也故以龙象狮子称之然而龙象狮子形威不同爪牙皆一也只此一处同则知佛祖大机大用通身是遍身是岂虚语哉示离指禅人法道秋晚祖风正替望尔辈如急水滩头撑篙只得拌命着力安云山取适偷安为志临行欲吾侪惠艹鞋钱只得信笔记箇帐在壁头上也待异日共尔打算呵呵示汝水禅人长连床上一句话头铁壁银山直教粉碎母问魔来佛来天来龙来神来鬼来即此一觑觑破示重雅禅人重雅禅人入室请益余微笑不语伊伫立疑情不释予遂造口业大诃曰你是那处欠少还嫌些甚么试说看伊仍不释予曰穿衣喫饭处迎宾待客处疴屎放尿处一切时一切处看是阿谁分上欠少恶秃不荐待到何时余在他方老宿处如蚊子上铁牛也示掌如禅人为僧一番毕竟坐一所在听讲几句经文坐几日枯禅若行若坐自是有一段光景一分下落买艹鞋行脚穷山涉水登人门户喫人茶饭辩是论非从前知非是我错过好光景好时节始信东瓜直儱侗瓠子曲弯弯示华仲李孝廉父太初老居士人子之心谁箇不有惟华仲公向我天童老和尚拳头巴掌边深知痛痒欲作大法船载三宗九族高登彼岸先为七十老父太初老大人请法语山僧遥空合掌试问大人耄耋时所见与孩孺时所见为同为异如不异即知变灭中原不变灭即知大人悟取金刚不坏身也示月江藏主昔有一婆子请古德转藏经德遶禅床一匝云与汝转经竟婆云比来请转全藏如何只转半藏试将此则公案参取看如何是一藏如何是半藏示丈雪禅人辞亲割爱浪迹江湖披一丝挂一绺赤条条地眼空诸方将谓有几箇面目露辽天鼻孔及至行脚遍来亲见佛恩仍是痛骂痛打连者一点气息尚容不得云瓢雪笠霜饭冰茶复吞复吐只令冷心肠一副卖弄与人猪嫌狗不欲始到佛恩门下抱赃叫屈示梵埜行者横写顺写无一箇元字脚写得着长篇短篇无一言尽者张纸只有者写说不到处是箇甚么咄也是乌龟向火示素微禅人担囊负钵入一丛林进一保社必以生死为急务看生从何来死从何去勿论岁月以彻为期忽地里撞着箇汉问渠行脚事如何面面相看口如木示法空戒子乘急戒缓戒急乘缓无出一信得及把得住以岁月期料不得尽形命而已非但以戒执身以乘运心务要在缓急处着力忽地里觑破始知广额屠儿放下屠刀顿然成佛犹是不唧熘汉勉之示含光禅人悬崖撒手未敢承当绝后再甦欺君不得此乃启迪后昆不可得少为足之谓毕竟要透顶透底大休大歇一番永无退转非是以口耳之学百机百巧攒华簇锦便谓是向上关捩也示大石徐居士但凡有事直头虚应空闲时或坐或行痛念此身终归败坏惟有怖生死心昭然如此只是不知下落何处即将此心默默提持不是心不是佛不是物毕竟是箇什么参来参去自合有箇倒断处也示景山赵居士参禅念佛二门究竟生死为极了知生死别无禅参别无佛念有佛念则是生死中佛有禅参则是生死中禅于是二中间未梦见生死在还知么生从何来死从何去参示唯心禅人法法头头不离当处举念即觉便是放身舍命之时节也而人不悟强去节外生枝数番颠倒及至临头一场无益盖是自生分别非怨圣贤有所未说也示玉寰向居士学道无论智愚秖贵信得及把得住万󵊮一念一念万󵊮只将怖生死心孜孜切切看箇无梦时主人公在甚么处忽地里筑着磕着荐取者一着子明白成佛成仙亦同是梦始知朝闻夕死之道也示绍仪何居士做工夫如急水滩头撑篙相似撑得一篙退却十篙拌命舍死撑去撑得无可用力处拨转船头处处皆岸也勉之示献南张居士终日向文不加点处卒难下手一画未有时真宗默契始于无说无形之际则河马负图洛龟呈书稍露一着子是我献南张公一刀两段也呵呵示渭阳金居士六道中巳知是人堂堂相貌堂堂体裁堂堂作事无一法不周无一法不具如是具足而不会是法者乃人中之土木也汝所云即此不会他离此不会他之二语贫道诘之曰离即且置试道他是何物不觉汝真狮子儿便解哮吼了也咄咄勉之示佛掌侯居士人迷生死中不识生死之苦若鸟不识空鱼不识水然勐出是者即在当念触一事遇一境生一计便是好消息好时节好意思人多于此忽略于此蹉过于此自弃如鸟空鱼水不相别也是以病僧见是辈痛与棒热与喝佛与掌令人顿出生死窠臼不留一元字脚教人如何若何招万劫系驴橛之祸故号佛掌示耀泉丁居士者箇事如云长刀方天戟非大力量者安能荷之我耀泉居士身虽在家而秉是刀不怕不胜生死魔军勦灭圣凡窠臼也示念中程居士在家学出世法若火中生莲驴中生骥最难行而行之最难断而断之最难忍而忍之最难弃而弃之非纯钢肩头生铁肝胆必不能担荷既荷是法做买做卖识贵识贱遇喜遇怒动声动色岂是法外别有主宰乎主宰是法外物乎但不曾二六时中融会得来竟认为两橛耳若是皮下有血汉子一闻千悟直下顿了在买卖而买卖在贵贱而贵贱在喜怒而喜怒在声色而声色乌用欣厌而二其心哉所以即生死而般涅槃即尘劳而作佛事良有以也既无如是气岸无如是威光无如是受用且将本参话头密密举起谛审谛思如何是我本来面目背嵴直竖两眼微开频频参究痛锥痛札岁久岁深自合有箇倒断处也勉之示荆献罗居士居士参禅贵图契悟佛祖机关彻透今时露布与衲僧家同长连床上行住坐卧了此余生毕竟巴鼻处请着眼看是箇甚么参示起予曹居士尽生平伎俩搬弄种种法门无逾参究一门甚是捷当以念佛底是谁毕竟荐取谁字下落则种种门种种法皆我一道也勉旃勉旃示楫吾杨居士学道人须具顶天立地底风骨则现形应物自合与理符契然后静虑身心日益日损毕竟逐一事执一法参透生死关头同千圣一箇鼻孔出气始不负共山野聚头打口鼓子也勉之示近宸张居士第一才上蒲团眼当平视休去歇去一条白练去古庙香炉去则身安道隆也即佛曰初善第二行住坐卧惟一话头顿在面前如澄潭秋月触波澜而不散然后发大疑情也即佛曰中善第三从举起处承当言句下顿了如掷剑挥空勿论及之不及贵承当不贵推托也即佛曰后善示仁伯马居士参禅学道贵在生死心切二六时中不可间断行时且道行的是谁住时且道住的是谁坐时且道坐的是谁卧时且道卧的是谁毕竟谁作主宰忽地里觑破者着八字打开纵横无碍始知张拙秀才道随顺世缘无罣碍涅槃生死等空华示从之马居士人生天地间赤条条无可把尚不沾滞竟无一法当情只体取正睡着时主人公在甚么处但凡有事直头虚应正应物时亦不是别物如此参去勿论岁月以彻为期终不得瓮中走出鳖也示道标吕居士学道人志须远大一切时中只将怖生死底心刻刻在念看箇不是心不是佛不是物是箇甚么不拘岁月以彻为度然所彻者不是别有箇物只在不疑生不疑死则法法头头无不是子放身舍命处也示文靖马居士学道贵乎明心见性则为究竟处也然而做工夫必须先发三种心一者信心信自心是佛故二者精进心遇境不退故三者发远大坚固心毕竟克果故如是具此三心期生死不相干之地了鬼神觑不破之机必此而得也就中素所信所疑或念佛或诵经日有定课此是渐入之门及以念佛至一心不乱净念相继为则也参诵有经义不明语关未透处是话头是巴鼻不可终日因循即在行住坐卧茶里饭里无容间断把作一件最要紧事做以恆心为主不出一动一静忽地里触发如贫得宝如暗得灯如饥得食始信佛祖不欺人也示恆初禅人修行戒为本参禅悟为极惟此二门余则方便多门也毕竟如何得入驴拣干处尿羊择溼处疴示莲月禅人雪笠云瓢登山涉水凝然一片行脚苦志始可得到故乡田地然而故乡田地古德曾疑忽一日触发乃云山前一片闲田地叉手叮咛问主翁几度卖来还自买为怜松竹引清风老僧无别指示即此书为尔等荐取闲田地一着勉之示灵隐禅人参话头做工夫只要信得及把得住莫被境风所鼓脚跟不定自此从迷入迷甘赴死门者何限况尔等英资出类如何因循终日难道禅有拣择道有嫌疑可惜不在日用里体取试问如何是日用事无别惟吾自偶谐此处着只眼好示云幻禅人老僧年来不打者鼓笛久矣终日对几箇俗汉子和其光同其尘以了此事岂知尔等顶笠腰包始事象崖吾徒因弃世得得到老僧处究竟此段因缘老僧只得向一毫头上与子彻去试问者一毫头上如何彻耶咄子的自家宝藏不守沿门乞食作么示绣石禅人打口鼓子说禅说道都是我衲僧家习气未是本分作家若是本分作家如愚如讷隐隐地自是与人不同又不可不识一丁装作如是愈加不本分所谓本色住山人亦无刀斧痕破山禅师语录卷第八破山禅师语录破山禅师语录卷第九当阳玉泉嗣法门人印正等编法语二示云峤禅人禅和子有志行脚痛以生死为念到一善知识处或请益或发一问正要体取话头来历忽然会得此箇话头即知生从何来死从何去明得生处死处亦然那时节㘞地一声始信茶条拄杖新行脚葛叶蒲团旧话头示指元禅人割爱辞亲远尘离俗入一丛林进一保社必要具参方眼识人好恶一动一静一喜一怒看是甚么道理若识得自是与寻常人不同虽然不是旧时人直改旧时行履处示觉幻禅人觉幻禅人来老僧拄杖头边尚未知其下落一旦乞法语老僧试问前向汝脚跟下直打出是拨转汝耶是要汝转身吐气耶汝若向此知落处则不被短岸深坑之所陷可以净裸裸绝承当赤洒洒无回互其或未然莫将闲学解埋没祖师心示太平禅人出家人堂堂僧相不行一事不奉佛敕不受师教乃形同沙门未得法同沙门也上人奉受三事心体力任而又到老僧处且形同法同只有一事不同试问是那一事示佛生禅人禅道佛道不是细事惟在人人任之耳如掷剑挥空勿论及之不及贵承当不贵推托此承当非承当佛祖也正在不疑佛不疑祖佛有一代时教祖有千百则公案每每试将一经一教全提半提看到那不疑之地始可喫老僧痛棒与老僧说禅示彻空戒子圣贤设化种种法门皆治心之法参禅不过参此心也念佛不过念此心也持戒不过护此心也此心若寂更有何处起惑作业但有念起即觉然而觉处忽勐省得来㘞地一声始知秤锤原是铁示上提戒子无上菩提心地戒只在当人一念未生已前看者念从何处起来忽看得三际顿空诸恶无迹正是戒之本体㘞只恐众生不是佛是佛何愁不解语示湛林禅人世变之后祖灯秋晚老僧随遇安身忽湛林禅人从梁山来欲老僧归索法语老僧无别指示只向渠道箇不是心不是佛不是物老僧不是善知识汝亦不是学人若谛当不出看取从前註脚示慧心禅人慧心禅人久依吾住欲求法语随处受持吾侪每见诸方只欲人纳降款深可痛惜吾侪应病与药直教遇境生疑逢缘理会无处不是话头也勉之示水月禅人只因一句随他语万里千山走衲僧尔辈若会此一句未曾举步大地尽周其或未然且将千里远行始于初步分晓得到老僧处喫棒示昇所冉居士参禅念佛本是一箇道理念佛念此心也参禅参此心也心外无法法外无心只此一心别无岐路一心不生万法无咎试问如何是汝一心默默自知田地稳腾腾谁谓肚皮憨士作礼问参禅与念佛是同是别师云同则总同别则总别士礼谢师偈云参禅与念佛顿渐两条路勿问别与同到家蓦直去示问一禅者问一得一倚墻靠壁墻崩壁倒一归何处老僧试问一之道理荅则是不荅亦是一纵一夺龟哥眼赤示戒如禅人求道不求字终须成大器求字不求道投其人所好此非学道人莫令诸方笑示秀玄禅者写字便成劳不知为甚的学人不努力空费者张纸教学如何努力荐取屋北鹿独宿谿西鸡齐啼示六聪禅者横写竖写尚莫能尽者张纸多说少说且安排者管笔然而笔舌不得处与老僧道将一句来示六一禅人镜华水月泄漏天机艹木文章全彰意气露不尽锋铓只向空中一点参无学妙旨且从静地理会若理会得不枉过双桂堂坐卧经行拾些粥饭气息示寄凡禅人做箇禅和子到一处出一言吐一语稍有衲僧气息善知识痛下鍼锥必要究竟实处讨教分晓不负出家行脚之苦志也试问未举念前且道是箇甚么道理还委悉么艹鞋忽地破露出脚跟来示习仪火头变生作熟非水火莫能致然而水火正在生克以既济未济而别之也即人之一身外则器界所共一气分如何是一气分天地与我同根万物与我一体示禅源禅人出家志在参学参不透必学学不圆必参此两者亦不可偏废若独学而不参秖益见闻若独参而不学愈益我慢正在不偏废处头头要了法法要明则不负出家之志也示知我戒子数闻知我禅客久于此道稍有符合随处竖一剎竿与诸仁者一食一宿结佛祖冤家只须觅箇还饭钱者勉之示深省戒子戒品初登务要稳密诚恐日就月将情念浓厚只去图口体攻章句错过当头一着穷究到底不清老僧非是成闲管亦是怜儿不觉丑向尔等道箇秦时𨍏轹钻试参看示燕石戒子佛说波罗提木叉是名十重四十八轻此戒差等大小乘是也若论本总归一心一心不生万法无咎无戒不持无心不一此乃真圆大戒总持也示慧白静主苦行头陀破衣破衲行一行作一务志要与生死为念试将生从何来死从何去处着只眼看是甚么道理忽地里觑破㘞地一声瓮中何尝走却鳖示象含禅人老僧归打者鼓笛正欲人知音接拍唯我象含禅人稍知影响老僧安居补后堂看老病悯而疗生则慈心无尽老僧试问汝以慈悯心为慈心耶以杀人心为慈心耶且参看示苍然禅人出家行脚志在雄勐要一念万󵊮万󵊮一念只将生死为急务一切动静看是阿谁主张忽省得来只在者里且道者里是甚么所在参示非一禅人明一非一此一尚非形于口吻何为一耶何为非耶所非何物所一何物殊不知欲非欲一者又复何物试定夺看示白崖禅者老僧年迈归高梁居田里种田博饭只知有温饱尚莫知禅何物道何物此子系吾徒僧可之剃染欲老僧法语则老僧呵呵大笑云大虫褁纸帽示参之传秘禅者传秘禅者乃吾徒默石之孙也自小而大尚具一段英资幸师犹存值大变后携来见老僧且老僧悯祖脉之衰替若以一言策之励之恐机之所莫堪稍将一此处荐得到破山门下喫棒有日也示唯然禅人为学日增为道日损即如切如磋如琢如磨之谓此是圣训老僧则不然也此道非物也就物比拟是人本分事然而日用中遇境生疑逢缘理会忽然勐省骂老僧有日在示机枢黄成衣打不得坐坐不得禅禅非坐卧坐卧即禅此老僧素分为汝辈画蛇添足正恐汝辈打在无事甲里意欲直下荐取鍼锋上消息会么示相宇曾居士相宇曾居士索法语老僧信笔书数语以佳其志尽谓生死事大无常迅速此大谓生不知来处死不知去处况无人代得此速谓入息虽存出息难保尚莫能知若悟此语忙也忙不着闲也闲不着始识老僧亦识自己示昙郁禅人老僧写字觉倦又有发青来叩法语老僧欲骂莫能欲赞莫能只得向伊道箇米里有虫示若无禅人参禅打坐是我衲僧家本分事也岂假以文章学问巧妙尖新说铎铎句弄套套语夸会夸能以资谈柄扬眉瞬目以当机锋若尔诚然是韩卢逐块若真狮子儿只要喫人然喫人者正是直截根源不同逐块近来多见禅者初不务此先去学满一肚皮然后去学禅殊不知禅何意也本要离名字相离心缘相离四句绝百非岂是随邪逐恶不根其旨妄将鱼目作明珠磁石为至宝到处去逞驴唇马嘴棒风喝云以为极则此箇葛藤为点禅病倘禅若无病何用参为即汝便是尚涉廉纤如将梵位直授凡庸亦如掷剑挥空勿论及之不及只贵承当也示空如戒子持戒但束身非身无所束正是衲戒消息而人不会都在者三顶衣一口钵上名之为戒若此不独上辜诸圣抑且下负已灵试问如何才是手把猪头持净戒衣包狗骨入婬房示松谿禅人松溪呈纸一幅乞开示老僧曰如许之󵊮还在问路然而路头不在别处只在自已脚跟下此脚跟下且荆棘且石头横来竖去筑着磕着是阿谁主张若此处觑得破举足无非是道场示冰白主人此道言论不足以辩名字不足以载唯在人体认之耳如掷剑挥空勿论及之不及若达此可以位天地生万物感鬼神知祸福毕竟以何为鑑梦里明明有六趣觉后空空无大千示若愚戒子戒为菩提种子逢雨露而茂盛植高远而缥缈故以戒生定以定发慧圆此三无漏学不辜负出家一事所谓唯此一事实余二则非真试问如何是实的一事速道速道示灰一行者无口人解骂无手人解打俱是一般作用若悟此有手有口者多所不及何谓岂不闻无用为大用理则然也示语庄禅人行脚衲僧须具行脚眼到一处腰包不解讨教箇眼脑或正或不正始歇下蒲团万󵊮一念一念万󵊮始终如一把就中大事精确明悉则不辜负买艹鞋一番行脚也示佛冤法孙做箇禅和子最要苦得喫不得然后可谈就中事若是只图粉饰箇模样内外不相应乃形同沙门未得法同沙门也然而苦非是以担山填海劳其觔骨饿其体肤不过是二六时中此生死之心未觑破终是为碍如何是怖生死心㘞是谁缚汝示碧浪禅者担囊负钵入一丛林进一保社听人处分究竟自不知肩头脚底早巳不唧熘肯从自已分中体取肩头上轻重脚底下高低撞着磕着处会得来嘻此事不在别处只在者里示寒瀑禅人流离苦世将谓老僧残羹馊饭尽倾无賸岂料忍饥厮渴辈东寻西觅稍得全半法语灾木出老僧丑也则老僧又悲又喜幸老僧愚徒雪公收为弟子刊老僧全录善书手笔点画颇精然而老僧布施一金又不如布施一言以佳其志俟异日相撞时奉上三十棒且道是赏伊罚伊示佛语禅人禅道佛法非是前人不了殃及后人即当喜怒哀乐处行住坐卧时看是阿谁主宰忽地里觑破伸手原在缩手里示彻骨禅人雪笠云瓢放身天地东语西话朝参暮请是我衲僧本分事然虽如是要且不是祖师西来意示谷音禅人立雪断臂不知有寒冲风破暑不知有热此正是为道忘躯非木石谓也有谷音禅人欲老僧法语只向伊道莫妄想示月宗禅人打口鼓子说禅说道播弄腥羶快驴唇马觜道短论长者是无意话总没交涉只在日用寻常一动一静看是阿谁主张即此看破㘞原来是箇谢三孃示本空禅人做箇出格禅者先须立志不群将生死为急务但有言句毕竟勐着精彩看是甚么道理示大参禅者者箇事无影响无形段惟要信得及然而要大大而无外要细细而无内既无内外边表何处可容得者一参字试谛当看示心目禅人蹋遍云山只欠脚头债吸尽西江尚塞咽喉孔千般伎俩无奈胸中一点疑何示返闻禅人性之一字何加闻耶然而闻者何物性者何物此二者一而已矣如何是一的道理参示均郁禅人参禅学道固是本分事且道禅作么生参道作么生学禅非耳目口鼻做模做样道非手舞足蹈左之右之毕竟作么生喝一喝截断葛藤示蔡夫人参禅本要了生死生死了时却放参欲了须知下手处扬眉瞬目剎那间不随喜怒哀乐转不被贪瞋痴爱瞒不着圣凡情见解不忘行住坐卧看眼耳鼻舌身意识六门六贼紧牢关即此便是真精进即此便是脱危安如是了知法界性水是兮水山是山示灯鲸王善人有福人作福只嫌福少作业人作业只嫌业少然而罪福由人唯在一心一心不生万法无咎且道如何是一心不生道理试参看若参得出即往无垢世界顿然成佛勉之示发辉蔡善人念佛参禅顿渐有异到家一也然而初用心处志在行住坐卧无丝毫间断孜孜切切将怖生死心体取念佛的是谁单在谁字上着力岁久月深筑着磕着此箇道理始知念佛一声漱口三日示越凡禅人学出世法做出格人先要立志远大自有日新日益工夫百尺竿头不愁进步且道如何是百尺竿头消息屋北鹿独宿谿西鸡齐啼示仁烛禅人暑气逼人夹背汗出意推寒则寒杀阇黎热则热杀阇黎者箇关头若觑得破不独敌生死任是八寒八热地狱亦化为八德莲池也老僧试问寒热不到处与我道将一句来示四一禅人学道人势必学到那无抵止处方可是学人放身舍命的消息且道无抵止处作么生话会示书云法孙人人尽道成佛成祖最难履历老僧不愁履历只愁人心不恆若恆可以成褫不远矣示继禄禅人自到老僧双桂堂二六时中行亦如是住亦如是坐亦如是卧亦如是忽地里筑着磕着看是阿谁若从此彻去东西不管南北不收横行直撞咳唾掉臂无不是西来大意庭前柏树子麻三斤干屎橛青州布衫重七斤总成賸语也勉之示允一禅人行脚住世先要立定脚跟不被八风所鼓仕是佛来魔来逆来顺受始是当家种草住箇院子作得些福利得些人却来喫棒有分示闻思禅人住静者所静何事然避喧求静岂是静山中水流风动鹊噪鸦鸣非声而何山华埜艹谿涧沟壑非色而何然而声色前不物若理会得真住静者苟图其安则不静也示体然禅人禅和子到老僧处且不禅且不道独要几箇字几句话然逐块之流老僧只得与伊书箇护身符子随带行脚俟异日漆桶子快始还饭钱也示古拙禅人自历祖已来婆心不歇东征西游所为何事只为人人脚跟下一段不了底事要假儿孙脚下行古拙禅人行脚苦志历有󵊮矣来参老僧尚未住脚但不知脚跟下艹鞋钱可还否欲老僧法语老僧只得书两句以嘉其志肯将肩上蒲团放谁怕路中滑石头示映夒禅者行脚到老僧处问禅问道说古说今都卢是一番戏具只有一句不戏且道是那一句八角磨盘空里走示伯符法孙伯符长老行住坐卧只以口头三昧说长道短终日卖弄自家宝藏幸喜遇着箇汉收拾在囊橐中气也出不得只待龙天推出盖天盖地与一切生灵济饥济渴也勉之示秀峰禅人学道如饥渴思饮食极则美足则厌若是半饥半饱不惟不就食要且酥酪醍醐翻成毒药也示水心法孙水心长老乃吾曾孙喫痛棒有年竟不知藏处何地一日忽来万松峰头见吾一面虽不吐一辞痛棒痕又在痒也示道雅典座堂内坐禅堂外禅坐雪峰饭头沩山典座此语是古人垂训尔若依之行之无戒不持无生不度不修万行而万行备足何复言欤何复言欤示非外禅人行脚二十二󵊮艹鞋犹未蹋破几乎露出脚跟且欲归家稳坐为求老僧法语不觉写一络索试问渠兮若何漫言一番参学示百城禅人长庆七蒲团疏山一钱寿塔双桂从来不识无问周由者也且道箇里还有佛法也无窗明山吐月榻冷室眠云示易菴禅人易菴禅人雪笠云瓢弃儒就释从荆棘丛中走出来我双桂堂中今将一载矣老僧因公出万邑寓太白崖休夏共打口鼓子说冬瓜禅遍地皆是只恐作儱侗会也一日呈纸一幅乞法语老僧不得不从儱侗中露箇消息酸虀瓮里多蚊蚋破驴嵴上足苍蝇示印观江夫人世出世法总是一法此生彼生尽是一生此生不悟何方求度若悟此生佛祖正因以观观者是名正观观世无生炽然生生生生不已谁复生死如是者三其乐也安示去玷禅者达法如是法法如是所以道我为法王于法自在唯我一人而能救护此所谓法如是故然而此法亦非青黄紫绿亦无形影亦无抵止只在当人一念未生已前一觑觑破㘞地一声始知饭是米做瓦是泥烧示波云禅者为僧有为僧之事为俗有为俗之事如是僧俗虽殊其道一也然而道之一字卒难体认在俗有俗之体认在僧有僧之体认各各体认分晓看是箇甚么道理若僧若俗不二一句作么生委悉粪多茄子大地壮菜根麤示玄白禅人行脚住山其用心是一欲究其一则无不一也然法法头头固是多种则方便亦多门也总之一有多种二无两般试问尔辈如何是一示紫芝禅者出家一段气岸天子不臣诸侯不友是一尊贵法须要尊贵人如狮子乳玻璃盏盛者是也虽然如是要且不是祖师西来意且道如何是祖师西来意一棒一条痕一掌一握血示陈善人人生大梦中大梦谁先觉梦觉亦是幻谁缚欲谁脱但于二六时谛审谁一着忽地觑破渠渠谁无两箇若要执取一依然当面错错错咄破山禅师语录卷第九破山禅师语录破山禅师语录卷第十当阳玉泉嗣法门人印正等编法语三示秋水西堂老僧过忠南相值之后经今数󵊮又来高梁双桂相从共守寂寥一日呈卷欲老僧法语老僧只得向义虎弄爪牙话墻壁边影响耳试问十方无壁落四面亦无门且道何为墻壁何为影响若向者里道得早在堂奥中打坐打眠横行直撞了呵呵示惺月禅者出家行脚遍参知识听人处分要先定自己脚跟后得一言半句蕴在八识田中永为道种看是甚么道理若一句透千句万句一时透亦不在语句中以心意识卜度恐落偏计妄想魔摄不自主张误用此心毕竟要透生死不疑之地方到老僧处喫痛棒也示电影禅者参禅打坐是我衲僧本分殊不知翻为分外也何故不是先圣不了以及后人不问如何若何以资谈柄且道毕竟如何即汝便是示昙华禅人老僧暂止太白巖适逢诸开士相席打令欲老僧鼓两片皮弄三寸舌说禅说道此是尔辈习气不忘致令吾侪亦习气也却对诸开士道两句语一任作禅会也可作道会也可且道是那两句聻猿抱子归青嶂里鸟衔华落碧巖前示心玄禅者初办行脚先要立志不群若与人行必有为我师者可同志同行终有出格气岸示伴石禅者若人识得心大地无寸土若人识得心未为究竟处此二者孰是孰非试定当看示同初禅人老僧静坐室中忽有箇汉白老僧曰昨夜听得巡照者谓鸡对阿谁语似有入处老僧曰如何是汝入处伊作鸡叫一声老僧谓人道不做又入扁毛之类也即书以示之示祥微茶头双桂茶赵州茶相去几许虽然久近不同要且茶味不别恶瞒老僧不得示源远行者六度万行苦行第一不惮勤劳不思荣辱一直向前莫推干滑一动一静处审是阿谁行亦如是住亦如是坐亦如是卧亦如是忽地觑破始知八万行门一时满足也勉之示明重程居士老僧隐太白巖将半载忽居士稽首于前乞法语老僧信笔书两句塞责何也亦是担枷过状把髻投衙示静修禅人老老大大何不觅箇住处试问如何是住处山前一片闲田地叉手叮咛问主公示光慧行者六度万行苦行一也然而出家固是天子不臣诸侯不友是贵重之人行贵重之法则形同法同也试问尔日逐上山见华开华落生灭宛然洞知我有限身心同于生灭急早知我生灭中有箇不生灭者且道是谁忽地里觑破始知冒雨冲风去披星戴月归不知身有苦惟虑行门亏示南之行者任一节事行一种行要实心实意从头至尾始终如一方不负出家一番虽然也要肩头脚底知箇落处示牟广文灵光独耀迥脱根尘远离妄缘即如如佛如是则知居士久在法门只是未得暴地一下大笑一声彻头彻尾处着只眼好示虞卿谭总戎酷暑临行毒热之甚一言一句尽出枯肠露布如许葛藤只要人人彻头彻尾箇箇撑天拄地做箇忠臣义士不负世上走来一回虞卿谭公具如是气岸行如是威勐非将士之能安可育吾蜀东风化古德道见义不为非勇士临危不变始惊群此之谓也示若愚禅人壁山巅上独步大方如是雄勐巍峨低昂是我若愚禅人得大自在处也然虽如是要且不是祖师西来大意正恁么时且道如何即是万仞峰头独足立示耶湘禅人衲僧家具一段气岸莫贪温饱将就人处分便吐出许多习气来说禅说道鼓掌轰拳滥膺人恭敬此是最恶俗最不济头底汉纵有行过佛祖学冠天人疑而不信若是真正道流逢人遇物如愚如讷只要胸中平帖莫管人信我疑我有时不负我苦志老僧自合与你打算火帐也勉之示古城禅人古城山中偷嬾三十󵊮忽到老僧双桂堂相席打令一日动机欲归里呈卷乞老僧法语老僧谓行脚一番须具参方眼始得不被石头路滑荆棘刺碍一任横行直撞到处开大口说大话吞佛祖气宇亦不辜负与老僧相晤然虽如是要且不是祖师西来意试问古城子脚跟下稳当否日用处严密否若果到恁么时再来老僧处喫痛棒也示大用禅者出家近贤良如倚松之葛势耸千寻若只是自住箇所在即同俗人痴痴终日有甚么用处不若二六时中莫打在无事甲里把将话头蕴在胸中行住坐卧处看是阿谁若识得不枉行脚一番苦志也示大彻禅者玄沙不过岭保福不渡江知是者般事便休今大彻归来稳坐真是彻也此是老僧未面过誉如是未知果向此承当否异日再勘验过始得示心见禅者心与见二物也心是见乎见是心乎心不可为见见不可为心况三际求心尚不可得何处更容见耶若达心见不二则头头上现物物上彰此即心见也试问如何是不二参示贯生禅者贯生者吾道一以贯之之义也若达一无所不一若达道精粗无不道亦是贯之之义也尔可达否尔可贯否试为老僧分析看示云影禅人老僧鼓笛久未动着终日颠三倒四不知有禅参有道学忽地撞着箇汉来老僧者里觅禅觅道老僧当面一咄云此禅耶道耶试为老僧分析看若分析得出始信鸡寒上树鸭寒下水勉之示参微禅人学道参禅务要心直口快以一事实处处皆实以一事明处处皆明安得以生死二字不明于其间耶试问贤徒还明生死事否且生死事作么生明咄示明哲禅者出家人志要坚心要勐将平素所疑所碍之语顿在面前看是甚么道理忽地里得箇休歇处正好向人天众中埋着头行一行俟功圆行满时自是出人一头地也示拙之禅者曾有张拙秀才参真歇了禅师真问姓甚名谁才曰姓张名拙歇云巧尚不可得拙自何来才便悟旨试将此语看看是何道理可称拙之之谓也示彻也行者既到出家田地千自由百自由一心辨道千古声名处于众中先要去高去慢低心于一切学得箇好人把此事做到彻头处亦不辜负出家受师教育也示明晖禅人数千里来未审沿途石头瓦块向汝说法否若说且道说箇甚么若未曾说即同石头瓦块试定当看示云石禅者自从胡乱后三十󵊮不少盐酱此话出自马祖之口又出自老僧之手且道口说底是手写底是试道看示唯唯沙弥参禅打坐非是死坐当须要参且参毕竟参箇甚么二六时中默默体取未动念巳前看是何道理参到情忘念绝处筑着磕着不是你是阿谁示九彦禅人人之利钝教之半满总之机教不相扣也若真有不群之志勿论岁月以彻为期已上九仞之山只欠一篑土耳示惺幻禅宿临江山水秀丽产人多奇有志攻章句大觉一笑亭尚遗一笑艹也牛首惺幻公志在行脚曾参博山云门南海诸处叩及人人生死际头一段极要紧不从人得一着子只在日用茶里饭里忽地觑破㘞地一声原来喫璎珞粥的不是你呵呵示凌虚禅人古之学者行解相应行事实出言吐语无不实也今之学者行说不一行在一边说在一边故于此道隔绝如山与水不相交涉水胜山崩山胜水洩人用工夫亦犹是耳但看何者功胜余尽随之胜也勉之示印玺戒子持戒但束身非身无所束正是戒体然而六度万行无不从此而修从此而证故曰修证即不无染污即不得也试问不染污者复是何物参看示顷仁禅人印良吾徒其志如龙其势如虎人莫知其为何如哉且老僧不敢张其势动其威只得向他道佛也如何魔也如何示若镜禅人山之高者无出我蜀峨峰天下第一也且山中居者不析言之若镜禅人来参老僧得一休歇不独若镜为喻且光照无私但不知果若是乎老僧书以佳志俟异日来痛喫吾棒也示尔狞禅人云游万里影落长空飘飘落落若蓬莱之僊似灵峰之佛与世味全淡与人情甚疏正是道人行履处老僧漫书如此吾徒宝之示太和禅人参禅人无巧拙一句话头如铁橛瞠起眉毛捏定拳牙关咬着只教彻但莫寻思务别绿驴󵊮难悟真妙诀如此勐力只与么管教佛祖也难惑示慈云禅人住世操家虽是小还俗况学道人无分彼此即世法即出世法所以道治世语言资生业等皆与实相不相违背试问尔等且道世法与出世法作么生是不相违底道理参取看示先开上人人人欲老僧法语殊不知法语非浪言实实落落要当件事做但看言中有响意里无隙处参取是箇甚么道理亦不枉老僧举笔露布如许葛藤咦看脚下示省一禅者上古行一麤行即有契悟近日每每万行中种种之苦一无契会者谁之过欤总为不在道心上着脚若肯在此中着脚何愁碓嘴不生华也示心安禅者出家人志须坚念须勐行一步有一步境界莫图口体难过日子便生退屈以一念万󵊮万󵊮一念只要漆桶子快示冰若禅者住山行脚自有来由本不为别事总是就中生死不明向那不明处体究生之来处死之去处若明得即是脚跟不动巳遍大千蒲团不坐巳圆圣智也示一默禅者参禅学道固是一番事业务要立定脚跟然后日有所进则不枉办行脚见人印可是与非自是不着着问人也勉之示知圆禅人打坐参禅贵要脚跟立定莫被境风所鼓东去西去溷过光阴左之右之徒劳气力只在动静忙闲处着得只眼始知和尚元是人做示世美冉居士世美冉居士两度来参老僧意欲老僧法语欲浅说恐落世谛欲深说恐汝不信试问居士何如士只研墨不语老僧只得露布葛藤一上吾道虽不文字亦文字如人迷路东西莫辨南北不分处脚下迟疑不敢举步忽得箇滑石子喫一交呵呵一笑而已示印广张居士印广印达夫妇呈诸色珍物请老僧露布葛藤想先代垂示不可枚举曾有一外道见须菩提问曰尊者解空第一是否者曰是外道云既如是将尔眼睛珠布施与我尊者曰来取去外道云你底物只可你与我取来时尊者自取一珠送与外道外道遂接之远远一掷尊者见其外道将眼珠掷于无用之地大声叹曰我难舍中能舍与你你如何将我不值灰土外道怡然曰我将谓你得大解脱你舍心犹未忘在据老僧看来我张居士想觑破此关则不来也不独舍心顿忘且忘往来之形迹也示印常郭居士大道体宽忙甚么大道体宽闲甚么如是则知忙闲皆道务要二六时中理会以何为道然而此道非名言可到一直信到底悟到底忽得彻法源底不倒断处自是倒断也勉之示印乐善人既是坤道当要尽礼事夫君之礼教儿女之礼敬宾客之礼法法头头无不是道如此固然但未识日用寻常作主是何物试参看示印我徐居士元亨利贞干之德也常乐我净佛之德也专一气而致柔悟一心而成道老僧起名印常印乐印我印净者此也欲老僧名先要名称其实二六时中看是何道理若一觑觑破始信世出世法不是两箇道理示印净善人道不属知又不属不知知之一字众妙之门又知之一字众祸之门若达此不二即成佛作祖亦不贵何也智眼中容不得一物勉之示印直王居士吾祖出世以直心直道为人老僧故以印直名之者意在是也然虽如是要且莫将冬瓜印子印却且道如何是印底道理直底道理试辨别看辨别得掷箇消息来示印香王善人大道不分男女秖缘不别乎道然而道之一字乃强名耳只在动静中识者箇是谁在动静不着动静在喜怒不着喜怒此真解脱香则不负老僧命名也示印通张居士百千法门无量妙义只向一毫头上识得根源也故名之曰印通此通非只图妙义种种法门即自身五眼六通毫无留碍如耳根圆通亦如是也示印仙魏善人三教圣贤勿分彼此佛何如儒何如仙何如但以仙名之即儒佛亦在其中矣虽然如是要且不是各人了生死极则处且如何是汝了处汝若了得不须着着问人也示印志居士为人向性命中从事者一切世务千了百当心不与境对此是没巴鼻但到者箇境界连佛也不要做示印桂刘居士学道勿论在家出家贵要信得及把得住看我从无始已来者箇本来面目是何形段忽地里觑破㘞地一声只落得呵呵一笑示印善涂居士人人本具箇箇不无只是迷背日深无明烦恼作障不能复其本明不得真实受用如磨镜法相似去了一层又有一层麤中有细细中有微微中有密直待垢尽明现到那无下手处一段光明埋没不得此是真受用真快活试问居士曾恁么一回也未如果恁么亦不枉在双桂门下喫几日淡饭也勉之示印春牛居士明了其家所归道路当知家在何处即一动一静是家而何非家而何若谛当得出脚下的是何物也示印见陈梅菴居士人生天地间富与贵人之所欲贫与贱人之所恶然而富贵不能淫贫贱不能移始是出格大丈夫如我释迦老子富有四海荣启万乘一旦弃之入雪山六󵊮苦行睹明星悟道为人天师岂非从富贵中出世度人耶今我陈居士夫妇发大乘心请礼老僧指点出世之路只得向伊道不是心不是佛不是物且道是箇甚么于二六时中参取看若会得时掷箇消息老僧拄杖头也示寂高沙弥小小沙弥当立志朝参暮请求深慧休将顽戏溷时光漫把工夫稍小易动静忙闲莫放过焚香扫地休拟议如常学到我之年毕竟佛门成大器示发力刘居士既能喫斋已行佛事欲老僧法名立大丈夫志老僧虑其力所未堪漫莫与人同鼻孔出气示发机陈道者老僧预世安贫自守今日不作来日计以本分事为人痛与棒热与喝直下顿了生死勿论贵贱贤愚但有是心者亦复如是欲老僧起名断除烦恼只得向笔尖头上说法也示凤台毛居士学道参禅不在别处只在吾人方寸中默默理会看见闻觉知者是阿谁主张忽地里觑破㘞地一声原来伸手就在缩手里勉之示去慵上人平山胜概巴水丰隆其实地灵人杰也虽生乱世始终无患复启此山如龙得水试问营营终日还识得此忙闲否示禅源戒子老僧取号禅源者深有意焉此禅出自何来为我鼻祖西来示一大意外息诸缘内心无喘身如墻壁可以入道今得吾戒习吾训若依此参终成大器示心空禅人既为佛子当报佛恩所行佛行然而佛行者何只在闲忙动静处着只眼看是甚么示真空戒子受戒之后务要坚远大志以生死为极则二六时中看生从何来死从何去若会得生之来处死处亦明忽然情忘见绝即是真持戒真了生死人也勉之示明睿禅人竹阳叶氏之子与吾同乡从乱而治出家固善务要学出世法死心蹋地看箇话头始不负出家之志也且道阿谁拖你者死尸来示明宗沙弥小沙弥须勤学莫图受用生嬾惰早晚佛前植正因师承唤处要斟酌忽然知得此中意便是一生真快活示恆圆禅人只因一句随他语万里千山走衲僧且道者一句作么生会若是会得者一语便歇下脚头归家稳坐若会不得且向二六时中勐着精彩看是阿谁主张忽地里会得㘞地一声其来成佛旧矣勉之示天峰禅者既为佛子当报佛恩然而报恩之事卒难言之若体取得如何是佛报恩在其中矣示石林沙弥既是当家种艹二六时中切莫偷安学嬾打起精神看我早晚事奉师承但凭谁力参之示六也沙弥妙年英姿切不可学嬾贪睡溷过日子只须向忙里偷闲以日继夜以月继年或学或参执此两事学不圆参参不透不可以志退屈毕竟此事为贤为圣非虚语也教中所说句句实语亦非狂诳虚谬之谈来哄世间众生者但二六时中四威仪里看是阿谁主张忽地里觑破一生参学事毕示海玉李居士为人在世贤愚虽是一定之理然贤者未必全贤愚者未必全愚在一念回光返省顿然成佛无疑矣示太宇萧居士学道如登万仞山一步是一步工夫及至登极顶而小天下始信不离脚跟下若向此理会得一念不生全体现十方无处不毘卢示亨我王居士老僧不善书忽得山人王居士苦索其书只得书一络索曰猴愁搂搜头狗走抖擞口试参之示东也侍者禅和子漫沉吟行脚终须到碧岑行到碧岑转身处左之右之无回互远望天涯星月孤蒲团坐上嘴卢都我此携瓢化饭喫人人道我不争气喫饱齁鼾一觉眠何愁佛祖开因缘只此了然无一物千圣出头只咄咄老僧不问若如何与子一篇长露布破山禅师语录卷第十破山禅师语录破山禅师语录卷第十一当阳玉泉嗣法门人印正等编法语四示本一禅人数年来不欲与人书法语其法语犹多世人竟不知是策进语急欲要人更进步到那无抵止处自解转身喫老僧棒受老僧喝则不被诸方热瞒始知老僧棒喝落处也示遍慈饭头无上妙道在人久受勤苦乃可得成然虽如是先要在变生作熟处具得只眼始知饭是米做示瀛洲禅者天地间且莫成佛作祖但得本分为人即超佛祖也然虽如此诚恐日就月将如何保任示云拙禅人参禅行脚是我衲僧家本分事虽然如是要且不识西来大意作何话会试问尔辈可会否若会得一种是英灵者若不会向二六时中将箇话头蕴在眉毛睫上看是箇甚么道理忽地里觑破时正好到老僧处喫一顿痛棒也勉之示正一禅者参方行脚先要具参方眼见人好恶知人动静始称为英俊衲子知是者般事便休若或未然二六时中不可虚度岁月或在一机一境要知箇落处始得示灵碧禅者发足参方远尘离俗所图何事惟要痛念生死看生从何来死从何去若识生之来处死处亦会则不枉千山万水艹鞋行脚步步蹋实地不疑佛不疑祖自己亦不疑此真上根利智人行履也示蓦直禅人参禅学道先要有出群之志生死心既切一日自是与一日不同正如日新之益愈切愈有亲切然所切之念只看日用动静是谁着力参示六吉禅者观山翫水负钵担囊以为行脚则非也必须痛念生死求一决择觅访一方一境明眼知识叩其关头得转身吐气时始称行脚矣示些些行者割爱辞亲志立远大究竟成佛作祖毕竟以怖生死心重所作所为自是如愿如志不着着问人也且道如何是怖生死心试参看示伴云禅人昔佛降生王宫来此娑婆世界八千返尚莫能尽众生界而诸弟子受佛敕转化无穷亦不能尽者其说有二一者行无缘慈二者行平等慈故二不能尽惟始初一念未起时看是一是二参示湛旋禅者参禅打坐贵要明心见性不徒死坐以为究竟四威仪中以坐为上然坐里默默体究看我者一念从何处起忽地里觑破始知就地登高易从空放下难示寂光禅人万竹山中巳是三载学得一箇痴獃有时𨁝跳出去跨鹤乘云自来欲待老僧悬谶频看碓嘴华开示卓尔禅人为法昔有神光为人不若船子人法况有所长今昔岂无至理若如是会却较些子其或不然脚跟下荐取示圣意禅人老僧行径只令人疑不令人信信一时也疑永劫不忘也然而信乃入道之渐疑乃悟道之因不疑则不悟试问以何为道以何为悟以何为疑急参去示引之禅者水中有乳人莫之见在鹅王择之矣如尔之见地阿谁知之在人教之始成大器亦犹择乳鹅王也示西来禅宿学道人立地处要稳密不被境风鼓动乱却道心试问如何是道心不是心不是佛不是物即此真道心若会得来与老僧通箇消息示云南法空上人鸡足之下带一粒粟撒遍大千亦能杀人亦能活人当暴日而愈毒着疏雨而愈芳德泽恩辉付千钟而无尽忠肝义胆盈万斛而有余可以语大而大也尽涯涘而莫见乎边表可以语细而细也控微密而莫审乎中藏变生作熟足饥人之饱餐点铁成金税穷子之价值感其梦也惟竖一指复其问也蓦口一筑孰能疑之悟之云南子参之则不负大迦叶发一微笑也示叵得印安禅人世称之为跛鳖此何说耶是人之难能处尔能之即无用为大用也数年来固识之欲老僧更法名者养子之缘熟矣勉之示厥中戒子持戒犯戒两种犹来镜上尘若得垢净光生始知执手抱身心月净吻唇唼舌戒珠圆示云倚行者肩头脚底知轻识重者拈匙放筋提起放倒者疴屎撒尿撩𢁨缚裤者如是种种不胜枚举且道是谁参示继竹禅人偶坐间忽继竹呈卷索法语老僧非吝慈从上老古锥出一言吐一语急欲要人务本分事我衲僧本分一着贵脱生死每每禅家流都去寻章摘句华簇簇锦簇簇以当生平并不说起生之来处死之去处是何道理倘若会得伸手原在缩手里示自若禅人吾乡有僧号自若从乱而治幸免此大劫运来参老僧蒲团几破未知与此道何若如果有相应处试为老僧道将一句来示独吼禅人如来一音说法众生随类得解法无定旨机无前后总在就里谛当法法头头无不从此一音演出若会一音万籁俱静此音不在别处即在昭昭然心目之间晃晃然色尘之内若体取得一生参学事毕示语之禅人既为佛子当报佛恩然佛恩者何先佛舍万乘之荣所为何事谛审此事不在别处只在日用寻常见闻觉知处讨箇分晓佛恩师恩亲恩一时报毕示策眉禅人学道无分老少只要信得及此信非从外来即是日用穿衣喫饭迎宾待客疴屎放尿一动一静处看是阿谁主张所谓寻牛须访迹学道贵无心是也示悟一禅者学道如登万仞山行一步是一步境界毕竟要亡身舍命一直到顶万万不得至时莫生恐怖退屈自有到顶时也示我非禅者既到出家地步无荣无辱穿现成喫现成百事不干怀行住坐卧莫放过话头或参念佛是谁只看谁字下落忽地觑破一生参学事毕示寅水行者同善知识住行善知识事日久岁深渐以成褫不远矣若只是计温饱图过日子岂能搆得佛祖地位秖做箇光头百姓耳示惺若禅者老僧病得此子治药临行乞法语只得书几字佳志试问未动念未举笔前是甚么消息速道速道示深居禅人人有南北佛性本同只要脚跟稳当不被境风所鼓日益日损渐有成器恐念头不真随邪逐恶朝三暮四唐丧光阴虚溷日子纵有行如普贤功超弥勒终是忘家浪子示圆虚禅人既到为僧田地千自由百自由若住若行何人关碍只是就中穿衣喫饭迎宾待客处分晓得不疑佛不疑祖便是放身舍命之时也示吴孝廉做工夫参话头虽是先德权巧方便多令人钝置终其身尚莫能顿了直下无疑也试问二六时中作主宰者是谁参之示印道黄居士世出世法一法所印凡心圣心总归一心若得一心不生万法无咎且道如何是一底道理参示宜城伯龙渊王居士大手段人从戎马中走出是真豪杰真为生死人但未知平素入道机缘何处得来从人得自性得虽是自性宗通亦假禀受师承尔师三际已过世矣今来欲老僧法语只得露布一上试问还杀人否示石砫司官马嵩山处豪贵家视名利如浮云淡酒色如勐虎远之又远弃之又弃浩浩荡荡飘然物外气宇如王得法法头头适心适意自然出古圣先贤一头地也示玄旨禅者道属修不可不修禅须悟不可不悟则知禅道要人修悟也且道如何下手正在疑处即是悟处示山明禅者既出家为佛子当报佛恩万魔不能入千圣不能留且道魔的是佛的是若于此会得亦不负出家千了百当洁白汉子也勉之示塔坡禅者老僧曾住此山经今不觉十有四载忽过平山虽闻贤孙宦门子弟而一旦出尘忝为吾门觉城之高足寄纸一幅欲老僧法语老僧合掌向渠道谁缚汝三字参之可也示再三禅人三思而行再思可矣此是圣训仁者号之有意存焉然我释迦老子道惟此一事实余二则非真尚有一在僧问赵州万法归一一归何处州云我在青州做领布衫重七斤一佛一祖且道意在何处试参看示紫莲禅者学不言之道非笔舌尽之也悟无影之禅非手足蹈之也然而学悟虽殊究竟到家一也且如何是到家的消息道道示发盛行者自出家来重行轻务无所不到福虽有而欠慧若明福慧两全急须勐着精彩透露者一着子示万仞禅者茂年英资正好努力四威仪内看是阿谁主张若向此会得还乡尽是儿孙事祖父从来不出门示如岳禅人老僧曾避乱于石砫三教寺得聚首有年不意出忠南过高梁复建双桂堂居之一日忽见如岳禅人来参老僧遂同居一载每每叩其所以深有得者老僧命主书记一日持卷欲老僧书法语只得向伊道也是蜡人向火勉之示可度禅人老僧种田博饭喫一日可度禅人来参问老僧曰如何是双桂堂前旧主人老僧云还不识么可礼拜云也须问过始得老僧蓦头一蹋若识老僧一蹋不惟旧主人况无始无明顿然了悟示玉林上人数年来者鼓笛久未打忽到天城小行脚过磐城值玉林上人欲老僧书数语嘉志老僧只对伊道过蚁难寻穴归禽易见巢示恒玄戒子受菩萨大戒所行菩萨事即入诸佛位矣既尔如是且道何为菩萨事耶但有利益无不兴崇试问尔辈说得行得否其或未然待狮子峰点头即向汝道示脩柴头万行中苦行是第一行也然而诸行是无常法何足要为老僧只对伊道不愿柴开只愿斧脱也示印宗禅人春光明媚之际正好伸脚打眠忽到来新衲僧说其故曾中甚么人毒来遂参万法归一未审一归何处老僧征曰且道为万何为一试辨别看示知微禅人横写竖写只用一张纸千说万说不用一箇舌且道写说不到处是甚么一段光景试道看示已纯戒子得授诸佛戒即入诸佛位既是诸佛子利益诸众生然而自利利他之谓从五戒至菩萨戒一一俱要皎如冰霜无丝毫过犯始可入此沙门得近大僧参生从何来死从何去忽地里漆桶子快付一笑而已示朴存禅人以老朴实故曰朴存在平都山上曾与吾共住尚未语一言老僧到双桂堂又来共住一往一来且道沿途荆棘对汝说箇甚么若知则不负老僧写法语若不知只待蹋破艹鞋划开脚指鼓掌呵呵笑到日轮当午亦未休歇示又甦禅者为人到那死心蹋地尚不能惺悟肯就中分晓极省力极易得理会体取者不动不静不增不减平平常常似有物在者物不必别觅只在见闻觉知一切处识得便休何以故寻牛须访迹学道贵无心示旨一禅者参禅学教二法门有深有浅然深者禅浅者教但形言语即麤相分皆教也若达教之了义即禅亦是如来禅非祖师禅也古香严所谓昔󵊮贫未是贫今日贫始是贫昔󵊮犹有卓锥地今日锥也无仰山曰如来禅许师弟会祖师禅未梦见在严复曰吾有一机瞬目视伊若人不会别唤沙弥仰山曰且喜师弟会祖师禅也如来禅祖师禅自此分也若会得此禅道亦在其中不须着着问人自是有倒断处耳示印真刘夫人天地间人只欲贵而不欲贱殊不知贵亦如是盖生死贵贱如梦如幻如影也直是就中隐隐浓浓一点灵光不昧与生死际头一点用不着者要分晓得明白且道者着子分晓处作么话会试参看示含章张夫人此事只要信得及把得住二六时中茶里饭里一切处看是阿谁主张此处看得破当下无生死可怖直到那不疑之地亦无男女相拘亦无圣凡见隔净尽无余正好作福以作资粮漫道老僧又在打妄想也示尼发闻道本无言因言论道然而道之一字犹是强立且所学非朝夕志在恒远则不期然而然自是与道符合契取本来面目也示尼佛然此佛然者乃吾乡人也幸出俗为尼有志于道来老僧处受具足戒临行欲老僧法语非老僧吝慈诚恐道力未坚况有夫君儿子为累若必欲老僧一言嘉志老僧何敢辞之只有两句现成公案何也三醉岳阳人不识一朝迥出万人头示尼性空出家为尼务要形端影直既是千不能万不能正好静地里讨箇分晓看是阿谁行住坐卧中毕竟是谁主张忽地看破始信师姑原是女人做示尼惺惺人生天地间若贤若愚所贵忠孝有节即是圣贤不坠之命脉也试问二六时中存心向道觑破此箇关头佛也不要做何况贤良节乎勉之示尼若莲百华中惟莲华为最所喻大道坦平令一切人行履得若莲华出自污泥而不染者是也即成佛克果不二也勉之示尼见微戒子持戒之人不上天堂犯戒之人不落地狱若向此处理会得无戒不持无生不度即此是真持戒者勉之示尼闻修从闻思修入三摩地初于闻中入流忘所所入既寂动静二相了然不生且道如何是不生处示光着禅人者伙秃儿子不识好恶到老僧处且不求道且不问禅只要求字殊不知一字一句深锥痛札要人解要人悟人多以字作障竟不以字作解只看老僧未举笔前是甚么字若悟此始信西来大意何关文字示禹若禅者欲老僧法语佳志恐当机直下卒难承当试问尔志为何若为生死且生不知来处死不知去处为老僧道将一句来示澄月禅人人生天地间一切好恶靡所不见然而见之有余只在目前一机一境端确其念如澄潭秋月触波澜不散者即澄月吾徒得之矣示祥云行者六度万行随行一行不枉空门中走一回凡有轻重杂务不可躲干巧妙奇言不可易信只知自己有箇无穷宝藏若不自守沿门乞食告穷此是自暴自弃也试问如何是汝无穷宝藏咄参示智初禅人为僧一番不行脚几日不识人好恶不知人贤愚空过一生甘付死门历恒沙劫不得出头真可怜悯者必须亲近一善知识究明大事方得出离生死也示光彻行者碓觜开华磨盘开口说向人知转不唧熘咄若是箇人莫落人后示脱尘禅人神光二祖初见达磨大师某心未宁乞师安心大师云将心来与汝安觅心了不可得与汝安心竟试问尔等曾恁么一回也未若恁么何用取我求实示等持禅人具足住山气岸痛与生死二字如远蛇虎毕竟步步蹋在洁白地上左窥右盼并无举心动念生恐怖处即此定当到家消息一棒打折驴腰莫言不道示瞿止禅者北道来者禅不参道不学只要老僧写篇语句写几箇字以当生平诚然是邯郸学步自丑不知老僧万不得已厚着面皮说两句以了来意棒打石人头嚗嚗论实事示含明禅人儒宗尚要十󵊮窗下九载熬油况我释门亦要六度万行始可不负为人来天地间走一回作箇出格汉子若然如是一般苦志彻头彻尾自有一段气岸也试问此彻头彻尾在甚么处下手即二六时中一切见闻觉知处看是何物参看示发秀沙弥小小沙弥立大志其中深染圣贤习有时吐雾复吞云独出群峰愈壁立愈壁立哮吼一声天地寂破山禅师语录卷第十一破山禅师语录破山禅师语录卷第十二当阳玉泉嗣法门人印正等编书问与雪滩陈太史壬申冬初寓白下极谈向上一着如空合空似水投水甚适贫道披百结衣喫璎珞粥之苦心意欲与阁下再打者鼓笛方办故园行脚不期机缘偶就俶装即行后静菴拈出阁下所惠扇头上布施佳咏兼承秘集并盛贶未伸致谢为歉然静菴归院机缘不果总之静菴有要建吾祖之棒喝而无缘费荆南之水土贫道有费荆南之水土而无意施吾祖之棒喝是二者欠福非阁下婴重之心不悉也贫道癸酉春抵川东梁邑结茅于万峰承冯善长朱维丰二孝廉就此搆数椽千指遂成丛席旧额太平禅寺经今无迹请阁下笔尖头题几字作东川最上乘法施何如复华仲李孝廉来谕欲病僧与门下通嗣书上天童者不觉动病僧悲喜一番也何则吾佛为法降生皇宫亦未见有行染度人者传灯所载宰官达士亦未见有递代相承者据此则动病僧一番悲也迩来法门寥落多见道俗力行此事未能尽善但是口口谈空步步着有少见一箇半箇具些血性者据此则动病僧一番喜也然而悲喜的荷大法之职任非同小事之勉强门下与我老和尚筑拳轰掌痛快数番处非从法印安有自肯耶既自肯处便是休歇处如别有法印别有肯路则病僧鼻孔不代门下出气此复复伯井冯铨部忆昔庞居士云十方同聚会箇箇学无为此是选佛场心空及第归此语正合门下未动脚跟选佛场中先有及第之兆若任万峰法社同贫道打者鼓笛将见杨大年张无尽辈又起于今日也且喜且幸大约彼何人也我何人也贫道未若昔时之宗匠门下望风趋远脚跟下未获倒断是贫道咎然今人易说而不易行昔人易行而不易说最难在如说而行也为来谕言何以教之只得狐涎直吐莫被沿途瓦砾荆棘重为门下註脚耳谿山虽异云月是同门下可就中分晓如掷剑挥空勿论及之不及贵承当而不贵推托也如是则世出世事泮然无疑不疑曷容了当不了当而二其说哉来谕云及身履其地日夕百冗那得半刻闲功者是必不本而说焉莫是为不本者说也论忙莫忙于醉名醉利之辈尚经尘劫而易可挽闲莫闲于耽空耽寂者流稍历片刻而莫可化诚哉所见未尝异而所造未尝同耳庞居士道但愿空诸所有慎勿实诸所无亦炙此病谅门下患是病待贫道误加艾丸也旧岁新春曾奉艹柬二次不知可到否缅想门下德体清宁化风舒泰语道日有益也是以觉民惺世不亦确细哉令年家得一快事不以自私攀贫道荷昔嘱咐耑候门下拂袖归来究竟末后一着不识以为何如因鸿便附几字上闻未有逼生蛇化龙耳须仗云片片雨霏霏助新中庆现跃飞腾一上何如复讷夫程居士病僧终日沉痾但不知尘劳中有如是勐士肯于忙闲里生死上着得只眼窥天鑑地识人好恶者想居士夙熟此机方具如是气岸也幸甚幸甚来扎起起倒倒似乎未经大作者在不无在方册上左穿右凿觉些影响的未到大歇大休与古人同一鼻孔只如所拈狗子无佛性话于看字作敌迫到身心无躲避处一息一是外物者正未见古人下落处也何则因僧问赵州狗子佛性有无话赵州亦向有无处出身吐气活鱍鱍地露尽本地风光无丝毫关拦阻滞正我临济下行棒行喝亦尔那有许多动动静静惺惺寂寂而二其间哉如是领略如是究竟必不作鬼窟里活计亦不虑无出头日子自然头头合道事事如理则会有异路语会无异路语及至千七百则淆讹更淆讹处更不疑佛疑祖疑生疑死至矣尽矣无以加矣遂喝一喝云更见葛藤遍野复开县诸檀越病卧云窝莫知天外更有奇人物也切为生死辈善能内秘外现共贫道挝涂毒鼓声彻遐迩不亦灵山一会俨来盛山临水间也诸君子掩耳知音不下昔人一箇半箇大约今冬未得如命稍待薄雪惊梅轻烟弄柳走诸君子前饫领咳唾也复新宁众檀越虎口横身佛头着粪乃没性命人行履承众檀越远念山缁一场特地敢以顾性命而后为乎只得将牛山句子勉强道出向来与未来似而不似处好与三十棒何以故山僧本分艹料不可放过呵呵复猗兰李文学来翰总为开眼尿床梦中说梦若是真彻证者安有比拟引据而着其间哉只如门下眼中更容何物金屑虽贵落眼成翳况生死心未破且不拟未破之心何状反去争空华之浓淡较兔角之短长可谓不曾实落一番耳既向教中见不应取法不应取非法者即此豁然不可谓头头物物上之不能也而门下终不出山野开眼尿床之句点着余不多布复宕渠流长苏缙绅山野别无他缘所缘者人人之有所正者不正者然正者载道之器也不正者祸道之根也且不惟自祸而祸人终不如初未见未闻时全然不染者始有学道分胡不闻已眼本正因师故邪向为门下志存格外故施脑后一槌莫罪复檇李众缙绅病质庸才宁得赴缘趋世焦芽败种止可塞壑填沟是山缁素分岂强言哉恭惟诸檀越不忘灵山付嘱远念山缁欲振像季之颓纲克绍古时之正体玉带镇山门机随时变衣钵传俗士事在人为岂谓天地有古今法道有僧俗耶承教有言美酒不妨深巷唱歌本在帝乡者诚然与山缁一剂清凉散也大约此举自合有主兴废自合有时山缁才力曷堪任此因竺微禅人回聊寄寸楮奉复不宣上天童密云老和尚时荒世乱津路难通物显货名人心易变是以寸敬无伸一来有愧也恭惟老和尚婆心不歇作将来眼驳辩若悬河辟妄如瓶泻邪谬之风既尽公直之旨重挥致令野狐涎三千里外吐亦没交涉狮子乳震旦国内滴亦尽承当不肖海明劣志丘壑病骨弱伦逢吞云吐雾之士匪可加额点胸遇捕风捉影之流宁教放身舍命以此之益用报深恩恐罪戾于法门陈情悃于座右乞师宽涵不胜惶悚之至世治世乱则名利皆祸根也喜门下不以名利为活计清贫自守安逸自居道德自尽真可谓吾不如老农老圃也门下竟不谓山野作如是观反欲山野入廛出廛得非名利而祸根哉且江南法匠莫可枚数岂少我者腐物尚容秋间往天童省觐面悉谢谢得见旧知手教如隔世忽甦味金章扇头真肝胆不相离也令郎高中荣任江西喜甚喜甚然老僧江西曾建一丛林百福寺幸有赖矣想大劫运后尔我音信相闻万福万幸只缘不得缩地术一时难面俟五丁再临三崃始复团话未可料也复嘉兴众孝廉接手教知诸公以乡情话拔我以文字禅益我以师资礼尽我诚然是灵山佛口所生之子也我何敢辞自媿一腐物正不堪与诸公把臂而诸公尚不屑此腐物掷向何地则彼此县念几欲速就恨万峰造工未毕俟秋买舟往天童省觐过访再商复昭觉惟一上人吾侪忝圆悟老人后裔而老人道场闻兵燹废致令不胜凄楚几欲走访遗标竟不晤昭觉一人忽扎教远颁兼辱珠玑种种始知价重连城而诸家自减宝色也大约近代学人鼻孔少正逐臭闻香蹉过香臭来处宛如瞎驴趁队乱随其影响耳若是真正道流必审其源正其鼻则源远不替安有随影响逐香臭为哉且足下固非此中种草第恐日深日厚亦偶从之不得不直言说破谅足下非不具者只眼也与双峰宝座上人枉驾万峰慢慢山野虽未向座下吐超佛越祖之谈毕竟沿途瓦砾荆棘也放不过第不知曾觉悟否如是悟则追智而自亦智也其或未然不可终日痴痴蹉过触着绊着好消息耳复字水上座客岁承汝书来因清虚与石蒲取衣钵故附几字奉复亦非吾侪多事好逞词锋与人敌胜负也虽名汝到万峰舍取鼻孔之句是怜儿不觉丑也孰料反引汝之如许议论诚然吾之罪过反令汝未梦见此鼻孔也何则吾之鼻孔固是人人有之怎奈尘埋习染若不到过来人前拾取终落天然外道而过来人者则佛祖天下老和尚也若不有此人安有此法悟此法则同此人同此人则同此鼻孔也宁是以有无来见此鼻孔哉以汝有无来测此鼻孔是肉鼻孔且谩辽天也若是多鼻孔而成多人尚莫笑吾只可自笑不见马祖座下出一百八十余员善知识得非多鼻孔人耶亮座主隐遯西山竟不出世得非没鼻孔汉耶汝之议论好笑吾悉知之一任将大地作纸写来亦只不理也复破雪关主接纸目过中有数言一味自作主张更不从人求解会似则也是是则未似何也先代虽有一二做自了汉者殊非以只目视天下或时语或时默或时歌或时舞绰绰然有吞云吐雾之气岂如汝之乎者也如是溷用谓之是自释其根方才不解而自解也谓之是若有所作则祸事生也谓之是饥则餐兮困则眠也谓之是倦则行兮乐则吟也谓之是鼻孔浮面上更不用踌蹰之惊人句也羞哉诚恐是邯郸学唐步痴人效浮水然而唐步浮水固非朝夕之志务先久而久之惯而灵熟而妙步舞于画堂之下游跃于沧溟之中则不受辱溺之患也而邯郸痴人见唐步浮水之善亦起学效之势欺言我且更善忙于走急于游却丧命于沧溟之中出丑于画堂之下得不是自欺自诈者乎汝之病根深结甘草人参之毒乌可更用人参甘草解耶复云非人解也非药解也要在自释其根试问汝根作何自释若以自主张处是自释又同人药解耳何则自释者谁根复何物以自释根翻成对治非人药而何思之与瀑崖高居士白兔亭边一别耳耳时布德音蟠龙洞口双趺念念日拈宗旨矧夫佛日西沉祖灯夜寂伏希大檀越傲出烟郊雪野忽地七华八裂惊开老树新枝瞥尔千红万紫则此日穿天下人鼻孔其谁也欤山缁仰慕为起已坠之光再燄西沉之日重东天魔地魔拱扰王道佛道并行耳复大石长老来谕云性虽不二而相不容泯者致令山野可发一笑何也人人本具之性要之不出两种则善性恶性是也广之则有无量难可具说然性之一字犹是强名耳何谓之不二独存乎一耶既坚之是一而相复何相是性外之相耶是相外之性耶若是相外之性则相存性亦存矣若是性外之相则性空相亦空矣夫二者互存互没本自活物乌用捺之不二不容泯者诚恐是葛藤窝里藏头缩尾汉却中六祖道亦是知解宗徒耳故山野不得不直速拈出倘异日面座下仍此不悛一棒打折驴腰莫言不道复观止法师不慧数年内痛慨吾蜀尽有英灵辈却不逢时走入毒海自谓便宜以毒毒人而不觉害之甚甘赴死门者难以枚举如公之一面便肯快意钩头则亦入毒海之未深也且喜且幸及读和偈稍可相信不远第其中意句联络还再斟酌急莫与人露面近来人聪慧者多而泛识不取意而取文取句殊非合局则是以言废人古之所谓语不惊人誓莫开口良有以也公苦欲不慧作碑文恨未博学欲辞之恐烦复索只得寄数语塞责祈目遇掷之以焚则他日别不谓亦是毒海中之一滴耳复竹阳太乙王兵马贫道垂髫时视乡党中人多脂粉气今幸门下高出一头地者想是鹅王择乳素非鸭类耳承念谢谢复竹阳凤山李居士廿三日回山开手教读之恨不鼓翅到剎竿头奈住持事繁则错过莫大因缘也憾甚然吾邑中多沙门广精舍只以温饱为活计但提此事怖为毒害宁喜山野向佛头着粪哉承居士雅爱痛法门落魄欲山野唱还乡曲待秋后再商可也此复复林文学送字画蓦札相逢倾湫倒岳居士夜明珠错撒紫罗帐里令贫道不识好恶向文不加点处走漏消息也呵呵复湛清俗讳黄至道初入蜀时闻汝名喧宇宙第不知伎俩何若未几落尘亦未窥汝是真俗汉子也昨因华扎吹来欲吾侪分星拨两板齿生毛下一转语却致吾侪呵呵大笑始知是真俗汉子莫道吾侪未向汝荅转语也复欧道人山野问汝本字何说正欲要就中分晓勿使染净不本汝谓孩心无物染则是有物染则非大都秖认一边是本殊非染净一致也何则且孩心时所见所闻与老大时见闻何异所异是习不异是本达本则法法头头皆本也乌认性初为本哉又谓荅我只觉天高何有云高者致令山野发一笑何也胡不闻前代有诗云庐山高万丈如何不接天一朝云雾起天与地相连据此天亦非高云亦非低而扬天高抑云低且觉也未圆则知水知月知字与觉字不待辩而明矣又谓若还和尚本然高请君吸尽天河水者敢保十二等老先生曾占三科榜首者淹得没着落处何也山野却占地步天河水是山野吸尽有时把住则渴杀鱼龙有时放行则淹杀狐兔试问足下还是把住好放行好速道速道与东川吕相国向慕不凡器骨未获觌面幸弹丸地上相逢此奇缘也势不可不斗胆以符素心令漆桶子快不然老僧与阁下咫尺天涯矣承命敝檀张公坚留三教寺再话兔角杖挑潭底月龟毛绳缚树头风因山中人接欲归聊具偈拂以悉鄙衷复侍伫黄居士觌面归来读佳章知为破山泥水不少也若将我破山如是而见足征平日用工多因依倚作解自障悟门终不是到家消息耳闲言且置但将山野对居士唾地云试道看则居士伫思进语尚未恰此其数所看破皆虚语然而一涕唾忙无所知则三藏五宗先人涕唾诚恐胀破居士肚皮也与石砫司素真秦总戎传闻道况殊佳寒暑乘隙觉主宰不胜于平日矣人谓之苦我谓之乐何也百骸调适靡所不为恨不如佛如仙飞身拔宅正眼看来犹是眼中金屑胡不闻病为良导上古圣贤三日无病祈祷求病无非要人觉此有限身心不作千󵊮计耳身世尚幻况其他为此是老僧浅识谅贤台过量处定不如是见也复秉素牟铨部金僊氏有言一切有为法如梦幻泡影如露亦如电应作如是观此箇关头人多忽略始知今日又当何如来谕云陈蒲鞋灵隐辈皆以伎俩却贼使不入境者间或偶取一时非实有此伎俩也若可以却乌用操戈演武耶此实是人之迷甚痴心作业使然的非天地有灾祸人者山缁数数经此秖负其物不负其命幸窜石砫得讽教爱真如隔世忽甦无奈杖履甚艰卒难如命傥鸡足缘熟自有团话时也不尽复培之李总制传闻大金汤遥舒一臂来携朽人之手而朽人尚未识面恐触觉亦非也忽转盼间得谭首四书稍知影响未敢谛信其确欲书只字片言冒惊台侧不独触觉是妄则无因亦妄也今贵差官至道及谆谆只得附几句俚语书之扇头一则贺千秋一则以雪前咎非叙寒温故套也乞叱留俟异日团话何地此则一重公案耳雀舌将开龙牙欲出懽颂赵州新句子解渴止消七碗正堪峨岫旧家风得饱还须一片恭惟大金汤纶属川陕百万妖氛退于黑山鬼窟勇健东南八千子弟收于虎帐龙旗指日凯旋共朽人话沙里米米里沙肉边菜菜边肉也便鸿附候不胜翘企复士心谭慕义侯久不晤宛如食顷觉檀越政事之暇尚不屑沟壑抱病山缁诚然是恩被泉石也来论云令即挂法名山缁处山缁却谓不然何则来生豪贵家者非浅浅根器乃久植德本福分所致自是寿长加以佛门保佑是山缁辈权设故套乌辱智人之耳耶又不得不如所命从故套中与老檀越露箇消息也呵呵与西崑谭涪侯老僧曾聚首家菴对王云山说法云有佛处不可住无佛处急走过幸老檀越代语云落华流水却救取王云山一半符今日老檀越对黄坐营说法可恨傍观者不解代一转语也劳烦雷霆之怒总是扬声止响到莫令人勘破容面以悉不尽复达州王刺史荣任达州是达州人福想老檀越不负夙心曾教化过是熟因熟果也老僧耳其口碑不胜雀跃幸贵治一班太平人物今日复得良晤者信知老檀越不在做官乃在做佛也承分示来者欲老僧数语媿不识一丁但拈官佛之语试问是一是二复嘉兴众缙绅自壬申归蜀不觉廿七󵊮矣忽得华扎下颁知素相与者仍复如故喜天相吉人自是出格然老僧备历诸苦人影不到处一一亲撄况国难家亡华华世界尽成瓦砾荒郊想江南一带别是一天憾不疾插翅也总因两地烽烟卒难轻举吾徒丈雪幸诸檀越纳在爱中刊老僧语录行世即如请老僧登曲彔木鼓两片皮说法巳竟又乌用老僧觌面为耶吾师道场况在贵地终不免活一日在贵地一日想也复𨍏轹严居士将谓𨍏轹钻出自秦时岂料两易国朝至今尚在此真𨍏轹钻利害犹甚也老僧读来扎觉当时见与今日见天渊之殊矣老僧恐不复面吾徒丈雪稍通口气借重栽培即见老僧也余言不赘复弘觉木陈和尚遣丈雪与先师扫塔第不知天童法道是何人主持尚未脩候罪多如发适得贤弟佳音知我先师灵骨犹在也喜甚喜甚大约愚兄年迈只可填沟塞壑海内玷声每盈其耳何如贤弟佳声播扬海外吾师道脉诚不虚印想江南逸老未卜何如若俟烽烟稍静可与贤弟良晤也不尽复祭酒谭埽菴屡承翰教珍重法门笔舌难尽吾徒丈雪多赖培植老僧丑态佳序揄扬刊之甚善东塔丛林全仗覆护已成大观是贵境福老僧恨不如命困于关津势不能鼓翅也奈何奈何吾蜀高梁是老僧邻邦得冯朱二君子併士绅留住经今不觉三十载矣废而复兴发人来贵地请书本藏借重鼎力吹嘘早发归来若可苟延再得与大金汤觌面话吾门冬瓜瓠子禅遍地曲直也呵呵复江南众文学适接手教宛如觌面快得斗转星移逃天缩地想诸檀福人自是福庇老僧经浮沉者七幸得脱难复闻诸檀金声玉振与吾蜀大不相同真咫尺天涯欲晤竟不得也且吾师道场幸在贵地倘苟安自是图晤有期恐时之不待觉辜诸檀积念也承远念谢谢吾徒丈雪借重披目即同老僧再来左右也祝祝复东塔住持清白长老老僧别来不觉廿七载矣得闻一音尚不可得况睹华扎怪未曾有喜吾废才又得贤士力量辅就焕然一新真应身菩萨人也即欲策杖想两地不能疏通且老躯诚难行履况吾徒丈雪在彼即如老僧在何殊尔我耶众房老宿曾与老僧晤者一一致意恕不另候堂中料理仍旧如初料老僧不来恐江道得通来亦未可卜石云先发併稿是老僧斟酌过可照原稿刊行俟缘熟何时则人情物理自当尽也复丈雪上座金城行日前途不知何若今得来书知与老僧代劳上天童扫塔过费仪物并刊行语录真克家之子也谢谢然而删语录因重繁国忌则可老僧分中无一字甚快大都后人眼目又不可不慎其广略在人之裁度大以成大小以成小故如来以一音演说法众生随类各得解者是也原稿并新录俱是老僧斟酌过可付梓亦善余不悉复嘉兴吴孝廉老僧自壬申离贵省归川不觉三十余年矣值此劫运经浮沉者七幸免无患及今何缘得此良教如隔世忽甦快畅不已来谕中数万言尽是门下疑处觉得自起自倒理障何多种种不能备悉倒断况老僧者鼓笛久未遇知音且江南诸大老曾中他毒竟不能以楔出楔返令毒气发者诚然迷颠之甚自弃家珍甘落贫里也此箇事尚无形段亦无抵止言论不足以辩名字不足以载惟证者方知即如门下默识心通之说虽不中不远矣何在谆谆若贵省与人打乡谈秖是贵省人知余处人虽闻亦不知然而老僧此说亦是对门下讲书即门下对老僧谈禅也何必不必任门下裁之复檇李古新菴清白长老屡承系念竟不能遂此愿也江道虽稍通烽烟尚未息则往复犹怀惊恐且东塔道场既脱一任在处潇洒可行可止随方乐道意欲老僧匾对以志不朽老僧病甚但题逸居二字对联云客不到幽深境界蜂也来热闹门庭请善书者书之併谢寄觉城禅人客岁闻有恙第不知害着主人公否可体取否日间浩浩作得主否梦里作得主否竟无一消息掷吾侪拄杖头想病中有不病者汝得之矣吾侪近日住箇破院子亦未伙人打口鼓子倘偷闲得一那步何如复南充罗西谿居士数年来空负沟壑将期此时势不及见也岂料一朝人物更胜一朝远望张无尽杨大年尚不及肆口如是道耶老檀越更出前辈一头地也何也先辈肆口肆志只知说禅说道未及老檀越噼头道箇东瓜印子者诚然具过量见深识老僧也耶欲言不悉併谢复语嵩法孙承系念屡次复书第不知到否适接语录目过其中意句精确明悉但尚有几箇错字想是录语者之讹当机处务要谛当或绝或迟另有开发何云了之一字处处太多宜删却所谓宗门无肯语不放出头人者此也老僧年迈法门重任寄在后昆珍重复忠南云凤胡长阳侯老僧牧得一头牛恶辣鞭绳经几秋随分纳些收不住走来天际问胡侯吾人之顽性牛也加以鞭绳工夫也如是牧之久则顽而自化为淳也请问老居士顽乎淳乎试为老僧道将一句来一併书上谢谢复离指上座吾侪不德数年恶名播世藏拙是吾侪本分事也祸患亦吾侪本分事也返惹贤徒议论可作将来眼耶可作自了汉耶思之复体宗上座老僧数次书止贤徒之行未知到否忽闻离泸州至渝城不能至前虽是以老怜老亦当安分也何当远劳贤徒登涉老僧矢念久欲往天童扫塔因三崃木鹅不及速鼓翅谅双桂有人接手想秖在来春买棹江干一帆到岸也与莲月上座从上来弟受师业子承父业理之常也闻贤徒既远遵义到渝城几处不甚相可致令老僧一番惆怅且双桂堂色色整齐般般具足当来接手以代一臂之劳令老僧往天童扫塔报师恩德不忘递代相承亦见贤徒之孝顺逾过老僧诚然法门之瑞器也艹勒耑致万望垂怜至祝至祝复本源上座法门虽寥落幸一犬吠虚万蚩号实也此风倡外五丁之力莫挽闻贤徒讲经说禅恐不出六祖道知解宗徒耳法门重任当竭力为人宁可口上𤾣莫魔魅人家男女老僧目语录稿固然超脱于中引据教乘大非了义虽先代引经作证如虫御木也嗣后当珍重行之益老僧望耳复清溪首座老僧抱病多时恐风烛不测况别离之情以言句相勘经一载矣始得彻尾彻头则不负中他毒气且喜且幸山中消遣日益玄奥亦不辜负从上来事此任甚重非比小小待时节因缘到来出语吐辞自合机用也嘱嘱复天峰法孙又七月十日接贤孙书併佳刻目过始知语句落骚人套矣若是吾家种草单拈向上犹落今时恐异日诸方检点在何辞锋尖利为快耶老僧智识暗短就本分中彻头彻尾只要切当不在攒华簇锦也嘱嘱复壁观上座󵊮来虽苦老病不敢辜负一箇半箇分布行道日所呈语录且喜精确但么字甚繁宜斟酌灾木专继竹与黄道葵同伴赍衣一顶惠汝代劳复云峤禅人自凤城之别想近日工夫愈有深进二六时中有放不过处慎勿因循胡不闻粗中有细细中有微微中有密最在微细处着力觑破始得破山禅师语录卷第十二破山禅师语录破山禅师语录卷第十三当阳玉泉嗣法门人印正等编拈古颂古举世尊一日陞座文殊白槌云谛观法王法法王法如是世尊便下座拈曰大小世尊便恁么去也是泥里洗土块颂曰寒梅迥迥欲高吐却被东风折倒树一旦馨香特地埋游蜂竟不知何处举梁武帝问达磨如何是圣谛第一义磨云廓然无圣帝云对朕者谁磨云不识帝不契拈曰佛心天子解死不解活壁观婆罗门解放不解收故将第一义谛置在今时无人举着颂曰廓然无圣迳庭关铁额狞龙到此难欲获骊珠擎在握须教大海几回干举六祖大师云不思善不思恶阿那箇是明上座本来面目明即悟入拈曰者獦獠汉也解恁么鼓粥饭气明上座鼻孔幸尔辽天不然则忍饥归去颂曰善耶恶耶之乎也者本来面目风吹雨洒咄举僧问赵州狗子还有佛性也无州云有曰既有因甚撞入者箇皮袋州云为他知而故犯又僧同前问州云无曰一切众生皆有佛性因甚道无州云为他有业识在拈曰赵州古佛广长舌上善摆鎗旗美则美矣只是有些驴粪气颂曰狗子佛性有蟭螟眼里翻筋斗狗子佛性无汪洋水上捺葫芦赵州老田厍奴裂破舌头定有无当时若遇狞龙客一掴拦腮莫教麤举南泉两堂争猫泉拈起猫云道得即不斩道不得即斩却众无语泉便斩之赵州外归泉举前话州脱艹鞋顶头上出泉云子若在却救得猫儿拈曰王老师有独超物外之悬记却被一箇猫儿一迷迷倒不遇赵州肘后灵符几乎萝卜头遍地颂曰挥霹雳手夺虎口食千古作家天然有几华猫刀断兮血盈海底艹鞋头戴兮气冲天际咦大小南泉弄死猫脓脓滴滴惹蝇蚋举肃宗帝问忠国师百年后所须何物师云与老僧造箇无缝塔帝曰请师塔样师良久云会么帝云不会师云吾有付法弟子耽源却谙此事云云拈曰老大国师犹作者箇去就幸尔是箇慈悲天子不然连根拔起倒卓空中未为分外颂曰四稜着地影团圞拟欲描兮隔万山后被耽源开一缝至今泥水乱翻翻举僧问赵州万法归一一归何处州云我在青州做领布衫重七斤拈曰谩天说价就地还钱须具大方手眼始解翻腾者也若是裁长补短较重论轻总是新奇亦成滞货颂曰百尺竿头进一步蹋翻海底苍龙窟活惊活笑癞头鼋咬住波斯寻屎骨举赵州行脚到上菴主处问云有么有么主竖起拳头州云水浅不是泊船处便去又到下菴主处亦同前问主亦竖起拳头州云能纵能夺能杀能活便礼拜拈曰赵州八十行脚步步拖泥带水专要污人门户惹是招非大众且道那里是他招惹是非处众无语复合掌云我不敢轻于汝等汝等皆当作佛颂曰艹王阃外树千秋荡荡山河得自由忽遇单刀直入者干戈勇锐莫能休旗鼓大张兮暗引机谋沉陆私通兮明卖风流谁知赵老生涯活二虎双双一箭收举婆子供养一菴主经二十年一日令女子抱定云正恁么时如何主曰枯木倚寒巖三冬无暖气女子归举似婆婆曰我二十󵊮秖供养一箇俗汉遂遣出烧却菴拈曰大唐国里少者僧与婆子不得何也暗含春色明露秋光颂曰落华流水漫同调和者应须着眼高莫被阳春转新律当头错过好风骚举雪巖钦诘高峰无梦无想主人公在什么处峰苦志五年推枕子堕地大悟拈曰日间浩浩梦里如如且道是主人公不是主人公试简点看复鼓掌呵呵云也是逼牯牛生儿颂曰无梦无想噼面便掌主人公惺惺着莫学猢狲弄伎俩举三圣问雪峰透网金鳞未审以何为食峰曰待汝出网来向汝道圣云一千五百人善知识话头也不识峰云老僧住持事繁拈曰将谓渊源不别谁知网网非同虽弗能去甲披鳞也惹一场气闷颂曰摇头摆尾饥难禁逐浪飘飘被网罗拟欲翻身游巨壑谁知甲下更干波举九峰在石霜作侍者霜迁化众请堂中第一座接续住持峰不肯拈曰逢强即弱遇柔则刚所以观世音菩萨将钱买餬饼放下手却是馒头颂曰碧珠帘外白云封非比寻常一色功撞着盲龟并跛鳖出头来显势峥嵘拟动步便西东千古万古有奇风举仰山问中邑如何得见佛性去邑曰譬如一室有六窗内猕猴叫外猕猴应如是六窗俱叫六处俱应山云和尚譬喻无不明了秖如内猕猴瞌睡时外猕猴作么生相见邑下禅床把住云猩猩我与汝相见了也拈曰大小中邑错下名言又唤作佛性又唤作猕猴复鼓掌呵呵云是何言欤颂曰脚跟点地鼻辽天一任猕猴内外喧唤作猩猩留不住阿谁共与打秋千举南泉示众云不是心不是佛不是物毕竟是箇甚么拈曰酒逢知已饮诗向会人吟王老师恁么卖弄也是赤土画簸箕颂曰击涂毒鼓洒甘露浆不是心也体之堂堂不是佛也相之光光不是物也用之昂昂饮之者醉耳之者狂咦几欲不遭良将手除非身带返魂香举马大师不安院主问和尚近日尊候如何大师云日面佛月面佛拈曰人之将死其言也善可惜饭袋子不知时节颂曰高枕绳床舒两足梦鼾鼾地浑无物卒然院主问如何日面佛兮月面佛举灵云见桃华悟入述偈云三十󵊮来寻剑客几回叶落又抽枝自从一见桃华后只至如今更不疑玄涉闻云谛当甚谛当敢保老兄犹未彻在拈曰一翳在眼空华乱坠不是玄沙善用金錍几乎成箇瞎汉颂曰香满枝头华满谿流灵云一见抚掌轻酬咦谁知更有桃园客不放春风逸两眸举盐官一日唤侍者与我将犀牛扇子来者云扇子破也官云扇子既破还我犀牛来侍者无对拈曰侍者太煞不灵利活卓卓箇牛儿不解穿却鼻孔颂曰咄老面皮询之扇破觅牛儿可怜不是当家子辜负苍苍两道眉举沩山问香严我闻你在百丈先师处问一荅十问十荅百此是汝之聪明学解但向父母未生前道将一句看严进数语不恰归白巖三年一日拾瓦砾击竹作声豁然大悟述偈呈沩山山然之仰山不肯仍呈数偈酬荅仰亦然之拈曰沩山教人上树仰山逼人落水大似一条拄杖两人扶不是瓦砾荆棘向香严露头露面了也易分雪里粉难辨墨中煤颂曰日前巧计百端却被沩山折合三年死志白巖一击疏通者着呵呵象被雷惊华入牙犀因玩月纹生角举瑞巖问巖头如何是本常理头云动也曰动后何如头云不见本常理巖伫思头云肯则迥脱根尘不肯永沉生死巖即悟入拈曰将金博金瓦罐不离井上破以楔出楔水母何曾离得虾纵使瑞巖漆桶子快也是君子可人颂曰本常理无见闻有何生死与根尘肯兮不肯向吾道噼嵴还他三十藤举船子问夹山垂钩千尺意在深潭离钩三寸子何不道山拟开口子便打山落水山才起子云道道山拟开口子又打山豁然大悟乃点头三下拈曰老不歇心少不努力诚为是难只饶将身命弃于水底换箇做羹汤饭主顾犹是掩耳偷铃颂曰艇横渡口月朗波沉轻风浪里罕遇金鳞垂钩千尺兮难吞易吐离钩三寸兮易吐难吞老华亭老华亭三十年来求负命者回点首遂慇懃举临济将示灭嘱三圣吾迁化后不得灭却吾正法眼藏圣云争敢灭却和尚正法眼藏济云忽有人问汝作么生抵对圣便喝济云谁知吾正法眼藏向者瞎驴边灭却拈曰每每事从叮嘱生临济将蜜果子翻作苦葫芦骗三圣入瞎驴队里气闷一上方复人身颂曰一喝如雷震太虚大方独步那能拘正法眼藏分明也莫道渠侬果瞎驴举临济问黄蘗佛法的的大意如是三度问三度被打不契指参大愚拈曰顽皮癞肉那知痛痒不是大愚与他刀刀见血焉解夺转鎗旗恶声播世颂曰三顿痛棒未深相委转参大愚彻骨彻髓挐龙捉虎兮呵佛骂祖兮从兹殃及儿孙代代冤家到底举陆亘大夫问南泉肇法师也甚奇怪解道天地与我同根万物与我一体泉指庭前牡丹华云时人见此一株华如梦相似拈曰见境生情托物比兴不妨就路还家有何不可若然如是却被牡丹华笑杀何也横开不在春枝上别有风流一段奇颂曰古木林中枯藁者鹧鸪啼出华悠悠香风几阵过东壁换却许多人鼻头四喝一喝金刚宝剑挥髑髅遍地血星飞当时有箇卖糟汉闻着从教吐舌归一喝金毛狮子吼狐狸野干尽飞走独行独距大雄峰百亿文殊难下手一喝竿头探影艹长长短短知分晓倾湫倒岳迅雷机拟议不来空自恼一喝不作一喝用白拈贼惯偷糟瓮平民陷杀不为冤大抵门风千古重法华举访瑯琊觉相见因缘主宾蓦札地相逢宛似双狮距爪笼莫道米中无有饭那堪石上更栽松珠走盘兮可羡盘走珠兮莫穷脚去拳来虽互换妙圆枢口转灵通殃掘行乞遇产难长者云瞿昙弟子当有何法可救掘云我初入道未知此法待回问世尊云云颂曰鱼行水浊鸟飞毛落多口阿师无绳讨缚呵呵堪笑释迦老人向葛藤窝里露些圭角吾常于此切吾常于此切万里一条铁忽得太平时红炉飞片雪呵呵堪笑曹洞雪峰三人证龟成鳖世尊拈华迦叶微笑特地拈华犹自可微微冷笑笑藏刀人天百万悚然失此道从来声价高临济行化家常添钵太无厌生两箇八两原是一斤咦曾忆大虫褁纸帽须知好笑又惊人南泉斩猫刀下猫儿却活来一声痛快一声哀艹鞋也解生涯别𨁝跳令人梦眼开月光童子通身是遍身是激水童儿非游戏动静莫作等闲看杀活须教箇瓦砾赵州勘破婆子一错过二勘破尽向阿婆圈里坐咦别有胡笳一韵长流来千古无人和我为法王于法自在法王法令皆由我我且不然谁是谁试问谁家鬼活计布篮挑水上须弥鼓山赴闽王请雪峰心行太无端两箇憨雕一箭穿将谓通霄还有路岂知毒发自翩跹联芳偈付空外大逵禅人破山鼓笛从君打疑杀承嘘接响人三泖渡头横独棹华亭公案又重新付四维普宽禅人曾闻教外有单传拨艹瞻风得悄然珍重蜀南箇义虎爪牙漫莫露人前付象崖性珽禅人宫商一韵落胡笳和者还须风月家鳖鼻蛇头分付汝颠拈倒弄任周遮付含璞净灿禅人万峰角虎距川东赫奕威狞迥不同任是四来狐兔客全身尽丧爪牙中付灵筏印昌禅人万峰出箇小虾蟆喫着砒霜便当茶此去深山开毒口放些毒气毒三巴付破雪道玺禅人几度愁肠欲话谁一帘风月弄寒梅归来不觉枝头白惺人鼻孔任雷垂付字水圆拙禅人火炉头句亲分付拨着令人一爆烟散彻九龙风月冷依然别是鹧鸪天付破浪海舟禅人冤有头兮债有主箇中消息谁为伍艹鞋蹋遍始应知随处任君打口鼓付竺微智泰禅人放出江南赤梢鲤摇头摆尾风云际有时腾跃碧波中搅得鱼龙箇鳖地付无漏印涵禅人去去来来怨艹鞋其声瞥尔贯吾侪钵囊两手亲分付一任山城饭舖开付体宗道宁禅人六󵊮执役辅丛林一旦殷勤遂此心分付火炉头句子等闲拨着便知音付离指方示禅人久默无暇举似人相逢有则绝疏亲蓦拈坐具法堂舞扑地声惊龟画城付尼足如澜禅人偶闻高洞十和尚且道渠侬第几人虽不同生共鼻孔本来面目自分明付本明圆彻禅人蓦札相逢也便休一声㘞地令人愁装风抵对聋两耳笑杀镇州萝卜头付雪臂印峦禅人楚水巴山意可图何如箇里弄神驹有时返掷寻芳艹蹋折一华五叶芦付圆明德印禅人千松日韵谁知音一旦沖霄杰凤林不许缗蛮觅所止惟留嬴鹤对巢吟付敏树如相禅人一度华开一度嘶几乎鼻孔落依俙今朝触碎归山去瞎马瞎驴臭骂伊付淡竹行密禅人心麤胆大气如王到处逢人打一场惟有佛恩分外别装聋卖哑歇疏狂付孤石真宪禅人米里有虫饭有沙蛀人肝胆饮人牙老僧匙箸轻挑拨便解和盘逸兴赊付燕居德申禅人万峰客作巳多年一世眼高期浪传分付冬瓜与瓠子大都种艹自天然付丈雪通醉禅人现身恶世可深藏莫逐周胡严李张只待兔冰蛇吐火始拈柏子祝吾香付苍松印鹤禅人忽地相逢伎俩穷当年中毒今复逢锋铓不犯悄然去圣箭一枝射九重付寿山性福禅人毒中天童今始甦机缘有待漫煳涂频频拈出胶盆子剌脑南滨星月孤付竹帆印波禅人千里特来呈旧面一朝取食到钩头分身更嘱逢桥止莫向桑谿觅饮牛付默石道悟禅人法法从来无法法无无法法亦无无老僧今付无无法石鼓轻敲声五湖付觉城明柱禅人喝声未绝掌连轰胜过杨岐栗棘蓬任是难吞而易吐从教江海钓狞龙付东川吕相国黄檗室中三顿棒大愚肋下便还拳老僧撞着吕公缚祖代冤流如是传付雪眉方坤禅人数载殷勤立远志临行云怨路头遥老僧无别相分付城市山林接俊豪付莲月印正禅人喫人涕唾弄精魂一喝从教海岳昏济北家私何所似舌头无骨眼生筋付灵隐印文禅人忆替鸟窠吹布毛而今特地觉风高老僧翻借慈明口骂彻渊鳞上九霄付西瞿印望禅人万里无云谁肯住一声唿唤不抬眸凤凰头上白拈贼偷得杭州作汴州付石龙印雪禅人古人皮履继宗风老破僧鞋又不同分付阇黎行脚去云山蹋遍始称雄付慧觉照衣禅人惟佛与佛乃能知比若天高无物齐大有慧公亲荐得捕风捉影任拈提付灵木印绶禅人几将底事扣金城一旦无疑拂袖行川北川南藏不住逢壬杓卜听虚声付僧可印实禅人师徒廿载乱离居两地烽烟意致殊寄柄西来箇拂子阇黎将去指迷途付三际如通禅人木鹅汎上锦江滩势欲翀霄力未堪忽地烽烟消宇宙五湖四海鼓波澜付云幻印宸禅人双桂堂前双眼开几人鼻孔着穿来有时高桂枝头上香遍天涯莫妄猜付普天印圆禅人七十󵊮来不歇心老当益壮亚丛林而今不负时初勉况有余机尽陆沉付密行寂忍禅人蚊子喁喁上铁牛无容下嘴处难酬纷纷一夏归山去遇虎逢龙携出头付大吼印传禅人群狮队里几经来大吼声惊兽胆灰自此收威敛爪去人天指日鼓风雷付本源海液禅人三登九上彻根源彻得根源非偶然分付阇黎珍重去逢卢遇简共相传付碧观印嵩禅人未分玉石始为奇剖出令人深重之一段清光玷不住瑚琏岂敢并传持付象含寂定禅人老僧再复高梁山意欲寻人人更难幸得阇黎珍重去因缘秖在剎那间付月宗印星禅人耳聋惟竖指头禅一任时人胡乱攒卜度不知饭米做强分裕后与光前付寂光印豁禅人坐破蒲团不记年硬如生铁软如绵三冬九夏寒温事漫莫逢人吐一言付易菴印师禅人截流香象敛全威任世任时堪所依四隅八荒藏不住始伸牙爪活顽机付古城印坚禅人怜梅久萼病深山一度华开一度欢汝笑东风真不际东风笑我醉阑干付清谿道昶禅人羊肠古路铁蛇横纵步遭他一口吞喜得艹鞋狞似虎蹋翻海岳任升沉付耶湘印𠁼禅人连连痛棒彻人魂追到悬崖撒手行不顾深坑并岸瞎驴扑灭上元灯付圣可德玉禅人捏拳展掌露家私撒手逍遥一并齐横骨暗抽容易得舌头明堕少人知付快雪印国禅人怒雷轰出无文印意气全彰双桂前日日吞云吐雾去休将鼻孔漫辽天付石幢寂寿禅人源头一滴自曹谿派派分流莫与齐四海五湖关不住倾湫倒岳任施为付秋水智能禅人义虎从来无别知枝枝叶叶自相随漫道西山亮座主虽然隐显不同时付无私海源禅人无文密印印真机却印真机何所疑莫道丙丁云是火丑寅恐落是依俙付百城印着禅人疑机不遂此何时老大关头谁箇知不是老僧轻触逆从来佛法不饶伊付万竹通苇禅人一箇拳头一活机谁知两载不如斯而今分付归山去有日还同北雁飞付遗闻如幻禅人二十年来志不输眉毛厮结口卢都蓦头噼面迎风掌生死无明当下苏付两生真从禅人东家中毒西家发岂料西家毒更深白棒顶𩕳开正眼干坤烁破血淋淋付直指性归禅人饭罢贪凉绕砌行抬眸忽见野情生小池石上开双菊泄漏茫茫宇宙春付六岫海奎禅人鼹鼠饮河量颇过小中现大大如何从来箇事无抵止一任曹源泛碧波付九彦庆历禅人白牛露地稳眠时云影天光逐渐随水艹不须重打算峥嵘头角任施为付胜幢印铠禅人饿虎巖前啸一声威狞雄踞恶风生有时展步泥沙上狐兔见之肝胆倾付唯旃印道禅人兔瑞历朝因守株烽烟顿静入皇都虽然荣耀不胜喜且喜声名播五湖付中天照朗禅人龙翔天际怒风雷惊起丛中万木回发榦抽枝与么去荣枯自是继将来付三止印昇禅人铁蛇古路久眠时撞着人来毒气施若是命根犹未断除非癞肉与顽皮付千松印万禅人良马已随鞭影驰追风千里合如斯将来国债可须尔没箇人儿偷去骑付深省德纯禅人契不契兮只一言一言纵夺自翛然而今触碎泥团去漫莫逢人弄倒颠付御木印章禅人梅华衣也应当时惟有馨香飘纳谿今日重逢无异说好生将去指愚迷付凝真性定禅人圣解凡情没两般但能尽处自翛然而今鼻孔辽天去不逐驴前并马前付慈门性毓禅人义虎离窝三十年重逢愈觉爪牙铦赠伊一柄铁如意将去尖山打圣贤付忍微性道禅人鳖鼻蛇头着一锥痛声大作忍乎微而今毒气犹如胜癞狗泥猪任指挥付耕云澄鑑禅人行尽山穷与水穷转身依旧落牢笼艹鞋路债钱还毕褁米深山制毒龙付古拙印可禅人抱拙󵊮深伎俩穷艹息息地丧家风虽然未称挐云手强逼生蛇欲化龙付当台印森禅人三冬九夏冷心肠一旦忙然思故乡此去若逢丁郑李始将吾丑播诸方付卓尔普文禅人就路还家始是奇免教带水与拖泥须知两口一无舌才得指东又话西付含光真玉禅人老不歇心来杖头深锥痛札始知休临行与柄龟毛拂将去川南指圣流付四不行弘禅人四不从来法定否一枝秀发惊霜叟有时摇落不知春千古万古何枯杇付雪峤印水禅人正法眼藏瞎驴灭此中嫉忌都教彻三冬九夏与么过荐取当年白拈贼付九昭惟朗禅人非但老僧心太孤世间草木也荣枯虽开几朵来生色密印昌昌谶祖符付竺意普传禅人󵊮󵊮双桂飘香远惟有今年华亦无秀气不知何所拔眉州因此出三苏付宝峰洪慧禅人楷瓢曲阜到高梁声价文风流派长落涧甘霖掬半杓逢寅逢丙洒苍桑付颖初印显禅人几来双桂冷烟浮一旦冰心始彻头再伴老僧三五载深怀毒气毒迷流付不会通法禅人得吾眼也觑浮沉浅则浅兮深则深莫学瞎驴大队破沙盆句对谁吟付苍峨德海禅人得吾耳也听疏钟声落声洪绝异同分付阇黎珍重去五湖四海搅鱼龙付啸宗印密禅人得吾鼻也缺中交一吸一唿透九霄帝释宫中触碎了唯香唯臭任飘飘付指北通鑑禅人得吾舌也苦言诠能说长篇与短篇言满天下无口过软如铁石硬如绵付灵源印渊禅人得吾身也曾禅床老大苏公手脚忙虽是词穷腰解王高风千古有谁长付如岳觉无禅人得吾意也守幽闲觌面何如隔万山放去孤危寻不见收来只在剎那间破山禅师语录卷第十三破山禅师语录破山禅师语录卷第十四当阳玉泉嗣法门人印正等编示偈一示融一禅人人无远计德无全合水和泥了饭钱不意当󵊮济北老大愚胁下任还拳示须石禅人深山不隐隐谿口相共渔樵雪一蓑虽未登台作钓叟鱼龙莫敢往来过示蕊莲禅人箇事从来不可把头头物物任潇洒百千三昧问将来老大麤拳蓦口打示慧理禅人东塔眉毛不易窥长长短短涉离微有时㪬瞎狸奴眼不许黄头问路归示达愚禅人鼻祖西来谓别传赚人特地起𦆆纤已知济北风颠汉拄杖头边自豁然示静涵禅人山横五六路羊肠蓦直去来荆棘昂忽地与君通一线艹鞋脚底尽生光示毒风禅人几度曾遭义虎来纵然有口也难开老僧不是闲相识痛棒当头百念灰示威力禅人当󵊮行脚怨路滑而今行脚怨自家一口沙糖一口屎横拈拄杖遍天涯示剔眉禅人居山行脚居山各有时莫将容易缚茅茨人来不是轻回话急欲当机剔起眉示涣如上人几度扶笻过小桥为寻知识共云飘偶然谈及无生句乱坠空华破六鳌示里巷禅人蹋破芒鞋伎俩穷倒身应笑少林宗迟机只为分皮髓赚我云山千万重示灵隐禅人末后如何吐露渠拦腮噼嵴痛嗟嘘机前荐得非三圣错恨当年诃瞎驴示自若侍者三度寻师三度打一番唿唤一番新有时摸着牛儿也骑向街头满世惊示朗愚侍者二六时中竖起眉直教觑破话头疑师承唤处急须荐莫待随声逐色迷示得元关主箇里工夫勿论休惟凭捏定死蛇头只遭一口通身彻毒气贲贲射斗牛示述明典座变生作熟承谁力土面灰头只自知染就通身油腻气放收不下沩山师示牛山见斯禅人来到牛山不见牛烟云影里恣优游鼻头拽转浑无事拍手童儿始自由示纯一禅人立地死汉几时活梦眼开兮始行脚蹋遍云山应自知艹鞋不问脚头阔示直指菴了尘主人鼻祖曾来此岸头家风卖尽冷如秋儿孙幸得霑春力五叶一华开未休示正元禅人喫紧工夫在已躬何须华浪待春风灼然是箇金鳞子安到龙门掌握中示文光禅人禅客豫章来锦江艹鞋钱尽可承当老僧拄杖对君说血滴滴时雪上霜示玉光禅人万峰山里去逃禅蛇虎相忘一枕眠彼此了无生死梦更容何梦梦驴年示无漏禅人福城一蹋绝荆棘负痛应知丈扭鼻野鸭不曾飞去来空将罗网张天地示兴渭成居士就中一句要君知待客迎宾箇是谁忽地蹋翻滑石子头头物物不须疑示成居士不将色见与声求箇里如何始彻头试问耳闻及目睹谿声山色自悠悠示茂瞿向居士五龙谿咏有联诗没箇人来读断时怒起老僧施一喝与君决破死生疑示瑞环陈居士僊儒业满陈君志下手工夫眼最明惟恐乘云跨鹤去题诗留伴老僧行示君实蒲居士茶酒筵中兴不同一般喫到淡和浓各人肚饱寻归处笑指谿山落日红示绘先黄居士汝非三十年前事戒酒除荤骨不凡更向箇中知痛痒棒头喝下长优昙示棘生白居士吾将水艹按牛头一度生懽一度愁只待芒绳烂却鼻芦华明月任沉浮示铁壁黄居士身如铁壁意如山一点迷云任往还㘞地声开星月朗照来明暗不相干示桂宇张居士指君父母未生前面目本来如俨然青则青兮白则白更无一处不生妍示心宇胡居士鼻祖西来意若何一江星月鼓风波芦华未向枝头洩巳到鱼龙嵴上过示德宇万居士触背关头一点疑直教透过始应知声前不许容无物处处逢渠却是谁示瑞华李居士先入玄门后释门二家活计不须论就中若也知端的鼻孔依然搭上唇示玉所班居士阿谁拖汝死尸来口不开兮眼不开为要与些酸子话石头瓦砾笑吾侪示仁吾陈居士金刚会里金刚种万亿佛前结下来更把话头空四相任从马腹与驴胎示聘吾黄居士白业红尘尽不开道人无事只闲闲老僧觌面无闲话几箇金刚圈跳难示廓宇黄居士礼峨眉艹鞋得得上峨眉为睹贤师白象儿觌面已知成妄想原来输与万峰骑示誾所班居士礼法华万仞崖前礼法华一行一字白牛车生公昔日曾拈此顽石点头始到家示周居士生死不明发一问山僧只对不明明有时明得不明处半夜乌鸡雪上行示默石禅人生死已尽还续甚么虽有见谛哑人哩啰咦更向乌龟前作揖不妨拍手笑呵呵示唯心禅人山水依然是故乡草鞋钱尽可承当祖翁一片闲田地几度耕来几度荒示心融禅人露出摩醯眼放光破沙盆是雪加霜此回不遇卢医手金屑依然成翳疮示师中禅人者点灵光不覆藏辉天鑑地露堂堂老僧不识狸奴面误认师姑是阿孃示大疑禅人万古长辉不夜光两眉中处尽全彰贫儿不识在衣里乞食沿门道短长示南询禅人惟有清风明月长惊人无事下禅床孃生面孔才轻触几点寒梅白晓窗示遍拙禅人瓦砾石头皆放光无遍无正绝商量有时变作崖前虎威距峨眉白象王示雪臂峦禅人破衲头陀不会诗颠拈倒弄自呈痴笔尖点尽天中影岂许马师笑簸箕猗猗翠竹任疏狂落节招人截短长养就雄才堪敌国算来无处可承当示唯也禅人堪笑今时逐块流妄将水艹按牛头老僧不是成闲管恐拟真金溷作鋀示苍松禅人毒中当󵊮一祸胎而今拽杖走云崖忽然撞着瞎驴也噼嵴拦腮梦眼开示寿山禅人乘云忽地步孤峰快得杖藜却化龙尽夜怒雷风雨作晓来红日又当空示灵隐禅人灵隐山中灵隐堂为人不彻露锋铓老僧非是成闲管总要渠侬得所长示慧心禅人道人无事隐江干夜月当空心胆寒不识就中端的旨挥毫珍重莫瞒顸行脚住山心未了却来者里落荒艹艹深无处觅龙蛇无奈我家中毒早秖有一张无用纸却来教我写新诗忽然想得无交涉也是心空及第儿示灵木禅人推蓬月下弄钩竿负命金鳞任往还若得烟轻风浪尽始敲渔火过巴关示微言关主曾将伎俩弄关头今对老僧无所酬古德尚遗砖镜喻车牛不活打车牛示静虚禅人拳头巴掌活当机活得当机觅指归满肚荒荆不解荐疑心疑性落依俙示心田戒子老僧不戒戒初机正欲初机入理微皎若冰霜佛所印菩提心地戒光飞示无着禅人居山锄头高阁白云中不掘西来便掘东翻出玄沙枯榾柮划开脚指笑虚空示六疑禅人疑尽净兮释六疑竿头进步少人知有时识得玄沙虎便是西河师子儿示复源沙弥学道英资在少年身强力健道心坚豁然得见自家底始信如来不妄言示悦可禅人一重山又一重山竹杖芒鞋不得闲送往迎来无别旨都卢只为铁蛇关示悦心禅者山重重处水重重就里浑无一窍通惟有天涯云路别时时缥缈带长虹示不我禅人与吾相住不曾疏总为江山间隔殊若得就中分不隔何天令我不毘卢示大慈禅人相伴吾侪数十年䦆头边事可如前一锄曲蟺两头动试问那头便豁然示半偈饭头几度不知饭熟否一回喫到肚皮空饱餐只賸些些意留与山童瞌睡浓示龙渊禅者独坐蒲团岁月悠牢牢捏定死蛇头有时毒气一声发冲倒东山石牯牛示得中施居士与君觌面痛加掌打破虚空没伎俩撒手只教血溅天馒头铁馅令人想示唯然禅人唯佛与佛皆印道应知此道绝言诠老僧到此云不识试问达磨传不传示崑源孙居士不见一法即如来扇头蓦竖何其獃根源彻处翻迷迹梦眼重重拨不开示无宗禅人火炉头句口频开为我同门久措怀分袂留题标梵阁风云无日不徘徊示梅熟禅人梅子熟兮堪正味随风飘落滥泥地拾来颗颗甚馨香只恐逢人百杂碎示快雪禅人双桂堂中住两年脚跟未稳强参前老僧不问路头事瓦块石峰解荅禅示心宗知客沿途荆棘说来么脚下芒鞋笑口多蓦直路头须照管到家终不问如何老僧一墨尽渠劳始信千山云雾高珍重脚头脚底下艹鞋破处恨声号示仁安禅宿七十七翁病复苏纯钢打就箇头卢有时撞破天边月大地风光何处无示道雅典座殷勤事众福如山漫莫将心当等闲非是老僧妄註脚六󵊮苦行得人难示了宗禅人无吾宗嗣无可了了得如如向上宗试问箇中何可了不劳弹指笑虚空示东也禅者此来忽地遇东风得意浓时便转蓬若还风力不到处生死存亡不异宗示空如监院漫道空空空如也于中有箇不空者试将返境入空时亦是钻龟并打瓦示瑞云禅者扶笻直上翠微巅满目风声飒飒然路上许多荆棘剌与君说出我逃禅示二隐禅人佛祖机锋动静中开田拽石不他宗虽然种艹一般别受用初无有异同示空谷禅人万籁传声应谷响千崖灵窍日嘶风若将耳听诚难会始信巫山十二峰示印中赵居士东西南北杳无际若有纤毫即是尘两眼相逢对两眼箇中谁是出头人示双谿杨居士曹源一滴落双谿问是三家村阿谁珍重清风握在手东摇西掷任施为示观生行者变生作熟为人勤业尽福增觉道成始信凡情情断处别无圣解与渠论示易菴西堂万竹山中无賸言拟开口处便还拳连连打彻自家底胜过诸方五味禅相逢不谓道和难只在工夫密密间非是老僧悭吝法棒头落处月星寒示石幢首座禅堂四面尽皆田夜夜虾蟆宇宙喧子细听来无别语声声啼破葛藤禅示勒石禅宿老不歇心心不歇打坐坐禅禅不彻拟欲深山埋着头只恐撞破天边月双桂堂中坐一夏无端惹得老僧骂从教鼻孔自辽天嗅落枝头华雨下示明玺禅者学道如撑逆水舟愈撑愈退不回头机关用尽浑无得拨转从教直直流示观宇禅人善法堂前拟圣流凄凉蜀地祖灯秋闲拈拄杖敲霜月万朵青山啸点头示惺幻禅宿牛首山中老比丘洞明已事到竿头应知艹足牛淳也露地眠云不计秋示云峤禅人欲向高梁未得来而今梦眼醒却开急将一句活头语痛为贤徒莫乱猜示继竹法孙虽是少年有大志进堂出入非容易忽然蹋得艹鞋穿始信脚跟得点地示燕石法孙相逢相别十余秋未恰老僧拄杖头试问何时知痛痒白云天际任风流示吼雪禅人相逢相别十余󵊮箇里如何得悄然今日扇头书一语雪华飘落梅华前示当台禅人中道机开谁箇知如人饮水自相宜老僧非是闲锥札不惜怜儿老面皮倒拈祖印印森森万壑千崖定脚跟珍重随缘堪挂钖漫教独觉惹人争示四聪禅人天然种艹不须论动静浑忘物外人今日临行书一偈何殊箇里绝疏亲示笑白禅人名山高出有名人随处相将淡世情惟有破山伎俩别头头物物是嘉珍示大素禅人曾闻山上佛现鸟声到耳边不复闻始信返闻闻自性普贤白象独为尊示洞初禅人佛现鸟声日日啼人人顽听力犹疲相逢漫道前村好尚有前村隔远谿示云峤监院曾闻古德辅丛林逆顺机缘无易心自此任教肝胆碎终身相继意深深示策眉禅宿适到老僧方丈中开言吐语尽同风刚刚只有无情棒要打山前老冻侬示无息禅人沿途荆棘对渠说只是渠侬总不知始信玄沙不过岭脚跟未动正相宜示再三禅人三番四复到吾堂搜尽枯肠念未忘珍重沙滩滑石子有时脚底放毫光示隐玄禅者艹鞋莫问石头滑行到山穷与水穷试听崖前勐虎过一声哮吼尽家风示宏悌叶孝子割股愈亲割股愈亲虽丈夫愈亲岂在臭皮肤圣贤命脉合如是大道几乎溷小途示秋水西堂老僧示病却沉疴一日三时问者多惟有阇黎高着眼佛头泼粪是如何示密旨法孙沿途荆棘万千言说尽清凉枯木禅只好往来留箇迹漫将口耳误相传示朴存禅人往往来来遇老僧拳头巴掌未曾伸试将此语对君说痛痒何如彻死生示懋弼火头劳筋苦骨坏僧衣饭熟羹浓住火归撒手不知身力倦只愁没箇火星飞示明晖禅人来来去去路头长带累艹鞋脚下忙忽地蹋翻滑石子转身依旧看斜阳示慈容上人万般无如出家好出家决定没烦恼纵有机境不相投浑如晴空一电埽示唯唯禅人举笔欲拈新句子依然还落旧家风若将短杖探沟壑疑是深云起卧龙示颖凡禅人一箇蒲团一座山经行坐卧得心安㲯毵破衲蒙头睡一任佛来天地间示九彦禅人万竹山中百日期蒲团坐破勐提撕忽然惊起梁间燕痛语喃喃释所疑示无私维那竹林忽出参天笋势欲吞云吐雾来逐雨随风多变态浑然如醉听春雷示淡月行人老牛耕破妙高峰不许和犁当一工今日白云横谷口藤华野鸟闹丛丛示四可禅人老僧力倦与神疲书字无心笔笔奇珍重带归他日后石头瓦块尚生疑示先开禅者一队芒鞋狞似虎辽天拄杖活如龙相逢漫道云游者箇里机关迥不同示机枢禅人与吾相伴几经秋眼老昏华不济头只得为君通一线南山云起北山忧老僧棕履旧家风一世眼高不与同今日送君归故里蹋翻波底日轮红示伴石禅者忽起一番行脚事蒲团拄杖并芒鞋前途蹋破极顽石开口呵呵笑我侪示心源禅者曹谿一片坠腰石千古令人想不来珍重心源如是作管教碓觜觉华开示南枝禅人从来临济白拈贼偷人鼻孔喫人血无端鼓起大波澜鱼龙搅动只教彻示常然禅人忽然行脚来三教撞着盲龟开眼睛木孔值浮天地外棒头消息恰山僧示心止禅人香炉山上香炉峰日有烟云绕碧空珍重上天惜鼻孔莫教触碎与人同示尽浪沙弥勤习沙弥莫等闲相随野叟过梁山应知别有天然乐钟鼓明明示汝安示拈笑禅人参禅学道须年少色力方刚堪可了任是杨岐栗棘蓬吞来数数不知饱大道无门没奈何任人穿凿定干戈有时摸着干坤眼山不开华水不波示本空禅人动亦如如静亦如漫言肘后有真符老僧试问渠侬也荅我须教一字无示三坚禅者艹鞋只怨路头长行尽终无脚放光惟有枯椿烂榾柮与人划血自承当示五空圊头箇事从来没覆藏顿开衣线露堂堂韶阳老子曾拈出只是时人逐臭香示天镜侍者篱菊开时霜正浓一枝傲出岭头松浑然不怕经寒暑吐雾吞云势若龙示尼西宗关主一半信兮一半疑三生六十劫还迟此回若不开心眼难效当󵊮尼总持示尼一喝如何可是沙弥行向道师姑莫养儿拄杖昔󵊮曾触忤及今怀满肚皮疑幽居常在菜园沱却胜中天一大峨白象有时输与你莫将骑去惑檀那示尼湛源一回相见一回新锦水滩头钓箇鳞若也吞云吐雾去尚通消息与山僧示尼天然圆顶方袍大丈夫威仪动静体如如时时摸着衣线下不枉空门续祖图示尼惺默惺惺寂寂寂惺惺默默无言始识真若到语默不到处始知箇里即无生示尼惺凡了知世道皆了也即此了凡即圣因看尽世间凡与圣都卢别是一家春示尼自惺若道自惺惺何物阿谁知是箇中人经行坐卧浑无事只在当人一念真示尼若玉承送老僧一队鞋半随赤脚半尘埃有时踏破脚跟露始信机锋不乱来示尼林菴主曾问祖师蜜蜜意腕头掐捏甚分明时人不解当阳荐错向篱边打葛藤示尼佛然肝胆从来不可别为忠为孝尽于期老僧为赠临行句拄杖头边箇是谁示印空善人八岁龙女尚成佛而今人道岂难为若然就里知端的华笑鸟吟不较迟示发闲善人鸟吟华笑不他宗只在工夫日用中忽地蹋翻波是水了知色色总成空示祖联善人生死关头一点疑终朝念念勐提撕情忘识尽生荆棘刺杀山头老古锥示天阶秦居士问君读尽几车书握管文成似有余我已摇鞭君信否归家应笑倒骑驴示剑白黄居士高梁拔剑出营东勐烈巍峨气岸雄得胜归来分野戍惟留玉带振吾宗示桂生秦居士岁除忽索扇头诗满肚荒荆得句迟幸有一枝梅伎俩和风送与桂翁知示一吾曹居士差别阶级贤圣位都卢一法即无为拈来试问参玄者眼上生毛两道眉示庆吾陈居士治乱未定道初行引得时人生爱憎狗肉馒头君既喫莫教污我破沙盆示荣所胡居士山后山前几箇松飞飞拂拂鼓熏风常临耳畔通消息只是无人达此宗示绍泉周居士铁面阎罗难摸索铜头衲子岂能窥箇中一点真消息拈向君前漏洩机破山禅师语录卷第十四破山禅师语录破山禅师语录卷第十五当阳玉泉嗣法门人印正等编示偈二示猊曹禅人漫道沿途无法说石头瓦块弄精魂相将只恐迷来路脚下无疑意最亲示厥中禅人相共老僧十数󵊮半随云水半随缘而今试问如何也蓦口痛遭一大拳东西不变厥乎中左右四方烟雨浓试问前村牛卜卵忽然生出活如龙示苍然禅人狮子峰前狮子儿全威踞地爪牙齐有时返掷一声吼百兽闻之尽皱眉示三笑上人几曾驻钖赤牛城一度加鞭一度淳试看人牛俱不见烟云影里任纵横示莲之禅人觌面与君箇话头即离双放又双收有时𨁝跳上天去逼得通身冷汗流示九昭禅人特地来兹共寂寥忽将底事动吟豪始知不负新行脚他日云山去吼哮示松虚上人昔日平西话别来而今双桂学痴獃有时漆桶从前快梦眼重重尽放开示慧融行者几向丛林行行来肩头脚底始知回若然轻重得分晓万里晴空听一雷示辉干禅者世出世间无两法修行惟在道心坚若然圣解不须立也要凡情脱得圆示光藻沙弥小小沙弥要勤学休将嬾堕生轻薄有时发奋步青云独取骊龙头上角示月痕禅者去去来来怨艹鞋羊肠古路诚悠哉此回若不开心眼瓦砾石头亦祸胎示碧王函禅者逼得生蛇欲化龙何愁无处不春风有时惊动须弥走四海五湖尽不通示居山清月禅人一瓢一衲住名山万苦千辛要耐烦他日道场开了后普贤为汝叙温寒示心宗监院已分半院居三载共守寂寥始六时净业参禅无异路归根去作天人师示大奇禅人双桂堂前无賸言教人活计只开田生涯就里天然别种艹生生续正传示月樵禅人走尽诸方参尽禅适来杖底叩三玄有时裂破孃生面始信鼻头在口边示体心禅人安贫乐道足生涯艹不逢春木不华若是上林黄鸟叫应知箇里活龙蛇示正禄禅人发意来参双桂禅脚头脚底艹鞋穿有时蹋破极顽石漫道生公不现前示居山天竺禅人老僧策杖过山来惟见佛音吼似雷若是主人能善听管教梦眼一时开示印善居士世出世间无别法所图一味道心坚忙闲动静开心眼任是牛皮也着穿示怀德饭头煮熟金牛饭未曾一回火候一回新来来往往参禅客饥饱何如举似人示灵源禅人行一程时又一程脚头脚底水云生忽然蹋破极顽石拍手呵呵笑不禁示本来禅人万竹山中且学獃逢人漫果将心灰有时摸着孃生鼻始信吾侪曾说来示太和禅人几来双桂坐枯禅未破蒲团鞋也穿露出脚跟犹且可漫教蹋碎箇疑团示碧云禅者学道浑如急水流漫将文字在口头有时吐却天涯外一任鱼龙破浪游示止止禅人一生嬾病教谁解万里清风秖自知珍重时时常在握卷舒一任合其宜示若也禅人高梁发足上峨眉两处山山莫与齐此去艹鞋开毒口毒人行脚笑怡怡示扆匚日上人三崃锦江峰十二尚飞一座冷泉亭不知曾中何人毒吐雾吞云宇宙昏示美石禅人适来蜀地又思楚行到楚中思甚么惟有老僧拄杖子撑天拄地念摩诃示不违火头只愁没箇火星飞日日关柴入影微拨着不知烟是火从来佛祖悟荣归示默识行者担囊负钵到丛林切莫上辜云水心脚下艹鞋蹋露骨始知肝胆对人倾示世美胡居士几度行兹几度伤归期却也遇天荒老僧此夕无他赠返棹池州鹤梦长示玄初庄主双桂堂中一只虎有时踞地狮儿吼两来不问胜和输千古令人翻觔斗示玉若圊头一帚能教天地洁千󵊮不许落尘埃重重分付只教彻漫莫和尘扫下来示星北禅者少󵊮学道莫因循终日淊淊勿外论但到计穷力尽处始知佛法不容情示宝峰禅人觌面渝城尚未知忽然迥脱得相宜始知箇里新行脚不负艹鞋磨脚皮示发重居士圣贤一语利如刀恩爱从前定不饶只待胸中消息尽始知佛祖道风高示正如和居士不是心兮不是佛不是物兮是甚么偶然蹋着者些子大地山河无彼我示别传书记双桂堂中坐一期工夫无间勐提撕有时扭却孃生鼻吸露吟风更不疑示西性禅者拨开荆棘到山中不觉寒威起卧龙牙爪虽然不具足将来吐雾跃长空示苍峨禅人双桂堂中坐几󵊮蒲团七破非偶然莫将学解为知解始信天龙一指禅示涂居士顽石堆堆尚点头安知尔不晓春秋老僧只此堪说法试问曾敲烟雨浮示常参典座厨前灶后家常参一饱无余莫放憨任是金牛来笑我踢翻饭桶语喃喃示清虚上人双桂堂中饭众斋一回得饱一回来从今莫问禅和道自此归菴养圣胎示博达法孙几曾音问寄林丘始信望中烟雨浮今日与伊掷句子亦将春艹按牛头示不会禅人散期正好做工夫漫谓禅堂规矩无坐卧经行只者箇原来始是赤须胡示真修上人五龙山里五条龙独有一条来万峰且去天边行雨泽他年自是得云从示水月禅人顶笠腰包双桂来禅参无验学诗才老僧白棒忙收拾不打痴顽亦是獃示涵之禅人四来不问禅和道一定要求字与诗可惜芒鞋蹋断鼻依然脚下长顽皮示非外禅人箇事从来在者里非空非内亦非外若人向此开双眼任是刀山浑不碍示居山见愚禅人避喧求静方为静风动水流又若何倘得闹中能作主亦同我佛住娑婆示决菴禅者楚云飞上巴山顶一片东来一片西忽地作风又作雨苦人带水与拖泥示晋山禅者南北东西虽有别当仁千里却同风老僧非是长于舌笔底如春起卧龙示常先沙弥沙弥小小初行脚蹋倒东山并泰岳四海五湖任么游身心炼得同云鹤示如岳禅人昔日相逢今日来两回有口也慵开临行书箇住山偈岁久󵊮󵊮深成祸胎示息之禅人尝闻云水是家乡道脉相将流派长珍重竹阳行脚士谿山切莫错时光示佛旨水头肩头脚底事如何腰系一根烂麻索漆桶有时得快来云山蹋遍露行脚示心师禅人澄清绝点性如之一道天然只自知今日老僧无别赠更添渠号即心师示汝密沙弥道冠天人何不惺东三西四即迟迟从今始识来时路蹋破芒鞋弗自疑示镜南沙弥出家务要学沙弥勤习须教发大疑忽得脚跟丝线断释迦原是小厮儿示源初禅者终身供养无一字意欲老僧打葛藤不是拳头并巴掌原来一棒一条痕示慧圆戒子入道初机只恁么无容毫发莫蹉跎但将衣法行持去自有交光互网罗示冰源戒子得吾戒也受吾学动静忙闲无系缚只此便是了死生任他佛祖尚难摸示继初禅人意欲老僧名与号老僧直示不明名从来佛祖尚难识今日如何举似人示归宗禅人斩蛇手段有归宗杀活从教继祖风今日老僧重说破他年漫莫与人同示智林禅人未曾觌面一番去教我如何指示渠长忆当年保福辈隔江招手悟犹迟示恒一上人自出家来本幻栖看空身世孰如之蒲团竹椅松堂坐一任流光东复西示泐石禅宿双桂堂中坐一夏无端惹得老僧骂从教鼻孔自辽天嗅落枝头华雨下示摩云禅者鹏搏万里势摩云飞落有时还自尊群鸟任他较胜劣南溟终不比其伦示绍吾严居士行脚多年志已灰万峰山里把头埋相逢只有无情棒打得时人梦眼开示守山禅人东风昨夜吹空云迥迥银蟾出海门照地照天还照物山僧独指照禅人示明川张居士话头一句始牢关坐卧经行只此参参到情忘心绝处白云依旧覆青山示栋林李居士裁长补短赵州衫溽暑祁寒身上穿伎俩若将星子定七斤犹未尽风寒示磐石余居士目前万物自潇洒不必空空空是也拟欲分心取舍中麤拳噼口通通打示收饭行者不避风霜拣易难肩头活计日关关两盛珠饭银光烁几箇男儿解饱参示卉木禅人种田汉勤苦耕锄头到处是佳珍披星戴月如何契散淡风颠佛祖亲示月相侍者叫一声应一声师承唤处要知音曾忆鸟窠嘱侍者布毛吹起续传灯示德云侍者侍者三唤如是成现德云德云回头转面呵呵不负千古下一朝相见复石帆岳司马一觉长伸休问道三餐茶饭嬾参禅破山不是闲相识拄杖挑来箇箇圆复青城陈居士韵老僧白棒久生尘试问当机熟未曾只恐铁鞋逢滑路冤家撞着对头人华严法界有谁知幸我维摩提一提畏忆佛魔相比并凤巢终不许鸡栖复华仲李居士闻如铁壁与银山透了一关又一关逼得西湖颠倒走那来枕子着其间将谓渠侬笑枕子谁知枕子笑渠侬都卢抛向西湖里春枕梅华夏枕风复于硎郎居士来韵逆顺道行行有时有时行道道如之老僧何用机关眼贤圣从来毋自欺老僧行径令人猜举世人为皆妄来试问妄来何罪福人人箇箇觉华开发之长短有何时可去可留安用疑疑则别参君且信始知信处有谁知复黄居士来韵六解还从一结来就中知结解徐开华巾绾结分明示反惹今人胡乱猜婆心佛祖甚殷勤百计千方豁己灵四十九󵊮除粪具而今翻作臭糟缾复鳞伯吴居士良晤君兮话乱离半言肝胆半言诗偷心未敢窥前哲恐我相将学卖肥流落天涯十载余老将安枕欲何居怪行索隐皆荆棘惟有同尘即敝庐复蟾宾邓文学偶撑短棹到芦烟搅动鱼龙浪拍天才把丝纶轻一掷吞钩尽是口头禅难兄难弟吐华诗试问幽人知弗知不觉春秋将七十还来江上共攒眉复梅生邓居士不觉相违五六秋已知药病自相投老僧笔力尚如此未信如何始彻头复焦山寄云主人病僧终日只偷安无意和人下钓竿果是狞龙翻碧浪断然不肯困澄潭复破浪禅人梅华雪子兢峰头开落浑然春信浮触到面门须着眼莫教穿过臭髑髅堪怜尔我是同乡略露乡情偈两行莫道归家心便了蓬州谿口路羊肠复淡竹上座千般伎俩到吾侪一袖怀归语似雷珍重阇黎惺两耳莫将哑谜隔山猜复燕居上座无端平地起风波恼杀孤渔没奈何拟把丝纶轻一掷吞吞吐吐复来么恶声大发太心孤险似当阳捋虎须分付一枚蜜果子逢人漫道苦葫芦复萍石关主若箇团标若箇关其中住者漫偷安闲将死句拈活句月影山光任自看复觉城禅人伎俩不将笔舌尽封来愈觉露多文老僧目回覆一任阇黎意纵横复怡闻禅人者里何容是与非阿谁打瓦并钻龟老僧性命几乎丧只为留眉接钝机复隐初禅人龙蛇队里溷龙蛇现跃飞腾不作家既具吞云吐雾口何妨露爪与张牙复维那辞执事尔之执事向吾辞吾欲辞兮却向谁尔我者条穷性命不知还活几多时复塔坡法孙三过锦江心未悄一鸣白鹿觉风高老苏骚骨今犹在蜜感时人来见招复以门修知客堪笑逃禅小苾刍风霜才冷自荣枯将期别有阳春日谁道翻加气息无号象崖西堂象骨崖前拄杖抛艹匆打折瞎驴腰有时鳖鼻蛇吞却吐向鸟窠吹布毛号灵筏禅人苦海常常驾铁船经风经浪渺无边有时度尽驴和马又去虚空接圣贤号雪臂禅人万里劳劳八翠峦竟将底事叩三玄老僧不问西来意直指神光雪臂传号丈雪禅人划断苍崖倒碧岑纷纷珠玉对谁倾拟将钵袋横拦住只恐蟠龙丈雪冰号非如禅人巧尚无兮拙亦无无无顿尽却非如老僧信意拈来赠千古芳名载祖图号念空禅人念空空处更空空方可临行路路通若有丝毫空不去牛头马面捉如风号啸宗禅人蜀山蜀水万千重行尽空教杖化龙迟机只为分皮髓而今堪笑少林宗号时雨禅人万籁荣枯周复始其中一点需时雨根头润透叶森森引动熏风忽地起号指南寂法禅人寂法无言始一关到来谁易复谁难而今不问禅和道即此安心是指南号石伞禅人云门惯把验龙蛇今日遭逢箇作家两手握来晴雨处撑开半满盖天涯号梅林禅人天然贵异压群芳几受风尘几受霜忽地一枝开劫外满腔馥郁任馨香号平谿禅人曹源一滴自平谿派派分来莫与齐独有镜公亲荐得倾湫倒岳任施为号天树禅人地生毕竟非天树天树华开势若王众鸟飞腾栖是处俨然放出如来光号尔赤冯居士试看奇哉石上莲根头迥出劫初前非青非白亦非赤那许瞿昙信手拈不向今时与劫前超然迥出石中莲者回落在山僧手举起令人笑破颜号若崖华柱禅人天王华屋与华柱只要寻门堪可入幸得老僧别号之堂堂一窍若崖窟号庆云禅人试问云根印在谷有时出没任奔腾秖能惠泽润枯藁不许随龙带纵横赠流长苏居士同在灵山付嘱来君为宰相护吾侪法幢建立文峰下举措令人梦眼开赠高梁田邑侯尝闻否极泰来时天假仁风安乱离泉石巳经霑雨露雷轰口竖道傍碑赠松影律主虎钖轻飞南北游瞻风拨艹嬾同俦归来结箇茅茨住又被人天引出头赠正弥律主虎钖龙盂跨海东威狞独踞振宗风一声咆吼西郊外惊起群灵俯握中赠山居念一禅人佛印山头结箇菴不容脚迹到人间柴门虽是无封锁常有云来把住关赠山居不二禅人村居足有好生涯水演频伽风弄华碌碌道人何所事饱参后更一杯茶赠心莲院主开接众堂空门无法不包罗谁是谁非肯恁么指向饭箩开只眼丛林自此接禅和赠行可住持喜君位入杂华林祖祖相传只此心大小住持人事毕倒提海印意深深赠石󵊮曹居士点头曾忆生公法壁立天涯势卓然始信八风吹不动维摩堪好作同󵊮赠苍松上座麤拳蓦筑掌连轰大结冤家佛祖同此恨横胸机峻峭钩竿随处搅鱼龙赠偕之刘居士老僧出没路多岐石块不疑瓦块疑喜得状元骑马过铿锵声落凤凰池赠莲月上座省觐老僧策杖来沿途荆棘口频开十󵊮钵袋阿谁补深喜而今成祸胎赠东林黄居士十二巫山路崄巇脚跟下事阿谁知扶危蹋破峨眉月白象终输夫子骑独坐山斋没伎俩挥毫对子说无生乌龙拄杖来吞却逆吐黄河彻底清赠显余上人书经白马驼来只一滴摩腾费尽纸千张何如更有双桐士镇日挥毫放墨光赠鑑吾居士出家顿脱樊笼到我家无拘无束混龙蛇有朝忽地风云合一任当空露爪牙赠灵隐上座道行川楚自曹源发脉无分后与前任是铜头铁额汉须教丧命爪牙边赠廖缙书生小小书生胆志奇出言协语有深思从吾双桂堂前过不独偷香折一枝赠隐初上座八十人过最后机志坚愈远埋愈微驴年尚未安名色谁敢当前着眼窥赠三笑上人闲坐无诗伎俩穷毫挥有则振家风老僧欲写天边月恐落池中惊卧龙赠忘我侍者昔日鸟窠吹布毛今朝双桂墨香飘两重公案齐拈出益尔巾缾声价高赠蜀眉姜孝廉做官做佛两忘情是箇无依出格人今日已经双桂手锋刀扫尽绝红尘赠龙丘陈抚宪因邪打正道相亲布服粝羹不改仁只恐风雷轰日脚梦崖顽石也生情赠御钖陈居士祝融密密汗征鞍逸兴引鞭荣任还触目尖山云五色甘霖指日洒边关赠小山于将军城开王化松双栽为鼓风涛引鹤来近日如何枯不并独参天地静氛埃结义楼头松雨株一枯一茂意何如可知伎俩天然别日鼓风涛听岳唿赠魁寰段总戎平西杰出箇英雄志量过人迥不同烈性嬾挝涂毒鼓时来萧寺听疏钟赠公旦文文学乱离之后逢知已知已之情何日巳徐子为君写艹虫彻吾病处较些子赠任卿谭元戎夜宿天城景物幽风涛声彻水云头耳边听久无消息梦入深深何去留赠云幻上座狮子窟中狮子儿漫将牙爪对人施有时戮瞎狸奴眼哮吼一声天地威赠静也江居士二十八󵊮弹指间童颜殊觉已苍颜喜君曾作烟霞侣错纵风尘为我闲赠薜总戎鞭牛鞭马各成功做了将军又务农大抵合时春兴好就中更不与人同赠三祐陈童子忠臣之子苦飘零国运何时得太平有日上苍开只眼任教顽石也生情赠亦峻刘文学既从释也又从儒二教何尝病有无巳具蟾宫折桂手莫同蛙步止泥途赠凤寰杨副戎李白桃红自一村蜂喧蝶攘舞嘉门幽人本不贪幽趣趣亦存兮人亦存赠鑑玄禅人奇山异水是僧居柏木沱边结艹庐淡饭黄虀随分过天然有目报皇都赠印良禅人同与老僧数十秋几番患难孰能酬渊澄清净传心印四海鲸鳞任尔收赠幽之侍者变生作熟尔勤劳有日风云聚会高始信狮林无异兽恐将谿水汎全潮破山禅师语录卷第十五破山禅师语录破山禅师语录卷第十六当阳玉泉嗣法门人印正等编示偈三送善菴禅人归五台柳眼临风匝匝开意分南北几经来一回艹履钱还足恨不如飞到五台送微言禅人归楚长连床上几经秋忽地翻身活话头走起欲拈行脚事艹鞋先到楚云楼送百拙书记归闽驴󵊮结下苦冤家今日相逢兴不赊且去鼓山时喝水快来只此验龙蛇送含璞禅人归秋林紫胡狗子睡沉沉贼打篱笆解转身此去再来吞佛祖莫耽影响吠秋林送死心禅友住山与君同处又同参厮结眉毛不忍删付箇火炉头句子有时拨着也心甘送丈雪上座南游雪骨冰肌谁箇知临行相赠扇头诗清风赢得还归握漫莫逢人露一丝送体宗上座归方山此番相别真惆怅一箇西来一箇东珍重泸阳云水客相从漫莫与人同送燕居上座病归楞伽瓢笠新新逐暑行相忘到处可容身不因病断膏肓骨孰向楞伽问水云送观止法师归黄龙寺数󵊮着意此竿头一日轻抛未易收拟把南溟较尺水黄龙奚肯类泥鳅送六融禅人六融融处更融融廓落无涯天地空恁么海山风月去艹鞋脚底活如龙送无隐禅人归里百艹头边春信萌老身必也付归笻前途撞着高低路履历无疑似万峰送大休法师归巴江不觉归兮怅水云巴江讲案久生尘可分半座同行化为信当机熟未曾送薝卜禅友行脚肩荷长长箇蒺藜烟山烟水去寻师石头踢破孃生脚带累芒鞋喫苦皮送悟玄上座住大树堂新秋红叶满天飞珍重阇黎衣钵归大树堂前开饭众四来狐兔尽收威送丈雪上座之江南辞我江南走一走江南机熟许何久佳音不敢自囊藏露布些来看果否送彼岸禅人住山此去深山学逸叟逢人骂彻始任他千佛出人间衲被蒙头不知有送御木禅人归里久掷江干只眼龟值逢浮木尚依俙而今敛爪归泸合但听风雷活钝机送耕云禅人归里瓢笠孤征毒热时此回行脚欲何之想来故国云烟杳望子荣归路不迷送含光禅人归里二十五󵊮顷一过相逢对理葛藤窝此回归到泸阳去漫莫逢人唱哩啰送觉城上座归平都山十二󵊮来梦一场颠三倒四溷时光而今觉得平山好分付阇黎去举扬送断峰禅友归黄山痛喫乌藤咄咄归逢人漫把恶风吹沙铛土灶埋深涧活煮清泉接钝机送莲月上座归九青山一回相晤一回新媿我炉锤生爱憎珍重阇黎千里骥扬鞭蹋碎岭头云送幻融禅人结茅计穷力极如何歇刈把山茅打箇结动静忙闲解不开此中正是安身诀送灵隐上座之楚杰出巫山十二峰辽天杖底搅鱼龙楚云望断堪收饵漫笑华亭推破蓬送别枕石法孙但行吾道即亲觐何必千辛万苦来愍及扇头书小偈好生将去展襟怀送别紫芝法孙相逢相别意匆匆幸遇巫山十二峰带着峨眉星月走照人肝胆启吾宗送隐初上座住大宁寺涛声万派自曹谿分布只教绝所疑漫道老僧那半院盛山法乳任施为送耳毒法孙归宝莲百里乘驹破暑来引鞭逐动宝莲开老僧没却半边鼻珍重吾孙袖带回送石云禅人之江南吾孙瓢笠到江南祖脉依俙血未干珍重临行端的句麦寒寒处水寒寒送语之法孙荷师灵骨之峨眉入塔荷师灵骨上峨眉始信承当足此宜气傲不随风雨落时时亲觐普贤师送指月之川北艹鞋只怨路头长箇样如何归故乡珍重道傍荆棘刺漫教撦破尔衣裳送天吼法孙世乱携锄住白华半融芋子半融茶客来管待般般具始信风流出当家送话石禅人拟将程限记归工蹉过巫山十二峰几箇玲珑几箇怪吞云吐雾不他宗送听雪法孙归牛山老僧遗物尚存之始信龙天作护持今日重逢为证据牛山法道任施为送朴存禅人归里昔年曾住平都山今日相逢扭鼻酸珍重持归作供养漫将脱去与人看送印璋吴居士归渝州数载相逢一旦别独怜尔我风尘客锦江曲去夺高标掉棒只打波心月送顺空禅宿留君不住送君行马首云霜逐渐轻索我归家端的句扬鞭处处柳条青别我劬樊居士三顾高巖心未悄九年面壁意如何须知此调人难和接拍新新唱楚歌别秉素牟居士为寻知己汎扁舟密意风帆孰与酬共建法幢拈未了点头石笑祖灯秋别首四谭居士几回良晤老维摩一默荣归信我何今日与君开半道他󵊮有愿复来过别行素牟居士差别无为最上谈策君语默转身难忽然人报茶来喫暗笑痴蝇度纸关别昭庆松云主人几番行脚几番来走破孃生铁艹鞋将谓此间多住住谁知柱杖吼如雷别太石长老吾侪终日着袈裟伎俩无能尽爪牙却被阇黎分半座共拈一朵合欢华别君一院主瞎驴队里几经来粪气坌身成祸胎莫道自心还自了卢能米熟要师筛别悟心长老悟彻心头一点疑能为可作天人师破沙盆是正法眼邓伞丫非汝住持别文字牛居士忽然良晤在渝城久熟机缘岂让人临别墨华香宇宙等闲不与世同春寄东川吕相国老僧行径惹人疑不作将三就两时桃李也随肝胆露难兄难弟吐华诗寄远离毛总制卖弄曹山酒一壶颠三倒四醉糢煳闲神野鬼才惊散瓠子冬瓜逐队扶寄林一牟将军人户门前滑石版几能起跌几能远老僧曾向此经过虽觉深深犹浅浅寄玉光禅人抱恨归家竖法幢酬师漫可自拈香天池近日多些子为等阇黎代举扬寄破雪关主三月桃华谢复开灵云见也念都灰叮咛嘱付三巴子漫寄关头一着来寄离指上座十载相闻喫一惊片言堪可话三更师徒衷曲终难尽付与归笻上碧岑翛然满室无他物养成一具傲物骨老僧只此达知音试问如何三五六寄淡竹上座自从离乱不相闻忽见人来报喜音始信吾徒安静处一声白鹿振丛林寄雪臂上座马度虚名播蜀南老僧何日得乘鞍令徒如是加鞭策试问峦公闲不闲寄慧觉上座七载无音一旦来始知臭口对人开龙天且具风霜眼烁破干坤笑我侪寄圣可上座见山忘道是偷安见道忘山非等闲珍重阇黎恩圣可漫将滴水当波澜寄六岫上座两闻虑我老空山我虑空山非等闲况子八关关不住又余蛙步走江南寄邹元戎东北生灵瘴疠消挺然杰出箇英豪老僧说法堪依赖为旭为霖破寂寥寄龙门涌泉禅人一回相见一回新拄杖权为荅话人试问髑髅前见鬼始知就里有冤亲寄炎雪禅友自在桃华岭畔别浑然如醉薜萝中通身长出参天棘剌杀山头瞌睡翁寄嬾石法孙梦眼何如不放开痴痴蠢蠢卧江隈老天恨煞云缥缈无片高飞到我来云无一片到吾侪今日何多散漫开想是谷幽原不定流来不尽复流来寄伯符法孙自从记莂灵山头一字无闻已六秋今日龙天推送出令吾懽喜令吾忧师子货中师子吼群英一见翻觔斗忽然辊出混天毬一应邪魔皆拱手寄居山闻初禅人数载云封不见来一朝春迅吼如雷巳知在养子牙爪不觉苍龙出瀑崖寄养玄谭向化侯吾蜀巫山十二峰势参天地有谁同而今与国坚关锁日吐风云益外中寄忠路敦源覃司君不觉相违十载余世情更变人情疏而今记得当󵊮事李子机缘熟也无寄素菴田居士瓢笠放身天地走相逢没箇逃禅叟锦江觉得多金鳞试钓不知机熟否寄教宗禅宿寄与深山老比丘终朝活计火炉头嬾赞曾来煨芋艿高风千古孰为俦寄万寿寺主人老僧来到没人陪幸有当门杨柳垂只见杨华开又落不知春梦几时回寄莲月上座住山行道要应时莫学将三就两而了得箇中浑不顾打风打雨尚迟迟寿夔州拙谿熊太守野衲瓢囊无特物单单一箇死猫头拈来献上瞿塘主寿与波涛晓夜流寿寿伯涂兵宪我与先生隔一宿先生长我十余春漫将此语论延促见也观河悟未曾寿淡如刘居士受生长生与无生孰箇生生足可论就里若知端的意黄华翠竹一般春寿节也黄孝廉百󵊮三万六千春一度禾香一度新大结霜华输王粒谷台满载许谁争寿荣寰赵居士󵊮󵊮四七经华祝惟有今年预祝何想是荣催桃李熟千枝万颗益三多寿干德张居士春光初度始为奇梅柳前村野鸟啼听得寿图添新句声声惟道与天齐寿雪臂上座吾徒母难浑忘期野衲诱人未足奇拄杖驴前开正眼莫将艹料乱离支寿苍松上座滑石风高与寿齐挺然独露小谿西往来狐兔皆惊异几箇惺惺几箇疑茅菴静坐观山河华笑龙吟鸟助歌就里不随声色者等同仁寿荐来么寿石砫嵩山马司君弹丸之土声天下千古阿谁敢拟价惟有将军骨不凡雕弓高向蟠桃射寿丈林上座禅喜菴中逸老禅与同修竹作同󵊮同󵊮况有风晴兴赢得心虚节更坚寿心修禅人绝顶孤峰结把茅了知半世诸尘劳无生自有无生句水月空华伴寂寥寿九彦禅人万竹山中不老禅与同鹿鹤日蹁跹风云日日闲来往时韵千秋绕法筵寿继竹法孙一󵊮一度动寒威报道陇头春信归想是贤孙添寿日普天匝地放光辉寿世知上人通身是病通身药药病除时寿亦长试问知公荐得否与同鹿鹤漫较量寿可度禅人眼前物物何曾改不改应知法法如了得箇中不改者河沙难尽箇头驴寿笑宇唐居士山水󵊮󵊮笑宇宙时人不荐生情窦震威喝彻老维摩永证金刚无量寿寿天池居士七十箇事从来无数目谁将七十更为题庭前秖种一枝柏严霜凛凛愈加奇寿敬之吕居士六十七󵊮弹指中急须莫把念头松牙关咬定只教彻不彻依然昧己躬寿合江冯居士人人不觉老春秋对镜方知白了头试看村前龙涧水无分今古寿长流寿达吾冯居士石梁桥是古今传活水湍流岂变迁君寿与之风月老半弥江海半弥天寿泰寰张居士蟠桃核自种驴󵊮不逐春秋风雨便就里有仁能合掌寿令拄地与撑天寿总戎袁联宇威名久蜀东浩气何雄雄问我千秋旨荅君山海同寿灿碧杨居士菊华此日绽根自种驴󵊮寿量不思议傲霜气骨坚寿昇所冉居士倚杖看龙城烟云巖畔起君同不稍异所异非君矣寿瑞岐杨居士父子孙三代完人尚几家󵊮󵊮逢此日寿算过河沙寿瑞亭张居士生也者里躲死也者里躲荐得者里时神僊不如我寿绍筹范总戎益君福禄寿符合天地人如此长生术任从蓂荚更寿道之胡总戎忠南多杰者云汉了无依试看江上柳年年拂钓矶寿光大卉生行者蹇大得生日󵊮󵊮冬与春虽然有更变镜树识无生寿干素徐居士君寿比南山南山尚崩倒就中不倒者同与君不老寿龙城上座几箇极顽石老高堆上头况同仁者寿溷沌过春秋示清白禅人细细山头雨飘飘不见踪有时风送树和叶落庭中山中不得闲共随云雨住艹鞋脚底忙踏破青苔路示湛林禅人远意来频频索我痛开口欲对达磨禅曹山好颠酒示禅石禅人其性坚且永其机若禅石坐破蒲团时透露箇消息示完笃座主曹山好颠酒到口绝承当醉醒合如是磨砖镜放光示禅木禅者试问驴󵊮事驴󵊮尚未穷拟将笔舌尽驴粪却生虫示若愚监院期期尽竭力处众德犹宽欲继叶县省岂将常住悭示见雅禅者白云有深旨来招我心师几度长空舞笑声落虎溪示语嵩禅人鼓笛恁么打知音几箇随调高人寡和接拍独君归示引之禅者力耕与笔耕此道可相亲只见田中稻谁知古佛心示习仪戒子既受诸佛戒即同诸佛子老僧亦于中况复如何耳示止止禅人枯肠欲搜尽无字与人书若识无无处无无要亦无示苇东禅人一苇向东来十问九不开如何得的确九󵊮成祸胎示不我禅人三生六十劫梦眼几回开撞着灯笼笑露柱却怀胎人来问我禅开口只一咄此是何意旨笑中常带哭示牛目禅者牛山幸有目烁破四天下何啻得如之无人敢拟价示岫木禅者说起新句子呵呵笑不休笑中藏利害漫莫此轻浮笑里且藏刀知之在尔曹尔曹若不会辜负我挥毫示参微戒子特来受吾戒吾戒非浅学珍重戒法严是名无系缚示完谷禅者远远怀瓣香来吾双桂堂临行赠一偈歇脚便承当示古拙禅人几来双桂苦行脚一番新骂彻尿床汉如何更问津双桂堂前行蹋翻几片云指头没半箇却与世人惊示若镜禅者蹋翻艹鞋来欲寻归路急难参双桂禅白纸书黑字万竹山中坐蒲团能几破试参枯木禅只见空华堕示佛语法孙相见易得好久住难为人我已拈来赠任君天下行示谷崖法孙谷崖可深隐云散觉天清适得一轮照山河艹木新示忘我禅人父母未生前如羊伴虎眠不知此利害忘想当参禅父母未生前本来无面目时人若不荐开口还一咄示大奇禅人来参双桂禅夜板不成眠更有奇特处种丘晚谷田示发用上人达本原不二随业露多名本来无一物发用满干坤示燕樵禅者程途经万里底事却如何欲到含元殿长安从此过示尔狞禅人住山须忘道见道却忘山若道忘机处鸟鱼任往还示四聪禅者来吾双桂堂佛法可商量试问归家句峨眉佛放光示心空碗头双桂行门满急欲老僧书莫道干坤窄其如声五湖示凤台毛居士试问主人公相逢蓦面掌可知痛痒否不识隔霄坏示白崖禅人山中住几许道念却何如只见华开落兴同木石居示宝月禅人冒险来双桂得闻一叶香此回归宝月照彻永无殃示燕巢禅者来参双桂禅箇里没中边始信老僧事蓦头痛与拳示怀素禅者万竹山中坐高节要心虚若了其中旨法法与人殊示戈文禅者峨眉山顶月迥迥照十方始信前贤说马驹声遍扬示昙云禅者来我双桂堂对渠无法说一条短杖黎与尔堪行脚示九昭禅人不识高梁路行来甚寂寥禅参无意味知此却风高示玄晖戒子来参双桂禅如羊伴虎眠有时遭一口怨声万万年示昌昌禅者来参双桂禅领众开荒田机用一般别他全你不全示绍宗法孙瓢笠来双桂征衣尚未干归程卜在即令我复心酸示耶湘禅人白棒没人情闻风便退去有时知痛痒始信大乘器示继竹禅者试看庭前竹心虚节更坚不随风雨变苍翠到驴󵊮示竺意禅人双桂禅堂窄难容四海人一朝得瞥地千古为冤亲示万一禅者欲参双桂禅勐力开荒田佛法亦如是何愁不现前示灵碧行者磨墨真心苦求书没奈何老僧才举笔巳是葛藤窝示见若禅人独坐小楼中看云起石峰握之不可得是窍皆玲珑示彻天知客乍入此禅期高宾罕尽知迎来送出去且道是阿谁示现知禅者来参双桂禅语默俱悄然忽地蓦头打其如痛痒前示物外禅者物外有诸方诸方多意气不学文字禅方得大成器示彻也庄头不知身是苦以苦欲舍之试问其中妙插锹尒已知示意玄戒子为道历千山艹鞋钱孰还有时逢滑石管取脚头宽示本一禅人涉水与登山徒劳将自瞒豁然脚底下踏破艹鞋穿示默念庄主做就庄家活田园五谷丰诸方禅衲子共享太平风示无私禅人一叶飘秋落千山云覆藏我家浑不恋即此两相忘学道从来别天涯星月孤早知天尽处云雾起江湖示世美胡居士远来索我书不以文章赋但可得其全天下始有悟示见吾李居士剌股愈亲毁形尽忠孝忠孝终不妙即此婴重心公然合至道示李居士索我临行句当头一棒亲痛声情未瞥忽见本来人示张文学偶共嵩唿语相期别有时且将干屎橛分付与君持示付衣成居士跳出金刚圈吞得栗棘蓬破山门下过莫道不相逢示见宇熊居士竹杖行山去云山拨转头要知脚底下黄叶满空浮示桂寰彭居士居家人应佛出家人非佛究竟是与非不知佛何物示尼心源精进持禁戒犹如护明珠若然知动静真是大丈夫示玉亭邓居士偶面忽然别情浓境亦浓天城山水渺却与老僧同示见宇李居士同来双桂堂归去各飘香穿透世人鼻无人自感伤送莲月门人归渝州说起临行句山头万木新和烟折一手相送杖头春破山禅师语录卷十六破山禅师语录破山禅师语录卷第十七当阳玉泉嗣法门人印正等编佛祖赞释迦老人冷坐六󵊮顿空三际号释迦文说波罗蜜咄不知老面皮厚了多少来借山僧鼻孔出气不坐洁白地上惯要落草盘桓说去说来末后自了自是瞿昙弥勒大士者箇弥勒似同活贼立向人前不胜懽悦打开布袋曰有收有放露出胸襟头无巧无拙本欲善取一文谁料强生枝节呵呵施者受者意如何总是当他笑脸不得着甚么急讨甚么碗拟欲奉承一棒只是伸手不打笑脸观音大士观音大士独坐崖中手执如意其窟玲珑曾有悲愿无剎不融欲人所感现应非同三十二相一目圆通全身普现岂止血书流遍尘剎音彻五湖噫想是多生愿力与人供与人图玲珑巖畔紫竹林中净缾杨柳鹦鹉鸣空如是谓之观音普天匝地雄雄鹦鹉如是白竹又如是紫独坐普陀巖善应诸方耳莲华洋兮波腾彻底梵音洞兮潮声不巳呵呵堪笑愿力来送上麒麟子普贤大士万行庄严独标西蜀主峨眉山光国王土有情无情今度当度拈出白象鼻卷华舞馨香射人如涂毒鼓耳者胆丧睹者目瞽何其普贤圭角太露三大士文殊骑狮普贤驾象释迦老人端坐其上双松所倚韦驮相向离三而一一不成两号令人天时时瞻仰咦也是一番牓样伏虎尊者驾象普贤伏虎尊者尚解虎斗势在钖果不唧熘若降虎威目观乎后呵呵堪笑象普贤共尊者一并漏逗罗汉天然椅上古缾古炉有何物树也珊瑚黑面碧眼手卷经书咦雍雍胡跪蒲团上读断海函一字无过海罗汉十六尊者各逞奇能振钖兮则虎啸捧钵兮则龙吟持杖兮搅长河为酥酪挥麈兮变大地作黄金一任水鬼之伎俩难写罗汉之应真降龙罗汉明珠光相耀长空非白非青非绿红引得毒龙降钵内莫言尊者弄神通达磨大师者汉西来虚头卖弄逢人驾芦遇水珍重面壁嵩山心安骨董咦任从天下纵横一切鱼龙扰动毛头毛脑嬾剃须发拨无因果不会佛法形状古古怪怪言语兜兜荅荅者箇惨怪东西如何画得相恰呵呵若面羊皮鼓不打自响是甚么冬冬握杖达磨者箇老汉全无计算前不搆村后不抵店握条拄杖横打竖打千古瞎驴东赚西赚南岳让和尚甚么物也恁么来八载迟疑一念灰修证不无染不得倒提砖镜碧尘埃马祖一和尚车牛俱打意何如逐动金刚禅忽苏三十年来无賸物独余盐酱满江湖百丈海和尚摩天野鸭与么飞触着鼻头哭笑归次日法堂来卷蓆欲人无说发人机黄檗运和尚昆虫艹木皆如梦一听春雷蛰户开走者走兮秀者秀黄鹂休向舌边裁临济玄和尚东家中毒西家发不觉西家毒更深轰掌筑拳秘不住风颠从此播丛林昭觉勤和尚三佛之中一佛强灭吾宗者乃承当西来祖意庭前柏影逐金鸡啼过墻虎丘隆和尚见犹离见非真见头上安头便豁然柔易试看磕睡虎爪牙终是露人前东明旵和尚竖枯嵴梁涌扶桑烁破干坤不覆藏影落安谿三十载鱼龙济济任奔忙天童悟和尚远续曹谿近嗣龙池󵊮将九九须发银丝婆心不歇示外威仪脱于纸上命不肖题欲赞欲骂且信且疑付之以焚真报吾师相违数十󵊮一见生懊恼谁脱于纸上吾将秃笔扫非题亦非赞是歹亦是好都卢付一棒此棒岂艹艹咦痛痒今朝识儿孙原是卖柴蒋三老吾师貌古浑若勐虎不露爪牙超佛越祖咦遍地儿孙都打者鼓谓是吾师真认真还是假真假俱不立痛棒蓦头打触着堆柴近目前情无情也俱翛然纤尘不许轻回话连喝和声蓦竖拳四六󵊮来影复逢俨然如在稠人中一瞻一礼酬三拜皮髓应教落下风老汉七十七其年终天地一条白棒头千古令人忆噫为人切处太心孤与佛祖昂昂出气径山雪峤和尚者箇毛头瞎秃僧又不僧俗又不俗坐断双双道通天池天目有时喝风棒月有时神出鬼没我昔曾遭魔魅至今冤入髓骨不打六十年前鼓笛且向语风居里作箇古佛自赞石莲冯居士请赞者箇病和尚生来古怪样撞着李次公十画有九相发际髼髼松松眼界空空荡荡住止东塔街头游戏南海岸上肚里无滴墨水惯要兴波作浪蹋出虚空骨髓横按一条拄杖任他魔佛人天都来喫顿痛棒阿呵呵莫道破山本分艹料不成供养念中程居士请赞身服蓝衣面如黄蜡无心世间有志林下问是阿谁破山老衲侍桥程居士请赞舌长口窄语浅义深说处难晓令人易惺莫是箇干屎橛荆棘林嗅者脑裂视者剌睛无端恼杀丹青咦画虎画皮难画骨知人知面不知心东川吕居士请赞燕额虎须碧眼螺发身披紫衣拽杖抬捺呵呵堪笑四川川老蜀原来是箇破布衲二祖雪臂门人请赞者箇臭糟缾逢人觌面呈气昌流俗辈颠态风魔僧棒喝如掣电机锋若弄云儿孙请我赞千古留骂名昭觉丈雪门人请赞推不向前拽不退后画又不成描又不就恼杀丹青出吾百丑呵呵且道是谁破山病叟苍松首座请赞两浙喫交三巴绝倒崖居穴处食木衣艹苦志出头任人天保打翻觔斗以老卖老咦是甚么活跳蚤德山竹帆门人请赞看此老没帐算一条拄杖全身现有时特地搅鱼龙鼓起波涛逼霄汉本是竹阳一野夫逢人只向他道箇莫恶少莫闲贱默石门人请赞咄咄咄兮明四喝棒棒棒兮透三玄一任人卜我是神通妙用一任人卜我是法尔如然开县令万鼎臣请赞白纸浑无像何须更图状若人体任之即是破和尚空如监寺请赞万峰山上曾住双桂堂前任时可谓法无定相翻转今昔面皮咦幸有辽天拄杖亦可指人悟亦可发人疑玉泉莲月门人请赞者箇川老蜀浑无奇特处问禅禅不知问教教非熟嬾散三十年人天忽推出握条短杖藜打佛兼打祖天树禅人请赞髫󵊮杰出三巴三崃做箇禅和没傝没仁二错过春秋五十有余住持已满十大名剎噫原来熟处难忘只得将七将八天柱禅人请赞谓是老僧像全然都不相若将作影响欲赞返成谤噫嘻堪笑者阿师握条大白棒天池禅人请赞婆心为人握条拄杖东打西打天谤人谤呵呵堪笑不知痛痒都来依葫芦画样常明禅人请赞道是老僧面目全然无甚可述不如翻转面皮天下浩然独步月朗禅人请赞即字即像留来供养离字离像人天榜样字像俱非破山和尚灵隐门人请赞󵊮经六十九作事不唧熘撞着恶金毛遭他咬一口莫是万峰中破山病叟现身双桂堂面南看北斗咄师林禅人请赞千出丑万出丑无奈儿孙继其后一日三度瞻礼不惟有益返惹人咒咄心朴禅人请赞名钦四海道重天下人若问着蓦头便打呵呵堪笑胡椒老鼠毒气恁么恶辣可可禅人请赞身披法服道出寻常手持白拂俨如放光噫未审此中说何法当机拄杖着忙云幻侍者请赞棒不打人尘生一尺纵然有眼倚墻靠壁噫任教拄地与撑天还借拂子头出气丈林门人请赞曹山酒临济棒惟有老僧更倔强撞着泰山石敢当逢人痛与一顿棒咦试问何人破山和尚大吼门人请赞种自渝城姓标蹇氏大竹生长枝叶遍地嘻嘻笑杀尒与我同坑土无异本源门人请赞天上天丁举世无比入廛垂手逆行有几呵呵堪笑三巴国内难着渠万竹山前与人烦恼与人懽喜壁观门人请赞一手执杖一手抚膝试问如何有所不必咦条条直直俨然是觌面逢人道不识水月禅人请赞󵊮经七十污人纸笔画又不相描亦不似道行江北江南禅通山间水际呵呵堪笑不唧熘的老汉解说波罗蜜咄印水监寺请赞曹谿水源天童木本双桂飘香四海难隐呵呵堪笑天人师与一切冤亲平等寂光门人请赞无名无像先天兆有是有非后觉知不涉有无真面目永遗代代天人师静行禅人请赞棒头有眼烁破天下撞着箇人一戮便瞎耳其声兮似恰窥共色兮恶煞呵呵堪笑双桂老冻侬逢人一味鞭挞参之侍者请赞髼松螺发妙年青姿握条拄杖打人祖师若知痛痒相继承之呵呵堪笑世人何其太痴本空禅人请赞者箇老和尚颠倒浑无然一任佛与祖都卢喫顿棒噫自从胡乱后三十󵊮不少盐酱易菴西堂请赞千古一杖万󵊮一念魔佛俱非谁通一线咦也是矢上加尖空中掣电耶湘书记请赞破头山上喫交福城东际开口扬声只教痛煞没箇人来对偶噫嘻也是虾跳不出斗云拙禅人请赞曾住破头山尪赢甚不堪口唇犹剥枣病面若藏柑榾柮火供暖㲯毵衣避寒龙天推出世留与在人间石幢首座请赞万竹山中打坐双桂堂前鼓舌一任钻龟打瓦总教痛快不彻咦逢人一棒一条痕机下一掌一握血天竺禅人请赞白棒打人鲜血遍地要知痛痒始识其意呵呵堪笑临济儿孙倒有些恶辣气息无私维时请赞󵊮老六十有三口头终日喃喃说些没滋味话与人放旷打憨噫手持一柄拂子试问诸人好参百城门人请赞握杖不打人知是机不济始信顽石头颠三并倒四谓是吾之真况无衲僧气呵呵堪笑川老蜀魔宫虎穴游戏六岫首座请赞󵊮登八八返倒潇洒竭力为人人不知也秖握一条白棒付与天下儿孙撞着佛也是打魔也是打三止禅人请赞握杖为人人多生障直条条地绝其伎俩且道是谁破山和尚深省门人请赞者箇老冻侬随处得自在挥麈山石间说法俱无碍有时看云去云来有时看华开华落咦一任四海五湖却把老僧勘破御木门人请赞本是四川川老蜀逢人蓦面震威咄不知此意是何如山自青兮水自绿忍微门人请赞得粒金粟撒遍天下一雨二露三冬九夏果蜀华吴灭梁生大若圣若凡没傝没仁二有时高高峰顶立超佛越祖有时深深水底行痛打臭骂率性拨转芦头慈航倒驾呵呵如此行径反增声价耕云门人请赞万峰活埋双桂飘香一般意味千古难藏狂蜂乱舞粉蝶伏墻一条拄杖蓦头便打唯要人人点首皈降当台门人请赞打又不嗔骂又不喜一日九拜活活咒死老僧薄福与世人作箇纲纪云峤监院请赞远继曹谿近嗣龙池破山末后好老面皮咦漫道源远不绝永作人天之师颖初首座请赞一又不成二又不像恼杀丹青百古百样未知是谁破山和尚笑宗门人请赞本是竹阳老僧为人一味甘贫杖头有子气终只想打人咦也是路见不平指北知客请赞华开檇李果熟蚕丛蓦札撞着电卷雷轰咦子去江南归来与吾金刚圈栗棘蓬西来禅人请赞手持白拂身靠幽石东土婆心西来大意拟欲赞谤翻成賸迹咦也是餬饼里呷汁朴存禅人请赞恼煞丹青出吾百丑眼横鼻直河目海口咄说出几句毒死人话一任禅和南奔北走两石上座请赞口似磉盘眼如掣电手持白拂当机浪卷左拂兮佛也不前右拂兮魔亦不见任渠搬尽伎俩且向第二头侍者边挺身自荐立雪禅人请赞是相是真骂亦不嗔是真是相赞亦成谤赞谤俱非泯绝真妄如是平等转大法轮至令信者疑者无复以此为凭伯符法孙请赞欲吾真字即吾真像字像俱非冥然何状石云禅人请赞󵊮方六十有二作法颠三倒四说是破山和尚偏然到底不识紫芝法孙请赞头发髼松挥麈谈空山巅水际行止如龙道是破山和尚也是唤瓮作钟密旨禅人请赞万竹山中双桂堂前捉摸不住孰圣孰贤若道是破山和尚梦到驴󵊮燕石法孙请赞将吾字兮作吾像即此乃为真俱养若道老僧返颠倒噼嵴痛打三十棒身靠幽石手持白拂无法可说但观瀑布左右侍者拄杖如意适全其用不拘文字呵呵堪笑者破山病叟令人嘻令人戏三璧法孙请赞生不逢时处于恶世棒不打人倚墻靠壁只用三寸绵软舌说去说来没踪迹咦也是煳饼里呷汁牛目法孙请赞恶性头陀非佛非魔握条拄杖如何若何蓦直打人机扣禅和咦也是平地生波彻灵禅人请赞拈尘说法人莫之晓慈悲之故只得落艹咦拄杖靠背虚空笑倒法印禅人请赞数十󵊮来说法行道经历艰险无颠无倒呵呵堪笑拂子乱拂拄杖一棒棒倒发印禅人请赞字像从来没两般儿孙满地得安然几将欲入苍龙窟只恐时人去妄传静浪禅人请赞游戏山林回观山谷握条拄杖逢人便咄打着箇汉指条活路嘻嘻恼杀丹青写吾皮露吾骨发荣居士请赞握杖山水间以之恣游戏看来人世中几箇空名利珍重老维摩供养亦如是修福禅人请赞道真必是假道假必是真真假俱不立且道是何人咦也是髑髅里眼睛湛宇禅人请赞者箇毛头毛脑佛法有所不晓握条白棒为人端要惊蛇打艹继六禅人请赞坐盘陀石手执麈拂细思量起口说不出噫也是镇州芦菔见南禅人请赞灵山发脉曹谿始嗣流派马驹道昌临济噫嘻至我天童儿孙遍地天镜侍者请赞打人棒头撑天拄地正见拨开光彻三际咄虽然没甚恩威返道有些虎势守一禅人请赞物外诸身诸身物外一条杖藜周遍法界噫嘻堪笑老冻侬犹有乡情在本来禅人请赞彻骨为人无一物打风打雨令人怖有时立在妙高峰四面八方没回互何善人请赞竹阳百姓临济远孙二谛融一一非所存致令见者闻者供养者直教棒下荐取无生海玉李居士请赞󵊮经七十常住在世须发皓然眼横鼻直呵呵堪笑此老翁连自犹不识大奇禅人请赞无像之相是名真相但着点染巳成别样若得不别不在丹青笔上洞源禅人请赞者箇秃物穿红穿绿恶贯人天来观瀑布任是高山流水华木石竹一段风光尽向拄杖头边独露本一禅人请赞握杖闲行山间林下看云飞看雨洒逍遥物外何人问者莫道破山老宿开口便打尒狞禅人请赞六十甲子牢笼不住四十僧腊打扰不开又值󵊮荒世乱只得学箇痴獃咦拄杖头边出佛祖震威一喝吼如雷彼岸禅人请赞江南江北几曾行脚天上天下恶声已播见者闻者供养者快得安隐即得解脱心空禅人请赞生处竹阳出世高梁六十有五经几相忘忽然撞着丹青写吾骨格供吾衣裳忘我侍者请赞如汝髼头无是髼头若无是者无二髼头呵呵谈笑遍天下没人与我同流渭阳金居士请赞乌发碧眼燕额虎须为人切处拄杖不离打得彻骨彻髓莫教分肉分皮咄绣石禅人请赞圆顶方袍嗣祖英豪堕在其数一世眼高呵呵堪笑锦江理没却来高梁震威一喝悟玄禅人请赞者箇老和尚生来没勾当逢人不说禅开口便成谤圭角太露兮日就月将形神最妙兮百般五样呵呵笑煞天下人不识破和尚月如禅人请赞口若磉盘说法无声逢着便棒何疏何亲咄也是弄鬼眼睛凌虚禅人请赞体吾真识吾面一切圣凡如闪电呵呵笑倒老维那一下钳鎚两处荐东也侍者请赞若现半身若现全身拄杖在手勿论疏亲咦鱼龙眨眼鬼神喫惊昌昌禅人请赞游戏山林看华开落已知生灭无得无说咦也是一番行脚云谷禅人请赞嬾散自若志耽丘壑以何为人拂子当头一划明晖禅人请赞为僧不习威仪端要敲骨打髓手握一条白棒逢人直打到底虽然当下不彻过身却了生死咦涌泉禅人请赞握条白棒不顺人情逢佛遇祖一并施行咄始知不枉为临济儿孙南溟禅人请赞出世三十三名剎五处五佛法总不知只解打口鼓破山禅师语录卷第十七破山禅师语录破山禅师语录卷第十八当阳玉泉嗣法门人印正等编杂偈一金粟辞师归蜀适来此处寄残身不觉疏慵病日深惭愧坐消檀信食踌蹰辜负行人心艹鞋脚底龙蛇兢拄杖头边佛祖沉八万四千功德聚了无一法报丛林业业瞻风五六秋脚跟下事愈沉浮且随梦眼回川去刈把山茅来盖头火种刀耕粝粥饭于腾万倒养高流有时穿着吾师鼻拽向人前卖不休辞檇李檀越打水鱼头渐觉酸不如归去且图安零星佛法奚终用些子离骚曷足欢月冷南山飘箇叶舟行西国入重峦此方未尽锋铓兴在处推蓬下钓竿次我劬樊总制韵两来此地适奇逢一棒当头继祖风行脚尚乖荆棘路归家应笑野狐踪忘机喜见窗前鸟落节愁闻饭后钟不是老僧多卖弄长人笔底逞词锋复法弟石车和尚自喫吾师痛棒来通身恶息吼如雷艹鞋巳解翻龟背破灶先能出鬼胎潦倒然灯交露柱痴憨弥勒笑楼台话长话短随丰俭一任禅和臭口开复君山文督学古音落节阿谁调客作随人敢见招日听妖氛将瓦解时闻劫火正冰消填沟癞犬难摇尾塞壑饥民易折腰虽是与君同陋巷圣贤一脉不寥寥怀和石孙居士不枉同开选佛场相随八九野郎当华开檇李承君力果熟蚕丛在我扬烟雨楼台惺醉艇峨眉山月照禅房此情此景人难尽付与曹源流派长寿培之李总制威镇蜀南与蜀东贤豪杰士尽输衷桃园果熟邀僊子巴国民顽起化公义胆忠肝扶社稷血衣汗马鼓玄风而今秖用绵软舌说彻洞中丹鼎红宿玉屏山玉屏高耸万山中道涉悬崖路欲空一箇病僧闲憩钖两行云树怪嘶风禅床夜永惊清梦佛殿灯澄省旧容拟把钵盂吞日月为怜居者要降龙因事感怀年将六十觉颠连病眼空华从自妍不住云岑随鹤舞忽逢魔子索腰缠栖心竟到贫如洗格物愈期富若渊漫谓松堂星月冷钩锥时对野狐禅双桂警众朝朝纵逸三家村靠壁扶篱倚树根叫笑不知参有路狂歌翻谓学无门将期道远绝孤独岂料法微殃子孙醒眼看来浑是梦希贤希圣复何存天祐遣怀卜得山居岁月艰身贫觉落许多闲无烦香积频吹火嬾拄柴门早放参衲被蒙头酣睡足粝羹塞腹耐饥安也知乐道因时逐丰俭随家莫妄攀警缁伦出家僧行有千差莫道形同无正邪瞥尔不遭温饱锁俄然又带静禅枷仪容滥膺人恭敬过恶轻遮鬼录查叮嘱缁流休错会羽毛鳞甲失袈裟平西营居随营缚箇茅茨住八口三餐岁月艰乞食杜门僧空走买粮断路客无还安心学圃虫苗稼举意逃荒虎野山种种愁衷对鸟语高飞莫妄忘其间插秧口占三家村里老农忙未得天明闲普柳垢面去随泥水净闲身来逐鼓锣狂歌声大发倦人胆笠影横遮散雨光双桂住持非克薄要将底事胜诸方茶台山居九岭山中九带禅一谿风鼓一蒲团时听古洞传新律日舞枯藤惺旧颜壁立岂堪容意马崖虚擅可纵心猿此中不许红尘到破衲和云枕石眠从军行削发为僧三九󵊮将期此世得完全谁知趋吉遭涂炭始信乘危受倒悬济众日携解虎钖从军时荷赶山鞭老来不问贤愚节半学兵书半学禅忠路大树堂与雪眉上座言怀随遇安身到九夷顽机莫化自凄凄无心学得偷天日有口宜将挂壁时城地况同山地静世厨岂异香厨齐炉头拨火拈新句益我师徒解皱眉夏日访虚白禅友憩蟠龙洞为寻知巳此经过忽听风涛汎碧波消暑不须吞半杓稳龙奚用怒多诃蛮生石甲疑沧海旋长风藤别薜萝拟议欲贪堪说法白云催我上高坡母难有感闲将笔砚展愁眉写上云笺雨泪垂报满百󵊮思去半眼高一世觉来迟从前知巳今何在格外交肩始信谁莫道我侬空我相人人尤命不尤时午日复太常古文学万峰白兔若萍踪两度无依惆怅中峻壑不堪眠艾虎瀑巖岂肯卧苍龙王城乞食携盂嬾野戍谈兵握剑慵数日蒲樽非得意还寻藤笠与君通复东林黄居士每每事从叮咛来句裁裁句句谁裁蒲团对月尘心破拄杖逢人梦眼开灊水鱼龙奔浪静宕山狐兔逐云猜想君旧有登坛约相共拈华七宝台复象崖上座吾侪蜀地几经秋煅炼山童解牧牛水艹频频饥复饱鞭绳数数放还收披蓑日演松间月挥麈时惊江上鸥六处烟村难觅迹一声麦笛唤回头复澄灵禅师因僧问我西来意话及居山有数年折脚铛煨三合米烂麻绳补一条肩云根每见穿危石月渚常流透碧泉恍惚不通方外术时添艹料瞎驴前和水月禅师韵五湖风月罢孤征驻钖山隈近虎城日诵贝多遮耳目时吹麦笛乐昇平鸟飞枯树樵留影华落泥田钵应声今古圣贤无异路相承只贵眼双明勉祗园禅师山居奇逢不觉四󵊮头志节孤危迥上流乞食烂瓢过玉爵禁寒破衲傲王侯辽天拄杖断还接脱鼻芒鞋弃复留欲学隐山声价重无何谿口菜波秋送性空禅人归山结茅行脚多󵊮计已穷诛茅随处结茅蓬道余何用三条篾行满非从一日工空口钵盂常上醭实心拄杖每生虫枯肠漫向人前写褁米深山制毒龙与文初禅人搜尽枯肠无一字倾湫倒岳任施为泥牛曾向野田去木马长惊柳岸移怪石若闻应点首奇华如见也生疑老僧不是频饶舌痛为禅人惜两眉复宗白上人杖影翩跹落小谿鱼龙轻触乱招提不随跛鳖吞香饵安做痴蝇逐臭醯肯纵禹门奚点额欲腾霄汉始为题笔尖衷曲付猿鸟叫遍天涯徒自啼访空如禅人莫道相逢不相识今朝相识又如何曾闻壁上高僧辈试看江头渔父蓑雪夜但将纶线理钟沉漫把纤机梭我来不问人愚智惟有松扉挂薜萝哭云门湛然和尚师逝江南动五湖光潜特地水云孤白沙堆里霾松月浊浪谿边淹济芦显圣宗风千古韵天华贝叶一时无昔来觌面法堂上今日如何哭画图弔福严费隐和尚忽闻吾弟归何速益我劳劳苦不休西蜀高梁惊雨泪东吴崇德冷烟浮人天福果才生色佛祖炉锤又值秋愿得早开三崃口木鹅展翅五湖游舟中弔震宇张都督雄雄气宇出都门两岸芦华风月迎玉带更增山海秀锦衣逾显镜台清洗心爱听名僧话染耳愁闻贵子声莫是洞天闲骨董偶来尘世暂为宾弔太常古文学笔砚同心刚两󵊮何期先我去逃禅蠹鱼欲吐三生梦小玉频唿一粥缘倒砌残红谁解举摩天嫩绿自能妍可怜昔笑今成哭冷泪如冰落柩前弔荣吾姚荐绅忠孝仁人欲尽之惟公不与众相驰乱机静壑安天日治况封疆乐地时家庙已增千古庆锦堂早谢一身遗漫言声价无泥水尚继凌烟有去思悼李邑侯遇难字之宦海汎扁舟风浪徐经逐石头伎俩日撑还就岸机关用尽别成雠忠肝义胆将何益蝇利蜗名岂自由堪笑时人不解荐频抛白骨露荒丘弔象崖门人遥闻铁鹤巳翀霄留下空巢期寂寥瓢笠恩随云水散风幡义逐雨华飘廿󵊮鼓粥终初志十处开堂始是豪同汎锦江三崃上岂知尔去益吾劳弔破雪门人将谓驴年一祸胎谁知先我别尘埃空摇断舌法堂冷远送残衣方丈开四海传声惊木落三巴取泪洒吾侪专人特地来相语愿子灵机永古锥弔默石门人不觉已经归二七孤光寒影落平西伊蒲妙供勤来学宝炬冥钱识所知成佛尚同翳在眼就中奚取莲开池临行忍听诸方骂媿我钳鎚未辣施弔觉城门人归蜀经今三十秋逢危遇险落沉浮虽将钵袋期推托岂料萍踪不怨尤道迈罗山堪系鹤堂开锦水可停舟只缘缘分生修短苦我无成到白头弔心海法师前面寻君未面君今来特地感何伸空留讲肆奔云水蓦剔孤灯示暗明千佛尊尊谁欲做残经卷卷自敷陈我来冷泪流霜眼半洗空山半洗尘弔玉屏山无着禅师绝顶孤峰结艹标修行得力业来消了知魔障禅非远始信西方路不遥铁嵴竖枯堪有定蒲团坐破本无聊老僧即此权为弔常寂光中媿我曹赠密空禅友伴亲柩瞿昙摩耶一坑埋免致儿孙疑去来霜树叶吹风引日金河水泻石生苔道殊半满谁堪委机合偏圆孰肯裁不是密公高履处空门那有活棺材闻虚白友人讣音积怀将谓还同居岂料专人报讣书百世愁肠断易续万󵊮爱网密难疏风高白兔随亭冷云满苍龙听岳唿驿路若前车马纵荒荆欲待阿谁锄留别石砫嵩山马司君南滨石砫景幽幽杖影飘然信意游逸目莫过山与水或高或低声济济山林为我生云愁我远山林色正秋倦鸟欲啼霜树上狂猿伎俩空惆怅栗橙无意恋枝头开落有时还放收霄汉不能遁其迹东西南北安拘系扶摇之气吞斗牛佛祖位中何所求此去涪陵二百四频频舟马往如织留题奉别我檀那福永寿弥同劫石福城留别住持千日好言别一时难去水留能复来云定不还人天追意急瓢笠放身闲欲会必何处相逢只指弹寄别法弟石车和尚共叶连枝句临行话别难且飞千里钖聊挂一风帆灯灿城东塔华开金栗山艹鞋蹋遍处漫作水云看登太白崖太白危崖坐舞华飘杖藜穿人鼻孔句为我省诗脾调古喷寒玉风高长紫芝词坛骚骨在付与林鸟啼过白兔亭白兔何时去亭空历有年尘埃堆半壁词赋叠三川古路重荆棘灵泉接洞天洁公新此地却以待蹁跹次东川吕相国韵病骨南征日刚逢毒热时七重天可上九节笻安支蜀道明惊险吴颜暗密移不因法乳约瓢笠复何之宿九峰山不负道情约来投一宿觉忘机同虎蛇出语类木铎聋瞶驰复惊林泉志初豁临行喜二云时话月小大赠养玄谭向化侯独踞云阳地万民咸赖之如天尽企仰似海任奔驰容易叨恩宠诚难克己私幸黏张傲骨隐显应今时赠士心谭慕义侯立定脚跟处鬼神尚莫知才开决胜地已致倒边篱结舌来戎马闻风先杖藜悔无良晤语鞭影追迟迟赠西崑谭涪侯海内拟贤豪惟君居上首能为将相师解作狮子吼壁上之高僧江头之钓叟夙因启自吾试问当机否赠君维余佥宪为寻金石友得得到天城始信昨来士应知箇里人松堂时未久桂阁月初新谈笑声天下恐惊世弗仁赠梁山林邑侯锄荆开故国剪蔓抚残黎任怨一时恨留芳千载思守城多虎豹搆屋广茅茨指日风云合道傍添口碑赠祐衢李广文十六󵊮来也云雷久未闻豁然醒大梦始适困渊鳞拟鼓风徐至高飞翅疾生想来文运泰否极数当亨留别苍松上座漏声催欲尽寒夜独悲吟殿满灯光静窗横雪照深三思诗眼疾孤枕念同心寥落一身外萍踪何处寻别流长苏居士祥符分袂日及第已心空书债半生梦佛冤千古风食牛气乳虎吞海势太鹏珍重临行句火莲继此宗赠马孔育陈天毬过访杨柳池生烟垂云接大贤投机毕竟棒得意便忘诠薄粥奚留客麤茶尚荅禅山居伎俩别夜板不成眠赠大休法师虽未交肩久咸承佛印来记君为大树敕我作浮杯机别瑚琏器道殊府库财依依况不诺萍水复何裁赠灵木监院老僧分半院与众同甘苦本为人调羹益劳我口鼓天中快蒲樽盛节懽艾虎珍重理丛林他󵊮吞佛祖赠怡闻座主数󵊮钻故纸一旦却知非有口挂壁上无心安钝机佛来山雾广僧静洞云稀忽地蒲团破相将骂所依复匡山李居士病骨填沟壑浑忘天地秋不知昨来士是我旧时俦阔论群英节诚分千古忧试看玉带叟今复出人头复忠路敦源覃司君远承婴念重得此适心安大树鸟来集虚堂云复还瑞图添柏子苦李破三关今日重拈偈他年多指南赠李君石不仕此道虽消长仁人一任之处穷兼处达谁智复谁痴造物皆由命欺公尽怨时宁将节志苦匪听利名移送士心谭檀越赴川北莅任久未得良晤心前身不前病刚才有省马坠却无缘置我老沟壑成君树圣贤四川川北近一臂始摩天送维叙田居士莅任开民何等福感我归仁人政暇学农圃禅余惺物情盛山生瑞色临水罢清津况有登坛约秋风岂谓贫送钟山陈佥宪旅邸得良晤投机索我诗我诗不文字文字非所之快我棒喝习醒人迷悟岐云山杳莫定谈笑复何时送云峤禅人住山几来相共住欲去隐深山器界觉寥阔根身何往还蒲团挂霜壁竹杖倚阑干任是龙蛇竞收归不断间送颖木法孙行脚吾孙长夜梦一棒觉深省先圣病离师老僧懽自肯石顽尚点头砖镜奚安枕此道阿谁知曹谿源未冷送井觑法孙归宕渠欲我投机句投机非浅浅震喝若雷奔怒棒如雨点打彻石人头拨开正法眼问渠渠不知此道终绵远送佛冤法孙之江南说起江南行心中难割舍艹鞋脚底忙竹杖肩头把前路黑漫漫聿身光洒洒去来弹指间我问荅何也寄语斋李孝廉千里何同风七枝佛尚宗知君久矣荐愧我适才通欲跳金刚圈须吞栗棘蓬此关不勘破端受人牢笼寄壁观上座双桂飘香远闻风蝶乱飞歇狂虽八九鼓舞任芳菲易摘枝头魄难窥月里微清光谁不欲分汝弄斜晖寄无尘禅宿同里悲秋晚夜长觉梦多呈编高学步录派别余波晓鹭守谿岸暮珠布网罗想来满饥腹白发老蹉跎寄苍然禅人老僧飘泊外归信尚迟迟只为系吾脚所开杂华期云烟生钵袋暑气阻征黎寂寞聊无寄扇头赋此诗寄古高源法孙源头一凿开万派吼如雷可以豁聋瞶宜将惺去来落华偏有意流水正无埃且喜贤孙得时分润我侪寄五眼毓法孙一棒拨人眼虚空粉碎时了知独足立方释死生疑顽石应点额桃华动笑眉临风寄羽扇僊佛亦如之寄竹山多福夏护法欲行君子道竭力为人难不入狞龙窟安临勐虎山苏民志铁铸报国心幽闲即此尽肝胆如坡解玉还喜友人话旧乡曲情愁惨其声不忍闻幸从天宝寨尚获地灵人瞪目风刀远客心雨箭频劳劳氛宇内清胜得谁能示秋水西堂去来逢酷暑冷热逼枯禅一载空法相三生了世缘关头蓦竖指客梦枕湖天珍重临行句买山不用钱示百城禅人杖笠入高梁三冬始歇狂愁肠思欲断客作意将忘荆路穿云鸟嘉声到夕阳想来原不隔即此便承当示颖初禅人仪容藏百拙笔气走千山引动风云合翻疑星月还竹声惊野鹤松影弄幽关不尽胸头物权将作指南与忠宸张居士话旧肝胆不可秘相逢话旧奇寻诗钵煮月摘句水生芝诃冻幽人嬾卧阳逸士疲与君终志节益我在何时示两石禅人几度来巖艇诗瓢未尽懽欲离文字学且逐水云山拔剑安人忌挥锄得路还此行真太息无复弄钓竿示青萃禅人禅人搆逸居时与情尚疏砖镜照成佛危崖陞官图老僧曾寄榻新额亦前书今复扇头写写君乐艹庐示指北禅人曹谿一滴水遍满阎浮提枯木霑春力残华落雨时吞云开正眼吐雾活端倪珍重临行句归家犹恨迟示参之侍者与吾相侍久漆桶快何如逐日三唿唤临时一句无布毛吹意密庭柏话荣枯即此悬远谶头驴粪五湖示止止禅人世乱人心乱东西路莫论杖头惊鸟梦螺响落猿魂艹木疑征钖云瓢别野村住行须好伴似我若萍情示三明禅人从未书一字其字尚难书欲知此书字其字满江湖我亦从难学君持漫易符再三并再四莫与世人殊示不我禅人老僧才病起禅者来索书不会文章赋安能山水图挥毫无笔力裁句有思殊漫道诗脾滑口开一字无示自诚戒子来受老僧戒与同诸佛等生生不舍离世世超群品静室翛然坐心头彻底冷老僧信笔书为汝发深省示云田法孙山居喜白云出没太劳生匪有摩天翅宁无遍地情薄田堪借宿深涧欲铺平散漫随风致荣枯起卧鳞示公调吴居士我法对君说君机对我写墨华笑水云棒喝惊松舍愈觉复愈疑转疑堪转者试看不物前谁是谁非也示三客禅人扣门识贤者野外话头回壁透安心旨机投结念灰长松富一枕短钖声三台戏语益君省怡然笑我侪示泰寰李居士灵山曾有约今日始相知虽未得玄秘巳归无上师善缘渐共长福果顿同施我以特相赠君恩孰报之示印殊殷善人佛语心为宗无门为法门心虽人人具不识心之灵常在动静中亦复时见闻可得六根净觉迷处自冰示悟彻善人住世即出世并无两般理若知渠是谁即便了生死可谓如来印即同佛所使珍重善人依老僧无别旨示尼常乐受戒登佛位即同诸佛子是大因缘生便证无生理以此是佛学学亦安心旨日久月又深珍重威仪耳拟燕送醒世尼归忠南试看梁上燕来去自应时得步旧巢迹频唿新阜泥作成安乐处复忆翀霄儿忍苦全其节高飞谁为谁寿培之李总制仁寿同天寿民安即国安锦江成字水鹫岭现巴山松竹梅三友鹿龟鹤一班都来舞殿下预庆紫泥颁寿太府潘公时值正春省闻君初度临不知霜鬓白只见香禾青国复天心顺民安农业宁短章非所赠相共说无生寿首四谭铨部相共无虚日昭昭耳目新罔知从上事大负苦心人忠孝重贤节纲常尊大伦无生真极乐何复学长生寿向化侯谭养玄舟汎文武水山分楚蜀云不昌忠义节安继祖孙荣滟滪砥三崃瞿塘疏五丁阵图开地道仁寿起芳声寿涪侯谭西崑我参居士禅居士知禅否南浦从六松西崑栽五柳轻烟弄羸鹤薄雾惊霜叟寿比江心矶长生共不朽寿总戎谭任卿华封六月一甚喜祝三多开国勋臣子安天脱趣歌四野香禾熟五湖云客过老僧亦预数共庆寿山河寿总戎谭虞卿见水有消长见见复何如自此罔知处谁将理合符计君无量寿况我名数珠三岁与今岁相逢没异途寿总戎谭永誉此日寿亭诞喜君先一期威名播宇宙义气振须眉池舞菖蒲剑山摇艾虎旗古今虽有别功业亦如之寿元戎姜完初王母蟠桃熟驴󵊮种下来生生寿不巳颗颗僊无埃鸟道诚难入虫门敢易开候君当此日红白满瑶台寿石砫司君马嵩山海屋添新筹河沙算莫休鬼神亦弗测寒暑将安偷比若南山石尚顽曾点头寿乎无所及谁复同春秋寿桂生秦居士客愁忘岁月华祝几经心幸钖安天地福君静陆沉空囊无特物秃笔有余吟赠以添筹处高标传玉音寿西瞿上座蟠桃开有日仁自种驴年枝叶敷天下荣枯放劫前梦崖石虎啸清味洞猿颠怒起东方朔偷来祝圣贤寿月宗上座󵊮󵊮逢此日此日当深省发有两鬓霜心无一刻冷蒲团枕石床竹杖穿云岭脚底恁么忙如何得法忍寿总戎姚圣瑞上元多一日灯月互相酬吐燄谦光静吞云浩气浮桃杯刚酌酒海屋复添筹比若南山石虽顽亦点头破山禅师语录卷第十八破山禅师语录破山禅师语录卷第十九当阳玉泉嗣法门人印正等编杂偈二游灵谷寺偶来灵谷法堂上坐听松声递远钟莫是志公时说法广长舌底露机锋过七佛菴拄杖敲开七佛头浓浓法乳四泓流崖前石虎多惊怪吼起狞龙逐浪游宿阅藏菴半是街头半是山闹丛丛地自闲夜深欲坐无灯火便把残经对月看金陵静心禅师请题指月轩几句闲言话满天中无一句可君前法堂艹长深千尺未敢题诗指月轩永庆寺踢倒须弥镜影空逢人徒鼓舌尖红黄鹂不识吾师意叫落庭前一树风崖艇孤艇危崖款乃声而今满载未通津天僊桥自牢关锁直至驴󵊮不放行圆津禅人请题推蓬室船子推蓬数十秋一朝取食到钩头烟波不许人偷住带月和鱼却覆舟佛恩寺除夕二十余年山海游归来特地一场愁儿孙伎俩驴󵊮尽难尽佛恩深莫酬宿三台寺夜宿三台景物幽梦魂深入古谿头鱼龙不许淹留住放出波心月满楼寓三教寺为月开门笑满山光楼声发骨毛寒老僧无别营清供待客惟将竹数竿大觉寺大觉堂前无梦人眼光炯炯射眉横有时烁破四天下更许谁来打葛藤天福菴天福精蓝傍石开藤华幽鸟任徘徊此中结就西方境更不如何杂念来白兔亭奇异山川忽地灵云巢月窟复谁新于中白兔今何在笑指崖前瀑布声三过蟠龙洞值雨艹鞋三过路头穷只见苍崖不见龙转盻和云飞杖底打风打雨跃长空中庆寺水口云树千重山锁之中分一派透曹谿艹鞋也解骑香象截流直上翠微西雪狮子平空降下雪狮儿牙爪虽伸未喫时引得白拈贼智起连更晓夜要偷骑木鱼鳞甲通身解吼哮皈依三宝勿辞劳连经棒打如何说只为顽皮困寂寥钟晨昏走起一声钟下下听来彻底空惟有棒头缓急处阿谁向此悟圆通燕去年东住今年西只为翀霄几箇儿养得儿肥母却瘦高飞不忆卧巢时燕语喃喃来上堂随邪逐恶肆颠狂也知法大机难荷血口徒将挂短墻拄杖直条条地性忠良遇险逢危善主张历尽千山与万水偏能扶弱不扶强佛手中柑莫道无情不说法无情却又有多知踊身高七多罗树也解捏拳诳小儿竹月明帘外打之遶荆棘林中走出头拄地撑天应有节雄风勐雨亦无愁出土狞芽洞劫前离披晴雨势参天有时作舞风云际赢得心虚节更坚竹鞭盘根错节老山林不守烟霞逐陆沉落在老僧恶辣手追风千里听鞭音移新荷种自污泥开白莲就中无染是天然应知浊世多贤哲岂在随方又逐圆即事源头一滴向东流汎涨声惊客梦浮不是桥梁关锁住弥天弥地孰为俦偶成茅屋深林人罕知悄然做首蒲团诗念来句句无平仄引得冬瓜瓠子疑昨夜胡人来说梦一天星月照长空翻身挨得枕头走疑是绳床化毒龙过泸阳竹杖肩舆入市廛大惊小怪乱言传虽无道况垂千古却有禅名播万年留别相逢相别远桃谿拄杖头边雨泪垂点点尽成萍水意不知何处又同期自别巫山十二峰杖头脚底意重重分明为了儿孙债拈得三巴饱肚中世变口占生不逢时业障多无端将我老身磨若能空得无何有随处披襟唱哩啰梦中占梦里人来问道蓦头痛与一拳不知他醒我醒惟见血痕现前师被蜈蚣螫口占小小蜈蚣百只臂大悲千手亦如是虽然示现不同途总要令人中毒气众乞开示师拈梨子示之众不契遂占此云水纷纷觅指归病僧倏倏顿开扉目前无賸闲具惟有酸梨接钝机众备礼仪进方丈为师庆生师拈拄杖一时打散以偈复之满堂云水乱纷纷竟为吾侪引祸根怒起茶条恶辣辣为人开口说无生癸巳冬师谓能事毕矣欲建活埋菴于佛香寺之后时二三子请题师信笔书之韬名晦迹隐山阿云任高飞鸟任过堪笑诸方水火葬无能奈我活埋何和会稽女郎三首英姿一旦破风尘把笔三行泪满身题罢墨华香宇宙等闲不与世同春肩戈荷戟征途游虎穴臬巢岁月悠可惜不从忠烈死空将泪墨染墻头错节盘根问阿谁撑天拄地复何悲分明一具风流骨留与风流人泪垂上天童悟和尚塔前师逝江南十载余烽烟不息阻征途汗颜拟则机缘去恐我同门骂瞎驴师泖桥寺冰镜上人乞偈偶来上鼓玄风吹起波涛弥望中跛鳖盲龟俱浸杀唯抛一缕钓狞龙次秋潭大师题茂叙孙居士啸竹亭韵独为逃禅远世寻双谿桥去水云深想君共我同流也日坐蒲团啸竹林无意时时把念消有来买石得云饶前村几箇篱笆竹节节枝枝长过桥美人卷古卷呈来索笔书毫端说法令人苏图成一具风流骨时与老僧圆戒珠一阳李将军请为小青龙说法现跃飞腾久蜀东功成名遂可行空老僧降在钵盂里静听君王指日封含辉王居士请题牡丹梅竹蒲萄四画丰隆富贵天然别锦绣丛中第一苗不逐四时风雨然突出众英豪严霜寒尽露春色六出香飘傲雪前落得几枝撑破月清光点点映池边风晴雨露倒斜阴话尽节坚虚内心拄地撑天赤骨聿任教枝上叶森森枯藤茂叶垂多子引得鸦穿并鼠侵珍重主人生爱惜锦堂颗颗复生生天钖姚文学请题画蕙华开幽谷正芳芬引得游蜂乱碧岑媿我诗人无措手随风飘落野情生圆知禅人请题血书华严经海墨能书我佛经如何不满上人心金刀断舌血流笔写尽河沙数转深船子舍身为法夹山掩耳知音不如梵禅客舌尖上转根本法轮寄均一契友闻君结箇尖头屋坐卧经行煨榾柮拨火星飞品字炉沩山公案重拈出噫你也呵呵我也咄咄号块雪禅人凝凝块雪靡同众例俨若银山宛如珂月清光烁烁兮梅分余袭寒威凛凛兮柏转奇色庞公曾问泉禅客当下闻风而结舌号白山禅人卉木丛林几堕泪了无一地可生根衲僧脚底才轻触瓦砾石头皆动瞋呵呵白山白山其惟公亲赠绍光禅宿建塔四野青黄菜麦田中通一窍自天然吾师法性皆充满永胤儿孙续祖传访悠也上座白云深处老僧多笑月吟风只恁么非我安心欺佛祖从来不打葛藤窝访西林镜宗主人敛衣赤脚过西林步步泥踪蹋翠岑独有镜公善着便一瓢恶水洗烟尘虽愚王春元赴京会试舟中着险请偈复去浩渺洪波始彻机云雷相送入龙扉涌身跃出长安道已是心空及第归瑞虞萧居士为母诞请偈千古蟠桃味异常等闲不与世人尝里头仁自驴年种一度华开一度香访遍周上人贪幽独坐小斋中话及当年有异同拄杖到山开正眼依然还是旧家风示心所曹居士一脚蹋破髑髅豁开顶门正眼洞彻虎穴魔宫了知佛心祖胆呵呵任君天下纵横行莫道破山门庭半开半掩敬楼孙居士七十请偈七十年前未有身就中孰肯契无生知君已得桃园令莫道重阳菊不春安然上座入山呈偈师拈此复之毕竟如何是本意脚跟点地鼻辽天万峰自不行周礼时把芒鞋颠倒穿与拱北罗居士坐话子期善听伯牙琴流水高山共此心古调试将今日操坐中能得几知音现儒杨居士元霄献灯请题一机才动万机随出入纵横任所之只为就中三昧火令人生出许多疑目光秀上人倣陈艹虫正言艹虫光秀放其中秀气过天壤有时撞着铁崑崙千古令人无限想警众堪笑时人笔砚禅攒华簇锦露𦆆纤若然可当生平事七破蒲团是浪传弔西崑谭涪侯蜀东山水起王侯恼恨滩高不让流委尽一身全故国忠魂千古自悠悠弔首四谭铨曹五十余年极乐邦何须更去觅西方莲华迥出污泥外狼籍枝头多少香弔苍松门人秖望苍松鹤梦长谁期巢冷自乖张频揩泪眼空惆怅依旧收归破钵囊弔耳毒法孙大哉法道继儿孙水有源头木有根一旦不知谁薄命独留孤雁泪荒村重晤本明上座干戈队里几经秋恐我师徒难聚头今日相逢舒一笑两城烟水共悠悠重晤莲月上座并目语录一别刚十载道行天下闻足征平素志处处不人情寓公高居士西园看新荷久在淤泥里堆堆出水奇风生鱼性悦挨落香满池突出清波外香风莫可论鼻尖情未瞥空付买舟人何处来奇种孤标出污泥自知较一半信口曰芙蕖坐禅箴赤肉团强名心似物非物于中灵达者承当剎那顷一失空教十万程最微密极精明日用寻常当念存静无迹种有声拟取却成两箇人终日獃獃坐石窟蒲团几破成痴兀但看庭前柏与松迥然独露傲霜骨学道四箴念佛一声漱口三日若不佛念如水浸石打鱼念经经且是路若不修行如风过树戒急乘缓乘急戒缓若不持犯如鸡卜卵一句话头击涂毒鼓若不因循如猫捕鼠病中十二时歌病到子热退寒微起取被加谁觉谁生死病到丑晓鸡尽开口声纵横几穿人耳右病到寅窗光射枕频眠不住起听乌鸦声病到卯璎珞粥熟了满钵盛只要肚皮饱病到辰斗室漫经行鞋蹋破露出箇脚跟病到已焚香打鼓笛谁知音拍拍令如是病到午坐究拈八苦法安闲何用强张主病到未无米饭炊至任饱餐一种没意味病到申烹茶活命根渴可解漫道赵州宾病到酉落日惊霜叟拟欲惺虾跳不出斗病到戌黑风来迷目度纸灯照破无明窟病到亥衲被蒙头盖忽醒来齁鼾何处在颂普明禅师牧牛图并次韵头角峥嵘便吼哮奔兢烟水路迢遥牧童艹料浑无恋孰肯平田犯稼苗牛儿鼻孔被绳穿放去收来不假鞭拟向东西两处触一回入艹一回牵󵊮深日久嬾奔驰云影谿光逐渐随任是上林华鸟过声声难唤牧儿疲计穷力极唤回头漫把鞭绳闲放柔七纵八擒缚树下山童犹未肯停留山间林下水谿边一饱无余庆快然撒手童儿归路晚牛相随去浑忘牵稳眠露地自如如阳燄空华何所拘松韵山头弄铁笛轻轻吹醒乐无余南北东西任运中脚头脚底艹茸茸饱餐只賸些些意留与山童瞌睡浓云牛一片白其中那有雌黄与异同就里欲分纤细子腾腾任运复西东牧童鼓掌自闲闲始信牛踪没此间遂得殷勤漫且喜犹存星月照幽关人牛顿尽绝形踪浩浩光吞宇宙空明月芦华来问的东风吹起自丛丛题梵仪上人小像手持麈尾身靠幽石虽不在焉俨然如是呵呵也不向伯牙处知音只爱打宗门中鼓笛题行圆珠上座小像坐维摩床披忍辱铠持尘为人无人喝采呵呵堪笑丹青恨不与渠描出箇潇潇洒洒题不二禅人小像长松之下潇潇洒洒问是阿谁不二道者呵呵经风经雨老春秋然自不知几年也题茂叙孙居士像者汉痛快携僧物外欲谈佛书指听天籁悟是音声开兹情解口耶耳耶无在不在咦嘻嘻雄心漫作冷灰然健足且完山水债题超然居士像咄哉贤士曰之超然优游物外心性乃恬可惜不曾遇毒手至今犹欠艹鞋钱赤双脚走方又不方圆又不圆钝置在纸画上山水间孤独独地守到驴年题西桥陈居士像红尘堆里藏身白法门中着脚赚去赚来一生临危无得无说复震威喝一喝云低声低声切不可惊醒我孤松下底羸鹤题良玉施居士像若道是假眉目分明若道是真动静不形真既真不得假又假不成真假俱不立毕竟是何人呵呵堪笑本源自性天真佛只为脂粉难脱身题君钖程居士像一株松下一堆石独坐其中消白日真箇渠侬得自由卷舒毕竟无踪迹题育吾金居士像松云密密飞来去来去无心无巴鼻只此分身两处看盘阤石上多兄弟题念中程居士像者箇怪样画来到相蒲团坐穿一味倔强题默台凌居士像髭须眉目俨然尔是箇赤穷好汉子独坐静闻山石中一声野鹤松涛起题瀛台吴居士像是一却成二道二仍不是放下两头机松鍼锥满地问取老人意若何吾知寿命等幽石题象崖门人像描亦不成画亦不就说是吾徒恐非唧熘呵呵堪笑落于人天痛与儿孙作箇领袖题永真上人像手握金扇缾插桃华始得渠力香遍天涯灵云见而不疑兮笑倒玄沙盐官索而有意兮恼杀渠家拈此二物而格真兮知音可嘉咦卷舒密密全生杀开落明明示正邪题碧虚禅宿行乐图行住坐卧人之威仪松竹梅石世之秀气器界根身万法归一尔鼻兮香金炉尔足兮蹋顽石尔耳兮声幽松尔手兮执如意尚余梅与竹坚节而素质呵呵堪笑尔碧虚堂堂乎若是头戴棕笠脚系芒鞋握条锄柄声震如雷祖翁田地兮何愁不办狐兔窠窟兮谁惧不摧有时向三家村里刈茅铲艹有时向万壑云中诛药採莱有时向孤峰顶上穵孔寻蛇打有时向浩渺波中淘沙聚塔来说甚么佛魔孔老论甚么化溼卵胎咦都卢到者汉手里一坑活埋题空外门人行乐图真空物外物外真空有口如哑有耳如聋问渠似木雕泥塑打伊若电拂雷轰今日却知些须痛痒列在狮子群中咦青松云树参前参后白棒麤拳打雨打风题慧林上人行乐图嬾散自若志耽丘壑茶烹松柏粥煮璎珞有漏笊篱无漏木杓半生参方始遂行脚行脚之事慧公蹋着走破铁鞋归家稳坐题敬云施居士行乐图手携竹杖头顶箬笠就尘劳中作诸佛事一日却来山边水际悟彻源头不隔咫尺欲予书赞无可呈似只好将错就错借伊杖头出气题屺瞻赵居士行乐图华屋里幽松下同云鹤任潇洒咄问是君子儒小人儒总不出者箇之乎也者题华仲李居士行乐图一具傲物骨老高堆世上为人直稜稜行事空荡荡咦莫是诃佛骂祖之流做箇出格在家和尚题玉可张居士行乐图山边水际暂跏趺风送华声落画图两耳圆通忽悟得唿童叉手罢琴书题洪宇黄居士行乐图迥迥孤孤出小松其中坐者亦于同四时不怕经寒暑谁肯低头立下风题广生费居士行乐图声和响顺形直影端骂之赞之亦无两般阿呵呵堪笑七十余岁底老汉兴同龟鹤齐年题华宇吴居士金兰文会图八箇弟兄两箇姊妹共游林园各逞习气有者向华柳岸上赏不尽底风流有者向茶酒瓮头饮不尽底滋味有者向黑白盘中搬不尽底伎俩有者向竹石山间谈不尽底妙义咄到此勿论僧俗男女愚之与智总是一番戏具题古淑沈居士行乐图山有奇峰峰有奇松松涛日吼音穿洞口古淑坐中悟耳圆通手持竹杖经行沼上看白鹭鹚疑是雪飞以杖逐鱼浑忘我殊疑此信此非人不尔梦之觉之吾何汝师题栈道图山山有云树树有鸟谿谿有桥路路有艹唯我蜀道之更难人马平空而缥缈题非非禅人自谓息息关息息关息息关云底月水底山风自鼓波自澜人自闹心自闲看华落看鸟还非非老莫颟顸莫颟顸题去凡严居士自谓𨍏轹道人与世人交兽心人面与衲子交人心兽面出其言也驱雷掣电发其机也当锋拄箭拟非莫非欲辩莫辩者箇惨怪东西如何形容得善呵呵大清国里难着渠甘作秦时𨍏轹钻号敏树门人堪笑陈蒲鞋记济为大树盖荫天下人其根深于土土因地道殊则产人亦异斯人叩我前取我授悬记信口而号之敏树亦如是号语豆李孝廉万籁有声皆语也而语风语雨语木皆声之应响也则未契声前不物为何物也昔古德见僧看经即语曰数黑豆作么曰黑豆换人眼睛珠又善财参遍处黑豆未生芽凡圣人示教乃豆耳故以语豆号之令天下人从生至生从劫至劫计穷力极数莫能尽万峰景宝石坡万壑千崖尽薜萝中通一径插天窝随明随暗随时鑑是故称石宝石坡金鹅池山顶有池天自开无清无浊无尘埃丝毫不放人间去留与金鹅飞往来响山子响山独不为谁响人去人来验伎俩轻重须教脚下裁知音几箇行高上天龙峰天龙高出万峰中耀日腾辉迥不同四海波涛无处觅源头向此为开通大歇场一条蓦直山巅路到顶分明大歇场多少往来寻剑客不知几箇肯承当蒲崃口两岸藤华封崃口中流一派水声香茄瓢也解生天耳撺下池中掬起尝马鞍石路傍有石名马鞍不许人来骑上山留与老僧标境致太平永不借征番滑石板千寻滑石锁深谿一片油苔长渺沵珍重往来高着眼莫教沿路生狐疑凉水井高原平地不思住却住山腰大路傍为要与人济热恼千金难换冷心肠虎跳丫连节峰中通一窍云烟未敢私笼罩有时彻底浪桃华赢得龙游并虎跳飞云石顽石如云挂碧空半随烟雨半随风天然窍里分清浊不许时人话淡浓虎儿崖崖穴深幽别有奇亦藏勐虎亦藏狮眼窥宇宙人无数能得几来偷去骑长松岭一亩长松堪系鹤数竿修竹可留僧道人已是深山客俗驾如梭不到门琴案山天然琴案迥崖山终日风云不倦弹静听箇中何曲调声声韵出万年懽宝石坡金鹅池响山消息勿狐疑大歇场中选佛祖太平寺里喝狮儿天上坐痛快居竹篱茆舍四窗虚其中尽是白云父来去无踪意自如破山禅师语录卷第十九破山禅师语录破山禅师语录卷第二十当阳玉泉嗣法门人印正等编杂着临济三十四世语录序三十四箇老古锥被忤逆儿孙一串穿却鼻孔拽向十字街头要人着价白山布公痛以龟毛绳兔角杖恨命捆打一顿然后不作贵不作贱且诸人作么生着价出来道道看先觉宗乘序碧眼胡僧遥观东震旦国有大乘根器特特航海而来不觉被瓦砾荆棘之繁琼枝日细鼬貍鼷鼠之粪净器时污只得饮气吞声九󵊮特地始得焦芽而渐茂秽器而渐洁点点甘霖源源狮乳滴一器而传一器润一枝而接一枝满大地而有余盈沧海而无賸是以海昌黎眉居士不随瓦砾荆棘鼬貍鼷鼠一伙人脚跟所转汇是书目先觉宗乘予游两淛时获是书归蜀掷案头尘埋二三载一日忽开县本来黎公过访予深器之想与者一伙人同也以是书嘱梓公唯唯任之索予数言为序予愧细根秽器与者伙人厮唾厮骂也风穴云峨禅师语录序云峨喜公蜀人也始从老僧棒头喝下深中此毒自觉与众不群买艹鞋行脚至吴越参诸方眼高一世道逗群机毒气一时陡发幸吾弟林野噼头一剂消道解毒汤渴可解毒可散自毒既瘥便能毒人但着毒者直教命根顿断不复更转别症返阴复阳杂毒入心也欲老僧只字片言以冠其首愧钝根不文只得向佛头着粪一任骂我一任笑我绝知禅人请题持金刚经序尝闻受持礼拜书写供养皆六种法师然而老僧则不然也若六种持经之益不若向一言一句处理会得其益愈多试向我释迦老人收衣钵洗足已敷座而坐处着只眼知须菩提赞叹希有益我持经之功亦至不思议百分千分万亿分不及其一者是阿谁得之耶寂闻程居士请题鸠友结社斯社中人坚其心确其志复何所为曰名耶曰利耶名高而累己利广而害身谛知名利场中罕有一人半人而远是窠臼动经尘劫入生入死改头改面不知几千劫数始可出头犹且不知向上关捩因我闻子布巾葛服真慨庞老余风在贫道处朝参暮请每喫痛棒热喝意欲就尘劳而作佛事鸠诸精进善侣同结是社递相束敛递相警策有时语有时默究竟彻头彻尾处稍知痛痒与三世诸佛把臂共行历代祖师挨身有分亦不枉来东塔门下借路经过棘生白居士请题山居诗序鼻祖西来不立文字不离文字皆直指斯道无可不可而巳然道在人弘或拈鎚竖拂或棒喝交驰或歌咏偈颂或资生业等即无机处发机无用处显用犹驱耕夫之牛夺机人之食也吾子棘生从通州来又即尘劳而善作佛事树赤旗于擒纵之际挝毒鼓于杀活之间如是雄勐如是勇锐杰出生死关头作山居诗三十首言言句句悉是太平中风味予器之题片言以佳志焉而敕钱居士请题听竹楼诗序香严击竹而敕听竹竹之有声愈击愈出听之有耳愈听愈悟是声满楼是竹满地诗从中流不属文字呵呵乃教外之别传非三乘之所及开禅堂缘起盖闻佛法无主要假人弘得人则兴失人则废所以达人不可无也是人也非生而知之者也吾教建丛林立规矩意在养育贤才陶铸后学继往开来如日月昭示乎天下也奈何海内丛林悉忘此意予不得不犯天下所忌敢以古今兴废试一论之上古丛林聚众朝夕激扬使悟本心冀各为一方眼目辗转传化续佛慧灯故古时颖脱者不知其数此佛法得人所以兴也迩来丛林虽在古法尽忘招贤弘教杳绝无闻自愚愚人辗转蒙昧致使初学有志者无处栖泊无人薰陶蹉跎白首不知佛义此佛法失人所以废也不思丛林者何所取义如来无量劫中修行难得无上菩提演布三藏欲后人讲诵参讨自见本心古人知此所以建禅堂安学者身心使用力于此即知是中代出高人如林内具诸栋木故以丛林立号岂如今日驱贤养愚忘本逐末以了丛林之事此非木之丛实艹之丛也况诸施中法施为最如来为法降生为佛子者不知本末先后谓之倒置致佛日不明者谁之咎与故知达人必出丛林兴废关乎主者唯主人权柄在手指唿是从莅是位不行是道佛祖宁不皱眉耶明自参学以来经历多载见今思古每自伤叹何今古相反若是古亦人也今亦人也古人何增今人何减特因昧本忘恩不思不行而已若海内丛林一一皆能体佛心而行佛事则天下咸成佛国何今古之间然况今教禅律人各执一边互相矛盾鲜窥大全岂知无上妙道出于口为教运于心为禅轨乎身为律三法本一人行今乃分疆自画去佛法远矣明不揣薄劣忧佛道之不行虑人心之忘古欲于通津大郡建一学业丛林集有志缁流究性相之深诠穷离文之妙旨破目前之坚碍消历劫之固执融五教十玄于毛孔之中会六相五宗于扬眉之处通变自在迥异常情达磨不向东来释迦未曾出世以斯先觉复教后觉内外典籍贵以贯融罢参者休心无事初进者励志向前不计岁月以彻为期圆性达人必从此出心包法界体合真空即一切非一切虽度生而无生可度佛即我我即佛虽成佛而无佛可成佛法之兴安有涯量故曰佛法兴莫先于得人得人莫先整丛林以教后学舍此而欲佛法兴者吾莫知之也由是观之无贤主则不出达人无达人则不兴佛法反覆推寻主人为最此位任大母自抑小宜去高去慢虚心待物视此身为天下学人之父母视天下学人皆我一家之子弟内则为之聚粮办衣供油以资其岁月朝夕之需外则为之请出世名宿以作模范薰之陶之日益日损方不失为主人之实虽然明更有说焉如来昔以佛法付嘱国王大臣诚有见于末法之弊非主持世道者不能弘扬吾教愿今举世宰官达士世道既平亦宜傍兴佛法盖三宝乃世间福田下得一种收得一斛谚云山中无老僧朝中无宰相安知满朝文武非昔修行苦行僧耶惟冀不忘前因各出手眼共报佛恩使天下丛林俱兴佛法贤者进而愚者化佛教则焕然一新王道亦不教而善此二教兼化并行而不悖也愿与同志共遵之无负灵山之付嘱也已题复生柏万峰山去邑二十里此山居众山之上乃万峰围绕四龙拱峙则云雾烟波无时不启人耳目就中十里许一平如掌建梵剎曰太平系田氏舍地心海法师开山予与之同参而师以法爱请予居也一日同二三子游寺前之东见柏树四株同一枯椿上各生出一枝已成材被无知者伐其一尚存三予名之曰复生柏且群木之复生则松柏之不复生似超群木之上也况松柏不复生而生之者不但上上而更奇异之最最耳犹绝后再甦然自我朝远历唐宋不下枯木复生为喻且本不生而生之者孰以难喻难而易喻易哉诚迥难易之外别有千枝万叶盖荫今世后世者莫若斯也偈曰人亦杰兮地亦灵枯椿柏树弄精魂枝头泄尽箇消息不到驴󵊮始复生宕渠黄龙寺碑文自鹫岭分灯而冷光热燄莫可胜记则幢幢列剎相望者无越黄龙第一也是寺去城北二十里建我朝隆庆年间兴而复废递至天启三年顷出观止法师于是作狮子吼地摇六震道逗群机若合符节则殿阁堂宇焕然一新咸乘师之畴昔愿轮所致也而固虑法久生弊始问记于予且予幼未经学不识一丁敢以鼠尾续貂只可向冷冷孤光处拨燄寥寥疏影时洞机聊泻滴墨以灾劫石永同金刚常住不朽之记云募盂兰盆疏窃闻兰盆一事是我释迦老人金口亲宣教诫世人年年七月十五煮合罗饭饭自恣僧谓解倒悬致令存殁宗亲离苦得乐雪罪增福也故往往设之有讹谬有浅深从浅者简也要也以一色一香而合罗不薄乎以为少也从深者广也胜也以百珍百宝而合罗不厚乎以为多也则浅深之作法一法也厚薄之竭诚一诚也以厚而不诚纵百珍百宝不及一香一色以薄以诚即一香一色而过百珍百宝第我县中仁人君子随力随分厚薄浅深悉从斯举而圆成法食之合罗厚薄之合罗浅深之合罗则凡圣之未有合罗者试请雷老先生笔下倒断未有阿谁不向此中合罗也募茶疏周檀越因病渴喫茶喫茶愈加病渴者信知茶味毒过砒霜是以汎汎之流终日喫茶而不知茶味何若亦复不知施主心行何若果有四来者害是病患是渴霑一滴饮一瓢岂不从斯陡发热恼而顿获清凉者哉如周檀越善识茶味而告知病叟病叟信笔露布如许葛藤都卢付与正如程居士手里一刀两段也呵呵化姜东塔长老别无奇特淡饭黄虀随缘遣日口贪滋味推人助力呵呵十字街头撞着箇卖生姜汉成就我些恶辣气息五云山塔铭五云山者祖方斗宝盖叠嶂重峦雄雄而来垂两寺曰三教三台皆南滨名胜道场也而三台住持碧虚尚公系安岳尹氏子也从幼出家瓢笠斯地自捐衣钵建弥陀殿志攻净业历有年矣每见妖氛遍作终不免三灾祸也复卜五云山中建普同寿塔面拱玉屏石砫雪谿环绕溶溶胜概一目览焉然地直人宜则灵杰又不可逮也生焉归焉则四方六和又庶几不虚也一日忽问序于老夫而老夫愧钝根不文但以实境实事露布而序之铭曰五云之峰高标普同人天眼目佛祖遗风素蓄衣钵浩功立充雪螺结顶拳石砌空岑阁南倚古树东蓬梅冈发秀野圃丛丛幽谷荅响远水溶溶泉涌左右声吼外中存殁居者耳根圆通金刚不朽共入吾宗叙也铭也山水莫穷偶言康熙甲辰九月下东平定李总制旋师凯音方唱讣音倏至李耑田差官至双桂请师说法以荐师以李前屡请未赴今不可辞十月三日乃告众上渝弔慰事毕告辞李曰大和尚宜住大府城何得区区辞之待开奠后乃治荤席叙谢师云斋乃山僧常分非为令先慈斋也昔戊子年曾寓李一阳营中见杀业太甚力为感化李曰和尚喫肉我即不杀人乃一时事也后亦有讥议者山僧对李道要得和尚不喫肉除是将军不杀人将军不杀人以德忠君父和尚不喫肉以戒报佛祖老僧才喫数片肉尚惹众将军生厌众将军终日杀人上天岂无厌耶李遂出示止之经今不觉十有六载天下大定国家无事众将军已封刀杀业已尽山僧岂可无因而再喫肉耶况大柱国深荷重任且喜忠孝两全当清心林下犹其迟也李曰今日方知和尚行径师遂辞归松谷禅人乃忠南聚云吹万徒也持聚云小参纸一幅中有数言谓从上古人单教明心见性便是的当次叱五家宗旨污却古人面目为自屎不觉臭又叱今时授受有据明眼行道者妄行棒喝等事病僧披览过不觉痛泪如雨孰料老胡绝望之日近矣呜唿此害不细不得不饶舌以救将来盖法本无弊羊鹿牛之器不一也渠谓明心见性为当试问心是何形性是何物若以心性是无则不应言饭是米做心性是有则法法头头不外于是信夫饭出于米米岂外饭乎法出于心心岂外法乎如是则知米饭心法一也达一而不外五家者明矣而又谓行棒行喝以至五位君臣者尽是窠臼是分别是取舍敢保渠未梦见也若梦见必不谓棒者拄杖子也如是古人不应曰先照后用先用后照照用同时照用不同时又云唤作拄杖子则触不唤作拄杖子则背又云你有拄杖子与你拄杖子你无拄杖子夺你拄杖子又僧参一老宿入门便棒进云打岂慈悲耶忿然欲去老宿云你作打会耶其僧乃悟上古目为道具在人持捉非止一端有持木叉者有持竹篦者有持弓箭者有持刀剑者难道尽是六祖击碓头三下始当时击碓头三下乃杖非弓箭刀剑之种种渠谓是窠臼是分别是取舍则古人大机大用脱罗笼出窠臼虎骤龙骧星驰电激转天关回地轴负冲天意气用格外提持悉成賸语也又谓拂者先儒谈经麈尾也如是则百丈再参马祖祖不应举起拂子丈云即此用离此用祖挂拂旧处祖又问丈曰子巳后将何为人丈取拂子举起祖曰即此用离此用丈挂拂子祖便喝丈大悟儒之所用麈尾意有辩别然麈鹿在群鹿中居尊以尾东拂则群鹿随之于东以尾西拂则群鹿随之于西故儒者用表指挥群徒亦犹是也然而儒家用祖家用尚隔天渊宁溷同一意也耶又谓喝者咄咄声也如是古人不应有言我有时一喝如金刚王宝剑有时一喝如踞地狮子有时一喝如探竿影艹有时一喝不作一喝用又云一喝分宾主又云一喝分五教难道也是马祖一喝始当时百丈被喝耳聋三日其余一喝分宾主五教宝剑狮子探竿者何耶又谓圆相者马鸣所现日轮也如是古人不应变为九十七种目为圆相暗机义海字海意语默论种种不一者难道也是马祖送道钦书始当时只有马鸣所现日轮何得又有各样差别者何耶如渠实未梦见自是弄精魂汉何冤先代为窠臼为分别为取舍悲夫先代立意各从悟证处百计千方直指迷流圆契此事不可执一而无余执余而无一所谓一有多种二无两般者是也渠意以一而不余余则为窠臼为分别为取舍正是一眼之龟值浮木孔千圣尚诃安用病僧今日如是口业耶只因渠是狮子身中虫反喫狮子身中肉恐将来者去圣时遥中渠毒药而上辜先圣下负已灵切以是而告诸云佛事为乘空禅人下火师以火炬打圆相云乘空上座会么此是一把无明火光前绝后赤裸裸放出些来满太虚教伊蓦地难推躲撺下火炬云咦为受菴禅人下火师以火炬指面云者汉恁么自在向今世门头洞明劫外虽有声色睹闻更无一点留碍只饶撩起便行犹欠官钱私债未审众中可有人替彼了得者么顾视左右云如无待山僧替彼降下丙丁童子与伊了却撺下火炬云烈燄光中休眨眼寒冰冷地莫存身为味玄禅人下火师以火炬打圆相云味上座会么于此会得便见来无影去无踪来时清风送明月去时明月送清风撺下火炬云从兹赤骨冰心去自在灵光独湛然为念修禅人下火师以火炬举起喝一喝云看看撺下火炬鼓掌呵呵大笑云只是无人着眼为恆超禅人下火师举起火炬云恆超恆超自秉吹毛佛来不让祖来不侥今日落在山僧手里与伊一把无明火管教骨烂皮焦撺下火炬云脱体顿超尘象外灵光一点步青霄咄为半偈禅人下火师举起火炬喝一喝云向道无眼耳鼻舌身意无色声香味触法正当此际净裸裸绝承当赤洒洒无回互是我半偈禅人亲证亲得底时节大众且道他证得箇甚么以火炬撺下云要识真金火里看为本无圊头下火师举起火炬云雨洒洒风飘飘涅槃山上寂寥寥分付空中主火者放松一着燄头高撺下火炬云急着眼觑莫要燎却眉毛为敏言禅人下火师举起火炬云性火真空性空真火南北西东无可不可烧尽髑髅人不知无根树子华朵朵撺下火炬云咦为悟圆禅人下火师举起火炬云一二三四五金木水火土箇中会得来随处打口鼓咄咄咄逢人切莫莽卤撺下火炬便行为宝莲行人下火师举起火炬云细雨纷纷落翠微涅槃山上冷凄凄炉煨品字松根火烧出摩天铁鹞飞以火炬遶一匝云大众还见么九霄云外卓卓巍巍撺下火炬云咦为无我库头下火师举起火炬云观汝风尘却有身契之法性本无我也曾几跳金刚圈今日当炉不避火咦光前绝后莲开朵朵掷火炬便行为含平禅人下火师举起火炬云含平含平舍死趣生撒手去处火燄腾腾撺下火云大众举阿弥陀佛送伊一程为慧光行人下火师举火炬云一生破活计苦守到今日付与火柴头烧干髑髅汁撺下火云箇箇圆成人人本具慧光慧光何用取我求实喝一喝为慧宗禅人下火师云生从何来马腹驴胎死从何去刀山火聚喝一喝云却被山僧一喝都卢冰消瓦解了也以火炬打圆相于中掷下云南海岸东塔头千古万古孰为俦为乐安行人下火乐安乐安志已超凡去投水火光射谿山以火炬打圆相云大众见么始信去来无罣碍方知生死不相干遂下火为心通碓头下火曹谿赠块坠腰石老宿记条蛀米虫惟有心通无所得临行端坐火莲中虽然如是要且行门不别以火炬打圆相云心通心通还会不别处么艹鞋走破千差路脚底终无一线通撺下火炬喝一喝送尼净空灵骨入塔师云皮肤脱落尽惟有真实在内外与中边无障亦无碍咄信手安在无缝塔里永同金刚不坏为静林禅师移骨塔黄金一具骨久蕴此山中只为人希识移来别过峰如是则层层落落卓卓巍巍四方八面无所觑窥以拄杖击塔顶数下云静林师静林师塞却顶门者一窍青松翠柏日皈依为觉凡监院举龛觉凡觉凡通身破残早知是苦出入何难以拄杖击龛数下云拄杖频敲开只眼一声佛送涅槃山遂引至火场举火炬云山僧示汝烂酸梨向道相逢不识渠今日幡然变堆火烧得渠侬没面皮遂下火为皂林觉知监院下火师举起火炬云苦骨劳筋住皂林老婆真箇老婆心火神昨夜通消息烧破阇黎铁面门撺下火喝一喝为发慧优婆夷举龛师以杖击龛云者箇模样一生倔强撞着老僧痛与顿棒发慧发慧还委悉痛痒也无不然且随老僧到火场里锻炼一上遂引行至火场举火炬云发慧发慧女身男志持戒参禅正因修习不用棺材惟需火炬性命今日落在山僧手里要来便来要去便去以火炬打圆相召大众云箇箇翻转面皮看发慧顿入火光三昧遂火为月井禅人举龛师云一气不来东倒西歪大众齐举一声佛号直送百宝莲胎遂导至火场举起火炬云隔墻见角已知是牛隔山见烟已知是火性火真空性空真火蓦札相逢无处容躲咄老僧无别相为助汝者一把火遂下火为行首行人下火师举火炬云行首行首出家未久妄念忽生东奔西走老僧助汝一把火烧得汝气沖牛斗喝一喝为无隐侍者下火师云无隐老侍者终身尚不舍欲吾火柴头烧破髑髅也以火炬打圆相云飒飒真风满地生纷纷舍利如雨泻为林菴禅人下火林菴林菴苦志住山掘折鉏柄觅吾指南咦老僧助汝一把无明火烧得汝头上漫漫脚下漫漫为廓虚禅人下火师云廓虚廓虚出没无拘撒手便去火光自如咦大众同念弥陀经一卷助伊东擂西驰为可可禅人下火师以火炬打圆相云可可印六印六可可富顺开华梁山结果返覆追寻无可不可咦老僧助汝一把火烧得汝光烁烁净裸裸为空如知事下火师以火炬打圆相云空如空如会么生󵊮六十五僧腊十有六功行圆满时震威咄一咄今日落在老僧手里与汝据款结案乘愿往生安养国土遂撺下火便行破山明和尚行状住郢州当阳玉泉嗣法门人印正撰述师讳海明号破山万历丁酉岁生蜀北果州之大竹先籍渝州蹇氏忠定公裔十九岁诣本郡佛恩寺大持老宿脱白旋听慧然法师讲楞严经师问常住真心然种种开示师不决疑于是出蜀住楚之破头山三载只是胸中厮结不开必欲明此事乃依高峰妙祖七日为限克期取证法子一日发极到悬巖上立定自誓云悟不悟性命在今日矣立定既久眼前惟见一平世界信步经行不觉堕于巖下至夜有省天明高声叫云屈屈落山参诸方罕可师意上径山参雪峤和尚雪问你是那里人师曰西蜀又过西雪云我径山八十一代禅师也有几箇是你四川人独四川人最是恶赖师叉手前云合蒙高鑑因崑山来数衲子至夜喫茶雪举木香炉云看看是箇甚么师便夺来作扑碎势雪连忙两手托住师喝一喝便出癸亥冬参显圣湛然和尚师问红脸是关公笑脸是弥勒未审此二老出身处请师决一决湛云你看我麻脸是甚么师曰不审不审湛云你图口快师曰苍天苍天又晚参次师作礼起曰学人得箇小休歇来礼谢和尚湛合掌云争得底师曰婆婆原是小新妇湛云前三后三相见又作么生师曰滚锅不是养鱼池湛云白鹭下田千点雪黄鹂上树一枝华师曰和尚不顾性命冷热也不知湛曰好箇冷热也不知越明年补维那职受具足戒时师二十七岁也甲子春闻天台密云悟和尚赴金粟请师怀香诣金粟参悟悟问那里来师曰云门悟云几时起身师曰东山红日出悟云东山红日出与汝甚么相干师曰老老大大犹有者箇语话悟云我既如此你者许多络索又是那里来师喝一喝便出次日同石车和尚进方丈悟命坐里首师曰昨日走得今日走不得了悟云作贼人心虚师云是贼识贼悟颔之少顷悟翘一足云唤作脚则触不唤作脚则背你唤作甚么师曰婆婆原是小新妇悟云饶你道得是我只不肯你师曰用肯作么便出一日勐雨轰雷悟出堂示众云假饶雷来打我汝等如何支遣一众下语不恰师曰要遣作么悟便归方丈悟一日落堂众集久之悟惟默然师问正恁么时如何悟云你可到恁么地否师震威一喝悟便打师连喝两喝悟云你再喝两喝看师推倒禅床拂袖便行悟追上蓦头一棒师曰恁么为人要瞎却天下人眼在悟举三圣因缘未毕师又喝一喝悟咦一声出法堂去至夜师进方丈作礼云今日触忤和尚悟云屈打你师喝一喝便出悟赶至门外云我倒不恁么你倒恁么悟室中延茶师赴稍迟悟藏过茶杯云你来迟了茶杯也没有师将悟前茶杯举起云者不是悟笑之乃出其杯命西堂职一日与悟相遇悟云好新鞋与汝踏些泥师倒与悟一踏傍僧云和尚也好顽悟云双狮距爪你作顽会师入室悟向师面连打两喷嚏师与一推悟拈拄杖出方丈师曰者老贼又恁么去也侍者寮留师喫茶悟复来顾师师曰者老贼又恁么来也悟便卧侍者榻上师便向悟背抚一掌云装死卖活作么便出丛林公论当仁不让于师惟师有之丁卯春悟书曹谿正脉来源一纸付师师受之辞悟出山寓苕谿福山崇祯已已秋受嘉禾东塔请入院阐扬全提正令龙象扣击声誉日隆庚午金粟悟和尚专使送法衣至师上堂云大庾岭头提不起鸡足山前成滞货山僧今日获一披如云普覆华王座师于此剎树赤帜三年凡垂手接人机锋迅捷远近观光罔不悦服道风遂大振于江南矣然师又欲唱道于故乡还蜀抵夔万有冯铨部郎中伯井延师于梁山万峰卓钖焉盖西川自宋圆悟大随而后少室纲宗久矣绝响人皆习为讲诵师一提最上极则之事远近瞻风心怀畏爱道望又于是乎大着矣及迁中庆后则有开之栖灵大宁紫云栖凤宕渠之祥符大竹之无际佛恩叙泸之蟠龙南浦之万福至若金城双桂皆师逸老最久最盛之地也住祥符则有江南饱参归来均一老宿苏荐绅流长大开道场高敷床座丛林体裁无事不备大宁则有徐居士道臣先蟠龙之请而不获先蟠龙行事遂舍身官潭子师蟠龙解制即于大宁建禅期与徐公说法以酬为法恳切之愿也蟠龙则有牟吏部尚书郎秉素奉差金陵遇朝宗和尚告以天童衣钵正在破山归乡与樊总制我劬肃简迎师于蟠龙大振法道风励初学朝夕咨决甚惬积怀万福则有谭兵部首四阖族讲武累世谈兵虽当大乱之际无敢侵梁万之疆安居在阵云阐化亦如治世末后双桂又以昔年师住万峰德化所洽怀慕不忘阖郡绅士重瞻玉毫再领慈诲师法雨均霑燐火顿息斯时参徒常百余人烽烟虽未靖蜀道犹未通冒险乘危不惜性命问山寻水瓢笠同来者又不足以相容姚公爰卜一山有老桂二株乃旧绅别墅又古时黉宫竹树平野云月曲谿灵气钟焉师葺茅安众以终余年初非有意建丛林也越三五年而佛殿法堂高华宏壮僧寮廊庑百度皆完法幢高竖炉鞴弘开朝参暮请之众盈万指而有余得非法门之大盛哉甲辰秋师因三崃重开以书三唤印正住持双桂欲买舟往天童埽悟和尚塔适李总制培之请上渝州说法荐亲应酬烦重归山之后衰颓日增越丙午春上堂辞众以眼耳鼻舌身意分作六偈付授六人趺坐而逝经旬颜貌如生门人遵治命殓以木直裰塔于本院后山世寿七十僧腊四十三开堂一十有四剎说法三十有七年嗣法弟子八十七人凡师开法席处众集如云久参初进绝不以词色稍为宽假惟拈白棒据令而行如狮子哮吼百兽一闻罔不胆丧复不问来机利钝器量浅深皆施本分钳鎚若拟议而不能顿领并倔𠎦而妄为低昂必以痛棒棒到底直要逼得生蛇化龙况寻常语默谈笑皆是陷虎之机纵有强记座主辩似县河一当椎拂之下即结舌藏锋嗣是有志道流收入炉锤之内锦官年来尽罢讲席知有教外别传正法眼藏不立文字之旨也蜀人佥曰圆悟大师复起于今日矣岂独衲僧辈下顶门之鎚即王侯公卿宰官贵要亦不顺人情深锥痛札赤手提持俾知法门烜赫不涉世智辩聪直教根本无明当下灰息如李一阳屯兵涪陵威怒最甚师入营中力为感化李乃出令止杀师说法最勐化物最慈剑锋上着足虎口里横身皆所不惜自劫运更变来经历七次大难未尝以之介怀缘师识情断尽了无怖畏戎马场中随直摄化师行脚江南时已称奇衲子及后谦光导物又善协舆情由是远近慕道钦风名闻四海焉孝廉冯百祥梦师授以墨图扇即举似师师曰此文墨之盛也今料必中令祖事佛福荫于公后果如所言此又寤寐中信敬而悦服者然则师之机权超越佛祖师之作用冠绝古今行藏语笑细事大纲若见若闻卒莫能殚惟述当日参叩机缘与后开堂说法实事俾天下后世景仰其风度者亦如亲炙云康熙癸丑年孟夏月门人印正谨状破山禅师语录卷第二十双相破山禅师年谱序窃观西来之旨自诸祖而下惟马大师为最盛然后若非滹沱老驱耕夺食勦绝知见直指一宗其不流为教纲理窟者几希近得天童密老人单拈白棒中兴济上又得双桂破山和尚为嫡子参究勐厉认真向悬崖绝壁撒手翻身故其寻常纯用剑刃上事任他魔来佛来总不眨眼一齐按下虽有通身手眼不觉心胆俱碎无近傍处呜唿至矣至于逆行顺行神出鬼没更非常情所测度岂与夫枯桩上寻奇妙者可同日语哉法孙竹浪野月二上人奉师丈雪和尚之命来禾刊老和尚年谱塔铭补入语录因以示余随喜一过庆快平生辄缀数语以序云尔康熙庚戌重阳日檇李约菴道人施博拜题双桂破山明禅师年谱嗣法门人二祖印峦辑平山印绶编明万历二十五年丁酉明万历二十五年丁酉师生于四川顺庆府大竹县姓蹇氏本渝州忠定公后裔父讳弘母徐氏娠师十有五月始诞眉目挺秀父母色喜是年正月二十一日午时也二十六年戊戌二十六年戊戌二十七年己亥二十七年己亥二十八年庚子二十八年庚子师四岁形貌端正七处平满秖是终日不语父母疑其不慧忧之师尝语人曰父母谓我孩孺时发言最迟二十九年辛丑二十九年辛丑三十年壬寅三十年壬寅三十一年癸卯三十一年癸卯师七岁有邻士诵金刚经至若以色见我以音声求我是人行邪道不能见如来师随声学诵父母惊且喜曰我子说话了也识者曰此儿不可测三十二年甲辰三十二年甲辰师八岁入乡校不以诗书为事但喜多书上字先生每加督课而师仍书如故三十三年乙巳三十三年乙巳三十四年丙午三十四年丙午师十岁偶遇一僧为说世出世间法闻之甚喜自此恒觅佛书虽未深谙经意然心中恍恍若有契焉三十五年丁未三十五年丁未三十六年戊申三十六年戊申三十七年己酉三十七年己酉师十三岁纳室氏人情世事略不经心父母责之曰汝不理家务他日不知成箇甚么人师曰看那泥塑木雕的佛尚有许多人供养何况男子志在四方乌可限定耶三十八年庚戌三十八年庚戌师十四岁父母相继而背师偕兄哀痛迫切尽殡葬之礼嗣后每以出尘之念白兄兄不许师志终亦不改三十九年辛亥三十九年辛亥四十年壬子四十年壬子四十一年癸丑四十一年癸丑四十二年甲寅四十二年甲寅师十八岁时常婴病自觉世间俱属无常幻境乃远陟名山大川一日忽归遂将妻室安置毕兄以师为不肖视如路人师愈喜游历更不思归后尝语侍者曰我在家时已作行脚僧了四十三年乙卯四十三年乙卯师十九岁诣本郡佛恩寺礼大持律主为师持视师志气轩昂英姿出类命名海明号旭东如日轮东昇照天照地之意按师行实云我十九岁时于壁间见志公禅师劝世歌予读至身世皆空处不觉堕泪至夜获一梦如四山相逼中间秖有一路一僧对予颂偈云欲脱娑婆出苦缠急须精进莫贪眠声声只把弥陀念自有莲华托上天四十四年丙辰四十四年丙辰师二十岁持圆寂闻延福寺慧然法师讲楞严经往彼听受至一切众生皆由不知常住真心性净明体用诸妄想此想不真故有轮转自谓我出家原为生死生死岂不是轮转意若不受轮转毕竟要知常住真心知常住真心则不受轮转遂将楞严十卷熟读于七处征心八还辨见文中恍有入处诣室请益法师但以因缘开示不能决疑呈偈云我为生死来出家何须更算海中沙无常杀鬼卒然至锦绣文章乱似麻于是瓢笠出蜀四十五年丁已四十五年丁已师二十一岁荆南遇一禅客同行抵蕲水吴王庙患痢疾同行别去无人相顾偶有居士张稜溪者见师虽病眼光射人遂延至家中以药调理三月余病愈乃辞谢四十六年戊午四十六年戊午四十七年己未四十七年己未师二十三岁住黄梅破头山三载按行实云每看古人言句如银山铁壁誓愿住山力究此事行至黄梅破头山见泉石幽深遂缚茅屋若不明此事终不落此山于是艹衣木食一生伎俩搬尽只是者些无意味底语疑不自决乃依高峰录以七日为限克期取证做了四五日行路似云浮空亦不惊亦不怖一日发急到悬崖上立定自云悟不悟性命在今日浑然人境双忘眼前惟见一平世界更无坑坎举足经行不觉堕于巖下跌损一足至夜负痛有省高声云屈屈有士进前问师云脚痛么师噼面掌云非公境界四十八年庚申即四十八年庚申即泰昌元年泰昌元年天启元年辛酉天启元年辛酉二年壬戌二年壬戌师二十六岁参憨山博山闻谷雪峤诸大师按行实云予问憨山大师教中道汝身汝心皆是妙明真心中所现物如何是妙明真心大师云一切智清净无二无二分无别无断故予曰当时世尊何不与阿难如此说破只教将心微细揣摩大师云要他自理会予曰理会即不无要且不是祖师西来意拂袖便行参博山无异大师问学人从偏位中来请和尚向正位中接大师默然予出云老大一箇善知识被我一问秖得口哑傍僧云还是你不识和尚意予掌云者掌要方丈和尚喫入浙中参雪峤大师问你是那里人予曰西蜀又过西大师云我径山八十一代祖师也有几箇是你四川人惟四川人最恶癞予叉手前云合蒙高鑑大师遂留之三年癸亥三年癸亥师二十七岁参湛然和尚是年圆具按行实云予在显圣问红脸是关公笑脸是弥勒未审二老出身处请师决一决师云你看我麻脸是甚么予曰不审师曰你图口快予曰苍天苍天后于座下顿圆大戒补维那职四年甲子四年甲子师二十八岁参金粟密云悟和尚作染牛颂按行实云予在杭州西山病月余闻天台密云和尚赴金粟请予抱病过金粟师问那里来予曰云门师云几时起身予曰东山红日出师云东山红日出与汝甚么相干予曰老老大大犹有者箇语话师云我既如此你者许络索又是那里来予震威一喝便出师一日坐斋堂顾予云他们都作染牛颂你如何不颂予曰颂到有一首只是铺堂事忙未暇呈似师云试呈出看予诣师前画一圆相于中书一牛字师云此是古人的予一喝便行五年乙丑五年乙丑师二十九岁再参湛然和尚于海盐天宁寺按行实云予在天宁一期毕辞师归蜀师云全靠尔辈光扬法门箇箇似你都去住山那箇是应得的予曰学人病躯难理常住事师云我有天华显圣两箇丛林难道养你者箇病人不活金粟老密只管东打西打我替他担尽干计我老汉只用三寸绵软舌尚被人写帖送我你们要习还习我洞上宗好予曰和尚但放心学人固是他家种艹正好拈条白棒不顺人情打出祸来大家受用六年丙寅六年丙寅师三十岁复上金粟主维那西堂事命造方丈按行实云再参金粟作礼次师云堂中少箇打磬的送你进堂去予曰量才补职师云正是量才补职予主其事师一日落堂惟默然予问正恁么时如何师云你可到恁么地否予震威一喝师便打予复两喝师云你再喝两喝看予掀倒禅床拂袖便行师追上前蓦头一棒予曰恁么为人瞎却天下人眼在师举三圣因缘未毕予又一喝师咦一声出法堂去至夜予叩方丈作礼云今日触忤和尚师云屈打你予一喝便行师赶至门外云我到不恁么你到恁么后补西堂一日相撞师云好新鞋与汝蹋些泥予倒与师一蹋师休去旁僧云和尚也好顽师云双狮距爪你作顽会复为承当造方丈缘浅过杭州寓昭庆竹院房掩关师每以书招出造完方丈是冬众盈五百师乃命予与五峰分摄两堂七年丁卯七年丁卯崇祯元年戊辰崇祯元年戊辰师三十二岁悟和尚书曹谿正脉来源一纸并信金付师及莫春寓苕溪福山越明年夏受嘉禾东塔广福禅寺之请二年己巳二年己巳师三十三岁八月初一日入院方伯元履丘公并孙和石茂钖起伯诸护法缙绅居士请开堂演法寺即清凉国师之讲席向无提持教外别传者于是建立天童宗旨开选佛场自师始焉是年石帆岳司马相访问法腊多少师竖一拳岳顿然面赤曰我东南水方人民老实莫在者里惑乱人师云贫道行脚十五年今日惑乱着一箇岳曰惑乱我则可只恐惑乱愚人师云阿谁是愚人岳瞪目视之曰我也是路见不平见你年幼未是你做的时节师云释迦老子初出母胎指天指地难道也是年幼未是时节么岳曰所以云门要一棒打杀我今日一棒打杀你且作么生师作怕势云贫道性命几乎丧在门下岳跃然拜别三年庚午三年庚午师三十四岁为𨍏轹严居士送大悲像入院上堂少司成埽菴谭居士请题紫柏大师像通金粟悟和尚法嗣书悟和尚耑使送法衣至东塔按师上堂云大庾岭头提不起鸡足山前成滞货衲僧今日获一披如云普覆华王座四年辛未四年辛未师三十五岁题雪峤大师像题和石孙居士行乐图复子谷蔡居士书题金粟悟和尚赞示空外逵四维宽法语起伯孙居士建大悲阁请师上堂云山僧住此二三秋拄杖芒鞋未彻头千手大悲来摸索一茎艹上现琼楼翻刻指月录流通海内五年壬申五年壬申师三十六岁买舟上天童省觐悟和尚过显圣扫湛然得戒和尚塔既归结夏上堂云东塔今年结夏老牛老马归舍虽无水艹供看且喜鞭绳恶辣是秋师欲还蜀复上天童辞悟和尚出山到宁波慈谿尔赤冯居士延至家中请益冯术师力为拯拔示以正知见阖宅感悟复请上堂及归辞众按辞众上堂云楖栗横担不顾人直入千峰万峰去辞通郡绅衿遂抵金陵石衲余公于集生菴请小参示准提菴琢璞公法语为报恩寺净心上人题指月轩游灵谷寺题偈云偶来灵谷法堂上坐听松声递远钟莫是志公时说法广长舌底露机锋及到夔之万县寓广济寺高梁绅士寿北涂公中宪瀑崖高公古良甫叔度昆仲迎师至万年寺虚白公虚席延留旦夕问道六年癸酉六年癸酉师三十七岁梁山邑侯费公冯司列善长胡玉川居士心海法师请住万峰太平禅寺师四月入院蜀人久未响此音师一演唱有志正因之士远近趋风爰开辟丛林制度立九旬安居风规为众提持搥拂不辍衲子获益互相激扬山还水聚道化日隆乃有题十景之句制先觉宗乘序归太竹扫大持薙染师塔复还万峰七年甲戌七年甲戌师三十八岁是年佛殿僧堂百废俱举廊庑阶砌垩墁一新至冬落成按师上堂云复古太平寺悽然感废兴寒灰八百载破衲两三僧黠鼠居香积妖狐吹佛灯黄金重布地不识有谁能与雪滩陈太史书复江阴冯县令善长书象崖珽首座初受蟠龙请师以书勉之灵筏昌久亲椎拂师示以偈云有时度尽驴和马又去虚空接圣贤冬十一月受中庆请八年乙亥八年乙亥师三十九岁春三月维丰朱公登伯冯公请住中庆禅寺四方翕聚锻炼既严省发亦众遇境逢缘转加策进故入院上堂云山僧向南方走一回拾得几箇金刚圈一篮栗棘蓬今日对人天众前不辞拈出与诸人共相吞跳以拄杖打圆相云者是金刚圈试跳看复竖拄杖云者是栗棘蓬试吞看是年悟和尚七袟师修启耑使上天童庆祝复瀑崖高公问道书复无际凌虚公书复昭觉惟一公书九年丙子九年丙子师四十岁缁素向化众多事繁立体宗宁为监寺及师诞辰万指围绕复宕渠流长苏公问道书复雪门璨别峰玺字水拙书是冬受开县栖灵请十年丁丑十年丁丑师四十一岁秋八月住栖灵冬十月结制制中为众提撕略无倦色按病起上堂云病僧为病极说法乖法式静地念摩诃寻声入福慧复云二十年来经药饵不知此疾是膏肓复破浪舟偈云梅华雪子竞峰头开落浑然春信浮触到面门须着眼莫教穿过臭髑髅示竹微奉离指示法语十一年戊寅十一年戊寅师四十二岁冬十二月檀越苏流长请住渠县祥符禅寺先是君一老宿与苏公阖郡绅士商确已定欲建禅期须行南方体裁及师入院百度整齐遂立君一公为监寺总理院务衲子四来率多气岸按解制上堂云祥符解开布袋放出一群勐虎不会狮子翻身箇箇解打口鼓蜀都自此咸钦法化之盛矣十二年己卯十二年己卯师四十三岁春二月王兵马太乙李居士凤山请住广安大竹县无际寺师初虑故里人愚朴难向佛头着粪先复王公书云贫道垂髫时视乡党中人多脂粉气今门下欲贫道唱还乡曲想是鹅王择乳素非鸭类耳至四月师与众同赴结夏安居龙象蹴蹋展佛祖机用一郡欣所未闻后欲以梓里之情延师久住时万峰众护法以太平开拓有年宜永标赤帜不可虚席也乃强迎归万峰十三年庚辰十三年庚辰师四十四岁是冬重整炉鞴痛施钳鎚英灵泉涌气吞诸方忽一僧从聚云来将吹万上堂语呈似师看毕太息久之乃普告大众云聚云钉椿摇橹妄拟祖庭反谓嫡悟嫡据者为非自甘嗣远嗣死者却是甚至穿凿识案谩惑无识之辈纽捏枝派冒籍有宗之门不知大慧门下有九十四人迄今五百年来久无影响而聚云辈焚香发誓结五十三人挝鼓陞堂一旦嗣之不知斯辈得何据乎试问聚云辈梦眼何故不开活的不嗣而反嗣死无对证者何不索性做箇过量人独擅嘉声亦得而乃剌脑入胶盆耶既谓汉月致书识聚云为大慧种艹则何不效黄檗不嗣马祖而竟嗣百丈今聚云反嗣大慧而不嗣汉月较之古人之智天渊矣遂作佛道声价以辟吹万远嗣大慧之妄十二月开县徐檀越通碧特修大宁伫候复有叙府牟吏部尚书秉素樊督台我劬二护法耑启延师蜀南阐化师以先受大宁之请为却而牟慕道之心甚切更不相让越明春重遣员役舆师遂南行矣十四年辛巳十四年辛巳师四十五岁二月过酆邑觉城柱迎师入平都山与绅士同请益并祈法语及抵叙州缁素驰逐瞻仰师曾有偈云拄杖肩舆入市廛大惊小怪乱言传虽无道况垂千古却有禅名播万年牟遂延于佛莲禅院日夕咨决心疑满慰夙愿以牟昔年奉差金陵南中士大夫结社集生菴牟得与同参后因王程期迫依依难别朝宗和尚告曰天童衣钵正在破山归而求之何用他觅今入师筹室方知朝宗和尚恩大难酬厥后师蟠龙开炉峨嵋瓦屋僧侣云臻久参初进一皆觌面提持按是期上堂云凛凛朔风吹敝庐人人冻裂箇皮肤就中有点天然别分付梅华树几株时牟与樊喜法席之盛得未曾有十五年壬午十五年壬午师四十六岁春初于蟠龙解制即放舟东下过开县应徐公之请而徐公巳谢世矣自师南上时书相报徐公适于官潭舟中开函不能速就思绪便投身水中徐公本浙人也原亲觐天童悟和尚起法名曰通碧客于开县有年故慕道之笃如此四方闻者皆谓徐公真为法忘躯人也师为彼小参云西津坝即西方境官潭子是白莲池时大众感叹欲久住大宁共酬徐公之愿伊阖宅不废初志一一倾心大开法席乃安徐公位于禅堂之侧与众同事作十二时歌撰黄龙寺碑文十六年癸未十六年癸未师四十七岁壬午冬师在大宁闻乱风渐起乃归大竹之佛恩以佛恩山深可避故也此时人多风鹤之惊大众亲师已久依依不忍离其翼赞丛林担荷大任者则有雪臂峦敏树相澹竹密孤石宪燕居申丈雪醉三吴等重为修葺安众待时按佛恩录云千千龙凤从兹止万万狮麟自此归即竖大殿日上堂语也是冬烽烟四告师谓众曰汝等远避老僧听天安命群贼入寺见师形貌奇伟误认为达州唐进士欲加苦拷师慈心善导为说山中道人行履贼皆释疑散去即有偈十首其一曰须短发长近俗容安名立姓谓唐公于中幸有一星别说法声同意不同时众皆远遯惟雪臂峦一人不离左右虽与难亦无怨也厥后众方归强师过万峰抵佛香建活埋菴大清龙飞顺治元年甲申时蜀中未通尚沿崇祯十七年大清龙飞顺治元年甲申时蜀中未通尚沿崇祯十七年师四十八岁春三月蜀江北岸遍地干戈惟南岸山谿险危兼有土兵御侮耑使驰书达石砫司秦总戎良玉夫人处秦即差官同永贞上人过忠州迎入石砫之三教寺风土人情更觉淳厚可为安居之地二年乙酉以至丙申年止蜀中尚沿明号二年乙酉以至丙申年止蜀中尚沿明号师四十九岁彼司之人向沾法化信敬有加初为隐遯计而瓢笠追随复成法席示寿山福苍松鹤竹帆波觉城柱默石悟法语示马宣慰嵩山偈复黄铨部郎六解书三年丙戌三年丙戌师五十岁春正月师诞辰缁素同庆皆以世礼尊之师亦怡然大快时故旧绅士或耑书慰问或亲炙座前如秉素牟公以古人悬艹履于门上为问师复之最详与王相公春石书与田兵宪素书四年丁亥四年丁亥师五十一岁是春近宸张公请住天祐寺师于佛诞日入院冬建禅期盖张公以司人未闻西来密旨坚请曲垂开示提醒人心邻有三台寺碧虚老宿事师最切自造寿塔乞师作铭并乞题行乐图云行住坐卧人之威仪松竹梅石山之秀气器界根身万法归一尔鼻兮香金炉尔足兮蹋顽石尔耳兮声幽松尔手兮执如意尚余竹与梅坚节而素质呵呵堪笑尔碧虚堂堂乎若是五年戊子五年戊子师五十二岁兵戈纷起民不能耕所遭饥馑有骨力衲子同甘寂寥勇锐办道师亦弥加提策即有客相访随家丰俭而已示石年曹公偈云为月开门笑远山光楼声发骨毛寒老僧无别营清供待客惟将竹数竿六年己丑六年己丑师五十三岁嵩山马宣慰请师为祖覃太夫人良玉对灵小参三教主人常然公为师永贞长老请对灵小参复侍伫黄公书示厥中侍僧法语二月东川吕相国耑书迎入司中一晤初以老病为辞吕因军务所羁不能趋榻强请再三师乃策杖而往一见便把住问云你是吕相国么吕曰不敢师云父母未生前姓甚么吕拟议师便棒吕大怒师复打吕趋进师笑云将谓将谓原来原来遂说偈云无端平地起孤堆吓得虚空颠倒走痛打金毛人不识几乎翻作跳墻狗吕出诤论以势相加师又说偈云父母未生前句子等闲棒着发无明勐然省得非他物十八女儿不系裙吕乃省送归三教后通书云承施棒喝却得透脱一阵黑风黑雨原自天朗日晴只恐一伙盲人不识此段因缘耳师复书云昨与阁下弹丸地上相逢此奇缘也势不可不斗胆果符素心漆桶子快不然老僧与阁下咫尺天涯矣承命敝檀越坚留三教因天祐人来接归聊具瓢拂机缘偈语以悉鄙衷吕耑书谢云远承切念亲嘱慈旨从今拜教多矣他年天台山上幸以只手相携五月石司亦有烽烟侵境吕耑使请师过渝之彭水师欲上峨嵋逸老辞吕出江七年庚寅七年庚寅师五十四岁时立阳李总戎屯兵涪陵特营精舍坚延憩钖师以间关险阻暂允其情后李事师如弟子礼师尝谓李曰上帝好生宜护惜残黎李即出令不许误杀一人迄今蜀东颂德不已小山于总戎闻师直心导物未亲法音延至黄化城署中频频请示佛祖因缘师一一随机奖劝或说罪福受报好丑皆以不杀为至德于心感悟乞垂法语并请题双松偈云城开黄化松双栽为鼓风涛引鹤来近日如何枯不併独参天地靖氛埃方欲久沾慈诲而李复延归涪陵八年辛卯八年辛卯师五十五岁是秋张兵与于李相战师复入南滨进梨水忠路司覃公讳敦源者延住福田寺礼遇甚优有苦李昔拈今熟也之句盖覃曾亲师椎拂故契合如斯铁鹤寺象崖法嗣讣音至师悼以偈曰遥闻铁鹤已沖霄留下空巢期寂寥瓢笠思随云水散风帆义逐雨华飘念年鼓粥终初志十处开堂始称豪同汎锦江三崃上岂知尔去益吾劳是冬万县首四谭公以北岸地方烽烟大息悬伫归里犹慕景星耑使延师出江重布当年法化九年壬辰九年壬辰师五十六岁是春率众还南浦谭公迎于太白崖万年寺居焉见愚贤菴玉环续长等获瞻师面如隔世重逢左右给侍最为精勤首四谭公每邀谭爵台士心西崑两大护法与师终日剧谈共慰多年积慕之怀请题太白崖诗云太白危巖坐舞华飘杖黎穿人鼻孔句为我省诗脾调古喷寒玉风高长紫芝词坛骚骨在付与林鸟啼缁素方谋久住之策本明彻西瞿望亦缘别师有年议诸檀越梅王冉徐杨等请师过开县休夏及到龙城见闻者莫不合掌加额咸称古佛重来与本明偈云干戈队里几经秋恐我师徒难聚头今日相逢舒一笑两城烟水自悠悠四月一日于紫云寺安居一期毕范杨二檀越请于栖凤结制师陞座云紫云解座栖凤陞座虽是两彩一赛要且不离者箇以拂子打云佛子住此地则同佛受用常在于其中经行及坐卧至冬高梁圣瑞姚护法请住金城寺乃为众开炉旧日参随衲子同聚法筵大振颓纲宛如昨日十年癸已十年癸已师五十七岁圣瑞姚公请于师曰和尚门墻高大龙象甚多非大道场不能海纳山容弟子卜得一山俗传古之黉宫尚有老桂二株局面恢弘可建一大梵剎乃屈杖履一游师览云此山较之千二百五十人同居犹其少者也是秋鸠工採木于佛成道日竖大殿方丈僧堂三十余楹即名之曰双桂堂遂结冬安众顿成大观十一年甲午十一年甲午师五十八岁丈雪醉自夜郎来省觐师命上天童代扫悟和尚塔每告醉曰老僧欲诣先老和尚塔前拈一瓣香奈年来荒乱道路荆蓁汝不辞劳可先为老僧一往遂书送行偈曰雪骨冰肌谁箇知临行相赠扇头诗清风赢得还归握漫莫逢人露一丝并送法孙佛冤法语十二年乙未十二年乙未师五十九岁得法弟子分化四方凡乘者闻师严峻之风咸欲亲承棒喝奈川原旷绝兵燹之后百里无人其负笈来从有树下宿者有冢间宿者有溪畔巖穴而宿者皆冒险乘危甚至官司嫌疑而鞫问者如斯道路楚水秦关犹雾拥云臻是冬立灵木绶空如禅为监寺心宗慧心为副寺清溪为首座本如为维那道雅为典座松溪为直岁卓尔朴存燕石继竹为知客云幻圣可参之西钵忘我东也为侍司分领其事规约整齐双桂道风大振遐迩矣谢铨部郎沛之曾邑侯胜幢入山问道答田司李维叙书答牟将军麟玉书复赵孝廉羽鐄书复法孙语嵩裔书十三年丙申十三年丙申师六十岁复李制台培之书复方太史神生书复文督学君山来韵为冯明经砥中荐先考列司善长对灵小参是年凡嗣法门人远近学侣皆集座下同庆大年虽遐陬僻壤莫不绘师像而瞻礼焉十四年丁酉十四年丁酉师六十一岁关南平西亲藩福晋耑使赍信香法衣并法被炉奁华幔茵褥凡法座之可严饰者无不备焉请上堂说法请题自真赞及法语以归缘法孙懒石聆住汉中府静明寺与藩府相近故特来请法也十五年戊戌十五年戊戌师六十二岁慕义谭侯府士心荐先慈请说法师命灵木缓理院务同众至天城对灵小参谭感谢请于太白巖万年寺休夏寻受请结制师暇时偕诸公游天生桥流杯池岑公洞胜蹟名踪皆有乘兴之句是冬归双桂时丈雪醉住嘉禾青莲寺东塔监院清白常勤旧房僧慈霖洽同绅士金太师之俊谭司业贞默朱郡侯茂时汪进士挺王方伯庭文学施博翁天麟法姪严大参等修公启请再住东塔师因巫崃烽烟未尽犹多阻滞以稍迟趋命复之复径山法弟费隐和尚书示再三法语示铁印法语示野月法语十六年己亥十六年己亥师六十三岁李制台出师夔关耑书问道师复最详更赠以偈有重开巴国苏民困再造夔门起世贤之句李览大悦志拟旋师躬亲法座后巫崃屯兵六载屡裁问答之书十七年庚子十七年庚子师六十四岁峨嵋诸剎名宿思聆法音欲究此事有法孙紫芝住峨嵋之万年寺众与商确专趋法座启师逸老峨嵋师辞以衰病不能跋涉后峨嵋高志之辈皆接踵而来朝夕磨砺师施以本色钳锤均有深省十八年辛丑十八年辛丑师六十五岁法堂告成廊庑毕备复建一楹于法堂之左隅题曰寝堂凡斲木拽石挑砖运瓦皆僧侣躬为之犹有力行而恐后者制台李尝问使双桂丛林体制僧徒功行何如使对以梵宇巍峨寮舍恬静其中皆真诚学道之士约万有余指李乃大书灯传无尽四字额之康熙元年壬寅康熙元年壬寅师六十六岁为灵隐文题自真赞为两生从题自真赞为法孙憨月燕石题自真赞复白剌史完初来韵师与白酬答最契有惆怅离骚坛未冷平都山又墨花生之句是年师归故里重修度亲菴安众学道与众说法用报亲恩盖此菴建于崇祯末年以世乱未及落成今特为修理亦不负度亲初志云二年癸卯二年癸卯师六十七岁为印贞刘夫人荐夫君谭西崑上堂为梁山县令飞云彭公入山饭众上堂为襄阳于元戎小山题平寇伯彦侯曾公像赞复重夔镇程元戎万夫书复忠南汝止高副使书复遵义余太守君维书示谭虞卿任卿两总戎法语题天童悟和尚真赞复风穴云峨法姪书三年甲辰三年甲辰师六十八岁是秋巫山已定楚蜀道通师有天童之行速于急湍乃发书渝城唤莲月正归书云双桂常住汝当来接手以代一臂之劳令老僧往天童扫塔报师恩德不忘递代相承也万望垂怜至祝至祝正趋座右时制台李凯旋太夫人讣音倏至即差员役进双桂请师荐亲前归巴渝以候杖临师命云峤水监院莲月正领众乃过长寿县及抵渝城缁素争先拜于街市乃至屠儿亦皆稽首李延寓观音寺于官衙设座请师为母说法李跪听母位之侧盖思亲之切而尊法之至也示李制台杨夫人法语示子李雯法语示秉儒牛公偈示宝峰慧偈后李欲留住崇因寺师不胜应酬辞归双桂道途风雨每有寒暑之恙扫塔之行自兹未果四年乙已四年乙已师六十九岁丈雪醉中兴昭觉张抚台坤育郑提台西云郎藩台钧衡李臬台息六郭道台余菴冀府尹蓑翁入山问道醉以师平素行业动静体裁出词吐气迅捷锋铓言于众宰官皆怀企慕迺力修昭觉各通请书师以老病辞谢时澹竹密自成都艹堂特趋庆祝于佛成道日师命秉拂上堂以法衣拄杖炉拂等总付代劳夔州邢府尹拙溪入山问道师示以偈食禄元来各有方老僧双桂君瞿唐相逢没甚好消息拳头巴掌绝商量新宁沈县令廷劢入山问道是冬南北学者及得益弟子连袂而来趋归如市师命众执事竭力开炉弥加整饬迺普告大众曰今年不惜眉毛重打口鼓向后更不说禅亦不说戒尔等欲参禅受戒不可后也众谓师年尊谢事之说而不知已无意于世矣五年丙午五年丙午师七十岁正月十五日将眼耳鼻舌身意分成六偈付嘱六人以终生平之事越廿一日师诞辰远近士大夫当道宰官及入炉鞴久近弟子左右环拥莫不怀香瞻恋共庆大旬自此谢绝人事闲居寝堂至三月初十日师示微恙落堂告众云老僧年经七十四大渐颓报缘将尽众等白言耑人请医师云不可人生去来原属平常何必贪寿但率众修塔乃是真孝老僧行径虽异诸方然去亦不同故套从上有坐脱立亡者有拈拂竖指者有奇言妙句惊世骇俗者老僧若入涅槃秪是起居如故候时至则瓜熟蔕落自然之道也至于丛林风规确守为上亦如老僧住世无二勉之所有竹杖瓢笠道具之类分与旧契尚存衣钵之余可付丈雪醉修昭觉祖庭至十六日午时别众众皆潸然师却就寝少顷复坐指烛顾众而逝僧俗弔慰哀声震地丈雪醉至欲舁棺至昭觉建塔众皆力争遂塔全身于本寺万竹山之前仍公举云峤水为监院众执事如旧丈雪醉负衣钵爪发塔于昭觉影堂之侧师建法幢凡十有五陞堂语要普说小参机缘法语拈颂偈赞书问杂着先是丈雪醉编成十二卷离为二册刊入嘉禾楞严藏室流通其有后录如记录参之秘所集亦刊行以寿于世矣剃度弟子印开等凡百余人嗣法弟子八十七人南北分化各振家声或辅弼丛林深养厚蓄或诱一郡或导一国或居止不定诃佛骂祖虽未付授而昭昭然大有光明者又未可枚举也若夫宰官绅士有入山问道者有久入参请者有随缘理会而渐渐发悟者有亲受钳锤而处处露锋铓者有同事摄化而弘护法道者亦莫能尽述师根性勐利天资高强工夫急切彻悟渊深行脚扣击当锋已少其人出身作用接物端如掣电所以自东塔开法至于西川十五名蓝驱耕夺食皆是利害脚手锻生炼死无非恶辣钳锤凛凛威光如嵒壁千仞赫赫声誉似雷震九天纵逢剑戟武夫瞻德容而敛其暴怒即遇王公宰辅钦法令而小其威权晚年随乡入俗谦光应机笑里有刀泥里有刺或语或默或喜或嗔皆莫辨其可否直令人怀疑而发悟差殊品汇教泽均沾一知半解虽士庶亦有焉故示寂时毋论远近贵贱缁素輓词哀声盈门而追慕不已耳今敬述平生出处大略攷全录岁月而编次之以为后世取则云破山明禅师年谱破山明禅师塔铭敕封征仕郎翰林院庶吉士癸酉科孝廉巴县刘道开撰文赐进士及第内弘文院编修遂宁县李仙根篆额赐进士出身征仕郎礼科给事中前吏兵工左右给事中翰林院庶吉士广东道监察御史刘如汉书丹原夫江汉炳灵岷峨毓秀山川间气圣贤笃生自少林西来曹溪缵绪而南岳一马首诞什邡是则宗门之盛实吾蜀人启之也自时厥后代有名宿莫不家敷智蕊户灿心灯求其得髓弘宗圆机应世王公钦范走卒知名本卫法之苦心运大人之作用逆顺莫测游戏无方不得不推我万峰老人矣师讳海明号破山俗籍顺庆之大竹元勋奕叶相传蹇忠定之裔孙古佛因缘共说昭觉勤之转世生含异质幼挺奇标尧眉舜目几符智者之姿龟背鹤形不让纯阳之表亦娶妻而生子同耶输与罗睺行年十九忽厌尘凡薙发出家挑包行脚偶听慧然法师讲楞严经至一切众生皆由不知常住真心性净明体用诸妄想此想不真故有轮转遂终日疑闷乃阅古人公案如铜山铁壁无隙可入于是孤身出蜀见数耆宿不能决疑俄住楚之破头山刻期取证以七日为限逼拶至极经行万丈悬崖自誓云悟不悟性命在今日了时交午未忽见银色世界一平如掌信步举足不觉堕于崖下竟将左足跌损从前碍膺之物泮然冰释高声叫云屈屈自此出山南行参数员尊宿末后至金粟机锋上下才辩纵横粟书源流一纸加以信金一缄秖受下山暂住苕溪已已秋嘉禾绅衿请住东塔远近学者归之如云粟聆之曰华开檇李果熟蚕丛癸酉春回蜀卓钖于万峰古剎学者归之亦如东塔之众也有黠鼠窥香积妖狐吹佛灯之句盖鳃鳃乎有今日狂禅之虑矣师主万峰凡十余年甲申以来刀兵横起杀人如麻有李鹞子者残忍好杀师寓营中和光同尘委曲开导李一日劝师食肉师曰公不杀人我便食肉李笑而从命于是暴怒之下多所全活昔人以澄公之于二石如海翁狎鸥师不但狎也而且化之矣拯溺不规行捄焚无揖让此之谓也然自此人目师为酒肉僧反有借师为口实者师以救生为卫法之苦心甚不得已也壬辰癸巳间蜀难渐平师回梁山之金城寨去寨半里有旧绅别墅尚余老桂二株师葺而居之颜其堂曰双桂门曰福国麤成丛林而四方学者至复如归师随其一知半解辄有付嘱焉或疑其付法太滥而不知师于此又有深心也盖佛法下衰狂禅满地倘一味峻拒彼必折而趋邪师以传法为卫法之苦心甚不得巳者也师之名上自朝廷下及委巷近而中夏远而外国罔不闻知总制李公奠安全蜀数遣使迎师皆力辞甲辰秋再使敦请师不得巳飞钖临渝盘桓九旬相得甚欢李公享师以牢醴师阁箸曰山野昔遇恶魔而开斋今逢善友而止晕从兹不御酒肉矣遂辞而归丙午正月廿一日寿臻古稀道俗集庆者万有余指至三月初十日师示微恙预申没后之约不用茶毘内棺外椁便服入殓窆如俗人礼是月十六日亥时盥漱搭衣以手指烛端坐而化寿七十坐腊五十九坐道场语录一十二卷入嘉禾紫柏院流通海内焉时有得法弟子丈雪醉公将塔师全身于梁之艮龙山麓影堂设于成都之昭觉走书请铭于不佞道开矍然曰予何言师之道德在天下天下之人能言之也操履在丛林丛林之人能言之也必欲予言亦言其甚不得已之苦心耳夫甚不得巳之苦心是马祖之所难也马祖之所难而师易之虽谓师为什邡之跨灶可也爰系之铭铭曰坤维禅宿肇自马祖临济沩仰两灯并谱济下儿孙杨岐独盛传至天童枝端派正万峰崛起忠定后裔矫矫人豪堂堂法器十九辞家廿七圆戒不屑蹄涔直操溟澥金粟老子眼明手毒一瓢恶水洗肠换骨再振滹沱旁起四宗花开檇李果熟蚕丛九坐道场单提心印魔与魔民一战而胜烹佛锻祖补天立极师于祖庭实有勋惠劫遭离乱杀人无算处剑戟林如家常饭游戏神通饮酒食肉长鲸吸川烧猪果服但尔诸方不当学我伊尹之志有之则可酒肉破戒滥付招毁原师之心大不得已天子闻名王侯愿交黄麻不羡青山逍遥行年七十化缘已毕双林双桂是一是二无偈可留无法可说狮子频呻指烛而灭遗令官敛法同缙绅身后一着犹是逆行艮龙之麓窣堵坚好八部天人香花围绕只履已西幻壳斯藏我铭贞石万祀垂芳破山明禅师塔铭板附楞严