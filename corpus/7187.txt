焰罗王供行法次第焰罗王供行法次第阿谟伽三藏撰行者若欲修是法者先应知是王五变之身并其大宫一一缘起其五变者一者焰罗法王是即本号也二者死王三者黄泉国善贺罗王四者料罪忿怒王五者檀拏少忿怒王本宫在铁围山之北地中是即冥道宫也五万眷属而为围绕宫中庭有檀拏幢其头有一少忿怒之面王常见其面知人间罪轻重善恶人间有作重罪之者从其口出火光光中黑绳涌出警觉见木札知其姓名料记之又有作善之者白莲花从口开敷其香普薰大山府君五道将军王常奉王教能定善恶凡欲修是法时设供物国王王子及百宦宰相等人民随人应设供物胡麻油五谷纸钱币帛香药等用之苏蜜安善那香药等入粥和合可煮之求露地闲静之处宜修供不知意人见之杨枝五尺以是教其位是法疫病气病一切病恼时宜修兼能修之正报尽付死籍能乞王削死籍付生籍到疫病之家多诵大山府君呪行者着座涂香摩手臂南无释迦牟尼如来御名七遍可诵之以香水洒地上加持香水真言曰唵阿蜜利帝贺曩贺曩吽娑缚二合贺引供师运一念离自他之异故曰无遮心绝怨亲之念号平等能行是法是菩萨行广大之愿能运是慈是如来慈为诸福之王在三檀之上者良由佛说无尽威德自在光明胜妙真言加持之力也能令一食为无量食又使一财成无尽财一一财食量同法界普施有情悉皆充足甘露法食法食充饱罪灭福生离恶趣身受人天报能令施主增益寿命消除业障即得满足檀波罗蜜现招胜果当证菩提妙力难思信而不惑今日施主奉为皇帝宰辅及法界有情普设无遮广大供养先从诸佛菩萨金刚天等乃至鬼类冥道诸饿鬼僧尼灵等记其名籍上一一立坛上以供物置籍前当诵甘露王真言加持供物观想右手掌内有字是字流出甘露水充满诸供物等洒净净水真言唵嚩日罗二合舍儞吽泮咤已上香水以竹枝洒之若露地修是法勿向桃柳之本次可请诸佛菩萨一心奉请本师释迦牟尼佛一心奉请世间广大威德自在明神一心奉请西方极乐世界阿弥陀佛一心奉请当来下生弥勒尊佛一心奉请尽虚空界一切诸佛一心奉请大圣文殊师利菩萨摩诃萨一心奉请大圣普贤菩萨摩诃萨一心奉请大悲观世音菩萨摩诃萨一心奉请大势至菩萨摩诃萨一心奉请药王药上菩萨摩诃萨一心奉请除盖障菩萨摩诃萨一心奉请地藏菩萨摩诃萨一心奉请虚空藏菩萨摩诃萨一心奉请金刚藏菩萨摩诃萨一心奉请十方尽虚空界菩萨摩诃萨一心奉请十方尽虚空界声闻缘觉一切贤圣一心奉请一切护法金刚密迹诸善神众惟愿本师释迦牟尼如来及十方尽虚空遍法界一切诸佛诸大菩萨摩诃萨一切贤圣众今日今时不舍弘愿为众生故受我等请降临此道场受今施主所献供养今当承以召请真言召请冥道惟愿三宝哀愍纳受护持消除灾难若是人正报尽虽付死籍王垂慈悲方便削死籍愿如大誓即付生籍寿命百岁常见百秋即诵诸佛菩萨摄招真言曰曩莫三满多没驮南阿萨缚怛罗钵啰底诃跢怛他蘗党矩舍曰月地左哩也跛哩布罗迦娑嚩诃印二羽忿怒缚二风屈如钩请了即献供物先释迦次普贤文殊次可请梵天帝释及四天四天王每座有一鬼其名东方健达婆王南方俱盘荼王西方诸龙北方二十八大药叉供了次大梵天帝释四王印真言四王通心呪印左手大指中指小指皆立向上屈头指无名指拳着掌上手掌向前屈肘向上呪曰唵渐婆罗谢辇陀罗夜莎嚩诃梵天印左手作拳按腰右手五指相竖着之少屈高过肩观有掌内莲华真言曰唵没罗诃么宁娑嚩诃次帝释天印右手同前安腰左手五指直竖相着地水二指屈中节以风着火背空屈中节真言曰唵因捺啰野娑嚩诃焰魔檀陀唿召印真言以两手中指无名指小指正相叉二头指竖头相拄二大母指各附二头指侧开掌如掬水法大母指来去真言曰跢姪他唵焰魔檀驮耶尸朋迦唎尼跋折唎杜堤𤧕醯𤧕醯莎缚贺阎罗王法身印屈左手三指仍称出头指三分许以大指博附着头指下节文头指来去真言曰唵焰魔罗阇鸟揭啰毘𠼝耶阿揭车莎缚诃若用是法印呪作大坛供一切诸佛天等即结是印七遍诵呪其焰魔罗王即来受是供大欢喜次请五道将军王金刚合掌称名曰五道将军王左司命右司命次请天曹府君一切天曹百司官属都官使者及诸部类降临此坛场受我供养地府神君平等大王一切地府百司官属都官使者诸司部类降临坛场受我供养典主地狱三十六主马头罗剎牛头罗剎等诸眷属降临此坛场受我供养地主明王山川岳渎城隍社庙一切神众各与眷属愿到道场受我供养今过僧尼未解脱者施主先亡七代久远一切魂灵及无始时来冤家债主降临此道场受我供养旷野大力烧面大王无量百千万亿那由他恒河沙诸饿鬼等各与眷属降临此道场受我供养归命三宝次召诸饿鬼真言真言曰唵部布哩迦哩怛哩怛他揭多夜次诵开喉印真言真言曰唵部布帝哩迦哆哩怛他揭多夜请了结钩索锁铃印次光泽诸供物印真言曰唵入嚩啰也满度哩莎嚩诃次以竹叶洒净香水次诵甘露真言曰展右手于右肩上并众指开中念三七遍那谟苏卢婆也怛他揭多也怛儞也他唵苏卢苏卢婆罗苏卢婆罗苏卢莎嚩贺次念毘卢舍那心转观乳海真言展右手五指向下临食器中即成想鑁字在于掌中那谟三满多没驮南鑁次是等真言令供物微妙味次可请太山府君是王住宅山后有勇勐鬼王剎那间游行世界行木札之病以金刚合掌可诵真言曩莫三曼多没驮喃只怛罗虞钵多野莎嚩贺次可请供诸冥道次至心唱五如来之号曩谟婆誐嚩帝钵啰保陀啰怛曩耶怛侘誐哆耶曩谟宝胜如来除悭贪业福德圆满曩谟婆誐嚩帝苏噜婆耶怛侘誐哆耶曩谟妙色身如来破丑陋形相好圆满曩谟婆誐嚩帝阿密㗚帝罗阇耶怛宅誐哆耶曩谟甘露王如来灌法身心令受快乐曩谟婆誐嚩帝尾补攞誐怛罗耶怛侘誐哆耶曩谟广博身如来咽喉宽大受妙味曩谟婆誐嚩帝阿婆延迦罗耶怛侘誐哆耶曩谟离怖畏如来恐怖悉除离饿鬼趣次金刚合掌当奉请地藏菩萨愿以慈悲令一切冥道次第无令失所次金刚合掌可诵某甲等谨以香洁饮食及钱财币帛等先奉献十方诸佛百千俱胝万亿那由侘不可说不可说国土微尘等一切冥宦冥道僧尼灵界五百饿鬼众半天婆罗门诸饿鬼众一一各得摩伽陀国十六斛食能令此食悉皆变为法喜禅悦甘露醍醐清净乳海充遍法界广大无量无不饱满悉皆证得解脱菩提归命常住三宝次金刚合掌赞诵曰阿演覩泥嚩左誐素罗紧那罗那罗乞铄迦罗那野钵啰嚩啰达么蘖哩多地伽罗尾达么左钵罗舍么操企也儞铭多部多铭多婆罗迦舍夜怛儞贺室罗摩拏也驮𤚥次唱忏悔偈曰今日所设供具多不如法可咲麁恶恼乱一切冥宦冥道檀吉尔众冥道唯愿令许唯愿慈悲布施欢喜次若欲消除疫病气病疟病者可供大山府君若欲解脱恶人怨家呪咀者又别可供大梵天王四天王位即得解脱若欲得福德者可别供二十八大药叉若欲拔济正报之命者可别供焰罗王五道将军即得削死籍付生籍总一切任行者之意但钱币帛等不须供养阿阇梨召请当所龙神一切灵等可供养一切随意常以新衣坛中穿一穴置新衣每时时以焰魔王真言从坛出煎饼五谷粥加诸香花和水净器以欢喜心四方散之始从四鬼一切鬼等欢喜纳受而后可读大乘经焰魔供次第一卷