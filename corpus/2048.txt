云谿友议云谿友议序云谿友议序五云谿人范摅纂近代何自然续笑林刘梦得撰嘉话録或偶爲编次论者称美余少游秦吴楚宋有名山水者无不㢮驾踌躇遂兴长徃之迹毎逢寒素之士作清苦之吟或樽酒和酬稍蠲于逺思矣谚云街谈巷议倐有禆于王化野老之言圣人採择孔子聚万国风謡以成其春秋也江海不却细流故能爲之大摅昔借衆多因所闻记虽未近于丘坟岂可昭于雅量或以篇翰嘲谑率尔成文亦非尽取华丽因事録焉是曰云谿友议傥论交㑹友庶希于一述乎云谿友议云谿友议卷上云谿友议卷上儒对南阳録苎萝遇鲁公明眞诗解毗陵出巫咏难灵丘误襄阳杰冯生侫江都事南海非四背篇严黄门哀贫诫古制兴夷君诮饯歌序宗兄悼梦神姥玉泉祠舞娥异名儒对王仆射起再主礼闱逺迩称扬皆以文德巍巍聿兴之也武宗皇帝诏至殿曰朕近见二字一乃一至禽兽之制在气经年懵然不解忽梦乌衣人引理而教之其书遂行于世佥谓鬼谷留侯复生也筌后爲邓州剌史常夜占星宿而坐一夕三更东南隅忽见异气明旦唿吏于郊市如产男女者不以贫冨悉取至焉过十余辈筌视之曰皆凢骨也重令于村落搜访之乃得牧羊胡妇一子李君惨容曰此假天子也座客劝杀之筌以爲不可曰此胡鶵必爲国盗古亦如然杀假恐生真矣则安禄山生于南阳异人先知之矣又曰此天下之事不可卒去是以石勒致鹿奔之兆桓玄动星光之瑞王夷甫宋高祖非不欲早害玄勒称于太平杀之不得矣梁武帝视太白之变而下殿奔后愧于夷狄之主凡爲大盗者必有异也筌首知之知之而不可禳也苎萝遇王轩少爲诗寓物皆属咏颇闻淇澳之篇游西小江泊舟苎萝山际题西施石曰岭上千峯秀江边细草春今逢浣纱石不见浣纱人题诗毕俄而见一女郎振琼珰扶石笋低佪而谢曰妾自吴宫还越国素衣千载无人识当时心比金石坚今日爲君坚不得既爲鸳鸾之会仍爲恨别之词后有萧山郭凝素者闻王轩之遇每适于浣溪日夕长吟屡题歌诗于其石寂尔无人乃郁怏而返进士朱泽嘲之闻者莫不嗤笑凝素内耻无复斯游泽诗曰三春桃李本无言苦被残阳鸟雀喧借问东隣效西子何如郭素拟王轩鲁公明颜鲁公爲临川内史浇风莫竞文教大行康乐巳来用爲嘉誉也邑有杨志坚者嗜学而居贫郷人未之知也山妻猒其饘臛不足索书求离志坚以诗送之曰平生志业在琴诗头上如今有二丝渔父尚知谿谷暗山妻不信出身迟荆钗任意撩新鬓明镜从他别画眉今日便同行路客相逢即是下山时其妻持诗诣州请公牒以求别醮颜公案其妻曰杨志坚素爲儒学遍览九经篇咏之间风骚可摭愚妻覩其未遇遂有离心王欢之廪旣虚岂遵黄卷朱叟之妻必去宁见锦衣恶辱郷闾败伤风俗若无褒贬侥倖者多阿王决二十后任攺嫁杨志坚秀才赠布绢各二十疋禄米二十石便署随军仍令逺近知委江左十数年来莫有敢弃其夫者眞诗解濠梁人南楚材者旅游陈颕岁乆颕守慕其仪范将欲以子妻之楚材家有妻以受颕牧之眷深忽不思义而辄巳诺之遂遣家仆归取琴书等似无返旧之心也或谓求道青城访僧衡岳不亲名宦唯务玄虚其妻薛媛善书画妙属文知楚材不念糟糠之情别倚丝萝之势对镜自图其形并诗四韵以寄之楚材得妻眞及诗遽有隽不疑之让夫妇遂偕老焉里语曰当时妇弃夫今日夫离妇若不逞丹青空房应独自薛媛冩眞寄夫诗曰欲下丹靑笔先拈宝镜端巳惊颜索寞渐觉鬓凋残泪眼描将易愁膓冩出难恐君浑忘却时展画图㸔毗陵出愼氏者毗陵庆亭儒家之女三史严灌夫因游彼遂结姻好同载归蕲春经十余秋无胤嗣灌夫乃拾其过而出妻令归二浙愼氏慨然登舟亲戚临流相送妻乃爲诗以诀灌夫灌夫览诗悽感遂爲夫妇如初云谿子曰曹叔妻叙东征之赋刘伶室作诫酒之辞以女子之所能寔其罕矣爰书薛媛之事斯可附焉愼氏诗曰当时心事巳相关雨散云飞一饷间便是孤帆从此去不堪重过望夫山巫咏难秭归县繁知一闻白乐天将过巫山先于神女祠粉壁大署之曰苏州剌史今才子行到巫山必有诗爲报高唐神女道速排云雨候清词白公覩题处怅然邀知一至曰历阳刘郎中禹钖三年理白帝欲作一诗于此怯而不爲罢郡经过悉去千余首诗但留四章而巳此四章者乃古今之绝唱也而人造次不合为之沈佺期诗曰巫山高不极合沓奇状新闇谷疑风雨幽崖若鬼神月明三崃曙潮满九江春爲问阳台客应知入梦人王无竞诗曰神女向高唐巫山下夕阳徘徊作行雨婉娈逐荆王电影江前落雷声崃外长霁云无处所台馆晓苍苍李端诗曰巫山十二重皆在碧虚中廻合云藏日霏微雨带风猿声寒渡水树色暮连空愁向高唐去千秋见楚宫皇甫冉诗曰巫崃见巴东迢迢出半空云藏神女馆雨到楚王宫朝暮泉声落寒暄树色同淸猿不可听偏在九秋中白公但吟四篇与繁生同济竟而不爲故太尉李德𥙿鎭渚宫尝谓賔侣曰余偶欲遥赋巫山神女一诗下句云自从一梦高唐后可是无人胜楚王昼梦宵征巫山似欲降者如何段记室成式曰屈平流放湘沅椒兰友而不争卒葬江鱼之腹爲旷代之悲宋玉则招屈之䰟明君之失恐祸及身遂假高唐之梦以惑襄王非眞梦也我公作神女之诗思神女之㑹唯虑成梦亦恐非眞李公退慙其文不编集于卷也灵丘误麻姑山山谷之秀草木所竒邓仙客至延康四五代爲国道师而钖紫服洎死自京辇归葬是山是谓尸解也然悉爲丘壠松栢相望词人经过必当兴咏几千首矣忽有一少年偶题一絶句不言姓字但云天峤游人耳后来观其所刺无复爲文且邓氏之名因斯稍减矣诗曰鹤老芝田鸡在笼上清郍与俗尘同旣言白日昇仙去何事人间有殡宫襄阳杰郑太穆郎中爲金州剌史致书于襄阳于司空頔郑书傲倪自若似无郡吏之礼书曰合下爲南溟之大鹏作中天之一柱鶱腾则日月暗摇动则山岳頽眞天子之爪牙诸侯之龟镜也太穆孤㓜二百余口饥冻两京小郡俸薄尚爲衣食之忧沟壑之期斯须至矣伏惟贤公息雷霆之威垂特逹之节赐钱一千贯绢一千疋器物一千事米一千石奴婢各十人且曰分千树一叶之影即是浓隂减四海数滴之泉便爲膏泽于公览书亦不嗟讶曰郑使君所须各依来数一半以戎旅之际不全副其本望也又有匡庐符载山人遣三尺童子赍数幅之书乞买山钱百万公遂与之仍加𥿄墨衣服等又有崔郊秀才者寓居于汉上藴积文艺而物产罄悬无何与姑婢通每有阮咸之从其婢端丽饶彼音律之能汉南之最也姑贫鬻婢于连帅连帅爱之以类无双给钱四十万宠眄弥深郊思慕无巳即强亲府署愿一见焉其婢因寒食来从事家值郊立于栁隂马上连泣誓若山河崔生赠之以诗曰公子王孙逐后尘緑珠垂泪滴罗巾侯门一入深如海从此萧郎是路人或有嫉郊者冩诗于于座公覩诗令召崔生左右皆之测也郊则忧悔而巳无处潜遁也及见郊握手曰侯门一入深如海从此萧郎是路人便是公制作也四百千小哉何靳一书不早相示遂命婢同归至于帏幌奁匣悉爲增饰之小阜崔生矣初有客自零陵来称戎昱使君席上有善歌者襄阳公遽命召焉戎使君岂敢违命逾月而至及至令唱歌乃戎使君送妓之什也公曰丈夫不能立功立业爲异代之所称岂有夺人姬爱爲巳之嬉娱以此观之诚可窜身于无人之地遂多以缯帛賮行手书逊谢于零陵之守也云谿子曰王敦驱女乐以给军士杨素归徐德言妻临财莫贪于色不恡者罕矣时人用为雅谭历观国朝挺特英雄未有如襄阳公者也戎使君诗曰宝钿香蛾翡翠裙粧成掩泣欲行云慇懃好取襄王意莫向阳台梦使君冯生侫雍陶贠外蜀川人也上第后稍薄于亲党其舅云安刘敬之罢举归三崃素事篇章让陶不寄书曰山近衡阳虽少鴈水连巴蜀岂无鱼陶得诗悸赧方有狐首之思欤后爲简州牧自比之谢宣城栁吴兴也賔至则折挫之阍者亦怠投贽者稀得见乎有冯道明下第请谒云与贠外故旧阍者以道明言启之及引进陶诃曰与公昧平生何方相识矣道明曰诵贠外之言仰贠外之德诗集中日得相见何隔平生也遂吟曰立当青草人先见行近白莲鱼未知又曰江声秋入寺雨气夜侵楼又曰闭门客到常疑病满院花开不似贫陶闻吟欣狎待道明如曩昔之友君子以雍君矜夸而好媚冯子匪艺而求知其两违之文园岂尚也江都事李相公绅督大梁日闻鎭海军进健卒四人一曰富苍龙二曰沈万石三曰冯五千四曰钱子涛悉能㧞橛角觝之戯旣至果然趫径也翌日于毬场内犒劳以驾车老牛筋皮爲炙瘤魁之脔坐四辈于地茵大柈令食之万石等三人视炙坚麤莫敢就食独五千瞋目张口两手捧炙如虎啖肉丞相曰眞壮士也可以扑杀西域健胡又令试于觝戯苍龙等亦不利独五千胜之十万之衆爲之披靡于是独进五千苍龙等退还本道语曰壮儿过大梁如上龙门也大梁城北门常扄鏁不开开必有事公命开之骡子营骚动军府乃悉诛之自此平㤗也李公旣治淮南决吴湘之狱而持法清峻犯者无宥有严张之风也狡吏姧豪潜形叠迹然出于独见寮佐莫敢言之李元将评事及弟仲将侨寓江都李公羇旅之年每止于元将之舘而叔唿焉荣逹之后元将称弟称姪皆不恱也及爲孙子方似相容又有崔巡官者昔居郑圃也与丞相同年之旧特逺来谒才到客舎不意家仆与市人有竞诘其所以仆人曰宣州舘驿崔廵官下其仆市人皆抵极法令捕崔至曰昔甞识君到此何不相见也崔生叩头谢曰适憩旅舎日巳迟晩相公尊重非时不敢具陈卑礼伏希哀怜获归郷里遂縻留服罪笞股二十送过秣陵貌若死灰莫敢恸哭时人相谓曰李公宗叔翻爲孙子故人忽作流囚邑客黎人惧罹不测之祸渡江过淮者衆矣主吏启曰户口逃亡不少丞相曰汝不见淘麦乎秀者在下糠粃随流随流者不必报来自此一言竟无踰境者也又忽有少年势似踈简自云辛氏郎君来谒丞相于晤对之间未甚周至悬车白尚书先寄元相公诗曰闷劝迃辛酒闲吟短李诗且曰辛大丘度性迃嗜酒李二十绅短而能诗辛氏郎君即丘度之子也谓李公曰小子每忆白廿二丈诗曰闷劝畴昔酒闲吟廿丈诗李公笑曰辛大有此狂儿吾敢不存旧矣凡是官族相快辛氏子之能忤诞丞相之受侮刚膓暂屈乎有一曹官到任仪质颇似府公府公见而恶之书其状曰着青把笏也请料钱覩此形骸足可伤叹左右皆窃笑焉又有宿将有过请罚且云臭老兵倚恃年老而刑不加若在军门一百也决竟不免其槚楚凡所书判或是卒然故趋事皆惊神破胆矣初李公赴荐常以古风求知吕光化温谓齐贠外煦及弟恭曰吾观李二十秀才之文斯人必爲卿相果如其言诗曰春种一粒粟秋收万颗子四海无闲田农夫犹饿死锄禾日当午汗滴禾中土谁知盘中飡粒粒皆辛苦先是元相公廉察江东之日修龟山寺鱼池以爲放生之铭戒其僧曰劝汝诸僧好护持不须垂钓引青丝云山莫猒㸔经坐便是浮生得道时李公到鎭游于野寺覩元公之诗而笑曰僧有渔罟之事必投于镜湖后有犯者坚而不恕焉复爲二絶而示之云剃髪多縁是代耕好闻人死恶人生祗园说法无高下尔辈何劳尚世情汲水添池活白莲十千鬐鬛尽生天凡庸不识慈悲意自葬江鱼入九泉忽有老僧诣谒愿以因果喻之丞相问阿师从何处来荅云贫道从来处来遂决二十曰任从去处去至如浮薄賔客莫敢候门三教所来俱有区别海内服其才俊终于相者也初贫游无钖惠山寺累以佛经爲文藁致主藏僧敺打终身所憾焉后之剡川天宫精舎凭笈而昼寝有老僧斋罢见一大虵上刹前李树食其子焉恐其遗毒而人误食之徐徐驱下虵乃望东序而去遂入李秀才怀中倐而不见矣公乃惊觉老僧曰秀才睡中有所覩否李公曰梦中上李树食李甚美似有一僧相逼及寤乃见上人老僧知此客非常延归本院经数年而辞赴举将行减以衣钵之资酷喻之曰郎君身必贵矣然勿以僧之尤过贻于祸难及领㑹稽僧有犯者事无巨细皆至极刑唯忆无钖之时也遂更剡川爲龙宫寺额嗟老僧之巳逝爲其营塔立碑平生之修建只于龙宫一寺矣云溪子曰萧相国立殊勲方明昴宿杜元凯因醉吐始见虵形则李公食李于龙宫其不谬矣南海非房千里博士初上第游岭徼诗序云有进士韦滂者自南海邀赵氏而来十九夕爲余妾余以鬓髪苍黄倦于游从将爲天水之别止素秋之期纵京洛风尘亦其志也赵屡对余然恨恨者未得偕行即泛轻舟暂爲南北之梦歌陈所契诗以寄情曰鸾凤分飞海树秋忍听钟鼓越王楼只应霜月明君意缓抚瑶琴送我愁山逺莫教双泪尽鴈来空寄八行幽相如若返临卭市画舸朱轩万里游房君至襄州逢许浑侍御赴弘农公番禺之命千里以情意相託许具诺焉才到府邸遣人访之拟持薪粟给之曰赵氏却从韦秀才矣许与房韦俱有布衣之分欲陈之虑伤韦义不述之似负房言素欵难名爲诗代报房君旣闻几有欧阳四门詹太原之丧浑寄房秀才诗曰春风白马紫丝缰正值蚕眠未採桑五夜有心随暮雨百年无节待秋霜重寻绣带朱藤合却认罗裙碧草长爲报西游减离恨阮郞才去嫁刘郞四背篇刘长卿郎中皆谓前有沈宋王杜后有钱郎刘李刘君曰李嘉祐郎士元焉得与予齐称也每题诗不言其姓但长卿而巳以海内合知之乎士林或之讥也宋雍初无令誉及婴瞽疾其诗名始彰卢贠外纶作拟僧之诗僧清江作七夕之咏刘随州有眼作无眼之句宋雍无眼作有眼之诗诗流以爲四背或云四倒然辞意悉爲佳致乎卢公诗曰愿得逺公知姓字焚香洗钵过余生清江上人诗曰唯愁更漏促离别在明朝刘随州诗曰细雨湿衣㸔不见闲花落地听无声宋君诗曰黄鸟不堪愁里听緑杨冝向雨中㸔严黄门武后朝严安之定之昆弟也安之爲长安戎曹权过京尹至今爲寮者愿得安之之术焉定之则登历台省亦有时名娶裴卿之女才三夕其妻梦一人佩服金紫美须鬓曰诸葛亮也来爲夫人儿旣妊而产婴孩其状端伟颇异常流定之薄其妻而爱其子严武年八岁询其母曰大人常厚玄英未常慰省阿母何至于斯乎母曰吾与汝母子也以汝尚㓜未之知也汝父薄幸嫌吾寝陋枕席数宵遂即怀汝自后相弃如离妇焉其母悽咽武亦愤惋难处候父旣出玄英方睡武持小䥫鎚击碎其首及定之归惊愕视之乃毙矣左右曰小郎君戯运䥫鎚而致之定之唿武至曰汝何戯之甚矣武曰焉有大朝人士厚其侍妾困辱儿之母乎故须击杀非戯之也父曰眞严定之之子而毎抑遏恐其非器武年二十三爲给事黄门侍郎明年拥旄西蜀累于饮筵对客骋其笔札杜甫拾遗乗醉而言曰不谓严定之有此儿也武恚目乆之曰杜审言孙子拟捋虎须合座皆笑以弥缝之武曰与公等饮馔谋欢何至于祖考矣房太尉绾亦微有所误忧怖成疾武母恐害贤良遂以小舟送甫下崃母则可谓贤也然二公几不免于虎口乎李太白爲蜀道难乃爲房杜之危也略曰劔阁峥嵘而崔嵬一夫当门万夫莫开所守或非人化爲狼与犲朝避勐虎夕避长虵磨牙吮血杀人如麻锦城虽云乐不如早还家蜀道之难难于上青天侧身西望长咨嗟杜初自作阆中行犲狼当路无地游从或谓章仇大夫兼琼爲陈拾遗雪狱高适侍御与王江宁昌龄申冤当时用爲义士也李翰林作此歌朝右闻之疑严武有刘焉之志支属剌史章彝因小瑕武遂棒杀后爲彝外家报怨严氏遂微焉哀贫诫余以曾子廻车不入胜母之闾吕不韦有桐轮之媚是乃曾参立孝行之名不韦抱淫邪之责迩之进退者岂以二子而隲是非乎渚宫有李令者自宰延安本狡猾之徒也强爲篇章而干谒时贵有归评事任江陵醝院常怀䘏士之心李令旣识归君累求救贷而悉皆允诺又云某欲㝷亲湖外輙假舎而安家族归君亦敏诺之李且乗舟而去不二旬其妻遣仆使告丐糇粮主人拯其乏絶李忽寄书于醝院情况欵宻且异㝷常书中有赠家室等诗一首意欲组织归君归君怏恨悔而不能明与率武陵渠江之务以煳其口焉举士沈擢旣违名路从知长沙每述于同院衆賔用玆戒愼也李令寄妻诗曰有人教我向衡阳一度思归欲断肠爲报艶妻兼少女与吾觅取朗州塲古制兴文宗元年秋诏礼部高侍郎锴复司贡籍曰夫宗子维城本枝百代封爵便冝无令废絶常年宗正寺解送人恐有浮薄以忝科名在卿精拣艺能勿妨贤路其所试赋则准常规诗则依齐梁体格乃试琴瑟合奏赋霓裳羽衣曲诗主司先进五人诗其最佳者其李肱乎次则王收日斜见赋则文选中雪赋月赋也况肱宗室德行素明人才俱美敢不公心以辜圣教乃以牓元及第霓裳羽衣曲诗李肱开元太平时万国贺丰岁梨园献旧曲玉座流新制凤管势叅差霞衣竸摇曵醼罢水殿空辇余春草细蓬壶事巳乆仙乐功无替讵肯听遗音圣明知善继上披文曰近属如肱者其不忝乎有刘安之识可令着书执马孚之正可以爲传秦嬴统天下子弟同匹夫根本之不深固曹冏曷不非也评曰李君文章精练行义昭详䇿名于睿哲之朝得路于韦萧之室然止于岳齐二牧未登大任其有命焉夷君诮登州贾者马行余转海拟取昆山路适桐庐时遇西风而吹到新罗国新罗国君闻行余中国而至接以賔礼乃曰吾虽夷狄之邦岁有习儒者举于天阙登第荣归吾必禄之且厚乃知孔子之道被于华夏乎因与行余论及经借行余避位曰庸陋贾竖长养虽在中华但闻土地所冝不识诗书之义熟诗书明礼律者其唯士大夫乎非小人之事也遂乃言辞扬舲背扶桑而去新罗君讶曰吾以中国之人尽闲典教不谓尚有无知之俗欤行余还至郷井自以贪恡百味好衣愚昧不知学道爲夷狄所咄况于英哲也饯歌序李尚书讷夜登越城楼闻歌曰鴈门山上鴈初飞其声激切召至曰在借之妓盛小藂也曰汝歌何善乎曰小藂是梨园供奉南不嫌女甥也所唱之音乃不嫌之授也今色将衰歌当废矣时察院崔侍御元范自府幕而拜即赴阙庭李公连夕饯崔君于镜湖光候亭屡命小藂歌饯在座各爲一絶句赠送之亚相爲首唱矣崔下句云独向栢台爲老吏皆曰侍御凤阁中书即其程也何以老于栢台衆请攺之崔让曰某但止于此任宁望九迁乎是年秋崔君鞠狱于谯中乃终于栢台之任矣杨封卢高数篇亦其次也听盛小丛歌送崔侍御浙东廉使李讷绣衣奔命去情多南国佳人歛翠蛾曾向教坊听国乐爲君重唱盛丛歌奉和亚台御史崔元范杨公留宴岘山亭洛浦高歌五夜情独向栢台爲老吏可怜林木响余声团练判官杨知至燕赵能歌有几人落花廻雪似含嚬声随御史西归去谁伴文翁怨九春观察判官封彦冲莲府才爲绿水賔忽乗骏马入咸秦爲君唱作西河调日暮偏伤去住人观察支使卢邺何郎戴豸别贤侯更吐歌珠宴庾楼莫道江南不同醉即陪舟檝上京逰前进士高湘谢安春渚饯袁宏千里仁风一扇清歌黛惨时方酩酊不知公子重飞觥处士卢溵乌台上客紫髯公共捧天书静镜中桃叶不须歌白苎耶溪暮雨起樵风宗兄悼滕倪苦心爲诗嘉声早播逺之吉州谒宗人迈郎中吉守以吾家鲜士此弟则千里之驹也每吟其白髪不知容相国也同闲客满头生又题鹭鸶障子云映水有深意见人无惧心且曰魏文酷陈思之学潘岳褒正叔之文贵集一家之芳安以宗从踈逺矣倪既秋试捧笈告游及留诗一首爲别滕君得之怅然曰此生必不与此子再相见也乃祖于大臯之阁别异常情倪至秋深逝于啇于之舘舎闻者莫不伤悼焉倪诗曰秋初江上别旌旗故国无家泪欲垂千里未知投足处前程便是听猿时误攻文字身空老却返樵渔计巳迟羽翼凋零飞不得丹霄无路接差池梦神姥卢着作肈爲华州纥干公泉防御判官游仙掌诸峯歇马于巨灵庙忽寐梦在数间空舎中见一老妪于大釡中燃火卢君询其所由曰老人是华岳神母也又问釡中煑者何物母曰橡子也用此奚爲母愀然曰食之也卢曰且儿爲五岳神主厌于祷祠母食树子岂无奉养之志乎母曰以神鬼之道虽有君臣父子祸福本不相及矣祈祭之所不唿名字者不得飨焉卢梦毕召岳庙祝别置神母位常馔出生一分公宴则阙在家忽遗忘之哕咽而体中不快也云谿子曰亲闻范阳所述故书之玉泉祠余以鬼神之道难明也视之不见听之不闻朝贤后于盟津报受禅于晋壤祷祀名山大川则其兆应也蜀前将军关羽守荆州梦猪啮足自知不祥语其子曰吾衰暮矣是若征吴必不还尔果爲吴将吕蒙麾下所殛蜀遂亡荆州玉泉祠天下谓四絶之境或言此祠鬼兴土木之功而树祠曰三郎神三郎即关三郎也允敬者则髣髴似覩之缁俗居者外戸不闭财帛纵横莫敢盗者㕑中或先甞食者顷刻大掌㾗出其面历旬愈明侮慢者则长虵毒兽随其后所以惧神之灵如履氷谷非斋戒护净莫得居之舞娥异李八座翺潭州席上有舞柘枝者匪疾而颜色忧悴殷尧藩侍御当筵而赠诗曰姑苏太守青蛾女流落长沙舞柘枝满座绣衣皆不识可怜红脸泪双垂明府诘其事乃故苏台韦中丞爱姬所生之女也曰妾以昆弟夭丧无以从人委身于乐部耻辱先人言讫涕咽情不能堪亚相爲之吁叹且曰吾与韦族其姻旧矣速命更其舞服饰以袿𥜗延与韩夫人相见顾其言语清楚宛有冠盖风仪抚念如其所媵遂于賔榻中选士而嫁之也舒元舆侍郎闻之自京驰诗赠李公曰湘江舞罢忽成悲便脱蛮靴出綘帏谁是蔡邕琴酒客魏公怀旧嫁文姬李尚书初守庐江有重系者合当大辟引虑之时启鸣曰某偶黩典章即从诛戮然昔于群山专习一艺愿于贵人之前试之乃曰长啸也死而无恨欤乃命缓系而听之清声上彻云汉公曰不谓苏门之风出于赭衣之下可命鸾鹤同游可与孙阮齐躅去其械梏蠲其罪乎后鎭山南夜闻长笛之音而浏亮不絶问是何人吹之也具云府狱重囚令明日引来官吏逓相尤怨夜使囚徒爲乐罪累必深及至发龙吟之韵奏出塞之悲闺思乡情莫不凄切公曰汝之吹竹巳得其能不事农业可爲伶人尔卒岁而怜愍之便令奔去也夫徐晃持刑而行阵齐整慕容贷法而兵士倾心寛勐相济故无不均前闻于襄阳鵰鹗高举后有李汉南文学推能于李之双名眞亚匹也虽杨杜之齐勲未比二侯之奇特者矣云谿友议卷上云谿友议云谿友议卷中云谿友议卷中葬书生玉箫化苖夫人思归隐买山䜟吴门秀钱塘论辞雍氏李右座衡阳遁三郷略狂巫讪彰术士云中命谭生剌弘农忿贤君鉴澧阳䜩白马吟中山诲賛皇勲南黔南葬书生刘侍郎轲者韶右人也㓜之罗浮九疑读黄老之书欲轻举之便又于曹溪探释氏关戒遂披僧服焉北之筠川方等寺庐岳东林习南山钞及百法论咸得宗㫖焉独处一室数梦一人衣短褐曰我书生也顷因游学逝此一室以主寺僧不闻郡邑乃瘗于牖下而尸骸跼促死者从直何以安也君能迁葬必有酬谢乃访于缁属果其然也㝷攺窆于虎溪之上求得一栢函刘君解所着之衣覆其骸骼是夜梦书生来谢持三鸡子劝轲立食之食讫明爽虽冥寞之道其不妄言轲嚼一卵而吞二者犹豫未食手握之而觉后乃精于儒学而隷文章因荣名第历任史舘欲书梦中之事不可身爲传记吏部尚书退之素知焉曰待余余暇当爲一文賛焉韩公左迁其文竟不成也刘君之修史时宰辅得人藩条有事朝廷凡有瑕勣悉欲书之兾人愓励拟纵董狐之笔尤谤必生匿其功过又非史职常暮则沉湎而出韩公曰史官国之枢机也其如海纳之醉乎云谿子以刘公之居史舘而爲两端夫杜微之聋也推蜀贤于葛亮阮借之醉也託魏史于王沉恐危难之逼假聋醉而混时遇物从机即其尚也昔文王葬枯骨德王歧周邹湛瘗甄舒而名魁岘首刘君因梦寐而解衣遂通三学可谓古人乎前者有郑广文䖍者明皇时爲文舘故以广文号焉编集之外唯日嗜酒覩嫔妃之贵必致邦家之祸乎杜工部遗之歌略曰广文到官舎置马堂堦下醉则乗马归颇遭官长骂诸公衮衮登台省广文先生官独冷诸公徃徃厌粱肉广文先生飰不足才名四十年座客寒无氊近者苏司业时时与酒钱予以刘磁州之醉与广文所同避嫌逺害未爲非也玉箫化西川韦相公臯昔游江夏止于姜使君之舘姜氏孺子曰荆宝巳习二经虽兄唿于韦恭事之礼如父叔也荆宝有小青衣曰玉箫年才十岁常令祗候侍于韦兄玉箫亦勤于应奉后二载姜使君入关求官而家累不行韦乃易居止头陁寺荆宝亦时遣玉箫徃彼应奉玉箫年稍长大因而有情时廉使陈常侍得韦君季父书云姪臯乆客贵州切望发遣归觐廉察启缄遗以舟楫服用仍恐淹留请不相见泊舟江渚俾篙工促行昏暝拭泪乃书以别荆宝宝顷刻与玉箫俱来旣悲且喜宝命青衣从往韦以违觐日乆不敢俱行乃固辞之遂爲言约少则五载多则七年取玉箫因留玉指环一枚并诗一首五年既不至玉箫乃静祷于鹦鹉洲又逾二年曁八年春玉箫叹曰韦家郎君一别七年是不来耳遂絶食而殒姜氏愍其节操以玉环着于中指而同殡焉后韦公鎭蜀到府三日询鞫狱情涤其冤滥轻重之系近三百余人其中一軰五器所拘偷视事私语云仆射是当时韦兄也乃厉声曰仆射仆射忆得姜家荆宝否韦公曰深忆之即某是也公曰犯何罪而重羇缧荅曰某辞违之后㝷以明经及第再选清城县令家人误爇廨舎库牌印等韦曰家人之犯固非巳尤便与雪冤仍归墨绶乃奏眉州牧敕下未令赴任遣人监守朱绂其荣留连賔幕属大军之后草创事繁经蓂荚数凋方谓玉箫何在姜牧曰仆射维舟之夕与伊留约七载是期逾时不至乃絶食而殒因吟留赠玉环诗云黄雀衔来巳数春别时难解赠佳人长吟不见鱼书至爲遣相思梦入秦韦公闻之益增悽叹广修经像以报夙心且想念之怀无由再㑹时有祖山人者有少翁之术能令逝者相亲但令府公斋戒七日清夜玉箫乃至谢曰承仆射冩经僧佛之力旬日便当託生却后十二年再爲侍妾以谢鸿恩临袂微笑曰丈夫薄情令人死生隔矣后韦公陇右之功终德宗之代理蜀不替是故年深累迁中书令同平章事天下向附泸僰归心因作生日节鎭所贺皆贡珎竒独东川卢八座送一歌姬未当破瓜之年亦以玉箫爲号观之乃眞姜氏之玉箫也而中指有肉环隐出不异留别之玉环也京兆公曰吾乃知存殁之分一往一来玉箫之言斯可騐矣议者以韦中书脱布衣不五秋而拥旌钺皇朝之盛罕有其伦然鎭蜀近二纪云南诸蕃部落悉遣儒生教其礼乐易袵归仁彼我以䀋铲货赂悉无怨焉后司空林公弛其规准别诱言化复通其䀋运而不赡金帛遂令部落怀二猾悍邦君蟊虿爲群侵逼城垒俘掠士庶妻子其万人乎雍陶先辈感乱后诗曰锦城南面遥闻哭尽是离家别国声或谓黜韦帅之功削成都之爵且淮隂叛国名居定难之始窦融要君迹践诸侯之列盖録其勲而不废其名乎所让不合教戎濮诗书致闲兵法考其衔怨有以而莫敢斥言故乃削爵黜功是爲大谬矣苖夫人张延赏相公累代台铉每宴賔客选子聓莫有入意者其妻苖氏太宰苖公晋卿之女也夫人有才鉴甚别英锐特选韦臯秀才曰此人之贵无与比俦旣以女妻之不二三岁以韦郎性度高廓不拘小节张公稍悔之至不齿礼一门婢仆渐见轻怠惟苖氏待之常厚矣其于衆多视之悒怏而不能制遏也臯妻张氏垂泣而言曰韦郎七尺之躯学兼文武岂有沉滞儿家爲尊卑见诮良时胜境何忍虚掷乎韦乃遂辞东游妻罄粧奁赠送清河公喜其往也賮以七驴䭾物每之一驿则附逓一䭾而还行经七驿所送之物尽归之也其所有者清河氏所赠粧奁及布囊书册而巳清河公覩之莫可测也后权陇右军事㑹德宗行幸奉天在西面之功独居其上也圣驾旋复之日自金吾持节西川替妻父清河公乃攺易姓名以韦作韩以臯作翺莫敢言之也至天回驿去府城三十里有人特报相公曰替相公者金吾韦臯将军非韩翺也苖夫人曰若是韦臯必韦郎也张公笑曰天下同姓名者何限彼韦生应巳委弃沟壑岂能乘吾位乎妇女之言不足云尔苗夫人又曰韦郞比虽贫贱气凌霄汉每以相公所诮未甞一言屈媚因而见尤成事立功必此人也来早入州方知不误张公忧惕莫敢瞻视曰吾不识人西门而出凡是旧时婢仆曾无礼者悉遭韦公棒杀投于蜀江展男子平生之志也独苗氏夫人无愧于韦郎贤哉贤哉韦公侍奉外姑过于布素之时海内贵门不敢忽于贫贱东床者乎所以郭泗濵圎诗曰宣父从周又适秦昔贤多少出风尘当时甚讶张延赏不识韦臯是贵人思归隐江西韦大夫丹与东林灵辙上人骘忘形之契篇诗唱和月唯四五焉序曰辙公近以匡庐七咏见寄及吟味之皆丽絶于文圃也此七篇者俾予益起归欤之兴且芳时胜侣上游于三二道人必当攀跻千仭之峯观九江之水是时也飘然而去不希京口之顾黙尔而游不假东门之送天地爲一朝万物任陶铸夫二林羽翼松迳幽邃则何必措足于丹霄驰心于太古矣偶爲思归絶句诗一首以寄上人法友谭玄幸先逹其深趣矣予谓韦亚台归意未坚果爲高僧所诮历览前代散髪海隅者其几人乎寄庐山上人辙公诗曰亚相丹王事纷纷无暇日浮生冉冉只如云巳爲平子归休计五老巖前必共君辙奉酬诗曰年老身闲无外事麻衣草座亦容身相逢尽道休官去林下何曾见一人买山䜟邕州蔡大夫京者故令狐相公楚鎭滑台之日因道塲见僧中令京挈于瓶钵彭阳公曰此童眉目踈秀进退不慑惜其单㓜可以劝学乎师从之乃得陪相国子弟后以进士举上第乃彭阳令狐公之举也㝷又学究登科而作尉畿服旣爲御史覆狱淮南李相公绅忧悸而巳颇得绣衣之称乎谪居澧州厉贠外玄所辱稍迁抚州剌史常称宇内无人对僧徒则非大品之谈遇道流则五千言之义接儒士自比端木之贤于仲尼次论周易则评九圣之谬来者纵得相许有始而无卒焉郡有汝水爲放生池不与渔罟之事忽一人乗小舟钓于此蔡君张眦遣吏捕之钓者乃爲诗曰抛却长竿卷却丝手携蓑笠献新诗临川太守清如镜不是渔人下钓时京览诗乃召之巳去竟不言其姓字或有识者曰野人张顶也蔡牧益自骄矜作诗以责啇山四老曰秦末家家思逐鹿啇山四皓独忘机如何鬓髪霜相似更出深山定是非及假节邕交道经湘口零陵郑太守史与京同年逺以酒乐相迟座有琼枝者郑君之所爱而席之㝡姝蔡强夺之行郑莫之竞也邕交所爲多如此类德义者见鄙终其不佺也行泊中兴颂所僶勉不前题篇乆之似有怅怅之意才到邕南制御失律伏法湘川权厝于此二子延近号诉苍天未终丧而俱逝论者以妄责四皓而欲买山则浯溪之间不徒言哉诗曰停桡积水中举目孤烟外借问浯溪人谁家有山卖吴门秀昔张茂先谓陆机曰君家兄弟龙跃云津顾彦先凤鸣朝阳谓东南之宝巳尽不意又见禇生故知吴门之德不孤川渎之珍不匮矣予以宋齐巳降朱张顾陆时有竒藻者欤陆郎中畅早耀才名辇毂不攺于郷音自贺祕书知章贾相躭顾着作况讥调秦人至于陆君者矣贡举之年和群公对雪落句云天人宁底巧剪水作花飞又山斋翫月诗曰野性平生唯好月新晴半夜覩婵姢起来自擘书破恰漏清光落枕前又经崔谏议玄亮林亭曰蝉噪入云树风开无主花在越每经游兰亭高歩禹迹石㠶之絶境如不系之舟焉初爲西江王大夫仲舒从事终日长吟不亲公牍府公微言拂衣而去辞曰不可偶爲大夫叅佐而妨志业耶王乃固留不巳请举自代然后登舟曰洿子姪得耳渠曾数辟不就畅召必来而乃採药西山饮泉滫水朝客闻之以爲仕隐也美誉益彰及登兰省遇云阳公主下降刘都尉百僚举爲傧相诗题之者顷刻而成其诗亦丽也咏帘诗曰劳将素手卷虾须琼室流光更缀珠玉漏报来过夜半可怜潘岳立踟蹰咏行障诗曰碧玉爲竿丁字成鸳鸯绣带短长馨强遮天上花颜色不隔云中语笑声诏作催粧五言诗一首曰云安公主贵出嫁五侯家天母㸔调粉日兄怜赐花催铺栢子帐待障七香车借问粧成未东方欲晓霞内人以陆君吴音才思敏捷凡所调戯应对如流复以诗嘲之陆亦酬和六宫大咍凡十余篇嫔娥皆讽诵之例物之外别赐宫锦五十叚楞伽瓶及唾盂各一枚以赏吻翰之端也内人诗云十二层楼倚翠空凤鸾相对立梧桐双成走报监门衞莫使吴歈入汉宫此篇或谓内学宋若兰若昭姊妹所作也宋考功之孙也陆君酬曰粉靣仙郎选圣朝偶逢秦女学吹箫须教翡翠闻王母不奈乌鸢噪鹊桥钱塘论致仕尚书白舎人初到钱塘令访牡丹花独开元寺僧惠澄近于京师得此花栽始植于庭栏圈甚宻他处未之有也时春景方深惠澄设油幕以覆其上牡丹自此东越分而种之也㑹徐凝自冨春来未识白公先题诗曰此花南地知难种慙媿僧闲用意栽海燕解怜频睥睨胡蜂未识更徘徊虚生芍药徒劳妬羞杀玫瑰不敢开唯有数苞红幞在含芳只待舎人来白㝷到寺㸔花乃命徐生同醉而归时张祜榜舟而至甚若踈诞然张徐二生未之习隐各希首荐焉中舎曰二君论文若廉白之闘䑕穴胜负在于一战也遂试长劔倚天外赋余霞散成绮诗试讫解送以凝爲元祜其次耳张曰祜诗有地势遥尊岳河流侧让关多士以陈后主日月光天德山河壮帝居此徒有前名矣又祜题金山寺诗曰树影中流见钟声两岸闻虽綦母潜云塔影挂青汉钟声和白云此句未爲佳也祜观猎四句及宫词白公曰张三作猎诗以较王右丞予则未敢优劣也王维诗曰风劲角弓鸣将军猎渭城草枯鹰眼疾雪尽马蹄轻忽过新丰戍还归细栁营廻㸔失鴈处千里暮云平张祜诗曰暁出禁城东分围浅草中红旗开向日白马骤临风背手抽金镞翻身控角弓万人齐指处一鴈落寒空白公又以宫词四句之中皆数对何足奇乎然无徐生云今古长如白练飞一条解破青山色徐凝赋曰谯周室里定游夏于立虔马守帷中分易礼于卢郑如我明公荐岂唯偏党乎张祜曰虞韶九奏非瑞马之至音荆玉三投伫良工之必鉴且鸿钟运击瓦缶雷鸣荣辱糺绳复何定分祜遂行歌而迈凝亦鼓枻而归二生终身偃仰不随乡赋者乎先是李𥙷阙林宗杜殿中牧与白公辇下较文具言元白诗体舛杂而爲清苦者见嗤因玆有恨也白爲河南尹李爲河南令道上相遇尹乃乗马令则肩舆似乖趍事之礼甞谓乐天爲嗫嚅公闻者皆笑乐天之名稍减矣白尹曰李直水吾之犹子也其锋不可当后杜舎人之守秋浦与张生爲诗酒之交酷吟祜宫词亦知钱塘之岁自有非之论怀不平之色爲诗二首以高则曰谁人得似张公子千首诗轻万戸侯又云如何故国三千里虚唱歌词满六宫张君诗曰故国三千里深宫二十年一声河满子双泪落君前此歌宫娥讽念思乡而起长门之思也祜复游甘露寺观前卢肈先軰题处曰不谓三吴经此诗人也祜曰日月光先到山川势尽来卢曰地从京口断山到海门廻因而仰伏愿交于此士矣辞雍氏崔涯者吴楚之狂生也与张祜齐名每题一诗于倡肆无不诵之于衢路誉之则车马继来毁之则盃盘失错嘲曰虽得苏方木犹贪玳瑁皮怀胎十箇月生下崑崙儿又布袍披袄火焼氊𥿄补箜篌麻接絃更着一双皮屐了纥梯纥榻出门前又嘲李端端黄昏不语不知行鼻似烟耳似铛独把象牙梳挿鬓崑崙山上月初生端端得此诗忧心如病使院饮廻遥见二子蹑屐而行乃道傍再拜兢灼曰端端祗候三郎六郎伏望哀之又重赠一絶句粉饰之于是大贾居豪竞臻其户或戯之曰李家娘子才出墨池便登雪岭何期一日黑白不均红楼以爲倡乐无不畏其嘲谑也祜涯乆在维扬天下宴清篇词纵逸贵逹钦惮唿吸风生畅此时之意也赠诗曰觅得黄骝被绣鞍善和坊里取端端杨州近日浑成差一朶能行白牡丹杂嘲二首二年不到宋家东阿母深居僻巷中含泪向人羞不语琵琶絃断倚屏风日暮迎来画合中百年心事一宵同寒鸡鼓翼纱外巳觉恩情逐暁风又悼妓诗曰赤板桥西小竹篱槿花还似去年时淡黄衫子都无也膓断丁香画雀儿崔生之妻雍氏者乃扬州摠効之女也仪质闲雅夫妇甚睦雍族以崔郎甚有诗名资赡毎厚崔生常于饮食之处略无禆敬之颜但唿妻父雍老而巳雍乆之而不能容勃然杖劔唿女而出崔秀才曰某河朔之人唯袭弓马养女合嫁军门徒慕士流之德小女违公不可别醮便令出家汝若不从吾当挥劔立令涯妻剃髪爲尼涯方悲泣悔过雍亦不听分䟽亲戚挥恸别易㑹难涯不得巳裁诗留赠至今江浦离愁莫不吟讽是诗而惜别也诗曰陇上流泉陇下分断膓呜咽不堪闻姮娥一日宫中去巫崃千秋空白云李右座李相公林甫当开元之际与巷陌交通权等人主天下之能名须出其门也如不称意者必遭窜逐之祸虽杨国忠之盛未得侔焉其姬爱之衆皆不胜其珠翠尝赐宫娥二人一者潜归私家经旬方还相公亦乃不知其荣显谓之右座相公轩盖诸侯见者如履氷谷举子尉迟匡幽幷耿㮣之士也以频年不第投书于右座皆击剌之说匡有暮行潼关之作云明月飞出海黄河流上天又观内人楼上踏歌曰芙蓉初出水桃李忽无言又塞上曲云夜夜月爲青塜镜年年雪作黑山花相公鉴此句曰得非才子乎若使匡伏恨衔冤不假陶铸之力则从四夷八蛮分爲左袵矣岂爲进人乎岂爲贤相乎及得相见右座曰有一萧颕士旣叨科第轻时纵酒不遵名教甞忤吏部王尚书丘然以文识该通孰爲其敌君子不遗其言几至鞭扑子之诗篇幸未方于颕士且吾之名复异于王公重欲相干三思可矣匡知右座见怒惶怖而趋出恓屑无依退归林墅罢寗戚之高歌効约成之独乐登山临水劳灼灼之音焉且李君之爲辅翊妬贤害能太平之基因而覆餗也昔重华登用进二八于明君姬旦爲相述四人于少主故行流殛之刑成吐握之美乃帝子之股肱万方之轨度也若李丞相恣行残贼不慕姚姬非唯其殃乃其冝矣衡阳遁徐侍郎安贞乆居中书省常叅李右丞议恐其罪累乃逃隐衡山岳寺爲东林掇𬞞行者而喑哑不言者数年后值修建佛殿僧中选善书者题其梁以二三人矣而徐行者跨过掌事怒以杖连击其背行者乃画地曰某口虽不言昔年曾学大书也乞试之及试乃题数行群僧皆恱服因遣尽书之时李北海邕游岳过寺观其题处曰不知徐公在此乃召至握手而言曰朝列于公巳息论矣遂解其布褐饰以簮裳僧甞杖击者潜匿无地徐谓邕曰吾恐逢非罪遯迹深山凡庸僧辈安能识我汝无疑也江夏公因戯之云徐郎曾吟岘山思驻马汉水忆廻舟又暮雨水犹湿春风帆正开徐曰喑哑之日时亦黙而诵之因同载北归止潭州察使水亭相迓徐侍郎指李北海唿曰行者潇湘逢故人得随归客止乎汀洲之娱若幽谷之覩太阳者矣不然委顿巖谷卒于寺隷也三乡略云谿子素闻三乡之咏怅然未明其所自也洎得吴郡陆君贞洞或纪其年代而不知者矣用序乎然群书有无名氏乐府集无名诗今简陆君之意诗序亦云姓字隐而不书夫序者述作之本意编其旧序是诗继和者多不能徧録略举十余篇以次之无名序曰余本若耶溪东与同志者二三纫兰佩蕙每贪幽闲之境翫花光于松月之亭竟昼绵宵徃徃忘倦洎乎初笄至于五换星霜矣自后不得巳从良人西入函关寓居晋昌里第其居也门绝嚣尘花木丛翠东西隣二佛宫皆上国胜游之㝡伺其闲寂因游览焉亦不辜一时之风月也不意良人巳矣邈然无依帝里芳春吊影东迈渉浐水历渭川背终南陟太华经略抵陜郊揖嘉祥之清流靣女几之苍翠凡经过之所皆曩昔䜩笑之地绸缪之所衔冤加叹举目魂销虽残骸尚存而精爽都失假使潘岳复生无以悼其幽思也遂命笔聊题终不能涤其怀抱絶笔恸哭而去以翰墨非妇人女子之事名字是故隐而不书时㑹昌壬戍歳仲春十九日又赋诗曰昔逐良人西入关良人身殁妾空还谢娘衞女不相待爲雨爲云过此山和诗十一首进士陆贞洞惆怅残花怨暮春孤鸾舞镜倍伤神清词好箇干人事疑是文姬第二身同前王祝女几山前岚气低佳人留恨此中题不知云雨归何处空使王孙见即迷刘谷兰蕙芬芳见玉姿路傍花笑景迟迟苎萝山下无穷意併在三乡惜别时王条浣沙游女出关东旧迹新词一梦中槐陌桞亭何限事年年廻首向春风李昌邺红粉萧娘手自题分明幽怨发云闺不应更学文君去泣向残花归剡溪王硕无姓无名越水濵芳词空怨路傍人莫教才子偏惆怅宋玉东家是旧隣李缟㑹稽王谢两风流王子沉沦谢女愁归思若随文字在路傍空爲感千秋张绮洛川依旧好风光莲帐无因见女郎云雨散来音信断此生遗恨寄三郷高衢南北千山与万山轩车谁不思郷关独留芳翰悲前迹陌上恐伤桃李颜韦氷来时欢笑去时哀家国迢迢向越台待冩百年幽思尽故宫流水莫相催五言复覩三郷题处留赠贾驰壁古字未灭声长响不絶蕙质本如云松心应耐雪耿耿离幽谷悠悠望欧越𣏌妇哭夫时城崩无此说狂巫讪太仆韦卿觐欲求夏州节度使有巫者知其所希忽诣韦门曰某善祷祝星神凡求官职者必能应之韦卿不知其诳诈令择日夜深于中庭俻酒菓香灯等巫者乗醉而至请韦卿自书官阶一道䖍启于醮席旣得手书官衔仰天大呌曰韦觐有异志令我祭天韦公合族拜乞之山人无以此言百口之幸也凡所翫用财物悉与之时湖上崔大夫偘充京尹府囚叛狱谓巫者是其一辈里胥话其衣装忽异巫情窘乃云太仆韦觐曾令我祭天我欲陈告而以家财求我非窃盗也旣当申奏宣宗皇帝召觐至其殿前获明冤状复召宰臣诏曰韦觐城南上族轩盖承家昨爲求官遂招诬谤无令酷吏加之罪原其师诬诳便付京兆处死讫申韦则量事受责门下议贬潘州司马云谿子曰昔晋献因孋姬之譛申生不终孝道汉武信江充之侫太子以至捐躯事莫争于当时仁必伤于旧史我宣宗文武光孝皇帝亲综万机恩覃九裔可以农轩比德舜禹同规测韦氏之深冤获全家之盛族虽之岭隅亦其幸也察院李公明逺北鸟飞不到南人谁去游天涯浮瘴水岭外向潘州草木春秋暮猿猱日夜愁定知迁客泪应只对君流彰术士昔许负谓薄姬必贵何颙谓曹瞒必杰是挟天子而号令诸侯其言所验编于简牍夫艺术于时者不可不申扬讃淛东李尚书褒闻㜈女二人有异术曰娄千宝吕元芳发使召至旣到李公便令止从事家从事问曰府主八座更作何官元芳对曰适见尚书但前浙东观察使恐无别拜千宝所述亦尔从事黙然罢问及再见李公李公曰仆他日何如二术士曰稽山竦翠湖栁垂隂尚书画鹢百艘正堪游观昔人所谓人生一世若轻尘之着草何论异日之荣悴荣悴定分莫敢面陈因问幕下诸公元芳曰崔副使刍言李推官正范器度相似但作省郎止于郡团练李判官服古自此大醉不过数塲何论官矣观察判官任毂止于小谏不换朱衣杨损支使评事虽骨体清瘦幕中诸賔福寿皆不如卢判官纁虽即状貌光泽若比团练李判官在世日月稍乆寿亦不如副使与杨李三人䘵秩区分矣二术士所言咸未之信无以证焉是后李服古不过五日而逝诚大醉不过数塲也李尚书及诸从事验其所说敬之如神时罗郎中绍权赴任明州窦弘余少卿赴台州李公于席上问台明二使君如何娄千宝曰窦使君必当再醉望海庭罗使君此去便应求道四明山不游尘世矣窦少卿罢郡再之府庭是重醉也罗郎中迁于海岛故以学道爲名知其不还也李尚书归义兴未几薨变是无他拜卢纁判官校理明年逝于宛陵使幕李服古判官稍乆矣爲少年也任毂判官才爲𥙷阙休官归圃是不至朱紫也崔刍言郎中止于吴兴郡李正范郎中止于九江二侯皆自南宫止于名郡是乃禄秩相叅独杨损尚书三十年来两爲给事再任京尹防御三峯青州节使年逾耳顺官历藩垣浙东同院诸公福寿悉不如也皆依娄吕二生所说焉又杜胜给事在杭州之日问娄千宝曰胜爲宰相之事何如曰如筮得震封有声而无形也当此之时或隂人之所譛也若领大镇必忧悒成疾可以修禳乎后杜公爲度支侍郎有直上之望草麻待宣府吏巳上于杜公门搆板屋将布沙堤忽有东门骠骑奏以小疵而承㫖以蒋伸侍郎拜相杜出镇天平忧悒不乐失其大望也乃叹曰金华娄山人之言果应矣欲令招千宝元芳又曰娄吕二生孤云野鹤不知栖宿何处杜尚书㝷亦薨于郓州钟离侑少詹昔歳闲居东越覩斯异术毎求之二生不可得也云谿子曰自童騃之年知之方敢备録云中命明皇幸岷山百官皆窜辱积尸满中原士族随车驾也伶官张野狐觱栗雷海清琵琶李龟年唱歌公孙大娘舞劔初上自击羯鼓而不好弹琴言其不俊也又宁王吹箫薛王弹琵琶皆至精妙共爲乐焉唯李龟年奔迫江潭杜甫以诗赠之曰歧王宅里㝷常见崔九堂前几度闻正值江南好风景落花时节又逢君龟年曾于湘中採访使筵上唱红豆生南国秋来发几枝赠君多綵缬此物㝡相思又清风朗月苦相思荡子从戎十载余征人去日殷勤嘱归鴈来时数附书此词皆王右丞所制至今梨园唱焉歌阕合座莫不望行幸而惨然龟年唱罢忽闷絶仆地以左耳微暖妻子未忍殡殓经四日乃苏曰我遇二妃令教侍女兰苕唱祓禊毕放还且言主人即复长安而有中兴之主也谓龟年有何忧乎后李校书羣玉旣解天禄之任而归涔阳经湘中乗舟题二妃庙诗二首曰小孤洲北浦云边二女明粧共俨然野庙向江空寂寂古碑无字草芊芊东风近暮吹芳芷落日深山哭杜䳌犹似含嚬望廵狩九疑如黛隔湘川又黄陵庙前莎草春黄陵女儿茜裙新轻舟小檝唱歌去水逺山长愁杀人后又题曰黄陵庙前春巳空子规滴血啼松风不知精爽落何处疑是行云秋色中李君自以第三篇春空便到秋色踟蹰欲攺之乃有二女郎见曰儿是娥皇女英也二年后当与郎君爲云雨之游李君乃悉具所陈俄而影灭遂掌其神塑而去重渉湖岭至于浔阳浔阳太守叚成式郎中素爲诗酒之交具述此事段公因戯之曰不知足下是虞舜之辟阳侯也群玉题诗后二年乃逝于洪井段乃爲诗哭李四校书也酒里诗中三十年纵横唐突世喧喧明时不作祢衡死傲尽公卿归九泉又曰曾话黄陵事今爲白日催老无男女累谁哭到泉台谭生剌眞娘者吴国之佳人也时人比于苏小小死葬吴宫之侧行客感其华丽竞爲诗题于墓树栉比鳞臻有举子谭铢者吴门秀逸之士也因书絶句以贻后之来者覩其题处经游之者稍息笔矣诗曰武丘山下塜垒垒松栢萧条尽可悲何事世人偏重色眞娘墓上独题诗弘农忿东川处士柳全节习百家之言衣华阳鹤氅或唿爲柳尊师又曰柳百经也有子棠应进士举才思优赡见者奇之庞严舎人睠眄诸歌姬方戯于堦问墻头何人也曰柳秀才也遽命姬者饰粧召柳秀才对观之庞公曰恐墻上逺见不得分明因请细而观瞩棠深耻之不辞而去时裴谏议休相公因封事出汉州即棠旧知也闻棠来且喜及再谒则蓝衫木简而巳裴公问其故对曰名场孤寒虚掷光景欲求斗粟之养以成子道焉有宴召冯戡胡据柳棠三举士裴公于棠名下注曰此柳秀才巳于䀋䥫求事不用屈私令棠见之盖惜其举子也柳棠之欲罢举者爲庞门之有失矣乃弃蓝𫀆而归旧服非时请见司谏司谏谓曰酌然子年方少篇翰如流不可骥垂长坂兰谢深林况今急士之秋必能首送兼与荐书开成二年上第后归东川历旬但于狭斜旧游之处不谒府主杨尚书汝士杨公谓诸賔曰毎见报前柳棠秀才多于妓家饮酒或三更至暮竟未相访社日必相召焉及召棠至巳在醉乡矣斟三器酒内一巨鱼盃棠不即饮杨公乃诮曰文章谩道能吞凤盃酒何曾解喫鱼今日梓州张社㑹应须遭这老尚书棠荅曰未向燕台逢厚礼幸因社㑹接余欢一鱼喫了终无恨鲲化成鹏也不难初棠与冯戡争先棠所颉颃及第后戡与诗曰桃花浪里成龙去竹叶山头退鹢飞棠戡爲友甚善焉柳毎于东川席上狂纵日甚干忤杨公诗曰莫言名位未相俦风月何曾阻献酬前辈不须轻后辈靖安今日在衡州靖安李宗闵尚书与杨公中外昆弟况有朗陵之分东川益怒爲书让其座主高锴侍郎曰柳棠者兇悖嚚竖识者恶之狡过仲容才非犬子且膺门之贵岂冝有此生乎小宗伯曰某滥司文柄以副悬旄夙夜兢惶恐招讪谤是以搜求俊彦兾辅聪明不敢蔽才与棠及第东川又书曰昔周公挞伯禽以戒成王也昌邑杀王式而怨霍光乎岂不由师傅之情尔兴亡之道孔子先推德行然后文学焉吾师垂训千古不易前书云不敢蔽才何必一柳棠矣若以篇章取之宁失于何植王条也高公又复书曰唐尧之圣也不致丹朱之贤宣尼之明也不免仲由之害如其可化安有坠典伊祁九子尽可等于黄唐门人三千悉能继于颜闵若棠者自求瑕玷难以磨灭其所忤黩尊威亦予谬举之过也棠闻二公交让不任忧惕又不敢逺申卑谢遂之劎州王使君使君者善画松竹狗兎以十五侯而四郡守棠至联夕而饮王君辞曰某以衰朽恐乖去就小男忝趋文塲不知许容侍座否老夫暂归憇歇焉王氏之子洎醉轻易之甚棠呵之曰公称举人与棠分有前后画师之子安得无礼于先辈乎王氏乃自去其道服空戴黄葛巾谓棠曰我大似贤尊尊师幸不喧耳棠转益怒叱咤而散柳生虽登科第始叅越嶲军事而夭丧且渤海高公三牓一百二十人多平人得路若柳棠者诚累恩门举主昇平裴公曰人不易知乎贤君鉴唐宣宗十二年前进士陈玩等三人应博学宏词选所司考定名第及诗赋论进士讫上于延英殿诏中书舎人李潘等对上曰凡考试之中重用字如何中书对曰赋即偏枯丛杂论即褒贬是非诗即縁题落韵其间重用文字乃是庶几亦非常有例也又曰孰诗重用字对曰钱起湘灵鼓瑟诗有二不字诗曰善抚云和瑟常闻帝子灵冯夷空自舞楚客不堪听逸韵谐金石清音发杳冥苍梧来怨慕白芷动芳馨流水传湘浦悲风过洞庭曲终人不见江上数峯青上鉴钱公此年宏词诗曰且一种重用文字此诗似不及起起则今之恊律之字也合于匏革宫商即变郑卫文奏惟谢眺云洞庭张乐砌潇湘帝子游云去苍梧野水还江汉流此若比鼓瑟一篇摛藻妍华无以加其前进宏词诗重字者登科更待明年考校起诗便付吏选澧阳䜩故荆州杜司空悰自忠武军节度使出澧阳宏词李宣古者数陪逰宴毎谑戯于其座或以鈆粉傅其靣或以轻绡爲其衣侮慢既深杜公不能容忍使卧宣古于泥中欲辱之槚楚也长林公主闻之不待穿履奔出而救之曰尚书不念诸子学又拟陪李秀才砚席岂有飮筵而举人细过待士如此异时郍得平阳之誉乎遂遣人扶起李秀才于东院以香水沐浴更以新衣却赴中座贵主传㫖京兆公请爲诗兾弥缝也李生得韵书之不劳思忖也诗曰红灯初上月轮高照见堂前万朶桃觱栗调清银字管琵琶声亮紫檀槽能歌姹女颜如玉解飮萧郎眼似刀争奈夜深抛耍令舞来按去使人劳杜公赏诗贶物十箱希无愧于一醉也后二子裔休孺休皆以进士豋科人谓之曰非其母贤不成其子时澧州宴席米糺崔云娘者形貌瘦瘠而戏调罚于衆賔兼恃歌声自以爲郢人之妙也李生乃当筵一咏遂至钳口又杜牧侍郞罢宣城幕经陜圻有録事肥而且巨而詟其词牧爲诗以挫焉复州陆巖梦桂州筵上赠胡子女一诗至今懽狎之所辞吟之篇无不低颜变色也赠崔云娘李宣古何事㝡堪悲云娘只首奇瘦拳抛令急长嘴出歌迟只怕肩侵鬓唯愁骨透皮不须当戸立头上有钟馗赠肥录事杜紫微盘古当时有逺孙尚令今日逞家门一车白土将泥项十幅红旗𥙷破裩瓦官寺里逢行迹华岳山前见掌痕不须啼哭愁难嫁待与将书报乐坤陆君赠胡子女自道风流不可攀那堪蹙頞更頽颜眼睛深却湘江水鼻孔高于华岳山舞态固难居掌上歌声应不遶梁间孟阳死后欲千载犹有佳人觅徃还白马吟平曾以慿人傲物多犯讳忌竟没于县曹知巳叹其运蹇也薛平仆射出镇浙西投城主礼稍薄曾留诗以讽之曰梯山航海几崎岖来谒金陵薛大夫髭髪紧时趋劒㦸衣冠俨处拜氷壷诚知两轴非珠玉深媿三缣䘏旅途今日楚江风正好不须廽首望勾吴薛闻之曾将出境遣吏追还縻留数日又献絷白马诗曰白马披鬃练一团今朝被绊欲行难雪中放去空㝷迹月下牵来只见鞍向北长鸣天外远临风斜控耳边寒自知毛骨还应异更请孙阳子细看河东公覩诗曰若不留绊行轩郍得观其毛骨遂以殊礼相待厚送篚赂饯行曾后游蜀川谒少师李固言相公在成都賔舘则李珪郎中郭圆贠外陈㑹端公袁不约侍郎来择书记薛重评事皆远从公可谓莲幕之盛矣曾毎与诸公评论则言笑弥日侍于相公则轻佻无所畏憷遂献雪山赋一首言雪山虽兹洁白之状叠障攒峯夏日清寒而无草木华茂爲人採掇以李公罕作文章废其庠序也相公读赋命推出曾曾不踰旬又献鯸鮧鱼赋言此鱼触物而怒翻身上波爲鵄鸢所获奈鲂鱮之何相公览赋而笑曰昔赵元淑之狂简袁彦伯之机捷无以过焉然爱其文彩投贽者无以出于曾曾有过忤不至深罪矣乃知相公之用心乎又作潼关赋而剌中朝此关倚太华瞰黄河虽来徃攸同而叹有异也乃与贾岛齐谴爲时所忽至于潦倒诚可惜哉后温廷筠爲赋亦警剌少类于平贾而谪方城乃诗曰侯印不能封李广别人丘陇似天山举子纪唐夫有诗送之时温廷筠作尉纪唐夫得名盖因文而致也诗曰何事明时泣玉频长安不见杏园春鳯凰诏下虽霑命鹦鹉才高却累身且饮绿醑消积恨莫言黄绶拂行尘方城若比长沙远犹隔千山与万津中山悔襄阳牛相公赴举之秋毎爲同袍见忽及至昇超诸公悉不如也甞投贽于刘补阙禹钖对客展卷飞笔涂窜其文且曰必先辈未期至矣然拜谢礲砺终爲怏怏乎歴廿余岁刘转汝州陇西公鎭汉南枉道驻旌旄信宿酒酣直笔以诗喻之刘公承诗意方悟徃年攺张牛公文卷因诫子弟咸元承雍等曰吾立成人之志岂料爲非况汉上尚书高识逹量罕有其比昔主父偃家爲孙弘所夷嵇叔夜身死钟㑹之口是以魏武诫其子云吾大忿怒小过失愼勿学焉汝辈修进守忠爲上也席上赠汝州刘中丞襄州节度牛僧孺诗曰粉署爲郎四十春今来名辈更无人休论世上昇沉事且鬪罇前见在身珠玉㑹应成咳唾山川犹觉露精神莫嫌恃酒轻言语曾把文章谒后尘奉和牛尚书汝州剌史刘禹钖昔年曾忝汉朝臣晚岁空余老病身初见相如成赋日后爲丞相扫门人追思徃事咨嗟乆幸喜清光语笑频犹有当时旧冠剑待公三日拂埃尘牛公吟和诗前意稍解曰三日之事何敢当焉于是移宴竟夕方整前驱也中山公谓诸賔友曰予昔与权丞相德舆廋词同舍郞莫之㑹也与韩退之愈优劣人物而浙袁给事同肩与李表臣程突梯而侮李兵部绅与栁子厚宗元评修国史而薄侍郞衮与吕光化论制诰而鄙席舍人䕫余二十八年在外五爲剌史而不复亲台省以此将知清途隔絶其自取乎或有淡薄相于缄翰莾卤者毎吟张博士借诗云新酒欲开期好客朝衣暂脱见闲身对花木则吟王右丞诗云兴阑啼鸟换坐乆落花多则幽居之趣少安乎余友稀旧人名爲异代近日爲文都不惬洛中白二十居易苦好余秋水咏曰东屯沧海阔南壤洞庭寛又石头城下作云山连故国周遭在潮打空城寂寞廽余自知不及苏州韦十九郎中应物诗曰春潮带雨晚来急野渡无人舟自横甞过洞庭虽爲一篇静思杜贠外甫落句云年去年来洞庭上白苹愁杀白头人鄙夫之言有愧于杜公也杨危卿校书过华山诗曰河势崑崙远山形菡萏秋此句实爲佳对又皇甫博士湜鹤处鸡羣赋云若李君之在胡但见异类如屈原之相楚唯我独醒然二君矜衒俱爲朝野之絶伦余亦昔时直气难以爲制因作一口号赠歌人米嘉荣曰唱得梁州意外声旧人唯有米嘉荣近来年少轻前辈好染髭须事后生夫人游尊贵之门常须愼酒昔赴吴台扬州大司马杜公鸿渐爲余开宴沉醉归驿亭似醒见二女子在旁惊非我有也乃曰郎中席上与司空诗特令二乐伎侍寝且醉中之作都不记忆明旦修状启陈谢杜公亦优容之何施面目也余郞署州牧轻忤三司岂不难也诗曰高髻云鬟宫样糚春风一曲杜韦娘司空见惯㝷常事断尽苏州剌史肠中山刘公曰顷在䕫州少逢賔客纵有停舟相访不可乆留而独吟曰巴人泪逐猿声落蜀客舟从鸟道来忽得京洛故人书题对之零涕又曰浮生谁至百年倐尔衰暮富贵穷愁寔其常分胡爲嗟惋焉赞皇勲石雄仆射初与康诜同爲徐州王侍中智兴首校王公忌二人骁勇奏守本官雄则许州司马也㝷授石州剌史有李弘约者以石使君许下之日曾负弘约资货累自窘索后诣石州求其本物既入石州境弘约迟疑恐石君怒遇里有神祠祈飨皆谓其灵弘约乃号启于神之祝父子俱称神下索纸笔命弘约书之约又不识文字求得村童口占之曰石使君此去当有重臣抽擢而立武功合爲河阳凤翔节度复有一官失望所以此事须閟宻不异耳闻之弘约以巫祝之言先白石君石君相见甚恱㝷潞州刘从谏背叛朝廷议欲讨伐赞皇之爲上宰而用于石雄雄奋武夺得天井关后其刘振又破黑山诸蕃部落走南单于迎公主归国皆雄之展効也然是鹰犬之功非良宰不能驱驰者及李公以太子少保分洛石仆射诣中书论官曰雄立天井关及黑山之功以两地之劳更希一鎭养老相府曰仆射潞州之功国家以酬河阳节度使西塞之绩又拜凤翔在两鎭之重岂不爲酬赏也石乃复爲左右统军不惬其望悉如巫者之言乎太尉相公洎谪潮州有客复陈石仆射神祠之验明其盛衰有数稍抑其噎郁乎再贬朱崖道中诗曰十年紫殿掌洪钧出入三朝一品身文帝宠深陪雉尾武皇恩重宴龙津黑山永破和亲虏乌岭全坑䟦扈臣自是功高临尽处祸来名灭不由人又登崖州城楼曰独上高楼望帝京鸟飞犹是半年程青山欲似留人住百匝千遭遶郡城先是韦相公执谊得罪薨变于此今朱崖有韦公山栁宗元员外与韦丞相有龆年之好三致书与广州赵尚书宗儒相公劝表雪韦公之罪始诏归葬京兆至今山名不革矣赞皇感其逺谪不还爲文祭曰维大中年月日赵郡李德𥙿谨以𬞞醴之奠敬祭于故相国韦公仆射之灵呜唿皇道咸宁借乎贤相德迈臯陶功宣吕尚文学世推智谋神贶一遘谗嫉逺投荒障地虽厚兮不察天其高兮不谅野掇涧苹思违秬鬯信成祸深业崇身丧某亦窜迹南陬从公旧丘永泯轩裳之愿长爲猿鹤之愁嘻吁絶域寤寐西周傥知公者测公非罪不知我者谓我何求其心若水其死若休临风敬弔愿与神游呜唿云云或问赞皇公之秉钧衡也毁誉如之何削祸乱之阶辟孤寒之路好奇而不奢好学而不倦勲业素高瑕疵乃顾是以结怨豪门取尢群彦后之文塲困辱者若周人之思乡焉皆曰八百孤寒齐下泪一时廽首望崖州南黔南南中丞卓吴楚游学十余年衣布缕乗牝衞薄游上蔡蔡牧待之似厚而爲客吏难阻毎宴集令召则云南秀才自以衣冠不整称疾不赴南生羇旅穷愁似无容足之地唯城南鬻饭老妪待之无厌色后十七年爲蔡牧到郡乃曰古人一饭之恩必报眦睚之怨必酬吾虽位微幸当斯日也遂戮仇吏而奠饭妪焉转黔南经略使大更风俗凡是溪坞唿吸文字皆同秦汉之音甚有声光先桞子厚在桞州吕衡州温嘲㖸之曰桞州桞剌史种桞桞江边桞舘依然在千株桞拂天至南公至黔南又以故人嘲曰黔南南太守南郡在云南闲向南亭醉南风变俗谈譔駮史三十卷与马史殊贯班书小异三国二晋巳下之文多被攻难每于朝野㩁论莫能屈之者乎唯吴武陵郎中刘轲侍御俱服其才识也初爲拾遗与崔詹事黯因谏诤出宰崔爲支江令南爲松滋令二谏垣墻矫翼翩翩无所羁束双名并扇二邑妥然公府常爲高榻相待南公犹赠副戎等诗曰翺翔曾在玉京天堕落江南路几千从事不须轻县宰满身犹带御炉烟云谿友议卷中云谿友议云谿友议卷下云谿友议卷下和戎讽去山泰因嫌进讯岳灵沈母议龟长证祝坟应郭仆奇名义士江客仁艶阳词温裴黜瑯琊忤巢燕词题红怨羡门远金仙指蜀僧喻杂嘲戯窥衣帷闺妇歌和戎讽宪宗皇帝朝以北狄频侵边境大臣奏议古者和亲之有五利而日无千金之费上曰比闻有一卿能爲诗而姓氏稍僻是谁宰相对曰恐是包子虚泠朝阳皆不是也上遂吟曰山上青松陌上尘云泥岂合得相亲世路尽嫌良马瘦唯君不弃卧龙贫千金未必能移姓一诺从来许杀身莫道书生无感激寸心还是报恩人侍臣对曰此是戎昱诗也京兆尹李銮拟以女嫁昱令攺其姓昱固辞焉上恱曰朕又记得咏史一篇此人若在便与朗州剌史武陵桃源足称诗人之兴咏圣㫖如此稠叠士林之荣也其咏史诗云汉家青史内计拙是和亲社稷依明主安危託妇人岂能将玉貌便欲静胡尘地下千年骨谁爲辅佐臣上笑曰魏绛之功何其懦也大臣公卿遂息和戎之论矣文宗武宗之代举子亦有斯咏果毅者佳焉有项斯者长安退将诗曰塞外冲沙损眼明归来养疾卧秦城上高楼阁看星座着白衣裳把劒行常说老身思鬪将㝡怜无事削蕃营翠蛾红脸和囘鹘惆怅中原不用兵苏郁曰关月夜悬青塜镜塞云秋薄汉宫罗君王莫信和亲䇿生得胡鶵转更多去山泰宋言端公近十举而名未播大中十一年将取府解言本名岳因昼寝似有人报云宋二郎秀才若头上戴山无因成名但去其山自当通泰觉来便思去之不可名狱遂去二犬乃攺爲言及就府试冯涯侍郞作掾而爲试官以解首送言也时京兆尹张大夫毅夫以冯叅军解送举人有私奏谴澧州司戸再试退解头宋言爲第六十五人知闻来唁宋曰来春之事甘巳叅差李潘舍人放牓以言爲第四人及第言感恩㝡深而爲望外也乃冯涯知人㝷亦获雪因嫌进安邑李相公吉甫初自省郎爲信州剌史时吴武陵郞中贵溪人也将欲赴举以哀情告于州牧而遗五布三帛矣吴以轻鲜以书让焉其词唐突不存桑梓之分乃非其礼正郎微诮焉赞皇母氏谏曰小儿方求成人何得与举子相忤遂与米二百斛赵郡果爲宰辅竟其憾焉元和二年崔侍郎邠重知贡举酷搜江湖之士初春将放二十七人及第濳持名来呈相府才见首座李公公问吴武陵及第否主司恐是旧知遽言吴武陵及第也其牓尚在怀袖忽报中使宣口敕且揖礼部从容遂注武陵姓字呈上李公公谓曰吴武陵至是麤人何以当其科第礼部曰吴武陵德行虽即未闻文笔乃堪採录名巳上牓不可却焉相府不能因私讪士唯唯而从吴君不附国庠名第在于牓末是日既集省门试谓同年曰不期崔侍郎今年倒挂牓也观者皆讶焉讯岳灵乐坤贠外素名沖出入文塲多蹇元和十二年而起归耕之思乃辞知巳东迈夜祷华岳庙䖍心启祝愿知昇黜之分止此一宵如可求名者则重适关城如不可则无由再窥仙掌矣中夜忽寐一青绶人检簿书报云来年有乐坤及第坤名巳到冥簿不见乐沖也沖遂攺爲坤果如其说春闱后经岳祈谢又祝官职曰主簿梦中称官历四资郡守而已乃终于郢州神其灵也沈母议潞州沈尚书询宣宗九载主春闱将欲放牓其母郡君夫人曰吾见近日崔李侍郎皆与宗盟及第似无一家之谤汝叨此事家门之庆也于诸叶中拟放谁也询曰莫先沈光也太夫人曰沈光早有声价沈擢次之二子科名不必在汝自有他人与之吾以沈儋孤单鲜其知者汝其不愍孰能见哀询不敢违慈母之命遂放儋第也光后果昇上第擢奏芸阁从事三湘太夫人之朗悟亦儋之感激焉龟长证左传称筮短龟长知㓙袭吉易经周鲁上圣龟亦僃在典彝后之学者随应而术之李相公囘以旧名躔累举未捷尝之洛桥有二术士一者筮一者能龟乃先访筮者曰某欲攺名赴举如之何筮者曰攺名其善乎不攺终不成事也又访龟者邹生生曰君子此行愼勿易名名将逺布矣然则成遂之后二十年间名字终当攺矣今则巳应玄象异时方测余言将行又戒之曰郎君必策荣名后当重任接诱后来勿以白衣爲隟他年必爲深亹矣淮南从事力荐毕丞相諴后又举赵渭南嘏李公长庆二年及第至武宗登极与上同名始攺爲囘乃曰筮短龟长邹生之言中矣李公既爲丞郎永兴魏相公謩爲给事因省㑹谓李公曰昔求府解侍郎爲试官送一百二人独小生不蒙一解今日还沗金璋厠诸公之列也合坐皆惊此说欲其逊容李公曰如今脱却紫衫称魏秀才仆爲试官依前不送公公何得以旧事相让耳李乃㝷秉独坐之权三台肃畏而昇相府至今少台官之直拜也后三五年间魏公亦自同州入相寔继文贞之谏宣皇之代而致清平乃李丞相有九江之际续有临川之出䟦渉江湖喟然叹曰洛侨先生之诫吾自取尤然亦命之故牵也祝坟应列子终于郑今墓在郊薮谓贤者之迹而或禁其樵採焉里有胡生者性落拓家贫少爲洗镜锼钉之业倐遇甘菓名茶美醖輙祭于列御宼之祠垄以求聪慧而思学道历稔忽梦一人刀划其腹开以一卷之书置于心腑及睡觉而吟咏之意皆绮美之词所得不由于师友也既成卷轴尚不弃于猥贱之事眞隐者之风远近号爲胡钉铰太守名流皆仰瞩之而门多长者或有遗赂必见拒也或持茶酒而来则忻然接奉其文略记数篇资其异论耳喜圃田韩少府见访一首忽闻梅福来相访笑着荷衣出草堂儿童不惯见车马争入芦花深处藏又观郑州崔郎中诸妓绣样曰日暮堂前花蘂娇争拈小茟上床描绣成安向春园里引得黄莺下栁条江际小儿垂钓曰蓬头稚子学垂纶侧坐莓苔草映身路人借问遥招手恐畏鱼惊不应人郭仆奇咸阳郭氏者殷富之室也仆媵甚衆其间有一苍头名曰捧劔不事音乐常以望水沉云不遵驱筞毎遭鞭捶终所见违一旦忽题一篇章其主益怒诗曰青鸟衔葡萄飞上金井栏美人恐惊去不敢卷帘看儒士闻而竞观之以爲协律之词其主稍容焉又题后堂牡丹花曰一种芳菲出后庭却输桃李得佳名谁能爲向夫人说从此移根近太清捧劒私启賔客曰愿作夷狄之鬼耻爲愚俗苍头其后将窜复留诗曰珎重郭四郎临行不得别暁漏动离心轻车冐残雪欲出主人门零涕暗呜咽万里隔关山一心思汉月京兆全曙司录尝述此事于王祝李磎二郎中并进士韩铢郑嵩等也名义士廖有方校书元和十年失意后游蜀至寳鸡西界舘窆于旅逝之人天下誉爲君子之道也书板爲其记耳余元和乙未岁落第西征适此公署闻呻吟之声濳听而微惙也乃于暗室之内见一贫病儿郎问其疾苦行止强而对曰辛勤数举未偶知音眄睐叩头乆而复语唯以残骸相託余不能言拟求救疗是人俄忽而逝余遂贱鬻所乗鞍马于村豪僃棺瘗之礼恨不知其姓字茍爲金门同人临歧悽断复爲铭曰嗟君没世委空囊几度劳心翰墨场半面爲君申一恸不知何处是家乡廖君自西蜀取东川路还至灵合驿驿将迎归私第及见其妻素衣再拜呜咽情不可任徘徊设辞有同亲懿淹留半月仆马皆饫啜熊鹿之珎极賔主之分有方不测何縁如此悚惕尤甚临别其妻又至相别悲啼又赠賮缯锦一䭾其价直数百千驿将曰郎君今春所埋胡绾秀才即某妻室之季兄也始知亡者姓字复叙平生之弔所遗之物终不纳焉少妇及夫坚意拜上有方又曰仆爲男子粗察古今偶然葬一同流不可当兹厚惠遂促辔而前驿将奔骑而送逾一驿尚未分离廖君不顾其物驿将竟不挈还执𬒮各恨东西物乃弃于林野乡老以义事申州州以表奏中朝其于文武宰寮愿识有方共爲导引明年李侍郎逢吉放有方及第攺名游卿声动华夷皇唐之义士也其主驿戴克勤堂牒本道节度甄昇至于极职克勤名义与廖君同迷焉江客仁李博士涉谏议渤海之兄甞适九江看牧弟临𬒮凡有囊装悉分匡庐隐士唯书借薪米存焉至浣口之西忽逢大风鼓其征帆数十人皆驰兵仗而问是何人从者曰李博士船也其间豪首曰若是李渉博士吾辈不须剽他金帛自闻诗名日乆但希一篇金帛非贵也李乃赠一絶句豪首饯赂且厚李亦不敢却而覩斯人神情复异而气义僃焉因与淮阳佛寺之期而怀陆机之荐也李君及至扬州遍历诸寺遇一女子拜泣自谓宋态也宋态者故吴兴刘员外爱姬也刘李有昔年之分因有诗赠曰长忆云仙至小时芙蓉头上绾青丝当时惊觉高唐梦唯有如今宋玉知又曰陵阳夜醼使君筵解语花枝在眼前自从明月西沉海不见姮娥二十年李君叹曰不见豪首而逢宋态成终身之喜恨无言于知旧欤后番禺举子李彚征客游于闽越驰车至循州冒雨水求宿田翁指韦氏之庄居韦氏乃杖屦迎賔年巳八十有余自称曰野人韦思明幸获祗奉与李生谈论或文或史淹留累夕彚征善谈而不能屈也对酒征古今及诗语韦叟吟曰长安轻薄儿白马黄金羁以彚征年少而事轻肥故也李生还令云昨日美少年今日成老丑韦乃喟然叹曰老其丑矣少壮所嗤至客攺令不离旧意曰白髪有前后青山无古今韦微笑曰白髪不远于秀才何忽于老夫也叟复还令曰此公头白眞可怜惜伊红颜美少年于是共论数十家歌诗次第及李渉絶句主人似酷称善矣彚征遂吟曰逺别秦城万里游乱山高下出商州关门不鏁寒溪水一夜潺湲送客愁又曰华表千年一鹤归丹砂爲顶雪爲衣泠泠仙语人听尽却向五云翻翅飞思明复吟二篇曰因韩爲赵两游秦十月氷霜渡孟津纵使鸡鸣见关吏不知余也是何人又曰滕王阁上唱伊州二十年前向此游半是半非君莫问西山长在水长流李生重咏赠豪客诗韦叟愀然变色曰老身弱龄不肖游浪江湖交结奸徒爲不平之事后遇李涉博士蒙简此诗因而跮迹李公待愚拟陆士衡之荐戴若思共主晋室中心藏焉逺隐罗浮山经于一纪李既云亡不复再游秦楚追惋今昔因乃然或持觞而酹反袂而歌云春雨萧萧江上村五陵豪客夜知闻他时不用相廻避世上如今半是君云谿子以刘向所谓传闻不如亲闻亲闻不如亲见也乹符己丑岁客于霅川值李生细述其事彚征于韦叟之居观李博士手翰兾余导于文林且思明感知从善岂谢古人乎艶阳词安人元相国应制科之选历天禄畿尉则闻西蜀乐借有薛涛者能篇咏饶词辩常悄悒于怀抱也及爲监察求使劒门以御史推鞫难得见焉及就除拾遗府公严司空绶知微之之欲毎遣薛氏徃焉临途诀别不敢挈行洎登翰林以诗寄曰锦江滑腻蛾眉秀化出文君及薛涛言语巧偷鹦鹉舌文章分得鳯凰毛纷纷词客皆停笔箇箇君侯欲梦刀别后相思隔烟水菖蒲花发五云高元公既在中书论与裴晋公度子弟譔及第议出同州乃廉问淛东别涛巳逾十载方拟驰使徃蜀取涛乃有俳优周季南季崇及妻刘採春自淮甸而来善弄陆叅军歌声彻云篇韵虽不及涛容华莫之比也元公似忘薛涛而赠採春诗曰新粧巧样画双蛾幔裹恒州透额罗正面偷轮光滑笏缓行轻踏皱文靴言词雅措风流足举止低廻秀媚多更有恼人膓断处选词能唱望夫歌望夫歌者即罗唝之曲也採春所唱一百二十首皆当代才子所作其词五六七言皆可和矣词云不喜秦淮水生憎江上舩载儿夫聓去经岁又经年借问东园栁枯来得几年自无枝叶分莫怨太阳偏莫作商人妇金钗当卜钱朝朝江口望错认几人舡郍年离别日只道徃桐庐桐庐人不见今得广州书昨日胜今日今年老去年黄河清有日白髪黒无缘闷向江头採白苹甞随女伴祭江神衆中羞不分明语暗掷金钗卜逺人昨夜北风寒牵舡浦里安潮来打缆断摇㯭始知难採春一唱是曲闺妇行人莫不涟泣且以藁砧尚在不可夺焉元公求在淛河七年因醉题东武亭诗曰役役闲人事纷纷碎簿书功夫两衙尽留滞七年余病痛梅天发亲情海岸踈因循未归得不是恋鲈鱼卢侍御简求戯曰丞相虽不恋鲈鱼乃恋谁耶初娶京兆韦氏字蕙藂官未逹而苦贫继室河东裴氏字柔之二夫人俱有才思时彦以爲嘉偶初韦蕙藂逝不胜其悲爲诗悼之曰谢家㝡小偏怜女嫁与黔娄百事乖顾我无衣搜画箧泥他沽酒拔金钗野𬞞充膳甘长藿落叶添薪仰古槐今日赠钱过百万爲君营奠复营斋又云曾经沧海难爲水除却巫山不是云复自㑹稽拜尚书右丞到京未逾月出鎭武昌是时中门外搆缇幕候天使送节次忽闻宅内恸哭侍者曰夫人也乃传问旌钺将至何长恸焉裴氏曰岁杪到家乡先春又赴任亲情半未相见所以如此立赠柔之诗曰穷冬到乡国正岁别京华自恨风尘眼常看远地花碧幢还照曜红粉莫咨嗟嫁得浮云壻相随即是家裴柔之荅曰侯门𥘉拥节御苑栁丝新不是悲殊命唯愁别是亲黄莺迁古木珠履徙清尘想到千山外沧江正暮春元公与柔之琴瑟相和亦房帷之美也余故编录之温裴黜裴郎中諴晋国公次弟子也足情调善谈谐举子温歧爲友好作歌曲迄今饮席多是其词焉裴君既入台而爲三院所谑曰能爲滛艶之歌有异清洁之士也裴君南歌子词云不是㕑中串争知炙里心井边银钏落展转恨还深又曰不信长相忆擡头问取天风吹荷叶动无夜不揺莲又曰簳䗶爲红烛情知不自由细丝斜结网争奈眼相钩二人又爲新添声杨栁枝词饮筵竞唱其词而打令也词云思量大是恶因縁只得相看不得怜愿作琵琶槽郍畔美人长抱在胷前又曰独房莲子没人看偷折莲时命也拚若有所由来借问但道偷莲是下官温歧曰一尺深红朦麴尘旧物天生如此新合懽桃核终堪恨里许元来别有人又曰井底点灯深烛伊共郎长行莫围碁玲珑骰子安红豆入骨相思知不知湖州崔郎中刍言初爲越副戎宴席中有周德华德华者乃刘採春女也虽罗唝之歌不及其母而杨栁枝词採春难及崔副车宠爱之异将至京洛后豪门女弟子从其学者衆矣温裴所称歌曲请德华一陈音韵以爲浮艶之美德华终不取焉二君深有愧色所唱者七八篇乃近日名流之咏也滕迈郎中一首三条陌上拂金羁万里桥边映酒旗此日令人肠欲断不堪将入笛中吹贺知章祕监一首碧玉装成一树高万条垂下绿丝绦不知细叶谁裁出二月春风是剪刀杨巨源员外一首江边杨栁麴尘丝立马慿君折一枝唯有春风㝡应惜殷懃更向手中吹刘禹钖尚书一首春江一曲栁千条二十年前旧板桥曾与美人桥上别恨无消息至今朝韩琮舍人二首枝鬪芳腰叶鬪眉春来无处不如丝㶚陵原上多离别少有长条拂地垂又曰梁苑随堤事巳空万条犹舞旧春风郍堪更想千年后谁见杨花入汉官云谿子曰汉署有艶歌行匪爲桑间濮上之音也偕以雪月松竹杂咏杨栁枝词作者虽多鲜覩其妙杜牧舍人云巫娥庙里低含雨宋玉堂前斜带风滕郎中又云陶令门前罥接离亚夫营里拂朱旗但不言杨栁二字㝡爲妙也是以姚合郎中苦吟道傍亭子诗云南陌游人廻首去东林道者杖藜归不谓亭称奇矣瑯琊忤王建校书爲渭南尉作宫词元丞相亦有此句河南渭南合成二首矣时谓长孙翺朱庆余各有一篇茍爲当矣长孙词曰一道甘泉接御沟上皇行处不曾秋谁言水是无情物也到宫前咽不流朱君词曰寂寂花时闭院门美人相对泣琼轩含情欲说宫中事鹦鹉前头不敢言元公以讳秀明经制筞入仕其一篇自述云延英引对碧衣郎红砚宣毫各别床天子下帘亲自问宫人手里过茶汤是时贵族竞应制科用爲男子荣进莫若兹乎乃自河南之喻也渭南先祖内宫王枢宻尽宗人之分然彼我不均后怀轻谤之色忽因过饮语及桓灵信任中官多遭党锢之罪而起兴废之事枢宻深憾其讥诘曰吾弟所有宫词天下皆诵于口禁掖深邃何以知之建不能对元公亲承圣㫖令隐其文朝廷以爲孔光不言温树何其愼静乎二君将遭奏劾爲诗以让之乃脱其祸也建诗曰先朝行坐鎭相随今上春宫见长时脱下御衣偏得着进来龙马毎交骑常承宻㫖还家少独奏边情出殿迟不是当家频向说九重争遣外人知巢燕辞近日举塲爲诗清切而鄙元和风格用高徃式乎然由工用之不同矣章正字孝摽对月落句云长安一夜千家月几处笙歌几处愁有类乎秦交云一种蛾眉明月夜南宫歌吹北宫愁章君章题之中颇得声称也元和十三年下第时辈多爲诗以剌主司独章君爲归燕诗留献庾侍郎承宣小宗伯得诗展转吟讽诚恨遗才仍候秋期必当荐引庾果重秉礼曹孝摽来年擢第羣议以爲二十八字而致大科则名路可遵逓相砻砺也诗曰旧累危巢泥巳落今年故向社前归连云大厦无栖处更望谁家门户飞孝摽及第正字东归题杭州樟亭驿云樟亭驿上题诗客一半㝷爲山下尘世事日随流水去红花还似白头人初成落句云红花眞笑白头人攺爲还似白头人言我将老成名似花芳艶讵能乆乎及还乡而逝前有章八元后有章孝摽皆桐庐人名虽逺而还不逹矣后五十年来有闽川欧阳澥者四门詹之孙也澥娶妇经旬而辞赴举抗节不还诗云黄菊离家十四年又云离家巳是梦松年又云落日望乡处何人知客情自怜十八年之帝乡未遇知巳也亦爲燕诗以献主司郑愚侍郎其词虽爲朝贤称叹尚未第焉澥诗曰翩翩双燕画堂开送古迎今几万廻长向春秋社前后爲谁归去爲谁来题红怨明皇代以杨妃虢国宠盛宫娥皆愿衰悴不备掖庭常书落叶随御水而流云旧宠悲秋扇新恩寄早春聊题一片叶将寄接流人顾况着作闻而和之既逹宸聪遣出禁内者不少或有五使之号焉和曰愁见莺啼栁絮飞上阳宫女断膓时君恩不禁东流水叶上题诗寄与谁卢渥舍人应举之岁偶临御沟见一红叶命仆搴来叶上乃有一絶句置于巾箱或呈于同志及宣宗既省宫人初下诏许从百官司吏独不许贡举人后亦一任范阳获其退宫覩红叶而吁怨乆之曰当时偶题随流不谓郎君收藏巾箧验其书无不讶焉诗曰水流何太急深宫尽日闲慇懃谢红叶好去到人间羡门远纥干尚书泉苦求龙虎之丹十五余稔及鎭江右乃大延方术之士乃作刘弘传雕印数千本以寄中朝及四海精心焼鍊之者夫人欲点化金银非拟救于贫乏必期多蓄田畴广置仆妾此谓贪婪岂名道术且玄妙之门虚无之事得其要㫖亦恐不成况乎不得悉焚叅同契金诀者其言至也皇甫大夫在夏口日勤求艺术衙时有一道士䇿杖蹑屦直入㦸门门人以廉使奉道不敢制止安定公遽起而迎接道士则傲然不窥向竹而吟曰积尘爲太山掬水成东海富贵有时乖希夷无日攺绛节出崆峒霓衣发光彩古者有七贤六箇今何在自谓我是一贤也访其名姓曰黄山隐府公未能明其眞伪请于宫观愿在牌亭得观云水亚相曰斯人若是至道名利俱捐试令干事军将持书送绢百疋钱一百千文至其所止山隐启缄忻喜立修廻报遂乃脱其道服饰以青衿引见谢陈礼度甚恭殊异初来傲睨之矣皇甫公判书之末乃至尽刑曰道士黄山隐轻人复重财太山将比甑东海只容杯緑绶藏云帔乌巾换鹿胎黄泉六箇鬼今夜待君来云谿子曰王子年之着书也不脱后秦之难东方朔之知机也恐罹西汉之咎是乔松独乐巢务不居若山隐者拟爲妖惑敢篾公侯死无干告致孙䇿镜里之殃来非许迈起刘恢舟中之顾足见凢愚黄山隐自贻之祸安定公明察之断合其宜乎金仙指邓州有老僧日食二鸱鸠僧俗共非之老僧终无所避当馔之际贫士求飡分其二足而食食讫老僧盥嗽双鸠从口而出一则能行一则匍匐在地贫士惊恠亦吐其飰其鸠二脚亦生其僧后乃不食此味覩验衆加敬乎号曰南阳鸱鸠和尚也兴元县西墅有兰若上座僧常饮酒食肉羣辈皆效焉一旦多作大饼招羣徒衆入尸陁林以饼褁腐尸肉而食数啖不已衆僧掩鼻而走上座曰汝等能食此肉方可食诸肉自此缁徒因成精进也此事栁仆射仲郢在兴元日覩验之也寳志大师甞于台城对梁武帝喫鲙昭明诸王子皆侍侧食讫武帝曰朕不知味二十余年矣师何爲尔志公乃吐出小鱼依依鳞尾帝深异之如今秣陵有鲙残鱼也且逹人崇佛奉僧近亦衆矣若留守王仆射逢裴相公休鳯翔白中令敏中夏侯相孜崔仆射安濳皆严饰道塲躬自焚香执钱老而无倦焉然诸贵逹皆乃恶其过犯必不容贷焉李常侍续分陜之日间登城楼遥见二僧抱秩从寺门而出有二鬼异状随僧后谛听行过百歩忽见一女子自东而来二僧极目而送鬼乃俱怒抛砂石作旋风左右或有见者遂召僧至问其所以具云初出寺门共论经义㝷有他言不敢隐讳伏藏公曰鬼神重斋戒善恶必知二僧既还益加惕励也岳牧李员外膺羣玉校书者即岳牧从孙也昔来觐谒曾与宴席李公曰吾徴士也识古知今视汝侪流只如粟粒羣玉兢惶几不脱于槚辱其高槩如此有天下名称羣玉后过岳阳题诗曰昔年曾接季膺欢远泛仙舟醉碧澜诗句乱题青草发酒肠俱逐洞庭寛浮生聚散云相似徃事微冥梦一般今日片帆城下过春风廻首涕栏干岳阳于奉释之心日无倦矣甞撰清远寺碑文甚得大理若僧有故投网罗者其不恕乎尝断僧结党屠牛捕鱼事曰违西天之禁戒犯中国之条章不思流水之心輙举庖丁之刅既集徒侣须务极刑各决三十用示伽蓝襄州李八座翺断僧相打云夫说法则不曾敷坐而坐相打则偏袒右肩左肩领来向佛前而作偈言各笞去衣十五以例三千大千又断僧通状云上岁童子二十受戒君王不朝父母不拜口称贫道有钱放债量决十下牒出东界婺州陆郎中长源判僧常满智眞等同于倡家饮酒烹宰鸡鹅等事云且口说如来之教在处贪财身着无价之衣终朝食肉苦行未同迦叶自谓头陁神通何有净名入诸媱舍犯尔严戒黩我明刑仍集远近僧痛杖三十处死又断金华观道士盛若虚云本是樵童牧竖偶然戴帻依师不游玄牝之门莫鉴丹田之义早闻愆犯苟乃包容作孽既多爲弊斯乆常住钱谷唯贮私家三盏香炉不修数夕至于奴婢遍结亲情良贱不分儿女盈室行齐犬马一异廉愚恣伊非类之徒负我无爲之教贷其死状尚任生全量决若干便勒出院别召精洁主首务在焚修浙西韩相公晃断法师云晏等五人聚集赌钱因有喧诤云正法何曾执贝空门不积余财白日既能赌博通宵必醉罇罍强说天堂难到又言地狱长开并付江神收管波中便是泉台蜀僧喻云谿子昔遁西霞峯厥气方壮甞遇玄朗上人者乃南泉禅宗普愿大师之嗣孙也南泉之德业诸佛之支体维三经云即心是佛非心是道非心非道非道非心离佛离道即是一眞大师句云心不是佛智不是道言其心有善恶智有利钝心智两非名爲究竟南泉既逝崔行检员外爲之铭曰百骸俱散一物常灵释学徒服其简妙也朗公或遇高才亡智者则论六度迷津三明启道此灭彼徃无荣絶辱也或有愚士昧学之流欲其开悟别吟以王梵志诗梵志者生于西域林木之上因以梵志爲名其言虽鄙其理归眞所谓归眞悟道徇俗乖眞也诗云欺枉得钱君莫羡得了却是输他便来徃报荅甚分明只是换头不识面又曰天公未生我冥冥无所知天公忽生我生我复何爲无衣遣我寒无食令我饥还尔天公我还我未生时又曰我肉衆生肉形殊性不殊元同一性命只是别形躯苦痛教他死将来作巳须莫教阎老断自想意何如又曰多置庄田广修宅四隣买尽犹嫌窄雕墙峻宇无歇时几日能爲宅中客造作庄田犹未巳堂上哭声身巳死哭人尽是分钱人口哭元来心里喜又曰麤行出家儿心中未平实贫斋行则迟富斋行则疾贪他油煑䭔我有波罗蜜饱食不知慙受罪无休日又曰不愿大大富不愿大大贫昨日了今日今日了明晨此之大大因所愿只如此眞成上上人又曰良田收百顷兄弟犹工商却是成忧恼珠金虚满堂满堂何所用妻儿日夜忙行坐闻人死不解暂思量贫儿二畞地干枯十树桑桑下种粟麦四时供父娘图谋未入手祇是愿饥荒结得百家怨此身终受殃又曰本是尿屎袋强将脂粉涂凡人无所识唤作一团花相牵入地狱此㝡是冤家又曰生时不共作荣华死后随车强呌唤齐头送到墓门廻分你钱财各头散又曰衆生头兀兀常住无明窟心里唯欺谩口中佯念佛世无百年人拟作千年调打鐡作门闬鬼见拍手笑家有梵志诗生死免入狱不论有益事且得耳根熟白纸书屏风客来即与读空饭手捻盐亦胜设酒肉劝君莫杀命背面𬒳生嗔喫他他喫汝轮环作主人又曰照面不用镜布施不须财端坐念眞相此便是如来大皮裹大树小皮裹小木生儿不用多了事一箇足省得分田宅无人横煎蹙但行平等心天亦念孤独我身虽孤独未死先怀虑家有五男儿哭我无所据哭我我不闻不哭我亦去无常忽到来知身在何处又曰世间何物贵无价是诗书了了说仁义愚夫都不知深房禁婢妾对客夸妻儿青石甃行路未知身死时杂嘲戯万彤云爲白太傅所知后游梓州累爲阍人艰阻爲诗以献卢尚书弘宣范阳公怒阍者而礼万生焉诗曰荷衣拭泪几囘穿欲谒朱门抵上天不是尚书轻下客山家无物与王权䕫州游使君符邀客看花而不饮至今荆襄花下斟茶者吟此戯焉卢子发白帝城头二月时忍教清醒看花枝莫言世上无袁许客子由来是相师咏螃蠏呈淛西从事皮日休未游沧海早知名有骨还从肉上生莫道无心畏雷电海龙王处也横行又题金钱花隂阳爲火地爲炉铸得金钱不用模谩向人前逞颜色不知还解济贫无郑愚醉题广州使院似讥前政数年百姓受饥荒太守贪残似虎狼今日海隅鱼米贱大须慙愧石留黄拟权龙褒体赠鄠县李令及寄朝右李乃因病休官鄠县李长官横琴膝上弄不闻有政声但见手子动李日新题仙娥驿诗曰商山食店大悠悠陈䭔饠古䭃头更有台中牛肉炙尚盘数脔紫光毬贺祕监顾着作吴越人也朝英慕其机捷竞嘲之乃谓南金复生中土也毎在班行不妄言笑贺知章曰钑镂银盘盛蛤蜊镜湖莼菜乱如丝乡曲近来佳此味遮渠不道是胡儿顾况和曰钑镂银盘盛炒虾镜湖莼菜乱如麻汉儿女嫁吴儿妇吴儿尽是汉儿爷张祜客于丹徒有朱坛者轻佻侮慢祐之篇咏后坛与祜卷欲其润饰之祜乃戯简二十字欣而不悟厚爲饯别焉昔人有玉盌击之千里鸣今日覩斯文盌有当时声温州颜郎中儒士也不知矢之能张祜观其骑猎马上以诗戯之曰忽闻射猎出军城人着戎衣马带缨倒把角弓呈一箭满山狐兎当头行张祜爲冬瓜堰官憾其牛戸无礼责欲鞭笞无不取给于其中也然无倦秀才居多职事皆怯于祜钱塘酒徒朱沖和小舟经过祜令语曰张祜前称进士不亦难乎沖和乃自启名而赠诗嘲之祜平生傲诞至于公侯未如斯之挫也诗曰白在东都元巳薨兰台鳯阁少人登冬瓜堰下逢张祜牛屎堆边说我能韦鹏翼戯题盱眙邵明府壁岂肯闲㝷竹径行却嫌丝管好蛙声自从煑鹤焼琴后背却青山卧月明乐营子女席上戯賔客量情三木乃书牓子示诸妓云岭南掌书记张保胤绿罗裙上标三棒红粉腮边泪两行叉手向前咨大使遮廻不敢恼儿郎时谓张书记文彩纵横比之何逊人材瓌伟有似玄宗及罢府北归留诗戯诸同院闻者莫不大咍诗曰忆昔前年富贵时如今头恼尚依稀布𫀆破后思宫内锦袴穿时忆御衣鹘子背鑚高力士婵姢飜画太眞妃如今憔悴离南海恰似当时幸蜀归莆田县有染家家富因醉敺兄至高标十木既归乡亲爲㑹有栁逢秀才旅游掇席主人不乐栁生怒而题壁染人遂与束帛赎其诗紫绿终朝染因何不识非莆田竹木贵背负十柴归浙东孟简尚书六衙按覆囚徒其间一人自曰鲁人孔颙献诗启云偶㝷长街栁隂吟咏忽𬒳都虞候拘缧数日责以罪名敢露血诚伏请申雪孟公立以賔客待之批其状曰薛陟不知典教岂辨贤良驱遣健徒慿陵国士殊无畏惮輙恣威权飜成剌许之賔何异吠尧之犬然以乆施公効尚息杖刑退𥙷散将外镇收管孔生诗曰有箇将军不得名唯教健卒喝书生尚书近日清如镜天子官街不许行池州杜少府慥亳州韦中丞仕符二君皆以长年精求释道乐营子女厚给衣粮任其外住若有宴饮方一召来栁际花间任爲娱乐谯中举子张鲁封爲诗谑其賔佐兼寄大梁李尚书诗曰杜叟学仙轻蕙质韦公事佛畏青娥乐营却是间人管两地风情日渐多戯酬张十五秀才见寄池亳二州之事宣武军掌书记李昼秋浦亚卿颜叔子谯都中宪老桑门如今栁巷通车马唯恐他时立棘垣题大梁临汴驿进士姚嵘近日侯门不重才莫将文艺拟爲媒相逢若要如胶漆不是红粧即撒灰麻衣黎瓘者南海狂生也游于漳州频于席上喧乡饮之日诸賔悉赴客司独不召瓘瓘作翻韵诗赠崔使君坐中皆大笑崔使君驰骑迎之诗曰惯向溪边折栁杨因循行客到州漳无端触忤王衙押不得今朝看饮乡窥衣帷元丞相载妻王氏字韫秀初王相公鎭北京以韫秀嫁元载岁乆而见轻怠韫秀谓夫曰何不增学妾有奁幌资装尽爲纸墨之费王氏父母未或知之亲属以载夫妻皆乞儿猒薄之甚元乃游秦爲诗别韫秀曰年来谁不猒龙钟虽在侯门似不容看取海山寒翠树苦遭霜霰到秦封妻请偕行曰路扫饥寒迹天哀志气人休零离别泪携手入西秦元秀才既到京屡陈时务深符上㫖肃宗擢拜中书王氏喜元郎入相寄诸姨妺诗曰相国巳随麟阁贵家风第一右丞诗笄年解笑明机妇耻见苏秦富贵时元公肃宗代宗两朝宰相贵盛无比广葺亭台交游贵族客候其门而或间阻王氏复爲一篇以喻之曰楚竹燕歌动画梁春兰重换舞衣裳孙弘开舘招嘉客知道浮荣不乆长元公于是稍减矣太原内外亲族悉来谒贺者衆矣韫秀置于闲院忽因晴霁日景以青紫丝绦四十条条长三十丈皆施罗纨绮绣之饰毎条绦下排金银炉二十枚皆焚异香香亘其服乃命诸亲戚西院闲歩韫秀问是何物侍婢对曰今日相公及夫人晒曝衣服王氏谓诸亲曰岂料乞索儿妇还有两事盖形麤衣也于是诸亲羞赧稍稍而辞韫秀毎分衣服饰于他人而不及于太原之骨肉也且曰非儿不礼于姑娣其奈当时见辱乎洎元公贪恡爲心竟招罪戾台阁弹奏而亡其家韫秀少有识量节槩固高丞相巳谢上令入宫备彤笔箴䂓之任叹曰王家十三娘二十年太原节度使女十六年宰相妻谁能书得长信昭阳之事死亦幸矣坚不从命或曰上宥连罪或云京兆笞而毙矣闺妇歌朱庆余校书既遇水部郎中张知音遍索庆余新制篇什数通吟攺后只留二十六章水部置于怀抱而推赞欤清列以张公重名无不缮录而讽咏之遂登科第朱君尚爲谦退闺意一篇以献张公张公明其进退㝷亦和焉诗曰洞房昨夜停红烛待暁堂前拜舅姑粧罢低声问夫壻画眉深浅入时无张借郎中酬曰越女新粧出镜心自知明艶更沉吟齐纨未足人间贵一曲菱歌敌万金朱公才学因张公一诗名流于海内矣康熙甲戌中秋冯夲云谿友议卷下挍一过