全辽文辽代诗文总集今人陈述辑校陈述因补注辽史而致力于集辽代诗文有感于缪荃孙辽文存王仁俊辽文萃黄任恒辽文补录罗福颐辽文续拾等各自成书既有重出犹有散佚于是将诸家所编诗文重新整理校订补苴缺漏除诸帝后妃外皆按作者生卒先后编次共得诗文多篇名为辽文汇年由中国科学院印行辽文汇问世以后编者又陆续收录近年新发现的材料成辽文汇续编辽文汇和辽文汇续编合并为全辽文共收诗文余篇为研究辽代历史和辽代文学提供了一部较完备的史料卷一清理狱讼诏朕自北征以来四方狱讼积滞颇多今休战息民群臣其副朕意详决之无或冤枉平剌葛后谕左右诸弟性虽敏黠而蓄奸稔恶尝自矜有出人之智安端凶狠谿壑可塞而贪黩无厌求人之失虽小而可恕谓重如泰山身行不义虽入大恶谓轻于鸿毛昵比群小谋及妇人同恶相济以危国祚虽欲不败岂可得乎北宰相实鲁妻馀虏睹姑于国至亲一旦负朕从于叛逆未寘之法而病死此天诛也解里自幼与朕尝同寝食眷遇之厚冠于宗属亦与其父背大恩而从不轨兹可恕乎刑逆党后宣谕致人于死岂朕所欲若止负朕躬尚可容贷此曹恣行不道残害忠良涂炭生民剽掠财产民间昔有万马今皆徒步有国以来所未尝有实不得已而诛之鲁古救之仅得天子旗鼓而已其党神速姑复劫西楼焚明王楼命北宰相迪里古为先锋进击之剌葛率兵逆战伏发合击遂大破之剌葛奔溃遗其所夺神帐于路上见而拜奠之五月甲寅奏擒剌葛检此案凡三起三伏历时周二年至煮马驹采野菜以食孳畜道毙者十七八物价十倍可知其声势与影响剌葛等以皇弟之亲何故屡起谋反此事殆未可以普通叛逆视之也谕皇后皇太子大元帅及二宰相诸部头等诏上天降监惠及烝民圣主明王万载一遇朕既上承天命下统群生每有征行皆奉天意是以机谋在己取舍如神国令既行人情大附舛讹归正遐迩无愆可谓大含溟海安纳泰山矣自我国之经营为群方之父母宪章斯在胤嗣何忧升降有期去来在我良筹圣会自有契于天人众国群王岂可化其凡骨三年之后岁在丙戍时值初秋必有归处然未终两事岂负亲诚日月非遥戒严是速赐甘州回鹘乌毋主可汗诏汝思故国耶朕即为汝复之汝不能返耶朕则有之在朕犹在尔也征渤海诏所谓两事一事已毕惟渤海世仇未雪岂宜安驻谕东丹王此地濒海非可久居留汝抚治以见朕爱民之心立石敬瑭为大晋皇帝册维天显九年岁次丙申十一月丙戍朔十二日丁酉大契丹皇帝若曰于戏元气肇开树之以君天命不恒人辅以德故商政衰而周道盛秦德乱而汉图昌人事天心古今靡异咨尔子晋王神钟睿哲天赞英雄叶梦日以储祥应澄河而启运迨事数帝历试诸艰武略文经迺由天纵忠规孝节固自生知猥以渺躬奄有北土暨明宗之享国也与我先哲王保奉明契所期子孙顺承患难相济丹书未泯白日难欺顾予纂承匪敢失坠尔惟近戚实系本枝所以予视尔若子尔待予犹父也朕昨以独夫从珂本非公族窍据宝图弃义忘恩逆天暴物诛翦骨肉离间忠良听任矫谀威虐黎献华夷震悚内外崩离知尔无辜为彼致害敢征众旅来逼严城虽并吞之志甚坚而幽显之情何负达于闻听深激愤惊乃命兴师为尔除患亲提万旅还殄群凶但赴急难罔辞艰险果见神祇助顺卿士叶谋旗一麾而弃甲平山鼓三作而僵尸遍野虽以遂予本志快彼群心将期税驾金河班师玉塞矧今中原无主四海未宁茫茫生民若坠涂炭况万几不可以暂废大宝不可以久虚拯溺救焚当在此日尔有庇民之德格于上下尔有戡难之勋光于区宇尔有无私之行通乎神明尔有不言之信彰乎兆庶予懋乃德嘉乃丕绩天之历数在尔躬是用命尔当践皇极仍以尔自兹并土首建义旂宜以国号曰晋朕永与为父子之邦保山河之誓于戏补百王之阙礼行兹盛典成千载之大义遂我初心尔其永保兆民勉持一德慎乃有位允执厥中亦为无疆之休其诫之哉按文存据欧五代史四夷附录仅着咨尔子晋王予视尔犹子尔视予犹父十五字谕石敬瑭仲秋吾倾寨赴援且牢守备谕石敬瑭朕兴师远来当即与卿破贼谕石敬瑭余远来赴义大事已成皇帝顷赴京都今已令大相温勒兵相送至于河梁要过河者即多少任意余亦且在此州俟京雒已定便当北辕谕石敬瑭子子孙孙各无相忘谕晋主诏闽国礼物并付乔荣放其使人还本国下令兵行有伤禾稼损租赋者以军法论下有司敕于每村定有力人户充村长与村人议有力人户出賸田苗补贫下不逮顷亩自愿者据状征收复晋求修旧好书已成之势不可改也正月考晋改元开运为七月正月则仍称天福九年辽改会同在开福三年十一月此书当为会同七年也复晋求修旧好书但使桑维翰景延广自来并割镇定与我则可通和也暴晋出帝之恶于天下檄纳叔母于中宫乱人伦之大典遗晋太后书吾有梳头妮子窍一药囊以奔于晋今皆在否吾战阳城时亡奚车十乘在否报晋少帝书比欲许尔朝觐上国臣寮奏言岂有两个天子道路相见今赐所佩刀子以慰尔心谕侍臣朕此行有三失纵兵掠刍粟一也括民私财二也不遽遣诸节度还镇三也与晋帝诏所进国宝验来非真传国宝其真宝速进来谕晋百官诏应晋朝臣僚一切仍旧朝廷仪制并用汉礼谕晋百官诏天时尚热吾难久留欲暂至上国省太后当留亲信一人于此为节度使报皇太弟问军前事书初以兵十万降杜重威张彦泽下镇州及入汴视其官属具员者省之当其才者任之司属虽存官吏废堕犹雏飞之后徒有空巢久经离乱一至于此所在盗贼屯结土功不息馈饷非时民不堪命河东尚未归命西路酋帅亦相党附夙夜以思制之之术惟推心庶僚和协军情抚绥百姓三者而已今所归顺凡七十六处得户一百九万百一十八非汴州炎热水土难居止得一年太平可指掌而致且改镇州为中京以备巡幸欲伐河东姑俟别图其概如此责问汉刘知远书汝不事南朝又不事北朝意欲何所俟耶伪拟太宗遗制永康王大圣皇帝之嫡孙人皇王之长子太后钟爱群情允师可于中京即皇帝位通鉴后汉纪二国志四据通鉴永康王兀欲集蕃汉臣于府署宣契丹主遗制胡注遗制兀欲自为之也致周太祖书两地通欢近因吾祖议和好之理为远大之谋遗南唐元宗书大契丹天顺皇帝谨致书大唐皇帝阙下贵朝使公乘镕等自去秋以达东京海岸适遭国祸今年二月二十六日部署一行并诸仪物兵铠已至燕京兹蒙敦念先朝践修旧好既增摧痛又切感铭贵国长直官王朗陈篆取间道先回用附咨报公乘镕等已遣伴送使陈植等同回止俟便风即令引道被杀弟述律遗元宗书云云述律穆宗小字也缪氏作述律后误谕大臣诏有罪者法当刑朕或肆怒滥及无辜卿等切谏无或面从辽史穆宗纪报谕萧思温敌来则与统军司并兵拒之敌去则务农作勿劳士马责北汉主书尔先人穷来归我我先兄天授皇帝待以骨肉洎余继统益修前好尔父即世我用命尔即位柩前丹青之约我无所负尔父据有汾州七年止称干祐尔不遵先志辄肆改更李筠包藏祸心舍大就小无所顾虑姑为凯觎轩然举兵曾不我告段常尔父故吏本无大恶一旦诬害诛及其妻子妇言是听非尔而谁我务敦大义曲容瑕垢父子之道所不忍渝尔宜率德改行谕有司诏自先朝行幸顿次必高立标识以禁行者比闻楚古辈故低置其标深草中利人误入因之取财自今有复然者以死论整顿官吏诏左右从班有材器干局者不次擢用老耄者增俸以休于家谕太尉代歌诏朕醉中处事有乖无得曲从洒解可覆奏责北汉主诏朕以尔国连丧二主僻处一隅期于再安必资共治继文尔之令弟李弼尔之旧臣一则有同气之亲一则有耆年之故遂行并命俾效纯诚庶几辑宁保成欢好而席未遑暖身已弃捐将顺之心于我何有谕史馆学士诏书皇后言亦称朕暨予着为定式遣使责萧讨古等诏卿等不严侦候用兵无法遇敌即败奚以将为谕有司诏盆奴任方面寄以细故究问恐损威望罢徭役诏五稼不登开帑而代民税螟蝗为灾罢徭役以恤饥贫谕诣台上诉敕诸刑辟已结正决遣而有冤者听诣台诉谕三京等诏谕三京左右相左右平章事副留守判官诸道节度使判官诸军事判官录事参军等当执公方毋得阿顺诸县佐如遇州官及朝使非理征求毋或畏徇恒加采听以为殿最民间有父母在别籍异居者听邻里觉察坐之有孝于父母三世同居者旌其门闾谕有司诏册皇太后日给三品以上法服三品以下用大射柳之服谕枢密院诏谕沿边节将至行礼日止遣子弟奉表称贺恐失边备谕驸马都尉萧继远等诏固守封疆毋漏间谍军中无故不得驰马仍纵诸军残南境桑果赐高丽王王治诏敕高丽国王王治省东京留守逊宁奏卿次取九月初发丁夫修筑城砦至十月上旬已毕卿才维天纵智达时机乐输事大之诚远奉来庭之礼适因农隙远集丁夫用防旷野之寇攘先筑要津之城垒雅符朝旨深叶时情况彼女真早归皇化服我威信不敢非违但速务于完修固永期于通泰其于眷注岂舍昧兴断罪诏契丹人犯十恶亦断以律谕官吏减资任用诏州县长吏有才能无过失者减一资考任之谕举拔人才诏诸部所俘宋人有官吏儒生抱器能者诸道军有勇健者具以名闻谕奚王府部分合诏并奚王府奥里堕隗梅只三部为一其二克各分为部以足六部之数谕胁从部曲仍籍州县诏诸道民户应历以来胁从为部曲者仍籍州县遣张干等封高丽王册汉重唿韩位列侯王之上周尊熊绎世开土宇之封朕法古为君推恩及远惟东溟之外域顺北极以来王岁月屡迁梯航靡倦宜举真封之礼用旌内附之诚爰采彝章敬敷宠数咨尔高丽国王王治地临鳀壑势压蕃隅继先人之茂勋理君子之旧国文而有礼智以识机能全事大之仪尽协酌中之体鸭江西限曾无恃险之心凤扆北瞻克备以时之贡言念忠敬宜示封崇升一品之贵阶正独坐之荣秩仍疏王爵益表国恩册尔为开府仪同三司尚书令高丽国王于戏海岱之表汝惟独尊辰卞之区汝惟全有守兹富贵戒彼满盈无庸小人之谋勿替大君之命敬修乃事用合朝经俾尔国人同跻寿域永扬休命可不美哉复宋誓书维统和二十二年岁次甲辰十二月庚辰朔十二日辛卯大契丹皇帝谨致书于大宋皇帝阙下共议戢兵复论通好兼承惠顾特示誓书以风土之宜助军旅之费每岁以绢二十万疋银一十万两更不差使臣专往北朝只令三司差人搬送至雄州交割沿边州军各守疆界两地人户不得交侵或有盗贼逋逃彼此无令停匿至于垅亩稼穑南北勿纵搔扰所有两朝城池并可依旧存守淘濠完葺一切如常即不得创筑城隍开掘河道誓书之外各无所求必务协同庶存悠久自此保安黎庶谨守封陲质于天地神祇告于宗庙社稷子孙共守传之无穷有渝此盟不克享国昭昭天鉴当共殛之某虽不才敢遵此约谨告于天地誓之子孙苟渝此盟神明是殛专具咨述不宣谨白主非犯谋反大逆及流死罪者其奴婢无得告首若奴婢犯罪至死听送有司其主无得擅杀报宋书中国自行大礼何烦告谕其礼物虑违誓文不敢辄受下令昨者征兵燕蓟以备南敢有言于汉使者诛及其族将伐康肇谕群臣诏高丽康肇弑君大逆也宜发兵问罪致高丽问罪书东结构于女真西往来于守国是欲何谋谕高丽兴化镇敕朕以前王诵绍其祖服事朝廷其来久矣今逆臣康兆弑君立幼故亲率精兵已临国境汝等禽康兆送驾前便及回兵不然直入开京杀汝妻孥高丽史九四杨规传东国通鉴谕高丽兴化镇敕敕兴化镇城主并军人百姓朕以前王诵绍其祖服为我藩臣捍御封陲忽被奸凶所害朕将精锐来讨罪人其馀胁从皆与原免况汝等受前王抚绥之惠知历代顺逆之由当体朕怀无贻后悔谕高丽兴化镇敕省所上表奏具悉朕纂承五圣临御万方忠良则必示旌襃凶逆则须行诛伐以康兆弑其故主挟彼幼君转恣奸豪大示威福故亲行诛伐特正刑名方拥全师以临近境比特颁于纶音盖式示于招怀遽览封章未闻归款陈沥靡由于诚实词华徒见于敬恭况汝等早列簪裾必知逆顺岂可助谋于逆党不思雪愤于前王宜顾安危预分祸福谕高丽兴化镇敕汝等慰安百姓而待之以二十万兵屯于麟州南无老代以二十万兵进至通州黥面诏自今但犯罪当黥即准法同科按旧法宰相节度使世选之家子孙犯罪徒杖如齐民惟免黥面至此黥亦同科禁军官非时畋牧妨农诏朕惟百姓徭役烦重则多给工价年谷不登发仓以贷田园芜废者则给牛种以助之遣还被质男女诏诸道水菑饥民质男女者起来年正月日计佣钱十文价折佣尽遣还其家谕西夏李德昭诏开泰二年圣宗今党项叛我欲西伐尔当东击毋失犄角之势让萧图玉诏叛者既服兵安用益且前日之役死伤甚众若从汝谋边事何时而息赐圆空国师诏朕闻上从轩皇下逮周发皆资师保用福邦家斯所以累德象贤亦不敢倚一慢二者也今睹大禅师识超券内心出环中洒甘露于敬田融葆光于实际总持至理开悟众迷朕何不师之乎谕政事省枢密院诏酒间授官释罪毋即奉行明日覆奏遣使责萧逊宁诏汝轻敌深入以至于死何面目见我乎朕当皮面然后戮之谕西南招讨诏边鄙小族岁有常贡边臣骄纵征敛无度彼怀惧不能自达耳第遣清慎官将示以恩信无或侵渔自然效顺遣使赐建都阿富汗吉慈尼之素丹马合木书上天赐地上诸王国于朕故得统有各族所居之地朕在京都长享太平无不如意世上凡能视听无不求与朕为友附近诸国主朕之侄辈皆时遣使来表奏贡礼不绝于途唯卿迄今未曾朝贡朕久闻卿英武卓越统制有方国内乂安藩镇Ａ慑服卿既享尊荣理应奏告普天之下唯朕最尊卿当事朕以礼也今派使臣以道途遥远久需时日故使者所赍不丰且不欲派官爵高者恐有逼卿之嫌也今有贵主下嫁于加的尔汗Ｑ之子察格利特勤Ｃ故命加的尔汗开通道路庶几此后聘使往还无碍遣使当选聪睿解事者能宣畅朕意并晓以此间情况今遣卡利通加Ｑ欲以肇启邦交永敦邻好也鼠儿年平法诏朕以国家有契丹汉人故以南北二院分治之盖欲去贪枉除烦扰也若贵贱异法则怨必生夫小民犯罪必不能动有司以达于朝惟内族外戚多恃恩行贿以图苟免如是则法废矣自今贵戚以事被告不以事之大小并令所在官司案问具申北南院覆问得实以闻其不案辄申及受请託为奏言者以本犯人罪罪之澄清吏治诏北南诸部廉察州县及石烈弥里之官不治者罢之澄清吏治诏大小职官有贪暴残民者立罢之终身不录其不廉直虽处重任即代之能清勤自持者在卑位亦当荐拔其内族受赇事发与常人所犯同科谕驸马萧鉏不公主粘木衮诏尔于后有父母之尊后或临幸祇谒先祖祇拜空帐失致敬之礼今后可设像拜谒谕中外大臣诏制条中有遗阙及轻重失中者其条上之议增改焉谕燕京将士诏若敌至总管备城之东南统军守其西北马步军备其野战统军副使缮壁垒课士卒各练其事遣罗汉奴赐高丽王诏近不差人往还应为路梗今渤海偷主俱遭围闭并已归降宜遣陪臣速求赴国必无虞虑戒公事造次诏汉儿公事皆须体问南朝法度行事不得造次举止谕耶律仁先卿去朝廷远每俟奏行恐失机会可便宜从事诸侄诫汝勿以材能陵物勿以富贵骄人惟忠惟孝保家保身手书耶律铎轸衣裾文勤国忠君举世无双题乐天诗佚句乐天诗集是吾师传国玺一时制美宝千载助兴王中原既失守此宝归北方子孙皆慎守世业当永昌第三句守字缪氏作鹿或据别本乎者见其主传国玺诗云云未言圣宗撰诗也检宋仁宗当朝互四十馀年历辽圣宗兴宗道宗三帝辽主者不得他证未可必谓为圣宗也谨附于后用示存疑卷二通括户口诏朕于早岁习知稼穑力辨者广务耕耘罕闻输纳家贫者全亏种植多至流亡宜通检括普遂均平听赎罪诏职事官公罪听赎乱罪各从本法子弟及家人受赇不知情者止坐犯人免黥诏犯重罪徒终身者加以捶楚而又黥面是犯一罪而具三刑宜免黥谕有司免黥诏犯罪而悔过自新者亦有可用之人一黥其面终身为辱朕甚悯焉后犯终身徒者止刺颈奴婢犯逃若盗其主物主无得擅黥其面刺臂及颈者听犯窃盗者初刺右臂再刺左三刺颈之右四刺左至于五则处死示来远城牒致高丽宁远镇谕旨高丽之国早务倾输近岁以来稍闻稽阙欲载修于职贡合先上于表章苟验实诚别颁俞命答高丽请修朝贡诏诏省所奏乞修朝贡事具悉以小事大列国之通规舍旧谋新诸侯之格训卿本世禀声朔岁奉梯航先国公方属嗣藩遂稽任土时侯屡更于灰管天朝未审于事情近览奏章备观诚恳欲率大弓之俗荐陈楛矢之仪载念倾虔信为爱戴允俞之外嘉叹良多勉思永图无旷述职答高丽问安诏省所上表夏季起居事具悉卿挺生方略善抚世封得爱戴于东韩尽倾虔于北阙属歊蒸之在候驰章奏以问安嘉瞩之怀每兴增切答高丽谢恩贡物诏省所上表谢恩令朝贡并进捧金吸瓶银药瓶幞头纱纻布贡平布脑原茶大纸细墨龙须艹登席等事具悉卿权司国宇钦奉朝廷昨差使人远敷忠款述累世倾输之节达近年阻限之由乞重效于梯航愿永为于藩翰载观恭顺寻示允从烦致谢章仍陈贡篚顾阅之际愧叹良深答高丽行用年号诏省所奏已行用重熙年号事具悉卿昨者乞修朝贡寻允奉陈使介回旋知我纪年之号书文禀用见其向日之诚省览叹嘉不忘于意遣马保业赐高丽王诏卿协副人情分权国务昨驰章表远达阙庭述阻绝之端由泻倾输之恳款虽已从于告奏宜特示于绥存注想所深不忘于意今差东上合门使左千牛卫大将军马保业往彼安抚高丽使庾先远赍诏省所告鸭江东城壁似妨耕凿事具悉乃眷联城置从先庙盖边隅之常备在疆土以何伤朕务守成规时难改作先臣钦曾烦告奏致阻倾输卿龙爵之初贡章才至所欲当遵于曩旧乃诚更励于恭勤即是永图兼付至意厥惟恳殖勿虑惊骚赐高丽官告敕牒诏地控东域星环北宸愈坚奉上之心宜举策勋之典遐驰使驭载启王封是谓恩荣所宜祇荷今差大理卿韩保衡往彼赐卿官告一通敕牒一道到可祇受遗韩保衡封高丽王亨为王官告朕体天洪覆酌古通规内则推皇家怀远之诚外则付王国专征之柄航栈不可以轻入车书不可以妄同庶及群雄永全大义与其轩习弧矢而夏陈于戚曷若周分藩屏而汉誓山河其有业重桓文望高辰卞绍祖服之云始革先王之不恭贡土疆而广我提封奉玉币而首诸方回安和是务忠肃为容宜举彝章特敷宠数权知高丽国王拾遗引有王亨二字奇姿玉莹伟量渊渟鳌丘耸架海之雄旁锺秀拔龙宿挺丽天之彩俯降精英而自守名区大开霸府动静先遵于典则寐兴能制于骄矜千里甸畿先臻富庶一方民俗咸荷恩荣成奕世之令名得殿邦之异略是用专驰騑辔远降龙纶玄菟全封荣加于一字温貂峻秩兼示于三师驭贵崇阶褒功懿号广疏拾遗引作输井赋茂奖忠庸于戏星辰在拱比之躔则为合度江汉得朝宗之路乃是安流勉服斯言勿烦常训可授开府仪同三司守太保兼侍中上柱国高丽国王食邑七千户食实封一千户仍赐输忠保义奉国六字功臣谕击钟邀驾诉冤诏有言北院处事失平击钟及邀驾告者整肃吏治诏诸犯法者不得为官吏诸职官非婚祭不得沉酗废事有治民安边之略者悉具以闻示告礼册期诏近以群舆抗议征懿加尊虽答疏以屡回而叫阍之莫却载矜恳到难默都俞眷藩国之同休宜诏函之宠锡今已定十二月上旬大行礼册故兹诏示谕诸职官郎君等诏诸职官私取官物者以正盗论诸敢以先朝已断事相告言者罪之诸帐郎君等于禁地射鹿决三百不征偿小将军决二百以下及百姓犯者罪同朗君论谕耶律仁先诏王师方举邻国乞盟奉贡交欢卿之力也迁仁先为契丹行宫都部署制唐室之玄龄如晦忠节仅同我朝之信你室宁壮猷宜此赐耶律仁先诗自古贤臣耳所闻今来良佐眼亲见致宋帝书维契丹重熙十一年岁次壬午二月弟大契丹皇帝谨致书兄大宋皇帝粤自世修欢契时遣使轺封圻殊两国之名方册纪一家之美盖欲洽于绵永固将有以披陈窃缘瓦桥关南是石晋所割迄至柴氏以代郭周兴一旦之狂谋掠十县之故壤人神共怒怒庙社不延至于贵国祖先肇创基业寻与敝境继为善邻暨乎太宗绍登宝位于有征之地才定并汾以无名之师直抵燕蓟羽召精锐御而获退遂至移镇国强兵南北王府内外诸军弥年有戍境之劳窃审专命将臣平河右炎凉屡易胜负未闻兼李元昊于北朝久已称藩国志夹注又作臣累曾尚主克保君臣之道实为甥舅之亲设罪合加诛亦宜垂报迩者郭积特至杜防又回虽具音题而但虞诈谍已举残民之伐曾无忌器之嫌营筑长隄填塞隘路开决塘水添置边军既潜稔于猜嫌虑难敦于信睦傥思久好共遣疑怀曷若以晋阳旧附之区关南元割之县俱归当国用康黎人如此则益深兄弟之怀长守之孙之计缅维英悟深达悃悰适届春阳善绥冲裕朕以关南十县我国旧基将举兵师议复土壤宋朝累驰专介恳发重言定于旧贡银绢三十万两匹外每年别纳金缯之仪用代赋与之物再论盟约永卜欢和其诸道兵马等优给蠲免赋调并已放还本部夫何眇躬成此美事今文武百辟中外庶官屡拜封章载稽典故谓予有元功大略加予以懿号鸿名不获固辞勉依群请已选定十一月三日两宫并行大礼卿称藩事上望阙输忠遐想闻知必增庆悦今差礼部尚书王永言赍诏往彼示谕回宋誓书维重熙十一年岁次壬午八月壬申朔二十九日庚子弟契丹皇帝谨致书于兄大宋皇帝阙下来书云谨按景德元年十二月七日章圣皇帝与昭圣皇帝誓曰共遵诚信虔守欢盟以风土之仪物备军旅之费用每岁以绢二十万疋银一十万两更不差使臣专往北朝只令三司差人搬送至雄州交割沿边州军各守疆界两地人户不得交侵或有盗贼逃逋彼此勿令停匿至于垅亩稼穑南北勿纵骚扰两朝城池并各依旧存守修壕葺塞一切如常即不得创筑城隍开决河道誓书之外一无所求各务协心庶同悠久自此保安黎庶谨守封疆质于天地神祇告于宗庙社稷子孙共守传之无穷有渝此盟不克享祀昭昭天鉴共当殛之昭圣皇帝复答云孤虽不才敢遵此约谨当告于天地誓之子孙神明具知呜唿此盟可改后嗣何述窃以两朝修睦三纪于此边鄙用亭干戈载偃追怀先约炳若日星绵衤冀已深敦好如故关南县邑本朝传守惧难依从别纳金币之仪用代赋税之物每年增绢一十万疋银一十万两搬至雄州白沟交割两界溏淀已前开亩者并依旧例自今已后不得添展其堤堰水口逐时决泄壅塞量差兵夫取便修叠疏导非时霖潦别至大段涨溢并不在关报之限南朝河北沿边北朝自古北口以南沿边军民除见管数目依常教阅无故不得大段添进兵马如有事故添屯即令逐州军移牒关报两界所属之处其自来乘例更替及本路移易在关报之限两界逃走作过诸色人并依先朝誓书外更不得以目以目前停留容纵恭维二圣威灵在天愿兹纂承各当遵奉共循大体无介小嫌且夫守约为信善邻为义二者缺一罔以守国皇天厚地实闻此盟文藏宗庙副在有司馀并依景德统和两朝誓书顾惟不德以敦大信苟有食言必如前誓遣萧慎微等赐高丽王诏朕猥以眇德嗣受丕图赖六圣之垂休致八方之咸乂近从群恳祗受鸿名凡在照临毕均庆赏卿世钦声朔地袭土茅航海声述职之仪事大竭为臣之节属陈鉅礼载举彝章特推进秩之恩并茂畴庸之数今遣使左监门卫上将军萧慎微使副尚书礼部侍郎韩绍文持节备礼册命并赐车服冠剑印绶及国信等物具如别录到可祗受遣萧慎微等赐高丽王册朕膺穹旻之寄绍祖宗之基四表归仁偃灵旗而定霸百官考礼镂宝册以加尊遐眷帝臣践开国社航海之诚靡怠带河之誓愈坚属覃庆之在辰宜颁恩而及远式遵徽典特举宠章咨尔输忠俣义奉国功臣开府仪同三司守太保兼侍中上柱国高丽国王食邑七千户食实封一千户王亨英哲间时仁慈缵服张皇土宇互日域以分圻尊奖天朝仰宸居而送款戴舜树弼成之业匡周规夹辅之勋化被苍隅声敷青畎朕昨戒严驾巡抚京几邦尹展肆觐之仪都人契来苏之望干戈不试狱市惟齐群方则慕义向风交驰玉帛邻国则畏威怀德增纳金缣聿臻累洽之期适享虚名之册是推皇泽首及王藩进绝席之崇资正专车之峻秩爰田益赋美号褒功是用遣使萧慎微使副韩绍文持节备礼册命汝为守太傅兼中书令加食邑三千户食实封三百户仍赐同德致理四字功臣散官勋爵如故于戏守君子国冠诸侯王论道而为周师奋庸而登汉相维坚臣节以答皇家享富贵于昌时传功名于长世辉流竹素永惟钦哉答宋仁宗书梁适口陈夏台之事已差右金吾卫上将军耶律祥彰武军节度使家传夺使字王惟吉赍诏谕元昊令息兵况其先臣德昭北朝曾封夏国主仍许自置官属至元昊亦容袭爵自来遣人进奉每辞见宴会并升坐于矮殿今两朝事同一家若元昊请罪其封册礼待亦宜一如北朝遣使谕西夏与宋通和南朝遣梁适侍郎来言南北修好已如旧惟西界未宁知北朝与彼为婚姻请谕令早议通和伪为夏元昊归款榜示幽州元昊曩自先朝求为鉅援据一方之裂壤迨三世所袭封枭音易变犬熊多端忘牢豢之深恩肆狂悖之凶性擅诱边俗巧谍欢邻罪既贯盈理当难赦是用躬驱锐旅往覆危巢方迩贼庭乞修觐礼致宋仁宗书蠢尔元昊早负贵朝叠遣林牙赍诏问罪尚不悛心近诱过边民二三百户今议定秋末亲领师徒直临贼境恐因北军深入却附贵朝或再乞称臣或依常作贡缅惟英晤勿赐允从将伐夏遣使告宋书元昊负中国当诛故遣林牙耶律祥等问罪而元昊顽犷不悛载念前约深以为愧今议将兵临贼或元昊乞称臣幸无亟许致宋仁宗书元昊纵其凶党扰我亲邻属友爱之攸深在荡平之亦可藩服乱常藩服乱常句前宋大诏令集有又云二字式贡修之不谨亲邻协力务平定以斯宜谕萧韩家奴诏文章之职国之光华非才不用以卿文学为时大儒是用授卿以翰林之职朕之起居悉以实录谕耶律庶成诏方今法令轻重不伦法令者为政所先人命所系不可不慎卿其审度轻重从宜修定谕萧韩家奴制礼典诏古之治天下者明礼义正法度我朝之兴世有明德虽中外向化然礼书未作无以示后世卿可与庶成酌古准今制为礼典事或有疑与北南院同议徒萧惟信为燕赵国王傅谕燕赵左右多面谀不闻忠言浸以成性汝当以道规诲使知君父之义有不可处王邸者以名闻遣宋王粦赐高丽王册眷乃马韩之地素称龙节之邦代袭王封品高人爵分颁金盭表荣冠于诸侯申锡彤玈得颛征于四履爰属杰时之器允膺缵服之权载历臧时式均徽典权知高丽国王事王徽应基运之数钟英异之灵天麟逈首于龟龙遹明嘉瑞日观遍崇于嵩华夙焕幽经负文武之全才识忠孝之大本粤自胜衣有始构室推良静守贞纯动循礼乐慕桓文之霸业精卫霍之兵符定厥令图稔兹淑会洎帅臣之告阙亟藩国之归尊而能惠洽一方情协群望因露章而斯暨故宠数以难稽是用宜拾遣引作宜用显被于紫纶俾特建于玄社倚为左相峻陟三师超隮驭贵之阶优赐褒功之号盈疏实赋剧转清勋于戏周天王之重非熊止遥分于齐壤汉高祖之刑白马仍纳约于刘宗顺考古先罕偕恩礼用卜攸长之祚愈坚匡合之诚勉佩训言仰迪神祐可特授开府仪同三司守太保兼侍中上柱国封高丽国王食邑七千户食实封一千户兼赐匡时致理竭节功臣之号赐沙门海山书冬寒司空大师法候安乐比及来冬差人请去幸望不赐违阻方属祁寒顺时善加保摄谕上言范围诏士庶言国家利便不得及己事奴婢所见许白其主不得自陈辽史兴宗纪遣萧惟德等赐高丽王册诏卿缵袭王封绍兴祖业飞章双阙嘉织篚之聿修考礼曲台宜册函之显锡兼申颁赐用示眷怀今差使千牛卫上将军萧惟德使副御史大夫王守道持节备礼册命并赐车服冠剑印绶及衣带匹段鞍马诸特具如别录到可祗受遣萧惟德等赐高丽国王册朕绛阙承祧祖有功而宗有德青藩建社大者王而小者侯虽武肃于群雄亦柔怀于远裔式全大义永保鸿图其有缵服开荣飞章述职控临日域居苍龙列宿之方尊奖天庭奉白马刑牲之约爰举旌畴之命是行册拜之仪咨尔匡时致理竭节功臣开府仪同三司守太保兼侍中上柱国高丽国王食邑七千户食实封一千户王徽玉藻含温金球播雅宇量平吞于綍澥风棱峻屹于昆仑蝇字观书洞探经纶之略鹤铃蕴术深知战伐之机粤自分启三陲绍兴五霸寻就颁于凤綍俾为长于免城四方于宣匡合之名辉信史一变至道拊循之化洽熙民加以靖恭无骄满之容忠孝有委输之节丰陈篚继走梯航宜考礼于曲台载图勋于盛府班崇绝席秩峻专车袭乃王封增之井赋仍锡褒功之号并推懋赏之恩遣使千牛卫上将军萧维德使副御史大夫王守道持节备礼册命尔为守太传兼中书令特封高丽国王加食邑三千户食实封三百户仍赐资忠奉上四字功臣阶勋如故于戏周赐彤弓尤重专征之柄汉颁玄钺益雄作翰之权今古相望宠灵若是勉副殿邦之寄无忘奉国之诚钦荷丕言以绥吉履再报西征书元昊伺窥边事特议讨除再幸边方欲歼元恶而夏国驰告元昊云亡嗣童未识于矜存狡佐犹怀于背诞载念非缘逃户可致亲征熟料凶顽终合平荡苟欲稽于一举诚无益于两朝报西征回书爰自首秋亲临寇境先驱战舰直济洪河寻构浮梁洎成戍垒六军蓄锐千里鼓行专提骑旅往趋枭巢郡牧货财戈甲印绶庐帐仓敖驼橐之馀焚烧殆尽螫毒寻挫唯类无遗非苟窜残全除必矣兼于恃险之津已得行军之路时加攻扰日蹙困危虽悔可追不亡何待载想同休之契颇协外御之情谕大臣诏朕与宋主约为兄弟欢好岁久欲见其绘像可谕来使以司空大师不肯赋诗以诗挑之为避绮吟不肯吟既吟何必昧真心吾师如此过形外弟子争能识浅深遣耶律革等册高丽王诏卿嗣立世勋茂修文教效珍职篚尊奖于皇家奕庆藩圭抚宁于青域属兹行礼思与同休爰特降于册函仍优加于贿命式昭眷想当体恩荣今差匡义军节度使耶律革等往彼备礼册命仍赐军辂冠服圭剑等及特赐诸物具如别录至可领也遣耶律革等册高丽国王册王者礼遇群后怀和万邦锡以彤玈龙价藩之功茂赐之膰胙表王室之庆成顺考前规允膺休典朕甫钟嘉运勉徇鸿名绵蕝之仪适交修于朝石寥萧之泽宜遐冒于海隅钞简灵辰式扬昆命匡时致理竭节资忠奉上功臣开府仪同三司守太保兼中书令上柱国高丽国王食邑一万户食实封一千三百户王徽淹融迪裕忠肃秉彝木德司仁旁钟于醇粹珠衡挺异逈赋于英标而自嗣兴乃邦缵服前烈树桓文之遐业抚辰卞之全封善政其苏驩谣允穆宾王请朔久坚事大之诚侯律占风克谨守邦之职作皇家之外蔽壮戎翰之中权实宽东顾之忧率资北面之力存逢邦庆永念世勋乃临遣于使騑特进加于朝册维师升秩奉邑增封申昭柔远之恩式协畴庸之典今遣使匡义军节度使饶州刺史兼御史大夫耶律革使副崇禄卿护军陈顗持节备礼册命尔为守太师加食邑五千户食实封五百户馀如故于戏鸾冕八章异其数象辂九旂昭其文讲备物于曲台溢荣晖于列国敛膺殊礼永懋令图矧当熙盛之期益着匡宁之绩仪形群岳贻燕后昆宝朕训言膺受繁祉遣萧禄册高丽国王太子官告古之诸侯阙有世子贞列邦而为重守冢社以维艰永念亢宗必先立嫡近省来奏深嘉乃诚爰念禀朔尊王盖绝专封之礼瞻天请命固求树本之恩特举旧章懋膺荣典匡时致理竭节资忠奉上功臣开府仪同三司守太傅中书令上柱国高丽国王食邑一万户食实封一千三百户王徽子勋凭积德之厚禀贻谋之休越在龆年郁为雅器缀胄筵而让齿趋师席以参玄而况宝系莫竟昌源寝远肯堂肯构既克绍于世风拜后拜前是并敷于朝典顾三韩之右地扌忽百济之旧名荣分父母之邦爵复公侯之始示予绥援弘尔善祥于戏当纨绮之龄受丝纶之宠黑轓异等玄衮升华所宜崇孝敬以承亲颜敦信厚而仪公族勿骄勿惰有初有终钦兹维休无忝慈训可特封三韩国公银佛背铭白银千两铸二佛像威武庄严慈心法相保我辽国万世永享开泰寺铸银佛愿后世生中国耶律弘基虔心银铸共四十四字考此地当是大辽开泰寺也即位谕百僚诏朕以菲德託居士民之上第恐智识有不及群下有未信赋敛妄兴赏罚不中上恩不能及下下情不能达上凡尔士庶直言无讳可则择用否则不以为愆卿等其体朕意谕左夷离毕诏朕以眇冲获嗣大位夙夜忧惧恐弗克任欲闻直言以匡其失今已数月未见所以副朕委任股肱耳目之意其令内外百官比秩满各言一事仍转谕所部无贵贱老幼皆得直言无讳谕诸宫都部署诏凡有机密事即可面奏馀所诉事以法施行有投诽讪之书其受及读者皆弃市规定服饰诏除护卫士馀不得佩刃入宫非勋戚后及夷离堇副使承应诸职事人不得冠巾规定服饰诏夷离堇及副使之族并民如贱不得服驼尼水獭裘刀柄兔鹘鞍勒佩子不许用犀玉骨突犀惟大将军不禁允毁亭舍后谕高丽自馀琐事俾守恒规谕诸部长吏诏先时诸路死刑皆待决于朝故狱讼留滞自今凡强盗得实者听即决之谕杜防朕以卿年老嗜酒不欲烦以剧务朝廷之事总纲而已戒纵火诏方夏长养鸟兽孳育之时不得纵火于郊遗萧继从等册高丽王诏卿控临祖服藩屏皇家荐号龙庭方毕推崇之礼均休免域宜行册拜之恩式示宠颁用昭温眷今差天德军节度使萧继从左千牛卫大将军王守拙等充封册使副并赐卿冠服车辂银器匹段鞍马弓箭等具如别录至可领也遣萧继从等赐高丽国王册我国家重苍眷命累圣垂休推恩信于万邦宁分中外襃功勋于庶位讵隔迩遐眷三韩阃阈之雄限伯禹方隅之表其有践开青社遥控紫庭绍匡合之霸图修委输之臣节虽日中有子曾申锡于王封而天下同文旋弼成于帝化属均大庆思答洪勋爰卜臧辰式颁宠典咨尔匡时致理竭节资忠奉上功臣开府仪同三司守太师兼中书令上柱国高丽国王食邑一万五千户食实封一千八百户王徽精储龙宿杰出鸡林博通幼尚于诗书聪悟生知于礼乐宏谋秘奥常探金樻之编敏思遒妍已着锦楼之集粤自袭爵朱蒙之国宣风玄菟之乡以宽勐董雄师以惠和熙雅俗膏雨霈一方之泽景星为千古之祥当圣考临轩颇尽匡周之礼迨冲人纂业尤坚奉启之诚剡华楮以飞章匦青茅而入贡载观忠义无替敬恭近者迫群舆恳切之词推寡眜优崇之号勉从勤请遂举盛仪方覃象魏之恩首奖桓文之略是用移晋相专车之秩升汉臣独坐之班兼益户封并昭宸奖今遣使天德军节度使萧继从使副左千牛卫大将军王守拙持节备礼册命尔为兼尚书令加食邑五千户食实封二百户于戏飞龙在运白马伸盟宠锡彤弓位冠于五侯九伯荣调玉铉权崇于四辅三公矧乃居先人赐履之邦袭伯氏扬旍之寄弼翊可以希于善善拊循可以慕于优优宜树芳猷别凝茂绩应福谦于神道契助顺于天心敬戒于兹长守富贵遗萧素等册高丽王太子诏卿庆钟王胤幼标聪悟之名爵列国公早被丰优之命束蕝属行于成礼编筠思洽于殊休宜有宠颁式符眷瞩今差利州管内观察使萧素司农卿柴德滋充封册使副并赐卿冠服车辂银器匹段鞍马弓箭等具如别录至可领也遣萧素等赐高丽国王太子册朕嗣守丕图奄宅绵宇徇缙绅之抗疏束茅蕝以陈仪上奉慈颜方增于懿号下襃眇德亦被于虚称载惟延赏之恩宜举袭封之典咨尔匡时致理竭节资忠奉上功臣开府仪同三司守太师兼中书令上柱国高丽国王食邑一万五千户食实封一千八百户王徽子勋鹓刍鸟瑞质騄駬奇踪挺岐嶷之英姿蕴温良之妙德肯堂承训允符作室之言良冶传芳期肖为裘之业爰自绮纨之岁已膺纶綍之荣今属玉检推尊销金在运率土皆霑于庆宥承家宜被于宠灵特霈筠编茂均萧泽是用遣使利州管内观察使萧素使副守司农卿柴德滋持节备礼册命尔为顺义军节度使朔武等州观察处置等使崇禄大夫检校大尉同中书门下平章事使持节朔州诸军事行朔州刺史上柱国三韩国公食邑三千户食实封五百户于戏爵疏五等首冠于侯封寄重十连兼提于相印服是休美永惟敬哉圣宗钦爱皇后哀册维清宁三年岁次丁酉十二月癸卯朔二十七日己巳大行太皇太后崩于中会川行宫之寿安殿旋殡于庆州北别殿之西阶粤明年夏五月四日癸酉将迁袝于永庆陵礼也夕攒方开夜漏甫尽龟兆告时龙輼移轫绵山之缟素凝霜离殿之帷帟飞烬奠樽既撤哀仗徐进想旧事兮若新计远日兮如近孝孙嗣皇帝臣弘基义感祖先情深胄胤忆恋风猷迫思恩信命相辅以为文期音徽之大振词曰周室德业文母居先汉朝仪范马后称贤致延祚于七百载克流芳于二百年伊彼往矣其谁继焉大行太皇太后博厚成仪中和毓德婉淑慈仁聪明正直嫔嫱卑下示之以谦抑子孙众多勖之以温克对袆褕之纤靡辄不更衣处宫室之深严尝无逾阈若天之清若地之贞若江海之量若日月之明于孝宣有妇顺之容所以承爱敬于孝章有王业之训所以享推称乃即前宫之大号乃膺太上之徽名礼度在躬不取珩璜之节廉纯为事不从簪珥之荣行不旁履视不斜睨好尚古风勤求实际普全六行之馀洞达三乘之义动必协于人心静必从于佛意勃兴皇运肆及孙谋邦国盖承于垂庆宗亲皆荷于贻休有兄之女兮还尊居于永乐有女之子兮复贵处于长秋若昆若季乃王乃侯一门之盛千古无俦属寿龄之向暮眄光景以难留方大恢于圣化遽上促于仟游呜唿哀哉水逝悲川花愁泣露顾繐幄以凝恋对练衣而增慕去复去兮天上侣远复远兮人间路追末命兮如在怅慈颜兮何处呜唿哀哉长天惨兮笳动悲风起兮林麓闲当夏天之炎燠变秋日之凋残将临乎玄阙将届乎阴山望神座兮徒有恨痛仙軿兮不可攀惟贞节兮确然金石惟淑誉兮蔼若椒兰虽女史兮有彤管纪清芬兮靡殚呜唿哀哉谕左夷离毕诏比诏外路死刑听所在官司即决然恐未能悉其情或有枉者自今虽已款伏仍令附近官司覆问无冤然后决之有冤者即具以闻遣耶律亘赐高丽王诏朕荷累圣之鸿休缵一宁之嘉祚励精求理寅畏居怀十稔于兹四方大定圆极祐历继荐瑞于昌期群辟拜章议推功于眇德勤请弥切牢让靡遑俯徇舆情勉应徽号已定次年元日行礼卿称藩作翰事上输忠闻究盛仪谅增同庆今差礼宾使耶律亘赍诏往彼示谕想宜知悉遣耳律宁等册高丽王诏卿忠勤奉上熙洽逢辰展缛宪于曲台既增殊号霈鸿恩于遐域式表同休往陈册拜之仪优示颁宣之命用昭温眷当体至怀今差宁远军节度使耶律宁益州管内观察使丁文通充封册使副并赐卿冠服车辂银器匹段鞍马弓箭酒等具如别录至可领也遣耶律宁等赐高丽国王册朕诞膺骏命慎守丕图上则荷累圣之贻谋寀昌运祚下则亲诸侯而立国广树藩维其有嗣爵朱蒙申疆玄菟延世大开于王社纳忠遐奖于帝宸适逢熙洽之期载益庞鸿之号缛仪束蕝方薄浃于殊休懿册编琼宜先加于异数咨尔匡时致理竭节资忠奉上功臣开府仪同三司守太师中书令兼尚书令上柱国高丽国王食邑二万户食实封二千户玉庆钟奕叶道冠生民维岳降神素推于雄杰自天生德夙富于温仁而自表海袭封带河传誓化敷辰卞洽宣绥抚之功业茂桓文妙尽修输之节任土述宾王之职守方遵请朔之文爰尚周勤靡忘钦顾乃者勉从群请增上讳称载惟匡合之谋特降襃崇之命既念功而锡号仍与邑以疏封是用遣使宁远军节度使耶律宁副使益州管内观察使丁文通等持节备礼册命加尔守正保义四字功臣食邑三千户食实封三百户馀如故于戏高而愈卑持盈之格训小则事大保国之令猷王其表率一方仪刑群岳勿爽慎终之道勿愆效顺之诚继汝先风为予外蔽宝是敕戒永孚于休遣耶律迪等册高丽王太子诏卿凿楹禀训早居世子之荣绁组分封爰列上公之爵束蕝属行于盛礼编筠思洽于洪恩兼示颁霑用昭眷瞩今差利州管内观察使耶律迪卫尉卿麻晏如等充封册使副赐卿冠服车辂银器匹段鞍马弓箭酒等具如别录至可领也遣耶律迪等赐高丽国王太子册朕奉圆灵之休命承列圣之庆谋内则怀帝室之茂亲方深雍睦外则眷王藩之令胄更厚抚绥其有玉蔓延华珠躔挺粹然毓躬于震域谅驰恳于宸庭会逢乂靖之期增峻庞鸿之号宜加异数用浃殊休咨尔顺义军节度朔武等州观察处置等使崇禄大夫检校大尉同中书门下平章事使持节朔州诸军事行朔州刺史上柱国三韩国公食邑三千户食实封五百户王勋国栋其材天球伟器挹清猷而照俗包茂略以经时识君臣父子之仪知礼乐诗书之教矧夙推于令誉尝优被于恩章进秩国公协亲藩后碧幢按部操节制之雄权黄阁调元领平章之鉅任而能宽以涵物原而律身载量英敏之才爰降宠嘉之典荣飞凤綍贵珥貂绥兼益崇阶并昭盛纪是用遣使利州管内观察使耶律迪副使守卫尉卿麻晏如持节备礼册命尔为兼侍中加特进馀如故于戏一时之遇千古所稀念继世之勋予不忘于奖邵悬匡帮了之志尔宜尽于勤能无恃宠以骄人勉竭忠而奉主服是丕训永保休贞赐法均大师句行高峰顶松千尺戒净天心月一轮致宋帝商地界书维咸雍十年岁次甲寅三月大辽皇帝谨致书于大宋皇帝阙下窃以累朝而下讲好以来互守成规务敦夙契虽境分二国克保于难知而义若一家共思于悠永事如闻于违越理须至于敷陈其蔚应朔三州土田一带疆土祗自早岁曾遣使人止于旧封俾安铺舍庶南北永标于定限往来悉绝于奸徒洎览举申辄有侵扰于全属当朝地分或营修戍垒或存止居舍皆是守边之冗员不顾睦邻之大体妄图功赏深越封陲今属省巡遂令按视备究端实谅难寝停至缕细之缘由分白之事理已具闻达尽令拆移既未见从故宜申报据侵入当界事理所起铺堠之处各差官员同共检照早令毁撤却于久来元定地界再安置外其馀边境更有生创事端委差去使臣到日一就理会如此则岂惟疆场之内不见侵逾兼于信誓之间且无违爽兹实稳便颛俟准依再致宋书议地界昨驰一介之传议复三州之旧封事已具陈理应深悉期遵誓约各守边陲至如创生事端侵越境土在彼则继有于此则曾无乃者萧禧才回韩缜继至荐承书翰备识诚悰言有侵逾理须改正斯正见和成之意且无违拒之辞寻命官僚同行检点于文验则甚为显白其铺候则尽合拆移近览所司之奏陈载详兹事之缕细谓刘忱等虽曾会议未见准依自是及冬以月逮日或假他故或饰虚言殊无了绝之言止有迁延之意若匪凭缄幅更遣使人实虞诡曲以相蒙罔缶端倪而具达更希精览遐亮至怀早遣边吏各加审视别安戍垒俾返旧常一则示靡碍于邻邦一则表求敦于世契傥未从擗割仍示稽违在往复以难停系悠长而岂可微阳戒候善啬为宜遣萧禧使宋圣旨札子南朝侵过分岭以北盖却小铺子三坐并义儿马铺皆合拆移近南于分水岭南修盖遣萧惟康如高丽告皇太后丧诏昊天不慭大行皇太后上仟慈颜永诀眇质畴依攀恋所深悲号无措卿疏封王社作翰皇家闻报讣音谅增哀恳遣石宗回如高丽致大行皇太后遗留衣服诏昊穷不吊慈壸缠忧痛极弥留无所迨及爰遵遗命式示宠颁圣宗仁德皇后哀册维大康七年岁次辛酉十月甲寅朔八日辛酉先谥仁德皇后萧氏发自祖州西之玄寝迁袝于永庆陵礼也岁琯均时应钟肇律卤仗烟凝重冈雾蔚望神座之甫安却灵輴之将出嗣孙皇帝弘基深车尔孝思固存哀恤遵遗旨以披诚考旧章而备物温诏俄宣徽猷载述词曰坤顺而正承卓乚以行月随而运续日之明阴体至静阳用而生后德中助帝功大成唐媛兴妫涂山翼夏娀赞殷昌嫄裨周化秦汉已还隋唐而下我国迭隆其贤相亚曾沙瑞集剖石文传覆玉人异铸金像全极丽而已俔妹之然义昭配地号峻齐天体轩之星储婺之宿蕣颜既芳兰仪亦郁渔涉图书浣濯袆鞠樛木歌能关雎咏淑柔嘉婉丽慈爱谦冲珩璜缀节綦组维功宠专万乘教被六宫亢恩易失至美难终呜唿哀哉属考宣奄促仟游戾玄宁躬严于时祭攀鼎驾以何阶怅瑶斋而永闭雷雨之泽不流雾露之忧莫济苍梧之恋兮徒冥茫素奈之谣兮类符契暮景遄臻韶容告逝呜唿哀哉垂懿范于层城之下散淑风于大邦之闲涂椒之屋兮阒其户供桑之室兮空其坛极朝家之怆悼动戚里之伤叹启攒于别殿归引于他山呜唿哀哉世事去兮若惊尘年光度兮如流水从宴乐者思北园以无期守禋祀者望西陵而曷已閟梓椁兮迨五十年隔松阡兮向二百里呜唿哀哉彼定命兮既往此饰终兮可追列太庙之遗像兮婉尔其质存曲台之旧册兮焕乎其辞想兴皇留嘱之语兮有灵而潜知谓圣宗志记之地兮有时而同归爰徇佥舆之议方陈从合之仪呜唿哀哉帷帟封路兮日影重萧鼓鸣郊兮风韵咽逗古陌以凄霜驻空林而惨月当初之夜壑孤藏今夕之逝川共阅钥固泉扃关沈穸阙呜唿哀哉永恨消兮天梯之曲香魂来兮庆云之阳人神协意兮靡渎祖考降祉兮无疆惟馀芳之蔼蔼与地久兮天长呜唿哀哉遣耶律信等敕祭高丽王文惟灵性极礼义之端体涵中和之粹王爵驭贵早袭青社之封木神则仁全赋东方之气躬怀忠款以力行职述贡仪而岁至一匡致主朝廷赖其勋千里于藩生民受其赐方当拱手以仰成何意上天之不遗闻讣悼怀辍朝增欷呜唿岁阴不留人生如寄一千年时运之逢五十载君臣之义遽藏夜壑之舟难秘东园之器宜遄遣于轺音俾往申于奠礼魂兮有知歆此至意遣耶律信等敕祭高丽王文惟灵辰象纯精岳渎秀气庆发世国才为王臣甫从英妙之年爰被宠嘉之命抚封日域述职天朝翊戴输勤开庇底乂方茂称藩之绩遽缠陟岵之忧议以夺情俾其袭爵指轺騑之既驾闻驿讣之云来复嗟歼良益用震悼何舟壑之不息乃人琴之俱亡言念忠图想见风矩临遣轮驭往陈奠觞冥神有知谅我遐意谕外官迁转诏比者外官因誉进秩久而不调民被其害今后皆以资给迁转答高丽乞罢榷场诏屡抗封章请停榷易谅惟细故讵假繁辞议于便宜况未期于创置务从安帖以尽倾输释乃深疑体予至意用旧法诏法者所以示民信而致国治简易如天地不忒如四时使民可避而不可犯比命有司纂修刑法然不能明体朕意多作条目以罔民于罪朕甚不取自今复用旧法馀悉除之六年以契丹汉人风俗不同国法不可异施于是更定条制然条约既繁犯法者众故又复用旧法即分治之法也使涿州遗宋书夏国来称宋兵起无名不测事端遣萧遵烈等敕祭高丽王诏朕言念先臣保全亮节将被便蕃之宠遽从汗漫之游灵魄夫遥渥恩宜及遣陈祭酹庸表眷怀今差永州管内观察使萧遵烈卫尉少卿梁祖述充敕祭使副祭所诸物具如别录遣萧遵烈等敕祭高丽王文惟灵器范渊英姿神秀迈庆遇风云之会恭依日月之华承祖业之贻修缵王藩之嗣理表海遵修于旧服朝天奉达于勤诚寔禀义方克全忠节将加宠懋奄至沦亡闻讣奏以兹来痛恩褒之莫及特遣騑传往陈奠觞凝想贞魂固谅深意遣萧褫慰问高丽王诏省所奏高丽国王薨逝事具悉朕以先臣表是东海方赖匡扶之绩遽聆陨越之灾顾尔幼冲遘斯凶闵当永思于缵袭用少节于哀摧顺以礼文副予遐念今差广州防御使萧褫赍诏往彼慰问兼赐赙赠具如别录遣郭人文起复高丽国王诏王适遘家艰爰膺世嗣由苫在制然孺慕以钟情金革从权固牵复而就政谅极哀荣之至勉符眷委之深今差崇禄卿郭人文往彼赐卿起复告敕各一道进高丽国王嗣子昱为王官告立孝惟亲在苴麻则礼当终慼移忠于国顺金革则义贵从权故襄子繇发命以即戎伯禽因有为而摄事朕若稽古典诞抚庶邦眷青社之名封乃皇家之鉅屏上帝不慭列侯云薨属令嗣以有成宜旧服以有继式涓刚吉之旦载考牵复之文佥议允谐宠章攸举高丽国王嗣子王昱庆隆世嫡才茂人英龙星腾七宿之精夙钟其智木神冠五行之秀生富于仁爰在妙龄早推俊器方干承家之蛊遽罹陟岵之艰讣奏云来衋伤攸至然痛缠苫块三年未忍夺其情而任重蕃垣一日不可虚其守是用特降出纶之命俾从始墨之经付施纽之崇权升凤池之峻秩检阶优锡勋邑兼新与袭国封用慰人望于戏肇尔烈祖臣于我朝誓着泰山表兹东海尊主庇民而有裕贻孙翼子以承休顾惟八世之莫京皆获一卣之所赐汝其祇蹈先训永怀令图勤俭可以保民信义可以行政服是炯戒往惟钦哉可起复骠骑大将军检校太尉兼中书令上柱国高丽国王食邑七千户食实封七百户仍令所司择日备礼册命主者施行遣刘直贺高丽王生辰敕卿袭封日域述职天朝适当授钺之初载属玄弧之旦宜申庆锡用示眷怀今差泰州管内观察使刘直往彼赐卿衣对匹段鞍马弓箭诸物等具如别录至可领也高丽使还赍回诏眷言青社祗奉紫宸世竭忠图时修贡品向者昱己附陈于章表谓染沉痾卿复申奏于阙庭权知重务勉思勤顺姑用允从遣耶律括册高丽王诏卿夙抚藩封恭修职贡属婴疾恙请遂调颐有司爰考于典彝间世用颁于恩赉示优存念当体眷怀今赐卿及对匹段鞍马弓箭等物具如别录至可领也遣耶律思齐等赐高丽国王册朕以昊苍眷祐祖宗贻范统临天下四十有三载矣外康百姓内抚诸侯咸底于道而海隅立社北抵龙泉西极鸭绿祗禀正朔奉输琛赆乃者先臣告谢嫡嗣衔哀既即苫块俾袭茅土叠抗章奏恳称疾恙愿归诸父庸荷崇构寻依虔请适委权莅而能竭节事大沥诚恭上矧念一方之位既崇千乘之名所宜必正爰行典礼特行册命咨尔权知高丽国王事熙肖二仪之间气含五行之淳烈九流艺术通乎默识七雄势数断乎雅论暨持政柄专裁时务桢干立而宗室安帷幄深而伯图定虽兄弟犹芝兰丛生于卞圃子孙如骐骥竞驰乎辰野主其祀者非尔而谁爰从龟筮讲求宪物铁券丹书约坚带砺金印紫绶荣配车服是用遣使临海军节度使检校太傅兼御史中丞耶律思齐使副太仆卿昭文馆直学士李湘持节备礼册命尔特进检校太尉兼中书令上柱国高丽国王食邑一千户食实封七百户于戏肇我太祖嗣及冲人积功累德剖符锡壤于藩于宣家世有遗法曰朝曰会岁时有常制永表东夏与辽无极其惟敬哉遣萧德崇等使宋为夏议和札子夏国差人告奏与南宋历年交和忽于诸路齐发人马大行劫掠今则深入近里地分及于朝廷边界相近诸要害处多修城壁侵取不息伏望计会南宋却令还复所夺疆土城寨尽废所修城壁奏呈奉旨仰勘合再奏寻检勘到大康七年准南宋牒以夏国囚废其主差兵追取作过罪人续准夏国告奏南朝无名起兵讨伐寻经移文理辨后又委十年正旦国信所计会定其与夏国往复事体许令依旧休退兵马又大安八年夏国主干顺状奏南宋再有兴兵寻行牒报回到公文惟是近塞方得驱逐如能悔过亦许应接前次已指挥夏国依应施行讫再奏呈奉旨夏国元是当朝建立两曾尚主昨为南朝讨伐已曾计会定前项事因今来更不牒报再遣兵众侵取不已及于当朝边界相近诸要害处创修城寨缘是有违两朝信誓及前来已计会定事意仰指挥移牒闻达南国宜准已计会定事理施行及还复过疆土城寨并拆废城壁进呈奏旨夏国频于边出没伤杀人民自知罪恶深重乃隐匿作过事妄有干告岂当凭信便行移牒兼夏国本是当朝藩镇其建立本末皆因当朝封殖昨北朝重熙年中亦曾加兵讨伐夏国当朝未尝辄有移问今来夏国侵犯边塞边臣出兵及修建堡寨乃其职事于两朝信誓略无平涉又国主干顺状奏自彼南宋侵约近二十年前后告乞起兵援助奏呈奉旨夏国元是当朝建立累世称藩并受封册兼两曾尚主故自重熙年中南朝差郭稹来报称为夏国僭称崇号起兵讨伐后因南朝谕以建藩尚主之由故于耶律仁先附到回书既谕联姻当宽问罪之举次又遣余靖赍到书谓姻联且旧遂停讨伐又太康中又准南朝来牒称为夏国囚辱其主起兵征讨当朝为是戚藩曾经移文理辨及因便人使计会亦便依从休退兵马昨于去年夏国又遣使告奏南宋忽于诸路发人马大行劫掠深入近里地分侵取不息寻委所司具告奏词意并前来已计会定事理移牒和解经隔多时迁延不行报复续准夏国再有申奏又经牒报方始回到公文全未依应至于夏国近年实有曾侵犯南朝边界并无前项重熙太康年中逐起所指愆过轻重不同今来南朝岂可固违祖先相从和解之意及两朝信誓并前来已计会定事理不为准行据此依违不定未悉端由仍虑南朝臣下不经为缕细闻达兼近日夏国又特遣人使告奏自被南宋侵图约近二十年于诸要害被侵筑了城寨不少今岁以来又多修筑夏国疆宇日更朘削乞起兵援助据当朝与夏国累世联亲理当拯救盖以南北两朝通好年深固存誓约便难允其所请今特遣使臣就去计会候到南朝仰具录上件委细因由分付馆伴闻达南朝子细详究早为指挥勾退兵马及还复已侵过疆土成寨用固祖宗信誓不失两翰久来欢好右请馆伴所闻达南朝遣萧德崇等使宋为夏议和国书肇自祖宗开统神圣贻谋三朝通五世之欢二国敦一家之睦阜安万宇垂及百年粤维夏台实乃藩辅累承尚主迭受封王近岁以来连表驰奏称南兵之大举入西界以深图恳求救援之师用济攻伐之难理当依允事贵解和盖念辽之于宋也情重祖孙夏之于辽也义隆甥舅必欲两全于保合岂宜一失于绥存而况于彼庆历元丰中曾有披闻皆为止退宁谓辄违先旨仍事远征尔后移问稠重谕言委细已许令于应接早复罢于侵争傥蔽议以无从虑造端而则于信誓谅系谋维与其小不忍以穷兵民罹困弊曷若大为防而计国世固和成特戒使轺往达诚素向融淑律加裕冲襟遣张臣言如高丽谕册命元子敕卿宣力侯邦输忠王室因飞章而抗奏乞延赏以推恩载验乃诚宜从所请仍图严像增饬贡仪特示宠颁式昭优眷已令所司择日备礼册命次今差秘书少监张臣言往彼报谕及别赐卿衣着匹段银绢等物具如别录遣萧好古册高丽王太子诏卿嗣膺祖服遥临海表之区将建后昆虔侯天朝之命适从汝请既谕朕言特申遣于使华俾宠加于公爵固昭优异庸示眷怀今差高州管内观察使萧好古等持礼往彼册命卿长子俣为三韩国公其印绶简册车辂并别赐衣带匹段鞍马弓箭诸物具如别录遣萧好古赐高丽国王太子册朕荷七圣之丕图绍百王之正统眷言曰域夹辅天朝虽缵乃世封已临于旧服而宠兹国嗣未备于彝仪申敕有司率修故事藏辰顺卜异数爰颁咨尔高丽国王照长子俣生禀元精幼成令器孰学克敏究诗书礼乐之源率德罔愆合父子君臣之义祖先而下忠烈相承永惟尊奖之劳固有嗣续之庆矧居嫡胄载茂嘉闻四履之间一心所系是用遣使高州管内观察使萧好古副使守卫尉卿高士宁等持节备礼册命尔为顺义军节度朔武等州观察处置等使崇禄大夫检校太傅同中书门下平章事使持节朔州诸事行朔州刺史上柱国三韩国公食邑三千户食实封五百户于戏誓山河而传信汝既同保其休赐弓钺以抚征汝亦共宣其力惟孝敬可以协天性惟谦和可以顺物情戒哉钦哉无替朕之嘉命释摩诃衍论通玄钞引文朕闻如来启运具四智以流徽圣教谈微应三乘而导物自结集之后逮传布以还不有圣贤畴能启迪故马鸣大士即其人也夙证十身之果示居八地之因将阙邪宗绍隆正法着一百部论释百亿契经或华文以立名或摄义以为目维起信论可得而称焉辞简而邃理该而通派五分之指归辟二门之蕴奥实一代之灵编也次有菩萨号曰龙树思报师恩广宣论意造释论十卷行于世其义显灿兮若三辰之丽天咸睹其光彩其言博浩乎如四溟之纪地莫测其涯涘暨乎兰陀筏提之辈译之于前法藏元晓之师疏之于后或兴或坠历于数朝朕听政之馀留心释典故于兹论尤切探赜今东山崇仙寺沙门志福业传鹫岭德茂鹏聋乃谓斯文独善诸教囊括妙趣枢要实乘期在宣扬且资赞述繇是寻原讨本博采菁义勒成释摩诃衍论钞四卷爰削章而陈达欲镂板以传通虔沥恳悰愿为标引勉俞所请聊笔其由仍以通玄二字为题云尔戒勖释流偈欲学禅宗先趣圆亦非着有离空边如今毁相废修行不久三涂在目前题李俨黄菊赋昨日得卿黄菊赋碎翦金英填作句袖中犹觉有馀香冷落西风吹不去卷三遣边唐英赐高丽王诏朕承八圣之鸿休纂千龄之景祚永怀统御莫敢康宁方星岁之载移致天区之咸乂顾兹群辟继陈烈于奉章请以徽名顾推崇于眇德靡遑牢让勉循勤诚已定今年冬行册礼卿庆奠侯蕃忠扶王室闻修盛礼谅协多欢遣耶律嘉谟等册高丽王诏朕以推尊荐号肆类告成觐群后以讲仪越庶邦而同庆卿白茅苴社玄菟开疆砺山铭受国之功航海纳来庭之款适均霈泽爰议增封当体至恩永符深眷今差安远军节度使耶律嘉谟等备礼往彼册命其简册车辂并赐衣对匹段鞍马弓箭诸物具如别录遣耶律嘉谟赐高丽国王册轩立诸侯肇分于万国汉封异姓始建于八王朕祗遹先猷绍隆王统近从众欲勉受洪名在正朔之所同覃惠泽而已及眷言日域虔奉天朝封疆广于七雄功烈高于五霸式当均庆特议疏封申择令辰诞敷休命咨尔特进检校太尉兼中书令上柱国高丽国王食邑七千户食实封七百户王颙夙钟间气生禀元精负文武之长材知君臣之大体十枝若木森森耸奉日之标九曲洪河浩浩得朝宗之势粤从道庙庆袭王藩益恭表海之勤无丧砺山之誓一方俾乂七载于兹属成茅蕝之仪当被蓼萧之泽是用遣使安远军节度使耶律嘉谟副使利州管内观察使夏资睦等持节备礼册命尔为忠勤奉国功臣开府仪同三司守大尉兼中书令上柱国高丽国王食邑七千户食实封七百户于戏恩隆九锡在予既广于荣封业茂一匡宜汝愈勤于夹辅勉服丕训永孚于休遣耶律师傅赐高丽王诏朕绍开正统奄宅多方俯顺群情勉膺显号内则百官小大咸被于优恩外则九服公侯悉加于渥名卿嗣延祖构尊奖皇朝嘉兹弈世之忠勤宠尔承家之令嫡特遗轺驭往将册仪兹谕至怀式昭殊眷今差耶律师傅等备礼往彼册命卿长子三韩国公遣耶律师傅等册高丽王太子诏朕诞承骏命祗绍鸿图膺宝册以展仪际藩方而均庆卿克家毓德体国疏封翊成尊奖之劳深悉忠勤之力适覃恩渥申焕彝章当副至怀用昭殊眷今差泰州管内观察使耳律师傅等备礼往彼册命其简册车辂并别赐衣对匹段鞍马弓箭诸物具如别录遣耶律师傅等赐高丽国王太子册朕荷天地之灵休席祖宗之丕构勉膺群请方举于尊称思与庶邦普均于鉅庆眷言东表夹辅皇朝累叶宣劳荣分于王爵一方述职恪服于帝猷载惟嫡胄之良早宅上公之贵若稽前训申焕彝仪咨尔顺义军节度朔武等州观察处置等使崇禄大夫检校太傅同中书门下平章事使持节朔州诸军事行朔州刺史上柱国三韩国公食邑三千户食实封五百户王俣器度渊宏风猷冲粹幼昭雅德资孝敬以奉君亲夙蕴令图秉文武而翊军国繇克嗣于家范俾庆袭于国封领茅坛节制之权同槐府平章之寄会束蕝以崇礼宜及萧而霈恩是用遣使泰州管内观察使耶律师傅副使鸿胪张识等持节备礼册命尔为顺义军节度朔武等州观察处置等使特进检校大尉兼侍中使持节朔州诸军事行朔州刺史上柱国三韩国公食邑三千户食实封五百户于戏镂竹泥金示优加于眷瞩若带如砺当共保于安荣尔其忠顺以律躬慈和以抚众副朕嘉命厥惟懋哉遣萧良等册高丽五诏卿越自先臣恪修常职爰及后嗣祗受旧封迨经三载之期克懋一匡之绩特颁诏册益焕宠灵式靖尔邦永服予命今差清安军节度使萧良益州管内观察使李仁洽充封册使副所有冠冕车辂衣带匹段鞍马诸物等具如别录遣萧良赐高丽国王册朕以王者底绥四海利建于侯封诸侯各守一邦会归于王统故上必优于爵命下克贡其忠诚历古已来旧章斯在乃眷东土于蕃上国繄树嫡之有初实纂服之犹赖然白茅苴土早裂于封圻而青盖驾车未膺于典册爰协龟筮载考礼文涓辰孔臧赋命惟允咨尔高丽国王俣乃祖乃父有邦有家爱政洽于隅夷忠烈铭于彝鼎迪厥攸训裕于乃躬信义仁和夙成于霸器诗书礼乐敦尚于人文静以致诚动斯中道始疏公爵分土于三韩及嗣王封正名于一字而能率政以德政且又养民以惠民厥绩着闻朕甚嘉止盍以驰轺而备物俾其赐策以申恩秩乃三阶望隆于枢轴位之两省寄重于复心是用遣使持节备礼册命尔为守太尉兼中书令加食邑于虖善其始克有厥终笃诸中乃施于外日严六德以亮采永肩一心以事君咸若厥猷允孚于吉承之庙社而无斁传之子孙而不穷钦哉惟休以服兹命遣李逢辰如高丽贺生辰诏卿蕃卫皇家镇抚海表专征守职荡寇有劳因乘胜以纳降遂开疆而置垒载惟施设允协便宜向遣使人远驰捷奏永言归美良用慰怀高丽使李国琼还赍诏卿向讨边夷权置城堡因其防寇且务于修营既乃请和遂从于毁撤既协宜便复具奏陈载念忠虔良增叹尚遣杨举直赐高丽王起复诏嗣丰祖构恭守王封顷哀被于茹荼即毁过于扶杖爰降释衰之命勿辱专阃之权当体眷怀所宜祗荷遗杨举直赐高丽国王起复告身盭绶疏封继先业者是谓殊私墨衰从政夺哀情者斯为变礼举兹故典懋乃邦英其有毓象纬之灵间玄黄之气逾鸭绿而休声振历保鸡林而令德流闻道善庇民谋能经国方恪修于世范何遽宅于家难庸卜吉辰与伸起复前推诚奉国功臣开府仪同三司检校太师守太尉兼中书令上柱国高丽国王食邑三千户食实封一千五百户王俣荣分弓钺庆席山河桓镇琅琅素全于重器楩柟肃肃生备于长材仍教禀于义方复言该于名理而自嗣兴厥域优纂乃劳宾王着事大之诚侯律谨守方之制洽辰韩之善理慕齐善之纯忠岁重贡仪率勤北面之力时坚戎翰实宽东顾之忧顷也静树缠悲白华违养尚固匹夫之节拟成孝子之规主土分茅阙一日而不可毁容彳钊恤岂三载以为期是用从金革之宜饰钿珠之命騑车载驾驼纽重辉于戏日域全疆天命重地位冠于五侯九伯秩参于四辅三公矧先臣之缛仪彝器咸在今汝躬之异数备物具彰必静镇于一方当表章于群岳勉服丕训永保多祥宣谕上京等路计人户家业钱每三百贯自备一军限二十日各赴期会东京兵马都部署司致高丽牒近有生女真作过止差官领兵讨伐仰指挥高丽国亦行就便于女真边界道路深入攻讨应据人口财产房舍收虏荡除仍紧切防备勿令走入彼界险要处所依据闪避高丽使还赍回诏近以边臣弛备小寇扰民方行有罪之诛是议偏师之举以卿地邻贼境职守侯藩特谕整戎庶令遂暴卿遣驰使价来奉谢章谅兹从命之臣尽尔为忠之节适当春事有虑农妨姑务练修别期进取遣耶律义等谕高丽发兵攻女直诏昨以女真不恭王师问罪自去冬而降诏俾分路以进攻虽曰整兵未能殄寇今则诸军并会叩境前行况尔兵戎早经点阅便可即时而先出毋或相应以后时仍饬使人就观进发勉图忠效惟在敬从仍赐段匹诸物征女直诏女直作过大军尽底翦除封金主为东怀国皇帝册朕对天地之闳休荷祖宗之丕业九州四海属在统临一日万几敢忘重任宵衣为事嗣服宅心眷惟肃慎之区实界扶馀之俗土滨巨浸财布中区雅有山川之名承其祖父之构碧云袤野固须挺于渠材皓雪飞霜畴不推于绝驾封章屡报诚意交孚载念遥芬宣膺多戬是用遣萧习泥烈等持节备礼册为东怀国至圣至明皇帝呜唿义敦友睦地列丰腴惟信可以待人惟宽可以驯物以上十二字国志无戒哉钦哉式孚于休辽史拾遗十一引谋夏录曰天庆八年八月阿骨打遣人契丹求封册天祚付群臣议萧奉行等喜以为自此无患册阿骨打为东怀国皇帝契丹国志亦作天庆八年八月阿骨打遣人诣天祚求封册并记十二月金国杨朴以仪物不全以为非是次年三月遣萧习烈等回云云检辽史天祚纪天庆七年末称是岁女直阿骨打即皇帝位建元天辅遣使议和以求封册又八年八月庚午遣奴哥突迭使金议册礼又九年正月金遣乌林答赞谟来迎册三月册金主为东怀国皇帝金史太祖纪天辅三年六月辛卯辽遣太傅习泥烈等奉册玺来上擿册文不合者数事复之所记与辽史合是册阿骨打事当在天庆九年即宋徽宗重和二年阿骨打始议求册当在天庆七年即金天辅元年会编国志所记当是传闻舛讹也遣使祭高丽肃宗明懿太后文惟灵温惠毓德柔嘉成仪以母道教于一方以亲恩睦于九族荃兰香气本自芬芳桃李有华加之蕡实先臣谢世长嫡承家棘风方丞于吹嘘薤露遽悲于零落人生致此天道难知朕方抚存侯藩知恤臣意彼死生虽以数至于母子其如哀何爰遣介轺往陈奠礼魂兮不昧歆我殊私回高丽请筑九城诏远贡封章粗陈事势其间土地之所属户口之攸归已敕有司具行检勘相次别降指挥遣萧公听致高丽牒准枢密院奉圣旨札子高丽近因道途阻碍难通贡贺颁赐恩礼亦且累年旷隔仰差小使因便传诏并致所赐衣着遣萧遵礼赐高丽五诏省所上表具悉卿东陲立社北阙称藩自二孽之戎生致一方之路阻向祈立嗣未始行封近稔勤王又尝敌气每今至此已多怃然更待乘宜辄图荡寇顷颁密诏俾谕兹怀道会多艰人难偕往或旋泝楫莫达封函赐币微通仅能将意谢章遽拜益验输诚而又言出由衷心期报上既增慷慨须事澄清固在同仇是为大顺伫观实效续俟来音更示颁宣第思遵颁谕高丽王敕保州本高丽地高丽收之可也闻耶律淳卒诏天命至大不可以力回神器至公未闻以智取古今定论历数难移是以圣人戒于盗窃故秦晋国王耶律淳九族之内推为叔父之尊百官之中未有人臣之重趋朝不拜文印不名尝降玺书别颁金券日隆恩礼朕实推崇众所共和无负于尔比因寇乱遂肆窥觎外徒有周公之仪内实稔子带之恶不顾大义欲偿初心任用小人谋危大宝僭称帝号私授天官指斥乘舆伪造符宝轻发文字肆救改元以屠沽商贾为翌戴之臣以佞媚狙诈处清密之任不逾累月便至台阶刑狱滥冤纪纲紊乱恣纵将士剽掠州城致我燕人陷于涂炭天方悔祸神不助奸视息偷存未及百日一身殄灭绝嗣覆家人鬼所仇取笔天下而又辄申遗令擅建长秋妄委妇人专行伪命其逆臣李处温父子同恣贪婪杀戮无辜助为不法众心离散立致分崩狼狈荒迷容身无地罪诚难贷令在必行假其馀生庸示宽大据耶律淳大为不道弃义背恩坏戾祖宗朕不敢赦应所授官爵封号尽行削夺并妻萧氏亦降为庶人仍改姓虺氏外据皇太叔并妃别无关碍更不施行其封爵懿号一切仍旧呜唿仰观天意俯察舆情勉而行之朕亦不忍且仲尼作春秋乱臣贼子惧后之为臣子者可不慎欤降金表辽降臣耶律延禧谨伏斧钺躬诣大金国俯伏待罪臣闻人不患其勇患其为暴也伏念臣祖宗创二百年之基承大统位继子传孙郊祀上帝内外欢庆岂意微臣骨寒命薄无德可保不能当此夙夜惶骇罔知过咎冒犯忌讳若晓霜而遇烈日扁舟而遭怒涛众怨竞兴谮辞蜂起致兹惭德激扬圣怒转加兵师忧惧之极如坐炭汤盖闻轵道之放荷蒙记恤况若新安之叹例受无辜念汉皇之仁恩诞敷濡泽诮项羽之过恶奚免终伤臣所恳也乞谐轵道之留免效新安之祸战栗之至仰干聪听昧死谨言降金表臣耶律延禧言今月十八日西北西南两路都统府差萧愈等赍到文字该准奉诏旨招谕者伏念臣祖宗开先顺天人而建业子孙传嗣赖功德以守成奄有大辽权持正统拓土周数万里享国馀二百年从古以来未之或有迨臣纂绍即已妄为恃太平既久时隳累代常行之法浸行侮易先忤交和辄无名以举兵望有捷而张势曲直既显胜负自分虽黩武之再三曾败绩之非一往驰信使永讲前欢特蒙天地之恩许结兄弟之睦臣更为眩惑弗克遵依以是再引戈矛重寻衅隙民神共怒智力俱穷宝命既归神器难守宗庙倾覆甘承去国之羞骨肉既俘独作逃生之虏非天时之未识缘己这之尤深宣谕幸闻宸恩得浃臣自知咎恶犹积竞惶伏念皇帝陛下念上世之旧欢恕愚臣之前过许奉先人之祀留为亡国之馀则百姓荷再造之恩一族感聚居之义谨与见在从官望阙俟罪谢免罪表臣延禧言四月八日赍到诏书一道特免臣罪及抚谕仍与西南西北两路都统勃极烈同朝见者岂不自知合被罪盈之责将何以报特蒙望外之恩欣幸越常兢惶失次伏惟皇帝陛下仁洽万物道配二仪犹推不忍之心靡追既往之咎温颁天语秩振德音俾底安全特宽罪戾非一身幸免武汤问罪之威抑兴族矜全荷唐虞好生之德今专俟都统勃极烈赴阙同行次谢封海滨王表臣延禧言今月七日伏蒙圣慈特赐诏书一道降封臣为海滨王者罪当不免诚天下之公言恩反有加见圣人之全度事来望外喜出忧中伏念臣粤自祖宗肇有社稷山河固国开数万里之提封功德浃民享二百年之福禄迨臣继统之后昧于守成之难矜得太平作为多罪先绝邻好辄造衅端遂出无名之师果为有德者胜未更十载并失五都左右以之离心中外以之解体渐及窘迫旋至播迁大宝已归神器安在朝夕莫保骨肉见离伶俜一身凄苦万状昔兵连怨结几年忤先帝之心今势尽力穷何计逃吾君之手伏承皇帝陛下具依遣旨明谕圣言许臣不死之恩恕臣既往之咎故当遵听是即归怀今则先庙告成中宸赐见凌兢失魄惭汗何颜即加斧钺之诛正为当罪如投魑之处非不甘心岂期遽易刑章曲从礼典所幸得全性命敢希天上之恩何期不伍公侯更赐日中之号此盖皇帝陛下大明遍照至德兼容取乱侮亡仗殷周之义继绝兴灭推唐虞之仁以致此身得承先祀倘九庙之灵不昧潜亦知恩况百口之属更生何忘报德责宋便者马扩两朝讲好百有馀年忽而渝盟以兵临境曾不畏天自古违誓国祚不长谕李处温等议对策朕以眇躬荷祖宗之灵获承大位本与卿等求保宗庙女真人骑复据西京未闻归国今者大宋重兵临境与大金夹攻朕观人事天时不敢当宝位欲称藩南朝与卿等同保血属未审如何与金完颜杲书昨即位时在两国绝聘交兵之际奚王与文武百官同心推戴何暇请命今诸军已集傥欲加兵未能束手待毙者昔我先世未尝残害大金人民宠以位号日益强大今忘此施欲绝我宗祀于义何如也傥蒙惠顾则感戴恩德何有穷已遥降天祚帝为湘阴王诏大道既隐不行揖逊之风皇天无私自有废兴之数事贵德效人难力为朕幼保青宫长归未邸虽曰人情之久系谁云神器之可求欲避周公之嫌未忘季札之节奈何一旦之无主致使四海之求君推戴四从讴歌百和不敢坠祖宗之业勉与揽帝王之权实惧纂图之为难尚思复辟之可待近得群臣之奏概陈前主之非所谓愎谏矜能比顽弃德躁动靡常节平居无话言室家之杼轴尽空更滋淫费宗庙之衣冠见毁不辍常畋汉子按应作嫡子即指晋王赐死事之戮实无名伋妻之乱孰可忍加以权臣壅隔政事纠纷左右离心遐迩解体讫无悛悟以致播迁伊慼自贻大势已去是谓辜四海之望安得冒一人之称宜削徽名用昭否德方朕心之牵爱尚不忍从奈群议之大公正复见请勉循故事用降新封可降封为湘阴王呜唿命不于常事非得已岂予小子敢专位号之尊盖循众心以为社稷之计凡在闻听体予至怀即位革弊诏自我烈社肇创造之功至于太宗恢廓清之业故得奄有区夏全付子孙迩后纂承罔不祇肃传二百祀之逾远得亿兆人之底宁盖太平或弛于细如而内治多遗于外患以是边鄙生兹寇仇渐为蔓草之难图公肆长蛇之荐食敢来问鼎直欲争衡敌垒尚遥王师自溃兵非不锐事止失和故使乘舆越在草莽地隔不果相赴旬馀莫知所归三边荡摇百姓震慑惧不相保谓将畴依咸云六合为家不可一日无主共戴眇质用登至尊皆出素衷尚惭否德又念与其长天下之乱曷若复我家之功苟其宗社不移亦曰神灵所望势不克避理当共知呜唿朕以久处王藩历更政务凡民疾苦与事便宜靡所不知亦曾熟虑自今以后革弊为先所期俾四海用宁不敢以万乘为乐敢告远迩予不食言谏天祚疏自金人初陷长春辽阳两路则车驾幸广平甸而都中京及陷上京则都燕山及陷中京则都云中及陷云中则奔夹山向以全师不谋战备以至举国汉地全为金人所有国势微弱至此而方求战非计者当养兵待时而动不可轻举示西域十八部王谕我祖宗艰难创业历世九主历年二百金以臣属逼我国家残我黎庶屠翦我州邑使我天祚皇帝蒙尘于外日夜痛心疾首我今仗义而西欲借力诸蕃翦我仇敌复我疆宇惟尔众亦有轸我国家忧我社稷思共救君父济生民于难者乎遗回鹘王假道西征书昔我太祖皇帝北征过卜古罕城即遣使至甘州诏尔祖乌母主曰汝思故国耶朕即为汝复之汝不能返耶朕则有之在朕犹在尔也尔祖即表谢以为迁国于此十有馀世军民皆安土重迁不能复返矣是与尔国非一日之好也今我将要西至大食假道尔国其勿致疑辽史天祚纪改元与百官诏朕与卿等行三万里跋涉沙漠夙夜难勤赖祖宗之福卿等之力冒登大位尔祖尔父宜加恤典共享尊荣东征誓众文我大辽自太祖太宗艰难而成帝业其后嗣君耽乐无厌不恤国政盗贼蜂起天下土崩朕率尔众远至朔漠期复大业以光中兴此非朕与尔世居之地谕元帅斡里刺今汝其往信赏必罚与士卒同甘苦择善水草以立营量敌而进毋自取祸败也囚铎臻誓铁锁朽当释汝诫田猎前圣有言欲不可纵吾儿为天下主驰骋田猎万一有御橛之变适遗予忧伏虎林应制威风万里压南邦东去能和翻鸭绿江灵怪大千俱破胆那教勐虎不投降君臣同志华夷同风应制虞廷开盛轨王会合奇琛到处承天意皆同拜日心文章通蠡谷声教薄鸡林大寓看交泰应知无古今谏猎疏妾闻穆王远驾周德用衰太康佚豫夏社几屋此游佃之往戒帝王之龟鉴也顷见驾幸秋山不闲六御特以单骑从禽深入不测此虽威神所届万灵自为拥护傥有绝群之兽果如东方所言则沟中之豕必败简子之驾矣妾虽愚闇窃为社稷忧之惟陛下尊老氏驰骋之戒用汉文吉行之旨不以其言为牝鸡之晨而纳之回心院埽深殿闭久金铺暗游丝络网尘作堆积岁青苔厚阶面埽深殿待君宴拂象床恁梦借高唐敲坏半边知妾卧恰当天处少辉光拂象床待君王换香枕一半无云锦为是秋来转展多更有双双泪浪渗换香枕待君寝铺翠被羞杀鸳鸯对犹忆当时叫合欢而今独覆相思块铺翠被待君睡装绣帐金钩未敢上解却四角夜光珠不教照见愁模样装绣帐待君贶叠锦茵重重空自陈只愿身当白玉体不愿伊当薄命人叠锦茵待君临展瑶席花笔三韩碧笑妾新铺玉一床从来妇欢不终夕展瑶席待君息剔银灯须知一样明偏是君来生彩晕对妾故作青荧荧剔银灯待君行爇薰炉能将孤闷苏若道妾身多秽贱自霑御香香彻肤爇薰炉待君娱张鸣筝恰恰语娇莺一从弹作房中曲常和窗前风雨声张鸣筝待君听怀古宫中只数赵家妆败雨残云误汉王惟有知情一片月曾窥飞燕入昭阳绝命词嗟薄祜兮多幸差作俪兮皇家承昊穷兮下覆近日月兮分华託后钩兮凝位忽前星兮启耀虽衅累兮黄床庶无罪分宗庙欲贯鱼兮上进乘阳德兮天飞岂祸生兮无朕蒙秽恶兮宫闱将剖心兮自陈冀回照兮白日宁庶女兮多惭遏飞霜兮下击顾子女兮哀顿对左右兮摧伤其西曜兮将坠忽吾去乎椒房唿天地兮惨悴恨今古兮安极知吾生兮必死又焉爱兮旦夕讽谏歌勿嗟塞上兮暗红尘勿伤多难兮畏夷人不如塞奸邪之路兮选取贤臣直须卧薪尝胆兮激壮士之捐身可以朝清漠北兮夕枕燕云咏史丞相来朝兮剑佩鸣千官侧目兮寂无声养成外患兮嗟何及祸尽忠臣兮罚不明亲戚并居兮藩屏位私门潜畜兮爪牙兵可怜往代兮秦天子犹向宫中兮望太平谕宰相左企弓等国难至此我亲统大军尽死一战为社稷计胜则再与卿等相见万一失利则我誓死于阵前卿等多方保全合境汉民无使滥被残害诏蕃汉百官议去就大金人马又入奉圣州今又易州高凤涿州郭药师归宋国步艰难宗社将倾今欲与卿等议其去就两国孰可倚者苟可托国吾即从之纳款臣属亦无恨也若使天锡有嗣断不干预只今事议去就遣使诣宋纳款称臣表辽国太后妾萧氏言盖闻溟海纳污繄众流而毕会太阳舒照岂爝火以犹飞方天下之大同故圣人之有作拊心悼往饮泣陈辞伏念妾先世乘唐晋之季年割燕云之外地暨逢圣运已受齐盟义笃一家誓传百禩孰谓天心改卜国步多艰先王遇板荡之馀励兴复之志始历推戴奄致沦殂爰属惸嫠俾续禴祀常欲引干戈而自卫与社稷以偕亡伏念生灵重罹涂炭与其陷执迷之咎曷若为奉上之勤伏遇皇帝陛下四海宅心兆人为命敷文德以柔远奋武烈以训时必将拯救黎元混一区宇仰承严命敢稽归款之诚庶保馀生犹荷永绥之惠今差永昌宫使萧容干文阁直学士韩昉等诣阙奉表陈奏以闻臣妾萧氏诚惶诚恐稽首顿首谨言德兴元年九月十日辽国太后臣妾萧氏上表卷四海上诗小山压大山大山全无力羞见故乡人从此投外国请太祖即位对问闻于越之生也神光属天异香盈幄梦受神诲龙锡金佩天道无私必应有德我国削弱齮龁于邻部日久以故生圣人以兴起之可汗知天意故有是命且遥辇九营棋布非无可立者小大臣民属心于越天也昔者于越伯父释鲁尝曰吾犹蛇儿犹龙也天时人事几不可失请徒渤海民于梁水表我大圣天皇始有东土择贤辅以抚斯民不以臣愚而任之国家利害敢不以闻渤海昔畏南朝阻险自卫居忽汗城今去上京辽邈既不为用又不罢戍果何为哉先帝因和彼离心乘衅而动故不战而克天授人与彼一时也遗种浸以蕃息今居远境恐为后患梁水之地乃其故乡地衍土沃有木铁盐鱼之利乘其微弱徒还其民万世长策也彼得故乡又获木铁盐鱼之饶必安居乐业然后选徒以翼吾左突厥党项室韦夹辅吾右可以坐制南邦混一天下成圣祖未集之功贻后世无疆之福遣使诣后唐上表顷以新州团练使李存矩提衡群邑掌握恩威虐黎庶则毒甚于豺狼聚赋敛则贪盈于沟壑人不堪命士各离心臣即抛父母之邦入朔漠之地几年雁塞徒向日以倾心一望家山每销魂而断目李子卿之河畔空有怨辞石季伦之乐中莫陈归引近闻皇帝陛下皇天眷命清明在躬握纪乘干鼎新革故始知大幸有路朝宗便贮归心祇伺良会臣十月十日决计杀在城契丹取十一日离州押七八千车乘领十五万生灵十四日已达幽州云遗后唐新州将王景戡书被都要镇偷窃马三匹速宜送来不然则出兵剽掠讨晋帝石重贵奏臣愚窃以为陛下乐于安逸则谨守四境可也既欲扩大疆守出师远攻讵能无廑圣虑若中路而止适为贼利则必陷南京夷属邑若此则争战未已吾民无奠枕之期矣且彼步我骑何虑不克况汉人足力弱而行缓如选轻锐骑先绝其饷道则事蔑不济矣房山辽塔出土砖文大蕃天显岁次戊戍五月拾三日己未父亡易州自后不见尸灵别无上答功德是凭有愿造柒级浮图一所伏望明天晓察男方儒军国要务奏军国之务爱民为本民富则兵足兵足则国强僧义则造经幢记夫六道循环五蕴虚假融情而成岳流渴爱以为河扰扰焉如投焰之虫忙忙焉如濡沙之兽不有至道其孰能拯救者哉则我大觉慧珠空王密藏妙用遐周于沙界神功广被于人天巍巍乎可得而言荡荡乎无远不届至如释尘芳境除七返之轮回入解脱门破四魔之颠倒津梁五浊利济三途救火宅之焚烧导苦海之沈溺者莫尚乎佛顶尊胜陁罗尼咒也明文具载弈世传芳其或安在高楼置于窣堵或资敬仰用广瞻依俾蹈者罪灭福生使霑尘者后乐其他设造永契殊因粤有贞闲性惟明慧虽俗为累常体道存心捐情于美服丰妆属意于弗顾之易灭知水月以非坚爰自丱年不食薰茹遐瞻胜既上木下崇发心建宏益事而乃毁周身之服玩灭实腹之资储召募良工焕式刊真谛屹立危幢俨镇地之崇基耸参云之逸势成因积用讵假求庶集福之有期与生之共处陵移谷变标胜置以无穷日往月来垂善时会同九祀龙集敦岁玄月二十一日谨记遗晋蜡书欲谋翻变以本城归命遗乐寿监军王峦请内附书城中蕃蕃通鉴作契丹军不满千人请朝廷发军袭取之己为内应今秋苦雨川泽涨溢自瓦桥已北水势无际戎王已归本国若闻南夏有变地远阻水虽欲奔命无能及也上言乞进兵澶渊晋诸军沿河置栅皆畏怯不敢战若率大军直抵澶渊据其桥梁晋必可取复后晋杜威书久处异域思归中国乞发大军应接拔身南去有自幽州来者言赵延寿有意归国枢密使李崧冯玉信之命天雄节度使杜威致书于延寿具述朝旨啖以厚利延寿复书云云检此书并见于辑本薛史八四晋少帝纪作久陷边庭愿归中国乞发大将遣接即拔身南去文字少歧当是薛司马二氏之删润也失题黄沙风卷半空抛云重阴山雪满郊探水人回移帐就射雕箭落着弓抄鸟逢霜果饥还啄马渡冰河渴自跑占得高原肥草地夜深生火折林梢宋晖造象题记会同十年岁此丁未弟子宋晖法愿造阿弥弛佛一尊又愿合家长幼灾一心供宋晖男眢儿小留孙男幸上口下儿万通及合请用汉人治中原奏今大辽始得中国宜以中国人治之不可专用国人及左右近习苟政令乖失则人心不服虽得之亦将失之横帐班列奏臣伏见官制北南院大王品在惕隐上今横帐始图爵位之高愿与北南院参任兹又耻与同列夫横帐与诸族皆臣也班列奚以异葬舍利佛牙石匣记达摩禅师远涉流沙登雪岭得释迦舍利辟支佛牙授与先师先师讳清珦闽川人自会同五载仲秋赍舍利佛牙到此于八年季春月蓂凋十一叶染疴而逝临迁化时将舍利佛牙付仙露寺讲维摩经比丘尼定徽建窣堵波寻具表奏闻大辽皇帝降宣头一道钱三百贯以充资助于天禄三年岁次己酉四月十三日安葬施主名具镌于后感化寺智辛禅师塔记粤惟开示悟人四义昭然达此真垂深信禅理心非心所击法无法可宣万有都亡一言顿悟复三祇而精进观四智以通明即我感化寺辛禅师者矣禅师讳智辛俗姓王氏金台三河人也昔有成周而分玉胄庆流缑岭世保淮源祖让积德弥高厌荣不仕父从遗风益着守道居间禅师气禀淳和性惟沉静爰从佩便悟出尘神颖不群风鉴高迈糠秕仲尼之典锱铢老子之言考彼两宗伏膺大教年十有五愤悱违亲礼创兹寺降龙大师门人彻禅师落发金刀灰心玉条刂精勤永法夙夜澄神干宁一载本寺依年受具夏满游方检声闻之密行情深济物运无欲之慈心访真侣于江南礼名山于湖外一参要悉悟玄机繇是览大藏经明诸佛行飞金锡曾届青州为四众以开禅乃五侯而请益归依转甚珍重弥增禅师洎传六祖之衣将付一真之理故山却返法席重开而有达人请居都邑寓崇国寺参般若市来往如云禅师去天禄五年仲秋中旬末绝粒数日忽尔剃发着衣告门人曰吾来也久其去也常各了真空共成佛道言讫示微疾至廿四日坐代暝如习定似安禅咸想鹤林宜归火葬至廿九日幡花犬道俗悲号閟葬于燕城之北碧岫云愁寒郊水噎门人崇德崇信崇美崇益崇闰崇广弟子琼习琼等九人并师资恩重孝敬情深绝曾子之浆泣高柴之血舍利以应历二年岁次壬子十月甲申朔廿五日戊申于兹寺东嵠起塔供奉请书琬琰俱纪徽猷而不泯诸僧塔忌寺拓本与兄涛书今皇骄騃惟好击鞠耽于内宠固无四方之志观其事势不同以前亲密贵臣尚怀异志即微弱可知不敢备奏一则烦文一则恐涉为身计大好乘其乱弱之时计亦易和若办得来讨唯速若且和亦唯速将来必不能力助河东也奏阴事昨田重霸至为无与萧海真诏敕只有兄涛家书不敢将出方欲遣田重霸却回至五月四日海真差中门使赵珮传语臣云昨拟差人赍绢书上南朝皇帝请发兵来兼取得姚汉英等奏状所贵听信其绢文印押了未封被赵珮怀内遗失交下忧怕不知所为既认实心遂唤赵珮通事李解里来呈与书诏当时闻于海真极喜引臣窃谢寻唤重霸于私宅相问至五月二十六日又唤重霸于衙内一宿今月四日令赵珮将银十两令与重霸兼传语与臣云我心如铁石但令此人且回诸事宿时说与一一已令口奏候南朝有文字来则别差人去今因奏陈皆据目前所得至于机事兵势权谋非臣愚为敢陈鄙款伏乞妙延良弼周访嘉谋断于宸衷用叶庙胜谢周太祖赐诏书田重霸至伏蒙圣慈特颁明诏降日中之文字慰天外之流离别述宸慈俾传家信如见骨肉倍感君亲留旧阁座主登庸归凤阙门生批诏立鳌头玉堂旧馆多珍玩可作西斋润笔不北郑院邑人起建陁罗尼幢记青白军使兼西山巡都指挥使银青崇禄大夫检校尚书右仆射御史大夫上柱国陈辶氏贞郎君李五菩萨留石经寺主讲经论大德谦讽都维那院主僧惠信门人僧审纹门人僧审因卢龙军随使押衙兼衙前兵马使充营田使刘彦钦邑录丁仁德邑人郑景章邑人田在章邑人梁继谦邑人郭居礼邑人郑景辛男彦福维那郑景遇邑人郑景约邑人王进殷邑人许师太邑人晋审毁邑人都加进邑人刘胤邑人维那王定章邑人郑景存邑人郑彦温邑人胡思文邑人杜内殷邑人禄在章邑人陈简言邑人维那王思晓邑人王进晖邑人张行存邑人许行福邑人马行宾邑人孙加进邑人程再遇邑人维那刘彦珪邑人王进奇邑人程方绍邑人李唐之邑人杨又上市下辇邑人张敬超邑人王进章邑人邑人晋绍立邑人王进又上市下邑人卖之邑人董仁超邑人赵思德邑人周宝兴邑人王令钦邑人在村女邑高氏女小喜严氏苑氏亻旉氏李氏刘氏李氏女刘七喜李氏高氏田氏李氏王氏李氏禄氏王氏李氏王氏王氏田氏韩氏刘氏王氏女贵师王氏郑氏张氏任氏史氏卢氏喜郭氏郑进超弟胡僧村人王温妻郑氏男贵次男次男小神奴义军军使程再珪佛顶尊胜陁罗尼真言并序摄顺州司马都加进母张氏妻綦氏男兴哥霸哥哥女九娘子十娘子维应历伍年岁次乙卯肆月己亥朔八日丙午己时建陁罗尼幢常友文隽北衙栗园庄官王思晓妻都氏北衙栗园庄官许行福妻张氏男重霸前摄顺州长史郑彦周母王氏妻李氏男马五马六忙儿书经人温超温讠宁绍乡贡学究韩承规施石花座温德进村人赵友德男君霸义掖十将王从德兄从殷王从进母邵氏杜神如奴许三邑录丁仁德母刘氏男张七次男和尚奴次男宝留郑彦从彦殷刘氏王氏军将刘在荣晋任七周王三小二邑人郑彦信母李氏弟彦温弟彦进弟彦友村人王师妻郑氏见齐心北京房山县北郑村辽塔清理记刘存规墓志存规字守范河间王二十四代孙大辽间屡着奇功拜积庆宫都提辖使金紫荣禄大夫校尉司空兼御史大夫上柱国应历五年卒葬密云县嘉禾乡子五长继阶摄顺义军节度衙推次继英永康府押衙次继昭山河都指挥使次继伦定远军节度衙推驿迦佛像背侧铭文应晋七年正月日铁山释迦佛合家供养功德主王进卿女弟子张氏男大神二神造赵德钧妻赠秦国夫人种氏墓志铭并序夫人姓种氏其先河南人也衮龙补职仲山建绪于周诗金蛇上言伯晖驰名于汉室辉华简册杂沓英豪本大所以枝繁源清于是流洁曾祖讳敏字继儒不仕平居乐道遵养怡神王湛置易以何言姜肱图形而不顾大父讳觐仙字道昇唐卫州刺史司徒蔼然素履穆乃清风拔薤抑其强宗去珠还于旧浦烈考讳居爽字逊明沧州马步军都指撝使左领卫大将军同正德州刺史太保拊髀誓志投傅成身俵伸威善禀将军之令褰帷布政克扬太守之风辟乃高门资乎积庆夫人即太保之长女也初从稚岁蔚禀奇姿蔡邕喜对南风辛毗问以储嗣芳仪内备淑问外齐王方负壮图志求嘉偶执贽而言观超乘簪笄而爰奉结褵中馈是司雅得家人之道外言匪人显遵姆母之规洎齐王附翼皇唐策勋清庙才建牙于沧海旋推毂于燕山共瞻昼行咸推内助由河南郡夫人封郑国夫人时齐王身居藩手秉枢衡千里封疆四海瞻望桴鼓不鸣于砥路穿墉息讼于棠阴既咏鹊巢实稽凤兆进封燕国夫人从夫也良人奄逝失道俄叹于李陵令嗣克兴托足竟期于周顗夫人从子是念贻但诉于天询礼岂闻于夜哭长子枢密使中京留守成德军节度使太师守侍中兼政事令大丞相燕王延寿归志在霸秦大辽嗣圣皇帝执手相欢以之荣遂被及亲之宠诏封魏国太夫人由子贵也夫人子之奉表岂郄财产宪英诫子克保家门及大丞相赏措踪旋悲封箧夫人追思割慈怜难忘永叹矧当暮齿复结沉哀十载之间五丧相继积之留大渐于应历七年五月二十二日薨于燕京隗台坊之私第享年七十有今皇帝圣情伤悼于重泉俾追荣于大国特赠秦国夫人旌懿范也即以来年四月十九日袝于燕京蓟北县使相乡勋贤里齐王之茔礼也有子三人次曰延密河阳军节度使起复云麾将军左金吾卫将军同正太尉资宗许国禀训承家侍疾忧深居丧哀毁念寒泉而增恸痛幽陇以长扃次曰延希左监门卫将军司徒早卒苗而不秀徒兴子云之悲逝者如斯共结宣尼之叹有女适归德军节度使太师同政事门下平章事刘敏封天水郡君先夫人而终陈平美仪终调金铉刘事令范空馀玉台有孙四人长曰匡赞河中护国军节度使太尉次曰匡符金吾卫将军司徒次曰慈氏留曾孙福孙哥皆鲤庭闻礼凤穴得毛或开玉帐于遐方或执金吾而早世中帷友爱足大门闾夫人玉性含贞兰仪擢秀为女以贤着为妇以孝闻至于衽席辅佐之勤闺门训诲之道二南美化本于小君吾原善政资于令教备推邦媛咸号母师而覆烛难寻藏舟不固爰用西阶之礼徒追北堂之容京门吏也孝子太尉虑泯芳猷俾扬实录呜唿陶偘宅内既观客吊之言刘瓛墓中共表妻尊之美词曰夫尊而重子贵之荣典章实在汤沐攸膺猗欤夫人敻集芳声生有馀美壶德贤明殁有馀训家风肃清追崇大国袝葬先茔郑乡邵树桑水燕城母仪妇道永播斯铭河阳军晋蓟县改蓟北县开泰元年更今名志文北上空字应是蓟此志于一九五六年出土于北京永定门外马家铺洋桥村据志文则辽时该地为南京蓟北县使相乡勋贤里附马赠卫国王娑姑墓志铭窃以干坤初辟以清浊上下之万无差物类生殖以殊途人伦贵贱而异品法端后代道继前贤生存以爵没显贵贱于是尊卑不昧愚智可明继踵绵古今常式即有先代祖翁大王讳实失郎基隆盛业馆邦蕴忠贞而匡佐布恩威而励安土庶功崇破敌讨远除凶勇冠古今踵迹次有祖翁大王讳格落绍抚缉威行而率行土宾依德重熊韬豹略素闲人虎据鲸吞立见安危之术次有彰后代勋高明天子之恩权惣推忠奉国功臣安国军节度邢管内察处置等使同政事门下平章事开国公食邑二千户实封二百户卫国王沙姑先王之仲子也接龙颜出陪恩于词谈韩白难齐于筹略以大圣皇帝应天皇后伏蒙圣泽雨莫惬于皇情逈一人而方当于圣旨寻垂诏命礼纳岳于当年孟秋月戊申日掩闭讫以末岁春季时染疾遂致身薨寿年五十有二寻早勤女训素晓坤仪家国咸谣士良共赞悲思则有更计日云臻穿圹通泉封二子长子达妲阿钵次子徒鲁斯阿钵并怀志操环之荣次有四女长女谐里末肌闺帏礼训婉娩姿容明皇礼伤帏立德寰海扬名今古稀闻邦家赞美次女那里末肌贞姿罕匹举止越世次有二女温睹未肌次德朦哥并已姿容绝代德行超时处宫帏而从父母之规每邕和首一家礼乐超逸难同立教人寰彰名宇宙前功已着盛德宜扬刊石镌铭标题不朽乃为赞曰累代垂休超商越周功名远着德行方流风行万国威伏千侯大祖兴霸化及明幽爰及附马承上勋庸允文允武能孝能忠超群妙略盖代神功卷舒夷夏慑伏顽凶敕为功高上连帝戚下接权豪以恩及众使民忘劳匡弼为国道继唐尧庶汇茫茫冬雪秋霜坚贞松柏寒岁凋伤玉石俱烬火炎昆岗八节更换万物兴亡广振殊勋身殁名存尧伤八凯武叹十人坟藏金体祭飨明神一扁棺椁万万冬春应历九年七月五日随帐郎中焦习撰拓本附马娑姑墓志盖刻记衣服二十七封银器十一事鞍十一面白马一匹骢马一匹骠尾黑大马十一匹小马二十一匹牛三十五头羊三百五十口拓本大都崇圣院碑记大觉垂慈圣人利物是故发源西国则优填创其始移教东域则汉明肇其初导四生于宝所运三有于大乘巧使现权之教以救未来蒙迷时有范阳僧人惠诚俗姓张母孙氏丱岁礼惠华寺玉藏主为帅授以天台止观携锡纵游经过此处地名三盆山崇圣院见其山明水秀地杰人丰林树郁茂果株滋荣殿宇颓毁古迹犹存石幢一座乃晋唐之兴修实往代之遗踪惟见一僧耆年老迈病患相仍叹之不已嗟之不和息遂乃发心募化众缘郡公王希道张仲钊萧名远杨从实等同发诚心各舍己资于大辽应历二年戊辰岁三月内兴工至应历八年甲戌岁八月中秋营理大殿三间中塑释迦牟尼佛左大智文殊师利菩萨右大行普贤菩萨两壁悬山应具一十八尊罗汉东西伽蓝祖师二堂两廊僧舍二楹钟鼓二楼晨昏梵呗用宣佛化引导群迷上祝皇王巩固帝道遐昌庑佛日增辉法轮常转今则殿宇一新金碧灿烂山门廊庑俱已克备厥此真石永为千古之丛林万代之不磨者矣是为记铭曰应历年间重建多亏众信施财殿宇金碧交辉圣容灿烂争鲜钟声朗朗响山川鼓韵冬冬霄汉碑石万劫不磨英名古代留传人人瞻礼福无边鹫峰灵境不换大辽应历十年丙子岁四月吉日立碑重修范阳白带山云居寺碑东北方之美者有若燕山燕山之殊胜者有若云居寺寺之东一里有高峰峰之上千馀步有九室室之内有经四百二十万言梵文泉兴岩穴鳞次嘉木荫蘙于万壑磴道曲盘于半空拟西方密藏之山则鹫峰龙窟镇东汉秘文之宅则天禄石渠本自静琬高僧始厥谋历道暹迨智菀诸公成其事原夫静琬之来也以人物有否泰像教有废兴传如来心成众生性者莫大于经勒灵篇儆来劫者莫坚于石石经之义远矣哉藏千万法垂五百年曾拔宅而此经存海飞尘而此经在粼粼白石宁惧始皇之焚岌岌碧岩不畏会昌之毁致此云居之寺多以石经为名佛宇经厨僧坊钟阁材惟杞梓砌则琳珉古桧星罗流水环绕璇提相望门闼洞开其中琢玉泥金后素作绘般尔之心匠僧凯之笔精皎皎然煌煌然逞巧计工焉知几万度材揆室何啻数千故太行之山兹寺为中若以东西五台为眉目孤亭六聘为手足弘业盘山为股肱则佛法大体念兹在兹矣风俗以四月八日共庆佛生凡水之滨山之下不远百里仅有万家预馈供粮号为义食是时也香车宝马藻野缛川灵木神草赩赫芊绵从平地至于绝颠杂沓驾肩自天子达于庶人归依福田维摩互设于香积焉将通戒于米山面丹者熙熙怡怡谓阇于斯俯清流者意夺神骇谓殑伽无碍醵施者不以食会而由法会巡礼者不为食来而由法来观其感于心外于身所燃指续灯者所炼顶代香者所堕岩舍命者所积火焚躯者道俗之间岁有数辈噫佛之下生人即如是先是庚子年寺主谦讽和尚为门徒之时会仆自皇后台操觚之暇被褐来游论难数宵以道相得和尚与仆约曰夫人入仕则竭忠以事君均赋以利国平征以肃民出家则庄严以奉佛博施以待众斋戒以律身尽此六者可谓神矣可谓神矣自兹以别迨今十五年矣复与和尚会于此寺仆以职倅于瀛掌记于武定廉察于奉圣陟在宪台迁在谏署佐兹邦计有日矣和尚则历纲维典寺事见风雨之坏者及兵火之残者请以经金遂有次序以坛物毕萃于十方故建库堂一座五间六架以庖人可供于四众故建厨房一座五间五架以我佛方转于法轮故建转轮佛殿一座五间六架以待宾不可以无位次建暖厅一座五间五架又化助前燕主侍中兰陵公建讲堂一座五间七架又化助公主建碑楼一座五间六架并诸腰座建饭廊二十三间四架次又建东库四间五架次建梵网经廊房八间四架次盖后门屋四座馀有舍短从长加朱施粉周而复始不可殚论于戏小人入仕之风不足畏也和尚出家之理亦以至矣乙丑岁天顺皇帝御宇之十五载丞相秦王统燕之四年泰阶平格择明八风草偃四海镜清魑魅魍魉即其鬼以不神凤凰麒麟亦背伪以归真一金之施期功德以绝伦一介之士欲风声之不泯和尚庆此得时恳求作记仆以静琬漂木涌泉之异在唐临冥报记诸公举续刊助之日在太原智邈碑燕国土风之状在室尚父昉文更或润词终成诞说今之所纪但以谦讽等同德经营协力唱和结一千人之社合一千人之心春不妨耕秋不废获立其信导其教无贫富后先无贵贱老少施有定例纳有常期贮于库司补兹寺缺维那之最者有若前涿牧天水公珣当举六条甚敬三宝次则三傅陇西疑佳披法服亦笃佛乘说无缘为有缘化晋果为善果和尚则生生世世应报宿缘施者则子子孙孙共酬前愿故寺不坏于平地经不坠于东峰古者庐岳莲花尚存芳躅近者恒山铁塔亦录前身夫如是有客稽首灵岩载为铭曰佛灭法兮堪哀凿空刊石兮静琬有才仙衣拂兮尽不尽劫火焚兮灰不灰山河未坏兮几人见干坤相轧兮知谁开龙神护兮有道则见天人归兮求福不回经五百年千仞上夫何有于岁月和尚曰善哉善哉敬佩斯语敢告将来拓本若夫皇觉弘仁福祐含识玉毫垂照有感必通金臂舒光无幽不烛救众生之危苦拔旁类之罪殃敷妙法以诵持树幢而刊勒随期解脱泽沛神灵即尊胜毅勇功臣前武定军内外马步军都指挥使兵马都部署金紫崇禄大夫特进检校司徒使持节易州诸军事易州刺史兼御史大夫上柱国陇西李公彦超男以亡父当唐祚替陵大辽启运本朝权绾师警御边徼因兹阻阔徒悬长夕之心积变炎凉莫委存亡之耗由是倾虔梵宇特立法幢上祷金仙福祐慈父意者保延禄寿被惠日以长荣奄谢英延刊贞珉崇此胜因庆资弈世时应历十六年岁至丙寅五月乙丑朔十二日丙戌巽时建尊胜陁罗尼幢记衔名平州司马刘禹宾母葛氏前补马城令张报周崔唐进银青光禄大夫检校司空使持节营州诸军事作营州判兼新兴铁冶兼御史大夫上柱国张德元保宁元年岁次己巳四月戊申建再建经幢记维大辽保宁元年六月十五日都亭驿使太原王公恕荣为皇妣自会同九年舍资广陈胜事于兹金地特建妙幢在经藏前集功德果报家道吉昌既稍备于珍财乃更利益就奉福寺文殊殿前又建经幢于灏村之坟京东之墓各置拂顶尊胜陁罗尼幢一所前后四处咸仗六通亦可荫及子孙门风不坠迩后当院隆盛檀樾复近僧堂又兴佛殿斯幢当路须至闭遮乃移旧基于殿之右皇妣灵鉴欲表诚如游六欲之宫永固五云之状所冀飞花雨宝时来观刊石之功执伞持幡却去上摩尼之殿仍将片善福及见存以球琳琅富其家以椿檊栝柏齐其寿四生六道咸沾此恩所有内外宗亲依旧列名于后世而已矣请还北汉使者上书我与晋阳父子之国也岁尝遣使来觐非其大臣即其子弟先君以一怒而尽拘其使甚无谓也今嗣主新立左右皆非旧人国有忧患宁不我怨宜以此时尽归其使上言乞止南京疏畦种稻事高勋此奏必有异志果令种稻引水为畦设以京叛官军何由而入移文宋天池县遥祀天池庙有应以属南朝地未敢擅修上景宗谏猎书昔唐高祖好猎苏世长言不满十旬未足为乐高祖即日罢史称其美伏念圣祖创业艰难修德布政宵旰不懈穆宗逞无厌之欲不恤国事天下愁怨陛下继统海内翕然望中兴之治十馀年间征伐未已而寇贼未弭年谷虽登而疮痍未复正宜戒惧修省以怀永图侧闻恣意游猎甚于往日万一有衔橛之变搏噬之虞悔将何及况南有强敌伺隙而动闻之得无生心乎伏望陛下节从禽酣饮之乐为生灵社稷计则有无疆之休乞二详稳依旧制表臣窃见太宗之时奚六部二宰相二常衮诰命太常衮班在酋长左右副常衮总知酋长五房族属二宰相匡辅酋长建明善事今宰相职如故二常衮别无所掌乞依旧制与知雄州孙全兴书琮滥受君恩猥当边任臣无交于境外言则非宜事有利于国家专之亦可切思南北统类无切思二字南北作西北缪氏引统类作南北同两地古今所同曷尝不世载欢盟时通贽币往者晋氏后主政出多门惑彼强臣忘我大义干戈以之日用生灵于是罹灾今兹两朝本无纤隙若或交驰一介之使显布二君之心用息疲民重修旧好长为与国不亦休哉琮以甚微敢干斯义远布通悟沿垂鉴详云开宝中虏涿州刺史耶律琮遗书于我雄州刺史孙全兴求通好曰兵无交于境外言即非宜事有利于国家专之亦可当是警句流传偶有误字耶律琮神道碑大契丹国推忠奉国佐运功臣镇国军节度使华商等州观察处置等使特进检校太师赠兼政事令使持节华州诸军事行华州刺史上柱国漆水郡开国公食邑三千户食实封三百户南京右街资圣寺传大教阿师教大师赐紫敬耿书内马步军都虞侯郭奇撰故太师令公八十三户贤人命世于天地之间禀气旋生谓之命也故能者养福不能者败之必取祸是故贤人君子知天命之不乂故砺其身思没世而可传潜修厥德安人济众立有殊功勒金门玉阙服紫施朱禄食万钱位兼一品善恶不恒始长恨恨不能致于斯道也独有我推忠奉国佐运功臣镇国军节度华商等州观察处置等使特进检刺史上柱国漆水郡开国公食邑伍仟户食实封三百户性叶卓乚坤气分岳渎行惟恭简渐致神明爰始及终躬行不忘忠贞而卫社稷正声若推仁化以来远人下安黎庶威德既集驰颂声词无可愧生死如一行不见贻厥孙谋以燕翼公讳琮字伯玉姓耶律氏世为漆水人也与言词隐约敦厚恒厌轻化进退有常代推讳匀赌褰乃大圣皇帝之母弟也以谋智深博达于理乱咸推奇德何所种焉肇启国章始兴之一之以道德仁义播之礼乐诗书常事夙夜匪懈戮力勤王复乃秣马砺兵躬擐甲胄蒙犯霜露跋履山川而恭陪大圣图富有天下大崇宗嗣乃公之祖之勋也厥后皇帝封建兄弟赏异众臣九锡恩深百辟奉策特殊冠冕宠以元良拜为东丹国左宰相伦烈考讳与嗣圣皇帝为从父昆弟彰空迁延可谓汉水金钟不是寻常之器秦川玉玺诚为命世之符加以富而好礼贵而两途俱美分弟烈士东效未备禽木落花雕西日俄沉于家于恭而行之复恐陨坠公幼孤独立亦疲艰辛数趋庭而垂矩宁父何恃思指而旋回辕有奴婢货财尽属化人之手公提年戏伋之间长有成之意愚蒙侪辈焉得而知动则有规闲如神助未览典籍与道无违祖考之德不可而孝故发愤忘食夜不遑寐乃师以立身计六经而修德敦书闳礼晋郡教轨范可亲毁衽易缞鲁昭公童心是悲卑词下己见贤思齐绳晓全而有立又锱铢戏狎流俗莫亲俨然有不可齐之以藏巨岳量纳四溟弱而持宽众返归辅招携逆教家道赫然公之尚幼能行斯道以全先人之基业也如此想贾王孙之徒周子郑蝠之之喻众暂时偶仲尚存传记纪公成家及也咸谓明月才生便有六合之色大鹏未化俄藏万里之心者也公有十有五祀适遇嗣圣皇帝按兵观舋问罪中原睿鉴无私恩及有德公为先军监阵莫不武果毅情深建旐麾旌奔车糜垒料敌强弱进退合宜先人有人之志无阵不破出国有取国之计遇敌皆擒公之少勇也又能如也皇帝饮马汴河兵屯梁苑嗣晋伏罪大时乃发仓廪开府库搜宝器取玩子女玉帛药草羽毛难得之货雾集云屯稀代之宝山高岳积人竟贪取以实私家略无所取公之少俭必若此乎吴祐说意之匡谏贾谊河南之举岂解从军逮至天授天顺二帝朝优游自得不拘官爵而乐之以琴棋歌酒玩之以八索九丘雪落西园王之赋花开南馆宋玉之诗宗子之中贵之弟富又富焉富贵在身曾无荒怠泊然澹薄乃世代乐夫也自天赞皇帝畐司位二年秋七月以公鳌柱材高龙宫种贵起家崇禄大夫检校太保右羽林大将军兼御史大夫上及期年复迁右龙虎卫大将军以为环烈之师羽衡乎皇宫保宁癸酉夏六月皇帝以公任内既送往事生偶无猜处外可继利家国复汴重加宠赐委特使汲郡符授推忠奉国功臣昭武军节度利等州观察处置等使特进检校太傅兼涿州刺史西南面招安巡使契丹奚渤海汉儿兵马都开国伯食邑七百户旋加左卫上将军俾赏巡检涿郡也仁政俱行宽勐兼济戢彼干戈用兴民利况涿郡也地迫敌封境连疆场盗贼公行天疠时降内奸殊冗出入难虞雀角情由是民心难一诈讹不端道逍遥聚散无常豺狼满野蛇虺盈郊乡川隳残井邑边人畏惧斥候日警夫妇男女不遑启处诚无周召之材伊皋之德斯郡也难臻于理乎以仁惠示之以赏罚以土不刚上之徒去兽还珠功云理讵有惠能公之所理徒一节大亲殊见持教之礼高眠民狎军人往道走拓本铁营子生产队一九七一年被破坏碑已不存碑四面均刻有文字一九五九年郑瑞丰同志前往调查曾抄录其一面但拓得拓本模煳不清右文系据李文信同志就拓本抄本整理者李内贞墓志大辽故银青崇禄大夫检校司空行太子左卫率府率御史上柱国陇西李公讳内贞字吉美妫汭人唐庄宗时举秀才除授将仕郎试秘书省校书郎守雁门县主簿次授蔚州兴唐县主簿次授儒林郎试大理寺丞守妫州怀来县丞大圣皇帝兵至迎降加朝散大夫检校工部尚书兼御史中丞赐紫金鱼袋兼属珊都提举使嗣圣皇帝改银青光禄大夫检校尚书右仆射兼御史大夫天授皇帝加检校尚书左仆射故燕京留守南面行营都统燕王达剌以公才识俱深补充随使左都押衙中门使兼知应勾次摄苏州剌史次授都峰银冶都监天赞皇帝改检校司空兼御史大夫上柱国次行太子左卫率府率保宁十年六月一日薨于卢龙坊私第享年八十以当年八月八日葬于京东燕下乡海王村先娶殷氏女有三子后娶何氏女生二男弟僧可延天顺皇帝授普济大师赐紫长子瓒金紫崇禄大夫检校司空南奚界都提纪使兼御史大夫次子玉燕京都麴院都监金紫崇禄大夫检校司空兼御史大夫上柱国次子琰银青崇禄大夫检校尚书右仆射兼御史大夫上柱国前大石银冶都监次子玿前辽兴军节度推官将仕郎试秘书省校书郎次子璟摄宜州观察推宫刘继文墓志详夫圣凡异矣生灭同焉丘怀逝水之悲聃起患身之叹高低贵贱孰免斯欤察于群言兴亡于常道者也公讳继文字敏素本太原人也出自彭城河南等二十五望并自陶唐之后相次分派帝代绝多降至伯翁高祖皇帝讳知远诩晋高祖为侍卫亲军英才卓秀器度恢弘忠贞至玉石比坚谨节而松筠让操亲承五贼妙善六韬内心腹而外爪牙上匡扶而下邕穆晋主以忠孝推功除授河南节度使兼政事令有弟彦崇为内外马步军都指挥使检校太保洎嗣晋失位倏变天机乍展雄威俄昇大器改号为干祐元年自是家易为国鱼变成龙玉叶遐敷金枝迥秀三光朗耀四海宴清舜日高悬尧风远布崇有数子承赟承钧承锜承镐赟即公之父也元诏命令坐徐州至干祐三年高祖崩逝少帝承翰才立祸发萧墙逆臣郭威僭行篡夺徐州太子册而又诛可谓日月无光干坤失色崇坐河东为北平王一闻之而大怒攘臂恨以发盟切齿为仇誓当剪灭乃集貔貅万队士卒千群振雷霆之威吐风云之气直欲生擒逆党活捉奸讹其奈天数未时攻时莫下将谋大事须向天朝遗使结欢愿为子父时天授皇帝感其义焉遣使宣恩册为大汉神武皇帝至干祐九年武帝崩逝次子承钧既立改号天会元年威慑三边恩覃万姓修德是务去佞为怀陈大业于将来流广泽于当代此即公之叔也至天会六年遣公入国淹留七载质而未还后十二年秋帝染疾而逝爰有府主继恩则钧之长子也大帝临终之日谓大丞相郭无为等曰朕之崩后位付继恩社稷纪纲勿令交紊为等奉敕如日在怀帝乃升霞臣扶长子即公之堂兄也嗣位九五才满三旬为侯霸荣阴谋所灭次子大内都点检继元亦公之堂兄也运机谋策剪薛上女下除妖荐位登朝重理纲政册为大汉英武皇帝公前右金吾卫将军金紫光禄大夫检校司空上柱国我皇开睿泽令衣锦还乡敕授竭忠匡运功臣保义军节度陕虢等州观察处置等使大汉国侍卫亲军马步军都指挥使特进检校大尉同政事门下平章事陕州大都督府长史上柱国彭城郡开国公食邑三千户食实封三百户适至本国未久之间又加推功保祚功臣开府仪同三司检校太师兼中书令权代州防御使食邑五千户实封五百户既蒙圣泽统绾雄藩百姓扬五袴之歌三军感单醪之惠洎乎赵氏犯阙力乏计穷帝念生灵甘当授首公乃见机而变守节而駈殿上车下振缨来归上国郭氏夫人并二子并皆阻隔吾皇一见抚念非常慜其顺国之忠加以真王之泽敕扔佐命功臣北京留守河东节度管内观察处置等使兼政事令太原尹上柱国彭城郡王知昭德军节度事食邑八千户食实封七百户兼以昭义军节度使检校太傅耿纪长女以妻之即尚父秦王韩氏之甥也方雪太原之耻将兴广之基重整戈铤芟夷奸薛上女下奈何曦霜难保石火日销倏染膏肓俄归逝水寿龄三十有二帝罢朝而起叹以兴悲百姓闻之如丧考妣敕下宜霸二州共营丧礼其耿氏夫人念以同牢义重合卺情深丝罗绝琴瑟停欢于翡帐两儿阻隔一女才生金枝冀续于前朝玉叶期芳于后代恐以时迁岁远骨腐名消旌不朽文秀才非梦笔学愧面墙奉命援毫乃为铭曰天地大兮有成坏人至灵兮无定常石至坚兮无恒在既有身兮既有患不无伤兮不无路树宿鸟暂聚而终散武皇孙兮少皇子朝北阙兮到于此受国恩兮位至王功未成兮身先死国之仇兮未雪殃魂之逝兮在他乡七帝相承何所问三乖孤瘗塔山阳公长子丑哥次子善哥三年岁次辛巳十一月乙未朔十五日己酉记匠人摄彰武军长史超曾以拓本寄历史博物馆该馆以此志并跋文铅印公布兹附跋文如左吴氏十国春秋刘继文传称继文为世祖嫡孙而不知为赟子赖志知之志称干祐三年高祖崩逝薛欧两史均载高祖以干祐元年正月崩志作三年殆载笔者之误志又谓少帝承翰祸发萧墙少帝即五代史之隐帝顾两史均称隐帝名承祐故欧书隐帝纪注谓帝名承祐年名干祐为当时莫大之失今观志作承翰知必为避年名改祐为翰史氏失书赖志知之也志谓次子承钧既立改号天会元年两史载承钧天会改元在即位第三年初即位两年仍称干祐八年九年此殆亦载笔者之失也志称天会八年遣公入国淹留七载此事不见辽史本纪李焘长编开宝三年北汉主遣使持礼币贺契丹主枢密高勋言于契丹主乃悉索北汉使者前后凡十六人厚其礼而归之记辽之归行人值宋开宝三年为辽保宁二年逆数前七年当辽应历十四年为汉天会八年则继文保宁元年尚在辽未还与景宗纪称保宁元年五月继文入贡所记实相矛盾疑当如志所记天会六年为得保宁元年继元嗣位与高勋言嗣君新立之说正合由天会六年至保宁元年凡八年除遣归之年在辽凡七年也志称辽册继元为大汉英武皇帝辽史景宗纪但称册为皇帝不及英武之称李恽天龙寺千佛楼碑称上御宇之八年乙亥六月十六日于正殿受英武皇帝兼颁龙衣御带驷马周鞍别赐神旗鼓吹乙亥为保宁七年汉广运二年张正嵩墓志铭伏以文捭深水记陵迁谷变之期字石幽泉纪地久天长之事生之限也堕飚急景烁电轻沦死之约乎碎珠拆玉晞露风灯感情而述矣清河府君瑞鸠传裔灵剑得学宰晋相韩兴蜀霸汉德源自远良派爰多善不泯于春秋事亦丰于典策府君考讳谏南瀛州河间县人也学备张车才盈曹斗从师泗北授士关西校武则搏虎埋轮不输祖业绪文则怀蛟梦凤无让先贤旋值我北朝大圣皇帝初创干坤才磨日月变家为国授轩录以称尊取地为疆执黄图而作帝公以因随折杖俄逐挥鞭遂步龙沙皆归凤阙时让国皇帝在储君时携笔从事虽非拜傅一若师焉自后让皇入汉天授潜龙公为王府郎中重元臣也天授帝龙飞公授密直学士转给事除朔州顺义军节度使检校太保到任后甘雨随轩灵珠赴浦民谣五袴家给千箱袁扇风清瘦楼月朗滋王泽也增民事也公莅政勤得替匪败政也后以天顺皇帝登大宝公授左威卫上将军为入班节度使班首先茔夫人丁氏有子四人焉长曰正岌为通事舍人舌辩如川仪温似玉年过壮室在职而殂次子正峦俱为通事舍人礼备执珪仪全束带次子正嵩为朔州顺义军节院使即府君也小子正峰后茔夫人王氏子也有女一嫁西台御史大夫郑借府君生惧四知长无二惑令严训子礼厚睦亲娶博陵崔氏女有子五人长曰思睿婚而不禄次曰思恭辩李有知观星得学娶永和县刘令女有子二小幼不书焉次子思敬幼而早亡次二幼韩七韩八女二长适天水赵司空小男一在室府君荣限而终殁期俄及既缠竖祸曷免亹端堕艳难留轻沦自返春秋四十有八葬于霍上又下山之阳原礼也既伤去箭复悼藏舟意而书之谨为铭曰阅世阅川继生继死石火风灯浮沤逝水寿不永而皆伤荣不长而可毁谁谓府君道匪齐论其来宁晓其去也如贞妻在室贤子当门针不煞于二竖药夺于三魂既失藏舟难留去箭死谁不伤生谁不羡禄定非改善求可鹿与灬代一代比已达幽关又何悲恋为椁工石穴山餝金礭乎不拔线古贞今己年子月庆厚祥深天长地久永保徽音干亨三年十一月八日记卷五募人获奏宋兵所掠州郡其逃民禾稼宜募人收获以其半给收者辽史五九食货志兵后逋民弃业禾稼栖亩募人获之以半给获者为此奏节文请轻赋税奏山西州县数被兵加以岁饥宜轻税赋以来流民乞禁鞫狱官请托奏三京诸鞫狱官吏多因请托曲加宽贷或妄行搒掠乞行禁止请复民租奏山西诸州给军兴民力凋敝田谷多躏于边兵请复今年租请禁盗贼奏山西四州自宋兵后人民转徒盗贼充斥乞下有司禁止请停赐寺额奏诏书悉罪无名寺院今以主请赐额不惟违前诏恐此风愈炽请停关征奏秋霖害稼请权停关征以通山西籴易星命总括自序大辽统和二年翰林学士耶律纯以议地界事奉国书使于高丽辽东至其国颇闻国师精于星躔之学具重币设威仪求见屡请不从一日自请于高丽国王曰臣奉国书来此稔闻国师富于道德星命之学愿借玉音得遂一见以请所学何异昌黎之遇大颠也国王遂命一见既见之后往复数四前请曰微生ㄣ伏北方闻国师深于星命之度今日天幸得瞻豪相愿从师略闻一二以耸北方之学者亦是三生夙昔之幸不知可乎国师曰何不可之有但学士平生论学有何所得吾与学士从长商榷而已何以师为曰肤学得于生克制化之外亦有十条以前六条看根本后四条看流年其一曰太岁尊神加临管摄其二曰无中有曜弱处高强其三曰得经失次细辨盈虚其四曰身傍母吉傍鬼者凶其五曰同宫千里异官尺寸其六曰党母福多藏鬼祸大其七曰元守虽详流年尤急其八曰当生变曜流年变星其九曰限并诸煞贵禄不临其十曰流年诸星无忽柔曜此十条者各有详注未审如何国师曰此十条之说亦末矣本之则无今学士谈星根本以宫主为重耶度主为重耶曰得于平昔之讲明以宫度兼论不可用一而废一也国师笑曰宫度兼论吾恐子于星度胸中不能自断何以断人之祸福耶且如命躔丑宫之牛度宫土度金限行遇火一生一克何以为断又如命坐寅宫尾火虎度木宫限行遇水一生一克何以为断于祸福何凭遂再进曰愿弃所学而从师求教师曰吾尝以近世谈星者言宫不知度言度不知宫二者胥失矣吾于海上异人授我以偏正之垣于二十八宿之中分之曰一太阳五太阴六木六土六水二火二金之说学士曾闻之乎曰未也国师曰人生于地日月五行见于天其生值此七曜之吉则一生享福安荣七曜之凶前一生忙迫百不如意日月五星其为物也于天地间最大于天下万物日主画月主夜乃天之眼目也在天有五星在地有五行人生在世五者一日不可缺观星谈命苟不知此本根则为徒然学宫度兼论之术何以决人之祸福故十二宫有偏正之垣子宫以虚日鼠为正垣鼠乃子垣之宫神非正垣而何也丑宫斗金牛寅宫尾火虎卯宫房日兔辰宫亢金龙巳宫翼火蛇午宫星日马未宫鬼金羊申宫觜火猴酉宫昴日鸡戌宫娄金狗亥宫室火猪皆本宫之正垣此乃千古不易之论此谈星之大根本不可尽知要妙哉所谓一太阳者太阳君象也天无二日民无二王惟星日马乃太阳之正垣太阴者后妃之象后妃嫔众多宜太阴之有五也故以鬼金羊为太阴之正垣其馀张心危毕月皆偏垣之月也六木者寅宫尾火虎亥宫室火猪为木正垣其馀斗奎井角皆偏垣之木也六土者子宫虚日丑宫牛金为土正垣其馀女氐胃柳皆偏垣也六水者巳宫翼火申宫觜火为水之正垣其馀箕壁参轸水皆偏垣也二火者卯宫房日戌宫娄金为火之正垣二金者辰宫亢金酉宫昴日为金之正垣天地之间水木土随遇而有随所居而可得木满山林土满寰宇水满江河随处皆有至于金火则不可多得焉只有二水二金使金火如木土水之多则天下尝有持刃纵火之患耶岂不为世道忧吾有偏正垣七政论并日月并明说计八篇又有二百字真经二十五题详于学士十条者学士所举十条人常闻常知也吾之诸论其金火人所未闻未知也今以授子子欲行之当誓于天地鬼神不可轻泄此天机玄妙吾得海上异人所传而未尝泄今子得吾之传若不宝而重之必招谴于天不可逃也乃对师焚香设誓三日后国师遂以诸论八篇与夫二百字真经二十五题授之百拜而宝之大辽统和二年八月十三日耶律纯自识星命总括三卷耶律纯撰文渊阁书目作一卷一册菉竹堂书目作五册千顷堂书目作五卷此书向无传本清四库馆由永乐大典内辑出始末完具始流行焉卷首有纯自序一篇称大辽统和二年翰林学士耶律纯以议地界事奉国书使于高丽辽东因得彼国国师传授星躔之学云云末署统和二年八月十三日自识四库提要称辽史本纪其年无遣使高丽事又检列传无纯名谓殆亦出于依托按辽立国近三百年辽史列传仅四十四卷疏漏人所共知耶律琮尝寄知雄州孙全兴书耶律劭撰灵岩寺碑铭二人之名皆无征于辽史岂得据为赝品乎辽史圣宗纪统和二年虽无遣使之文而次年七月八月载有命将东征以辽泽沮洳罢征高丽事并见高丽外纪外纪之文提要已引检统和二年当高丽成宗三年高丽史成宗三年命刑官御事李谦宜城鸭绿江岸以为关城女真以兵遏之虏谦宜而去军溃不克城次年乙酉宋将伐契丹收复燕苏以我与契丹接壤数为所侵遣韩国华赍诏来谕可申戒师徒迭相犄角同力荡平王迁延不发兵国华谕以威德王始许发兵西会国华乃还先是契丹伐女真路由我境女真谓我导敌扌冓祸贡马于宋因诬缵高丽与契丹倚为势授次年丙戌载契丹遣厥烈来请和今虽未得耶律纯议界之记事而统和二三年顷契丹高丽间确有疆界之事是纯之奉使虽未见明文记载亦有其能之可理也四库简明目录曰术数之书凡称古人名者百无一真纯不知为何许人似尚实出其手是又认为似非赝作考李焘长编仁宗皇祐三年四月契丹国母遣忠顺军节度使左金吾卫将军耶律纯贺干元节皇祐三年当辽兴宗重熙二十年去圣宗统和二年差六十七年之久似为二人同名志之待考答萧挞凛书窃闻治得其要则仇敌为一家失其术则部曲为行路夫西北诸部每当农时一夫为侦候一夫治公田二夫给糺官之役大率四丁无一室处刍牧之事仰给妻孥一遭寇掠贫穷立至春夏赈恤吏多杂以糠秕重以掊克不过数月又复告困且畜牧者富国之本有司防其隐没聚之一所不得各就水草便地兼以逋亡戍卒随时补调不习风土故日瘠月损驯至耗竭为今之计莫若振穷薄赋给以牛种使遂耕获置游兵以防盗盗颁俘获以助伏腊散畜牧以就便地期以数年富强可望然后练简精兵以备行伍何守之不固何动而不克哉然必去其难制者则馀种自畏若舍大而谋小避强而攻弱非徒虚费财力亦不足以威服其心此二者利害之机不可不察昭闻古之名将安边立功在德不在众故谢玄以八千破苻坚百万休哥以五队败曹彬十万良田恩结士心得其死力也阁下膺非常之遇专方面之寄宜远师古人以就勋业上观干象下尽人谋察地形之险易料敌势之虚实虑无遗策利施后世矣刑律延宁墓志公讳延宁其先祖已来是皇亲曾祖讳臬离骨祖讳止上旦下午不考讳萨割并名已勇闻庆由善积祚将至英贤诞生即萨割太师令公第二子也以命世之才开基之运景宗皇帝念是忠臣之子致于近侍始授保义功臣崇禄大夫检校太保行左金吾卫大将军兼御史大夫上柱国漆水县开国子食邑五百户公尽忠尽节竭力竭身景宗皇帝卧朝之日愿随从死今上皇帝念此忠赤特宠章临超授保义奉节功臣羽厥里节度使特进检校太尉同政事门下平章事上柱国漆水县开国伯食邑七百户公威极北之壃境押沮捩之失围闻见归降例皆森耸妖言此扫尽荡灭凶顽路不拾遗安人得众天之道满寿尽者然以统和三年十二月三十日于羽厥里疮疾而薨年三十九圣上轸感即以令归本国去统和四年十一月十八日葬于白崖山中之礼也夫人频毕令公大女坤仪德备令淑传芳从夫荣而赴任独归苦痛至切睹灵怅前箫踈冷落血泪交流男和哥寺奴赛保捏骨里超群书算武射扌表媂女喜哥演彳尔已哥迥禀慈柔芳年照惠公唐相状告神姿何有非常之福而无寿永之贞欤今会葬连岗即扃幽室或虑寒来暑往口主年世之期雨灌霜封莫识平生之事谨为铭曰诞生令德威镇北方辅弼圣朝出入将相福兮已过祸兮遄逼卜连岗兮安此宅为来世之所识按志文前题大契丹国故保义奉节功臣羽厥里节度使特进检校太尉同政事门下平章事上柱国漆水县开国伯食邑七百户耶律墓志铭并序五十二字凡三行未署撰者此志别有契丹字志文十八行在本志右上方上下几乎相连契丹字志末空两行别左方有三行汉字志文直通上下即汉字志文凡二十四行整行行三十七字半行行十七至十九字羽阙里即于厥胡峤作妪厥律沮捩为沮扌伏即阻卜异文失围则失韦亦作室韦祐唐寺创建讲堂碑夫幽燕之分列郡有四苏门为上地方千里籍冠百城红稻青秔实鱼盐之沃壤襟河控岳当旗戟之奥区于古堞之外西北一舍有盘山者乃箕尾之巨镇也深维地轴高阙天门暖碧凝霄寒青压海珠楼旋室仰窅窱于昆邱宝洞琼台耀磅礴于恒岳崆峒左倚太行右连怀珠之水派其阳削玉之峰峭其后岭上时兴于瑞雾谷中虚老于乔松奇树珍禽异花灵草绝顶有龙池焉向旱岁而能兴雷雨岩下有潮井焉依旦暮而不亏盈缩于名山之内最处其佳此境旧有五寺祐唐者乃备其一自昔相传有尊者挈杖远至求植足之所僧室东北隅岩下有澄泉恍惚之间见千僧洗钵瞬息而泯因兹构精舍晏坐矣厥后于溪谷涧石之面刻千佛之像而以显其殊胜也虽雨渍苔斑睠仪相而犹在阳舒阴惨流善誉而不堕向此蓝垣之北长松之下有大石焉重万馀钧或遇敬信者微触而动迄今游阅之士冠盖相望四序不绝于阡陌也当昔全盛之时砌叠龙蟠檐排凤翅晨钟暮磬上闻兜率禅宗律学宛是祇园骈阗可类于清凉赫奕遥同于白马乃法侣辐辏之乡也爰自大兵之后立已烬灭由谓物不可以久废故享利于德人德人者即寺主大德乃当寺之景派也厥本惟裔其神不测苦随念尽乐与人同化六趣之茫然归十方之安隐年腊未晚行业弥高既多有续之闻宜示无穷之绩寺主大德俗姓琅邪氏释讳希悟镇阳夏博人也爰自聚沙之岁礼当寺寺主在楚禅师授法焉剿除五盖慕别四生舍欲棹而誓泛慈舟弃毒药而愿食甘果年二十诣长兴寺具月罗由启宏愿延僧一十万次第竟矣于是谓其友曰闻二仪舒惨四序推迁人生几何岁不我与览斯基址孰忍凄凉野鹿群麋昼夜而草眠香径坏碑毁塔高低而蔓持滕萝玉毫消尽于华鬘金磬罢闻于斋忏上漏下湿日就月将徐兴同造之心爰起从新之务于是手披榛棘力用经营移怪石而截断云根伐灌木而摧折烟色应历十二年化求财赆盖佛殿一座栾栌娟妙丹雘鲜新塑佛中央图像四壁保宁四年又建厨库僧堂二座俾爨馐之有所作也宾旅之有所归也干亨二年加授紫衣载议门迎广陌地处幽凉虞生肇之徒见临顾讲赞之所交阙乃于僧室之阴叠磷磷之石瀹瑟瑟之泉高广数寻骈罗万树薙除沙砾俯就基垧而又请邑人醵缗聚赂四远之乐施者如鳞介之归巨海也既乃市木云峤采石烟二岩穷斤斧之功极磨砻之妙初心才启大厦攸成式导昏衢弥光世德其堂也保宁十年创建带云川之渺渺总远岫之峨峨东观种玉之田西掞筑金之阙兰楹镂彩桂柱凝丹月入秋窗风含夏户檐外之杉松郁郁槛前之烟水潺湲所贵安苾刍僧置狻猊座高谈玉偈然慧炬而绝烦恼薪妙演金文挥智刃而剖无明干虫代干长依佛座永压山门对延灵岫之峰阐说瑜珈之旨此皆邑人等心犹慕善志乃忘筌知浮生石火以难停觉幻质风烟而易灭各抽净施共构良因即寺主希悟大德激劝之所致也缘惠之所被也厥外井有甘泉地多腴壤间栽珍果棋布蔬畦清风起兮绿干香细雨霁兮红葵茂载谅鸿基必葺白足咸来其供给之费恒不阙于只赡者大德寺主力办也盖惟寺主大德道洽空有识洞幽冥全资化导于多方以至圆成于能事所冀皇朝永安神业矣相国长调鼎鼐矣京尹之仁无秕稗矣郡牧之信及竹童矣一切含灵同沾利乐一切惑溺并向真如爰述懿徽俾雕翠琰其邑人姓氏具列碑阴仲宣靡职之岁华构方成命修辞以序之序之伊何即为铭而记之铭曰峭壮灵峰创兴华宇式开讲肆用陈法侣物置人多利圆三宝庶几乎作善之祥传名旷古统和五年岁次丁亥四月八日上承天太后奏降卒役夫皆有父母妻子不无怀土之情驱之而北终不为用惟殿下以至仁宽宥放归乡国幸甚谏上击鞠疏臣窃观房玄龄杜如晦隋季书生向不遇太宗安能为一代名相臣虽不才陛下在东宫幸列侍从今又得侍圣读未有裨补圣明陛下尝问臣以贞观开元之事臣请略陈之臣闻唐太宗侍太上皇宴罢则挽辇至内殿玄宗与兄弟欢饮尽家人礼陛下嗣祖考之祚躬侍太后可谓至孝臣更望定省之馀睦六亲加爱敬则陛下亲亲之道比隆二帝矣臣又闻二帝耽玩经史数引公卿讲学至于日昃故当时天下翕然响风以隆文治今陛下游心典籍分解章句臣愿研究经理深造而笃行之二帝之治不难致矣臣又闻太宗射豕唐俭谏之玄宗臂鹰韩休言之二帝莫不乐从今陛下以球马为乐有不宜者三故不避斧钺言之窃以君臣同戏不免分争君得臣愧彼负此喜一不宜跃马挥杖纵横驰鹜不顾上下之分争先取胜失人臣礼二不宜轻万乘之尊图一时之乐万一有衔勒之失其如社稷太后何三不宜傥陛下不以臣言为迂少赐省览天下之福群臣之愿也请增折税粟价奏今岁霜旱乏食乞增价折粟以利贫民燕京军情奏宋兵至边时暑未敢与战且驻易州俟彼动则进击退则班师韩瑜墓志铭郝云天高门袭庆列爵疏封雄飞资庙食之文鹿鸣叶朝宴之雅若乃真先王之胄绪大建侯之勋庸继世联芳载书备简韩之先与周同姓武王封于韩原号韩武子后与赵魏灭范贞子迁之平阳安王始为六国自韩之后因生赐姓族氏不迁本大则枝出惟繁源浚则流长靡竭拜前封后从昔至今宗躅弥昌丰谋尽纪近代则起家于燕壤仕禄于辽庭焉曾祖大司马英气拔伦风襟特秀讨恶助中乡之典若畴遵祈父之诗王父讳知古临潢府留守守尚书左仆射兼政事令始逢昌运兼绾重权如萧何独守于留司孔光不言于温省列考燕京统军使天雄军节度管内处置等使开府仪同三司检校太师兼政事令邺王石驎禀异风虎腾祥文武敌万人之英将相备累朝之杰三分上爵一字真封忠贞则元后腹心仁惠则黔黎膏沐公讳瑜字即邺王夫人兰陵氏之长子也生而魁伟幼有端良雅好大谋卓闻奇节趋庭就传学诗礼以检身筮仕勤王便骑射而成性应历中初补天雄军衙内都指挥使寻诏赴阙授银青崇禄大夫检校工部尚书右金吾卫将军兼御史大夫上柱国行止可度矢以廉能夙夜在公曾非旷怠景宗皇帝绍位之始命选禁卫端求荩臣以公壮志不群良图可用授控鹤都指挥使绛州防御使检校司空寻授金紫崇禄大夫检校太保左羽林军大将军紫庭奉职耀簪绂以输忠红旆御戎森戈矛而称略迁授客省使只膺载砺循墙益恭朝廷嘉之改授内客省使检校太傅守儒州刺史仁化洽于六条政声隆于双阙自任复诏充内客省使崇禄大夫检校太傅兼御史大夫上柱国昌黎郡开国侯食邑一千户食实封一百户遇圣明之代当要重之荣束带立朝有仪可效对扬休命发言盈庭洎统和间以太阶未平渠魁作孽曾来犯境涿易屯凶及贼师既溃诏公权涿州刺史实谓当难安之秋得惠和之牧次年昭圣皇帝哀燕民之若子忿赵氏以如仇北率天兵南行国讨仍观敌寇据彼长城筑垒犹坚横戈甚众公方当扈从切在剪除以夺人为先谋以亡躯为尽瘁因俯营擒狡释铠传宣攻长城俄为流矢中首然虽抱楚尚更摧锋金疮寻发于朝昏委命几临于泉壤承天皇太后愈怜忠赤爱之如母子之慈皇帝复念旧勋痛乎竭君臣之义叠颁医诏亲视殒伤呜唿乐尽悲来福盈祸扌冓贤愚并叹今昔宁逃以统和五年十一月十日薨于行次享年四十有二寻载灵柩而归权厝于霸州之私第皇上以阶爵未峻赗赠有加殊锡恩辉载超伦等追赠太尉所以旌忠孝也国朝深论吉地允泽通年邺王夫人方承天睠深被国恩足以崇骨肉之亲笃家门之孝率诸昆季具窆如初以统和九年岁次辛卯十月丙寅朔八日癸酉改葬于羁州之西青山之阳礼也始娶夫人萧氏先亡合袝于此夫人生九男三女长男曰越孙早亡次阿骨儿亦亡次骇里钵亦亡次宝神奴亦亡次福孙亦亡次栲栳亦亡次三哥年幼次四哥亦亡次高神奴亦亡长女杨佛喜早亡次罗汉女次堰弥吉俱在室尚幼继室夫人萧氏诚叹未亡礼无再嫁公英雄授爵胆气过人高贵相承交游不杂宜乎萃谠言而致寿弘茂绩以流芳奈何过隟兴嗟临川告逝必使松楸间植长滋龟兆之占陵谷纵迁尚固牛眠之异俾营丰树用刊贞珉其词曰公之高贵继世联芳挺生魁伟克蕴端良礼乐是悦骑射斯彰历官禁省效节疆场挥戈深入流矢横伤魂飞战垒骨归故乡皇情哀痛宣赠弥光事君事父忠孝备昌万载千秋芳声不亡附跋右文民国朝阳县志卷十一日本满铁调查部满洲金石志罗氏满洲金石志并着录兹就拓本参订碑存朝阳县公署篆盖故昌黎韩公墓志之铭九字三行文前题故内客省使检校太傅赠太尉昌黎郡韩公墓志铭并序日本园田一龟着朝阳县出土韩公墓志铭考据此志兴韩橁墓志补辽史之漏并正辽史韩橁作韩简之讹为制韩氏世系表别附于后按宋朝类苑七七引乘轺录虏旧有韩统军者德让从弟也取萧后姊封齐妃韩勇悍多变诈虏之寇我澶渊也韩为先锋指麾于城外我师以巨弩射之中脑而毙虏丧之如失手足自是虏无将帅遂以宁统之年五十勇略不及韩虏咸忧焉虏政虐苛幽苏苦之加以耶律萧韩三姓恣横岁求良家子以为妻妾幽苏之女有姿质者父母不令施粉白弊衣而藏之比嫁不与亲族相往来韩统军即指韩瑜可与本志相参证近年河北省迁安县上芦村出土韩相墓志铭相字世栱曾祖讳知古祖讳匡胤列考讳琬字象先相为琬之次之现增入韩氏世系表附韩氏世系表知│古│匡三││胤匡二匡一││琬美嗣││││││││││女马禹二瑜一德五德四德三德二德一│││相二一│凝崇威让源│││││││││││││││郭制│堰三罗次杨长高九四八橁七栲六福五宝四骇三阿二越一│女女女│三心金│尔汉佛神│神里骨│││吉女喜奴哥│栳孙奴钵儿孙││││││┼│高二高一涤二谢一次长大二奴一┴家女女犭苟子││││││││十奴鲁十贻三贻二齐一五四三次长家训孙奴女女女女女重修独乐寺观音阁碑故尚父秦王请谈真大师入独乐寺修观音阁以统和二年冬十月再建上下两级东西五间南北八架大阁一所重塑十一面观世音菩萨像谏滥刑夫兄弟虽曰同胞赋性各异一行逆谋虽不与知辄坐以法是刑及无罪也自今虽同居兄弟不知情者免连坐致高丽书大朝统一四方其未归附期于扫荡速致降款毋涉淹留再致高丽书八十万兵至矣若不出江而降当须殄灭君臣宜速降军前致高丽书近奉宣命但以彼国信好早通境土相接虽以小事大固有规仪而原始要终须存悠久若不设于预备虑中阻于使人遂与彼国商议使于要冲路陌创筑城池者寻准宣命自便斟酌拟于鸭江西创筑五城取三月初拟到筑城处下手修筑伏请大王预先指挥从安北府至鸭江东计二百八十里蹋行稳便田地酌量地里远近并令筑城发遣役夫同时下手其合筑城数早与回报所贵交通车马长开贡觐之途永奉朝廷自协安康之计乞还四番部详稳表臣先朝旧臣今既垂老乞还新命凯得常侍左右马令钦等造塔记遭时移代革之轻灭其主马令钦伤兹圣像以极多愍以灵基见瞻承而甚少前岁也已兴一念之诚今日乎遂报再修之愿爰有供养主志闲妙教名播空门逢片善以必修完无一物而不矜恤睹兹堕废念在建迁次则众信共谋多仁特佑移故基而戮力营新止以同心于此精蓝致安灵塔自兹供养者或名香妙花归依者或扫塔涂地令众生息轮回于六趣获消灭于三涂量再建之殊因幸书言之不尽统和十四年岁次丙申三月辛丑朔十八日戊午丙时建龙龛手鉴序统和十五年沙门智光夫声明着论乃印度之宏纲观迹成书实支那之令躅印度则始标天语厥号梵文载彼贯线之花缀以多罗之叶开之以字缘字界分之以男声女声支那则创自轩辕制于沮诵代结绳于既往成进牍以相沿辩之以会意象形审之以指事转注洎乎史籀变古文为大篆程邈变小篆为肄书蔡邕刊定于石经束晰网罗于竹简九流竞鹜若百谷之朝宗七略遐分比众星之拱极寻源讨本备载于埤苍广苍叶律谐钟咸究于韵英韵谱专门则字统说文开牖则方言国语字学于是乎昭矣矧复释氏之教演于印度译布支那转梵从唐虽匪差于性相披教悟理而必正于名言名言不正则性相之义差性相之义差则修断之路阻矣故只园高士探学海洪源准的先儒导引后进挥以宝烛启以随函郭迻但显于人名香严惟标于寺号流传岁久钞写时讹寡闻则莫晓是非博古则徒怀惋叹不逢敏达孰为编修有行均上人字广济俗姓于氏派演青齐云飞燕晋善于音韵闲于字书睹香严之不精写金河而载缉九仞功绩五变炎凉具辩宫商细分喉齿计二万六千四百三十馀字注一十六万三千一百七十馀字并注惣有一十八万九千六百一十馀字无劳避席坐奉师资讵假担簦立祛疑滞沙门智光利非切玉分忝断金辱彼告成见命序引推让而宁容阁笔俯仰而强为抽毫矧以新音遍于龙龛犹手持于鸾镜形容斯鉴姘丑是分故目之曰龙龛手鉴惣四卷以平上去入为次随部复用四声列之又撰五音图式附于后庶力省功倍垂益于无穷者矣时统和十五年七月一日癸亥序龙龛手鉴重修云居寺碑记中邱庭境憍萨罗国西南三百馀里至黑琗山寺引正王为龙勐菩萨凿疏山石建立伽蓝以释迦佛所宣教法及诸菩萨所演述论鸠集部别藏在其中期之永固待室慈氏东方震旦燕城西南十馀维那至云居寺按范阳图经智泉寺僧静琬见白带山有石室遂发心书十二部经刊石为碑在唐临冥报记隋大业中沙门智菀造石经藏以备法灭炀帝幸涿郡内史侍郎萧瑀皇后弟也以事白后后施绢千匹及馀钱物瑀永施绢五百匹朝臣闻之争共舍施故菀得遂其功皇朝应历十四载寺主苾刍谦讽完葺一寺结邑千人请右补阙琅琊王公正作碑其文称最或传于竹帛或记于肺腑成诵在口者亦众矣顷因兵火遂致伤缺补阙子诸行宫都署判官都官员外郎赐紫金鱼袋教念先人遗迹出俸钱再修王公与主无碍大师为心昭神教以释智光乃考之执友资也故命述重刊勒之事时睿德神略应运启化皇太后至德广孝昭圣皇帝之二十三年统和乙巳岁八月丁丑朔十一日丁亥记天顺皇帝御宇之十五载即穆宗应历十五年岁次乙丑时丞相秦王已统燕四年此统燕京之丞相秦王为高勋辽史卷八五有传重元系兴宗之弟道宗之叔与穆宗时间相距甚远朱氏以秦王为重元误特建尊胜陁罗尼幢记伏闻护明下降爰欲度于四生调御出兴遂震摇于六种恒施慈念广运悲心示方便于三乘发弘誓于四愿教之惠施作苦海之津梁化以归依指迷途之径路比为常弘释梵永济人天迁神忽现于缘周示迹故留于遗法遂有封袟于堂殿或乃刊勒于碑幢讽之者福不唐捐诵之者功超远劫若乃轻埃沾处微影覆时非惟获果于未来兼亦除殃于过去者莫若佛顶尊胜陁罗尼矣翊爰从稚齿幸忝趋庭才逾辩李之年旋禀学诗之训遂乃自强不息温故知新砺鈆刃而不愧雕虫望金科而将期中鹄岂为祸从天降运与愿违立身才始于弱冠倏尔俄钟于何怙迩后董帏孙阁悉捐子夏之书日往月来但泣高柴之血其奈世同石火时若电光伤嗟未复于斤骸荏苒旋逾于终制遂乃扪心静算涤虑沉思深惭于圣代甘闲又耻于明时虚度是以编联陋唱采缀芜词相庭始叙于行藏侯府骤昇于莲幕粉帏兰省数年而幸忝优游典郡倅戎两镇而谬经履历至若贰留三使仗钺拥旌盖严训之所致也今于坟所建斯幢者奉为荐考妣之亡灵也亡考长官世袭簪裙性惟清慎守谦恭则无爽五常蕴敏惠则洞闲三教爰因筮仕着功勤而早遂利名不顾字人叹徒劳而归终里社亡妣夫人浮阳茂族邹鲁名家禀亲教而洞晓妇仪承闺训而妙熟女史加以瑰姿态逸从夫之淑慎遐彰仪静体闲守德之功容备着岂谓因缠微恙莫驻盛颜畏日煦而花露俄零悲风扇而香魂忽散翊念兹永诀痛切追思早年虽备于送终继日徒嗟于不迨是以特抽净俸用构良缘市翠琰于灵严命奇工于帝里罄之巧思运彼殊材次皓鹤以翔空列狻猊而绕座匪图壮丽悉去繁花惟仗圣言以资冥魄云盘雨泛如闻甘露之香宝铎风摇似听苦空之韵多多盛事一一难宣靡托高材贵形实录伏愿惊禽骇兽依圣影以获安孝子顺孙荐幽灵而勿替时统和十八年岁次庚子四月戊申朔七日甲寅丙时建请宋帝遣使议和状臣先奉诏充定州路副都部署望都之战自辰达酉营帐未备资粮未至军不解甲马不刍秣二日矣加以士卒之饮冒刃争汲翌日臣整众而前邀其偏将虽胜负且半而策援不至为北朝所擒非唯王超等轻敌寡谋亦臣之罪也北朝以臣早事宫庭尝荷边寄被以殊宠列于诸臣臣尝念昔岁面辞亲奉德音唯以息民止戈为事况北朝钦闻圣德愿修旧好必冀睿慈俯从愚瞽请宋帝遣使议和奏契丹已领兵攻围瀛州盖关南乃其旧疆恐难固守乞早遣使议和请宋帝遣使议和奏昨十月六日石普差人送到手诏北朝日候朝廷使者今尚未至乞早差人至此商量见今顿兵不敢虏劫必望圣慈早隆宣示免臣失信请宋帝遣使议和奏北朝顿兵不敢劫掠以待王人请宋帝遣使议和奏请自澶州别遣使者至北朝免致缓误宋华斌南还附奏北朝已严禁樵采仡乞诏张凝等无使杀伤北朝人骑移宋界沿边州军牒逐处已开榷场请许南北商人往来交易永清县都监移宋霸州牒部民李加兴先以钱二十千赎得南界掠来妇人阿杜为妻近同至霸州鬻席为前夫齐变擒去请追捕还付加兴王悦墓志铭殷王子毕干为纣所害子孙以王者之后因而称氏或忠良霸汉或骁勇兴唐白马到庭传阴德于盖古紫毫染翰彰奇异以备今曾祖讳北平王英出万人位荣一字器大倚天剑柱壮不周山运合昌时门钟间气祖讳明殿左相义武军节度易定祁等州观察处置等使开府仪同三司检校太师守司空同政事门下平章事使持节定州诸军事行定州刺史太原郡开国公食邑一千五百户出征入辅纬武经文爰静爰清美矣盛矣父讳廷阮左千牛卫大将军检校司空天产人杰世挺国桢玄女兵谋深沉独晓公讳悦即大将军之次子也箕裘袭庆钟鼎联华潜躅父风是膺天睠立年方近就日将期敕充辽兴军节度衙内都指挥使欲趍禁掖预佐藩垣既负干勤遂隆渥泽入为严胜龙卫兵马都部署银青崇禄大夫检校太子宾客兼监察御史武骑尉俾承朝奖效报帝恩解围射戟之臣功疑接武飞骑控弦之士艺愧连镳出为飞狐招安副使衔兹纶命缜彼塞垣不起烽烟屡更星岁回奉宣充祁沟兵马都监揄扬叨略宁谧关河因抱良能转加选用又为燕京西南面巡检使阿私不入奸蠹旋除白刃雕弧神惮鬼慑复充行宫市场巡检使泊于守职惊若循墙损贫奉富之俦都然屏迹进授长宁军节度副使布贰车之新政且利于民参六条之旧章不犯非礼罢任南征为诸宫院兵马副都部署共駈虎旅同助圣谋遣宀祋百战之师畏骁将六钧之艺自南征北归马回戈复授宁远军节度副使一种衔恩独能戮力黔首仰之如父母狱讼赖以若神明复受命为上京兵马部署遂押军戎又当征役方临桑水忽起薤音以统和二十三年五月十三日薨于本宅享年五十有三以其年十一月十六日葬于利州西三十里尖山南焉礼也公娶室天水郡赵氏保静军节度使太保匡尧之长女兰芳蕙茂仪静体闲将贞顺以成风拟河洲而叶咏有三子孟曰莹厢都指挥使次男凝次男福哥皆千里骥子九包凤雏明敏天生琢磨人宝有二女长适金州防御使管内诸处置使张近武之次男日行为妻次女妲哥玉肌珠胫螓首蛾眉以礼自持其仪不忒缙公兄守平州望都县令未侵暮景遽奄下泉次辽兴军节度山河使早亡次弟式涿州刺史检校司徒次夫守秘书省校书郎早亡次弟制西头供奉官次小沟儿纶綍受命干洁立身俱扬鸑鹜之音共守鹡鸰之义公忠信有厚温和无玷砺臣节奉于两朝霈皇泽近于三纪既明且哲许国忘家日逝人寰衰年未逼星沉鱼笱急景难留嗟无兆于鸠金痛长埋于虹玉嗣子情哀陟怙志忉为陵铭志未修函题见托乃援其笔为勒词云昌期偶运哲人佐时韩白妙略岳湛奇姿艺精弧矢德厚谦慈朝奖有位公清无私福穷于彼命谢于兹牛眠卜宅鹤吊伤思声名不朽魂魄何之呜唿哀哉存殁如斯盘山甘泉寺新创净光佛塔记伏以聚沙为塔尚获入圣之殊因舍金买园自感生天之妙果三乘备载十号明宣今乃岁值安康人皆丰足重空门者雾集慕释典者云屯欲构良因特于胜地伏遇我承天皇太后恩沾万汇德被两朝致率土以虞实含灵而有赖况我昭圣皇帝垂衣而御宇宙握镜以统黔黎乃见迩肃之远安是致涂歌之里咏我大元帅梁国大王机宣虎帐力赞龙图遐方畏威生民怀惠况州主司徒牧民廉洁作国忠贞早扬去兽之谣复着还珠之美本县侍御才高吐凤词逸怀蛟此时屈带于铜章异日已达于金阙维那苏州司马张彦琼等兴国军节度巡官李玉道心坚固服事修崇于渔阳之封在甘泉之寺创无垢净光佛舍利塔也非因旧址特立新规事既办于众心功乃成于不日上侵圆盖视日月以相连下镇方隅得天龙之拥护瞻礼者罪灭敬仰者福生庭用学靡盈车才非满邹鲁之风慕燕赵之奇蔑闻见托既频退辞不获庶使陵迁谷变纪盛事以遗地久天长在贞珉而永录邑众同修上善并刊芳名统和二十三年岁次乙巳十月丙子朔二日丁丑记王邻墓志铭志者形于言而侔于法观其行而立其规规矩可以播徽猷而扬威烈徽故事而着英声若以课虚焉能务实匪铭匪石无以彰不之谈乃质乃文可以叙莫穷之纪承其大体敢构荒辞陈三代之嘉名垂千年之人范其先太原琅琊国王之太子晋之后祖任儒州刺史烈考大郎君讳继温不仕娶北平氏次弟讳继授银青崇禄大夫检校尚书左仆射娶彭城氏公昆季五人长兄讳颙不仕次弟讳邻字德润卓乚亨二年授东班少府银青崇禄大夫兼监察御史武骑射以统和三年授银青崇禄大夫使持节降圣州诸军事行降圣州刺史兼监察御史武骑尉次统和十四年授银青崇禄大夫检校国子祭酒使持节喦州诸军事喦州刺史兼监察御史武骑尉次统和十八年授蔚州钱帛都监次统和二十一年授上京都商税院都监次弟讳操武定军山河指挥使次弟讳政统和五年授右番殿直次统和九年授西头供奉官银青崇禄大夫兼监察御史武骑尉次统和十年授银青崇禄大夫检校国子祭酒行阁门通事舍人兼监察御史武骑尉次弟俊启圣军衙内都指挥使长兄娶陇西氏次娶清河女次娶弘农氏次娶彭城氏次娶天水氏儿侄守密供奉班祗候次守琢兴国军衙内都指挥使次守军山河指挥使次守元供奉班祗候次守次守宁次守敖次守敬次守顺次佛留次通儿次十公以金玉之才应风云之会勤二圣两朝陪鸯鹜而寒暑无移銮舆而夙夜匪懈资忠应信直怀柔经任使以事公历驰而守谋合神胜妙简帝心或征讨以获功或口衔宣而词道爰拒使专城布政疲民之父母扶危宁乱为圣主之股肱甘雨随轩仁风远承美替又降仁恩授以监职选兹清慎而纳锐而无党无以述公私得济致时殷而俗阜感仁洽以义未许干勤忽萦疾数良莫遇秦医仰天道以难论叹人生之到此公享年六十有二以统和二十一年一月十二日薨以当年十月三日葬之礼也又以统和二十四年十一月一日卜其吉兆加以玄堂日往月来窆悼天长地久难追岱之魂等方命下卜城拙谨为铭曰挺生随气命世英才相时而动应运而来两居郡守生平仁既授皇恩两临重务清振玄寰宇忽随夜舟逝水同流牛服兮符吉兆掩玄堂兮千秋统和二十四年十一月一日敬记奉殷墓志维统和贰拾伍年岁次丁未肆月丁卯朔贰拾捌日甲午乐八上女下郡奉殷墓志元是魏府大村固人寺耳上口下皇帝打肤入囗夷亡父曾任下津县令殷身受郎主补充左教练使后次彰义军节度补司马后次任义军节度着补充摄节司空氵乚亲駈肆拾贰口参拾参口并是国作囗夷外有玖口駈使人并是买到伍口忙儿外儿喜儿六儿官王说墓志铭公以匡合为人杰清纯为国桢角文钤神授才略天然踵二八臣契半运鹰扬其势虚变其姿生佐圣主闻明朝终事既影何叙焉形往名留非玉牒金版可纪影沈誉振非鳞门贞珉可书刊录斯深古今不朽公讳说字梦征其先太原琅琊国王太子之后也林六天地人一贯三为王天下往祖讳纳爰因大圣皇帝攻天下宅心向化回归盟一见注应国风授守吏部尚书门下侍郎次纯和守正佐理功臣宣徽使特进检校太傅开国侯食邑一千户夫人氏生三子长讳崇不仕次崇信授东头供奉官次辽西州刺史夫人石氏生二子长不仕次授公诗崇日生儒两州刺史夫人崔氏生八子长希悯不仕次公国明黜恶东宫贤沾雨露恩应云龙会授西头供奉官克勤扈跸节从銮授初阶次以使检校国子祭酒加检校太子宾客掌御莞宸游无失从禽猎次军器库使弧矢既精戈干引次翰林茶酒使主司九奉一人次坟都部署加金紫检校司空上柱国靡怠于营置全坟邑授亳州防御使检校司徒知州刺史削银青授金紫平水山河次上京副留守政肃刑清民殷俗阜次奉先军节度使检校大保行显州刺史上柱国琅琊县开国男食邑三百户驷马拥双旌奉宣统制兵夫展拓疆界次积庆宫汉儿渤海都部署检校太傅日雄藩治宫务奉宣同监国政权宣徽及五宫院事燕京管内商税都点检为枢酬出夫检校太尉以两国通和万方归一尚授忠勤奉主功臣宁江军节度使州刺史琅琊郡开国侯食邑一千户加四字而宣为板筑都部署宣差中京大内居国内节权掌皆在指唿次弟希隆头供奉官相次转至涿州刺史上柱国琅琊郡开国男食邑三百户次弟希颜不仕次希右番殿直授西头供奉官仪銮副使次弟希弈不仕次弟希涛授左番殿直次弟希权阁门舍人公是供遥建彼皇都营筑劳神板图任重加授户部使掌户籍辖夫大内既成已就功名未显疾病俄萦空伏枕以缠羸悴圣上赐良药宣名医仰天道以穷叹人生之到此贞魂忽散圣帝之股肱疲民之父母去统和二十五年七月三日壬时薨于中京享年五十有七次迁神柩于建州北私宅以当年十月七日庚时焚殡之礼也既焰芝兰之香逐清风金玉之质归天上圣上顾以勋臣特加赙赠检校太师明天降命泉路取统和二十六年八月二十日戊申赴良辰谋大葬卜窀穸凿高冈燕集御泥鸟来下泪玄扃朗见对松以于掩夜惨之济阳郡夫人蔡氏盖承夫贵特授恩赐霞帔冠贞质温恭可县生八子长元则新妇氏特授命俄丁父忧次元济早亡次氏次元坤新妇崔氏次元宪次元鼎次元亨次元男等悲缠内痛贯九回欲寻之灵何年得见之叹日徒伤孝子泣血伸诚末士则含酸运思追之景行在世之休声不弃小才用德操流而谨为铭曰伟哉贤良来辅圣资荫莅事朝堂自供奏班授诸郡着公方克怀忠赤修皇子副汉尹折狱能共轩是谁帝辇俄迁雄藩是守义感群心德传众口贵封五等首冠六宫金辉玉润仁洽道丰建都构厦竭力输勤基成事立世泰时殷将显元功忽缠痼疾虽赐灵丹难痊英质忍辞明代恨泛夜舟蒿里风惨玄堂月秋神姿忽掩在高坟万载千龄俞不统和二十六年岁次戊申八月己丑朔二十日戊申匠人刘全进太平七年岁次丁卯正月戊寅朔十七日甲午济阳郡夫人蔡氏薨于显州之私第是岁四月辛未朔二十日甲午申时袝葬先太师之北礼也谏伐高丽疏国家连年征讨士卒抗敝况陛下在谅阴年谷不登创痍未复岛夷小国城垒完固胜不为武万一失利恐贻后悔不如遣一介之使往问其故彼若伏罪则已不然俟服除岁丰举兵未晚涿州移建孔庙碑阴记旧庙在城南东北隅是年刺史高公移置南城东南隅康庄之左庙碑阴记云因复悟今州城南北若连环然意者置州时展筑南城而广大之今市中隔门本故县城南门也观此前后证据甚明无可疑者耿延毅妻耶律氏墓志铭易曰有天地然后有夫妇盖干坤定而阴阳分男女生而婚姻作肇起人伦之本区别恩义之端生则保宜家之吉固敦欢好没则怀同心之恋是兴论撰则夫妇之义大矣哉夫人耶律氏本姓韩其韩氏之源国纪家牒备矣此不复书自诸父大丞相晋国王尚书令文中王寅亮累朝操执八柄曹公辅汉运霸世之机筹伊尹匡殷树格天之勋伐故赐耶律氏与国同姓焉参天寿木腾枝叶以同荣上汉洪河涌源流而共浚曾祖讳知古彰武军节度使太师中书令角立杰出忠甲信胄身为社稷之臣材高廊庙之器龙旌虎节虽登上将之坛鸡树凤池兼竣三台之秩敬仲事齐而莫京臧仲于鲁而有后王父讳匡嗣西南面招讨使晋昌军节度使尚父秦王赠尚书岳粹星精帝师邦彦钅斧钺专征伐之任鼎钟铭夹辅之勋不贰致君仲父得鸿翼之喻通三袭爵穆公剪鹑首之封德被生灵业垂堂构烈考讳德冲武定军节度使检校太师同政事门下平章事赠侍中国之柱石人之衡镜得氾水之兵略识常山之阵势执珪象魏满朝钦謇谔之风杖钺藩宣阖境沐仁惠之化不朽之绩纪于太常妣宋国太夫人萧氏圣善被躬慈爱为德母仪克备行为内事之规国命仍加用正小君之位夫人则宋国太夫人之所长嫡也宣徽太尉之贤姊也宽明而智通惠而辨德行芬芳秀芝兰于一室容华丽美厅桃李于三春迨自笄年备孰姆教于是太保耿公弥切附萝之势勉从超乘之选二姓合好克符鸣凤之占百两言归允协乘龙之庆夫人外言不入中馈克勤榛栗来上米下着式重告虔之礼绮罗珠翠终无怙富之骄闺壶成其雍穆舅姑存其孝敬妇道既彰皇恩乃降于统和二十五年内授漆水郡君丝纶遽捧弥崇命妇之荣爵号惟新大显从夫之贵夫人义虽齐体敬则如宾苹蘩无失职之称汤沐有增封之益又于统和二十九年加授漆水郡夫人与乎石垂名则昔非而今是封丘纪号亦前辉而后光今属太保公才业济时风云遇主鲲翻巨浪欲张横海之鳞鳌断灵峰终作扶天之柱出则分诸侯之戎阃入则绾天子之宫庭事君以忠方俟千钟之禄与子偕老冀同百岁之荣何期祸福相倚疾疒尔深婴过隙难留莫驻白驹之影舞镜自顾忽痛孤鸾之形以统和二十九年冬十月七日寝疾终于私第享年四十八嗟乎风雨无情吹落芙蓉之艳神仙有伴引归蓬岛之程恒娥失而皓月空织女下而明星坠伤连戚里悲恸私门以统和三十年十五月十五日葬于霸州西青山前有女一人董姐年虽尚幼情深何恃荼蓼之苦何痛如之夫人世之贤姬邦之淑媛四德兼备二物安和居在帘帷以礼法自持接于宗族以柔顺相牧长姒雉娣每推谦抑之风女获男臧不识愠励之色何降年之不永反福善以为虚而太保公以伉俪之情存没为苦悼琴瑟之中断叹桐之半枯香骨归泉指窀穸之匪远孤魂游岱虑冥寞以无闻故命非才式扬盛美虽辞非幼妇参八字以无奇而铭勒他山庶千年而不泯其铭曰天地始分夫妇有伦王公贵伦秦晋成姻工容备德贞美周身天恩累沐郡号弥新内知娣姒外穆宗亲降年不永大祸俄臻痛鸾皇分失侣悲桃李兮辞春附先茔兮霸之右名不朽兮勒贞珉卷六行遣违禁商旅移宋牒商旅违大朝禁法买卢甘石至涿州已依法行遣党项边情奏党项诸部叛者皆遁黄河北模赧山其不叛者曷党乌迷两部因据其地今复西迁诘之则曰逐水草不早图之后恐为患耶律化哥将罢兵上书化哥以为无事而还不思师老粮乏敌人己去焉能久守若益兵可克也佛顶尊胜陁罗尼石幢记奉为神赞天辅皇帝齐天彰德皇后万岁亲王公主千秋文武百僚恒居禄位风调雨顺海晏河清一切有情同沾利乐长宁军节度掌书记儒林郎试大理评事武骑尉王桂撰银青崇禄大夫兼监察御史武骑尉商税麴务都监王元泰银青崇禄大夫兼监察御史武骑尉同监麴务张翼三司押衙麴务判官兼知商税事翟可行银青崇禄大夫检校工部尚书兼御史大夫上柱国崔展儒林郎试大理寺评事守白川州咸康县令武骑尉王银青崇禄大夫检校左散骑常侍兼殿中侍御史饶骑尉江涛观察判官儒林郎试大理司直云骑尉赐绯鱼袋田能成长宁军节度管内观察处置等使金紫崇禄大夫检校太傅使侍节白川诸军事白川州刺史兼御史大夫上柱国鉅鹿县开国子食邑五百户耿延毅皆官此土者也左方同列名者则有寺主僧义超都维那僧义训其末行云石作院使王德辛镌字考辽史地理志白川州统和中属文忠王府统县三弘理咸康宜民弘理宜民皆明着于统和年置惟咸康独阙据此知置咸康县最迟亦必在开泰二年以前石作院不见于百官志可补史阙李进石棺铭开泰四年岁次乙卯五月三日壬午亡故渖州李进寿棺长男奴韩相墓志铭若夫代生贤相世出名王建带河砺岳之功居列鼎累茵之贵者实我府君之宗祖焉府君姓韩氏讳相字世栱大燕国人也曾祖讳知古守左仆射兼政事令生苻申岳出应萧星一时崇调鼎之资千载盛铭钟之绩祖讳匡胤镇安军节度使判户部阝宛事赠太傅材兼文武气贯风云入则为王爪牙出则作民父母列考讳琬字象先皇辽兴军节度使检校太师擎天巨岳架海灵鳌分茅拥熊轼隼施与代也续胤诞凤刍鸟虎子府君则太师之第二子也累有战效于国方遂为裘俄然遘疾以开泰二年七月十八日终于永安军之私第享年四十有一是岁以卜葬未通权窆于宅至开泰六年八月二十九日归于辽城西安喜县砂沟乡福昌里近太师玄堂礼也兰陵夫人萧氏则府君之母以追念成疾府君未葬而薨府君先娶彭城刘氏无子早亡今合袝焉复娶兰陵萧氏疾以奉药死乃侍丧莫谐偕老之期翻抱歼良之苦有子二人长曰奴子次曰大艹狗幼有女二人幼在室俱增怅恋并洒泛澜辩琴性无所夸张问礼辞莫能伸吐府君风神疏朗体白上八下瑰奇脩身抱元亨利贞翼世怀忠肃恭懿多才多艺有男有仁宜乎绍彼门风成兹堂构奈何降年不永景福旋移寒松虚老于巨材白玉不成于大器呜唿积善之文又何虚之者欤季弟入内左承制悲缠阅水痛轸在原面同气以无由对诸孤而宁忍爰寻吉地特创玄宫俾刊贞珉用传永世用辞承见托邻忝不孤凤暇退辞谨为铭曰选高岗兮辟玄宫痛厚地兮埋英雄色惨白杨迷苦雾声哀青桧飒悲风尘飞创尽此石固辉华令德永无穷孙允中石棺题铭承奉郎守贵德州观察判官试大理司直赐绯鱼袋孙允中开泰七年岁次戊午创建无垢净光法舍利塔记粤惟释迦氏之教例分于八陁罗尼之藏名其七实谓理亹亹而文彬彬玄奥贯于群宗禅超于诸力或称之间三也诚与比乎明咒之功持之德延萍行子七朝之命脱善住天五相之乖不有其能孰可致此今无垢净光陁罗尼经者自大唐天册金轮皇帝万岁元年天竺荫藏罗国沙门声译布中夏焉其或依言禀奉修崇抛五趣之纶二六天之快乐有功德主沙门苏门人也识高远行解淹通杖锡而来住持于此遇前宰公文林郎试大理评事天成县令武骑尉刘官于兹邑也德树芳以荫人学也清而鉴物乃从异日窴启愿心谓诸英圣王恩在人伦敷若不竖于胜幢即建于灵塔欲使众生种种命宰公行可直言成轨在诸维那等推郎匠采贞珉誓一心终当劝力未见成山之天成县令武骑尉牛官于桐而化俗哉若是集于斯宜将固之基立在时不成玉屑飞彩笔结来银布嵬峨映红日之耸凌空清风之韵几乎憩其塔影传其塔名重殃而功不唐而无障玉润唯增喜用纪远长时开泰八澄赞上人塔记详夫运偶休明人参圣哲隐行大行岂万古以独能逆化群机属千今之共悉仰惟燃身头陁澄赞上人者命世乘时随机控物生而混迹愚智莫分殁而逾神灵感非一至若旃檀上王茶五色之云容舍利光中涣如莲之舌相振地乃三回共骇现身乃数处回惊凡预见闻叹未曾有粤有在京辽西坊内信士张从信者早奉兹悲狎为兰室闻捐身命造以香山躬施毫珠拟充路赆师乃得而抃跃良久谓僧琼素曰若后摩尼殿就慈氏像圆用此珍奇以严相好虽兹付嘱不沐赠留乃与众别遂从火化琼素寻归竹户见在香区惊喜交集发毛遍竖因陈斋会荷此灵通遇见张公得言圣迹公亲蒙瑞应难喻欣怡特出玉帛削成石塔中安舍利外镂惣持冀劫坏以无伤想佛来而暂涌所主功德乃用庄严六种姻亲并益三坚之福七生父母咸增六度之因凡居随喜之间尽用解脱之分时开泰九年四月二十七日耿延毅墓志铭公讳延毅姓耿氏其先姬姓为周诸侯晋大夫赵夙灭之子孙分散以国命氏皇祖讳崇美家于上谷其为人姿貌魁梧面紫黑蚪髭赫怒之时鬓毛如猬善骑射聪敏绝伦晓北方语当李唐末会我圣元皇肇国辽东破上谷乃归于我初授国通事应天皇后器之恩抚有加孝武天显中石晋乞师讨朱耶氏以临贼敢先乃帅泽潞灭石晋之后移镇武定军即上谷也累赠太师假相印太师仲子左武卫上将军涿州刺史累赠太尉左羽林统军讳诏纪乃考也燕京留守尚父秦王季女累赠陈国太夫人耶律氏乃妣也大丞相晋国王赠太傅谥文忠乃伯舅也齐天章德皇后乃姨兄妹也公性沉默有武略出三代之将门生禀父风好事不倦年十七荫补西头供奉官转充御院通进统和十五年国家方问罪赵宋氏乃改授西南面招安使旧以飞狐为理所其副居灵丘公以并代中山之界实曰寇庭莫不威信卒夫谨严烽候夙夜不惰周历四霜乃致贼虐之师无敢北顾十九年今上奉我承天皇太后再代赵宋氏冬十一月军次冀方大雨水乃班师并代中山戍卒乘其舋盗我边民公率麾下伏草依岩卷旗卧鼓身先勇士衔枚进击斩贼首千馀级清境以闻今上壮之超授右骁卫将军赐白金螭头饮器杂衣物赏其功也二十三年受代来朝燕京寻除控鹤都指挥使进位左领军卫大将军出守归化古定襄也秩满改帅长宁军移镇昭德军皆有政绩入授永兴宫崇德宫都部署兼帅武平军转户部使加太尉寻以风痃不随行在乃求医于中京贵德坊开泰八年冬十二月七日疾作薨于正寝享寿五十二今上闻之震悼有加制赠特赐白金二十斤布帛三百段钱二十万衣三袭充赙赗焉以明开泰九年二月二十六日礼葬于章武军霸城县八角山前原从祖考之茔即柳城西北是也先娶陈国太夫人之弟武定帅赠侍中女封漆水郡夫人早卒有一女初笄未嫁侍中元配梁国太夫人曰吾甥婿也勿他娶遂以侄继之袭封漆水郡夫人大横帐惕隐漆水郡王乃父也有一男谢奴始童二女俱幼夫人淑善夙彰风仪神授悼所夭之殁世昼哭无容将赴葬期乃征铭于陇西氏万元非史才久废文章承郡王之教难以固辞乃考世德刊勒墓石其铭曰耿氏之先大耀鉅鹿其后脉分乃居上谷我公元祖起家天北龙庭右陲雁碛东麓推戴圣人武功开国挺生五子忠勇不辱重侯复将享其戬谷于铄我公所出大蔟赫矣外祖孝成尚父皇叔统戎先王邺土彼懿舅氏丞相太傅而复封王以晋易楚七人昆弟尽开相府以侄以孙节旌森布女嫔后族甥疋天枝归妹耿氏何德可衰夫惟太尉伯亦太师秀拔我公雄果天资家风不坠人爵攸宜入居环卫出领藩维改职版图扈随辇下昊天不吊蕃锡纯嘏风恙暴作溘为逝者柳城峨峨桑拓萧洒狼河之流如练直泻昔慕容氏皝伟之坟北燕冯跋陵园孔云古今何异左右诸神圮迁岸谷颠仆松椿我公贞魂是宅是也韩橁墓志铭公讳橁字正声其先曲沃桓叔之苗胄也建功于冀食采于韩惟彼元昆以邑命氏若乃划分三晋森峙六雄烬馀方绝于祖龙基构特新于天汉成既赐胙卜宅颍川信亦分茅簗都代土其后徒居昌黎因为其郡人则着姓之籍不其盛欤我圣元皇帝凤翔松漠虎视蓟丘获桑野之媵臣建柳城之冢社威宣十乘化被一隅推忠契运宣力功臣彰武军节度东南路处置使开府仪同三司守尚书左仆射兼中书令讳知古曾祖父也魏之毕万早称必复鲁之僖伯终谓有后绍兴蕃衍响用崇高协谋守正翊卫忠勇功臣燕京统军使天雄军节度使开府仪同三司赠守太师兼政事令行魏州大都督府长史上柱国邺王讳匡美祖父也抱船骥之宏用膺带砺之宗盟高揭将坛始縻王爵先娶秦国太夫人生二男一女长子列考次子瑀左监门卫将军早亡女适刘宋州侍中男而殂又以寿昌恭顺昭简皇帝失爱之嫔妻之封邺王妃即圣元神睿真列皇后之犹女也生二男一女男幼亡女适张侍中孙左监门卫大将军知檀州刺史事崇一今夫人之父也后娶魏国夫人邺妃之侄皆出于萧氏矣西南路招讨晋昌军节度使行京兆尹尚父秦王讳匡嗣伯祖父也树鳌足之英标传马眉之茂庆列五鲭之鼎峨七蝉之冕生我大丞相守大傅晋国王谥文忠讳德让赐名隆运联其御讳也赐姓耶律氏属籍于宗室特加殊礼丕显大勋与夫剑履上殿几杖入朝者不侔矣从世父也四十万兵马都总管兼侍中南大王赠政事令陈王讳遂贞赐名直心真柱石之雄享钧轴之重为周方邵作舜皋夔再从兄也谱系于国姓其馀戚属族人拜使相者七任宣猷者九持节旄绾符印宿卫交载入侍纳陛者实倍百人此不具书略也烈考讳瑜内客省使检校太傅赠太尉出征冀部适次遂城躬犯干戈亲冒矢石会前茅之崩沮乘右校之退衄备不顾身卒于由命先娶兰陵萧氏封本郡夫人先九子所存者公最幼也惟公禀弓嵩之贵精蕴斗极之武干体貌魁硕宇量渊弘袭世禄以不骄修天爵以弥笃尤工骑射洞晓韬钤甫及荣名克从筮仕初授西头供奉官迁御院通进朔方分阃河右称藩九重曲降于玺书一介载驰于册命以公持节封李继迁为夏国王洎星辕解鞅驲鞚回镳入秦干元颇愿兑悦改颁给库使统和二十三年运契戢囊时丁归放慕义广开于栗陆含灵雅喝于葛天赵宋氏致币结欢歃牲修睦将叶皇华之咏简求专对之才以公充贺正之副达于汴都三百万之宠锡也回授引进使转客省使旋以辰卞弑君彳岁驹作梗万乘恭行于讨击六师毕集于征伐考诗书而谋帅无右郄谷委车骑而命将率先窦宪即授公左第一骁骑部署军还加左监门卫大将军知归化州军州事密迩楼烦切邻白霫俗多犷佷民苦侵渔自公下车咸服仁化秩满除章愍宫都部署掌绾版图抚绥生齿陪四朝之羽卫覆数郡之刑名出充燕京留守衙内马步军都指挥使改易州兵马都监缮甲治兵遏强抚弱主持兰锜清肃柳营转弘义宫都部署拜侍卫亲军步军指挥使利州观察使领禁旅也夫物忌大盛先哲炯诫事久则变前代良箴忽生舋缫于私门欻被累囚于制狱虞书文命宁杀不辜孔记冶长信知昨罪遂以笞刑断之仍不削夺在身官告念勋旧也明年奉使沙州册主帅曹恭顺为敦煌王路岐万里砂碛百程地乏长河野无丰草过可敦之界深入达妒囊告空糗粮不继诏赐食羊三百口援兵百人都护行李直度大荒指日望星栉风沐雨邮亭杳绝萧条但听于鵽鸣关塞莫分坱漭宁知于狼望旧疹忽作以马为舆适及岩泉立傅王命在腹之疒鬼倏然破堕公亦仆地至夕乃苏其疾顿愈议者谓公忠劳所感神之祐也东归之次践历扰攘僮仆宵征曾无致寇骖騑夙驾殊不畏危轶绝漠之阻修越穷方之辽敻肃将土贡入奉宸严孝宣皇帝敦谕久之宠睠逾厚赐白金二百两毳布八十段帛百匹寻授干显宜锦建霸白川七州都巡检再任章愍宫都部署依前左监门卫大将军太平五年鸡种贡材鸭流通栈师停下濑兵渡辽皇穹鞠育大弓列王贽陈于楛矢乃命使高丽国贺王询之诞辰也其年冬授州观察使知易州军州事兼氵公连边安抚屯田使充兵马钤辖其地也背上谷目睨中山子侨不托于攻蒲羊祜无猜于尝药马牛不及鸡犬相闻未几授长宁军节度白川州管内观察处置八年秋逆贼大延琳窃据襄平盗屯肃慎鲸鲵横海怒张吞小之喉蛇豕凭江暴启食中之吻将以举泰山而压卵登高屋以建瓴本初围守于伯珪文懿格张于仲达假公押领控鹤义勇护圣虎翼四军充攻城副部署贼平就拜永清军节度易博冀等州观察处置管押义勇军驻洎于辽东诏赐银盆百两细衣一副移镇渖州然而虎夷效逆鹤野罹灾俘劫并闾剽掠烽戍来如蚁蜹肆毒噬人去若虺蜴蓄奸伏莽公乃指画方略奋发雄图截玄菟之要冲贯紫蒙之扼束筑垒一十七所宿兵捍贼贼不西寇公之力也未遑受代复南使于宋亦三百万之赐也张旌即次飞盖出疆依然郊劳之仪宛若馆谷之数荐盟君好绰布宾荣使回迁宣徽北院使归义军节度沙州管内观察处置在任二岁进位南院使加检校太尉重熙五年在燕京也备清跸之来临徯翠华之降幸葺修宫掖仰期饮镐崇饰祠寺企望问峒举扬百司支遣万计勤恤夙夜犯凌塞暑遇疾潜惊于坏寝求医不遂于针育稷嗣观书善分科斗郭文在疾难辨金雌以九月二十五日橁告薨于宣徽衙之正室天子缅怀尽瘁轸悼歼良赙赗之外赐钱五十万俾襄其事非常例也诏赠橁官旌德表功恩荣至矣明年二月十七日葬公于柳城白虘山之朝阳以先夫人萧氏合袝之从祖考之宅兆礼也惟公远使鸣沙必死之地羁栖绝徼流落遐氵取涉险获夷履凶无咎考终之日遥镇其州信其异也凡三娶先夫人生二女长早亡次适左军将军萧乞得继室萧氏生三女一适护卫将军萧朱一适左班殿直张玫大同军节度特进检校太师筠之孙也一适通事班祗候康德润早亡皆能事舅姑益亲娣姒芳如兰蕙莹若琼瑶今夫人张氏左监门卫大将军知檀州军州事崇一之女承太皇太后赐也虔弘内则靡人外言贞庄雅讽于螽斯上虫下令淑絜羞于苹藻生三男孟曰齐家奴废疾居家受浮屠之法先公五稔而逝仲曰贻孙左丞邴阁门祗候季曰贻训冠而未仕闻教导于鲤庭绍雄豪于马坪奄钟柴毁益缠孺慕哀罔极于旻天勉尚凶于远目惧迁岸谷请纪音尘青山白云温博已谈于傅弈蔓草拱木丽遒委于江淹聊采世家粗镌寿域其铭曰宗唐叔兮系颓当徒棘城兮遇圣皇四王锡羡兮七相耿光节旄交影兮玺绶成行我公降迹兮恢磔藩昌奚奄遘于斯疾兮固难谒于彼苍袅铭旌于馆兮瘗志石于玄堂筑马鬣之长隧兮凿龙耳之高岗露泣青草兮风号白杨陇泉悲咽兮山云惨伤宅幽竟而享明祀终古无疆重熙六年二月日乡贡进士商隐书志文前题大契丹国故宣徽南院使归义军节度沙州管内观察处置等使金紫崇禄大夫检校太尉使持节沙州诸军事沙州刺史黎郡开国侯食邑一千五百户食实封壹佰五拾户韩公墓志铭并序八十二字志文称八年秋逆贼大延琳窃据襄平按圣宗纪及地理志易俗县俱作九年东国通鉴系于高丽显宗二十年亦正是九年八年误程延超墓志公讳延超武昌郡人也大父不仕公依仁据德抱义袝才为郡邑之仪形作乡之领袖然而运当政事数岁大年享年六十九延超殁于石城私第焉彭城郡刘氏袝焉礼也公先娶彭城郡刘司空之女也令淑有闻四德名高举按志迈停机公有子五人长曰中京留守绫锦院使思次曰中京留守衙指挥次河思殷次曰衙内思琼幼曰度支押衙思翥皆以昆多异宝河出长源俱为人杰咸旧臻公有女五人长适宜阳郡延训上京提举曰适渤海郡高守凝提举次适陇西郡李守次曰广平郡宋军使适乐安郡孙昌正孙五长孙小神次军留次军理次疥艹狗儿氵旦哥妇四人王氏刘氏赵氏李氏幼男思翥为父母太平二年九月二十三日武昌郡程公墓志炼冯从顺墓志铭今案冯氏之先世为令族周封之后代有鉅贤载彼芳编纪于洪笔祖述德业曾无诡词故卧锦为郎者唐应列星腰金为将者异称大树文武流裔善庆可征者其惟太师公之谓乎夫公之列祖居于汾公之人官仕于宋载书世德备志先茔公讳从顺字德柔本信都人也生禀粹灵长为奇杰卓尔古贤之操凛然君子之风兮昭华本是荐庙之用乐称大护终为治世之音故宋主擢入内庭遂縻好爵曳绶鸾跄于兵旅峨冠鹗立于紫闉君上委临权豪钦惮于统和十七年九月承天皇太后金坛拜将玉帐运筹因兴丹浦之师直指黄河之渡宋主以公素负令器宸聪爰委重权可属大事遂与瀛州兵马都统康保裔同駈军旅来御王师十万兵溃而见擒一千载圣而合契遂卜入燕之计始坚事汉之心今圣上一见风仪有同勋置之左右副以对扬出则守宫闱监帑藏剸繁剧于两京入则系行阙从鸣銮恒扈随于二圣与显陵节度使郝德寿楚州节度使王仁赟共列周行并承宠命至如车乘服玩台馆园林及臧获之徒皆国家所给规于名达孰谓等伦其历官自西头供奉至颁给副使颁给武德皇城等使两任知内承宣事中上两京内省使延州观察使敦睦宫汉儿渤海都部署归义军节度管内观察处置等使上京户部使阶自银青至金紫勋自武骑至上柱国散官自国子祭酒工部尚书至司空太傅太尉爵自男至开国侯封至一千户实封一百户公事主忠勤在公廉直事无巨细威慑搢绅智力鲜俦圣明委注而阜民治国方推金石之诚变谷迁陵难吝松椿之寿无何于太平三年月十五日寝疾薨于上京之公署享年五十有七皇情振悼士悲酸咸谓玉苗秀而忽枯琪树芳而忍折初公之染疾也赐翰林名医尽针饵之术宣掖庭近侍传抚谕之辞公之归葬也命上京副留守邢公定发引之仪中京度支副使李公备幽穸之礼伎巧之匠实自京师赙赠之资异于常品于太平三年岁次癸亥十月辛酉朔十三日癸酉甲时葬于中京东公之别墅礼也清河郡夫人张氏贞柔垂范婉俶承家方属和鸣遽伤失俪恒聆昼哭实谓天穷有一子知玄誉擅肯堂痛嗟陟岵夙承慈训免遗投抒之忧载念义方空恸绝浆之泣今则灵轜乍挽玄户将扃辱见托以轜词敢去华而就简青岛启兆指幽隧以长归玄琰镌文纪佳城而不朽其铭曰河渎之灵川岳之精奇杰匡于圣明金石之贞珠玉之英禀为节操取于器名三繁两京廉慎忠亮公清方睹经国悲奠楹因地遂启新茔虑绵旷世泯绝淑声镌文贞石用纪佳城千龄万祀永保斯铭张琪墓志铭府君讳琪字伯玉张之为姓也自春秋历秦汉贤者间出代不乏人官阀婚媾已具先大卿之墓铭此不复书府君即大卿之仲子枢密使左丞相兼政事令鲁国公监修国史俭之季父也府君娶二夫人前夫人宋氏故灵丘县令允之女再娶夫人尹氏故缙山县令守奇之女府君有子二人即夫人尹氏所出并应乡贡方举苗而不有女一人夫人宋氏所出适长清县令程宪府君承资荫授幽都府文学历容城文德永兴蓟北县主簿平州录事参军幽都府仓曹参军龙门文德县令仅三十年八转官而五迁阶其次也如此居易知命无郁郁之志其宰文德也烹鲜不挠操刀割戴星视其事错节表其利职劳斯积风恙俄遘及瓜而代溘先朝露以统和三十年七月九日易篑于燕京之私第享年六十有一龟荣未兆权厝之以太平四年九月十八日葬于幽都府幽都县礼贤乡北彭里之先茔前夫人袝焉礼也府君体貌魁伟谈论清简履古人行为君子儒克家扬肯构之声从官着能官之誉天不慭遗年有不永所不至者命所不留者时哀哉夫人尹氏悼极天穷恸深昼哭祭如在而礼敬不匮子继夭而葬事未备丞相令公位崇金铉望峻黑轓忠贞奉其君亲孝弟称乎乡党爰事窀穸殆毕封树俾摭行实将示来裔佶承命且栗直书无愧谨为铭曰庆传世德实毓卿门温敏其行博雅其文析薪无孝道斯存盘根有利公誉攸闻良金方跃美玉俄焚逝川阅水落叶归根牛眠雾惨鹤吊烟昏岩岩霍上又下表呜唿张府君之坟秦晋国大长公主墓志铭天命国姓曰耶律氏太祖圣元皇帝开阶蹈运肇基王迹太宗孝武皇帝应天顺人奄有区夏对越上帝启扬嗣景宗成皇帝接四圣以承祧承天皇太后冠十臣而辅政家邦辑睦本枝蕃衍故秦晋国大长公主即长女也德融舜烛望叶汉元禀惠性以含章蕴柔嘉而迪哲绶垂铜镂居帝子之尊笄緫玉珈得王姬之体戟亨辛巳岁始封齐国公主以故北宰相上京留守检校太师兼中书令兰陵郡王赠宋王讳继远戚闬传庆王门象贤磊落负天人之才纵横耸栋干之具睠乃英胄诏为好逑拜驸马都尉鸣凤成占乘龙作俪贵以顺礼长而体仁密慎兰言出不逾于间臬洁修蘩馈采必自于涧滨内则率从我良遽夺悼孤桐之半死誓中柏之靡它克正母仪遂专家事庭闱之训肄慈诲于义方筐篚之仪竭勤诚于荐献圣宗大孝宣皇帝同母弟也神功昭于后武孝治在于先亲式重吾宗虔遵汉制统和壬子岁改封楚国长公主开泰改元曲台定礼册为晋国长公主车御金根榜分绣篆茂昭厚义并易大邦戊午岁封吴越国长公主太平辛酉岁进册为赵魏国长公主今仁孝皇帝诞膺骏命肇缵庆基以公室之元姑实先皇之伯姊用敦广爱爰本旧章重熙元年特加大字戊寅岁册为秦晋国大长公主国号既殚等威且极敻越彝典宠锡美名壬午岁加恭寿仁懿四字其年冬十一月荐两宫之徽册覃万宇之溥恩复备礼册命加雍肃二字大长公主承非常之恩礼享不世之名称命数崇而心愈卑邑封广而志弥俭雍容甲观宗奉壝宫搜狩省方则忘劬而陪跸蒸尝荐庙则精意以佐禋乙酉岁秋七月爰止中京就安北第高堂缉御美疒尔在肓驰驿以闻诏赴行阙王人日臻而问膳太医时系而视药至止之夕皇太后亲躬劳问震叠锡馈帝后端忧形于色妃主更侍服其劳诸孙在旁恻恻恳祷焚香祝无边佛设供饭无遮僧弥留罔瘳奄先朝露其年冬十一月十七日薨于龙化州西南坐冬之行帐享年七十有六三圣临丧戚容有恸百官致奠降服必趋诸孙洎第二孙女毁瘠衔哀殆逾丧妣乃诏宗子中书令宋王宗政等监护神柩诸公主等供侍灵帐其月二十日发引明年十二月十五日权窆于马盂山先王茔垣之丘堂仍诏保静军节度使王英秀充祭葬使六宅使高桂预焉特遣枢密使兼侍中南阳韩公绍雍夙夜襄事一以如仪即以其年二月壬子朔二十一日壬申启先王之茔合袝焉礼也子一人绍宗辽兴军节度使守太傅兼侍中驸马都尉吴王赠中书令魏王尚秦国长公主星列三阶焕祥光于拱极山摧一柱失壮势于擎天先大长公主而薨女二人长适秦晋国王追谥孝贞皇太弟隆庆册为秦国妃次适故齐国王隆裕册为齐国妃吹笙洛滨始和音于缑凤弄珠汉曲欻散彩于荆鸡亦并先大长公主而薨孙三人长曰永崇德宫汉儿渤海都部署彰武军节度使检校太傅娶故宋王次子于骨迪列桑格麦女耶律氏次曰宁忠正军节度使检校尚书左仆射次曰安房州观察使检校兵部尚书龙驹凤刍鸟出而为瑞孙女三人长归于我仁孝皇帝为妃先大长公主而薨次亦早逝珠蕤玉蔓秀而易析曾孙二人长曰蒲打次尚幼曾孙女一人并幼大长公主沦精天汉毓德皇闱挺规范于内朝蔼风徽于外戚衿缨表敬俨栉纟走以饬躬象服有章佩珩璜而节步居图史行遵典伦远骄侈于贵高施宽仁于仆庶端秉懿节勤恭于王家薰修胜因回向于佛道义烈功行岂胜言哉夫如是纯嘏于百祥享考终于五福芸芸物性静本于归根冉冉人生徒嗟于阅世呜唿哀哉曾孙永泣血闻天请事刊石俾克永以嗣家声灵庑含情祠既存于湘渚神闺遗恨名不泯于平原谨为铭曰大帝沦精皇闱诞生天与淑哲日跻聪明瀚濯其服垂矜缨兮婺徽储祉降嫔戚里秀映闺房芳流沼沚汤沐其封佩金玺兮绣题有章粉田易疆赋广逾俭谦尊益光赵魏秦晋亢大邦兮缛仪载考宝函流耀赤罽在御朱騑右导雍肃恭寿锡美号兮教兴贞信咏叶秾华绥合公族恭承帝家时福兹殖萃百嘉兮总以玉笄友之瑶瑟芝兰其言金玉其质天和厥愆生六疾兮勿药安数攸拘舟遁宵壑露晞朝萧笳咽恨列涂刍兮毕陈褕衣已襚薤唱增凄龟筮叶吉袝泉隧兮兮皇亲哀佳城郁兮魂悠悠兮夜台树森兮双表植浩劫春兮名赫赫兮幽石箕尾沦精渤碣储灵挺生人英作为国桢惟太师尚父政事令陈王佐佑两君经纶二纪圣宗朝更践台阁秉持钧枢三为将临戎木困而推毂之备再入相揔公府而当轴之功在今皇帝缵嗣丕扌冓眷求元宰官升师傅爵进公王德重位尊名遂身逊全五福以向用荷百禄而永终重熙二十二年正月二十九日启手足于圣宗皇帝所赐之第享年九十有一寻具闻奏特蒙圣恩诏遣昭文馆直学士诸宫制置使李轲充敕祭发引使以其年五月十日归全于析津府宛平县仁寿乡陈王里从先太傅之茔礼也王讳俭字仲宝其先清河人后徙蓟北遂占籍焉自良为汉丞相华为晋司空贤杰闲出锡羡昌大以至曾王父讳礼皇左散骑常侍王父讳正皇太中大夫检校尚书左仆射守太仆卿赠太子少师夫人李氏赠赵国太夫人父讳雍皇左赞善大夫累赠至太子太傅母刘氏累赠至燕国太夫人故归德军节度使检校太师同政事门下平章事赠侍中敏之女皆乡称孝廉代肄儒墨孔父庭训始闻诗而闻礼陈君世德竟惭卿而惭长王即太傅元子也性植清淳文成郁彬学切劘于天人志蹈万于风云赤诵有开应王佐之康务玄图用出昭帝师之树勋统和中一举冠进士甲科一命试顺州从事署棘寺丞以谳狱调范阳令以字民迁监察御史供职行在簪笔以肃朝宪补司门外郎赞画留幕履珠以观民风鹏翼张以弥天抟扶摇而直上牛刃倳之馀地投肯綮以皆虚二十七年丁先太傅忧七日绝浆三年泣血服阕之翌日授礼部郎中知制诰直枢密院加赐金紫柱国特封开国男食赋三百室紫掖发挥训诂复于古道黄枢寓直竞业慎于日机属践睦于国邻用交修于邦聘诏充贺南朝皇帝生辰国信副使展币成仪拭珪复命开泰元年迁政事舍人知枢密直学士二年正授枢密直学士同修国史三年加尚书工部侍郎知制诰仍疏本郡之封兼进彻侯之秩和峤之松有节郁为栋梁材顾雍之玉无瑕良作礼乐器四年春迁枢密副使夏六月授宣政殿学士守刑部尚书参知政事同知枢密院事论思秘殿参预中堂朝廷能之遂掌军国冬十月授枢密使加崇禄大夫尚书左仆射兼门下侍郎平章事监修国史特赐翊圣佐理功臣万枢师长百辟持重顾大体循旧釐庶务四气玉烛九瀛镜清五年秋加开府仪同三司守司空加赐竭节功臣七年冬加政事令太平元年以左丞相之秩昇中书令之上先圣特制王实居之兼进封鲁国公增加邑户改赐推忠匡时守节功臣绸缪枢极皆仍其便王端方正色精洁上功允治而勿坏狱市为寄謌宁一而不挠伯禹成功而不代公绰寡欲而则优朝议均劳帝命惟允五年春以武定旌节兼相印以授之赐佐时全节功臣遵路蔼上相之光仪金钺登坛赫元戎之威望廉袴之谣将洽谢襦之惠方行夏六月复诏假节于彰国冬十二月又诏镇节于大同虽屡换戎麾相旋王代方历之周度降绨书以急征木困外偃藩为苍生而再起门下开合有正人之相贺六年春三月再授枢密使左丞相兼政事令监修国史鲁国推忠翊圣保义节功臣仍于南京赐之北第庙朝全其旧物禁省存其故事席宠若辱慎终如初耿纯之凤载翔方坚附翼轩帝之龙永去遽泣攀髯王事居匡内制外奉同瑁以由作藏冠剑以因山皇帝承先王之休受上帝之寄顺考古道图任旧人眷乃三公之官实为四维之辅与王职代天理官景福元年夏六月以翼亮之功册命为太傅加赐同德功臣重熙元年冬十一月以训导之力进位为太师增实赋五百室临大节以不敦至诚以无欺居上位以不骄莅难事以能断尽瘁事国施功在人垣峻紫微方优贤于西省堂开绿野爰卜胜于东都遽乞忭以抗群退老而归里温诏敦谕固辞不回四年春致仕授洛京留守尚父行河南尹进封秦国公增食赋七千室改赐贞亮私靖耆德功臣守太师兼政事令如故四方是则任偘之督八州讵开龟洛苏秦之悬六印不绾麟符一人所尊宠先师尚远则汾阳王勋高唐室以守令兼其秩近则文献王力赞我朝以太保弘景乃山中宰相宣圣乃天下素王蜀栈西焚尚陈谋于帷幄稽山东入别得趣于琴樽抗国老以训恭诏省郎以更直门施行马宠杨彪以光禄勋牛享平当以丞相禄人惟求旧帝其念功六年冬召以蒲轮朝于棘陛特封韩王十一年冬进封陈王旌前烈也白茅苴对家庙以生荣金玺在般上车下入国门而增耀王仁不忘本孝以奉先服幽都负郭之田免永庆陪陵之葬密迩先垅别开吉茔太公之封营丘返其葬者五赵岐之为寿藏图其像者四坟土寝干墓木方拱遽坐殷楹之奠即封滕室之铭乡出汉婴始冥符于白燕泽适海母竟遐逝于绿鸿王历官三十一作相二十一考功臣至十字食邑户至二万五千阶官勋宪事任职秩亢极人臣敻越今昔夫人齐国夫人淮南于氏武清县令于澄之长女出其高门归于着族一封美郡三易大邦蔼则于闺房挺母仪于京国俄婴美疹遽失藏舟重熙十八年五月十六日薨逝享年八十有二至当年八月十三日葬于玄堂袝先太傅之茔礼也有子三人长曰禹称未仕而卒次曰嗣甫未冠而卒王家庆集方并秀于瑶林谢氏痛深遽双凋于玉树次曰嗣宗前进士朝议大夫守卫尉乡少卿上轻车都尉赐紫金鱼袋若考作室既干裕于肯堂其父析薪殆擅名于克荷女二人长适故前进士起居郎知制诰东京户部副使王景运次适故前进士翰林学士给事中知制诰郑弘节并先王而逝王锺灏素之神萃中和之气沉毅多大略宏廓有茂才挺刚简以秉彝持谦和而迪哲谋出人鬼识通耆龟德必有邻以治人事天之道学不为己济体国经民之具不事家食亟扬王庭渐鸿鸾之仕阶登龙凤之仙署遇主则鱼纵大壑戴君则鳌灵山圣宗皇帝信纳衡言宠专柄用体貌尤异腹心是推便殿询谋必前于纯席公宴报爵每离于黼座从幸则同乘翠辇赐衣则遍袭赭袍唱和协于埙篪赓载溢于囊携袠其所化裁形器施废号令丹青帝载金玉王度燮三时而不害抚百姓以用康岁旅贡输率庶邦而述职世脩契约诸夏以敦和凡所仰成皆由协赞洎仟游奄促神器传归万邦贞于元良百官听于冢宰权纲在手选化生身护龙輴以顷财戒雀弁而卫殡审棺执绋躬襄事于摭辞于悯册显皇王之能事表臣子之至怀于时遵玉几以听朝辟旋王代方宫而称制言旋帝邑议展皇仪稽盛典于百王上徽称于两殿扬圣章分日月之辉荡涤寰瀛雷雨极干坤之施与国作式时王之勤昔伊尹格于皇天周公光于四海始可同年而语矣夫建万世之功还七年之政蕙路招隐桂山女不知疲西园之冠盖相望客常满座北海之樽罍不空乃知迹迩心遐外荣中素富与贵视之如浮云名与身弃之若大患允所谓达人大观知进退存亡有如此者初不帷读书栖毫假寐仿佛见人谓曰天上一枝桂人间三品官王自决策辞场持衡相府于公治狱但肆阴功叔敖惠人讵求阳报论者曰官逾一品爵首五珪得非生平积德累行之所昭致耶不然又安得震叠恩荣便蕃庆赐上殿则授之灵仗趋朝则乘以小车尚齿国庠袒割而奉燕礼画像寝配座而飨庙食哉而复出扶像运现宰官身生享耆年有寿者相谛崇佛宝力转法输深穷诸行之源妙达无生之理至于尊儒重道移孝资忠宗九流百氏之指归达三纲五常之要道正气袭物直躬律人清白为基门无悖入之货公是成隧朝有穆如之风兹实为常曷足胜道佶蒙以国士之遇谬以词人见知手书载诒识名为请但以久从大夫之后获侍君子之仪扈从殷舆恒陪闲宴赞襄舜麓时奉訏谟徒景行于高山竟难窥于托以铭实为请霍莽一时既备黄肠之礼玄都亿载长存苍贤之文谨为铭曰三辰宣精五山飞英灵气交感忠贤间生风云协会金石输诚衮职斯补天步惟清显允我王命世作辅学综天人才兼文武钧国得璜干君负俎内秉鸿枢中睹赤符肇应绿绶载纡桓珪申命史笔专书行作师表言成典谟忠将义立化与仁孚熙务鼎司优贤玉帐砺山带河出将入相寄重藩宣功归寅亮简在帝心系我人望献纳百揆弼谐两朝平勃佐汉夔龙致尧烟阁图像云台议劳政还藻扆身退林皋秩峻三师封疏一字逆旅遐年浮云贵位考终致期月制襄事百身莫渎天不慭遗鲁圣有开天资多才佩象环而德迈振木铎以功偕王道方盛儒风诞恢时不之利泰山则颓晋相有赫世载博识洞象纬以察时炳文章而华国二陆从风五荀承式年不之与台阶云坼天子悼兮国人伤宇无栋兮川无梁涂刍列兮祖庭张萧鼓咽兮铭旌扬燕台蓟门兮对峙其处在兮其人亡桐山西兮桑水东龙耳岗兮马鬣封夜舟藏兮泉隧通夕鸟飞兮垅树空天长地久兮不泯王之名兮王之功附跋一传文言俭宛平人又云十二年薨年九十一敕葬平县按墓志重熙二十二年正月二十九日启手足于圣宗皇帝所赐之第享年九十有一诏遣昭文馆直学士诸宫制置使李珂充敕祭发引使以其年五月十日归全于析津府宛平县仁寿乡陈王里从先太傅之茔礼也王讳俭字仲宝其先清河人后徙蓟北遂占籍焉传仅有姓名阙字仲宝俭年九十一岁卒于重熙二十二年传文脱前二字遂差十年据地理志析津宛平为两县开泰元年改蓟北曰析津改幽都曰宛平俭籍蓟北则是析津人名字籍贯生卒年为列传基本项目三者均应据志补正二关于张俭奉使及使还迁官墓志称诏充贺南朝皇帝生辰国信副使展币成仪拭珪复命开泰元年迁政事舍人知枢密直学士按李寿长编大中祥符四年十二月契丹遣使长宁军节度使耶律汉宁副使太常少卿张俭来贺明年正旦志言贺生辰长编作贺正墓志出于行状追忆长编根据实录政府记载应以长编为是圣宗纪开泰二年春正月以张俭为政事舍人即使还迁官传文未着奉使及迁官三墓志开泰二年正授枢密直学士同修国史三年加尚书工部侍郎知制诰四年春迁枢密副使夏六月授宣政殿学士守刑部尚书参知政事同知枢密院事冬十月授枢密使加崇禄大夫尚书左仆射兼门下侍郎平章事兼修国史特赐翊圣佐理功臣五年秋加开府仪同三司守司空加赐竭节功臣七年冬加政事令传文止有开泰中累迁同知枢密院事详略悬殊均可据墓志增补四太平以后之仕历传言太平五年出为武定军节度使移镇大同六年入为南院枢密使拜俭左丞相封韩王帝不豫受遗诏辅立太子赐贞亮弘靖保义守节耆德功臣拜太师中书令加尚父徙王陈按百官志三太平四年已称左丞相张俭纪太平五年三月壬辰以左丞相张俭为定武军节度使同政事门下平章事五月以张俭为彰信军节度使六年三月戊寅以大同军节度使张俭入为南院枢密使左丞相兼政事令辽无彰信军纪漏移镇大同致纪传互歧纪无封韩王亦彼此不同太平十一年十一月俭奉敕撰圣宗哀册署衔推忠翊圣保义守节同德功臣枢密使开府仪同三司左丞相守太傅兼政事令监修国史上柱国鲁国公食邑一万户食实封一千户臣张俭又与纪传不一致按墓志太平元年以左丞相之秩升中书令之上兼进封鲁国公增加邑户改赐推忠匡时守节功臣五年春以武定旌节兼相国以授之赐佐时全夏六月复诏假节于彰国冬十二月又诏镇节于大同六年春三月再授枢密使左丞相兼政事令监修国史鲁国公翊圣保义守节功臣仍于南京赐之北第景福元年六月册命为太傅加赐同德功臣重熙元年十二月进位太师增实赋五百室四年春致仕授洛京留守尚父行河南尹进封秦国公增食赋七千室改赐贞亮弘靖耆德功臣守太师兼政事令如故六年特封韩王十一年冬进封陈王通过墓志可以解释部分纪传不同亦有记载岐互如纪作彰信志作彰国应以彰国为是因西京应州彰国军奉圣州武定军云州大同军重熙十三年升西京三地距离近当时均属西京辽无彰信军彰信为彰国之误圣宗哀册署衔在兴宗即位之初册命为太傅加赐同德功臣以后进位太师在重熙元年十二月故册文署衔称守太傅正合传言受遗诏辅立太子是圣宗遗诏辅兴宗赐贞亮弘靖保义守节耆德功臣拜太师中书令加尚父为重熙四年之事连文顺叙显然增加误解保义守节为旧号墓志题称故贞亮弘靖保义守节耆德功臣与传合志文改赐实为加赐宰相致仕纪传均缺略未书致仕后始进封秦国公封韩王在重熙六年即致仕后二年传言封韩王在圣宗朝则误以重熙六年为太平六年徙王陈则重熙十一年之事即兴宗用张俭策遣使萧特末刘六符入宋取得增币之后进封陈王并应据墓志勘正至于传中所载俭知遇情节与政绩则墓志所未有可见传文固另有源据也俭叔父琪往年曾有墓志出土亦杨佶撰近又出土俭孙女馆墓志俭志详三代参以琪馆两志列张氏世系表如次礼常左│侍散│骑││正少卿守左检大│师赠太仆校中│太仆射尚大│子书夫││││琪雍德龙字│太赠赞│县门伯│傅太善│令玉│子大│文│夫│俨俭少赠││傅太││子│││另嗣次长嗣嗣禹复是张颛郑中左复嫁女嫁女袋赐轻尉大进宗甫称弟嗣嗣之弘晋仆│郑王紫车少夫士兄宗初姊节国射│弘景金都卿守朝辈女公兼│节运鱼尉上卫议嗣疑郑娶侍│馆峤嫁嫁前朝耶马知议律直忠大氏温顺夫军守二节司女度农前副少后使卿广济寺佛殿记夫闻弘高威德运大神通金刚座中果结菩提之树灵鹫山上经宣菡萏之花显中印以为师应东方之现相者我世尊之启洪圣也是以明帝梦从于汉室佛宝初光奘公取至于唐时法轮渐转故自三千界神化之后五百年象教已来通觉路于群方辟空门于历代引宽定水舒广慈云粤有僧弘演武清井邑生身发蒙通远文殊阁院落发离俗归真幼尚忍草流芳长惟戒珠护净竭扌忽持之力振拔沈沦弘方便之机赞裨调御属以新仓重镇旧邑多人悉谓响风咸云渴德载勤三请深契四弘此则振锡爰来宁辞越里彼则布金有待永奉开基因适愿以经营遂立诚而兴建矧于此也南披拂镜水秘宝莹珠北负画屏山潜珉辉玉凤城西控日迎碣馆之宾鳌海东邻时辑灵槎之客而复枕榷酤之剧务面交易之通衢云屯四境之行商务集百城之常货嗷嗷冒雨扰扰蒙尘是宜近彼人稠增完永固所贵多依佛住弘济无疆然得富庶倾必溢袖盈襟奉财施之如林宾寮率已连镳继轨赍俸给之若市得非不畏入畏念兹在兹材呈而风举云摇匠斫而雷奔电击乃以凿甘井树华亭济往来之疲羸也建法堂延讲座度远近之苦恼也或饰铸容图像恭敬者利益而不穷也或开精舍香厨依止者担荷而无阙也至于有一日必葺无四体不勤以励乃至精坚乎密行而隆其业者也噫累功岁久报力时亏念光阴之不停嗟羸老之将至宜退知为之事好修课诵之因乃谓门人道广曰吾以拨土匡时踏荒成办然稍增于缔扌冓奈网备于规模营西位之浴堂已凭他化创中央之秘殿未遇当仁今汝空祠众中玄识高上虽勤修慧炬谅堪称兴而播植福田得未周圆度人宜体于三轮证果俾升于二梵讵劳谦于后进当善继于前修广法师谛听斯言恭承彼事应当根之善立匪石之心行不逸游举步而惟思师训谈无戏论出言而即报佛恩曾启处以何安念克终而无怠复虑防于传法议须假于兼人幸会头陁僧义弘雅好游方巡礼将周于四国洞谙化道致斋频会于万僧见善则迁与物无竞因率维那琅琊王文袭等数十人异口同音而请信心不逆而来共结良缘将崇胜概繇是劳筋苦节有广上人之率群材贯骨穿肌有弘长老之集多众叠水浮陆行之迹专家至户到之心或采异于曹吴或访奇于般尔度功量费价何啻于万缗纠邑随缘数须满于千室乡曲斯听人谁不从独有檀那潜征翠琰所谷令闻不朽咸可纪于石铭惟希净办既坚共勿轻于金诺此所谓千人之邑耶悉愿时资润屋日广精蓝愈固虔诚即趋良会故始岁则可以霜挥斤斧烟迸钩绳栾栱叠施棼橑复结能推剞劂五间之藻栋虹梁巧极雕锼八架之文楹绣桷巍巍乎非众心回向孰规轮奂之有如此者及再期则可以鳞比鸳瓦云矗花砖粉布圬墁霞舒丹雘奇摽造立三门之满月睟容妙尽铺题四壁之芳莲瑞相郁郁乎非众心合应孰奉庄严之有如此者次于南则殊兴峻宇正辟通门度高低掩映之差示出入诫严之限屹然左右对护法之金神肃尔纵横扃安禅之宝地然谓瞻思罕状报应难名盖作一行所致是期三年有成窗轩疏不夜之明周阿流耀坛座簇长春之色内奥含英至哉其基构备也即如彼其功德圆也又若此爰处一方干位以为千古日宫不惟资闾里之安康抑亦占郊畿之宠壮确乎不拔上侔化出于摩尼粲然可观下拟葺成于那烂能事云毕素愿酬终可以开示众迷可以灭除多罪莫不惟道是仗求福不回有奉香花有赍缯盖具八关而敬礼渐悟超凡崇六事以恭参潜期入圣或农商侣至睹之者生善而归或渔猎人来瞻之者断恶而去即而香界初就道场永开律仪修而白玉无瑕戒行止而青松有操阎浮业广咸归精进之门兜率观成悉有开生之路适谋论撰可叙因缘庶记录以具存用刊修而克永捧柔翰而爰状其事趋敝居而屡记其词然璋罢典泥书早疏砚席连钟风树久不文言念于监督之间最是归依之所即难推让惟谢精研但资立意为宗聊以直书其事而铭曰佛兴中印教遂东流空门开奥慧炬烛幽粤有真性夙着徽猷布金因请振锡爰投慈悲恤苦化度思柔招担独力基扌冓数秋羸老将至胜既上木下难周门徒下命轨躅前修兼人幸会合志勤求千室为邑百种何忧精蓝同奉润屋咸抽环材呈巧宝殿延休阎浮利济睹可优游此有归仗馀无比俦时太平五年三月三日丁时妙法莲花经题记燕京檀州街显忠坊门南颊住冯家印造太平五年岁次乙丑八月辛亥朔十五日乙丑宋匡世墓志夫千里骏马绰有奇踪市不贵则跼影于厩下十朋宝龟郁为神用卜不袭则尾于泥中长鸣徒号于骐骝至异尚群于龟鳖物既有矣人岂不然粤若我故广平提辖府君志欲展而时未至年方盛而命已终之谓欤府君讳匡世字成绩则故榆州刺史太傅之子今长庆军节度使太尉之弟前宜州弘政县令员外之兄其宗祖诒谋世家迭盛先志具载今不复道府君性本恬和行惟端谨耆学则融玄让奥属词则舒向称奇奉亲族以孝闻与朋友以信着慕吉人而为善善不可嘉体君子以好恭恭而有礼静图欺于暗室动靡托于权门殊非观国之宾实曰保家之主统和十六年故枢密使魏王闻其器业降以恩荣起家署者为都孔目官洎专呈对尤见干能谓左右而任得其人顾出入而可使为特奏授将仕郎北安州兴化县令一同布政疲民受赐于三年九市开躔贤相选才于百里秩满授大定府都市令日中播美帝里传声果达宸听擢居要职未几授北面都孔目官仍加阶级超试官资扈随渐列于近司敷奏咸推于干局俄属今主上尧队受册舜历改元摄毛诗博士押卤簿道驾礼毕会中宫之受弟开外馆以亲迎户民既益于赋租钱谷复资于主辖改授晋国公主中京提辖使颇霑厚赐尚带前衔衣锦而归方动吴人之庆逝川不已遽伤曾圣之怀无何太平五年五月十八日遘疾启手足于提辖公署之正寝春秋四十有八权历于京府义井院精舍以太平六年三月七日归窆于榆州南和乡馀庆里鹿鸣山先莹之左举二夫人袝焉礼也府君前娶吴氏建雄军节度使渥之女后娶李氏今夫人马氏前东京转运使泽之女柔嘉叶贞顺成风奄违偕老之期恒抱未亡之恨二男孟曰福先奴仲曰福圣奴丹穴凤刍鸟羽仪犹留洼泉骥子骨力本奇伫俟成人俱为令器二女长适进士王景锡次许适刘可升待年而未行而皆处闺阃以禀姆仪事舅姑而遵妇道钟慈爱宁逾痛伤府君初以哀送之日冠盖倾都缁黄塞路踵拜于马市闾巷为之不歌非夫平生善行何感人之如是加以慎静寡言临事能断友于兄弟信重佛僧疏财手物而若闲怃贫弱面以惠虞世南之五绝笔翰尤精刘道民之百书妙然而名不逮器用匪称材乐天知命以是图素全真而无问追达者不尤人所恨二男成童空留馀训一女在室靡遂送呜唿哀哉渭阳同气之情举饬饰终之礼同访遗美思刊贞珉以景运西掖司旨早曾弄翰南曹应宿近又为修泉壤之文用备陵谷之变矧叨外戚宀取拾孰芳献承嘉命以不遑直书而无谨为铭曰世于灵长时由阴骘载诞英奇咸推贞吉王府荐名君门委质擢近鸳行辍隋凤跸昼锦方衣夜舟遽儿女哀号兄弟黯郁月迟迟兮春秋灵轜发兮适牛眠启厚穹兮归故里袝先茔兮新阡爰勒名于翠琰庶万祀而千年耿知新墓志铭衙内讳知新姓耿氏鉅鹿人也其先姬姓为周诸侯晋大夫赵夙灭之子孙分散以国命氏封于上谷皇祖讳绍纪其为人也美姿容有机略当代绝伦国家宠赐左武卫上将军自唐末会我圣元皇帝肇运廓据辽东至反破上谷也燕京留守尚父秦王季女累赠陈国太夫人耶律氏儿乃祖母也惟诞一子讳延毅自十七岁荫补西头供奉官转充御院通进超授右骁卫将军除控鹤都指挥使进位左领军卫大将军出守归化寻改帅长宁军移镇昭德军入授永兴宫崇德宫都部署兼帅武平军转户部使武平军节度澧朗等州观察处置等使使持节朗州诸军事朗州刺史金紫崇禄大夫检校太尉兼御史大夫上柱国鉅鹿郡开国伯食邑七百户累赠公国家绍夏禹之功分冀为幽特立望焉宜命其氏封为鉅鹿乃继中山之下即刑州安国军是也公神智天然机谋星授坐知荣辱立究是非耀武则为王爪牙施惠则作民父母实为匡君杰国之祯祥矣齐天彰德皇后之姨兄乃考也封漆水郡夫人耶律氏儿乃慈母也大横帐燕京留守燕王移镇南王累赠陈国王乃外祖父也封陈国迤逦免夫人乃外祖母也左千牛卫小将军乃孟舅也崇德宫汉儿渤海都部署银青崇禄大夫检校司空乃仲舅也帅府将军乃季舅也一妹适彭城刘供奉在朝祗候二妹俱幼衙内累代簪缨传门侯伯生而聪惠善骑射有异相自姟幼习将相艺识蕃汉书内外六姻皆传乎孝养户人万口尽叹于仁慈奚为抱困沉痾苗而不秀者矣自金台求名医数人无因得效太平六年十一月十四日疾作卒于东舍寄西罗故李宣徽宅享年一十五寻选良师推定葬期以来年二月十三日礼葬于彰武军霸城县八角山前原从祖考之茔即柳城西北是也生前未偶慈母夫人风仪神授淑着夙彰悼发悲哀噎无停辍为逼礼葬之期乃征铭于太原子知微甚抱荒虚久淹文笔强考史籍谨扌冓志焉呜唿哀哉自愧于克石耳其铭曰周之所绍耿氏姬姓自酆徙镐本承永庆上谷立望中山为柄鉅鹿立郡刑州是正一源分流小大流迸先王封授氏因国命耿氏之家兴崇累代七百年传子孙不溃尽忠尽孝光生国内实为祯祥英雄慷慨继联耶律帝萼连芳匪独惟考皇祖亦昌久居辽霸广积仓缃武功封授偕赐圣皇惟诞一子不期夭殇具陈外祖累代封王应当薨逝岂固天长陈国夫人遐寿无疆夫人三子家风不坠孟季将军仲为宫使一妹已适二妹俱稚慈母夫人四德偕备天然闲雅夙承封赐郡号何方漆水之地诚载德容果抱贤智岂务资金尽将舍弃重子之情预求铭志先代坟茔系于柳城黄公选穴高岳峥嵘狼河一带澄彻千泓松椿万丈狐兔不惊呜唿百神卫护兮鉅鹿禋词人发叹兮永不倾遐寿无疆疆原误作彊重修大般若经题记大辽太平七年岁次丁卯重修此经李知顺墓志粤有高张圆盖厚载方舆上则两曜七星以烛其时下则五岳四渎以镇其国或储精而熠熠或秀气以煌煌钟之者呈祥呈瑞以显其材也禀之者为栋为梁以彰其用也内则贯天地之清气以为人矣所以圆首方足禀性含灵寿三万六千之日以为人之世也代之极数也贤愚贵贱又不可逃略限之中荣辱是非又不可出升沉之外公姓李字知顺陇西郡人也祖宗职列族望源流更不复书宋朝备矣公生在并汾长于汴洛幼侍内庭出宣帝命时属我朝方兴甲马叵整师徒遇崆峒大举之秋是寰海横行之日未逢大阵俄捷偏师俘公而来远诣行阙之下英文睿武圣母承天皇太后服而舍之体而察之今皇上见而奇之委而任之统和二十四年擢为西头供奉官德由世济才为时生光武之用邓禹克集元勋先主之得孔明须成霸业未期续授中京宫苑副使公忠勤奉职清白立身历试诸难颇谙星岁虹玉抱礼天之用雅乐含荐庙之音开泰初授颁给大使公藏器于身待时而动九苞丹凤非惟阁上之祯五色神蛟不是池中之物时有高丽一路方萌小丑大挠洪慈命公以直抵鸡林远临鸭水断舡桥而真同拉朽破车阵而不异摧枯符阴阳不测之神助覆载无私之化寻时纳款依旧输诚特加颁给库使公优游帝座出入宸居恒亲咫赤之颜不怠夙宵之志皇情益注朝命并加开泰五年改授金紫崇禄大夫检校太保千牛卫大将军知内承宣事兼御史大夫上柱国陇西县开国伯食邑七百户公纪纲二国羽翼一时在魏参席上之珍居晋为幄中之造汉皇两手不暂舍于斯须殷相一心更何分于彼此又至七年就拜中京内省使知宫苑司事只于旧地不革本官加食邑九百户检校太傅公吴虎蜀龙已彰其誉燕珉赵璧方显其才桑弘羊心计出人钱世仪精神满腹不辍殿庭之遥领藩宣之重命先公扬州节度使金紫崇禄大夫检校太傅兼御史大夫上柱国陇西县开国伯食邑九百户龙纶下降凤诏初飞秩预五侯官逾三品列土分茅非不荣也扬旌仗钺非不贵也国家虑以公祭祀有亏蒸尝不接遂遗一男希言禀从父训疑是天然真同遗体果验承家娶赵氏为妻有孙二人长曰张五次曰十一并以凤毛垂锦英物摽奇霍上又下珠迭曜二腾芳若论庄宅田园奴仆人户牛陁车马等卒不能知其数矣至如黄金白玉珠犀佩带器合衣物玩好之具又何复暇算也公以荣为惧受宠若惊进思尽忠殸上正下王常之金石退思补过内肺肝前来之龙卧南阳未快三春之波浪今日之鹏飞北海始观万里之程途大道方不吊寒来暑往遘梦入于两楹以日系时忽灾缠于二竖以太平八年五月二十九日薨于中京贵德坊之私第享年五十有四二圣闻之而惨怆百姓知之而涕零星使交驰国门洞达止于当年八月二十二日葬于中京东南地约三十之茔礼也夫人箕裘贵族钟郝良家夫人即皇甫殿直之女也幼承后意长在内庭具六礼以纳公之为偶也夫人有违偕老尚叹未亡痛石宛之新夫之不永噫公讷言敏行尚素黜华归仰空门钦崇佛事外含淳古内蕴融明长者之德君之风惟公之备矣奈寒暄结痒天地成疵追电火以难留俄风灯之易灭非公之积善不至也合宅小大之不幸也夫人地卜高原躬亲葬事灵轜进辙指蒿里以同归丹旐浮空泛柏舟而斯往一百口俱在道涂夫人诚之竭矣礼之毕矣殸上正下家道之有无也载言诗书末吏萤雪陬儒斯文见托可而言谨为铭曰干坤覆载日月运行六合之内人之最灵川之秀星之精国之瑞人之英因物而感为时而生时之未济我则为舟为楫国之未理我则为公为卿公之霸也起自北方公之生也中央诸侯器业珪璧行藏诗书颜闵富贵金张丹青帝载左右皇上时有更迭事有兴亡公之忧国疾致膏肓骨沉厚土魂返故乡坟有松兮风声惨惨陵有山兮烟色苍苍庶使百代之人登此冢过此墓叹烟水之茫茫拓本圣宗皇帝哀册维太平十一年岁次辛未六月丁丑朔三日己卯睿文英武宗道至道崇仁广孝功成治定启元昭圣神赞天辅皇帝崩于大福河之行宫以其月八日甲申发赴庆州八月丙子朔二十七日壬寅殡于攒涂殿之西阶有司定议上尊谥曰文武大孝宣皇帝庙号圣宗即以冬十一月甲戍朔二十一日甲午迁座于永庆陵礼也故树号风寒山带雪会同轨于万方启攒涂于七月缟仗俄排祖庭斯设凌晨将御于龙輼远日欲辞于凤阙哀子嗣皇帝臣宗真慕绝浆哀摧泣血爰命召于辅臣俾祖述于鸿烈其辞曰肇分覆载建立皇王德惟善政邦乃其昌远则有虞大舜近则唐室文皇既比崇于功业故可得而揄扬先皇帝位缵六朝君临四纪乃圣乃神尽善尽美自推戴以居尊每励精而求理昔也朝元听政长乐承颜行孝治于天下布惠化于人间举直错枉求贤审官诏搜岩穴庭列鸳鸾视兆民而如子敷五教以在宽以欲从人盛暑不张于伞盖去奢从俭常朝不服于罗纨乙夜观书披衣待旦博采摭于典谟恒忧勤于听断宝谷务农从绳纳谏惠养鳏寡钦恤刑名禀道毓德恶煞好生洽前代无为而治见时政不肃而成四民殷阜三教兴行开拓疆场廓静寰瀛东振兵威辰卞以之纳款西被声教瓜沙繇是贡珍夏国之羌浑述职遐荒之乌舍来宾惟彼中土曩岁渝盟自汴宋而亲驱蛇豕取并汾而来犯京城绝信弃义黩武穷兵盖先朝之积忿须再驾以徂征七德制胜千里横行戈戟霜攒而蔽野鼓鼙雷动于连营逢大阵而皆克攻边垒以旋平凋瘵户民尽离居而失业伤残将卒竟闲辟以偷生遂仗黄钺直扌互洪河会若林之锐旅挥却日之雕戈我欲济以焚舟彼方危于累卵乃命使轺叠伸诚款恳求继好乞效刑牲贡奉金帛助赡甲兵尊圣善而庶称儿侄敦友爱而愿作弟兄保始终之悠久着信誓于丹青因回天眷俯顺物情念兹慑服爰议凯旋行与国之大义解诸夏之倒悬下诏而欢声动地斑师而和气盈川暂劳吊伐永息烽烟自两朝修聘已三十馀年取威定霸烨后辉前至若天锡勇智神赞圣聪无幽不烛有感必通化民成俗比屋可封祝史正辞备礼而交禋天地奉先思孝竭陵而追册祖宗欲固丕基恭行茂典继正体而立元良启承华而开望苑庆帝祚之昌延见皇图之宏远方期偃修御极垂拱临轩保遐龄于万寿应宝运于千年照临如日覆寿如天扬周王归马之风正安下土促轩后乘龙之驭遽叹上仟呜唿哀哉九霄降祸四海缠哀积阴晦而告变经旬浃而不开厌留尘世却返瑶台嗟贞魂而何往随逝水以无回呜唿哀哉虞殡将期宋朝感义命六使以临丧备百物而来祭诸侯毕至群方咸暨奠奠旨酒以如渑思仁君而流涕呜唿哀哉叠嶂千重高凌碧空虔奉遗旨卜葬玄宫负龙山罔之巨丽敞神阙以弥崇洎窀穸之协兆皆匍匐而送终呜唿哀哉殿幕开兮星已稀灵驾动兮天欲曙马踣地以悲鸣人执绋而号诉丹旐翻风金钱买路百寮哭兮不闻万乘泣兮何怙呜唿哀哉入松阡兮驻金辂藏玉匣兮掩泉门愁云忽惨夕照俄昏往如慕兮洒双泪返如疑兮伤百神功高今古道焕典坟俾形容于圣德遂聊宣乎斯文呜唿哀哉续一切经又序盖闻残纯朴而薄道德仁义渐开废结绳而定蓍龟文字乃作仰观玄象俯视成形苍颉始制于古文史籀纂成乎大篆相沿历世更变随时篆与古文用之小异逮周礼保氏掌国子学以道教之六书谓像形指事会意形声转注假借六者造字之本虽虫篆变体古今异文离此六书并为谬惑春秋之末保氏教废秦并海内丞相李斯考较籀文别为小篆吏趋省易变体稍讹程邈改之谓之隶本汉兴书学杨雄作训纂八十九章班固加十三章群书用字略备后汉许慎集古文籀篆诸家之学出目录五百四十篇就隶为训注作说文解字时蔡伯喈亦以灭学之后请刊定五经备体刻石立于太学之门谓之石经仍有吕忱作字林五篇以补许蔡之漏略洎有立说文石经文林之学至大历中命孝廉生颜传经国子司业张参等刊定五经文字正体复有字统字镜陆氏释文张戬考声韵谱韵英韵集韵略述作既众增损互存并乃傍通三史证据九经若斯文而有旨诸本作言恐音书误乎即彼义以无差音义之兴其来有自况乎释尊之教也四含妙典谈有相于权门八部真宗显无为于实际真俗双举唐梵两该借以声名句文为能诠表以菩提涅槃为所证演从印度译布支那前后翻传古今钞写论梵声则有一文两用误上去于十二音中数字同归疑体业向向恐可作于乎八转声内考画点乃祇如棪以冉掞舒赡乱于手木帐知亮怅丑仗杂于心巾彳玄都奚伭直尼着彳着人裸古玩裸胡瓦从衣从示謟吐刀谄丑冉不分舀以小臽音陷壮侧亮牡莫后网辨牛语求丬疾良少石斥昧于戍哉无点亏于写富如斯之类谬误实繁若不讨详渐乖大义故唐初有沙门玄应者独运先觉天纵生知明唐梵异言识古今奇字首兴厥志切务披详始于古华严经终于顺正理论撰成经音义二十五卷次有沙门慧菀撰新华严音义二卷复有沙门云公撰涅槃音义二卷复有大慈恩寺基法师撰法华音训一卷或即未周三藏或即偏局一经寻检阙如编录不次至唐建中末有沙门慧琳内精密教入于总持之门外究墨流研乎文字之粹印度声明之妙支那音韵之玄既瓶受于先师亦泉泻于后学栖心二十载披读一切经撰成音义总一百卷依开元释教录始从大般若终于护命法所音众经论及拾遗律传等从大乘理趣六波罗密多经尽读开元释教录总二百六十六卷二十五帙前音未载今续者是也伏以钞主无碍大师天生睿智神授英聪总讲群经遍糅章钞传灯在念利物为心见音义以未全虑检文而有阙因贻华翰见命菲才遣对曦光辄扬萤烛然或有解字广略释义浅深唐梵对翻古今同异虽依凭据丙上攴下俟来英冀再披详庶无惑尔卷七请示黥面法奏元年诏曰犯重罪徒终身者加以捶楚而又黥面是犯一罪而具三刑宜免黥其职事官及宰相节度使世选之家子孙犯奸罪至徒者未审黥否顺义军移牒代州南界送到于山后长连城两界分水岭上收捉贼人张奉远等不合过界准法断讫画像发愿记事碑维重熙三年年五十四病染沉疴身頵十分爰有二子长曰知足次曰无曲眼前血泣腹内心酸虔愿焚香敬亲启誓舍财画像发愿筵僧于时秦王其疾顿痊复安如旧不消神理偶遇时通然以二田并蒙愿顺忠置矫倏然一世传斯万年言羕义岂微后人可效写容于寺叙事在碑东禅一九五一年北海天王殿览京郊出土碑志此碑在阶前展出余因录其文后见燕京古刹纪游亦录此碑交互勘对如右谋取三关议我先朝与宋和好无罪伐之其曲在我况胜败未可逆料愿陛下熟察谏南伐疏昔太祖南伐终以无功嗣圣皇帝仆唐立晋后以重贵叛长驱入汴銮驭始旋反来侵轶自后连兵二十馀年仅得和好蒸民乐业南北相通今国家比之曩日虽曰富强然勋臣宿将往往物故且宋人无罪陛下不宜弃先帝盟约省罢戍役疏自建可敦城已来西蕃数为边患每烦远戍岁月既久国力耗竭不若复守故疆省罢戍役来远城移高丽兴化镇牒窃念贵国原为附庸先帝每赐优洽积有岁月靡倦梯航昨因伐罪之年致阻来庭之礼既翦除于凶逆合继续于贡输曷越数年不寻旧好累石城而拟遮大路竖木寨而欲碍兵不知蜀国之中别有石牛之径举是役也深取诮焉今皇上绍累圣之基垧统八方之国界南夏帝主永慕义而通欢西土诸王长向风而纳款唯独东溟之域未宾北极之尊或激怒于雷霆何安宁于黎庶制问徭役不加于旧征伐亦不常有年谷既登帑廪既实而民重困岂为吏者慢为民者惰欤今之徭役何者最重何者尤苦何所蠲省则为便益补役之法何可以复盗贼之害何可以止臣伏见比年以来高丽未宾阻卜犹强战守之备诚不容已乃者选富民防边自备粮糗道路修阻动淹岁月比至屯所费已过半只牛单毂鲜有还者其无丁之家倍直佣僦人惮其劳半途亡窜故戍卒之食多不能给求假于人则十倍其息至有鬻子割田不能偿者或逋役不归在军物故则复补以少壮其鸭绿江之东戍役大率如此况渤海女直高丽合从连衡不时征讨富者从军贫者侦候加之水旱菽粟不登民以日困盖势使之然也方今最重之役无过西戍如无西戍虽遇凶年困弊不至于此若能徙西戍稍近则往来不劳民无深患议者谓徙之非便一则损威名二则召侵侮三则弃耕牧之地臣谓不然阻卜诸部自来有之曩时北至胪朐河南至边境人多散居无所统壹惟往来抄掠及太祖西征至于流沙阻卜望风悉降西域诸国皆愿入贡因迁种落内置三部以益吾国不营城邑不置戍兵阻卜累世不敢为寇统和间皇太妃出师西域拓土既远降附亦众自后一部或叛邻部讨之使同力相制正得驭远人之道及城可敦开境数千里西北之民徭役日增生业日殚警急既不能救叛服亦复不恒空有广地之名而无得地之实若贪土不已渐至虚耗其患有不胜言者况边情不可深信亦不可顿绝得不为益舍不为损国家大敌惟在南方今虽连和难保他日若南方有变屯戍辽邈卒难赴援我进则敌退我还则敌来不可不虑也方今太平已久正可恩结诸部释罪而归地内徙戍兵以增堡障外明约束以正疆界每部各置酋长岁修职贡叛则讨之服则抚之诸部既安必不生衅如是则臣虽不能保其久而无变知其必不深入侵掠也或云弃地则损威殊不知殚费竭财以贪无用之地使彼小部抗衡大国万一有败损威岂浅或又云沃壤不可遽弃臣以为土虽沃民不能久居一旦敌来则不免内徙岂可指为吾土而惜之夫帑廪虽随部而有此特周急部民一偏之惠不能均济天下如欲均济天下则当知民困之由而窒其隙节盘游简驿传薄赋敛戒奢侈期以数年则困者可苏贫者可富矣盖民者国之本兵者国之卫兵不调则旷军役调之则损国本且诸部皆有补役之法昔补役如行居者行者类皆富实故累世从戍易为更代近岁边虞数起民多匮乏既不任役事随补随缺苟无上户则中户当之旷日弥年其穷益甚所以取代为艰也非惟补役如此在边戍兵亦然譬如一抔之土岂能填寻丈之壑欲为长久之便莫如使远戍疲兵还于故乡薄其徭役使人人给足则补役之道可以复故也臣又闻自昔有国家者不能无盗比年以来群黎凋弊利于剽窃良民往往化为凶暴甚者杀人无忌至有亡命山泽基乱首祸所谓民以困穷皆为盗贼者诚如圣虑今欲芟夷本根愿陛下轻徭省役使民务农衣食既足安习教化而重犯法则民趋礼义刑罚罕用矣臣闻唐太宗问群臣治盗之方皆曰严刑峻法太宗笑曰寇盗所以滋者由赋敛无度民不聊生今朕内省嗜欲外罢游幸使海内安静则寇盗自止由此观之寇盗多寡皆由衣食丰俭徭役重轻耳今宜徙可敦城于近地与西南副都部署乌古敌烈隗乌古等部声援相接罢黑岭二军并开保州皆隶东京益东北戍军及南京总管兵增修壁垒候尉相望缮完楼橹浚治城隍以为边防此方今之急务也愿陛下裁之请追崇四祖为皇帝疏臣闻先世遥辇可汗洼之后国祚中绝自夷离堇雅里立阻午大位始定然上世俗朴未有尊称臣以为三皇礼文未备正与遥辇氏同后世之君以礼乐治天下而崇本追远之义兴焉近者唐高祖创立先庙尊四世为帝昔我太祖代遥辇即位乃制文字修礼法建天皇帝名号制宫室以示威服兴利除害混一海内厥后累圣相承自夷离堇湖烈以下大号未加天皇帝之考夷离堇的鲁犹以名唿臣为以宜依唐典追崇四祖为皇帝则陛下弘业有光坠典复举矣张哥墓志南赡部州大契丹国奚王府木达榄母呵长管具劣男太保张哥墓至一竭夫闻祖代高显此辈名传宋为佐国以白今作擎天之柱遗流圣迹后代辶冬移标古记于千秋显碑文于万岁此墓东接徐州景西连群峰山北面伽里镇南有玉石岩上面连霄汉下彻定生关八方皆统领四海尽成班青阳郡奚耶律太保张哥男毫次男望哥孙子韩九七哥王八王九十一重孙豆咩哩重熙四年十一月乙巳朔己酉日闭谋取三关议两国强弱圣虑所悉宋人西征有年师老民疲陛下亲率六军临之其胜必矣请不纳元昊降疏元昊忘奕世恩萌奸计车驾亲临不尽归所掠天诱其衷使彼来迎天与不图后悔何及耶律元妻晋国夫人萧氏墓志铭若夫引尸外详内连类乎波讨源述乃宗枝国史备光于简册陈平丕续家牒悉着于缣箱今故不书夫人族姓萧氏父讳谐里赠魏王母齐国大妃大妃有五子长曰讳孝穆枢密使兼政事令吴国王次讳孝先兵马都总管燕京留守晋王次讳孝诚大国舅兰陵郡王次讳孝友西北路招讨使兰陵郡王次讳考惠北宰相殿前都点检楚王女三人长曰长沙郡妃适同政事门下平章事长沙郡王次法天应运仁德章圣皇太后夫人即太妃之小女也而皆望峻国桢道高邦媛或宠联棣萼等日中一字之尊或贵焕椒房为天下万民之母夫人始生而奇复孩而敏聪惠疑乎天与语言谓乎神传渐育凤毛乃成笄岁规行孕秀香分十步之兰彼美凝姝巧衒千金之笔孝于父母友于姊兄锺庆积庆门天尚与其奢也专自彊性人或望而畏之适故南面行营都统燕京留守子宋国王长子故金紫崇禄大夫检校太师西北路右神武卫上将军耶律元自结懿姻益隆茂眷本望与子偕老永齐松柏之贞熟知谓我何求欻断丝萝之託太师先裕夫人而薨归葬于显州北平顶山从先茔也夫人尔后确敦志节守孤茔祭祀洁具诚淑善恤于下育婢仆百千口整家道十数年衣食由是丰仓廪以之实内崇三宝觉彼岸以难登外睦六姻于周亲而重降年有永方巢莲上之龟福善则虚忽门床前之蚁弥留斯久瞑眩无征思物外之神仙将还洛浦望天边之云雨却返阳台以重熙六年八月二日寝疾薨于庆州享年四十皇上讣闻歼夺颇洞眷怀饬哀事以送终诏良臣而备礼地求爽垲欲疏马鬣之封山择巍峨果得牛眠之地以明年二月二十七日袝葬于太师先茔礼也国家念太师夙负忠勤素无胤嗣虑明蒸尝之礼特行锡赉之恩所有晋国夫人一帐户籍付弟前启圣军节度使金紫崇禄大夫检校司徒耶律忠主之呜唿大道方夷高天不慭名沉逝水嗟贵贱以同归迹掩荒原任贤愚而罔闻命有修短理有必然所恨者痛切孀亲哀深贵戚魂随游岱休追窈窕之容石取他山但纪肃雍维济为文甚拙聚学不优早年虽玷于科名晚岁罕亲于笔砚近承睿旨俾扌冓亲阡见託撰论辞让不暇谨为铭曰云黯黯兮草苍苍择吉地兮得高岗四十岁兮身虽夭百千年兮道弥长魂兮魄兮之何处晋国夫人之玄堂大同县薄伽教藏木梁题记推诚竭节功臣大同军节度云弘德等州观察处置等使荣禄大夫检校太尉同政事门下平章事使持节云州诸军事行云州刺史上柱国弘农郡开国公食邑肆仟户食实封肆佰户杨久玄乞弛禁东京球马奏东京最为重镇无从禽之地若非球马何以习武且天子以四海为家何分彼此宜弛其禁乞并二枢密为一奏一国二枢密风俗所以不同若并为一天下幸甚张思忠墓志铭夫以人之生世也吸天之粹锺父母之灵有以贵贱冖立其身有以长短受其命身受其贵者或文相而武将身受其贱者或男臧而女获命享其长者或期颐之岁未为终天命折短者或龆龄亡年忽随逝水自昔迄今无均一者岂虚也哉其有禀性孤奇为人绝出秩峻侯伯力勤公家岁莘误保于悠长神魄遽闻于夭阏者悲惜我故清河公太保耶公讳思忠其先自轩辕氏因为氏焉即故朔州节度使上将军讳谏之嫡孙父讳正嵩之第五子也芳标外秀淳粹中含自童丱之年慕儒黉之业众推博雅独蔼英聪用拣诏于彤庭误捷登于上第始授东西头供奉宫权合门通事舍人后任职诸司力者勤劬旋于勋绩思流涣汗幸被于奖酬超授黄宠府节度副使又以光膺主綍远奉使华轺御始还滂泽载被叠黔义等州刺史分竹符而炫贵驾熊轼以飞荣公才既最仕路浸昇改授济州刺史知上京南中作使将任赴于往钦忽灾缠于毁瘠无何于重熙七年十二月十四日薨于崇义军南双山之私第春秋六十有四以明年二月壬戍朔十七日陪葬于亡父之茔次礼也公先娶故陇西李太尉之女所生二男一女长男可举上京省仓兼车子院都监次曰可从王府文学女一适进士郝正辞其陇西氏误护偕老早痛云亡后继娶故大将军太原王延玉之女所生五男一女一曰可奂干州内库都监次曰可巽在闲次曰吴哥出家次曰公献内供奉班祗候次曰公谨习进士业女一将适上京前大盈库副使王息男妇四人一故彭城节院刘守训女一前锦州仓库都监于延泰女一殿直李寿广女一金州防御使大守节女孙儿四孙女三并幼今太原氏夫人贞含玉质馨蔼兰仪自成授室之欢淑有睦亲之孝本望命夫命妇永谐齐体之荣何期哀子哀孙皆失藐孤之望虽游魂不在杳归玄壤之间而茂实欲旌宜刊贞珉之上德基名标桂籍职倅芸香难违致请之言强轧若抽之思愧才华之不赡莫着好辞恧论撰之非宜直书褒字专介立俟勉为铭言云奎缠炳灵峒储精文武兼备熙朝挺生角飞荣路寘其令名家有馀庆高其闬门外火内贵屡拥于二竖藏舟发叹于庄生坏木兴歌于尼父正室悲其未亡诸孤痛其倚何怙玄局寂寞兮不开长夜漫漫兮安睹砻贞础兮徽音亿万龄兮居此墓谏│正│││峰正正正嵩峦岌││││││思韩思思思忠七敬恭睿││││││││公公吴可可可可││谨献哥巽奂从举仙露寺碑重熙九年张震按燕台土地记唐高宗干封元年所建光启中修三门至辽圣宗太平十年鸠工重修倚碣石之故基面筑金之遗迹重熙九年二月尚书户部侍郎张震撰记王寿等造经题记燕京北军都坊住人故秦晋国王府前行摄涿州录事参军王寿等合家施财镌此经字同施李肃妻贺氏为报三宝国恩及为亡过父母冤家债主法界有情同生兜率内院远证无上菩提长男菊新妇王氏妻崔氏长男积善次男积行吴克荷造经题记重熙九年十月日工部侍郎知涿州军州事吴克荷提点镌造刘湘造经题记大契丹国重熙十年岁次辛巳七月戊申朔十日给事中知涿州军州事刘湘提点书镌大契丹国重熙十年岁次辛巳八月日给事中知涿州军州事刘湘提点书镌刘湘造经题记重熙十一年岁次壬午五月癸卯朔四日给事中知涿州军州事刘湘提点书镌重熙十六年四月十日忠正军节度使知涿州军州事提点刘湘重熙十七年岁次戊子三月四日忠正军节度使知涿州军州事刘湘提点书镌重熙十七年四月十三日忠正军节度使知涿州军州事刘湘提书镌北大王耶律万辛墓志铭干覆坤载之中孕粹灵者风云之秀日昭月临之下产贤杰者川岳之精苟非上应台符下合神契莫得而降哉资以兼之其惟大王乎王讳万辛于重熙四年封为北大王同政事门下平章事曾祖谐里夷离堇父索胡舍利大王先娶达曷娘子年十六而夭生一子马九本王府司徒再娶留女夫人三十八终生一子三部奴礻丘亻侯又娶索胡驸马袅胡公主孙王西南面都招讨大王何你乙林免之小女中哥贞顺成风言容作范六年内加北大王封为乙林免生四子长曰杷八次陈六次胡都乎次散八大王入仕年月历官官资并次于契丹字内身从居官骑不息鞍简策鲜研重重书内咸传冠裳赫奕世世为本郡王慷慨雄图优游大国五百年之嘉合时应匡扶四十万之军戎咸归掌握西北尊之胤山河右地之雄精气巨钟惟王所诞莫不粹灵孕贤杰产惜哉孝未殸上击下于茝陔志先惊于风树泰山颓爰知朽壤梁木坏网复擎天于重熙十年二月十五日夜疾薨于上京南之私第年六十九嗟乎白日西去时非再来妄相阁之深严入重泉之暝昧痛此夜之无晓见终夭之不归嗣子等咸荷庆灵用昭义训抚柩永诀有识皆悲以其年十月八日葬于旧郡之丁地勒铭垂休以示千古铭曰应运生兮符五百侂雨朝兮昭盛德养尽孝兮侍竭忠封为王兮郡有北天冂外又内忱兮气凌命不与兮落将星愁云布兮徒黯黯苦雾飞兮自冥冥朔气移兮成荒土白日西兮喏岁苦惟专次第纪功铭志向贞珉万古请祗候郎君以部曲代行奏南北二王府洎诸部节度使侍卫祗候郎君皆出族帐既免与戍边其祗候事请亦得以部曲代行告宋令招怀西夏元昊欲归款南朝而未敢若南朝以优礼怀来之彼宜洗心自新石龟山遵化寺碑贝译贻文茂宣于震域膺贤劫丕法门上心之本若乃从规鹫岭取法鸡园归向之场廓栖游之胜地则有石以其巨石而之隅接高阳之境之介距马之滨南则梁之敌疆北则之邑泉中华刹无于青龙近清幽寺有如于白马攸往众圣焉依形之未具当寺有比丘根植惠炬深融身居缁素之先位在伽蓝之长欲僝功于大殿遂底于宏基赞道者六之倡化缘自广者十善之徼福寔繁发诚云众越县俗于百里萃邑社于千人女或绩以蚕以承筐之男若商而若贾奉以在橐之资工以献能农辍耕而舍力妙因天假信施日增于是灼灵蔡以涓爇名檀而举役斧斤电奋筑星陈土必自择净而材必自擢良而丹刻彤管霞亘绀烟铺或五彩以飞文肇严种相或百宝而合色饰睟容始自景福壬申重熙辛巳告毕饶益深不惟祐我圣朝抑亦隆兹像运然愿一方最瞻礼者罪不坠于三涂千室庆馀兴葺者福登于二梵其有叨名诚御帘忽诺微辞弥惭寡述扌冓崇遐仰既殊童子之戏沙刊勒永存等仙人之拂石谨秉笔长直书铭曰瑞分竺国化流震域像季传法我佛之力迹托燕畿名达宋因圆植果此僧之绩花木殊绝泉石异奇圣攸赏彼寺之规柱础贞固后世亿劫无坏斯殿之基时重熙十一年岁次壬午辛巳四月八日晨时建耶律宗政墓志铭易曰观乎天文以察时变盖人之生没系星之吉凶萧何锺昂宿以佐时犹书汉牍张华坼台星而即世尚纪晋编况望重天孙爵崇王国其来也旌幢玺授膺时建于藩维其逝也羽葆旂常袝葬藏于陵寝者见之于魏国王矣诚以始其孕ㄏ非止锺大昂之精必五纬以集灵今也收神非止坼中台之位乃三辰而致异史氏之载不亦宜乎王讳宗政字去回漆水同源绛河析派太祖圣元皇帝出应期运奄有区宇显恢大略创立洪垌锡羡垂休于是肇运太宗武皇帝大勋克集令德弥昭追念连枝传为来叶曾祖大辽天授皇帝本孝武皇帝之犹子即让国皇帝之长男寅奉天时入缵皇统训谟不朽胄裔无穷景宗天赞皇帝烈祖也承天皇太后祖妣也景宗皇帝生三子立其长为天辅皇帝次讳隆庆初封秦晋国王赐以铁券俾示子孙后赠孝贞皇太叔烈考也齐国妃兰陵萧氏故豳国夫人之女皇妣也王即孝贞皇太叔之元子岐嶷凝姿瘟文赋性禀棣华之异质分桐叶之馀辉怀德惟宁为善最乐开泰三年圣宗皇帝重弟兄之嫡嗣嘉伯侄之懿亲敻越恒仪优加异教一命授护国军节度管内观察处置等使崇禄大夫检校太师左卫上将军行河中尹兼御史大夫上柱国特封漆水县开国伯食邑七百户五年以朱骖出世阝既联三事之班白马协盟且先二等之爵拜同政事门下平章事始封中山郡王加食邑三百户食实封一百户太平元年冬会行礼册进阶特进夏六月判武定军节度奉圣归化儒可汗等州观察处巡检屯田劝农等使自是凡数岁间连典巨镇所至称治时圣宗厌世兴宗即位辛未改元景福壬申又改元重熙其年进位开府仪同三司三年又改知辽兴军节度平滦营等州观察处置等使四年国家以肇膺骏命始上鸿名乃眷源宜均睿泽宠膺一字进封鲁王所以厚天伦而旌丕绩也九年上以国之属籍非宗中之长孰能董正之遂拜大内惕隐十年改授诸行宫都部署兼侍中蝉洁貂温爰加宠饰鱼纵鸿遇允契亨期十一年冬车驾幸燕普徇群情载加懿号天地之交感堂陛由是相高迁授武宁军节度徐宿等州观察处置等使行徐州大都督府长史进封宋王十四年兼中书令判宣徽南院事十七年拜枢密使加食邑二千户食实封二佰户仍赐资忠佐理功臣秩兼风诏职惣鸿枢庙堂升六相之前公室冠七王之上十九年就加守太保改封郑王加食邑二千户食实封二百户非出处为限将劳逸是均二十年为四十万军南大王兵府浩繁暂资统领枢庭宥密终赖典临二十一年夏拜枢密使册封越国王又赐保义功臣二十四年先皇帝奄促仟游今主上绍隆神器是岁乙未改重熙二十四年为清宁元年当此之时虔受付遣密扶承缵负送往事居之节有匡内制外之功进位守太傅改封赵国王又赐翊圣功臣二年以山陵之毕京邑是居既谒见于祖宗即省巡于方岳西接管钥谁其主之寻判上京留守临潢尹事册命为魏国王茅社累分筠编继锡倚毗之重时无与阶四年冬加上宝册召赴阙复拜大内惕隐掌属籍事又赐同德功臣五年再判辽兴军节度平滦营观察处置等使王至于是镇例吏畏如神明民爱如父母军政戒之而后备农事劝之而后修周隐之间其化大洽六年移判武定军节度奉圣归化儒可汗等州观察处置巡检屯田劝农等使加食邑二千户食实封二百户下车之后其政如辽兴六将洽主宗盟亟趍朝会永固磐石之业长开分宝之邦无何二竖兴妖两楹遘梦以八年三月十二日薨于武定军之署享年六十幕吏驰讣于行阙天子出涕展家人之礼辍视朝者五日翌日诏赠守太师太常议行谥曰忠懿凡赗赙之数罔不优厚公族号恸闻者悲叹是月扶护灵柩权历于州北岭阴之地卜宅之次上又遣左散骑常侍知崇义军节度使刘嗣复充敕葬使申命少府监辽西路钱帛都提点王滋充敕祭使率从其母宋魏国妃及其弟前判西京留守鲁王宗允襄事暨大鸿胪督丧即以其年岁次壬寅十月甲戍逆二十七日备卤簿之仪归葬于干陵袝祖宗之寝庙顺也先是圣宗皇帝藩戚间逼王娶妃王性介特辞以违卜不即奉诏自是不复请婚以致无子呜唿虽有周公之德而无伯禽之嗣惜哉惟王居宗戚之先处人臣之极人握枢权也不以赏罚私于己出临戎政也不以威爱纵于心历事三朝逮逾四纪夹辅尽股肱之力糺合隆骨肉之恩昔者高阳氏有才子八人齐圣广渊明允笃诚天下之人谓之八凯高辛氏有才子八人忠肃共懿宣慈惠和天下之人谓之八元彼十六族者各谥其本行也兼而有之者其惟魏国乎加以乐慕儒宗谛信佛果戚里推其孝悌部下仰其宽仁岂期不享遐龄空遗令范夫约山河之永者岂可竹帛传其异功防陵谷之变者无若金石勒其茂实属临远月日议克贞珉臣久系扈随猥当纪述升鳌头之列空玷深严志马鬣之文莫成温润俯伏奉诏谨为铭曰昔我太祖创业称皇漆水源濬银河派长暨我太宗集勋践祚宝历庆延瑶图福因家国既盛子孙乃昌继天者帝焘土者王爵启铜台文昭金玺景宗之孙太叔之子失骖出邱青组临方歌谣荐洽声绩弥彰或践枢庭或司宗室兄伯其尊保传其秩茅社累分筠纶继锡峻职荐更大邦风易庙堂协卜冠十六族藩阃承资逾十六五纬集灵乃知其生三辰告变乃知其倾棣华异质桐叶馀辉昨赏其茂今叹其萎岩岩绿山可跻可攀陪陵筮宅在其间兮磊磊白石载刊载勒附柩铭勋在其侧兮亿万斯年陵谷或迁来者有识知王贤兮乡贡进士李敷书志文四十七行行四十七字志盖题故魏国大王墓志铭记篆书三行九字上刻十二生肖四角彫牡丹花间以缠枝花纹带龚湜造经题记重熙十二年岁次癸未八月日右谏议大夫知涿州军州事龚湜提点书镌吴极重熙十二年八月二十日右谏议大夫知涿州军州事龚湜提点书镌罗汉院八大灵塔记金枝联七叶之荣宝位禅千龄之运谨按内典云初地修一无数劫受华报果为自在今我皇帝是也恒怀宵旰肯扌冓灵祠系玉毫尊恢八万四千定慧之力继金轮职威尘数万类束手而降威加海表既如彼恢张佛刹又若此文武贤辅各代天行化运掌上之奇兵辅国济民利域中之邦本夫如是黔首知力白足荷恩契经以尘合沙界堪为如来法器也地有胜境贤圣栖神即罗汉院者矣控目上廾下俗一字之镇枕蓟壤两川之心沃土宜禾居民则逸壮千里侯甸之风观万仞崆峒之气以谓招提旧制像运仍全三十七品教流风百五十成绍佛迹沙门首座诵法华经绍凝行超俗表道冠权门斩结使之魔军断烦恼之钓饵良器现神受能人塔主法清者哉定心顿悟识性宿习于院坤旺之方涌窣堵凌云之势长远而久受勤苦四祀能成暂时而一托良能九层俄就揆建事白众议曰佛法付与国大臣今则特仗当仁遽成胜既上木下爰合主为都维郍左班殿直银青崇禄大夫检校太子宾客兼殿中侍御史骁骑尉商麴铁烟火都监齐为戴恩独义乡闾恒包报国之衷若兢履薄深悟忘筌之旨如救头燃叹戏沙成佛之因化悭火生莲之果宀遇班输磨砌神工配鬼迹相参宏壮孤标严像与崇陵斗矗心地观经云释迦在祗园演法之初此八大宝塔一切相貌现金色光明中佛为母于忉利天说经已化三道宝阶下阎浮时今来修崇过去瑞相法清与天水赴文遂于开泰大师处请到遗留佛舍利数十尊用七宝石函葬塔基下乃与纠首陈寿邑证澄等教化有缘市肆村落各赍润已同办利他十寻之峻躅方成装严贤劫三级之危檐回起遥拟帝幢菱花鉴善恶于四隅宝盖淡炎凉于九有文楣接汉而柱倚天风簧杂千变铃声帝妃一唱云盘九霄甘露天雨四花龙龛会尘沙佛加持仙路凑三界天作礼金珠亘晴朗之日洞瞰干坤宝铃喧静夜之风峥嵘宇宙由旬半甲利益颇同大事既完迩遐波委礼此塔者无冤不解有恨皆销聋者善听而归瞽者善视而去具贪爱者顿生厌离被无明者速得解脱尘沾出地狱之门影覆入菩提之室蓟门太师六条布政知稼穑之艰难五马争鞭诀孤虚于向背上佐员外剑舞松窗定有冲星之气锋挥文阵用夺桂之名如是则语其功德皆生梵辅之宫睹彼基垌并入摩尼之殿勒文刊石用始显终太原轮翼以朝省若作酒醴乃奉命监造麴蘖届此遇塔新建蒇事经圆维那邑司塔主等书请撰录难拒众情不得已而但述之尔轮翼春秋八十有一纪万法而无末聊志岁月重熙十三年岁次甲申四月壬辰朔八日丙时建自陈虽惭涔勺赴沧溟仰诉丹衷不为名寅分星辰将降祸祸缪引作割兑方疆寓即交兵春秋大义惟观衅王者雄师但有征救得燕民归旧主免于戎虏戎虏缪引作通问自称兄石函记前乡贡进士杜文邑三妻李一民家女郭文谏千人邑元是白州府郭家寨生重熙十四年闰五月九日造王泽妻李氏墓志铭夫人姓李氏其先陇西人也故燕京留守家令使左奉宸讳鉴之女也祖之门阀世德则家令府君家之志文矣夫人辩慧之能实惟宿种礼训之事豁若生知芳香愈蔼于兰仪丰絜宜司于适移心出嫔庆闳昭昭然柔明贲于一门雍睦洽于九族厚夫妇之和无返掌跬步之闲夫夫颜奉舅姑之孝虽烦暑凛寒之极略无怠色洎予登贡版仕缨生贵人茂华族盖夫人内助之所致也属重熙五祀翠华临幸于雄燕今主上授予带车之资掌都宣之职特封陇西郡君从夫荫也赐以冠帔旌妇礼也夫人慈爱宜纯植性习之愿近于佛乘净信三归坚全五戒清旦每勤于焚祝常时惟切于诵延景祐遐岂辖促御童箓无佂彩羽翻空遽析于飞之凤菱花委照旋悲孤舞之鸾重熙十二年夏六月一日薨于燕京永平坊之私第春秋五十有三呜唿予既尤锺乎令善尔胡不与其所悲者夫荣两省年华不得偕其老所痛者子有霍上又下珠孝敬不得尽其养永诀如宾之敬难寻何恃之恩自尔将俟吉期权封平隧端灵龟而爰卜岁月告通俾青鸟以载占岗原入相以重熙十四年岁次乙酉十月癸丑朔十二日甲子葬于燕京宛平县太平乡万合里袝先茔之壬穴礼也有子二人并登进士科长曰纪前知延庆宫提辖次曰纲枢密直学士行中书舍人兼都丞旨例以誉甲辰望先伟器适翻逸翰兄则始渐于鸿磐宏鼓怒髟上耆下弟则峻阶于龙木并悬亻隽望则远图有女三人长法微出家受具戒讲传经律次适三班判官郑涛次崇辩亦出家诵全部莲经习讲经律孙男宜孙顺孙麟哥孙女遇哥眷哥诏哥都哥皆承令胤当大吾门今则繐幄云布萏灵具陈黄壤无闻恨永藏于馀熊白珉至礭庶不泯于徽音谨为铭曰启吉壤兮卜青鸟诉昊天兮叩诸孤徽音寂兮翠幄贞魄瘗兮黄垆举族痛兮号慕行路咽兮悲吁周身兮棺郭备物兮涂刍风萧萧兮烟靡靡霜粘箨兮冰生水得魂何处袝先茔太平乡兮万合里喜雨歌何以苏我上天降雨谁其抚我杨公为主释迦佛舍利塔记维大契丹国兴中府重熙十五年丙戍岁十一月丁丑朔十六日壬辰起手铸次年四月乙巳朔八日壬子午时葬释迦佛舍利记蓟州沽渔山寺碑铭粤若三无数劫历修持新新作佛千百亿身化沉沦登登入灭由去圣之尚远惟馀荫以绵迨金人之符梦示白马以北因来自西方流通东土精蓝互建秘典代崇者焉遘我国家之业开雄盛运启熙隆宏拓土疆亘恢寓绵尚武州境邻都府里萃山坊朽塔古蓝比连远近要津义秋上瓦下望楼纵横沽渔山院者自统和纪历二十有八载苾刍释义讪创建也峰峦峭拔岫山晃崄巘豺踞虎伏烟霾雾翳荆榛繁萃毒虿不通林麓耸稠鸷雄难越茅茨之剪何托芜秽之治靡依师乃顾此神明之山奥揆乎爽山岂之基以慈悲力化清信心山东山西将相之胄非鹿非麋不畋之客云屯至止雷动鸠工绳墨雨纷斧斤星闪沸宣不日檐庑悉成巍峨前殿释像百宝壮严掩映后堂慈氏壁千金缕细南峰突兀蹬道凌云上建无垢净光塔耸馀百尺飞级数层疑多宝佛涌见虚空讶阿育王建于怱岭内藏则实我当院之众自运斧斤时建立也经律三学之内典皆悉备矣方室团菴稠连四合坐禅行道不舍六时上堂下化永止寄安常不下三五十众久矣迩后采亭村创建起下院成办得殿堂佛事圆满燕山村亦起建到下院成办及少许佛事亶利根植福之庭诚善氏致供之所常为归敬久利含灵逮至重熙纪号十有七岁悦乃继父兄之良果扌冓院舍之善邻辍功勤于旬浃舍缗镪于万千特建六门陁罗尼幢一座霜锋剡翠健笔轜文众鬼神威力加持诸佛法慈悲护念尘沾影覆揔得生天水浴风飘皆能灭罪利养无阙瞻仰有归难弭清芬因征斐述其铭曰巍巍碧峤幽燕之阝奥居多名释行菩萨道岌岌云岩翳是精蓝宿殖檀那常近礼瞻宝幢高广金铃振响陁罗密言咸归敬仰亲仁田氏院之基蒂万祀千龄良缘勿替魏永造经题记重熙十八年九月九日彰信军节度使守左监门卫上将军知涿州军州事提点魏永萧昌顺造经题记重熙二十年四月十日归义军节度使知涿州军州事提点萧昌顺吴极重熙二十年四月十五日归义军节度使知涿州军州事萧昌顺提点书镌房山北郑村石函记重熙二十年岁次辛卯三月壬子朔二十五日丙子午时葬讫建舍利塔记大契丹国燕京东蓟州渔阳三河两邑人等维重熙二十年三月壬子朔二十日续建磊到舍利塔一座内藏石匣并诸番去供养谨录渔阳郎中郑邑人如后拜惕隐戒族人文国家三父房最为贵族凡天下风化之所自出不孝不义虽小不可为萧惟忠造经题记重熙二十二年四月十六日终广州防御使银青崇禄大夫检校司徒知涿州军州事萧惟忠提点王泽墓志铭纲恭闻学富乎盛文志惇乎盛德器成乎盛业身享乎盛名其来也际熙宸摅伟量步骤华涂赞襄丕御昭然焕然君善偁而臣功着其往也贻懿范蔼清芬晔煜良史绵联景彝广矣大矣勋阀高而庆嗣长盖知乎世挺其人时推厥美者哉则见之于我亡考太师矣谨案家谱其先琅阝琊人也弈茺上木下居燕号为着族轮菌建本大枝繁告永洪河流长派远父之曾祖讳嗣不仕而殁祖讳让燕京染院使烈考讳英燕京染院使爵秩庸行铭碣俱存庙众宗骈更不复录父公讳泽霑新圣宗皇帝之赐字也体貌杰秀襟灵坦夷履行可以津时文章可以华国好于为善乐在知书马氏五常指最良之堂十哲有睹奥之偁性生禀于纯慈志幼闻于奇闲以开泰七年登进士第释褐授秘书省校书郎次除营州军事判官评理宥地试难宣充枢密院令史太平五年迁吏房令史权主事进士隶院职自父之始也七年出为武定军节度判官当年宣召授都官员外郎充史馆修撰与故翰林学士丞旨陈公邈同典是职左言右动直笔而记使圣代图同风或衎燕高张宸题颁谕承命轜藻多中旨焉兼权大理少卿次改除析津判官时幽蓟民馑寇盗繁滋狱就详蠲极宪宽恤为念士人推之次授彰国军节节副使玉帐参谋金城流颂前后两督鹾务膏奋无润常调之外缗二万重熙五禩今主上眷燕民之系望法驭亲幸父以勣蕴饶羡求赏来觐属以纲御帘唱第非常遭遇几微之务久难乎宣授父公枢密副都丞旨加卫尉少卿未逾旬浃渥霈稠重超授都丞旨夏州观察使妣夫人冠帔邑号并而授之噫父子荣室家咸庆乡闾改观朝野钦风公比岁之间揔斯剧要以忠贞为己任以慎密含天宪私庭休沐顾温树以宁论敌修奉使华而惟谨六年充贺南朝正旦副使劳旋复职数月以本官知顺州军事下车求瘼来暮兴讴解印合符去望国朝念析津之壤迩在浚之郊兵戎冠天下之雄与赋当域中之半跨浩穰于三辅据会要于万邦形胜之方非处乃命储两尹绾留权嵴栋全能俾膺簉莅加给事中知副留守事琐闱夕拜锦里昼行棠讼赞清芝恩荐被改授行宫都部署司事知详覆院事尧旌采善唐彀收贤当遐儒宗付以文柄奉诏与故散骑常侍张公渥考试析津门无私请路辟至公镜静而妍丑分衡正而低昂绝方膺朝奖俄遘家艰丁母忧公之先母李氏盛年蚤逝继亲仇氏慕崇觉行落发为尼公伏腊给供既丰且腆痛其沦谢哀至乎恸斋缞被体金革夺情起复前职又以失俪缠悲悼亡轸念夫人李氏贞柔迪喆慈顺凝猷善积有馀年曷不永父愿违偕老恨匪同涂顾鸾影以虽孤喜螽羽而且盛十四年知涿州军州事一襦五袴变督亢之民熙十乘双旌董医巫之戎肃超授广德军节度使父公素重佛乘淡于权利尝曰徒以翰墨兹节钺顾器名之颇重念龄算之已高服廪兼充子孙俱显政之不致事复何求私恳然深朝沦未允期载移镇奉陵军节度使方新视理遽遂及瓜迩后于金台私第终日燕居其心晏如也自夫人疾殁迨越十稔继室无从杜门不仕惟与们侣定为善交研达性相之宗薰练戒慧之体间年看法华经千三百馀部每日持陁罗尼数十本全藏教部读览未竟财则欢喜布施闻胜利则精进修行由至辛劬恙生腠理胡上池而无验倏藏壑以兴嗟无何于重熙二十二年二月二十四日初夜礼诵云毕更衣定枕肖常寤寐少顷视之风眩微作如眠如酩无苦无恼姻属省视之际圣焚咒护之间神色不渝奄然而谢次夕薨于本第之正寝享年六十有五呜唿哀哉仕裾闻之而挥涕邻杵感之而辍春龟筮涓臧岁月书吉遣车具丰约中规即以其年四月二十二日辛卯乙时启故夫人之茔域从合袝焉礼也父昆季五人父即长也次惟善在班祇候早逝次清西头供奉官次滋登进士第右司郎中史馆修撰次润析津府文学恭睦咸敦廉能互着有子二人皆进士登第长曰纪上京留守推官次曰纲前任翰林学士见任尚书兵部侍郎兼秘书监或政事忝宾筵之画或辞笔尘翰苑之荣且非韦氏双珠俱昧特达之价敢类荀家二玉素微温润之偁闬闳夙继于友和器宇终图于远大自闻凶讣益竭孝诚见星而行望乡而哭仰昊天之无答棘痛何深伤远日之有期荼毒是切有女三人长法微讲大小乘经律次适度支判官郑涛次崇辩亦讲大小乘经律更有一儿一女俱幼亡不齿孙男三人长曰齐荀次曰顺孙纲之子次曰麟哥纪子孙女七人遇哥眷哥诏哥次曰都哥次曰计相贡哥次曰上哥重孙一人小名曾孙此皆繄父公之馀祐承父公之阴德王氏高门之贵臧孙有后之征莫之与京于斯为盛于戏父公之德行父公之文学父公之政事父公之识度咸臻其妙人畴敢伦临事而至直至平行已而无玷无咎诚为长者其实吉人才逾耶顺之年遽达身退之道宜膺福善奚谓歼良子产云亡遗爱动宣尼之泣陈寔既殁高行见蔡邕之铭今诸孤等方在哀迷思求论讠巽谓纲曰若以编修行状请托词人况摭难周虑加浮而取议汝虽居丧制不合文言奈庭训久亲家猷备悉宜恭志于盛烈俾垂信于大年可谓孝乎寔为矣难遵礼让少抒哀情搦笔挥涕强写岵瞻之思攻珉镂德庶过陵易之期铭曰受天正气度量恢弘机神渊邃才大掇科德高履位芳扬阀阅辉映图史一门遭遇两朝任使里居节制子孙永昌功名已遂尽孝尽忠知足知止谛重释闳燕居私第戒肃劬心保顺亏理人生到此灵龟告臧青岛兆利卤簿钤袭笳箫鼓吹远日增怀号天几悴曰儿曰女或兄或弟感疾终兮问何辰重熙年兮癸巳岁启袝葬兮在何原太平乡兮万合里声哽咽兮桑干水玄堂一闭兮松贾萧萧亘代绵龄兮芳猷不坠大契丹国重熙贰拾年岁次癸巳四月庚午朔贰拾贰日辛卯乙时记拓本附王氏世系表如次嗣││让院燕│使京│染││英院燕│使京│染││润滋清惟│析进西在善泽津士头班字圣│府史供祗霑宗│文馆奉候新赐│学修撰官│三次长纲纪出女女出女││家号适家││崇郑号││辩涛法││微│││││贡纪诏春遇顺齐│哥相哥哥哥孙荀│上都安│哥哥裔曾孙│三次长慥遃俱女出女出女内郑出家家供州家四赐赐奉防女德紫祗御号衣候使五女六女按辽史兴宗纪重熙五年十二月以耶律祥张素民耶律甫王泽等充贺宋生辰正旦使副长编有卫尉卿王泽来贺正旦即此事又重熙十九年十一月翰林学士王纲泽州刺史兴宗纪重熙七年十一月以耶律元方张泥使宋贺生辰长编作耶律九方张渥来使本志有王泽与张渥主试析津知泥应是渥字之误杨皙造经题记维重熙二十四年四月三日正议大夫尚书吏部侍郎知涿军州军事杨皙提点书镌正议大夫尚书吏部侍郎知涿州军州事兼管内巡检安抚屯田劝农等使上柱国洪农郡开国公食邑三千户食实封参伯户赐紫金鱼袋杨皙提点书镌王诠书吴世景镌重熙二十四年四月三日正议大夫尚书吏部侍郎知涿州军州事兼管内巡检安抚屯田劝农等使上柱国洪农郡开国公食邑户实封参伯户杨皙提点书镌吴永维重熙二十四年三月二十八日正议大夫尚书吏部侍郎知涿州军州事赐紫金鱼袋杨哲提点和兴宗诗二首为愧荒疏不敢吟不吟恐忤帝王心本吟出世不吟意以此来批见过深天子天才已善吟那堪二相更同心直饶万国犹难敌一智宁当三智深天安节题松鹤图千载鹤栖万岁松霜翎一点碧枝中四时有变此无变愿与吾皇圣寿同上兴宗谏滥赏书罚当罪赏当功有国之令典也积薪之言汲黯叹之斜封之滥至唐而极国家起自朔北奄有幽燕量才授官人始称职今臣下豢养承平无勋可陟宜且序进之上皇帝书强天下者儒道弱天下者吏道今之授官大率吏而不儒崇儒道则乡党之行修修德行则冠冕之绪崇自今其有非圣帝明王孔孟圣贤之教者望下明诏痛禁绝之三宝感应要略录序盖三宝感应要略录者灵像感应以为佛宝尊经感应以为法宝菩萨感应以为僧宝良是浊世末代目足断恶修善规模也夫信为道源功德之聚行为要录解脱之基道达三千劝励后信教被百亿开示像迹今略表其肝要粗叙奇瑞此缘若堕将来无据简以三聚分为三卷令其易见矣三宝感应要略录偈已依集录及口传略录三宝感应录乃至见闻赞毁者同蒙利益出生死释迦如来末法中一闻三宝生少信三世罪障尽消除当生必见诸贤众愿录感应诸功德回施法界诸有情今获胜生增福惠同证广大三菩提创建佛顶尊胜陁罗尼经幢记观夫觉皇之垂制也一真性舍生输王之宝位绍菩之道降生履一百四十六功德大万四千之法门五宗论者是四持也理无不情义无不开天堂之路闭地狱之门刀山平北海成三之法无虚宝塔置高幢或畜生或蚁虫蝼蚁或耳闻目眩或影覆尘沾皆律天宫潜依妙喜世界受大胜乐离一切适六时闻不退之田三令授无生之果洎乎商周现虹贯日之金人己未罽宾和尚访道于流沙文殊菩萨垂真于不期会面共岁不期于此神州无时不稔有害自消内悬进善之族外散受降之垒皆凭佛用福圣伏维我大契丹国昭孝皇帝恩盘日月泽浸干坤伏维主大王擎天柱驾海虹梁爱分河岳之上虚俾付瓜年之重任出将入相令望体于周公义狱援刑权制于伊尹伏维州牧使君千里分福天播德竹马通少大之敬蒲鞭存宽厚之诚至烛明明若三秋之月情澜激漕已汪汪如万顷之波伏维县宰百里置风一同布政弹瑟彰清扬之风载星表王之节潘花影里政科洽于駈鸡楮柳阴中治不闻于喧伏维上党郡都维郍邑众等识洞三隅九哲德惟天纵道本生知竖仁山战意马早明三世之无备四生之始乃知或鞠土筵僧或布金买地无忧主建塔遍诸沙界优填王筑土彼尘劳此追穷前因恩求后报世有力知澶郍雾集信之氏女方力雄富行愿玄乃就西隅崆峒东界前侧群山侵杨雍伯种抄本石匣记卢龙军行军司马兼州阵使光禄大夫检校之志铭圣菩萨奉为昭孝皇帝皇后万主民国蓟县志卷九石刻记清光绪甲午年四月上旬四区大掠马庄修筑庙墙发现石匣一盒内有书二本已烂黄白磁碟八碎其一红紫钵二古钱数十枚石匣字多而晰后因村民多磨刀锄近已磨去大半侧面可辨识者按宋哲宗谥昭孝惟彼时蓟入契丹已数十年而埋藏物志不应用宋年号宋之前后于昭孝者待考于史庙后殿有石幢下半截高三尺刻佛像一字系两朝对照时为辽干统九年上半截在庙后菜园井旁挡水已光无一字辽干统九年即宋徽宗建中靖国九年也昭孝皇帝为辽兴宗所称两朝对照之字似是契丹文和汉文惜已泯灭无征卷八涿州超化寺诵法华经沙门法慈修建实录夫汉而下像教绵兴凡都城郡邑山野林泉地或有可者皆以聚缁侣而为修习之所案地志燕南良乡县黄山之阳有古院曰境一川地吞百顷东西分野敻连于荆槽南远于灌山花壁历载颇深遗垧靡具廓宇圮毁垣墉废倾避风雨湿备行住坐卧之处则杳无观矣逮重熙十祀有瓦井村邑人王文正三十馀众特以兹院施于郡超化招提为上院之备也乃有纲首沙门守能等愍此荒秽遂于当寺僧腊间擢大有者主焉众谓我师行望素高寻以请不果辞让是往往持后克殚己力善化他财得一钱一饭之费曾不自给止以常特于正面建慈氏堂一坐三间四椽赤白结人七菩萨并已了毕西位盖僧堂一坐三间四椽二十坐定光佛舍利塔一所三檐八角内收藏到果木二千馀根开科出堪佃言小小干不克尽书噫法之于世有衰有盛必因之行世有废有兴必因人而主也主是院者非我师于良缘告毕思志其功以师民乡人也少小好以见托无克让退因述鄙词清宁二年萧维平造经题记维清宁二年秋八月二十一日安国军节度使金紫崇禄大夫检校太师左领军卫上将军知涿州军州事开国公萧惟平提点高准书何闰镌安国军节度使金紫崇禄大夫检校太师左领军卫上将军知涿州军州事开国公萧惟平提点书镌讲经论沙门季香校勘碑李慎言书清宁二年九月九日安国军节度使金紫崇禄大夫检校太师左领军卫上将军知涿州军州事萧惟平提点书镌讲经论沙门季香校勘王诠书吴世保清宁二年九月十一日安国军节度使金紫崇禄大夫检校太师左领军卫上将军知涿州军州事开国公萧惟平提点书镌讲经论沙门季香校勘李慎言书邵清宁二年九月十八日安国军节度使金紫金禄大夫检校太师左领军卫上将军知涿州军州事开国公萧惟平提点讲经论沙门季香校勘书镌人王诠等顾同生兜率亲奉慈尊王诠书吴永镌安国军节度使金紫崇禄大夫检校太师左领军卫上将军知涿州军州事开国公萧惟平提点当寺讲经论沙门季香校勘王诠书王守王粦石幢记不幸少失所天无禄及养思荐无疆之祐用报罔极将刊贞珉刻密教所谓佛顶为托劭应曰诺遂记之府君姓王氏讳守王粦天与纯德隐居不仕优游践言乡里自化由是左右千馀家凡有争讼求决者不之官长诣君据理辩折无不各尽其情伪性仁恕轻施重义设遇人有盗其财物者必不足而我有馀又何责焉其待宾客不顾其家之有无虽日过数十人无有知人之鉴今相国侍中杨公方在髫龀已厚礼待之谓所亲氏之门后果以德行政事握钧柄登庙堂为时名臣皆如饭僧徒数千百人莫知纪极清宁三年以寿终于家享年六十五即权葬于始举其榇与先夫人李氏合葬于范阳县翔鸾乡卢村之西北原十月甲寅朔十八日辛未记石幢记清宁三年岁次丁酉二月丁未朔二十七日癸酉日提点成办人冯绚燕京作头王文善成造长男辰儿镌白山院舍利石匣记奉为皇太后皇帝皇后万岁亲王公主千秋文武百寮州尊妃太师恒居禄位雨顺风调万民乐业维清宁四年岁次戊戍年显州北赵太保寨白山院建千佛舍利杂宝藏经塔壹所六月庚子朔十五甲寅日启手至七月己巳朔十五己未日未时葬舍利讫涿州白带山云居寺东峰续镌成四大部经记盖闻严相好具慈悲师天人出生死者诸佛之愿力也开群迷入圣道薰种性达因缘者诸法之功德也佛之愿力既如彼法之功德又若此佛法之道大矣哉然则三身应现资化以谈其真三学对明惟经以标其右为圣凡之宗要济像末之根本有缘斯格无福靡臻是以周兆之祥化身之西灭汉警宵梦像教由是东来遂得贝籍灵文时臻于近代就唐译梵岁出于诸家释教流通自兹寝盛若乃一轴一藏半偈半言或摸以香檀或书之缃卷尚能蠲见苦而涤宿业缔上缘而成妙果利益广大思议其难矧有勒石传文凿山开室录宝轴之妙说藏金口之微言水火不可漂烧风雨不可渍坏以备凌灭传之无穷寔所谓施最上法尽未来际者也燕都之有五郡民最饶者涿郡首焉涿郡之有七寺境最胜者云居占焉寺自隋朝所建号自唐代所赐山在郡之西北五十里寺在山之阳掌寺之东望有峰最高故曰东峰峰顶上有石室七焉经伫是室先自我朝太平七年会故枢密直学士韩公讳绍芳知牧是州因从政之暇命从者游是山诣是寺陟是峰暨观游间乃见石室内经碑且多依然藏伫遂召当寺耆秀询以初迹代去时移细无知者既而于石室间取出经碑验名对数得正法念经一部全七十卷计碑二百一十条大涅盘经一部全四十卷计碑一百二十条大花严经一部全八十卷计碑二百四十条大盘若经五百二十卷计碑一千五百六十条又于左右别得古记云幽州沙门释净琬精有学识于隋大业中发心造石经一藏以备法灭遂于幽州西南白带山上凿为石室以石勒经藏诸室内满即用石塞户以钅截锢之其后虽成其志未满其愿以唐贞观十三年奄化归真门人导公继焉导公没有仪公继焉仪公没有暹公继焉暹公没有法公继焉自琬至法凡五代焉不绝其志乃知自唐已降不闻继造佛之言教将见其废耶公一省其事喟然有复兴之叹以具上事奏于天朝我圣宗皇帝锐志武功留心释典既闻来奏深快宸衷乃委故瑜伽大师法讳可玄提点镌修勘讹刊谬补缺续新释文坠而复兴楚匠废而复作琬师之志因此继焉迨及我兴宗皇帝之绍位也孝敬恒专真空夙悟菲馀食致丰于庙荐贱珠玉惟重其法宝常念经碑数广匠役程遥借檀施则岁久难为费常住则力乏焉办重熙七年于是出御府钱委官吏伫之岁析轻利俾供书经镌碑之价仍委郡牧相丞提点自兹无分费常住无告借檀施以时系年不暇镌勒自太平七年至清宁三年中间续镌造到大般若经八十卷计碑二百四十条以全其部也又镌写到大宝积经一部全一百二十卷计碑三百六十条以成四大部数也都扌忽合经碑二千七百三十条若乎摄九类四生归真寂无馀者莫尊于大涅盘大乘顿教方广真筌一句之内包法界一毛之中安刹土者莫出于大花严破有归无泯相逐性作众经之轨属为诸法之玄宗者莫归于大般若求佛智见入佛境界断缠缚之爱心去执着之妄想者莫如于大宝积如是经典镌之以石藏之以山四部毕备壮矣哉亦释门中天禄石渠也噫竹卓乚殁而佛声寝灵山坏而法不作后数百年炽然兴者岂非时有遇而教有缘乎清宁三年五月十二日大宝积初成郡守萧公讳惟平天子股肱法门墙土斩下车之后以六条布政副圣上之倚毗退公之馀惟三宝留诚禀如来之付嘱欣其遭遇寔谓寅缘乃请召余谓曰四大部经今续镌毕见闻之下幸会攸难愿制好辞以为刊记余弓裘未袭苫块居忧又以先父前剖是郡亦于经事积愿诚周任未迁遽嗟奄逝敢以顺先父之愿遵良牧之请罔愧孱芜直以为记大契丹清宁四年三月一日记昊天石塔记秦越大长公主发心造十三级石浮图一座高二百尺昊天宝塔沙门志果为亡师造塔幢记没故本师和尚范阳县团村人也俗姓梁氏童子出家依年受具性柔勤学精进为务习律讲唯识论法讳法茔去清宁五年孟夏四月二十八日扌冓疾而终矣门人志果省志悦等思念法之恩粉骨罕骨难佛顶陁罗尼经塔用法伏维尚此建塔功德次庚子十月丙辰朔十八日癸酉甲时特建尊胜陁罗尼塔记慈为师依年受具法花经菩萨因论诵菩萨戒经不记其数时礼念无亏众请知事难冬寒不倦夏热无辞去清宁六年孟夏月二日遘疾而终积薪焚火禁其舌乃不灰矣师可昇思法乳之恩每忆托之德遂建佛顶尊胜陁罗尼经塔用资法识伏愿永世胜因功德累生罪障随形覆已消除宿怨魂逐尘霑而登彼岸沙门可训为本师季攴造塔记殁故本师范阳县梁家庄人也姓郝氏自小出家受具后住山一十五年诵六门陁罗尼大般若经明王经大小乘律等经诵满万部和尚法讳季攴春秋五十有五去清宁二年季秋朔蓂彫四茺上木下数尽而终舌乃不灰门人可训辈时今诚之恩以建斯塔矣清宁七年三月五日奉国寺尊胜陀罗尼幢记清宁八年楚国大长公主舍诸私第创厥精庐奉敕以竹林为额竹林寺始于辽道宗清宁八年宋楚国大长公主以左街显忠坊之赐第为佛寺赐名竹林释摩诃衍论赞玄疏序夫圆常果海湛寂灵源离教说以难思超因缘而最胜四法界讵能含摄三世间奚足该收透门法之两重迥绝能所像希疑而独立莫得诠缘不可智知非其数数者其惟不二摩诃衍欤冲虚本一炳焕随宜为无为始异从生世出世毕同归趣号如如意珠藏侔应用以无穷名广大神王况威灵而不测者则十六所入法之谓焉真俗有辨顿渐无参自他对待以区分体相寂绝而清净位殊因果智惑假立于断修性出名言障道不存于遣立者即十六能入门之谓矣故我世尊顺本所乘如义而说自鹤林倏变且失指提龙藏其深罔穷幽秘马鸣菩萨慨兹玄理匿在筌蹄蠢厥含灵懵于修证由是迹满二僧祇劫寄逮无功文百洛叉经具彰总法摩诃衍论自此兴焉字才啻于万言旨备包于众典权舆果道隐括因门然法教渊含奈根宜浅局故于了义未达幽宗其犹管眼窥天粗观寥廓毛头滴海安测深弘龙树大士膺记别以挺生道物情而示现以为摄义之论正投乐略之根乃依百本之金言广释一轴之宝册师资继作本末流芳而自译出后秦时经累业其间阐布未之前闻噫历世久湮必将有待会逢外护果视中兴我天佑皇帝传刹利之华宗嗣输王之宝系每馀庶政止味玄风升御座以谈微光流异瑞穷圆宗而制赞神告休征然备究于群经而尤精于此论法悟叠承中诏侍讲内庭凡粗见于义门幸仰符于睿意因兹诸释特沥恳词欲别制于疏文期载扬于论旨暨达圣听爰降前音且挥尘传灯无足称者而操觚染翰何敢当哉勉副宸衷聊述鄙见云尔我圣文神武全功大略聪仁睿孝天佑皇帝位纂四轮道逾三古蕴生知之妙慧赋天纵之全才性海深游梁武帝空修福善仁泽普洽唐文皇自灭英声三乘八藏以咸该六籍百家而备究潮音演旨掩义解之高流丽藻轜词得文章之大体至于禅戒两行性相二宗恒切薰修无辍披玩三宝荷住持之力万邦饮清净之风功德无边称扬不尽粤若清宁纪号之八载四方无事五稼咸登要荒共乐于昇平溥率皆修于善利皇上万枢多暇五教皆弘乃下温纶普搜堕典获斯宝册编入华龛自兹以来流通浸广释摩诃衍论颂夫大士挺生垂良规而激劝群灵禀命究奥义以遵依盖仁君弘外护之心致坠典有中兴之力复承睿览尤尚斯文研详三谛之幽宗洞彻两重之妙旨博学迥齐于龙树深源独测于马鸣御解弥高愚徒有赖法悟宿殖善本今遇明时疏宝册之玄微诚惭懵昧仰玉宸之印决幸庆流通敬仗胜缘冀延景祚普摄四生四众咸归一体一心差别泯绝于因门平等冥同于果海颂曰果海三谛义随分总指陈回德洽群灵速成常乐果张绩墓志铭伏闻梁选所序志谓纪其年代释名所载铭者述其功美盖士君子生而有行实身后不可以弗显死而有寿数葬前不可以弗纪又曰君子耻当年而功不立疾没世而名不称则志铭之义可得而详为公讳绩字熙凝世为清河人其先出自轩辕代掌纲罗厥后氏焉洎乎分茅列土翼子贻孙首三杰而筹幄受封逮七茺上木下而珥貂迭贵晋推博物丞相有紫气之占唐许属文学士着青钱之誉谓弓裘继轨胄系参华蔚国史以扬芬炳家谍而腾茂曾祖讳简祖诏逊父伟并温恭赋性夷雅驰声天爵方高脱浮荣而不仕世风克劭终善庆以生贤公方幼挺出人之奇康衢不戏既长视乐群之来庠校推成士衡有患多之才令范擅构思之敏于太平末岁属而立进士乙科登第景福秋解褐授将仕郎守秘书省着作佐郎重熙初覃加文林郎武骑尉二年夏改授涿州军事判官试大理评事四年秋改授彰国军节度掌书记加登仕郎当年冬覃加儒林郎云骑尉六年冬朝廷以识察过人廉直约己财毋苟得差公充燕京管内都商税判官吏不敢欺商修所鬻市征倍入府库无虚以出钱三百万馀不满考而勾赴中堂七年冬俾权延庆宫汉儿渤海都部署判官嗣岁秋朝廷以县者诸侯之封国以百姓为本爰凭字爱式在乃加承务郎守应州金城县令居先招扌隽为务未经岁间其恶前政絜家而去复负襁而还者逾三百户而又恢必葺之谋励徇公之节功足庀厅馆壁十年冬改除白川州观察判官迁承奉郎十二年春覃加征事郎飞骑尉勾抽诣阙十三年正月郎大理寺丞当年冬以案空加宣义郎骁骑尉寻奉诏接送贺永寿正旦高句丽人使十四年冬改授上京留守大理司直赐绯鱼袋翌岁秋以讼息加朝散郎当年冬改授盐钅截判官太子中允十六年春勾赴朝当年六月加宣德郎御史骑都尉十七年秋改授度支都勾判官加朝请郎守尚书虞部员外郎当年冬改授兴国军节度副使银青崇禄大夫骑都尉十九年冬改除兴中府判官奉义郎守尚书刑部郎中借紫二十二年春除西京警巡使尚书侍御史二十年七月兴宗皇帝以天下生财云中旧壤飞挽之计矾麴尤盈向匪之佥及览奏而乃馀遂降宣为都监公受命之辰莅事伊始惠爱潜设威察外施之节官不费甚繁殆周其岁以旧最出钱二万三千馀缗第课之际朝尚书仓部郎中都尉逮今上纂立覃加检校尚书右仆射特封清河县开国公年夏提点忠顺军节度副使密布政豪猾扌侵渔之气闾阎遂鳏寡之情不服饵壑舟夜咏以清宁四年三月八日卒于在任享年五十有七悯昊天之无慭叹良人之歼当繐帐以启筵彦洎轻路阖境伤悲公治有声无贤靡尚至若胸包云梦气耸昭回刚柔不移进退如一情非苟权有疾而亦强可从斯有岂比夫貌恭而心很志恶而面柔者也奈何寿不至于杖乡位不首乎府监岂非善则虚乎呜唿哀哉公夫人即中书门下平章事史相之长女也痛违偕老恨结未亡乃于当年十月随护其榇葬于淳阝阴县故以清宁九年岁在单阏四月壬申朔十四日乙酉乙时葬于太平乡砂混里从先人之茔礼也子四人长曰锡登进士第数年恳达中堂方请外任乃拜承奉郎守秘书省着作郎知析津府本县事赐绯鱼袋次曰锡庆次曰锡范并以其问价茂塾庠两赴词闱伫捷科等次曰兴国女子三人长则早选佳对即进士刘定也次曰花严女次曰台哥皆工仪淑闲着美从女训未卜凤鸣孙女二人兑哥妙哥并幼三畋乡人也早仰公之贤响公之德当聆即世深切恸今有事于园辱请训于贤宰回陵转阜欲懿迹以长存砺石援毫敢为铭而昭示铭曰原草萋萋兮寂照多玄堂封树岩岩关扉厥后千古兮观者知谁悲哉清河遗懿在兹非浊禅师实行幢记京师奉福寺忏悔主崇禄大夫检校太尉纯慧大师之息化也附灵塔之巽位树佛顶尊胜陀罗尼幢广丈有尺门弟子状师行实以记为请大师讳非浊字贞照俗姓张氏其先范阳人重熙初礼故守太师兼侍中圆融国师为师居无何婴脚疾乃遯匿盘山敷课于白伞盖每宴坐诵持常有山神敬侍寻克痊八年冬有诏赴阙兴宗皇帝赐以紫衣十八年敕授上京管内都僧录秩满授燕京管内左街僧录属鼎驾上仙驿征赴阙今上以师受眷先朝乃恩加崇禄大夫检校太保次年加检校太傅太尉师搜访阙章聿修睿典撰往生集二十卷进呈上嘉赞久之亲为帙引寻命龛次入藏清宁六年春銮舆幸燕回次花林师坐于殿面受燕京管内忏悔主菩萨戒师明年二月设坛于本寺忏受之徒不可胜纪九年四月示疾告终于竹林寺即以其年五月移窆于昌平县司空豳国公仰师高躅建立寺塔并营是幢庶陵壑有迁而音尘不泯清宁九年五月讲僧真延撰并书请留耶律仁先奏臣新参国政未知治体仁先乃先帝旧臣不可遽离朝廷萧福延造经记朝散大夫尚书金部郎中通判涿州军州事上骑都尉借紫裎冀同提点石经寺讲经律论沙门季香校勘清宁九年八月五日泰宁军节度兖密等州观察处置等使崇禄大夫检校太师左骁卫上将军使持节兖州诸军事行兖州刺史知涿州军州事兼管内巡检安抚屯田劝农等使御史大夫上柱国兰陵郡开国公食邑三千八百户食实封叁佰捌拾户萧福延提点奏懿德皇后私伶官疏大康元年十月二十三日据外直别院宫婢单登及教坊朱顶鹤陈首本坊伶官赵惟一向要结本坊入内承直高长命以弹筝琵琶得召入内沐上恩宠乃辄干冒禁典谋侍懿德皇后御前忽于咸雍六年九月驾幸木叶山惟一公称有懿德皇后旨召入弹筝于时皇后以御制回心院曲十首付惟一入调自辰至酉调成皇后向帘下目之遂隔帘与惟一对弹及昏命烛传命惟一去官服着绿巾金抹额窄袖紫罗衫珠带乌鞾皇后亦着紫金百凤衫杏黄金缕裙上戴百宝花髻下穿红凤花鞾召惟一更入内帐对弹琵琶命酒对饮或饮或弹至院鼓三下敕内侍出帐登时当直帐不复闻帐内弹饮但闻笑声登亦心动密从帐外听之闻后言曰可封有用郎君惟一低声言曰奴具虽健小蛇耳自不敌可汗真龙后曰小勐蛇却赛真懒龙此后但闻惺惺若小儿梦中啼而已院鼓四下后唤登揭帐曰惟一醉不起可为我叫醒登叫惟一百通始为醒状乃起拜辞后赐金帛一箧谢恩而出其后驾还虽时召见不敢入帐后深怀思因作十香词赐惟一惟一持出夸示同官朱顶鹤朱顶鹤遂手夺其词使妇清子问登登惧事发连坐乘暇泣谏后怒痛笞遂斥外直但朱顶鹤与登共悉此事使含忍不言一朝败露安免株坐故敢首陈乞为转奏以正刑诛臣惟皇帝以至德统天化及无外寡妻匹妇莫不刑于今宫帐深密忽有异言其有关治化良非渺小故不忍隐讳辄据词并手书十香词一纸密奏以闻上重元乱谋奏臣若妄言甘伏斧锧陛下不早备恐堕贼计如召涅鲁古不来可卜其事东京留守致高丽牒册上皇太后尊号慈懿仁和文惠孝敬显圣昭德广爱宗天皇太后加上皇帝尊号圣文神武全功大略聪仁睿孝天佑皇帝致总密大师觉苑书伏闻毗卢大教旨趣宏深疏诠妙颐早已着其菁华钞解至玄尚未辟于阃域傥纳勤诚愿闻可尔卖地券今卖自己在京宣化坊门里面街西小巷子内空闲地内有井一眼槐树两株东邻南邻西邻北邻析津志归义寺在旧城时和坊旧闻考善果寺西半里许菜园中有辽弥陀邑特建起愿碑倚晴阁杂抄谓其地即归义寺以碑考之似别为一寺而归义寺乃其寺之北至也案辽碑详金石又有辽幢二今仅存其一亦详金石幢记言建法幢于灏村之坟京东之墓考归义寺近燕角在辽都城东北隅此幢从他处移置非归义寺中旧物第灏村既在京东要去归义不远盖亦今南城内之地钱大昕潜研堂诗集五自注同又过归义废寺诗云一泓古井两株槐券尾比邻署字皆轜登横煳埋碧藓古幢剥落卧空阶老僧持钵身全病过客寻碑眼独揩听话间坊宣化事刹那兴废漫牵怀自注寺有弥陀邑特建起院碑载咸雍元年卖地券云又载寺所藏画像大小硬登九坛轜登四坛云云宣化坊当亦在元旧城中其名不见于元一统志盖辽时旧名也耶律宗允墓志铭昔者宗周之盛茂建于戚藩而鲁卫得以固维城之业炎汉之兴大阙于王社则间平所以树强干之功光昭懿猷以克永世我国家荷三神之顾諟承王运之雷上王下长锡羡之休不承于祖惪蕃衍之庆继生于宗杰故守司徒兼中书令鲁王以雄伟之表毓朱邸而独秀以温恭之裕冠皇族而大席三朝之礼遇膺一字之封崇生享殊荣殁加优赠则见之于斯矣王讳宗允字保信氏出国姓讵烦征述世宗天授皇帝孝烈皇后曾祖父母也景宗天赞皇帝宣献皇后祖父母也故尚书令秦晋国王赠孝贞皇太弟讳隆庆故齐国妃萧氏考妣也王即孝贞皇太弟之第三子也天赋粹神资智略佩诗书之教洞若生知靡劳于弦诵钟孝敬之性敏如宿习讵因乎桥梓乐于为善忧在溺奢粤从出阁之年雅有成人之量时圣宗皇帝情深犹子义在睦亲开泰中遥授贝州观察使观风肇启于廉帷授律次开于将幕遂以昭义军节钺假之既而进位同中书门下三品始封长沙郡王黄扉议政已偕作相之荣白马伸盟复峻封王之爵寻知匡义军节度使事秩满用相印节制于干州亦即视事绩用有成会圣宗皇帝鼎驾奄升孝章皇帝瑶图嗣缵重熙元年知启圣军事政成旋贞师于白川之壤乘青盖以抚封既资伟望抏碧幢而按部别荷殊恩不数月改知临海军事在任繇行庆遥授天雄军节度魏州管内观察处置等使迩后徙临崇义兴国二军复历广德启圣两镇移彼授此虽叠践于齐坛善始眘终率昭孚于美化次加兼侍中判始平军事未几俄徙戎节镇于蔚萝进封韩王珥貂冠而示贵佩驰剑以增辉寻再判崇义军事进封氵幵王当年申典白川逾岁荐移临海皆所以奖旧勋而光前政也粤惟上谷雄亚全燕苟非懿亲讵膺殊委至是辍王以控抚之特赐保顺功臣进封陈王下车之际威惠大洽今皇上在宥天下也以王联从父之亲久镇方面清宁初遂驿召归阙拜为南宰相斯则我朝所置之元辅也位在丞相之上翌岁会陈大礼加赐协赞功臣兼中书令班崇鸿阁秩峻凤池式旌扈跸之劳荐降出纶之命重判忠顺军事仍赐推诚功臣进封鲁王岁馀加守司徒移殿于金城千里申疆继懋于藩之烈九门釐务旋分谨钥之权改判西京留守大同尹事眷闾山作翰之区实圣祖栖神之地首公之外时祀赖焉制下判奉先军事兼山陵都部署甫及周星复临于上谷未闻终考再莅于金城王四纪以来连典藩国谙练政术所至有称十年甲辰岁皇上以累洽在辰鸿钧陶世勉以群请载益徽称爱正翠莘俯旋神丽时王公将相出临外任者皆诏赴天阙预观缛仪王始自彰国军沿节于迈以仲冬之月获届于中畿善三雍之对方喜觐于睟颜宣十乘之威荐移分于忧寄改判匡义军节度使事待其推尊礼毕即赴任所无何塞暑作沴膏肓遘疾未及殚上池之术遽闻增逝水之悲以其年十二月七日薨于行帐呜唿享年六十闻讣震悼久立不视朝者五日诏追封郑王太常考行谥曰恭肃旋遣王子班详稳干德军节度使检校太尉耶律宗胤监护灵榇归于攒所仍命广德军节度使金紫崇禄大夫检校太傅守左监门卫上将军王泽充敕祭葬发引都提点申命晋州观察使金紫崇禄大夫检校太傅辽西路钱帛都提点韩造充敕祭发引使越以咸雍元年四月十一日备卤簿鼓吹陪葬于干陵袝孝贞皇太弟之茔顺也王娶兰陵萧氏封长沙郡妃春兰发艳夙蔼于柔仪夕蕣飘英俄惊于迅晷子二人长曰弘辩昭义军节度使次曰撒八银潢析派珠树分辉并在韶年奄先朝露兄二人长曰宗政守太傅兼中书令魏国王次曰宗德大内惕隐同中书门下平章事氵幵王棣华增茂义笃天伦桐叶启封勋高人爵皆先王而逝惟王皇闱毓粹戚闬钟英挺特靡常黾呈文而本异深纯有裕麟举趾以逈殊而自月豢衣谨就傅之仪结绶奋从公之节内扬外践事举职修冠宗室之亲也不以富贵骄人洞遵于礼法处台宰之位也不以喜愠形色尤尚于忠勤领方镇之位也而克谨诏条百城以之令肃颛尹守之权也而遹清民讼三辅以之风行加以谛慕佛乘钦崇儒教以至仁而抚下以直道而事君宜介寿祺永绥福履胡乃天不慭遗人之云亡岂惟怆公族之深哀抑亦动邦人之永叹且载封载树属远日之有期而为谷为陵虑芳声之见泯臣效官北阙供职西垣愧微温丽之辞祗副穆请之命聊述盛烈用克贞珉俯伏不遑谨为铭曰皇天辅德太祖开国累圣嗣昌绵区奄宅延祚无穷贻谋罔极茂建维城永隆盘石英英名王凭休发祥紫霄挺粹朱邸韬光温文迪裕忠肃含章帝震笃爱宗室称良甫月豢汉祖大开土宇一字启封十连宣武秩峻貂冠位崇鸾渚或秉鸿钧或釐盛府历事三朝名高致尧言无苟合位不期骄回翔中外勤瘁夙宵间平道焕鲁卫勋昭时方四纪正繄经济忽杂沉痾亟捐景世缨绂缠哀冕旒挥涕远日甫临率扃将閟乙已之奉闾山之巅乘云旧域偃父新阡陪陵义顺勒石功传呜唿万祀知王之贤咸雍元年岁次乙巳四月庚寅朔十一日庚子建前乡贡进士李敷书建陁罗尼经幢记咸雍二年岁次丙午五月甲寅二十七日大横帐故曷鲁次孙阿里牙阿边霍哩钵郎君法喻等为先师造幢记通门本生经师志不也讲悲世重熙十七年季秋月蓂生十四茺上木下俗寿四十有八乃化缘终矣痛法山而一倒悼惠以永沉具时鲜品含灵感乃于寺南被涅盘仪盛积香坛而焚寻收遗骨至咸雍二祀二月三十日有门人法喻法转等有先师之遗风时贤至合有奉先之孝曾无忘本之心欲报先师函丈授之恩于寺东南隅敬造尊胜密言幢一坐伏愿先师尘沾馀烬八维超十地之躯一生圆旷劫之果尔咸雍二年岁在丙午二月乙酉朔三日燕京大昊天寺碑尾络之分燕为大邦辟千里之日围聚万家之星井中有先公主之馆也雕华宏冠甲于都会改而为寺遵遗托而荐冥福也诏王行己督辖工匠梓者斤陶者埴金者冶彩者绘钟云屯杵雷动三霜未逾而功告毕栋宇廊庑亭槛轩牖薨檐栱桷栏楯木栾栌皆饰之以丹青间之以瑶碧金绳离其道珠网罩其空缥瓦鸳翔修染虹亘晓浮佳气涵宝砌以生春夜纳素辉烁璇题而奋画中广殿而崛起俨三圣之睟容傍层楼而对峙龛八藏之灵编重扉砑启一十六之声闻列于西东邃洞异舒百二十之贤圣分其左右或鹿苑龙宫之旧迹或刻檀布金之遗芬种种庄严不可殚记赵文祐造幢记天水郡赵秀侄文祐奉为亡过父母特建无碍大悲心陁罗尼幢记圣千手千眼观自在菩萨摩诃广大圆满无碍大悲心陁罗尼曰唐开元三朝灌顶国师和尚三藏沙门不容奉诏译皇朝纪号咸维三年岁次丁未十一月乙未朔十日甲申甲时建幢存渖阳博物馆大理石八角高五尺每面六寸五分阳台山清水院创造藏经记夫觉皇之诞世也示生以八相演法以一音车丸物正时宏益无尽自双林树圆寂而后七茺上木下岩结集已还教道流通于是乎在若乃群方覃衍历代弘扬虽梦入汉庭神应吴会曷若我朝之盛哉阳台山者蓟壤之名峰清水院者幽都之胜概跨燕然而独颖侔东林而秀出那罗窟邃韫性珠以无类兜率泉清濯惑尘而不染山之名传诸前古院之兴止于近代虽竹室华堂而卓尔而琅函宝藏以蔑如将扌冓胜缘旋逢信士今优婆塞南阳邓公从贵善根生得幼龄早事于熏修净行日严施度恒治于勒惜文存无以上七字咸雍四年三月四日舍钱三十万葺诸僧舍宅厥道人是念界狱将逃非教门而莫出法轮斯转趣觉路以何遥乃缶舍所资又五十万募同志助办印大藏经凡五百七十九帙创内外藏而龛措之原其意也觊释氏那尼常转读而增慧俗流士女时顶戴而请福大士弘济有如此者蒇事既周求为之记聊叙胜因俾信来裔非衒公之能故辞为愧时文存无以上十字咸雍四年岁次戊申三月癸酉朔四日丙子日巽时记缪氏文存亦着此文注云拓本碑在宛平仅百三十七字以校麻氏录文尚不及一半按缪氏夺漏除首段七十二字外则每节四十三十至三二字不等缪氏所据拓本今无存录文并未空格检所漏文字去之文义亦通似为有意之节削非肃蚀不完者可比考麻氏为昌平人曾襄修昌平新志外志之作考沿革正纰缪辨河渠记金石校新志之讹误拾新志之漏遗其所着文当校缪氏为可据顾缪氏何来此不同之拓本殊令人不解盖缪氏据金石萃编一五三未据拓本麻氏所录者为拓本外志偶有刊误萃编文末结衔作燕京右街检校太保大卿沙门觉苑通天门外供御石匠曹辩镌二行阳台山清水院即今北京西山大觉寺附录金石萃编跋文按清水院在京城西七十里距圆明园三十馀里宛平县所属山半有泉下注如垂绅至山麓则有潭以潴之山侧则有鸬谷见明王嘉谟蓟邱集今无考矣清水院之额始于辽而沿于金帝京景物略载金章宗有八院此其一也后易名灵泉明宣宗宣德三年建寺更额大觉今仍之寺中穹碑易见者惟明碑两方刻宣宗英宗御制文此碑在寺内龙王堂游迹所不到故传拓绝少干隆戊戍九月二十七日昶从寒芜节省叶堆中搜得之摩挲雒诵回环数四因叹北方石刻可证辽金史者甚伙惜无好事者搜抉出之也碑额书奉为太后皇帝万匀大王千秋皇帝即道宗太后则道宗母仁懿皇后萧氏也辽史列传萧氏小字挞里兴宗后道宗即位尊为皇太后清宁二年上尊号曰慈懿仁和文惠敬广爱宗夫皇太后大王者辽百官志初名夷离堇太宗会同元年改称大王有南北二院皆分掌部族军民之政谓之知大王事道宗纪咸雍二年三月以东北路详稳耶律韩福奴为北院大王三年十二月以东北路详稳高八为南院大王以臆度之燕京当为南院所属所称大王或即高八也碑云旸台山者蓟壤之名峰清水院者幽都之胜概蓟壤即蓟县唐建中二年析蓟县为幽都县辽开泰元年改幽都为宛平碑盖从今称也辽地理志玉河县本泉山地刘仁恭于大安山创宫观师炼丹羽化之术于方士王若讷因割蓟县分置以供给之在京西四十里辽之蓟县改名析津今为大兴辽之玉河析宛平地置而云割蓟县者当由两县犬牙相错之地也志明云在京西今之顺天府辽为南京析津府辽言京西正与今同则汪有水院似在玉河县地今山左右尚有南安窠北安窠之名或即辽志所谓大安山之南北也邓从贵为南安窠村人所居近清水院也检畿辅通志建置沿革不载玉河山川内不载旸台山朱氏日下旧闻不载志延藏经记皆失之疏略因详识之碑末沙门觉苑结衔称检校太保大卿大卿之称金百官志无考景州陈公山观鸡寺碑铭维三宗教孕源于竺邦后千馀年寝流于震域东汉之金人兆梦经象以之始兴全吴这舍利飞灵塔寺于焉竞作历晋宋而下迨隋唐以还派衍蔓延周及华夏我鉅辽启运奄有中土始武功以勘世乱拯干纲中文德以葺王猷恢帝业尚虑前缘未晓宁分遗贱之殊后报或迷安息战伐之役繇是诚坚信力诞布宗乘遵一音垂嘱之专固万叶匡维之盛俾民知信响免仁暴以参淆化助修明极迩遐而敬畏浮图为胜可得而言故今昔相沿历朝所尚城山胜处列刹交望矣夫攻治精庐栖泊静侣且邻都邑定苦骚烦观鸡寺者离垢远尘之兰若也按幽州土地记蓟城东三百里陈公山有观鸡寺而土俗传说曾观山峰有金鸡之瑞因以名焉载考创修不详何代地方沃爽路概虚通北依遵化城实前古养马之监南临永济院乃我朝煮盐之场九峪十峰萦回左右甘泉仙洞濬列东西而况宝塔灵应之山镇其形胜龟灵佑国之寺翼乃标奇信绝世之福田幽严之殊致矣寺场边外绕以石垣固崩圮也佛立当前藏诸贝牒备阅讲也严其正殿所以拟瞻依也敝厥后堂所以延讲侣也启辟典库藩利息而资费也治葺庄园事播植而供亿也仍择干位别置净居虚白其堂用栖僧众夫诚修则事应道在则缘成虽有真寂之乡苟无淳洁之士则山坊雅秀徒为樵牧之资院宇幽闲曷积薰防之业主张有在必贤良能当寺故堂上律仪精俭为时众所推者曰云庆云灿云行皆俭素秉常诵焚历操宴寂岩室六载不违其邀请转读莲经方过将终其志或凝塞徒步履腊雪以无艰或常住总提取秋毫而不犯噫生而必灭报身虽尽于先因代不乏贤馀庆其锺于后嗣今讲经律论传菩萨戒讳琼奥善从宿种却晕血以非尝戒自性成曾讥诃而未玷日六时礼诵常三昧观缘道德相高缁俗共仰聿遵遗规遗规一作懿轨克肖先风讲经持律论讳可回学赡辈流识超物表以宣传而自任负才干以时推众祈住持兼命提点计术有取威惠胥均积库钱仅五千缗广庄土逮三千亩增山林馀百数顷树棵木七千馀株总佛宇僧房泊厨房舍次兼永济院属寺店舍共一百七十间聚僧徒大小百馀众物广丰美附旧以曾新谋画指令凡一唱而百和后来居者宜守成规事毋滋繁繁则速于广弊从毋乖竞竞则致于暌离用能踵接乎昔踪适足保安乎常住向与予道交有素义解潜通不以才识非常猥以铭述见託噫使后叶知此际兴崇之力防未来隳失之尤寘于贞珉期作永计延元丑慵是癖笔削无能承礼命以弥恭屡逊避而不恕觊塞其请强为之铭曰懿彼能仁迦维降神挺生粹表溥接迷伦恩及动植慈等恕新示归寂灭遗付王臣我朝建国嗣纂金轮三教助化千龄在辰法流借润泽浸生民焚宫创饰率土弥纶惟观鸡寺隶清安军崇修绀宇栖息万人借产殷瞻堂皇睹新檀维信向居众和均斋肃齐轨诚平等伦常新是守利行咸陈期令后叶不坠芳尘虑清高岸庸刊贞珉大安九年九月九日建言牧事书群牧以少为多以无为有上下相蒙积弊成风不若括见真数着为定籍公私两济韩资道墓志铭韩君讳资道其先南阳人也自尚书令颖之后轩裳照世锺鼎传家景系殊勋载于史素此简而不书曾祖倬皇辽兴军节度使累赠至中书令祖绍文守太子太师同中书门下平章事鲁国公致仕父造诸宫制置使检校太尉君即太尉之长子也先夫人张氏所出即守司徒兼中书令克恭之外孙也器鉴渊宏风仪爽秀成童志于学弱冠善于书清宁初以荫授银青崇禄大夫检校国子祭酒行右卫率府副率次奉宜合门祗候绵邑宸舆荐更岁龠旋加礼宾副使次授供军副使至于督工役造戎器周旋二稔其功着矣续迁六宅副使检校工部尚书宣省市买都监讵侵挠于民利无烦费于公缗岂谓亨涂未致而忽遘沉疴访药蓬山瘗金丹之灵气魂岱岳韬玉树之奇姿无何咸雍五年二月十二日终于燕京北罗坊之私第享年三十有一以其年五月十九日葬于宛平县房仙乡鲁郭里以袝先茔礼也君娶琅阝琊王氏有子五人长曰迎恩奴次三子早亡次尚幼府君挺异相门扬名宦牒以孝爱友顺全其性以纯谨饰其躬呜唿天与之能而夺乎寿福善有征复何君之姻熟君之履强抽鄙辞乃为铭曰禀气忠贞金玉曰德公廉蕴诚天夺掩于泉扃志文尚书令颖即韩延徽辽史卷七四有传颖见新五代史晋高祖纪天福三年十月及卷七二附录点校本附录作是本纪误颊校勘记云颊贵池本作颖南监汪汲殿南昌鄂蜀本作频按各本作频者误贵池本是颖即延徽其证有四一太宗时之尚书令中书令即政事令仅一官号尚未置省尚书令颖即政事令延徽二延徽孙倬曾孙绍文延徽死葬鲁郭并见本传此志言资道葬鲁谷先茔今此志正出自鲁郭三虏廷杂记有韩知古韩康枚王郁共劝太祖不受代与韩知古王郁并名者只有延徽四字书颖同火光也延徽字藏明即延徽无疑资道父造辽史刘伸传云燕蓟民饥伸与致仕赵徽韩造日给以糜粥所活不胜算天庆四年王师儒墓志夫人故同中书门下平章事判三司使事兼赠中书令韩造之女以公累封丰国夫人辽史道宗纪大康元年六月知三司使事韩操以钱谷增羡授三司使操即韩造造于清宁五年十二月以泰州观察留后衔使宋贺正旦见长编耶律宗允墓志有清宁十年申命晋州观察使金紫崇禄大夫检校太傅辽西路钱帛都提点韩造充敕祭发引使均韩造事迹附韩氏世系表梦殷│延徽│││倬德枢││││││绍绍绍绍文雍芳勋│││造│││资绍晦资道雍让│孙女五四三二│适早迎丁亡恩文辶育奴别韩绍一绍荣绍升绍孚均绍文兄弟辈未知系出董匡信及妻王氏墓志铭府君讳匡信字仲孚其先济阴人自狐称良史贤登辅相仲舒为大儒才杰间出代不乏人迁居占籍今贯于燕洎高曾已还多月已遁之志父讳兴字叔建在水赵氏养素丘园时推达者君即第五子也幼识雅道长而好文以先祖高亢家事不治学术未成不择禄而仕统和二十三年始籍名于三班院迩后临财以廉平莅事以勤敬功考馀羡率越常绩先是监上谷作坊属岁多没人守法置执之外必蚤暮躬至视其疾苦仍复自备净食时为斋设诱之趣善饶益颇多至于居常公务之暇专以奉佛筵僧持诵经教为所急加以轻财尚义友待名德百行五常自强其力宜乎延康宁之寿享崇达之位无何天不慭遗福应则虚以重熙二十二年六月十五日寝疾启手足于大同府长清县之私舍享年六十有八官终于右班殿直悲哉夫人太原王氏柔嘉贞正耀映闺门辅内睦族足为姆范又恒以清净心日课上生法花观音品十数年间持六斋戒年六十六先府君三载而逝即二十年正月八日也属以岁月屡移窀穸未贲幼子守将作监侍御史知杂庠起风树之悲伫拱木之望列状上闻以归葬得请遂以咸雍五年八月三日卜葬于析津府宛平县仁寿乡南刘里之南原择先人旧游嘱爱之地作新茔而合袝焉礼也子三人长曰世济娶彭城刘氏并早逝次曰聿娶天水赵氏次即端公大匠娶故崇礼少卿知儒州军州事张公保庸之女封清河县君盖从夫之贵也女一人适琅阝琊王惟德孙三人长曰纯孝娶太原王氏次曰纯懿娶陇西李氏次曰侯九女孙一曰王相女重孙一曰监孙重女孙二一曰端正一曰有相并幼玉蔓珠英出为至宝兰芳蕙秀生有异香积善馀庆于是乎在噫有新之修道累符清俭于家施隐功勒白业垂蕃衍之裕也即如是有子之承训立身兴大其门具哀荣冥祐报劬劳之德也又若此征是全美幽显何恨言敷轜藻非工宪台多暇讠壬志松楸之所以虞陵谷之迁牢让磨遑勉书时日铭曰蓟丘之北高梁之阴平岗后隐广陌西临地卜牛眠封新马鬣露草零根风扬鼓茺上木下咸维五祀仲商三辰玄扃閟夜灵榻疑尘遗芳长在空埋玉贤君子兮贤夫人秦晋国妃墓志铭盖阴阳之间气天地之纯精流而下者为金芝为朱草凝而上者为卿云为景星或擢其秀而扬其彩乃时之瑞而世之祯若下不能挺其质上不得寓其形则融而为岳渎之粹婺织之灵降神储祉孕为人英气透千古秀禀五行杰出圣代庆锺戚闳智识器度富贵恩荣披阅女史莫之与京者伏见于故秦晋国妃矣妃姓萧氏其先兰陵人嗣袭绵远则家录而存焉勋业隆盛则国史载之详矣世为后族簪纽昭烂故迷古宁详稳讳演乌虚夫人耶律氏小字涅琴姑即大王父母也故燕京留守衙内都指挥使驸马都尉讳割烈永徽公主小字仙河即王父母也故枢密使北宰相驸马都尉讳曷宁魏国公主小字长寿奴考妣也公主即景宗皇帝之幼女圣宗皇帝之爱妹也故资忠弘孝神谋霸略兴国功臣兵马大元帅燕京留守守尚书令兼政事令秦晋国王赠孝贞皇太弟讳隆庆即妃先出适之所天也故资忠佐理保义翊圣同德功臣开府仪同三司守太傅兼中书令判武定军节度使魏国王讳宗政即妃次奉唐所归之嘉偶也故忠亮竭节功臣宣力佐国功臣守太尉兼中书令鲁国公赠太保谥忠正刘二玄即后有诏亲奉左右者也赵魏燕宋吴越齐楚秦晋即前后所封之国号也感雍五年岁次己酉七月乙丑朔二十二日丙戍所薨之时也松山之阳潢水之阴所殁之地也春秋六十有九所享之寿也夏州观察使检校司徒辽西路钱帛提点王正辞敕遣祭奠监护灵轜之臣也崇义军节度使金紫崇禄大夫检校太傅贾洞奉命营办襄事之臣也是岁十一月甲子朔十日癸酉所葬之时也恭维妃蕙兰吐艳珪璧含章禀训侯门自得幽闲之体佐嫔皇弟蔼扬淑善之称开泰五年纳为秦晋国王妃时年十六而能佐辅王家恭肃宸幄礼敦贞顺志在谦柔方谐允穆之情屡起未亡之叹夫志者记也记其生平所行之实也以妃之族望妃之高贵汤沐之优封车服之峻等暨我朝尊崇之礼固不暇形容于翰墨今之所言盖志其异于寻常者妃幼而聪警明晤若神博览经史聚书数千卷能于文词其歌诗赋咏落笔则传诵朝野脍炙人口性不好音律不修容饰颇习骑射尝在猎围料其能中则发发即应弦而倒雅善飞白尤工丹青所居屏扇多其笔也轻财重义延纳群彦士之寒素者赈给之士之才俊者升荐之故内外显多出其门座客常满日无虚席每商榷古今谈论兴亡坐者耸听又好品藻人物月旦雌黄鉴别臧否言亦屡中治家严肃僮仆侧目僻嗜书传晚节尤甚历观载籍虽古之名妃贤御校其梗概则未有学识该洽襟量宏廓之比也然无子嗣续惜哉撰见志集若干卷行于代妃读书至萧房杜传则慨然兴叹自为有匡国致君之术恨非其人也今主上以其知国家之大体诏赴行在常备询问顾遇益厚恩日隆会车驾幸庆陵将狝于秋峦妃告归中京途次达褡暴疾而薨皇上闻讣嗟悼久之有诏于显陵开魏国王玄堂而合袝焉凡赗襚贤货吉凶仪卫悉皆官给送终之礼有越常等仍命禁林勒铭泉壤臣爰自妙龄幸蒙厚顾尝面奉诲谕勖令就学迨至登科奖励之恩也故妃之徽懿颇得谙悉恭承明命文翠琰以非工聊记清芬望绿山而增黯谨为铭曰兰陵占籍厥族炽昌门出妃后世为公王积德累行席庆锺祥诞是妃子淑声载扬入奉宗哲今仪益彰汤沐疏邑秦晋开疆博览坟素好为文章年未蒲柳疾染膏肓金丹之药玉荃无香皇家悼惜戚里悲伤素帟飘月丹旐翻霜晓辞华屋夕赴玄堂辽水右兮闾山阳悲风起兮愁云翔天凛冽而敛色日萧索而无光驻仙輧时促闭幽扃兮夜长虽陵迁而谷变妃之淑德兮与令名而不亡维咸维五年岁次己酉十一月甲子朔十日癸酉儒林郎试大理详事守显州山东县令武骑尉邢教之书显密园通成佛心要集序昔如来居出世之尊垂化人之道阐扬大教诱掖群迷开种种之门方便虽陈于万法入圆圆之海旨趣皆归于一乘然而显教密宗该性含相显之义派分五教总名素怛览密之部囊括三藏独号陀罗尼习显教者且以空有禅律而自违不尽究竟之圆理学密部者但以坛印字声而为法未知秘奥之神宗遂使显教密教矛盾而相攻性宗相宗凿枘而难入互成非毁谤议之心生焉竟执边隅圆通之性懵矣向匪至智孰融异端事必有成人能弘道今显密圆通法师者时推英悟天假辩聪髫龀礼于名师十五历于学肆参禅访道博达多闻内精五教之宗外善百家之奥利名不染爱恶非交既而厌处都城肆志岩壑积累载之勤悴穷大藏之渊源撮枢要而诚诵在心剖义理而若指诸掌以谓所阅大小之教不出显密之两途皆证圣之要津入真之妙道览其文全则异犹盘盂自列于方圆归乎正理则同若器室咸资于无有而学者妄生异议昧此通方因是错综灵编纂集心要文成一卷理尽万途会四教总归于圆宗收五密咸入于独部和乳酪之味都作醍醐采云霞之滋并为甘露诚诸佛之会要为后人之指南使披览者似获随意之珠所求皆遂遵依者如食善见之果无疾不瘳觉学愧荒虚辞非华丽曾因暇日得造吾师每亲挥尘之谈颇广窥斑之见属当传世爰託撰文素惭舒理之能聊着冠篇之引洪福寺碑大矣哉恭维佛之性也希希兮夷夷兮堪凝然而体不可窥美矣夫以谓佛之相也茫茫然大大然周沙界而理不可诠得不趣缶帝莫测彻果穹源杳杳兮目诚孰视寂寂兮口靡能宣可谓开迷遂性应物现形教崇者弘出世之因谛信者证升天之果切以可久等莫不宿植善本曩结良缘几伤幻化之躯共集涅槃之乐罔凭释教宁灭罪根欲排多劫之殃须仗三身之力今则结集众力敬竖双碑邀般输之奇匠采昆岳之幽石一锤之工爰运处金宿摇空八条之虬乃俄成霜鳞矗起亭巍一寻面优数尺一则披美于众善一则头叙于多功苟述其文略陈斯说前有尊胜陁罗尼幢一所宝茎上耸高凌碧汉之心莲座下磻永镇黄金之地次有佛殿一座莫不檐虬吐雾嵴兽呀烟瓦列鸳颉梁横栋悬内四壁兮绘容严粹中一坛兮望像端幽三十二相相相皆严八十种好好好俱妙又于东西厢有洞廓二坐内塑罗汉各五十馀尊可谓容严特妙白上八下古同生个个被结跌之座尊尊该超地之因于中位则建菩萨堂一区三间四架彩辉华而霞灿势仿佛而风翔望容好具白上八下相全西壁上卧如惨戚东厢中须岳巍峨次西北有大杂宝经藏一坐莫不彤楹巍立霓栋高横金铃咽天中之吹晴幡映岛外之霞似到溟沧蜃吐之楼台岌岌如临岱岳云成之宫厥重重内函则龛经六百帙外费则椟价一千缗赤轴霞栏黄卷金融载传者灭七返之罪礼看者免无间之狱又以次后则讲堂一坐内置须弥座上宣金口言日日讲经四海之潮声雄震灯灯演法六时之花雨霏空谓厨堂则气楼迤逦炼鼐恢弘烹乳酪之珍馐造醍醐之上味时修盛馔日给群僧一合上寺并下内大僧数馀百人得不行贞雪柏戒朗霜蟾一垂奥义诚能洞晓三藏真文言其易了莲座讲时摄龙岛以皆伏竹轩吟处动鬼神以咸惊者也为先祖建佛法碑伏闻普薄伽梵内利济之心演陁罗尼普救轮回之苦世永因念父兮生我母兮鞠我劬劳之恩昊天难报若非秘藏何可依凭是以舍清净财符勇勐愿建碑二所刻总持教及诸佛像成造已毕好将上来造佛法功德回向真如实际回向无上菩提回施和尚阇黎亦愿上资七祖咸登天宫下荐群生悉除地狱拓本为亡父母造幢记涞水县遵亭乡累子村李晟并出家女法广等奉为先亡父母耶耶娘娘等特建尊胜陁罗尼幢子一坐于此茔内亡过父母先亡等或在地狱愿速离三涂若在人世愿福乐百年其父五戒于咸雍五年终于九月坟之葬在庄东落北约一里林台之西故建此幢五戒颂曰伏以五戒于家存孝于国尽忠一生慈善性行敦柔顿苦空设茶报施持戒讲经恒修进道三十馀载常不阙生世常生佛国生孝哉李公善治家风百行岂失一教俱通上祉先灵下滋后嗣茔石勒经兴幢表志人天造善天必降祥门传大庆家灭馀殃教託西方化流中国人佥信心佛乘惠力孝思虔启阴骘潜伏嘉猷斯省维咸雍七年岁次辛亥十一月壬午十五日建耶律仁先妻郑氏建千佛塔露盘题记大辽国公尚父令公丞相大王燕国太夫人郑氏造咸雍七年八月日工毕记道宗问边事对自应州南境至天池皆我耕牧之地清甯间边将不谨为宋所侵烽堠内移似非所宜西南面招讨府移府州牒南朝兵骑越境施弓矢射伤辖下人耶律仁先墓志铭差戏天炳五星而高明地载五岳而博厚人禀五行而有故国王汉其锺昂阿术在殿盖出萃野逢展则絮何代无人有边宋王兼富精王讳仁先字一行我其远祖曰仲父们述刺实鲁于越即第二横帐太祖皇帝之龙父也王父讳思忠圣宗皇帝朝品南宰相朝而其敏落落有体貌兴宗皇帝始在储邸一见如旧暨登龙位诏从銮舆升授左千牛卫将军出入禁阍给事左右再授崇德宫使总辖图般兼领禁卫又迁殿前副点检上曰唐有大亮我有仁先古今二人彼此一时假授北面林牙又迁副枢密使时朝廷以高丽女真等五国入寇闻上曰仁先可往命驰驿安定之因奏保定二帅联于北鄙宜置开钅甬以为备守有诏报自是五国绝不敢窥扰上嘉之赐予甚厚重熙十一年大兵南举宋国遗奏乞旧好命王使之故太尉刘宋公为之副是日临遣上曰彼自统和之后岁贡金帛通未国情不诚汝可往庶毕联命王至宋廷甚承礼敬宋帝与大臣议着信誓书纳每岁添纳金帛二十万永愿鸣好报命上悦之授功臣中书门下平章事诏曰王师方举邻国乞盟奉贡交欢卿之力也因授燕京留守同知兼权析津府尹事下车之后都邑肃清又驰奏沿边添置产保诏允之时武清李宜儿以左道惑众伪称帝及立伪相潜构千馀人劫敚居民王侦捕获之驿送阙下迁契丹诸行官都部署又拜尚王兴宗皇帝亲宣制曰唐室之玄龄如晦忠节仅同我朝之信你室宁壮猷宜此又赐诗曰自古贤臣耳所闻今来良佐眼亲见十八年大兵西举讨夏国命王为都统军李元昊举国大去不遇敌而还授东京留守判辽阳府事论如燕今皇帝嗣位之初岁诏王赴阙授同知燕疑脱京字留守事旋拜枢密使凡命六封王五制词皆曰御制王又与相国姚秦公相善军国大事上多召二人议定时帝叔宗元与子涅里骨恃宠跋扈秦公谓王曰观此人父子内怀逆节外示谨色万一窃弄是昧早图意者亲王阴检其事以闻于上也未几副部署耶律良奏得宗元父子诗知章等反状上召王谓曰辈承朕大恩岂有是耶王具言其事宗元已侦知之涅里骨授军领数骑来袭御幄王唿蒙舍拔扌玄木以御之徐得弓矢涅里骨中流镝于地刃其首以进君曰与宗元合战大败之宗元遁去缢死于林莽中上遣使抚谕诸道姚秦公等驰至行在既抃且泣上曰尔等无畏此者平定内乱宋王忠力第一秦公奏曰疾风知劲草世乱见忠臣帝喜叹久之授北面枢密加尚父守太傅安邦卫社尽忠平乱同德功臣清宁九年七月十九日皇上以北鄙达打术不姑等部族寇边命王为西北路招讨使往讨之靳首万馀级俘其酋长图没里同瓦等驰送阙下无何八年四月十十日以疾薨于位享年六十皇上闻讣震悼辍朝三日是岁二月二十四日夜太白犯昴识者太白犯昴大将死期惟宋王乎诏崇义军节度使左散骑常侍李翰充敕葬使长宁军节度使检校太傅杨庶绩充敕祭发引使以其年九月丙午朔十九日某甲子归葬于葛蒌母山之膴原从先莹礼也呜唿王之于国忠也于家孝也于民惠也于官廉也于人信也而五德兼备贵处人臣之极天之报施不为薄也惜夫寿靡及者而国栋坏也苍生何望之哉王之弟曰义先大内惕隐富春郡王曰礼先盒州团练使曰智先果州防御使曰信先南面林牙果州居闲养素馀三弟先于王逝王之子曰庆嗣见任北面林牙女并适于名家悲慕若不胜处神柩特定前一日果州林牙使驰驿有请于秦公因托斈严为其志既健让靡遑遂倚马挥翰不蹔停缀词曰天炳五星大图以清地崎五岳大方以贞国产元佐鸿业以成堂堂宋王万人之英夹辅两朝茂疑不丕绩周虎壮猷舜龙忠力巨鱼壑硫高鸿凤翼尘扫叛乱岳安社稷帝曰尚父天遣奇才命讨北鄙廓清氛霾勋隆太常位拯元台胡不眉寿泰山其颓皇上闻讣震悼兹久如斯忠良万代曷有遂终之礼宠贵逾厚刊于贞珉流懿不朽咸雍八年九月九日创建静安寺碑铭五都错峙帝宅尊乎中土则大定之分甲天下焉三教并化皇国崇乎至道则梵刹之制布域中焉苟或就风雨交会之邦辟龙像栖游之境法舆地可得而言若夫迦文示寂之馀招提奉像之设缔构获其善报供事植其胜因则历世建寺之文道之常矣今略而不书但叙兹地权舆之事今太祖天皇帝总百年之正统开万世之宝系公族衍盛枝叶芬茂故南大讳玿即帝之房孙也故左金吾卫上将军讳宁即公之长子也故检校太师左千牛卫将军知涿州军州事讳昌允即金吾之子也协辅王室许国之勋即着并启土宇裂壤之锡斯在天邑之北仅馀百里则公之故地焉岚凝翠叠曰佛山山之足民屋聚居若郡邑之大曰义州今兰陵郡夫人萧氏主之即太师公之妻也太师毓庆戚闬讳心佛乘车暇日以有思凭高而肆望延冈委迤环甲第以远周孤巘崔嵬枕闲田而下廓遂卜此地肇开胜蓝虽经始之谋有先而考终之期奄速夫人抱未亡之永恨缉已坠之遗功发大勇勐之胜心资不思议之神力由是断险为坦烟卑就宽长木下而翠色移贞王楚出而云光破罗斤叠运远谷回音雷杵高相寒泉交响金者冶缶瓦者陶壁者圬材者斫彩者绘隅者涂众工衒勤百事偕作起于清宁八年庚子岁成于咸雍八年壬子岁辰次一周元功告毕中其殿则曼茶罗坛洎过未七佛明高僧之像存焉双其楼则修冗路藏洎圣贤诸传章疏钞记之部在焉远侔东土则震隅设绘者乐师如来近拟西方则兑位表形者弥陀善逝至于十方宝相五佛粹容皆极其端严曲尽于妙凡法堂僧宇厨室囷房洎厩库客次靡不备有皇皇焉信解脱之阃域功德之林者也待其山月初霁岩云半开飞摇金碧之辉动荡烟霞之色回檐落影暑气由是夏销斗桷排空残照于焉夕挂输奂之盛可胜道哉先是夫人之长男辍供职于行朝委都征于杂务得佛牙一颗大逾方寸牙上得舍利七百馀粒若珂之质宝坛光射疑国兵之未分氎灰色交讶海龙之反施夫人且曰遗蕴安葬是崇苟非坚固必贻后悔旁出之干位有孤峰山景焉碧石嵚山金固巅末遂募工鑱凿深逾数丈石之开有文若叶纷敷之状厝窆之日众数百人不约而集有祥云蔧地弥覆其上逮至吉时则阳景舒光不差晷刻葬已合郁郁如初远近见者咸警异之时咸雍五年九月九日也明年十一月既望前后共三夜光气烛天见者数千人复就石龛之前架一小殿殿则三圣八像相阿罗汉之容悉皆具焉呜唿智者始谋为利斯永善人作事获福自多每至旸谷欲暝曦轮将坠舍利之影落覆邱茔则太师公之遗墟承荫其下若非巧入心匠神开智端则揆事之长孰能与于此凡巨细之费馀于二万缗之绩就于十二载工徒之役算日酬庸驱籍一毫不取皆贤夫人鬻饰减衣御之为也寺既成必假众以居之遂延僧四十人有讲则复益二僧既居必资食以给之遂施地三千顷粟一万石钱二千贯人五十户牛五十头马四十匹以为供亿之本咸雍六年冬事达黄主听上用嘉之敕赐曰静安寺奖勤意而贲山蓝也恭维夫人以慈接物类以冲澹却世纷断而后行力致者皆为轨法仁以成性身至则自是道场遂能挺不退之至诚集无上之良福与夫桂阳追爱起崇义于隋朝陈妃施财造逮元于晋代固可同年而语矣夫人二子长曰佶礼宾副使银青崇禄大夫检校右散骑常侍同知利州事兼部内巡检次曰特里德皆根乎善本协彼胜心宏助之功讵能详述大哉敝阿兰若之静姿像薄迦梵之遗形所祈祷圣作垂鸿固萝图于浩劫群灵护祐趣花藏于他生又何止延九族之修龄荐三代之冥福而已哉兴公才非半古识不照邻自服为吏之劳颇滞攻文之思兹承勤请未易固辞摭实宝坊既尽一时之胜概英珉篆愿垂千古之休声铭曰神邑浩壤六街棋布虽敞释宫不无重圬峰幽寂万载闲虽开禅宝是劳跻攀帝辇赊川岐易造能辟胜场乃得中道都会百里风光数程山参而冈横如平夫人上兹佛地结构瑰琦规模壮丽正殿岿立危楼对森烟梵凝碧朱薨叠阴宝像中存攸见月伴高佛云孰土开祐睿君含识庇我华宗资乎幽冥奉差传宣谕宋使奉圣旨昨来蔚应朔三州地界公事朝廷两遗使人诣南朝理办今来蔚应两州已是了当只有朔州一处未了终是难停往复未委悉卿等昨离南朝日有何意旨了绝皇帝传宣今日枢密院中书同进呈卿等来问南朝圣旨除续有回文外其间节次行遣并先已闻达即无不闻达事其萧禧不肯朝辞只为公事未了须至在彼商量了当所有萧禧立不肯下阶一节待与问当此外有鸿和尔大山天池子未了当卿等必须带得南朝圣旨来商量这起若不了当必是不绝往复特建葬舍利幢记夫以觉皇示灭于双林遗骨争持于八国洎捧甒坛咸兴窣堵以至一丈六尺之金容具瞻顿失八万四千之宝级相望而成肇从印土届支那历世弥深降年尚远迨至于今辰圣贤出矣即有燕京西紫金寺前三学寺论主崇禄大夫守司空传戒大师讳法钧锺普贤之灵孕凡夫之体早识归依之路幼达苦乐之宜以智为刃烦恼潜摧以惠为灯暗迷洞照其行高千尺拓松森岳顶其戒洁一轮明月印天心德既优茂心复爱慈常疚怀于众生思共成于正觉是以去咸雍六禩四月日于马鞍山惠聚寺内开大乘菩萨戒坛广度于四众使之灭六根罪增十善心诸恶早除馀疾兼免不听者听不语者语手足拘孪者皆得伸之日清朝四色莲花捧日现矣馀之胜事纷若难名无所具录洎南宋简来求戒者不可胜录自古及今未之有也故我涿州新城县衣锦乡曲堤里邑众中书省大程官刘公讳清等洎当村院内业经律论大德讳善抱玉璞之淳诚持水轮之净戒皆一代之人也遂同去南北朝驿路上设无遮之飰济求戒之人益励虔诚潜膺多福于设飰之所遂复感应舍利一粒不逾数日大小自至二十馀粒曾遇阴霖不果设飰有当邑门前枢密院大程官刘公讳善虔请于家内供养至翌日早晨圆毫俄现方圆盈尺信所谓不可思议殊胜者哉乃与邑众同弘誓愿期备窖藏若起塔则止藏其舍利功德惟一建幢则兼铭其秘奥利益颇多况尘飏影覆恶脱福增岂不谓最胜者欤于是同鸠净赂恪募良缘石采环贞匠征郢俊建尊胜幢葬如来首于当村精舍内前堂东南隅营其鉅址周稔未逾殊勋告毕然标之仪屹尔耸擎天之势成集有异得益弘多或瞻礼者永出迷津或旋绕者当登彼岸自是不惟率土之群生繁祥悉沐亦使抹尘之多劫胜刹长存切以某布金乏地斯玉有瑕一无悬市之能敢有刊石之作幸众坚託聊为直书皇朝建号咸雍八年岁次壬子四月大庚戍朔三日壬子午时特建特建纪伽蓝功德幢记特建纪伽蓝功德幢记涿州范阳乡贡进士段温恭撰大辽建号咸雍十禩岁次甲寅四月大戊辰朔十二日己卯午时建水东村傅秀等造香幢记维大辽之国燕京易州涞水县遵亭乡水东村邑众傅逐秀等先于寺西约步有相承古塔一坐村众共重兴新内有弥弛石佛六尊特浑金我已屹尚有馀钱又弘大愿新造香幢一所普罪今施香幢保镇当村灾勿起八方事欢有施謤名在此咸雍岁次九年癸丑壬申八月朔时建边酉上高丽书求附籍我等曾居伊齐村为契丹大完迩者再蒙诏谕于己酉年十一月赴朝厚承恩赍且受官职不胜感戴顾所居去此四百里往复为难请狄耶好等五户引契丹化内徙觅害村附籍求为藩屏乞广本国姓氏表我朝创业以来法制修明惟姓氏止分为二耶律与萧而已始太祖制契丹大字取诸部乡里之名续作一篇着于卷末臣请推广之使诸部各立姓氏庶男女婚媾有合典礼述时政文君以民为体民以君为心人主当任忠贤人臣当去比周则政化平阴阳顺欲怀远则崇恩尚德欲强国则轻徭薄赋四端五典为治教之本六府三事实生民之命淫侈可以为戒勤俭可以为师错枉则人不敢诈显忠则人不敢欺勿泥空门崇饰土木勿事边鄙妄费金帛满当思溢安必虑危刑罚当罪则民劝善不宝远物则贤者至建万世磐石之业制诸部强横之心欲率下则先正身欲治远则朝廷蓟州神山云泉寺记噫佛法西来天下响应国王大臣与其力富商强贾奉其赀智者献其谋巧者输其艺互相为劝惟恐居其后也故今海内塔庙相望如睹史之化成似耆阇之涌出第当形胜举尽庄严非护世神灵潜有加被出尘龙象先为主张何以至于是哉渔阳郡南十里外东神西赭对峙二山下富民居中厂佛寺前后花果左右林皋大小逾二百家方圆约八九里每春夏繁茂如锦绣围绕正殿之内实以本尊八菩萨颇加严饰以备归依厨库五间食堂称是廓庑三倍僧房亦然至于碓磨墉垣无不曲备惟三门讲堂见事经构虽俭且节所费无虑百馀万忠以为三宝之胜场作一方之福地非其主者其谁能之先是盘山甘泉寺志秘上人者俗姓李氏本家神山髫年辞亲冠岁进具了身心而如幻悟世界以即空护童子之根盖从先世落天魔之胆其在此生始终不逾远近皆信重熙九年乃有当郡邑人张从轸等百馀人列状同请上人始与门徒定远同来住持既而法乳呴濡成香熏灼所行甚密若无迹而可寻其化弥多遂不言而自喻亻亲施以之充牣徒众因而伙繁补故修新有增无损是以致其然也咸雍八年春期徒定开等状兹宏丽奏乞旌褒朝廷嘉之遂赐今额坛那改观制度增辉复虑将来莫详所以因相与录其本末託余文而志之予以谓兴其法者时也弘其道者人也重其人者德也非时法莫兴非人道莫弘非德人莫重是三者俱然后可至于光大若上人者斯可谓有德者也不然何变旧兴废如其盛邪后之人傥能潜心于是相继不绝知此地诞为道场永无穷已受次补者宜深勉之时咸雍八年壬子十一月二十六日记固安县固城村谢家庄石桥记噫旧立徒杠尚有常节故水毕除道水涸成梁弗可阙已过是未修或修之不谨则为其害也非细焉若官司失豫备则民下得骚图亦救弊之一端也固安坤隅一舍内有谢家庄为近川流恒苦湫下每春泽未透秋潦尚渟则此河壖大为坎窞使人病涉马还泞虽魏汾沮洳荆土涂泥不是过也立繇习惯止务因循致慈险阻之深无有坦夷之望慢防且久改作者谁则我邑主优婆夷实其人也邑主事张姓阎氏自为女为妇为母已来孝敬慈柔乡邻借甚固不待言说而后知其美也及称未亡见谅之死以家二女婿同居感之悦之俱同和顺故其兴利若一心焉每自出财或他与力前后铸办洪钟一口起建佛殿三间叠成道路一十里其始终有立虽勇毅英雄蔑以加矣惟兹远虑尚未速成似有待而然也以谓沛然莫之御者水为大确乎弗可拔者石为坚与其多易而致难曷若暂劳而享逸繇是一之日规断岸计横流二之日就它山下文础云随根至天与骨来相继十霜才及百两犹未毕此愿也会有涿州西七里小马村成济闻之惠然来助自时缘感特异往初老幼相唿远所比至上置埼岸旁压壖泥有同下坂以走丸并欲挟山而超海望之玉立地欻变于宝严过之砥平人咸疑其化出自菲悠久颛得经营则何以发自至诚形于吉梦得人为助不日告成若是之速耶桥既成又求文于下走欲其同会各录本名如过见千佛之比用齐坤厚永弗坠焉时大安五年岁次己巳仲春二月八日丙时记慧峰寺供塔记噫惟佛法身本离名相然其应物无不现形故我释迦文为度娑界当其出现则转彼法轮至于涅槃乃留其舍利迳根归本其力无穷若有众生能兴供养所获利乐讵可思惟云谁奉之属在能者则我邑主法师实其人也法师讳从杰燕京崇孝寺左街僧录通文理大师之门人也心知如幻志乐非家自从学挥尘以来有传戒度人之愿本之实际也长体无座推之方便门亦存有相故随缘靡定应用无方所至之间便作佛事先是此地有砖塔一所上下十七檐高仾二百尺久亏妙供空负孤标大安五年己巳岁师扌嶲瓶锡届是香林因瞻窣睹之灵仪知具如来之遗体生希有难遭之想从昔未闻如无上最胜之容于今复出欲兴大供遂召多人德不孤而邻自孚唱弥高而和之亦广如风偃草如蚁慕膻或贲乎缯盖幢幡或备其香华灯烛或高声赞呗或尽礼归依想应再动于魔宫不止重辉于沙界即于其年二月望就其特建圆寂道场用酬庇荫明年设会众亦复然追慕感伤信入随喜惟兹会也非其有福德有善缘者弗可遭逢成就而已现与檀那交相庆赖咸愿刻石永为定式于每春促白月满时恒建如是道场以备如是供养庶生生世世承佛荫以弥坚子子孙孙固道心而相继际夫劫尽直至因圆仍以众名列于碑后用昭不朽式示将来云尔维大安七年岁次辛未三月庚申朔十七日丙子坤时建焚椒录序鼎于咸太之际方侍禁近会有懿德皇后之变一时南北面官悉以异说赴权互为证足遂使懿德蒙被淫丑不可湔浣嗟嗟大墨蔽天白日不照其能户说以相白乎鼎妇乳媪之女蒙哥为耶律乙辛宠婢知其奸扌冓最详而萧司徒复为鼎道其始末更有加于妪者因相与执手叹其冤诬至为涕淫下也观变以来忽复数载顷以待罪可敦城去乡数千里视日如岁触景兴怀旧感来集乃直书其事用俟后之良史若夫少海翻波变为险陆则有司徒公之实录在太安五年春三月前观书殿迷士臣王鼎谨序懿德皇后论嗟嗟自古国家之祸未尝不起于纤纤也鼎观懿德之变固皆成于乙辛然其始也由于伶官得入宫帐其次则叛家之婢使得近左右此祸之所由生也第乙辛凶惨无匹固无论而孝杰以儒业起家必明于大义者使如惟信直言毅然诤之后必不死后不死则太子可保无恙而上亦人可惭于少恩骨肉哉乃亦昧心同声自保禄位卒使母后储君怀诸老成一旦皆死于非辜此史册所书未有之祸也二人者可谓罪通于天者乎然懿德所以取祸者有三曰好音乐与能诗善书耶假令不作回心院则十香词安得诬出后手乎至于怀古一诗则天实为之而月食飞练先命之矣六聘山天开寺忏悔上人坟塔记噫古之葬者弗封树虑其伤心若掩骼埋之类欲人之弗得见也而后世朴散转加乎文遂有贵贱丘圹高厚之制及佛教来又变其饰终归全之道皆从火化使中国送往一类烧羌至收馀烬为浮图令人瞻仰不复顾归土及泉之义世以为然自非商道孰克相宜我忏悔上人终获是礼斯无愧焉上人讳守常曹姓易县新安府人也幼习儒业早善声明口授诸生处处为师匠年十七便厌世累礼六聘山铁头陁为师十九受具就学无方所向迎刃始讲名数税金吼石等论次开杂花经洎大乘起信等论前后出却学徒数十人兼放菩萨戒坛十馀次所度白黑四众二十馀万住持本山三十年倡道外日诵大悲心咒以为恒课方与佛宫长为法匠无何以咸雍六年正月二十一日迁化于上方栖神之所春秋六十一夏腊四十二而最后顶暖其容如生即以其次月九日具天竺茶毗之仪而送之焉薪尽氎灰外戒珠如流至有掘地所求亦广非夫性纯与世县解者曷由底其然邪旋以其年三月望日塔其骨于上方本院之坤隅大安六年三月十五日其受法俗弟子王至温始议述其遗躅託予文而志之以告于后呜唿唱高和寡所继者无多处在人亡其悲者有几今室还没草骨已为尘犹以故人纪其遗躅则高山仰止之咏不独美其前人乃知名教之兴师道尊重俾夫民德愈归于厚矣时大安己巳岁姑洗这十五日记法均大师遗行碑铭昔仲尼既没庐墓者哭而失声叔子云亡过碑者感而堕泪吾始讶其然也及迹其行事见有遗爱未尝不扌弇卷涕泗将下固知仁义恩泽深入生灵骨髓也皆尔惟我鉅辽粤有高行其来也编甿受赐庆法命之延龄其去也举世无聊惧佛灯之短焰垂恩已甚与上攸同则我马鞍山故崇禄大夫守司空传菩萨戒坛主大师其人也大师讳法均无字其幼稚踪迹与拾得上人陆羽高士相类故乡闾族望此莫得详兰茁潜幽珠英閟润自非精鉴孰可前知则有京西紫金寺非辱律师目击净器收而教之聚沙外不为童游救蚁间皆自天性及进具内解结缚深畏知觉造次以善俗雍容而协道若莲华在水而不着金刚遇物而能坏其于持范盖得自然非矫揉戕贼之可致虽行在毗尼而志尚达摩因负笈寻师不解衣者多岁为攻坚木切救头然以致名数相应税金吼石等论宗旨明白义类条贯其破邪则龙象之蹴踏其辩正则师子之哮吼主盟后进凡十数年清宁七年春朝命与能校定诸家章抄师协舆论已在数中会有人力争胜负欲代师之次者师因求退与息贪竞时议多之至秋燕京三学寺论场虚位公选当仁复为推辞弗获免岁满始授紫方袍赐德号曰严慧从旧式也及受代亟辞毂下来隐是山一之二之日同行云奔三之四之日檀冉阝景附交尝甘露互挹清风自倍岁增众常累百咸雍五年冬上以金台僧务繁剧须人诏委师佐录其事虑志可夺其命虽寝因顺山上下众心之愿始于此地肇辟戒坛来者如云官莫可御凡瘖聋跛伛贪愎憍顽苟或求哀无不蒙利至有邻邦父老绝域羌军并越境冒刑捐躯归命自春至秋凡半载日度数千辈半天之下老幼奔走疑家至户到有神物告语而然越明年师道愈尊上心渴见爰命迩臣敦勉就道因诣阙再传佛制以石投水如火得薪其志交孚非喻可及遂肯与永乐北面尽西土鸣足之敬翌日特授崇禄大夫守司空加赐为今号师以外臣求免上以有力见谕虽深闭固拒而不懈益虔至于再三然后祗受上悦甚因为师肆青兼免逋负仍锡宸什下贲潜德云行高峰顶松千尺戒净天心月一轮其见谛重如此复可如愿遍利群品乃受西楼白霫柳城平山云中上谷泉本地紫金之请所到之处士女塞涂皆罢市辍耕忘馁与渴递求瞻礼之弗暇一如利欲之相诱前后受忏称弟子者五百万馀所饭僧尼称于是间或有暇力救无告孳孳焉常若弗逮惟恐人之知也议者谓无相好度生之缘给孤独济物之力兼而备者其在师乎以苦节素高励精过当因感微恙遂成沉痼及天书屡降御药继至尚犹过中不食竟夕课诵仍为榜示遍晓未晤非以戒为命视身若无者乌能然将没前一夕其山自鸣禽兽与人皆惧师亦知缘尽与众告别至辩色恬然而逝盖世寿五十五僧腊三十九实大康元年三月之四日也讣至上尽然者久特遣使赙赠吊慰其徒众仍委留守中门使太常少卿杨温峤颛董后事七众号恸如哭所天具缞者数百人舍身命者十馀辈则其恋慕也可知已即以其月二十八日具礼荼毗于北峪火灭后竞收灵骨以当年五月十二日起坟塔于方丈之右官给外又创影堂左右以石建尊胜陁罗尼幢各一皆众愿所成聊为追荐恩深报重其道宜然门人上足裕窥等咸以夙承法乳难忘戒香大惧其美之弗传有时与化而皆尽遂相与约议录师遗躅託予文之于碑况鼎久奉清谈粗知密行是敢调其一二昭昭之大者以信于后自馀冥感琐屑之事皆不道亦以存师之志也铭曰岭南江西牛头虎溪一隐高行名与之齐一能席是美非系乎位生荣死哀道尊德贵二出蓟门兮西观日岩岫兮巑岏伊高庳今参差何独尊兮马鞍三非以其下旧有人邪神灯发焰古玉绝瑕四善传佛戒惊破聋瞶能俾阐提金刚不坏五高辟度门远迩云奔始见友德来仪帝阍六师子一吼天聪去豆上下交孚如鸟破鷇七岁宠朝临宸章夕吟褒美佛使摧伏众心八古谓世险其来有渐如何忽然永流灯焰九嗟我都人潮音屡闻到此无聊如身在焚十空感灵塔中藏弊纳物在人往声悲响嗒十一惟内行兮巍峨克比峻兮山阿勒贞石兮仰止同百世兮不磨十二此文可毁此实难坠敢告后学敬之无愧十三太安七年岁次辛未闰八月戊戍朔壬午日干时建贻使者诗佚句谁知天雨露独不到孤寒卷九请免赐乙辛辛牧地奏今牧地褊陿畜不蕃息岂可分赐臣下劾耶律乙辛密奏乙辛自皇太子预政内怀疑惧又与宰相张孝杰相附会恐有异图不可使居要地十香词青丝七尺长挽出内家装不知眠枕上倍觉绿云香红绡一幅强轻阑白玉光试开胸探取尤比颤酥香芙蓉失新艳莲花落故妆两般总堪比可似粉腮香蝤蛴那足并长须学凤凰昨霄欢臂上应惹领边香和羹好滋味送语出宫商定知郎口内含有暖甘香非关兼酒气不是口脂芳却疑花解语风送过来香既摘上林蕊还亲御苑桑归来便携手纤纤春笋香凤靴抛合缝罗袜卸轻霜谁将暖白玉雕出软钩香解带色已战触手心愈忙那识罗裙内消魂别有香咳唾千花酿肌肤百和装元非啖沈水生得满身香焚椒录右词十首文存已着据焚椒录题耶律乙辛撰今按杰椒录登妹清子嫁为坊朱顶鹤妻方为耶律乙辛所匿登每向清子诬后与惟一淫通乙辛俱知之欲乘此害后以为不足证实更命他人作十香淫词用为诬案是词非乙辛作甚明述所见焚椒录有两本一宝颜堂秘笈本一津秘书本二者所载十香词文字并同惟第二首颤字宝颜堂秘笈本作擅而缪氏于第一词内挽出作挽作第六词内脂芳作异云脂香第七词内苑作院惟第八词内袜作帽第九词内消作销似可通用至第十词内百合装作百合香则文意不同岂缪氏别见一本耶行满寺尼惠照建陁罗尼幢记噫尊莫尊于师长重莫于君亲义本在三恩无与二况华昨承法雨润未离身俱想戒雷声犹在耶痛旧山而忽隐毫相惊新塔而已外毡依差无化火之能恨不异云而从今但坛哀坐下抆泪庵前求道荫之明则梁木其坏思法恩之报则昊天罔极其不可已当如之何乃建妙幢上刊密印託难思之句义变无尽之光明秽增圣道之缘兼塞妄情之恋愿于北地开天眼以照临不舍下根运神力而加被用携信手直至道场期此涓尘少报万一维大康元年岁次乙卯七月辛酉朔二十四日甲申庚时建致张孝杰耶律乙辛书懿德贤明端重化行宫帐且诞育储君为国大本此天下母也而可以叛家仇婢一语动摇之乎公等身为大臣方当烛照奸宄洗雪冤诬烹灭此辈以报国家以正国体奈何欣然以为得其情也公等幸更为思之焚椒录辞绝婚对陛下以妾葭莩之亲使免流窜实天地之恩然夫妇之义生死以之妾自笄年从奴一旦临难顿尔乖离背纲常之道于禽兽何异幸陛下哀怜与奴俱行妾即死无恨一七本传请分部治阻卜上书阻卜今已腹化宜各分部治以节度使放怀诗自序禽兽有哀乐之声蝼蚁有动静之形在物犹然况于人乎然贤达哀乐不在穷通祸福之间易曰乐天知命故不忧是以颜渊箪瓢自得此知命而乐者也予虽流放以道自安又何疑耶乞修国史表本朝之兴几二百年宜有国史以垂后世侍御榻奏对今天下太平陛下何忧富有四海陛下何求释摩诃衍论赞玄疏引文臣闻觉皇之立教也权舆六度弘正道以流徽轨辙三乘应群生而示化经言无际弥天地之表不可穷法意甚深极江海之量不能测矣自结集之后洎于传布已还绵历岁时孰能恢阐粤有菩萨名曰马鸣以十身证果之身处八地示因之地张皇正教破逐邪宗制起信之论文契如来之言教次有龙树大士仰追师德嗣作主盟据五分之精微裁十轴之奥妙号曰释摩诃衍论斯乃佛生等有门法对开含总别之深诠具能所之玄旨自震旦流通而后洎摩多传译已还圣喆未逢清徽曷启我天佑皇帝位联八叶德冠百主睿智日新鸿慈天赋儒书备览优通治要之精释典咸穷雅尚性宗之妙尝谓曰释摩诃衍论者包一乘之妙趣括百部之玄关安得宗师继为义疏守司空诠圆进法大师学逾观肇辩夺生融屡陪内殿之谈深副中宸之旨会因众请获达聪闻旋特降于俞音俾广求于隐义由是精涤慧器密淬词锋研精甫仅于十旬析理遂成于五卷适当进奏果见褒称秘赐号曰赞玄疏皇上听政之馀省方之际历刊详而在手感印证以经心于此论中先立御解四道皆识透前古信结后人众耶所未闻凡情所不造天才独秀物义同归如大雾之指南若群星而拱北义摄于五十一藏究之无穷理分于三十三端牢不可破诏从模镂言使传通目龟镜以长存同日星而永照臣恭承温綍俾赞宝编灿灿义天管窥而莫际汪汪学海蠡酌以徒烦退让磨遑聊述梗概云尔释摩诃衍论赞玄疏卷首仁懿皇后哀册维大康二年岁次丙辰三月丙辰朔六日辛酉大行皇太后崩于诏阳川之行在所旋殡于庆州北别殿之西阶夏六月乙酉朔十日甲午将袝于兴陵礼也殡殿宵残祖庭烬灭翣飞雾素帷卷雪严哀杖以前道怅神辉之永诀风云黯黯以凝愁水石潺潺而氵敕咽哀子皇帝弘基义感劬劳情缠楚切顾蜃辂以徐进痛牺尊之已撤兹颜不见如初之爱恋空深懿范追思终古之流传虑绝爰命辅臣恭述徽烈辞曰皇辽受命体元于天坤象配德含草自然感华宗之茂启国庆系以丕延一门多后妃之贵四荒秉王侯之权家以孝笃国以忠全善积有后祥开必先大行皇太后轩芒育粹婺角锺妍神光烛室翕赫卿霭袭幄而翩羽连曾沙叶祯偃月标异玉衣早契于嘉兆金屋遂居于正位遵易爻在馈之戒守国风卷耳之志睦九族以诚着训六宫而教被虽虞嫔妫汭之淑夏娶涂山之懿商亳炽于有娀周镐隆于太姒如将接轨以俦较未可联衡拟议矧以慈懿纯裕萧雍粹洋聪明淑嵴贞静矜庄泽雷雨兮母临兆姓量江海兮子育群方于祖陵有奉承之敬于先庙有翊助之良弘道惟济好生不伤崇大雄之妙教通先哲之灵章精穷法要雅识朝纲建宝塔而创精蓝百千处即中宫而居永乐迨五十霜靖闲之仪郁如兰蕙温洁之行皎若珪璋不忘喜以忘怒惟知柔而知刚仁惠兮不及信实兮中藏欲蕃衍于苗裔弭猜妒于嫔嫱修邻邦之好兮优以恩礼戒戚里之骄兮顺慈典常视人之衍纤而必掩闻人之善微也能彰其于圣善安可纪量总盛德以冞茂盍修龄之益康呜唿哀哉高穹不祐慈荫蚤冫射永怀罔极零涕以唶期长保于鸿休忽奄升于大夜阒旋王代方闱之不御邈金界之攸舍服委羽上军下翟奁闲翠麝望陇月之孤沉怆湘云之潜化昔年偶圣仙輧从永以下流今日辞凡龙辔拂霄而高驾呜唿哀哉音尘漠漠兮悲人间星汉迢迢兮还不还银凫海冷兮愁空山玉鸾匣晓兮辟玄关松楸有恨兮烟色碧苔藓无情兮雨点斑呜唿哀哉繐旌转兮霜波卷虬漏长兮鱼烛暖挽铎锵锵兮替丝竹穸阙冥冥兮陈圭瓒当溽暑之夏半宛凄凉之秋满浃尘宇以心摧极铜台之日断聊纪美于宝册庶增辉炜莞鸣唿哀哉谨言石幢铭文遗言躬临吉地诏台臣而莅移辶穸于新营庆州之攒涂殿萧德温墓志铭伏闻皇朝开国以还迨今八叶子孙蕃衍故所重者外戚欤疏于显爵则大至王侯颁于懋赏则珍匪毂帛宠灵既被贵盛斯极而其间名数尤峻者愈于公之闵闬也一门生于三后四世出于十王诚不谓超于古而贯于今流于芳而锡于美致兹来裔袭厥垂休必欲显达于昌期光华于盛旦是何兰英欲馥岂意凌飚之败玉彩将明不期炽艳之焚斯乃物匪人情时合人事事之见则何也故兰陵萧公而年龄不远谓之矣公讳德温字好谦其先兰陵人也命氏之后继产其贤故赠晋国王讳和秦国大妃耶律氏曾王父母也祖推诚协谋致理同德佐国功臣枢密使开府仪同三司守太师兼政事令齐国王食邑四万户食实封五千户赠大丞相讳孝穆辽国太妃耶律氏王父母也故资忠尽节致理经邦功臣枢密使保义军节度使陕虢等州观察处置等使开府仪同三司特进守太师兼中书令采访使陕虢等州大都督府长史上柱国陈王赠大丞相讳知足则烈考也今公主耶律氏则慈母也故西北路招讨使驸马都尉齐王讳无曲则叔也于国于家维忠维孝隆恩缔好皆为禁内之华姻优命旌劳并中之徽号公即丞相陈王之长之也今皇太后之亲侄也黄鹄逸势紫鸾奇踪落落后怀温温素行自发身于名帐旋入仕于熙辰时国家因追祖以有勤俾命官而不次或遥持节钺之权或内守图籍之务身即当任心多尽公方远奋于壮图忽谓生于疹国医就治有加无瘳是年冬十有二月皇太后覆诞之辰诏授公左金吾卫上将军欲慰公之怀望愈公之病奈何不由人力岂乏秦医维应天时祸已延于丘宀歹无何于大康元年三月十九日终于辽水西之行帐享年四十有五悲萧萧阗夜之中暂艳苦杳杳高穹之上迅过乌晖舆皇太后闻问为之零涕伤悼者累日出宫中衣一袭以敛之厚其赗赠凡殡葬所须并从官给仍诏广德军节度副使王监护即以其年五月二十四日袝葬于黑山之先茔礼也公有弟四人今同中书门下平章事西北路招讨使驸马都尉讳德良尚故齐国长公主次曰德恭中正军节度后次曰德俭故章敏上心下宫汉儿渤海都部署授太保次曰德让诸行宫副都部署驸马都尉尚帝之长女魏国公主金昆玉季递存爱敬之诚龙章凤姿各遂升迁之志公娶耶律氏封辽水郡夫人仪禀姆规恭修妇德佩珩璜而中节服组纟川以知方期终偕老之心遽起未亡之叹有子二人长曰酬窝太子卫率府率次曰乌鲁八有女八人长曰某次曰某次曰某某年虽幼稚性赋聪惠惟公礼尚谦冲德从温厚负英雄之气彀骑之能事万乘则竭乃忠勤养二亲则尽乎孝敬谓景以斯延何昌时而奄谢呜唿苗而不秀秀而不实斯亦有之哉远日已临动克周于盛礼沉用勒庶不泯于徽音臣言性本颛愚才非该赡幸蒙请託乌能避辞秉笔恧颜强为铭曰辽国俄作兴萧公运遘时既挺生禄何虚授智识渊深襟灵宽宥谷骑双精各实相副鸑鹫珍禽麒麟异兽孝信曾颜名高邓窦太后曰姑陈王之胄兰陵氏兮贵而未有山上昆下玉辉华嵇松郁兰陵氏兮淑仪岂陋骊颔珠生蟾宫桂秀兰陵氏兮克昌厥后室满邃堂骏盈华厩兰陵氏兮罕有其富玉勒行春锦衣耀画岂乘盛时靡延遐寿卜于刚辰閟于立岫亿万斯年英猷不朽回宋议地界牒沿边山名地里界至南界足可自知岂可称文会问涿州移宋雄州牒准枢密院札子据山西部辖司申近巡历缘山口铺有双井地蔡家口南人阻挡北界人旅过往等事已降付枢密院讫西陉寨鸿和尔山天池子一带尚有占据及言无可商议缘久来并系当界地分元初被南界将引数十兵众强来占夺若是此起不再商量定夺了当以后终须难绝往复王敦裕墓志铭盖闻万岳降灵山甫挺生于周代处星陨耀谢孚应毙于晋朝今太原公其生也非独降松岳之灵莫不五纬储精两仪孕秀其毙也其止殒处星之耀莫不千官茹叹万乘改容虽荣落以有期信功名之不朽者哉谨案公讳用字敦裕其先太原祁郡人也原其族系乃唐太宗朝口陈十在官高太尉王珪之后耶由德盛于先世致庆延于后昆子继孙承迭居显仕祖功宗德蔚有令闻自磨周簪裳籍洎烈祖经知尚武军州事次祖履古人行为君子儒扬汉南独步之称蔼江下无双之誉虽未捷高第群英之表欤时会尚武军太守赴天庭我次祖绍权知尚武军事因与燕王刘仁恭构隙之年屡困战敌遂慕义响风自南北租北式会我太祖大圣皇帝廓得臣无家之略致公烈祖述后利之荣犹汉季纳楚之陈平效汤乙任夏之伊尹合符契会风云暨嗣皇继圣以顾命受遗累迁淳和守正佐理功臣开府仪同三司门下平章事监修国史齐国公仍奉诏于建州营创私第焉噫苟非袭庆高门安可增大于奕世厥后遗风馀烈茂族华宗已载于公之烈考故殿中少监兴中府亚尹事讳字子贞之铭志存焉此又何繁其文而再其说公即严尹少监之元子也母曰鲜于氏故燕京酒坊使兖之季女也授东海县君从夫之贵也公学穷游夏轲雄属辞追三代之风下笔后两京之作爰从壮岁首中乙科始倅麟符备彰干器次复象阙尤擅名既莅事于枢庭果受知于相府臣劳载懋君命颇优一沐鸿恩出军观察判官此盖谷考绩于临民也是何将膺膴仕忽遘沉疴屡祷灵蓍难掩大数越咸雍九年季月五日逝于惠州东北隅行在之所春秋三十有九至大康年仲秋二月十有五日归葬于中京西南兰若院西北隅新茔礼也公之嘉偶即故中京度支使安军节度使左千牛卫上将军冯府君见善之长女也家法肃雍闉风清自后御轮之礼永蠲脱幅之虞朝娇凤和鸣接翼秦楼之上岂意双鸾丧侣镜之前有男三人长曰准次曰矩次名迎桂率皆干蛊推诚趋庭习训将副弓裘之缠风树之悲有女三人长曰端祥次曰懿祥兰英毓熊蕙开锺灵未严金风之俦早失银鱼之戏有弟曰用俊忘情世宦就养庭闱继曾闵之高风傲唐虞之盛世次曰用儒天纵多闻神丽藻伫成功于桂苑期高步于兰台季弟义常脱屣红尘服膺白业空门之领袖谢俗之利名有妹一人如哥适故宜州祖宾使随贺马军军虞候鲜于白弟三子东头供奉官锦州商麴都监嗣变之正室也虽弟望以有归痛天伦之失叙嗟夫昔庆何善而立今何咎而亡鸾方贺兮大厦崩鼠欲凭兮社坛覆人生到此天道难妨今则卜远日以有期府玄而将閟永贻令嗣用刻贞珉猥付琐才直扬景行然承命而有温则摭实以悲呜唿哀哉谨为铭曰神功宗德兮辉华臣唐子承孙继兮千载流芳唯公昭庆与世为祥鸾跄凤举鹤立鹰扬文轜黼黻德润琳琅阝蔼士民之望登翰墨之场将隆阀阅忽暴膏肓薤晞朝露兰殒秋霜辜负陶陶之气逍遥寂寂之乡惨恨色兮血山碧噎悲声兮金水长爰勒铭幽冢吁嗟乎其事在而其人亡大康二年八月二十五日沙门弘觉墓记弘法寺前管内都僧录弘觉大师赐紫沙门释大康二年三月三十日乙时掩闭讫普同塔经幢记佛顶尊胜陁罗尼经罽宾沙门佛陁波利奉诏译立幢人司文显本山普同塔立在城西杨柳坡东至官道南至沟西至山顶北至沟周匝为记惟大康二年岁次丙辰十月小甲申朔十七日庚子日庚时记告宋馆伴所请补赐珠物昨萧翥郭竦回谢蒙赐珠子及银合今不蒙赐非为爱物恐损体例可兴等尊胜悲心陀罗尼塔记因明论约过十五遍讲上生经满六十诵莲经二万部持菩萨戒经数千遍并诸陁罗尼难可备录年八十有七生大康二年暮春三月俄临重病妙药难痊至当月九日神迁于斯舍矣有门人可兴备仪火化至七迁骨归葬于寺东丙隅建尊胜悲心陁罗尼塔尊胜陁罗尼幢序大康三年岁次丁巳奉为故坛主崇禄大夫守司空传菩萨戒大师特建法幢门人传戒大师讲经律论赐紫沙门裕经等立光绪顺天府志十七燕京大悯忠寺故慈智大德幢记于戏道尊德贵自古而然生荣死哀非能致惟感人之深者则报礼之重焉伏自我故坛主大师能事既周化缘忽尽四生孺慕号咷如丧于所天七众心摧擗踊疑无于厚地虽宝棺备礼白氎送终尚增难舍之哀莫抑无穷之恋遂当遗塔前建胜幢仰凭佛印之威上答慈云之巨荫庶兹尘影俱变光明严因地而速见法身满果海而长为佛事今德滋等共思追远所集至微岂能必报深恩聊用表其诚意维大康三年岁次丁巳三月辛亥朔十四日甲子坤时建西南安抚司致宋代州牒去年九月南军擅入当界烧毁刘满儿田禾等舍屋请严行诫约及追取价直贺正旦使移馆伴所牒旧例燕座上中节自为一行下节负壁今乃三节并为一行请如旧例萧安宁等造经题记朝散大夫尚书司勋郎中通判涿州军州事云骑尉赐紫金鱼袋石钦静江军节度使金紫崇禄大夫检校太保知涿州军州事萧安宁石经云居寺讲百法论沙门法明校勘孔目院书表梁及现寺主沙门可兴现上座讲上生经沙门可略现都维那沙门志省现别贮讲上生经沙门可寿维大康四年岁次戊午十月壬寅朔十二日记燕京天水严希甫书涿州移牒雄州南界县官以兵马遮约不令应役请速遣回请留护皇孙奏窃闻车驾出游将留皇孙苟保护非人恐有他变果留臣请侍左右辨诬奏臣在先朝诏许日取帑钱十万为私费臣未尝妄取一钱肯借犀角乎上天祚请备边书自萧海里亡入女直彼有轻朝廷心宜益兵以备不虞上天祚请备边书臣治与女直接境观其所为其志非小宜先其未发举兵图之献高丽王诗始从裂海东天世世英雄禀自然掌上宝符钤造化胸中神剑画山川太宗莫取龙州道汤帝难乘鸭绿船真是金轮长理国岂论八万四千年东作使造象记大康六年八月十六日东作使杨张刺生得小男爽师留此上铸药师佛愿亡过父母见在眷属法界有情生生见佛世世闻法道心坚固乃至菩提不堕恶趣藏掩感应舍利记伏闻晞光未颖萤烛争晖佛日孤明魔虫厷险羽故我如来远布八相弥阴四坐接上秀于十重俯下垂于六道道成则褒扬于声教谛信蒙资寂灭则碎沥于遗形稽首获益致使佛记四分之骸王兴八万之塔控正像哭于霍上又下林遣始末思于暮日乃以呈祥月氏腾瑞神州智光触于三千碎骨散于沙界彰八彩于异域应现吴宫放五色于殊方直流汉室致有千花妙塔百镜灵龛镜涉梵之中影落霄汉之外复知随文皇帝者降圣体于潜龙呈异僧于舍利既登成握之位每构生辰之福奇明每照于龙址孰及称谈祥光时弊于蟾宫谁能尽诉遂请金瓶之内复止水晶琉璃宫乃封檀泥之中再熏牛头沈香水异圣礼谒名僧归崇紫光烛于干坤白毫昭于天地以此三十颗而赐三十郡建高胜以遗修五十三粒而付五十三州兴灵塔而激进又闻犮业寺塔者五十三中之一焉仁寿二年四月八日之所建也青山六震紫云四飞舍利吐异色之光名峰枰殊声之响祥花得拂于天宫瑞玉纹现于真像雷电晦暝怖魔军以无能风雨纵横去妭邪而不便故以先援圣以同居石泉地涌预记贤而共隐天降金刀异润名花不让补锦之地殊野丛桂未省旃檀之林随林起碎身之塔印度涌灵文之碑名境交布于殊方遗形彻覆于异国抛四体于金河现百灵于弘业有缘感应募化殊常可为一瞻一礼消尘劫之灾殃一念一称长无涯之福德所以行柔等于大康六年二月十五于城东井亭院欲酬法乳之恩遣致生天之路依法建圆寂道场三昼夜命尉州延庆寺花严善兴写卧如像一躯广列香花灯烛备修棵木茶汤螺钹献赞激于天宫音乐流声震于地狱幢幡异盖不殊俱尸那边皓树奇松何乖娑罗林内白衣献供若云阗噎于虚空缁侣歌音颇海烹于宇宙神鬼咸扬哀叹之念乌鹊并举伤切之心龙睛垂玉隹之膏马目落连珠之泪至十八日罢散圆终法胤真寂异境殊绝非常特现白气亘天黑云弥地降丝霖于四野之内飞玉雪于三清之中发行仪于数里之间启焚烧于五台之上皓烟吐六铢之香朱焰交五彩之色兼以暴风忽起若走石吹砂叆叇暂分拟云见日故请崇教寺涅槃座主消荼毗分经使千千人尽尽含酸泪放菩提心戒致万万者咸发正觉真心复至二十日欲收遗灰拟申供养乃见舍利尤多计获二千馀颗有若圆珠者或同胡豆牺大小不等诸色各殊盖是悲顾廓落应现无方利物重降于遗形随缘再赴于灰衬又曾闻圣教传集名僧异录说诸佛遗形并兴塔以供养从贤碎骨乃建高胜而虔诚引补修者得道甚多激愚钝而长福援供养者获果不少椌慠慢以发心由是行柔云迥为照等罄衣资竭投净信命请良匠扌冓办青凫计克日时选定年月用丘山之移力展巨惠之深怀于四月四日辛时启土乃当月二十八日庚时掩藏是以碎玉堂水晶宫碧瑕留璃外透金质白玉像珊瑚床绣罗衾内覆真常弥地鬼神永镇封满空龙天常守掌计万口之清砖崛三檐之净塔花镜以饰顶之妙球枨乃严尖之灵致应浮云变五色之颜舍利门三光之艳草易黄椁之茺上木下人更金缕之衣盖是我佛感应有处利物无方值缘期呈非因且隐幸稽首兴供之者尽种五智之因瞻视称赞之流当获三身之果余识智浅微学见雕疏奈以请诚略述云尔拓本为先亡祖翁考妣建经幢记夫人子之奉父母生则礼而恭没则享而敬礼然有过各不利于长往呜唿类何盖闻佛顶尊胜陁罗尼能与众生除一切恶道罪障等若非先灵以祐逝者则是其木孝矣即有景运等常深不匮之怀永念无极之报况我亡考前摄洛安王府文学士张名德邻字闻善世代本安次县留马人也自佩觿之岁然不群深慕道之心迥有去尘之见造善事以无厌抱慈心而不退时时懿诵日日我亡妣幼从姆教长习闺仪在室禀曹家之训适延陶氏之宾且善礼慈氏崇敬三宝以日系时恒念诸佛是为常课伤二亲为久沈所以况属族颇盛产借之丰不事速荣之切君考妣墓侧建是尊胜幢时秘即影日得而彼福田复而生一变苦恶之逢永作清凉之地更愿五服之内大小先亡并承资荐之因俱遂解脱之理景运欲报垂念难益于昊天不待缠哀空悲于静树遂乃善舍净财遐求翠琰将成胜事必借良工敢辄罄于荒异故特凭于刊勒诚谓斯幢既立庶有兼于溥天率土动植飞沈凡有照临尽同休庆余强抽鄙思聊纪先德时大康七禩二月十九日记涿州移牒雄州蔚州称双井新寨铺边吏妄遮止北人不令于壕北过往请诘边吏及擅越疆界人等罪移宋论边事牒代州瓶形寨使臣非礼遮本国巡边人马当道已指挥本地分官司御敌拒捍去讫请达于南朝照会朝廷义丰县卧如院碑记伏以金容殄影权方终于天竺玉偈流芳适化被于支那自明帝之梦神人洎摩腾之赍梵筴谛信者证无生而超三界偈依者获不退而净六根实可谓登觉山之梯隥运苦海之舟航福国佑民其来尚矣伏维今皇帝璇衡御极玉斗乘时程文选入彀之英恤孤颁省刑之诏礼乐交举车书混同行大圣之遗风锺兴宗之正体东韩西夏贡土产而轮诚南宋北辽交星轺而继好位符十号名契千轮销剑归农率土有仓箱之咏櫜弓弃武边防无烽燧之虞百代之间一人而已然则妙像遗迹本资于胜因福壤精蓝用恢于善果所谓正觉可以敷鸿化睿谋可以集盛缘斯院也创建清宁癸卯之年特兴太康辛酉之岁南临巨海北觇连峰西邻种玉之乡东俯清滦之郡阊阎绮合道路环周集四众以投诚顺一同而布政爰有清信弟子守民等特营净刹可植福田虔修六度之因共结千人之邑肇从昔构迄至今成聚僧徒二十馀春辟法席十五馀夏度木也取橡樟之良择匠焉得鲁般之妙丹梁画栋烁螮蝀之辉空缥瓦朱檐状鸳鸯之接翼萃之以日力鸠之以岁功斤斧挥风筌绳癸景右壁降生说法之相左龛降魔入灭之仪图地藏之十王备炽盛之九曜经营有日炜烨增华壮制锦之名乡变雨花之胜境其为供也缯盖幢幡其为奉也歌舞妓乐灵踪圣概不可殚纪但行阐才非敏锐辞愧刍荛屡请託而弗遑数推让而增惕滥随部伍竭伸庸鄙之情虔发谛诚聊述赞扬之颂谨为铭曰觉皇西灭像泽东传身化百亿威震大千应现不测微妙难诠爰有清信能兴胜缘特营香刹大树福田访奇采异极巧穷妍经营有渐轮奂增鲜殿安宝相廓秘金编沈檀香馥钟梵声眹信解无愧贞珉常镌历劫非坠永世弥坚神功不朽亿万斯年宋文通等造经记通直郎试大理评事守司户参军宋文通军事判官承务郎守太子中舍赐绯鱼袋王致君朝散大夫尚书驾部郎中通判涿州军州事杨恂如桂州管内观察使知涿州军州事耶律泽当寺讲百法论提点校勘沙门法明大康七年七月十一日书记涿州移宋雄州牒奉留守指挥准枢密院札子以夏国遣使入朝称为南朝无名起兵讨伐不知事端指挥燕京留守司委涿州移牒雄州闻达南朝会问西南安抚司移宋牒自两朝通好以来戒约沿边州军不得创生事端今起筑教场练习军伍有违信拆深为不便请速毁废及责问生事官吏重加诫断非觉大师塔记师讳非觉俗姓刘氏析律府之良乡师道圣宗之故累官至武定军师官师即宣判之仲子虽代有簪绂性无受具戒乃师归义寺义从上人亦道行高禅师宴息之所杖锡一往遂有终焉之志如来阐教大抵有经律论诠其三学师以先于此由是励力工四分一宗罔辞寒暑不敷衍其抠衣请益未尝告倦洎今上纂历追念恩德莫越福田乃三学寺第九座临坛大德度人之盛敻古所无咸雍车驾幸燕素重师之德诏入内殿赐紫学寺律法师师主讲三年而罢来授燕京赐仪范大师师在任清肃至于爱讼为年示化于大昊天寺春秋七十二僧腊四十七是日五归葬于故山以是岁七月十七日庚时建塔于寺之茔礼也惟合人欲护持戒范始终如一至若弘阐律藏独步幽燕依禀之徒遍海内师捃拾常住无乏于时唯供身之具殆若不足上或公卿神谒悉回敬异师德参承素钦宇量斯亦尘外之高空门之上者也弟子净戒大德赐紫伦等与予有旧见託纪述深愧于菲陋云耳大康九年岁次癸荄七月甲辰十七日庚申日甲申时建牛温仁等造经题记朝散大夫尚书都官郎中通判涿州军州事飞骑尉赐紫金鱼袋牛温仁前内客省使知涿州军州事耶律恭推忠同德功臣崇禄大夫行刑部尚书兼门下侍郎同中书门下平章事监修国史知枢密院事上护军安定郡开国侯食邑壹千户食实封壹佰户梁颖军事判官承务郎守太子洗马云骑尉赐绯银鱼袋齐毂奉宣校勘讲百法论沙门法明奉宣校勘讲面法唯识论沙门法式奉宣校勘讲上生经沙门可寿奉宣提点诵法华经沙门法选见都和沙门法见尚座沙门法赜见寺主沙门季令大康十年八月日碑五十七条讫造经题记大安元年殿试白公裕书邵师言刻齐毂等造经题记军事判官承务郎太子洗马云骑尉尉赐绯鱼袋权提点齐毂校勘讲百法论沙门法明都维那沙门可聿朝散大夫尚书都官郎中通涿州军州事提点张阊校勘讲唯识论沙让法式尚座讲百法论沙门去息银青崇禄大夫检校司空使持节安州诸军事安州刺史充本州团练使知涿州军州事兼管内巡检安抚屯田劝农等使兼侍御史经车都尉漆水县开国侯食邑一千户食实封一百户耶律佶校勘讲上生经沙门可寿寺主持念沙门可成当手分本司李师迪推忠同德功臣崇禄大夫行刑部尚书兼门下侍郎中书门下平章事监修国史知枢密院事上护军安定郡开国侯食邑一千户食实封一百户梁颖提点诵法华经沙门选首座持念沙门季令大安二年清河公女坟记清河公之女也父性且纯直常行慈善远非道之财抱君子之智母自为女为妇已来孝敬慈柔乡邻籍甚故不待言说而后知其美也怀父同兴善道于重熙二十二年去当村开化院内独办法堂一坐兼请到十方高上法师于冬夏开花严法花经约三十馀席及于山良山灵峰院内请大众读了经一十藏其馀善道不可具述盖凭妙行果遂五男五女而侍之长男充州司前行讳福登次福景故福资福迁出家男僧留故长女杨郎妇故张郎妇田郎妇张郎妇王郎妇等各奉于二亲尽当竭力年六十有八去大康十年闰八月一日于坤隅特置新坟一所安春生藏以备自身年七十去夏五月首因患小疾儿女等遍求燕地不遇秦医药茸无痊幽冥有当月十六日晨时言犹南之音气遂无而去于是乡村悲叹远何情儿女尽皆垂呜唿哀哉五子无依一门何託思生侍之以礼死葬之以礼及所集善终可具录父铭曰身并不朽也广备殡仪于坤隅而已又众百曰父有灵魂后语儿女言称已得生天故来相会上善友等具礼辞别而去表生前之行故留后之也易州太宁山净觉寺碑铭高阳郡西北四十里有山耸峙雄壮互叠相倾岚翠突然而秀出者太宁峰也下枕重麓爽垲疏明栋宇奂焉而宏丽者净觉寺也本诸经始乃沙门制止俗高其起惪称曰吕上人暨门弟子等协力而成矣初上人跋履云山处基定舍一造兹境有嘉遯息尘之意因周览旧迹则相之书遗址在焉因顾谓其徒曰地不终否兴其有时此山谿嶂且深而郡城复迩奔驰势利者罕游成集胜缘者易至实化俗之福庭忘情之道苑缔构之志繇此兴焉师与门人等勖众励徒披榛辟奔顺山度其形势占景揆其晦明申画经图率有夫制然诚修则物应利久则计从事既顺宜人皆倾附故能财悦其施蓺献其功智者虑谋能者干事役者尽其力作者忘其劳以至匠无辍勤材不乏用崇正殿为瞻仰之所营西堂作演道之场敞其闼备游礼也高其亭宇延宾侣也次有重龛峻室疏牖清轩石窦云庵松扃藓榻虽寒暑昏晓更变迭至而禅诵安居人无不适又引北隅之熘泉历曲砌虚亭涤垢扬清响透林壑寺之背迥峤层峦隐蝧殊状峭拔直起而高者曰积翠屏其下特构小殿即冯道吟台之故地西北深而复高者乃柏梯上方也烟萝荫密隥陌回盘古有亻坛丛柏尚茂岩壁四向卓立万仞青耸接天空翠分色风雷之所吐纳日月之所蔽亏脱落埃鹿此非常境西有乳水洞洞豁而深石蕊丛生四时凝滴盛暑或入凉气射人前视金坡口即蔚萝去来之会路非带奇峰领亦山民樵采之可详矣况地无虿虺林无豺虎冬则阳岫留暄易凝冱之惨夏则玄岩增凛祛歊暑之躁而又积霖不淖大队无尘泉石洁而清草木香而异腾猿驯兽人狎不惊太宁之美其实有焉且谓古之僧居本惟兰若寂静无杂远离俗鄽近世兴修多名者大邑并肆兼闾但以丹雘相陵奇巧务胜贪冒之徒皆奔走之其不知雕侈伤工僭差害政兹寺之建土不金碧省费也木不文镂全朴也陛下增高因地也栱不重架循制也壮丽而无奢质素而匪陋可以归依可以长久是故君子美之迩来清心高志暨名行着闻祈出离者罔不结庐为栖身之宅今继吕上人纲纪其事者有弟子讲经兴慈大德赐紫谛航前燕京左街僧录判官文胜大师赐紫义铢前燕京三学律法师崇范大德即闻法信弘福谛永等皆像贤蕴素嗣德含和拯济利生为人表式寺之造始重熙十八年也告成之时清宁二年也粤明年特以成绩录之闻天诏赐净觉为额夫物盛则废来事久则弊起此有为旋相必至之势保乃终吉存乎其人后之处者毋易故以求其新毋增花以变其本楹栋毋广广则重补葺之忧彩绘毋繁繁则速谕变之弊僧克在和勿限其众寡事贵兴利勿辨于自他尊者主而勿专贤者来而勿拒事屏纷诤心唯宴闲若是而居乃物外之大方人间之出世者也易郡友人太常少卿中京副留守梁君瑜常盛言太宁登临之盛且状成寺本末原文于石信诸来者乃为铭曰古建招提连峰构溪尘迹不到高人所栖今创精舍侵鄽接榭俗利相嚣贪者自暇敻敝岩扃且幽且灵云林蔚尔山云太宁材匪砻斫即坚既朴詹楹廓然寺曰净觉地绝轻埃祥氛晓开祺祐玄感诸天密来僧户石磴萧条静胜清梵传声虚谷交应事备功殚成之既难美而不述讥者何观乃树贞石铭奇纪僻谷岸有迁芬辉不息大安二年丙寅八月二十三日建郑造陁罗尼幢记妻董母奉为先祖耶耶娘娘独办杂宝藏荣孝经一藏言又特建佛顶心尊胜陁罗尼幢佛苦人能书此陁罗尼安高幢上或安高山或安楼上乃至安置窣堵坡中若有四众族姓男族姓女于幢等上或或所其形身或覆咒陁罗尼幢等上尘落在身上彼诸众生所有罪业皆悉消灭不可尽说不可尽说蓟州渔阳县好女塔院碑权舆贞元之中轮奂光启之际董庠妻张氏墓志铭县君清河张氏者汉留侯之裔焉逮相晋朝号博物君子洎匡唐室为画阁功臣皆大着于勋能悉弥光于简册珪璋纮冕无坠于一门厥后本大枝繁迁徒无定乃改家于析木之分曾祖讳嗣燕京控鹤都指挥使祖讳胤贞并阴德浃物善善及后烈考讳保庸授崇禄少卿知儒州军州事掇乎殊级士服游夏之才庀职专城民乐龚黄之政庆洽来裔世有其人男二长曰检授文林郎秘书省校书郎守金原县令次曰授授礼宾使西京管内都商税点检字抚编氓颇闻干济督临繁务洽致羡馀女则清河县君也禀柔成性蕴粹含章幼从姆教则教无不臻长习嫔仪则仪无不整本关鸠之咏淑称诗逮取鸣凤之占应传妻适济阴董公讳庠人中屈轶正直绝伦天上麒麟孤高莫测举进士第授着作佐郎累迁朝散大夫守殿中少监知惠州军州事赐紫金鱼袋方深爵荫之荣雅称鱼轩之贵本期偕老不忆中歼大辽纪号大安三年秋七月二十九日寝疾卒于中京留台前之私第春秋六十有三即以当年冬十月归袝于燕京宛平县南刘里从先茔礼也男四长曰纯孝次曰纯懿次曰监孙次曰吉孙女一端正适殿试进士刘嗣卿顿失罔极之惠翕增何恃之哀孙男三应璋建哥保静奴孙女五三喜迎璋省哥落发为尼足哥息哥在幼咸恸泣尤深恋恋不已县君以孝敬奉乎宗祀以慈惠睦于闺门家道公方悉能内助何福善无应其若是哉诜久在宦游困于词笔以旧分见託乃为铭曰幼在中闺徽柔有仪长嫔外室贞顺秉彝鸣凤占兮合于左传关鸠咏淑兮叶于周诗上极孝敬下尽严慈何福善兮无应何寿限兮难移閟佳城兮扁幽陇日惨兮风凄凄宋会要治平四年辽遣彰信军节度使萧恭顺广州防御使耶律好谋副使崇禄少卿董庠贺登极张识造经题记朝散大夫职方郎中通判涿州军州事飞骑尉赐紫金鱼袋提点张识校勘讲上生经沙门可寿校勘讲百法论沙门法明寺主讲经沙门志效都维那沙门可筠提点诵经沙门法选校勘讲经论沙门法式当寺提点讲经律论沙门法转尚座讲经论沙门志经大安四年朝散大夫尚书职方郎中通判涿州军州事飞骑尉赐紫金鱼袋提点张识讲百法论校勘沙门法明讲上生经校勘沙门可寿当手分本司李师迪讲唯识论校勘沙门法式提点诵法华经沙门法选大安五年分碑萧孝忠墓志南赡部州大辽国锦州界内胡僧山西廿里北撒里比部落奚王府东太师所营夹刂史位烈虎衙内铁林军厢主男卓乚宁军大师静江军节度使萧孝忠前嫔先掩泉莹所生一男名郑哥次妻琴弦续断所生一男名阿乃第三夫人南大王帐分女所生儿女四长名冬女次名天王女幼名观音女一男名药师奴第四嫔东夹刂史位女漆水郡夫人并无儿女第五汉儿小娘子苏哥所生一女名石婆夫人等莫不容多艳冶性禀淑贤奈福善之无征而有斯疾良医之不验今也则亡岂不欲垂后裔庆延子孙刊录于贞珉矣大安五年岁次己巳十二月一日丁酉朔二十五日辛酉日辛时葬讫守立经幢记住持法号守立有弟子二人悟修悟允维大安五年岁次己巳八月壬子朔九日庚申庚时掩闭安次县祠土伐里寺院内起建堂殿并内藏埤记伏闻混沌判则天地别天地别则人民生人民生则君后出君后出则佛法兴矣自汉明帝创建白马寺已还迄至于今法宇不绝也我国家尊居万乘道贯百王恒崇三宝之心大究二宗之理处处而敕兴佛事方方而宣创精蓝盖圆于来果也尚一人而如是胡姓以非然刘惟极宋守行刘惟昇李知新等户贯燕京析津府安次县长寿乡西南隅一小墅也名曰祠土伐里田园靡广人物非稠其间虽有祇园惟存旧址前有古殿一坐然用柱石全乏梁栋架而成岂非圣耶后有宽闲之地内乏立像之堂惟极等遂诱多人同集上善各赍净贿共结良因玖于当院特建东西堂二坐正位殿三间于大安五祀春三月启土而莫不鸠工运巧命梓度材若男若女同助缘于此日或贫或富皆毕力于当时厥后栋染雷动栱桷星攒幼年壮年日日不停于锛锤大匠小匠时时无罢于斧斤是以从微至着自下升高日往月来堂殿方成远而视者如云住空近而瞻者从地涌出声闻于外感兴供养之诚乐在其中尽得归依之所喜成大事未称卑怀更于殿内复建内藏一所再擢大匠碎剪良材雕锼尺寸之形垒砌百千之样亭台掩映然方龌龊之仪楼阁高低尽显巍峨之势内置千帙之教后留万载之名虽为此地之功夫应是他方之世界修新功德当获忉利之奢华补故因缘得证梵天之快乐今则征求础匠磨琢燕珉遂建碑二停一则壮观茄蓝一则摽镌姓氏愿垂之而不朽也从生生世世承佛荫以弥坚子子孙孙继道心而不朽云尔铭曰世遇平泰因君统绥禾稼频实由君德施君子荡荡众人熙熙佛法隆盛兴修正时朝野慕善特堂殿壮颜园祇内修宝藏中分像仪余等办集因果求祈功效既就姓名欲垂镌琢玩石刻录前事负以金龟滨海纵涸我之不移泰岳虽我之不隳悠也久也天地同期沙门守恩为自身建塔记故本师讲经律论沙门师赟弟子七人故守清守显守干守景守寂见在守恩持诸杂真言大悲心小佛顶胜六字观音满愿金刚延寿文殊一字咒大方等经大忏悔普贤菩萨灭罪释迦寿命百存名咒文殊菩萨十吉祥陁罗尼等真言大般若心经共十二道约持四十馀年故讲经律论沙门守庆当房见在法孙传大教提点沙门奉振讲华严经奉美讲经律论沙门奉昭门资讲经论沙门奉遵习花严经沙门奉成重孙持念沙门智觉讲经沙门智延当寺讲经律论沙门奉升见寺主沙门智广见上座沙门奉舟典座沙门智山贝门资讲经奉测大安六年二月二十五日庚申巽时建靳信等造塔记窃闻吾皇治化位登九五远则八方入贡近则风调雨顺八茺木承条千龄应运德感贤臣匡礻左内外极无不归然及先宗释典三教兴焉今则我释迦佛舍利者如来玄远阝奥义穷无不尽天地而堪倚堪託万类而悉皆从顺实燕京析津府涿州范阳县任和乡永乐里螺钹邑众先去大安三年二月十五兴供养三昼夜大灭已后邑长靳信等收得舍利数颗自来未成办至第三年有当村念佛邑等二十馀人广备信心累世层供养诸佛各抽有限之财同证无为之果遂乃特建宝塔一所高五十馀尺去当前堂南面约五步一级三檐是日有当年首领王仙乔寿郦翔董选张仁思五人特管两檐砖灰同成灵记共结良因张安民书于时大安六年庚午岁次甲子朔七月十五日记上方感化寺故监寺遗行铭夫禅波元净也出没无妨镜像无心也隐显何定悟有圣之超言念了生死之非去来其唯法师乎师俗姓孙氏讳澄方香河西郑侯人也稚齿之间不垂髻发礼隆安寺慧通尊宿为师年十有八纳戒于寺诸博究群言因明百法唯识摩诃衍论化严等经习学未久敷演同玉闰既播休名共旌至德是以当县缁素虔请充部内僧抑存怀闻辞逊而乃决断靡私摄持有范后探祖道悟以真空而欲投身林息虑忘缘密启斯愿显招其应寻有兹寺尊宿大众状请永居摄度门徒提控上蓝既果其志忻然允诺回禀都纲讳可立为出世师表以事无独擅必从上训后于绝顶特建浮图竦耀太虚路危像大瞻者兴善呜唿月盈还缺物极有终于大安五载季冬月二十二日示疾卒于本山俗寿七十腊四十二门人士隆叹曰神归凝寂追无再面器哀毁道封树为孝独舍净财立铭建塔次岁季春月八日收遗骸瘗于石柩事迹颇多聊纪实德铭曰火宅尘笼坌烧莫穷宿怀善本幼离其中演妄谈真言常意新持兹法宝用济孤贫德立名扬为僧纪纲人皆敬畏惩恶旌良二十年间韬光隐山心同藁木世事何关生也非有终兮不空生遂缘尽顺尔归终美矣门资孝风不隳立铭纪德百代无遗伏闻雷虚至响不能警迷俗之聋日月洪辉岂可破长之暗欲消罪罟须赖佛言以说能出兴肇西域而渤宜奥义玄奘求经始东郍以寝致良规则知昭之者同复士械内之珠顶之者若商人采海中之宝为编氓之药饵是含生之耳目芯轨躅由兹而荐着昭彰勤荣尸罗从此以深知进退可大可久有能有为作升天之梯陛为入圣这模楷切以尊胜陁罗尼者必百难凡言罕则谛讽则灾障俄殄揣思则罪垢速丘道不虚行如旭日烁于霜露利有攸往剖于虚空况又朗德难量实千古而莫穷际神通不测纵三祇以靡采根四生浩劫而灾灭无遗霑群汇累生而弃祛终克粤有汉杨郡公吴德迁者豪侠虔最谦益居先金绩而溢屋玉帛叠以充箱儿侄霸辅气概宏挥远近狂穴上祋下闻之时胆砰魂天好戎见之处心降手拱益世之雄藩抱弥天之智略异哉命工而撰选贞珉以磨砻不日成功将来扶拔天纪无时辍力用恒特于坤维茔符四望龙虎备以无伤林镇八方禽兽归而有托既富贵而侈泰宣碑幢以刊铭故得庆贻宗祖千年而不坠门风名播人寰万古而长标孝迹远曾祖之有善感子孙以无忘因旌感德聊叙耳郑恪墓志铭君讳恪世为白霫北原人其先史记世家及家状详焉曾祖景裕历官至怀州刺史加崇禄大夫祖王平利州观察使父惟熙不仕终于家君之父娶渤海申相国女生子七人女四人君其仲也君少敏达博学世俗事通契丹语识小简字生二十九年以属文举进士中第三甲选授秘书省校书郎越明年授松山州军事判官加文林郎试秘书省校书郎尔后历官至贵德州节度副使差授东京供赡都监迁尚书虞部郎中会表弟梁授为户部使植性耿介避物议之谓私亲也不获早为之所居七年始得去职就朝请命寻改度支户部判官迁尚书都官郎中四迁至少府少监知上京盐铁副使以大安六年八月十三日暴疾卒于公署春秋五十七以其年十月二十四日归葬于白霫北羖历水北原附先人之墓次君赋性纯孝养亲以身温清省定未始暂匮厥后亲老岁馀九十不能奉之宦游家贫复不可解印就养不得已乃以元女一人居家代之视无形听无声可知也凡与人交未尝以疏数穷达移易乎平生不为儿女喜喜之行抑有大丈夫望望之志也尤好质约每宾客至非素不知识者皆不以肴酒为飨具意者为君子淡交也初君娶李氏女生子六人三男三女长企望次企荣皆隶进士业次宗正君为宗正丞始生也成童加弁未名而孤女三人一人出家学浮屠法所谓代君养亲者也次延福次永福尚幼未知所归陇西李谦贞辱亲且知为之铭曰郑君之生惟德是与郑君之疾神不时愈所至之官少府少监所遗之孤三男三女呜唿哀哉郑父白霫布衣刘航字利川书陇西李福孙刻维大安六年岁次庚午十月建丁亥壬辰朔二十四日闭拓本萧裕鲁墓志铭恭闻地分五岳嵩岳神而申伯生天列三台中台坼而华没载稽诸史可得而言而况有国宗臣为时元老来膺休远坤乡标叶谶之征去弃馀年干象动见妖之变考始终之遗迹与今昔以同符者见于故北宰相萧公公姓萧氏讳裕鲁其先兰陵人也自遥辇建国已还洎太祖开国而下文武奕代将相盈门积善之家庆有馀而弥劭盛德之后世虽百以犹昌辉映策书此不烦纪曾主父讳割辇北宰相金印此绶首居丞相之尊铁券丹书长守功臣之约主父讳解里含章可贞潜德弗辉烈考讳奥干仕至遥辇克国虽生屈大名而没膺殊典泥章蜜印颁闵制以自夭黄衮玄旒备采章而告第以公之贵特赠同中书门下平章事公凭积累之休庆岐嶷之殊姿好谈王霸之言尤尚政刑之学自比管乐孔明夙负于壮图有志伊周王俭早怀于奇节兴宗皇帝嘉其远器寘以近班入卫周卢出陪制跸加之谨密济以忠勤寻差知兵帐而能阅兴赋之耗登较军师之众寡若指诸掌成诵在心重熙中银夏不恭灵旗指伐白旄黄钺方亲御于六军灭籍伍符委分提于七校以公押领殿中司一行兵马公奋其馀勇务在先登提鼓建旗连挫敌人之锐献浮授酋或常居诸州之先洎王师凯旋祖宫领至赏功授本府敞史历左金吾详稳然策敌制胜早推李光弼之才而御众牧民复借寇恂之治改授松尚南山州刺史下车布政讼息刑清以能迁归州观察使岁满遥领静江军节度使行驾廉车揽辔有澄清之志坐提将钺登坛多慷慨之风累迁匡义彰圣开远临海等军节度使威名治迹所至有称虽申伯之作翰四方李愬之秉旄六镇同年而语亦未加焉国家以殷子古墟鲜卑别部风俗桀骜镇抚实难式籍沉谋俾遏乱略命公为汤河女真详稳公绥之以德董之以威众畏而怀风有示率高秩厚礼思报于殊勋隆器大名亟膺于异厔特授太子太傅岁满召拜北宰相公繇命世之才逢知己之主咸有一德允釐百工虽谢相当年思为苍生而起为国侯晚岁愿从赤林之游累抗封章乞还里敦谕然切陈弥坚重乃芳遂违所请不得已复起视事将欲征君尧舜为国伊周辟寿域于人间平泰阶于天上大志未就美疒尔俄婴柱石其襄唐帝忧魏征之疾梁木斯坏鲁人悲孔父之亡大安五年正月二十三日启手足于行帐享年七十有二上闻讣震悼特为辍朝诏赠潞州节度使同中书门下平章事啥遂赙赠有加常等仍遣东京警巡使司农少卿张可及充敕祭使司农少卿知辽西州军州事杨恂如充敕葬使襄事所须皆从官给以大安六年三月十九日归葬于祺州娘子庄以合袝也夫人耶律氏横帐故前节度使曷鲁不之女早亡次娶耶律氏北大王帐故静江军节度使陈家奴女以为继室亦早亡继娶次夫人妹以侍巾栉年未二纪先公而逝公以与次夫人同胞之故命葬于二夫人之墓侧礼也三夫人皆治家有法何速浙于前伤矣哉子二人长曰挞烈北面护卫耿介不群倜傥有立保家之主其有斯乎次曰俞都姑孝谨有称义方无玷女二人长曰渤鲁里适遥辇耶律猪儿次曰移信适北面护卫耶律王七孙五人长曰延郍次曰和尚次曰焉夺剌次曰割兵哥次曰落姑鸾放上鸟下羽仪骐驎步骤修涂选业未易可量孙女二长曰诗里得次曰乌者公出累相之门处宗臣之位富而好礼贵不期骄朋友未闻否臧之言宗亲弗见喜愠之色而复尊贤好士矜孤恤贫元善以长人厚德以藏己陈蕃忠孝之节造次不渝吉甫文武之才纵横自任故得勋流锺鼎绩纪旂常国宦长于百寮家世祀于五庙能至于此何其盛哉特诏鲰臣俾述遗懿五月而葬将归厝于玄扃再世可知宜勒铭于贞础铭曰尾星之灵昂宿之精粹气交感鉅贤间生有若瑚琏清斋之器又如麟凤明王之瑞落落奇节琅琅俊声抱仁处义履信含贞出殿巨藩入为元辅丹青神化金玉国度才兼文武身系安危智谋渊薮吉凶蓍龟爵隆愈恭宠至益笃有始有卒知昊于不吊歼我良臣如可睹者人百其身郁郁新阡苍苍言树亿万斯年萧公之墓广宣法师塔幢记法师讳度宣俗姓张氏南阳里人也肇苁幼稚厌喧哗素有出家之念年末逾笄遂以落发礼寺尼惠敬为师二十四受具足戒迨后积德累行无暇于日特塑贤圣五十二位复绣罗汉一十尊又于弘业寺供塔陪堂苟非宿善根无能度集福力无何沈疴顿染饼药无征是岁二月三日卒春秋六十有四当荼毗之后彩云横空实穿升天之相也然以师弟之分故难忘报宜加荐助乃命良工刊贞珉以为塔上镌秘语维大安七年岁次辛末四月庚寅朔十一日庚子早时建民国固县志四幢八面六面刻经两面刻记末记门徒三人长曰金芝女次曰思乡女次曰天仙女为本师建诸陁罗尼塔记本师和尚俗姓成讳法然水县龙泉里人也童子出家礼石经寺可宣师依年至正月十三日因而终念师法之恩建斯塔大般若经一百卷经沙门二人宙十十法觉大安七年岁在辛未三月庚亥丙时建文永等造幢记夫尊胜陁罗尼者是诸佛之秘要众生之本源遇之则七逆重罪咸得消亡持之则三涂恶业尽皆除灭开生天路示菩萨提相功之最大不可稍也文永等奉为亡过先代父母建造幢子仍回馀原上通有顶旁亘十方赖此殊恩齐登觉道维大安七年五月蓂生七茺木记建塔题名大安七年同岁次辛未糺首西头供奉官泰州河堤同建办塔事弟右班殿直提点塔事前管内僧政讲经沙门崔建王惟则田亨张守元王崔大整张公顺王惟整杨利亨刘聂公孝张孝立王惟进张文邑长武备右承制刘王全备周公才田世兹杨公田甫张兹孝高士清女邑刘氏郑氏苑氏崔氏崔氏崔氏刘氏张氏女邑长高氏马氏曰氏王马氏张氏王氏张氏丑氏王氏张氏王辅臣造经题记圣文神武全功大略聪仁睿孝天佑皇帝朝散大夫尚书职方郎中通判涿州军州事提点三辅臣校勘讲上生经沙门可寿校勘讲唯识论沙门法式校勘讲百法论沙门明提点诵法花经沙门法选当手分本司成祐圣文神武聪仁睿孝天佑皇帝朝散大夫尚书职方郎中涿州通判知军州事赐紫金鱼袋提点王辅臣校勘沙门法明校勘沙门法式校勘沙门可寿提点沙门法选刘珣造经题记大辽圣文神武全功大略聪仁睿孝天佑皇帝朝散大夫尚书职方郎中通判涿州军州事飞骑尉赐紫金鱼袋提点刘珣校勘讲经沙门可寿校勘讲论沙门法式提点诵经沙门法选校勘讲论沙门法明大安八年欢州西会龙山碑铭特建佛身感应舍利塔一所伏愿天祐皇帝燕国大王二仪同坚于社稷新王公主皇侄皇孙百世永茂于宗枝然后上至文武官寮恒居禄位下及庶类州司长添福德见闻随善同获梵天之果施主邑人早证涅槃之乐更愿国泰丰稔民安乐业法界众生咸登觉岸时大安八年岁次壬申四月癸丑朔九日辛酉葬讫因记之尔丙时当谞大横帐五郎君必孝妻陈哥娘子男把八郎君大横帐六郎君必庆妻酬阿娘子故相公耶律元白太郡夫人小郎君安大娘子夺里本小娘约迷吉建塔邑长王刘从敕上范玄辛张惟忠刘进任从德康元亨赵师应张三元王孝宗康翌僧惠的李孝宗王居孝王孝笋庞从整门资李福哥田惟进王狗儿张王家奴王秀轮孙子成许文用杨善哥赵延政庄应哥陈福祐向文庆李从孝田资赵回哥刘德迁李章哥僧止帚慈僧善智僧行才僧会俊僧悟如僧悟初僧志行祥僧净宁僧智净僧思密僧会思僧即善僧圆进千人王容陈永言卢志玉赵德进霍惟尚高德用张惟志张王太保候顗周部署周永孝周士林赵世资董守支段文正田孝资杨周永昌王文质李惟存孙无亨李惟善周秀才刘德进高用资李从善郝士全赵全孝赵孝成赵元筫刘德元赵文善刘惟亨崔文靖张元净张整侯资蘅守迁张从进张继先周六学郎路玉规刘德荣赵元祐刘方张三德李刘文善许世全刘德辛李文进礻者玉甯三元僧玄立张三祐张开珏许元用齐正已王五顺王荣皃陈众令张惟景王端田惟庆石止帚僧鲜于僧即李部署李提车音刘孝存王守用周元成刘部署阑州古阑用端田禹昇王玉杨福成李文显李文拣姜禄儿刘小和尚赵换得李闹儿僧即冲张院主田兴善刘德政赵起信奴呆和尚李小哥田吉祥田禹珪李兴圣王特末契丹涅哥穆仲资王和尚奴任三宝奴杨守正陈家奴苑孝成刘世荣赵德用赵惟孝攴元太张惟净张世林冯孝冯孙皃李文一刘师言张亮刘必遂等男女各五百人碑小不能具录再建佛顶尊胜陁罗尼经幢记文昔大雄氏以慈悲力应众生根器说方便法门寄于文字假以形相垂其教诱其人之而趍善远罪也大抵建幢造像是其蕴乎今当寺首座沙门法忍等内传其心外其行节衣盂之费化喜舍之财因其故迹再修建如如信功德幢二坐对峙于之前上刻佛仪次安释侣化塔旁峙栏楯环绕镌梵本波若波罗密多心经弗陁罗尼神咒有以示密法之流通众俗之所归仰也寄影以灭罪资尘而蒙益道迷路之指南镇福田而玉北若然者四维上下虚空可思量不可思量耶我幢之功德亦复如是睹幢之相者不可以胶于相悟幢之空者不可以住其空盖知空即是色色即是空今以文字之假记幢之妄假妄既等又何感焉因志于石以示者附跋文沙门志忍重建陁罗尼经幢拓本二纸艺风堂旧藏现存北京大学签题沙门当忍造陁罗尼经幢八面刻前经后记张俭撰正书大安八年九月辛巳朔二十五日甲时在密云艺风堂金石文字目十六及辽文存六均着录惟拓本实作布衣张纶撰纶字未臻清晰但非俭字甚确按辽史八张俭传俭统和十四年学进士第一近年有张俭墓志出土记俭事尤详张俭薨时去大安八年已久何能撰文亦非前后同名者拓本记文凡八行行三十四五字不等题一行纪年一行案记文第八行末二字来者文存作众者石字文存作右容或写工之误第二行内传其心外等五字文存并阙或以字未清晰而趍善作慈善第一行垂其教作垂茂并失文意王仁俊辽文萃例谓凡刻入辽文存者概从删去惟辽文作者考独存张俭则王氏实未见此记文拓本但因文存之误遂入张俭于者之列辽文续拾附汇目有重建经幢记亦署张俭撰则踵缪王二氏之讹皆未取证拓本也涿州移宋雄州牒奉主旨夏使告乞应援缘南北两朝通好年深难便允从委涿州牒雄州闻达南朝相度施行水井村邑人造香幢记佛言有十三大罪无忏悔者有此无动如来陁罗尼一切极重大罪并能消灭若不灭者我等自代彼有情受诸苦恼若有人发大菩提心依梵本书于壁上又于版上忽有人睹此陁罗尼生信敬心所有如上十恶等罪悉皆消灭何况一日诵一遍其人增无量福德临命终时十方圣众各持宝盖来迎生于净土佛舒金色臂摩顶受记速成无上菩提昔于阗国有一苾刍尼厌患女身令诵此陁罗尼三年变成男子为大僧遂闻奏敕令送僧寺安置僧众有疑未具僧戒空中有声难得之事尚得何况僧戒乎讲经论沙门法嵩重修俗兄庞贵靖贵秀庞竦文扃维大辽国燕京易州涞水县遒亭乡之井村邑众等重修净戒院奉为今圣皇帝法戒众生特建香幢一所增无量福齐登觉道大安八年岁次壬申八月壬子朔再建刘洙造经题记大辽燕京右北西罗内住文林郎试太子正字武骑尉刘洙奉为先祖并亡过父母及合家眷属敬造经碑二条父秦晋国妃中门使准母赵氏出家妹戒师崇谛同成办妻赵氏长女曹郎妇次女庙哥弟济悉妇赵氏表侄男银哥次侄男金刚奴侄女小师姑次侄女端哥大安九年四月日造邵师宁刻为师兄志贞造塔记我生天师兄讳志贞易州涞水水东里人州石经寺转后常以持念师长为务年五十有春三月十九日等哀污不己又思生以命自于寺之生上刻三世诸佛名贤曰真罪也随尘而灭生外含识内及宗亲天意如是亡兄志贞大安九年岁次癸酉燕京大悯忠寺观音菩萨地宫舍利函记恭闻应物为现利乐无穷者大圣观音有感克从功德叵测者灵踪舍利金言所载宝牒攸存善制肇糺巨社会万人金玉之资欲满宿心塑百尺水月之像将图宝相先实地宫化檀那近百千象获舍利馀一万粒封以金匮贮以石函圆净璨然实为神异所冀光彻无间之狱福洽有顶之天良因不虚巨利斯在上愿我国家二仪齐于圣寿两耀等于文明三宝长隆四方永肃八难除一十四种之怖畏四生见三十二应之威神获圆通之法门愿大作于佛事大安十年岁次甲戍闰四月辛未朔二十二日壬辰甲时请城盐泺实汉户书西边诸番为患士卒远戍中国之民疲于飞挽非长久之策为今之务莫若城于盐泺实以汉户使耕田聚粮以为西北之费请附赵氏于国史书宋欧阳修编五代史附我朝于四夷妄加贬訾且宋人赖我朝宽大许通和好得尽兄弟之礼今反令臣下妄意作史恬不经意臣请以赵氏初起事迹详附国史为先祖舅姑等建幢记梵语陁罗尼此云揔持文殊之语佛陁流东汉士释迦近付天帝传南部青一切天神常来有如是因复如是果而况缮写虔持则安高题地设作斯有夫之祖承务郎宁幽州府安次县令祖母刘氏念舅姑之义降既获如上必集无边福兹利益永兴不惟俾逝郎令长归宗高不有嘉叹曷表殊因茔之始谋钦承见託幢之既立弥增瞻仰仰之美哉贤氏贞淑检迹以佛法为亲以斋戒为业奉先至孝事夫没世烦恼视此幢则获增利乐书不尽言事之大矣奉为先祖姑舅洗马及一切含识创建佛尊胜陁此辽人所建经幢也延庆永兴皆所置宫卫之名辽随阳迁徒异于城郭之国故营卫之设其制尤密居有宫卫谓之斡鲁朵自太祖至天祚凡十二宫太宗所置曰永兴宫兴宗所置曰延庆宫其官有曰某宫都部署掌本宫契丹军民之事此刻首行题款前延庆永兴官下缺当即撰书人名其永兴下数字残缺以辽制考之乃延庆永兴宫都部署盖此人曾兼两宫之职第不知何以先延庆在则后永兴耳幽都府为辽南京所属有安次县其东宫官属有太子洗马碑悉与辽史合刘辉传载辉大安末为太子洗马百官志洗马下亦仅举辉为证似辽有洗马自辉始辉外无任此职者今幢为刘氏所建则洗马或即指挥所谓刘氏岂即辉之女欤果尔则此幢亦大安末年建矣添修缙阳寺功德碑记缙阳寺者古之禅房院也光启二年为创置之始虽年人代浸远而壮丽我大辽国先朝圣宗皇帝初以銮舆南幸驻跸于此登临观眺深思物寺残僧少山院细路高乃命笔题于壁面于今一百三十馀载龙凤之兴宗皇帝偶因巡幸事亦稽先太平间赐号曰缙阳盖其形胜崇丽名与实相副矣次至今上睿孝皇帝于清宁年追思往事驾幸于田之意遂赐银一十两绢一十疋粤有当寺持念沙门奉润幼抛俗爱早悟耆年而益进如岩松老而不改若海月高而愈明其间受先君之遗具万矣尝念出家而为俗务实达人之所耻心况知本性虚忍室散浮云福田尽出所藏咸集上善遂命蓍人而揆日召梓匠一所并内藏金菴于内共施钱七百馀贯次于寺北隅建洞建土地伽蓝堂两位并神从共五十馀事复于寺前起五壁画弥陁氏来迎相二坛皆以缔扌冓者尽爽巧绘饰者外犹有馀积仍每年筵僧二百人迄今二十馀年未尝有粟一千硕钱五百缗每年各息利一分寿终之日永入轮如日月之运传之无穷自馀胜因不可殚述初录之词多验其所行则实曰仁之利溥俾千古皇朝建号寿昌元年易州善兴寺经幢记伏以祈恩求福供养为先破暗显明其功第一而又五香净德真实精进之门六事殊熏莫越焚修之法是以邑众等特开喜舍美利自他同生欢喜之心共植菩提之种仍回有善普益无边一切含灵齐登觉道用成不朽刻石立名大乘起信论立义分摩诃衍者扌忽说有二种云何为二一者法二者义所言法者谓众生心是心则摄一切世间法亦世间法依于此心显示摩诃衍义何以故是心真如相即示摩诃衍体故是心生灭因缘相能示摩诃衍自体相用故所义者即有三种云何为三一者体大谓一切法真如平等不增不灭故二者相大谓如来藏具是无量性功德故三者用大谓能生一切世间出世间善因果故一切诸佛本所乘故一切菩萨皆乘此法到如来地故若自摩捧斯论卷一名捧百洛义经者若自口经诵各诵百洛义经者王翦妻高氏墓志大辽国东京府内省判官文林郎试太子正字王剪妻故高氏墓志氏谱河西夫是太原人也翁曾任中作副使氏禀性正直容端正和雅长慕慈善寿及五十有三因宿敕而逝岁次丙子九月戊戍朔十四庚子日葬之翁婆已逝之今则偕焉留世有儿子四女一维寿昌二年岁次丙子九月戊戍朔十四庚子日坤时葬蓟州玉田县东上生院无垢净光佛舍利塔铭夫诸佛之心垂教非一有实有权或诱或警所以小大应根始终化物者也以空无化执实化也以因果化妄权化也以福利化欲诱化也以地狱化愚警化也然则四化曲分三根用备化之急者急于中下谓兹三根久惑流浪曷以拯救故我释迦如来遍三千界化百亿身现于形相也演三乘教分十二经现于言相也犹虑群生不兴实信更以全身烬为舍利现于遗相也常以诸相利乐有情恩其厚耶幽蓟东平滦右县之尤者古之无终也雍伯种玉之后因号玉田古城东关有上生院自统和元年肇建至统和三十年有游方僧至所获无垢净光佛舍利三百粒因窣堵坡藏之洎于咸雍间地震所坏及三十馀载未遂复修昨于大安岁有当院诵法华经沙门省孝佛宇有缘僧行无过暗伤灵兆久摧欲谋再建以疏糺俗逮至百馀又度弟子义恒为头陀日化五百金未曾有辍既而横材命匠始务经营犹恐不前化新弟秘校傅公梅为都维那及县宰官僚洎诸吾尊淄素众等赍状请燕京净业寺诠惠大师开菩萨戒坛藏如来舍利师俗曹氏法讳朗蕴清宁元年出家八年具戒禀受诠戒师住持净业寺焚修道高课念日益学行解三者备矣经律论一以贯之多以山房静住为业迩后德动京师名达象阙不朝受紫宁匪重乎当三请之际现慈悲相怡然应答可尔兼曰汝称为葬舍利与我缘合我于大安初当重修佛洞于摩力支天佛中得舍利二百粒几欲葬藏因缘未就因就此坛择日合葬于戏佛骨异代法性同归灵契有时不期如约者哉别有当院佛宇僧徒常住诸物具细之数克于碣隐阴孝卿县中一白丁也学浅词拙耻以言诠释事奈何众请难以固辞芟华摭实直述为铭其铭曰上生故院统和始构宝塔复修制度逾旧虬檐十三旁罗斗虹栋梁日月户牖遗骨中藏灵光外秀雷飙箭雨惊不朽以石克铭藏函之右直出其因取信于后寿昌二年岁次丙子四月癸巳朔十四日癸酉日乙时葬孟有孚墓志铭公讳有孚字终吉其先平昌之着姓迨至我朝分其族而北从土断例遂为中都人曾王父庭训守卫尉少卿致仕父从遇不仕忠信笃厚众所推服与故尚书郎赵公隽延友善赵于当时有儒者名尝谓人曰观此翁之德其身虽不达子孙当盛厥后三子皆能取进士第众谓赵公之言也信母张氏性淑善有礼法从长子荫封清河县太君公其次子也公幼敏悟力学不倦荦荦自主绝异于常人年二十七登科其在公敢行有可夺之气曾不知泰州乐康县甚有佳政朝廷亦闻之及受代为辰渌盐院使会车驾路出于金山问其政于民乃召赴行在所未及至授同知泰州军州事从彼人之欲也未几特旨改韶阳军节度副使上方急用之当涂无有力者推挽改知卢龙县锦州节度副使至磨勘临解由凡五任上复记其能用为大理正公亦毅然自奋益欲有所立时朝廷命复庆陵之逋民诏公乘驿以督之在途疽发有劝其还者公坚拒不从旦夜犹驰不止至病亟乃车载还于家才数日而殁享年五十实寿昌二年三月九日也即用年六月十五日附葬于先人兆次公承父旧产颇亦自丰以急公缓私竟至雕废唯仰禄为给既殁而其家顿空是诚可哀也已兄曰有邻故为殿中少监弟曰有常今为太子洗马枢密院令史妹适进士杜义妻清河张氏男三人长曰观风次曰韶阳幼曰辽兴女五人长始笄矣馀并幼铭曰用文决科取则获秉心惟刚贲育敌皇听及民知治迹进未大亨途且隔再登于朝功欲白命之不融今及厄坎其穴中爰降魄维有历年兹永宅燕京大昊天寺传菩萨戒故妙行大师遗行碑铭道宗清宁五年秦越大长公主舍棠阴坊第为寺土百顷道宗施五万贯缗以助敕宣政殿学士王行己领役既成诏以大昊天寺为额额与碑皆道宗御书大殿之后建宝塔高二百尺有神光飞绕如火轮清信施财者沓至师寿八十二西向而化空中有丝竹螺呗之声红光如云上下贯塔移时不散萧义墓志铭诗曰惟岳降神生甫及申谓元舅之宗产奇隽也礼记曰天降时雨山川出云谓亨嘉之会登辅弼也易义曰鸿羽为仪峨峨清远谓君子之人知进退也传曰慎终追远民德归厚谓仁爱之心念劳旧也若乃生居外戚之家世处大臣之位悬车致政高蹈于前规出綍申恩载定于遗烈征诗礼易之文一无所戾者其于故北宰相守太傅兼中书令致仕赠守太师谥恭穆肃公可见之矣公讳义字子常气象雄伟与德咸若内志忠厚外体庭硕表里如一而不衰堕真大人也其先迪烈宁太祖姑表弟应天皇后之长兄也佐佑风云赞翼日月初置北相首居其位时圣元肇祚用人若身运使从心目公为手其于建事成功光烂竹素曾王父恭在圣宗朝高尚自晦丞相韩德让因事奇而举之起家授南面丞旨历林牙夷离毕等官拜平章事时东韩夷弗逊公讨有功殁赠过司空中书令父宗石德茂气充材长运短位不充量既壮而终赠中书令母陈国太夫人耶律氏故北府名王世迁之姊实生三男长曰重燕京右宣徽使保信军节度使仲曰辅东京四军兵马都指挥使公其季子也我道宗大孝文皇帝嗣守丕图奄有诸夏咸雍中妙选英能扈从巡狩且谓后妃之门率循忠义之范顾惟夙干回越常流寿昌元年历南女直都监授东京四军副都指挥使公之亨通自有阶矣今我天祚皇帝初九潜龙有大圣德公之次女选俪储围辅左于中周旋有度虽屡移官次而恒从乘舆先皇大渐与左右政臣奉承遗制推戴圣人于是自诸行宫都部署授国舅详稳加太子太师因山太葬玄寝将考旧制择亲信大臣陵宅内外谪发巫攘蛊厌之事公暨北枢密使耶律撒巴宁赠齐王负其责焉干统二年授辽兴军节度使下车之后政流海隅三年属新德嗣庆民望徯苏顺天应人来幸霫邑四海浃恩推先亲旧公授平章事职如故四年复幸燕召公诣阙会妃覆诞诏于母家敕宗室及外戚大家礼可往者悉如之备礼当时所荣五年春拜北宰相锡号保义功臣六年上方有事于帝山命公先仪授本府相礼视严天仗具体而微是岁阳征之月鸣銮登坛剡玉增号其于亲执神御陟降帝躬皆公与皇叔越王淳偶为之及临轩备册庭执号宝公独与焉讫赐银绢衣带各差仍恩加兼侍中陈国公噫一代盛事皆出公右人臣之斯亦极矣每合宴会朝常待以殊礼公之委重不其至欤议者曰股事先朝罄效勤力登翼我后疑嘉绩联骈大任烜赫蕃锡倾丹腹于夙夜奉清光于咫尺古所谓克好厥德小心翼翼揉此万邦闻声四国以加也初平山孤竹之地控带边防申威令以制其豪强修仁政以养其疲瘵受代而后爰及累年至今称之如不容口上相三槐之府地尊望重冠映群后遵礼律以耸其表仪献谋猷以着其劳效奉上之节挺然杰立端隽众所具瞻蔚为汉室之宗臣且念留侯之故事乃欲脱去荣利缅慕神仙三抗表章愿还印绶天子不允诏免拜礼进位守司徒别赐推诚守正之号天庆元年坚请辞政皇上雅矜其意不得已而许之加守太傅兼中书令增号崇仁全德功臣致仕仍诏医署假一人从行于是悦以归弟静而养令方当玩兰菊之英配松筠之茂妖竖相从遽婴疾恙别敕太医颁之御药王人相续于途命数不移有加无损以其年十一月十八日薨于其私第享年七十有三皇上闻讣震悼敕有司稽宠典以增官积休功而定其仪祭引则中大夫守鸿胪少卿充史馆修撰韩纲承诏以领之备礼窀穸则中大夫大理少卿张公孝奉命揔之以二年三月十三日葬于辽川之右圣迹出阳袝先茔也赗赙之礼并加常数夫人耶律氏封陈国夫人即故大王团宁之犹女也一男冲之敬守成规视为令器故燕国王初诞申舅族之庆拜左奉宸繇牌印班入仕州刺史娶南王帐故南大王仲达之孙也今南王永孚即从叔父也女三人长为尼赐紫号慈敬德今皇帝赞睿德妃即其次也第三女适南面承旨耶律珪乃皇家宗室之裔孙子三人苏斡白特末孙女二并幼呜唿位不期骄禄不期侈上古之深诫也公则书之绅带莫敢弭忘满而不溢高而不危诸侯之成训也公则规矩罔有逾越王褒作颂表圣主之得贤臣孟子立言宜仁者之在高位万册可谓不诬茂乃村之国史纪之家牒固可以追踪前哲贻则后昆然念草陈树栱积霜露以滋深海变山移声尘之不昧乃诏下臣勒之贞石言而无文何以塞责谨作铭曰北辰居所天子拟之轩星列序妃后配之峨然帝胄本支万世赫矣舅族王侯相继堂堂萧公名高望崇心与绳直材如栋隆依仁据德履孝资忠其来也仪仪之风其去也冥冥之鸿有功而有行知始而知终赠谥加兮勋节重列盛兮恩礼丰诏词臣兮勒幽础播令誉兮垂无穷董庠灭罪真言记故保静军节度使金紫崇禄大夫检校太傅兼御史中丞董庠维寿昌三年岁次丁丑六月癸未朔十四日丙申乙时记灭罪真言曰云四行生天真言曰云云一行所有勋业异政氏族具如幢文故此不书燕京永安寺释迦舍利塔碑记内有舍利戒珠二十粒香泥小塔二千无垢净光等陀罗尼经五部水晶为轴大辽寿昌二年三月十五日显密圆通法师道辰殳之所造也贾师训墓志铭公讳师训字公范其先出于周之同姓之国春秋时有贾季贾华代为名族至两汉谊山捐之逵琮之辈以儒学政行发名于世晋唐间充耽致位将相其后有游仕于渤碣之间者因籍为燕人子孙相继衣冠不绝至公之七代祖曰梦殷为卢龙军节度判官卢龙君生道纪为营州刺史检校司空司空高祖曰去疑先仕后唐我大圣天皇时奉使来贡因留之俾督工役营上都事业迁将作大匠累拜始平军节度加检校太师赐号奉国保定功臣后薨于镇曾王父讳喦乃太师之仲子也朝廷以其才望为民所推服诏起家继领始平军事遂家于辽入充辽滨县贯王父至显州面察判官以公贵赠彰国军节度同中书门下平章事王母沙氏追封韩国太夫人父讳冲少力学有行喜贝周施体貌伟异年十六皇帝幸显陵见之召入近侍以太夫人在恳丐归养得请竟终于家赠昭义军度兼侍中母沙氏追封鲁国太夫人夫人方有娠有异僧见之曰当生男必大贵夫人阴志之后果生公七岁诵书作诗十岁皇考侍中以兄泳Τ异籍又欲夺其善分愤不得已将诉之官公侍侧曰富贵皆丈夫所力为岂必系先业之有无也愿大人亟与之侍中奇其言恣兄所取年十四举进士由乡解抵京师丞相杜中令驸马侍中刘公召之文成更相称爱将议闻上以事龃龉遂寝十九试礼部奏御三十有五登第授秘书省着作佐郎调恩州军事判官即至有以盗马人者人不之知后为其主执之逆官辩验事连假主假主惧不服公乃潜捕其家牧儿诘问得实引质之始伏其罪京守闻其能每有疑讼付之辨析必白丁太夫人忧卒哭充东京麴阮使营督公课绰有馀羡时秤吏董猪儿得幸北枢密使乙信怙势日索官钱二千人莫敢御公至即不与猪儿憾公累以恶言挑之公不校乃自以锤折齿诬公公禁益切遂止服阕授奉玄县令改锦州永乐令先是州帅以其家牛羊驰马配县民畜牧日恣隶仆视肥瘠动撼人取钱物甚为奸扰公至县谮讽民使诉之其始至者一二人公叱左右逐出之其次至者十数人公又叱之不顾其后得人三百人合告公遽署其状白州州白其帅帅惧促收所俵家畜以还仓卒之际至有逋漏为贫民获者亦众其帅竟不敢言又朝廷不教俾撤沿海罟公承教曰天生之物所以资民食之不结也民得渔取所以济农力也何害之有因缓其禁而民悦便之入为大理寺丞持法彊固不为权势沮夺转太子洗马补中京留守推官在故侍中彭城刘公云之幕日直其事裨益旁午后属乙信代为居守乙信自以前在枢极权震天下每行事专恣一不顾利害诸幕吏素惮皆随所倡而曲和之公独不从乙信怒愤公曰吾秉朝政迨二十年凡一奏议虽天子为之逊接汝安敢吾拒耶公起应之曰公绾符籥某在幕席皆上命也安得奉公之势而挠上之法耶义固不可乙信知不能屈辄从乙信又以嬖人善骑射署为境内巡检公争之不从未己乙信被召再入为枢密使将行寮属饯之都外酒再行公前跪力白巡检事不便乙信叹服遽为之罢朝廷知其才召入枢府为掾史俾覆刑曹案簿故宣政殿学士陈公觉素与执政不相能平方被微谴执政缘法将夺陈公翰林之官乃潜召公属之公不许竟论如法再岁知大理寺正加秘书丞奉诏充高丽人使接伴道出干陵故中书令李公仲禧以当路权宠构谪是镇时其家亲旧过门皆缩颈不敢视公往复候谒献遗一无所顾忌李公默器之徙同知永州军州事既上日夜经画民事利病奏减其部并邻道龙化降圣等州岁供行在役调计民功三十馀万奏课天下第一上嘉之就拜鸿胪少卿知观察使事寻诏按察河东路刑狱闻有酋豪负势诈良民五百口为部曲数为官为贱民心不厌而随反之公伺得其情乃召酋豪诘之一言切中其病语立塞遂服因籍其户还官时同事萧龙虎叹伏至驿邸易衣以谢又人有以死皋被诬为官吏所强榜服者将刑公至审之见其状有枉再治果得辨而释者数十人以奏簿至中京属封册皇子燕国王开宴召授太常少卿枢密都承旨寻扈驾春水诏委规度春泰两州河隄及诸官府课役亦奉免数万工俄充南朝正旦国信一副使比还密侦宋人军国事宜具闻上阅之不释手者数日迁枢密直学士大安二年授密副使右谏议大夫曾奏事御所有诏迁奚中其部所居汉民四百刻宰相承诏迻出公独侍上问之公前对曰自松亭已北距黄河其间泽利榆松山北安数州千里之地皆霫壤也汉民杂居者半今一部之民可徙则数州之人尽可徙矣然则恐非国家之利亦如辽东旧为渤海之国自汉民更居者众讫今数世无患愿陛下裁察上悟其事遂止又以素闻燕京留守府有凡都府事无巨细必先阅之后行其府置一局诸事连外境怀有涉谋叛者悉收付之考劾苟语一蹉跌即寘之孥戮亦委是吏主之虽已下洎诸幕职皆不与焉以是吏得专肆胸腹随所喜恶为人祸福閞南之人侧目以视故不待鸠率岁所馈与甚于输官公患之语其事详熟以南北枢密院通事一人更代尔后其弊寝息是岁谷稼不登四方交请赈复流亡穷饿之民朝议以上心忧恻不力言之事多见纳故民被其赐者众进礼部侍郎参知政事再扈蒐跸幸诏阳开宴上敕公进酒顾左右曰斯人政行过于宋人厉故相王籍因诏驸马都尉饮以卮酒车驾回至凉径拜刑部尚书中书侍郎平章事加致主功臣公在位直亮不容人阿僻遂为同列所忌越威令大行豪党惴惧老奸宿盗不待击逐而逸他境未几政声流闻上遣使授尚书左仆射移中京留守将行人皆拦道塞门挽车马莫之能止公俟夜间出翌日号泣随出界者数千百人既在道闻京中猾盗朋聚民不安寝公下车即督有司尽索京中浮游丐食之民遣之其老弱癃疾不能自活者尽送义仓给养仍敕吏卒分部里巷游徼人或被盗俾偿其直涞旬以来开市清肃是时畿内所属州县会能决者公至府仲吏条别其事随小大皆剖析之无留又择高年行之吏与法参掌宪律席之座右随簿所上辄付谳之一日之间断邑大治公以莅事夙夜矻矻不自已事不讫不饮食以寝成疾遂表还政上闻迁延久之意以公病重烦以事遂许之加同中书门下至诞日遣中使赍物就第以赐寿昌二年冬薨于中京之里第时年六十有五讣闻上嗟悼诏赠侍中谥曰靖懿敕将作少复张可及监督葬事皆官给其费以次年四月十七日藏于京南劝农县西德山之阳公为人刚果峭直有大志矫矫自其善善恶恶必使黑白灼晰乎其胸中为政其始若小烦卒治有裕如治千里之地有毛发之害萌孽虖自固公遽折之曰吾岂能为一日之利而贾诟笑于千载间耶其不自罔如此又常谓所亲曰吾起布衣位公时故相国太原王公言敷方簉枢务国朝旧体宰相阙则多取人于参副之间太原公以典贡举无后人先己之意又在永乐尝与严州剌史姚企回行视其州银冶之地旁有水曰海维护也夫人清河张氏纯谨温裕事公以顺畜子孙以爱下以有法度累封以干决闻娶故干州节度使韩晔女蚤逝生子中孙再娶故侍中邢熙年次适将作少监三司户部判官李君谦其次适秘书郎周必庆正匪权行讫无所应一有一无皆政之病公其挺生虑内定沛焉矢之法中于事时无不宜几厥烈烈百僚之师柄任王国未卒我施奸孽是夷辇毂之下阳春熙熙善人已矣爰敕有司寿昌三年四月十九日甲涿州移宋雄州牒西夏本当朝建立两曾尚主近累遣使奏告被南朝侵夺土地及于当朝侧近要害处修城寨显有害和好请追还兵马毁废城寨尽归所侵地土如尚稽违当遣人别有所议为高阳关界河桥事移宋牒桥属北界合从北界修按此牒至宋后宋诏边吏如北人来修桥无得与争须俟其去却行折毁为西夏事移牒雄州为夏国告计会南朝却令还复旧所夺城寨为夏国差人告奏称南宋兴兵侵讨合有计会公事已差定国信使副易州兴国寺太子诞圣邑碑惟佛法身本离名相然其应物无不现形故我释迦为度娑婆界隐无为质託荫于大术胎中示有为形诞迹于无忧树下四方各行于七步九龙共沐于一身箭射钅截鼓箭堕箭井象掷王城象没象坑止嵴智神武靡伦匹焉因足履于四门遂目瞻于三病彼既如斯孰不然矣遂乃逾春城于二月居雪岭于六年将龙服贸于皮衣身参麋鹿以凤鞋易于葛履足滥樵人万般苦行成真应之金身三转法轮演有空之玉偈化居轮于会中度陈如于言下尔后顺波旬双林示灭遗舍利八国争分塔起于八万四千孝设于一十二分向上等迹已扇今时唯诞生相未之有也爰有邑长家习十善世踵五常博识多闻矜孤恤寡者则刘公焉公名楷常思诞圣之辰拟兴供养一身虽谨欲利多人继年于四月八日诵经于七处九会或赍持于缯盖幢幡或备其香花灯烛或歌声赞呗或尽理归依想应再动于魔宫不止重辉于沙界庶生生世世承佛荫以弥坚子子孙孙固道心而不退云尔词曰清净法界无视无听应根示现有形有声欲酬宿愿拟利含灵历阎浮界居迦毗城金团选处净饭所生九龙沐体七步莲英箭堕箭井象没象坑足履四门目视三屯私离万乘逾城五更若行六年克果三身根应万类教设五乘化缘将息跋水归真维寿昌四年岁次戊寅七月丁未朔三日己酉乙时建本志莹坟塔记寿昌四年师讳志莹俗姓张氏即涞水县龙泉村人也自小出家礼石经寺行至主为师诵莲经去五十遇恩受具恒持经业少曾有阙春秋六十有六至寿昌四年秋八月日内患小寺门人陈门次一人讲法华经一部沙门善慈法志莹法三人持念沙门涿州石经山云居寺志省石塔记伏闻汇六道之趣覆七返之殃诸魔拔众者其为尊胜陁罗尼密言也若尘霑影覆眼灾或目耳闻能灭恒沙之罪为有我先师和尚志省户贯涞水县水村里俗王氏童子出家礼石经寺法为师依年受具诵法花经梵行品习花严经诸也甘三时礼念无亏及与长住少力维已俗年六十有六维寿昌五年孟春正月十九日燕京大悯忠寺故慈智大德幢记师讳惟赈俗姓魏氏淳阝阴田阳人也丱岁礼悯忠寺守净上人落发诵白莲经遇恩得度师志在杂花行依四分其他典论有力通后因游方止于上都别创精蓝挂锡而住大安九年会门人觉智大师诏赴阙廷因达黄主听乃特赐紫衣慈智之号寿昌四年三月九日因疾奄化于临讲院至五年四月十三日葬于京东先师茔侧师行也以精进心不退轮以勇健力挝无畏鼓讲说群经读杂花啻一百遍仪范所摄惠用所诱贵高憎慢罔不钦伏其威重如是心行禅身持律起居动息皆有常节虽Ё寒隆暑风雨黑夜视佛诵经手不释卷四十馀年凡十二时未尝阙一其精进如是师既疾四大将坏无恋着念无厌离想门弟子馈药数四师报之云色身终坏乌用是为言讫怡然就化其了悟如是临终之日暴风忽起画如暗夜对面莫睹洎师迁逝倏然乃止门人仰师之德感师之恩瘗灵骨于其下树密幢于其上欲存不朽以示将来时寿昌五年岁次己卯四月十三日乙时记义冢幢记天为万物之灵人生难保拔三涂之苦佛力惟能故诸经有福资立者之说不可殚纪岂虚言哉先于大安甲戌岁天灾流行淫雨作阴野有饿莩交相枕借是有义士收其义骸仅三千数于县之东南郊同瘗于一穴洎改元今号己卯春二月厌其卑湿掘地及泉出其掩骼暴露荒甸积聚如陵议徙爽垲而改藏焉余忝宰是邑骇目痛心不任感怆噫何埋没于积年忽遭逢于一旦因念营室之遭褒石崖之遘王果不无也时西京大华严寺提点诠悟大德法称示化游方挂锡于北祥院开大来菩萨戒坛闻白前乘遽发大悲与院主地运颐领诸徒众就诣其所依教凭缘运心拯济作法已竟信步而回次有管内监复请虎谷法华上人道蒨十方院讲主善涓虔择福地时建道场供佛延僧洗心盥掌运有委骨置在坛内垂悯护持招彼幽魂来入会中求哀发露海菩提心已乃迁葬于粟山之屺目曰义冢旁附金地上建宝幢刻妙相以常瞻而永奉所愿灭彼重冀速出于泥丞此胜因庶皆生于提婆更期不朽普济无穷影覆尘霑同增利乐寿昌五年七月十五日记尚暐墓志铭夫杳杳高天宁止西倾之势滔滔逝水岂无东注之声世也尚然入孰久矣公乃三台贵胄八使华宗贮满腹之精神豁一杯之日月纵横取正长从傅说之绳表里惟清素酌任棠之水而乃富而约己贵不骄人岂可具而言也故将仕郎守恩州司候参军讳莹进士讳从约之子清宁五年及第当年勾充枢密院令史公姓尚氏讳暐符彩标殊粹灵秀异儒门洞启善遵祖父之风国弥克赞辰极之位一朝承睿顾以至隆感茂恩而特降授朝散大夫尚书金部郎中知度支户部判官朝夕从政终始效廉盖多勤干之诚载示优嘉之宠授朝散大夫守将作少监知上京内省副使当成化于外都又观风于鉅府授朝散大夫守太常少卿知大定府少尹上助君尊下输臣节特顾封侯之贵方凭佐国之功海阔云深喜仙山而不动烟愁雾惨叹鳌柱以俄倾寿昌二年夏四月十五日薨于白霫之地享年六十有六以寿昌五年岁次己卿冬十月己亥朔己酉日庚时归葬于先茔也公娶县君康氏即梅棘夷离毕侍中之孙女也闺仪高絜姿熊维熙岂期生宫掩曜命宿韬光于咸雍八年五月日促其数以卜斯宅公有二子长曰君诲在班祗候次曰益谋备进士举公有三女长适朝散大夫将作少监韩君详次适进士王泗次适故晋王孙中京诸军都虞候银青崇禄大夫捡校尚书右仆射使持季登州诸军事登州刺史兼殿中侍御史飞骑尉武威县开国子食邑五百户石瀚次娶武威县君安氏即安太保之女也柔协睦姻慈善容众兰蕙芬其德桃李着其华每存齐结之仪常禀随行之道痛违偕老恨不同归虽具福胜于石公奈无儿苦于邓氏公有孙五人氏曰龙树次曰马鸣次曰大安次曰永安次曰长安孙女一人文殊重孙一人演论公乃襟抱豁如风神杰出温雅端良忠肃恺悌更多积善比享脩龄贤愚之道虽殊生殁之途一致魂兮何往冥归黄坏之中骨也空遗卜掩重泉之下如问者才当琐末学未渊弘强采摭于遗芳可篆标于终古贞石乃铭久期不朽谨为铭曰三继儒门来符圣君世显巨福岳立鸿勋精诚交日气凌云玉人忽冫射天骨孰分呜唿公之生也令望超群公之殁也嘉誉声闻故刊贞石永记斯文孙水铭序案幽州土地记沙门惠珍尝篝火入经五六日方还亦不测其浅深也安知此水不与瑶池潜通桃源相接乎故开元天子每每待雨降必遣使投龙璧于此则休应响答事存诸往记焉铸集称辽寿昌五年飞冥子鲜于鸿作孔水铭其序云云龙兴观创造香幢记夫人象希声非内诚去迹讵可冥符而未俗恒流假外物陈仪始能致敬且牺樽象斝所以备奠于宣王故石炉星坛是可于道祖今我观院虽殿堂像设夙有妆严而祭醮供仪素乏乃采诸翠琰硺以香幢每圣诞嘉辰旦元令节或汪有斋洧忏旦良宵用然沈水之烟式化真仟之侣所九清降祉百圣垂洪延皇寿以无疆保黔黎而有赖风雨时调禾谷岁登干戈戢征战之劳遐迩被洁清之气时寿昌六年岁次庚辰八月乙未朔二十三日丁巳坤时建玉石面音唱和诗见说曾为上马台堪嗟当日太轻哉固将积岁旧凡石又向斯辰刻圣胎月面浑从毗首出出仪俨以补陀来愿同无用恒有用不譬庄言木雁才方池波面蹑花台瞻奉无非唱善哉外现熙怡慈作相内含温润玉为胎刻雕数向生前就接救专期没后来故我至诚无倒意三年用尽两重才郑若愚文殊台对普贤台饰宝涂金即众哉圣帝特镕银作像高人又选玉成胎端严然自工镌出光彩俱从星化来因此道圆功德就给孤园内一全材韩资让贞珉未用似湮埋选造观音众快哉募匠俄镌大士相成形不自凡夫胎琳琅光彩院内满冰雪威仪天上来珍重吾师能鉴物从今免屈非常材赵庭睦观音神力不思议举世归依颇异哉人各奇金作像工多衒巧木为胎积年弃石嗟谁顾今日逢师入用来但蕴贞坚洁白德宏材未见作遗材梁授七尺仙容立殿台镌奇镂异最优哉摸将笠域佛为像琢就山昆峰石作胎妙相化身从地出慈尊移步下天来倘非师智巧经度谁识蓝田旧玉材赵长敬昔年避地别燕台今日因人信美哉贞性果期成妙相睟容元不降凡胎烧残灰劫无凋朽拂尽铢衣任往来二像端严传万世法门师匠肯遗材马元俊天庆寺前一片石造就观音神在哉八万由旬妙高骨三千世界明月胎潜救众生恼去默传诸佛心印来十首新诗赞功德等闲难继贯休材刘环久遗贞石混纤埃二像时镌事卓哉顺俗慈悲须假相出尘神力亦非胎绍名早授昔师记救苦分临末世来盖是性坚无变易会逢高鉴岂淹材史仲爱遗脱贞珉在地台高人识辨事奇哉造成补洛山中像不假摩耶腹内胎种种形容何处现巍巍神力此中来荒吟赞颂陪诸彦轻重纤茎抵巨材曲正夫尘埋雨渍近楼台久弃通衢亦命哉今日方成白玉像昔年谁义紫金胎人存果验功须济物级终知泰自来元自御碑当未建四分材内一分材王执中坚珉刻像降蓬台敬礼瞻容睟美哉救难龙鱼鬼与火度生卵湿化兼胎待多诸佛未闻见善应诸方无去来足表英雄心匠力随根通变不遗材于复先玉像镌成置宝台威严神在叹奇哉身披雪氎凝山骨眉放虹光剖月胎相好尽疑如化出慈悲重为度生来向非大士垂精鉴应被凡工作础材王仲华窣云披雾下峰台岁久还逢藻鉴哉相为应根方有像性因绝垢自无胎琢磨迥出三身外具足非从一日来万法皆由人即显空门触物愿同材孟初瑞毫辉映紫金台镂石尊容焕赫哉山卷碧云呈玉骨水摇白月晃珠胎一枝杨柳光严住百宝莲花影像来珍重吾师承道荫义林高耸豫章材张识夔峰久劚滞留台尘拂方能遇鉴哉应手刻成白玉像化身免託子宫胎初疑入梦补陀去又讶随缘震旦来从此睟容日瞻仰亿年不朽表良材杨涤瑕谁让昏蒙明镜台吾师智见大雄哉偶窥片石非凡相特命良工刻圣胎救苦尽随威力去欲求还应愿心来从前高士有多少不识白山一分材李师范相见巍巍佛力裁立承瞻奉亦时哉谁知韫玉贞颀质自是音应现胎天庆门前遗旧隐补陀山内恰新来幽岩此石知多少不遇知人是不材李和云巨石拔沈埋镌作观音哉营自师心分异体出自山腹胎端凝相在生群喜坚固身存来遭遇若非大龙像不过为材张何代何年筑此台因人得用哉他山原作谿云伴今日翻成胎只见威仪随相现不知示来若非早入名师眼犹被尘材寇谁刻贞珉在宝台威神之相哉补陀山下白云骨极乐天中胎能遣众生忧患去可令千种来十篇所赞神通力方见吾师材张墧青松影畔昔为台大器今方哉拂尽暗尘披素质凿开诸相胎圆明独对灵珠现温润常含来历劫定随宏誓在吾师能材韩汝砺御运当时自隗台丰碑馀剩哉得逢大智镌成像益表中心胎尘骨乱随金錾去珠光入来已闻结社招吟客尽是皇朝材沙门善巍然独立绝纤埃相好奇哉复哉因睹工移珉作像方知凡与圣殊胎垂恩未省怀悲喜救苦何曾觉来只出材沙门性连神姿劚就置层台俨雅威灵从异哉实智已圆千劫相权仪不许四生胎用兴体密还复往定阔悲深去又来积岁未承英匠别也当遗梦曲材沙门性鉴枕道常为避暑台偶然易质大惊哉镌成月面舒蟾魄断就珠毫露蚌胎龙岳应缘期日往凤都乘运出尘来若非英鉴能如此千载湮沈谓不材玉石观音像唱和诗碑马直温妻张馆墓志铭适有人至致马君之讣曰四月六日小姐夫人去逝仆年七十有二牙齿动摇耳目眩惑志气渐弱毛发日衰老病沉锢能久存乎夫人舍我先逝斯所谓少者殁而长者存彊者亡而病者全峤惊惶号恸欲绝者数四书尾又云去冬见子于燕获请子之辞以志其夫妇知生死之分予营窀穸以从先内翰寺侍郎夫人之兆也幸愧其可今夫人将以日月葬必求子之铭是其死而不为辱也峤乃夫人次三弟也昔在未冠击拂蒙困皆自马君与夫人惠爱之德况二宗族世名氏德业又甚详敢不终始而铭之夫人姓张氏其先清河人曾祖讳琪故龙门县令赠太宁军节度使幼有化问靡事生产魁伟不倚落落若千丈之松逍遥无隅翻翻如九包之凤祖讳俨赠太子少傅学该才美冠映今古当一飞冲天谁谓剑光之冲斗恨终世不弟直须桂子之落坟父讳嗣复左仆射兼侍中晋国公致仕文章大匠社稷元龟辞阁雄才得五诰三盘之体庙席陈迹有八元十乱之风母曰晋国夫人郑氏幽贞有仪秾婉无妬能以均一为母道未尝富贵骄于人乃唐末谏议大夫云叟之后翰林学士赠侍中兀节之女左丞相洛京留守尚父陈王张俭之外孙故相国赠中书令颛之姊夫人实晋公之长女讳馆字文国性度英敏风仪幽闲王緌相衮之华发为秀色露菊霜兰之馥散作清声苹蘩可以荐宗庙诗书可以教子孙宜其室家睦于亲姻内辅君子更践清显自归马君终始一节马君讳直温字子中扶风人族世昌茂雄视燕蓟以德行着偁于士林文雅厚重有长者之风周流华次仅五十年未尝有过闺门之荫夫人承之大安元年冬特封清河县君干统七年夏进封清河郡夫人膺钿轴鲛轩之命从龙旌虎节之游归省其姑亲事疾药左右携扶朝夕无懈旋居姑丧越于礼服除马君移典顺州将受代天庆二年冬表乞归允之拜右散骑常侍致仕夫人相贺曰自归于君迨五十年玄首皆已成华幼子童孙而满眼前家事虽理田园将无今引年获请携手东归渔阳山水自古清秀乐时娱燕斯于偕老岂不美欤马君深然之遂相携东归无何未乐已悲夫人三年二月暮日感疾浃旬少损三月十有四日再作四月六日乃卒于正寝享年六十有六以其年五月庚辰朔二十四日癸卯葬于燕京析津县招贤乡东綦里之生藏有子五人曰辽孙曰镇孙曰起翁奴并夭曰梅举进士两就庭试不利遂内供奉班祗候时不我与空悲车胤之聚萤禄贵及亲勉效班超之投笔曰栲老儿亦夭女五人曰枢哥适殿中少监大理寺知正耶律筠即守太子太傅兼侍中判武定军节度使事开国公讳彦温之次子也从荫封咸阳县君早卒瞻望不能易散彩云之影笑言如在已为黄坏之尘曰崇政女许适静江军节度使刘祐太师孙行春奴曰同璋许适诸宫提辖制置使李贻训男石皆不及娶而卒玉槛蕣凋青帝已收于春辔银河鹊散星郎难御于飚轮曰迎儿适礼宾使御院通进张仁规即故启圣军节度使讳求让男曰省哥续适姊夫鸿胪少卿北面主事耶律筠封咸阳县君岭梅苑杏皆掌上之名花鹊渚凤箫俱天边之灵匹有弟四人曰峄秦州团练使知金肃军城主曰屺少府临知尚书吏部铨曰峤守同农少卿前知忠顺军节府副使曰岐太子左翊卫率府副率前顺州商麴都监各负俊才早登华级岂不由祖功宗德宜锺不世出之英雄玉季金昆自然天生之羽翼有妹一人和柔贞婉室家宜之有宽厚之心无妒忌之行先适合门祗候左班殿直韩秉信早逝即故太子少保知宣徽南院事讳昭懿次男再适守卫尉少卿知随驾太常礼院韩君详已逝即故左谏议大夫讳近长男峤生也不辰九岁而母逝十六而父薨姊妹弟兄六人婚姻仕宦振翼飞散迨今四十馀年其间或川陌阻修音书断绝每烟花融丽星月清妍未尝不送目天涯涕泪交洒而相与会聚者其不满十数一日夫人谓峤曰先丞相国夫人捐馆我与诸弟妹年齿并已迟暮勿言名仕淹达资产厚薄所喜俱获佳健时一相见浮生难事不意去秋九月得侄德舆哀讣曰父团练者以八月十二日病卒实峤之长兄也何痛如之去冬十一月方与夫人南游故乡获拜觐于堂上抑哀默哭不忍以兄丧吊告之自秋涉夏隔此九月岂期前哭我兄后铭我姊呜唿天哉霜鸿断序而飞棠华雕辉而失彩姊去泉之下弟在天之涯而峤又素以愚直动触忌讳遭时排扌冓栖惶淹留衰病贫困自顾难久为生况哀戚缠绵又不知死何日矣所恨阻远千里吊送不及敛而不得抚其棺瘗而不得绕其坟生死永诀独抱无穷之悲谨再拜长恸而为铭曰夫人之父名相而文夫人之母晋国小君和肃孕粹庭墀兰薰芳仪淑质溶溶春云归乎君子绝类离群宜有其子诗书足云良人秉钺挟纩三军归省其母协力服勤亲事疾药至于栉分上巾下二宗谕德激芳飏芬及尔偕老华发纷纷获归田里辞荣怀忻亦即归止笑歌耕耘夫人云亡来讣天垠手足之丧如炎如焚玉音蕙质不见不闻忍看奁笥金凤罗裙子孙夫妇分烟松霜草晓月夕曛幽泉漠漠张夫人坟拓本显密圆通成佛心要集序原夫如来一代教海虽言文浩汗理趣渊冲而显之与密统尽无遗显谓诸乘经律论是也密谓诸部陀罗尼是也爰自摩腾入汉三藏渐布于支那无畏来唐五密盛兴于华夏九流共仰七众同遵法无是非之言人析修证之路暨经年远误见弥多或习显教轻诬密部之宗或专密言昧黩显教之趣或攻名相鲜知入道之门或学字声罕识持明之轨遂使甚深观行变作名言秘密神宗翻成音韵今乃不揆琐才双依密显二宗略示成佛心要庶望将来悉得圆通故依教理略启四门一显教心要二密教心要三显密双辨四庆遇述怀显密二教颂数年何幸顿忘愁显密双逢称所求五部神功功可赖十玄妙观观无休音高音下真言转身去身来华藏游法界众生观喜事只疑都在心头密教深胜偈大圣亲宣五教文千门万户入天真遍观受一非馀者尽是佛家不了人显密圆通成佛心要集并供佛利生仪后序恭闻大日雄尊始王华严之界圆音妙法遍周帝网之区称其性演重重无尽之门就其根开种种有限之义爰自结集之后洎于翻译已还五藏八藏以殊分一乘三乘而异设若乃举其大柄振其宏纲则唯密及显斯可得而称矣谓密言玄妙统五部之真诠显字渊冲贯十宗之微旨应根派异泾渭双流会旨源同清浊共湿然而去圣时邈群生见差或密显偏修或有空别立或学声字迷神咒之本宗或滞名言昧佛经之正意虽有观心照性然多背正趋邪各计断常竞封人法弘性弘相商参互起于多端宗律宗禅水火交腾于异义遂使滔滔性海罕挹波澜灿灿义天难窥光彩斯盖未遇通人与开示焉今我亲教和尚讳道辰殳字法幢俗姓杜氏云中人也家传十善世禀五常始从龆龀之年习于儒释之典天然聪辩性自仁贤博学则侔罗什之多闻持明则具佛图之灵异禅心镜净神游华藏之间戒体冰清行出劳之外加以霜松洁操水月虚襟曲己利人轻身为法恒思至理匿在筌蹄每念生灵懵于修证由是寻原讨本采异搜奇研精甫仅于十旬析理遂成于一卷号之曰显密圆通成佛心要并供佛利生仪其文则表俊简约其义则渊奥该弘穷显密之根源尽修行之歧路四门朗朗如皓月之呈辉十段明明若群星之列辉五法界之妙观灿烂于行间三秘之神宗昭彰于字下包括鹫峰之妙典弥纶龙藏之遗文会万法以无违皆归圆教融诸咒而不滞尽是总持使瓦砾并作于真金草木悉成于妙药实乃改张异见端正前修依之则无塞不通弘之则无根不被其犹出匣之镜动则临人射空之箭发必有中尽善尽美兼质兼文有玄之又玄之宗秘之又秘之趣使将来者开卷便知圣旨得意皆是全才贫子获衣内之珠轮王雪梦中之耻北秀南能之心印讵假躬参西林东社之灵编无劳亲阅真可谓登觉山之捷径济苦海船一十二分教之蓍龟八万四千行之钤键抉学人之疑膜有类金鎞断释子之邪心无殊宝剑复有供佛供僧之秘法济仙济鬼之玄门拯幽灵之神方利含生之圣术其功德之广大逾五岳之峥嵘其利益之宏深越四溟之浩淼若非链智链神精教精理内凭咒力外感佛加曷以着斯绝妙之文哉性嘉叨承宿幸忝会此生自得伏膺亲蒙诲道七十子仲尼门下入室徒忻一千辈黄梅山中传衣匪预虽滴露乏添江之力轻尘无足岳之能但竭愚衷聊为后序所愿万灵密祐四众圆修长然心要之灯恒照愚冥之路云尔切以藏海汪洋深广莫窥其涯埃氵代土圣途坦荡指归直造于根源矧圆通显密之要门极性相有空之至理惟持明者斯问津焉管主八缘幸释流庆逢圣世声教炽焰佛法莫盛于当今车书混同华竺感归于至化眷此霾尘之宝奚其韫椟之缄敬镌刻于斯文俾流通而入藏恭愿法轮大转亿万年睿算永祝帝龄佛日高悬一大事因缘俱明本智文英武烈子孝臣忠干戈息于八方风雨调于六合功能最胜笔舌奚殚恩有普资自他俱利神变加持经义释演密钞引文大哉如来之教也有显有密所谓显者五性三乘是也所谓密者总持秘藏是也若夫圆修万行具证十身顿了一法界心直超三无数劫此乃神变加持之力不可思议也故毗卢遮那佛亲为口说金刚秘密主次传心印玄之又玄秘之甚秘粤从唐代有三藏善无畏者自中天来持以梵本与禅师一行受诏同译其理甚深尚难趣入乃谓无畏再为敷说一行遂增润其文号曰义释斯则启明之关键也暨我大辽国有三藏摩尼者从西竺至躬慕圣化志弘咒典然广传授未遑论撰历岁既久逮今方兴伏惟天佑皇帝睿智如神聪谋出俗以至公治国赏罚无私以大信临人恩威有济阅儒籍则畅礼乐诗书之旨研释典则该性相权实之宗至教之三十寺乘早赜妙义杂华之一百千颂亲制雄词修观行以精融入顿乘而邃悟肇居储邸已学梵文有若生知殊非性习通声字之根柢洞趣证之源流欲使玄风兼扶盛世时有总秘大师赐紫沙门觉苑幼攻蚁术长号鹏耆学瞻群经业专密部禀摩尼之善诱穷瑜伽之奥诠名冠宗师诏开讲会最上乘之至理由此发扬因集科文五卷通行于世师自谈演之暇乘精运思复撰成钞十卷文无不周义无不摄镜先制之幽隐烛后学之昏疑意者近报国恩远弘佛道亦既进奏亟命雕锼申谕微臣得述前引道安天阔信侧管以徒为澄观月高惭隔谷而莫睹强摅鄙素聊赞玄言神变加持经义释演密钞序恭闻是觉垂形俨十身于藏刹微言着范轶五驾于殊途或有众生睹佛威仪而得度者或有众生闻佛音声而得度者谅根器以成差遂影响而亦异然利有攸往功不唐捐若夫理包性相义贯浅深为八藏之泉源作一乘之钤键独标圆密逈出馀宗者则大毗卢遮那成佛神变加持经其大矣哉斯经乃总持之润府法界之灵宫金刚手方可探其赜莲华眼始能窥其奥顿超位地譬之以神通速离缠痾喻之以咒术加以入金刚界启菩提心升金刚座绍菩提种护摩设祭大自在事火异其宗浇顶施仪色究竟受职方其躅不入曼荼罗不依阿阇梨则不得入其手自无畏三藏翻译之后禅师一行义释已还绵历岁时声光沦坠非遘昌期孰能极此今我天佑皇帝睿文冠古英武超今十善治民五常训物博综儒经有诗赋碑记之制锦烂华明允彰乎教化尤精释典有赞序疏章之作山辉川媚聿在乎修行于兹邃旨夙促宸怀爰命琐才俾宜秘咒因感雍初提总中京大天庆寺属以时缘再兴未肆乃有副留守守卫尉陇西牛铉守司空悟玄通圆大师弼公洎僧首紫褐师德百有馀人同致书曰伏闻毗卢大教旨趣宏深疏诠妙颐早已着其菁华钞解至玄尚未辟于阃域傥纳勤诚愿闻可尔尝其虽从削简未暇操觚越大康三年忽降纶音令进神变经疏钞科则密教司南时至矣于是敬酬圣泽兼副舆情强摭群诠谬成斯解目之曰演密钞会于前冬诏赴行在面奉进呈敕令雕印坠典斯兴仁王之力也觉宛智亏宿种见匪生知徒然爝火之明曷益曦轮之照庶俾来者共践玄涯尔卷十悟空大德发塔铭兴宗道宗朝宰相守大尉兼侍中刘公讳六符室燕国太夫人李氏第三之女曰五拂美而且贞既成人适司勋郎中高公齐生三男一女裁三十六嫠居誓志不再嫁训毓诸孤皆长立乃落发为精行尼时族亲馆舍货贿服御壹不恋蔑如也初和工男为必刍隐居是寺以故抵斯求度焉即寿昌二年丙子正月五日鬀发于兹矣时年五十六寻授十戒为沙弥尼其年四月十二日领六法十九日圆大比丘戒七月赐紫方袍赐号悟空大德方半载一切事既人皆嗟异初大安中曾从母太夫人谒通理策上人拜之为弟子得法号是不易讳曰善诫当鬀度时京师闻之大骇士大夫妻有嫠居者感而慕道者数人族亲悲恸竞求发以供养因匿其馀造小石塔高三尺馀之地也谨志年月仍勒颂曰领闻讵惟男子抑予亦奋世纷从释戒香氤氲谐塔鐏来奉供养曜世迷昏干统元年辛巳正月五日建范阳丰山章庆禅院实录郡城西北两舍之外峰峦相属绵亘百有馀里有山崷崒俗曰太湖诘其得名之由验诸图牒则无考焉固弗之取也三峰叠秀远望参差嶰然不倚状如丰字因号曰丰山盘隥修阻疏外人境山含岈幽阒雅称静居翠微之下营构新宇题曰函虚殿以其无经像之设彩缛之繁豁然虚白况诸道也树石之间庵庐星布采椽茅茨示朴质也居人无系任其去来示无主宰也土厚肥腴屮树丛灌泉清而甘饮之无疾春阳方煦层冰始泮异花灵药馥烈芬披谿谷生云林薄发吹夏无毒暑在处清凉怪石颟顸矗莎叠藓谈道之者匡坐其上横经挥尘议论讠尧讠尧奇兽珍禽驯狎不惊秋夕云霁露寒气肃岩岫泊烟松阴镂月猿声断续萤光明灭崖结熘冬雪不飞长风吼木居实凛然一径东指旁无枝岐度石梯下麻谷繇院道南陟长岭西南趣柳谿至玄心则下寺也又道出甘泉村南并坟庄涉泥沟河水东南奔西冯别野则辗庄也又东北走驿路抵良乡如京师入南肃慎里之高氏所营讲宇则下院也是三者皆供亿厥处暨迎候往来憩泊之所耳是山也顷岁贼攘庵宇旷然殆参年矣今上龙飞天下谧清始复其居乃营而补葺之岚气增润林影稠密泉池不洿譬夫病者新愈气备裁固神渐鬯而色益舒也噫处之于人果相待也人之于处又乌异哉夫境静心谧处繁情扰人孰弗若是虖苟欲布设景物高树亭观絜朋命侣以骋游燕者此非其处也或欲聚徒百千来施委积轰轰阗阗谿谷成市者则又非其处也惟是外形骸忘嗜欲恬于执利高尚其事耽味道腴者乃从而栖遯焉古之所谓隐山者则其类欤其经始再造之年月忆具别载非此所要固略而不书云崇孝寺碑铭析津府都总管之公署左有佛寺厥号崇孝按幽州土地记则有唐初年置里俗相沿则谓德宗贞元五年幽帅彭城太师刘公济舍宅为寺传说各异以前殿梁板及后殿左幢文考之则刘庄武公济贞元五年舍宅作寺为是白继琳幢记古者不封不树后世易之以棺椁踵其事者墓而且坟遂有高卑薄厚之度贵贱之等级也而后我教东流法被幽显则建幢树刹兴焉其有孝子顺孙信而乐福者虽贫贱殚财募工市石刻厥密言表之于祖考之坟陇冀其尘影之霑者然后追悼之情塞矣则白公亦其人也考之卒于今二十一年矣始则力匮不逮寤寐常如有所阙然暨今之能为也欣欣然以为孝子永思之道尽于是矣如此得不谓清信之士虖哉事既仍谷纪考之氏族履行及始襄事乃访之有彣者过听遂之柳谿请予志之于必咒之后也予谨按府君讳继琳其先秦将武安君之后枝属蕃衍散布区宇今为良乡县刘李村人父澄母杨氏数世不显退为齐民惟府君之子也勤啬力农弗游他艺既冠娶孟氏生三男长曰怀友豁达有器度次曰了扃为比丘隶名于都之崇孝寺戒行学能闻之当世所至聚徒百千裁三十八卒识者于今称道之季曰智才亦为比丘钟爱居里之僧院年十八夭亡人咸谓其俊物逾其兄矣女三人长适涿郡李宽次适同里丁准次适卢村东宋氏清宁五年夏六月五日孟氏卒春秋五十三其年秋七月某日葬于良乡县尚太乡刘李村东原先茔之庚位后二十五年府君卒春秋八十三实大康十年夏六月二十二日也以其年秋七月某日举孟氏之丧合袝礼也孙四人长曰兴仁有教行善治生次曰兴彦次曰圆迪为比丘于里之兰若以失明近家故也诵经十馀部里人讶其彊记敏慧季曰兴鉴女孙二长适卢宏幼适李孝君皆同里之醇农也府君魁梧庞厚乡闾畏惮然性善崇尚我教重和中会吕上人传菩萨戒于里之驿亭自是不食晕血奉五戒终身无惰里中白氏尚数十家风流犹存弟侄辈勇悍多不法惟府君之一房不武故子孙贤明有令闻祖父皆享永年令终岂不谓积善有馀庆虖时干统五年乙酉冬十月乙丑朔二十一日乙酉记六聘上方逐月朔望常供记按宝积经广博仙人问佛灭度后云何种植所有供养无有异又问福为积聚耶佛言譬如求汁积聚了无见者然彼汁不从外得福德犹影随形又善生经云佛言如来即是一切声盘后等无有异又大方广不思议境界经云供养佛安乐供养法者增长智慧证法自在了智诸生实相又慈恩云当来道师龙华三会最蒙度者乃曰慧大德冲公倜傥有器度尊贤好事修福无厌本请隶籍焉初沙门奉均岁久住持精苦声望三白食以荐五台尊容之像殆无阙焉至是冲公施钱五千然后化诸法属其友人辈闻而亦乐斡之于下寺经质库岁得息十馀襁月朔望设十餐依法作法自敬荐之既罢掊诸食饭人畜交欢皆饫充矣自今产始终法灭夜者而更增助之实冲师之意云庶几借徒然哉营卫志序契丹之初草居野次靡有定所至涅里始制部族各有分地太祖之兴以迭剌部强炽析为五院六院奚六部以下多因俘降而置胜兵甲着即着军籍分隶诸路详稳统军招讨司番居内地者岁时田牧平莽间边防糺户生生之资仰给畜牧绩毛食氵重以为衣食各安旧风狃习劳事不见纷华异物而迁故家给人足戎备整完卒之虎视四方彊朝弱附东逾蟠木西越流沙莫不率服部族实为之爪牙云道宗皇帝哀册道宗仁圣大考文皇帝哀册经邦守正翊赞功臣开府仪同三司行尚书左仆射兼门下侍郎同中书门下平章事监修国史知枢密院事上柱国赵国公食邑六千五百户食实封陆佰伍拾户臣耶律俨撰维寿昌七年岁次辛巳正月壬戌朔十三日甲戌大行天佑皇帝崩于阳川行在所徙殡于仟游殿之西阶粤干统元年月庚寅朔二十三日壬子将迁座于永福陵礼也穆骏不归轩龙已陟万国悲声兮犹丧考妣七月斯近兮俄营陵域雕辂辚辚襄仪翼翼三奠终撤百灵惨恻孝孙嗣皇帝延禧仰成威明承继社稷感象物以号泣恨仟游之冥默追录其功兮异世使望欲报之恩兮昊天罔极爰诏辅臣具铭圣德其辞曰奇欤圣元天帝之孙荡海夷岳旋干转坤经营草昧扫涤妖昏宏图善继盛德益尊已卜万祀方传八叶宇宙惟清日月相接纲要修整声文暐晔一统正朔六合臣妾清宁将末奸蘖潜生蜂虿奋毒雷霆振惊幄腾瑞气幕见神兵丑类既剿皇阶益亨礼祠先庙神灵来格孝养长乐敬恭无斁朝陵幸邑建号加册天旋云被风施雨泽高穹乃眷景命惟谌天日奇表笙镛德音务农重谷抵璧捐金洞判邪正详观古今辍寐夜分忘食日旰决柔象发号占涣天人分际帝王条贯触类鉴照乘权电断一十三次选士悬科官材或朴育善菁莪五辰协运九序兴歌亟翔丹凤迭变洪河睿思敏丽宸襟洞达沛筑高唱熏琴间发刑宪三千惟务全活师徒百万不喜征伐敦睦亲族驾驭英雄累开赦宥数赈贫穷人心自乐地利常丰声猷普暨教令遐通鲸海之东鲲溟之北若木西荒桂林南侧远近庶邦强弱诸国占风效款慕义述职顷以汴寇侵予夏台包藏贪噬胜败往来垂二十载伤生蠹财诏命一至烟尘两开蠢尔鞑靼自取凶灭扰我边陲萃其巢穴上将既行奇兵用设即戮渠魁群党归悦奠枕于京垂衣而治七曜齐正百嘉蕃遂岳贡川珍地符天瑞赫奕难名纷纶毕至时游江渚或猎云峰威棱震叠逸豫从容大圣射法人皇书踪妙该玄理博达空宗上性自然生知不学瞻形绘象调律修乐君臣宴会内外恩渥礼文若古制度复朴奸邪屏逐朝列肃清冤愤咸雪昭怀正名临朝四纪御世一平化流广夏福庇群氓忧勤滋久劳倦兴寤燕国英明决其传付冀泰宇之不挠保长年而克固元孙牢让勉临庶务难求尧舜之高蹈遽迫崦嵫之已暮俄抚几以有命遂遗弓而忽去徒云唿岁之祥虚纪梦龄之数呜唿哀哉封人祝兮云且至杞国忧兮天乃崩欻风号而景沴纷雨哭而愁兴彤庭寂寞兮阒无象宝座深严兮空有凭锵挽铎以伸峦灼灵龟而告征呜唿哀哉先远属期同轨皆会隋蜃略以殒涕仰龙輴而心碎凄肃肃之仙仪惨悠悠之神旆苍山空兮晚籁吟白日澹而寒烟晦呜唿哀哉驻春蒐兮尚迩变夏节以将阑行且暮兮庆陵下望如朝兮圣庙闲去华阙兮兹邈即泉宫兮不还紫笛牧兮曲声阕绿骥留兮辙迹闲雾幽凝兮漠漠熘哀泻兮潺潺植重林兮露泫敝层殿兮苔斑触物类兮黯天意想威容兮悲圣颜呜唿哀哉维蒸民之所归须大人之有作乘时而出也天历爰在极数而终也神器是託大葬之制旧章用度鄙珠玉之华侈尚甄陶之俭约閟清晖兮幽默置洪业兮盘礴别垂理世之谟训昭示嗣君之矩矱被雅颂兮洋洋焕简编兮灼灼庶延亘于无穷自遐扬于景烁呜唿哀哉拓本道宗宣懿皇后哀册宣懿皇后哀册枢密副使崇禄大夫行尚书亡部侍郎修国史上护军清河郡开国公食邑二千户食实封贰伯户臣张琳撰维大康元年岁次乙卯十一月己未朔三日辛酉先懿德皇后崩于长庆川旋附殡于祖陵即以干统元年岁次辛巳六月庚寅朔二十三日壬子将迁座于永福陵礼也国路风沉郊门云起月属建未时将在癸协龟墨告吉之兆应龙攒启行之始六衣卷兮收黼帐三献终兮撤祭簋望望而哀仗森郁摇摇而素旌披靡当时仟驭去复去兮殊途今日彫輼行复行兮同轨松楸泣露以何限箫笳鸣空而不已孝孙嗣皇帝延禧哀哀思报恋恋增伤仰顺追怀之遗旨特从合袝之彝章玉谥流辉于殡殿珠襦掩藻于玄堂白日度兮时易改清釭凝兮夜不阳音容永诀年祀何长钦惟冠古之圣善岂可随时而消亡爰承严诏俾赞馀芳况盛事难穷乎铭纪故小善不足以揄扬其词曰昔惟圣人配兹令德外在中壶来从外戚祥剖石字位膺天极玉玺疏宠象服增饰赞助大化启迪内职欢不黩而婉丽贞仁性不华而沉潜刚克早熟令训夙挺英资螽斯集庆樛木均慈处金屋之富而守以约素同天王之尊而务在谦祗以恩结民心民心皆乐乎子育以身教天下天下感遵乎母仪贵不自骄尊不自满阴教大布女图茂纂咏淑懿于河洲笔勋庸于彤管所居者椒掖所驭者凡骈所戒者诐谒之志所绝者私溺之权含章于内香兰芊芊发秀于外飞霆阗阗照之临之明可助日覆之载之柔能配干周姒齐仁殷莘比圣簪裾帷帟必从于制度管弦丝竹贵合于雅正文章非学至之然佛法本生知之性静修苹藻动节珩璜仪形祖祢轨范嫔嫱可更延于寿历何遽返于仙乡悲缠圣母爱恸元良龙遗驹兮婉转凤眷雏兮翱翔痛何言兮神道嗟难谌兮昊苍呜唿哀哉坤纪断维月轮覆辙陵域瞑兮苦雾暗山楹寂兮流泉咽万籁喑呜百灵惨烈呜唿哀哉银海塞湛蛟函影沉琨珮钉铛兮无复听云车缥缈兮何处寻声虽不闻六宫侧愿闻之耳形虽不见九族倾将见之心时不来兮杳隔霄壤事已往兮空成古今呜唿哀哉树萧萧兮秋峦草萋萋兮春渚皆从来巡幸之地尽伊昔宴游之所灵迹何在慈颜如睹呜唿哀哉载念宠渥失于奸臣青绳之旧污知妄白璧之清辉可珍如金石之音默而复振如镜鉴之彩昏而复新茂集徽册缅播芳尘庶乎千载之下望神华于閟宫兮验声实于哀文呜唿哀哉东征请兵奏前日之败失于轻举若用汉兵二十万分道无不克者军中戈戟有光奏对唐庄宗攻梁矛戟夜有光郭崇韬曰火出兵刃刃一作入破贼之兆遂灭梁李氏石幢记太保讳杰以言斥死忠悯其追褒李氏石幢记自保宁统和迭承重任徽太师由食旧德益部时为桂州管内观察留后检校司徒兼侍御史骑都尉开国伯惟易将部银青自若也儒州则保信军节度使庐州观察处置等使金紫光禄大夫检校太傅御史中丞骑都尉开国侯施地幢记维干统贰年正月陆日镌了合家姓名记王仲远施地伍亩东至道南至道西南至寺院北至地主福惠幢记皇辽燕京涿州归义县丞相乡柳林庄施主张俊等特建福惠幢记易州重修圣塔院记夫圣塔者幢志尘昏莫能详究稽于内典及古老相传乃如来灭后百有馀年有西方波罗奈国华方氏城铁轮王名阿育者所建八万四千宝塔之一也迄于我朝开国之后仅百载承天皇太而焉乃令其人二是之而方遗骸以有当一坐三其架四东西序扌冓侧堂其制颇类于戏其事且夫时来事备代不乏贤续有清信耆老刘楷者天钟耿介洞晓经书崇重空门好兴佛欣继其后锐志光前以广其居仍底坳凹乃移西堂置于东序之后复展故址以以金瓶加以银阁葬于其处上建砖塔一坐制度壮丽达以栏槛不三月而成初亻殳工时虑井水难供忽于干隅若石盆之状喷泉功告就而泉亟蔽此所谓至诚感神者也又于正堂内绘悬壁为毗庐之坛悬以贤圣安金刚经行藏备纂要二可以瞻礼顶戴可以披阅讽诵又塑罗汉十六尊置于东堂之内正位西构屋三间中安观世像东西间塑山神土地之像巽位造僧舍三间东序之北净厨一所院之四周砌以鹿瓦砖招提告成而营葺之心未厌饫其间感应杂Ш不以备述公心力有馀迥出常辈凡厥规画曲尽其妙懿哉经营勉励孰不嘉焉后之居人毋至轻忽公有二弟长曰湘次曰衡皆出言有经与人存信凡我公兴作毕赞成之特紏莲社春秋兴供以助无穷之福也託于纪述意思诚光伍我宗胡为舜严弟且直书其事以备实录云尔宋干道二年岁次癸未五月己卯朔二十四日建拓本崇圣院故花严法师夹刂血办义经碑铭来永锡天之正命者其为帝辽乎祖功宗德恢起土宇圣子神孙绍隆宝扌冓刑不残兵不黩幽赞七政贞明至于山川鬼神冈不祇若乌止宗兴儒术礼乐仁义之功致然有以西方圣人之文之如云龙偃之如风草道迷达忘悟粹通真正变化之性命凿生灵之耳目为功不在下昔者轮氏王大千之界也降护用明之神契燃灯之记世出世成道人非人为师乘五行之车门之路具演无量智唯一乘法以大事因缘普门示现园舍卫国墄忉利天鹫岭嵚崟龙宫沕潏存者神过则圣则书所暨亦犹大块噫气而万籁号旸谷出明而群阴判沛然莫之龙御迨汉明矣发使驿于坤偶亻星奉白马之函置鸿胪之寺王毫金地雷音云教其兴也勃焉沿魏晋隋唐而殆博弥久弘弥远其利博汪汪渤海测之益深岌岌山上昆下丘确乎不拔我国朝光有天下方二百而受赐扌冓精缁为宰攵佛兴皇威外护一人之式下是孚或文字九译高昌而里日本而覜贡黄办先述侯职桃李不而蹊珠玉无胫而至者也一上八下弗逮龙种翻传鹏耆结汉于义天萃词林于觉演流权实渐疏而户牖木庶竺干之典弥莲藏之文经论三者备矣戒定慧之非圣之书致远恐泥尝不而厨四部之盛莫得同而语矣然菩提之道不坠于地神而明之存乎其人故花严法师桑门之英选苾众之杰出李氏之智尠其先西圣人善累庆门粹锺士襁褓不好戏弄志学之年未留髫发皆天性然蚤亡父义独孀慈寓志俗膝下毋净器固不可夺遂归少家泸沟河水桥洛泽毋踣损足感心生孝铭愿酬恩臂焚万炷之香血印一藏之教凭之力为十回向之福竟诸有识咸夕上灬下是诚葛藟蔓而庇本舟楫浮而济川未之比也初礼孤树院僧道振次师燕京宝塔寺二十五岁遇心进具时清宁始岁也自尔经缘未会香愿恒报长座不卧一食是斋洗防白业沥揭玄文日讲花严菩萨戒准提密课饣高殍以度生饲蚊螨而救物三纪之间秋毫无犯行解双极名利都尽德必有邻归者如市大安七年卢于父薙莽葺庵夷凶敷座法以心立人与境俱陟岵陟屺报德之地匪石匪席偿原之秋也矣明年初师自念云身体发肤受之父母施至于毁伤何既而啜以檀乳服若薝花薰之以戒香澡之以禅水亡情殉命铍臂锥肱髆肘之肤爪甲之腠微一毛刃之残意若此身不果后生复来心疼而益坚形瘠而愈健候副而合旬竭而生始终一念塞暑五周以日系月积合成外邑仅馀半斛暑夏曝干蝇虫不歹贲殷色腾而效瑞腥气变以惟馨其征异也如彼而又更书绿贝庸制华楮鼎取剉者皮之新蒲之故抄捣染煳师自经心荤辛鱼无入口以致藤角凝芳桃花秀洁纸平霜白数丰万亿皆不召而施所谋必就食扑火云舒几以非烟其感也如此以干统三年事胜缘良血纸两备皿之以莹土瓦辇之以鲜舆至止京师弘法寺砺血为二部教乎有章百落叉经灿然毕备唐梵兼语显密圆宗四句一偈刊亦无遗发哑藏宛出流通众生界同期解师哲为父造幢记夫佛固万法之唯陀罗尼最尊最胜若书写其文凡尘霑影覆皆得生天且师哲为人之子罔不敬而信之迻命高溟以尊之立于皇考太坟冢之傍以为铭荐之祐又因而实录其事公讳颉生而迥异长而好学重熙二十四年一举明经擢弟所历四任在位布职允彰廉干之能佐国泽民妙尽公勤之道所持课限以大心为务大康七年五月二十五日不禄于宝兴银冶享年五十三大安六年四月内葬于燕京析津县崇礼乡附先祖之茔礼也今复建法幢用之美示其来裔之人而垂不朽者哉金山演教院千人邑记涞水县西北一舍之外有巨镇名曰金山其山之左有精蓝古老相传号演教院清泉滴沥疑储近于鹭池丹峤巍峨认旁临于鹫岭从古多有名僧上士在中栖隐难以具述至景福间有沙门道诲居焉参石成垣葺茅为舍开土田以具饣亶粥植林木以供果实自是所居之众相继不绝次有沙门弘幽居焉养性恬神高出六尘之外积功参行仅经三纪之馀迹藏而道愈彰身隐而名益着时有县之豪士董生数诣参访仰师德之孤高嗟山坊之阗寂遂罄其家产扌冓大藏一座印内典五百馀帙在中龛置及建僧房数间师常念将令教法宣扬必假处所成就奈以路歧险隘老幼之人难虖登陟才兴是念有四村人等于山下建此下院置小佛亭一座前左道场房各边僧舍数间东北厨房一座准备每年起报国恩坛放戒度生可谓经之营之不日成之者也副师之意敏如影响修诚则物应集不虚矣次有沙门道常之继先师之遗轨远近之人益加珍重每启法席常有学徒不啻百人自此恒有缁流十数人在院居止次有沙门弘昇志霞更辟觉路递转法轮与阖院大众及近邻檀越田辛等于亭子后建正堂五间正面画本尊八菩萨形像专请到燕京悯忠寺论主大师义景在中开演师时在褐及两次是院启唯识论讲八方学人云会而至不数年间京师内外义学共举师为在京三学论主固辞不已方诣讲筵演法三年寻蒙改赐至干统元年正月十九日复至此院放大乘戒三七日以报圣奖至孟冬朔日为道迷徒复弘顿教演百千之妙颂洞究渊源谈十万之正文深穷根柢性相兼通有如此者复有沙门善信俗姓许氏板城里人也十八出家二十受具二十有四讲花严经游方演化四十有二复届斯焉为报四种之恩遂结千人之友为念佛邑每会称念阿弥它佛名号庶尽此报同生极乐世界是其愿也会欲成乡人韩温教嘉其事遂述其本末兼烈随人姓名于碑背干统三年癸未岁十月丁未朔十五辛未日乙未时建柳谿玄心寺洙公壁记夫善治性者必求其所以养之也养之之道无佗焉一诸仁智而已矣仁性之固也智性之适也固之不已则阏阏之甚则猝虖溢之亡御也适之不已则肆肆则扰扰则惮之惴惴乎惟其有所为也溢之亡御则礼之畔畔之亡信也惴惴虖惟其有所为则义之衄衄之亡勇也是二者皆蔽之一而病之众也故知道者以智养之仁以仁养之智仁焉以智之养则安智焉以仁之养则给仁之安则恬虖其内而不流智之给则应答虖万变而弗殆故畜诸己之谓德履而行之之谓行扩之错诸物之谓业贲斯三者之谓文德以实之行以历之业以成之文以明之斯治性之道得矣佛之徒曰洙公者吾友人也字涣之姓高氏世籍燕为名家生而被诗书礼乐之教固充饫虖耳目矣然性介絜自丱倜然有绝俗高蹈之志一日嗜浮图所谓禅者之说乃属其徒遯林谷之为瓶盂之游日灼月渍不数岁尽得其术乃卜居丰阳玄心寺研探六艺子史之学掇其微眇随所意得作为文辞而缀辑之积十数岁不舍铅素浸然声闻流于京师其党闻之忿其委彼而适我绳绳而来扣诸门而诘之曰子其服吾徒之佛隶吾徒之业有日矣然不能专气彻虑泰然泊虖玄妙之阃而反愤悱笃思虖儒学一何累哉矧吾之为道其视天地万物蔑如也又奚以其文为公妥然不顾第以钻仰而为事也今年春仆以乘传距邻宋回走易水枉道下柳谿即公候起居既见握手道旧出新文若干以以示仆仆固骇其锻揉之锐未已又语仆以其党诘之之状仆应之曰夫道之在心不言则不谕故形之言而后达之也言不及远又不能人人乎教之故载之文而遍天下历后世而无不至也然文之于道为力莫甚焉固可得而闻焉昔吾先师孔子知道之极乃着之易以神其天地之蕴万物之变也传之其孙曰子思子思为之作中庸以明诚性之德不虑而会不营而功也子思传之孟子孟子得之曰吾善养我浩然了气以配之道义不为万物之所梏也列之编籍以传之徒是后干有馀年诸子逢涌而有捭阖之辩刑名之说纷纶虖其间故是道寂无传焉至汉有杨子云奋然特起发孔孟之奥草之太玄以天下之所无待天下之所有乘其数演其德以觉后世之恋恋也然则文果累诸道乎抑闻彼之所谓佛者乃尔党之所师也倡之五教之说以溢编轴而后其徒若灿肇融觉观密之辈比比而作皆尔党之秀杰者也率有辩论篇藻以翼其术而扌布之世也不亦谓之文乎是皆得吾仁智相养之道也噫颛颛虖一介之谓猿旁魄四达之谓圣繇猿僻之轨而欲之圣人之域则是犹北走而求越不其邈哉故为吾子辩之以质其来者之讠尧讠尧也风雪夜纵酒诗佚句天下冻寒弃我意谢赐柑实表聘礼适适四六谈尘作式陈祝帝龄于紫阙恩华固异谈尘作宸恩特异锡仙实于公邮方厥包来来谈尘作未贡之期捧兹德维馨之赐天香满袖染淮淮谈尘作湘水之清霜霜谈尘作寒云液盈盘邑洞庭之馀润梓里岂遑于遗母枫朝切愿于献君谈尘止此感德滋深谕言罔既安次县正觉寺传戒法师法性塔记远之思智不大寡悟道正直之见其具明玄空出河间邢氏之家也曾高皇敏昆季有四师其二爱自丱龄便怀先觉厌混居于浮世期回向于空门遂之衣礼正觉寺特念上人澄远为师果蒙摄受得服勤劳讳承师训因号曰法性时届清宁二年遇普度坛具大乘戒尔后博穷诸部历览多文手匪释卷目无暂舍渠渠焉孜孜焉不数年而功业大就经律论悉以该通或论议敷演则辩感化度则美言同于甘露故得众服内外名扇尔遐逮至元年合县义集满会人推谓师之行于世迥高谓师之情与众克协率皆异口同音举为僧首洎乎统辖之际莫不心尽公平事多干济或复咏修寺仪则寺仪蕴积库务则库务充盈经阅大藏周足四屡有神验难具述陈斯可谓能事毕奈何色身有限光景难留人与世违故今若此由是沈疴忽染医药无征于干统三年十月二十九日本住房室中安寂如寐俄然仟逝呜唿哀哉正神已辶于玄穹行事存于故迹凡所闻而所睹孰不挥涕而塞心者也世寿六十四夏腊四十五择吉日具礼发引意诸弟子将议藏葬相谓曰我亲教和尚有诸感化恐复不闻欲为永记宜勒贞珉乃命匠卜地于当寺旧茔内建立石塔一座中藏灵骨上列诸杂陁罗尼功德资荐摭兹遗懿聊以直书沙门道冲为亡母建石塔记沙门道冲新建石塔壹所母俗姓王氏年至不回知薤露之能几于空门礼宿县尼赵大姑为师训名妙善至年九十有二因有厥僧起消道场一宿母许至旦极困命僧念佛之次合掌而终焉干统四年三月二十七日立涿州固安县刘绍村沙门惠为亡祖父造陁罗尼经幢记大方广佛花严经一偈之功能破地狱古记云京兆人王失其名本无戒行僧不修善因患致死被二人引至地狱门前见一僧云是地藏菩萨乃教偈二世一切佛应观法界性一切惟心造谓比地诵已遂以见何彳云惟王遂放免当诵偈时声所至受苦之人皆得解脱后忆持政偈向诸道俗说之参验偈文方知是花严经夜摩天宫无量菩萨即觉林菩萨偈意明地狱心了心造佛地狱自空尔不空羂迤那佛灌顶光真言曰州开寺故传大师遗行塔记立之一也其祖宗之盛之此须书盖从释氏今但纪其行状云大师讳法姓刘氏易之人也生未陵云之气之年逾居得亦既门故而知新九年门唯识论于本寺以师道情干能以主财虽和允应物而云性难拘咸雍六年杖锡关内翱翔远道大师全泥于名相互回心刚慎励志杂花精金百链而益珍良玉制而更美恔地盛得焉大安初会燕京悯忠寺师录司徒大师法制赴之道宗一见便加倾待及问杂花大惑师剖析疑滞大京得报恩寺讲主岁满始受紫方德曰慧光倡道也而又荣承清显因念古贤或游学域或受宠玉宫成事报所生及乡旧之德也大安四年遂还故里自是阐扬恒也寿昌初上既借师嘉名欲助其有力复愳戒本以敦勉之后玄馀五十十道盂兰盆梵纟间泥洹等经摩诃衍起信唯识等论例曾为閟或閅放五八十义十庶菩萨戒坛所出学徒非复前计所及人亦进心扌大凡今之人少有澹于利者至于伤恩禁而诛求之如厄无厌师于苟得则不然矣寿昌中寇盗群行劫人财用尝有寄黄白金共百馀两于师者会其人卒经数年乃及其而还之一一如故其廉洁有如此者虽古之宏阝子未可加尚师又今身妙诊延不于慧敏万行殊因修之亦须于福聚于是大作佛事广饭僧伽补圆大殿金容彩会帐约分佛殿妆金藏法堂凡塑像壁画皆金妆细镂新殿之内仍穿水晶绸缨络实盖以殿之古佛相绀缘又结球巾以饰之外则雕以万字栏杆而周卫之皆金碧相辉念上人自慧心自还本寺提常住植有丰盈而又踵先紏盖行施所皆三等分散又在州寺院夹郡兰若咸令故沙门即简躬承辶庙原葬于城地西易水之表碑堂里本寺别业之前附先师之茔礼也石既成又文友僧志其芳敬后之游惰者仍于塔身刊之神咒庶其威火上几下以助胜道况予久钦丈室粗熟行事是敢条其昭可信者以贻来裔自馀琐屑不足殚述亦以存师之志焉时干统五年九月二十七日建造长明灯记大辽国幽燕之北虎县之东龙门乡兴寿里邑众杨守昌平外志四作宗金等久弘善念特建灯幢肇起外志作启则因将获何利经日或于塔庙诸形象前奉施少灯其明唯照道之一阶或时速灭的虱果报福德之聚唯佛能知不可得说噫少须尚尔况长明哉夫天地之大在画则明在夜则晦日月之朗外志作明左显则烛在隐则遗明天地未明之时照日月未照之所唯我长明灯乎邑众等倡此胜缘齐之响附财各乐施福须默运所建燃灯幢于佛前置之有坚确然不拔且夫凿其龛拟象于旸谷刻其螭取类于烛龙膏油泉注朝则盛夕则愈盛也兰炬火热前则明后则益明也翼层檐门以轻素虽雨暗风霾常皎如也昭于上梯睹史宫俾善者往生同于下钥阿鼻狱令罪人解脱其光不出外志下有于字一龛福利遍周外志下有乎字沙界以近识远睹色了空其在兹乎度观见者作礼者祛闇得明即迷成觉由目识而开心识自外镫而见内灯善逐光生恶随烟灭尘霑而堕于三涂影覆而当登于十地其十相功德亦复无量猗欤盛事千古不磨志之于石庸示来者维外志无维字干统五年乙酉岁十一月乙朔庚戍日坤时建记灵应院藏主上人遗行记藏主自从出家世尘不染诱化坛那或施一文两文时时不阙岁久办成藏经至清宁年分受了具戒后六时礼念提瓶护净不出院门独办了二十四度大供更会花严连经通四众法会亦二十四度又独办了大塔一檐于自身上燃了万馀瓣香结缘念了花经一部明王经一部大盘若经一百馀正本课诵菩萨戒经大悲心上生经日诵二十一遍戒经诵到千万馀卷口中戒时时流出于干统六年三月二十四日日暮时分生天祥瑞多番去日有万馀人瞻礼其师计日礼拜四千七百拜张行原墓志特进参知政事虞国公张浩之先父光禄公讳行原辽阳人也初以世家充枢密院令史迁左班殿直干统丙戌岁二月十五日卒娶广陵高氏封虞国太夫人生二男长为僧曰慧休次曰浩一女为尼曰即圆右残文见东北丛镌第七期沙门即空造陀罗尼经幢记佛言有十三大罪无忏悔者有无动如来陁罗尼一切极重大罪并能消灭若有人发大菩提心依梵字本书于石塔幢子上忽有睹此陁罗尼坐信敬心所有如上十恶等罪悉皆消灭何况一日诵一遍其人增无量福德速成无上菩提也大辽燕京涿州城北天王台比丘尼悟理记惟父母慈爱之深过天地高厚之至欲养弗逮何痛之如其或有力报之无不尽心为者况祐曷可以乎兹遂镌梵本佛顶尊胜陁罗尼并诸真言庶使尘痕霑处永增入坚之因日影临时默助归真之福陵迁谷变盛事无穷者矣乃有出家男大昊天寺讲四分律沙门即空奉为扌舍俗出家依天王台台受具比丘讳悟理之所建也维干统六年岁次丙戌二月甲子朔玖日巽时建佛顶尊胜陁罗尼幢启首千叶莲花座摩尼殿上尊胜王广长舌相遍三千恒沙功德皆圆满憍尸迦为苦住天能灭七返傍生路见闻目睹尊胜言蠢动含灵皆作佛为法遍造真言幢记据上梵真言功德藏笔难书曾究藏经二十馀大皆说苦书梵字陁罗尼置憆纸素竹帛上墙壁等上有人眼睹手触者五逆大罪涞水县西祖里俗姓褚礼天开寺季如为师年一十五岁受具训名法遍年二十四月内身终俗兄褚卿云干统六年十月十五日辛时建涿州石经云居寺辩正大德石塔记大师讳法闻固安县祈务人也俗姓李氏自童年出家礼石经寺律法华为师干统元年遇恩受具尔后师问道亡疲寝十数年间乃辶辶三藏故得学徒京千里风从士庶走求旨师患其山师成复次郡邑通行三学时永相训教名皇朝盛行大师识亦知乃传紫褐三学法师赐紫者同生朴京因到乡卒祭戒珠遍野舌齿示云尔干统七年三月十四日时按文前题大辽燕京涿州石经山云居寺前中京管内僧录判官辩正大德赐紫沙六石塔记一行三十二字普济寺严慧大德塔记铭干统七年春燕京三学寺蓼主严慧大德赐紫少门等伟痼疾作始夏疾有加徒居右街福田寺卧于西庑之一室余往问焉师以不起语余且有事付託四月旬七日仟逝余又往吊焉后二日茶毗于京北原及收骨舌根不烬如青莲色其徒京西惠济寺僧区诠等原以氎灰分葬因析少分与之馀尽归于蓟州盘山甘泉普济寺从其本教以五月十一日附于先师莹所而塔焉是月初门徒之棣甘泉者敬谕敬谣敬氵蜀与本寺都知僧敬度持首座大众三纲等仅等关具师遗行来谒余曰故殿主大德平生交好搢绅问馀无最厚者师之行迹故鲜有知者必少与师平生交好最厚师之行迹信知矣又以师寝疾时亲来问及有所付託是敢以文请余既与师有旧又逼乡之所请不克以事辞因以实而志之师俗姓李氏燕京析津县庞村人大康元年年二十有五剃落礼甘泉普济寺右街僧判官仪范大师讳非觉者为师后从师住慧济寺于此受具既而肄习经律二学者推之大安中福田寺暨蓟之香林兰若众请住持师到则历典寺任事用克济寿昌三年宣毗尼诸部于惠济寺京师义学辈亦以律主许之会明年三学寺奉命慎择主寺事者以师勤干塞其选寻授善济大德师力整颓弊居多弘益三载供费之外有钱五千馀贯干统初省司以课最闻干廷嘉之特赐紫方袍加号兹办三年宣统三学殿主易其号曰严慧六年秋染疾至是而终俗寿五十七僧鼠三十夏夫人之舍家入于浮图氏而汨其法者往往懈惰以隋事宴安以败名未见力行自任而有所立者若师者勤以集事干以着名与夫懈惰宴安以坐取堕败者远矣呜唿其力行自任而有所立也欤既为之记又击之以铭曰茔有地葬有时全而归之曰严慧师师哉师哉勤干有立勉诸后学无怠承袭干统七年岁次丁亥五月丙戌朔十一日壬时建上方感化寺碑噫西坚人教既一唱而东也应而和者其徒半天下是以城闾邑聚塔庙日兴后数百年竞相高以奢丽有大苾刍众乐诸阿兰若岩居野处如就上鸟下峰鹿苑者比比而是方之城邑则又过焉渔阳古郡之西北业岫迤逦其势雄气秀曰田盘山冈峦倚叠富有名寺而感化者旧号元宫物无常名事穷则变会幽州主帅清河张公奏请之故因以是额易其前号独亢爽清胜确乎不移既肘腋乎绝巘又襟袖于列刹故自往昔目为上方非诸信舍财而附益高流择地以来集则何以增崇垂远至于是哉魏太和十九年无终县民田氏兹焉营辩唐太和咸通间道宗常实二大师前季后昆继踵而至故碑遗像文迹具存尔后人多住持处亦成就布金之地广在山麓法堂佛宇敞乎下禅窦经龛出乎上松杪云际高低相望居然缁属殆至三百自师资传衣而后无城郭乞食之劳以其剏始以来占籍斯广野有良田百馀顷圆有甘栗万馀株清泉茂林半在疆域斯为计久之业又当形胜之境宜乎与法常住如山不骞是使居之则安不为争者所夺奈何大康初粼者侵竞割据岩壑斗争坚固适在此时徒积讼源久不能决先于蓟之属县三河北乡自干亨前有庄一所癖土三十顷间艺麦千亩皆原隰沃壤可谓上腴营佃距今即有年礼利资日用众实赖之大安中燕地遣括天荒使者驰至按视厥土以豪民所首谓执契不明遂围以官封旷为牧地吞我林麓既如彼废我田壤又若此使庖舍缺新蒸之供齐堂乏饼饵之给可叹香火而至于是寺僧法云暨法逍次言及众曰先世有所遗籍吾侪不能嗣守亦空门之不肖者也安忍坐受其弊拱默而已相与诣阙陈诉历官辩论一旦得直其诬两者复为所有寻奉上命就委长吏辩封立表取旧为定自是樵爨耕获之利随用而足以小大协力始终一心而令释氏家肥不减畴昔赫矣能事于前有光虽汶阳归已侵之疆兴平还既夺之地不是过也干统六年冬老比丘崇简与前蓟州管内都纲提点寺事沙门士贤元悟上座僧士侃都知僧圆净等以始末纪石为请会余有故不果顷又走书来速文勤至再三岂可无述夫藏用以形迹者莫妙于理智显用于事为者莫大乎势力佛之道理与智也宏之在人势与力也若兹寺者像设攸在法相所寄智与形会理随事集向内不资徒侣之力外不託王臣之势则有所废矣孰能兴之今豪夺者止诬取者与使禅枝律裔保有其业良以此也后之补处是者其念之乎按记文所称以元宫改寺即佛道消长之迹所云野有良田百馀顷园有甘栗万馀株清泉茂林半在疆域可见寺院田产数量寺院与豪强因地诤讼及以大量庄田出租皆当时实录大安中并地遣括天荒使者驰至围以官封旷为牧地之事不见于道宗纪及食货志可补史阙干统七年春正月元日王师儒墓志铭王氏王者之后在太原者本出于周春秋时王子成父有功因赐为氏后自秦汉涉魏晋隋唐已来族多名人世其范阳人也曾王父讳惟忠天成军节度掌书记王父讳诂养高不仕父讳祁重和七年二十一岁举进士状元第中少监枢密副都承旨公讳师儒字通夫生而其性孝谨少以种学绩文业其家及冠病时辈拘于童子彫健其笔为之辞故其誉蔼郁自乡党达于辇毂间大为作者所推皆期公以上第年二十有六举进士屈于丙科特授将仕郎守秘书省校书郎执政者惜公徒劳于州县擢充枢密院令史六年夏加太子洗马朝廷委以掾扃犹谓未尽其才是岁冬遽迁儒林郎直史馆仍易勋衔服章同列荣之间一岁授秘书丞应奉阁下文字十年冬加尚书比部员外郎史馆修撰故吏材儒术为生侍从行阙未始其后大康三年秋加朝昔攵大夫尚书郎中赐紫金鱼袋次岁夏迁将作少监知尚书吏部铨未几改授堂后官仍充史馆修撰是历试公以职业盖将以授秘书少监充南宋正旦国信接伴九年冬道宗孝文皇帝以今上始出阁封梁王而于卿士门以太常少卿干文阁待制命为伴读初公接伴宋使钱勰者南国之闻人也在驿涂相与论六经子史及山南异物医卜之书公无不知者闻其讲贯一皆输伏到阙馆宴次故相国窦公景庸时任枢密直学士方在馆公以博洽且言于本朝两制间求之亦不多得时属上微行亲耳之自是恩礼眷待绝异等伦旋授知制诰以公善辞令可与宾客言俾复充南宋贺生辰国信接伴甫及大安岁出为南宋祭奠副使三年加谏议大夫明年迁给事中权翰林侍读学士又明年正授前职仍加大中大夫又明年即拜翰林学士签诸行宫都部署未周岁兼枢密直学士八年加尚书刑部侍郎知枢密副使是冬正授枢密副使皆升崇禄大夫爵封开国公十年改授参知政事签枢密院事仍加散骑常侍特赐佐理功臣寿昌初超拜同中书门下平章事再知枢密副使签中书省事响未十数年清资要职连至九迁是上意方图柄用六年夏会南宋谢登位人使至无何宥曹书吏误以宝之加之由是累及公与门下郑相颛中书韩相资让同日削平章事仍罢枢密中书省职上寻知公非罪密诏令冬赴广平甸之行在及其至也改授宣政殿大学士判史馆事上柱国食邑五百户依前瘵读燕国王七年春正月道宗宫车晚出今上以公充扶途都提砧所至事无不办其年二月改元干统夏六月改授诸行宫都部署加尚书左仆射兼判太常十一月十日感疾薨于广平甸之公府时年六十二以上公四时左右诲正之十有八年一日未曾违离悼赠太子太师遣公之长婿诸行宫都部署司主事起居舍人贾充敕祭发引使赙赠赐物若干特异等辈年四月五日归全于析津府宛平县房仙乡池水里之西北原后以恩赠武定军节度使同中书门下平章事又赠侍中功臣户封并进其数公任枢密副使时适知燕民歉之力奏赈之而主计者过悋官粟以状上闻谓粟价腾踊不可贱出以是未允其奏馀无肯言者公再三为请上悟之深所嘉纳燕民赖之济活者数百万及任宣政殿大学士判史馆事编修所申国史已绝笔宰相耶律俨奏国史非经大手笔刊定不能信后拟公再加笔削上从之每豫游间逢宴会入宿阁夜饮召亲信者侍坐则公必与焉上方冾命公进酒及索歌以佐之公止赋诗代唱御览无不称善夫真道纯德懿文朴学士人之于四者而长于一焉犹难公独兼而有之信可字为通夫矣故宜发身入仕遇知见器上为天子辅次为五者师不四十年历儒官游政府然而不能正鸿钧之任副苍生之惜哉夫人故同中书门下平章事判三司使事兼赠中书令韩造之妇以公累封丰国夫人天庆四年二月二十八日终于燕京齐礼坊之第其功容言德有志石在此不复书有子四人二男长曰元孙始冠而卒次曰德孙承恩阴授率阁门祗候应进士举二女一曰春宫适宣徽判官崇禄少卿贾二曰芝香适枢密都承旨时立爱蚤卒德孙至性纯孝事殁如存自公之亡克继先志以母夫人徂逝未卒哭卜得四月二十有五日将袝葬开公墓以书走仆持公行状来且言先侍中旧志阙追崇之事是因启圹思得新文易之幸矜此怀无以牢让以抃党在公史席之末故有是託既属勤请可不志而铭诸铭曰王氏之先发源于周庆浃来裔有公有侯汗澜不绝积累之由维公之生益大其流孝文始君锐意儒术宫邸既王赖师承弼俊乂盈庭纷纷比比维公之来应召而出布之台阁郁有古风委以枢近寝凝治功宜正三事纪纲百工惜乎其位不与德充上方念旧又将器使时哉命夫而此赠常伯哀荣终始其谁志公公实有子此志于一九五七年北京复兴门外公主坟附近出土原题故佐理功臣诸行宫都部署特进行尚书左仆射赠武定军节度使同中书门下平章事兼侍中上柱国太原郡开国公食邑二千户食实封二百户王公墓志铭并序六十六字又朝议大夫守少府少监前知密书少监上骑都尉赐紫金鱼袋南抃撰二十七字道宗纪寿隆六年六月庚子遣使贺宋主辛丑以有司案牍书宋帝嗣位为登宝位诏夺宰相郑颛以下官出颛知兴中府事韩资让为崇义军节度使御史中丞韩君义为广顺军节度使即本志所称书吏误以宝字加之之事本志称编修所申国史已绝笔宰相耶律俨奏拟公再加笔削上从之特剏石室记人张郎归劝炉为欲成兹孝悌特上建石室一所院讲经沙门志为故母宁氏特剏石室一所粤有亡父世传英誉天谪雄才竟于寿昌三年孟夏月蓂荚十四叶因兹倾逝终于故里五十有三母亲干统六年季二日身故时春秋五民国新城县志十五宝胜寺僧玄照土贲塔记沙门志恒呜唿不有盛德何以垂无穷之休不有美行焉能昭不坠之烈自如来示灭之后承袭其圆满功德者非师而孰师讳玄照本长寿响王马里人也俗姓出陇西李氏生神明隽远宇量昭融诚专白业志乐空门于是削发染衣遂礼在县宝胜寺讲经沙门奉缄为师奉养之礼诚如夙习十有五岁遇恩受具一旦听读大花严经玄谈方周六载未曾有辍诵得观音品般若经梵行品大准提陁罗尼灭罪陁尼佛顶心陁罗尼一字顶轮王陁罗尼等击时诵持恒以为预请娑婆实幼躯之託指极乐为诸果之方将期升莲花之台不意报双林之兆良由急于善道积成令疾干统六年五月十二日不幸殂逝气绝而神色若生焰化而馨香尚郁享龄二十僧夏六年遂命哲匠俄琢贞珉持建石塔一所上刻粹容旁刊秘印所愿承此影覆尘霑之答转超圣位以师俗父于愚忝乡党之交固以相託辞避实难强搜鄙才直而不文聊纪美德者也三河县重修文宣王庙记粤若北开统尊居天地之中燕壤割都雄据尾风之分燕京经界辖制六州总管内外二十四县县实三河者古之名邑也左附流渠背连黍谷作大都之襟带为上郡之唇膰户版颇多赋调益大历经操割随用有殊自迁徒已来逮五十载事所未便者多矣亦效兴废补弊完缮未尽力不及者孰后继焉洎干统五禩秋七月宰君刘公法当领是邑公讳瑶下车之后便尽创规革故干事之谋可谓珮服忠义砥砺廉平和而不流宽而能断动发百为道存利物数其政迹实序如后有渔阳定躬冶岁春修桥路数十处计用千功三县轮配每至役人惧专领者妄幸陵逼故不自执愿赎庸给价日系三锾积久伤财害民公痛心疾首矜恤生聚于尚武告限亲率丁夫无避暴露令伐木凿石山谷桥道刻期修毕元计千功以百代之损少益多泽民之心孰与于此往者或不拒事繁致勾遣接手者众专使交杂蠹耗乡栅驱良民如婢使取私货若己产深为不道今止转帖执状者多判自勾摈斥制制外弹紏司扃以断虿毒之尾犹拔虎噬之牙合境安静秋毫不犯又南开通逵有桥若干间至夏河路暴涨西泛东溯怒涛断岸多致摧坏板木散失及秋修完动有率民乃计议诱化及出赎罚之资易石数十载漫覆盖压得以坚固后免科配烦挠凡差发立排门历量见在随户物力遂定三等配率均平有权称贫乏小户必得饶裕所兴事用亦非动众妨农公暇宴闲常以虚怀待士领袖生徒纪纲文会因集宣圣庙见轩墀促窄扆座不正法象之服少依古制历岁换代栋朽榱崩久致凋弊多是习常鲜有改作公嗟叹不足遂动葺白上八下之愿谓曰我先师孔子生于周末有大圣之才训道三千徒游聘七十国皇皇行道汲汲救山亠日上中下大经大本博照今昔实百代王之师开仕进门缉人伦纪万化之原由此涂出天下被罔极之恩率皆仰敬苟不兴起非忠于国固商略于诸吾道聚谋兹事移位修建度所用经费计钱三十万艰其给出公先输己俸后疏有道心者及诸科前名等扣得消使之数遂卜日命工度木构材系时必葺亲临防未尽妙及示宣圣的容三礼图为准纷丹雘龙衮玄冕黼黻珠旒交映金碧已至粹容圆备垂拱响明们以当宁左右具侍立前列十哲簪绂精饰壁图七十二贤正殿前厦三间若干子门四扇东廓房两间户牖六事门屋一座束阶砌全梁有牌牌有颂明公亲笔供具台状四条祭器等备用能栋宇瑰丽藻井雕甍势若飞动成其大壮难拟其功前坤兑隅特建土地堂贤圣一门九事门屋一坐院西广至城闉两庙墙共七十堵行盖毕凡攴坏补缺垒聩覆漏赭垩之饰尽善可以固士民祈福之所莫不阐扬儒教辅助国风新众目之观瞻增一邑之壮丽功待人兴人与时会能事毕矣鉴亲据旧远追泗水之碑以往知来又勒三河之记云尔公识通今古学际天人言出而理幽事行而利大力于公不劳于私必于民无计于己琅琅国器磊磊天才既殊抚字之能便见经纶之略伫期亨会累席宠荣当权造物之柄别底庸绩窃以鉴艺愧寡闻词亏绝妙顷辱佐尉刘公澈暨请用录县侯治效安敢牢让直笔其文以贻于后者也干统七年十一月八日兴中府安德州创建灵岩寺碑铭伏闻大雄示化肇兴五竺之邦像法定期实属千年之会渐流通于震旦回超越于古初三乘递行一雨溥润我国家右文敷治偃革济时繇数路以取英翘振儒风于当代阐二宗而尚禅定传佛灯于有生广树仁祠大宏慈荫安德州灵岩寺者北连龙岫前俯君城溪壑幽深峰峦掩映天然胜概斗绝于一方宛尔道场廓开于十地初统和中有山主僧可观与其同志幼为县吏各负逋租亡命此山共逃垂楚后偕追捕同付狱中数日幽囚桎梏自解寻免征录因遂出家卜筑结菴专精戒律寿考迁逝灵应肸蚃太平五年复有邑里赵延贞王承遂张茔焦庆等三十有三人状施烽台山西面隙地以广布金之净域远模灵鹫之风规增大给孤之园益茂耆陁之树年禩寝久徒众渐隋重和初元有郡人雄武军节度使太原王公育与邑人尹节高耸等礼请悟开上人住持经治营葺僧众蚁附工徒子来殿宇嶷尔以有年钱谷丰衍而不匮果毕能事全付后人僧伽实繁悉萃六和之净侣达摩无睹固乏三藏之秘文重和二十二年有寺僧潜奥与悟开上人鸠集净财缔结信士与邑人尹节李敬张士禹高耸等购经一藏用广流通二十四年建九圣殿以龛置焉绘像炜煜而岳峙内藏巀嶪而云矗经律论学扬法海之惊澜上中愞根逗尘机于来哲清宁四载特赐净觉之名咸雍六年复锡灵岩之号居然閟邃迥出尘表故得水云上士龙像名流览境界之清虚驻瓶锡而栖上有闾山忏悔守司徒通圆慈行大师志福游憩于此以其阙钟杵之音失晨昏之警飞奏为请天旨下俞征良冶于远方贸精铜于异城垆橐一鼓大器告成逸韵叠击而丰隆林薄四震于幽邈设虡为饰构楼以悬寿昌初元岁次己亥复建大殿以敞法筵楹撑空榱桷蔽日轮奂克成于大壮清净特备于宝坊群峤巑岏而缭若垣墙诸塔耸骏而势同涌现禅房自通于幽处讲座屡雨其天花今天子即位之二年有守太师通圆辅国大师法颐者久蔼人天之誉蔚为帝王之师众僧恳请遂居是寺人对境以心冥地因居而名着师因精选道行得长老惠敬付以寺事提综不倦勤瘁历年建置悉睹于周圆储蓄益臻于羡积劭恭膺诏检恪守郡符志慕佛乘誓求法印时因暇日屡叩禅关有清行大德赐此沙门奉檀寺主沙门行柔等语其权舆见託纪述学惭博雅梦无白凤之奇词愧疏芜语乏黄绢之句牢让不获谨为铭词铭曰佛承广运慧日映时法膺象季溥建仁祠世蒙诱道教被方维福济含识学法有为伟矣灵岩豁然林壑斗远流俗高祖寥廓境净心冥解脱缠缚以致名流兹焉栖泊钟梵时警薰修有常觉林并茂禅院滋芳沩山圭峰聊可比方居者得趣世谛顿忘息乃尘纷味兹幽閴清净悉同过现无别直书初终赞扬拱烈刻诸贞珉永告沙劫干统八年岁次子戊九月朔庚申日建灵岩寺碑铭碑阴铭伏闻调御开化如乌昙华声教四流沃浃万汇恒劬尝启宿愿趣直林家虽不能发明心华密佩祖印幸以云水且乐无事干统六年春憩觉华岛秋露再浥振锡北游祇斯精舍寻沐居僧状请栖息有诸耆耋议及缔构自统和中苾刍可观经始其谋以次肯堂遂至宏敝请文于石庶传不朽遽采他山之石宛具螭首龟跌之状于是郡守耶律劭作文沙门恒劬书篆时不逾月岌于中庭余兄文学之外尤精小篆得秦相李斯洎唐李阳冰之法校其工拙亦不在下寺僧有好事者求少笔迹留之碑阴云释迦佛舍利生天塔石匣记南赡部州大辽国石匠作靳和维干统七年岁次丁亥四月小尽丁巳朔十一日丁卯火日选定辛时于州北三岐道侧寺前起建释迦佛生天舍利塔建塔主李母马氏妻周氏男庆奴四儿五儿邑人李律师造塔匠成安董承德妻郭氏墓志大辽西京警巡院右厢住人久居系通百姓董承德今为亡妻郭氏于京西南约五里买到云中县孙权堡刘士言地五亩长三十八步阔三十二步其茔方二十九步其妻葬在甲穴长男孝穆妻段氏次男孝温妻王氏长女张郎妇次杨郎妇次赵郎妇次杨郎妇孙男四兴寿称住册住国住孙女三尼圆朗弓哥寿哥维干统七年岁次丁亥八月甲寅朔十九日壬申壬时记拓本大同西南效十里铺出土辽时当地以长七六岁阔步四步为一亩傅章石棺题铭朝散大夫尚书职方郎中借紫云骑尉傅章干统七年闰十月二十日丙时建陈国别胥造经题记故守太保令公施主陈国别胥此碑上连和经二头纸干统七年四月至八月造故守太保令公施主陈国别胥故通理大师门资勘造经主讲律比丘善伏干统七年八月日造施主故守太保令公陈国别胥故通理大师门资勘造经主讲律比丘善伏石经寺三纲都知法信尊宿法式志妙尚座法忍法渊法端寺主可近提点石经录判净行大德赐紫沙门善定干统七年八月日了妙行大师行状碑师契丹氏讳志智字普济国舅大丞相楚国王之族其祖久随鉴辂师辽太平三年下生生时神光满室从帐顶出高数十尺扈从百官远近咸睹相与询求一何异哉师方生也厥考坐于帐外忽慈乌入怀师既生乌去矣师甫三岁未解语言见邻舍家严设佛像师就地俯伏合掌虔敬哀啼忘返须令家中亦严像取家中物奉之或给师既龀有僧戏而诫曰食肉殃堕竟罢荤血毕命不违有秦越国大长主乃圣宗皇帝之女兴宗皇帝之妹懿德皇后之母知师性善于楚国五岁也越妙年遇海山守司空辅国大师赴阙因得参观及蒙训教深厌尘俗恳祈出家三请已公主殊不许师慕道愈切数日不食公主知师志不可夺悯而从之其父母曰惟眷恋无已师曰世之有谁能相救乎遂撒手渺云海沧浪升鳌岛依司空为师弥年执爨力舂氵殿充膳孤行峭峭年二地下四重和十三年也公主为师陈言乞戒兴宗御批许登戒品严制五夏方满既精持已研颐性相穷极胜谛不以徒说为德而力行为上故如来有所呵制毫发无差师虽妙悟融心般若玄照而胜愿检洁二十一种一世间名誉誓不沾身道宗紫袍竟以不侍珠旒固辞加良抗今云妙行后人慕德犹追朝命之称也二凡得所施誓不己用常信为家抄若毫芒无私蓄贮三衣盋色量如羯磨法矢死护持四常以十八种物随身五未尝露体六街行之履不金田七随佛宫庭未尝咳唾八夜咒食水济生无九手不捉钱宝十身不服蚕衣十一坐必加跌十二卧须右胁十三手不受女授十四大悲心陁罗尼等诵十五大藏佛菩萨名三百八十七尊各大作三拜讫十六君居独处跋涉川途常以半月浴像布萨发菩提心无间十七不乘车马年逾八十方有开许十八日止一食年逾八十十九传三聚戒自它俱利二十建八福田悲敬双修二十一便溺弃遗裙靴皆改水土澡净其原力坚勇终无屈绕未建寺前几十年间常行分卫不受接请常坐不卧六时礼诵受菩提心燃香一炷影不落俗室足不履寺不食酥酪乳密酵蘖之味自起寺之后胜缘拘碍不获久行方又遍历名山咨参胜友道过海北州陵河于时抵暮四望无人惟挈一沙童其水深濬驶渡越师欲回翔投宿村坞偶有人唿师曰我知浅濑在近涉之无难其人状貌嵬昂伸臂请师徒凭之水不濡衣已及远岸师欲辞谢已失其人后徇辽东所请至南海州寓宿逆旅其处浪浑浊着自古昔师解包释策变清镜涵澄澈甿俗惊异明日师去河浑若初先是怀柔之北一山地多蛇虺故号蛇山师方隆冬匡众于彼春深暄煦蛇虺超蛰遍诸山麓师曰此难宜从之有白项群鸦衔蛇出山迨尽僧徒肃然闻者叹服师素蕴大愿欲营大刹一区而胜处未获且先如法造经一藏止以燕都随缘诱化旬月之间费用充足凡役匠釐事各给净斋戒随酬价言者莫逆其染皆护命放生以糯米胶破亲罗墨方充印造白檀木为轴新罗纸为幖云锦为囊绮绣为巾织轾霞为绦斫苏枋为函用钱三百万谈笑之间能事毕在持安厝于寺中适值天火焚寺间运经于阡陌即日无暇收寘火后遍语诸人请经还寺惟欠般若一轴卒难询访月馀有村翁梁永于惠济寺道周之左获经一卷如神力所策直师前拜纳即所失之经也昭应如清宁五年大驾幸燕秦越长主首参大师便云弟子以所居第宅为施请师建寺大率宅司诸物罄竭永为常住及稻畦百顷户口百家枣栗蔬园井器用等物皆有施状秦讫准施又择名马万匹入进所得回赐示归寺门清宁五年未及进马造寺公主薨变懿德皇后为母酬愿施钱十三万贯特为奏闻专管建寺道宗皇帝至五万贯敕宣政殿学士王行己其寺制度一依大师心匠指划祇如金铜标刹对立各十馀寻前古未有以师巧慧造立众皆惬服寺成之日道宗御书金榜以大昊天为之名其因敕参知侍郎王观论讠巽铭记毫凤踯龙骧绚错金石咸和三年既天火焚寺于时留守同知尚父大王飞书笺奏使迥紫宸青宫纶言抚问云大师精心所造妙比诸天不期降制旨依旧修完懿德皇后复为助之不二三年营缮悉就虽国家两次造寺兼檀信力同皆大师缘化之厚也咸和六年延寿太傅大师擢人传付戒本门人左僧录道谦等徒众当代英玉无瑕繄妙行师真僧宝惟渠踵武太傅曰然遂以戒本授师自后随方开放度人无数顷尝两番独辨大会用什物咸皆鼎新洞殿莲炉布盈五百是日香云霭空冉盖弥覆大众入珍间错盈积盘盂大师己不假助缘又每年春秋大陈祀事其食物荐用花幢香炬梵音鼓乐严谨之最甲于人间兴供如此者多岁而继日沈香龙脑满炉香为末遍散佛上尝一次添香随郡县纠化义仓赈给荒歉凡有乞者无使空回大安九年于寺中庭师欲随力崇建佛塔所用柱础采范阳山石每盈载运至漯河而惊涌一车被溺将非人力能驱师乃嘿祷乞垂加护如从梦觉遣人临岸水行异路乘载坦途德感之异岂可量哉启土之后年谷不登日计二百馀工而廪室如悬磬至第三迨绝师一夕绕塔焚香至诚通感火轮飞翔塔上骇动凡目明旦施者阗溢衢路比胜事落成人无夹刂弋所触者六檐八角高二百馀尺轮相横空栏槛缥缈可以肃神物招观故京昌六年示有微疾俾门人从之同讽右绕佛塔上出光亦随右旋伊年八月九日大师将化首北面西右胁而卧师令左右惟念弥陁勿生瞻恋师亦随念气于空明中但闻铙鼓丝篁梵呗交响足仍暖红光烛天如云贯塔师行既久光渐隐灭数旬之后道俗骈集投幡赠彩鸣螺批掺鼓陈祭争先了无旷日交僚士庶积栴檀为薪锻盆者数十盛满杂香七众奔驰攀辕拥举珠幢玉节医道周哀感悲凉山川黯色郊外焚之烟辉五色目睛明碧牙舌不灰高树白塔于荐福山阿先师在时欲于塔内镕铸丈六银佛用五万才及万馀所愿未果而终门人右僧判通大师因赴行在圣孝皇帝旨曰先师造像之银朕欲镕范等身观音姑以金铜易像当塔之阳颇示佳尚有司计其物直三万馀贯库公给像成之日铜货有馀复诏郢匠陶冶洪钟铜斤巨万一铸而就式样规模胜若天造架诸隆楼扣以呈杵殷若雷动干统初天祚皇帝以先师神速胜缘尚欠馀债其年追荐道宗仙度坛其所得赀八万馀襁尽赐用酬先师身后师寿八十一月曷五十八干统八年重午门人即满状大定二十年中龟第四代门孙讲经比丘觉琼等建附载沙门广善撰妙行大师碑铭大师讳志智字普济姓萧于降生时光皆异之年二三岁见于佛像合掌恭敬每见苾刍行化经过必令家中以物施之于髫龀时因闻僧食肉有罪能永戒之以其善心知功德十五六廿上乚下后遇海岛守司空辅国大师特荷教训深厌尘俗入于海寺出家受具又夏已来精究律部又学经论性相兼明至于参千威仪八行盖无遗也清凉十愿今又过之加以常行乞食长坐不卧立于大德发于大心遍游名山广参胜友与常啼东迈善财南询无以异也其间神浑河变清乌衔蛇而出山经遭火而还藏灵感奇绝不可得而论也清宁五年十月初旬车驾幸燕有大长公主以宅为施后懿德皇后为母酬施钱十叁万缗道宗皇帝又助赐钱五万缗敕令宣政殿学士王行己相与建寺而提控之师又造金铜竿蒙御书寺额寔有光于释门也其寺后天火爇之懿德皇后复施道宗皇帝助缘梵宇一新不减于昔师之缘力故不可思议者也后传延寿太傅大师戒本弓左街僧录大今道谦之所廿上乚下自尔随方开甘露坛放金刚戒蒙化度人莫知其数师常以饮食香毕茶果灯烛螺钹音乐道场法会而为佛学曾无闲然以慈悲起义仓吕方便贫者如古所谓维摩遣化勿远持香积饭明智视虚空能满众生愿师之所作亦犹是也师大安九年岁次癸酉秋八月十七日又于九间殿后间堂歬创造宝塔一所六檐八角高二百馀尺其祯祥昭着故非凡情之所测度此盖圣力之所加办阿僧祗之供养成不可说之庄严足以绍僧伽而继澄观也师见寸病之初右绕六塔令诸僧诵右绕佛塔经于是塔放宝亦右旋廿上乚下昌六年庚辰岁八月初九日大师将示寂令左右念弥陁名乃首北面西右胁而卧师亦念佛气渐微细安然而化四众皆闻空中音乐往西而去此定超于净土地塔复光照于遐迩久而方灭师世寿八十二夏腊五十八道俗具威仪送之香薪焚之牙舌不灰岑目全在乃师平生清静修行之瑞应也遂建灵塔于荐福山阳提点能辩大师济公以虚老人为铭不容辞免铭曰猗欤妙行潜心觉雄尘境早悟性空志持佛律名达圣聪定慧等学经论俱通妄义理事圆融以如幻力建大梵宫幡日下塔山上从下云中阝异绩阿育殊功敷扬接引群蒙四方瞻仰四众钦崇高低普应贵贱皆同虽已衰老愈能兴隆燕之智者辽之远公涔苦节操淡泊家风内绝初刻兹琬琰示无穷门人故提点戒通悟大师赐紫沙门即叿门人故提点智周大师赐紫沙门即忍门人故提点慧大师赐紫沙门即秀门人故提点前管左街僧录判官大师赐紫沙门即遵门人故提内左街僧录判官普赐紫沙门即均门孙故文通大师赐紫沙门圆理门孙故提点前管内左街僧录传妙善德大师赐紫沙门圜因门曾孙提点前管内左街都僧录传戒通玄妙觉大师赐紫沙门善果门曾孙提点传戒通微大师赐紫沙门善着门曾孙提点前管内右街都僧录判官传戒圆通大师紫沙门善颖习经比丘恒定习论比丘觉寺主讲律少门善杰尚座通悟大德沙门善清都维那讲经沙门善序造经题记石经寺主讲经律沙门志仙耶律弘益妻萧氏墓志铭大辽建号干统八禩孟秋蓂生三叶夫人痼疾终于显陵之南是时皇家哀切国族痛伤子孙兮流涕如准仆隶兮酸心若锥日月暄然而失色星斗郁然而不辉雨霈霈而降长天宛同戾迅雷虩虩而奋厚地甚若哀鸣鸟雀舛声入伦黯窃以翼圣学囿究才儒门末胄特承谛请所有美敢不记之且夫人萧氏名弥勒女始承圣奖授夫人之命则以异服色于伦常者也故母即因八公主是也故公主是圣宗皇帝孙兴宗皇帝侄道宗皇帝妹今天祚皇帝之姑也乃夫人者皇之亲也夫人处女之际月娥逸熊星婺殊贤秉五常之性执四德之维夙彰训子之规殊有事亲之礼故美誉远延休称遍达其则太和宫使耶律弘益婚侣道契嫁还之礼通凤鸾翕尔以和鸣丝萝崛龙而缔结始于愿期终比于松柏忽变为凶志各分于莲礼夫人年五十有四而于命也以当年九月十四日癸时迁其夫家曾主所茔之地其日春中诏耸万仞之龙冈壮千寻之狼水也仪准克全形势必备所有四子长男苏那护卫将军次子高什钵季子有福皆以若麟趾之振振如棠华之靴靴室女一名骨捏以年才佩鞢妙及笄初递全孝思之心未果从人之礼又况夫人幼以履仁长而近善筵僧营佛莫尽其称量育老赈贫孰测其溽漈造次而注想佛国斯须而留心圣经是皆天生之异相证圣之大端者也翼圣乃重扌冓琑才换遗烈谨为铭曰国家枝派皇王宗亲夙钟淑善素习真纯动用异俗猷为绝伦忽以染疾俄而殒身子孙泣血宗族黯神茔枕翠巅势达厚土左置青龙右分白虎仪礼大全形胜特处暂启寿堂长封幽户恨乡仙兮一返空朱扉兮寂寞命琑才兮志斯文亘芳猷兮忆万年为先师志延造经幢记伏闻离六道之趣覆七返之殃破诸魔拔众难者其唯尊胜陁罗尼之密言也又闻若尘霑影覆必消旷劫之灾或目睹耳闻能灭恒沙之罪为有我先师和尚志延俗姓高氏高阳军涞水县水东里人也父高寿母阿自幼心厌尘俗志乐空门至年二十有四礼在寺僧转提点为师至年二十七受具可谓情田博雅戒行孤高通达小大之乘夯得性相之趣不斯近来惠风失序法雨乖期将空也渐幻也至年五十有九维干统八年孟春正月蓂凋十二叶已也是时方众心思之善之报至今二众悲啼失主善后为想引道之思乃起塔之意男妇之财召奇巧之匠尊胜陁罗尼塔子一座僧奉航塔记师讳奉航俗姓李氏涿州新城县渠村人幼人缁门访道寻师就至燕京左街驻跸寺礼祥玉上人为亲教焉清宁元年受具自后负笈游方复归本寺办修殿宇大安五年涿州惠化寺请为提点寿昌二年秋九月京北花岩寺请为提点干统八年四月迁化于驻跸之本院门弟子善坚葬之祖师茔侧刻石为窣堵波述师实行焉赵公议为亡考造陁罗尼幢记夫孝子之养亲也近而远而可于斯人无不跃而为者粤有白衣信士赵公议常念哀哀父母生我劬劳欲报之德善莫大焉乃建佛顶尊胜陁罗尼幢一坐于先茔先考之墓侧伏此不可思议大神咒一潜加救护庶几尘尘不绝影影相续尽未来际霑无有行门侄嗣宗郎中特为前人共託撰文枢乏词毫辱请为记避让不克聊纪岁月干统十年三月四日坤时建宝胜寺前监寺大德遗行记夫去来无定真常也死生无愠贞胜也善哉达人能了斯理者其此监寺大德之谓欤大德讳玄枢俗姓梁氏代为安次县人也幼而敏悟具释子相九岁出家礼圣利寺讲法华经义隆上人为亲教拳拳及而检迹于无过之地清宁寺年依法受具尔后学大小乘教凡法席终擅其场举缄默而诚服焉非勉力而至此信绝世天完之人也宝胜寺大众知师之戒定慧学杰出人表共持状请提点寺事大康二年始启唯识论梵网经大讲寻声得器沿流讨源开蒙破惑皆应琅琅然犹洪钟之受扣当世以大德为如来之木铎也大康七年诸寺院尊宿义学共请任僧首于是鉴察情伪剖析是非如权衡轻重绳墨曲直而无私枉佥曰斯人缁门之龚黄也四众瞻仰莫不称善暨大安初俗年四十有二遂斋心禁足以日系时召集徒众发菩提心诵观音弥陁梵行大悲心密多心等经历数十年间各不啻万卷由是闻达鞍山传戒大师知师以精进慈悲喜舍为务乃相谓而言曰苟岁不登稔如何济世遂同建义仓凡不足者随众而惠之兼下当寺演妙大师同办讫千部大花严经及罄衣盋望法师影则主一会等坛于经藏三圣殿舍利塔三处绘画三宝大师花严七处九会弥陁释迦八相成道等悬壁并诸幡盖供具完备皆严而可观者率由师之积行累功之所致也其馀兴弘利益之事难尽敷述干统四年因遘历其疾以日者卜之言天禄尽师乃发上善心请诸师德转读藏教设无遮会翼日乃瘳复延数稔信不虚矣干统十年春再染宿疾旬日间俄然风号天黯有大树忽摧门人叹曰梁木其坏予将安仰至季春二十七日昏时会集徒众称念诸佛将至昧爽令止乃曰我见幡花来迎遂合掌顶礼吾归矣吾归矣吾归本寺矣洎收遗亲惟舌具存白而不烬以表师功课不可胜数僧夏五十有七世寿六十有九门人裕准令名垂于不朽乃建法幢记其功行庶使将来见闻铭并书佛顶尊胜陁罗尼于右期尘霑影覆之利被含生纵陵迁谷变之时长留遗迹检因而见託乃授直述其事郑佛男为祖父造经幢记父者姓琅琊讳仁及德动四民学通半古自丱岁来弱冠时复通二仪八宅尔后医方针炙光扬内外芳经州府感诸方之士庶叠迹求音使四远之英俊鳞集趍俗道巡游尽皆重春秋八十有四身患深疾时干统于本宅遐迩流哀高伭抱怆难具云尔哉刘庆为出家男智广特建幢塔记伏闻佛顶胜陁罗尼者无边菩萨誓原弘持归依者福智备生讽诵者猧患不作宜建塔可勒高幢麈霑而万汇除灭影覆而四生离障功德弘大岂不哉出家男智广宿明佛墨幼郊童纱未言而不食荤茹始言而勤好佛乘遂听其出家礼当村院僧云清为师当年遇受具比事钵资勤劬靡怠匪之戒恒怀救蚁之心无何至年十岁于干统八年孟夏十日非命而卒呜唿苗而不秀干统八年十月十一日庆特建幢高八尺顶底俱存八面正书前经后记记文前题大辽国燕京涿州固安县归仁乡中由里刘庆出家男智广造身塔记一行上京石窟尊胜陁罗尼经幢记特建石幢子一座僧蕴崇李阿刘男孙郭郎法花女清汉兴圣最连干统九年己丑午时十月三日上京开化寺僧书普僧智福土贲幢记府北郭长使寨僧智福幢子一所年八十四生前记李拱曰斗干统九年立李世己涿州云居寺供塔灯邑记昔我释迦氏出世也声教被于大千之界垂方便门饶益众生天上天下世出世间罔不受赐减度之后迨今二千馀载惟窣堵波以寘舍利俾见闻之种能殖梵福永出迷津遄臻觉岸其大抵也自炎汉而下迄于我朝城邑繁富之地山林爽垲之所尠不建于塔庙兴于佛像欲令居人率奉常享实古今之大务也涿州云居寺迺神州之鉅刹也佛事严饰僧徒骈罗轮焉奂焉郁为道场爰降圣迹兴于是处昔有高僧从西土来之于此地遂开左臂取出舍利二料迺释迦如来之顶骨也传授数人椟而藏之箦有年矣厥后有百法上人得而秘之外无知者临逝之日方付与众接乡传声达于四方遂使远近瞻礼高低仰慕如辐凑毂不可胜数其间灵异曷可殚言是时有寺僧文密与众谋议化钱三万馀缗建塔一坐砻砖以成中设睟容下葬舍利上下六檐高低二百馀尺以为礼供之所是以灯邑高文用等与众誓志每岁上元各揆己财广设灯烛环于塔上三夜不息从昔至今殆无阙焉而后有供塔邑僧义咸等于佛诞之辰炉香盘食以供其所花果并陈螺梵交乡若缁若素无不乡应郁郁纷纷若斯之盛也然而为善虽异于治亦同盖从人之所欲固无定矣噫末法之代去圣逾远沙门则道眼昏昧檀越则信心寡薄往往陷于饕餮之者众矣苟非舍利因缘暨是曹循循善诱之力其孰能与于此乎所原邑众等承是胜缘俾资遐福世世生生恒跻圣处今具录姓名于碑阴傅之无穷永垂不朽以俟来哲见而迁矣维干统十年岁次庚寅九月丙寅朔七日壬申辛时建宁鉴墓志铭仲文浃日病卧汤液鑱石莫入家奴云故忠顺军副使仲子福惠至出其兄手书且言先君葬有日来请铭读未尽纸忽不觉疾已仲文始识君于马城一见固已相奇及同年登科又俱官江北定生死交后十馀年先我物故儿女细弱使孤骨了土不得归葬每一思之涕与血下书来喜可知也能不铭君讳钅监字诲之固安曾祖讳贞祖讳可一父讳的明经登第终于鄯阳县主簿子孙因家焉娶陇西李氏女生君望君之形与色虽千万人难处摽然见其君子况得味辞气伺动履者宁不心醉神怳初举进士同辈有吟风雪夜纵酒诗君独有天下馁寒弃我意之句虱在布衣其志亦已远矣由着作佐郎顺州军事判官大理评事中京内省判官秘书郎泰州乐康令平州掌书记枢密院矿工验以母老不原违颜色除朔州观察判官改授敦睦弘义延昌宫判官加太子洗马因上奏道宗特器之改授西京留守推官加殿中丞命出未拜特旨枢密院令史丁太君尤寻起复加尚书户部郎中今上即位诏覆张孝杰狱流议中君深文其实根株之外一切湔浣以能授枢密户房主事迁左司郎中俄转兵房承旨加少府少监明年冬接伴南宋人使以小心得过出为忠顺军节度副使不数月蔚萝民无贵贱贫富皆以为神明常在屋隅间出入动息不敢枝梧其人心畏服如此干统四年春以疾终于官署年四十七娶太子洗马广陵高冲女封本县君温惠贞苦抚诸孤有母道后君以九年春卒年四十九以十年五月二十八日合葬于北乡东石里西南生子男三人长曰孙举进士次曰福惠左班礻丘候季曰郑九亦进士君素钟爱惜哉未见头角女二人长曰遇哥许适彭城刘穹俟良月季曰会哥尚幼铭曰有益者祝盈于人口恺悌君子胡不寿物既忌芳天不福仁不悲宁君悲吾人雪花琼英与玉蕊片片落前池问着花来处东君也不知陈国别胥造经题记施主陈国别胥已下背面上有第二卷头纸善能刻善伏亦叩头顶礼愿当来一切用见闻者回光自照共证常乐大辽干统十年庚寅岁十月丙申二十八日癸亥勘毕奉为天祚圣考皇帝胜寿无穷十一月十八日薨于其私第夫人耶律氏封陈国夫人即故大王团宁之犹女也一男冲之故燕国王初诞申舅族之庆拜左奉宸女三人长为尼赐紫号慈敬德皇帝赞睿德妃即其次也此陈国别胥似即萧义之妻天祚德妃之母其长女出家为尼故别胥多施造石经也又同经卷七八条作施主陈国别胥天庆元年惠高刻又同经卷四第九十条作施主陈国别胥布衣张祐施书惠玉刻按别胥契丹语汉义夫人也右记刊于观佛三昧海经卷一第二十七条萧义墓志云父宗石赠中书令母陈国太夫人耶律氏故北府名王世迁之姊实生三男公其季子也以其年十一月十八日薨于其私第夫人耶律氏封陈国夫人即故大王团宁之犹女也一男冲之故燕国王初诞申舅族之庆拜左奉宸女三人长为尼赐紫号慈敬德今皇帝赞睿德妃即其次也此陈国别胥似即萧义之妻天祚德妃之母其长女出家为尼故别胥多施造石经也又同经卷六第七八条作施主陈国别胥天庆元年惠高刻又同经卷四第九十条作施主陈国别胥布衣张祐施书惠玉刻按别胥契丹语汉义夫人也观佛三昧海经卷一第一二条施主故守太保北宰相陈国别胥背面又施主陈国别胥志恒刻天庆四年刻明度五十校计经下一二条无所有菩萨经四七八条均作施主别胥观佛三昧海经卷四第十七十八条背头施主国舅陈国别胥背末善伏亦叩头顶礼原当来一切用见闻者回光自照共登常药僧志斐书干统十年十一月六日志恒刻法集经卷五第二三条背面作施主国舅相公陈国别胥天庆元年又七卷八条八卷九条正同并作施主国舅相公母陈国别胥天庆元年陈国别胥造经题记施主陈国别胥天庆元年施主陈国别胥志恒刻勾当人沙门志实校勘讲经沙门善锐校勘讲经沙门可筠提点前右街僧录判官赐沙门善定施主陈国别胥天庆元年天庆元年施主陈国别胥当寺僧志仍刻陈国别胥造经题记施主陈国别胥金吾太师燕京崇仁僧惟和书涿郡石经僧志同刻施主陈国别胥金吾太师天庆五年燕京崇仁比丘惟和书石经比丘惠玉刻陈国别胥造经题记涿州宝德寺讲经比丘尼惠如名莱哥天庆六年即和刻右记刊于一字佛顶轮王经卷四第一二条第十三十四条又同经卷三五六条作施主宝德寺比丘尼慧相又同经卷三第十三十四条作施主涿州宝德寺赐紫比丘尼行圆惠玉刻又同经卷二十五十六条作施主比丘尼善遵道圆普祥善灵善会陈国别胥造经题记施主陈国别胥天庆七年隗台比丘惟和书僧善擢刻陈国别胥造经题记右记刊于苏婆唿童了请问经下卷第十五十六条施主国别胥天庆八年石经山云居寺僧惠玉刻金台逸士武陵鞠孝章书经记陈国别胥造经题记大方佛报恩经七卷此三卷共十卷同帙马鞍山洞里已有镌了京西三十里小石经亦有是卢沟河东垠上先师通理三制律财念无交见性乃真常宝藏名心花卒我岳之高峰自摧色贪不染灵心是清净法身幡竿头上一池水方圆八十里深处没脚投浅处不得底卷十一丁洪墓志铭子讳洪小字五斤姓丁氏世为燕人高祖讳元恪中书令判宣徽三司使事高祖讳求谕赠静海军节度使王父讳从傋检校太师辅国大将军父文逳太子左翊卫率府率母即大族韩氏崇文公五代孙也子生而岐嶷有老成之德赋性安雅不以儿戏为好率府君惟此一子未省加诲责检衤舌而能饶慎自戒举不逾闲其事亲也蒸蒸然尽其爱自离襁褓无毫发之事有所干忤古人谓上孝养色此其有焉好学问平居手不释卷非待龄友训导无蚤莫矻矻恒若弗及而复聪慧敏给是以讲习诗书日多闻见视其为文亦已粗知体要虽出于高门着族其待人接物甚于塞微谦和谨饬惟恐误触于人至于童仆辈不台辛气如议其贤虽终军黄琼未足多也凡亲族闾里间皆推爱而器重之度其有成指日可待天庆元禩随亲从事于玉田县无何六月八日感疾而殁年始十有五可不惜哉暨于道涂传闻者无不为之感悼再三至有陨涕者善之感人一何深耶子之所为宣其保寿考享富贵而反夭阏如是得非命与呜唿怀其器而未形于事有其才而未施于用龙驹凤雏不使瑞圣世腾夷路悲夫即于是岁归葬于宛平县仁寿乡陈王里袝于先茔礼也子之舅晦与余有莫逆之分谓余粗知子之本末乃请铭焉铭曰兮世所奇仁而夭兮众所悲胡为与之胡为夺之兮皇天无知已矣乎孰可推时皇辽天庆元年九月十二日刻奉为先内翰侍郎太夫人特建尊胜陁罗尼幢记伏以欲报昊天鞠之鸿恩惟仗诸佛宣传之密教刻之贞琰树于先茔期覆影以霑尘愿觉佛而闻法时天庆元年岁次辛卯四月癸巳朔十一日癸卯丙时建为亡过父母特建石塔记涿州县高黎村高孝思男石经寺出家僧善圆奉为亡过父母特建石塔一坐父讳男善圆弟僧陌生孝均妻张氏守守孝罒幸子添思鸠育之恩每念劬劳之得上先慈尊界金灵同天庆元年二月释迦定光二佛舍利塔记窃闻三千化宝百亿雄尊复往之迹以无垠方便之门而莫限应愿荣辞于天界权仪降诞于王宫孜孜而示倦龙庭默默而优游凤苑颦眉返严驾骖回老病死苦以因观法报化身而是慕奢华涕厌午夜逾城苦行石坚六年修道浴泥恒河已赴菩提树来断障降魔既登于佛果垂慈应请乃转于法轮始从鹿苑终至鹤林时经四十九年教演一十二分所应度者皆以随宜方便度讫其未度者亦已与作得度因缘顾此土之缘周念地方之化益于是就力士生地之内诣坚固树林之间足南首北背东面西以足枕肱现四仪之究竟收心住定示八像之穷终金口缄以绝言玉毫掩而彩四生乏主悲摧凡圣之心三界无依哀变干坤之色坚劳之寿既已云亡金刚之身故亦是坏阇维讫于宝树舍利分以金罂爰兴窣堵波以利萨达缚育王西出八万四千随帝东临并造三十六所于凝固之道体虽然不然而转变之化身亦法尔窅尔是以之刹土咸建多之塔婆垂青荫而广大施慧灯以遐延凡以兴一供之因定克千生之果粤有重和十五年陶冶甄铸塔一所立十三檐亘二百尺往往夜晦屡放红光福常住以丰肥祜上下而和睦迩后展讨殿宇津置堂廓每嗟佛垅闪于南阝奥大众佥议欲称中央即有惠行大德潜资义仓提点云敷共舍净资一千缗其诸释侣量力施钱共四百千用充功费寻择良辰亦得吉卦坼至千檐获定光佛舍利六百馀颗至地宫内获释迦佛舍利一千三百馀颗再选定四月八日午时依旧如法安葬窃以慧材狼山冗学龙苑庸夫赧扣琐材聊编盛事伏愿三乘五性承兹乃共舍羬轩七趣十生仗此乃同登犪驾更愿陵迁谷变懿范不凋地久天长徽猷永固云尔承德府志五十惠净石棺记大辽奉圣州般若院持念比丘尼惠净俗年五十七夏腊三十四去天庆二年岁次壬辰二月壬子朔二十一日戊申丑时迁化记白怀祐造幢记且夫诸佛所演大摠持教皆有难思殊妙胜力若能回善住七返之殃能救六道先亡之苦者唯我佛顶尊胜陁罗尼最为其一也若有众生刊在高幢置于先垅所荐冥福讵可思惟谁能如是依教奉行以我幢主实其人也幢主讳怀祐自昔武安君之忠臣府君神功全盛之间当其秦朝家国安宁时武安君宠用我府君看如珍宝自后垂荫累代远所宗亲所出名职高官其数极多难以具录迨今盖承我先府君之福荫王十后祀犹有百家社业不隳嘉声有备幢主乃府君后祀太原公之仲子也为人纯善心性平直苦己利他怀君子德身为俗相行契真宗寿近三旬经全一部及金刚经行愿品凡兴诵经法会之处同道善友尽来相命执罄举经所出言音惊人动众名振四方誉彰一国也粤有亡考讳继辛守志安身利他为务妣刘氏即涿州新城县金胜务彭城公之孟女也孝敬贞柔乡邻喜见所生二男考享年八十有五去寿昌六衤异时届朱明蓂七叶终于是里妣年八十有二去寿昌三载仲春蓂凋五叶终于是里祐乃思生以侍之死以葬之府君先茔居于卯位后故干统四年八月十九日迁于壬地其年九月地一日具礼葬讫迄今数载忆念犹存别加资存之诚欲报先亡之德遂命良工造成名幢上刊密语于天庆二年七月十八日辛时建立所愿先亡有此胜因与法群生同登觉岸先师遗行铭师能弘教讲诵摩诃英灵奇异福德超过自他两利兼念弥它顿悟生回可惠州李祜墓幢记大辽惠州西城东厢业农陇西李祜伊人夙禀贞纯生全淑善心无改于岁寒志恒存于忠孝干统九年九月二十一日寝疾而倾逝春秋六十五偶妻李氏所育三男长男业经沙门僧元才次男忠益少男忠言复生三女长女谢哥适彭城刘孝仙次女胜哥少女禅哥天庆三年九月二十五日癸卯迁葬于归化县寿山之阴不雕不画不庙不碑不伤财不劳力唯立圣言幢一座高一丈五尺八隅一层上覆下承死日业经沙门僧元才等所建也命乡贡进士李忠益为记既死因书二四句偈赞云其人既殁风躅犹存出言有则尽孝堪论勒名惟日崇善庆流子孙丁文逳墓志铭丁姜一姓也自齐太公子吕伋嗣而薨谥之曰丁其后子孙因而氏焉入皇朝有为相国兼侍中讳揆者于公为高祖也曾王父讳元恪兼中书令判三司王父讳永说染院副使考讳从备辅国大将军检校太师致仕辅国太师生四子公季子也妣夫人宗氏公少倜傥姿貌魁伟尤为辅国公夫人所锺爱终食之间未曾去于左右尝曰从师学问必苦役吾儿思虑尔遂不使读书为事然出入义方亦无不逮年始十五由荫补内供奉班祇候公生于大家动足快意视冠带拘束颇非其好因退居乡里燕适自纵周给乐施不治财计二十年间鉅产殆尽家虽不足常怡怡然有则辄散终无以歉为虑一日忽曰余年垂四十强力就列乃丈夫之事也故复诣朝廷得齿旧缀旋出为景州龙池冶监其冶铁货岁出数不供课比来为殿罚者殆且十数人皆谓公其性疏放记能庀于是耶身族为累其兆于此公泊至督役勉工亲时铸链所收倍于常绩复更征商榷酒等务烦剧皆办所莅称最人复目公之为固未易知也天庆二年冬授左卫率府率潞县商麴铁都监无何越明年五月十一日遘疾卒于官所享年五十公宇量弘裕厚于族旧或施之千金未曾责一介之报其性豁达多此类于荣辱间未曾有陨获充诎之异又内刚外和不好上人亦无所畏惮临于事则材术有馀终不见尽于难大者惜哉公讳文逳字则未闻兄兄曰文遘大理评事燕京都麴院都监曰文远左班殿直阁门祇候曰文逸内供奉班祇候皆先公而卒其配韩氏故枢密使守司空兼中书令讳绍雍之孙也子男二人曰元孙曰洪洪韩氏之出也幼而好学言动有成人之风不幸亦先公二岁而逝女一人即昉之妻也夫人以其年八月十二日葬公于宛平县仁寿乡陈王里袝先茔之左礼也铭曰不疚于义不泥于利人鲜克行公以为易厥初于事若不能莅亦既使烦罔不用治之材之美自天所畀寿考不永夫谁之遗天胡然哉与夺斯异刊石勒铭纳此泉土遂张世卿为先妣建幢记大辽国燕京涿州固安县归仁乡南阳里张世卿奉为先妣特建佛顶尊胜陁罗尼幢天庆三年十月一日建谏治乙辛党书臣前为奸臣所陷斥窜边郡幸蒙召用不敢隐默恩赏明则贤者劝刑罚当则奸人消二者既举天下不劳而治臣见耶律乙辛身出寒微位居枢要窃权肆恶不胜名状蔽先帝之明诬陷顺圣构害忠谠败国罔上自古所无赖庙社之休陛下获纂成业积年之冤一旦洗雪政陛下英断克成孝道之秋如萧得里特实乙辛之党耶律合鲁亦不为早辨赖陛下之明遂正其事臣见陛下多疑故有司顾望不切推问乙辛在先帝朝权宠无比先帝若以顺考为实则乙辛为功臣陛下岂得立耶先帝黜逐噼后诏陛下在左右是亦悔前非也陛下讵可忘父仇不报宽逆党不诛今灵骨未获而求之不切传曰圣人之德无加于孝昔唐德宗因乱失母思慕悲伤孝道益着周公诛飞廉恶来天下大悦今逆党未除大冤不报上无以慰顺考之灵下无以释天下之愤怨气上结水旱为沴臣愿陛下下明诏求顺考之瘗所尽收逆党以正邦宪快四方忠义之心昭国家赏罚之用然后致治之道可得而举矣谨别录顺圣升遐及乙辛等事昧死以闻史洵直墓志铭文行言政士之善也摽于鲁语富贵寿康人之福也载在周书有一于兹犹为美矣兼而备者果何人哉故左谏议史公得之矣公讳洵直字知命儒州缙山人也世为右族高祖继隆尝为本郡刺史曾祖旻祖延赞父翊肥遯不仕母曰战氏追赠至洛阳郡太君昆弟八入公处其长锺岳渎之粹禀奎昂之灵爰自幼学卓立不群文章敏巧出于自然甫及弱冠声华籍甚清宁八年登进士第释褐授着佐寻差充西京管内都商税判官迩后复历一十八任官至左谏议大夫致仁干统四年五月二十四日午时获疾右胁而逝终于昌平县之私第春秋八十三其年九月五日权窆于县东之别墅公立身行道尽善尽美难具纪述至于聪睿俭固仁信刚毅以忠贞奉上以严明御下居职则吏畏民爱齐家则妻贤子孝甘贫守道拙于谋进内典医方音律星纬书数射御无不精妙轻财好施疾恶敬善孝事继母弘农郡太郡杨氏以禄荣养三纪如一而又赋性寡寐退食之馀安坐静室则唯群籍拥榻而已娶安州防御使邢英女即吏部尚书邢古之妹也在室有淑善之名既笄适公质性仁和德履纯厚敬爱内外姻族咸致雍睦人虽顺忤喜怒不形于色首饰无珠玉之美大安元年封河间县君十年秋七月十有二日婴疾而逝享寿六十二干统元年冬遇恩追赠郡号生三子孟曰琛故御容殿祗候仲曰观音奴蚤亡季曰镒举进士女一适将作少监牛温教孙男三长曰天倪西头供奉官前三河县商麴铁都监次曰天刚举进士次曰禄孙出家法名行敷礼西京石佛院诠正大师孤子镒其未窀穸若负芒刺以天庆四年岁次甲午六月甲辰朔二十三日丙寅乙时迁葬于昌平县仁和乡东道里以河间郡君邢氏袝焉礼也铭曰爰自幼龄卓荦敏慧赋性不群多才多艺孝敬二亲友爱诸弟奉国亡家高名孰继为政公方不畏权势庇善禁奸兴利除弊清白自持终始无替未尝越思为子孙计寿逾三限聪明审谛视死如归右胁而逝河间县君昔为淑俪内助成家先公去世灵骨英魂茔此袝瘗千万斯年时飨其祭密遣人至雄州投蜡丸书天庆五年三月二日辽国光禄卿李良嗣谨对天日斋沐裁书拜上安抚太师足下良嗣族本汉人素居燕京霍阴自远祖以来悉登仕路虽披裘食禄不绝如线然未尝少忘尧风欲褫左衽而莫遂其志比者国君嗣位以来排斥忠良引用群小女真侵陵官兵奔北盗贼蜂起攻陷州县边报日闻民罹涂炭宗社倾危指日可待迩又天祚下诏亲征女真军民闻之无不惶骇揣其军情无有斗志良嗣虽愚戆无知度其事势辽国必亡良嗣日夜筹思偷生无地因省易击有云见几而作不俟终日语不云乎危邦不入乱邦不居良嗣久服先王之教敢佩斯言欲举家贪生南归圣域得服汉家衣裳以酬素志伏望察良嗣忱诚不忘悯恤辙鱼代奏朝廷速俾向化倘蒙睿旨允其愚恳预叱会期俯伏前去不胜万幸宋延庆殿奏臣国主天祚皇帝耽酒嗜音禽色俱荒斥逐忠良任用群小远近生灵悉被苛政比年以来有女真阿骨打者知天祚失德用兵累年攻陷州县加之溃卒寻为内患万民罹苦辽国必亡愿陛下念旧民遭涂炭之苦复中国往昔之疆代天谴责以顺伐逆王师一出必壶浆来迎愿陛下速行薄伐脱或后时恐为女真得志盖先动则制人后动则制于人与李处温使为辽内应书窃以天厌契丹自取颠覆兵连祸结弥历岁时旧君未还新主孤立扰攘之馀仰维劳止不审迩辰台用何似伏维养聚上下均福顷年台旆自中朝使还植与奭相迎于良乡之驿舍具道朝廷礼乐文物之盛痛愤北戎腥膻残酷之弊至扼腕太息既又执手于中京景昌门外之邸中极言戎狄所以将亡之状议既决乃使不肖先归朝乞收复幽蓟故地汩汩许时未克厥志上方稽天之数察时之变至于今日然后不肖言行而计从阁下闻之必已大喜自古戎狄之兴未有若女真如此之速辽东辽西已为奄有前年取上京今年中京遂破云中如摧枯拉朽所在肝脑涂地腥闻于天出西良民所遭如此岂不痛心疾首耶尚虑女真乘已胜之势下居庸之孤城为之奈何我燕之人必引领南下已有来苏之望上欲拯民于水火乃遣太师楚国公领重兵百万将次于境上伐罪吊民霈如时雨已号令八路帅以至于小校毋得荼毒良民应天意顺人心扩幽蓟安生聚此其大略也如或昏迷不恭邦有常宪燕地褊狭幅员不过数百里已患女真之侵疆且虑旧君之复至军兵日益困赋役日益重此正契丹运尽天亡之时也虽有智者何以为谋契丹五京已亡者四区区弱燕岂能孤立阁下与诸庙堂大臣岂不共知耶善为契丹之计者莫若劝诱新君以全燕之地来献于朝廷以安元元以保骨肉策之上也如新君执迷及左右用事之人不明于祸福阁下密结豪杰拘囚首虏壶浆箪食开门迎降使阁下世享富贵长守全燕以伸前日之志策之次也阁下父子有志于此适丁斯时千载一逢莫如今日时哉时哉不可失也已奉敕旨如以其旧官来降者即以旧官处之功高者别加厚赏以次者事毕日任便复业恐阁下欲知之毋或迁延自速倾覆祸福逆顺指日可待颙候来报以尉我思与李奭刘范马柔吉等书顷年沥酒于北极庙中以归朝灭虏为誓倏忽十年未即如愿今幸朝廷遣大臣领兵百万将次于近境足下速集义士开门迎降如能拘执虏酋可以变祸为福虏中五京已陷四京矣如能完我全燕人以归中国则是足下阴德与时无穷可以坐享富贵矣勉旃勉旃人回希来谕上京建国旧碑明月暗兴王故地野风干回头笑向王公子骑马随京上五鉴上京回书隔于素昧未相致于礼容酌以权宜在交驰于使传共计成于大事盍备露于信华绝句朔风吹雪下鸡山烛暗穹庐夜色寒闻道燕然好消息晓来驿骑报平安和良嗣未见燕铭勒故山耳闻殊议骨毛寒愿君共事烹身语易取皇家万世安白带山石经寺故上人坟塔记伏闻张至圣兴混而全差泉出山昆峰源流会之故得徒分性相教布有宣妙尽玄极焉能知者师讳志瑕即易州涞水县娄村人也俗姓何氏年落发丱岁求道礼石经寺派上人为师去咸雍八年遇恩得度尔后栖心论要在意经宗融贯大乘高通相者约我师也顺万物灭勇息诸方辨器之缘代之非千古规札春秋六十有四法师至天庆四年夏五月二日寝于夜半平向旧门人善等哀师沦逝痛扌嶲法至于同分烬残颇多灵异内得顶骨灰兼馀骨尽成钩针寺众伏俗俱骇日实后设唐捐故略云尔诣汉军行营宣谕将士离家暴露日久风霜之冻诚可邻悯今女真远遁不可深入并令放还告太祖庙文我大辽基业由太祖百战而成今天下土崩窃见兴宗皇帝孙魏国王淳道德隆厚能理世安民臣等欲立以主社稷会淳适好草甸大事未遂迩来天祚惟耽乐是从不恤万几强敌肆侮师徒败绩加以盗贼蜂起邦国危于累卵臣等忝顶族属世蒙恩渥上欲安九庙之灵下欲救万民之命乃有此举实出至诚冀累圣垂祐东京致高丽牒昨奉敕旨高丽所遣生辰横宣落起伏三谢使近缘边境多故未得入界已令还国忏悔正慧大师遗行记噫自古前贤凡有德者过世已后盖采贞珉造于幢塔置在先垅上佛顶尊胜陀罗尼用荐去灵幽冥之福祐及标遗行以授后人或子或孙逐禩依时具体备于珍馔何召祐今人求久降赴然后被读斯文足知我先人所附名品高位万代仍存而为眼如兹今立之道奉行以我建塔之主沙门善隐及回门资讲经论前都总沙门善仙及张豪民师贡士衡李智祥张七郎等可以顺天子之高怀契如来之圣意者实其人也以有生天本师大师者俗姓齐氏本永清县求里齐公之季男也自为幼童天分灵异不为髻发尔后厌居俗室志乐空门出家礼燕京天王寺三藏为师遇恩受具以后四未及行律论回出人间大传于世自后回礼永泰寺守司徒疏主大师为师试经受具受宣十京为三学经主因此宣赐到紫衣未久之间奉敕为燕京僧录可谓人天眼目昏夜慈灯为三界之遵师佈八方之化主普设义坛所度之众数过百馀万遍济贫人约二十馀亿两朝忏主二帝仁师名震四方德彰八表所至之处自然而有香花灯烛音乐螺钹上妙供养每不求而至我师享年七十有五犹居圣水岩静止是岁科三日因有请命放所于本村云天庆六年正月二十六日忽于禅室内现霞光七道大师自见天帝释并诸圣众同共来迎是夜更乃顺世无常缘终示此际地踊愁云天垂惨雾呜乎哀哉三界无依四生何托痛法山而倾倒念法海以枯竭可怜智炬潜辉禅灯泯照于是辽国七众凡但闻者皆如丧考至后二月二十八日备茶毗之则广积香檀幡盖殡送之众数过百万当期天降五色祥云地踊四色莲花未及火灭舍利盈空众皆收供大师灵骨分于七处各兴妙塔迨今数月忆念犹存别加荐葬之诚用报先师之德特命良工造成石塔壹坐上下十五层高伭二十尺去张坊院内干位于天庆六年四月二十七日丙时具礼掩建是塔如天上化来似地中踊出士众有愿准定年年三月三日同备上妙供养供塔纵地久天长犹增光于遗行任陵迁谷变永不泯于芳名者哉按拓本文前有燕京永泰寺崇录大夫检校太尉傅菩萨戒忏悔正慧大师遗行造塔记一行为亡过父母建塔记大辽燕京涿州范杨县西北乡南郑人也王孝言奉为亡过父母特建尊陁罗尼塔一座父讳义恒论经比丘独树村寺可召为师次男僧儒礼讼经比丘天庆六年八月十一日干时建灵感寺释迦佛舍利塔碑铭夫塔古无有也本出浮屠氏自佛教东被始有之是谓佛庙盖闻不迁者性也恒动者情也缘情而能有者生也生不可常必至于灭灭不可已复转于生于此流转中能解生死之缚而得不生不灭者唯释迦而已故超然特立于群圣之上可谓天人师者也然大耄既至终显有为故金身示灭当此之际六种震动如须弥倾摧使诸天无所依也呜唿去圣镇远灵迹不灭故所有舍利为八国以宝塔分葬之其数凡八万四千尔后历载弥久愦废者甚众人心特恐亡坠益复兴起之或发诸宝函或擘以玉粒或葺其旧制或创以新作故塔庙之多迹于是也虽殚其筋力尝不为劳然竭以资财亦不为费至若累宝檐络珠网接云汉而起尝不为高并闾阎夷井灶有郛郭之半亦不为广其人心勤厚有如此者皇朝定天下以武守天下以文太平既久而人心向善故此教所以盛弘凡民间建立佛寺靡弗如意今此塔自太平九年柳城人梁氏之所建也氏兄弟二人长曰守奇夙植善根次曰道邻素弘愿力自童子时已有聚沙之戏后果志于出家既受具已大通宗乘先隐于龙岫之一兰若后为城中人请居此寺一日钵中忽出异光不散者久之既而乃得舍利二粒玉彩晶灿不可正视人争传戴之由此乃舍衣盂特兴塔像复求化宫长暨贵戚并豪族之家各助以金帛车服或诸珍玩计获数百万钱共为成办之于是火其砖广若山积募其工翕如云合负土于阶者若蚁之累垤汲泥于檐者如燕之巢房凡一十三级通百有馀尺珠函之灵瑞以在乎其中观夫有金撑以锐其上有广陛以丰其下岂徒然哉我所贵踊出三界而为解脱之场也有千岁灯以然于内有面钅柬镜以悬于外亦岂徒然哉我所贵遍照十方而破黑暗之狱也且如风鸣宝铎尽宣妙法音蚁践崇阶亦成无上道故一尘所沾一影所覆其利乐信不虚矣噫彼土木穹窿而崔巍者勿谓我小我小有可观彼金碧有灿烂而陆离者勿谓我俭我俭能中礼愚弗克备述徒止于此焉复常有光数见或五色气以覆之曰上闻之以精诚有感故灵应必通乃敕其寺曰灵感至大安中有光师之弟子通教师赐紫沙门思整重修以润色之二先师者盖愚之祖母故河南太君之伯父也塔初成日我先人尝欲亲志之而不意早没故弗克逮言今通教师素与我先人有甥舅之爱每一见必以此事为托师既诱我以先人之志能勿继之我复感师念先师之德可弗述之此者盖予为其肯构也故不敢让乃强为记云其颂曰既生必灭唯性不迁不生不灭唯佛能然金身虽往灵迹可传舍利所至塔庙兴焉在昔所建八万四千益远益敬至于无边凡厥愿力非小因缘有僧梁氏获此舍利千佛共与一日自至钵中有光玉粒者二苟非精诚格兹灵瑞乃舍衣盂愿作佛事以清净心置琉璃器藏此塔中以福万世后有门人以增以新长令净白不生埃尘叙我以旧託我以文乃强为述肯吾先君天庆六年岁次丙申八月壬戍朔甲戍十三日丙寅时建张世卿墓志铭夫人生两仪之间禀五行之气清和则挺英俊浑浊则产凶顽明公殿直锺五行之秀王者哉不然何以心地坦夷明白豁然若万顷之陂积雪盈尺而皓方中矣其能慕道崇儒敬佛睦族悟是知非徇义忘利不畏豪强不侮寡弱天下之善道尽企而行岂非一代君子乎大安中民谷不登饿死者众诏行郡国开发仓廪以赈恤之公进粟二千五百斛以助用皇上喜其忠赤特授右班殿直累覃至银青崇禄大夫检校国子祭酒兼监察御史云骑尉特于郡北方百步以金募膏腴幅员三顷尽植异花百馀品迨四万窠引水灌溉繁茂殊绝中敞大小二亭北置道院佛殿僧舍大备东有别位层楼巨堂前后东西廓具焉以待四方宾客栖息之所随位次第己碣于亭左此不具序每年四月二十九日天祚皇帝天兴节虔请内外诸僧尼男女邑众于园内建道场一画夜具香花美馔供养斋设以报上方覆露之恩特造琉璃瓶五百只自春洎秋系日采花持送诸寺致供周年延僧一万人及设粥济贫积十数载矣诵法花经一十万部读诵金光明经二千部于道院长开此经及菩萨戒讲建大院一所州西碑塔一坐高数百尺雕镂金刚梵行佛顶高王常清净灵枢赤松子中诫经人福寿论诸杂陁罗尼举常印施及设诸药自馀小善不可卒言公讳世卿字虚白源派之出于先考旧志弟兄六人馀皆先逝友恭之行家无异财有男一人恭谦曾隶北枢密院敕留承应妻刘氏女三人并适于豪族孟曰杨师民仲曰郑甫季曰刘奉珪孙男二人长曰伸妻耶律氏次曰三庆孙女四人重孙女二人并幼未嫁天庆六年丙申岁闰正月四日遘疾而终享年七十有四遵令依西天荼毗礼毕得头骨与舌宛然不灰盖一生积善之感也是岁四月甲子朔十日癸酉甲时葬于兴福七二山之阳附于先茔礼也公曾託后事亲为书撰皓忝顶花姻诚难牢让强为铭曰生禀到诚殁有大横垂百千载子孙安荣来远城致高丽牒昨为生女真及东渤海背乱致不广收得田禾官司虽有见在谷粟所有正军外平闲民户阙少粮储权时掇借米货五万石赡济民户比候来秋却具元借米货硕豆斗还充必不阙少耶律宁等致高丽宁德镇牒女真背乱并东京渤海续有背叛道路不通统军部内田禾未收米谷踊贵致有贫塞人等为高丽国邻近住坐已曾借粮推进不行掇借为此部内人民赴里面州城趁逐迷粟去此至回来为相和事在此州并地分交付去讫仰行交受已后准宣命施行白带山云居寺舍利石匣铭记大辽燕京涿州范阳县白带山云居寺此石匣内有银净瓶一个内有释迦佛舍利八粒颗如粟白如雪石香炉一个黄香八两檀香四两永为供养愿益四生俱登觉道时天庆七年三月一日戍时葬比丘志兴比丘法聪比丘善锐郑士安遗行铭记夫洪波东注难闻返浪之声白日西沉莫睹迫天之势前左都押衙郑公讳士安即范阳酒务使之长子也父讳澄母李氏公以豪户永泰军衙职祖候可历任更君每承温顾常年奉南宋国信被充客司书表从随八次入汴其于文字往返施礼谓可知凭非神明无以知其节非信实无以成其用至左都押衙出职约家清俭守志安怀公子之妇娶而奉礼曾无再视即公之正德也寿筭七十有一至天庆八年九月二十五日因染小疾自知终限无以药饵服以常食话坐而卒公生七子谨请良匠克石为记维天庆八年岁次戊戌十一月二十二日异时与妻孟氏合袝固之男四人长干次铎次鉴次锐女三人长任郎妇次马郎妇次故尼圆融男妇四人长刘氏次王氏次游氏次刘氏孙四人长宗闵次善补次善聪次善贵孙女一妙迎长孙妇刘氏重孙女一药香重孙子一重孙涿州涿鹿山云居寺续秘藏石经塔记古之碑者用木为之乃葬祭飨聘之际所植一大木而字从石者取其坚而久也后人铭功其上不忍去之自秦汉已降生而有功德政事者亦碑之欲图不朽易之以石虽失其本从来所尚不可废焉噫秦焚书后圣人经典多刻贞石亦类碑而已矣且浮图经教来自西国梵文贝叶此译华言尽书竹帛或邪见而毁灭或瀑水而漂溺或兵火而焚热或时久而蠹烂孰更印度求请与由是教坏理隐行亡果丧群生蠢蠢尽陷苦途实可悲夫有隋沙门静琬深虑此事厉志发愿于大业年中至涿鹿山以大藏经刻于贞珉藏诸山窦大愿不终而掩化门人道公仪公暹公法公师资相踵五代造经亦未满师愿至大辽留公法师奏闻圣宗皇帝赐普度坛利钱续而又造次兴宗皇帝赐钱又造相国杨公遵勖梁公颖奏闻道宗皇帝赐钱造经四十七帙通前上石共计一百八十七帙已厝东峰七石室内见今大藏仍未及半有故上人通理大师缁林秀出名实俱高教风一扇草偃八宏其馀德业具载宝峰本寺遗行碑中师因游兹山寓宿其寺嘅石经未圆有续造之念兴无缘慈为不请友至大安九年正月一日遂于兹寺开放戒坛仕庶道俗入山受戒巨以数知海会之众孰敢评之师之化缘实亦次之方尽暮春始得终罢所获施钱乃万馀镪付门人见右街僧录通慧圆照大师善定校勘刻石石类印板背面俱用镌经两纸至大安十年钱已费尽功且权止碑四千八百片经四十四帙题名目录具列如左未知后代谁更继之又有门人讲经沙门善锐念先师遗风不能续扇碑经未藏或有残坏遂与定师共议募功至天庆七年于寺内西南隅穿地为穴道示皇帝所办石经大碑一百八十片通理大师所办石经小碑四千八十片皆藏瘗地穴之内上筑台砌砙建石塔一坐刻文标记知经所在昔苏州重玄寺法华院石辟经请白乐天撰碑有水火不能烧漂风日不能摇消等文乃国手大才今命余作记合抱惭阁笔奈是善缘勉而直书通理大师所办石经小碑四千八十片经四十四帙大佛顶如来密因修证了义诸菩萨万行首楞严经十卷诗菩萨地持经十卷贤菩萨善戒经九卷净业障经一卷克优婆塞戒经七卷梵网经二卷受十戒经一卷念菩萨璎珞本业经二卷佛藏经四卷菩萨善戒经一卷作菩萨内戒经一卷优塞五戒威仪经一卷大乘三聚忏悔经一卷菩萨五法忏悔文一卷菩萨藏经一卷三曼陁颰陁罗菩萨经一卷菩萨受斋经一卷舍利佛悔过经一卷文殊悔过经一卷法律三昧经一卷十善业道经一卷圣大智度论一百卷十帙德建名立形端表正空谷十地经论十二卷传弥勒菩萨所问经论五卷大乘宝积经论四卷宝髻菩萨四法经论一卷声佛地经论七卷金刚般若论二卷虚金刚般若波罗密经破取着不坏假名论二卷文殊师利菩萨问菩萨经提经二卷堂胜思惟梵天所问经论四卷涅盘论一卷涅盘经本有今无偈论一卷遗教经论一卷三具足经论一卷无量寿经论一卷转法轮经论一卷习瑜珈师地论一百卷十帙听祸因恶积福缘善庆尺显扬圣教论二十卷壁非瑜珈师地论释一卷显扬圣教论颂一卷王法正理论一卷大乘阿毗达磨集论七卷宝大乘阿毗达磨杂集论十六卷中论四卷寸阴般若灯论释十五卷十二门论一卷十八空论一卷百论二卷广百论本一卷是竞大乘广百释论十卷资成唯识论十卷尽大丈夫论二卷入大乘论二卷大乘掌珍论二卷大乘五蕴论一卷大乘广五蕴论一卷大乘起信论一卷宝行王正论一卷命摩诃衍论十卷宁大乘本生心地观经八卷壁大乘理趣六波罗密经十卷杜道宗皇帝所办石经大碑一百八十片十住断结经碑五片花手经碑二十五片佛名经碑二十片大威德陁罗尼经碑二十八片摩诃摩耶经碑一片菩萨璎珞经碑一十一片大法炬陁罗尼经碑三十片五千五百佛名经碑一十三片不空羂索神变真言经碑七片贤劫经碑一十八片入法界体经碑一片须真太子经碑一片佛说德护长者经碑二片超日明三昧经碑五片佛说浴像功德经碑一片未曾有因缘经碑二片不思议功德诺佛所护念经碑三片佛说成具光明定意经碑一片佛说妙法决定业障经碑一片佛说宝网经碑一片过去庄严劫千佛名经碑一片未来星宿劫千佛名经碑一片见在贤劫千佛名经碑二片天庆八年戊戌朔五月戊午十七日戊戌甲寅时建永乐村感应舍利石塔记舍利者如来之身骨也若真实证性安有乎形骸或方便化生示留乎身骨过去诸佛例皆如是我释迦牟尼示见灭度遗留舍利育王建塔以福人天真身力持令三宝住世者乃舍利功德神用而已矣夫尔后戒坛讲说读诵焚香礼供书写曾获舍利或降净地或落瓶盘或联笔锋或流口内或雕木像依法阇维亦获舍利此感应所致记传备载至于今代往往有之或诸佛之诱化或人心之出生不可得知如此殊胜孰敢思议者与永乐村嬴钹邑靳信等宿怀善种同奉佛乘于大安三年二月望日建圆寂道场三画夜以草为骨纸为肉彩为肤造释迦涅盘卧像一躯具仪茶毗火灭后获舍利十馀粒寻欲起塔奈外缘未备至大安六年当村念佛邑众张辛等于本村僧院建砖塔一座三层高五丈馀葬讫舍利后辈螺钹邑众韩师严等欲继前风以垂后善天庆九年二月十五日亦兴圆寂道场七画夜依前造像至二十一日亦具仪茶毗火及之处以取净羖血于烟焰中见于举众皆睹灰烬内又获舍利五十馀粒奇哉众生之心与佛心不隔如来之体与万物无殊村众人郦祥张善石世永董师言张从让郦文常等买石请匠亦于本村僧院建石塔一坐八角十三层高二丈馀妙绝今古至天庆十年三月三十日葬舍利四月三日树立噫唐吏部韩愈不信释老常毁除表论佛骨怒言曰岁指东汉已还君王由信佛而寿促彼韩公五十七而薨岂是信于佛乎且韩化唯宗乎儒邪鄙释之盛邪用心之僻邪昧佛之邪余不之知也孔子答商太宰曰西方有圣者焉不治而乱不言而自信不化而自行荡荡乎人无能名焉韩公岂不知见斯言乎后代儒士闻韩公之言不达韩公之意其间亦有訾谤者类乎鹦鹉习乎人言也余虽为释子三教存心凡行其道必须融会近有啄门者以文见託遂塞彼请乃直书数百字时天庆十年四月三日刻石作记刘承遂墓志公讳承遂世本云中三井里人也生禀刚义惠会聪惠心常慕善诀信大乘公父文秀母郭氏干统十年以具茔而葬讫公然身居俗谛念契佛家天庆三年充维那妆印大藏经全四年请诸师读大藏经其于斋榇之资皆自供拟又于王子寺画毗虚会洎暖汤院绘大辈坛及慈氏相井楼内画观音菩萨相皆威容庠雅侍从端凝公焚课筵僧不可尽记天庆五年八月二十日忽疾而逝享年七十有四公歹冬之次请王子寺僧录演菩萨戒经讲一百日洎三祥请诸师德读大藏经三遍其馀斋僧不可胜数公妻王氏亦皆吉善子生二长公立五常饰己百行华身妻程氏次公存知礼法识谦愚妻王氏长孙仁安妻殷氏次宝兴次九住长子曰孝者五事然备奈阙于葬岂为孝哉准价五十贯文于孙权堡刘士言外买地九亩择其日选其时卜宅兆而乃葬之念先人之德固刻贞珉记耳祖宗之荫遗子遗孙感时思亲陈及祭祀天庆九年岁次己亥五月丙午朔十五日庚申干时葬讫能仁寺沙门积进遗行塔记师讳世居析津府析津县东李雍村人也年一十六岁遂礼当寺上人为师至到一十七岁受具一时礼念每日持诵一为常果于本寺归葬村葬天庆九年崇昱大师坟塔记师讳崇昱俗姓李氏安次县崇福里人也岁近龆龀有异常童进止施为皆出家相始年二十一礼当县义隆法师为师勤奉左右遇恩具大尸罗尔后亲妙理僧州登涉海岳授税金论于燕台永泰寺疏全臻师年二十四于本寺启唯识瑜珈论穷于始末次岁回相归性充杨令公大王讲主开花严大经周满三遍玄谈七十席摩诃衍论菩萨戒金刚盘若等经联绵不绝历方度化踵普贤之先踪遍境涝笼蹑圣人之后迹万类含灵一心垂济师之愿也大安初豁然大悟曰市朝名利水月空花究之非真在人成累遂罄舍衣盂赈贫施乏无复遗馀遐访孤征首抵王家岛先有通理策师住止于此师受以达摩传心之要一见情通事无重告至八年结心相与返诣西峰驻锡于石经山云居寺与师同办石经复更数禩次又迁往佛岩山丈室寂居门绝宾友暨天庆四年秋八月因还本刹拜先师塔至十二月十一日夜诲门人曰日中有昃月满有亏物盛有衰人生有灭宜自省勿易吾言时在寅初如常睡眠恬然而逝谷龄七十有六僧夏六十至十二日荼毗于寺西北隅是时日惨天昏道俗号恸焚无异气舌不变灰至九年二月建石塔于先师茔穴之干位祥谨等念师解行之绝伦性相之该博诱物之夤缘讲傅之独步恐陵移海变泯落嘉声谨募殊工刻石成记天庆十年岁次庚子朔九月二十三日乙时建易州马头山善兴寺花严座主塔记俗姓史氏本易郡固城人也自幼宗儒理冈书笔人所共师后因念非者舍儒俗归我佛门遂落发礼故上主座主为师受具戒谒师蕴精志众所共高矣禁足十夏绵绵则等闲礼念六时历历则未曾有阙于是读四万六百卷念大悲心唯提与支涿等真言共一百三十六万遍因一万尽其馀志看尽师一日念塔一坐王书圣言以格过获馀以福四穷惠望承师愿乃直维天庆十年岁次庚子二月壬申朔六日巳时建为亡父特建法幢记维天庆十年岁次庚子四月辛未朔十五日乙丑日长男松寿今为亡父特建法幢一坐次男福寿佛言有十三大罪无忏悔者有无动如来陁罗尼一切极重大罪并能消灭若不灭者我等自代彼有情爱诸苦恼若有发大菩提心梵书于辟上又于服上忽有睹此陀罗尼生信敬心祈有如五十恶等罪悉皆消灭何况一日记一遍其人增无量福德临命终时十方圣众各持华盖来迎生于净土佛舒金色臂摩顶授记速成无上菩提静严寺造像记大辽国燕京蓟州渔阳县大王镇西寨务静严寺内创造释迦佛像一铺金刚经一石廖于保大元年八月工毕当寺沙门圆净化办王居忠造经题记施主安次县三班奉职王居忠为亡父母办保大元年五月日造志同刻宗大郎造经题记施主安次县宗大郎为亡父母办到经碑保大元年五月造金台沙门惟和书王安甫造经题记施主固安县黑土伐里王安甫为亡父母办到经碑金台沙门惟和书保大元年五月日造僧刻刘温造经题记施主安次县东閞刘温为存亡父母办到经碑僧志恒刻保大元年五月日造刘公辅造经题记施主永清县解口里刘公辅为亡父母成造保大元年闰五月日当寺沙门惟和书刘二郎造经题记施主安次县华家庄刘二郎为见在父母办到经碑保大元年五月成造僧善擢刻扈提点造经题记施主安次县扈提点为生身父母办到经碑保大元年五月日造僧志仍刻崔士千造经题记施主安次县崔士千为亡父母办到经碑保大元年四月日造僧志同刻耿七郎造经题记施主安次县北徐耿七郎为生身父母办到经碑保大元年五月日造僧志同镌字耿士均造经题记施主安次县耿村耿士均为先亡父母办到经碑保大元年王月日造善隆刻耿殿直造经题记施主安次县耿村耿殿直为生身父母办到经碑隗台崇仁寺沙门惟和书当寺沙门志莹刻保大元年四月二十九日成造李师悦造经题记施主永清县韩村李师悦为见在父母办到经碑保大元年五月日造李括造经题记施主安次县进士李括为生身父母办经碑僧志恒刻崔六儿造经题记施主安次县崔六儿为亡父五郎办到经碑保大元年五月日造僧志恒刻张玄征造经题记施主彰信军节度使知涿州军州事张玄征妻广陵郡夫人高氏义玄刻降金上书辽主沉湎荒于游畋不恤政事好佞人远忠直淫刑吝赏政烦赋重民不聊生枢密使得里底本无材能但阿谀取容其子磨哥任以军事文妃长子晋王素亻系人望宜为储副得里底以元妃诸子己所自出使晋王出继文妃晋王与驸马乙信谋复其枢密使来告余睹欠共定大计而所图不成已粗更军事进策辽主得里底蔽之辽主亦不省察大金疆土日辟余睹灼知天命遂自去年春与耶律慎思等定议约以今夏来降近闻得里底高十捏等欲发仓卒之际不及收合四远但率傍近部族户三千车五千两畜产数万辽北军都统以兵追袭遂弃辎重转战至此所有官吏职位姓名人户畜产之数遣韩福奴具录以闻献诗破虏将军晓入燕满城和气接尧天油然叆叇三千里里缪氏作士洗尽腥膻以上四字缪氏作雨洗干戈二百年疏宰相左企弓等十罪榜谕保大三年天祚播迁夹山不即奉迎者辽史无者字一也劝进辽史无进字皇叔燕王僭号者辽史无者字二也讦讦上辽史有诋字君父过恶而以上三字辽史无降封湘阴王者王者二字辽史无三也天祚尝辽史无尝字遣知合王有庆前辽史无前字来计议计议辽史作议事而杀之者辽史无者字四也檄书始至而有迎秦拒湘之议五也不谋谋辽史作议守燕而拜辽史无拜字降六也臣事金国不顾大义以上八字辽史作不顾大义臣事于金七也根括燕中钱帛以上四字辽史作燕财二字悦金人悦上许有取字金人辽史作于金八也致致辽史作使燕人迁徙而辽史无而字失业九也教金国发兵先下平州十也遣使诣宋安抚司书金虏恃虎狼之强驱遂徙燕亦富家巨室止留空城以塞盟誓缅想大朝亦非得已遗民假道当管冤痛之声盈于衢路州人不忍佥谓宜抗贼命以存生灵使复父母之邦且为大朝守御之备已尽遣其人过界谨令掌书记张钧参谋军事张敦固诣安抚司听命诣宋纳土状权管勾平州节度使兼诸军都统张觉状自女真深入北朝皇帝西狩不返诸路寇兵充斥道途塞绝当道无所依託承大大许作天朝累遣人赍到文字招谕寻奉表款附后蒙降雨到敕赦并处置宣命适值女真袭下燕城远近震惧当道地隔力弱姑务应从以缓攻侵图安境土燕城本中国旧地虽为贼有巢穴尚遥固无久驻之势况与大朝要约遂议割分割分许作分割贼恃虎狼之强其云中富家巨室悉被驱虏止留空土以塞前盟大朝亦非得已旋以假道当界冤痛之声盈于道路是用不忍与州人共议佥曰宜抗贼命以全生灵若许东迁是亦资虏即调务丁壮缮甲兵锄贼徒以活生灵区区之志必已闻之近知贼众已过居庸大朝必措置屯守使无回路仍念安土重迁者人之常情况万家家许作室流离祝祝许作祀奠无主虽居近地犹谓出乡使复父母之邦是成终始之义一则为大朝守圉之计二则快流民归国之心固无他求乞修旧款应西来职官百姓已分别别许作路津发过界去讫今差都统府掌书鸿胪少卿张钧将作监参谋军事张敦固谨诣安抚司纳土归朝以涿州降宋表臣闻天下许亡下字有道则臣臣许作成民非后何戴是谓天人之极致岂非古今之常情百姓系心素积北夷之怨一时翘喜咸归中国之明臣躬领州县僚属豪右子弟官员僧道军吏百姓等奋臂约一万人斩首至三千级允属徯苏之望举怀赖庆之思伏闻蕃汉之人实为异类羊狼之伍不可同居自生夷貉之乡未被衣冠之化常思戴日何啻望霓一昨天祚皇帝怠弃銮舆越在草莽万姓无依栖之地五都有板荡之危虽宣宗嗣国旋至奄忽女后摄政尤难抚绥诚天命之有归非人力之能致臣药师等虽属多难莫生异心盖所居父母之部部许作邦不可废臣子之节今契丹绩为戎首窃稔奸谋燔烧我里庐虔刘我士女报之以怨抚乃以仇臣药师等以是竞思戴舜以同心不可助桀而为虐今将所管押马步军用申恳悃伏愿皇帝陛下副兹多望悯此哀鸣时开天地之恩许入风云之会实所愿也非敢望焉臣药师等任瞻天慕圣激切屏营之至谨奉表以闻臣药师等诚惶诚恐稽首顿首谨言宣和四年九月十日辽国常胜军都管押诸卫上将军臣郭药师等表奏李处温使李奭回书顷自白霫拜别时绝绝许作接音耗耗许作託耳可得闻目不得视视许作见至于饮讠燕谈笑每思而念之奭与待制数尝发言灭虏为誓近岁间内外相陵盗贼竞起虽分五路已陷四京虽有幽燕孤危将亡甚于累卵无计解其纷难也盖历数之将尽相公自入枢廷顿变白首夙夜不遑怀履薄临深之惧东虏近日复有深入虑遭族诛之难不思往日之非惟念今日之咎愚闻慎密然后事济兵以诡道制胜大宋未有所行先形于外若议兴师师许作行深宜密速愿救燕乡无告之民戎酋成立全是相公与北枢萧公李密学处能奭等同立新君许亡君字分付得军兵事与南北面同勾当兼处分速集义士今月二十日奭上四字许作二日奭自状自备三千甲马武勇人准备防御女真南来已准奏行近戎王助添招军赐得七万贯及有枢吏兵刑太原山甫一本山南少卿累次于奭处有言亦有向化心待与奭耶律策高勰马谔等同志彭城范与韩山西路押军近日并无文辞辞许作解来不知存在所有文字待范来获便许有奭字赍管分付到相公似有风闻此事待方便呈将来书示比许本作示北遂趋参善保台严谨持状候问不具表弟守太许有少字常卿知随驾翰林医官院使兼同勾当在京军兵李奭上郭药师降表待时而动动静固未知其常顺天者存存亡不可以不察臣素提一旅之师偶遭百六之运亡辽无可事之君大金有难通之路宋主载嘉秦官是与念一饭之恩必报则六尺之躯可捐虽知上帝之是临敢思困兽之犹斗昔也东征虽雷霆之怒敢犯今焉北面祈天地之量并容三河道中十载归来对故山山光依旧白云闲不须更读元通偈始信人间是梦间王安裔墓志铭公姓王氏讳安裔祖讳泽曾历广陵军节度使父讳纪太常少卿疾终于西京府少尹今云中府是也公孑立自幼至壮惟以好学为志既而攻词赋大康五年擢进士第实尚于祖先也公刚毅精敏未曾有子弟之过七年初出官签书涿州军倅公事九年移授中京内省判官大安二年改除泽州神山县令凡践扬三任每裁事疏通流誉蔼于时辈三年正月二十二日疾终于故里私第禀年四十有七故其孝悌忠信公明廉干皆施不尽其材仕不充其志交亲闻之无不哀其怨而流涕追恋者也妻故天城军节度使张少微之女十七岁出嫁其婉懿素范不习而得自夫没而理家方四十载肃列之德又如此承长子遃荫封清河郡太君宣和六年正月十九日疾终于私寝年禀八十岂不谓上寿也生子二人遃郑州防御使知侍卫马军都虞候娶妻故侍中平章事马梁公之女慥内供奉班祇候左承制娶妻刘知辛之女也女六人二人出家长者紫衣次者德号四人皆适于名家推公之旋爵位同扬历政事之善皆处虏界之所有更不可备载今复于燕山府宛平县房仙乡万合里之原发其故墓以宣和六年闰三月二十三日乙时为之合葬铭曰猗欤王公义然曰忠斈优入仕继于祖风娶妻之贤治家温厚八十而终可奇上寿切奄丧矣孝子之克勒石为铭以慰幽识张衍墓志张衍寿昌元年登进士第授校书郎管内都商税判官处脂膏之所廉洁不染课绩毕迁秘书郎知龙门县事秩满士民攀辕曳镫请留不许补中京留守推官决疑狱释重囚五人时服其明允迁都官员外郎赐金鱼紫袍左散骑常侍差监银绢库授比部郎中通判易州朝散大夫尚书比部郎中祖守均父寿皆晦迹不仕夫人刘氏周氏子二人长男经银青崇禄大夫监察御史儒州商麴铁院使检校国子祭酒云骑尉左班祗候次男绎应乡贡进士举孙三人长通孙次干孙次虞孙男妇刘氏孙氏女四人性悯为尼次选哥次满香次儒香按张衍旧志无其人清顺治五年僧性慧重修隆安寺兴工掘土得二小碣乃墓志也有铭在上文字有断缺备载行状始末香河旧属析津云县志以衍为金代人寿昌元年进士盖辽人也卷十二尊胜陁罗尼幢记尊胜陁罗尼者盖是无为之秘渊总持之园菀眇莽无映理逾言象之表谓其有也怡绝于瞩聆谓其无也有祈而必会必会不可言之无绝聆不可言之有此乃不思议之寂变惚恍难摸造之者独仙游乎其中会之者唯般若之玄鉴然愍昏生之长溺假竹帛以诊之净名犹是末会以沦言生智尚望涯以退默况悠悠庶品世智而能谈恻欤爰有信士张楚璧张怀壁张庭芝等信心曩劫仰託玄门属四方不宁黎人涂炭凭兹幢之威力静遐劫之氛灾是以采名石召良工累岁琢磨今日成建其幢也上圆像干覆之功下方拟坤之普载行分则犹贯华之妙彩镂银字若文星之点碧空讽咏者无善而不臻瞻仰者无殃累而不剪其功也颇算其利也难量龙神四绕以护持贤圣云飞而证实既居形胜冀长劫之永安颂曰湛寂真趣眇莽无为总持寄号般若冥期悟物非言竹帛扬诠净名杜默莲华莫宣信士天真至悟玄门名山采石远访工人累稔积功克就真幢字银写汉妙贯难双稽愿祈诚随之祐灵殃无不殄福无不盈杂沓龙天云飞圣贤制兹幢兮永固冀当劫兮良缘缙阳寺庄帐记光启二年孟春首旬先师师间门人惠真振锡扌嶲瓶始届兹地粤有维那吴公字建还特为鞠置我大王彭城公统戎之十一礻台也有功德主随使押衙大散骑常侍上柱国刘守约再为兴修胜缘未毕天夺次昭王嗣子约之表检授司空刘守韬施财预扌有本仆射同兴院惠真尚座行思都维那师而建也后有功德主慧省添修功德常钟楼三间彭城约之殊力既图胜宇巨建标题僧惠省于天大寺迄至我朝兴宗皇帝乃赐缙阳之后殿僧房共三百八十馀架地园林约小道之北东连翠岭西接青嵠受具僧人百一十勤客五百已上资生之物盛兴于成大寺今为验矣传有道侧坟主高大王合家施根后庄田託众僧为远嗣至今仍尔因此前后并敏具倾六十亩浮图子地一段十亩次北一段二十亩又次北一段二十亩中间寺主施二十亩南道北一段二十亩北道北一段土共西至涧至官道山东葛家峪地一倾东至涧南西至张化北至山顶地一倾二十三亩家坎地三十亩四至怀霍崔家安地一倾二十亩东至山南至道西北至翟公谅中山一二十亩可言南至吕广俔西北至道林墓地四十亩东至贾守谅南至墓西至翟公谅北至道坊子地三十道南至翟嘉进次道西一段六十亩东至于可言西至张守仁北至道次北一段四十亩东至张守仁南至口韦谦让次东北地东西至道北至懿次北一段四十亩东北至道南至崔西至河次道四十四亩爰有首座奉润世寿八十有五僧夏五十八年非常众共在庄田恐年代远愿乃为虚废所託众僧之靠赖无依诚失彼之要期寔也之抱众言今后假馀缘勿典卖实为便永添福祐辨悮颂两堂云水尽纷拏王老诗能验正邪千古作家赵州老草鞋头带较些些柴册时群臣对先帝升遐有伯叔父兄在当选贤者冲人不德何以为谋臣等以先帝厚恩陛下明德咸愿尽心敢有他图必从汝等所愿我将信明赏罚尔有功陟而任之尔有罪黜而弃之若听朕命则当谟之唯帝命是从接见臣僚宣敕卿等久居乡邑来奉乘舆时属霜寒或云炎蒸谅多劳止卿各平安好想宜知悉赐进士等甲宣敕各依等甲赐卿敕牒一道想宜知悉赐进士章服宣敕各依等甲赐卿敕牒一道兼赐章服想宜知悉投坑伎诗百尺竿头望九州前人田土后人收后人收得休欢喜更有收人在后头墨鸦要识涂鸦意栖迟未得归星稀月明夜皆欲向南飞臻蓬蓬歌臻蓬蓬外头花花里头空但看明年正二月满城不见主人翁童谣青牛妪曾避路宫中语孤稳压帕女古靴菩萨唤作耨斡么国人谚五个翁翁四百岁南面北面顿瞌睡自己精神管不得有甚心情管女直直或作真欢萧岩寿语以狼牧羊安安百衲本作何得久长时谚偏邻之子不保业难得之妇不主家魏王谚宁违敕旨无违魏王帖子焚骨咒夏时向阳食冬时向阴食使我射猎猪鹿多得北辽遗事序辽国自阿保机创业于其初德光恢廓于其后吞并诸蕃割据汉界南北开疆五千里东西四千里戎器之备战马之多前古未有子孙继统二百三十馀年迨至天祚失御女真称兵十三年间举国土崩古人谓得之难失之易非虚言也硖石山青莲寺上方院铭记粤以释氏垂化教显多门金仁演西域之名东土传汉沙之典娑婆境内除十善而足可归依尘劳界中凭调御而顿逍热恼于是寺居幽邃掩映林峦观双峰之山危势上接云烟睹远岫之屈盘下生瑞气东窥藏阴之峭次化三泉西眺中录之山连其师谷南接伏牛之峤圣迹可量北望礼浮久钦灵德异境多端难期具载昔有疏王高僧远大师隐迹兹地响誉干坤帝泽垂慈群情普洽况山门累因郡侯巡礼躬亲数临蒙府主以蠲徭别垂惠施晨旦焚香誓报三友爰有泽郡邑信庞邵言等英哲一十馀人并乃栖心觉道恳志金园悟芭蕉之菲坚喻火中之莲莠遂以每年春景仕庶赏游特减净资清徒一设于是各抛尘境众醵珍财同崇石铭于楼台之前刊记立于大师之侧伏原国安谧四休和郡邑咸尧舜之风各家喜尊卑有庆聊冀始终后叙胜典法华寺重修募缘碣时迁岁暮堕残螮蝀之梁雨坏风吹打碎鸳鸯之瓦莫抽鹅眼之资必值龙华之会田氏建幢记大辽易州县固城中社田氏奉为含识兹幢之建氏子亲姑田氏与其夫彭城刘君遇协志而成者也田氏世寿衰残没绝嗣胤显以四仪整肃悟修方见于获密以三叶持明通速加于酬应若乃省力而功倍苗简而实繁销苦恼之醍醐沃烦痴之甘露者则莫善于总持之藏焉真言者殊圣首出群经之力莫有以持诵者天堂以之致有以宝祠银青光禄大夫建立幢碣葬祖葬父则见为子孙之礼盖全者哉投潭中偈溪涧岂能留得住终归大海作波涛无题佚句父子尽从蛇尽从蛇三字宋朝类苑七八引谈苑作并随龙阵殁弟兄空望雁门悲掌书记尝从其出入耶律兄及兄之子太平兴国中战没于大郡后耶律经旧战处览其遗迹作诗矩记其二句云和龙山石幢记大辽兴中府和龙山华严寺中有八百上堂僧民国朝阳县志十赵文建幢记大辽燕京涿州新城县衣锦乡曲隄里赵文奉为亡过父母特建佛顶尊胜陁罗尼幢朔二十一日时李让砚瓦题记西京仁坊李让罗上澄泥砚瓦记寄夫诗垂杨传语山丹你到江南艰难你那里讨个南婆我这里嫁个契丹鼓吹曲五年一巡狩仙仗到人间问稼穑艰难苍生洗眼秋光里今日见天颜金戈玉斧临香火驰道六龙闲歌瑶到处皆相似天子寿南山残碑捐施名衔中京管内都僧录崇禄大夫检校太傅演妙大师赐紫沙门施锦栏僧衣壹中京管内僧录判官谨行大师赐紫施钱两贯文僧云净僧智蠲云法开泰寺首座忆先大师赐紫施钱两贯文智诠守镇国寺显正大师赐紫显正施钱壹贯文志淳息灯师训禅寂寺智觉大师施钱壹贯文志运撝运超运曦开泰寺赐紫讽诵大德施钱壹贯文法德恒志寂守道善常非和开泰寺赐紫念旧大德施钱壹贯文鉴开可宝准善法宗运鲜省运昙开泰寺赐紫报恩大德施钱壹贯文京德感法朱路可可成开泰寺希圆大德赐紫施钱壹贯文少法规弘宝惠又绍躬智微惠丰开泰寺精修大德赐紫施钱壹贯文三学寺主行大德秘质禅寂寺崇净大德赐紫三学寺律法师净业大德赐紫开泰寺临坛大德绍隆戒学院摄持大师赐紫三学寺论法师运志镇国寺主雄进大德沙门德远知足院前成州管内僧政弘教大德赐紫开泰寺讲法花上生经讲意讲院严净新罗大师开泰寺讲经论希觉大德开泰寺尚座开教大德继宗洗浊三学寺法师诠常大德赐紫开泰寺法大德继英开泰寺智闰碑阴镇国寺前尚座辩大德智雄守智镇国寺祠主沙门可镇国寺前寺主超悟大德讲经沙门镜缘铭文内清析外昭明光辉象天日月心忽扬而顾照虽塞而不泄长毋相忘见日之光杨同桂潘故卷四有韩州古镜条记道光初元吉林将军文诚公富俊在昌图八面城得出土古镜一周围篆书三十一字背面楷书韩州刺史四字并称八面城即辽金时之韩州治未能断定属何代按金王寂辽东行部志韩州辽圣宗时并三河榆河二州为韩州城在辽水之侧常苦风沙移于白塔寨后为辽水所侵移于今柳河县又以州非冲涂即徙于九百奚营即今所治是也辽金虽均有韩州均属下刺史但八面城为辽韩州入金已改为柳河县金韩州在九百奚营即今吉林黎树偏脸城去八面城约百里此镜既由八面城出土应是辽物明光均不讳或是缺笔书写传刻补足者窦景庸女赐紫比丘尼造经记施主窦景庸相公女赐紫比丘尼乡贡律学张贞吉施手书张企征造经题记施主金紫崇禄大夫检校太傅行骠骑大将军知涿州军州事张企征妻夫人萧张氏男庆孙秦舜卿造经题记施主安次县秦舜卿为存亡父母办到经碑沙门惟和书僧惠纯刻萧拔烈造经题记施主昭信校尉行范阳县令萧拔烈县君独懒郎君三人长寿添寿冯家女女四人望儿师姑扂者南散冯儒造经题记施主范阳县西三城冯儒为亡父母办到经碑冯贵造经题记施主安次县冯贵为先亡父母办到经碑僧善隆刻造经题诗愿以此功德普及于一切我等与众生皆共成佛道刘丑儿刻造经题记大契丹国师中天竺摩竭陁国三藏法师慈贤译丙寅岁季秋成造刘庆馀造经题记施主静江军节度使知慈州军州事刘庆馀妻耶律氏斡离也公主造经题记施主斡离也公主为法界先亡善擢刻造经捐施题记西京薄司徒王长官共施钱壹伯贯文石经当寺大众施钱三百贯办碑一百五十条燕京马侍郎夫人施钱一百贯办碑五十条易州傅夫人并在城坛越共施钱柒伯贯文办碑共三百五十条易州开元寺大众施钱壹伯贯文造碑伍拾条燕京延洪寺大众施钱一百贯文造碑五十条燕京逸士张龙图书燕京孙衙内家郎中娘子施钱一百贯文造碑五十一条耶律永宁等提点造经题记知涿州军州事耶律永宁提点通判涿州军州事骑都尉借紫郑韶同提点朝散大夫尚书户部郎中通判涿州军州事骑都尉借紫郑韶同提点静江军节度使银青崇禄大夫检校司徒知涿州军州事耶律永宁提点季香等书经题记石经寺讲经论校勘沙门季香李慎言书吴永刘子庸书经题记安次县乡贡进士刘子庸书萧德顺造经记永清军节度贝州管内观察处置等使金紫崇禄大夫检校太尉使持节贝州诸军事贝州刺史知涿州军州事兼管内巡检安抚屯田劝农等使兼御史大夫上柱国兰陵郡开国侯食邑一千五五户食实封一百五十户萧德顺提点石经云居寺讲经律论沙门季净校勘邵李慎言书邵文佶萧知善等造经记朝请大夫行尚书吏部郎中通判涿州军州事邓愿司提点静江军节度使检校太傅知涿州军州事萧知善提点石经寺讲经论校勘沙门季香吴经造经题记施主修武校尉银青崇禄大夫兼监察御史武骑尉吴经妻吕氏男众僧奴斋师让妻阿石造经题记施主良乡县十渡村住人齐师让妻阿石奉为生身父母法界众生同登觉岸齐信武造经记施主滦州齐信武路茜妻田氏造经题记施主忠翊校尉银青崇禄大夫兼监察御史路茜妻田氏善权造经题记施主当寺参禅比丘善权奉为生身父母法界众生善进造经记施主五花院尼善进为生身法界父母隐名造经题记施主不显名天庆元年造石经山云居寺校勘讲经沙门即性佐移离毕萧相公墓志铭三惑尚乃五音人之所能心罔不达闻诗嘉公之行特授御史中丞日严霜宪勋高众署果叠升于华贯固用参于枢府改授两任枢密副使须择巨寮俾清奥壤改最改授上京留守临知诸行宫都部扶己正两京理同一府同政事门下平章事睠重驻永慈之部常趍象魏之班无宜州北闾山西附先令公之茔封启不逾孝奉舅姑礼禋祖弥齐体罄如宾之封水郡夫人用承渥泽忽淹泉台遗烈馀芳洪傅当代贞魂幽咸登仕路盖宏庥而是假殿馀力以可图艹干蠹之称匪日而俟长曰慎徽如京使留守相公女横帐耶律氏为妇次曰慎微崇德宫副部署银青崇禄大夫检校句当衙内步军都指挥使娶小字逵烈次射娶横帐袅姑相公重积庆宫都部署耶律毕家女并幼唐朝之瑀琯奉上嗣庆门骑此志另有契丹字志文至高丽谕降书大辽开国二百馀年中被女真侵犯又将百年其女真所陷诸邑尽行收复惟婆速路一城不下累次攻讨方得乞降官吏依旧任使百姓亦依旧安业尔若不降附即遣大军杀戮的无轻恕致高丽谕降牒两国相战徒杀无辜之民宜遣信实大臣奉表归款圣宗陵墓幢记国难于浚都诱天于庙舍爵于庭文德敷而剑鲁卫邻欢方固国讣俄臻继督世宇氓严天类帝治臻垂拱既辶返于帝乡植璧在坛徒执书于皇太后抚柩衔哀临朝称制遗弓有中宸望开银榜以建储既安社稷之基遂考而积惨以月十八日扶护御衬权厝于倦勤政务尝因时豫亲卜冈茔岂比象耕远后钦奉遗言躬临吉地诏台臣而莅典程日十日移窆于新营庆州之攒涂殿由是搏直压澶亭金道踪于圣相曹利用首贵书乞刑而页酉子仍岁右第一纸咸究丘封表域既尽于皇堂衾衤遂旅庭悲于丧考群方禀朔赗陈输会葬之琛皇帝王覆四方虽居至怅俯临于远龙扌帟犀鞟移輴瞻徒思于北阙雀台凝望永右第二纸绩崇重法如忘功于亭育屣遗引造禾宝女之扌路则万行首楞严宣妙陁罗尼幢一座征求楚以攫楹鸾鹫翩翻而陁焕秘密之文上恭结华光之印瑞气于重峦灵圣以悲心拥护如十地尘霑穸右第三纸张世俊造幢记乡南阳里张世俊等奉为进士张定撰苟未能为幢于坟则是为不孝也尊胜陁罗尼幢记花严经沙门志诠恭为同证觉道次男僧善觉次男俗杨亻口房兄杨文质杨文显房侄杨守敬房侄杨守成房侄杨守纯房侄杨守均大辽四年岁次辛未秋九月甲申朔初二日申时建故灵塔记宛平县西关人也父李祥母王氏师自十一寺主为师施经受具自后偏习经论于大僧腊二十二茶毗二十六日建法弟比丘尼沙门智勤上心下庞延则造幢记丁亥六日壬辰时俗前针御史武骑尉庞延则敬为亡兄延念慈尊寿年六十有二正月二十九日因疾以为记尔叔仁贵弟延珪南面权延都哥出家弟留还丹破迷歌传闻世人有金丹学者如麻达者难不在水不在山原来只是在人间咫尺还丹人不识子后午前气里觅扣齿击鼓数千般要觅金丹转见难闭止藏睛犹定思口内出时听不得将为此法便上天原来痛痒不相干百日行气不见功只到老死一场空圣人行气自消息身命不从气里得闭气肚大面又黄谩将行气劳心力何人行气得升天甚人行气得延年千人行气千人死烹钅柬金液不如此神仙大道只凭丹一还可以住千年三十六气安神法子后午前无住歇又叹愚人爱参禅一缘一会斗巧言言尽口诀难免死真个佛法不如此真个佛法便是道一个孩儿两个抱二气合成一粒丹更于何处觅神仙真铅真汞真龙虎不识刀圭到处取若会法一句言便知铅汞识金丹金丹要会非难会人心狡猾生朦昧眼前觑着不认真认着行气悮子身妄识行气几时通金丹百日便成功三田长得黄芽在万年之中身不坏子后当行四个功阴阳相下总相通外取阴来阳有里颠倒思量全在已左手捉着青龙头右手拏住白虎尾一时人口渐甘甜方知此物能香美只此便是水中金妙达玄门具个理易服从道诗抛离火宅三千指屏去门兵十万家黄龙祖师铜像碑岁饥偷儿入山窃神师像至涧中重不能举欲碎之祖师大喝响震崖谷偷儿惊散翌日仍舁上山一无所毁契丹风土歌契丹家住云沙中耆车如水马若龙春来草色一万里芍药牡丹相间红大胡牵车小胡舞弹胡琵琶调胡女一春浪荡不归家自有穹庐障风雨平沙软草天鹅肥胡儿千骑晓打围阜旗低昂围渐急惊作关角凌空飞海东健鹘健如许韦冓上风生看一举万里追奔未可知划见纷纷落毛羽平章俊味天下无年年海上驱群胡一鹅先得金百两天使走送贤王庐天鹅之飞铁为翼射生小儿空看得腹中惊怪有新姜元是江南经宿食伴宋使杂谈二则隆庆者隆绪之弟契丹国母萧氏之爱子也故王以全燕之地而开府焉其调度之物悉侈于隆绪尝岁籍民子女躬自扌柬择其尤者为王妃次者为妾媵炭山北有凉殿夏常随其母往居之妓妾皆从穹庐帟幕道路相属虏相韩德让尤忌之故与德让不相叶也萧后幼时常许嫁韩氏即韩德让也行有日矣而耶律氏求妇于萧氏萧氏夺韩氏妇以纳之生隆绪即今虏主也耶律死隆绪尚幼袭虏位萧后少寡韩氏世典军政权在其手恐不利于孺子乃私谓德让曰吾常许嫁子愿谐旧好则幼主当国亦汝子也自是德让出入帏幕无间然矣既而酉冘杀德让之妻李氏每出弋猎必与德让同穹庐而处未几而生楚王为韩氏子也萧氏与德让尤所钟爱乃赐姓耶律氏政苛刻幽蓟苦之围桑税亩数倍于水旱虫蝗之灾无蠲减焉以是服田之家十夫并耨而老者之食不得精凿力蚕之妇十手并织而老者之衣不得缯絮征敛调发急于剽掠加以耶律萧韩三姓恣横岁求良家子以为妻妾幽蓟之女有姿质者父母不令施粉白弊衣而藏之比嫁不与亲族相往来平晋阳知燕民之徯后也亲御六军传于城下燕民惊喜谋欲劫守将出城而降以燕城大而不坚易克难守炎署方炽士卒暴露且久遂班师焉城中父老闻车驾之还也抚其子叹息曰尔不得为汉民命也伴宋使谈程辽海即东海东海二字王引作辽东也三字乐浪玄菟之地皆隶焉辽海民勇劲乐战岁间阅以为渤海都北至上国一千里即林胡旧地本名林荒虏更其名曰临潢府国之有潢水故也皮室相公为留守西至炭山七百里炭山即黑山也地寒凉虽盛夏必重裘宿草之下掘深尺馀有层冰莹洁如玉至秋分则消释山北有凉殿虏每夏往居之西北至刑头五百里地苦寒井泉经夏常冻虏小暑则王引作即往凉殿大热则王则引作即往刑头官属部落咸辇妻子以从野韭诗野韭长犹嫩沙泉浅更清伴宋使谈程灵河有灵锦显霸四州地生桑麻贝锦王引漏贝锦二字东东上王引有又字至黄龙府一千五百里虏谓黄龙府为东府有府尹留守之属以上十五字王漏引为东京又东至高丽女真四千里伴宋使杂谈二则东北百馀里有鸭池鹜之所聚也春种稗以伺鹜肥则往捕之上国西百馀里有大池幅员三百里盐生着岸如冰凌朝聚暮合年深者坚如巨石凿之为枕其碎者类颗盐民得采鬻之上国之地北有秣苴国有铁骊国二国产貂鼠尤为温润岁输皮数千枚伴宋使谈程崧亭关在幽州东二百六十里虎北口在幽州北三百里石关门在幽州西一百八十里其险统悉类虎北口皆古控扼奚要害之地也虎北口东三十馀里又有奚关奚兵多由此关而南入山路险隘止通单骑醉义歌晓来雨霁日苍凉枕帏摇曳西风香困眠未足正殿转儿童来报今重阳吟儿苍苍浑塞色客怀衮衮皆吾乡敛衾默坐思往事天涯三载空悲伤正是幽人叹幽独东邻携酒来茅屋怜予病窜伶仃愁自言新襄秋泉麴凌晨未盥三两卮旋酌连斟折栏菊我本清癯酒户低罒倚怀开拓何其速愁肠解结千万重高谈几笑吟秋风遥望无何风色好飘飘渐远尘寰中渊明笑问斥逐事谪仙遥指华胥宫华胥咫尚未及人间万事纷纷空一器才空开一器宿酲未解人先醉扌嶲樽挈近花前折花顾影聊相戏生平岂无同道徒海角天涯我遐弃我爱南村农丈人山溪幽隐潜修真老病尤躭黑甜味古风清远途犹迍喧嚣避遯岩路僻幽闲放旷云泉滨旋舂新黍爨香飰一樽浊酒唿予频欣然命驾匆匆去漠漠霜天行古路穿村迤逦入中门老幼仓忙不宁处丈人迎立尾杯寒老母自供山果醋扶扌嶲齐唱雅声清酬酢温语如甘澍谓予绿鬓犹可需谢渠黄发勤相谕随分穷秋摇酒卮席边篱畔花无数巨觥深斝新词催闲诗古语玄关开开怀属酒谢予意村家不弃来相陪适遇今年东鄙阜黍稷馨香栖畎亩相邀斗酒不浃旬爱君萧散真良友我酬一语白丈人解译羁愁感黄请君举盏无言也与君却唱醉义歌风云不与世荣别石火又异人生何荣利傥来岂苟得穷通夙定徒奔波梁冀跋扈德何在仲尼削迹名名一作命终多古来此事元如是毕竟思量何怪此争如终日且开樽驾酒乘杯醉乡里醉中佳趣欲告君至乐无形难说似泰山载断为深杯长河襄酒斟酌之迷人愁客世无数唿来稻稻一作搯耳充罚卮卮一作之一杯愁思初消铄两盏迷魂成勿药尔后连浇三五卮千愁万恨风蓬落胸中渐得春气和腮边不觉衰颜却四时为驭驰太虚二曜为轮辗空廓须吏纵辔入无何自然汝我融真乐陶陶一任玉山颓借地为茵天作幕丈人我语真非真真兮此外何足云丈人我语君听否德则利名何足有问君何事从劬劳此何为一无为字卑彼岂高蜃楼日出寻变灭云峰风起难坚牢芥纳须弥亦闲事谁知大海吞鸿毛梦里蝴蝶勿云假庄周觉亦非真者以指喻指指成虚马喻马兮马非马天地犹一马万物一指同胡为一指分彼此胡为一马奔西东人之富贵我富贵我之贫困非予穷三界唯心更无物世中物我成融通君不见千年之松化仙客节妇登山身变石木魂石质既我同有情于我何瑕隙自料吾身非我身电光兴废重相隔农丈人千头万绪几时休举觞酩酊忘形迹湛然文集八卷十三刘承嗣墓志铭公者世出王公时推贤哲龙章凤姿之异玉昆金季之良非享大名任专城之郁郁后霑小禄列环卫之区区况乎南北京都壮丽地宅故旧州里殷繁户民返攘衬以悲哉屈英才而甚矣公讳承嗣本出陶唐之裔有兴炎汉之宗君临万邦庆流千载后失纂承绪终复更霸之图烈祖仁恭文武英雄帷幄筹划清燕都之万井慑玄塞之一方莫大崇高有诸片欠载皇考守奇平州刺史横海军节度使太保深晓韬钤早分节制白羽过于七扎彤礻詹显于六条守职东州家国有亢龙之悔方归北阙宾王崇振鹭之班生还本朝善终横海公即太保之第四子也非常仪表稽古聪明修文质之彬彬正家人之口高口高早彰孝道贲立园之戋戋俄历官途从大夫之济济初授银青光禄大夫守平州长史兼御史中丞股肱上都腹心为僚清镜鉴于妍嗤利刃通于盘错嗣圣皇帝都城大礼圣泽无私崇德报功行爵出禄会同二年加金紫光禄大夫检校尚书左仆射兼御史大夫上柱国后以宫车晏驾帝子承祧曾陈献替之谋是效忠贞之节天授皇帝天禄元年转司空守右威卫将军入亲严卫匪殚勤劳未及周星有颁恩命二年迁司徒忝联邦教有益时雍奉宣宜霸州城通检户口亲柘不茹不吐廉善廉能因奉宸衷别承委任四年除兴州刺史转太保有名祚道守职外台一郡迁从民四野荒榛之士舒苏凋瘵歌咏袴襦归复流亡壃理膏遇朝廷之更变随銮辂之駈驰因缘私门崇重释教创绀园之殊胜独灵府之规谋遽蒙任能俾辖若拙始绦宜州大内又盖嗣晋新居南北京城霖雨榷塌妥度板筑备历修完稠叠圣情谅假心匠周旋臣节咸若神功淹历年华获迁位序蒙天顺皇帝应历十二年有制左右骁卫将军得归燕京且言乐职旋盐银冶别立清规夫兼将相之名忽膏肓之疾从横邦计不在位之何陈盛大家声终降莫振应历十七年十月二十日薨于燕京私第享年五十有九朝市惊怛男女荒迷亲族隔于关山匍匐迎于棺柩至保宁二年岁次庚午十月己巳朔七日乙亥于霸州西原十五里杨氏夫人合葬焉礼也夫人即应天太后弘农郎中之爱女也公义重嘉偶悲早悼亡谢蕣华之正芳愿立垅之同穴礼必如归想无馀恨有契丹夫人牙思本属皇亲克修妇顺非分左右齐等糠糟念无偕老之荣恒有未亡之叹各生男女具载存亡男共九人所亡者长男宇弼为箕为裘如珪如璧居未阙抱疾忽终次男大猪掌上之珠苗而不秀次男小猪拟为大器俄送长殇次男宇晏已成官材不享世禄次男延哥才喜弄璋遽悲封箧见存者第六男宇杰且能干事必可承家次男兴哥远游追师志归就业次曰宝哥克聪克敏必达必闻次曰八哥遗腹尚幼女共适人所亡者长女适豪州副使李琼璋次曰适滑州节院使皇甫继绩次曰适于越王都提举使杨威仪皆发芳年各生宅相又兼数女美而处室命矣沉冥见存者第六女适银青光禄大夫检校太子宾客兼御使大夫上柱国杨隐芝纱帐各妹玉台佳巩上耳下次出家女幼居香刹恒护戒珠次女适齐王府记室参军朝议郎尚书司门员外郎赐紫金鱼袋冯玘钟爱殊伦好仇着代次女最喜年始龆龀公数亲昆仲咸着功名早分茅土之荣并拥旌幢之贵公风神爽秀谈论优闲经营继周邵之规仁惠齐龚黄之誉集会僚友酒如渑而肉如陵延接孤塞门如市而心如水深知机警不媚谗邪徒蔺轹于官资莫超腾于名秩牙璋金铉未显清朝藻镜冰壶永埋黄壤切以玘非侔坦腹夙忝知心聊旌录于平生庶唶鸣于冥寞濡毫落纸垂恩泪之数行刊石作铭播芳猷之后世词曰焕乎姓氏大矣家门汉帝宗族燕王子孙堂堂仪表翼翼晨昏弛张文武经纬干坤才高国器位下时勋兴州太守骁卫将军永谢白日不浪清芬千年封树曰太保之坟王裕墓志铭公讳裕字伏贞本有殷之苗裔姬周授命封微子为王因以命霸陵启汉晋祚流庆洪寔盛烈遗风灿然可曾讳郁唐推忠定功臣义武军节度使易定祁州观察处置等使开府仪同三司检校太师兼中书令北平王含象之秀气禀河岳之粹灵玉铭勋桐珪琉爵渭滨入兆定牧野之师地上授书帛鸿沟之策大父讳郁龙化州节度使开府仪同三司中书令两朝贵宠四辅公协契非人刘表南之託身得地窦融成河左之功积为华载贤烈考讳鹗龙化州节度使金紫光禄大夫检校太傅兼御史大夫上柱国封太原县食邑三佰户哲人应运命世隆宁恒温承龚之封季光启攀龙之质敏以流惠化以扬君世绪弥昌间出公即太傅之第三子也骨相英奇人才车荣风神疏朗当歧之年有公辅之量所精宣政涉猎四经豪气相高班超之投笔雄才自负笑李广之不天顺皇帝以勋阀之嗣立赏延之授西头供奉凤飞丹口终是云碧霄固宜捧日泊夫丞相秦王之守燕也以兵柄之重非鼎族其寻授卢龙军节衙内马步军都指挥使内定不战之外骋必胜之容宏规度师律肃口六军长高冠尽资乎二府功立戎名动就加顺州刺史崇禄大夫检校尚书右仆射使持节顺州诸军事行顺州刺史公下车之始起学劝农帷布政明能鉴物强御息心推恩于郡盖车授赐非独擅于颍州兰蕙席草声革今天皇帝嗣守昌运也钦委之命弥于前特加静难军节度使宁行州观察处置等使检校太保秩峻位隆入参互佑命之功出雄旌迎若经邦之业改授崇义军节度使管内观察处置等使崇禄大夫检校太保持节宜州诸军事行宜州刺史兼御使大夫上柱国进封琅琊郡开国侯加食邑五佰户建牙封爵爰崇勋赏之之镇矧境连海表地控句丽仁善邻非声畏若神明于三感化增乃德传人而事帝心俄以霍鸟诏飞龙旗入觐或参陪芝盖或侍燕桂宫适当富贵期荣无何膏肓遘疠中台坠彩上药兼虚干亨二年秋八月二日薨于行宫之私第享年五十有呜唿去时而父老攀留声喧紫陌来日而京骖惋慕悲动玄霄夫人清河张氏以辅佑之道成于家风以圣善之德于宗党闺门惟睦苹藻是修既违偕老之期但抱未亡之痛兄二人笋东头供奉官张八不仕弟二人频西头供奉官权归化州刺史温不仕并先公而殒邓林杞梓瀚海鲲鹏兰桂异质以齐芳韶武林殊音而并美克昌门祚占继业以为裘遽浪风猷竞光悲于逝水子七人长曰瓒银青崇禄大夫检校尚书右仆射行通事舍人兼御史大夫上柱国次曰珌左番殿直次曰琢崇义军衙内都将次曰珏崇议军山河指挥使次曰玉崇义军节院使次并幼兰田瑞宝臣门卦灵锋咸荷朝荣必成堂扌冓僻地而饮瞻泣血号天而殒日山上用下心女三人尚幼并在室以来年十一月八日葬于建州柏山之先茔礼也公卓卓英风汪汪轨度蕴韬略运枢奇虽颜闵之诗书良平之智计无以过也加以重分又轻货财美风仪善言典务于赈卹执于谦恭不以声色回其心不以利赂其行方登台座不享遐龄附会者茹叹含酸向慕者均哀共感晟获尘叨预搢绅虚陵谷以迁纪珪璋之景行尤斩作直叙铭云有殷之裔维岳之精乃父乃祖弈茺台衡功德为国干桢唯公间出袭爵联荣公麾重寄富俗强兵本仁祖义口物咸亨抑强抚弱道直公清是戒宠若惊宽刑善政砺节廉平屡承丹诏入觐皇明沉痾遄遘数俄盈芝焚蕙叹柱折山倾风烟惨色朝野伤情卜宅远日适葬大茔云台讠赞众石椁镌秋兮万祀玉振兮金声王奉诸墓志铭曾祖公讳裕字伏贞本素有殷之苗裔始授命百家为王因命氏焉陟启汉图义献达晋流庆长远洪风寔煞盛烈遗风可述曾讳郁龙化州节度使开府仪同三司守中书令含辰家之秀气禀河岳之粹灵主开铭勋桐珪琉爵渭滨入兆是牧野之师地土授书早决鸿沟之策祖父讳鄂龙化州节度使金紫光禄大夫检校太傅兼御史大夫上柱国封太原郡开国子食邑五百户大父讳睿崇义军节度使管内观察处置等使崇禄大夫上柱国封琅琊县开国男食邑五百户公即太傅长子也年二十上授西头供奉官二十二上加银青崇禄大夫检校工部尚书行通事舍人兼御史大夫上柱国三十有二孝感皇帝加积庆宫汉儿副部署金紫禄大夫检校尚书右仆射兼御史大夫上柱国以统和二年春三月十二日薨于行宫之侧呜唿哀哉赴卦而班行欢来时而京骖定慕悲动云霄妻乃河以南制置使守中书令第三之子户部使太保之长女也六人一人左番殿直玢次崇义军节度衙内都指挥使琢次崇义军节度山河直指挥使奂次崇义军节院使玉妹二人并在以来年十一月十五日葬于建州柏山先茔尊胜陁罗尼幢记易曰善不积不足以成名书云福善祸淫天之道也是知善中之善孰过三业精纯名中之名曷尚一如察页火敻邑众等内外双修行解两全温修后路之言崇乎秘密邻窣睹波之胜地建以石幢所谓四郊无垒八来王少女行而甘雨时长男威而禾稼实尘霑影覆之利形影如言见闻随喜之流金石固德无穷受益书不尽言以示将来序之云耳统和十年岁次壬辰十月辛酉朔十二日建常遵化墓志铭公讳遵化字世昌常山郡人也详夫夏禹方兴秦婴不道遇龙而本光得氏斩蛇而始称尊然后子孙递生迄由不泯考讳宾嗣字仁继前霸州观察判官金紫崇禄大夫检校尚书左仆射兼御史大夫上柱国位持虎节方俟雄飞早食禄于先朝久依于大国公侯未厕伯子无成身与愿违祸及天降公则左仆射之子也白麟一角丹凤九包量江海之同深操松篁而合雅公幼而聪愍长以刚直辩理从童登场得第闻孝悌于乡里达声誉于朝庭则知玉出海心本是礼天之器松生山昆顶终为建厦之材应历十年除授霸州文学参军可谓亭亭心计太初之朗明怀磊磊舌端王衍之雌黄在口保宁元年授将仕郎霸州归化县令固得劝课农事应奉皇泽屡见丰饶略无悬阙保宁八年授霸州观察判官加试大理司直兼监察御史莲花幕下施安民恤物之方细柳营中展战胜强兵之策次年可赐绯鱼袋至干亨五年授干州观察判官起授朝议郎霸郡有去思之咏干都兴来暮之谣至统和五年授崇德宫汉儿都部署判官勤劳王室夹辅霸图吏畏镜清人许弦直至统和九年授广德军节度副使改授银青崇禄大夫检校左散骑常侍政声溢茂谠议洽闻彩凤飞咫尺见摩霄之势洪钟欲扣逡巡闻彻梵之音至十四年再授广德军节度副使民惟怀惠吏不敢欺但从公而塞私能遏强而抚弱至十九年授上京军巡使京内巡检使顿得盗贼并迹豪户洗心巷陌宽而舞手行辰夜静而启门卧二十四年奉命授朔州榷场都监山积宝货功作云兴宣布王猷发挥帝命年终官毕返驾归朝圣睠益隆群望允瞩至二十五年授辽西州诸军事辽西州刺史九天之恩泽才展二竖之使争来催忽染小疾药无征愈于当年六月二十五日殁于行朝西南五里之隅春秋六十有五一子一孙扶护灵舆来归故里以二十六年二月十七日葬于霸州西北隅公先娶于南王番汉都部署使女罔尽衾欢早先殒逝次娶故滑州令公之孙也彰武军节度使之女也不终偕之期偏积失鸾之恨有子三人长曰守一次曰守节不待升迁俱先丧殁次曰守麟广德军节度都知使闻诗礼以惟精奉德言而不辱有女五人长适广德军节度山河使耿阮次适彰武军节度都军使安信次适保安军节度院使窦昌懿次二在家未适孙儿一曰延寿非只号于家尔亦终成于国器公先烈不坠后嗣可观生世六十有五年干事四十有三载厥中盛迹不可殚论宽勐相须动静不失今既瑞星南陨逝水东倾金章不显于清朝白骨永埋于厚土幸承相请难禁鄙词违阻能人强为铭曰公之年鬓雪净霜清欲思身退都为功成公之遘疾药石无征灾口二竖梦奠两楹瑞星南陨逝水东倾一子扶护九族哀诚来归故里附葬西茔塞山日落古陌风惊写公影貌录公勋名一铲贞石永闭佳城胡化石棺铭辽州观察判儒林郎试大理直云骑尉胡化重熙七年刘日泳墓志铭天文设而日昊月亏焉能久照地理布而出崩谷尽亦非长存乃有二王贵胤五贤灵禀星辰而孕粹门传钟鼎家播簪缨创业成基始兴隆于燕谷封官迁爵乃荣茂于柳城史不绝书世济其美祖讳承嗣州刺史上从帝理下顺民心劝郡内以兴农至景处而去考讳宇杰左千牛卫将军知彰武军节度副使事心同秋月惪讶朱弦恒股钱于井中常悬鱼于户外公乃将军之长子也真气凌云精诚介石未居廓庙之器寔为社稷之臣事载经朝美谈人公讳日泳将门后嗣志绍前勋善骑射而诗书尊德义而明礼乐公乃初入仕圣宗皇帝以勋旧之臣子有干济之功才乃议褒昇罔循资当合门祗候方周五纪蒙恩除授西头供奉官银青崇禄大夫兼监察御史武骑尉在公既彰于勤瘁进秩宜处于保严改授中京天积库副使银青崇禄大夫检校国子祭酒兼监察御史武骑尉实货是重慎择公廉府库洪盈宜扬清洁改授上京大盈库副使银青崇禄大夫检校国子祭酒兼监察御史武骑尉未馀周纪特遂高迁改授中京绫锦使银青崇禄大夫检校国子祭酒兼监察御史武骑尉灵霍鸟飞来暂留华表仙槎去俄泛明河改授银青崇禄大夫检校国子祭酒使持节遂州诸军事遂州刺史兼监察御史云骑尉辽府叛乱东国遄征护黎民以无伤御一郡而能守俄降星使拜捧丝纶改授银青崇禄大夫检校客使持节来州诸军事来州刺史兼殿中侍御史飞骑尉未馀半载又拜亲恩为残民以无居自良臣安抚改授银青崇禄大夫检校工部尚书使持节润州诸军事润州刺史兼御史中丞护军疲民颂美达凤阁以知名圣宗赐龙纶以褒谕又蒙加检校尚书右仆射兼御史中丞柱国滞事备作百之表仪窘乏皆丰为千载之领袖匀行庆将于超迁加检校司空彭城县开国男食邑三百户移伦寻叙庶绩咸熙为老幼以宁均输租赋而不等邻具有节察以无私受宣诏而遍历州封临边景而颁行通检御案攒毕美爵仍迁改授银青禄大夫检校司空使持节宿州诸军事宿州刺史充本州团练使兼御史中丞柱国彭城县开国子食邑五百户公以直道虽行壮图未展愿求民瘼以报君恩然乃位至藩离禄隔节钺操洁谁并执贽孰同每在于乡闾也出则宝带珍裘金鞍骏马入则雕梁峻宇青丹楹以重熙拾年柒月拾壹日薨于兴中府南和州私宅至当年拾月拾贰日葬于府西南坟岳之际附先茔礼也妻二人先娶燕京故永兴宫使梁公之孟女惠睦宗亲礼严阖门未终琴瑟却返蓬莱次娶故翰林使李公之仲女淑德有闻令仪不忒难违仙限返归巫山有子六人孟曰从敏任神水县商麴都监未馀载纪俄逐逝波仲曰从举娶故尚药奉御李公之长女次曰从文娶燕京故制衙提辖使梁公之孟女金未在镕凤将巢阁谷莺而方迁乔木池蛟而欲兴而又素颢星辉银河皎洁而姻缘美丽孀闺而邂逅相逢岂假良媒自有晨月之会宁劳蹇手暗契牛女之期梁氏乃虽在于香闺又于孤嫂杨氏暮矛攵长得壹儿名曰从质澄清碧沼难潮百谷之偃亚青松莫接千仞之顶成允成唯忠唯孝早亲南国已浮鱼水之欢不弃东都永结丝罗之愿乃砌绿珠名曰韩氏次曰湘拘外务名列内臣优出入于金门近侍从于玉琏娶故兴中府节度使左威卫上将军公之仲女次曰济故尚药奉御庄公之第六女才同幄使返瑶池次曰润年方弱冠未卜宜家有女三人未笄年尽昇月窟次乃孙童而奉行数各不单彰幼女以太极仪名宁排俱显公乃际会千载佐佑三朝询事而好闻正言行己而不拘小节言诫谟迹识冾变通启宸襟倾注人望品位高而如岳子孙盛而如公之年高乐于闲适早官宦近慕津根遂薙于遗基再经营于广厦形胜如故制度唯新功既毕于金田福当延于宝祚恃伝永劫愿记贞珉万象明而拱辰星自坼百川广而齐物逝水不迥追罔极之恩全奉先之孝已占远日尤衔陵岵之哀未刊贞珉深起为之虑爰赍亟翰早熬勋广眉寿当届柒拾壹而终矣湘兰署荣名企公之前列金门专制迹公之后陈十年有倚王之一抱绝之痛乃窥遗翰见託斯文哭于寝门指九原而永诀铭之贞石期万祀以存湘忝以不才谨为铭曰嵩岳之灵昂宿之精生为民秀出为国桢傥才辩纵横迭居莘显屡建功名池蛟方跃巢俄倾鹭怛人晾位皇情龙山愁色狼水长斯文不朽永记佳城重熙拾伍祀孟冬月拾石匠都刘尧水记抄本夏蕴石棺记大契丹国故左班殿直银青崇禄大夫检校左班骑常侍兼殿中侍御史骑都尉谯国郡夏公讳蕴以重熙纪二十禩岁在军阏律中仲吕蓂生十有一叶乙时迁葬于中都南十里田庄之地原夫人清河张氏袝焉故直书其事愧于不文庸为记尔张宁石幢记清宁二年丙申岁九月小庚辰朔二十九日乙时葬前随驾马步军都孔目官张宁男文质葬讫赵匡禹墓志铭虎之变龙之兴圣主应一千之运星之精月之粹贤臣符五百之期所以尧勋践祚八元杰出以匡扶周发开阶十乱挺生而翊赞宫邻协契今昔同规公讳匡禹字致君其先天水人也轩辕之后伯益分宗中衍肇列于诸侯造父始封于赵邑本仁祖义积德累功宣子假寐于晋朝充国论兵于汉代天之福善时不乏贤噫皇朝以来人杰相踵者我天水公之世家谓焉曾祖讳元遂字善利守太子宫门郎因官蓟北家于卢龙为郡人也扬雄位下虽抑良图于民门高自繁馀庆祖讳思温字文美协谋静乱翊圣功臣燕京留守卢龙军节度管内观察处置等使开府仪同三司检校太师兼侍中行幽都尹上柱国开国公食邑一千五百户赠太师卫国公萧相西留关中底定寇恂东委河内富强烈考讳延宁字大武推忠佐命翊圣功臣保静军节度使特进检校太尉开国侯食邑一千户旌旄重奇河洛要冲蕴佐命之雄才奋经邦之大略两朝事主内罄一心十乘分辕外荣九族公即太尉次子也冲和植性淳粹凝姿自佩之年深怀英慨以良弓之子渐历官常初仕授西宫使圣念方新民情式协运渊谋谋而断莅庶事以知方是时东韩作梗不遵王命公乃荐膺明诏俾遂徂征鞠旅陈师始严于开托解纷排难终至于清平遂改授麓州刺史兼加勋宪超常限也梁集守于并郡彰治最之名黄霸任于颖川霭政殊之誉上乃素知廉恪备察政能特加遂观察使银青崇禄大夫检校太保兼御史大夫上柱国知临海军节度使事公乃覃信惠去烦苛劝农桑缮庐舍考未三载治洽一同名既显于优弘身忽衍于调裕泰山颓坏宣尼曳杖而告凶洹水悲歌声伯泣琼而言梦以开泰八年岁次己未九月戊午朔十日薨于建州之私第享年六十有九即以十年四月九日葬于州之南白杨口从先茔礼也前夫人清河郡君张氏故仁博州刺史司徒之女以九年六月一日卒已袝于穴次夫人萧氏故护卫相公之女先公而逝今启公之茔合袝礼也有子十人长曰为臣西南面安抚副使次曰为春前永丰库副使次曰为果守右领军卫上将军天德军节度使检校太尉并食邑等次曰为佐侍卫亲军神武左厢都指挥使检校工部尚书次曰为干沂州刺史次曰为带随驾仪鸾副使次曰为礼不仕次曰辖麦早卒次曰为霖右班殿直次曰为航保静军节度使金紫崇禄大夫检校太尉并食邑等皆绍家声佥怀公器臧孙佐鲁爰观有后之征敬仲在齐遂享其昌之福由一时之积善致迭代之联荣有女三人长适中京内园使王匡旻次适厅头都批挥使刘从心次适登州刺史卢士正公恢弘盛节倜傥奇材清贞含君子之风雅重得大臣之体行己以肃恭示人以公正跻重位不华于车服处私家必整于衣冠门无杂宾府绝奸吏勋绩备光于史笔政声咸在于民谣无何龙正吟而云忽消川未济而舟已失天不与也人不幸耶非知之矣悲夫次男为航以乌占告吉马髡将封追前烈而思显扬赍遗行而许论讠巽濬早承庇荫末预云玄奉先愧乏于孝恭颂德惭刘于才藻怀恩氵丽涕且倍于常青闻命属词但征于实录谨为铭曰维嵩降灵奇人挺生才兼文武道焕丹清豹下南岳鹏飞北溟公侯爵位将相权衡经纶着业忠亮推诚亨途未尽景命俄倾既占远日欲闭佳城烟云色兮愁而结泉熘声兮怨以凝惧高岸兮有迁变勒贞石兮志功名清宁六年岁次庚子四月己未朔九日丁卯建石碑刻记大康八年九月十日十差到通引官行者直属今尖新来一十人四十八万古永记姚墓志铭公讳幼合门祗候退历外差位西头供奉官乃唐开元梁文贞公之远裔也皇祖左金吾卫大将军上柱国吴兴郡开国公讳景祥皇考太子洗马官石城长母曹氏追封谯国县太君从兄荫也公有昆弟二人兄长讳球复西上合门使陇州团练使今充南宋正旦国信副使皇朝谓之和重委弟曰玢起登州刺史知东上合门副使公妻刘氏有女三长曰龟龄适会稽郡康纯即公之别出也次曰蔓璋未适次曰安璋尚幼公因服母丧哀悼日久灾疾浸至于天庆七年夏四月二日不厌而卒享年四十四以家贫权窆于柳城东墉下洎秋九月二十七日兄特加常制举以棺橔为之衣衾从母太君輤车引葬于先茔其兄也孝友如是公少无嗣然终亦不惧焉惟出入以义死生以义人畏难御者慷恺而易御世畏难敌者骨鲠而易敌公之赋性也如此轻富贵以若无委贫塞而自任进亦如之退亦如之公之知命也如此斯二者人之所难也苟不述以文不刻于石而后岂知公之节义耶铭曰公之来兮何逡巡公之去兮何仓卒位虽卑兮气益高身虽往兮名不殁节义莫夺兮霍氏徒卢富贵难动兮轲心仿佛呜唿公之后兮夫复何言千载孤坟空白骨