资治通鑑前编钦定四库全书史部二资治通鑑前编编年类提要等谨案资治通鑑前编十八卷举要三卷宋金履祥撰履祥有尚书表注已着録案柳贯作履祥行状曰司马文正作资治通鑑系年着代秘书丞刘恕作外纪以记前事顾其志不本于经而信百家之说不足传信乃用邵氏皇极经世书胡氏皇王大纪之例损益折衷一以尚书为主下及诗礼春秋旁採旧史诸子表年系事后加训释断自唐尧以下接于资治通鑑勒为一书既成以授门人许谦曰二帝三王之盛其㣲言懿行后王所当法战国申韩之术其苛法乱政亦后王所当戒自周威烈王二十三年以后司马公既已论次而春秋以前无编年之书是编固不可莫之着也云云葢履祥撰述之意在于引经据典以矫刘恕外纪之好竒惟履祥师事王柏柏勇于改经履祥亦好持新説如释桑土既蚕引后所谓桑间为証释封十有二山濬川谓营州当云其山碣石其川辽水以笃公刘七月二篇为豳公当时之诗非周公所追述又以七月为豳诗笃公刘即为豳雅皆不免于臆断以春秋书尹氏卒为即与隠公同归于鲁之郑大夫尹氏尤为附会至于引尚书记异于周昭王二十二年书释氏生则其徴引羣籍去取失当亦未必遽在恕书上也然援据颇博其审定羣説亦多与经训相发明在讲学诸家中犹可谓究心史籍不为游谈者矣履祥自撰后序谓既编年表例须表题故别为举要三卷凡所引经传子史之文皆作大书惟训释及案语则以小字夹注附缀于后盖依朱子纲目之体而稍变通鑑之式后来浙江重刻之本则举要为纲以经传子史之文为目而训释仍错出其间已非其旧又通鑑纲目刋本或以此书为冠题曰通鑑纲目前编亦后来所改名今仍从原本与纲目别着于録以存真焉干隆四十六年十二月恭校上总纂官纪昀陆钖熊孙士毅总校官陆费墀通鑑前编前序朱子曰古史之体可见者书春秋而已春秋编年通纪以见事之先后书则每事别纪以具事之始末意者当时史官既以编年纪事至于大事则又採合而别记之若二典所记上下百有余年而武城金縢诸篇或更数月或歴数年其间岂无异事盖必已具于编年之史而今不复见矣履祥按竹书纪年载三代以来事迹然诡诞不经今亦不可尽见史记年表起周共和庚申之嵗以上则无纪焉歴世浸逺其事往往杂见于他书靡适折衷邵子皇极经世独纪尧以来起甲辰为编年歴胡氏皇王大纪亦纪甲辰以下之年广汉张氏因经世之年颇附之以事顾胡过于详而张失之简今本之以史子传纪附之以经翼之以诸家之论且考其系年之故解其辞事辨其疑误如东莱吕氏大事记而不敢尽倣其例起帝尧元载止周威烈王二十三年接于资治通鑑名曰通鑑前编昔司马公编辑通鑑先为长编盖长编不嫌于详而通鑑则取其要也后之君子或有取于斯焉要删之以为通鑑前纪是亦区区之所望也峕景定甲子正月丁丑朔仁山金履祥吉甫序通鑑前编者仁山先生之所着也先生姓金氏讳履祥字吉甫婺州兰溪人自言世本项氏其先项伯入汉以恩赐姓曰刘暨五季呉越有国避武肃王嫌名从文更为金氏先生幼知向方长而好学天文地形礼乐刑法田乘兵谋隂阳律厯之书靡不毕究及壮事文宪王先生柏从登文定何先生基之门讲贯愈精造诣益邃何先生盖受业于黄文肃公榦文肃公则朱子之高第弟子也先生尝一举进士不利遂絶意进取以布衣游诸公间率以文义相处当宋季年睹国势阽危慨然欲以竒䇿匡济为在位所沮议格弗上其语祕不传然当时计画之士咸叹其策不用德祐初以迪功郎召解中褐入史馆编校盖将渐进用之而国已不可为矣中年以来遗落世务筑居仁山之下颛以讲学着书为事训诱学者谆谆不倦言论风指皆可诵法先生神劲而清气候明洁平居独处终日俨然至与物接则盍然和怿闺门之内相敬如宾生平笃于分义有故人子坐事母子俱系奚官其后分配为𨽻子母不相知生死者垂十年先生倾赀营购卒赎以完其子后贵先生终不自言相见劳问辛苦而已闻者莫不叹息方从王先生时与同舍生夜步庭中指谓之曰某星入某次其分野当有某变已而果然郓人李某者尝侍坐于先生言次及其乡里先生因歴歴为言其山川风土物产之宜如指诸掌某大惊服先生之于学其精博类如此所着有尚书表註论语孟子集註攷证大学章句疏义行于世文集如千卷藏于家先生尝谓司马文正公作资治通鑑秘书丞刘恕作外纪以记前事顾其志不本于经而信百家之说是非既谬于圣人此不足以传信自帝尧以前不经夫子所定固野而难质夫子因鲁史以作春秋始于鲁隠之元实周平王之四十九年也然王朝列国之事非有玉帛之使则鲁史不得而书非圣人笔削之所加况左氏所记或阙或诬凡若此类皆不得以辟经为辞迺用邵氏皇极经世厯胡氏皇王大纪之例损益折衷一以尚书为主下及诗礼春秋旁採旧史诸子表年系事复加训释断自唐尧以下接于通鑑之前勒为一书名曰通鑑前编凡有十八卷举要三卷既成以授门人许谦曰二帝三王之盛其徽言懿行宜后王所当法战国申商之术其苛法乱政亦后王所当戒自周威烈王二十三年以后司马公既已论次而春秋以前迄无编年之书故是编不可以不着也先生之殁今二十有五年矣是书虽存世亦莫能知者谦永懐夙昔之话言独抱遗编而太息门人御史台都事汝南郭炯为南台御史日尝欲刋行是书有志而未果今肃政廉访使平阳郑公允中爰始解骖聿崇正学尚论格人章明善道载阅是编三复嘉叹谓宜立于学官传之后世迺询之监宪左吉公亦克欣赞暨僚列宾佐罔不协从亟命有司锓诸文梓共捐秩禄以佐其费厥功告备将表上送官而命谦为之序谦深惟先生以高明之学负经济之才生于季末道不克用暨运启休明则年既老矣其所着述间已获行于世惟是编之作广博精密凡帝王经世之大猷圣贤传道之微㫖具在是矣或者得以充延阁之储备乙夜之览庶几发挥圣学启沃渊衷禆我国家稽古之治为生民无穷之泽则先生为不朽矣谦不佞不足以明先生之心发盛徳之藴敢纂録先生行事之大畧以标诸卷首若夫着作之意则已备于先生所自序兹不详述皇元天厯元年十有二月庚子门人金华许谦谨序进通鑑前编表窃臣采録金华儒士金履祥祥撰次通鑑前编上下卷举要三卷官为锓梓装褫成上下册随表上进者伏以帝王之制坦然明白幸往圣方册之具存日月所照莫不尊亲矧昭代车书之盛际欲仰赞缉熙之学愿下采謏闻之言如萤爝谩附于大明而蹄涔何増于鉅海深懐垦悃祇重震兢诚惶诚恐稽首顿首窃惟左史书事右史书言自昔纪载之难备前王为律后王为令歴代因革之异宜学者将博古以明经史官必表年以始事惟敬王威烈之会实春秋战国之交爰有外纪大事记之书以正史记纪传等之阙若笔削尽宗乎孔圣则修纂必始乎陶唐盖正次王王次春首植纲常之大本而事系时时系年以示述作之𢎞规本春秋以折衷推甲辰而正始耻稗官之駮杂黜汲冢之诞诬有臣履祥当宋景定研精于瓮牖绳枢之隟待用于金匮石室之藏考摭近千余年彚次为上下卷庶几三代以降之理乱若网在纲一元以后之乘除如指诸掌为万世之龟鑑表百篇之范模旁及诸书庸伺博识倘遂刍荛之采不孤芹曝之忠兹盖伏遇皇帝陛下厯数在躬文思稽古宏阐图书之府广延帷幄之儒每机务得遂于燕闲而圣睿犹资于启沃学于古训虽寸隂克慎于渊衷钦乃攸司俾百辟咸遵乎成宪是以发号施令克广好生之仁立政任人深得诒谋之道至如庸劣亦被简知本乏六辔周原之才欲访束帛丘园之士冀仰禆于政理以效报于涓埃盖问俗莫重于举贤而着书莫先乎立教俯赐容光之照少酬继晷之劳使寒士咸鼔舞于菁莪知下才不弃捐于棫朴家求遗藁可曽无司马封禅之书人诵法言谁知有子云太𤣥之易谨表上进以闻臣下情无任不胜瞻天乐圣激切屏营之至谨言资治通鑑前编钦定四库全书资治通鑑前编卷一宋金履祥编陶唐氏帝尧书曰粤若稽古帝尧曰放勲钦明文思安安允恭克让光被四表格于上下克明俊徳以亲九族九族既睦平章百姓百姓昭明协和万邦黎民于变时雍甲辰元载乃命羲和乃命羲和钦若昊天厯象日月星辰敬授人时分命羲仲宅嵎夷曰旸谷寅賔出日平秩东作日中星鸟以殷仲春厥民析鸟兽孶尾申命羲叔宅南交平秩南讹敬致日永星火以正仲夏厥民因鸟兽希革分命和仲宅西曰昧谷寅饯纳日平秩西成宵中星虚以殷仲秋厥民夷鸟兽毛毨申命和叔宅朔方曰幽都平在朔易日短星昴以正仲冬厥民隩鸟兽氄毛二载定闰法帝曰咨汝羲暨和朞三百有六旬有六日以闰月定四时成嵗允釐百工庶绩咸熈七载麒麟游于薮泽十有二载巡狩甲子二十有一载甲申四十有一载虞舜生于诸冯五十载帝游于康衢六十载舜以孝闻六十有一载洪水咨四岳举鲧俾乂帝曰咨四岳汤汤洪水方割荡荡怀山襄陵浩浩滔天下民其咨有能俾乂佥曰于鲧哉帝曰吁咈哉方命圮族岳曰异哉试可乃已帝曰往钦哉六十有九载鲧绩用弗成七十载举舜登庸帝曰畴咨若时登庸放齐曰𦙍子朱启明帝曰吁嚚讼可乎帝曰畴咨若予采驩兠曰都共工方鸠僝功帝曰吁静言庸违象恭帝曰咨四岳朕在位七十载汝能庸命巽朕位岳曰否徳沗帝位曰明明扬侧陋师钖帝曰有鳏在下曰虞舜帝曰俞予闻如何岳曰瞽子父顽母嚚象傲克谐以孝烝烝乂不格姦帝曰我其试哉女于时观厥刑于二女釐降二女于妫汭嫔于虞帝曰钦哉慎徽五典纳于百揆宾于四门流凶族殛鲧于羽山放驩兜于崇山賔于四门四门穆穆七十有二载舜纳于大麓使禹平水土益掌火弃教民播种契为司徒纳于大麓烈风雷雨弗迷丙辰七十有三载荐舜于天舜受终于文祖帝曰格汝舜询事考言乃言底可绩三载汝陟帝位舜让于徳弗嗣帝曰咨尔舜天之厯数在尔躬允执其中四海困穷天禄永终正月上日受终于文祖在璇玑玉衡以齐七政肆类于上帝禋于六宗望于山川徧于羣神辑五瑞既月乃日觐四岳羣牧班瑞于羣后七十有四载巡狩嵗二月东巡狩至于岱宗柴望秩于山川肆觐东后五玉三帛二生一死贽协时月正日同律度量衡修五礼如五器卒乃复五月南巡狩至于南岳如岱礼八月西巡狩至于西岳如初十有一月朔巡狩至于北岳如西礼归格于艺祖用特五载一巡狩羣后四朝敷奏以言明试以功车服以庸流共工于幽州七十有六载窜三苗于三危象以典刑流宥五刑鞭作官刑扑作教刑金作赎刑𤯝灾肆赦怙终贼刑钦哉钦哉惟刑之恤哉流共工于幽州放驩兜于崇山窜三苗于三危殛鲧于羽山四罪而天下咸服八十载禹告成功禹贡禹敷土随山刋木奠髙山大川冀州既载壶口治梁及岐既修太原至于岳阳覃怀底绩至于衡漳厥土惟白壤厥赋惟上上错厥田惟中中恒卫既从大陆既作岛夷皮服夹右碣石入于河济河惟兖州九河既道雷夏既泽灉沮会同桑土既蚕是降丘宅土厥土黒坟厥草惟繇厥木惟条厥田惟中下厥赋贞作十有三载乃同厥贡漆丝厥篚织文浮于济漯达于河海岱惟青州嵎夷既略潍淄其道厥土白坟海滨广斥厥田惟上下厥赋中上厥贡盐絺海物惟错岱畎丝枲铅松怪石莱夷作牧厥篚檿丝浮于汶达于济海岱及淮惟徐州淮沂其乂蒙羽其艺大野既猪东原底平厥土赤埴坟草木渐包厥田惟上中厥赋中中厥贡惟土五色羽畎夏翟峄阳孤桐泗濵浮磬淮夷蠙珠暨鱼厥篚𤣥纎缟浮于淮泗达于河淮海惟扬州彭蠡既猪阳鸟攸居三江既入震泽底定篠簜既敷厥草惟天厥木惟乔厥土惟涂泥厥田惟下下厥赋下上上错厥贡惟金三品瑶琨篠簜齿革羽毛惟木岛夷卉服厥篚织贝厥包橘柚钖贡沿于江海达于淮泗荆及衡阳惟荆州江汉朝宗于海九江孔殷沱潜既道云土梦作乂厥土惟涂泥厥田惟下中厥赋上上厥贡羽毛齿革惟金三品杶榦栝柏砺砥砮丹惟箘簵楛三邦底贡厥名包匦菁茅厥篚𤣥纁玑组九江纳钖大龟浮于江沱潜汉逾于洛至于南河荆河惟豫州伊洛瀍涧既入于河荥波既猪导菏泽被孟猪厥土惟壤下土坟墟厥田惟中上厥赋错上中厥贡漆枲絺纻厥篚纎纩钖贡磬错浮于洛达于河华阳黒水惟梁州岷嶓既艺沱潜既道蔡蒙旅平和夷底绩厥土青黎厥田惟下上厥赋下中三错厥贡璆铁银镂砮磬熊罴狐狸织皮西倾因桓是来浮于潜逾于沔入于渭乱于河黒水西河惟雍州弱水既西泾属渭汭漆沮既从沣水攸同荆岐既旅终南惇物至于鸟鼠原隰底绩至于猪野三危既宅三苗丕叙厥土惟黄壤厥田惟上上厥赋中下厥贡惟球琳琅玕浮于积石至于龙门西河会于渭汭织皮崑崙析支渠搜西戎即叙导岍及岐至于荆山逾于河壶口雷首至于泰岳底柱析城至于王屋太行恒山至于碣石入于海西倾朱圉鸟䑕至于泰华熊耳外方桐柏至于陪尾导嶓冢至于荆山内方至于大别岷山之阳至于衡山过九江至于敷浅原导弱水至于合黎余波入于流沙导黒水至于三危入于南海导河积石至于龙门南至于华阴东至于底柱又东至于孟津东过洛汭至于大伾北过洚水至于大陆又北播为九河同为逆河入于海嶓冡导漾东流为汉又东为沧浪之水过三澨至于大别南入于江东汇泽为彭蠡东为北江入于海岷山导江东别为沱又东至于澧过九江至于东陵东迤北会于滙东为中江入于海导沇水东流为济入于河溢为荥东出于陶丘北又东至于菏又东北会于汶又北东入于海导淮自桐柏东会于泗沂东入于海导渭自鸟䑕同穴东会于沣又东会于泾又东过漆沮入于河导洛自熊耳东北会于涧瀍又东会于伊又东北入于河九州攸同四隩既宅九山刋旅九川涤源九泽既陂四海㑹同六府孔修庶土交正底慎财赋咸则三壤成赋中邦钖土姓祗台徳先不距朕行五百里甸服百里赋纳总二百里纳铚三百里纳秸服四百里粟五百里米五百里侯服百里采二百里男邦三百里诸侯五百里绥服三百里揆文教二百里奋武卫五百里要服三百里夷二百里蔡五百里荒服三百里蛮二百里流东渐于海西被于流沙朔南暨声教讫于四海禹钖𤣥圭告厥成功甲子八十有一载肇十有二州肇十有二州封十有二山濬川封伯禹于有夏封四岳于有吕加赐伯益封契于商封弃于邰生民之诗曰厥初生民时维姜嫄生民如何克禋克祀以弗无子履帝武敏歆攸介攸止载震载夙载生载育时维后稷诞弥厥月先生如达不坼不副无菑无害以赫厥灵上帝不宁不康禋祀居然生子诞置之隘巷牛羊腓字之诞置之平林会伐平林诞置之寒冰鸟覆翼之鸟乃去矣后稷哌矣实覃实訏厥声载路诞实匍匐克岐克嶷以就口实蓺之荏菽荏菽斾斾禾役穟穟麻麦幪幪𤓰瓞唪唪诞后稷之穑有相之道茀厥丰草种之黄茂实方实苞实种实褎实发实秀实坚实好实颕实栗即有邰家室九十载癸未一百载帝乃殂落书曰二十有八载帝乃殂落百姓如丧考妣三载四海遏密八音甲申百有一载乙酉百有二载舜避于南河之南资治通鑑前编卷一资治通鑑前编钦定四库全书资治通鑑前编卷三宋金履祥编有虞氏帝舜舜典粤若稽古帝舜曰重华协于帝濬哲文明温恭允塞𤣥徳升闻乃命以位丙戌元载月正元日格于文祖咨二十有二人书曰月正元日舜格于文祖询于四岳辟四门明四目逹四聪咨十有二牧曰食哉惟时柔逺能迩惇徳允元而难任人蛮夷率服舜曰咨四岳有能奋庸熙帝之载使宅百揆亮采惠畴佥曰伯禹作司空帝曰俞咨禹汝平水土惟时懋哉禹拜稽首让于稷契暨臯陶帝曰俞汝往哉帝曰弃黎民阻饥汝后稷播时百谷帝曰契百姓不亲五品不逊汝作司徒敬敷五教在寛帝曰臯陶蛮夷猾夏冦贼姦宄汝作士五刑有服五服三就五流有宅五宅三居惟明克允帝曰畴若予工佥曰垂哉帝曰俞咨垂汝共工垂拜稽首让于殳斨暨伯与帝曰俞往哉汝谐帝曰畴若予上下草木鸟兽佥曰益哉帝曰俞咨益汝作朕虞益拜稽首让于朱虎熊罴帝曰俞往哉汝谐帝曰咨四岳有能典朕三礼佥曰伯夷帝曰俞咨伯汝作秩宗夙夜惟寅直哉惟清伯拜稽首让于䕫龙帝曰俞往钦哉帝曰䕫命汝典乐教胄子直而温寛而栗刚而无虐简而无傲诗言志歌永言声依永律和声八音克谐无相夺伦神人以和帝曰龙朕堲谗説殄行震惊朕师命汝作纳言夙夜出纳朕命惟允帝曰咨汝二十有二人钦哉惟时亮天功禹臯陶相与陈谟臯陶谟粤若稽古臯陶曰允迪厥徳谟明弼谐禹曰俞如何臯陶曰都慎厥身修思永惇叙九族庶明励翼迩可逺在兹禹拜昌言曰俞臯陶曰都在知人在安民禹曰吁咸若时惟帝其难之知人则哲能官人安民则惠黎民怀之能哲而惠何忧乎驩兜何迁乎有苗何畏乎巧言令色孔壬臯陶曰都亦行有九徳亦言其人有徳乃言曰载采采禹曰何臯陶曰寛而栗柔而立愿而恭乱而敬扰而毅直而温简而廉刚而塞彊而义彰厥有常吉哉日宣三徳夙夜浚明有家日严祗敬六徳亮采有邦翕受敷施九徳咸事俊乂在官百僚师师百工惟时抚于五辰庶绩其凝无教逸欲有邦兢兢业业一日二日万几无旷庶官天工人其代之天叙有典勅我五典五惇哉天秩有礼自我五礼有庸哉同寅协恭和衷哉天命有徳五服五章哉天讨有罪五刑五用哉政事懋哉懋哉天聪明自我民聪明天明畏自我民明威逹于上下敬哉有土臯陶曰朕言惠可底行禹曰俞乃言底可绩臯陶曰予未有知思曰赞赞襄哉帝曰来禹汝亦昌言禹拜曰都帝予何言予思日孜孜臯陶曰吁如何禹曰洪水滔天浩浩懐山襄陵下民昏垫予乘四载随山刋木暨益奏庶鲜食予决九川距四海濬畎浍距川暨稷播奏庶艰食鲜食懋迁有无化居烝民乃粒万邦作乂臯陶曰俞师汝昌言禹曰都帝慎乃在位帝曰俞禹曰安汝止惟几惟康其弼直惟动丕应徯志以昭受上帝天其申命用休帝曰吁臣哉邻哉邻哉臣哉禹曰俞帝曰臣作朕股肱耳目予欲左右有民汝翼予欲宣力四方汝为予欲观古人之象日月星辰山龙华虫作㑹宗彞藻火粉米黼黻絺绣以五采彰施于五色作服汝明予欲闻六律五声八音在治忽以出纳五言汝听予违汝弼汝无面从退有后言钦四邻庶顽谗説若不在时侯以明之挞以记之书用识哉欲竝生哉工以纳言时而飏之格则承之庸之否则威之禹曰俞哉帝光天之下至于海隅苍生万邦黎献共惟帝臣惟帝时举敷纳以言明庶以功车服以庸谁敢不让敢不敬应帝不时敷同日奏罔功无若丹朱傲惟慢游是好傲虐是作罔昼夜额额罔水行舟朋淫于家用殄厥世予创若时娶于涂山辛壬癸甲启而泣予弗子惟荒度土功弼成五服至于五千州十有二师外薄四海咸建五长各迪有功苗顽弗即工帝其念哉帝曰迪朕徳时乃功惟叙臯陶方祗厥叙方施象刑惟明巡狩四岳八伯三载考绩五载箾韶乐成书曰䕫曰戛击鸣球搏拊琴瑟以咏祖考来格虞宾在位羣后徳让下管鼗鼓合止柷敔笙镛以间鸟兽跄跄箫韶九成凤凰来仪䕫曰于予击石拊石百兽率舞庶尹允谐六载巡狩七载作大唐之歌九载三考黜陟幽明庶绩咸熙分北三苗书曰三载考绩三考黜陟幽明庶绩咸熙分北三苗十有四载帝作歌帝庸作歌曰勅天之命惟时惟几乃歌曰股肱喜哉元首起哉百工熙哉臯陶拜手稽首飏言曰念哉率作兴事慎乃宪钦哉屡省乃成钦哉乃赓载歌曰元首明哉股肱良哉庶事康哉又歌曰元首丛脞哉股肱惰哉万事堕哉帝拜曰俞往钦哉十有五载帝载歌十有六载九叙惟歌丁巳三十有二载帝命禹总师粤若稽古大禹曰文命敷于四海祇承于帝曰后克艰厥后臣克艰厥臣政乃乂黎民敏徳帝曰俞允若兹嘉言罔攸伏野无遗贤万邦咸宁稽于衆舍己从人不虐无告不废困穷惟帝时克益曰都帝徳广运乃圣乃神乃武乃文皇天眷命奄有四海为天下君禹曰惠迪吉从逆凶惟影响益曰吁戒哉儆戒无虞罔失法度罔游于逸罔淫于乐任贤勿贰去邪勿疑疑谋勿成百志惟熙罔违道以干百姓之誉罔咈百姓以从己之欲无怠无荒四夷来王禹曰于帝念哉徳惟善政政在养民水火金木土谷惟修正徳利用厚生惟和九功惟叙九叙惟歌戒之用休董之用威劝之以九歌俾勿坏帝曰俞地平天成六府三事允治万世永赖时乃功帝曰格汝禹朕宅帝位三十有三载耄期倦于勤汝惟不怠总朕师禹曰朕徳罔克民不依臯陶迈种徳徳乃降黎民懐之帝念哉念兹在兹释兹在兹名言兹在兹允出兹在兹惟帝念功帝曰臯陶惟兹臣庶罔或干予正汝作士明于五刑以弼五教期于予治刑期于无刑民协于中时乃功懋哉臯陶曰帝徳罔愆临下以简御衆以寛罚弗及嗣赏延于世宥过无大刑故无小罪疑惟轻功疑惟重与其杀不辜宁失不经好生之徳洽于民心兹用不犯于有司帝曰俾予从欲以治四方风动惟乃之体帝曰来禹洚水儆予成允成功惟汝贤克勤于邦克俭于家不自满假惟汝贤汝惟不矜天下莫与汝争能汝惟不伐天下莫与汝争功予懋乃徳嘉乃丕绩天之厯数在汝躬汝终陟元后人心惟危道心惟微惟精惟一允执厥中无稽之言勿听弗询之谋勿庸可爱非君可畏非民衆非元后何戴后非衆罔与守邦钦哉慎乃有位敬修其可愿四海困穷天禄永终惟口出好兴戎朕言不再禹曰枚卜功臣惟吉之从帝曰禹官占惟先蔽志昆命于元龟朕志先定询谋佥同鬼神其依龟筮协从卜不习吉禹拜稽首固辞帝曰毋惟汝谐三十有三载正月朔旦禹受命于神宗率百官若帝之初帝命禹叙洪范九畴复九州三十有五载咨禹征有苗大禹谟曰帝曰咨禹惟时有苗弗率汝徂征禹乃㑹羣后誓于师曰济济有衆咸听朕命蠢兹有苗昬迷不恭侮慢自贤反道败德君子在野小人在位民弃不保天降之咎肆予以尔衆士奉辞伐罪尔尚一乃心力其克有勲三旬苗民逆命益赞于禹曰惟德动天无逺弗届满招损谦受益时乃天道帝初于歴山往于田日号泣于旻天于父母负罪引慝柢载见瞽瞍䕫䕫斋慄瞽亦允若至諴感神矧兹有苗禹拜昌言曰俞班师振旅帝乃诞敷文徳舞干羽于两阶七旬有苗格甲子三十有九载癸酉四十有八载帝陟方乃死甲戌四十有九载乙亥五十载禹避于阳城资治通鑑前编卷二资治通鑑前编钦定四库全书资治通鑑前编卷三宋金履祥编夏后氏大禹丙子元嵗春正月夏小正曰春正月启蛰鴈北乡雉震呴鱼陟负冰农纬厥耒初嵗祭耒始用畅囿有见韭时有俊风寒日涤冻涂田鼠出农率均田獭祭鱼鹰则为鸠农及雪泽初服于公田采芸鞠则见初昬参中斗柄县在下柳梯梅杏杝桃则华缇薃鸡桴粥二月往耰黍襌初俊羔助厥母粥绥多女士丁亥万用入学祭鲔荣堇采蘩昆小虫抵蚳来降燕乃睇剥鱓有鸣仓庚荣芸时有见稊始收三月参则伏摄桑萎杨䍷羊则鸣颁冰采识妾子始蚕执养宫事祈麦实越有小旱田鼠化为鴽拂桐芭鸣鸠夏四月昴则见初昬南门正鸣札囿有见杏鸣蜮王萯莠取荼莠幽越有大旱执陟攻驹五月参则见浮游有殷鴂则鸣时有养日乃衣𤓰良蜩鸣匽之兴五日翕望乃伏启灌蓝蓼鸠为鹰唐蜩鸣初昬大火中种黍菽糜煑梅蓄兰颁马六月初昬斗柄正在上煑桃鹰始挚秋七月莠雚苇貍子肇肆湟潦生苹爽死萍莠汉案户寒蝉鸣初昬织女正东乡时有霖雨灌荼斗柄县在下则旦八月剥𤓰𤣥校剥枣㮚零丹鸟羞白鸟辰则伏鹿人从鴽为鼠参中则旦九月纳火遰鸿鴈主夫出火陟𤣥鸟蛰熊罴豹貉鼬鼪则穴荣鞠树麦王始裘雀入于海为蛤冬十月豺祭兽初昬南门见黒鸟浴时有养夜雉入于淮为蜃织女正北乡则旦十有一月王狩陈筋革啬人不从陨麋角十有二月鸣弋元驹贲纳卵蒜虞人入梁陨麋角即位㑹诸侯于涂山二嵗臯陶薨荐益于天三嵗考功五嵗巡狩八嵗巡江南戮防风氏崩于㑹稽甲申后启元歳二嵗益避于箕山之隂三嵗大战于甘书甘誓曰大战于甘乃召六卿王曰嗟六事之人予誓告汝有扈氏威侮五行怠弃三正天用勦絶其命今予惟恭行天之罚左不攻于左汝不恭命右不攻于右汝不恭命御非其马之正汝不恭命用命赏于祖弗用命戮于社予则孥戮汝九嵗王崩子太康践位癸巳太康元嵗尸位十有九嵗畋于洛表羿拒于河五弟御母以从遂都阳夏书曰太康尸位以逸豫灭厥徳黎民咸贰乃盘游无度畋于有洛之表十旬弗反有穷后羿因民弗忍距于河厥弟五人御其母以从徯于洛之汭五子咸怨述大禹之戒以作歌其一曰皇祖有训民可近不可下民惟邦本本固邦宁予视天下愚夫愚妇一能胜予一人三失怨岂在明不见是图予临兆民懔乎若朽索之驭六马为人上者奈何不敬其二曰训有之内作色荒外作禽荒甘酒嗜音峻宇雕墙有一于此未或不亡其三曰惟彼陶唐有此冀方今失厥道乱其纪纲乃底灭亡其四曰明明我祖万邦之君有典有则贻厥子孙闗石和钧王府则有荒坠厥绪覆宗絶祀其五曰呜唿曷归予懐之悲万姓仇予予将畴依郁陶乎予心颜厚有忸怩弗慎厥徳虽悔可追二十有九嵗王崩于阳夏弟仲康立壬戌仲康元嵗肇位四海命𦙍侯掌六师季秋月朔辰弗集于房𦙍侯承王命征羲和惟仲康肇位四海𦙍侯命掌六师羲和废厥职酒荒于厥邑𦙍侯承王命徂征告于衆曰嗟予有衆圣有谟训明徴定保先王克谨天戒臣人克有常宪百官修辅厥后惟明明毎嵗孟春遒人以木铎狥于路官师相规工执艺事以谏其或不恭邦有常刑惟时羲和颠覆厥徳沉乱于酒畔官离次俶扰纪遐弃厥司乃季秋月朔辰弗集于房瞽奏鼓啬夫驰庶人走羲和尸厥官罔闻知昬迷于天象以干先王之诛政典曰先时者杀无赦不及时者杀无赦今予以尔有衆奉将天罚尔衆士同力王室尚弼予钦承天子威命火炎崑冈玉石俱焚天吏逸徳烈于勐火殱厥渠魁胁从罔治旧染汚俗咸与惟新呜唿威克厥爱允济爱克厥威允罔功其尔衆士懋戒哉甲子三嵗羿灭伯封十有三嵗王崩子相践位乙亥后相元歳征畎夷二歳征黄夷七歳于夷来宾畎夷来賔八嵗寒浞杀羿二十有八嵗寒浞使其子浇弑王于帝丘后缗归于有仍靡奔有鬲氏癸夘少康元嵗相后缗生少康于有仍甲子二十有二歳少康自有仍奔虞壬午四十嵗靡自有鬲氏收二斟之衆灭寒浞立少康王灭浇于过使季杼灭豷于戈复禹之绩方夷来宾六十有一嵗王崩子季杼践位少子无余封于越甲辰后杼元歳五嵗征东海伐王寿十有七嵗王崩子槐践位辛酉后槐元嵗三嵗东九夷来御甲子四嵗二十有六嵗王崩子芒践位丁亥后芒元嵗以𤣥圭賔于河乃东狩于海十有八嵗王崩子泄践位乙巳后泄元嵗命东夷命西羌十有六嵗王崩子不降践位辛酉后不降元嵗甲子四嵗六嵗伐九苑五十有九嵗王崩弟扃立甲申后扃元嵗戊子五嵗二十有一嵗王崩子厪践位辛巳后厪元嵗二十有一嵗土崩不降之子孔甲立壬寅后孔甲元嵗三嵗甲子二十有三嵗戊辰二十有七嵗商主癸生子履三十有一嵗王崩子臯践位癸酉后臯元歳十有一歳王崩子发即位甲申后发元嵗诸夷賔于王门十有九嵗王崩子癸践位癸夘后癸元嵗甲子二十有二嵗公刘迁于豳大雅曰笃公刘匪居匪康迺埸迺疆迺积迺仓迺裹糇粮于橐于囊思辑用光弓矢斯张干戈戚扬爰方启行笃公刘于胥斯原既庶既繁既顺迺宣而无永叹陟则在巘复降在原何以舟之维玉及瑶鞸琫容刀笃公刘逝彼百泉瞻彼溥原迺陟南冈乃觏于京京师之野于时处处于时庐旅于时言言于时语语笃公刘于京斯依跄跄济济俾筵俾几既登乃依乃造其曹执豕于牢酌之用匏食之饮之君之宗之笃公刘既溥既长既景迺冈相其隂阳观其流泉其军三单度其隰原彻田为粮度其夕阳豳居允荒笃公刘于豳斯馆涉渭为乱取厉取锻止基迺理爰衆爰有夹其皇涧遡其过涧止旅迺宻芮鞫之即豳诗曰七月流火九月授衣一之日觱发二之日栗烈无衣无褐何以卒嵗三之日于耜四之日举趾同我妇子馌彼南畆田畯至喜七月流火九月授衣春日载阳有鸣仓庚女执懿筐遵彼㣲行爰求柔桑春日迟迟采蘩祁祁女心伤悲殆及公子同归七月流火八月萑苇蚕月条桑取彼斧斨以伐逺扬猗彼女桑七月鸣鵙八月载绩载𤣥载黄我朱孔阳为公子裳四月莠葽五月鸣蜩八月其获十月陨萚一之日于貉取彼狐狸为公子裘二之日其同载缵武功言私其豵献豜于公五月斯螽动股六月莎鸡振羽七月在野八月在宇九月在户十月蟋蟀入我牀下穹窒熏鼠塞向墐户嗟我妇子曰为改嵗入此室处六月食郁及薁七月亨葵及菽八月剥枣十月获稻为此春酒以介眉夀七月食𤓰八月㫁壶九月菽苴採荼薪樗食我农夫九月筑场圃十月纳禾稼黍稷重穋禾麻菽麦嗟我农夫我稼既同上入执宫功昼尔于茅宵尔索绹亟其乘屋其始播百谷二之日凿冰沖沖三之日纳于凌隂四之日其蚤献羔祭韭九月肃霜十月涤场朋酒斯飨曰杀羔羊跻彼公堂称彼兕觥万夀无疆三十有三嵗伐蒙山有施氏进妺喜三十有五嵗商主癸薨子履嗣商颂长发之诗曰𤣥王桓拨受小国是达受大国是达率履不越遂视既发相土烈烈海外有截帝命不违至于汤齐汤降不迟圣敬日跻昭假迟迟上帝是祗帝命式于九围受小球大球为下国缀旒何天之休不竞不絿不刚不柔敷政优优百禄是遒受小共大共为下国骏厖何天之龙敷奏其勇不震不动不戁不竦百禄是总武王载斾有虔秉钺如火烈烈则莫我敢曷苞有三蘖莫遂莫达九有有截韦顾既伐昆吾夏桀昔在中叶有震且业允也天子降于卿士实维阿衡实左右商王汤始居亳书序曰自契至于成汤八迁汤始居亳从先王居作帝告釐沃戊寅三十有六嵗商汤征葛三十有七嵗商汤进伊尹四十嵗伊尹复归于亳书序曰伊尹去亳适夏既丑有夏复归于亳入自北门乃遇汝鸠汝方新序曰桀作瑶台罢民力殚民财为酒池糟隄纵靡靡之乐一鼓而牛饮者三千人羣臣相持歌曰江水沛沛兮舟檝败兮我王废兮趣归薄兮薄亦大兮又曰乐兮乐兮四牡硚兮六辔沃兮去不善而从善何不乐兮伊尹知天命之至举觞而告桀曰君王不聴臣之言亡无日矣桀拍然而作哑然而笑曰子何妖言吾有天下如天之有日也日有亡乎日亡吾亦亡矣于是接履而趋遂适汤汤立为相故伊尹去夏入殷殷王而夏亡四十有二嵗囚商汤于夏台已而释之五十有一嵗太史令终古出奔商甲午五十有二嵗资治通鑑前编卷三资治通鑑前编钦定四库全书资治通鑑前编卷四宋金履祥编商王成汤乙未十有八祀王伐桀放之于南巢汤誓曰王曰格尔衆庶悉聴朕言非台小子敢行称乱有夏多罪天命殛之今尔有衆汝曰我后不恤我衆舍我穑事而割正夏予惟闻汝衆言夏氏有罪予畏上帝不敢不正今汝其曰夏罪其如台夏王率遏衆力率割夏邑有衆率怠弗协曰时曰曷丧予及汝皆亡夏徳若兹今朕必徃尔尚辅予一人致天之罚予其大赉汝尔无不信朕不食言尔不从誓言予则孥戮汝罔有攸赦仲虺作诰仲虺之诰曰成汤放桀于南巢惟有慙徳曰予恐来世以台为口实仲虺乃作诰曰呜唿惟天生民有欲无主乃乱惟天生聪明时乂有夏昬徳民坠涂炭天乃钖王勇智表正万邦缵禹旧服兹率厥典奉若天命夏王有罪矫诬上天以布命于下帝用不臧式商受命用爽厥师简贤附势实繁有徒肇我邦于有夏若苗之有莠若粟之有秕小大战战罔不惧于非辜矧予之徳言足聴闻惟王不迩声色不殖货利徳懋懋官功懋懋赏用人惟已改过不吝克寛克仁彰信兆民乃葛伯仇饷初征自葛东征西夷怨南征北狄怨曰奚独后予攸徂之民室家相庆曰徯予后后来其苏民之戴商厥惟旧哉佑贤辅徳显忠遂良兼弱攻昧取乱侮亡推亡固存邦乃其昌徳日新万邦惟懐志自满九族乃离王懋昭大徳建中于民以义制事以礼制心垂裕后昆予闻曰能自得师者王谓人莫已若者亡好问则裕自用则小呜唿慎厥终惟其始殖有礼覆昬暴钦崇天道永保天命王归自夏诞告万方汤诰曰王归自克夏至于亳诞告万方王曰嗟尔万方有衆明聴予一人诰惟皇上帝降衷于下民若有恒性克绥厥猷惟后夏王灭徳作威以敷虐于尔万方百姓尔万方百姓罹其凶害弗忍荼毒并告无辜于上下神祗天道福善祸淫降灾于夏以彰厥罪肆台小子将天命明威不敢赦敢用𤣥牡敢昭告于上天神后请罪有夏聿求元圣与之戮力以与尔有衆请命上天孚佑下民罪人黜伏天命弗僭贲若草木兆民允殖俾予一人辑寕尔邦家兹朕未知获戾于上下慄慄危惧若将陨于深渊凡我造邦无从匪彞无即慆淫各守尔典以承天休尔有善朕弗敢蔽罪当朕躬弗敢自赦惟简在上帝之心其尔万方有罪在予一人予一人有罪无以尔万方呜唿尚克时忱乃亦有终书序曰伊尹相汤伐桀升自陑遂与桀战于鸣条之野作汤誓夏师败绩汤遂从之遂伐三朡俘厥寳玊谊伯仲伯作典寳汤归自夏至于大垧仲虺作诰汤既黜夏命复归于亳作汤诰咎单作明居三月王至东郊论诸侯功罪立禹后与圣贤古有功者之后封孤竹等国各有差大旱十有九祀大旱二十祀大旱夏桀死于亭山二十有一祀大旱发庄山之金铸币赈民二十有二祀大旱二十有三祀大旱二十有四祀大旱祷于桑林以六事自责雨三十祀王崩嫡孙太甲践位戊申太甲元祀十有二月乙丑伊尹嗣于先王奉嗣王祗见厥祖百官总已以听冡宰伊尹乃明言烈祖之德以训于王书曰惟元祀十有二月乙丑伊尹祠于先王奉嗣王祗见厥祖侯甸羣后咸在百官总已以聴冢宰伊尹乃明言烈祖之成徳以训于王曰呜唿古有夏先后方懋厥徳罔有天灾山川鬼神亦莫不宁暨鸟兽鱼鼈咸若于其子孙弗率皇天降灾假手于我有命造攻自鸣条朕哉自亳惟我商王布昭圣武代虐以寛兆民允懐今王嗣厥徳罔不在初立爱惟亲立敬惟长始于家邦终于四海呜唿先王肇修人纪从谏弗咈先民时若居上克明为下克忠与人不求备检身若不及以至于有万邦兹惟艰哉敷求哲人俾辅于尔后嗣制官刑儆于有位曰敢有恒舞于宫酣歌于室时谓巫风敢有殉于货色恒于游田时谓淫风敢有侮圣言逆忠直逺耆徳比顽童时谓乱风惟兹三风十愆卿士有一于身家必丧邦君有一于身国必亡臣下不匡其刑墨具训于蒙士呜唿嗣王祗厥身念哉圣谟洋洋嘉言孔彰惟上帝不常作善降之百祥作不善降之百殃尔惟徳罔小万邦惟庆尔惟不徳罔大坠厥宗王徂桐宫居忧书太甲篇曰惟嗣王不惠于阿衡伊尹作书曰先王顾諟天之明命以承上下神祗社稷宗庙罔不祗肃天监厥徳用集大命抚绥万方惟尹躬克左右厥辟宅师肆嗣王丕承基绪惟尹躬先见于西邑夏自君有终相亦惟终其后嗣王罔克有终相亦罔终嗣王戒哉祗尔厥辟辟不辟忝厥祖王惟庸罔念闻伊尹乃言曰先王昧爽丕显坐以待旦旁求俊彦启廸后人无越厥命以自覆慎乃俭徳惟懐永图若虞机张徃省括于度则释钦厥止率乃祖攸行惟朕以怿万世有辞王未克变伊尹曰兹乃不义习与性成予弗狎于弗顺营于桐宫宻迩先王其训无俾世迷王徂桐宫居忧克终允徳二祀王在桐宫三祀十有二月朔伊尹以冕服奉王归于亳太甲篇曰惟三祀十有二月朔伊尹以冕服奉嗣王归于亳作书曰民非后罔克胥匡以生后非民罔以辟四方皇天眷佑有商俾嗣王克终厥徳实万世无疆之休王拜手稽首曰予小子不明于徳自底不类欲败度纵败礼以速戾于厥躬天作孽犹可违自作孽不可逭既徃背师保之训弗克于厥初尚赖匡救之徳图惟厥终伊尹拜手稽首曰修厥身允徳协于下惟明后先王子惠困穷民服厥命罔有不悦并其有邦厥邻乃曰徯我后后来无罚王懋乃徳视乃烈祖无时豫怠奉先思孝接下思恭视逺惟明聴徳惟聪朕承王之休无斁伊尹申诰于王曰呜唿惟天无亲克敬惟亲氏罔常懐懐于有仁鬼神无常享享于克诚天位艰哉徳惟治否徳乱与治同道罔不兴与乱同事罔不亡终始慎厥与惟明明后先王惟时懋敬厥徳克配上帝今王嗣有令绪尚监兹哉若升髙必自下若陟遐必自迩无轻民事惟难无安厥位惟危慎终于始有言逆于汝心必求诸道有言逊于汝志必求诸非道呜唿弗虑胡获弗为胡成一人元良万邦以贞君罔以辩言乱旧政臣罔以宠利居成功邦其永孚于休伊尹既复政将告归乃陈戒于王咸有一徳篇曰伊尹既复政厥辟将告归乃陈戒于徳曰呜唿天难谌命靡常常厥徳保厥位厥徳靡常九有以亡夏王弗克庸徳慢神虐民皇天弗保监于万方启廸有命眷求一徳俾作神主惟尹躬暨汤咸有一徳克享天心受天明命以有九有之师爰革夏正非天私我有商惟天佑于一徳非商求于下民惟民归于一徳徳惟一动罔不吉徳二三动罔不凶惟吉凶不僭在人惟天降灾祥在徳今嗣王新服厥命惟新厥徳终始惟一时乃日新任官惟贤材左右惟其人臣为上为徳为下为民其难其慎惟和惟一徳无常师主善惟师善无常主协于克一俾万姓咸曰大哉王言又曰一哉王心克绥先王之禄永底烝民之生呜唿七世之庙可以观徳万夫之长可以观政后非民罔使民非后罔事毋自广以狭人匹夫匹妇不获自尽民主罔与成厥功甲子十有七祀三十有三祀王崩庙号太宗子沃丁践位辛巳沃丁元祀八祀伊尹薨塟于亳咎单训伊尹事二十有九祀王崩立弟太庚庚戌太庚元祀甲子十有五祀二十有五祀王崩子小甲践位乙亥小甲元祀十有七祀王崩弟雍已立壬辰雍已元祀三祀十有二祀王崩弟太戊立甲辰中宗大戊元祀亳有祥用伊陟臣扈格于上帝巫咸乂王家大修成汤之政三祀诸侯毕朝甲子二十有一祀七十有五祀王崩庙号中宗子仲丁践位己未仲丁元祀甲子六祀迁于嚻蓝夷作冦十有三祀王崩国内乱弟外壬立壬申外壬元祀十有五祀王崩国复乱弟河亶甲立丁亥河亶甲元祀徙居相九祀王崩子祖乙践位丙申祖乙元祀圮于耿徙居邢巫贤为相十有九祀王崩子祖辛践位乙卯祖辛元祀甲子十祀十有六祀王崩弟沃甲立辛未沃甲元祀二十有五祀王崩国乱祖辛之子祖丁立丙申祖丁元祀甲子二十有九祀三十有二祀王崩国乱沃甲之子南庚立戊辰南庚元祀二十有五祀王崩国乱祖丁之子阳甲立癸巳阳甲元祀七祀王崩弟盘庚立庚子盘庚元祀迁于殷改号曰殷盘庚上篇曰盘庚迁于殷民不适有居率吁衆慼出矢言曰我王来既爰宅于兹重我民无尽刘不能胥匡以生卜稽曰其如台先王有服恪谨天命兹犹不常宁不常厥邑于今五邦今不承于古罔知天之㫁命矧曰其克从先王之烈若颠木之有由蘖天其永我命于兹新邑绍复先王之大业底绥四方盘庚斆于民由乃在位以常旧服正法度曰无或敢伏小人之攸箴王命衆悉至于庭王若曰格汝衆予告汝训汝猷黜乃心无傲从康古我先王亦惟图任旧人共政王播告之修不匿厥指王用丕钦罔有逸言民用丕变今汝聒聒起信险肤予弗知乃所讼非予自荒兹徳惟汝含徳不惕予一人予若观火予亦拙谋作乃逸若网在纲有条而不紊若农服田力穑乃亦有秋汝克黜乃心施实徳于民至于婚友丕乃敢大言汝有积徳乃不畏戎毒于逺迩惰农自安不昬作劳不服田亩越其罔有黍稷汝不和吉言于百姓惟汝自生毒乃败祸姦宄以自灾于厥身乃既先恶于民乃奉其恫汝悔身何及相时憸民犹胥顾于箴言其发有逸口矧予制乃短长之命汝曷弗告朕而胥动以浮言恐沈于衆若火之燎于原不可向迩其犹可扑灭则惟汝衆自作弗靖非予有咎迟任有言曰人惟求旧噐非求旧惟新古我先王暨乃祖乃父胥及逸勤予敢动用非罚世选尔劳予不掩尔善兹予大享于先王尔祖其从与享之作福作灾予亦不敢动用非徳予告汝于难若射之有志汝无侮老成人无弱孤有幼各长于厥居勉出乃力聴予一人之作猷无有逺迩用罪伐厥死用徳彰厥善邦之臧惟汝衆邦之不臧惟予一人有佚罚凡尔衆其惟致告自今致于后日各恭尔事齐乃位度乃口罚及尔身弗可悔中篇曰盘庚作惟涉河以民迁乃话民之弗率诞告用亶其有衆咸造勿䙝在王庭盘庚乃登进厥民曰明聴朕言无荒失朕命呜唿古我前后罔不惟民之承保后胥慼鲜以不浮于天时殷降大虐先王不懐厥攸作视民利用迁汝曷弗念我古后之闻承汝俾汝惟喜康共非汝有咎比于罚予若吁懐兹新邑亦惟汝故以丕从厥志今予将试以汝迁安定厥邦汝不忧朕心之攸困乃咸大不宣乃心钦念以忱动予一人尔惟自鞠自苦若乘舟汝弗济臭厥载尔忱不属惟胥以沈不其或稽自怒曷瘳汝不谋长以思乃灾汝诞劝忧今其有今罔后汝何生在上今予命汝一无起秽以自臭恐人倚乃身迂乃心予迓续乃命于天予岂汝威用奉畜汝衆予念我先神后之劳尔先予丕克羞尔用懐尔然失于政陈于兹髙后丕乃崇降罪疾曰曷虐朕民汝万民乃不生生暨予一人猷同心先后丕降与汝罪疾曰曷不暨朕幼孙有比故有爽徳自上其罚汝汝罔能廸古我先后既劳乃祖乃父汝共作我畜民汝有戕则在乃心我先后绥乃祖乃父乃祖乃父乃㫁弃汝不救乃死兹予有乱政同位具乃贝玊乃祖乃父丕乃告我高后曰作丕刑于朕孙廸高后丕乃崇降弗祥呜唿今予告汝不易永敬大恤无胥絶逺汝分猷念以相从各设中于乃心乃有不吉不廸颠越不恭暂遇姦宄我乃劓殄灭之无遗育无俾易种于兹新邑徃哉生生今予将试以汝迁永建乃家下篇曰盘庚既迁奠厥攸居乃正厥位绥爰有衆曰毋戏怠懋建大命今予其敷心腹肾肠歴告尔百姓于朕志罔罪尔衆尔无共怒协比谗言予一人古我先王将多于前功适于山用降我凶徳嘉绩于朕邦今我民用荡析离居罔有定极尔谓朕曷震动万民以迁肆上帝将复我高祖之徳乱越我家朕及笃敬㳟承民命用永地于新邑肆予冲人非废厥谋弔由灵各非敢违卜用宏兹贲呜唿邦伯师长百执事之人尚皆隐哉予其懋简相尔念敬我衆朕不肩好货敢恭生生鞠人谋人之保居叙钦今我既羞告尔于朕志若否罔有弗钦无总于货寳生生自庸式敷民徳永肩一心甲子二十有五祀二十有八祀王崩弟小辛立戊辰小辛元祀二十有一祀王崩弟小乙立己丑小乙元祀甲寅二十有六祀豳亶父迁于岐改号曰周世本曰公刘庆节皇仆差弗伪榆公非辟方髙圉侯牟亚圉云都太公组绀诸盩亶父大雅绵之诗曰緜緜𤓰瓞民之初生自土沮漆古公亶父陶复陶穴未有家室古公亶父来朝走马率西水浒至于岐下爰及姜女聿来胥宇周原膴膴菫荼如饴爰始爰谋爰契我龟曰止曰时筑室于兹廼慰廼止廼左廼右廼疆廼理廼宣廼亩自西徂东周爰执事乃召司空乃召司徒俾立室家其绳则直缩板以载作庙翼翼捄之陾陾度之薨薨筑之登登削屡冯冯百堵皆兴鼛鼓弗胜廼立臯门臯门有伉廼立应门应门将将廼立冢土戎丑攸行皇矣之诗曰皇矣上帝临下有赫监观四方求民之莫维此二国其政不获维彼四国爰究爰度上帝耆之憎其式廓乃眷西顾此维与宅作之屏之其菑其翳修之平之其灌其栵启之辟之其柽其椐攘之剔之其檿其柘帝迁明徳串夷载路天立厥配受命既固帝省其山柞棫斯拔松柏斯兑帝作邦作对自太伯王季维此王季因心则友则友其兄则笃其庆载钖之光受禄无丧奄有四方二十有八祀王崩子武丁践位资治通鑑前编卷四资治通鑑前编钦定四库全书资治通鑑前编卷五宋金履祥编殷高宗武丁丁巳元祀王宅忧甘盘为相三祀免丧弗言羣臣咸諌王得傅说以为相总百官资学于说说命上篇曰王宅忧亮隂三祀既免丧其惟弗言羣臣咸谏于王曰呜唿知之曰明哲明哲实作则天子惟君万邦百官承式王言惟命不言臣下罔攸禀令王庸作书以诰曰以台正于四方台恐徳弗类兹故弗言恭黙思道梦帝赉予良弼其代予言乃审厥象俾以形旁求于天下说筑傅巖之野惟肖爰立作相王置诸左右命之曰朝夕纳诲以辅台徳若金用汝作砺若济巨川用汝作舟楫若嵗大旱用汝作霖雨启乃心沃朕心若药弗瞑眩厥疾弗瘳若跣弗视地厥足用伤惟暨乃僚罔不同心以匡乃辟俾率先王廸我高后以康兆民呜唿钦予时命其惟有终说复于王曰惟木从绳则正后从諌则圣后克圣臣不命其承畴敢不祇若王之休中篇曰惟说命总百官乃进于王曰呜唿明王奉若天道建邦设都树后王君公承以大夫师长不惟逸豫惟以乱民惟天聪明惟圣时宪惟臣钦若惟民从乂惟口起羞惟甲胄起戎惟衣裳在笥惟干戈省厥躬王惟戒兹允兹克明乃罔不休惟治乱在庶官官不及私昵惟其能爵罔及恶徳惟其贤虑善以动动惟厥时有其善丧厥善矜其能丧厥功惟事事乃有其备有备无患无启宠纳侮无耻过作非惟厥攸居政事惟醇黩于祭祀时谓弗钦礼烦则乱事神则难王曰㫖哉说乃言惟服乃不良于言予罔闻于行说拜稽首曰非知之艰行之惟艰王忱不艰允协于先王成徳惟说不言有厥咎下篇曰王曰来汝说台小子旧学于甘盘既乃遯于荒野入宅于河自河徂亳暨厥终罔显尔惟训于朕志若作酒醴尔惟麴蘖若作和羮尔惟盐梅尔交修予罔予弃予惟克迈乃训说曰王人求多闻时惟建事学于古训乃有获事不师古以克永世匪说攸闻惟学逊志务时敏厥修乃来允懐于兹道积于厥躬惟斆学半念终始典于学厥徳修罔觉监于王成宪其永无愆惟说式克钦承旁招俊乂列于庶位王曰呜唿说四海之内咸仰朕徳时乃风股肱惟人良臣惟圣昔先正保衡作我先王乃曰予弗克俾厥后惟尧舜其心愧耻若挞于市一夫不获则曰时予之辜佑我烈祖格于皇天尔尚明保予罔俾阿衡专美有商惟后非贤不乂惟贤非后不食其尔克绍乃辟于先王永绥民说拜稽首曰敢对扬天子之休命甲子八祀三十有二祀伐鬼方易既济九三高宗伐鬼方三年克之小人勿用象曰三年克之惫也未济九四贞吉悔亡震用伐鬼方三年有赏于大国殷武篇曰挞彼殷武奋伐荆楚罙入其阻裒荆之旅有截其所汤孙之绪维女荆楚居国南乡昔有成汤自彼氐𦍑莫敢不来享莫敢不来王曰商是常天命多辟设都于禹之绩嵗事来辟勿予祸适稼穑匪解天命降监下民有严不僭不滥不敢怠遑命于下国封建厥福商邑翼翼四方之极赫赫厥声濯濯厥灵寿考且宁以保我后生陟彼景山松柏丸丸是断是迁方斵是䖍松桷有梃旅楹有闲寝成孔安五十有九祀王崩庙号高宗子祖庚践位商颂𤣥鸟篇曰天命𤣥鸟降而生商宅殷土芒芒古帝命武汤正域彼四方方命厥后奄有九有商之先后受命不殆在武丁孙子武丁孙子武王靡不胜龙旂十乘大糦是承邦畿千里维民所止肇域彼四海四海来假来假祁祁景员维河殷受命咸宜百禄是何丙辰祖庚元祀三祀祀高宗书曰髙宗肜日越有雊雉祖已曰惟先格王正厥事乃训于王曰惟天监下民典厥义降年有永有不永非天夭民民中絶命民有不若徳不听罪天既孚命正厥徳乃曰其如台呜唿王司教民罔非天𦙍典祀无丰于昵七祀王崩弟祖甲立癸亥祖甲元祀甲子二祀庚寅二十有八祀周亶父之子季厯生子昌大明之诗曰摰仲氏任自彼殷商来嫁于周曰嫔于京乃及王季维徳之行大任有身生此文王维此文王小心翼翼昭事上帝聿懐多福厥徳不回以受方国三十有三祀王崩子廪辛践位丙申廪辛元祀六祀王崩弟庚丁立壬寅庚丁元祀二十有一祀王崩子武乙践位癸亥武乙元祀甲子二祀迁都河北四祀王崩子太丁践位丁卯太丁元祀二祀周公季厯伐燕京之戎三祀王崩子帝乙践位庚午帝乙元祀周公季厯伐余无之戎克之命为牧师周公季厯伐始唿之戎周公季厯伐翳徒之戎王赐之圭瓒秬鬯为侯伯七祀周公季厯薨子昌嗣壬辰二十有三祀周西伯生子发二十有四祀命西伯昌距昆夷备玁狁三十有七祀王崩子辛立丁未纣辛元祀六祀西伯初禴于毕八祀伐有苏获妲己嬖之十有一祀醢九侯脯鄂侯囚西伯于羑里十有二祀西伯演易于羑里易大传曰古者包牺氏之王天下也仰则观象于天俯则观法于地观鸟兽之文与地之宜近取诸身逺取诸物于是始作八卦以通神明之徳以类万物之情又曰易有大极是生两仪两仪生四象四象生八卦八卦定吉凶吉凶生大业又曰天地定位山泽通气雷风相薄水火不相射八卦相错数往者顺知来者逆是故易逆数也大传曰易之兴也其于中古乎作易者其有忧患乎又曰易之兴也其当殷之末世周之盛徳邪当文王与纣之事邪是故其辞危危者使平易者使倾其道甚大百物不废惧以终始其要旡咎此之谓易之道也又曰帝出乎震齐乎巽相见乎离致役乎坤说言乎兊战乎干劳乎坎成言乎艮易上篇曰干元亨利贞坤元亨利牝马之贞君子有攸往先迷后得主利西南得朋东北丧朋安贞吉屯元亨利贞勿用有攸往利建侯蒙亨匪我求童蒙童蒙求我初筮告再三渎渎则不告利贞需有孚光亨贞吉利涉大川讼有孚室惕中吉终凶利见大人不利渉大川师贞丈人吉旡咎比吉原筮元永贞旡咎不宁方来后夫凶小畜亨宻云不雨自我西郊履虎尾不咥人亨泰小往大来吉亨否之匪人不利君子贞大往小来同人于野亨利涉大川利君子贞大有元亨谦亨君子有终豫利建侯行师随元亨利贞旡咎蛊元亨利渉大川先甲三日后甲三日临元亨利贞至于八月有凶观盥而不荐有孚颙若噬嗑亨利用狱贲亨小利有攸往剥不利有攸往复亨出入无疾朋来旡咎反复其道七日来复利有攸徃旡妄元亨利贞其匪正有𤯝不利有攸往大畜利贞不家食吉利涉大川颐贞吉观颐自求口实大过桡栋利有攸往亨习坎有孚维心亨行有尚离利贞亨畜牝牛吉易下篇曰咸亨利贞取女吉恒亨旡咎利贞利有攸往遯亨小利贞大壮利贞晋康侯用钖马蕃庶昼日三接明夷利艰贞家人利女贞睽小事吉蹇利西南不利东北利见大人贞吉解利西南旡所往其来复吉有攸徃夙吉损有孚元吉旡咎可贞利有攸往曷之用二簋可用享益利有攸往利渉大川夬扬于王庭孚号有厉告自邑不利即戎利有攸往姤女壮勿用取女萃亨王假有庙利见大人亨利贞用大牲吉利有攸徃升元亨用见大人勿恤南征吉困亨贞大人吉旡咎有言不信井改邑不改井旡丧旡得往来井井汔至亦未繘井羸其瓶凶革已日乃孚元亨利贞悔亡鼎元吉亨震来虩虩笑言哑哑震惊百里不丧匕鬯艮其背不获其身行其庭不见其人旡咎渐女归吉利贞归妹征凶无攸利丰亨王假之勿忧宜日中旅小亨旅贞吉巽小亨利有攸往利见大人兊亨利贞涣亨王假有庙利渉大川利贞节亨苦节不可贞中孚豚鱼吉利涉大川利贞小过亨利贞可小事不可大事飞鸟遗之音不宜上宜下大吉既济亨小利贞初吉终乱未济亨小狐汔济濡其尾旡攸利十有三祀释西伯西伯献洛西之地请除炮烙之刑遂赐西伯弓矢鈇钺使専征伐十有四祀虞芮质成于周十有五祀西伯伐犬戎西伯得吕尚十有六祀西伯伐宻须遂都于郢皇矣之诗曰帝谓文王无然畔援无然歆羡诞先登于岸宻人不恭敢距大邦侵阮徂共王赫斯怒爰整其旅以按徂旅以笃周祜以对于天下依其在京侵自阮疆陟我高冈无失我陵我陵我阿无饮我泉我泉我池度其鲜原居岐之阳在渭之将万邦之方下民之王十有七祀西伯伐耆甲子十有八祀西伯伐邘十有九祀西伯伐崇作丰邑徙都之皇矣之诗曰帝谓文王予懐明徳不大声以色不长夏以革不识不知顺帝之则帝谓文王询尔仇方同尔兄弟以尔钩援与尔临冲以伐崇墉临冲闲闲崇墉言言执讯连连攸馘安安是类是禡是致是附四方以无侮临冲茀茀崇墉仡仡是伐是肆是絶是忽四方以无拂文王有声之诗曰文王受命有此武功既伐于崇作邑于丰文王烝哉筑城伊淢作丰伊匹匪棘其欲遹追来孝王后烝哉王公伊濯维丰之垣四方攸同王后维翰王后烝哉西伯立灵台诗灵台之篇曰经始灵台经之营之庶民攻之不日成之经始勿亟庶民子来王在灵囿麀鹿濯濯白鸟翯翯王在灵沼于牣鱼跃虡业维枞贲鼓维镛于论鼔钟于乐辟廱于论鼓钟于乐辟廱鼍鼓逢逢蒙瞍奏公二十祀西伯昌薨子发嗣丁卯二十有一祀二十有七祀西伯发生元子诵三十有一祀西伯东观兵西伯戡黎篇曰西伯既戡黎祖伊恐奔告于王曰天子天既讫我殷命格人元龟罔敢知吉非先王不相我后人惟王淫戏用自絶故天弃我不有康食不虞天性不迪率典今我民罔弗欲丧曰天曷不降威大命不挚今王其如台王曰呜唿我生不有命在天祖伊反曰呜唿乃罪多参在上乃能责命于天殷之即丧指乃功不无戮于尔邦戊寅三十有二祀微子去之箕子为之奴比干諌而死书微子篇曰微子若曰父师少师殷其弗或乱正四方我祖底遂陈于上我用沈酗于酒用乱败厥徳于下殷罔不小大好草窃姦宄卿士师师非度凡有辜罪乃罔恒获小民方兴相为敌讐今殷其沦丧若渉大水其无津涯殷遂丧越至于今曰父师少师我其发出狂吾家耄逊于荒今尔无指告予颠隮若之何其父师若曰王子天毒降灾荒殷邦方兴沈酗于酒乃罔畏畏咈其耉长旧有位人今殷民乃攘窃神祗之牺牷牲用以容将食无灾降监殷民用乂讐歛召敌讐不怠罪合于一多瘠罔诏商今其有灾我兴受其败商其沦丧我罔为臣仆诏王子出廸我旧云刻子王子弗出我乃颠隮自靖人自献于先王我不顾行遯商亡资治通鑑前编卷五资治通鑑前编钦定四库全书资治通鑑前编卷六宋金履祥编周武王己夘十有三年一月癸巳于征伐商告于皇天后王所过名山大川武王编曰惟一月壬辰旁死魄越翼日癸巳王朝步自周于征伐商告于皇天后土所过名山大川曰惟有道曽孙周王发将有大正于商今商王受无道暴殄天物害虐烝民为天下逋逃主萃渊薮予小子既获仁人敢祗承上帝以遏乱畧华夏蛮貊罔不率俾惟尔有神尚克相予以济兆民无作神羞大㑹于孟津泰誓上篇曰惟十有三年春大㑹于孟津王曰嗟我友邦家君越我御事庶士明聴誓惟天地万物父母为人万物之灵亶聪明作元后元后作民父母今商王受弗敬上天降灾下民沈湎冐色敢行暴虐罪人以族官人以世惟宫室台榭陂池侈服以残害于尔万物焚炙忠良刳剔孕妇皇天震怒命我文考肃将天威大勲未集肆予小子发以尔友邦冢君观政于商惟受罔有悛心乃夷居弗事上帝神祗遗厥先宗庙弗祀牺牲粢盛既于凶盗乃曰吾有民有命罔惩其侮天佑下民作之君作之师惟其克相上帝宠绥四方有罪无罪予曷敢有越厥志同力度徳同徳度义受有臣亿万惟亿万心予有臣三千惟一心商罪贯盈天命诛之予弗顺天厥罪惟钧予小子夙夜祗惧受命文考类于上帝宜于衆土以尔有衆底天之罚天矜于民民之所欲天必从之尔尚弼予一人永清四海时哉弗可失戊午次于河朔羣后以师毕㑹王乃徇师而誓㤗誓中篇曰惟戊午王次于河朔羣后以师毕㑹王乃徇师而誓曰呜唿西土有衆咸听朕言我闻吉人为善惟日不足凶人为不善亦惟日不足今商王受力行无度播弃犁老昵比罪人滛酗肆虐臣下化之朋家作仇胁权相灭无辜吁天秽徳彰闻惟天惠民惟辟奉天夏桀弗克若夭流毒下国夭乃佑命成汤降黜夏命惟受罪浮于桀剥丧元良贼虐谏辅谓已有天命谓敬不足行谓祭无益谓暴无伤厥监惟不远在彼夏王天其以予乂民朕梦协朕卜袭于休祥戎商必克受有亿兆夷人离心离徳予有乱臣十人同心同徳虽有周亲不如仁人天视自我民视天听自我民听百姓有过在予一人今朕必往我武惟扬侵于之疆取彼凶残我伐用张于汤有光朂哉夫子罔或无畏宁执非敌百姓懔懔若崩厥角呜唿乃一徳一心立定厥功惟克永世己未王巡六师明誓衆士泰誓下篇曰时厥明王乃大巡六师明誓衆士王曰呜唿我西土君子天有显道厥类惟彰今商王受狎侮五常荒惰弗敬自絶于天结怨于民斮朝渉之胫剖贤人之心作威杀戮毒痡四海崇信姦回放黜师保屏弃典刑囚奴正士郊社不修宗庙不享作奇技淫巧以恱妇人上帝弗顺祝降时䘮尔其孜孜奉予一人恭行天罚古人有言曰抚我则后虐我则讐独夫受洪惟作威乃汝世讐树徳务滋除恶务本肆予小子诞以尔衆士殄殱乃讐尔衆士有尚廸果毅以登乃辟功多有厚赏不廸有显戮呜唿惟我文考若日月之照临光于四方显于西土惟我有周诞受多方予克受非予武惟朕文考无罪受克予非朕文考有罪惟予小子无良二月癸亥陈于商郊甲子纣帅其旅㑹于牧野牧誓曰时甲子昩爽王朝至于商郊牧野乃誓王左杖黄钺右秉白旄以麾曰逖矣西土之人王曰嗟我友邦冢君御事司徒司马司空亚旅师氏千夫长百夫长及庸蜀羌髳㣲卢彭濮人称尔戈比尔干立尔矛予其誓王曰古人有言曰牝鸡无晨牝鸡之晨惟家之索今商王受惟妇言是用昬弃厥肆祀弗答昬弃厥遗王父母弟不廸乃惟四方之多罪逋逃是崇是长是信是使是以为大夫卿士俾暴虐于百姓以姦宄于商邑今予发惟恭行天之罚今日之事不愆于六歩七步乃止齐焉夫子勗哉不愆于四伐五伐六伐七伐乃止齐焉勗哉夫子尚桓桓如虎如貔如熊如罴于商郊弗迓克奔以役西土勗哉夫子尔所勿勗其于尔躬有戮纣前徒倒戈攻于后以北纣反登鹿台自燔死王入商乃反商政武成篇曰既戊午师逾孟津癸亥陈于商郊俟天休命甲子昩爽受率其旅若林㑹于牧野罔有敌于我师前徒倒戈攻于后以北血流漂杵一戎衣天下大定乃反商政政由旧释箕子囚封比干墓式商容闾散鹿台之财发鉅桥之粟大赉于四海而万姓悦服书大𫝊曰武王与纣战于牧之野纣之卒辐分纣之车瓦裂纣之甲鱼鳞下贺乎武王纣死武王皇皇若天下之未定召太公而问曰入殷奈何太公曰臣闻之也爱人者兼其屋上之乌不爱人者及其咠余何如武王曰不可召公趋而进曰臣闻之也有罪者杀无罪者活咸刘厥敌毋使有余烈何如武王曰不可周公趋而进曰臣闻之也各安其宅各田其田毋故毋私惟仁之亲何如武王旷乎若天下之已定遂入殷封比干之墓表商容之闾发鉅桥之粟散鹿台之财归顷宫之女而民知方曰王之于仁人也死者封其墓况于生者乎王之于贤人也亡者表其闾况于在者乎王之于财也聚者散之况于复籍乎王之于色也在者归其父母况于复徴乎封纣子武庚为殷侯使管叔蔡叔霍叔监殷闰月三月诸弟以次受封封康叔于殷东康诰王若曰孟侯朕其弟小子封惟乃丕显考文王克明徳慎罚不敢侮鳏寡庸庸祗祗威威显民用肇造我区夏越我一二邦以修我西土惟时怙冒闻于上帝帝休天乃大命文王殪戎殷诞受厥命越厥邦厥民惟时叙乃寡兄勗肆汝小子封在兹东土王曰呜唿封汝念哉今民将在祇遹乃文考绍闻衣徳言往敷求于殷先哲王用保乂民汝丕逺惟商耉成人宅心知训别求闻由古先哲王用康保民𢎞于天若徳裕乃身不废在王命王曰呜唿小子封恫瘝乃身敬哉天畏棐忱民情大可见小人难保往尽乃心无康好逸豫乃其又民我闻曰怨不在大亦不在小惠不惠懋不懋已汝惟小子乃服惟𢎞王应保殷民亦惟助王宅天命作新民王曰呜唿封敬明乃罚人有小罪非𤯝乃惟终自作不典式尔有厥罪小乃不可不杀乃有大罪非终乃惟𤯝灾适尔既道极厥辜时乃不可杀王曰呜唿封有叙时乃大明服惟民其勅懋和若有疾惟民其毕弃咎若保赤子惟民其康乂非汝封刑人杀人无或刑人杀人非汝封又曰劓刵人无或劓刵人王曰外事汝陈时臬司师兹殷罚有伦又曰要囚服念五六日至于旬时丕蔽要囚王曰汝陈时臬事罚蔽殷彛用其义刑义杀勿庸以次汝封乃汝尽逊曰时叙惟曰未有逊事已汝惟小子未其有若汝封之心朕心朕徳惟乃知凡民自得罪㓂攘姦宂杀越人于货暋不畏死罔弗憝王曰封元恶大憝矧惟不孝不友子弗祇服厥父事大伤厥考心于父不能字厥子乃疾厥子于弟弗念天显乃弗克恭厥兄兄亦不念鞠子哀大不友于弟惟弔兹不于我政人得罪天惟与我民彞大泯乱曰乃其速由文王作罚刑兹无赦不率大戛矧惟外庶子训人惟厥正人越小臣诸节乃别播敷造民大誉弗念弗庸瘝厥君时乃引恶惟朕憝已汝乃其速由兹义率杀亦惟君惟长不能厥家人越厥小臣外正惟威惟虐大放王命乃非徳用乂汝亦罔不克敬典乃由裕民惟文王之敬忌乃裕民曰我惟有及则予一人以怿王曰封爽惟民迪吉康我时其惟殷先哲王徳用康乂民作求矧今民罔迪不适不迪则罔在厥邦王曰封予惟不可不监告汝徳之说于罚之行今惟民不静未戾厥心迪屡未同爽惟天其罚殛我我其不怨惟厥罪无在大亦无在多矧曰其尚显闻于天王曰呜唿封敬哉无作怨勿用非谋非彛蔽时忱丕则敏徳用康乃心顾乃徳逺乃猷裕乃以民宁不汝瑕殄王曰呜唿肆汝小子封惟命不于常汝念哉无我殄享明乃服命髙乃听用康乂民王若曰往哉封勿替敬典听朕告汝乃以殷民世享酒诰王若曰明大命于妺邦乃穆考文王肇国在西土厥告毖庶邦庶士越少正御事朝夕曰祀兹酒惟天降命肇我民惟元祀天降威我民用大乱䘮徳亦罔非酒惟行越小大邦用䘮亦罔非酒惟辜文王诰教小子有正有事无彛酒越庶国饮惟祀徳将无醉惟曰我民廸小子惟王物爱厥心臧聪听祖考之彛训越小大徳小子惟一妹土嗣尔股肱纯其艺黍稷奔走事厥考厥长肇牵车牛逺服贾用孝养厥父母厥父母庆自洗腆致用酒庶士有正越庶伯君子其尔典听朕教尔大克羞耉惟君尔乃饮食醉饱丕惟曰尔克永观省作稽中徳尔尚克羞馈祀尔乃自介用逸兹乃允惟王正事之臣兹亦惟天若元徳永不忘在王家王曰封我西土棐徂邦君御事小子尚克用文王教不腆于酒故我至于今克受殷之命王曰封我闻惟曰在昔殷先哲王廸畏天显小民经徳秉哲自成汤咸至于帝乙成王畏相惟御事厥棐有恭不敢自暇自逸矧曰其敢崇饮越在外服侯甸男卫邦伯越在内服百僚庻尹惟亚惟服宗工越百姓里居罔敢湎于酒不惟不敢亦不暇惟助成王徳显越尹人祗辟我闻亦惟曰在今后嗣王酣身厥命罔显于民祗保越怨不易诞惟厥纵滛泆于非彛用燕丧威仪民罔不伤心惟荒腆于酒不惟自息乃逸厥心疾狠不克畏死辜在商邑越殷国灭无罹弗惟徳馨香祀登闻于天诞惟民怨庻羣自酒腥闻在上故天降丧于殷罔爱于殷惟逸天非虐惟民自速辜王曰封予不惟若兹多诰古人有言曰人无于水监当于民监今惟殷坠厥命我其不大监抚于时予惟曰汝劼毖殷献臣侯甸男卫矧太史友内史友越献臣百宗工矧惟尔事服休服采矧惟若畴圻父薄违农父若保宏父定辟矧汝刚制于酒厥或诰曰羣饮汝勿佚尽执拘以归于周予其杀又惟殷之迪诸臣惟工乃湎于酒勿庸杀之姑惟教之有斯明享乃不用我教辞惟我一人弗恤弗蠲乃事时同于杀王曰封汝典听朕毖勿辩乃司民湎于酒四月王来自商诸侯受命于周武成曰厥四月哉生明王来自商至于丰乃偃武修文归马于华山之阳放牛于桃林之野示天下弗服既生魄庶邦冡君暨百工受命于周丁未祀于周庙追王太王王季文王因定谥法武成篇曰丁未祀于周庙邦甸侯卫骏奔走执豆笾庚戌柴望大告武成武成曰越三日庚戌柴望大告武成王若曰呜唿羣后惟先王建邦启土公刘克笃前烈至于大王肇基王迹王季其勤王家我文考文王克成厥勲诞膺天命以抚方夏大邦畏其力小邦懐其徳惟九年大统未集予小子其承厥志恭天成命肆予东征绥厥士女惟其士女篚厥𤣥黄昭我周王天休震动用附我大邑周底商之罪列爵惟五分土惟三建官惟贤位事惟能重民五教惟食丧祭惇信明义崇徳报功垂拱而天下治王访于箕子书洪范篇曰惟十有三祀王访于箕子王乃言曰呜唿箕子惟天隂隲下民相协厥居我不知其彛伦攸叙箕子乃言曰我闻在昔鲧陻洪水汨陈其五行帝乃震怒不畀洪范九畴彛伦攸斁鲧则殛死禹乃嗣兴天乃钖禹洪范九畴彛伦攸叙初一曰五行次二曰敬用五事次三曰农用八政次四曰协用五纪次五曰建用皇极次六曰人用三徳次七曰明用稽疑次八曰念用庻征次九曰向用五福威用六极一五行一曰水二曰火三曰木四曰金五曰土水曰润下火曰炎上木曰曲直金曰从革土爰稼穑润下作咸炎上作苦曲直作酸从革作辛稼穑作甘二五事一曰貌二曰言三曰视四曰听五曰思貌曰恭言曰从视曰明听曰聪思曰睿恭作肃从作乂明作哲聪作谋睿作圣三八政一曰食二曰货三曰祀四曰司空五曰司徒六曰司冦七曰賔八曰师四五纪一曰岁二曰月三曰日四曰星辰五曰厯数曰王省惟岁卿士惟月师尹惟日岁月日时无易百谷用成又用明俊民用章家用平康日月岁时既易百谷用不成又用昬不明俊民用微家用不宁庻民惟星星有好风星有好雨日月之行则有冬有夏月之从星则以风雨五皇极皇建其有极无偏无陂遵王之义无有作好遵王之道无有作恶遵王之路无偏无党王道荡荡无党无偏王道平平无反无侧王道正直㑹其有极归其有极曰皇极之敷言是彛是训于帝其训凡厥庻民极之数言是训是行以近天子之光曰天子作民父母以为天下王六三徳一曰正直三曰刚克三曰柔克平康正直彊弗友刚克爕友柔克沈濳刚克髙明柔克七稽疑择建立卜筮人乃命卜筮曰雨曰霁曰蒙曰驿曰克曰贞曰悔凡七卜五占用二衍忒立时人作卜筮三人占则从二人之言汝则有大疑谋及乃心谋及卿士谋及庻人谋及卜筮汝则从龟从筮从卿士从庻民从是之谓大同身其康彊子孙其逢吉汝则从龟从筮从卿士逆庻民逆吉卿士从龟从筮从汝则逆庻民逆吉庻民从龟从筮从汝则逆卿士逆吉汝则从龟从筮逆卿士逆庻民逆作内吉作外凶龟筮共违于人用静吉用作凶八庻征曰雨曰旸曰燠曰寒曰风曰时五者来备各以其叙庻草蕃庑一极备凶一极无凶曰休征曰肃时雨若曰乂时旸若曰哲时燠若曰谋时寒若曰圣时风若曰咎征曰狂恒雨若曰僭恒旸若曰豫恒燠若曰急恒寒若曰蒙恒风若九五福一曰夀二曰富三曰康宁四曰攸好徳五曰考终命敛时五福用敷钖厥庻民惟时厥庻民于汝极钖汝保极凡厥庻民无有滛朋人无有比徳惟皇作极凡厥庻民有猷有为有守汝则念之不协于极不罹于咎皇则受之而康而色曰予攸好徳汝则钖之福时人斯其惟皇之极无虐茕独而畏髙明人之有能有为使羞其行而邦其昌凡厥正人既富方谷汝弗能使有好于而家时人斯其辜于其无好徳汝虽钖之福其作汝用咎六极一曰凶短折二曰疾三曰忧四曰贫五曰恶六曰弱惟辟作福惟辟作威惟辟玉食臣无有作福作威玉食臣之有作福作威玉食其害于而家凶于而国人用侧颇辟民用僭忒是年伯夷叔齐去周死于首阳十有四年西旅献獒书曰惟克商遂通道于九夷八蛮西旅底贡厥獒太保乃作旅獒用训于王曰呜唿明王慎徳四夷咸宾无有逺迩毕献方物惟服食器用王乃昭徳之致于异姓之邦无替厥服分寳玉于伯叔之国时庸展亲人不易物惟徳其物徳盛不狎侮狎侮君子罔以尽人心狎侮小人罔以尽其力不役耳目百度惟贞玩人丧徳玩物丧志志以道宁言以道接不作无益害有益功乃成不贵异物贱用物民乃足犬马非其土性不畜珍禽竒兽不育于国不寳逺物则逺人格所寳惟贤则迩人安呜唿夙夜罔或不勤不矜细行终累大徳为山九仞功亏一篑允廸兹生民保厥居惟乃世王王有疾金縢篇曰既克商二年王有疾弗豫二公曰我其为王穆卜周公曰未可以戚我先生公乃自以为功为三坛同墠为坛于南方北面周公立焉植璧秉珪乃告大王王季文王史乃册祝曰惟尔元孙某遘厉虐疾若尔三王是有丕子之责于天以旦代某之身予仁若考能多材多艺能事鬼神乃元孙不若旦多材多艺不能事鬼神乃命于帝庭敷佑四方用能定尔子孙于下地四方之民罔不祗畏呜唿无坠天之降寳命我先王亦永有依归今我即命于元龟尔之许我我其以璧与珪归俟尔命尔不许我我乃屏璧与珪乃卜三龟一习吉启籥见书乃并是吉公曰体王其罔害予小子新命于三王惟永终是图兹攸俟能念予一人公归乃纳册于金縢之匮中王翼日乃瘳十有九年十有二月王崩子诵践位周公冡宰正百工资治通鑑前编卷六资治通鑑前编钦定四库全书资治通鑑前编卷七宋金履祥编丙戌周成王元年周公相践阼而治周公诰君奭君奭篇曰周公若曰君奭弗弔天降丧于殷殷既坠厥命我有周既受我不敢知曰厥基永孚于休若天棐忱我亦不敢知曰其终出于不祥呜唿君已曰时我我亦不敢宁于上帝命弗永逺念天威越我民罔尤违惟人在我后嗣子孙大弗克恭上下遏佚前人光在家不知天命不易天难谌乃其坠命弗克经厯嗣前人恭明徳在今予小子旦非克有正迪惟前人光施于我沖子又曰天不可信我道惟宁王徳延天不庸释于文王受命公曰君奭我闻在昔成汤既受命时则有若伊尹格于皇天在太甲时则有若保衡在太戊时则有若伊陟臣扈格于上帝巫咸乂王家在祖乙时则有若巫贤在武丁时则有若甘盘率惟兹有陈保乂有殷故殷礼陟配天多厯年所天惟纯佑命则商实百姓王人罔不秉徳明恤小臣屏侯甸矧咸奔走惟兹惟徳称用乂厥辟故一人有事于四方若卜筮罔不是孚公曰君奭天寿平格保乂有殷有殷嗣天灭威今汝永念则有固命厥乱明我新造邦公曰君奭在昔上帝割申劝宁王之徳其集大命于厥躬惟文王尚克修和我有夏亦惟有若虢叔有若闳夭有若散宜生有若泰颠有若南宫括又曰无能往来兹迪彞教文王蔑徳降于国人亦惟纯佑秉徳迪知天威乃惟时昭文王迪见冒闻于上帝惟时受有殷命哉武王惟兹四人尚迪有禄后暨武王诞将天威咸刘厥敌惟兹四人昭武王惟冒丕单称徳今在予小子旦若游大川予往暨汝奭其济小子同未在位诞无我责収罔朂不及耉造徳不降我则鸣鸟不闻矧曰其有能格公曰呜唿君肆其监于兹我受命无疆惟休亦大惟艰告君乃猷裕我不以后人迷公曰前人敷乃心乃悉命汝作汝民极曰汝明朂偶王在亶乘兹大命惟文王徳丕承无疆之恤公曰君告汝朕允保奭其汝克敬以予监于殷丧大否肆念我天威予不允惟若兹诰予惟曰襄我二人汝有合哉言曰在时二人天休滋至惟时二人弗戡其汝克敬徳明我俊民在让后人于丕时呜唿笃棐时二人我式克至于今日休我咸成文王功于不怠丕冒海隅出日罔不率俾公曰君予不惠若兹多诰予惟用闵于天越民公曰呜唿君惟乃知民德亦罔不能厥初惟其终祗若兹往敬用治夏六月𦵏武王于毕王冠命周公子伯禽代就封于鲁管叔及蔡叔霍叔流言周公居东二年周公居东三年周公为诗以贻王鸱鸮之诗曰鸱鸮鸱鸮既取我子无毁我室恩斯勤斯鬻子之闵斯迨天之未隂雨彻彼桑土绸缪牖户今女下民或敢侮予予手拮据予所捋荼予所蓄租予口卒瘏曰予未有室家予羽谯谯予尾翛翛予室翘翘风雨所漂摇予维音哓哓秋大雷风王迎周公于东出郊雨反风二公及王乃问诸史与百执事对曰信噫公命我勿敢言王执书以泣曰其勿穆卜昔公勤劳王家惟予沖人弗及知今天动威以彰周公之德惟朕小子其新逆我国家礼亦宜之王出郊天乃雨反风禾则尽起二公命邦人凡大木所偃尽起而筑之嵗则大熟九罭之诗曰九罭之鱼鳟鲂我觏之子衮衣绣裳鸿飞遵渚公归无所于女信处鸿飞遵陆公归不复于女信宿是以有衮衣兮无以我公归兮无使我心悲兮东山之诗曰我徂东山慆慆不归我来自东零雨其蒙我东曰归我心西悲制彼裳衣勿士行枚蜎蜎者蠋烝在桑野敦彼独宿亦在车下我徂东山慆慆不归我来自东零雨其蒙果臝之实亦施于宇伊威在室蟏蛸在户町畽鹿场熠燿宵行不可畏也伊可懐也我徂东山慆慆不归我来自东零雨其蒙鹳鸣于垤妇叹于室洒扫穹窒我征聿至有敦𤓰苦烝在栗薪自我不见于今三年我徂东山慆慆不归我来自东零雨其蒙仓庚于飞熠燿其羽之子于归皇驳其马亲结其䄜九十其仪其新孔嘉其旧如之何管叔及蔡叔霍叔与武庚叛奄淮夷徐戎皆叛作大诰东征书大诰篇曰王若曰猷大诰尔多邦越尔御事弗弔天降割于我家不少延洪惟我幼沖人嗣无疆大厯服弗造哲迪民康矧曰其有能格知天命已予惟小子若涉渊水予惟往求朕攸济敷贲敷前人受命兹不忘大功予不敢闭于天降威用宁王遗我大宝龟绍天明即命曰有大艰于西土西土人亦不静越兹蠢殷小腆诞敢纪其叙天降威知我国有疵民不康曰予复反鄙我周邦今蠢今翼日民献有十夫予翼以于敉宁武图功我有大事休朕卜并吉肆予告我友邦君越尹氏庶士御事曰予得吉卜予惟以尔庶邦于伐殷逋播臣尔庶邦君越庶士御事罔不反曰艰大民不静亦惟在王宫邦君室越予小子考翼不可征王害不违卜肆予沖人永思艰曰呜唿允蠢鳏寡哀哉予造天役遗大投艰于朕身越予沖人不卬自恤义尔邦君越尔多士尹氏御事绥予曰无毖于恤不可不成乃宁考图功已予惟小子不敢替上帝命天休于宁王兴我小邦周宁王惟卜用克绥受兹命今天其相民矧亦惟卜用呜唿天明畏弼我丕丕基王曰尔惟旧人尔丕克逺省尔知宁王若勤哉天閟毖我成功所予不敢不极卒宁王图事肆予大化诱我友邦君天棐忱辞其考我民予曷其不于前宁人图功攸终天亦惟用勤毖我民若有疾予曷敢不于前宁人攸受休毕王曰若昔朕其逝朕言艰日思若考作室既底法厥子乃弗肯堂矧肯搆厥父菑厥子乃弗肯播矧肯获厥考翼其肯曰予有后弗弃基肆予曷敢不越卬敉宁王大命若兄考乃有友伐厥子民养其劝弗救王曰呜唿肆哉尔庶邦君越尔御事爽邦由哲亦惟十人迪知上帝命越天棐忱尔时罔敢易法矧今天降戾于周邦惟大艰人诞邻胥伐于厥室尔亦不知天命不易予永念曰天惟丧殷若穑夫予曷敢不终朕亩天亦惟休于前宁人予曷其极卜敢弗于从率宁人有指疆土矧今卜并吉肆朕诞以尔东征天命不僭卜陈惟若兹书费誓篇曰公曰嗟人无譁聴命徂兹淮夷徐戎并兴善乃甲胄敿乃干无敢弗弔备乃弓矢锻乃戈矛砺乃锋刅无敢不善今惟淫舎牿牛马杜乃檴敜乃穽无敢伤牿牿之伤汝则有常刑马牛其风臣妾逋逃勿敢越逐祗复之我商赉汝乃越逐不复汝则有常刑无敢㓂攘踰垣墙窃马牛诱臣妾汝则有常刑甲戌我惟征徐戎峙乃糗粮无敢不逮汝则有大刑鲁人三郊三遂峙乃桢榦甲戌我惟筑无敢不供汝则有无余刑非杀鲁人三郊三遂峙乃刍茭无敢不多汝则有大刑杀武庚封微子启于宋为殷后书㣲子之命王若曰猷殷王元子惟稽古崇德象贤綂承先王脩其礼物作宾于王家与国咸休永世无穷呜唿乃祖成汤克齐圣广渊皇天眷佑诞受厥命抚民以寛除其邪虐功加于时徳垂后裔尔惟践脩厥猷旧有令闻恪慎克孝肃恭神人予嘉乃德曰笃不忘上帝时歆下民祗协庸建尔于上公尹兹东夏钦哉往敷乃训慎乃服命率由典常以蕃王室𢎞乃烈祖律乃有民永绥厥位毗予一人世世享德万邦作式俾我有周无斁呜唿往哉惟休无替朕命致辟管叔于商囚蔡叔于郭隣降霍叔于庶人四年周公作立政立政篇曰周公若曰拜手稽首告嗣天子王矣用咸戒于王曰王左右常伯常任凖人缀衣虎贲周公曰呜唿休兹知恤鲜哉古之人迪惟有夏乃有室大竞吁俊尊上帝迪知忱恂于九德之行乃敢告教厥后曰拜手稽首后矣曰宅乃事宅乃牧宅乃凖兹惟后矣谋面用丕训德则乃宅人兹乃三宅无义民桀德惟乃弗作往任是惟暴德罔后亦越成汤陟丕釐上帝之耿命乃用三有宅克即宅曰三有俊克即俊严惟丕式克用三宅三俊其在商邑用恊于厥邑其在四方用丕式见德呜唿其在受德暋惟羞刑暴德之人同于厥邦乃惟庶习逸德之人同于厥政帝钦罚之乃伻我有夏式商受命奄甸万姓亦越文王武王克知三有宅心灼见三有俊心以敬事上帝立民长伯立政任人凖夫牧作三事虎贲缀衣趣马小尹左右携仆百司庶府大都小伯艺人表臣百司太史尹伯庶常吉士司徒司马司空亚旅夷㣲卢烝三亳坂尹文王惟克厥宅心乃克立兹常事司牧人以克俊有德文王罔攸兼于庶言庶狱庶慎惟有司之牧夫是训用违庶狱庶慎文王罔敢知于兹亦越武王率惟敉功不敢替厥义德率惟谋从容德以并受此丕丕基呜唿孺子王矣继自今我其立政立事凖人牧夫我其克灼知厥若丕乃俾乱相我受民和我庶狱庶慎时则勿有间之自一话一言我则末惟成德之彦以乂我受民呜唿予旦已受人之徽言咸告孺子王矣继自今文子文孙其勿误于庶狱庶慎惟正是乂之自古商人亦越我周文王立政立事牧夫凖人则克宅之克由绎之兹乃俾乂国则罔有立政用憸人不训于德是罔显在厥世继自今立政其勿以憸人其惟吉士用劢相我国家今文子文孙孺子王矣其勿误于庶狱惟有司之牧夫其克诘尔戎兵以陟禹之迹方行天下至于海表罔有不服以觐文王之耿光以扬武王之大烈呜唿继自今后王立政其惟克用常人周公若曰太史司㓂苏公式敬尔由狱以长我王国兹式有慎以列用中罚王东伐淮夷遂践奄五年迁奄君于蒲姑王来自奄大降四国民命迁之洛邑多士篇曰昔朕来自奄予大降尔四国民命我乃明致天罚移尔遐逖比事臣我宗多逊五月丁亥至于宗周诰四国多方多方篇曰惟五月丁亥王来自奄至于宗周周公曰王若曰猷告尔四国多方惟尔殷侯尹民我惟大降尔命尔罔不知洪惟图天之命弗永寅念于祀惟帝降格于夏有夏诞厥逸不肯慼言于民乃大淫昏不克终日劝于帝之迪乃尔攸闻厥图帝之命不克开于民之丽乃大降罚崇乱有夏因甲于内乱不克灵承于旅罔丕惟进之恭洪舒于民亦惟有夏之民叨懫日钦劓割夏邑天惟时求民主乃大降显休命于成汤刑殄有夏惟天不畀纯乃惟以尔多方之义民不克永于多享惟夏之恭多士大不克明保享于民乃胥惟虐于民至于百为大不克开乃惟成汤克以尔多方简代夏作民主慎厥丽乃劝厥民刑用劝以至于帝乙罔不明德慎罚亦克用劝要囚殄戮多罪亦克用劝开释无辜亦克用劝今至于尔辟弗克以尔多方享天之命呜唿王若曰诰告尔多方非天庸释有夏非天庸释有殷乃惟尔辟以尔多方大淫图天之命屑有辞乃惟有夏图厥政不集于享天降时丧有邦间之乃惟尔商后王逸厥逸图厥政不蠲烝天惟降时丧惟圣罔念作狂惟狂克念作圣天惟五年须暇之子孙诞作民主罔可念聴天惟求尔多方大动以威开厥顾天惟尔多方罔堪顾之惟我周王灵承于旅克堪用德惟典神天天惟式教我用休简畀殷命尹尔多方今我曷敢多诰我惟大降尔四国民命尔曷不忱裕之于尔多方尔曷不夹介乂我周王享天之命今尔尚宅尔宅畋尔田尔曷不惠王熈天之命尔乃迪屡不静尔心未爱尔乃不大宅天命尔乃屑播天命尔乃自作不典图忱于正我惟时其教告之我惟时其战要囚之至于再至于三乃有不用我降尔命我乃其大罚殛之非我有周秉德不康宁乃惟尔自速辜王曰呜唿猷告尔有方多士暨殷多士今尔奔走臣我监五祀越惟有胥伯大小多正尔罔不克臬自作不和尔惟和哉尔室不睦尔惟和哉尔邑克明尔惟克勤乃事尔尚不忌于凶德亦则以穆穆在乃位克閲于乃邑谋介尔乃自时洛邑尚永力畋尔田天惟畀矜尔我有周惟其大介赉尔迪简在王庭尚尔事有服在大僚王曰呜唿多士尔不克劝忱我命尔亦则惟不克享凡民惟曰不享尔乃惟逸惟颇大逺王命则惟尔多方探天之威我则致天之罚离逖尔土王曰我不惟多诰我惟祗告尔命又曰时惟尔初不克敬于和则无我怨蒐于岐阳六年董正治官制礼作乐书周官篇曰惟周王抚万邦巡侯甸四征弗庭绥厥兆民六服羣辟罔不承德归于宗周董正治官王曰若昔大猷制治于未乱保邦于未危曰唐虞稽古建官惟百内有百揆四岳外有州牧侯伯庶政惟和万国咸宁夏商官倍亦克用乂明王立政不惟其官惟其人今予小子祗勤于德夙夜不逮仰惟前代时若训迪厥官立太师太传太保兹惟三公论道经邦夑理隂阳官不必备惟其人少师少傅少保曰三狐贰公𢎞化寅亮天地弼予一人冢宰掌邦治统百官均四海司徒掌邦教敷五典扰兆民宗伯掌邦礼治神人和上下司马掌邦政统六师平邦国司㓂掌邦禁诘姦慝刑暴乱司空掌邦土居四民时地利六卿分职各率其属以倡九牧阜成兆民六年五服一朝又六年王乃时巡考制度于四岳诸侯各朝于方岳大明黜陟王曰呜唿凡我有官君子钦乃攸司慎乃出令令出惟行弗惟反以公灭私民其允怀学古入官议事以制政乃不迷其尔典常作之师无以利口乱厥官蓄疑败谋怠忽荒政不学墙面莅事惟烦戒尔卿士功崇惟志业广惟勤惟克果㫁乃罔后艰位不期骄禄不期侈恭俭惟德无载尔伪作德心逸日休作伪心劳日拙居宠思危罔不惟畏弗畏入畏推贤让能庶官乃和不和政厖举能其官惟尔之能称匪其人惟尔不任王曰呜唿三事暨大夫敬尔有官乱尔有政以佑乃辟永康兆民万邦惟无斁资治通鑑前编卷七资治通鑑前编钦定四库全书资治通鑑前编卷八宋金履祥编周成王七年二月乙未王朝步自周至于丰命太保先周公相宅三月戊申太保至于洛卜宅乙夘周公至于洛丁巳用牲于郊戊午社于新邑甲子周公朝用书命庶殷侯甸男邦伯召诰曰越七日甲子周公乃朝用书命庶殷侯甸男邦伯多士篇曰惟三月周公初于新邑洛用告商王士王若曰尔殷遗多士弗弔旻天大降丧于殷我有周佑命将天明威致王罚勅殷命终于帝肆尔多士非我小国敢弋殷命惟天不卑允罔固乱弼我我其敢求位惟帝不卑惟我下民秉为惟天明畏我闻曰上帝引逸有夏不适逸则惟帝降格向于时夏弗克庸帝大淫泆有辞惟时罔念闻厥惟废元命降致罚乃命尔先祖成汤革夏俊民甸四方自成汤至于帝乙罔不明徳恤祀亦惟天丕建保乂有殷殷王亦罔敢失常罔不配天其泽在今后嗣王诞罔显于天矧曰其有听念于先王勤家诞淫厥泆罔顾于天显民祗惟时上帝不保降若兹大丧惟天不卑不明厥徳凡四方小大邦丧罔非有辞于罚王若曰尔殷多士今惟我周王丕灵承帝事有命曰割殷告勅于帝惟我事不贰适惟尔王家我适予其曰惟尔洪无度我不尔动自乃邑予亦念天即于殷大戾肆不正王曰猷告尔多士予惟时其迁居西尔非我一人奉徳不康宁时惟天命无违朕不敢有后无我怨惟尔知惟殷先人有册有典殷革夏命今尔其日夏廸简在王庭有服在百僚予一人惟听用徳肆予敢尔于天邑商予惟率肆矜尔非予罪时惟天命王曰多士昔朕来自奄予大降尔四国民命我乃明致天罚移尔遐逖比事臣我宗多逊王曰告尔殷多士今予惟不尔杀予惟时命有申今朕作大邑于兹洛予惟四方罔攸宾亦惟尔多士攸服奔走臣我多逊尔乃尚有尔土尔乃尚宁干止尔克敬天惟卑矜尔尔不克敬尔不啻不有尔土予亦致天之罚于尔躬今尔惟时宅尔邑继尔居尔厥有干有年于兹洛尔小子乃兴从尔迁王曰又曰时予乃或言尔攸居太保作诰召诰篇曰太保乃以庶邦家君出取币乃复入钖周公曰拜手稽首旅王若公诰告庶殷越自乃御事呜唿皇天上帝改厥元子兹大国殷之命惟王受命无疆惟休亦无疆惟恤呜唿曷其奈何弗敬天既遐终大邦殷之命兹殷多先哲王在天越厥后王后民兹服厥命厥终智藏瘝在夫知保抱携持厥妇子以哀吁天徂厥亡出执呜唿天亦哀于四方民其眷命用懋王其疾敬徳相古先民有夏天廸从子保面稽天若今时既坠厥命今相有殷天廸格保面稽天若今时既坠厥命今沖子嗣则无遗耉曰其稽我古人之徳矧曰其有能稽谋自天呜唿有王虽小元子哉其丕能諴于小民今休王不敢后用顾畏于民碞王来绍上帝自服于土中旦曰其作大邑其自时配皇天毖祀于上下其自时中又王厥有成命治民今休王先服殷御事比介于我有周御事节性惟曰其迈王敬作所不可不敬徳我不可不监于有夏亦不可不监于有殷我不敢知曰有夏服天命惟有歴年我不敢知曰不其延惟不敬厥徳乃早坠厥命我不敢知曰有殷受天命惟有歴年我不敢知曰不其延惟不敬厥徳乃早坠厥命今王嗣受厥命我亦惟兹二国命嗣若功王乃初服呜唿若生子罔不在厥初生自贻哲命今天其命哲命吉凶命歴年知今我初服宅新邑肆惟王其疾敬徳王其徳之用祈天永命其惟王勿以小民淫用非彛亦敢殄戮用乂民若有功其惟王位在徳元小民乃惟刑用于天下越王显上下勤恤其曰我受天命丕若有夏歴年式勿替有殷歴年欲王以小民受天永命拜手稽首曰予小臣敢以王之雠民百君子越友民保受王威命明徳王末有成命王亦显我非敢勤惟叅奉币用供王能祈天永命洛诰篇曰周公拜手稽首曰朕复子明辟王如弗敢及天基命定命予乃𦙍保大相东土其基作民明辟予惟乙夘朝至于洛师我卜河朔黎水我乃卜涧水东瀍水西惟洛食我又卜瀍水东亦惟洛食伻来以图及献卜王拜手稽首曰公不敢不敬天之休来相宅其作周匹休公既定伻来来视予卜休恒吉我二人共贞公其以予万亿年敬天之休拜手稽首诲言周公曰王肇称殷礼祀于新邑咸秩无文予齐百工伻从王于周予惟曰庶有事今王即命曰记功宗以功作元祀惟命曰汝受命笃弼丕视功载乃汝其悉自教工孺子其朋孺子其朋其往无若火始燄燄厥攸灼叙弗其絶厥若彛及抚事如予惟以在周工往新邑伻向即有僚明作有功惇大成裕汝永有辞王若曰公明保予沖子公称丕显徳以予小子扬文武烈奉答天命和恒四方民居师惇宗将礼称秩元祀咸秩无文惟公徳明光于上下勤施于四方旁作穆穆迓衡不迷文武勤教予冲子夙夜毖祀公曰已汝惟沖子惟终汝其敬识不辟享亦识其有不享享多仪仪不及物惟曰不享惟不役志于享凡民惟曰不享惟事其爽侮乃惟孺子颁朕不暇听朕教汝子棐民彛汝乃是不蘉乃时惟不永哉笃叙乃正父罔不若予不敢废乃命汝往敬哉兹予其明农哉彼裕我民无逺用戾王曰公功棐廸笃罔不若时王至新邑十有二年烝于文武命周公其后王归宗周洛诰曰王曰公予小子其退即辟于周命公后四方廸乱未定于宗礼亦未克敉公功廸将其后监我士师工诞保文武受民乱为四辅王曰公定予往已公功肃将祗欢公无困哉我惟无敌其康事公勿替刑四方其世享周公拜手稽首曰王命予来承保乃文祖受命民越乃光烈考武王𢎞朕恭孺子来相宅其大惇典殷献民乱为四方新辟作周恭先曰其自时中又万邦咸休惟王有成绩予旦以多子越御事笃前人成烈答其师作周孚先考朕昭子刑乃单文祖徳伻来毖殷乃命宁予以秬鬯二卣曰明禋拜手稽首休享予不敢宿则禋于文王武王惠笃叙无有遘自疾万年厌于乃徳殷乃引考王伻殷乃承叙万年其永观朕予懐徳戊辰王在新邑烝祭岁文王骍牛一武王骍牛一王命作册逸祝册惟告周公其后王宾殽禋咸格王入大室祼王命周公作册逸诰在十有二月惟周公诞保文武受命惟七年清庙之颂曰于穆清庙肃雝显相济济多士秉文之徳对越在天骏奔走在庙不显不承无射于人斯八年周公分正东都命蔡仲邦之蔡蔡仲之命篇曰惟周公位冡宰正百工羣叔流言乃致辟管叔于商囚蔡叔于郭邻以车七乗降霍叔于庶人三年不齿蔡仲克庸祗徳周公以为卿士叔卒乃命诸王邦之蔡王若曰小子胡惟尔率徳改行克慎厥猷肆予命尔侯于东土徃即乃封敬哉尔尚葢前人之愆惟忠惟孝尔乃迈迹自身克勤无怠以垂宪乃后率乃祖文王之彝训无若尔考之违王命皇天无亲惟徳是辅民心无常惟惠之懐为善不同同归于治为恶不同同归于乱尔其戒哉慎厥初惟厥终终以不困不惟厥终终以困穷懋乃攸绩睦乃四邻以蕃王室以和兄弟康济小民率自中无作聪明乱旧章详乃视听罔以侧言改厥度则予一人汝嘉王曰呜唿小子胡尔徃哉无荒弃朕命九年封弟叔虞于唐十有一年周公在丰作无逸书无逸篇曰周公曰呜唿君子所其无逸先知稼穯之艰难乃逸则知小人之依相小人厥父母勤劳稼穯厥子乃不知稼穯之艰难乃逸乃谚既诞否则侮厥父母曰昔之人无闻知周公曰呜唿我闻曰昔在殷王中宗严恭寅畏天命自度治民祗惧不敢荒宁肆中宗之享国七十有五年其在高宗时旧劳于外爰暨小人作其即位乃或谅隂三年不言其惟不言言乃雍不敢荒宁嘉靖殷邦至于小大无时或怨肆髙宗之享国五十有九年其在祖甲不义惟王旧为小人作其即位爰知小人之依能保惠于庻民不敢侮鳏寡肆祖甲亦享国三十有三年自时厥后立王生则逸生则逸不知稼穯之艰难不闻小人之劳惟耽乐之从自时厥后亦罔或克夀或十年或七八年或五六年或三四年周公曰呜唿厥亦惟我周太王王季克自抑畏文王卑服即康功田功徽柔懿恭懐保小民惠鲜鳏寡自朝至于日中昃不遑暇食用咸和万民文王不敢盘于游田以庻邦惟正之供文王受命惟中身厥享国五十年周公曰呜唿继自今嗣王则其无滛于观于逸于游于田以万民惟正之供无皇曰今日躭乐乃非民攸训非天攸若时人丕则有愆无若殷王受之迷乱酗于酒徳哉周公曰呜唿我闻曰古之人犹胥训告胥保惠胥教诲民无或胥诪张为幻此厥不听人乃训之乃变乱先王之正刑至于小大民否则厥心违怨否则厥口诅祝周公曰呜唿自殷王中宗及髙宗及祖甲及我周文王兹四人廸哲厥或告之曰小人怨汝詈汝则皇自敬徳厥愆曰朕之愆允若时不啻不敢含怒此厥不听人乃或诪张为幻曰小人怨汝詈汝则信之则若时不永念厥辟不寛绰厥心乱罚无罪杀无辜怨有同是丛于厥身周公曰呜唿嗣王其监于兹周公薨于丰塟周文公于毕命君陈分正东郊成周君陈篇曰王若曰君陈惟尔令徳孝恭惟孝友于兄弟克施有政命汝尹兹东郊敬哉昔周公师保万民民懐其徳往慎乃司兹率厥常懋昭周公之训惟民其乂我闻曰至治馨香感于神明黍稷非馨明徳惟馨尔尚式时周公之猷训惟日孜孜无敢逸豫凡人未见圣若不克见若既见圣亦不克由圣尔其戒哉尔惟风下民惟草图厥政莫或不艰有废有兴出入自尔师虞庻言同则绎尔有嘉谋嘉猷则入告尔后于内尔乃顺之于外曰斯谋斯猷惟我后之徳呜唿臣人咸若时惟良显哉王曰君陈尔惟𢎞周公丕训无依势作威无倚法以削寛而有制从容以和殷民在辟予曰辟尔惟勿辟予曰宥尔惟勿宥惟厥中有弗若于尔政弗化于汝训辟以止辟乃辟狃于姦宄败常乱俗三细不宥尔无忿疾于顽无求备于一夫必有忍其乃有济有容徳乃大简厥修亦简其或不修进厥良以率其或不良惟民生厚因物有迁违上所命从厥攸好尔克敬典在徳时乃罔不变允升于大猷惟予一人膺受多福其尔之休终有辞于永世三十有七年四月甲子王命太保奭芮伯彤伯毕公卫侯毛公保元子钊乙丑王崩癸酉元子钊受命朝诸侯于应门之内书曰惟四月哉生魄王不怿甲子王乃洮颒水相被冕服凭玉几乃同召太保奭芮伯彤伯毕公卫侯毛公师氏虎臣百尹御事王曰呜唿疾大渐惟几病日臻既弥留恐不获誓言嗣兹予审训命汝昔君文王武王宣重光奠丽陈教则肆肄不违用克逹殷集大命在后之侗敬迓天威嗣守文武大训无敢昏逾今天降疾殆弗兴弗悟尔尚明时朕言用敬保元子钊𢎞济于艰难柔逺能迩安劝小大庶邦思夫人自乱于威仪尔无以钊冒贡于非几兹既受命还出缀衣于庭越翼日乙丑王崩太保命仲桓南宫毛俾爰齐侯吕伋以二干戈虎贲百人逆子钊南门之外延入翼室恤宅宗丁夘命作册度越七曰癸酉伯相命士须材狄设黼扆缀衣牖间南向敷重蔑席黼纯华玉几西序东向敷重底席缀纯文贝仍几东序西向敷重丰席画纯雕玉仍几西夹南向敷重笋席𤣥纷纯漆仍几越玉五重陈寳赤刀大训𢎞璧琬琰在西序大玉夷玉天球河图在东序𦙍之舞衣大贝鼖鼓在西房兑之戈和之弓垂之竹矢在东房大辂左賔阶面缀辂在阼阶面先辂在左塾之前次辂在右塾之前二人雀弁执恵立于毕门之内四人綦弁执戈上刃夹两阶戺一人冕执刘立于东堂一人冕执钺立于西堂一人冕执戣立于东垂一人冕执瞿立于西垂一人冕执鋭立于侧阶王麻冕黼裳由賔阶隮卿士邦君麻冕蚁裳入即位太保太史太宗皆麻冕彤裳太保承介圭上宗奉同瑁由阼阶隮太史秉书由賔阶隮御王册命曰皇后慿玉几道扬末命命汝嗣训临君周邦率循大卞爕和天下用答扬文武之光训王再拜兴答曰𦕈𦕈予末小子其能而乱四方以敬忌天威乃受同瑁王三宿三祭三咤上宗曰飨太保受同降盥以异同秉璋以酢授宗人同拜王答拜太保受同祭哜宅受宗人同拜王答拜太保降収诸侯出庙门俟王出在应门之内太保率西方诸侯入应门左毕公率东方诸侯入应门右皆布乗黄朱賔称奉圭兼币曰一二臣卫敢执壤奠皆再拜稽首王义嗣徳答拜太保暨芮伯咸进相揖皆再拜稽首曰敢敬告天子皇天改大邦殷之命惟周文武诞受姜若克恤西土惟新陟王毕恊赏罚戡定厥功用敷遗后人休今王敬之哉张皇六师无壤我髙祖寡命王若曰庶邦侯甸男卫惟予一人钊报诰昔君文武丕平富不务咎底至齐信用昭明于天下则亦有熊罴之士不二心之臣保乂王家用端命于上帝皇天用训厥道付畀四方乃命建侯树屏在我后之人今予一二伯父尚胥暨顾绥尔先公之臣服于先王虽尔身在外乃心罔不在王室用奉恤厥若无遗厥子羞羣公既皆听命相揖趋出王释冕反丧服癸亥康王元年甲子二年十有二年六月壬申命毕公保釐东郊书毕命篇曰惟十有二年六月庚午胐越三日壬申王朝步自宗周至于丰以成周之衆命毕公保釐东郊王若曰呜唿父师惟文王武王敷大徳于天下用克受殷命惟周公左右先王绥定厥家毖殷顽民迁于洛邑密迩王室式化厥训既厯三纪世变风移四方无虞予一人以宁道有升降政由俗革不臧厥臧民罔攸劝惟公懋徳克勤小民弼亮四世正色率下罔不祇师言嘉绩多于先王予小垂拱仰成王曰呜唿父师今予祇命公以周公之事往哉旌别淑慝表厥宅里彰善殚恶树之风声弗率训典殊厥井疆俾克畏慕中画郊圻慎固封守以康四海政贵有恒辞尚体要不惟好异商俗靡靡利口惟贤余风未殄公其念哉我闻曰世禄之家鲜克由礼以荡陵徳实悖天道敝化奢丽万世同流兹殷庶士席宠惟旧怙侈灭义服美于人骄淫矜侉将由恶终虽收放心闲之惟艰资冨能训惟以永年惟徳惟义时乃大训不由古训于何其训王曰呜唿父师邦之安危惟兹殷士不刚不柔厥徳允修惟周公克慎厥始惟君陈克和厥中惟公克成厥终三后恊心同底于道道洽政治泽润生民四夷左衽罔不咸赖予小子永膺多福公其惟时成周建无穷之基亦有无穷之闻子孙训其成式惟乂呜唿罔曰弗克惟既厥心罔曰民寡惟慎厥事钦若先王成烈以休于前政十有六年鲁公禽父薨于酋嗣二十年鲁考公薨弟熈立二十有一年鲁侯筑茅阙门二十有六年王崩子瑕践位鲁炀公薨子宰嗣资治通鑑前编卷八资治通鑑前编钦定四库全书资治通鑑前编卷九宋金履祥编己丑周昭王元年二年子满生十有四年鲁侯弟㵒弑其君幽公而自立庚戌二十有年释氏生甲子三十有六年五十有一年王崩于汉子满践位庚辰穆王元年三年命君雅为大司徒伯冏为大仆正书君雅篇曰王若曰呜唿君牙惟乃祖乃父世笃忠良服劳王家厥有成绩纪于大常惟予小子嗣守文武成康遗绪亦惟先王之臣克左右乱四方心之忧危若蹈虎尾涉于春冰今命尔予翼作股肱心膂缵乃旧服无忝祖考𢎞敷五典式和民则尔身克正罔敢弗正民心罔中惟尔之中夏暑雨小民惟曰怨咨冬祁寒小民亦惟曰怨咨厥惟艰哉思其艰以图其易民乃宁呜唿丕显哉文王谟丕承哉武王烈佑启我后人咸以正无缺尔惟敬明乃训用奉若于先王对扬文武之光命追配于前人王若曰君牙乃惟由先正旧典时式民之治乱在兹率乃祖考之攸行昭乃辟之有乂冏命篇曰王若曰伯冏惟予弗克于徳嗣先人宅丕后憷惕惟厉中夜以兴思免厥愆昔在文武聪明齐圣小大之臣咸懐忠良其侍御仆从罔匪正人以旦夕承弼厥辟出入起居罔有不钦发号施令罔有不臧下民祇若万邦咸休惟予一人无良实赖左右前后有位之士匡其不及绳愆纠缪格其非心俾克绍先烈今予命汝作大正正于羣仆侍御之臣懋乃后徳交修不逮慎简乃僚无以巧言令色便辟侧媚其惟吉士仆臣正厥后克正仆臣䛕厥后自圣后徳惟臣不徳惟臣尔无眤于憸人充耳目之官迪上以非先王之典非人其吉惟货其吉若时瘝厥官惟尔大弗克祇厥辟惟予汝辜王曰呜唿钦哉永弼乃后于彛宪十有三年王西征十有七年王西征征徐戎三十有五年征犬戎甲子四十有五年五十年作吕刑以诘四方吕刑篇曰惟吕命王享国百年耄荒度作刑以诘四方王曰若古有训蚩尤惟始作乱延及于平民罔不㓂贼鸱义姦究夺攘矫䖍苖民弗用灵制以刑惟作五虐之刑曰法杀戮无辜爰始淫为劓刵㭬黥越兹丽刑并制罔差有辞民兴胥渐泯泯棼棼罔中于信以覆诅盟虐威庶戮方告无辜于上上帝监民罔有馨香徳刑发闻惟腥皇帝哀矜庶戮之不辜报虐以威遏絶苖民无世在下乃命重黎絶地天通罔有降格羣后之逮在下明明棐常鳏寡无葢皇帝清问下民鳏寡有辞于苖徳威惟畏徳明惟明乃命三后恤功于民伯夷降典析民惟刑禹平水土主名山稷降播种农殖嘉谷三后成功惟殷于民士制百姓于刑之中以教祇徳穆穆在上明明在下灼于四方罔不惟徳之勤故乃明于刑之中率乂于民棐彛典狱非讫于威惟讫于富敬忌罔有择言在身惟克天徳自作元命配享在下王曰嗟四方司政典狱非尔惟作天牧令尔何监何监非时伯夷播刑之廸其今尔何惩惟是苖民匪察于狱之丽罔择吉人观于五刑之中惟时庶威夺货断制五刑以乱无辜上帝不蠲降咎于苖苖民无辞于罚乃絶厥世王曰呜唿念之哉伯父伯兄仲叔季弟㓜子童孙皆聴朕言庶有格命今尔罔不由慰日勤尔罔或戒不勤天齐于民俾我一日非终惟终在人尔尚敬逆天命以奉我一人虽畏勿畏虽休勿休惟敬五刑以成三徳一人有庆兆民赖之其宁惟永王曰吁来有邦有土告尔祥刑在今尔安百姓何择非刑何敬非刑何度非及两造具备师聴五辞简孚正于五刑五刑不简正于五罚五罚不服正于五过五过之疵惟官惟反惟内惟货惟来其罪惟均其审克之五刑之疑有赦五罚之疑有赦其审克之简孚有衆惟貎有稽无简不聴具严天威墨辟疑赦其罚百锾閲实其罪劓辟疑赦其罚惟倍閲实其罪剕辟疑赦其罚倍差閲实其罪宫辟疑赦其罚六百锾閲实其罪大辟疑赦其罚千锾閲实其罪墨罚之属千劓罚之属千剕罚之属五百宫罚之属三百大辟之罚其罚二百五刑之属三千上下比罪无僣乱辞勿用不行惟察惟法其审克之上刑适轻下服下刑适重上服轻重诸罚有权刑罚世轻世重惟齐非齐有伦有要罚惩非死人极于病非佞折狱惟良折狱罔非在中察辞于差非从惟从哀敬折狱明启刑书胥占咸庶中正其刑其罚其审克之狱成而孚输而孚其刑上备有并两刑王曰呜唿敬之哉官伯族姓朕言多惧朕敬于刑有徳惟刑今天相民作配在下明清于单辞民之乱罔不中聴狱之两辞无或私家于狱之两辞狱货非寳惟府辜功报以庶尤永畏惟罚惟天不中惟人在命天罚不极庶民罔有令政在于天下王曰呜唿嗣孙令往何监非徳于民之中尚明听之哉哲人惟刑无疆之辞属于五极咸中有庆受王嘉师监于兹祥刑五十有五年王崩于祗宫子繄扈践位乙亥共王元年三年十有二年王崩子囏践位于亥懿王元年徙都槐里二十有五年王崩共王之弟辟方立史记曰懿王之时王室始衰诗人作刺壬子孝王元年甲子十有三年封非子为附庸邑之秦十有五年王崩诸侯复立懿王太子爕丁卯夷王元年始下堂而见诸侯礼记曰觐礼天子不下堂而见诸侯下堂而见诸侯天子之失礼也自夷王以下经世曰国自此衰八年楚子熊渠伐庸掦粤至于鄂十有六年王崩子胡践位癸未厉王元年十有二年卫贞伯薨子嗣十有四年曹考伯薨子喜嗣十有五年燕惠侯立蔡厉侯薨子嗣十有九年齐公子山弑其君胡公而自立二十年齐侯徙治临菑宋厉公薨子举嗣晋厉侯薨子宜臼嗣二十有一年秦嬴卒子秦侯嗣二十有四年陈慎公薨子寕嗣卫顷侯薨子嗣二十有八年齐献公薨子寿嗣三十年以荣公为卿用事三十有一年秦侯卒子公伯嗣楚熊延卒子熊勇嗣三十有三年杀言者三十有四年秦公伯卒子仲嗣三十六年西戎反灭犬丘大骆之族三十有七年国人叛袭王王出居于彘召公周公行政是为共和太子靖匿于召公之家庚申三十有八年共和行政晋靖侯薨子司徒嗣四十有一年蔡武侯薨子嗣楚熊勇卒弟熊严立甲子四十有二年王在彘四十有四年曹夷伯薨弟彊立四十有七年陈幽公薨子孝嗣四十有八年宋僖公薨子覸立五十有一年王死于彘周召二伯立太子靖楚熊严卒子熊霜嗣甲戍宣王元年以秦仲为大夫诛西戎以尹吉甫为将北伐玁狁至于太原小雅六月之诗曰六月栖栖戎车既饬四牡骙骙载是常服玁狁孔炽我是用急王于出征以匡王国比物四骊闲之维则维此六月既成我服我服既成于三十里王于出征以佐天子四牡修广其大有颙薄伐玁狁以奏肤公有严有翼共武之服共武之服以定王国玁狁匪茹整居焦获侵镐及方至于泾阳织文鸟章白斾央央元戎十乗以先启行戎车既安如轾如轩四牡既佶既佶且闲薄伐玁狁至于太原文武吉甫万邦为宪吉甫燕喜既多受祉来归自镐我行永久饮御诸友炰鼈脍鲤侯谁在矣张仲孝友燕惠侯薨子庄嗣二年以方叔为将南征荆蛮采芑之诗曰薄言采芑于彼新田于此菑亩方叔涖止其车三千师干之试方叔率止乗其四骐四骐翼翼路车有奭簟茀鱼服钩膺鞗革薄言采芑于彼新田于此中乡方叔涖止其车三千旂旐央央方叔率止约軧错衡八鸾玱玱服其命服朱芾斯皇有玱葱珩鴥彼飞隼其飞戾天亦集爰止方叔涖止其车三千师干之试方叔率止钲人伐鼓陈师鞠旅显允方叔伐鼓渊渊振旅阗阗蠢尔蛮荆大邦为讐方叔元老克壮其犹方叔率止执讯获丑戎车啴啴啴啴焞焞如霆如雷显允方叔征伐玁狁蛮荆来威命召虎征淮夷大雅江汉之诗曰江汉浮浮武夫滔滔匪安匪游淮夷来求既出我车既设我旟匪安匪舒淮夷来辅江汉汤汤武夫洸洸经营四方告成于王四方既平王国庶定时靡有争王心载宁江汉之浒王命召虎式辟四方彻我彊土匪疚匪棘王国来极于彊于理至于南海王命召虎来旬来宣文武受命召公维翰无曰予小子召公是似肇敏戎公用钖尔祉釐尔圭瓒秬鬯一卣告于文人钖山土田于周受命自召祖命虎拜稽首天子万年虎拜稽首对扬王休作召公考天子万寿眀眀天子令闻不已矢其文徳洽此四国王伐淮徐大雅常武之诗曰赫赫眀眀王命卿士南仲大祖大师皇父整我六师以修我戎既敬既戒惠此南国王谓尹氏命程伯休父左右陈行戒我师旅率彼淮浦省此徐土不留不处三事就绪赫赫业业以严天子王舒保作匪绍匪游徐方绎骚震惊徐方如雷如霆徐方震惊王奋厥武如震如怒进厥虎臣阚如虓虎铺敦淮濆仍执丑虏截彼淮浦王师之所王旅啴啴如飞如翰如江如汉如山之苞如川之流绵绵翼翼不测不克濯征徐国王犹允塞徐方既来徐方既同天子之功四方既平徐方来庭徐方不回王曰还归鲁真公薨弟敖立曹公子苏弑其君幽伯而自立三年齐武公薨子无忌五年晋僖侯薨子籍嗣六年大旱大雅云汉之诗曰倬彼云汉昭回于天王曰于乎何辜今之人天降䘮乱饥馑荐臻靡神不举靡爱斯牲圭壁既卒宁莫我听旱既大甚蕴隆虫虫不殄禋祀自郊徂宫上下奠瘗靡神不宗后稷不克上帝不临耗斁下土宁丁我躬旱既大甚则不可推兢兢业业如霆如雷周余黎民靡有孑遗昊天上帝则不我遗胡不相畏先祖于摧旱既大甚则不可沮赫赫炎炎云我无所大命近止靡瞻靡顾羣公先正则不我助父母先祖胡宁忍子旱既大甚涤涤山川旱䟦为虐如惔如焚我心惮暑忧心如熏羣公先正则不我闻昊天上帝宁俾我遯旱既大甚黾勉畏去胡宁瘨我以旱憯不知其故祈年孔夙方社不莫昊天上帝则不我虞敬恭眀神宜无悔怒旱既大甚㪚无友纪鞫哉庶正疚哉冢宰趣马师氏膳夫左右靡人不周无不能止瞻卬昊天云如何里瞻卬昊天有嘒其星大夫君子昭假无赢大命近止无弃尔成何求为我以戾庶正瞻卬昊天曷惠其宁秦仲伐西戎死之王命其子庄伐戎破之秦国风无衣之诗曰岂曰无衣与子同袍王于兴师修我戈矛与子同仇岂曰无衣与子同泽王于兴师修我矛㦸与子偕作岂曰无衣与子同裳王于兴师修我甲兵与子偕行楚熊霜卒弟熊徇立十有二年鲁侯来朝以其子括与戏见王王以戏为鲁太子鲁武公薨戏立王不籍千亩齐胡公子弑厉公齐人诛之而立厉公之子诛弑君者七十人十有五年卫釐侯薨少子和嗣十有六年晋献侯薨子费生嗣徙都于绛十有八年蔡夷侯薨子所事嗣二十有一年鲁懿公兄括之子伯御弑其君懿公而自立二十有二年王后姜氏諌王封弟友于郑二十有三年晋侯伐条生太子仇二十有四年齐文公薨子説嗣二十有六年晋师战于千亩生子成师二十有七年宋惠公薨子嗣二十有八年宋哀公薨子嗣楚熊徇卒子熊咢嗣三十有二年春王伐齐诛伯御立懿公之弟称陈僖公薨子灵嗣曹戴伯薨子兕嗣三十有三年齐成公薨子赎嗣三十有七年燕僖侯薨子嗣楚熊咢卒子熊仪嗣三十有九年伐姜戎王师败绩于千亩四十年料民于太原四十有三年杀杜伯晋穆侯薨弟殇叔自立太子仇出奔四十有六年王崩太子湼践位庚申幽王元年晋太子仇袭杀殇叔而立陈武公薨子説嗣三年始嬖褒姒泾渭洛竭岐山崩四年陈夷公薨弟爕立秦庄卒子嗣甲子五年废申后及太子宜臼以褒姒为后伯服为太子小雅白华之诗曰白华菅兮白茅束兮之子之远俾我独兮英英白云露彼菅茅天歩艰难之子不犹滮池北流浸彼稻田啸歌伤怀念彼硕人樵彼桑薪卬烘于煁维彼硕人实劳我心鼓钟于宫声闻于外念子懆懆视我迈迈有鹙在梁有鹤在林维彼硕人实劳我心鸳鸯在梁戢其左翼之子无良二三其徳有扁斯石履之卑兮之子之逺俾我疷兮小弁之诗曰弁彼誉斯归飞提提民莫不谷我独于罹何辜于夭我罪伊何心之忧矣云如之何踧踧周道鞫为茂草我心忧伤惄焉如擣假寐永叹维忧用老心之忧矣疢如疾首维桑与梓必恭敬止靡瞻匪父靡依匪母不属于毛不离于里天之生我我辰安在菀彼栁斯鸣蜩嘒嘒有漼者渊萑苇渒渒譬彼舟流不知所届心之忧矣不遑假寐鹿斯之奔维足伎伎雉之朝雊尚求其雌譬彼坏木疾用无枝心之忧矣宁莫之知相彼投兎尚或先之行有死人尚或墐之君子秉心维其忍之心之忧之涕既陨之君子信谗如或醻之君子不惠不舒究之伐木掎矣析薪杝矣舍彼有罪予之他矣莫高匪山莫浚匪泉君子无易由言耳属于垣无逝我梁无发我笱我躬不閲遑恤我后六年十月辛卯朔日有食之小雅十月之交篇曰十月之交朔月辛卯日有食之亦孔之丑彼月而㣲此日而㣲今此下民亦孔之哀日月告凶不用其行四国无政不用其良彼月而食则维其常此日而食于何不臧震电不宁不令百川沸腾山冡崒崩高岸为谷深谷为陵哀今之人胡㦧莫惩皇父卿士番维司徒家伯冢宰仲允膳夫棸子内史蹶维趣马楀维师氏艳妻煽方处抑此皇父岂曰不时胡为我作不即我谋彻我墙屋田卒污莱曰予不戕礼则然矣皇父孔圣作都于向择三有事亶侯多藏不憗遗一老俾守我王择有车马以居徂向黾勉从事不敢告劳无罪无辜谗口嚣嚣下民之孽匪降自天噂沓背憎职竞由人悠悠我里亦恐之痗四方有羡我独居忧民莫不逸我独不敢作天命不彻我不敢傚我友自逸八年以郑伯友为司徒十有一年申侯与犬戎入㓂戎弑王于骊山之下郑伯友死之晋卫秦皆以兵来救平戎与郑子掘突共立故太子宜臼辛未平王元年王东迁雒邑始命秦列为诸侯取岐丰之地命卫侯和为公钖命晋侯郑伯东取郐虢十邑国之书文侯之命篇曰王若曰父义和丕显文武克慎眀徳昭升于上敷闻在下惟时上帝集厥命于文王亦惟先正克左右昭事厥辟越小大谋猷㒺不率从肆先祖怀在位呜唿闵予小子嗣造天丕愆殄资泽于下民侵戎我国家纯即我御事㒺或耆寿俊在厥服予则㒺克曰惟祖惟父其伊恤朕躬呜唿有绩予一人永绥在位父义和汝克昭乃显祖汝肇刑文武用㑹绍乃辟追孝于前文人汝多修扞我于艰若汝予嘉王曰父义和其归视尔师宁尔邦用赉尔秬鬯一卣彤弓一彤矢百卢弓一卢矢百马四匹父往哉柔远能迩惠康小民无荒宁简恤尔都用成尔显徳秦祠上帝于西畤二年鲁孝公薨子弗湟嗣四年燕顷侯薨子嗣五年秦襄公伐戎至岐薨子嗣宋戴公薨子司空嗣六年燕哀侯薨子郑侯嗣七年楚若敖卒子熊坎嗣嗣九年蔡僖侯薨子兴嗣秦东徙汧渭之㑹十有一年蔡共侯薨子嗣曹惠伯薨子石甫嗣其弟武弑之而自立十有三年卫武公薨子扬嗣楚霄敖卒子熊嗣十有四年曹穆公薨子终生嗣十有五年秦作鄜畤十有六年陈平公薨子圉嗣十有八年秦初有史以纪事二十有一年秦伯大败戎师収岐西之地自岐以东归于王蔡戴侯薨子考父嗣二十有三年宋武公薨子力嗣二十有五年晋文侯薨子伯嗣秦初有三族之罪二十有六年晋侯封其叔父成师于曲沃诗掦之水篇曰掦之水白石凿凿素衣朱襮从子于沃既见君子云何不乐扬之水白石皓皓素衣朱绣从子于鹄既见君子云何其忧扬之水白石𥻘𥻘我闻有命不敢以告人椒聊篇曰椒聊之实蕃衍盈升彼其之子硕大无朋椒聊且远条且椒聊之实蕃衍盈匊彼其之子硕大且笃椒聊且远条且陈文公薨子鲍嗣二十有七年郑武公薨子寤生嗣二十有八年郑伯封其弟叚于京三十年卫公子州吁阻兵楚蚡冒卒弟熊通弑太子而自立三十有二年晋大臣潘父弑其君昭侯纳曲沃成师不克国人立昭侯之子平诛潘父三十有六年卫庄公薨子完嗣三十有八年卫州吁出奔四十年齐庄公薨子禄甫嗣晋曲沃成师卒子鱓代四十有二年宋宣公薨舍其子与夷而立弟和燕郑侯薨子嗣四十有四年郑叔叚命西鄙北鄙贰于己四十有七年晋曲沃鱓入翼弑其君孝侯国人逐之立其君之子郄四十有八年鲁初请郊庙之礼鲁惠公薨国人立其子息姑资治通鑑前编卷九资治通鑑前编钦定四库全书资治通鑑前编卷十宋金履祥编己未周平王四十有九年郑伯克段于鄢寘其母姜氏手城颍王使宰咺钖鲁惠公仲子之赗郑伯以王师虢师伐卫南鄙祭伯如鲁五十年郑伯始见其母于大隧郑人伐卫五十有一年二月己巳日有食之王崩孙林践位尹氏卒郑祭足帅师入㓂武氏子求赙于鲁宋穆公卒立宣公之子与夷齐侯郑伯盟于石门壬戌桓王元年卫州吁弑其君桓公而自立宋陈蔡卫伐郑鲁翚帅师㑹宋陈蔡卫伐郑卫人杀州吁于濮卫人立晋曲沃以郑邢之师攻晋侯于翼王使尹氏武氏助翼翼侯奔随曲沃叛王命虢公伐曲沃立翼侯子光于翼邾人郑人伐宋宋人伐郑甲子三年晋翼侯自随入于鄂郑输平于鲁鲁侯齐侯盟于艾宋人取长葛京师饥郑伯入朝四年王使凡伯聘于鲁戎伐凡伯于楚丘以归陈及郑平晋曲沃庄伯卒子称代秦文公卒孙嗣五年郑伯归祊田于鲁蔡宣侯卒子封人嗣王命虢公忌父为卿士宋公齐侯卫侯盟于瓦屋郑伯以齐人来朝六年王使南季聘于鲁郑伯为左卿士以王命伐宋以王命告于鲁鲁侯齐侯㑹于防秦自汧渭之间徙居平阳七年郑伯齐侯鲁侯会于中丘鲁翚帅师㑹济郑伐宋鲁侯败宋师于菅取郜取防宋人卫人入郑宋人蔡人卫人伐戴郑伯伐取之齐人郑人入郕八年郑伯鲁侯㑹于时来齐侯郑伯鲁侯入许王取邬刘蒍邗之田于郑与郑人温原絺樊隰郕欑茅向盟州陉隤懐之田鲁公子轨弑其君隠公而自立九年鲁侯郑伯㑹于垂卒易祊田盟于越燕穆侯卒子嗣十年宋督弑其君殇公及其大夫孔父立公子冯鲁侯齐侯陈侯郑伯㑹于稷以成宋乱蔡侯郑伯㑹于邓十有一年春晋曲沃败晋师于汾隰获晋哀侯栾成死之晋人立哀侯子为小子侯七月壬辰朔日有食之既鲁侯迎妇于齐十有二年王使宰渠伯纠聘于鲁王师秦师围魏执芮伯晋曲沃称弑哀侯于曲沃十有三年陈桓公卒文公子他杀世子免而自立齐侯郑伯如纪王使乃叔之子聘于鲁王伐郑蔡人卫人陈人従王伐郑十有四年楚子熊通侵随俾请爵于王玉不许纪侯如鲁北戎伐齐蔡人杀陈佗而立免之弟跃十有五年谷伯绥邓侯吾离至鲁郑人齐人卫人伐盟向王迁盟向之民于郊晋曲沃称诱弑其君小子侯十有六年王使家父聘于鲁楚子㑹诸侯于沈鹿楚子伐随随及楚平楚僭称王王命虢仲伐曲沃立晋哀侯之弟缗于晋祭公如鲁遂逆王后于纪秦寕公卒三父废世子而立出子十有七年纪季姜归于京师十有八年曹桓公卒子射姑嗣虢詹父以王师伐虢虢公出奔虞齐侯卫侯郑伯与鲁战于郎十有九年齐人卫人郑人盟于恶曹郑庄公卒世子忽嗣宋人执郑祭仲突归于郑郑忽出奔卫卫侯杀其二子伋寿诗新台篇曰新台有泚河水弥弥燕婉之求籧篨不鲜新台有洒河水浼浼燕婉之求籧篨不殄鱼网之设鸿则离之燕婉之求得此戚施二子乗舟篇曰二子乗舟汎汎其景愿言思子中心养养二子乗舟汎汎其逝愿言思子不瑕有害二十年鲁侯㑹宋公盟于谷丘又㑹于虚于龟鲁侯㑹郑伯盟于武父鲁侯及郑师伐宋陈厉公卒弟林立卫宣公卒朔立二十有一年楚屈瑕伐罗罗与卢戎败楚师鲁侯㑹纪侯郑伯及齐侯宋公卫侯燕人战齐宋卫燕师败绩二十有二年鲁侯郑伯突㑹于曹郑伯使其弟如鲁盟秦三父弑出子复立故世子齐僖公卒子诸儿嗣宋人以齐人蔡人衞人陈人伐郑燕宣侯卒子嗣二十有三年王使家父如鲁求直王崩子佗践位郑伯突出奔蔡郑世子忽复归于郑郑伯突入于栎宋公鲁侯衞侯陈侯㑹于袲伐郑秦伐彭戏氏至于华山乙酉庄王元年宋公鲁侯蔡侯衞侯㑹于曹宋鲁衞陈蔡伐郑衞人立伋之弟黔牟衞侯朔出奔齐二年鲁侯齐侯纪侯盟于黄鲁侯邾仪父盟于趡鲁师及齐师战于奚鲁及宋人衞人伐邾蔡桓侯卒弟献舞立蔡季自陈归于蔡秦夷三父族十月朔日有食之郑髙渠弥弑其君昭公立其弟子亹三年鲁侯与其夫人姜氏如齐齐侯杀鲁桓公立其子同齐侯师于首止杀郑子亹及高渠弥祭仲立子仪王子克奔燕四年使单伯送王姬鲁筑王姬之馆于外王使荣叔钖鲁桓公命王姬归于齐陈庄公卒弟杵臼立齐师迁纪郱鄑郚五年齐王姫卒宋庄公卒子捷嗣六年五月葬桓王纪季以酅入于齐燕桓侯卒子嗣七年王召随侯责其尊楚楚武伐随卒于师子熊赀嗣始都郢齐侯陈侯郑伯遇于垂纪侯大去其国齐侯鲁侯狩于禚八年齐人宋人鲁人陈人蔡人伐卫九年王使子突救卫卫侯朔入于卫黔牟来奔十年秦灭小虢十有一年鲁侯及齐师围郕降于齐师齐无知弑其君襄公十有二年齐人杀无知鲁侯及齐大夫盟于蔇鲁侯伐齐纳纠齐小白入于齐葬齐襄公鲁及齐师战于干时鲁师败绩齐人取子纠于鲁杀之取其傅管夷吾以归为相十有三年鲁侯败齐师于长勺鲁侯侵宋齐师宋师次于郎鲁侯败宋师于乗丘齐师还荆败蔡师于莘以蔡侯献舞归齐师灭谭谭子奔莒十有四年鲁侯败宋师于鄑王姬归于齐十有五年王崩太子胡齐践位宋万弑其君闵公及其大夫仇牧宋人立公子御説万奔陈宋人醢之资治通鑑前编卷十资治通鑑前编钦定四库全书资治通鑑前编卷十一宋金履祥编庚子周僖王元年齐侯宋人陈人蔡人邾人㑹于北杏齐人灭遂齐侯㑹鲁侯盟于柯二年齐人陈人曹人伐宋齐侯使来请师王命单伯会伐宋郑人弑其君子仪郑厉公自栎入于郑荆入蔡单伯㑹齐侯宋公卫侯郑伯于鄄宋人齐人邾人伐郳郑人侵宋晋曲沃伯称灭晋弑其君缗四年宋人齐人卫人伐郑荆伐郑齐侯宋公鲁侯陈侯衞侯郑伯许男滑伯滕子同盟于幽王使虢公命曲沃伯以一军为晋侯秦武公卒弟立楚灭邓蒍国以晋师伐夷诡诸杀之周公忌父出奔虢邾子克卒琐立五年王崩太子阆践位晋武公卒子诡诸嗣秦徙居雍楚文卒子囏嗣乙巳惠王元年三月日有食之虢公晋侯来朝虢公晋侯郑伯使原伯逆王后于陈秦徳公卒子嗣二年蒍国边伯詹父子禽祝跪奉王子頽作乱頽出奔温苏子奉子頽奔卫卫人燕人入㓂立頽齐人宋人陈人伐鲁西鄙蔡哀侯卒子肸嗣三年郑伯执燕仲父王处于栎齐人伐戎四年虢公郑伯胥命于弭奉王复归于王城杀子頽王与郑伯虎牢以东郑厉公卒子捷嗣王巡虢守五年秦作宻畤晋伐骊戎获姬以归陈人杀其公子御冦公子完奔齐楚熊恽弑其君杜敖而自立六年祭叔聘于鲁楚人修好于诸侯使人入献王赐楚子胙曹庄公卒子羁嗣七年鲁侯逆姜氏于齐以入使宗妇觌用币戎侵曹曹羁出奔陈赤归于曹郭亡八年卫惠公卒子赤嗣六月辛未朔日有食之晋侯尽杀羣公子九年晋始都绛虢人侵晋十有二月癸亥朔日有食之十年齐侯宋公鲁侯陈侯郑伯同盟于幽晋伐虢王使召伯廖赐齐侯命十有一年齐人伐卫卫人及齐人战卫人败绩邾子琐卒蘧蒢立荆伐郑齐人宋人鲁人救郑晋侯骊姬子奚齐生使太子申生居曲沃重耳居蒲夷吾居屈十有二年郑人侵许十有三年王命虢公讨樊执樊皮归于京师九月庚午朔日有食之齐人伐山戎俾燕修贡于王秦宣公卒弟立十有五年鲁人杀公子牙而立叔孙氏鲁庄公卒子般嗣庆父弑子般季友奔陈公子庆父如齐启立狄伐邢曹僖公卒子班嗣十有六年齐人救邢鲁侯及齐侯盟于落姑季子归鲁晋侯作二军灭耿霍魏为太子申生城曲沃封赵夙于耿毕万于魏十有七年鲁庆父弑其君闵公季友以公子申如邾姜氏庆父皆出奔齐高子盟鲁公子申入立取庆父于莒杀之而立仲孙氏狄入卫杀懿公卫衆溃济河立戴公以庐于曹卒齐人立其弟燬秦成公卒弟任好立十有八年齐师宋师曹师次于聂北救邢邢迁于夷仪齐师宋师曹师城邢楚人伐郑齐侯宋公鲁侯郑伯曹伯邾人㑹于柽谋救郑鲁侯赐季友汶阳之田及费是为季孙氏十有九年诸侯城楚丘以封卫虞师晋师伐虢灭下阳齐侯宋公江人黄人盟于贯燕庄公卒子嗣甲子二十年徐人取舒齐侯宋公江人黄人会于阳谷楚人伐郑二十有一年齐侯宋公鲁侯陈侯卫侯郑伯许男曹伯侵蔡蔡溃遂伐楚次于陉许穆侯卒于师楚屈完来盟于师盟于召陵齐人执陈辕涛涂鲁及江人黄人伐陈诸侯侵陈陈成归辕涛涂二十有二年晋侯杀其世子申生王世子㑹齐侯宋公鲁侯陈侯卫侯郑伯许男曹伯于首止诸侯盟于首止郑伯逃归不盟晋侯使寺人伐蒲公子重耳奔狄楚人灭弦弦子奔黄九月戊申朔日有食之虞大夫百里奚奔秦秦始得志于诸侯晋灭虢虢公丑奔京师遂灭虞执虞公归其职贡于王二十有三年晋人伐屈公子夷吾奔梁齐侯宋公鲁侯卫侯陈侯曹伯伐郑围新城楚人围许诸侯遂救许二十有四年齐人伐郑郑杀其大夫申侯齐侯宋公鲁侯陈世子款郑世子华盟于甯母曹昭公卒子襄嗣二十有五年王崩王人齐侯宋公鲁侯卫侯许男曹伯陈世子款盟于洮郑伯乞盟太子郑践位庚午襄王元年宋桓公卒子兹父嗣王使宰周公赐齐侯胙宰周公㑹齐侯鲁侯宋子卫侯郑伯许男曹伯于葵丘晋献公卒奚齐立晋里克杀其君之子奚齐荀息立奚齐之弟卓里克弑其君卓及其大夫荀息二年狄㓕温温子奔卫周公忌父王子党㑹秦师及齐隰朋立晋公子夷吾为晋侯晋杀其大夫里克三年王使召武公内史过赐晋侯命王子带以戎入冦秦晋伐戎晋侯平戎四年三月庚午日有食之楚人灭黄王子带奔齐齐侯使管夷吾入聘陈宣公卒子欵嗣五年齐侯使仲孙湫入聘齐侯宋公鲁侯陈侯卫侯郑伯许男曹伯㑹于咸齐侯使仲孙湫来致诸侯之戍六年诸侯城縁陵蔡穆侯卒子甲午嗣七年楚人伐徐齐侯宋公鲁侯陈侯卫侯郑伯许男曹伯盟于牡丘遂次于匡诸侯之大夫救徐五月日有食之齐师曹师伐厉宋人伐曹楚人败徐于娄林齐大夫管仲卒晋侯及秦伯战于韩获晋侯王命秦伯释晋侯晋侯夷吾自秦归于晋八年陨石于宋五六鹢退飞遇宋都狄侵晋王以戎难告于齐齐侯徴诸侯之师入戍齐侯宋公鲁侯陈侯卫侯郑伯许男邢侯曹伯会于淮九年齐人徐人伐英氏齐桓公卒五公子争立易牙立无亏世子昭出十年宋公曹伯卫人邾人伐齐郑伯始朝于楚鲁人救齐宋师及齐师战于甗齐师败绩立公子昭狄救齐邢人狄人伐卫十有一年宋人执滕子婴齐宋公曹人邾人盟于曹南鄫子会盟于邾邾人执鄫子用之宋人围曹卫人伐邢陈人鲁人蔡人楚人郑人盟于齐梁亡力役焉湎不足道也十有二年郑人入滑齐人狄人盟于邢楚人伐随十有三年狄侵卫宋人齐人楚人盟于鹿上宋公楚子陈侯蔡侯郑伯许男曹伯㑹于盂执宋公以伐宋鲁侯㑹诸侯盟于薄释宋公十有四年郑伯如楚宋公卫侯许男滕子伐郑秦晋迁陆浑之戎于伊川晋子圉自秦逃归王召叔带于齐宋公及楚人战于泓宋师败绩十有五年齐侯伐宋围缗宋襄公卒子王臣嗣楚人伐陈王命狄师伐郑取栎以狄女隗氏为后晋惠公卒子圉嗣十有六年晋公子重耳入于晋以立晋人杀懐公于髙梁王使王子虎内史兴钖晋侯命王废狄后王子带以狄入冦王出居郑王使告难于诸侯宋公如楚资治通鑑前编卷十一资治通鑑前编钦定四库全书资治通鑑前编卷十二宋金履祥编周襄王十有七年卫侯燬灭邢秦伯师于河上晋侯辞秦师而下次于阳樊右师围温取带杀之左师逆王于郑王入于王城晋侯入朝王赐晋侯阳樊温原攅茅之田卫文公卒子郑嗣楚人围陈纳顿子于顿鲁侯卫子莒庆盟于洮十有八年鲁侯莒子卫寗速盟于向齐人侵鲁西鄙卫人伐齐鲁公子遂如楚乞师楚人灭䕫以䕫子归楚人伐宋围缗鲁以楚师伐齐取谷十有九年齐孝公卒弟潘父杀世子而自立楚人陈侯蔡侯郑伯许男围宋鲁侯及诸侯盟于宋二十年晋侯侵曹晋侯伐卫楚人救衞晋侯入曹执曹伯畀宋人晋侯齐师宋师秦师及楚人战于城濮楚师败绩晋侯作王宫于践土献楚俘于王王命尹氏王子虎内史叔兴父䇿命晋侯为侯伯楚杀其大夫得臣卫侯出奔楚晋侯齐侯宋公鲁侯蔡侯郑伯卫子莒子盟于践土陈侯如㑹诸侯朝于王所卫侯郑自楚复归于卫卫元咺出奔晋陈穆公卒子朔嗣晋侯齐侯宋公鲁侯蔡侯郑伯陈子莒子邾人秦人㑹于温王狩于河阳诸侯朝于王所晋人执卫侯归之于京师卫元咺自晋后归于卫立公子瑕曹伯襄复归于曹诸侯遂围许二十有一年王子虎鲁侯晋人宋人齐人陈人蔡人秦人盟于翟泉二十有二年卫杀其大夫元咺及公子瑕卫侯郑归于卫晋人秦人围郑王使宰周公聘于鲁鲁公子遂入聘遂如晋二十有三年晋侯作五军狄围卫衞迁于帝丘二十有四年楚子使鬭章请平于晋晋侯使阳处父如楚郑文公卒子兰嗣卫人侵狄及狄盟晋文公卒子驩嗣二十有五年秦人入滑晋人及姜戎败秦师于殽晋人败狄于箕鲁僖公卒子兴嗣晋人陈人郑人伐许二十有六年二月癸亥日有食之王使叔服如鲁葬使毛伯钖鲁侯命晋侯来朝于温伐卫鲁侯使叔孙得臣来拜卫人伐晋楚世子商臣弑楚成而自立二十有七年晋侯及秦师战于彭衙秦师败绩宋公陈侯郑伯晋鲁公孙敖盟于垂陇晋人宋人陈人郑人伐秦二十有八年晋人宋人鲁人陈人卫人郑人伐沈沈溃王叔文公卒秦人伐晋秦伯师还誓于师楚人围江晋以江故来告王使王叔㑹晋阳处父帅师伐楚以救江二十有九年狄侵齐楚人灭江王使召公过赐秦伯金鼓卫侯使寗武子聘于鲁三十年王使荣叔归鲁成风之含且赗使召伯㑹𦵏楚灭六灭蓼三十有一年晋舍二军秦穆公卒子罃嗣晋襄公卒晋人逆公子雍于秦三十有二年鲁取湏句宋成公卒子杵臼嗣宋人杀其大夫晋赵盾立世子夷皋晋人及秦人战于令狐先蔑士㑹奔秦狄侵鲁西鄙齐侯宋公鲁侯卫侯郑伯许男曹伯㑹晋赵盾盟于扈三十有三年八月王崩子壬臣践位晋赵盾鲁公子遂盟于衡雍鲁使公孙敖入弔不至奔莒资治通鑑前编卷十二资治通鑑前编钦定四库全书资治通鑑前编卷十三宋金履祥编癸卯周顷王元年毛伯如鲁求金二月葬襄王鲁侯使叔孙得臣来㑹葬楚人伐郑晋人宋人鲁人卫人许人救郑曹共公卒子寿嗣楚侵陈燕襄公卒桓公立二年秦伐晋苏子盟鲁于女粟狄侵宋楚子蔡侯次于厥貉三年楚子伐麇晋人鲁人会于承匡鲁叔孙得臣败狄于咸四年楚人围巢秦伯使术聘于鲁晋人秦人战于河曲五年陈共公卒国嗣邾文公卒子貜且嗣鲁侯朝于晋卫侯㑹鲁侯于沓狄侵卫鲁侯及晋侯盟郑伯㑹鲁侯于棐楚熊商臣死子旅嗣六年王崩子班践位尹氏聃启如晋齐昭公卒子舍嗣宋公鲁侯陈侯卫侯郑伯许男曹伯会晋赵盾同盟于新城晋人纳㨗菑于邾弗克纳齐公子商人弑其君舍而自立单伯如齐齐人执单伯执其君舍之母鲁子叔姬己酉匡王元年鲁季孙行父如晋宋司马华耦如鲁盟曹伯朝于鲁六月辛丑朔日有食之单伯自齐及于鲁晋郄缺帅师伐蔡入之齐人侵鲁诸侯盟于扈齐人侵鲁遂伐曹蔡庄侯卒子申嗣二年楚人秦人巴人灭庸宋人弑其君昭公而立其弟鲍三年晋人卫人陈人郑伐宋诸侯会于扈甘歜败戎于邥垂四年鲁文公卒子赤嗣秦康公卒子稻嗣齐人弑其君商人立公子元鲁公子遂弑其君之子赤及公子视立公子倭莒弑其君纪公五年齐侯鲁侯㑹于平州齐人取鲁济西田楚子郑人侵陈遂侵宋晋赵盾帅师救陈宋公陈侯卫侯曹伯会晋师于棐林伐郑晋人宋人伐郑六年宋华元帅师及郑公子归生帅师战于大棘宋师败绩获宋华元秦师伐晋晋人宋人卫人陈人侵郑晋赵盾弑其君灵公迎襄公弟黒臀于周立之十月王崩弟瑜立乙卯定王元年正月塟匡王楚子伐陆浑之戎王使王孙满劳楚子楚人侵郑郑穆公卒子夷嗣二年秦共公卒子嗣郑公子归生弑其君灵公弟坚立楚子伐郑三年鲁侯朝于齐齐侯止之为高固请昏楚人伐郑四年晋赵盾卫孙免侵陈王使子服求后于齐召公逆王后于齐五年河徙王使王叔会晋侯宋公卫侯郑伯曹伯于黒壤诸侯盟于黒壤燕桓公卒宣公立六年晋师白狄伐秦楚人灭舒蓼盟吴越七月甲子日有食之既楚师伐陈王使单子聘于宋遂自陈聘于楚七年王使征聘于鲁鲁侯朝于齐使仲孙蔑入聘晋侯宋公卫侯郑伯曹伯会于扈晋荀林帅师伐陈晋成公卒于扈子据嗣师还楚子伐郑晋郄缺帅师救郑卫成公卒子遫嗣八年齐人归鲁济西田四月丙辰日有食之齐恵公卒子无野嗣陈夏征舒弑其君灵公晋人宋人卫人曹人伐郑王使王季子聘于鲁楚子伐郑九年楚子陈侯郑伯盟于辰陵楚人杀陈夏徴舒楚子入陈纳公孙宁仪行父于陈迎灵公子午于晋而立之甲子十年楚子围郑晋荀林父帅师及楚子战于邲晋师败绩晋屠岸贾杀赵朔于下宫楚子灭萧晋人宋人卫人曹人同盟于清邱宋师伐陈卫人救陈十有一年楚子伐宋十有二年曹文公卒子庐嗣晋侯伐郑楚子围宋十有三年宋人及楚人平王札子杀召伯毛伯晋侯使赵同来献狄俘鲁初税亩十有四年晋人灭赤狄甲氏及留吁来献俘王以黻冕命晋士㑹成周宣榭火王孙苏奔晋晋侯使士㑹入聘十有五年蔡文侯卒子固嗣六月癸夘日有食之晋侯鲁侯卫侯曹伯邾子同盟于㫁道鲁侯之弟叔肸卒十有六年晋侯卫世子臧伐齐齐侯会晋侯盟于缯楚庄卒子审嗣鲁宣公卒子黒肱嗣十有七年晋侯使瑕嘉来平戎王使单子如晋王季子伐茅戎王师败绩于茅戎鲁作邱甲十有八年齐侯伐鲁败卫师于新筑晋郄克鲁季孙行父臧孙许叔孙侨如公孙婴齐卫孙良夫曹公子首及齐侯战于鞌齐师败绩宋文公卒子固嗣卫穆公卒子臧嗣晋侯使巩朔献齐捷王命委于三吏楚师郑师侵卫遂侵鲁鲁侯㑹楚公子婴齐于蜀遂及楚人秦人宋人陈人卫人郑人齐人曹人邾人薛人鄫人盟于蜀十有九年晋侯宋公鲁侯卫侯曹伯伐郑郑公子去疾帅师伐许晋人归公子谷臣于楚楚人归知罃于晋晋作六军郑伐许二十年郑襄公卒子费嗣郑伯伐许燕宣公卒昭公立二十有一年梁山崩王崩子夷践位晋侯齐侯宋公鲁侯卫侯郑伯曹伯邾子杞伯同盟于虫牢吴子去齐卒子乗嗣资治通鑑前编卷十三资治通鑑前编钦定四库全书资治通鑑前编卷十四宋金履祥编丙子周简王元年晋伯宗夏阳说卫孙良夫甯相郑人伊雒之戎陆浑蛮氏侵宋晋迁于新田郑悼公卒弟睔立楚公子婴齐帅师伐郑晋栾书帅师救郑吴夀梦来朝二年吴伐郯楚公子婴齐帅师伐郑晋侯齐侯宋公鲁侯卫侯曹伯莒子邾子杞伯救郑同盟于马陵吴入州来三年晋栾书帅师侵蔡遂侵楚晋杀其大夫赵同赵括王使召伯赐鲁侯命晋人齐人鲁人邾人伐郯四年晋侯齐侯宋公鲁侯卫侯郑伯曹伯莒子杞伯同盟于蒲齐顷公卒子环嗣晋人执郑伯晋栾书帅师伐郑楚公子婴齐帅师伐莒莒溃楚人入郓秦人白狄伐晋郑人围许晋侯归楚钟仪于楚楚子使公子辰如晋五年晋使籴茷如楚报使晋侯有疾立世子州蒲为君以㑹齐侯宋公鲁侯卫侯曹伯伐郑晋景公卒晋程婴攻屠岸贾灭其族复赵武程婴请死六年周公楚出奔晋命王季子单子取鄇田于晋七年宋华元合晋楚之成晋楚交聘八年鲁侯及诸侯来朝遂从王季子成子㑹晋侯伐秦曹宣公卒于师公子负刍杀世子而自立成肃公卒于瑕九年郑人伐许卫定公卒子衎嗣秦桓公卒子嗣十年晋侯鲁侯卫侯郑伯曹伯宋世子成齐国佐邾人同盟于戚晋侯执曹伯归于京师诸侯立子臧辞奔宋宋共公卒荡山攻杀太子肥华元出奔归而杀山立公子成鱼石奔楚楚子伐郑晋士燮齐髙无咎宋华元鲁叔孙侨如卫孙林父郑公子䲡邾人㑹吴于钟离许迁于叶十有一年六月丙寅朔日有食之晋侯及楚子郑伯战于鄢陵楚子郑师败绩楚杀其大夫公子侧晋侯齐侯鲁侯卫侯宋华元邾人㑹于沙随尹子晋侯鲁侯齐国佐邾人伐郑晋人执鲁季孙行父郄犨盟于扈而归之释曹伯归于曹晋侯使郄至来献楚捷十有二年尹子单子晋侯齐侯宋公鲁侯卫侯曹伯邾人伐郑同盟于柯陵单子晋侯宋公鲁侯卫侯曹伯齐人邾人伐郑十有二月丁巳朔日有食之邾定公卒牼立晋杀其大夫郄锜郄犫郄至燕昭公卒武公立十有三年晋弑其君厉公来逆公孙周于京师立之楚子郑伯伐宋宋鱼石复入于彭城鲁成公卒子午嗣楚人郑人侵宋晋侯宋公卫侯邾子齐崔杼鲁仲孙蔑同盟于虚朾十有四年晋栾黡宋华元鲁仲孙蔑卫甯殖曹人莒人邾人滕人薛人围宋彭城晋韩厥帅师伐郑齐崔杼鲁仲孙蔑曹人邾人杞人次于鄫楚公子壬夫帅师侵宋九月王崩太子泄心践位资治通鑑前编卷十四资治通鑑前编钦定四库全书资治通鑑前编卷十五宋金履祥编庚寅周灵王元年正月塟简王郑师伐宋郑成公卒子髠顽嗣晋师宋师卫甯殖侵郑晋荀罃宋华元鲁仲孙蔑卫孙林父曹人邾人会于戚晋荀罃齐崔杼宋华元鲁仲孙蔑卫孙林父曹人邾人滕人薛人小邾人㑹于戚遂城虎牢二年楚公子婴齐帅师伐吴吴人伐楚单子晋侯宋公鲁侯卫侯郑伯莒子邾子齐世子光同盟于鸡泽陈侯使袁侨如㑹诸侯之大夫及袁侨盟三年陈成公卒子溺嗣陈人围顿晋大夫魏绛盟诸戎四年王叔陈生如晋晋侯使士鲂来京师晋侯宋公鲁侯陈侯卫侯郑伯曹伯莒子邾子滕子薛伯齐世子光吴人鄫人会于戚诸侯戍陈楚公子贞帅师伐陈晋侯宋公鲁侯卫侯郑伯曹伯齐世子光救陈五年莒人灭鄫齐侯灭莱六年楚公子贞帅师围陈晋侯宋公鲁侯陈侯卫侯曹伯莒子邾子㑹于鄬郑僖公如㑹未见诸侯卒于鄵公子騑实弑之而立其子嘉陈侯逃归七年郑人侵蔡获蔡公子燮晋侯郑伯齐人宋人鲁人卫人邾人㑹于邢丘楚公子贞帅师伐郑八年晋侯宋公鲁侯卫侯曹伯莒子邾子滕子薛伯杞伯小邾子齐世子光伐郑同盟于戏楚子伐郑九年晋侯宋公鲁侯卫侯曹伯莒子邾子滕子薛伯杞伯小邾子齐世子光㑹吴于柤遂灭偪阳楚公子贞郑公孙輙帅师伐宋晋侯宋公鲁侯卫侯曹伯莒子邾子齐世子光滕子薛伯杞伯小邾子伐郑戍郑虎牢楚公子贞帅师救郑以单子为卿士十年鲁作三军郑公孙舍之帅师侵宋晋侯宋公鲁侯卫曹伯齐世子光莒子邾子滕子薛伯小邾子伐郑同盟于亳城北楚子郑伯伐宋晋侯宋公鲁侯卫侯曹伯齐世子光莒子邾子滕子薛伯杞伯小邾子伐郑㑹于萧鱼楚人执郑行人良霄秦人伐晋十有一年吴子夀梦卒考异长子诸樊立楚公子贞帅师侵宋王使隂里聘后于齐十有二年晋作三军楚共卒子招立世子出奔吴吴侵楚败绩十有三年晋士匄齐人宋人鲁季孙宿叔老卫人郑公孙虿曹人莒人邾人滕人薛人杞人小邾人㑹吴于向二月乙未朔日有食之晋荀偃齐人宋人鲁叔孙豹卫北宫括郑公孙虿曹人莒人邾人滕人薛人杞人小邾人伐秦卫侯出奔齐卫人立公孙剽楚公子贞帅师伐吴败绩王使刘子赐齐侯命晋士匄宋华閲鲁季孙宿卫孙林父郑公孙虿莒人邾人㑹于戚十有四年刘夏逆王后于齐齐侯伐鲁围成八月丁巳日有食之邾人伐鲁南鄙晋悼公卒子彪嗣十有五年晋侯宋公鲁侯卫侯郑伯曹伯莒子邾子薛伯杞伯小邾子㑹于溴梁大夫盟晋人执莒子邾子以归郑伯晋荀偃鲁叔老卫甯殖宋人伐许齐侯再伐鲁北鄙鲁叔孙豹如晋十有六年邾宣公卒华立宋人伐陈卫石买帅师伐曹齐侯伐鲁北鄙围桃齐髙厚帅师伐鲁北鄙围防邾人伐鲁南鄙十有七年齐师伐鲁北鄙晋侯宋公鲁侯卫侯郑伯曹伯莒子邾子滕子薛伯杞伯小邾子同围齐曹成公卒于师子滕嗣楚公子午帅师伐郑燕武公卒文公立十有八年诸侯盟于祝阿晋人执邾子齐灵公卒子光晋士匄帅师侵齐至谷闻齐侯卒乃还王赐郑大夫公孙虿大路以葬郑杀其大夫公子嘉子产为大夫十有九年晋侯齐侯宋公鲁侯卫侯郑伯曹伯莒子邾子滕子薛伯杞伯小邾子盟于澶渊蔡杀其大夫公子燮十月丙辰朔日有食之二十年晋栾盈出奔楚九月庚戌朔日有食之十月庚辰朔日有食之晋侯齐侯宋公鲁侯卫侯郑伯曹伯莒子邾子㑹于商任二十有一年晋人徴朝于郑晋侯齐侯宋公鲁侯卫侯郑伯曹伯莒子邾子薛伯杞伯小邾子㑹于沙随郑大夫公孙黒肱卒孔子生集览质实考证二十有二年二月癸酉朔日有食之晋栾盈复入于晋入于曲沃齐侯伐卫遂伐晋鲁叔孙豹帅师救晋次于雍榆晋人杀栾盈齐侯袭莒集览谷洛鬭二十三年齐人来城郏鲁叔孙豹来贺城郑伯如晋齐楚交聘晋侯宋公鲁侯卫侯郑伯曹伯莒子邾子滕子薛伯杞伯小邾子㑹于夷仪楚子蔡侯陈侯许男伐郑七月甲子朔日有食之既八月癸巳朔日有食之燕文公卒懿公立二十有四年齐崔杼弑其君庄公立其弟杵臼晋侯宋公鲁侯卫侯郑伯曹伯莒子邾子滕子薛伯杞伯小邾子㑹于夷仪伐齐齐庆封如师诸侯同盟于重丘郑公孙舍之帅师入陈卫侯入于夷仪晋使赵武为政吴子遏伐楚门于巢卒弟余祭立二十有五年卫甯喜弑其君剽卫孙林父入于戚以叛卫侯衎复归于卫鲁侯晋人郑良霄宋人曹人㑹于澶渊晋人执卫甯喜许灵公卒于楚楚子蔡侯陈侯伐郑集览晋侯使士起入聘齐庆封诛崔杼之族専国政考证二十有六年晋赵武楚屈建鲁叔孙豹蔡公孙归生卫石恶陈孔奂郑良霄许人曹人㑹于宋诸侯之大夫盟于宋卫杀其大夫甯喜十有一月乙亥朔日有食之二十有七年齐侯陈侯蔡侯北燕伯杞伯胡沈子白狄朝于晋宋公鲁侯陈侯郑伯许男朝于楚楚康卒子麇嗣王崩太子晋母弟贵践位燕懿公卒子欵嗣资治通鑑前编卷十五资治通鑑前编钦定四库全书资治通鑑前编卷十六宋金履祥编丁巳周景王元年夏五月葬灵王卫献公卒子恶嗣阍杀吴子余祭弟夷末立晋荀盈㑹齐髙止宋华定鲁仲孙羯卫世叔仪郑公孙段曹人莒人滕人薛人小邾人城杞吴子使札聘于鲁齐郑卫晋二年蔡世子般弑其君景侯而自立宋灾宋伯姬卒王杀其弟佞夫王子瑕奔晋晋人齐人宋人卫人郑人曹人莒人邾人滕人薛人杞人小邾人㑹于澶渊宋灾故郑使公孙侨为政三年鲁襄公卒于楚宫子野立而卒裯立郑伯如晋卫侯如楚莒人弑其君密州鲁仲由生四年晋赵武楚公子围齐国弱宋向戌鲁叔孙豹卫齐恶陈公子招蔡公孙归生郑罕虎许人曹人㑹于虢鲁取郓王使刘子劳赵武于颍邾悼公卒穿立晋荀吴始用卒败狄于大卤莒去疾自齐入于莒莒展舆出奔吴楚子麋卒令尹围实弑之而自立楚公子比奔晋五年晋使韩起聘于鲁齐卫郑杀其大夫公孙黒蔡漆雕开生六年郑游吉如晋齐晏婴如晋北燕伯欵出奔齐燕人立悼公七年楚子蔡侯陈侯郑伯许男徐子滕子顿子胡子沈子小邾子宋世子佐淮夷㑹于申楚人执徐子楚子蔡侯陈侯许男顿子胡子沈子淮夷伐吴执齐庆封杀之遂灭赖郑作邱赋鲁有若生甲子八年鲁舎中军秦景公卒子嗣楚子蔡侯陈侯许男顿子沈子徐人越人伐吴孔子志于学九年郑人铸刑书楚公子弃疾如晋楚薳罢帅师伐吴吴人败之齐侯伐北燕十年四月甲辰朔日有食之卫襄公卒公子元嗣卫齐恶来请命王使成子如卫弔追钖命十有一年陈侯之弟招杀陈世子偃师陈哀公卒楚师灭陈十有二年宋华亥鲁叔弓郑游吉卫赵黡㑹楚子于陈许迁于夷王使詹桓如晋晋侯使赵成来致阎田十有三年齐陈氏鲍氏逐栾施髙彊晋平公卒子夷嗣宋平公卒子佐嗣孔子生伯鱼十有四年楚子䖍诱蔡侯般杀之于申楚公子弃疾帅师围蔡晋韩起㑹齐国弱宋华亥鲁季孙意如卫北宫佗郑罕虎曹人杞人于厥慭王使单子命事于㑹楚师灭蔡执蔡世子有以归用之单成公卒十有五年齐髙偃帅师纳北燕伯于阳郑简公卒子宁嗣齐侯鲁侯卫侯郑子如晋鲁侯至河乃复鲁公子慭遂如晋鲁公子慭奔齐原伯绞奔郊成景之族弑甘公过楚子伐徐十有六年楚公子比自晋归于楚弑其君䖍于干谿楚公子弃疾杀公子比而自立刘子晋侯齐侯宋公鲁侯卫侯郑伯曹伯莒子邾子滕子薛伯杞伯小邾子㑹于平邱同盟鲁侯不与盟晋人执鲁季孙意如以归蔡侯庐归于蔡陈侯吴归于陈吴灭州来燕悼公卒共公立十有七年晋释鲁季孙意如曹武公卒子须嗣十有八年吴子夷末卒子僚立蔡朝吴出奔郑六月丁巳朔日有食之王太子夀卒王穆后崩十有九年齐侯伐徐徐子及郯人莒人㑹齐侯盟于蒲隧楚子诱戎蛮子杀之晋昭公卒子去疾嗣二十年六月甲戌朔日有食之郯子朝于鲁晋侯使屠蒯来请有事于雒与三涂晋荀吴帅师灭陆浑之戎楚人及呉战于长岸二十有一年毛得杀毛伯过曹平公卒子午嗣宋卫陈郑灾使原伯鲁如曹葬曹平公许迁于白羽铸大钱燕共公卒平公立二十有二年许世子止弑其君买葬许悼公楚用费无极放世子建于城父二十有三年孔子至京师既而反乎鲁楚世子建自城父奔宋楚子杀其傅伍奢及子尚伍员奔吴齐侯与其大夫晏婴入鲁问礼于孔子郑大夫公孙侨卒蔡平侯卒子朱嗣鲁冉雍生鲁冉求生二十有四年铸无射七月壬午朔日有食之蔡平侯之弟东国攻蔡侯朱朱出奔楚东国自立鲁颜回生齐髙柴生二十有五年王崩子勐践位葬景王王室乱刘子单子以王勐居于皇秋入于王城冬王子勐卒母弟匄立十有二月癸夘朔日有食之卫端木赐生壬午敬王元年蔡悼侯卒于楚弟申立吴败顿胡沈蔡陈许之师于鸡父胡子髠沈子逞灭获陈夏啮王居狄泉尹氏立王子朝地震二年王在狄泉王子朝入于邬晋侯使士景伯来郑伯如晋五月乙未朔日有食之吴灭巢三年晋赵鞅宋乐大心鲁叔诣卫北宫喜郑游吉曹人邾人滕人薛人小邾人㑹于黄父鲁侯攻其大夫季孙意如不克出奔齐宋元公如晋卒于曲棘子头曼嗣孔子如齐四年王使单子如晋王次于滑晋知跞赵鞅以师至王入于成周尹氏召伯毛伯以王子朝奔楚楚平卒子壬嗣五年吴子使季札聘于晋吴弑其君僚诸樊之子光立晋士鞅宋乐祁犂卫北宫喜曹人邾人滕人㑹于扈曹悼公卒露立楚人诛费无极晋籍秦来致诸侯之戍六年鲁侯如晋次于干侯郑定公卒子虿嗣晋六卿杀公族分其邑各使其子为大夫七年杀召伯盈尹固及原伯鲁之子王子赵车入于鄻以叛隂不佞讨败之八年晋顷公卒子午嗣吴灭徐徐子章禹奔楚九年十有二月辛亥朔日有食之十年呉伐越王使富辛石张如晋晋韩不信齐髙张宋仲㡬鲁仲孙何忌卫世叔申郑国参曹人莒人薛人杞人小邾人城成周鲁昭公卒于干侯季孙意如废世子而立公子宋十有一年晋人执宋仲㡬十有二年盗杀巩简公楚囊瓦伐吴吴败楚师于豫章十有三年邾庄公卒益立卫卜商生十有四年陈惠公卒子栁嗣刘子晋侯宋公鲁侯蔡侯卫侯陈子郑伯许男曹伯莒子邾子顿子胡子滕子薛伯杞伯小邾子齐国夏㑹于召陵侵楚诸侯盟于臯鼬刘文公卒楚人围蔡蔡侯以吴子及楚人战于柏举楚师败绩吴入郢吴言偃生资治通鑑前编卷十六资治通鑑前编钦定四库全书资治通鑑前编卷十七宋金履祥编周敬王十有五年三月辛亥朔日有食之王使人杀王子朝于楚于越入呉鲁阳虎囚季孙斯楚子入于郢燕平公卒简公立鲁曽参生十有六年郑游速帅师灭许以许男斯归郑冦胥靡等六邑晋人入戍城胥靡冬王处于姑莸十有七年儋翩入于仪栗以叛单子刘子败尹氏于穷谷齐侯郑伯盟于咸齐人执卫行人北宫结以侵卫齐侯卫侯盟于沙齐国夏伐鲁西鄙王入于王城十有八年单子伐谷城简城刘子伐仪栗㿻曹靖公卒子伯阳嗣陈怀公卒于呉国人立其子越晋士鞅帅师侵郑遂侵卫鲁阳虎攻三家弗克奔齐鲁宓不齐生十有九年公山不狃召孔子欲徃不果鲁用孔子为中都宰郑献公卒子胜嗣秦哀公卒孙嗣鲁闵损生二十年鲁以孔子为大司冦相鲁侯㑹齐侯于夹谷齐人归鲁郓讙龟隂由齐侯卫侯郑游速㑹于安甫二十有一年宋公宠向魋弟辰及仲佗石彄公子地乐大心皆叛二十有二年鲁堕郈及费堕成弗克十有一月丙寅朔日有食之二十有三年齐侯卫侯次于埀葭晋赵鞅入于晋阳以叛荀寅士吉射入于朝歌以叛赵鞅归于晋鲁以孔子摄相事与闻国政齐人归女乐于鲁孔子适卫越子允常卒子句践嗣二十有四年于越败呉于檇李呉阖庐卒子夫差嗣齐侯鲁侯卫侯会于牵齐侯宋公会于洮王使石尚归胀于鲁卫世子蒯聩出奔宗晋人败范中行氏之师于潞获籍秦髙疆又败郑师及范氏之师于百泉孔子自卫适陈畏于匡反卫二十有五年孔子去卫适曹鲁定公卒子将嗣八月庚辰朔日有食之孔子适宋及郑至陈二十有六年楚子陈侯随侯许男围蔡吴子败越于夫椒齐侯卫侯伐晋救邯战吴侵陈二十有七年卫灵公卒蒯聩之子辄立晋赵鞅帅师纳卫世子蒯聩于戚晋赵鞅帅师及郑罕达帅师战于鐡郑师败续蔡迁于州来燕简公卒献公立二十有八年齐国夏卫石曼姑帅师围戚鲁桓僖宫灾杀苌𢎞鲁季孙斯卒晋赵鞅围朝歌秦惠公卒子嗣二十有九年盗杀蔡昭侯国人立其子朔晋人执戎蛮子赤归于楚孔子如蔡三十年晋赵鞅逐荀寅士吉射奔齐齐景公卒少子荼立三十有一年吴伐陈孔子自蔡如叶颜回卒楚昭卒羣臣立其子章孔子自楚反齐阳生入于齐齐陈乞弑其君荼三十有二年宋皇瑗帅师侵郑晋魏曼多帅师侵卫鲁侯㑹吴于鄫鲁侯伐邾以邾子益归三十有三年宋公入曹以曹伯阳归吴伐鲁鲁归邾子益于邾三十有四年楚人伐陈三十有五年鲁侯㑹呉伐齐齐侯阳生卒齐人惧弑之而立其子壬楚公子结帅师伐陈孔子自陈复至卫三十有六年齐国书帅师伐鲁鲁侯㑹呉伐齐齐国书帅师及呉战于艾陵齐师败续获齐国书孔子自卫反鲁孔子叙书记礼删诗正乐序易彖系象说卦文言三十有七年鲁用田赋吴子㑹鲁侯卫侯宋皇瑗于橐皋三十有八年单子晋侯鲁侯㑹吴子于黄池吴子使骆来告劳楚公子申帅师伐陈于越入吴吴及越平资治通鑑前编卷十七资治通鑑前编钦定四库全书资治通鑑前编卷十八宋金履祥编周敬王三十有九年鲁人获麟孔子作春秋齐陈恒与阚止争政杀之执简公寘于舒州五月庚申朔日有食之宋向魋谋弑其君不克入于曹以叛自曹出奔卫向巢奔鲁司马牛致其邑而适齐齐陈恒弑其君简公于舒州立其弟骜孔子请鲁侯讨之三家不可鲁饥四十年齐髙无丕出奔北燕郑伯伐宋晋赵鞅帅师伐卫齐及鲁平子服何如齐端木赐为介齐归鲁侵地荧惑守心四十有一年卫世子蒯聩自戚入于卫其子辄出奔鲁卫侯使鄢肸来告孔子卒于鲁楚公孙胜弑令尹公子申司马公子结执楚子寘于髙府陈人侵楚沈诸梁率方城外人讨胜诛之迎楚子复位卫侯逐太叔遗遗奔晋四十有二年越子伐呉败之于笠泽晋赵鞅围卫齐国观陈瓘救卫晋师还楚灭陈杀陈愍公晋赵鞅复伐卫卫人出其君蒯聩而与晋平晋立公孙般师庄公死于戎州已氏齐人伐卫立公子起执般师而归齐侯鲁侯盟于蒙甲子四十有三年卫石圃逐其君起起奔齐卫出公辄自齐复归逐石圃复石魋与大叔遗齐陈恒杀鲍氏晏氏及公族之强者割齐安平以东至瑯琊为封邑秦悼公卒子嗣四十有四年越人侵楚楚公子庆公孙寛追越师不及楚沈诸梁伐东夷三夷男女及楚师盟于敖王崩太子仁践位呉伐楚鲁叔青来京师丙寅元王元年齐人鲁人郑人㑹于廪丘呉子杀公子庆忌越围呉晋定公卒子错嗣晋赵简子卒立其次子无恤蜀聘于秦晋荀瑶伐郑取九邑二年晋赵无恤使楚隆如呉晋赵无恤灭代越人聘于鲁又聘于齐齐侯鲁侯邾子盟于顾三年越人纳邾子益于邾大子革奔越越灭呉呉子夫差自杀越子㑹齐晋及诸侯于徐州越人致贡王赐越子胙命为伯越子以江北地至泗上与楚以泗东地与鲁归呉所侵宋地越范蠡去越越伯杀其大夫文种四年晋荀瑶告伐齐鲁叔青如越越诸鞅聘鲁蔡成侯卒子产嗣楚人聘于秦五年晋侯及鲁臧石伐齐取廪丘越人执邾子以归立公子何鲁侯以公子荆之母为夫人荆为太子鲁侯朝于越义渠聘秦六年卫侯辄出奔宋鲁侯自越反七年越臯如后庸宋乐茷鲁叔孙舒伐卫纳卫侯辄卫人赂之不克纳卫人立黚卫人使司徒期聘于越宋景公卒太尹立启六卿逐启及太尹而立得王崩太子介践位晋荀瑶城宅阳癸酉贞定王元年越人使后庸聘鲁且言邾田鲁侯及越后庸盟于平阳晋荀瑶帅师伐郑齐陈恒帅师救郑晋师还鲁侯出奔越鲁哀公卒于有山氏鲁人立其子宁二年三年晋地震四年燕献公卒孝公立越菼执卒子鹿郢嗣五年晋荀瑶赵无恤帅师围郑六年晋人楚人聘秦郑声公卒子易嗣晋河絶于扈八年秦堑阿房秦伐大荔取其王城十年越鹿郢卒子不寿嗣十有一年晋茍瑶与赵氏韩氏魏氏分范中行氏之地以为己邑晋侯告于齐鲁请伐四卿四卿反攻其君晋侯奔齐晋荀瑶灭夙繇十有二年晋出公卒于齐荀瑶立昭公曾孙骄而専其政蔡声侯卒子嗣晋荀瑶袭卫晋三卿宴于蓝台晋河水赤三日秦伯帅师与緜诸战十有三年晋取秦武城齐平公卒子积嗣陈成子卒子盘代十有四年晋荀瑶大治宫室晋荀瑶约魏驹韩虎攻赵无恤无恤奔晋阳郑人弑哀公而立声公之弟丑十有五年晋荀瑶及韩魏围晋阳十有六年晋赵无恤约魏驹韩虎攻荀瑶灭之三分其地齐田盘使其宗人尽为齐都邑大夫与三晋通使晋赵无恤使新稚狗伐狄十有七年晋知开奔秦十有八年秦左庻长城南郑卫悼公卒子弗嗣蔡元侯卒子齐嗣十有九年燕孝公卒载立二十年越盲姑卒子翁嗣越人迎女于秦二十有一年晋知寛奔秦二十有二年楚子灭蔡蔡侯齐出亡二十有四年楚灭杞楚与秦平楚东侵地至于泗二十有五年秦伐义渠执其君以归晋韩虎魏驹伐伊洛隂戎灭之二十有六年日有食之昼晦星见秦厉共公卒子嗣二十有八年王崩子去疾践位弟叔弑之少弟嵬弑叔而立封弟掲于河南以续周公之职秦南郑反辛丑考王元年二年晋哀公卒子柳嗣四年晋侯反朝于韩赵魏氏晋独有绛曲沃六年秦六月雪日有食之七年燕成公卒闵公立八年彗星见九年楚惠卒子中嗣卫敬公卒子紏嗣卫属于晋韩赵魏氏十年楚灭莒鲁悼公卒子嘉嗣十有一年义渠伐秦侵至渭阳十有二年秦躁公卒弟立十有三年桃杏冬实十有四年晋侯鲁侯㑹于楚丘十有五年王崩太子午践位卫公子亹弑其君昭公而自立西周公封其少子班于巩以奉王是为东周丙辰威烈王元年晋赵襄子卒以兄伯鲁之孙浣为后徙治中牟襄子之弟嘉逐浣而自立于代秦庻长鼌弑其君怀公国人立其孙郑共公卒子已嗣晋韩康子卒子启章代魏桓子卒子斯代二年晋赵桓子卒国人杀其子迎浣复位三年晋韩启章伐郑弑幽公郑人立其弟骀四年秦作上下畤六年盗弑晋幽公魏斯诛乱者立其子止七年晋魏斯城少梁韩启章都平阳赵浣城泫氏八年秦人与晋魏氏战少梁越灭郯甲子九年晋魏氏复城少梁秦城堑河瀬秦初以君主妻河十年晋赵氏城平邑十有一年秦补龎城城籍姑卫公孙頽弑其君怀公而自立秦灵公卒国人废其子而立其季父简公齐田居思伐晋赵氏鄙围平邑十有二年中山武公初立十有三年齐田白伐晋毁黄城围阳狐秦与晋战败于郑下晋河岸崩壅龙门至于㡳柱十有四年齐田白伐鲁莒及安阳晋魏斯使其子击围繁龎出其民越朱勾卒子翳嗣十有五年齐田白伐鲁取一城十有六年日有食之王命晋韩启章赵浣伐齐入长城鲁元公卒子显嗣齐田汾败晋赵氏于平邑获其将韩举取平邑齐田庄子卒子和代十有七年鲁侯尊礼孔伋鲁侯以公仪休为相泄柳申详为臣秦初令吏带劒晋魏斯伐秦筑临晋元里晋韩武子卒子䖍代赵献子卒子籍代十有八年晋魏斯击宋使乐羊伐中山克之使其子撃守中山秦堑治城重泉齐田和伐鲁取成秦初租禾晋魏斯伐秦至郑而还筑洛隂合阳楚简卒子当嗣晋韩䖍伐郑取雍丘郑城京十有九年晋魏斯受经于卜子夏友田子方敬段干木郑人伐晋韩氏败韩兵取负黍齐侯郑伯㑹于西城齐田和伐卫取毌丘晋魏斯以呉起为西河守西门豹为邺令上地守李悝作尽地力之教及平粜法着法经二十有一年晋魏斯以魏成为相齐宣公卒子贷嗣齐田㑹以廪丘叛田氏晋赵籍以公仲连为相二十有二年宋昭公卒子购由嗣戊寅二十有三年九鼎震资治通鑑前编卷十八资治通鑑前编钦定四库全书资治通鑑前编举要卷一宋金履祥编举要陶唐氏帝尧甲辰元载乃命羲和二载定闰法七载麒麟游薮泽十有二载巡狩甲子二十有一载甲申四十有一载虞舜生于诸冯五十载帝游于康衢六十载舜以孝闻六十有一载洪水咨四岳举鲧俾义六十有九载鲧绩用弗成七十载举舜登庸谨徽五典纳于百揆宾于四门流凶族殛鲧于羽山放驩兜于崇山七十有二载舜纳于大麓使禹平水土益掌火弃教民播种契为司徒丙辰七十有三载荐舜于天舜受终于文祖七十有四载巡狩流共工于幽州七十有六载窜三苗于三危八十载禹告成功甲子八十有一载肇十有二州封伯禹于有夏封四岳于有吕加赐伯益封契于商封弃于邰九十载癸未一百载帝乃徂落甲申百有一载乙酉百有二载舜避于南河之南有虞氏帝舜丙戌元载月正元日格于文祖咨二十有二人禹臯陶相与陈谟巡狩四岳八伯三载考绩五载箾韶乐成六载巡狩七载作大唐之歌九载三考黜陟幽明庶绩咸熙分此三苗十有四载帝作歌十有五载帝载歌十有六载九叙惟歌丁巳三十有二载帝命禹总师三十有三载正月朔旦禹受命于神宗率百官若帝之初帝命禹叙洪范九畴复九州三十有五载咨禹征有苗甲子三十有九载癸酉四十有八载帝陟方乃死甲戍四十有九载乙亥五十载禹避于阳城夏后氏大禹丙子元嵗春正月即位㑹诸侯于涂山二嵗臯陶薨荐益于天三嵗考功五嵗巡狩八嵗巡江南戮防风氏崩于㑹稽甲申后启元嵗二嵗益避于箕山之阴三嵗大战于甘九嵗王崩子太康践位癸巳太康元嵗尸位十有九嵗畋于洛表羿拒于河五弟御毋以从遂都阳夏二十有九嵗王崩于阳夏弟仲康立壬戌仲康元嵗肇位四海命𦙍侯掌六师季秋月朔辰弗集于房𦙍侯承王命征羲和甲子三嵗羿灭伯封十有三嵗王崩子相践位乙亥后相元嵗征畎夷二嵗征黄夷七嵗于夷来宾畎夷来宾八嵗寒浞杀羿二十有八嵗寒浞使其子浇弑王于帝丘后缗归于有仍靡奔有鬲氏癸卯少康元嵗相后缗生少康于有仍甲子二十有二嵗少康自有仍奔虞壬午四十嵗靡自有鬲氏収二斟之衆灭寒浞立少康王灭浇于过使季杼灭豷于戈复禹之绩方夷来宾六十有一嵗王崩子季杼践位少子无余封于越甲辰后杼元嵗五嵗征东海伐二夀十有七嵗王崩子槐践位辛酉后槐元嵗三嵗东九夷来御甲子四嵗二十有六嵗王崩子芒践位丁亥后芒元嵗以𤣥圭宾于河乃东狩于海十有八嵗王崩子泄践位乙巳后泄元嵗命东夷西羗十有六嵗王崩子不降践位辛酉后不降元嵗甲子四嵗六嵗伐九苑五十有九嵗王崩弟扄立庚申后扄元嵗甲子五嵗二十有一嵗王崩子厪践位辛巳后厪元嵗二十有一嵗王崩不降之子孔甲立壬寅后孔甲元嵗三嵗甲子二十有三嵗戊辰二十有七嵗商主癸生子履三十有一嵗王崩子臯践位癸酉后臯元嵗十有一嵗王崩子发践位甲申后发元嵗诸夷宾于王门十有九嵗王崩子癸践位癸卯后癸元嵗甲子二十有二嵗公刘迁于豳三十有三嵗伐蒙山有施氏进妺喜三十有五嵗商主癸薨子履嗣汤始居亳戊寅三十有六嵗商汤征葛三十有七嵗商汤进伊尹四十嵗伊尹复归于亳四十有二嵗囚商汤于夏台已而释之五十有一嵗太史令终古出奔商甲午五十有二嵗乙未商王成汤十有八祀王伐桀放之于南巢仲虺作诰王归自夏诞告万方三月王至东郊诸侯论功罪立禹后与圣贤古有功者之后封孤竹等国各有差大旱十有九祀大旱二十祀大旱夏桀死于亭山二十有一祀大旱发庄山之金铸币赈民二十有二祀大旱二十有三祀大旱二十有四祀大旱祷于桑林以六事自责雨三十祀王崩嫡孙太甲践位戊申太宗太甲元祀十有二月乙丑伊尹祀于先王奉嗣王祇见厥祖百官总已以听冢宰伊尹乃明言烈祖之徳以训于王王徂桐宫居忧二祀王在桐宫三祀十有一月朔伊尹以冕服奉王归于亳伊尹既复政将告归乃陈戒于王甲子十有七祀三十有三祀王崩庙号太宗子沃丁践位辛巳沃丁元祀八祀伊尹薨𦵏于亳咎单训伊尹事二十有九祀王崩立弟太庚庚戌太庚元祀甲子十有五祀二十有五祀王崩子小甲践位乙亥小甲元祀十有七祀王崩弟雍已立壬辰雍已元祀三祀十有二祀王崩弟太戊立甲辰中宗太戊元祀亳有祥用伊陟臣扈格于上帝巫咸又王家大修成汤之政三祀诸侯毕朝甲子二十有一祀七十有五祀王崩庙号中宗子仲丁践位己未仲丁元祀甲子六祀迁于嚣蓝夷作冦十有三祀王崩国内乱弟外壬立甲申外壬元祀十有五祀王崩国复乱弟河亶甲立丁亥河亶甲元祀徙居相九祀王崩子祖乙践位丙申祖乙元祀圯于耿徙居邢巫贤为相十有九祀王崩子祖辛践位乙卯祖辛元祀甲子十祀十有六祀王崩弟沃甲立辛未沃甲元祀二十有五祀王崩国乱祖辛之子祖丁立丙申祖丁元祀甲子二十有九祀三十有二祀王崩国乱沃甲之子南庚立戊辰南庚元祀二十有五祀王崩国乱祖丁之子阳甲立癸巳阳甲元祀七祀王崩弟盘庚立庚子盘庚元祀迁于殷改号曰殷甲子二十有五祀二十有八祀王崩弟小辛立戊辰小辛元祀二十有一祀王崩弟小乙立己丑小乙元祀甲寅二十有六祀豳亶父迁于岐改号曰周二十有八祀王崩子武丁践位丁巳髙宗武丁元祀王宅忧甘盘为相三祀免丧弗言羣臣咸谏王得傅説以为相总百官资学于説甲子八祀三十有二祀伐鬼方五十有九祀王崩庙号髙宗子祖庚践位丙辰祖庚元祀三祀祀髙宗七祀王崩弟祖甲立癸亥祖甲元祀甲子二祀庚寅二十有八祀周亶父之子季歴生子昌三十有三祀王崩子廪辛践位丙申廪辛元祀六祀王崩弟庚丁立壬寅庚丁元祀二十有一祀王崩子武乙践位癸亥武乙元祀甲子二祀迁都河北四祀王崩子太丁践位丁卯太丁元祀二祀周公季厯伐燕京之戎三祀王崩子帝乙践位庚午帝乙元祀周公季厯伐余无之戎克之命为牧师周公季厯伐始唿之戎周公季厯伐翳徒之戎王赐之圭瓒秬鬯为侯伯七祀周公季厯薨子昌嗣壬申二十有三祀周西伯生子发二十有四祀命西伯昌拒昆夷备玁狁三十有七祀王崩子辛立丁未纣辛元祀六祀西伯初禴于毕八祀伐有蘓获妲己嬖之十有一祀醢九侯脯鄂侯囚西伯于羑里十有二祀西伯演易于羑里十有三祀释西伯西伯献洛西之地请除炮烙之刑遂赐西伯弓矢鈇钺使専征伐十有四祀虞芮质成于周十有五祀西伯伐犬戎西伯得吕尚十有六祀西伯伐宻须遂都于程十有七祀西伯伐耆甲子十有八祀西伯伐䢴十有九祀西伯伐崇作丰邑徙都之西伯立灵台二十祀西伯昌薨子发嗣丁卯二十有一祀二十有七祀西伯发生元子诵三十有一祀西伯东观兵戊寅三十有二祀㣲子去之箕子为之奴比千谏而死商亡己卯周武王十有三年一月癸巳于征伐商告于皇天后土所过名山大川大㑹于孟津戊午次于河朔羣后以师毕㑹王乃徇师而誓己未王巡六师明誓衆士二月癸亥陈于商郊甲子纣帅其旅㑹于牧野纣前徒倒戈攻于后以北纣反登鹿台自燔死王入商乃反商政封纣子武庚为殷侯使管叔蔡叔霍叔监殷闰月三月诸弟以次受封封康叔于殷东四月王来自商诸侯受命于周丁未祀于周庙追王大王王季文王因定谥法庚戌柴望大告武成王访于箕子是年伯夷叔齐去周死于首阳山十有四年西旅献獒王有疾十有九年十有二月王崩子诵践位周公位冢宰正百工丙戌成王元年周公相践阼而治周公诰君奭夏六月𦵏武王于毕王冠命周公子伯禽代就封于鲁管叔及蔡叔霍叔流言周公居东二年周公居东三年周公为诗以贻王秋大雷风王迎周公于东出郊雨反风管叔及蔡叔霍叔与武庚叛奄淮夷徐戎皆叛作大诰东征杀武庚封㣲子启于宋为殷后致辟管叔于商囚蔡叔于郭邻降霍叔于庶人四年周公作立政王东伐淮夷遂践奄五年迁奄君于蒲姑王来自奄大降四国民命迁之洛邑五月丁亥至于宗周诰四国多方蒐于岐阳六年董正治官制礼作乐七年二月乙未王朝歩自周至于丰命太保先周公相宅三月戊申太保至于洛卜宅乙卯周公至于洛丁巳用牲于郊戊午社于新邑甲子周公朝用书命庶殷侯甸男邦伯太保作诰王至新邑十有二月烝于文武命周公其后王归宗周八年周公分正东都命蔡仲邦之蔡九年封弟叔虞于唐十有一年周公在丰作无逸周公薨于丰𦵏周文公于毕命君陈分正东郊成周三十有七年四月甲子王命太保奭芮伯肜伯毕公卫侯毛公保元子钊乙丑王崩癸酉元子钊受命朝诸侯于应门之内癸亥康王元年甲子二年十有二年六月壬申命毕公保釐东郊十有六年鲁公禽父薨子酋嗣二十年鲁考公薨弟熙立二十有一年鲁侯筑茅阙门二十有六年王崩子瑕践位鲁炀公薨子宰嗣己丑昭王元年二年子满生十有四年鲁侯弟㵒弑其君幽公而自立庚戌二十有二年释氏生甲子三十有六年五十有一年王崩于汉子满践位庚辰穆王元年三年命君雅为大司徒伯冏为大仆正十有三年王西征十有七年王西征征徐戎三十有五年征犬戎甲子四十有五年五十年作吕刑以诰四方五十有五年王崩于祗宫子繄扈践位乙亥共王元年三年十有二年王崩子囏践位丁亥懿王元年徙都槐里二十有五年王崩共王之弟辟方立壬子孝王元年甲子十有三年封非子为附庸邑之秦十有五年王崩诸侯复立懿王太子燮丁卯夷王元年始下堂而见诸侯八年楚子熊渠伐庸杨粤至于鄂十有六年王崩子胡践位癸未厉王元年十有二年卫贞伯薨子嗣十有年曹孝伯薨子喜嗣十有五年燕惠侯立蔡厉侯薨子嗣十有九年齐公子山弑其君胡公而自立二十年齐侯徙治临淄宋厉公薨子举嗣晋厉公薨子宜臼嗣二十有一年秦嬴卒子秦侯嗣二十有四年陈慎公薨子宁嗣卫顷侯薨子嗣二十有八年齐献公薨子夀嗣三十年以荣公为卿用事三十有一年秦侯卒子公伯嗣楚熊延卒子熊勇嗣三十有三年杀言者三十有四年秦公伯卒子仲嗣三十有六年西戎反灭犬邱大骆之族三十有七年国人叛袭王王出居于彘召公周公行政是为共和太子靖匿于召公之家庚申三十有八年共和行政晋靖侯薨子司徒嗣四十有一年蔡武侯薨子嗣楚熊勇卒弟熊严立甲子四十有二年王在彘四十有四年曹夷伯薨弟彊立四十有七年陈幽公薨子孝嗣四十有八年宋僖公薨子覸嗣五十有一年王死于彘周召二伯立太子靖楚熊严卒子熊霜嗣甲戌宣王元年以秦仲为大夫诛西戎以尹吉甫为将北伐玁狁至于太原燕惠侯薨子庄嗣二年以方叔为将南征荆蛮命召虎征淮夷王伐淮徐鲁真公薨弟敖立三年齐武公薨子无忌嗣五年晋僖侯薨子籍嗣六年大旱秦仲伐西戎死之王命其子庄伐戎破之楚熊霜卒弟熊徇立十有二年鲁侯来朝以其子括与戏见王王以戏为鲁太子鲁武公薨戏立王不籍千亩齐胡公子弑厉公齐人诛之而立厉公之子赤诛弑君者七十人十有五年卫釐侯薨少子和嗣十有六年晋献侯薨子费生嗣徙都于降十有八年蔡夷侯薨子所事嗣二十有一年鲁懿公兄括之子伯御弑其君懿公而自立二十有二年王后姜氏谏王封弟友于郑二十有三年晋侯伐条生太子仇二十有四年齐文公薨子説嗣二十有六年晋师战于千亩生子成师二十有七年宋恵公薨子嗣二十有八年宋哀公薨子嗣楚熊徇卒子熊咢嗣三十有二年春王伐鲁诛伯御立懿公之弟称陈僖公薨子灵嗣曹戴伯薨子兕嗣三十有三年齐成公薨子赎嗣三十有七年燕僖侯薨子嗣楚熊咢卒子熊仪嗣三十有九年伐姜戎王师败绩于千亩四十年料民于太原四十有三年杀杜伯晋穆侯薨弟殇叔自立太子仇出奔四十有六年王崩太子湼践位庚申幽王元年晋太子仇袭杀殇叔而立陈武公薨子説嗣三年始嬖褒姒泾渭洛竭岐山崩四年陈夷公薨弟燮立秦庄卒子嗣甲子五年废申后及太子宜臼以褒姒为后伯服为太子六年十月辛卯朔日有食之八年以郑伯友为司徒十有一年申侯与犬戎入冦戎弑王于骊山之下郑伯友死之晋卫秦皆以兵来救平戎与郑子掘突共立故太子宜臼辛未平王元年王东迁雒邑始命秦列为诸侯取岐丰之地命卫侯和为公钖命晋侯郑伯东取郐虢十邑国之秦祀上帝于四畤二年鲁孝公薨子弗湟嗣四年燕顷侯薨子嗣五年秦襄公伐戎至岐薨子嗣宋戴公薨子司空嗣六年燕哀侯薨子郑侯嗣七年楚若敖卒子熊坎嗣九年蔡僖侯薨子兴嗣秦东徙汧渭之㑹十有一年蔡共侯薨子嗣曹恵伯薨子石甫嗣其弟武弑之而自立十有三年卫武公薨子扬嗣楚霄敖卒子熊眴嗣十有四年曹穆公薨子终生嗣十有五年秦作鄜畤十有六年陈平公薨子圉嗣十有八年秦初有史以纪事二十有一年秦伯大败戎师收岐西之地自岐以东归于王蔡戴侯薨子考父嗣二十有三年宋武公薨子力嗣二十有五年晋文侯薨子伯嗣秦初有三族之罪二十有六年晋侯封其叔父成师于曲沃陈文公薨子鲍嗣二十有七年郑武公薨子寤生嗣二十有八年郑伯封其弟段于京三十年卫公子州吁阻兵楚蚡冒卒弟熊通弑太子而自立三十有二年晋大臣潘父弑其君昭侯纳曲沃成师不克国人立昭侯之子平诛潘父三十有六年卫庄公薨子完嗣三十有八年卫州吁出奔四十年齐庄公薨子禄父嗣晋曲沃成师卒子鱓代四十有二年宋宣公薨舍其子与夷而立弟和燕郑侯薨子嗣四十有四年郑叔段命西鄙北鄙贰于已四十有七年晋曲沃鱓入翼弑其君孝侯国人逐之立其君之子郄四十有八年鲁初请郊庙之礼鲁恵公薨国人立其子息姑资治通鑑前编举要卷一资治通鑑前编钦定四库全书资治通鑑前编举要卷二宋金履祥编举要己未周平王四十九年郑伯克段于鄢寘其母姜氏于城颍王使宰咺钖鲁惠公仲子之赗郑伯以王师虢师伐卫南鄙祭伯如鲁五十年郑伯始见其母于大隧郑人伐卫五十有一年二月己巳日有食之王崩孙林践位尹氏卒郑祭足帅师入冦武氏子求赙于鲁宋穆公卒立宣公之子与夷齐侯郑伯盟于石门壬戌桓王元年卫州吁弑其君桓公而自立宋陈蔡卫伐郑鲁翚帅师㑹宋陈蔡卫伐郑卫人杀州吁于濮卫人立晋二年晋曲沃以郑邢之师攻晋侯于翼王使尹氏武氏助伐翼翼侯奔随曲沃叛王命虢公伐曲沃立翼侯子光于翼邾人郑人伐宋宋人伐郑甲子三年晋翼侯自随入于鄂郑输平于鲁鲁侯齐侯盟于艾宋人取长葛京师饥郑伯入朝四年王使凡伯聘于鲁戎伐凡伯于楚邱以归陈及郑平晋曲沃庄伯卒子称代秦文公卒孙嗣五年郑伯归枋田于鲁蔡宣侯卒子封人嗣王命虢公忌父为卿士宋公齐侯卫侯盟于瓦屋郑伯以齐人来朝六年王使南季聘于鲁郑伯为左卿士以王命伐宋以王命告于鲁鲁侯齐侯㑹于防秦自汧渭之间徙居平阳七年郑伯齐侯鲁侯㑹于中邱鲁翚帅师㑹齐郑伐宋鲁侯败宋师于菅取郜取防宋人卫人入郑宋人蔡人卫人伐戴郑伯伐取之齐人郑人入郕八年郑伯鲁侯㑹于时来齐侯郑伯鲁侯入许王取邬刘蒍邗之田于郑与郑人温原絺樊隰郕欑茅向盟州陉隤怀之田鲁公子轨弑其君隐公而自立九年鲁侯郑伯㑹于垂卒易祊田盟于越燕穆侯卒子嗣十年宋督弑其君殇公及其大夫孔父立公子冯鲁侯齐侯陈侯郑伯㑹于稷以成宋乱蔡侯郑伯㑹于邓十有一年春晋曲沃败晋师于汾隰获晋哀侯栾成死之晋人立哀侯子为小子侯七月壬辰朔日有食之既鲁侯迎妇于齐十有二年王使宰渠伯紏聘于鲁王师秦师围魏执芮伯晋曲沃称弑哀侯于曲沃十有三年陈桓公卒文公子佗杀世子免而自立齐侯郑伯如纪王使仍叔之子聘于鲁王伐郑蔡人卫人陈人从王伐郑十有四年楚子熊通侵随俾请爵于王王不许纪侯如鲁北戎伐齐蔡人杀陈佗而立免之弟跃十有五年谷伯绥邓侯吾离至鲁郑人齐人卫人伐盟向王迁盟向之民于郏晋曲沃称诱弑其君小子侯十有六年王使家父聘于鲁楚子㑹诸侯于沈鹿楚子伐随随及楚平楚僭称王王命虢仲伐曲沃立晋哀侯之弟缗于晋祭公如鲁遂逆王后于纪秦宁公卒三父废世子而立出子十有七年纪季姜归于京师十有八年曹桓公卒子射姑嗣虢詹父以王师伐虢虢公出奔虞齐侯卫侯郑伯与鲁战于郎十有九年齐人卫人郑人盟于恶曹郑庄公卒世子忽嗣宋人执郑蔡仲突归于郑郑忽出奔卫卫侯杀其二子伋夀二十年鲁侯㑹宋公盟于谷邱又㑹于虚龟鲁侯㑹郑伯盟于武父鲁侯及郑师伐宋陈厉公卒弟林立卫宣公卒朔立二十有一年楚屈瑕伐罗罗与卢戎败楚师鲁侯㑹纪侯郑伯及齐侯宋公卫侯燕人战齐宋卫燕师败绩二十有二年鲁侯郑伯突㑹于曹郑伯使其弟如鲁盟秦三父弑出子复立故世子齐僖公卒子诸儿嗣宋人以齐人蔡人卫人陈人伐郑燕宣侯卒子嗣二十有三年王使家父如鲁求车王崩子佗践位郑伯突出奔蔡郑世子忽复归于郑郑伯突入于栎宋公鲁侯卫侯陈侯㑹于袲伐郑秦伐彭戏氏至于华山乙酉庄王元年宋公鲁侯蔡侯卫侯㑹于曹宋鲁卫陈蔡伐郑卫人立伋之弟黔牟卫侯朔出奔齐二年鲁侯齐侯纪侯盟于黄鲁侯邾仪父盟于趡鲁师及齐师战于奚鲁及宋人卫人伐邾蔡桓侯卒弟献舞立蔡季自陈归于蔡秦夷三父族十月朔日有食之郑髙渠弥弑其君昭公立其弟子亹三年鲁侯与其夫人姜氏如齐齐侯杀鲁桓公立其子同齐侯师于首止杀郑子亹及髙渠弥祭仲立子仪王子克奔燕四年使单伯送王姬鲁筑王姬之舘于外王使荣叔钖鲁桓公命王姬归于齐陈庄公卒弟杵臼立齐师迁纪郱鄑郚五年齐王姬卒宋庄公卒子㨗嗣六年五月𦵏桓王纪季以酅入于齐燕桓侯卒子嗣七年王召随侯责其尊楚楚武伐随卒于师子熊赀嗣始都郢齐侯陈侯郑伯遇于垂纪侯大去其国齐侯鲁侯狩于禚八年齐人宋人鲁人陈人蔡人伐卫九年王使子突救卫卫侯朔入于卫黔牟来奔十年秦灭小虢十有一年鲁侯及齐师围郕郕降于齐师齐无知弑其君襄公十有二年齐人杀无知鲁侯及齐大夫盟于蔇鲁侯伐齐纳纠齐小白入于齐𦵏齐襄公鲁侯及齐师战于干时鲁师败绩齐人取子纠于鲁杀之取其傅管夷吾以归为相十有三年鲁侯败齐师于长勺鲁侯侵宋齐师宋师次于郎鲁侯败宋师于乘邱齐师还荆败蔡师于莘以蔡侯献舞归齐师灭谭谭子奔莒十有四年鲁侯败宋师于鄑王姬归于齐十有五年王崩太子胡齐践位宋万弑其君闵公及其大夫仇牧宋人立公子御説万奔陈宋人醢之庚子僖王元年齐侯宋人陈人蔡人邾人㑹于北杏齐人灭遂齐侯㑹鲁侯盟于柯二年齐人陈人曹人伐宋齐侯使来请师王命单伯㑹伐宋郑人弑其君子仪郑厉公自栎入于郑荆入蔡单伯㑹齐侯宋公卫侯郑伯于鄄三年齐侯宋公陈侯卫侯郑伯㑹于鄄宋人齐人邾人伐郳郑人侵宋晋曲沃伯称灭晋弑其君缗四年宋人齐人卫人伐郑荆伐郑齐侯宋公鲁侯陈侯卫侯郑伯许男滑伯滕子同盟于幽王使虢公命曲沃伯以一军为晋侯秦武公卒弟立楚灭邓蒍国以晋师伐夷诡诸杀之周公忌父出奔虢邾子充卒琐立五年王崩太子阆践位晋武公卒子诡诸嗣秦徙居雍楚文卒子囏嗣乙巳恵王元年三月朔日有食之虢公晋侯来朝虢公晋侯郑伯使原伯逆王后于陈二年蒍国边伯詹父子禽祝跪奉王子頽作乱頽出奔温苏子奉子頽奔卫卫人燕人入冦立頽齐人宋人陈人伐鲁西鄙蔡哀侯卒子肸嗣三年郑伯执燕仲父王处于栎齐人伐戎四年虢公郑伯胥命于弭奉王复归于王城杀子頽王与郑伯虎牢以东郑厉公卒子㨗嗣王巡虢守五年秦作密畤晋伐骊戎获姬以归陈人杀其公子御冦公子完奔齐楚熊恽弑其君杜敖而自立六年祭叔聘于鲁楚人修好于诸侯使人入献王赐楚子胙曹庄公卒子羁嗣七年鲁侯逆姜氏于齐以入使宗妇觌用币戎侵曹曹羁出奔陈赤归于曹郭亡八年卫恵公卒子赤嗣六月辛未朔日有食之晋侯尽杀羣公子九年晋始都绛虢人侵晋十有二月癸亥朔日有食之十年齐侯宋公鲁侯陈侯郑伯同盟于幽晋伐虢王使召伯廖赐齐侯命十有一年齐人伐卫卫人及齐人战卫人败绩邾子琐卒蘧蒢立荆伐郑齐人宋人鲁人救郑晋侯骊姬子奚齐生使太子申生居曲沃重耳居蒲夷吾居屈十有二年郑人侵许十有三年王命虢公讨樊执樊皮归于京师九月庚午朔日有食之齐人伐山戎俾燕修贡于王秦宣公卒弟立十有五年鲁人杀公子牙而立叔孙氏鲁庄公卒子般嗣庆父弑子般季友奔陈公子庆父如齐启立狄伐邢曹僖公卒子班嗣十有六年齐人救邢鲁侯及齐侯盟于落姑季子归鲁晋侯作二军灭耿霍魏为太子申生城曲沃封赵夙于耿毕万于魏十有七年鲁庆父弑其君闵公季友以公子申如邾姜氏庆父皆出奔齐髙子盟鲁公子申入立取庆父于莒杀之而立仲孙氏狄入卫杀懿公卫衆溃济河立戴公以庐于曹卒齐人立其弟燬秦成公卒弟任好立十有八年齐师宋师曹伯次于聂北救邢邢迁于夷仪齐师宋师曹师城邢楚人伐郑齐侯宋公鲁侯郑伯曹伯邾人会于柽谋救郑鲁侯赐季友汶阳之田及费是为季孙氏十有九年诸侯城楚邱以封卫虞师晋师伐虢灭下阳齐侯宋公江人黄人盟于贯燕庄公卒子嗣甲子二十年徐人取舒齐侯宋公江人黄人㑹于阳谷楚人伐郑二十有一年齐侯宋公鲁侯卫侯陈侯郑伯许男曹伯侵蔡蔡溃遂伐楚次于陉许穆侯卒于师楚屈完来盟于师盟于召陵齐人执陈辕涛涂鲁及江人黄人伐陈诸侯侵陈陈成归辕涛涂二十有二年晋侯杀其世子申生王世子㑹齐侯宋公鲁侯陈侯卫侯郑伯许男曹伯于首止诸侯盟于首止郑伯逃归不盟晋侯使寺人伐蒲公子重耳奔狄楚人灭弦弦子奔黄九月戊申朔日有食之虞大夫百里奚奔秦秦始得志于诸侯晋灭虢虢公丑奔京师遂灭虞执虞公归其职贡于王二十有三年晋人伐屈公子夷吾奔梁齐侯宋公鲁侯陈侯卫侯曹伯伐郑围新城楚人围许诸侯遂救许二十有四年齐人伐郑郑杀其大夫申侯齐侯宋公鲁侯陈世子欵郑世子华盟于寗母曹昭公卒子襄嗣二十有五年王崩王人齐侯宋公鲁侯卫侯许男曹伯陈世子欵盟于洮郑伯乞盟太子郑践位庚午襄王元年宋桓公卒子兹父嗣王使宰周公赐齐侯胙宰周公㑹齐侯鲁侯宋子卫侯郑伯许男曹伯于葵邱晋献公卒奚齐立晋里克杀其君之子奚齐荀息立奚齐之弟卓里克弑其君卓及其大夫荀息二年狄灭温温子奔卫周公忌父王子党㑹秦师及齐隰朋立晋公子夷吾为晋侯晋杀其大夫里克三年王使召武公内史过赐晋侯命王子带以戎入冦秦晋伐戎晋侯平戎四年三月庚午日有食之楚人灭黄王子带奔齐齐侯使管夷吾入聘陈宣公卒子欵嗣五年齐侯使仲孙湫入聘齐侯宋公鲁侯陈侯卫侯郑伯许男曹伯㑹于咸齐侯使仲孙湫来致诸侯之戍六年诸侯城縁陵蔡穆侯卒子甲午嗣七年楚人伐徐齐侯宋公鲁侯陈侯卫侯郑伯许男曹伯盟于牡邱遂次于匡诸侯之大夫救徐五月日有食之齐师曹师伐厉宋人伐曹楚人败徐于娄林齐大夫管仲卒晋侯及秦伯战于韩获晋侯王命秦伯释晋侯晋侯夷吾自秦归于晋八年陨石于宋五六鹢退飞过宋都狄侵晋王以戎难告于齐齐侯徴诸侯之师入戍齐侯宋公鲁侯陈侯卫侯郑伯许男邢侯曹伯㑹于淮九年齐人徐人伐英氏齐桓公卒五公子争立易牙立无亏世子昭出十年宋公曹伯卫人邾人伐齐郑伯始朝于楚鲁人救齐宋师及齐师战于甗齐师败绩立公子昭狄救齐邢人狄人伐卫十有一年宋人执滕子婴齐宋公曹人邾人盟于曹南鄫子㑹盟于邾邾人执鄫子用之宋人围曹卫人伐邢陈人鲁人蔡人楚人郑人盟于齐梁亡十有二年郑人入滑齐人狄人盟于邢楚人伐随十有三年狄侵卫宋人齐人楚人盟于鹿上宋公楚子陈侯蔡侯郑伯许男曹伯㑹于盂执宋公以伐宋鲁侯㑹诸侯盟于薄释宋公十有四年郑伯如楚宋公卫侯许男滕子伐郑秦晋迁陆浑之戎于伊川晋子圉自秦逃归王召叔带于齐宋公及楚人战于泓宋师败绩十有五年齐侯伐宋围缗宋襄公卒子王臣嗣楚人伐陈王命狄师伐郑取栎以狄女隗氏为后晋恵公卒子圉嗣十有六年晋公子重耳入于晋以立晋人杀怀公子髙梁王使王子虎内史兴钖晋侯命王废狄后王子带以狄入冦王出居郑王使告难于诸侯宋公如楚十有七年卫侯燬灭邢秦伯师于河上晋侯辞秦师而下次于阳樊右师围温取带杀之左师逆王于郑王入于王城晋侯入朝王赐晋侯阳樊温原攒茅之田卫文公卒子郑嗣楚人围陈纳顿子于顿鲁侯卫子莒庆盟于洮十有八年鲁侯莒子卫寗速盟于向齐人侵鲁西鄙北鄙卫人伐齐鲁公子遂如楚乞师楚人灭䕫以䕫子归楚人伐宋围缗鲁以楚师伐齐取谷十有九年齐孝公卒弟潘父杀世子而自立楚人陈侯蔡侯郑伯许男围宋鲁侯及诸侯盟于宋二十年晋侯侵曹晋侯伐卫楚人救卫晋侯入曹执曹伯畀宋人晋侯齐师宋师秦师及楚人战于城濮楚师败绩晋侯作王宫于践土献楚俘于王王命尹氏王子虎内史叔兴父策命晋侯为侯伯楚杀其大夫得臣卫侯出奔楚晋侯齐侯宋公鲁侯蔡侯郑伯卫子莒子盟于践土陈侯如㑹诸侯朝于王所卫侯郑自楚复归于卫卫元咺出奔晋陈穆公卒子朔嗣晋侯齐侯宋公鲁侯蔡侯郑伯陈子莒子邾人秦人㑹于温王狩于河阳诸侯朝于王所晋人执卫侯归之于京师卫元咺自晋复归于卫立公子瑕曹伯襄复归于曹诸侯遂围许二十有一年王子虎鲁侯晋人宋人齐人陈人蔡人秦人盟于翟泉二十有二年卫杀其大夫元咺及公子瑕卫侯郑归于卫晋人秦人围郑王使宰周公聘于鲁鲁公子遂入聘遂如晋二十有三年晋侯作五军狄围卫卫迁于帝邱二十有四年楚子使鬬章请平于晋晋侯使阳处父如楚郑文卒子兰嗣卫人侵狄及狄盟晋文公卒子驩嗣二十有五年秦人入滑晋人及姜戎败秦师于殽晋人败狄于箕鲁僖公卒子兴嗣晋人陈人郑人伐许二十有六年二月癸亥日有食之王使叔服如鲁㑹𦵏使毛伯钖鲁侯命晋侯来朝于温伐卫鲁侯使叔孙得臣来拜卫人伐晋楚世子商臣弑楚成而自立二十有七年晋侯及秦师战于彭衙秦师败绩宋公陈侯郑伯晋士縠鲁公孙敖盟于垂陇晋人宋人陈人郑人伐秦二十有八年晋人宋人鲁人陈人卫人郑人伐沈沈溃王叔文公卒秦人伐晋秦伯师还誓于师楚人围江晋以江故来告王使王叔㑹晋阳处父帅师伐楚以救江二十有九年狄侵齐楚人灭江王使召公过赐秦伯金鼔卫侯使寗武子聘于鲁三十年王使叔荣归鲁成风之含且赗使召伯㑹𦵏楚灭六灭蓼三十有一年晋舍二军秦穆公卒子罃嗣晋襄公卒晋人迎公子雍于秦三十有二年鲁取须句宋成公卒子杵臼嗣宋人杀其大夫晋赵盾立世子夷臯晋人及秦人战于令狐先蔑士㑹奔秦狄侵鲁西鄙齐侯宋公鲁侯卫侯郑伯许男曹伯㑹晋赵盾盟于扈三十有三年八月王崩子壬臣践位晋赵盾鲁公子遂盟于衡雍鲁使公孙敖入弔不至奔莒癸卯顷王元年毛伯如鲁求金二月𦵏襄王鲁侯使叔孙得臣来㑹𦵏楚人伐郑晋人宋人鲁人卫人许人救郑曹共公卒子夀嗣楚侵陈燕襄公卒桓公立二年秦伐晋蘓子盟鲁于女栗狄侵宋楚子蔡侯次于厥貉三年楚子伐麇晋人鲁人会于承匡鲁叔孙得臣败狄于咸四年楚人围巢秦伯使术聘于鲁晋人秦人战于河曲五年陈共公卒子平国嗣邾文公卒子貜且嗣鲁侯朝于晋卫侯㑹鲁侯于沓狄侵卫鲁侯及晋侯盟郑伯㑹鲁侯于棐楚熊商臣死子旅嗣六年王崩子班践位尹氏耼启如晋齐昭公卒子舍嗣宋公鲁侯陈侯卫侯郑伯许男曹伯㑹晋赵盾同盟于新城晋人纳㨗菑于邾弗克纳齐公子商人弑其君舍而自立单伯如齐齐人执单伯执其君舍之母鲁子叔姬己酉匡王元年鲁季孙行父如晋宋司马华耦如鲁盟曹伯朝于鲁六月辛未朔日有食之单伯自齐反于鲁晋却缺帅师伐蔡入之齐人侵鲁诸侯盟于扈齐人侵鲁遂伐曹蔡庄侯卒子申嗣二年楚人秦人巴人灭庸宋人弑其君昭公而立其弟鲍三年晋人卫人陈人郑人伐宋诸侯㑹于扈甘歜败戎于邥垂四年鲁文公卒子赤嗣秦康公卒子稻嗣齐人弑其君商人立公子元鲁公子遂弑其君之子赤及公子视立公子倭莒弑其君纪公五年齐侯鲁侯㑹于平州齐人取鲁济西田楚子郑人侵陈遂侵宋晋赵盾帅师救陈宋公陈侯卫侯曹伯㑹晋师于棐林伐郑晋人宋人伐郑六年宋华元帅师及郑公子归生帅师战于大棘宋师败绩获宋华元秦师伐晋晋人宋人卫人陈人侵郑晋赵盾弑其君灵公迎襄公弟黒臀于周立之十月王崩弟瑜立乙卯定王元年正月𦵏匡王楚子伐陆浑之戎王使王孙满劳楚子楚人侵郑郑穆公卒子夷嗣二年秦共公卒子嗣郑公子归生弑其君灵公弟坚立楚子伐郑三年鲁侯朝于齐齐侯止之为髙固请昬楚人伐郑四年晋赵盾卫孙免侵陈王使子服求后于齐召公逆王后于齐五年河徙王使王叔㑹晋侯宋公卫侯郑伯曹伯于黒壤诸侯盟于黒瓖燕桓公卒宣公立六年晋师白狄伐秦楚人灭舒蓼盟吴越七月甲子日有食之既楚师伐陈王使单子聘于宋遂自陈聘于楚七年王使徴聘于鲁鲁侯朝于齐使仲孙蔑入聘晋侯宋公卫侯郑伯曹于扈晋荀林父帅师伐陈晋成公卒于扈子据嗣师还楚子伐郑晋却缺帅师救郑卫成公卒子遫嗣八年齐人归鲁济西田四月丙辰日有食之齐恵公卒子无野嗣陈夏徴舒弑其君灵公晋人宋人卫人曹人伐郑王使王季子聘于鲁楚子伐郑九年楚子陈侯郑伯盟于辰陵楚人杀陈夏徴舒楚子入陈纳公孙宁仪行父于陈迎灵公子午于晋而立之甲子十年楚子围郑晋荀林父帅师及楚子战于邲晋师败绩晋屠岸贾杀赵朔于下宫楚子灭萧晋人宋人卫人曹人同盟于清邱宋师伐陈卫人救陈十有一年楚子伐宋十有二年曹文公卒子庐嗣晋侯伐郑楚子围宋十有三年宋人及楚人平王札子杀召伯毛伯晋侯使赵同来献狄俘鲁初税亩十有四年晋人灭赤狄甲氏及留吁来献俘王以黻冕命晋士会成周宣榭火王孙蘓奔晋晋侯使士会入聘十有五年蔡文侯卒子固嗣六月癸卯日有食之晋侯鲁侯卫侯曹伯邾子同盟于断道鲁侯之弟叔肸卒十有六年晋侯卫世子臧伐齐齐侯㑹晋侯盟于绘楚庄卒子审嗣鲁宣公卒子黑肱嗣十有七年晋侯使瑕嘉来平戎王使单子如晋王季子伐茅戎王师败绩于茅戎鲁作邱甲十有八年齐侯伐鲁败卫师于新筑晋却克鲁季孙行父臧孙许叔孙侨如公孙婴齐卫孙良夫曹公子首及齐侯战于巩齐师败绩宋文公卒子固嗣卫穆公卒子臧嗣晋侯使巩朔献齐捷王命委于三吏楚师郑师侵卫遂侵鲁鲁侯㑹楚公子婴齐于蜀遂及楚人秦人宋人陈人卫人郑人齐人曹人邾人薛人鄫人盟于蜀十有九年晋侯宋公鲁侯卫侯曹伯伐郑郑公子去疾帅师伐许晋人归公子谷臣于楚楚人归知罃于晋晋作六军郑伐许三十年郑襄公卒子费嗣郑伯伐许燕宣公卒昭公立三十有一年梁山崩王崩子夷践位晋侯齐侯宋公鲁侯卫侯郑伯曹伯邾子杞伯同盟于虫牢吴子去齐卒子乘嗣丙子简王元年晋伯宗夏阳説卫孙良夫寗相郑人伊雒之戎陆浑蛮民侵宋晋迁于新田郑悼公卒弟睔立楚公子婴齐帅师伐郑晋栾书帅师救郑吴夀梦来朝二年吴伐郯楚公子婴齐帅师伐郑晋侯齐侯宋公鲁侯卫侯曹伯莒子邾子杞伯救郑同盟于马陵吴入州来三年晋栾书帅师侵蔡遂侵楚晋杀其大夫赵同赵括王使召伯赐鲁侯命晋人齐人鲁人邾人伐郯四年晋侯齐侯宋公鲁侯卫侯郑伯曹伯莒子杞伯同盟于蒲齐顷公卒子环嗣晋人执郑伯晋栾书帅师伐郑楚公子婴齐帅师伐莒莒溃楚人入郓秦人白狄伐晋郑人围许晋侯归楚钟仪于楚楚子使公子辰如晋五年晋使籴茷如楚报使晋侯有疾立世子州蒲为君以㑹齐侯宋公鲁侯卫侯曹伯伐郑晋景公卒晋程婴攻屠岸贾灭其族复赵武程婴请死六年周公楚出奔晋命王季子单子取鄇田于晋七年宋华元合晋楚之成晋楚交聘八年鲁侯及诸侯来朝遂从王季子成子㑹晋侯伐秦曹宣公卒于师公子负刍杀世子而自立成肃公卒于瑕九年郑人伐许卫定公卒子衎嗣秦桓公卒子嗣十年晋侯鲁侯卫侯郑伯曹伯宋世子成齐国佐邾人同盟于戚晋侯执曹伯归于京师诸侯立子臧辞奔宋宋共公卒荡山攻杀太子肥华元出奔归而杀山立公子成鱼石奔楚楚子伐郑晋士燮齐髙无咎宋华元鲁叔孙侨如卫孙林父郑公子䲡邾人㑹吴于钟离许迁于叶十有一年六月丙寅朔日有食之晋侯及楚子郑伯战于鄢陵楚子郑师败绩楚杀其大夫公子侧晋侯齐侯鲁侯卫侯宋华元邾人会于沙随尹子晋侯鲁侯齐国佐邾人伐郑晋人执鲁季孙行父却犫盟于扈而归之释曹伯归于曹晋侯使却至来献楚捷十有二年尹子单子晋侯齐侯宋公鲁侯卫侯曹伯邾人伐郑同盟于柯陵单子晋侯宋公鲁侯卫侯曹伯齐人邾人伐郑十有二月丁巳朔日有食之邾定公卒牼立晋杀其大夫却锜却犫却至燕昭公卒武公立十有三年晋弑其君厉公来逆公孙周于京师立之楚子郑伯伐宋宋鱼石复入于彭城鲁成公卒子午嗣楚人郑人侵宋晋侯宋公卫侯邾子齐崔杼鲁仲孙蔑同盟于虚朾十有四年晋栾黡宋华元鲁仲孙蔑卫寗殖曹人莒人邾人滕人薛人围宋彭城晋韩厥帅师伐郑齐崔杼鲁仲孙蔑曹人邾人杞人次于鄫楚公子壬夫帅师侵宋九月王崩太子泄心践位资治通鑑前编举要卷二资治通鑑前编钦定四库全书资治通鑑前编举要卷三宋金履祥编举要庚寅灵王元年正月𦵏简王郑师伐宋郑成公卒子髠顽嗣晋师宋师卫寗殖侵郑晋荀罃宋华元鲁仲孙蔑卫孙林父曹人邾人会于戚晋荀罃齐崔杼宋华元鲁仲孙蔑卫孙林父曹人邾人滕人薛人小邾子㑹于戚遂成虎牢二年楚公子婴齐帅师伐吴吴人伐楚单子晋侯宋公鲁侯卫侯郑伯莒子邾子齐世子光同盟于鸡泽陈侯使袁侨如会诸侯之大夫及袁侨盟三年陈成公卒子溺嗣陈人围顿晋大夫魏绛盟诸戎四年王叔陈生如晋晋侯使士鲂来京师晋侯宋公鲁侯陈侯卫侯郑伯曹伯莒子邾子滕子薛伯齐世子光吴人鄫人㑹于戚诸侯戍陈楚公子贞帅师伐陈晋侯宋公鲁侯卫侯郑伯曹伯齐世子光救陈五年莒人灭鄫齐侯灭莱六年楚公子贞帅师围陈晋侯宋公鲁侯陈侯卫侯曹伯莒子邾子㑹于鄬郑僖公如㑹未见诸侯卒于鄵公子騑实弑之而立其子嘉陈侯逃归七年郑人侵蔡获蔡公子燮晋侯郑伯齐人宋人鲁人卫人邾人㑹于邢邱楚公子贞帅师伐郑八年晋侯宋公鲁侯卫侯曹伯莒子邾子滕子薛伯杞伯小邾子齐世子光伐郑同盟于戏楚子伐郑九年晋侯宋公鲁侯卫侯曹伯莒子邾子滕子薛伯杞伯小邾子齐世子光㑹吴于柤遂灭偪阳楚公子贞郑公孙輙帅师伐宋晋侯宋公鲁侯卫侯曹伯莒子邾子齐世子光滕子薛伯杞伯小邾子伐郑戍郑虎牢楚公子贞帅师救郑以单子为卿士十年鲁作三军郑公孙舍之帅师侵宋晋侯宋公鲁侯卫侯曹伯齐世子光莒子邾子滕子薛伯杞伯小邾子伐郑同盟于亳城北楚子郑伯伐宋晋侯宋公鲁侯卫侯曹伯齐世子光莒子邾子滕子薛伯杞伯小邾子伐郑㑹于萧鱼楚人执郑行人良霄秦人伐晋十有一年吴子夀梦卒长子诸樊立楚公子贞帅师侵宋王使阴里聘后于齐十有二年晋作三军楚共卒子招立世子出奔吴吴侵楚败绩十有三年晋士匄齐人宋人鲁季孙宿叔老卫人郑公孙虿曹人莒人邾人滕人薛人杞人小邾人㑹吴于向二月乙未朔日有食之晋荀偃齐人宋人鲁叔孙豹卫北宫括郑公孙虿曹人莒人邾人滕人薛人杞人小邾人伐秦卫侯出奔齐卫人立公孙剽楚公子贞帅师伐吴败绩王使刘子赐齐侯命晋士匄宋华閲鲁季孙宿卫孙林父郑公孙虿莒人邾人会于戚十有四年刘夏逆王后于齐齐侯伐鲁围成八月丁巳日有食之邾人伐鲁南鄙晋悼公卒子髠嗣十有五年晋侯宋公鲁侯卫侯郑伯曹伯莒子邾子薛伯杞伯小邾子㑹于溴梁大夫盟晋人执莒子邾子以归郑伯晋荀偃鲁叔老卫甯殖宋人伐许齐侯再伐鲁北鄙鲁叔孙豹如晋十有六年邾宣公卒华立宋人伐陈卫石买帅师伐曹齐侯伐鲁北鄙围桃齐髙厚帅师伐鲁北鄙围防邾人伐鲁南鄙十有七年齐师伐鲁北鄙晋侯宋公鲁侯卫侯郑伯曹伯莒子邾子滕子薛伯杞伯小邾子同围齐曹成公卒于师子滕嗣楚公子午帅师伐郑燕武公卒文公立十有八年诸侯盟于祝阿晋人执邾子齐灵公卒子光嗣晋士匄帅师侵齐至谷闻齐侯卒乃还王使郑大夫公孙虿大路以𦵏郑杀其大夫公子嘉子产为大夫十有九年晋侯齐侯宋公鲁侯卫侯郑伯曹伯莒子邾子滕子薛伯杞伯小邾子盟于澶渊蔡杀其大夫公子燮十月丙辰朔日有食之二十年晋栾盈出奔楚九月庚戌朔日有食之十月庚辰朔日有食之晋侯齐侯宋公鲁侯卫侯郑伯曹伯莒子邾子会于商任庚戌二十有一年晋人徴朝于郑晋侯齐侯宋公鲁侯卫侯郑伯曹伯莒子邾子薛伯杞伯小邾子会于沙随郑大夫公孙黑肱卒孔子生二十有二年二月癸酉朔日有食之晋栾盈复入于晋入于曲沃齐侯伐卫遂伐晋鲁叔孙豹帅师救晋次于雍榆晋人杀栾盈齐侯袭莒谷洛鬭二十有三年齐人来城郏鲁叔孙豹来贺城郑伯如晋齐楚交聘晋侯宋公鲁侯卫侯郑伯曹伯莒子邾子滕子薛伯杞伯小邾子㑹于夷仪楚子蔡侯陈侯许男伐郑七月甲子朔日有食之既八月癸巳朔日有食之燕文公卒懿公立二十有四年齐崔杼弑其君庄公立其弟杵臼晋侯宋公鲁侯卫侯郑伯曹伯莒子邾子滕子薛伯杞伯小邾子会于夷仪伐齐齐庆封如师诸侯同盟于重邱郑公孙舎之帅师入陈卫侯入于夷仪晋使赵武为政吴子遏伐楚门于巢卒弟余祭立二十有五年卫甯喜弑其君剽卫孙林父入于戚以叛卫侯衎复归于卫鲁侯晋人郑良霄宋人曹人㑹于澶渊晋人执卫甯喜许灵公卒于楚楚子蔡侯陈侯伐郑晋侯使士起入聘齐庆封诛崔杼之族专政二十有六年晋赵武楚屈建鲁叔孙豹蔡公孙归生卫石恶陈孔奂郑良霄许人曹人㑹于宋诸侯之大夫盟于宋卫杀其大夫甯喜十有一月乙亥朔日有食之二十有七年齐侯陈侯蔡侯北燕伯杞伯胡子沈子白狄朝于晋宋公鲁侯陈侯郑伯许男朝于楚楚康卒子麇嗣王崩太子晋母弟贵践位燕懿公卒子欵嗣丁巳景王元年夏五月𦵏灵王卫献公卒子恶嗣阍弑吴子余祭弟夷末立晋荀盈㑹齐髙止宋华定鲁仲孙羯卫世叔仪郑公孙段曹人莒人滕人薛人小邾人城杞吴子使札聘于鲁齐郑卫晋二年蔡公子般弑其君景侯而自立宋灾宋伯姬卒王杀其弟佞夫王子瑕奔晋晋人齐人宋人卫人郑人曹人莒人邾人滕人薛人杞人小邾人㑹于澶渊宋灾故郑使公孙侨为政三年鲁襄公卒于楚宫子野立而卒稠立郑伯如晋卫侯如楚莒人弑其君宻州鲁仲由生四年晋赵武楚公子围齐国弱宋向戍鲁叔孙豹卫齐恶陈公子招蔡公孙归生郑罕虎许人曹人会于虢鲁取郓王使刘子劳赵武于颍邾悼公卒穿立晋荀吴始用卒败狄于大卤莒去疾自齐入于莒莒展舆出奔吴楚子麇卒令尹围实弑之而自立楚公子比奔晋五年晋使韩起聘于鲁齐卫郑杀其大夫公孙黒蔡漆雕开生六年郑游吉如晋齐晏婴如晋北燕伯款出奔齐燕人立悼公七年楚子蔡侯陈侯郑伯许男徐子滕子顿子胡子沈子小邾子宋世子佐淮夷㑹于申楚人执徐子楚子蔡侯陈侯许男顿子胡子沈子淮夷伐吴执齐庆封杀之遂灭赖郑作邱赋鲁有若生甲子八年鲁舍中军秦景公卒子嗣楚子蔡侯陈侯许男顿子沈子徐人越人伐吴孔子志于学九年郑人铸刑书楚公子弃疾如晋楚薳罢帅师伐吴吴人败之齐侯伐北燕十年四月甲辰朔日有食之卫襄公卒公子元嗣卫齐恶来请命王使成子如卫弔追钖命十有一年陈侯之弟招杀陈世子偃师陈哀公卒楚师灭陈十有二年宋华亥鲁叔弓郑游吉卫赵黡㑹楚子于陈许迁于夷王使詹桓如晋晋侯使赵成来致阎田十有三年齐陈氏鲍氏逐栾施髙彊晋平公卒子夷嗣宋卒子佐嗣孔子生伯鱼十有四年楚子䖍诱蔡侯般杀之于申楚公子弃疾帅师围蔡晋韩起会齐国弱宋华亥鲁季孙意如卫北宫佗郑罕虎曹人杞人于厥慭王使单子命事于会楚师灭蔡执蔡世子有以归用之单成公卒十有五年齐髙偃帅师纳北燕伯于阳郑简公卒子宁嗣齐侯鲁侯卫侯郑子如晋鲁侯至河乃复鲁公子慭遂如晋公子慭奔齐原伯绞奔郊成景之族弑甘公过楚子伐徐十有六年楚公子比自晋归于楚弑其君䖍于干谿楚公子弃疾杀公子比而自立刘子晋侯齐侯宋公鲁侯卫侯郑伯曹伯莒子邾子滕子薛伯杞伯小邾子会于平邱同盟鲁侯不与盟晋人执鲁季孙意如以归蔡侯庐归于蔡陈侯吴归于陈吴灭州来燕悼公卒共公立十有七年晋释鲁季孙意如曹武公卒子须嗣十有八年吴子夷末卒子僚立蔡朝吴出奔郑六月丁巳朔日有食之王太子夀卒王穆后崩十有九年齐侯伐徐徐子及郯人莒人㑹齐侯盟于蒲隧楚子诱戎蛮子杀之晋昭公卒子去疾嗣二十年六月甲戌朔日有食之子朝于鲁晋侯使屠蒯来请有事于雒与三涂晋荀吴帅师灭陆浑之戎楚人及吴战于长岸二十有一年毛得杀毛伯过曹平公卒子午嗣宋卫陈郑灾使原伯鲁如曹𦵏曹平公许迁于白羽铸大钱燕共公卒平公立二十有二年许世子止弑其君买𦵏许悼公楚用费无极放世子建于城父二十有三年孔子至京师既而反乎鲁楚世子建自城父奔宋楚子杀其传伍奢及子尚伍员奔吴齐侯与其大夫晏婴入鲁问礼于孔子郑大夫公孙侨卒蔡平侯卒子朱嗣二十有四年铸无射七月壬午朔日有食之蔡平侯之弟东国攻蔡侯朱朱出奔楚东国自立鲁颜回生齐髙柴生二十有五年王崩子勐践位𦵏景王王室乱刘子单子以王勐居于皇秋入于王城冬王子勐卒母弟丐立十有二月癸卯朔日有食之卫端木赐生壬午敬王元年蔡悼侯卒于楚弟申立吴败顿胡沈蔡陈许之师于鸡父胡子髠沈子逞灭获陈夏啮王居狄泉尹氏立王子朝地震二年王在狄泉王子朝入于邬晋侯使士景伯来郑伯如晋五月乙未朔日有食之吴灭巢三年晋赵鞅宋乐大心鲁叔诣卫北宫喜郑游吉曹人邾人滕人薛人小邾人㑹于黄父鲁侯攻其大夫季孙意如不克出奔齐宋元公如晋卒于曲棘子头曼嗣孔子如齐四年王使单子如晋王次于滑晋知跞赵鞅以师至王入于成周尹氏召伯毛伯以王子朝奔楚楚平卒子壬嗣五年吴子使季札聘于晋吴弑其君僚诸樊之子光立晋士鞅宋乐祁犂卫北宫喜曹人邾人滕人㑹于扈曹悼公卒露立楚人诛费无极晋籍秦来致诸侯之戍六年鲁侯如晋次于干侯郑定公卒子虿嗣晋六卿杀公族分其邑各使其子为大夫七年杀召伯盈尹固及原伯鲁之子王子赵车入于鄻以叛隂不佞讨败之八年晋顷公卒子午嗣吴灭徐徐子章禹奔楚九年十有二月辛亥朔日有食之十年吴伐越王使富辛石张如晋晋韩不信齐髙张宋仲几鲁仲孙何忌卫世叔申郑国参曹人莒人薛人杞人小邾人城成周鲁昭公卒于干侯季孙意如废世子而立公子宋十有一年晋人执宋仲几十有二年盗杀巩简公楚囊瓦伐吴吴败楚师于豫章十有三年邾庄公卒益立卫卜商生十有四年陈恵公卒子柳嗣刘子晋侯宋公鲁侯蔡侯卫侯陈子郑伯许男曹伯莒子邾子顿子胡子滕子薛伯杞伯小邾子齐国夏会于召陵侵楚诸侯盟于臯鼬刘文公卒楚人围蔡蔡侯以吴子及楚人战于柏举楚师败绩吴入郢吴言偃生十有五年三月辛亥朔日有食之王使人杀王子朝于楚于越入吴鲁阳虎囚季孙斯楚子入于郢燕平公卒简公立鲁曾参生十有六年郑游速帅师灭许以许男斯归郑冦胥靡等六邑晋人入戍城胥靡冬王处于姑莸十有七年儋翩入于义栗以叛单子刘子败尹氏于穷谷齐侯郑伯盟于咸齐人执卫行人北宫结以侵卫齐侯卫侯盟于沙齐国夏伐鲁西鄙王入于王城十有八年单子伐谷城简城刘子伐仪栗盂曹靖公卒子伯阳嗣陈怀公卒于吴国人立其子越晋士鞅帅师侵郑遂侵卫鲁阳虎攻三家弗克奔齐鲁宓不齐生十有九年公山不狃召孔子欲往不果鲁用孔子为中都宰郑献公卒子胜嗣秦哀公卒孙嗣鲁闵损生二十年鲁以孔子为大司冦相鲁侯㑹齐侯于夹谷齐人归鲁郓讙龟阴田齐侯卫侯郑游速㑹于安甫二十有一年宋公宠向魋弟辰及仲佗石彄公子地乐大心皆叛二十有二年鲁堕郈及费堕成弗克十有一月丙寅朔日有食之二十有三年齐侯卫侯次于垂葭晋赵鞅入于晋阳以叛荀寅士吉射入于朝歌以叛赵鞅归于晋鲁以孔子摄相事与闻国政齐人归女乐于鲁孔子适卫越子允常卒子句践嗣二十有四年于越败吴于檇李吴阖庐卒子夫差嗣齐侯鲁侯卫侯㑹于牵齐侯宋公㑹于洮王使石尚归脤于鲁卫世子蒯聩出奔宋晋人败范中行氏之师于潞获籍秦髙彊又败郑师及范氏之师于百泉孔子自卫适陈畏于匡反卫二十有五年孔子去卫过曹鲁定公卒子将嗣八月庚辰朔日有食之孔子适宋及郑至陈二十有六年楚子陈侯随侯许男围蔡吴子败越于夫椒齐侯卫侯伐晋救邯郸吴侵陈二十有七年卫灵公卒蒯瞶之子輙立晋赵鞅帅师纳卫世子蒯瞶于戚晋赵鞅帅师及郑罕达帅师战于铁郑师败绩蔡迁于州来燕简公卒献公立二十有八年齐国夏卫石曼姑帅师围戚鲁桓僖宫灾杀苌𢎞鲁季孙斯卒晋赵鞅围朝歌秦恵公卒子嗣二十有九年盗杀蔡昭侯国人立其子朔晋人执戎蛮子赤归于楚孔子如蔡三十年晋赵鞅逐荀寅士吉射奔齐齐景公卒少子荼立三十有一年吴伐陈孔子自蔡如叶颜囘卒楚昭卒羣臣立其子章孔子自楚反齐阳生入于齐齐陈乞弑其君荼三十有二年宋皇瑗帅师侵郑晋魏曼多帅师侵卫鲁侯㑹吴于鄫鲁侯伐邾以邾子益归三十有三年宋公入曹以曹伯阳归吴伐鲁鲁归邾子益于邾三十有四年楚人伐陈三十有五年鲁侯㑹吴伐齐齐侯阳生卒齐人实弑之而立其子壬楚公子结帅师伐陈孔子自陈复至卫三十有六年齐国书帅师伐鲁鲁侯㑹吴伐齐齐国书帅师及吴战于艾陵齐师败绩获齐国书孔子自卫反鲁孔子叙书记礼删诗正乐序易彖系象説卦文言三十有七年鲁用田赋吴子㑹鲁侯卫侯宋皇瑗于槖臯三十有八年单子晋侯鲁侯㑹吴子于黄池吴子使骆来告劳楚公子申帅师伐陈于越入吴吴及越平三十有九年鲁人获麟孔子作春秋齐陈恒与阚止争政杀之执简公寘于舒州五月庚申朔日有食之宋向魋谋弑其君不克入于曹以叛自曹出奔卫向巢奔鲁司马牛致其邑而适齐齐陈恒弑其君简公于舒州立其弟骜孔子请鲁侯讨之三家不可鲁饥四十年齐髙无丕出奔北燕郑伯伐宋晋赵鞅帅师伐卫齐及鲁平子服囘如齐端木赐为介齐归鲁侵地荧惑守心四十有一年卫世子蒯瞶自戚入于卫其子輙出奔鲁卫侯使鄢肸来告孔子卒于鲁楚公孙胜杀令尹公子申司马公子结执楚子寘于髙府陈人侵楚沈诸梁率方城外人讨胜诛之迎楚子复立卫侯逐太叔遗遗奔晋四十有二年越子伐吴败之于笠泽晋赵鞅围卫齐国观陈瓘救卫晋师还楚灭陈杀陈愍公晋赵鞅复伐卫卫人出其君蒯瞶而与晋平晋立公孙般师庄公死于戎州已氏齐人伐卫立公子起执般师以归齐侯鲁侯盟于䝉甲子四十有三年卫石圃逐其君起起奔齐卫出公輙自齐复归逐石圃复石魋与太叔遗齐陈恒杀鲍氏晏氏及公族之强者割齐安平以东至瑯琊为封邑秦悼公卒子嗣四十有四年越人侵楚楚公子庆公孙寛追越师不及楚沈诸梁伐东夷三夷男女及楚师盟于敖王崩太子仁践位吴伐楚鲁叔青来京师丙寅元王元年齐人鲁人郑人㑹于廪邱吴子杀公子庆忌越围吴晋平公卒子错嗣晋赵简子卒立其次子无恤蜀聘于秦晋荀瑶伐郑取九邑二年晋赵无恤使楚隆如吴晋赵无恤灭代越人聘于鲁又聘于齐齐侯鲁侯邾子盟于顾三年越人纳邾子益于邾太子革奔越越灭吴吴子夫差自杀越子㑹齐晋及诸侯于徐州越人致贡王赐越子胙命为伯越子以江北地至泗上与楚以泗东地与鲁归吴所侵宋地越范蠡去越越伯杀其大夫文种四年晋荀瑶告伐齐鲁叔青如越越诸鞅聘鲁蔡成侯卒子产嗣楚人聘于秦五年晋侯及鲁臧石伐齐取廪邱越人执邾子以归立公子何鲁侯以公子荆之母为夫人荆为太子鲁侯朝于越义渠聘秦六年卫侯輙出奔宋鲁侯自越反七年越臯如后庸宋乐茷鲁叔孙舒伐卫纳卫侯輙卫人赂之不克纳卫人立黚卫人使司徒期聘于越宋景公卒大尹立启六卿逐启及大尹而立得王崩太子介践位晋荀瑶城阳宅癸酉贞定王元年越人使后庸聘鲁且言邾田鲁侯及越后庸盟于平阳晋荀瑶帅师伐郑齐陈恒帅师救郑晋师还鲁侯出奔越鲁哀公卒于有山氏鲁人立其子宁二年三年晋地震四年燕献公卒孝公立越菼执卒子鹿郢嗣五年晋荀瑶赵无恤帅师围郑六年晋人楚人聘秦郑声公卒子易嗣晋河絶于扈八年秦堑阿房秦伐大荔取其王城十年越鹿郢卒子不夀嗣十有一年晋荀瑶与赵氏韩氏魏氏分范中行氏之地以为己邑晋侯告于齐鲁请伐四卿四卿反攻其君晋侯奔齐晋荀瑶灭夙繇十有二年晋出公卒于齐荀瑶立昭公曽孙骄而専其政蔡声侯卒子嗣晋荀瑶袭卫晋三卿宴于蓝台晋河水赤三日秦伯帅师与緜诸战十有三年晋取秦武城齐平公卒子积嗣陈成子卒子盘代十有四年晋荀瑶大治宫室晋荀瑶约魏驹韩虎攻赵无恤无恤奔晋阳郑人弑哀公而立声公之弟丑十有五年晋荀瑶及韩魏围晋阳十有六年晋赵无恤约魏驹韩虎攻荀瑶灭之三分其地齐田盘使其宗人尽为齐都邑大夫与三晋通使晋赵无恤使新稚狗伐狄十有七年晋知开奔秦十有八年秦左庶长城南郑卫悼公卒子弗嗣蔡元侯卒子齐嗣十有九年燕孝公卒载立二十年越盲姑卒子翁嗣越人迎女于秦二十有一年晋知寛奔秦二十有二年楚子灭蔡蔡侯齐出亡二十有四年楚灭杞楚与秦平楚东侵地至于泗二十有五年秦伐义渠执其君以归晋韩虎魏驹伐伊洛阴戎灭之二十有六年日有食之昼晦星见秦厉共公卒子嗣二十有八年王崩子去疾践位弟叔弑之少弟嵬攻杀叔而立封弟掲于河南以续周公之职秦南郑反辛丑考王元年二年晋哀公卒子柳嗣四年晋侯反朝于韩赵魏氏晋独有绛曲沃六年秦六月雪日有食之七年燕成公卒闵公立八年彗星见九年楚恵卒子中嗣卫敬公卒子纠嗣卫属于晋韩赵魏氏十年楚灭莒鲁悼公卒子嘉嗣十有一年义渠伐秦侵至渭阳十有二年秦躁公卒弟立十有三年晋桃杏冬实十有四年晋侯鲁侯㑹于楚邱十有五年王崩太子午践位卫公子亹弑其君昭公而自立西周公封其少子班于巩以奉王是为东周丙辰威烈王元年晋赵襄子卒以兄伯鲁之孙浣为后徙治中牟襄子之弟嘉逐浣而自立于代秦庶长鼌弑其君怀公国人立其孙郑共公卒子已嗣晋韩康子卒子启章代魏桓子卒子斯代二年晋赵桓子卒国人杀其子迎浣复位三年晋韩启章伐郑杀幽公郑人立其弟骀四年秦作上下畤六年盗杀晋幽公魏斯诛乱者立其子止七年晋魏斯城少梁韩启章都平阳赵浣城泫氏八年秦人与晋魏氏战少梁赵灭郯甲子九年晋魏氏复城少梁秦城堑河濑秦初以君主妻河十年晋赵氏城平邑十有一年秦捕龎城城籍姑卫公孙頽弑其君怀公而自立秦灵公卒国人废其子而立其季父简公齐田居思伐晋赵氏鄙围平邑十有二年中山武公初立十有三年齐田白伐晋毁黄城围阳狐秦与晋战败于郑下晋河岸崩壅龙门至于底柱十有四年齐田白伐鲁莒及安阳晋魏斯使其子击围繁龎出其民越朱句卒子翳嗣十有五年齐田白伐鲁取一城十有六年日有食之王命晋韩启章赵浣伐齐入长城鲁元公卒子显嗣齐田汾败晋赵氏于平邑获其将韩举取平邑齐田庄子卒子和代十有七年鲁侯尊礼孔伋鲁侯以公仪休为相泄柳申详为臣秦初令吏带劔晋魏斯伐秦筑临晋元里晋韩武子卒子䖍代赵献子卒子籍代十有八年晋魏斯击宋使乐羊伐中山克之使其子击守中山秦堑洛城重泉齐田和伐鲁取城秦初租禾晋魏斯伐秦至郑而还筑洛阴合阳楚简卒子当嗣晋韩䖍伐郑取雍邱郑城京十有九年晋魏斯受经于卜子夏友田子方敬段干木郑人伐晋韩氏败韩兵取负黍齐侯郑伯会于西城齐田和伐卫取毌邱晋魏斯以吴起为西河守西门豹为邺令上地守李悝作尽地力之教及平籴法着法经二十有一年晋魏斯以魏成为相齐宣公卒子贷嗣齐田㑹以廪邱叛田氏晋赵籍以公仲连为相二十有二年宋昭公卒子购由嗣戊寅二十有三年九鼎震资治通鑑前编举要卷三