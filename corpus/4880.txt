北帝付魔经法建坛仪正统道藏三家本一卷正一部北帝伏魔经法建坛仪聚九先天太极法师卢中苓编法事白叙坛文夫伏魔经法者教传自古派演于今经实上帝所宣法乃圣师所授有体有用行之者摄伏邪魔无上无宗修之者进登仙品功高日月德合干坤祕篆玄符用之者如人病之得药灵章寳咒叩之者似谷响之传声天丁雷吏之挥诃元帅神王之禀奉驰驱三界震动十方妙用难穷賛言莫尽今则冥心宸极注想仪容遵奉科规举扬经法八卦按八方而结界四灵列四象以守坛流铃掷火而汛扫妖氛神雀毒龙而森罗兵阵金童启奏玉女通诚愿令持诵之因默有感通之妙见前法衆端恪心诚首对天墀恭唫音吟圣号北极伏魔天尊大圣飞天法王天尊流传寳经天尊祗迎上帝旣遣欲而澄心肇建灵场必涤瑕而荡垢仗寒泉而散洒冀将吏以奉行解秽灵章谨当演讽举神水洗秽天尊讽净天地咒侍立通明曾覩红云之一朵驰心北极聿瞻寳盖之三重欲迎上帝之临轩先假眞香而达信焚香有咒衆爲举扬举香云结篆天尊天尊会寳珠听至尊之演法地神涌玉局卫太上之说经旣能效职于昔时不得妄惊于此日安慰神咒衆爲举扬举元始安镇天尊素车白马欢传上帝之下临绛节霓旌当假万灵而翊卫地水冥阳之贤圣天雷酆岳之威神闻此緫召咒言悉愿齐临法会召集神咒请爲宣扬举寳珠会圣天尊元始上帝眞符敕行元始太眞五灵高尊太微皓映洞耀八门五老告命无幽不闻上御九天中镇酆山下彻川海十二河源八威神咒灵策玉文召龙负水收气聚烟束魔送鬼所诛无蠲万精摧落扫荡妖氛日月五星北斗七元合明天帝敕下太玄掷火万里威振九天宣布号令不得迁延诸天诸地诸水诸山玉眞所部溟泠大神仙王游宴五帝仗旛天丁前驱金虎后奔䦆音攫天勐兽罗备四门所唿立到所召立前敕书豁落风火无停摄録应命金龙驿传臣闻紫微大帝伏魔祖师实万圣之所宗爲衆星之所拱权司下土御极中天主握阴阳悟不色不空之妙纲维宇宙究孰先孰后之玄巍巍荡荡不可名恢恢广广非常道示伏魔之祕㫖开度厄之妙门殄灭群凶恢弘万化故凡世秉诚之切仰仙舆驭炁而临今醮官某扫地爲坛吁天请命仰干道化俯赐矜怜翠盖鸾旗影暂离于金阙凤笙龙管声渐下于人间左欝仪右结璘前招摇后玄武神光赫奕香云宻罗天地水陆之神祇执箓持籍酆都岳府之帅将仗钺秉旄瑞雾霏微天花飞舞冉冉乘云而下勃勃浮空而来拜手天阶祗迎圣驾法事具位臣某诚惶诚恐稽首顿首再拜谨𤑔眞香恭伸奏启虚无自然至眞妙道元始天尊上清眞境玉晨道君灵寳天尊太清仙境太上老君道德天尊无上大罗昊天至尊玉皇上帝祖师太上紫微玉虚上灵上皇大帝勾陈星宫南极太微天皇大帝承天効法护国圣母后土皇地祇神霄雷霆九晨帝君十方无极灵寳天尊九天九炁生神帝君度人三十二天帝君五方五老梵炁天君东华木公青童帝君西灵金眞祖母元君五福十神太乙眞君大罗诸天上帝主法天蓬元帅眞君苍天上帝主法天猷元帅眞君丹天上帝主法翊圣元帅眞君皓天上帝主法佑圣眞君玄天上帝主法中天大圣北斗九晨上道星君主法中天大圣北斗天门王眞君北斗少卿王眞君北斗自在王眞君北斗行处王眞君北斗普照王眞君北斗如意王眞君北斗婆罗王眞君北斗隐必王眞君太微帝君太上灵君助法玄滋天君三天丈人三界丈人三十六洞天君三元三官大帝诸位帝座星君十一曜星君三台华盖星君二十八宿星君十二宫分星君周天星斗群眞上清宫主照某本命星君照临星衆九天储福定命眞君天曹太皇万福眞君九天九霄天曹诸司朝元官班圣衆火铃大圣星君十极眞人北酆脚下洞阴境天国主者太阴水帝君七星眞人素车白马眞君左侍妙行眞人右侍玄冥眞人东斗生炁君南斗司禁君西斗生形君北斗司命君中斗緫録君灵寳五师眞君三省四相眞君伏魔启教孙闵二眞人保举师虚靖天师玄通悟道眞君宗师柯谢黎郭诸大师君诸法流芳袭庆祖宗度师眞人天仙地仙水仙飞仙三洞四辅经箓神仙谌魏麻黄四仙元君名山洞府云会仙眞伏魔院张包谢黄李五大天丁三元唐葛周三将军十天魔王八景大神三十六洞天丁力士太玄青腰玉女太玄夜光玉女南斗火炬煞鬼使者北斗炎炉科车使者飞龙飞虎骑吏阴境飞雷电吏巨兽毒龙勐吏师眞门下吏兵三炁大将军祛邪三昧大将军高飞五湖大将军三五禁炁大将军欝仪结𡑝大将军北帝伏魔神咒总监大将军敕水大将军敕温大将军敕石大将军敕蜚虫大将军敕火大将军敕毒大将军敕刀大将军敕庙大将军敕病大将军敕船大将军敕元阳大将军敕平天大将军敕召魂大将军敕禁蛇虫大将军博戏大将军破泉大将军禁鬼大将军禁病大将军禁虎狼大将军天丁力士天驺甲卒九元煞童高刁北翁严驾夔龙六丁八使威劎神王四目老翁四明功曹通眞使者吞魔食鬼二十四神五帝神吏三天魔王三煞神王杀鬼卫灵捕鬼大神雷师电师洞渊神将主坛雷霆邓辛张三大天君随司天仙官将东方毘娄赖叉天王南方毘留勒叉天王西方提头博叉天王北方昆沙门天王上方大梵天王下方转轮圣王八卦大神八方威神太和玉女明镜玉女黄素玉女保命玉女六丁玉女青诏书右部大神北斗诸部延寿续命度厄玉女斗中行病典药玉女斗中扶衰散祸眞人斗中降魔收魔神王斗中诸部度厄益筭童子斗中左右天丁功曹天兵斗中左右力士功曹使者斗中仙人道士眞人神兵官吏二十四治阳官二十四治阴官酆都下吏九令主者三十六洞魔王二十四狱主者北方大力飞天鬼衆旷野大神五岳四渎溪涧大神圣衆地府诸司文武圣衆土府九垒眞皇大帝天府五黄大帝瘟司行化神祇考附缚邪降魔大使无面目使捉缚枷考四员天将普现溥视天将考照考召天将北方永海大将军沉天没地大将军黑罩火罩大神府县城隍主者侧近宫庙王神随驾主者衆神社令里域正神家奉香火明神三界四直功曹使者追摄官将神员虚空过往察访神祇经坛四府列眞叅随侍卫圣衆恭愿是圣是神临法会乃文乃武降经坛拱俟恩光降临坛所臣不揣凡愚僣伸奏请伏想攀龙附凤四圣簇御以出天门驾鹤骑鲸五老翼辕而登云路敕下天仙地仙水仙之官属指挥经部兵部法部之威神凭浩浩立飘飘春回瓮牖扇巍巍显翼翼光映灯坛天王威备于上下四方法从礼严于冥阳三界各恭拜舞并肃欢唿仰望清光奉安法席恭安宝座庸献凡仪伏愿殿上衮衣明下天外九龙之驾盃中素涛起进江南二月之春借薄物以藨馨香惟至尊俯怜愚意鞠躬再拜清茗瀹陈伏以红光紫雾云舆适下于尘凡緑蚁黄封凡礼少陈于帝陛旣蒙简在愿赐歆尝缅想粹容谨陈初献伏以仙坛三级遥瞻北极之天流霞一觞尚想西池之宴旣衆眞之胥会容薄礼之再陈恭对清严重斟緑醑伏以和万事解千愁闻之俚俗合自然通大道言自谪仙覩清光咫尺于经坛荐薄味再三于盏斚一心皈命三献陈情臣闻洞玄洞虚三级之仙坛肇建无声无臭九天之金阙匪遥将宣神呪之妙经先望玄虚而请命冀开寳笈敷演琅书词意披陈愿垂省览宣斋意向来词意宣读云周谅沐天恩必垂睿听详夫太上北帝伏魔神咒妙经者出自上清妙眞经文结气凝云经天纬地上閟玉京金阙下藏洞府名山流传于龙汉刼中宣布于阎浮界内八字灵篆腾八角以垂芒十品玄文制十天之魔魅蒇扬妙义叙演玄功七元祕诀而保国安民六洞阴宫而斩妖戮恠说妙经而捍厄咒神印以成图金箓升眞玉符度命扫千灾迎百福拯六道济四生更叙九龙能招衆寳辟尸大箓佩之则增长道縁祕篆隐文修之而证登仙品神兵护国妙法度人自非骨相合仙难覩眞文出世今则瞻巍峩座演空洞文寳咒宣时渐听琳琅之隐韵灵书诵处定看金玉以露形仰冀圆清俯矜方赤特颁睿㫖揭示琼编典经玉郎掣开三八黄金锁捧香童子翻宣一丈紫琼文千百重道炁冥扶四万劫至人欣遇将吏戒严于内外邪妖屏斥扵迩遐伏愿佳气欝葱瑞光散乱红云浮一朵觐咫尺之天颜灵光集万眞肃森严之仙仗略伸启奏愿赐感通诵念周圆都伸回向干冒天威下情无任激切竢命之至谨言三礼兆存元命神两手恰开闭留塞诀剔斗一座盖头左巳文毛扇拂风吹散灰烬卯文东方炁生成元命又左手扇扇除故气悉皆清净右劎画三级坛左斗印丁罡三歩上三级坛作法召五帅并诸将至白事意嘱付如治病下横天黑箓摄崇指挥心将守护患身摄诀画狱摄至押入行震艮法吾是太上之子爲老君所使头戴日月身佩北斗吾有乹灵之兵百十万衆在吾左右前有万硕镬汤后有黄金钺斧吾朝太上忽逢神将教吾杀鬼法授吾斩鬼方上带太素符收摄诸不祥上告天帝召唤吏兵头戴华盖足蹑魁罡何神不走何鬼敢当縳汝必定治汝横伤病人先无罪状何敢輙犯贤良吾含天地之正炁咒破邪鬼之殃咒神神自死咒鬼鬼自亡急急如律令下令遣将天雷隐隐巳地雷轰轰卯龙雷卷水辰水雷波飜子社令火雷卯霹雳交横寅机缄一发摄捉邪精艮急急如律令次存坛上一层红光交射紫气郁勃帝尊临御三界万灵朝元中层北斗五星二十八宿日月衆星主法高眞经中神仙宰执在焉下一层酆都水国五岳十地洞天福地名山神仙齐集其中次瞻望北帝御座存元神奏启愿赐天光加被臣化现立获感通元命诀擎起存左右侍卫存神爲祖师北帝复存即紫微天宫光映十方四圣随符镇四方安营布阵本坛天将居左经中神仙居右天界天仙居东北地界神仙居东南水府神仙居西南阳界神祇居西北诸天魔王天丁力士居左右上有四天王下有八卦大神每存一方有神将二员各统天兵百万衆排兵布阵赫奕威严镇护十方如法存变次号召指挥将吏署事敕当界里社正神本家门丞户尉司命土地井泉龙王司溷音混等神各遵经㫖立于坛外之左敕岳隍两司主者守土祀典之神统领兵骑各遵经㫖立于坛外之右敕酆都馘魔朗灵关羽斩鬼桑铜部领兵骑各遵经㫖行神布炁立于艮宫专一塞断鬼路勦子小切灭邪妖敕雷首律令大神邓伯温银牙勐吏辛汉臣火雷使者张元伯部领五方蛮雷使者立于震宫请降东方木炁摄灭粪土之精敕雷门左伐魔使苟翌沖右伐魔使毕崱部领兵级立于巽宫专一扫荡妖氛革除魔试敕火犀雷府朱彦南极乌阳使者吴元达部领兵吏立于离宫专一请降南方火炁摄伏死金之精敕天医火云擒龙都统赵公明专一行神布炁立于坤宫开㤗人门保安家眷敕地祇上将温琼地司太岁殷郊一合领兵立于兑宫请降西方金炁摄灭腐木之精敕天医院緫管许仙定领带兵骑专一守卫天门祗迎天仗传宣呪敕飞行号令敕飞天毒雷紏察陶公济统领兵级立于坎宫专一请降北方水炁摄灭炎火之精敕北帝伏魔神咒緫监大将军宣行咒敕都监斗口专一请降中央土气摄灭阴水之精敕雷霆都督青帝天君辛汉臣紫庭院素枭三神同雷将会合北极伏魔法中风雷水火八大神王主副官将天蓬三十六员大将飞鹰走犬大神紫庭内外天仙官将诸葛武侯铁印法中八卦九宫大神十七神王地祇主将王𣏌十大太保统率三雄七捷将兵骑吏各各专一严加巡警匝绕经坛仍仰于坛门之左建天狱一所坛门之右建地狱一所应是蜉蝣浪鬼虚耗钝滞赤口白舌雌雄注射伏尸故气远近亡魂直符破射泠庙行病疫疠之鬼寃尤呪诅魍魉魈通一切违天逆地无道不正之鬼摄赴吾魁罡之下受死无动无作不得犯吾咒如有犯吾神咒者头破脑裂碎如微尘急急如律令再下横天黑箓作禁坛法东禁西禁南禁北禁上禁连天下禁连地中禁百鬼邪精以上握权兵诀子暮都管诀坤再握权兵诀印诵坛咒朱雀陵光神威内张山源四镇鬼兵逃亡神蛇吐气邪精伏蔵魂台四明琼户玲琅玉眞巍峩坐镇明堂手挥紫霞头戴神光执咏洞经三十九章中有辟邪龙虎威冈勐兽奔牛𠾑刀吞鎗揭山䦆天神雀毒龙六颔吐火啖鬼之王电猪雷火掣星流横袅磕駮灼逆风横行天禽罗阵皆在我傍吐火万里以除不祥群情启道封落山乡千神万灵骈首叩颡泽尉捧炉爲我烧香所在所经万神奉迎天兽来卫千精震伏莫干我气急急如律令作锁坛法天煞煌煌地煞正方邪精百鬼何敢隐藏飞罡一吸万鬼消亡左魁右罡神圣摄锁毋令走逸喝云神将疾速锁坛吾奉北帝敕急急如律令作锁坛法取炁抛诀指挥将吏锁坛存北帝神启奏元始上帝歩斗存神变座法事臣闻太虚廖廓视不见听不闻至道杳冥叩必通求必应以今坛场肃建经法流通上下四方宛若南丹世界周回百里即爲北极天宫四炁朗清万灵振伏魔王悉皆拱卫国土莫不缅平如元始在寳珠中若太上昇玉局座琼音诞布金口宣传十品敷扬福海深而寿山固五方安镇邪门闭而正道开平坐至心诵经如法举开函演奥天尊调声诵经叙议品诵至天蓬咒存想咒中诸大神仙神王将吏排布兵阵侍列左右前后每诵一品毕出北帝神又想爲元命眞人跪奏事由礼谢再想北帝神诵下品经七元品诵至分身咒不得高声如法存想北帝神出兵捉祟遣将擒下爲祸鬼神入狱存神爲天蓬歩斗一座立魒星以左手握五将诀再握持家诀权兵诀子緫管诀召将出兵收捉患家爲祸邪祟画井狱入祟想兵将摄入其中勒令放还病人魂魄归身想坛金光一道直射病房兆身随光入依经噀水退摄或令人将符入房打醋炭熏扫想心将护卫患身如故想徃来人尽爲邪鬼神吏四坛复坐诵经戮鬼品存爲北帝领诸天魔王上下六宫神吏等在酆都说法降伏邪鬼如治病又给符水与服捍厄品存元命神奏对北帝北斗颁告圣㫖下星宫斗府爲某人消灾度厄存其患人凶星退舍吉曜照临祸散消灾天仙度人魔王受戒鬼魅逃形神印品想印中毫光万丈斩灭不祥金箓品想元始天尊降下救苦眞符差龙童赍告三界十方罗酆岳府等处摄召祖先魂识次存爲救苦天尊握金牌诀想金光照破幽狱摄到魂仪前来坛所道衆就家庙咒食讽经安奉就坐祝其听宣经法诵毕告长生简宣符箓牒差龙童将吏进诣南宫注生先焚燎功德法师皆不必下座九龙品存爲北帝神握金牌召九龙王住居禁享六神前来听令或有新旧修造伤犯咸皆原赦凭此经功以爲安奉解释辟尸品诵至明镜箓存白炁祥光于寳箓中天出天灾散地祸八字品诵至斗讳处想北帝颁㫖下北斗北斗亲现爲患人消灾解厄顺度星𨇠削落罪籍注上生名逐位存想左手斗诀自额至眼爲之临目解冤尤保身命修心性仍想神仙将吏保护生人削罪注福就给灵篆与服神兵品至此再陈醮供想内外上下衆眞受供降福回向文具位臣姓某中谢重爇眞香恭伸奏谢圣位臣闻琼文毕轴杳冥三界以俱闻寳磬停音彷彿诸天之遥唱其经也实上天奥义非下世常辞天地以之常存日月因之迭运人民奉之以开泰鬼神敬之以变通病者闻之而寿纪东华殁者闻之而神迁北府妖邪闻之而头破脑裂舍识开之而鳞潜羽翔是曰生化依凭莫不人天仰赖爲昏卫之慧炬作苦海之法桥功勋不可思议福德无有限量今则诵周十品韵彻九霄伏想经返星坛恩颁金阙上愿皇图广大我道兴隆五风十雨以顺时四海兆民而乐业三途息苦永不堕于轮廻十地兴慈少暂停于考掠动植感生成之德飞潜蒙化育之恩一切有情均证无漏次冀某罪消亿劫福降今时符水有灵享安靖和平而如旧身田获吉絶痒痾疾痛以无虞马禄旺抉星运开泰一门宁谧老者安少者怀九祖升迁存者神过者化何灾不灭有愿皆符臣等共沐余波人道咸沾殊利千古流传于经教八荒絶灭于鬼妖如上祷祈悉干覆寿爲上良縁稽首皈依志心称念太上三尊十方衆圣玄中大法师伏魔经坛上圣高眞无无上眞賛叹不可思议功德北帝伏魔经法建坛仪