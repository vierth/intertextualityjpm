鍼灸资生经提要钦定四库全书子部五鍼灸资生经医家类提要等谨案鍼灸资生经七卷旧本题叶氏广勤堂新刋葢麻沙本也不着撰人名氏前有嘉定庚辰徐正卿初刋序称东嘉王叔权作又有绍定四年赵纶重刋序称澧阳郡博士王执中作而疑叔权为执中字以字义推之其说或是也其书第一卷总载诸穴二卷至末分论诸症经纬相资各有条理颇为明白易晓旧本冠以徽宗崇宁中陈承裴宗元陈师文等校奏医书一表与序兴书皆不相应考裴宗元陈师文等即校正太平惠民和剂局方之人殆书贾移他书进表置之卷端欲以官书取重欤然宋代官书自有王维徳铜人鍼灸经曷可诬也干隆四十六年十月恭校上总纂官纪昀陆钖熊孙士毅总校官陆费墀原表鍼灸资生经原表昔神农尝百草之味以救万民之疾周官设疾医之政以掌万民之病着在简编为万世法我宋勃兴神圣相授咸以至仁厚徳涵养生类且谓札瘥荐臻四时代有救恤之术莫先方书故自开宝以来蚤敕近臣雠校本草厥后纂次神医普救刋行太平圣惠重定鍼艾俞穴校正千金外台又作庆厯善救简要济衆等方以惠天下或范金掲石或镂板聨编是虽神农之用心成周之致治无以过也天钖神考睿圣承统其好生之徳不特见于方论而已又设太医局熟药所于京师其恤民瘼可谓勤矣主上天纵深仁孝述前列爰自崇宁增置七局掲以和剂惠民之名俾夫修制给卖各有攸司又设收买药材所以革伪滥之弊比诏会府咸置药局所以推广祖考之徳泽可谓曲尽然自创局以来所有之方或取于鬻药之家或得于陈献之士未经叅订不无舛讹虽尝镂板颁行未免传疑承误故有药味脱漏铢两过差制作多不依经祖袭间有伪妄至于贴牓谬戾尤多殆不可以一二举也顷因条具上达朝廷继而被命遴选通医俾之刋正于是请书监之秘文採名贤之别録公私衆本搜猎靡遗事阙所从无不研核或端本以正末或泝流以寻源订其讹谬折其淆乱遗佚者补之重复者削之未閲岁而书成缮写甫毕谨献于朝将见合和者得十全之效饮饵者无纎芥之疑颁此成书惠及区宇遂使熙丰惠民之美意崇观述事之洪规本末巨细无不毕陈纳斯民于寿康召和气于穹壤亿万斯年传之无极岂不韪欤序徐正卿鍼灸资生经序铜人明堂黄帝岐伯鬼臾区留以活天下后世自隔体透肤之妙无传乃谓是能筋脉伤血肉至望而畏之有疾则归心于庸医百药之俱试不知病在巅者必灸风池风病非桂枝辈所能攻病在膺者必灸刺郄门虽枳实辈不能下遂至于束手无䇿岂不哀哉近世朱纮龎安常俱有法涂知西亦谓病当以刺愈三衞邹握虎以诸法为歌诀该括行去圣贤活人之意赖以复传今东嘉王叔权又取三百六十穴简编巅末行分类别以穴对病凡百氏之説切于理及已之见得于心者悉疏于下箴灸之书至是始略备古圣贤活人之意至是始无遗憾传谓为人子者不可不学医予亲年八十精力强健非頼此书耶因併医衡世杰订证不传见者十有八条锓木庾司以补惠民之籍时嘉定庚辰孟夏朔承议郎提举淮南东路常平茶盐公事徐正卿序序赵纶鍼灸资生经序予得倅澧阳吏以图经来迓暇日閲之见文籍之目有灸经焉意其非明堂即铜人也祗役以来亲故惠书及士夫之经从者多以印置此书为託扣其所以乃前郡博士王君执中之所编着也求其版则亡之矣岂好事者擕之以去或守藏者不谨而散逸之邪然是经流传既久岂无存者㝠加搜访竟未得之忆箧中有淮东庾使徐君正卿所刋鍼灸资生经取而视之其序引厯述东嘉王叔权发明编类之功且谓鍼灸之书至是始畧备古圣贤活人之意至是始无遗憾则知王君之用心亦仁且至矣所谓叔权者其王君之字欤一日出示医谕刘澐刘一见惊且喜曰王君所刋正此书也今之刻画精致视昔有加究所繇来盖徐君尝主民曹于是邦得此书归而刋之耳吁是经也王君首刋之澧阳今不复存徐君继刻之海陵其存与否又未可知版之不存则二君之志将遂湮微岂不惜哉予负丞于此适擕以偕殆非偶然者亟命工锓梓以广其传使是书得不泯絶其于卫生岂曰小补绍定四年四月望朝散郎澧阳郡丞赵纶序鍼灸资生经卷一钦定四库全书鍼灸资生经卷一神庭一穴在鼻直入发际五分灸二七壮止七七壮岐伯曰凡欲疗风勿令灸多縁风性轻多即伤惟宜灸七壮止三七壮禁鍼鍼即发狂忌生泠鸡猪羊酒麪动风等物明堂云举火之时忌热食不宜热衣上星在鼻直上入发际一寸陷中以细三稜鍼之即宣洩诸阳热气无令上冲头目可灸七壮不宜多若频灸即拔气上令目不明忌同甲乙经热穴论注并刺三分顖会在上星后一寸陷中可灸二七壮至七七壮初灸即不痛病去即痛痛即罢灸鍼入二分留三唿得气即泻若八嵗以下不得鍼縁𩕄门未合刺之不幸令人夭忌同素问注云刺四分予少刻苦年踰壮则脑冷或饮酒过多则脑痛如破后因灸此穴非特脑不复冷他日酒醉脑亦不痛矣凡脑冷者宜灸此前顶在𩕄会后寸半骨陷中甄权云是一寸今依素问寸半为定鍼一分灸三壮止七七忌同素注云刺四分百会一名三阳五会在前顶后寸半顶中央旋毛中可容豆灸七壮止七七凡灸头顶不得过七壮縁头顶皮薄灸不宜多鍼二分得气即泻唐秦鸣鹤刺微出血头痛立愈素注云刺四分旧传秦鸣鹤鍼高宗头风武后曰岂有至尊头上出血之理已而刺之微出血头疼立止后亟取金帛赐之是知此穴能治头风矣明堂经治中风言语蹇澁半身不遂凡灸七处亦先于百会北人始生子则灸此穴葢防他日惊风也予旧患心气偶覩隂阳书有云人身有四穴最急应四百四病皆能治之百会葢其一也因灸此穴而心气愈后閲灸经此穴果主心烦惊悸健忘无心力自是间或灸之百病皆主不特治此数疾而已也神聪四穴在百会四面各相去一寸理头风目眩狂乱风癎左主如花右主如果鍼三分明堂有此四穴而铜人无之其穴治头风目眩狂乱风癎亦所不可废者故附入于此明堂一穴在鼻直上入发际一寸理头风多鼻涕鼻塞三日一报鍼二分按铜人明堂及诸家鍼灸经鼻直上入发际一寸皆云上星穴明堂经于此复云明堂穴不知何所据且附入于此所谓疑以传疑也后顶一名交冲在百会后寸半枕骨上灸五壮鍼二分明云四分强间一名大羽在后顶后寸半鍼二分灸七壮明云五壮脑戸一名合颅在枕骨上强间后寸半禁鍼鍼令人痖可灸七壮亦不可妄灸令人夭明云灸令人失音鍼三分素注云四分甲乙云不可灸铜人云禁鍼素问明堂乃云鍼入三分四分亦可疑矣不如不鍼为稳素问葢云刺脑户入脑立死故也风府一名舌本在顶后发际上一寸大筋内宛宛中疾言其肉立起言休立下禁灸使人失音鍼三分明云四分留二唿又云舌缓鍼风府岐伯对黄帝伤寒之问曰巨阳者诸阳之属也其脉连于风府故为诸阳主气也然则风府者固伤寒所自起也北人皆以毛裹之南人怯弱者亦以帛䕶其项俗谓三角是也予少怯弱春冬须数次感风自用物䕶后无此患矣凡怯弱者须䕶项后可也痖门一作瘖一名舌横一名舌厌在项中央入发际五分宛宛中督脉阳维之会入系舌本仰头取之禁灸令人痖鍼三分素注云在项后发际宛中去风府一寸明云舌急不言如何治荅曰舌急鍼瘖门舌缓鍼风府得气即泻可小绕鍼入八分留三唿泻五吸泻尽更留鍼取之得气即泻曲差二穴在神庭两旁寸半入发际鍼三分灸三壮五处二穴在上星两旁寸半鍼三分留七唿灸三壮明云五壮止承光二穴在五处后寸半鍼三分禁灸忌同明云在五处后二寸素注云一寸通天二穴在承光后寸半鍼三分留七唿灸三壮络却二穴一名强阳又名脑葢在通天后寸半灸三壮素注云刺三分留五唿玉枕二穴在络却后寸半侠脑戸旁寸三分起肉枕骨入发际上三寸灸三壮明云鍼三分素注云留三唿甲乙经云二分铜人云玉枕在络却后一寸半明堂上下经皆云七分半若以铜人为误则足太阳穴亦同若以明堂为误不应上下经皆误也予按素问注云玉枕在络却后七分则与明堂之七分半相去不逺矣固当从素问为凖然而玉枕二穴既夹脑户矣不应止七分则至于脑葢也铜人之一寸半葢有説焉识者当有以辩之天柱二穴夹顶后发际大筋外廉陷中鍼五分得气即泻明云二分留三唿泻五吸灸不及鍼日七壮至百五忌同下云三壮素注云刺二分眉冲二穴一名小竹当两眉头直上入发际是疗目五般癎头痛鼻塞不灸通鍼三分明堂上经有眉冲穴而铜人经无之理目五般癎头痛鼻塞等疾所不可废者其穴与曲差相近故附于此临泣二穴在目上直入发际五分陷中鍼三分留七唿得气即泻忌同素注云灸五壮足少阳有临泣穴矣此亦有之葢此乃头临泣穴也目窻二穴在临泣后一寸鍼三分灸五壮今附三度刺目大明正营二穴在目窻后一寸鍼三分灸五壮承灵二穴在正营后寸半灸三壮素注云刺三分脑空二穴一名颞颥在承灵后寸半夹玉枕骨下陷中鍼五分得气即泻灸三壮曺操患头风发即心乱目眩华佗鍼立愈忌同素注云按脑空在枕骨后枕骨上甲乙经作玉枕骨中风池二穴在脑空后发际陷中针七分留七唿灸三壮明云在项后发际陷中甲乙经云脑空后发际陷中鍼寸二分大患风者先补后泻少可患者以经取之留五唿泻七吸灸不及鍼日七壮至百五艾炷不用大忌同当阳二穴当童人直上入发际一寸疗卒不识人风眩鼻塞鍼三分铜人无当阳穴而明堂下经有之理卒不识人风眩鼻塞等疾亦不可废者其穴与临泣相近故附入于此颔厌二穴在曲周下脑空上亷灸三壮鍼七分留七唿忌同明云二分素注云在曲角下脑空之上上廉刺七分若深令人耳无所闻悬颅二穴在曲周上脑空中灸三壮鍼三分留三唿明云二分素注云在曲角上脑空下亷新校正云按后手少阳中云角上此云角下必有一悞悬釐二穴在曲周上脑空下廉鍼三分灸三壮天冲二穴在耳上如前三寸灸七壮鍼三分率谷二穴在耳上入发际寸半陷者宛宛中灸三壮鍼三分明下云嚼而取之曲鬓二穴在耳上发际曲隅陷中鼓颔有空鍼三分灸七壮明下云曲发灸三壮铜人云曲鬓足少阳穴同素问亦同明堂下经云曲发疑发字误也角孙二穴在耳郭中间上开口有空治目生肤发齿龂肿灸三壮明堂别无疗病法明云主齿牙不嚼物龋痛肿鍼八分按明堂云角孙主齿牙不嚼物龋痛肿则有疗病法矣铜人曰三壮若灸可艾炷如小雀粪风水面肿针此一六出水尽顿愈忌同明云日灸三壮至二百罢若是水气唯得针此穴若针余穴水尽即死下云灸五壮兊端在唇上端针二分灸三壮炷如大麦明下云在頥前下脣下开口取之龂交在脣内齿上龂缝筋中针三分灸三壮承浆一名悬浆在頥前脣下宛宛中日灸七壮止七七灸即血脉通宣其风立愈炷依小筋头作针三分得气即泻忌同明云頥前下脣之下针三分半得气即泻泻尽更留三唿徐徐引气而出日灸七壮过七七停四五日后灸七七若一向灸恐足阳明脉㫁令风不差停息复灸令血脉通宣其风立愈下云下唇稜下宛中亷泉一名舌本在颔下结喉下灸三壮针三分得气即泻明云二分攒竹二穴一名始光一名光明一名员柱在两眉头少陷宛宛中不宜灸鍼一分留三唿泻三吸徐徐出鍼宜以细三稜鍼刺之宣洩热气三度刺目大明忌同明云宜细三稜鍼鍼三分出血下云灸一壮睛明二穴一名泪孔在目内眦鍼寸半留三唿雀目者可久留鍼然后速出禁灸忌同明云目内眦头外畔陷宛宛中鍼分半留三唿补不宜灸一云在目内眦外一分按明堂云鍼一分半铜人乃云入一寸半二者必有一误予观面部所鍼浅者入一分深者四分尔而素问气府注亦云刺入一分则是铜人误写一分为一寸也巨髎二穴夹鼻孔旁八分直目瞳子硚脉足阳明之会鍼三分得气即泻灸七壮明云巨窌在鼻孔下夹水沟旁八分硚脉足阳明之会鍼三分灸七七壮迎香二穴在禾髎上一寸鼻下孔旁五分鍼三分留三唿不宜灸忌同禾髎二穴在鼻孔下夹水沟旁五分鍼二分又手阳明穴云禾髎一名长频直鼻孔夹水沟旁五分明云和窌在鼻孔下夹水沟旁五分下云禾窌在鼻孔下夹水沟旁五分灸三壮铜人经禾髎二穴在鼻孔下夹水沟旁五分明堂下经作禾窌窌即髎也上经乃作和窌皆云在鼻孔下夹水沟旁五分则是一穴也而铜人手少阳穴复有和窌二穴在耳前兑发陷中其穴相去逺矣恐明堂上经误写禾字作和字也阳白二穴在眉上一寸直目瞳子灸三壮鍼入二分承泣二穴在目下七分直目瞳子陷中禁鍼鍼之令人目乌色可灸三壮炷如大麦忌同明云鍼入四分半得气即泻特不宜灸若灸无问多少三日后眼下大如拳息肉日加长如桃大至三十日定不见物妨或如五升许大铜人云此穴可灸三壮禁鍼鍼之令人目乌色明堂乃云鍼入四分半特不宜灸灸后眼下大如拳二家必各有所据未知其孰是不鍼不灸可也四白二穴在目下一寸灸七壮鍼三分凡用鍼稳审方得下鍼深即令人目乌色地仓二穴夹口吻旁四分外如近下有脉微微动是也鍼三分留五唿得气即泻日可灸二七壮重者七七炷如麤钗脚大炷若大口转㖞却灸承浆七七即愈忌同大迎二穴在曲颔前寸二分骨陷中动脉又以口下当两肩鍼三分留七唿灸三壮本神二宂在曲差旁寸半一云直耳上入发际四分鍼二分灸七壮丝竹空二宂一名目髎在眉后陷中鍼三分留二唿宜泻不宜补禁灸使人目小又令目无所见瞳子髎二宂在目外眦五分灸三壮鍼三分素注在目外去眦五分颧髎二穴在面颊骨下亷兑骨端陷中鍼二分头维二穴在额角入发际本神旁寸半鍼三分禁灸上关二穴一名客主人在耳前起骨上亷开口有空动脉宛宛中灸七壮艾炷不用大筯头作炷若鍼必须侧卧张口取之乃得禁鍼深问曰何以不得鍼深岐伯曰上关若刺深令人欠而不得㰦下关久留鍼即㰦而不得欠牙关急是故上关不得刺深下关不得久留鍼也明云客主二穴鍼入一分留之得气即泻日灸七壮至二百炷不用大其鍼灸之必须侧卧张口取之乃得穴避风下云灸一壮按素问刺禁曰刺客主人内陷中脉为内漏为聋注云言刺太深则交脉破决故为耳内之漏脉内漏则气不营故聋审若是又不止令人欠而不得㰦而已用鍼者所当知也下关二宂在上关下耳前动脉下亷合口有空开口即闭鍼入四分得气即泻禁灸又云下关不得久留鍼侧卧闭口取穴前关二穴在目后半寸亦名太阳之穴理风赤眼头痛目眩目澁不灸鍼三分铜人有上关下关各二穴素问亦同但明堂上下经有上关而无下关惟上经有前关穴又不与下闗穴同在上关之下恐别自是前闗穴一名太阳穴理风赤眼头痛目眩澁等疾所不可废故附入于下关之后和髎二穴在耳前兊发下横动脉鍼七分灸三壮素注在耳前锐发下横动脉和髎二穴在耳前锐发陷中明堂上经亦有和窌二穴窌即髎也在鼻孔下夹水沟旁五分即铜人之禾髎明堂下经之禾窌也或者明堂上经误写禾字作和字恐人以和髎和窌为一穴故备论之聴会二穴在耳微前陷中上关下一寸动脉宛宛中张口得之鍼七分留三唿得气即泻不须补日灸五壮止三七壮十日后依前报灸明云鍼三分忌冷食聼呵下云灸三壮一名聴呵耳门二穴在耳前起肉当耳缺者陷中鍼三分留三唿灸三壮明下云禁灸有病不过三壮聴宫二穴在耳中珠子大如赤小豆鍼三分灸三壮明云鍼一分颊车二穴在耳下曲颊端陷中鍼四分得气即泻日灸七壮止七七炷如大麦忌同明下云在耳下二韭叶陷中灸三壮又云耳下曲颊骨后千云一名机关在耳下八分小近前肩井二穴一名膊井在肩上陷缺盆上大骨前寸半以三指按取之当中指下陷中甲乙经云秪可鍼五分此膊井脉足阳明之会乃连入五藏气若刺深则令人闷倒不识人即速须三里下气先补不泻须㬰平复如故凡鍼肩井皆以三里下其气大良灸七壮明云鍼四分先补而后泻特不宜灸鍼不得深深即令人闷若妇人胎落后微损手足弱者鍼肩井立差灸乃胜鍼日灸七壮止一百若鍼肩井必三里下气如不灸三里即拔气上明堂既云特不宜灸又云灸乃胜鍼日灸七壮至百壮罢则是又可灸矣不知何自畔其説也或者肩井不可灸惟胎落后手足弱者可灸耶天髎二穴在肩缺盆中上毖骨之际陷中央鍼八分灸三壮巨骨二穴在肩端上行两义骨间陷中灸五壮鍼寸半明云巨骨一穴在心脾骨头日灸三壮至七壮禁鍼鍼则倒悬一食顷乃得下鍼鍼入四分泻之勿补鍼出始得正卧忌同下云巨骨二穴在肩端上两行骨陷中灸一壮铜人云巨骨一穴在肩端上两义骨间明堂下经亦同但明堂上经云巨骨一穴在心脾骨头不特一穴字不同而穴在心脾骨头亦异岂其所谓一穴在心脾头者非巨骨耶不然即是误写二字作一字肩胛为心脾也臑会二穴一名臑髎在肩前廉去肩头三寸宛宛中鍼七分留三唿得气即泻灸七壮肩髃二穴在膊骨头肩端两骨间陷宛宛中举臂取之灸七壮至二七以差为度若灸偏风不遂可七七壮不宜多恐手臂细若风病筋骨无力久不差灸不畏细也刺即洩肩臂热气唐厍狄钦患风痺手足不得伸甄权鍼此穴令将弓箭射之如故明云鍼八分留三唿泻五吸灸不及鍼以平手取其穴日灸七壮増至二七若灸偏风不随可至二百若更多灸恐手臂细若刺风痶风风病当其火艾不畏细也忌同肩髎二穴在肩端臑上陷中举臂取之鍼七分灸三壮明云五壮肩贞二穴在肩胛下两骨解间肩髃后陷中鍼五分天宗二穴在秉风后大骨下陷中灸三壮鍼五分留六唿秉风二穴在肩上小髎后举臂有空灸五壮鍼五分臑俞二穴在肩髎后大骨下胛上廉陷中鍼八分灸三壮素在肩臑后举臂取之曲垣二穴在肩中央曲胛陷中按之应手痛灸三壮鍼五分明云九分肩外俞二穴在肩胛上廉去嵴骨三寸陷中鍼六分灸三壮明上云一壮肩中俞二穴在肩胛内㢘去嵴二寸陷中鍼三分留七唿灸十壮大椎一穴在第一椎上陷者宛宛中鍼五分留三唿泻五吸灸以年为壮甲乙云大椎下至尾骨二十一椎长三尺折量取俞穴既曰大椎又曰在第一椎上陷中必是二穴非二穴则不言在第一椎上矣此大椎第一椎所以异也但铜人云大椎在第一椎上陷中诸经皆同惟明堂下经云在第一椎下陶道穴既在第一椎下不应大椎亦在第一椎下必是下经误写上字作下字也考之下经亦言陶道穴在大椎节下与铜人合足见其误写上字作下无疑矣陶道在大椎节下间俛而取之灸五壮鍼五分身柱在第三椎节下间鍼五分灸七七壮明云五壮下云三壮神道在五椎节下间俛而取之灸七七壮止百壮小儿风癎瘈瘲可灸七壮明云鍼五分灸三壮又云五壮灵台在六椎节下间俛而取之经阙疗病法出素问至阳在七椎节下间俛而取之鍼五分灸三壮明下云七壮筋缩在九椎节下间俛而取之鍼五分灸三壮明下云七壮嵴中一名神宗在十一椎节下间俛而取之禁灸灸令人腰背伛偻鍼五分得气即泻明堂作嵴俞一名嵴中在十一椎中央接嵴在十二椎下节间悬枢在十三椎节下间伏而取之鍼三分灸三壮明云在十二椎下节间下云十一椎下铜人云悬枢在十三椎节下间明堂上经作十二椎节间下经作十一椎下嵴中穴既在十一椎下不应悬枢又在十一椎下固知其误矣考之素问亦与铜人同当以铜人为正明堂上经亦误三字作二字也要之接嵴穴在十二椎节下尔命门一名属累在十四椎节下间伏而取之鍼五分灸三壮阳关在十六椎下间伏而取之鍼五分灸三壮阙疗病法腰俞一名背解一名髓孔一名腰柱一名腰户在二十一椎节下间宛宛中以挺腹地舒身两手相重支额纵四体后乃取其穴鍼八分留三唿泻五吸灸七壮至七七壮忌房劳举重强力甲乙云鍼二寸留七唿灸七七壮明云三壮下云五壮素注云鍼一分新校正云按甲乙经作二寸水热穴注亦可二寸气府论注骨空论注作一分一名髓空长强一名气之隂郄督脉络别其穴趺地取之甲乙云在嵴骶端计三分转鍼以大痛为度其穴趺地取之乃得灸不及鍼日三十壮止二百此痔根本是冷忌冷食房劳甲乙云鍼二寸留七唿明下云五壮自大椎至腰俞长同身寸三尺折量取穴有里医言凡灸椎骨当灸骨节突处方验灸节下当骨无验以鱼肉骨参之其言为可信盍依其言当骨节灸之大杼二穴在项后第一椎下两旁相去各寸半陷中鍼五分可灸七壮明云禁灸下经云灸五壮素同明堂云禁灸而铜人云可灸七壮必有説也要非大急不必灸风门二穴一名热府在二椎下两旁相去各寸半鍼五分留七唿今附若频刺洩诸阳热气背永不发痈疽灸五壮肺俞二穴在三椎下两旁各寸半鍼三分留七唿得气即泻出甲乙经甄权鍼经云在三椎下两旁以搭手左取右右取左当中指末是穴鍼五分留七唿灸百壮明下云三壮厥隂俞二穴在四椎下两旁各寸半鍼三分灸七七壮千扁鹊云名阙俞心俞二穴在五椎下两旁各寸半鍼三分留七唿得气即泻不可灸明下云灸五壮铜人云心俞不可灸可鍼入三分世医因此遂谓心俞禁灸但可鍼尔殊不知刺中心一日死乃素问之所戒岂可妄鍼耶千金言风中心急灸心俞百壮服续命汤又当权其缓急可也岂可泥不可灸之説而坐受毙耶督俞二穴一名高葢在六椎下两旁各寸半禁鍼通灸铜人经缺此穴明堂经有之今依明堂入在此恐铜人本不全也膈俞二穴在七椎下两旁各寸半鍼三分留七唿灸三壮明下云五壮八椎下两旁铜人明堂并缺俞穴肝俞二穴在九椎下两旁各寸半鍼三分留六唿灸三壮明下云七壮素云刺中肝五日死胆俞二穴在十椎下两旁各寸半正坐取之灸三壮鍼五分明云三分下经云灸五壮素刺中胆一日半死脾俞二穴在十一椎下两旁各寸半鍼三分留七唿灸三壮明下云五壮素云刺中脾十日死胃俞二穴在十二椎下两旁各寸半鍼三分留七唿灸随年为壮明云三壮下云七壮三膲俞二穴在十三椎下两旁各寸半鍼五分留七唿灸三壮明云鍼三分下云灸五壮肾俞二穴在十四椎下两旁各寸半与脐平鍼三分留七唿灸以年为壮忌同明云三壮下云五壮气海俞二穴在十四椎下两旁各寸半通灸按明堂有气海俞而铜人无之恐铜人本不全故依明堂附入于此大肠俞二穴在十六椎下两旁各寸半鍼三分留六唿灸二壮关元俞二穴在十七椎下两旁各寸半鍼三分按明堂有关元俞而铜人无之恐铜人本不全故依明堂附入于此小肠俞二穴在十八椎下两旁各寸半鍼三分留六唿灸三壮膀胱俞二穴在十九椎下两旁各寸半鍼三分留六唿灸三壮明下云七壮中膂内俞二穴一名嵴内俞在二十椎下两旁各寸半侠嵴起肉鍼三分留十唿灸三壮明下云主腰痛夹嵴膂痛上下按之应者从项后至此穴痛皆灸之立愈白环俞二穴在二十一椎下两旁各寸半甲乙云鍼如腰户法同挺腹地端身两手相重支额纵息令皮肤俱缓乃取其穴鍼八分得气即先泻讫多补之不宜灸忌房劳不得举重明下云灸三壮上髎二穴在第一空腰髁下侠嵴陷中鍼三分灸七壮千云腰踝下一寸次髎二穴在第二空侠嵴陷中可灸七壮鍼三分中髎二穴在第三空侠嵴陷中鍼二分留十唿灸三壮下髎二穴在第四空侠嵴陷中鍼二分留十唿灸三壮会阳二穴一名利机在隂尾骨两旁鍼八分灸五壮千金八窌在腰目下三寸侠嵴相去四寸其曰夹嵴四寸是除嵴各寸半也凡大杼下穴皆当除嵴各寸半附分二穴在第二椎下附项内廉两旁相去侠嵴各三寸灸五壮鍼三分魄户二穴在三椎下两旁各三寸正坐取之鍼五分得气即泻又宜久留鍼日灸七壮止百壮忌同明云日七壮至二百下云魂户在三椎下两旁各三寸灸三壮又云魄戸在三椎下两旁各三寸灸五壮素注云魄戸上直附分铜人有魄户穴明堂上经亦同而下经既有魄戸穴又有魂户穴皆云在三椎下若谓误写魄字作魂不应两出魄戸穴也攷之下经既有悬钟矣后又有悬钟既有天突矣其治小儿又有天突意者魂戸即魄戸而两出之不然何其穴皆在三椎旁欤膏肓俞二穴在四椎下两旁各三寸主无所不疗羸瘦虚损梦中失精上气欬逆发狂健忘取穴之法令人正坐曲嵴伸两手以臂得动摇从胛骨上角摸至骨下头其间当有四肋三间灸中间从胛骨之里去胛骨容侧指许摩胠去表肋间空处按之自觉牵引于肩中灸两胛中一处至百壮多至五百当觉下咙咙然似流水之状亦当有所下出若得痰疾则无所不下也如病人已困不能正坐当令侧卧挽上臂令取穴灸之又以右手从左肩上住指头所不及者是穴也右取亦然乃以前法灸之若不能久坐当伸两臂令人挽两胛骨使相离不尔即胛骨覆其穴灸之无验此灸讫后令人阳气益盛当消息以自补养论曰昔在和缓不救晋侯之疾以其在膏之上肓之下鍼药所不能及即此穴是也时人拙不能求得此穴所以宿病难追若能用心方便求得灸之无疾不愈出千金外台灸膏肓功效诸经例能言之而取穴则未也千金等方之外荘绰论之最详然繁而无统不能定于一予尝以意取之令病人两手交在两膊上胛骨遂开其穴立见以手指摸索第四椎下两旁各三寸四肋三间之中间按之酸疼是穴灸至千百壮少亦七七壮当依千金立㸃立灸坐㸃坐灸卧㸃卧灸云神堂二穴在五椎下两旁各三寸陷中正坐取之鍼三分灸五壮明下云三壮素注云上直魄戸譩譆二穴在肩膊内廉侠六椎下两旁各三寸正坐取之以手痛按之病者言譩譆鍼六分留三唿泻五吸灸二七壮止百忌苋菜白酒明下云五壮膈关二穴在七椎下两旁各三寸陷中正坐取之鍼五分灸五壮魂门二穴在九椎下两旁各三寸陷中正坐取之灸三壮鍼五分阳纲二穴在十椎下两旁各三寸陷中正坐阔肩取之鍼五分灸三壮明下云七壮意舎二穴在十一椎下两旁各三寸陷中正坐取之鍼五分灸五十壮至百壮明云五十壮至百二十壮甲乙云三壮鍼五分下云灸七壮素注二壮胃仓二穴在十二椎下两旁各三寸鍼五分灸五十壮明云五十壮甲乙云三壮肓门二穴在十三椎下两旁各三寸又肋间其经云与鸠尾相直灸三十壮鍼五分志室二穴在十四椎下两旁各三寸陷中正坐取之鍼五分灸三壮明下云两旁各三寸半灸七壮明堂上经作两旁各三寸与铜人经同而下经乃作三寸半必是分外半字也胞肓二穴在十九椎下两旁各三寸陷中伏而取之灸五七壮鍼五分明云灸五七壮至五十壮甲乙云三壮下云五壮秩边二穴在二十椎下两旁各三寸陷中伏而取之灸三壮鍼五分忌同明云在二十椎下两旁各三寸灸三壮鍼三分素问气府论注曰秩边在二十一椎下两旁上直胞肓与铜人经明堂经二十椎下不同未知其孰是姑两存之以上二十八穴当凖千金方除嵴各三寸取穴天容二穴在耳下曲颊后灸三壮天牖二穴在颈筋缺盆上天容后天柱前完骨下髪际上鍼一寸留七唿不宜补亦不宜灸若灸面肿眼合先取譩譆后鍼天牖风池即差若不先鍼譩譆即难疗明云鍼五分得气即㵼㵼尽更留三唿泻三吸不宜补亦不宜灸下云灸三壮素注同铜人明堂上经皆云不宜灸下经素问注乃云灸三壮恐凡禁穴许灸一壮至三壮也天牕二穴一名牕笼在颈大筋前曲颊下扶突后动脉应手陷中灸三壮鍼三分天鼎二穴在颈缺盆直扶突后一寸灸三壮鍼三分忌同明下云天鼎在颈缺盆直扶突气舍后一寸陷中灸七壮素气府注云天鼎在颈缺盆上直扶突气舍后同身寸之半按甲乙经作寸半扶突二穴一名水穴在人迎后寸半灸三壮鍼三分素注在颈当曲颊下一寸人迎后仰而取之缺盆二穴一名天盖在肩下横骨陷中灸三壮鍼三分不宜刺太深使人逆息也明云肩上横骨陷中一名天盖肩上是穴铜人云在肩下横骨陷中明堂乃云在肩上横骨陷中又云肩上是穴恐铜人误下字也人迎二穴一名五会在颈大筋动脉应手侠结喉旁仰而取之以候五藏气足阳明脉气所发禁灸灸之不幸伤人鍼四分水突一穴一名水门在颈大筋前直人迎下气舍上鍼三分灸三壮气舎二穴在颈直人迎侠天突陷中鍼三分灸三壮天突在结喉下夫宛宛中鍼五分留三唿得气即泻灸亦得即不及鍼其下鍼直横下不得低手即五藏之气伤人短夀忌同明下云在项结喉下五分中央宛宛中灸五壮素气穴注云在项结喉下四寸中央宛宛中刺一寸灸三壮甲乙云在结喉下五寸明下灸小儿云结喉下三寸两骨间璇玑在天突下一寸陷中仰头取之灸五壮鍼入三分华盖在璇玑下一寸陷中仰头取之鍼三分灸五壮明下云三壮一本云五壮紫宫在华盖下一寸六分陷中仰头取之灸五壮鍼三分明下云在华盖下一寸灸七壮玉堂一名玉英在紫宫下寸六分陷中灸五壮鍼三分膻中一作亶一名元儿在玉堂下一寸六分横直两乳间陷中仰卧取之灸七七壮禁鍼不幸令人夭明云日灸七壮止七七禁鍼不幸令人死甲乙云鍼三分下云灸三壮千云鸠尾上一寸灵兰秘典云膻中者臣使之官喜乐出焉説者曰膻中为气之海然心主为君以敷宣教令膻中主气以气布隂阳气和志适则喜乐由生分布隂阳故官为臣使也然则膻中者乃十二藏之一臣使之官为气之海分布隂阳非其他穴比者或患气噎鬲气肺气上喘不得下食胷中如塞等疾宜灸此中庭在膻中下寸六分陷中灸五壮鍼三分明云二分下云膻中下一寸灸三壮腧府二穴在巨骨下璇玑旁各二寸陷中仰而取之鍼三分灸五壮明下云腧府灸三壮彧中二穴在腧府下寸六分陷中仰而取之鍼四分灸五壮明下云腧府下一寸灸三壮神藏二穴在彧中下寸六分陷中仰而取之灸五壮鍼三分灵墟二穴在神藏下寸六分陷中仰而取之鍼三分灸五壮神封二穴在灵墟下寸六分仰而取之灸五壮鍼三分步郎二穴在神封下寸六分陷中仰而取之鍼三分灸五壮气户二穴在巨骨下俞府两旁各二寸陷中仰而取之鍼三分灸五壮库房二穴在气户下寸六分陷中仰而取之灸五壮鍼三分屋翳二穴在库房下寸六分陷中仰而取之灸五壮鍼二分膺牕二穴在屋翳下寸六分灸五壮鍼四分乳中二穴当乳是足阳明脉气所发禁灸灸不幸生蚀疮疮中有清汁脓血可治疮中有瘜肉若蚀疮者死微刺三分乳根二穴在乳下寸六分陷中仰而取之灸五壮鍼三分以上十二穴去膺中行各四寸递相去寸六分云门二穴在巨骨下侠气户旁各二寸陷中灸五壮鍼三分刺深使人气逆不宜深刺明云云门在巨骨下气户两旁各二寸陷中动脉应手举臂取之山眺经云在人迎下第二骨间相去二寸三分通灸禁鍼甲乙云灸五壮鍼七分若深令人气逆中府二穴一名膺中俞肺之募在云门下一寸乳上三肋间针三分留五唿灸五壮素注在胷中行两旁相去六寸云门下一寸乳上三肋间动脉应手陷中仰而取之周荣二穴在中府下寸六分陷中仰而取之鍼四分明下云灸五壮胷乡二穴在周荣下寸六分陷中仰而取之鍼四分灸五壮天谿二穴在胷乡下寸六分陷中仰而取之鍼四分灸五壮食窦二穴在天谿下寸六分陷中举臂取鍼四分灸五壮以上十二穴去膺中行各六寸六分渊腋二穴在腋下三寸宛宛中举臂得之禁灸灸之不幸令人生肿蚀马疡内溃者死寒热生马疡可消鍼三分辄筋二穴在腋下三寸复前一寸着脇灸三壮鍼六分天池二穴一名天会在乳后一寸腋下三寸着脇直腋撅肋间灸三壮鍼三分大包二穴在渊腋下三寸脾之大络布胷脇中出九肋间灸三壮鍼三分鸠尾一名尾翳一名骭在臆前蔽骨下五分不可灸令人毕世少心力此穴大难鍼大好手方可下鍼不然取气多令人夭鍼三分留三唿泻五吸肥人倍之忌同明下云灸三壮素注在臆前蔽骨下五分不可灸刺人无蔽骨者从岐骨际下行一寸巨阙心之募在鸠尾下一寸鸠尾拒者少令强一寸中人有鸠尾拒之鍼六分留七唿得气即泻可灸七壮止七七忌同上脘在巨阙下一寸当寸五分去蔽骨三寸鍼八分先补后泻神验如风癎热病宜先泻后补立愈日灸二七壮至百壮未愈倍之忌同明下云三壮中脘一名太仓胃之募在上脘下一寸上纪者中脘也鍼八分留七唿泻五吸疾出鍼灸二七壮止百壮忌同明云日灸二七壮止四百按气穴论注云中脘居心蔽骨与脐之中刺入寸二分与铜人稍异宜从铜人为稳其曰胃之募盖饮食蓄积于此也予甞苦脾疼尝灸此穴觉冷气从两脇下而上至灸处即散此灸之功也自后频灸之亦每教人灸此凡脾疼不可忍饮食全不进者皆宜灸建里在中脘下一寸鍼五分留十唿灸五壮明云鍼寸二分下脘在建里下一寸鍼八分留三唿㵼五吸灸二七壮止二百水分在下脘下一寸脐上一寸鍼八分留三唿泻五吸若水病灸大良可灸七壮止百壮禁鍼鍼水尽即毙明云水分穴若水病灸大良日灸七壮止四百鍼五分留三唿明堂云若是水病灸之大良鍼入五分而铜人云若是水病灸之大良禁不可鍼鍼水尽即毙是又不可鍼矣恐人但知明堂之可鍼不知铜人不可鍼也于是书之以示世医云神阙一名气合当脐中灸百壮禁鍼忌同素注禁刺刺之使人脐中恶疡溃矢出者死不可治灸三壮脐中千金等经不言灸只云禁鍼铜人云宜灸百壮近世名医遇人中风不省急灸脐中皆效徐伻平中不省得桃源簿为灸脐中百壮始甦更数月乃不起郑纠云有一亲卒中风医者为灸五百壮而甦后年余八十向使徐平灸至三五百壮安知其不永年耶隂交一名横户素问云在脐下一寸鍼八分得气即泻灸百壮止明云灸不及鍼日三七壮止百壮气海一名脖胦一名下肓在脐下寸半宛宛中鍼八分得气即泻泻后宜补之灸百壮今附气海者是男子生气之海也治藏气虚惫真气不足一切气疾久不差皆灸之忌同明下云灸七壮此经以气海为生气之海难经疏以为元气之海则气海者盖人之元气所生也故栁公度曰吾养生无他术但不使元气佐喜怒使气海常温尔今人既不能不以元气佐喜怒矣若能时灸气海使温亦其次也予旧多病常苦气短医者教灸气海气遂不促自是每岁须一二次灸之则以气怯故也石门一名利机一名精露在脐下二寸灸亦良可灸二七壮止百壮妇人不可鍼鍼之终身絶子明云甲乙经云一名精露一名丹田一名命门鍼八分留三唿得气即泻下云灸七壮千云灸絶孕刺五分脐下二寸名石门明堂载甲乙经云一名丹田千金素问注亦谓丹田在脐下二寸世医因是遂以石门为丹田误矣丹田乃在脐下三寸难经疏论之详而有据当以难经疏为正铜人云鍼之絶子千金云灸之絶孕要之妇人不必鍼灸此关元在脐下三寸小肠之募足太隂少隂厥隂三隂任脉之会下纪者关元也鍼八分留三唿泻五吸灸百壮止三百壮忌同明云若懐胎必不鍼若鍼而落胎胎多不出而鍼外崑崙立出灸不及鍼日三十壮下云五壮岐伯云但是积冷虚乏皆宜灸关元乃丹田也诸经不言惟难经疏云丹田在脐下三寸方圆四寸着嵴梁两肾间中央赤是也左青右白上黄下累三寸法三光四寸法四时五色法五行两肾间名大海而贮其血气亦名大中极言取人身之上下四向最为中也老医与人灸皆从此説多者千余壮少亦三二百不知全活者几何人然亦宜频灸故曰若要安丹田三里不曾干中极一名玉泉一名气原在关元下一寸鍼八分留十唿得气即泻灸百壮止三百明云主妇人断绪四度鍼鍼即有子故却时任鍼也灸不及鍼日三七壮下云五壮曲骨在横骨上毛际陷中灸七壮至七七鍼二寸明下云横骨上中夹下一寸毛际陷中千云脐下五寸会隂一名屏翳在两隂间任脉别络侠督脉冲脉之会灸三壮幽门二穴侠巨阙两旁各五分灸五壮鍼五分明云在巨阙旁各寸半陷中千肾藏云夹巨阙各一寸铜人云幽门夹巨阙肓俞夹脐旁各五分明堂乃云幽门在巨阙旁寸半通天夹上管旁相去三寸按千金四满在丹田两边各寸半与明堂合始知铜人误云通谷二穴在幽门下一寸鍼五分灸五壮明云夹上管两旁相去三寸下云灸三壮隂都二穴一名食宫在通谷下一寸灸三壮鍼三分石关二穴在隂都下一寸灸三壮鍼一寸商曲二穴在石关下一寸灸五壮鍼一寸肓俞二穴在商曲下一寸脐旁各五分灸五壮鍼一寸中注二穴在肓俞下一寸灸五壮鍼一寸四满二穴一名髓府在中注下一寸鍼三分灸三壮气穴二穴一名胞门一名子户在四满下一寸灸五壮鍼三分大赫二穴一名隂维一名隂关在气穴下一寸灸五壮鍼三分横骨二穴在大赫下一寸灸三壮以上二十二穴去腹中行皆当为寸半説见幽门不容二穴在幽门两旁各寸半灸五壮鍼五分明云在上管两旁各一寸灸三壮素问云夹鸠尾外当乳下三寸夹胃管各五不容至太一也夹脐广三寸各三滑肉门天枢外陵也下脐二寸夹之各三大巨水道归来也皆腹第三行穴也新校正云甲乙经天枢在脐旁各二寸与诸书同特此经为异信若是则其穴不当乳下可也必当乳下则广三寸之説为当承满二穴在不容下一寸鍼三分灸五壮明云三壮梁门二穴在承满下一寸灸五壮鍼三分关门二穴在梁门下一寸鍼八分灸五壮太一二穴在关门下一寸灸五壮鍼八分滑肉门二穴在太乙下一寸灸五壮鍼八分天枢二穴一名长谿一名谷门大肠之募去肓俞寸半夹脐旁各二寸陷中灸五壮鍼五分留十唿外陵二穴在天枢下一寸灸五壮鍼三分大巨二穴在长谿下二寸灸五壮鍼五分水道二穴在大巨下三寸灸五壮鍼三寸半归来二穴在水道下二寸灸五壮鍼八分气冲二穴一名气街在归来下鼠鼷上一寸动脉应手宛宛中禁鍼灸七壮立愈炷如大麦明下云五壮素注云在腹脐下横骨两端鼠鼷上鍼三分千云归来下一寸以上二十四穴去腹中行当各三寸期门二穴肝之募在不容旁寸半直两乳第二肋端鍼四分灸五壮日月二穴胆之募在期门下五分陷中灸五壮鍼五分腹哀二穴在日月下寸半鍼三分大横二穴在腹哀下三寸半直脐旁灸三壮鍼七分肓俞去脐旁当一寸半天枢去脐当三寸大横去脐当四寸半其去章门合为六寸难经疏乃云章门在脐上二寸两旁九寸为可疑焉耳腹结二穴一名肠窟在大横下三分鍼七分灸五壮府舍二穴在腹结下三寸足太隂厥隂隂维之交会此三脉上下三入腹络肝脾结心肺从脇上至肩此太隂郄三隂阳明之别鍼七分灸五壮冲门二穴一名慈宫上去大横五寸府舍下横骨两端约中动脉鍼七分灸五壮以上十四穴去腹中行各当为四寸半章门二穴一名长平一名胁髎脾之募在大横外直脐季肋端侧卧屈上足伸下足举臂取之鍼六分灸百壮明云日七壮止五百忌同京门二穴一名气腧一名气府肾之募在监骨腰中季肋本侠嵴灸三壮鍼三分留七唿带脉二穴在季胁下寸八分陷中鍼六分灸五壮明下云七壮五枢二穴在带脉下三寸一云在水道旁寸半陷中鍼一寸灸五壮明下云三壮维道二穴在章门下五寸三分鍼八分灸三壮居髎二穴在章门下八寸三分监骨上陷中灸三壮鍼八分脇堂二穴在腋下二骨间陷中举腋取之灸五壮明堂下经有脇堂穴主胷脇气满噫哕喘逆目黄逺视䀮䀮而铜人无之故附入于此少商二穴木也在手大指端内侧去爪甲角如韮叶以三稜鍼刺之微出血洩诸藏热凑不宜灸成君绰忽顋颔肿大如升喉中闭塞水粒不下甄权鍼之立愈明云鍼一分留三唿㵼五吸宜鍼不宜灸以三稜鍼刺之令血出胜气鍼所以胜气鍼者此脉胀腮之候腮中有气人不能食故刺出血以宣诸藏腠也忌冷热食下云灸三壮鱼际二穴火也在手大指本节后内侧散脉中鍼一分留二唿素注二分灸三壮太渊二穴在掌后陷中灸三壮鍼一分素注二分明下云太泉在手中掌后横文头陷中灸五壮铜人曰太渊明堂曰太泉疑是二穴也予按千金方注云太泉即太渊也避唐祖名改之于是书之以示世医经渠二穴金也在寸口陷中鍼二分留三唿禁灸灸伤人神列缺二穴在腕侧上寸半以手交叉头指末两筋两骨罅中鍼二分留二唿泻五吸灸七壮忌同明云鍼三分日灸七壮若患偏风灸至百若患腕劳灸七七下云三壮素注云腕上寸半孔最二穴在腕上七寸手太隂治热病汗不出此穴可灸三壮即汗出欬逆臂厥痛鍼三分灸五壮明下云灸三壮尺泽二穴水也在肘中约上动脉中鍼三分灸五壮明云肘中约上两筋动脉中甄权云在臂屈伸横文中筋骨罅陷中不宜灸主癫病不可向手臂不得上头素刺禁云刺肘中内陷气归之为不屈伸注云肘中谓肘屈折之中尺泽穴中也刺过陷脉恶气归之气闭关节故不屈伸铜人云灸五壮明堂下经乃云不宜灸主癫病不可向手臂不得上头既曰不宜灸矣乃曰主癫病是又可灸也此必有误且从铜人灸五壮明堂亦云禁穴许灸一壮至三壮故也侠白二穴在天府下去肘五寸动脉中鍼三分灸五壮天府二穴在腋下三寸动脉中以鼻取之禁灸使人逆气今附刺鼻衂血不止鍼四分留三唿明云四分留七唿灸二七壮不除至百壮出明堂经其甲乙经禁灸甲乙铜人皆云禁灸明堂乃云灸二七壮至百壮亦甚不同矣要非大急不必灸商阳二穴金也一名絶阳在手大指次指内侧去爪甲角如韮叶灸三壮鍼一分留一唿二间二穴水也一名间谷在手大指次指本节前内侧陷中鍼三分灸三壮三间二穴木也一名少谷在手大指次指本节后内侧陷中鍼三分留三唿灸三壮合谷二穴一名虎口在手大指次指岐骨间陷中鍼三分留三唿灸三壮今附若妇人姙娠不可刺刺损胎气阳谿二穴火也一名中魁在腕中上侧两筋间陷中鍼三分留七唿灸二壮忌同偏厯二穴手阳明络在腕后三寸别走太隂鍼二分留七唿灸三壮明下云五壮温熘二穴一名逆注一名池头在腕后大士三寸小士六寸鍼三分灸三壮明云在腕后五寸六寸间下廉二穴在辅骨下去上㢘一寸辅兑肉其分外鍼鍼五分留二唿灸三壮此有下㢘足阳明亦有下㢘盖在足者乃下巨虚也上㢘二穴在三里下一寸其分独抵阳明之会外斜鍼五分灸五壮此有上㢘足阳明亦有上㢘盖在足者乃上巨虚也三里二穴在曲池下三寸按之肉起兑肉之端灸三壮鍼二分明云一名手三里在曲池下二寸三里有二有手三里有足三里此手三里也故明堂云一名手三里是也铜人云三里在曲池下三寸明堂乃云二寸在手阳明穴亦云二寸恐铜人本误二字作三字也曲池二穴土也在肘外辅骨屈肘曲中以手拱胷取之鍼七分得气先泻后补之灸大良可三壮明云曲池木也在肘外辅骨曲肘横文头陷中日灸七壮至二百且停十余日更下火至二百罢忌同下云在肘外辅屈肘曲骨中纹头素注肘外辅屈肘两骨中千肘外曲头陷中肘髎二穴在肘大骨外㢘陷中灸三壮鍼三分五里二穴在肘上三寸行向里大脉中央灸十壮禁鍼素气穴论云大禁二十五在天府下五寸注云谓五里穴也谓之大禁者禁不可刺也又曰五里者尺泽之后五里与此文同五里有二其一在足厥隂肝经部与此穴为二此当为手五里也素问所谓在天府下者指此五里也注云尺泽之后五里指亦指此五里也天泽穴在手太隂臂臑二穴在肘上七寸㬷肉端手阳明络灸三壮鍼三分明云在肩髃下一云两筋两骨罅陷宛中平手取之不得拏手令急其穴即闭宜灸不宜鍼日七壮至百若鍼不得过三五过多恐恶忌同千名头冲少冲二穴木也一名经始在小指内㢘端去爪甲角如韮叶鍼一分灸三壮明云一壮少府二穴火也在手小指本节后陷中直劳宫鍼二分灸七壮明云三壮神门二穴土也一名兑冲在掌后兑骨端陷中灸七壮炷如小麦鍼三分留七唿隂郄二穴在掌后脉中去腕五分鍼三分灸七壮通里二穴在腕后一寸陷中鍼三分灸三壮明云七壮灵道二穴金也去掌后寸半或一寸灸三壮鍼三分少海二穴水也一名曲节在肘内㢘节后又云肘内大骨外去肘端五分屈肘得之鍼三分灸三壮甄权云屈手向头取之治齿寒脑风头痛不宜灸鍼五分明云在肘内横纹头屈手向头取之陷宛中甲乙云穴在肘内㢘即后陷中动应手鍼二分留三唿泻五吸不宜灸下云灸五壮素注五壮铜人云灸三壮明堂下经素问注皆云灸五壮上经甄权皆云不宜灸亦可疑矣非大急亦不必灸青灵二穴在肘上三寸伸肘举臂取灸七壮明下云三壮极泉二穴在腋下筋间动脉入胷灸七壮鍼三分少泽二穴金也一名小吉在手小指端去爪甲下一分陷中灸一壮鍼一分前谷二穴水也在手小指外侧本节前陷中鍼一分灸一壮明云三壮后谿二穴木也在手小指外侧本节后陷中灸一壮鍼一分明云在手外侧腕前起骨下陷中灸三壮腕骨二穴在手外侧腕前起骨下陷中灸三壮鍼二分留三唿阳谷二穴火也在手外侧腕中兑骨下陷中灸三壮鍼二分留二唿养老二穴在手踝骨上空寸陷中灸三壮鍼三分支正二穴在腕后五寸别走小阳灸三壮鍼三分明云在手太阳腕后五寸去养老穴四寸陷中灸五壮小海二穴土也在肘内大骨外去肘端五分陷中甄权云屈手向头取之灸三壮鍼二分中冲二穴木也在手中指端去爪甲如韮叶陷中鍼一分明云灸一壮劳宫二穴火也一名五里在掌中央横文动脉中屈无名指着处是灸三壮明云鍼二分得气即泻只一度鍼过两度令人虚不得灸灸令息肉日加忌同素注灸三壮赵岐释孟子云无名之指手第四指也今曰屈无名指着处是穴盖屈第四指也太陵二穴土也在掌后两筋间陷中鍼五分灸三壮内关二穴在掌后去腕二寸别走少阳鍼五分灸三壮间使二穴金也在掌后三寸两筋间陷中鍼三分灸五壮明下云七壮郄门二穴去腕五寸手厥隂郄鍼三分灸五壮曲泽二穴水也在肘内廉陷中屈肘取之灸三壮鍼三分留七唿素注内㢘下天泉二穴一名天湿在曲腋下二寸举臂取鍼六分灸三壮关冲二穴金也在手小指次指端去爪甲角如韮叶鍼一分灸一壮忌同素注三壮液门二穴水也在手小指次指间陷中鍼二分灸三壮中渚二穴木也在手小指次指本节后间陷中鍼三分灸三壮明云二壮阳池二穴一名别阳在手表腕上陷中鍼二分留三唿不可灸忌同素注灸三壮外关二穴正少阳络在腕后二寸陷中鍼三分留七唿灸二壮明云三壮支沟二穴火也在腕后三寸两骨间陷中鍼二分灸二七壮忌同明云五壮素注三壮会宗二穴在腕后三寸空中一寸鍼三分灸三壮三阳络二穴在臂上大交脉支沟上一寸禁鍼灸七壮明云五壮四渎二穴在肘前五寸外㢘陷中灸三壮鍼六分留七唿天井二穴土也在肘外大骨后肘上一寸两筋间陷中屈肘得之甄权云曲肘后一寸义手按膝头取之两筋骨罅鍼三分灸三壮忌同明云五壮素注刺一寸清冷渊二穴在肘上二寸伸肘举臂取之灸三壮鍼三分消泺二穴在肩下臂外腋斜肘分下行鍼一分灸二壮明云在肩下外关腋斜肘分下行鍼六分灸三壮素注肩下臂外关腋大敦二穴木也在足大指端去爪甲如韮叶及三毛中灸三壮鍼三分留六唿千云足大指聚毛中行间二穴火也在足大指间动脉应手陷中灸三壮鍼六分留十唿太冲二穴土也在足大指本节后二寸或寸半陷中今附凡诊太冲脉可诀男子病死生鍼三分留十唿灸三壮明云在足大指本节后二寸骨罅间陷中灸五壮素注在足大指间本节后二寸动脉应手刺腰痛注云在大指本节后内间二寸中封二穴金也在足内踝前一寸仰足取之陷中伸足乃得之鍼四分留七唿灸三壮素注内踝前寸半甲乙云一寸蠡沟二穴在足内踝上五寸别走少阳鍼二分留三唿灸三壮明下云七壮中都二穴一名中郄在内踝上七寸䯒骨中与少隂相直鍼三分灸五壮膝关二穴在犊鼻下二寸陷中鍼四分灸五壮曲泉二穴水也在膝内辅骨下大筋上小筋下陷中屈膝取之又云正膝屈内外两筋间宛宛中又在膝曲横纹头鍼六分灸三壮隂包二穴在膝上四寸股内㢘两筋间鍼六分灸三壮明云七壮五里二穴在气冲下三寸隂股中动脉灸五壮鍼六分治肠中满热闭不得溺气冲在腹部第三行五里有二其一在手阳明肘上三寸其一在此当为足五里也隂㢘二穴在羊矢下去气冲二寸动脉中灸三壮即有子鍼八分留七唿窍隂二穴金也在足小指次指端去爪甲如韮叶灸三壮鍼一分窍隂有二其一在此其一在侧头部此当为足窍隂也侠谿二穴水也在足小指次指岐骨间本节前陷中灸三壮鍼三分明云临泣去侠谿寸半地五会二穴在足小指次指本节后陷中去侠谿一寸鍼一分不可灸灸使人羸瘦不出三年卒临泣二穴木也在足小指次指本节后间陷中去侠谿寸半灸三壮鍼二分偃伏第三行既有临泣穴矣此亦有临泣穴此当盖足临泣也邱墟二穴在外踝下如前陷中去临泣三寸灸三壮鍼五分留七唿悬钟二穴在足外踝上三寸动脉中鍼六分留七唿灸五壮千云一名絶骨阳辅二穴火也在外踝上四寸辅骨前絶骨端如前三分去邱墟七寸灸三壮鍼五分留七唿千云外踝上辅骨前光明二穴在外踝上五寸鍼六分留七唿灸五壮明下云七壮治䯒疼不能久立与阳辅疗病同外邱二穴在外踝上七寸鍼三分灸三壮阳交二穴一名别阳在外踝上七寸斜属三阳分肉之间灸三壮鍼六分留七唿千云一名足窌在外踝上七寸阳陵泉二穴土也在膝下一寸外㢘陷中鍼六分得气即泻又宜久留鍼灸七壮至七七壮即止明下云一壮素注三壮阳关二穴在阳陵泉上三寸犊鼻外陷中鍼五分不可灸千云关阳中渎二穴在髀骨外膝上五寸分肉间陷中灸五壮鍼五分留七唿环跳二穴在髀枢中侧卧伸下足屈上足取之灸五十壮鍼一寸留十唿忌同明下云在砚子骨宛宛中灸三壮甲乙云五壮风市二穴在膝外两筋间立舒下两手着腿当中指头陷中疗冷痺脚胫麻腿膝酸痛腰重起坐难予冬月当风市处多冷痺急撜热手温之畧止日或两三痺偶谬刺以温鍼遂愈信乎能治冷痺也不特治冷痺亦治风之要穴铜人乃不载岂名或不同将其本不全耶隠白二穴木也在足大指端内侧去爪甲角如韮叶宛宛中鍼三分今附妇人月事过时不止刺立愈明云鍼一分留三唿灸三壮大都二穴火也在足大指本节后陷中灸三壮鍼三分千注本节内侧白肉际太白二穴土也在足内侧核骨下陷中灸三壮鍼三分千云足大指内侧公孙二穴在足大指本节后一寸灸三壮鍼四分商邱二穴金也内踝下微前陷中灸三壮鍼三分三隂交二穴在内踝上三寸骨下陷中灸三壮鍼三分昔宋太子善医术出苑逢一姙妇太子诊曰女令徐文伯诊曰一男一女鍼之泻三隂交补合谷应鍼而落果如文伯言故姙娠不可刺千云内踝上八寸骨下漏谷二穴亦名太隂络在内踝上六寸骨下陷中鍼三分明下云灸三壮地机二穴亦名脾舍足太隂郄别走上一寸空在膝下五寸灸三壮鍼三分明云膝内侧转骨下陷中伸足取之隂陵泉二穴水也在膝下内侧辅骨下陷中伸足取之鍼五分当屈膝取之血海二穴在膝膑上内㢘白肉际二寸中灸三壮鍼五分千云白肉际二寸半注云一作三寸箕门二穴在鱼腹上越筋间动脉应手在隂股内一云上起筋间灸三壮厉兑二穴金也在足大指次指端去爪甲如韮叶鍼一分灸一壮内庭二穴水也在足大指次指外间陷中灸三壮鍼三分陷谷二穴木也在足大指次指外间本节后陷中去内庭二寸鍼三分留七唿灸三壮冲阳二穴在足跗上去陷谷三寸鍼五分灸三壮素注跗上五寸骨间动脉刺三分千云跗上五寸骨间去陷谷三寸解谿二穴火也在冲阳后寸半腕上陷中鍼五分灸三壮素注在冲阳后二寸半新校正云刺疟注作三寸半二注不同当从甲乙经作寸半丰隆二穴在外踝上八寸下廉䯒外廉陷中鍼三分灸三壮明下云七壮下㢘二穴一名下巨虚在上廉下三寸当举足取穴鍼八分灸三壮明云上㢘下三寸两筋两骨罅陷宛宛中蹲地坐取之鍼六分得气即泻甲乙云鍼三分灸三壮主小肠气不足面无颜色偏风热风冷痺不遂风湿痺灸亦良日七七壮素注足阳明与小肠合在上㢘下三寸鍼三分手阳明亦有下廉此乃足下廉也条口二穴在廉上一寸举足取之鍼五分明云在上廉下一寸鍼八分灸三壮上廉二穴一名上巨虚在三里下三寸当举足取之灸三壮鍼三分甄权云治藏气不足偏风腰腿手足不仁灸随年为壮明云巨虚上㢘在三里下三寸两筋两骨罅陷宛宛中鍼八分得气即泻灸大良日七壮下云三壮素注在三里下三寸又云在膝犊鼻下䯒外廉六寸手阳明亦有上廉此乃足上廉也三里二穴土也在膝下三寸䯒外廉两筋间当举足取之秦承祖云诸病皆治食气水气蛊毒痃癖四肢肿满膝䯒痠痛目不明华佗云疗五劳羸瘦七伤虚乏胷中瘀血乳痈外台明堂云人年三十以上若不灸三里令气上冲目所以三里下气也灸三壮鍼五分明云鍼腹背每须取三里穴鍼八分留十唿泻七吸日灸七壮止百壮素注刺一寸在膝下三寸䯒骨外廉两筋肉分间手有三里此亦曰三里盖足三里也铜人云在膝下三寸明堂素问注皆同人多不能求其穴每以大拇指次指圈其膝盖以中指住处为穴或以最小指住处为穴皆不得真穴所在也予按明堂有膝眼四穴盖在膝头骨下两旁陷中也又按铜人等经有犊鼻穴盖在膝膑下骭侠罅大筋中也又按铜人有膝关二穴盖在犊鼻下二寸陷中也而新校正素问注巨虚上廉云三里在犊鼻下三寸则是犊鼻之下三寸方是三里不可便从膝头下去三寸为三里穴也若如今人之取穴恐失之太髙矣犊鼻二穴在膝膑下骭侠解大筋中治膝中痛不仁难跪起膝膑肿溃者不可治不溃者可疗若犊鼻坚硬勿便攻先以洗熨即微刺之愈明云鍼三分灸三壮按素问刺禁云刺膝膑出液为跛犊鼻在膝膑下骭用鍼者不可轻也梁邱二穴在膝上二寸两筋间灸三壮鍼三分明云五分明堂作三寸铜人千金皆作二寸千金注谓或云三寸姑两存之隂市二穴一名隂鼎在膝上三寸伏兔下陷中拜而取之鍼三分不可灸明下云灸三壮千注二十卷云在膝上当伏兔下行二寸临膝取之铜人云不可灸明堂乃云灸三壮岂以禁穴许灸一壮至三壮耶伏兔二穴在膝上六寸起肉正跪坐取之一云膝盖上七寸鍼五分不可灸明云妇人八部诸病通鍼三分髀关二穴在膝上伏兔后交分中鍼六分明云灸三壮膝眼四穴在膝头骨下两旁陷中主膝冷疼不已鍼五分留三唿泻五吸禁灸铜人无此四穴明堂有之故附入于此涌泉二穴木也一名地冲在足心陷中屈足卷指宛宛中灸三壮鍼五分无令出血淳于意云汉北齐王阿母患足下热喘满谓曰热厥也当刺足心立愈明云灸不及鍼若灸废人行动下云在脚心底宛中白肉际灸三壮素注刺三分千注肝藏卷云在脚心大指下大筋然谷二穴火也一名龙渊在内踝前起大骨下陷中灸三壮鍼三分不宜见血素注刺三分刺此多见血令人立饥饮食千注妇人方云在内踝前直下一寸太谿二穴土也在内踝后跟骨上动脉陷中灸三壮鍼三分大钟二穴在足跟后冲中灸三壮鍼二分留七唿水泉二穴去太谿下一寸在内踝下灸五壮鍼四分照海二穴隂硚脉所生在内踝下鍼三分灸七壮明上云隂硚二穴在内踝下陷宛中鍼三分灸三壮下云隂硚二穴在内踝下陷中灸三壮千云内踝下容爪甲明堂上下经有隂硚穴而铜人无之惟有照海穴亦在内踝下与隂硚同而未知其故予按素问气穴论隂阳硚穴在内踝下是谓照海隂硚所生则与铜人照海穴合矣则是隂硚即照海也故附隂硚于照海之末复熘二穴金也一名昌阳一名伏白在内踝上二寸动脉陷中鍼三分留三唿灸五壮明云七壮交信二穴在内踝上二寸少隂前太隂后廉前筋骨间腨灸三壮鍼四分留五唿明下云内踝上二寸后廉筋骨陷中素气穴论踝上横二穴注云内踝上者交信穴也按素问气府论隂硚穴注云谓交信也在内踝上二寸少隂前太隂后筋骨间隂硚之郄窃意隂硚即交信也至气穴论隂阳硚穴注乃云隂硚穴在内踝下是谓照海隂硚所生则是隂硚乃照海非交信矣故明堂下经既有交信穴在内踝上又出隂硚穴在内踝下上下不同盖二穴也但不知素问之注何故前后自异学者毋信其一注而不考其又有一注也筑賔二穴在内踝上腨分中灸五壮鍼三分明云在内踝上灸三壮隂谷二穴水也在膝内辅骨后大筋下小筋上按之应手屈膝乃取之灸三壮鍼四分留七唿至隂二穴金也在足小指外侧去爪甲角如韮叶鍼二分灸三壮通谷二穴水也在足小指外侧本节前陷中灸三壮鍼二分束骨二穴木也在足小指外侧本节后陷中灸三壮鍼三分京骨二穴在足外侧大骨下赤白肉际陷中按而得之鍼三分灸七壮明云五壮素注三壮申脉二穴阳硚脉所出在外踝下陷中容爪甲白肉际鍼三分千云申脉在外踝下陷中明上云阳硚二穴在外踝前一寸陷宛中鍼三分素气穴注阳硚穴是谓申脉阳硚所出在外踝下陷中新校正云按刺腰痛篇注在外踝下五分缪刺论注外踝下半寸容爪甲明堂上经有阳硚穴而铜人无此穴惟有申脉二穴阳硚脉所出在外踝下陷中与阳硚穴同而未知其故予按素问气穴论隂阳硚穴注云阳硚穴是谓申脉阳硚所出在外踝下陷中则与铜人申脉穴合是则阳硚即申脉也故附明堂阳硚于申脉之后金门二穴一名关梁在外踝下灸三壮炷如小麦鍼一分仆叅二穴一名安耶在跟骨下陷中拱足得之鍼二分灸七壮明云三壮崑崙二穴火也在外踝后跟骨上陷中灸三壮鍼三分明云上崑崙鍼五分下崑崙外踝下一寸大筋下明堂有上崑崙又有下崑崙铜人只云崑崙而不载下崑崙岂铜人不全耶抑名不同未可知也但上经云内崑崙在外踝下一寸下经云内崑崙在内踝后五分未知其孰是予谓既云内崑崙则当在内踝后矣下经之穴为通上崑崙在外踝故也付阳二穴在外踝上三寸阳硚郄太阳前少阳后筋骨间阳硚之郄灸三壮鍼五分留七唿明下云付阳在外踝上二寸后筋骨间宛宛中灸五壮素气府论隂阳硚各一注云阳硚谓付阳穴也在外踝上三寸太阳前少阳后筋骨间阳硚之郄按素问气府论阳硚穴注云谓付阳穴也在外踝上三寸窃意阳硚即付阳也及考气穴论隂阳硚四穴注云阳硚穴是谓申脉阳硚所出则是阳硚乃申脉非付阳矣故明堂下经既有付阳在外踝上二寸上经又有阳硚在外踝前一寸一寸二寸既异是付阳阳硚各是一穴也但不知素问之注何故前后相背耶飞扬二穴一名厥阳在外踝上九寸鍼三分灸三壮明云五壮承山二穴一名鱼腹一名肉柱一名伤山在兑腨肠下分肉间陷中灸一壮鍼七分明云八分得气即泻速出鍼灸不及鍼止七七壮下云五壮承筋二穴一名腨肠一名直肠在腨肠中央陷中灸三壮禁鍼明云在胫后从脚根后到上七寸腨中央陷中鍼三分千云从脚根上七寸腨中央不刺铜人千金皆云禁鍼明堂乃云鍼三分亦可疑矣不鍼可也合阳二穴在膝约中央下二寸鍼六分灸五壮委中二穴土也在腘中央约文中动脉今附委中者血郄也热病汗不出足热厥逆满膝不得曲伸取其经血立愈明云甄权云在曲踿内两筋两骨中宛宛是令人面挺腹地而取之鍼八分留三唿泻五吸甲乙云鍼五分留七唿灸三壮素注在足膝后屈处腘中央约纹中又骨空论云在膝解后曲脚中背面取之委阳二穴三焦下辅腧也在足太阳后出于腘中外廉两筋间屈伸取之承扶下六寸灸三壮鍼七分素注在足腘中外廉两筋间千云足太阳前少阳后浮郄二穴在委阳上一寸展膝得之灸三壮鍼五分殷门二穴在肉郄下六寸鍼七分扶承二穴一名肉郄一名隂关一名皮部在尻臀下股隂冲上纹中鍼七分明下云灸三壮千云在尻臀下股隂下纹中以上诸穴皆依铜人经次第而编明堂上下经有穴而铜人不载亦或附入惟有其穴而无其名者无虑数十穴不编当各依本经所説而鍼灸之不可泥此经之无穴名而不鍼灸也扁鹊灸鬼邪凡十三穴与铜人明堂同而其名却异故不编入许希鍼经之穴既与诸经不同其名又异如龙兴穴之类是已亦不附入者不欲以一人之私名乱诸经之旧穴以滋后学者惑也鍼灸资生经卷一鍼灸资生经卷二钦定四库全书鍼灸资生经卷二鍼灸须药千金云病有须鍼者即鍼刺以补泻之不宜鍼者直尔灸之然灸之大法其孔穴与鍼无忌即下白鍼或温鍼讫乃灸之此为良医其脚气一病最宜鍼若鍼而不灸灸而不鍼非良医也鍼灸而药药不鍼灸亦非良医也但恨下里间知鍼者鲜尔所以学者须解用鍼燔鍼白鍼皆须妙解知鍼知药固是良医此言鍼灸与药之相须也今人或但知鍼而不灸灸而不鍼或惟用药而不知鍼灸者皆犯孙真人所戒也而世所谓医者则但知有药而已鍼灸则未尝过而问焉人或诘之则曰是外科也业贵精不贵杂也否则曰富贵之家未必肯鍼灸也皆自文其过尔吾故详着千金之説以示人云鍼忌千金云夫用鍼者先明其孔穴补虚泻实而失其理鍼毛皮腠理勿伤肌肉鍼肌肉勿伤筋脉鍼筋脉勿伤骨髓鍼骨髓勿伤诸络伤筋膜者愕视失魂伤血脉者烦乱失神伤皮毛者上气失魄伤骨髓者呻吟失志伤肌肉者四支不收失智此为五乱因鍼所生若更失度有死之忧也素问亦云刺骨无伤筋刺筋无伤肉刺肉无伤脉刺脉无伤皮刺皮无伤肉刺肉无伤筋刺筋无伤骨刺中心一日死中肝五日死中肾六日死中肺三日死中脾十日死中胆一日半死刺跗上中大脉血出不止死刺头中脑户入脑立死孔穴相去甲乙经云自大椎下至尾骨二十一椎长三尺折量取俞穴或云第一椎上更有大椎在宛宛陷中非有骨也有骨处即是第一椎若以大椎至尾骶二十一椎长三尺法校之则上节云椎每倾一寸四分惟第七椎下至于膂骨多分之七故上七节共九寸八分分之七下节十四椎每椎一寸四分分之五有竒故下七节共二尺一分分之三此亦是一説也但第一椎有骨乃骨节之收大椎虽无骨实是穴名既曰自大椎下至十一椎岂可不量大椎以下或者之説于是不通矣自蔽骨下至脐八寸而中管居其中气穴论注云中管居心蔽骨与脐之中是也按明堂下经云鸠尾在臆前蔽骨下五分人无蔽骨者从岐骨际下行一寸则是欲定中管之中又当详有蔽骨无蔽骨也自脐下寸半为气海三寸为丹田至屈骨凡五寸千金云屈骨在脐下五寸明堂下经亦云屈骨在横骨上中极下一寸当准人长短肥瘠量之铜人云幽门夹巨阙旁各五分肓俞夹脐各五分不容在幽门旁各寸半天枢去肓俞寸半夹脐期门在不容旁寸半大横直脐旁铜人云肾俞在十四椎下两旁各寸半与脐平肓门在十三椎下相去各三寸与鸠尾相直肾俞既与脐平肓门乃与鸠尾相直亦可疑也甲乙经云人有长七尺五寸者髪以下至颐一尺结喉至骭一尺三寸骭至天枢八寸天枢至横骨六寸半横骨至内辅上廉一尺八寸内辅上廉至下亷三寸半内辅下廉至内踝一尺三寸内踝至地三寸又膝腘至跗属一尺六寸跗属至地三寸又肩至肘一尺七寸肘至腕一尺二寸半腕至中指本节四寸本节至末四寸半定髪际明堂上经云如后髪际亦有项脚长者其毛直至骨头亦有无项脚者毛齐至天牖穴即无毛根如何取穴答曰其毛不可辄定大约如此若的的定中府正相当即是侧相去各二寸此为定穴论同身寸下经曰岐伯以八分为一寸縁人有长短肥瘠不同取穴不凖扁鹊以手中指第一节为一寸縁人有身长手短身短手长取穴亦不准孙真人取大拇指节横文为一寸亦有差互今取男左女右手中指第二节内庭两横文相去为一寸自依此寸法与人着灸疗病多愈今以为准铜人亦曰取中指内文为一寸素问云同身寸是也又多用绳度量绳多出缩不准今以薄竹片㸃量分寸疗病凖的亦有用蜡纸条量者但薄篾易折蜡纸亦粘手难取稻秆心量却易为胜于用绳之信缩也审方书经云爪甲与爪甲角内与外间内侧与外侧与夫陷中宛宛中要精审如某穴去某处几寸与其穴去处同者自各有经络灸膏肓云其间当有四肋三闲灸中间者谓四肋必有三闲当中间灸不灸边两间也千金曰经云横三闲寸者则是三灸两闲一寸有三灸灸有三分三壮之处即为一寸也又曰凡量一夫之法覆手并舒四指对度四指上下节横过为一夫夫有两种有三指为一夫者若灸脚弱以四指为一夫也穴名同异手有三里五里足亦有三里五里手有上廉下亷足亦有上亷下亷侧头部有窍隂足少阳亦有窍隂偃伏部有临泣足少阳亦有临泣既有五里矣劳宫亦名五里既有光明矣攒竹亦名光明肩有肩井又有所谓中肩井足有崑崙又有所谓下崑崙太渊太泉之名或殊天鼎天顶之字有异丹田初非石门和窌亦非禾髎阳硚实为申䏞本非附阳隂硚实为照海本非交信有髃之名扁骨见于外台悬钟之名絶骨童子髎之名前闗见于千金注如此者衆可不审处而鍼灸耶茍不审处则差之毫釐有寻丈之谬矣于是举其畧以示世医俾之谨于求穴云㸃穴千金云人有老少体有长短肤有肥瘦皆须精思商量准而折之又以肌肉文理节解缝会宛陷之中及以手按之病者快然如此子细安详用心者乃能得之耳许希亦云或身短而手长或手长而身短或胷腹短或胷腹长或瘠或肥又不可以一槩论也千金云凡㸃灸法皆须平直四体无使倾侧灸时恐穴不正徒破好肉尔若坐㸃则坐灸卧㸃则卧灸立㸃则立灸反此则不得其穴千金云凡灸当先阳后隂言从头向左而渐下次后从头向右而渐下先上后下明堂下云先灸于上后灸于下先灸于少后灸于多皆宜审之论壮数多千金云凡言壮数者若丁壮病根深笃可倍于方数老少羸弱可减半扁鹊灸法有至五百壮千壮曹氏灸法有百壮有五十壮小品诸方亦然惟明堂本经多云鍼入六分灸三壮更无余论故后人不准惟以病之轻重而增损之凡灸头顶止于七壮积至七七壮止若治风则灸上星前顶百会皆至二百壮腹背宜灸五百壮若鸠尾巨阙亦不宜多四支但去风邪不宜多灸灸多则四支细而无力而千金于足三里穴乃云多至三二百壮心俞禁灸若中风则急灸至百壮皆视其病之轻重而用之不可泥一説而又不知其有一説也下经只云若是禁穴明堂亦许灸一壮至三壮恐未尽也千金云凡官游呉蜀体上常须三两处灸之切令疮暂差则瘴疠温疟毒气不能着人故呉蜀多行灸法有阿是之法言人有病即令揑其上若里当其处不问孔穴即得便快成痛处即云阿是灸刺皆验故曰阿是穴艾炷大小千金云黄帝曰灸不三分是谓徒寃炷务大也小弱乃小作之明堂下经云凡灸欲艾炷根下广三分若不三分即火气不能逺达病未能愈则是艾炷欲其大惟头与四支欲小尔至明堂上经乃云艾炷依小竹筯头作其病脉麄细状如细线但令当脉灸之雀粪大炷亦能愈疾又有一途如腹内疝瘕痃癖块伏梁气等惟须大艾炷故小品曰腹背烂烧四支则但去风邪而已如巨阙鸠尾虽是胷腹穴灸之不过四七炷祇依竹筯头大但令正当脉灸之艾炷若大复灸多其人永无心力如头上灸多令人失精神臂脚灸多令人血脉枯渴四支细而无力既失精神又加于细即令人短夀此论甚当故备着之㸃艾火下经云古来灸病忌松栢枳橘榆枣桑竹八木切宜避之有火珠曜日以艾承之得火次有火镜耀日亦以艾引得火此火皆良诸蕃部落用镔铁击䃈石得火出以艾引之凡人卒难备即不如无木火清麻油㸃灯灯上烧艾茎㸃灸是也兼滋润灸疮至愈不疼痛用蜡烛更佳良方云凡取火者宜敲石取火或水精镜于日得太阳火为妙天隂则以槐木取火治灸疮下经云凡着艾得疮发所患即差不得疮发其疾不愈甲乙经云灸疮不发者用故履底灸令热熨之三日即发今用赤皮葱三五茎去青于煻火中煨熟拍破热熨疮十余遍其疮三日自发予见人灸不发者频用生麻油清之而发亦有用皂角煎汤候冷频㸃之而发亦有恐气血衰不发于灸前后煎四物汤服以此汤滋养气血故也葢不可一槩论也予尝灸三里各七壮数日过不发再各灸两壮右足发左足不发更灸左足一壮遂发两月亦在人以知取之若任其自然则终不发矣此人事所以当尽也凡着灸住火便用赤皮葱薄荷煎汤温洗疮周回约一二尺令驱逐风气于疮口出兼令经脉往来不滞自然疮壊疾愈若灸疮退火痂后用东南桃枝青嫩柳皮煎汤温洗能䕶疮中诸风若疮内黑烂加胡荽煎若疮疼不可忍多时不效加黄连煎神效凡贴灸疮春用栁絮夏用竹膜秋用新绵冬用兎腹上白细毛猫儿腹毛更佳今人多以膏药贴之日三两易全不疼但以膏药贴则易干尔若要脓出多而疾除不贴膏药尤佳忌食物既灸忌猪鱼热面生酒动风冷物鸡肉最毒而房劳尤当忌也下经云灸时不得伤饱大饥饮酒食生硬物兼忌思虑忧愁恚怒唿骂唿嗟叹息等避人神等千金云欲行鍼灸先知行年宜忌及人神所在不与禁忌相应即可故男忌除女忌破男忌戊女忌已有日神忌有每月忌有十二时忌有四季人神有十二部人神有十二部年人神有九部旁通人神有杂忌旁通又有所谓血支血忌之类凡医者不能知此避忌若逢病人厄会男女气怯下手至困通人达士岂拘此哉若遇急卒暴患不拘此法许希亦云若人病卒暴宜急疗亦不拘此故后之医者亦云卒暴之疾须速灸疗一日之间止忌一时是也千金云痈疽丁肿喉痺客忤尤为急凡作汤药不可避凶日觉病须臾即宜便治又曰凡人卒暴得风或中时气凡百所苦须急救疗渐久后皆难愈此论甚当夫急难之际命在须臾必待吉日后治已沦于鬼録矣此所以不可拘避忌也惟平居治病于未形选天德月德等日服药鍼灸可也相天时千金云日正午以后乃可灸谓隂气未至灸无不着午前平旦谷气虚令人癫眩不可鍼灸卒急者不用此例下经云灸时若遇隂雾大风雪勐雨炎暑雷电虹霓暂停候晴明即再灸急难亦不拘此鍼灸资生经卷二鍼灸资生经卷三钦定四库全书鍼灸资生经卷三虚损脑虚冷脑衂风寒入脑久逺头疼等疾宜灸𩕄会予年踰壮沍寒夜观书每觉脑冷饮酒过量脑亦疼甚后因灸此穴而愈有兵士患鼻衂不已予敎令灸此穴即愈有人久患头风亦令灸此穴即愈但铜人明堂经只云主鼻塞不闻香臭等疾而已故予书此以补其治疗之阙然以脑户不宜鍼观之𩕄会亦不宜鍼鍼经止云八岁以下不宜鍼恐未尽也凡饮食不消心腹膨胀靣色萎黄世谓之脾肾病者宜灸中腕诸葛亮夙兴夜寐罚至二十皆亲览而所噉食不至数升司马仲达知其将死既而亮卒仲达追之杨仪反旗鸣鼓若将拒焉仲达乃退不敢偪百姓为之谚曰死诸葛走生仲达仲达闻之曰吾便料生不便料死故也其曰料生葢料其事多而食不如前死之兆也食不如前仲达且知诸葛之且死今人饮食减少是胃气将絶不可久生矣方且常食坚硬使愈难克化服峻补药使脾胃反热愈不能食初不知灸中腕等穴以壮脾胃亦惑之甚也久冷伤惫藏府洩利不止中风不省人事等疾宜灸神阙旧传有人年老而颜如童子者葢每岁以鼠粪灸脐中一壮故也予尝久患溏利一夕灸三七壮则次日不如厠连数夕灸则数日不如厠足见经言主洩利不止之验也又予年踰壮觉左手足无力偶灸此而愈后见同官説中风人多灸此或百壮或三五百壮皆愈而经不言主中风何也藏气虚惫真气不足一切气疾久不差者宜灸气海人身有四海气海血海照海髓海是也而气海为第一气海者元气之海也人以元气为本元气不伤虽疾不害一伤元气无疾而死矣宜频灸此穴以壮元阳若必待疾作而后灸恐失之晚也府藏虚乏下元冷惫等疾宜灸丹田人有常言七七之数是旁太岁压本命六十有一是太岁压本命人值此年多有不能必者是固然矣然传不云吉人吉其凶者乎常观素问以六八之数为精髓竭之年是当节其欲矣千金载素女论六十者闭精勿泄是欲当絶矣宜节不知节宜絶不能絶坐此而丧生葢自取之岂岁之罪哉人无罪岁则虽有孽犹可违矣所谓吉其凶者如此虽不灸丹田可也阳气虚惫失精絶子宜灸中极中极一名气原葢气之原也人之阳气虚惫者可不灸此以实其气耶三里治胃寒心腹胀满胃气不足恶闻食臭肠鸣腹痛食不化秦承祖云诸病皆治华佗云疗五劳羸瘦七伤虚乏胷中瘀血乳痈外台明堂云人年三十以上若不灸三里令气上冲目千云主隂气不足小腹坚热病汗不出口苦壮热身反折口噤腰痛不可顾胃气不足久泄利食不化脇下注满不能久立狂言狂歌妄笑恐怒大骂霍乱遗尿失气阳厥悽悽恶寒云云凡此等疾皆刺灸之多至五百壮少至二三百壮小品云四支但去风邪不宜多灸七壮至七七壮止不得过随年数故铜人于三里穴止云灸三壮鍼五分而已明堂上经乃云日灸七壮止百壮亦未为多也至千金方则云多至五百壮少至二三百壮何其多耶要之日灸七壮或艾炷甚小可至二七壮数日灸至七七壮止灸疮既干则又报灸之以合乎若要安丹田三里不曾干之説可也必如千金之壮数恐犯小品之所戒也予旧有脚气疾遇春则足稍肿夏中尤甚至冬肿渐消偶夏间依素问注所説穴之所在以温鍼微刺之翌日肿消其神效有如此者谬刺且尔况于灸乎有此疾者不可不知此不止治足肿诸疾皆治云涌泉治心痛不嗜食妇人无子男子如蛊女子如姙娠五指端尽痛足不得履地宜针灸千云主忽忽喜忘身体腰嵴如解大便难小便不利足中清至膝咽中痛不可内食瘖不能言衂不止云云千金于诸穴皆分主之独于膏肓三里涌泉穴特云治杂病是三穴者无所不治也但明堂云若灸废人行动尔既欲愈疾虽不行动数日未为害也脾俞治食多身瘦洩利体重四支不收腹痛不嗜食胃俞治胃寒腹胀不嗜食羸瘦人之言曰血气未动者瘠甚而不害血气既竭者虽肥而死矣则身之羸瘦若未足为人之害者殊不知人之羸瘦必其饮食不进者也饮食不进则无以生荣衞荣衞无以生则气血因之以衰终于必亡而已故难经疏云人仰胃气为主是人资胃气以生矣五藏论云脾不磨食不消是脾不壮食无自而消矣既资胃气以生又资脾以消食其可使脾胃一日不壮哉必欲脾胃之壮当灸脾胃俞等穴可也心中风狂走发癎语悲泣心胷闷乱欬唾血宜针心俞难经疏言心为藏府之主法不受病病则神去气竭故手足为之清名真心痛旦发夕死手足温者名厥心痛可急治也故千金言心中风者急灸心俞百壮服续命汤必泥心俞不可灸之説则无策矣但心俞虽可鍼若刺中心一日必死又岂易鍼耶必欲无此患平居当养其心使之和平忧愁思虑不使伤其神乃策之上必不免此亦当服镇心丹等药补助乃其次也肾俞治虚劳羸瘦肾虚水藏久冷小便浊出精隂中疼五劳七伤虚惫足寒如氷身肿如水难经疏云夹嵴骨有二肾在左为肾在右为命门言命门者性命之根本也其穴与脐平凡灸肾俞者在平处立以杖子约量至脐又以此杖子当背嵴骨上量之知是与脐平处也然后相去各寸半取其穴则是肾俞穴也更以手按其陷中而后灸之则不失穴所在矣凡灸以随年为壮灸固有功亦在人滋养之如何尔人当爱护丹田吾既于既效方论之详矣而妻妾之戕害葢未之及也君子偕老之序曰夫人淫乱失事君子之道故陈人君之德服饰之盛宜与君子偕老也宜偕老而不至偕老夫人之罪多矣故诗人以是刺之意可见也至于士夫志得意满不期骄而骄至侍妾数十人少亦三五辈淫言䙝语不絶于耳不能自克而淫纵其欲者多矣为内子者恬不之怪人有问之者则曰自母言之则为贤母自我言之未免为妬妇人也人或以此多之其夫亦以为贤而不妬孰知其不妬乃所以为祸之欤虽然二南之化至于无妬忌而止今而言此岂求异于诗人耶是不然古人十日一御荀子彼其不妬者葢使媵妾得备十日一御之数尔不妬则同所以不妬则异吾故表而出之以为夫妇之戒固非求异于诗人也曲骨主失精五藏虚竭灸五十壮明下云但是虚乏冷极皆宜灸骨髓冷疼灸上亷七十壮难经疏八会曰府会中管治府之病藏会章门藏病治此筋会阳陵泉筋病治此髓会絶骨髓病治此血会鬲俞血病治此骨会大杼骨病治此脉会太渊脉病治此气会亶中气病治此然则骨髓有病当先大杼絶骨而后上亷可也膀胱三焦津液少大小肠寒热或三焦寒热灸小肠俞五十壮三焦膀胱肾中热气灸水道随年膏肓俞主无所不疗羸瘦虚损梦中失精上气欬逆发狂健忘等疾膏肓俞无所不疗而古人不能求其穴是以晋景公有疾秦医曰缓者视之曰在肓之上膏之下攻之不可达之不及药不至焉不可为也晋侯以为良医而孙真人乃笑其拙为不能寻其穴而灸之也若李子豫之赤龙丹又能治其膏肓上五音下之鬼无待于灸也是缓非特拙于不能灸亦无杀鬼药矣其亦技止于此哉灸二十种骨蒸崔知悌序云骨蒸病者亦名传尸亦谓殗殢亦称复连亦曰无辜丈夫以精气为根女人以血气为本无问老少多染此疾予尝三十日灸活十三人前后差者数踰二百非止单攻骨蒸又别疗气疗风或瘴或劳或邪或癖病状既广灸活者不可具録灸后宜服治劳地黄元良凡取四花穴以稻秆心量口缝如何阔断其长多少以如此长裁纸四方当中剪小孔别用长稻秆踏脚下前取脚大指为止后取脚曲踿横文中为止断了却环在结喉下垂向背后看秆止处即以前小孔纸当中安分为四花葢灸纸四角也又一医传一法先横量口吻取长短以所量草就背上三推骨下直量至草尽处两头用笔㸃了再量中指长短为准却将量中指草横直量两头用笔圈四角其圈者是穴可灸七七壮止劳瘵中髎治丈夫五劳七伤六极腰痛大便难小便淋腹胀下利食洩三里治五劳羸瘦七伤虚乏明下云五劳虚乏四支羸瘦肩井治五劳七伤大椎治五劳七伤温疟痎疟气疰背膊急颈项强风劳食气肺俞治寒热喘满虚烦口干传尸骨蒸劳肺痿欬嗽明云疗肉痛皮痒传尸骨蒸肺嗽魄户治虚劳肺痿五尸走疰项强明下云疗劳损虚乏秦承祖云支正疗五劳四支力弱虚乏等譩譆疗劳损虚乏不得睡下焦俞疗背痛身热曲骨但是虚乏冷极皆灸气海疗冷病靣黑肌体羸瘦四支力弱小腹气积聚贲豚腹弱脱阳欲死不知人五藏气逆上攻膏肓俞治羸瘦虚损梦中失精无所不疗肾俞治虚劳羸瘦耳聋肾虚水藏久冷心腹膨胀胁满引小腹痛目视䀮䀮少气溺血小便浊出精隂疼五劳七伤虚惫脚膝拘急足寒如氷头重身热振慄腰中四支淫泺洞洩食不化身肿如水明下云疗身寒热食多身羸瘦靣黄黑目䀮䀮女久积冷气成劳脑空治劳疾羸瘦体热颈项强章门治伤饱身黄羸瘦漏谷治食不为肌肤下管治日渐羸瘦下管胃俞脾俞下亷治羸瘦小儿羸瘦食饮少不生肌肤灸胃俞一壮灸劳法其状手足心热多盗汗精神困顿骨节疼寒初发咳嗽渐吐脓血肌瘦靣黄减食少力令身正直用草子男左女右自脚中指尖量过脚心下向上至曲踿大纹处截断却将此草自鼻尖量从头正中至嵴以草尽处用墨㸃记别用草一条令病人自然合口量阔狭截断却将此草于墨㸃上平折两头尽处量穴灸时随年多灸一壮累効羸瘦固瘵疾自有寒热等证宜随证医治若素来清癯者非有疾也惟病后瘦甚久不复常谓之形脱与夫平昔充肥忽尔羸瘦饮食减少者或有他疾乘之则难救疗须辨之于早而着艾可也然仲景论六极必曰精极令人气少无力渐渐内虚身无润泽翕翕羸瘦眼无精光且云八味肾气差六极而差五劳则是八味丸所当服而肾俞等穴尤所当灸也脾俞大肠俞主腹中气胀引嵴痛食多身羸瘦名曰食晦先取脾俞后取季肋五藏六府心腹满腰背痛饮食吐逆寒热往来小便不利羸瘦少气灸三焦俞随年肾虚肾俞治肾虚水藏久冷中膂俞治肾虚消渴阳硚疗肾气下亷疗小肠气不足靣无颜色灸小肠气痃癖气发时腹痛若刀刺不可忍者并妇女本藏气血癖走疰刺痛或坐卧不得或大小便不通可思饮食于左右脚下下第二指第一节曲纹中心各灸十壮每壮如赤豆大甚验治小肠气方甚多未必皆效耆域方夺命散良方仓猝散皆已试之效者有一兵患小肠气依此方灸足第二指下文五壮畧效而再发恐壮数未多也予以镇灵丹十粒与之令早晩服五粒而愈灸固捷于药若灸不得穴又不如药相当者见效之速且灸且药方为当尔近传一立圣散用全干蝎七枚缩砂仁三七枚炒茴香一钱为末分三服热酒调下和滓空心服此疾是小肠受热藴积不散久而成疾服此立效虽未试用以其説有理故附于此有士人年少覔灸梦遗为㸃肾俞痠疼其令灸而愈则不拘老少肾皆虚也古人云百病皆生于心又云百病皆生于肾心劳生百病人皆知之肾虚亦生百病人未知也葢天一生水地二生火肾水不上升则心火不下降兹病所由生也人不可不养心不爱护肾乎消渴商丘主烦主渴意舎主消渴身热靣目黄承浆意舎关冲然谷主消渴嗜饮隐白主饮渴劳宫主苦渴食不下曲池主寒热渴行间太冲主嗌干善渴意舎中膂俞治肾虚消渴汗不出腰嵴不得俛仰腹胀脇痛兊端治小便黄舌干消渴然谷治舌纵烦满消渴水沟治消渴饮水无度阳纲疗消渴古方载渴病有三曰消渴曰消中曰消肾消肾最忌房事李祠部必云肾虚则消渴消中亦当忌也张仲景云宜服八味丸或服之不效者不去附子也有同舎患此人敎服去附子加五味子八味丸即效有同官患此予敎服千金枸杞汤效坡文载眉山张医治杨颕臣渴病麝香当门子酒渍作十丸取枳枸作汤饮之愈张云消渴消中皆脾衰而肾败土不能胜水肾液不上泝乃成此疾今诊杨脾极巨脉热而肾衰当由果实过度虚热在脾故饮食兼人而多饮水水多故溺多非消渴也麝香能败酒瓜果近辄不植屋外有枳枸木屋中酿酒不熟故以二物去酒果毒其论渴有理故载于此凡消渴经百日以上不得灸刺灸刺则于疮上漏脓水不歇遂致痈疽羸瘦而死亦忌有所误伤初得患者可如方刺灸若灸诸隂而不愈宜灸诸阳隂痿缩两丸骞隂谷主隂痿小腹急引隂内亷痛大赫然谷主精溢上缩太冲主两丸骞缩腹坚不得卧石门主小腹坚痛下引隂中不得小便两丸骞隂交主腹䐜坚痛引隂中不得小便两丸骞隂缩灸中封大赫中封主痿厥曲泉主不尿隂痿气冲治隂痿茎痛两丸骞痛不可忍五枢归来治卵缩筋挛隂缩入腹相引痛灸中封五十壮或不满五十壮老少加减又云此二穴喉肿厥逆五藏所苦鼓胀并主之隂挺出大敦主隂挺出少府主隂挺长上髎治妇人隂挺出不禁隂硚照海水泉曲泉治妇人隂挺出隂硚疗隂挺出转胞涌泉主胞转关元主妇人胞转不得尿腰痛小便不利苦胞转灸中极七壮又灸十五椎或脐下一寸或四寸随年凡饱食讫忍小便或走马或忍小便入房或大走皆致胞转脐下急满不通凡尿不在胞囊中为胞屈僻津液不通葱叶除尖头内隂茎孔中深三寸微用口吹胞胀津通愈隂茎疼曲泉行闲主癃闭茎中痛气冲主隂痿茎痛烈缺隂陵泉少府主隂痛归来主贲豚卵上入引茎痛归来治小腹贲豚卵缩茎痛横骨治隂器纵伸痛水道治小腹满引隂痛气冲治茎痛㑹隂治隂中诸病前后相引痛不得大小便隂端寒冲心大敦治隂头痛肾俞志室隂谷太冲治隂痛千金翼云七伤为病小便赤热乍数时难或时伤多或如鍼刺隂下常湿隂痿消小精清而少连连独洩隂端寒冷茎中疼痛云云茎中痛灸行间三十壮膀胱气章门疗膀胱气癖疝瘕气膀胱气痛状如雷声积聚气岐伯灸膀胱气攻冲两脇时脐下鸣隂卵入腹灸脐下六寸两旁各寸六分三七壮五枢疗膀胱气攻两脇膀胱冷灸之如肾虚法膀胱三焦津液少大小肠寒热或三焦寒热灸小肠俞五十壮三焦膀胱肾中热气灸水道随年壮水道治小腹满引隂中痛腰背急膀胱有寒三焦结热小便不利千金云气冲主㿗明堂云气冲疗㿉疝是㿉疝即㿗也必用云治水㿗偏大上下不定疼不可忍俗唿为膀胱气是膀胱气即㿗疝也然太仓公诊命妇云疝气客于膀胱难于前后溲而溺赤又不可便认膀胱气为疝气云隂汗会阳治阳气虚乏隂汗湿鱼际疗隂汗千云主隂湿腹中余疾中极隂硚腰尻交隂交曲泉主隂痒会隂主隂头寒少府主隂痒仲景论七伤曰一隂汗二精寒三精清四精少五囊下湿痒六小便数七夜梦隂人然则隂汗隂湿痒者葢七伤之数也可不早治之乎千金翼叙虚损云疾之所起生自五劳即生六极复生七伤一隂寒二隂痿三里急四精连连不絶五精少囊湿六精清七小便数隂肿曲泉隂硚大敦气冲主隂肿志室胞肓疗隂痛下肿崑崙在外踝后跟骨上治隂肿明下云内崑崙在内踝后五分筋骨间疗小儿隂肿灸三壮曲泉治隂肿䯒痛气冲治妇人隂肿又疗隂肿膀胱俞治隂生疮有人隂肿医以赤土涂之令服八味丸而愈一小儿隂肿医亦以赤土涂之愈若久病而隂肿病已不可救宜速灸水分穴盖水分能分水谷水谷不分故隂肿不特隂肿他处亦肿也尤宜急服禹余粮丸云小腹痛隂硚疗小腹偏痛呕逆嗜卧中极疗小腹痛积聚坚如石小便不利失精絶子靣䵟肾俞复熘中封承筋隂包承山大敦主小腹痛石门商丘主小腹坚痛下引隂中石门水分主小腹拘急痛涌泉主风入腹中小腹痛脐中等主小腹疝气痛大谿主小腹热而偏痛肝俞小肠俞蠡沟照海下亷丘墟中都治小腹痛太冲治腰引小腹痛带脉治妇人小腹坚痛月脉不调带下赤白里急瘈瘲五枢主小腹痛曲泉主女子小腹肿妇人隂痛引心下小腹胀满大巨治小腹胀满烦渴㿉疝偏枯四支不举曲骨治小腹胀满小便淋澁不通㿉疝小腹痛然谷治小腹胀幽门治小腹胀满呕沫吐涎喜唾京门蠡沟中封治小腹肿胞肓治小腹坚急水道治小腹满引隂中痛腰背强急膀胱有寒三焦结热小便不利大敦治小腹痛中热喜寐小便不利小腹胀满虚乏灸小肠俞随年五藏虚劳小腹弦急胀热灸肾俞五十壮老小损之若虚冷可百壮委中主小腹坚肿铜人云小肠俞治小便赤澁淋小腹痛千金亦云治小腹胀满此治小腹胀痛要穴也若灸不效方灸其他穴云㿗疝必用方云治水㿗偏大上下不定疼不可忍俗唿为膀胱气用煅过牡砺二两炮干姜一两为末涂病处即愈则是水㿗即膀胱气也千金云气冲主㿗明堂下经云治㿉疝则是㿗即㿉疝也恐人惑其名而悞治之故为之辩曲泉主㿉疝隂跳痛引脐中中都合阳中郄关元大巨交信中封太冲地机主㿗疝中封主㿗疝癃暴痛痿厥少府主隂痛实时挺长寒热隂暴痛遗尿偏虚则暴痒气逆卒疝小便不利冲门主妇人隂疝商丘主隂股内痛气痈狐疝走上下引小腹痛不可俛仰巨阙主狐疝太冲主狐疝欧厥肩井旁肩解与臂相接处主偏㿗气冲主㿗隂肿痛中管主冲疝冒死不知人交信主气癃㿗疝隂急股枢膊内廉痛脐中石门天枢气海主小腹疝气游行五藏疝绕脐冲胷不得息脐疝绕脐痛冲胷不得息灸脐中脐疝绕脐痛石门主之脐疝绕脐痛时止天枢主之又主气疝烦呕靣肿贲豚气冲主㿗隂肿痛隂痿茎中痛两丸骞痛不可仰卧五枢主隂疝两丸上入小腹痛明下云主隂疝小腹痛隂交石门太冲主两丸骞交信中都大巨曲骨治㿉疝曲泉治大夫㿉疝隂股痛小便难腹胁支满癃闭少气洩利四支不举实即身热目眩痛汗不出目䀮䀮膝痛筋挛不可屈伸千金曰㿗有四种肠㿗卵胀难灸气㿗水㿗鍼灸易治卵偏大上入腹灸三隂交随年卵偏大㿗病灸关元百壮或大敦随年壮或横骨边二七壮夹茎是筑宾治小儿胎疝痛不得乳小儿胎疝卵偏重灸囊后缝十字文当上三壮春较夏灸秋较冬灸太冲主女子疝及小腹肿溏泄癃遗尿隂痛靣黑目皆痛漏血蠡沟主女子疝赤白淫下时多时少暴腹痛隂交石门主疝小儿气㿗灸足厥隂大敦左灸右右灸左各一壮太仓公诊司空命妇曰疝气客于膀胱难于前后溲而溺赤灸其足蹶隂脉左右各一所即不遗溺而溲清隂市肝俞疗寒疝下至腰脚如冷水水伤诸疝按之在膝上伏兎下寒痛腹胀满厥少气明下云卒疝小腹痛力痿气少伏兎中寒腰如冷水铜云寒疝小腹胀腰以下伏兎上寒如冷水合阳治寒疝隂偏痛然谷治寒疝小腹胀上抢胷脇次髎治疝气下坠腰嵴痛不得转摇急引隂器痛不可忍腰下至足不仁背腠寒小便赤淋心下坚胀大谿行间肓俞肝俞治寒疝隂交治寒疝引小腹痛腰膝拘挛五枢治男子寒疝卵上入小腹痛中封治寒疝引腰中痛或身微热大敦主寒疝隂挺出舎弟少戏举重得偏坠之疾有客人为当关元两旁相去各三寸青脉上灸七壮即愈王彦宾患小肠气亦如此灸之愈金门丘墟治暴疝痛大敦治卒疝小便数遗溺隂头中痛心痛汗出隂上入腹隂偏大腹脐中痛悒悒不乐病左取右病右取左蠡沟治卒疝小腹肿时小腹暴痛小便不利如癃闭数噫恐悸少气不足腹痛悒悒不乐咽中闷如有息肉背拘急不可俛仰太冲治小儿卒疝呕逆发寒咽干胕肿内踝前痛淫泺䯒痠腋下肿明下云疗卒疝小腹痛小便不利如淋照海治卒疝小腹痛呕吐嗜卧隂硚疗卒疝小腹痛左取右右取左立已蠡沟疗卒疝小股肿小便不利脐下积气如卵石足寒胫酸屈伸难石门疗卒疝绕脐痛关元疗卒疝小腹痛转胞不得小便陷谷疗卒疝小腹痛交信疗卒疝华池疗卒隂卵偏大取足大指去甲五分内侧白肉际灸三壮炷如半枣核左取右右取左照海主四支淫泺身闷隂暴起疝大敦主卒疝暴痛隂跳上入腹寒疝隂挺出偏大肿脐腹中悒悒不乐小便难而痛灸刺立已左取右右取左疝瘕隂陵泉治疝瘕小便不利气淋千云主妇人疝瘕按之如以汤沃股内至腰飱泄隂痛小腹痛坚急下湿不嗜食太谿主胞中有大疝瘕积聚与隂相引太隂郄冲门主疝瘕隂疝四满主脐下疝积石门主腹满疝积四满中极治疝瘕府舎治疝癖瘕聚灸气海天枢百壮丘墟主大疝腹坚关元治瘕聚带下灸间使三十又淋小便赤尿道痛脐下结块如覆盆或因食得或因产得恶露不下遂成疝瘕或因月事不调血结成块皆鍼之淋癃关元主胞闭塞小便不通劳热石淋又主石淋脐下三十六疾不得小便并灸足太阳悬钟主五淋大敦气门主五淋不得尿气冲主腹中满热淋闭不得尿交信主气淋复留主血淋明下云疗五淋小便如散灰色关元涌泉主胞转气淋长强小肠俞主淋癃关元隂陵泉主肾病不可俛仰气癃曲泉主癃闭行间主癃闭茎中痛然谷主癃疝曲骨主小腹胀血癃小便难包肓秩边主癃闭下重不得小便隂硚主女子淋石门疗气淋小便黄长强疗五淋曲骨疗五淋小便黄至隂疗小便淋失精中极治五淋小便赤澁失精脐下结如覆杯阳气虚惫复熘治五淋小便如散火次髎治赤淋然谷曲骨治淋太冲治淋隂陵泉治气淋寒热不节交信治气淋㿉疝隂急股引腨内亷骨痛明云疗气淋卒疝大小便难箕门治淋遗溺鼠鼷肿痛小便不通大钟治实则小便淋闭洒洒腰嵴强痛大便祕澁嗜卧口中热虚则呕逆多寒欲闭户而处少气不足胷胀喘息舌干咽中食噎不得下善惊恐不乐喉鸣欬唾血气淋灸关元五十壮或盐着脐中灸三壮石淋灸关元或气门或大敦各三十壮劳淋灸足太隂百壮血淋灸丹田或伏留各随年五淋不小便中封二七壮或大敦七壮水泉治女小便淋委阳志室中髎治小便淋隂硚疗妇人淋隂挺出四支淫泺心闷及诸淋关元治不觉遗沥小肠俞治淋予壮年寓学忽有遗之患因閲方书见有用五倍子末酒调服者服之而愈药若相投岂在多品而亦无事于灸也故附着于此若欲治淋疾则有王不留行子神效彭侍郎以治张道士服三粒愈有妇人患淋卧病久之服诸药愈甚其夫入夜来告急予令取此花叶十余叶令研细煎服翌朝再来云病已减八分再与数叶煎服即愈小便难涌泉疗小便不通曲骨疗妇人小便不通曲泉主隂跳痛引茎中不得尿隂交石门委阳主小腹坚痛引隂中不得小便关元主三十六疾不得小便气冲主淋闭不得尿大敦主小便难而痛横骨大巨期门主小腹满小便难隂下纵隂谷大敦箕门委中委阳主隂跳遗小便难中封行间主振寒溲白尿难痛曲骨主小腹胀血癃小便难烈缺主小便热痛中极等承扶屈骨端主小便不利少府三里主小便不利癃隂陵泉主心下满寒中小便不利包肓等石门关元隂交中极曲骨主不得小便京门主溢饮水道不通溺黄太冲治腰引小便痛小便不利状如淋㿉疝小腹肿溏洩遗溺隂痛靣目苍色胷脇支满足寒大便难水道治膀胱寒三焦热小便不利会隂治小便难窍中热皮痛隂端寒冲心横骨治腹胀小便难隂器纵伸痛隂包至隂隂陵泉地机三隂交治小便不利箕门治小便不通隂谷治烦逆溺难小腹急引隂痛股内亷痛五里治肠中满热闭不得溺行间治溺难有人小便淋澁不通甚以为苦予令摘王不留行叶研细煎服即愈小便五色肾俞主小便难赤浊骨寒热前谷委中主尿赤难上亷下亷主小便难黄凡尿青取并黄取俞赤取荥白取经黑取合承浆主小便赤黄或时不禁完骨小肠俞白环俞阳纲膀胱俞主小便赤黄中管主小肠有热尿黄关元主肾病气癃尿黄京门照海主尿黄水道不通太陵主目赤小便如血关元主伤中尿血太陵治小便如血关元治溺海下管疗小便赤隂交治脐下热小便赤气痛如刀搅作块如覆杯隂硚疗尿黄水小腹热咽干下云疗小便难小肠俞治小便赤澁小肠𦂳急大谿关元白环俞疗小便黄小肠俞治小便赤澁淋小腹痛膀胱俞治小便赤澁遗溺隂生疮少气胫寒拘急不得屈伸上亷治小便难赤黄太谿兊端隂谷下亷治溺黄䰟门治小便赤黄关元秩边气海阳纲治小便赤澁下脘治小便赤大敦主尿血灸三壮小便有五色惟赤白色者多赤色多因酒得之宜服本事方清心丸白色乃下元冷宜服补药着灸肾俞关元小肠俞膀胱俞等皆要穴也近有患小便出血者人敎酒与水煎苦荬菜根服即愈治梦遗失精虚劳尿精灸第七椎两旁各三十壮或曲泉百壮虚劳白浊灸脾俞百壮或三焦俞肾俞章门各百壮梦失精小便浊难灸肾俞百壮梦泄精灸中封五十男子梦与人交精泄灸三隂穴五十失精隂缩灸中封五十隂痛溺血精出灸列缺俞五十失精五藏虚竭灸曲骨端五十失精隂缩茎痛灸大赫三十失精膝胫痛冷灸曲泉百壮腰嵴冷疼溺浊灸脾募百壮白浊漏精灸大椎骨尾龟骨并中间共三穴以绳量大椎至尾龟骨折中取中间穴太冲中封地机主精不足中极蠡沟漏谷承扶至隂主小便不利失精志室治失精小便淋然谷主精溢䯒痠不能久立足一寒一热行间治溺难白浊寒疝小腹肿肾俞治溺血便浊出精膏肓俞治梦失精至隂曲泉中极治失精志室治下肿失精梦泄精灸三隂交二七壮梦断神良虚劳尿精阳陵泉或隂陵泉随年壮或十椎十九椎旁三十壮耳聋腰痛失精食少膝以下清云云当灸京门五十壮十四椎百壮五藏论曰心有三孔藏精汁三合则人之遗漏其因于心乎心动则遗漏从之欲免此患要养其心使不动可也其次则邪念或起必蚤抑之至㳺居士云不愁念起只恐觉迟是也服药鍼灸斯为下矣然犹愈于不为也大便不通大钟中窌石门承山太冲中管太谿承筋主大便难崑崙主不得大便肓俞主大便干腹中切痛石关主大便闭塞气结心坚满承山太谿治大便难大钟石关治大便祕澁肓俞治大便燥中注治小腹有热大便坚燥不利太白治腰痛大便难太冲治足寒大便难石关膀胱俞疗腹痛大便难大便难灸七椎旁各一寸七壮又承筋三壮大便不通大敦四壮大便闭塞气结心坚满石门百壮腹中有积大便祕巴豆肉为饼置脐中灸三壮即通神效耆域宻兊治大便祕大小便不通丰隆主大小便澁难长强小肠俞主大小便难淋癃包肓主癃闭下重大小便难水道主三焦约大小便不通营冲四穴主大小便不利太谿主大便难尿黄中注浮郄主小腹热大便坚白环俞扶承大肠俞治大小便不利会隂治不得大小便浮郄治小肠热大肠结膀胱俞疗大小便难尿赤交信疗大小便难一卒伤寒大小便不通予与五苓散而皆通五苓固利小便矣而大便亦通者津液生故也或小便通而大便尚不通宜用蜜九道之小便不禁承浆主小便不禁关元涌泉主小便数少府主隂暴痛遗尿关门中府神门主遗尿隂陵泉阳陵泉主失禁遗尿不自知太冲主女遗尿关门治遗溺善满箕门通里大敦膀胱俞太冲委中神门治遗溺隂包治遗溺不禁遗溺灸阳陵泉或足阳明各随年遗溺失禁出不自知灸隂陵泉随年小便失禁灸大敦或行间七壮尿床灸脐下横文七壮妇人遗尿灸横骨七壮小儿遗尿灸脐下寸半随年又灸大敦三壮曲泉隂谷隂陵泉复熘大便不禁大肠俞次窌主大小便利阳纲主大便不节肠鸣泄注小便赤黄承扶主尻中肿大便直出隂胞有寒小便不利屈骨端主大便泄数小便不利并灸天枢丹田主泄利不禁小便绞痛关元疗洩痢虚胀小便难䰟门治大便不节老小大便失禁灸两足大指去甲一寸三壮又灸大指岐间各三壮三里主霍乱遗失大便不禁病亦惙矣神阙石门丹田屈骨端等皆是穴处宜速灸之予顷患脾泄医谓有积以冷药利之大便不禁服镇灵丹十余丸午夜各数丸而愈今人服此丹三五丸不效则不服是以一勺水救舆薪火也可乎哉泄泻曲泉治泄利四支不举腹结治腹寒泄利神阙治泄利不止小儿妳利不絶腹大绕脐痛气穴治妇人泄利不止阳纲治大便泄利意舎治大便滑泄梁门治大肠滑泄谷不化关门治泄利不欲食天枢治泄利食不化三焦俞治水谷不化欲泄注悬枢治水谷不化下利嵴中治温病积聚下利中髎治腹胀下利食泄脾俞治泄利膀胱俞治泄利腹痛大肠俞肾俞治洞洩食不化会阳治腹中冷气洩利不止京门治小腹急肿肠鸣洞洩髎枢引痛三间治腹满肠鸣洞洩然谷治儿洞洩关元疗腹洩不止京门然谷隂陵泉主洞泄不化肾俞章门主寒中洞泄不化京门崑崙主洞泄体痛长强主头重洞泄明下云洞洩不禁隂陵泉隐白主胷中热暴泄大肠俞主肠鸣腹䐜肿暴洩三焦俞小肠俞下窌意舎章门主肠鸣腹胀欲泄注会阳主腹中有寒泄注肠澼便血束骨主肠澼泄天枢主冬月重感于寒则泄当脐痛肠胃间游气切痛若心腹痛而后泄此寒气客于肠间云云灸关元百壮服当归缩砂汤泄泻宜先灸脐中次灸关元等穴飱泄中窌主腹胀飱泄下亷治小腹痛飱洩次指间痛脣干涎出不觉不得汗出毛髪焦脱肉少气胃中热不嗜食上亷治飱洩隂陵泉主妇人飱泄素问言春伤于风夏必飱泄茍知伤于风而得之则药自可治虽不着艾未为害也本事方云飱泄者食谷不化也春时木旺肝生风邪淫于脾经至夏引冷当风故多飱泄宜芎䓖丸芎䓖神曲白术附子等分细末煳圆梧子大每服三五十丸米饮下治脾湿而泄者万无不中其用芎除湿有理故载于此溏泄三隂交治溏洩食不化地机治溏洩地机主溏瘕腹痛藏痹太冲等主溏泄予尝患痹疼既愈而溏利者久之因灸脐中遂不登溷连三日灸之三夕不登溷若灸溏泄脐中第一三隂交等穴乃其次也本事方云一亲每五更初必溏痢一次者数月有人云此名肾泄肾感隂气而然服五味子散愈其论溏利有理故附载之予旧患溏利每天晓必如厠人敎赎豆附丸服即愈其方不可得也他年再患此只用姜煎附子加豆蔲服愈痢素问言泄痢有五种一曰胃泄饮食不化而色黄胃与脾合故黄也二曰脾泄腹胀而注泄无休又上逆呕此为寒热之患也三曰大肠泄食毕肠鸣切痛而痢白色大肠与肺合故白也四曰小肠泄身瘦而便脓血小肠与心合心主血也五曰大瘕泄里急后重数至圊不能便茎中痛此肾泄也诸家方有二十余种此唯言五种葢举其纲也必用方亦有赤白疳蛊之别其大槩则藏府寒也廪丘公所谓诸下悉寒是也数予治人痢惟与以镇灵丹无有不效或未效更加丸数则效矣若蛊利则用栢叶黄连煎服诸痢惟耆域方用厚朴樱粟殻末最佳后人又加木香黄连陈皮等分甘草拌之黄谷叶数片姜枣乌梅水煎予尝用之验故载于此然痢本无恶证而有患此而死者或者世医以痢为热病多服冷药故也若其急难亦当灼艾不可专用药云复熘主肠澼便脓血泄痢后重腹痛如痓状交信主泄痢赤白漏血太冲曲泉主溏泄痢注下血小肠俞主泄痢脓血五色重下肿痛丹田主泄痢不禁小便绞痛关元大谿主泄痢不止脾俞主泄痢不食食不生肌五枢主妇人赤白里急瘈瘲曲泉治泄水下利脓血中膂俞治肠冷赤白痢膀胱俞疗泄痢腹痛嵴俞疗温病积聚下痢关元疗洩痢小儿痢下赤白秋末脱肛每厠腹痛不可忍灸十二椎下节间名接嵴穴一壮黄帝疗小儿疳痢脱肛体瘦渴饮形容瘦悴诸药不差灸尾翠骨上三寸骨陷间三壮岐伯云三伏内用桃水浴孩子午正时当日灸之用青帛拭似见疳虫随汗出神效小儿伏深冷痢不止灸脐下二寸三寸间动脉中三壮妇人水洩痢灸气海百壮泄痢食不消不作肌肤灸脾俞随年壮泄注五利便脓重下腹痛灸小肠俞百壮泄痢不禁小腹绞痛灸石门百壮久痢百治不差灸足阳门下一寸高骨上陷中去大指岐三寸随年又脐中二三百壮又关元三百赤白下灸穷骨多为佳四支不举多汗洞痢灸大横随年痢暴下如水云云气海百壮便血复熘太冲等会阳主便血下亷幽门太白治洩利脓血太白治吐洩脓血小肠俞治大便脓血出下髎治大便下血腹哀治大便脓血千又云寒中食不化腹痛劳宫治大小便血陆氏续集验方治下血不止量脐心与嵴骨平于嵴骨上灸七壮即止如再发即再灸七壮永除根本目覩数人有效予尝用此灸人肠风皆除根本神效无比然亦须按其骨突处痠疼方灸之不疼则不灸也但便血本因于肠风肠风即肠痔不可分而为三或分为三而治之非也痔长强治肠风下血五种痔疳蚀下部此痔根本是冷谨冷食房劳明下云疗久痔会隂治谷道瘙扰久痔相通者死会阳治久痔小肠俞治五痔疼秩边治五痔发肿复熘治血痔洩后肿飞扬治野鸡痔承山治久痔肿痛扶承治久痔尻脽肿大便难隂胞有寒小便不利千云疗五种痔泻鲜血尻脽中肿大便难小便不利气海俞疗痔病泻血飞扬主痔篡伤痛商丘复熘主痔血泄后重劳宫主热痔承筋承扶委中阳谷主痔痛掖下肿商丘主痔骨蚀支沟章门主马刀肿瘘絶骨主瘘马刀掖肿侠谿阳辅太冲主掖下肿马刀瘘天突章门天池支沟王漏天突天牕主漏颈痛长强疗下漏灸痔法疾若未深尾闾骨下近谷道灸一穴便可除去如传信方先以经年槐枝煎汤洗后灸其上七壮大称其验如本草只以马蓝菜根一握水三碗煎碗半乘热以小口瓦器中熏洗令肿退于元生鼠妳根上灸如患深用汤洗未退易汤洗令消然后灸觉火气通至胷乃效病虽深至二十余壮永絶根本以竹片䕶四边肉仍于天色寒凉时灸忌毒物千金灸漏更有数穴肠风嵴端穷骨名龟尾当中灸三壮治肠风泻血即愈须颠倒身方灸得久冷五痔便血嵴中百壮何敎授汤簿有此疾积年皆一灸除根汤簿因传此法后观灸经此穴疗小儿脱肛泻血葢岐伯灸小儿法也后人因之以灸大人肠风泻血尔葢大人小儿之病初不异故也五痔便血失屎长强治肠风下血肠风药甚衆多不作效何也本草衍义曰肠风乃肠痔茍知其为痔而治之无不效矣若灸肠风长强为要穴云近李仓肠风市医以杖量脐中于嵴骨当脐处灸即愈予因此为人灸肠风皆除根肠澼复熘束骨会阳主肠澼中都治肠澼㿉疝小腹痛四满治肠澼切痛结积留饮澼囊胷满饮食不消灸通谷五十壮大肠俞主风腹中雷鸣大肠灌沸肠澼洩痢食不消化小腹绞痛腰嵴疼强大小便难不能饮食灸百壮三报之诸结积留饮澼囊胷满饮食不消通谷五十壮又胃管三百三报之第十五椎名下极俞主腹中疾腰痛膀胱寒澼饮注下随年壮会阳主腹中有寒泄注肠澼便血束骨主肠澼泄膺牕主肠鸣泄注阳纲主大便不节小便赤黄肠鸣泄注三焦俞小肠俞下窌意舎章门主肠鸣腹胀欲泄注肠痛太白主肠痛陷谷等主肠痛商曲治肠切痛建里疗肠中疼呕逆上气心痛身肿气冲治肠中之热肠痛亦多端若疼甚者乃肠痈急宜服内补十全散等药其他宜随证灸之有老妪大肠中常若里急后重甚苦之自言人必无老新妇此竒疾也为按其大肠俞疼甚令归灸之而愈肠痈为病小肠重小便数似淋或绕脐生疮或脓从脐出大便出脓血屈两肘正灸肘头鋭骨各百壮则下脓血止差胡权内补十全散治肠痈神效肠鸣不容治腹虚鸣三间主胷满肠鸣胃俞主腹满而鸣脐中主肠中常鸣上冲于心天枢主腹胀肠鸣气上冲胷隂都主心满气逆肠鸣太白公孙大肠俞三焦俞等主肠鸣隂交主肠鸣濯濯有如水声上亷主肠鸣相追逐漏谷主肠鸣强欠心悲气逆膺牕主肠鸣泄注陷谷温熘漏谷复熘阳纲主肠鸣而痛下窌主妇人肠鸣注泄胷脇胀肠鸣切痛太白主之三里三间京门关门三隂交陷谷一水分神阙承满温熘三焦俞大肠俞胃俞天枢治肠鸣章门治肠鸣盈盈然食不化胁痛不得卧烦热口干不嗜食胷脇支满喘息心痛腰痛不得转侧上亷治肠鸣气走疰痛商丘治腹胀肠鸣不便脾虚令人不乐身寒善太息心悲气逆复熘治腹雷鸣肾俞疗腹痛雷鸣承满疗肠鸣腹胀上喘气逆阳纲疗食饮不下腹中雷鸣腹满䐜胀大便洩消渴身热靣目黄不嗜食怠惰千云主肠鸣三焦俞疗腹胀肠鸣肠中雷鸣相逐痢下灸承满五十壮天枢主腹胀肠鸣气上冲胷不能久立腹痛濯濯冬日重感于寒则泄食不化嗜食身肿夹脐急腹中雷鸣灸太冲无限壮数脱肛百会疗脱肛下云疗大人小儿脱肛铜云治小儿脱肛久不差岐伯疗小儿脱肛泻血秋深不较灸龟尾一壮嵴端穷骨也黄帝灸小儿疳痢脱肛小儿痢下脱肛小儿脱肛灸顶上旋毛中三壮即入或尾翠骨三壮或脐中随年寒冷脱肛灸翠骨七壮立愈神效脐中随年横骨百壮或龟尾七壮人有小女患痢脱肛予传得一方用草茶叶一握姜七片令煎服而愈然不知其方所自来也后閲坡文始知生姜㕮咀煎茶乃东坡治文潞公痢之方也故附于此霍乱转筋凡霍乱头痛胷满唿吸喘鸣穷窘不得息人迎主之巨阙关冲支沟公孙隂陵泉主霍乱太隂大都金门仆叅主厥逆霍乱太白主霍乱逆气鱼际主胃逆霍乱承筋主霍乱胫不仁承筋仆叅解谿隂陵泉治霍乱金门仆叅承山承筋转筋霍乱承山治霍乱转筋大便难金门治霍乱转筋曲泉悬钟阳辅京骨胃俞治筋挛仆叅窍隂至隂解谿丘墟治转筋髀关治筋络急浮郄治小肠热大肠结股外胫筋急髀枢不仁曲池治筋缓捉物不得挽弓不开屈伸难风臂肘细无力中渎治寒气客于分肉间痛攻上下筋痺不仁承筋治寒搏转筋支肿大便难脚腨痠重引小腹痛委中附阳承山疗筋急张仲文灸脚筋急岐伯疗脚转筋发不可忍者灸脚踝上一壮内筋急灸内外筋急灸外解谿主膝重脚转筋湿痺窍隂主四支转筋大渊主眼青转筋乍寒乍热缺盆中相引痛丘墟主脚急肿痛战掉不能久立附筋足挛委中委阳主筋急身热肝俞主筋寒热痉筋急手相引心俞肝俞主筋急手相引转筋入腹痛欲死者使四人捉手足灸脐左边二寸十四壮千云脐上一寸十四壮转筋灸涌泉六七壮转筋四厥灸乳根黑白际一壮若手足厥冷三隂交二七壮霍乱已死有暖气者承筋七壮起死人又盐内脐中灸二七壮腰背不便转筋急痺筋挛二十一椎随年转筋在两臂及胷中灸手掌白肉际七壮又灸亶中中府巨阙胃管尺泽并治筋拘头足皆愈腹胀转筋脐上一寸二七壮人有身屈不可行亦有膝上肿疼动不得予为灸阳陵泉皆愈已救百余人矣神效无比转筋十指挛急不得屈伸灸脚外踝骨上七壮霍乱吐泻凡霍乱泄出不自知先取太谿后取太仓之原三里主霍乱遗矢失气期门主霍乱泄注尺泽主呕泄上下出脇下痛太白主腹胀食不化喜呕泄有脓血关冲治霍乱胷中气噎不嗜食臂肘痛不举人迎治吐逆霍乱胷满喘唿不得息期门治胷中烦热贲豚上下目青而呕霍乱洩利腹坚硬大喘不得卧脇下积气上腕治霍乱吐利身热汗不出隐白治吐洩中腕治霍乱出洩不自知支沟天枢治呕吐霍乱太白治气逆霍乱腹痛又吐洩脓血隂郄治心痛霍乱胷满上管治霍乱心痛不可卧吐利巨阙治胷脇满霍乱吐利不止困顿不知人吐逆霍乱吐血灸手心主五十壮凡霍乱先心痛及先吐灸巨阙七壮若先腹痛太仓二七壮若先下利灸大肠募男左女右若吐下不禁两手脉疾数灸蔽骨下三寸又脐下三寸各七十壮若下不止太都七壮若泄利伤烦欲死慈宫二七壮霍乱吐泻尤当速治宜服来复丹镇灵丹等药以多为贵尤宜灸上管中腕神阙关元等穴若水分穴尤不可缓盖水谷不分而后泄泻此穴一名分水能分水谷故也或兼灸中管穴须先中管而后水分可也呕吐胃俞主呕吐筋挛食不下商丘主脾虚令人病寒不乐好太息多寒热喜呕商丘幽门通谷主喜呕阳陵泉主呕宿汗心下澹澹天容主欬逆呕沫曲泽主逆气呕涎维道主呕逆不止大钟太谿主烦心满呕絶骨主病热欲呕俞府灵墟巨阙率谷神藏主呕吐胷满胃俞肾俞石门中庭等少商劳宫主呕吐隐白主鬲中呕吐不欲食魂门阳关主呕吐不住多涏巨阙胷堂主吐食鬲俞主吐食又灸章门胃管鱼际疗膈虚食欲呕身热汗出唾呕吐血唾血中庭疗呕吐云门疗呕逆神藏灵墟治呕吐胷满承光大都治呕吐太冲治呕逆发寒大钟治呕逆多寒劳宫治气逆呕哕维道治呕逆不止三焦不调水肿不嗜食上髎治呕逆鬲关治呕哕多涏唾率谷治呕吐不止肺俞治上气呕吐玉堂治呕吐寒痰上气心俞治呕吐不下食中庭腧府意舎治呕吐鬲俞治欬逆呕逆鬲胃寒痰食饮不下胷满支肿脇痛腹胀胃腕暴痛胆俞治呕则食无所出魄户治呕吐烦满亶中治吐涎太谿治呕吐口中如胶善噫颅𩕄治小儿呕吐涎沫瘈脉治小儿呕吐洩利筑宾少海治呕吐涎沫亷泉疗喘息呕沫筑宾疗呕吐不止幽门疗善吐食饮不下兼唾多吐涎干哕呕沫上管疗呕吐食不下腹胀气满心忪惊悸时吐呕血腹㽲痛痰多吐涎小儿吐乳灸中庭一壮粥食汤药皆吐不停灸间使吐逆呕不得食灸心俞百壮或胷堂百壮或巨阙五十呕吐宿汁吞酸灸日月百壮三报或盐半斤炒故帛裹就热熨痛处主呕吐若心腹痛而呕此寒热客于肠胃云云灸中腕三焦俞主饮食吐逆隐白疗呕吐太白治呕吐三焦俞治吐逆干呕极泉侠白治心痛干呕烦满通谷疗干呕无所出又治劳食饮隔结胆俞疗胷脇支满呕无所出口舌干饮食不下幽门疗干哕干呕不止粥食汤药皆吐不停灸手间使三十壮若四厥脉沈絶不至灸便通此起死法干呕灸心主尺泽亦佳又灸乳下一寸三十壮霍乱干呕间使七壮不差更灸千金言生姜乃呕家圣药有此疾者蚤上宜多用生姜泡汤服或煨或生嚼或取自然汁入酒服皆效隐白主腹满喜呕干呕灸心主尺泽佳又乳下一寸三十壮凡哕令人惋恨噫蠡沟主数噫恐悸气不足陷谷主腹大满喜噫鸠尾主噫喘胷满欬呕少海主气逆唿吸噫哕呕劳宫主气逆噫不止欬唾噫善欬气无所出先取三里后取太白章门大敦主哕噫又灸石关太谿治善噫蠡沟治数噫神门治数噫恐悸陷谷期门治产后善噫太渊治噫气上逆少商治烦心善哕心下满汗出而寒欬逆太渊治善哕呕温熘治伤寒哕逆噫哕鬲中气闭寒灸腋下聚毛下附肋宛宛中五十壮噫哕呕逆灸石关百壮伤寒呕哕巨阙主伤寒烦心喜呕甲云王心腹胀噫烦热善呕鬲中不利间使主热病烦心喜哕胷中澹澹温熘主伤寒寒热头痛哕衂百会主汗出而呕痉商丘主寒热好呕大椎主伤寒热盛烦呕肾俞主头身热赤欲呕劳宫主热病烦满欲呕哕曲泽主伤寒逆气呕唾必用方论哕者俗云克逆也鍼灸者当以此求之若气自腹中起上筑咽喉逆气连属不能出或至数十声上下不得喘息此由寒伤胃腕肾气先虚逆气上乘于胃与气相倂不止者难治谓之哕宜茱萸丸灸中腕关元百壮未止灸肾俞百壮唾中府治欬唾浊涕库房治多唾浊沫脓血周荣治欬唾稠脓少商治腹满唾沫百会治唾沫石关治多唾呕沫库房治肺寒欬嗽唾脓幽门治呕沫吐涏喜唾石关治嵴强不开多唾日月治多唾天井治心胷痛欬𠻳上气吐脓不嗜食紫宫治吐血及唾如白胶曲泽主伤寒逆气呕唾名医贾祐録云积主藏病聚主府病积者是饮食包结不消聚者是伏痰结而不化痰伏在上鬲主头目眩痛多自涎唾或致潮热用平胃散乌金散治之其论有理故载之胃痛鱼际疗胃气逆分水治胃胀不调铜云胃虚胀不嗜食鬲俞治胃腕暴痛下管治腹胃不调腹痛肾俞主胃寒胀胃俞治胃中寒水分治胃虚胀三里治胃中寒心腹胀满胃气不足恶闻食臭肠鸣腹痛食不化下廉悬钟治胃热不嗜食心俞疗胃中弱食不下太渊疗胃气上逆唾血治胃补胃胃俞百壮胃寒不能食食多身瘦肠鸣腹满胃胀胃热三里三十壮反胃食即吐上气灸两乳下各一寸又脐上一寸二十壮又内踝下三指稍斜向前穴三壮反胃凡食饮不化入腹还出先取下管后取三里泻之章门主食饮不化入腹还出中庭中府主鬲寒食不下呕吐还出又主呕逆吐食不得出中庭疗胷脇支满心下满食不下呕逆吐食还出三里疗胃气不足反胃胃俞疗吐食意舎疗吐食不留住吐逆食不住胃管百壮吐呕逆不得下食今日食明日吐灸鬲俞百壮有人久患反胃予与镇灵丹服更令服七气汤遂能立食若加以着艾尤为佳也有老妇人患反胃饮食至晚即吐出见其气绕脐而转予为㸃水分气海并夹脐边两穴他归只灸水分气海即愈神效食不下魂门治饮食不下腹中雷鸣三焦俞治吐逆饮食不下胃仓意舎鬲关治食饮不下胃俞主呕吐筋挛食不下大肠俞周荣主食不下喜饮中庭中府主鬲寒食不下阳纲期门少商劳宫主饮食不下三焦俞主伤寒头痛食不下心俞治胃弱食饮不下鬲俞治鬲寒食饮不下腹脇满胃弱食少嗜卧怠惰不欲动身温不能食千云主吐食阳纲治食不下腹中雷鸣大小便下节黄水紫宫中庭胆俞治饮食不下三里大肠俞三隂交下腕三焦俞悬枢梁门治谷不化天枢志室肾俞治食不化腹哀治寒中食不化三焦俞治水谷不消腹胀腰痛吐逆腹哀太白主食不化凡食饮不化入腹还出先取下管后取三里泻之石门主不欲食谷入不化天枢厉兊内庭主食不化不嗜食夹脐痛章门主食饮不化上管中管主寒中伤饱食饮不化中庭治胷脇满食不下胃管三焦俞主小腹积聚坚大如盘胃胀食不消志室疗食不下太白公孙主食不化中府胃仓承满鱼际周荣治食不下中管三隂交治食不化不能食然谷治脑痛不能食丰隆主不能食中极主饥不能食胃俞主呕吐筋挛食不下不能食维道主三焦有水气不能食鬲俞主伤寒嗜卧怠惰不欲动身湿不能食石门主不欲食谷入不化率谷主醉酒风热发不能饮食呕吐少商疗不能食腹中气满喫食无味分水疗不能食胃俞疗烦满吐食腹胀不能食下云疗胃中寒气不能食胷脇满身瘦不能食胷满鬲上逆气闷热灸大肠俞二七壮小儿减之三里疗腹满不能食胃气不足反胃不嗜食凡不嗜食刺然谷多见血使人立饥隐白然谷脾俞内庭主不嗜食天枢厉兊内庭主食不化不嗜食夹脐急中封主身黄有微热不嗜食章门主食饮不化入腹还出热中不嗜食苦吞而闻食臭伤饱身黄酸疼羸瘦肺俞治上气呕吐支满不嗜食胃俞脾俞治腹痛不嗜食地机隂陵泉水分幽门小肠俞治不嗜食下腕治六府气寒不嗜食下廉悬钟治胃热不嗜食隂硚疗病饥不欲食悬钟疗腹满中焦客热不嗜食又云心腹胀满胃热不嗜食阳纲疗不嗜食分水治胃虚胀不嗜食不嗜食有数端有三焦客热不嗜食有胃热不嗜食有胃寒不嗜食有六府气寒不嗜食固当随证用药治之而针灸者亦当知补泻之法可也史记阳虚侯病甚衆医皆以为蹙太仓公诊脉以为痺根在右脇下大如覆杯令人喘逆气不能食病得之内即以火齐粥且饮六日气下即令更服圆药出入六日病已然则人之不能食亦有患痺而得者槩曰胃有寒热则不可也扁鹊曰凡人心风灸心俞肝俞主心风腹胀满食不消化四支羸露不欲食曲泉主不嗜食见无子食气三里治食气恶闻食臭大杼治食气百会少商疗喫食无味凡身重不得食食无味心下虚满时时欲下喜卧皆针胃管太仓服建中汤及平胃丸有鑚胃丸温中开胃病人覻饮食不得三五服即思食破故纸半两肉荳蔲四枚为末蒸枣肉丸梧子大空心米饮三十丸食多脾俞治食饮多身瘦肾俞疗食多身瘦胃俞肾俞主胃中寒胀食多身瘦脾俞大肠俞主食多身瘦舎姪偶食罢即饥再食又饥自碎生姜浓泡二碗服愈疟千金云夫疟皆生于风夏伤于暑秋为㾬疟疟有数名先寒后热曰寒疟先热后寒曰温疟热而不寒曰瘅疟多寒曰牡疟久不差曰劳疟时行后变成疟曰瘴疟病结为症瘕曰疟母以至肝肺脾肾心胃亦皆有疟或每日发或间日发或作稍益晏或作日益早素问千金等方论之详矣治疟之方甚多惟小金丹为最佳予尝以予人皆效然人岂得皆有此药哉此灸之所以不可废也乡居人用旱莲草椎碎寘在手掌上一夫当两筋中以古文铙压之系之以故帛未久即起小泡谓之天灸尚能愈疟况于灸乎故详着之譩譆治温疟寒疟下云疗疟久不愈腰俞中管治温疟痎疟鬲俞命门太溪疗痎疟隂硚治暴疟上亷治寒疟三间治疟寒热脣口干身热喘目急痛至隂治疟发寒热头重烦心液门合谷陷谷天池治寒热㾬疟偏厯治发寒热疟久不愈目视䀮䀮大椎治㾬疟久不愈少府治痎疟久不愈者烦满少气悲恐畏人臂酸掌热手握不伸陶道治痎疟寒热洒浙命门治寒热痎疟腰腹相引痛足临泣治疟日西发疗小儿疟久不愈灸足大指次指外间陷中各一壮太谿照海中渚治久疟丘墟治久疟振寒陷谷治疟中封治痎疟色苍苍振寒小腹肿食怏怏绕脐痛足逆冷不嗜食身体不仁液门治痎疟寒热目眩头痛暴得耳聋腕骨治痎疟头痛烦闷商阳治寒热痎疟口干明下云治疟口干譩譆中腕白环俞治温疟上髎偏厯治寒热疟三间治寒疟脣焦口干气喘脾俞治痎疟寒热有人患久疟诸药不效或敎之以灸脾俞即愈更一人亦久患疟闻之亦灸此穴而愈盖疟多因饮食得之故灸脾俞作效内庭厉兊公孙治寒疟不嗜食京骨治疟寒热喜惊不欲食神门治疟心烦甚欲得饮冷恶寒则欲处温中咽干不嗜食合谷阳谿后谿阳池隂都治身寒热疟病心下烦满气逆天枢治寒疟列缺治寒疟呕沫善笑纵脣口少商治痎瘥振寒腹满唾沫脣干引饮不下膨膨手挛指痛寒慄鼓颔喉鸣经渠治疟寒热胷背拘急胷满膨膨大椎腰俞治温疟痎疟大杼疗疟颈项强不可俛仰头痛振寒前谷风池神道百会治痎疟上星治痎疟振寒热汗不出偏厯主风疟汗不出少泽复熘崑崙主疟寒汗不出冲阳主疟先寒洗淅甚久而热热去汗出然谷崑崙主疟多汗甲云主疟多汗腰痛不可俛仰目如脱项如㧞列缺后谿少泽前谷主疟寒热太泉太谿经渠主疟欬逆心闷不得卧寒热大陵腕骨阳谷少冲主乍寒乍热疟天枢主疟振寒热盛狂言太钟主疟多寒少热甲云疟闷呕甚热多寒少欲闭户而处寒厥足热商丘主寒疟腹痛少海主疟背振寒甲云项痛引肘掖腰痛少腹四支不举阳谿主疟甚苦寒欬呕沫厉兊内庭主疟不嗜食恶寒少商主疟振慄鼓颔商丘神庭上星百会完骨风池神道掖门前谷光明至隂大杼主痎疟热隂都少海商阳三闲中渚主疟身热列缺主疟甚热阳谷主疟脇痛不得息侠谿主疟足痛冲阳束骨主疟从脚胻起阳谷主疟脇痛不得息飞扬主狂疟头眩痛痉反折温熘主疟靣赤肿天井主疟食时发心痛悲伤不乐天府主疟病譩譆支正小海主风疟三里陷谷侠谿飞扬主痎疟少气大附子一枚炮末姜两半取自然汁丸如小豆大每十五丸空心热酒吞下老少加减川客治疟只二三服皆愈云兼治脾胃愈于姜附汤故附此脾疼府舎治疝癖脾中急痛循胁上下抢心腹满积聚厥气两乳商丘治脾虚令人不乐三隂交治脾病身重予尝久患脾疼服治脾药反膨胀不得已依耆域方用面裹火炮蓬莪茂末水与酒醋煎服立愈已而告人人亦云高良姜末米饮调服亦作效后郑敎授传一方云草果延胡索苓脂并没药酒调三两钱一似手拈却草果子五苓脂四味等分为末此亦平稳药也有此疾者宜服之或不吐不泻心中疼甚日轻夜甚者用干盐梅并茶煎服神效若灸者宜上管中管下管脾俞三隂交等穴鍼灸资生经卷三鍼灸资生经卷四钦定四库全书鍼灸资生经卷四心痛凡心实者则心中暴痛虚则心烦惕然不能动失智内关主之凡卒心痛汗岀刺大敦出血则已心俞亶中通谷巨阙太仓神府郄门曲泽大陵主心痛期门长强天突侠白中冲主心痛短气尺泽主心痛彭彭然心烦乱闷少气不足息然谷主心如悬少气不足以息心闷痛上气牵引小肠灸巨阙二七壮肾俞复熘大陵云门主心痛如悬间使主心悬如饥支沟太谿然谷主心痛如锥刺甚者手足寒至节者死行间主心痛色苍苍然如死灰状终日不得太息鸠尾主心寒胀满不得食息贲唾血厥心痛善哕心疝太息中管主心痛难俛仰临泣主胸痺心痛不得反侧腹结行间主痛抢心通里主卒痛烦心心中懊憹数欠频伸心下悸悲灵道主心痛悲恐相引瘈瘲建里主心痛上抢心不欲食章门主心痛而呕太泉主心痛肺胀胃气上逆鸠尾主心寒胀满不得食大都太白主暴泄心痛腹胀心痛尤甚上管主心痛有三虫多涎不得反侧不容期门主心切痛喜噫酸少冲主心痛而寒商丘主心下有寒痛胸痺心痛天井临泣主之或灸亶中百壮亶中天井主胸心痛心腹诸病心痛灸大仓肝俞心腹胸满痞痛灸肝俞中管治心痛建里疗心痛鬲俞治心痛周痺足临泣治心痛周痺痛无常处鱼际疗心痺荆妇旧侍亲疾累日不食因得心脾疼发则攻心腹后心痛亦应之至不可忍则与儿女别以药饮之疼反甚若灸则徧身不胜灸矣不免令儿女各以火鍼微刺之不拘心腹须臾痛定即欲起矣神哉治心腹冷痛玉抱肚法鍼砂四两炒似烟出入白矾半两碙砂粉霜各半钱新水拌匀微湿以皮纸贴安懐中候热发寘脐中气海石门关元穴大补本元或寘其他冷处汗出立差此药燥则不热再以新水拌再热可用十余次如药力尽却曝干再入矾等依旧热舍弟叔浩传一方只用鍼砂泥矾功效亦同岂以碙砂粉霜价不亷而不用耶予旧患心脾发则疼不可忍急用瓦片寘炭火中烧令通红取出投米醋中漉出以纸三二重裹之置疼处稍止冷即再易耆旧所传也后阅千金方有云凡心腹冷痛熬盐一半熨或熬蚕沙烧塼石蒸熨取其里温煖止或蒸土亦大佳始知予家所用盖出千金方也他日心疼甚急灸中管数壮觉小腹两边有冷气自下而上至灸处即散此灸之功也本事方载王思和论心忪非心忪也胃之大络名曰建里络胸鬲及两乳间虚而有痰则动更须臾发一阵热是其证也审若是又当灸建里矣但不若中管为要穴云灵道治心痛悲恐相引瘈瘲肘挛暴瘖不能言侠白治心痛干呕烦满极泉治心痛干呕太渊治心痛唾血振寒咽干狂言口僻阴郄中冲治心痛烦满舌强厥阴俞神门临泣治心痛龂交治面赤心烦痛天井治心胸痛下管治心痛不可忍外陵治心如悬下痛大陵上管治心痛不可忍章门治喘息心痛涌泉建里治心下痛不欲食幽门治女子心痛逆气善吐食不下期门治产余疾食不下胸脇满心切痛善噫巨阙疗凡心痛有数种冷痛痐虫心痛蛊毒霍乱不识人铜云治蚘虫心痛蛊毒中管治心匿不能食反胃霍乱心痛曲泽督俞鬲俞疗心痛涌泉疗心痛不嗜食少冲疗卒心痛心俞疗寒热心痛背相引痛胸满闷欬嗽不得息烦心多涏巨阙疗心痛不可忍呕血烦心张仲文疗卒心痛不可忍吐冷酸水及元藏气灸足大指次指内横文中各一壮炷如小麦立愈心懊憹憹微痛烦逆灸心俞百壮心痛如锥刀刺气结灸鬲俞七壮心痛冷气上灸龙颔百壮在鸠尾头上行一寸半不可刺心痛恶气上脇急痛灸通谷五十壮在乳下二寸心痛暴绞急絶欲死灸神府百壮在鸠尾正心有忌心痛暴恶风灸巨阙百壮心痛坚烦气结灸太仓百壮心痛灸臂腕横文三七壮又灸两虎口白肉际七壮肾心痛先取京骨昆崙发鍼不已取然谷胃心痛取大都太白脾心痛取然谷太谿肝心痛取行间太冲肺心痛取鱼际太渊心痛不可按烦心巨阙主之心痛有三虫多涎不得反侧上管主之心痛身寒难以俛仰心疝冲冒死不知人中管主之心痛如鍼锥刺然谷及太谿主之心腹中卒痛石门主之行间阴郄主心痛间使治卒心痛多惊喑不得语咽中如鲠曲泽治心痛善惊郄门治心痛衂血呕哕惊恐畏人神气不足天泉治心病胸脇支满欬逆膺背脾臂内亷痛太谿治久疟欬逆心痛如锥刺手足寒至节喘息者死心痛右九种乃心脾疼而非真心痛真心痛则朝发夕死夕发朝死如难经疏所载是已然此疾亦有所自产论尝谓产后心痛若悞以为有所伤疗之则虚极而心络寒甚传心之正经则变为真心痛此一说也巫臣以夏姬之故怨子反曰余必使汝疲于奔命以死子反于是一岁七奔命遂遇心疾而卒则又因用心而成疾矣然则如之何平居当养其心使之和平疾自不作其次则当服镇心丹之类以补养之可也若疾将作而鍼灸抑亦可以为次矣心恍惚心俞天井神道治悲愁恍惚狂惊恍惚灸足阳明狂癫恍惚灸脑户等狂言恍惚灸天枢卒中邪魅恍惚左手关后尺中阴实者肾实也若恍惚健忘目视䀮䀮耳聋怅怅善鸣刺足少阴治阴巨阙治恍惚不知人百㑹疗少心力忘前失后心神恍惚阴都疗心恍惚心惊恐曲泽治心痛善惊灵道治悲恐下亷治暴惊鱼际治心痺悲恐少冲治悲恐善惊上管治心风惊悸少府治悲恐畏人神门蠡沟巨阙治惊悸少气梁丘治大惊乳痛阴郄间使二间厉兑治多惊明下云间使疗惊悸五里治惊恐京骨大钟大陵治喜惊恐百㑹神道天井液门治惊悸通谷章门治善恐天冲治癫疾风痋牙肿善惊恐支正治风虚惊恐狂惕明下云疗惊恐悲愁郄门治惊恐畏人神庭治惊悸不得安寝脑空治脑风头痛目瞑心悸三间合谷厉兑主吐舌戾颈喜惊曲泽大陵主心下澹澹喜惊通里主心下悸明下云疗悲恐畏人然谷阳陵泉主心下惕恐如人将捕之大钟郄门主惊恐畏人神气不足气海阴交大巨主惊不得卧大巨主善惊厉兑主多卧好惊掖门主喜惊妄言面赤少府主数噫恐悸气不足神门主数噫恐悸不足巨阙主惊悸少气阴硚主卧惊视如见鬼解谿主瘈瘲而惊少冲主太息烦满少气悲惊行间主心痛数惊心悲不乐手少阴阴郄主气惊心痛少冲疗悲恐畏人善惊神庭疗惊不安寝曲泽疗喜惊梁丘疗大惊瘈脉疗小儿惊恐阴硚疗妇人惊悲不乐又疗大风卧惊视如见星风府疗多悲恐惊悸鸠尾疗心惊悸神气耗散儿睡中惊目不合灸屈肘横文中上三分各一壮儿睡中惊掣灸足大指次指端去爪甲如韮叶各一壮然谷主儿善惊惊怖心忪少力灸大横五十壮上管疗惊悸天井疗惊悸厉兑疗善惊或中等主悸坐不安席长强主小儿惊恐失精心喜笑神门阳谷主笑若狂劳宫大陵主喜笑不止列缺主喜笑劳宫治悲笑大陵治善笑不休阳谿治狂言喜笑见鬼水沟失笑无时节复熘劳宫治善怒鱼际疗心痺悲怒肝俞疗多怒身柱主怒欲杀人狂风骂挝斫人名热阳风灸口两吻边燕口处赤白际各一壮又阴囊缝三十壮心气心俞疗心气乱百㑹治无心力忘前失后百㑹治中风心烦惊悸健忘神道幽门列缺膏肓俞治健忘百㑹天府曲池列缺主恶风邪气泣出喜忘健忘刺足少阴心忪少力灸大横五十百㑹巨阙疗无心力上管疗心中闷委阳治失志秦承祖云中冲疗神气不足失志内关主失志通谷主心中愦愦鸠尾疗心中气闷不喜闻人语心俞疗小儿心气不足不语予旧患心气凡思虑过多心下怔忪或至自悲感慨必灸百㑹则以百㑹有治无心力忘前失后证故也心忧悲漏谷主心悲商丘治心悲灵道治悲恐神道治恍惚悲愁天井心俞神道主悲愁恍惚悲伤不乐天井主大风黙黙不知所痛悲伤不乐明下云疗惊悸悲伤大横治大风逆气多寒善悲照海治善悲不乐日月治太息善悲小腹热欲走多唾言语不正四支不收少冲治悲恐善惊少府治烦满少气悲恐畏人掌热股腋挛急胸痛手拳不伸支正疗惊恐悲愁劳宫治悲笑心俞神门解谿大陵治喜悲泣小儿夜啼上灯啼鸡鸣止者灸中指甲后一分中冲穴一壮新生儿不吮妳多啼先灸承浆七壮次灸颊车各七壮炷如雀屎间使主善悲通里主悸悲行间主心悲劳宫等主心悲百㑹等主泣出阴硚疗妇人惊恐忧主心灸絶骨母氏久病忽泣涕不可禁知是心病也灸百㑹而愈凡遇忧愁悽怆亦必灸此有此疾者不可不之信也叹息少冲主太息烦满少气悲惊行间主不得太息凡好太息不嗜食多寒热汗出病至则喜呕呕已乃衰即取公孙及井俞实则肠中切痛厥头面肿起烦心狂多饮不嗜卧虚则鼓胀腹中气满热痛不嗜食霍乱公孙主之商丘日月治太息善悲行间治太息丘墟疗胸脇痛善太息胸满膨膨心烦闷神门治疟心烦甚欲得饮冷恶寒则欲处温中咽干不嗜食心痛数噫恐悸少气不足手臂寒喘逆身热狂悲哭呕血遗溺上管治心中热烦阴都巨阙治心中烦满玉堂治烦心鱼际少商公孙解谿至阴完骨治头痛烦心阳谿治热病烦心百㑹强闲承光治烦心曲差治心中烦满汗不出完骨主风头耳后痛烦心关冲主舌卷口干心烦闷幽门治心烦闷少冲疗烦心上气紫宫疗胸脇支满痺痛骨疼食不下呕逆上气烦心玉堂疗胸满不得喘息膺痛骨疼呕逆上气烦心公孙主烦心尺泽少泽主心烦凡心虚则心烦内关主之通里主烦心巨阙心俞疗烦心太一治心烦上管疗心风惊悸不能食心中闷发哕百㑹疗心热闷心烦巨阙疗心中烦闷中腕疗心闷紫宫等主心烦曲泽疗心痛出血则心下澹澹喜惊身热烦心口干逆气唾血肘瘈瘲喜摇头清汗出不过肩曲差疗心烦心闷痛灸巨阙二七壮百㑹治心热闷絶骨治风心烦鱼际疗心痺临泣鬲俞治心痛周痺胆虚中府治胆热呕逆上气胆虚灸三阴交各二十壮嗜卧𩕄㑹百㑹疗多睡阴硚鬲俞疗嗜卧肾俞疗好独卧二间三间疗多卧喜睡厉兑疗多睡善惊脾俞疗四支烦热嗜卧怠惰四支不欲动三阳络疗嗜卧身不欲动五里太谿大钟照海二间治嗜卧鬲俞主伤寒嗜卧三阳络治嗜卧身体不欲动厉兑大敦治喜寐天井主嗜卧千金云食多身瘦名曰食晦先取脾俞后取季脇又云凡身重不得食无味喜卧皆鍼胃管太仓服建中汤平胃丸今人嗜卧与夫食罢则脾困欲卧纵不能鍼岂可不灸予与人灸中管膏肓遂皆不困故既言之不卧神庭治惊悸不得安寝气冲章门治不得卧期门治大喘不得卧太渊治欬𠻳烦怒不得卧白环俞治腰嵴冷疼不得久卧隐白天府阴陵泉治不得卧神庭疗风癎惊悸不得安寝太渊肺俞上管条口隐白疗不可卧譩譆环跳岐伯云疗卧伸缩回转不得大椎疗卧不安气海阴交大巨主惊不得卧公孙主不嗜卧攒竹等主不得卧人不得卧亦有因心气使然宜服俞山人鎭心丹此丹以酸枣仁微炒过则令人得睡故也梦魇商丘治魇梦千云主喜魇梦天牖疗夜梦颠倒面青黄无颜色右手关后尺中阴絶者无肾脉也若足逆冷上抢胸痛梦入水见鬼善魇寐黒色物来掩人上刺足太阳治阳凡魇死不得着灯火照亦不得近前急唤多杀人但痛咬其足跟及足拇指两边并多唾其面即活又灸足大指聚毛中三七壮魇不觉两足大指聚毛中三十壮有妇人夜多魇因少年侍亲疾用心所致也后服定志丸遂不常魇灸固不可废药亦不可不服也癫邪黄帝灸神邪鬼魅岐伯疗鬼神邪灸间使攒竹疗神邪鬼魅秦承祖灸狐魅神邪及癫狂病医治不差者併两手大指用软丝绳急缚灸三壮艾炷着四处半在甲上半在肉上四处尽烧一处不烧其疾不愈神效小儿胎癎妳癎惊癎依此灸一壮炷如麦阳谿仆参温熘治狂言见鬼狂邪鬼语灸天牕九壮或伏兎百壮悲泣鬼语灸天府五十悲泣邪语鬼忙歌哭灸慈门五十卒中邪魅恍惚振噤灸鼻下人中及两手足大指爪甲本节令艾丸半在爪上半在肉上各七壮不止十四壮炷如雀屎风邪灸间使随年壮又承浆七壮又心俞七壮又三里七壮鬼魅灸入髪一寸百壮又灸间使手心各五十壮狐魅合手大指缚指灸合间三七壮当狐鸣即差风府主邪病卧瞑瞑不自知悤上主邪病鬼癫尺泽主邪病四肢肿痛诸杂候狂癫哭泣灸手逆注三十癫狂温熘掖门京骨主狂仆神门阳谷主笑若狂劳宫大陵主风热善怒心中悲喜思慕歔欷喜笑不止飞扬太一滑门肉主癫狂吐舌温熘仆参主癫疾吐舌鼓颔狂言见鬼长强主癫发如狂面皮敦敦者不治明下云疗癫狂风府肺俞主狂走欲自杀筋缩曲骨阴谷行间主惊癎狂走癫疾络却听㑹身柱主狂走瘈瘲恍惚不乐攒竹小海后顶强间主癎发瘈瘲狂走不得卧冲阳丰隆主狂妄行登高而歌弃衣而走天柱临泣主狂易多言不休目上反支正鱼际合谷少海曲池腕骨主狂言下亷丘墟主狂言非常巨阙筑宾主狂易妄言怒骂阳谿阳谷主吐舌戾颈妄言间使主惊狂善悲面赤目黄喑不言筋缩疗惊癎狂走癫疾嵴急强目转上垂阳谷身柱脑空京骨疗癫疾强走风府疗狂走欲自杀目反妄视束骨疗癫狂攒竹但是尸厥癫邪神狂鬼魅皆疗之秦承祖灸神邪癫狂冲阳治久狂登高而歌弃衣而走光明治卒狂间使治卒强胸中澹澹恶风寒呕吐憷惕寒中少气掌热腋肿肘挛明下云疗卒狂惊悸日月治小腹热欲走丝竹空治发狂吐涎沫太一治癫疾狂走心烦吐舌阳谷治癫疾狂走心俞治心中风狂走发癎语悲泣心胸闷乱烦满汗不出结积寒热呕吐不下食欬唾血腕骨治狂惕巨阙治发狂不识人惊悸少气曲泉膏肓俞治发狂神门治身热狂悲哭阳交治寒厥惊狂少海治目眩发狂呕吐涎沫项不得顾支正治风虚狂惕大陵治狂言不乐阳谷治妄言左右顾瘈瘲目眩阳谿治狂言喜笑见鬼仆参治癫癎狂言见鬼偏歴治癫疾多言温熘治癫疾吐涎狂言见鬼明下云癫癎吐舌鼓颔狂言下亷治狂言筑宾治癫疾狂言明下小儿癫病吐舌公孙治卒面肿烦心狂言太渊治狂言口噼液门治惊悸妄言阳谷疗吐舌戾颈妄言不得左右顾瘈瘲头眩目痛筋缩疗癎病多言鸠尾疗癫癎狂歌不择言黄帝疗鬼邪魅及癫狂语不择尊卑灸上脣里面中央肉絃上一壮炷如小麦又用钢刀决断更佳铜云水沟治语不识尊卑掖门主妄言狂言恍惚灸天枢百壮狂邪发无常披头大唤欲杀人不避水火及狂言妄语灸间使三十壮狂癫鬼语灸足太阳四十壮狂癫惊走风恍惚嗔喜骂笑歌哭鬼语悉灸脑户风池手阳明太阳太阴足阳明阳硚少阳太阴阴硚足跟皆随年壮狂走刺人或欲自死骂詈不息称神鬼语灸口吻头赤白际一壮又两肘内屈中五壮又背胛中间三壮报灸之仓公法神效卒狂言鬼语以甑带急合缚两手大指便灸左右脇下对屈肋头两处火俱起各七壮须臾鬼自道姓名乞去徐徐问之乃解其手卒狂鬼语鍼其足大拇指爪甲下入少许即止人中主邪病语不止及诸杂候凡人中恶先掐鼻下是也邪鬼妄语灸悬命十四壮穴在口脣里中央絃用钢刀决断佳治肺中风狂言狂邪鬼语灸天牕伏兎悲泣鬼语灸天府慈门有士人妄语异常且欲打人病数月矣予意其是心疾为灸百㑹百㑹治心疾故也又疑是鬼邪用秦承祖灸鬼邪法併两手大拇指用软帛绳急缚定当肉甲相接处灸七壮四处皆着火而后愈更有二贵人子亦有此患有医僧亦为灸此穴愈狂走掣瘲灸玉枕上三寸一法顶后一寸百壮狂走癫疾灸顶后二寸十二壮狂走惊癎灸河口五十壮在腕后陷中动脉是此与阳明同也狂走癫疾灸大幽百壮狂走癫癎灸季肋端三十狂走喜怒悲泣灸巨觉随年壮在背上甲内侧反手所不及者骨芒穴上捻之痛者是狂走惊恍惚灸足阳明三十壮狂走易骂灸八㑹随年壮在阳明下五分筋缩等主狂走三里主邪病大唤骂走逺狂走癫厥如死人灸足大指三毛中九壮狂走易气等灸絶骨鬼语狂走当依法灸之若伤寒鬼语癫狂惟宜用四物汤加黄耆等分七八钱重作一服水一碗煎七分服滓即用水一碗煎半碗连服予屡用之神效故附着于此癫癎瘈瘲命门治瘈瘲里急腰腹相引痛大杼治瘈瘲气实脇满屋翳治瘈瘲不仁阳谷治瘈瘲曲泽疗肘瘈瘲少泽疗瘈瘲承筋主瘈瘲脚酸曲池少泽主瘈瘲癫疾身柱主癫疾瘈瘲怒欲杀人身热狂走讇言见鬼商丘主癎瘈攒竹小海后顶强间主癎发瘈瘲狂走崑崙主癎瘈口闭不开阳谿天井主惊瘲解谿主瘈瘲而惊上关主瘈瘲沫出寒热痉引骨痛巨阙照海主瘈瘲引脐腹短气命门主瘈瘲里急腰腹相引痛脑户听㑹听宫风府翳风主骨痠眩狂瘈瘲口噤喉鸣沬出瘖不能言五处身柱委中委阳崑崙主嵴强反侧瘈瘲癫疾头痛络却听㑹身柱主狂走瘈瘲恍惚不乐痖门治寒热风痉嵴强反侧瘈瘲癫疾头重五处治头风目眩瘈瘲目戴上不识人巨髎治瘈瘲口㖞上关治瘈瘲口沫出目眩牙车不开口噤少泽治臂痛瘈瘲欬嗽颈项急不可顾付阳天井治瘈瘲腕骨治惊风瘈瘲五指掣带脉治妇人里急瘈瘲大椎疗癫病瘈瘲身热目眩项急卧不安颅顖治小儿发癎瘈瘲呕吐涎沫惊恐失颊瞻视不明瘈脉治小儿惊癎瘈瘲呕吐洩痢无时惊恐眵瞢目睛不明前顶治小儿惊癎风癎瘈瘲崑崙治小儿发癎瘈瘲癫癎天柱主卒暴癎眩攒竹小海后顶强间主癎发瘈瘲狂走商丘主癎瘈丝竹空通谷主风癎癫疾涎沫狂烦金门仆参主癫疾马癎天井小海主癫疾羊癎吐舌羊鸣戾颈悬釐束骨主癫疾互善惊羊鸣筋缩曲骨阴谷行间主惊癎狂走癫疾列缺主热癎惊而有所见水沟治失笑无时癫癎语不识尊卑乍喜乍哭牙关不开心俞治发癎悲泣筋缩治惊癎狂走癫疾嵴急强目转上垂仆参金门治癫癎嵴中治风癎癫邪神门治大小人五癎金门治小儿发癎张口摇头身反侧嵴俞疗风癎癫邪神庭疗肿气风癎癫风不识人羊鸣角弓反张披髪而上歌下哭多学人语惊悸不安寝肺俞仆参疗癫癎少海疗癫癎吐舌沫出羊鸣狂癫风癎吐舌灸胃管百壮不鍼仓公法狂癎不识人癫病眩乱灸百㑹九壮难经疏云狂病之候不爱眠卧不肯饮食自言贤智歌乐行走此是阳气盛之所为故经言重阳者狂今世以此为癫病谬矣癫病发即僵仆倒地故有癫蹶之言阴气大盛故不得行立而倒也今世以为癎病者悞也其剖析癫狂之病晓然如此而人终不信岂亦传习之误难以改欤凡发狂则欲走或自高贵称神圣皆须备诸火灸之乃得永差悲泣呻吟此则为邪非狂也自依邪方法治癫疾解谿治癫疾烦心悲泣痖门治癫疾头重完骨治癫疾头面浮肿齿龋天冲治头痛癫疾风痉牙龂肿善惊筋缩治癫疾嵴强申脉后谿前谷治癫疾滑肉门治癫疾呕逆吐舌兑端本神治癫疾吐沫飞扬治癫疾寒痛承山崑崙疗寒热癫疾尺泽疗癫病不可向手臂不得上头解谿阳硚主癫疾神庭上星百㑹听㑹听宫偏歴攒竹本神筑宾阳谿后顶强间脑戸络却玉枕主癫疾呕兑端断交承浆大迎丝竹空𩕄㑹天柱商丘主癫疾呕沫寒热痉互引承浆大迎主寒热悽厥鼓颔癫痉口噤臑㑹申脉主癫疾腠气尺泽然谷主癫疾手臂不得上头偏歴主癫疾多言耳鸣口噼脑空束骨主癫疾大瘦头痛悬釐束骨主癫疾互引善惊羊鸣天冲主头痛癫疾互引数惊通谷主心中愦愦数欠癫心下悸恐咽中澹澹风池听㑹复熘主寒热癫仆完骨主癫疾僵曲池等主癫疾狂癫灸胃管或灸巨阳有人患癎疾发则僵仆在地久之方苏予意其用心所致为灸百㑹又疑是痰厥致僵仆为灸中管其疾稍减未除根也后阅脉诀后通真子有爱养小儿谨䕶风池之说人来覔灸癎疾必为之按风池穴皆应手痠疼使灸之而愈惊癎顖㑹治惊癎戴目上不识人巨骨疗惊癎破心吐血鸠尾疗心惊癎发状如鸟鸣破心吐血心中气闷不喜闻人语心痛腹胀少冲疗惊癎吐舌沬出束骨疗惊癎癫狂身寒热头痛目眩筋缩疗惊癎狂走癎病多言嵴强两目转上及目瞪瘈脉长强主小儿惊癎瘈瘲呕吐泄注惊恐失精瞻视不明顖㑹前顶本神天柱主小儿惊癎临泣主儿癎反视顖㑹主儿癎喘不得息前顶治小儿惊癎风癎瘈瘲发即先时鼻多清涕顶肿瘈脉神道颅顖治儿发癎瘈瘲长强身柱疗小儿惊癎小儿但是风病灸率谷小儿先惊怖啼呌后乃发惊癎灸顶上旋毛中三壮及耳后青络脉小儿惊癎灸鬼录穴一壮在上脣内中央絃上用铜刀决断更佳小儿急惊风灸前顶三壮若不愈须灸两眉头及人中穴秦承祖灸小儿惊癎等小儿缓惊风灸尺泽各一壮狂邪惊癎病灸承命三十壮在内踝后上行三寸动脉上亦灸惊狂走狂癫风惊厥逆心烦灸巨阳五十壮行间主惊癎腕骨治惊风筋缩疗惊癎急慢惊风非风也古人谓之阴阳癎犹伤寒之有阴阳证也阳癎如阳证当治以凉药阴癎如阴证当治以温药庸医不知此例以风药治之风药多凉或是慢惊未有不罹其害者戒之戒之若灸惊风惟灸慢惊慢脾风为穏当云风癎神庭疗癫风不识人羊鸣百㑹疗风癎青风心风角弓反张羊鸣多哭言语不择发时即死吐沫心热闷头风多睡心烦惊悸无心力忘前失后食无味头重饮酒面赤鼻塞明下云疗登高而歌弃衣而走角弓反张羊癎吐舌百㑹治风癎中风角弓反张或多哭言语不择发即无时盛即吐沬心烦惊悸神庭丝竹空治风癎目戴上不识人巨阙疗心中烦闷热风风癎浪言或作鸟声不能食无心力㑹宗治肌肤痛耳聋风癎嵴中涌泉治风癎前顶疗风癎上管疗风癎热痛可泻而后补嵴俞疗风癎癫邪眉冲疗目五般癎头痛鼻塞涌泉神聪强间疗风癎天井疗癎病羊鸣吐舌癎病小儿恶疾也唿吸之间不及求师致困者不少小儿食癎者先寒热洒淅乃发灸鸠尾上五分三壮小儿风癎者先屈手指如数物乃发也灸鼻柱上髪际宛中三壮小儿猪癎病如尸厥吐沬灸巨阙三壮小儿鸡癎善惊反折手掣自摇灸手少阴三壮在掌后去腕半寸陷中小儿羊癎目瞪吐舌羊鸣灸九椎下节间三壮小儿牛癎目直视腹胀乃发灸鸠尾三壮小儿马癎张口摇头身反折马鸣灸仆参各三壮马癎张口摇头马鸣欲反折灸顶风府脐中三壮牛癎目正直视腹胀灸鸠尾骨及大椎各三壮羊癎喜扬目吐舌灸大椎上三壮猪癎喜吐沫灸完骨两旁各一寸七壮犬癎手屈拳挛灸两手心足太阳肋户各一壮鸡癎摇头反折喜惊自摇神庭嵴俞疗风癎前顶治小儿惊癎风癎小儿髪逆上啼笑面暗色不变是癎候或鼻口青时小惊或目闭青时小惊或身热头常汗出或身热吐哯而喘或身热目时直视或卧惕惕而惊手足振摇或卧梦笑手足动摇或意气下而妄怒或咽乳不利或目瞳子卒大黒于常或喜欠目上视或身热小便难或身热目视不精或吐痢不止厥痛时起或弄舌摇头诸候二十条皆癎之初也见其候便爪其阳脉所应灸𤓰之皆重手令儿骤啼及足絶脉亦依方与汤直视瞳子动腹满转鸣下血身热口噤不得乳反张嵴强汗出发热为卧不悟手足掣瘲喜惊凡八条癎之剧者也如有此非复汤爪所能救当时而灸之徐嗣曰风眩之病起于心气不足胸上蓄热实痰热相感而动风风心相乱则闷瞀故谓之风眩瞀大人曰癫小儿为癎此方为治万无不愈困急时但度灸穴使大鍼鍼之无不差者初得鍼竟便灸最良余业之以来三十余年所救活者数千百人病此而死不逢嗣故也其论风眩癫癎甚有理故併其方附于此但小儿癎非心气不足尔千金有风食惊癎三种本事有阴阳癎慢脾风三证右方有三癎元治小儿百二十种惊癎吾谓慢惊用来复丹急惊三癎丸食癎醒脾丸可也风劳大杼治风劳气欬嗽胸中郁郁身热目眩大椎治风劳食气风门治风劳呕逆上气胸背痛喘气卧不安膀胱俞治风劳腰嵴痛附分治风劳臂肘不仁五里治风劳惊恐吐血肘臂痛嗜卧四支不得动曲泉治风劳失精身体极痛洩水不利脓血阴肿䯒痛关元俞膀胱俞疗风劳腰痛伏兎疗风劳痺逆狂邪膝冷手节挛缩身瘾疹腹胀少气头重风劳脑戸五壮鍼三分补之灸风劳发背痈疽用麻绳一条蜡过从手中指第二节量至心坎骨截断折过自前项下取中纒至后心相对令齐闭口量两吻濶狭以此为则对灸七壮风痉颅顖治风痉大迎治风痉口噤牙疼颊肿恶寒舌强不能言痖门治寒热风痉嵴强反折瘈瘲天冲治癫疾风痉牙龂肿善惊脾俞膀胱俞主热痉引骨痛上关主瘈瘲沫出寒热痉引骨痛肾俞中膂俞长强主寒热痉反折肝俞主筋寒热痉筋急手相引鱼际主痉上气失瘖不能言腰俞主反折小儿身强角弓反张灸鼻上入髪际三分三壮次大椎下节间三壮百㑹治角弓反张上窌腰俞主嵴强反折产论云痉者口噤不开背强而直如发癎状摇头马鸣身反折宜速灌小续命汤是也又云产后中风如角弓状无治法后人惟用荆芥穗末酒服二钱七立效若是则灸未必如药之速见效也风眩完骨疗风眩项痛头强寒热当阳临泣疗卒不识人风眩鼻塞后顶玉枕颔厌疗风眩阳谷主风眩惊手卷泄风汗出腰项急承光治风眩头痛呕吐心烦申脉治坐如在舟车中神庭上星顖㑹主风头眩天牖等前项等主风眩攒竹疗头目风眩千金方载徐嗣之言曰风眩之病起于心气不足胸上蓄热实痰热相感而动风风心相乱则闷瞀故谓之风眩瞀大人曰癫小儿曰癎则是风眩癫癎本一疾也不知后人何为析而三之予因分为三门且从为之辞以释世医之疑云风痺天井治惊悸瘈瘲风痺臂肘痛捉物不得肩贞治风痺手臂不举肩中热痛尺泽治风痺肘挛手臂不举消泺治寒热风痺项痛肩背急膝关治风痺膝内痛引膑不可屈伸喉咽痛付阳治痿厥风痺头重䪼痛髀枢股䯒痛瘈瘲风痺不仁时有寒热四肢不举阳辅阳关治风痺不仁委中治风痺少海疗风痺委中下亷疗风湿痺环跳治冷风湿痺治卒病肉痺不知人岐伯曰中风大法有四四曰风痺巢氏曰风寒湿三气合而为痺风多者为风痺风痺之状肌肤尽痛而复手足不随也医者当以此求之速与续命汤依俞穴灸之云中风小儿但是风病诸般医治不差灸率谷黄帝疗中风眼戴上及不能语者灸第二椎第五椎上各十壮齐下火炷如半枣核大立差黄帝问岐伯曰中风半身不遂如何灸答曰凡人未中风一两月前或三五月前非时足胫上忽酸重顽痺良久方解此将中风之候急灸三里絶骨四处三壮后用葱薄荷桃柳叶煎汤淋洗驱逐风气于疮口出灸疮春较秋灸秋较春灸常令两脚有疮为妙凡人不信此法饮食不节酒色过度忽中此风言语蹇澁半身不遂宜七处齐下火各三壮风在左灸右右灸左百㑹耳前髪际肩井风市三里絶骨曲池七穴神效不能具录依法灸无不愈灸风中府手足不随其状觉手足或麻或痛良久乃已此将中府之候病左灸右病右灸左因循失灸废者灸疮春较秋灸秋较春灸取尽风气百㑹曲鬓肩颙曲池风市足三里絶骨共十三穴灸风中藏气塞涎上不语极危者下火立效其状觉心中溃乱神思不怡或手足麻此将中藏之候不问风与气但依次自上及下各灸五壮日别灸随年壮凡遇春秋常灸以泄风气素有风人可保无虞此能灸暴卒百㑹风池大椎肩井曲池间使足三里共十二穴集效方云治风莫如续命防风排风汤之类此可扶助疾病若救危急必火艾为良此论亦当范子黙自壬午五月间口眼㖞斜灸听㑹等三穴即正右手足麻无力灸百㑹髪际等七穴得愈未年八月间气塞涎上不能语金虎丹加腻粉服至四丸半气不通涎不下药从鼻中出魂魄飞扬如坠江湖中顷欲絶灸百㑹风池等左右共十二穴气遂通吐几一碗许继又下十余行伏枕半月余遂平尔后小觉意思少异于常心中愦乱即便灸百㑹风池等穴立效本事方云十二穴者谓听㑹颊车地仓百㑹肩隅曲池风市足三里絶骨髪际大椎风池也依而用之立效气塞涎上不能语心中风候也巢氏病源常论之古方虽谓但得偃卧闷絶汗出者心中风之候恐未尽也范公灸得气通盖灸百㑹之力其吐几一碗下十行者岂服金虎丹加腻粉所致耶风池疗大患风者先补后泻少可患以经取之肝俞疗中风支满短气不食食不消吐血目不明闭塞阴硚疗偏枯不能行大风暴不知人卧惊视如见星临泣治卒中风不识人解谿治风面浮肿颜黒厥气上冲腹胀大便下重瘈惊膝股䯒肿转筋目眩头痛劳宫治中风善怒悲笑不休手痺内关治中风肘挛实则心暴痛虚则心烦惕惕风头耳后痛烦心足不收失履口㖞僻头顶瘈痛牙车急完骨主之心俞治心中风语悲泣百㑹治风癎中风角弓反张或多哭言语不择发即无时盛即吐沫心惊烦健忘崑崙主狂易大风阴硚主风暴不知人偏枯不能行照海主大风黙黙不知所痛视如见星天井主大风黙黙不知所痛悲伤不乐百㑹疗青风心风肩髃治偏风热风岐伯曰中风大法有四一曰偏枯二曰风痱三曰风懿四曰风痺夫诸急卒病多是风初得轻微人所不悟宜速与续命汤依俞穴灸之夫风者百病之长岐伯所言四者说其最重也凡风多从背五藏俞入诸藏受病肺病最急肺主气息又冒诸藏故也肺中风者其人偃卧而胸满短气冒闷汗出者肺风之证视目下鼻上两边下行至口色白者尚可治急灸肺俞百壮服续命汤小儿减之若急黄者此为肺已伤化为血不可复治若为急风邪所中便迷漠恍惚妄言狂语或少气惙惙不能复言若不求师即治宿昔而死即觉便灸肺俞及膈俞肝俞数十壮急服续命汤可救若涎吐出不收者既灸当立与汤也诸阳受风亦恍惚妄语与肺病相似然着缓可经久而死肝中风者其人但踞坐不得低头绕两目连额上色微有青者肝风之证若脣色青面黄尚可治急灸肝俞百壮服续命汤心中风者其人但得偃卧不得倾侧闷乱冒絶汗出者心风之证若脣正赤尚可治急灸心俞百壮服续命汤脾中风者其人但踞坐而腹满身通黄吐咸汗出者尚可治急灸脾俞百壮服续命汤肾中风者其人踞坐而腰痛视脇左右未有黄色如饼粢大者尚可治急灸肾俞百壮服续命汤大肠中风者卧而肠鸣不止灸大肠俞百壮可服续命汤乡里有人忽觉心腹中热甚急投药铺说其状铺家以为此中风之候与治风药而风不作予中心藏之至夷陵见一太守中夏忽患热甚不免以水洒地设簟卧其上令人扇之次日忽中风数日而殂人皆咎其卧水簟上而用扇也暨到澧阳见一老妇人夏中亦患热夜出卧㕔上次日中风偶其子预合得小续命汤服更召医调理数日愈始知人之中风心腹中多大热而后作而小续命汤不可不服也王令患风医以青州白员子排风汤续命汤四物汤黄蓍建中汤术附汤嘉禾散各为一处同和分数服每服水一碗枣三枚姜五片同煎至七分去滓温服肝风占候其口不能言当灸鼻下人中次灸大椎次肝俞五十壮余处随年壮眼暗人灸之得明二三百壮良凡心风寒灸心俞各五十壮扁鹊曰凡人心风灸心俞两边各一寸二分各五七壮对心是肝俞二穴主心风腹胀满食不消化吐血酸痛四支羸露不欲食饮鼻血目眗䀮䀮不明肩头脇下痛小便急灸三二百壮差即止扁鹊云治卒中恶风心闷烦毒欲死急灸足大指下横文随年壮立愈若筋急不能行者内踝筋急灸内踝上四十壮外踝筋急灸外踝上三十壮立愈若眼戴晴上挿灸目两眦后二七壮若不能语灸第三椎上百壮若不识人灸季肋头七壮若眼反口噤腹中切痛灸阴囊下第一横理十四壮灸卒死亦良治大风卒风缓急诸风卒发动不自觉知或心腹胀满或半身不随或口噤不言涎唾自出目闭耳聋或举身冷直或烦闷恍惚喜怒无节或脣青口白戴眼角弓反张始觉发动即灸神庭七壮次灸曲差次上关次下关次颊车次亷泉次顖㑹次百㑹次本神次天柱次陶道次风门次心俞次肝俞次肾俞次膀胱俞次曲池次肩髃次支沟次合谷次间使次阳陵泉次阳辅次崑崙以上各七壮治风灸上星二百壮前项二百四十壮百㑹二百壮脑戸风府各三百壮治大风灸百㑹七百壮治百种风灸脑后项大椎平处两箱量二寸三分须取病人指寸量两箱各灸百壮得差治风耳鸣从耳后量八分半里许有孔灸一切风得差狂者亦差两耳门前后各百壮治卒病恶风欲死不能语及肉痺不知人灸第五椎名曰藏俞百五十壮三百壮便愈大肠俞治风腹中雷鸣肠澼泄利食不消化小腹绞痛腰嵴疼强或大小便难不能饮食灸百壮三日一报掖门灸五十壮主风絶骨灸百壮治风身重心烦足胫疼百㑹天府曲池列缺主恶风邪气泣出喜忘涌泉主风入腹中商阳主耳中风生临泣主大风目痛关冲主面黒湿风解谿主风从头至足面目赤解益以医风名其进沉香半夏汤方云夫人中风心肾俱虚百脉皆乱气散血凝若使便服金银朱砂脑麝凉药则手足不举经络遂死便服生附子则益发虚热转不能语或下鲜血故成废疾善治风者当先主气益心去痰醒脾然后疗风十愈八九用炮附子一只沉香等分人参半两半夏二钱南星一钱各汤洗七次为粗末掖门主风寒热内关主手中风热间使主头身风热后谿主风身寒侠谿主胸中寒如风状肺寒灸肺俞百壮肾寒灸肾俞百壮大横治大风逆气寒凡中风用续命汤排风等汤神精丹茵芋酒更加灸必愈中风不语脾风占候声不出或上下手当灸手十指头次灸人中次大椎次两耳门前脉去耳门上下行一寸是次两大指节上下各七壮治脾风灸脾俞嵴两边各五十壮凡人脾俞无定所随四季月应病即灸藏俞是脾穴此法甚妙脾风者总唿为八风猥腿风半身不遂失音不语者灸百㑹次本神次承浆次风府次肩颙次心俞次手五册次手髓孔次手少阳次足五册次足髓孔次足阳明各五百壮中风失音不能言语缓纵不随先灸天牕五十壮息火仍移灸百㑹五十壮毕还灸天牕五十壮若发先灸百㑹则风气不得泄内攻五藏喜闭伏仍失音也所以先灸天牕次百㑹佳一灸五十壮悉泄火势复灸之视病轻重重者一处三百壮大较凡中风服药益剧者但是风穴悉皆灸三壮无不愈神良决定勿疑不至心者勿浪为灸又灸风痱不能语手足不遂治卒病欲死不能语治肺中风不能言巢氏云脾脉络胃夹咽连舌本散舌下心之别脉繋舌本心脾受风邪故舌强不语卒中风口噤不得开灸机关二穴穴在耳下八分小近前灸五壮即得语又灸随年壮僻者逐僻左右灸治卒中风口㖞苇筒长五寸以一头刺耳孔中四畔以面密塞勿令泄气一头内大豆一颗并艾烧令燃灸七壮差右灸左左灸右千金不传耳病亦灸之中风口㖞灸手交脉三壮左灸右右灸左炷如鼠屎形横安两头下火口㖞刺承泣偏风岐伯答黄帝灸中风半身不遂列缺治偏风口㖞手腕无力半身不随欬嗽掌中热口噤不开下关治偏风口目㖞牙车脱臼上关治偏风口眼㖞耳中如蝉声完骨治偏风口面㖞颈项痛不得顾小便赤黄喉痺颊肿承浆疗偏风口㖞面肿冲阳地仓治偏风口㖞迎香治偏风口㖞面痒浮肿风动叶叶状如虫行或脣肿痛环跳治冷风湿痺风疹偏风半身不遂腰胯痛不得转肩髃治偏风半身不遂热风瘾疹手臂挛急捉物不得挽弓不开臂细无力筋骨酸疼若灸偏风可七七壮不宜多曲池疗偏风半身不遂刺风疹疼痛冷缓捉物不得挽弓不开屈身难隐脉风臂肘细无力阳陵泉环跳曲池治偏风半身不遂照海治大风偏枯半身不遂上亷治偏风腰腿手足不仁下崑崙委中疗半身不随地仓承山上亷下亷疗偏风阴硚疗手足偏枯猥腿风半身不遂失音灸百㑹半身不遂男女皆有此患但男尤忌左女尤忌右尔若得此疾后风药不宜暂缺常令身上有灸疮可也最忌房室或能如道释修养方能保其无它若灸则当先百㑹顖㑹次风池肩颙曲池合谷环跳风市三里絶骨不必拘旧经病左灸右病右灸左之说但按痠疼处灸之若两边灸亦佳但当自上而下灸之痰涎巨阙治热病胸中痰饮腹胀暴痛恍惚不知人通谷治结积留饮胸满食不化不容治痰癖少冲治痰冷率谷治鬲胃寒痰伤酒风发脑两角强痛不能饮食烦满吐不止浮白治痰沫胸中满不得喘息本神治癫疾吐涎沬丝竹空治涎沬然谷复熘治涎出阴谷治涎下鬲俞疗痰饮吐逆汗出寒热骨痛虚胀舌满痰疟瞻俞疗痰闷上管疗痰多吐涎结积留饮灸通谷下亷治涎出不觉少海兑端本神治吐沫丝竹空通谷商丘主呕沫兑端等主呕沫温熘治吐涎上关治沫出颅顖治小儿吐沫或中云门等主涎出多唾库房等主多唾浊沫亷泉治呕沫明云疗喘息呕沫痰涎等证不一而足惟劳瘵有痰为难治最宜灸膏肓穴壮数既多当有所下咙咙然如流水之状盖痰下也余当随证治之凡人患水疰口中涌水经谓之肺来乗肾食后吐水可灸肺俞又灸三阴交期门泻肺补肾也各随年壮然则痰涏有类此者又当如此法灸之唾血凢内损唾血不足外无膏泽地五㑹主之刺入三分特忌灸凢唾血泻鱼际补尺泽然谷主欬唾有血太渊神门主唾血振寒呕血上气胸堂手心脾俞间使胃管天枢肝俞鱼际劳宫肩俞太谿主唾血吐血心俞肝俞缺盆巨阙鸠尾主咳唾血库房中府周荣尺泽主欬逆上气唿吸多唾浊沫脓血上管不容大陵主呕血㕁门主呕血衂血行间主短气呕血胸背痛太冲主面脣色白时时呕血女子漏血手少阴㕁主吐血三里主胸中瘀血搘满脇膈痛不能久立膝痿寒上管主心膈下呕血不容主呕血肩脇痛口干心痛与背相引不可欬欬引肾痛太渊主唾血振寒嗌干太陵及㕁门主呕血神门主呕血上气虚劳吐血灸胃管三百壮亦主劳呕逆吐血少食多饱多唾百病吐血胸堂百壮不鍼吐血腹痛雷鸣天枢百壮吐血唾血上气欬逆肺俞随年壮吐血酸削肝俞百壮吐血呕逆灸手心主五十壮凢口鼻出血不止名脑衂上星五十壮亶中治唾脓肝俞承满肩中俞治唾血大钟然谷心俞治欬唾血天突咯唾脓血库房治多唾浊沫脓血屋翳治多浊沫脓血巨阙治息贲时吐血太渊神门行间太冲鱼际治呕血曲泉治逆气呕血五里治吐血大谿治咽肿唾血巨骨疗惊癎破心吐血鱼际疗吐血唾血肝俞紫宫石门疗吐血孔最曲泽肺俞疗唾血承满疗鬲气吐血喘崑崙主腹痛喘暴满崑崙治欬喘暴满三间治气喘神门譩譆治喘逆不容治喘欬商阳治喘欬支肿明下云胸鬲气满喘急大钟治胸胀喘息期门治大喘不得卧俞府治欬逆上喘呕吐胸满不得食或中治欬逆喘不能食天府治逆气喘不得息云门人迎神藏治欬逆喘不得息气户治喘逆上气歩郎治喘息不得举臂足临泣治喘魄户中府主喘气相追逐天突华盖主喘暴俞府神藏主喘不得息天容等主喘息呕沫曲泽主欬喘颅息疗小儿癎喘不得息耳聋魄户疗欬逆上喘浮白疗不得喘息经渠疗掌中热生嗽逆上气喘数久热病汗不出暴瘅喘逆心痛欲呕中府魄户脇堂疗喘逆璇玑疗欬逆上喘喉鸣三间疗伤寒气热身热喘天突疗欬逆气喘肺俞疗肺喘解谿疗喘息急鱼际疗欬喘亶中治欬嗽上喘水突治喘息不得扶突治喘息如水鸡鸣头维主喘逆烦满呕沫流汗肺俞肾俞主喘欬少气百病俞府神藏天府主上气喘不得息扶突主咽下鸣喘天突华盖主喘暴经渠主欬逆上气喘掌中热少商太陵主欬逆喘天突华盖主喘暴太泉主欬逆胸满喘不得息期门主喘逆卧不安席欬脇下积聚欬喘曲泽出血立已或中等主唿吸喘气逆喘鸣取天容上亷治喘息不能行经渠主喘大陵等主喘天府主喘不得息亷泉治喘息鱼际疗喘有贵人久患喘夜卧不得而起行夏月亦衣夹背心予知是膏肓病也令灸膏肓而愈亦有暴喘者予知是痰为梗令细剉厚朴七八钱重以姜七片水小碗煎七分服滓再煎服不过数服愈若不因痰而喘者当灸肺俞凡有喘与哮者为按肺俞无不痠疼皆为谬刺肺俞令灸而愈亦有只谬刺不灸而愈此病有浅深也舍弟登山为雨所搏一夕气闷几不救见昆季必泣有欲别之意予疑其心悲为刺百㑹不效按其肺俞云其疼如锥刺以火鍼微刺之即愈因此与人治哮喘只谬肺俞不谬他穴惟按肺俞不疼痠者然后㸃其他穴云肺气肺胀气抢胁下热痛灸阴都随年壮肺胀脇满呕吐上气等病灸大椎并两乳上第三肋间各止七壮肺与大肠俱实中府主肺寒热亶中治肺气欬嗽上喘唾脓不得下食胸中如塞天突治肺壅咯唾脓血咽干舌下急喉生疮中府治肺系急胸痛悚悚胆热呕逆上气欬唾浊涕肩背痛风汗出腹胀食不下明下云肺急胸满喘逆唾浊善噎皮痛太渊治肺胀满膨膨明下云疗胸中气满不得卧肺胀满膨膨肺俞疗肺寒热肺痿上喘咳嗽嗽血胸脇气满不得卧不嗜食汗不出及背急强凢肺风气痿絶四支满胀喘逆胸满灸肺俞各二壮水沟疗面肿脣动叶叶肺风状如虫行风池疗肺风欬嗽三里主欬嗽多唾缺盆亶中巨阙主欬嗽鱼际疗欬嗽喘又疗肺心痛欬引尻溺出肺俞疗肺嗽少泽心俞库房疗欬嗽天突疗欬嗽上气噎胸中气喉内如水声亷泉疗欬嗽少气亶中疗欬嗽上气下云疗欬嗽气短经渠疗嗽逆上气天池疗上气欬嗽胸中气满喉鸣四支不举腋下肿解谿疗上气欬嗽喘息急腹中积气上下行鱼际列缺少泽缺盆治欬嗽尺泽治欬嗽唾浊肩中俞治欬嗽上气唾血大杼治风劳气欬嗽风门治喘气卧不安肺俞治肺痿欬嗽亶中治肺气欬嗽涌泉治妇人无子欬嗽身热前谷治欬嗽衂血项颈痛太谿治痃癖欬嗽不嗜食上气欬嗽灸肺募五十壮嗽灸手屈臂中有横文外骨捻头得痛处十四壮良嗽灸两乳下黒白际各百壮即差又以蒲当乳头周匝围身令前后正平当嵴骨解中灸十壮云云亷泉天井太渊治欬嗽久嗽最宜灸膏肓穴其次则宜灸肺俞等穴各随证治之若暴嗽则不必灸也有男子忽气出不絶声病数日矣以手按其亶中穴而应微以冷鍼频频刺之而愈初不之灸何其神也千翼十二种风风入肺则欬逆短气又肝欬刺足太冲心欬刺神门脾欬刺太白肺欬刺太泉肾欬刺太谿胆欬刺阳陵泉又第五节下第六节上穴中间随年并主上气欬逆然谷天泉陷谷胸堂章门曲泉天突云门肺俞临泣肩井风门行间主欬逆维道主欬逆不止大陵主欬逆寒热发大陵少商主欬逆喘太泉主欬逆胸满喘不得息三里主欬逆多吐中府主肺系急欬辄胸痛前谷主欬而胸满经渠行间主喜欬侠白主欬干呕烦满支沟主欬面赤而热欬唾噫善欬气无所出先取三里后取大白章门孔最天泉太谿行间俞府神门腹结少商浮白治欬逆肝俞治欬引两脇急痛不得息转侧难撅脇下与嵴相引而反折目上视目眩循眉头痛惊狂鼽衂起则目䀮䀮目生白翳欬引胸中痛寒疝小腹痛唾血短气明下云疗欬逆两脇满闷鱼际治欬引尻痛窍阴治脇痛欬逆不得息浮白疗欬逆疝积胸满不得喘息胸痛太渊疗欬逆烦心不得卧灸欬逆法乳下一指许正与乳相直骨间陷中妇人即屈乳头度之乳头齐处是穴炷如小豆许灸三壮男左女右只一处火到肌即差良方云族中有霍乱吐痢垂困忽发欬逆遂至危殆与鄜延陈中裕病伤寒欬逆甚气已不属皆一灸而愈云凢伤寒及久病得欬逆皆为恶候投药不效者灸之必差若不差则多不救欬病有十曰风欬寒欬支欬胆欬厥阴欬与五藏欬千金载其刺法详矣而伤寒欬为恶证施秘监尊人患伤寒欬甚毉告技穷施检灸经于结喉下灸三壮即差盖天突穴也神哉神哉欬逆上气魄户气舍譩譆期门右手屈臂中横文外骨上主欬逆上气天容等主欬逆上气喘息呕沫魄户中府主肺寒热唿吸不得卧欬逆上气呕沫喘气相追逐天突华盖主欬逆上气喘暴俞府神藏主欬逆上气喘不得息经渠主欬逆上气喘掌中热扶突主欬逆上气咽中鸣喘欬嗽曲泽出血立已又主卒欬逆逆气紫宫玉堂太谿主欬逆上气心烦彧中石门主欬逆上气涎出多唾彧中云门主欬逆上气涎出多唾唿吸喘悸坐不安席库房中府周荣尺泽主欬逆上气唿吸多唾浊沫脓血气舍治欬逆上气瘤瘿喉痺咽肿颈项强水突治欬逆上气咽喉壅肿唿吸短气喘息不得厥阴俞治逆气呕吐心痛留结胸中烦闷扶突治欬多唾上气咽引喘息喉如水鸡鸣魄户治背膊痛欬逆上气呕吐烦满库房屋翳膏肓俞治上气欬逆天突治欬逆上气胸中气噎喉中如水鸡声下云胸中气鲠鲠天谿中府治吐逆上气气海治一切气明下云疗五藏气逆上攻经渠治欬𠻳上气数欠幽门治逆气数欬女子逆气鱼际疗短气心痺悲怒逆气狂惕胃气逆建里疗呕吐上气心痛身肿厥阴俞疗逆气呕逆牙痛留结胸满石门疗身寒热欬逆上气呕吐血库房疗胸脇满欬逆上气唿吸不至息建里治呕逆上气气户治喘逆上气凢上气多有服吐药得差亦有鍼灸得除者宜深体悟之上气欬嗽短气气满食不下灸肺募五十壮上气欬逆短气风劳百疾肩井二百壮上气短气欬逆胸背痛风门热府百壮上气欬逆短气胸满多唾恶冷痰肺俞五十壮上气气闭欬逆咽冷声破喉猜猜天瞿五十壮上气胸满短气欬逆云门五十壮上气欬逆胸痺背痛胸堂百壮不鍼上气欬逆亶中五十壮上气欬逆胸满短气牵背痛巨阙期门各五十壮逆气虚劳寒损忧恚筋骨挛痛心中欬逆泄注腹满喉痺颈项强肠痔逆气痔血阴急鼻衂骨痛大小便澁鼻中干烦满狂走易气凡二十二病皆灸絶骨五十壮凢上气冷发腹中雷鸣转呌呕逆不食灸太冲不限壮数从痛至不痛从不痛至痛止上气厥逆灸胸堂百壮穴在两乳间呕吐上气灸尺泽不三则七壮肩俞主上气天府主上气喘不得息天池主上气喉鸣阳气大逆上满于胸中愤䐜肩息大气逆上喘鸣坐伏不得息取之天容上气胸痛取之亷泉天井治欬嗽上气亷泉治欬嗽上气喘息呕沬风门治呕逆上气肺俞治上气呕吐支满不嗜食汗不出玉堂治上气云门治气上冲心气冲治肠中大热不得安卧腹有逆气上攻心腹胀满淫泺云门疗呕逆气上胸脇彻背痛天突亶中天池解谿肩中俞疗欬嗽上气少气然谷治喘唿少气上亷治脏气不足三里治胃气不足气海治脏气虚惫真气不足一切气疾久不差者皆灸之少府膀胱气少冲歩郎间使肾俞大钟治少气至阴治少气难言神门治少气不足小肠俞鱼际太陵肝俞治短气膺牕治胸满短气行间治癫疾短气凡胸满短气不得汗皆鍼补手太阴以出汗涌泉主短气亶中华盖主短气不得息不能言歩郎安都主鬲上不通唿吸少气喘息大包主大气不得息亷泉疗欬嗽少气喘息呕沫噤龂风门疗气短不安肝俞疗短气不食伏兎疗腹胀少气肝俞疗气短短气灸肩井二百壮短气不得语灸天井百壮或大椎随年壮或肺俞或肝俞或尺泽各百壮或小指第四指间交脉上七壮或手十指头合十壮少年房多短气灸鸠尾头五十壮又盐灸脐孔中二七壮乏气灸第五椎下随年壮短气灸巨阙等云门风门热府肺募巨阙等期门等主短气巨阙解谿然谷尺泽主少气巨阙治少气胆俞疗心胀满吐逆短气痰闷食难下不消心痛如锥刀刺气结灸鬲俞七壮气结灸太仓百壮通谷治结积留饮心腹诸病坚满烦痛忧惫结气寒冷霍乱心痛吐下食不消肠鸣泄痢灸太仓百壮结气囊里鍼药所不及灸肓募随年壮中腕治寒癖结气隔结贲豚气凡卒厥逆上气气攻两脇心下痛满奄奄欲絶此为贲豚气即急作汤以浸两手足数数易之贲豚腹肿灸章门百壮贲豚灸气海百壮或期门或关元百壮贲豚抢心不得息灸中极五十壮贲豚上下腹中与腰相引痛灸中府百壮贲豚上下灸四满一七壮期门阴交石门主贲豚贲豚腹肿意同主之贲豚气上腹胀痛茎肿先引腰后引小腹腰臗小痛坚痛下引阴中不得小便两丸骞石门主之贲豚气上䐜坚痛引阴中不得小便两丸骞阴交主之章门石门阴交主贲豚上气期门主贲豚上下中极主贲豚上抢心甚则不得息天枢主贲豚胀疝归来主贲豚卵上入引茎痛天枢主气疝烦呕面肿贲豚关元中极主妇人贲豚抢心上管疗心中烦贲豚气胀满不能食巨阙治贲豚气胀不能食中腕治因读书得贲豚气上攻伏梁心下状如覆杯寒癖结气归来治小腹贲豚千云主贲豚中极治贲豚抢心甚则不得息恍惚尸厥关元疗贲豚寒气入小腹时欲呕溺血小便黄腹洩不止气海疗贲豚腹坚期门主贲豚气穴治贲气上下引嵴痛关元中极阴交石门四满期门主妇人贲豚上管治伏梁气状如覆杯中管治伏梁气期门缺盆鸠尾主息贲痃癖鬲俞疗痃癖气块鬲痛小儿癖灸两一寸各三壮三阴交治痃癖腹寒膝股内痛气逆小便不利鬲俞治热病汗不出腹中积癖黙黙嗜卧四支怠惰不欲动身常湿不能食食则心痛周痺身皆痛脾俞治痃癖积聚中腕治寒癖结气下腕治癖块明云疗腹坚硬癖块脉厥厥动不容治腹满痃癖不嗜食腹虚鸣呕吐胸背相引痛喘欬口干痰癖脇下痛重肋疝瘕漏谷治痃癖冷气心腹胀满食饮不为肌肤三里太谿治痃癖府舍治疝癖灸小肠气痃癖气发时腹痛若刀刺不可忍者并妇女本藏气血癖走疰刺痛症癖症瘕灸内踝后宛中随年壮又气海百壮久冷及妇人症瘕肠鸣泄利绕脐绞痛天枢百壮三报之勿鍼地机主溏瘕阴陵泉太谿太阴㕁主疝瘕不容中极治疝瘕关元治妇人瘕聚膀胱俞治女子瘕聚脚膝无力曲泉治女子血瘕按之如汤滚股内小腹坚大如盘胸腹胀满饮食不消妇人瘕聚瘦瘠三焦俞百壮内踝后宛宛中随年壮又气海百壮久冷及妇人症癖肠鸣泄痢绕脐绞痛天枢百壮治瘕癖第一屈肋头近第二肋下是灸处第二肋头近第三肋头下向肉翅前亦是灸处初日灸三次日五后七周而复始至十止又关元五十壮脐上四指五十壮积聚坚满痛章门一百壮积聚冲门主腹中积聚疼痛鬲俞阴谷主积聚上管主心下坚积聚冷胀悬枢主腹中积上下行高曲主腹中积聚太阴㕁主腹满积聚膀胱俞主坚结积聚积聚坚满灸脾募百壮穴在章门季肋端心下坚积聚冷胀灸上管百壮三报之积聚坚大如盘冷胀灸胃管二百壮三报之冲门府舍治腹满积聚鬲俞阴谷主积聚悬枢治积聚上下行水谷不化下利腹中留积明下云积气上下行腹中尽痛脾俞治积聚商曲治腹中积聚肠中切痛不嗜食四海治脐下积聚疝瘕肠澼切痛振寒大腹有水通谷治结积留饮章门疗积聚气中极疗冷气积聚时上冲心饥不能食脾俞治积聚中管主积聚积聚灸肺俞或三焦俞脾俞疗黄疸积聚藏府积聚灸三焦俞心腹积聚灸肝俞期门主喘逆卧不安席欬脇下积聚积气梁门治脇下积气食饮不思大肠滑洩谷不化解谿悬枢治积气上下行关门治积气肠鸣卒痛洩利不欲食腹中气游走夹脐急气海治气结成块状如覆杯阴交疗气痛如刀搅作块如覆杯章门疗积聚气亶中岐伯云疗积气成噎三里不容疗积气章门疗积气如石梁门主胸下积气腹痛气海主小腹疝气游行五藏腹中切痛鬲俞阴谷主腹胀胃管暴痛及腹积聚肌肉痛高曲主腹中积聚时切痛冲门主寒气满腹中积痛癃淫泺四满主腹僻切痛天枢外陵主腹中尽痛崑崙主腹痛喘暴满复熘主腹厥痛巨阙上管石门阴硚主腹中满暴痛汗出大谿主腹中相引痛丰隆主胸痛如刺腹若刀切痛鸠尾主腹皮痛搔痒肓俞主腹切痛气冲主身热腹痛中极主腹中热痛行间主腹痛而热上拄心心下满分水疗腹肿不能食肠坚腹痛胃胀不调坚硬大杼疗腹痛肾俞疗寒热腹痛雷鸣气逆心痛不容疗腹弦急不得食腹痛如刀刺两脇积气膨膨上管疗腹㽲刺痛太白温熘三里陷谷治腹痛腹哀治大便脓血寒中食不化腹中痛鱼际治腹痛不下食肓俞治大腹寒疝大便燥腹切痛地机治腹脇气胀外陵治腹痛心如悬下引脐腹痛下腕治腹痛六府之气寒谷不转不嗜食小便赤腹坚硬癖块脐上厥气动日渐瘦脾俞治腹痛不嗜食三焦俞治腹痛欲洩膀胱俞治腹痛天枢治女人腹痛石关治妇人恶血上冲腹痛不可忍胃俞治腹痛中管主腹中甚痛作脓小儿卒患肚皮青黒不急治须臾即死酒和胡粉涂干则再涂之又灸脐四边各半寸并鸠尾骨下一寸各三壮腹满凡腹满痛不得息正仰卧屈一膝伸一脚并气冲鍼入三寸气至泻之大钟主腹满便难陷谷悬钟主腹满阴市主腹中满痿厥少气太阴㕁主腹满积聚冲门主寒气腹满腹中积聚痛隐白主腹满喜呕三里行间曲泉主腹䐜满商丘主腹中满向向然不便心下有寒痛漏谷主肠鸣强欠心悲气逆腹䐜满急巨阙上管石门阴硚主腹中满暴痛汗出期门主伤食腹满通谷主结积留饮癖石关主心坚满阴都主心满气逆肠鸣听宫治心腹满冲门治腹寒气满大都治热病汗不出手足逆冷腹满善呕烦热闷乱吐逆目眩厉兑漏谷治心腹胀满腹满灸絶骨巨阙等主腹满崑崙主腹暴满太白等主腹大满噫嘻三里疗腹满中管治心下胀满伤饱食不化霍乱出洩不自知心痛心腹诸病心痛灸太仓心腹痁痛灸肝俞胆俞疗心胀满府舍治腹满四满治大腹有水神堂治胸腹满鱼际等治腹满石门主腹满疝积分水疗腹肿不能食意舍治腹满虚胀人有心腹满胀者予只多以厚朴与之令每服细剉七八钱重用生姜七片水小碗煎至七分服滓再煎服不过五六服胀满脱去鍼灸之效未必如此速也因识于此腹痛按之痛重按却不痛此是气痛重按愈痛而坚有积也气痛不可下下之愈痛虚寒证也小建中汤治腹痛如神腹胀鬲俞等主腹胀脾俞大肠俞主腹中气胀引嵴痛食饮多而身羸瘦中极主寒中腹胀上管主心下坚积聚冷胀隐白主腹胀逆息又主腹中寒冷气胀喘尺泽主腹胀喘振慄天枢主腹胀气冲胸中管主腹胀不通疰大便坚忧思损伤气积聚腹中甚痛作脓肿往来上下太谿主腹中胀肿京门主寒热䐜胀三里章门京门厉兑内庭阴谷络却崑崙商丘阴陵泉曲泉主腹胀满不得息气冲主腹中大热不安腹有大气暴腹胀满癃淫泺期门主腹大坚不得息胀痺满小腹尤大巨阙上管主腹胀心腹满五里主心下胀满而痛上气太白公孙主腹胀食不化鼓胀腹中气大满阴陵泉主腹中胀不嗜食脇下满腹中盛水胀逆不得卧凡头目痈肿胸脇支满刺陷谷出血立已大钟主胸喘息胀关元期门少商主脇下胀石门治腹胀坚硬水肿支满解谿血海商丘治腹胀胆俞治心腹胀满呕则食无所出口苦舌干咽痛食不下中膂俞譩譆鬲俞治腹胀胃俞治腹胀引胸背痛饮食倍多身渐羸瘦黄疸善欠胁满洩利体重四支不收痃癖腹痛不嗜食胃俞治胃寒腹胀不嗜食羸瘦肠鸣腹痛胸脇支满嵴痛筋挛三焦俞治肠鸣腹胀水谷不化腹痛欲洩注目眩头痛吐逆饮食不下肾俞治心腹膨胀三里悬钟治心腹胀满大肠俞治腹胀绕脐切痛大小便不利洞洩食不化嵴强不得俛仰中髎治腹胀下利阳纲治腹满胀大便洩利小便赤澁身热目黄太白治身热烦满腹胀食不化呕吐洩脓血意舍治腹满虚胀大便滑洩背痛恶风寒食饮不下呕吐消渴目黄胃仓治腹虚胀水肿食饮不下恶寒背嵴不得俛仰中府治腹胀食不下中腕治伤寒饮水过多腹胀气喘阴谷治腹胀满不得息小便黄男如蛊女如姙娠承满治肠鸣腹胀上喘气逆食饮不下肩息唾血大敦治腹胀满三阴交治脾病身重四支不举腹胀肠鸣溏洩食不化隐白治腹胀喘满不得卧呕吐食下暴洩隐白疗腹中有寒热起气喘衂血不止腹中胀逆胫寒热不得卧气满胸中热暴泄鬲中呕吐不欲食上管疗腹胀胪胀脇腹满灸鬲俞百壮三报胸满心腹积聚痞痛灸肝俞百壮三报胀满水肿脾俞随年壮三报腹中气胀引嵴痛食饮多身羸瘦名曰食晦先取脾俞后取季肋藏府积聚胀满羸瘦不能饮食三焦俞随年壮胀满雷鸣大肠俞百壮三报胀满气聚寒冷胃管百壮三报在鸠尾下三寸腹胀满绕脐结痛坚不能食中守百壮在脐上一寸一名水分胀满瘕聚滞下疼气海百壮忌鍼胀满气如水肿状小腹坚如石膀胱俞百壮在中极脐下四寸胀满肾冷瘕聚洩利天枢百壮心腹坚大下管疗腹胸不调腹痛不能食小便赤腹坚硬癖块脉厥厥动冲阳治腹坚大不嗜食振寒期门治腹坚硬次髎治心下坚胀石门治腹坚硬肓门治心下肓大坚水分治腹坚如鼓志室治腹坚急阴陵泉地机下腕治腹坚硬膀胱俞主坚结积聚上管主心下坚积聚冷胀肓门主心下大坚丘墟主大疝腹坚期门主腹大坚冲阳主腹大不嗜食解谿主腹大下重又主厥气上注腹大三里疗腹满坚块不能食胃气不足反胃胸脇腹积气天抠疗腹大坚小儿腹大灸分水分水疗腹痛胃胀坚硬石关主心坚满积如盘鼓胀水分治腹坚如鼓水肿腹鸣胃虚胀不嗜食绕脐痛冲胸不息神阙公孙治腹虚胀如鼓水分治腹坚如鼓明下云疗鼔胀复熘治腹中雷鸣腹胀如鼓四支肿十水病章门疗身黄羸瘦四支怠惰腹胀如鼔两脇积气如卵石中封四满主鼔胀太白公孙主腹鼓胀腹中气大满阴交石门主水胀小腹皮敦敦然甄权云分水主鼓胀肠鸣鼓胀中封二百壮奔㹠冷气心间伏梁状如覆杯冷结诸气鍼中管八分留七唿写五吸疾出鍼须灸日二七壮至四百止忌房室心腹诸病坚满烦痛忧思结气寒冷霍乱心痛吐下食不消肠鸣洩利太仓中管百壮心下坚积聚冷热腹胀上管百壮水肿水通身肿灸足第二指上一寸随年壮又灸两手大指缝头七壮虚劳浮肿灸太冲百壮又灸肾俞凡头目痈肿留饮胸脇支满刺陷谷出血立已陷谷列缺主面目痈肿阳陵泉公孙主头面肿完骨巨窌主头面气胕肿天抠丰隆厉兑陷谷冲阳主面浮肿中府间使合谷主面腹肿解谿主风水面胕肿颜黒气舍主肩肿不得顾三里主水腹胀皮肿曲泉主腹肿阴谷主寒热腹偏肿大敦主大腹肿胀脐腹邑邑阴交石门主水胀水气行皮中小腹皮敦敦然小便黄气满屋翳主身肿皮痛不可近衣关门主身肿身重天府主身胀逆息不得卧风汗身肿喘息多唾上星治头风面虚肿顖㑹治目眩面肿前顶治目眩面赤肿小儿顶肿脑户治目黄头肿水沟治水气徧身肿胃仓治水肿缺盆治水气屋翳治身体肿皮肤痛不可近及淫泺瘈瘲不仁肾俞治身肿建里治腹胀身肿神阙治水肿鼓胀肠鸣如流水声中极石门治水肿四满治大腹有水章门治腹肿嵴强四支伤惰涌泉治男子如蛊女子如姙娠五指端尽痛足不得践地三里治水气复熘治十分病维道治水肿不嗜食地机治丈夫溏洩腹脇胀水肿腹坚不嗜食小便不利阴陵泉治腹中寒不嗜食鬲下满水胀腹坚喘逆不得卧腰痛难俛仰陷谷治面目浮肿及水病善噫肠鸣腹痛分水疗腹肿不能食若是水病灸大良下云疗水病腹肿绕脐痛冲胸不得息甄权云主水气浮肿鼓胀肠鸣如雷声时上冲心曲骨疗水病胀满小儿水气四支尽肿及腹大灸分水三壮胃仓主水肿胪胀食饮不下恶寒水沟主水肿人中满关元妇人小腹满石水章门主身润石水身肿关元主小腹满石水四满然谷主大腹石水气冲主大气石水丰隆主四支肿身湿丰隆复熘主风逆四支肿列缺主汗出四支肿复熘治四支肿水肿惟得鍼水沟若鍼余穴水尽即死此明堂铜人所戒也庸医多为人鍼水分杀人多矣若其他穴亦有鍼得差者特幸焉耳不可为法也或用药则禹余粮丸为第一予屡见人服验故书于此然灸水分则最为要穴也有里医为李生治水肿以药饮之久之不效以受其延待之勤一日忽为灸水分与气海穴翌早观面如削矣信乎水分之能治水肿也明堂固云若是水病灸大良盖以此穴能分水不使妄行云焉耳但不知明堂又云鍼四分者岂治其他病当鍼四分耶百病水肿肾俞百壮胃仓随年水肿陷谷随年水肿上下阴交百壮水肿胀曲骨百壮大腹阴市随年人中满脣肿及水肿大水脐中石门百壮风水上亷随年水肿不得卧阴陵泉百壮石水灸然谷气冲四满章门水分主水肿腹满不能食坚硬日七壮至四百壮忌鍼鍼水尽即死水病灸至差止鍼灸资生经卷四鍼灸资生经卷五钦定四库全书鍼灸资生经卷五脐痛中极疗脐下块如覆杯铜云结如覆杯闗元治脐下㽲痛小便赤澁不觉遗沥小便处痛状如散火溺血暴疝痛脐下结血状如覆杯转胞不得隂交治脐下㽲痛女子月事不絶带下产后恶露不止绕脐冷痛中封水分神阙治绕脐痛曲泉主痛引脐中予旧苦脐中疼则欲溏㵼常以手中指按之少止或正㵼下亦按之则不疼它日灸脐中遂不疼矣后义尝溏利不已灸之则止凡脐疼者宜灸神阙闗门治气游走夹脐急下腕治脐上厥气动气海治脐下冷气上冲心血结成块状如覆杯小便赤澁腹结治绕脐痛上抢心腹寒洩利欬逆天枢治夹脐切痛时上冲心烦满呕吐霍乱明下云冷气脐痛千云冬感寒脐痛外陵主心如悬下引脐腹痛上㢘治夹脐腹痛四满治歴下切痛分水疗水肿绕脐痛小儿脐肿灸腰后对脐骨节闲三壮然谷主儿脐风口不开善惊遶脐绞痛灸天枢百壮脐下绞痛灸闗元百壮脐中石门等主疝绕脐脐中石门天枢主脐疝遶脐蠡沟疗脐中积气膺痛玉堂疗胷满膺痛玉堂治胷膺骨疼紫宫治胷膺骨疼大谿治乳肿贲膺胷满凡胷满短气不得汗皆鍼补手太隂以出汗神堂主胷腹满三闲主胷满肠鸣阳谿天容主胷满不得息曲池人迎神道章门中府临泣天池璇玑府俞主胷中满阳交主胷满肿鸠尾主胷满欬逆大泉主胷满噭唿胷膺痛巨阙闲使主胷中淡淡梁门主胷下积气期门缺盆主胷中热息贲脇下气上云门主胷中暴逆心俞大杼主胷中鬰鬰然谷主胷中寒脉代时不至寸口小腹胀上抢心胷胁满灸期门玉堂疗胷满膺痛三闲疗胷满腹鸣亶中疗胷中气满如塞乳根疗胷下满闷阳交临泣治胷满委阳治胷满膨膨璇玑治胷皮满痛下云胷胁支满俞府治胷满商阳治胷中气满喘欬支肿鬲闗治胷中噎闷阳谿神封治胷满不得息欬逆肺俞治胷中气满背偻如龟腰强头目眩令人失颜色輙筋治胷中暴满不得卧喘息鬲俞治胷满支肿胃俞治胷胁支满涌泉神堂治胷腹满中庭治胷脇支满噎塞食不下呕吐食还出云门治喉痹胷烦满气上冲心欬喘不得息胷脇短气肩痛不得举臂天池治胷中有声曲池治胷中烦满胷乡治胷胁满引胷背痛不得转侧周荣治胷胁满不得俛仰食不下欬唾稠脓彧中治胷脇支满欬逆喘不能食神藏治胷脇支满欬逆喘不得息呕吐胷满不嗜食气户治胷脇支满喘逆上气胷背急不得息不知食味食窦治胷脇支满膈闲雷鸣常有水声灵墟治胷脇支满痛引胷不得息欬逆呕吐胷满不嗜食步郎治胷脇支满鼻塞不通唿吸少气喘息不得举臂章门治胷脇支满库房治胷脇支满欬逆上气多唾浊沫脓血期门治产后胷脇支满外丘治胷脇胀满侠谿治胷脇支满寒热汗不出云门疗胷脇彻背痛华盖疗胷脇满痛引胷紫宫中庭涌泉治胷脇支满通谷章门曲泉鬲俞期门食窦陷谷石门主胷脇支满胃俞三里紫宫华盖中庭神藏灵墟侠谿步郎商阳上廉气户周荣上管劳官涌泉阳陵泉主胷脇注满胆俞章门主脇痛不得卧胷满欧无所出前谷主欬而胷满阳气逆上满胷取天容肺俞巨阙主胷满太泉治胷脇支满天髎治胷中烦闷肝俞疗两脇满浮白疗胷满库房疗胷腹两脇满天池治寒热胷鬲烦满头痛四支不举腋下肿上气胷中有声喉鸣膺忩治胷满短气魂门疗胷背痛小儿龟胷縁肺热胀满攻胷鬲所生又縁乳母食热面五辛胷转起髙灸两乳前各寸半上两行三骨罅闲六处各三壮春夏从下灸上秋冬从上灸下若不依此法灸十不愈一二胷脇痛本神颅息主胷脇相引不得倾侧太白主胷脇胀切痛阳辅主胷脇痛环跳至隂主胷脇痛无常处腰脇相引急痛大包主胷脇中痛丰隆丘墟主胷痛如刺胷脇满心痛乳根主胷下满痛亶中天井主胷痹心痛太泉主胷膺痛肺俞云门中府隠白期门魂门大陵主胷中痛少冲主胷痛口热胷中痛引腰背心下呕逆面无滋润灸幽门随年壮宂在侠巨阙两边相去各半寸经渠丘墟主胷背急胷中彭太谿治胷满痛乳肿贲膺欬逆上气喉中作声肝俞治欬引胷痛少冲中府治胷痛乳根治胷满痛华盖治胷脇支满痛引胷中欬逆上气喘不能言紫宫治胷脇支满胷膺骨疼饮食不下呕逆上气烦心玉堂治胷满不得喘息胷膺骨疼呕吐寒痰上气烦心幽门治胷中引痛心下烦闷逆气里急支满不嗜食数欬健忘丰隆治厥逆胷痛如刺腹切痛明云气刺不可忍太渊治胷痹逆气寒厥善哕呕饮水欬嗽烦怒不得卧胷痹引背时寒闲使主之闲使主胷痹背相引临注主胷痹不得息鱼际主痹走胷不得息浮白疗胷满胷痛俞府疗胷中痛胷痹心痛不得息痛无常处临泣主之胷痹灸胷堂㢘泉中府主胷痛胆俞治胷脇不能转明云胷脇满丘墟治胷脇满痛不得息明下云胷满下㢘治胷脇小腹痛大包治胷脇痛肾俞主两脇引痛肝俞脾俞志室主两脇急痛支沟主脇腋急痛中管承满主脇下坚痛腕骨阳谷主脇痛不得息胆俞章门主脇痛不得卧窍隂主脇痛欬逆尺泽少泽主短气脇痛心烦闗元期门少商主脇下胀极泉治脇下满痛鬲俞中膂俞窍隂阳谷颅𩕄治脇痛肝俞治两脇急痛腕骨治脇下痛不得息肾俞治脇满引小腹痛上㢘治飱泄腹脇痛满狂走侠脐腹痛食不化喘息不能行太谿治腹脇痛连嵴手足厥冷云门疗胷脇彻背痛华盖疗胷脇痛三里主脇鬲痛鬲痛承满乳根疗鬲气亶中疗胷鬲闷欬𠻳气短喉鸣鬲俞疗鬲痛商阳疗胷鬲气满足临泣疗胷鬲满闷胷中鬲气聚痛好吐灸厥隂俞随年壮隐白巨阙主鬲中不利食窦主鬲中雷鸣察察隐隐常有水声胷鬲中气灸阙俞随年壮天池治胷鬲烦满亶中治鬲气呕吐涎沫率谷鬲俞治鬲胃寒痰扶突等主气哽天突疗气鲠鲠章门疗噎中庭治胷脇支满噎塞大钟治食噎不下闗冲天突治胷中气噎亶中治胷中如塞天突闗冲治气噎乳根疗鬲气不下食噎病譩譆疗乆疟背气满闷胷中气噎神堂中府疗善噎背痛经渠丘墟主胷背急附分主背痛引头鬲闗秩边京骨主背恶寒痛嵴强难俛仰崑崙主嵴强背尻骨重鬲俞治背痛恶寒嵴强俛仰难食饮不下呕哕多涎唾胷噎闷意舍治背痛恶风寒食不下呕吐巨骨治背髆痛胷中有瘀血肩背不得屈伸而痛魄户治背膊痛神堂治背嵴强急气户治胷背急大椎治气疰背髆拘急承筋治腰背拘急不容治胷背相引痛经渠治胷背拘急胷满膨膨鱼际治痹走胷背痛魄戸疗背胛闷下云疗肩膊间急痛背气不能引顾欬逆上喘胃俞疗背中气上下行嵴痛腹鸣志室疗背痛俛仰不得背痛灸巨阙等或灸胷堂肺俞治背偻如龟背生时被客风拍着嵴骨达于髓所致灸肺俞心俞鬲俞各三壮譩譆疗温疟寒疟病疟背闷气满腹胀气眩胷中痛引腰背列缺主胷背寒慄鱼际治痹走胷背痛云门疗胷脇彻背痛背疼乃作劳所致技艺之人与士女刻苦者多有此患色劳者亦患之晋之景公是也惟膏肓为要穴予尝于膏肓之侧去嵴骨四寸半隠隠微疼按之则疼甚谩以小艾灸三壮即不疼它日复连肩上疼却灸肩疼处愈方知千金方之阿是穴犹信云肩背酸痛浮白治肩背不举神堂疗肩背连胷痛不可俛仰商阳治肩背急引缺盆痛譩譆治温疟肩背痛中府治肩背痛附分治肩背急神堂治肩痛胷腹满洒淅寒热嵴背急三焦俞治肩背急腰嵴强不得俛仰涌泉主肩背颈项痛天牖缺盆神道大杼天突水道巨骨主肩背痛鬲俞譩譆京门尺泽主肩背寒痓肩甲内㢘痛天柱治肩背痛欲折肝俞疗肩疼曲垣治肩痛周痹气注肩髆拘急疼闷肩外俞治肩痹热痛而寒至肘下云疗肩痛发寒热引项强肩井治颈项不得顾肩髆闷两手不得向头或因扑伤云门秉风治肩痛不能举肩贞治肩中热痛天宗治肩胛痛天忩治肩痛引项不得顾前谷疗膊胛小指痛养老疗肩欲折青灵疗肩不举不能带衣肩髎疗肩重不举养老天柱主肩痛欲折天井主肩痛不可屈伸曲池天窌主肩重痛不举巨骨主肩中痛不能动摇肩外俞主肩甲痛而寒至肘后谿主肩臑痛渊腋主肩腋前痛与胷相引天髎治肩肘痛引颈项急寒热缺盆中痛汗不出胷中烦闷章门治厥逆肩臂不举青灵治肩臂不举不能带衣肩髎治肩重不能举臂肘巨骨治肩臂不得屈伸居髎治肩引胷臂急臑腧治寒热肩肿引胛中痛臂酸无力支沟疗肩臂酸重闗冲主肩臂酸重腕骨主肩臂疼天宗主肩重臂痛章门治厥逆肩臂不举青灵治肩臂不举不能带衣肩髎治肩重不能举臂肘巨骨治肩臂不得屈伸闗冲主肩臂酸痛支沟疗肩臂酸重列缺主肩背寒慄少气不足以息寒厥交两手而鹜凡实则肩背热背汗出四支暴肿虚则肩寒慄气不足以息天井疗颈项及肩背痛腰背痛灸三焦俞大椎治背膊急下焦俞疗背痛身热肩背酸疼诸家鍼灸之详矣当随病证鍼灸之或背上先疼遂率引肩上疼者乃是膏肓为患千金外台固云按之自觉牵引于肩中是也当灸膏肓俞则肩背自不疼矣予尝肩背痛已灸膏肓肩痛犹未巳遂灸肩井三壮而愈以此知虽灸膏肓而他处亦不可不灸云肩痹痛天井主肩痛痿痹不仁不可屈伸肩肉麻木曲垣主肩甲周痹肩贞肩髃闗冲主肩中热头不可顾曲池天窌主肩重痛不举清冷泉阳谷主肩不举不得带衣天井疗肘痛引肩不屈伸肩外俞治肩痹曲垣治肩痛周痹两肩头冷疼尤不可忽予屡见将中风人臂骨脱臼不与肩相连接多有治不愈者要之才觉肩上冷疼必先灸肩髃等穴毋使至于此极可也予中年每遇寒月肩上多冷常以手掌心抚摩之夜卧则多以被拥之仅能不冷后灸肩髃方免此患盖肩髃系两手之安否环跳系两足之安否不可不灸也臂痛曲池疗肘臂偏细肩髃疗臂细无力痠疼臂冷而缓臂臑肩髃疗臂细无力手不得向头少海乳根聴宫疗臂疼中渚孔最支正肘髎疗肘臂酸痛闲使疗臂肿痛屈伸难肩髎疗肩重不举臂痛扁骨疗肩中热指臂痛乳根治臂肿太渊治臂内㢘痛居髎治腰引小腹痛肩引胷臂挛急手臂不得举而至肩臂臑肘髎治臂痛不举聴宫治臂痛孔最治臂厥痛可鍼阳谷治臂腕外侧痛不举液门前谷治臂不得举阳池治因折伤手腕捉物不得肩臂痛不举极泉治臂肘厥寒清冷渊治臑从肩臂不举不得带衣养老治肩欲折臂如㧞臂痛不能自上下臑腧治臂酸无力章门治厥逆肩臂不举巨骨治肩臂不得屈伸而痛臑㑹治臂痛不能举气肿痉痛肩髃治手臂挛急尺泽肩贞治风痹手臂不举合谷治痿臂阳谿治臂不举天宗五里等治臂痛后谿治臂急窍隂等腕骨治臂不伸附分治臂不仁巨骨前谷主臂不举尺泽关冲外闗窍隂主臂不及头前腋主臂挛急手不上举神门少海主臂挛颜色焦枯劳气失精肩臂痛不得上头肩髃百壮掖门主臂痛肩窌天宗阳谷主臂痛前谷后谿阳谿主臂重痛肘挛太泉经渠主臂内㢘痛腕骨曲池前谷阳谷主臂腕急腕外侧痛脱如拔腕骨天宗主肩臂痛列缺主手臂身热后谿三里曲池疗臂痛腋痛足临泣治胷满缺盆中及腋下肿马刀疡瘘善囓脣天牖中肿淫泺䯒痠目眩枕骨合颅痛洒淅振寒丘墟治腋下肿痿厥坐不能起髀呕中痛目生翳膜腿䯒痠转筋卒疝小腹坚寒热颈肿譩譆治腋拘挛暴脉急引脇痛少府治股腋挛急少海治肘腋肿小腹痛少海治肘挛腋脇下痛四支不举支沟治肩臂痠重脇腋痛四支不举天池胆俞委阳阳辅治腋下肿间使治掌中热腋肿肘挛地五㑹阳辅申脉委阳天池临泣侠谿等主腋下肿太陵主肘挛腋肿临泣主腋下肿胷中满丘墟阳硚主腋下肿寒热颈肿少海疗腋下瘰承筋等主掖肿腋下肿痛最不可忽予屡见患疮疖人腋下或发疮有至于不可救者可不蚤治之乎腕劳曲池腕骨等主腕急阳谿疗臂腕外侧痛不举列缺疗腕劳臂肘痛铜云手腕无力偏厯疗臂膊肘腕酸痛难伸屈外闗疗肘腕酸重后谿疗肘臂腕重通里疗肘腕酸重肘痛前谷后谿阳谿主肘挛鱼际灵道主肘挛柱满太陵主肘挛腋肿中膂俞譩譆主腋挛曲池主肘中痛曲池腕骨臑㑹支沟肘窌主肘节痹臂酸重腋急痛肘难屈伸中冲等主肘痛闗冲主肘疼不能自带衣闲使主肘内㢘痛曲池三里闗冲中渚阳谷尺泽主肘痛时寒曲池主肘痛肩外俞主肘寒天宗治臂肘外后㢘痛天髎治肩肘痛肘髎治肘节风痹臂痛不可举屈伸挛急明下云肘臂酸重麻痹不仁鱼际治肘挛支满灵道尺泽少海治肘挛支正内闗阳谿治惊掣肘臂不举极泉治臂肘厥寒窍隂手三里治手臂肘挛不伸后谿治臂肘挛急附分治臂肘不仁腕骨治偏枯臂肘不得屈伸五里天井下㢘治臂肘痛冲阳曲池治肘中痛鱼际疗肘挛支满喉中焦干渴痉上气偏厯三里疗肘臂酸重屈伸难中渚疗肘臂酸痛太渊疗肘痛曲池疗肘痛屈伸难手不得举偏风半身不遂捉物不得挽弓不开肘臂偏细孔最疗肘臂厥痛屈伸难手不及头不握支正疗肘臂挛难屈伸手不握十指尽痛肘髎疗肘臂酸重不可屈伸麻痹不仁天井疗肘痛引肩不可屈伸颈项及肩背痛臂痿不仁液门疗肘痛不能上下列缺主肘甲乙经云五里在肘上三寸大脉中玉篇説肘云臂节也此臂之下节也宓子贱使书吏书而掣其肘盖其掌节也当以此求之手麻痹不仁中封治身体不仁少商主手不仁肩贞主手髍小不举内庭主四厥手足闷列缺主四支厥喜笑曲池支沟臑㑹腕骨肘窌主节痹曲池天井外闗主臂痿不仁白环俞疗手足不仁曲池主手不举又主手不可举重腕急肘中痛难屈伸闲使主手痛阳谿主臂腕外侧痛不举中冲少冲劳宫太泉经渠列缺主手掌热肘中痛劳宫疗手掌厚疮痹手皮白屑起劳宫治手痹附分治肘臂不仁上㢘治手足不仁肘髎天井疗肘臂不仁有贵人手中指挛已而无名指小指亦挛医为灸肩髀曲池支沟而愈支沟在腕后三寸或灸风疾多有不灸支沟只灸合谷云手指挛养老主手不得上下隂交主手足拘挛太陵主手挛不伸心俞肝俞主筋急手相引少商治手挛指痛少府治掌中热股腋挛急胷中痛手卷不伸少冲疗手卷不得伸外闗疗肘腕酸重屈伸难十指痛不得握铜人云治肘臂不得屈伸五指痛不能握物后谿疗肘臂腕重难屈伸五指尽痛不可掣中渚疗肘臂痠痛手五指不握尽痛铜人云治咽肿肘臂痛五指不得屈伸腕骨中渚主五指掣不可屈伸大陵主手掣小偏尺泽主掣痛手不可伸治手足指掣痛不可忍灸指端七壮立差腕骨治瘈瘲五指掣扁骨疗指臂痛手热小儿食时头痛及五心热灸譩譆各一壮内闗主手中风热中冲少冲太泉劳宫经渠列缺主手掌热肘痛太谿主手足寒至节曲泽主手清逆气巨阙主手清经渠列缺少冲中冲闲使太渊治掌中热闲使治掌中热中冲治掌热阳陵泉治脚冷大都治手足逆冷少商治掌热丰隆治厥逆内庭章门治厥逆行闲治四支冷曲池等肩外俞主肘寒太谿治手足冷五心之热小儿伤食证也大人亦然若手足寒清过节证恶可知当早随证鍼灸之母使至于此极方可清犹寒也礼记言冬温而夏清是已鍼灸法见四支厥足麻痹至隂主风寒从足小指起脉痹上下隂陵泉主足痹痛中都主足湿痹不能行阳辅阳交阳陵泉主髀枢脚骨痹不仁阳闲环跳承筋主胫痹不仁腰俞风府主足不仁膀胱俞太谿次窌主足清不仁大谿次窌膀胱俞主足清不仁腰俞风府主足不仁阳闗主胫痹不仁浮郗治髀枢不仁膀胱俞治脚足不仁白环俞疗手足不仁上㢘治手足不仁犊鼻髀闗阳陵泉主脚不仁列子载偃师造倡云废其肾则足不能行是足之不能行盖肾有病也当灸肾俞或一再灸而不效冝灸环跳风市犊鼻闗阳陵泉隂陵泉三里絶骨等穴但按畧痠疼即是受病处灸之无不效也足不能行三隂交疗不能行上㢘治喘息不能行合阳治履步难天柱行间主足不任身京门主腰痛不能立然谷治䯒痠不能久立承山治战慄不能立漏谷疗不能立飞扬疗体重起坐不能步履不收脚腨酸重战慄不能久立坐附阳疗不能久立坐不能起申脉治䯒寒不能久立坐如在舟车中中都主不能行立三里主不能立浮白主足缓不收三里冲阳仆参飞扬复熘完骨主足痿失履不收下㢘主惊痹跗不收丰隆脾俞治四支不收支沟等治四支不举曲泉大巨等主四支不收三里主不能久立足寒热至隂主风寒从足小指起脉痹上下肾俞京骨然谷主足寒隂市主膝上伏兎中寒行间主厥足下热中都主足下热胫寒不能久立湿痹不能行三里条口承山承筋主足下热不能久立委中治足热厥逆满取其经血立愈涌泉治足下热喘满乃热厥也齐王患此鍼之愈至隂治下热然谷治足一寒一热大都治手足逆冷隠白太冲治足寒中封治足逆冷阳陵泉治足冷无血色复熘主䯒寒不能自温漏谷疗足热腿冷疼不能久立麻痹不仁史记济北王阿母足热而懑太仓公曰热蹷也刺其足心各三所案之无出血病旋已病得之饮酒大醉足杂病仆参治足跟痛不得履地脚痿转筋浮郗治脚股筋急髀枢不仁付阳治髀枢股䯒痛飞扬治足指不屈伸经渠治足心痛筑賔治足腨痛承筋治脚腨痠涌泉疗心中结热脚底白肉际不得履地明下云疗足指尽疼不得践地千云涌泉然谷主五指尽痛足不履地三隂交疗不能行三隂交疗足痿不能行上㢘疗脚重不得履地崑崙疗脚重不得履地崑崙治踹肿不得履地然谷治足跗肿不得履地中都主胫寒絶骨灸百壮治风身重胫寒条口疗胫寒梁丘疗大惊胫痛冷痹膝痛不屈伸难经疏云足胫寒者肾主骨有病先胫冷也当以此求之然谷主足不能安胫酸不能久立涌泉太冲主胫酸至阳主胫疼四支重少气难言承山承筋主脚胫酸脚急跟痛脚筋急痛环跳内庭主胫痛不可屈伸阳闗主胫痹不仁至阳主胫酸膀胱俞治胫寒拘急不得屈伸丘墟疗足腕不收足胫偏细复熘主胫寒环跳束骨交信隂交隂谷主髀枢中痛不可举临泣三隂交主髀中痛不得行走外皮痛凡髀枢中痛不可举以毫鍼寒而留之以月生死为数立已丘墟主髀枢脚痛阳辅等主髀枢不仁膝以上病冝灸环跳风市膝及膝下病宜灸犊鼻膝闗三里阳陵泉足踝以上病宜灸三隂交絶骨崑崙足踝以下病宜灸照海申脉然须按其穴痠疼处灸之方效脚气世有勤工力学之士一心注意于事久坐行立于湿地不时动转冷风来击入于经络不觉成病故风毒中人或先中手足十指因汗毛孔开腠理疎通风如击箭或先中足心或先中足踝或先中膝已下腨胫表里者若欲使人不成病者初觉即灸所觉处三二十壮因此即愈不复发凡脚气初得脚弱使速灸之并服竹沥汤灸讫可服八风散无不差者惟急速治之若人但灸而不能服散服散而不灸者半差半死虽得差者或至一二年复更发动觉得便依此法速灸之及服散者治十十愈此病轻者登时虽不即恶治之不当根源不除久久杀人不可不以为意初灸风市次灸伏兔次犊鼻次膝两眼次三里次上廉次下㢘次絶骨凡灸八处一风市百壮多亦任人轻者不可减百壮重者乃至一处五六百壮勿令顿灸三报之佳二伏兎百壮亦可五十壮三犊鼻五十壮可至百壮四膝眼五三里百壮六上㢘百壮七下㢘百壮八絶骨凡此诸穴不必一顿灸尽壮数可日日报灸之三日之中灸令尽壮数为佳凡病一脚则灸一脚病两脚则灸两脚凡脚弱病皆灸两脚一方云如觉脚恶便灸三里及絶骨各一处两脚恶者合四处灸之多少随病轻重大要虽轻不可减百壮不差速以次灸之多多益佳一説灸絶骨最要人有患此脚弱不即治及入腹腹肿大上气于是乃须大法灸随诸俞及诸管闗节腹背尽灸之并服八风散往往得差觉病入腹若病人不堪痛不能尽作大灸但灸胷中心腹诸穴及两脚诸穴亦有得好差者亦依支法存旧法梁丘犊鼻三里上㢘解谿太冲阳陵泉絶骨崑崙隂陵泉三隂交足太隂伏熘然谷涌泉承山束骨等凡十八穴旧法多灸百会风府五藏六府俞募须束灸者悉觉引气向下所以不取其法气不止者可用之其要病已成恐不救者悉须灸之其足十指去指竒一分两足凡八穴曹氏名曰八冲极下气有效其足十指端名曰气端日灸三壮并大神要其八冲可日灸七壮气下即止凡灸八冲艾炷小作病者非深相委悉勿为灸上㢘疗偏风腲腿脚不随重不得履地脚气刺风痶风脚冷肩井治脚气上攻千金云脚气一病最冝鍼若鍼而不灸灸而不鍼非良医也鍼灸而药药不鍼灸亦非良医也此论甚当若始觉脚气速灸风市三里各一二百壮以㵼风湿毒气若觉闷热者不得灸以本有热灸之则火助风生食物大忌酒面海鲜及忌房劳不尔服药无益有同舍为予言史载之谓脚气有风湿二种宜㵼不宜补只宜以沉香汤㵼而不许其灸千金方乃载灸法如此其详岂虚人患脚气方可灸耶故指迷方云若觉闷热不得灸盖有所见也凡灸脚气三里絶骨为要穴而以爱䕶为第一予旧有此疾不履湿则数嵗不作若履湿则频作自后常忌履湿凡有水湿不敢着鞋践之或立润地亦不敢久须频移足而后无患此亦爱䕶之第二义也有达官久患脚气多服八味丸愈亦以脚气冲心惟此药能治之脚弱委中疗脚弱无力风湿痹筋急半身不遂三里疗脚弱承山疗脚弱无力脚重偏风不遂委中疗脚弱无力腰尻重曲踿中筋急半身不遂有人旧患脚弱且瘦削后灸三里絶骨而脚如故益知黄君鍼灸图所谓絶骨治脚疾神效犹信也同官以脚肿灸承山一穴疮即干一穴数月不愈不晓所谓岂亦失之将摄耶是未可知也单方歌云风毒脚弱痹肩井及大椎风市与三里百壮不须疑千金灸脚弱九八穴病一脚则灸一脚两脚病则灸两脚凡脚弱病皆灸两脚或未能尽灸且先灸风市犊鼻三里絶骨亦效或不效当如其法灸之脚肿阳硚疗脚气肾气上崑崙疗恶血风气肿痛脚肿承山治脚气膝肿小肠俞治脚肿短气不嗜食然谷治足跗肿不得履地母氏常久病夏中脚忽肿旧传夏不理足不敢着艾谩以鍼寘火中令热于三里穴刺之微见血凡数次其肿如失去素患脚肿见此竒效亦以火鍼刺之翌日肿亦消何其速也后亦常灸之凡治脚肿当先三里而后阳硚等穴可也又予患脚气指缝烂每以茶末渗之愈他日复烂而肿用茶末不效渐肿至脚背上予以为脚气使然窃忧之策杖而后敢行偶卖药侩者见之云可取床荐下尘渗之如其言渗之而愈此物不值一钱而能愈可忧之疾其可忽哉四支厥内庭治四支厥逆腹胀数欠至阳治四支重痛章门治厥逆四支惰鬲俞治四支怠惰极泉日月脾俞治四支不收支沟小海付阳天池三隂交治四支不举大巨治偏枯四支不举肾俞治腰中四支淫泺尺泽治四支暴肿臂寒短气三里治四支肿满大都疗手足逆冷四支肿丰隆疗厥逆胷痛气刺不可忍腹中如刀㽲大小便难四支不收身体怠惰腿膝酸痺屈伸难内庭主四厥手足闷太谿主手足寒至节内庭主四支厥手足闷者久持之厥热脑痛腹胀皮痛者使人久持之列缺主四支厥喜笑章门主四支解惰喜怒照海主四支淫泺曲泉付阳天池大巨小海支沟絶骨前谷主四支不举五里三阳络三闲厉兑天井主嗜卧四支不欲动摇行间治四支逆冷太谿治手足厥冷四逆取侠谿大都治手足逆冷有士人患隂证伤寒手足冷甚以火温之亦不暖予与理中汤服即得汗而病愈手足自温矣若其他手足厥者当随证灸之四厥脉沉絶灸手闲使便通起死法四厥灸乳根人病狂痴手足厥作狂病治不效名医録曰此惊恐忧思所得大惊伤心大恐伤肾大忧思伤神志神不足则狂痴志不足则恐怖恐怖则肾气留积足不收亦因积惊恐气伤肾也尸厥百会玉枕主卒起僵仆恶见风寒通天络却主暂起僵仆大杼主僵仆不能久立烦满里急身不安席隠白大敦主卒尸厥不知人脉动如故金门主尸厥暴死中极仆参主恍惚尸厥烦痛内庭主四厥手足闷者久持之厥脑痛腹胀皮痛者使人久持之列缺主四支厥喜笑邪客于手足少隂太隂足阳明之络此五络者皆㑹于耳中上络左角五络俱竭令人身脉动如故其形无所知其状若尸刺足大指内侧爪甲上去端如韮叶后刺足心后取足中指爪甲上各一痏后取手大指之内去爪甲如韮叶后刺手心主少隂兑骨之端各一痏立已不已以筒吹其两耳中立已不已拔其左角髪方寸燔治饮以淳酒一杯不能饮者灌之立已丰隆主厥逆足卒青痛如刺腹若刀切之状大便难烦心狂见鬼好笑卒面四支肿旁廷在腋下四肋闲髙下正与乳相当乳后二寸陷中俗名注市举掖取之刺入五分灸五十壮主卒中恶飞尸遁注胷脇满九曲中府在旁廷注市下三寸刺入五分灸三十壮主恶风邪气遁尸内有瘀血天府主卒中恶风邪气飞尸恶注鬼语遁下隠白治卒尸厥不识人足寒不能温中极治恍惚尸厥明下云尸厥不知人大敦治尸厥状如死仆参治尸厥如中恶状霍乱癫癎狂言见鬼厉兑治尸厥口噤气絶状如中恶心腹胀满明云尸厥如死不知人金门治癫癎尸厥暴疲委阳治腋肿膨膨失志身热飞尸遁注痿厥不仁魂门疗尸厥走疰胷背连痛仆参疗癫疾尸厥霍乱马癎攅竹禾窌疗尸厥天府疗卒中恶鬼疰不得安卧禁灸凡尸厥而死脉动如故此阳脉下坠隂脉上争气闭故也鍼百㑹入三分补之灸熨斗熨两脇下又灶突墨弹丸大浆水和饮之义鍼足中指头去甲如韮叶又刺足大指甲下内侧去甲三分水沟治卒中恶凡五尸者飞尸遁尸风尸沈尸尸疰也今皆取一方兼治之其状腹痛胀急不得气息上冲心胷旁攻两脇或累块踊起或挛引腰背治之法灸乳后三寸男左女右可二七壮不止者多其壮取愈止又两手大拇指头各七壮又心下三寸十壮又乳下一寸随病左右多其壮数又以细绳量患人两乳头内即裁断中屈之又从乳头向外量使当肋罅于绳头灸三壮或七壮男左女右卒疰忤攻心胷灸第七椎随年又心下一寸三壮又手肘文随年壮一切病食疰灸手小指头随年壮男左女右五毒疰不能饮食百病灸心下三寸胃管十壮水疰口中涌水经云肺来乘肾食后吐水灸肺俞又灸三隂交义灸期门㵼肺补肾也各随年壮一切疰无新久先仰卧灸两乳边斜下三寸第三肋间随年壮可至三百壮又治诸气神良一名注市闲使岐伯云疗鬼神邪铜云可灸鬼邪卒死隂囊下第一横理十四壮有贵人内子产后暴卒急唿其母为办后事母至为灸会隂三隂交各数壮而苏母盖名医女也凡溺死一宿尚可救解死人衣灸脐中即活脚膝痛委中治膝不得屈伸取其经血立愈肾俞治脚膝拘急足寒如水筋骨挛痛第二十二病灸絶骨犊鼻疗膝中痛不仁难跪起髀闗疗膝寒不仁痺痿不屈伸梁丘疗胫痛冷痺膝痛不能屈伸悬钟疗腿膝连膝胫麻痺屈伸难又云膝胫连腰痛筋挛急足不收履坐不能起蠡沟疗足寒胫酸屈伸难巨虚疗脚胫酸痛屈伸难不能久立甄权云主大气不足偏风腲腿脚不相随风市疗胫麻膝痛三里疗四支肿满腿膝酸痛三隂交疗膝内㢘痛小便不利身重足痿不能行京骨疗腿膝胫痿脚挛不得伸癫病狂走自啮膝胫寒附阳疗腿膝胫酸承山疗脚酸膝重阳陵泉疗膝股内外㢘痛不仁屈伸难风市主两膝挛痛引脇拘急軃躄或青或焦或枯或黧如腐木絶骨主膝胫骨摇酸痺不仁髀闗主膝寒不仁痿痺不得屈伸犊鼻主膝不仁难跪光明主痿躄坐不能起明下云膝胫酸痺不仁手足偏小坐不能久膝闗主膝内㢘痛引膑不可屈伸曲泉主膝不可屈伸曲泉梁丘阳闗主筋挛膝不得屈伸不可行解谿条口丘墟太白主膝股肿䯒酸转筋上㢘主风水膝肿中封主膝肿解谿治膝股䯒肿复熘主脚后㢘急不可前却承山承筋主脚筋急痛崑崙主脚如结踝如别京骨承山承筋商丘主脚挛膀胱俞治拘急膝痛三里治膝䯒痠痛阳交治喉痺面肿寒痺膝䯒不收条口治膝䯒寒痠痛足缓履不收湿痺足下热隂谷治膝痛如锥不得屈伸膀胱俞治脚膝无力合阳主膝股重隂交治腰膝拘挛髀闗治膝寒不仁痿厥股内筋络急阳陵泉治膝伸不得屈冷脚不仁偏风半身不遂脚冷无血色京骨治膝痛不得屈伸梁丘治寒痺膝不能屈伸阳闗治膝外痛不可屈伸风痺不仁犊鼻治膝中痛不仁难跪起膝膑癕肿不溃可治溃者不治三隂交治膝股内痛交信治膝胫内㢘痛曲泉膝闗治膝内痛悬钟治心腹胀满胃热不嗜食膝䯒痛筋挛足不收履坐不能久膝眼疗膝冷痛不已伏兎疗膝冷丰隆疗腿膝酸痺合阳治膝股重侠谿阳闗主膝外㢘痛膝闗主膝内㢘痛引膑不可屈伸连腹引喉痛中封主膝肿内踝前痛太冲主膝内踝前痛犊鼻主膝中痛不仁光明主膝痛胫热不能行手足偏小气冲治腰痛不得俛仰三里主膝痿痛风市疗膝酸承山疗膝重舍弟行一二里路膝必痠疼不可行须坐定以手抚摩久之而后能行后因多服附子而愈予冬月膝亦痠疼灸犊鼻而愈以此见药与灸不可偏废也若灸膝闗三里亦得但按其穴痠疼即是受病处灸之不拘腰脚痛凡腰脚重痛刺委中出血久固宿疹亦皆立已次主腰下至足不仁隂市疗腰脚如冷水承山治腰背痛脚腨重战慄不能立脚气膝下肿申脉治腰痛不能举体足䯒寒不能久立坐如在舟车中崑崙治腰尻痛足腨肿不得履地下崑崙疗腰疼偏风半身不遂脚重疼不得履地膀胱俞疗腰足不仁仆参疗腰痛不可举承山下重脚痿地机疗腰痛不可俛仰足痺痛屈伸难风市疗冷痺脚胫麻腿膝酸痛腰尻重起坐难承山疗脚腨酸痛不能乆立腰膝重起坐难筋挛急不可屈伸张仲文疗腰重痛不可转起坐难及冷痺脚筋挛不可屈伸灸曲踿两文头左右脚四处各三壮每灸一脚二火齐下烧才到肉初觉痛便用二人两边齐吹至火灭午时着艾至人定自行动藏腑一两回或藏腑转如雷声立愈神效上㢘治腰腿手足不仁阳辅治腰溶溶如坐水中膝下肤肿筋挛诸节尽痛无常处腋肿瘘马刀喉痺膝䯒痠风痺不仁隂交治腰膝拘挛仁夀宫备身患脚奉勅鍼环跳阳陵泉巨虚下㢘阳辅即起行大理赵卿患风腰脚不随不得跪起鍼上环跳阳陵泉巨虚下㢘各二穴即得跪起治冷痺胫膝疼腰足挛急足冷气上不能久立手足沉重日觉羸瘦此名复连病宜灸悬钟一灸即愈千金翼温肾汤主腰嵴膝脚浮肿不随然则腰脚等病亦当服药不可专恃灸云腰痛隂包治腰尻引小腹痛遗溺不禁居髎治腰引小腹痛胞肓治腰痛恶寒小腹坚急癃闭重不得小便澁痛腰背卒痛秩边治腰痛不能俛仰小便赤澁腰尻重不能举委中治腰重不举体白环俞治腰髋疼脚膝不遂肩井治因扑伤腰髋疼腰俞治腰髋疼嵴强不得转命门主腰腹相引痛肺俞治腰背强痛隂陵泉大肠俞治腰痛下髎治腰痛不得转侧阳辅治腰如坐水明下隂市疗腰如冷水隂市疗腰脚如冷水涌泉治腰痛大便难京门治腰痛不得俛仰寒热䐜胀引背不得息肝俞疗腰痛肩疼肾俞气海俞中膂俞疗腰痛闗元俞膀胱俞疗风劳腰痛胞肓疗恶气腰背卒痛下云腰痛不可忍俛仰难恶寒小便澁崑崙疗腰尻重不欲起俛仰难恶闻人音风市疗腰尻重起难肾俞疗腰痛不可俛仰转侧难腰俞疗腰疼不能久立腰已下至足不仁坐起难腰嵴急强不可俛仰腰重如石难举动张仲文灸腰痛四支寒热腰疼不得俛仰身黄腹满食呕舌根直灸第十一椎上及左右各一寸五分三处各七壮腰俞膀胱俞长强气冲上下居髎主腰痛三里隂市阳辅蠡沟主腰痛不可顾申脉太冲阳硚主腰痛不能举委阳殷间太白隂陵泉行间主腰痛不可俛仰甲云委阳殷门主腰痛得俛不得仰束骨飞扬承筋主腰痛如折阳辅主腰痛如锤居中肿痛不可欬欬则筋缩急诸节痛上下无常寒热涌泉主腰痛大便难京门主腰痛不可乆立腰背痛宜鍼决膝腰句画中青赤络脉出血便差腰痛不得俛仰者令患人正立以竹拄地度至脐断竹乃以度度背嵴灸竹上头处随年壮灸讫藏竹勿令人得知腰痛灸脚跟上横文中白肉际十壮良又灸足巨阳七壮巨阳在外踝下又灸腰目七壮在尻上约左右是又灸八窌及外踝上骨约中腰卒痛灸穷骨上一寸七壮左右一寸各灸七壮腰嵴痛灸小肠俞五十壮腰背疼灸三焦俞随年有妇人乆病而腰甚疼腰眼忌灸医以鍼寘火中令热谬刺痛处初不深入既而疼止则知火不负人之説犹信云许知可因淮南大水忽腹中如水吼调治得愈自此腰痛不可屈伸思之此必肾经感水气而得乃灸肾俞三七壮服麋茸丸愈舍弟腰疼出入甚艰予用火鍼微微频刺肾俞则行履如故初不灸也屡有人腰背伛偻来覔㸃灸予意其是筋病使然为㸃阳陵泉令归灸即愈筋㑹阳陵泉也然则腰疼又不可专泥肾俞不灸其他穴也风池治腰伛偻引项筋无力不收肺俞治腰强束骨治腰如折腨如结耳聋恶风寒目眩项不可顾目内眦赤烂白环俞治腰嵴挛痛腰嵴痛委中主腰痛夹嵴至头几几然凡腰脚重痛于此刺出血久痼宿疹亦皆立已大钟主腰嵴痛小肠俞中膂俞白环俞主腰嵴疝痛次胞肓承筋主腰嵴痛恶寒合阳主腰嵴痛引腹承扶主腰嵴尻臀股隂寒痛涌泉主腰嵴相引如解志室京门主腰痛嵴急脾俞小肠俞膀胱俞腰俞神道谷中长强大杼鬲闗水分主腰嵴急强腰俞疗腰髋疼腰嵴强不得转白环俞疗腰嵴挛痛大小便不利百病腰髋疼不遂腰中冷不识眠睡下云疗腰嵴急强不能俛仰起坐难手足不仁小便黄腰尻重不举志室胞肓疗腰嵴痛急食不消腹坚急膀胱俞疗嵴急强腰至足酸重神堂疗腰嵴急强逆气上攻时噎大钟治腰嵴强痛志室治腰嵴强痛食饮不消腹坚急京骨中膂俞治腰嵴不得俛仰明下云疗腰痛不可俛仰夹嵴膂痛上下按之应者从项后至此穴皆灸之立愈复熘治腰嵴内引痛不得俛仰起坐目䀮䀮善怒多言舌干涎自出足痿不收履䯒寒不自温京骨治筋挛䯒痠髀枢痛颈项强腰嵴不可俛仰委中治腰侠嵴沈沈然遗溺腰重不能举体风痹髀枢痛可出血痼疹皆愈又云热病汗不出足热厥逆满膝不得屈伸取其经血立愈合阳治腰嵴强引腹痛隂股热膝䯒痠重履步难承扶治腰嵴相引如解殷门治腰嵴不可俛仰举量恶血注之股外肿章门次髎治腰嵴痛不得转悬枢治腰嵴强不得屈伸三焦俞治肩背急腰嵴强不得俛仰膀胱俞治腰嵴痛白环俞治腰嵴挛痛大小便不利腰髋疼脚膝不遂温疟腰嵴冷疼不得及卧劳损风虚史记太仓公告宋建曰君有病往四五日君要脇痛不可俛仰又不得小溲不亟治病即入濡肾及其未舍五藏急治之病方今客肾濡此所谓肾痺也宋建曰建故有腰嵴痛往四五日弄石不能起即复置之暮腰嵴痛不得溺至今不愈建病得之好持重即为柔汤使服之十八日而病愈然则腰嵴伤持重得病而入肾灸肾俞可也嵴痛五处身柱委中委阳崑崙主嵴强反折瘈瘲癫疾鬲闗等主嵴强崑崙主嵴强背尻骨重京门石闗主嵴痓反折隂谷主嵴内㢘痛至阳疗嵴急强章门鬲俞胃仓大肠俞治嵴强不得俛仰胃俞治嵴痛脾俞大肠俞主腹中气胀引嵴痛食多身瘦名曰食晦先取脾俞后取季肋膀胱俞疗嵴急强赤白洩洞利腰嵴痛小肠俞五十壮气穴治资气上下引腰嵴痛腰俞主月闭溺赤嵴强互引反折汗不出中膂俞治肾虚消渴腰嵴不得俛仰明下云夹嵴膂痛上下按之应者从项后至此穴皆灸之立愈腠理附分治肩背急风冷客于腠颈项强痛不得顾阳白治背腠寒慄重衣不得温次髎治背腠寒肝俞疗腠中痛次髎疗腰下至足不仁背腠寒小便赤淋心下坚胀史记扁鹊之言曰疾居腠理汤熨之所及也在血脉鍼石之所及也在肠胃酒醪之所及也其在骨髓虽司命无奈之何也夫疾之在骨髓葢始于居腠理也使居腠理而能治虽非圣人之治于无病亦贤者治将病也齐元侯乃以医为好利欲治不疾以为功而卒至于不可救不特齐侯为然人皆然也吾故载扁鹊之言于腠理之未以戒人亦使医者当治人于将病焉耳骨疼鬲俞紫宫玉堂疗骨疼上闗主引骨痛骨痛灸絶骨五十壮商丘主骨痺烦满鬲俞主皮肉骨痛太白治骨痛复熘治骨寒热骨髓冷疼上㢘七十壮骨㑹大杼骨病治此髓㑹絶骨髓病治此病在骨髓秦越人以为司命无奈之何则骨髓有病病亦惙矣八十一难经疏乃云骨㑹大杼骨病治此髓会絶骨髓病治此是尚有鍼灸法矣可不鍼灸乎但明堂上经云大杼禁灸而铜人经云可灸七壮明堂下经云可灸五壮素问亦同诸经既同惟明堂独异灸之可也况明堂经固云禁穴许灸三壮乎艾炷若小一二七壮亦可更灸上㢘絶骨等穴尤佳鍼灸资生经卷五鍼灸资生经卷六钦定四库全书鍼灸资生经卷六耳鸣上关下关四白百㑹颅息翳风耳门颔厌天窻阳谿关冲掖门中渚主耳鸣聋天容听㑹听宫中渚主聋䏆䏆若蝉鸣腕骨阳谷肩贞窍隂侠谿主颔痛引耳䏆䏆耳鸣无所闻前谷后谿主耳鸣仍取偏歴太陵商阳主耳中风聋鸣刺一分留一唿灸三壮左取右右取左如食顷明下云疗耳鸣聋百㑹治耳鸣耳聋络却治头旋耳鸣浮白治耳鸣䏆䏆无所闻和髎治耳中䏆䏆上关治耳中如蝉声耳门治耳鸣如蝉声听㑹听宫治耳蝉声瘈脉治头风耳鸣偏歴阳谿商阳络却腕骨前谷治耳鸣颔厌疗耳鸣肩贞主耳鸣无闻颔厌疗耳鸣人之耳鸣医者皆以爲肾虚所致是则然矣然亦有用气而得者用心而得者不可一槩论也若欲无此患盖亦不使肾至于虚且不使气不用心可也或㣲㣲耳鸣止用葱管寘在耳中令气透自不鸣矣耳痛上关下关四白百㑹颅息翳风耳门曲池颔厌天窻阳谿关冲掖门中渚主耳痛少商主耳前痛瘈脉完骨主头风耳后痛耳聋天牖四渎主耳暴聋外关㑹宗主耳浑浑淳淳聋无所闻商阳主耳中风聋鸣天牖主耳不聪明下云疗暴聋上关等主耳鸣聋商阳阳谷百㑹治耳鸣耳聋束骨翳风上关后谿颅顖治耳聋风池治耳塞肾俞治耳聋肾虚听㑹治耳聋耳中如蝉声听宫治耳聋如物填塞无所闻耳中䏆䏆外关天窻治耳鸣聋无所闻窍隂治卒聋不闻人语三阳络液门治耳暴聋四渎治暴气耳聋中渚治头痛耳聋㑹宗治耳聋侠谿治颊颔肿耳聋痛不可转痛无常处明下云疗耳鸣聋浮白疗耳聋䏆䏆无所闻玉枕疗耳聋上关疗耳聋状如蝉声下云耳鸣聋颅息疗小儿耳聋耳门翳风脑空疗耳聋鸣外关听㑹疗耳淳淳浑浑聋无闻苇筒灸耳病肩贞主耳聋耳聋刺足少隂天牖疗暴聋耳聋有用气得者气快则通伤寒用衣被拥塞得者病去渐愈鄕人用札耳草取汁滴用新罗白草煑粥食亦騐云停耳下关治停耳有脓汁出耳门治耳有脓汁出生疮䏄耳停耳耳鸣如蝉声重听无所闻风池治耳塞听宫治耳如物塡塞停耳脓出上关日三壮至二百有二妇人耳久脓出予以晋矾火煅候汁干研细令挑少许入耳觉耳渐重而愈本事方红绵散止用白矾煅用目痛阳白主目瞳子痛痒大冲主下眦痛大冲阳谷崑崙主目急痛赤肿曲泉主目赤肿痛阳谿阳谷主目痛赤侠谿主外眦赤痛逆寒泣出目痒二间主目眦风池脑户玉枕风府上星主目痛不能视先取譩譆后取天牖风池照海主目痛视如见星天柱陶道崑崙主目如脱头维太陵主目痛如脱三闲前谷主目急痛阳白治头目痛目眵目窻治头面浮肿痛引目外眦上赤痛忽头旋目䀮䀮逺视不明上星脑户治目睛痛不能逺视玉枕治目痛不能视明下云目痛如脱天柱疗头风目如脱心俞隂硚疗目痛飞扬阳谷疗头眩眼痛玉枕疗目内挛系急痛失枕头重项痛风眩目痛头寒多汗耳聋鼻塞小儿三五岁两眼每至春秋生白翳遮童子痛不可忍灸九椎节上一壮小儿热毒风盛眼睛痛灸手中指本节头三壮名拳尖四白主目痛僻戾目不明龂交主目痛不明下廉主眼痛眼急痛不可逺视灸当阳随年壮前谷主目痛风痒赤痛人中近鼻柱灸二壮通理百㑹后顶疗头目痛崑崙主目如㧞陶道治头重目瞑大迎治目不得闭风门治伤寒目瞑天柱治目瞑视脑空疗头风目瞑铜云脑风头痛天府疗头眩目瞑逺视䀮䀮目窻主目瞑逺视䀮䀮承浆主目瞑身汗出目㣲澁痛或两旁生小米珠频去其睫自愈不必鍼灸目上视申脉主目反上视若赤痛从内眦始阳白上星本神大都曲泉侠谿三闲前谷攅竹玉枕主目系急目上挿丝竹空前顶主目上挿憎风寒神庭𩕄㑹治目上不识人肝俞治目上视筋缩疗目转上及目瞪临泣主儿癎反视肝俞疗目上视筋缩治目转上埀治眼戴睛上挿眼反戴眼承泣主目瞤动与项口相引甲乙云目瞤动与头口参相引㖞僻口不能言颧髎治口㖞靣赤目黄眼瞤动不止䪼肿齿痛地仓治眼瞤动不止目不得闭攅竹治眼脸瞤动目不明泪出目眩瞢瞳子痒逺视䀮䀮昏夜无见目瞤动刺承泣目泪出掖门前谷后谿腕骨神庭百㑹天柱风池心俞天牖主目泣出肝俞等主目泪出多眵䁾侠谿主泣出目痒承泣主目泪出行闲神庭治目泪出临泣治多泪龂交治目泪眵汁内眦赤痒痛生白翳风池治目泪出欠气多睛明治气眼冷泪承泣治目瞤冷泪头维治风泪出腕骨治目冷泪生翳行闲鱼际疗目泣出心俞疗目䀮䀮泪出精明主目逺视不明恶风目泪出增寒头痛目眩瞢内眦赤痛逺视䀮䀮无见眦痒痛淫肤白翳目泪出刺承泣前谷主目痛泣出甚者如脱行闲治目泪出予用真熊胆治人目疾目眩通谷治头重目眩善惊引鼽衂颈项痛目䀮䀮神庭上关涌泉譩譆束骨鱼际大都治目眩本神治目眩颈项强急痛胷脇相引不得转侧飞扬肺俞治头目眩肝俞治目眩循眉痛丝竹空治目眩头痛目赤视物䀮䀮风癎目戴上不识人眼睫毛倒发狂吐涎沬发卽无时天府治目眩逺视䀮䀮支正三焦俞治目眩头痛风池治目眩若风门治身热目眩临泣治目眩枕骨合颅痛恶寒风府治头痛颈项急目眩神庭治头风目眩泪出上星治目眩睛痛不能逺视前顶五处治头风目眩目戴上临泣治目眩鼻塞目生白翳四白治头痛目眩眼白翳㣲风目瞤动不息前关疗风赤眼头痛目眩目澁四白涌泉大杼疗头痛目眩束骨疗头痛目眩身热肌肉动前谷疗目眩淫淫攅竹疗头目风眩眉头痛鼽衂目䀮䀮无逺见𩕄㑹疗头目眩歧伯灸头旋目眩及头偏痛不可忍牵眼䀮䀮不逺视灸两眼小眦上髪际各一壮立差率谷主醉酒风热发两目眩痛大都主目眩承浆前顶天柱脑空目窻主目眩瞑天柱陶道崑崙主目眩目如脱又云疟多汗目如脱项如㧞崑崙主之大敦主目不欲视太息神庭水沟主头痛目不可视承泣主目眩通理百㑹疗头目眩疼后顶疗目眩痛临泣中渚治目眩颔厌主目眩目不明肾俞偏歴后顶治目䀮䀮攅竹治目䀮䀮视物不明眼中赤痛及脸瞤动又云三度以细稜鍼刺之目大明养老合谷曲差治目视不明肩中俞治寒热目视不明风池五处治目不明目窻治忽头旋目䀮䀮逺视不明又云三度刺目不明复熘肝俞治起则目䀮䀮头维治偏痛目视物不明三里治目不明人年三十以上不灸三里令气上冲目明下云令气上眼暗所以三里下气也水泉治妇人目䀮䀮不能逺视颔厌疗目无所见攅竹肾俞崑崙疗目䀮䀮后顶疗目不明恶风寒头目眩痛肝俞疗目生白翳气短唾血目上视多怒狂衂目䀮䀮脇堂疗目黄逺视䀮䀮天牖主目不明天柱陶道崑崙主目不明目如脱承泣主目不明泪出目眩瞢瞳子痒逺视䀮䀮昏夜无见阳白主目瞳子痛痒逺视䀮䀮昏夜无见肾俞胃俞心俞百㑹内关复熘太泉腕骨中渚攅竹精明委中崑崙天柱本神大杼颔厌通谷曲泉后顶丝竹空主目䀮䀮不明恶风寒风池等主目痛不能视肝虚目不明灸肝俞二百壮小儿斟酌可灸一二七壮小儿妳澼目不明灸肩中俞各二十壮千金方戒人丧明之由云生食五辛接热食饮刺头出血过多极目逺视夜读注书乆处烟火博奕不休日没后读书饮酒不已热餐麫食抄冩多年雕镂细作泣泪过多房室不节数向日月轮㸔月下读书夜视星月极目瞻视山川草木又有驰骋田猎冒渉风霜迎风追兽日夜不息者并是伤目之由也其读书博弈等过度患目者名肝劳若欲治之非三年闭目不视不可得差徒自㵼肝及作诸治终是无效本事方云读书之苦伤肝损目诚然晋范寗尝苦目痛就张湛求方湛戯之曰云云用损读书一减思虑二专内视三简外观四旦早起五夜早眠六凡六物熬以神火下以气藴蓄于胷中七日然后纳诸方寸修之一时近能数其目睫逺视尺箠之余长服不已动见墻壁之外非但明目乃亦延年审如是而行之非可谓之嘲戯亦竒方也以其劝戒人有理姑备载之以示后人眼暗灸大椎数节第十当嵴中安嵴二百壮以多爲佳最验明堂云人年三十以上若不灸三里令气上冲目明下云眼暗千金方云读书博弈等过度患目者名肝劳若欲治之非三年闭目不视不可得差徒自㵼肝及作诸治终是无效则是目者不可使之劳也古人盖有养之之法如彭眞人龟年常患目疾不计昼夜瞪目注视以去昏暗闭之少顷依法再行积功而视秋毫徐眞人甲常患目疾暗室五坐运睛旋还八十一数闭目集神再运不数而神光自现状如金轮永除昏暗施眞人自记歌亦云运睛除目暗皆养之之法也若用药则地黄元羊肝元等与用当归芍药黄连等分为末以雪水煎浓汁乘热频洗者最佳云脑空治癫风引目眇目翳膜至隂主目翳丘墟主目翳瞳子不见后谿主眦烂有翳又主目赤有翳前谷京骨主目中白翳京骨主目反白白翳从内眦始肝俞上星风池精明龂交承泣四白巨窌瞳子窌主目泪出多眵䁾内眦赤痛痒生白肤翳承光治目生白膜临泣治目生白膜多泪又治目眩生白翳睛明治攀睛翳膜覆瞳子恶风泪出目内眦痒痛小儿雀目疳眼大人气眼冷泪目视物不明大眦努肉侵睛明云肤翳白膜覆瞳子眼暗雀目冷泪巨髎治白翳覆瞳子少泽治目上肤翳覆瞳子丘墟瞳子髎治目中翳膜中渚治目眩生翳膜临泣腕骨龂交肝俞四白关冲前谷治目生白翳至隂治目生翳太渊治目生白翳眼眦赤筋缺盆中引痛阳谿治目风赤烂有翳角孙治目生肤髪至隂疗目翳䀮䀮合谷疗目不明生白翳张仲文疗风眼卒生翳膜两目痛不可忍灸手中指本节头节闲尖上三壮炷如麦左灸右右灸左前谿主目中白翳觧谿主白膜覆珠子无所见目卒生翳灸大指节横文三壮左灸右右灸左良肝俞觧谿疗目生白翳水沟主睊目上关偏歴主目䀮䀮予游学㑹稽絶早观书辰牌方食乆之患目澁倦游而归同舍遗以盐精数次揩目而疾除盐精且尔则青盐之能治目固也古方盖用青盐揩牙因掬在手洗目而目明云目赤悬釐治目兊眦赤痛攅竹治眼赤痛风池治目内眦赤痛气发耳塞目不明崑崙太渊阳谿治目赤侠谿治目外眦赤目眩液门治目赤澁千云主目澁暴变内关治目赤支满目窻太陵治目赤上星肝俞主内眦赤痛痒支沟主女人嵴急目赤申脉火冲等曲泉阳谿主赤痛肿束骨京骨治内眦赤烂前关疗风赤眼小儿二三岁忽两眼大小眦俱赤灸手大指次指闲后寸半口䧟中各三壮目赤痛从目眦始取隂硚精明后谿目窻瞳子髎主目赤肝劳邪气眼赤当阳百壮风痒赤灸人中脑户胆俞意舍阳纲治目黄中管太陵主目黄振寒劳宫主黄疸目黄期门治目青而呕太泉主目中白睛青青盲商阳巨窌上关承光瞳子窌络却主青盲无所见期门太泉主目青络却治青风内障目无所见巨髎治青盲无所见逺视䀮䀮白翳覆瞳子瞳子髎治青盲目无见逺视䀮䀮目中翳膜头痛目外眦赤痛商阳治青盲右取左左取右小儿目澁怕明状如青盲灸中渚各一壮小儿疳眼灸合谷各一壮睛明治疳眼睛明治小儿雀目疳眼明云疗眼暗雀目冷泪肝俞主热病差后食五辛多患眼暗如雀目小儿雀目夜不见物灸手大指甲后一寸内廉横文头白肉际各一壮口眼㖞承泣四白巨窌上关大迎颧骨强闲风池迎香水沟主口㖞僻不能言颊车颧窌主口僻痛恶风寒不可嚼水沟龂交主口不能禁水浆㖞僻风头耳后痛烦心足不収失履口㖞僻完骨主之上关下关治偏风口目㖞承光治口㖞鼻多清涕风眩头痛通天治口㖞鼻多清涕衂血头重列缺完骨治口面㖞翳风治口眼㖞斜失欠脱颔口噤不开吃不能言颊肿牙车痛承浆治偏风口㖞巨髎治瘈瘲口㖞颧髎治口㖞眼瞤动承泣治口眼㖞斜目瞤面叶叶动牵口眼目视䀮䀮冷泪眼眦赤痛地仓治偏风口㖞目不得闭失音不语饮食不収水浆漏落眼瞤动不止病左治右右治左文如麄钗脚大若大口转㖞却灸承浆七七壮愈行闲治口㖞四支逆冷嗌干烦渇瞋不欲视目泪出太息通谷治失欠口㖞食饮善呕暴哑不能言大渊治口噼温熘偏歴二闲内庭治口㖞冲阳治偏风口眼㖞肘肿齿龋痛发寒热和窌疗口噼列缺地仓疗口㖞巨窌疗面风寒鼻凖上肿痈痛招摇视瞻瘈瘲口噼地仓疗偏风口㖞失音不言不得饮水食漏落脉瞤动灸风中脉口眼㖞斜其状㖞向右者谓左边脉中风而缓宜灸左㖞左灸右炷如麦粒各二七壮频灸取尽风气听㑹颊车地仓各三穴口瘖哑合谷水沟主瘖承泣等地仓大迎鱼际通理主不能言脑户等主瘖不能言孔最瘖门疗失音风府承浆疗瘖不能言翳风通理疗暴瘖不能言听宫治失声颊车治失音隂郗治失音不能言闲使合谷主瘖不能言天鼎治暴瘖气哽明下云暴瘖咽肿食不下喉鸣灵道天突天窻治暴瘖不能言口噤支沟通谷三阳络治暴痖颊车治牙关不开口噤不语失音牙关痛颔颊肿日月治言语不正小儿五六岁不语者心气不足舌本无力发转难心俞三壮或足两踝各三壮廉泉然谷隂谷主舌下肿难言舌纵涎出风府主舌缓瘖不能言舌急语难支沟天窻扶突曲鬓灵道主暴瘖不能言复熘主舌卷不能言通理主不能言鱼际主痉上气失瘖不能言痖门治颈项强舌缓不能言明云失音不能言舌急痖门一名舌横一名舌厌督脉阳维之㑹入系舌本则是穴也其舌本所系欤凡舌缓不能言者宜治此廉泉治舌下肿难言舌瘲涎出欬𠻳上气喘息呕沫口噤舌根急缩下食难廉泉一名舌本盖舌之根本也故能治舌下肿难言舌纵涎出舌根急缩诸病与千金方所疗略同凡有此等疾者宜鍼灸此大迎治舌强不能言翳风主不能言舌强中冲治舌强隂谷治舌纵涎下烦逆溺难小腹急引隂痛股内廉痛天突治舌下急然谷治舌纵觧谿主口痛啮舌天突主侠舌缝脉青鱼际主舌上黄身热鱼际治舌上黄窍隂治舌强廉泉治舌根急缩阳谷疗吐舌戾颈小儿吐舌治小儿舌强嗍妳不得治小儿重舌灸行闲随年壮又灸两足外踝上三壮滑肉门少海温熘疗吐舌大迎治舌强筑宾太一治吐舌冲关主舌卷阳谿等二闲等飞扬等温熘等主吐舌痖门主舌强风府主舌急隂谷主舌瘲廉泉治舌纵舌根急缩口缓地仓大迎主口缓不収不能言合谷水沟主唇吻不収失欠颊车蹉灸背第五椎一日二七壮满三日未差灸气冲二百壮胸前喉下申骨中是亦名气堂又灸三隂交百壮三报之通理主数欠频伸下关大迎翳风主口失欠下牙齿痛内庭主喜频伸数欠恶闻人音漏谷主强欠太渊治数欠不得息经渠治数欠风池治目泪出欠气多脾俞治黄疸喜欠不嗜食冲阳主伤寒病振寒而欠翳风通谷治失欠风府主舌缓痖门治舌缓崑崙主口闭翳风主不能言小儿喜欠上关有妇人藏燥悲泣数欠金柜有大枣汤谩合服愈齿龋角孙疗齿牙不嚼物龋痛肿耳门疗齿龋三闲阳谷冲阳内庭厉兊四渎液门阳谷上关治齿龋痛少海治齿龋痛又治齿寒脑风头痛合谷偏歴三阳络耳门治齿龋三闲大迎正营治齿龋痛完骨治齿龋兊端目窻正营耳门治唇吻强上齿龋痛厉兊三闲冲阳偏歴小海合谷内庭复熘主龋齿曲鬓主齿龋下关大迎翳风完骨主牙齿龋痛传曰唇亡齿寒谓前齿非牙也说文云龋齿蠧也谓齿蠧而痛也其不因龋蠧而痛者盖风寒入脑髓尔素问谓大寒至脑髓故头痛齿亦痛当以此治之口舌干苦胆俞商阳小肠俞主口舌干食饮不下劳宫少泽三闲太冲主口热口干口烂大谿少泽主咽干口热唾如胶曲泽章门主口干少隂主舌卷口干阳陵泉主口苦嗌中介介然关冲等主舌卷口干曲泽治身热烦渇口干三闲肺俞不容章门商阳窍隂兊端治口干胆俞治口苦舌干明下云口舌干食不下复熘大钟尺泽治舌干下廉治唇干涎出不觉少冲大钟治口中热肝俞曲泽少泽疗口干曲泽疗口干劳宫治大小人口中腥臭胷脇支满千云主老小口中肿腥臭明下云疗小儿龂烂臭少冲治口热咽酸口齿疳疮承浆治口齿疳蚀生疮承浆疗口中生疮小儿口有疮蚀龂烂臭秽冲人灸劳宫各一壮天冲治牙龂肿角孙治齿龂肿小儿疳湿疮史记齐大夫病龋齿太仓公灸其左太阳明脉即为苦参汤日潄三升出入五六日病已得之风及卧开口食而不潄余见齿龋完骨主牙车急翳风治牙车痛下关治牙车脱水沟上关颊车治牙关不开和髎治牙车引急头重痛耳中䏆䏆颔颊肿听㑹治牙车脱臼相离三寸明云牙车急痛不得嚼食齿噤天容廉泉魄户气舍譩譆扶突主欬逆上气喘息呕沫齿噤然谷治初生儿脐风口噤痿厥洞洩曲鬓治口噤不能言天窻翳风治口噤廉泉治口噤舌根缩合谷列缺颊车和髎治口噤不开大迎治风痉口噤支沟治口噤不开暴痖不能言外关内庭三里商丘大泉主僻噤龂交上关大迎翳风主口噤不开引鼻中合谷水沟主唇吻不収瘖不能言口噤商丘曲鬓主口噤承浆疗面风口不开生疮下云疗口噤廉泉疗龂噤兊端疗口噤皷颔翳风疗口噤不开禾窌疗口不可开及尸厥小儿生二七日内着噤不吮妳多啼者是客风中于脐循流至心脾二藏之经使舌强唇痉嗍妳不得此疾新施方药不望十全大抵以去客风无过灸承浆七壮灸颊车各二壮牙疼大迎颧窌听㑹曲池主齿痛恶寒浮白主牙齿痛不能言阳谷正营主上牙齿痛阳谷掖门商阳二闲四渎主下牙齿痛角孙颊车主牙齿不能嚼风齿疼痛灸外踝上髙骨前交脉二壮又以线量手中指至掌后横文折爲四分量横文后当臂中灸二壮随左右有老妇人旧患牙疼人教将两手掌交义以中指头尽处爲穴灸七壮永不疼恐是外关穴也穴在手少阳去腕后二寸陷中泉司梢子妻旧亦患牙疼人爲灸手外踝穴近前些子遂永不疼但不知千金所谓外踝上者指足外踝耶手外踝耶识者当辨之翳风治牙车痛大迎治牙疼颊颔肿曲鬓治颊颔痛引牙车不得开正营治牙齿痛唇吻急强齿龋痛阳谿悬颅手三里治齿痛商阳治齿痛恶寒兊端治齿龂痛小海治寒热齿龂痛风眩颈项痛上关疗风牙疼牙车不开口噤嚼物鸣厥隂俞疗牙痛良方灸牙疼法随左右所患肩尖微近后骨缝中小举臂取之当骨觧陷中灸五壮予亲灸数人皆愈灸毕项大痛良乆乃定永不发予亲病齿痛百方治不验用此法差辛幼旧患伤寒方愈食青梅旣而牙疼甚有道人为之灸屈手大指本节后陷中灸三壮初灸觉病牙痒再灸觉牙有声三壮疼止今二十年矣恐阳谿穴也鼻塞不利曲差上星迎香素窌水沟龂交通天禾窌风府主鼻窒喘息不利鼻㖞僻多涕衂有疮承灵等主鼻窒喘息不通厉兊京骨前谷主鼻不利涕黄龂交主息肉不利天柱主不知香臭中管主鼻闲焦臭眉冲疗头痛鼻塞玉枕百㑹明堂当阳临泣疗鼻塞迎香疗鼻息不闻香臭风府疗鼻不得息天牖疗鼻塞不闻香臭至隂治鼻塞上星百㑹𩕄㑹承光治鼻塞不闻香臭若是鼻塞灸𩕄㑹日七壮至四日渐退五日顿愈临泣通天治鼻塞闷歩郎治鼻塞不通临泣治目眩鼻塞前谷龂交治鼻塞不利承灵治鼽衂息不利素髎治鼻塞息肉不消多涕生疮按铜人云素髎穴诸方阙治疗法千金治鼻塞息肉不消多涕生疮而今之千金止云主鼻㖞僻多涕鼽衂有疮又云主鼻窒喘息下利与此文稍异岂古今本不同耶厉兊治恶风鼻不利水沟等主不知香臭鼻有息肉龂交主鼻中息肉不利鼻头额頞中痛鼻中有蚀疮曲差等主鼽衂有疮脑空主疠鼻鼻中息肉灸上星二百壮又灸侠上星两傍相去三寸各百壮迎香治鼻有息肉不闻香臭衂血龂交治鼻中息肉蚀疮素髎治息肉不消多涕生疮禾窌疗衂血有疮巨窌疗鼻凖上肿痈痛鼻涕出小儿多涕是脑门被冷风拍着及肺寒也灸𩕄㑹三壮明堂疗头风多鼻涕鼻塞禾窌疗鼻窒口僻鼻多清涕出不可止鼽衂有疮崑崙疗鼻衂多涕风门疗鼻衂不止鼻垂清涕禾髎治鼻洞涕生疮风门治鼻鼽出清涕通天承光治口㖞鼻多清涕前顶治小儿鼻多清涕神庭治头风目眩鼻出清涕不止自泪出神庭攅竹迎香风门合谷至隂通谷主鼻清涕出曲差等主鼻㖞僻多涕复熘主涎出鼻痛水沟天牖主鼻不収涕不知香臭厉兊京骨前谷主涕黄素髎治多涕鼻中干鼻衂等凡二十二病皆灸絶骨五十壮母氏乆病鼻干有冷气问诸医者医者亦不晓但云病去日愈旣而病去亦不愈也后因灸絶骨而渐愈亦尝患此偶絶骨微疼而着艾鼻干亦失去初不知是灸絶骨之力后阅千金方有此证始知鼻干之去因絶骨也若鼻涕多宜灸𩕄㑹前顶大人小儿之病初无以异焉耳风门五处主时时啑不已颔厌疗好啑风门治多啑本事方许知可自停饮食已必啑服枣膏丸愈鼻痛脑空窍隂主鼻管疸发爲疠鼻复熘主涎出鼻中痛巨髎治面风寒鼻䪼上肿壅痛肝俞主鼻中酸龂交主额頞中痛巨窌疗鼻凖上肿痈痛鬼撃鼻出血鼻衂神庭等主鼻曲差等主衂有疮承灵风池风门譩譆后谿主鼻衂窒喘息不通中管三闲偏歴厉兊承筋京骨崑崙承山飞扬隐白主头热鼽衂京骨申脉主衂不止淋泺郄门主衂血呕血隐白委中主衂血剧不止涌泉主衂不止水沟天牖主鼻鼽不得息及衂不止天府治衂血不止鍼四分上髎后谿风府治鼻衂痖门治诸阳热气盛衂血不止通天治衂血头重禾髎兊端劳宫治衂血不止曲泉隐白譩譆隂郄迎香治衂血偏歴合谷上闲崑崙通谷治衂曲泉治衂血喘唿小腹痛攻咽喉太溪隐白风门兊端脑空疗衂血不止禾窌疗衂有疮攅竹疗衂巨窌疗鼻准上肿痈痛治口鼻出血不止名脑衂灸上星五十壮徐德占教衂者急灸项后髪际两筋间宛宛中三壮立定盖血自此入脑注鼻中常人以绵勒颈后尚可止衂此灸决効无疑脑衂灸上星五十壮母氏忽患鼻衂急取药服凡平昔与人服有効者皆不効因閲集効方云口鼻出血不止名脑衂灸上星五十壮尚疑头上不宜多灸止灸七壮而止次日复作再灸十四壮而愈有人鼻常出脓血予教灸𩕄㑹亦愈则知𩕄㑹上星皆治鼻衂云鼻衂等灸絶骨前谷治衂血譩譆治温疟肩背痛目眩鼻衂喘逆腹胀肩膊内廉痛不得俯仰风门治鼻衂时痒痒便灸足大指节横理三毛中十壮剧者百壮衂不止灸之并治隂卵肿又灸风府一穴四壮不止又灸或灸涌泉各百壮咽喉肿痛风府治咽喉痛胆俞治咽痛食不下风府天窻劳宫主喉嗌痛中渚支沟内庭主嗌痛涌泉大钟主咽中痛不可食闲使主嗌中如扼膝关治喉咽痛天窻治喉痛水突主喉咽肿前谷照海中封主嗌偏肿不可咽中封等主喉肿然谷大谿主嗌内肿气走咽喉不能言喉肿胷脇支满灸尺泽百壮人迎治咽喉痈肿太谿中渚治咽肿璇玑治喉痹咽肿水浆不下液门治咽外肿寒厥臂痛不能上下然谷治咽内肿水突气舍治咽肿天突治喉中生疮不得下食璇玑疗喉痹咽痈水浆不下喉咽鸣扶突天突大谿主喉鸣暴忤气哽少商大冲经渠主喉中鸣鱼际主喉中焦干咽冷声破灸天瞿五十壮天突扶突治喉中如水鸡声天喉治喉中作声大钟大包主喉鸣天突治喉内如水鸡声下云喉中鸣翕翕阳陵泉天池亶中疗喉鸣小儿喉中鸣嚥乳不利灸璇玑三壮掖门四渎主唿吸短气咽中如息肉状少府蠡沟主嗌中有气如息肉状然谷太谿主嗌内肿气走咽喉风池主喉咽偻引项挛不収咽喉干极泉太渊偏歴太冲太突治咽干鱼际治喉干燥寒慄鼓颔欬引尻痛溺出呕血行间治咽干烦渇神门治咽干不嗜食照海治嗌干四支惰善悲不乐少冲治咽酸鱼际疗喉焦干太谿少泽主咽干复熘照海太冲中封主嗌干喉痹凡喉痹脇中暴逆先取冲脉后取三里云门各泻之又刺手小指端出血立已三里温熘曲池中渚丰隆主喉痹不能言神门合谷风池主喉痹完骨天牖前谷主喉痹颈项肿不可俛仰颊肿引耳后璇玑鸠尾主喉痹咽肿水浆不下天鼎气舍鬲俞主喉痹哽噎咽肿不得消食饮不下涌泉然谷主喉痹哽咽寒热中府阳交主喉痹满塞寒热天容缺盆大杼膈俞云门尺泽二闲厉兊涌泉然谷主喉痹哽噎寒热三间阳谿主喉痹咽如哽天突主喉痹咽干急大陵偏歴主喉痹嗌干关冲窍隂少泽主喉痹舌卷口干喉痹气逆欬𠻳口中涎唾灸肺俞七壮亦可随年阳辅阳交厉兊下廉然谷经渠完骨膈俞缺盆气舍云门阳谿合谷温熘中府浮白治喉痹大杼治喉痹烦满天容治喉痹寒热咽中如鲠天鼎治喉痹咽肿不得食饮食不下喉鸣前谷治颔肿喉痹二闲治喉痹颔肿肩背痛振寒曲池治喉痹不能言窍隂治喉痹舌强口干肘不举少泽治喉痹舌强口干心烦太陵治喉痹口干身热头痛短气脇痛浮白疗寒热喉痹膈俞经渠疗喉痹二闲疗喉痹咽如有物伤忍振寒下云喉痹咽肿多卧善睡小儿急喉痹灸天突一壮唇颊肿痛合谷主唇吻不収𦂳唇灸虎口男左女右又灸承浆三壮三闲疗唇口干下廉治唇干涎出光明足临泣主喜啮颊巨窌天窻主颊肿痛京骨阳谷主自啮唇腕骨等主颔痛迎香治唇肿痛正营治牙痛唇吻急强上关兊端治唇吻强大迎治唇吻瞤动膺窻太冲治唇肿侠谿和髎颊车治颔颊肿曲鬓治颊颔肿引牙车不得开急痛口噤不能言完骨治颊肿大迎治颊颔肿翳风治脱颔颊肿腕骨阳谷治颈项肿寒热支正治颔肿手三里治颊颔肿瘰疬少商治腮颔肿成君绰忽顋颔肿大如升甄权鍼此立愈商阳治頥颔肿齿痛恶寒肩背急相引缺盆痛目青盲灸三壮右取左左取右食顷立已完骨等主颊肿攅竹等主颊痛角孙主颈项柱满兊端等主唇吻强足临泣疗胷膈满闷腋下肿善啮颊水沟疗面肿唇动叶叶肺风状如虫行李袭兴称武德中出鎭潞州甄权以新撰明堂示予时有刺史成君绰忽颈肿如数升喉中闭塞水粒不下三日矣余屈权救之鍼其右手次指之端如食顷气息卽通明日饮噉如故按铜人云少商穴在手大指端内侧去爪甲角如韮叶成君绰顋颔肿大如升甄权鍼之立愈病状少异功効实同但李云次指端铜人云大指端未知其孰是果鍼少商当在大指端也姑两存之以俟识者颈项强腕骨阳谷治颈项肿寒热丘墟治颈肿大迎治寒热颈痛瘰疬消泺窍隂治项痛风门治伤寒颈项强京骨大杼治颈项强不可俛仰魄户肩井治颈项不得顾天牖后谿治项强不得顾完骨颔厌治颈项痛本神治颈项强痛风池治痎疟颈项痛不得顾通天治颈项转侧难颊车大椎气舍脑空治颈项强不得顾天柱治颈项筋急不得顾人迎治项气闷肿食不下后顶外丘治颈项痛恶风寒龂交风府治颈项急不得顾臂臑强闲治颈项强少泽前谷后谿阳谷完骨崑崙小海攅竹主项强急痛不可顾消泺本神通天强间风府瘖门天柱风池龂交天冲陶道外丘通谷玉枕主项如㧞不可左右顾明云天柱强间疗项如㧞下云天柱疗项如㧞天容前谷角孙腕骨支正主颈肿项疗不可顾天容主颈项痈不能言飞扬涌泉颔厌后顶主颈项疼歴节汗出角孙主颈项注满浮白疗颈项痈肿不能言及瘿肩不举曲差疗心烦满汗不出头项痛身热目视不明通天疗项痛重暂起僵仆瘖门疗项强不得顾玉枕完骨疗项痛风府疗头项急不可倾侧阳谷疗脇痛颈肿寒热天突疗身寒热颈肿喉中鸣翕翕胷中气鲠鲠天井疗颈项及肩背痛曲鬓疗颈项强不得顾引牙齿痛口噤不能言头风五处疗头眩风闷百㑹脑空天柱疗头风神聪疗头风目眩狂乱风癎左主如花右主如果前顶疗头风热痛头肿风癎后顶疗风眩目䀮䀮额颅上痛上星疗头风目眩前顶治头风目眩面赤肿下廉五处神庭治头风神庭主风头眩善呕烦满天牖风门崑崙关元关冲主风眩头痛前顶后顶颔厌主风眩偏头痛上星主风头眩颜清𩕄㑹主风头眩头痛颜清完骨主风头耳后痛烦心付阳主痿厥风头重痛侠谿主胷中寒如风状头眩两颊痛肾俞攅竹承光丝竹空瘈脉和窌主风头痛上星主风头引颔痛合谷五处主风头热天牖疗头风面肿项强不得转𩕄㑹治头风生白屑多睡鍼佳以油盐揩髪根头风永除头风肿痒鍼眉冲通理百㑹疗头目眩痛阳谷疗头眩素问论头痛本于大寒内至骨髓则头风者亦本于风寒入脑髓耶本事方论妇人患头风者十居其半或者妇人无巾以御风寒焉耳男子间有患之者非头上少髪必其𩕄㑹前顶之秃髪也欲炙头风宜先𩕄㑹百㑹前顶等穴其头风连目痛者当灸上星神聪后顶等穴予尝自灸验教人灸亦验云本事云下虚者肾虚也肾厥则头痛头痛觧谿承光治风眩头痛呕吐心烦胆俞治头痛振寒汗不出大杼治头痛振寒痖门治头痛风汗不出合谷天池丝竹空鱼际四白天冲三焦俞风池治头痛神道治寒热头痛进退痎疟恍惚悲愁健忘惊悸阳谿治厥逆头痛满不得息丰隆治厥头痛面浮肿风逆四支肿身湿至隂治鼻塞头重风寒从足小指起脉痹上下𢃄胸脇痛无常转筋寒热汗不出烦心青灵治头痛振寒目黄脇痛强闲治脑旋目运头痛不可忍烦心呕吐涎沫发无时项强不可顾崑崙治头痛肩背急风府治头痛颈项急不得顾目眩曲差治头项痛颅息疗身热头痛不可反侧鱼际疗头痛甚汗不出脑户疗头痛百㑹通理疗头目眩痛中冲命门疗身热如火头痛如破温留疗寒热头痛善哕衂肩不举率谷痛醉后酒风发头重皮肤肿两角眩痛小儿食时头痛及五心热灸譩譆各一壮天柱陶道大杼孔最后谿主头痛脑户脑空通天主头重痛头维大陵主头痛如破目痛如脱窍隂强闲主头痛如椎刺不可动目窻中渚完骨命门丰隆大白外丘通谷京骨临泣小海承筋阳陵泉主头痛寒热汗出不恶寒神庭水沟主寒热头痛喘渇目不可视消泺主寒热痺头痛五处等主头痛崑崙觧谿曲泉飞扬前谷少泽通理主头眩痛若头痛筋挛骨重少气哕噫满时惊不嗜卧欬𠻳烦寃其脉举之则弦按之石坚由肾气不足而内着其气逆而上行谓之肾厥宜灸关元百壮服玉真丸若头痛连齿时发时止连年不已此由风寒留于骨髓髓以脑爲主脑逆故头痛齿亦痛宜白附子散灸曲鬓七壮左痛灸左右痛灸右少海完骨治头痛千云主风头耳后痛脑空等天冲主癫疾头痛素问尝论有数岁头痛不已者大寒内至骨髓髓以脑爲主脑逆故头痛齿亦痛名曰厥逆头痛亦有肾厥肝厥头痛者如本事方所谓下虚者肾虚也肾厥则头痛上虚者肝虚也肝厥则头晕是也皆可随证治之若眞头疼则朝发夕死夕发朝死矣人而患此亦末如之何要之亦有所自其在根本不固耶若欲着艾湏先百㑹𩕄㑹等穴而丹田气海等穴尤所当灸以补养之毋使至于此极可也前顶等主风眩偏头痛悬釐治头偏痛悬釐主偏头痛引目外眦颔厌疗风眩目无见偏头痛引目外眦急耳鸣好啑颈痛岐伯灸偏头痛后顶治头偏痛玉枕主头半寒痛甲云头眩目痛头半寒正营治头项偏痛悬颅治热病烦满汗不出头偏痛引目外眦赤身热齿痛悬釐治头偏痛烦心不欲食脑痛强闲治脑旋天柱治头旋脑痛明下云疗头风脑重目如脱项如㧞项强痛不顾玉枕治脑风疼不可忍承灵治脑风头痛恶风寒脑空治脑风头痛不可忍目瞑心悸发卽爲癫风引目眇上廉治脑风头痛率谷治脑两角强痛瘖门疗头风脑疼风池疗脑疼小儿𩕄开不合灸脐上下各五分二穴各三壮灸疮未合𩕄先合矣少海治脑风凡口鼻出血不止名脑衂上星五十壮有士人患脑热疼甚则自牀投下以脑柱地或得冷水粗得而疼终不已服诸药不效人教灸𩕄㑹而愈热疼且可灸况冷疼乎凡脑痛脑旋脑泻先宜灸𩕄㑹而强闲等穴盖其次也头旋目窻治忽头旋络却治头旋耳鸣天柱治头旋岐伯灸头旋申脉治坐如在舟车中母氏随赴任爲江风所吹自觉头动摇如在舟车上如是半年乃大吐痰偏服痰药并灸头风诸穴方愈治头风摇动灸脑后玉枕中间七壮玉枕疗失枕头重下云疗头重如石百㑹疗头重百㑹疗脑重鼻塞头目眩疼陶道疗头重目眩率谷疗头重付阳脑户等主头重痛至隂治头重天柱疗脑重痖门通天付阳治头重肾俞治头重头重风劳脑户五壮头重不能胜灸脑户下寸半头肿脑户治头肿前顶疗头风热痛头肿大肿极即以三稜鍼刺之绕寸已下其头痛肿立差上星疗头风头肿皮肿面虚鼻塞头痛𩕄㑹疗头皮肿生白屑完骨治头面肿脑户治头肿公孙主头面肿完骨等主头面气肿顶肿痛曲差治顶痛前顶治小儿惊癎顶肿澧阳有士人之子惊风后顶肿医以半夏南星爲细末新水调傅而愈若灸则宜灸前顶等穴云面肿巨窌主面恶风寒颊肿痛上星天牖治头风面虚肿𩕄㑹治目眩靣肿前顶治面赤肿目窻治头面浮肿痛引目外眦上赤痛完骨治头面浮肿水沟治面肿唇动状如虫行又云风水面肿鍼此穴出水尽顿愈迎香治面痒肿大迎治风壅靣浮肿目不得闭唇吻瞤动不止鍼之顿愈合谷治面肿唇吻不収瘖不能言口噤不开温熘治面虚肿丰隆承浆阳交治面肿厉兊治寒疟面肿足䯒寒陷谷治面目浮肿百㑹治饮酒面赤觧谿治头风面赤脑户治面赤肿头痛厉兊疗面浮肿水沟天牖疗面肿陷谷疗头面虚肿风池疗肺风面赤目视䀮䀮项强不得顾面肿皮软脑疼上星𩕄㑹前顶脑户风池主面赤肿陷谷上星𩕄㑹前顶公孙治卒面肿陷谷等阳陵泉等天枢等中府等觧谿主面肿有人因入水得水肿四支皆肿面亦肿人爲灸水分并气海翌朝视其面如削矣恐面肿亦可灸水分云面痛攅竹龂交玉枕主面赤颊中痛中渚主颞颥痛颔颅主热痛面赤悬釐主面皮赤痛肾俞内关主面赤热天窻天突主面皮热脑户治面赤目黄悬颅治面肤赤痛行闲主面苍黑太冲主面尘黑支沟闲使掖门主面赤解谿主面赤气海疗冷病面黒肾俞疗面黄黑关冲主面黒鍼灸资生经卷六鍼灸资生经卷七钦定四库全书鍼灸资生经卷七伤寒凡热病刺陷谷足先寒寒上至膝乃出鍼身痹洗淅振寒悸脇支满痛热病先腰胫酸喜渇数饮身清清则项痛而寒且酸足热不欲言头痛癫癫然先取涌泉及太阳井荥热中少气厥寒灸之热去灸涌泉三壮烦心不嗜食灸涌泉热去四逆喘气偏风身汗出而清皆取侠谿凡温病身热五日以上汗不出刺太泉留鍼一时取鍼若未满五日者禁鍼凡好太息不嗜食多寒热汗出病至则喜呕呕已乃衰即取公孙及井俞实则肠中切痛厥头面肿起烦心狂多饮不嗜卧虚则鼓胀腹中气大满热痛不嗜食霍乱公孙主之凡热病烦心足寒清多汗先取然谷后取太谿大指间动脉皆先补之凡温病可鍼刺五十九穴又身之穴六百五十有五其三十六穴灸之有害七十九穴刺之爲灾江南诸师秘仲景要方不传颞颥穴鍼灸治温病指迷方灸隂毒伤寒法其状不躁不渇唇青腰背重咽喉及目睛痛心腹烦疼舌缩面青吃噫气呕逆冷汗向暗不语以生葱约十余茎去根麄皮顚倒纸卷径阔二寸勿令𦂳欲通气以快刀切毎一饼子髙半寸安在脐心用熨斗火熨葱软易之不过十余次患人即甦后服正气药灸结胷伤寒法其状胸满短气按之卽痛或吐逆满闷或大便不通诸药不能救者巴豆七粒和皮肥黄连七寸去须同捣烂作一圆安在脐心上以手按下稍实𦂳捻艾皂子大于药上灸甚者不过三五壮立愈续用补药一二日若病半月㣲有气皆疗治气虚阳脱体冷无脉气息欲絶不省人事及伤寒隂厥百药不効葱熨法以索纒如盏许大切去根及叶惟存白长二寸许如大饼餤先以火胁一面令通热艾勿令灼人及以热处搭病人脐连脐下其上以熨斗满贮火熨之令葱饼中热气熨入肌肉中须预作三四饼一饼坏不可熨又易一饼良久病人当渐醒手足温有汗则差更服四逆汤軰温其内万万无忧予伯兄病伤寒㝠㝠不知人八日四体坚冷如石药不可复入用此遂差集贤校理胡全夫用此拯人之危不可胜数初得病或先头痛身寒热或濇濇欲守火或腰背强直面目如饮酒状此伤寒初得一二日但列火灸心下三处第一处去心下一寸名巨阙第二处去心下二寸名上管第三处去心下三寸名胃管各灸五十壮大人可五十壮小儿可三壮亦随其年灸之大小以意斟量若病者三四日以上宜先灸胷上二十壮以绳度鼻正上尽髪际中屈绳断去半便从髪际入髪中灸绳头名曰天聪又灸两颞颥又灸两风池又灸肝俞百壮余处各二十壮又灸太冲三十壮神验凡治伤寒惟隂证可灸余皆当鍼故千金方惟云刺取而素问亦云病甚者爲五十九刺所以泻诸阳胷中胃中四支五藏之热也若温病身热五日以上汗不出可刺太泉未满五日禁鍼尔而千金于头痛身寒热病乃灸巨阙上中管三处岂亦是隂证耶其状盖云或濇濇欲守火者也医者当辨之通里治热病卒心中懊憹数欠频伸悲恐目眩头痛面赤而热心悸肘臂臑痛实则支肿虚则不能言若呕喉痹少气遗溺期门治妇人伤寒过经不解当鍼期门使经不传中管疗天行伤寒曲泽疗伤寒病温湿身热口干鬲俞主伤寒嗜卧怠惰不欲动摇身常湿不能食少冲治热病烦满上气心痛痰冷少气悲恐善惊掌热胷痛口热咽酸乍寒乍热手挛不伸引眼痛曲池治伤寒余疾皮肤干燥通里主热病先不乐数日鱼际阳谷主热病振慄鼓颔腹满隂痿色不变尺泽主气隔喜呕鼓颔不得汗肾俞主头身热赤振慄腰中四支滛泺欲呕三闲主气热身热喘鱼际治热病寒慄鼓颔腹满隂痿色不变中冲少冲关冲劳宫太陵阳谿天窌主热病烦心心闷汗不出掌中热心痛身热如火舌本痛闲使主热病烦心喜哕胷中澹澹喜动而热巨阙主烦心喜呕曲泽主伤寒温病身热烦心口干支正少海主热病先腰胫酸喜渇数饮食身热项强痛天井主振寒颈项痛委中主热病夹嵴痛风门治伤寒颈项强目瞑多啑鼻出清涕隂毒沉困药饵难爲功但灸脐中三百壮艾如半枣手足不暖不可治也或心迷耳聋呌不应因食冷得疾者予以理中汤救数人矣若复渇则煎五苓散与服或煎人参汤服皆效黄疸脾俞胃管太谿主黄疸然谷主黄疸一足寒一足热喜渇太冲主黄疸热中喜渇中封五里主身黄时有微热嵴中主黄疸腹满不能食脾俞主黄疸喜欠不下食脇下满欲吐身重不欲动劳宫主黄疸目黄中管太陵主目黄振寒脾俞治黄疸脾俞疗腰身黄胀满腹吐洩痢身重四支不収黄疸邪气积聚腹痛寒热章门疗身黄羸瘦寅门穴治马黄黄疸上龂里穴鍼三锃治马黄黄疸上腭穴鍼三锃治马黄黄疸四时等病舌下穴侠舌两边鍼治黄疸唇里穴鍼三锃治马黄黄疸寒暑温疫颞颥穴鍼灸治四时寒暑所苦疸气温病侠人中穴火鍼治马黄黄疸疫通身并黄语音已不转者侠承浆穴治马黄急疫巨阙七壮治马黄黄疸急疫等病上管灸七壮治马黄黄疸男隂缝穴㧞隂反向上灸治马黄黄疸风府鍼之治头中百病马黄黄疸热府鍼灸治马黄黄疸肺俞灸主黄疸通治百毒心俞肝俞脾俞肾俞脚后跟鍼灸治马黄黄疸寒暑诸毒耳中穴灸治马黄黄疸寒暑疫毒颊里穴鍼主治马黄黄疸寒暑温疫颊两边同法手太阳灸随年壮治黄疸䑀石子头穴灸七壮治马黄黄疸钱孔穴灸百壮治黄疸太冲穴鍼灸治马黄温疫五苓散治疸病发渇立效瘀热在里身黄肿煎茵陈下伤寒头痛温熘主伤寒寒热头痛哕衂肩不举悬颅主热病头痛身热悬釐鸠尾主热病偏头痛引目外眦少泽主振寒小指不用头痛神道关元主身热头痛进退往来三焦俞主头痛食不下太白主热病先头重颜痛烦闷心身热热争则腰痛不可俛仰又热病满闷不得卧身重骨痛不相知温熘治伤寒身热头痛哕逆肩不得举风池治头痛鱼际掖门中渚通理主头痛天池疗头痛支正等主头眩痛头痛顚顚然先取涌泉云云鱼际疗头痛汗不出治伤寒头痛药多矣惟浓煎五苓散服必效不必鍼灸予屡施与人皆效故也伤寒寒热支正少海主热病先腰胫酸喜渇身热项强振寒寒热甲云主振寒寒热颈项肿实则肘挛头眩痛虚则生疣痂曲泽主伤寒温病身热烦心口干甲云主心澹善惊身热烦心口干手清逆气呕唾肘瘈善摇头颜清汗出不过眉三闲主气热身热喘甲云寒热口干身热喘息口急痛善惊肩贞主寒热项适歴甲云耳鸣无闻引缺盆肩中热痛麻木不举温熘主伤寒寒热头痛商丘主寒热好呕大椎主伤寒热盛烦呕膈俞中府主寒热皮肉骨痛少气不得卧支满肩井关冲主寒热悽索气上不得卧列缺主寒热掌中热曲池主伤寒余热不尽天井主伤寒振寒颈项痛冲阳主振寒而欠后谿主身热恶寒寒热复熘治骨寒热汗注不止至阳治寒热解散淫泺胫酸四支重痛少气难言光明治身解寒淫泺䯒痠不能乆立痖门治寒热风痉嵴强反折陶道神堂风池治洒淅寒热隂郄治洒淅畏寒厥逆鱼际治洒淅恶风寒虚热舌黄身热头痛欬𠻳汗不出痹走背痛不得息浮白治发寒热肾俞治头重身热颅𩕄治身热头重脇痛不得转侧太白阳纲治身热曲差治身体烦热脑空治劳疾羸瘦体热肺俞治寒热喘满天池治寒热胷膈满少冲治乍寒乍热神道少海治寒热胆俞治振寒临泣治洒淅振寒鱼际治虚热洒洒毛䜿恶风寒舌上黄身热欬𠻳喘痺走胷背不得息头痛甚汗不出热烦心少气不足膈俞疗寒热骨痛天突疗身寒热脑空疗身寒热引项强急飞扬光明主寒热藏府积聚心腹满腰背痛饮食不消吐逆寒热往来小便不利羸瘦少气三焦俞随年壮又胃管百壮小肠俞主三焦寒热随年又膀胱三焦津液下大小肠寒热赤洩洞痢腰嵴痛又小便不利妇人𢃄下五十壮四支寒热腰疼不得俯仰身黄腹满食呕舌根直灸脾俞大椎三穴各七壮盗汗寒热恶寒肺俞又隂都百壮多汗寒热玉枕五十涌泉主身体腰嵴如解腹寒热气行闲主腹痛而热中极主腹中热五藏热及身体热脉弦急着灸第十四椎与脐相当五十壮老小增损之若虚寒至百壮横三间寸灸之气冲主身热凡腹中热喜渇涎出是蛔也手持之勿令得移以鍼刺中管气冲主腹中大热不安关元主寒气入腹乆冷灸天枢百壮隂陵泉三隂交治腹寒隐白疗腹中寒热下廉疗热风冷痹上关等主寒热飞扬等治寒热痖门等治寒热少冲治乍寒乍热岐伯云但是积冷虚乏病皆宜灸关元三里疗藏府乆积冷气心腹胀满天枢疗乆积冷气绕脐切痛时上冲心中极疗冷气漏谷㑹阳治冷气下管治六府气寒不嗜食气海治冷气上冲心隐白主腹中寒冷气胀满太冲主上气冷发腹中雷鸣结气寒冷灸太仓百壮凡脐下绞痛流入隂中发作无时此冷气灸关元百壮商丘主心下寒鸠尾少冲商丘主心寒冷气上灸龙颔百壮阳交主寒厥惊狂冲门治腹寒气满千金翼云五劳六极复生七伤变生七气积聚坚牢如杯留在腹内心痛烦寃不能饮食时来时去发作无常寒气爲病则吐逆心满热气爲病则恍惚闷乱长如眩冒又复失精云云宜服局方七气汤若冷气忽作药灸不及止用火鍼㣲刺诸穴与疼处须臾即定神效身寒痹膈俞治身常湿丰隆主身湿曲池列缺主身湿摇时时寒中封主痿厥身体不仁少气湿重合阳主膝股重漏谷主乆湿痺不能行铜云不能乆立悬钟主湿痺不肿髀筋急瘈胫痛絶骨主髀枢痛膝胫骨摇酸痺不仁筋缩诸节酸折临泣主身痺洗淅振寒商丘主骨痺烦满凡身体不仁先取京骨后取中封絶骨皆泻之中封主痿厥身体不仁少气湿重膝肿风市主缓纵痿痺腨肠疼冷不仁中渎主寒气在分肉闲痛舌痺不仁阳关主膝外廉痛不可屈伸胫痺不仁絶骨主酸痺不仁又主身重环跳治冷风湿痺条口治湿痺下髎治寒湿内伤委中疗风湿痺下廉疗偏风热风冷痺不遂风湿痺灸疮差冷痺即已鱼际疗痺走胷背治冷痺胫膝疼腰脚挛急足冷气上不能久立有时厌厌嗜卧手足沉重日觉羸瘦此名复连病今人极无情地常愁不乐健忘嗔喜有如此候即当灸悬钟絶骨随年一灸即愈不得再灸也若年月久更发依法更灸若意便欲多者七日外更七壮虚损论曰疾之所起生自五劳五劳旣用二藏先损心肾受邪即生六极一曰气极气极令人内虚五藏不足外受邪气多寒湿痺云云又曰五劳六极七伤七气积聚变爲病者甚则令人得大风缓急湿痺不仁偏枯筋缩四支拘挛令人无子云云自汗玉枕疗多汗膈俞疗汗出隂硚疗女人汗出隂硚等主汗出飞扬涌泉颔厌后顶主颈项疼歴节汗出崑崙主疟多汗然谷主温疟汗出复熘治骨寒热汗注不止大敦治心痛汗出缺盆治汗出中府治风汗出少商治汗出而寒冲阳主汗出灸手足心热盗汗牡蛎散治卧即盗汗风虚头痛牡蛎熬黄白术防风各三两酒服方寸匕日二止汗之验无出此方一切泄汗服之三日皆愈此千金方所载也本事方云如恶风加防风一倍气虚加术面肿加牡蛎盖增益之也亦有牡蛎散治虚劳盗汗不止牡蛎煅麻黄根黄耆等分爲末毎二钱水一盏煎七分温服予皆用之验故附此列缺曲池主热病烦心心闷先手臂身热瘈瘲唇口聚鼻张目下汗出如珠五处攅竹正营上管缺盆中府主汗出寒热承浆主汗出衂血不止百㑹主汗出而呕痉大都主热病汗出目厥足清外台乃云汗不出厥手足清复熘主寒热无所安汗出不止风逆四肢肿凡热病烦心足寒清多汗先取然谷后取大谿大指间动脉皆先补之列缺肺俞心俞主汗出伤寒自汗盖隂证也惟理中汤最佳予屡敎人服验若止额上有微汗与夫上一节有汗者最宜煎五苓散服之单方歌云疫病汗如水论中号湿温烧故竹扇灰调汤效莫论其论颇有理药必可用也多汗疟病譆譩多汗多汗盗汗汗不出凡胷满短气不得汗皆鍼补手太隂以出汗少泽复熘崑崙主疟寒汗不出偏歴主风疟汗不出少泽治疟寒热汗不出上星治痎疟振寒热汗不出心俞曲差治心中烦满汗不出痖门治头痛风汗不出陶道治洒淅寒热嵴强汗不出胆俞治振寒汗不出命门治头痛如破身热如火汗不出上脘治身热汗不出至隂鱼际曲泉侠谿中膂俞治汗不出偏歴治风汗不出窍隂治手足烦热汗不转筋命门肺俞疗汗不出曲泽疗汗出不过肩曲泽主汗出不过眉鱼际疗汗不出伤寒无汗大都疗热病汗不出手足逆冷腹满善呕目眩烦心四肢肿凡温病身热五日以上汗下出刺太泉留鍼一时取鍼若未满五日禁刺劳宫主热病三日以往不得汗憷惕甲乙亦云主热病烦满欲呕哕三日以往不得汗憷惕胷脇不可反侧欬满溺赤小便血衂不止呕吐血气逆噫不止嗌中痛食不下善渇口中烂掌中热欲呕孔最主臂厥热痛汗不出皆灸刺之此穴可出汗经渠阳池阳谷合谷前谷内庭后谿腕骨支沟厉兊冲阳解谿主热病汗不出中冲等主热病汗不出命门膀胱俞上管曲差上星陶道天柱上窌悬釐风池主烦满汗不出飞扬主下部寒热汗不出体重玉枕大杼肝俞心俞膈俞陶道主汗不出悽厥恶寒光明主腹足清寒热汗不出曲泉主身热头痛汗不出鱼际主头痛不甚汗出尺泽主气膈喜呕鼓颔不得汗烦心身痛掖门中渚通理主热病先不乐头痛面热无汗伤寒温病善摇头颜清汗出不过眉曲泽主之委中治热病汗不出云云取其经血立愈孔最治热病汗不出此穴可灸三壮即汗出陷谷厉兑膈俞中渚大都支沟阳谷腕骨前谷治热病汗不出悬颅治热病烦满汗不出悬釐治热病汗不出头偏痛烦心不欲食譩譆治热病汗不出大杼治伤寒汗不出嵴强经渠治热病汗不出暴痺喘足心痛呕吐商阳治热病汗不出中冲治热病汗不出掌热身如火心痛烦满舌强太谿治热病汗不出默默嗜卧溺黄消瘅大便难风池治温病汗不出目眩苦头痛太陵治热病汗不出臂孪腋肿善笑不休心悬若饥喜悲泣惊恐目赤小便如血呕逆狂言不乐劳宫治热病三日汗不出憷惕胷脇痛不可转大小便血衂血不止气逆呕哕烦渇食饮不下光明治热病汗不出卒狂虚则痿痺坐不能起实则足䯒热膝痛身体不仁善囓颊中冲治热病烦闷汗不出掌热身如火心痛舌强明下云身热如火头痛如破天池疗热病汗不出胷满颈痛四肢不举腋下肿上气胷中有声喉喝发背频刺风门洩诸阳热气背永不发痈疽灸发背法或不见疮头以湿纸傅先干者是以大蒜去皮生切钱子先安一蒜钱在上次艾灸三壮换蒜复三灸如此易无数痛灸至不痛不痛灸至痛方住若第一日急灸减九分二日灸减八分至第七日尚可自此以往灸已后时灸讫以石上生者龙鳞薜荔洗研取汁汤温呷即泻出恶物去根凡丁疮头疮鱼脐等疮一切无名者悉治凡发肿至坚有根者名曰石痈治法当上灸之百壮石子当碎出如不出益壮乃佳论曰凡发背皆因服五石寒食更生散所致亦有单服钟乳而发者又有生平不服而自发背者其候率多于背两脾间起初如粟米大或痛或痒仍作赤色人皆初不以爲事日渐长大不过十日遂至于死临困之时以阔三寸高一寸疮有数十孔以手按之诸孔中皆脓出寻时失音所以养生者小觉背上痒痛有异即火急取浄土水和爲泥捻作饼子厚二分阔一寸半以麄艾大作炷灸泥上帖着疮上灸之一炷一易饼子若粟米大时可灸七饼子卽差如榆荚大灸七七饼炷即差如钱大可日夜灸不限炷数仍服五香连翘汤及鐡浆诸药攻之乃愈凡肿起背胛中头白如黍粟四边相连肿赤黒令人闷乱即名发背禁房室酒肉蒜面若不灸治即入内杀人若灸当疮上七八百壮有人不识多作杂肿治者皆死郭户爲予言鄕里有善治发背痈疽者皆于疮上灸之多至二三百壮无有不愈但艾炷小作之炷小则人不畏灸灸多则作效矣盖得此法也然亦不必泥此近有一医以治外科得名有人发背疮大如椀有数孔医亦无药可治止以艾徧敷在疮上灸之乆而方疼则以疮上皆死肉故初不觉疼也旋以药调治之愈盖出于意表也王蘧疽发于背张生以艾火加疮上自旦及暮凡一百五十壮知痛乃已明日镊去黑痂脓血尽溃肤理皆红亦不复痛始别以药附之日一易焉易时旋剪去黑烂恶肉月许疮乃平是岁秋夏间京师士大夫病疽者七人余独生此虽司命事然固有料理不知其方遂至不幸者阳辅治腋肿疽马刀犊鼻治膝膑癕肿窍隂主营疽发厉项痛引头目痛凡疽卒着五指筋急不得屈伸者灸踝骨中央数十壮或至百壮附骨疽灸间使后一寸随年壮立差天突疗肺痈唾脓血气壅不通亶中疗肺痈欬𠻳上气唾脓不下食胷中气满如塞少海治疡肿振寒太冲临泣治马刀疡瘘单方歌云恶患是石痈不鍼可药取当上灸百壮石子出如雨余尝爲刘和叔序灸痈疽方云必以毒药攻于内伐其根也又以火艾灼于外宣其毒也法尽于此矣痈疽始作灼艾服大黄等药无不愈者王子高病背疽京师外医以爲不可治得一徐人教以灼艾如枣大近千壮鲁直数患背疮亦灼艾而愈灸爲第一法也瘿瘤天府臑㑹气舍主瘤瘿气咽肿通天主瘿灸五十壮胷堂羊矢灸百壮脑户通天消泺天突主颈有大气臑㑹治项瘿气瘤明下云疗瘿及臂气肿气舍治瘤瘿浮白疗瘿肩不举肺俞疗瘿气瘿上气短气灸肺俞百壮瘿上气胷满云门五十壮瘿恶气天府五十壮瘿劳气冲阳随年壮瘿灸天瞿三百横三阔寸灸之瘿气面肿通天五十壮瘿灸中封随年壮诸瘿灸肩髃左右相对宛宛处男左十八壮右十七壮女右十八壮左十七壮或再三取差上又风池百壮又两耳后髪际百壮又头冲灸之各随年壮瘿恶气大椎横三阔寸灸之风池耳上髪际大椎各百壮大椎两边各寸半小埀下各三十又臂臑随年壮凡五处共九穴又埀两手两腋上文头各三百壮鍼亦良大智禅师云皮肤头面生瘤大如拳小如栗或软或硬不痛不可輙鍼灸天南星滳少醋研膏先将小鍼刺病处令气透以药膏摊纸上贴三五易差此亦一说也故併存之治脑瘘诸节诸痈肿牢坚治之方削附子令如棊子厚正着肿上以少唾湿附子艾灸附子令热彻附子欲干辄更唾湿之常令附子热彻附子欲干辄更气入肿中无不愈此法絶妙不传凡肉瘤勿治治则杀人瘰疬大迎五里臂臑主寒热颈瘰疬大迎治寒热颈痛瘰疬缺盆治寒热瘰疬缺盆中肿外溃则生胷中热满腹大水气缺盆中痛汗出五里治寒热瘰疬欬𠻳臂臑治寒热颈项急瘰疬肩臂痛不得举少海疗腋下瘰疬臂疼屈伸不得风痺疼疰病天牖疗瘰疬寒热颈有积气暴聋肩痛灸一切瘰疬在项上及触处但有肉结凝似作瘘及痈节者以独头蒜截两头留心大作艾炷如蒜大小帖疬子上灸之勿令上破肉但取热而已七壮一易蒜日日灸之取消止一切瘰疬灸两胯里患疬处宛宛中日一壮止神验又五里大迎各三十壮又患人背两边腋下后文上湏随年壮又耳后发际直脉七壮有同舍项上患疬人教用忍冬草研细酒与水煎服以滓傅而愈次年复生用前药不效以艾灸之而除根有小儿耳后生疬用药傅不效亦灸之而愈云瘰疬初生如梅李切忌以毒药㸃蚀及鍼刀镰割劳疬爲甚旣经蚀取之后无有不死者盖外医旣少慈悲又利于积日特宜戒之疬疡着颈及胷前灸乳间腋下瘰疬漏臂疼屈伸不得风痺漏瘙鍼少海三分鍼瘰疬先拄鍼皮上三十六息推鍼入内之追核大小勿出核三上三下乃出鍼颈漏天池百壮又心鸠尾下宛宛中七十又章门临泣支沟阳辅又肩井随年又以艾炷绕四畔周匝诸恶漏中冷息肉出灸足内踝上各三壮风疹曲泽治风疹臂肘腕善动摇肩髃治热风瘾疹曲池治刺风瘾疹涌泉环跳治风疹下崑崙疗刺风疹风热风冷痺曲池疗刺风疹疼痛伏兎疗瘾疹合谷曲池疗大小人徧身风疹千金方云人有风疹多必眼暗先攻其风其暗自差然则人之目暗亦有因风疹多而得者风疹可不先治乎千金翼灸风热赤疹痒搔之逐手作疮法以一条艾蒿长者以两手极意寻之着壁立两手併蒿竿拓着壁伸十指当中指头以大艾炷灸蒿竿上令蒿竿断即止灸十十差差后重发更依法灸永差瘾疹曲池灸随年壮头痛瘾疹天窻七壮歴节风飞扬涌泉颔厌后顶主歴节汗出飞扬治歴节风足指不得屈伸头目眩逆气麝香丸尤治白虎歴节诸风疼痛游走无定状如虫行画静夜剧许叔微在歙川有一贵家妇人遍身走炷疼痛至夜则发如虫啮其肌多作鬼邪治予曰此正歴节病也三服愈举体痛痒如虫啮掻之皮便脱作疮灸曲池良方服治癞药半月两膝眼灸二七壮丞相长安公医人无数麻风恶疾千金诸方药甚多或效或不效惟兼丝叶细末地暴米煳圆梧子大日二三服每服四五十丸茶汤下调药末服效尤速止难服尔病去后亦宜服屡施与人神效若更灸曲池合谷三里絶骨等穴尤佳予与人按此等穴皆痠疼故也丁疮丁肿灸掌后横文后五指男左女右七壮卽差已用得效丁肿灸法虽多然此法甚验出于意表丁疮灸法千金以爲神验亦有先以鍼刺鱼脐疮上四畔作孔擣白苣汁滴疮孔者有刺疮头及四畔令汁出擣生栗黄傅从旦至午根拔出者有用苍耳根茎苗但取一色烧灰醋泔淀和如泥涂干卽易之不过十度拔根出者有用皂荚子取仁作末傅五日内差者有用水獭屎傅大良者可考而知也有道人传瓦盘覆蜣蜋安浓米泔小盏以火逼之虫热喫泔及困死取脑中白肉新瓦上暵干爲末热酒调二钱服仍以少傅疮卽愈胡签母患此疼如鐡丁丁然依此治之效小海治疡肿振寒太冲临泣治马刀疡瘘一切窝疮灸足大指竒间二七壮灸大指头亦佳予年少生一疮在足内外踝之中深而疼隂证疮也偶阅古隂阳书有用青桑浆治袴口疮者用之卽愈后在武林内踝上生一疮踰月又生一疮令仆往江下取得少黄桑浆仅可一抹翌朝愈矣自是常教人用皆效舍姪腿生疮不可行舍弟取桑根捣成膏傅亦愈举体痛痒如虫啮痒而搔之皮便脱落作疮灸曲池二穴随年壮发卽灸之神验凡丁疮头疮鱼脐等疮一切无名者皆治凡疮毒乆不合灸合谷各七壮至七七壮极验小儿疳湿疮灸第十五椎侠嵴两傍七壮未差加七壮丁肿在左癣疥疮日中时灸病处影上三壮呪曰癣中虫毛戎戎若欲治待日中又法八月八日日出时令病人正当东向户长跪平举两手持户两边取肩头小垂际骨解宛宛中灸两火俱下各三壮若七壮十日愈千金翼曰瘑疮疥癣皆有诸虫三年不差便爲恶疾治乆癣不差方大陵支沟阳谷后谿主痂疥阳谿治痂疥合谷曲池疗皮肤痂疥予少患疥凡十五年遇冬则爲疮人教用羊蹄菜根片切如钱米泔浸二三宿漉出入生姜矾同研细裹以生布遇浴擦洗良乆以水洗三四次用卽除根后数年再生用前法愈神效如此何以灸为也白癜风灸左右手中指节去延外宛中三壮未差报之至道单方治紫癜风用舶上硫黄细研绵帛裹生姜自然汁半盏浸和绵子涂所患处稍干再易此患多从夏发但请验之予虽未试想必竒方也千金翼灸白癜白駮等重午日午时灸膝外屈脚当文头随年壮一时下火不得动又白癜白駮浸滛疬疡着头颈胷前灸两乳间随年壮立差疣目着艾炷疣目上灸之三壮卽除支正治生疣目疣目虽可灸千金方亦有用杏仁烧令黒研膏涂上者有用松栢脂合和涂之一宿失去者有用牛口中涎敷涂自落者有用苦酒渍石灰六七日滴取汁㸃疣上小作疣即落者有以猪脂揩痒处令少许血出卽差神验无以加者不必专拘灸也蛊毒巨阙治蛊毒俗亦有灸法初中蛊于心下捺便大炷灸百壮併主猫鬼亦灸得愈又当足下小指尖上灸三壮当有物出酒上得者有酒出饭上得者有饭出肉菜上得者有肉菜出卽愈神验皆于灸疮上出梅师治卒中蛊下血如鸡肝藏府败壊桔梗擣汁服七分合佳録验方亦云卒中蛊血如鸡肝昼夜出血桔梗擣屑酒服方寸匕日三药不下挍开口灌又有用马蔺根末水服方寸匕随吐则出极神者肘后方云凡中蛊令人心腹切痛如有物咬或吐下血不卽治蚀人五藏尽卽死萆麻一枚去皮朴消一钱同硏新水作一服连进二三服效此虽未试亦竒方也犬伤外丘治猘犬所伤毒不出发寒热速以三壮艾可灸啮处立愈春末夏初狂犬咬人卽令人狂过百日乃得免当终身禁食犬肉蚕蛹食此则发不可救也先去却恶血灸疮中十壮明日以后日灸一壮百日乃止忌酒每七日捣韮汁饮一二盏腄日蛇入七窍以艾灸蛇尾卽出又法刀破蛇尾些子入椒七粒蛇自出出后急以雄黄朱砂细研煎人参汤调灌取蛇毒山居人或被蛇伤卽以溺溺之拭干以艾灸之效朝野佥载记艾炷当毒蛇啮处灸引出毒气差薄切独头蒜贴蛇咬处灸热彻卽止狂犬咬人令人吮去恶血尽灸百壮后乳痈膺窻治乳痈寒热卧不安临泣治乳痈神封治乳洒淅恶寒乳根治乳痈悽惨寒痛不可按三里主乳痈有热下廉治乳痈惊痹胫重足跗不収跟痛神封膺窻主乳痈寒热短气卧不安天谿侠谿主乳肿痈溃论曰产后宜勤济乳不宜令汁蓄积蓄积不去便结不复出恶汁于内引热温壮结坚牵掣痛大渇引饮乳急痛手不得近成妬乳非痈也急灸两手鱼际二七壮断痈脉也不复恶手近乳汁亦自出便可手助迮捋之则乳汁大出皆如脓状内服连翘汤外以小豆薄涂之便差又以绳横度口以度从乳上行灸度头二七壮千金论曰女人患乳痈四十以下治之多差四十以上治之多死不治自终天年予有亲年七十生乳痈不信此论令外科用刀仗开时暂虽快未几而殂方知千金犹信也有擣地榆汁傅有擣蔓菁叶或根傅热卽易之有用白芷末温汤调傅效乳肿痛乳根疗乳痛肓门治妇人乳有余疾千云中极主乳余疾气冲治难乳子抢心府舍厥气两乳太泉主妬乳膺胷痛天谿治乳肿贲膺梁丘地五㑹治乳肿天牖主乳肿缺盆中肿足临泣主乳肿亶中治乳汁少明下云妳脉滞无汁下火立愈小儿吐妳灸中庭一壮小儿喉中鸣嚥乳不利璇玑三壮妇人无子隂廉治妇人絶产若未经产者灸三壮卽有子中髎治絶子𢃄下月事不调次髎涌泉商丘治絶子中极治妇人断绪明下云疗失精絶子石关治絶子藏有恶血上冲腹㽲痛不可忍曲泉主女子疝痂按之如以汤沃两股中小腹肿隂挺出痛经水来下隂肿或痒漉青汁如葵羮血闭无子不嗜食水原隂硚主女不字隂暴出淋漏月水不来多闷心痛然谷主不字隂暴出经漏上窌主絶子疟寒热隂挺出不禁白沥痉嵴反折隂交主拘挛腹满疝月水不下乳余疾絶子隂痒贲豚上䐜腹坚痛下引隂中不得小便石门主腹满疝积乳余疾絶子隂痒贲豚上䐜小腹坚痛下引隂中不得小便忌灸絶孕关元主絶子血在内不下胞转不得尿小腹满石水痛又主引脇下胀头痛身背热贲豚寒小便数泄不止中极主子门不端小腹苦寒隂痒及痛贲豚抢心饥不能食腹胀经闭不通小便不利乳余疾絶子又主狗挛腹疝隂痒筑宾主大疝絶子涌泉主女子无子欬而短气气冲主无子小腹痛隂廉主絶产若未曽产妇人絶子灸然谷五十壮妇人絶嗣不生胞门闭塞关元三十壮报之妇人姙子不成若堕落腹痛漏见赤胞门五十壮在关元左边二寸是妇人絶嗣不生灸气门在关元旁三寸百壮妇人子藏闭塞不受精疼胞门五十壮妇人絶嗣不生漏赤白泉门十壮三报月水不利贲豚上下併无子曰满三十壮妇人胞落頽脐中三百壮又隂交五十壮三报在脐下横文中又背嵴当脐五十壮又玉泉五十壮三报妇人胞下垂注隂下脱灸侠玉泉三寸随年壮三报妇人隂冷肿痛归来三十壮三报中极妇人断绪最要穴关元主断绪产道冷鍼八分留三唿㵼五吸灸亦佳灸不及鍼日灸百壮止姙不成数堕落玉泉五十壮三报又龙门二十壮妇人无子鍼关元涌泉治妇人无子妇人欲断产灸右踝上一寸三壮卽断石门忌灸絶孕铜云鍼之絶子明云懐胎必不鍼关元若鍼而落胎胎多不出鍼外崑崙立出隂交灸多絶孕又云石门关元相去一寸鍼关元治妇人无子鍼石门则终身絶嗣其道幽隐岂可轻侮哉妇人血气痛四满石关主子藏有恶血内逆满痛四满治妇人血藏积冷阳硚疗妇人血气隂交治产后恶露不止绕脐冷痛涌泉治心痛不嗜食妇人无子女子如姙娠五指端尽痛妇女本藏气血癖走刺痛隂交治血块腹痛血块石门治妇人因产恶露不止遂结成块崩中漏下天枢中极治血结成块下极疗因产恶露不止遂成疝瘕或因月事不调血结成块漏谷曲泉治血瘕曲骨主血癃复熘主血淋血淋灸丹田等三里治胷中瘀血九曲中府主内有瘀血血崩大敦治血崩不止合阳治崩中气海石门治崩中漏下中都治崩中因产恶露不絶交信隂谷太冲三隂交治女漏血不止石门治崩中漏下血海治漏下恶血月事不调逆气腹胀血海主漏下若血闭不通逆气胀隂谷主漏血小腹胀体寒热腹偏肿太冲然谷主经漏隂硚主隂挺下血隂肿或痒漉清汁若葵汗白崩灸小腹横文当脐孔直下百壮又内踝上三寸左右各百壮隂交石门疗崩中天枢疗漏下赤白及腹大坚食不化面色苍苍若经候过多其色瘀黒甚者崩下吸吸少气脐腹冷极则汗出如雨尺脉微小由冲任虚衰爲风冷客乗胞中气不能固可灸关元百壮宜鹿茸丸有皮匠妻患血崩两月饮食不进与鎭灵丹服少减而未断因捡得耆域方如圣散用椶榈乌梅干姜各一两并烧存五分性爲末毎服二钱食前乌梅汤调下合一剂与服而疾平又有廵捕之妻年踰五十因伤寒而血崩与加胶艾四物汤一服渐愈后因劳复大作与鎭灵丹十五丸而止或无此丹烧鹿角存性爲末酒调服亦佳以其屡验故附于此隂交治女子月事不絶𢃄下产后恶露不止绕脐冷痛气海中都治恶露不止关元治恶露不止中极石门疗因产恶露不止漏胞下血不禁灸关元两旁三寸百壮产难月水不禁横生胎动鍼三隂交胎动崩中下痢贲气上逆鍼石门寸四分漏胞见赤胞门五十又气门五十崩中𢃄下鍼灸中极产后余疾期门治产后余疾千云主产余疾食不下贲豚上下伤腹满伏兎疗妇人八部诸疾妇人产后浑身疼鍼百劳穴遇痛处卽鍼避筋骨及禁穴明下云产后未满百日不宜灸产后血晕寒热往来或血抢心恶疾也予阅食料本草见有用鹿角烧爲末酒调服日夜数服验者偶家有妇人患此令服此神效因教他人妇服皆验但以产后未可饮酒以童子小便调服尔明下云凡懐孕不论月数不宜灸铜云昔宋太子善医术出苑治一姙妇太子诊曰女令徐文伯诊曰一男一女鍼之泻三隂交补合谷应鍼而落果如文伯言故姙娠不可刺难产冲门治难产子上冲心不得息张仲文疗横产治先出手诸符药不㨗灸右脚小指尖头三壮炷如小麦下火立产中封主小腹大字难嗌干嗜饮夹脐疝上崑崙主字难若胞衣不出泄风从头至足气冲主胞不出气冲治子上抢心冲门主乳难子上冲心隂疝昔河阳公主每产累不能终南山道士进枳殻散神效若横生逆生宜服黒散予教人服屡验故附此妇人堕胎后手足厥逆鍼肩井立愈灸更胜鍼可七壮月事气冲治月水不利身热腹痛㿉疝隂肿难乳子上抢心痛不得息气冲腰痛不得俛仰会隂治女子经不通关元治月脉㫁絶足临泣治月事不利季脇支满乳痈心痛周痺痛无常处逆气喘不能行中极治妇人断绪又因恶露不止月事不调血结成块天枢治月事不时血结成块肠鸣腹痛不嗜食水泉治月事不来来卽多心下闷痛目䀮䀮不能远视隂挺出小便淋沥腹痛隂硚疗不月水惊悲不乐如堕坠汗出面黑病饥不欲食妇人淋沥隂挺出四支淫泺心闷下云疗月水不调嗜卧怠惰善悲不乐手足偏枯不能行太冲疗月水不通隂包交仪疗月水不调隂硚主经逆四支淫泺隂暴跳小腹偏痛又主女子淋隂挺出月水不来行闲主月事不利见赤白而有身反败隂寒足临泣主月水不利见血而有身则败乳肿腰俞主月闭溺赤嵴强互引反折汗不出中枢主经闭不通治女人从小至大月经未尝来服黄芩牡丹汤两脐后灸乳下一寸黑员际各五十壮气穴主月水不通奔泄气上下引腰嵴痛天枢主胞中痛恶血月水不以时休止腹胀肠鸣气上冲胃气冲主月水不利或暴闭塞腹胀满癃淫泺身热乳难子上抢心若胞不出衆气尽乱中绞痛不得反息正仰卧屈一膝伸一膝月经不断灸内踝下白肉际青脉上随年壮𢃄脉侠谿主小腹坚痛月水不通水道主小腹胀满痛引隂中月水至则腰背痛胞中瘕子门寒大小便不通下髎治女子下苍汁不禁中痛引小腹疼大便不利寒湿内伤隐白治月事过时不止立愈隂交治月事不絶气海治月事不调𢃄下崩中因产恶露不止绕脐病痛气穴治月事不调洩利不止贲气上下引腰嵴痛血海𢃄脉治月水不调隂交治月事不絶月水不利灸四满月水不调血结成块鍼闲使产后月水不禁横生胎动皆鍼三隂交月水不利贲血上下无子四满三十壮赤白𢃄关元治𢃄下瘕聚因产恶露不止月脉断絶下经冷气海小肠俞治𢃄中髎治𢃄下月事不调𢃄脉治𢃄下赤白明下又云脇下气转连背痛不可忍隂交疗𢃄下曲骨疗𢃄下赤白恶合隂阳小便闭塞不通但是虚乏冷皆宜灸上窌主白沥次窌主赤白沥心积胀腰痛中窌主赤滛时白气癃月事少腰尻交主下苍汁不禁赤沥隂痒痛引小腹控眇不可俯仰曲骨主赤白沃隂中干痛恶合隂阳小腹䐜坚小便闭大赫主赤沃有来覔赤白𢃄药者予并以鎭灵丹与之鎭灵丹能活血温中故也以其神效故书于此但有孕不可服尔若灸𢃄脉穴尤竒于此丹也有妇人患赤白𢃄林亲得予鍼灸经初爲灸气海穴未効次日爲灸𢃄脉穴有鬼附患身云昨日灸亦好止灸我未着今灸着我我今去矣可爲酒食祭我其家如其言祭之其病如失此实事也予初怪其事因思晋景公膏肓之病盖有二鬼焉以其虚劳甚矣鬼得乗虚而居之今此妇人之疾亦有鬼者岂其用心而虚损故有此疾鬼亦乗虚居之灸旣着穴其鬼不得不去虽不祭之可也自此有来覔灸者必爲之按此穴莫不应手痠疼予知是正穴也令归灸之无有不愈其穴在两脇季肋之下一寸八分有此疾者速宜灸之妇人患此疾而丧生者甚多切不可忽若更灸百㑹尤佳此疾多因用心使然故也𢃄下灸闲使三十壮絶嗣不生漏下赤白泉门十壮下血洩痢赤白漏血足太隂五十壮在内踝上三寸腹中五寒百壮漏下赤白月水不利灸交仪下血漏赤白营池四穴二十壮在内踝前后两边池上脉一名隂阳漏下赤白四支痠削漏隂三十壮在内踝下五分微动脉上赤白漏洩注灸隂阳穴随年壮三报之在足拇指下屈里表头白肉际崩中𢃄下因产恶露不止妇人断绪最要穴鍼中极四度卽有功若未有更鍼入八分留十唿得气卽泻灸亦佳不及鍼日灸三十至三百止𢃄下小肠俞五十鍼灸资生经卷七