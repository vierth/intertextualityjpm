禅宗直指X卍XXX传家宝禅宗直指扬州城天基譔着男校刻密传参禅要法佛法工夫第一要立坚志葢志者气之帅也人若立有坚志如统军百万威神八面天日可贯何事不成乎凡畏难者志不坚也因循者志不坚也听言更移中道自画始终勤怠者皆是志不坚也予曾譔读书心法开首即云立志若坚反难为易今于佛法工夫也亦是如此志坚则事必成予今以世事此论譬如越王之复吴讐张良之报韩恨以及狄仁杰之再兴唐室总因志有所定而事成果应佛法亦是如此俗谚云男子无志钝铁无刚女子无志烂草无穰佛法工夫此志尤为最要中峰大师歌云也无难也无易只贵男儿有真志志真道力四坚强力强进道如游戏此应验方也佛法工夫全在于觉要知凡夫一念觉即一念是佛佛一念不觉即一念是凡夫葢因觉即是佛佛即是觉佛与凡夫只在觉与不觉而巳人心有觉即为有佛能开六度之行门能越三祇X之劫海普利尘沙广在福慧得六种之神通圆一生之佛果火镬氷河闻之变作香林饮铜入铁听则皆生净土佛法工夫予有一句妙诀只四字曰坚持正觉要知信力日坚谓坚固而不更变也念力日持谓持执而不厌久也正觉者圆明普照不偏不亏也人能发此正觉本性自然显露一切妄心不待驱除而自降伏譬如日光一照黑暗尽明矣此虽有四字其实只一觉字但此觉字皆由定慧而致也不怕念起只怕觉迟念起即觉觉之即无修行妙法惟在于此譬如知是做梦则不昏迷矣人能知得此觉须要振起精神即如将军在阵又如刑官在廷着丝毫昏沉不得佛法工夫立志要坚又要有恒若不有恒多至半途而废或少有得而自止是皆自弃深可惜也佛法工夫最怕间断若勤工一月巳臻上乘只须间断十日五日彼上乘者不知何在更不得援前月之勤以自恃佛法工夫最怕昏沉散乱但此昏沉散乱都从自已立志不坚信道不笃之所致深为可惜佛法工夫全要自参自悟即至亲厚之父子师友俱替代不得亦非世法之技艺可以传授得的譬如他人吃饭只是他人腹饱已腹仍定饥饿慧思大师云道源不远性海非遥但自已求莫从他覔覔X亦不得得亦不真此所谓求人不如求已也佛法工夫昼夜十二时俱是用工夫之时若五更睡醒或清晨早起如肯用工工更加倍要知平旦乃天地清爽之气最堪挹取不可因循虗度佛法工夫不在乎五更眠三更起只怕一日暴十日寒佛法工夫要知尘世有许多恶境如生老病死忧愁困苦名缰利鎻惊风骇浪即或小有喜悦者亦是空花不实暂时不久须要看得透彻才知佛法是救我出离苦海之事方欣欣乐为佛法工夫若是欣欣乐为自然易于用功自然精进不懈这欣欣乐为须要看世上他人的生老病死诸般苦楚即是我不用工的式样如何悠悠佛法工夫最怕说闲话管闲事要知闲话闲事俱令人心散神飞无益有损且将好光阴虗度真为可惜佛法工夫若是用功多时未免疲倦也要行步走走闲散闲散颐养精神俟有精神再去用功自然明觉精进苦呆呆下苦工不独性昏不灵而体弱之人疾病生焉疾病生而工夫歇岂不欲速反迟佛法工夫一日要见一日的精进若因因循循纵过了百劫千生也不得有成功的日子昔人用工时点一枝香见香完了即自警云工夫如前无有损益一日几枝香耶一年若干香耶但光阴易过时X不待人大事未明何日是了由此痛惜使多加䇿励吾儒门朱文公有云勿谓今日不学而有来日勿谓今年不学而有来年日月逝矣岁不我延呜唿老矣是谁之愆佛法工夫亦是如此儒学只时习二字便成就一生只姑待明日四字便躭误一生佛法工夫亦是如此佛法工夫虽不可停缓亦不可过于急遽譬如善走路的人每日走得百里只走七八十里则气力有余而筋骨不疲若倚恃着气力强健走过百里之外自然疾趋忙奔必至疲倦次日反不能行矣做工夫人往往生出病来皆由如此佛法工夫如身体困倦可将两肩前后上下用力扭转数十徧则週身血脉流通精神爽快不生诸病此修养家辘轳双关法也又能袪一切寒邪佛法工夫或人问只当以参悟为主何必兼保身体予谓此乃借假以修真也譬如烹茶若无炉火茶岂自熟倘炉坏火冷势必另又支这不独重工起作且恐事难期定反致费时失误明者解之佛法工夫日间精进不可懈惰不必言矣凡每晚用工只可更余不必过久人若过子夜不睡则血不归肝他日病由此致又有一种人能炼魔不卧殊不知佛法工夫岂在于睡不睡耶佛法工夫行住坐卧俱可用工或坐多时亦可行动或行多时何防再坐不专于坐也有学长坐不卧X者六祖晓之曰生来坐不卧死去卧不坐一具臭骨头何为立功课此明透坐卧之机矣佛法工夫最要发一个破生死的坚硬心看破世界身心都是假缘无实若不发明本具底大事则生死心不破生死心既不破则无常杀鬼念念不停却如何排遣将此一念作个敲门瓦子如坐在烈火𦦨中求出相似乱行一步不得停止一步不得别生一念不得望别人救不得当此时只须不顾勐火不顾身命不望人救不生别念不肯暂止往前直奔奔得出才是好汉佛法工夫要把一个死字贴在额头上将血肉身心如死去一般只要究明底这一念子现前这一念子如倚天长劒若触其锋者了不可得如淘滞磨钝则劒去久矣佛法工夫最怕躭着静境令人困于枯寂而不觉要知动境人厌静境多不生厌良以世人一向在喧閙场中一与静境相应如食饴食蜜如人倦久喜睡自然贪着而不自知也须要急急识破外道教令身心断灭化为枯木寒灰亦从静境而入若岁久月深枯之又枯寂之又寂堕于无知即与枯木寒灰何异工夫处于静境只要发明衣线下一段大事不知在静境始得于大事中求其静相了不可得才为得也佛法工夫全要定慧要知定与慧如同表里是二非X二缺离不得但定一生怎奈昏沉亦随定而生若昏沉生而定去矣慧一生怎奈散乱亦随慧而生若散乱生而慧去矣我有妙法调治须要澄明之定方才定与慧成功须要安详之慧方才慧与定成功此二者离之不得合之不得混而为一乃尽其妙能知此法成道何难人要明心见性成佛成祖只在定慧上用工知得定慧之妙则易如反掌不知定慧之妙则难若登天难易俱在自已之能干也定是慧之体慧是定之用譬如灯光灯是光之体光是灯之用二者互显不可偏重即慧之时定在慧即定之时慧在定名虽有二体本不殊但定而不慧随即昏沉慧而不定随即散乱须要并致不可缺离予前篇说调治定慧法巳委矣犹恐尚有未明者予今再重复解之凡予所谓昏沉者即世人之无记也凡予所谓散乱者即世人之妄想也要知定即多生无记慧即多生妄想定虽能治妄想而还生无记慧虽能治无记而还生妄想今日工夫只要有慧之定切不可入昏沉无记之定只要有定之慧切不可入散乱妄想之慧是二非二定慧融和即凑其功矣天台智大师传有止观妙法谓止而观之静而明之令其动而能静静而能明明则照照则一矣此X诚指群生之觉路但知予定慧之法即是大师止观之法何必另求佛法人于辞世时若有定慧之功必登极乐世界伹此妙法全要在平日熟习明哲谓世人终日昏散临终何能定慧学人终日定慧临终何能昏散若是临渴掘井怎得济事佛法工夫最要紧的是一个切字这切字极有力若是不切则懈怠生懈怠生则放逸纵意无所不至如果用心真切放逸懈怠何由得生当知切之一字若能体贴不愁生死心不破不愁不到佛祖地位舍此切字别求佛法皆是痴狂外道矣切之一字是最亲切语如用心亲切则无间隙因此诸般邪魔不能得入如用心亲切自然不生计度有无等念则不落外道切之一字岂但离过当下超善恶无记三性一句话头用心甚切则不思善用心甚切则不思恶用心甚切则不落无记话头切无掉举话头切无昏沉只要正觉现前则诸魔自退但觉非切不生也佛法工夫不怕死不得活只怕活不得死如果与疑情厮结在一处动境不待遣而自遣妄心不待净而自净六根门头自然虗豁豁地点着即到唿着即应何愁不活耶佛法工夫全要中正劲挺不近人情若或循情应对则工夫做不上不但做不上日久月深则随流俗X甚是可惜譬如自已有事那得工夫管他人事中正劲挺就是正等正觉佛法工夫第一要正觉这正觉乃是时时刻刻照着自已的灵明不可放他走去若是灵明走了便是有气的死尸便是昏沉无念堕于顽空枯寂虽用尽苦工丝毫无益佛法工夫做得上如挑千斤担子放亦不下如覔要紧的失物相似若覔不着誓不休心其中但不可生执生着生计执成病着成魔计成外果得一心一意如覔失物相似则三种泮然没交涉所谓生心动念即乘法体也佛法工夫举起话头时要历历明明如猫捕鼠相似前人所谓不斩黎奴誓不休不然则坐在鬼窟里昏昏沉沉过了一生有何益处猫捕鼠睁开两眼四脚撑撑只要挐鼠到口始得纵有鸡犬在旁俱不暇顾参禅亦复如是只是愤然要明此理纵八境交错于前亦不暇顾才有别念非但鼠不能得兼走却猫儿佛法工夫不可在前人公案上卜度妄加解释纵一一领略得过与自已俱没交涉要知前人一言一语如大火聚集近之不得触之不得何沈坐卧其中耶更于其间分大分小论上论下有何益处此事不与教乘合所以久修习大乘业者不知不识何况声闻缘觉诸小乘耶三贤十圣岂不通教X说此一事三乘胆战十地魂惊等觉菩萨说法如云如雨度不可思议众生入无生法忍尚唤作所知愚与道全乖又何况其余耶葢此事从凡夫地顿同佛体人所难信信者器不信者非器诸行人欲入斯宗乘者悉从信入信之一字有浅有深有邪有正不可不辩浅者凡入法门谁云不信但信法门非信自心深者诸大乘菩萨尚不具信如华严疏云见有能说法者有所听法众尚未入乎信门如云即心即佛谁云不信及乎问汝是佛耶则支吾排遣承当不下法华云尽思共度量不能测佛智何以有尽思度量之心葢信不具耳邪正者自心即佛名正信心外取法名邪信即佛要究明自心亲履实践到不疑之地始名正信如朦胧猜救但云心即佛实不识自心即名邪信前人摘挑便定去锄地便定去作务时亦定岂是坐久强捺令心不起然后为定耶若如此即名邪定非佛法正意六祖云那伽常在定无不不定时须彻见本体方与此定相应释迦下兜率降皇宫入雪山覩明星开约众未出此定不然则被动境漂涨孰名为定动境中求起处不可得静境中求起处亦不可得动境既无起处将何为境耶会得此意总是一个定体充塞弥亘无余蕴也佛法工夫不可沾着世法佛法中尚不可沾一点何X况世法若真正话头现前履水不见寒蹈火不见热荆棘林中横身直过不见有挂碍始可在世法中横行直撞不然尽破境缘转将去欲得工夫成一片任多年也不得佛法工夫不可寻文逐句记言记语不但无益与工夫作障碍把真实工夫反成缘虑佛法工夫最怕比量将心凑泊与道转远做到弥勒下生管取没交涉若是疑情愿发的汉子逼塞虗空不知有虗空名字如坐在银山铁壁中祇要得个活路若不得个活路如何得安稳去但这么做去时节到来自然有成近时有等邪师教人不在工去上用工又云古人未甞做工夫此语最毒迷悞后学入地狱矣大义禅师坐禅铭云切莫信道不须参古圣孜孜为指南虽然旧阁闲田地一度嬴来得也难若不须参究即云得理此是天生弥勒自然释迦此辈名为可怜悯者葢自已不会参究或见古人一问一答便领悟去遂将识情解将去便诳妄于人或得一场热病呌苦连天生平解的用不着或到临命终时如螃蠏入汤锅手忙脚乱悔之何及黄蘗禅师云尘劳逈脱事非常紧把绳头做一场不是一翻寒彻骨怎得梅花扑鼻香此语最亲切若将此偈时时警䇿工夫自然做得上如百里程途行一步则少一步不行只住在这里纵说得乡X里事业了了明明终不到家当得甚事佛法工夫最怕思维做诗做偈做文赋等诗偈成则名诗人文赋工则称文人与参禅总没交涉佛法工夫凡遇着顺逆境缘动人念处便当觉破提起话头不随境缘转才得有成或云不扞紧这三个字是误人学者不可不审佛法工夫疑情不破如临深渊如履薄氷毫厘失念则丧身失命为疑情不破则大理不明一口气不来又是一生被中阴牵引未免随业识去改头换面不觉不知由此则疑上更添个疑提起话头不明决走要明不破决定要破譬如捉贼须是见赃佛法工夫要紧要正要绵密要融豁何谓紧人命在唿吸大事未明一口气不来前路茫茫未知何往不得不紧古德云如蔴绳着水一步紧一步何谓正学人须具择法眼三千七百祖师大有样子若毫厘差错则入邪径经云惟此一事实余二则作真何谓绵密眉毛与虗空厮结针札不入水洒不湿不容有毫厘间隙若有毫厘间隙则魔境趂隙而入古德云一时不在如同死人何谓融豁世界濶一丈则古镜濶一丈古镜濶一丈则火炉𤄃一丈决不抱执住在一处捉定死蛇头亦不系坠在两头漭漭荡荡古德云圆同太虗无欠无余真到融豁处则内不见有身心外不见有世界始得个入路此四种不是前后层次须要齐臻X紧而不生则枉用工正而不紧则不能入既入须要绵密始得相应既相应须要融豁方为化境佛法工夫着不得一毫别念行住坐卧单单只提起本参话头发起疑情愤然要讨个下落若有丝毫别念前人所谓杂毒入心岂但伤身命此伤乎慧命学者不可不谨我说的别念非但世间法除究心之外佛法中一切好事俱名别念又岂但佛法中事于心体上取之舍之执之化之皆别念也佛法工夫凡于世上一切事物可爱可憎可喜可悲的种种情思俱皆丢去惟存我的正觉不顾其余又要做一个没用的人任他来折挫我我也只是个不知不理任他来耻笑我我也只是个不知不理我只照管我自已的正觉时刻莫懈佛法工夫做的人多云做不上即此做不上便做去如人不识路便好寻路不可说寻不着路便罢了如寻着路的贵在行直至到家乃可不可在路上跕着不行终无到家的日子佛法工夫最怕的一个伶俐心伶俐心为之药忌犯着纟系毫虽真药现前不能救矣若真是个参人眼如盲耳如聋心念才起时如撞着银山铁壁相似如此则工夫始得相应佛法工夫不怕错只怕不知非纵然行在错处若肯一念知非便是成佛成祖的根基出生死的要路X破魔网的利器也释迦佛于外道法一一证过祇是不坐在窠臼里将知非便舍四个字从凡夫只到佛位此意岂但出世法在世法中有失念处只消一个知非便舍便做得一个净白的好人若抱定错处为是不肯知非纵有活佛现前救他不得佛法工夫不可避喧向寂瞑目合眼坐在鬼窟里作活计昔人谓黑山下坐死水里浸济得甚么事只须在境缘上做得去才是得力处一句话头顿在眉睫上行里坐里着衣喫饭里迎宾待客里祇要明这一句话头落处一朝洗面时摸着鼻孔原来太近便得个省力真是得来全不费工夫佛法工夫最怕认识神为佛事或扬眉瞬目摇头转脑将谓有多少奇特若把识神当事入外道无疑真是走错了路甚为可惜佛法工夫祇在一则公案上用心不可在一切公案上解会能解得终是解会非悟也法华经云是法非思量分别之所能到圆觉云以思为心测度如来圆觉境界如将萤火热须弥山终不能得洞山云拟将心意学玄宗大似西行却向东大凡穿凿公案者须皮下有血识惭愧始得佛法工夫最怕落空话头现前那得空去只此怕落空的便空不去何况说话现前耶密传佛法通旨释氏之弃家学道论者议其蔑弃伦纪殊不知未甞X弃也即如释迦一身首度净饭以及摩耶次度耶输次度罗睺次度阿难是君臣父子夫妇兄弟之伦并未废也而谓之蔑弃伦纪可乎即欲云废亦从比丘发论在宰官居士白衣皆不离君亲而俱可学道修真又谁得以弃伦议之乎假如佛教不明人只知贪养口腹不审持斋戒杀贵人贱物斩艾群灵如同瓜果不知旁生异类皆谓众生皆有佛性也罗縠锦绣以为华饰不知杀万蚕之命𤇥浮躯之彩可惜也百味珍馐以为甘旨不知烹水陆之鲜塞饥仓之孔大罪也鹰犬矰戈遍满山林网罟扈梁充溢江海牛羊猪鹿狼籍市都鱼鼈虾蠏腥秽街衢习而行之恬不为畏不知冤结债负报应无穷也清歌妙舞品竹弹丝女宠男懽快心娱意英贤豪杰视为分内不知慾海无涯沦堕之本也遭世逢时争名竞利里巷光荣道路欣羡中人以上率皆染指不知幻泡无常流转之根也系缚情缘贪恋骨肉苦乐萦心生死结念不知有解脱也妄分人我力修恩怨不知有平等也且止论目前何有身后不知善恶因果历千生万劫报不尽也自佛法昭明始悉种种违犯如故者虽多奉教修持者亦不少其为世道之津梁岂不大哉儒为世间法用以纲维名教而保聚于生前佛为出世法用以练养性灵而昇跻于身后二者原无相害何防两存X人谓佛氏之学以心求心是即以心用心也似有一心不知心也者湛寂灵明圆融无碍包罗万法含裹十方至灵至妙心一而巳非有二也以其圆融无碍乃外观百物只此一心内观一心亦只此一心外观百物谓之放光内观一心谓之返照能放光又能返照此心之所以为灵妙也月能照万物不能返照镜能照万象亦不能返照以二者之明俱不灵也心能观万物又能返照自心灵也心之为染为净为圣为凡心自知之是即以心观心也非谓所观者一心能观者又一心也心既外观百物又岂不能内观一心乎是以耳目之用能一而不能二以一为一者形也心能一而能万以万为一者神也是以心能观心也夫心欲其净去染而得净谁能为之心也谓之以心观心则可谓之以心求心亦可谓之以心用心则不可若以心观心为二心则以心觉百物为百心矣论者谓释氏之学于敬以直内则有之矣义以方外则未之闻也夫谓佛敬以直内是矣葢佛之内心止以绝粉飞谓之寂寂观以除昏暗谓之惺惺止而常观止非无记观而常止观非乱想定如大地八风吹而不动慧如朗月万物照而无遗以慧为定定之体湛然以定为慧慧之用寂若止观为因定慧为业功先戒律严净毗尼敬以直内可谓真合儒教矣然必身心俱䖍行解相应内修观智外X肃威仪布萨羯摩遵如来之遗则六度万行为佛事之庄严语不杀伤及蠉飞蠕动即杀也语不盗则鼻嚊荷香即盗也语不淫隔壁闻钗钏声即淫也语不贪即一草一针不敢贪也语不瞋则肢体损裂不敢瞋也语不痴则等觉如来一品无明未破亦痴也义以方外可谓严矣密矣滞固而入于枯稿者乃小乘独觉非大乘圆顿之门疏通而归于恣肆者乃放逸狂禅违梵网木叉之律罪在学人于佛何损佛之方严如此此皆传之金口载之贝经章明昭着岂得云非义方耶论者谓儒之求放心似释氏说入定一般但释氏到此便若死了心无主宰此言似是而实非放心者心驰千万里不胜其翕熠纷飞求而収之尚未必有把柄定心者心摄于一处巳自凝寂安恬徐而俟之自然能发慧光谓定心为死非知定者也佛氏言止则必兼观言寂则必兼照有空如来藏一法不立有不空如来藏万法森然如一轮之月悉照万波万波各有一月月惟一轮一味之雨咸苏万品万品各有一雨雨上一味用起于天堂则慾色无色尽花香台用起于地狱则铜柱铁床编成华藏人王宰臣菩萨应现螺蛳蛤蜊大士化身种种作用种种事案胥从静定中来也谓之心死可乎论者谓佛所谓性正圣人所谓心佛所谓心正圣人X所谓意佛原不认得这理便认知觉运动能视能听能思能动的是理此言大谬佛氏之言心性原只是一物天地间一种清净广大妙湛圆明物事名之为性性之灵通处名之为心性如镜之明心如镜之照其实一物也无所不包褁总谓之性性而灵通乃谓之心如山河大地草木瓦砾皆有性惟人之性能灵通知觉乃可言心山河大地草木瓦砾止名为性不名为心佛之所谓心乃清净广大妙湛圆明谓之本觉谓之般若谓之毗卢性海谓之牟尼宝珠所谓意者乃人心之识神生死之根本佛之所以圆修妙悟必转此识神而为之慧乃称为转凡成圣也葢凡夫之与圣人本同具此心性凡夫迷真逐妄所以智慧化为识神圣人破妄归真所以识神转为智慧意者佛之所呵也乃云佛所谓心正圣人所谓意其失言多矣佛氏归真则知觉运动视听言动能视能听能言能动无非是性凡夫逐妄则知觉运动视听言动能视能听能言能动无非是妄谓佛氏只认得能视听言动的是性岂不愚哉夫能视能听能言能动谓之非性不可而谓佛氏所谓清净广大妙湛圆明之性只在视听言动得名有是理乎夫说性则如来会一性于统宗说理则如来诠万理于事物理之广博横被法界理之精微折入毫芒二乘之破见思穷理尚粗菩萨之破无明穷理极精等觉之一X品无明未破则理尚有碍必入妙觉而后一真了彻万里洞然谓不认得理字是何言也夫理有自然安排巳远理有各当凑泊即乖不安排而有不凑泊而合此佛理之所次为至妙也白智慧之化而为识神也智见愈多性灵愈晦饶他说理合明语言微妙尽是鬼家活计播弄精魂不知绝去名言扫空义理将平日许多理路窠臼一顿掀翻都尽而中间止觉般若熏观寂寂惺惺忽然如电光一闪莲花乍开名为大悟良以禅家话头正妙正无有意味舍分别而得自在转识神而成般若也要知六祖樵夫也以不识一字而即得证悟阿难多闻总持人也以多闻扫尽而后悟真空良有以也论云佛只认得人心无所谓道心不知佛之所最呵者人心所最修者道心也有善无恶是道佛心则纟武恶尽去万善同归有净无染是道佛心则一尘不染万德圆净有体有用是道佛心则寂而常照照而常寂以性相不住为宗以事理无碍为则佛全是觉觉全是道乃至人心名为识神名为染法六根妄用八识炽然生死根因三途种子佛之所以精勤修行单为去此谓佛只认得人心岂知佛者或佛言无念此无妄念正念不灰灭般若智在也外道言无想正念灰灭无般若智熏观也X问定能生慧慧亦能生定否答慧之生定更疾于定之生慧定之生慧如定水不灭诸物尽照慧之生定如慧灯一朗阴怪尽灭妙喜云人说静了方悟我是悟了方静未悟时心识纷飞悟了时方贴贴地问无情是佛否答无情是佛死人应是如来所谓无情为无凡情非无圣情也问何名圣情何名凡情答无分别是非于一切境上法上不着不取是名圣情有分别是非于一切境上取着是名凡情无凡情有圣情有情亦是无情也禅宗直指