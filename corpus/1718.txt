江村销夏录提要钦定四库全书子部八江村销夏録艺术类一提要等谨案江村销夏録三卷国朝髙士竒撰士竒有春秋地名考畧已着録是编乃其于罢归平湖之日以所见法书名画攷其源流记其绢素长短广狭后人题跋图记一一志载彚为一书体例颇与铁网珊瑚清河书画舫相似惟间加评定之语又以己所作题跋一㮣附入稍有不同然所録皆以亲见为定则视二家为详审矣録中书画卞永誉式古堂彚考已并载无遗葢即从士竒此本録入其鑑赏之精为收藏家所取重亦槩可见也所记自晋王羲之及明人文沈诸家皆具惟董其昌旧迹悉不登载其凡例云董文敏书画另为一卷此本无之殆当时未及刋行欤干隆四十六年十一月恭校上总纂官纪昀陆钖熊孙士毅总校官陆费墀原序江村销夏録原序云霞之变幻岚之光水之色四时之繁花好鸟有之不适于用造物者亦不以是供世用而无之则天地与四时若受其黮闇顾是数者俗之人莫之好也惟夫旷达之士之有以乐乎此者则私之以为耳目之娱方数者之接于吾也取焉而不穷玩焉而不厌而吾未甞有也及其歘然而敛飘然而逝而吾未甞无是谓以无有为有以无有为有则数者皆足以悦吾而不为吾累书画之于人亦然而固者或执之以为有则陋已彼乌知夫天下之物凡聚者之必散耶又乌知夫聚者未始非失而散者未始非得耶又乌知聚者之未常得而散者之未常失耶詹事江邨先生旷达者也先生以殊才遭逢圣天子不世之遇槖笔入儤禁庭备顾问十有余年一旦乞身而退优游北墅潄清泉枕白石迹与樵夫田叟狎而欣然乐之暇日取所见法书名画攷其源流诠次其甲乙如干卷题曰江村销夏録而其自序以谓世人竭赀力以事收畜与决性命以饕富贵纵嗜慾以戕生者何异览此者当作云烟过眼观嗟乎先生之言盖㡬于道矣其视功名富贵古今智勇之所争史册之所传钟鼎旂常之所烜耀亦苐如云霞岚光水色四时花鸟之忽有忽无于天壤之间而无所蔕芥而况书画之区区者与书来属予序予不辞而序之盖深有慕乎先生之为人也商丘宋荦撰长夏掩闗澄懐黙坐取古人书画时一展观恬然终日间有挟卷轴就余辨真赝者偶遇佳蹟必详记其位置行墨长短濶隘题跋图章借以自适然宁慎无滥三年余仅得三卷名曰江邨销夏録欧阳公所云晚知书画真有益也曩在大内伏见晋唐宋神品不啻天球𢎞璧惜未记其尺寸録其跋尾而海内诸家之所收藏则又不能一一目覩今姑畧之其所録者皆余亲经品第足资鑑赏者也近代铁网珊瑚清河书画舫二编亦载世间名笔而多未精详恐尚有传闻之病世人嗜好法书名画至竭资力以事收蓄与决性命以饕富贵纵嗜欲以戕生者何异览此者当作烟云过眼观康熈癸酉夏六月江邨髙士竒识自詹事之书出稍损益之不可虽有大驵鉅狡伎将安施哉詹事曩在内廷久御府图书资以鉴赏者歴歴犹能记忆而不着于録或疑不言温树之义然宋之米友仁元之柯敬仲皆尝奉诏㫖题书画每言之不敢详此詹事第于退居之暇先以江邨所见録之书成于康熙三十有二年六月故以销夏名编予以是年九月作序印行之顷实借以为负暄之助焉秀水朱彞尊序凡例凡例一海内名蹟收藏家甚伙未寓目者不敢妄载凡经评閲随见随録编次不以时代亦未敢轻为甲乙一晋唐以来书画所存名蹟无㡬其有铁网珊瑚清河书画舫诸书所已载者偶以得见仍为登録非与之重复也一古来书画名家前人俱已识其爵里兹録不赘一前人所书古文辞已见刻本者槩不録惟记其欵识跋语而已其中与世本异同者则详録以备攷订一是録以标目尺度评语为主本文欵识为第二故下一字题跋又下一字至于图记不能摹入但用楷字加圏以别之其间文字损蚀难辨者亦着方圏不敢谬为増益一録中间有一二为向日所藏同人题语后附小诗或为人作跋者今仍存之一明代名家不啻数十而文沈唐仇诸君为尤着然赝本实多后人难辨今遇真蹟必为存録一董文敏公书画为近代第一所见真蹟甚多另为一卷江村销夏录卷一钦定四库全书江村销夏録卷一詹事府詹事髙士竒撰晋右军王羲之袁生帖得袁二谢书具为慰袁生暂至都已还未此生至到之懐吾所尽也王右军书千字文卷魏太尉钟繇千字文右军将军王羲之奉勅书唐栁谏议小楷度人经卷太上洞元灵寳无量度人上品妙经翰林学士谏议大夫知制诰赐紫金鱼袋栁公权书于上都昭成观永充供养读诵昭成观内供奉经法大徳三洞道士孙文杲校勘观察支使给事郎殿中侍御史内供奉长孙公受界造有唐开成三年嵗在戊午正月十六日记唐僧义道书法华经妙法莲华经序品第一东晋后秦鸠摩罗法师译大唐贞元十一年嵗次丙子五月辛卯朔十五日己巳婺州金华观音寺僧昇清恐代改时移故有斯记生前共写女人陈燕子丁唐张萱汉宫祈巧图唐李昇袁安卧雪图五代阮郜阆苑女仙图卷五代董北苑谿山行旅图北宋僧巨然烟浮逺岫图宋范文正公与尹师鲁二札仲淹启热中得囘问知汉中尤甚然西洛上京皆苦热宣下开井救暍者此可知矣三两日来因雨微凉彼亦然矣折支已差人许州般取到即走报不易请见钱者犹煎熬不足盖日给外月月有横费处家家如之邠酒四瓶近寄来请收检邓醖已竭候新者送去合得花虵散空心可日一服甚有功恐疑之和方寄上希多爱多爱不宣仲淹上师鲁舍人左右七月十四日新牧旧识候到即有书去兼是棊侣也先託伸意仲淹顿首李寺丞行曽奉削递中亦领来教承动止休胜仲淹此中无事儿子病未得全愈亦渐退减田元均书来専送上近得扬州书甚问师鲁亦已报他贫且安也暑中且得未动亦佳惟君子为能乐是正在此矣加爱加爱不宣仲淹师鲁舍人左右四月廿七日宋苏文忠公送安国教授诗别君二十嵗坐失两鬓青吾道虽艰难斯文终典刑屡作退飞鹢羞看干死萤一落戎马间五见霜叶零夜谈空説劒春梦犹横经新科复旧贯童子方乞灵须烦凌云手去作入蜀星苍苔髙联室古柏文翁庭初闻编简香始觉锋镝腥岷峨有雏鳯梧竹养修翎鸣唿应嶰律飞舞集虞廷吾侪便归老亦足慰余龄送家安国教授成都宋米南宫书诸体诗卷拟古青松劲挺姿凌霄耻屈盘种种出枝叶牵连上松端秋光起绛烟旖旎云锦殷不羞不自立舒光射丸丸柏见吐子效鹤疑缩颈还青松本无华安得保嵗寒龟鹤年夀齐羽介所託殊种种是灵物相得忘形躯鹤有沖霄心龟厌曳尾居以竹两附口相将上云衢报汝慎勿语一语堕泥涂吴江垂虹亭作断云一片洞庭㠶玉破鲈鱼金破柑好作新诗寄桑苎垂虹秋色满东南泛泛五湖霜气清漫漫不辨水天形何须织女支机石且戏嫦娥称客星入境寄集贤林舍人扬帆载月逺相过佳气䓗䓗听诵歌路不拾遗知政肃野多滞穂是时和天分秋暑资吟兴晴献溪山入醉哦便捉蟾蜍共研墨綵牋书尽剪江波重九㑹郡楼山清气爽九秋天黄菊红茱满泛船千里结言宁有后羣贤毕至猥居前杜郎闲客今焉是谢守风流古所传独把秋英缘底事老来情味向诗偏和林公岘山之作皎皎中天月团团径千里震泽乃一水所占已过二娑罗即岘山谬云形大地地惟东吴偏山水古佳丽中有皎皎人琼衣玉为饵位虽列仙长学与千年对幽操久独处迢迢愿招类金带秋威歘逐云樯至朝隮舆驭飈暮返光浮袂云盲有风驱蟾餮有刀利亭亭太隂宫无乃瞻星气兴深夷险一理洞轩裳伪纷纷夸俗劳坦坦忘懐易浩浩我将行蠢蠢须公起送王涣之彦舟集英春殿鸣梢歇神武天临光下彻鸿胪初唱第一声白面王郎年十八神武乐育天下造不使敲枰使传道衣锦东南第一州棘壁湖山两清照襄阳野老渔竿客不爱纷华爱泉石相逢不约约无逆舆握古书同岸帻淫朋嬖党初相慕濯发洒心求易虑翩翩辽鹤云中侣土苴尫䲭那一顾迩来器业何深至湛湛具区无底沚可怜一㸃终不易枉驾殷勤寻漫仕漫仕平生四方走多与英才并肩肘少有俳辞能骂鬼老学䲭夷漫存口一官聊具三径资取舍殊涂莫回首元祐戊辰九月廿三日溪堂米黻记宋米元晖云山得意卷绍兴乙卯初夏十九日自溧阳来游苕川忽见此卷于李振叔家实余儿戏得意作也世人知余喜画竞欲得之尠有晓余所以为画者非具顶门上慧眼者不足以识不可以古今画家者流画求之老境于世海中一毛发事泊然无着染每静室僧趺忘懐万虑与碧虚寥廓同其流荡焚生事折腰为米大非得已此卷慎勿与人宋李龙眠华严变相卷宋李龙眠设色莲社图宋司马端衡米元晖诗意卷潺潺石涧熘峰回石路转足可娱观听其中如有屋便是醉翁亭山稠隘石泉密密万重山一派哀湍泻此志入瑶琴当有知音者宋米元晖五洲烟雨卷一宋徽宗文杏水凫宋赵大年荷乡清夏图宋马和之照水图宋牟益擣衣图卷谢惠连擣衣诗衡纪无淹度晷运倐如催白露滋园菊秋风落庭槐肃肃莎鸡羽烈烈寒螀啼夕隂结空幕宵月皓中闺美人戒裳服端饰相招携簪玉出北房鸣金步南阶栏髙砧响发楹长杵声哀微芳起两袖轻汗染双题纨素既已成君子行未归裁用笥中刀缝为万里衣盈箧自余手幽缄候君开腰带准畴昔不知今是非良史书宋赵千里荷亭销夏图五代黄筌翠竹图宋李永桃花三兔图卷李永宋夏禹玉山水卷江皋玩游汀洲静钓晴市炊烟清江写望茂林佳趣梯空烟寺灵巖对奕竒峰孕秀遥山书雁烟邨归渡渔笛清幽烟堤晚泊宋马麟蝶戏长春袖卷宋僧梵隆十六罗汉渡水图宋僧温日观葡萄卷举世只知嗟逝水无人微解悟空花此一聨乃大唐贯休禅师之佳句皇宋温日观为书之为后人䇿励之端仍为写龙须于后癸巳年三月三日扁舟至天佛院晴窻晚兴有见副堂寳之纸长宜以好诗书之为后之名胜笑览明月清风宗炳社夕阳秋色庾公楼修心未到无心地万种千般逐水流宋郑所南墨竹卷清晓清风吹过后露出青青一罅天一似推篷偷看见竹林半抹古苍烟所南老子宋钱进士山居图卷山居图宋钱进士秋江待渡图卷山色空蒙翠欲流长江清澈一天秋茅茨落日寒烟外久立行人待渡舟吴兴钱选舜举画并题宋赵彞斋水仙卷余久不作此又方病目未愈子用徴索宿诺良急强起描写转益拙俗观者求于形似之外可尔元三名家书无逸篇大徳己亥东鲁杨桓书大徳辛丑中伏闗中萧㪺作汉𨽻附于杨武子古书后吴兴赵孟頫书元赵文敏小楷书清净经延祐桼年孟秋七月朔日太上弟子吴兴赵孟頫熏沐拜手书于松雪斋赵文敏书絶交书卷延祐六年九月望日吴兴赵孟頫书元何秘监归去来图卷太中大夫何秘监笔归去来辞并序至大己酉夏畴斋书元赵魏公草书千字文卷吾甥张景亮以此纸求书千文属吾有京师之行趣迎上道不能作楷乃为书行草二本时至元丙戌十二月也次年三月驰驿至崇徳陈君养民持以见示始知景亮盖为陈君求也陈君又必欲书识其后就馆中借笔墨记而归之开封赵孟頫题赵文敏书法华经七卷三寳弟子赵孟頫谨手书大乗妙法莲华经一部奉本师中峰大和尚尊者披閲所愿闻此经见此经诵此经持此经者不堕邪见得清净觉愿一切人圆成佛果大元延祐二年嵗在乙卯秋九月三寳弟子集贤学士资政大夫赵孟頫志赵文敏春游图至大庚戌春日子昂为心之作赵文敏公古木散马图卷大徳四年十二月廿八日为彦远作古木散马图子昂赵文敏公饮马图卷子昂元黄子久富春山图卷至正七年仆归富春山居无用师偕往暇日于南楼援笔写成此卷兴之所至不觉亹亹布置如许逐旋填札阅三四载未得完备盖因留在山中而云游在外故尔今特取囘行李中早晚得暇当为着笔无用过虑有巧取豪敚者得俾先识卷末庶㡬知其成就之难也十年青龙在庚寅歜节前一日大痴学人书于云间夏氏知止堂元髙尚书春云晓霭图嵗在庚子九月廿为伯圭画春云晓霭图房山道人元王孤云墨幻角抵图卷振鹏元俞紫芝临十七帖十七帖凡廿七条逸少书中龙也张彦远以为王草书中烜赫着名帖信然自昔相传之周益州者盖其中问蜀事为多玩味帖语类多晚年所作政在会稽时也第十六条云胡母氏从妹平安故在永兴居去此七十也按吴志永兴县其地为今之萧山云右跋语载会稽志右王逸少十七帖乃先唐正刻本今世间有二于尾有十七帖草书晋右军真蹟贞观中裴业进上太宗诏下使能搨书僧智辨橅之亲赐智辨一本将令出外使人间流传之从此本出之后年深智辨既没其本遂入法海僧昙昉极寳之不轻出余知之遂窃就昉求之出万计方获太宗以草书卷头有十七日以此唿之十七帖其下实有廿五帖一百二十行一千一百二十四字钟绍京记唐中书令封越公有勅字本及褚遂良校定解元畏勒者人家或得之其一即此本也洛阳李邯郸家所蓄旧本颇与此相近其余世传别本盖南唐后主煜得贺知章临写本勒石寘诸澄心堂者而本朝侍书王着又将勒石势殊疎拙又有一版本亦似南唐刻者苐叙次颠舛文为十七帖而悞目为十八帖抚刻瘦弱失真独勅字及此本乃先唐所刻右军笔法具存世殊囏得诚可喜也按张彦逺法书要録与余所着法帖刋误论此帖本末颇完今并列于左方云政和二年五月初吉黄伯思长睿父书右见云林东观余论翰林侍书王着有写本验其数盖二十七帖与钟绍京所记异矣今本除真书菓子名尽一百二十九行李建中续记至政廿又一年仲夏初吉紫芝生临于黄冈之竹轩元饶介之倣四家书卷汉室倾頺奸臣窃命孤不度徳量力欲信大义于天下而智术浅短遂至猖獗然于今日志犹不息君谓计将安出亮曰董卓已来豪杰并起跨州连郡不可胜数操比袁绍则名微而衆寡故能克绍以弱为强今日拥百万之衆挟天子而令诸侯诚不可与争锋也孙权据有江东以歴三世国险而民附贤能为用斯可与为援而不可图也荆州北据汉沔利尽南海东连吴会西通巴蜀此用武之国而其主不能治天所以资将军也将军既是帝室之胄信义着于天下若跨有荆益保其巖阻抚和戎越结好孙权内脩政治外观时变则霸业可成汉室可兴矣至正二十又一年秋九月一日书芥叟元赵仲穆越山图卷髙尚书越山图魏赵雍临元王叔明夏日山居图戊申二月黄鹤山人王叔明为同𤣥髙士画于青邨陶氏之嘉树轩元杨竹西草亭图卷篱外涓涓涧水流竹西花草弄春柔茅檐相对坐终日一鸟不鸣山更幽仲穆元倪髙士墨竹以中每爱余画竹余之竹聊以写胸中逸兴耳岂复较其似与非叶之繁与疎枝之斜与直哉或涂抹久之它人视以为麻为芦仆亦不能强辩为竹真没奈览者何但不知以中视为何物耳戊申十月七日倪瓒倪髙士小幅江渚暮潮初落风林霜叶浑稀倚杖柴门閴寂懐人山色依微至正癸卯九月望日戏为胜伯徴君写此并赋小诗倪瓒倪髙士紫芝山房图山房临碧海紫芝荣云上飞凫舄月中闻珮声术烟生石灶竹雪洒前楹谁见陈髙士希夷善养生八月廿日为叔平画紫芝山房图并赋五言瓒倪髙士秋林野兴图余既与小山作秋林野兴图九月中小山携以索题适八月望日经鉏斋前木樨盛开因赋下章今年自春徂秋无一日有好兴味仅赋此一长句于左方政喜秋生研席凉卷帘微露净衣裳林扉洞户发新兴翠雨黄云笼逺牀竹粉因风晴靡靡杉幢承月夜苍苍焚香底用添金鸭落蘂仍宜副枕囊己卯秋九月十四日云林生倪瓒十年嵗在甲午冬十一月余旅泊甫里南渚陆益徳自吴松归携以相示盖藏于其友人黄君允中家余一时戏写此图距今十有六年矣对之怅然如隔世也瓒重题其左而还十九日元梅道人为佛奴作墨竹谱卷东坡先生守湖州日游何道两山遇风雨回憩贾耘老溪上澄晖亭中令官奴执烛画风雨竹一枝于壁上题诗云更将掀舞势秉烛画风篠美人为破颜恰似腰肢袅后好事者剜于石今置郡庠予游至霅上摩挲久之归而每笔为之不能彷彿万一为可愧耳梅雨初歇清和可人佛奴索作墨竹谱遂因而画此枝以识嵗月至正十年夏五月一日梅道人年已七十一矣试貂鼠毫笔潘冲旧墨拟与可笔意梅道人戏墨我亦有亭深竹里也思归去听秋声随意山肴酒一樽藤牀石枕睡昏昏醒来筦尔成闲笑修竹千竿緑在门梅道人戏墨梅道人戏墨于橡林下四月二日未出土时先有节便凌云去也无心唐人可谓能咏者耶梅道人戏墨鲜于伯机题髙房山墨竹有诗最工余故不能忘诗云添隂生研池叶叶秋可数京华客梦醒一片江南雨世人但知鲜于善书而不能知其吟咏之工故録而出之以示人云耳落落不对俗涓涓净无尘缅维湘渭中嵗寒时相亲梅道人戏墨于雨窻元陆季𢎞小幅丹台春晓图天游为伯颙画十年客邸絶尘纷江上归来思不羣玉气浮空春不雨丹光出井晓成云风前龙杖时堪倚月下鸾笙久不闻幸对仙翁逺孙子坐中观画又论文元方方壶云林钟秀卷洪武丁巳方壶子作赠邓止菴还朝明王孟端墨竹卷仆厌倦作画久矣一日俞君行箧携此卷适予徴墨君时小酌微醉即欣然一挥不觉纸尽其韵度虽不能尽合古人绳墨然一种林野散逸之气出自家意思者似亦可取俞君天趣甚髙鉴赏之余其必舍形似而得于骊黄牝牡之外矣永乐庚寅仲夏望前三日九龙山中人王孟端识沈启南峦容川色图国初金华宋学士每见峦容川色谓是上古精华不忍舍去其好古之心为何如哉予居荒僻无可目击其胜但以毫楮私想像之搰搰涂抹又不能探绘事之㫖惟徒劳于心尔然绘事必以山水为难南唐时称董北苑独能之诚士夫家之最后嗣其法者惟僧巨然一人而已迨元氏则有吴仲圭之笔非直轶其代之人而追巨然㡬及之是三人若论其布意立趣髙闲清旷之妙不能无少优劣焉以巨然之于北苑仲圭之于巨然可第而见矣近求北苑巨然真蹟世逺兵余已不可得如仲圭者亦渐沦散间覩一二未尝不感士夫之脉仅若一线属旒也亦未尝不叹其继之难于今日也此幅予从刘完庵所临中间妄有损益处终自生澁于其所好弗以为烦譬之盲者不擿埴无以得途也他日挟之以游金华见学士之所不舍者然后更加润色之未知果能否耶成化十年二月念四日石田生沈周题沈启南九段锦画册文太史仙山图卷唐子畏墨竹一林寒竹护山家秋夜来听雨似麻嘈杂欲疑蚕上叶萧森更比蠏爬沙唐寅画唐子畏仿李唐五湖风月图风月何须遍五湖一方溪水便堪娱秋莼肥毳堪更鲤春浪浮沈看浴凫吴趋唐寅为成器宋君画仇实父前赤壁图卷吴门仇英制仇实父十六罗汉卷贯休罗汉吴门仇英实父临仇实父玉楼春色图吴门仇英实父制唐子畏水墨山水图乱山杂雾晓葱巃遥见悬鱼是梵宫倚杖漫行行复坐一声啄木在林中唐寅画唐子畏梅枝东风吹动看梅期箫鼓聨船发恐迟斜日僧房怕归去还携红袖绕南枝乙亥嵗二月中旬游锦峰上人山房戏写梅枝并絶句为赠唐寅记唐子畏西湖钓艇图三十年来一钓竿㡬曽义手揖髙官茅柴白酒芦花被明月西湖何处滩唐寅画并题江村销夏録卷一江村销夏录卷二钦定四库全书江村销夏録卷二詹事府詹事髙士竒撰唐摹右军游目帖省足下别疏具彼土山川诸竒扬雄蜀都左太冲三都殊为不备悉彼故为多竒益令其游目意足也可得果当告卿求近少人足耳至时示意迟此期真以日为嵗想足下镇彼土未有动理耳要欲及卿在彼登汶岭峨眉而旋实不朽之盛事但言此心以驰于彼矣唐栁谏议行书晋人脩褉诗卷唐明皇恤狱诏勅毛应佺朕念三圣之爱育蒸黔垂着典法申戒官吏简恤王章深切丁宁斯为至矣方郡官长如能刻意遵奉与我共此何患不臻于讼息而法平哉今歊燠戒时动植咸茂而圜墙幽圉犹有系缧愀然以思当食兴叹汝宜体是忧恻加于抚循无使狴犴之间重有沦胥之困躬勤省察称朕意焉勅书到日汝可速指挥埿饰洒扫狱房常须净洁每五日一度差人就狱内监逐人力刷洗枷杻及逐日供给水浆兼罪人内有疾病者立便差人看承医疗其委无骨肉者支与喫食有人供送茶饭者亦须画时转送不得邀难减尅无使罪人或至饥渴所有合归法者候处断之时给与酒食如小可罪犯便须逐旋决遣若是大段刑禁事闗人命亦须尽理速行勘断不得淹延仍散下管内汝宜常切提举毋令旷慢及候依此逐件施行讫闻奏故兹示谕想宜知悉夏热汝比好否遣书指不多及十七日勅唐颜鲁公祭伯父豪州刺史文稿惟干元元年嵗次戊戌十月庚子朔廿一日庚申第十三姪男银青光禄大夫使持节饶州刺史上轻车都尉丹阳县开国侯真卿敢昭告于亡伯故朝议大夫豪州刺史府君之灵日者叛贼禄山俶扰河洛生灵涂炭兵甲靡夷二兄杲卿任常山郡太守忠义愤发首开土门擒斩逆䜿挫其㐫慝元蒙授卫尉卿兼御史中丞城孤援絶身陷贼庭圣朝哀荣褒赠太子太保甥季明卢逊等八人被贼害者并赠五品京官嫂及儿女皆被拘囚睿略昭宣宇宙清廓脱于贼手并得归京真卿比在平原遭罹㐫逆与杲卿同心协徳亦着微诚二圣悯焉授户部侍郎河北採访招讨使又迁工部宪部二尚书再兼御史大夫出为同蒲饶三州刺史圣恩钖类大门赠华州刺史兄弟儿姪尽蒙国恩允南授膳部郎中允臧授侍御史威明试太仆丞真卿男頍授太子洗马顶授协律郎頬授祕书省校书郎赐绯鱼袋诸姪男等袁绥华亭丞泉明颢颋等并蒙迁改一门之内生死哀荣真卿将赴饶州至东京得申拜扫又方逺辞违伏増感咽谨以清酌庶羞之奠以伯母河南县君元氏配尚飨五代刁光𦙍画册融融风日杂花开一雨凋残满緑苔倘有红妆来拾翠无端蝴蝶鬭飞来御题霜风不动节毛尘同沐中原水草春苏武还朝典属国一时髙爵岂庸人御题中央正色殊堪重况复丹心向太阳可信化工深意在只教此本染宫黄御题梦中衣褐定何祥明眎由来世泽长谁拟前身是韩子为他毛颖着文章御题赋得闲情思独工想携巵酒对芳丛铅华不为春争艶留得先生醉頬红御题白泽形容玉兔毛纷纷鼠辈命难逃后邨诗与涪翁咏未及崔公一议髙御题一枝残雪照山城春意原非复后生羞把红颜媚儿女梅兄知我嵗寒情御题秋雨池塘透晚凉蜻蜓飞处白苹香江南风景堪图画怪得先生一长御题黄冠翠帔玉为姿何处春风一见之未到湘江清絶地试看山谷老人诗御题託根不与鞠为双歴尽霜风未肯降本自无心那有怨年年清艳照秋江干道元年仲春御题五代黄居宷桃花鸂鶒图宋范华原劒阁旅行图又万山飞雪图宋李嵩寒林聚雁图宋赵大年仿陆晃雪江捕鱼图宋文与可盘谷图卷宋苏文忠公后赤壁赋卷宋李龙眠赤壁图卷宋苏文忠公游虎跑泉诗卷游虎跑泉轼紫李黄𤓰邨路香乌纱白葛道衣裳凉闭门野寺松隂转欹枕风轩客梦长因病得闲殊不恶安心是药更无方道人不惜阶前水借与匏樽自在尝宋黄文节公书梵志诗卷兀然无事无改换无事何须论一段直心无散乱他事不须断过去已过去未来何用算兀然无一事何曽有人唤向外覔工夫总是痴顽汉粮不畜一粒逢饭但知吗世间多事人相趂浑不反我不乐生天亦不爱福田饥来一钵饭困来展脚眠愚人以为笑智者谓之然非愚亦非智不是𤣥中𤣥要去如是去要住如是住身披一破衲脚着娘生袴多言复多语由来反相误若欲度衆生无过且自度莫漫求真佛真佛不可见妙性及灵台何曽受薰鍊心是无事心面是娘生面劫石可动摇箇中无改变无事何须读文字削除人我本㝠合箇中意种种劳筋骨不如林下睡兀兀举头见日出乞饭从头将功用功展转㝠蒙取即不得不取自通吾有一言絶虑忘缘巧説不得只用心传更有一语无过直与细极毫末大无方所本自圆成不劳机杼世事悠悠不如山丘青松蔽日碧涧常秋山云当幕夜月为钩卧藤萝下块石枕头不朝天子岂羡王侯生死无虑更复何忧水月无形我常只宁万法皆尔本自无生兀然无事坐春来草自青元符三年七月涪翁自戎州流上青衣廿四日宿廖致平牛口庄养正置酒弄芳阁荷衣未尽莲实可登投壶奕棊烧烛夜归宋米南宫行书易义卷易曰天数五地数五五位相得而各有合此五行生成之数洪范曰五行生数天肇一于北至隂之所隂极生寒寒生水故曰北耦二曰南阳之所也阳极生热热生火东阳中也阳散而生风风生木隂止以收而生燥燥生金金中央也隂阳之所交者也隂阳交而生湿湿生土所以成变化而行鬼神皆不出乎此夫体立而后成性以至稼穑皆五行之性也性定而后辨味皆五行之味也水物至隂其性流湿故江淮于山不若海之下故惟润下所以指名之也五行声色臭味而此独举味者人之所待以生养者惟味为急故也元符元年春二年夏三年秋游中天竺访堂头禅师绍圣四年同佛印访禅师师已垂年苦留心于易芾遂赠其易义并大书读易堂三字併遗之襄阳米芾元章书读易堂宋灵寳度人经册唐周昉欠伸美人图宋江贯道长江图卷宋许道宁羣峰秀岭图卷宋燕文贵溪山行旅图宋郭恕先岳阳楼图宋赵彝斋水墨花卉卷甲寅中秋玉牒子固拟江右汤叔雅庆元丁巳上元日戏笔为善堂书赵子固白描水仙卷宋钱进士舜举写生紫茄卷蚤日毗山爱写生𤓰茄任我笔纵横自怜巧处还成拙学圃今犹学未成吴兴钱舜举画并题钱舜举刘伶荷锸图卷伯伦终日醉如泥野鹿牵车任所之荷锸后随从处瘗饱游山水已忘饥吴兴钱选舜举元赵文敏小楷书道徳经卷老子老子终延祐桼年孟秋七月望日太上弟子吴兴赵孟頫为崔汝晋书于松雪斋赵文敏公书丹阳广教寺兴复记丹阳沈山山东距县治三十五里山名沈者因五季时汉吏部沈公归隐而名着焉公生宜春官建康辞相命避之钟金二山已而从释于寺寻结菴寺之左时年八十九启夀穴得铜碑䜟云佳城今已开虽开不𦵏埋漆灯犹未灭留待沈彬来后遂𦵏焉寺剏于唐神龙间时国舅寳法师讲经于兹至宋皇祐间主僧守玉感里人吕似施膏土继伏腊复构弥勒佛大殿已而金人入境寺燬积废久之有金禅师来居寻度道潜道一乃两其派而传之经营方殷㑹圣元混元甲申鼎建法堂己丑建山门甲午主僧善守知事绍登营丈室架穿堂大徳庚子陈山唐如莹三城束崇文助缘建大佛殿居无何嗣宏入寂宗禧领院事辛丑继傅大鸣化喙造灵山一㑹洎观音拥壁应真金刚等像延祐甲寅两廊库院从而新之丁巳里人齐山书院山长蒋公善秉同叔仲玉以故父桐隐宣使所遗节棁衆木助营蔵殿己未提领唐用楫承先志施财造转轮蔵架楼鸣钟继傅继心绍荣绍夀悟空等咸助成之寺之积废后先百年仅有成绩亦惟艰哉宗禧逺持事状求文以记之因告之曰昔铜碑之䜟沈公信有数焉今寺之废兴岂能外吾所谓数乎原夫一定之数乃所报之果也终日营营乃能作之因也于一毫端现寳王刹一微尘里转大法轮因在果中果居因内尘毛刹海皆吾广教伽蓝离废离兴不増不减诸佛妙心于此成就如是观者上延圣夀次报檀福殊胜庄严入未来际不尔观者缘迁业变与物同途岂常住之理果如是哉宜勉之宜勉之至治三年夏五月庚子记泰定三年四月八日住山广慧𢎞教大师宗禧立赵文敏公浴马图卷子昂为和之作赵文敏公二札卷孟頫顿首徳俊茂才友爱足下昨便中承恵书兼寄码碯界尺并纸卷欲书金丹四百字当时写毕附便寄还矣今兹便中得书乃云未至殊以为骇但失记何人寄去昏忘记忆不得殊以惭愧若旦夕思想得是何人当报去追取不肖不幸书颇好凡寄书与人多是为寄书者所匿甚苦甚苦㯶笠之恵极仭厚意感激无喻因吴宣使便専此奉答时中善保不宣孟頫启事顿首五月十七日启事奉复徳俊茂才友爱足下赵孟頫就封孟頫顿首再拜知州相公子诚合下孟頫去嵗骑从来吴兴因得略吐久别之懐所恨贫家无可将接坐成简慢知我最深必不见咎别后贱体老病交侵药裹不离左右者一年于兹独坐空斋愦闷无聊子诚闻之必能见怜耳他人前不敢道也兹承専价恵书就审履候胜常深以为慰承谕三皇庙碑及先徳碑託爱如此其敢不书但恐笔墨芜秽不堪上石耳漫尔写付去人更在裁之外蒙润笔之赠子诚何必尔耶不敢引辞领次惶愧之极草草具覆余唯上为国家下为吏民慎䕶兴息不宣孟頫顿首再拜五月十九日元朱泽民秀野轩图卷秀野轩记一元之气生物而得其氤缊扶舆以成其精英淑粹者为秀焉故卿云景星天之秀也崇崖缭溪山之秀也麒麟鳯凰羽毛之秀也贤材硕徳人之秀也人介乎两间又能揽其物之秀而归之好乐寓之游息如昔栖霞之楼醒心之亭见诸传记者不一也吴人周君景安居余杭山之西南其背则倚锦峰之文石面则挹贞山之丽泽右则肘玉遮之障左则盼天池之坂双溪界其南北四山之间平畴沃野草木葱蒨卓然而轩者景安之所游息也轩之傍幽蹊曲槛佳木秀卉翠軿玉映于阑楯之间得江浙行省左丞周公题其轩之颜曰秀野以志其美此其是欤嗟乎物有托而传野得人而秀雷塘谢池是已景安居是轩也又将观列史诸书以鉴其事服前言往行以进其学使他日有伟然秀出于余杭之野者吾于景安有望焉因书以为记至正二十四年嵗甲辰四月十日睢阳山人时年七十有一朱徳润画并记元苏昌龄静学斋铭静学斋铭人生而静于惟本性静以成学斯得其正寡欲则存思诚则明艮背止止寂感相承死灰不然藁木多腐彼偏于私执一废务学贵适用见学之工干辟坤翕造物与同徒好其名不核其实珉中玉表余将不食昔我先觉载着善言覈其始终毫发靡愆丰功遗烈照映简册二表忠荩六经日月尚友古人有志不渝睎颜之人亦颜之徒勗哉徐君士惟尚志舜何人哉睎之则是至正辛丑苏大年铭元李息斋墨竹卷任叔实教授有松江之行武林士友作歌诗以赆之予不能也写此二图以见意云至大改元春二月息斋道人蓟丘李衎仲賔题元李息斋墨竹图元张伯雨小幅至正戊寅九月一日为太𤣥道友拟赵荣禄笔意天雨元赵善长小幅丹林元丹霞子萱花丹霞仙客写元黄子久小幅大痴道人为铁舟主者作元赵仲穆临李成寒林图我心漂泊似秋云闲步松隂到寺门为问幻僊诗在否墨花犹续旧书痕右游灵峰寺见句曲外史所赋诗就次韵赵雍元曹云西为倪髙士作小幅云西老人作于清祕阁元张可观西清菴图小幅元仇山邨诗卷我本迂疏落拓人满头霜雪满懐春登山有屐身恒健挂壁无絃趣更真往嵗效官殊漫浪老来学佛离贪嗔却怜卫鹤齐鸡辈空费心机不庇身野鹤清髙六翮轻孤云万里去㝠㝠汉科合应茂才举唐士曽书遗教经好趁江南诸老在尽看蓟北衆山青锦衣归日春风满期醉沙堤双玉缾懒学羊裘汉子陵亦非解印晋渊明好山好水恒相对浮利浮名不愿争诗酒每寻朋友共田园都付子孙耕野心直与闲云似却笑孤云出岫轻末俗由来不贵儒愚夫愚妇恣揶揄束书合向山林隐絶迹莫登名利涂膝上有孙贫亦乐门前无债醉如愚咸平处士真堪羡死守梅花住里湖宦海漂流四十年老来黙黙守吾𤣥艰危颇得文章力嫁娶各随儿女缘白饭充肠聊当肉好书到手不论钱闲心懒作邯郸梦乐取南窻一枕眠笔砚生涯独善身一区花竹四时春无求莫问朝廷事有耻难交市井人帘外乌衣飞下上窻前绛蘂结轮囷鑑如居士东邻住肯借霜毫为写真难得心交左伯桃亦无善相九方皋而今贱子多儒误自古山人索价髙衆雀岂能知鹄志一鸡何足用牛刀独醒独醉俱堪乐妙理依然有浊醪倦游懒着小乌巾短发丝丝白满簪信手拈书聊慰眼转头忘事太无心笑他杜老频看镜爱我昭文不鼓琴喜有山林方外友时携佳纸索新吟北风雨后忽南风顷刻开晴又转东后土未干偏有恨漏天难补愧无功小楼兀坐思猿鹤好客相期避燕鸿壁上墨兰香可掬令人长忆所南翁豪气年来渐埽除箪瓢自乐守臞儒江头尽醉唐朝士泽畔行吟楚大夫万里鲲鹏何必羡一官虮蝨不如无葛巾草屦从人笑莫问青衫叶枯士瞻上人习定好修与予晦翁笑隐长老三世交矣求予斐章遂信手写七言十首塞白上人其为我佛前忏悔绮语业至治元年九日山邨老友仇远书于北桥躬行斋元柯丹丘古木竹石图五云阁吏为正臣作元髙房山墨竹坡石图克恭为子敬作元王叔明夏山髙隐图夏山髙隐至正二十五年四月十七日黄鹤山人王蒙为彦明徴士画于吴门之寓舍元黄子久秋山图元统癸酉十月一峰道人为太朴先生作元倪元镇竹石霜柯十一月一日灯下戏写竹石霜柯并题五言久客令人厌为生只自怜每书空咄咄聊偃腹便便野竹寒烟外霜柯夕照邉五湖风月迥好在转渔船云林子元梅花道人墨竹晴霏光燿燿晓日影曈曈为问东华尘何如北窻风梅道人戏墨元盛子昭松亭读书图盛子昭秋林渔隐图至正庚寅五月望日武塘盛懋子昭为竹溪作秋林渔隐元黄潜倣大痴富春山图卷至正三年秋氷壶外史笔元王元章墨梅冻压瑶台月影虚玉妃谪堕梦糢煳无人可论江南事小引春风上画图王冕王元章月下梅花平生爱梅颇成癖踏雪行穿一双屐六花散漫飞满空千里万里同一色冲寒不畏朔风吹乗兴来此江之湄繁花满树梅欲放彷彿罗浮曽见时南枝横斜北枝好北枝看过南枝老中有一枝至奇絶万蘂千葩弄天巧老夫见此喜欲颠载酒大酌梅花仙仙人怪我来何晚一别已是三千年醉来仰面卧深雪梦扶飞琼上天阙酒醒起视夜何其晓乌啼残半江月㑹稽王冕元章写明金本清双钩竹看遍长安陌上花题诗偏忆旧生涯门前一曲南湖水多种琅玕䕶钓槎朽木居士书明夏太常湘江风雨竹卷钱唐戴君文进博雅之士也善写山水与余有旧好持纸一卷求写湘江风雨奈余人事纷扰久未能复一日小酌之后颇有余兴遂作此图殊觉粗俗可媿观者幸勿诮余之狂而恕其醉也般门弄斧之议其能免乎正统元年夏六月望后东吴夏㫤识沈启南写韩锦衣园林六景图缓带垂杨下观鱼流水中江湖人不逺尺素㡬时通沈周大将心忠赤栽花亦向阳扪心对花坐彼此共恩光沈周槐影张髙幙林亭泼緑油将军读韬略六月气如秋沈周鸂鶒荷花影蜻蜓青竹竿还知掣鳌地东海始为寛沈周有月来青天落我酒杯里酒尽忽不见天上长如此沈周老圃韩公第新亭上将家秋风吹白酒无事醉黄花沈周沈启南空亭秋色图此予十年前所作后斋蔵以为可观清明日出示舟寓生涩甚丑重为补苴数笔终不能掩也辛丑沈周沈启南钓月亭图卷水心亭上咏沧浪闲拂珊瑚夜气凉碧落欲将吾手摸青天堪倚钓竿长要知水月原同相亦把人鱼付两忘曲曲阑干独凭处鬓丝零落怯秋光沈周沈启南虞山古桧图卷虞山至道观有所谓七星桧者相传为梁时物也今仅存其三余则后人补植者而三株中又有雷震风擘者尤为诡异真竒观也暇中与子壻史永龄往观焉永龄因请图之归为而翁西邨先生之翫盖以西邨未尝见并写归途所得诗于后西邨宁不有以教我乎昭明台下芒鞵𦂳虞仲祠前石路回老去登临夸健在旧游山水喜重来雨干草爱相将发春浅梅嫌瑟缩开传取梁朝桧神去袖中疑道有风雷成化甲辰人日沈周沈启南设色云林小卷倪迂戏于画简到更清臞名家百余䙫所惜继者无况有冲淡篇数语弁小图吴人助清玩重价争沽诸后虽有学人纷纷堕繁芜崔子强我能依様求葫芦墨涩不成运林惭涧与俱何敢希典刑虎贲实区区丑恶正欲裂卷去不须臾今夕秋烛下载见眼糢煳妄意加润色泥涂还附涂崔子岂不鉴爱及屋上乌渊甫尝索此小景盖倣倪云林笔意为之特草草耳今徴题持来灯下更添数笔虽曰润色之终不能掩其陋也𢎞治辛亥九月前一日长洲沈周沈启南春云叠嶂图十月消闲障子成看君堂上白云生有人若问谁持赠万叠千重是我情文美赵君知予老抱拙静逺以汉鼎为赠用助萧斋日长焚沈悦性其恵多矣文美读书好古于书画尤萃意焉因作春云叠嶂报之媿莫敌施也𢎞治新元七夕日沈周沈启南八帙图八帙身加健三春月倍明母仪兼妇道清世乐长生绩橘黄金颗蟠桃赤玉英採花浸夀酒催进紫鸾笙沈周吕廷振松鹤图不向云霄汗漫游昂然独立倚髙秋一声唤起天边月便觉清光遍九州𢎞治己酉仲冬九日四明吕纪为金陵故人傅克敬先生写题祝京兆书陶靖节田居诗卷梁昭明太子云有能观渊明之文者驰竞之情遗鄙吝之意祛贪可㢘懦可立仁义可蹈爵禄可辞何渊明之见重若此哉余领京兆如逆旅寄寓未尝一日忘归田也偶过石湖僧寮见几上有渊明集举未竟而恬澹止足之意有先后同符者矣遂録其田居六咏以见志云时正徳庚午秋八月既望枝山祝允明识文待诏仿倪元镇山水卷倪元镇画本出荆闗然所作皆咫尺小幅而思致清远无一㸃尘俗气余暇日戏用其墨法衍为长卷所谓学邯郸而失其故步癸丑十月十又三日徴明识时年八十有四文待诏湘君图余少时閲赵魏公所画湘君湘夫人行墨设色皆极髙古石田先生命余临之余谢不敢今二十年矣偶见画娥皇女英者顾作唐妆虽极精工而古意略尽因彷彿赵为此而设色则师钱舜举惜石翁不存无从请益也衡山文徴明记江村销夏録卷二江村销夏录卷三钦定四库全书江村销夏録卷三詹事府詹事髙士竒撰唐褚河南兰亭卷唐王右丞万峰积雪图卷唐僧懐素草书自叙帖唐僧懐素论书帖卷为其山不髙地亦无灵为其泉不深水亦不清为其书不精亦无令名后来足可深戒蔵真自风废近来已四嵗近䝉荡减今亦为其颠逸全胜往年所颠形异不知从何而来常自不知耳奉二谢书闻知山中有事也五代杨凝式韭花帖卷昼寝乍兴调饥正甚忽蒙简翰猥赐盘餐当一叶报秋之初乃韭花逞味之始助其肥羜实谓珍羞充腹之余铭肌载切谨修状陈谢鉴察谨状七月十一日凝式状宋董北苑江山髙隐图董北苑重峦阁道图宋范寛重山复岭图卷宋苏文忠公篔筜图卷石室先生清兴动落笔纵横飞小鳯借君妙意写篔筜留与诗人发吟咏石室先生戏墨苏轼临是日试廷珪墨元祐元年十月廿三日宋米南宫云山图宋黄文节公行书梅花赋卷层城之宫灵苑之中竒木万品庶草千丛光分影杂条繁榦通寒圭变节冬灰徙筩并皆枯悴色落摧风年归气新摇芸动尘梅花特早偏能识春或承阳而发金乍杂雪而披银吐艳四照之林舒荣五衢之路既玉缀而珠离且冰悬而雹布叶嫩出而未成枝抽心而插故标半落而飞空香随风而远度挂靡靡之游丝杂霏霏之晨雾争楼上之落粉夺机中之织素乍开花而傍巘或含影而临池向玉阶而结彩拂网户而低枝七言表柏梁之咏三军传魏武之竒于是重闺佳丽貎婉心㛠怜早花之惊节讶春光之追寒裌衣始薄罗袖初单折此芳花举兹罗袖或插鬓而问人或残枝而相授恨鬟前之嫌金钿之转旧顾影丹墀弄此娇姿洞开春牖四卷罗帷春风吹梅畏落尽贱妾为此敛蛾眉花色持相比恒愁恐失时黄庭坚书宋李龙眠洛神赋卷徐僧权满鶱汤法象丁道矜摇崇朱异天嘉二年十月廿三日宋林和靖诗卷制诰李舍人以松扇二柄并诗为遗亦次来韵编松为箑寄山中兼得紫㣲诗一通入手凉生殊自慰可烦长听隐居风孤山雪中写望片山兼水遶晴雪复漫漫一迳何人到中林尽日看远分樵载重斜压苇丛干楼阁严城寺疎钟动晚寒孤山从上人林亭写望林表秋山白鸟飞此中幽致世还稀谁家岸口人烟晚坐见渔舟两两归送史殿省典封川炎方将命选朝伦治行何尝下古人拥斾肯辞临逺郡登舻还喜奉慈亲水连芳草江南地烟隔寒梅岭上春若过中途值归雁慰懐能与致音尘春日斋中偶成空堦重叠上垣衣白昼初长社鷰归落尽海棠人卧病春风时复动斋扉殿直丁君自沂适闽舣舟惠顾晤语未㡬且以拙诗为索病中援笔勉书数章少塞好事之意耳时皇上登寳位嵗夏五月孤山北斋手书林逋记宋苏文忠公书李太白诗卷朝披梦泽云笠钓清茫茫寻丝得双鲤中内有三元章篆字若丹虵逸势如飞翔还家问天老奥义不可量金刀割青素灵文烂煌煌嚥服十二环奄见仙人房莫跨紫鳞去海气侵肌凉龙子善变化化作梅花粧赠我累累珠靡靡明月光劝我穿绛缕系作裙间珰挹子以携去谈笑闻遗香人生烛上华光灭巧妍尽春风绕树头日与化工进只知雨露贪不闻零落近我昔飞骨时惨见当涂坟青松霭朝霞缥眇山下村既死明月魄无复玻璃魂念此一脱洒长啸登崑崙醉着鸾皇衣星斗俯可扪元祐八年七月十日丹元复传此二诗宋郭河阳谿山秋霁图卷宋李龙眠蕃王礼佛图卷李龙眠维摩演教图卷宋杨补之雪梅卷宋燕文贵秋山萧寺图卷李龙眠莲社图卷宋刘松年沈李浮𤓰图宋马麟西湖十景册宋夏禹玉长江万里图卷宋钱舜举戏婴图卷殿阁森森气自清不知人世有蓬瀛日长无事宫中乐闲与诸姬伴戏婴吴兴钱选舜举宋赵子固墨兰卷此是子固醉余之笔与规之仿像不侔也若老来无意利禄遇事辄发奋平生忠义亦或如之戊午孟冬再为赵令君作勿为他人取元赵文敏公书望江南净土词十二首白云法师譔松雪道人书至大二年秋七月八日重书一过赵文敏公兰竹光风泛崇兰芳气美无度谁能与桃李开落争迟暮子昂元髙尚书临米元晖画册大徳乙巳孟秋上吉房山道人髙克恭彦敬画元马文璧幽居图文璧元髙尚书墨竹卷紫阳仙生无心君子写竹郎中长生不死元吴仲圭四友图卷至正六年冬至日来见古泉出此卷俾画梅花一枝以续嵗寒相对之意也梅花老戏墨研池漠漠墨吐汁苍髯唿风山鬼泣涛声破梦铁骨冷露影漙空翠毛溼徂徕百亩遶云烟湖山九里甘萧瑟何当置此明窻前长对诗人弄寒碧古泉讲师索画松遂书此塞请也梅花道人戏墨野竹野竹风可爱枝叶扶疎有真态生平素守逺荆榛走壁悬崖虚心抱节山之阿清风白月聊婆娑寒梢千尺将如何渭川淇澳风烟多至正五年乙酉嵗冬十月四日梅花道人为古泉老师戏作野竹于橡林旧隐梦复窻下舶棹风下东吴舟桮土移入漳泉秋初疑紫莛横翠鳯恍如緑绶蒙青虬猗猗九畹易消歇奕奕百亩多淹留轩窗相逢与一笑交结三友成风流梅花道人戏墨与可画竹不见竹东坡作诗忘此诗髙丽老茧冰雪古戏成嵗寒巖壑姿纷纷暮雪落碧篠谡谡好风扶旧枝狰狞头角易变化细听夜深雷雨时梅花道人游戏墨池间仅五十年伎止于此古泉老师每以纸索作墨戏勉而为之一日出此卷属之欲补于后以供清玩遂作以补之古泉唿童汲幽澜泉瀹鳯髓茶延之于明碧轩焚香对坐终日略无半㸃俗尘涴人聊书此以识嵗月也至正五年冬十月四日梅花道人书吴仲圭仿苏文忠墨竹图东坡先生守湖州日游何道两山遇风雨回憩贾耘老溪上澄晖亭命官奴执烛画风竹一枝于壁间后好事者刻于石置郡庠予游霅上因摩挲断碑不忍舍去常忆此本每临池辄为摹画而成仿彿万一遂为作此枝以识嵗月也梅道人时年七十一至正十年庚寅嵗夏五月十三日竹醉日书也元赵文敏公八札家书拜上直夫提举宣除姨丈眷末赵孟頫谨封孟頫再拜直夫提举宣除姨丈坐右孟頫为小儿勉强定盛宅之亲缘俗务不可动身専凂力师舅一行赍钞弍拾锭去所有礼物一切所须并于钞内买办数内金钗一双重弍两望姨丈亲自看视那换打造发去其余有可于南浔办者併望用情区处南浔不必办者已嘱师舅往平江办矣非恃亲谊不敢如此切吿加意就有竹丝圆食箩一担白鱼干二尾野鸡腊四枚寄纳轻微皇恐笑留幸甚拙妇附致姨姨安人敬问上下眷辑同此致意不宣孟頫再拜二月廿九日都运相公琴轩吾兄阁下因松涧便尝具记承动履未审得达左右否新嵗计惟台候胜常孟頫恃过爱有白剡中王吉甫与不肖三十年之旧今将走京师而乏裹粮之资求为言晋见兼闻旧尝趋下风倘辱进而惠顾之幸甚幸甚犹寒惟善䕶兴息前迓宠光不宣正月十七日孟頫顿首再拜孟頫书致二哥总管贤声小童来得书封至李都运记事且可免今年一行甚好边照磨卷轴已为作记两日前付阿还将去讫想亦已到彼矣又王与之将贤声书来欲写都运碑文缘碑文大故鄙俚决不可写渠云与孟总管有旧连日将去求改削未见再将来若将来可写便写去也半月来痔疮大发痛楚无聊小童便还草草作答丈母同传语不一一八日孟頫书致家书顿首再拜万户相公尊亲家忝眷赵孟頫谨封孟頫顿首再拜万户相公尊亲家坐前孟頫近陆总管便曽附尺书此当必达所寄钞想䝉不阻今有余钞廿锭附李千户便纳上内见钞六定九两内纻丝二十疋计价钞一十三定四十一两望亲家特为变钞通前所寄共五十定附带发船为幸但是所得皆惠及也孟頫明后日便还徳清适王吉甫自越上来相㑹云因户门事到海上望亲家以门墙旧客凡百照管为大幸也寒燠不常唯厚加珍爱不宣十一月十日孟頫顿首再拜清真鉴义真人侍者孟頫半嵗卧病不得奉记想不怪也刘汉臣来乃知雅候亦苦疮疖甚喜平复菩提奴一病㡬死至今未甚愈近刘汉臣来与之祈祷服所降药有效望清真为达此意仍望转凂汉臣为解呪咀等早得平安不胜幸荷専此奉记老妇不及作书附此致意清溪鉴义会间併望道问信不宣十一月三日孟頫稽首家书拜上亲家太夫人尊前眷赵孟頫谨封孟頫拜覆亲家太夫人坐前孟頫顷蒙惠书冗扰未得拜答即日伏惟淑履安胜兹承四令郎舍人荣缔良姻喜盈吉席辄有纻丝一端锦荔一柈蜜橘百五十栗子十斤蛄三十片緜羊一牵拜纳聊见贺意得辱笑留幸甚令郎来侍冀通下情老妇同此意不宣孟頫拜覆孟頫稽首师圣提㸃法师侍者孟頫近蒙恵书先师老真人遽尔仙游闻之哀痛伤悼南望涕零而不肖之踪窃禄于朝欲一恸而无因辄有薄奠折钞一定致于几筵伏冀香白外蒙遣留之寄举室感激之至且此奉唁唯节哀顺变不宣孟頫稽首上记师圣提㸃法师侍者孟頫记事再拜㢘访相公子渊契友合下顷附便奉记计犹未达正月望日得所惠书知体候胜常深以为慰令弟子山时时相过屡商略先太师碑文孟頫不揆愚鄙辄欲有所述其大意则子山当能言之或髙明以为然便当趣为之也黄庭至今未能临写不至见责不淮右无事官府清静必稍安也因便草草具答时中唯为相业自重不宣廿二日孟頫记事再拜㢘访相公子渊契友阁下元吴仲圭松泉图长松兮亭亭流泉兮泠泠濑白石兮散晴雪舞天风兮吟秋声景幽佳兮足静赏中有人兮眉常青松兮泉兮何所拟研池隂隂兮清彻底挂君髙堂兮素壁间夜半风云兮忽飞起至元四年夏至日奉为子渊戏作松泉图梅花道人书元徐㓜文石磵书隐图卷洪武二十六年四月二日徐贲补图元倪云林清逸图吴市隐者傅古民世为金华之义门去乡居吴三十载针砭疗病穷渊源只今年已七十四生子在乳如曽孙养生有道秘神诀烹鍊服食身常存去年暂归旧乡县悲如归鹤返故邨宴坐初平叱羊处起餐霞气观晨暾日行百里不困顿今复来吴栖水云居然孤鳯止榛棘蔚彼衆萧蒙芷荪家徒四壁集风雨古木幽筠隈石根固穷好义明取与邀我对月开清尊吴宫越馆走麋鹿残山剰水惟烟云酒酣长歌踏筵舞荷花落羽何缤纷感今懐古意悽恻髙义非子吾谁论濡毫擘纸写清逸醉语骇俗抒烦寃何当与子橘中隐坐玩清景穷朝昏七月十日写此图并为长歌赠古民先生瓒倪髙士新雁题诗图十月江南未陨霜青枫欲赤碧梧黄停桡坐对西山晚新雁题诗小着行己酉嵗倪瓒倪髙士晴阳芳草图春渚芹蒲秋郊梨枣西风沃野收红稻檐前炙背媚晴阳天涯转瞬萋芳草鲁望渔邨陶朱岛髙风峻节今如埽黄鸡啄黍浊醪香开门迎笑东邻老曲全叟倪瓒至正甲辰八月廿三日书元张子正桃花春鸟图海上张守中为景初先生画张子正林亭秋晓图樵隐笳拍卷明谢葵丘溪隐图金本清双钩竹生在湘江溪水边此心曽与玉争坚自从学得双钩写世上丹青不直钱太瘦生沈启南清修图君子偏骄食肉侯清羸只欲事清修也须待拄紫玉杖如不能胜青鳯裘到处问医非俗病从前刻苦是诗愁枵然一箇琅玕腹那着渭川千顷秋长洲沈周画并题沈启南芝田图董家报徳人栽杏天报君家芝满田借气生成本无种散人服食便长年新松拔玉朝擎雨髙盖敷春煖䕶烟十亩霞腴不征税但闻寄借与神仙长洲沈周沈启南水墨花卉卷秋轩前杂植凡数种花开时辄弄笔象之于纸次第得十翻盖散人弄饱饭之活计也观者勿以工拙为诮八十一翁沈周识沈启南倣大痴道人灵隐山图卷湖上风光説灵隐风光独在冷泉间酒随游客无虚日云伴诗僧住好山松阁夜谈灯火寂竹牀春卧鸟声闲佛前不作逃禅计丘壑宜人久未还刘公佥宪史君明古偕余及继南弟为湖山之游至飞来峰不忍去者累日夜宿详上人所索纸墨图此以为兹山写真因系以诗云成化辛卯春仲望日长洲沈周沈启南湖中落雁小景纵目极遐旷水嬉湖中央青山载白波上下相低昂俯首爱云霞零乱随兰桨悠悠遡空明忽忽超景光宛宛汉皋女落雁悬微芒可望不可即相思如水长近自东崑还湖中杂言録似味雪亲家较其然不然也沈周文待诏南宫水墨卷一雨垂垂春欲徂弱云狼借草纷敷盆池水满鱼争跃竹径泥深鸟乱唿暝色排檐失昏旦凉吹入枕梦江湖山斋十日经过断搨得南宫水墨图徴明文待诏袁安卧雪图赵松雪为袁安卧雪图老屋疎林意象萧然自谓颇尽其能事而龚子敬题其后乃以不画芭蕉为欠事予为袁君与之临此遂于墙角着败蕉似有生意又益以崇山峻岭苍松茂林庶以见其孤髙拔俗之气故不厌于赘也壬辰六月廿日徴明识文待诏西苑诗卷文待诏和陶诗卷丙申长至后二日为体之书徴明唐解元墨花卷牡丹沈香亭下春光好白玉阑干围鼠姑赏罢三郎已沈醉太真娇颤不胜扶萱花墨汁淋漓映袖寒滥图赤棘傍阑干凭君悬向闲亭馆解却眉尖仔细看百合洛花开日端阳近海燕来时华屋深胜赏莫教孤负却春宵自古值千金蜀葵五月庭前挺此枝向阳心事有谁知煖风昨夜轻吹破朶朶鲜霞始出奇枇杷轻煖轻寒初夏时枇杷将熟我堪思蜜浆止渴添诗意一树金丸晚翠枝桃子蓬莱弱水三千里王母蟠桃一万年鳯鸟自歌鸾自舞直教衔到夀杯前吴趋唐寅子畏写并题姚云东松风管絃图白云漫山蒙絮然碧水出涧流涓涓道心空虚无物在满耳松风来管絃云东逸史仇实父仙山楼阁图仇英实父制仇实父项墨林小像为墨林小像写玉洞桃花万树春仇英制文休承青緑米山袖卷文休承梅竹小幅梅竹双清文嘉休承写文休承溪山幽远卷陈白阳水墨蔬果卷陆包山玉簪花陆包山水墨水仙文石图王子新兰竹文五峰临天池图徐文长水墨写生卷徐文长风鸢图卷钱叔寳水墨秋山髙隐小幅文待诏山居图嘉靖乙巳夏五月徴明临黄鹤山樵山居图文待诏水墨古木竒石图嘉靖丁巳三月十三日夜坐发孙出此纸请余作古木竒石老眼眵昏不能工也文待诏梨花白燕髙下翩翻雪羽齐江南春尽絮飞时梦囘王谢乌衣尽舞罢昭阳缟袖垂帘外风轻银翦翦钗头春尽玉差差楼头霜月伤心处只许张家盼盼知徴明周东邨长江万里图卷周东邨水墨扣角图东邨周臣仇实父停琴听阮图仇英实父堇制王雅宜草书七发丁亥夏五与昆仲同寓石湖精舍山窗燕坐为写此卷雅宜子王宠识王雅宜书半巖潘君七袠序并辞嘉靖壬辰七月既望吴郡雅宜山人王宠书陆包山榴花白雉图香满花林日正髙锦丛零乱掩霞绡修翎飞集瑶阶上长夏浑疑雪未消包山陆治江村销夏録卷三