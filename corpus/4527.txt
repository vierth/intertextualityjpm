进洞天海岳表正统道藏三家本进洞天海岳表虔州大中祥符宫道士臣李思聪窃以琅函翠札玉岌紫书卷帐颇繁寻译弥广粤若三清奥妙之典焕乎五岳真形之图古存闱苑之文今有十洲之记真风绵邈史氏弗论历代英儒罕留编录臣每因朝修之暇焚灶之余密扣幽微辄排次序虽丹台厦远紫府幽深具载画图豁如指掌使崇上之士同赞国风味道之流上祝宸筹忝遇泰宁之运式扬清净之风博採仙图久归上圣臣诚惶诚恐顿首顿首恭惟体天法道钦文聪武神圣孝德皇帝陛下执祥符而御历握金鑑以临民道冠百王德降千古尧云庇野万汇昭苏舜日丽天八絃和煦遂遣东夷南越之俗稽颗归仁北胡西虏之民倾心顺化凡遭圣运尽罄惟深切念臣幼年以来苦心本教每览前贤述作道门异事率多汎滥罕究根源臣夙夜精心讨寻经录採摭事实形于篇章久历岁时颇盈编轴今撰成玉清纵极图洞天五岳图蓬壶闱苑图大淇灵渍图名山福地图金液还丹图幸逢昭代不敢藏于蜗室辄思上达龙庭若得少经睿览即臣生平苦辛不为虚弃辄敢随表进呈干犯冕旎无任战汗忧兢悚惕屏营之至臣诚惶诚惧顿首顿首谨言宋皇祐元年十二月日虔州祥符官道士臣李思聪状奏乞进洞天海岳名山图状虔州大中祥符宫道士李思聪右思聪草野微躯生逢昌运长遇无为之教叨居有道之朝性愚罔究于仙书智浅曷量于淇渤以思聪自明道元年相次于道门祕典列圣真诠探蹟幽微精究妙本撰成玉虚游极图述虚无旋象之神化洞天五岳图赞五岳仙山之灵境蓬壶闱苑图颂蓬岛十洲之胜槃大淇灵渍图序龙宫海读之奥妙名山福地图吟紫府丹台之祕景金液还丹图集神仙之火候其图广大虑烦寻绎又别纂集卧披图一十轴并已了毕念以思聪採摭事实刻苦弥年柢愿美赞于皇猷岂敢叨求于帝渥今遇干元节将近拟乞以前件图子陆本并卧披图一十轴具状通纳乞与进呈者右具如前所据道士李思聪状陈述前项外良肱与当州众官体访得道士李思聪潜精道行积思仙书岁纪浸深功劳备着蓬山洞府之咏玉清游极之言纂为画图赞之诗序英辞昭灼妙格清新宜备睿观以畅真教况干元庆旦方贡盈庭惟妙本于高仙愿同符于圣筹傥随旅币得观凝旎倾切之心庶获闻达其玉清游极等图各有诗序命辞措意实有可採当州见今收掌未敢进呈伏候勃旨中书刘子付昭信军虔州奏大中祥符宫道士李思聪状自明道元年相次于道门祕典列圣真诠採蹟幽微精穷妙本撰成玉清游极图述虚无游象之神化洞天五岳图赞五岳仙山之灵境蓬壶阅苑图颂蓬岛十洲之胜槃大瞑灵读图着龙宫海渍之奥妙名山福地图吟紫府丹台之祕典金液还丹图集神仙之火候图子六面并卧披图一十轴乞与进呈当州众官看详实可採其图见在本州收掌未敢上进伏候劲旨右奉圣旨宜令虔州入递进呈付虔州准此皇祐二年三月二十七日