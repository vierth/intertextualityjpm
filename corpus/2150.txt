唐段少卿酉阳杂俎前集唐段少卿酉阳杂俎序刻酉阳杂爼序周皮御史主柱下久书秦囙囙有石宝兰庆掌秘书圗簎汉还宝宝齐居决歹则令侍御史治书侍侧故御史即古史皮也凡六萟九种之蔵七畛四部之府以及侮寸璅记幽经秘箓靡不焉后丗耑用南久强治而拄后后借稍逊于古余时有逺心愳弗任也㑹郎玄度赵考出其先宗伯所蔵酉功杂爼见眎余少即披涌至筞经绋事物跂宕古今可以代捉麈麈谭资扪蝨蝨沦故足𫐠也而傅写往往胱误囙取主度所结正而梓梓崖中炙鸡羞敝兾岂揭少揤染爼一指自有真味揤子云太羹玄酒体节之荐味之者而又没以竒异小虫氷草饧梨橘柚苦咸酸辛折吻裂鼻缩舌涩齿然后尽天下之竒味以足于口物文异乎尔其标纪唐争足𥙷子尔永牀之遗至于天咫玉格壷史贝孙之所赅义与噐秇汪食黥盗之琐细冥迹尸穸议辠之荒唐昆虫艹木肉攫之汪汤善所不有喜所亦异文读者忽而头觧忽而髪冲忽而目眩神駴眙而不䏻禁辟羹藜含糗者吸之以三危之露草𬞞麦饭者此云以寿木之蕐屠治饮市门而淋漓狼籍令人不敢正视村农野云小小沼具而气韵酸薄索然神洱一旦进王膳侯鲭金虀玉脍䏻不满堂度容㦲余间读古之食经淮南王马踠刘体郑席五诸人所撰不下二百卷盖人间之豪㡬尽矣而以四时御食志梁大皮食法按之则十不淂一焉宇宙大矣少所见多以异耳食者以为竒知味者以为寻常珎爼所仅岂藿肉家里议䏻到耶为斵抡说劒谳浪于蒙荘佞幸滑稽恢谐于司马苟小道之可观亦大才云不弃况柯古扰武库于暵淄识时鐡于古常固唐代博古多闻之士而所传仅此三十萹忍文才平之麟脯噼而不尝茂先之龙炙一辨而弗咀㦲呜唿老子蔵室王氏青箱斯亦御史之掌放也克不佞亦犹以古之道也万黁戊申中秋日赐进士苐南亰四川送监察御史内鄊李云鹄书于清议堂酉阳杂爼序文献通考载酉阳杂爼前集二十卷续集十卷世仅行其前集吴中㕓市䦨处輙有书籍列人檐蔀下谓之书摊子所鬻者悉小说门事唱本之类所谓门事皆闺中儿女子之所唱说也或有一二遗编断简如玄珠落地间爲罔象得之美每从吴门过必于书摊子上觅书一通岁戊子偶一摊见杂爼续集十卷宛然具存乃以铢金易归奋然思校根无善本美堂兄可菴案头有校本杂爼前集因询其据何本校定兄曰吾妇翁缪含斋可贞氏平生好奇读书尝见崑山俞质夫先生有宋刻杂爼因讐是书吾转録此册耳美喜甚便携之归开窓拂几较三四过其间锴误如数则合爲一则者輙分之脱者辄补之鱼亥者就正之不可胜屈指矣又爲捜广记类书及杂说所引随类续补岁乙巳嘉禾项羣玉氏复以数条见示又所未备也复爲续之乃知是书必经人删取不然何放逸之多乎美每欲刻之而患力不胜丁未官留台侍御内乡李公有士安元凯之僻与美同好自美案头见之欣然欲刻焉羙曰子不语怪而杂爼所记多怪事奈何先生广齐谐也先生曰否否禹铸九鼎而神奸别周公序山海经而奇邪着使人不逢不若焉噫世有颇行凉德者侍御旣以章疏爲鼎爲经以别之矣乃兹刻又大着怪事而广之岂谓有若尸穸诺臯所记存之于心未见之于行事者又章奏所不及攻而人所不及避也借此以诛其心僇其意使暗者昧者皆趋朗日不至烦白简矣是亦息人心奇瑰之一端云迪功郎南京都察院照磨所照磨海虞赵琦羙撰昔太史公好竒周游天下取友四海归而爲书然则是书也其亦叚氏寓其好竒之意欤余尝过闽中号多士之国见其类书甚多有所谓通志天文七音六书昆虫草木等略比事集句史韵姓氏会元等书浩乎博哉犹有恨不得见酉阳之杂爼也巳酉夏𬒳阃檄摄事于斯始得其书观之呜唿何其记之竒且繁也惜其字画澷漶考诸旧籍乃再刋而新之广文彭君奎实董其事噫后岂无太史公者嘉其所好而备采録哉淳祐十载酉阳杂爼序改成式酉汤杂爼三十卷唐书秇文志义之于丙部子録小説家今陈君江刋止前集二十卷又缺其序余以家藏续集十卷异前集之序卑之遂为全书谨按成式出于将相之胄袭乎珪鉏之栄而史氏杀其情学强记且多竒蒂秘籍今考其以论譔菟有书生孙子耳目之所不䏻及者佦乎至为情矣然是书也丗所罕睹是以周文君访之而无有管情士淂之而未全余家聚书未有余卷奥编隠帙㞐多而此书保车所録冻君生而求之为力姑序口以俾广生佉嘉宝癸未六月既全武阳邓复应甫题酉阳杂爼序唐太常少卿叚成式撰夫易象一车之言近于恠也诗人南箕之奥近乎戏也固服缝掖者肆笔之余及恠及戏无侵于儒无若诗书之咮大羮史爲折俎子爲醯醢也炙鸮羞鼈岂容下箸乎固役而不耻者抑志恠小说之书也学落词㬅未尝覃思无崔驷眞龙之叹有孔璋画虎之讥饱食之暇偶录记忆号酉阳杂俎凡三十篇爲二十卷不以此闲录味也唐段少卿酉阳杂俎目録酉阳杂爼前集目録卷之一忠志礼异天咫卷之二玉格壸史卷之三贝编卷之四境异喜兆祸兆物革卷之五诡习恠术卷之六艺絶器竒乐卷之七酒食医卷之八黥雷梦卷之九事感盗侠卷之十物异卷之十一广知卷之十二语资卷之十三冥迹尸穸卷之十四诺臯记上卷之十五诺臯记下卷之十六广动植之一羽篇毛篇卷之十七广动植之二鳞介篇虫篇卷之十八广动植之三木篇卷之十九广动植之四草篇卷之二十肉攫部酉阳杂爼前集目録唐段少卿酉阳杂俎补右酉阳杂爼二十卷唐段成式少卿所撰也余旧不识此书惟见诸家诗词多引据其说及假来此以其书之所名者访焉则无有也郡博士管君容成偶得之以示余其书类多仙佛诡恠幽经秘録之所岀至于推析物理噐竒艺絶广动植等篇则有前哲之所未及知者其载唐事修史者或取之按唐史成式世居青徐齐褒公志元四世孙宰相文昌子也文昌少客荆州酉阳荆之属成式岂常寓游于此耶余闻方舆记云昔秦人隐学于小酉山石穴中有所藏书千卷梁湘东王尤好聚书故其赋曰访酉阳之逸典或者成式以所着书有异乎世俗故取诸逸典之义以名之也然自唐以前若古杂家小説今旣不传而琐碎之观未有近于此者讵可弃之而不存乎且其书以酉阳名而客之过此者未尝不以是书爲问也因刻之于此以备客对嘉定七禩甲戌十月旣望永康周登书唐段少卿酉阳杂俎续集目録唐叚少卿酉阳杂爼续集目録卷之一支诺皐上卷之二支诺皐中卷之三支诺皐下卷之四贬误卷之五寺塔记上卷之六寺塔记下卷之七金刚经鸠异卷之八支动卷之九支植上卷之十支植下唐段少卿酉阳杂俎前集唐段少卿酉阳杂俎卷第一唐段少卿酉阳杂爼前集卷之一唐太常少卿临淄柯古叚成式撰明四川道监察御史内郷李云鹄校忠志髙祖少神勇隋末尝以十二人破草贼号无端儿数万又龙门战尽一房箭中八十人太宗虬须尝戯张弓挂矢好用四羽大笴长常箭一扶射洞门阖上尝观渔于西宫见鱼跃焉问其故渔者曰此当乳也于是中网而止骨利干国献马百疋十疋犹骏上为制名决波騟者近后足有距走歴门三限不踬上犹惜之隋内库有交臂玉猿二臂相贯如连环将表其辔上后尝骑与侍臣游恶其饰以鞭击碎之贞观中忽有白鹊搆巢于寝殿前槐树上其巢合欢如腰皷左右拜舞称贺上曰我常笑隋炀帝好祥瑞瑞在得贤此何足贺乃命毁其巢鹊放于野外髙宗初扶牀将戯弄笔左右试置纸于前乃乱画满纸角邉画处成草书勑字太宗遽令焚之不许传外则天初诞之夕雌雉皆雊右手中指有黒毫左旋如黒子引之长尺余骆宾王为徐敬业作檄极䟽大周过恶则天览及蛾眉不肯让人狐媚偏能惑主微笑而已至一坏之土未干六尺之孤安在不恱曰宰相何得失如此人中宗景龙中召学士赐猎作吐陪行前方后圆也有二大鵰上仰望之有放挫啼曰臣能取之乃悬死鼠于鸢足聨其目放而钓焉二鵰果击于鸢盘狡兔起前上举挝撃毙之帝称那庚从臣皆唿万嵗三月三日赐侍臣细栁圏言带之免虿毒寒食日赐侍臣帖缲毬绣草宣台立春日赐侍臣綵花树腊日赐北门学士口脂蜡脂盛以碧镂牙筩上尝梦日乌飞蝙蝠数十逐而堕地惊觉召万回僧曰大家即是上天时翌日而崩睿宗尝阅内库见一鞭金色长四尺数节有虫啮处状如盘龙靶上悬牙牌题象耳皮或言隋宫库旧物也上为冀王时寝斋壁上蜗迹成天字上惧遽扫之经数日如初及即位雕玉铸黄金为蜗形分置于释道像前玄宗禁中尝称阿瞒亦称鸦夀安公主曺野那姬所生也以其九月而诞遂不出降常令衣道服主香火小字虫娘上唿为师娘为太上皇时代宗起居上曰汝在东宫甚有令名因指夀安虫娘为鸦女汝后与一名号及代宗在灵武遂令苏澄尚之封夀安焉天宝末交趾贡龙脑如蝉𧖟形波斯言老龙脑树节方有禁中唿为瑞龙脑上唯赐贵妃十枚香气彻十余步上夏日尝与亲王碁令贺懐智独弹琵琶贵妃立于局前观之上数枰子将输贵妃放康国猧子于坐侧猧子乃上局局子乱上大恱时风吹贵妃领巾于贺懐智巾上良久回身方落贺懐智归觉满身香气非常乃卸幞头贮于锦囊中及上皇复宫阙追思贵妃不已懐智乃进所贮幞头具奏他日事上皇发囊泣曰此瑞龙脑香也安禄山恩宠莫比钖赉无数其所赐品目有桑落酒阔尾羊窟利马酪音声人两部野猪鲊鲫鱼并鲙手刀子清酒大锦苏造真符宝轝余甘煎辽泽野鸡五术汤金石凌汤一剂及药童昔贤子就宅煎蒸梨金平脱犀头匙筋金银平脱隔馄饨盘平脱着足叠子金花狮子瓶熟线绫接靿金大脑盘银平脱破觚八角花乌屏风银凿镂铁鏁帖白檀香牀緑白平细背席绣鹅毛氊兼令瑶令光就宅张设金鸾紫罗绯罗立马宝鸡袍龙须夹帖八斗金渡银酒瓮银瓶平脱掏魁织锦筐银笟篱银平脱食台盘油画食藏又贵妃赐禄山金平脱装具玉合金平脱铁面椀肃宗将至灵武一驿黄昏有妇人长大携双鲤咤于营门曰皇帝何在衆谓风狂遽白上潜视举止妇人言已止大树下军人有逼视见其臂上有鳞俄天黒失所在及上即位归京阙虢州刺史王竒光奏女娲坟云天宝十三载大雨晦冥忽沉今月一日夜河上有人觉风雷声晓见其坟涌出上生双栁树髙丈余下有巨石兼画图进上初克复使祝史就其所祭之至是而见衆疑向妇人其神也代宗即位日庆云见黄气抱日初楚州献定国宝一十二乃诏上监国诏曰上天降宝献自楚州神明生暦数之符合璧定妖灾之气初楚州有尼真如忽有人接去天上天帝言下方有灾令此宝镇之其数十二楚州刺史崔侁表献焉一曰玄黄形如笏长八寸有孔辟人间兵疫二曰玉鸡毛白玉也王者以孝理天下则见三曰谷壁白玉也如粟粒无彫镌之迹王者得之五谷丰熟四曰西王母白环二枚所在处外国归伏五曰六曰如意宝珠大如鸡卵七曰红靺鞨大如巨粟八曰琅玕珠二枚逾常珠有逾径一寸三分九曰玉玦形如玉环四分缺一十曰玉印大如半手理如鹿形㗖入印中十一曰皇后採桑钩细如箸屈其末十二曰雷公石斧形无孔诸宝寘之日中皆白气连天礼异西汉帝见丞相谒者賛曰皇帝为丞相起御史大夫见皇帝称谨谢汉木主ခ以桔木皮置牖中张绵絮以障外不出时玄堂之上以笼为俑人无头坐起如生时凡节守国用玉节守都鄙用角节使山邦用虎节土邦用人节泽邦用龙节门闗用符节货贿用玺节道路用旌节古者安平用璧兴事用圭成功用璋邉戎用珩战闘用璩城围用环灾乱用隽大旱用龙龙节也大䘮用琮北齐迎南使太学博士监舍迎使传诏二人骑马荷信在前羊车二人捉刀在传诏后监舍一人典客令一人并进贤冠生朱衣骑马罩繖十余绛衫一人引从使车前又绛衫骑马平巾帻六人使主副各乗车但马在车后铁甲者百余人仪仗百余人剪綵如衣带白羽间为矟髶髪绛袍帽凡五色袍随髶色以木为矟刃㦸画綵为虾蟇幡梁正旦使北使乗车至阙下入端门其门上层题曰朱明观次曰应门门下有一大画鼔次曰太阳门左有髙楼悬一大钟门右有朝堂门辟左右亦有二大画鼔北使入门击钟磬至马道北悬钟内道西北立引其宣城王等数人后入击磬道东北面立其钟悬外东西厢皆有陛臣马道南近道东有茹崑崙客道西近道有髙句丽百济客及其升殿之官三千许人位定梁主从东堂中出云斋在外宿故不由上阁来击钟皷乗舆警跸侍从升东阶南面幄内坐幄是緑油天皂裙甚髙用绳系着四柱凭黒漆曲几坐定梁诸臣从西门入着具服博山逺游冠缨末以翠羽真珠为饰双双佩带剑黒舄初入二人在前导引次二人并行次一人擎牙箱班剑箱别二十人具省服从者百余人至宣城王前数步北面有重席为位再拜便次出引王公登献玉梁主不为兴魏使李同轨陆操聘梁入乐游苑西门内青油幕下梁主备三仗乗舆从南门入操等东面再拜梁主北入林光殿未几引台使入梁主坐皂帐南面诸宾及羣官俱坐定遣书舍人殷灵宣㫖慰劳具有辞答其中庭设钟悬及百戏殿上流杯池中行酒具进梁主者题曰御杯自余各题官姓之杯至前者即饮又图象旧事令随流而转始至讫于座罢首尾不絶也梁主常遣传诏童赐羣臣嵗旦酒辟恶散却鬼丸三种北朝婚礼青布幔为屋在门内外谓之青庐于此交拜迎妇夫家领百余人或十数人随其奢俭挟车俱唿新妇子催出来至新妇登车乃止壻拜阁日妇家亲宾妇女毕集各以杖打聓为戯乐至有大委顿者律有甲娶乙丙其戯甲旁有柜比之为狱举置柜中复之甲因气絶论当鬼薪近代婚礼当迎妇以粟三升填臼席一枚以覆井枲三斤以塞窓箭三只置戸上妇上车聓骑而环车三匝女嫁之明日其家作黍臛女将上车以蔽膝覆面妇入门舅姑以下悉从便门出更从门入言当新妇迹又妇入门先拜猪樴及灶娶妇夫妇併拜或共结镜纽又娶妇之家弄新妇腊月娶妇不见姑婚礼纳綵有合驩嘉木阿胶九子蒲朱苇双石绵絮长命缕干漆九事皆有词胶漆取其固绵絮取其调柔蒲苇为心可屈可伸也嘉禾分福也双石义在两固也北朝妇人常以冬至日进履韈及鞾正月进箕帚长生花立春进春书以青缯为ခ刻龙像衘之或为虾蟇五月进五时图五时花施帐之上是日又进长命缕宛转绳皆结为人像带之夏至日进扇及粉脂囊皆有辞秦汉以来于天子言陛下于皇太子言殿下将言麾下使者言节下毂下二千石长史言合下父母言膝下通类相言穪足下天咫旧言月中有桂有蟾蜍故异书言月桂髙五百丈下有一人常斫之树创随合人姓吴名刚西河人学仙有过谪令伐树释氏书言须弥山南面有阎扶树月过树影入月中或言月中蟾桂地影也空处水影也此语差近僧一行博览无不知犹善于数钩深藏往当时学者莫能测幼时家贫隣有王姥前后济之数十万及一行开元中承上敬遇言无不可常思报之寻王姥儿犯杀人罪狱未具姥访一行求救一行曰姥要金帛当十倍酬也明君执法难以请求如何王姥㦸手大骂曰何用识此僧一行从而谢之终不顾一行心计浑天寺中工役数百乃命空其室内徙大瓮于中又密选常住奴二人授以布囊谓曰某坊某角有废园汝向中潜伺从午至昏当有物入来其数七可尽掩之失一则杖汝奴如言而徃至酉后果有群豕至奴悉获而归一行大喜令寘瓮中覆以木盖封于六一泥朱题𣑽字数十其徒莫测诘朝中使叩门急召至便殿玄宗迎问曰太史奏昨夜北斗不见是何祥也师有以禳之乎一行曰后魏时失荧惑至今帝车不见古所无者天将大警于陛下也夫匹妇匹夫不得其所则陨霜赤旱盛徳所感乃能退舍感之切者其在葬枯出系乎释门以瞋心壊一切善慈心降一切魔如臣曲见莫若大赦天下玄宗从之又其夕太史奏北斗一星见凡七日而复成式以此事颇恠然大传衆口不得不着之永贞年东市百姓王布知书藏镪千万商旅多宾之有女年十四五艳丽聪悟鼻两孔各垂息肉如皂筴子其根如麻线长寸许触之痛入心髓其父破钱数百万治之不差忽一日有梵僧乞食因问布知君女有异疾可一见吾能止之布被问大喜即见其女僧乃取药色正白吹其鼻中少顷摘去之出少黄水都无所苦布赏之百金梵僧曰吾修道之人不受厚施唯乞此息肉遂珎重而去行疾如飞布亦意其贤圣也计僧去五六坊复有一少年美如冠玉骑白马遂扣其门曰适有胡僧到无布遽延入具述胡僧事其人吁嗟不恱曰马小踠足竟后此僧布惊异诘其故曰上帝失乐神二人近知藏于君女鼻中我天人也奉帝命来取不意此僧先取之当获谴矣布方作礼举首而失长庆中八月十五夜有人翫月见林中光属天如疋布其人寻视之见一金背虾蟇疑是月中者工部员外郎张周封尝说此事忘人姓名太和中郑仁本表弟不记姓名常与一王秀才游嵩山扪萝越涧境极幽夐遂迷归路将暮不知所之徙倚间忽觉丛中鼾睡声披蓁窥之见一人布衣甚洁白枕一幞物方眠熟即唿之曰某偶入此径迷路君知向官道否其人举首畧视不应复寝又再三唿之乃起坐顾曰来此二人因就之且问其所自其人笑曰君知月乃七宝合成乎月势如丸其影日烁其凸处也常有八万二千戸修之予即一数因开幞有斤凿数事玉屑饭两裹授与二人曰分食此虽不足长生可一生无疾耳乃起与二人指一支径但由此自合官道矣言已不见唐段少卿酉阳杂俎续集卷第一唐叚少卿酉阳杂爼续集卷之一唐太常少卿临淄柯古叚成式撰明四川道监察御史内乡李云鹄校支诺臯上新罗国有第一贵族金哥其逺祖名旁㐌有弟一人甚有家财其兄旁㐌因分居乞衣食国人有与其隙地一畆乃求𧖟谷种于弟弟蒸而与之㐌不知也至𧖟时有一𧖟生焉日长寸余居旬大如牛食数树叶不足其弟知之伺间杀其𧖟经日四方百里内𧖟飞集其家国人谓之巨𧖟意其𧖟之王也四邻共缲之不供谷唯一茎植焉其穗长尺余旁㐌常守之忽为鸟所折㗸去旁㐌逐之上山五六里鸟入一石罅日没径黒旁㐌因止石侧至夜半月明见群小儿赤衣共戏一小儿云尔要何物一曰要酒小儿露一金锥子撃石酒及樽悉具一曰要食又撃之饼饵羹炙罗于石上良乆饮食而散以金锥揷于石罅旁㐌大喜取其锥而还所欲随撃而办因是冨侔国力常以珠玑赡其弟弟方始悔其前所欺𧖟谷事仍谓旁㐌试以𧖟谷欺我我或如兄得金锥也旁㐌知其愚谕之不及乃如其言弟𧖟之止得一𧖟如常𧖟谷种之复一茎植焉将熟亦为鸟所㗸其弟大悦随之入山至鸟入处遇群鬼怒曰是窃予金锥者乃执之谓曰尔欲为我筑糠三版乎欲尔鼻长一丈乎其弟请筑糠三版三日饥困不成求哀于鬼乃㧞其鼻鼻如象而归国人怪而聚观之惭恚而卒其后子孙戏撃锥求狼粪因雷震锥失所在临濑西北有寺寺僧智通常持法华经入禅每晏坐必求寒林静境殆非人所至经数年忽夜有人环其院唿智通至晓声方息歴三夜声侵户智通不耐应曰汝唿我何事可入来言也有物长六尺余皂衣青面张目巨吻见僧初亦合手智通熟视良乆谓曰尔寒乎就是向火物亦就坐智通但念经至五更物为火所醉因闭目开口据炉而鼾智通覩之乃以香匙举灰火寘其口中物大唿𧺫走至阃若蹶声其寺背山智通及明视蹶处得木皮一片登山寻之数里见大青桐树稍已童矣其下凹根若新缺然僧以木皮附之合无踪隙其半有薪者创成一蹬深六寸余葢魅之口灰火满其中火犹荧荧智通以焚之其恠自絶南人相传秦汉前有洞主呉氏土人唿为吴洞娶两妻一妻卒有女名叶限少惠善陶金父爱之末嵗父卒为后母所苦常令樵险汲深时尝得一鳞二寸余頳鬐金目遂潜养于盆水中日长易数器大不能受乃投于后池中女所得余食輙沉以食之女至池鱼必露首枕岸他人至不复出其母知之每伺之鱼未尝见也因诈女曰尔无劳乎吾为尔新其襦乃易其弊衣后令汲于他泉计里数百也母徐衣其女衣袖利刄行向池唿鱼鱼即出首因斤杀之鱼已长丈余膳其肉味倍常鱼藏其骨于郁栖之下逾日女至向池不复见鱼矣乃哭于野忽有人被髪麄衣自天而降慰女曰尔无哭尔母杀尔鱼矣骨在粪下尔归可取鱼骨藏于室所须第祈之当随尔也女用其言金玑衣食随欲而具及洞节母往令女守庭菓女伺母行逺亦徃衣翠纺上衣蹑金履母所生女认之谓母曰此甚似姊也母亦疑之女觉遽反遂遗一只履为洞人所得母归但见女抱庭树眠亦不之虑其洞隣海岛岛中有国名陀汗兵强王数十岛水界数千里洞人遂货其履于陀汗国国主得之命其左右履之足小者履减一寸乃令一国妇人履之竟无一称者其轻如毛履石无声陀汗王意其洞人以非道得之遂禁锢而栲掠之竟不知所从来乃以是履弃之于道旁即遍歴人家捕之若有女履者捕之以告陀汗王恠之乃捜其室得叶限令履之而信叶限因衣翠纺衣蹑履而进色若天人也始具事于王载鱼骨与叶限俱还国其母及女即为飞石撃死洞人哀之埋于石坑命曰懊女塜洞人以为媒祀求女必应陀汗王至国以叶限为上妇一年王贪求祈于鱼骨寳玉无限逾年不复应王乃葬鱼骨于海岸用珠百斛藏之以金为际至徴卒叛时将发以赡军一夕为海潮所沦成式旧家人李士元所説士元本邕州洞中人多记得南中恠事太和五年复州医人王超善用鍼病无不差于午忽无病死经宿而苏言始梦至一处城壁台殿如王者居见一人卧召前袒视左髆有肿大如杯令超治之即为鍼出脓升余顾黄衣吏曰可领毕也超随入一门门署曰毕院庭中有人眼数千聚成山视肉迭瞬明灭黄衣曰此即毕也俄有二人形甚竒伟分处左右鼓巨吹激眼聚扇而起或飞或走或为人者顷刻而尽超访其故黄衣吏曰有生之类先死而毕言次忽活前秀才李鹄觐于颍川夜至一驿才卧见物如猪者突上㕔阶鹄惊走透后门投驿廏潜身草积中屏息且伺之恠亦随至声遶草积数匝瞪目相视鹄所潜处忽变为巨星腾起数道烛天鹄左右取烛索鹄于草积中已卒矣半日方苏因説所见未旬无病而死元和中国子监学生周乙者常夜习业忽见一小鬼鬅鬙头长二尺余满头碎光如星眨眨可恶戏灯弄砚纷抟不止学生素有胆叱之稍却复傍书案因伺其所为渐逼近乙因擒之踞坐求哀辞颇苦切天将晓觉如物折声视之乃弊木杓也其上粘粟百余粒贞元中蜀郡有僧志功言住寳相寺持经夜乆忽有飞虫五六枚大如蝇金色迭飞起灯焰或蹲于炷花上鼓翅与火一色乆乃灭焰中如此数夕童子撃堕一枚乃薰陆香也亦无形状自是不复见元和初上都东市恶少李和子父努眼和子性忍常攘狗及猫食之为坊市之患常臂鹞立于衢见二人紫衣唿曰公非李努眼子名和子乎和子即遽祗揖又曰有故可隙处言也因行数歩止于人外言冥司追公可即去和子初不受曰人也何绐言又曰我即鬼因探怀中出一牒印窠犹湿见其姓名分明为猫犬四百六十头论诉事和子惊惧乃弃鹞子拜祈之且曰我分死尔必为我暂留具少酒鬼固辞不获已初将入毕罗肆鬼掩鼻不肯前乃延于旗亭杜家揖让独言人以为狂也遂索酒九盌自饮三盌六盌虚设于西座且求其为方便以免二鬼相顾我等既受一醉之恩湏为作计因起曰姑迟我数刻当返未移时至曰君办钱四十万为君假三年命也和子诺许以翌日及午为期因酬酒直且返其酒尝之味如水矣冷复氷齿和子遽归货衣具凿楮如期备酹焚之自见二鬼挈其钱而去及三日和子卒鬼言三年葢人间三日也贞元末开州军将冉从长轻财好事而州之儒生道者多依之有画人寗采图为竹林㑹甚工坐客郭萱栁成二秀才每以气相轧栁忽眄图谓主人曰此画巧于体势失于意趣今欲为公设薄技不施五色令其精彩殊胜如何冉惊曰素不知秀才艺如此然不假五色其理安在栁笑曰我当入彼画中治之郭抚掌曰君欲绐三尺童子乎栁因邀其赌郭请以五千抵负冉亦为保栁乃腾身赴圗而灭坐客大骇圗表于壁衆摸索不获乆之栁忽语曰郭子信来声若出畵中也食顷瞥自圗上坠下指阮籍像曰工夫秪及此衆视之觉阮籍圗像独异吻若方笑寗采覩之不复认冉意其得道者与郭俱谢之数日竟他去宋存夀处士在释时目撃其事奉天县国盛村百姓姓刘者病狂发时乱走不避井壍其家为迎禁呪人侯公敏治之公敏才至刘忽起曰我暂出不假尔治因杖薪檐至田中袒而运檐状若撃物良乆而返笑曰我病已矣适打一鬼头落埋于田中兄弟及呪者犹以为狂不实之遂同徃验焉刘掘出一髑髅戴赤髪十余茎其病竟愈是㑹昌五年事柳璟知举年有国子监明经失姓名昼寝梦徙倚于监门有一人负衣囊衣黄访明经姓氏明经语之其人笑曰君来春及第明经因访隣房乡曲五六人或言得者明经遂邀入长兴里毕罗店常所过处店外有犬竞惊日蹉矣遽唿隣房数人语其梦忽见长兴店子入门曰郎君与客食毕罗计二斤何不计直而去也明经大骇裭衣质之且随验所梦相其榻器皆如梦中乃谓店主曰我与客俱梦中至是客岂食乎店主惊曰初恠客前毕罗悉完疑其嫌置蒜也来春明经与隣房三人梦中所访者悉及第潞州军校郭谊先爲邯郸郡牧使因兄亡遂于郓州举其先同茔葬于礠州滏汤县之西岗县界接山土中多石有力葬者率皆凿石爲穴谊之所卜亦凿焉积日倍工忽透一穴穴中有石长可四尺形如守宫支体首尾毕具役者误断焉谊恶之将别卜地白于刘从諌从諌不许因葬焉后月余谊陷于厠体仆几死骨肉奴婢相继死者二十余人自是常恐悸唵呓不安因哀请罢职从諌以都押衙焦长楚之务与谊对换及贼稹阻兵谊为其魁军破枭首其家无少长悉投井中死塩州从事郑賔于言石守宫见在礠州官库中伊阙县令李师晦有兄弟任江南官与一僧往还常入山採药遇暴风雨避于欹树须臾大震有物瞥然坠地倐而朗晴僧就视乃一石形如乐器可以悬撃者其上平齐如削其中有窍可盛其下渐阔而圎状若垂囊长二尺厚三分其左小缺班如碎锦光泽可鉴叩之有声僧意其异物置于樵中归柜而埋于禅牀下为其徒所见往往有知者李生恳求一见僧确然言无忽一日僧召李生既至执手曰贫道已力衰弱无常将至君前所求物聊用为别乃尽去侍者引李生入卧内撤榻掘地捧匣授之而卒贼稹阻命之时临洛市中百姓有推磨盲骡无故死因卖之屠者剖腹中得二石大如合拳紫色赤班荧润可爱屠者遂送稹乃留之韦温为宣州病疮于首因託后事于女壻且曰予年二十九为校书郎梦浐水中流见二吏赍牒相召一吏至言彼坟至大功须万日今未也今正万日予岂逃乎不累日而卒醴泉尉崔汾仲兄居长安崇贤里夏月乗凉于庭际踈旷月色方午风过觉有异香倾间闻南垣土动簌簌崔生意其虵䑕也忽覩一道士大言曰大好月色崔惊惧遽走道士缓歩庭中年可四十风仪清古良乆妓女十余排大门而入轻绡翠翘艶冶絶世有从者具香茵列坐月中崔生疑其狐媚以枕投门阖警之道士小顾怒曰我以此差静复贪月色初无延伫之意敢此麄率复厉声曰此处有地界耶欻有二人长才三尺巨首儋耳唯伏其前道士頥指崔生所止曰此人合有亲属入隂籍可领来二人趋出一饷间崔生见其父母及兄悉至卫者数十捽曵批之道士叱曰我在此敢纵子无礼乎父母叩头曰幽明隔絶诲责不及道士叱遣之复顾二鬼曰捉此痴人来二鬼跳及门以赤物如弹丸遥投崔生口中乃细赤绠也遂钓出于庭中又诟辱之崔惊失音不得自理崔仆妾号泣其妓罗拜曰彼凢人因讶僊官无故而至非有大过怒解乃拂衣由大门而去崔病如中恶五六日方差因迎祭酒醮谢亦无他崔生初隔𥿄隙见亡兄以帛抹脣如损状仆使共讶之一婢泣曰几郎就木之时面衣忘开口其时怱怱就剪误伤下脣然傍人无见者不知幽冥中二十余年犹负此苦辛秘五经擢第后常州赴婚行至陜因息于树隂傍有乞儿箕坐痂面虮衣访辛行止辛不耐而去乞儿亦随之辛马劣不能相远乞儿强言不已前及一衣绿者辛揖而与之语乞儿后应和行里余绿衣者忽前马骤去辛恠之独言此人何忽如是乞儿曰彼时至岂自由乎辛觉语异始问之曰君言时至何也乞儿曰少倾当自知之将及店见数十人拥店问之乃绿衣者卒矣辛大惊异遽卑下之因裭衣衣之脱乗乗之乞儿初无谢意语言往往有精义至汴谓辛曰某止是矣公所适何事也辛以娶约语之乞儿笑曰公士人业不可止此非君妻公婚期甚逺隔一日乃扛一器酒与辛别指相国寺刹曰及午而焚可迟此而别如期刹无故火发坏其相轮临去以绫帕复赠辛带有一结语辛异时有疑当发视也积二十余年辛为渭南尉始婚裴氏泊裴生日㑹亲賔忽忆乞儿之言解帕复结得楮幅大如手板署曰辛秘妻河东裴氏某月日生乃其日也辛计别乞儿之年妻尚未生岂蓬瀛籍者谪于人间乎方之蒙袂辑履有愤于黔娄擿植索涂见称于杨子差不同耳唐叚少卿酉阳杂爼续集卷之一唐段少卿酉阳杂俎前集唐段少卿酉阳杂俎卷第二唐叚少卿酉阳杂俎前集卷之二唐太常少卿临淄柯古叚成式撰明四川道监察御史内乡李云鹄校玉格道列三界诸天数与释氏同但名别耳三界外曰四人境谓常融玉隆梵度贾奕四天也四人天外曰三清大赤禹余清微也三清上曰大罗又有九天波利等九名天圆十二纲运闗三百六十转为一周天运三千六百周为阳孛地纪推机三百三十转为一度地转三千三百度为阳蚀天地相去四十万九千里四方相去万万九千里名山三百六十福地七十二崑崙为天地之齐又九地四十六土八酒仙宫言㝠谪隂者之所有罗酆山在北方癸地周回三万里髙二千六百里洞天六宫周一万里髙二千六百里是爲六天鬼神之宫六天一曰纣絶隂天宫二曰泰煞谅事宫三曰明辰耐犯宫四曰怙照罪气宫五曰宗灵七非宫六曰敢司连苑宫人死皆至其中人欲常念六天宫名空洞之小天三隂所治也又耐犯宫主生纣絶天主死祸福续命由怙照第四天鬼官北斗君所治即七辰北斗之考官也项梁城酆都宫颂曰纣絶标帝晨谅事构重阿炎如霄汉烟勃景耀华武阳带神锋怙照吞清河开阖临丹井云门欝嵳峩七非通奇灵连苑亦敷魔六天横北道此是鬼神家凢有二万言此唯天宫名耳夜中微读之辟鬼魅酆都稻名重思其米如石榴子粒稍大味如菱杜琼作重思赋曰霏霏春暮翠矣重思云气交被嘉谷应时夏启为东明公文王为西明公邵公为南明公季扎为北明公四时主四方鬼至忠至孝之人命终皆为地下主者一百四十年乃授下仙之教授以大道有上圣之徳命终受三官书为地下主者一千年乃转三官之五帝复一千四百年方得游行太清为九宫之中仙又有为善爽鬼者三官清鬼者或先世有功在三官流逮后嗣易世练化改氏更生此七世隂徳根叶相及也命终当道遗脚一骨以归三官余骨随身而迁男左女右皆受书为地下主者二百八十年乃得进处地仙之道矣炎帝甲为北太帝君主天下鬼神三元品式明真科九幽章皆律也连苑曲泉泰煞九幽云夜九都三灵万掠四极九科皆治所也三十六狱流沙赤等号溟澪狱北岳狱也又二十四狱有九平元正女青河北等号人犯五千恶爲五狱鬼六千恶爲二十八狱狱囚万恶乃堕薜荔也罪簿有黒緑白簿赤丹编简刑有ခ蒙山石副太山ဂ夜山石寒河源及西津水寘东海风刀电风积夜河鬼官有七十五品仙位有九太帝二十七天君一千二百仙官二万四千灵司三十二司命三品九品七城九阶二十七位七十二万之次弟也老君西越流沙歴八十一国乌弋身毒为浮屠化被三千国有九万品戒经汉所获大月支复立经是也孔子为元宫仙佛为三十三天仙延宾官主所为道在竺干有古先生善入无为释老志亦曰佛于西域得道陶胜力言小方诸国多奉佛不死服五笙精读夏归藏用之以飞行也藏经菩萨戒也方诸山在乙地太极真仙中荘周为闱编郎八十一戒千二百善入洞天二百三十戒二千善登山上灵官万善升玉清白志见腹名在琼简者目有緑筋名在金赤书者隂有伏骨名在琳札青书者胸有偃骨名在星书者眼四规名在方诸者掌理回菌名在緑籍者有前相皆上仙也可不学其道自至其次鼻有玄山腹有玄丘亦仙相也或口气不洁性耐秽则壊玄丘之相矣五藏九宫十二室四支五体三焦九窍百八十机闗三百六十骨节三万六千神随其所而居之魂以精为根魄以目为戸三魂可拘七魄可制庚申日伏尸言人过本命日天曺计人行三尸一日三朝上尸青姑伐人眼中尸白姑伐人五藏下尸血姑伐人胃命亦曰玄灵又曰一居人头中令人多思欲好车马其色黒一居人腹令人好食饮恚怒其色青一居人足令人好色喜煞七守庚申三尸灭三守庚申三尸伏仙药有钟山白胶阆风石脑黒河蔡瑚太微紫麻太极井泉夜津日草青津碧荻圆丘紫柰白水灵蛤八天赤薤髙丘余粮沧浪青钱三十六芝龙胎醴九鼎鱼火枣交梨凤林鸣醅中央紫蜜崩岳电栁玄郭绮葱夜牛伏骨神吾黄藻炎山夜日玄霜绛雪环刚树子赤树白子佪水玉精白琅霜紫酱月醴虹丹鸿丹药草异号丹山魂雄黄青要女空青灵华汎腴薫陆香北帝玄珠消石东华童子青木香五精金羊起石流丹白膏胡粉亭炅独生鸡舌香倒行神骨戎塩白虎脱齿金牙石灵黄石流黄陆虗遗生龙骨章阳羽玄白附子緑伏石母慈石绛晨伏胎茯苓七白灵蔬薤曰华一名守宅一名家芝凡二十四名伏龙李苏牙树图籍有符图七千章雌一王检四规明镜五柱中经飞龟帙飞黄子经鹿卢硚经含景图卧引图园芝图木芝图大隗新芝图牵牛经玉珎记腊成记玉案记丹台经日月厨食经金楼经三十六水经中黄丈人经协龙子鹿台经玉胎经官氏经鳯纲经六隂玉女经白虎七变经九仙经十上化经縢中有首摄提经三纲六纪经白子变化经隐首经入军经泉枢经赤甲经金刚八叠録老君母曰玄妙玉女天降玄黄气如弹丸入口而孕凝神琼胎宫三千七百年赤明开运嵗在甲子诞于扶刀葢天西那王国欝寥山丹玄之阿又曰老君在胎八十一年剖左掖而生生而白首又曰青帝刼末元气改运託形于洪氏之胞又曰李母本元君也日精入口吞而有孕三色气绕身五行兽衞形如此七十二年而生陈国苦县赖乡涡水之阳九井西李下具三十六号七十二名又有九名又千二百老君又曰九大上皇洞真第一君大千法王九灵老子太上真人天老玄中法师上清太极真人上景君等号形长九尺或曰二丈九尺耳三门又耳附连环又耳无轮郭眉如北斗色緑中有紫毛长五寸目方瞳緑筋贯之有紫光鼻双柱口方齿数六八頥若方丘颊如横壠龙颜金容额三理腹三志顶三约把十蹈五身緑毛白血顶有紫气人死形如生足皮不青恶目光不毁头髪尽脱皆尸解也白日去曰上解夜半去曰下解向晓向暮谓之地下主者太乙守尸三魂营骨七魄衞肉胎灵録气所谓太隂练形也赵成子后五六年肉朽骨在液血于内紫色发外又曰若人暂死适太隂权过三官血沉脉散而五藏自生白骨如玉三光惟息太神内闭或三年至三十年又曰白日尸解自是仙非解尸也鹿皮公吞玉华而流虫出尸王西城潄龙胎而死诀饮琼精而扣棺仇季子咽金液而臰彻百里季主服霜散以潜升而头足异处黒狄咽虹丹而投水寗生服石脑而赴火栢成纳气而胃肠三腐句曲山五芝求之者投金环二双于石间勿顾念必得矣第一芝名龙仙食之为太极仙第二芝名叅成食之为太极大夫第三芝名燕胎食之为正一郎中第四芝名夜光洞鼻食之为太清左御史第五芝名料玉食之为三官真御史真人用宝剑以尸解者蝉化之上品也锻用七月庚申八月辛酉日长三尺九寸广一寸四分厚三分半杪九寸名子干字良非青乌公入华山四百七十一嵗十二试三不过后服金汋而升太极以为试三不过但仙人而已不得真人位有传先生入焦山七年老君与之木钻使穿一盘石石厚五尺曰此石穴当得道积四十七年石穿得神丹范零子随司马季主入常山石室石室东北角有石匮季主戒勿开零子思归发之见其家父母大小近而不逺乃悲思季主遂逐之经数载复令守一铜匮又违戒所见如前竟不得道衞国县西南有瓜穴冬夏常出水望之如练时有瓜叶出焉相传苻秦时有李班者颇好道术入穴中行可三百步朗然有宫宇牀榻上有经书见二人对坐须髪皓白班前拜于牀下一人顾曰卿可还无宜久住班辞出至穴口有瓜数箇欲取乃化为石寻故道得还至家家人云班去来已经四十年矣长白山相传古肃然山也岘南有钟鸣燕世桑门释恵霄者自广固至此岘聴钟声稍前忽见一寺门宇炳焕遂求中食见一沙弥乃摘一桃与霄须臾又与一桃语霄曰至此已淹留可去矣霄出回头顾失寺至广固见弟子言失和尚已二年矣霄始知二桃兆二年矣髙唐县鸣石山岩髙百余仞人以物扣岩巖甚清越晋太康中逸士田宣隐于岩下叶风霜月常拊石自娱每见一人着白单衣徘徊岩上及晓方去宣于后令人击石乃于岩上潜伺俄然果来因遽执𬒮诘之自言姓王字中伦卫人周宣王时入少室山学道比频适方壶去来经此爱此石响故輙留聴宣乃求其养生唯留一石如雀卵𥘉则凌空百余步犹见渐渐烟雾障之宣得石含辄百日不饥荆州利水间有二石若阙名曰韶石晋永和中有飞仙衣冠如雪各憩一石旬日而去人咸见之贝丘西有玉女山传云晋大始中北海蓬球字伯坚入山伐木忽觉异香遂遡风寻之至此山廓然宫殿盘欝楼台博敞球入门窥之见五株玉树复稍前有四妇人端妙絶世自弹碁于堂上见球俱惊起谓球曰蓬君何故得来球曰寻香而至遂复还戯一小者便上楼弹琴留戯者唿之曰元晖何爲独升楼球树下立觉少饥乃舌䑛叶上垂露俄然有一女乗鹤而至逆恚曰玉华汝等何故有此俗人王母即令王方平行诸仙室球惧而出门回顾忽然不见至家乃是建平中其旧居闾舍皆为墟墓矣晋许旌阳吴勐弟子也当时江东多虵祸勐将除之选徒百余人至髙安令具炭百斤乃度尺而断之寘诸坛上一夕悉化为玉女惑其徒至晓吴勐悉命弟子无不涅其衣者唯许君独无乃与许至辽江及遇巨虵吴年衰力不能制许遂禹步勑剑登其首斩之孙思邈尝隐终南山与宣律和尚相接每来往互参宗㫖时大旱西域僧请于昆明池结坛祈雨诏有司备香灯凡七日缩水数尺忽有老人夜诣宣律和尚求救曰弟子昆明池龙也无雨久匪由弟子胡僧利弟子脑将为药欺天子言祈雨命在旦夕乞和尚法力加䕶宣公辞曰贫道持律而已可求孙先生老人因至思邈石室求救孙谓曰我知昆明龙宫有仙方三千首尔传与予予将救汝老人曰此方上帝不许妄传今急矣固无所恡有顷捧方而至孙曰尔第还无虑胡僧也自是池水忽涨数日溢岸胡僧羞恚而死孙复着千金方三千卷每卷入一方人不得晓及卒后时有人见之玄宗幸蜀梦思邈乞武都雄黄乃命中使赍雄黄十斤送于峨眉顶上中使上山未半见一人幅巾被褐须鬓皓白二童青衣丸髻夹侍立屏风侧以手指大盘石臼可致药于此上有表録上皇帝中使视石上朱书百余字遂录之随写随灭写毕石上无复字矣须臾白气漫起因忽不见同州司马裴沆常说再从伯自洛中将往郑州在路数日晚程偶下马觉道左有人呻吟声因披蒿莱寻之荆丛下见一病鹤垂翼俛咮翅闗上疮壊无毛且异其声忽有老人白衣曳杖数十步而至谓曰郎君年少岂解哀此鹤耶若得人血一涂则能飞矣裴颇知道性甚髙逸遽曰某请刺此臂血不难老人曰君此志甚劲然须三世是人其血方中郎君前生非人唯洛中胡芦生三世是人矣郎君此行非有急切可能却至洛中干胡芦生乎裴欣然而返未信宿至洛乃访胡芦生具陈其事且拜祈之胡芦生初无难色开幞取一石合大若两指援针刺臂滴血下满其合授裴曰无多言也及至鹤处老人已至喜曰固是信士乃令尽其血涂鹤言与之结缘复邀裴曰我所居去此不逺可少留也裴觉非常人以丈人唿之因随行才数里至一庄竹落草舍庭庑狼籍裴渇甚求茗老人指一土龛此中有少浆可就取裴视龛中有杏核一扇如笠满中有浆浆色正白乃力举饮之不复饥渇浆味如杏酪裴知隐者拜请为奴仆老人曰君有世间微禄纵住亦不终其志贤叔真有所得吾久与之游君自不知今有一信凭君必达因裹一幞物大如羮椀戒无窃开复引裴视鹤鹤所损处毛已生矣又谓裴曰君向饮杏浆当哭九族亲情且以酒色为诫也裴还洛中路閲其附信将发之幞四角各有赤虵出头裴乃止其叔得信即开之有物如干大麦饭升余其叔后因游王屋不知其终裴夀至九十七矣明经赵业贞元中选授巴州清化县令失志成疾恶明不饮食四十余日忽觉空中雷鸣顷有赤气如皷轮转至牀腾上当心而住初觉精神游散奄如梦中有朱衣平帻者引之东行出山断处有水东西流人甚衆久立视又之东行一桥饰以金碧过桥北入一城至曺司中人吏甚衆见妹聓贾奕与已争杀牛事疑是冥司遽逃避至一壁间墻如石黑髙数丈聴有呵喝声朱衣者遂领入大院吏通曰司命过人复见贾弈因与辨对弈固执之无以自明忽有巨镜径丈虗悬空中仰视之宛见贾弈皷刀赵负门有不忍之色弈始伏罪朱衣人又引至司人院一人被褐帔紫霞冠状如尊像责曰何故窃拨幞头二事在滑州市隐橡子三升因拜之无数朱衣者复引出谓曰能游上清乎乃共登一山下临流水其水悬注腾沫人随流而入者千万不觉身亦随流良久住大石上有青白晕道朱衣者变成两人一道之一促之乃升石崖上立坦然无尘行数里旁有草如红蓝茎叶密无刺其花拂拂然飞散空中又有草如苣附地亦飞花初出如马勃破大如叠赤黄色过此见火如山横亘天候燄絶乃前至大城城上重谯街列菓树仙子为伍迭謡鼔乐仙姿絶世凡歴三重门丹雘交焕其地及壁澄光可鑑上不见天若有绛晕都覆之正殿三重悉列尊像见道士一人如旧相识赵求为弟子不许诸乐中如琴者长四尺九絃近头尺余方广中有两道横以变声又如一酒榼三絃长三尺腹面上广下狭背丰隆顷有过録乃引出阙南一院中有绛冠紫霞帔命与二朱衣人坐事乃命先过戊申録録如人间词状首冠人生辰次言姓名年纪下注生月日别行横布六旬甲子所有功过日下具之如无即书无事赵自窥其録姓名生辰日月一无差错也过録者数盈亿兆朱衣人言每六十年天下人一过録以考挍善恶增损其算也朱衣者引出北门至向路执手别曰游此是子之魂也可寻此行勿返顾当达家矣依其言行稍急蹶倒如梦觉死已七日矣赵着魂游上清记叙事甚详悉史论在齐州时出猎至一县界憩兰若中觉桃香异常访其僧僧不及隐言近有人施二桃因从经案下取出献论大如饭椀时饥尽食之核大如鸡卵论因诘其所自僧笑向实谬言之此桃去此十余里道路危险贫道偶行脚见之觉异因掇数枚论曰今去骑从与和尚偕往僧不得已导论北去荒榛中经五里许抵一水僧曰恐中丞不能渡此论志决往乃依僧解衣戴之而浮登岸又经西北涉二小水上山越涧数里至一处竒泉恠石非人境也有桃数百株干扫地髙二三尺其香破鼻论与僧各食一蔕腹果然矣论解衣将尽力苞之僧曰此或灵境不可多取贫道尝聴长老说昔日有人亦尝至此懐五六枚迷不得出论亦疑僧非常取两箇而返僧切戒论不得言论至州使招僧僧已逝矣壶史武攸绪天后从子年十四潜于长安市中卖卜一处不过五六日因徙升中岳遂隐居服赤箭伏苓贵人王公所遗鹿裘藤器上积尘萝弃而不用晚年肌肉殆尽目有紫光昼见星月又能辨数里外语安乐公主出降上遣玺书召令勉受国命蹔屈髙标至京亲贵候谒寒温之外不交一言封国公及还山勑学士赋诗送之玄宗学隐形于罗公逺或衣带或巾脚不能隐上诘之公逺极言曰陛下未能脱屣天下而以道为戯若尽臣术必坏玺人家将困于鱼腹也玄宗怒慢骂之公逺遂走入殿柱中极疏上失上愈怒令易柱破之复大言于石磶中乃易磶观之磶明莹见公逺形在其中长寸余因碎为十数段悉有公逺形上惧谢焉忽不复见后中使于蜀道见之公逺笑曰为我谢陛下邢和璞偏得黄老之道善心算作颕阳书疏有叩竒旋入空或言有草初未尝覩成式见山人郑昉说崔司马者寄居荆州与邢有旧崔病积年且死心常恃于邢崔一日觉卧室北墻有人斸声命左右视之都无所见卧室之北家人所居也如此七日斸不已墻忽透明如一粟问左右复不见经一日穴大如盘崔窥之墻外乃野外耳有数人荷锹䦆立于穴前崔问之皆云邢真人处分开此司马厄重倍费功力有顷导驺五六悉平帻朱衣辟曰真人至见邢舆中白幍垂绶执五明扇侍卫数十去穴数步而止谓崔曰公算尽璞为公再三论得延一纪自此无苦也言毕壁如旧旬日病愈又曽居终南好道者多卜筑依之崔曙年少亦随焉伐薪汲泉皆是名士邢尝谓其徒曰三五日有一异客君等可为予办一味也数日备诸水陆遂张筵于一亭戒无妄窥衆皆闭戸不敢磬欬邢下山延一客长五尺阔三尺首居其半绯衣寛博横执象笏其睫踈长色若削瓜皷髯大笑吻角侵耳与邢剧谈多非人间事故也崔曙不耐因走而过庭客熟视顾邢曰此非㤗山老师乎邢应曰是客复曰更一转则先之千里可惜及暮而去邢命崔曙谓曰向客上帝戏臣也言太山老师颇记无崔垂泣言某实太山老师后身不复忆㓜常听先人言之房琯太尉祈邢筭终身之事邢言若来由东南止西北禄命卒矣降魄之处非馆非寺非途非署病起于鱼飱休于龟兹板后房自袁州除汉州及罢归至阆州舍紫极宫适雇工治木房怪其木理成形问之道士称数月前有贾客施数段龟兹板今治为屠苏也房始忆邢之言有顷刺史具鲙邀房房叹曰邢君神人也乃具白于刺史且以龟兹板为託其夕病鲙而终王皎先生善他术于数未尝言天宝中偶与客夜中露坐指星月曰时将乱矣为邻人所传时上春秋髙颇拘忌其语为人所奏上令密诏杀之刑者䦆其头数十方死因破其脑视之脑骨厚一寸八分皎先与达奚侍郎来往及安史平皎忽杖屦至达奚家方知异人也翟天师名干祐崃中人长六尺手大尺余每揖人手过胸前卧尝虚枕晚年往往言将来事常入夔州市大言曰今夕当有八人过此可善待之人不知悟其夜火焚数百家八人乃火字也每入山虎羣随之曽于江岸与弟子数十翫月或曰此中竟何有翟笑曰可随吾指观弟子中两人见月䂓半天琼楼金阙满焉数息间不复见蜀有道士阳狂俗号为灰袋翟天师晩年弟子也翟每戒其徒勿欺此人吾所不及常大雪中衣布褐入青城山暮投兰若求僧寄宿僧曰贫僧一衲而已天寒如此恐不能相活但言容一牀足矣至夜半雪深风起僧虑道者已死就视之去牀数尺气蒸如炊流汗袒寝僧知其异人未明不辞而去多住村落每住不逾信宿曽病口疮不食数月状若将死人素神之因为设道场斋散忽起就谓衆人曰试窥吾口中有何物也乃张口如箕五藏悉露同类惊异作礼问之唯曰此足恶此足恶后不知所终成式见蜀郡郭采真尊师说也秀才权同休友人元和中落第旅游苏湖间遇疾贫窘走使者本村懋人雇已一年矣疾中思甘豆汤令其取甘草雇者久而不去但具火汤水秀才且意其怠于祗承复见折树枝盈握仍再三搓之微近火上忽成甘草秀才心大异之且意必有道者良久取麄沙数掊挼捘已成豆矣及汤成与饮无异疾亦渐差秀才谓曰余贫迫若此无以寸步因裭垢衣授之可以此办少酒肉予将会村老丐少道路资也雇者微笑此固不足办某当营之乃斫一枯桑树成数筐札聚于盘上噀之悉成牛肉复汲数瓶水顷之乃㫖酒也村老皆醉饱获束缣三千秀才慙谢雇者曰某本骄稚不识道者久今返请为仆雇者曰予固异人有少失谪于下贱合役于秀才若限未足复须力于他人请秀才勿变常庶卒某事也秀才虽诺之每唿指色上面蹙蹙不安雇者乃辞曰秀才若此果妨某事也因说秀才修短穷达之数且言万物无不化者唯淤泥中朱漆筯及髪药力不能化因去不知所之也宝历中荆州有卢山人常贩桡朴石灰往来于白湫南草市时时微露竒迹人不之测贾人赵元卿好事将从之游乃频市其所货设菓茗诈访其息利之术卢觉竟谓曰观子意似不在所市意有何也赵乃言窃知长者埋形隐徳洞过蓍龟愿垂一言卢笑曰今且验君主人午时有非常之祸也若是吾言当免君可告之将午当有匠饼者负囊而至囊中有钱二千余而必非意相干也可闭闗戒妻孥勿轻应对及午必极骂须尽家临水避之若尔徒费三千四百钱也时赵停于百姓张家即遽归语之张亦素神卢生乃闭门伺也欲午果有人状如卢所言叩门求籴怒其不应因足其戸张重箦捍之顷聚人数百张乃自后门率妻孥回避之差午其人乃去行数百步忽蹶倒而死其妻至衆人具告其所为妻痛切乃号适张所诬其夫死有因官不能评衆具言张闭戸逃避之状识者谓张曰汝固无罪可为办其死张欣然从断其妻亦喜及市槥就轝正当三千四百文因是人赴之如市卢不耐竟潜逝至复州界维舟于陆竒秀才庄门或语陆卢山人非常人也陆乃谒陆时将入京投相知因请决疑卢曰君今年不可动忧旦夕祸作君所居堂后有钱一甒覆以板非君有也钱主今始三歳君慎勿用一钱用必成祸能从吾戒乎陆矍然谢之及卢生去水波未定陆笑谓妻子曰卢生言如是吾更何求乎乃命家僮锹其地未数尺果遇板彻之有巨瓮散钱满焉陆喜其妻以裙运纫草贯之将及一万儿女忽暴头痛不可忍陆曰岂卢生言将征乎因奔马追及且谢违戒卢生怒曰君用之必祸骨肉骨肉与利轻重君自度也棹舟去之不顾陆驰归醮而瘗焉儿女豁愈矣卢生到复州又常与数人闲行途遇六七人盛服俱带酒气逆鼻卢生忽叱之曰汝等所为不悛性命无几其人悉罗拜尘中曰不敢不敢其侣讶之卢曰此辈尽刼江贼也其异如此赵元和言卢生状貌老少不常亦不常见其饮食尝语赵生曰世间刺客隐形者不少道者得隐形术能不试二十年可易形名曰脱离后二十年名籍于地仙矣又言刺客之死尸亦不见所论多竒恠葢神仙之流也长庆初山人杨隐之在郴州常寻访道者有唐居士土人谓百嵗人杨谒之因留杨止宿及夜唿其女曰可将一下弦月子来其女遂帖月于壁上如片纸耳唐即起祝之曰今夕有客可赐光明言讫一室朗若张烛南中有百姓行路遇风雨与一老人同庇树隂其人偏坐敬让之雨止老人遗其丹三丸言有急事即服嵗余妻暴病卒数日方忆老人丹事乃毁齿灌之微有煖气颜色如生今死已四年矣状如沉醉爪甲亦长其人至今舆以相随说者于四明见之矣唐段少卿酉阳杂俎续集卷第二唐叚少卿酉阳杂爼续集卷之二唐太常少卿临淄柯古叚成式撰明四川道监察御史内乡李云鹄校支诺臯中上都浑瑊宅㦸门内一小槐树树有穴大如钱每夜月霁后有蚓如巨臂长二尺余白颈红班领数百条如索缘树枝条及晓悉入穴或时衆鸣往往成曲学士张乗言浑令公时堂前忽有一树从地踊出蚯蚓遍挂其上已有出处忘其书名目东都尊贤坊田令宅中门内有紫牡丹成树发花千朶花盛时每月夜有小人五六长尺余游于上如此七八年人将掩之輙失所在太和七年上都青龙寺僧契宗俗家在樊州其兄樊竟因病热乃狂言虚笑契宗精神緫持遂焚香勑勒兄忽诟骂曰汝是僧苐归寺住持何横于事我止居在南柯爱汝苖硕多获故暂来耳契宗疑其狐魅复禁桃枝撃之其兄但笑曰汝打兄不顺神当殛汝可加力勿止契宗知其无柰何乃已病者歘起牵其母母遂中恶援其妻妻亦卒迩摹其弟妇囘面失明经日悉复旧乃语契宗曰尔不去当唤我眷属来言已有䑕数百谷谷作声大于常䑕与人相触駈逐不去及明失所在契宗恐怖加切其兄又曰慎尔声气吾不惧尔今须我大兄弟自来因长唿曰寒月寒月可来此至三唿有物大如狸赤如火从病者脚起缘衾止于腹上目光四射契宗持刀就撃之中物一足遂跳出戸烛其穴踪至一房见其物潜走瓮中契宗举巨盆覆之泥固其隙经三日发视其物如铁不得动因以油煎杀之臭达数里其兄遂愈月余村有一家父子六七人暴卒衆意其兴蛊贞元中望苑驿西有百姓王申手植榆于路傍成林构茅屋数椽夏月常馈浆水于行人官者即延憇具茗有儿年十三每令伺客忽一日白其父路有女子求水因令唿入女少年衣碧襦白幅巾自言家在此南十余里夫死无儿今服矣将适马嵬访亲情丐衣食言语明悟举止可爱王申乃留饭之谓曰今日暮夜可宿此达明去也女亦欣然从之其妻遂纳之后堂唿之为妹倩其成衣数事自午至戍悉辨鍼缀细宻殆非人工王申大惊异妻犹爱之乃戏曰妹既无极亲能为我家作新妇子乎女笑曰身既无託愿执麄井灶王申即日赁衣贳礼为新妇其夕暑热戒其夫近多盗不可辟门即举巨椽捍而寝及夜半王申妻梦其子披髪诉曰被食将尽矣惊欲省其子王申怒之老人得好新妇喜极呓言耶妻还睡复梦如初申与妻秉烛唿其子及新妇悉不复应启其戸户牢如键乃坏门阖才开有物圎目凿齿体如蓝色冲人而去其子唯余脑骨及髪而已枝江县令张汀子名省躬汀亡因住枝江有张垂者举秀才下第客于蜀与省躬素未相识太和八年省躬昼寝忽梦一人自言姓张名垂因与之接狎弥日将去留赠诗一首曰戚戚复戚戚秋堂百年色而我独茫茫荒郊遇寒食惊觉遽录其诗数日卒江淮有何亚秦弯弓三百斤常解闘牛脱其一角又过蕲州遇一人长六尺余髯而甚口唿亚秦可负我过桥亚秦知其非人因为背觉脑冷如氷即急投至交牛柱乃撃之化为杉木沥血升余长庆初洛阳利俗坊有百姓行车数辆出长夏门有一人负布囊求寄囊于车中且戒勿妄开因返入利俗坊才入坊内有哭声起受寄者发囊视之其口结以生绠内有一物状如牛胞及黒䋲长数尺百姓惊遽歛结之有倾其人亦至复曰我足痛欲憇君车中数里可乎百姓知其异许之其人登车览其囊不悦顾曰何无信百姓谢之又曰我非人冥司俾予録五百人明歴陜虢晋绛及至此人多虫唯得二十五人耳今须往徐泗又曰君晓予言虫乎患赤疮即虫耳车行二里遂辞有程不可乆留君有夀者不复忧矣忽负囊下车失所在其年夏天下多患赤疮少有死者元和中光宅坊百姓失名氏其家有病者将困迎僧持念妻儿环守之一夕衆髣髴见一人入户衆遂惊逐乃投于瓮间其家以汤沃之得一袋葢鬼间所谓搐气袋也忽听空中有声求其袋甚哀切且言我将别取人以代病者其家因掷还之病者即愈相传人将死蝨离身或云取病者蝨于牀前可以卜病将差蝨行向病者背则死兴州有一处名雷穴水常半穴每雷声水塞穴流鱼随流而出百姓每候雷声绕树布网获鱼无限非雷声渔子聚鼓于穴口鱼亦輙出所获半于雷时韦行规为兴州刺史时与亲故书説其事上都务本坊贞元中有一家因打墻掘地遇一石凾发之见物如丝蒲满凾飞出于外惊视之次忽有一人起于凾被白发长丈余振衣而起出门失所在其家亦无他前记之中多言此事葢道门太隂錬形日将满人必露之于季友为和州刺史时临江有一寺寺前渔钓所聚有渔子下网举之重坏网视之乃一石如拳因乞寺僧寘于佛殿中石遂长不已经年重四十斤张周封员外入蜀亲覩其事进士王恽才藻雅丽犹长体物着送君南浦赋为词人所称㑹昌二年其友人陆休符忽梦被录至一处有驺卒止之屏外见若胥靡数十王恽在其中陆欲就之恽面若愧色陆强牵与语恽垂泣曰近受一职司厌人间指其类此悉同职也休符恍惚而觉时恽往杨州有妻子居住太平侧休符异所梦迟明访其家信得王至洛书又七日其讣至计其卒日乃陆之梦夕也武宗元年金州军事典邓俨先死数年其案下书手蒋古者忽心痛暴卒如有人捉至一曹司见邓俨喜曰我主张甚重籍尔录数百幅书也蒋见堆案绕壁皆湼楮朱书乃绐曰近损右臂不能搦管有一人谓邓既不能书令可还蒋草草被遣还陨一坑中而觉因病右手遂废姚司马者寄居汾州宅枕一溪有二小女常戯钓溪中未常有获忽挠竿各得一物若鳣者而毛若鼈者而鳃其家异之养以盆池经年二女精神恍惚夜常明灯挫箴染蓝湼皂未常暂息然莫见其所取也时杨元卿在邠州与姚有旧姚因从事邠州又歴半年女病弥甚其家张灯戏钱忽见二小手出灯下大言曰乞一钱家人或唾之又曰我是汝家女壻何敢无礼一称乌郎一称黄郎后常与人家狎熟杨元卿知之因为求上都僧瞻瞻善鬼神部持念治魅病者多着效瞻至其家摽扛界绳印手敕劒召之后设血食盆酒于界外中夜有物如牛鼻于酒上瞻乃匿劒躧歩大言极力刺之其物匣刄而走血流如注瞻率左右明炬索之迹其血至后宇角中见若乌革囊大可合篑喘若鞴囊葢乌郎也遂燬薪焚杀之臭闻十余里一女即愈自是风雨夜门庭闻啾啾次女犹病瞻因立于前举伐析罗叱之女恐怖泚额瞻偶见其衣带上有皂袋子因令侍婢解视之乃小籥也遂捜其服玩籥得一篑篑中悉是䘮家搭帐衣衣色唯黄与皂耳瞻假将满不能已其魅因归京逾年姚罢职入京先诣瞻为加功治之浃旬其女臂上肿起如沤大如瓜瞻禁鍼刺之出血数合竟差东都龙门有一处相传广成子所居也天寳中北宗雅禅师者于此处建兰若庭中多古桐枝干拂地一年中桐始华有异蜂声如人吟咏禅师谛视之具体人也但有翅长寸余禅师异之乃以卷竹羃巾网获一焉寘于纱笼中意嗜桐花採华致其傍经日集于一隅㣲聆吁嗟声忽有数人翔集笼者若相慰状又一日其类数百有乗车舆者其大小相称积于笼外语声甚细亦不惧人禅师隐于柱听之有曰孔昇翁爲君筮不祥君颇记无有曰君已除死籍又何惧焉有曰叱叱予与青桐君奕胜获琅玕𥿄十幅君出可爲礼星子词当爲料理语皆非世人事终日而去禅师举笼放之因祝谢之经次日有人长三尺黄罗衣歩虚止禅师屠苏前状如天女我三清使者上仙伯致意多谢指顾间失所在自是遂絶倭国僧金刚三昧蜀僧广昇峨眉县与邑人约游峨眉同雇一夫负笈荷糗药山南顶径狭俄转而待负笈忽入石鏬僧广昇先览即牵之力不胜视石罅甚细若随笈而开也衆因组衣断蔓厉其腰肋出之笈才出罅亦随合衆诘之曰我常薪于此有道士住此隙内每假我舂药适亦招我我不觉入时元和十三年上都僧太琼者能讲仁王经开元初讲于奉化县京遥村遂止村寺经两夏于一日持钵将上堂阖门之次有物坠檐前时天才辨色僧就视之乃一初生儿其襁裼甚新僧惊异遂袖之将乞村人行五六里觉袖中轻探之乃一弊箒也陜州西北白径岭上逻村村人田氏常穿井得一根大如臂节中麄皮若茯苓气似术其家奉释有像设数十遂寘于像前田氏女名登娘年十六七有容质父常令供香火焉经嵗余女常见一少年出入佛堂中白衣蹑履女遂私之精神举止有异于常矣其物根每嵗至春擢芽其女有娠乃以其事白于母母疑其恠常有衲僧过门其家因留之供养僧将入佛宇輙为物拒之一日女随母他出僧入佛堂门才启有鸽一只拂僧飞去其夕女不复见其恠视其根顿成朽蠧女娠才七月产物三节其形如像前根也田氏併火焚之其恠亦絶成式常见道者论枸杞茯苓人参术形有异服之获上夀或不荤血不色欲遇之必能降真为地仙矣田氏无分见恠而去宜乎寳历二年明经范璋居梁山读书夏中深夜忽听厨中有拉物声范慵省之至明见束薪长五寸余齐整可爱积于灶上地上危累蒸饼五枚又一夜有物叩门因转堂上笑声如婴儿如此经三夕璋素有胆气乃乗其笑曵巨薪逐之其物状如小犬璋欲撃之变成火满川乆而乃灭建中初有人牵马访马医称马患脚以二十镮求治其马毛色骨相马医未常见笑曰君马大似韩干所画者真马中固无也因请马主遶市门一匝马医随之忽值韩干干亦惊曰真是吾设色者乃知随意所匠必冥㑹所肖也遂摩挲马若蹶因损前足干心异之至舍视其所画马本脚有一㸃黒缺方知是画通灵矣马医所获钱用歴数主乃成泥钱莱州即墨县有百姓玉丰兄弟三人丰不信方位所忌常于太嵗上掘坑见一肉块大如斗蠕蠕而动遂填其肉随填而出丰惧弃之经宿长塞于庭丰兄弟奴婢数日内悉暴卒唯一女存焉虢州五城县黒鱼谷贞元中百姓王用业炭于谷中中有水方数歩常见二黒鱼长尺余游于水上用伐木饥困遂食一鱼其弟惊曰此鱼或谷中灵物兄柰何杀此有顷其妻饷之用运斤不已乆乃转面妻觉状貌有异唿其弟视之忽裭衣号跃变为虎焉径入山时时杀麞鹿夜掷庭中如此二年一日日昏叩门自名曰我用也弟应曰我兄变为虎三年矣何鬼假吾兄姓名又曰我徃年杀黒鱼冥谪为虎比因杀人冥官笞余一百今免放杖伤遍体汝苐视予无疑也弟喜遽开门见一人头犹是虎因怖死举家呌唿奔避竟为村人格杀之验其身有黒子信王用也但首未变元和中处士赵齐约常至谷中见村人説元和初上都义宁坊有妇人风狂俗唿为五娘常止宿于永穆墻垣下时中使茹大夫使于金陵有狂者衆名之信夫或歌或哭往往验未来事盛暑拥絮未常沾汗沍寒袒露体无拘折中使将返信夫忽呌栏马曰我有妹五娘在城中今有少信必为我达也中使素知其异欣然许之乃探怀出一幞内中使靴中仍曰为语五娘无事速归也中使至长乐坡五娘已至栏马笑曰我兄有信大夫可见还中使乆而方悟遽令取信授之五娘因发幞有衣三事乃衣之而舞大笑而归复至墻下一夕而死其坊率钱葬之经年有人自江南来言信夫与五娘同日死矣元和中有淮西道军将使于汴州止驿夜乆眠将熟忽觉一物压已军将素徤惊起与之角力其物遂退因夺手中革囊鬼闇中哀祈甚苦军将谓曰汝语我物名我当相还良乆曰此搐气袋耳军将乃举甓撃之语遂絶其囊可盛数升无缝色如藕丝携于日中无影建中末书生何讽常买得黄𥿄古书一卷读之卷中得发卷规四寸如环无端何因絶之断处两头滴水升余烧之作髪气讽尝言于道者吁曰君固俗骨遇此不能羽化命也据仙经曰蠧鱼三食神仙字则化为此物名曰脉望夜以规映当天中星星使立降可求还丹取此水和而服之即时换骨上賔因取古书閲之数处蠧漏寻义读之皆神仙字讽方哭伏华隂县东七级赵村村路因水啮成谷梁之村人日行车过桥桥根坏坠车焉村人不复収积三年村正尝夜度桥见群小儿聚火为戏村正知其魅射之若中木声火即灭啾啾曰射着我阿连头村正上县囘寻之见败车轮六七片有血正衘其箭相国李公固言元和六年下第游蜀遇一老姥言郎君明年芙蓉镜下及第后二纪拜相当镇蜀土某此时不复见郎君出将之荣也明年果然状头及第诗赋题有人镜芙蓉之目后二十年李公登庸其姥来谒李公忘之姥通曰蜀民老姥尝嘱季女者李公省前事具公服谢之延入中堂见其妻女坐定又曰出将入相定矣李公为设盛馔不食唯饮酒数杯即请别李固留不得但言乞庇我女赠金帛襦帼并不受唯取其妻牙梳一枚题字记之李公从至门不复见及李公镇蜀日卢氏外孙子九龄不语忽弄笔砚李戏曰尔竟不语何用笔砚爲忽曰但庇成都老姥爱女何愁笔砚无用也李公惊悟即遣使分诣诸巫巫有董氏者事金天神即姥之女言能语此儿请祈华岳三郎如其言诘旦儿忽能言因是蜀人敬董如神祈无不应富积数百金恃势用事莫敢言者洎相国崔郸来镇蜀遽毁其庙投土偶于江仍判责事金天王董氏杖背逓出西界今在贝州李公壻卢生舍之于家其灵歇矣登封尝有士人客游十余年归庄庄在登封县夜乆士人睡未着忽有星火发于墻堵下初爲萤稍稍芒起大如弹丸飞烛四隅渐低轮转来往去士人面才尺余细视光中有一女子贯钗红衫碧裙揺首摆尾具体可爱士人因张手掩获烛之乃䑕粪也大如鸡栖子破视有虫首赤身青杀之融州河水有泉半巖将注其下相次九磴每磴下一白石浴斛承之如似镌造尝有人携一婢趣下浴斛中浣巾须㬰风雨忽至其婢震死所浣巾斛碎于山下自别安一斛新于向者有人游终南山一乳洞洞深数里乳旋滴沥成飞仙状洞中已有数十眉目衣服形制精巧一处滴至腰已上其人因手承漱之经年再徃见所其承滴像已成矣乳不复滴当手承处衣缺二寸不就滕王图一日紫极宫㑹秀才刘鲁封云尝见滕王蜂蝶圗有名江夏班大海眼小海眼村里来菜花子盟誓重之以昏姻天祸晋国文公如齐惠公如秦无禄献公即丗穆公不忘旧德俾我惠公用能奉祀于晋又不能成大勲而爲韩之师亦悔于厥心用集我文公是穆之成也文公躬擐甲胄跋履山川踰越险阻征东之诸侯虞夏商周之㣧而朝诸秦则亦旣报旧徳矣郑人怒君之疆埸我文公帅诸侯及秦围郑秦大夫不询于我寡君擅及郑盟诸侯疾之将致命于秦文公恐惧绥静诸侯秦师克还无害则是我有大造于西也无禄文公即丗穆爲不弔蔑死我君寡我襄公迭我殽地好絶我好伐我保城殄灭我费滑唐段少卿酉阳杂俎前集唐段少卿酉阳杂俎卷第三唐叚少卿酉阳杂俎前集卷之三唐太常少卿临淄柯古段成式撰明四川道监察御史内乡李云鹄校贝编释门三界二十八天四洲至华严藏世界八寒八热地狱等法自三身五位四果七支至十八界三十七道品等入释者率能言之今不复具録其事尤异者鬘持天十住处十六分中轮王乐不及其二四种乐一无怨二随念及天女不念余天等身香百由旬迦留波陁天此由象迹有十地也目不瞚衆蜂出妙音六天香风皆入此天四天王十地彩地质多罗地八林箜篌天十地金流河无影山有影游乌随其行处池同其色衆乌说偈白身天身色如拘勿头花无足柔耎随足上下乐游戱天乗鵞殿宝树枝叶如殿三十三天九十九那由天女忆念树物随意而出十花池千柱殿六时林一日具六时千辐轮殿天妃舍友所坐也衣无经纬将死者尘着身马殿千鵞驾金刚綖带行林随天所至衆乌金臆大象百头头有十牙牙端有百浴池顶有山名曰界荘严鼻有河如阎牟那河水散落世界为雾脇有二园一名喜林二名乐林象名伊罗婆那光明林四维有意树帝释将与修罗战入此林四树间自见胜败之相甲胄林甲胄从树而生不可破壊莲出摩偷美饮也修一千二百善业者此生天上妙之触如触迦旃邻提鸟此鸟轮王出世方见开合林开目常见光明夜摩天住虗空阎婆风所持也积崖山髙三百由旬有七榻七箱始生天者五相一光覆身而无衣二见物生希有心三弱颜四疑五怖又五木一近莲池花不开二近林蜂离树三聴天女歌而出压离四近树花萎五殿不行空又见身光衣触如金刚及照毘琉璃镜不见其道天女九退相一皮缓二头花散落三赤花在道变为黄四风吹无缕衣如人依触五飞行意倦六触水而浊七取树花髙不可及八见天子无媚九髪散麄澁又脣动不止璎珞花鬘皆重十二种离垢布施生此天羣鸟青影覆万由旬摩尼珠中有金字偈四天王天有十二失壊常与脩罗闘战等三十三天八种失壊有劣天不爲帝释所识等夜摩天六失壊食劣生惭等兠率陁天四失壊不乐鹅王说法声等化乐天四失壊天业将尽其足无影等他化自在天四失壊宝翅蜂舍去等色界天下石经十方八千三百八十三年方至地阎浮提人生三肘半至四肘骨四十五脉十三身虫有毛灯瞋血禅都摩虫流行血中善色虫处粪中令人安乐起根虫饱则喜欢喜虫能见衆梦又有痶痪瞢等赊婆罗人穿脣駞面目有诸人二足师子有翼女人狗面有林名吱多迦罗刹所住㫬目间行百千由旬洲有赤地黒玉铜康白等欝单越鸡多迦等天河七十自在无畏四天王否如鸭音林麒麟陁树迦吱多那等二十五鹿名有山多牛头旃檀天人与阿修罗闘伤者于此涂香提罗迦树花见日光即开拘尼陁树花见月光即开无忧树女人触之花方开尸利沙树足蹈即长又白龙活鹅旋鼻境界等花瞿陁尼女人主乳有十亿聚落一万二城大国多伽多支五大河月力等弗婆提三大林峪ခ等三大城大者三亿五十万三千五百五十六聚落南洲耳髪荘严北洲眼荘严西洲顶腹荘严东洲肩䏶荘严生赡部者见白㲲生欝林越见赤㲲见母如鹅生瞿陁夷生黄屋见母如牛生弗婆提见青㲲见母如马阿修罗以鬼摄摩及鬼有神通者二畜摄在海地下八万四千由旬酒树又有树羣蜂流蜜其色如金婆罗婆树其实如瓮四婇女如影等各有十二亿那由他侍女夀五千嵗地名月鬘不见顶山十三处鹿迷蜂旋赤目鱼正走氷行住空住山窟爱池鱼口等黄鬘林鋡毘罗城战时手足断而更生半身及道即死鬼恠阎浮提下五百由旬有三十六种魔罗令鬘鬼此言鬼子魔遮叱迦鸟唯得食鱼舍鵞鬼受此身畜生有三十四亿种龙住阎浮提者五十七亿龙于瞿陁尼不降浊水西洲人食浊水则天单越人恶冷风龙不发冷于弗婆提洲不作雷声不起电光东洲恶也其雷声兜率天作歌呗音阎浮提作海潮音其雨兜率天上雨摩尼护世城雨美膳海中注雨不絶如连轮阿修罗中雨兵仗阎浮提中雨清净水地狱一百三十六三角生死善无记也团生死诸天也青出死地狱黄出死饿鬼赤业畜生活地狱十六别处下天五千年此狱一昼夜金刚虫瓮热黄蓝花心弥泥鱼排筒黒绳地狱旃茶剧畏鹫处合地狱上中下䇢铜汁河中身洋如苏鹫腹火人割刳处坚炎口夜于朱诛虫铁蚁泪火处以佉佗罗灰致眼中ခ池鼋号呌地狱髪流火处火末虫处四百四痛火厚二百肘大号呌地狱阔广三居赊口生确虫火鬓处金舒迦色肉泥色也赤树鱼腹苦燋热地狱十二炎处火生十方及饥渇火也针风生龙口中弥泥鱼镬量五十由旬沸沫髙半由旬吹下三十六亿由旬鬘块乌处地盆虫置之皷牛皷出恶声千头龙阿鼻十六别剧衣裳健破完而速垢将生阿鼻之相死时见身如八嵗儿面在下空中风吹三千年受苦胜如阿迦尼咤天乐狱中臰气能壊欲界六天有出没之二山遮之乌口处黒肚处一角二角处八寒地狱多与常说同凢生地狱有三种形罪轻作人形其次畜形极苦无形如肉轩肉屏等今佛寺中画地狱变唯子隔狱稍如经说其苦具悉图人间者曽无一据旧说地狱中䕃牛头阿傍无情业所感现人渐死时足后最令冷出地狱之相也器世将壊无生地狱者阿修罗有一切观见池战之胜败悉见池中鬘持天镜林中天人自见善恶因縁正行天颇梨树见人行与非法毗留博天常于此观之忉利天及人中七生事见于殿壁中无法第八生波利邪多天有波利邪多树见阎浮提人善不善相行善则照百由旬行不善则彫枯半行善则半荣微细行天宝树枝叶悉见天人影像上中下业亦见其中阎摩那婆罗天娑罗树中见果报其殿净如镜悉见天人所作之业果报又第二树中有千柱殿有业网诸地狱十六隔剧悉见其中夜摩天抚垢镜池池中见自身额上所见过见业果又阎浮那施塔影中见欲界罪福及三恶趣言天象异者若有将食肥腻沉水鸟下飞日将蚀诸方赤二十八宿昴为首一夜行三十时形如剃刀姓鞞耶尼祭用乳属火毕形如笠又属木祭用鹿肉祭颇罗堕觜属日月之子姓毘梨佉耶尼形如鹿头祭用菓参属日姓天婆斯失絺形如妇人黡祭用醍醐井属日姓参形如足迹祭用粳米和蜜鬼属木姓炮波罗毘形如佛胷祭同井栁属姓祭与参同形如虵星属火形如何岸姓宾伽耶尼祭用乌麻张属福徳天姓瞿昙形祭如井翼属林天姓憍陈如祭用黒豆形同上轸属毘沙梨帝形如人手姓迦遮延祭用莠稗角属喜乐天姓货多罗形如上祭用花亢姓迦旃延祭用菉荳氐姓多罗尼以花祭房属慈天姓阿蓝婆形如璎珞祭用酒肉心属忉利天姓迦罗延形如大麦祭用粳米尾属腊师天姓遮耶尼形如蝎尾祭用菓根箕属清净天姓持父迦形如牛角斗姓莫迦还形如人拓石祭如井牛属梵天姓梵岚摩形如牛头祭如参女属毘纽天姓帝利迦遮耶尼形如心祭以鸟肉虗姓同翼形如鸟祭用乌豆汁危姓单罗尼形如参祭以粳米室属蛇头天蝎天之子姓阎浮都迦祭用血壁姓陁难阇奎姓阿瑟咤祭用酪娄属干闼婆天姓阿含婆形如马头祭用大麦胃姓䭾伽毘形如鼎足亢虗参胃四星不得入阵轸宿生人七步无虵角宿生人好嘲戯女宿生人亢参危三宿日作事不成虗角胜一千六百刹那为一迦那倍六十名横唿律多倍三十名为一日夜夜义口烟为彗龙王身光曰忧流迦此言天狗魏明帝始造白马寺寺中悬幡影入内帝恠问左右曰佛有何神人敬事之乌仗那国有佛迹随人身福夀量有长短那掲罗曷国城东塔中有佛顶骨周二尺欲知善恶者以香涂印骨其迹焕然善恶相悉见北天健䭾罗国有大窣堵波佛悬记七烧七立佛方城玄装言城壊已三年西域佛金刚座有标界铜观自在像两躯国人相传菩萨身没佛法亦尽隋末已没过胸臆矣干陁国头河岸有系白象树花叶似枣季冬方熟相传此树灭佛法亦灭北朝时徐州角城县之北僧尼着白布法服时有青布袈裟者波斯属国有阿軬茶国城北大林中有伽蓝音佛于此聴比丘着函缚屣函縳此言靴也宁王宪寝疾上命中使送医药相望于道僧崇一疗宪稍瘳上恱持赐崇一绯袍鱼袋梁简文帝有谢赐欝泥纳袈裟表魏使陆操至梁梁王座小舆使再拜遣中书舍人殷炅宣㫖劳问至重云殿引昇殿梁主着菩萨衣北面太子已下皆菩萨衣侍卫如法操西向以次立其人悉西厢东面一道人赞礼佛词凡有三卷其赞第三卷中称为魏主魏相髙并南北二境士女礼佛讫台使与其羣臣俱再拜矣魏李骞崔劼至梁同泰寺主客王克舍人贺季友及三僧迎门引接至浮图中佛傍有执板笔者僧谓骞曰此是尸头専记人罪骞曰便是僧之董狐复入二堂佛前有铜钵中燃灯劼曰可谓日月出矣爝火不息卢县东有金榆山昔朗法师令弟子至此採榆荚诣瑕丘市易皆化为金钱后魏胡后尝问沙门宝志国祚且言把枣与鸡唤朱朱葢尔朱也有赵法和请占志公曰大箭不须羽东箱屋急手作法和寻丧父歴城县光政寺有磬石形如半月光若滴扣之声及百里北齐时移于都内使人击之其声杳絶却令归本寺扣之声如故士人语曰磬神圣恋光政国初僧玄奘往五印取经西域敬之成式见倭国僧金刚三昩言尝至中天寺中多画玄奘麻屩及匙筯以綵云乗之葢西域所无者每至斋日辄膜拜焉又言郍兰陁寺僧食堂中热际有巨蝇数万至僧上堂时悉自飞集于庭树僧万回年二十余貌痴不语其兄戍辽阳久絶音问或传其死其家为作斋万回忽卷饼茹大言曰兄在我将馈之出门如飞马驰不及及暮而还得其兄书缄封犹湿计徃返一日万里因号焉天后任酷吏罗织位稍隆者日别妻子博陵王崔玄晖位望俱极其母忧之曰汝可一迎万回此僧宝志之流可以观其举止祸福也及至母垂泣作礼兼施银匙筯一䨇万回忽下堦掷其匙筯于堂屋上掉臂而去一家谓为不祥经日令上屋取之匙筯下得书一卷观之䜟纬书也遽令焚之数日有司忽即其家大索图䜟不获得雪时酷吏多令盗夜埋蛊遗䜟于人家经月告密籍之博陵微万廻则灭族矣梵僧不空得緫持门能役百神玄宗敬之嵗常旱上令祈雨不空言可过某日今祈之必暴雨上乃令金刚三藏设坛请雨连日暴雨不止坊市有漂溺者遽召不空令止之不空遂于寺庭中揑泥龙五六当熘水胡言骂之良久复置之乃大笑有顷雨霁玄宗又尝召术士罗公逺与不空同祈雨互校功力上俱召问之不空曰臣昨焚白檀香龙上令左右掬庭水嗅之果有檀香气又与罗公逺同在便殿罗时反手搔背不空曰借尊师如意殿上花石莹滑遂激窣至其前罗再三取之不得上欲取之不空曰三郎勿起此影耳因举手示罗如意又邙山有大虵樵者常见头若丘陵夜常承露气见不空作人语曰弟子恶报和尚何以见度常欲翻河水陷洛阳城以快所居也不空为受戒说苦空且曰汝以瞋心受此苦复忿恨吾力何及当思吾言此身自舍昔而来后旬月樵者见虵死于涧中臭达数十里不空每祈雨无他轨则但设数绣座手簸旋数寸木神念呪掷之自立于座上伺木神吻角牙出目瞚则雨至僧一行穷数有异术开元中尝旱玄宗令祈雨一行言当得一器上有龙状者方可致雨上令于内库中遍视之皆言不类数日后指一古镜鼻盘龙喜曰此有真龙矣乃持入道场一夕而雨或云是杨州所进初范模时有异人至请闭户入室数日开户模成其人巳失有图并传于世此镜五月五日于杨子江心铸之荆州贞元初有狂僧些僧其名者善歌河满子常遇醉五百涂辱之令歌僧即发声其词皆五百从前非慝也五百惊而自悔苏州贞元中有义师状如风狂有百姓起店十余间义师忽运斤壊其檐禁之不止其人素知其神礼曰弟子活计赖此顾曰尔惜乎乃掷斤于地而去其夜市火唯义师所壊檐屋数间存焉常止于废寺殿中无冬夏常积火壊幡木象悉火之好活烧鲤鱼不待熟而食垢面不洗洗之辄雨吴中以为雨候将死饮灰汁数斛乃念佛而坐不复饮食百姓日观之坐七日而死时盛暑色不变支不摧安国寺僧熟地常烧木佛往往与人语颇知宗要寺僧亦不之测唐段少卿酉阳杂俎续集卷第三唐叚少卿酉阳杂爼续集卷之三唐太常少卿临淄柯古叚成式撰明四川道监察御史内乡李云鹄校支诺臯下开元末蔡州上蔡县南李村百姓李简癎疾卒瘗后十余日有汝阳县百姓张弘义素不与李简相识所居相去十余舍亦因病死经宿却活不复认父母妻子且言我是李简家住上蔡县南李村父名亮惊问其故言方病时梦有二人着黄赍帖见追行数里至一大城署曰王城引入一处如人间六司院留居数日所勘责事悉不能对忽有一人自外来称错追李简可即放还一吏曰李简身坏须令别託生时忆念父母亲族不欲别处受生因请却复本身少倾见领一人至通曰追到杂职汝阳张弘义吏又曰弘义身幸未坏速令李简託其身以尽余年遂被两吏扶持却出城但行甚速渐无所知忽若梦觉见人环泣及屋宇都不复认亮访其亲族名氏及平生细事无不知也先解竹作因自入房索刀具破蔑成器语音举止信李简也竟不返汝阳时成式三从叔父摄蔡州司户亲验其事昔扁鹊易鲁公扈赵婴齐之心及寤互返其室二室相谘以是稽之非寓言矣武宗六年扬州海陵县还俗僧义本且死託其弟言我死必为我剃须髪衣僧衣三事弟如其言义本经宿却活言见二黄衣吏追至冥司有若王者问曰此何州县吏言杨州海陵县僧王言奉天符沙汰僧尼海陵无僧因何作僧领来令廻还俗了领来僧遽索俗衣衣之而卒汴州百姓赵懐正住光徳坊太和三年妻阿贺常以女工致利一日有人携石枕求售贺一环获焉赵夜枕之觉枕中如风雨声因令妻子各枕一夕无所觉赵枕輙复如旧或喧悸不得眠其姪请碎视之赵言脱碎之无所见弃一百之利也待我死后尔必破之经月余赵病死妻令姪毁视之中有金银各一铤如模铸者所凾铤处无丝隙不知从何而入也铤各长三寸余阔如巨臂遂货之办其殓及偿债不余一钱阿贺今住洛阳㑹节坊成式家雇其纫针亲见其説成式三从房叔父某者贞元末自信安至洛暮达瓜洲宿于舟中夜乆弹琴觉舟外有嗟叹声止息即无如此数四乃缓轸还寝梦一女子年二十余形悴衣败前拜曰妾姓郑名琼罗本居丹徒父母早亡依于孀嫂嫂不幸又殁遂来扬子寻姨夜至逆旅市吏子王惟举乗醉将逼辱妾知不免因以领巾绞项自杀市吏子乃潜埋妾于鱼行西渠中其夕再见梦扬子令石义留竟不为理复见寃气于江石上谓非烟之祥圗而表奏抱恨四十年无人为雪妾父母俱善琴适听郎君琴声竒音翕响心感怀叹不觉来此寻至洛北河清县温谷访内弟樊元则元则自少有异术居数日忽曰兄安得此一女鬼相随请为遣之乃张灯焚香作法顷之灯后窣窣有声元则曰是请𥿄笔也即投𥿄笔于灯影中少顷旋𥿄疾落灯前视之书盈于幅书杂言七字辞甚悽恨元则遽令录之言鬼书不久輙漫灭及晓𥿄上若煤汚无复字也元则复令具酒脯𥿄钱乗昏焚于道有风旋灰直上数丈及聆悲泣声诗凢二百六十二字率叙幽寃之意语不甚晓词故不载其中二十八字曰痛填心兮不能语寸断肠兮诉何处春生万物妾不生更恨魂香不相遇庐州舒城县蚓成式三从房伯父大和三年任庐州某官庭前忽有蚓出大如食指长三尺白项下有两足足正如雀脚歩于垣下经数日方死荆州百姓孔谦蚓成式姪女乳母阿史本荆州人尝言小儿时见隣居百姓孔谦篱下有蚓口露双齿肚下足如蚿长尺五行疾于常蚓谦恶遽杀之其年谦䘮母及兄谦亦不得活越州有卢冉者时举秀才家贫未及入京因之顾头堰堰在山隂县顾头村与表兄韩确同居自幼嗜鲙在堰尝慿吏求鱼韩方窹梦身为鱼在潭有相忘之乐见二渔人乗艇张网不觉入网中被掷桶中覆之以苇复覩所慿吏就潭商价吏即擢鳃贯鲠楚痛殆不可忍及至舍歴认妻子婢仆有倾寘碪斮之苦若脱肤首落方觉神痴良乆卢惊问之具述所梦遽唿吏访所市鱼处洎渔子形状与梦不差韩后入释住祗园寺时开元二年成式书吏沈郅家在越州与堰相近目覩其事曹州南华县端相寺时尉李藴至寺廵检偶见尼房中地方丈余独髙疑其藏物掘之数尺得一瓦缾覆以木槃视之有髗骨大方隅颧下属骨两片长八寸开罅彻上容钗股若合筒瓦下齐如截莹如白牙藴意所尼产因毁之中书舍人崔嘏弟崔暇娶李氏爲曹州刺史令兵马使国邵南勾当障车后邵南因睡忽梦崔女在一㕔中女立于牀西崔暇在牀东执红笺题诗一首笑授暇暇因朗吟之诗言莫以贞留妾从他理管絃容华难乆驻知得几多年梦后才一嵗崔暇妻卒李正已本名怀玉侯逸希之内弟也侯镇淄青署怀玉为兵马使寻搆飞语矦怒囚之将寘于法怀玉抱寃无诉于狱中垒石象佛黙期冥报时近腊日心慕同侪叹咤而睡觉有人在头上语曰李懐玉汝富贵时至即惊觉顾不见人天尚黒意甚恠之复睡又听人谓曰汝看墻上有青乌子噪即是富贵时及觉不复见人有倾天曙忽有青乌数十如雀飞集墻上俄闻三军呌唤逐出希逸坏鍊取怀玉扶知留后成式见台州乔庶説乔之先官于东平目撃其事河南少尹韦绚少时常于䕫州江岸见一异虫初疑棘鍼一枝从者惊曰此虫有灵不可犯之或致风雷韦试令踏地惊之虫伏地如灭细视地上若石脉焉良乆渐起如旧每刺上有一爪忽入草疾走如箭竟不知是何物永宁王相王涯三恠淅米匠人苏润本是王家炊人至荆州方知因问王家咎徴言宅南有一井每夜常沸涌有声昼窥之或见铜厮罗或见银熨斗者水腐不可饮又王相内斋有禅牀柘材丝䋲工极精巧无故解散各聚一处王甚恶之命焚于灶下又长子孟博晨兴见堂地上有凝血数滴踪至大门方絶孟慱遽令铲去王相初不知也未数月及难许州有一老僧自四十已后每寐熟即喉声如鼓簧若成韵节许州伶人伺其寝即谱其声按之丝竹皆合古奏僧觉亦不自知二十余年如此荆有魏溪好食白鱼日命仆市之或不获輙笞责一日仆不得鱼访之于猎者可渔之处猎者绐之曰某向打鱼网得一麝因渔而获不亦异乎仆依其所售具事于溪溪喜曰审如是或有灵矣因寘诸榻日夕荐香火歴数年不坏颇有吉凶之验溪友人恶溪所爲伺其出烹而食之亦无其灵成都坊正张和蜀郡有豪家子冨拟卓郑蜀之名姝无不毕致每按圗求丽媒盈其门常恨无可意者或言坊正张和大侠也幽房闺稚无不知之盍以诚投乎豪家子乃具籝金箧锦夜诣其居具告所欲张欣然许之异日谒豪家子偕出西郭一舎入废兰若有大像岿然与豪家子昇像之座坊正引手扪佛乳掲之乳坏成穴如盌即挺身入穴因拽豪家子臂不觉同在穴中道行十数歩忽覩髙门崇墉状如州县坊正叩门五六有丸髻婉童启迎拜曰主人望翁来乆矣有倾主人出紫衣贝带侍者十余见坊正甚谨坊正指豪家子曰此少君子也汝可善待之予有切事须返不坐而去言已失坊正所在豪家子心异之不敢问主人延于堂中珠玑缇绣罗列满目又有琼杯陆海备陈饮彻命引进妓数四支鬟撩鬓缥若神仙其舞杯闪毬之令悉新而多思有金器容数升云擎鲸口钿以珠粒豪家子不识问之主人笑曰此盗也本拟伯雅豪家子竟不解至三更主人忽顾妓曰无废欢笑予暂有所适揖客而退骑从如州牧列烛而出豪家子因私于墻隅妓中年差暮者遽就谓曰嗟乎君何以至是我軰早为所掠醉其幻术归路永絶君若要归第取我教授以七尺白练戒曰可执此候主人归诈祈事设拜主人必荅拜因以练蒙其头将曙主人还豪家子如其教主人投地乞命曰死妪负心终败吾事今不复居此乃驰去所教妓即共豪家子居二年忽思归妓亦不留大设酒乐饯之饮既䦨妓自持锸开东墻一穴亦如佛乳推豪家子于墻外乃长安东墻堵下遂乞食方达蜀其家失已多年意其异物道其初始信贞元初事兴元城固县有韦氏女两嵗能语自然识字好读佛经至五嵗一县所有经悉读遍至八嵗忽清晨薫衣靓粧黙存牖下父母讶移时不出视之已蜕衣而失竟不知何之荆州处士许卑得于韦氏邻人张弘郢忠州垫江县县吏冉端开成初父死有严师者善山岗爲卜地云合有生气群聚之物掘深丈余遇蚁城方数丈外重雉堞皆具子城谯橹工若雕刻城内分径街小垤相次每垤有蚁数千憧憧不絶径甚浄滑楼中有二蚁一紫色长寸余足作金色一有羽细腰稍小白翅翅有经脉疑是雌者衆蚁约有数斛城隅小坏上以坚土爲葢故中楼不损既掘露蚁大扰若求救状县吏遽白县令李玄之既覩劝吏改卜严师伐其卜验爲其地吉县吏请迁蚁于岩侧状其所为仍布石覆之以板经旬严师忽得病若狂或自批触秽詈呌唿数日不已玄之素厚严师因为祝祷疗以雄黄丸方愈朱道士者太和八年常游庐山憇于涧石忽见蟠虵如堆缯锦俄变为巨龟访之山叟云是玄武朱道士又曽游青城山丈人观至龙桥见岩下有枯骨背石平坐按手膝上状如钩鏁附苔络蔓色白如雪云祖父已尝见不知年代其或鍊形擢魄之士乎武宗之元年戎州水涨浮木塞江刺史赵士宗召水军接木约获百余叚公署卑小地窄不复用因併修开元寺后月余日有夷人逢一人如猴着故青衣亦不辩何制云关将军差来採木今被此州接去不知为计要须明年却来取夷人説于州人至二年七月天欲曙忽暴水至州城临江枕山每大水犹去州五十余丈其时水髙百丈水头漂二千余人州基地有陷深十丈处大石如三间屋者堆积于州基水黑而腥至晩方落知州官虞藏玘及官吏才及船投岸旬月后旧州地方干除大石外更无一物惟开元寺玄宗真容阁去本处十余歩卓立沙上其他铁石像无一存者成都乞儿严七师幽陋凡贱涂垢臭秽不可近言语无度往往应于未兆居西市悲田坊常有帖衙俳儿干满川白迦叶珪张美张翶等五人为火七师遇于涂各与十五文勤勤若相别为赠之意后数日监军院晏满川等为戏以求衣粮少师李相怒各杖十五逓出界凢四五年间人争施与每得钱帛悉用修观语人曰寺何足修方知折寺之兆也今失所在荆州百姓郝惟谅性麄率勇于私闘武宗㑹昌二年寒食日与其徒游于郊外蹴鞠角力因醉于墦间迨宵分方始寤将归歴道在里余值一人家室絶卑虽张灯而颇昏闇遂诣乞浆覩一妇人姿容惨悴服装羸弊方向灯纫缝延郝以浆授郝良乆谓郝曰知君有胆气故敢陈情妾本秦人姓张氏嫁于府衙徤儿李自欢自欢自太和中戍邉不返妾遘疾而殁别无亲戚为隣里殡于此处已逾一纪迁葬无因凡死者肌骨未复于土魂神不为隂司所籍离散恍惚如梦如醉君或留念幽魂亦是隂徳使妾遗骸得归泉壤精爽有託斯愿毕矣郝谓曰某生业素薄力且不办如何妇人云某虽为鬼不废女工自安此常造雨衣与胡氏家佣作凢数嵗矣所聚十三万俻掩藏固有余也郝许诺而归遅明访之胡氏物色皆符乃具以告即与偕徃殡所毁瘗视之散钱培榇缗之数如言胡氏与郝哀而异之复率钱与同軰合二十万盛其㐫仪瘗于鹿顶原其夕见梦于胡郝衡岳西原近朱陵洞其处絶险多大木勐兽人到者率迷路或遇巨虵不得进长庆中有头陀悟空常褁粮持钖夜入山林越兕侵虎初无所惧至朱陵原游览累日扪萝垂踵无幽不迹因是跰䟡憇于岩下长吁曰饥渇如此不遇主人忽见前岩有道士坐绳牀僧诣之不动遂责其无賔主意复告以饥困道士欻起指石地曰此有米乃持䦆石深数寸令僧探之得陈米升余即着于釡承瀑敲火煑饭劝僧食一口未尽辞以未熟道士笑曰君飱止此可谓薄分我当毕之遂喫硬饭又曰我为客设戏乃处木褭枝投盖危石猿悬鸟跂其揵闪目有顷又旋绕绳牀劾歩渐趍以至蓬转涡急但覩衣色成规倐忽失所僧寻路归寺数日不复饥渇矣严绶镇太原市中小儿如水际泅戏忽见物中流流下小儿争接乃一瓦瓶重帛羃之儿就岸破之有婴儿长尺余遂走群儿逐之顷间足下旋风起婴儿已蹈空数尺近岸舟子遽以篙撃杀之发朱色目在顶上王哲䖍州刺史在平康里治第西偏家人掘地拾得一石子朱书其上曰修此不吉家人揩拭转分明乃呈哲哲意家人惰于畚锸自磨朱深若石脉哲甚恶之其年哲卒世有村人供于僧者祈其密言僧绐之曰驴其人遂日夕念之经数嵗照水见青毛驴附于背凢有疾病魅鬼其人至其所立愈后知其诈呪効亦歇秀才田瞫云太和六年秋凉州西县百姓妻产一子四手四足一身分两面项上发一穗长至足时朝伯峻为县令韦斌虽生于贵门而性颇厚质然其地望素髙冠冕特盛虽门风稍奢而斌立朝偘偘容止尊严有大臣之体每㑹朝未常与同列笑语旧制群臣立于殿庭既而遇雨雪亦不移歩于廊下忽一旦密雪骤降自三事以下莫不振其簮裾或更其立位独斌意色益恭俄雪甚至膝朝既罢斌于雪中㧞身而去见之者咸叹重焉斌兄陟早以文学识度着名于时善属文攻草隷书出入清显践歴崇贵自以门地才华坐取卿相而接物蕳傲未常与人欵曲衣服车马犹尚奢侈侍儿阉竖左右常数十人或隠几搘頥竟日懒爲一言其于馔羞犹爲精洁仍以鸟羽择米每食毕视厨中所委弃不啻万钱之直若宴于公卿虽水陆具陈曽不下筯每令侍婢主尺牍往来复章未常自札受意而已词㫖重轻正合陟意而书体遒利皆有楷法陟唯署名尝自谓所书陟字如五朶云当时人多倣效谓之郇公五云体尝以五彩𥿄为缄题其侈纵自奉皆此类也然家法整肃其子允课习经史日加诲励夜分犹使人视之若允习读不辍旦夕问安颜色必悦若稍怠惰即遽使人止之令立于堂下或弥旬不与语陟虽家僮数千人应门賔客必遣允为之寒暑未尝辍也颇为当时称之然陟竟以蕳倨恃才常为持权者所忌天寳中处士崔玄㣲洛东有宅躭道饵术及茯苓三十载因药尽领童仆軰入嵩山採芝一年方囘宅中无人蒿菜满院时春季夜间风清月朗不睡独处一院家人无故輙不到三更后有一青衣云君在院中也今欲与一两女伴过至上东门表姨处暂借此歇可乎玄㣲许之须㬰乃有十余人青衣引入有绿裳者前曰某姓杨氏指一人曰李氏又一人曰陶氏又指一绯衣小女曰姓石名阿措各有侍女軰玄㣲相见毕乃坐于月下问行出之由对曰欲到封十八姨数日云欲来相看不得今夕衆往看之坐未定门外报封家姨来也坐皆惊喜出迎杨氏云主人甚贤只此从容不恶诸处亦未胜于此也玄㣲又出见封氏言词泠泠有林下风气遂揖入坐色皆殊絶满座芬芳馥馥袭人命酒各歌以送之玄㣲志其一二焉有红裳人与白衣送酒歌曰皎洁玉颜胜白雪况乃青年对芳月沈吟不敢怨春风自叹容华暗消歇又白衣人送酒歌曰绛衣披拂露盈盈淡染胭脂一朶轻自恨红颜留不住莫怨春风道薄情至十八姨持盏性颇轻佻翻酒汚阿措衣阿措作色曰诸人即奉求余不奉畏也拂衣而起十八姨曰小女弄酒皆起至门外别十八姨南去诸人西入苑中而别玄㣲亦不至异明夜又来欲往十八姨处阿措怒曰何用更去封妪舎有事只求处士不知可乎诸女皆曰可阿措来言曰诸女伴皆住苑中每嵗多被恶风所挠居止不安常求十八姨相庇昨阿措不能依囘应难取力处士倘不阻见庇亦有㣲报耳玄㣲曰某有何力得及诸女阿措曰但求处士每嵗嵗日与作一朱幡上圗日月五星之文于苑东立之则免难矣今嵗已过但请至此月二十一日平旦㣲有东风即立之庶可免也玄㣲许之乃齐声谢曰不敢忘徳各拜而去玄㣲于月中随而送之踰苑墻乃入苑中各失所在乃依其言至此日立幡是日东风振地自洛南折树飞沙而苑中繁花不动玄㣲乃悟诸女曰姓杨姓李及颜色衣服之异皆衆花之精也绯衣名阿措即安石榴也封十八姨乃风神也后数夜杨氏軰复至媿谢各裹桃李花数斗劝崔生服之可延年却老愿长如此住护卫某等亦可至长生至元和初玄微犹在可称年三十许人唐段少卿酉阳杂俎前集唐段少卿酉阳杂俎卷第四唐叚少卿酉阳杂爼前集卷之四唐太常少卿临淄柯古叚成式撰明四川道监察御史内乡李云鹄校境异东方之人鼻大窍通于目筋力属焉南方之人口大窍通于耳西方之人面大窍通于鼻北方之人窍通于隂短颈中央之人窍通于口无启民居穴食土其人死其心不朽埋之百年化为人録民膝不朽埋之百二十年化为人细民肝不朽埋之八年化为人息土人美耗土人丑帝女子泽性妬有从婢散逐四山无所依託东偶狐狸生子曰殃南交猴有子曰溪北通玃猳所育为伧突厥之先曰射摩舍利海神神在阿史徳窟西射摩有神异海神女每日暮以白鹿迎射摩入海至明送出经数十年后部落将大猎至夜中海神谓射摩曰明日猎时尔上代所生之窟当有金角白鹿出尔若射中此鹿毕形与吾来往或射不中即缘絶矣至明入围果所生窟中有白鹿金角起射摩遣其左右固其围将跳出围遂煞之射摩怒遂手斩呵ခ首领仍誓之曰自煞此之后须人祭天即取阿ဂ部落子孙斩之以祭也至今突厥以人祭纛常取阿ဃ部落用之射摩即斩阿င至暮还海神女报射摩曰尔手斩人血气腥秽因縁絶矣突厥事祅神无祠庙刻氊为形盛于皮袋行动之处以脂酥涂之或系之竿上四时祀之坚昆部落非狼种其先所生之窟在曲漫山北自谓上代有神与牸牛交于此窟其人髪黄目緑赤髭髯其髭髯俱黒者汉将李陵及其兵衆之胤也西屠俗染齿令黒獠在䍧牱其妇人七月生子死则竖棺埋之木耳夷旧牢西以鹿角为器其死则屈而烧之埋其骨木耳夷人黒如漆小寒则掊沙自处但出其面木饮州珠崖一州其地无泉民不作井皆仰树汁为用木仆尾若龟长数寸居木上食人阿萨部多猎虫鹿剖其肉重叠之以石压沥汁税波斯拂林等国米及草子酿于肉汁之中经数日即变成酒饮之可醉孝亿国界周三千余里在平川中以木为栅周十余里栅内百姓二千余家周国大栅五百余所气候常煖冬不凋落冝羊马无駞牛俗性质直好客侣躯貌长大褰鼻黄髪緑眼赤髭被髪面如血色战具唯矟一色宜五谷出金铁衣麻布举俗事祅不识佛法有祅祠三百余所马步甲兵一万不尚商贩自称孝亿人丈夫妇人俱佩带每一日造食一月食之常喫宿食仍建国无井及河涧所有种植待雨而生以紫鑛泥地承雨水用之穿井即若海水又咸土俗俟海潮落之后平地为池収鱼以作食婆弥烂国去京师二万五千五百五十里此国西有山巉巖峻崄上多猿猿形絶长大常暴田种每年有二三十万国中起春以后屯集甲兵与猿战虽嵗杀数万不能尽其巢穴拨拔力国在西南海中不食五谷食肉而已常针牛畜脉取血和乳生食无衣服唯腰下用羊皮掩之其妇人洁白端正国人自掠卖与外国商人其价数倍土地唯有象牙及阿末香波斯商人欲入此国团集数千赍布没老幼共刺血立誓乃市其物自古不属外国战用象牙排野牛角为矟衣甲弓矢之器步兵二十万大食频讨袭之昆吾国累墼为丘象浮屠有三层尸干居上尸湿居下以近葬为至孝集大氊居中悬衣服綵缯哭祀之龟兹国元日闘牛马駞为戱七日观胜负以占一年羊马减耗蘩息也婆罗遮并服狗头猴面男女无昼夜歌舞八月十五日行像及透索为戱焉耆国元日二月八日婆摩遮三日野祀四月十五游林五月五日弥勒下生七月七日祀先祖九月九日床撒十月十日王为猒法王出酋家酋领骑王马一日一夜处分王事十月十四日作乐至嵗穷㧞汗那十二月及元日王及酋领分为两朋各出一人着甲衆人执瓦石棒杖东西互击甲人先死即止以占当年丰俭苏都识匿国有夜叉城城旧有野义其窟见在人近窟住者五百余家窟口作舍设闗籥一年再祭人有逼窟口烟气出先触者死因以尸掷窟中其窟不知深浅马伏波有余兵十家不返居夀洽县自相婚姻有二百戸以其流寓号马留衣食与华同山川移易铜柱入海以此民为识耳亦曰马留崃中俗夷风不改武宁蛮好着芒心接离名曰苎绥尝以稻记年月葬时以笄向天谓之刺北斗相传盘瓠初死置于树以笄刺之下其后为象临临邑县有鴈翅泊泊傍无树木土人至春夏常于此泽罗鴈鸟取其翅以御暑乌耗西有悬渡国山溪不通引绳而渡朽索相引二千里其土人佃于石间垒石为室接手而饮所谓猿饮也鄯鄯之东龙城之西南地广千里皆为塩田行人所经牛马皆布毡卧焉岭南溪洞中往往有飞头者故有飞头獠子之号头将飞一日前颈有痕匝项如红缕妻子遂看守之其人及夜状如病头忽生翼脱身而去乃于岸泥寻蟹蚓之类食之将晓飞还如梦觉其腹实矣梵僧菩萨胜又言阇婆国中有飞头者其人目无瞳子聚落时有一人据于氏志怪南方落民其头能飞其俗所祠名曰虫落因号落民晋朱桓有一婢其头夜飞王子年拾遗言晋武时因墀国使言东方有解形之民能使头飞南海左手飞东山右手飞西泽至暮头还肩上两手遇疾风飘于海水外近有海客往新罗吹至一岛上满山悉是黒漆匙筯其处多大木客仰窥匙筯乃木之花与须也因拾百余双还用之肥不能使后偶取搅茶随搅而消焉喜兆集贤张希复学士尝言李揆相公将拜相前一月日将夕有虾蟇大如牀见于寝堂中俄失所在又言初授新州将拜相井忽涨水深尺余郑絪相公宅在招国坊南门忽有物投瓦砾五六夜不絶乃移于安仁西门宅避之瓦砾又随而至经久复归招国郑公归心释门禅室方丈及归将入丈室蟢子满室悬丝去地一二尺不知其数其夕瓦砾亦絶翌日拜相成式见大理丞郑复说淮西用兵时刘沔为小将军头颇易之每捉生踏伏沔必在数前后重创将死数四后因月黒风甚又令沔捉生沔愤激深入意必死行十余里因坐将睡忽有人觉之授以双烛曰君方大贵但心存此烛在无忧也沔后拜将常见烛影在双旌上及不复见烛乃诈疾归宗祸兆杨慎矜兄弟富贵常自不安每诘朝礼佛像黙祈㝠衞或一日像前土榻上聚尘三堆如冢状慎矜恶之且卢儿戯命扫去一夕如初寻而祸作姜楚公皎常游禅定寺京兆办局甚盛及饮酒座上一妓絶色献杯整鬟未尝见手衆恠之有客被酒戱曰勿六指乎乃强牵视妓随牵而倒乃枯骸也姜竟及祸焉萧澣初至遂州造二幡刹施于寺设斋庆之斋毕作乐忽暴雷霹雳刹各成数十片至来年当雷霹日澣死物革谘议朱景玄见鲍容说陈司徒在扬州时东市塔影忽倒老人言海影翻则如此崔玄亮常侍在洛中常步沙岸得一石子大如鸡卵黒润可爱翫之行一里余砉然而破有鸟大如巧妇飞去进士叚硕常识南孝亷者善斫鲙縠薄丝缕轻可吹起操刀响捷若合节奏因会客衒技先起鱼架之忽暴风雨雷震一声鲙悉化为胡蝶飞去南惊惧遂折刀誓不复作开成末河阳黄鱼池氷作花如缬河阳城南百姓王氏庄有小池池边巨栁数株开成末叶落池中旋化为鱼大小如叶食之无味至冬其家有官事婺州僧清简家园蔓菁忽变为莲唐段少卿酉阳杂俎续集卷第四唐叚少卿酉阳杂爼续集卷之四唐太常少卿临淄柯古叚成式撰明四川道监察御史内乡李云鹄校贬误小戯中于奕局一枰各布五子角迟速名蹙融予因读坐右方谓之蹙戎又尝览王充论衡之言秦穆为缪及徃徃见士流遇人促装必谓之曰车马有行色直台直省者云寓直实为可笑乃录賔语甚误者着之于此予太和初从事浙西賛皇公幕中尝因与曲宴中夜公语及国朝词人优劣云世人言灵芝无根醴泉无源张曲江着词也葢取虞翻与弟求婚书徒以芝草为灵芝耳予后偶得虞翻集果如公言开成初予职在集贤颇获所未见书始览王充论衡自云充细族孤门或啁之荅曰鸟无世鳯凰兽无种麒麟人无祖圣贤必当因祖有以効贤号则甘泉有故源而嘉禾有旧根也范传正中丞举进士省试风过竹赋甚丽为词人所讽然为从竹之箫非萧艾之萧也荀子云如风过萧忽然已化义同草上之风必偃相传至今已为误子读淮南子云夫播棊丸于地圆者趣窐方者止高各从其所安夫人又何上下焉若风之过箫也忽然感之可以清浊应矣髙诱註云清商浊宫也相传云释道钦住径山有问道者率尔而对皆造宗极刘忠州晏尝乞心偈令执鑪而听再三称诸恶莫作诸善奉行晏曰此三尺童子皆知之钦曰三尺童子皆知之百嵗老人行不得至今以为名理予读梁元帝杂传云晋惠末洛中沙门耆域葢得道者长安人与域食于长安寺流沙人与域食于石人前数万里同日而见沙门竺法行尝稽首乞言域升高坐曰守口摄意心莫犯戒竺语曰得道者当授所未听今有八岁沙弥亦以诵之域笑曰八岁而致诵百岁不能行嗟乎人皆敬得道者不知行即是得相传云韩晋公滉在润州夜与从事登万嵗楼方酣置杯不说语左右曰汝听妇人哭乎当近何所对在某街诘朝命吏捕哭者讯之信宿狱不具吏惧罪守于尸侧忽有大青蝇集其首因发䯻验之果妇私于隣醉其夫而钉杀之吏以为神吏问晋公晋公云吾察其哭声疾而不悼若强而惧者王充论衡云郑子产晨出闻妇人之哭拊仆之手而听有间使吏执而问之即手煞其夫异日其仆问曰夫子何以知之子产曰凢人于其所亲爱知病而忧临死而惧已死而哀今哭已死而惧知其姦也相传云徳宗幸东宫太子亲割羊脾水泽手因以饼洁之太子觉上色动乃徐卷而食司空賛皇公着次栁氏旧闻又云是肃宗刘餗传记云太宗使宇文士及割肉以饼拭手上屡目之士及佯不寤徐卷而啖相传云张上客艺过十全有果毅因重病虚悸每语腹中輙响诣上客请治曰此病古方所无良乆思曰吾得之矣乃取本草令读之凢歴药名六七不应因据药疗之立愈据刘餗传记有患应病者问医官苏澄澄言无此方吾所撰本草网罗天下药可谓周令试读之其人发声輙应至某药再三无声过至他药复应如初澄因为方以此药为主其病遂差今人云借书还书等为二痴据杜荆州书告贶云知汝颇欲念学今因还车致副书可案录受之当别置一宅中勿复以借人古谚云有书借人为嗤借人书送还为嗤也世唿病痩为崔家疾据北史北齐李庶无须时人唿为天阉博陵崔谌暹之兄也尝调之曰何不以锥刺頥作数十孔㧞左右好须者栽之庶曰特此还施贵族艺眉有验然后艺须崔家时有恶疾故庶以此调之俗唿滹沱河为崔家墓田俗好于门上畵虎头书聻字谓隂刀鬼名可息疠也予读汉旧仪说傩逐疫鬼又立桃人苇索沧耳虎等聻为合沧耳也予在秘丘尝见同官说俗说楼罗因天寳中进士有东西棚各有声势稍伧者多㑹于酒楼食毕罗故有此语予读梁元帝风人辞云城头网雀楼罗人着则知楼罗之言起已多时一云城头网张雀楼罗㑹人着世说曹着轻薄才长于题目人常目一达官为热𨫼上猢狲其实旧语也朝野佥载云魏光乗好题目人姚元之长大行急谓之趂蛇鹳鹊侍御史王旭短而黒丑谓之烟薫木虵杨仲嗣躁率谓之热𨫼上猢狲蜀石笋街夏中大雨往往得杂色小珠俗谓地当海眼莫知其故蜀僧惠嶷曰前史说蜀少城饰以金璧珠翠桓温恶其大侈焚之合在此今拾得小珠时有孔者得非是乎予开成初读三国典畧梁大同中骤雨殿前有杂色珠梁武有喜色虞寄因上瑞雨颂梁武谓其兄荔曰此颂清㧞卿之士龙也俗好剧语者云昔有某氏破产贳酒少有醒时其友题其门阖云今日饮酒醉明日饮酒醉隣人读之不解曰今日饮酒醉是何等语于今青衿之子无不记者谈薮云北齐髙祖常晏羣臣酒酣各令歌武卫斛律丰乐歌曰朝亦饮酒醉暮亦饮酒醉日日饮酒醉国计无取次帝曰丰乐不谄是好人也相传玄宗尝令左右提优人黄翻绰入池水中复出翻绰曰向见屈原笑臣尔遭逢圣明何尔至此据朝野佥载散乐髙崔嵬善弄痴大帝令没首水底少顷出而大笑上问之云臣见屈原谓臣云我遇楚怀无道汝何事亦来耶帝不觉惊起赐物百叚又北齐书显祖无道内外各怀怨毒曽有典御丞李集面諌比帝甚于桀纣帝令縳致水中沉没乆之后令引出谓曰我何如桀纣集曰向来你不及矣如此数四集对如初帝大笑曰天下有如此痴汉方知龙逢比干非是俊物遂解放之葢事本起于此今人每覩栋宇巧丽必强谓鲁般竒工也至两都寺中亦往往託为鲁般所造其不稽古如此据朝野佥载云鲁般者肃州炖煌人莫详年代巧侔造化于凉州造浮圗作木鸢每撃楔三下乗之以归无何其妻有姙父母诘之妻具说其故父后伺得鸢撃楔十余下乗之遂至呉㑹吴人以爲妖遂杀之般又爲木鸢乗之遂获父尸怨呉人杀其父于肃州城南作一木仙人举手指东南呉地大旱三年卜曰般所爲也赍物具千数谢之般爲断一手其日呉中大雨国初土人尚祈祷其木仙六国时公输般亦爲木鸢以窥宋城俗说沙门杯渡入梁武帝召之方奕棋唿杀阍者误听杀之浮休子云梁有榼头师高行神异武帝敬之常令中使召至陛奏榼头师至帝方棋欲杀子一叚应声曰煞中使人遽出斩之帝棊罢命师入中使曰向者陛下令杀已法之矣师临死云我无罪前生爲沙弥误锄杀一蚓帝时为蚓今此报也予门吏陆畅江东人语多差误轻薄者多加诸以为剧语予为儿时常听人说陆畅初娶童溪女每旦羣婢捧匜以银奁盛藻豆陆不识輙沃水服之其友生问君爲贵门女壻几多乐事陆云贵门礼法甚有苦者日俾予食辣麨殆不可过近览世说新书云王敷初尚公主如厠见漆箱盛干枣本以塞鼻王谓厠上下果食至尽旣还婢擎金漆盘贮水琉璃椀进藻豆因倒着水中旣饮之羣婢莫不掩口焦赣易林干卦云道渉多版胡言迷蹇泽瘖且聋莫使道通据梁元帝易连山每卦引归藏斗图立成委化集林及焦赣易林干卦卦辞与赣易林卦辞同葢相传误也予别着郑渉好爲查语每云天公映冡染豆削棘不若致余冨贵至今以爲竒语释氏本行经云自穿藏阿逻仙言磨棘画羽爲自然义葢从此出也续齐谐记云许彦于绥安山行遇一书生年二十余卧路侧云足痛求寄鹅笼中彦戏言许之书生便入笼中笼亦不广书生与双鹅并坐负之不觉重至一树下书生乃出笼谓彦曰欲薄设馔彦曰甚善乃于口中吐一铜盘盘中海陆珍羞方丈盈前酒数行谓彦曰向将一妇人相随今欲召之彦曰甚善遂吐一女子年十五六容貌絶伦接膝而坐俄书生醉卧女谓彦曰向窃一男子同来欲暂唿愿君勿言又吐一男子年二十余明恪可爱与彦叙寒温挥觞共饮书生似欲觉女复吐锦行障障书生乆而书生将觉女又吞男子独对彦坐书生徐起谓彦曰暂眠遂乆留君日已晚当与君别还复吞此女子及诸铜盘悉纳口中留大铜盘与彦曰无以籍意与君相忆也释氏譬喻经云昔梵志作术吐出一壶中有女与屏处作家室梵志少息女复作术吐出一壶中有男子复与共卧梵志觉次第互吞之柱杖而去余以呉均尝览此事讶其说以为至恠也相传天寳中中岳道士顾玄绩尝怀金游市中歴数年忽遇一人强登旗亭扛壶尽醉日与之熟一年中输数百金其人疑有为拜请所欲玄绩笑曰予烧金丹八转矣要一人相守忍一夕不言则济吾事予察君神静有胆气将烦君一夕之劳或药成相与期于太清也其人曰死不足酬德何至是也遂随入中岳上峯险絶岩中有丹灶盆乳泉滴沥乱松闭景玄绩取干饭食之即日上章封㓻及暮授其一板云可撃此知更五更当有人来此愼勿与言也其人曰如约至五更忽有数铁骑呵之曰避其人不动有倾若王者仪卫甚盛问汝何不避令左右斩之其人如梦遂生于大贾家及长成思玄绩不言之戒父母为娶有三子忽一日妻泣君竟不言我何用男女为遂次第杀其子其人失声豁然梦觉鼎破如震丹已飞矣释玄奘西域记云中天婆罗厖斯国鹿野东有一涸池名救命亦曰烈士昔有隐者于池侧结庵能令人畜代形瓦砾为金银未能飞腾诸天遂筑坛作法求一烈士旷岁不获后遇一人于城中乃与同游至池侧赠以金银五百谓曰尽当来取如此数返烈士屡求効命隐者曰祈君终夕不言烈士曰死尽不惮岂徒一夕屏息乎于是令烈士执刀立于坛侧隐者按劒念呪将晓烈士忽大唿空中火下隐者疾引此人入池良乆出语其违约烈士云夜分后惛然若梦见昔事主躬来慰谕忍不交言怒而见害託生南天婆罗门家住胎被常艰苦每思恩德未尝出声及娶生子䘮父母亦不语年六十五妻忽怒手劒提其子若不言杀尔子我自念已隔一生年及衰朽唯止此子应遽止妻不觉发此声耳隐者曰此魔所为吾过矣烈士慙忿而死葢传此之误遂为中岳道士相传云一公初谒华严严命坐顷曰尔看吾心在何所一公曰师驰白马过寺门矣又问之一公曰危乎师何为处乎刹末也华严曰聦明果不虚试复观我一公良久泚颡面洞赤作礼曰师得无入普贤地乎集贤校理郑符云栁中庸善易尝诣普寂公公曰筮吾心所在也栁云和尚心在前檐第七题复问之在某处寂曰万物无逃于数也吾将逃矣尝试测之栁久之瞿然曰至矣寂然不动吾无得而知矣又诜禅师本传云日照三藏诣诜诜不迎接直责之曰僧何爲俗入嚚湫处诜㣲瞚亦不荅又云夫立不可过人头岂容摽身鸟外诜曰吾前心于市后心刹三藏果聦明者且复我日照乃弹指数十曰是境空寂诸佛从自出也予按列子曰有神巫自齐而来处于郑命曰季咸列子见之心醉以告壶丘子壶丘子曰尝试与来以吾示之明日列子与见壶丘子壶丘子曰响吾示之以地文殆见吾杜德机也尝又与来列子又与见壶丘子壶丘子曰响吾示之以天壤列子明日又与见壶丘子出曰子之先生不齐吾无得而相焉吾示之以太沖莫朕尝又与来明日又与之见壶丘子立未定失而走壶丘子曰吾与之虚而猗移因以爲方靡因以爲流波故逃也予谓诸说悉互窜是事也如晋时有人百掷百卢王衍曰后掷似前掷矣葢取于列子均后于前之义当时人闻以爲名言人之易欺多如此类也相传江淮间有驿俗唿露筋尝有人醉止其处一夕白鸟蛄嘬血滴筋露而死据江德藻聘北道记云自邵伯棣三十六里至鹿筋梁先有逻此处足白鸟故老云有鹿过此一夕爲蚊所食至晓见筋因以爲名昆明池中有塜俗号浑子相传昔居民有子名浑子者尝违父语若东则西若水则火病且死欲葬于陵屯处矫谓曰我死必葬于水中及死浑泣曰我今日不可更违父命遂葬于此据盛弘之荆州记云固城临洱水洱水之北岸有五女墩西汉时有人葬洱墓将爲水所坏其人有五女共创此墩以防其墓又云一女嫁隂县佷子子家赀万金自少及长不从父言临死意欲葬山上恐子不从乃言必葬我于渚下碛上佷子曰我由来不听父敎今当从此一语遂尽散家财作石塜以土绕之遂成一洲长数歩元康中始爲水所坏今余石成半榻许数百枚聚在水中今军中将射鹿往往射棚上亦画鹿李绩封君义聘梁记曰梁主客贺季指马上立射嗟美其工绘曰养由百中楚恭以爲辱季不能对又有歩从射版版记射的中者甚多绘曰那得不射麞季曰上好生行善故不爲麞形自麞而鹿亦不差也今言枭镜者往往谓壁间蛛爲镜见其形规而匾伏子必爲子所食也西汉云春祠黄帝用一枭破镜以枭食母故五月五日作枭羹也破镜食父如貙虎眼黄帝欲絶其类故百物皆用之傅玄赋云荐祠破镜膳用一枭朝野佥载云隋末有督君谟善射闭目而射应口而中云志其目则中目志其口则中口有王灵智学射于谟以爲曲尽其妙欲射杀谟独擅其美谟执一短刀箭来輙截之唯有一矢谟张口承之遂囓其镝笑曰学射三年未敎汝囓镞法列子云甘蝇古之善射者弟子名飞卫巧过于师纪昌又学射于飞卫以蒸角之弧朔蓬之簳射贯蝨心旣尽飞卫之术计天下敌已者一人而已乃谋杀飞卫相过于野二人交射矢锋相触坠地而尘不扬飞卫之矢先穷纪遗一矢旣发飞卫以棘刺之端抟之而无差焉于是二子泣而投弓请爲父子刻臂以誓不得告术于人孟子曰逢蒙学射于羿尽羿之道唯羿爲愈已于是杀羿予未亏齿时尝闻亲故说张芬中丞在韦南康臯幕中有一客于晏席上以筹椀中绿豆撃蝇十不失一一坐惊笑芬曰无费吾豆遂指起蝇拈其后脚畧无脱者又能拳上倒枕走十间地不落朝野佥载云伪周藤州录事参军袁思中平之子能于刀子锋杪倒筋挥蝇起拈其后脚百不失一士林间多唿殿榱桷护雀网爲罘罳其浅误也如此礼记曰䟽屏天子之庙饰郑注云屏谓之树今罘罳也列之爲云气虫兽如今之阙张揖广雅曰复罳谓之屏刘熈释名曰罘罳在门外罘复也臣将入请事此复重思西汉曰文帝七年未央宫东阁罘罳灾罘罳在外诸侯之象后果七国举兵又王莽性好时日小数遣使坏渭陵延陵园门罘罳曰使民无复思汉也鱼豢魏畧曰黄初三年筑诸门阙外罘罳予自筮仕已来凡见搢绅数十人皆谬言枭镜罘罳事世说蓐泥爲窠声多稍小者谓之汉鷰陶胜力注本草云紫胸轻小者是越鷰胷斑黑声大者是胡鷰其作巢喜长越巢不入药用越于汉亦小差耳予数见还往说天后时有献三足乌左右或言一足伪耳天后笑曰但史册书之安用察其眞伪乎唐书云天授元年有进三足乌天后以爲周室嘉瑞睿宗云乌前足伪天后不悦须㬰一足坠地世说挽歌起于田横爲横死从者不敢大哭爲歌以寄哀也挚虞初礼议挽歌出于汉武帝役人劳苦歌声哀切遂以送终非古制也工部郎中严厚本云挽歌其来乆矣据左氏传公㑹呉子伐齐将战公孙夏命其徒歌虞殡示必死也予近读庄子曰绋讴于所生必于斥苦司马彪註云绋读曰拂引柩索讴挽歌斥䟽缓苦急促言引绋讴者爲人用力也旧言藏钩起于钩弋葢依辛氏三秦记云汉武钩弋夫人手拳时人効之目爲藏钩也列子云凢抠者巧钩抠者惮黄金枢者昏殷敬顺敬训曰彄与抠同衆人分曹手藏物探取之又令藏钩剰一人则来徃于两朋谓之饿鸱风土记曰藏钩之戏分二曹以校胜负若人耦则敌对若奇则使一人爲游附或属上曹或属下曹名爲飞鸟又今爲此戏必于正月据风土记在臈祭后也庾阐藏钩赋序云予以臈后命中外以行钩爲戏矣世说云弹棊起自魏室粧奁戏也典论云予于他戏弄之事少所喜唯弹棊畧尽其巧京师有马合乡侯东方世安张公子恨不与数子对起于魏室明矣今弹棊用棊二十四以色别贵贱棊絶后一豆座石方云白黑各六棊依六博棊形颇似枕状又魏戏法先立一棊于局中余者闻白黒围绕之十八筹成都梁职仪曰八座尚书以紫纱裹手版垂白丝于首如笔通志曰今录仆射尚书手版以紫皮裹之名曰笏梁中世已来唯八座尚书执笏者白笔缀头以紫囊之其余公卿但执手版今人相传云陈希烈不便税笏骑马以帛裹令左右执之李右座见云便为将来故事甚失之矣今人谓丑为貌寝误矣魏志曰刘表以王粲貌侵体通说不甚重之一云貌寝体通说甚重之註云侵貌不足也予太和末因弟生日观杂戏有市人小説唿扁鹊作褊鹊字上声予令座客任道昇字正之市人言二十年前尝于上都齐㑹设此有一秀才甚赏某唿扁字与褊同声云世人皆误予意其饰非大笑之近读甄立言本草音义引曹宪云扁布典反今歩典非也案扁鹊姓秦字越人扁县郡属渤海今六博齿采妓乗乗字去声唿无齿曰乗据博塞经云无齿爲䋲三齿爲杂䋲今樗蒲塞行十一字据晋书刘毅与宋祖诸葛长民等东府聚戏併合大掷制应至数百万余人并黒犊已还毅后掷得稺今阁门有宫人垂帛引百寮或云自则天或言因后魏据开元礼䟽曰晋康献禇后临朝不坐则宫人传百寮拜有虏中使者见之归国遂行此礼时礼乐尽在江南北方举动法之周隋相㳂国家承之不改侍中西汉秩甚卑若今千牛官举中者皆禁中言中严谓天子已被冕服不敢斥故言中也今侍中品秩与汉殊絶犹奏中严外办非也礼婚礼必用昏以其阳徃而隂来也今行礼于晓祭质明行事今俗祭先又用昏谬之大者矣夫宫中祭邪魅及葬窳则用昏又今士大夫家昏礼露施帐谓之入帐新妇乗鞍悉北朝余风也聘北道记云北方婚礼必用青布幔爲屋谓之青庐于此交拜迎新妇夫家百余人挟车俱唿曰新妇子催出来其声不絶登车乃止今之催粧是也以竹杖打壻爲戏乃有大委顿者江德藻记此爲异明南朝无此礼也至于奠鴈曰鹅税缨曰合髻见烛举乐铺母卺童其礼太紊杂求诸野今之士大夫䘮妻徃徃杖竹甚长谓之过头杖据礼父在适子妻䘮不杖衆子则杖据礼彼以父服我我以母服报之杖同削杖也唐段少卿酉阳杂俎前集唐段少卿酉阳杂俎卷第五唐叚少卿酉阳杂俎前集卷之五唐太常少卿临淄柯古叚成式撰明四川道监察御史内乡李云鹄校诡习大暦中东都天津桥有乞儿无两手以右足夹笔写经乞钱欲书时先再三掷笔髙尺余未曽失落书迹官楷手书不如也于頔在襄州尝有山人王固谒见于于性快见其拜伏迟缓不甚知书生别日游䜩不复得进王殊怏怏因至使院造判官曽叔政颇礼接之王谓曽曰予以相公好竒故不逺而来今实乖望矣予有一艺自古无者今将归且荷公见待之厚今爲一设遂诣曽所居懐中出竹一节及小皷规才运寸良久去竹之塞折枝连击皷子筒中有蝇虎子数十分行而岀爲二队如对阵势每击皷或三或五随皷音变阵天衡地轴鱼丽鹤列无不备也进退离附人所不及凡变阵数十乃行入筒中曽观之大骇方言于于公王已潜去于悔恨令物色求之不获张芬曽爲韦南康亲随行军曲艺过人力举七尺碑定双轮水硙常于福感寺趯鞠髙及半塔弹力五斗常拣向阳巨笋织竹笼之随长旋培常留寸许度竹笼髙四尺然后放长秋深方去笼伐之一尺十节其色如金用成弓焉每涂墻方丈弹成天下太平字字体端严如人模成焉建中初有河北军将姓夏者弯弓数百斤尝于毬场中累钱十余走马以击鞠杖击之一击一钱飞起六七丈其妙如此又于新泥墻安棘剌数十取烂豆相去一丈一一掷豆贯于剌上百不差一又能走马书一纸元和中江淮术士王琼尝在叚君秀家令坐客取一瓦子昼作龟甲怀之一食顷取岀乃一龟放于庭中循垣西行经宿却成瓦子又取花含默封于宻器中一夕开花元和末均州郧乡县有百姓年七十养獭十余头捕鱼为业隔日一放岀放时先闭于深沟斗门内令饥然后放之无网罟之劳而获利相若老人抵掌唿之群獭皆至縁衿借膝驯若守狗戸部郎中李福亲观之恠术大暦中荆州有术士从南来止于陟屺寺好酒少有醒时因寺中大斋会人衆数千术士忽曰余有一伎可代抃瓦㕎珠之欢也乃合彩色于一器中驔步目徐祝数十言方欱水再三噀壁上成维摩问疾变相五色相宣如新写逮半日余色渐薄至暮都灭唯金粟纶巾鹙子衣上一花经两日犹在成式见寺僧惟肃说忘其姓名丞相张魏公延赏在蜀时有梵僧难陁得如幻三昩入水火贯金石变化无穷初入蜀与三少尼俱行或大醉狂歌戍将将断之及僧至且曰某寄迹桑门别有药术因指三尼此妙于歌管戍将反敬之遂留连为办酒肉夜会客与之剧饮僧假襔裆巾帼市铅黛伎其三尼及坐含睇调笑逸态絶世饮将䦨僧谓尼曰可为押衙踏其曲也因徐对对舞曳绪回雪迅赴摩跌技又絶伦也良久曲终而舞不巳僧喝曰妇女风邪忽起取戍将佩刀衆谓酒狂各惊走僧乃㧞刀斫之皆踣于地血及数丈戍将大惧唿左右缚僧僧笑曰无草草徐举尼三支筇杖也血乃酒耳又尝在饮会令人断其头钉耳于柱无血身坐席上酒至泻入脰疮中面赤而歌手复抵节会罢自起提首安之初无痕也时时预言人凶衰皆谜语事过方晓成都有百姓供养数日僧不欲住闭闗留之僧因是走入壁角百姓遽牵渐入唯余袈裟角顷亦不见来日壁上有画僧焉其状形似日日色渐薄积七日空有黒迹至八日迹亦灭僧已在彭州矣后不知所之虞部郎中陆绍元和中尝看表兄于定水寺因为院僧具蜜饵时菓邻院僧亦陆所熟也遂令左右邀之良久僧与一李秀才偕至乃环坐笑语颇剧院僧顾弟子煮新茗巡将匝而不及李秀才陆不平曰茶初未及李秀才何也僧笑曰如此秀才亦要知茶味且以余茶饮之邻院僧曰秀才乃术士座主不可轻言其僧又言不逞之子弟何所惮秀才忽怒曰我与上人素未相识焉知予不逞徒也僧复大言望酒旗翫变场者岂有佳者乎李乃白座客某不免对贵客作造次矣因奉手袖中据两膝叱其僧曰麄行阿师争敢輙无礼柱杖何在可击之其僧房门后有筇杖孑忽跳出连击其僧时衆亦为蔽䕶杖伺人隟捷中若有物执持也李复叱曰捉此僧向墻僧乃负墻拱手色青气短唯言乞命李又曰阿师可下堦僧又趋下自投无数衂鼻败颡不已衆为请之李徐曰縁对衣冠不能煞此为累因揖客而去僧半日方能言如中恶状竟不之测矣元和末盐城脚力张俨递牒入京至宋州遇一人因求为伴其人朝宿郑州因谓张曰君受我料理可倍行数百乃掘二小坑深五六寸令张背立垂踵坑口鍼其两足张初不知痛又自膝下至鼾再三捋之黒血满坑中张大觉举足轻捷才午至汴复要于陜州宿张辞力不能又曰君可暂卸膝葢骨且无所苦当日行八百里张惧辞之其人亦不强乃曰我有事须暮及陜遂去行如飞顷刻不见蜀有费鸡师目赤无黒睛本濮人也成式长庆初见之已年七十余或为人解灾必用一鸡设祭于庭又取江石如鸡卵令疾者握之乃踏步作气嘘叱鸡旋转而死石亦四破成式旧家人永安初不信尝谓曰尔有大厄因丸符逼令吞之复去其左足鞋及袜符展在足心矣又谓奴沧海曰尔将病令袒而负戸以笔再三画于戸外大言曰过过墨遂透背焉长夀寺僧䛒言他时在衡山村人爲毒蛇所噬须臾而死髪解肿起尺余其子曰昝老若在何虑遂迎昝至乃以灰围其尸开四门先曰若从足入则不救矣遂踏步握固久而虵不至昝大怒乃取饭数升擣虵形诅之忽蠕动出门有顷饭蛇引一虵从死者头入径吸其疮尸渐仾虵疱缩而死村人乃活王潜在荆州百姓张七政善止伤折有军人损胫求张治之张饮以药酒破肉去碎骨一片大如两指涂膏封之数日如旧经二年余胫忽痛复问张张言前为君所出骨寒则痛可遽覔也果获于牀下令以汤洗贮于絮中其痛即愈王公子弟与之狎尝祈其戯术张取马草一掬再三挼之悉成灯蛾飞又画一妇人于壁酌酒满杯饮之酒无遗滴逡巡画妇人面赤半日许可尽湿起壊落其术终不肯传人韩佽在桂州有妖贼封盈能为数里雾先是常行野外见黄蛱蝶数十因逐之至一大树下忽灭掘之得石函素书大如臂遂成左道百姓归之如市乃声言某日将攻桂州有紫气者我必胜至期果紫气如疋帛自山亘于州城白气直冲之紫气遂散天忽大雾至午稍开霁州宅诸树滴下小铜佛大如麦不知其数其年韩卒海州司马韦敷曽往嘉兴道遇释子希遁深于缮生之术又能用日辰可代药石见敷镊白曰贫道为公择日㧞之经五六日僧请镊其半及生色若黳矣凡三镊之鬓不复变座客有祈镊者僧言取时稍差别后髭色果带緑其妙如此衆言石旻有竒术在扬州成式数年不隔旬与之相见言事十不一中家人头痛嚏咳者服其药未尝効也至开成初在城亲故间往往说石旻术不可测盛传宝历中石随钱徽尚书至湖州尝在学院子弟皆以文丈唿之于钱氏兄弟求兔汤饼时暑月猎师数日方获因与子弟共食笑曰可留兔皮聊志一事遂钉皮于地垒墼涂之上朱书一符独言曰恨校迟恨校迟钱氏兄弟语之石曰欲共诸君共记卯年也至太和九年钱可复凤翔遇害嵗在乙卯江西人有善展竹数节可成器又有人熊葫芦云翻葫芦易于翻鞠厌鼠法七日以鼠九枚置笼中埋于地秤九百斤上覆坎深各二尺五寸筑之令坚固杂五行书曰亭部地上土涂灶水火盗贼不经涂屋四角鼠不食𧖟涂仓鼠不食稻以塞塪百鼠种絶雍益坚云主夜神呪持之有功徳夜行及寐可已恐怖恶梦呪曰婆珊婆演底宋居士说掷骰子呪云伊谛弥谛弥掲罗谛念满万遍彩随唿而成云安井自大江泝别派凡三十里近井十五里澄清如镜舟檝无虞近江十五里皆滩石险恶难于㳂泝天师翟干祐念商旅之劳于汉城山上结坛攷召追命羣龙凡一十四处皆化为老人应召而止干祐谕以滩波之险害物劳人使皆平之一夕之间风雷震击一十四里尽为平潭矣惟一滩仍旧龙亦不至干祐复严敕神吏追之又三日有一女子至焉因责其不伏应召之意女子曰某所以不来者欲助天师广济物之功耳且富商大贾力皆有余而佣力负运者力皆不足云安之贫民自江口负财货至近井潭以给衣食者衆矣今若轻舟利涉平江无虞即邑之贫民无佣负之所絶衣食之路所困者多矣余宁险滩波以赡佣负不可利舟楫以安富商所以不至者理在此也干祐善其言因使诸龙皆复其故风雷顷刻而长滩如旧天宝中诏赴上京恩遇隆厚嵗余还故山寻得道而去玄宗既召见一行谓曰师何能对曰惟善记览玄宗因诏掖庭取宫人籍以示之周览既毕覆其本记念精熟如素所习读数幅之后玄宗不觉降御榻为之作礼唿为圣人先是一行既从释氏师事普寂于嵩山师尝设食于寺大会羣僧及沙门居数百里者皆如期而至聚且千余人时有卢鸿者道髙学富隐于嵩山因请鸿为文赞叹其会至日鸿持其文至寺其师受之致于几案上钟梵既作鸿请普寂曰某为文数千言况其字僻而言怪盍于羣僧中选其聪悟者鸿当亲为传授乃令召一行既至伸纸微笑止于一览复致于几上鸿轻其疎脱而窃怪之俄而羣僧会于堂一行攘袂而进抗音兴裁一无遗忘鸿惊愕久之谓寂曰非君所能教导也当从其游学一行因穷大衍自此访求师资不逺数千里尝至天台国清寺见一院古松数十步门有流水一行立于门屏间闻院中僧于庭布算其声既而谓其徒曰今日当有弟子求吾算法已合到门岂无人道达耶即除一算又谓曰门前水合却西流弟子当至一行承言而入稽首请法尽受其术焉而门水旧东流今忽改为西流矣邢和璞尝谓尹惜曰一行其圣人乎汉之洛下闳造大初历云后八百嵗当差一日则有圣人定之今年期毕矣而一行造大衍历正在差谬则洛下闳之言信矣一行又尝诣道士尹崇借扬雄太玄经数日复诣崇还其书崇曰此书意㫖深逺吾寻之数年尚不能晓吾子试更研求何遽还也一行曰究其义矣因出所撰太衍玄图及义诀一卷以示崇崇大嗟服曰此后生颜子也至开元末裴寛为河南尹深信释氏师事普寂禅师日夕造焉居一日寛诣寂寂云方有小事未暇欵语且请迟回休憇也寛乃屏息止于空室见寂洁正堂焚香端坐坐未久忽闻叩门连云天师一行和尚至矣一行入诣寂作礼礼讫附耳密语其貌絶恭但额云无不可者语讫礼礼讫又语如是者三寂惟云是是无不可者一行语讫降阶入南室自阖其戸寂乃徐命弟子云遣钟一行和尚灭度矣左右疾走视之一行如其言灭度后寛乃服衰经葬之自徒步出城送之唐段少卿酉阳杂俎续集卷第五唐叚少卿酉阳杂爼续集卷之五唐太常少卿临淄柯古叚成式撰明四川道监察御史内乡李云鹄校寺塔记上武宗癸亥三年夏予与张君希复善继同官秘丘郑君符梦复连职仙署㑹暇日游大兴善寺因问两京新记及游目记多所遗畧乃约一旬寻两街寺以街东兴善为首二记所不具则别録之游及慈恩初知官将併寺僧衆草草乃泛问一二上人及记塔下画迹游于此遂絶后三年予职于京洛及刺安成至大中七年归京在外六甲子所留书籍揃坏居半于故简中覩与二亡友游寺沥血泪交当时造适乐事邈不可追复方刋整才足续穿蠧然十亡五六矣次成两巻传诸释子东牟人叚成式字柯古靖恭坊大兴善寺寺取大兴两寺坊名一字为名新记云优填像㧾章初为火所烧据梁时西域优填在荆州言隋自台城移来此寺非也今又有旃檀像开目其工颇拙犹差谬矣不空三藏塔前多老松岁旱则官伐其枝为龙骨以祈雨盖三藏役龙意其树必有灵也行香院堂后璧上元和中画人梁洽画双松稍脱俗格曼殊堂工塑极精妙外璧有泥金帧不空自西域赍来者发塔内有隋朝舍利塔下有记云爰在宫中兴居之所舍利感应前后非一时仁夀元年十二月八日旃檀像堂中有时非时经界朱写之盛以漆龛僧云隋朝旧物寺后先有曲池不空临终时忽时涸竭至惟寛禅师止住因潦通泉白莲藻自生今复成陆矣东廊之南素和尚院庭有青桐四株素之手植元和中卿相多游此院桐至夏有汗汚人衣如輠脂不可浣昭国东门郑相尝与丞郎数人避暑恶其汗谓素曰弟子为和尚伐此树各植一松也及暮素戯祝树曰我种汝二十余年汝以汗为人所恶来嵗若复有汗我必薪之自是无汗宝歴末予见说已十五余年无汗矣素公不出院转法华经三万七千部夜尝有貉子听经斋时鸟鹊就掌取食长庆初庭前牡丹一朶合欢有僧玄幽题此院诗警句曰三万莲经三十春半生不踏院门尘今有梵僧憍陈如难陁以粉画坛性狷急我慢未甚通中华经左顾蛤像旧传云隋帝嗜蛤所食必兼蛤味数逾数千万矣忽有一蛤椎击如旧帝异之寘诸几上一夜有光及明肉自脱中有一佛二菩萨像帝悲悔誓不食蛤非陈宣帝于阗玉像高一尺七寸阔寸余一佛四菩萨一飞仙一叚玉成截肪无玷腻彩若滴天王阁长庆中造本在春明门内与南内连墻其形大为天下之最太和二年勑移就此寺折时腹中得布五百端漆数十筩今部落鬼神形像隳坏唯天王不损辞二十字连絶句乗晴入精舍语黙想东林尽是忘机侣谁惊息影禽有松堪系马遇钵更投针记得汤师句高禅朗朗吟一雨㣲尘尽支郎许数过方同嗅薝卜不用筭多罗蛤像连二十字絶句虽因雀变化不逐月亏盈纵有天中匠神工讵可成相好全如梵端倪秪为隋宁同蚌顽恶但与鹬相持圣柱连句上有铁索迹天心助兴善圣迹此开阳载想雷轮重絙疑电索长上冲扶螮蝀不动束银铛饥鸟未曾啄乖龙宁敢藏语各征象事湏切不得引俗书一宝之数元钩不可唯猊可伏非駞所堪坑中无底迹中无胜与马同渡负猴而行色青力劣名香几重尾既出牖身可取兴六牙生花七支拄地形如珂雪力絶覊琐园开胁上河出鼻中一醉难调六对曾胜长乐坊安国寺红楼睿宗在藩时舞榭东禅院亦曰木塔院院门北西廊五壁呉道玄弟子释思道画释梵八部不施彩色尚有典刑禅师法空影堂世号吉州空者久养一骡将终鸣走而死有弟子允嵩患风常于空室埋一柱鏁之僧难輙愈佛殿开元初玄宗折寝室施之当阳弥勒像法空自光明寺移来未建都时此像在村兰若中往往放光因号光明寺寺在怀逺坊后为延火所烧唯像独存法空初移像时索大如虎口数十牛曳之索断不动法空执炉依法作礼九拜涕泣发誓像身忽嚗嚗有声迸分竟地为数十叚不终日移至寺焉利涉塑堂元和中取其处为圣容院迁像庑下上忽梦一僧形容竒伟诉日暴露数日岂圣君意耶及明驾幸验问如梦即令移就堂中侧施帷帐安之光明寺中鬼子母及文惠太子塑像举止态度如生工名李岫山庭院古木崇阜幽若山谷当时辇上营之上座璘公院有穗柏一株衢柯偃覆下坐十余人辞红楼连句隐侯体重叠碎晴空余霞更照红蟾踪近鳷鹊鸟道接相风苔静金轮路云轻白日宫壁诗传谢客门牓占休公穗栢连句一院暑难侵莓苔可影深标枝争息鸟余吹正开衿宿雨香添色残阳石在隂乗闲动诗思助静入禅心题璘公院静虚热际安居龛灯歛印香余东林宾客西涧图书檐外垂青豆经中发白蕖纵辩宗因衮衮忘言理事如如泉台定将入流否隣笛足疑青梵余语征释门中僻事麋字莎灯华绵象荐集鬘地効殿林常乐坊赵景公寺隋开皇三年置本曰弘善寺十八年改焉南中三门里东壁上呉道玄白画地狱变笔力劲怒变状隂怪覩之不觉毛戴呉画中得意处三阶院西廊下范长夀画西方变及十六对事宝池池尤妙絶谛视之觉水入深壁院门上白画树石颇似阎立德予携立德行天词粉本验之无异西中三门里门南呉生画龙及刷天王须笔蹟如铁有执炉天女窃眸欲语华严院中鍮石卢舍立像高六尺古様精巧塔下有舍利三斗四升移塔之时僧守行建道塲出舍利俾士庻观之呗讃未毕满地现舍利士女不敢践之悉出寺外守公乃造小泥塔及木塔近十万枚葬之今尚有数万存焉寺有小银象六百余躯金佛一躯长数尺大银象高六尺余古様精巧又有篏七宝字多心经小屏风盛以宝凾上有杂色珠及白珠骈甃乱目禄山乱宫人藏于此寺屏风十五牒三十行经后云发心主司马恒存愿成主上柱国索伏宝息上柱国真德为法界衆生造黄金牒经善继疑外国物辞呉画连句惨淡十堵内呉生纵狂迹风云将逼人鬼神如脱壁其中龙最恠张甲方汗栗黑夜窸窣时安知不霹雳此际忽仙子猎猎衣舄奕妙瞬乍疑生参差夺人魄徃徃乗勐虎冲梁耸竒石苍峭束高泉角膝警欹侧㝠狱不可视毛戴腋流液茍能水成刹那更沉火宅语各録禅师佳语兰若和尚云家家门有长安道荆州些些和尚云自看工夫多少无名和尚云最后一大息须分明题约公院四言印火荧荧灯续熖青七俱那呪四阿含经各録佳语聊事素屏丈室安居延宾不扄大同坊云花寺大暦初僧俨讲经天雨花至地咫尺而灭夜有光烛室勑改为云华俨即康藏之师也康本住靖恭里氊曲忽覩光如轮衆人皆见遂寻光至俨讲经所灭佛殿西廊立高僧一十六身天宝初自南内移来画蹟拙俗观音堂在寺西北隅建中末百姓屈俨患疮且死梦一菩萨摩其疮曰我住云花寺俨惊觉汗流数日而愈因诣寺寻检至圣画堂见之菩萨一如其覩倾城百姓瞻礼俨遂立社建堂移之圣画堂中构大坊为壁设色焕缛本邵武宗画不知何以称圣据西域记菩提树东有精舍昔婆罗门兄弟欲图如来初成佛像旷嵗无人应召忽有一人自言善画如来妙相但要香泥及一灯照室可闭戸六月终怪之余四日未满遂开戸已无人矣唯右膊上工未毕葢好事僧移此说也堂中有于阗鍮石立像甚古游目记所说刺栢太和中伐为殿材辞偶连句共入夕阳寺因窥甘露门清香惹苔藓綛草杂兰荪揵偈飞箱荅新诗倚杖论坏幡摽古刹圣像焕崇垣岂慕穿笼鸟难防在牖猿一音唯一性三语更三幡道政坊宝应寺韩干蓝田人少时常为贳酒家送酒王右丞兄弟未遇每一贳酒漫游干常征债于王家戏画地为人马右丞精思丹青竒其意趣乃嵗与钱二万令学画十余年今寺中释梵天女悉齐公妓小小等写真也寺有韩干画下生帧弥勒衣紫袈裟右边仰面菩萨及二狮子犹入神有王家旧铁石及齐公所䘮一嵗子漆之如罗睺罗每盆供日出之寺中弥勒殿齐公寝堂也东廊北面杨岫之画鬼神齐公嫌其笔蹟故工止一堵辞僧房连句古画思匡岭上方疑傅岩蝶闲移綛草蝉晓掲高杉香字消芝印金经发茞函月通松底脉书折洞中缄哭小小写真连句如生小小真犹自未栖尘揄袂将离壁斜柯欲近人昔时知出衆清宠占横陈不遣游张巷岂敎窥宋隣庾楼吹笛裂弘阁赏歌新蝉怯折腰步蛾惊半额嚬图形谁有术买笑讵辞贫复陇迷村径重泉隔汉津同心知作羽比目定为鳞残月巫山夕余霞洛浦晨安邑坊立法寺初居人张频宅也尝供养一僧僧以念法华经为业积十余年张门人譛僧通其侍婢因以他事杀之僧死后阖宅常闻经声不絶张寻知其寃慙悔不及因舍宅为寺铸金铜像十万躯金石龛中皆满犹有数万躯东廊南观音院卢奢那堂内槽北面壁画维摩变屏风上相传有虞世南书其日善继令彻障登榻读之有世南献之白方知不谬矣西北角院内有怀素书颜鲁公序张渭侍郎钱起郎中讃曼殊院东廊大历中画人陈子昻画廷下象马人物一时之妙也及檐前额上有相观法法儗韩混同西廊壁有刘整画双松亦不循常輙征内典中禽事湏切对鹫头作岭鸡足名山孔雀为经鹦鹉语偈共命是化入数论贪未解出笼岂能献菓鵽居其上鴈堕于前巢顶既安入影不怖字中疑鹤珠里认鹅征兽中事须切对金翅鸟王银角犊子地名鹿苑塔号雀离啐啄同时𢤱悷调伏征马事加诸楚毒乹陟马宝䭾经爱马绀马马麦约食粳铁马先陀和胜步游入正路平康坊菩萨寺佛殿东西障日及诸柱上图画是东廊迹旧郑法士画开元中因屋坏移入大佛殿内槽北壁〇食堂东壁上呉道玄画智度论色偈变偈是呉自题笔迹遒劲如磔鬼神毛发次堵画礼骨仙人天衣飞扬满壁风动佛殿内槽后壁面呉道玄画消灾经事树石古崄元和中上欲令移之虑其摧壊乃下诏择画手写进佛殿内槽东壁维摩变舍利佛角而转膝元和末俗讲僧文淑装之笔蹟尽矣故兴元郑公尚书题北壁僧院诗曰但虑彩色汚无虞臂胛肥置寺碑隂雕饰竒巧相传郑法士所起様也初㑹觉上人以施利起宅十余畆工毕酿酒百石列缾瓮于两庑下引呉道玄观之因谓曰檀越为我画以是赏之呉生嗜酒且利其多欣然而许予以踪迹似不及景公寺画中三门内东门塑神善继云是呉生弟子王耐儿之工也其侧一鬼有灵往往百姓戏犯之者得病口目如之寺之制度钟楼在东唯此寺縁李右座林甫宅在东故建钟楼于西寺内有郭令玳瑁鞭及郭令王夫人七宝帐寺主元竟多识释门故事云李右座每至生日常转请此寺僧就宅设斋有僧乙尝叹佛施鞍一具卖之材直七万又僧广有声名口经数年次当叹佛因极祝右座功德兾获厚衬斋毕帘下出綵篚香罗帕籍一物如朽钉长数寸僧归失望慙惋数日且意大臣不容欺已遂携至西市示于商胡商胡见之惊曰上人安得此物必货此不违价僧试求百千胡人大笑曰未也更极意言之加至五百千胡人曰此直一千万遂与之僧访其名曰此宝骨也又寺先有僧不言姓名常负束藳坐卧于寺两廊下不肯住院经数年寺纲维或劝其住房曰尔厌我耶其夕遂以束藳焚身至明唯灰烬耳无血膋之臭衆方知异人遂塑灰爲像今在佛殿上世号束草师辞书事连句悉爲无事者任被俗流憎客异千时客僧非出院僧逺闻踈牖磬晓辨密龛灯步触珠幡响吟窥钵水澄句饶方外趣游惬社中朋静里已驯鸽斋中亦好鹰金涂笔是褧彩熘纸非缯钖杖已克锓田衣从坏塍占牀敷一胁巻箔赖长肱佛日初开照魔天破几层呪中陈秘计论处正先登勇带绽针石危防丘井藤唐段少卿酉阳杂俎前集唐段少卿酉阳杂俎卷第六唐叚少卿酉阳杂爼前集卷之六唐太常少卿临淄柯古段成式撰明四川道监察御史内乡李云鹄校艺絶南朝有姥善作笔萧子云常书用笔心用胎髪开元中笔匠名铁头能莹管如玉莫传其法成都宝相寺偏院小殿中有菩提像其尘不集如新塑者相传此像初造时匠人依明堂先具五藏次四肢百节将百余年纎尘不凝焉李叔檐常识一范阳山人停于私第时语休咎必中兼善推步禁呪上半年忽谓李曰某有一艺将去欲以爲别所谓水画也乃请后上掘地爲池方丈深尺余泥以麻灰日汲水满之候水不耗具丹青墨砚先援笔叩齿良久乃纵笔毫水上就视但见水色浑浑耳经二日搨以䙙绢四幅食倾举出观之古松恠石人物屋本无不备也李惊异苦诘之惟言善能禁彩色不令沉散而已天宝末术士钱知㣲尝至洛遂榜天津桥表柱卖卜一卦帛十疋歴旬人皆不诣之一日有贵公子意其必异命取帛如数卜焉钱命蓍布卦成日予筮可期一生君何戏焉其人曰卜事甚切先生岂悞乎钱云请爲韵语曰两头点土中心虗悬人足踏䟦不肯下钱其人本意卖天津桥绐之其精如此旧记藏彄令人生离或言古语有征也举人髙映善意彄成式尝于荆州藏钩每曹五十余人十中其九同曹钩亦知其处当时疑有他术访之映言但意举止辞色若察囚视盗也山人石旻犹妙打彄与张又新兄弟善暇夜会客因试其意彄注之必中张遂寘钩于巾襞中旻曰尽张空拳左有顷眼钩在张君幞头左翅中其妙如此旻后居扬州成式因识之曾祈其术石谓成式曰可先画人首数十遣胡越异办则相授疑其见欺竟不及画器竒开元中河西骑将宋青春骁果暴戾爲衆所忌及西戎歳犯边青春每阵常运矟大唿执馘而旋未尝中锋镝西戎惮之一军始頼焉后吐蕃大地获生口数千军帅令译问衣大虫皮者尔何不能害青春荅曰尝见龙突阵而来兵刃所及若叩铜铁我爲神助将军也青春乃知剑之有灵青春死后剑爲瓜州剌史李广琛所得或风雨后迸光出室环烛方丈哥舒镇西知之求易以他宝广琛不与因赠诗刻舟寻化去弹铗未酬恩郑云逵少时得一剑鳞铗星镡有时而吼常在庄居晴日借膝翫之忽有一人从庭树窣然而下衣朱紫糺髪露剑而立黒气周身状如重雾郑素有胆气佯若不见其人因言我上界人知公有异剑愿借一观郑谓曰此凢铁耳不堪君翫上界岂籍此乎其人求之不已郑伺便良久疾起斫之不中忽堕黒气着地数日方散成式相识温介云大暦中髙邮百姓张存以踏藕爲业尝于陂中见旱藕稍大如臂遂併力掘之深二丈大至合抱以不可穷乃断之中得一剑长二尺色青无刃存不之宝邑人有知者以十束薪获焉其藕无丝元和末海陵夏侯乙庭前生百合花大于常数倍异之因发其下得甓匣十三重各匣一镜第七者光不蚀照日光环一丈其余规铜而已髙瑀在蔡州有军将田知廻易折欠数百万廻至外县去州三百余里髙方令锢身勘田忧迫计无所出其类因爲设酒食开解之坐客十余中有称处士皇甫玄真者衣白若鹅羽貌甚都雅衆皆有寛勉之辞皇但㣲笑曰此亦小事衆散乃独留谓田曰予尝游海东获二宝物当爲君觧此难田谢之请具车马悉辞行甚疾其晚至州舍于店中遂晨谒髙髙一见不觉敬之因谓髙曰玄真此来特从尚书乞田性命髙遽曰田欠官钱非瑀私财如何皇请避左右某于新罗获一巾子辟尘欲献此赎田于懐内探出授髙髙才执已觉体中虗凉惊曰此非人臣所有且无价矣田之性命恐不足酬也皇甫请试之翌日因宴于郭外时久旱埃尘且甚髙顾视马尾鬛及左右驺卒数人并无纎尘监军使觉问髙何事尚书独不霑尘坌岂遇异人获至宝乎髙不敢隐监军固求见处士髙乃与俱往监军戏曰道者独知有尚书乎更有何宝愿得一观皇甫具述救田之意且言药出海东今余一针力弱不及巾可令一身无尘监军拜请曰获此足矣皇即于巾上抽与之针金色大如布针监军乃札于巾试之骤于尘中尘唯及马騣尾焉髙与监军日日礼谒将请其道要一夕忽失所在矣乐咸阳宫中有铸铜人十二枚坐皆三五尺列在一筵上琴筑笙竽各有所执皆组绶花彩俨若生人筵下有铜管吐口髙数尺其一管空内有绳大如指使一人吹空管一人纫䋲则琴瑟竽筑皆作与真乐不异有琴长六尺安十三絃二十六徽皆七宝餙之铭曰玙璠之乐玉笛长二尺三寸二十六孔吹之则见车马出山林隐隐相次息亦不见铭曰昭华之管魏髙阳王雍美人徐月华能弹卧箜篌爲明妃出塞之声有田僧超能吹笳爲壮士歌项羽吟将军崔延伯出师每临敌令僧超爲壮士声遂单马入阵古琵琶用鵾鸡股开元中段师能弹琵琶用皮絃贺懐智破拨弹之不能成声蜀将军皇甫直别音律击陶器能知时月好弹琵琶元和中尝造一调乗凉临水池弹之本黄钟而声入㽔賔因更絃再三奏之声犹㽔賔也直甚惑不恱自意爲不祥隔日又奏于池上声如故试弹于他处则黄钟也直因调㽔賔夜复鸣弹于池上觉近岸波动有物激水如鱼跃及下絃则没矣直遂集客车水竭池穷池索之数日泥下丈余得铁一片乃方响㽔賔铁也王沂者平生不解絃管忽旦睡至夜乃寤索琵琶絃之成数曲一名雀啅蛇一名胡王调一名胡瓜苑人不识闻聴之莫不流涕其妹请学之乃教数声须臾总忘后不成曲有人以猿臂骨爲笛吹之其声清圆胜于丝竹琴有气常识一道者相琴知吉凶唐段少卿酉阳杂俎续集卷第六唐叚少卿酉阳杂俎续集卷之六唐太常少卿临淄柯古叚成式撰明四川道监察御史内乡李云鹄校寺塔记下宣阳坊奉慈寺开元中虢国夫人宅安禄山伪署百官以田干真为京兆尹取此宅为府后为郭暧驸马宅今上即位之初太皇太后为昇平公主追福奏置奉慈寺赐钱二十万绣帧三车抽左街十寺僧四十人居之今有僧惟则以七宝末摹阿育王舍利塔自明州负米寺成后二年司农少卿杨敬之小女年十三以六韵诗题此寺自称关西孔子二十七代孙字德邻警句云日月金轮动旃檀碧树秋塔分鸿鴈翅钟挂鳯皇楼事因见勑赐衣征释门衣事语须对如象鼻投牛耳五纳三衣慙愧斗薮坏衣严身畜长十日应作三志杂身四寸掩手两指璅形刀残其形如稻其色如莲赤麻白豆若青若黑光宅坊光宅寺本官蒲萄园中禅师影堂师号惠中肃宗上元二年征至京师初居此寺征诏云杖钖而来京师非逺斋心已久副朕虚懐建中中有僧竭造曼殊堂将版基于水际虑伤生命及建三月道塲祝一足至多足无足令他去及掘地至泉不遇虫蚁又以复素过水有虫投一井水中号謢圭井至今涸又铸铜蟾为息烟灯天下传之今曼珠院尝转经每赐香宝台甚显登之四极眼界其上层牎下尉迟画下层牎下呉道玄画皆非其得意也丞相韦处厚自居内廷至相位每归輙至此塔焚香瞻礼普贤堂本天后梳洗堂蒲萄垂实则幸此堂今堂中尉迟画颇有竒处四壁画像及脱皮白骨匠意极崄又变形三魔女身若出壁又佛圆光均彩相错乱目成讲东壁佛座前锦如断古标又左右梵僧及诸蕃往竒然不及西壁西壁逼之摽摽然辞中禅师影堂连句名下固无虚敖曹貌严毅洞达见空王圆融入佛地一言当要害忽忽醒诸醉不动须弥山多方辨无匮坦率对万乗偈荅无所避尔如毗沙门外形如脱履但以理为量不语怪力事木石摧贡高慈悲引贪恚当时乏支许何人契深致随宜讵説三直下开不二翊善坊保夀寺本高力士宅天宝九载舍为寺初铸钟成力士设斋庆之举朝毕至一击百千有规其意连击二十杵经藏阁规构危巧二塔火珠受十余斛河阳从事李涿性好竒古与僧智增善尝俱至此寺观库中旧物忽于破瓮中得物如被幅裂汚坌触而尘起涿徐视之乃画也因以县图三及缣三十获之令家人装治之大十余幅访于常侍栁公权公权方知张萱所画石桥图也玄宗赐高因留寺中后为鬻画人宗牧言于左军寻有小使领军卒数十人至宅宣勑取之即日进入先帝好古见之大悦命张于卢韶院寺有先天菩萨帧本起成都妙积寺开元初有尼魏八师者常念大悲呪双流县百姓刘乙名意儿年十一自欲事魏尼尼遣之不去常于奥室立禅尝白魏云先天菩萨见身此地遂筛灰于庭一夕有巨迹数尺轮理成就因谒画工随意设色悉不如意有僧杨法成自言能画意儿常合掌仰祝然后指授之以近十稔工方毕后塑先天菩萨凡二百四十二首首如塔势分臂如意蔓其榜子有一百四十日鸟树一鳯四翅水肚树所题深恠不可详悉画様凡十五卷栁七师者崔宁之甥分三卷往上都流行时魏奉古为长史进之后因四月八日赐高力士今成都者是其次本辞先天帧讃连句观音化身厥形孔恠胣淫厉衆魔膜拜指梦鸿纷牓列区界其事明张何不可解阎河德川大士先天衆像参罗田田百亿花发百千灯燃胶如络绎浩汗连绵熖摩界戚洛迦苦霁正念归依衆青如篲戾滓可汰痴膜可蜕稽首如空睟容若睇阐提墨尿覩而面之寸念不生未遇乎而事征高力士唿二兄唿阿翁唿将军唿火老五轮硙初施棨㦸常卧麁牀长六尺五寸陪葬泰陵咏荠齿成印上国下国梦鞭吕氏生髭宣阳坊静域寺本太穆皇后宅寺僧云三阶院门外是神尧皇帝射孔雀处禅院门内外游目记云王昭隐画门西里面和修吉龙王有灵门内之西火目药叉及北方天王甚竒勐门东里面贤门也野叉部落鬼首上蟠虵汗烟可惧东廊树石崄怪高僧亦恠西廊万夀菩萨院门里南壁皇甫轸画鬼神及雕形势若脱轸与呉道玄同时呉以其艺逼已募人杀之万菩萨堂内有宝塔以小金铜塔数百饰之大暦中将作刘监有子合手出胎七歳念法华经及卒焚之得舍利数十粒分藏于金铜塔中善继云合是刘铭佛殿东廊有古佛堂其地本雍村堂中像设悉是石作相传云隋恭帝终此堂三门外画亦皇甫轸迹也金刚旧有灵大宝初驸马独孤明宅与寺相近独孤有婢名怀香稚齿俊俏常悦西隣一士人因宵期于寺门有巨虵束之俱卒佛殿内西座蕃神甚古实贞元已前西蕃两度盟皆载此神立千坛而誓相传摩时颇有灵辞三阶院连句宻宻助堂堂隋人歌压桑双䯞摧孔雀一矢陨贪狼百步望云立九规看月张获蛟徒破浪中无一漫如墻还似贯金鼓更疑穿石梁因添挽河力爲灭射天狂絶艺却南牧英声来鬼方丽龟何足敌殪豕未爲长龙臂胜猿臂星芒起箭芒虚夸絶高鸟垂拱议明堂崇义坊招福寺本曰正觉国初毁之以其地立第赐诸王睿宗在藩居之干封二年移长宁公主佛堂于此重建此寺寺内旧有池下永乐东街数方土填之今地底下树根多露长安二年内出等身金铜像一铺并九部乐南北两门额上与岐薛二王亲送至寺綵乗象舆羽衞四合街中余香数日不歇景龙二年又赐真容坐像诏寺中别建圣容院是玄宗在春宫真容也先天二年勑出内库钱二千万巧匠一千人重脩之睿宗圣容院门外鬼神数壁自内移来画迹甚异鬼所执野鸡似觉毛起库院鬼子母贞元中李真画往往得长史规矩把镜者犹工寺西南隅僧伽像从来有灵至今百姓上幡繖不絶先寺奴朝来者常续明涂地数十年不懈李某爲尹时有贼引朝来吏将収捕奴不胜其寃乃上钟楼遥启僧伽而碎身焉恍惚间见异僧以如意击曰无苦自将治也奴觉奴跳下数尺地一毛不损囚闻之悔懊自服奴竟无事辞赠诸上人连句翻了西天偈烧余𣑽宇香捻眉愁俗客支颊背残阳洲号唯思沃山名秪记匡办中摧世智定里破魔强许禅心彻汤休诗思长朗吟踈磬断久语贯珠妨乗兴书芭叶闲来入豆房漫题存古壁恠画匝长廊事征释门古今谜字争田书贞字焉兜知伯叔解梦羊负鱼问入曰下人塔上书师子征前代关释门佳谱何充志大宇宙此子疲于津梁生天在丈人后二何佞于佛问年荅小如来五嵗答四声云天宝寺刹菩萨嚬眉所以慈悲六道周妻何肉招国坊崇济寺寺内有天后织成蛟龙披袄子及绣衣六事东廊从南苐二院有宣律师制袈裟堂曼殊堂有松数株甚竒辞宣律和尚袈裟絶句共覆三衣中夜寒披时不镇尼师坛无因葢得龙宫地畦里尘飞业相残和前南山杪时寒夜中一角不动毗岚风何人见此生慙愧断续犹应謢得龙竒松二十字柳桂何相踈榆枷方逈屑无人擅谈柄一枝不敢折半庭苔藓深吹余鸣佛禽至于摧拆枝凡草犹避隂僻径根从露闲房枝任侵一株风正好来助碧云吟时时扫牎声重露滴寒砌风飐一枝道闲窥别生势偃盖入楼妨盘根侵井窄高僧独惆怅为与澄岚隔永安坊永夀寺三门东呉道子画似不得意佛殿名㑹仙本是内中梳洗殿贞元中有証智禅师往往着灵验或时在张椟兰若中治田及夜归寺若在金山界相去七百里辞闲中好闲中好尽日松为侣此趣人不知轻风度僧语闲中好尘务不萦心坐对当牎木看移三面隂闲中好幽磬度声迟卷上论题肇画中僧姓支崇仁坊资圣寺净土院门外相传呉生一夕秉烛醉画就中㦸手视之恶骇院门里卢楞伽常学呉势呉亦授以手诀乃画㧾持三门寺方半呉大赏之谓人曰楞伽不得心诀用思太苦其能久乎画毕而卒中门牎间呉道子画高僧韦述賛李严书中三门外两面上层不知何人画人物颇类阎令寺西廊北隅杨坦画近塔天女明睇将瞬团塔院北堂有铁观音高三丈余观音院两廊四十二贤圣韩干画元中书载賛东廊北头散马不意见者如将嘶蹀圣僧中龙树商那和修絶妙团塔上菩萨李异画四面花鸟边鸾画当药上菩萨顶茙葵犹佳塔中藏千部法华经辞诸画连句栢梁体呉生画勇矛㦸攅出竒变势千万端苍苍鬼恠层壁寛覩之忽忽毛发寒稜伽之力所痑瘢柯古李真周昉优劣难活禽生卉推边鸾花房嫩彩犹未干韩干变态如激湍惜哉壁画势未殚后人新画何漫汗楚国寺寺内有楚哀王等金身铜像哀王绣袄半袖犹在长庆中赐织成双鳯夹黄袄子镇在寺中门内有放生池太和中赐白氊黄胯衫寺墻西朱泚宅事征地狱等活八抹洛伽波咤坏从狱不生鈆河劎林烊铜诸上人以予该悉内典请予独征无中䕃五无间黑䋲赤树火厚二百肘风吹二千年阹陁罗炭钵头摩赫䕶量五十由旬舌长三车賖铜鹫铁蚁阿鼻十一义九千钵头摩如一裟诃麻百年除一尽慈恩寺寺不净觉故伽蓝因而营建焉凢十余院㧾一千八百九十七间勑度三百僧初三藏自西域逥诏太常卿江夏王道宗设九部乐迎经像入寺綵车凢千余辆上御安福门观之太宗常赐三藏衲约直百余金其工无鍼綖之迹初三藏翻因明译经僧栖玄以论示尚药奉御吕才才遂张之广衢指其长短着破义图其序云岂谓象系之表犹开八正之门形器之先更弘二知之敎立难四十余条诏才就寺对论三藏谓才云檀越平生未见太女诏问湏臾即解由来不窥象戏试造旬日即成以此有限之心逢事即欲穿凿因重申所难一一收摄折毫藏耳衮衮不穷凢数千言才屈不能领辞屈礼拜塔西面画湿耳师子仰摹蟠龙尉迟画及花子钵曼殊皆一时絶妙寺中杮树白牡丹是法力上人手植上人时常执炉循诸屋壁有变相处辄献䖍祝年无虚月又殿庭大莎罗树大历中安西所进其木桩赐此寺四橛橛皆灼固其木大德行逢自种之一株不活唐段少卿酉阳杂俎前集唐段少卿酉阳杂俎卷第七唐段少卿酉阳杂爼前集卷之七唐太常少卿临淄柯古段成式撰明四川道监察御史内乡李云鹄校酒食魏贾家累千金愽学善着作有苍头善别水常令乘小艇于黄河中以瓠匏接河源水一日不过七八升经宿器中色赤如绛以酿酒名崑崙觞酒之芳味世中所絶曾以三十斛上魏庄帝歴城北有使君林魏正始中郑公悫三伏之际每率賔僚避暑于此取大莲叶置砚格上盛酒三升以簮剌叶令与柄通屈茎上轮茵如象鼻传噏之名爲碧筩杯以下斆之言酒味杂莲气香冷胜于水青田核莫知其树实之形核大如六升瓠注水其中俄倾水成酒一名青田壶亦曰青田酒蜀后主有桃核两扇每扇着仁处约盛水五升良久水成酒味醉人更互贮水以供其宴即不知得自何处武溪夷田强遣长子鲁居上城次子玉居中城小子仓居下城三垒相次以拒王莽光武二十四年遣武威将军刘尚征之尚未至仓获白鼈爲臛举烽请两兄兄至无事及尚军来仓举火鲁等以爲不实仓遂战而死梁刘孝仪食鲭鲊曰五侯九伯令尽征之魏使崔劼李骞在坐劼曰中丞之任未应已得分陜骞曰若然中丞四履当至穆陵孝仪曰邺中鹿尾乃酒殽之最劼曰生鱼熊掌孟子所称鸡跖猩脣吕氏所尚鹿尾乃有竒味竟不载书借每用爲恠孝仪曰实自如此或是古今好尚不同梁贺季白青州蟹黄乃爲郑氏所记此物不书未解所以骞曰郑亦称益州鹿尾但未是珎味何㣧侈于味食必方丈后稍欲去其甚者犹食白鱼䱉腊糖蟹使门人议之学士钟𡵻议曰䱉之就品骤于屈伸而蟹之将糖躁扰弥甚仁人用意深怀如怛至于车熬母蛎眉目内阙慙浑沌之竒脣吻外缄非金人之愼不荣不悴曾草木之不若无馨无臭与瓦砾而何异故宜长充庖厨永爲口实后梁韦琳京兆人南迁于襄阳天保中爲舍人渉猎有才藻善剧谈常爲䱉表以讥刺时人其词曰臣䱉言伏见除书以臣爲粽熬将军油䒱校尉臛州剌史脯腊如故肃承将命含灰屏息凭笼临鼎载兢载惕臣美愧夏鳣味慙冬鲤常怀鲐腹之诮每惧鼈巖之讥是以嗽流湖底枕石泥中不意高赏殊私曲蒙钩㧞遂得超升绮席忝预玉盘逺厠玳筵猥颁象筯泽覃紫䐟恩加黄腹方当鸣姜动椒纡苏佩欓轻瓢才动则枢盘如烟浓汁暂停则兰殽成列宛转绿韲之中逍遥朱唇之内衘恩噬泽九殒弗辞不任屏营之诚谨到铜鎗门奉表以闻诏荅曰省表具知卿池沼搢绅陂池俊乂穿蒲入荇肥滑有闻允堪兹选无劳谢也伊尹干汤言天子可具三群之虫谓水居者腥肉玃者臊草食者羶也五味三材九沸九变三臡七𦵔具酸楚酪芍药之酱秋黄之苏楚苖山肤太苦挫槽甘而不噮酸而不嚛咸而不减辛而不䊮淡而不薄肥而不腴猩脣获炙觾翠搊腴縻腱述荡之掔旄象之约桂蠧石鳆河隈之苏巩洛之鳟洞庭之鲋灌水之鲤珠翠之珎莱黄之鲐臑鼈炮羔臇凫蠙臛御宿青祭瓜州红菱冀野之梁芳菰精稗会稽之菰不周之稻玄山之禾杨山之穄南海之秬寿木之华玄木之叶梦泽之芹具区之菁杨檏之姜招揺之桂越酪之菌长泽之卵三危之露崑崙之井黄颔臛醒酒鲭䬾餬餦餭粔籹寒具小蛳熟蚬炙ခ▫子蟹▫葫精细乌贼细飘梨鲎酱干栗曲阿酒麻酒搌酒新䲡子石耳蒲叶崧西捭竹根粟菰首鰡子ခ熊蒸麻胡麦藏荔支緑施笋紫ဂ千里莼鲙曰万丈蟁足红綷精细曰万凿百鍊蝇首如ဃ张掖九蒸豉一丈三节蔗一歳二花梨行米丈松缹䲡蚶酱苏膏糖頽䗯子新乌ငစ酿法乐浪酒法二月二日法酒酱酿法緑法猪骸羮白羔麻羔鸽臛隔冐法肚铜法大㹮炙蜀梼炙路时腊棊腊攫天腊细面法飞麫法薄演法笼上牢丸汤中牢丸樱桃䭔蝎饼阿韩特饼凡当饼兜猪肉悬熟杏炙鼃炙脂血大扁饧马鞍饧黄丑白丑白龙舍黄龙舎荆饧竿炙羌煑䟽饼䬾餬饼饼谓之托或谓之餦馄饴谓之ဆ饱谓之ဈ餥飵ဉ茹叽食也膜膎胀膰肉也䐼䐞膜也臇ခ䐣臛也格糈粰梳馓也䭞䭣ဂ䬧饵也醦醶䣳䤕醋也酪胾醇浆也䴛ဃင盐也䤉䤅酱也折粟米法取简胜粟一石加粟奴五斗舂之粟奴能令馨香乳煑羊胯利法㯽榔詹阔一寸长一寸半胡饭皮鲤鲋鲊法次第以竹枝赍头置日中书复爲记赍字五色饼法刻木莲花借禽兽形按成之合中累积五色坚作道名爲鬪钉色作一合者皆糖蜜副起粄法汤胘法沙碁法甘口法蔓菁藾菹法饱霜柄者合眼掘取作樗蒲形蒸饼法用大例麫一升练猪膏三合梨漤法䐿肉法肉法卄瀹鲇法治犊头去月骨舌本近喉有骨如月木耳鲙汉瓜菹切用骨刀豆牙菹肺饼法覆肝法起起肝如起鱼葙𦵔族并乙去法又鲙法鲤一尺鲫八寸去排泥之羽鲫贠天肉腮后鬐前用腹腴拭刀亦用鱼脑皆能令鲙缕不着刀鱼肉冻法渌肉酸用鲫鱼白鲤鲂鯸鳜ခ煑驴马肉用助底欝驴肉驴作鲈贮反炙肉鱼第一白其次已前日味今衣冠家名食有萧家馄饨漉去汤肥可以㵸茗庾家椶子白莹如玉韩约能作樱桃饆饠其色不变又能造冷胡突鲙醴鱼臆连蒸诈草草皮索饼将军曲良翰能爲驴騣凶驼峯炙贞元中有一将军家出饭食每说物无不堪喫唯在火候善均五味尝取败障泥胡禄修理食之其味极佳道流陈景思说勑使齐日昇养樱桃至五月中皮皱如鸿柿不落其味数倍人不测其法医卢城之东有扁鹊冡云魏时鍼药之士以巵腊祷之所谓卢医也魏时有句骊客善用鍼取寸髪斩爲十余段以针贯取之言发中虚也其妙如此王玄荣俘中天竺王阿罗郍顺以诣阙兼得术士郍罗迩婆言寿二百歳太宗奇之馆于金飈门内造延年药令兵部尚书崔敦礼监主之言婆罗门国有药名畔茶佉水出大山中石臼内有七种色或热或冷能消草木金铁人手入则消烂若欲取水以骆駞髑髅沉于石臼取水转注瓠芦中每有此水则有石柱似人形守之若彼山人传道此水者则死又有药名咀頼罗在高山石崖下山腹中有石孔孔前有树状如桑树孔中有大毒虵守之取以大方箭枝叶叶下便有乌鸟衘之飞去则衆箭射乌而取其叶也后死于长安荆人道士王彦伯天性善医尤别脉断人生死寿夭百不差一裴胄尚书子忽暴中病衆医拱手或说彦伯遽迎使视脉之良久曰都无疾乃煑散数味入口而愈裴问其状彦伯曰中无腮鲤鱼毒也其子因鲙得病裴初不信乃鲙鲤鱼无腮者令左右食之其候悉同始大惊异焉柳芳爲郎中子登疾重时名医张方福初除泗州与芳故旧芳贺之且言子病唯恃故人一顾也张诘旦候芳芳遽引视登遥见登顶曰有此顶骨何忧也因按脉五息复曰不错寿且逾八十乃留方数十字谓登曰不服此亦得登后爲庶子年至九十而卒唐段少卿酉阳杂俎续集卷第七唐叚少卿酉阳杂爼续集巻之七唐太常少卿临淄柯古叚成式撰明四川道监察御史内乡李云鹄校金刚经鸠异贞元十七年先君自荆入蜀应韦南康辟命洎韦之暮年为贼辟谗构遂摄尉灵池县韦寻薨贼辟知留后先君旧与辟不合闻之连夜离县至城东门辟寻有帖不令诸县官离县其夕隂风及返出郭二里见火两炬夹道百步为导初意县吏迎候且恠其不前高下逺近不差欲及县郭方灭及问县吏尚未知府帖也时先君念金刚经已五六年数无虚日信乎至诚必感有感必应向之导火乃经所着迹也后辟逆节渐露诏以袁公滋爲节度使成式再从叔少从军知左营事惧及祸与监军定计以蜡丸帛书通谋于袁事旋发悉为鱼肉贼谓先君知其谋于一时先君念经夜久不觉困寐门戸悉闭忽觉闻开戸而入言不畏者再三若物投案嚗然有声惊起之际言犹在耳顾视左右吏仆皆睡俾烛桦四索初无所见向之关扄已开辟矣先君受持此经十余万遍征应事孔着成式近观晋宋已来时人咸着传记彰明其事又先命受持讲解有唐已来金刚经灵验记三巻成式当奉先命受持讲解太和二年于杨州僧栖简处听平消御注一遍六年于荆州僧靖奢处听大云䟽一遍开成元年于上都懐楚法师处听青龙䟽一遍复日念书写犹希传照罔极尽形流通摭拾遗逸以备阙佛事号金刚经鸠异张镒相公先君齐丘酷信释氏每旦更新衣执经于像前念金刚经十五遍积数十年不懈永泰初为朔方节度使衙内有小将负罪惧事露乃扇动军人数百定谋反叛齐丘因衙退于小㕔闲行忽有兵数十露刃走入齐丘左右唯奴仆遽奔宅门过小㕔数步回顾又无人疑是鬼物将及门其妻女奴婢复呌唿出门云有两甲士身出㕔屋上时衙队军徤闻变持兵乱入至小㕔前见十余人仡然庭中垂手张口投兵于地衆遂擒缚五六人瘖不能言余者具首云欲上㕔忽见二甲士长数丈嗔目叱之初如中恶齐丘闻之因断酒肉张鳯翔即予门吏卢迈亲姨夫迈语予云刘逸淮在汴时韩弘为右厢虞候王某为左厢虞候与弘相善或谓二人取军情将不利于刘刘大怒俱召诘之弘即刘之甥因控地碎首大言刘意稍解王某年老股战不能自辩刘叱令拉坐杖三十时新造赤棒头径数寸固以筋漆拉之不仆数五六当死矣韩意其必死及昏造其家怪无哭声又谓其惧不敢哭访其门卒即云大使无恙弘素与熟遂至卧内问之王云我读金刚经四十年矣今方得力言初被坐时见巨手如簸箕翕然遮背因袒示韩都无挞痕韩旧不好释氏由此始与僧往来日自写十𥿄乃积计数百轴矣后在中书盛暑有谏官因事谒见韩方洽汗写经恠问之韩乃具道王某事予职在集仙常侍栁公为予説梁崇义在襄州未阻兵时有小将孙咸暴卒信宿却苏梦至一处如王者所居仪衞甚严有吏引与一僧对事僧法号懐秀亡已经年在生极犯戒及入㝠无善可録乃绐云我常嘱孙咸写法华经故咸被追对咸初不省僧故执之经时不决忽见沙门曰地藏尊者语云弟子若招承亦自获祐咸乃依言因得无事又説对勘时见一戎王衞者数百自外来㝠王降阶齐级升殿坐未久乃大风卷去又见一人被拷覆罪福此人常持金刚经又好食肉左边有经数千轴右边积肉成山以肉多将入重论俄经堆中有火一星飞向肉山顷刻销尽此人遂履空而去咸问地藏向来外国王风吹何处地藏云彼王当入无间向来风即业风也因引咸看地狱及门烟熖扇赫声若风雷惧不敢视临囘镬汤跳沫滴落左股痛入心髓地藏乃令一吏送归不许漏洩㝠事及回如梦妻儿环泣已一日矣遂破家写经因请出家梦中所滴处成疮终身不差贞元中荆州天崇寺僧智灯常持金刚经遇疾死弟子启手足犹热不即入木经七日却活云初见㝠中若王者以念经故合掌降阶因问讯言更容上人十年在世勉出生死又问人间衆僧中后食薏苡仁及药食此大违本敎灯报云律中有开遮条如何云此后人加之非佛意也今荆州僧衆中后无饮药者公安潺陵林百姓王从贵妺未嫁常持金刚经贞元中忽暴疾卒埋已三日其家复墓闻塜中呻吟遂发视之果有气舆归数日能言云初至㝠间㝠吏以持经功德放还王从贵能治木常于公安灵化寺起造其寺禅师曙中常见从贵说韦南康镇蜀时有左营伍伯于西山行营与同火卒学念金刚经性顽初一日才得题目其夜堡外拾薪为蕃骑縳去行百余里乃止天未明遂踣之于地以髪系撅覆以駞毯寝其上此人惟念经题忽见金一铤放光止于前试举首动身所縳悉脱遂潜起逐金铤走计行未得十余里迟明不觉已至家家在府东市妻儿初疑其鬼具陈来由到家五六日行营将方申其逃初韦不信以逃日与至家日不差始免之元和初汉州孔目典陈昭因患见一人着黄衣至牀前云赵判官唤尔昭问所因云至自㝠间刘辟与窦悬对事要君为证昭即留坐逡巡又有一人手持一物如毬胞前吏恠其迟荅之曰縁此候屠行开因笑谓昭曰君勿惧取生人气须得猪胞君可面东侧卧昭依其言不觉已随二吏行路甚平可十余里至一城大如府城甲士守门焉及入见一人怒容可骇即赵判官也语云刘辟収东川窦悬捕牛四十七头送梓州称准辟判杀辟又云先无牒君为孔目典合知是实未及对隔壁闻窦悬唿陈昭好在及问兄弟妻子存亡昭即欲叅见㝠吏云窦使君形容极恶不欲相见昭乃具说杀牛实奉刘尚书委曲非牒也纸是麻面见在汉州某司房架即令吏领昭至汉州取之门馆扄鎻乃于节窍中出入委曲至辟乃无言赵语昭尔自有一过知否窦悬所杀牛尔取一牛头昭未及对赵曰此不同人间不可抵假须臾见一卒挈牛头而至昭即恐惧求救赵令捡格合决一百考五十日因谓昭曰尔有何功德昭即自陈设若千人斋画某像赵云此来生縁尔昭又言曾于表兄家转金刚经赵曰可合掌请昭依言有顷见黄幞箱经自天而下住昭前昭取视即表兄所借本也有烧处尚在又令合掌其经即灭赵曰此足以免便放回复令昭徃一司曰生禄检其修短吏报云昭本名钊是金傍刀至某年改为昭更得十八年昭闻惆怅赵笑曰十八年大得作乐事何不悦乎乃令吏送昭至半道见一马当路吏云此尔本属可乗此即骑乃活死已一日半矣荆州法性寺僧惟恭三十余年念金刚经日五十遍不拘僧仪好酒多是非为衆僧所恶后遇疾且死同寺有僧灵岿其迹类惟恭爲一寺二害因他故出去寺一里逢五六人年少甚都衣服鲜洁各执乐器如龟兹部问灵岿惟恭上人何在灵岿即语其处疑其寺中有供也及晚回入寺闻钟声惟恭已死因说向来所见其日合寺闻丝竹声竟无乐人入寺当时名僧云惟恭盖承经之力生不动国亦以其迹勉灵岿也灵岿感悟折节缁门董进朝元和中入军初在军时宿直城东楼上一夕月明忽见四人着黄从东来聚立城下说已姓名状若追捕因相语曰董进朝常持金刚经以一分功德祝庇冥司我辈久蒙其惠如何杀之须枉命相代若此人他去我等无所頼矣其一人云董进朝对门有一人同姓同年夀限相埒可以代矣因忽不见进朝惊异之及明已闻对门复魂声问其故死者父母云子昨宵暴卒进朝感泣说之因为殡葬供养其父母焉后出家法号慧通住兴元唐安寺元和中严司空绶在江陵时涔阳镇将王沔常持金刚经因使归州勘事回至咤滩船破五人同溺沔初入水若有人授竹一竿随波出没至下牢镇着岸不死视手中物乃授持金刚经也咤滩至下牢三百余里长庆初荆州公安僧㑹宗姓蔡常中蛊得病骨立乃发愿念金刚经以待尽至五十遍昼梦有人令开口喉中引出发十余茎夜又梦吐大螾长一肘余因此遂愈荆山僧行坚见其事江陵开元寺般若院僧法正日持金刚经三七遍长庆初得病卒至㝠司见若王者问师生平作何功德荅曰常念金刚经乃揖上殿令登绣坐念经七遍侍衞悉合掌阶下拷掠论对皆停息而听念毕后遣一吏引还王下阶送云上人更得三十年在人间勿废读诵因随吏行数十里至一大坑吏因临坑自后推之若陨空焉死已七日唯面不冷法正今尚在年八十余荆州僧常靖亲见其事石首县有沙弥道䕃常持念金刚经宝歴初因他出夜归中路忽遇虎吼掷而前沙弥知不免乃闭目而坐但黙念经心期救䕶虎遂伏草守之及曙村人来徃虎乃去视其蹲处涎流于地元和三年贼李同㨗阻兵沧景帝命刘祐统齐德军讨之初围德州城城坚不拔翌日又攻之自卯至未十伤八九竟不能拔时有齐州衙内八将官徤儿王忠干慱野人常念金刚经积二十余年日数不阙其日忠干上飞梯将及堞身中箭如猬为櫑木击落同火卒曳出羊马城外置之水濠里岸祐以暮夜命抽军其时城下矢落如雨同火人忩忙忘取忠干尸忠干既死梦至荒野遇大河欲渡无因仰天大哭忽闻人语声忠干见一人长丈余疑其神人因求指营路其人云尔莫怕我令尔得渡此河忠干拜之头低未举神人把腰掷之空中久方着地忽如梦觉闻贼城上交二更初不记过水亦不知疮擡手扪面血涂眉睫方知伤损乃举身强行百余步却倒复见向人持刀叱曰起起忠干惊惧遂走一里余坐歇方闻本军喝号声遂及本营访同火卒方知身死在水濠里即梦中所过河也忠干见在齐德军何轸鬻贩为业妻刘氏少断酒肉常持金刚经先焚香像前愿年止四十五临终心不乱先知死日至太和四年冬四十五矣悉舍资装供僧欲入嵗假遍别亲故何轸以为病魅不信至嵗除日请僧受八关沐浴易衣独处一室趺坐高声念经及办色悄然儿女排室入看之已卒顶热灼手轸以僧礼葬塔在荆州北郭蜀左营卒王殷常读金刚经不茹荤饮酒为赏设库子前后为人误累合死者数四皆非意得免至太和四年郭钊司空镇蜀郭性严急小不如意皆死王殷因呈锦缬郭嫌其恶弱令袒背将毙之郭有番狗随郭卧起非使宅人逢之輙噬忽吠数声立抱王殷背駈逐不去郭异之怒遂解郭司空离蜀之年有百姓赵安常念金刚经因行野外见衣一幞遗墓侧安以无主遂持还至家言于妻子隣人即告官赵盗物捕送县贼曹怒其不承认以大关挟胫折三段后令杖嵴杖下輙折吏意其有他术问之唯念金刚经及申郭郭亦异之判放及归其妻云某日闻君经函中震裂数声惧不敢发安乃驰视之带断轴折纸尽破裂安今见在太和五年汉州什邡县百姓王翰常在市日逐小利忽暴卒经三日却活云㝠中有十六人同被追十五人散配他处翰独至一司见一青衫少年称是已姪为㝠官㕔子遂引见推典又云是已兄貌皆不相类其兄语云有寃牛一头诉尔烧畬枉烧杀之尔又曾卖竹与杀狗人作箜篌杀狗两头狗亦诉尔尔今名未系死籍犹可以免为作何功德翰欲为设斋及写法华经金光明经皆曰不可乃请曰持金刚经日七遍与之其兄喜曰足矣及活遂舍业出家今在什邡县太和七年冬给事中李公石为太原行军司马孔目官高涉因宿使院至冬冬鼓起时诣隣房忽遇一人长六尺余唿曰行军唤尔涉遂行行稍迟其人自后拓之不觉向北约行数十里至野外渐入一谷底后上一山至顶四望邑屋尽眼下至一曹司所追者唿云追高涉到其中人多衣朱绿当案者似崔行信郎中判云付司对复引出至一处数百人露坐与猪羊杂处领至一人前乃涉妹婿杜则也逆谓涉曰君初得书手时作新人局遣某买羊四口记得否今被相债备尝苦毒涉遽云尔时秪使市肉非羊也则遂无言因见羊人立啮则逡巡被领他去倐忽又见一处露架方梁梁上钉大铁环有数百人皆持刀以䋲系人头牵入环中刳剔之涉惧走出但念金刚经倐忽逢旧相识杨演云李尚书时杖杀贼李英道为刼贼事已于诸处受生三十年今却诉前事君常记得无涉辞以年幼不省又遇旧典叚怡先与涉为义兄弟逢涉云先念金刚经莫废忘否向来所见未是极苦处勉树善业今得还乃经之力因送至家如梦死已经宿向所拓处数日青肿永泰初丰州𤇺子暮出为党项縳入西蕃易马蕃将令穴肩骨贯以皮索以马数百蹄配之经半嵗马息一倍蕃将赏以羊革数百因转近牙帐賛普子爱其了事遂令执纛左右有剰肉余酪与之又居半年因与酪肉悲泣不食賛普问之云有老母频夜梦见賛普颇仁闻之怅然夜召帐中语云蕃法严无放还例我与尔马有力者两疋于某道纵尔归无言我也烽子得马极骋俱乏死遂昼潜夜走数日后爲刺伤足倒碛中忽有风吹物窸窣过其前因揽之褁足有顷不复痛试起步走如故经信宿方及丰州界归家母尚存悲喜曰自失尔我唯念金刚经寝食不废以祈见尔今果其誓因取经拜之缝断亡数幅不知其由子因道碛中伤足事母令觧足视之所褁疮物乃数幅经也其疮亦愈大历中太原偷马贼诬一王孝廉同情拷掠旬日苦极强首推吏疑其寃未即具狱其人惟念金刚经其声哀切昼夜不息忽一日有竹两节坠狱中转至于前他囚争取之狱卒意藏刃破视内有字两行云法尚应舍何况非法书蹟甚工贼首悲悔具承以匿嫌诬之唐段少卿酉阳杂俎前集唐段少卿酉阳杂俎卷第八唐段少卿酉阳杂爼前集卷之八唐太常少卿临淄柯古段成式撰明四川道监察御史内乡李云鹄校黥上都街肆恶少率髠而肤札备衆物形状恃诸军张拳强劫至有以蛇集酒家捉羊胛击人者今京兆薛公元赏上言白令里长潜部约三千余人悉杖煞尸于市市人有㸃青者皆炙灭之时大宁坊力者张干札左膊曰生不怕京兆尹右膊曰死不畏阎罗王又有王力奴以钱五千召札工可匈腹爲山亭院池榭草木鸟兽无不悉具细若设色公悉杖杀之又贼赵武建札一百六十处畨印盘鹊等左右膊刺言野鸭滩头宿朝朝被鹘梢忽惊飞入水留命到今朝又高陵县捉得镂身者宋元素剌七十一处左臂曰昔日已前家未贫苦将钱物结交亲如今失路寻知己行尽关山无一人右臂上剌葫芦上出人首如傀儡戯郭公者县吏不解问之言葫芦精也李夷简元和末在蜀蜀市人赵高好闘常入狱满背镂毘沙门天王吏欲杖背见之輙止恃此转爲坊市患害左右言于李李大怒擒就㕔前索新造筋棒头径三寸叱杖子打天王尽则已数三十余不絶经旬日袒衣而歴门呌唿乞修理功徳钱蜀小将韦少卿韦表㣲堂兄也少不喜书嗜好札青其季父尝令觧衣视之匈上剌一树树杪集鸟数十其下悬镜镜鼻系索有人止于侧牵之叔不解问焉少卿笑曰叔不曾读张燕公诗否挽镜寒鸦集耳荆州街子葛清勇不肤挠自颈已下遍剌白居易舎人诗成式常与荆客陈至唿观之令其自觧背上亦能闇记反手指其札处至不是此花偏爱菊则有一人持盃临菊藂又黄夹缬林寒有叶则指一树树上挂缬缬窠鏁胜絶细凢刻三十余处首体无完肤陈至唿爲白舎人行诗图也成式门下驺路神通每军较力能戴石簦靸六百斤石啮破石粟数十背剌天王自言得神力入塲人助多则力生常至朔望日具乳糜焚香袒坐使妻儿供养其背而拜焉崔承宠少从军善驴鞠逗脱杖捷如胶焉后爲黔南观察使少遍身剌一蛇始自右手口张臂食两指绕腕匝颈龃龉在腹拖股而尾及骭焉对賔侣常衣覆其手然酒酣輙袒而努臂㦸手捉优伶軰日蛇咬尔优伶等即大呌毁而爲痛状以此爲戏乐宝历中长乐里门有百姓刺臂数十人环瞩之忽有一人白襕屠苏顷首㣲笑而去未十歩百姓子剌血如衂痛苦次骨食顷出血斗余衆人疑向观者令其父从而求之其人不承其父拜数十乃捻撮土若祝可傅此如其言血止成式三从兄遘贞元中尝过黄坑有从者拾髑颅骨数片将爲药一片上有逃走奴字痕如淡墨方知黥踪入骨也从者夜梦一人掩面从其索骨曰我羞甚幸君爲我深藏之当福君从者惊觉毛戴遽爲埋之后有事鬼髣髴梦中报之以是获财欲至十万而卒蜀将尹偃营有卒晩㸃后数刻偃将责之卒被酒自理声高偃怒杖数十几至死卒弟爲营典性友爱不平偃乃以刀𠢐肌作杀尹两字以墨湼之偃阴知乃以他事杖杀典及太和中南蛮入㓂偃领衆数万保卭崃关偃膂力絶人常戯左右以枣节杖击其胫随击筋涨拥肿初无痕橽恃其力悉衆出关逐蛮数里蛮伏发夹攻之大败马倒中数十鎗而死初出关日忽见所杀典拥黄案大如毂在前引心恶之问左右咸无见者竟死于阵房孺复妻崔氏性忌左右婢不得浓粧高髻月给燕脂一豆粉一钱有一婢新买粧稍佳崔怒谓曰汝好粧耶我爲汝粧乃令刻其眉以青塡之烧鏁梁灼其两眼角皮随手燋卷以朱传之及痂脱瘢如粧焉杨虞卿爲京兆尹时市里有三王子力能揭巨石遍身图剌体无完肤前后合抵死数四皆匿军以免一日有过杨令五百人捕获闭门杖杀之判云錾剌四支只称王子何须讯问何合当辜蜀人工于剌分明如画或言以黛则色鲜成式问奴軰言但用好墨而已荆州贞元中市有鬻剌者有印印上簇针爲衆物状如蟾蝎杵臼随人所欲一印之刷以石墨疮愈后细于随求印近代粧尚靥如射月曰黄星靥靥钿之名葢自吴孙和邓夫人也和宠夫人尝醉舞如意误伤邓颊血流娇婉弥苦命大医合药医言得白獭髓杂玉与虎魄屑当灭痕和以百金购得白獭乃合膏虎珀太多及痕不灭左颊有赤㸃如意视之更益甚妍也诸嬖欲要宠者皆以丹㸃颊而后进幸焉今妇人面饰用花子起自昭容上官氏所制以掩㸃迹大暦已前士大夫妻多妬悍者婢妾小不如意輙印面故有月㸃钱㸃百姓间有面戴青志如黥旧言妇人在草蓐亡者以墨㸃其靣不尔则不利后人越人习水必镂身以避蛟龙之患今南中绣面狫子葢雕题之遗俗也周官墨刑罚三百郑言先刻面以墨窒之窒墨者使守门尚书刑德攷曰涿鹿者凿人颡也黥人者马羁笮人面也郑云涿鹿黥世谓之刀墨之民尚书大传虞舜象刑犯墨者皂巾白虎通墨者额也取汉法火之胜金汉书除肉刑当黥者髠钳爲城旦舂又汉书使王乌等闚匈奴匈奴法汉使不去节不以墨黥面不得入穹庐王乌等去节黥面得入穹庐单于爱之晋令奴始亡加铜青若墨黥两眼从再亡黥两颊上三亾横黥目下皆长一寸五分梁朝杂律凢囚未断先刻面作刼字释僧祗律涅槃印者比丘作梵王法破肉以孔雀胆铜青等画身作字及鸟兽形名爲印黥天宝实録云日南廐山连接不知几千里裸人所居白民之后也剌其胸前作花有物如粉而紫色画其两目下去前二齿以爲美餙成式以君子耻一物而不知陶贞白每云一事不知以爲深耻况相定黥布当王滛着红花欲落刑之墨属布在典册乎偶録所记寄同志愁者一展眉头也雷安丰县尉裴ခ士淹孙也言玄宗尝冬月召山人包超令致雷声超对曰来日及午有雷遂令高力士监之一夕醮式作法及明至已矣天无纎翳力士惧之超曰将军视南山当有黑气如盘矣力士望之如其言有顷风起黑气弥漫矣雷数声明皇又每令随哥舒翰西征每阵常得胜风贞元初郑州百姓王干有胆勇夏中作田忽暴雨雷因入𧖟室中避雨有顷雷电入室中黑气陡暗干遂掩戸把锄乱击声渐小云气亦歛干大唿击之不已气复如半牀已至如盘騞然坠地变成熨斗折刀小折脚铛焉李鄘在北都介休县百姓送解牒夜止晋祠宇下夜半有人叩门云介休王暂借霹雳车某日至介休收麦良久有人应曰大王传语霹雳车正忙不及借其人再三借之遂见五六人秉烛自庙后出介山使者亦自门骑而入数人共持一物如幢扛上环缀旗幡授与骑者曰可㸃领骑者即数其幡凢十八叶每叶有光如电起百姓遂遍报隣村令速收麦将有大风雨村人悉不信乃自收刈至其日百姓率亲情据高阜候天色及午介山上有黑云气如窑烟斯须蔽天注雨如绠风吼雷震凢损麦千余顷数村以百姓爲妖讼之工部员外郎张周封亲睹其推案成式至徳坊三从伯父少时于阳羡家乃亲故也夜遇雷雨每电起光中见有人头数十大如栲栳柳公权侍郎尝见亲故说元和未止建州山寺中夜半觉门外喧閙因潜于牎櫺中观之见数人运斤造雷车如图画者久之一嚏气忽陡暗其人两目遂昏焉处士周洪言宝暦中邑客十余人逃暑会饮忽暴风雨有物坠如玃两目睒睒衆人惊伏牀下倐忽上堦歴视衆人俄失所在及雨定稍稍能起相顾耳悉泥矣邑人言向来雷震牛战鸟堕邑客但觉殷殷而已元稹在江夏襄州贾堑有庄新起堂上梁才毕疾风甚雨时庄客输油六七瓮忽震一声油瓮悉列于梁上一滴不漏其年元卒贞元年中宣州忽大雷雨一物堕地猪首手足各两指执一赤虵囓之俄顷云暗而失时皆图而传之梦魏杨元稹能解梦广阳王元渊梦着衮衣倚槐树问元稹元稹言当得三公退谓人曰死后得三公耳槐字木傍鬼果爲尔朱荣所杀赠司徒许超梦盗羊入狱元稹曰当得城阳令后封城阳侯补阙杨子孙堇善占梦一人梦松生户前一人梦枣生屋上堇言松丘壠间所植枣字重来重来唿魄之象二人俱卒侯君集与承干谋通逆意不自安忽梦二甲士録至一处见一人高冠鼓髯叱左右取君集威骨来俄有数人操屠刀开其脑上及右臂间各取骨一片状如鱼尾因啽呓而觉脑臂犹痛自是心悸力耗至不能引一钧弓欲自首不决而败扬州东陵圣母庙主女道士康紫霞自言少时梦中被人録于一处言天符令摄将军巡南岳遂擐以金鏁甲令骑道从千余人马蹀虗南去须臾至岳神拜迎马前梦中如有处分岳中峯岭溪谷无不歴也恍惚而返鸡鸣惊觉自是生须数十根司农卿韦正贯应举时尝至汝州汝州刺史柳凌留署军事判官柳尝梦有一人呈案中言欠柴一千七百束因访韦解之韦曰柴薪木也公将此不久乎月余柳疾卒素贫韦爲部署米麦镪帛悉前请于官数月矣唯官中欠柴一千七百束韦披案方省柳前梦道士秦霞霁少勤香火存想不怠尝梦大树树忽穴有小儿青折鬐发自穴而出语秦曰合土尊师因惊觉自是休咎之事小儿髣髴报焉凢五年秦意爲妖偶以事访于师师遽戒勿言此修行有功之证因此遂絶旧说梦不欲数占信矣蜀医昝殷言藏气隂多则数梦阳壮则梦少梦亦不复记周礼有掌三梦又以日月星辰各占六梦谓日有甲乙月有建破星辰有居直星有扶刻也又曰舍萌于四方以赠恶梦谓会民方相氏四面逐送恶梦至四郊也汉仪大傩侲子辞有伯奇食梦道门言梦者魄妖或谓三尸所爲释门言有四一善恶种子二四大偏增三贤圣加持四善恶征祥成式尝见僧首素言之言出藏经亦未暇寻讨又言梦不可取取则着着则恠入夫瞽者无梦则知梦者习也成式表兄卢有则梦看击鼓及觉小弟戏叩门爲街皷也又成式姑壻裴元裕言群从中有悦隣女者梦女遗二樱桃食之及觉核坠枕侧李铉着李子正辩言至精之梦则梦中身人可见如刘幽求见妻梦中身也则知梦不可以一事推矣愚者少梦不独至人问之驺皂百夕无一梦也秘书郎韩泉善解梦卫中行爲中书舎人时有故旧子弟选投卫论属卫欣然许之駮牓将出其人忽梦乘驴蹶坠水中登岸而靴不湿焉选人与韩有旧访之韩被酒半戏曰公今选事不谐矣据梦卫生相负足下不沾及牓出果駮放韩有学术韩仆射犹子也威逺军小将梅伯成以善占梦近有优人李伯怜游泾州乞钱得米百斛及归令弟取之过期不至昼梦洗白马访伯成占之伯成伫思曰凢人好反语洗白马泻白米也君所忧或有风水之虞乎数日弟至果言渭河中覆舟一粒无余卜人徐道昇言江淮有王生者榜言解梦贾客张瞻将归梦炊于臼中问王生生言君归不见妻矣臼中炊固无釜也贾客至家妻果卒已数月方知王生之言不诬矣唐段少卿酉阳杂爼卷之八唐段少卿酉阳杂俎续集卷第八唐叚少卿酉阳杂爼续集卷之八唐太常少卿临淄柯古叚成式撰明四川道监察御史内乡李云鹄校支动北海有木兔类顦䑕食塩则身轻乌贼鱼骨如通草可以刻为戏物章举每月三八则多虾姑状若蜈蚣管虾南海有水族前左脚长前右脚短口在脇傍背上常以左脚捉物寘于右脚右脚中有齿嚼之方内于口大三尺余其声术术南人唿为海术猎者不杀豺以财为同声又南方恶豺向人作声衞公幼时常于明州见一水族有两足觜似鸡身如鱼衞公年十一过瞿塘波中覩一物状如婴儿有翼翼如鹦鹉公知其恠即时不言晚风大起方说句容赤沙湖食朱砂鲤带微红味极美负朱鱼亦絶美每鳞一㸃朱向北有濮固羊大而美丙穴鱼食乳水食之甚温蜃身一半已下鳞尽逆太和七年河隂忽有蝇蔽天如蝗止三日河阳界经旬方散有李犨时为尉向予三从兄说南中瑇瑁斑㸃尽模煳唯振州瑇瑁如舶上者尝见衞公先白书上作此字衞公言鹅警鬼䴔䴖厌火孔雀辟恶洪州有牛尾貍肉甚美威逺军子将臧平者好闘鸡高于常鸡数寸无敢敌者威逺监军与物十疋强买之因寒食乃进十宅诸王皆好闘鸡此鸡凢敌十数犹擅场怙气穆宗大恱因赐威逺监军帛百疋主鸡者想其跖距奏曰此鸡实有弟长趾善鸣前岁卖之河北军将获钱二百万韦绚云巴州兔作貍班凢鸷鸟雄小雌大庶鸟皆雄大雌小予同院宇文献云吉州有异虫长三寸余六足见蚓必啮为两叚才断各化为异虫相似无别又有赤腰蜂养子于蜘蛛腹下鯸鮧鱼肝与子俱毒食此鱼必食艾艾能已其毒江淮人食此鱼必和艾䕫州刺史李贻孙云尝见木枝化为蚓道书以鲤鱼多为龙故不欲食非縁反药庶子张文规又曰医方中畏食鲤鱼谓若鱼中猪肉也衞公画得崃中异蝶翅阔四寸余深褐色每翅上有二金眼公又说道书中言麞鹿无魂故可食予幼时尝见说郎巾谓狼之筋也武宗四年官市郎巾予夜㑹客悉不知郎巾何物亦有疑是狼筋者坐老僧泰贤云泾帅叚祐宅在招国坊尝失银器十余事贫道时为沙弥每随师出入叚公宅叚因令贫道以钱一千诣西市贾胡求郎巾出至修竹南街金吾铺偶问官徤朱秀秀曰甚易得但人不识耳遂于古琣摘出三枚如巨虫两头光带黄色祐得即令集奴婢环庭炙之虫慄蠕动有一女奴脸唇瞤动诘之果窃器而欲逃者象管环王国野象成群一牡管三十余牙才二尺迭供牡者水草卧则环守象死共穵地埋之号吼移时方散又国人养驯可令代樵熊胆春在首夏在腹秋在左足冬在右足南安蛮江蛇至五六月有巨虵泛江岸首如张帽万万蛇随之入越王城野牛高丈余其头似鹿其角丫戾长一丈白毛尾似鹿出西域潜牛勾漏县大江中有潜牛形似水牛每上岸闘角软还入江水角坚复出猫目睛暮圆及午竖歛如綖其鼻端常冷唯夏至一日煖其毛不容蚤虱黑者闇中逆循其毛即若火星俗言猫洗面过耳则客至楚州谢阳出猫有褐花者灵武红叱拨及青騘色者猫一名蒙贵一名乌员平陵城古潭国也城中有一猫常带金鎻有钱飞若蛱蝶士人徃徃见之鼠旧说鼠王其溺精一滴成鼠一说䑕母头脚似鼠尾苍口锐大如水中性畏狗溺一滴成一鼠时鼠灾多起于䑕母鼠母所至处动成万万鼠其肉极美凢鼠食死人目睛则为鼠王俗云鼠啮上服有喜凢啮衣欲得有葢无葢㐫千嵗鷰齐鲁之间谓鷰为乙作巢避戊巳玄中记云千嵗之鷰戸北向述异要云五百嵗鷰生胡髯鹧鸪飞数逐月如正月一飞而止于窠中不复起矣十二月十二起最难採南人设网取之鹊窠鹊构窠取在树杪枝不取堕地者又缠枝受卵端午日午时焚其窠灸病者疾立愈勾足鸜鹆交时以足相勾促鸣鼓翼如鬭状徃徃坠地俗取其勾足为媚药壁镜一日江枫亭㑹衆说单方成式记治壁镜用白矾重访许君用桑柴灰汁三度沸取汁白矾为膏涂疮口即差兼治虵毒自商邓襄州多壁镜毒人必死坐客或云已年不宜杀虵大蝎安邑县北门县人云有一蝎如琵琶大每出来不毒人人犹是恐其灵积年矣红蝙蝠刘君云南中红蕉花时有红蝙蝠集花中南人唿为红蝙蝠青蚨似蝉而状稍大其味辛可食每生子必依草叶大如𧖟子人将子归其母亦飞来不以近逺其母必知处然后各致小子巾埋东行隂墻下三日开之即以母血涂之如前每市物先用子即子归母用母者即母归子如此轮还不知休息若买金银珍宝即钱不还青蚨一名鱼伯寄居之虫如螺而有脚形似蜘蛛本无殻入空螺殻中载以行触之缩足如螺闭户也火炙之乃出走始知其寄居也蜾羸今谓之蠮螉也其为物纯雄无雌不交不产取桑虫之子祝之则皆化为己子蜂亦如此耳鲫鱼东南海中有祖州鲫鱼出焉长八尺食之宜暑而避风此鱼状即与江湖小鲫鱼相类耳浔阳有青林湖鲫鱼大者二尺余小者满尺食之肥美亦可止寒热也黄魟鱼色黄无鳞头尖身似大槲叶口在颔下眼后有耳窍通于脑尾长一尺末三刺甚毒螃傍海大鱼嵴上有石十二时一名篱头溺一名螃其溺甚毒郸县侯生者于沤麻池侧得鱓鱼大可尺围烹而食之髪白复黑齿落更生自此轻徤剑鱼海鱼千嵗为剑鱼一名琵琶鱼形似琵琶而喜鸣因以为名虎鱼老则为蛟江中小鱼化为蝗而食五谷者百嵗为鼠金驴晋僧朗住金榆山及卒所乗驴上山失之时有人见者乃金驴矣樵者往往听其鸣响土人言金驴一鸣天下太平圣龟福州贞元末有村人卖一笼龟其数十三贩药人徐仲以五锾获之村人云此圣龟不可杀徐置庭中一龟借龟而行八龟为导悉大六寸徐遂放于干元寺后林中一夕而失运粮驴西域厌达国有寺戸以数头驴运粮上山无人驱逐自能徃返寅发午至不差晷刻邓州卜者有书生住邓州尝游郡南数月不返其家诣卜者占之卜者视卦曰甚异吾未能了可重祝祝毕拂龟改灼复曰君所卜行人兆中如病非病如死非死逾年自至矣果半年书生归云游某山深洞入値物蛰如中疾四支不能动昏昏若半醉见一物自明入穴中却返良久又至直附身引颈临口鼻细视之乃巨龟也十息顷方去书生酌其时日其家卜吉时焉五时鸡影鹅池北有鸣琴苑伺夜鸡鸣随鼓节而鸣从夜至晓一更为一声五更为五声亦曰五时鸡鹧鸪似雌雉飞但南不向北扬孚交州异物志云鸟像雌雉名鹧鸪其志怀南不向北徂猬见虎则跳入虎耳鹞子两翅各有复翎左名撩风右名掠草带两翎出猎必多获世俗相传云鸱不饮泉及井水惟遇雨濡翮方得开元二十一年富平县产一角神羊肉角当顶白毛上捧议者以为獬豸獬豸见閗不直者触之穷竒见閗不直者煦之均是兽也其好恶不同故君子以獬廌为冠小人以穷竒鼠胆在肝活耴则有唐段少卿酉阳杂俎前集唐段少卿酉阳杂俎卷第九唐段少卿酉阳杂爼卷之九唐太常少卿临淄柯古段成式撰明四川道监察御史内郷李云鹄校事感平原高菀城东有渔津传云魏末平原潘府君字惠延自白马登舟之部手中筭囊遂坠于水囊中本有钟乳一两在郡三年济水泛溢得一鱼长三丈广五尺刳其腹中有得一坠水之囊金针尚在钟乳消尽其鱼得脂数十斛时人异之谯郡有功曹𡼏天统初济南来府君出除谯郡时功曹清河崔公恕弱冠有令德于时春夏积旱送别者千余人至此𡼏上衆渴甚思水升直万钱矣来公有思水色恕独见一青乌于𡼏中乍飞乍止恠而就焉乌起见一石方五六寸以鞭拨之清泉涌出因盛以银瓶瓶满水立竭唯来公与恕供疗而已议者以爲盛德所感致焉时人异之故以爲目李彦佐在沧景太和九年有诏诏浮阳兵北渡黄河时冬十二月至济南郡使击水延舟氷触舟舟覆诏失李公惊惧不寝食六日鬓发暴白至貌侵肤削从事亦讶其仪形也乃令津吏不得诏尽死吏惧且请公一祝沉浮于河吏凭公诚明以死索之李公乃令具爵酒言祝传语诘河伯其㫖曰明天子在上川渎山岳祝史咸秩予境之内祝未尝匮尔河伯洎鳞之长当卫天子诏何返溺之予或不获予斋告于天天将谪尔吏酹氷辞已忽有声如震河冰中断可三十丈吏知李公精诚已达乃沉钩索之一钓而出封角如旧唯篆印㣲湿耳李公所至令务严简推诚于物着于官下如河水色浑驶流大木与纎芥顷而千里矣安有舟覆六日一酹而坚冰䧟一钓而沉诏获得非精诚之至乎盗侠魏明帝起凌云台峻峙数十丈即韦诞白首处有人铃下能着屐登缘不异践地明帝恠而煞之腋下有两肉翅长数寸高堂县南有鲜卑城旧传鲜卑聘燕停于此矣城傍有盗跖冡冡极高大贼盗尝私祈焉齐天保初土鼓县令丁永兴有群贼刼其部内兴乃密令人冡傍伺之果有祈祀者乃执诸县案煞之自后祀者颇絶皇览言盗跖冡在河东按盗跖死于东陵此地古名东平陵疑此近之或言剌客飞天夜义术也韩晋公在浙西时瓦官寺因商人无遮斋衆中有一年少请弄合乃投葢而上单练履膜皮猿挂鸟跂捷若神鬼复建甖水于结嵴下先熘至檐空一足欹身承其熘焉覩者无不毛戴马侍中尝宝一玉精盌夏蝇不近盛水经月不腐不耗或目痛含之立愈尝匣于卧内有小奴七八歳偷弄坠破焉时马出未归左右惊惧忽失小奴马知之大怒鞭左右数百将杀小奴三日寻之不获有婢晨治地见紫衣带垂于寝牀下视之乃小奴蹶张其牀而负焉不食三日而力不衰马覩之大骇曰破吾盌乃细过也即令左右㩧杀之韦行规自言少时游京西暮止店中更欲前进店前老人方工作谓曰客勿夜行此中多盗韦曰某留心弧矢无所患也因进发行数十里天黑有人起草中尾之韦叱不应连发矢中之复不退矢尽韦惧奔马有顷风雷总至韦下马负一树见空中有电光相逐如鞠杖势渐逼树杪觉物纷纷坠其前韦视之乃木札也须臾积札埋至膝韦惊惧投弓矢仰空乞命拜数十电光渐高而灭风雷亦息韦顾大树枝干童矣鞍䭾已失遂返前店见老人方箛筩韦意其异人拜之且谢有悞也老人笑曰客勿恃弓矢须知剑术引韦入院后指鞍䭾言却须取相试耳又出桶板一片昨夜之箭悉中其上韦请役力汲汤不许㣲露击剑事韦亦得其一二焉相传黎干爲京兆尹时曲江涂龙祈雨观者数千黎至独有老人植杖不避干怒杖背二十如击鞔革掉臂而去黎疑其非常人命老坊卒寻之至兰陵里之内入小门大言曰我今日困辱甚可具汤也坊卒遽返白黎黎大惧因弊衣怀公服与坊卒至其处时已昏黑坊卒直入通黎之官阀黎唯而趋入拜伏曰向迷丈人物色罪当十死老人惊起曰谁引君来此即牵上阶黎知可以理夺徐曰某爲京兆尹威稍损则失官政丈人埋形杂迹非证惠眼不能知也若以此罪人是钓人以贼非义士之心也老人笑曰老夫之过乃具酒设席于地招坊卒令坐夜深语及养生之术言约理辩黎转敬惧因曰老夫有一伎请爲尹设遂入良久紫衣朱鬕拥剑长短七口舞于庭中迭跃挥霍光电激或横若裂盘旋若规尺有短剑二尺余时时及黎之衽黎叩头股慄食顷掷剑植地如北斗状顾黎曰向试黎君胆气黎拜曰今日已后性命丈人所赐乞役左右老人曰君骨相无道气非可遽教别日更相顾也揖黎而入黎归气色如病临镜方觉须刜落寸余翌日复往室已空矣建中初士人韦生移家汝州中路逢一僧因与连镳言论颇洽日将衔山僧指路谓曰此数里是贫道兰若郎君岂不能左顾乎士人许之因令家口先行僧即处分歩者先排比行十余里不至韦生问之即指一处林烟曰此是矣又前进日已没韦生疑之素善弹乃宻于靴中取弓卸弹怀铜丸十余方责僧曰弟子有程期适偶贪上人清论勉副相邀今已行二十里不至何也僧但言且行至是僧前行百余步韦知其盗也乃弹之正中其脑僧初不觉凢五发中之僧始扪中处徐曰郎君莫作恶剧韦知无柰何亦不复弹见僧方至一庄数十人列炬出迎僧延韦坐一㕔中唤云郎君勿忧因问左右夫人下处如法无复曰郎君且自慰安之即就此也韦生见妻女别在一处供帐甚盛相顾涕泣即就僧僧前执韦生手曰贫道盗也本无好意不知郎君艺若此非贫道亦不及也今日故无他幸不疑也适来贫道所中郎君弹悉在乃举手搦脑后五丸坠地焉葢脑衔弹丸而无伤虽列言无痕挞孟称不肤挠不啻过也有顷布筵具蒸犊犊札刀子十余以韲饼环之揖韦生就坐复曰贫道有义弟数人欲令伏谒言未已朱衣巨带者五六軰列于阶下僧唿曰拜郎君汝等向遇郎君则成粉矣食毕僧曰贫道久爲此业今向迟暮欲改前非不幸有一子伎过老僧欲请郎君爲老僧断之乃唿飞飞出叅郎君飞飞年才十六七碧衣长袖皮肉如腊僧叱曰向后堂侍郎君僧乃授韦一剑及五丸且曰乞郎君尽艺杀之无爲老僧累也引韦入一堂中乃反鏁之堂中四隅明灯而已飞飞当堂执一短马鞭韦引弹意必中丸已𫾣落不觉跳在梁上循壁虚摄捷若猱玃弹丸尽不复中韦乃运剑逐之飞飞倐忽逗闪去韦身不尺韦断其鞭节竟不能伤僧久乃开门问韦与老僧除得害乎韦具言之僧怅然顾飞飞曰郎君证成汝爲贼也知复如何僧终夕与韦论剑及弧矢之事天将晓僧送韦路口赠绢百疋垂泣而别元和中江淮中唐山人者涉猎史传好道常游名山自言善缩钖颇有师之者后于楚州逆旅遇一卢生气相合卢亦语及炉火称唐族乃外氏遂唿唐爲舅唐不能相舍因邀同之南岳卢亦言亲故在阳羡将访之今且贪舅山林之程也中途止一兰若夜半语笑方酣卢曰知舅善缩钖可以梗槩语之唐笑曰某数十年重趼从师只得此术岂可轻道耶卢复祈之不巳唐辞以师授有时日可逹岳中相传卢因作色舅今夕须传勿等闲也唐责之某与公风马牛耳不意旰▫相遇实慕君子何至驺卒不若也卢攘臂瞑目眄之良久曰某刺客也舅不得将死于此因怀中探乌韦囊出匕首刃势如偃月执火前熨斗削之如札唐恐惧具述卢乃笑语唐几悟杀舅此术十得五六方谢曰某师仙也令某等十人索天下妄传黄白术者杀之至添金缩钖传者亦死某久得乘硚之道者因拱揖唐忽失所在唐自后遇道流輙陈此事戒之李廓在颕州获光火贼七人前后杀人必食其肉狱具廓问食人之故其首言某授敎于巨盗食人肉者夜入人家必昏沉或有餍不悟者故不得不食两京逆旅中多尽鸜鹆及茶椀贼谓之鸜鹆辣者记嘴所向椀子辣者亦示其缓急也唐段少卿酉阳杂俎续集卷第九唐叚少卿酉阳杂爼续集卷之九唐太常少卿临淄柯古叚成式撰明四川道监察御史内乡李云鹄校支植上衞公平泉庄有黄辛夷紫丁香都胜花紫色两重心数叶卷上如芦朶蘂黄叶细郍提槿花紫色两重叶外重叶卷心心中抽茎高寸余叶端分五瓣如蔕瓣中紫蘂茎上黄叶月桂叶如桂花浅黄色四瓣青蘂花盛发如杮叶蔕稜出蒋山溪荪如高梁姜生水中出茆山山茶似海石榴出桂州蜀地亦有贞桐枝端抽赤黄条条复旁对分三层花大如落苏花作黄色一茎上有五六十朶俱郍衞叶如竹三茎一层茎端分条如贞桐花小类木檞出桂州瘴川花差类海榴五朶簇生叶狭长重沓承于花底色中第一蜀色不能及出黎州按辔岭木莲花叶似辛夷花类莲花色相傍出忠州鸣玉溪卭州亦有牡桂叶大如苦竹叶叶中一脉如笔迹花蔕叶三瓣瓣端分爲两岐其表色浅黄近岐浅红色花六瓣色白心凸起如荔枝其色紫出婺州山中簇蝶花花爲朶其簇一蘂蘂如莲房色如退红出温州山桂叶如麻细花紫色黄叶簇生如慎火草出丹阳山中那伽花状如三春无叶花色白心黄六瓣出舶上南安有人子藤红色在蔓端有刺其子如人状崑崙烧之集象南中亦难得三頼草如金色生于高崖老子弩射之魅药中最切衞公言桂花三月开黄而不白大庾诗皆称桂花耐日又张曲江诗桂华秋皎洁妄矣木中根固杮为最俗谓之杮盘曹州及扬州淮口出夏梨衞公言滑州樱桃十二枚长一尺韦绚云湖南有灵夀花数带簇开视日如槿红色春秋皆发非作杖者又言衡山祝融峯下法华寺有石榴花如槿红花春秋皆发衞公又言衡山旧无棘弥境草木无有伤者曾彔知江南地本无棘润州仓库或要固墙隙植蔷薇枝而已衞公言有蜀花鸟图草花有金粟石阚水礼独用将军药管石阚叶甚竒根似㯶叶大凢木脉皆一嵴唯桂叶三嵴近见菝葜亦三嵴根羮之絶美江东谓之莼龟王旻言萝蓄根茎并生熟俱凉重台朱槿似桑南中唿为桑槿金松叶似麦门冬叶中一缕如金綖出浙东台州犹多衞公言回讫草鼔如鼓及难果能菜江淮有孟娘菜并益肉食又青州防风子可乱毕拨又太原晋祠冬有水底苹不死食之甚美衞公言蜀中石竹有碧花又言贞元中牡丹已贵柳浑善言近来无奈牡丹何数十千钱买一窠今朝始得分明见也共戎葵校几多成式又尝见衞公图中有冯绍正鸡图当时已画牡丹矣衞公庄上旧有同心蒂木芙蓉衞公言金钱花损眼紫薇北人唿为猴郎达树谓其无皮猿不能㨗也北地其树絶大有环数夫臂者衞公言石榴甜者谓之大浆能已乳石毒东都胜境有三溪今张文规庄近溪有石竹一竿生瘿今大如李麻黄茎端开花花小而黄簇生子如覆盆子可食至冬枯死如草及春却青太常愽士崔硕云汝西有练溪多异柏及暮秋叶上歛俗唿合掌柏洛中鬻花木者言嵩山深处有碧花玫瑰而今亡矣崔硕又言常卢潘云衡山石名懐三色石柟花衡山石柟花有紫碧白三色花大如牡丹亦有无花者衞公言三鬛松与孔雀松别又云欲松不长以石抵其直下根便不必千年方偃东都敦化坊百姓家太和中有木兰一树色深红后桂州观察使李勃看宅人以五千买之宅在水北经年花紫色处士郑又玄云闽中多佛桑树树枝叶如桑唯条上勾花房如桐花含长一寸余似重台状花亦有浅红者独梪树顿丘南应足山有之山上有一树高十余丈皮青滑似流碧枝干上耸子若五綵囊叶如亡子镜世名之仙人独梪树木龙树徐之高冡城南有木龙寺寺有三层砖塔髙丈余塔侧生一大树萦绕至塔顶枝干交横上平容十余人坐枝杪四向下垂如百子帐莫有识此木者僧唿爲龙木梁武曾遣人图写焉鱼甲松洛中有鱼甲松唐段少卿酉阳杂俎前集唐段少卿酉阳杂俎卷第十唐段少卿酉阳杂爼前集卷之十唐太常少卿临淄柯古叚成式撰明四川道监察御史内乡李云鹄校物异秦镜儛溪古岸石窟有方镜径丈余照人五藏秦皇世号爲照骨寳在无劳县境山风声木东方朔西郍汗国廻得风声木枝帝以赐大臣人有疾则枝汗将死则折里语曰生年未半枝不汗汉高祖入咸阳宫宝中犹异者有青玉灯檠高七尺五寸下作蟠螭以口衘灯灯燃则鳞甲皆动炳焕若列星珊瑚汉积草池中珊瑚高一丈二尺一本三柯上有四百六十二条是南越王赵佗所献号爲烽火树夜有光影常似欲燃石墨无劳县山出石墨爨之弥年不消异字境山西有石壁壁间千余字色黄不似镌刻状如科斗莫有识者田公泉华阳雷平山有田公泉饮之除肠中三虫用以浣衣胜灰汁萤火芝良常山有萤火芝其叶似草实大如豆紫花夜视有光食一枚心中一孔明食至七心七窍洞彻可以夜书石人寻阳山上有石人高丈余虎至此輙倒石人前冬瓜晋高衡爲魏郡太守戌石头其孙雅之在廐中有神来降自称白头公所柱杖光照一室又有一物如冬瓜眼遍其上也豫章船昆明池汉时有豫章船一艘载一千人铜駞汉元帝竟宁元年长陵铜駞生毛毛端开花篊晋时钱塘有人作篊年収鱼亿计号万匠篊碑龟临邑县北有华公墓碑寻失唯趺龟存焉石赵世此龟夜常负碑入水至晓方出其上常有萍藻有伺之者果见龟将入水因呌唿龟乃走坠折碑焉陆盐昆吾国陆盐周十余里无水自生末盐月满则如积雪味甘月亏则如薄霜味苦月尽亦全尽颕阳碑魏曹丕受禅处后六字生金司马氏金行明六世迁魏也泉元街县有泉泉眼中水交旋如盘龙或试挠破之寻手成龙状驴马饮之皆惊走石漆高奴县石脂水水腻浮水上如漆採以膏车及燃灯极明麝䙞晋时有徐景于宣阳门外得一锦麝䙞至家开视有虫如蝉五色两足各缀一五铢钱玉龙梁大同八年戍主杨光欣获玉龙一枚长一尺二寸高五寸雕镂精妙不似人作腹中容斗余颈亦空曲置水中令水满倒之水从口出水声如琴瑟水尽方止木字齐永明九年秼陵安明寺有古树伐以爲薪木理自然有法大德三字木简齐建元初延陵季子庙旧有涌井井北忽有金石声掘深二尺得沸泉泉中得木简长一尺广一寸二分隐起字曰庐山道士张陵再拜谒木坚而白字色黄赤木宗庙地中生赤木人君礼名得其宜也红沫练丹砂爲黄金碎以染笔书入石中削去逾明名曰红沫镜石济南郡有方山相传有奂生得仙于此山南有明镜崖石方三丈魑魅行伏了了然在镜中南燕时镜上遂使漆焉俗言山神恶其照物故漆之承受石筑阳县水中有孤石挺出其下澄潭时有见此石根如竹根色黄见者多㐫俗号承受石锥中牟县魏任城王台下池中有汉时铁锥长六尺入地三尺头西南指不可动釡石夷道县有釡濑其石大者如釡小者如斗形色乱眞唯实中耳鱼石衡阳湘鄊县有石鱼山山石色黑理若生雌黄开发一重輙有鱼形鳞鳍首尾有若画长数寸烧之作鱼腥铜神衡阳唐安县东有畧塘塘有铜神徃徃铜声激水水爲变緑作铜腥鱼尽死中宿县山下有神宇溱水至此沸腾鼔怒槎木泛至此沦没竟无出者世人以爲河伯下材鼓杖含洭县翁水口下东岸有圣鼓杖即阳山之鼓杖也横在川侧冲波所激未尝移动衆鸟飞鸣莫有萃者船人悞以篙触必患疟井石阳县有井水半青半黄黄者如灰汁取作粥饮悉作金色气甚芬馥燃石建城县出燃石色黄理踈以水灌之则热安鼎其上可以炊也石鼓冀县有天鼓山山有石如鼓河鼓星揺动则石鼓鸣鸣则秦土有殃半汤湖句容县吴渎塘有半汤湖湖水半冷半热热可以㵸鸡皆有鱼髪入輙死盐朐䏰县盐井有盐方寸中央隆起如张伞名曰伞子盐泉玉门军有芦葭泉周二丈深一丈駞马千头饮之不竭茯苓沈约谢始安王赐伏苓一枚重十二斤八两有表古镬虢州陵县石城岗有古镬一口树生其内大数围君王盐白盐崖有盐如水精名爲君王盐手板宋山阳王休祐屡以言语忤颜有庾道敏者善相手板休祐以己手板託言他人者庾曰此板乃贵然使人多忤休祐以禇渊详宻乃换其手板别日禇于帝前称下官帝甚不悦鼠丸王肃造逐鼠丸以铜爲之昼夜自转木囚论衡言李子长爲政欲知囚情以梧桐爲人象囚之形凿地爲臼以芦苇爲郭籍卧木囚于其中囚当罪木囚不动囚或寃木囚乃奋起苏秦金魏时洛阳令史高显掘得黄金百斤铭曰苏秦金梨洛阳报德寺梨重六斤甑花滕景眞在广州七层寺永徽中罢职归家婢炊釡中忽有声如雷米上芃芃隆起滕就视声转壮甑上花生数十渐长似莲花色赤有光似金俄顷萎灭旬日滕得病卒官金中蝼顶金最上六两爲一垜有卧蝼蛄穴及水臯形当中䧟处名曰趾腹又铤上凹处有紫色名紫胆开元中有大唐金即官金也玄金太宗时汾州言青龙白龙吐物在空中有光如火坠地䧟入二尺掘之得玄金广尺余高七寸芝天保初临川人李嘉㣧所居柱上生芝草状如天尊太守张景佚㧞柱献焉龟建中四年赵州宁晋县沙河北有大棠梨树百姓常祈祷忽有群蛇数十自东南来渡北岸集棠梨树下爲二积留南岸者爲一积俄见三龟径寸绕行积傍积虵尽死乃各登其积视虵腹悉有疮若矢所中剌史康日知图甘棠梨三龟来献雪贞元二年长安大雪平地深尺余雪上有薰黑色雨木贞元四年雨木于陈留大如指长寸许每木有孔通中所下其立如植徧十余里齿梵郍衍国有金轮王齿长三寸石柱刼化他国有石柱高七十余尺无忧王所建色绀光润随人罪福影其上旃檀鼔于阗城东南有大河漑一国之田忽然絶流其国王问罗洪僧言龙所爲也王乃祠龙水中有一女子凌波而来拜曰妾夫死愿得大臣爲夫水当复旧有大臣请行举国送之其臣车驾白马入水不溺中河而后白马浮出负一㫋檀鼓及书一函发书言大鼓悬城东南冦至鼓当自鸣后冦至鼓輙自鸣石鞾于阗国刹利寺有石鞾石阜石河目县有石阜石破之有禄马迹舎利东迦毕诚国有窣堵波舎利常见如缀珠幡循绕表树虮像健䭾逻国石壁上有佛像初石壁有金色虮大者如指小者如米啮石壁如雕镌成立佛状燋米乹陁国昔尸毘王仓库爲火所烧其中粳米燋者于今尚存服一粒永不患疟辟支佛鞾于阗国賛摩寺有辟支佛鞾非皮非綵歳久不烂石駞溺拘夷国北山有石駞溺水溺下以金银铜铁瓦木等器盛之皆漏掌承之亦透唯瓢不漏服之令人身上臰毛落尽得仙出论衡人木大食西南二千里有国山谷间树枝上化生人首如花不解语人借问笑而已频笑輙落马俱位国以马种莳大食国马解人语石人莱子国海上有石人长一丈五尺大十围昔秦始皇遣此石人追劳山不得遂立于此铜马俱德建国鸟浒河中滩派中有火祅祠相传祅神本自波斯国乘神通来此常见灵异因立祅祠内无象于大屋下置大小炉舎檐向西人向东礼有一铜马大如次马国人言自天下屈前脚在空中而对神立后脚入土自古数有穿视者深数十丈竟不及其蹄西域以五月爲歳每歳日鸟浒河中有马出其色金与此铜马嘶相应俄复入水近有大食王不信入祅祠将坏之忽有火烧其兵遂不敢毁虵碛苏都瑟匿国西北有虵碛南北虵原五百余里中间遍地毒气如烟飞鸟悉坠地虵吞食或大小相噬及食生草石鼍私诃条国金辽山寺中有石鼍衆僧饮食将尽向石鼍作礼于是饮食悉具神厨俱振提国尚鬼神城北隔珎珠江二十里有神春秋祠之时国王所须什物金银器神厨中自然而出祠毕亦灭天后使验之不妄毒槊南蛮有毒槊无刃状如朽铁中人无血而死言从天雨下入地丈余祭地方撅得之甲辽城东有鏁甲高丽言前燕时自天而落土㯽榔状如㯽榔在孔穴间得之新者犹软相传蟾蜍矢也不常有之主治恶疮鬼矢生隂湿地浅黄白色或时见之主疮石栏干生大海底高尺余有根茎上有孔如物㸃渔人网罥取之初出水正红色见风渐渐青色主石淋壁影高邮县有一寺不记名讲堂西壁枕道每日晩人马车轝影悉透壁上衣红紫者影中卤莽可辨壁厚数尺难以理究辰午之时则无相传如此二十余年矣或一年半年不见成式太和𥘉扬州见寄客及僧说醢石成式羣从有言少时尝毁鸟巢得一黑石如雀卵圆滑可爱后偶置醋器中忽觉石动徐视之有四足如蜒举之足亦随缩桃核水部员外郎杜陟常见江淮市人以桃核扇量米正容一升言于九嶷山溪中得人足处士元固言贞元初常与道侣游华山谷中见一人股袜履甚新断如膝头𥘉无疮迹瓷椀江淮有士人庄居其子年二十余常病猒其父一日饮茗瓯中忽靤起如沤高出瓯外莹净若琉璃中有一人长一寸立于沤高出瓯外细视之衣服状貌乃其子也食顷爆破一无所见茶椀如旧但有微璺耳数日其子遂着神译神言断人休咎不差谬铁镜荀讽者善药性好读道书能言名理樊晃常给其絮帛有铁镜径五寸余鼻大如拳言于道者处传得亦无他异但数人同照各自见其影不见别人影大虫皮永宁王盐铁旧有大虫皮大如一掌须尾班㸃如犬者人腊李章武有人腊长三尺余头项▫肋成就云是憔侥国人牛黄牛黄在胆中牛有黄者或吐弄之集贤校理张希复言尝有人得其所吐黄剖中有物如蝶飞去上清珠肃宗爲儿时常爲玄宗所器每坐于前熟视其貌谓武惠妃曰此儿甚有异相他日亦吾家一有福天子因命取上清玉珠以绛纱褁之系于颈是开元中罽賔国所贡光明㓗白可照一室视之则仙人玉女云鹤绛节之形揺动于其中及即位宝库中徃徃有神光异日掌库者具以事告帝曰岂非上清珠耶遂令出之绛纱犹在因流泣遍示近臣曰此我爲儿时明皇所赐也遂令贮之以翠玉凾置之于卧内四方忽有水旱兵革之灾则䖍恳祝之无不应验也汉太上皇爲秦王子婴所奉白玉玺髙祖斩白蛇剑剑綵九华玉以爲餙杂厠五色琉璃爲剑匣剑在厘中景犹照于外与挺剑不昧十二年一加磨龙刅雪开匣板鞘輙有风气光彩射人楚州界有小山山上有室而无水僧智一掘井深三丈遇石凿石穴及土又深五十尺得一玉长尺二濶四寸赤如琥珀每面有六龟子灿耀可爱中若可贮水状僧偶击一角视之遂沥血半月日方止虞乡有山观甚幽寂有涤阳道士居焉太和中道士尝一夕独登坛望见庭忽有异光自井泉中发俄有一物状若兔其色若精金随光而出环遶醮坛久之复入于井自是每夕輙见道士异其事不敢告于人后因淘井得一金兎甚小奇光烂然即置于巾箱中时御史李戎职于蒲津与道士友善道士因以遗之其后戎自奉先县令爲忻州剌史其金兎忽亡去后月余而戎卒李师古治山亭掘得一物类铁斧头时李章武游东平师古示之武惊曰此禁物也可饮血三斗騐之而信唐段少卿酉阳杂爼前集卷之十唐段少卿酉阳杂俎续集卷第十唐叚少卿酉阳杂爼续集卷之十唐太常少卿临淄柯古叚成式撰明四川道监察御史内乡李云鹄校支植下青杨木出崃中为牀卧之无蚤夏州槐夏州唯一邮有槐树数株盐州或要叶行牒求之蜀楷木蜀中有木类柞衆木荣时枯枿隆冬方萌芽布隂蜀人唿为楷木古文柱齐建元二年夏庐陵长溪水冲击山麓崩长六七尺下得柱千余根皆十围长者一丈短者八九尺头题古文字不可识江淹以问王俭俭云江东不闲隷书秦汉时柱也色绫木台山有色绫木理如绫文百姓取为枕唿为色绫枕鹿木武陵郡北有鹿木二株马伏波所种木多节倒生木此木依山生根在上有人触则叶翕人去则叶舒出东海黝木节似蛊兽可以为鞭桄榔树古南海县有桄榔树峯头生叶有面大者出面百斛以牛乳噉之甚美恠松南康有恠松从前刺史令画工写松必数枝衰悴后因一客与妓环饮其下经日松死河泊下材中宿县山下有神宇溱水至此沸腾鼓怒槎木汎至此沦没竟无出者世人以爲河泊下材交让木武陵郡记白雉山有木名交让衆木敷荣后方萌芽亦更嵗迭荣也三枝槐相国李石河中永乐有宅庭槐一本抽三枝直过堂前屋嵴一枝不及相国同堂兄弟三人曰石曰程皆登第宰执唯福一人歴七镇使相而已无患木烧之极香辟恶气一名噤娄一名桓昔有神巫曰瑶能符劾百鬼擒魑魅以无患木击杀之世人竞取此木为器用却鬼因曰无患木醋心树杜师仁常赁居庭有巨杏树隣居老人每担水至树侧必叹曰此树可惜杜诘之老人云某善知木病此树有疾某请治乃诊树一处曰树病醋心杜染指于蠧处尝之味若薄醋老人持小钩披蠧再三钩之得一白虫如蝠乃傅药于疮中复戒曰有实自青皮时必摽之十去八九则树活如其言树益茂盛矣又云尝见栽植经三巻言木有病醋心者女草葳㽔草一名丽草亦唿为女草江湖中唿为娃草美女曰娃故以为名山茶花山茶叶似茶树高者丈余花大盈寸色如绯十二月开异木花衞公尝获异木一株春花紫予思木中一嵗发花唯木兰王母桃洛阳华林园内有之十月始熟形如括蒌俗语曰王母甘桃食之解劳亦名西王母桃胡榛子阿月生西国蕃人言与胡榛子同树一年榛子二年阿月橄榄子独根树东向枝曰木威南向枝曰橄榄东荒栗东方荒中有木名曰栗有殻径三尺三寸殻刺长丈余实径三尺殻亦黄其味甜食之令人短气而渇猴栗李衞公一夕甘子园会客盘中有猴栗无味陈坚处士云䖍州南有渐栗形如素核儋崕芥芥高者五六尺子大如鸡卵儋崖瓠儋崖种瓠成实率皆石余童子寺竹衞公言北都惟童子寺有竹一窠才长数尺相传其寺纲维每日报竹平安石桂芝生山石穴中似桂树而实石也高大如绞尺光明而味辛有枝条捣服之一觔得千嵗也石发张乘言南中水底有草如石发每月三四日始生至八九日已后可採及月尽悉烂似随月盛衰也席箕一名塞芦生北胡地古诗云千里席箕草宋州莆田县破冈山武宗二年巨石上生菌大如合篑茎及盖黄白色其下浅红尽为过僧所食云美倍大食勿斯离国石榴重五六斤南中桐花有深红色者东宫郡汉顺帝时属南海西接高凉郡又以其地为司谏都尉东有芜地西隣大海有长洲多桃枝竹缘岸而生枫树子大如鸡卵二月华已乃着实八九月熟曝干烧之香馥唐叚少卿酉阳襍爼续集卷之十唐段少卿酉阳杂俎前集唐段少卿酉阳杂俎卷第十一唐段少卿酉阳襍爼前集卷之十一唐太常少卿临淄柯古叚成式撰明四川道监察御史内郷李云鹄校广知俗讳五月上屋言五月人蜕上屋见影魂当去金曾经在丘塜及爲钗钏溲器陶隐居谓之辱金不可合鍊鍊铜时与一童女俱以水灌铜铜当自分爲两段有凸起者牡铜也凹䧟者牝铜也爨釡不沸者有物如豚居之去之无也灶无故自湿润者赤虾蟇名钩注居之去则止饮酒者肝气微则面青心气微则面赤也脉勇怒而面青骨勇怒而面白血勇怒而面赤山气多男泽气多女水气多喑风气多聋木气多伛石气多力阻险气多瘿暑气多残云气多寿谷气多痺丘气多尫衍气多仁陵气多贪身神及诸神名异者脑神曰觉元髪神曰玄华目神曰虗监鼻神曰冲龙玉舌神曰始梁夫学道之人须鸣天皷以召衆神也左相叩爲天钟卒遇凶恶不祥叩之右相爲天磬若经山泽邪僻威神大祝叩之中央上下相叩名天鼓存思念当道鸣之叩之数三十六或三十二或二十七或二十四或十二玉女以黄玉爲志大如黍在鼻上无此志者鬼使也入山忌日大月忌三日十一日十五日十八日二十四日二十六日三十日小月忌一日五日十三日十六日二十六日二十八日凢梦五藏得五谷肺爲麻肝爲麦心爲黍肾爲菽脾爲粟几人不可北向理发脱衣及唾大小便月朔日勿怒三月三日不可食百草心四月四日勿伐树木五月五日勿见血六月六日勿起土七月七日勿思忖恶事八月四日勿巿履屣九月九日勿起牀席十月五日勿罚责人十一月十一日可沐浴十二月三日可戒斋如此忌三官所察凢存修不可叩头叩头则倾丸天覆泥九天帝号于上境太乙泣于中田但心存叩头而巳老子㧞白日正月四日二月八日三月十二日四月十六日五月二十日六月二十四日七月二十八日八月十九日九月十六日十月十三日十一月十日十二月七日隐诀言太清外术生人发挂菓树乌鸟不敢食其实苽两鼻两蔕食之杀人檐下滴菜有毒堇黄花及赤芥杀人瓠牛践苗则子苦大醉不可卧黍穰上汗出眉发落妇人有娠食干姜令胎内消十月食霜菜令人面无光三月不可食陈𦵔莎衣结治蠼螋疮井口边草主小儿夜啼着母卧荐下勿令知之船底苔疗天行寡妇藁荐草节去小儿霍乱自缢死绳主顚狂孝子衿灰传面ခ东家门鸡栖木作灰治失音砧垢能蚀人履底古衬板作琴底合隂阳通神鱼有睫及目合腹中自连珠二目不同连鳞白鬐腹下丹字并杀人鼈目白腹下五字卜字者不可食蟹腹下有毛杀人蛇以桑柴烧之则见足出兽岐尾鹿斑如豹羊心有窍悉害人马夜眼五月以后食之杀人犬悬蹄肉有毒白马鞍下肉伤人五脏乌自死目不闭鸭目白乌四距卵有八字并杀人凢飞鸟投人家井中必有物当㧞而放之水脉不可断井水沸不可饮酒浆无影者不可饮蝮与青蛙虵中最毒蛇怒时毒在头尾凢冡井间气秋夏中之杀人先以鸡毛投之毛直下无毒回旋而下不可犯当以醋数斗浇之方可入矣颇梨千歳氷所化也琉璃马脑先以自然灰煑之令软可以雕刻自然灰生南海马脑鬼血所化也玄中记言枫脂入地爲琥珀世说曰桃沈入地所化也淮南子云兎丝琥珀苗也鬼书有业煞刁斗出于古器百体中有悬鍼书垂露书秦王破冡书金鹊书虎爪书倒薤书偃波书信幡书飞帛书籀书谬篆书制书列书日书月书风书署书䖝食叶书胡书书天竺书楷书横书芝英隷钟隷鼔隷龙虎篆麒麟篆鱼篆䖝篆鸟篆鼠篆牛书兔书草书龙草书狼书犬书鸡书震书反左书行押书檝书景书半草书召奏用虎爪爲不可学以防诈伪诰下用偃波书谢章诏板用蜹脚书节信用鸟书朝贺用愼书亦施于婚姻西域书有驴脣书莲叶书节分书大秦书䭾乘书牸牛书树叶书起尸书石旋书覆书天书龙书鸟音书等有六十四种胡综博物孙权时掘得铜匣长二尺七寸以琉璃爲盖又一白玉如意所执处皆刻龙虎及蝉形莫能识其由使人问综综曰昔秦皇以金陵有天子气平诸山阜处处辄埋宝物以当王气此盖是乎邓城西百余里有谷城谷伯绥之国城门有石人焉刋其腹云摩兜鞬摩兜鞬鞬慎言疑此亦同太庙金人缄口铭历城北二里有莲子湖周环二十里湖中多莲花红緑间明乍疑濯锦又渔船掩映罟罾踈布逺望之者若蛛网浮杯也魏袁翻曾在湖燕集参军张伯瑜谘公言向爲血羮频不能就公曰取洛水必成也遂如公语果成时清河王恠而异焉乃谘公未审何义得尔公曰可思湖目清河笑而然之而实未解坐散语主簿房叔道曰湖目之事吾实未晓叔道对曰藕能散血湖目莲子故令公思清河叹曰人不读书其犹夜行二毛之叟不如白面书生梁主客陆缅谓魏使尉瑾曰我至邺见䨇阙极高图饰甚丽此间石阙亦爲不下我家有荀朂所造尺以铜爲之金字成铭家世所宝此物往昭明太子好集古器遂将入内此阙既成用铜尺量之其高六丈瑾曰我京师象魏固中天之华阙此间地势过下理不得高魏肇师曰荀朂之尺是积黍所爲用调钟律阮咸讥其声有湫隘之韵后得玉尺度之过短旧说不见辅星者将死成式亲故常会修行里有不见者未周歳而卒相传识人星不患疟成式亲识中识者悉患疟又俗不欲看天狱星有流星入当被髪坐哭之候星却出灾方弭金楼子言余以仰占辛苦侵犯霜露又恐流星入天牢方知俗忌之久矣荆州陟屺寺僧郍照善射每言射之法凢光长而揺者鹿帖地而明㓕者兔低而不动者虎又言夜格虎时必见三虎并来夹者虎威当刺其中者虎死威乃入地得之可却百邪虎初死记其头所借处侯月黑夜掘之欲掘时而有虎来吼掷前后不足畏此虎之鬼也深二尺当得物如虎珀盖虎目光沦入地所爲也又言雕翎能食诸鸟羽复善作风羽风羽法去括三寸鑚小孔令透笴及锼风渠深一粒自括达于孔则不必羽也道士郭采眞言人影数至九成式常试之至六七而已外乱莫能辨郭言渐益炬则可别又说九影各有名影神一名右皇二名魍魉三名洩节枢四名尺凫五名索关六名魄奴七名灶ခ旧抄九影名在麻面𥿄中向下两字鱼食不记八名亥灵胎九鱼全食不辨宝历中有王山人取人本命日五更张灯相人影知休咎言人影欲深深则贵而寿影不欲照氷照井及浴盆中古人避影亦爲此古蠼螋短狐踏影蛊皆中人影爲害近有人善灸人影治病者都下佛寺往往有神像鸟雀不汚者凤翔山人张盈善飞化甲子言或有佛寺金刚鸟不集者非其灵验也盖由取土处及塑像时偶与日辰旺相相符也又言相寺观当阳像可知其贫富故洛阳脩梵寺有金刚二鸟雀不集元魏时𣑽僧菩提达摩称得其眞相也或言龙血入地爲琥珀南蛮记宁州沙中有折腰蜂岸崩则蜂出土人烧治以爲琥珀李洪山人善符箓博知常谓成式瓷瓦器璺者可弃昔遇道者言雷蛊及鬼魅多遁其中近佛画中有天藏菩萨地藏菩萨近明谛观之规彩铄目若放光也或言以曾青和璧鱼设色则近目有光又往往壁画僧及神鬼目随人转㸃眸子极正则尔秀才顾非熊言钓鱼当钓其有旋绕者失其所主衆鳞不复去顷刻可尽慈恩寺僧广升言眞元末阆州僧灵鉴善强其弹丸方用洞庭沙岸下土三觔炭末三两瓷末一两榆皮半两泔淀二勺紫矿二两细沙三分藤𥿄五张渴搨汁半合九味和擣三千杵齐手丸之隂干郑彚爲刺史时有冨家名寅读书善饮酒彚甚重之后爲盗事发而死寅常诣灵鉴角放弹寅指一树节其节目相去数十歩曰中之获五千一发而中弹丸反射不破至灵鉴乃䧟节碎弹焉王彦威尚书在汴州之二年夏旱时袁王傅季玘遇汴因宴王以旱爲言季醉曰欲雨甚易耳可求蛇医四头十石瓮二枚每瓮实以水浮二虵医以木盖宻泥之分置于閙处瓮前后设席烧香选小儿十歳以下十余令执小青竹昼夜更击其瓮不得少輙王如言试之一日两夜雨大注旧说龙与蛇师爲亲家焉唐段少卿酉阳杂俎续集跋唐叚少卿酉阳杂爼续集跋吴鲁能攺斋漫録云按姚寛西溪丛语云叚成式酉阳杂爼有诺皐记又有支诺皐意义难解春秋左氏传襄公八年秋齐侯伐我北鄙中行献子将伐齐梦与厉公讼弗胜公以戈击之首队于前跪而戴之奉之以手走见梗阳之巫皐他日见于道与之言同巫日今兹主必死若有事于东方则可以逞献子许诺疑此事也眺伯宇谈助云灵奇秘要辟兵法正月上寅日禹歩取寄生木三呪日诺臯敢如日月震雷令人无敢见我我爲大帝使者乃断取五寸隂干百日爲簮二七循头乃还着巾中眺说非也以上皆丛语余以丛语未尽得之葢叚氏所载皆鬼神事虽献子所梦有巫名臯而献子诺之是信皐所言之意亦似可证然葛洪抱朴子内篇载遁甲中经日徃山林中当以左手取青龙上草折半置蓬星下歴明堂入太隂中禹歩而行三呪日诺臯太隂将军独开鲁孙某甲勿开外人使人见甲者以爲束薪不见甲者以爲非人则折所持之草置地上左手取土以传鼻人中右手持草自蔽左手着前禹歩而行到六癸下闭气而坐人鬼不能见也以是知诺臯乃太隂之名太隂者乃隐神之神眺氏不无所本二说皆取今发明于此唐叚少卿酉阳杂俎续集䟦唐段少卿酉阳杂俎前集唐段少卿酉阳杂俎卷第十二唐段少卿酉阳襍爼前集卷之十二唐太常少卿临淄柯古叚成式撰明四川道监察御史内乡李云鹄校语资历城县魏明寺中有韩公碑大和中所造也魏公曾令人遍録州界石碑言此碑词义最善常藏一本于枕中故家人名此枕爲麒麟函韩公讳麒麟庾信作诗用西京襍记事旋自追攺曰此吴均语恐不足用也魏肇师曰古人託曲者多矣然鹦鹉赋祢衡潘尼二集并载奕赋曹植左思之言正同古人用意何至于此君房曰词人自是好相採取一字不异良是后人莫辩魏尉瑾曰九钖或称王粲六代亦言曹植信曰我江南才士今日亦无举世所推如温子升独擅邺下常见其词笔亦足称是逺名近得魏收数卷碑制作富逸特是高才也梁遣黄门侍郎明少遐秣陵令谢藻信威长史王缵冲宣城王文学萧恺兼散骑常侍袁狎兼通直散骑常侍贺文发宴魏使李骞崔劼温凉毕少遐咏骞赠其诗曰萧萧风帘举依依然可想骞曰未若灯花寒不结最附时事少遐报诗中有此语劼问少遐曰今歳竒寒江淮之间不乃冰冻少遐曰在此虽有薄氷亦不废行不似河氷一合便胜车马狎曰河氷上有狸迹便堪人渡劼曰狸当爲狐应是字错少遐曰是狐性多疑鼬性多预狐疑犹预因此而传耳劼曰鹊巢避风雉去恶政乃是鸟之一长狐疑鼬预可谓兽之一短也梁徐君房劝魏使尉瑾酒一噏即尽笑曰竒快瑾曰乡邺饮酒未尝倾巵武州已来举无遗滴君房曰我饮实少亦是习惯㣲学其进非有由然庾信曰庶子年之高卑酒之多少与时升降便不可得而度魏肇师曰徐君年随情少酒因境多未知方十复作若爲轻重梁宴魏使魏肇师举酒劝陈昭日此席已后便与卿少时阻阔念此甚以悽眷昭曰我钦仰名贤亦何已也路中都不尽深心便复乖隔泫叹如何俄而酒至鹦鹉杯徐君房饮不尽属肇师肇师曰海蠡蜿蜒尾翅皆张非独爲玩好亦所以爲罚卿今日眞不得辞责信曰庶子好爲术数遂命更满酌君房谓信曰相持何乃急肇师曰此谓直道而行乃非豆箕之喻君房乃覆椀信谓瑾肇师曰适信家饷致醁酒数器泥封全但不知其味若爲必不敢先尝谨当奉荐肇师曰每有珎㫖多相费累顾更以多惭魏仆射収临代七月七日登舜山徘徊顾眺谓主簿崔曰吾所经多矣至于山川沃壤衿带形胜天下名州不能过此唯未审东阳何如崔对曰青有古名齐得旧号二处山川形胜相似曽聴所论不能踰越公遂命笔爲诗于时新故之际司存缺然求笔不得乃以五伯杖画堂北壁爲诗曰述职无风政复路阻山河还思麾盖日留谢此山阿舜祠东有大石广三丈许有凿不醉不归四字于其上公曰此非遗德令凿去之梁宴魏使季骞崔劼乐作梁舎人贺季曰音声感人深也劼曰昔申喜聴歌怆然知是其母理实精妙然也梁主客王克曰聴音观俗转是精者劼曰延陵昔聘上国实有观风之美季曰卿发此言乃欲挑战骞曰请执鞭弭与君周旋季曰未敢三舎劼曰数奔之事久已相谢季曰车乱旗靡恐有所归劼曰平隂之役先鸣已久克曰吾方欲舘谷而旌武功骞曰王夷师将以谁属遂共大笑而止乐欲讫有马数十疋驰过末有阉人骞曰巷伯乃同趣马讵非侵官季曰此乃貌似劼曰若値袁绍恐不能免历城房家园齐博陵君豹之山池其中襍树森竦泉石崇邃历中袚褉之胜也曾有人折其桐枝者公曰何谓伤吾鳯条自后人不复敢折公语叅军尹孝逸曰昔季伦金谷山泉何必踰此孝逸对曰曾诣洛西游其故所彼此相方诚如明敎孝逸常欲还邺词人饯宿于此逸爲诗曰风沦历城水月倚华山树时人以此两句比谢灵运池塘十字焉单雄信㓜时学堂前植一枣树至年十八伐爲鎗长丈七尺拱围不合刃重七十觔号爲寒骨白常与秦王卒相遇秦王以大白羽射中刃火出因爲尉迟敬徳拉折秦叔宝所乘马号忽雷駮常饮以酒每于月明中试能𥪡越三领黑氊及胡公卒嘶鸣不食而死徐敬业年十余歳好弹射英公每曰此儿相不善将赤吾族射必溢镝走马若灭老骑不能及英公常猎命敬业入林趂兽因乘风纵火意欲杀之敬业知无所避遂屠马腹伏其中火过浴血而立英公大竒之玄宗常伺察诸王宁王常夏中挥汗鞔鼔所读书乃龟兹乐谱也上知之喜曰天子兄弟当极醉乐耳宁王常猎于鄠县界搜林忽见草中一柜扄鎻甚固王命发视之乃一少女也问其所自女言姓莫氏父亦曾作仕叔伯庄居昨夜遇光火贼贼中二人是僧因劫某至此动婉含嚬冶态横生王惊悦之乃载以后乘时慕荦者方生获一熊置柜中如旧鎻之时上方求极色王以莫氏衣冠子女即日表上之具其所由上令充才人经三日京兆奏鄠县食店有僧二人以钱一万独赁店一日一夜言作法事唯舁一柜入店中夜久腷䏝有声店戸人恠日出不启门撤戸视之有熊冲人走出二僧已死骸骨悉露上知之大笑书报宁王云宁哥大能处置此僧也莫才人能爲秦声当时号莫才人啭焉一行公本不解奕因会燕公宅观王积薪棊一局遂与之敌笑谓燕公曰此但争先耳若念贫道四句乘除语则人人爲国手晋罗什与人棊拾敌死子空处如龙鳯形或言王积薪对玄宗棊局毕悉持出黄㼐儿矮陋机惠玄宗常凭之行问外间事动有钖赉号曰肉杌一日入迟上恠之对曰今日雨淖向逢捕贼官与臣争道臣掀之坠马因下阶叩头上曰外无奏汝无惧复凭之有顼京兆上表论上即叱出令杖杀焉王勃每爲碑颂先墨磨数升引被覆面而卧忽起一笔书之初不窜㸃时人谓之腹藁少梦人遗以丸墨盈袖燕公常读其夫子学堂碑颂头自帝车至太甲四句悉不解访之一公一公言北斗建干七曜在南方有是之祥无位圣人当出华盖已下卒不可悉李白名播海内玄宗于便殿召见神气高朗轩轩然若霞举上不觉亡万乘之尊因命纳履白遂展足与高力士曰去靴力士失势遽爲脱之及出上指白谓力士曰此人固穷相白前后三拟词选不如意悉焚之唯留恨别赋及禄山反制胡无人言太白入月敌可摧及禄山死太白蚀月衆言李白唯戏杜考功饭颗山头之句成式偶见李白祠亭上宴别杜考功诗今録首尾曰我觉秋兴逸谁言秋兴悲山将落日去水共晴空宜烟归碧海夕雁度青天时相失各万里茫然空尔思薛平司徒常送太仆卿周皓上诸色人吏中末有一老人八十余着绯皓独问君属此司多少时老人言某本艺正伤折天寳初高将军郎君被人打下颔骨脱某爲正之高将军赏钱千万兼特奏绯皓因颔遣之唯薛觉皓颜色不足伺客散独留从容谓周曰向卿问着绯老吏似觉卿不悦何也皓惊曰公用心如此精也乃去仆邀薛宿曰此事长可缓言之某少年常结豪族爲花柳之游竟蓄亡命访城中名姬如蝇袭羶无不获者时靖恭坊有姬字夜来稚齿巧笑歌舞絶伦贵公子破产迎之予时与数軰富于财更擅之会一日其母白皓曰某日夜来生日岂可寂寞乎皓与往还竟求珎货合钱数十万会饮其家乐工贺怀智纪孩孩皆一时絶手扄方合忽觉击门声皓不许开良久折关而入有少年紫裘骑从数十大诟其母母与夜来泣拜诸客将散皓时血气方刚且恃扛鼎顾从者敌因前让其怙势攘臂敺之踣于拳下遂突出时都亭驿有魏贞有心义好养私客皓以情投之贞乃藏于妻女间时有司追捉急切贞恐踪露乃夜办装具腰白金数挺谓皓曰汴州周简老义士也复与郎君当家今可依之且宜谦恭不怠周简老盖大侠之流见魏贞书甚喜皓因拜之爲叔遂言状简老命居一船中戒无妄出供与极厚居歳余忽聴船上哭泣声皓濳窥之见一少妇缟素甚美与简老相慰其夕简老忽至皓处问君婚未某有表妹嫁与甲甲卒无子今无所归可事君子皓拜谢之郎夕其表妹归皓有女二人男一人犹在舟中简老忽语皓事已息君貌寝必无人识者可游江淮乃赠百余千皓号哭而别简老寻卒皓官已达简老表妹尚在儿娶女嫁将四十余年人无所知者适被老吏言之不觉自愧不知君子察人之㣲也大历末禅师玄览住荆州陟屺寺道高有风韵人不可得而亲张璪常画古松于斋壁符载赞之卫象诗之亦一时三絶览悉加垩焉人问其故曰无事疥吾壁也僧郍即其甥爲寺之患发瓦探鷇坏墙薰鼠览未尝责有弟子义诠布衣一食览亦不称或恠之乃题诗于竹曰大海从鱼跃长空任鸟飞欲知吾道廓不与物情违忽一夕有梵僧拨戸而进曰和尚速作道塲览言有爲之事吾未尝作僧熟视而出反手阖戸门扄如旧览笑谓左右吾将归欤遂遽浴讫隐几而化马仆射旣立勲业颇自矜伐常有陶偘之意故唿田悦爲钱龙至今爲义士非之当时有揣其意者乃先着謡于军中曰斋钟动也和尚不上堂月余方异其服色谒之言善相马遽见因请逺左右曰公相非人臣然小有未通处当得宝物直数千万者可以通之马初不实之客曰公岂不闻謡乎正谓公也斋钟动时至也和尚公之名不上堂不自取也马不聴之始惑即爲具肪玉纹犀及贝珠焉客一去不复知之马病剧方悔之信都民苏氏有二女择良婿张文成往成苏曰子虽有财不能富贵得五品官即死时魏知古方及第蘓曰此虽黑小后必贵乃以长女妻之女发长七尺黑光如漆相者云大富贵后知古拜相封夫人云唐段少卿酉阳杂俎前集唐段少卿酉阳杂俎卷第十三唐段少卿酉阳襍爼前集卷之十三唐太常少卿临淄柯古叚成式撰明四川道监察御史内乡李云鹄校㝠蹟魏韦英卒后妻梁氏嫁向子集嫁日英归至庭唿曰阿梁卿忘我耶子集惊张弓射之即变爲桃人茅马长白山西有夫人墓魏孝昭之世搜扬天下才俊清河崔罗什弱冠有令望被征诣州夜经于此忽见朱门粉壁楼台相望俄有一青衣出语什曰女郎须见崔郎什怳然下马入两重门内有一青衣通问引前什曰行李之中忽蒙厚命素既不叙无宜深入青衣曰女郎乃平陵刘府君之妻侍中吴质之女府君先行故欲相见什遂前入就牀坐其女在戸东立与什叙温凉室内二婢秉烛唿一婢令以玉夹膝置什前什素有才藻颇善风咏虽疑其非人亦惬心好也女曰比见崔郎息驾庭树嘉君吟啸故欲一叙玉颜什遂问曰魏帝与尊公书称尊公爲元城令然否女曰家君元城之日妾生之歳什乃与论汉魏时事悉与魏史符合言多不能备载什曰贵夫刘氏愿告其名女曰狂夫刘孔才之第二子名瑶字仲璋比有罪被摄乃去不返什乃下牀辞出女曰从此十年当更相逢什遂以玳瑁簪留之女以指上玉环赠什什上马行数十歩囘顾乃一大冡什届历下以爲不祥遂请僧爲斋以环布施天统末什爲王事所牵筑河于垣冡遂于幕下话斯事于济南奚叔布因下泣曰今歳乃是十年可如何也作罢什在园中食杏唯云报女郎信俄即去食一杏未尽而卒什十二爲郡功曹爲州里推重及死无不伤叹南巨川常识判㝠者张叔言因撰续神异记具载其灵验叔言判㝠鬼十人十人数内两人是妇人又乌龟狐亦判㝠于襄阳頔在鎭时选人刘某入京逢一举人年二十许言语明晤同行数里意甚相得因借草刘有酒倾数杯日暮举人指支迳曰某弊止从此数里能左顾乎刘辞以程期举人因赋诗曰流水涓涓芹努牙织鸟䨇飞客还家荒村无人作寒食殡宫空对棠梨花至明旦刘归襄州寻访举人殡宫存焉顾况䘮一子年十七其子魂游恍惚如梦不离其家顾悲伤不已因作诗吟之且哭诗云老人䘮一子日暮泣成血心逐㫁猿惊迹随飞鸟灭老人年七十不作多时别其子聴之感恸因自誓忽若作人当再爲顾家子经日如被人执至一处若县吏者断令託生顾家复都无所知忽觉心醒开目认其屋宇兄弟亲爱满侧唯语不得当其生也已后又不记年至七歳其兄戏批之忽曰我是尔兄何故批我一家惊异方叙前生事历历不误弟妺小名悉遍唿之抑知羊叔子事非恠也即进士顾非熊成式常访之涕泣爲成式言释氏处胎经言人之住胎与此稍差尸穸近代䘮礼初死内棺而截亡人衣后幅留之又内棺加盖以肉饭黍酒着棺前揺盖叩棺唿亡者名字言起食三度然后止琢钉及漆棺止哭哭便漆不干也铭旌出门衆人掣裂将去送亡人不可送韦革铁物及铜磨镜使盖言死者不可使见明也董勋言礼弁服韎韐此用韦也刻木爲屋舎车马奴婢抵蛊等周之前用涂车蒭灵周以来用俑送亡者又以黄卷䗶钱菟毫弩机𥿄䟽挂树之属又作车车古蒌也蒌似屛世人死者有作伎乐名爲乐䘮魌头所以存亡者之魂气也一名苏衣被苏苏如也一曰狂阻一曰触圹四目曰方相两目曰僛据费长房识李娥药丸谓之方相脑则方相或鬼物也前圣设官象之又忌狗见尸令有重丧亡人坐上作魂衣谓之上天衣送亡者不赍镜奁盖褮鬼衣也桐人起虞卿明衣起左伯桃挽歌起绋讴故旧律发冡弃市冡者重也言爲孝子所重发一蠒土则坐不须物也弔字矢贯弓也古者葬弃中野礼贯弓而弔以助鸟兽之害后魏俗竟厚葬棺厚高大多用栢木两边作大铜镮钮不问公私贵贱悉白油络幰轜车迾素矟仗打虏鼓哭声欲似南朝传哭挽歌无破声亦小异于京师焉周礼方相氏敺罔象罔象好食亡者肝而畏虎与栢墓上树栢路口致石虎爲此也昔秦时陈仓人猎得兽若彘而不知名道逢二童子曰此名弗述常在地中食死人脑欲杀之当以栢挿其首遭丧妇人有面衣朞已下妇人着簂不着面衣又妇人哭以扇掩面或有帷幄内哭者汉平陵王墓墓多狐狐自穴出者皆毛上坌灰魏末有人至狐穴前得金刀镊玉唾壶贝丘县东北有齐景公墓近世有人开之下入三丈石函中得一鹅鹅廻转翅以拨石复下入一丈便有青气上腾望之如陶烟飞鸟过之辄堕死遂不敢入元魏时菩提寺增多发冡取塼得一人自言姓崔名涵字子洪在地下十二年如醉人时复游行不甚辨了畏日及水火兵刃常走疲极则止洛阳奉洛里多卖送死之具涵言作栢棺莫作桑欀吾地下见发鬼兵一鬼称是栢棺主者曰虽是栢棺乃桑欀也南朝薨卒赠予者以密应看貂蝉者以鴈代之绶者以书先贤大臣家墓揭杙题其官号姓名五品以上漆棺六品以下但得漆际南阳县民苏调女死三年自开棺还家言夫将军事赤小荳黄荳死有持此二荳一石者无复作苦又言可用梓木爲棺刘晏判官李邈庄在高陵庄客悬欠租课积五六年邈因官罢归庄方欲勘责见仓库盈羡输尚未毕邈恠问悉曰某作端公庄客二三年矣久爲盗近开一古冡冡西去庄十里极高大入松林二百歩方至墓墓侧有碑断倒草中字磨灭不可读初旁掘数十丈遇一石门固以铁汁累日洋粪沃之方开开时箭出如雨射杀数人衆惧欲出某审无他必机关耳乃令投石其中每投箭輙出投十余石箭不复发因列炬而入至开第二重门有木人数十张目运劒又伤数人衆以棒击之兵仗悉落四壁各画兵卫之像南壁有大漆棺悬以铁索其下金玉珠玑堆积衆惧未即掠之棺两角忽䬃䬃风起有沙迸扑人面须臾风甚沙出如注遂没至膝衆惊恐走比出门已塞矣一人复爲沙埋死乃同酧地谢之誓不发冡水经言越王勾践都琅琊欲移允常冡冡中风生飞沙射人人不得近遂止按汉旧仪将作营陵地内方石外沙演戸交横莫耶设伏弩伏火弓矢与沙盖古制有其机也又候白旌异记曰盗发白茅冡棺内大吼如雷野雉悉雊穿内火起飞熖赫然盗被烧死得非伏火乎永㤗初有王生者住在扬州孝感寺北夏月被酒手垂于床其妻恐风射将举之忽有巨手出于床前牵王臂坠床身渐入地其妻与奴婢共曵之不禁地如裂状初余衣带顷亦不见其家併力掘之深二丈许得枯骸一具已如数百年者竟不知何恠江淮元和中有百姓耕地地䧟乃古墓也棺中得裩五十腰处士郑賔于言尝客河北有村正妻新死未殓日暮其儿女忽觉有乐声渐近至庭宇尸已动矣及入房如在梁栋间尸遂起舞乐声复出尸倒旋出门随乐声而去其家惊惧时月黑亦不敢寻逐一更村正方归知之乃折一桑枝如臂被酒大骂寻之入墓林约五六里复闻乐声在一栢林上及近树树下有火荧荧然尸方舞矣村正举杖击之尸倒乐声亦住遂负尸而返医僧行儒说福州有弘济上人斋戒清苦常于沙岸得一颅骨遂贮衣篮中归寺数日忽眠中有物啮其耳以手拨之落声如数升物疑其颅骨所爲也及明果坠在牀下遂破爲六片零置瓦沟中夜半有火如鸡卵次第入瓦下烛之弘济责曰尔不能求生人天凭朽骨何也于是恠絶近有盗发蜀先主墓墓穴盗数人齐见两人张灯对奕侍卫十余盗惊惧拜谢一人顾曰尔饮乎乃各饮以一杯兼乞与玉腰带数条命速出盗至外口已漆矣带乃巨虵也视其穴已如旧矣唐段少卿酉阳杂俎前集唐段少卿酉阳杂俎卷第十四唐叚少卿酉阳襍爼前集卷之十四唐太常少卿临淄柯古段成式撰明四川道监察御史内乡李云鹄校诺臯记上夫度朔司刑可以知其情状葆登掌祀将以着于感通有生尽幻游魂为变乃圣人定璇玑之式立巫祝之官考乎十煇之祥正乎九黎之乱当有道之日鬼不伤人在观德之时神无乏主若列生言灶下之驹掇庄生言户内之雷霆楚庄争随兕而祸移齐桓覩委蛇而病愈征祥变化无日无之在乎不伤人不乏主而已成式因览历代恠书偶疏所记题曰诺臯记街谈鄙俚与言风波不足以辩九鼎之象广七车之对然游息之暇足爲皷吹耳崑崙之墟帝之下都百神所在也太荒中有灵山有十巫咸曰即盼彭姑具礼抵谢罗从此升降天山有神是名浑潡状如槖而光其光如火六足重翼无面目是识歌舞实爲帝江形天与帝争神帝断其首葬之常羊山乃以乳爲目脐爲口操干戚而舞焉汉竹宫用紫泥爲坛天神下若流火玉饰器七千枚舞女三百人一曰汉祭天神用万二千柸养牛五歳重三千觔太一君讳臈天秩万二千石天翁姓张名坚字刺渴渔阳人少不覊无所拘忌常张罗得一白雀爱而养之梦天刘翁责怒毎欲杀之白雀輙以报坚坚设诸方待之终莫能害天翁遂下观之坚盛设賔主乃窃骑天翁车乘白龙振䇿登天天翁乘余龙追之不及坚既到玄宫易百官杜塞北门封白雀为上卿侯改白雀之胤不产于下土刘翁失治徘徊五岳作灾坚患之以刘翁为太山太守主生死之籍北斗魁第一星神名曰执隂第二星曰叶诣第三星曰视金第四星曰拒理第五星曰防仵第六星曰开寳第七星曰招摇东王公讳倪字君明天下未有人民时秩二万六千石佩襍色绶绶长六丈六尺从女九千以丁亥日死西王母姓杨讳回治崑崙西北隅以丁丑日死一曰婉妗灶神名隗状如美女又姓张名单字子郭夫人字卿忌有六女皆名察洽常以月晦日上天白人罪状大者夺纪纪三百日小者夺筭筭一百日故为天帝督使下为地精巳丑日日出卯时上天禺中下行署此日祭得福其属神有天帝娇孙天帝大夫天帝都尉天帝长兄硎上童子突上紫官君太和君玉池夫人等一曰灶神名壤子也河伯人靣乘两龙一曰冰夷一曰冯夷又曰人面鱼身金一匮言名冯循河图言姓吕名夷穆天子传言无夷淮南子言冯迟圣贤记言服八石得水仙抱朴子曰八月上庚日溺河甲子神名弓隆欲入水内唿之河伯九千导引入水不溺甲戌神名执明唿之入火不烧太眞科经説有鬼仙丙戌日鬼名ခ生丙午日鬼名挻ဂ乙卯日鬼名天隌戊午日鬼名耳述壬戌日鬼名ဃ辛丑日鬼名䢑乙酉日鬼名聂左丙辰日鬼名天င辛卯日鬼名စ酉䖝鬼名发廷ဆ厠鬼名顼天竺语忘敬遗二鬼名妇人临产唿之不害人长三寸三分上下乌衣马鬼名赐虵鬼名ဇ石圭井鬼名琼衣服鬼名甚辽神荼鬰垒领万鬼旧傩词曰申作食狒胃食虎雄伯食魅腾兰食祥搅诸食咎伯竒食梦强梁祖名共食砾死寄生穷竒腾根共食蛊王延夀所梦有游光毅诸渠印尧䕫瞿伧将剧摘脉尧寺吐火罗国缚底野城古波斯王乌瑟多习之所筑也王初筑此城高二三尺即坏叹曰吾应无道天令筑此城不成矣有小女名郍息见父忧恚问曰王有隣敌乎王曰吾是波斯国王领千余国今至吐火罗国中欲筑此城垂功万代既不遂心所以忧耳女曰愿王无忧明旦令匠视我所履之迹筑之即立王异之至明女起步西北自截右手小指遗血成踪匠随血筑之逐日转踪匝女遂化为海神其海神至今犹在堡子下澄清如镜周五百余步古龟兹国王阿主儿者有神异力能降伏毒龙时有贾人买市人金银寳货至夜中钱并化为炭境内数百家皆失金寳王有男先出家成阿罗汉果王问之罗汉曰此龙所为龙居北山其头若虎今在某处眠耳王乃易衣持剑黙出至龙所见龙卧将欲斩之因曰吾斩寐龙谁知吾有神力遂叱龙龙惊起化为师子王即乘其上龙怒作雷声腾空至城北二十里王谓龙曰尔不降当断尔头龙惧王神力乃作人语曰勿杀我我当与王乘欲有所向随心即至王许之后常乘龙而行干陁国昔有王神勇多谋号伽当讨袭诸国所向悉降至五天竺国得上细二条自留一一与妃妃因衣其谒王当妃乳上有鬰金香手印迹王见惊恐谓妃曰尔忽着此手迹之服何也妃言向王所赐之王怒问藏臣藏臣曰本有是非臣之咎王追商者问之商言南天竺国娑陁婆恨王有宿愿毎年所赋细并重叠积之手染郁金柘于上千万重手印悉透丈夫衣之手印当背妇人衣之手印当乳王令左右披之皆如商者言王因叩劎曰吾若不以此劎裁娑陁婆恨王手足无以寝食乃遣使就南天竺索娑陁婆恨王手足使至其国娑陁婆恨王与群臣绐报曰我国虽有王名娑陁婆恨原无王也但以金为王设于殿上凢綂领教习在臣下耳王遂起象马兵南讨其国其国隐其王于地窟中铸金人来迎伽色伽王知其伪且自恃福力因断金人手足娑陁婆恨王于窟中手足亦自落也齐郡接历山上有古铁鎻大如人臂绕其峯再浃相传本海中山山神好移故海神鎻之挽鎻断飞来于此矣太原郡东有崖山天旱土人常烧此山以求雨俗传崖山神娶河伯女故河伯见火必降雨救之今山上多生水草华不注泉齐顷公取水处方圆百余步北齐时有人以绳千尺沉石试之不穷石出赤如血其人不久坐事死荆州永丰县东乡里有卧石一长九尺六寸其形似人而举体青黄隐起状若雕刻境若旱便齐手而举之小举小雨大举大雨相传此石忽见于此本长九尺今加六寸矣荆之清水宛口傍义兴十二年有儿群浴此水忽然岸侧有钱出如流沙因竟取之手满置地随复去乃衣襟结之然后各有所得流钱中有铜车以铜牛牵之势甚迅速诸童奔逐掣得车一脚径可五寸许猪鼻毂有六幅通体青色毂内黄鋭状如常运于时沈敬守南阳求得车脚钱行时贯草辄便停破竟不知所终往虎窟山相传燕建平中济南太守胡谘于此山窟得白虎因名焉乌山下无水魏末有人掘井五丈得一石函函中得一龟大如马蹄积炭五枝于函傍复掘三丈遇盘石下有水流汹汹然遂凿石穿水北流甚驶俄有一船触石而上匠人窥船上得一杉木板板刻字曰吴赤乌二年八月十日武昌王子义之船平原县西十里旧有杜林南燕太上时有邵敬伯者家于长白山有人寄敬伯一函书言我吴江使也令吾通问于济伯今须过长白幸君为通之仍教敬伯但于杜林中取树叶投之于水当有人出敬伯从之果见人引入敬伯惧水其人令敬伯闭目似入水中豁然宫殿宏丽见一翁年可八九十坐水精牀发函开书曰裕兴超灭侍卫者皆圆眼具甲胄敬伯辞出以一刀子赠敬伯曰好去但持此刀当无水厄矣敬伯出还至杜林中而衣裳初无沾湿果其年宋武帝灭燕敬伯三年居两河间夜中忽大水举村俱没唯敬伯坐一榻牀至晓着岸敬伯下看之乃是一大鼋也敬伯死刀子亦失世传杜林下有河伯家临清有妬妇津相传言晋大始中刘伯玉妻叚氏字明光性妬忌伯玉常于妻前诵洛神赋语其妻曰娶妇得如此吾无憾矣明光曰君何得以水神美而欲轻我吾死何愁不为水神其夜乃自沈而死死后七日託梦语伯玉曰君本愿神吾今得为神也伯玉窹而觉之遂终身不复渡水有妇人渡此津者皆壊衣枉粧然后敢济不尔风波暴发丑妇虽粧饰而渡其神亦不妬也妇人渡河无风浪者以为已丑不致水神怒丑妇讳之无不皆自毁形容以塞嗤笑也故齐人语曰欲求好妇立在津口妇立水傍好丑自彰虞道施义熈中乘车山行忽有一人乌衣劲上车言寄载头上有光口目皆赤靣被毛行十里方去临别语施曰我是駈除大将军感尔相容因留赠银环一䨇晋隆安中吴兴有人年可二十自号圣公姓谢死巳百年忽诣陈氏宅言是已旧宅可见还不尔烧汝一夕火发荡尽因有鸟毛挿地绕宅周匝数重百姓乃起庙大足初有士人随新罗使风吹至一处人皆长须语与唐言通号长须国人物茂盛栋宇衣冠稍异中国地曰扶桑洲其署官品有正长戢波目伇岛逻等号士人历谒数处其国皆敬之忽一日有车马数十言大王召客行两日方至一大城甲士守门焉使者导士人入伏谒殿宇高敞仪卫如王者见士人拜伏小起乃拜士人为司风长兼驸马其主甚美有须数十根士人威势烜赫富有珠玉然毎归见其妻则不悦其王多月满夜则大㑹后遇㑹士人见姬嫔悉有须因赋诗曰花无蘂不妍女无须亦丑丈人试遣惣无未必不如惣有王大笑曰驸马竟未能忘情于小女頥额间乎经十余年士人有一儿二女忽一日其君臣忧慼士人恠问之王泣曰吾国有难祸在旦夕非驸马不能救士人惊曰苟难可弭性命不敢辤也王乃令具舟令两使随士人谓曰烦驸马一谒海龙王但言东海第三汊第七岛长须国有难求救我国絶㣲须再三言之因涕泣执手而别士人登舟瞬息至岸岸沙悉七寳人皆衣冠长大士人乃前求谒龙王龙宫状如佛寺所图天宫光明迭激目不能视龙王降阶迎士人齐级升殿访其来意士人具説龙王即令速勘良久一人自外白曰境内并无此国士人复哀祈言长须国在东海第三汊第七岛龙王复叱使者细寻勘速报经食顷使者返曰此岛虾合供大王此月食料前日已追到龙王笑曰客固为虾所魅耳吾虽为王所食皆禀天符不得妄食今为客减食乃令引客视之见铁镬数十如屋满中是虾有五六头色赤大如臂见客跳跃似求救状引者曰此虾王也士人不觉悲泣龙王命放虾王一镬令二使送客归中国一夕至登州囘顾二使乃巨龙也天寳初安思顺进五色玉带又于左藏库中得五色玉杯上恠近日西賮无五色玉令责安西诸蕃蕃言比常进皆为小勃律所劫不达上怒欲征之群臣多谏独李右座林甫赞成上意且言武臣王天运谋勇可将乃命王天运将四万人兼统诸蕃兵伐之及逼勃律城下勃律君长恐惧请罪悉出寳玉愿岁贡献天运不许即屠城虏三千人及其珠玑而还勃律中有术者言将军无义不祥天将大风雪矣行数百里忽风四起雪花如翼风激小海水成氷柱起而复摧经半日小海涨涌四万人一时冻死唯蕃汉各一人得还具奏玄宗大惊异即令中使随二人验之至小海侧冰犹峥嵘如山隔冰见兵士尸立者坐者莹澈可数中使将返冰忽消释衆尸亦不复见郭代公常山居中夜有人靣如盘瞚目出于灯下公了无惧色徐染翰题其颊曰久戍人偏老长征马不肥公之警句也题毕吟之其物遂灭数日公随樵闲步见巨木上有白耳大如数斗所题句在焉大历中有士人庄在渭南遇疾卒于京妻柳氏因庄居一子年十一二夏夜其子忽恐悸不眠三更后忽见一老人白衣两牙出吻外熟视之良久渐近牀前牀前有婢眠熟因扼其㗋咬然有声衣随手碎攫食之须臾骨露乃举起饮其五藏见老人口大如簸箕子方呌一无所见婢已骨矣数月后亦无他士人祥斋日暮柳氏露坐逐凉有胡蜂遶其首靣柳氏以扇击堕地乃胡桃也柳氏遽取翫之掌中遂长初如拳如椀惊顾之际巳如盘矣嚗然分为两扇空中轮转声如分蜂忽合于柳氏首柳氏碎首齿着于树其物因飞去竟不知何恠也贾相公耽在滑州境内大旱秋稼尽损贾召大将二人谓曰今岁荒旱烦君二人救三军百姓也皆言苟利军州死不足辤贾笑曰君可辱为徤步乙日当有两骑衣惨绯所乘马蕃步鬛长经市出城君等踪之识其所灭处则吾事谐矣二将乃褁粮衣皂衣寻之一如贾言自市至野二百余里映大冡而灭遂垒石摽表志焉经信而返贾大喜令军徤数百人具畚锸与二将偕往其所因发冡获陈粟数十万斛人竟不之测胡珦为虢州时猎人杀得鹿重一百八十觔蹄下贯铜镮镮上有篆字博物者不能识之博士丘濡説汝州傍县五十年前村人失其女数岁忽自归言初被物寐中牵去倐止一处及明乃在古塔中见美丈夫谓曰我天人分合得汝为妻自有年限勿生疑惧且戒其不窥外也日两返下取食有时炙饵犹热经年女伺其去窃窥之见其腾空如飞火髪蓝肤磔磔耳如驴焉至地乃复人矣惊怖汗洽其物返觉曰尔固窥我我实野义与尔有縁终不害汝女素惠谢曰我既为君妻岂有恶乎君既灵异何不居人间使我时见父母乎其物言我辈罪业或与人襍处则疫疠作今形迹已露任尔纵观不久当尔归也其塔去人居止甚近女常下视其物在空中不能化形至地方与人襍或有白衣尘中者其物歛手侧避或见▫其头唾其靣者行人悉若不见及归女问之向见君街中有敬之者有戏狎之者何也物笑曰世有喫牛肉者予得而欺之或遇忠直孝养释道守戒律法箓者吾悞犯之当为天戮又经年忽悲泣语女缘已尽候风雨送尔归因授一青石大如鸡卵言至家可磨此服之能下毒气后一夕风雷其物遽持女曰可去矣如释氏言屈伸臂顷已至其家坠之庭中其母因磨石饮之下物如青泥斗余李公佐大历中在庐州有书吏王庚请假归夜行郭外忽值引驺呵辟书吏遽映大树窥之且恠此无尊官也导骑后一人紫衣仪卫如节使后有车一乘方渡水御者前白车軥索断紫衣者言检簿遂见数吏检簿曰合取庐州某里张某妻嵴筋乃书吏之姨也顷刻吏廻持两条白物各长数尺乃渡水而去至家姨尚无恙经宿忽患背疼半日而卒元和初有一士人失姓字因醉卧㕔中及醒见古屛上妇人等悉于牀前踏歌歌曰长安女儿踏春阳无处春阳不断膓舞䄂弓腰浑忘却蛾眉空带九秋霜其中䨇鬟者问曰如何是弓腰歌者笑曰汝不见我作弓腰乎乃反首髻及地腰势如规焉士人惊惧因叱之忽然上屛亦无其他郑相余庆在梁州有龙兴寺僧智圆善摠持敕勒之术制邪理痛多着効日有数十人候门智圆腊高稍倦郑公颇敬之因求住城东隟地郑公爲起草屋种植有沙弥行者各一人居之数年暇日智圆向阳科脚甲有妇人布衣甚端丽至阶作礼智圆遽整衣恠问弟子何由至此妇人因泣曰妾不幸夫亡而子㓜小老母危病知和尚神呪助力乞加救䕶智圆曰贫道本厌城隍喧啾兼烦于招谢弟子母病可就此为加持也妇人复再三泣请且言母病剧不可举扶智圆亦哀而许之乃言从此向北二十余里至一村村侧近有鲁家庄但访韦十娘所居也智圆诘朝如言行二十余里历访悉无而返来日妇人复至僧责曰贫道昨日逺赴约何差谬如此妇人言只去和尚所止处二三里耳和尚慈悲必为再往僧怒曰老僧衰暮今誓不出妇人乃声高曰慈悲何在耶今事须去因上阶牵僧臂惊迫亦疑其非人恍惚间以刀子刺之妇人遂倒乃沙弥悞中刀流血死矣僧忙然遽与行者瘗之于饭瓮下沙弥本村人家去兰若十七八里其日其家悉在田有人皂衣揭幞乞浆于田中村人访其所由乃言居近智圆和尚兰若沙弥之父欣然访其子耗其人请问具言其事盖魅所为也沙弥父母尽皆号哭诣僧僧犹绐焉其父乃锹索而获即诉于官郑公大骇俾求盗吏细按意其必寃也僧具陈状贫道宿债有死而已按者亦已死论僧求假七日令持念为将来资粮郑公哀而许之僧沐浴设坛急印契缚ခ考其魅凡三夕妇人见于坛上言我类不少所求食处辄为和尚破除沙弥且在能为誓不持念必相还也智圆恳为设誓妇人喜曰沙弥在城南某村几里古丘中僧言于官吏用其言寻之沙弥果在神已痴矣发沙弥棺中乃苕箒也僧始得雪自是絶不复道一梵字元和初洛阳村百姓王清佣力得钱五镮因买田畔一枯栗树将为薪以求利经宿为邻人盗斫创及腹忽有黑蛇举首如臂人语曰我王清本也汝勿斫其人惊惧失斤而走及明王清率子孙薪之复掘其根根下得大瓮二散钱实之王清因是获利而归十余年巨富遂甃钱成龙形号王清本元和中苏湛游蓬鹊山褁粮鑚火境无遗址忽谓妻曰我行山中覩倒崖有光镜必灵境也明日将投之今与卿诀妻子号泣止之不得及明遂行妻子领奴婢潜随之入山数十里遥望巖有白光圆明径丈苏遂逼之才及其光长呌一声妻儿遽前救之身如蠒矣有蜘蛛黑色大如钴䥈走集巖下奴以利刅决其网方断苏已脑䧟而死妻乃积薪烧其崖臭满一山中相传裴旻山行有山蜘蛛垂丝如疋布将及旻旻引弓射杀之大如车轮因断其丝数尺収之部下有金创者独李右座林甫赞成上意且言武臣王天运谋勇可将乃命王天运将四万人兼统诸蕃兵伐之及逼勃律城下勃律君长恐惧请罪悉岀寳玉愿歳贡献天运不许即屠城虏三千人及其珠玑而还勃律中有术者言将军无义不祥天将大风雪矣行数百里忽风四起雪花如翼风激小海水成氷柱起而复摧经半日小海涨涌四万人一时冻死唯蕃汉各一人得还具奏玄宗大惊异即令中使随二人验之至小海侧氷犹峥如山隔氷见兵士尸立者坐者莹澈可数中使将返氷忽消释衆尸亦不复见唐段少卿酉阳杂俎前集唐段少卿酉阳杂俎卷第十五唐叚少卿酉阳襍爼前集卷之十五唐太常少卿临淄柯古叚成式撰明四川道监察御史内乡李云鹄校诺臯记下和州刘録事者大历中罢官居和州旁县食兼数人尤能食鲙常言鲙味未甞果腹邑客乃网鱼百余觔㑹于野亭观其下筯初食鲙数叠忽似哽咯出一骨珠子大如黑豆乃寘于茶瓯中以叠覆之食未半恠覆瓯倾侧刘举视之向者骨珠已长数寸如人状坐客竞观之随视而长顷刻长及人遂捽刘因敺流血良久各散走一循㕔之西一转㕔之左俱及后门相触翕成一人乃刘也神已痴矣半日方能言访其所以皆不省自是恶鲙冯坦者常有疾医令浸虵酒服之初服一瓮子疾减半又令家人园中执一蛇投瓮中封闭七日及开蛇跃出举首尺余出门因失所在其过迹地坟起数寸陆绍郎中言常记一人浸蛇酒前后杀蛇数十头一日自临瓮窥酒有物跳出啮其鼻将落视之乃蛇头骨因疮毁其鼻如劓焉有陈朴元和中住崇贤里北街大门外有大槐树朴常黄昏徙倚窥外见若妇人及狐大老乌之类飞入树中遂伐视之树凢三槎一槎空中一槎有独头栗一百二十一槎中襁一死儿长尺余僧无可言近传有白将军者常于曲江洗马马忽跳出惊走前足有物色白如衣带萦绕数匝遽令解之血流数升白异之遂封纸帖中藏衣箱内一日送客至浐水出示诸客客曰盍以水试之白以鞭筑地成窍置䖝于中沃盥其上少顷䖝蠕蠕而长窍中泉涌倐忽自盘若一席有黑气如香烟径出檐外衆惧曰必龙也遂急归未数里风雨骤至大震数声景公寺前街中旧有巨井俗唿为八角井元和初有公主夏中过见百姓方汲令从婢以银稜椀就井承水悞坠椀经月余出于渭河东平未用兵有举人孟不疑客昭义夜至一驿方欲濯足有称淄青张评事者仆从数十孟欲㕘谒张被酒𥘉不顾孟因退就西间张连唿驿吏索煎餠孟黙然窥之且怒其傲良久煎饼熟孟见一黑物如猪随盘至灯影而立如此五六返张竟不察孟因恐惧无睡张寻大鼾至三更后孟才交睫忽见一人皂衣与张角力久乃相捽入东偏房中拳声如杵一饷间张被发䨇袒而出还寝牀上入五更张乃唤仆使张烛巾栉就孟曰某昨醉中都不知秀才同㕔因命食谈笑甚懽时时小声曰昨夜甚惭长者乞不言也孟但唯唯复曰某有程须早发秀才可先也遂摸靴中得金一挺授曰薄贶乞宻前事孟不敢辤即为前去行数日方听捕杀人贼孟询诸道路皆曰淄青张评事至某驿早发迟明空鞍失所在驿吏返至驿寻索驿西合中有席角发之白骨而已无泊一蝇肉也地上滴血无余惟一只履在旁相传此驿旧凶竟不知何恠举人祝元膺常言亲见孟不疑説毎毎戒夜食必须发祭也祝又言孟素不信释氏颇能诗其句云白日故乡逺青山佳句中后常持念游览不复应举刘积中常于京近县庄居妻病重于一夕刘未眠忽有妇人白首长才三尺自灯影中出谓刘曰夫人病唯我能理何不祈我刘素刚咄之姥徐㦸手曰勿悔勿悔遂灭妻因暴心痛殆将卒刘不得已祝之言已复出刘揖之坐乃索茶一瓯向口如呪状顾命灌夫人茶才入口痛愈后时时辄出家人亦不之惧经年复谓刘曰我有女子及笄烦主人求一佳壻刘笑曰人鬼路殊固难遂所託姥曰非求人也但为刻桐木为形稍工者则为佳矣刘许诺因为具之经宿木人失矣又谓刘曰兼烦主人作铺公铺母若可某夕我自具车轮奉迎刘心计无奈何亦许至一日过酉有仆马车乘至门姥亦至曰主人可往刘与妻各登其车马天黑至一处朱门崇墉笼烛列迎賔客供帐之盛如王公家引刘至一㕔朱紫数十有与相识者有已殁者各相视无言妻至一堂蜡蚷如臂锦翠争焕亦有妇人数十存殁相识各半但相视而已及五更刘与妻恍惚间却还至家如醉醒十不记其一二矣经数月姥复来拜谢曰小女成长今复託主人刘不耐以枕抵之曰老魅敢如此扰人姥随枕而灭妻遂疾发刘与男女酹地祷之不复出矣妻竟以心痛卒刘妺复病心痛刘欲徙居一切物胶着其处轻若履屣亦不可举迎道流上章梵僧持呪悉不禁刘常暇日药方其婢小碧自外来垂手缓步大言刘四颇忆平昔无既而嘶咽曰省躬近从㤗山回路逢飞天野乂携贤妹心肝我亦夺得因举袖袖中蠕蠕有物左顾似有所命曰可为安置又觉袖中风生冲帘幌入堂中乃上堂对刘坐问存殁叙平生事刘与杜省躬同年及第有分其婢举止笑语无不肖也顷曰我有事不可久留执刘手呜咽刘亦悲不自胜婢忽然而倒及觉一无所记其妹亦自此无恙临川郡南城县令戴詧初买宅于舘娃坊暇日与弟闲坐㕔中忽听妇人聚笑声或近或逺詧颇异之笑声渐近忽见妇人数十散在㕔前倐忽不见如是累日詧不知所为㕔阶前枯梨树大合抱意其为祥因伐之根下有石露如块掘之转阔势如𨫼形乃火上沃醯凿深五六尺不透忽见妇人绕坑抵掌大笑有顷共牵詧入坑投于石上一家惊惧之际妇人复还大笑詧亦随出詧才出又失其弟家人恸哭詧独不哭曰他亦甚快活何用哭也詧至死不肯言其情状独孤叔牙常令家人汲水重不可转数人助出之乃人也戴席㡌攀栏大笑却坠井中汲者揽得席帽挂于庭树毎雨所熘雨处辄生黄菌有史秀才者元和中曽与道流游华山时暑环憇一小溪忽有一叶大如掌红润可爱随流而下史独接得寘懐中坐食顷觉懐中渐重潜起观之觉叶上鳞起栗栗而动史惊惧弃林中遽白衆曰此必龙也可速去矣须臾林中白烟生弥于一谷史下山未半风雷大至史论作将军时忽觉妻所居房中有光异之因与妻遍索房中且无所见一日妻早粧开奁奁中忽有五色龟大如钱吐五色气弥满一室后常养之工部员外郎张周封言旧庄城东狗嵴觜西常筑墻于太岁上一夕尽崩且意其基虗工不至乃率庄客指挥筑之髙未数尺炊者惊呌曰恠作矣遽视之飰数斗悉跃出蔽地着墻匀若𧖟子无一粒重者矗墻之半如界焉因诣巫酹地谢之亦无他焉山萧一名山臊神异经作㺑永嘉郡记作山魅一名山骆一名蛟一名濯肉一名热肉一名晖一名飞龙如鸠青色亦曰治乌巢大如五斗器饰以土垩赤白相间状如射侯犯者能役虎害人烧人庐舍俗言山萧伍相奴或扰人许于伍相庙多已旧説一姓姚二姓王三姓汪昔值洪水食都树皮饿死化为鸟都皮骨为猪都妇女为人都鸟都左腋下有镜印阔二寸一分右脚无大指右手无三指左耳缺右目盲在树根居者名猪都在树半可攀及者名人都在树尾者名鸟都其禁有打土垄法山鹊法其掌诀右手第二指上节边禁山都眼左手目禁其㗋南中多食其巢味如木芝窠表可为履治脚气旧説野狐名紫狐夜击尾火出将为恠必戴髑髅拜北斗髑髅不坠则化为人矣刘元鼎为蔡州蔡州新破食塲狐暴刘遣吏生捕日于毬塲纵犬逐之爲乐经年所杀百数后获一疥狐纵五六犬皆不敢逐狐亦不走刘大异之令访大将家猎狗及监军亦自夸巨犬至皆弭耳环守之狐良久缓迹直上设㕔穿台盘出㕔后及城墙俄失所在刘自是不复令捕道术中有天狐别行法言天狐九尾金色役于日月宫有符有醮日可洞达隂阳南中有兽名风狸如狙眉长好羞见人辄低头其溺能理风疾术士多言风狸杖难得于翳形草南人以上长绳系于野外大树下人匿于旁树穴中以伺之三日后知无人至乃于草中寻摸忽得一草茎折之长尺许窥树上有鸟集指之随指而堕因取而食之人候其怠劲走夺之见人遽啮食之或不及则弃于草中若不可得当打之数百方肯为人取有得之者禽兽随指而毙有所欲者指之如意开成末永兴坊百姓王乙掘井过常井一丈余无水忽听向下有人语及鸡声甚喧閙近如隔壁井匠惧不敢掘街司申金吾韦处仁将军韦以事涉恠异不复奏遽令塞之据亡新求周秦故事谒者阁上得骊山本李斯领徒七十二万人作陵凿之以韦程三十七岁固地中水泉奏曰已深已极凿之不入烧之不燃叩之空空如下天状抑知厚地之下别有天地也大和三年夀州虞候景乙京西防秋廻其妻久病才相见遽言我半身被斫去往东园矣可速逐之乙大惊因趣园中时昏黑见一物长六尺余状如婴儿裸立挈一竹器乙情急将击之物遂走遗其器乙就视见其妻半身乙惊倒或亡所见反视妻自发际眉间及有璺如指映膜赤色又谓乙曰可办乳二升沃于园中所见物处我前生为人后妻节其子乳致死因为所讼㝠断还其半身向无君则死矣大和末荆南松滋县南有士人寄居亲故庄中肄业初到之夕二更后方张灯临案忽有小人才半寸葛巾杖䇿入门谓士人曰乍到无主人当寂寞其声大如苍蝇士人素有胆气初若不见乃登牀责曰遽不存主客礼乎复升案窥书诟骂不已因覆砚于书上士人不耐以笔击之堕地呌数声出门而灭顷有妇人四五或姥或少皆长一寸唿曰眞官以君独学故令郎君言展且论精奥何痴顽狂率辄致损害今可见眞官其来索续如蚁状如驺卒扑缘士人士人怳然若梦因啮四肢痛苦甚复曰汝不去将损汝眼四五头遂上其面士人惊惧随出门至堂东遥望见一门絶小如节使之门士人乃呌何物恠魅敢凌人如此复被觜且衆啮之恍惚间已入小门内见一人峩冠当殿阶下侍卫千数悉长寸余叱士人曰吾怜汝独处俾小儿往何苦致害罪当腰斩乃见数十人悉持刀攘臂迫之士人大惧谢曰某愚騃肉眼不识眞官乞赐余生久乃曰且解知悔叱令曵出不觉已在小门外及归书堂已五更矣残灯犹在及明寻其踪迹东壁古培下有小穴如栗守宫出入焉士人即率数夫发之深数丈有守宫十余石大者色赤长尺许盖其王也壤土如楼状士人聚苏焚之后亦无他京宣平坊有官人夜归入曲有卖油者张帽驱驴䭾桶不避导者搏之头随而落遂遽入一大宅门官人异之随入至大槐树下遂灭因告其家即掘之深数尺其树根枯下有大虾蟇如叠挟二笔錔树熘津满其中也及巨白菌如殿门浮沤钉其盖已落虾蟇即驴矣笔錔乃油桶也菌即其人也里有沽其油者月余恠其油好而贱及恠露食者悉病呕洩陵州龙兴寺僧惠恪不拘戒律力举石臼好客往来多依之常夜㑹寺僧十余设煎饼二更有巨手被毛如胡鹿大言曰乞一煎饼衆僧惊散惟惠恪掇煎饼数枚置其掌中魅因合拳僧遂极力急握之魅哀祈声甚切惠恪唿家人斫之及断乃鸟一羽也明日随其血踪出寺西南入溪至一巖罅而灭惠恪率人发掘乃一坑䃜石开成初东市百姓丧父骑驴市凶具行百步驴忽曰我姓白名元通负君家力已足勿复骑我南市卖麸家欠我五千四百我又负君钱数亦如之今可卖我其人惊异即牵行旋访主卖之驴甚壮报价只及五千诣麸行乃还五千四百因卖之两宿而死郓州阚司仓者家在荆州其女乳母钮氏有一子妻爱之与其子均焉衣物饮食悉等忽一日妻偶得林擒一蔕戯与已子乳母乃怒曰小娘子成长忘我矣常有物与我子停今何容偏因啮吻攘臂再三反覆主人之子一家惊怖逐夺之其子状貌长短正与乳母儿不下也妻知其恠谢之钮氏复手簸主人之子始如旧矣阚为灾祥宻令人持䦆闇击之正当其胸騞然反中门扇钮大怒诟阚曰尔如此勿悔阚知无可奈何与妻拜祈之怒方解钮至今尚在其家敬之如神更有事甚多矣荆州处士侯又玄常出郊厠于荒冡上及下跌伤其肘疮甚行数百步逄一老人问何所苦也又玄见其肘老人言偶有良药可封之十日不开必愈又玄如其言及解视之一臂遂落又玄兄弟五六互病病必出血月余又玄兄两臂忽病疮六七处小者如榆钱大者如钱皆人面至死不差时荆秀才杜晔话此事于座客许卑山人言江左数十年前有商人左膊上有疮如人面亦无他苦商人戏滴酒口中其靣亦赤以物食之凡物必食食多觉膊内肉涨起疑胃在其中也或不食之则一臂痺焉有善医者教其历试诸药金石草木悉与之至贝母其疮乃聚眉闭口商人喜曰此药必治也因以小苇筒毁其口灌之数日成痂遂愈工部员外张周封言今年春拜扫假回至湖城逆旅説去年秋有河北军将过此至郊外数里忽有旋风如斗壬子郑公孙舎之帅师入陈秋八月己巳诸侯同盟于重丘公至自会卫侯入于夷仪楚屈建帅师灭舒鸠冬郑公孙夏帅师伐陈十有二月呉子遏伐楚门于巢卒传二十五年春齐崔杼帅师伐我北鄙以报孝伯之师也公患之使告于晋孟公绰曰崔子将有大志不在病我必速归何患焉其来也不寇使民不严异于他日齐师徒归齐棠公之妻东郭偃之姊也东郭偃臣崔武子棠公死偃御武子以弔焉见棠姜而美之使偃取之偃曰男女辨姓今君岀自丁臣岀自桓不可唐段少卿酉阳杂俎前集唐段少卿酉阳杂俎卷第十六唐叚少卿酉阳襍爼前集卷之十六唐太常少卿临淄柯古段成式撰明四川道监察御史内乡李云鹄校广动植之一成式以天地间造化所产突而旋成形者樊然矣故山海经尔雅所不能究因拾前儒所着有草木禽鱼未列经史或经史巳载事未悉者或接诸耳目简编所无者作广动植兾掊土培丘陵之学也昔曹丕着论于火布滕循献疑于鰕须蔡谋不识彭蜞刘縚误唿荔挺至今可笑学者岂容略乎总叙羽嘉生飞龙飞龙生鳯鳯生鸾鸾生庶鸟应龙生建鸟建鸟生麒麟骐驎生庶兽分鳞生蛟龙蛟龙生鲲鲠鲲鲠生建邪建邪生庶鱼分潭生先龙先龙生玄魧玄魧生灵龟灵龟生庶龟日冯生玄阳阏玄阳阏生鳞胎鳞胎生干木干木生庶木招摇生程君程君生玄玉玄玉生醴泉醴泉生应黄应黄生黄华黄华生庶草海间生屈龙屈龙生容华容华生䔁䔁生藻藻生浮草甲䖝影伏羽虫体伏食草者多力而愚食肉者勇敢而悍龁吞者八窍而卵生咀嚼者九窍而胎生无角者膏而先前有角者脂而先后食叶者有丝食土者不息食而不饮者蚕饮而不食者蝉不饮不食者蜉蝣蛚属郄行虵属䊸行蜻ခ属往鸣蜩属旁鸣发皇翼鸣蚣蝑股鸣荣原胃鸣蜩三十日而死鳣鱼三月上官于孟津鹧鸪向日飞鳊与鱀鱼车螯与移角并相似鳯雄鸣节节雌鸣足足行鸣曰归嬉止鸣曰提祑麒麟牡鸣曰逝圣牡鸣曰归和春鸣曰扶助夏鸣曰养绥鼈无耳为守神虎五指为貙鱼满三百六十年则为蛟龙引飞去水鱼二千觔为蛟武阳小鱼一觔千头东海大鱼瞳子大如三斗盎桃支竹以四寸为一节木瓜一尺一百二十一节木兰去皮不死荆木心方蛇有水草木土四种孔雀尾端一寸名珠毛鹤左右脚里第一指名兵爪蜀郡无兔鸽江南无狼马朱提以南无鸠鹊鸟有四千五百种兽有二千四百种鸮楚鸠所生骡不滋乳蔡中郎以反舌为虾蟆淮南子以蛩为蠛蠓诗义以蟊为蝼蛄高诱以干鹊为蟋蟀兔吐子鸬鹚吐鶵瓜瓠子曰犀胡桃人曰虾蟆虾蟆无膓龟膓属于头科斗尾脱则足生鸟兽未孕者为禽鸟养子曰乳蛇蟠向王鹊巢背太岁鷰伏戊己虎奋冲破干鹊知来猩猩知往鹳影抱虾蟆声抱蝉化齐后鸟生杜宇椰子为越王头壶楼为杜宇项鹧鸪鸣曰向南不北逃闾鸣悬壶卢系项豆以二七为族粟累十二为寸人参处处生兰长生为瑞有实曰果又在木曰果小麦忌戌大麦忌子荠葶菥蓂为三叶孟夏煞之乌头殻外有毛石劫应节生花木再花夏有雹李再花秋大霜木无故丛枝尽向下又生及一尺至一丈自死皆凶邑中终岁无乌有冦郡中忽无鸟者日乌亡鸡无故自飞去家有蛊鸡日中不下树妻妾姦谋见蛇交三年死蛇冬见寝室爲急兵人夜卧无故失髻者鼠妖也屋柱木无故生芝者白为丧赤为血黑为贼黄为喜其形如人面者亡财如牛马者逺役如龟蛇者田𧖟耗德及幽隐则比目鱼至妾媵有制则白燕来巢山上有葱下有银山上有薤下有金山上有姜下有铜钖山有寳玉木旁枝皆下垂葛稚川尝就上林令鱼泉得朝臣所上草木名二十余种隣人石琼就之求借一皆遗弃语曰买鱼得鱮不如食茹宁去累世宅不去䱥鱼额洛鲤伊鲂贵于牛羊得合澜蠾虽不足豪亦足以高㯽榔扶留可以忘忧白马甜榴一实直牛草木晖晖苍黄乱飞羽篇鳯骨黑雄雌夕旦鸣各异黄帝使伶伦制十二籥写之其雄声其雌音乐有鳯凰台此鳯脚下物如白石者鳯有时来仪候其所止处掘深三尺有圆石如卵正白服之安心神孔雀释氏书言孔雀因雷声而孕鹳江淮谓群鹳琁飞为鹳井鹤亦好旋飞必有风雨人探巢取鹳子六十里旱能群飞薄霄激雨雨为之散乌鸣地上无好声人临行乌鸣而前引多喜此旧占所不载贞元十四年郑汴二州群乌飞入田绪李纳境内衘木为城高至二三尺方十余里纳绪恶而命焚之信宿如旧乌口皆流血俗候乌飞翅重天将雨鹊巢中必有梁崔圆相公妻在家时与姊妹戏于后园见二鹊搆巢共衔一木如笔管长尺余安巢中衆悉不见俗言见鹊上梁必贵大历八年干陵上仙观天尊殿有䨇鹊衘柴及泥补葺隟坏一十五处宰臣上表贺贞元三年中书省梧桐树上有鹊以泥为巢焚其巢可禳狐魅燕凢狐白貉鼠之类燕见之则毛脱或言燕蛰于水底旧説燕不入室是井之虗也取桐爲男女各一投井中燕必来胸班黑声大名胡燕其巢有容疋素者雀释氏书言雀沙生因浴沙尘受卵蜀弔乌山至雉雀来弔最悲百姓夜燃火伺取之无嗉不食似持悲者以爲义则不杀鸽大理丞郑复礼言波斯舶上多养鸽鸽能飞行数千里辄放一只至家以爲平安信鹦鹉能飞衆鸟趾前三后一唯鹦鹉四趾齐分凢鸟下睑眨上独此鸟两睑俱动如人目玄宗时有五色鹦鹉能言上令左右试牵帝衣鸟辄瞋目叱咤岐府文学能延京献鹦鹉篇以賛其事张燕公有表贺称为时乐鸟杜鹃始阳相催而鸣先鸣者吐血死尝有人山行见一群寂然聊学其声即死初鸣先听其声者主离别厠上听其声不祥厌之法当为大声应之雊鹆旧言可使取火効人言胜鹦鹉取其目睛和人乳研滴眼中能见烟霄外物也鹅济南郡张公城西北有鹅浦南燕世有渔人居水侧常听鹅之声衆中有铃声甚清亮候之见一鹅咽颈极长罗得之项上有铜铃缀以银鏁隐起元鼎元年字晋时营道县令何潜之于县界得鸟大如白鹭膝上髀下自然有铜镮贯之䴔䴖旧言辟火灾巢于高树生子穴中衔其母翅飞下养之䲻相传鹘生三子一为䲻肃宗张皇后专权毎进酒常寘䲻脑酒䲻脑酒令人久醉健忘异鸟天寳二年平卢有紫䖝食禾苖时东北有赤头鸟群飞食之开元二十三年榆关有▫蚄䖝延入平州界亦有群雀食之又开元中具州蝗䖝食禾有大白鸟数千小白鸟数万尽食其䖝大历八年大鸟见武功群鸟随噪之行营将张日芬射获之肉翅狐首四足足有爪广四尺三寸状类蝙蝠又邠州有白头鸟乳鸲鹆王母使者齐郡函山有鸟足青嘴赤黄素翼绛颡名王母使者昔汉武登此山得玉函长五寸帝下山玉函忽化为白鸟飞去世传山上有王母药函常令鸟守之吐绶鸟鱼复县南山有鸟大如鸲鹆羽色多黑襍以黄白头颊似雉有时吐物长数寸丹采彪炳形色类绶因名爲吐绶鸟又食必蓄嗉臆前大如斗虑触其嗉行毎逺草木故一名避株鸟鹳鷒一名堕羿形似鹊人射之则衔矢反射人鹲鵰喙大而句长一尺赤黄色受二升南人以爲酒杯也菘节鸟四脚尾似鼠形如雀终南深谷中有之老ခ秦中山谷间有鸟如枭色青黄肉翅好食烟见人辄惊落隐首草穴中常露身其声如婴儿啼名老ဂ柴蒿京之近山有柴蒿鸟头有冠如戴胜大若野鸡兠兠鸟其声自号正月以后作声至五月节不知所在其形似鸲鹆虾蟇䕶南山下有鸟名虾蟇䕶多在田中头有冠色苍足赤形似鹭夜行游女一曰天帝女一名钓星夜飞昼隐如鬼神衣毛为飞鸟脱毛为妇人无子喜取人子胸前有乳凢人饴小儿不可露处小儿衣亦不可露晒毛落衣中当为鸟祟或以血㸃其衣为志或言产死者所化鬼车鸟相传此鸟昔有十首能収人魂一首为犬所噬秦中天隂有时有声声如力车鸣或言是水鸡过也白泽图谓之苍鸆帝鹄书谓之逆鸧夫子子夏所见寳历中国子四门助教史逈语成式常见裴瑜所注尔雅言鸧麋鸹是九头鸟也细鸟汉武时毕勒国献细鸟以方尺玉为笼数百头状如蝇声如鸿鹄此国以候日因名候日䖝集宫人衣辄蒙爱幸嗽金鸟出昆明国形如雀色黄常翶翔于海上魏明帝时其国来献此鸟饴以眞珠及龟脑常吐金屑如粟铸之乃为器服宫人争以鸟所吐金为钗珥谓之辟寒金以鸟不畏寒也宫人相嘲弄曰不服辟寒金那得帝王心不服辟寒钿那得帝王怜背明鸟吴时越嶲之南献背明鸟形如鹤止不向明巢必对北其声百变岢岚鸟出河西赤坞鎭状似乌而大飞翔于阵上多不利鹔鹴状如燕稍大足短趾似鼠未常见下地常止林中偶失势控地不能自振及举上凌青霄出凉州也鵴鸟武周县合火山山上有鵴鸟形类乌觜赤如丹一名赤觜鸟亦曰阿鵴鸟训胡恶鸟也鸣则后窍应之百劳博劳也相传伯竒所化取其所踏枝鞭小儿能令速语南人继母有娠乳儿儿病如疟唯鵙毛治之毛篇师子释氏书言师子筋为絃鼓之衆絃皆絶西域有黑狮子捧师子集贤校理张希复言旧有师子尾拂夏月蝇蚋不敢集其上旧説苏合香师子粪也象旧説象性久识见其子皮必泣一枚重千觔释氏书言象七久柱地六牙牙生理必因雷声又言龙象六十岁骨方足今荆地象色黑两牙江猪也咸亨三年周澄国遣使上表言诃伽国有白象首垂四牙身运五足象之所在其土必豊以水洗牙饮之愈疾请发兵迎取象胆随四时在四腿春在前左夏在前右如龟无定体也鼻端有爪可拾鍼肉有十二般惟鼻是其本肉陶贞白言夏月合药宜置象牙于药旁南人言象妬恶犬声猎者褁粮登高树搆熊巢伺之有群象过则为犬声悉举鼻吼呌循守不复去或经五六日困倒其下因潜杀之耳后有穴薄如鼓皮一刺而毙胷前小横骨灰之酒服令人能浮水出没食其肉令人体重古训言象孕五岁始生虎交而月晕仙人郑思逺常骑虎故人许隐齿痛求治郑曰唯得虎须及热挿齿间即愈郑为㧞数茎与之因知虎须治齿也虎杀人能令尸起自解衣方食之虎威如乙字长一寸在脇两旁皮内尾端亦有之佩之临官佳无官人所媢嫉虎夜视一目放光一目看物猎人候而射之光坠入地成白石主小儿惊马虏中䕶兰马五白马也亦曰玉面谙眞马十三岁马也以十三岁已下可以留种旧种马戎马八尺田马七尺驽马六尺瓜州饲马以薲草沙州以茨萁凉州以㪍突浑蜀以稗草以萝卜根饲马马肥安比饲马以沙蓬根针大食国马解人语悉怛国怛干国出好马马四岁两齿至二十岁齿尽平体名有输鼠外凫乌头龙翅虎口猪槽饲马石灰泥槽汗而系门三事落驹回毛在颈白马黑马鞍下腋下回毛右胁白毛左右后足白马四足黑目下横毛黄马白喙旋毛在吻后汗沟上通尾本目赤睫乱及反睫白马黑目目白郄视并不可骑夜眼名附蝉尸肝名悬熢亦曰鸡舌绿袟方言以地黄甘草噉五十岁生三驹牛北人牛瘦者多以虵灌鼻口则爲独肝水牛有独肝者杀人逆贼李希烈食之而死相牛法岐胡有夀膺匡欲广毫筯欲撗蹄后筯也常有声有黄也角泠有病旋毛在珠泉无夀睫乱触人衘乌角偏妨主毛少骨多有力溺射前良牛也踈肋难养三岁二齿四嵗四齿五岁六齿六岁以后毎一年接嵴骨一节寗公所飰牛隂虹属颈阴虹䨇筯自尾属颈也北虏之先索国有泥师都二妻生四子一子化爲鸿遂委三子谓曰尔可从古㫋古㫋牛也三子因随牛牛所粪悉成肉酪太原县北有银牛山汉建武二十一年有人骑白牛蹊人田田父诃诘之乃曰吾北海使将看天子登封遂乘牛上山田父寻至山上唯见牛迹遗粪皆为银也明年世祖封禅鹿虞部郎中陆绍弟为卢氏县尉常观猎人猎忽遇鹿五六头临涧见人不惊毛斑如画陆恠猎人不射问之猎者言此仙鹿也射之不能伤且复不利陆不信强之猎者不得已一发矢鹿带箭而去及返射者坠崖折左足南康记云合浦有鹿额上戴科藤一枝四条直上各一丈犀之通天者必恶影常饮浊水当其溺时人赶不复移足角之理形似百物或云犀角通者是其病然其理有倒揷正揷腰鼓揷倒者一半已下通正者一半已上通腰鼓者中断不通故波斯谓牙为白暗犀为黑暗成式门下医人吴士臯常职于南海郡见舶主説本国取犀先于山路多植木如狙栻云犀前脚直常倚木而息木栏折则不能起犀牛一名奴角有鸩处必有犀也犀三毛一孔刘孝标言犀堕角埋之人以假角易之駞性羞木兰篇明駞千里脚多误作鸣字駞卧腹不贴地屈足漏明则行千里天铁熊高宗时加毘叶国献天铁熊擒白象狮子狼大如狗苍色作声诸窍皆沸䏶中筋大如鸭卵有犯盗者薰之当令手挛缩或言狼筋如织络小囊虫所作也狼粪烟直上烽火用之或言狼狈是两物狈前足絶短毎行常驾两狼失狼则不能动故世言事乖者称狼狈临济郡西有狼冢近世曾有人独行于野遇狼数十头其人窘急遂登草积上有两狼乃入穴中负出一老狼老狼至以口㧞数茎草群狼遂竟㧞之积将崩遇猎者救之而免其人相率掘此塜得狼百余头杀之疑老狼即狈也貊泽大如犬其膏宣利以手所承及于铜铁瓦器中贮悉透以骨盛则不漏狤獥外勃樊州熏陆香所出也如枫脂狤好啖之大者重十觔状似獭其头身四肢了无毛唯从鼻上竟嵴至尾有青毛广一寸长三四分猎得者斫刺不伤积薪焚之不死乃大杖击之骨碎乃死黄腰一名唐已人见之不祥俗相传食虎香狸取其水道连囊以酒浇干之其气如眞麝耶希有鹿两头食毒草是其胎矢也夷谓鹿为耶矢为希大尾羊康居出大尾羊尾上旁广重十觔又僧玄奘至西域大雪山髙岭下有一村养羊大如驴賔国出野青羊尾如翠色土人食之唐段少卿酉阳杂俎前集唐段少卿酉阳杂俎卷第十七唐叚少卿酉阳襍爼前集卷之十七唐太常少卿临淄柯古叚成式撰明四川道监察御史内乡李云鹄校广动植之二鳞介篇龙头上有一物如博山形名尺木龙无尺木不能昇天井鱼井鱼脑有穴毎翕水辄于脑穴蹙出如飞泉散落海中舟人竞以空器贮之海水咸苦经鱼脑穴出反淡如泉水焉成式见梵僧普提胜説异鱼东海渔人言近获鱼长五六尺膓胃成胡鹿刀槊之状或号秦皇鱼鲤嵴中鳞一道毎鳞有小黑㸃大小皆三十六鳞国朝律取得鲤鱼即宜放仍不得喫号赤鯶公卖者杖六十言鲤为李也黄鱼蜀中毎杀黄鱼天必隂雨乌贼旧説名河伯度事小吏遇大鱼辄放墨方数尺以混其身江东人或取墨书契以脱人财物书迹如淡墨逾年字消唯空纸耳海人言昔秦王东游弃筭袋于海化为此鱼形如筭袋两带极长一説乌贼有矴遇风则蚪前一须下矴鱼凢诸鱼欲产鱼辄䑛其腹世谓之衆鱼之生母䱜鱼章安县出出入䱜腹子朝出索食暮还入母腹腹中容四子颊赤如金甚徤网不能制俗唿为河伯健儿鲛鱼鲛子惊则入母腹中马头鱼象浦有鱼色黑长五丈余头如马伺人入水食人印鱼长一尺三寸额上四方如印有字诸大鱼应死者先以印封之石斑鱼僧行儒言建州有石斑鱼好与虵交南中多隔蜂窠大如壶常群螫人土人取石斑鱼就蜂树侧炙之标于竿上向日令鱼影落其窠上须臾有鸟大如鷰数百互击其窠窠碎落如叶蜂亦全尽鲵鱼如鲇四足长尾能上树天旱辄含水上山以草叶覆身张口鸟来饮水因吸食之声如小儿崃中人食之先缚于树鞭之身上白汗出如构汁去此方可食不尔有毒鲎雌常负雄而行渔者必得其䨇南人列肆卖之雄者少肉旧説过海辄相负于背高尺余如帆乘风游行今鲎殻上有一物髙七八寸如石珊瑚俗唿为鲎㠶成式荆州常得一枚至今闽岭重鲎子酱鲎十二足殻可为冠次于白角南人取其尾为小如意也飞鱼朗山浪水有之鱼长一尺能飞飞即凌云空息即归潭底温泉中鱼南人随溪有三亭城城下温泉中生小鱼羊头鱼周陵溪中有鱼其头似羊俗唿为羊头鱼丰肉少骨殊美于余鱼䱰鱼济南郡东北有䱰坑传言魏景明中有人穿井得鱼大如镜其夜河水溢入此坑坑中居人皆为䱰鱼焉瑇瑁䖝不再交者虎鸳与瑇瑁也螺蚌鹦鹉螺如鹦鹉见之者凶蚌当雷声则㾭蟹八月腹中有芒芒眞稻芒也长寸许向东输与海神未输不可食善苑国出百足蟹长九尺四螯煎爲胶谓之螯胶胜鳯喙胶也平原郡贡糖蠏採于河间界毎年生贡斵氷火照悬老犬肉蠏觉老犬肉即浮因取之一枚直百金以氊宻朿于驿马驰至于京蝤蛑大者长尺余两螯至强八月能与虎闘虎不如随大潮退殻一退一长奔䱐奔䱐一名瀱非鱼非蛟大如船长二三丈色如鲇有两乳在腹下雄雌隂阳类人取其子着岸上声如婴儿啼顶上有孔通头气出吓吓作声必大风行者以为候相传嬾妇所化杀一头得膏三四斛取之烧灯照读书纺绩辄暗照欢乐之处则明系臂如龟入海捕之人必先祭又陈所取之数则自出因取之若不信则风波覆船蛤梨候风雨能以殻为翅飞拥劎一螯极小以大者闘小者食寄居殻似蜗一头小蠏一头螺蛤也寄在殻间常候蜗开出食螺欲合遽入殻中牡蛎言牡非谓雄也介虫中唯牡蛎是咸水结成也玉桃似蚌长二寸广五寸殻中柱灸之如牛头胘项数丸形似彭蜞竞取土各作丸丸数满三百而潮至一曰沙丸千人捏形似蠏大如钱殻甚固壮夫极力捏之不死俗言千人捏不死因名焉虫篇蝉未脱时名复育相传言蛣蜣所化秀才韦翾庄在杜曲常冬中掘树根见复育附于朽处恠之村人言蝉固朽木所化也翾因剖一视之腹中犹实烂木蝶百蛱蝶尺蠖蠒所化也秀才顾非熊少时常见欝栖中壊绿裙幅旋化为蝶工部员外郎张周封言百合花合之泥其隟经宿化为大胡蝶蚁秦中多巨黑蚁好闘俗唿为马蚁次有色窃赤者细蚁中有黑者迟钝力举等身铁有窃黄者最有兼弱之智成式儿戏时常以棘刺标蝇寘其来路此蚁触之而返或去穴一尺或数寸才入穴中者如索而出疑有声而相召也其行毎六七有大首者间之整若队伍至徙蝇时大首者或翼或殿如备异蚁状也元和中成式假居在长兴里庭中有一穴蚁形状如窃赤之蚁之大者而色正黑腰节微赤首鋭足高走最轻迅毎生致蠖及小鱼入穴辄坏垤窒穴盖防其逸也自后徙居数处更不复见此山人程宗乂云程执恭在易定野中蚁楼高三尺余蜘蛛道士许象之言以盆覆寒食饭于暗室地上入夏悉化为蜘蛛吴公绥安县多吴公大者兔寻能以气吸兔小者吸蜥蜴相去三四尺骨肉自消蠮螉成式书斋多此虫盖好窠于书卷也或在笔管中祝声可听有时开卷视之悉是小蜘蛛大如蝇虎旋以泥隔之时方知不独负桑虫也顚当成式书斋前毎雨后多顚当窠深如蚓穴网丝其中土盖与地平大如榆筴常仰捍其盖伺蝇蠖过辄翻盖捕之才入复闭与地一色并无丝隟可寻也其形似蜘蛛尔雅谓之王蛈蜴鬼谷子谓之蛈母秦中儿童戏曰顚当顚当牢守门蠮螉冦汝无处奔蝇长安秋多蝇成式蠧书常日读百家五卷颇为所扰触睫隐字敺不能已偶拂杀一焉细视之翼甚似蜩冠甚似蜂性察于腐嗜于酒肉按理首翼其类有苍者声雄壮负金者声清聒其声在翼也青者能败物巨者首如火或曰大麻蝇茅根所化也壁鱼补阙张周封言尝见壁上白瓜子化为白鱼因知列子言朽瓜为鱼之义蛣蜣草中有蛣蜣树天牛虫黑甲虫也长安夏中此虫或出于离壁间必雨成式七度验之皆应异虫温㑹在江州与賔客看打鱼渔子一人忽上岸狂走温问之但反手指背不能语渔者色黑细视之有物如黄叶大尺余眼遍其上啮不可取温令烧之方落毎对一眼底有觜如钉渔子出血数升而死莫有识者冷虵申王有肉疾腹垂至骭毎出则以白练束之至暑月常鼾息不可过玄宗诏南方取冷虵二条赐之虵长数尺色白不螫人执之冷如握冰申王腹有数约夏月寘于约中不复觉烦者异蜂有蜂如蜡蜂稍大飞劲疾好圆裁树叶卷入木窍及壁鏬中作窠成式常发壁寻之毎叶卷中实以不洁或云将化为蜜也白蜂窠成式修竹里私第菓园数畆壬戌年有蜂如麻子蜂胶土爲窠于庭前檐大如鸡卵色正白可爱家弟恶而坏之其冬果衅钟手足南史言宋明帝恶言白问金楼子言子婚日疾风雪下帏幕变白以爲不祥抑知俗忌白久矣毒蜂岭南有毒菌夜明经雨而腐化爲巨蜂黑色喙若锯长三分余夜入人耳鼻中断人心系竹蜜蜂蜀中有竹蜜蜂好于野竹上结窠窠大如鸡子有蔕长尺许窠与蜜并绀色可爱甘倍于常蜜水蛆南中水磎涧中多此虫长寸余色黑夏深变爲䖟螫人甚毒水虫象浦其川渚有水虫攅木食船数十日船坏虫甚㣲细抱抢水虫也形如蛣蜣稍大腹下有刺似抢如棘鍼螫人有毒负子水虫也有子多负之避役南中有虫名避役一曰十二辰虫状似虵医脚长色青赤肉鬛暑月时见于篱壁间俗云见者多称意事其首倐忽更变为十二辰状成式再从兄鄩常观之食胶虫夏月食松胶前脚传之后脚聂之内之尻中形如蝉其子如虾着草叶得其子则母飞来就之煎食辛而美灶马状如促织稍大脚长好穴于灶侧俗言灶有马足食之兆谢豹虢州有虫名谢豹常在深土中司马裴沈子常治坑获之小类虾蟇而圆如毬见人以前两脚交覆首如羞状能穴地如鼢鼠顷刻深数尺或出地听谢豹鸟声则脑裂而死俗因名之碎车虫状如唧聊苍色好栖高树上其声如人吟啸终南有之一本云沧州俗唿为搔前太原有大而黑者声唧聊碎车别俗唿为没盐虫也度古似书带色类蚓长二尺余首如铲背上有黑黄襕稍触则断常趂蚓蚓不复动乃上蚓掩之良久蚓化惟腹泥如涎有毒鸡喫辄死俗唿土蛊雷蜞大如蚓以物触之乃蹙缩圆转若鞠良久引首鞠形渐小复如蚓焉或云啮人毒甚矛虵头鼈身入水缘树木生岭南南人谓之矛膏至利铜瓦器贮浸出惟鸡卵殻盛之不漏主肿毒蓝虵首有大毒尾能解毒出梧州陈家洞南人以首合毒药谓之蓝药药人立死取尾为腊反解毒药蚺虵长十丈常吞鹿鹿消尽乃绕树出骨养创时肪腴甚美或以妇人衣投之则蟠而不起其胆上旬近头中旬在心下旬近尾蝎鼠负虫巨者多化为蝎蝎子多负于背成式常见一蝎负十余子子色犹白才如稻粒成式常见张希复言陈州古仓有蝎形如钱螫人必死江南旧无蝎开元初常有一主簿竹筒盛过江至今江南往往而有俗唿为主簿虫蝎常为蜗所食以迹规之蝎不复去旧説过满百为蝎所螫蝎前谓之螫后谓之虿虱旧説虱虫饮赤龙所浴水则愈虱恶水银人有病虱者虽香衣沐浴不得已道士崔白言荆州秀才张告常请举牒追改刺史不许欲科罪景云令式有文政尚从寛过宜在宥苟昨非之自悟则夕改而可嘉景乃寀寮参诸簿领当推案务剧讵免毫釐之差属褰帷政苛不容笔削之改误而不隠悔亦可追县无罔上之姦州有刻下之虐先迷后觉判事虽不三思苟有必知牒举明无二过揆人情而可恕征国令而有文将欲痛绳恐非直笔指得乡老不输本户租税所司诘之辞云年八十余嵗有颁赐请预折输纳所由以无例不许丹制既登诚宜加惠歳赋不入何以奉公苟布常而是违虽移用而不可乡老年参耆耋名系版图天赐未颁且有躁求之请地征合纳非无苟免之心曾是徇私固难违例况时逢恤老节合勤王尚齿肆筵我竹竹花曰蕧死曰䈙六十年一易根则结实枯死䈄堕竹大如脚指腹中白幕拦隔状如湿麫将成竹而筒皮未落辄有细虫啮之陨箨后虫啮处成赤迹似绣画可爱棘竹一名芭竹节皆有刺数十茎为丛南夷种以为城卒不可攻或自崩根出大如酒瓮纵横相承状如缲车食之落人齿筋竹南方以为矛笋未成时堪为弩絃百叶竹一枝百叶有毒竹谱竹类有三十九慈竹夏月经雨滴汁下地生蓐似鹿角色白食之已痢也异木大历中成都百姓郭逺因樵获瑞木一茎理成字曰天下太平诏藏于秘阁京西持国寺寺前有槐树数株金监买一株令所使巧工解之及入内廻工言木无他异金大嗟惋令胶之曰此不堪矣但使尔知予工也乃别理解之毎片一天王塔㦸成就焉都官陈脩古员外言西川一县不记名吏因换狱卒木薪之天尊形像存焉异树娄约居常山据禅座有一野妪手持一树植之于庭言此是蜻蜓树岁久芬芳郁茂有一鸟身赤尾长常止息其上异果赡披国有人牧牛千百余头有一牛离群忽失所在至暮方归形色鸣吼异常群牛异之明日遂独行主因随之入一穴行五六里豁然明朗花木皆非人间所有牛于一处食草草不可识有果作黄金色牧牛人窃一将还为鬼所夺又一日复往取此果至穴鬼复欲夺其人急吞之身遂暴长头才出身塞于穴数日化为石矣甘子天宝十年上谓宰臣曰近日于宫内种甘子数株今秋结实一百五十颗与江南蜀道所进不异宰臣贺表曰雨露所均混天区而齐被草木有性凭地气而潜通故得资江外之珎果为禁中之华实相传玄宗幸蜀年罗浮甘子不实岭南有蚁大于秦中马蚁结窠于甘树实时常循其上故甘皮薄而滑往往甘实在其窠中冬深取之味数倍于常者樟木江东人多取为船船有与蛟龙闘者石榴一名丹若梁大同中东州后堂石榴皆生䨇子南诏石榴子大皮薄如藤纸味絶于洛中石榴甜者谓之天浆能已乳石毒柿俗谓柿树有七絶一夀二多隂三无鸟巢四无虫五霜叶可翫六嘉实七落叶肥大汉帝杏济南郡之东南有分流山山上多杏大如梨色黄如橘土人谓之汉帝杏亦曰金杏脂衣奈汉时紫柰大如升核紫花青硏之有汁如漆或着衣不可浣也仙人枣晋时太仓南有翟泉泉西有华林园园有仙人枣长五寸核细如鍼楷孔子墓上特多楷木栀子诸花少六出者唯栀子花六出陶眞白言栀子翦花六出刻房七道其花香甚相传即西域薝卜花也仙桃出郴州苏躭仙坛有人至心祈之辄落坛上或至五六颗形似石块赤黄色破之如有核三重研饮之愈衆疾尤治邪气娑罗巴陵有寺僧房牀下忽生一木随伐随长外国僧见曰此娑罗也元嘉初出一花如莲天寳初安西道进娑罗枝状言臣所管四鎭有㧞汗郍最为宻近木有娑罗树特为竒絶不庇凡草不止恶禽耸干无惭于松栝成隂不愧于桃李近差官㧞汗郍使令採得前件树枝二百茎如得託根长乐擢颕建章布叶垂隂隣月中之丹桂连枝接影对天上之白榆赤白柽出凉州大者为炭以灰汁可以煑铜为银仙树祁连山上有仙树实行旅得之止饥渴一名四味木其实如枣以竹刀剖则甘铁刀剖则苦木刀剖则酸芦刀剖则辛木五香根檀节沉香花鸡舌叶藿胶薰陆椒可以来水银茱萸气好上椒气好下构谷田久废必生构叶有瓣曰楮无曰构黄杨木性难长世重黄杨以无火或曰以水试之沉则无火取此木必以隂晦夜无一星则伐之为枕不裂蒲萄俗言蒲萄蔓好引于西南庾信谓魏使尉瑾曰我在邺遂大得蒲萄竒有滋味陈昭曰作何形状徐君房曰有类软枣信曰君殊不体物何得不言似生荔枝魏肇师曰魏武有言末夏涉秋尚有余暑酒醉宿酲掩露而食甘而不饴酸而不酢道之固以流沬称竒况亲食之者瑾曰此物实出于大宛张骞所致有黄白黑三种成熟之时子实逼侧星编珠聚西域多酿以爲酒毎来岁贡在汉西京似亦不少杜陵田五十畆中有蒲萄百树今在京兆非直止禁林也信曰乃园种户植接䕃连架昭曰其味何如橘柚信曰津液竒胜芬芳减之瑾曰金衣素褁见苞作贡向齿自消良应不及贝丘之南有蒲萄谷谷中蒲萄可就其所食之或有取归者即失道世言王母蒲萄也天寳中沙门昙霄因游诸岳至此谷得蒲萄食之又见枯蔓堪为杖大如指五尺余持还本寺植之遂活长高数仞䕃地幅员十丈仰观若帷盖焉其房实磊落紫莹如坠时人号为草龙珠帐焉凌霄花中露水损人目松桢即钟藤也叶大者晋安人以为盘侯骚蔓生子如鸡卵既甘且冷轻身消酒广志言因王之魂焉能事鬼既违国禁是乱人伦谋征媒氏之文无抑邻人之告得丁陈计请轻过移诸甲兵省司以败法不许丁云宥罪济时行古之道何故不可军兴事亟则务益兵时泰教成固难败法丁志崇陈计识昧相时当兵戢之朝讵资凶器在刑行之日宁利幸人是废国章欲崇军实祸闗黩武弊起惠姦宥罪未若慎使往于寺设供并施袈裟至高宗显庆五年于寺立碑以纪圣徳此树梵名有二一曰賔拨梨力义二曰阿湿曷咃婆力叉西域记谓之卑钵罗以佛于其下成道即以道为称故号菩提婆力义汉翻为树昔中天无忧王剪伐之令事大婆罗门积薪焚焉炽熖中忽生两树无忧王因忏悔号灰菩提树遂周以石垣至赏设迦至复掘之至泉其根不絶坑火焚之溉以甘蔗汁欲其燋烂后摩揭陁国满冑王无忧之曾孙也乃以千牛乳浇之信宿树生故旧更增石垣高二丈四尺玄装至西域见树出垣上二丈余贝多出摩伽陁国长六七丈经冬不凋此树有三种一者多罗娑力义贝多二者多梨婆力义贝多三者部婆力义多罗多梨并书其叶部阇一色取其皮书之贝多是梵语汉翻为叶贝多婆力义者汉言叶树也西域经书用此三种皮叶若能保䕶亦得五六百年嵩山记称嵩高寺中有思惟树即贝多也释氏有贝多树下思惟经顾徽广州记称贝多叶似枇杷并谬交趾近出贝多枝弹材中第一龙脑香树出婆利国婆利唿为固不婆律亦出波斯国树高八九丈大可六七围叶圆而背白无花实其树有肥有瘦瘦者有婆律膏香一曰瘦者出龙脑香肥者出婆律膏也在木心中断其树噼取之膏于树端流出斫树作坎而承之入药用别有法安息香树出波斯国波斯唿为辟邪树长三丈皮色黄黑叶有四角经寒不凋二月开花黄色花心㣲碧不结实刻其树皮其胶如饴名安息香六七月坚凝乃取之烧之通神明辟衆恶无石子出波斯国波斯唿为摩贼树长六七丈围八九尺叶似桃叶而长三月开花白色花心㣲红子圆如弹丸初青熟乃黄白虫食成孔者正熟皮无孔者入药用其树一年生无石子一年生䟦屡子大如指长三寸上有殻中仁如栗黄可噉紫䤵树出眞腊国眞腊国唿为勒佉亦出波斯国树长一丈枝条郁茂叶似橘经冬而凋三月开花白色不结子天大雾露及雨沾濡其树枝条即出紫䤵波斯国使乌海及沙利深所説并同眞腊国使折冲都尉沙门陁沙尼㧞陁言蚁运土于树端作窠蚁壤得雨露凝结而成紫䤵崑崙国者善波斯国者次之阿魏出伽阇郍国即北天竺也伽阇郍唿为形虞亦出波斯国波斯国唿为阿虞截树长八九丈皮色青黄三月生叶叶似鼠耳无花实断其枝汁出如饴久乃坚凝名阿魏拂林国僧弯所説同摩伽陁国僧提婆言取其汁和米荳屑合成阿魏婆郍娑树出波斯国亦出拂林唿为阿䔒亸树长五六丈皮色青绿叶极光净冬夏不凋无花结实其实从树茎出大如冬瓜有殻褁之殻上有刺瓤至甘甜可食核大如枣一实有数百枚核中仁如粟黄炒食之甚美波斯枣出波斯国波斯国唿为窟莽树长三四丈围五六尺叶似土藤不凋二月生花状如蕉花有两甲渐渐开鏬中有十余房子长二尺黄白色有核熟则紫黑状类干枣味甘如饧可食偏桃出波斯国波斯唿爲婆淡树长五六丈围四五尺叶似桃而阔大三月开花白色花落结实状如桃子而形偏故谓之偏桃其肉苦澁不可噉核中仁甘甜西域诸国并珎之槃砮穑树出波斯国亦出拂林国拂林唿爲群汉树长三丈围四五尺叶似细榕经寒不凋花似橘白色子绿大如酸枣其味甜腻可食西域人压爲油以涂身可去风痒齐暾树出波斯国亦出拂林国拂林唿爲齐树长二三丈皮青白花似柚极芳香子似杨桃五月熟西域人压为油以煑饼菓如中国之用巨胜也胡椒出摩伽陁国唿为昧履支其苗蔓生极柔弱叶长寸半有细条与叶齐条上结子两两相对其叶晨开暮合合则褁其子于叶中形似汉椒至辛辣六月採今人作胡盘肉食皆用之白荳蔲出伽古罗国唿为多骨形似芭蕉叶似杜若长八九尺冬夏不凋花浅黄色子作朶如蒲萄其子初出微青熟则变白七月採荜拨出摩伽陁国唿为荜拨梨拂林国唿为阿梨诃咃苗长三四尺茎细如箸叶似蕺叶子似桑椹八月採齐岀波斯国拂林唿爲顸勃梨咃长一丈余围一尺许皮色青薄而极光净叶似阿魏毎三叶生于条端无花实西域人常八月伐之至腊月更抽新条极滋茂若不剪除反枯死七月断其枝有黄汁其状如蜜㣲有香气入药疗病波斯皂荚出波斯国唿为忽野檐黙拂林唿为阿梨去伐树长三四丈围四五尺叶似构缘而短小经寒不凋不花而实其荚长二尺中有隔隔内各有一子大如指头赤色至坚硬中黑如墨甜如饴可噉亦入药用没树出波斯国拂林唿为阿縒长一丈许皮青白色叶似槐叶而长花似橘花而大子黑色大如山茱萸其味酸甜可食阿勃参出拂林国长一丈余皮青白色叶细两两相对花似蔓菁正黄子似胡椒赤色斫其枝汁如油以涂疥癣无不瘥者其油极贵价重于金捺祗出拂林国苗长三四尺根大如鸭卵叶似蒜叶中心抽条甚长茎端有花六出红白色花心黄赤不结子其草冬生夏死与荞麦相类取其花压以为油涂身除风气拂林国王及国内贵人皆用之野悉蜜出拂林国亦出波斯国苖长七八尺叶似梅叶四时敷荣其花五出白色不结子花若开时遍野皆香与岭南詹糖相类西域人常採其花压以为油甚香滑底檷实阿驿波斯国唿为阿驿拂林唿为底珎树长四五丈枝叶繁茂叶有五出似椑麻无花而实实赤色类椑子味似干柿而一月一熟唐段少卿酉阳杂俎前集唐段少卿酉阳杂俎卷第十九唐叚少卿酉阳襍爼前集卷之十九唐太常少卿临淄柯古段成式撰明四川道监察御史内乡李云鹄校广动植类之四草篇芝天寳初临川郡人李嘉胤所居柱上生芝草形类天尊太守张景佚截柱献之大历八年庐州庐江县紫芝生高一丈五尺芝类至多参成芝断而可续夜光芝一株九实实坠地如七寸镜夜视如牛目茅君种于句曲山隐辰芝状如斗以屋为节以茎为刚鳯脑芝仙经言穿地六尺以镮寳一枚种之灌以黄水五合以土坚筑之三年生苗如匏实如桃五色名鳯脑芝食其实唾地为鳯乘升太极白符芝大雪而华五德芝如车马菌芝如楼凡学道三十年不倦天下金翅鸟衘芝至罗门山食石芝得地仙莲石莲入水必沉唯煎盐咸卤能浮之鴈食之粪落山石间百年不坏相传橡子落水爲莲苔慈恩寺唐三藏院后檐阶开成末有苔状如苦苣布于塼上色如蓝緑轻嫰可爱谈论僧义林太和𥘉改塟基法师𥘉开塜香气袭人侧卧塼台上形如生塼上苔厚二寸余作金色气如栴檀瓦松崔融瓦松赋序曰崇文舘瓦松者产于屋霤之下谓之木也访山客而未详谓之草也验农皇而罕记赋云煌煌特秀状金芝之产霤历历虗悬若星榆之种天葩条郁毓根柢连卷间紫苔而裛露凌碧瓦而含烟又曰惭魏宫之乌悲恧汉殿之红莲崔公学博无不该悉岂不知瓦松已有着説乎博雅在屋曰昔耶在墻曰垣衣广志谓之兰香生于久屋之瓦魏明帝好之命长安西载其瓦于洛阳以覆屋前代词人诗中多用昔耶梁简文帝咏蔷薇曰缘阶覆碧绮依檐映昔耶或言构木上多松㘽土木气洩则瓦生松大历中脩含元殿有一人投状请瓦且言瓦工惟我所能祖父已尝瓦此殿矣衆工不服因曰若有能瓦毕不生瓦松乎衆方服焉又有李阿黑者亦能治屋布瓦如齿间不通綖亦无瓦松木草瓦衣谓之屋游瓜恶香香中尤忌麝郑注太和初赴职河中姬妾百余尽骑香气数里逆于人鼻是岁自京至河中所过路瓜尽死一蔕不获芰今人但言菱芰诸解草木书亦不分别惟王安贫武陵记言四角三角曰芰两角曰菱今苏州折腰菱多两角成式曽于荆州有僧遗一斗郢城菱三角而无芒可以接莎芰一名水栗一名薢茩汉武昆明池中有浮根菱根出水上叶沦没波下亦曰青水芰玄都有菱碧色状如鸡飞名翻鸡芰仙人凫伯子常採之兔丝子多近棘及藋山居者疑二草之气类也天名精一曰鹿活草昔青州刘宋元嘉中射一鹿剖五藏以此草塞之蹶然而起恠而㧞草复倒如此三度宻録此草种之多主伤折俗唿为刘草牡丹前史中无説处惟谢康乐集中言竹间水际多牡丹成式检隋朝种植法七十卷中初不记説牡丹则知隋朝花药中所无也开元末裴士淹为郎官奉使幽冀回至汾州衆香寺得白牡丹一窠植于长安私第天寳中为都下奇赏当时名公有裴给事宅看牡丹诗诗寻访未获一本有诗云长安年少惜春残争认慈恩紫牡丹别有玉盘乘露冷无人起就月中看太常博士张乘尝见裴通祭酒説又房相有言牡丹之㑹琯不预焉至德中马仆射鎭太原又得红紫二色者移于城中元和初犹少今与戎葵角多少矣韩愈侍郎有疎从子姪自江淮来年甚少韩令学院中伴子弟子弟悉为凌辱韩知之遂为街西假僧院令读书经旬寺主纲复诉其狂率韩遽令归且责曰市肆贱类营衣食尚有一事长处汝所为如此竟作何物姪拜谢徐曰某有一艺恨叔不知因指阶前牡丹曰叔要此花青紫黄赤唯命也韩大竒之遂给所须试之乃𥪡箔曲尽遮牡丹丛不令人窥掘窠四面深及其根寛容人座唯赍紫鑛轻粉朱红旦暮治其根凡七日乃塡坑白其叔曰恨校迟一月时冬初也牡丹本紫及花发色白红历緑毎朶有一聨诗字色紫分明乃是韩出官时诗一韵曰云横秦岭家何在雪拥蓝闗马不前十四字韩大惊异姪且辞归江淮竟不愿仕兴唐寺有牡丹一窠元和中着花一千二百朶其色有正晕倒晕浅红浅紫深紫黄白檀等独无深红又有花叶中无抺心者重台花者其花面径七八寸兴善寺素师院牡丹色絶佳元和末一枝花合欢金灯一曰九形花叶不相见俗恶人家种之一名无义草合离根如芋魁有游子十二环之相须而生而实不连以气相属一名独揺一名离母若土人所食者合唿为赤箭蜀葵本胡中葵也一名胡葵似葵大者红可以缉为布枯时烧作灰藏火火久不灭花有重台者茄子茄字本莲经名革遐反今唿伽未知所自成式因就节下食伽子数蔕偶问工部员外郎张周封伽子故事张云一名落苏事具食疗本草此误作食疗本草元出拾遗本草成式记得隐矦行园诗云寒瓜方卧壠秋菰正满陂紫茄纷烂漫绿芋郁参差又一名崑崙瓜岭南茄子宿根成树高五六尺姚向曾爲南选使亲见之故本草记广州有慎火树树大三四围慎火即景天也俗唿爲䕶火草茄子熟者食之厚肠胃动气发痰根能治灶瘃欲其子繁待其花时取叶布于过路以灰规之人践之子必繁也俗谓之嫁茄子僧人多炙之甚美有新罗种者色稍白形如鸡卵西明寺僧造玄院中有其种水经云石头西对蔡浦浦长百里上有大荻荻浦下有茄子浦异菌开成元年春成式修竹里私第书斋前有枯紫荆数枝蠧折因伐之余尺许至三年秋枯根上生一菌大如斗下布五足顶黄白两晕縁垂裙如鹅▫高尺余至午色变黑而死焚之气如芋香成式常置香炉于枿台上毎念经门生以爲善徴后览诸志恠南齐吴郡褚思庄素奉释氏眠于梁下短柱是柟木去地四尺余有节大明中忽有一物如芝生于节上黄色鲜明渐渐长数日遂成千佛状面目爪指及光相衣服莫不完具如金鍱隐起摩之殊软常以春末生秋末落落时佛形如故但色褐耳至落时其家贮之箱中积五年思庄不复住其下亦无他显盛阖门夀考思庄父终九十七兄年七十徤如壮年又梁简文延香园大同十年竹林吐一芝长八寸头盖似鸡头实黑色其柄似藕柄内通干空皮质皆絶白根下㣲红鸡头实处似竹节脱之又得脱也自节处别生一重如结网罗四面周可五六寸圆绕周匝以罩柄上相逺不相着也其似结网衆目轻巧可爱其与柄皆得相脱验仙书与威喜芝相类舞草出雅州独茎三叶叶如决明一叶在茎端两叶居茎之半相对人或近之歌及抵掌讴曲必动叶如舞也䕶门草常山北草名䕶门寘诸门上夜有人过辄叱之仙人绦出衡岳无根蔕生石上状如同心带三股色绿亦不常有睡莲南海有睡莲夜则花低入水屯田韦郎中从事南海亲见蔓金苔晋时外国献蔓金苔色如金若萤火之聚大如鸡卵投之水中蔓延波上光泛铄日如火亦曰夜明苔异蒿田在实布之子也大和中尝过蔡州北路侧有草如蒿茎大如指其端聚叶似鹪鹩巢在顚折视之叶中有小鼠数十才若皂筴子目犹未开啾啾有声蜜草北天竺国出蜜草蔓生大叶秋冬不死因重霜露遂成蜜如塞上蓬盐老鵶笊篱叶如牛蒡而狭子熟时色黑状如笊篱鸭舌草生水中似莼俗唿爲鸭舌草胡蔓草生邕容间丛生花偏如栀子稍大不成朶色黄白叶稍黑误食之数日卒饮白鹅白鸭血则解或以一物投之祝曰我买你食之立死铜匙草生水中叶如剪刀水耐冬此草经冬在水不死成式于城南村墅池中有之天芋生终南山中叶如荷而厚水韭生于水湄状如韭而叶细长可食地钱叶圆茎细有蔓生溪涧边一曰积雪草亦曰连钱草蚍蜉酒草一曰鼠耳象形也亦曰无心草盆甑草即牵牛子也结实后断之状如盆甑其中有子似龟蔓如署预蔓胡桃出南诏大如扁螺两隔味如胡桃或言蛮中藤子也油㸃草叶似莙达毎叶上有黑㸃相对三白草此草初生不白入夏叶端方白农人候之莳田三叶白草毕秀矣其叶似署预落廻有大毒生江淮山谷中茎叶如麻茎中空吹作声如勃逻廻因名之蒟蒻根大如椀至秋叶滴露随滴生苗鬼皂筴生江南地泽如皂筴高一二尺沐之长发叶亦去衣垢通脱木如蜱麻生山侧花上粉主治恶疮心空中有瓤轻白可爱女工取以饰物毘尸沙花一名日中金钱花本出外国梁大同一年进来中土左行草使人无情范阳长贡青草槐龙阳县禆牛山南有青草槐蕞生高尺余花若金灯仲夏发花一本云迄千秋竹肉江淮有竹肉生竹节上如弹丸味如白鸡竹皆向北有大树鸡如桮桊唿为胡孙眼石耳庐山有石耳性热野狐丝庭有草蔓生色白花㣲红大如粟秦人唿为野狐丝金钱花一云本出外国梁大同二年进来中土梁时荆州椽属䨇陆赌金钱钱尽以金钱花相足鱼弘谓得花胜得钱荷汉明帝时池中有分枝荷一茎四叶状如骈盖子如玄珠可以饰珮也灵帝时有夜舒荷一茎四莲其叶夜舒昼卷梦草汉武时异国所献似蒲昼缩入地夜若抽萌懐其草自知梦之好恶帝思李夫人懐之辄梦乌蓬叶如鸟翅俗唿爲仙人花雀芋状如雀头置干地反湿置湿处复干飞鸟触之堕走兽遇之僵望舒草出扶支国草红色叶如莲叶月出则舒月没则卷红草山戎之北有草茎长一丈叶如车轮色如朝虹齐桓时山戎献其种乃植于庭以表覇者之瑞神草魏明时苑中合欢草状如蓍一株百茎昼则衆条扶踈夜乃合一茎谓之神草三蔬晋时有芳蔬园在墉之东有菜名芸藢类有三种紫色为上蔬味辛黄色者为中蔬味甘青者为下蔬味咸常以三蔬充御菜可以借食掌中芥末多国出也取其子置掌中吹之一吹一长长三尺乃殖于地水网藻汉武昆明池中有水网藻枝横侧水上长八九尺有似网目凫鸭入此草中皆不得出因名之地日草南方有地日草三足乌欲下食此草羲和之驭以手掩乌目食此则美闷不复动东方朔言为小儿时井陷坠至地下数十年无所寄託有人引之令住此草中隔红泉不得渡其人以一只屐因乘汎红泉得至草处食之挟劒豆乐浪东有融泽之中生豆荚形似人挟劒横斜而生牧靡建宁郡乌句山南五百里牧靡草可以解毒百丹方盛乌鹊误食乌喙中毒必急飞牧靡上喙牧靡以解也唐段少卿酉阳杂俎前集唐段少卿酉阳杂俎卷第二十唐叚少卿酉阳襍爼前集卷之二十唐太常少卿临淄柯古叚成式撰明四川道监察御史内乡李云鹄校肉攫部取鹰法七月二十日为上时内地者多塞外者殊少八月上旬为次时八月下旬为下时塞外鹰毕至矣鹰网目方一寸八分纵八十目横五十目以黄蘗和杼汁染之令与地色相类螽虫好食网以蘗防之有网竿都杙吴公磔竿二一为鹑竿一为鸽竿鸽飞能逺察见鹰常在人前若竦身动盼则随其所视候之取木鸡木雀鹞网目方二寸纵三十目横十八目凢鸟鶵生而有惠出殻之后即于窠外放巢大恐其堕坠及爲日所曝热暍致损乃取带叶树枝揷其巢畔防其坠堕及作隂凉也欲验鶵之大小以所揷之叶爲候若一日二日其叶虽萎而尚带青色至六七日其叶㣲黄十日后枯瘁此时雏渐大可取凢禽兽必藏匿形影同于物类也是以虵色逐地茅兔必赤鹰色随树鹰巢一名菆鹰唿菆子者雏鹰也鹰四月一日停放五月上旬㧞毛入笼㧞毛先从头起必于平旦过顶至伏鹑则止从颈下过飏毛至尾则止尾根下毛名飏毛其背毛并两翅大翎覆翮及尾毛十二根等并㧞之两翅大毛合四十四枝覆翮翎亦四十四枝八月中旬出笼雕角鹰等三月一日停放四月上旬置笼鹘北回鹰过尽停放四月上旬入笼不㧞毛鹘五月上旬停放六月上旬㧞毛入笼凢鸷击等一变为鸽二变为鴘转鸧三变为正鸧自此已后至累变皆为正鸧白鸽觜爪白者从一变为鴘至累变其白色一定更不改易若觜爪黑者臆前纵理翎尾斑节㣲㣲有黄色者一变为鴘则两翅封上及两䏶之毛间似紫白其余白色不改齐王高纬武平六年得幽州行台仆射河东潘子光所送白鹘合身如雪色视臆前㣲㣲有纵白斑之理理色瞹昧如纁觜本之色㣲带青白向末渐乌其爪亦同于觜蜡胫并作黄白赤是为上品黄麻色一变为鴘其色不甚改易惟臆前纵斑渐阔而短鴘转出后乃至累变背上㣲加青色臆前从理转就短细渐加膝上鲜白此为次色青麻色其变色一同黄麻之鴘此为下品又有罗乌罗麻白兔鹰觜爪白者从一变为鴘乃至累变其白色一定更不改易觜爪黑而㣲带青白色臆前纵理及翎尾斑节㣲有黄色者一变背上翅尾㣲为灰色臆前纵理变为横理变色㣲漠若无䏶间仍白至于鴘转已后其灰色㣲褐而渐渐向白其觜爪极黑体上黄鹊斑色㣲深者一变为青白鴘鴘转之后乃至累变臆前横理转细则渐为鸧色也齐王高洋天保三年获白兔鹰一联不知所得之处合身毛羽如雪目色紫爪之本白向末为浅乌之色蜡胫并黄当时号为金脚又高帝武平初领军将军赵野叉献白兔鹰一聨头及顶遥看悉白近边熟视乃有紫迹在毛心其背上以白地紫迹㸃其毛心紫外有白赤周绕白色之外以黑为缘翅毛亦以白为地紫色节之臆前以白为地㣲㣲有纁赤纵理眼黄如眞金觜本之色㣲白向末渐乌蜡作浅黄色胫指之色亦黄爪色与觜同散花白觜爪黑而㣲带青白色者一变为紫理白鴘鴘转以后乃至累变横理转细臆前紫渐灭成白其觜爪极黑者一变为青白鴘鴘转之后乃至累变横理转细臆前渐作灰白色赤色一变为鴘其色带黑鴘转已后乃至累变横理转细臆前㣲㣲渐白其背色不改此上色也白唐一变为青鴘而㣲带灰色鴘转之后乃至累变横理转细臆前㣲㣲渐白鷃烂堆黄一变之鴘色如鹙氅鴘转之后乃至累变横理转细臆前渐渐㣲白黄色一变之后乃至累变其色似于鹙氅而色㣲深大况鷃烂雄黄变色同也青斑一变为青父鴘鴘转之后乃至累变横理转细臆前㣲㣲渐白此次色也白唐唐者黑色也谓斑上有黑色一变为青白鴘襍带黑色鴘转之后乃至累变横理转细臆前渐渐㣲白赤斑唐谓斑上有黑色也一变为鴘其色多黑鴘转之后乃至累变横理转细臆前黑虽渐褐世人仍名为黑鸧青斑唐谓斑上有黑色也一变为鴘其色带青黑鴘转之后乃至累变横理虽细臆前之色仍常暗黪此下色也鹰之雌雄唯以大小为异其余形相本无分别雉鹰虽小而是雄鹰羽毛襍色从初及变既同兔鹰更无别述雉鹰一岁臆前纵理阔者世名爲斑至后变爲鴘鸧之时其臆纵理变作横理然犹阔犬若臆前纵理本细者后变爲鴘鸧之时臆前横理亦细荆窠白者短身而大五觔有余便鸟而快一名沙里白生代北沙漠里荆窠上向鴈门马邑飞代都赤者紫背黑须白精白毛三觔半已上四觔已下便兔生代川赤巖里向虚丘中山白𡼏飞漠北白者身长且大五觔有余细班短胫鹰内之最生沙漠之北不知逺近向代川中山飞一名西道白房山白者紫背细斑三觔已上四觔以下便兔生代东房山白杨椵树上向范阳中山飞渔阳白腹背俱白大者五觔便兔生徐无及东西曲一名大曲小曲白叶树上生向章武合口博海飞东道白腹背俱白大者六觔余鹰内之最大生卢龙和龙以北不知逺近向涣休巨黑章武合口光州飞虽稍软若值快者越于前鹰土黄所在山谷皆有生柞栎树上或大或小黒皂骊大者五觔生渔阳山松杉树上多死时有快者章武飞白皂骊大者五觔生渔阳白道河阳漠北所在皆有生栢枯树上便鸟向灵丘中山范阳章武飞青斑大者四觔生代北及代川白杨树上细斑者快向灵丘山范阳飞鴘鹰荏子青黑者快蜕浄眼明是未尝养雏尤快若目多眵蜕不净者已养雏矣不任用多死又条头无花虽逺而聚或条出句然作声短命之候口内赤反掌热隔衣蒸人长命之猴叠尾振卷打格只立理面毛藏头睡长命之候也凢鸷鸟飞尤忌错㗋病入义十无一活汊在咽㗋骨前皮里鈌盆骨内膆之下吸筒以银鍱为之大如角鹰翅管鹰以下筒大小准其翅管几夜条不过五条数者短命条如赤小荳汁与白相和者死凢网损摆伤兎蹋伤鹤兵爪皆爲病