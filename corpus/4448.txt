玄精碧匣灵宝聚玄经正统道藏三家本三卷太玄部玄精碧匣灵宝聚玄经正统道藏三家本三卷太玄部玄精碧匣灵寳聚玄经卷上取一赤明开图部天机之书开明大道顿泄根源统之有宗会之有元范围天地通乎幽玄阴阳匹配天道自然玄黄定位剖而爲二轻清覆地重浊承天轻清积气化爲云烟重浊积气水出高源一气化水坎卦生焉冬至上夏至上惊蛰上白露上清明中寒露中立夏中立冬中坎卦生于子谓阳气始生之地也万物方动萌芽渐滋天始布其阳气人欲进其常道以此占人将欲昇新事始然坎爲天地之中运动如在半二气乃土与地相连水中阳聚土石城川阴阳接结坤卦神全云烟之下土石之上阴精凝结阳昇而前小寒上小暑上立春下立秋下谷雨中霜降中小满中小雪中坤卦在申极阴至柔先继母终始蔽翳动静不能行止不能止有谋不能见其终也三气乃木发萌于地雷隐其中震卦当位大寒上大暑上春分上秋分上雨水下处暑上芒种中大雪中震卦生卯震厉成刚也震则动动则光耀渐进吹嘘之利时以益长变易更盛消息相因占人动谋而遇人又曰雷门凡事遇登门有惊尚未能入其室星旺门顺凡事可成矣絜齐万物巽卦四气风行乎中电光发厉冬至下夏至下惊蛰下白露下清明上寒露上立夏上立冬上巽卦生巳谓四缺百川流溢皆归之也大往小来则天地未交而万物先通阴阳已交而卦气未合始立者生荣已萌者不长占人有先后事达其始而塞其萌卦象宽江海尚归之凡事当可折衷而兆百灵始立中央五气天始覆五气絪緼人兹以始小寒下小暑下立春中立秋中谷雨上霜降上小满上小雪上定章曰中央象空谓戊己之位土寄于坤母乗之也万物得之而生理之而长山川定形则百灵始出天地之数五五谓二十五成大道而行鬼神也六气健明刚柔得位万物咸荣阴阳大利百脉才通干坤发丽大寒下大暑下春分下秋分下雨水中处暑中芒种上大雪上干卦生亥阴气极也故欲变化之道夬阴必退纯阳初生小往大来之义金水交通直以大而生焉故干其静也专其动也健天倾于上日月归之占人吉凶兆半犹豫循环之事遂则当有折阙金气无依肃杀来至不觉凄然卦出于兊莫逃乎七天地惊烟冬至中夏至中惊蛰中白露中清明下寒露下立夏下立冬下兊卦生酉月门系焉夕阳亏折万物老死行肃杀之令故谓天地赏善罚恶之地兊者说也占人当有口舌讼官不能明理阴谋者事当泄也又爲日月之门凡事阻滞而终艮止于八万物潜杀火出于寅铸鋾七金覆观坎陷仰见离明小寒中小暑中立春上立秋上谷雨下霜降下小满下小雪下艮卦生寅谓进退无常时止则止时行则行动静不失其时艮者止止其所也占人进退不离其居建寅之月阳气大申可进不可退当遂也火炎于上水润其下动静其中分乎昼夜夜阳九离颠倒变化大寒中大暑中春分中秋分中雨水上处暑上芒种下大雪下离卦生午阴气生焉阳气分位相干犯也刚处其外而能安居阴柔在外而不能定分大往小来明而既竭事将亡矣占人当有不正之义接气超神依宫八卦剥拆盈亏乗除上下南北往来以成冬夏东西出没以分昼夜日月循环不至交差干爲天兮万物之父坤爲地兮万物之母阴气既衰巽爲长女经纬九虚总摄八土以齐七政归于紫微维纲天地星日璇玑纽枢定坎斗柄朝离森罗万象部天刚指月将昼夜分速迟黄赤并黑道永短从其魁森罗垂万象环卫帝拱随四极立大曜四时经纬推东方太阳帝君岁星天宫天蓬青春主之南方荧惑地水宫罗㬋天猷赤夏主之西方统运中界太阴后星鎭星太白计都月孛黑杀白秋主之北方辰星紫炁玄武黑冬主之二十八宿角亢氐房心尾箕斗牛女虚危室壁奎娄胃昴毕觜参井鬼柳星张翼轸虚外周围三十六曜皇太清玄元文虚极由皓动翰素无释变奕车昇崖定孝重思天昙碧珠华曜空堂瑞广寿飞照临日时诸星协赞五行四维主张气运人物兴衰调理阴阳永世可期雷霆风雨部太乙雷霆八卦所系天沖破军雷祖大帝运入干宫是爲开天进入坤宫是爲阖地运入巽宫名曰风师运入坎宫名曰雨师运入艮宫名曰番山运入兊宫名曰覆水运入震宫名曰运入离宫名曰电会又有伤门直事雷神在干霹雳在在离掣电在坎雨兴在兊翦物在震伐人在坤并艮又推旺相阳使高飞休囚阴使势缓低微变化节后遇阴阳明晦预合天机地气上昇云虚有篆生成之数河图之先癸分十尽寅十三元子丑巳午甲申加己未青黄之气存乎母育发泄于干乙丁出震壬午齐肩丙辛戌亥兊泽之源卯酉日月之门艮爲枢户庚辰游于离卦翼火星炎躔次黑道皎洁光圆又推天气下降混元之宿南辰在治风雨司之次其二使风逆循支雨师顺仲同隶而爲水风即发月火即霏金木即止日土微微木金虚霭金水云低水火大作水月淋漓太阴一曜躔次黑道天施全机权衡入于雷府未会诸神非雨则晦月禽神会权衡入未只降昏迷若遇天星风水火二神归四正勐风折木山岳崩頽望晴阴降阳止阳降阴灭只以南辰宫制立见晴晖如乃相生同类又有临交得母转添云翳黯黯空垂更忌太白荧惑又见青朱同位月缠黑道返起风雷风到太阴同酉风狂不弱雨到太阴同卯雨生暴雷轰雷震雨太阴缠于毕宿扬尘播土月曜度到箕星太阴离于毕宿风起天相若别箕宿雨出天机风乃阴阳盛气天府天同风之絶地天梁天枢风之广位天相天机司风雨吏日月之行亦经离坎中分二道唯黑主风出于九地隐见无踪要玄之奥分于夏冬雷霆之府格有大小大格爲府小格爲宫入府主雨入宫主风天机在日正根寻源变遁而通三返昼夜水火交攻三要动静直事伏吟论曰眞宗前后二辰先降其中自然之道不阴阳一判风雨数终九皇直符部巍巍九皇直符九宫主张元气变化无穷性各有常万事克从天蓬子禽保固长乆水灾火盗莫大其凶利用安边筑城垒土远行千里是以不中安营建寨却利天蓬春夏用之兵威雄雄婚杀公妇埋葬兴隆秋冬之月收损主公修造不吉火焰烧空若占乆出千里回踪天内子成崇上受道结交传业却有和容若图非事蛊怪瘟钟行军斩将人马无功嫁娶起造宜向秋冬迁移不吉官盗交攻二百里灾春夏相逢行人归矣雨水蒙蒙天沖子翘报冤伸耻行军大胜却立奇功破围攻敌覆怨堪通春夏商贾得利重重移徙亡女一年之中修造之者三载逢凶嫁者产死娶者困穷上官利武占取天沖天辅之星名号子卿设礼修教守道安身扬兵万里威耀朔庭上官利武起造祥贞婚姻移徒春夏忻忻秋冬盗贼不可加临营求商贾百事不成天禽居中祭祀求福战征神助德号子公执仇讨贼勦获不空秋冬大利春夏多凶婚姻商贾埋葬尤隆上官大吉四季雍雍干宫子襄治疾求灵将兵大胜星日天心求得遇至眞春夏不利秋冬嘉仁天柱子申隐形藏迹不利行军人伤马死车损其轮阴私谋匿无险有亨庆贺通逹战斗大胜星日天任嫁生贵子商贾财成可保安宁子房直时远行作乐召和得就星日天英用兵战斗伤损军人莫言移徙主火光生修营筑室腰眼伸吟休囚从建悮触灾深天数主之凡当敬钦八卦直事部八门直事逆顺数分干德乃开主司属金举事博戏大利远征坎宫休水源事必清修造尚进取和治兵私谋称欲友利行军艮生山继营谋事始不宜侵伐利谒贵人征战败北反受天刑震伤主之辅杀称心讨奸捕寇中道而擒吉行爲用自有灾迍巽神杜塞诛谬逃奔百不遂一道逢凶人离明之景上书启陈又宜阵又宜巽兵吉行中道失物伤神坤维受死戮灭之刑不宜岀入疾病俱生如行吉事人鬭财争兊梁惊门掩捕称心破围攻敌他危我存休囚逐节依卦而更逆则灾至迫则刑名日辰临卦天乙之灵金化生水水流木荣木动火爀火炎土平土精金长上下相承如斯得吉几有通亨金动木折木动土萌土动水灭水动火尘火动金缺是谓逆行子首其父弟陈厥兄以水得水臣亢君情以水得土文书官刑以土得水才福竞争以木得金口舌来临以金得火乖逆人情以火得水损符事相得若君若臣君若损臣杜絶贤人臣若贼君君臣庆会驾车登云阴阳变化部太初混一阴阳相娱遂成孛格悔吝殊途格荣反枯青龙反首跌穴飞乌干震杜死凶有吉无星门顺旺宣握权殊白虎亡叛陷财龙走坤离覆之事当衰朽出师病生居者不久妄言朱雀忧盗螣蛇位分干巽文书交加惊忧相疑披引其他事多不实虚名谈夸二星相入天门艮维主之斗争事迟支遮事来金入姦主亡失皇又犹豫火入退也大刑飞伏祸乱兵必北举身无涯寇雠相值不可离家官灾病至财破谋差天乙入白尊位灾至事从内起动则伤差若言战斗将必亡家太白入乙外静灾疲门加太白离者复合太白入门合者将离出阵逢之军将失威休咎存亡欲察人事格则格应随格明之占事审庚岁月日时若值飞干欣喜开眉若值伏格万事得达岁爲父母月弟兄知日爲自己时属妻儿或占亡失随类知期时格时获岁格岁追日格日得不格三奇符事犯荧烦恼吝乱门逆主失谋叛设讥日时孛格事当防危暗昧相通盗寇未持刑德聚集动静从奇变化万端阳符阳时更会吉门万事可施符阴将弱百事不宜有奇无门内生艰阻有门无奇中路而回返吟伏吟事主单疑天地之合居者须移不容须臾合者将离关隔亦迟迟知三避五力不至疲干落阳宫艮巽速至天主日开时开通得吉阖塞逢危克应之法直使临时不比取比天地交互于下而爲开人来也阖人不归宫主失大事损身破财立见伤悲宫神德合前使可追犯之墓迫未免多疑三元九遁大得其时日月流精万里杨辉悮事失望入墓三奇昏旸蔽翳是者返非五行不遇百事莫爲阴阳相残遂成乖违六甲得使用之有威奇门犯迫虚事如雷更加奇墓谋者心灰九地之下大利潜伏九天之上安战扬麾太阴六合私谋发机勾神之宫理讼堪依犯之墓迫成者将危六甲宴尔怡嬉会朋召将各各忻嬉惊门在上斗打相持玉女守户习雪妍嬉阴私如意文书光辉执怨申耻天辅时居扶持忠良去削邪非斧钺在颈天神祐之讼逃失狱占网而推坎坤震巽讼入逃回干兊艮离讼出逃追五音姓数商金宫土征火羽水角音木雷阴阳职战炁高低阳时得利高鼓张旗爲者胜以炁阳威阴时战斗衔枚不嘶以静客胜乃合天机天干定位下临次支一干一支各有其宜天玄遁地开阖主之人与飞甲周游八表不落阴位大利诛夷存亡定矣悔吝无违制伏神鬼部返闭之法旋斗历箕先天后地风雨不移上应九星下接九域幽冥之中此说洞知天刚豁落万法总持洞依刚斗呪切勿四时任意施爲避病神鬼战斗被围制伏邪昧覆斗沖关而宣呪诗斗要妙兮十二神步天罡兮髣髴兮浮青云七变动兮登阳明知变化兮有吉凶历斗兮天关合律令兮将甲乙履天英兮乗天任抱天柱兮遶天心以此度兮登天禽倚天辅兮蹑天沖入天内兮出天蓬斗道通兮刚柔济天福禄兮留万世清泠泉兮何陆沉入杳冥兮千万岁豁落神兮除百秽千鬼万神皆自毙埋头向地无动无作急急如北斗九皇帝星君律令巍巍洪范太丹玉笈禁书非中下界所闻之法文虽口受诀在天传芜秽眞文不登仙品妄传混俗罪积非常轻易泄机祸连九族非得志人祕之宜也玄精碧匣灵寳聚玄经卷上玄精碧匣灵宝聚玄经正统道藏三家本三卷太玄部玄精碧匣灵寳聚玄经卷中取二六气混元部太初肇判三景开明九玄之中清阳絪緼八景冥合挺生六神光焕紫虚郁流玉精分道散躯六十之辰五行凝结洞耀九宫金木水火土变化雌雄分景散灵千有八十出玄入微洞达无穷气包天地精冠太空能离能合能阴能阳能上能下能死能生能有能无能成能败天无六甲三光不明地无六甲五岳不成人无六甲不能保生遁而演之妙道之根能通此灵六合齐眞用参天地万法之门六气顺运旋转十天六甲流布周行幽冥甲子之祖名曰桃平甲子之父合景游并甲子之孙曰王文卿甲戌之祖名曰避方甲戌之父刀兵万重甲戌之孙曰展子江甲申之祖名曰上盖张甲申之父三会龙英甲申之孙曰扈文长甲午之祖名曰五冲甲午之父三练六爻甲午之孙曰卫上卿甲辰之祖名曰三宁甲辰之父罗列羽兵甲辰之孙曰益非轻甲寅之祖名带理非甲寅之父秉金荷旄甲寅之孙曰明文章在帝之庭调理阴阳六十之子造化维纲所居六宫祚运休祥正宫直符前宫六合左宫太阴后宫九地中宫勾陈循环逆顺上佐高眞六十甲子助成天德年建月建日建时建期神立之垂名遁典飞天法轮部廓落高张八卦分列刚柔磨盪经纬不竭俯仰天地弥纶日月天斡地旋始生丹元一气才通上应天蓬运水于下幽都玄宫壬癸乗位变化无穷元气凝滞闭塞而冬天道不备上昏下蒙金至则结木至则空水至则冰土至则崩火至则灭神明莫通坎卦已陷门生其中故名休门阳气始布万物以萌远行练卒事始取行爲无不利出逢阴人紫碧之衣或见交争若守离宫乃迫乃凶风尽气溃朱灵开昧因他之利戊己生外厚载之基上应天内立秋物死日殒之乡金至则质木至则藏水至则澄火至无光土积爲丘万物皇皇地气不昇门主其中故名死门阴气盛焉葬埋弔咳形戮追失吉有所行中途异疾出途患人或闻哭泣运入坎宫迫塞之凶气行乎震兰台之宫雷藏雷蛰上应天沖春令方布旸谷潜通甲乙来位万蘂千红金至则缺木至则森水至则润火至则魂土至则阜万有部分气运大通门生其中故名伤门得以理功大宜渔猎杀伤有获若以言行中逢盗贼出见火光伐木取梁运入坤艮迫则凶殃气接天霐蓄风巽户春夏之交上应天辅金至则伐水至则墓火至则炎土至则库木至则林万该鼓舞发泄过中门名曰杜杜者塞也六阳絶数邀系诛逆隐伏神助出逢男女并行道路剔损手足以应其玄又爲吉事如入昏雾运入艮坤谋者必误中来宫生黄庭五星齐耀上应天禽上下无常坤母而乗天灵府之兴爲父之道上应天心金刚爲体百灵已成金至则响木至则荣火至则育水至则清土至则巍熟知其神高不可仰低不可侵门生其中故名开门阴气尽矣变化之因远行得喜大宜出军爲无不就酒食交迎出逢茶酒或见贵人运至震巽迫则虚名大化以彰肃杀可惧尚书宫中上应天柱庚辛之神严令以布金至则光木至则荒水至则涸火至则亡土至则竭万木焦黄天地不安故名惊门吉事必危凶事必贞战斗攻破他危我存出逢害脚眇目之人或闻恐怖或见交争吉行中道爲吏所擒运至震巽其祸立生天地失德酷之大甚宫生玉房上应天任阴阳回运万有俱刑金至则朗木至则萌水至则润火至则温土至则穑故得生成天道大同故名生门于谋必获谒贵得亲出逢巧艺皂衣独行或见车马紫黄衣人和气已播不可杀生出征战敌必犯天嗔坎宫迫害取渎幽冥挺立绛霄南陵炎星纯阴交结上应天英夏之爲气丙丁之精金至则冶木至必焚水至则死火至则兴土至则飞万物薰蒸四方赫奕故名景门上书遗赐麈战破围吉行中道路必亡遗出逢鸟噪或有追唿又有酒食见人赤须穷神知化悔吝殊途九星八门旺相之图鼓之雷霆旺子之符润之风雨相身之居日月相继死父之模寒暑运行囚鬼之户阴阳相薄休妻爲预动静有常群分物聚逆之则灾迫之则苦八卦已彰八门同处吉凶荣辱逐时爲主万用皆知非特军旅凡欲有爲兴衰是取旋斗历箕部大哉九皇喉舌天地变化九垓各分其隶天蓬子禽上归丹元下守地玄保守长乆立国安边起造移徙失火连绵嫁娶伤产商贾逢冤出行军旅春夏宜前秋冬莫往难保回辕性主水火盗贼之愆安坟立冢却保万全此日之时黑云霭天赤云大胜青云莫先白云无功黄云沛颠日奇乗之搀抢凶源月奇乗之伏龙不忺星奇乗之文昌英鲜天内子成上居朱灵下守地阜交结受道最得良助迁移筑室大有迷误嫁娶讼修秋冬益户大忌出军军亡将㱠出行经商分财散侣口舌非理八方塞杜此日之时云生烟雾黑云则吉白云难拒赤云盗侵青云事悮日奇乗之浮云蔽注月奇乗之脱厄可去星奇乗之解攻挫武天沖之翘上居兰台下守地苍行军伸耻威耀八方破围攻敌得以安康嫁娶产厄伤败相妨上官移徙死亡不臧祭祀商贾离流他方此日之时云气潜藏勐风激雷四极飞飏日奇乗之龙威得光月奇乗之印绶永长星奇乗之福禄繁昌天辅子卿上居天霐下守地刚行军大胜万里雄强秋冬无功可遏边疆移徙婚姻春夏荣昌上官利武起造尤良秋冬用之盗贼凶殃商贾不利筑室祯祥此日之时天末云忙青云胜敌赤云黑云亡败白云彷徨日奇乗之百战百长月奇乗之五福悠长星奇乗之冠带荣装天禽子公上居黄庭下享地龄祭断灭凶群行军四季立爵逡巡执仇讨贼不战俱擒葬埋五福来临上官文吉移徙如心春夏之月小挠来侵所爲百事无不丰荣此日之时云气深沉日光晃朗敌畏其名日奇乗之双辅得人月奇乗之日月踊轮星奇乗之还同七珍天心子襄上居灵府下守地魁求灵治疾不至徘徊行军战伐得胜擒魁春夏不利秋冬无灾迁移嫁娶得遇梯媒筑室祠祀惹起凶衰行船隐遁称欲而回商贾起造立见崩頽此日之时云气崔嵬不可出战动则锋摧天清朗然万里通开日奇乗之曜明九垓月奇乗之试水探财星奇乗之车驷迎来天柱子由上居尚书下守地晶大宜固守勿可行军全师不返将者哀声嫁娶离别修造灾侵移徙商贾百事不任私藏隐迹却保安宁此日之时云气如蒸青云丧乱赤云兵临黑云奸至黄云有惊日奇乗之匿辜絶音月奇乗之杜塞防擒星奇乗之复荣而成天任子韦上居玉房下守地牡行军大胜万里无阻嫁娶大昌上官不武商筑修移反招忧苦春夏尤宜谒贵神助此日之时云生烟雾东西南北八方得路不战用谋敌人自惧日奇乗之金玉如堵月奇乗之重光入户星奇乗之龙寿昇举天英子房上居绛云下守地形远行舟楫君子交迎出师败溃商贾财空修造屋宇失火重重上官祠祭瘟疫来钟若言嫁娶大有兴隆此日之时赤气阴浓攻击退失亦有狂风是爲不吉动则兵凶日奇乗之雷奋天中月奇乗之障翳英雄星奇乗之御镞难通休囚乗之出户唿从凡出天蓬三称子公万神逊避得以全功凡爲将臣切记心胸回度五常部天道高邈五常回度阴阳位分干有十数甲爲天福开阖门户能知三甲一开一杜不知三甲六甲尽杜攻战行来客兵神助赏功封爵伏吟喜遇闻事并虚冥谒及贾入宫有喜移迁嫁娶不可行移天庭不护六乙爲直往来恍惚日精相从与时俱出行兵大胜名曰天德攻者必权杀者必获闻忧不忧闻喜不喜移徙上官商贾大利若行威刑欺妄立至六丙爲直万兵莫往比若侯王攻战毋赏大宜行军聚立营杖月精相从受人钦让入宫者迁市贾无量闻忧不忧闻喜必畅不可私惠乃主逆叛又名天威所爲兴旺六丁爲直出幽入冥神鬼难明至了不刑安刀在颈尚安无惊逃亡絶迹人不见形忧喜半无灾因妇人人市有利上官迁名又曰玉女勿可扬兵六戊爲直乗龙万里道无呵止大宜远征无忧有喜上官市贾并得少利又爲天武凶亡必治六己爲直如神所使不知勾神出没凶咎秘密阴私爲无不就无喜有忧入官迁授嫁者半吉市利半有又曰发明故旧六庚爲直抱木而行强有出者必逢鬭争又曰事多邪触举事之时必被凌辱若也得知不抱三木不反缚入狱闻忧必忧闻喜未卜固守主必戮嫁娶利市必蹙大行斩伐以爲天哭六辛爲直行逢死人强有出者罪罚缠身又爲天庭毁垣而行若也不知身被扭刑罗网自缠罪系公庭行军主胜忧喜平平入官有位后不迁名市贾不售嫁娶灾临以正法律却可戒惩六壬爲直爲吏所禁强有出者非福来临又爲天牢必遇冤雠爲无吉利吏必呵留行兵主胜追盗必囚入官移徙三县五州忧喜俱无市利难收六癸爲直衆人莫视不知网神出门即死又爲天藏求仙可以忧喜俱无嫁娶无子兵行絶踪入官迁起移室困穷市贾中止天干主司吉凶所倚顺吉避凶如斯已矣受度历关部上官摄柄八门最良六神司之以阴辅阳阳年开门直爲主干宫起子顺九天堂阴年起杜勾神爲主年起子逆次九地傍年定起月月定而椿就起初一巡至何方视龟涤篆坎宫宜祥坐其伤门任不乆长星加天内尤爲不良蓬英冲柱若起凶殃惊门在坎虚度时光必招愆期治叠还乡下兀死门开门景门休门上元柱门生门若会开门终始安康恩霑宠渥朝见君王若会休门万政声美誉九天称扬若会生门不威而治八方无竞九地若会景门公明得荐名传六合紫诏来翔若会杜门勾陈上水火盗贼隄备按章若会死门太阴下兀号令失正立有停丧伤惊二门日月之方日逢二兀急且潜藏凡得日吉复欲时利星门位吉方成大器一切孛格爲官不遂符事相刑立致败戾门立三奇永嘉鼎位战鬭必胜部凡欲战鬭先审日时阳时高鼓鸣铎张旗阴宜潜伏消敌之威我寡得安彼衆必危仓卒接战循门安奇立于天乙万里锋摧次居直事敌畏如雷背生击死得胜无疑天阴雨沉四方昏迷又无刻漏难分正时须凭运式或气可知奇门合处已午未知或临日将奇门同比又有三胜法背亭亭击其白奸向其天门又背月建次背生神二星相入疋马不存四散全备难保朝昏符事加白大损其军大刑飞伏车马损轮九星衰弱败势伤魂九天之上大宜扬耀九地之下可以守屯太阴之宫隐伏如神六合之宫私谋潜奔大凶大杀宫犯勾陈甲丙相互威德之灵上五阳宅下三吉星奇门不迫星仪不刑绎此四科万事必宁时干克日将主虚声行军出阵亡败之名静则晦昧动则无荣丙加死门孛乱将成死加丙奇阵乱纵横丙加伤门战伤加丙奇内乱纷纭乙加死门营寨空存死加乙奇军器乙加伤门不可攻击伤加乙奇败不堪轮如有此式将来不可敌去莫可追与君一法斩桃阴枝取皮书符足履斗魁草木化人助我军威争山夺险尅敌破围如碬投卵顺合天机不可肆杀恐招愆期告尔将成正心勿迷宿命因縁部人伦婚姻阴阳直图周堂天吉东震爲模大月起坎顺行艮户小月起兊逆行坤隅入巽损公入艮换姑入离伤入坎尅夫入兊杀妇入干无虞干坤震位庆集门闾阴阳有将支干相犯阴将杀妻阳将杀夫阴阳不将上合天符每月厌前取其天干厌后一位次把支扶支干合日不将爲除大槩如此未爲合经欲得无灾先考九星九宫所隶凶吉殊分先定天蓬次取天英水火之性唯祸乃膺一宫曰坎二宫曰坤一儿两女此今生门神不吉父母不存杀妻三人离了再婚运入震宫儿女尅尽门吉一女子出废人运入巽宫儿女两双全阳得半全阴絶房主立他姓必招外郎运入干宫儿女两房移昭六子三阴三阳女大男小以得高强运入兊宫夫妻不刑四子三女保得平生运入艮宫父母生离妻怀无子多损多疲运入离宫家舍不宁背其祖业多子多孙晚年一子破荡门户一女有忧一子贵次有天任天内天禽三星爲使任性常沉运入坎宫两儿三阳灾至母疾子分运入坤宫家舍不明门合则吉不合则凶子孙不定爲道爲僧运入震宫主生两女或爲两姓阴阳二妻有尅定有三婚运入巽宫四儿两女子孙吉泰父母增荣运入干宫阴阳三人三阳损妻三阴杀兄运入兊宫五子六女僧道俱出门吉则许门逆则损前后父母运入艮宫夫妻不定儿女八人分头养命门吉则安门凶则病运入离宫父母有隔老得二子多生少得又主就婚乃爲赘客天沖天柱金神木主运入坎宫望门妻苦儿女八人六人死旅运入坤宫少年散失三人损二晩年孤立运入震宫先尅父母不然兄弟以及妻蛊门吉一子又生二女纵得吉昌也破外祖运入巽宫五阳三阴吉门尤吉家道隆兴运入干宫五儿四女中生贵人离隔父母运入艮宫女多子少多尅妻凶不然逃走全家絶嗣有子必离八阳尅六眼不光霁外姓寄住星在兊离天辅天心福得弥深运入坎宫五阳各存一子逃亡一人贵名妻犯产厄祖破财分运入坤宫三子三女若生四女定损一丁离了祖宅亦出富人运入震宫定生四阳内有大贵家道荣昌运入巽宫主生四子二人大富二人至贵代代不絶贵中有贵运入干宫望门尅妻不然絶嗣家道飞灰运入兊宫四儿二女儿子尅尽两重父母运入艮宫子生多积止得一子妻尅五运入宫不然离隔三阳好鬭内有贵人家隆丰厚万象开张部造宅修屋九皇最该大要禽辅天心星来奇乙丁生甲丙互位宫神德合六甲得使进禄添财丁癸相加乙辛相墓三奇入墓焉得无灾二星相入大刑飞伏一切孛格立见哀哉又详化气直事神裁变爲八色九宫飞排上元之年甲子起坎乙丑之月逆至离魁丙寅居艮次序逆回中元之年甲子起巽乙丑之月震逆爲媒下元之年甲子起兊乙丑之月逆至干开六十位上次第轮回月色之法亦取三元上元之岁正月起艮二月居兊三月干天中元之岁正月坤上二月起坎三月离前下元之岁正月中五二月巽四三月震边各宫定位并起中垣一白二黑三緑四碧五黄六白七赤英鲜八白九紫八卦之原假令定局以坎爲例一白爲五中宫起内二黑飞干三緑飞兊四碧飞艮五黄飞离六白飞坎七赤坤外八白飞震九紫巽会添人进寳喜庆咸来修逢二黑死门之精横遭官事及犯徒刑鳏寡夫妇多有丧停修逢三緑伤门之精偏损孕妇骨肉离分杀伤自缢盗贼相亲修逢四碧杜门之精官司惊险瘟黄到门祸主人死立见灾迍修逢五黄犯着瘟星披头枷锁断絶六亲闭门而厄天祸频频修逢六白开门之精亥子之月添口进金羽衣人交横寳相成修逢七赤惊门之精腹中常患连惹小人修逢八白生门之精添人进口家道隆兴修逢九紫景门之精添财进喜取验分明生向八门此诀同论斩絶地根部葬埋之法支干通灵甲庚之日比申与寅丙壬之日比辰午申六己之日比未与酉六戊之日遁甲无闻乙辛丁癸比酉与配玉犬高吠金鸡独鸣地虎不食可保千春须要是日山向奇门下通地曜上合天星坐山定穴吉凶预存羽以廉贞宫以文曲征以破军角以巨门商以贪狼起于中庭次飞出干坎兊爲邻若犯文曲家道不兴离乡男子淫佚女人若犯破军病讼不停长女杀夫长男戮刑若犯禄存儿孙短夭腰驼背曲眼失光明若犯廉贞官事牵萦父子分别横死他程贪狼武曲辅弼巨门加官寳曜庆集门庭内得一星名利超荣入冢之时亦定九星禽心沖吉次辅天任死门盖奇及以开门下穴百日万福来臻斩絶地户削灭死根天地定矣万邦遁形雌雄七杀正唿傍邻重赌三杀太岁诸神周维衆恶怎敢照临忌惊伤杜及景休生拜五不遇门迫仪刑三奇入墓反伏之吟坎应一载坤应二春九宫九岁灾祸来侵欲知新故穴向无难聚玄了知不须登攀先定死门乃爲法式先锋助之穴向其间旺在支下休囚对颜次其日墓乃是来山明堂放水登明来还贵人逆则及是虎去龙闲反吟八卦回龙出求殊不三合六合祖坟在侧阴阳不备后龙短悭四至不墓前左右支食最良亥子隔水寅卯桥梁丑爲田曾经改劫巳午窑傍申爲官路未即社堂酉寺神宇戌是荒村日辰坟也天内主藏土神土将重叠双双木多林茂水多流长火多光秀土多峰峦金多若石道不虚扬兹实通神九地靡常擒神捉鬼部人之有生继之以死触犯身星寿将止矣欲知方隅八卦爲起子午卯酉男命之始一岁艮八二岁九离女命中五巽四逆回寅申己亥中五爲仪二岁干六女艮逆推辰戌丑未起于坤维二岁震三女亦坤回二岁乃坎犯者尪羸一岁十岁零数顺飞命星之杀对宫爲之鬼神所在各附其宜干爲天门巽爲风户直使所在鬼在藩篱坎爲水宫离乃火府直使所在鬼附房闺艮爲丘山坤爲地户直使所在鬼附厨憧灶神之侧辰出酉归震曰雷门兊爲大泽祖先堂内酉出神回擒勦之法若梯若媒上土下木斯即灶堆上金下木非刀而谁五行配象合体而推助生产法阴阳相持五行缺一致令生迟深可怜悯故泄天机妖邪远避子母分离后来贤哲依吾救之直符甲乙以水淋漓直府丙丁以木令欹直符戊己以火焚围直符庚辛以土节飞直符壬癸以金鸣催返吟伏吟外家生归五备降厄神切勿惊怖可保无违直使阳宫乃生男女直使阴位不返闭大法万神咸遵神霄玉府八卦雷霆驱神捉鬼九宫一转天地知闻凡欲远行谒贵嫁娶市求立门而呪先出地户六甲九章天圆地方四时五行青赤白黄太乙持我日月爲光禹帝治道蚩尤避兵青龙随轩白虎挟行荧惑前引却除不祥明星北斗诛罚凶殃五神侍我周旋四方当我者死背我者亡左社右稷寇盗伏藏行者逢吉留者必良五神所在所需皆昌急如律令禹步而藏牵筹闭户左入天门立门而呪勿入围疆天门天门今日吉昌玉女侍我左右游傍行来四出不逢祸殃君子见我喜乐未央所求如意百事吉昌急如律令禹步入堂立于玉女再见呪意三称玉女六神至矣试与我行到其某处杳杳冥冥莫睹吾形人不听声鬼不见精善我者福恶我者殃莫令邪鬼见我行藏当我者死追我者亡千人已上万人之中见我喜悦急如律令左手划地闭门而去行六十步不可回顾得神扶持精邪避路倘或攻战捉神驱处先出天门别念呪语青龙白虎朱雀玄武勾陈六合送我某许天返地覆九道皆塞有来追我至此迷惑以东爲西以南爲北乗车追我折其毂辐骑马追我掩其马目步行追我肿其两足乗船追我急令倾覆扬兵来者令兵自伏明星北斗却敌万里谋我者亡追我者止牵牛织女化成江河禹步右转回入地户立门而呪喏喏泽泽行无天返地覆心中所欲得随我意使汝迷惑随斗所指与神俱游急如律令转入与天逐精行若雷电八极耀明彻表视里无物不伏兵戈自灭谋我者絶对我之人魂飞魄竭急如律令出门施设锁鬼縳神玉女呪曰某上玉女急来护我无令百鬼邪中伤我人莫见我人莫识我人见我者以爲束薪人识我者目爲非人独开我门而闭他户急如律令闭门而去又有战斗仓卒不停急于对敌天地不成左手持刀划地一旬本日支上入局中庭午向作方丁罡呪文某甲有急佐我扶我匿我藏我毋使敌人来中伤我令他五兵自当摧折当我者亡谋我者死自死敌人冥冥嘿嘿战者迷惑直门户神某爲我乱去魂魄急如律令左旋而出门户之神亦要知名甲子旬中门神徐仪户公孙齐解履而出敌不敢随甲戌旬中门石战御户神徐何大唿而去甲申旬中门司马光户神天可解冠而去甲午旬中门神明衆户神干行将衣振捽闭门而去甲辰旬中门公孙错户司马胜解发而去甲寅旬中门公孙光户司马强解带而去或有下寨闭戊安营大将持刀立于天门本旬戊上取土六斗俵于六戊按刀呪云泰山之阳恒山之阴盗贼不起狼虎不行城郭坚固如同金关千凶万恶莫之敢干急如律令正己行之必验之术混合百神部天地定位山泽通气雷风相薄水火相济混而成之吉凶分隶六甲加甲青龙出地喜信必来门合则美门塞星凶空有财至六甲加乙青龙入云三奇门交贵子生成星干不利虚得其名六甲加丙青龙返首凡事亨通兼得长乆门仪不合亦难得就六甲加丁青龙曜明三门合吉宜谒贵人改官迁职大有英名符事投凶立待词刑六甲交己青龙合灵吉星主财吉门事成星门不合徒费精神六甲加庚青龙符格起咎成凶在于不测星吉门顺亦宜静默六甲加辛青龙失惊门中一合万事从心凶星上立财利亡倾六甲加壬青龙网罗阴人困之灾害多多阳人用之诡谲不和六甲加癸青龙华盖门合吉星永无灾害若伤死门阴奸阳会六乙加甲阴中返阳凶星财破人口损伤阴人才合阳人荒张六乙加乙日奇伏刑贵人问之主失其名门合再叙门逆丧停六乙加丙奇仪顺格吉星临之授官迁职夫占其妻必有离隔六乙加丁朱雀入墓文书入官架阁留住星门吉泰文词得路六乙加己日奇入雾土木混同两有交互求事得微门乖必悮六乙加庚日奇自刑鬭起争财必入讼庭星门不吉夫妻外情六乙加辛青龙逃走失财逃亡二事俱丑强立强爲定无长阳人主失病是阴人六乙加癸日入天网官事失财凡事虚安六丙加甲飞跌穴所有谋图一切洞彻六丙加乙月奇浮虚公私利亨百事称情六丙加丙月奇孛格文书门逆财亡门顺虚迫六丙加丁奇入朱雀文书亨通贵占权握常人得之公文担阁六丙加己火孛入刑文书不来狱中有人星吉门顺空禁虚名星乖门逆徒杖而刑六丙加庚荣入太白家事熬煎又逢盗贼门合星吉贼在人获星门相遗祸生因客六丙加辛月精合祐乆病之人药师来救文状入官亦能成就六丙加壬孛乱来临文讼公庭因淫妇人庶人流离贵人失名六丙加癸华盖孛师阴人用之灾祸相随必因词讼后必无亏六丁加甲青龙得光贵人迁职常人得良星府合处喜美非常六丁加乙格爲人遁得喜非常贵人荐论改禄受权实爲广运六丁加丙奇中复奇多生口舌事生跷蹊贵招官禄常人刑之六丁加丁奇入太阴望文书至远大名深两重文意凡百遂心若信近用名爲伏吟六丁交己火入勾神文状词凶始因女人私中有私往则刑名六丁交庚织女寻牛不有私情灾逢冤雠阴人无理刑禁官愁六丁交辛朱雀入狱官人刑囚亦遭剥落常人枷锁百日放却六丁交壬五神相和丁壬化木财贵人赐禄文状平和六丁交癸朱雀沉吟公私不协两有相伤六己加甲犬入青龙门合吉星门逆凶星所干成空六己加乙墓不明星门合合而逆凡干不成六己加丙格名孛师阴人大忌奸乱乖违六己加丁奇入墓名文书当诉门合吉神先论得理后对遭惩六己加己地户逢鬼阴人望信信者难委门符合处远信来至六己加庚刑格之名阴人发用必得阳人阳宜静默阴主私情六己加辛魂神入墓家有阴人鬼妖惊户符门合处小口灾遇六已加壬刑网高张阴人奸恶阳人遭伤门迫星凶两人俱亡六己加癸地刑玄武阴人沉吟寝病不语门合星扶遂成疾苦六庚加甲刑青龙格财利多荣星门法则不合则凶合则危厄六庚加乙日合大格百事安然尤当缄默墨门乖凶官方刑迫六庚加丙太白入荧失亡被盗难获难寻门合星吉脏物知情符门不吉官事来临六庚加丁名曰亭亭文状争论私匿之情符门逆背词讼难成六庚加己刑格凶否狱囚之人难有伸理六庚加庚太白之名官事迸发狱禁平人凶期百日却有舒情六庚加辛干格白虎占路伤亡必失伴侣有事难休定执客主六庚加壬蛇格之名阴阳占信迷路无音伤门主灾死门丧停六庚加癸大刑之格占路远求阴人疾厄鬼贼相扶遂生离格六辛加甲龙困遭伤系官争财阴人不妨阳人六辛加乙白虎猖狂失财破家人多死亡远行六辛加丙干合荧惑文状虚词竞争财物星门不六辛加丁狱神入奇远行经商利倍得迟星门不六辛加己刑狱之格奴婢欺主先自刑克门吉星强虚成累及六辛加庚白虎伤格两女争男皆因酒色星合门凶丑声难塞六辛加辛狱入自刑求财喜合利用阴人阳人用之灾害时临六辛加壬蛇入狱刑两男争女讼逼难停门符合吉首者遭黥六辛加癸直格华盖阴人用之无灾无害吉门吉星阳人得财兼有酒食喜庆咸来六壬加甲蛇化爲龙阴人求事喜庆重重阳人求事有始无终六壬加乙格名小蛇阴人伏灾阳人伤嗟孕生贵子禄马光华六壬加丙蛇入冶炉词讼争论空自无图若灾刑禁出则招徒六壬加丁干合蛇形文书财喜六宜阴人贵人官禄常人平平六壬加己蛇凶入狱大祸将成夫妻不睦罪若有刑金银霑足六壬加庚太白骑蛇刑狱公明好分正邪如逢伤死刑戮无差六壬加辛腾蛇格干符门虽吉亦不可安所有运谋内生欺瞒六壬加壬罗网自缠阴人利用阳人莫前三吉不入凡事无縁六壬加癸螣蛇飞空家不和睦室女私通星门俱吉信息隆隆六癸加甲罗网青龙财喜姻亲必遇吉人星门不合阳人讼刑六癸加乙华盖逢星贵人宠禄权柄如轻常人怪六癸加丙盖遇孛师贵人受官小人得依若六癸加丁螣蛇夭矫阴人文书爲凶之兆损财六癸加己华盖蛇户阴人问夫求至居住门顺六癸加庚大格飞名只宜上官握柄雄声公事得迟钱财有争六癸加辛狱入天牢军吏遭系罪恐难逃门吉星吉虚禁无劳六癸加壬复见螣蛇阴人絶子又复离家理顺后嫁未保年华六癸加癸天网高张行旅失约游去四方合处相得逆处相伤昔日举要计一百千留甲十干寄戊同安且以八方人来意用九宫支上却讨时干如住宫中来人时是已课对宫从交上看玄微祕典一诀万端倘非志士切莫与观天机深惜智在克宽玄精碧匣灵寳聚玄经卷中玄精碧匣灵宝聚玄经正统道藏三家本三卷太玄部玄精碧匣灵寳聚玄经卷下取三天地山泽部天地定位阴阳分离图书出数支干纪时八卦成立九宫相随悔吝有兆存亡预知干名遁甲支曰六壬一亏一盈变化高低独用六壬星门干缺如用遁甲神杀支亏支干不备吉凶奚爲深虑后世无能广规止以先锋言识情微次将统体罔察兴衰末于尽势决其安危神将休旺仍辩尊卑造化强弱吉凶可期此乃皮肤不尽根蒂天地枢机有道可窥总曰壬遁察见毫釐聪明贤哲故能一之欲爲万事首出三奇先锋助之各有其宜旺相在门喜气怡怡权利两遂行逢忻嬉日禄在门君子提携酒食财谷动静懽归日马在门图干碌碌公私失望返覆奔驰日合在门阴人助力阴谋成就贵人相依若逢恶将未免生疑日破在门口舌难会结交丧约口许心违日劫在门盗贼失脱争官难理财化尘飞日鬼在门病者难医若谋他事是反成非日墓在门水陆倾危尤防血光蔽翳徘徊空亡在门不宜主事反招谤讪闹闹虚雷天乙在门贵人应之行逢良善长者趍陪螣蛇在门怪异惊吓若值风雨中道空回若闻鸦鸣追捕交加朱雀在门红物前奢闻得乐音或见图画小有口舌事谋有差六合在门车马闹闻阴人聚欢彩色衣华青龙在门财气重加道逢吏人或见奇花勾陈在门人物争鬭百难相逐天空在门贱物拥道多有成败秽语喧譁白虎在门叠见官非闻悲见死轿马兵车太常在门见闻异事巧绘神玄武在门阴云黯黯惊惶亡失雨横风斜太阴在门贤妇异常小求大得老妇进茶天后在门弱而得就婴童戏嬉女子还家奇门先兆应之无差立春之日厥时至良岁中休否可得寻详直符布位直事分乡天干爲使循落何方开门定水怕逢玄武从魁相附干月滔洋神后白虎四时茫茫惊门定贼太沖蛇武劫杀日鬼盗贼猖狂天空太乙搅扰四方传送朱雀声势扬扬加之日墓万姓惶惶如见勾神贼自潜藏不宜白虎雄勇难当太平气象门立大常景门定火胜光太乙螣蛇朱雀斯爲火殃不宜太沖功曹来傍传送六合刑害相伤次分分野丁丙之乡月厌同住火烛隄防死门主灾不可来巽大吉小吉风灾不祥功曹青龙春多霖雨太乙朱雀夏热炎长传送太阴秋多寒凉登明天后冬极严霜胜光螣蛇人染瘟黄天刚白虎百物相伤从魁勾陈岚瘴村坊天刚从魁六庚加己壬癸太乙震动山岗休门主雨风神白虎更有青龙逐节而取以干纳支大吉加祥太沖神后河魁从魁四神下辰主之降雨日马逢龙必生水苦雨中发风必有白虎米麦司神伤门与生三奇之下与禄爲乡太常丰稔功曹岁亨贵人在治斗米百文后合鬼神旱天有方考之杜门魁罡蛇虎不可同存太沖下若同火将火神同名加之月厌五谷难成天火地焦太常入墓门门迫刑丝蚕布帛寸尺休论太岁作加之神后水出山崩勾陈在上国祚安宁水火风雷部风雷相薄有疾有迟雷初发声起于四维申子辰岁坤宫震威寅午戌岁艮宫徘徊亥卯未岁干宫动机巳酉丑岁巽宫轰雷百里不同支干不推欲知分野岁月日时甲蛮乙海外及东夷丙楚丁岱江淮南离戊己韩卫中洲河济庚秦辛华西国爲先壬燕赵魏癸常山期子爲周野丑魏辽东寅爲赵楚卯郑申齐辰晋邯郸巳卫午秦未梁宋国酉鲁赵戌吴越爲塞亥爲燕媒直使临坤天禽直时太沖白虎青龙坤维不暴则霪不风则雷申宫见鬼雹起无疑天沖一星主之轰雷落于干巽从魁从此如逢朱雀螣蛇相依伤门掣电山岳崩頽玄武太阴斗明星迷大吉小吉勾陈天后阴云立散长天虹霓或爲日马密云不雨如得日禄瑞雪霏霏天蓬乙星冰雪霜期后阴玄武亥子从魁立降大雪飘荡琼瑰如临朱雀纷纷扬灰加以风泊霜铺结堆雨师同位雪雨微微天刚胜光或爲日破直事入巽雪重声雷地气先泄阳气潜衰天蓬在震六合亦震五雷爲使法主大雪一月无晖天英一星火贼主之丙庚相加岁月日时太乙朱雀螣蛇日鬼百里然煨符孛时孛火星所夏同玄武秋冬勾陈五使入离魁罡爲辅炎炎天柱一星位司水府若居坎宫后阴龙虎天刚河魁漂流四方滔滔无阻或入空亡不然刑害禾苗荡尽移山涌土太乙爲合登明贵人神将旺相多生云雨劫杀隐中山魈水蛊预明阴晦节气观天格则对沖玄武当先次其白虎劫杀同漂登明从魁刑害来前霖霖一气发用循传九皇忌日天道分明如逢黑道不雨则阴甲午戊午乙酉己酉丁巳癸巳壬寅辛丑阴霭无移以定凶咎风角之占玄妙堪传巽宫属木木音角焉星曰天辅杜门之先甲午甲辰风神庙位青龙白虎冯夷之源鼓舞万物出爲号令六情之别巽主风烟立春之日天任用事条风徐来斯即和气冲风爲逆兵起贼队天气无云朗然晴霁岁善而熟禾苗爲最阴则旱伤虫蝗爲祟禾豆损伤米麦涌贵风从干来霜伤百物粟贵民饥灾钟士卒风从坎来冬大寒哉北夷侵掠战擒渠魁风从艮来百物俱通五谷成熟是爲岁丰风从震来地气迸泄百物不成人忧神悦风从巽来杜门多凶足生虫物蔬菜无功风从离来旱伤苗稼生物损人小人雄霸风从坤来春多寒凉六月水灾土工兴孽风从兊来兵起愁悴百物难生霜旱爲戾春分之日天沖主之青云东来岁事无饥昏寒多凶晴明不中明庶风袭斯爲岁丰风从干来金铁倍贵人事不通风从坎来乆客饥疫菽麦风从艮来夏多不熟人有小饥来加一倍风从岁中安吉四海尘清风从巽来虫生于野四月风从离来五月先水后旱有灾人多祀鬼风从坤来人多疾病小有水灾后却安吉风从兊来风寒有兵八月人忧国有虚惊立夏之日天辅司巽南方赤云岁丰无病晴明无云冲风旱证风从干来夏霜岁饥麦先不登人死多悲风从坎来多生风雨鱼行人道四方愁苦风从艮来山崩地动人疫天灾老小丧命风从震来雷起非时击伤人物斯神主之风从巽来年丰国安四方清肃八表仪端风从离来夏旱禾焦人民憔悴国邑焚烧风从坤来人多不安万物夭沃地不曾干风从兊来蝗虫大动饥馑之灾难逃米空夏至之日天英主之景风来吉沖之则凶南方赤气国安民丰晴明则旱水竭山崩风从干来寒伤万物兵灾水潦秋冬汨没风从坎来四时不节夏内多寒人伤见血风从艮来山水暴涌人民之灾坟添新冢风从震来多疫妖孽疠不离门应于八月风从巽来九月主风摧落万物民不聊生风从离来五谷成熟秋气肃清倍生花木风从坤来六月雨俦立秋将近水涌横流立秋之日天内主之凉风徐徐人民伸舒逆风沖来谷无实驱白云小吉岁有良余晴明不利物有风从干来苦寒多雨若近冬天风寒霜迩风从四野纷纷高低离别风从艮来米谷倍收风从巽来卒兵内起风不徬徨身可止风从兵戈不利冬至即昌风从坤来五谷成熟人风从兊来兵起尘埃小人得智君子丧财秋分之日天柱主之阊阖风至凡事和济沖逆风来带刀入市白云岁熟晴明物溃风从干来人多患豆坎上大寒阴风冷㵵艮上风来腊月寒凛冰结瑠璃民不堪甚风从震来人多大疫木再发萌花多结实风从巽来十月多风离来兵动国忧不中风从坤来土工大作兊来吉利岁丰民乐立冬之日天心主之不周风来民皆乐意沖则民流晴民大利风从干来王道正明八方和畅万物廉平风从坎来冬雪杀畜百姓安康君子受辱风从艮来地气发泄人多疫病人不安业风从震来寒雪如如巽来夏旱冬寒不舒风从离来五月大疫来年应之徧村灾厄风从坤来水虫杀物鱼盐倍贵人亦生疾风从兊来山泽起兵人造妖言人流业倾冬至之日天蓬主之广莫风至国祚安亨沖逆民散雪寒则贞晴明不利四方动兵风从干来强国有忧年多寒凛江水结冰风从坎来岁丰民乐艮上风来正月多露风从震来时雷不发大雨连行草木暗杀风从巽来虫伤生物离上风来乳妇亡没冬温无霜水旱时疫风从坤来蝗虫伤稼田多水灾米涌不价风从兊来秋雨兵起国祚不安有忧无喜五若会吉门灾亦不兴若会三奇祸亦不起直符贵人爲表直使爲始将乃青龙白虎乃帅巽定于四时八风已矣君臣父子部天禽之星君臣法式观察休祥正元一日立春之时同其厥刻落在干方三奇爲直上合吉门九州如一日马同并肃清疆场日禄同并外邦纳璧日破虎蛇岁中有疾功曹贵人挺生子息天神二后收纳宠戚太沖登明虏人侵域功曹勾陈失土亡邑若在巽宫失中反得太乙天空水火之厄六合胜光进贤师伯大吉天空拜将督军小吉青龙纳相经国干合支合储君可立伤门主和惊门主辟贵人在治将爲罢黜德合德使东床进人谏垣昏昧丁癸相加大吏互谋乙辛相蓦后族擅权入墓三奇阉官司权六仪刑击监守疏谬窘迫八门宰幕痴儿岁月时孛百姓乱市时干损日宰叛欲萌二星相入涂炭四方飞伏六庚杀戮无明大刑之格外道动兵太白行符中国兴师留将太白返吟伏吟郡肃盗贼何以明君直符爲则久患复灾天乙飞宫忽生微痾伏宫天乙蛇虎开符魁刚迸迫落在离宫吉凶势急死门来前呜唿悲泣甲丙相互寿同南极六甲得使怡然进往宫神德合八表懽唿九循成时尧天舜日休门水也景门人也旱则杜门惊门主贼开生二门欢飞鼎集伤门天任文星丰歉八方落在艮震五谷丰穰贵青龙六合芟稻行行胜光太乙徧野白四民乐业神附魁刚朝纲整肃勾陈在傍壬癸蛇雀巳午旱㬠彷徨传送天后水涨陂塘天空太乙火伞高张若加丁癸草木焦黄丙丁在位冬无雪霜戊己在位秋有严霜庚辛在位春无雨泽甲乙在位夏少阴凉壬癸见虎人病难安天内之星司人疾忌元正七日交春同例不见登明秋有疟痢白虎胜光少年劳瘵亥武天刚伤寒热异火将火神瘴风疫气更在絶乡死人盈市太乙太阴喉咽眼翳六合从魁颠狂发疾天后太沖满城邪祟大吉勾陈山魈会集小吉青龙死门合配加之六庚与直符对地动山摇民饥憔悴天辅之星道德渊深若游干位君臣喜深坤宫对值赏赎珠珍兊宫爲直贵米贱金巽神在位万木忻荣百花竞秀鼓舞园林来游离震霹雳震惊艮同二后孕者伤心魁刚来并产难平生贵人白虎传送坎临地藏发泄金玉露形天心之星日月光神乙辛干艮日浮彩云丙庚来兊月粲华精丁癸来巽星摇帝庭螣蛇太乙月色如金朱雀大吉日色如银星流入斗天空在坤彗星出现白虎居辰大象天心宰司万神休门同会神鬼威灵死门同会神死不钦伤门同会神鬼空名开门同会祭祀得福生门同会得福杜门同会神鬼潜形景门同会天吏游巡神不敢惊门同会妖孽生民魁罡太乙纷纷螣蛇贵人天空神威岂闻朱雀传送神絶音勾陈立庙开基预知兴衰天心在干香之半千坤宫百若来巽位日下除迁大忌离位神命不专坎宫䧟溺神鬼若来游艮千载绵绵坤不久立兊亦不坚神鬼之力人亦可先与君一法切记心传神鬼挠人聚石于干石重百斤神鬼招愆石重千斤罪闻于天埋名于下地祇来前追隶幽阴永不回辕人神异道千古流源神祇听之急宜藏潜灵寳聚玄部聚玄一经壬加遁式丙名荧𤊨庚称太白若会朱雀小谋大得如同太乙欢乐酒物登明天后事起争斗天罡河魁主客逃走或爲日马死神仝偶人伤必亡兴言有咎或爲日禄美人美酒或乗勾陈财空讼有日鬼同传梦怪惊喧如爲日墓孝服离蠲贵人在治官事牵缠加之直符狱死之冤乙名青龙辛号白虎日禄同并婚姻宜举勾陈在中不可动土人口死亡祸连先祖螣蛇在中财帛遭估日破同之眼目之苦玄武登明走失难寻如逢空亡物不离门天空亦尔物色仍存月厌天鬼百怪出呈虚声雷电金呌锅呜癸名玄武丁曰朱雀三刑在中文书失却日马同传文招架阁日破同传文状污着如值日禄文书贵人在治恩褒词禄青龙太常文武医卜万事天刚河魁出行无日更逢白虎屋阁屡頽天后万般厌翳财谷成灰勾陈六合太乙传送四将甲名天福丙名天德日禄齐并万神必尅莫逢日破日鬼日杀成则反败得九失八螣蛇白虎从魁传送凡事两重勾陈天后所措难通太乙朱雀盗贼难容月破月厌公讼频攻青龙太常官爵高强又宜兴利百事皆良功曹朱雀迁转荣昌庚号太白癸曰玄武若会螣蛇船遭溺苦脱嫌钱财物不由主白虎传送出行逢虎月破月空酒食欢浓月刑月杀财利不空日鬼日马奔驰西东更怕在门死厄人凶已爲勾陈庚来会同登明从魁横事相牵若同白虎卒病成颠螣蛇天空人事逃潜河魁六合火烛湮然太阴天后得大名传金神劫杀反有威权内同传送病语难言六仪击刑朱雀勾陈杜口无词多招罪名犯洎三杀拾得金银如同驿马门闹西邻又兼日破狗咬游人三奇入墓切忌登明文书反覆作事沉吟天罡河魁反暗爲明贵人在治狱事通情白虎螣蛇失丧伤嗟行人往反作事如麻太沖六合行人还家太乙白虎女子淫邪功曹天后太阴从魁师童上门道僧送茶从魁贵人不然胜光男子中风不即痴颠风伯雨师风雨连绵丙爲荧惑直符难压传送太乙遭官入匣朱雀螣蛇毒食堪嗟登明神后所谋死神死气阳人死配生气生神进职添金日马日符禁了窑炉劫杀羊刃贵人日马良善遭坑日破爲鬼如合爲一妻被人诱直符加庚防损尊人加逢日鬼爲马夫妻争论天罡白虎恶人上门河魁螣蛇师巫不大吉小吉问穴修坟天鬼玄武人病爲瘟太乙天空屋倒撑门功曹后合罪刑斩首太沖沉船从魁弔首太常不死颠折脚手反吟伏吟争论事丑天神二后女被男守六合太阴男逃女走时干尅日玄武丧失若会空亡二事併一加之胜光多生忧慄蛇虎同存杀人惊吓知三避五八方无阻直使来震斯且爲三直使入坤此即爲五五乃死门喜见胜光朱雀螣蛇太乙同所大贵提携小人钦慕三爲生地莫逢白虎传送从魁太阴会附生变爲死吉反凶苦若闻鸦鸣急视景门直符前一劫迫来临恶人逼骗取索资金前二口舌前三婚姻不然争讼闹讲门庭前四鬭敺财利相争直符后一事涉女人后二欺弊淫慾奸萌后三亡失衣物性更寻六丙下值何神河魁在下县官忧惊六畜灾死不赛神明从魁在下寡妇传音上逢吉将酒食邀迎传送在下人来觅物小吉在下妇人喜成胜光在下征诏懽忻太乙在下人吏相寻天罡在下争鬭讼死太沖在下酒食邀迎功曹在下庆贺大吉大吉在下亲戚得朋神后在下登明在下吏索公文又须听声过何方隅以之占异鸣占乌斯决无虚神祕之㫖慎勿轻传通神九遁部天遁幽玄得遇人贤生门合丙丁临丁前如逢生气日禄在中日破在中百事莫言日鬼在中万事牵缠日合在中罪人得祸贵人在中恩赦传宣天空在中奏对宜先天刚河魁大忌行船地遁功曹必遇英豪开门合乙下临六己更逢朱雀文书迁高月破在中去失询褒登明神后陷爲军曹太乙胜光胥吏莫逃如见白虎疟疾成劳天后太阴拾得朱金日鬼在内却有人寻神后魁罡女人犯淫青龙风伯风雨淋淋太常大吉龙出山林更加天柱水入州城勾陈白虎兵起虚声大吉小吉酿酒难成人遁通灵休门六丁太阴宫合白虎船沉勾陈朱雀眼见鬼神大吉小吉风雨不宁日禄在中行逢贵人日合在中百事光荣日鬼在中神鬼人通风师雨伯雷电山崩魁罡同位灾患相钟风遁六子休门加癸上合巽卦朱雀讼起天后阴人太阴老婢六合功曹婚姻之喜白虎魁罡事多靡委天空登明凡事中止青龙来并伤折身体螣蛇入传沉船坏米月合在中有船扶卫月厌加之炎炎火起天后传送妇淫无耻更见魁罡刑名已矣龙遁高昇生门始因下临六戊上合天心大喜天后玄武同音盗贼早止奸私相临风伯雨师风雨霖霪日破在中水出山阴日鬼逢马狗立中庭日禄日合日刑日盗百事虚成更兼朱雀青龙神后水㵵江津登明河魁云雨不虎遁雄雄开门庚同下临兊卦怕有青龙师巫作梗如逢河魁犯杀天空又同白虎风起山崩神后玄武劫杀宜攻所爲百事喜庆重重月厌在中追则逢凶日禄日马财谷丰隆天杀三杀亡杀劫杀贵人在治战有奇功爲客者雄鬼遁藏神休门六辛上合天辅百事不任太沖朱雀书府厌人白虎河魁神鬼扣门螣蛇天罡鬼附人魂从魁勾神妖邪见形传送六合釜呌鸠鸣如逢日禄鬼摄生人如逢日马赛愿酬灵如见日合谋者已成日破日盗失了银瓶白虎同位盗不离门登明朱雀田屋争论太阴太乙修整新坟若爲日破水逆山横天鬼作虎人死遭瘟阴声爲宅神鬼峥嵘云遁风会进退不昧生门加壬上合天内太乙河魁雪如拳块龙虎天罡暴泊之类玄武太沖风旱之凶螣蛇胜光缺雨求仙长天红电日禄在中黑雾迷野必是青龙若爲日墓山魈蛟虫白虎刑杀杀人无踪神遁精光六合皆昌开门六己天心星藏大吉小吉人塑金刚白虎玄武剙起坛场如爲日禄会社焚香神后天后登明保佑太乙太沖太阴招凶从魁河魁六合勾陈白芒光出神示威灵朱雀传送许赛神明劫杀白虎雷电击人天空太常贵人功曹贱人从良加之日合百事吉昌九遁成错智者审之来吉去殃尅敌制胜部治乱之法要视惊门星吉得遁万里纵横呈凶孛格出无寸功入有仇人三奇得遁可保全军如比白虎传送日破主者难存白虎猖狂又加神后勾陈同位大战将论大刑飞伏玄虎传送攻之必败守之必惩直符之格如同太乙螣蛇在位战鬭两傍金来入火即主交兵火来入金奸诈虚情战而不争紧切勾陈此将之下怕逢三刑若尅今日定有争战上下交难并刑亦战如欲不战宫神得合六甲得使丑未加辰加日两解旺相功成又有游都偶成六害胜蛇夭矫及见六庚二家相并战血流腥勾陈胜玄反首跌穴如无刑格所攻必赢主者言命贵勾龙虎惊生开门唾手功名勾陈有气不制其地上逢九遁敌有降情败兴不败更问六丁入墓三奇六仪刑击年命相逢所战必殆伤门白虎飞伏之格日辰加之不宜攻寨孛则乱也赏军可赖天月德神青龙年命开门合之建功必大用时之法莫犯雷霆雷公坐时龙虎闻名正月之节起于开门就起初一子时同论二月起休三月生门顺行十二八卦分均月上起日日上起时数至震宫撞入关刑大将防辱人马难存夏犯白虎两阵亡奔贵人在治谨缉奸情若犯青龙若言屯守士卒亡魂勾陈从魁百战百神后天刚河魁不战功成或闻鼓六合青龙娼人欢乐勾陈刑太阴祠祀玄武相伤阵次以定遥有季神奸恶仲神乃商孟神所在必是才良若持刀棒忌亥子卯巳爲贼殃寅申辰戌吏欲匿藏酉午丑未此抽军避敌直符之方下临四孟向右宜藏仲季向左及直符方伏于九地六癸爲良恐贼有伏支干通灵直使之下预得其详上立子卯寇设奸心上立申巳必有伏兵王相带刑必逢大战空亡休废不敢相征推在前后直符而占巳申子卯立处循传立支在后立干在前支干相覆当路随轩对叠饥渴缺水求浆休门之下神将爲良若见太沖后有池塘若是小吉井泉汪汪若是申酉江水洋洋急于粮食救援无方生门之下大吉爲粮小吉得酒太沖牛羊从何而往访取天罡斯爲大路直透关梁仓卒用之难可寻详与君一法不得思量宫神德合进谋可也三奇得遁万事成也六甲得使贵人成也青龙返首吉事来也飞鸟跌穴喜将至也青龙逃走人亡失也螣蛇夭矫凡事逆也朱雀沉江文书失亡白虎猖狂横事发也三奇入墓事不明也五行不遇理不伸也荧入太白事将退也白入荧惑大格之时不可谋也刑格之时凶及己也日时在孛岁月日格起争鬭也留符行符人如值伏吟我不去也返吟之格词讼求财休门合奇远行婚姻祇求逃避杜门盖奇谒见贵官景门征战杀戮惊门盖奇博戏求谋开门盖奇若得盖三奇游甲凯歌追随玉女守户两用间离若有昧与君一法诚哉希奇斧钺加项天能祐之上书奏表理法邪非不及旬日喜气怡怡天皇大帝辅弼之时甲己之日有甲子时乙庚之日申是神基丙辛之日午上爲宜丁壬之日辰爲之仪戊癸之日寅中是辅六甲之日何祸可施天机尽矣保身援持切勿轻传铭之佩之玄精碧匣灵寳聚玄经卷下