思印气诀法正统道藏三家本一卷洞神部方法类思印气诀法薄八印封山川河海江湖先叩齿十二通向所印地左手捻都监诀闭气歩九迹若山川者思作卤簿天官吏兵随方色皆持钩镶钺斧大行分散山林间炎山如猎狗开目廓山林木口吸气内左咋微吞气目中新鍜林神三人衣赤帻在口中三举目大视三吸气咋三吞气三人主引气如牵缩入口中罗网口左咋吞之入腹中山川河海江湖皆三举目营五吸气三咋一嚥气满吞之合九咋然后口吸气向印祝二十八宿三官约誓黄神越章十二时百二十禁防令气聚精缩气印山山崩印邪邪消印鬼鬼死印叛叛亡即还印盗贼刀兵毒疫及诸山贼尽皆摧折便左手持印封之闭气二十便持印去以某口四面吹恶气左手书地作井字去勿顾存肝中三人衣青衣赤帻钩镶钺斧存心中三人衣赤衣赤帻钩镶钺斧存肺中三人衣白衣赤帻钩镶钺斧存脾中三人衣黄衣赤帻钩镶钺斧存肾中三人衣黑衣赤帻钩镶钺斧手抑头视目历山三过毕如法气数以百二十章印悬官法常印灶前井圊附左右人家奴婢叛及去绊马皆当顺封其迹必去逆封其迹必还雷电霹雳在人屋舍左右前后先三吸取霹雳邪气嘘印中封宅四角克止恶人欲击人以印封其命上若疫气流行以眞朱投印齿中封人门户上若封符庙当入庙捻都监诀闭气向四面吸庙神毕嘘印齿上印五酉送鬼法若有山石及大树比伐之爲作穴足容印以灶土若酒和之着于穴中间闭气十二息禹歩印之呪曰太上老君千兵万骑收捕天下大树之精髙山之灵鼋鼍龟鼈魍魉魃魅天下五酉狐狸老獭伏死天罡下斩头截舌不得动作急急如律令恶人逆吏当见中伤封之法见逆人便引左气十二加右以印向之仍进三歩闭气三通闭目一气便心咒曰天道通我日月利我星辰保我四时养我五行成我谋议呪诅恶人逆吏伏尸天罡下急急如北斗越章律令封门户龂鬼法文作章凿穿如印大赤土着中向人家商角征羽上印之毕禹歩着门上字向外咒曰里社邑君道上二玄三元四始甲子诸官君门伯户丞直灶君宅中里更青龙白虎朱雀玄武天一贵人六合天后道民某甲家口如干人今居某里中与太上有约天师有言使甲家从年竟岁无他灾患县官消伏逆恶灭亡盗贼者絶口舌不生水火伏死又却五兵隂阳利幸男女贵昌宅中安稳无有羣殃吏兵北斗与日月列行印神眞符保以金刚急急如律令法解考隂灾当天罡加灾者以今日之神名唿三过闭气极息印向天门左足加右回进二迹三唿太上无极大道太上老君太上三气君玉陛下天师祭酒受天之经案天之纪四时五行斩无道之子千精万邪伏不敢起急急如律令名山大泽符庙封之法向王散发禹歩三过闭气二十四便视天见一人长三千万丈乌衣赤帻手持三五神符来集印上状如二寸一分亦取土着上左足加右九蹑上次以印向鬼次土着庙前去二十歩许闭气三过一唿左太上右玄老太上收汝䰟急急如律令若去庙远者可以印内怀中三过闭气呪印三五列行北斗纵横三台五斗今在我后千鬼万神莫不越走急急如律令若天行时病厄急以印宿露着案上一宿旦以香水一斗亦可五升洗之以眞朱粉之往病家未至三五十歩存心为火在前径往焼病人家屋令目见荡尽次存肾气作水往杀火次进视病人左手捧心呪曰君予眞何以太上生汝便以左足加右引左气十二加右以印印额上气止厌光怪者以印内怀中白纸着灶上以清水一升着灶前次闭气三通以印泥上过左回转闭气而去若千里外速行不得隂闇恐惧不安可取井中土一斗着器中令干藁平旦以印印之向东闭气握固九过还土着井中若亡人复冢墓不安可以眞朱着印齿中以白素辟方一尺印之遂封着隧中次作着床头无鬼不安稳千神皆懽乐复连断絶若蚕不收女子不冝蚕及宅中虚耗可以铁人各二枚埋着灶中以印印向王次土甎辟方一尺印之着圊前去圊三尺以印字向王也若家有火厌之者以大板长一尺二寸广七寸朱书上作元官考生君天帝精鬼神悬着圊前吉若天灾疫气流行鬼杀人千师万术不敢禁可以青竹十二节着井中断之竹节长三寸三分一宿取之以白米三升酒三升着器中又一宿次以竹着酒中又一宿平旦以一合与一人服之皆令王日作之服之向王服若家女水淹则不行大家饶人口别住心可房房各作断之一法天罡日取井华水一升向王再拜印着水中散发东向以左手三搅水令转以右足左御发便却歩二十四迹以水投灶中勿令人知之思印气诀法