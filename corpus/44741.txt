道德真经註疏卷之一吴郡征士顾欢述注谓经衍政教之道也注非自然长生之道常道者当以无为养神无事安民含光藏晖灭迹匿端不可称道也疏道以虚通为义常以湛寂得名所谓无极大道衆生正性也而言可道者即是名言谓可称之法也虽复称可道宜随机惬当而有声有说非真常凝寂之道也常道者不可以名言辫不可以思虑知妙绝希夷理穷恍惚故知言象之表方契凝常真寂之道可道可说者非常道也注谓富贵尊荣高世之名也注非自然常在之名也常名者当如婴兄之未言鸡子之未分明珠在蚌中美玉处石问内虽昭昭外如顽愚也疏名者教也前言可道盛明于理今言可名次显于教真理既绝于言象至教亦超于声说理既常道不可道教亦可名非常名欲明理教教理不一不异也然至道深玄不可涯量非无非有不断不常而义有抑扬教存渐顿所以立常以破可故言可道非常道至论造极处无可无不可故玉京经云无可无不可思与希微通无名天地之始注无名者谓道也道无形故不可名始者道吐气布化出于虚无为天地本始也王曰道虽无名要能吐气布化出于虚无与天地万物作于本始也疏始本也虚无至道陶甄万物二仪三景何莫由斯故指此无名为物之本无名足可言说明矣注有名谓天地天地有形位有阴阳有柔刚是其名也万物母者天地含气生万物长大成熟如母之养子也疏母有名迹也重玄之道本自无名从本降迹称谓斯起所以圣人因无名立有名寄有名诠无名者方欲子育衆生令其归本慈悲鞠养有同母义顾曰有名谓阴阳无名谓常道常道无体故曰无名阴阳有分故日有名始者取其无先母者取其有功无先则本不可寻有功则其理可说谓阴阳含气禀生万物长大成熟如母之养子故谓之母注妙要也言人常能无欲则可以观大道之要要谓一也一出布化名道赞叔明是非也节解曰谓守虚无也疏妙精微也观照察也其己也言人常能无欲无为至虚至静者即能近鉴己身之妙道远鉴至理之精微也注缴归也常有欲之人可以观世俗之所归趣也御曰人生而静天之性感物而动性之欲也若常守清静解心释神反照正性则观乎妙本矣疏言人不能无为恬淡观妙守真妄起贪求肆情染滞者适见世境之有未体即有之空所以不察妙理之精微唯睹死生之归趣前明无名有名之优劣此显有欲无欲之胜负张曰上达之人取舍情夷清虚无欲神情照察得道之微妙也註两者谓有欲无欲也同出者同出人之心也异名者所名各异也无欲者长存有欲者亡身疏夫所观之境唯一能观之智有殊二观既其不同缴妙所以名异註玄者天也言有欲之人与无欲之人同受气于天也疏玄者深远之义亦是不滞之名有无二心原乎一道同出异名异名一道谓之深远深远之玄理归无滞既不滞有又不滞无二俱不滞故谓之玄注天中复有天也言禀气有厚薄得中和滋液则生贤圣得错乱浊厚则生贪淫也疏有欲之人唯滞于有无欲之士又滞于无故说一玄以遣双执又恐行者滞于此玄今说又玄更祛后病既而非但不滞于滞亦乃不滞于不滞此则遣之又遣故日玄之又玄顾曰虽同禀气于天盖人有高卑气有清浊天弥高弥清地逾卑逾浊人禀得清气者则为贤智禀得浊气者则为凡愚贤智无欲观见其妙凡愚有欲观见其缴自然有此注能知天中复有天禀气有厚薄人能除情去欲守于中和是谓知道之门也疏门法门也前以一中之玄遣二偏之双执二偏之病既除一中之药还遣唯药与病一时俱消此乃妙极精微穷理尽性岂唯群圣之户牖抑亦衆妙之法门注自扬己美使彰显也注有危亡也疏天下者世间之总名也美悦爱也上元经云诸天之下诸地之上其中人物名日世间言一切苍生莫不耽滞诸尘妄起美恶违其心者遂起僧嫌名之为恶顺其意者必生爱染名之为美不知诸法即有即空美恶既空何憎何爱故庄子云毛墙丽姬人之所美鱼见之深入乌见之高飞又云美者自美吾不知其美也恶者自恶吾不知其恶也以斯而验岂有美恶哉故知世间执美为美者此即恶矣顾曰一切衆生皆知耽美前境五欲声色等诸尘为美美之不息必以身为患斯恶已註有功名也注人所争也疏凡鄙之流迷于真理非但耽淫声色抑亦贪着名誉求名丧身利己害物不知名善举体虚妄故下文云名与身孰亲庄子云为善无近名又云其所矜惜无非名善是知矜名执善于理不臧唯当忘善恶而居中方会无为之致也罗曰人之受形皆智爱形而食名其所食惜无非名善此善无善不免诸苦名虽称遂何益于己註见有而为无也疏有无二名相因而立推穷理性即体而空既知有无相生足明万法无实王日嗜慾为有心清虚为无心註见难而为易也疏空心慧观无易无难分别执情有难有易是知难易二法相互而成王曰抑性为难从情则易抑易从难则善舍难从易则凶凶悖外显故日相成注见短而为长也疏以长形长则无长以短比短则无短故日长短相形而有也王曰自是为长非物为短他亦自是而非彼注见高而为下疏倾夺也夫有高即有下无下即无高何者夫以尺比寸尺即为高以丈比尺尺即为下向者之高今之成下故知高下竟无定相更相倾夺所以皆空也注上唱下必和也疏夫宫商丝竹相和而成推求性相即体皆空以况万有虚假亦然注上行下必随疏夫以今望昔所以有今以昔望今所以名昔而今自非今何能有昔昔自非昔岂有今哉既其无昔无今何先何后是知有先有后者三时相随而竟无实体王曰终始相逐不相远离如积善余庆积恶余殃善恶行于前吉凶追其后注以道治也节解曰谓自然也疏圣人者体道契真之人也亦言圣者正也能自正己兼能正他故名为圣即此圣人慈悲救物持无为之妙法治有慾之苍生所治近指上文能治属在于下仍前以发故云是以圣人治又言圣人寂而动动而寂寂而动无为而能涉事动而寂处世不废无为斯乃无为即为为即无为岂有市朝山谷之殊拱默当涂之隔耶故云处无为之事也注以身帅导之疏妙体真源绝于言象虽复处寂而施化无方岂唯真不乖应抑亦语不妨默既出处语默其致一焉端拱寂然而言满天下岂日杜口而称不言哉故庄子云言而足者则终日言而尽道言而不足者则终日言而尽物注各自动作註不辞谢而逆止也疏万物者一切群生也作感动也始先也圣人无心有感斯应譬彼明镜方玆虚谷感而后应不为物先故庄子云常和而不唱也注元气生万物而不有也注道所施为不恃望其报也疏恃恰赖也大圣虚怀逗机利物自他平等物我兼忘虽有大功终不恃赖忘其功也注功成事就退避不居其位疏覆载万物功格天地照烛苍生光逾日月而推功于物不处其注夫唯功成不居其位也註福德常在不去其身此言不行不可随不言不可知疾上六句有高下长短君开一源下生百端百端之变无不动乱也疏夫者语端唯之言独夫能造化天地亭毒含灵有大至功而推功于物者其唯圣人乎只为能志其功而至功弥远圣德斯在是以不去註贤谓世俗之贤辫口明文离道行权去质为文也不尚者不贵之以禄不尊之以官御曰尚贤则有迹徇迹则争兴注不争功名返自然也疏非谓君王不尚贤人也直是人行撝谦先物后己不自贵上而贱人也而言不争者若人人自贵而贱物则浮竞互彰各各退己而先人则争忿自息故不争也注言人君不御珍好宝黄金弃于山珠玉捐于渊注上化清凈下无贵人节解曰谓邪气不来盗贼不入行一握固则邪气去也疏难得之货谓赵珠荆璧等物也若使普天贵宝则盗贼斯生率土贱珍则滥窃不起故言不盗注放郑声远佞人节解曰谓无为也注不邪淫也节解曰常存一也疏可慾者即世间色声等事可贪求染爱之物也而官不见者非涂耳谓以避地妙体尘境虚幻竟无可慾之法推穷根尘不合故也既无可慾之境故恣耳目之见闻心恒虚寂故言不乱也故西昇经云譬如镜中影可见不可取又云欲视亦无所见欲听亦无所闻前不争盗是别今不见可慾是总遣三业及一切法也独显圣人虚怀利物注说圣人治国与治身也节解曰谓治身也注除嗜慾去烦乱怀道抱一守五神也御曰心不为可欲所乱则虚矣节解曰虚其心无邪思也实其腹闭气养精也郭曰其恶改尽诸善自生怀道抱一淳和内足实其腹也疏既外无可欲之境内无能欲之心心境两忘枚即心无心也前既境幻后又心虚虽复即心无心而实有灵照乃言妙体虚寂而赴感无差而德充于内故言实其腹也注和柔谦让不处权强也御曰心虚则志自弱也疏化既内懹实智而外弘接物处俗同尘柔弱退已也注爱精重气满骨坚也御曰腹实则自然骨强也顾曰骨以含精精散则骨弱保精爱气则其骨自强床化言圣人虽复外示和光而内恒寂泊欲明动不伤寂应不离真故言强其骨也注反朴守淳也御曰无争尚之知绝贪求之欲也疏知音分别之名欲者贪求之目言圣人常以空恵利益苍生令倒置之徒息分别之心俗贪求之欲也注思虑深不轻言注不造作动循也方注德化淳百姓安疏前既舍欲得无欲复恐无欲之人滞于空见以无为道而言不敢为者即遣无欲也恐执此不为故继以不敢也治正也行人但能先遣有欲后遣无欲者此则双遣二边妙体一道物我齐观境智两忘以斯为治理无不正也注沖中也道匿藏名誉其用在中也一家云道以沖和为用故言沖也饰解曰沖者一也谓一在身中常行之也注或常也道常谦虚不盈满也饰解曰谓守然也疏言圣人施化为用多端切当之言莫先中道故云道沖而用之此则以中为用也而言官或不盈者向一中之道破二偏之孰二偏既除一中还遣今恐执教之人住于中一自为满盈言不盈者即是遣中之义注道渊深不可知也似为万物之宗祖也疏渊止水也以况圣人言止水能鉴于人圣智能照万法故大匠取则于止水衆生宗极于圣人而言似者明无宗而宗宗不定宗也故庄子云人莫鉴于流水而必鉴于止水又云止水为澄为渊宗则大宗师之义注挫止也锐进也人欲锐情进取功名当挫止之法道不自见也注忿结恨也当念道无为以解释之节解曰谓无患怒也疏既重玄行足自利道员为物宗师故此下明利他也体知物境虚幻令进求之人息于贪竞也而言解忿者忿啧怒也解释散也夫忿慧生乎违顺违顺起乎妄心圣人达违顺之两空体妄心之非有故能诱导苍生令归真实释散其怀而无瞋痴也注言虽有独见之明当如合昧不当以烩乱人也节解曰谓圣人为道常和神光也疏光智照也言圣人智慧光明与日月而齐照而韬光晦逵共凡智相和圣德潜被不耀于物故下文云光而不耀注当与衆庶同垢尘不当自别殊也疏尘则色声等六尘也犹如世间尘土能点秽凈物声色等法能污清行故名为尘也而言同者夫圣人降世晦迹应凡既韬彼智光亦混玆尘秽声色无别眼耳固同处染不染所以为异也注专精闭气使不散乱则形体能应之而柔顺注能如婴儿内无思虑外无政事则精神不去也节解曰谓抱行元气不劳也大道流布若婴儿也御曰能如婴儿者无所分别也专精沖和之气所致张曰以为专精一也气气息也致得也柔和也婴儿绝知见也夫气东而生气散而死人当专精爱气得柔和之道然后能内息分别外绝知道身不见身其身亦灭心不知心其心亦寂故日能如婴儿疏专精也气道气也政得也柔和也只为专精道气致得柔和之理故如婴儿之无欲也注当洗其心使清洁也心居玄冥之处览知万事故谓之玄览注不淫邪也疏涤洗也除遣也览察也疵病也涤荡六府除遣五情使神气虚玄故能览察妙理内外清夷而无疵病也然后身无所为心无所取不为有生不为无灭以此而用岂有疵病此明自利也注治身者爱气则神全治国者爱民则国安注治身者唿吸精气无令耳闻治国者布德施惠无令下知也疏前既自利道员此下应须接物接物之行莫先治国爱民知分别智也慈悲覆养是日爱民布政行化名为治国夫治国者须是淳朴教以无为杜彼姦邪塞玆分别如此则击壤之风斯及结绳之政可追下文云以治国国之贼不以智治国国之德也注言道明白如日月四达满于天下八极之外故日视之不见听之不闻彰布于十方焕焕煌煌也注无有能知道满于天下者节解曰四达为知八方也闭心杜念万世常存子能行之通于上皇疏明以能照得名白以洁素受称四者四方达者无碍言圣人空慧明白妙达玄理智无不照境无不通故略举四方足明八极且寂而能应所以四达应不乖寂恒自无为也蔡曰识身命财为四达无知谓心无分别也注天门谓北极紫微官开阖谓终始五际也治身天门谓鼻孔开谓喘息也阖谓唿吸也王曰天有北极之星在紫微之内官内有五德之帝迭王故门有开阖阖则为否开则为泰故春则青帝门开余门皆阖三时皆然终始五际谓五德废兴交代之时时有开阖代有否泰圣人处之常能守雌静则不为终始倾动治身天门谓鼻口之门开谓喘息阖谓唿吸修生行人气息出入无令耳闻常能雌静自得无为之道也注治身当如雌牝安静柔弱治国应变和而不唱也疏河上公本作天地夫天地开阖谓劫运成坏也言圣人混迹二仪之中不为三灾所及虽劫有废兴而心恒虚静故庄子云大浸稽天而不溺大旱金石流土山焦而不热也注道生万物而畜养之注道生万物无所取有郭曰氤氲合化庶物从生显仁藏用即有为迹功不归己故日不有疏言圣人自利道员利他德满故能生化群品畜养含灵故下文云道生之德畜之物形之虽复陶铸万物亭毒三才妙体真空故无苍生之可化注道所施为不恃望其报疏只为无苍生之可化故施为利物亦无恩造之可恃也注道长养万物大不宰割以为器用疏宰主也圣人长养群生实为化主而忘功丧我故云不宰顾曰道则长而不宰圣则宰而不割成就一切实为化主而忘功丧我故云不宰注言道德玄冥不可得见欲使人心如道也张曰玄深远也德上德也叹此忘功圣人冥于造化可谓深远上德也玄德亦天也为而不恃合天之德也疏玄言深远德乃上德也叹此忘功圣人冥于造化可谓深玄上德也注古者车三十辐法月之数也共一毂者毂中有孔故衆辐共奏之治身者当除情去欲使五藏空虚神乃归之治国者寡能总衆弱以扶强也严顾等曰古有作车象月之数月有三十日车有三十辐夫月之悬天流行不息车之辗地亦运载无停是故古车以象月也共一毂者既三十日共一月亦三十辐共一毂欲明诸教虽多同归一理一理虽少能总诸教治国论者衆必宗寡弱以扶强故以一毂之寡总诸辐之衆疏周礼考工记云三十辐象三十日以成一月也当其无者箱毂内空也故能运载苍生也又车假名诸绿和合而成此车细拆推寻遍体虚幻况一切诸法亦复如是也注无谓空虚毂中空虚轮得转行舆中空虚人得载其上注涎和也坛土也和土以为注器中空虚故得有所盛受节解曰谓古人为土器不烧鍊得水则败为不成器也子欲为道不入室依时鍊形者则为俗人必死也疏考工云涎和也填粘也和水土烧以成器器中空无故得盛受况圣人心空故能容物张曰土有器性和之以为器人有道性修之以成道注谓作屋室也注言户牖空虚人得以出入观视室中空虚人得以居处是其用也疏穿凿户牖以为室屋室中空无故得居处况圣人心空故能容物穿凿户牖通人往来况根窍虚通故能用而无滞车等三物其义相类所以重出者车则动而不静室则静而不动器则亦动亦静有此三异故重出之注物利于形器中有物室中有人恐其屋破坏腹中有神畏其形消亡也节解曰谓有道也注言虚空者可用盛受于物也故日空虚无形而能制有形也道者空虚也节解曰谓圣人守一行自然无所用也疏无赖有以为利有借无以为用二法相假故成车等也言圣人叉须有资空以空导有有无资导心不偏溺故成圣人之利用也顾曰利益也毂中有轴器中有食室中有人身中有神皆为物致益故日有之以为利也然则神之利身无中之有有亦不可见故归乎无物神为存生之利虚为政神之用明道非有非无无能致用有能利物利物在有致用在无无谓清虚有谓神明而俗学未达皆师老君全无为之道道若全无于物何益今明道之为利利在用形无之为用以虚容物故也道德真经注疏卷之二吴郡征士顾欢述注贪淫好色则伤精失明不能视无色之色节解曰非谓人之目盲欲自有所见但见玄黄之色神明出入乘朱玉之笔五色光耀子则不见是故目盲也疏五色者谓青黄赤白黑也言人不能内照真源而外逐尘境虽见异空之色乃日非盲不睹即色之空与盲何别注好听五音则和气去心不能听无声之声也节解曰非谓人之耳聋欲自有所闻但闻钟鼓之音不闻神明之声故日耳袭也疏五音者官商角征羽也心耽丝竹耳滞官商不能反听希声故日聋也庄子云非唯形体有聋盲夫智亦有之也王曰若滞者淫声即伤神败正既有恶声啼吟即是聋也顾什等曰但闻嘈唠在耳廼日不聋不知声相即空与聋何异注爽亡也嗜于五味则口妄言失于道也疏五味甘苦辛酸咸也爽差失也耽贪嘐醴咀嚼膻腥不能味道谈玄故言口爽也注人精神好安静若驰聘唿吸精神散亡故发狂也节解曰谓人死归土家室相送婚姻驰走恍惚悲泣藏于冢圹之中送于野田之上亲者狂疏者哀故日若狂御日驰骋世务耽着有为如彼田猎之夫唯求杀获日以心鬬逐境奔驰静而思之是发狂病疏驰骋犹走骤也言田猎之夫贪逐禽兽快心放荡有类狂人倒置之徒欲心逐境速如骋驰狂如田猎也故庄子云失性有五一日五色乱目使目不明等是也注坊伤也难得之货谓赵璧隋珠珍贵金银珠玉等物心贪意欲不知厌足则行伤身辱也疏佳丽之物贪着爱翫为生死之因于修道行中大为妨碍注守五性去六情节志气养神明注目不妄视妄视则泄精于外也疏是以仍上文也圣人即举圣戒凡腹内也目外也怀道抱德充满于内故为腹也内视无色反听无声诸根空净不染尘境故不为目也注去彼目之妄视取此腹之养神疏去彼耳目之盲聋取此为腹之实智注身宠亦惊身辱亦惊御曰操之则慄合之则悲未志宠辱故皆惊也疏宠是荣爱之名辱是戮耻之称若如也惊恐也言人得宠则逸豫喜欢遭辱则憷惕忧志故得宠心惊喜遭辱心惊怖喜怖虽异为惊即同故言若惊然喜怖之情皆非真性是以达者譬穷通于寒暑比荣辱于傥来死生不挠于神有何贵贱之能惊也注贵畏也若至也畏大息至身故惊疏贵谓爵位也亦是自贵忘身也谓烦恼老病等也言凡夫但知矜贵此身而恶大患不知大息即是我身多求资养终归灭坏故贵身即是贵患恶患即是恶身为贵与大息俱以身为本也蔡曰有身者执着我身不能忘遣为身愁苦忧其勤劳念其饥寒即大息故知执有生累存身息起贵我身者与贵大患不殊故西昇经云身为恼本痛痒寒温大息之本起乎存身注问何为宠何为辱宠者尊荣辱者耻及身还自问者以晓示于人也注宠辱为下贱注得宠荣惊者处高位如临危也贵不敢骄富不敢奢也注失者失宠处辱惊者恐祸重来节解曰谓得道则万神皆来呜于腹中与子相见言语知身五神元气流驰故日得之若惊失之若惊者谓失气亡精神不行而失一则头白齿落而死衆人所哭上屋唿魂惊于天神故日失之若惊也疏世情颠倒以宠为上慧心观照足为鄙下何者为得宠心惊喜失宠心惊怖此两惊本由一宠故足为下注解上得之若惊失之若惊御曰宠辱循环宠为辱本凡情惑滞惊辱而不惊宠注复还自问何故畏大患至身注吾所以有大息者生吾有身有身则忧其勤劳念其饥寒触情纵欲则遇祸患也疏此答前问也执着我身不能忘遣为身愁毒即为大患故知贵我身者与贵患不殊也故西昇经云身为恼本痛痒寒温吾拘于身知为大患即其事也注使吾无有身体得道自然轻举昇云出入无问与道通神当有何患御曰能知天地委和皆非我有离形去智了身非身同于大通夫有何患节解曰忘身而养神谓之无身疏所言无者坐忘丧我享体离形即身无身非是灭坏而称无也注言人君贵其身而贱人欲为天下主者则可寄立不可以长久疏不知身是大息矜而贵之自贵其身恆欲凌物如此之人适可堑寓于世间不得久视于天下注言人君能爱其身非为己也乃欲为万民之父母以此德为天下主者乃可以託其身于万民之上长无咎也疏寄是堑时寄寓託谓永相付託言能保爱己身不轻驰骛谦以自牧雌而顺物者则可以託付化于天下故德经云自爱不自贵也注无色日夷言一无彩色不可得视而见之也疏夷平也言至道微妙非五色不可以眼识求故视之不见也若其有色色则参差只为无色夷然平等也注无声日希言一无音声不可得听而闻之也疏希简少也体非官商不可以耳根听故日希也註无形日微言一无形体不可搏持而得之也御曰搏执持也微妙也道无形象故执持不得以其无形之中而能形焉故谓之日微疏搏触也微妙也言体非形质不可搏触而得之故日微也臧曰夫言希夷微者谓精神气也精者灵智之名神者不测之用气者形相之目总此三法为一圣人若不见是精不闻是神不得是气既不见不闻不得即应云无色无声无形何为乃言希夷微耶明至道虽言无色不遂绝无若绝无者岂同太虚即成断见今明不色而色不声而声不形而形故云夷希微也所谓三一者也注三者谓夷希微也不可致诘者谓无色无声无形口不能言书不能传当受之以静求之以神不可强诂问而得之注混合也故合于三名而为一也疏真而应即散一以为三应而真即混三以归一一三三一不异故不可诂也又解此真应两身作三乘义释具在开题卷中註言一在天上不皦皦光明也注言一在天下不昧昧有所闇冥明道上下无穷极也疏言至道幽微非愚非智昇三清之上不益其明坠九幽之下不加其闇所谓不增不喊其在玆乎注绳绳者动行无穷极也不可名者非一色也不可以青黄赤白黑别之非一声也不可以官商角征羽听之非一形也不可以长短大小度之也节解曰谓道入皮肤骨节之中故日绳绳不可名也註物质也复当归之于无质疏绳绳正直也犹绳墨之义言圣人既能自正复能正他故绳绳不可执名求理故不可名也又解绳绳运动之貌言至道运转天地陶铸生灵而视听莫寻故不可名也复归者还源也无物者妙本也夫应机降逵即可见可闻复本归根即无名无相故言复归于无物注言一无形状而能为万物作形状注言一无形质而能为万物设形象也疏妙本希夷故称无状无物迹能生贷故云之状之象注言一惚惚恍恍若存若亡不可状也御曰无形之形无状之状不可名有不可名无无有难名故谓之惚恍疏不定貌也妙本非有应迹非无非有非无而无而有有无不定故言惚恍註一无端末不可预待也除情去慾一自归己矣疏王曰象者形而非也谓仪貌可道虽无物而应物有象欲言有也不见其形欲言无也物由之以生成顾曰其来未兆倏尔不见故言迎之不见其首疏道非古无始也注言一无影迹不可得而见也御曰道无始故迎之不见其首道无终故随之不见其后疏道非今无终也顾曰其去无述混然无际注圣人执守古道生一以御万物知今当有一也御曰执古无为之道以御今有为之事则还反淳朴矣疏执持也言圣人持太古无名之道调御今之后生王曰古今虽异其道恆存执之者方能御物注人能知上古本始有一是谓知道纲纪也疏古始即无名之道也若知无始无终而终而始不古不今而古而今用期古道以御今世者可谓至道之纲纪也王曰守古无为之道制御今之有为之世镇此躁动之俗反古淳素之始陶鍊变化是得道纲纪也註谓得道之君也疏古昔也善者智德也为修学也前章明执古御今此即御今引古故援昔善修道之士以轨则圣人注玄天也言其志节玄妙精与天通注道德深远不可识知内视若盲反听若聋莫知所长也御曰士事也言古之善以道为事者于彼微言妙道无不玄鉴通照而德容深邃不可识知也疏微妙是能修之智玄通是所修之境境智相会能使俱深不可以心识知故叹之也注谓下句也御曰夫唯德量难识故强为容状以明之疏容者形貌也独此不可识之圣智甚堪轨物方欲引接群品故于无形之理而强为修学之容注举事辄加重慎豫兮若冬涉川心难之也想尔曰豫犹豫行止之貌常当畏敬也冬涉川者恐惧也畏四邻不敢为非恐邻里知之此遵道奉戒之人谦谨如此也疏犹豫怖惧也言修道行人惧于世境如冬涉川冰心地惶怖恐陷溺也此明意业凈注其进退犹犹拘制若人犯法畏四邻知之也疏又畏尘境如人犯罪慎密恐畏四邻闾里知闻也此明口业净王曰四邻谓生死老病也亦是四魔人不持戒好犯非法为四魔所录是以小心犹当慎密闲静似畏人知也注如客对主人俨然无所造作也疏俨矜庄之貌礼记云俨若思言圣人应敛励身心勿得放纵由如宾客对主人不可轻躁此明身业净顾曰恭敛之貌也言圣人恭敛无为无事若为客对主人不敢轻躁常和而不唱注涣者解散释者消亡谓除情去欲日以空虚也御曰虽则俨然若客无所造为而不凝滞于物故涣然若春冰之释散也疏如前修学智慧增明惑染消散如彼冬冰之逢春也松灵曰外虽矜庄若衆内恒和畅放散无复滞着涣然如凝冰消散也注敦者质厚朴者形未分内守精神外无文彩也疏敦者淳厚朴者质素前既三业清冷惑累消除故能德行淳和去华归实也注旷者宽大也谷者空虚不有德名无所不包容也疏尘累斯尽心灵虚白故道宽旷包容如谷注浑者守本真浊者不昭然与衆合同不自尊也御曰和光浑迹若浊而清疏浑合也和维也浊有为也虽复心灵洁素障累久消而浑沌有为之中与尘浊不异也注静止也水浊止而静之徐徐自清也疏徐缓也虽处有欲之中同事利物而在染不染心恆安静闲放而清虚也前则虽清而能浑浊此则处浊不废清闲明动而寂也顾曰浊者昏昧之貌谓其昧智韬明不任听察如水之浊无所鉴见也王曰藏精匿照外不异物浑同波尘故日若浊凡上七事皆人君之德传曰人君含垢天之道也得道之君其斯之谓若就行人论者浑谓和杂也浊谓有为也虽心洁素而浑沌有为之中与尘不异也所言浊以静之徐清者喻于水水浊止而静之徐徐自清也心乱息缘渐渐而清正也注谁能安静以久徐徐以长生也疏虽复安静即静而动虽复应物而动心恒闲放而化群品也此文明寂而动也王曰浑波则浊徐静则清危躁则死安静则生志人知浊之可清故同波而后化体危之可安故徐动以教生非体道善化谁能如此故日孰能生化微妙非速疾可成必须心专行密积勤累代不日求以得故日徐生注保此徐生之道不欲奢泰盈溢也疏保持也言持此动寂不殊一中道者不欲住中而盈满此遣中也注夫唯不盈满之人能守弊不为新成弊者匿光荣也新成者功贵名盛也疏独此遣中圣人于有为弊浊之内复能慈救苍生成大功德此重结成也卢曰此犹解前徐清之义和俗而后静徐以守其清安身而后动徐以全其生注致至也道人捐情去欲五内清静至于虚极也疏夫道沖虚德归清净心能志虚则得道之极行能守静则含德之厚卢曰除情虑致虚极也而心恒寂守静笃也注守清净行笃厚疏虚极道果也笃中也言人欲得虚玄极妙之果者必静心守一中之道则可得之也注作生也万物并作生也注吾言以观见万物无不皆归其本言人当念重其本也疏作动用也言一切衆生并皆云为取舍贪逐前境以老君圣智观之悉复在妙本虽动而寂也顾曰夫静观其反真王日生生之体性本湛然但受纳有形六情外动言行云为妄作招祸至人观其本性知可化而复故云观其复注芸芸者华叶盛也注言万物无不桔落各复反归其根而更生也疏芸芸衆多貌也言衆生所以不能同于圣人虽动不动用而无心者只为芸芸驰竞不息也若能反本归根即同于圣照此劝之也注静谓根也安静柔弱谦卑处下故不复死也疏但能反本还源驰竞之心自息也顾曰草木零落归根则静人物变化反真则安注言安静者是为复还性命使不死乃道之常也疏命者真性慧命也既屏息嚣尘心神凝寂故复于真性反于慧命註复命使不死乃道之所常行也疏反于性命疑然凝湛不复生死因之日常何晏曰复命当使不死是道之所常卢曰能知复命常理者则是见道之明者也注能知道之所常行者则为明也御曰守静复命可谓有常知守常者更益明了也疏既知反会真常之理者则智慧照明无幽不烛王曰常道难知故知之日明注不知道之所常行妄作巧诈则失其神明故凶也疏不知性修反德而会于真常之道者则恒起妄心随境造业动之死地所作皆凶顾曰不知道言知谓之妄作妄作之人失道故凶孙曰不能守静则天命失常是其凶也注能知道之所常行则能去情欲无所不包容也御曰知守真常之道则必竟虚静如彼空谷无不含容也疏体知凝常一中之道悟违顺之两空故能容物也注无不包容则公正无私衆邪莫当也御曰含容应物应物无私既无私邪故为公正疏公平正也既能包容庶物所以公正无私也注公正无私则可为天下王治身正则形一神万共奏己身也御曰人能公正无私则为物所归往也疏王往也只为包容万物公正无私所以作大法王为苍生之所归往也注王德合神明乃与天通也疏既作法王化主为物所归复能荫覆含灵同于旻昊也註德与天通则与道合同也疏既类上天覆物平等又同大道生化无穷注与道合同乃能长久疏量等太虚无来无去心冥至道不灭不生既与此理相符故义说为久注能公能王通天合道四者纯备道德弘远无殃无咎与天地俱没终不危殆也疏没灭也殆危也匿端灭迹谓之段身应感赴机谓之不殆又解迹有兴废故言没身本无生灭故言不殆也注太上谓太古无名之君也下知有之者下知上有君不见臣事之迹质朴淳厚御曰太上者淳古之君也下知者臣下知上有君尊之如天而无施教有为之迹故人无德而称焉疏太上即是今玄天教主太上大道君也言道君在玉京之上金阙之中凝神遐想为常应之处利根之人机性明敏悟妙本凝寂体绝形名从本降迹故有位号不执相生解故下知有之知有太上名号之所由也注其德可见恩惠可称故亲爱而誉之御曰淳德下衰君行善教仁见故亲之功高故誉之疏中根之人机神稍闇不能忘言证理必须执相修学所以耽着经教亲爱筌蹄依文生解共相誉赞顾曰此中古也去道渐远封言着相其德可见亲爱生上则亲信于下下则称誉于上其功可言则康歌载路注设形法以治之注禁多则令烦不可归诚故欺侮之御曰德又下衰君多弊政人不堪命则驱以刑罚故畏之怀情相欺明不能察故侮之疏侮欺也下机之人性情愚钝纵心逐境耽滞日深唯畏世上威刑不惧冥司考责所以欺侮圣言毁谤不信故德经云下士闻道大笑之也注君信不足于下下则有巧诈之民也注君信不足于下下则应之以不信而欺其君也御曰畏之侮之者皆由君信不足故令下有不信之人也疏良由下机障重信根不足故疑毁圣文有不信之罪注说太上之君举事犹贵重于言恐离道失自然也疏犹其贵重世俗浮伪之言故不信至道真实之教是以迷惑日久罪障弥深也注谓天下太平也注百姓不知君上之德淳厚反以为己自当然也御曰功成而不执事遂而无为百姓日用而不知谓我自然而成遂矣疏亭毒之功成育养之事遂而至德潜被成功弗居百姓日用而不知皆谓我自然得如此不知荷圣恩也王曰化不由言冥功潜被物各逍遥击壤自得日用不知欣赖无主莫识所为故皆谓我自然注大道之时家有孝子户有忠信仁义不见大道废不用恶逆并生乃有仁义可传道也御曰浇淳散朴大道不行日仁与义小成遂作而浇淳散朴不足雕弊起于有为疏即太古之教废也言大道之世五德不彰仁义既兴淳朴斯废故庄子云散道德以为仁义圣人之过也又云相徇以湿相濡以沬不如相忘于江湖注智慧之君贱德而贵言贱质而贵文下则应之以为大伪奸诈也御曰用智慧将立法也法出而奸生则有大伪矣疏智慧圣智也上以圣智治物法令滋彰下则诈伪百端以避刑网还窃圣智以为伪具智之害物备在庄文王曰大道之时无知无欲物皆怀德外用不显道功既息权诈玆兴饬智惊愚耀才动俗朴散淳离姦情并作故曰大伪注六纪绝则亲戚不和乃有孝慈相收养也御曰皆由失道故有偏名疏六亲谓父子兄弟夫妻也淳和之世偏爱不彰六纪失序孝慈方着是以周德既衰浇竞斯起政彼曾闵之徒显其高行注政令不行上下相怨邪僻争权乃有忠臣匡救其君此言天下太平不知仁义人尽无欲不知廉各自洁己不知贞各自守信不知忠也大道之世仁义没孝慈灭犹日中盛明衆星失光也疏万乘之主以四海为家故言国家但至治之时忠诚不见昏乱之世贞节斯彰是以龙逢名芳于夏桀比干誉美于殷纣也注绝圣制作反初守元五帝画象仓颉作书不如三皇结绳无文注弃智慧反无为注农事脩公无私御曰绝圣人言教之迹则化洽无为弃凡夫智诈之用人归淳朴人归淳朴巧伪不作矜徇不行人挹天和物无夭性是有百倍之利疏绝有名之圣弃分别之智人皆反本为利极多言百倍者举其大数故庄子云鲁酒薄而邯郸围圣人生而大盗起又田成子以圣智窃国是也注绝仁之见恩惠弃义之尚华言注德化淳也御曰绝兼爱之仁弃财非之义则人复于大孝慈矣疏绝偏尚之仁弃执迹之义人皆率性无复矜矫孝出天理慈任自然反于淳古故言民复庄子云仁义者先王之蘧庐已陈之刍狗又云削曾史之行天下皆仁也注绝巧诈伪乱真塞贪路闭权门注上化公正下无私邪御曰人矜偏能之功必有争利之心故绝巧则人不争弃利则人自足足则不为盗矣疏绝异端之巧弃贪求之利物各守分故无盗窃庄子云欐工唾之指天下皆巧矣注谓上三事所当弃绝也注以为文不足者文不足以教民也疏三者谓前三绝也此文是顿教大乘上士所学其理深远不足以教下机也注当如下句御曰此三者但令绝弃未示修行故以为此文不足垂教更令有所属着谓下文也疏属谓付属也言下机之人未堪大乘之教故有所属着方进学心所属之文即下之四行注见素者当见素守真不尚文饰也抱朴者当抱其质朴以示天下令可法则也注正而无私注当知足也疏见素去华也抱朴归实也少私公正也寡欲息贪也注绝学不真不合道文注除浮华则无忧患节解曰谓去诸经书还行一也御曰绝有为之学则淳朴疏忧患也绝有相之学会无为之理患累斯尽故无忧也注同为应对而相去几何疾时贱质而贵文疏唯敬诺也阿慢应对也礼记云先生召无诺几何者非远也言世人不达违顺妄生喜怒闻唯则喜闻阿则啧不知唯阿两声同出一口相去非远故言几何注善者称誉恶者练诤相去何如疾时恶忠直用邪佞也疏顺意为美逆心为恶违顺既空美恶安奇且唯阿出自一口美恶源乎一心忘者知其不殊执者肝胆楚越然有为之学迷执者多是非美恶之中喜怒唯阿之内适为患累之本绝之所以无忧此两对略举执学须绝之状也注人谓道人也所畏者畏不绝学之君也注近令色杀贤人疏即行人所畏谓生死及诸尘也注必没溺也前令绝恶示美恶皆空恐滞斯文遂染尘境故发此句以戒之也注言世俗之人荒乱欲进学为邪文未央止也疏河上公本作荒诸家云莽莽是眇莽叹其久远央是尽义嗟其未息言衆生染滞之心其日固久执着情笃未有休时注熙熙淫放多情欲也注如饥思太牢之具意无足时注春阴阳交通万物感动登台观之志意淫淫也疏言耽着者衆故云衆人即众生生之别称也熙熙悦乐也享燕享也太牢牛羊豕也言衆生欣爱声色情染极深如饥人享太牢之撰悦美之甚又如春日登台眺望林野畅适其心註我独怕然安静未有情欲形兆也疏我老君自称也怕寂也兆状也言圣人虽处尘俗而心智寂怕不为前境所牵故都无攀绿之萌状也注如小儿未能答偶时人也御日言我独怕然安静于情欲略无形兆如彼婴儿未能孩孺也注魁然如穷鄙无所归就也御曰至人无心运动随物无所取与若行者之无所归疏婴儿赤子也孩笑也魁宽大也归往也言圣人动不乖寂处染不染如彼婴儿未能孩笑之时心形俱李智慧魁敬器量宏博譬彼虚舟而无任止也注衆人余财以为奢余智以为诈注我独如遗弃似于不足也疏衆人滞有故耽染有余圣智体空故遗弃不取也注不与俗人相随守一不移如愚注无所分别也疏纯纯不杂也圣智虚白纯粹精专如彼愚人心无分别也注明且达也注如闇昧也御曰自韬匿也疏俗之人心灵暗昧昭然分别自炫其能圣智虚通明如日月韬光匿耀故若昏也注察察急疾也御曰立法制也注无所割截也疏察察机速是分别之心闷闷宽缓是无分别之智但俗心滞有司察是非妄生迫遽圣智体有冥无体知空幻恒自闲静也注我独忽忽如江海之流莫知其所穷极疏河上本作海晦者闇也止住也圣智实明而忽忽如闇欲显光而不耀故发此言虽复同尘而怛自凝寂又不住此寂故无正住止也注我独飘飘若飞飏无所止志意在神域也御曰我心寂然绝于俗学似无所止着也衆人皆有以注以有为也注我独无为似鄙若不逮也御曰顽者无分别鄙者陋不足而心实了悟外若不足故云似鄙疏衆人滞于欲境未尝休息虽复取含不同同有所以圣人妙体虚假曾无分别既不见是亦不知非譬彼顽愚若玆邪鄙注我独与人异御曰人有情欲我无染心注食用也母道也我独贵用于道也疏人皆照察而分别我独忽晦而忘怀分别故爱染于声色忘怀故贵用于真道所以为异也道德真经注疏卷之三吴郡征士顾欢述注孔大也有大德之人无所不容能受垢浊处谦卑也注唯独也大德之人不随世俗所行独从于道也疏孔大也甚也容貌也甚大之德容貌若何唯从于道即是其相又解容包容也大德妙契故能动心施为独从于道出处语默皆是道场注道之于万物独怳惚往来于其所也御曰此明孔德所从之道不有不无证用难名故云恍惚疏言至道之为物也不有而有虽有不有不无而无虽无不无有无不定故言恍惚所以言物者欲明道不离物物不离道道外无物物外无道用即道物体即物道亦悟即物道迷即道物物道不一不异而异而一不一而物而道一而不一非道非物故一不一而物不二也顾曰欲言定有而无色无声言其定无而有情有信以其体不可定故云怳惚注道虽惚恍无形其中独为万物设法像也御曰惚无也恍有也兆见日象自无而降有即万物之象也注道虽怳惚其中有一经营主化因气立质疏中有物即是神妙妙物为名也虽复非无非有而有不测之物也中有象即是气虽复非象非色而为色为象故是气也言道种种变现故不物而物不象而象也注道虽窈冥无形其中有精实神明相薄阴阳交会以立形神也节解曰谓脑中元气化为精也御曰惚怳有无窈冥不测生成之用精妙甚存疏窈冥深远也有精智也言道虽窈冥怳惚而甚有精灵智照无方神功不测也注言道精气神妙甚真非有饰也疏言真精无杂实非虚假于三一之中偏重举精者欲明精是气色神用之本也顾曰言至道之精灵至真无假注道匿功藏名其信在中也节解曰谓精也精不化血不藏则为真人一行形中其中有信疏言道无心有感斯应信若四时必无差爽注自从也从古至今道常在不去也节解曰名者谓道也圣人不死其名常存疏时乃有古有今而道竟无来无去既名不去足显不来文略故也注阅禀也甫始也言道能禀与万物始生从道受气也疏阅览也甫始也至道虽复无来无去亦而去而来故能览察古今应夫终始也註我何以知万物从道受气注此今也以今万物皆得道精气而生人动作起居非道不然也疏假设问也老君云我何以知终始之事乎只用此真精纯信之道悦惚窈冥之法故知之也注曲己从衆不自专则全也疏屈曲随顺不件物情柔弱谦和全我生道故庄子云吾行邮曲无伤吾足此一句忘违顺也注枉屈也屈己而伸人久久自得直也疏枉滥也体知枉滥不二故能受于毁谤而不伸其怨枉翻获正真也此一句忘毁誉注地洼下水流之人谦下德归之注自受弊薄后己先人天下敬之久久自新疏洼下也谦卑逊让退己处下不与物竞故德行盈满也此一句忘高弊辱也能处鄙恶弊辱而不贪荣宠即其德日新此又忘荣辱也注自取少则得多天道祐谦神明託虚注财多者惑于守身学多者惑于所闻节解曰谓俗人多思念多所欲行无可信故惑也疏少者谓前曲全等行不见高下处一中也多谓滞于违顺等法不离二偏也体一中则得滞二偏故惑也注抱守也式法也圣人守一乃知万事故能为天下法式也节解曰谓念一行道守身中也疏是以仍上辞也抱守持也式法则也言圣人持此一中之道轨辙群生故为天下修学之楷模也注圣人不以其视千里之外乃因天下之目以视之故能明达也疏物我皆空不见有我身相故智慧明照也注圣人不自以为是而非人故能彰显于世也疏自他平等不是己而非物故其德行显着注伐取也圣人德化流行不自取其美故有功于天下也疏虽复亭毒群生而自狗百姓推功于物故有大功也注矜大也圣人不自贵大故能长久不危也疏只为推功于物不自矜夸故德行长远也注此言天下贤与不肖无能与不争者争也疏此则叹美四德之人妙达违顺谦以自牧不与物争故天下群品无能与不争者争也注传古言曲从则全身此言非虚妄也疏昔人所谓屈曲柔顺以全其道此语有实果非虚言但能依教修行不与物争则大成全德物归于己也注诚实也能行曲从者实全其肌体归之于父母无有伤害也注希言谓爱言也爱言者自然之道也疏希简少也希言忘言也自然者重玄之极道欲明至道绝言言即乖理唯当忘言遣教适可契会虚玄顾曰希少也人能爱气少言则行合自然王曰希言静默则合自然之道注飘风疾风也骤雨暴雨也言疾不能长暴不能久也疏飘疾之风骤暴之雨曾不崇朝何能竟日譬滞言之士执教生迷妄为躁行以求速报既志理不久不长故取譬飘风方之骤雨日是朝之总朝是日之别别则譬念念之新总则喻百年之寿通是无常也王曰山泽相通为于飘风阴气喷击作于骤雨阴阳失节则惊风骤雨人失中和则为暴疾残身丧实不可常行惊暴非恒自然难久故日不终朝也蔡曰夫天以阳气下降散而为风地以阴气上腾蒸而为雨顾曰天健地顺神气独绝为此暴疾犹不能竟日终朝何况凡夫朝生夕死多言害物其可久乎卢曰形之大者莫过乎天地气之广者莫极乎阴阳阴阳相击天地交错风惊雨骤犹不能久而况人之细小处天地之间为于多言速灭可知注孰谁也谁为此飘风暴雨者乎天地所为也注不能终于朝暮注天地至神合为飘风暴雨尚不能终朝至暮何况于人欲为暴卒乎疏孰谁也此假问谁为此风雨答云是天地二仪生化有大神力飘风骤雨尚不能久况凡夫而为躁行其可久乎注从为也人为事当如道安静不当如飘风暴雨也御曰故从事于道之人当不执滞言教注道者谓好道之人也同于道者所为与道同也御曰体道者悟道忘言即同于道也疏从道随顺也事世物也言至德之人即事即理即道即物故随顺世事恒自虚通此犹是孔德唯道是从之义蔡曰若举事皆从于道道则得之则同道之用也王曰顺教反俗所为从于道兼忘衆累与空虚合体谓之同道道则应之注只为即事即理所以境智两冥能使相会疏道得之犹得道也注德谓好德之人也同于德者所为与德同也疏道既是常道德即是上德体教忘言为行同于上德上德亦自然符应而相会也道是德之体德是道之用就体言道就用言德故有二文也註失谓任己而失人也同于失者所为与失同也注与道同者道亦乐得之疏有为躁竞执教生迷既而为行同于失理之人所以不能虚心冥会而言道失者犹失道也故西昇经云宿世不学问今复与失邻注与德同者德亦乐得之註与失同者失亦乐失之注君信不足于下下则应之以不信注此言物类相归同声相应同气相求云从龙风从虎水流湿火就燥自然之数也御曰执言滞教不能悟了是于信不足也自同于失失亦乐求是有不信疏不能忘言而执言求理虽名信道于理未足所以执言滞教未达真源故于重玄之境有不信之心也注跂进也谓贪权慕名进取功荣则不可久立身行道注自以为贵而跨于人衆共弊之使不得行也注人自见其形容以为好自见其行以为应道殊不知其形丑操行之鄙也御曰露才扬己动而见尤故不明也疏不能忘我故也注自以为是而非人衆共弊之使不得彰明也疏物共弊之故其德不显也注所为辄自伐取其功美即失有功于人疏凡有所为辄自伐取其功物皆不与故无功勣注好自矜大者不可以久长疏矜夸自高骄慢凌物此乃愚短其德岂长注养贪也使此自矜伐之人在治国之道日赋敛余禄食以为贪行也疏余食残食也赘附生之肉也庄子云附赘悬疣也言矜夸自是之人其在道行也犹如残食赘病其可厌贱也注此人在位动欲伤害故物无不畏恶之疏赘是无用之肉夸是无用之行世间人物感恶见之故怀道之士岂处心于夸企之行乎注言有道之人不居其国也注谓道也道无形混沌而成万物乃在天地之前也疏有物者道也道非有而有非物而物混沌不分而能生成庶品亦明不混而混虽混而成故庄子云神鬼神帝生天生地又云在天地之先而不为老注寂者无音声寥者空无形独立者无匹双不改者化有常也疏寂无声寥无形独立无待对也不改无迁变也言道体窈冥形声斯绝既无因待亦不改变此乃独独非待独也註道遍行天地无所不入在阳不焦託阴不腐无不贯穿不危不殆也节解曰谓圣人行一于身周流四支百节九窍百豚之中故日周行不殆也注道养育万物精气亦如母之养子节解曰谓守道含一为天下母疏道无不在名日周行所在皆通故无危殆也开化阴阳安立天地亭毒群品子育含灵生之畜之故可为母注我不见道之形容不知当何以名之见万物皆从道所生故字之日道疏道本不可以智知道名即初章云无名天地始也取其通生之德故字日道注不知其名强名曰大大者高而无上罗而无外无不包容故日大也疏体无涯际故名为大不大为大故称为强夫名以召体字以表德道即是用大即是体故名大而字道也人皆先名后字今乃先字后名者欲表道与俗反也注其为大非若天常在上非若地常在下乃复逝去无常处也疏逝往也有大力用能运致众生至圣境也注言远者穷于无穷布气天地无所不通疏超陵三界远达三清也注言其远不超绝乃复返在人身疏返还也既自利道圆远之圣境故能返还界内慈救苍生又解迷时以三清为三界悟则三界是三清故返在尘俗之中即是大罗天上注道大者包罗天地无所不容天大者无不盖也地大者无不载也王大者无不制也注八极之内有四大王居其一也御曰王者人灵之主万物系其兴亡将欲申其鉴戒故云王居其一也疏境域之中有此四大王有化被之德故继二仪而居一数也庄子云夫道未始有封而言域中者欲明不域而域虽域不域不域而域议说域中虽域不域包罗无外也节解曰谓肺大心大肝大脾大肾水生一也而王处一即脾气主布四方行一也注人君当法地安静和柔也种之得五谷掘之得甘泉劳而无怨有功而不置也註天湛然不动施而不求报生长万物无所收取注道法清静不言阴行精气万物不化自成注道性自然无所法也疏人王也必须法地安静为行定能生慧也故下章云躁则失君既静如地次须法天清虚覆育无私也又天有三光喻其慧照地是定门天是慧门既能如天次须法道虚通包容万物也既能如道次须法道自然之妙理所谓重玄之域也道是迹自然是本以本收迹故义言法也又解道性自然更无所法体绝修学故言道法自然注人君不重则不尊治身不重则失神草木之花叶轻故零落根重故能长存疏此戒行人勿得轻躁故书云君子不重则不威注人君不静则失威治身不静则身危龙静故能变化虎躁故致夭亏疏静则无为躁则有欲有欲生死无为长存静能制动故为君也註辎静也圣人终日行道不离静与重也疏言君子达人终日行化同尘处世而不离重静此则动而寂也注荣观谓宫阙燕舍后妃所居也超然远避而不处也疏言重静之人虽有荣华之官观燕寝之处所而游心虚淡超然物外不以为娱处染不染也注奈何者疾时主伤痛之辞也万乘之主谓王也御曰奈何者伤叹之词也天下者大宝之位也言人君奈何以身纵慾轻用气命亡其位乎疏奈何犹如何也王畿千里戎车万乘之君应须重静乃恣情淫教厚赋繁摇禽荒色荒轻忽寓内哀叹之甚故云如何注王者至尊而以其身行轻躁乎疾时王奢恣轻淫失其精也节解曰谓轻死也虽贵为天子当守一长生见而不学故为轻身然后没命虽有玉呷金镂何益于身注王者轻淫则失其臣治身轻淫则失其精注王者行躁疾则失其君位治身躁疾则失其精神节解曰谓思虑烦躁之士不得长生疏恣情放欲轻躁日甚外则亡国内则危身忠良窜匿失臣也宗庙倾覆失君也注善行道者求之于身不下堂不出门故无辙迹疏以无行为行行无行相故云善行妙契所修境智冥会故无辙迹之可见此明身业净注善言谓择言而出之则无瑕疵读过于天下也御曰能了言教不为滞执遗象求意理诠言忘故于言教之中无瑕疵之过疏不言之言言而不言终日言未尝言亦未尝不言故谓之善言也庄子云言而足者则终日言而尽道也瑕疵疾也谪过责也语默不异故无口过之责谓圣人之言既无的当无所之诣此明口业净注善以道计事者守一不移所计虽多不用筹算而可知也疏妙悟诸法同一虚假不舍虚假即假体真无劳算计划然明了此明意业净注善以道闭情欲守精神者不如门户有关捷可得而开也节解曰谓闭气握固上闭天牝下闭地牡故日无关挞御曰兼忘言行不入异门心无逐境之迷境无起心之累虽无关楗岂可开乎疏外无可欲之境内无能欲之心慾根起用用而无染斯则不闭而闭虽闭不闭无劳关楗故不可开注善以道结事者乃结其心不如绳索可得解也御曰体了真相本以虚忘若能虚忘则心与道合虽无绳索其可解乎疏上士达人先物后己发大弘愿化度衆生誓心坚固结契无爽既非世之绳索约束故不可解也然誓心多端要不过五一者发心二者伏心三者知真心四者出离心五者无上心第一发心者谓发自然道意入我法门第二伏心者谓伏诸障惑也第三知真心者有九品即生彼九官第四出离心者有三品即生三清所谓仙真圣也第五无上心者谓直登道果乃至大罗也善结者结此五种心终始无替也明结愿坚固也节解曰谓结持魂魄也圣人抱魂持魄故曰不可解也注圣人所以常教人忠孝者欲以救人性命疏圣人即是三业清净六根解脱之人也为能发弘誓愿救度衆生故常在世间有感斯应慈善平等终不遗弃也注使贵贱各得其所也注圣人所以常教民顺四时以救万物之伤残也注圣人不贱石而贵玉视之如一疏先举圣人者表恩被有情后举物示仁覃无识亦言救人直据黔首救物爰及四生也注圣人善救万物是谓袭明天道疏袭承也用也即结叹常善圣人利物无弃可谓承用圣明之道也注人之行善者圣人即以为人师疏善人即向袭明之人也此人恒怀大心先物后己引导衆生允当宗匠註资用也人行不善圣人犹教导使为善得以给用也疏言圣人恒在有中化导群品即用不善之类而为福田以彼衆生益成我德故也注独无辅也注无所使也御曰若存师资未为致极今明所以贵师者为存学相学相既空自然无贵所以爱资者为存教相于教忘教故不爱资贵爱两忘而道自化注虽自以为知言此人乃大迷惑也疏无所化也前以圣导凡劝令修学今明凡圣平等以遣师资斯则从浅至深渐阶衆妙也注能通此意是谓能知微妙要道也疏师资两忘圣凡一揆俗智分别虽知大迷据理而言实成要妙注雄以喻尊雌以喻卑人虽自知其尊显当复守之以卑微去雄之强梁就雌之柔和如是则天下归之如水之流深谿也疏谿径也雄阳是刚躁之名雌阴是柔静之义知雄躁刚勐适归死灭雌柔静退必致长生故弃雄而守雌可为天下之要径也节解曰雄者魂也之士法守自然提固闭气抱持魂魄也注人能谦下如深谿则德恒在不复离己也注当复归志如婴儿泰然而无知节解曰谿者口也谓行一闭气湛然无为疏子则不老复还婴儿也疏离散也婴儿譬无分别智也言人常能守静则其德不散故能复于本性归无分别智也注白以喻昭昭黑以喻默默人虽自知昭昭明达当复守之以默默如暗昧无所见如是则可为天下法式则其德常在也疏白昭明也黑闇昧也式法也自显明白炫耀于人人必挫之良非智者韬光晦迹退守闇昧不忤于物故是德人能知白黑利害者可为修学者之鸿范也注人能为天下法式则其德常在于己不复差忒也节解曰谓道行一以仙为天下式註德不差武则长生久寿归身于无穷极节解曰谓常守生行一无极也疏武差也无极道也常能弃明守暗其德不差忒复我清虚归于至道註荣以喻尊贵辱以喻污浊人知己之有荣贵当复守之以污浊如是则天下归之如水流入深谷疏荣宠贵也辱卑贱也处于荣贵遂起骄奢而福善祸淫忽然凋落比之荣宠翻为祸基若知倚伏不常贵为祸始应须自戒勿为放逸处于荣华恒如卑贱故贵以贱为本高以下为基是以知荣辱天下归嗅譬彼百川包纳虚谷也注足止也人能为天下谷德乃止于己也注复当归身于质朴不复为文饰也节解曰谓守自然也疏朴真本也始自知雄终乎守辱三种修学为道之要又如虚谷声无不容所以常道之德于是乃足故能复于真空归于妙本註器用也万物之朴散则为器用若道散则为神明流为日月分为五行注圣人升用则为百官之元长御曰含德内融则复归于朴常德应用则散而为器既涉形器必有精粗故圣人用则为群才官长矣疏散布分也器用也官君主也长师宗也既能反朴还淳归于妙本须从本降进以救苍生布此淳和而为化用故西昇经云道遂散布分既而为君以御世为师以导俗圣人即用斯朴散而为御导之方注圣人用之则以大道制御天下无所伤害治身则以大道制情欲不害精神也疏至圣神力不可思议三界内外无不制伏主领弘普故称大制而亭毒群品陶铸生灵推功于物不为宰主故云不割割宰断也註欲为天下主也注欲以有为治民注我见其不得天道人心已明矣天道恶烦浊人心恶多欲疏方将欲摄取天下苍生而为化主者必须虚心忘欲若以有为取之才欲摄化而不得之状已彰也注器物也人乃天下之神物也神物好安静不可以有为而治之也疏含识之类悉有精爽并堪受道故名神器神器是帝位也若无为安静即品物咸亨必有为治之扰动即群生失性故不可为也注以有为治之则败其质朴注强执教之则失其情实生于诈伪疏滞溺有为则败亡身命执心贪欲则失国丧邦註上所行下必随之也疏夫物万物也或不定也行由己也随从他也言物或先时由己后即从他此明权势不定也注嘘温也吹寒也有所温必有所寒疏温喻富贵也寒喻贫贱也言物有先贵后贱先富后贫犹如朱夏赫曦玄冬凛冽天即爽冻不定人亦贵贱何常注有所强大必有所赢弱疏夫强盛不久当衰故下章云物壮则老西昇经云盛者必衰此则盛衰不定也注载安也环危也有所安必有所危明人君不可以有为治国与治身也疏河上本或载作或接夫接者连续也寨废败也连接续谓之成废败谓之坏此明安危不定故庄子云其成也毁也举此八法者不定以表万物无常故治国治身者不可以有为封执而取之也注甚谓贪淫声色奢谓车服饮食泰谓官室台榭去此三者处中和行无为则天下自化疏怀道圣人妙体虚假故不执上八法而能行下之三事甚则美其声色奢则丽其服翫泰则广其官室去此三惑处于中一治国则祚历遐延治身则长生久视注谓人主能以道自辅佐也注以道自佐人主不以兵革顺道任德敌人自服节解曰谓为兵也口言失则兵革至精神踊跃魂魄相加神明悦惚则去其身矣疏以用也佐辅也人主君王也言用正道辅佐君王者当偃武修文导之以德不可以盛用强兵骋暴天下内解身心者即三业六根兵也注其举事好还自责不怨于人也节解曰谓安心定意行一乃还其身也疏还返也报也言外用兵刃内有怨敌之仇内用三毒即有三涂之报此事必尔故言好还注农事废田不脩疏师军也言兵马所行之处害人损物但有荆棘秽草不生禾稼也亦犹欲心驰骋之处唯增恶业不生善惠註天应之以恶气则害五谷五谷尽则伤人注行善者当果敢而已即休止也疏果决定也已止也言修道善人决定止此暴心而不同兵也注不敢以果敢取强大之名也注当果敢谦卑勿自矜大注当果敢推让勿自伐取其美註骄欺也果敢勿以骄欺人也注当果敢至诚不得逼迫不得已疏骄谓慢上矜谓夸下修道之夫撝谦逊让不用自取强暴骄慢于人亦须次定雌柔不用矜夸于物伐取也推认于物不自取也不得已者如尧攻藂支禹攻有扈事不得已非乐兵伐勿强者结绳已前决定不用兵之行也注果敢勿以为强兵坚甲以侵凌人也御曰前敌来侵不得已故用兵止之如是则果于应敌非果已取强也注草木壮极则枯落人壮极则衰老也言强者不可以久疏炎极则凉理之恆数物壮则老其义必然注枯老者坐不行道也注不行道者早已已死也疏物壮则老兵强则衰既不谦柔故非真道应须止息而勿行也注祥善也兵者惊精神浊和气不善之器不当修饰也节解曰谓轻言者皆不活其身身危则亡其器此为不祥之器也疏佳丽也祥善也虽霜戈曜日宝剑晖天此乃凶荒之具非太平之器也内即三毒六根之兵若磨锐诸根而贪取尘境者不善之行也注兵动则有所害故万物无有不恶之者注有道之人不处其国注贵柔弱也注贵刚强也此言兵道与君子道反所贵者异疏有君子人物之德为君子左阳也主吉主生右阴也主凶主杀言君子平居之世则贵左用文荒乱之时则贵右用武喻行人实智则贵长生权智有时而杀故经云千千截首万万剪形也注兵革者不善之器注非君子所贵重之器也御曰君子以道德为才器不贵兵谋节解曰谓口致兵革之言也阴强则杀身之斧也故日不祥之器也註谓遭衰逢乱祸欲加万民乃用之以自守疏非君子善人之器必须夷凶拯难不得止而用之权智亦尔注不贪土地不利民财宝註虽得胜而不以美为利疏恬淡无为也君子心尚无为故用兵不以为美也喻行人虽用权智而以实道为上应不离真注美得胜者是谓喜乐杀人疏若以佳兵为美是即爱乐干戈则杀人也註为人君乐杀人此不可使得志于天下为人主甩专制人命不可妄行刑罚疏乐杀之夫天下共疾伟阅既多不可得意也注左主生位也注阴道主杀注偏将军卑而居阳位者以其不专杀故也一家疏云将军本一动静异名静则侍居故称偏也注上将军尊居右者以其主杀也王曰动用威刑阃外专杀自任之道故言为上以杀主阴虽上而居右注上将军居右丧礼尚右死人贵阴也疏左是吉位右是丧位今偏小将军居于左边上大将军处其右者欲明虽复专命即以死丧之礼而安处之注伤己德薄不能以道化人而害无辜之人御曰以生灵之贵而交战杀之有恻隐之心故以悲哀伤泣之尔疏兵伐行处屠害必多故上将军悲哀愍其伤杀既非用道恐滥无辜一羊口杀谓敌人衆谓士卒伤己德薄而不能以道化人而害无辜则心为悲愍而泣之明非所乐也王曰一夫唿嗟王道为之倾覆一里违和阴阳为之改度邹衍降霜杞妻城毁匹夫釐妇犹感天地而况横尸巨野散骨长源肉饲乌鸢血流绛草愍彼残伤曷得不丧注古者战胜将军居丧主礼之位素服而哭之明君子贵德而贱兵不得已而诛不祥心不乐之比于丧也知后世用兵不已故悲痛之御曰勇士雄入战而获胜胜则受爵居于右位尚右非吉是以丧礼处之但以为不祥之器亦何必缟素为资疏君子善人贵能用道事不获已方以丧礼葬之既其武不及文足明权不及实治国则不得已而用武应化则不得已而行权以此格量故知权劣实胜也注道能阴能阳能弛能张能存能亡故无常名御曰道以应用为常常能应物其应非人故云道常无名疏虚通之理常湛凝然非色非声无名无字寂寥独立超四句之端恍惚希夷离百非之外岂独得以言象求安可以心智测故下文云天地始又云吾不知其名也注道朴虽小微妙无形天下不敢有臣使道者御曰朴妙本精一故云小而应用匠成则至大故无敢以道为臣也疏朴淳素也小微妙也言淳朴之道其自细微而能开化阴阳亭毒群品百姓日用而不知亦未敢自臣我有道者也又云物无贵贱道在则尊故巢父许由王倪啮缺此之数子皆以穷为匹夫而天子不得臣诸侯不得友即其事也注侯王若能守道无为万物将自宾服从于德化疏言君王若能修守至道殊方异域自来宾伏而归化也注侯王动作能与天地更相应合则天降下甘露善瑞疏夫与天地合其德阴阳合其序者故致四时玉烛七曜无愆灵瑞嘉祥芝英甘露国无虚用不亦宜乎注天降善瑞则万物莫有教令之者皆自均调若一也疏均平也莫无也德合二仪明齐三景百姓无待教令而自太平道力不可思议守之致有此益也注始道也有名万物也道无名能制于有名无形能制于有形也疏因无名以立有名寄有名以明无名方欲引导群迷令其悟解也注既尽也有名之物尽有情欲叛道离德故身毁辱注人能法道行德天亦将自知止疏道无称谓降迹立名意在引物向方归根反本既知寄言诠理应须止名求实不可滞执筌蹄失于鱼兔注夫知止则神灵祐助不复危殆疏筌蹄既忘妙理斯得止名会实故无危殆注能知人好恶是智也疏谓照达前境鉴人机性大少浅深无不悉知此是他心智註人能自知贤与不肖是为反听无声内视无形故为明也御曰智者役用以知物明者融照以鉴微智则有所不知明则无所不照疏自知己身宿命善恶三世报应无不明了此是宿命智注能胜人者不过以威力也疏智力胜人威能制物所以降伏天魔剪除异道此是降魔智顾曰才干胜人不过有力有力之人必有其敌有其敌者则强弱未定今以性制情谓之自胜自胜之人无敌于己无敌于己者可谓强矣注人能自胜己情欲则天下无有能与己争者故为强也御曰能制胜人者适所谓有力能自胜其心使柔弱者方可以全其强尔疏自能克服己心制诸累欲累欲不起智慧日强此是断惑智注人能知足之为足则长保福禄故为富也疏守分知足无复贪求非直财贿不贫亦乃道德丰富又解并鉴有无则万境俱照智无不足故受富名此是知足智注人能强力行善则为有志于道道亦有志于人节解曰谓昼夜行道而不休息也御曰知止足者无贪求可谓富矣强力行者不懈怠可谓有志节矣疏志节操也志力既强即发弘誓愿务在先人后己外身济物至乎道场终无退转注人能自节养不失其所爱爱天之精气则可以长久节解曰谓不失其一也疏应机赴感随病与药咸使得宜不失其所以斯接物久而强固注目不妄视耳不妄听口不妄言则无怨恶于天下故能长寿也节解曰谓人尸解者死而后生也疏行愿俱足内外道员理当不死不生无夭无寿而今言死而不亡寿者欲明死而不死不寿而寿也应身迁谢名之为死圣体常在义说为寿御曰死者分理之终亡者天枉之数寿者一期之尽夫知人胜人必招殃咎知足强力动得天常死而不亡者是一期之尽可谓寿矣注言道汎汎若浮若沉若有若无视之不见说之难殊御曰大道汎兮无系而能应物左右无所偏名注道可左可右无所不宜疏汎汎无系也亦普遍之名言大道虚玄汎然无着慈悲普遍感而遂通虽复非阴非阳而应乎左右欲明方圆任物罄无不宜故庄子云有左有右有义有伦注恃待也万物皆待道而生注道不辞谢而逆止也疏一切万物恃赖至道而得生成慈救善诱终不辞惮也又云物亦不谢生于自然注有道不名其有成功也御曰言万物恃赖沖和用而生化而道不辞以为劳功用备成不名有也疏生化万品至功潜被而归功于物故不有功名注道虽爱养万物不如人主有所收取注道匿德藏名怕然无为似若微小御曰衣被犹覆育也疏衣被万物陶铸生灵而神功潜被不为主宰既俯就于物宜其称小此不小而小也注万物皆归道受气道非如人主有所禁止也註万物横来横去各使自在可名于大疏大海虚谷百川竞奏至道寥廓万物归之不主之义已如前释物既仰归于道宜受大名此即不大而大也注圣人法道匿德藏名不为满大注圣人以身师道不言而化万物修治故成其大御曰圣人法道忘功终不自为光大故能成其大也疏体道圣人忘我存物静退谦柔终不为大只为先物后己忘功忘大故为衆生之长独居三界之尊而成其大注执守也象道也圣人守大道则天下万民移心归往也治身则天降神明往来于己也疏执持也此不执而执执无所执大象犹大道之法象也即前忘大圣人持无形之大象常善救物为天下归往也庄子云王骀立不教坐不义虚而往实而归宣尼引天下归之是也注万物归往而不伤害则国安家宁而太平矣治身不害神明则身安而大寿御曰物往而不伤害则安于太平疏太大也言苍生归至圣所皆获利益而无损害所获之利即是安平等之法也不害则明其拔苦安平则语其与乐注饵美也过客一也人能乐美于道则一留止也一者去盈而处虚忽忽如过客也疏乐丝竹官商也饵饮食滋味也乐有声可悦饵有味可养可悦可餐故堑过之客逢必止住耽爱也注道出入于口淡泊非如五味有酸咸苦甘辛也疏至道虚寂其体希夷所以出言淡然无味非如可翫可悦故音乐有声行者为之止住道言无味学者罕见留心嗟乎世人迷妄之甚但能淫听有声之声讵能咀嚼无味之味耶深叹愚徒故有斯譬注足得也道无形非若五色之有青黄赤白黑可得见也疏至道窈冥妙绝形色非如餚撰等法故不可以眼识求註道非若五音有官商角微羽可得听闻也疏大音希声非体商角岂如钟鼓可以耳闻圣道出言其例亦尔注用道治国则国富民昌治身则寿命延长无有既尽之时也御曰以道静镇初无言教故视不足见听不足闻淳风大行万物殷厚岁计有余故用不可既既尽也疏至道之言淡然虚远非声非色绝视绝听若镜之心物来斯照如圣之智感而遂通是知无用之用其用难尽注先开张之者欲极其奢淫疏翕合也敛也将欲行权摄化群品令其翕敛不为贵染者必先开张纵任极其奢淫然后翕之昔老君西入属宾化道之日初恣其凶勃然后化之以道是也注先强大之者欲使遇祸害也疏欲令归道柔弱必先极其强大然后示之以雌柔注先兴之者歌使其骄奢至危也疏欲废其残犷者必固恣其凶暴凶暴既极可以废之也注先与之者欲极其贪心疏先恣其恶名为与之后令归道归善名为夺之故老君先示凡迷所以恣其刚戾后见神通于是恶人降伏方得夺其凶恶令归善道此四对义势相似只言初浅后深耳上机之人闻实即悟下机之人要假于权此则增治陈也注此四事者其道微其效明御曰经云正言若反易云巽以行权权反经而合义者也故君子行权贵于合义小人用之则为诈谲孔子曰可与立未可与权信矣故老君前章示执大象斯谓之实此章继以翕张是谓之权欲量衆生根性故示以权实覆却相明令必致性命之域而惑者乃云非道德之意何其迷而不悟哉将欲翕敛衆生情欲则先开张极其侈心令自困于爱欲则当翕敛之矣强弱等义略与此同此道甚微而效明着故云是谓微明也疏上来权道虽复微密而甚有明验也註柔弱者久长刚强者生亡疏柔弱实智也刚强权智也欲教化衆生故须权智确论二智实智胜也註鱼脱于渊为去刚得柔不可复制注利器者谓权道也治国权者不可以示执事之臣也治身道者不可以示非其人也疏脱失也利器权柄也鱼藏于水权隐于心故物莫之害也鱼失水为物所擒权示人即为人所制故不可以示人道德真经注疏卷之四吴郡征士顾欢述注道以无为为常疏凝寂之道寂尔无为从体起用应物施化故曰而无不为前句是本后句是迹此明本迹迹本寂动动寂之义也蔡曰道体凝寂真际不动故曰无为应物而动物无不用故曰而无不为注侯王而能守道万物将自化效于己也御曰妙本清净故常无为物恃以生而无＇不为也侯王若能守道无为则万物自化君之无为而天下纯朴疏万乘之主五等之君若能守持此道八荒万国自然从化行人亦尔所以偏举侯王者明君王为化利物弘多也杜曰德能伏物道在则尊皇王守道不令自均公侯怀德不严而化罗什内解曰心得一空资用不失万神从化伏邪归正注吾身也无名之朴道也万物以化效于己也复欲作巧伪者侯王当以身镇抚之以道德也御曰言人既从君上之化无为清净而复欲动作有为者吾将以无名之朴而镇静之无名之朴道也疏作起修也朴道也言衆生初起脩者必有心欲于果报也既起斯欲即须以无名朴素之道安镇其心令不染有此以空遣有也顾曰作谓伪生也言侯王守道物皆从化忽有人从安化中欲生诈伪之心者老君言我将以道镇之又曰混沌其心令无分别也又曰无名之朴者教戒是也注言侯王镇抚以道德民亦将不欲故当以清净导化之疏非但不得欲于有法亦不得欲于此无清名之朴也前以无遣有此则以无遣无有无双遣离一中道也注能如是者天下将自正安定也疏静息也前以无名遣有次以不欲遣无有无既遣不欲还息不欲既除一中斯泯此则遣之又遣玄之又玄所谓探微索隐穷理尽性者也既而一切诸法无非正真稊稗瓦甓悉皆至道故云天下自正此一句结衆妙之门也御曰无名之朴亦将不欲者言人君既崃无名之朴镇静之苍生不可执此无名而令有逃将恐寻进丧本复入有为故于此无名之朴亦将兼忘不欲于欲无欲亦忘泊然清净天下自正也又曰道常无欲乐清净故令天地常正天地者道之臣也君王法道行戒臣下之心悉皆自正矣注上德谓太古无名号之君德大无名故言上德也不德者言其不以德教民因循自然养人性命其德不见故言不德也言其德合于天地和气流行民得以全也疏上者高昇是超出之名德者得也以尅获为义言上德之人妙契道境境智冥会得失兼忘得失兼忘故言不德境智冥会故言有德有德则遣其失不德则遣其得也注下德谓有号镒之君德不及上德故言下德也不失德者其德可见其功可称以有名号及其身故无德也注言法道安静无所施为故无以名号为也疏以用也上德无为至本凝寂而无以为迹用虚妙此名无为而为为即无为也注言为教令施政事皆以为己取名号也疏心不忘德故称为之亦仍有事故言有为也注上仁为行仁之君其仁无上故言上仁也为之者为仁恩也功成事立无以执为也疏仁慈悲也有心覆育故言为之不贵恩报故言无以为确论上仁不及下德对义仁胜故称无以为三宝之中以慈为首故五德之内亦以仁为先者也注为义以断割也动作以为己杀人以成威赋下以自奉也疏义主正恶裁非即经中戒律是也然戒律之本被下机士涉有为未阶虚妙故言为之有以也注谓上礼之君其礼无上也为之者言为礼制度序威仪也言礼华盛实衰饰伪烦多动则离道不可得应也疏礼尚威仪即经中教斋威仪等是也且至道沖寂大象无形今乃贱素贵华重文轻质不崇恬淡唯尚威仪虽为渐教法门而未能与理相应非但内乖于道而乃外亦不能应物故言莫之应卢曰玉帛之礼以为行聘之端故曰上爵命有度故曰为之礼节烦多玉帛斯竭下不供上故曰而莫之应以不应故刑罚行焉注言礼烦多不可应则上下忿争故攘臂相仍引之也御曰礼尚往来不来非礼行礼于彼而彼不应则攘臂而怒相仍引也疏仍因也礼尚往来更相责望因其礼薄即攘臂怒之欲明上礼为教之弊故庄子云鲁酒薄而邯郸围即其事也注言道衰而德化生也疏德上德也衆生感衰道化斯隐应物随时下德方见注言德衰而仁爱见也疏德化渐替仁恩继之注言仁衰而分义明疏仁慈不行厥义方起注言义衰则礼施聘行玉帛御曰失道者失上德也上德合道故云失道夫道德仁义者时俗夷险之名也故道衰而德见德失而仁存仁亡则义立义丧而礼救斯皆适时之用故论礼于淳朴之代非狂则悖忘礼于浇醨之世非愚则诬若能解而更张者当退礼而行义退义而行仁退仁而行德忘德而合道人反淳朴则上德之无以为之者也疏自道丧浇醨于斯为极不能止恶方事节文虽复强作威仪而浮伪以甚注言礼废本治末忠信日以衰薄註礼者贱质而贵文故正直日以少邪乱日以生疏徒日外彰注不知而言知是前识此人失道之实得道之华也注言前识之人愚闇之倡始御曰礼以救乱而贵固知而失礼意者则将矜其玉帛贵其拜跪如此之人故为愚昧之始也疏不知强知日前识识在知前也言此前识之人于修道行中甚为华伪既非大智慧源乃是愚痴之始也顾曰前识者谓不待研求也夫清净虚妙则深不可识无色无象其道自真若夫辞说辫赡仪形焕炳相好森罗在前可识此非至真之实乃是大道之华而愚之始夫愚人始化未见真实故以前识引其愚道华化其始也序家云此释最为胜注大丈夫谓道德之君也处身于淳朴也注不处身违道为世烦乱也疏丈长也夫扶也谓有勇勐慈救之智堪为群品之长以扶护苍生也其志弘普故称大丈夫大丈夫当怀道德之厚岂处礼义之薄耶注处忠信也注不尚言华也御曰有为者道之薄礼义者德之华故圣人处无为之事其厚也疏达道之夫方外之士当留情于道德之实岂处心于前识之华注去彼华薄取此实厚疏去彼华薄则是绝仁去义取此实厚则是返朴还淳且上德圣人体无分别岂有心于彼此情系于去取者乎盖明不去而去虽去不去亦不取而取虽取不取非去之而去取之而取者也去取既尔彼此亦然也註昔往也一无为也道之也御曰一者沖和之妙气也疏昔古也言曩劫初得道之者所得之状具列于下文斯则御今而引古也注言天得一故能垂象清明节解曰谓泥丸在人头中清气下灌故曰以清疏禀得道之气故积阳成天清浮在上也注言地得一故能安静不动摇也疏同禀一道故凝阴成地宁静于下节解曰谓丹田不淫不乱精神居其身故曰宁也註言神得一故能变化无形节解曰神谓心也心为神灵五藏之主故曰以灵疏神道处阴幽冥难测由其得一故灵智无方故庄子云神鬼神帝生天生地也注言谷得一故能满盈而不绝节解曰谷谓也为华池宫能致醴泉故曰以盈疏谷川谷也言谷得一故能泉源流润汉壑盈满注言万物皆须道以生成也疏有识有情通号万物同禀一道故得生成节解曰谓万物异形皆共得一以生故曰以生注言侯王得一故能为天下平正节解曰谓脾也位处中黄以一制化四方故曰以正疏帝王公侯莫不察道为化只以无为得一故能布政天下放勋文命是也注言致诫也谓下六事也御曰物得道用因用立名道存则名立用失则实丧故天清地宁神灵谷盈皆资妙用以政之故云其政之疏致得也通结前六事咸得一道也内解云通是一人而有六种行门也节解曰谓天地人神灵水泉万物各共一以成故曰其致之也注言天当有阴阳弛张昼夜更用事不可但欲清明无已时将恐分裂不为天也节解曰谓泥丸不得一则脑桔头白齿落故曰裂註言地当有高下刚柔节气五行不可但欲安静气无已时将恐发泄不为地也疏发变动也言地不能用道宁静则恐有崩沦之灾昔岐山崩三川震是也节解曰谓丹田不得一则精气发泄故曰恐发也注言神当有王相死囚休废不可但欲灵变无已时恐虚歇不为神也节解曰谓心乱不守一则身空早老故曰恐歇疏歇废也神不依道则智用愚怠既无灵验将恐歇灭也注言谷当有盈缩虚实不可但欲盈满无已时将恐枯竭不为谷也节解曰谓失其一则华池不津液故曰竭也疏竭塞也言川谷乖一灾否斯起致泉源枯竭流注不通也注言万物生长收藏当随时死生不可但欲长生无已时将恐灭亡不为物也疏一切万物得一而生若丧道乖真则死灭俄顷注言侯王当屈己下人汲汲求贤不可但欲高贵于人无已时将恐颠蹶失其位也御曰夫得一者不可以矜其用圣人垂教本为生灵虽远举天地清宁而会归只在侯王谦和守于雌静之道则无蹶灭等事疏蹶败也君王不能用道守贵乖理勃德将恐神器类覆社稷倾危夏桀殷纣即其人也注言必欲尊贵者当以薄贱为本若禹稷躬耕舜陶河滨周公下白屋也节解曰谓人求一长生当以元气为母故曰本也疏贵尊高也贱卑下也得一之君故能谦下失道之主叉致骄矜故知骄矜是下贱之基谦卑是尊高之本校量得失故有斯戒注言必欲尊贵当以下为本基犹筑墙造功因卑成高下不坚固后必倾危也节解曰谓道人养精补脑当用丹田为主故为基也顾日夫言高以下为基者贵非自贵由乎贱者所崇高非自高绿于下者所载然则贵因贱立得不以贱为本乎是以智者务本故居谦而不危愚者殉末故穷高而自坠注言孤寡者喻孤独也不毂喻不能如车毂为衆辐所奏也王侯至尊贵能以孤寡自称此非以贱为本乎以晓示于人也疏不毂犹不善也王侯贵人智慧聪达体知傲是丧身之本谦是贵盛之基故抚接下凡以卑自牧乃称孤寡不毂顾曰所以言不毂者不善也谓德非物宗不能总众之辞凡上三者皆人之所恶而侯王自以为称岂非以贱为本乎註言非乎者盖是嗟叹假问之辞云耳节解曰非谓其道是元一欤注致就也人就车数之为辐为轮为毂为衡为辕为轴无有名为车者故成为车以喻侯王不以尊号自名故能成其贵疏箱袭毂辋假合而成徒有车名数即无实五物四大为幻亦然所以身既浮虚贵将安寄是以处贵应须谦下蔡曰所言誉者毁誉也言有道王侯卑以自牧既忘贵贱亦一毁誉故人数数誉扬言其有德亦不以为贵数数毁败言其无道亦不以为贱顾曰言行人君子善以道德功行建立身心无德可彰无迹可显则深根固蒂不为是非欲恶之所抽拔也注此明权也反者取其反经合义反经合义者是圣人行权行权者是道之运动故云反者道之动注此明实也弱者取其柔弱雌静雌静者是圣人处实处实者是道之常用故云弱者道之用也注天下万物皆从天地生天地有形位故言生于有注天地神明蜎飞蠕动皆从道生道无形象故言生于无也此言本胜于华弱胜于强谦虚胜盈满也御曰夫实之于权犹无之生有故行权者贵反于实用有者必资于无然至道沖寂离于名称诸法性空不相因待若能两忘权实双泯有无则数舆无舆可谓超出矣疏有应道也所谓无一之气也元一妙本所谓冥寂之地言天地万物皆从应道有法而生即此应从妙本而起妙本即至无也注上士闻道勤苦竭力而行之疏上机之人智慧聪达一闻至道即悟万法皆空所以勤苦修学遂无疑怠注中士闻道治身以长生治国以太平欣然而存之退见财色荣誉惑于情慾而复亡之御曰中士可上可下故疑惑则若存若亡疏中机智暗照理不明虽复闻道未能妙悟若敛情归定即时得虚心才涉世尘则滞于有境与夺不定故云存亡注下士贪狠多慾见道柔弱谓之恐惧见道质朴谓之鄙陋故大笑疏下机之人机性愚钝闻真道玄远至言弘博心既不悟谓之虚诞遂生诽谤抚掌大笑也注不为下士所笑者不足名之为道疏不为凡人所笑不足称为圣道注建设之道也设言已有道当如下六句疏建立也言上士所行之道建在下文有之则明道若昧等是也注明道之人若闇昧无所见知也疏昧暗也照达真道之人昧迹同俗不显其明若愚昧也注进取道者若退不及也疏大学之人不见其逵内虽进修外若衰退注夷平也大道之人不自别殊若多比类也注上德之人若深谷不耻浊湿也疏胜尚道德之人与太虚等量故能包容万物若彼空谷也本欲有作俗字者言能忘德不异嚣俗也註大洁白之人若污辱不自彰显也疏白洁净也辱污辱也言大洁白高行之人和光同尘不耀于物故能混迹扬波若污辱也故东方生洁其道而秽其迹即斯义也註德行广大之人若顽愚不足也御曰大成而执谦也疏言怀大德之士体道虚忘故内至有余而外若不足老子传云良贾深藏若虚盛德容貌若愚也注建设道德之人若可偷引使空虚也疏偷盗也言建立大德之人藏名匿进如彼偷窃不用人知故上经云犹若畏四邻也註质朴之人若五色有浅不明也御曰淳一而和光也疏质实也渝变也言素质体真之士寂而动真而应变见无常故若渝也注大方正之人无委曲康隅也疏隅角也言体道大方之人因循顺物不守节操不立小隅角所谓上达无节也註大器之人若九鼎瑚琏不可仓卒而成也疏瑚琏九鼎非一朝可成喻大学之人岂近心能证必须累劫修守方政虚极即任公子钓惊是也节解曰谓守一不殆老则得道註大音犹雷霆待时而动喻当爱气希言疏希犹无也至道至虚大音寂乎无响自妙本降迹无声也师旷听而不闻其声也琼音振于宇宙欲明是迹即本故言大音希声註大法象之人质朴无形容疏大道之象象而无形也离娄视之而莫见其形也色像遍乎虚空欲明即有而无故云大象无形也注道港隐使人无能指名也疏至道妙本幽隐窈冥非形器之所测量岂名言之能诠辩也註成就也言道善禀贷人精气且成就之也疏贷借也独此无名之道有大慈悲故能俯救衆生借其善力亭毒群品生化三才种种方便趣令成就注道生一道始所生者一也一生二一生阴阳也二生三阴阳生和清浊三气分为天地人也三生万物天地人共生万物也天施地化人长养之荣曰道生一虚中动气故曰道生元气未分故言一也一生二清浊分阴阳着也二生三运二气三才三生万物圆天覆于上方地载于下人主统于中何物不生也注万物无不负阴而向阳回心而就日也陈曰阴阳道之妙用也负则在外抱则在内注万物之中皆有元气得以和柔若胸中有藏骨中有髓草木中有空虚和气潜通故得长生荣曰阳气热孤亦不能生物阴气寒单亦不足成形因大道以通之借沖气以和之所以得生也注孤寡不者谷不祥之名而王公以为称者处谦卑法空虚和柔也疏孤独鳏寡乃不善之事以此为恶人之常情而王公贵人用斯自牧足明贵以贱为本高以下为基以劝脩行之人必须处心谦顺注引之不得推让心还文子曰争则不足让则有余让则礼义生争则暴乱起注夫增高者玫崩贪富者政息御曰自损者人益之自益者人损之故朝宗者善于下谦弱者德之柄孤寡为称不亦宜乎御疏曰故者仍上之辞也损贬毁也言王公称孤寡以自毁损则为百姓乐推尊敬而事之而政益也或益之而损者若王公贵宠其身居上而骄则下人离散而玫损也书曰满招损谦受益斯之谓也成疏谦卑柔弱损己济物物必归之故生道获全矜夸傲诞益己凌物物必挫之故致危败危败是损全生是益损益之验其义尽然故言损之而益益之而损也注谓衆人所教我去弱为强去柔为刚注言我教衆人使去强为弱去刚为柔御曰老君云人君所欲立教教人者当以吾此柔弱谦虚之义以教之也疏言俗人儒教亦尚谦柔我之法门本崇静退贵在虚忘所以为异注强梁者谓不信玄妙背叛道德不从经教尚势任力也不得其死者为天命所绝兵刃所伐王法所杀不得以寿终而死也注父始也老君以强梁之人以为教戒之始也御曰吾见强粱者亡柔弱者全故以此柔弱之教为衆教之父疏强粱犹刚躁也父始也言强梁之人必当夭折不得依于天命寿终而死也老君虽复演法多端教门匪一而每说柔弱为善刚强为恶以此切当将为学道之先父亦本也顾曰言此强梁之士既不得其死我即为其立教说斯无为道德作其教学之本父也注至柔者水也至坚者金石也水能贯坚入刚无所不通也疏至柔水也至坚金也驰骋贯穿之义也言水至柔能攻金石之坚喻无为至柔能破有为之累故下文云天下柔弱莫过于水攻坚强者莫之能先也注无有谓道也道无形质故能出入无间通神明济群生也御曰无有者不染尘境也心中无所有也无间者道性自然清净妙体混成一无问隙夫不为可慾所乱令心境俱静一无所有则心与道合契出入无间疏间隙也言颠倒之流见空为有达观之士即有而空故言无有也入契会也有为麤疏故有隙无为微密故无间也而即有即无故能入无间之理也车曰言水之与风本无质相金石骨髓亦无间隙风之与水已能纵入行之所攻至妙之道本自无形烦恼结陋又无间窍道之妙惠早已入讫原其结缚之由要其顽执之本投其悟解之药开其正性之机此即无有入无间也注吾见道无为而万物自化成是以知无为之有益于人也注道法不言师之以身注法道无为治身有益精神治国则有益于人不烦劳也孙曰柔能破刚无能遣有以是知无为之教大益于人注天下者人主也希能有及道之无为治身治国也疏所谓不言非关杜口在理即有即无在教亦即言即默即言即默故名不言之教即有即无故名无为之益益既不益而益教岂教而教哉斯乃穷理尽性盖世之谈世间名教罕能及者故言天下希及之顾曰则天玄默而风俗自移故曰不言之教法道无为人物自化故言无为之益注名遂则身退也御曰名者实之宾世人徇名以亡身故设问谁亲欲令去功与名而全其真疏身内也实也名外也宾也孰谁也世人皆求外丧内贪名丧实何者夫令誉芳名本为身也身既为名身死名竟何施老君愍玆颠倒故覆云名之与身谁是汝亲乎而汝贪名忘身耶以斯格量亲疏可见故庄子云伯夷死名于首阳之下也注财多则害身御曰徇多将以求财财得而亡身故设问孰多欲令掷玉毁珠以全其身疏夫资货者本为我身迷惑之徒丧身徇货故老君责言汝去货存身利多为聚货丧身利多耶故庄子云盗跖死利于束陵之上注好得利则病于行也疏夫多责得财必丧己少慾亡货则存身然则得是丧己之征亡是存身之验丧己可以为病存身可以为乐世人翻以得为适以亡为病者不亦谬乎故教主言得与亡定谁是病注甚爱色费精神甚爱财遇祸患所爱甚少所亡者多故言大费疏费损也为是义故甚爱名誉之人必劳形休心费神损智此一句解名也注生多藏于府库死多藏于丘墓生有攻劫之忧死有掘冢剖棺之息疏夫多藏贿货于府库者必有劫盗之息非但丧失财物亦乃害及己身其为败亡祸必深厚故书云匹夫无罪怀璧其罪庄云大儒胪传曰青青之麦生于陵陂生不布施死何含珠为于是以金鎚控其颐徐别其颊无伤口中珠是也此一句解货注知足之人绝利去欲不辱其身疏体知财贿虚假守分不贪清康知足故无耻辱此一句解货注知可止则止财利不累于身心声色不乱于耳目终身不危殆也疏既悟名誉非真所以止而不着全身远害故无危殆上经云名亦既有夫亦将知止此一句结名註人能知止足则福禄常在于己治身则神不劳治国则民不扰故可长久疏知止于名知足于货忘名忘利则可长可久此一句总结名道德真经注疏卷之五吴郡征士顾欢述注谓道德大成之君也若缺者灭名藏誉如毁缺不备也注其用心是则无弊尽时也御曰谦则受益故无困弊时也疏言行业大成就之人能忘其成故虽大成如似缺少不足也只为能忘其成故终日货用而无弊损是以庄子云小成隐道也夫成者不缺缺者不成而今成而似缺者忘缺忘成故不见成而缺故如缺而实成不见缺而异成故大成而似缺也注谓道德大盈满之君若沖者贵不敢骄富不敢奢注其用心如是则无穷尽时也疏沖虚也静尽也言道德大满之人能满其满故能满如似空虚无物也只为忘满沖虚故能利用无竭也夫满者不虚虚者不满而今满而虚者欲明忘满忘虚故能即虚即满满而若虚注大直谓修道法度正直如一也若屈者不与俗人争如可屈折也疏大直质素之人不显直相故能混迹同尘委曲随物故若屈也是知直躬小直也注大巧谓多才衍也若拙者亦不敢见其能也疏匠成万物鑪锤群生有大功巧而忘功用晦迹同凡故若拙也庄子云彫刻众形而不为巧是知工唾小巧也注大辩者智无疑如讷者无口辞御曰不饰小说也疏妙能剖析真空诠量玄极者言所不能言也不同世间才捷利故言蹇讷也庄子云不言之辫亦云大辫不言是知杨墨小辫也注胜极也春夏阳气躁疾于上万物盛极则寒寒则零落死亡也言人不当刚躁也注秋冬万物静于黄泉之下极则热热者生之原也疏躁阳也静阴也胜极也言四时运转阴极阳生阳极阴起阴起故一切凋落阳生故庶物咸盛喻静是长生之本躁是死灭之原以劝行人去躁归静也又解从本降迹即躁胜寒患迹归本即静胜热以明动静适时也顾曰物极则反动极则静静极则动从此而观盛极则衰衰极则盛人间诸法例皆如此既非常保何所贪求是以圣人不取不求无得无失而五种大行自清自静不为寒热所侵始为天下之正主云云注能清能静则为天下长持正则无终已时也疏清虚宁静可以自利利他以正治邪故为天下正此则结释静胜躁优劣之义也节解曰谓得入深山行清净守自然则为真人也注谓人主有道也注粪田也兵甲不用却走马以治田农也治身者却阳精以粪其身也御曰有道之主无为化行既不贪求故无交战屏却走马之事人得粪于田园疏言有道之君种于天下干戈静息偃武修文宇内清夷无为而治故能却驰走之马以粪农田治身者却六根兵马以道粪心故孟子云人皆以粪粪其田而莫之以学粪其心也註谓人主无道注战伐不止戎马生于郊境之上久不还也疏郭外日郊无道之君临于海内禽荒色荒四方不静多贪境土好行征伐遂使军戎兵马出生郊外且轻身躁竞之夫心不怀道纵于六根兵马驰骋尘境之中故云生于郊也注好色慾也疏罪者摧也言为苦之所摧逼也前境美丽称可慾之心故言可慾也然境能逼心是起罪之绿以戒行人不可染境也故上经云不见可欲使心不乱注富贵不能自禁止疏祸即罪之深重者也言心贪前境不知厌足害人损物为罪日深非唯灾及一身亦乃祸延三族注欲得人物利且贵也御曰殃咎之大莫大于欲欲得祸深故云咎也疏咎考责也欲得之心略无涯际其为咎责莫甚于斯格量深浅祸重咎轻欲备显物情故具彰二衅注守真根也注无欲也疏守分不食于行便足恒无阙少故言常足欲明贵竞之类遭祸遇殃知足之人恒居安泰先病后药故继此文注圣人不出户以知天下者以己身知人身以己家知人家所以见天下也疏户者谓知觉攀绿分别等门户也有道之人虚怀内静不驰心于世境而天下之事悉知此以真照俗也注天道与人道同天人相通精气相贯人君清静天气自正人君多欲天炁烦浊吉凶利害皆由于己御曰垂拱无为不出教令于户外而天道可知也疏牖根窍也天道自然之理寨体坐忘不窥根窍而真心内朗睹见自然之道此以智照真也户通来去从真照俗窗牖内闭喻返照真源也註谓去其家观人家去其身观人身所观益远所知益少疏颠倒之夫不能照理其心逐境弥远而无厌其知浅近暗昧而少鉴注圣人不上天不入渊能知天下者以心知之也疏不行者心不绿历前境而知者能体知诸法实相譬悬镜高堂物来斯照而无心也故庄子云圣人不由心而照之于天矣注上好道下好德上好武下好力圣人原小以知大察内以知外疏不见者了知诸法虚幻无可见之物也而名者能正名百物垂迹显教不见而损情欲文饰日以消损也御曰不窥牖故云不见人和天顺故能名其太平注上无所为则下无事家给人足万物自化就也疏不为者凝神寂澹绝于有为也而成者能施化群品成就学人此明寂而动也注学者谓政教礼乐之学也日益者情欲文饰日以益多疏为修营也学俗学也言修俗学之人锐情分别故累欲日增也注道谓自然之道日损者使情欲文饰日以消损也御曰为学日益见闻为道者日损功行益见闻者为修学之渐损功行者为悟道之门是故因益以积功功忘而体道矣疏为道谓修道也言修道之士虚夷恬淡所以智德渐明累惑日消也注损之者损情慾也又损之者所以渐去也注当恬淡如婴儿无所造为也疏为学之人执于有欲为道之士又滞于无为虽复深浅不同而俱有患今欲治此两执故有损益之文既而前损损有后损损无二偏双遣以至于一中之无为也注情欲断绝德与道合则无所不施无所不为也御曰为学积功行为道忘损之虽损功行尚有欲损之心兼忘此心至于淡然无为方彼镜象而无不应故无不为疏即寂而动即体而用故无不为也上经云道常无为无不为注取治也治天下常当以无事不当烦劳也疏取摄化也言摄取宇内苍生令其归善者常以无为无事而化之也虽复应物施为而心未常有事此即动而寂也故庄子云孰弊弊焉以物为事乎注及其好有事则政教烦民不安故不足以治天下也疏其心未虚忘以事为事而有事者斯事异无事无事异事动异于寂寂乖于动如此之人不足以摄化天下也注圣人不重改更贵因循若似无心也注百姓心之所便因而从之疏体道洞忘虚怀绝虑与死灰均其寂泊故无心也百姓衆生也然圣人无心有感斯应应随物感故以百姓心为心心既无心心应亦不应节解曰谓知道行气以神为心则流布百节百节百神百名共于形中故日以百姓心为心也注百姓为善圣人因而善之注百姓虽有不善者圣人化之使为善也疏善者谓无欲修学之士也不善者谓有为滞境之人普以平等胜教化之令其得善此则以百姓心为心之善也注圣人德化百姓为善矣节解曰谓行一养神神和形柔邪去正存骨坚随真故日得善矣注百姓为信圣人因而信之注百姓为不信圣人化之使信也注圣人德化百姓为信矣御曰欲善信者吾因而善信之不信者吾亦以善信教之令百姓感吾德而善信之也疏信谓闻经戒爱乐不信谓不乐道文圣人以空行慈悲平等救度不问信与不信皆令得益而普发信心故真迹紫微夫人曰信者得失之关键又经云信者学道之枢机也一问日圣人无心有感必应不感不应者则信者方教不信者不教而令信与不信一种教之亦应感与不感一种皆应答曰应有通有别如治在玄都玉京而恒救三界此则通应善信是也至如胡人有感紫炁西浮授尹真人道德之文此则别应若别应则待别感通应则寻常慈照故上经云常善救人而无弃人也节解曰谓人信一也一亦信人人不信一一由人生故道常得其信也注圣人在天下常憷憷恐惧富贵不敢骄奢疏憷憷动惧之貌也言无心赴感圣人其在天下也恒布大慈护救苍生恐其没溺故憷憷而动惧也注圣人为天下百姓混浊其心若愚暗不通也疏浑沌无分别也言凡夫感情滞境妄生去取圣人欲浑沌其心令无分别勤惧之义即斯谓也注注用也百姓皆用其耳目为圣人视听疏河上作注诸本作淫淫者染滞也颠倒之徒迷没世境纵恣耳目滞着声色既而漂浪长流愆非日积圣人愍其困苦故显其病六根之中遍举两者欲明此二患最深故西昇经云耳目声色为子留愆然举一根诸根可悉为文备故也注圣人爱念百姓如育赤子长养之而不责望其报疏衆生妄淫耳目沦没爱河圣人勤惧慈救义同赤子哀其无识故如婴儿之可愍注出生谓情欲出于五内魂定魄静故生也入死谓情欲入于胸臆精神劳惑故死也御曰了悟则出生迷执则入死疏出生者超凌三界出离死生入死者沈沦三涂没溺生死若解生死义者从无出有以释生为生自有还无以释灭为死注言生死之类各有十三谓九窍四关也其生也目不妄视耳不妄听鼻不妄嗅口不妄言舌不妄味手不妄持足不妄行精不妄施其死也反是疏徒类也言九窍四关凡圣俱有圣人忘之故出三界凡夫执着故入六道入六道则死之徒出三界则生之徒注人欲求生动作反之十三死地也疏凡人之生动即适死地者盖为执此十三滞于前境故也註问之何故动之死地也疏假设疑问以生后答注所以动之死地者以其求生活之事太厚违道件天妄行失纪也疏言人不能体道忘生而执生为有多积物产厚资此生而营生过当故动之死地此一句答前问意也注摄养也疏盖不尽问之辞犹窃闻也摄卫也养也言善摄卫养生之人淡泊虚夷不染尘境摄卫之美自显下文注自然远避害不干也疏陆平地也兕毒兽一角形如野牛青色言善摄生之人不为毒兽所触内解者言平居安静不为烦恼所加也注不好战以杀也疏言摄生之人不入行阵亦不为干戈所害内解者纵入尘境亦不为色等所伤注养生之人兕虎无由伤兵刃无由加也御曰善摄理生之人心照清净无贪取之意故外物不可加害疏诸本言驻驻立也措安也兕遇物即触喻痴人也虎性躁暴喻啧也兵刃锐利能伤于人喻食也言善摄生者妙体真空故虽处世问而不为三毒所害也註问虎兕兵甲何故不害之也疏假设疑问有何事故得政如此注以其不犯上十三之死地也言神明营护之此物自然不敢害也御曰以其顺化无私不以死为死则物不得害其生故云无死地也疏夫见有身者故以身为死地也今善摄生之人忘于身相即身无身故无地之可死也既无死地三毒何所加乎节解曰谓圣人怀精神守一行气握固胎息故使此物不害之道处其心真气俱存故无刑杀之地也注道生万物註德一也一生布炁而畜养之也御曰物得以生养万类也疏至道虚玄通生万物上德慈救畜养群生也故云道生德畜也注一为万物设形象註亦云势成之一为万物作寒暑炁势以成之疏陶莹心灵令行业淳熟而成就也注道德所为无不尽惊动而尊敬之也御曰万物皆由道德以生畜故尊贵之疏道德生育具如前旨苍生荷赖日用不知是以劝示令崇尚也注道一不命召万物而常自然应之如影响也御曰言道德之尊贵非假爵命但生成之功被物而常自然贵也疏世上尊荣必须品秩所以非久而道德尊贵无关爵命故常自然注言道之于万物非但生之而已乃复长养成熟覆育全其性命人君治国治身亦当如此疏重迭前文以生后句而举道不言德者明德不异道而文略故也西昇经云道德浑沌玄妙同也长之者谓增其善芽育之者谓进其功行也成熟者谓以无上妙法莹饰物心令其道果成就德业淳熟此犹迭前语来生后文也养覆者养谓酬其果报覆谓鹰以大慈也已上四双明利物之德以下三德明能遣其功也注道生万物不有所取以为利用疏虽复能生万物实无物之可生刍狗其情故即生而不有有即有而不有生亦生而不生此遣道生之也注道所施为不恃望其报疏既生成万物不有其生施为法教于何可恃此遣德畜之也注道长养万物不宰割以为利用也疏长养苍生功伴造化而能所俱幻谁其宰乎此遣长之等四双也註道之所行恩德玄闇不可得见也疏是则指于上句谓则言及下文玄者深远之名德以证护为义指前体道之士利物忘功以法目人可谓玄德车曰道为阳极阳即天也天以运动所以生万物德为阴极阴即地也地以包含所以畜万物受炁日生养形曰畜所云一切万物之形势成之者因其业势而成就之业势应合为人即为作人形而成就之蔡曰为诸衆生作四时之势成就万物此说在前注始有道也注道为天下万物母也御曰始者沖和之妙黑也言此妙炁生成万物有茂养之德故可以为天下母也疏始道本母道述也夫玄道妙本大智慧源超绝名言离诸色象天下万物皆从此生今抗言者欲令行人识根知本故经云万物始也以为母者言从本降迹导引苍生长之育之如母爱子故上经云有名万物母蔡曰始本也言一切衆生沈沦五慾不知根本随流逐末漂浪生死故老君举本示之明天下有清虚炁为道德为汝根本且始则无先母则有功取其生物故称始也育之功遂称母也注子一也既知得道以当复知一也御曰万物既得沖炁茂养以知其身即是沖炁之子也疏夫本能生迹母能生物既知道是我母即知我是道子从道而生故也经曰虚无自然是真父母注以知其一当复守道反无为也蔡曰既知己是道子从而得生则须守清静无为复归其母便与道同也注不危殆也御曰既知身是沖炁之子当守此沖和妙炁不令离散则终没其身无危殆也疏既知我是道子应须归复守其母也但能归根守母守道会真迹虽有没有存而本无危无殆何者夫道能生物道即是本物从道生物即是末而末能摄本所以须归其母母能生子所以须守其母守母则久视长生归本则投身不殆故劝之也西昇经云常能养母乃能长久注兑目也使目不妄视注门口也使口不妄言疏上虽劝其守母犹未示其修守之方故次下文具显守复方卫即闭塞等是也兑口也而六根之中偏举兑者明江既是三业又沾六根为罪多也门五门闭五门不染尘境也前举兑是根之别此言门是根之总也但闭塞之义有两一者断情忍色柄託山林或却扫闭门不见可欲二者体知六尘虚幻根亦不真内无能染之心外无可欲之境既而恣目之所见极耳之所闻而恒处道场不乖真境岂日杜耳闭目而称闭塞哉盖不然乎斯乃闭塞之妙也注人当塞目不妄视闭口不妄言则终身不勤苦矣疏勤劳苦也夫学道多端行门匪一或静心而避尘境或即境而体真源深浅纠纷寔唯多种故西昇经云动则有劫载自唯甚苦勤也但能依前闭塞即境而真心性闲宽而无劳倦可以尽年终而不苦勤也注开其五欲之门济其六尘之事心神内疲耳目外困终身劳倦也注祸乱成也疏及愚者为之即开眼耳等根济于声色等事终身耽染没命贪淫纵使大圣大慈良亦目击不能救也注萌芽未动祸乱未见为小昭然独见为明也御曰人能于事微小则见而改行可谓明也疏见观照也小微细之名也至妙之理也言行人但能照于妙境智慧日日增明故上经云观其妙也注守柔弱者日以强大疏既能见小则智慧增明复能用道兼知柔弱故其德业日日强盛也夫学之初有定有惠有行有解见小即是惠定之门用柔即是行解之衍故六度之中有行有解前五是行后一是解解则是惠是空行则兼空兼有而以空导有以有资空欲明资导之能故言用柔见小也注用其目光于外视时世之利害注复当反其光明于内无使精神泄于外也疏光照外也既即照而忘韬光晦迹归明于昧故云复归其明也下文云光而不耀也庄子云滑疑之耀圣人之所图也注内视存神不为漏失注人能行此是谓习修常道也御曰遗与也言还守内明则无与身为殃答者如此是谓密用真常之道也疏既即照而忘行圆德满诸累以尽无复遗余之殃答也亦云遗与也无复与身之殃衅也行业圆备诸累复尽传经主教允属其人故指此人可谓承袭常道绍隆真教也注介大也老子疾时王不行大道故设言使我介然有知于政事我则行于大道躬行无为之化节解日吾夙夜介介心念守一于身也王及罗什二家云介小也我小有所知则便行于大道也注唯独也独畏有所施为恐失道意欲赏善恐伪善生欲信忠恐诈忠起御曰老君言若使我耿介矜其有知欲行大道既与道不合故唯所施为是皆可畏之也疏使我者假设之辞也知分别也介然微小也言正真之道甚自平夷假使我微介起心以知行道者深不可也何者夫至道虚通妙绝分别在假不假居真不真真假性齐死生一贡入九幽而不昧出三界而不明履危险而常安临大难而无畏也今乃起心分别乖于至道诸所施为动之死地故可畏也注夷平易也注径邪不平也夫道甚平易而民好从径邪也疏夷平正也径邪道也言至理平等甚无分别颠倒之类背正向邪遂使大道陵迟小成孔炽节解曰谓人好邪伪行妄径也注高台榭修官室疏无道之君好行邪径不崇朴素唯尚华侈既而除其故宇更起新宫彫楹刻楠穷乎绮丽注农事废不耕治失时也节解曰谓人不修其一朝夕自饰而生病故心荒秽也疏徭役既繁农夫丧业东皋不作南亩荒芜注五谷伤害国无储也节解曰谓不守固其一则五藏空乏故日虚也疏稼穑有退国用无赀杼轴既空仓廪斯罄注好饰伪贵外华也注上刚强武且奢御曰文德不修尚武备也节解曰谓好华服于身一去邪来带利剑仗刃备为鬼邪所病注多嗜慾无足时疏黼黻文绣以丽其身干将莫耶以卫其命嘐醴羶腥以爽其口不崇上德不恤下民嗟乎饕餮一至于此注百姓不足而君有余者是由劫盗以为服饰持行夸人不知身死家破亲戚并随之也节解曰谓好其甘肥以养其容一去其中百病并生乃以资货备于死丧也注人君所行如是死非道也复言也哉者痛伤之辞御曰矜其有知动以成弊行同盗窃仍自矜夸夸盗非道适令兴叹也节解日谓人不行一但念好服美食可以为盗贼不能止病却死故非道也疏多赀多敛如盗如贼既畜既积且矜且夸乖理悖德谓之非道行人道心解之者朝甚除无善功田甚芜心荒废仓甚虚无道德服文彩好饰词带利剑贪心锐厌饮食耽滋味资货有余积不散也注建立也善以道立身立国者不可得引而拔之也疏建立也拔倾也能建立道心之人志愿坚固直至道场不可倾拔也王卢曰夫言车者以衆材合成乃名车也君以衆人共载乃成君也然无材车何以为有无人君何以为高故爱车者当须重材宝元者当须守人也节解曰谓道真无名抱一内守不外求故曰无誉也注善以道抱精神者终不可拔引解脱也疏抱持也脱失也前句发心此句起行也言善持真行之人一之永得终无差失注御曰言善以道德建抱之君功施于后爱其甘棠况其子孙乎而王者有功宗有德故周之兴也始于后稷成于文武周之祭也郊祀后稷宗祀文王故虽卜代三十卜年七百毁庙之主流溢于外而后稷文王郊宗之祀不辍止也注修道于身爱气养神益寿延年其德如是乃为真人疏以前之学行修营其身既而能所相应道德真实也注修道于家父慈子孝兄友弟顺夫信妻贞其德如是乃有余庆及于来世子孙注修道于乡尊敬长老爱养幼少教诲愚鄙其德如是乃无不覆及也注修道于国则君信臣忠仁义自生礼乐自兴政平无私其德如是乃为丰厚也疏五等诸侯清虚修道遂致域中宁谧内外无虞岂非贤圣之君德行丰赡者也注人主修道于天下不言而化不教而治下之应上信如影响其德如是乃为普博也疏九五之君用道而治端拱玄默天下太平是以万国来朝四方归附化无不被其德能普注以修道之身观不修道之身谁亡谁存注以修道之家观不修道之家也注以修道之乡观不修道之乡也注以修道之国观不修道之国也注以修道之主观不修道之主也注老君言吾何以知天下修道者昌背道者亡以此观之而知也疏夫尧舜所以昇平者有道故也桀纣所以淫乱者无道故也是知以修道之身观不修道之身以有道天下观无道天下乃至家国利害断可知矣故老君假设云我何以知天下成败之事乎只以此格量足为龟镜矣注谓含怀道德之厚者註神明保祐含德之人比若父母之于赤子也疏含怀道德甚自淳厚欲表其状故取譬婴儿婴儿之行具列于下文注蜂蔓蛇虺不螫之也注赤子不害物物亦不害之故太平之世人无贵贱皆有仁心有刺之物还反其本有毒之虫不伤于人御日至人神矣物不能伤既无害物之心故无毒螫之地此至人之含德也疏毒虫蛇虺类也攫乌鹰鹤类也勐兽兕虎类也螫行毒也搏击触也言赤子不犯前境故不遭三物所加喻含德妙达故不为三毒所害註赤子筋骨柔弱而持物坚固以其意专心不移也疏言赤子筋骨柔弱手握坚固喻含德心性柔弱顺物谦和虽复混逵同尘而灵府洁白在染不染故言握固此一句明意业冷也注赤子未知男女之合会而阴作怒者由精气多之所致也疏字林云崃小儿阴也言赤子初生未解雌雄交合之道而阴怛怒作乃精满室之至也况含德体道淳和无为虚泊虽复扬波处俗闻见色声而妙悟真空不见合和之相盖以精粹之至此一句明身业冷也注赤子从朝至暮啼号声不变易者和熙多之所致也御日赤子骨弱筋柔而能握拳牢固未知阴阳配合而和气之源动作者由精粹之至终日啼号而声不嘶嘎由纯和之至此赤子含黑也疏为无心作声和气不散也况含德妙达真宗故能说无所说虽复辫彫万物而不乖于无言此一句明口业冷也前言终日啼号而声不嘶嘎者为无心作声和气不散也注人能知和气之柔弱有益于人者则为知道之常也御日能如婴兄固守和柔是谓知常之行者也疏知此不言之言是淳和之理者乃曰体于真常之道也注人能知道之常行则日以明达于玄妙＇疏知于真常之道是日智慧明照也益生日祥註祥长也言益生欲自生日以长大疏祥多也几惑之人不体生无生相多食世利厚益其生所以烦恼障累日日增广注心常专一为和柔故神气实内而形柔若反使妄有所为则和气去于中故形体日以刚强御日心有是非气无分别若役心使气是日强梁之人疏心神也气身也物情颠倒触类生迷岂知万物皆空身亦虚幻既而以神使形驱驰劳役是以生死之业日日强盛注万物壮极则枯老枯老则不得道矣疏夫盛者铃衰物壮则老是知益生使气足验无常既曰无常故非真道注不得道者早已早已者死也御曰凡物壮极则衰老故戒云矜壮恃强是谓不合于道当须早已已止也疏已止也既非真道应须止而勿为也道德真经注疏卷之六吴郡征士顾欢述注知者贵行不贵言疏知道之士达于妙理知理无言说所以不言故庄子云道无问问无应无为谓是也节解曰谓一不可说也注驷不及舌多言多患疏封执名言执言求理理超言象所以不知故庄子云有问道而应之者不知道也知与黄帝是也节解曰谓说者不知一也注塞闭之者欲绝其源御曰了悟者于法无爱染于言无执滞故云塞其兑既无爱染则嗜慾之门闭矣疏塞者息言论闭者制六情也节解曰谓闭塞九窍固精守气也注人情慾有所锐为者当念道无为以挫止之疏止贪竞也注纷结恨不休者当念道淡泊以解释之疏释患怒也注虽有独见之明当和之使闇昧不使耀乱人也疏接愚俗也注不当自别殊也疏混世事也上来数句前已具释今略帖文不复详辫所以重言者明此数句于学门切当故重出之也注玄天也人能行此上事是谓与天同道也疏前既断伏身心次则和光晦迹所以行圆德满故与玄理符同裴曰光智也尘愚也衆生饰智以耀人纵愚以染患圣人和光不耀同其尘也注不以荣誉为乐独立为哀御曰玄同无私故不可得而亲也注志静无欲与人无怨御曰汎然和衆不可得而疏疏道契重玄境智双绝既两忘于物我亦一观乎亲疏注身不欲富贵口不欲五味御曰无欲故不可得而利注不与责争利不与勇争气御曰无欲可争故不可得而害疏夫利害者与乎存亡死生无变于己况利害之间乎故庄子云不就利不违害注不为乱世主不处闇君位御曰体道自然而然故不可得而贵注不以乘权而骄不以失志故屈御曰洗然无瑕滓故不可得而贱疏夫富贵者兴乎荣辱也故毁誉不动宠辱莫惊故不可以贵以贵贱语其心也注其德如此天子不得臣诸侯不得屈与世沉浮容身避害故为天下贵也御曰体了无滞言忘理畅锐纷尽解光尘亦同既难亲疏不可贵贱故为天下贵疏既遣荡乎亲疏又虚忘于利害毁誉不关其虑贵贱莫届乎怀故苍生荷戴而不辞群品乐推而不厌是以天下人间尊而贵之注以至也天使正身之人使至有国也疏以用也政谓名教法律也治辑理也夫圣人驭世接物随机运权道以行兵用实智以理国此则偃武修文之时也注奇诈也天使诈伪之人令其用兵也疏奇窃诈也尅定祸乱应须用兵兵不厌诈必资奇谲此则偃文修武之世也节解曰谓治身者正于心不以兵自伤也国身也注以无事无为之人使取天下为之主御曰在宥天下贵乎无为若以政教理国奇诈用兵斯皆不合于道唯无事无为可以取天下疏文武之道应物随时譬彼递庐方玆刍狗执而不遣更增其弊未若无为无事凝神姑射之中不武不文垂拱庙堂之上以斯化物物无疵疠用此治民民歌击壤摄取之妙其在玆乎註此今也老子言我何以知天意然哉以今日所见知之御曰以此下文知之也疏教主假设我何以知摄化天下必须无事乎用此下文则知之也注天下谓人主也忌讳谓防禁也令烦则奸生禁多则下诈共相欺给故贫也节解曰谓有为也疏刑法严举罹罪者衆民不安业所以弥贫治身者不能率性任真而笃于禁忌内无道德故贫也一句解以政注利器者权也民多权则视者眩于目听者惑于耳上下不亲故国家昏乱矣御曰利器谓权谋人主以权谋为多不能返实下则应之以谲诈故令国家滋益昏乱注人谓人君百里诸侯也多知仗巧刻画官宇彫琢章服奇物滋起下则化上饰金镂玉文绣綵色日以滋起疏知巧谓机心也奇物谓战具也言在上好武下必顺之故各起异端竞献知巧野战攻城机械非一多呈奇物以取洪勋治身者多知巧许食取前境分别之心日益其弊此一句重释用兵也注法好也珍好之物滋生彰着则农事废饥寒并至故盗贼多有也御曰无为既失法令益明窃法为奸尽成盗贼岂非多有乎荣曰珍好之物为法物也多贵金玉盗贼斯起也亦言法所以息盗盗更多礼所以整乱作陈曰亦自然之理也多忌讳则失取舍之和也多利器则权在下也多仗巧则荡心之所生也滋法令则弊倖之兴不可革也注故圣人云谓下事也我无为而民自化圣人言我修道承天无所改作而民自化成也节解曰谓守自然则元气流行也疏主上虚淡无为下民自化改恶从善言老君自是圣人託摄谦之圣化故庄子云寓言十九也注我无徭役征召之事民安其业故皆自富也节解曰谓人无事则形气精神血脉充溢也疏心既无为迹又无事四民居业六合同欢轻徭薄赋不富如何注圣人言我好静不言不教民皆自忠正也节解曰谓人虚心不邪念则气存形中也疏在上好静不扰于民民禀淳风自归正道注我常无欲去华文微服饰民随我以为质朴节解曰谓人无情欲守一坚固则精气淳厚不衰耗也疏君上寡欲少私清康洁素则百姓知足守分归于淳朴也自圣人已下数句并释无事取天下之义也注其政教宽大闷闷昧昧似若不明注政教宽大故民醇醇富厚相亲睦也疏闷闷宽裕也淳质朴也言君上无为布政宽裕下民从化皆多淳朴也注其政教急疾言央于听次于耳也注政教急疾民不聊生故缺缺日以疏薄疏察察严速也缺缺零落也上好有为为政迫遽民遭其暴故多零落也夫治身亦宜虚忘宽简不得执心急速也注倚因也夫祸因福而生也人遭祸而能悔过责己修善行道则福来祸去注福伏匿于祸中人得福而为骄恣则福去祸来疏倚因也匿伏也言闷闷则致福察察则招祸此之三事近由一心福则在于祸中祸则伏在福内其则不远也注祸福更相生谁知其穷极时也注无不也谓人君不正其身无国也疏孰谁也福祸之征起乎善恶业既不定报亦随之所以轮转三涂回还六道千变万化谁知其极乎上士达人志我济物体玆正道悟彼重玄不为祸福之因故无祸福之报故庄子云祸亦不至福亦不来祸福无有恶有人灾今所以轮转无极者为其不怀正道故也注奇诈也人君不正下虽正复化上为诈也疏奇虚诈也假使有心学于正道者则执正为正未能忘遣不与实相应故为虚诈也注善人皆复化止为祆祥也疏纵为善者犹执名言既乖正理适为妖孽故庄子云为声为名为妖孽也顾曰设欲为善乃为妖孽名声之善也节解曰为人得道之福不能守一辄有骄盈邪意复生也御曰言人君迷惑失正已来其日固久矣节解曰谓世之人不能守其一惑于邪伪失福得祸从来久远非独今日也疏言凡鄙之人所以为妖为奇者以其愚痴迷惑其日固久故抑乃无始岂日今生故西昇经云如是迷来久注圣人行方正者欲以率下不以割截人也节解曰方谓一之正道也守之当坚行之当久无复以邪自伤割也疏圣人体道方正轨则苍生随机引诱因循任物终不宰割使从己也此则举圣戒凡令其修学注圣人行康清砍以化民不以伤害民也今则不然正己以害人也疏妙体物境空幻无可贪取非关卓尔清康避世之秽害也斯则冷秽双遣贪康两忘不廉而廉不秽而秽故庄子云大康不慄又云廉清不信节解曰康谓气之清也不可以秽浊妨道行也注肆申也圣人虽曲己从人不自申也疏肆申也素质雅正体无邪馅而曲从于物不由己直故前章云大直若屈也节解曰谓一之功平随心委曲不可以绳墨为正注圣人虽有独见之明常如暗昧不以耀乱人也御曰圣人善化不割彼而为方不秽彼而为康不申彼而为直不耀彼而为光但修之于身而天下自化肆申也节解曰光谓神明流通内润形中不须火烛为耀也疏智慧光明无幽不照而韬光晦迹不炫耀于物忘其照也故庄子云滑疑之耀圣人图而域之注谓人君欲治理人民也注事用也当用天道顺四时也注音爱惜也治国当爱民财不为奢秦治身当爱精气不放逸也疏天自然也式法也莫若犹无过也言上合天道下化黎元者无过用无为至法也注早先也服得也夫俭爱民财则人安爱惜精气则能先得天道也御曰何以聚人日财故能检爱四方之人根负而至早服事其君矣服事也疏叹此无为之法独能自利利他用之治身则制伏魔试用之治国则远荒归伏注先得天道是谓重积德于己也疏重深重也积累积也言欲内制魔试外伏遐藩必须积行累功其德深重方可远伏也御曰圣人积德四海归食则无有不能制伏者矣克能也节解曰谓姦邪伏匿者皆由重一而积气也註克胜也积德于己则无不胜也疏克胜也亦得也言累功行其德深重自利利他无所丧失内外制伏无不获胜也节解曰谓重一气积邪除病愈故无不克胜也注无不克胜则莫有知己德之穷极也疏能知相应理无不契道深功远莫能知其穷极者也节解曰谓一行身中除邪愈病莫知尽极则其命长存注莫知己德有极则可以有社稷为民政福疏既理无不契则深远无极故以有国往民为王侯化主也注国身同也母道也人能保身中之道使精气不劳五神不苦则可以长久疏既为帝王国主慈育苍生视物如子故云之母德行虽高功成不处无为虚淡故可长久矣註人能以熙为根以精为蒂如树木根不深则拔蒂不坚则落言当深藏其气固守其精无使泄漏也注深根坚蒂者乃长生久视之道也疏根本也蒂迹也根能生蒂以譬本能生迹述而本日深根本而进日固蒂夫根不深则倾危蒂不固则零落只为根深所以长生蒂固所以久视此明有国圣人本迹俱妙故结云长生久视之道视照也注鲜鱼也烹小鱼者不去肠不削鳞不敢挠恐其糜也治国烦则下乱治身烦则精散疏烹煮也鲜鱼也言煮小鱼挠之则糜烂任置即自全喻理国无为即太平躁动则荒乱注以道德居位治天下则鬼神不敢见其精神以犯人也疏莅临也言用正道以临天下者使邪魅之鬼不敢为妖孽之患也顾曰神者灵效之谓也以道居位临理天下则太平太平之代鬼魅不敢神以道修身则真照得一得一之士尸魄不灵注其鬼非无精神也邪不入正不能伤自然之人也御曰上言其鬼不神非谓鬼歇灭而无神也但其不敢见怪以伤人矣疏神灵验也非此鬼不灵验也但以福祐于人不损伤于物治身者鬼以馅魅为义即是扰动邪淫之心也言以正道理身馅魅之心不能伤于正行纵使心动即其真照故不能伤行也节解曰非谓鬼无神也道在人身故神不伤人也注非其鬼神不能伤害人以圣人在位不伤害人故鬼不敢干也御曰鬼见神怪伤人者由圣人有为失道故也今鬼所以不见怪伤人者盖以圣人无为清净故尔疏诸本作亦字张系及陆先生本作之字然之亦二字相似故作亦字今用之为是言非此鬼不伤物但为圣人以道往位能制伏邪恶故鬼不伤害于人力在圣理故云亦不伤人也治身者言非但动心不能伤行以为圣智制伏故虽动而不能伤寂也节解曰谓人行治道与神明相合内无阴过故鬼不能伤也外无阳罪故圣人不能刑也人之行一天神在外卫身在里护形元气混沌皆共治身己之所行上法于天头戴日月光明星辰列宿皆在身中精神唿吸食玉英也注鬼与圣人两俱不相伤也注夫不相伤者则人得治于阳鬼得治于阴人得全其性命鬼得保其精神故德交归焉疏两谓鬼处于阴人处于阳幽显得所不相伤害而守其分两无伟阅遂乃人施德于鬼鬼恩惠于人恩德往来故交相亲附也理身者摄动归寂以成己行既即动即寂何所摄耶今明不摄而摄不应而应非应之而应者也注治大国当如江海居下流不逆于细微也注大国者天下士民之所交会也节解曰泥丸为大国为小国口承上下灌丹田丹田则地郊也疏大国则万乘之邦郊郭外也之往也言大国虚容譬于江海江海处衆流之下故百川竞注大国用道谦柔故万邦归往朝宗慕义满于郊郭也本亦作交字大国行谦故与小国交会也注牝者阴类也柔谦和而不唱女所以能屈于男者阴胜阳也以其安静不先求也疏天下之郊迭前文以生后句也牝雌静也牡雄躁也言大国所以能令诸国款付而交会者常用谦和雌静故能胜雄躁也若用刚躁则不能政也是知治身治国莫不以柔顺为先也注阴道以安静为谦下也注能谦下者则常取之疏以用也下谦逊也取摄化也言圣人君临大国善用谦柔故能摄化万邦遐迩款附重译来贡不亦宜乎注此言国无小大能执谦畜人则无过失御曰大取小以为臣妾小取大以为援助也节解曰谓泥丸居上为大国丹田处下为小国行一之道闭气嚥液下流丹田液化为血血化为精精化为气胎息引之还补其脑推而引之云布四海故上取下聚也小国自知卑下守分雌柔聚于大国之中钦风慕义也注下者谓大国以下小国小国以下大国更以义相取也疏或不定言小国用柔故聚于大国之中大国用下故取得万国之惧心用下则同聚取斯别故言或也注大国不失下则兼并小国而取畜之使为臣仆也疏大国所以用谦者更无余意也不过欲兼爱小国小国用柔者亦无余心不过欲入大国之中慕德接事也注大国小国各欲得其所大国又宜为谦下也御曰一求臣妾二求援事是两者各求得其所欲然大国者常戒于盈满故云大者一宜为其下疏两者谓大小二国兼畜入事各遂其心虽复大小俱用柔和而大宜偏行谦下何者夫物必以大轻小未尝以小陵大故陵大者宜为下此则高者抑之义也节解曰两者谓泥九丹田也泥九欲气昇丹田欲气降共成一神也注奥藏也道为万物之藏无所不容也疏道者虚通之妙理衆生之正性也奥深密也亦藏府也言道生成万有囊括百灵大无不包故为万物藏府也注善人以道为身宝故不敢违失也御曰善人知守道者昌失道者亡故宝而行之而无息累也疏修道善人达见真性得玄珠于赤水故能宝而贵之注道者不善人之所保倚也谓遭患逢急犹知自悔卑下也疏保守持也流俗之耽滞物境性情浮竞岂能守持也注美言者独可于市耳大市交易而退不相宜善美言美语求者欲疾得卖者欲疾售也注加别也人有尊贵之行可以自别异于凡人未足以尊道也御曰甘美其言可以求市尊高之行可以加人以况圣人以甘善法味之言尊高清冷之行以化不善之人亦如市贾之售相率而从善矣疏不善之人心行浇薄言多佞美好为饰词犹如市井更相觅利又不能守弱伪谦后身先物方自尊高己行加凌于人不善之徒言行如是其于道也不亦远乎注人虽不善当以道化之盖三皇之时无有弃民德化淳也御曰不善之人亦在德化而已何弃遗之有乎疏奚何也言圣道冥通救物弘普纵使衆生不善何有弃心慈救覆被接济无遗注欲使教化不善人也疏既接济无遗宜设世之法故立天子以统万机置三公而论道调治阴阳辑熙治政意在舟航庶品亭毒群生自开辟已来真君出世体道权应而为帝王上以象三清而置僚署也注虽有美璧先驷马而至故不如坐进此道也疏拱璧抱璧也谓圆全大璧也驷马一乘车也古者召士必先斋拱璧后遣驷马之车言纵有高盖全璧富贵荣华亦不如无为坐忘修进此道何者夫修道可以长生富贵适为大患故广成子云人生处世如云翔空氛蔼俄尔以此格量不如远矣顾曰皎洁修名谓之尊行自尊于行者可以加胜于人殊非至也孙曰美言可以夺衆货之价尊行可以加衆人之上夫道之出言淡乎无味圣人处无为之事行不言之教岂华词以悦百姓之耳饰行以耀万物之目哉注古之所以贵此道者不日日远行求索近得之于身也顾曰无假远索日日求之但行积于身得之于心玄悟在我也注有罪谓遭乱世闇君妄行刑诛修道可以解怨免于衆邪也鸠摩罗什等曰回向善道以免诸恶注道德洞达无不覆济全身治国恬然无为故可为天下贵也御曰道在悟不在求不如财帛可日日求而得之故云不日求以得既悟自无罪累岂待有罪方求免耶故可为天下贵也疏言曩昔圣人所以珍贵此道者何耶只为不经一日求之则得此言悟者目击道存迷者累劫不会假使无始以来生死罪谴一得还源可以顿免有此神力不可思议故为天下人问之所尊贵也注因循而成故无所造作疏妙契心源不失真照照达有为即无为是也故无为即为为即无为也节解曰谓为一者不为身也注不预设备除烦省事也疏事者色声物境一切诸事也妙体真空照不乖寂虽涉事而无事也节解曰谓事一者不事人也注深思远虑味道之意也疏味者染着之谓也根尘两空色味双寂虽复取味而无滞也注徕其戒令也欲大反小欲多反少自然之道也注行善修道绝祸于未生也御曰于为无为于事无事于味无味者假令大之与小多之与少既不越分则无与为怨若逐境生心违分伤性则无大无小皆为怨怼今既守分全和是故能报怨以德也疏怨怼也报偿也言无始以来大小之罪多少之业今欲喊除顿偿使了者必须用前为事味等三种德心观之则三世皆空万法虚静物我冥一何恋之有故前章云有罪以免耶斯之谓也注欲图难事当于易时未及成也疏图谋度也难罪报也易初心也言欲谋度遣却恶道之难者必须观察初心既无作则无报也注欲为大事必作于小祸乱从小来也御曰肆情纵欲者于为无不难于事无不大今欲图度其难营为其大当须与性未散而分未越则是于其易细也疏细小也为巨衅者本乎微小此明欲灭恶果先须遣因注明上文所预图註处谦虚也疏作起也夫天下艰难罪报必起自易心言一念初心造业甚易也故重考大殃必起于小从微至着渐成巨衅所以欲除恶报先制初心注天下共归之也注不重言也节解曰谓人轻诺者失自矜之实也疏此起喻也诺然许也寡少也夫轻易许诺于人者必少信实后则贻于寡信之责注不慎患也御曰轻诺许人必寡于信动作于易后必多难疏此合喻也夫轻易许诺则致寡信之责亦犹轻易为罪必招八难之重殃故修道之士应须凝重不可轻率也注圣人动作举事犹进退重难之欲塞其源也注圣人终身无患难之事由避害深也疏犹尚也体道圣人实无难易而尚难而不为故无艰难之责况在凡俗而纵情乎此举圣戒凡也故郭注庄子云圣人虽入火不热而未曾蹈火又云远火非逃热即斯义也註治身治国安静者易守持也疏安静也持守也言圣人灵府寂泊未起攀绿如此之时甚易修守也注情欲祸患未有形兆之时易谋止也疏兆状也谋图也其次虽起心绿取而于境未有形状即宜摄心归静于业未成故易谋虑也注祸乱未动于朝夕情欲未见于形色如脆弱易破除也注其事未彰着微小易散去也疏脆虚软也犹如果瓜结实未坚虚脆易破初心起染亦复如是结业微浅故易除也注欲有所为当于未有萌芽之时塞其端也一疏为学也言圣人修守常在未有绿染之时此解其安易持也注治身治国于未乱之时当预闭其门也疏乱者谓结业以成为业所牵精神昏乱也今萌心虽起染于境未见当尔之时易为洽理此解其未兆易谋也注从小成大也疏夫百围之木生于毫微喻三涂重衅原乎一念而以木为喻者言木从小至大遂能荫蔽日光譬染心从微至着亦能覆盖真性若推此树起自虚无即空而至树亦非有四尘所成故也烦恼为义起自虚无即空而言亦非有也注从卑立高也疏层犹级也言九级之台起于一篑之土喻九夜之祸起乎一念染心助诸学者深宜戒慎注从近至远疏河上本作千里此言百仞且七尺日仞夫陆百仞之高岑发自初步履八门之苦难起自染心前况方造未息注有为于事废于自然有为于义废于慈仁有为于色废于精神也注执利遇息执敌失身坚持不得推让反还也御曰凡情迷执不能忘遣动成执着执者求得理必失之疏至道虚空无为无执凡情颠倒有执有为为即危亡故言败之执乖实当故言失之注圣人不为华文不为利色不为残害故无败坏注圣人有德以教愚有财以与贫无所执藏故无所失于人也注从为也民之为事常于功德几成而贪位好名奢泰盈满而自败之疏几近也凡人从于有为之务执心躁竞分别取舍曾无远见每欲近成有始无卒故多败也书云靡不有初鲜克有终注终当如始不终懈怠疏此戒慎学人令道心坚固终始如一岂有败乎六度之中终当第四也注圣人欲人所不欲者人欲彰显圣人欲韬光人欲文饰圣人欲质朴衆人欲于财色圣人欲于道德注圣人不眩晃为服玩不贱石而贵玉注圣人学人所不能学者人学智诈圣人学自然人学治世圣人学治身守道真也註衆人学问反也过本为末过实为华复之者使反本实也御曰圣人不求过分之学也疏圣人灵照自天不同凡智了知诸境空幻不见可欲之物故于欲中即不见欲相既于欲不欲何玉帛之可贵乎又达真假无差故能无学学即不学不学即学不见学异不学异学故西昇经云吾学无所学乃能明自然河上本作复诸家作备备防也衆人执滞有为不能忘学故执学者以防衆生之祸患也註教人反本实者欲以辅助万物自然之性注言圣人动作因循不敢有所造为恐离本也疏辅助也导也言一切衆生皆禀自然正性迷惑妄执丧道乖真今圣人欲持学不学之方引导令其归本但圣人穷理尽性亦无为无不为也今言圣人不为者亦欲辅导群生复被自然之理故言不敢为也补道德真经注疏卷之七吴郡征士顾欢述注谓古之善以道治身及治国者注不以道教民明智奸巧也注将以道德教民使质朴不诈伪也御曰人君善为道者非以其道明示于人将导之以和使归复于朴令如愚也疏为道犹修道也言古昔善修道之士实智内明无幽不烛外若愚时不耀于人闭智塞聪韬光晦迹也注以其智太多而为巧伪御曰君将明道以临下人必役智以应上智多则诈兴是以难理疏治理也智分别也言衆生所以难治者为心多分别不能虚忘故难化也注使智慧之人治国政之事必远道德妄作威福为国之贼也注不使智慧之人治国之政事则民守正直不为邪饰上下相亲君臣同力故为国之福也御曰若不用巧智之臣但取纯德之士使偃息蕃魏弄丸难解自然智诈日薄淳朴日兴人和则年丰故是国之福也疏若用明智察俗以理物者既乖淳和人同贼害言无为至虚至静忘心遣智尸居玄默以斯御世者其唯上德乎以此格量胜劣可见治国既尔身亦宜然注两者谓智与不智也常能知智为贼不智为福是治身治国之法式也御曰役智诈则害于人任纯德则福于国人君能知此两者委任纯德之臣是亦为君楷模之法式也疏两者前文智与不智也能知智为贼不智为德则可为修身之楷模治国之洪范也节解曰谓去智守愚则病除气盛此治身之法式也注玄天也能知治国治身之法式是谓与天同德也疏常能知无分别为治身之楷式者可谓深玄之大德也注玄德之人深不可测远不可极也注玄德之人与万物反异万物欲益于己玄德欲施与人节解曰谓一之深远乃在太清降下绛宫入子形中物皆枯死子独长生故与物反也疏冥真契道谓之玄德穷源极际谓之深远深远之智智乖于俗故与物反注玄德之人与万物反异故能至大顺顺天理也疏顺有两种一顺于理二顺于俗顺理则契于妙本顽俗则同尘降逵问曰前言反物后言顺俗则前反后顺文岂类乎答曰前言反者此言明不反而反后言顺者亦不顺而顺不顺而顺顺不乖反不反而反反不乖顺亦何所嫌也问曰经称大顺顺亦有大小乎答曰夫以顺对违虽顺而小今不顺不违而违而顺顺不异违违不乖顺所以出处语默唯道是从和光同尘而恒顺于理不问顺与不顺不顺与顺一时皆顺是故无顺无不顺而能顺能不顺乃至非顺非不顺故名为大顺也注江海以卑下故衆流共归之若人民归就王者也疏王往也百谷百川也言江海所以百川之所归往者以其善居洼下之地也人能退身谦下虚柔容物者亦为苍生之所归往也注以其卑下故能为百谷王也疏此结成其义故经云海为百川王注欲在民之上也注法江海处谦虚欲令一切衆生居己之上所以言貌柔和恒自谦下注欲在民之前也注先人而后己也疏欲令衆生在己之先己所以退身居物之后故经云一切未得道我常不有望前则处下而反高此则守退而翻进注圣人在民上为主不以尊贵虐下故民戴仰不以为重疏圣人恬淡无为少私寡欲处民之上为君而使轻摇薄赋无重劳也又解云圣人恩覃于万物故戴荷而不乱也註圣人在民前不以光明蔽后民亲之若父母无有欲害之者疏处物之前而为君主遂使民歌击壤宇内清夷利物弘多而无损害又解云圣德遐旷百姓乐推怀荷恩泽岂敢伤害注圣人恩深爱厚视民如赤子故天下乐共推进以为主无有厌之也注天无厌圣人时是由圣人不与人争先后也注言人皆争于有为无有与吾争无为者疏所以百姓乐推在前而不厌倦者只为善能谦和不与物争故也既为顺平等是非永息谁复与不争者争乎故天下莫能与之争也注老子言天下皆谓我道大我则佯愚似于不肖也疏河上本作肖诸家云笑笑者老君体达自然妙果圆极故天下苍生莫不尊之为大圣也何意得如此只为接物谦和不矜夸嗤笑故致然也顾等曰不与物同故云不肖言老君道尊德贵诚可以为大然则晦迹同尘隐显不测不似智不似愚故言不肖注夫独名德大者则为身害故佯愚似若不肖无所分别无所割截不贱人而自贵也注肖善也谓辫惠也若大辩惠之人身自高责行察察之政所从来久矣注言辩惠者唯如小人非长者矣疏独犹圣德高大故不夸笑于物若其夸笑久是群小也河上云肖者犹善也言众生不能履于善道者皆为我大故也独犹骄慢我大所以不能履行善道者久当卑小谦退也顾等曰大圣之人故无所似也若形有定质智有常分的有所似则道有封执此乃细碎之人岂虚妙之大圣乎注老子言我有三宝抱持而保倚之也疏老君所以圣德高大独不夸肖于物者为归依三宝宝重而持之故能然也注爱百姓如赤子疏慈念苍生拔苦与乐此道宝也注赋敛若取之于己御曰慈则广救俭则足用疏少钦知足守分不责此经宝也注执谦退不为唱始疏谦伪柔弱先物后己退身度人此师宝也节解曰谓人形中有精气神等宝而藏之可持以生也注以慈仁故能勇于忠孝疏内蕴大慈外弘接物所以勇入三界俯救苍生注天子身能节俭故民日用广大疏诸法虚幻合而不贪俭素清高故其德广大注不敢为天下首先注成器长谓得道人也我能为道人之长也御曰慈俭之德谦撝益光推光与人人必不厌故能成神器之长也疏只为勇救苍生退身度物故居界外独处玉京为衆圣之长降世则位居九五为神器之尊注今世合慈七为勇武也疏合去慈悲且好行刚勇注合其俭约但为奢泰疏弃其俭素而广贪于物注合其后己但为人先疏忘退后之心趋进先之行注所行如此动入死道疏总结上三合既乖三宝适沦溺三涂故言死矣注夫慈仁者百姓亲附併心一意故以战则胜敌以守卫则坚固疏以大慈之心临于战阵士卒感恩所以胜捷内解即是六根兵马对于六尘不为尘没故获胜也又用慈守卫百姓同心是以牢固内解以慈心自守虚静则道心坚固不可技也注天将救助善人必与慈仁之性使能自营助也御曰以慈战守岂但人和天道孔明亦将救卫战胜天救也守固天卫也是皆以慈故云天将救之以慈卫之疏天尊大道救度行慈之人还用慈悲俯相卫护也故三宝之内以慈为先四等之中用慈为首是知慈之为义大矣哉注言贵道德不尚武力也御曰士事也善以道为理国之事者尚于德故云不武疏言古者善修道之士静退无为不舍慈而为武勇也注善以道战者禁邪于胸中绝祸于未萌无所朱怒也御曰事不得已必须应敌以慈则善故不凭怒者也节解曰谓闭和精万神喜悦也疏善达前境虚幻故能制敌于未萌妙体违顺两空是以无心喜怒也注善以道胜敌者附近以仁求远以德不与敌战而敌自伏御曰师克在和和则不争节解曰谓以口行一万鬼自伏故日不争疏不为尘染名日胜敌既无喜怒何所争耶注善用人自辅佐者常为人执谦也疏夫能行谦下者必为物之所归故能役用于人也注谓上文为之下也是乃不与人争国之道德也疏不与物争故能成己之德此结善胜敌不争也注身能为人之下者是谓用人臣之力也张曰悦以使人人忘其劳疏谦下雌柔不用于物物又归之而为己用此结善用人为下也註能行此者德配天也注是乃古之极要道也御曰善胜是不争之德为下是用人之力如此者可以配天称帝是古之至极要道也疏配合也天自然极道果也言善修道之士妙体真空达于违顺不与物争故能合至理之自然契古始之极道此总结也注陈用兵之道老子疾时用兵故託己设其义也疏用兵谓权智摄化衆生亦是圣人用六根涉于尘境有言者有用兵之法言在下文也注主先也我不敢先兴兵也注客者和而不唱用兵当承天而后动节解曰上兵谓口也下兵谓阴也口言妄则自伤故言谦让也轻用阴则丧精故不敢为唱而为和也疏主者我身也客者前尘也言根尘两空物我俱幻既无我身之能绿亦无前尘之可染也注侵人境界利人财宝为进闭门守城池为退御曰主有动作则生事而贪客无营为则以慈自守自守则全胜生事则败亡进虽少不能无事退虽多不失谦让故不敢进寸而退尺疏进取也退舍也少以况无多以况有也既而境智双遣根尘两忘体玄中一离彼二偏故无无为之可取亦无有为之可合也注彼遂不止为天下贼虽行诛之不行执也御曰为客退尺不与物争虽行应敌与无行同也疏既遣荡有为又洞忘境观故无以行为行也注虽欲攘臂大怒若无臂可攘节解曰攘臂所以表怒善战不怒故若无臂可攘也注虽欲执持之若无兵刃可持用也何者伤彼之民罹罪于天遭不道之君不忍丧之也御曰执兵所以表杀今以慈为主故虽执与无兵同也疏离形去智故无兵可用也注虽歌行仍引之心若无敌可仍也疏物境空幻无敌可因注夫祸乱之害莫大于欺轻敌家侵取不休轻战贪财也节解曰谓自恣交接者则有丧祸之灾疏轻凌侮也敌前境也轻染诸尘致三涂之报故成大祸注几近宝身也欺轻敌家近丧身也节解曰宝谓精气也轻敌数战则亡失精神也疏几尽也宝则前章三宝也合慈而勇谓之侮敌招于巨衅故尽丧三宝也注两敌战也註哀者慈仁士卒铃远于轻敌也御曰抗举也两国举兵相加也疏若当也哀慈也抗举也言根尘相逼举眼色等相当也仍以大慈之心虚鉴前境则能使两忘物我清净一切诸法皆成胜妙之境也注老子言我所言省而易知约而易行疏吾言即前章是也所言非此则易知也行无行相甚易行也註人恶柔弱好刚强也疏莫无也老子言甚易知甚易行而天下衆生昏迷愚钝无能知至言虚妙依教而行之也注我所言有宗祖根本事有君臣上下世人不知者非我之无德心与我返也顾曰宗本也君主也言虽殊涂同本虚无事虽异趋同主静朴蔡曰言以无言为宗事以无事为主御曰言者在理得理而忘言故言以无言为宗事者在功功成而不宰故事以无事为君疏言经教也君天子也言教虽广宗之者重玄世事虽烦统之者君主举此旨要以表易知也注夫唯世人无知是我道德之闇昧不见于外穷微极妙故无知也御曰夫唯世人无了悟之知是以不知我无言无事之教也疏不我知犹不知我也唯彼衆生无知顽钝故不能知我之至言也注希少也唯达道者乃能知我故为贵也疏凡情浮浅蒙昧者多体知圣教甚自希少也则法则也依我经教则而行之证于圣果所为贵注被褐者薄外怀玉者厚内匿宝藏德不以示于人也御曰被褐者晦其外怀玉者明其内故知我者希也节解曰谓圣人贵道德而贱其形衣皮带毛含一抱元不贪官爵内养神明以精为玉以气为金故能变化昇入紫官顾曰褐者粗贱之服玉是精贵之宝凡庸之人心实不知外假明哲羊质虎皮是乃德之病疏知于圣言则于圣教行解具足故成圣人褐是野人之服玉是珍贵之宝外迹同尘被褐也内心虚静怀玉也怀玉也迸处俗而恆真被褐也心虚凝而接物注知道言不知是乃德之上疏圣人妙契重玄迹不乖本洞忘虚远知则无知至本虚凝故称为上故庄子云孰知子之不知耶吾恶乎知之也注不知道而言知是乃德之病节解曰谓不明于道但明于俗不知食气而知食味故病也疏自本降迹无知而知涉事救苦故称为病註夫唯能病苦衆人有此强知之病是乃不自病也疏圣人无知识之疵而凡庸有分别之病为病衆生之病所以同凡说法演教志存救溺既而不病而病病而不病故云不病也注圣人无此强知之病者以其常苦衆人有此病以悲人也故不自病夫圣人怀通达之智託于不知者欲使天下质朴忠正各守纯性小人不知道意而妄行强知之事以自显着内伤精神减寿消年顾曰凡庸之人妄执强知之病以自分别往而不返良可叹息其唯圣人真知妙本洞遣言教独能以其慈仁哀悯衆生强知之病盖以其自无病也疏圣人能虚寂两忘境智双遣玄鉴洞照御气乘云本迹虚夷有何病累道德真经注疏卷之八吴郡征士顾欢述注威害也人不畏小害则大害至大害谓死亡也畏之者当保精养神顺地承天也疏威谓威刑即诸经戒科目是也大威即三涂恶趣北都罗酆之刑法也言凡夫不惮经戒妄造诸恶者则风刀大刑必将至也註谓心居神常当宽柔不当急狭也节解曰谓无狭健在俗间深山广泽可养性也御曰无狭者除情去欲使虚室生白也注人所以生者以有精神精神託于空虚喜于清净若饮食不节忽道念色邪辟满腹为伐命散神也节解曰谓厌生死者故行一爱气惜精为生之宝御曰身所生者神也无厌者少私寡欲使不劳倦也卢曰所生谓神也心静而神安心躁而神去疏厌舍也狭局也居安处也所生心也言修行道人必须处心无系不得域情狭劣厌离所生何者夫身虽虚幻而是受道之器不用耽爱亦不可厌憎故耽爱则滞于有为厌憎则溺于空见不耽不染处中而忘中是真学道者也注夫唯独不厌精神之人洗心垢浊淡泊无欲即精神居之不厌也疏唯彼所修之境非空非有故能修之智亦不爱不憎境智相符是以不厌也注自知己之得失注不自显见德美于外藏之于内疏智符道境了达真源故自知也四大假合坐忘堕体故不自见注自爱其身以保精气注不自高贵荣名于世疏保养真性不轻染故自爱也谦卑静退先物后己不自贵也注去彼自见自贵取此自知自爱疏去彼自见自贵取此自知自爱欲示物鉴戒故寄去取而为言也注勇敢有为则杀身矣节解曰谓贪为交接阴阳欲得快心生往死还此曰勇也轻道慢神则致身夭此曰敢也二者皆自杀也注勇于不敢有为则活其身也疏勇勐进也敢果次也杀灭死也活长生也言进心果次贪于世事则死灭若进心虚淡不敢贪染即长生也注谓敢与不敢也注活身为利杀身为害疏或不定也两谓敢与不敢也言进心不敢则长生故利进身责染则归于死灭故害也注恶有为也注谁能知天意天故不敢犯也疏天然之理福善祸淫推穷报应莫知其宰注言圣人之明德犹难于勇敢况无圣人之德而敢行之乎节解曰谓天常恶其勇敢爱其怯弱含生爱气谁知天意也注天不与人争贵贱而人自畏之节解曰天道贵和也疏自然之道但不与物争而谦退卑己者必获胜善报也注天不言而万物自动以应时也御曰天何言哉福善祸淫曾无差忒故云善应疏祸福之报其犹影响不待言辞而善恶必应注天不唿召万物万物皆负阴而向阳也御曰天道不召万物使从己然物不能违自来顺天命尔疏善恶报应随其行业不待唿召而必自来注谭然宽大也天道虽宽博善谋虑人事修善行恶各蒙其报疏谋计数也言幽途之理无劳言说而善能计算功过毫分无失也注天所罗网恢恢甚大虽则疏远若司察人善恶无有所失疏恢恢宽大也网宪法也言天尊自然之网甚自宽大疏远而业无大小功过酬报无差失也孙曰所谓不言而善应者天道不言而善自应也明夫善应者不在多言也卢曰寂寞无声故曰不言有感则报故曰善应注治国者刑罚深酷民不聊生故不畏死也治身者嗜慾伤神贪财杀身而民不知畏也注人君不宽其刑罚教人去其情欲奈何设刑法以死惧之乎疏此斥凡情迷执深重贪逐前境不惮死生虽复经戒严明曾无恐惧故发奈何之叹深哀痛之节解曰谓人不求生快意于情慾闻善不修知恶不改何识益乎注当除己之所残尅而教人去其利欲之心也注以道教化而民不从反为奇巧诈伪乃应王法执而杀之孰敢有犯者老子伤时主不先道德化之而先刑罚也御曰若使世人皆从清净之化不敢溺情纵慾常畏于死而独为奇诈者假令吾势得执杀此奇诈之人孰敢即杀故下文云疏贪慾之心日生奇诈坚执颠倒遂以为常者冥司捕获执而杀之风刀考楚经文明证若有性识之夫谁复造罪耶註司杀者天居高临下司察人之过天网恢恢疏而不失者是也御曰如此奇诈之人天网不失是常有天之司杀者杀之节解曰谓口也在口左为司阴口右为司杀人有阴过则司阴白之于上天考人魂魄人有恶言则司杀白之于司命司命记之罪满则杀之也疏此刑网自有宰牧即三官九署百二十曹北都罗酆泉曲之府八难五苦各有司存注天道至明司察有常犹春生夏长秋成冬藏斗柄运移以节度行之人君欲代杀之是犹拙夫代大匠断木乃劳而无功也节解曰谓天道赏善罚恶治人之身若大匠作器善者则成恶者则败也注人君行刑罚犹拙夫代大匠斲木也方圆不得其理还自伤其手代天杀者失其纪纲不得其纪纲则反受其殃也御曰人君任刑代彼司杀岂唯残害百姓抑亦自丧天和疏衆生造业各招其报刑罚苦楚自有冥司无识之人师心专辄强代冥司而行诛戮者何异庸拙之士运斤夫拙士运斤工非其任岂唯所作不成抑亦反伤其手强代司杀其义亦然非徒滥职翻获其衅也节解曰谓人治身各有优劣若工匠斯器而有巧拙巧者则器成形拙者则少不自害也注民之所以饥寒者以其君上食税下大多也疏饥谓内无道德也上心也心为五藏百行之主也故称为上税聚敛也食滋味也言行人所以不怀道德者为心绿前境多贪滋味故也节解曰饥谓气不足气所以不足者坐口嗜美味也食多谓实畜积为僻故防御百端也注是以民皆化上为贪叛道违德故饥也疏结前义也注民之不可治者以其君上多欲好有为也疏所以百行驰骛纷然难理者只为心贪有为故也心若无为则诸行易治也是知万境唯在一心注是以其民化上有为情伪难治也节解曰百姓谓百脉也所以盈缩不和平→由口不含一唇干液竭故脉失精泄也注人民所以轻犯死者以其求活之事太厚贵利以自危也疏行人所以不终天年而轻入死地者以其迷顺颠倒未能悟达不知物我俱幻即生即死生既多贪六尘厚资四大故也节解曰谓人所以不顾欢其死者由养形太厚恣其口腹失其生道故死也注以其求生太厚故轻入死地也註夫唯独无以生为务者爵禄不干于意财利不入于心天子不得臣诸侯不得友则贤于贵生也疏贤善也玄悟之士非色灭空咯焉坐忘而生无生相是以羶躁荣利厌秽风尘故独不以生为者善能摄卫贵生之人也节解曰谓夫独能忧生于未生忧形于未形但念无为舍自然者此乃为贤贵道安其生也註人生含和气抱精神故柔弱也注人死和气竭精神亡故坚强也注和气存也注和气去也疏言人生存有命则诸节柔弱及其死也则骨肉坚强草木之类生时软脆及其死也条柯枯藁所以生而柔软者和气存也死而坚强者和气离也举此有识为辩其胜劣者也注以其上二事观之则知坚强者死柔弱者生也疏徒类也是知行刚强者乖于和理故与死为徒行柔弱者顺于和气故与生为徒此合喻也注虽强大之兵轻战乐杀毒流怨结衆弱为一强故不胜也节解曰兵谓口也口强为人所穷阴强为女所侵也御曰生之柔弱和气全也死之坚强和气散也欲明守柔弱者全生保年为强梁者亡身失生也注木强大则枝叶共生其上疏兵谓三业六根也言人纵恣六情强暴前境而食取无厌者必遭重殃大祸故不胜也譬树木粗强故枝条共压其上亦犹梁栋宏壮故椽瓦压其上也注兴物造功大木处下小物处上天道抑强扶弱自然之效也节解曰谓发以柔弱为人所戴体骨坚强为人所劳疏坚强之木居下柔弱之条处上故坚强之人居九幽之下柔弱之士处三清之上注天道杳邈举物类以为喻也御曰天道玄远非喻不明故举张弓以彰其用注言张弓和调之义如是乃可用耳天抑高举下损强益弱天之道也疏举下使高抑高令下高下调适方可运箭傲慢有余者必招损败和不足者与其福善天道如是故似张弓註天道损有余而益谦言天道常以中和为上疏福善祸淫自然之理仍前生后重出此文注人道与天道反注世俗之人损贫以奉富夺弱以益强御曰天道平施裒多益寡人则违天翻损不足者也疏人间世道好行浮伪趋势竞利违天背理割损贫贱之不足供奉富贵之有余注言谁能居有余之位自省爵禄以奉天下不足者乎唯有道之君能行之也疏孰谁也言谁能有余财德以施天下苍生乎唯当体道之人独能济物故下文云圣人不积而言奉者示谦也注圣人为德施惠不恃望其报注功成事就不处其位御曰推功于物不处其成注不欲使人知己之贤匿功不居其荣名畏天损有余也御曰圣人所以推功不处者盖不欲令物见其贤也疏体道圣人常善救物虽复财德两施而不恃其劳有大至功而功成不处者意在摄谦退己推功于物韬光晦迹不欲示己之贤能注言水柔弱圆中则圆方中则方壅之则止次之则行张曰以为天下万事凡事不同以柔弱言之莫过于水以喻道行谦柔和绰随物通生浸润如水也注水能坏山推陵磨铁消铜莫能胜水而成功也疏物性柔弱莫过于水天下坚强莫先金石然水虽柔弱利用无穷攻击坚强莫在先者无为破有其义亦然节解曰水者内即口中津液也漱而嚥之则能攻邪破恶彻于骨髓若麴蘗之消米方药无复能先也注夫攻坚强者无以易于水也御曰以坚攻强二坚俱损以柔制强则强损柔全故用攻坚强无以易于水也疏言水能攻坚百王不易之事无为破有万代不刊之术注水能灭火阴能销阳舌柔齿刚齿先舌亡注知柔弱者久长刚强者折伤注耻卑谦好强梁节解曰谓人含精饮气统御血豚百姓日用而不知疏水能攻于金石故知柔弱胜于刚强此乃愚智同知而举世无人能依而行者也注谓下事也注人君能受国之垢浊者若江海不逆细流即能长保社稷为一国之君主也御曰引万方之罪是受国之垢浊称孤寡不谷是受国之不祥其德如此则社稷有奉故天下之人归往也疏国邦域也垢辱也言体道之士处于人世谦退柔弱达于违从身受屈辱不与物争故堪为社稷之主以牧苍生也节解曰谓人形以左魂为社右魄为稷御一气以为君主也注人君能引过自与代民受不祥之殃则可以王天下也节解曰国谓形也言一出入脾中化滓变液去故受新以养五神故王于藏府者也疏不祥犹不善也言圣鉴虚通达于善恶若有不祥之事辄自责躬引过归己此可为天下君王也昔成汤自翦千里来云即其事也前言社稷可寄诸侯后举天下宜属天子注此乃正直之言世人不知以为反言也节解曰谓俗人所欲者以鲜洁为尊香美为上而道以受垢为主处下为王言一与人反也疏当理正言似如反俗何者俗皆好美好荣而今乃受垢不祥故若反也而言若者欲明不反而反虽反不反恒顺于俗不反而反顺俗而真欲示反不定反故加若也上文云玄德深远与物反然后乃至大顺即其义也注杀人者死伤人者刑以相和报也御曰与身为怨慧之大者情慾也和调和也此言人君欲以言教调和百姓使无情慾故曰和大怨也注任刑者失人之情必有余怨及于良民也御曰立教化人不能无迹斯迹之弊还与为怨故曰必有余怨疏怨慧也即是有无美恶等一切待对之法也言行人虽舍有无得非有无和二边为中一而犹是执玄未体于玄理也此虽无待未能无不待此是待独未能独独故有余对注言一人唿嗟则失天心安可以和怨为善御曰既有余怨则不可为善疏安何也言虽遣二边未忘中一故何可尽善也节解曰谓口也言唱必有和人能行道道来应之唱人以善善人和之则无有余怨也今时之人好行邪想邪想从之唿召邪鬼鬼来应之唱人以恶恶人和之安能得为善也注古者圣人执左契合符信也无文书法律刻契合符以为信也注但刻契为信不责人以他事也御曰左契者心也心为阳藏与前境契合故谓之左契圣人知立教则铃有迹有逵则是余怨故执持此心使令清净下化于人则无情欲不烦诛责自契无为疏契信也合也左阳也言体道圣人境智冥符能使俱会出玆四句离彼百非故得久视长生义言执左契此则不执而执也犹如帝王握于左契所以征摄万机圣人妙契环中故能匡御亿兆而言不责者虽复匡御衆生而忘其德刍狗百姓故不责其恩节解曰左契阳德也言圣人不和大怨但自修德不行责过于人注有德之君司察契信而已注无德之君背其契信司民所失疏司主也彻迹也妙契不执浴言无德之君犹滞筌蹄未能洞遣迹既不泯故言司彻也节解曰谓人行道德司命赐算人行其恶同杀彻其籍此之谓也注天道无有亲疏唯与善人则与司契同也疏天真之理何有亲疏上善之人自然符会即向执左契而不责于人也注圣人虽治大国犹以为小示以俭约不为奢泰人民虽衆犹若寡乏不敢劳役也註使民各有部曲什百贫富责贱不相侵犯也注器谓农人之器也而不用者不征召夺民良时也御曰什伍也伯长也此章明人含淳和无所求及适有人材器堪为什伍伯长者亦无所用也疏国域也心住空故言小国即小乘寡欲之行器即什恶兵器也根虽有六用乃不穷言什伯者举其大数而不用者言静息诸根不染尘境也节解曰小国谓形中什伯谓五藏心与肾为什肝与肺为伯闭口行气则什伯气盛而无不用注人君能为民兴利除害各得其所则民重死而贵生註政令不烦则民各安其业故不远迁徙离其常处也御曰少思寡欲不轻用其生敦本无求故不远迁徙也疏诸行重静知足守分故得终其天年而不远遂前境也注清净无为不作繁华不好出入游娱也疏舟舆谓三乘教法也舟在于水能济渡喻教能舟航万物度于生死海也故西昇经云久旷生死海隔绝贪爱流舆处于陆能轮转喻教能转凡成圣得理忘言故能遣教而不用也註无怨恶于天下也疏虽有身心兵甲车体坐忘物境既空何所陈说此一句覆释前什伯之器而不用也注弃文反质信不欺也御曰舟舆所以利迁徙甲兵所以徇攻战两者无欲故无所乘陈反朴还淳归于三皇结绳之用也节解曰谓人有道气自流行为形中之用如结绳之信也疏既虚心证理舍教忘筌故寄结绳示其反本此一句复结前虽有舟舆无所乘之也注甘其蔬养不渔食百姓疏味至道也注美其恶衣不贵五色也疏德莹身也节解曰谓甘食其气美服其道也注安其茅茨之居不好文饰之屋疏所在皆安动而寂也注乐其质朴之俗不转移也疏和光人世寂而动也节解曰谓安形乐神抱腹而歌吟也注相去近也疏鸡以司晨狗以警夜譬一切言教警长昏之夜思智慧之晨此之言教近证一心故言相闻也注其无情慾也节解曰邻国者两耳也两耳相望保其安也使神气各有所守不来往相干故至老常能聪明也疏会理体真即俗即道不从生死而来亦无道境可往二域既一故不相往来二际无际也注信言者实言也不美者朴且质也御曰信言圣教也信实之言不出于俗故不美也注美言者滋美之华辞不信者饰伪多空虚御曰美言者世教也甘美之言动合于俗故不信也疏信实也美浮艳也言上德之人冥真契道所说言教实而不华浮艳之言俗中小说既乖至理所以不信故庄云犬不以善吠为良人不以善言为贤也节解曰谓信道言者则不美于俗事美俗事者则不信于道言也注知者谓知道之士不博者守一元也註博者多见闻也不知者失真要也御曰知者了悟也博者多闻也疏知道之人忘言绝学所以不博博学之士耽滞名教所以不知故西昇经云世人徒知有天地万物不知己之所由生也是大不知又云子能知一万事毕庄子云文灭质博溺心注善者以道修身也不辫者不文彩也注辫者谓巧言不善者舌政患也土有玉掘其山水有珠浊其泉辩口多言亡其身疏辫别也善体至道之人指骂天地故无可分别也且儒墨是非坚执分别者良由未证善道故也注圣人积德不积财有德以教愚有财以施贫御曰积者执滞言教有所积聚也圣人了言忘言悟教遣教一无执滞故云不积也疏积聚也言圣人有财惠物有德教人故不积也註既以财贿布施与人而财益多如日月之光无有尽时也疏既尽也为施化也言己所有道德尽持教人心无鄙怯德弥高远故言愈有此德施也己所有财宝尽持施散而果报弥多故云愈多此财施也註天生万物爱育之令长大无所伤害其生也疏天然之道生成万物利益弘多有何损害注圣人法天无所施为化成事就不与天下争功名故能全其圣功也疏圣人上德法道虚通施为至教化被群品谦以自牧成功不居推功于物故云不争张曰所言有舟舆无所乘之者且无为之世山无蹊跶泽无舟梁本绝往来何所乘用又曰虽有甲兵无所陈之顾曰兵以讨逆武以静乱上既行道下乃好德自然从化何事陈兵