黄帝阴符经十眞集解黄帝阴符经十眞集解重刋道藏辑要黄帝阴符经十眞集解赤松子子房眞人张良太极左仙翁葛玄西山眞人许逊正阳帝君钟离权纯阳帝君吕岩华阳眞人施肩吾至一眞人崔明公海蟾眞人刘玄英淸虚眞人曹道冲正阳帝君曰黄者中央之色帝者君主之名中以统于五行帝以治于万物阴者性之宗符者命之本此阴符之旨内以修身外治家国包罗天地总御羣方古今得道仙眞皆因此义以至于无爲矣子房眞人颂曰要知天五是中黄帝君元始法中王仙眞尽达阴符理治国修身入圣鄕淸虚眞人靑霄乐曰心爲君主象中黄神用无私帝道昌阴是性宗铅可贵录名天宝命符阳经垂法教开方便普济羣迷作巨航只候行成功满足十洲仙岛是家鄕神仙抱一演道章纯阳帝君曰天一生水地二生火在人谓之精神生于道形本生于精守而勿失与玄爲一则精神合而不离矣以精集神以神御炁鍊神合道与天长久故道经曰抱一能无离乎又曰抱一爲天下式昔广成子诫黄帝曰无劳汝形无摇汝精少思寡欲迺可长生此卽神仙抱一旨归也葛仙翁颂曰混沌玄黄启肇生扶持造化立干坤学人要觅长生道太一含眞卽是眞至一眞人临江仙云一炁灵根爲命祖专心抱守玄眞杳冥之内隐元精至人先务本本立道基成蚌里藏珠川景媚石中藴玉山荣地天长久爲何因都缘怀道德亘劫自淸寍观天之道执天之行尽矣正阳帝君曰大道无形视听不可以见闻大道无名度数不可以筹算资道生形因形立名名之大者天地也卽天地上下之位而知大道之高卑卽阴阳终始之期而知大道之前后冬至则地中阳升五日一候三候一炁经六炁而至春分是时阳升入阳位又六炁而之夏至迺阳升到天太极而生阴阴以杳冥抱阳而下降夏至则天中阴降经六炁而至秋分是时阴降入阴位又六炁而之冬至迺阴降到地太极而生阳阳以恍惚负阴而上升升降不失其道是以天地长久惟人也集灵以生资道而立体天法道调运阴阳以心肾方合天地上下之位用炁液比阴阳升降之仪将一日效一年使一时象一月养命按法下功依时阴阳交合不失其道亦当与天地齐其坚固而同得长久矣执者持也观天持法依令而行万事皆毕故曰观天之道执天之行尽矣赤松子颂曰天道无言运四时云行雨施物咸资洞观玄象依天令体此修眞合圣机海蟾眞人亭前柳云天道干元覆廕无偏列宿莹高悬冬至阳生地夏中液降于天乌兔精华往复迺行运虚璇体道观天名照了四时八节要精研作用日爲年进火中宵子有时添汞抽铅鍊就金丹大药方号神仙天有五贼见之者昌赤松子曰五贼者五行也在天爲五星在人爲五脏于眼爲五色于耳爲五声以至鼻之五香舌之五味身之五触心之五毒皆曰五贼贼者害也此五行之炁各怀生杀顺则吉逆则凶天时顺则四序调和安宁丰泰逆则兵饥水旱蝗疫爲灾人有五贼只在于心心正则柔和慈善眞淸行之则吉心乱则刚戾狼疾婬浊行之则凶见者觉也觉了明悟则身心康宁故曰天有五贼见之者昌海蟾眞人颂曰五贼纵横遍万方木金水火及中央剪除戎马妖氛息见之天下永宁昌至一眞人苏幕遮云五贼机无形影苦恼苍生递代相吞倂一藏亏时一藏胜惫坏形躯只爲阴多盛脾旺时当补肾贪欲无明欺妬都除泯照见皆空亡五藴性命延昌坚久如天永五贼在心施行于天子房眞人曰五贼谓贼命贼物贼功贼时贼神是也此五贼在心杳无形迹觉而悟之名爲照了自然神定炁和无诸滞碍施行法象与天同然宇宙在乎手万化生乎身海蟾眞人曰先观天道次明五贼作用施行契合天命虽宇宙之大不离掌握万化虽众亦生乎身纯阳帝君颂曰心镜澄淸莹且明施行功业契天星刚柔宇宙存乎掌万化生成只在身华阳眞人卜算子云心镜澄澄莹五贼皆除泯天道行时卽使行保命也如天永宇宙干坤柄掌握文明定万化生成只在身抱一功神圣天性人也人心机也立天之道以定人也至一眞人曰天性人心本乎一也天道虚无湛然人心本源同此经以天性喻于人心指使人心合于天机也立天之道者阴阳也立人之道者仁义也仁义忠信乐善不倦是谓天爵先修天爵以积其行次体天道以累其功功之至妙无若抱一也子房眞人曰经言天性人也人心机也而不曰人心天也者盖明万物皆出于机皆入于机也西山眞人颂曰皇天本性化生人天性人心一体灵善行果圆功满足南宫标列是仙名葛仙翁西江月云大道无形无相生天生地生人人心天性体同灵恬淡无爲眞本上士体天行道道成岂惧朝昏善功圆满吉祥臻七祖超腾妙境天发杀机移星易宿地发杀机龙蛇起陆人发杀机天地反覆子房眞人曰天道生杀者皆合其机非妄动也杀谓以阳随阴机谓适时而变如春分之时四阳发生二阴衰弱卽天道宣行号令雷乃发声声震彻重泉惊甦万物使一切龙蛇蛰藏之类皆起于陆此则天发杀机也愚人不知天道恣发狂机贪利干名倾人害物则天道报应灾殃祸乱及于身是谓天地反覆也海蟾眞人曰自天性人也至以定人也道之常也自天发杀机至天地反覆道之变也常者所以守刚柔而立变者所以运阴阳而适时也华阳眞人颂曰雷声虩虩动天威惊蛰龙蛇万物齐此是玄机眞造化能明此道合希夷西山眞人颂曰人发狂机祸立生倾危都爲虐生灵悲思丧国亡家者金谷章华尙未醒纯阳帝君临江仙云晷运推移从复卦四阳令届春分天威鼓物以雷霆龙蛇皆起陆藏蛰尽甦惊下士岂知天道意狂谋利禄营营坑人损物害生灵余殃不可逭顚覆自危倾天人合发万变定基西山眞人曰天得一以淸人得一以生天人用机造化无异故曰天人合发卽合道机与天相契则万种尘缘皆息于心故曰万变定基也性有巧拙可以伏藏淸虚眞人曰大巧莫巧于造化而莫知所爲岂不似拙经曰性有巧拙可以伏藏老子曰大巧若拙与此义同华阳眞人曰惟圣人发机合于天道自然万变息于心基是以穷理尽性与道合眞故曰方而不割亷而不刿直而不肆光而不耀无誉无訾无是无非一龙一蛇与时俱化一上一下以和爲量行于万物之上游于道德之鄕故可得而累耶盖归根复命之源也故性有巧拙可以伏藏也正阳眞人颂曰天人合发定心基复命归根尽性时隐迹韬光修道德伏藏元火守柔雌纯阳帝君望江南云天道密造化四时行或跃在渊当卯月括囊无咎应秋分厯象甚分明人体此合发契天星日用卦爻明刻漏万缘不染息心神功满赴蓬瀛九窍之邪在乎三要可以动静葛仙翁曰三要者眼耳口也动静不失其时其道光明故曰非礼勿视非礼勿听非礼勿言也五千言云五色令人目盲五声令人耳聋五味令人口爽夫视听言人之先也故在九窍之中惟三要焉此三者可以养人可以害人养人者原于静害人者域于动故也盖动者人之爲静者天之质人爲之谓伪天质之谓眞子房眞人颂曰九窍邪风触正神三关牢闭得全眞澄心遣慾求玄理得悟慇懃莫住程葛仙翁渔家傲云妙理玄玄玄复奥圣人制法垂言教体道观天爲照了明三要闻邪勿遣相侵恼塞兑关扄修内宝色声五味都忘了视听言皆合圣道除机巧随时动止方知好火生于木祸发必尅姦生于国时动必溃知之修鍊谓之圣人华阳眞人曰上文说九邪三要动静之宜切令戒恐未能穷理尽性故再举火木姦国之喻令慇懃修鍊也夫性之有情如木中有火出于性而贼性火生于木而害木惟圣人者达性命之源明天人之道外能鍊形内能修性鍊形所以啬精修性所以养神故道之眞足以治身绪余足以治国家土苴足以治天下是以修之身其德乃眞修之家其德乃裕修之天下其德乃长修之国其德乃普自中以及外自近以及远修是玄风无所不至矣故曰知之修鍊谓之圣人者也淸虚眞人颂曰木爲眞性火爲情慾火炎时碍性眞惟有圣人修鍊得国无顚险木无焚西山眞人颂曰轩黄成道日说破度迷津国木如眞性姦火喻邪情情亡姦火灭性慧欲情薨君心修鍊正身安国泰宁葛仙翁满庭芳云心动神疲情澄性适妙门开启玄关火生于木灾发愼礸研水蓄冰而碍水田存棘也妨田玄元教闲邪正幻安乐自逍然观天明五藴知之修鍊去世何难遣羣魔消尽复本还源补兑成干事毕妙因果周圆寻眞悟三千行满丹就去超凡黄帝阴符经十眞集解黄帝阴符经十眞集解富国安民演法章正阳帝君曰富者足备之称安者康宁之义身如家国心比父君君正则天下普安心静则万神皆裕一身之中灵备万物精炁血脉脏腑魂魄皮肤毛发比同兆民君主无事则民庶均安知足忘贪则是名眞富故道德经云知足者富又云爱民治国能无爲乎又曰爲无爲则无不治矣又曰我无爲而民自化我好静而民自正我无欲而民自朴我无事而民自富此乃安民富国之法旨也子房眞人颂曰高上玄都号玉京壶中天地宝无垠逍然知足爲天富政治民湻国泰宁华阳眞人玉堂春云阆苑蓬瀛华胥诸妙境玉堂金马宝城华郡兆庶安宁达此玄风秪在身身比邦家心如君父敬心正无邪精神安静知足忘贪斯名眞富盛可谓壶中别有春天生天杀道之理也赤松子曰天之生杀皆合道机非妄动也盖天地之专精爲阴阳阴阳袭精爲四时之散精爲万物天有五行之炁随时应令逐序迁移春夏以阳和之炁生养万物秋冬以阴寒之炁肃杀万物此皆自然之理至公之道故云天生天杀道之理也天地万物之盗万物人之盗人万物之盗三盗旣宜三才旣安海蟾眞人曰天地与万物之生成盗万物以衰谢万物与人之服御盗人以骄淫人与万物之工器盗万物以毁败西山眞人曰万物盗天地而生成不知天地反盗万物而衰老人盗万物以资财而充富贵不知万物反盗人以劳役而致祸患葛仙翁曰有盗不可非道而盗也上文三义更相爲盗自然之理人能穷理悟眞合道而盗顺其宜而宜乖其理则凶是以三盗各得其宜三才悉安其任也故曰食其时百骸理动其机万化安华阳眞人曰故曰者相续之义先明天地生杀之理次知三盗合道之机三盗悉合其宜三才各安其任然后食时骸理动机化安也淸虚眞人曰凡理性命必先饮食五谷五果五味皆须调候得所量体而进熟则益人生则伤脏此乃食之理故使饮食不失其时滋味不乖其节只令中道不可越常如此则百骸俱理五脏安和无诸疾病夀数永长故曰食其时百骸理也子房眞人曰凡物色恶者非炁之正臭恶者非炁之和烹饪失节者非水火之旣济不时而成者非生炁之具全圣人于此四者特有不食之戒是以内经言食饮有节起居有常不妄作劳是谓知道故君子饮天和以润神食地德以滋形也至一眞人曰道经云众人皆有以我独顽且鄙我独异于人而贵求食于母此者食时之深旨也食其时百骸理人道之用也动其机万化安天道之体也子房眞人颂曰三盗相因递代偷食时骸理炁和流金砂五内如风雨不碍皇家作贵侯正阳帝君满路花云人人皆有道迷者不知源天生天杀理妙中玄枢星斗晷运逐时迁澄心忘爱慾顺序调神慧通觉性灵圆旣三才三盗宜安富国岂爲难食时骸固理鍊丹田无妨市井不碍作朝官绵绵胎息炁养婴儿任从乌兔往然人知其神而神不知不神而所以神至一眞人曰专用聪明则事不成专用晦昧则事皆悖一明一晦是谓阴阳一阴一阳道之理也纯阳帝君曰众人以声色威显爲神圣人以杳冥虚寂爲道道者神也人但遇雷电之威风雨之勐心生畏警而谓神不知此天地万物皆自希夷虚寂中来是不神而所以神也正阳帝君曰神者妙而无方阴阳不测之谓也但知万物从阴阳而生长殊不知阴阳自不神而生焉不神者至道也虚寂者无爲也故曰不神此不神之中能生阴阳日月三才万物是不神而所以神也子房眞人曰道常无爲而无不爲以其无爲是名正道是以杳杳冥冥其中有精恍恍惚惚其中有物此乃至道不神之中而有至神之理子房眞人颂曰人尽知神故使神神离飞散似风云不神自化留年乐方知大道复归根赤松子小重山云壤壤垓垓利与名竭聪倾智力漫营营摇精损炁败元神形神善财命两谁亲大道坦然平无爲爲妙用用爲昏查冥之内隐神精除玄览方始见圆明日月有数大小有定圣功生焉神明出焉正阳帝君曰日月阴阳之精华六合之中爲至尊也积日爲月积月爲岁行厯周天各有度数盈昃进退亦有大小此则日月有数大小有定也纯阳眞人曰日月相推而明生寒暑相推而岁成有温凉寒暑春夏秋冬则天地长养万物皆因此道造化生成岂不爲圣功神明乎西山眞人曰凡胎卵湿化金石草木天地万物生育之理皆从无入有功乃显着世间万物皆禀此圣功而生故大与小咸有定分不相逾越则大不轻小小不羡大是以鹏鷃各自逍遥不相健羡也海蟾眞人曰见乃谓之象形乃谓之器以象言者日月也以形言者大小也有象然后有数故曰日月相数有形然后有位故曰大小有定人爲三才之灵法阴阳升降之宜则日月运行之数圣功满足神登太虚修证在人高卑随行者也淸虚眞人颂曰日月升沉数干坤变易爻圣功神自去大小悉安巢韩信甘超胯陶濳愧折腰浮华与淸淡鹏鷃各逍遥子房眞人颂曰长天日月数难藏坤岭初交始见光造化只凭弦望得神功功积鎭茫茫华阳眞人满庭芳云眞汞眞砂天庭至宝事须着意存收五行全处婴姹两绸缪数倚三天二地阴阳会九六同舟精华媾温温鼎器无漏理深幽刚柔分卦象调媒火候方便连留待圣功功毕国富民优变易离虚坎满纯阳就则有归头神明出高卑有定随行列仙俦其盗机也天下莫能见莫能知君子得之固躬小人得之轻命西山眞人曰此重举上文三盗之义凡盗必合其道不可非道而盗也天有时地有利吾乘天地之时利山泽之产育以生吾木植吾家如作田之类孰不爲盗耶然如是也人皆不知盗机之理君子小人志炁不同君子得之委分固躬小人得之强谋轻命海蟾眞人曰君子知至道之中包含万善所求以和所习以善凡所运动皆设善机与道合契乃至精思守一窃其微妙以资其性或盗神水华池玉英金液以致神仙贤人君子知此妙道之机故曰君子得之固躬小人卽窥弄其机乃轻其命恆习恶行恆蓄巧机但务营求金帛不念艰辛或修学武艺岂辞疲倦饰情巧智以求生于浮华之机所以烦兵毒武则军旅败亡望贵攀高则荣消辱至或贪婪损己或财色祸生虽然最得荣华不免其咎患盖爲不知妙道之机以至于此故曰小人得之轻命也葛仙翁曰至道无形故天下莫能见妙机无数故天下莫能知理于贤人故君子得之固躬乱于不肖故小人得之轻命葛仙翁颂曰贤人穷理合虚无得悟干坤造化炉下士只争名与利郊原邱塜是前途纯阳帝君行香子云妙道玄微达者人希任聪明难见难知杳冥公主恍惚容仪隐眞精藏物象号天机大人穷理祕守三奇下愚夫逐景昏迷贪婪财色举动非爲丧精神轻性命可来痴华阳眞人诉衷情云大人君子性和平不与物爲争唯有下愚无识蜗角竞虚名虚妙理载眞经富安民杳冥公主恍惚深藏悟者仙成黄帝阴符经十眞集解黄帝阴符经十眞集解强兵战胜演术章正阳帝君曰强者康健之称兵者御戎之器德经曰益生曰祥心使炁曰强易曰天行健君子以自强不息言体天德纯阳之道统御羣生以心爲主以炁爲兵君主无爲无不治矣此乃淸静无爲之道以道降魔罔有不克故曰强兵战胜纯阳帝君曰圣人立法本要除邪治乱理国安民岂在施筹运略讲武兴师驱役生灵杀害性命招兇积孽祸殃子孙且如孙吴韩白用阴毒之机鬼贼见解白骨邱山血流河海致使羣生长挠帝王多忧岂爲功臣大略乎故五千言曰以智治国国之贼不以智治国国之福又曰夫佳兵者不祥之器是以阴符列爲下篇华阳眞人颂曰善行无迹号强兵御寇除戎卽是兵对境忘心唿战胜如斯修治国安荣淸虚眞人靑霄乐云心爲君将炁爲兵慈作旌旗慧作营戒鼓定筹仁义甲俭恭粮草德安宁温良谦愼乘车马忠信淸廉号令行孝悌善和排列阵魔军一击便归盟瞽者善听聋者善视絶利一源用师十倍三反昼夜用师万倍至一眞人曰瞽听聋视缘专一也是以称善但能专一精诚举事用机十全利益就中更能三思反覆经昼厯夜又比常情利益万倍赤松子曰师心也凡百举止皆起于心心神精一罔有不遂海蟾眞人颂之曰瞽听聋观必至诚一源絶利圣人情用时昼夜明三反精血相交药自成淸虚眞人苏幕遮云瞽祛明聋灭听絶利行师十倍通神圣万法不离方寸谨守天和卽此爲修眞但虚心神必静虚静之中道炁来归正三反明时先务本精血相交丹药凭铅汞心生于物死于物机在目子房眞人曰生死之机在于物成败之机见于目西山眞人曰道德之士心不妄生机不妄动下愚之徒贪婪万物欲资于身反被万物所盗而伤正性是心生于物死于物也葛仙翁曰知足不辱知足不殆可以长久愚人动生妄心加于万物皆因目覩而心生故曰机在目也赤松子曰机在目者令人戒愼其目勿妄视也故太上曰不见可欲使心不乱是也子房眞人颂曰心生万物景牵缠富贵贪求孽火煎心主杳冥神不散自然道体合先天至一眞人临江仙云心起心生因物景忘机景物皆泯经云塞兑闭其门圣人言句妙达者自延龄吾家玄道知之者贵家安国修身帖然烹鍊守神精悟来机在目心目两俱明天之无恩而大恩生子房眞人曰天无心而恩于万物万物有心而归恩于天故五千言曰天地不仁以万物爲刍狗圣人不仁以百姓爲刍狗谓施而不责其报生而不有其功西山眞人曰于无心是谓无恩惟淸静者物不能欺则曰大恩生矣子房眞人颂曰天炁无恩不化生三田留得变琼珍阴阳醖造升天药此是无恩生大恩葛仙翁西江月云自己天眞谨守无心卽是无恩顺行陶铸结爲形返本还源是本在欲无恩不化三田变作琼珍无恩何以大恩生一粒金丹夀永迅雷烈风莫不蠢然子房眞人曰迅雷烈风威远而惧迩万物莫不蠢然而畏之天本不威物而自惧而归天下一如圣人行赏也无恩而有功行罚也无威而有罪赏罚自立于上威恩自行于下也西山眞人曰洊雷震君子以恐惧修省随风巽君子以申命行事华阳眞人曰至如军旅若能如此上威下惧必能定乱除邪故曰下有强兵战胜之术赤松子颂曰风雷鼓动应时行造化争驰万物生兵令信行依法则翦除兇暴得安甯淸虚眞人白鹤子云时假风爲驭全凭雷作轮宣扬天号令壮观两精神震彻重泉脉惊回万谷春何当用威武一技静边尘至乐性余至静则廉子房眞人曰机在目赤松子曰性阴也乐则奢余而阴盛静则正廉而神淸葛仙翁曰夫圣人者不淫于至乐而爱于至静能栖神于静乐之间者谓之守中夫如是则势利不能诱声色不能荡辩士不能说智者不能动勇者不能惧见福于重关之外虑患于冥冥之内天且不违而况于兵之诡道哉华阳眞人颂曰至乐无如至静心不沾尘垢去奢淫功成行满金丹毕方表阴符旨趣深纯阳帝君苏幕遮云守虚柔安正性养育阳魂却在心源静浩炁冲和神必圣以道除邪万景皆消泯此兵行阴魄殒法阵慈幢往吉来还胜不比凡情用机倖引孽招寃枉把生灵损天之至私用之至公子房眞人曰天地氤氲是至私也万物化生是至公也纯阳帝君曰天下有始以爲天下母是至私也旣得其母以知其子旣知其子复守其母是至公也赤松子曰天地生成万物万物负阴至私也而抱阳至公也明公私之道者其知神之所爲也正阳帝君颂曰天地氤氲象至私生而不有至公时用之至公用南北使之神圣使东西纯阳帝君望江南云通大道天地悉皆通有用用中无作用无功功里有神功升降永无穷玄与牝造化合眞空天地合时甘露降法机幽显若私公还返是朝宗禽之制在炁淸虚眞人曰虚化神神化炁炁强者制物而弱者制于物故曰禽之制在炁也西山眞人曰禽鸟尙能乘制淸虚之炁心动翅鼓翺翔于云霄之间上下尽中于己况人爲最灵而不修乎若能善用天机道德之炁固躬保命以致长生而非难矣华阳眞人曰炁者生之元也善摄生养炁者虽至强之兕虎至坚利之甲兵吾足以胜之而况于至物乎海蟾眞人颂曰禽制先须伏虎龙自然万物总依从先生诀与通灵术攒捉阴阳掌握中至一眞人满庭芳云魂魄东西精神南北此中别有玄玄道无形迹分剖略微言血是朱砂汞宝精爲物神水银铅交加处中宫匹配恩爱结因缘崑山通碧海先鍊已返本还元遇明珠九曲丝蚁能穿採得蟾宫兔髓凭师匠和合乌肝当禽制三千行满高步赴蓬山生者死之根死者生之根淸虚眞人曰谋生者先生而后死习死者先死而后生子房眞人曰谋生者景物牵缠劳神役炁贪求荣富孽火焚烧殃极祸踵不死何俟习死者心冥冥兮无所知神怡怡兮无所之炁熙熙兮无所爲万虑不能感求死不可得长生之门于斯可致葛仙翁颂曰生门死戸少人知运用抽添在坎离二八消时阳炁长九三荣处定精微至一眞人白鹤子云若觅神仙道先当识本根心生神必散境灭慧还淸天地爲炉鼎阴阳作炭薪鍊成无上药功满去朝眞恩生于害害生于恩正阳帝君曰恩者害之源害者恩之流纯阳帝君曰本因恩炁而生不能愼守天眞漂浪爱河流吹慾海是恩中生害害生于恩也西山眞人颂曰当时恩炁本身生非理施恩害却生谨守愼终能若始还丹修就鬼神惊赤松子临江仙云夫归深诚相眷恋常流认此爲恩谁知恩里害还生欲亡恩自灭恩灭害无根子嗣源因恩结恩多反害身形能修恩炁养成珍三千功行毕朝礼玉宸尊愚人以天地文理圣我以时物文理哲子房眞人曰天文者日月星辰雷雨风云也地文者山海金石草木鳞羽也愚人见景星祥云淸风甘露醴泉嘉谷麟凤芝兰皆爲喜悦或覩日月薄蚀四时乖序彗星妖曀水旱灾蝗骤雨狂风天昏地震惕然畏惧恐祸及身观此天地文信以爲教化省愼悛修自凡之圣故曰理圣海蟾眞人曰轩辕氏制阴符将毕先举愚人用天地文理之成圣然后自谦之曰我以时物之文理之作哲谓后其身而身先也西山眞人曰时物文者人事也言不必观视天文玄象但常以善道随时应物纵有灾怪出现不爲害赤松子曰理于贤人乱于不肖体天法道合节依时以此理修革凡作哲阴尽纯阳眞道乃毕正阳帝君颂曰玄象高明示吉凶愚迷悛理亦成功但随时物行眞善日月无穷道自通纯阳帝君满庭芳云大道昭然明休咎吉凶惩警凡夫悟来悛省修愼卽无虞祸福惟人自召观世物方显荣枯临机应常行德善殃厄永消除阴符然义简文微旨密提挈迷愚放神光炜炜照烛昏衢抱一丹成国富民安泰神乐淸虚强兵胜纯阳鍊就飞步入玄都