夫以圣人而君天下不如以圣人而师天下也君天下者泽及于一时师天下者挙凡古今来天之所覆地之所载舟车所至日月所照之处靡不被教化焉噫岂偶然哉盖尝稽古危微精一之旨尭以是传之舜舜以是传之禹禹以是传之汤汤以是传之文武周公至我孔子而集其大成所以删诗书定礼乐賛周易作春秋使天下后世之君臣父子夫妇昆弟朋友无不相安于名分靡有乱者较之君天下者何如也琉球远在海外去中国万里宜若不闻圣道者然自明初通贡献膺王爵至洪武二十五年王子洎陪臣子弟皆入太学复遣闽人三十六姓往铎焉虽东鲁之教泽渐濡而尼山之仪容未亲及万暦年间紫金大夫蔡坚始绘圣像率郷中繙绅祀于其家望之俨然令人兴仰止之思不可谓非圣教之流于海外也至皇清定鼎文教诞敷斯文不振较前尤盛时有紫金大夫金正春于康煕十一年议请立庙王允其议廼卜地久米村命匠氏庀材运以斧斤施以丹癯至康煕十三年告竣越明年塑圣像于庙中左右列四配如中国制三乃令儒臣行春秋二丁释奠礼既新轮奂复肃俎岂猗荷欤盛哉从此覩车服礼器恍如登阙呈之堂躬逢其盛也师天下之功不于此而见其无外哉爰奉王命纪建庙颠末以勒诸石永垂不朽云皇清康煕五十有五年歳次丙申十二月望后二日琉球国协理紫金大夫程谨撰