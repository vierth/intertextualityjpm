痴绝道冲禅师语录X卍XXX痴绝禅师语录序径山痴绝禅师既示寂其徒了源以师平生提唱语一编示钖山尤焴曰子知吾师者盍为叙引以传余晚识师得其数语受用因不复辞余观近世尊宿语录多成窠臼惟痴绝师独较些子盖其得处超轶用处洒落故平生室中不许人下语专以此着罗龙打凤而学者鲜能凑泊门庭高峻屹然宗匠之灵光今也则亡徒存劒迹非其种草孰识苦心必有护持流通久远矣淳祐辛亥端午日木石序痴绝和尚语录目次序卷上嘉兴府报恩光孝禅寺语录建康府蒋山太平兴国禅寺语录X雪峯崇圣禅寺语录庆元府天童景德禅寺语录临安府景德灵隐禅寺语录平江府觉城山法华禅寺开山语录临安府径山兴圣万寿禅寺语录普说法语赞偈颂卷下普说法语龛铭行状䟦补遗痴绝和尚语录卷上痴绝和尚住嘉兴府报恩光孝禅寺语录侍者智沂编师于嘉定已卯五月二十日入院指三门云我此一门全无肯路是汝诸人如何进步乃弹指一下云入入佛殿云孰名为佛礼者是谁设或未辨端倪看四稜塌地谩汝诸人去也便礼拜X据方丈云大凡据此床榻提持箇事如孙武令商君法有死无犯然虽如是尽法无民指法座云正令当行十方坐断作礼须弥灯王讨什么椀祝圣罢复拈香云三世诸佛尽力提持不起历代祖师瞻仰有分诸方老宿卒讨头鼻不着独有二十年前鄱阳东湖曹源老人较些子不免当阳拈出一任天下人贬剥便就座僧问古人道且向未相见巳前荐取还有为人处也无师云无为人处进云劒甲未施贼身巳露师云上座败阙愈甚进云学人今日未问答巳前与和尚相见还相契么师云劒甲未施贼身巳露进云作家宗师师云不要茶煳人好进云和尚未见曹源时如何师云遂宁出钵盂进云见后如何师云钵盂口向天进云见与未见时如何师云三人证龟成鳖进云捉败这新长老了也师云贼贼僧礼拜师蓦拈拄杖示众云拄杖头边宇宙空去留千圣觅无踪直饶未举知端的犹隔白云千万重乃竖起云看看世界未形生佛未具巳前底消息尽在这里沖上座寻常只独善其身可曾拈出今日人天普集既遇至鑑难逃不免当阳揭示与尽大地人同一受用去也乃于左边卓一下云这里见得彻去把定佛祖咽喉右边卓一下云这里见得彻去穿天下衲僧鼻孔乃于中间卓一下云这里见得彻去堪报不报之恩共助无为之化正当恁么时且道功归何所乃当面划一划云三边喜得浑无事四海X讴歌贺太平复举罗山入院上堂才揽衣欲坐便云珍重良久却回云未识底近前来时有僧才出礼拜山云也大苦僧礼拜起云某甲咨和尚罗山便喝出师云垂钩四海只钓狞龙罗山老人当时珍重便休却较些子及乎却回道箇未识底近前来心肝五脏尽被这僧覰破然虽如是天高群象正海阔百川朝当晚小参问答罢师云摩竭提国乃拍禅床一下云亲行此令若是摩霄俊鹘自合知时其或尚留观听沖上座不惜这一条穷性命子将三百六十骨节八万四千毛窍尽情打开飏在閙市丛中左眼半斤右眼八两在衲僧无星秤子上秤斤定两一点瞒诸人不得便见新光孝败缺不同小小其或未然快便难逢更谩诸人一上去也复拍禅床一下云且置是事复举宝公令人传语思大云何不下山教化众生一向目视霄汉作什么思大云三世诸佛被我一口吞尽何处更有众生可度师云宝公教人作窃不是好心思大口欵未招赃物先露二大老虽则名喧宇宙价重一时点检将来蓦拈拄杖卓一下云总未知有这一着在上堂尽干坤大地无丝毫许大是汝诸人横担拄杖绕四世界行脚道我无处不到无事不知且道西天那兰陀寺戒贤论师今日说什么法便下座上堂举风穴示众云若立一尘家国兴盛野老颦蹙X不立一尘家国丧亡野老讴歌于此明得阇梨无分全是老僧于此不明老僧即是阇梨阇梨与老僧亦能迷却天下人亦能悟却天下人欲识阇梨么左边拍一拍云这里是欲识老僧么右边拍一拍云这里是师云揖让之水尚污牛腹干戈之粟岂可溷夷齐之口这里覰破光孝败缺处便见风穴老人未有主在只如左边一拍即且止右边一拍落在什么处不是张华眼徒窥射斗光下座上堂十字街头有条活路没量大人不知落处无落处拟欲追踪西天此土上堂众生为解碍菩萨未离觉蓦召大众云还会么隘与不恭君子不由也上堂穷则变变则通拈灯笼向佛殿里将三门向灯笼上则是人知有只如文殊是七佛之师因什么出女子定不得中秋上堂蓦拈拄杖云今日中秋节拄杖为人切划一划云拨开千嶂云打一圆相云放出一轮月光未生时荐得亲依然眼里重添屑靠拄杖下座上堂举廓侍者问德山从上诸圣向什么处去山云作么作么廓云勑点飞龙马跛鳖出头来山休去明日浴出廓过茶与山山拊廓背云昨日公案如何廓云这老汉今日方始鳖地师云编虎须撩虎尾则不无这僧几不免于虎口老德山虽则彻底放憨要且瞒光孝眼不得X上堂尽大地是诸人本来面目因什么眼不见鼻孔直饶倜傥分明未免错认驴鞍桥作阿爷下颔且世界未立父母未生巳前如何通信良久云少年曾决龙蛇阵老倒慵听稚子歌谢首座藏主维那上堂砧椎未动巳前一大藏教字义炳然三世诸佛口挂壁上正常恁么时且道是谁家风月人天眼目古今牓样便下座上堂凡所有相皆是虗妄怀州牛喫禾益州马腹胀若见诸相非相即见如来一切难舍无过已财蓦举拂子召大众云释迦老子来也还见么良久云巡堂喫茶去上堂举达磨大师颂云吾本来兹土传法救迷情一华开五叶结果自然成师云以左道惑民必杀无赦然虽如是不因柳毅传书信争见龙王宫殿深久雨上堂拈拄杖画圆相召大众云还见么赫日当空掷下拄杖云群阴自伏便下座上堂举法眼示众云尽十方世界皎皎地无一丝头若有一丝头即是一丝头师云历相六国未是良谋饿死首阳岂为奇䇿古人鬼家活计为诸人点破了也还知光孝立地处么良久云县古槐根出官清马骨高源首座至上堂一不得向二不得背丝毫及不尽古镜生瑕颣蓦拈拄杖云拈起铁蒺䔧卓一下云一时俱击碎掷下拄杖云从教大地黑漫漫它家自有通X人会上堂会则事同一家拍禅床一下云且道浮幢王剎海外还有这箇消息也无不会则万别千差衲僧家行但行坐但坐万别千差有什么过良久云参上堂尽大地是诸人自已草芥人畜向甚处着直饶见得透脱正是老鼠孔里作活计左边拍禅床一下云拈向这边着只如常啼菩萨卖却心肝毕竟教谁学般若良久云罪不重科上堂正人说邪法邪法悉皆正邪人说正法正法悉皆邪蓦召大众云与其誉尧而非桀孰若两忘而化于道然虽如是时人应笑我解笑者还稀圣节上堂瑞庆圣节不免讲一遍人王护国经祝延圣寿乃竖起拂子召大众云将释此经大分为二以拂子击禅床左边云初解题目右边击一下云后释本文以拂子中间点一点云本文之中分之为三其三者何掷下拂子叉手而立万岁万岁万万岁上堂上士一决一切了打野榸汉有什么限中下闻之多不信遶四天下觅箇不信底直是万中无一何故清茶淡话难为友浊酒狂歌易得朋建康府蒋山太平兴国禅寺语录建康府清凉山广慧禅寺住持嗣法门人等编指三门烧香召大众云要入此门初无方便须是诸人脚尖具眼苟或未然客情步步随人转X入佛殿以香指佛云古释迦不先自指云今弥勒不后乃烧香云礼拜烧香一线通从教笑破衲僧口方丈据坐顾视大众云摩竭提国亲行此令尽大地人丧身失命且道新蒋山眉毛在么喝一喝便起指法座云坐断毗卢顶踏翻千差路须弥灯王无插足处乃骤步登座拈香祝圣罢乃歛衣就坐僧问记得兴化开堂示众云此一瓣香本为三圣三圣为我太孤意旨如何师云欵出囚口进云只欲承嗣大觉大觉为我太赊又作么生师云再犯不容进云后来道若不得大觉打我争见临济在黄蘗处喫棒底消息聻师云败缺愈甚进云祇如临济在黄蘗处得箇什么师云踏着秤鎚硬似铁进云既是大觉处喫棒因什么嗣佗临济师云知恩方解报恩进云未审师唱谁家曲宗风嗣阿谁师云上座耳聋那进云和尚是得一翁力得曹源力师云一任天下人贬剥进云不因夜来鴈争见海门秋师云贼贼进云作家宗师便礼拜师廼云瓶钖当年寄此间山云冉冉水潺湲而今重到经行处一会水云犹俨然记得二十年前在此从宝公大士处得一段奇特因缘大包剎海而无间细入隣虗而不遗以之安时处顺目视霄汉则泰然自足以之应人接物裁事制变则绰然有余当时理会不得如今理会得也准拟略露些儿应箇时节才入门来被钟鱼鼓板惑乱一上卒讨头鼻不着纵有通X天作略也无施展处然虽如是谁言卞璧无人鑑我道骊珠到处晶复举兴化示众云我逢人则出出则不为人三圣道我逢人则不出出则便为人后来真净和尚云看这两箇老古锥窃得临济些子活计各自分疆列界明眼衲僧只得好笑师云真净恁么批判只知其一不知其二亦使明眼衲僧只得好笑殊不知二大老共出只手破坏临济正宗分文不直且道新钟山恁么批判还免得明眼衲僧笑也无试请辨看当晚小参僧问要得宝山宝须透圆悟关情知是衲僧分上事因甚十箇有五双向这里透不过师云却较些子进云透关须是透关眼得宝还佗别宝人师云正好喫棒进云如何是圆悟关师云尽大地人透不过进云如何是宝山宝师云一鎚击碎了也进云今日一会尽是透关者巳得宝山宝且道和尚还肯也无师云三十年来罕逢此间进云选佛若无如是眼假饶千载亦奚为师云知心能几人僧礼拜师廼云圆悟一关天下险宝山有宝世间稀透得关来探得宝犹落吾家第二机所以道透关须具透关眼得宝须还别宝人具透关眼是别宝人始能透圆悟关得宝山宝便可出得一切险难过得一切誵讹以自已宝藏赈济孤贫终不将真珠作豌豆粜却然虽如是忽若被蒋山推倒圆悟关击碎宝山宝当恁么时设使诸人总具透关眼尽是别宝人到这里一X箇伎俩也用不着何故千峯势到岳边止万派声归海上消复举法灯和尚示众云本欲深藏巖窦遯隐过时为清凉老人有未了底公案不免出来为伊了却有僧出问云未审清凉老人有甚不了底公案灯拈拄杖打云祖祢不了殃及儿孙僧云过在甚么处灯云过在我殃及儞师云大凡宗师家不出则巳出则无不了底事看佗法灯为清净了不了底公案直是三生六十劫沖上座本志亦然盖为曹源老人有不了底公案不免出来为伊了却有僧出便归方丈忽若道三生六十劫只对佗道却许你具一只眼上堂其为也形蓦拈拄杖云只这箇是拄杖子其寂也冥竖起拄杖召大众云看看穿却儞鼻孔换却儞眼睛三十年后悟去始知拄杖功不浪施靠拄杖下座寿庆圣节上堂圣子问安恭致釆兰之养蕤宾纪月庆钟毓瑞之辰厚载有光羣情胥悦所以道振法雷击法皷布慈云兮洒甘露只将此法为全提世世愿为诸佛母上堂僧问心佛及众生是三无差别如何是过去心师云放待冷来看进云如何是见在心师云儞问我答进云如何是未来心师云后次上堂向儞道进云如何是过去佛师云去年梅进云如何是见在佛师云今岁柳进云如何是未来佛师云颜色馨香依旧X进云如何是过去差别智乃以拂子击禅床左边进云如何是见在差别智复以拂子击禅床右边进云如何是未来差别智师以拂子中间点一点进云心佛众生无向背十方剎海一毫収僧礼拜师乃云过去心不可得见在心不可得未来心不可得三世既不可得唤什么作差别智若人见得彻去便见三世诸佛无一时不在诸人顶𩕳上转大法轮更来这里挨肩并足讨什么椀以拄杖一时赶散中秋上堂举西堂百丈南泉随侍马祖翫月次大师云正当恁么时如何西堂云正好供养百丈云正好修行南泉拂袖便行大师云经归藏禅归海惟有普愿独超物外师云知子莫若父三大老揣尽家私向马大师无星秤子上秤斤定两初无轻重之殊因什么却道普愿独超物外且道誵讹在什么处上堂尽大地只作一句道却省钱易饱喫了还饥直饶披剥万象一一究尽根源蒋山有棒未到儞喫在何故出身犹自可脱体道应难上堂举曹山示众云被箇什么人带累直得论劫不闻佛法师云吾常于此切强上座云佗自不信三宝有什么人累得佗师云不是苦心人不知耸上座云彼中无佛法可闻师云佗亦无耳曹山云莫是无人传到彼中么师云设有人传佗亦不受耸云不是无人传只是非佗本有师云既非佗本有且道佗寻常受用箇什么山云如是如是师云赚杀一舡人师复X召大众云是则是麒麟祥凤瑞世非珍掷地金声贤者不宝曹山门下足可观光衲僧门下更买草鞋行脚始得上堂达磨大师向少林堆堆地冷坐九年不妨令人疑着及乎为二祖说安心法性命落在天下人手里至今无人点捡得出然虽如是一度被蛇伤怕见断井索请旌忠和尚充首座上堂举黄蘗禅师在南泉会中作首座一日捧钵盂于南泉位中坐泉入堂见乃问上座甚年中行道黄蘗云威音王巳前泉云犹是王老师儿孙在下去蘗便捧盂于第二位坐泉休去师云黄蘗譬如关羽直入百万军阵里独取颜良头其奈南泉具网罗天下英雄底筹略不动干戈太平坐致蒋山正要箇人向钵位里坐下座同大众虔诚劝请上堂须弥可裂海水可竭若论此事宁可截舌上堂举明招到招庆有度上座问云罗山寻常道诸方尽是麸夫少饭唯有罗山一味白饭兄从罗山来却展手云白饭请些子明招打两掌度云将谓是白饭元来祇是麸夫少饭明招云痴人捧打不死度到夜间举似诸禅客次明招近前云不审度云今日便是这箇上座下两掌时有瑫上座云不用下掌就里许作么生道明招云就里许也道道瑫无对明招云是儞诸人一时缚作一束倒卓向尿跶下来日相见珍重师云X明招虽则如善战者攻城隳邑所当者摧所婴者靡点捡将来未免逞俊太过暗中落节当时度瑫二上座若善临机应变明招也着倒卓在尿跶下且道是肯明招不肯明招上堂举雪峯敲老观和尚门观云谁峯云凤凰儿观云作什么峯云𪅎老观观便开门雪峯方入被观把住云道道峯拟议观推出师云诸方尽道老观门墻壁立殊不知门未开时巳被雪峯吞却了也因什么却道我当时若入得老观门儞这一队噇酒糟汉向甚处摸索师云一等是放憨卖峭就中较些子有老宿云雪峯徒有此语当时入不得如今也入不得师云若不是箇老宿深辨端倪争见雪峯功高汗马雪窦云这辜恩负德汉有甚交涉当时入不得岂是教儞入今既摸索不着累佗雪峯俱在老观门下师云雪窦虽则尽力扶竖雪峯未免蹉过老宿上堂方丈屋损寝处不得常住乏粮着众不得旧逋积如海无钱还不得大道在目前有口说不得若人透此四重关堪与诸方为轨则赵州亲见老南泉观音院里有弥勒上堂举洞山示众云这里直须是句句不断始得如长安路上诸道信耗不绝若有一道不通便是不奉于君此人命似悬丝师云李陵生陷虏庭苏武牧羊海上是奉于君不奉于君长安路上信耗是通是不通若人辨得自可随处作主坐致太平若不然者命X似悬丝上堂闻击竹而悟道灼然不会祖师禅见桃花而不疑敢保老兄犹未彻大底真金百炼要须本分钳鎚蒋山今日当炉不避火迸敢道仰山玄沙不曾梦见香严灵云汗臭气在上堂举夹山与定山同行定山云生死中无佛即无生死师云黑牛卧死水夹山云生死中有佛即不迷生死师云癞马系枯桩二人互相不肯同上大梅夹山乃问云不知那箇亲那箇踈师云自家肚皮自家划休听傍人把钓竿大梅云一亲一踈师云作家宗师天然有在夹山云未审那箇亲师云这汉瞌睡犹未醒在大梅云且去明日来师云唤不回头争奈何夹山来日上方丈再问师云果然寐语大梅云亲者不问问者不亲师云杀人不用刀活人不用劒夹山住院后云我当初在大梅失却一只眼师云贫人思旧债复召大众云是汝诸人还知大梅老子落处么良久云辨龙蛇兮眼何正擒虎兕兮机不全上堂见前立少物乃竖起拄杖云且道这箇是物不是物谓是唯识性切忌唤这箇作拄杖子以有所得故不唤作拄杖子唤作什么非实住唯识住着即错蓦召大众云假使重重剥得尽乃卓拄杖一下云金刚宝劒未饶伊上堂举盐官国师一日唤侍者云与我将犀牛扇子来师云虽是闲家泼具要且欠佗不得侍者云扇子X破也师云若不破堪作何用国师云还我犀牛儿来师云贫儿思旧债侍者无对师云若不是这侍者几错祇对投子云不辤将出恐头角不全师云投子要与侍者活一只眼要且蹉过侍者雪窦云我要不全底头角师云大小雪窦跳侍者圈缋不出石霜云若还和尚即无也师云尾巴巳露雪窦云犀牛儿犹在师云其柰头角不全资福画一圆相中间书一牛字师云草本不劳拈出雪窦云适来为什么不将出师云事在保福云和尚年尊别请人好师云只恐难为别人雪窦云可惜劳而无功师云不为分外师蓦召大众云箇一队老汉若教佗亲得犀牛扇子受用终不恁么穷煎饿吵汝等诸人还曾得受用也无各请归堂点捡看上堂举米仓和尚有僧来参遶禅床三匝击禅床云不见主人翁更不参堂去米云情识甚处去来僧云果然不在米便打僧云几落情识呵呵大笑米云村草步头逢着一箇有甚语处僧参堂去师云这僧惯经行阵进退坐作不失其宜其柰辊入迷魂寨里转身无路米仓审敌势之虗实纵夺可观要且不能破其巢穴楼其种类是致敌心愈骄若在蒋山手里又且如何支遣拍禅床一下云参便下座上堂叙语竟乃召侍者云我适来说什么侍者拟对乃云大众分明记取举似作家便下座上堂举高亭和尚参德山隔江见德山在江岸坐乃X隔江问讯德山以手招之高亭忽然开悟便横趍而过更不渡江师云德山有含沙射人之毒高亭一中更不再活上堂举永明寿禅师因二僧来参乃问参头云曾到此间否僧云曾到又问第二上座云曾到此间否僧云不曾到永明云一得一失少间侍者云适来二僧未审那箇得那箇失永明云儞曾识这二僧也无侍者云不识永明云同坑无异土师云到与不到一得一失不是砒霜便是石蜜舌端无眼如何喫侍者刚要询端的莫恠同坑无异土闪电未収轰霹雳上堂正法眼藏自灵山错付饮光之后递代相承将错就错然刜鸿钟之劒不剸机上之肉若善操其柄则正法眼藏付嘱有在上堂拈拄杖召大众云还见么竖拄杖云竖穷三际横按拄杖云横亘十方卓一下云千言万语无人会掷下拄杖云又逐流鸎过短墻源首座至上堂举显英首座见慈明明问云近离甚处英云金銮明云夏在甚处英云金銮明云去夏在甚处英云金銮明云前夏在甚处英云金銮明云先前夏在甚处英云和尚何不领话明云我也不会勘得儞教库下供过儿子来勘且点一椀茶与儞湿口师云慈明虽则侯门似海深来者不拒英首座是则是客路如天远行不留踪只如慈明道我不会勘得儞且点一椀茶与儞湿口意在于何路逢劒客须呈X劒不是诗人不献诗上堂举马大师道罗汉闻见佛性菩萨眼见佛性了达无二名平等性师云蒋山着一只眼要与马大师相见去也天神归天地神归地钱归库马归槽仰望虗空伏惟珍重便下座行履亩法上堂山前一片闲田地师云物见主眼卓竖叉手叮咛问祖翁师云自家本来契券何在几度卖来还自买师云磬声断后不得翻悔为怜松竹引清风师云利动君子东山败缺巳被蒋山点破了也且道蒋山败缺还有人点捡也无良久云我皇有勑大赦咸放上堂举晦堂谓圆悟云勤兄近日如何悟云起灭不停晦堂云可知博地凡夫我二十年前也曾恁么来而今会也脚尖头也踢出一箇佛师云非起灭不停底博地凡夫安能脚尖头也踢出一箇佛果然脚尖头踢出一箇佛始是箇起灭不停底博地凡夫地灵步步雪山草僧宝人人沧海珠上堂黄梅意旨会佛法人不得临济正眼向这瞎驴边灭只此两着殃害天下衲僧求生不得生求死不得死因思铁觜老禅和解道先师无此语上堂举僧问石头如何是禅头云碌砖如何是道头云木头师云明水大羮鲜能知味匏土革木罕遇知音上堂枯木龙吟一切音响俱绝髑髅眼活一切色相X皆空覰着即瞎听着即聋堪笑观音大士无端也证圆通谢化士归上堂举僧辤大隋隋云甚处去僧云下山教化去隋云尽大地是吾檀越儞向甚处化僧云便请疏头隋云儞去未得在师云大隋有射鵰之手箭不虗施这僧具啮镞之机当锋咬住因甚么大隋却道儞去未得在良久云真金若不经炉鞴争得光华彻底鲜上堂举僧辤赵州州云甚处去僧云雪峯去赵州云若问和尚有何言句儞作么生祇对僧云却请和尚道师云这僧虽善倒转鎗头未免锋刃不利州云冬言寒夏言热又问僧云忽然问毕竟事作么生僧无语州云但言亲到赵州来不是传语汉师云总道赵州向这僧面前呈款殊不知就中有吞併天下英雄之谋僧后到雪峯峯云甚处来僧云赵州来峯云有何言句僧举前话师云传言送语也未得在峯云须是赵州始得师云口甜心苦得人憎复召大众云当时这僧若具未举先知底眼目二大老须向佗手中乞命然虽如是赵州关险人难透雪峤峯高路不通上堂大修行人为魔所摄大阐提人为佛所持非佛所持不足以为魔非魔所摄不足以为佛如是则魔即佛之体佛即魔之用体用交彻魔佛无差是山皆有寺何处不为家上堂夜来梦见临济德山棒如雨点喝似雷奔开得X眼来元是雷雨交作今日陞堂举似大众二大老威灵气𦦨凛然在目诸人还曾梦见么苟或未然它日雷雨交作之时或一箇半箇痛入骨髓轰破髑髅切莫错恠蒋山好上堂此心犹未了滴水也难消且道如何是此心乃拍禅床一下汝等诸人若向这里了去日销万两黄金未为分外因甚白云祖师道日销万两黄金底我这里不着且道节文在甚处良久云泽广藏山理能伏豹上堂是着即错不是犹乖一击万重关鎻开老卢不会转身句便道明镜亦非台上堂未有无心境曾无无境心古人恁么告报抓头不知痒处设使心境俱空㗸铁负鞍有日在蓦拈拂子召大众云这箇是境唤什么作心良久云自是不归归便得五湖烟浪有谁争雪峯崇圣禅寺语录指三门云有三千里外定誵讹底眼目始可入得此门苟或未然且随新长老脚跟后转佛殿烧香云我与释迦老子有不共戴天之雠今日为什么烧香礼拜不是冤家不聚头方丈据坐云祖师门下绝人行深险过于万丈坑垂手不能空费力任佗堂上绿苔生然虽如是官不容针私通车马陞座拈香祝圣罢次拈香云密庵缄题甚密声愈X四驰曹源未达其源价增十倍爇向炉中普使闻者悉为雠对遂敛衣就座僧问远离钟阜来至雪峯如何是不动尊师云在路四十日进云大好不动尊师云侵早行遇晚宿进云也知和尚惯用此机师云儞为什么不会进云正是学人得力处师云瞒新长老眼不过进云和尚未见曹源时如何师云漳泉福建头匾似扇进云见后如何师云只可闻名不可见面进云见与未见即且置今日开堂祝圣一句作么生道师云一人有庆兆民赖之僧云恁么则知恩报恩去也便礼拜师乃云曾郎坐断象骨峯不通水泄宝公不下钟山顶来占封疆杖头刀尺自随身此界他方归掌握既归掌握纵夺自由法随法行法幢随处建立所以道建法幢立宗旨明明佛勑曹溪是古人恁么告报大似三家村里教人顺朱阿谁不会会不会卞玉无瑕骊珠绝颣法幢宗旨佛勑曹溪拍禅床一下云尽向这里一时粉碎好箇清平世界便恁么去皇恩佛恩一时报毕帝道祖道并行不悖休云世上少知音佗家自有通人爱复举世尊一日陞座文殊白槌云谛观法王法法王法如是世尊便下座师云世尊舍巳从人文殊随邪逐恶当时百万众中有箇出来拊掌呵呵大笑管取文殊白槌亦不得世尊下座亦不得且道誵讹在甚么处试辨看当晚小参七十岁人尚把佗家杓柄三千里路历尽X多少山川山僧在金陵十四年収拾得些戏具几度腰包包不尽数回担笼笼难安只得就海道里运来准拟向大顶峯前逢场作戏岂谓一阵业风吹入雪峯山里子细捡点海道运来底总是诸方用过了科段不免据见成公案应箇时节去也圣箭未发巳前九重城里人皆仰望三军不动之际通霄一路谁不共行诸人闻得定是冷地里失笑忽若拗却圣箭捩转路头放出南山一条鳖鼻把尽干坤大地情与无情一口吞却众中或有箇汉自有转身活路始是好笑然虽如是毗婆尸佛早留心直至于今不得妙复举雪峯示众云乌石岭与汝相见了也望州亭与汝相见了也僧堂前与汝相见了也保福问鹅湖云僧堂前则且置乌石岭望州亭甚处相见鹅湖骤步归方丈保福入僧堂师云雪峯悬涂毒皷只要箇解系底人鹅湖保福共出只手等闲一击闻者皆丧众中还有活底么我且问儞乌石岭望州亭甚处相见普请诸人下一转语上堂高抛不至天低掷不到地南北东西无处避带累雪峯老人唤作南山鳖鼻上堂举善侍者在大愚芝入室次大愚趯出一只履善侍者退身而立大愚俯取履善侍者一踏踏倒大愚便面壁点津作书壁者三善侍者瞠立其后大愚旋身取履直打至法堂善侍者云恁么为人瞎却一城人眼去在师云大愚提欲行不行之令据令而行X善侍者有当断不断之机应机而断放过则二俱作家检点则二俱落节具眼者辨取上堂佛高一丈魔高一丈月落寒潭云生碧嶂不识慈氏如来唤作布袋和尚上堂举僧参雪峯峯问甚处来僧云浙中来峯云船来陆来僧云二途俱不涉峯云争得到这里僧云有什么隔碍峯打趂出僧后十年再来峰云甚处来僧云湖南来峯云湖南与此间相去多少僧云不隔峯举拂子云还隔这箇么僧云若隔争得到这里峯打再逐出师云前面洪崖数仞后面白刃交锋如何入得雪峯门这僧住后每见人必骂雪峯师云这僧只知踏步向前不知脚下有剌后同行闻得特去相访遂问儞因什么骂雪峯这僧遂举前两项因缘同行痛骂为伊点破师云这僧死了多时直饶点得活有什么用处这僧遂悲泣每中夜焚香望雪峯礼拜师云可悲可痛当时被同行点破之后正好大骂雪峯和同行赶出始不辜负雪峯老子山僧恁么告报意在于何选佛若无如是眼假饶千载亦奚为庆元府天童景德禅寺语录嘉熈三年己亥十月初三日入院指三门云此门入则无无不是出则箇箇归源因什么不知路头落处无落处要行便行要住便住佛殿烧香云衲僧家不着佛求不着法求然虽如是在佗烟焰里争敢不低头X踞方丈云山僧未离福城巳着草鞋在诸人肚里行千百转了也更来这里讨什么椀然虽如是十分巳是顺人情犹道山僧没方便拈勑黄示众云若论此事如圣天子施一号发一令四方八表无不顺从更请维那当阳揭示指法座云脚尖到处四方八面绝遮栏活路才通万别千差俱坐断谁解机先着眼看遂陞座拈香祝圣罢次拈香云迦叶峯前曹源浪里信手拈来无是不是爇向炉中只要诸人瞥地师乃云道本一贯用该万殊昨在南闽唤作雪峯长老今来东浙遂为天童主人一来一去虽有三千里之遥在此在彼且无一丝毫之间杓头放下一千五百善知识无容身之地布袋解开千百亿化身弥勒垂应物之机便恁么去达磨一宗扫土而尽见前一众总是饱参高德天下横行底衲僧这里着得一只眼活可以助唐虞之圣化传佛祖之妙心便见丛林价增十倍何故鱼龙穴下盘根固日月轮边气象高复举保寿开堂三圣推出一僧寿便打三圣云恁么为人非但瞎却这僧眼瞎却镇州一城人眼去在保寿掷下拄杖归方丈师云保寿权衡在手施轮王生杀之机若非三圣深辨端倪争见功高汗马其柰被这僧勘破且道那里是这僧勘破处良久云此曲只应天上有人间那得几回闻X当晚小参昔年亲到携笻曾数万株松今日重来弹指俄经四十载虽则时移事变其柰境与神融池边鸥鹭尚识故吾门外谿山犹呈旧面不免入光明藏踞妙高台肆大阐提用魔王印把从上若佛若祖尽干坤大地情与无情一印印定无一丝毫异相无一丝毫同相便恁么去昔年曾到不曾到今日重来元不来到不到来不来是处是慈氏无门无善财复举当山启禅师有僧问学人卓卓上来请师的的启禅师云这里一疴便了说甚卓卓的的师云夺贼鎗杀贼骑贼马赶贼僧云和尚恁么答话更买草鞋行脚始得师云不是弄潮人莫入洪波里启唿僧云近前来僧近前启便打师云好打直须尽大地人喫棒方始扶竖天童具眼者辨取上堂六窻扄户尚余绝照之踪四衢无人犹滞沉空之迹照无踪空无迹达磨面壁云门念七上堂举临济问新到云什么处来僧云銮城济云有事相借问得么僧云新戒不会济云尽大唐国里觅箇不会底也无参堂去师云饭里有巴豆时兴化为侍者问济云适来新到是成褫伊不成褫伊济云我谁管儞成褫不成褫兴化云和尚只解将死雀就地弹不解将一转语盖覆却师云其父攘羊而子证之济云儞又作么生化云请和尚作新到济云新戒不会兴化云却是老僧罪过济云儞语藏锋兴化拟议济便打师云兴化要向白拈手里分赃其柰出临济X手不得至晚临济谓兴化云我今日问新到是将死雀就地弹就窠子里打及至儞出得语又喝起了向青云里打师云怜儿不觉丑兴化云草贼大败师云家肥生孝子济便打师云未是本分草料当时在黄蘖处如蒿枝拂相似底拄杖向什么处去复召大众云迷子之诀夺父之机二大老较些子未免蹉过这僧具眼者辨取上堂有一人一念顿证堕在佛数有一人累劫阐提不愿成佛且道那箇合受人天供养良久云蝶穿芳径双眉湿蜂掠残花两股肥上堂拈拄杖示众云德山棒如雨点一棒棒痛彻骨髓临济喝似雷奔一喝喝轰破髑髅有般汉闻恁么举如风过树然则良医之门病者愈众天童更作死马医卓拄杖一下喝一喝下座权育王上堂天童用底来育王用不着育王用底归天童用不着虽然如是用不着处用有余一箭双鵰随手落上堂摩竭掩室净名杜口天网恢恢疎而不漏是汝诸人作么生透上堂从上佛祖用处如前日暴风卒雨迅雷击电威灵气焰不知自何而来见者无不骇愕及乎少顷风休雨霁青天白日人皆见其清明不知许多威灵气焰又向什么处去这般用处山僧也有些子不欲妄通消息待后次暴风卒雨之时汝等诸人急须着眼X上堂举僧参平田和尚平田打一拄杖僧近前把住拄杖平田云老僧适来造次僧却打平田一拄杖平田云作家作家僧礼拜平田把住僧云是阇棃造次僧大笑平田云这箇师僧今日败缺也师云主家有好宾之意纵夺不失其宜宾家有尊主之心进退必由乎礼只如平田道这箇师僧今日败缺意在于何若不酬价争辨真假上堂举香严和尚示众云如人在千尺悬崖口㗸树枝手无所攀脚无所踏忽有人问西来意不对则违他所问若对又丧身失命当恁么时作么生即是时有虎头上座云上树即不问未上树请和尚道香严呵呵大笑拈云法出姦生令下诈起雪窦云树上道即易树下道即难老僧上树也致将一问来师云舞文弄法不为好手只如香严呵呵大笑意在于何却请诸人下一转语上堂坐断十方国土天上天下独尊底一步也行不得口吞三世诸佛世出世间俱透底一句也说不得然虽如是堪与衲僧为轨则普化何似一头驴临济未是白拈贼上堂从上佛祖天下老宿出兴于世提持箇事总是下媒求鸽着饵钓鱼山僧这里无许多闲工夫是汝诸人还有无师自悟底么上堂有一物名不得状不得取不得舍不得蓦拈拄杖云突出天童拄杖头横按拄杖云倒用横拈无轨X则卓一下云𣤩瞎达磨鬼眼睛靠倒临济白拈贼谢楼司令上堂儒士相逢握鞭回首全提主宾互换之妙机不堕寻常语默之窠臼所以道相逢不拈出举意便知有且道知有箇什么良久云西天四七以心传唐土二三亲手授上堂举白云师祖示众云丝毫有趣皆能进师云住住毕竟无归若可当师云切忌坐在这里逐日退身行兴尽师云堕坑落堑蓦然见得本爷娘师云错认定盘星且道如何是本爷娘良久云万福万福什么处不是白云然虽如是成人者少败人者多上堂举杉洋和尚问僧什么处来僧云江西来杉洋竖起痒和子云江西还有这箇么僧拓膝闭目而对杉洋云东家𤺊儿却向西家使唤僧云有口不烦宾主说杉洋云适来患聋而今患哑僧云买铁得金一场富贵杉洋云客作无功未免逃避僧便行杉洋云自累犹可莫累老僧僧却回礼拜杉洋云若不恁么巳后丧我儿孙师云杉洋开大炉鞴用恶钳鎚这僧是百炼精金愈煅而愈增光焰然虽如是丧我儿孙上堂大阐提人无佛性立地成佛大信根人有种性死陷阿鼻所以道心随万境转转处实能幽汉地不収秦不管不风流处也风流上元上堂僧问楼台上下火照火车马往来人看人多是随他光影转不知那箇解翻身正恁么时如何得不随光影转去师云楼台上下火照火车马往来X人看人进云只如道百千万亿灯皆从此灯出且道此灯从何处出师云被上座一问口似磉盘进云僧问云门云从上来事请师提纲门云朝看东南暮看西北此意如何师云与君把手入长安进云僧道便领会去时如何门云东家点灯西家暗坐意作么生师云打草只要蛇惊进云只如云门道干坤之内宇宙之间中有一宝祕在形山乃拈拄杖云拈三门向佛殿里将灯笼向露柱上意在什么处师云穿却你鼻孔换却你眼睛进云毕竟如何是形山宝师云海神知贵不知价留与人间光照夜进云且道形山宝与此灯相去多少师云一不成二不是僧云谢师答话便礼拜师乃云楼台上下火照火覔一丝毫暗相了不可得车马往来人看人覔一丝毫我相了不可得觅一丝毫暗相了不可得火照火处性空真火历历见前觅一丝毫我相了不可得人看人时清净法身明明独露汝等诸人十箇有五双因什么东家点灯西家暗坐这里和座盘一掇掇翻拈三门向佛殿里将露柱向灯笼上有什么过只如云门道干坤之内宇宙之间中有一宝祕在形山十二时中又且如何受用海神知贵不知价留与人间光照夜复云若论此事譬如一灯传百千灯在处孤明历历然虽如是但向已求莫从他觅今朝正月十五日上堂一径直二周遮辽天射飞鹗平地摝鱼鰕堪笑秘魔巖不会见人一味只擎叉X紫箨长老到上堂从上佛祖无法与人传后代儿孙会得是障碍碍不碍竹山铁鹞剌天飞笑倒明州憨布袋上堂举长髭因僧来参遶禅床一匝卓然而立长髭云若是石头法席一点也用不着师云客来须看僧又遶一匝髭云是恁么时不易道得箇来处师云贼来须打僧便出髭乃唤僧不顾师云虽然不顾性命巳在长髭手里髭云这汉犹少教诏在僧却回云有一人不从人得不受教诏不落阶级师还许么师云不劳再勘长髭云逢之不逢逢必有事师云利刃有蜜䑛之有割舌之伤僧乃退身三步师云败也败也长髭遶禅床一匝师云缦天网子僧云不唯宗眼分明亦乃师承有据师云杀人可恕无礼难容长髭打三下师云好打直得尽大地人喫棒始可扶得石头法席当时既巳放过师蓦拈拄杖云拄杖在天童手里莫有遶禅床卓然而立底么良久靠拄杖云此拟张麟兔亦不遇上堂我观此会从本巳来与释迦老子同参山河大地色空明暗为汝作证山僧到这里直是无插手处是汝诸人切不得当面讳却谢蒋山石溪和尚上堂面皮擘破喝散钟山之云拄杖横挑穷尽天台之境玲珑巖下忽相逢一笑令人发深省上堂赞戒定慧毁婬怒痴胜意生陷阿鼻毁戒定慧X赞婬怒痴喜根即成佛道然虽如是高来不可低来不可莫是人间剩我一箇请石溪立僧上堂正法眼破沙盆贵时倾国不换贱时不直分文不作贵不作贱分付石溪老子共结佛祖深冤育王结夏上堂圆觉伽蓝尘尘有路坐断去来顿空今古那里十三这边十五后先不差毫发许可笑黄面瞿昙至今不知落处上堂无种性人无种性斫却月中桂清光应更多设复勤行精进功不浪施终不能成无上佛果菩提他家自是黄金骨不必旃檀入细雕上堂举药山问高沙弥云闻说长安甚閙师云金将火试沙弥云我国晏然师云早是干戈竞起药山云汝从人得请益得看经得师云剌窟笼里出头来沙弥云不从人得不从请益得不从看经得师云未免依草附木药山云有一人不从人得不请益不看经因什么不得师云却较些子沙弥云不是不得只是他不肯承当师云承当则错师云药山虽则养子方知父慈若使衲僧令行佛法付嘱有在上堂古德道以理观唯识成佛无疑以事观唯识轮回不息天童见处也要诸人共知本自见成无处回避以理事观二俱不是当恁么时成佛轮回了然安寄终日和云占洞庭浑家不管兴亡事上堂若论此事以言其有相不可寻以言其无性不X可易恁么告报未免带累人向虗空里强分区宇以拂子击禅床云有无性相尽向这里併叠了也毕竟唤什么作此事良久云宁可截舌不犯国讳上堂百丈遭马祖一喝三日耳聋带累后代人听事不真唤钟作瓮众中莫有不蹑前踪出来向独脱处露箇消息看如无莫道不疑好冬节上堂拈拄杖云羣阴剥尽一阳来复万彚咸亨承化育拄杖机轮转辘辘左边卓一下云转天关右边卓一下云回地轴掷下云百亿分身遍剎尘良久云应时纳祐从人欲上堂举洞山见隐山隐山云此山无路阇梨从甚处来师云来处不明在洞山云无路且置和尚从何而入师云却被葫芦倒缠藤隐山云我不曾云水师云草鞋钱教什么人还洞山云和尚住此山多少时师云住着即错隐山云春秋不涉师云早是违时失候了也洞山云和尚先住此山先住师云颠言倒语得人憎隐山云我亦不知师云塞断洞山口未得在洞山云因甚不知师云果然隐山云我不从人天来师云无地头汉洞山云见什么道理便住此山师云穷源须到底隐山云我见两箇泥牛鬪入海直至如今没消息师云屋破见青天召大众云隐山勾贼破家不能擒贼却反与他供款洞山不会作客肆无忌惮频频聒噪主人捡点将来总欠一着当时待洞山道无路且置和尚从何而入便与白棒赶出岂止截断X洞山许多葛藤亦乃为丛林师匠且道洞山恁么征诘意在什么处良久云若不登楼望焉知沧海深惊蛰日上堂百丈于马祖喝下耳聋临济于黄蘗棒头取证譬如仲春之令蛰虫欲作造物者惊之以雷霆汝等诸人在我这里冷坐时节既至乃拈拄杖卓一下云不免惊之以雷霆可中还有轰开蛰户飞腾变化底么如无后五日雷乃发声直须勐省靠拄杖下座上堂举覆船问道吾云久向和尚会禅是否吾云苍天苍天师云若不是道吾几遭毒手覆船近前掩道吾口云低声低声师云杀人可恕无礼难容道吾遂与一掌师云好掌更与两掌不为分外覆船云苍天苍天师云饥鹰爪下分餐道吾把住覆船云得恁么无礼师云据款结案覆船却与道吾一掌师云勐虎口里夺肉道吾云老僧罪过师云输本筭人未为好手覆船拂袖便出师云虽则见机而变要且跳道吾网子不出道吾云早知如是悔不如是师云毒药醍醐一道行复召大众云道吾秉当断不断不招其乱底劒杀活自由覆船有欲行未行必行之机卷舒在我虽然如是且道二大老是会禅耶不会禅耶试辨看上堂黄蘗打临济六十拄杖尽大地人痛入骨髓其柰不知拄杖来处若知来处正法眼藏付嘱有在是汝诸人还勐省么X上堂祕魔擎杈赵州喫茶禾山打皷归宗斩蛇良久云惯钓鲸鲵沉巨浸却嗟蛙步𩥇泥沙上堂举教中道大通智胜佛十劫坐道场佛法不现前不得成佛道师召大众云衲僧门下却较些子何故道泰不传天子令时清休唱太平歌上堂佛祖不到处时人知有时人知有处佛祖不知何故天高地厚人难见暗剖衷肠说向谁上堂达磨西来不立文字直指人心见性成佛师召云大众弗询之谋勿庸无稽之言勿听然虽如是不因樵子径争到葛洪家临安府景德灵隐禅寺语录师于淳祐甲辰七月十四日入院拈诸山并山门疏云沖上座幸自可怜生无端被诸方老宿花擘丑恶俱露山门两序虽欲掩之而不可得既掩之不可得却请首座书记锦上铺花去也指法座云千圣顶头行一步大地平沉一毫端上定千差十方普会须弥灯王百杂碎遂骤步登座师乃云道无二道凡情圣解两俱忘心无二心此界他方无别路所以在天童则四面云山双沼月自演真乘来鹫岭则十里荷花九里松全提纲要直得从上佛祖天下老宿传不及处行不到处一一尽情显露如青天白日相似无儞左遮右掩处新长老到这里只得口似磉盘无插觜处不免据见成公案坐致太平助扬圣化寿圣人则尧舜禹汤祝贤佐则X臯夔稷契帝道如日月之大明祖道似江河之无竭世出世间俱超越若人于此彻根源不用灵山亲记别复举太宗皇帝诏庐山僧问云南方禅律如何僧云究之一理太宗皇帝下龙床绕一匝云是禅是律僧无语师云太宗皇帝德如天地之覆载品类咸亨用如雷电之震惊蛰户俱启这僧因什么无语复颂云龙床一绕定纲宗四海从兹信息通但见皇风成一片不知何处是疆封当晚小参大圆觉海处处见成自已蜡人尘尘顿现拟心则千差万别无意则四海一家无一处而不可护生无一尘而不是禁足那边结制而无结制之迹这里解制而无解制之踪既无迹又无踪昔年亲到曾为拂袖下山人今日重来元是旧时增上慢权柄在手杀活临时九十日无虗弃底工夫二千年前家法犹在在在八极清风动天籁唿猿洞口听猿啼笑倒明州憨布袋举洞山问云居膺云甚处来云居云踏山来师云脚跟未点地在洞山云阿那山堪住师云错云居云阿那山不堪住师云将错就错洞山云恁么则国内山总被阇黎占了也师云中间犹隔须弥山在云居云不然师云儞要待翻款那洞山云恁么则子得箇入路师云銕山当面势崔嵬云居云无路师云四方八面绝遮栏洞山云若无路争得与老僧相见师云过山寻蚁迹云居云若有路即与和尚隔生也师云渡X水觅鱼踪洞山云此子巳后千人万人拦不住师云系缚肓驴断送末劫复召大众云云居持一白契冒占官山更得洞山老怜儿不觉丑冷地为他作保千古之下挂人唇齿今日忽有人问国内山总被长老占了也只向他道流水下山非有意片云出岫本无心上堂衲僧家欲要提持箇事第一要见地明白如中秋月普天匝地无幽不烛第二要用处轩豁如钱塘潮波腾岳立观者无不骇愕善斯二者始可扶竖丛林苟或未然便是地狱劫住上堂举麻谷南泉二三人同往径山路逢一婆子乃问径山路向甚处去婆云蓦直去师云早是迃曲了也麻谷云前面水深过得不婆云不湿脚师云正好进步麻谷云上岸稻得恁么好下岸稻得恁么怯婆云总被螃蠏喫了师云且未具辨好怯眼在麻谷云稻得恁么香婆云没气息师云换却鼻孔麻谷云婆在何处住婆云只在这里师云狐狸恋窟三人至店婆煎茶一瓶携盏三只至前云有神通者即喫茶师云若是有神通者决不肯喫这般茶三人相顾间婆云看老朽自逞神通去也遂拈盏倾茶便行师复召大众云箇老婆颠言倒语用尽神通若不是三大老冷眼覰破未免被老婆禅缠倒然虽如是且道径山路毕竟向什么处去上堂召大众云长庆稜道者向卷起帘处错认定盘X星便解拈箇拂子穿天下人鼻孔殊不知自已鼻孔反遭穿却既是反遭穿却是汝诸人向甚处出气上堂黄面老子四十九年聚四大部洲铁铸一铁门限流落至于今日未曾有人透得过众中还有透得过底么因雪上堂举赵州一日于雪中倒云相救相救一僧去身边卧赵州遂起去翠巖芝云这僧在赵州圈缋里有人出得么师云大小翠巖只具一只眼总道赵州眼光烁破四天下为什么勾贼破家有人辨得许你具一只眼谢新旧庄主上堂庄上喫油糍冷地被人覰破展手说大义无端错下名言然虽如是神仙妙诀父子不传上堂举枣山光仁和尚一日陞堂众集未登座乃云不负平生眼目置箇问讯来有么有么师云幸然开饭店不怕肚皮宽时有僧出作礼师云何不掀倒禅床山云负我且从大众何也便归方丈师云何不与本分草料异日有僧请益云和尚前日陞堂云负我且从大众何也意旨如何师云冷地有人疑着山云斋时有饭与汝喫夜间有床与汝眠一向煎逼我作么师云倒腹倾肠说与人僧礼拜师云好与适来僧同参山云苦苦师云为人须为彻僧云乞师指示师云太无厌足生山遂垂下一足云舒缩一任老僧师云莫恠坐来频劝酒自从别后见君稀复召大众云X还见枣山老子用处么渠侬不是拖泥水𢬵得浑身待作家虽然如是土旷人稀相逢者少上堂举宝盖访渐源源见宝盖来遂卷帘归方丈宝盖遂下却帘归客位去源令侍者去传语云远涉不易犹隔津在语未了盖便掌侍者云有堂头和尚在打某甲不得盖云为有堂头和尚在所以打儞侍者回举似源源云犹隔津在师召大众云二大老恁么相见譬如两阵交锋文来文对武来武对虽则不让先手要且优劣不分若不得侍者传令争见主宾互换酬酢分明其柰不能同生同死具眼者辨取上堂举潭州大川和尚因江陵僧来参大川云几时发足江陵师云钓竿在手要辨浅深僧提起坐具师云赃物露也大川云特谢远来下去师云据款结案僧遶禅床一匝而出师云再犯不容大川云若不恁么争知眼目端的师云是贼无赃不断僧乃拊掌一下云苦杀人洎合错判诸方去师云贼口难凭大川云甚得禅宗道理师云王法无亲后僧举似丹霞霞云大川法道即得我这里即不然师云且看丹霞别有什么长处僧便问和尚此间如何霞云犹较大川三步在师云不是苦心人不知僧礼拜霞云错判诸方者多师云且道在大川分上这僧分上这里见得分明便知大川伤慈太甚未免勾贼破家这僧虽得一场荣刖却一双足上堂举僧问干峯和尚云十方薄伽梵一路涅槃门X未审路头在什么处干峯以拄杖划一划云在这里后僧请益云门门云扇子𨁝跳上三十三天𡎺着帝释鼻孔东海鲤鱼打一棒雨似盆倾师召大众云干峯拄杖有照破干坤底眼目为物指踪未免坐杀天下人云门扇子具斡旋造化底机筹移风易俗未免走杀天下人众中莫有为二大老作主底么我且问儞十方薄伽梵一路涅槃门未审路头在什么处上堂睡眠放逸吾家精进幢禅定熏修自劫功德贼争似二边俱莫立中道不须安得随缘处且随缘数声清磬是非外一箇闲人天地间上堂集云峯下四藤条何曾打着大禅佛黄蘗山头三顿棒赚他临济掣风颠所以道正令当行十方坐断仰山断际未为好手莫有为二大老作主底么良久云各请归堂参取上堂云释迦出世拏空塞空达磨西来将错就错带累后代儿孙一例随处卜度休卜度四海浪平百川潮落三月十六日退院示众云欲去不去被去碍欲住不住被住碍元不碍十洲三岛鹤干坤四海五湖龙世界平江府觉城山法华禅寺开山语录指三门云此门深固幽远无人能到如能到脚头脚底长安道踞方丈云闲地三寸刃锋铓匝地风霜定纪纲若是X丈夫真意气任君敲磕振风光古人虽则入草求人其柰土旷人稀相逢者少拈山门诸山疏好事不出门恶事行千里好恶不到处拈起疏云总不在这里且道在什么处不是俊流徒劳侧耳陞座祝香问答罢乃云玉山归隐自适本来佚老之心法华开山妙应宗英奉先之意所以道真如不守自性随缘应用万差蓦拈拄杖云看看拄杖子应用万差去也在凡同凡上合三贤十圣本妙觉心在圣同圣下与六道四生同一心地直得皇风永扇四海晏清祖令当行十方坐断且道拄杖据什么道理得恁么奇特卓一下云他家自是黄金骨不必旃檀入细雕复举裴相国见大安寺𦘕高僧像乃问黄蘗云容仪可观高僧何在檗唿裴云相国裴应诺蘗云高僧何在裴当下领旨欲请黄蘗住山蘗云吾受业闽中黄蘗山山有十二峯终欲归隐裴公遂遣使入闽图其山形于瑞州运土为十二峯创寺以处黄蘗师召大众云主宾道合胶漆相投一段光明照映今古輙伸一颂相国亲传黄蘗心移山新作古丛林大千沙界针锋许十二峯峦巖壑深此道明明元不古清风浩浩至于今禅流不负王臣意行看祇园侧布金当晚小参老不知止犹结住山之缘事出无心自得随时之义所以在金陵唤作玉山庵主乐莫乐而闲X有余来墅里则为法华主人老莫老而难任重既难任重不免倾太湖三万六千顷为血盆口束洞庭七十二峯为广长舌横说竖说常说炽然说无间歇若将耳听终难会眼处闻声方始知众中或有眼处闻声底出来道新长老才入院来便把众人物作自已受用只向他道我为法王于法自在复举三圣道我逢人则出出则不为人兴化道我逢人则不出出则便为人师云二大老把手共行无间路其柰同辙不同途既是同辙为什么不同途具眼者辨取上堂三日鸣皷陞堂不曾说着一字或有人道既不说着一字且道掉三寸舌皷两片皮底是什么人只向他道逢人但恁么举上堂山僧忽然喫攧大地山河迸裂带累舜若多神至今忍痛不彻翻忆睦州担板拶得云门脚折临安府径山兴圣万寿禅寺语录师于淳祐已酉十月二十九日入院指三门云天无门地无户可中自有凌霄路普请诸人进这一步佛殿烧香云佛佛是何物天上人间遭诳惑不辞礼拜烧香只向这里雪屈踞方丈云这里是普请尽大地人成佛底去处众中设有嫌佛不做者蓦拈拄杖卓一下云也少这一槌不得拈勑黄云天人群生类皆承此恩力且道如何是X此恩力拈勑黄示众云我皇有勑陞座祝圣罢师乃云耳聋眼暗步龙钟毕竟凭何住五峯天网恢恢无避处不妨随分展家风威音那畔空劫巳前有一段奇特因缘山僧三十年住山也曾举举之不全也曾说说之不到及乎灵隐退席玉山住庵三四年间秘在胷中罕遇知音可曾拈出今被业风吹上五峯绝顶准拟尽力而举要举教全肆口而说要说教到那知才入国门堕在人事海中千波万浪辊将出来一时忘却事出急家幸有随身拄杖子不免拈出应箇时节以拄杖左边卓一下云王道兴而外户不闭守在四夷右边卓一下云佛道备而诸法总持防在魔外正恁么时是汝诸人向什么处与拄杖子相见良久云十洲三嵨鹤干坤四海五湖龙世界复举首山念禅师开堂日举佛法付属国王大臣有力檀那令灯灯相然相续不断至于今日且道相续箇什么良久云须是迦叶师兄始得师云扶宗竖教续焰联芳则不无首山其柰臂肘不向外曲未免见处偏枯新径山不避诸方捡责更资一路輙伸一颂国王大臣有力檀那以佛为心助佛扬化灵山一会俨然存正法眼藏增高价当晚小参昔居版首锅子大小杓柄短长盖甞粗知今来住山常住有无人情厚薄未曾经理未曾经理其理自彰盖甞粗知其知不昧其知不昧如一月行空无幽不烛其理自彰似百川归海无物不容山僧X恁么告报众中或有箇不受人谩底出来道长老才入门来便乃口里水漉漉地后五日堪作什么山僧只向他道我侬不怕拖泥水拚得浑身待作家复举僧问百丈大智禅师云如何是奇特事百丈云独坐大雄峯僧礼拜丈便打师云奇恠诸禅德百丈大智禅师若不是棒头有眼未免被者僧礼得入地三尺且道者僧还知痛痒么具眼者辨取上堂召大众云若论此事青天白日情与无情俱无得失自是诸人不委悉山僧住持事繁也要为人拈出良久云今朝十一月初一上堂山僧不惜性命为诸人打破尘劳窟宅普请归选佛场中设有一箇半箇不心空及第者我誓不取正觉曹源和尚忌一九二九相逢不出手沖上座迫不得巳出手爇此兜楼香供养此三大老人不图报德酬恩且要遍界分身作师子吼未委诸人曾闻否上堂四九三十六夜眠如露宿冻杀无位真人走入氷池里浴是汝诸人还觉寒毛卓竖么拍禅床下座天基节上堂四海一国土干坤一圣人乃拍禅床一下云只凭这箇法仰祝万年春上堂五日风十日雨君圣臣贤歌谣满路不见米岭曾有言莫过于此下座上堂大珪不琢巧者以拙为宗至理忘言拙者以巧X为趣只如与佛同生底不愿见佛放下屠刀底是千佛一数且道是巧是拙担取诗书归旧隐野花啼鸟一般春普说夏中普说登山须到顶入海须到底入海不到底不知沧溟之深登山不到顶不知宇宙之宽参禅人若不透顶透底到大休歇之地则生死岸头不得力十二时中为物所转不能得归家稳坐丛林淡薄无甚今时高者为名下者为利余波末流靡所不至盖由主法者不曾造道之渊源又无扶宗竖教之心甘自陷于名利之域是致学者从风而靡我寻常向兄弟道无脚未跨船舷好与三十棒底炉鞴不足以为师有隔江望见剎竿便回去底眼目始可参学但世变递降人根浅陋师与弟子俱无远大之志到处里三百五百聚头譊譊互相魔魅不坐在理性玄妙中则坐在语言文字里得失居其怀是非婴其虑懽喜则互相称赞一有不到互相毁辱犹且以为法道之盛殊可怜悯岂不见昔日圆悟在京师天宁忽罹丙午之变虏人欲招二十禅讲名僧时妙喜亦预其选妙喜是箇通身是眼底人遂以计而脱归时圆悟移住金山大慧至金山且过极口骂圆悟云这老畜生是什么心行却令我从虏而去骂之不巳时知事头首白圆悟云杲兄在下面骂和尚和尚也须作箇行遣圆悟遂削X一条竹篦集知事头首请大慧来大慧至圆悟云我教儞去外国流通一支佛法有甚不得处儞只管骂我儞肚里少我五百箇活马骝在妙喜一闻此语许多恶发当下氷释是知圆悟老人凡为学者一动静一举措如善射者箭不虗发若非妙喜点眼知人意未免荡而不反时妙喜便欲谋住圆悟云儞且去恐有人不利于汝妙喜于是往临川见韩子苍然妙喜不为圆悟之所留因与子苍夜话尤极口骂圆悟子苍曰莫骂老和尚我与老和尚相处一平生莫知老和尚底蕴儞与我相聚不多时倾盖巳尽如何骂得老和尚妙喜云儞俗汉理会甚底遂珍重歇去妙喜被子苍一拶一夜不安千思万虑揣摩胷中遂乃叹服自料不知圆悟之底蕴于是夜起扣子苍堂门子苍云谁妙喜云某甲子苍云儞作什么妙喜云我一夜思量非特子苍不知老和尚底蕴我实不知老和尚底蕴子苍云且去睡休明日理会看他韩子苍虽是箇俗汉然它曾见作家来便有解粘去缚底手段使妙喜倒戈卸甲不坐在是非得失里终欲穷圆悟之底蕴来日子苍云圆悟巳住云居兄可归云居去然是时圆悟道尊一代子苍先遣书探圆悟口气然后津发妙喜归云居圆悟遂以第一座处之一日秉拂万口一词称赞然当时会中尽是龙象虽然道首座秉拂好而不知真箇如何好是时有箇一村僧上方丈问圆悟云首座秉拂如何圆悟以两指夹鼻示X之是时一众殊不知圆悟垂钩四海独钓狞龙閧然道首座做得秉拂元来不好老和尚夹鼻不是皆只向语脉里转却然妙喜亦未免透这里不过遂云这老畜生儞主张我彻底主张我而今又却如此教兄弟诮让我我如何居人之上遂欲起去人报圆悟圆悟云他若去但令他来辞我妙喜辞圆悟圆悟云杲兄儞记得夜来秉拂么妙喜云记得圆悟云儞试举一遍看妙喜举了圆悟云从上佛祖被儞骂得分文不直我只轻轻以两指夹鼻儞便烦恼妙喜被圆悟一点点破不觉呵呵大笑仍旧归首座寮是时一众只得眼眨眨地被二大老热瞒妙喜云我自此筹室中手段更崄峻为我曾着贼来所谓饮泉水贵地脉当恁么时莫便是参禅透顶透底到大休歇之地么且喜没交涉须知圆悟恁么为人养子之缘固当如是然当初妙喜在金山待圆悟道儞肚里少我五百箇活马骝在便与夺却竹篦倒行此令逗到后来云居山中设使尽大地是箇圆悟鼻孔通身是手掩之到妙喜面前总用不着虽然如是汝等诸人还知二大老落处么若也未知直须退步就已行住坐卧参取忽然参到无参之地二大老向诸人手里乞命非特二大老向诸人手里乞命生死岸头亦乃得力诸人自然于一切时一切处不为物所转至于宾主勘验言论往来着着有转身一路不坐在是非得失窠臼里以至玄妙理性语言文字一点也无着处于无X着处事事着得灵苗异草和根拔从教大地生荆棘长宁知军文宗谕请普说天下无二道圣人无二心既无二道又无二心无一法不是真乘无一事不为妙用所以瞿昙以此而修心老聃以此而养性尼丘以此而治身莫不一一由此无二之道无二之心据实而论修心者至于无可修则不为心之所碍养性者至于无所养而不为性之所拘治身者至于无可治之地则不为身之所累既不为身之所累不为性之所拘不为心之所碍全体是无二之道无二之心三界二十五有当下平沉八万四千尘劳随处解脱然则此无二之道无二之心未得洞明时不曾欠一丝毫既得洞明之后亦未甞增一丝毫是知此事人人本有各各圆成但能一念顿超自然见成受用如未得见成受用直须十二时中行住坐卧日用应缘是非交结逆顺纵横处急着眼看此未明无二之道无二之心底一念自何而来蓦然得见此一念分明如閙市里逢故旧时昔日风釆历历见前不着问人自心了了然后日用应缘是非逆顺皆是自家自受用三昧无二之道无二之心尽在是矣岂不见昔荆公问佛法大意于蒋山赞元禅师元不对荆公益扣之元不得巳而谓之曰公有障道者三近道之质二公受气刚大世缘深厚以刚大之气遭深世缘必身任天下之重怀经济之心然用舍不能必则心未平以未平之心则安能一念X万年哉又多怒学问尚理教中谓之所知障此其三也惟视名利如脱发甘淡薄如头陀此其近道之质也且以教乘滋茂之更一两生恐纯熟大小元禅师未免话作两橛殊不知若要洞明无二之道无二之心非刚大之气不能远到未免中途困踬然离世缘外而求此道譬如避溺而求水殊不知世缘浩浩正是此道之根源但忘取舍之心无有不是此道见前底时节既得此道现前则覔世缘了不可得未平之心当下消殒全体是无二之道无二之心也视名利如脱发甘淡薄如头陀此虽荆公近道之资然争如我今府判宗谕自魁多士于人间世现宰官身倘非刚大之气以临之安得名动九天趣归清要奉母夫人万里造朝使白发老亲瞻天子之光见宗庙之美百官之富此乃人间世第一义谛圣眷方隆急流勇退自非胷中所养浑厚安能一去就一出处惟义所在初不以用舍而二其心兹者得请半刺名郡以便养亲道由山中令山野举扬宗旨盖亦欲以道而达其亲也昔张魏公奉母夫人国太计氏判福州谓开善谦和尚曰某与舍弟于圆悟处各有所悟而老母未得此直指之要余于母子之间难言公从径山大惠会中来必有深证可垂方便俾老母知有此事亦某兄弟之幸也谦遂谓国太曰夫人但放下日逐看经礼拜于静室默坐当心念纷飞之际举僧问赵州狗子还有佛性也无州云无伹念念不舍心心无间X日久岁深自然瞥地国太遂如谦之所教一日中夜起坐才始举念提此无字蓦然契悟遂有颂云终日复看经如逢旧识人勿言频有碍一举一回新此乃士大夫仕官中以道达其亲底样子所以道养生不足以事父母惟圣人以道达之是也大抵佛法世法初无两般但能于世法扰扰之中识得无二之道无二之心譬如以大地为一射垛挽弓所向无不中的矣看他国太得这无二之道无二之心分明了了便能于经教中有一条活路不为语言之所役可谓世间出世平等顿超人与非人性相平等然虽如是毕竟唤什么作无二之道无二之心且无二之道无二之心是一耶是二耶喝一喝云若不喝住几乎错下注脚复举王常侍一日治事次米胡至侍乃举笔示之米云还判得虗空么侍乃掷笔入宅更不相见师云米胡当时若解临机豹变常侍要归宅未得在米胡致疑明日凭华严和尚致茶筵次设问云昨日米胡有何言句便不得相见侍云师子咬人韩卢逐块米才闻遽出大笑云我会也我会也侍云会则不无试举看米云请常侍举侍乃竖起一只筯米云这野狐精常侍云这汉彻也师云若不酬价争辨真假便恁么见得彻去便知米胡与王常侍有主宾互换之机阐啐啄同时之用苟或尚留观听更为颂出宾主机先有路通笔端不是判虗空筯头再运回天力千圣齐教立下风X小师德言先做道士再为僧请普说昨日徒弟德言炷香请就五参时为众东语西话是日适当明庆祈祷于是就今晚小参为了此事然德言本先为道士便知有此事特来南方见尊宿辨此事往年来蒋山相聚自念头脑不相似何日得一度牒为僧以陪广众遂以此意白宝公庶祈加护若遂此心必为蒋山之徒弟山僧是时适丁旱涝众少遂令其入僧堂辨道其纯一无杂视听言动无一丝毫不在规矩绳墨之中虽久历丛林者未必如是之专也山僧亦欲为募缘助成其志但以旱涝相仍忍饥不暇未暇及此是其用意之专所以诸圣加护一旦得三道度牒遂拈阄卜受业之所果拈得蒋山盖不忘宝公之力也今晚小参意欲山僧提持为僧之本末只如曩时发足南方见尊宿辨此事且唤什么作此事又如何辨然此事人人本有各各圆成不论僧之与道圣之与凡无一人不具此事者是故释迦老子四十九年三百余会横说竖说费尽口业终说不到末后于百万大众中拈一枝花普示大众独有迦叶一人破颜微笑便与他着一箇名字云吾有正法眼藏涅槃妙心分付摩诃大迦叶且道正法眼藏涅槃妙心是箇什么便是当日德言做道士时便知有此事底一念必要为僧以陪广众底一念亦是如今各各当人即今在此挨肩并足立地听山僧东语西话底一念此念若明超凡入圣正在兹时此念不明X随物流转无有了日迦叶是此一念明底人释迦老子遂乃分付正法眼藏涅槃妙心且道是有分付无分付若道有分付屈辱迦叶尊者若道无分付辜负释迦老子这里须是自家一念洞明分付不分付自然分明不着问人所以达磨大师自西天航海而来向少室峯前九年冷坐别无他说于是二祖得安心法自此西天四七唐土二三天下老和尚人传一人的的相承绵绵不断至于垂一机示一境一言半句皆是激扬天地未判父母未生底消息只要各人一念分明自证自悟初不以实法系缀人也后来有箇潭州云盖志安禅师便是自证自悟此一念底人一日到云居问云某甲不柰何时如何居云只为工夫不到安不肯直造石霜又如是问霜云非但阇梨老僧亦不柰何安云和尚为什么不柰何霜云老僧若柰何粘过汝不柰何安遂有省石霜骑贼马赶贼夺贼鎗杀贼则不无未免伤慈太过云盖安若向云居言下悟去甚处有石霜来恁么注解有权有实有照有用须是一念明始得是时潭州马王当国佛法之盛时有一道正奏马王乞与云盖论议马王遂请云盖至云盖就马王借一口劒乃握劒问道正云汝本教中道恍恍惚惚其中有物是何物杳杳冥冥其中有精是何精若道得即不斩道不得即斩道正遂设拜哀求云盖谓大王曰还识此人否大王云识云盖云是谁大王云是道正云盖云不是其道若正合对X得山僧此只是箇无主孤魂因兹道门不复纷纭云盖安禅师见石霜于言下一念自证之后等闲用将出来自然去离泥水活人眼目只如恍恍惚惚其中有物是何物不是心不是佛大千沙界海中沤一切圣贤如电拂杳杳冥冥其中有精是何精不是鬼不是神自古上贤犹不识造次凡流岂可明且道山僧恁么注解是契得云盖意契不得须是诸人一念洞明方缁素得分晓然则天下无二道圣人无二心倘能一念洞明无主孤魂道正是何物是何精理无二致苟或一念不明有箇物有箇精有箇道正有箇无主孤魂使得七颠八倒无有瞥脱底时节当时道士若具这箇眼目待云盖才问未了便夺云盖手中劒直拔与之一刀两段道门千古有光当时既巳放过遂成不了公案后有漳州三平和尚一日陞座次有道士出众从东过西又有一僧从西过东三平云适来道士却有箇见处师僧未在未在底本不欠一丝毫有见处底亦不增一丝毫道士出作礼云谢师接引三平便打僧出作礼云乞师指示三平亦打道士与这僧大不知惭愧设使三平以大地作一条拄杖打他亦未免明珠暗投反遭按劒三平复谓众云此两件公桉作么生断还有断得底么如是三问众无对三平乃云既无人断得老僧自断去也乃掷下拄杖归方丈当初道士与这僧洎三平一会若善临机应变则三平要归方丈未可在只如道士从东过西X这僧从西过东意在什么处及乎二俱作礼一云谢师接引一云乞师指示是会三平意不会三平意三平老子二俱打出可谓令不虗行其柰土旷人稀相逢者少德言徒弟若能一念顿证则释迦达磨四七二三天下老宿云盖马王道正三平道士与这僧老僧与汝见前一众覔一丝毫相了不可得既覔一丝毫了不可得则德言道士即是德言新戒德言新戒即是德言道士无二无二分无别无断故如是则当日顶星冠披鹤氅底不是你除须发着袈裟底不是你毕竟是谁良久云三贤固未明斯旨十圣那能达此宗复举夹山甞遣一小师徧游禅肆殊无趣向及闻夹山道誉远播乃回省觐云和尚有如许奇特事何不早向某甲道师云寻物暴怨贼盗夹山云汝蒸饭时吾为着火汝行益时吾为展钵甚处是孤负汝处师云笑破土地鼻孔小师因而悟入师云错认定盘星复颂云汝蒸饭时吾着火汝行益时吾展钵寻常恁么老婆心自是你侬机不活机若活夹山本无奇特事百川倒流閙聒聒法语莹悦二上人干陈塘闸覔语学道之要无他修身治心而巳身之不修折旋俯仰动用周旋踰规越矩陷于邪僻之域心之不治境风卷地识浪翻空前念未终后念随至必有荡而不反之患即陈塘之无闸涝则泥淤塞港旱则咸潮上田X其为民病不细矣今也谨一身之操履无一毫之弗正持一心之念虑无一丝之或放入息不居阴界出息不涉万缘千邪万僻入作无门五欲八风摇撼不动全是平等法界顿明自已家风即陈塘之闸成或丁旱涝有隄防捍御之具无填淤卤气之虞百糓顺成万家蒙益其为民之利岂不博且大也哉所以吾祖达磨师谓二祖大师曰汝但外息诸缘内心无喘心如墻壁乃可入道如是则佛法世法真谛俗谛岂有两途惟能坚真实之心吾事无所不济因普莹从悦二上人创陈塘之闸乞语于余余喜其创陈塘之闸兴利除害之事有类乎学道修身治心之要故推其说授之以劝施者当有闻絃赏音成兹胜缘矣示绍建化士雪峯和尚示众云三世诸佛是草里汉十经五论是系驴橛八十卷华严经是草步头博饭食言语十二分教是虾蟇口里事还知么所以道如今千百人中若有一人大肯去我作驴駞物供养他有什么罪过三世诸佛十经五论华严十二分教若不是雪峯老子用鳌山成道底眼目从头一句句发扬一字字校勘俾一切人悟自本心见自本性则未免被三世诸佛十经五论华严十二分教使得七颠八倒无有解脱之期我观此会尽是大肯去底人更不学雪峯老子作驴駞物供养他只是遣绍建化主持此语徧扣雪峯老子乡中之人必有未言先领未举先知者开X大施门辨真法供养以饱我众矣示懒庵居士儒者曰君子深造之以道欲其自得之自得之则居之安居之安则资之深资之深则取之左右逢其原大凡欲明箇事须有自得之妙然得心未忘则不能居之安而居安之地不脱不能资之深果能忘其所得之心脱去安居之地不住资深之域始能左右逢原矣左右逢原则自得之妙居安之地资深之域皆为吾之妙用自然若染若净若圣若凡若好若恶以吾所见事覰教尽是此境界如如不动若更有一法如丝发许即是无明翳障直须不见有一法是别底法方始名为深造之道更能翻掷自由照用无碍如空藏空似镜照镜佛法世法了无二致得到恁么田地更须知有衲僧门下不近人情底一着始得赞偈颂出山相天上星眼中睛星无悟人之意睛无瞩物之情以理而会自诚而明究竟何曾有道成观音大士一切音声相是人听以耳我圜通大士唯以眼而听非特以眼听六根互为用当其互用时根境不相杂譬如帝珠网交光相融摄即此融摄相各各住自位以此三昧力普施于一切俾不离声色透出声色海眼处若闻声耳处得解脱共证十方空同名观自在X我作如是赞定招妄语罪既招妄语罪画者亦是妄画者既是妄此相非真实于非真实处此相常现前应作如是观是真法供养宝公大士师示生于宋入灭于梁慨时君乏仁义之泽以及民专杀伐之功而有国乌足以王师由是入悲愿海运慈忍力施凡圣罔测之机明祸福未形之理格其杀伐之心为慈祥盖亦师愿力中一毫芒耳至若吾教东被为其徒者不囿于因果之域则溺于知见之场遂着菩提烦恼佛与众生不二等颂药乎偏见僻执者之膏肓而使其各反乎本有之乡然后推达磨传佛心宗之印以启于梁皇至今一花五叶遍天下而流芳师之扶宗竖教之德虽天地之大不足以方独龙岗之黯黯金陵水之汤汤浮图巍巍摩穹苍面目俨然而不亡宜乎僧繇妙手无得状其妙相之堂堂达磨大师杨子江心波涛鼎沸一苇可航如履平地盖亦暂时之游戏岂足以尽此老十万里西来之本意人皆有心人皆作佛胡为西来递相诳惑心在何处佛是何物带累神光无处寻后代儿孙𤺊淈𣸩曹源和尚遭密庵骂恨入骨髓此恨难忘充穴天地四海五湖无处避能有几人着它底着它底冤冤相报无穷已又X父曹源祖密庵碧落碑无赝本破沙盆正法眼清庙瑟有遗音坐者立者以心印心不肖之子作如是赞非特旌于往古亦乃诏于来今丙辰年别龟峯曹源和尚葛溪深处定宗纲一任干坤大地荒伹得棒头明似日可无临济解承当𢬵命来经蛊毒家不甞滴水丧生涯尚余穷相一双手要向诸方痒处爬破袱从东挟过西何时再上恶钳鎚怒雷一吼聋三日自有怨憎会苦时戊午在灵隐闻曹源和尚讣音兼小师举老为开语录杖黎随处是干坤迦叶峯前便垛根贪看烟峦三十二到头不识老曹源悔不当初放拍盲烂椎一顿快平生近闻活陷阿鼻狱抚掌呵呵乐太平三处移场定纪纲曾无一字落诸方破家种草痴狂甚丑恶无端向外扬看相扑拳来踢去疾如飞毕竟输赢是阿谁閙里有人能着眼未曾交辊巳先知上尖竿百尺琅玕摩碧空四方八面绝罗笼等闲进得竿头步千圣齐教立下风X退灵隐京尹节斋大资相公坚挽辞免丛林虗得誉无一补宗门有误王臣鑑徒霑圣主恩岂堪持鈯斧只合傍云根默感始终惠此生难尽言痴绝和尚语录卷上痴绝道冲禅师语录X卍XXX痴绝和尚语录卷下径山痴绝和尚普说嗣法门人行弥绍甄编金山损翁和尚请山野以累年之涝一众艰食不免下山持钵因得到紫金峯顶瞻望堂头损翁和尚仰荷不鄙令为众东语西话纳此一场败缺非明眼人前安敢拈出云门道光不透脱有两般病一切处不明面前有物是一衲僧家开眼见明合眼见暗要行便行要坐便坐有什么不明山河大地明暗色空本来无一丝毫许唤什么作物设使外不见有山河大地内不见有见闻觉知不见之相蕴在胷中如仇同处故知透得一切法空隐隐地似有箇物亦是光不透脱法身亦有两般病得到法身为法执不忘已见犹存坐在法身边是一直饶透得法身放过即不可X点检将来有甚气息亦是病兄弟饶你碍膺之物脱然爆落山河大地不碍眼光见闻觉知了无拘系三界二十五有八万四千尘劳一时解脱尽干坤大地是箇真实人体一坐坐在这里执以为是谓之法执不忘已见犹存坐在法身边亦是病更向这里不舍前功翻身一掷抹过太虗佛见法见尚不起岂有世间尘劳之见耶点检将来有什么气息亦是病所以道悬崖撒手自肯承当绝后再苏欺君不得兄弟家果能于无气息处绝后再苏等闲用将出来不堕在是非得失窠里便可出丛林入保社主宾互换一挨一拶着着有出身之路岂不见琅瑘和尚问举上座云近离甚处举云两浙琅瑘云船来陆来举云船来瑘云船在什么处举云步下是佗于无气息处转得身吐得气绝后再苏底人露箇消息自然逈别琅瑘见佗此语杀人可恕无礼难容便为佗拨转路头向佗道不涉程途一句作么生道若是别人死在句下作万千技俩用尽鬼恠举上座到这里更无周由者也遂以坐具摵一摵云杜撰长老如麻似粟有般汉当这般境界不过便作是非得失商量佗琅瑘老子也不忙款款地问侍者云此是什么人侍者云举上座琅瑘遂亲下旦过问云莫是举上座么莫恠适来相触悞儞看二大老一人道杜撰长老如麻似粟一人道莫恠适来相触悞可谓拳踢相应彼此不相饶自然不坐在是非得失里当时举便喝好喝若非举X上座四楞蹋地未免当面蹉过举复问云长老甚时到汾阳琅瑘云某时到举云我在浙江早闻儞名元来见解只如此何得名喧宇宙琅瑘遂作礼云惠觉罪过兄弟举上座七事随身战必胜攻必取若非琅瑘暗设机穽平地𤺊陷争见功高汗马直得主宾互换水乳和同玉转珠回不留影迹要且是非得失粘缀伊不着生死去来覊绊伊不得如今兄弟志愿不坚力量不大才见主法者轻轻道箇不是便头红面赤打不过起单去一时作是非得失会却如何了得生死岂不见昔日慈明和尚见汾阳汾阳揣慈明之志是箇没量大汉经二年不许入室每见必诟骂使令去或毁诋诸方及有所训皆流俗鄙事激得慈明三毒无明现前便乃心愤愤诉于汾阳曰自至法席巳再夏不蒙指示但增世俗尘劳念岁月飘忽已事不明殊失出家之利语未卒汾阳熟视骂曰是恶知识敢裨贩我耶举杖逐之慈明拟伸救汾阳以手掩其口慈明大悟曰乃知临济道出常情兄弟大抵是非之念不深不足以到无是非之境生死之心不重不足以到无生死之场看佗汾阳不容慈明入室示之以流俗鄙事意在于何使其慈明志愿不坚力量不大安得于汾阳所示之要起如是生死之念是非之心如此深且重耶惟其深且重才被汾阳轻轻点破便能到无是非之地无生死之场生死去来笼罩不住始知临济道出常情是知慈明如龙门之跃鳞X汾阳以雷霆助其威灵云雾资其变化遂能翱翔于九天之上这箇便是参禅学道志愿坚力量大透顶透底不坐在是非得失窠里跳出生死去来底样子所谓临济道出常情尽在是矣然则临济之道自汾阳而少衰幸而慈明堀起北方挟其道而南于大炉鞴中得杨岐黄龙二大老喧轰于天下是故舟峯庵主道南之施设如坐四达之衢聚珍恠百物鬻之遗簪堕珥随所探焉骎骎末流冒其氏者未可以一二数也会乃如玉人之治璠玙珷玞废矣故其子孙皆光明照人克世其家盖碧落碑无赝本也在今天下惟大慧应菴之裔其光明照人者能几人耶汝等诸人在此紫金光聚中朝参暮请蓦然失脚踏翻则损翁断不相孤负始知临济道出常情然后信碧落之碑果无赝本固是一点谩诸人不得只如碧落碑中最初一字是什么字试参看壬辰结夏是身寿命如驹过隙何暇闲情妄为杂事既隆释种须绍门风谛审先宗是何标格此盖佛眼禅师十分入泥入水不顾傍观痛的的地揭示诸人丛林中无不念得熟者求一人半人亲履而行之直是万中无一只如道是身寿命如驹过隙一弹指顷有六千五箇剎那一剎那有九百箇生灭互相推迁如汲井轮无有穷已要得平稳除非一念顿忘前后际断生灭心死三祇劫空然后于一念中以一剎那为阿僧祇劫而不长以阿僧祇劫为一剎那而不促X从朝至暮念念无虗弃底工夫傥不如此何暇闲情妄为杂事十二时中四威仪内贪瞋爱慢謟曲嫉妬堕在三界二十五有中被八万四千尘劳烦恼笼罩无有出期固是杂事然学佛法求玄妙事泯默广见闻以至百千法门无量妙义一一透彻及尽精微尤为杂事岂知我此宗中无剩底法但能一念顿证三界二十五有八万四千尘劳当下平沈贪瞋爱慢謟曲嫉妬复是何物百千法门无量妙义直下如红炉上一点雪相似觅其踪迹了不可得学佛法求玄妙事泯默广见闻是什么人当恁么时闲情尚无安有杂事傥不如此何以隆释种绍门风且道是什么门风便是释迦老子三百六十余会横说竖说说不到底一着子末后于百万众前拈花揭示独有迦叶一人领之于一笑之顷谓之正法眼藏涅槃妙心自此西天四七唐土二三天下老和尚的的相承直至今日这箇便是释迦老子门风作么生绍若绍得去释迦本不拈花迦叶不曾微笑且道绍箇什么傥或尚留观听滞在皮肤谛审先宗是何标格且道是什么标格从上若佛若祖天下老和尚求道之心达道之念行道之志底标格大抵疑心不深不足以到无疑之田地道念不重不足达此道之根源昔日大法眼禅师久在长庆会中无所契悟遂与修进二上人自漳州氐湖外将发足而雨溪涨不可渡顾城隅有古寺解包休于门下雨不止入堂有老宿坐地炉见法X眼问云此行何之法眼云行脚去老宿云如何是行脚事法眼云不知老宿云不知最亲者一句子最是毒害宗师家与人解粘去缚㧞楔抽钉无出这些子法眼虽疑情未破亦未免从死边过只是死眼未活三人附火举肇论云天地与我同根老宿云山河大地与自已是同是则法眼云同老宿竖两指熟视法眼云两箇拂袖便起第二下铁鎚来也且道法眼还知痛痒也无当初法眼若知痛痒这老宿拂袖起去未得在法眼遂与修辈同行廊庑间读寺额乃知是石山地藏法眼顾修等曰此老琛禅师也意欲留语未卒琛又至雨巳止业巳成行琛送之问云上座寻常爱说三界唯心遂指庭下石云且道此石在心内心外眼云在心内琛乃呵呵大笑云行脚人着甚来由着块石在心头一等是骑贼马赶贼夺贼枪杀贼罗汉老子就中奇恠法眼无以对若是而今禅和子撑两转语贵图口不空有可祗对是佗法眼是箇大根器大力量不肯妄通消息虽不妄通消息正是法眼疑情将泮命根将断技掚将尽成佛作祖底时节将至遂求决择洞彻玄奥使其疑心不深道念不重安得到不疑之田地彻见此道之渊源后来出世遂为地藏之嗣时有子方首座乃问云公久参长庆而嗣地藏何耶法眼云以不解万象之中独露身故子方竖起拂子示之且道明长庆意耶与法眼相见耶法眼云拨万象不拨万象可谓寸铁在手是处割截X子方云拨万象法眼云万象之中聻子方云不拨万象法眼云独露身聻子方于是大悟也是因邪打正乃云我几枉过此生款出囚口看佗法眼从地藏处得这巴鼻入手等闲用将出来着着有出身之路岂止药子方首座膏肓之疾至于拈却尽大地禅和子死在句下之病其柰知音者少这箇便是求道之心达道之念行道之志底标格山僧素来百无所解只是箇随时及节着衣喫饭底老骨檛汝等诸人肯来相聚千万以古为标格只是不得学佛法求玄妙事泯默广见闻硬纠纠各各竖起嵴梁一回透顶透底生死心破命根既断技掚既忘直向佛祖顶𩕳上行便见释迦拈花迦叶微笑当甚闲公事然后知地藏与法眼至今坐在草窠里出头不得若捡点得出来山僧不曾说着一元字脚苟或未然切忌向语脉里着到虎丘蒺藜和尚请云嵒路滑到者应稀劒池水深如何到底当恁么时莫道山僧与诸上座讨头鼻不着直饶千圣万圣现三头六臂出来也自入作无门如今幸遇虎丘蒺藜师兄放一线道蒋山借路经过因行掉臂去也乃以拂子击绳牀左边云这里见得彻去主则始终主以拂子击绳牀右边云这里见得彻去宾则始终宾以拂子中间点一点云这里见得彻去宾即是主主即是宾宾主交参应用无碍应用无碍也宾头卢日应四天下供不离当处常湛然梁宝X公现十二面观音也知不是闲和尚是汝诸人还知蒋山与虎丘落处么两翁总是王蛮子举世谁人解赏音山野一坐钟山九年旱涝相仍一众艰食由是下山持钵以谋一饱之计仰荷虎丘师兄令为众东语西话然某道学肤浅严命之辱不敢固辞不免借师兄鼻孔出气应箇时节如师兄示众云虎丘无可取只有三转语验尽天下人非今亦非古敢问大众如何是虎丘三转语久参先德一举便知后学初机如何洞明如何造入须知这三转语从上若佛若祖天下老和尚以此应世干坤大地日月星辰森罗万象色空明暗以此建立四圣六凡情与无情以此出没兄弟家未透得三转语时被从上若佛若祖天下老和尚谩了干坤大地日月星辰森罗万象色空明暗谩了四圣六凡情与无情谩了既一一被谩了如何得此三转语现前除非自家二六时中四威仪内一切时一切处一动静一语默自已三百六十骨节八万四千毛窍以至尽干坤大地一时皆是明此三转语底时节直得心心无间念念不忘日久岁深逢境遇缘筑着磕着如崖頺石殒天崩地裂相似一回便见从上佛祖天下老和尚尽向手中乞命干坤大地日月星辰森罗万象色空明暗无处桩立四圣六凡情与无情一时消殒始信从上佛祖天下老和尚谩我不得干坤大地日月星晨森罗万象色空明暗谩我不得四圣六凡情与无情谩我不得何故盖X为从上佛祖天下老和尚以至四圣六凡情与无情尽从此三转语中流出所以道佛及诸众生皆承此恩力识得此恩力众生绝消息然虽如是且道此三转语从什么处流出须知虎丘师兄自灵山付授而来所以流自胷襟盖天盖地其奈土旷人稀相逢者少岂不见昔日雪峯住菴有僧来参雪峯以手托菴门云是什么僧亦云是什么雪峯低头归菴雪峯等闲略露目前些子如寸銕在手遍地刀鎗只是这僧不得柄杷若得柄杷甚处有雪峯僧遂辞雪峯峯问云什么处去僧云湖南去峯云我有箇同行住巖头寄箇信去僧云便请雪峯信云一自鳌山成道后直至而今饱不饥兄弟这箇是巖头与雪峯辞德山至鳌山店上阻雪底因缘看佗古人念道之切至于孤村陋店亦以此道为念巖头长伸两脚眠且道意在什么处雪峯堆堆打座向什么处留心巖头云噇眠去恰似七村里土地相似佗日异时魔魅人家男女去在是知切瑳琢磨深锥痛札若非具大眼目底同行道伴安能诫告如此之切雪峯既被巖头痛处一札乃自指胷云我这里实未稳在是佗大力量人不肯只么休去故得巖云若恁么据你平昔见处一一举来是则与汝证据非则为汝刬却峯乃诣实供通云我初见盐官闻举色空义有箇见处只今目前所见是色当体即空空亦不可得如此见解还得彻也未是故巖云此去三十年后切忌举着峯云因见洞X山过水悟道颂有箇省处颂云切忌从佗觅迢迢与我踈我今独自往处处得逢渠渠今正是我我今不是渠应须恁么会方始契如如且道渠与我是一是二十二时中还得如此也无巖云若恁么自救也未彻在巖头钳鎚在手应用临时峯又云我因问德山云从上宗乘中事某甲还有分也无德山打一棒云道什么我当下如桶底脱相似巖头云你岂不见道从门入者不是家珍只如德山打一棒云道什么还当得从上宗乘也无雪峯当下如桶底脱相似又有甚不得处因什么巖头道从门入者不是家珍将知万里无云青天犹在寸丝不挂赤体犹存雪峯敌国家财既被巖头打併了计穷力尽乃问巖头云毕竟如何得是巖头云佗后若播扬大教须是一一从自已胷襟流出与我盖天盖地雪峯于此大悟跳下牀礼拜云今日始是鳌山成道今日始是鳌山成道大众雪峯自闻色空义见洞山过水颂于德山棒下皆有证悟处其奈一翳在眼空花乱坠当时若不是巖头有针膏肓起必死底手段安有鳌山店上一段奇事故信云一自鳌山成道后直至而今饱不饥也是贫儿思旧债巖头遂问这僧云雪峯更有什么言句僧举前话巖头云雪峯道什么僧云无语低头归菴巖头云我当时悔不向伊道末后句若向佗道天下人不奈此老何且道如何是末后句但向雪峯低头归菴处会取这僧既不荐至夏末请益巖头头云雪X峯虽与我同条生不与我同条死要识末后句只这是这僧自雪峯处担得一担骨董到巖头处添得一担颟顸直是不奈何了带累二大老费口分疎究竟不知落处然则雪峯巖头兄唿弟应激扬此道即不无毕竟低头归菴与末后句如何理会须信道雪峯巖头如转轮圣帝施一号发一令四方八表无不顺从这僧为什么头头蹉过汝等诸人若要彻底分明须是参取虎丘三转语若参透此三转语则低头归菴与末后句自然念念现前临机应变得大自由生死去来了无朕迹然虽如是蒋山恁么说话向虎丘师兄面前不满一笑何故当门不用栽荆棘后代儿孙惹着衣众道友就净慈请山僧自住钟山以来旱涝相仍今岁尤甚下山持钵荷众信檀越令陞此座举扬宗旨俾得余利以为一饱之计且道如何是宗旨作么生举扬据实而论设使尽大地若草若木各各具广长舌相亦不能措一词今为众信之心诚确不免就第二义门东语西话应箇时节去也所谓宗旨者盖是释迦老子三百六十余会横说竖说说不着底一着子末后于百万大众中拈花示众独有迦叶一人破颜微笑释迦老子便与佗着一箇名字谓之正法眼藏涅槃妙心分付摩诃大迦叶自此西天四七唐土二三天下老和尚的的相承而至今日鞠其所归不出只今见前一众各各当人真实一念此念未明以X前诸人日用应缘处不曾减一丝毫既明之后诸人日用应缘处亦不曾增一丝毫上至诸圣下及六道一切含识皆具此真实一念以其于日月应缘处迷则业缘悟则佛性然则业缘佛性间不容发但忘取舍之心随处自然解脱所以佛说南阎浮提人念头勐烈最能为善最能为恶超四果越十地坐与诸佛齐等亦由此一念所为经三途历六道终陷阿鼻地狱亦由此一念所造众信道流傥能一念顿证则善之与恶笼罩不住所以六祖大师谓明上座云不思善不思恶正当恁么时如何是明上座本来面目然则诸檀信见前一众日用应缘处此一念不系于善不系于恶殊不知此一念如大日轮昇于东方清净光明无幽不烛只如诸檀信见前一众每日起心动念运转施为折旋俯仰父母夫妇之间兄弟朋友之际或流于善或流于恶一一皆谩自心不得既谩自心不得但于日用应缘处急急着眼看此一念之善一念之恶自何而来蓦然覰破知此一念来处则世间善善恶恶笼络不住三界二十五有当下氷消八万四千尘劳随处解脱全体是自家真实一念方信道从上佛祖天下老宿以至山河大地日月星辰草芥人畜情与无情悉从我一念真实心中流出所以道只箇心心心是佛十方世界最灵物纵横妙用可怜生一切不如心真实古人虽是慈悲之故有落草之谈只要箇人明此真实一念岂不见昔日灵山会X中有一上首为乞士遇恒迦比丘问之乞士从何而来乞士云从真实中来恒迦云何名真实乞士云寂灭故名真实只如见前三界绵绵四生浩浩僧是僧俗是俗立底立坐底坐内为见闻觉知生住异灭所惑外为万象森罗色空明暗所移是寂灭不是寂灭这里若不是真实一念见前则未免被物所转恒迦又问云寂灭相中有所求耶无所求耶乞士云无所求恒迦云既无所求何用求耶乞士云无所求中吾故求之耳看佗二人问者穷源到底要见浅深答者似镜临台难逃妍丑恒迦又问无所求中何用求耶乞士云所有求者一切皆空得者亦空着者亦空实者亦空来者亦空语者亦空问者亦空寂灭涅槃一切虗空分界亦复皆空吾为如是次第空法而求真实大众得者不空则为得心所累着者不空则处处执滞不得解脱来者不空则为动相之所移语者问者不空则死在句下为语言之所役寂灭涅槃一切虗空分界不空则为胜妙境界之所笼罩无有出期则真实一念何由发露只如山僧今岁诸庄大浸颗粒不收可谓空矣下山持钵所至处被人所迫不得巳东语西话然未甞有一毫实法与人可谓空矣便恁么去山僧以此一念无说而说见前一众以此一念无闻而闻既无说又无闻毕竟唤什么作真实喝一喝云寐语作十么聪藏主为母请古人所谓养不足以报父母惟圣人X以德报之德不足以达父母惟圣人以道达之道也者非世人之所谓道也妙神明出生死圣人之至道者也德也者非世之所谓德也备万善被幽明圣人之至德如何谓之妙神明出生死之道如何谓之备万善被幽明之德儞禅和子置身在丛林中洁已虗心究明自已自已若明无一事不是真乘无一法不为妙用三界二十五有八万四千尘劳四圣六凡情与无情尽向这里氷消瓦解当恁么时非特报今生父母以德达今生父母以道以至历劫以来父母无不报之以德达之以道岂不见昔日伏駄密多尊者年五十口未曾言足未曾履且道佗五十年口不曾言足不曾履意在什么处一日见佛陀难提至其家遽起作礼而说偈言父母非我亲谁是最亲者诸佛非我道谁是最道者难提以偈答曰汝言与心亲父母非可比汝行与道合诸佛心即是此便是达亲以道报亲以德底张本只如吾人禀父母之遗体三年然后免怀抱如何说箇父母非我亲底道理吾人剃除须发着佛衣喫佛饭依佛而住当行佛行作么生说箇诸佛非我道底道理须知伏䭾尊者五十年中为箇一事口不敢言足不敢履一旦得难提尊者提金刚王宝劒不犯锋铓直下向咽喉上一刜直得伏䭾尊者五十年碍膺之物涣然氷释所以难提道汝言与心亲父母非可比汝行与道合诸佛心即是如是则言与心亲则全是本来父母道与行合则诸佛X之心不从外得是知妙神明出生死之道备万善被幽明之德伏駄密多五十年间了然蕴在胷中口虽不言言满天下足虽不履独步大方蓦被难提尊者点发直得光明盛大照映寰宇为在家出家补报父母重恩底榜样是故今日檀越张丈省元巫丈省元同聪藏主入山为令尊堂戴氏小一太君愍忌与百日同时辨香积供供养见前学般若道流因命山野陞于此座举唱宗乘所将妙善以资冥福用报亲恩真所谓善达其亲以吾圣人之道善报其亲以吾圣人之德大凡人生天地间不论僧之与俗在家有在家之孝出家有出家之孝在家则生事之以礼死葬之以礼祭之以礼出家则参究妙神明出生死之道熏炼备万善被幽明之德傥能自已洞明则此道此德历历见前到这田地上无不报之恩下有可行之道闻之尊堂太君赋性温谦乐善不倦以其禀温谦之性自然于日用中与善相应燕居食息动容周旋无有一事不中礼法用是日日晨昏不暇他务以看经念佛为务当不暇佗务之际便是善心纯至善心既纯至则所看之经是自心之经所念之佛是自心之佛是皆自温谦性中流出也至于宾辖造门殚力祇遇赈人患难如已之急自非平昔乐善不倦畴克若此虽临终之际索香汤沐浴集阖门眷聚乃子若孙环立寝所以授遗训我没之后必生好处汝等不必忆我又且诵阿弥陀佛至瞑目不辍于口大抵临X生死之际不容以伪看佗令尊堂太君九十余年游人间世现妇女身温以处已谦以御众乐善不倦时节既至付嘱便行真所谓佛子若能于一切处善用其心则获一切胜妙功德此之谓也昔城东老母与佛同生不愿见佛才见佛来以两手掩面佛于十指间顿现直是无回避处敢问大众且道城东老母不愿见佛与令尊堂太君临终念佛不辍于口还有优劣也无见前一众伹能参透妙神明出生死之道熏炼备万善被幽明之德透顶透底了了分明则知戴氏太君与城东老母二人落处若知得此二人落处则知各人自已落处若知各人自已落处此妙神明出生死之道备万善被幽明之德十二时中无有不现前底时节既得此时节现前则世出世间平等顿超人与非人性相无异独有蒋山拂子不入这箇保社何故三贤固未明斯旨十圣那能达此宗天童中夏教海渊深万论千经皆摄入禅门浩博六凡四圣悉包容衲僧家各各负沖天气宇掀翻教海千经万论无处栖踪击碎禅门四圣六凡无容身地如是则禅之与教皆是强名黄面老子四十九年横说竖说空有性相顿渐偏圆未免徒将五彩描画虗空碧眼胡僧万里西来直指人心见性成佛无端特与钵盂强安柄杷轩知这些货赂谁不有之但能反已而求自然随处解脱岂不见昔日禾山普禅师左緜人赋性豪迈不受控勒气节孤高见识明敏讲唯X识起信论与众难疑答问千变万化七纵八横无敢婴其锋者常罪圭峯疏多臆说摘其失处以戒学者云不足信间有老师宿学皆数之曰圭峯清凉国师之所印可汝敢雌黄之蚍蜉撼大树之谓也普叹曰今之学者以名位自惑久矣清凉圭峯非有三头六臂奈何甘自屈辱乎是他气节高见识明虽是文字之学巳不为文字所惑使其参请有大发明纵从上佛祖有所未至亦必直之是时黄檗胜和尚自江西归成都保福吕龙图名大防者帅成都执弟子礼日名参叩普虽性豪迈不受控勒然却疑此事于是易服窃听其议论终日不晓一词遂心愤愤口悱悱归卧看屋梁曰昔胜曾业讲有名而吕公当世第一贤者相与醻酢敬信如此而我乃不信耶所疑未解坐寡闻也大抵参究此事须是有箇般气宇始得乃出蜀至荆南金銮闻其会中有一老衲曾见了山情菴主来丛林目之为饱参普遂叩之曰经论何负于禅宗每见长老家多讥诃之何也老衲谓之曰业经论者以其是情识义理思想边量非能发圣成道脱有发圣成道者籍经论为缘耳傥不因自证自悟唯经论是仗则世间能读能诵能知能解皆一时证圣成道去宁肯仆仆与吾辈俯仰于丛林中耶又况经论皆纸上死语教家谓之所知障乌能发圣成道寻常教家言所知不是障是障障所知山僧旧曾在讲下听诸讲师讲所知障义章翻覆讲解枝词蔓语终不X可晓以今日山僧见处只就自家日用中略为评品只如适来老衲道业经论者以其情识义理思想边量是所知障诸人十二时中推穷寻逐情识义理思想之际那箇是能知之心你若当情识义理思想之境见前之时见彻能知之心本空则所知之境自寂便见所知之境外无能知之心能知之心外无所知之境心境既空性相平等直饶恁么向衲僧门下天地悬隔是故达磨大师得得西来显言教外别传是也这老衲要推鞠普蹉过此事处遂就佗经论窠子问佗只如经中道一切众生本来成佛汝还信否普云世尊之语安敢不信老衲曰既信何用区区远来普曰吾闻禅宗有别传之旨故来老衲曰是则未信非能信也大抵禅宗直指之要非有佗说盖亦人人见行本分事耳如释迦老子才出头来以手指天地云唯吾独尊此乃明明显示直指之要以悟人矣及乎见明星悟道乃云奇哉一切众生具有如来智慧德相与夫一切众生本来成佛等语是知吾佛重重以直指之要八字打开飏在诸人怀里了也自是吾人为其徒者不能当面便领却向千经万论中寻言逐句甘自陷溺于语言名相之域迷而不反所以达磨大师航海而来径提此事显言不立文字直指人心见性成佛是故老衲以经中所说一切众生本来成佛之语痛惩诘于普却似将一箇銕蒺藜着在普胷中而普虽不当下便省而胸中耿耿地有箇物碍X塞销镕不去此销镕不去之时便是佗渐有契证之地乃云其病安在老衲曰能见黄龙南禅师当使汝之疾有瘳矣普于是即日遂行才至黄龙便问南禅师云如阿难问迦叶云世尊传金襕外别传何物迦叶遂召阿难阿难应喏迦叶云倒却门前剎竿着意旨如何看佗置箇问端只从佗在讲下罪圭峯臆说处来及不晓黄檗与吕龙图议论乃云所疑未解坐寡闻处来又从老衲以经论是情识义理思想边量处来黄龙南禅师眼高一世觑见佗心肝五脏中病痛于其问端上不易丝毫而问之曰上人出蜀曾到玉泉否云曾到云曾挂搭否云一夕便行南云智者道场关将军打供与结缘几时何妨此语正是倒却门前剎竿着底註脚普虽默然良久复理前问正是普疑心将破胸中之物销镕发圣成道之时也南公遂俛首可谓杀人不用刀活人不用劒普当下大悟顿忘所证趋出大惊曰两川义虎不消此老一唾看佗得这箇时节入手无言可对无理可伸只道得箇两川义虎不消此老一唾后来出世住禾山临迁寂时受一寺人生祭足即坐脱而去古人道大疑之下必有大悟小疑小悟不疑不悟原其所悟之由若不是疑教外别传之旨疑之最深不得南禅师等闲俛首以攻其膏肓之疾安得到大安乐之地然后知倒却门前剎竿底道理智者道场关将军打供与夫俛首底时节了无异辙到这里禅之与教着不得佛之X与祖着不得当之着不得处事事着得终日经论而不堕语言之域终日圣凡而顿忘昇沉之迹出生入死得大自由世出出间了无剩法便恁么去犹是小小歇场暂时活计更须知有佛祖未兴禅教未立禾山未离讲肆未见南禅师底一着始得汝等诸人若要知得这一着落处但如禾山普禅师见南禅师大悟一回自然分晓不着问人设或未辨端倪他日异时阎罗老子征你饭钱莫言不道径山痴绝和尚法语嗣法门人智圆元省元枢编示巖寿首座瞿昙老子费尽口业横说竖说初无一箇元字脚与人咂㗖达磨大师得得西来单传心印亦无一针锋许与人作道理须是箇汉具天然气槩于一切时一切处向瞿昙未出世达磨未西来以前研穷体究时节既至喷地一下明见本地便知瞿昙不曾出世达磨不曾西来在在处处常光现前剎剎尘尘初非外物直饶恁么犹是小小歇场暂时活计未是宗门中事不见云门大师道任你横说竖说未是宗门中事是甚么热椀鸣三乘十二分教说梦达磨西来说梦若有老宿开堂椎杀百千万箇有甚么过云门恁么揭示且道还当得宗门中事也无山僧自住持以来亦曾为人东说西说若是宗门中事未曾梦见有人痛下毒手椎杀山僧不为分外巖寿首座极有志于X道忽来告别觅语蓦云某甲下手山僧只向佗道善为道路示法嗣知客衲僧门下正令全提如击石火闪电光旱地奔雷悬崖落石相似未曾眨眼早是蹉过是佗从上老宿踏得这一脉着等闲垂一机示一境自然去离泥水活人眼目初无实法与人岂不见良遂座主参麻谷谷一见来便去锄草良遂到锄草处谷殊不顾便归方丈掩却门良遂乃敲门谷问云阿谁遂拟对忽然契悟乃云和尚莫谩良遂好若不来礼拜和尚几乎被经论赚过一生且道麻谷有指示无指示若道有麻谷向道什么若道无良遂因什么悟后归到讲肆中谓人曰诸人知处良遂总知良遂知处诸人不知良遂得这些巴鼻入手便有活人底眼目检点将来未免乞儿暴富当时讲肆中忽有箇汉不受人谩翻转面皮看佗良遂无容身之地法嗣知客自锦城讲肆中知有教外别传一段大事得得南泉寻人决择两到山间道聚山僧曰衮于人事海中无暇去锄草亦不曾闭却方丈门只是相烦客司一年了是箇气吞宇宙底汉一点也谩佗不得但如良遂见麻谷一回便知经论果有赚人处若有赚人处则自已知处灼然一切人不知如是则未离讲肆未出瞿塘行脚事毕岂待区区八千里往来然后为得耶虽然归到讲肆中切忌妄通消息忽然撞着箇人翻转面皮莫言X不道示悟开首座达磨六传而至曹溪曹溪之后南岳收其余毒肆其酷于江湖之间马驹中毒杀八十四人箇箇阿辘辘地独有百丈向一喝下拾得箇穷性命坐在大雄峯顶幸自可怜生无端被黄檗覰破唤作大机之用带累临济只具一只眼自此一人传一人习以成风莫之敢遏至于杨岐栗棘蓬白云上大人东山暗号子赚得圆悟于小玉声中此毒现前熏染应菴毙于睡虎爪牙之下幸而有箇破沙盆活得起来直得炎炎之气塞乎天地之间穷其来处而无踪究其用处而无迹皆所以碎诸方之窠臼发千圣之灵机近来此毒看看扫土而尽绝无气息悟开首座拚得性命于无气息处发此余毒以施来学则达磨正宗不致寂寥也示智沂首座诸佛未出世以前好箇清平世界及乎灵山拈花以正法眼付金色头陀之后便见干戈一动四海尘昏西天四七略露锋铓唐土二三互施劒戟带累后代儿孙各据一方递相皷儱指南作北喝水成氷未曾有一人端的见正法眼之落处独有云门风穴二大老较些子一人道普一人道瞎虽则各出只手扶此正法眼欲使其光明灿烂殊不知转见黑墨律崒便恁么去譬如清庙之瑟朱絃而踈越一唱而三叹有X遗音者矣是故密菴师祖得其遗音唤作破沙盆飏在粪扫堆头无人会得独有松源老人知得落处放出箇拗驴一踏踏得粉碎只要于诸佛未出世以前善自提持以寿后世无穷之传也示了徽侍者佛祖阃域衲僧巴鼻非是聪明利智博见多闻而能证入又非峻机慧辩泯默忘言而能造诣直饶具通天作略盖世英雄未举先知未言先领亦未得其髣髴须是于二六时中回光返照乍可不会不可妄有领览才有一毫发妄自领览执以为是则便是生死根本但一味退步就已默默参究愈退步愈有力愈不会愈现成蓦然一处错踏翻千处万处俱透脱始见从前聦明利智博见多闻峻机慧辩泯默忘言皆是自家受用三昧便能欺贤罔圣破二作三拈一茎草作倚天长劒杀活自由以黑豆子换天下人眼睛圣凡罔测得到恁么田地莫便是佛祖阃域衲僧巴鼻么且喜没交涉了徽侍者为道正切以省亲西泝一日告别蓦问云如何是佛祖阃域衲僧巴鼻余谓之曰若要洞明此事初无佗术别没誵讹余三十年前与令师祖哑菴老子于江湖上究之巳熟此老虽过去久矣然浮屠巍然肉犹煖在归到家山但拊塔而问之此老虽冥冥中自有方便然子生平崛强岂甘受秤鎚落井之讥耶佗日再南却须为我说破无爽此语X示觉照首座行脚道流挑箇钵囊置身在丛林中只要洞明自已自已若不洞明麤则被地水火风汩没细则被生住异灭流注内为见闻觉知所惑外为色空明暗所使无自由分是佗本色行脚道流一旦洞明自已许多粗细内外境界尽向这里一时氷销瓦解任是从上若佛若祖天下老和尚悉须向背后叉手盖由佗识得自已分明于一切处作得主宰不为一切善恶凡圣摇撼到此田地亦未是本色行脚道流立地处在岂不见曹山和尚云师僧家在这箇衲衣下须会向上事莫作等闲若承当得分明即转佗诸圣向自已背后方始得自由若也转佗不归直饶学得十成须向佗背后叉手说甚大话若转得归自已一切麤细境来亦尽作得主宰曹山等是老婆心切然就中要妙只如道须会向上事且作么生是向上事这里承当得分明便知本色行脚道流立地处既知行脚道流立地处非特转佗诸圣向自已背后亦乃敢开大口说大话捩转天下人鼻孔觉照首座相处既久造诣益深且问大话作么生说捩转天下人鼻孔无出这些子试向未行脚以前露箇消息直饶恁么衲僧门下当甚破草鞋示晞勤藏主为人须得为人眼见地须得见地句是佗从上老宿等闲垂一机示一境七纵八横千变万化不守故常X俾一切人不觉不知蓦然漆桶破光影尽譬如昨夜降雪相似天昏地黑朔风撼空冻雪压屋尽大地人不知所以及乎曙色才分各各起来豁开户牖四方八面世界一时别了直得大地山川了无高下百草树木莫辨洪纤虽则一色全真洞然明白若不见晛则消遇雨则解依旧是从前世界则一切万物皆无生意参学人若得漆桶破光影尽正是坐在一色全真洞然明白处若不是箇具大眼目底与伊痛下毒手尽底揭翻使之依旧眼横鼻直一切寻常则未免陷入解脱毒海里头出头没更无活路只是箇死汉有甚用处晞勤藏主久游丛林今欲西泝袖纸觅语正值大雪漫漫因呵冻述此以遗之且道是为人眼见地句试辨看示从闻禅人西天四七唐土二三天下老和尚互兴于世略露目前些子如刽子手里刀相似直下截断人命根初无丝毫许实法与人入思惟作道理向衲僧门下犹如掘地觅天那更谈玄说妙举古明今三玄戈甲里定誵讹四种料拣中分得失丝来线去露布葛藤锢鏴人家男女未有了日是佗有志参学之士负冲天气宇蕴盖世英雄着眼于佛祖未兴以前密契于古今窠臼之外等闲一语默一动静自然超宗异目草偃风行终不肯倚佗墻壁跨佗门户坐佗牀榻喫佗残羮馊饭以自屈抑于衲僧门下方较些子岂不见高X亭参德山乃隔江问讯山以手招之高亭忽然开悟便横趋而过尽道德山略露目前些子无法与人殊不知无端与贼过梯高亭横趋而过其奈已是喫佗残羮馊饭了也蒋山恁么道未免罪过弥天若检点得出于衲僧门下却较些子苟或未然三十棒山僧自喫不干你事示惠照藏主真实参学之士欲明此道至不一也锐者喜进怯者日退敏者易趋急者思止或以泯默无言为实地或以研穷性理作根源或以明辨古今为极则或以百无所解为歇场智识之偏趋向之异虽豪杰特达之士有不能自免若不是箇咬猪狗恶手脚活爪牙有三千里外定誵讹底眼目提向上钳鎚攻其偏坠击其乖异则未免大家衮在草窠里以谓此道只如此深可怜悯岂不见赵州问南泉云如何是道南泉云平常心是道这些子如砒霜狼毒峭壁悬崖无你下口处无你入作处独有赵州较些子便云还可趋向也无泉云拟向即乖州云不拟争知是道泉云道不属知不属不知知是妄觉不知是无记若真达不疑之道豁然如太虗空岂可强是非耶只如南泉恁么道莫便是提向上钳鎚攻其偏坠击其乖异么且喜没交涉惠照藏主要知落处此去天台城外有箇瑞巖老子具三千里外定誵讹底眼目脚未跨门必能为子说破便见光孝一场败缺不同小小X示绍明维那达磨大师自西天带得些毒气来此土惟神光中之一失人身万劫不复自此毒气流行天下递代熏蒸直至于今虐焰愈炽独有临济老汉在黄檗山中毒气熏心无理会处及到高安滩头此毒见前便解掣风掣颠但有来者一味喝将去谁奈伊何譬如鸩鸟飞空一毛落处山无草木水无鳞介后来兴化于大觉棒下此毒一发于克宾维那法战之时痛下毒手即罚钻饭赶出院便是与临济喫六十拄杖雪屈在今丛林列剎相望据位称师孰不自谓曾中此毒欲求中得亲切善用此毒者谁欤禅和家道我到处行脚往往寻香逐臭亲切中此毒者谁欤山僧自行脚住山而来横草不拈竖草不斩瞒瞒顸顸饥餐渴饮且恁么过逈不知此毒来处但只相烦绍明维那悦众兹山以无心应大帅天禧之命袖纸觅语不觉引笔及此逗到天禧忽地此毒流行切莫错恠蒋山好示宗雅首座世之学者根有大小性有利钝是故从上老宿以善巧方便随其根本之大小利钝而诱掖之或马面夜叉或诸佛菩萨或刀山劒树或佛国莲宫或随类分形予夺纵横生杀自在攻其所偏坠激其所未到俾其各悟自本心明自本性然穷其用处初无一丝毫许实法与人也譬如物之在天地之间虽洪纤长短之不齐及其皷之以风雷润之以雨露俾各遂其生X育长养之事凝之以霜雪肃杀之气以成其结实藏敛之功更无一芥子许不适其宜而不得其所然穷其造化之用了不可得我这里不问儞根之大小性之利钝只有一圜悟关透得过底一任天下横行透不过底一任天下横行透得过底固是天下横行透不过底因甚么也天下横行要作达磨种草请着眼看勉之毋忽示了心藏主衲僧家在母胎中自解作师子吼有此体裁方可担荷此宗如其自负依佗待人指授记人言语以当宗乘总是灭胡种族近来此道不振良由师与弟子递相印证拨无因果诳謼闾阎自谓能荷此宗譬如刻粪作旃檀像纵经尘劫只成臭气有志之士速须远离自着精彩自着眼脑自成自立一旦已眼洞明放光照破四天下方始不负行脚之志也大匠诲人能与人规矩不能与人巧宗师家用处则不然先与汝拈却规矩待汝解信手斫方圆自然规矩符合则巧在其中矣虽然如此亦是暂时岐路小小歇场便从衲僧门下过更参三十年始得且道衲僧门下有甚长处示祖聦藏主世尊拈花迦叶微笑世尊便道吾有正法眼藏涅槃妙心分付摩诃大迦叶自此西天四七唐土二三人传一人如水传器的的相承至于今日皆是上梁不X正下柱参差以致天下老和尚各据一方播扬大教明眼汉没窠臼且道有恁么事无恁么事若道有恁么事大丈夫气宇又安在哉若道无恁么事只如天下丛林列剎相望又作么生排遣五峯顶上有箇无面目汉可往见之脚未跨门必为子说破示巽升维那巽升维那吾蜀英伟之士久处丛林浩然有归省之志江湖道旧欲留之而不可得道过钟山出此纸觅语余谓之曰所谓法语者盖前辈有道之士提持佛祖不传之妙警悟学者余之不敏乌足以能之况子久参浙翁大得其道遍历江湖饱谙浅深又安用此虽然以子归省之志形于梦想故得发予之绪言余甞患今之学者父母不供甘旨丛林中行脚大事邈不加意甘为明教罪人真可怜悯今子非特了行脚大事又且切切于归省是可嘉也因记得圆悟禅师示众云生身父母居堂上从本爷娘在顶门且道如何是从本爷娘试以子在淛翁炉鎚之下如爆龟纹爆则成兆底时节考之则娘生面目遍界难藏昔日视亲庭奉甘旨昏定晨省冬温夏清而不为亲及乎别亲庭游江海涉山川寻师择友参禅访道而不为踈而今归省也脚才跨门母念子之心子宁亲之意啐啄同时默默相契语言不及融融洩洩和气霭然于一堂之上不知与当时在淛翁炉鎚之下爆底时节为同为异蒋山口门窄说不能到子之令兄儒门X宗匠眼高诸方必能定当子若能未言先领未举先知方信道达磨不来东土二祖不往西天更能推此一着以惠来学使一切人知有从本爷娘在顶门者真不负生平行脚眼目示行弥藏主正法眼藏自灵山拈花少林面壁而来一人传虗万人传实是皆赃证分明偷心巳死然后于一切处施白拈手当面换人眼睛是故三圣贼行愈高累及兴化于大觉棒下见彻临济在黄檗处喫棒底意旨自兹十一传而至密菴向白拈队夺得箇破沙盆非特换却松源眼睛和耳根一时塞却至今尽大地人东西不辨无处雪屈若是箇善窃者鬼神不知底汉向未拈花未面壁以前验得赃证分明便见从上若佛若祖历世老宿白拈款桉不待鞠勘一时败露则所谓正法眼藏愈见光明盛大矣示正受知客古德云参学人且向着佛不得处体取时中常在识尽功成瞥然而起即是伤佗而况言句乎只如道着佛不得处体取且道佛有甚么过阿那箇是着不得处作么生体取这里见得彻去识虽尽而不尽功既成而无成便见常在底人脱体现前妙用纵横无有不利更有何物瞥起而伤之乎当恁么时一大藏教千七百因缘直下氷消瓦解觅一元字脚了不可得全体是自家常在底生涯更须和这常在底一时飏X却衲僧门下方较些子千佛不能思万圣不能议干坤坏不坏虗空包不包一切比无伦三世唱不起且道是什么物得恁么奇特十二时中试着眼看释迦老子家法达磨大师门风非心思意解而能洞明岂语言文字而能造入是以灵山拈花少林面壁便有人领之于一笑之顷得之于觅心了不可得处自兹千灯续焰五叶流芳的的相承绵绵不断等闲垂一机示一境一言半句尽是与人抽钉拔楔去离泥水活人眼目只要尽大地人各各悟自心见自性初无实法与人作窠窟开活路是故古德云若以实法系缀人土亦消不得既是不以实法系缀人唤什么作释迦老子门风达磨大师家法这里若有转身一路始不负平生参学眼目示觉崇禅人无一定不易之操不足以行脚无坚忍力行之志不足以办道是故古来参学之士坚守其行脚之操而不为虗文之所惑力行其办道之志不以小小不如意而自沮发之以强勉为之以果敢断之以决烈故其行脚之操愈久愈固办道之志日进日新及其日久岁深或师友激励逢场遇缘蓦然洞明父母未生以前一段风光不从佗得如抛家日久一旦而返故乡父母亲属旧时丰釆一时顿现不着问人始不孤行脚之操办道之志岂不见云峯悦禅师参大愚芝和尚三问佛法大意大愚初无佛法玄妙与之开活X路令其乞食又令其营炭而又令充悦众且道大愚老子意在什么处当时云峯若无一定不易之操坚忍力行之志安能一一受大愚之训至于闻桶篐爆声而悟耶皆自云峯不为虗文所惑不为世纷自沮当乞食营炭悦众之时其操一定不易其志坚忍力行是致桶爆声中透顶透底洞明大事及乎急走方丈欲吐所悟大愚才见便谓云峯曰且喜大事了毕且道具箇什么眼目这里识破大愚则知俾云峯乞食营炭悦众如善射者箭不虗发觉崇上人见流移坏芦场安众之具事事失准发心乞食觅此为警䇿之方但如云峯有一定不易之操负坚忍力行之志何患大事不明勉之毋忽示大方首座大方首座道聚既久一日袖纸觅语西泝余见其诚笃由是以十方虗空为纸四大海为砚须弥为墨大地草木为笔用此砚磨此墨蘸此笔以此纸将从上佛祖传不及说不到底法门一笔写就聊以为赠方遂欢喜踊跃一心谛受而谓余曰好法语但中间腕头用力太过错了数字余曰非子之敏不足以知此然余方以土木之役装怀未暇釐正姑持以归当有具大眼目者为汝点破便见蒋山未曾容易错误人示宗定书记若论此事非是智惠辩博多闻强记而可髣髴又非泯默忘言澄心静虑而可造诣设使击石火里挨拶X得出电光影里鞭逼将来正是弄精魂汉至于机境上作活计理性中求妙解皆为依草附木之妖讹总不恁么自有转身一路也是痴狂外边走所以道丝毫系念三涂业因瞥尔情生万劫覊鎻将知此事才恁么便不恁么是句亦刬非句亦刬若有毫芒及不尽总是天魔外道眷属是佗得底人出得一切险难离得一切窠臼终日只闲闲地如痴似兀亦不为此事所缚等闲用将出来自然裂破古今摇干撼坤悉使尽大地人各各洞明此事独脱无依不随许多涂辙亦未是此事根抵在岂不见三角示众云若论此事眨上眉毛早是蹉过时麻谷出众云蹉过即不问如何是此事三角云蹉过了也谷便掀倒禅牀三角便打箇条活路踏着便知二大老虽则把手共行未免各自奔前程若是此事梦也未梦见在宗定书记久历丛林深谙此事我且问书记那里是二大老未梦见处穿天下人鼻孔无出这些子稍或踌躇待山僧换却舌头款款为书记道破示道如书记真如不动动用三界之中至理绝言言满四天之下只如世尊拈花达磨面壁是真如不动是至理忘言若明辨得出便知世尊不曾拈花达磨未尝面壁真如至理皆是空花动之与言俱为梦事自家田地触处现成拈毫端于文彩未彰之前天回地转用一机于语默未施之际鬼泣神号如是则未出瞿塘南询X事毕不移寸步巳到家山若是行脚大事未曾梦见岂不见石头示众云言语动用没交涉药山云直得非言语动用亦没交涉头云这里针札不入山云这里石上栽花箇条活路踏着便知二大老把手共行虽则各自奔前程要且同时而到若是行脚大事亦未曾梦见在道如书记久从天童老子游行脚大事此老必为说破江湖兴阑浩然有归志故来探水袖出此纸觅语为警䇿之要然蒋山素来干爆爆地石上栽花针札不入要知浅深但向未见天童时荐取示宗仁禅人游庐山丛林高士办一片真实身心出丛林入保社寻师择友只要洞明自已了达生死若不如此只是箇游山翫水空踏破草鞋赢得脚板阔于已无益所以永嘉大师道游江海涉山川寻师访道为参禅自从认得曹溪路了知生死不相干古人恁么告报巳是十分入泥入水若是箇汉能善其机通其变则不移寸步独跨大方掀翻自已山川竭尽本来江海脚根下踏断释迦老子性命拄杖头擉瞎达磨大师眼睛无道可访无师可参发无师智纵自然智岂不见龙济修山主再参地藏琛和尚云巳有未决这回䟦涉许多山川极是辛苦地藏云许多山川于汝也不恶看佗地藏不费纤毫气力用将出来岂止药龙济向外驰求之疾直得尽大地人驰求之心于此氷消瓦解宗仁禅人铁塔上足欲为庐山游袖纸觅语途中为助X道之要但能于地藏所示许多山川于汝也不恶急着眼看忽然覰透地藏用处便见一切时一切处无虗弃底工夫一举足一动步尽在曹溪路上信知生死了不相干庐山面目处处发现直饶恁么更须知有诸佛未出世祖师未西来底一着始称行脚高士蒋山巳是不惜口业前途亲见庐山面目和自已鼻孔一时打失却回铁塔堂上为师拊背放光始见蒋山败缺不同小小示祖传维那祖宗门下据令而行何啻法堂前草深一丈直得干坤大地一时荒却也未得其髣髴何况三婆两嬭说黄道黑穷性理谈玄妙辨古今从事泯默游神觉观广立门庭展开户牖簧皷人家男女以谓祖宗门中实有恁么事大似郑州出曹门是佗从上老宿具大眼目初没周由者也及其用将出来如张道陵丹笔等闲提起自然石裂崖崩神号鬼哭看者不容眨眼参学之士到箇里若非蕴大根哭有大力量往往望崖而退岂不见兴化和尚一日为克宾维那云汝不久为唱道之师克宾云不入这保社兴化云汝会了不入不会不入克宾云总不恁么且道克宾恁么祗对还契得兴化意也无若也契得兴化为甚么便打罚饡饭赶出院若契不得为什么嗣佗兴化祖宗门下得人憎无出这些子看佗父子相投水乳相合虽则就中要妙未免递相钝置当时兴化更若尽令而X行临济正宗不到如此祖传维那亲从华藏会中来此相聚兴化打克宾底拄杖在今天下惟淳菴老子一人有之想法战时决然别有长处惜余无定古今眼以辨之子虽理西泝之舟不暇与余道破然佗日再南蓦札相逢不勘自败始知祖宗门下令不虗行青山一会俨然未散示惠济藏主达磨西来直指人心见性成佛且道有恁么事无恁么事若道有埋没自已若道无孤负先圣这一脉虽则如天普盖似地普擎如风普吹如日普照其奈无你会处无你不会处设使有亦不立无亦不着不求诸圣不重已灵本自天真不假工夫学得正是依草附木精灵守古冢底鬼子那更拟心凑泊着意研穷翫寂默之乡游语言之域执性难相㭊妙剖玄考古论今契理就事譬如蒸砂作饭岂疗饥疮掘地觅天莫覩霄汉行脚人等是踏破草鞋索性一踏踏翻天崩地裂周行无辙迹四顾绝遮栏驱八面风鬼神莫测说甚么达磨西来恁是黄面瞿昙也须向手中乞命虽然要且只明得达磨西来事未明得达磨未来事且道如何是达磨未来事此去天台瑞嵒有大导师名曰高原达法源底善说法要到彼炷香作礼而问曰如何是达磨未来事此老必为说破却款款来钟山请木上座为汝证明示思远禅人X宗乘一唱十二分教瓦解氷消祖令当行尽大地人亡锋结舌威音那畔无师自悟正是倚墻傍壁汉在母胎中便解作师子吼何异野干鸣将知箇一脉子若不是箇有力量大人全身担荷未免向骨董袋里头出头没岂不见德山未出崃时幸自可怜生才到南方向吹灭纸烛处中龙潭之毒此毒一发只据一条白棒但有来者从头打将去直至于今尽大地人忍痛不彻虽然要且未曾有一人知得此痛来处思远上人罢讲行脚有志于道若知此痛来处便见德山未出崃时性命巳在龙潭手里龙潭心肝五脏未吹灭纸烛巳被德山覰破如是则万里南来孃生面目在在处处分明及其西归本所住处剎剎尘尘顿现苟或未然前途筑着脚指头蓦然悟去始知蒋山多口示海印禅人大凡挑囊负钵出丛林入保社见尊宿究明袈裟下一段大事要得透顶透底常光现前自由自在直是三界二十五有八万四千尘劳烦恼笼罩不住等闲行一步直得尽干坤大地震动道一句则从上若佛若祖一切言句尽情氷消瓦解得到恁么田地犹谓之暂时岐路小小歇场亦未是袈裟下大事在那更寻言逐句向外驰求古今因缘里剖拆玄微诸方禅牀角头咂味野狐涎唾以当平生将谓袈裟下事只如此真所谓地狱劫住未有出期岂不见古德云地X狱未是苦袈裟下事不明最是苦古人恁么告报虽则一等和泥合水然就中要妙若是翻身师子返掷无踪大阐提人佛也不识更有甚么袈裟下事地狱劫住又向什么处着伊自有超宗异目底气槩又何患达磨正宗寂寥耶海印上人久历丛林今欲西泝道过钟山一见而别又且需语信笔遗之若向此纸上卜度则山僧当堕无间示宗亮藏主见成公案不涉廉纤匝地普天笼今罩古拟心凑泊分明对面隔西天脱体承当犹是依草附木汉将知此事无儞会处须是自家蕴生铁铸就底身心拚得性命二六时中密密体究时时履践蓦然打箇没合杀逢境遇缘亲师见友轻轻点着如睡梦觉如云开见日方省箇事遍周沙界为山河大地根源作四圣六凡本要而蕴在当人方寸之中不从佗处发挥常在顶门显露得到恁么田地正好寻大炉鞴恶钳鎚底宗师千煅万炼去却从前顶门显露底许多光影然后眉毛只在眼上鼻孔依旧大头垂只可随缘放旷任性逍遥设或兴慈运悲等闲拈一丝头自然摇干撼坤与一切人截生死根源碎圣凡窠臼真不负平生行脚志趣岂不见马大师因水潦问如何是西来的的大意马祖当胷一踏踏倒水潦起来拊掌大笑云百千法门无量妙义只向一毫头上识得根源去且道这一毫头从甚处来这里知得来处便见马X大师与贼过梯不为好手若总道便是马大师拈一丝头与人截生死根源碎圣凡窠臼非但不识马大师用处亦乃孤负行脚本志方今天下得马大师用处惟长芦老子一人而巳宗亮藏主宜往问之将见脚未跨门先遭一踏莫言不道示闻解上人吾蜀有志行脚之士经万里之遥历三崃之险初不为游州县看景致而过直为生死心不明着身丛林中寻师择友蕲一言半句以脱生死然此事惟在当人办长久之心立决定志昼三夜三孜孜地于十二时中行住坐卧默默提撕切切体究直令自家三百六十骨节八万四千毛窍以至尽干坤大地色空明暗无一丝毫不是我生死不明之心若如此体究如此提撕从朝至暮无有间断时节既至或逢缘遇境或师友触拨蓦然哑地一声前后际断三祇劫空即此生死不明之心当下如十日并照如閙市里逢着故人相似方省本有之物元来只在这里参学人得到恁么田地十箇有五双尽向这里点头嚥唾自谓快活不彻殊不知正是生死根本若不是具大眼目宗师用蛊毒底手段烂却肚肠断却性命未免打入依草附木魍魉孤魂队里无出头处在今天下用得这箇手段底宗师惟天童老叔一人而巳行脚人往往贪生畏死不肯亲近此老闻解上人既拚得性命而往决定未过钱塘江被毒气一熏丧却命根和骨X头一时换却非特不负行脚本志抑亦见吾言不妄示士杰侍者近来学者挑囊负钵见善知识求朋择友到处千百成羣总道我行脚及乎问佗如何是行脚事十箇有五双目瞪口呿或道不知或云不会至于拂袖而出掩耳便行竖指擎拳扬眉瞬目画箇圆相作女人拜绕禅牀跷足立千般妖恠万种技能总是业识茫茫无本可据若是行脚大事直是未在且毕竟如何是行脚事但于十二时中回思发足出丛林入保社诸方知识指示良朋善友激励其行脚大事到与不到彻与未彻一一在当人方寸之中不待他人指注然后始知如是其巳彻巳到底消息未曾添一丝毫其未彻未到底消息未曾欠一丝毫只要当人日用中念念不忘心心无间一旦如三家村里人于耕田处拾得一粒金丹等闲喫了直得浑家白日升天相似其彻与未彻到与未到底尽向这里氷消瓦解覔此方寸之地了不可得然后于不可得处拈一丝毫用将出来自然一一盖天盖地便可于一切处造千般之妖恠用万种之技能使一切人知有行脚大事直饶到恁么田地犹是业识茫茫无本可据毕竟如何明眼汉没窠臼却物为上逐物为下透得过者八面玲珑透不过者未免死在句下可不勉哉士杰侍者覔警䇿之方因笔此以示之倘能信于言意之外行脚大事现前始不孤所示之要也X示宗宝藏主昔睦州勉临济问黄檗佛法大意三度发问三遭痛棒议者谓三入炉鞴不犯杂毒殊不知巳深中黄檗之毒了也只是不知此毒来处是他睦州不知具何眼目又谓黄檗云问话上座甚如法若辞和尚方便接伊向后穿凿成一株大树阴凉天下人去在若果是阴凉大树肯受人穿凿耶逗到大愚此毒一发便能筑大愚三拳挥黄檗一堂看他知得此毒来处拈来便用岂止天愁地惨鬼哭神号纵千佛出来也不柰伊何虽然未免巳被人处分当时睦州勉令问黄檗佛法大意之时便用此拳挥此掌则黄檗宗乘何翅如此后来独据一方专以一喝用事快如倚天长劒钝似无孔铁鎚至于三玄三要四种料拣做尽鬼怪皆是此毒现前今天下丛林浩浩地能有几人知得此毒来处若要知得但于临济未见黄檗时会取宗宝藏主道聚甚久袖纸覔语以为警䇿之方因出此以遗之示祖印侍者达磨祖师自西天来将仐无文印子印破尽大地人面门更无一仐漏网底其柰十仐有五双不知落处在今天下丛林老宿各各自谓能用此印譬如三家村里人妄号帝王自取诛戮若要作达磨儿孙远之远矣除是有一口吞尽佛众生底气宇方知得此印落处便能信手拈来于一切处印破人面门不为忝X矣是他古灵和尚于百丈处得此印入手便将此印于受业师面前倒拈逆用不守故常一日为其师浴时抓背错用此印令其于无佛处放光动地至今挂人唇吻祖印侍者以师老而归汝师若効古灵之作勘证汝之所得试为拈出示祖徽侍者佛法淡薄祖道凌迟无甚今日间有一仐半仐有志于道天资不高气宇不大急近功忘极果便软暖悦纷华师家顺之则喜逆之则嗔示之以诸佛菩萨境界乐以相从锻之以夜叉罗剎手段惧而弃去欲佛法之兴祖道之盛不其难乎临济见黄檗痛棒大愚言下知归德山见高亭隔江招手便乃横趍黄檗德山恁么为人且道逆耶顺耶诸佛菩萨境界耶夜叉罗剎手段耶这里须是有临济天资高亭气宇缁素得明担荷得行佛法之兴祖道之盛尽在是矣示继能净头古人云若人欲知佛境界当净其意如虗空远离妄想及诸取令心所向皆无碍如何是佛境界元是自家自心日用常行之道只为当人日逐埋头于事事物物之中随境流转要得与佛境界相应但能十二时念念无间心心不舍一旦如閙市里逢着故人恶你元来只在这里到这箇田地妄想诸取当下冰消事事物物皆为吾之妙用便可向粪扫堆上现丈六金身厕坑里虫深谈实相运筹酌水不是别人扫地X涤槽皆非他物譬如虗空具含众相于诸境界无所分别便恁么去犹是小小歇场若不遇大手脚底宗师为伊尽底揭翻别行一条活路未免坐在这里向解脱毒海头出头没无透脱之期继能净头直须勐省彻底洞明以透脱为期则诸方具大手脚底宗师必能为子点破示本觉长老祖道之不振盖始于为师者之不远到专立于语言眩耀于知见以为笼罩学者之具而学者无大志徒徇世之所慕时之所习甘自陷溺于知见语言之域而不知反师与学者递相狐魅回视拈花微笑面壁安心之旨宁有不愧于心乎大抵无拈花面壁之体裁不足以为师无微笑安心之根器不足以参学虽曰去古既远世变益衰人心愈讹淳者日漓厚者日薄拈花面壁之风不复作微笑安心之人不常有而不知此道之在天下虽历百千万亿劫惟一日如也有人于此立地顿证佛法世法罗笼不着凡情圣解殒碎无余不堕语言之域渠自有超宗异目爪牙等闲用将出来非特一洗世之所慕时之所习之弊便见拈花面壁巳是欺人微笑安心未得独脱傥能如是何患祖道之不振耶示智光侍者逢蒙学射于羿尽羿之道于是杀羿衲僧家寻师择友访道参禅纵饶尽羿之道若无杀羿之心未免只X是箇依草附木精灵守古冢底鬼子有什么用处山僧百无所解亦无羿之道可学纵有杀羿之心亦无施展处示祖庆藏主世尊拈花金色头陀失笑达磨面壁二祖覔心了不可得自此西天四七唐土二三的的相承如水传器涓滴不漏皆是上樑不正下柱参差直得尽大地丛林浩浩地商量总道我单传心印是有恁么事无恁么事若道有丈夫气宇安在若道无只如诸方列剎相望各各自谓直指人心又且如何排遣明眼汉没窠臼却物为上逐物为下试向未拈花未面壁时荐取有临济喫黄檗拄杖体裁始可参学无黄檗打临济底拄杖安可为师而今南方浩浩师与弟子递相狐魅而不以黄檗临济为则者吾知其为佛法中罪人相率为地狱种子岂不大哀也哉祖庆藏主乞语以此示之傥如所示而行佛法不致寂寥也示德莹侍者衲僧家出丛林入宝社直欲透生死超佛祖然则生死之变人之所畏作么生超佛祖之道人之所欲作么生超这里若是个没量大汉唿唤不回笼罩不住孤危峭绝独行无侣便见未甞有生安得有死奚畏之有未甞有佛安得有祖奚欲之有透与不透超与不超生死之变佛祖之道更无一丝毫为障为碍然后念念生死不为生死所畏处处佛祖不为佛祖所X拘方始名为了事衲僧真不负平生行脚本志苟或不然则十二时中被生死之变所惑佛祖之道所欺无自由分便是地狱劫住可不勉哉示以南侍者江西以南侍者欲乞语往参径山佛鑑老子余闻暂到传其上堂语云径山今夏安众万指口在凌霄峯顶米在平江管下将口就饭则易将饭就口则难饭是米做诸人备知且道唤什么作口老老大大摇两片皮口也不识佛鑑老子大施门开来者不拒南欲往见之而需山野之语是渠通身是口通身是饭岂问难易就不就耶佛鑑纵有两片皮无处施设方见山僧三十年前未甞与人错下仐注脚示法印首座无上法印自黄面老子于拈花处一错分付之后累及西天四七唐土二三天下老和尚递相印授直至于今将错就错然穷其错处初无他术别没誵讹只要仐没量大人离心意识出圣凡路提此法印于一切处与人印破面门使其个个将错就错知此无上法印不从他得不辜黄面老子一错分付之旨而今列剎相望据位称师莫不自谓提此法印者而参学之士挑囊负钵在处如林亦莫不自谓求此法印者虽则各各孜孜克已汲汲用心或散于他意成涉于他岐或窃美名以自夸或饰空言以欺世师与弟子互相热瞒犹如水母以鰕为目欲望其黄面老子一X错分付之旨直是远之远矣昔永首座与慈明同辞汾阳而永未尽此法印之妙相伴慈明二十年终不得究竟一夕围炉夜深慈明以火筯敲炭曰永首座永首座永咄之曰野狐精慈明遂指永曰讶郎当汉又恁么去也永由是方得此大法印入手看慈明自汾阳处得此无上法印便解将错就错用将出来果能药永首座无病之疾虽然亦未免递相钝置蓬山印首座亲自浙翁会中来深明黄面老子一错分付之旨与余数处道聚此无上法印巳不待举火筯敲炭时顿领其要行将提此印以印破一切人面门诚不辜浙翁印授将错就错之根源也示绍甄首座佛法至妙妙在明心心若洞明十方通彻既是十方通彻只如北郁打三更因甚西瞿日未暮这里见得彻去便见西天四七唐土二三天下老和尚主宾互换棒喝交驰拈拂敲床搬土曳石擎杈竖指打地斩虵一机一境一言半句尽在未疴以前只要仐人于父母未生时荐取自已本来面目自然有言皆破无法不摧风尘草动辨端倪放去収来无剩法至于睦州识临济为阴凉大树底眼目亦不出这仐元由在今天下具此眼目者如星中之月绍甄首座有志于道心愤愤口悱悱探尽诸方浅深平分灵山半座巳见一斑更力勉旃莫惜此大眼目试请指出一仐半仐大树之荫俾阴凉天下非特见凌跨睦州生吞临X济底气宇亦乃不负平生行脚眼目也示宝传维那宝传维那自灵山来乞语因记得云峯悦禅师参大愚芝和尚别无玄言妙语以警之只向他道佛法不怕烂却且为营炭且为乞食且为我悦众一一就职殊无难色然终恨大愚不为其说正兹闷闷不巳忽闻后架桶篐爆声蓦然契悟急走方丈大愚见之便云且喜维那大事了毕只如云峯不措一词大愚便谓其大事了毕大愚初无一语以警之云峯因甚悟去大抵煅圣凡烹佛祖大炉鞴恶钳鎚的的相承以寿后世传罔极施无穷断要仐生铁铸就底汉脱体荷担如云峯闻桶篐爆一回始可作达磨种草若不然者吾宗丧矣宝传维那乞语为警䇿之方以云峯见大愚因缘示之更能向云峯未见大愚以前着得一只眼活便见山僧败阙不同小小便以此所示之语投诸火中大丈夫之能事毕矣示绍隆禅人参学人见地不脱理智不忘堕在解脱毒海情识未泯识境不空全是业识痴团业识痴团不破解脱毒海不竭正是生死根本欲造佛祖之道直是三生六十劫但能于此从空放下尽底掀翻独脱无依丝毫不犯未是衲僧家泊头处在岂不见云门大师道直得尽干坤大地无丝毫过患犹是转句不见一色始是半提更须知有全提底时节且作么生是全提底X时节这里着得一只眼活便见云门大师遍界横尸露骨佛祖之道当甚破草鞋始不负平生参学眼目示师智知客日用常行之道岂在事物之中千圣不传之宗不拘玄妙之域若不是箇脚踏实地汉妙在转处安足以语此事物之中见得彻去千圣不传之宗念念现前玄妙之域打得脱去日用常行之道处处合辙昔晦堂一日见黄龙有不豫之色因逆而问之黄龙曰监収未得人晦堂以感副寺为对黄龙曰感尚暴恐小人所谋晦堂曰化侍者稍廉谨黄龙曰不若秀庄主有量而忠看他黄龙择一监寺其精审如此则其煅圣镕凡三昧不妄予人它可知矣然则参学道流处事物之变暴性一发鲜克有济果能于日用中廉谨处已忠亮御物则千圣不传之宗夫何远之有示若敬藏主游江海涉山川寻师访道为参禅自从认得曹溪路了知生死不相干永嘉大师才开臭口便见乡谈有人向永嘉未开口巳前着得一只眼活掀翻本有之江海踏碎自已之山川无禅可参无道可访发无师智纵自然智曹溪一路只在目前南闽故家不居心外全生全死不为生死之所拘自去自来岂有去来之所碍如是则未跨飞猿岭遍游江淛丛林不出圆悟关巳到海南乡井岂不见玄沙和尚行脚到飞猿岭蓦然触着脚指头血出忍痛云身非我有痛从何X来后来雪峯谓之曰备头陀何不遍参去玄沙云达磨不来东土二祖不往西天大惠云此语巳迟了当触着脚指头流血时便恁么道亦免雪峯指注若敬藏主出岭遍参而不知曾触着脚指头也未若曾触着脚指流血不知在未出岭时巳出岭后世无雪峯为子证据山僧亦无定古今底眼目为子印之然玄沙自触着脚指流血时非但玄沙忍痛不禁至今尽大地人忍痛犹未彻在不知藏主曾觉痛么三十年后亦未免遭人捡点示本然禅人古德云道在迩而求诸远事在易而求诸难只如道之与事为一为二若也辨白得出便见难之与易近之与远皆为吾之妙用自然在在处处皆用此心物物头头复有何事设使是非得失极于万变逆顺取舍日用万差无非活人之路参学道流得到恁么田地岂止随处作主遇缘即宗一切时一切处行住坐卧逆顺纵横不动秋毫抟妙喜世界于掌中取上方香积以饱三万二千众皆是游戏三昧赢得边事所以道佛法至妙妙在明心心若洞明十方通彻正恁么时若向衲僧门下天地悬隔本然禅人极有志于道见山门三庄被水一众乏粮损自已资千余缗蕲转化一切檀信自正至八月开供养门以济常住之乏因袖纸覔语余嘉其运心殊胜且问其衲僧门下有何长处然曰待化事毕即为说破余曰灵利衲僧X不拨自转前途必有闻絃赏音者示至明维那大哉心乎巨无不周细无不入增不为赘减不为亏默尔而自运寂然而善应不疾而速不行而至方体不能拘度数不能穷昭昭然在于日用中而学者不得受用者无他盖情想汩之利慾昏之细则为生住异灭所役麤则为地水火风所使忘已逐物弃真取伪卒于流荡不返者举世皆是傥能去心之蔽复性之本于日用中明见此心则情想利慾生住异灭地水火风皆为吾之妙用以此随缘自适更何生死去来之为碍耶克宾维那在兴化会中喫棒赶出院所谓精金百炼要须本分钳鎚非兴化不能行此令非克宾不足以当之虽然当兴化举令之时若有一人拊掌呵呵大笑管取兴化父子别有长处当时既巳放过且道即今事作么生却请至明维那下取一转语示智永禅人海智隷洪之普贤实当四通八达之冲凡发足游方之士罔不由兹而寺素乏恒产难于供给智永上人山中之俊慨然曰我遍走诸方脚头所至四事供养如归故家岂我此方云水往来无所栖息由是发心募十方檀信共办兹事乞语于余余谓之曰百丈以前无住持之责无寸土之蓄得道先辈隐于深山穷谷一旦腥羶发路四方学者褁粮相从以觊一言脱X去生死是故当时坐脱立亡扶宗竖教在在皆是今则不然凡出丛林入保社游江海涉山川足迹所及即享温饱然求一人半人洞彻此心宏大此道蔑闻者何也永曰然有是哉去古既远人根微劣即其草衣木食山栖水宿必有㒹覆莫能兴之病我之所志盖亦黄面老子化城宝所之本意请为我书之以劝一切檀信共成兹事自今巳往去来休息之士者岂无不历化城直登宝所别有生涯者耶又何患心之不彻道之不宏所谓百丈以前事夫何远之有余嘉其用意之博书以遗之当有知子之意了此胜缘示德琛书记德琛书记以翫珠歌相示山僧展卷谛观被珠光一烁东西不辨南北不分不知此珠自何而来而珠乃千变万化七纵八横玩弄此珠如此之奇绝也山僧每患兄弟不识此珠随物所转三界流浪间有得此珠者一味宝惜以为家珍不肯放舍于光影里自现神通向解脱海自呈妙用无有出期正是生死根本恰似箇𧏙蜋抱粪团相似只管从净地衮来衮去自不知止亦不知臭忽被人一击击碎粪团抹杀𧏙蜋元只是旧来一片净地兄弟既得此珠入手正好入大炉鞴求恶钳鎚千煅万炼俾此珠消殒光影顿忘解脱海竭依前只是旧时人亦无许多神通不做这般妙用终日闲闲地如寻常人一般等闲触着自然水底火发岂不见南泉和尚示僧云如是弄珠说珠X光徧有金盘在即得忽被拈却金盘去何处弄珠向甚么处寻他光遍与不遍僧礼拜泉云大难大难古人骂儞田猎渔捕唤作运粪人南泉老人慈悲深厚以譬喻言词使人识自本珠顿忘所解要且只为拈却金盘不能为此僧击碎此珠是故目之为田猎渔捕为运粪人也大丈夫汉气吞佛祖终不学田猎渔捕为运粪人者碎却此珠自成活计亦免初翫再翫三翫底工夫流出胸襟盖天盖地始不辜负平生行脚本志然虽如是且道此珠毕竟自何而来却请下一转语去俗人家寄宿看他得底人吐露箇消息直是天回地转雷动风行相似无儞近傍处无儞凑泊处岂待人禅床上说雪纸上写得以为参学耶山僧不是作家只是瞌睡老和尚虽千圣亦不知其落处继定上人相聚既久纵儞有脚才跨门便知宗旨底眼目也未梦见蒋山在且道蒋山有甚长处试检点看痴绝和尚语录卷下龛铭予绍熈壬子出崃夏于公安二圣时松源倡密庵之道于饶之荐福旱暵艰于着众适西湖妙果虗席松X源举云居首座曹源应选亦密庵之嗣也听其入门提唱有省遂投诚而住未几归侍司甲寅夏曹源有信上龟峯之命复从其行留三年出淛松源由虎丘迁灵隐遁庵住华藏肯堂住净慈皆往从之松源在灵隐门庭孤峻八阅月而后得归堂凡求挂搭必呵斥不得亲一日忽曰我八字打开挂搭它自是它蹉过了当下始知昔在龟峯三年曹源怒骂嬉笑皆为人之方便也自此不疑天下老宿到与不到皆瞒我不得巳而随缘放旷曹源顺寂后二十年为人推出瓣香不敢忘凡六处所聚兄弟不可谓无只是用翳睛法者少苦哉吾宗丧矣今年八十二时节将至扶病执笔直叙得法之由刻诸龛阴以昭至信淳祐十年岁在庚戌三月初六日痴绝书径山痴绝禅师行状师名道沖自号痴绝武信长江苟氏子母郭氏甞梦经行木瓜树下其实累累取而食之占者谓当产奇士巳而师生丰上短下资禀过人长应进士举不利受释氏学于梓州妙音院礼修政落发游成都习经论于大圣慈寺未几以名相厌人雅有志于出世间法绍熈壬子出崃回旋荆楚间时松源岳倡密庵之道于饶之荐福径造其庐适值岁饥闻曹源生首众X云居松源以西湖妙果举出世师听其入门语有省参堂俾侍香甲寅夏复从之徙龟峯留三年以偈辞入淛有尚余穷相一双手要向诸方痒处爬之句江湖至今传诵松源主灵隐门庭高峻不妄许可师栖笠八阅月未得归堂每嗫嚅欲自言娄呵斥不容近一日有告之松源者松源曰我八字打开挂搭他自是他当面蹉过师闻此语口耳俱丧始知侍曹源于妙果龟峯时嬉笑怒骂无非善巧方便自此不疑天下老和尚舌头既而曹源顺寂遍历诸老之门踰二十年净慈肯堂充华藏遁庵演一见以为法器知密庵之传必复兴于异时其后潜庵光一翁如痴钝颕掩室开淛翁琰皆分半座俾倡所学嘉定已卯由径山应嘉兴光孝请一芗为曹源修末后供宝庆乙酉被堂帖移蒋山蒋山田多依山濒水旱潦不常岁租不足以供众师攻苦食淡相安于寂寞十四年始终如一日时参枢抑斋陈公开阃金陵素敬师操行孤高举似于闽帅东畎曹公会皷山虗席即命师主之未行迁雪峯嘉熈戊戌入院甫半载有旨住太白名山适育王住持未得人因师之至又强之兼领师往来两山间四方学者从之如归市声闻京师淳祐甲辰诏移灵隐说法飞来峯下追念密庵松源旧游方思所以振起祖风而魔事出于意料所不及难以口舌争遽动终老故山之志伐鼓亟去虽京兆尹节斋赵X公致书力挽堂帖有虎丘之命昇师虗斋赵公以蒋山起之俱莫能回其意戊申春育王散席诸大老落落如晨星惟师为藂林尊宿众举于朝日夜傒师之出亦固辞乃巳明年已酉访丞相弘毅游公侍郎沧洲程公于苕溪私第归涂京兆节斋赵公命驾遣书要于路留连郡治弥两旬欲挽之为法华开山恳祈再三不得请而勑牒住径山之命继至师谓先诺固不可违君命岂应引避乃以九月至法华踰月登双径实踵无准范之后人神向合声懽如雷俄染疾在心膈间饮啖日减自冬涉春形体虽羸而陞堂提倡精明如平时三月六日忽手书龛记叙得法之由遣遗书十数且口占法语寄无准塔所曰无准忌在十八吾以十五即行不得瓣香修供矣侍僧骇其言而以遗偈请师笑曰末后一句无可商量只要箇人直下承当即命笔书辞众上堂曰世尊临入涅槃告众云汝等善观吾紫磨金色之身瞻仰取足无令后悔今日即有明日即无拈云世尊平生用尽伎俩临死之际求生不得生求死不得死山僧则不然要行便行要去便去八臂那咤拦不住自是屏医却药果至十四日夜分起坐移顷而逝后三日茶毗舍利五色粲然弟子遵遗教奉灵骨以庚戌五月十九日归葬金陵之玉山庵学徒追悼不舍中分其半建塔径山菖蒲田玉芝庵实是月二十四日也寿八十二腊六十一师X纯诚无伪表里如一待人恕而律已严应世圆而领众肃住山三十年所至以激扬宗风为已任以道法未得其传为已忧平居简淡沉默若不能言及坐筹室勘验衲子机锋一触犹雷奔电掣海立江翻皆茫然莫知凑泊誓不轻以词色假人重误来学晚年无他好多留意字法于小楷㝡得三昧往往端严凝重类其人僧俗归敬求法语偈赞无虗日虽祁寒盛暑挥染不倦士大夫多乐从之游而尤为名公鉅卿所推重以至声名喧传海外有具书礼犯鲸波而来问法者其道德有以服人一至于此方在天童育王时被旨开堂灵隐束担将戒行而隣峯疾之者声言欲嗾群大逞梗于中道左右闻之举以告师曰吾平日以诚实接人将何以加我略不为之动彼亦终于无所施而止双径冷泉太白雪峯海内甲剎也近年以来萌欲速之念者挟奥援矜智巧历阶而上力可以通神师则不然短褐布衣终其身不为势利所动故其进不由介绍其退心常泰然真法门之栋梁后学之标准也钟阜去东阳六十里玉山实介其间由润而昇禅钖经从曾无驻足放包之地师诛茆结庐凿石开径倒囊钵所有不足以给土木之费京湖制师无庵孟公秋壑贾公闻而为之助京尹节斋赵公继捐金粟以相其成于是即庵之傍定󰢍骨之所峯峦回环龙虎对峙既尽挹金陵诸山之秀而玉山玉芝其X名又适相符夫岂偶然哉故其亡也葬如其志既葬后一月嗣法弟子法鑑致师遗书以行实属若琚为之状顾方屏迹田里多病侵陵有所未暇越再岁其徒了源持木石侍郎尤公所作语录叙引切切申前请益力慨念丙申之春识师于独龙冈下一见倾盖如故今回首十七年矣谊不容辞因摭门人所编行实间参以所闻绪次始末面授了源使持以乞铭于当世大手笔为藂林不朽之传谨状淳祐十二年六月朔朝散郎新权知南雄州军州兼管内劝农事借紫赵状径山玉芝庵主源上人持痴绝老人语录求作行状留连踰月谈论铿锵音吐鸿畅众中之龙象也临别书二绝赠行孏翁暑入单絺雨压尘扣门仍喜客来频从容为说西来意庭栢青青正可人应密单传的的真一番举起一番新老师末后殷勤语直下承当正要人淳祐壬子六月朔书于静寿堂秀野闲人徐微物尘纳併以一颂上呈X菴主禅师痴绝有菴不肯住弄老挑云径山去地水火风分裂时亲书赠予黄葛布蜕封读罢咽无语会得龙须能辟暑岂知玉骨本清凉书则珍藏布不取源老忽踏幽深路道在隔山遥望处巨帙巳载闲葛藤何堪又送闲家具开眼一看笑呵呵犹有这箇可奈何来而不往非世法聊効芹忱媿不多两角茶十袋面宝瓶飞钱五十万䖍心献此一瓣香奉为禅师作清荐且问先师来不来玉山菴顶碧云开更烦大众打圆相拨取青莲火里灰事师不难于生难于死了源菴主送痴绝翁死奋不顾身于艰棘中当大事结集流通自不为难而成其难岂不韪欤秀野孏翁皆翁方外友也赠源祇夜勉终其难多叙于翁所得恰如无垢对妙喜葛藤孏翁又为塔状以盛其死嘱源归刻两菴间不玉山则玉芝岂特蒋径知此翁不死天下老和尚亦皆知此翁不死宝祐二年四月八日枯山比丘敬跋X东山正脉无些子气息啐啄同时失底犹未梦见此径山痴绝大禅师说不说约博徧转将瞿昙七处开口不得底撒向诸人面前争奈尽大地摸索他不着摸索不着只缘师自不知着落到这里弹指一下拂袖便行总使不着且道肴讹在甚处珊瑚枕上两行泪半是思君半恨君淳祐辛亥五月既望颜敬识嘉熙戊戌余假守四明已亥痴纵沖老来天童间至郡斋款语竟日莫逆于心甲辰奉勑移灵隐宗风大扬一日拂衣去盖为法界立砥柱不作桑下计也乙巳访余于金陵余以蒋山屈之师云老僧才展坐具四方学徒云集此山产薄向住十四年至行乞以供粥饭今老矣不能为也余为虗其座俾保宁兼管专以奉师丁未余召还师亦入浙得旨主径山席又复过我往来一纪如初识时庚戌三月遗余书偈且留铜炉古鑑为别怆然叹斯人之不作而佛法之中微也余甞问师佛法大意师曰日间做底种种皆是孟子曰君子欲其自得自得则居之安资之深取之X左右逢其原且道自得得箇甚么于此荐取即是佛法辛亥其徒了源出师语录示余云语录十册今取其一行于世盖师手编也因书于卷后而归之中伏日云泉野客赵补遗赞偈颂佛成道正觉山前失眼睛是凡是圣尽盲生至今夜夜明星现谁肯向伊行处行佛涅槃山花如锦水如蓝触目熈熙春正酣若谓双林曾灭度分明蹉过老瞿昙二祖只臂冷随霜刃落雪花分坠立齐腰覔心无得安心竟行到穷源逢断桥三祖了知罪性本来无绝后何曾得载甦元是从前风恙病被佗断臂强涂煳通身是病骨粘皮举世无人识得伊纵使罪根都忏了依前失却两茎眉四祖X抹过从前解脱坑双溪路上绝人行衣盂至老无分付逼得栽松死复生破头峰顶掩禅关三却天书不下山究竟全无些气息有何面目见龙颜五祖万本青松手自栽老来无复强追陪可怜溪畔周家女也被渠侬脱赚来六祖七百高僧总会禅眼空四海鼻辽天黄梅若也无私曲有甚衣盂到汝传菱花扑碎巳誵讹夜半传衣事转多从此曹溪玄路绝无风夜起拍天波谈命无位真人赤骨律面门出入有谁知太虗元与渠同寿庚申凭君子细推省亲娘生面目既分明远不疎兮近不亲试向途中门归客不知谁是倚门人水灯万里烟波接素秋银缸耿耿泛中流自从一点光明后逐浪随波未肯休宗派图列派分宗定此图绳绳相贯兹联珠不知佛祖未兴日还有许多消息无X苕菷五蕴山头脱得身草茆因此不同伦几番信手拈来用大地从教绝点尘面桶做时不费工夫用处全无渗漏任是鼻孔辽天未免低头相就随隐漫录第五宋临川陈随隐撰云阎妃以特旨夺灵隐寺菜园建功德寺住持冲痴绝退隐示众云欲去不去被去碍欲住不住被住碍浑不碍十洲三岛鹤干坤四海五湖龙世界随隐拈云长长还有人看方丈也无痴绝项王像赞古崖评二条出枯崖漫录卷下痴山住径山山门疏璨无文汤榜众寮祭痴绝题灵源痴绝二禅师二帖南堂了庵禅师题痴绝和尚书应庵师祖法语X题痴绝示众墨迹元叟端禅师题痴绝墨迹跋痴绝赞迦文项王二墨迹题痴绝和尚龛阴墨迹松月印月江和尚语录悼痴翁霛叟题痴绝墨迹北磵䟦无准痴绝北磵送演上人法语璨无文语录跋痴绝和尚墨迹