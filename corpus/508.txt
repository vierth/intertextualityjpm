孝经注疏目录钦定四库全书经部六孝经注疏孝经类目录孝经注解传述人孝经注疏序孝经序卷一开宗明义章天子章卷二诸侯章卿大夫章士章卷三庶人章三才章卷四孝治章卷五圣治章卷六纪孝行章五刑章广要道章卷七广至德章广扬名章谏诤章卷八感应章事君章卷九丧亲章等谨按孝经正义三卷唐元宗御註宋郉昺疏案唐㑹要开元十年六月上註孝经颁天下及国子学天寳二年五月上重註亦颁天下旧唐书经籍志孝经一卷元宗註唐书艺文志今上孝经制㫖一卷註曰元宗其称制㫖者犹梁武帝中庸义之称制㫖寔一书也赵明诚金石録载明皇註孝经四卷陈振孙书録解题亦称家有此刻为四大轴盖天寳四载九月以御註刻石于太学谓之石台孝经今尚在西安府学中为碑凡四故拓本称四卷耳元宗御制序末称一章之中凡有数句一句之内义有兼明具载则文繁畧之则义阙今存于疏用广𤼵挥唐书元行冲传称元宗自註孝经诏行冲为疏立于学官唐㑹要又载天寳五载诏孝经书疏虽粗𤼵明未能该备今更敷畅以广阙文令集贤院冩颁中外是註凡冄修疏亦冄修其疏唐志作二卷宋志则作三卷殆续増一卷欤宋咸平中邢昺所修之疏即据行冲书为蓝本然孰为旧文孰为新説今已不可辨别矣孝经有今文古文二本今文称郑元註其説传自荀昶而郑志不载其名古文称孔安国註其书出自刘炫而隋书已言其伪至唐开元七年三月诏令羣儒质定右庶子刘知几主古文立十二验以驳郑国子祭酒司马贞主今文摘闺门章文句凡鄙庶人章割制旧文妄加子曰字及註中脱衣就功诸语以驳孔其文具载唐㑹要中厥后今文行而古文废元熊禾作董鼎孝经大义序遂谓贞去闺门一章卒启元宗无礼无度之祸明孙本作孝经辨疑併谓唐宫闱不肃贞削闺门一章乃为国讳夫削闺门一章遂启幸蜀之衅使当时行用古文果无天寳之乱乎唐宫闱不肃诚有之至于闺门章二十四字则絶与武韦不相渉指为避讳不知所避何讳也况知几与贞两议并上㑹要载当时之诏乃郑依旧行用孔註传习者稀亦存继絶之典是未因知几而废郑亦不因贞而废孔迨时閲三年乃有御註太学刻石署名者三十六人贞不预列御註既行孔郑两家遂併废亦未闻贞更建议废孔也禾等徒以朱子刋误偶用古文遂不以不用古文为大罪又不能知唐时典故徒闻中兴书目有议者排毁古文遂废之语遂沿其説説愦愦然归罪于贞不知以註而论则孔佚郑亦佚孔佚罪贞郑佚又罪谁乎以经而论则郑存孔亦存古文并未因贞一议亡也贞又何罪焉今详考源流明今文之立自元宗此註始元宗此註之立自宋诏邢昺等修此疏始衆説喧呶皆揣摩影响之谈置之不论不议可矣干隆四十一年五月恭校上总纂官纪昀陆钖熊孙士毅总校官陆费墀孝经注解传述人钦定四库全书孝经注解传述人唐国子博士兼太子中允赠齐州刺史呉县开国男陆德明录孝经者孔子为弟子曾参説孝道因明天子庶人五等之孝事亲之法亦遭焚烬河间人颜芝为秦禁藏之汉氏尊学芝子贞出之是为今文长孙氏博士江翁少府后苍谏大夫翼奉安昌侯张禹传之各自名家凡十八章又有古文出于孔氏壁中别有闺门一章自余分析十八章总为二十二章孔安国作传刘向校书定爲十八后汉马融亦作古文孝经传而世不传世所行郑注相承以为郑𤣥案郑志及中经簿无唯中朝穆帝集讲孝经云以郑𤣥为主检孝经注与康成注五经不同未详是非古文孝经世旣不行今随俗用郑注十八章本孔安国马融郑衆郑𤣥王肃苏林何晏刘劭韦昭徐整谢万孙氏杨泓袁宏虞槃佑庾氏殷仲文车𦙍荀昶孔光何承天释慧琳王𤣥载明僧绍竝注孝经皇侃撰义疏先儒无为音者孝经注解传述人孝经注解传述人考证孝经注解传述人考证注解传述人长孙氏博士江翁少府后苍谏大夫翼奉安昌侯张禹传之汉书艺文志长孙氏说二篇江氏翼氏后氏说各一篇安昌侯说一篇又有古文出于孔氏壁中按家语云孔腾藏尚书孝经论语于夫子旧堂壁中汉纪尹敏传云孔鲋所藏隋志云武帝时鲁共王坏孔子宅得其末孙惠所藏之书皆古文也史通亦以为孔惠所藏诸编互异未详孰是孔安国作传家语后序安国爲孝经传二篇刘向校书定爲十八按说文云古文孝经建武时议郎卫宏所校者古文也此则幷合今古文而校之今随俗用郑注十八章本按三朝志五代以来孔郑注皆亡周显德中新罗献别序孝经卽郑注者而崇文总目以爲咸平中日本僧奝然所献未审孰是孝经注解传述人考证序邢昺钦定四库全书孝经注疏序翰林侍讲学士朝请大夫守国子祭酒上柱国赐紫金鱼袋臣邢昺等奉勅校定注疏孝经者百行之宗五敎之要自昔孔子述作垂范将来奥㫖微言已备解乎注疏尚以辞高㫖远后学难尽讨论今特剪截元疏旁引诸书分义错经会合归趣一依讲说次第解释号之爲讲义也孝经注疏序序傅注孝经注疏序成都府学主鄕贡傅注奉右撰夫孝经者孔子之所述作也述作之㫖者昔圣人蕴大圣德生不偶时适値周室衰㣲王纲失坠君臣僭乱礼乐崩頽居上位者赏罚不行居下位者褒贬无作孔子遂乃定礼乐删诗书赞易道以明道德仁义之源修春秋以正君臣父子之法又虑虽知其法未知其行遂说孝经一十八章以明君臣父子之行所寄知其法者修其行知其行者谨其法故孝经纬曰孔子云欲观我褒贬诸侯之志在春秋崇人伦之行在孝经是知孝经虽居六籍之外乃与春秋爲表矣先儒或云夫子爲曾参所说此未尽其指归也盖曾子在七十弟子中孝行最着孔子乃假立曾子为请益问答之人以广明孝道旣说之后乃属与曾子洎遭暴秦焚书竝爲煨烬汉膺天命复阐微言孝经河闲颜芝所藏因始传之于世自西汉及魏歴晋宋齐梁注解之者迨及百家至有唐之初虽备存秘府而简编多有残缺传行者唯孔安国郑康成两家之注幷有梁博士皇侃义疏播于国序然辞多纰谬理昧精研至唐𤣥宗朝乃诏羣儒学官俾其集议是以刘子𤣥辨郑注有十谬七惑司马坚斥孔注多鄙俚不经其余诸家注解皆荣华其言妄生穿凿明皇遂于先儒注中採摭菁英芟去烦乱撮其义理允当者用爲注解至天寳二年注成颁行天下仍自八分御札勒于石碑卽今京兆石台孝经是也孝经注疏序序考证孝经注疏序考证孝经注疏序孔子乃假立曾子爲请益问答之文吕维祺曰所云假立曾子断不其然朱子直以爲曾子门人记录之书观仲尼居曾子侍及中间子曰字理亦近似盖此书疑曾子与其门人所记然必有经孔子裁定故曰行在孝经也按孔子曰吾志在春秋行在孝经春秋天子之事也孔子作春秋託诸空言而非见诸实事必明王兴而孔子辅之乃能爲东周以行其志故曰志在春秋若孝经则大夫有大夫之孝士有士之孝庶人有庶人之孝殊涂而同归莫非则天明而事地察固实事而非空言故曰行在孝经如以曾经孔子裁定而爲行在孝经则春秋者孔子笔则笔削则削游夏不能赞一辞矣岂转不得爲行在春秋乎孝经注疏序考证孝经序钦定四库全书孝经序唐明皇撰宋郉昺疏御制序幷注疏朕闻上古其风朴略疏虽因心之孝已萌而资敬之礼犹简疏及乎仁义旣有亲誉益着疏圣人知孝之可以敎人也疏故因严以敎敬因亲以敎爱疏于是以顺移忠之道昭矣立身扬名之义彰矣疏子曰吾志在春秋行在孝经疏是知孝者德之本欤疏经曰昔者明王之以孝理天下也不敢遗小国之臣而况于公侯伯子男乎疏朕尝三复斯言景行先哲疏虽无德敎加于百姓疏庶几广爱形于四海疏嗟乎夫子没而㣲言絶异端起而大义乖疏况泯絶于秦得之者皆煨烬之末疏滥觞于汉传之者皆糟粕之余疏故鲁史春秋学开五传疏国风雅颂分爲四诗疏去圣逾远源流益别疏近观孝经旧注踳駮尤甚疏至于迹相祖述殆且百家疏业擅专门犹将十室疏希升堂者必自开户牖疏攀逸驾者必骋殊轨辙疏是以道隐小成言隐浮伪疏且传以通经爲义义以必当爲主疏至当归一精义无二疏安得不翦其繁芜而撮其枢要也疏韦昭王肃先儒之领䄂虞飜刘劭抑又次焉疏刘炫明安国之本陆澄讥康成之注疏在理或当何必求人疏今故特举六家之异同会五经之㫖趣疏约文敷畅义则昭然疏分注错经理亦条贯疏写之琬琰庶有补于将来疏且夫子谈经志取垂训疏虽五孝之用则别而百行之源不殊疏是以一章之中凡有数句一句之内意有兼明疏具载则文繁略之又义阙疏今存于疏用广发挥疏孝经序孝经序考证孝经序考证唐明皇御制序疏至古文孝经孔传本出孔氏壁中许冲曰说文云古文孝经昭帝时鲁国三老所献按志云孔氏壁中古文则与尚书同出也盖始出于武帝时至昭帝时乃献之而旷代亡逸不被流行隋志安国之本亡于梁乱夫子没而微言絶疏云艺文志文按此句乃刘歆移让太常博士书中语班志盖引用之耳滥觞于汉疏云子婴二年春正月项羽尊楚怀王爲义帝羽自立爲西楚霸王更立沛公爲汉王按汉书高祖本纪羽自立及立沛公皆二月事此作正月疑羽自立上脱二月两字学开五传疏公羊传十一卷谷梁传十一卷隋志春秋公羊传十二卷梁有春秋谷梁传十五卷卷数与汉志异分爲四诗疏毛诗自夫子授卜商传至大毛公名亨徐整云子夏授高行子高行子授薛仓子薛仓子授帛妙子帛妙子授河间大毛公一云子夏传曾申申传魏人李克克传鲁人孟仲子孟仲子传根牟子根牟子传赵人孙卿子孙卿子传鲁人大毛公孝经序考证孝经注疏卷一钦定四库全书孝经注疏卷一唐明皇御注陆德明音义宋郉昺疏开宗明义章第一疏仲尼居注仲尼孔子字居谓闲居曾子侍注曾子孔子弟子侍谓侍坐音义疏子曰先王有至德要道以顺天下民用和睦上下无怨注孝者德之至道之要也言先代圣德之王能顺天下人心行此至要之化则上下臣人和睦无怨汝知之乎曾子避席曰参不敏何足以知之注参曾子名也礼师有问避席起答敏达也言参不达何足知此至要之义子曰夫孝德之本也注人之行莫大于孝故爲德本敎之所由生也注言敎从孝而生复坐吾语汝注曾参起对故使复坐音义疏身体发肤受之父母不敢毁伤孝之始也注父母全而生之已当全而归之故不敢毁伤立身行道扬名于后世以显父母孝之终也注言能立身行此孝道自然名扬后世光显其亲故行孝以不毁爲先扬名爲后音义疏夫孝始于事亲中于事君终于立身注言行孝以事亲爲始事君爲中忠孝道着乃能扬名荣亲故曰终于立身也疏大雅云无念尔祖聿脩厥德注诗大雅也无念念也聿述也厥其也义取恒念先祖述脩其德音义疏天子章第二疏子曰爱亲者不敢恶于人注博爱也敬亲者不敢慢于人注广敬也爱敬尽于事亲而德敎加于百姓刑于四海注刑法也君行博爱广敬之道使人皆不慢恶其亲则德敎加被天下当爲四夷之所法则也盖天子之孝也注盖犹畧也孝道广大此畧言之音义疏甫刑云一人有庆兆民赖之注甫刑卽尚书吕刑也一人天子也庆善也十亿曰兆义取天子行孝兆人皆赖其善音义疏孝经注疏卷一卷一考证孝经注疏卷一考证开宗明义章朱子刋误本但有分章章名悉削去仲尼居古文作闲居呉澄曰许慎説文所引孝经皆古文也今按説文居字下引孝经仲尼居见得当时古文居上卽无闲字刘炫本增此一字妄矣曾子侍古文作侍坐呉澄曰小戴记云仲尼燕居子张子贡言游侍孔子闲居子夏侍大戴记云孔子闲居曾子侍并无坐字此经当爲一例音义曾子名曑或作参音同义别按唐韵集韵曑音森参音骖九经字様曰曑隶省作与参不同今经典相承多用参先王有至德要道古文先王上有参字德之本也敎之所由生也古文二句各无也字呉澄曰刘炫本所减多是句末也字比今文更觉宇兀无念尔祖音义郑𤣥云无念无忘也尔雅云勿念也朱子诗集传云无念犹言岂得无念也盖天子之孝也古文无也字甫刑疏因吕国改作甫名按苏轼春秋列国图说有莒无吕疑此盖吕姓而封于甫者尚书指其姓故作吕刑他书传指其国故作甫刑史记亦曰甫侯言于王作脩刑辟孝经注疏卷一考证孝经注疏卷二钦定四库全书孝经注疏卷二唐明皇御注陆德明音义宋邢昺疏诸侯章第三疏在上不骄高而不危注诸侯列国之君贵在人上可谓高矣而能不骄则免危也制节谨度满而不溢注费用约俭谓之制节愼行礼法谓之谨度无礼爲骄奢泰爲溢高而不危所以长守贵也满而不溢所以长守富也富贵不离其身然后能保其社稷而和其民人注列国皆有社稷其君主而祭之言富贵常在其身则长爲社稷之主而人自和平也盖诸侯之孝也音义疏诗云战战兢兢如临深渊如履薄冰注战战恐惧兢兢戒愼临深恐坠履冰恐陷义取爲君恒须戒惧音义疏卿大夫章第四疏非先王之法服不敢服注服者身之表也先王制五服各有等差言卿大夫遵守礼法不敢僭上偪下非先王之法言不敢道非先王之德行不敢行注法言谓礼法之言德行谓道德之行若言非法行非德则亏孝道故不敢也是故非法不言非道不行注言必守法行必遵道口无择言身无择行注言行皆遵法道所以无可择也言满天下无口过行满天下无怨恶注礼法之言焉有口过道德之行自无怨恶三者备矣然后能守其宗庙注三者服言行也礼卿大夫立三庙以奉先祖言能备此三者则能长守宗庙之祀盖卿大夫之孝也音义疏诗云夙夜匪懈以事一人注夙早也懈惰也义取爲卿大夫能早夜不惰敬事其君也音义疏士章第五资于事父以事母而爱同资于事父以事君而敬同注资取也言爱父与母同敬父与君同故母取其爱而君取其敬兼之者父也注言事父兼爱与敬也故以孝事君则忠注移事父孝以事于君则爲忠矣以敬事长则顺注移事兄敬以事于长则爲顺矣忠顺不失以事其上然后能保其禄位而守其祭祀注能尽忠顺以事君长则常安禄位永守祭祀盖士之孝也音义疏诗云夙兴夜寐无忝尔所生注忝辱也所生谓父母也义取早起夜寐无辱其亲也音义疏孝经注疏卷二卷二考证孝经注疏卷二考证诸侯章疏侯是五等之第二按侯虽五等之一然旣言诸侯则于五等之爵皆可以兼之矣疏说未免太泥高而不危所以长守贵也满而不溢所以长守富也古文无两也字盖诸侯之孝也古文无也字非先王之法服不敢服疏孔安国盖约夏殷章服爲说按安国所传者虞书则所言当是有虞氏之章服不必别言夏殷但有虞世远不可考而安国所言又不尽周制故邢氏谓是约夏殷以爲说也然后能保其禄位古文禄位作爵禄此卿大夫之孝也古文无也字孝经注疏卷二考证孝经注疏卷三钦定四库全书孝经注疏卷三唐明皇御注陆德明音义宋郉昺疏庶人章第六疏用天之道注春生夏长秋敛冬藏举事顺时此用天道也分地之利注分别五土视其高下各尽所宜此分地利也谨身节用以养父母注身恭谨则远耻辱用节省则免饥寒公赋旣充则私养不阙此庶人之孝也注庶人爲孝唯此而已音义疏故自天子至于庶人孝无终始而患不及者未之有也注始自天子终于庶人尊卑虽殊孝道同致而患不能及者未之有也言无此理故曰未有音义疏三才章第七疏曾子曰甚哉孝之大也注参闻行孝无限高卑始知孝之爲大也子曰夫孝天之经也地之义也民之行也注经常也利物爲义孝爲百行之首人之常德若三辰运天而有常五土分地而爲义也天地之经而民是则之注天有常明地有常利言人法则天地亦以孝爲常行也则天之明因地之利以顺天下是以其敎不肃而成其政不严而治注法天明以爲常因地利以行义顺此以施政敎则不待严肃而成理也音义疏先王见敎之可以化民也注见因天地敎化人之易也是故先之以博爱而民莫遗其亲注君爱其亲则人化之无有遗其亲者陈之以德义而民兴行注陈说德义之美爲衆所慕则人起心而行之先之以敬让而民不争注君行敬让则人化而不争导之以礼乐而民和睦注礼以检其迹乐以正其心则和睦矣示之以好恶而民知禁注示好以引之示恶以止之则人知有禁令不敢犯也音义疏诗云赫赫师尹民具尔瞻注赫赫明盛貎也尹氏爲太师周之三公也义取大臣助君行化人皆瞻之也音义疏孝经注疏卷三卷三考证孝经注疏卷三考证庶人章朱子刊误云自篇首至此章当合爲一章孝经本文只如此其下乃孝经之传用天之道朱子刋误本此句上有子曰二字分地之利古文分作因此庶人之孝也古文无也字故自天子至于庶人古文句上有子曰二字天子下有已下二字又自此至章末别析为第七章夫孝天之经也地之义也民之行也古文三句俱无也字因地之利朱子刋误本利作义又曰自章首至此皆是左氏传所载子太叔爲赵简子述子产之言唯易夫礼句爲夫孝先王见敎之可以化民也朱子曰此句与上文不相属故温公改敎爲孝但谓圣人见孝可以化民而后以身先之于理悖矣吕维祺曰经意谓先王眞见身先之敎可以化民故必以身先之是因其以身先敎民而知其眞见有如此非谓见其可以化民而后以身先之也孝经注疏卷三考证孝经注疏卷四钦定四库全书孝经注疏卷四唐明皇御注陆德明音义宋邢昺疏孝治章第八疏子曰昔者明王之以孝治天下也注言先代圣明之王以至德要道化人是为孝理不敢遗小国之臣而况于公侯伯子男乎注小国之臣至卑者耳王尚接之以礼况于五等诸侯是广敬也故得万国之懽心以事其先王注万国举其多也言行孝道以理天下皆得懽心则各以其职来助祭也疏治国者不敢侮于鳏寡而况于士民乎注理国谓诸侯也鳏寡国之微者君尚不敢轻侮况知礼义之士乎故得百姓之懽心以事其先君注诸侯能行孝理得所统之懽心则皆恭事助其祭享也音义疏治家者不敢失于臣妾而况于妻子乎注理家谓卿大夫臣妾家之贱者妻子家之贵者故得人之懽心以事其亲注卿大夫位以材进受禄飬亲若能孝理其家则得小大之懽心助其奉飬音义疏夫然故生则亲安之祭则鬼享之注夫然者上孝理皆得懽心则存安其荣没享其祭是以天下和平灾害不生祸乱不作注上敬下懽存安没享人用和睦以致太平则灾害祸乱无因而起故明王之以孝治天下也如此注言明王以孝为理则诸侯以下化而行之故致如此福应音义疏诗云有觉德行四国顺之注觉大也义取天子有大德行则四方之国顺而行之音义疏孝经注疏卷四卷四考证孝经注疏卷四考证以事其先君疏祭享谓四时及禘祫也按不王不禘此经乃言诸侯之祭疏兼禘言盖误不敢失于臣妾古文失作诲故明王之以孝治天下也如此古文无也字孝经注疏卷四考证孝经注疏卷五钦定四库全书孝经注疏卷五唐明皇御注陆德明音义宋邢昺疏圣治章第九疏曽子曰敢问圣人之德无以加于孝乎注参闻明王孝理以致和平又问圣人德教更有大于孝不子曰天地之性人为贵注贵其异于万物也人之行莫大于孝注孝者德之本也孝莫大于严父注万物资始于干人伦资父为天故孝行之大莫过尊严其父也严父莫大于配天则周公其人也注谓父为天虽无贵贱然以父配天之礼始自周公故曰其人也音义疏昔者周公郊祀后稷以配天注后稷周之始祖也郊谓圜丘祀天也周公摄政因行郊天之祭乃尊始祖以配之也宗祀文王于明堂以配上帝注明堂天子布政之宫也周公因祀五方上帝于明堂乃尊文王以配之也是以四海之内各以其职来祭注君行严配之礼则德教刑于四海海内诸侯各修其职来助祭也夫圣人之德又何以加于孝乎注言无大于孝者音义疏故亲生之膝下以飬父母日严注亲犹爱也膝下谓孩幼之时也言亲爱之心生于孩幼比及年长渐识义方则日加尊严能致敬于父母也圣人因严以教敬因亲以教爱注圣人因其亲严之心敦以爱敬之教故出以就傅趋而过庭以教敬也抑搔痒痛悬衾箧枕以教爱也圣人之教不肃而成其政不严而治注圣人顺羣心以行爱敬制礼则以施政教亦不待严肃而成理也其所因者本也注本谓孝也音义疏父子之道天性也君臣之义也注父子之道天性之常加以尊严又有君臣之义父母生之续莫大焉注父母生子传体相续人伦之道莫大于斯君亲临之厚莫重焉注谓父为君以临于己恩义之厚莫重于斯音义疏故不爱其亲而爱他人者谓之悖德不敬其亲而敬他人者谓之悖礼注言尽爱敬之道然后施教于人违此则于德礼为悖也以顺则逆民无则焉注行教以顺人心今自逆之则下无所法则也不在于善而皆在于凶德注善谓身行爱敬也凶谓悖其德礼也虽得之君子不贵也注言悖其徳礼虽得志于人上君子之不贵也音义疏君子则不然注不悖德礼也言思可道行思可乐注思可道而后言人必信也思可乐而后行人必悦也德义可尊作事可法注立德行义不违道正故可尊也制作事业动得物宜故可法也容止可观进退可度注容止威仪也必合䂓矩则可观也进退动静也不越礼法则可度也以临其民是以其民畏而爱之则而象之注君行六事临抚其人则下畏其威爱其德皆放象于君也故能成其德教而行其政令注上正身以率下下顺上而法之则德教成政令行也音义疏诗云淑人君子其仪不忒注淑善也忒差也义取君子威仪不差为人法则音义疏孝经注疏卷五卷五考证孝经注疏卷五考证无以加于孝乎古文句首有其字宗祀文王于明堂以配上帝注周公因祀五方上帝于明堂按郊祀明堂皆祭昊天上帝也五帝则朱子以为五方帝四时迎气则祭之是也且以太皥炎帝黄帝少皥颛顼配不以文王配邢昺疏犹沿郑康成之説而讹各以其职来祭古文作来助祭父子之道古文句上有子曰二字又析此下至厚莫重焉为一章天性也君臣之义也古文无二也字故不爱其亲古文句上无故字有子曰二字又析此下至章末为一章而皆在于凶德朱子刋误本无而字君子不贵也古文作君子所不贵言思可道行思可乐古文二思字俱作斯而行其政令朱子刋误本无其字孝经注疏卷五考证孝经注疏卷六钦定四库全书孝经注疏卷六唐明皇御注陆德明音义宋郉昺疏纪孝行章第十疏子曰孝子之事亲也居则致其敬注平居必尽其敬养则致其乐注就养能致其懽病则致其忧注色不满容行不正履丧则致其哀注擗踊哭泣尽其哀情祭则致其严注齐戒沐浴明发不寐五者备矣然后能事亲注五者阙一则未为能音义疏事亲者居上不骄注当荘敬以临下也为下不乱注当恭谨以奉上也在丑不争注丑衆也争竞也当和顺以从衆也居上而骄则亾为下而乱则刑在丑而争则兵注谓以兵刃相加三者不除虽日用三牲之养犹为不孝也注三牲太牢也孝以不毁为先言上三事皆可亾身而不除之虽日致太牢之养固非孝也音义疏五刑章第十一疏子曰五刑之属三千而罪莫大于不孝注五刑谓墨劓剕宫大辟也条有三千而罪之大者莫过不孝要君者无上注君者臣之禀命也而敢要之是无上也非圣人者无法注圣人制作礼乐而敢非之是无法也非孝者无亲注善事父母为孝而敢非之是无亲也此大乱之道也注言人有上三恶岂惟不孝乃是大乱之道音义疏广要道章第十二疏子曰教民亲爱莫善于孝教民礼顺莫善于悌注言教人亲爱礼顺无加于孝悌也移风易俗莫善于乐注风俗移易先入乐声变随人心正由君德正之与变因乐而彰故曰莫善于乐安上治民莫善于礼注礼所以正君臣父子之别明男女长幼之序故可以安上化下也疏礼者敬而已矣注敬者礼之本也故敬其父则子悦敬其兄则弟悦敬其君则臣悦敬一人而千万人悦注居上敬下尽得懽心故曰悦也所敬者寡而悦者衆此之谓要道也音义疏孝经注疏卷六卷六考证孝经注疏卷六考证孝子之事亲也古文无也字三者不除古文句上有此字移风易俗莫善于乐疏于乐之声节起自黄帝也按或疑钩命决曰伏羲乐为立基神农乐为下谋祝融乐为祝续则乐非直起自黄帝但乐生于律律起于伶伦则黄帝以前自不得有乐纬书凿空往往如是邢昺作疏非不考而漫为是説也此之谓要道也古文无也字孝经注疏卷六考证孝经注疏卷七钦定四库全书孝经注疏卷七唐明皇御注陆徳明音义宋邢昺疏广至徳章第十三疏子曰君子之敎以孝也非家至而日见之也注言教不必家到户至日见而语之但行孝于内其化自流于外教以孝所以敬天下之为人父者也教以悌所以敬天下之为人兄者也注举孝悌以为教则天下之为人子弟者无不敬其父兄也教以臣所以敬天下之为人君者也注举臣道以为教则天下之为人臣者无不敬其君也音义疏诗云恺悌君子民之父母注恺乐也悌易也义取君以乐易之道化人则为天下苍生之父母也非至徳其孰能顺民如此其大者乎音义疏广扬名章第十四疏子曰君子之事亲孝故忠可移于君注以孝事君则忠事兄悌故顺可移于长注以敬事长则顺居家理故治可移于官注君子所居则化故可移于官也是以行成于内而名立于后世矣注脩上三徳于内名自传于后代音义疏谏诤章第十五疏曾子曰若夫慈爱恭敬安亲扬名则闻命矣敢问子从父之令可谓孝乎注事父有隠无犯又敬不违故疑而问之音义疏子曰是何言与是何言与注有非而从成父不义理所不可故再言之昔者天子有争臣七人虽无道不失其天下诸侯有争臣五人虽无道不失其国大夫有争臣三人虽无道不失其家注降杀以两尊卑之差争谓谏也言虽无道为有争臣则终不至失天下亡家国也士有争友则身不离于令名注令善也益者三友言受忠告故不失其善名父有争子则身不䧟于不义注父失则谏故免陷于不义故当不义则子不可以不争于父臣不可以不争于君注不争则非忠孝故当不义则争之从父之令又焉得为孝乎音义疏孝经注疏卷七卷七考证孝经注疏卷七考证教以孝所以敬天下之为人父者也教以悌所以敬天下之为人兄者也教以臣所以敬天下之为人君者也古文无三也字广扬名章古文此章在明王事父孝章下而此章下有子曰闺门之内具礼已乎严父严兄妻子臣妾犹百姓徒役也二十四字别为闺门章吴澄曰闺门章不唯不类圣言亦不类汉儒语是后儒伪作明甚是以行成于内朱子刋误本以作故则闻命矣古文则作参敢问子从父之令古文无子字是何言与古文句下有言之不通也五字不失天下古文失下有其字则子不可以不争于父臣不可以不争于君古文二不字皆作弗又焉得为孝乎古文无又字孝经注疏卷七考证孝经注疏卷八钦定四库全书孝经注疏卷八唐明皇御注陆德明音义宋郉昺疏感应章第十六疏子曰昔者明王事父孝故事天明事母孝故事地察注王者父事天母事地言能敬事宗庙则事天地能明察也长幼顺故上下治注君能尊诸父先诸兄则长幼之道顺君人之化理天地明察神明彰矣注事天地能明察则神感至諴而降福佑故曰彰也音义疏故虽天子必有尊也言有父也必有先也言有兄也注父谓诸父兄谓诸兄皆祖考之𦙍也礼君燕族人与父兄齿也宗庙致敬不忘亲也注言能敬事宗庙则不敢忘其亲也修身愼行恐辱先也注天子虽无上于天下犹修持其身谨愼其行恐辱先祖而毁盛业也宗庙致敬鬼神着矣注事宗庙能尽敬则祖考来格享于克诚故曰着也孝悌之至通于神明光于四海无所不通注能敬宗庙顺长幼以极孝悌之心则至性通于神明光于四海故曰无所不通音义疏诗云自西自东自南自北无思不服注义取德教流行莫不服义从化也音义疏事君章第十七疏子曰君子之事上也注上谓君也进思尽忠注进见于君则思尽忠节退思补过注君有过失则思补益将顺其美注将行也君有美善则顺而行之匡救其恶注匡正也救止也君有过恶则正而止之故上下能相亲也注下以忠事上上以义接下君臣同德故能相亲音义疏诗云心乎爱矣遐不谓矣中心藏之何日忘之注遐远也义取臣心爱君虽离左右不谓为远爱君之志恒藏心中无日暂忘也音义疏孝经注疏卷八卷八考证孝经注疏卷八考证感应章古文此章在君子之教以孝也章之下君子之事亲孝章之上君子之事上也古文无之也二字故上下能相亲也古文无也字孝经注疏卷八考证孝经注疏卷九钦定四库全书孝经注疏卷九唐明皇御注陆德明音义宋郉昺疏丧亲章第十八疏子曰孝子之丧亲也注生事已毕死事未见故发此事哭不偯注气竭而息声不委曲礼无容注触地无容言不文注不为文餙服美不安注不安美餙故服缞麻闻乐不乐注悲哀在心故不乐也食㫖不甘注㫖美也不甘美味故疏食水饮此哀戚之情也注谓上六句三日而食敎民无以死伤生毁不灭性此圣人之政也注不食三日哀毁过情灭性而死皆亏孝道故圣人制礼施敎不令至于殒灭丧不过三年示民有终也注三年之丧天下达礼使不肖企及贤者俯从夫孝子有终身之忧圣人以三年为制者使人知有终竟之限也音义疏为之棺椁衣衾而举之注周尸为棺周棺为椁衣谓歛衣衾被也举谓举尸内于棺也陈其簠簋而哀慼之注簠簋祭器也陈奠素器而不见亲故哀慼也擗踊哭泣哀以送之注男踊女擗祖载送之卜其宅兆而安措之注宅墓穴也兆茔域也葬事大故卜之为之宗庙以鬼享之注立庙祔祖之后则以鬼礼享之春秋祭祀以时思之注寒暑变移益用增感以时祭祀展其孝思也音义疏生事爱敬死事哀慼生民之本尽矣死生之义备矣孝子之事亲终矣注爱敬哀慼孝行之始终也备陈死生之义以尽孝子之情疏孝经注疏卷九卷九考证孝经注疏卷九考证孝子之丧亲也古文无也字此哀戚之情也古文无也字此圣人之政也古文无也字示民有终也古文无也字卜其宅兆音义兆卦也字书皆作垗广韵云垗葬也按此兆字乃周礼冢人辨其兆域之兆与卜人其兆千有二百之兆异音义以卦训兆是以为卜兆矣然筮乃得言卦卜有兆无卦盖误孝经注疏卷九考证孝经注疏跋语少詹事李清植谨言按孝经一书乃西铭理一分殊之说所自本盖孝于父母者必心父母之心而友爱于兄弟孝于天地者必心天地之心而胞与乎民物故此经曰父事天明母事地察又曰爱敬尽于事亲而德教加于百姓刑于四海也注疏出于关洛之前此理未及讲明是以义谛阙尔至禘为王者之大祭而注家于诸侯之祭言之其于分义所关尤大奉敕校勘谨详攷古文今文及朱子刋误本胪其同异以备叅证而注疏家有舛略者亦附而论之