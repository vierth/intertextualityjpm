中兴以来絶妙词选中兴以来絶妙词选序絶妙词选序长短句始于唐盛于宋唐词具载花间集宋词多见于曾端伯所编而复雅一集又兼采唐宋迄于宣和之季凡四千三百余首吁亦备矣况中兴以来作者继出及乎近世人各首词词各有体知之而未见见之而未尽者不胜算也暇日裒集得数百家名之曰绝玅词选佳词岂能尽録亦尝鼎一脔而已然其盛丽如㳺金张之堂妖冶如揽嫱施之袪悲壮如三闾豪俊如五陵花前月厎举杯清唱合以𬗋箫节以红㸦飘飘然作骑鹤扬州之想信可乐也亲友刘诚甫谋栞诸梓传之好事者此意善矣又禄余旧作数十首附扵后不无珠玉在侧之愧有爱我者其为删之淳祐己酉百五玉林中兴以来絶妙词选目録中兴以来絶妙词选纲目花菴词客编集︻卷之一康伯可陈去非李汉老叶少藴曾公衮曾纯甫曾谹父吕居仁朱希眞朱雍张仲宗︻卷之二刘彦冲赵元鎭王民瞻李似之张材甫张安国吴彦高杨廷秀吴大年范至䏻陆务观︻卷之三张功甫胡仲任张东父韩无咎辛㓜安京仲远姚令威︻卷之四吴子和郑中卿谢勉仲赵文鼎赵德庄黄子厚赵昌甫韩仲止易彦祥蔡行之陈同甫李居厚李知㡬㳺子明危逢吉︻卷之五刘德脩李子大李子清李子永李子召李子秀刘改之刘叔拟严次山严少鲁︻卷之六马庄父姜尧章高賔王︻卷之七史邦卿卓稼翁崔正子魏华父刘潜夫刘伯宠︻卷之八刘叔安施乘之戴式之卢申之李公甫︻卷之九张宗瑞宋谦父王子文曹西士李俊明赵用父黄子鲁潘庭坚吴毅甫王实之方千里刘静甫︻卷之十刘圻父吴君特陈敬叟冯熈之冯伟寿李芸叟连可久洪叔玙︻附録黄叔旸中兴以来絶妙词选纲目中兴以来絶妙词选中兴以来絶妙词选卷一有晏叔原亦不得独擅盖知言云瑞鹤仙瑞烟浮禁苑正绛阙春囘新正方半氷轮桂华满溢花衢歌市芙蓉开遍龙楼两观见银烛星毬有烂卷珠帘尽日笙歌盛集宝钗金钏堪羡绮罗丛里兰麝香中正宜游翫风柔夜暖花影乱笑声喧閙蛾儿满路成团打块簇着冠儿闘转喜皇都旧日风光太平再见瑞鹤仙薄寒罗䄂怯教小玉添香𬒳翻宫襭兰缸半明㓕听几声㱕鴈一帘微月情波恨叶索新词犹自怨别梦囘时雪暖酥凝掠鬓宝鸳钗折凄切纹窓描绣旧谱㝷棊变成虚设同心对结重来是甚时节怅姑苏台上征帆何许隐隐遥山万叠䄂红绡独立无言偷弹泪血汉宫春云海沉沉峭寒収建章雪残鳷鹊华灯照夜万井禁城行乐春随鬓影映参差栁丝梅蕚丹禁杳鳌峰对耸三山上通寥廓春衫绣罗香薄歩金莲影下三千绰约氷轮桂满皓色冷浸楼阁霓裳帝乐奏昇平天风吹落留鳯辇通宵宴赏莫放漏声闲却喜迁莺腊残春早正帘幕护寒楼台清晓宝运当千佳辰余五嵩岳诞生元老帝遣阜安宗社人仰雍容廊庙尽揔道是文章孔孟勲庸周召师表方眷遇鱼水君臣须信从来少玉带金鱼朱颜緑鬓占㫁世间荣耀篆刻鼎彛将遍整顿干坤都了愿歳歳见栁梢青浅梅英红小喜迁莺秋寒初劲看云路鴈来碧天如镜湘浦烟深衡阳沙远风外几行斜阵囘首塞门何处故国関河重省汉使老认上林欲下裴囘清影江南烟水暝声过小楼烛暗金猊冷送目鸣琴裁诗挑锦此恨此情无尽梦想洞庭飞下散入云涛千顷过尽也柰杜陵人逺玉関无信丑奴儿令冯夷翦碎澄溪练飞下同云着地无㾗栁絮梅花处处春山隂此夜明如昼月满前村莫掩溪门恐有扁舟兴人丑奴儿令红楼𬗋陌青春路栁色皇州月澹烟柔袅袅亭亭不自由旧时扶上彫鞍处此地重游揔是新愁栁自轻盈水自流诉衷情令欝孤台上立多时烟晚暮云低山川城郭良是囘首昔人非今古事秪堪悲此心知一樽芳酒慷慨悲歌月堕人㱕诉衷情令阿房废址汉荒坵狐兎又羣游豪华尽成春梦留下古今愁君莫上古原头泪难収夕阳西下塞鴈南飞渭水东流菩萨蛮令秦时宫殿咸阳里千门万戸连云起复道亘西东不禁三月风汉唐乘王气万歳千秋计毕竟是荒丘荆榛满地愁菩萨蛮令龙蟠虎踞金陵郡古来六代豪华盛缥鳯不来游台空江自流下临全楚地包举中原势可惜草连天晴郊狐兎眠感皇恩一雨一畨凉江南秋兴门掩苍苔鏁寒径红尘不到尽日鸟啼人静緑荷风已过揺香柄澹隂未解园林清润一片飞花堕红影残书读尽䄂手高吟清咏任从车马客劳方寸洞仙歌令若耶溪路别岸花无数欲歛娇红向人语与緑荷相倚恨囘首西风波淼淼三十六陂烟雨新粧明照水汀渚生香不嫁东风𬒳谁误遣踟蹰骚客意千里緜緜仙浪逺何处凌波微歩想南浦潮生画桡㱕正月暁风清㫁肠凝伫卖花声蹙损逺山眉幽怨谁知罗衾滴尽泪烟脂夜过春寒愁未起门外鵶啼惆怅阻佳期人在天涯东风频动小桃枝正是销魂时候也撩乱花飞卖花声愁捻㫁钗金逺信沉沉秦筝调怨不成音郎马不知何处也楼外春深好梦已难㝷夜夜余衾目穷千里正伤心记得当初郎去路緑树隂隂江城子南溪二月雨初晴四郊明暖风轻一雨一风铺地落红英枝上流莺啼劝我春欲去且留春登临行乐慰闲情过长亭暮潮平四面青芜中是越王城信马行吟㱕路晚山簇簇栁隂隂风入松一宵风雨送春㱕緑暗红稀画楼整日无人到与谁同捻花枝门外蔷薇开也枝头梅子酸时玉人应是数㱕期翠歛愁眉塞鸿不到双鱼逺叹楼前流水难西新恨欲题红叶东风满院花飞风入松碧苔满地衬残红緑树隂浓晓莺啼破眉心事旧愁新恨重重翠黛不忺重扫佳时每恨难同花开花谢任东风此恨无穷梦魂拟逐杨花去殢人休下帘栊要见只慿清梦几时真箇相逢谒金门春又晚风劲落红如剪睡起绣床飞絮满日长门半掩不管离肠欲㫁听尽梁间双燕试上小楼还不见楼前芳草逺长相思南高峯北高峯一片湖光烟霭中春来愁杀侬郎意浓妾意浓油壁车轻郎马騘相逢九里松应天长管絃绣陌灯火画桥尘香旧时㱕路肠㫁萧娘旧日风帘映朱戸莺能舞花解语念后约顿成轻负缓彫辔独自㱕来凭栏情绪楚岫在何处香梦悠悠花月更谁主惆怅后期空有鳞鸿寄纨素枕前泪窓外雨翠幕冷夜凉虚度未应信此度相思寸肠千缕玉楼春令青牋后约无凭据误我碧桃花下语谁将消息问刘郎怅望玉溪溪上路春来无限伤情绪拟欲题红忆昔午桥桥上饮坐中多是豪英长沟流月去无声杏花踈影里吹笛到天明二十余年成一梦此身虽在堪惊闲登小阁看新晴古今多少事渔唱起三更临江仙髙咏楚词酬午日天涯节序匆匆榴花不似舞裙红无人知此意歌罢满帘风万事一身伤老矣戎葵凝笑墻东酒杯深浅去年同试浇桥下水今夕到湘中虞美人超然堂上闲賔主不受人间暑氷盘围坐此间无却有一瓶和露玉芙蕖亭亭风骨凉生牖更尽尊中酒酒阑踏月转城西照见幅巾蔾杖带香㱕虞美人张帆欲去仍搔首更醉君家酒吟诗日日待春风及至祧花开后却匆匆歌声频爲行人咽记着樽前雪明朝酒醒大江流满载一船离恨向衡州渔家傲今日山头云欲举青蛟素鳯移时舞行到石桥闻细雨听还住风吹却过溪西去我欲㝷诗寛乆旅桃花落尽春无数渺渺蓝舆穿翠楚悠然处高林忽送黄鹂语菩萨蛮南轩面对芙蓉浦宜风宜月还宜雨红少緑多时帘前光景竒绳床乌木几尽日䌓香里睡起一篇新与花爲主人南歌子矫矫千年鹤茫茫万里风栏干三面看秋空背挿浮屠千尺冷烟中林坞村村暗溪流处处通此间何似玉霄峰遥望蓬莱依约晚云东一团娇软是将春揉做撩乱随风到何处自长亭人去后烟草萋迷㱕来了装点离愁无数飘扬无箇事刚𬒳萦牵长是黄昏怕微雨记那囘深院静帘幕低垂花隂下霎时留住又只恐伊家忒踈狂蓦地和春带将㱕去小冲山谁劝东风腊里来不知天待雪恼江梅东郊寒色尚徘徊双綵燕飞傍鬓云堆玉冷暁粧台宜春金缕字拂香腮红罗先绣踏青鞋春犹浅花信更须催木兰花贺新郎睡起流莺语掩苍苔房栊向暁乱红无数飞尽残花无人见惟有垂杨自舞渐暖霭初囘轻暑宝扇重㝷明月影暗尘侵尚有乘鵉女惊旧恨鎭如许江南梦㫁蘅臯渚浪黏天蒲萄涨緑半空烟雨无限楼前沧波意谁采苹花寄取但怅望兰舟容与万里云帆何时到送孤鸿目㫁千山阻谁爲我唱金缕江神子银涛无际卷蓬瀛落霞明暮云平遥见青鵉𬗋鳯下层城二十五絃弹不尽空感槩有余情苍梧云水㫁㱕程卷霓旌爲谁迎空有千行流泪寄幽贞舞罢鱼龙云海冷千古恨入江声浣溪沙小雨初囘昨夜凉绕篱新菊巳催黄碧云无际卷苍茫千里㫁鸿供逺目十年芳草挂愁肠缓歌聊与送清觞念奴娇洞庭波冷望氷轮初转沧海沉沉万顷孤光云阵卷长笛吹破层隂汹涌三江银涛无际遥带五湖深酒阑歌罢至今鼍怒龙吟囘首江海平生漂流容易散佳会难㝷缥缈高城风露爽独倚危槛重临醉倒清樽常娥应笑犹有向来心广寒宫殿爲余聊借琼林虞美人落花巳作风前舞又送黄昏雨暁来庭院半残红惟有游丝千丈舞晴空殷勤花下重携手更尽樽中酒美人不用歛歌眉我亦多情无柰酒阑时醉蓬莱问春风何事㫁送䌓红便拚㱕去牢落征途笑行人羁旅一曲阳関㫁云残霭做渭城朝雨欲寄离愁緑后院短墻临緑水春风急管䌓絃问谁亲按小婵姢玉堂眞学士琳馆地行仙安得此身来此处依俙一梦梨园江南刺史谩垂涎据鞍肠巳㫁何况到尊前洞仙歌相如当日曾奏凌云赋落笔纵横妙风雨记扬鞭辇路同醉金明同胜赏不管重城巳暮旧游如梦斍零落朋侪遗墨淋漓尚如故况神州北望今巳丘虚伤白璧乆埋黄土但一似灵光岿然存怅明月清风更无玄度玉砌空余三十六离宫塞笳惊起暮天鴈寂寞东风南柯子璧月窥红粉金莲映綵山东风丝管满长安移下十洲三岛在人间两两人初散厌厌夜向阑倦粧残醉怯轻寒手捻玉梅无绪倚䦨干忆秦娥风萧瑟邯郸古道伤行客伤行客䌓华一瞬不堪思忆丛台歌舞无消息金尊玉管空陈迹空陈迹连天草树暮云凝碧朝中措雕车南陌碾香尘一梦尚如新囘首旧游何在栁烟花雾迷春如今霜鬓愁停短棹懒傍清尊二十四桥风月㝷思只有销䰟蝶恋花翠箔垂云香喷雾年少踈狂载酒㝷芳路多少惜花春意绪劝人金盏歌金缕桃杏飘零风景暮只有闲愁不逐流年去旧事而今谁共语画楼空指行云处诉衷情建章宫殿晚生寒飞雪点朱栏舞腰缓随檀板轻絮殢春闲愁思乱酒肠悭漏将残玉人今夜滴粉搓酥应歛眉山感皇恩依旧惜春心花枝常好只恐樽前𬒳花笑少年青鬓耐得㡬畨重到旧欢慵记省如天杳绮陌青门斜阳芳草今古销沈送人老帝城春事又是等闲来了乱红随过雨莺声悄眼儿媚花近清明晚风寒锦幄兽香残醺醺醉里匆匆相见重听哀弹春情入指莺声碎危柱不胜絃十分得意一埸轻梦淡月阑干南郷子霜月晚云収萧瑟西风满院秋雅会难期嗟易散迟留把酒听歌且劝酬万事拚悠悠只有情亲未意休后夜扁舟烟浪里囘头叶叶丹枫总是愁阮郎㱕栁隂庭馆占风光呢喃清昼长碧波新涨小池塘双双蹴水忙萍散漫絮飘扬轻盈躰态狂爲怜流去落红香衔将㱕画梁沁园春更漏迢迢乍寒天气画烛对床正井梧飘砌边鸿度月故人何处水逺山长老去功名年来情绪寛尽寒衣销旧香除非是仗蛮牋象管时伴吟窓词章莫话行藏且喜见捷书来帝郷看锐师云合妖氛电扫隋堤官栁依旧成行梦绕它年青门𬗋陌对酒花前歌正书空成恨柰潘郎两鬓新点吴霜菩萨蛮杏花寒食佳期近一帘烟雨琴书润砌下水潺潺玉笙吹暮寒阳台云易散往事㝷思懒花底醉相扶当时人在无念奴娇绣衣直指问凌风一笑翩然何许诏出层霄持汉节千里秋风淮浦鑑逺江山竹西歌吹曾𬒳腥膻汚须君椽笔爲渠一洗尘土休厌共倒金荷翠眉重爲唱渭城朝雨看即扬鞭㱕骑稳还指郁葱深处宝带兼金华韀新绣直上云宵去囘头莫忘玉霄今夜风露诉衷情鄞江云气近蓬莱花栁满城隈风流谢守相遇应覆故人杯烟浪暖锦帆囘莫徘徊玉霄亭下芍药荼昨夜江头新雨过门前流水清如玉抱小桥囘合栁参天揺新緑踈篱下丛丛菊虚檐外萧萧竹叹古今得失是非荣辱须信人生㱕去好世间万事何时足问此春春酿酒何如今朝熟採桑子恨君不似江楼月南北东西南北东西只有相随无别离恨君却似江楼月暂满还亏暂满还亏待得团圎是几时菩萨蛮高楼只在斜阳里春风淡荡人都喜携客不嫌频使君如酒醇花光人不会月色须君醉月色与花光共成今夜长南歌子驿路侵斜月溪桥度晓霜短篱残菊一枝黄正是乱山深处过重阳旅枕元无梦寒更每自长只言江左好风光不道中原㱕思转凄凉减字木兰花去年今夜同醉月明花树下今夜江边月暗长堤栁暗船故人何处带我离愁江外去来歳花前还似今年忆去年长相思要相忘不相忘玉树郎君月艶娘几囘曾㫁肠欲下床却上床上得床来思旧郷北风吹梦长踏莎行雪似梅花梅花似雪似和不似都竒絶恼人风味阿谁知请君问取南楼月记得去年探梅时节老来旧事无人说爲谁醉倒爲谁醒到今却怕轻离别生查子双双小鳯斜淡淡鸦儿稳一曲渭城歌栁色饶春恨离觞洗别愁酒尽愁难尽宝瑟鴈縦横谁寄天涯信生查子人分南浦春酒把阳関盏衣带自无情顿爲离人缓愁随苦海深恨逐前峯逺更听㫁肠猿一似闻絃鴈蝶恋花巧语娇莺春未暮杨栁风流恰过池塘雨芳草满庭花满树无情胡蝶飞来去睡起小奁香一缕玉篆囘纹等箇人分付桃叶不言人不语眉尖一点君知否役于非望之福者念奴娇见梅惊笑问经年何处収香藏白似语如愁却问我何苦红尘乆客观里栽桃仙家种杏到处成踈隔千林无伴淡然独傲霜雪且与管领春囘孤标争肯接雄蜂雌蝶岂是无情知受了多少凄凉风月寄驿人遥和羮心在忍使芳尘歇东风寂寞可人谁爲攀折水龙吟放船千里凌波去略爲吴山留頋云屯水府涛随神女九江东注北客翩然壮心偏感年华将暮念伊嵩旧隐巢由故友南柯梦遽如许囘首妖氛未扫问人间英雄何处竒谋报国可怜无用尘昏白羽铁鎻横江锦帆冲浪孙郎良苦但愁𫾣桂櫂悲吟梁甫泪流如雨採桑子扁舟去作江南客旅鴈孤云万里烟尘囘首中原泪满巾碧山相映汀洲冷枫叶芦根日落波平愁损辤郷去国人减字木兰花古人误我独舞西风双泪堕鹤去无踪木落西陵返照红人间难住掷下酒杯何处去楼鎻钟残山北山南两点烟相见懽东风吹尽江梅橘花开旧日吴王宫殿长青苔今古事英雄泪老相催常恨夕阳西去晚潮囘西江月世事短如春梦人情薄似秋云不须计较苦劳心万事元来有命幸遇三盃酒美况逢一朶花新片时欢笑且相亲明日隂晴未定西江月日日深盃酒满朝朝小圃花开自歌自舞自开懐且喜无拘无碍青史几畨春梦红尘多少竒才不须计较与安排领取而今见在卜筭子江上见新年年夜听春雨有箇人人领略春粉泪红轻注深劝玉西东低唱黄金缕捻厎梅花摠是愁酒尽人㱕去鹧鸪天我是清都山水郎天教分付与踈狂曾批给雨支风臯碧云冉冉横溪桥琼车未至余香飘余香飘一帘踈影月在花梢好事近春色爲谁来枝上半留残雪恰近小园香径对霜林寒月危栏悽㫁笛声长吹到偏呜咽最好短亭㱕路有行人先折谒金门春太早十二玉楼初暁半额试粧深院悄相逢何草草临水幽香缥缈彷彿淡粧窥照恰值日边人未到纷纷萦古道贺新郎曵杖危楼去斗垂天沧波万顷月流烟渚扫尽浮云风不定未放扁舟夜渡宿鴈落寒芦深处怅望関河空吊影正人间鼻息鸣鼍鼓谁伴我醉中舞十年一梦杨州路倚高寒愁生故国气吞骄虏要斩楼兰三尺劔遗恨琵琶旧语谩暗澁铜花尘土唤取谪仙平章看过苕溪尚许垂纶否风浩荡欲轻举满江红春水连天挑花浪几畨风恶云乍起逺山遮尽晚风还作緑遍芳洲生杜若楚帆带雨烟中落认向来沙觜共停桡伤飘泊寒犹在衾偏薄肠欲㫁愁难着倚蓬窓无寐引盃孤酌寒食清明都过了可怜孤负年时约想小楼日日望㱕舟人如削兰陵王卷珠箔朝雨轻隂乍阁阑干外烟栁弄晴芳草侵堦映红药东风妬花恶吹落梢头嫰蕚屏山掩沈水倦熏中酒心情怕杯勺㝷思旧京洛正年少踈狂歌笑迷着障泥油壁催梳掠曾驰道同载上林携手灯夜初过早共约又争信漂泊寂寞念行乐甚粉淡衣襟音㫁絃索琼枝璧月春如昨怅别后华表那囘双鹤相思除是向醉里暂忘却兰陵王绮霞散空碧留晴向晚东风里天气困人时节秋千闭深院帘旌翠波飐窓影残红一线春光好花脸栁腰勾引芳菲閙莺燕闲愁费消遣想蛾緑轻颦鵉鑑新怨单衣欲试寒犹浅羞衾鳯空展塞鸿难托谁问潜寛旧带眼念人似天逺迷恋画堂宴看最乐王孙浓艶争劝兰膏宝篆春宵短拥檀板低唱玉杯重暖衆中先醉谩倚槛早梦见念奴娇江天雨霁正露荷擎翠风槐揺緑试问秦楼今夜里秋到阑干几曲笑捻黄花重题红叶无柰㱕期促暮云千里桂华初绽寒玉有谁伴我凄凉除非分付与杯中醽醁水本无情山又逺囘首烟波云木梦绕西园魂飞南浦自古情难足旧游何处落霞空映孤鹜石州慢寒水依㾗春意渐囘沙际烟阔溪梅晴照生香冷蕋数枝争发天涯旧恨试看几许消魂长亭门外山重叠不尽眼中青怕昏黄时节情切画楼深闭想见东风暗消肌雪辜负枕前云雨樽前花月心期切处更有多少凄凉殷勤留与㱕时说到得再相逢恰经年离别青玉案华𥚑玉辔青丝鞚记年少金吾从花厎朝囘珠翠拥晓钟初㫁宿酲犹带緑琐窓中梦天涯相遇鞭鵉鳯老去空成更情重月转檐牙云遶栋凉吹香雾酒迷歌扇春笋传杯送临江仙莺唤屏山惊睡起娇羞须索郎扶荼䕷斗帐罢熏炉翠穿珠落索香泛玉流酥长记枕痕消醉色日高犹倦粧梳一枝春痩想如初梦迷芳草路望㫁素鳞书浣溪沙燕掠风檐欵欵飞艶桃秾李閙长堤骑鲸人去暁莺啼可意湖山留我住㫁肠烟水送君㱕三春不是别离时渔家傲楼外天寒山欲暮溪边雪后藏云树小艇风斜沙觜露流年度春光巳向梅梢住短梦今宵还到否茟村四望知何处客里从来无意绪催㱕去故园正要莺花主谒金门风露底石上岸巾愁起月到房心天似水乱峯清影里此去登瀛须记今夕道山同醉春殿明年人共指玉皇香案吏中兴以来絶妙词选卷之一中兴以来絶妙词选中兴以来絶妙词选卷二尽日东风吹緑树向晚轻寒数点催花雨年少凄凉天赋与更堪春思萦离绪临水高楼携酒处曾倚哀絃歌㫁黄金缕楼下水流何处去凭栏目送苍烟暮点绛唇香冷金炉梦囘鸳帐余香嫰更无人问一枕江南恨消瘦休文顿觉春衫褪清明近杏花吹尽薄暮东风紧点绛唇惜别伤离此生此念无重数故人何处还送春㱕去美酒一杯谁解歌金缕无情绪淡烟踈雨花落空庭暮贺圣朝㫁霞収尽黄昏雨滴梧桐踈树帘栊不卷夜沈沈鎻一庭风露天涯人逺心期梦悄苦长宵难度知它窓外促织儿有许多言语浣溪沙艶艶春娇入眼波劝人金盏缓声歌不禁粉泪揾香罗暮雨朝云相见少落花流水别离多寸肠争奈此情何画堂春空笼帘影隔垂杨梦囘芳草池塘杏花枝上蝶双双春昼初长强理云鬟临照暗弹粉泪沾裳自怜容艶惜流光无限思量醉桃园青春不与花爲主花正开时春暮花下醉眠休诉看取春㱕去莺愁蝶怨春知否欲门春㱕何处只有一樽芳醑留得青春住人月圎连环宝瑟深深愿结尽一生愁人间天上佳期胜赏今夜中秋雅歌妍态常娥见了应羡风流芳樽美酒年年歳歳月满高楼怨春风宝鑑凌花莹孤鵉慵炤影鱼书蝶梦两消沈恨恨恨结尽丁香瘦如杨栁雨踈云冷宿醉厌厌病罗巾空泪粉欲将远意託湘絃闷闷闷香絮悠悠画帘悄悄日长春困满江红惨结秋隂西风送丝丝雨湿凝望眼征鸿几字暮投沙碛欲往郷関何处是水云浩荡连南北但脩眉一要爲天下竒坐是除名编隷辰州感皇恩一叶下西风寒生南浦椎鼓鸣铙送君去长亭把酒却倩阿谁留住樽前人似玉能留否醉中暂听离歌几许听不能终泪如雨无情江水㫁送扁舟何处㱕时烟浪卷朱帘暮点降唇花外红楼当时青鬓颜如玉淡烟残烛醉入花间宿白髪相逢犹唱当时曲当时曲㫁絃难续且尽盃中醁鳯栖梧琼海无边银浪卷画㦸朱楼缥缈云间见当日使君曾拥传海霞光里时开䜩翠斚红鳞吹酒靣莫谓今朝人在天涯逺彩鳯衔书应不晚愿公难老身长健满庭芳宿雨初収晚风㣲度万家帘卷青烟暗尘随马人物似神仙试问天公借月天须放明月教圎应移下广寒宫殿灯火接星躔卢川元古郡当时太守賔从俱贤到如今万井歌吹噫阗花下红粧卖酒时相遇栁色初匀轻寒似水纎雨如尘一阵东风縠纹㣲皱碧沼鳞鳞仙娥花月精神奏鳯管鵉丝闘新万歳声中九霞杯里长醉芳春蝶恋花前日海棠犹未破点点胭脂染就眞珠颗今日重来花下坐乱铺宫锦春无那賸摘䌓枝簮几朶痛惜深怜只恐芳菲过醉倒何妨花厎卧不须红䄂来扶我临江仙玉宇凉生清禁晓丹葩色照晴空珊瑚𫾣碎小玲珑人间无此种来自广寒宫雕玉阑干深院静嫣然凝笑西风曲屏须占一枝红且图欹醉枕香到梦䰟中临江仙闻道庭森宝仗霜风逐雨驱云六龙扶辇下青㝠香随鵉扇逺日射赭𫀆明帘卷天街人隘路满城喜望清尘欢声催起岭梅春欲知天意好昨夜月华新西江月剪就碧云閙叶刻成𬗋玉芳心浅春不怕峭寒侵暖彻薰笼瑞锦花里清芬独歩樽前胜韵难禁飞香直到玉杯深消得厌厌痛饮朝中措灯花挑尽夜将阑斜掩小屏山一点凉蟾窥幔钏𫾣玉臂生寒起来无绪炉薰烬冷桐叶声干都把沈思幽恨明朝分付眉端烛影揺红双阙中天鳯楼十二春寒浅去年元夜奉宸游曾侍瑶池宴玉殿珠帘尽卷拥羣仙蓬壷阆苑五云深处万烛光中掲天丝管驰隙流年恍如一瞬星霜换今宵谁念泣孤臣囘首长安逺可是尘縁未㫁谩惆怅华胥梦短满懐幽恨数点寒灯㡬声㱕鴈浣溪沙筑室峥嵘占宝峯退朝燕坐万縁空出尘高志抗㝠鸿何日嘉招陪一笑看君豪饮釂千钟试慿鄙句作先容霜天晓角晓风揺幕欹枕闻残角霜月可窓寒影金猊冷翠衾薄旧恨无处着新愁还又作夜夜单于声里灯花共泪珠落火一川明笳鼓悲鸣遣人惊念腰间箭匣中劔空埃蠧竟何成时易失心徒壮歳将零渺神京干羽方懐逺静烽燧且休兵冠盖使纷驰骛若爲情闻道中原遗老常南望翠葆霓旌使行人到此忠愤气塡膺有泪如倾水调歌头猩鬼啸篁竹玉帐夜分弓少年荆楚劔客突骑锦䄡红千里风飞雷厉四校星流彗扫萧斧挫春葱谈笑青油幕日奏捷书同诗书帅黄阁老黒头公家传鸿宝秘略小试不言功闻道玺书频下看即沙堤㱕去帷幄且从容君王自神武一举朔庭空水调歌头江山自雄丽风露与高寒寄声月姊借我玉鑑此中看幽壑鱼龙悲啸倒影星辰揺动海气夜漫漫拥起白银阙危驻𬗋金山表独立飞玉佩整云冠漱氷濯雪眇视万里一毫端囘首三山何处闻道羣仙笑我要我欲俱还挥手从此去翳鳯更骖鵉水调歌头青嶂度云气幽壑舞囘风江神助我雄观唤起碧霄龙电掣金蛇千丈雷震灵鼍万舋汹汹欲崩空尽泻银潢水散入宝莲宫坐中客凌积翠看奔洪人间应大匕箸唯我独从容浄洗从来尘垢润及无边枯藁造物不言功天宇忽开霁日在五云东满江红秋满漓源瘴云浄暁山如簇动逺思空江小艇高丘乔木䇿䇿西风双鬓厎晖晖斜日朱栏曲试侧身囘首望京华迷南北思㱕梦天边鹄游宦事蕉中鹿想一年好处砌红堆緑罗帕分柑霜落齿冰盘剥芡珠盈掬借春纎缕鲙捣香韲新篘熟念奴娇朔风吹雨送凄凉天意垂垂欲雪万里南荒云雾满弱水蓬莱相接冻合龙岗寒侵铜柱碧海氷澌结慿高一笑问君何处炎热家在楚尾吴头㱕期犹未对此惊时节记得年时貂㡌煖鐡马千羣观猎狐兎成车歌钟殷地㱕踏层城月持盃日醉不须北望凄切念奴娇洞庭青草近中秋更无一点风色玉界琼田三万顷着我扁舟一叶素月分辉银河共影表里俱澄澈怡然心会妙处难与君说应念岭海经年孤光自照肝肺皆氷雪短发萧骚襟䄂冷稳泛沧浪空阔尽挹西江细倾北斗万象爲賔客扣舷一笑不知今夕何夕念奴娇星沙初下望重湖逺水长云漠漠一叶扁舟谁念我今日天涯飘泊平楚南来大江东去处处风波恶吴中何地满怀俱是离索长记送我行时緑波亭上泣透青罗薄樯燕低飞人去后依旧湘城帘幕不尽山川无穷烟浪辜负秦楼约渔歌声㫁爲君双泪倾落木栏花送㱕云去鴈淡寒彩满溪楼正佩解湘腰钗孤楚鬓鵉鑑分収凝情望行处路但踈烟逺树织离忧只有楼前溪水伴人清泪长流霜华夜永逼衾禂唤谁护衣篝念粉舘重来芳尘未扫争见嬉游情知闷来殢酒柰囘肠不醉只添愁脉脉无言竟日㫁䰟双骛南州木栏花𬗋箫吹散后恨燕子只空楼念璧月长亏玉簮中折覆水难収青鵉送碧云句道霞扄雾鎻不堪忧情与文梭共织怨随宫叶同流人间天上两悠悠暗泪洒灯篝记谷口园林当时驿舍梦里曾游银屏低闻笑语但梦时冉冉醒时愁拟把菱花一半试㝷高价皇州雨中花一叶凌波十里御风烟鬟雨鬓萧萧认得江臯玉珮水舘氷绡秋浄明霞乍吐曙凉宿霭初消恨微颦不语欲进还休凝竚超遥神交冉冉愁思盈盈㫁䰟欲遣谁招还似待青鵉传信乌鹊成桥怅望胎仙琴叠羞看翡翠兰苕梦囘人逺红云一片天际笙箫蓦山溪雄风豪雨时节清明近帘幙起轻寒煖红炉笑翻灰烬隂藏遟日欲验几多长绣工慵围棊倦香篆频销印茂林芳径緑变红添润桃杏意酣酣占前头一畨花信华堂尊酒但作艶阳歌禽声喜流云尽明日春游俊鹧鸪天浴殿西头白玉堂湘江东畔碧油幢北辰躔次瞻星象南斗山川解印章随歩武借恩光送君先促舍人装他年真肯传衣钵今日先须釂一觞鹧鸪天日日青楼醉梦中不知楼外已春浓杏花未遇踈踈雨杨栁初揺短短风扶画鹢跃花騘涌金门外小桥东行行又入笙歌里人在珠帘第几重菩萨蛮十年长作江南客樯竿又挂西风席白鸟去边明楚山无数青倒冠仍落珮我醉君同醉试问识君不青山与白鸥菩萨蛮东风约略吹罗幕一檐细雨春隂薄试把杏花看湿红娇暮寒佳人双玉枕烘醉鸳鸯锦折得最䌓枝暖香生翠帏鹊桥仙横波滴素遥山蹙翠江北江南肠㫁不知何处御风来云雾里钗横鬓乱香罗叠恨蛮牋写意付与瑶台女伴醉时言语醒时愁道说与醒时休看鹊桥仙吹香成阵飞花如雪不那朝来风雨可怜无处避春寒但玉立仙衣数缕清愁万斛柔肠千结醉里一时分付劝君不用叹飘零待结子成隂㱕去西江月满载一船明月平铺千里秋江波神留我看斜阳唤起鳞鳞细浪明日风囘更好今朝露宿何妨水晶宫里奏霓裳凖拟岳阳楼上西江月问讯湖边春色重来又是三年东风吹我过湖船杨栁丝丝拂面世路如今已惯此心到处悠然寒光亭下水连天飞起沙鸥一片西江月畴昔通家事契即今两鎭交承起居枢宻太夫人緑发斑衣相映乞得神仙九醖祝教福禄千春台星直上寿星明长见门阑鼎盛忆秦娥云垂幕隂风惨淡天花落天花落千林琼玖满空鵉鹤征车渺渺穿华薄路迷迷路增离索增离索楚溪山水碧湘楼阁忆秦娥梅花发寒梢挂着瑶台月瑶台月和羮心事履霜时节㫁桥流水声呜咽行人立马空愁絶空愁絶爲谁凝伫爲谁攀折念奴娇老夫㱕去有三径足可长拖衫䄂一道官衔清彻骨别有监临主守主守清风监临明月兼管栽花栁登山临水作诗三首两首休说白日昇天莫夸金印斗大悬双肘且说庐陵新盛事三箇闲人眉寿拣罢军贠㱕农押録致政诚亝叟只愁醉杀螺江门外私酒忆秦娥新春早春前十日春㱕了春㱕了落梅如雪野桃红小老夫不管春催老只图烂醉花前倒花前倒儿曵东风无力欲皱还休一落索画㦸锦车皆雅故箫鼓留连客住南浦春波暮难忘罗韈生尘处明日船旗应不驻且唱㫁肠新句卷尽珠帘雨雪花一夜随人去菩萨蛮雪林一夜収寒了东风恰向灯前到今夕是何年新春新月圎绮丛香雾隔犹记醒狂客留取缕金幡夜蛾相并看菩萨蛮客行忽到湘东驿明朝真是潇湘客晴碧万重云几时逢故人江南如塞北别后书难得先自鴈来稀那堪春半时满江红千古东流声卷地云涛如屋横浩渺樯竿十丈不胜帆腹夜雨翻江春浦涨船头鼔急风初熟似当年唿禹乱黄川飞梭速击楫誓空警俗休拊髀都生肉任炎天氷海一杯相属荻笋蒌芽新入馔鵾絃鳯吹能翻曲笑人间何处佀尊前添银烛谒金门酬短章大篇人争传诵之水龙吟摩诃池上追游路红緑参差春晚韶光妍媚海棠如醉桃花欲暖挑菜初闲禁烟将近一城丝管看金鞍争道香车飞盖争先占新亭舘惆怅年华暗换黯销䰟雨収云散镜奁掩月钗梁拆鳯秦筝斜鴈身在天涯乱山孤垒危楼飞观叹春来只有杨花和恨向东风满沁园春一别秦楼转眼新春又近放灯忆盈盈倩笑纎纎柔握雪香花语玉暖酥凝念逺愁肠伤春病思自怪平生殊未曾君知否渐香消蜀锦泪渍吴绫难求系日长绳况倦客飘零少旧朋但江郊鴈起渔村笛怨寒缸委烬孤砚生氷水绕山围烟昏云惨纵有高台常怯登消䰟处是鱼笺不到兰梦无慿月照梨花霁景风软烟江春涨小合无人绣帘半上花外姊妺相唿约樗蒲脩蛾忘了章台様细思一饷感事添惆怅胸酥臂玉消减拟覔双鱼倩传书月照梨花闷已萦损那堪多病几曲屏山伴人昼静梁燕催起犹慵换熏笼新愁旧恨何时尽渐凋緑鬓小雨知花信芳牋寄与何处绣阁珠栊栁隂中夜游宫雪晓清笳乱起梦游处不知何地鐡骑无声望似水想関河鴈门西青海际睡斍寒灯里漏声㫁月斜窓𥿄自许封侯在万里有谁知鬓虽残心未死夜游宫宴罢珠帘半卷画檐外蜡香人散翠雾霏霏漏声㫁倚香肩看中庭花影乱宛是高唐馆宝奁炷麝烟初煖璧月何妨夜夜满拥芳柔恨今年寒尚浅临江仙鸠雨催成新緑燕泥収尽残红春光还与美人同论心空眷眷分𬒮却匆匆只道真情易写那知怨句难工水流云散各西东半廊花院月一㡌栁桥风钗头鳯红酥手黄縢酒满城春色宫墻栁东风恶欢情薄一懐愁绪几年离索错错错春如旧人空痩泪痕红浥鲛绡透桃花落闲池阁山盟虽在锦书难托莫莫莫浪淘沙緑树暗长亭几把离尊阳関常恨不堪闻何况今朝秋色里身是行人清泪浥罗巾各自消䰟一江离恨恰平分安得千㝷横鑖鑖截㫁江津南郷子㱕梦寄吴樯水驿江程去路长想见芳洲初系䌫斜阳烟树参差认武昌愁鬓点新霜曾是朝衣染御香重到故郷交旧少凄凉却恐他郷胜故郷感皇恩小阁倚秋空下临江渚漠漠孤云未成雨数声新鴈囘首杜陵何处壮心空万里人谁许黄合𬗋枢筑坛开府莫怕功名欠人做如今熟计只有故郷㱕路石帆山脚下菱三畒好事近歳晚喜东㱕扫尽市朝陈迹拣得乱山环处钓一潭澄碧卖鱼沽酒醉还醒心事付横笛家在万重云外有沙鸥相识蝶恋花陌上箫声寒食近雨过园林花气浮芳润千里斜阳钟欲暝慿高望㫁南楼信海角天涯行略尽三十年间无处无遗恨天若有情终欲问忍教霜点相思鬓蝶恋花水漾萍根风卷絮倩笑娇颦忍记逢迎处只有梦魂能再遇堪嗟梦不由人做梦若由人何处去短㡌轻衫夜夜眉州路不怕银缸深绣户只愁风㫁青衣渡朝中措怕歌愁舞懒逢迎粧晚托春酲总是向人深处当时枉道无情関心近日啼红密诉剪緑深盟杏舘花隂恨浅画堂银烛嫌明鹊桥仙华灯纵博彫鞍驰射谁记堂年豪举酒徒一一取封侯独去作江边渔父轻舟八尺低篷三扇占㫁苹洲烟雨镜湖元自属闲人又何必君恩赐与破阵子仕至千钟良易年过七十常稀眼厎荣华元是梦身后声名不自知营营端爲谁幸有旗亭沽酒何妨茧𥿄题诗幽谷云萝朝采药静院轩窓夕对棊不㱕眞箇痴玉胡蝶倦客平生行处坠鞭京洛解佩潇湘此夕何年初赋宋玉高唐绣帘开香尘乍起莲歩穏银烛分行暗端相燕羞莺妬蝶遶蜂忙难忘芳樽频劝峭寒新退玉漏犹长几许幽情只愁歌罢月侵廊欲㱕时司空笑问微近处丞相嗔狂㫁人肠假饶相送上马何妨如梦令独倚博山峯小翠雾满身飞绕只恐学行云去作阳台春晓春晓春晓满院緑杨芳草真珠帘水村山馆参差路感羇游正似残春风絮掠地复穿帘必竟㱕何处镜里新霜空自闵问几时鵉台鳌署遟暮谩慿高竚立书空独语自昔儒冠多误悔当年早不抽身㱕去醉下白苹洲看夕阳鸥鹭莼菜鲈鱼都弃了只换得青衫尘土休頋早扁舟江上一簔烟雨中兴以来絶妙词选卷之二中兴以来絶妙词选中兴以来絶妙词选卷三居尚逺拥戎轺万骑鸣笳鼓云正鎻汴京路贺新郎桂隐传杯处有风流千岩韵胜太丘遗绪玉季金昆霄汉侣平歩鵉坡挥麈莫便驾飞颿烟渚云动精神衡岳去向君山帝乐锵韶濩兰艺畹吊湘楚南湖老矣无襟度但樽前踉蹡醉影㡌花颠仆只恐清时专文教犹贷隂山狂虏卧锦帐貔貅征鼓忠烈前赍万恨望神都魏阙奔狐兎唿翠䄂为君舞梦游仙飞梦去闲到玉京游尘絶天高那得暑月明云薄澹扵秋宫殿鎻金虬氷佩冷风飏𬗋绡裘五色光中瞻帝所方知碧落胜炎洲香雾湿帘钩木兰花年年三月二是居士始生朝念緑鬓功名初心已负难报劬劳天留帝城胜处汇平湖逺岫碧岧嶤竹色诗书燕几栁隂桃杏横桥西隣东舍不难招太半是渔樵任翁媪欢唿儿孙歌笑野具村醪醉来更随鹤舞看清风送月过松梢百岁因何快乐尽从心地逍遥木兰花清明初过后正空翠霭晴鲜念水际楼台城隅花栁春意无邉淸时自多暇日看聮镳飞盖拥羣贤朱邸横经满座𬗋㣲渊思如泉高情那更属云天语笑杂歌絃向啼鴂声中落红影里忍负芳年浮生转头是梦恐它时髙会却难全快吐淋浪醉墨要令海内喧传渔家傲拂拂春风生草际新晴万景供游戯鸥鹭飞来斜照里金和翠分明画出真山水遮箇渔翁无愠喜干坤顿在孤篷厎一曲高歌千古意闲来睡从教月到花汀外鹊桥仙暑云犹在澄空欲变入夜徘徊庭际新秋知是昨宵来爱残月纎纎西坠芭蕉老大流萤衰健静里细观天意轻风未有半分凉柰人道今宵好睡栁梢青天逺山围龙蟠淡霭虎踞斜晖几度功名几畨成败浑似鸥飞楼台一望凄迷筭到底空争是非今夜潮生明朝风顺且送船㱕江城子飞来氷雪冷无声可中庭骨毛清卧看东南和露雨三星蓦地神游天上去唿彩鳯驾云軿望舒宫殿玉峥嵘桂千层宝香凝捣药仙童邀我论长生一笑㱕来人未睡花送影上窓櫺昭君怨月在碧虚中住人向乱荷中去花气杂风凉满船香云𬒳歌声揺动酒𬒳诗情掇送醉里卧花心拥红衾八声甘州叹流光迅景百年间能醉几中秋正凄蛩鸣砌惊乌翻树烟淡苹洲谁唤金轮出海不带一云浮才上青林顶俄转朱楼人老欢情宜减料素娥信我不为闲愁念几畨清梦常是故郷留倩风前数声横管呌玉鵉骑向碧空游谁能頋黍炊荣利蚁戦怨讐满江红玉照梅开三百树香云同色光揺动一川银浪九霄珂月幸遇勋华时世好欢娱况是张灯夕更不邀名胜赏东风真堪惜盘诰手春秋笔今内相斯文伯肯闲迂轩盖逺过泉石竒事人生能㡬见清樽花畔湏教侧到鳯池却欲醉鸥边应难得念奴娇东吴名胜有高楼直在浮云齐处十二阑干邀逺望歴歴斜阳烟树香径人稀屧廊山遶往事今何许一天和气爲谁吹散踈雨知是兰省星郎朱轮森㦸与风光爲主暇日登携多雅致容我追随临赋小宴重开晚寒初劲还下危梯去烛华红坠瑞堂犹按歌舞烛影揺红宿雨初干舞梢烟痩金丝袅嫰云扶日做新晴旧碧㝷芳草幽径兰芽尚小恠今年春㱕太早栁塘花院万朶红莲一宵开了梅雪翻空忍教空对东风老粉围香阵拥诗仙戦退春寒峭现乐歌弹閙暁宴亲賔团栾同笑醉㱕时候月过珠楼参横蓬岛满庭芳月洗高梧露漙幽草宝钗楼外秋深土花沿翠萤火坠墻隂静听寒声断续㣲韵转凄噎悲沉争求侣殷勤劝织促破晓机心儿时曾记得唿灯灌穴歛歩随音任满身花影犹自追㝷携向华堂戯闘亭台小蝶恋花梅子初青春已暮芳草连云緑遍西池路小院绣垂帘半举衔泥𬗋燕双飞去人在赤栏桥畔住不解伤春还解相思否清梦欲㝷犹间阻纱窓一夜萧萧雨鹧鸪天寛尽香罗金缕衣心情不似旧家时万丝栁暗才飞絮一点梅酸已着枝金厎背玉东西前欢嬴得两相思伤心不及风前燕犹解穿帘度幕飞鹧鸪天横素桥边景最佳緑波清浅见琼沙衔泥燕子迎风絮得食鱼儿趂浪花春已暮日初斜画船箫鼓是谁家兰桡欲去空留恋醉倚䦨干看晚霞蓦山溪青梅如豆断送春㱕去小緑间长红看几处云歌栁舞偎花识面对月共论心携素手採香游踏遍西池路水边朱戸曾记销䰟处小立背秋千空怅望娉婷韵度杨花扑面香糁一帘风情脉脉酒厌厌回首斜阳暮蓦山溪旧事刘郎去后知谁伴风前醉回首暝烟千里但纷纷落红如泪多情易老青鵉何许诗成谁寄斗转参横半帘花影一溪寒水怅飞凫路杳行云梦断有三峯翠谒金门春尚浅谁把玉英裁剪侭道梅梢开未遍卷帘花满院楼上酒融歌暖楼下水平烟逺却似涌金门外见絮飞波影乱水调歌头今日我重九莫负菊花开试㝷高处携手蹑屐上崔倦情迁本无欣戚转头陈迹飞鸟外晚烟碧问谁怜旧日南楼老子最爱月明吹笛到而今扑靣黄尘欲㱕未得瑞鹤仙黄金堆到斗怎得似长年画堂劝酒蛾眉最明秀向水沈烟里两行红䄂笙歌撋就争说道明年时候𬒳常娥做了殷勤仙桂一枝入手知否风流别驾近日人唿文章太守天长地乆歳歳上乃翁寿记从来人道相门出相金印累累侭有但直须周公拜前鲁公拜后满江红笳鼓㱕来举鞭问何如诸葛人道是匆匆五月渡泸深入白羽风生貔虎啸青溪路断猩鼯泣早红尘一骑落平岗捷书急三万卷龙头客浑未得文章力把诗书马上笑驱锋镝金印明年如斗大貂蝉却自兠鍪出待刻公勲业等云霄浯溪石满江红过眼溪山恠都似旧时曾识还记得梦中行遍江南江北佳处径须携杖去能消几緉平生屐笑尘劳三十九年非长爲客吴楚地东南拆英雄事曹刘敌𬒳西风吹尽了无陈迹楼观才成人巳去旌旗未卷头先白叹人间哀乐转相㝷今犹昔满江红湖海平生筭不负苍髯如㦸闻道是君王着意太平长䇿此老自当兵十万长安正在天西北便鳯凰飞诏下天来催㱕急车马路儿童泣风雨暗旌旗湿看野梅官栁春风消息莫向蔗菴追笑语只今松竹无颜色问人间谁管别离愁杯中物祝英台近宝钗分桃叶度烟栁暗南浦怕上层楼十日九风雨断肠点点飞红都无人管倩谁唤流莺声住鬓边觑试把花卜㱕期才簮又重数罗帐灯昏哽咽梦中语是他春带愁来春㱕何处又不解带将愁去水调歌头带湖吾甚爱千丈翠奁开先生无事杖屦一日走千囘凡我同盟鸥鹭今日既盟之后来往莫嫌猜白鹤在何处尝试与偕来破青萍排翠藻立苍苔窥鱼笑汝痴计不解举吾杯废沼荒丘畴昔明月清风此夜人世几哀东岸緑隂少杨栁更湏栽水调歌头折尽武昌栁挂席上潇湘二年鱼鸟江上笑我往来忙富贵何时休问离别中年堪恨憔悴鬓成霜丝竹陶写耳急羽且飞觞序兰亭歌赤壁绣衣香使君千骑鼔吹风采汉侯王莫把离歌频唱可惜南楼佳处风月巳凄凉在家贫亦好此语试平章酹江月我来吊古上危楼嬴得闲愁千斛虎踞龙盘何处是只有兴亡满目栁外斜阳水边㱕鸟壠上吹乔木片帆西去一声谁喷霜竹却忆安石风流东山歳晚泪落哀筝曲儿軰功名都付与长日惟消棊局宝镜难㝷碧云将暮谁劝盃中緑江头风怒朝来波浪翻屋酹江月晚风吹雨戦新荷声乱明珠苍璧谁把香奁収宝镜云锦周遭红碧飞鸟翻空㳺鱼吹浪惯听笙歌席坐中豪气看君一饮千石遥想处士风流鹤随人去已作飞仙客茅舍竹篱今在否松竹巳非畴昔欲说当年望湖楼下水与云寛窄醉中休问断肠桃叶消息酹江月野棠花落又匆匆过了清明时节刬地东风欺客梦一枕银屏寒怯曲岸持觞垂杨立马此地曾经别楼空人去旧游飞燕能说闻道绮陌东头行人曾见帘底纎纎月旧恨春江流不尽新恨云山千叠料得明朝尊前重见镜里花难折也应惊问近来多少华发水龙吟楚天千里清秋水随天去秋无际遥岑逺目献愁供恨玉簮螺髻落日楼头断鸿声里江南游子把吴钩看了栏干拍遍无人会登临意休说鲈鱼堪鲙侭西风季鹰来未求田问舍怕应羞见刘郎才气可惜流年忧愁风雨树犹如此倩何人唤取红巾翠䄂揾英雄泪水龙吟渡江天马南来几人真是经纶手长安父老新亭风景可怜依旧夷甫诸人神州沈陆几曾囘首筭平戎万里功名本是真儒事君知否况有文章山斗对桐隂满庭清昼当年堕地而今试看风云奔走緑野风烟平泉草木东山歌酒待他年整顿干坤事了为先生寿水龙吟玉皇金殿㣲凉看公一试薰风手高门画㦸桐隂闻道青青如旧兰佩空芳蛾眉谁妬无言搔首甚年年却有唿韩塞上人争问公安否金印明年如斗向中州锦衣如昼依然盛事貂蝉前后鳯麟飞走富贵浮云我评轩冕不如杯酒待从今痛饮八千余岁伴松椿寿水龙吟举头西北浮云倚天万里湏长劔人言此地夜深长见斗牛光𦦨我斍山高潭空水冷月明星澹待然犀下看慿栏却怕风雷怒鱼龙惨崃束沧江对起过危楼欲飞还歛元龙老矣不妨高卧氷壶凉簟千古兴亡百年悲笑一时登览问何人又卸片帆沙际系斜阳䌫木兰花慢汉中开汉业问此地是耶非想劔指三秦君王得意一战东㱕追亡事今不见但山川满目泪沾衣落日胡尘未断西风塞马空肥一编书是帝王师小试去征西更草草离筵匆匆去路愁满旌旗君思我回首处正江涵秋影鴈初飞安得车轮四角不堪带减腰围木兰花慢老来情味减对别酒惜流年更屈指中秋十分好月不照人圎无情水都不管共西风只等送㱕船秋晚莼鲈江上夜深儿女灯前征衫便好去朝天王殿正思贤想夜半恩纶留教视草却遣筹边长安故人问我道愁肠殢酒只依然目断秋霄落鴈醉来时响空弦摸鱼儿更能消几畨风雨匆匆春又㱕去惜春长怕花开早何况落红无数春且住见说道天涯芳草无㱕路怨春不语筭只有殷勤画檐蛛网尽日惹飞絮长门事准拟佳期又误娥眉曾有人妬千金纵买相如赋脉脉此情谁诉君莫舞君不见玉环飞燕皆尘土闲愁最苦休去倚危栏斜阳正在烟栁断肠处最高楼金闺老眉寿正如川七十且华筵乐天诗句香山里杜陵酒债曲江边问何如歌窈窕舞婵姢更十歳太公方出将又十歳武公才入相留盛事看明年直湏腰下添金印莫教头上欠貂蝉向人间长富贵地行仙最高楼花知否花一似何郎又似沈东阳痩稜稜地天然白冷清清地许多香笑东君还又趂北枝忙着一阵霎时间底雪着一箇缺些儿厎月山下路水边墻清香怕有人知处苍松侧畔竹旁相怎禁他桃与李少年场千秋歳塞垣秋草又报平安好樽爼上英雄表金汤生气象珠玉霏谈笑春近也梅花得似人难老莫惜金樽倒鳯诏看看到留不住江东小从容帷幄里整顿干坤了千百歳从今尽是中书考沁园春三迳初成鹤怨猿惊稼轩未来甚云山自许平生意气衣冠人笑抵死尘埃意倦须还身闲要早岂为莼羮鲈鲙哉秋江上看惊弦鴈避骇浪船囘东岗更葺茅斋好都把轩窓临水开要小舟行钓先应种栁踈篱护竹莫碍观梅秋菊堪餐春兰可佩留待先生手自栽沈吟乆怕君恩未许此意徘徊沁园春杯汝来前老子今朝点检形骸甚长年抱病咽如焦釡于今喜眩气似奔雷汝说刘伶古今达者醉后何妨死便埋浑如此叹汝扵知巳真少恩哉更慿歌舞为媒筭合作平居鸩毒猜况愁无小大生扵所爱物无美恶过则为灾与汝成言勿留亟退吾力犹能肆汝杯杯再拜道麾之即去招则须来声声慢征埃成阵行客相逢都道幻出层楼指点檐牙高处浪涌云浮今年太守万里罢长淮千骑临秋凭栏望有东南佳气西北神州千古懐嵩人去还笑我身在楚尾吴头见说弓刀陌上车马如流从今赏心乐事剰安排酒令诗筹华胥梦愿年年人似旧游洞仙歌江头父老说新来朝野都道今年太平也见朱颜緑鬓玉带金鱼相公是旧日中朝司马遥知宣劝后东阁华灯别赐仙韶接元夜问天上㡬多春只似人间但长见精神如画好都取山河献君王看父子貂蝉玉京迎驾鹧鸪天春入平原荠菜花新耕雨后落羣鸦多情白髪春无柰晚日青帘酒易賖闲意态细生涯牛栏西畔有桑麻青裙缟𬒮谁家女去趂蚕生看外家鹧鸪天枕簟溪堂冷欲秋断云依水晚来収红莲相倚浑如怨白鸟无言定自愁书咄咄且休休一丘一壑也风流不知筋力衰多少但斍新来懒上楼鹧鸪天着意㝷春懒便囘何如信步两三盃山才好处行还倦诗未成时雨早催携竹杖更芒鞋朱朱粉粉野蒿开谁家寒食㱕寕女笑语柔桑陌上来鹧鸪天扑面征尘去路遥香篝渐斍水沈消山无重数周遭碧花不知名分外娇人历历马萧萧旌旗又过小红桥愁边剰有相思句揺断吟鞭碧玉梢鹧鸪天陌上柔桑初破芽东隣蚕种已生些平岗细草鸣黄犊斜日寒林点暮鸦山逺近路横斜青旗沽酒有人家城中桃李愁风雨春在溪头荠菜花菩萨蛮郁孤台下清江水中间多少行人泪西北望长安可怜无数山青山遮不住毕竟江流去江晚正愁予山深闻鹧鸪菩萨蛮稼轩日向儿童说带湖买得闲风月头白早㱕来种花花巳开功名浑是错更莫思量着见说小楼东好山千万重鹊桥仙小窓风雨从今便忆中夜笑谈清软啼鸦衰栁自无聊更管得离人肠断诗书事业青氊犹在头上貂蝉会见莫贪风月卧江湖道日近长安路逺蝶恋花衰草残阳三万顷不筭飘零天外孤鸿影几许悽凉须痛饮行人自向江头醒会少离多看两鬓万缕千丝何况新来病不是离愁难整顿𬒳他引惹其他恨蝶恋花谁向椒盘簮彩胜整整韶华争上春风鬓往日不堪重记省为花长抱新春恨春未来时先借问晚恨开迟早又飘零近今歳花期消息定只愁风雨无慿准蝶恋花莫向城头听漏点说与行人黙默情千万揔是离愁无近逺人间儿女空恩怨锦绣心胸氷雪面旧日诗名曾道空梁燕倾盖未偿平日愿一盃早唱阳関劝霜天暁角吴头楚尾一棹人千里休说旧愁新恨长亭树今如此宦游吾倦矣玉人留我醉明日落花寒食得且住为佳耳清平乐茅檐低小溪上青青草醉里蛮音相媚好白髪谁家翁媪大儿锄豆溪东中男正织鸡笼最喜小儿无頼溪头卧剥莲蓬清平乐灵皇醮罢福禄都来也试引鹓雏花树下断了惊惊怕怕从今日日聦明更宜潭妺嵩兄看取辛家鐡柱无灾无难公卿西江月秀骨青松不老新词玉佩相磨灵槎凖拟泛银河剰摘天星几箇奠枕楼东风月驻春亭上笙歌留君一醉意如何金印明年斗大喜迁莺暑风凉月爱亭亭无数緑衣持节掩冉如羞参差似妬拥出芙蓉花发歩衬潘娘堪恨皃比六郎谁㓗添白鹭晚晴时公子佳人并列休说搴木末当日灵均恨与君王别心阻媒劳交踈怨极恩不甚兮轻絶千古离骚文字芳至今犹未歇都休问但千杯快饮露荷翻叶贺新郎甚矣吾衰矣怅平生交游零落只今余几白髪空垂軰上层楼横孤笛隂晴事人难必乐处天常惜幸星稀河淡云収风息更着两贤陪胜赏此身如与尘寰隔笑谪仙对影足成三空孤寂汉宫春暖律初囘又焼灯市井卖酒楼台谁将星移万点月满千街轻车细马隘通衢蹴起香埃今歳好土牛作伴挽留春色同来不是天公省事要一时壮观特地安排何妨綵楼鼓吹绮席樽罍良宵胜景语邦人莫惜徘徊休笑我痴顽不去年年烂醉金钗洞仙歌东皇着意妙出粧春手点缀名花胜扵绣向鱼凫国里琴鹤堂前仍共赏蜀锦堆红炫昼妖饶真艶丽尽是天然莫恨无香欠檀口幸今年风雨不苦摧残还肯为游人再三留否筭魏𬗋桃黄号花王若定价収名未应居右贺新郎试与常娥语问因何年年此夜月明如许万顷镕成银世界是处玉壷风露又岂比㝷常三五变化干坤同一色斍星躔斗柄皆囘互湏要我共分付平生脚踏红尘处谩纷纷鸡虫厚薄燕鸿来去只有婵姢菩萨蛮斜阳山下明金碧画楼返照融春色睡起掲帘旌玉人蝉鬓轻无言空伫立花落东风急燕子引愁来眉心郍得开菩萨蛮梦中不记江南路玉钗翠鬓惊春去午醉晚来醒暝烟花上轻红绡空浥泪锦字慿谁寄衫薄暖香销相思云水遥怨王孙毵毵杨栁緑初低澹澹梨花开未齐楼上情人听马嘶忆郎㱕细雨春风湿酒旗生查子郎如陌上尘妾似堤边絮相见两悠扬踪迹无㝷处酒靣扑春风泪眼零秋雨过了别离时还解相思否踏莎行苹叶烟深荷花露湿碧芦红蓼秋风急採菱渡口日将沉飞鸿楼上人空立彩鳯难双红绡暗泣囘纹未剪吴刀澁梦云㱕处不留踪厌厌一夜凉蟾入中兴以来絶沙词选卷之三中兴以来絶妙词选中兴以来絶妙词选卷四踏青挑菜丑奴儿金风颤叶那更饯别江楼听凄切阳関声㫁楚馆云収去也难留万重烟水一扁舟锦屏罗愰多应换得蓼岸苹洲凝想恁时欢笑伤今萍梗悠悠谩囘首妖饶何处眷恋无由先自悲秋眼前景物只供愁寂寥情绪也恨分浅也悔风流杏花天闷来凭得阑干暖自手引朱帘高卷桃花半露胭脂面芳草如茵乍展烟光散湖光㶑灔映緑栁黄鹂巧啭遥山好似宫眉浅人比遥山更远雨中花眷浓恩重长离永别凭谁为返香䰟忆湘裙霞䄂杏脸樱唇眉扫春山淡淡眼裁秋水盈盈便如何忘得温柔情态恬静天眞凭阑念及夕阳西下暮烟四起江村渐入夜踈星映栁新月笼云醖造一生清瘦能消几箇黄昏㫁肠时候帘垂深院人掩重门瑞鹤仙风传秋信至颤叶叶庭梧飘零堦砌年华迅流水况荣枯翻手存亡弹指谁编故𥿄论古往英雄闘智在当时唤做功名到此尽成闲气何谓生为行客死乃妇人世同驿邸十歩九计空捞攘谩儿戯忍都将有限光隂萦绊趂逐无穷天地我直湏跳出樊笼做箇俏底蓦山溪刘郎老矣倦入䌓华地触目愈伤情念陈迹人非物是共谁携手落日歩江村临远水对遥山闲看烟云起买牛卖劔便作儿孙计朋旧自荣华也怜我无名无利箪瓢钟鼎等是百年身空妄作枉迂囘贪爱从今止风入松苹汀蓼岸荻花洲占㫁清秋五湖景物供心眼几曾有一点闲愁梦里翩翩胡蝶斍来叶叶渔舟谢郎随分揔优游信任沉浮恬然云水无贪吝笑腰纒骑鹤扬州只恐丹青妙笔写传难尽风流渔家傲红日三竿莺百啭梦囘鸳枕离魂乱料得玉人肠巳㫁眉峯歛晓粧镜里春愁满緑琐䆫深难见靣云牋谩写教谁传闻道笙歌㱕小院梁尘颤多因唱我新词劝蝶恋花睡思厌厌莺唤起帘卷东风犹未忺梳洗眼细眉长云拥髻笑垂罗䄂熏沈水媚态盈盈闲举止只有江梅清韵能相比诗酒琴棊歌舞地又还同醉春风里蝶恋花急水浮萍风里絮恰似人情恩爱无慿据去便不来来便去到头毕竟成轻负帘卷春山朝又暮莺燕空忙不念花无主心事万千谁与诉㫁云零雨知何处蝶恋花满地落红初过雨緑树成隂𬗋燕风前舞烟草低迷萦小路昼长人静扄朱戸沉水香销新剪苎欹枕朦胧花厎闻莺语春梦又还随栁絮等闲飞过东墻去桃源忆故人画桥流水飞花舞楼外斜风细雨红瘦緑肥春暮肠㫁桃源路随仙子乗鵉去镂月裁云何处唯有病和愁绪肯伴刘郎住谒金门风乍扇帘外落红千片飞尽落花春不管闘忙莺与燕往事上心撩乱睡起日高犹倦料得伊家情眷眷近来长梦见霜天暁角连环易缺难解同心结痴騃佳人才子情縁重怕离别意切人路絶共沈烟水阔荡漾香魂何处长桥月㫁桥月霜天暁角西风又急细雨黄花湿楼枕一篙烟水兰舟漾画桥侧念昔空泪滴故人何处覔魂㫁菱歌凄怨踈帘竹泪留残翠䄂凝斑桃源忆故人东风料峭寒吹面低下绣帘休卷憔悴怕它春见一任莺花怨新愁不受诗排遣尘满玉毫金砚若问此愁深浅天阔浮云远念奴娇嗟来咄去𬒳天公把做小儿调戯蹀雪龙庭㱕未乆还促炎州行李不半年间北胡南越一万三千里征衫着破着衫人可知矣休问海角天涯黄蕉丹荔自足供甘㫖泛緑依红无箇事时舞斑衣而已救蚁藤桥养鱼盆沼是亦经纶耳伊周安在且湏学老莱子昭君怨道是花来春未道是雪来香异水外一枝斜野人家冷淡竹篱茅舍冨贵玉堂琼榭两地不同栽一般开浣溪沙酒薄愁浓醉不成夜长欹枕数残更嫰寒时节过烧灯已自孤鵉羞对镜未能双鳯怕闻笙莫教吹作别离声杵鞭马出都门正潮平洲渚无语匆匆短棹满载离愁片帆高举京洛红尘因念几年羁旅浅颦轻笑风月逢迎别来谁画双眉妩囘首一销凝望㱕鸿容与洞仙歌愁边雨细漠漠天如醉揺飏游丝晚风外醸轻寒和暝色花栁难胜春自老谁管啼红歛翠関情潜入夜斜湿帘栊几处挑灯耿无寐念阳台当日事好伴云来因箇甚不入襄王梦里便添起寒潮卷长江又恐是离人㫁肠清泪杏花天海棠枝上东风软荡霁色烟光弄暖双双燕子㱕来晚零落红香过半琵琶泪揾青衫浅念事与危肠易㫁余酲未解扶头懒屏里潇湘梦远画堂春西风庭院雨垂垂黄花秋闰迟已凉天气未寒时才褪单衣睡起枕㾗犹在鬓松钗压云低玉奁重拂淡胭脂情入双眉武陵春门掩东风人去后愁损燕莺心一朶梅花淡有春粉黛不忺匀我亦青楼成倦客风月强追㝷莫把恩情做弄成容易学行云霜天晓角緑云剪叶低护黄金屑占㫁花中声誉香与韵两清㓗胜絶君听说是它来处别试看仙衣犹带金庭露玉阶月风流子少年多行乐方豪健何处不嬉游记情逐艶波暖香斜径醉揺鞭影扑絮青楼难忘是笑歌偏婉娩郷号得温柔娇雨娱云旋寛衣带賸风残月都在眉头一成憔悴损人惊恠空自引镜堪羞谁念短封难托征鴈虚浮念夜寒灯火懒㝷前梦满䆫风雨供㫁闲愁情到不堪言处却悔风流念奴娇霁天湛碧正新凉风露氷壷清彻河汉无声光练练涌出银蟾孤絶岩桂香飘井梧影转冷浸宫𫀆㓗西厢往事一帘轻梦悽切肠㫁楚崃云㱕尊前无绪知有愁如发此夕常娥应也恨冷落琼楼金阙禁漏迢迢边鸿杳杳幽意凭谁决阑干星斗落梅三弄初阕鹊桥仙钩帘借月染云为幌花面玉枝交映凉生河汉一天秋问此会今宵孰胜铜壶尚滴烛龙巳驾泪浥西风不尽明朝乌鹊到人间试说向青楼薄倖名善扛号解林居士诗词甚富盖赵徳庄之流也传言玉女璧月珠星辉映小桃秾李化工容易与人间富贵东风巷陌春在暖红温翠人来人去笑歌声里油壁青騘第一番共燕喜举头天上有如人意歌传乐府犹是昇平风味明朝须判醉眠花厎好事近风动一川花摇瀁影迷红碧人立杏花隂下泛光风袭袭琼枝璧月互相辉春容泫将夕罗盖暗承花雾渍鲛绡香湿重叠金楚宫杨栁依依碧遥山翠隐横波溢絶艶照秾春春光欲醉人纎纎芳草嫰微歩轻罗衬花戴满头㱕游蜂花上飞重叠金玉関芳草粘天碧春风万里思行客骄马向风嘶道㱕犹未㱕南云新有鴈望眼愁边㫁膏沐为谁容倚楼烟雨中重叠金一川花月青春夜玉容依约花隂下月照曲阑干红绡浥露寒䄂香温素手意铄金巵酒香远绣帘开画楼吹落梅十拍子栁絮飞时緑暗荼䕷开后春酣花外青帘迷酒思陌上晴光収翠岚佳辰三月三解佩人逢游女踏青草闘宜男醉倚画栏栏槛北梦遶清江江水南飞鸳与并骖青玉案一年陌上㝷芳意想人在东风里褪粉销红春有㡬青翰飞去𬗋云凝伫往事如流水烟横极浦山无际暗解明珰问谁寄乡在温柔何处是轮囷香雾静深庭院帘影参差翠烛影揺红桃李墻头向人都佀他年意舞丝千丈飏晴光骀春春无际花气薰然自醉傍垂杨行行缓辔倦游无柰囘首云山㱕期犹未玉鎻楼空鸟啼花外东风起少年恩怨付波流临望朱阑倚冉冉尘生客𬒮对尊前高情暂寄洞天一笑仙驭乗空姑峰凝翠谒金门新雨霁开遍满园桃李波暖池塘风细细一双花鸭戯唤起春融睡美扶醉宿粧慵理移歩避人花影里绣裙低窣地宴清都踈栁无情绪都不管渡头行客欲去犹依頼得玉光万顷爲人留住相从歳月如骛叹囘首离歌又赋更举目斜照沈沈西风剪剪秋墅君行定忆南池歌筵舞地花晨月午八砖歩日三雍奏乐送君云路别情未抵遗爱试听取湖山共语便可能无意同倾一尊露醑小重山汲水添瓶恰换花蜂儿争要採打窓纱青春谁与度年华絃索暗无绪几曾拏春思正交加马蹄声错认客还家花牋欲写寄天涯羞人见罗䄂急忙遮感皇恩七十古来稀吾生巳半莫把身心自萦绊据他縁分且恁随时消遣但知逢酒饮逢花看林泉有约风光无限日上花梢起来晚芒鞋竹杖信歩水村山馆更㝷三两箇清闲伴贺新郎昼永重帘卷乍池塘一畨过雨芰荷初展竹引新梢半含粉緑䕃扶踈满院过花絮蜂稀蝶懒窓戸沈沈人不到伴清幽时有流莺啭凝思乆意何限玉钗坠枕风鬟颤湛虚堂壷氷莹彻簟波零乱自是仙姿清无暑月影空垂素扇破午睡香销余篆一枕湖山千里梦正白苹烟棹㱕来晚云弄碧楚天远记河梁折栁问画堂乐事燕鸿难偶十年谩囘首但亭亭𬗋盖差差南斗传闻小有种桃花亲烦素手恠㱕来道骨仙风缥缈逈然非旧清昼江南如画𬗋菊冬前翠橙霜后扁舟渡口佳客至奉名酒唤青鵉起舞云窓月罅一曲山明水秀笑相看玉海别来浅如故否祝英台近兽金寒帘玉润梅雪印苔絮春意如人易散苦难聚几多丝竹深情池塘幽梦犹倚頼与春同住旧游处谁唤别浦仙帆风前问征路烟雨连江吹恨正无数莫教𬗋燕㱕来彩云开后空怅望主人㱕去清平乐桃根桃叶一树芳相接春到江南三二月迷损东家胡蝶殷勤踏取春阳风前花正低昻与我同心支子报君百结丁香鹊桥仙藕花塘上无尘无暑灔灔一池秋浄緑罗宝盖碧琼竿翠浪里重重月影一家姊妺两般粧束浓淡施朱傅粉夜深风露逼人寒问谁在牙床酒醒谒金门玉尊天外去多少事不言中菩萨蛮海山翠叠青螺浅暮云散尽天容远匹马度江臯北风生怒号解鞍栖倦翮皓月空庭白何处小阑干玉箫吹夜寒渔家傲永日离忧千万绪雪舟逺泛清漳浦珍重故人寒夜语挿玉麈沈沈画阁凝香雾风砌落花留不住红蜂翠蝶闲飞舞明日栁营江上路云起处苍山万叠人㱕去分香翠绡封泪几多幽怨正销魂又是踈烟淡月子规声㫁洞仙歌琐窓秋暮梦高唐人困独立西风万千恨又檐花落处滴碎空堦芙蓉院无限秋容老尽枯荷摧欲折多少离声鎻㫁天涯诉幽闷似蓬山去后方士来时挥粉泪点点棃花香润㫁送得人闲夜霖铃更叶落梧桐孤灯成晕虞美人东风荡飏轻云缕时送潇潇雨水边台榭燕新㱕一口香泥湿带落花飞海棠糁径铺香绣依旧成春瘦黄昏庭院栁啼鸦记得那人和月折棃花眼儿媚试灯天气又春来难说是情懐寂寥聊似杨州何逊不爲江梅扶头酒醒炉香灺心绪未全灰愁人最是黄昏前后烟雨楼台思佳客花拂阑干栁拂空花枝绰约栁鬟松蝶翻淡碧低边影莺啭浓香杪处风深院落小帘栊㝷芳犹忆旧相逢桥邉携手㱕来路踏皱残花几片红水龙吟风流最数宣城竒山秀水神仙府琴高台畔花姑坛上鵉翔鳯舞春度玉墀月昇金掌荣分铜虎想少陵知有异人间出三百载留佳句歳歳椒盘栢斚到明朝又还重举阳和散作千岩瑞雪两溪甘雨汲取恩波酿成禄酒庆公初度有东风传报都人已爲筑沙堤路沁园春幕府增辉前度刘郎又还到来看芙蓉池畔神凝秋水绮罗丛里驩动春雷彩笔新题金钗半醉当日英雄安在哉开筵处是真仙福地不着纎埃堪怜勌客情怀听吹竹弹丝金奏谐有黄花挿鬓何妨欹㡌緑橙醒酒莫惜空罍坐上踈狂帘间姝䴡应想横波一笑囘停杯乆待娇歌缓劝㱕骑休催水调歌头抚景几今古遗恨此江山百年形胜但见幽草杂枯菅多少名流登覧頼有神扶坏栋诗墨尚斑斑风月要磨洗頋我已衰颜擎天手携玉斧到江干一新竒观领客觞咏有余闲烟草半川开霁城郭两州相望都在画屏间便拟骑黄鹄直上扣云関满江红玉帐西来道前是绣衣使者游覧处秋风鼔吹自天而下湘水得霜清可鍳巫峯过雨森知画有神仙佳致在胸襟真潇洒荆州宝元无价䕫门政长多暇听谈兵樽爼百川倾泻此日寿觞容我劝它年枢柄还公把趂桂花时节去朝天香随马鹧鸪天槛外长江浪拍空萧萧红蓼白苹风三秋告稔三农庆九日追懽九客同烟渚北月岩东莫嫌光景太匆匆登龙戯马英雄事都在南楼一啸中萤长相思花飞飞絮飞飞三月江南烟雨时楼台春树迷双莺儿双燕儿桥北桥南相对啼行人犹未㱕渔家傲西去征鸿东去水几重别恨千山里梦绕緑窓书半𥿄何处是桃花溪畔人千里瘦玉倚香愁黛翠劝人须要人先醉问道明朝行也未犹自记灯前背立偷垂泪出塞星欲闇隐隐天低似笠但络纬悲啼催织吟咏凄凉翻有恨谅知音人逺空追忆谁爲置郑庄驿贺新郎暖云浮晴籞鎻垂杨笼池罩阁万丝千缕池上晓光分宿雾日近羣芳易吐㝷并蔕阑干凝竚不信钗头飞鳯去但宝刀𬒳妾留还住天一笑万花妬阿娇正好金屋贮甚西风易得萧踈扇鵉尘土一自昭阳扄玉户墻角土花无数况多病情伤幽素别殿时闻箫鼓奏望红云冉冉知何处天尺五去无路满江红可白无愁可解只如此都嬴了庆礼十年还又更十年依前难老侭教百歳做人高祖见孙白首却要从今探梅脚健看山眼好頼天公顿得东园长在陪歌陪酒渔家傲老去诸余情味浅诗词不上闲钗钏宝幌有人红两靥帘间见𬗋云元在棃花院十四条絃音调逺栁丝不隔芙蓉面秋入西窓风露晚㱕去懒酒酣一任乌巾岸沁园春籍甚声名门阑相种文章世科筭当年瑞世正当夏五仙家毓德全是春和厎事屏星着之海峤柰此腾骧骥足何君知否看飞来丹诏径上鵉坡殷勤携酒相过要灔灔浮君金叵罗叹同心相契古来难覔二年同处意摠无它如此平分更教添箇也自清风明月多拚沉醉任光浮緑鬓笑满红涡中兴以来絶妙词选卷之四中兴以来絶妙词选中兴以来絶妙词选卷五惆怅栁烟何处目送落霞江浦明夜月当楼照人愁江城子十分雪意却成霜暮云黄月微茫只有梅花依旧吐幽芳还喜无边春信漏踈影下覔浮香才清端是𬗋薇郎别鹓行忆宫墻夜半胡爲人与月交相君合召㱕吾老矣月随去照西厢洞仙歌晚风収暑小池塘荷浄独倚胡床酒初醒起徘徊时有香气吹来云藻乱叶厎游鱼动影空擎承露盖不见氷容惆怅明粧晓鵉镜后夜月凉时月淡花低幽梦斍欲慿谁省且应记临流凭阑干便遥想江南红酣千顷长相思玉樽凉玉人凉若听离歌须断肠休敎成鬓霜画桥西画桥东有泪分明清涨同如何留醉翁水调歌头客梦一囬醒三度碧梧秋仰看今夕天上河汉又西流早晚凉风过鴈惊落空堦一叶急雨閙清沟㱕计休令暮宵露浥征裘古来今生老病许多愁郍堪更说无限功业镜中羞只有青山髙致对此还论世事举白与君浮送我一盃酒谁起舞凉州临江仙小院囬廊春寂寂晚来独自闲行画帘东畔碧云生也知无雨空滴枕边声一簇小桃开又落低头拾取红英东风相送忘相迎棃花寒食到得锦宫城临江仙我似万山千里外悠然一片㱕云宫衔犹自带云云谁知于进士已是故将军闲坐闲行闲饮酒闲拈闲字闲文诸公留我笑纷纷一枝簮宝髻六幅舞罗裙须殢酒无柰愁深酒浅但寄兴焦琴纨扇莫鼓琵琶江上曲怕荻花枫叶俱悽怨云万叠寸心逺贺新郎睡斍啼莺晓醉西湖两峰日日买花簮㡌去尽酒徒无人问惟有玉山自倒任拍手儿童争笑一骑乘风翩然去避鱼龙不见波声悄歌韵逺唤蘓小神仙路近蓬莱岛𬗋云深参差禁树有烟花遶人世红尘西障日百计不如㱕好付乐事与它年少费尽栁金棃雪句问沉香亭北何时召心未惬鬓先老贺新郎晓印霜花歩梦半醒扶上彫鞍马嘶人去岚湿青丝双辔冷缓鞚野梅江路听画角吹残更鼓悲壮寒声撩客恨甚貂裘重拥愁无数霜月白照离绪青楼囬首家何处早山遥水阔天低断肠烟树谁念天涯牢落况轻负暖云浓雨记酒醒香销时语客里㱕韀须早发怕天寒风急相思苦应爲我翠眉聚贺新郎多病刘郎瘦最伤心天寒歳晚客它郷乆大舸翩翩何许至元是髙阳旧友便一笑相欢携手爲问武昌城下月定何如杨子江头栁追往事两眉闘烛花细剪明于昼唤青娥小红楼上殷勤劝酒昵昵琵琶恩怨语春笋轻拢翠䄂看舞彻金钗㣲熘若见故郷吾父老道长安市上狂如旧重㑹面㡬时又念奴娇知音者少算干坤许大着身何处直待功成方肯退何日可㝷㱕路多景楼前埀虹亭下一枕眠秋雨虚名相误十年枉费辛苦不是奏赋明光献书北阙无惊人之语我自匆忙天未许嬴淂衣𥚑尘土白璧堆前黄金买笑付与君爲主莼鲈江上浩然明日㱕去糖多令芦叶满汀洲寒沙带浅流二十年重度南楼栁下系船犹未稳䏻㡬日又中秋黄鹤断矶头故人曾到不旧江山都是新愁欲买桂花重载酒终不似少年游水调歌头春事能㡬许密叶着青梅日髙花困海棠风暖想都开不惜春衣典尽只怕春光㱕去片片点苍苔䏻得㡬时好追赏莫徘徊雨飘红风换翠苦相催人生行乐且须痛饮莫辞杯坐则髙谈风月醉则恣眠芳草醒后亦佳㢤湖上新亭好何事不曾来水调歌头弓劔出榆塞鈆椠上蓬山得之浑不费力失亦匹如闲未必古人皆是未必今人俱错世事沐猴冠老子不分别内外与中间酒湏饮诗可作指休弹人生行乐何自催得鬓毛斑达则牙旗金甲穷则蹇驴破㡌莫作两般看世事只如此自有识鸮鵉天仙子别酒醺醺浑易醉囬过头来三十里马儿不住去如飞牵一憇坐一憇断送杀人山共水是则青衫终可喜不道恩情拚得未雪迷村店酒旗斜去则是住则是烦恼自家烦恼你沁园春斗酒彘肩风雨渡江岂不快㢤𬒳香山居士与林和靖约坡仙等勒驾予囬坡谓西湖正如西子淡粧浓抹临照台二公者皆掉头不頋只恁传杯白云天竺去来看金璧崔嵬楼观开况一涧萦迂东西水遶两山南北髙下云堆逋曰不然暗香浮动何似孤山先放梅须晴去访稼轩未晚且此徘徊名仙伦庐陵人自号招山有诗集行于丗乐章尤爲人所脍灸吉州刋本多遗落今以家蔵善本选集贺新郎小停钲鼓向沙边栁下维舟庆公初度平尽羣蛮方易镇此事多应有数柰自古功成人妬君看乐羊中山役任谤书盈箧终无据千载下竟谁与诗中带得西山雨指天台鴈荡㱕欤寿郷深处缓急朝廷须公出更作中流砥柱笑痴騃纷纷儿女多少人间不平事有皇天老眼䏻区处挥玉斚听金缕贺新郎重唤松江渡叹埀虹亭下销磨㡬畨今古依旧四桥风景在爲问坡仙甚处但遗爱沙边鸥鹭天水相连苍茫外更碧云去尽山无数潮正落日还暮十年到此长凝竚恨无人与共秋风鲙丝莼缕小转朱絃弹九奏拟致湘妃伴侣俄皓月飞来烟渚恍若乗槎河汉上怕客星犯斗蛟龙怒歌欵乃过江去贺新郎翠盖笼娇面记当年沈香亭北醉中曾见见了风流倾国艶红𬗋纷纷过眼算好处何嫌春晚谁把天香和晓露倩东风特地匀芳脸千万朶一时遍隔花听取提壶劝道此花过了春㱕蝶愁莺怨挽住东君须醉倒花厎不妨留恋待唤取笙歌一片最爱就中红一朶似状元得意春风殿还惹起少年恨贺新郎郑玉非娼女叹尘縁未了飘零𬒳春留住肠断胭脂坡下路成甚心情意绪生怕入棃园歌舞寂寞阳台云雨散算人间谁是吹箫侣空买断两眉聚新来镜里惊如许暗伤懐莺老花残㡬番春暮事逐孤鸿都已往月落千山杜宇念脩竹天寒何处不念琐窓并绣戸妾从前命薄甘荆布谁爲作解绦主念奴娇艅艎东下望西江千里苍茫烟水试问襄州何处是雉堞连云天际叔子残碑卧龙陈迹遗恨斜阳里后来人物如君瓌伟䏻㡬其肯爲我来耶河阳下士正自强人意勿谓时平无事也便以言兵爲讳眼厎山河楼头鼓角都是英雄泪功名机会要湏闲暇先备念奴娇吴山青处怅长安路断黄尘如雾荆楚西来行堑远北过淮堧严扈九塞貔貅三関虎豹空作陪京固天髙难呌若爲得䜣忠语追念江左英雄中兴事业枉𬒳姦臣误不见翠华移跸处枉负吾皇神武击楫慿谁问筹无计何日寛忧頋倚笻长叹满怀清泪如雨念奴娇西风何事爲行人扫荡烦襟如洗埀涨蒸澜都卷尽一片潇湘清泚酒病惊秋诗愁入鬓对景人千里楚宫故事一时分付流水江上买取扁舟排云涌浪直过金沙尾㱕去江南丘壑处不用来㝷月姊风露盃深芙蓉裳冷笑傲烟霞里草庐如旧卧龙知爲谁起满江红快阁东西鸥边问晚晴可喜鸥解语旣盟之后两翁曾倚笛弄惯听黄鲁直履声深识徐渊子添我来相对两忘机真相似也不种闲桃李也不翫佳山水有新诗字字爱民而已一片心闲秋月外三年人在春风里涨一篙江水送㱕鸿明朝是满江红着意留春留不住春㱕难恋最苦是梅天烟雨麦秋庭院嫰竹隂浓莺出谷柔桑采尽蚕成茧柰沈腰寛尽有谁知难消遣幽阁恨双眉歛香牋寄飞鸿逺向风帘羞见一双㱕燕翠𬒳闲将情做梦青楼赚得恩成怨对尊前莫惜唤琼姬持盃劝木兰花慢渐秋空向晚𬒳风雨䟎重阳正木落踈林海棠枝上忽见红粧料应妬它兰菊甚年年独自占秋光故把春风娇面向人逞艶呈芳看来毕竟此花强秪是欠些香诮一似当年五陵公子却厌膏粱肯来水边竹下与幽人相对说凄凉只恐夜深花睡五更㣲有清霜霜天晓角倚空絶壁直下江千尺天际两蛾凝黛愁与恨㡬时极暮潮风正急酒醒闻塞笛试问谪仙何处青山外逺烟碧诉衷情征衣薄薄不禁风长日雨丝中又是一年春事花信到梧桐云漠漠水溶溶去匆匆客懐今夜家在江西身在江东江神子华堂深处出娉婷语声轻笑声清燕语莺啼一一付春情恰似洛阳花正发见花好不知名金瓯盛酒玉纎擎满盈盈劝深深不怕主人敎你十分斟只怕酒䦨歌罢后人不见暮山青系裙腰山儿矗矗水儿清船儿似叶儿轻风儿更没人情月儿明厮合造送行人眼儿蔌蔌泪儿倾灯儿更冷青青遭逢着鴈儿又没前程一声声怎生得梦儿成永遇乐青幄蔽林白氊铺径红雨迷楚昼阁関愁风帘卷恨尽日萦情绪阳台云去文园人病寂寞翠尊彫爼惜韶容匆匆易失芳丛对眼如雾中欹润裛衣寛凉渗又斍渐囬骄暑解箨吹香遗丸荐脆小芰浮鸳浦画栏如旧依俙犹记伫立一钩莲歩黯销䰟那堪又听杜䳌更苦菩萨蛮吹箫人去行云杳杳篝翠𬒳都闲了叠损缕金衣是他浑不知冷烟寒食夜淡月棃花下犹自软心肠爲他烧夜香无限意那得如椽彩笔但满眼西风萧瑟我所思兮何处所在镡津津上沧湾侧谁氏子阆风客阆风仙客才无敌赋悲秋抑扬顿挫流离沈郁百赋千诗朝复暮解道波涛春力忆共尔乘槎吹笛八表神游吾梦见渺洞庭青草烟波隔空怅望楚天碧贺新郎碧浪揺春渚浸虚檐蒲萄滉漾翠绡掀舞委曲经过台下路载取落花东去问花亦漂流良苦花不䏻言应有恨恨十分都𬒳春风误同此恨有飞絮人生聚散元无据侭凭栏一尊相对苹洲春莫嫉色冲冲空怅望泪尽世间儿女君不见千金求赋飞燕婕妤今何在看粘云江影伤千古流不去断䰟处贺新郎说到城南杜侭风流至今人号去天尺五家世聮翩苍玉佩自有文章机杼看鵉鳯九霄轩翥文阵堂堂新淂隽正少年壮气虹蜺吐拈彩笔月城去出関相送梅千树雪连空马蹄特特晓寒人度帝里春浓花似海催入明光奏赋湏快展亨衢阔歩随世功名真漫浪要平生所学期无负湏记得别时语㱕朝五月人间挥汗雨离恨一襟何处去双溪楼下碧千㝷双溪楼上匏尊举晚凉生緑树渔灯㡬点依洲渚莫狂歌潭空月浄惨惨痩蛟舞変化往来无定所求劔刻舟应笑汝只今谁是晋司空斗牛奕奕红光吐我来空吊古与君同记凭栏语问沧波乘槎此去流到天河否㱕朝云表金茎珠璀璨当日投怀惊玉燕文章议论压西廱风流姓字翔东观𬗋皇嗟见晚祥麟五色留金殿大江西铜章墨绶暂尔烦君绾十二金钗扶玉盏锦瑟摐摐随急管兽炉烟动彩云髙秋声拍碎红牙板趣君㱕翰苑莱衣焕烂潘舆稳任方瞳从今看到弱水波清浅㱕朝朱戸緑窓深窈窕闪闪华旗红干小相逢斜栁绊轻舟渚香不断苹花老西风吹梦草题诗未了还惊斍独伤心凄凉故舘月过西楼悄楼外斜河低浸斗夜已如何夜将晓心期欲寄赤鳞鱼秋云不动秋江渺相思千里道多情直𬒳无情恼玉台前请君试看华发添多少水龙吟翼然新榜髙亭翰林鐡画燕公手滁阳盛事何人重継湟川太守太守谓谁文章的派醉翁贤胄对千峯削翠双溪注玉端不减琅琊秀坐歗清香画㦸听丁丁滴花晴漏棠隂昼寂细赓賔客竹枝杨栁只恐明朝绨封趣觐未容借宼侭江山识赏塩梅事业焕青氊旧水龙吟颷车飞上蓬莱不湏更跨琴髙鲤剨然长啸天风洞云涛无际我欲乘桴从兹浮海约任公子办虹竿千丈犗钩五十亲点对连鳌饵谁榜佳名空翠𬗋阳仙去骑箕尾银钩鐡画龙拏鳯峙留人间世更忆东山哀筝一曲洒沾襟泪到而今幸有髙亭遗爱寓甘棠意水龙吟城头杰观峥嵘重栏下瞰苍龙嵴镂珉盘础彫檀竦楶玲珑金碧华子冈头麻源谷口神仙窟宅道至今清夜月明风冷常隐隐闻笙笛翠壁烟霞缥缈更寒泉飞空千尺数峯江上孤舟天际夕阳红湿抖擞征尘浩然长歗跨青鵉翼向鳯岗西望遥酾斗酒酹文章伯水调歌头惨淡望京阙慷慨梦天山引杯中夜看劔壮气刷幽燕鼍鼓满天催曙画角连云歗月吹断戍缾烟犀角赤兎马虎帐緑熊毡仗汉节伸大义伐可汗青冥更下斧钺赤子要君安鐡骑千羣观猎宫様十眉环座礕礰听鸣弦莫厌兠鍪冷㱕去已貂蝉木兰花慢东风吹雾雨更吹起裌衣寒正莽莽丛林潭潭伐鼓郁郁焚兰阑干曲多少意看青烟如篆遶溪湾桑柘緑隂犹薄杏桃红雨初翻飞花片片走潺湲问何日西还叹优扰人生纷纷离合渺渺悲欢想云軿何处也对芳时应只在人间惆怅囬纹锦字断肠斜日云山蝶恋花杰阁青红天半倚万里㱕舟更近阑干舣木落山寒凫鴈起一声渔笛沧洲尾千古文章黄太史扪蝨髙风长照氷壶里何以荐君秋菊蘂癯瓢爲酌西江水蝶恋花院静日长花气暖一簇娇红淂见春深浅风送生香来近逺笑声只在秋千畔目力未穷肠已断一寸芳心更逐游丝乱朱戸对开帘卷半日斜江上春风晚鹧鸪天一径萧条落叶深离肠凄断月明砧征鸿送恨连云起促织惊秋傍砌吟风悄悄夜沈沈鸳机坐冷晓霜侵挑成锦字心相向未必君心似妾心鹧鸪天多病春来事事慵偶因扑蝶到庭中落红万叠花经雨斜碧千条栁因风深院宇小帘栊㡬年离别恰相逢擎觞未饮心先醉爲有春愁似酒浓鹧鸪天行尽春山春事空别愁离恨满江东三更鼓润官楼雨五夜灯残客舍风寒淡淡晓胧胧黄鸡催断丑时钟𬗋骝嚼勒金衔响冲破飞花一道红鹧鸪天一曲危絃断客肠津桥捩柂转牙樯江心云带蒲帆重楼上风吹粉泪香瑶草碧栁芽黄载将离恨过潇湘请君看取东流水方识人间别意长鹧鸪天病去那知春事深流莺唤起惜春心桐舒碧叶悭三寸栁引金丝可一㝷怜绣阁对云岑苦无多力懒登临翠罗衫厎寒犹在弱骨离支痩不禁鹧鸪天髙杏酣酣出短墻埀杨袅袅蘸池塘文鸳借草眠春昼金鲫吹波弄夕阳闲倚镜理明粧自翻银叶炷衙香鸣鞭已过青楼曲不是刘郎定阮郎鹧鸪天公子诗成着锦𫀆王家桃叶旧妖娆檀槽摐急斜金鴈綵䄂翩跹亸翠翘沈水过懒重烧十分浓醉十分娇复罗帐里春寒少只恐香酥拍渐消玉楼春春风只在园西畔荠菜花䌓胡蝶乱氷池晴緑照还空香径落红吹已断意长翻恨游丝短尽日相思罗带缓宝奁如月不欺人明日㱕来君试看阮郎㱕鳃花轻拂𬗋绵香琼杯初暖粧贪凭彫槛看鸳鸯无心上绣床风絮乱恣轻狂恼人依旧忙梦随残雨下髙唐悠悠春梦长婆罗门引花明栁暗一天春色绕朱楼断鸿声唤人愁欲问鸿㱕何处身世自悠悠正东风留滞楚尾吴头追思旧游叹双鬓飒惊秋可惜等闲孤了酒令花筹断絃难续谩题诗分付水东流流不到蓬岛瀛洲醉桃源拍堤春水蘸埀杨水流花片香弄花噆栁小鸳鸯一双随一双帘半卷露新粧春衫是栁黄倚栏看处背斜阳风流暗断肠好事近晓色未分明敲动月边鼍鼓卯酒一杯径醉又别君南浦春江如席照晴空大舶夹双橹肠断斜阳渡口正落红如雨诉衷情一声水调解兰舟人门无此愁无情江水东流去与我泪争流人已逺更囬头苦凝眸断䰟何处梅花岸曲小小红楼多丽最无端官楼画角轻吹一声来深闺深处把人好梦惊囬许多愁侭教奴受些箇事未必君知泪滴兰衾寒生珠幌翠云撩乱枕频欹窓儿上㡬条残月斜玉界罗帷更堪听霜摧败叶静扣朱扉念别离千里万里问何日是㱕期関情处鱼来鴈往断肠是兎走乌飞美景良辰赏心乐事风流孤负缕金衣谩嬴得花颜玉骨瘦损爲相思㱕须早刘郎双鬓莫遣成丝一落索清晓莺啼红树又一双飞去日髙花气扑人来独自价伤春无绪别后暗寛金缕倩谁传语一春不忍上髙楼爲怕见分携处南柯子曰㱕去来㱕去来兮吾将安㱕但有东篱菊有西园桂有南溪月有北山薇蜂则有房鱼还有穴蚁有楼台兽有衣吾应有云中旧隐竹里柴扉人间征路熹㣲看处处丹枫白露晞况寒原衰草牛羊来下淡烟秋水鲈鳜初肥自笑平生頽然骨相只合持竿坐钓矶都休也对西风无诏落日斜晖沁园春竹焉美㢤爱竹者谁曰君子欤向佳山水处筑宫一畒好风烟里种玉千余朝引轻霏夕延凉月此外尘埃一点无湏知道有乐其乐者吾爱吾庐竹之清也何如应料得诗人清矣乎况满庭秀色对拈彩笔半牎凉影伴读残书休说龙吟莫言鳯啸且道髙标谁胜渠君试看正遶坡云气似渭川图中兴以来絶妙词选卷之五中兴以来絶妙词选中兴以来絶妙词选卷六园林主水龙吟东君直是多情好花一夜都开尽杏梢零落药栏遟暮不敎寍静风度秋千日移帘幕翠红交映正太真浴罢西施浓抹都沈醉娇相称磨遍緑窓铜镜挽春衫不堪比并暮云空谷佳人何处碧苔侵迳睡里相看酒边凝想许多凮韵问因何却欠一些香味惹傍人恨临江仙人意舒闲春事到徐徐弄日㣲云翠鬟飞绕閙蛾羣烟横沽酒市风转落梅村歳事一新人半旧相逢际晚醺醺花间亭舘栁间门尅除风雨外排日醉红裙月华清瑟瑟秋声萧萧天籁满庭揺落空翠数遍丹枫不见叶间题字人何处千里婵姢愁不断一江流水遥睇见征鸿㡬点碧天无际怅望月中仙桂问窃药佳人谁与同歳把镜当空照尽别离情意心里恨莫结丁香琴上曲休弹秋思怕里又悲来老却兰台公子贺圣朝游人拾翠不知逺𬒳子规唿转红楼倒影背斜阳坠㡬声絃管荼䕷香透海棠红浅恰平分春半花前一笑不湏悭待花飞休怨鱼游春水池塘生春草数尽㱕鸿人未到天涯目断青鸟尚賖音耗晓月频窥白玉堂暮雨还湿青门道巢燕引雏乳莺空老庭际香红倦扫干鹊休来枝上噪前囬准拟同它翻成病了欲题红叶慿谁寄独抱孤桐无心挑眉间翠攅鬓边霜早海棠春栁腰暗怯花风弱红映秋千院落㱕逐燕儿飞斜撼真珠箔满林翠叶胭脂蕚不忍频频觑着护取一庭春莫弹花间鹊鹧鸪天睡鸭裵囬烟缕长日髙春困不成粧歩欹草色金莲润捻断花鬓玉笋香轻洛浦笑巫阳锦纹亲织寄檀郎儿家闭戸藏春色戯蝶游蜂不敢狂㱕朝听得提壶沽美酒人道杏花深处有杏花狼借鸟啼风十分春色今无九麝煤销永昼青烟飞上庭前栁画堂深不寒不煖正是好时候团团宝月慿纎手暂借歌喉招舞䄂真珠滴破小槽红香肌缩尽纎罗瘦投分湏白首黄金散与亲和旧且衔盃壮心未落风月长相守孤鵉沙堤香软正宿雨初収落梅飘满可柰东风暗逐马蹄轻卷湖波又还涨緑粉墻隂日融烟煖蓦地刺桐枝上有一声春唤任酒帘飞动画楼晚便指数烧灯时节非逺陌上呌声好是卖花行院玉梅对粧雪衰草愁烟乱鸦送日风沙囬旋平野拂雪金鞭欺寒茸㡌还记章台走马谁念漂零乆谩嬴得幽懐难写故人清沔相逢小窓闲共情话长恨离多会少重访问竹西珠泪盈把鴈碛沙平渔汀人散老去不堪游冶无柰苕溪月又唤我扁舟东下甚日㱕来梅花乱零春夜一蕚红古城隂有官梅㡬许红蕚未宜簮池面氷胶墻腰雪老云意还又沉沉翠藤共闲穿径竹渐笑语惊起卧沙禽野老林泉故王台榭唿唤登临南去北来何事荡湘云楚水目极伤心朱戸黏鸡金盘簇燕空叹时序侵㝷记曾共西楼雅集想埀栁还袅万丝金待得㱕鞍到时只怕春深杨州慢惟左名都竹西佳处解鞍少驻初程过春风十里尽荠麦青青自胡马窥江去后废池乔木犹厌言兵渐黄昏清角吹寒都在空城杜郎俊赏算如今重到湏惊縦荳䓻词工青楼梦好难赋深情二十四桥仍在波心荡冷月无声念桥边红药年年知爲谁生蓦山溪与鸥爲客緑野留吟屐两行栁埀隂是当年仙翁手植一亭寂寞烟外带愁横荷苒苒展凉云横卧虹千尺才因老尽秀句君休覔万緑正迷人更愁入山阳夜笛百年心事惟有玉栏知吟未了放舡囬月下空相忆点绛唇燕鴈无心太湖西畔随云去数峯清苦商畧黄昏雨第四桥边拟共天随住今何许凭阑怀古残栁参差舞暗香旧时月色算㡬畨照我梅边吹笛唤起玉人不管清寒与攀摘何逊而今渐老都忘却春风词笔但怪得竹外踈花香冷入瑶席江国正寂寂叹寄与路遥夜雪初积翠尊易泣红蕚无言耿相忆长记曾携手处千树压西湖寒碧又片片吹尽也㡬时见得踈影苔枝缀玉有翠禽小小枝上同宿客里相逢篱角黄昏无言自倚脩竹昭君不惯胡沙逺但暗忆江南江北想珮环月夜㱕来化作此花幽独犹记深宫旧事那人正睡里飞近蛾緑莫佀春风不管盈盈早与安排金屋还敎一片随波去又却怨玉龙哀曲等恁时重覔幽香已入小窓横幅长亭怨慢渐吹尽枝头香絮是处人家緑深门戸逺浦萦囬暮帆零乱向何许阅人多矣谁得佀长亭树树若有情时不会得青青如此日暮望髙城不见只见乱山无数韦郎去也怎忘得玉环分付第一是早早㱕来怕红蕚无人爲主算只有并刀难剪离愁千缕齐天乐庾郎先自吟愁赋凄凄更闻私语露湿铜铺苔侵石井都是曾听伊处哀音似诉正思妇无眠起㝷机杼曲曲屏山夜凉独自甚情绪西窓又吹暗雨爲谁频断续相和砧杵候馆吟秋离宫吊月别有伤心无数豳诗谩与笑篱落唿灯世间儿女写入琴丝一声声更苦小重山令人绕湘臯月坠时斜横花树小浸愁漪一春幽事有谁知东风冷香逺茜裙㱕鸥去昔游非遥怜花可可梦依依九疑云杳断䰟啼相思血都沁緑筠枝鹧鸪天忆昨天街预赏时栁悭梅小未敎知而今正是欢游夕却怕春寒自掩扉帘寂寂月低低旧情唯有绛都词芙蓉影暗三更后卧听邻娃笑语㱕鹧鸪天京洛风流絶代人因何风絮落溪津笼鞋浅出鸦头韈知是凌波缥缈身红乍笑緑长嚬与谁同度可怜春鸳鸯独宿何曾惯化作西楼一缕云鹧鸪天辇路珠帘两行埀千枝银烛舞僛僛东风歴歴红楼下谁识三生杜牧之欢正好夜何其明朝春过小桃枝鼓声渐逺游人散惆怅㱕来有月知忆王孙冷红叶叶下塘秋长与行云共一舟零落江南不自由两绸缪料得吟鵉夜夜愁湘月五湖旧约问经年底事长负清景暝入西山渐唤我一叶夷犹乘兴倦网都收㱕禽时度月上汀洲冷中流容与画桡不点淸镜谁解唤起湘灵烟鬟雾鬓理哀絃鸿阵玉麈谈玄叹坐客多少风流名胜暗栁萧萧飞星苒苒夜乆知秋信魲鱼应好旧家乐事谁省念奴娇閙红一舸记来时长与鸳鸯爲侣三十六陂人未到水佩风裳无数翠叶吹凉玉容销酒更洒菰蒲雨嫣然摇动冷香飞上诗句日暮青盖亭亭情人不见争忍凌波去只恐舞衣寒易落愁入西风南浦髙栁埀隂老鱼吹浪留我花间住田田多少㡬囬沙际㱕路惜红衣簟枕邀凉琴书换日睡余无力细洒氷泉并刀破甘碧墻头唤酒谁问讯城南诗客岑寂髙树晚蝉说西风消息虹梁水陌鱼浪吹香红衣半狼借维舟试望故国渺天北可惜栁边沙外不共美人游历问甚时同赋三十六陂秋色琵琶仙双桨来时有人佀旧曲桃根桃叶歌扇轻约飞花蛾眉正竒絶春渐逺汀洲自緑更添了㡬声啼鴂十里杨州三生杜牧前事休说又还是宫烛分烟奈愁里匆匆换时节都把一襟芳思与空阶榆荚千万缕藏鸦细栁爲玉尊起舞囬雪想见西出阳関故人初别秋宵吟古帘空坠月皎坐乆西窓人悄蛩吟苦渐漏永丁丁箭壶催晓引凉飔动翠葆露脚斜飞云表因嗟念佀去国情懐暮晚烟草带眼销磨爲近日愁多顿老卫娘何在宋玉㱕来两地暗萦绕揺落江枫早嫰约无慿幽梦又杳但盈盈泪洒单衣今夕何夕恨未了少年游双螺未合双蛾先歛家在碧云西别母情怀随郎滋味桃叶渡江时扁舟载了匆匆去今夜泊前溪杨栁津头梨花墻外心事两人知鬲溪梅令好花不与殢香人浪𥻘𥻘又恐春风㱕去緑成隂玉钿何处㝷木兰双桨梦中云小横陈谩向孤山山下覔盈盈翠禽啼一春凄凉犯緑杨巷陌西风起边城一片离索马嘶渐逺人㱕甚处戍楼吹角情怀正恶更衰草寒烟淡薄佀当时将军部曲迤逦度沙漠追念西湖上小舫携歌晚花行乐旧游在否想如今翠凋红落谩写羊裙等新鴈来时系着怕匆匆不肯寄与悞后约翠楼吟月冷龙沙尘清虎落今年汉酺初赐新翻胡部曲听氊幕元戎歌吹层楼髙峙看槛曲萦红檐牙飞翠人姝䴡粉香吹下夜寒风细此地宜有词仙拥素云黄鹤与君游戯玉梯凝望乆叹芳草萋萋千里天涯情味仗酒祓淸愁花娇英气西山外晚来还卷一帘秋霁清波引冷云迷浦倩谁唤玉妃起舞歳华如许野梅弄眉妩屐齿印苍藓渐爲㝷花来去自随秋鴈南来望江国渺何处新诗谩与好风景长是暗度故人知否抱幽恨难语何时共渔艇莫负沧浪烟雨况有清夜啼猿怨人良苦法曲献仙音虚阁笼寒小帘通月暮色偏怜髙处树隔离宫水平驰道湖山尽入尊爼柰楚客淹留乆砧声带愁去屡囬頋过秋风未成㱕计谁念我重见冷枫红舞唤起淡粧人问逋仙今在何许象笔鵉牋甚而今不道秀句怕平生幽恨化作沙边烟雨玲珑四犯叠鼓夜寒埀灯春浅匆匆时事如许倦游欢意少俛仰悲今古江淹又吟恨赋记当时送君南浦万里干坤百年身世惟有此情苦杨州栁埀官路有轻盈唤马端正窥戸酒醒明月下梦逐潮声去文章信美知何用谩嬴淂天涯羁旅敎说与春来要㝷花伴侣淡黄栁空城晓角吹入埀杨陌马上单衣寒恻恻看尽鹅黄嫰緑都是江南旧相识正岑寂明朝又寒食强携酒小桥宅怕梨花落尽成秋色燕燕飞来问春何在唯有池塘自碧侧犯恨春易去甚春却向扬州住㣲雨正茧栗梢头弄诗句红桥二十四揔是行云处无语渐半脱宫衣笑相頋金壶细叶千朶围歌舞谁念我鬓成丝来此共尊爼后日西园緑隂无数寂寞刘郎自修花谱眉妩看垂杨连苑杜若吹沙愁损未㱕眼信马青楼去重帘下娉婷人妙飞燕翠尊共欵听艶歌郎意先感便携手月地云堦里爱良夜㣲煖无限风流踈散有暗藏弓履偷寄香翰明日闻津鼓湘江上催人还解春䌫乱红万点怅断䰟烟水遥逺又争佀相携乘一舸镇长见石湖仙松江烟浦是千古三髙游衍佳处须信石湖仙佀䲭夷翩然引去浮云安在我自爱緑香红舞容与看世间㡬度今古卢沟旧曾驻马爲黄花闲吟秀句见说胡儿也学纶巾欹雨玉友金蕉玉人金缕缓移筝柱闻好语明年定在槐府解连环玉鞍重倚却沉吟未上又萦离思爲大乔能拨春风小乔妙移筝鴈啼秋水栁怯云松更何必十分梳洗道郎携羽扇那日隔帘半面曾记西窓夜凉雨霁叹幽欢未足何事轻弃问后约空指蔷薇算如此溪山甚时重至水驿灯昏又见在曲屏近厎念惟有夜来皓月照伊自睡玉梅令踈踈雪片散入溪南苑春寒鎻旧家亭馆有玉梅㡬树背立怨东风髙花未吐暗香已逺公来领客梅花能劝花长好愿公更健便揉春爲酒剪雪作新诗拚一日绕花千转踏莎行燕燕轻盈莺莺娇软分明又向华胥见夜长争淂薄情知春初早被相思染别后书词别时针线离䰟暗逐郎行逺淮南皓月冷千山冥冥㱕去无人管八㱕芳莲坠粉踈桐吹緑庭院暗雨乍歇无端抱影销䰟处还见篠墻萤暗藓阶蛩切送客重㝷西去路问水面琵琶谁拨最可惜一片江山揔付与啼鴂长恨相从未欵而今何事又对西风离别渚寒烟淡棹移人逺缥缈行丹如叶想文君望乆倚竹愁生歩罗韈愁凝闲蕙帐猿鹤悲吟信沈沈故园㱕计休更侵㝷喜迁莺凉云㱕去再约着晚来西楼风雨水静帘隂鸥闲菰影秋到露汀烟浦试省唤囬幽恨尽是愁边新句倦登眺动悲凉还在残蝉吟处凄楚空见说香鎻雾扄心似秋莲苦宝瑟弹氷玉台窥月浅黛可怜偷聚㡬时翠沟题叶无复绣帘吹絮鬓华晚念庾郎情在风流谁与玉楼春多时不踏章台路依旧东风芳草渡莺声唤起水边情日影灸开花上雾谢娘不信佳期误认淂马嘶迎绣戸今宵翠𬒳不春寒只恐香秾春又去玉楼春春烟澹澹生春水曾记芳洲兰棹舣岸花香到舞衣边汀草色分歌扇底棹沈云去情千里愁压双鸳飞不起十年春事十年心怕说溅裙当日事菩萨蛮红云半压秋波急艶粧泣露娇啼色佳梦入仙城风流石曼卿宫𫀆唿醉醒休卷西风锦明日粉香残六桥烟水寒菩萨蛮玉鳞熬出香凝软并刀断处氷丝颤红缕间堆盘轻明相映寒纎柔分劝处腻滑难停筯一洗醉䰟清真成醒酒氷菩萨蛮春风吹緑湖边草春光依旧湖边道玉勒锦障泥少年游冶时烟明花似绣且醉旗亭酒斜日照花西㱕鸦花外啼杏花天霁烟消处寒犹嫰乍门巷愔愔昼永池塘梦草䰟初醒秀句吟春未稳仙源阻春风痩损又燕子来无芳信小桃也自知人恨满面羞红难问祝英台近一牎闲孤烬冷独自箇春睡绣𬒳熏香不似旧风味静听滴滴檐声惊愁搅梦更不管庾郎心醉念芳意一併十日春寒梅花㬠憔悴懒做新词春在可怜里㡬时挑菜踏青云沈雨断尽分付楚天之外生查子香惊楚驿寒瘦倚湘筠暮一笛巳黄昏片月尤淸楚沉沉氷玉䰟漠漠烟云浦酸涙不成弹又向春心聚永遇乐浅晕脩蛾脆㾗红粉犹记窥戸香断奁空尘生砌冷谁唤青鵉舞春风花信秋宵月约歴歴此心曾许衔芳恨千年怨结玉骨未应成土木兰艇子莫愁何在谩系寒江烟树事逐云沈情随佩冷短梦分今古一杯遥夜孤光难晓多少碎人肠处空凄黯西风细雨尽吹泪去御街行藤筠巧织花纹细称穏歩如流水踏青陌上雨初晴嫌怕湿文鸳双履要人送上逢花湏住才过处香风起裙儿挂在帘儿厎更不把牎儿闭红红白白簇花枝恰称淂㝷春芳意㱕来时晚纱笼引道扶下人微醉霜天晓角春云粉色春水和云湿试间西湖杨栁东风外㡬丝碧望极连翠陌兰桡双桨急欲访莫愁何处旗亭在画桥侧卜算子屈指数春来弹指惊春去檐外蛛丝网落花也要留春住㡬日喜春晴㡬夜愁春雨十二彫牎六曲屏题遍伤春句踏莎行水减堤㾗秋生屐齿瘦笻唤起登髙意翠㣲烟冷梦凄凉黄花香晚人憔悴怀古风流悲秋情味𬗋茰劝入旗亭醉玉人相见说新愁可怜又湿西风泪风入松卷帘日日恨春隂寒食新晴马蹄只向南山去长桥爱花栁多情红外风娇日暖翠边水秀山明杜郎歌酒过平生到处蓬瀛醉䰟不入重城晚秾欢寄桃叶桃根绣𬒳嫰寒清晓莺声唤醒春醒风入松粉娇曾隔翠帘看横玉声寒夜深不管柔荑冷樱朱度香喷云鬟霜月摇摇吹落梅花蔌蔌惊残萧郎且放鳯箫闲何处骖鵉静听三弄霓裳罢䰟飞断愁里関山三十六宫天近念奴却在人间思佳客入手西风意已秋不湏玉斧爲重修扑萤凉夜沉沉月障面清歌澹澹秋休弃置且遟留可怜又向箧中収莫敎暗损乘鵉女汉殿凄凉万古愁声声慢壶天不夜宝炬生香光风荡揺金碧月灔氷㾗花外峭寒无力歌传翠帘尽卷误惊囬瑶台仙迹禁漏促拚千金一刻未酬佳夕卷地香尘不断最淂意输它王陵狂客楚栁吴梅无限眼边春色鲛绡暗中寄与待重㝷行云消息乍醉醒怕南楼吹断晓笛解连环浪揺新緑浸芳洲翠渚雨㾗初足荡霁色流入横塘看风外漪漪皱纹如縠藻荇萦廻似留恋鸳飞鸥浴爱娇云蘸色媚日挼蓝逺迷心目仙源漾舟岸曲照芳容㡬树香浮红玉记那囬西洛桥边溅裙翠传情玉纎轻掬三十六陂锦鳞渺芳音难续隔埀杨故人望断浸愁千斛中兴以来絶妙词选卷之六中兴以来絶妙词选中兴以来絶妙词选卷七岸新緑生时是落红带愁流处记当日开掩棃花剪灯深夜语玉楼春游人等得春晴也处处旗亭堪系马雨前秾杏尚秤停风里残梅无頋借忌拈针线还逢社闘草嬴多裙欲卸明朝双燕定㱕来叮嘱重帘休放下玉楼春玉容寂寞谁爲主寒食新晴愁㡬许前身清淡佀梅粧遥夜依微留月住香迷胡蝶飞时路雪在秋千来往处黄昏着了素衣裳深闭重门听夜雨万年欢两䄂梅风谢桥边岸㾗犹带隂雪过了匆匆灯市草根青发燕子春愁未醒悞㡬处芳音辽絶烟谿上采緑人㱕定应愁沁花骨非干厚情易歇柰燕台句老难道离别小径吹衣曾记故里风物多少惊心旧事第一是侵阶罗袜如今但栁发晞春夜来和露梳月杏花天软波拖碧蒲芽短画桥外花晴栁暖今年自是清明晚便斍芳情较懒春衫瘦东风剪剪过花坞香吹醉面㱕来立马斜阳岸隔岸歌声一片西江月西月澹窥楼角东风暗落檐牙一灯初见影窓纱又是重帘不下幽思屡随芳草闲愁多佀杨花杨花芳草徧天涯绣𬒳春寒夜夜菩萨蛮梨花不碍东城月月明照见空栏雪雪厎夜香微褰帘拜月㱕锦衾幽梦短明日南堂宴宴罢小楼台春风来不来临江仙愁与西风应有约年年同赴清秋旧游帘幕记杨州一灯人着梦双鴈月当楼罗带鸳鸯尘暗澹更须整顿风流天涯万一见温柔瘦应縁此瘦羞亦爲郎羞齐天乐阑干只在鸥飞处年年怕吟秋兴断浦沈云空山挂雨只有诗愁千顷波声未定望舟尾拖凉渡头笼暝正好登临有人歌罢翠帘冷悠然䰟堕故里柰闲情未了还𬒳吹醒拜月虚檐听蛩壊砌谁复能怜娇俊忧心耿耿寄桐叶芳题冷枫新咏莫遣秋声树头喧夜永齐天乐鸳鸯拂破苹花影低低趂凉飞去画里移舟诗边就梦叶叶碧云分雨芳游自许过栁影间波水花平渚见说西风爲人吹恨上瑶树阑干斜照未满杏墻应望断春翠偷聚浅约挼香深盟捣月谁是窓间青羽孤筝㡬柱问因甚参差蹔成离阻夜色空庭待㱕听俊语双双燕过春社了度帘幕中间去年尘冷差池欲住试入旧巢相并还相彫梁藻井又软语商量不定飘然快拂花梢翠尾分开红影芳径芹泥雨润爱贴地争飞竞夸轻俊红楼㱕晚看足栁昏花暝应自栖香正穏便忘了天涯芳信愁捐翠黛双蛾日日画栏独凭东风第一枝巧氷兰心偷黏草甲东风欲障新暖谩凝碧瓦难留信知暮寒较浅行天入镜做弄出轻松纎软料故园不卷重帘悞了乍来双燕青未了栁四白眼红欲㫁杏开素面旧游忆着山隂厚盟遂妨上苑寒炉重暖便放慢春衫针线恐鳯鞋挑菜㱕来万一㶚桥相见东风第一枝酒馆歌云灯街舞绣笑声喧似箫鼓太平京国多欢大酺绮罗㡬处东风不动照花影一天春聚耀翠光金缕相交苒苒细吹香雾羞醉玉少年手度懐艳雪旧家伴侣闭门明月関心倚窓小梅索句吟情欲断念娇俊知人无据想䄂寒珠络藏香夜乆带愁㱕去换巢鵉鳯人若梅娇正愁横断坞梦绕溪桥倚风融汉粉坐月怨秦箫相思因甚到纎腰定知我今无䰟可销佳期晚谩㡬度涙㾗相照人悄天渺渺花外语香时透郎怀抱暗握荑苗乍甞樱颗犹恨侵堦芳草天念王昌忒多情换巢鵉鳯敎偕老温柔郷醉芙蓉一帐春晓过龙门醉月小红楼锦瑟箜篌夜来风雨晓来収㡬点落花饶栁絮同爲春愁寄信问晴鸥谁在芳洲緑波寕处有兰舟独对旧时携手地情思悠悠瑞鹤仙馆娃春睡起爲发粧酒煖脸霞轻氷霜一生里厌从来冷澹粉腮重洗胭脂暗试便无限芳秾气味向黄昏竹外寒深醉里爲谁偷倚娇媚春风模様霜月心肠痩来肌躰孤香细细吹梦到杏花厎𬒳髙楼横筦一声惊断却对南枝洒泪谩相思桃叶桃根旧家姊妺满江红缓辔西风叹三宿遟遟行客桑梓外锄耰渐入栁坊花陌双阙逺腾龙鳯影九门空鎻鸳鵉翼更无人擫帝郷逺相对两苍颜玉围腰金系肘绣笼鞍郷人衮衮严近五马度荆山収拾五湖气度卷束蟠胷兵甲春意满人间天钖公纯嘏气象自平寛水调歌头九十九峰下百二十年州西风吹起客梦月满驿南楼影入天河左界辰在寿星向上还是去年秋要和木兰曲载酒寿君侯天边信云外歩去难留寿觞庭院依旧已带别离愁离合钟情未免富贵関人何事浪白世间头将相时来作身健百无忧鹧鸪天辛丑八月御笔刘某文名乆着史学尤精可特赐同进士出身六州歌头维摩病起兀坐等枯株清晨里谁来问是文殊遣名姝夺尽羣芳色浴才出醒初解千万态娇无力困相扶絶代佳人不入金张室却访吾庐对茶铛禅榻笑杀此翁癯瑶砌金壶始消渠忆承平日䌓华事修成谱写成图竒絶甚欧公记蔡公书古来无一自京华隔问姚魏竟何如多应是綵云散劫灰余野鹿衔将花去空囬首河洛丘墟谩伤春吊古梦遶汉唐都歌罢欷歔水调歌头君看郭西景浑不减孤山飞楼突兀百尺轮奂侈前观絶唱新词寡和堕泪旧碑无恙往事付惊澜不见辽鹤返惟对水鸥闲又何必珠翠盛管絃唾壶麈尾潇洒领客上髙寒丞相功存宗庙祭酒义兼家国世事尚相関风月寓意耳莫作晋人看沁园春何处相逢登宝钗楼访铜雀台唤厨人斫就东溟鲸鲙圉人呈罢西极龙媒天下英雄使君与操余子谁堪共酒盃车千乘载燕南代北劔客竒材饮酣鼻息如雷谁信𬒳晨鸡催唤囬叹年光过尽功名未立书生老去机会方来使李将军遇高皇帝万戸侯何足道㢤推衣起但悽凉感旧慷慨生哀沁园春我羡君㱕一路秋风芙蓉木犀想慈颜望乆灵乌乍噪新眉画就郎马频嘶忙脱征衫快唿斗酒细与家人说建谿情知道这中年怀抱生怕分携〇丈夫南北东西应笑杀离筵粉泪啼怅佳人来未碧云冉冉王孙去后芳草萋萋明日相思山重水复古道人稀茅店鸡元龙老有髙楼百尺谁共登梯沁园春我梦见君带飞霞冠着宫锦𫀆与牧之髙会齐山风月谪仙同载采石云涛万卷星罗千篇电扫不学穷儿赋楚骚掀髯处有鱼龙起舞狐兎悲嘷英雄埋没蓬蒿暗摸索当年刘与曹叹事机易失功名难偶诛茅西崦种秫东臯栅有鸡豚庭无羔鴈不是先生索价髙人间窄待相期海上共摘蟠桃沁园春歳莫天寒一见飘然幅巾布裘侭侵云乌道跻攀絶顶拍天鲸浸笑傲中流畴昔期君𬗋髯铁面生子当如孙仲谋谁知道到中年犹未建节对侯南来万里何求因感慨乔公成逺游怅名姬骏马都如昨梦只鸡斗酒难到新丘天地无情功名有数千古英雄只么休平生客独羊昙一箇泪洒西州沁园春一卷隂符二石硬弓百斤宝刀更玉花骢喷鸣鞭电抹乌丝栏展醉墨龙跳牛角书生虬须豪客谈笑皆从折简招依俙记曾请缨系粤草檄征辽当年目视云霄谁信道凄凉今折腰怅燕然未勒南㱕草草长安不见北望迢迢老去胸中有些磊块歌罢犹湏着酒浇休休也但帽边鬓减镜里颜凋摸鱼儿甚春来冷烟凄雨朝朝遟了芳信蓦然作暖晴三日又斍万殊娇困天怎忍潘令老不成也没看花分才情减尽怅玉局飞仙石湖絶笔孤负这风韵倾城色懊恼佳人薄命墻头岑寂谁问东风日暮无聊頼吹淂胭脂成粉君细认花共酒古来二事天犹吝年光去迅谩緑叶成隂苍苔满地做取异时恨摸鱼儿恠新来倚楼看镜清狂浑不如旧莫云千里伤心色那更乱蝉踈栁凝望乆怆故国百年汉阙谁囬首功名大谬叹采药名山读书精舍此计何时就封侯事乆矣输人妙手扁舟聊作渔叟髙冠长劔都闲物世上切身惟酒千载后君试看拔山扛鼎俱乌有英雄骨朽问頋曲周郎而今还解来听小词否念奴娇老夫白首尚鬼嬉废圃一畨料理飡饮落英并坠露重把离骚枮起冷艶幽香轻黄淡白占断西风里飞来双蝶遶丛欲去还止尝试铨次羣芳梅花差可伯仲之间耳佛说诸天金色界未必庄严如此尚友灵均定交元亮结好天随子篱边坡下一杯聊泛霜蘂贺新郎絶顶规危榭跨髙寒鸟飞不过云生其下斤斵无声人按堵翕忽青红变化览城郭山川如画阁老鳯楼修造手笑谈间突出凌云厦台上景买无价唾壶麈尾登临暇似当年文章太守欧阳公也倾倒贑江供砚滴判断雪天月夜更唤取邹枚司马铜雀凌歊歌舞罢访残砖断甓无存者余翰墨𬒳风雅贺新郎动地东风起画桥西绕溪桑柘漫山桃李寂寂墻隂苍苔路犹印前囘屐齿惊歳月飈驰云驶太息攀翻长亭树是先生手种今如此君不乐𣣔何俟傍人错会渊明意笑斯翁皇皇汲汲登山临水佳处径唿蓝舆去彷彿柴桑栗里从我者门生儿子尝试平章先贤传屈原醒不似刘伶醉判茗艼卧花厎贺新郎一梦杨州事画堂深金瓶万朶元戎髙会座上祥云层层起不减洛中姚魏叹别后関山迢递国色天香何处在想东风犹忆狂书记惊歳月一弹指数枝清暁烦驰骑向小窓依俙重见芜城佳丽料得花怜侬消瘦侬亦怜花顦顇谩怅望竹西歌吹老矣应无骑鹤日但春衫点点当时泪那更有旧情味贺新郎北望神州路试平章这埸公案向谁分付记得太行兵百万曾入宗爷驾御今把作握蛇骑虎君去东京豪杰喜看投戈下拜真吾父谈笑里定齐鲁两淮萧索惟狐兎问当年祖生去后有人来否多少新亭挥泪客不梦中原块土这事业湏由人做堪笑书生心胆怯向车中闭置如新㜏空目送塞鸿去贺新郎深院榴花吐画帘开綵衣纨扇午风清暑儿女纷纷新结束时様钗符艾虎早已有游人观渡老大逢埸慵作戯任白头年少争旗鼓溪雨急浪花舞灵均标致高如许忆生平既纫兰佩又懐椒糈谁信骚䰟千载后波厎垂涎角黍又说是蛟馋龙怒把似而今醒到了料当年醉死差无苦聊一笑吊千古贺新郎湛湛长空黑更那堪斜风细雨乱山如织老眼平生空四海頼有高楼百尺看浩荡千崖秋色白发书生神州泪侭凄凉不向牛山滴追往事去无迹少时自负凌云笔到如今春华落尽满懐萧瑟常恨世人新意少爱说南朝狂客把破帽年年拈出若对黄花孤负酒怕黄花也笑人岑寂鸿北去日西匿贺新郎溪上収残雨倚危栏薄绵乍脱日隂亭午閙市不知春色处散在荒园废墅渐小白长红无数客子虽非河阳令也随縁暂作莺花主那可负瓮中醑碧云四合千岩暮恨匆匆余方有事子姑㱕去趂取羣芳未揺落暇日提鱼就煑叹激电光隂如许囘首明年何处在问桃花尚记刘郎否公莫笑醉中语贺新郎妾出扵㣲贱少年时朱絃弹絶玉笙吹遍粗识诗家関雎乱羞学流莺百啭揔不涉闺情春怨谁向西邻公子说要珠鞍迎入梨花院身未动意先懒主家十二楼连苑那人人靓粧按曲绣帘初卷道是画堂箫管唱笑杀街坊拍衮廻首望侯门天远我有平生离鵉操颇哀而不愠㣲而婉聊一奏更三叹生查子䌓灯夺霁华戯鼓催明发风物昔时同况味中年别浅画镜中眉深拜楼西月人散市声収渐人愁时节临江仙落魄长官江海客少豪万里㝷春而今憔悴向溪濵断无觞咏㒷惟有簿书尘手接海棠三百本等闲粧点芳辰它年绛雪映红云丁寕风与月记取种花人满江红天壌王郎数人物方今第一谈笑里风霆惊座云烟生笔落落元龙湖海气琅琅董相天人䇿问如何十载尚青衫诸侯客易爱厎些官职难保厎些名节拟闭门投辖剧谈三日畴昔评君天下宝当为天下苍生惜向临分慷慨出商声摧金石满江红老子年来颇自许心肠铁石尚一点消磨未尽爱花成癖懊恼每嫌寒勒住丁寕莫𬒳晴烘拆柰暄风烈日太无情如何得张画烛频频惜慿素手轻轻摘更一畨雨过彩云无迹今日不来花下饮明朝空向枝头覔对残红满院杜䳌啼添愁寂满江红赤日黄埃梦不到清溪翠麓空健羡君家别墅几株幽独骨冷肌清偏要月天寒日暮尤宜竹想主人杖屦日千囘山南北寕委涧嫌金屋寕映水羞银烛叹出尘风韵背时粧束竞爱东邻姬传粉谁怜空谷人如玉笑林逋何逊谩为诗无人读满江红金甲琱戈记当日辕门初立磨盾鼻一挥千帋龙蛇犹湿鐡马暁嘶营壁冷楼船夜渡风涛急有谁怜猨臂故将军无功级平戎䇿从军什零落尽慵収拾把茶经香传时时温习生怕客谈榆塞事且教儿诵花间集叹臣之壮也不如人今何及卜筭子尽是手成持合得天饶借风雨扵花有甚讐作意相陵借做暖逼教开做冷催教谢不负明年花下人只负栽花者卜筭子片片蝶衣轻点点猩红小人道东君不惜花百种千般巧朝见树头䌓莫见枝头少人道东君果惜花雨打风吹了昭君怨曾看洛阳旧谱只许姚黄独歩若比广陵花太戯它旧日王侯园圃今日荆榛孤兎君莫说中州怕花愁昭君怨后土祠中标韵天上人间一本道号玉真妃字琼姬我与花曾半面流落天涯相见莫把玉箫吹怕惊飞清平乐休弹别鹤泪与絃俱落欢事中年如水薄懐抱那堪作恶昨宵月露高楼今朝烟雨孤舟除是无身方了有身长有闲愁清平乐纎云扫迹万顷玻瓈色醉跨玉虹游八极歴歴天青海碧水晶宫殿飘香羣仙方按霓裳消得几多风露变教人世清凉清平乐风高浪快万里骑鲸背曾识常娥真体态素面元无粉黛身游银阙珠宫俯看积气蒙蒙醉里偶摇桂树人间唤作凉风清平乐宫腰束素只怕能轻举好筑避风台护取莫遣惊鸿飞去一团雪玉温柔笑颦俱有风流贪与萧郎眉语不知舞错伊州玉楼春年年跃马长安市客里似家家似寄青钱换酒日无何红烛唿卢霄不寐易挑锦妇机中字难得玉人心下事男儿西北有神州莫滴水西桥畔泪菩萨蛮小鬟解事高烧烛羣花围绕樗蒱局道是五陵儿风骚满肚皮玉鞭鞭玉马戯走章台下笑杀㶚陵翁骑驴风雪中忆秦娥春酲薄梦中毬马豪如昨豪如昨月明横笛暁寒吹角古来成败难描摸而今却悔当𥘉错当𥘉错鐡衣犹在不堪重着忆秦娥梅谢了塞垣冻解鸿㱕早鸿㱕早慿伊问讯大梁遗老浙河西靣邉声悄汴河南北炊烟少炊烟少宣和宫殿冷烟衰草忆秦娥游人絶緑隂满野芳菲歇芳菲歇飬蚕天气采茶时节枝头杜宇啼成血陌头杨栁吹成雪吹成雪淡烟㣲雨江南三月长相思令寒相催暖相催催了开时催谢时丁寕花放遟角声吹笛声吹吹了南枝吹北枝明朝成雪飞长相思令风萧萧雨萧萧相送津亭折栁条春愁不自聊烟迢迢水迢迢凖拟江邉驻画挠舟人频报潮浪淘沙𥿄帐素屏遮全似僧家无端霜月闯窓纱唤起玉関征戍梦几叠寒笳歳晚客天涯鬓发苍华今年衰似去年些诗酒近来都减价孤负梅花一剪梅陌上行行恠府公还是文穷还是诗穷下车上马太匆匆来是春风去是秋风阶䘖免得管兵农嬉到昏钟睡到斋钟不湏提岳与知宫唤作溪翁唤作山翁踏莎行鼓喧空鵾絃沸暁樱梢㣲破想明年更好传柑宴罢醉扶狨座雨中花慢缥蔕缃枝玉叶翡英百梢争趂春忙正雨后蜂粘落絮燕扑晴香遗䇿谁家荡子唾花何处新粧想流红有恨拾翠无心徃事凄凉春愁如海客思翻空带围只看东阳更那堪玉笙度曲翠羽传觞红泪不胜闺怨白云应老他郷梦囬羇枕风惊庭树月在西厢满庭芳栁袅金丝棃铺香雪一年春事方中烛前一见花艶斍羞红枕臂香痕未落舟横岸作计匆匆明朝去暮天平水双桨碧云东隔离歌一阕琵琶声断燕子楼空叹阳台梦杳行雨无蹝后㑹芙蕖未老从今去日望㱕鸿愁如织断肠啼鴂饶舌诉东风六州歌头慿深负阻蠭午肆奔腾龙江上妖氛涨鲸海外白波惊羽檄交飞急玉帐静金韬閟恢逺驭振长缨宻分兵细草黄沙渺渺西関路风袅高旌听飞霜令肃坚壁夜无声鼓角何神地中鸣看追风骑攅云槊雷野毂激天钲飞箭集旄头坠长围掩郭东倾振旅观旋凯笳鼓竞绣旗明刀换犊戈藏革士休营黄色赤云交映论功何止蔡州平想环城苍玉深刻入青冥永诏来今水调歌头天淡四垂幕云细不成衣西风扫尽纎翳凉我鬓邉丝破匣菱花飞动跨海清光无际草露滴明玑杯到莫停手何用问来期坐虚堂揩病眼泝流辉云山应有幽恨瑶瑟掩金徽河汉无声自转玉兎有情亦者世事巧相违一写谪仙怨双泪满君颐中兴以来絶妙词选卷之七中兴以来絶妙词选中兴以来絶妙词选卷八万事休无何有问从前那箇骑鹤杨州沁园春爽气西来玉削羣峰千杉万松望踈林清旷晴烟𬗋翠雪边廻棹栁外闻钟夜月琼田夕阳金界倒影楼台表里空桥隂曲是旧来忠定手种芙蓉仙翁心事谁同付鱼鸟相忘一笑中向月梅香底招邀和靖云山髙处问讯梁公物象捜竒风流怀古消淂文章万丈虹沈吟乆想依依春树人在江东花心动鸠雨催晴遍园林一番緑娇红媚栁外金衣花厎香须消淂艶阳天气障泥歩锦㝷芳路称来往纵横珠翠笑携手旗亭问酒更酬春思还记东山乐事向歌雪香中伴春沈醉粉䄂殢人彩笔题诗陶写老来风味夜深银烛明如昼待㱕去看承花睡梦云散屏山半熏沈水汉宫春日软风柔望煖红连岛晴緑平州㝷芳拾蘂胜伴陌上鲜妍玉騘㱕路记青门曾堕吟鞭人去后庭花弄影一帘香月姢姢追念旧游何在叹佳期虚度锦瑟华年博山夜来烬冷谁换沈烟屏帏半掩柰梦云不到愁边春易老相思无据闲情分付鱼牋水龙吟三山臈雪才消夜来谁转囘寅斗试灯帘幕送寒幡胜暗香携手少日欢娯旧游零落异乡歌酒到而今生怕春来大早空嬴淂两眉皱春到兰湖少住肯殷勤访梅㝷栁相思人逺带围寛减粉㾗消痩双燕无慿尺书难表甚时囘首想画栏倚遍东风闲负却桃花呪水龙吟老来惯与春相识长记伤春如故去年今日旧愁新恨送将风絮粉泪羞红黛眉颦翠推愁不去任琐窓深闭屏山半掩还别有愁来路囘首画桥烟水念故人匆匆何处客情怀逺云迷北树草连南浦离合悲欢去留遟速问春无语笑刘郎不道无桃可种苦留春住水龙吟弄晴台馆収烟候时有燕泥香坠宿酲未解单衣初试腾腾春思前度桃花去年人面重门深闭记彩鸾别后青騘㱕去长亭路芳尘起十二屏山遍倚任苍苔点红如缀黄昏人静煖香吹月一帘花碎芳意婆娑緑隂风雨画桥烟水笑多情司马留春无计湿青衫泪庆春泽灯火烘春楼台浸月良宵一刻千金锦歩承莲彩云簇仗难㝷蓬壶影动星毬转映两行宝珥瑶簮恣嬉游玉漏声催未歇芳心笙歌十里夸张地记年时行乐憔悴而今客里情懐伴人闲笑闲吟小桃未静刘郎老把相思细写瑶琴怕㱕来红𬗋欺风三径成隂蝶恋花谁送凉蟾消夜暑河汉迢迢牛女何曾渡乞淂巧来无用处世间枉费闲针缕人在江南烟水路头白鸳鸯不道分飞苦信逺翻嗔乌鹊误屏山暗鎻巫阳雨小重山思君梦里说邯郸未成欢已炊残㫁送春㱕风雨霎时闲空有生前医国手医不到子孙寒欲登诗境弔方干倩谁看北邙山落落晨星不见暮云还莫在人间㝷食客㝷见后匹如闲栁梢青干鹊収声湿萤度影庭院秋香歩月移隂梳云约翠人在囘廊醺醺宿酒残粧待付与温柔醉郷却扇藏娇牵衣索笑今夜差凉栁梢青瞥眼光隂章台旧路杨栁春深尚忆风流殢人倚玉替客挥金髙阳醉后分襟想妬雨嗔云到今消息真时笑啼难处方表人心临江仙荡𬗋飘红芳信㫁都无人问秾纎吟鞭倚醉问凉蟾香消金缕篆尘压宝粧奁梦崃朝云飞不到一春离绪厌厌却疑㱕燕碍重帘心期花底误眉恨栁边添浣溪沙帘幕収灯㫁续红歌台人散彩云空夜寒㱕路噤鱼龙宿醉未消花市月芳心已逐栁塘风丁寍鸎燕莫匆匆清平乐栁隂庭院帘约风前燕着雨荷花红半歛消淂盈盈緑扇竹光野色生寒玉纎雪藕氷盘长记酒醒人静暗香吹月阑干贺新郎云淡天垂野望晴郊踈烟半卷㫁虹低跨老树连隂藏逺景十里湖光照夜看不尽眞山图画春满轩窓无着处更银蟾冷浸鸳鸯瓦人共境转幽雅文章太守㱕来也似当年和靖风流小孤山下问讯佩兰餐菊友曾约梅兄入社待付与竹臞陶写尘外闲㝷行乐地任傍人歌舞喧台榭诗世界有王谢江神子送春曾到百花洲夕阳収暮云留想伴花神骑鹤上杨州囘首湖山情味淡重把酒更登楼相思南浦古津头未拏舟已惊鸥栁外㱕鸦点点是离愁空倚阳关三叠曲歌不尽水东流念奴娇调氷弄雪想花神清梦徘徊南土一夏天香収不起付与蘂仙无语秀入精神凉生肌骨销尽人间暑稼轩愁絶惜花还胜儿女长记歌酒阑珊开时向晚笑浥金茎露月浸阑干天似水谁伴秋娘窓戸困殢云鬟醉欹风帽緫是牵情处返䰟何在玉川风味如许阮郎㱕寒隂漠漠夜来霜阶庭风叶黄㱕鸦数点带斜阳谁家砧杵忙灯弄幌月侵廊熏笼添宝香小屏低枕怯更长和云入醉郷阮郎㱕金茎浥露未成霜西风只旧凉蘂仙何事换霞粧恼人秋思长香世界锦文章花神不覆藏小山骚客政清狂同花入醉郷玉楼春泠泠水向桥东去漠漠云㱕溪上住踈风淡月有来时流水行云无覔处佳人独立相思苦薄袖欺寒沁园春一曲狂歌有百余言说尽平生费十年灯火读书读史四方奔走求利求名蹭蹬㱕来闭门独坐嬴淂穷吟诗句清夫诗者皆吾侬平日愁叹之声空余豪气峥嵘安淂良田二顷耕向临卭涤器可怜司马成都卖卜谁识君平分则宜然吾何敢怨蝼蚁逍遥戴粒行开怀抱有青梅荐酒緑树啼莺贺新郎百尺连云起试登临江山人物一时俱伟旁挹金陵龙虎势京岘诸峰对峙隐隐接杨州歌吹雪浪舞从三崃下乍逢迎海若谈秋水形胜地有如此使君一世经纶志把风斤月斧来此等闲游戯见説楼成无多日大乎一何容易笑天下纷纷血指醖酿春风与和气举长江变作香醪美人共乐醉桃李贺新郎忆把金罍酒叹别来光隂荏苒江湖宿留世事不堪频着眼嬴淂两眉长皱但东望故人翘首木落山空天逺大送飞鸿北去伤怀乆天下事公知否钱塘风月西湖栁渡江来百年机会从前未有唤起东山丘壑梦莫惜风霜老手要整顿封疆如旧早晚枢庭开幕府是英雄尽爲公奔走看金印大如斗贺新郎蜗角争多少是英雄割据干坤到头休了一片泥涂荒草地尽是鱼龙故道新堤上风涛难保沧海桑田何时变怕桑田未变人先老休爲此生烦恼讼庭不许频频到这官坊翻来覆去有何分暁无诤人中爲第一长讼元非吉兆但有恨平章不早樽酒唤囘和气在看从来兄弟依然好把前事付一笑木兰花慢莺啼啼不尽慿燕语语难通这一点芳心十年不㫁恼乱东风重来故人何处但依前流水小桥东记淂同题粉壁而今壁破无踪兰臯空涨緑溶溶流恨落花红念着破春衫当时送别灯下裁缝相思谩令自苦叹云烟过眼揔成空落日楚天无际凭栏目送㱕鸿水调歌头轮奂半天上胜槩压南楼筹边独坐岂𣣔登览快双眸浪说胸吞云梦直把气吞残虏西北望神州百载好机会人事恨悠悠骑黄鹤赋鹦鹉谩风流岳王祠畔杨栁烟鎻古今愁整顿干坤手段指授英雄方略雅志若爲酬杯酒不在手双鬓恐惊秋满庭芳三月春光羣贤胜践山隂何似山阳鹅池墨妙曲水记流觞自许风流丘壑何人共击楫长江新亭上山河有异举目恨堂堂使君经世志十年边上两鬓风霜问池边杨栁因甚凄凉万树重新种了株株在桃李花傍仍须待賸栽兰芷爲国洗河湟满庭芳草木生春楼台不夜团团月上云霄太平官府民物共逍遥指点江梅一笑㡬番负雨秀风娇今年好花贺新郎挽住风前栁问鸱夷当日扁舟近曾来否月落潮生无限事零乱茶烟未乆谩留淂莼鲈依旧可是功名从来误抚荒祠谁继风流后今古恨一搔首江涵鴈影梅花瘦四无尘雪飞风起夜窓如昼万里干坤清絶处付与渔翁钓叟又恰是题诗时候勐拍阑干唿鸥鹭道他年我亦埀纶手飞过我共樽酒贺新郎十顷涵空碧画图中峥嵘幻玉乱零吹璧倚遍危栏吟不尽把酒风前岸帻记当日西湖爲客谁剪吴松江上水笑干坤竒事成儿剧还照我夜窓白崇台目㫁清无极引枝笻琼瑶歩软印登临屐娃馆娉婷知何在泪粉愁浓恨积故化作飞花狼籍旧事悠悠浑莫问有玉蟾醉里曾相识聊伴我夜吹笛宴清都春讯飞琼管风日薄度墻啼鸟声乱江城次第笙歌翠合绮罗香煖溶溶涧緑氷泮醉梦里年华暗换料黛眉重鎻隋堤芳心还动梁苑新来鴈阔云音鵉分鑑影无计重见啼春细雨笼愁澹月恁时庭院离肠未语先㫁筭犹有凭髙望眼更那堪芳草连天飞梅弄晚鱼游春水离愁禁不去好梦别来无覔处风翻征袂触目年芳如许软红尘里鸣鞭镫拾翠丛中勾伴侣都负歳时暗関情绪昨夜山隂杜宇似把㱕期惊倦旅遥知楼倚东风凝颦暗数宝香拂拂遗鸳锦心事悠悠㝷燕语芳草暮寒乱花㣲雨倦㝷芳香泥垒燕宻叶巢莺春暗寒浅花径风柔着地舞䄄红软闘草烟欺罗袂薄秋千影落春游倦醉㱕来记宝帐歌慵锦屏香煖别来怅光隂容易还又荼䕷牡丹开徧妬恨踈狂那更栁花迎面鸿羽难慿芳信短长安犹近㱕期逺倚危楼但鎭日绣帘髙卷西江月燕掠晴丝袅袅鱼吹水叶𥻘𥻘禁街㣲雨洒芳尘寒食清明相近谩着宫罗试煖闲唿社酒酬春晚风帘幕悄无人二十四番花讯清平乐栁边深院燕语明如剪消息无凭听又懒隔㫁画屏双扇宝杯金缕红牙醉䰟㡬度儿家何处一春游荡梦中犹恨杨花乌夜啼栁色津头泫緑桃花渡口啼红一春又负西湖醉离恨雨声中客袂迢迢西塞余寒剪剪东风谁家拂水飞来燕惆怅小楼空乌夜啼漾暖纹波飐飐吹晴丝雨𪷟蒙轻衫短㡌西湖路花气扑春騘闘草褰衣湿翠秋千瞥眼飞红日长不放春醪困立尽海棠风乌夜啼段段寒沙浅水萧萧暮雨孤篷香罗不共征衫逺砧杵客愁中别恨慵看杨栁㱕期暗数芙蓉碧梧声到纱窓晓昨夜㡬秋风谒金门兰棹举相趂落红飞去一隙轻帘凝睇处栁丝牵不住昨日翠蛾金缕今夜碧波烟渚好梦无慿窓又雨天涯知㡬许谒金门闲院宇独自行来行去花片无声帘外雨峭寒生碧树做弄清明时序料理春酲情绪忆淂㱕时停棹处画桥看落絮水龙吟荡红流水无声暮烟细草粘天逺低囘倦蝶往来忙燕芳期顿懒緑雾迷墻翠虬腾架雪明香煖笑依依𣣔挽春风教住还疑是相逢晚不似梅粧瘦减占人闲丰神萧散攀条弄蘂天涯犹记曲䦨小院老去情怀酒边风味有时重见对枕帏空想东窓旧梦带将离恨水龙吟会昌湖上扁舟㡬年不醉西山路流光又是宫衣初试安榴半吐千里江山满川烟草薰风淮楚念离骚恨逺独醒人去阑干外谁怀古亦有鱼龙戯舞艳晴川绮罗歌鼓郷情节意樽前同是天涯羇旅涨緑池塘翠隂庭院㱕期无据问明年此夜一眉新月照人何处洞仙歌玉肌翠袖较似酴醾痩㡬度熏醒夜窓酒问炎州何事得许清凉尘不到一段氷壶剪就晚来庭戸悄暗数流光细拾芳英黯囘首念日暮江东偏爲䰟销人易老幽韵清标似旧政簟纹如水帐如烟更柰向月明露浓时候鹧鸪天纎指轻拈小砑红自调宫羽按歌童寒余芍药栏边雨香落荼䕷架厎风闲意态小房栊丁寍须满玉西东一春醉得莺花老不似年时怨玉容鹧鸪天庭緑初圎结䕃浓香沟収拾树梢红池塘少歇鸣蛙雨帘幕轻廻舞燕风春又老笑谁同澹烟斜日小楼东相思一曲临风笛吹过云山第㡬重摸鱼儿恠西风晓来欹㡌年华还是重九天机衮衮山新瘦客子情怀谁剖㣲雨后更鴈带边寒袅袅欺罗袖慵荷倦栁诮不似黄花田田照眼风味侭如旧登临地寂寞崇台最乆阑干㡬度搔首翻云覆雨无穷事流水斜阳知否吟未就但衰草寒烟商略愁时候闲愁浪有緫输与渊明东篱醉舞身世付杯酒夜飞鹊慢骄嘶破清晓分恨临期花下恁月明知余光是处散离思最怜香霭霏霏牵衣揾弹泪问凄风愁露刬地东西留鞭换佩怕匆匆已是遟遟凉怯㡬畨罗𬒮还燕别文梁萤点书帏一自秋娘迢递黄金对酒争忍轻挥新来院落鴈难㝷帘幕长埀怕彫梧𫾣径惊囘奋梦应也颦眉渔家傲白石山中风景异先生日日怀㱕计何事黄冈飞雪地偏着意画堂却爲东坡起人说前身坡老是文章气节浑相似只待鼎彛勲业遂梅花外㱕来长向山中醉木兰花慢嫰寒催客棹载酒去载诗㱕政红叶漫山清泉漱石多少心期三生溪桥话别怅薜萝犹惹翠云衣不似今畨醉梦帝城㡬度斜晖鸿飞烟水㳽㳽囘首处只君知念吴江鹭忆孤山鹤怨依旧东西髙峰梦醒云起是痩吟窓底忆君时何日还㝷后约爲余先寄梅枝沁园春㡬叶凋枫半篙寒日傍桥系船爱洞门深鎻人间福地双溪分占天上星躔破㡌欹寒短鞭𫾣月此地经行知㡬年空嬴淂似沈郎销痩还欠诗篇沙鸥伴我愁眠向水驿风亭红蓼边有村醪可饮且须同醉溪鱼堪鲙切莫论钱笠泽波头埀虹亭上橙蟹肥时霜满天相随否算江南江北惟有君闲菩萨蛮翠楼十二阑干曲雨㾗新染蒲萄緑时节又黄昏东风深闭门玉箫吹未彻窓影梅花月无语只低眉闲拈双荔枝满江红楼倚晴空炎云浄晚来风力沧海外等闲吹上满轮寒璧河汉低埀天𣣔近干坤浩荡秋无极凭栏干衣诸将捷席卷黄河两岸问谁在玉皇香案师保万民功业别向西京原庙行圭瓉定郏鄏卜瀍涧中兴以来絶妙词选卷之八中兴以来絶妙词选中兴以来絶妙词选卷九箫吟㫁素牋恨切夜寒鸿起又何苦凄凉客里负草堂春緑竹溪空翠落叶西风吹老㡬畨尘世从前谙尽江湖味听商歌㱕兴千里露侵宿酒踈帘淡月照人无寐貂裘换酒笛唤春风起向湖边腊前折栁问君何意孤负梅花立晴昼一舸凄凉雪底但小阁琴棋而已佳客清朝留不住爲康庐只在家窓里湓浦去两程耳草堂旧日谈经地更从容南山北水庾楼重倚万卷心胷㡬今古牛斗多年𬗋气正江上风寒如此且趂霜天鲈鱼好把貂裘换酒长安市明夜去月千里惟甸春短髯怀古更文游台上秋生吟兴闻说坡仙来把酒月底频留清影极目平芜孤城四水画角西风劲曲栏犹在十分心事谁领词卷空落人间黄楼何处囘首愁深省斜照寒鸦知㡬度梦想当年名胜只有山川曾窥翰墨彷彿余风韵旧游休问栁花淮甸春冷如此江山西风扬子江头路扁舟雨晴唿渡岸隔瓜洲津横蒜石揺尽波声子古诗仙一去但对峙金焦㫁矶青树欲下斜阳长淮渺渺正愁予中流笑与客语把貂裘爲浣半生尘土品水烹茶看碑忆鹤恍似旧曾游处聊慿陆谞问八极神游肯重来否如此江山更苍烟白鹭钓船笛载酒岳阳楼秋入洞庭深碧极目水天无际正白苹风急月明不见宿鸥惊醉把玉栏拍谁解百年心事恰钓船横笛广寒秋杯行将半月来犹未潇洒水亭无暑清宵数客一栏秋对氷雪荷花似语雄边台上文游台上咫尺红云容与天风吹送广寒秋正画舸湖光佳处月当窓看朱成碧曾醉梅花侧相遇匆匆相别又争似不相识南北千里隔㡬时重见得最苦子规啼处一片月当窓白山渐青山无情水无情杨栁飞花春雨晴征衫长短亭拟行行重行行吟到江南第㡬程江南山渐青碧云深风凄凄井栏络纬惊秋啼惊秋啼凉侵好梦月正楼西卷帘望月知心谁関河空隔长相思碧云暮合有美人兮东仙东泽先生谁说能诗兴到偶然但平生心事落花啼鸟多年盟好白石清泉家近宫亭眼中庐阜九叠屏开云锦边出门去且掀髯大笑有钓鱼船一丝风里婵姢爱月在沧浪上下天更丛书观遍笔牀静昼蓬窓睡起茶灶踈烟黄鹤来迟丹砂成未何日风流葛稚川人间世听江湖诗友号我东仙南浦月来剪莼丝江头一阵鸣蓑雨孤蓬㱕路吹淂苹风暮短发萧萧笑与沙鸥语休㱕去玉龙嘶处邀月过南浦沙头雨带醉㱕时月华犹在吹箫处晓愁情绪忘却匆匆语客里风霜诗鬓空如许江南去岸花迎艣遥隔沙头雨花自落春寂寞帘厎蕙炉烟薄听尽㱕鸿书怎託相思天一角象笔鵉牋闲却秀句与谁商畧睡起愁怀何处着无风花自落埀杨碧花半湿睡起一窓晴色千里江南真咫尺醉中㱕梦直前度兰舟送客双鲤沉沉消息楼外埀杨如此碧问春来㡬日栏干万里心小楼栁色未春深湘月牵情入苦吟翠袖风前冷不禁怕登临㡬曲栏于万里心杏梁燕小楼春浅记钩帘看雪袖粘芳片佀不佀栁絮因风更细与品题屡呵氷砚宛转吟情纵真草鳯牋都徧到灯前笑谑酒祓峭寒移尽更箭而今栁隂满院却花空雪似人隔春逺叹万事流水斜阳谩嬴淂前诗醉污团扇脉脉重来算唯有画栏曾见把千种旧愁付与杏梁语燕比梅深夜沉沉尊酒酒醒客衾寒透城角挟霜飞吹淂月如清昼僝僽僝僽比着梅花谁瘦月上瓜洲江头又见新秋㡬多愁塞草连天何处是神州英雄恨古今泪水东流唯有渔竿明月上瓜洲月厎修箫谱客西湖听夜雨更向别离处小小船窓香雪照尊爼㫁肠一曲秋风行云不语揔写入征鸿无数认眉妩唤醒岩壑风流丹砂有竒趣羞杀秦郎淮海谩千古要看自作新词双鵉飞舞趂月厎重修箫谱一丝风壶山居士未老心先懒爱学道人家办竹凡蒲团茗捥青山可买小结屋三间开一迳俯清溪脩竹栽敎满客来便请随分家常饭若肯小留连更薄酒三杯两琖吟诗度曲风月任招唿身外事不関心自有天公管沁园春㱕去来兮田园将芜云胡不㱕旣有诗千首如斯者少行年七十从古来稀地阙东南天倾西北人事何縁有足时江湖上转不如前日歩步危机石屏自有柴扉占海岸潮头岸一矶唤綵衣孙子携壶挈榼白头翁媪举按齐眉身外声名世间梦幻万事一醒无是非书来往都不须长语直写心期贺新郎唤起东坡老问雪堂㡬畨兴废斜阳衰草一月有钱三十块何苦抽身不早又厎用北门摛藻儋耳蛮烟添老色和陶诗翻𬒳渊明恼到厎是忘言好周郎英发人间少谩依然乌鹊南飞山髙月小歳月堂堂留不住此世何时是了算不满英雄一笑我有豊淮千斗酒把新愁旧恨都倾倒三弄笛楚天晓贺新郎灵鹊桥初就记迢迢重湖风浪去年时候歳月不留人易老万事茫茫宇宙但独对西风搔首巧拙岂関今夕事奈痴儿騃女流传谬添话柄栁州栁道人识破灰心乆只好风凉月佳时踈狂如旧休笑双星经歳别人到中年已后云雨梦可曾常有雪藕调氷花熏茗正梧桐雨过新凉透且随分一杯酒满江红举扇西风又十载重游秋浦对旧日江山错愕鬓丝如许世事兴亡空感慨男儿事业谁堪数𬒳老天开眼看人忙成今古江上路喧鼙鼓山中地纷豺虎红玉阶前问何事翩然引去湖海上一汀鸥鹭半帆烟雨报国无门空自怨济时有䇿从谁吐过埀虹亭下系扁舟鲈堪煮拚一醉留君住歌一曲送君路遍江南江北欲㱕何处世事悠悠浑未了年光冉冉今如许试举头一笑问青天天无语满江红十二年前曾上到绣春台顶双脚健不烦笻杖透岩穿岭老去渐消狂气习重来依旧佳风景想牧之千载尚神游空山冷山之下江流水江之外淮山暝望中原何处虎狼犹梗勾蠡规模非浅近石符事业真俄顷问古今宇宙竟如何无人省满江红栁带榆钱又还过清明寒食天一笑满园罗绮满城箫笛花树淂晴红欲染逺山过雨青如滴问江南池馆有谁来江南客乌衣巷今犹昔乌衣事今难覔但年年燕子晚烟斜日抖擞一春尘土债悲凉万古英雄迹且芳樽随分趂芳时休虚掷水调歌头才惜季方去又更别元方惊心天上双鳯接翅下髙冈万里瞿塘烟浪一片昭亭云月渺渺正相望夜雨连风壑此意独凄凉杜䳌声犹不住搅离肠黄鸡白酒吾亦㱕兴动家乡人事纷纷难料世事悠悠难说何处问穹苍肯落儿曹泪一笑付沧浪贺新郎说着成凄楚正尘飞岷峨灔滪兎嘷狐舞颇牧禁中留不住弹压征西幕府便一舸月汀烟渚四塞三関天様险问何人自辟鼪鼯路成败事㡬今古荼芍药春将暮最无情飘零栁絮搅人离绪屈指秋风吹鴈讯应忆西湖夜雨谩歳月消磨如许上下四方男子志肯临𡵨昵昵儿曹语唿大白爲君举贺新郎扑尽征衫气小夷犹樽罍杖屦踏开花事解后山翁行乐处何似乌衣旧里叹荒草舞台歌地百歳光隂如梦断算古今兴废都如此何用洒儿曹泪江南自有渔樵队想家山猿愁鹤怨问人㱕未寄语寒梅休放尽留取三花两蘂待老子领些春意皎皎风流心自许侭何妨瘦影横斜水烦翠羽伴醒醉贺新郎又是春残去倚东风寒云淡日堕红飘絮燕社鸿秋人不问侭管吴笙越鼓但短发星星无数万事惟消彭泽醉也何妨袖卷长沙舞身与世只如许阑干拍手闲情绪便明朝苍烟白鹭北山南浦笑指午桥桥畔路帘幕深深院宇尚趂淂栁烟花雾我亦故山猿鹤怨问何时㱕棹双谿渚歌一曲恨千缕贺新郎烟树瓜洲岸望旌旗猎猎遥空故人天逺不似沙鸥飞淂渡直到彫鞍侧畔但徙倚危阑目断自古钟情湏我軰况人间万事思量遍涛似雪风如箭杨州十里珠帘卷想桃根桃叶依俙旧家庭院谁把青红吹到眼知有醉翁局叚便囘首舟移帆转渺渺江波愁未了正淮山日暮云撩乱阁酒盏倚歌扇贺新郎笑口开䏻㡬把年年芳情冶思緫抛閙里桃杏枝头春才半寒食清明又是但歳月飈飞川逝囘首秦楼双燕语到如今目断斜阳外将往事试重记香罗尚有相思泪笑人生新愁易积旧欢难継水上流红无覔处还隔関山万里但赢淂新来憔悴昨夜东风颠狂后想余芳尽是飘零厎词写就倩谁寄满庭芳漠漠春隂踈踈春雨鹁鸠唤起春眠小园人静独自倚秋千又见飘红堕雪芳径里都是花钿年年事闲愁闲闷桂在緑杨边㝷思都遍了功名竹帛富贵貂蝉但身爲利鎻心𬒳名牵争似依山傍水数椽外二顷良田无萦绊炊粳醸秫长是好花天酹江月晓来窓外正南枝初放两花三蘂千古春风头上立羞退秾桃䌓李姑射神游寿阳粧褪色界尘都洗竹扉松戸平生所寄聊耳堪笑强说和羹此君心事指髙山流水陇驿凄凉却怕被哀角城头吹起此处関情爲它凝伫淡月清霜里廵檐河事歳寒相誓而已酹江月半空楼阁把江山图画一时収拾白鸟孤飞飞尽处最好暮天秋碧万里西风百年人事谩倚阑干拍凝眸何许杨州烟树歴歴应念老子年来浮名浮利已作虚空掷三径才㝷㱕活计又是飘零爲客囘首平生惊心双鬓容易成悽恻尊前一笑且由醉㡌欹声声慢持翠节料无时不作家山梦驰玉勒㱕金鳯一门朱𬗋环昆仲看堦庭森森兰玉慈颜欢动宰相时来湏着做且舞莱衣侍奉却不信大才难用时事多难人物少便中兴谁辨浯溪颂更大厦要梁栋贺新郎璎珞珠埀缕看花冠端容丽服𥙷陀岩主只坐尘縁蹉一念朱𬗋丛中淂度人世福夫人兼五银鹿诸孙来定省对金屏绣幕辉云母人顶礼栁行路朝朝口诵琅函句斍从来寿仁福善老天无误消淂天恩封福国锦诰鵉翔鳯舞听来歳日边佳语上殿肩舆帘蹙绣遣佳儿扶掖天应许笑陈媪三题柱贺新郎忆昔同时召正青山亲提玉尺量材廊庿当日班行比元祐北玉西珠照耀一转首宫商移调君自乌台登骑省斍精神风采增清峭数贤者一不肖酒酣耳热惟长啸便翩翩辍班荷槖一麾闽峤堪笑狂生无用处埀老云耕月钓这富贵非由人要畴昔评君如玉雪好翛然琴鹤风尘表清献后又有赵贺新郎此是河清宴斍朝来薰风满入生绡团扇太守愁眉才一展且喜街头米贱也莫管官租难办遶砌苔钱无限数更莲池雨过珠零乱侭买淂凌波面家山乐事真堪羡记年时荔支新熟荷筩齐劝厎事来㝷蕉鹿梦嬴淂干忙似箭笑富贵都如邮传做了豊年还百姓便莼鲈㱕兴催张翰看卿等上霄汉摸鱼儿昔元城一生清峭南都髙卧坚壁留耕便是元城様何肯枉吾㝷尺曾直笔说社稷安危屡叩龙墀额明时逐客却恵頋丹山来持翠节对此一湾碧澄清暇无柰登临有癖梅山时访仙迹神仙偏喜公心事一见莞然前席闲不得有先见蓍龟消得君王忆天阍不隔要济险孤舟支倾一柱公外向谁覔沁园春首尾四年台省好官都做一囘便前头更有合当做厎何妨且恁勐省㱕来甲第新成开尊行乐脆管䌓絃十二钗囘头笑这狂生无用削尽官阶狂生真箇狂㦲泼性气年来全未灰有龙鳞鳯翼不能攀附牛衣渔具早已安排烂煮园𬞞熟煨山芋白发苍颜穷秀才官休做莫狂无处着送去琼崖念奴娇层台云外閲古今多少兴衰成败老木千章若箇是南国甘棠遗爱羣籁号风䌓隂蔽日有此清凉界賔朋在坐朗然心目明快更向会景亭前登髙吊古此景何人会歳歳春来春又去独有灵台春在早稻炊香晚禾摇穂管取三登㤗酿成春酒把杯行乐须再河梁携手别临岐语共约踏青㱕自双燕再来断无音信海棠开了还又参差料此际笑随花便面醉骋锦鄣泥不忆故园粉愁香怨忍敎华屋緑惨红悲万家歌舞地生踈乆尘暗鳯缕罗衣何限可怜心事难诉欢期但两点愁蛾才开重歛㡬行清泪欲制还埀争表爲郎憔悴相见方知诉衷情一钩新月淡于霜杨栁渐分行征尘厌堆襟𬒮鸡唱促晨装淮水阔楚山长暗悲伤重阳天气盃酒黄花还寄他郷浅碧芙蓉素艶亭亭前身阿娇记湘濵露冷酥容倍㓗华清水滑酒晕全消瑶剪豊肥云翻碎蕚白羽鲜明时自揺风流处是古香幽韵时度鲜颷琼枝璧月清标对千朶婵姢倾翠瓢况水晶台榭低迷浄緑氷霜词调隐约轻桡细认金房钟竒孕秀已斍青衿横素腰西风晚看花开十丈玉井非遥金菊对芙蓉浅拂春山慢横秋水玉纎闲理丝桐按清泠䌓露淡竚悲风素絃瑶轸调新韵颤翠翘金簇芙蓉叠蠲重鎻轻挑慢摘特地情浓泛商刻羽无穷似和鸣鵉鳯律应雌雄问髙山流水此意谁同箇中只许知音听有茂陵车马雍容昼帘人静琴心三叠时倒金钟水调歌头残腊卷愁去春至莫闲愁荣枯会有成说无处着机谋身世石中𫾣火富贵草头埀露何用苦贪求三尺布衣劔千载赤松游忆亲朋方丱角揔白头羊肠世路巇崄莫莫且休休选甚范矦髙爵遮莫陶公鉅产争似五湖舟万事付蜗角止坎谩乘流玉楼春栁梢緑小眉如印乍暖还寒犹未定惜花长是爲花愁殢酒却嫌添酒病蝇头蜗角都休竞万古豪华同一尽东君晓夜促㱕期三十六畨花逓信中兴以来絶妙词选卷之九中兴以来絶妙词选中兴以来絶妙词选卷十长命缕花发沁园春换谱伊凉选歌燕赵一畨乐事重起花新笑靥栁软纎腰济楚衆芳围里年年佳会长是傍清明天气正魏𬗋衣染天香蜀粧红破春睡一簇猩罗鳯翠遍东园西城点检芳事铃亝吏散昼馆人稀㡬阕管絃清脆人生适意流转共风光逰戯到遇景取次成欢怎敎良夜休醉玉楼春今来古往吴京道歳歳荣枯原上草行人㡬度到江濵不斍身随风树老蒲花易晚芦花早客里光隂如过鸟一般埀栁短长亭去路不如㱕路好沁园春云壑泉泓小者如盃大者如罂更石筵平莹寛容数客淙流囘激环遶飞觥三涧交流两崖悬瀑擣雪飞霜落翠屏经行处有丹荑碧草古木苍藤裴囘却倚山楹笑山水娱人若有情见傍囘侧转峰峦叠叠欲穷还有岩谷层层仰视云间茅茨鸡犬疑有仙家来避秦青林表望烟霞缥缈隐隐鵉笙贺新郎拄杖凌髙絶望千山隐隐波澜动摇天末下有白云平逺壑涌起潮头喷雪浸絶岛孤峯出没赤县神州何处是但风烟杳杳迷空阔唿不见古人物碧松枝下青瑶石举头看长空湛湛淡琉璃色上界星辰多官府夸父忙鞭日月任兎走乌飞超忽宇宙茫茫如许大百年间何用争优劣身世事一毛发满江红云壑飞泉蒲根下悬流陆续堪爱处石池湛湛一方寒玉暑际直当磐石坐渴来自引悬瓢掬听泠泠清响泻淙琤胜丝竹寒照胆消炎燠清彻骨无尘俗笑幽人忻翫滞留空谷静坐时看松䑕饮醉眠不碍山禽浴唤仙人伴我酌琼瑶餐秋菊霜天晓角横隂漠漠似斍罗衣薄正是海棠时候纱窓外东风恶惜春春寂寞㝷花花冷落不会这些情味元不是念离索洞仙歌风餍雨足也解爲花地収拾浮云放新霁爱调亭小翠点滴猩红新粧了妃子朝来睡起遥知春有主整顿欢娱兴在新亭锦围厎便选歌燕赵授简邹枚是惊落秦讴腻粉阑干犹闻凭䄂香留输他翠涟拍甃瞰新粧终日凝眸帘半卷带黄花人在小楼倦㝷芳暮帆挂雨氷岸飞梅春思零乱送客将㱕偏是故宫离苑醉酒曾同凉月舞㝷芳还隔红尘面去难留怅夫容路窄緑杨天逺便系马莺边清晓烟草晴花沙润香软烂锦年华谁念故人游倦寒食相思隄上路行云应在孤山畔寄新吟莫空囘五湖春鴈绛都春香深雾暖正人在锦瑟年华深院旧日汉宫分淂红兰滋吴苑临池羞落梅花片弄水月初匀籹面𬗋烟笼处双鵉共跨洞箫低按歌筦红围翠袖冻云外似斍东风先转绣畔昼遟花厎天寛春无限仙郎骄马琼林宴待卷上珠帘敎看更传莺入新年宝钗梦燕唐多令何处合成愁离人心上秋纵芭蕉不雨也飕飕都道晚凉天气好有明月怕登楼年事梦中休花空烟水流燕辝㱕客尚淹留埀栁不萦裙带住谩长是系行舟法曲献仙音落叶霞翻败窓风咽暮色凄凉深院瘦不関秋涙縁生别情销鬓霜千点怅翠冷搔头燕那䏻语恩怨𬗋箫逺记桃枝向随春渡愁未洗鈆水又将恨染粉缟澁离箱忍重拈灯夜裁剪望极蓝桥綵云飞罗扇歌断料莺笼玉鏁梦里隔花时见好事近鴈外雨丝丝将恨和愁都织玉骨西风添痩减尊前歌力袖香曾枕醉红腮依约唾㾗碧花下凌波入梦引春雏双忆旧游送人犹未苦苦送春随人去天涯片红都飞尽隂隂润緑暗里啼鸦赋情顿雪双鬓飞梦逐尘沙叹病渴凄凉分香痩减两地看花西湖断桥路想系马埀杨依旧欹斜葵麦迷烟处问离巢孤燕飞过谁家故人爲写深怨空壁扫秋蛇但醉上吴台残阳草色㱕思賖宴清都病渴文园乆梨花月梦残春故人旧愁弹枕雨襄翻帽雪爲情僝僽千金醉跃骄騘试问取朱桥翠栁痛恨不买㫁斜阳西湖醖入春酒吴宫乱水斜烟留连倦客慵更囬首幽蛩韵苦哀鸿呌絶断音难偶题红汎叶零乱想夜冷江枫暗痩付与谁一半悲秋行云在否金缕歌乔木生云气访中㒷英雄陈迹暗追前事戦舰东风悭借便梦断神州故里旋小筑吴宫闲地华表月明㱕夜鹤叹当时花竹今如此枝上露溅清泪遨头小簇行春队歩苍苔㝷幽别坞看梅开未重唱梅边新度曲催发寒梢冻蘂此心与东君同意后不如今叹刘郎郍囬轻别霏霏三落红雨玄都观里应遗恨一抺淡烟残缕愁望处想雾暗云深忘却来时路新花旧主记刻羽流商裁红剪翠山径日将暮空枝上时有幽禽对语声声如问来不人生行乐须闻健襄老念谁免此吾所与在谿上深深锦绣千花坞何时定去但对酒思君唿儿爲我频唱小桃句贺新郎梦折营门栁送君㱕蹔戯斑衣又拢征袖到淂皇州风景异只有湖山似旧把感慨万之杯酒雨抹晴粧西子様且平章剩赋诗千首富与贵本来有青油幕厎筹攻守拥貔貅朝气凌云夜锋冲斗蜀祲淮氛犹在眼一扫政须健帚又何惜驱驰奔走快展韬铃资世用看㱕来金印悬双肘倾玉斚爲亲寿沁园春禀气之中具圣之和生逢令辰算三春中月方才破二百年大齐恰则平分立玉林深散花菴小中有翛然自在身诗何似似苏州间逺庾府清新青鞵布韈乌巾试勇往蓉谿一问津有心香一瓣心声一阕更携阿艾同寿灵椿劫劫长存生生不息寍极深根秋又春聊添我作风流二老歳歳㝷盟玉连环谪仙往矣问当年饮中俦侣于今谁在叹沈香醉梦胡尘日月流浪锦𫀆宫带髙吟三崃动舞劔九州隘玉皇㱕觐半空遗下诗嚢酒珮云月仰挹清芬揽虬须尚友千载晋宋頽波羲黄春梦罇前一嘅待相将共蹑龙肩鲸背海山何处五云叆叆春风袅娜𬒳梁间双燕话尽春愁朝粉谢午花柔倚红栏故与蝶围蜂遶栁绵无数飞上搔头鳯管声圎蚕房香煖笑挽罗衫湏少留隔院兰馨趂风逺邻墻桃影伴烟収些子风情未减眉头眼尾万千事欲说还休蔷薇露牡丹毬殷勤记省前度绸缪梦里飞红斍来无覔望中新緑别后空稠相思难偶叹无情明月今年巳是三度如钩春云怨春风恶劣把数枝香锦和莺吹折雨重栁腰娇困燕子欲扶扶不淂软日烘烟干风収雾芍药荼䕷弄颜色帘幕轻隂图书清润日永篆香絶盈盈笑靥宫黄额试红鵉小扇丁香双结团鳯眉心倩郎贴敎洗金罍共看西堂醉花新月曲水成空䴡人何处往事暮云万叶云僊引𬗋鳯台髙红鵉镜里馡馡㡬度秋馨黄金重緑云轻丹砂鬓邉滴粟翠叶玲珑烟剪成含笑出帘月香满袖天雾萦身年时花下逢迎有逰女翩翩如五云乱掷芳英爲簮斜朶事事関心长向金风一枝在手嗅蘂悲歌双黛嚬遶临溪树对初弦月露下更深眼儿媚自嚬双黛听啼鸦帘外翠烟斜社前风雨巳㱕燕子未入人家鞋儿试着无人看莫是忒寛些想它楼见金波晃漾分辉鹊殿况是风柔夜暖正燕子新来海棠㣲绽不似秋光只照离人肠断恨无柰利鎻名缰谁爲唤舞裙歌扇吟玩怕铜壶催晓玉䋲低转水龙吟经年不见书来后期杳杳从谁问梅英蜡小栁枝金嫰艶阳春近罗幕风柔泛红浮緑连朝花信念平生多少情条恨叶镇长使芳心困可是风流薄命镜台前松松蝉鬓茜桃凝粉薰兰涨腻翠愁红损縦使㱕来灯前月下恐难相认卷重帘憔悴残粧泪洗把罗襟揾蓦山溪潮平风穏行色催津鼓囘首望重城但满眼红云𬗋雾分香解佩空记小楼东银烛暗绣帘埀昵昵凭肩语関山千里埀栁河桥路燕子又㱕来但惹淂满身花雨彩笺不寄兰梦更无慿灯影下月明中魂断金钗股齐天乐辘轳声破银床冻霜寒又侵鸳𬒳皓月踈钟悲风断漏惊起画楼人睡银屏十二叹尘满丝簧暗消金翠可恨风流故人迢逓隔千里相思情绪最苦旧欢无续处䰟梦空费断鴈无情离鵉有恨空想呉山越水花憔玉悴但翠黛愁横红鈆泪洗待剪江梅倩人传此意菩萨蛮断虹逺饮横江水万山𬗋翠斜阳里系马短亭西丹枫明酒旗浮生长客路事逐孤鸿去又是月黄昏寒灯人闭门菩萨蛮吴姬压酒浮红蚁少年未饮心先醉驻马緑杨隂酒楼三月春相看成一笑遗恨知多少囬首欲魂销长桥连断桥踏莎行满满金盃埀垂玉筋离歌不放行人去醉中扶上木兰船醒来忘却桃源路带绾同心钗分一股断魂空草髙唐赋秋山万叠水云深茫茫无着相思处瑞鹤仙听梅花吹动凉夜何其明星有烂相看泪如霰问而今去也何时会面匆匆聚散恐便作秋鸿社燕最伤情夜来枕上断云零雨何限因念人生万事囬首悲凉都成梦幻芳心缱绻空惆怅巫阳馆况船头一转三千余里隐隐髙城不见恨无情春水连天片帆似箭浪淘沙花雾涨冥冥欲雨还晴薄罗衫子正宜春无奈今宵鸳帐里身是行人别酒不须斟难洗离情丝鞘如电𬗋骝鸣肠断画桥芳草路月晓风清南柯子栁浪揺晴沼荷风度晚檐碧天如水印新蟾一罅清光斜露玉纎纎宝镜㣲开匣金钩半押帘西楼今夜有人忺应傍粧台低照画眉尖永遇乐歌雪徘徊梦云溶曵欲劝春住薄倖杨花无端杜宇抵死催敎去参差烟岫千囬百匝不解禁春㱕路病厌厌那堪更听小楼一夜风雨金钗闘草玉盘行菜往事了无凭据合数松儿分香帕子揔是牵情处小桃朱戸题诗在否尚忆去年崔护緑隂中莺莺燕燕也应解语谒金门风共雨催尽乱红飞絮百计留春春不住杜䳌声更苦细栁官河狭路㡬𬒳婵姢相误空忆坠鞭遗扇处碧窓眉语度菩萨蛮玉琴不疗文园病对花长抱深深恨恨入鬓霜边才情输少年蛾眉梳堕马翠䄂薰兰麝醉梦未全醒緑窓啼晓莺阮郎㱕东风吹破藻池氷晴光开五云緑情红意两逢迎扶春来逺林花艶艶玉英英罗衣金缕明閙蛾儿簇小蜻蜓相唿看试灯行香子楚楚精神杨栁腰身是风流天上飞琼凌波㣲歩罗袜生尘有许多娇许多韵许多情十年心事两字眉婚问何时真箇行云秋衾半冷窓月窥人想爲人愁爲人瘦爲人颦鹧鸪天意态婵姢画不如莹然初日照芙蕖笑捐琼佩遗交甫肯把文梭掷㓜舆花上蝶水中凫芳心密意两相扵情知不作庭前栁到淂秋来日日踈号玉林又号花庵贺新郎倦整摩天翼笑㱕来点画亭台按行泉石落落元龙湖海气更着髙楼百尺収揽尽水光山色曾驾飊车蟾宫去㡬囬批惜月支风敕斯二者惯相识玲珑窓戸青红湿夜深时寒光爽气洗清肝鬲似此交游真洒落判与升堂入室有万象来爲賔客不用笙歌轻点涴看仙翁手搦虹霓笔吟思逺两峯碧贺新郎风送行春歩渐行行山囬路转入云深处问讯花梢春㡬许半在诗人杖屦点点是祥烟膏露中有瑶池千歳种整严粧来作巢仙侣相妩媚试凝竚风流座上挥谈麈更多情多才多调缓歌金缕趂取芳时同宴赏莫惜清樽缓举有明月随人㱕去从此一春须一到愿东君长与花爲主泉共石闻斯语贺新郎莫恨黄花瘦正千林风霜揺落暮秋时候晚节相看元不恶采采东篱独秀试揽结幽香盈乎㡬劫修来方淂到与渊明千载爲知旧同冷淡比兰友𬗋桑心事君知否把人间功名富贵付之尘垢不肯折腰营口腹一笑㱕欤五栁怅此意而今安有若淂风流如此老也何妨相对无杯酒诗自可了重九贺新郎自扫梅花下问梢头冷蘂踈踈㡬时开也间者阔焉今乆矣多少幽怀欲写有谁是孤山流亚香月一聮真絶唱与诗人千载爲嘉话余兴味付来者清癯不恋华亭榭待与君白髪相亲竹篱茅舍喜甚今年无酒禁熘熘小槽压蔗已凖拟雪天霜夜自醉自吟仍自笑任解冠落珮从嘲骂书此意寄同社木兰花慢自沈香梦断风雨外失余春怅𫀆锦淋漓金銮论奏四海无人蛾眉古来见妬柰昭阳飞燕亦成尘惟有空梁落月至今能爲传神神游八表跨长鲸谁是再来身爱云月溪头玉环一曲笔力千钧人间不堪着眼但香名百世尚如新乞我九霞蜚珮梯空共上秋旻木兰花慢问潘郎两鬓更禁淂㡬畨秋怅病骨臞臞幽怀渺渺短发飕飕云边一声长笛这风情都属赵家楼欹枕困㝷药褁熏衣慵讯香篝悠悠老矣复焉求何止赋三休念少日书痴中年酒病晚歳诗愁已攀桂花作证便从今把笔一齐勾只有烟霞痼疾相陪风月交㳺木兰花慢问春春不语谩新緑满芳洲记歴歴前游看花南陌命酒西楼东风翠红围绕把功名一笑付糟丘醉里了忘身世吟边自负风流风流莫莫复休休白发渐盈头怅十载重来畧无欢意惟有闲愁多情向人似旧但小桃婀娜栁纎柔望断残霞落日水天拍拍飞鸥南柯子天上传新火人间试裌衣定巢新燕覔香泥不爲绣帘朱戸说相思侧㡌吹飞絮慿栏送落晖粉㾗销淡锦书稀怕见山南山北子规啼南柯子兰佩秋风冷茱囊晓露新多情多感怯芳辰强折黄花来照碧鳞鳞落㡌参军醉空樽靖节贫世间那复有斯人目送㱕鸿西去一伤神行香子寒意方浓暖信才通是晴阳暗拆花封氷霜作骨玉雪爲容看躰清癯香淡竚影朦胧孤城小驿断角残钟又无边散与春风芳心一点幽恨千重任雪霏霏云漠漠月溶溶卖花声莺蝶太匆匆恼杀衰翁牡丹开尽状元红俯仰之间增感槩花事成空埀栁緑隂中粉絮𪷟蒙多情多病转踈慵不是东风孤负我我负东风卖花声秋色满层霄剪剪寒飈一襟残照两无聊数尽㱕鸦人不见落木萧萧往事欲䰟消梦想风标春江緑涨水平桥侧㡌停鞭沽酒处栁软莺娇长相思天悠悠水悠悠月印金枢晓未収笛声人倚楼芦花秋蓼花秋催淂吴霜点鬓稠香笺莫寄愁长相思砧声齐杵声齐金井栏边败叶飞夜寒乌不栖风凄凄露凄凄影转梧桐月巳西花冠窓外啼长相思惜春㱕爱春㱕脱了罗衣着苎衣緑隂黄鸟啼酒醒时梦醒时清簟踈帘一局棊丁东风马儿感皇恩骑鹤上杨州腰缠十万拈起诗人旧公案看山看水此去胜游须徧烦君収拾取㱕吟卷少日风流暮年萧散佳处何妨小留欵沙河塘上落日绣帘争卷也须拂拭起看花眼蝶恋花百计留春春不住褪粉吹香日日催敎去心事欲慿莺语诉流莺刬地无慿据緑玉阑干围绮戸一点柔红应在深深处想倚翠帘吹栁絮浅颦惆怅芳期误月照棃花昼景方永重帘花影好梦犹酣鸎声唤醒门外风絮交飞送春㱕脩蛾画了无人问㡬多别恨泪洗残粧粉不知郎马何处烟草萋迷鹧鸪啼摸鱼儿问山中小桃开后曾经多少晴雨遥知载酒花边去唱我旧歌金缕行乐处正蝶绕蜂围锦绣迷无路风光有主想倚杖西阡停杯北望望断碧云暮花知道应倩蜚鸿寄语年来老子安否一春一到成虚约不道树犹如此烦说与但歳歳东风粧点红云坞刘郎老去待有日重来同君一笑拈起看花句水龙吟少年有志封侯弯弓欲挂扶桑外一朝歛缩萧然清兴了无拘碍䄂里隂符枕中鸿宝功名蝉蜕看舌端霹雳剧谈玄妙人间世疑无对阆苑醉郷佳处想当年緑隂犹在羣仙寄语不须点勘鬼神功罪碧海千㝷赤城万丈风髙浪快待踞龟食蛤相期汗漫与烟霞会西河天似洗残秋未有寒意何人短笛弄西风数声壮伟倚栏感槩展双眸离离烟树如荠少年事成梦里客愁付与流水笔牀茶具老空山未妨肆志世间富贵要时贤深居宜有余味大江东去日西坠想悠悠千古兴废此地閲人多矣且挥絃寄兴氛埃之外目送蜚鸿㱕天际清平乐珠帘寂寂愁背银缸泣记淂少年初选入三十六宫第一当时掌上承㤙而今冷落长门又是羊车过也月明花落黄昏清平乐深深禁籞霁日明鸎羽风动槐龙交翠舞恰恰花隂亭午一帘暖絮悠飏金炉旋炷沈香天子方看谏䟽内人休闘新粧酹江月玉林何有有一湾莲沼数间茅宇断堑踈篱聊𥙷葺那淂粉墻朱戸禾黍秋风鸡豚晓日活脱田家趣客来茶罢自挑野菜同煑多少甲第连云十眉环座人醉黄金坞囬首邯郸春梦破零落珠歌翠舞淂似衰翁萧然陋巷长作溪山主𬗋芝可採更㝷岩谷深处酹江月西风解事爲人间洗尽三庚烦暑一枕新凉宜客梦飞入藕花深处氷雪襟怀琉璃世界夜气清如许划然长啸起来秋满庭戸应笑楚客才髙兰成愁悴遗恨传千古作赋吟诗空自好不直一杯秋露淡月阑干㣲云河汉耿耿天催曙此情谁会梧桐叶上踈雨浣沙溪钟磬玲玲夜未央棃花庭院月如霜歩虚声里拜瑶章𬗋极清都云渺渺红尘浊世事茫茫未知谁有返䰟香鹧鸪天沈水香销梦半醒斜阳恰照竹间亭戯临小草书团扇自拣残花挿净瓶莺宛转燕丁寍晴波不动晚山青玉人只怨春㱕去不道槐云緑满庭鹧鸪天雨过芙蕖叶叶凉摩挲短发照横塘一行㱕鹭拖秋色㡬树鸣蝉饯夕阳花侧畔栁旁相㣲云澹月又昏黄风流不在谈锋胜䄂手无言味最长秦楼月心如结西风老尽黄花节黄花节塞鸿声断冷烟凄月汉朝陵庙唐宫阙兴衰万变从谁说从谁说千年青史㡬人华发重叠金西风半夜惊罗扇蛩声入梦传幽怨碧藕试初凉露㾗啼粉香清氷凝簟竹不许双鸳宿又是五更钟鸦啼金井桐重叠金南山未解松梢雪西山已挂梅梢月说佀玉林人人间无此清此身元是客小住娱今夕拍手凭阑干霜风吹鬓寒重叠金银幡綵胜参差剪东风吹上钗头燕一笑绕花身小桃先报春新春今日是明日新年至擘莫探官人间行路难谒金门花事浅方费化工匀染墻角红梅开未遍小桃才数点人在暮寒庭院闲续茶经香传酒思如氷诗思嬾雨声帘不卷南郷子多病带围寛未到衰年巳鲜欢梦破小楼风马响珊珊缺月无情转画栏凉入苎衾单起探灯花夜欲阑书册满床空伴睡慵观拈淂渔樵笛谱看南郷子万籁寂无声衾鐡稜稜近五更香断灯昏吟未稳凄清只有霜华伴月明应是夜寒凝恼淂梅花睡不成我念梅花花念我関情起看清氷满玉缾花发沁园春晓燕传情午莺暄梦起来检校芳事荼褪雪杨栁吹绵迤逦麦秋天气翻阶傍砌看芍药新粧娇媚正鳯𬗋匀染绡裳猩红轻透罗𬒮昼暖朱阑困倚是天姿妖娆不减姚魏随蜂惹粉趂蝶栖香引动少年情味花浓酒美人正在翠红围里问谁是第一风流折花簮向云髻阮郎㱕粉香吹暖透单衣金泥双鳯飞闲来花下立多时春风酒醒遟桃叶曲栁枝词芳心空自知湘臯月冷佩声㣲鴈㱕人不㱕鹊桥仙青林雨歇珠帘风细人在緑隂庭院夜来能有㡬多寒已痩了棃花一半宝钗无据玉琴难托合造一襟幽怨云窓雾阁事茫茫试与问杏梁双燕中兴以来絶妙词选卷之十