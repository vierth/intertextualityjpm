御定千叟宴诗卷二卷四卷三卷一提要钦定四库全书御定千叟宴诗提要等谨案千叟宴诗四巻康熙六十一年奉勑编钦惟圣祖仁皇帝昌运膺图冲龄践祚削平三蘖砥属四瀛圣徳懋其缉熙神功昭乎启佑用能钦崇永保无逸延年夀考康强符薄海无疆之祝而深仁厚泽涵育龎洪啿啿春祺桐生茂豫所谓皇建其有极歛五福用敷钖厥庶民者验以箕畴允符古义是以平格之瑞翊运者咸登淳固之气饮和者靡算鲐背黄发骈聨相属既俯允臣民之请肇举万夀盛典驩心普洽陬澨嵩唿业已恭勒鸿编昭垂奕䙫复诏举高年宏开嘉䜩申延洪之庆表仁夀之徴酒醴笙簧赓赓飏拜彬彬焉郁郁焉自摄提合雒以来未有如斯之盛也爰命裒集诗萹通为一集首以圣制与伊耆神人交畅旷代齐光继以羣臣和章与周京天保诸什雅音接响其余诸作亦与豳风称觥之文尧民击壤之咏后先一轨焉伏而读之如华鲸奏威鳯仪铿锵震耀八音㑹而五色彰也化国之日舒以长盛世之音安以乐具见扵斯允宜袭琅函而贮石渠矣干隆五十四年四月恭校上总纂官纪昀陆钖熊孙士毅总校官陆费墀御制千叟宴诗钦定四库全书御制千叟宴诗百里山川积素妍古稀白发㑹琼筵还须尚齿勿尊爵且向长睂拜瑞年莫讶君臣同健壮愿将亿兆共昌延万机惟我无休息日暮七旬未歇肩御制千叟宴诗御定千叟宴诗文渊阁大学士兼礼部尚书王掞恭和云际觚稜霁后妍连朝禁殿启长筵春王厯转初周纪圣主恩隆首引年玉座备聆天语切金瓯常共颂声延勉将蒲栁酬髙厚湛露光荣少比肩武英殿大学士兼工部尚书王顼龄恭和紫禁元正霁色妍盈廷黄髪奉芳筵亲承寳训同尧典夀献瑶阶祝舜年干运璇玑天永健民游化日景长延帝歌喜起传堂陛赓和难成耸瘦肩省方盛典总裁原任戸部尚书王鸿绪恭和宫阶设䜩宝光妍谟训洋洋下庆筵早嵗绍基膺景命上元周甲逓増年皇心祗觉常虚受天禄于今更广延载拜奎章钦夀恺嵩唿黄髪竞垂肩礼部尚书教习庶吉士陈元龙恭和觚稜积雪晓光妍重老推恩敞御筵五色祥云开夀域千羣华发㑹髙年共霑圣泽欢无极既醉仙厨庆永延遥识万方歌大有扶鸠鼓腹竞摩肩吏部侍郎兼翰林院学士张廷玉恭和卿云糺缦雪光妍千叟承恩集广筵尚齿礼真超往古饮和人尽享长年天心同乐奎文灿民气腾欢福泽延史职微臣逢盛事簪毫丹陛幸随肩内阁学士兼礼部侍郎蒋廷钖恭和晴光雪色发春妍金陛𢎞开尚齿筵蓂叶初舒轩帝日凤膏均赐木公年千人喜气千秋㑹万国欢心万福延臣是玉霄香案吏红云班里仰汤肩内阁学士兼礼部侍郎励廷仪恭和蓬莱晓殿正宣妍千叟承恩䜩绮筵满袖龙香擎舜酒充廷鹤髪祝尧年曈昽日下春常丽长养风中福自延敷钖兆民登夀世九重宵旰一身肩内阁学士兼礼部侍郎魏廷珍恭和鹭序缤纷鹤逊年蓬莱深处启琼筵生逢夀主都増算身列仙班幸有年恩胜虞庠分上下典逾周礼并登延盈廷尽是洪崖侣拜舞螭头笑拍肩翰林院侍读学士陈邦彦恭知夀世昌期景倍妍殊恩祕殿启长筵一人庆洽同羣庶千老筹添纪万年大雅篇章开浑灏太和宇宙自绵延赓飏不数虞廷盛槖笔螭㘭喜接肩左庶子兼翰林院侍读王图炳恭和觚稜瑞雪映春妍儤直欣逢千叟筵献嵗亲开八秩恒沙帝夀比多年彭羮斟后三阳泰尧日中时万福延徳不能名无间处极天勲业一人肩左赞善兼翰林院检讨汪应铨恭和天题三白倍相妍併与春光照玉筵启秩周环黄帝厯支笻太半绛人年将星卿月归羣老夀佛真仙赐疑延侍立预观同庆忭日宫轩下得差肩翰林院检讨张照恭和槖中金管瑞光妍获纪干清千叟筵黄幄天临同得夀緑牌人捧不疑年上公让席如乡党皇子持杯与祝延百嵗㝡叨宸眷渥首䝉馈酳莫齐肩翰林院编修薄海恭和玉案仙葩暖翠妍耆英承诏集琼筵壬寅纪厯初春候甲子周环又一年瑞雪降时禾稔熟殊恩钖处夀绵延如云如日瞻天表白发龎睂喜接肩御定千叟宴诗卷二卷四卷三卷一卷一计诗七十首钦定四库全书御定千叟宴诗巻一大学士马齐元日祥徴慰圣衷推恩耆老宴璇宫盐梅和鼎何力饱饫天厨仗化工大学士松柱十载槐阶眷老臣分甘金鼎钖奇珍当阳圣主天行健长奉宸欢亿万春大学士萧永藻济川作楫滥朝荣河渚星游瑞霭明自是圣人千万夀筵前嵩岳逺传声大学士王掞圣朝优老遍臣邻诏列琼筵荷宠新久忝纶扉逾十载欣逢寳厯万年春大学士王顼龄钖宴彤廷鹤髪聨齿逾八袠厠琼筵黄扉忝窃和羮任愿介瑶觞祝万年吏部尚书张鹏翮圣徳齐天寳厯昌法宫燕老荷恩光微臣职愧铨衡长启事频霑御案香户部尚书田从典旧粟陈陈簸以箕又逢瑞雪庆嘉师圣人久道羣生乐运转鸿钧亿万期原任戸部尚书王鸿绪忆从讲幄赋昇平洊被洪恩忝地卿金殿重逢耆叟宴帝尧云日倍光明礼部尚书赖都雪晴云㪚肇初阳耄耄千人宴未央从此春官増盛典万年万叟嵗称觞礼部尚书陈元龙圣朝崇老㑹耆英紫殿红霞白髪明瘴岭归来身尚健忝司礼乐荷殊荣兵部尚书孙柱兵气潜消日月新八荒同仰庙谟神两阶干羽从今格海宴河清颂圣人刑部尚书张廷枢少从东观沐恩波白首西曹宠更多十日三回霑异味报酬夙夜愧如何工部尚书徐元梦官名徒尔列鸤鸠焕璧班聨最上头新钖天章崇暮齿当年讲幄眷难酬工部尚书李先复卿曹厯载忝崇班晴雪春风玉馔颁一代殊荣承兆阙万年盛徳纪南山吏部右侍郎傅绅铨曹品藻贵衡平久列朝班忝贰卿钖宴幸陪耆硕后殿廷髙处五云生吏部左侍郎李旭升佐铨十载荷恩多又附耆英饮太和为庆普天登夀域蓼萧歌并九如歌户部左侍郎赫成额度支官领小司徒广宴和风拂白须快覩阜财还解愠甲週玉厯迈唐虞户部左侍郎李永绍六府惟脩百谷昌嵗朝旷典举霞觞九天钖宴飞龙藻千叟聨吟继柏梁户部右侍郎张伯行寸心自矢托愚衷感遇承恩赖圣聪此日琼筵忻拜舞捧觞献夀五云中礼部左侍郎王思轼天行不息万年春职佐春官愧老臣瑞雪瑶阶排玉宴白头千叟醉枫宸礼部右侍郎景日昣晓陪宗伯殿廷趋恩宴欣霑拜圣谟臣是嵩髙峯下士年年万嵗听山唿兵部右侍郎王度昭四海同瞻日月光王师到处扫欃枪太平司马欣无事白发从容侍庙廊刑部右侍郎周道新好生主徳合天心更眷耆年恩倍深明允勉脩臣职忝愿持尧酒洒春霖工部侍郎常夀陪贰冬卿矢靖共每依春殿沐恩浓开筵宴老惭黄发环珮分班侍九重工部左侍郎郝林冬官佐理近三台将作慙非梁栋材叨列鸳班霑御宴承恩愿奉万年杯内阁学士登徳身近蓬莱五色云圣朝䜩老遍鸳羣琼浆入口神逾旺检㸃封章敢惮勤都察院左副都御史伊忒海豸衣常愧受恩殊白首欣逢赐大酺饱饫天家仙馔美归来鸠杖不须扶都察院左副都御史江球圣朝尚齿沛殊恩鹤髪成行捧上尊昨夜雪飞齐贺瑞栢台长共戴春温宗人府丞吴梁玉叶金枝并茂时追随恩赐到彤墀圣情恱豫当春昼洒笔先成燕老诗通政使陆经逺几年喉舌忝鸳行民隠时通霄汉傍钖福自天游浩荡称觞献夀颂无疆顺天府尹俞化鹏春殿排筵昼漏长老成跄济沐恩光微臣奉职慙张赵异数羣称轶汉唐通政司左通政潘锦章奏敷陈入告频天颜咫尺转逡巡青阳律应璇玑运圣夀常过亿万春通政司右通政魏方泰深严祕殿许扶笻玉馔芬芳出九重老马自慙无智力行经絶塞尽尧封通政司右通政陈允恭龙飞玉厯首壬寅环甲重开浩荡春圣主赐酺专尚齿永跻仁夀戴鸿钧大理寺少卿任奕䥸矜恤频年荷圣裁已看夀域八纮开小臣絶少爰书扰春䜩欢随耆耋来大理寺少卿郭徽祚金殿开筵集老臣旋依黼座沐恩纶忝陪百职齐声祝亿万斯年拱御宸詹事府少詹事梅之珩甲榦週回宝厯新筵开瑞雪㸃芳辰微臣珥笔千官后嵗嵗从今纪大椿侍讲钱名世禁近荣霑尚齿筵耆英列坐许差肩重登暖阁承天训记直干清二十年中允汪士鋐香案前头旧侍臣万年宝厯遇长春仙厨钖宴恩波濶嵗嵗欢唿祝圣人顺天府丞钱以垲鸿翊分符赞帝功敬敷文教播祥风得随黄髪承恩宴圣夀如天日正中太常寺少卿陈良弼耆年縻禄愧卿才盛世欣逢御宴开仰见九重龙徳健跻民仁夀乐春台光禄寺少卿张圣佐御厨珍膳叶调和圣泽如膏不啻过翠釡金盘叨餍饫万年天禄祝三多鸿胪寺少卿胡煦中祕旋归卿贰班天恩逈出五云间复霑湛露零丰草授几深宫拜赐还原任侍读学士薄有徳生逢夀世荷陶甄合㑹耆英及小臣此际欣瞻云日表九霄亲拜帝丝纶编修陈梦雷承恩五十有三年旷典虞庠近御筵万巻书成传盛世嵩唿圣夀永同天编修沈宗敬千叟欢腾惬圣心御筵春酒得频斟微臣两世䝉嘉宴四十年来闿泽深编修何焯蕋榜邀荣宠钖稀编摩祕殿奉恩辉厠名千叟尤深幸接迹期颐侍紫微检讨李钟峩瑞雪晴颁凤诏新紫宫春宴逮微臣九霄此日闻天语真是蓬莱岛上人编修王时宪词臣侍从愧邹枚诏许蒲轮上玉台祝圣夀同天地永宠光频自日边来编修吕谦恒苍髯白髪拜枫宸六膳三浆赐赉频簪笔微臣蒙异数天颜咫尺被温纶检讨陆绍琦凤厯重周花甲新髙年赐宴及儒臣王正盛典从今纪嵗嵗𢎞开夀域春编修王时鸿圣徳神功被万方太平䜩老拜龙光微臣展厯初周甲赐坐荣邀香案傍编修吴襄六旬今列千官宴两榜原登万夀科才薄何縁恩独厚九重雨露一身多编修蔡嵩昔荷殊恩登蕋榜今逢旷典钖华筵十年豢养同髙厚载笔重将甲子编编修李克敬法酒名肴宴老臣坐聆天语更温醇文章报国儒生分愿咏南山祝万巡编修黄鸿中千叟筵开谒紫轩坐聆纶綍蔼春温从今嵗歳瞻龙徳簪笔西清纪圣恩庶吉士李同声廿载鸾台渥眷频六年藜阁拜温纶承恩累叶难图报长愿披香侍圣人庶吉士吴冯栻微臣释褐甫登瀛旋侍瀛仙宴太清圣瑞早于天象见老人星拱泰阶平庶吉士黄秀万年天子福齐天燕及臣工重引年喜覩八方开夀域瀛洲杖履也如仙庶吉士闗上进万年花甲厯重纶勅赐宫前宴早春华省六旬登第晚殊恩还及照藜人给事中陈沂震掖垣陪列七经春荏苒年华过六旬献嵗御筵叨盛典唿嵩祝嘏上丹宸给事中秦道然既忝词臣又谏臣昇平无事奏枫宸生年尚在龙飞后已并耆年祝圣人御史张建䇿西清东序法筵髙宝气歊辉在尺绡四海昇平天夀永大书鸿业共尊尧御史施云翔十年柱下沐君恩重喜今朝与赐罇玉厯已増新嵗月春花长耀锦干坤御史王培宗琼筵玉醴敞初春拜赐殊慙献纳身屈指吾皇当御极眼中已见两壬寅御史戴芝日丽风恬景物妍恩加耆旧宴髙年小臣幸厠台班末亲拜龙颜尺五天御史柴谦祕书承诏许分编铁柱为冠侍殿前风宪清华俱忝窃饱仁惟颂万斯年御史邵璇昇平簪笔承恩重春暖干清赐宴来瑞霭祥光环帝座始知宫禁是蓬莱御史陈学孔龙飞六十一年春玉殿筵开赐老臣饱徳醉心温语切绣衣抃舞拜恩新御史陈令璜微臣夙忝风霜署圣主还施雨露恩诏与耆年同镐宴许教舆马近宫门御定千叟宴诗巻一御定千叟宴诗卷二卷四卷三卷一卷三计诗三百二十首钦定四库全书御定千叟宴诗巻三夙领朝行第一班今朝重得觐天颜醉来矍铄谁知老旧赐雕弓尚可弯𣙜茶奉使到西秦歴陟秋卿播帝仁退老葵忱长捧日赐酺萧露更如春每从七校引貔貅三殿今㸔瑞霭浮既饱琼筵齐舞蹈扶携皓首拜宸旒碧海添来十屋筹蝉聮奕世戴洪庥两行鸠杖千廵酒长喜金阶瑞气浮河隄曽记翠华廵疏瀹𢎞谟指授真永庆安澜皆圣徳衰残归老荷洪钧筵前衣惹御炉香一饱能消两鬓霜亲见天珎排歴歴归夸年少羽林郎穹庐毳幕塞云髙列爵藩封未有劳今日皇家传赐宴逺臣年老沐恩膏栁营嵗嵗祝三多刁斗无声永戢戈欲识太平真气象冻棃颜上酒㾗酡半月黄花照帝宸莫夸五老化尧人芦花髩髪桃花靣都是流星入昴身每从除道仰天颜先后鸡翘豹尾间六十年来霑雨露今朝又喜特恩颁兵栏射观奉帷轩晓月踈星侍殿门衰白得逢嘉燕礼满朝耆硕拜纶温花名称意树恒春蒸緑缲红暎紫宸欲写葵心长向日万年枝畔託松筠华樽㶑灎泛天波谄坐穹隆白玉坡鹓鹭貔貅同拜赐一时齐献九如歌豹卫叨荣侍帝轩还思壮嵗定龙番竹鸡声里蛮风黒凿井耕田仰圣恩瑞雪丰年旭旦时明光殿上捧瑶巵选徒训卒曽分职又向金阶拜圣慈壮年宿卫蘂珠宫白首欣逢御宴同四海春来歌化日千官殿上乐春风频年侍直羽林班此日叨陪宴赏间沐浴深恩恩似海赓歌万夀夀如山御试承恩十八年校书对䇿玉阶前耆龄得预天家赐拜手赓歌湛露篇樗㪚慙分若木枝奉恩官秩荷恩私二毛燕上叨前列重覩明堂天揖仪豹韬禆末愧刀鞾天酒今朝醉大罗还忆佛台山下路攀枝花里唱铙歌屯营旧长熊罴士内殿叨随鹓鹭班尧酒千钟倾北斗轩龄万嵗颂南山未成童嵗侍明廷六十年来给使令総荷帝慈容朽质更颁仙醴制頽龄白雪黄芽暖玉炉温温寳鼎上清珠争如天赐长生米一饭䏻教泽达肤水莹雯华似镜湛雕文纎悉见工心硕言辅佐丹青手润色鸿猷帝业深乆亲箭笴握鞭梢何幸随班饫御庖割肉更存珍重意懐归应不怕人嘲力战当年勇冠军将屯还识鴈门云老逢宴衎来丹地不羡黄柑出紫帉出从金舆入侍中穿杨亲见发唐弓不知头髩如霜白恩许酡颜对日红圣厯绵长万万春椒花柏叶应时新侍臣旧视銮坡草今日重尝御苑珍班行自昔𨽻云麾汜埽常瞻日月旗安宅八荒皆睿算老兵惟颂帝无为螭头列席接天襟笑语亲承帝泽深陛下鸿名千万夀薫风长满五弦琴御席论年贵贱同鱼鱼冠劔列西东侧闻献雉供獒国尽在春台夀域中箴石方从外国传得縁麤术荷恩偏精镠衣马常蒙赐暮齿还教列御筵羲昊干坤化日舒恩涵飞鸟及潜鱼王吴壁上人天像若比熈朝总不如窃叨世禄几星霜仙馔荣分玉液香硕以宴中千叟夀还加万倍奉君王铁寒箧里旧征衣嵗月侵寻过古稀喜预引年金殿宴黄封緑酒拜恩归内府叨荣领䕶军行间频许展微勤不知北斗容斟酌亲挹天浆在五云龎眉鼔腹饱天厨㑹际昌期乐事俱春满干坤人尽夀宴归鸠杖不湏扶行师两得荷旌麾幕府论功上赤墀皓首追陪耆叟宴颂恩拟献蓼萧诗列校班中䕶紫微白头今日有光辉尧厨春酒年年緑诏许人人尽量归天家养老典方隆末校观光夀域中景运正逢熈皥日九衢强半白头翁熊虎班中老嵗华剑霜弓月眼生花今朝一饱胡麻饭从此长年硕更奢壮年跃马老扶笻忽聼传宣自九重春殿许陪千叟宴支离何啻受三钟军容俻职愧如熊幸值昇平圣治隆垂老论年逢钖宴硕同万姓祝年丰璇玑七政灿珠聮王漏铜仪帝手传列曜齐辉风雨正万廵花甲又週天新春雨露沐恩偏日暖彤墀列玳筵四海兵销无一事从今撃壌自年年七政咸齐四序调管窥长得近丹霄又随千叟霑恩渥寳厯无疆贺圣朝新春泰运转三阳共沐殊恩酒满觞㳺徼虽无文字职硕将华祝颂陶唐玉盌琼浆次第传不论品秩重髙年铁衣小校忘身贱也向春风饱御筵闽江阵马聼萧萧归列期门学射雕得享遐龄皆帝力又叨法膳出层霄夀卋宁人帝勅几皇天平格勿䏻违席间七十人盈百敢道臣年自古稀童颜鹤髪尽长年内殿初开列绮筵不着重犀随鹭序承恩醉酒舞阶前秘色繁枝㸃缀工四时芳润在东风应携五綵催花笔剪刻蟠桃照殿红窃禄叨荣𨽻羽林槖戈乆戴主恩深生平三见从军乐老去惟倾葵藿心忆得従禽水殿过凫鹥下逮接恩波殷勤养老开嘉䜩泽比春潮觉更多肃将云骑䕶瑶宫挟纩长依化日融天泽春来尤浩荡咸沾瑞露五云中叠鼔中流従羽旗长年小校荷仁私更縁钖宴宫廷日转忆颁禽帐殿时身领铜街縁警曙手持银棨待开闉青阳昨夜囬阊阖白首今朝宴紫宸风云时扈六龙来雨露还承万夀杯欲以诗萹歌盛遇武臣终愧柏梁才霜戈星劔下长沙振旅还归㡬嵗华年老特容陪燕赏延龄仙粒胜胡麻御宿街邉老荷戈赐筵春殿沐恩波归来日午千庐静但觉和风扑面多崇年觞酒王壶斟阊阖晨开圣主临灌燧销锋无一事丹葵只有向阳心壬寅重纪帝符昌春酒春盘出尚方三接眷深承旧泽喜逢元㑹庆当阳芳林琼砌庆昇平振羽调吭满玉京同在万年恩泽里象生生象并欣荣釦砌春朝㳤景开恩教王殿酌金罍就中小校欢无极捧得蟠桃一颗囬従龙家世羽林军报国慙无尺寸勲尚齿筵开春日暖万年长奉圣明君紫禁烟浓昼漏迟引年春酒荷皇慈退闲偏将身犹健拜手思赓喜起诗方罫差池㡬㸃星常新一着夀千龄笔谈亿万无穷数硕与君王纪瑞蓂分朋走马臂苍鹰趫㨗曽夸庆忌能此日天杯荣暮齿顿令壮志欲鶱腾腰悬霜劔佩雕弧老健犹思効走趋直卫乆尘云骑列赐筵还饫大官厨少小兜鍪𨽻禁营羽书传发署臣名年多犹是叨恩遇舞蹈筵前祝嘏声宿卫宫廷愧菲材曽随挞伐度龙堆今朝玉斚霑仙液交奉欢声玉陛来曽向陪京佐大农又持玉莭涖秦封衰年滥厠仙墀宴天上荣霑赐酒浓㑹龢风雨九重城辑睦营屯罕质成髙宴蕋宫延白叟颂飏声是普天声周庐曾忝俻勾陈赐宴传唿入紫宸鳷鹊雪消寒不觉泳游天泽胜阳春趋朝常在玉阶西后猎还随万马蹄恩许法宫平墄坐仰㸔真觉玉䋲低积嵗经行功徳林法云争比五云深至尊亲对舆僚坐平等真同持地心翻臂名鹰白锦毛决云千里见秋毫青郊狐兎春塲濶皓首鹓鸾御宴髙九重天上九霞觞得共耆英荷宠光感激顿忘头已白还思効力在疆塲春云香霭覆彤墀琼宴晨开灿陆离何意散材逢鉅典感恩思献万年诗帝子亲擎九醖浆老人先捧祝尧觞须睂皓白当晴雪一様如银暎御牀近塞身依日月光外藩戴徳庆天长御厨仙馔延年酒不遇殊恩那得尝茅殿松轩缔构时微臣板筑忝曾司身如鸟鹿逰灵囿一世薫风化雨滋旧膺平土拜冬卿欣预琼筵饱玉羮何幸投闲逢盛典追陪杖履列干清扬威絶幕度祁连垂老新恩钖御筵共荷盛时多上夀舒长化日乐尧天披坚执锐効微勤猎骑常随金埒云耆齿喜逢天上宴谢恩雀跃舞春曛老来恩雨沐皇穹国子微贠仰徳隆无算夀如无算爵万年诗献万年宫家世长依尺五天主恩养育到耆年白头更庆遭逢盛亲酌尧樽日月邉万国春生黼座中楼台旭日影曈昽谁䏻冩出金䋲界文沈唐仇并未工两奉神谟奏凯歌滇池瀚海息鲸波承平乐事逢嘉䜩长饫恩膏饮太和旭日初悬瑞雪融彤墀赐宴荷恩隆微臣职业期蕃息同在天家豢养中六十余年教育恩欣逢盛典入宫门何当分食仙厨馔赐坐氍毺诏㫖温圣朝海外亦同文歌咏皇仁叶帝薰职愧象胥还就日祥占太史早书云曈昽晓日照宫槐千叟骈肩赴宴来皓齿龎睂多国老微班何幸得追陪春草秋虫雨露涵豳风气象接周南近従耕织图中见记得如银满箔蚕方瞳玉面五行精曾杖青筠坐李庭今日千人环帝座定知圣夀过彭铿上卿班末夙追随又荷龙光御宴时犹记两江蒙圣泽春台到处捴龎眉乆随仙仗忝班行湛露霑濡化日长酒向金銮斟北斗桃从瑶岛献东方金花玉蒂坎离精一寸黄庭寳月明疑是七还龙虎伏九天亲钖素麟羮章沟承乏䕶天阍中外屏藩奉至尊千叟添筹逾八万摄提一纪不湏论尧阶蓂叶又初春风实云浆钖紫宸忆自塞垣歌凯后櫜弓戢矢太平人奏凯归逢钖宴荣仰承睿算喜功成龎睂欲效铙歌曲绕殿羣唿万嵗声曽从柏府仰皇恩又宴枫宸捧緑尊温语霁颜天咫尺千官同乐夀干坤分辉卿月旧随班垂老蒙休白髪闲更坐琼筵霄汉上荣光咫尺近天颜氛清六幕际昌时荣醼蓬壶雪鬓垂典领乆慙无报称饮和长咏万年枝曈昽初日照罘罳金殿开筵荷圣慈亲见瑶阶春色早三霄露浥九茎芝万八千年纪摄提夀人得夀见天倪庄周未遇今皇圣谩道期颐是大齐宫庭赐宴雪晴时数溢千官尽白髭最是小臣荣幸处微名亦荷九重知琱戈曾荷向边隅整旅还廵十二衢夀世春和欢䜩洽太平歌咏在蓬壶曾歌同泽羽林兵圣徳如天达下情末职自惭徒老大御筵何幸伴公卿墨沼飞香百态新寳跗虚实象星辰禁中传得中郎法椒壁微㾗雨露春春来天上贲丝纶千叟筵开列五辛共戴尧仁同舞蹈齐唿万嵗向枫宸两队眉龎与齿齯贯鱼连袂互扶擕绛霄风影灯旛动引到方壶最上梯职叨叅领愧鹰扬荷㦸频依帐殿旁夀酒欣分僊掌露春袍新染御炉香叨司玉粒奉尧厨赐酒龙墀圣泽敷仰食大官人五百吾君恭俭古来无日华髙朗敞金门龙尾恩传赐席墩朱案黄帷陈设处小臣今始见牺尊夀国春台乐赐酺曽司刍秣绾铜符圣皇崇老开天宴扶杖欣随玉陛趋早传天綍宴芳春世职叨容侍玉宸咫尺霁颜瞻有喜好将灵荚纪灵椿春光微逗上林花翠葆亭童焕丸葩紫禁共餐云子饭天家风日似仙家九天恩泽浩无涯优老筵开礼数加戴徳真同金石永家藏赐砚寳松花当年卤簿掌隆仪玉殿今逢宴赏时长喜宸逰清问逺闾阎民隠圣人知盈庭百职矢忠清宴镐懽娱起颂声圣主知人兼善任千秋万嵗乐昇平櫜鞬犹记守三巴余齿安闲老嵗华举釂赐巵唯叩首吾皇寳厯胜恒沙细栁长杨到处从老来犹忝备军容八屯荣宴陪千叟万嵗欢声达九重三代持筹佐玉衡白头欣共沐恩荣从容燕语民生计尽职脩和荅圣明需云丰泽下巖廊仙膳珍羞出尚方窃禄小臣仍世宠敢忘懋赏在司常玉沼浮鵞对御书万机清暇染毫初陬生不爱元和脚窃取天文㸃画余从师曾记到滇南三十年来雨露涵老校宴归谈往事蛮乡风月旧来谙曽驰鐡马荷金戈老预新筵拜赐多霑饫八珍天咫尺蟠桃亲捧下銮坡偏裨六诏効㣲劳琼席天浆岂易叨满酌雉羮歌保定嵩髙未抵主恩髙文昌省下握兰香丹诏开筵近御牀圣世恩膏浓雨露欢唿忘却髩如霜引年髙宴傍宸阶鸠杖龎眉取次排臣荷宠光传奕叶还叨千叟作朋侪欣从嵗首荷恩新和气都成浩荡春比户䝉休安作息万方耕凿尽尧民亲从絶徼畅皇风氛祲看消夀域中仙鼎赐来调六膳蓼萧湛露满瑶宫曽从洱海振兵还烽燧无闻禁旅闲宴启元春歌万夀欢声雷动祝南山东风淑气转彤廷天仗车旗一色青最是新年多瑞应紫㣲垣聚老人星画省兰台荷九迁春官分任愧髙贤臣今花甲方重数巳戴君恩六十年旭日曈昽御宴开近随仙侣集蓬莱萧疎白髪依星署硕取南山进夀杯班随貔虎近天威十二星辰傍紫㣲忆得滇黔平定日櫜鞬归路有光辉王师荡逆载西征赍砲曽来细栁营为要春光生絶域特教雷火扫妖鲸六师洱海靖鲸波三箭天山奏凯歌穷北极南归版宇小臣胥忝执干戈圣恩常与嵗俱新宴赏而今逮小臣朱紫班中飘墨绶始知仙令出风尘千叟雍容殿陛趋上珍络绎出天厨郎官鲙味尝应遍谁似恩荣礼数殊筵罗千叟古来稀七品宁嫌爵秩㣲此日拜嘉丹鳯阙年年长侍衮龙衣卤簿髙陈玉殿东缤纷霞绮暎来红香飘绣繖春风转亿万斯年覆被同从龙支系世承恩禄养年深长子孙又向钧台叅䜩㑹春光融尽鬓霜痕掩暎花光接上林殷红浓緑晓云深新蒲如笔春常好圗取尧阶向日心日宫云陛对宸颜次第雕盘玉馔颁优老徳音教序齿官班今日是仙班羽书昔日发燕支驿使牙符实所司官厯户曹容解印年登杖国宴丹墀小臣官职滥廷平稔识皇心最好生但看登中天府册便知圣夀比长庚少佩吴钩作骑兵晚叨郎署被光荣麤才文武俱无补老荷君王赐兕觥曹佐书司最末僚每瞻郎位在云霄谁知暮齿承恩泽直并䕫龙祝帝尧城头旦暮聼啼乌羡尔来从帝苑梧今日殿墀霑圣膳却如鸾鳯啄琼荂装饰天闲驾上襄雕鞍银镫有荣光员小技年空老也得沾恩御座傍夀星髙傍紫㣲明照耀天庖泻玉觥共道圣明崇耄耋不嫌筦库厠公卿俭徳先从宫府求御厨淡泊见诒谋宸衷自喜留淳朴一膳常为四海筹曽纡墨绶课农桑解组优闲化日长民牧愧无三异政天恩许奉万年觞鞭鸣乐作御炉香劔履星罗夜未央曽伴纠仪当柱立引年今日醉春觞天门晓唘集朝绅尚齿筵中厠小臣浩荡恩波真未有九衢人乐太平春延赏荣施累世沾戎行勇试寳刀铦计年今巳逾花甲一饱琼筵力倍添白石莲花列满墀恍疑身已到金池皇龄佛夀同无量只为皇心似佛慈乍转春韶正雪晴尧樽羣捧拜恩荣伍符尺籍臣兼掌向日葵倾比寸诚玉砌初抽两叶蓂露漙仙掌晓亭亭小臣窃比尧阶草帝泽霑濡色倍青奕叶承庥巳积年臣今皓首预琼筵真仙夀世同天地不数灵椿嵗八千玉阶金殿胜仙台拜赐流霞尽一杯人世不知天上事耆年身到绛霄来钖宴今朝荷宠光微臣职忝列戎行太平一统烽烟靖兵气全消圣祚长滇池沙塞斾飞扬虎旅追随髩巳霜幸值那居赓乐恺跻堂硕进万年觞书生何幸列华裀燕飨殊荣并老臣五色云中仙侣集相看满座白须人赫濯声灵八表宣功成燕喜㑹髙年武臣未解讴吟事但硕君王夀比天躬圭世秩荷朝恩曽捧奎章耀荜门千叟嵩唿春宴日荣光夀气满干坤班聫济济互扶鸠下逮偏禆礼数优説与胶西诸甲士一齐虎拜望龙楼为丞朝夕喜哦松职𨽻郊畿近九重宴列彤庭春昼永三多华祝庆时雍緑文鞘饰粲红茵燕衎分为虎帐春从此禁营长有喜光辉南极照钩陈仙桃馥郁自皇家竞挂归鞍出日华珍味已邀天府恵延年不羡枣如𤓰十载供书紫阁中每逢纶诏似春风今朝喜荷琼筵赐一㸃欢心万国同紫綍宣来蹑紫烟执殳曽是到慈天千花藏里传三捷百福筵中颂万年圣朝养老宴干清广厦华筵列大烹延赏久叨供世职酬恩惟祝帝长生湛恩直似海天涵列席宫庭白髪鬖久忝荷戈年己老鼎鼒妙味亦分甘履端髙宴贺昇平万国同文久偃兵欲试韬钤绳祖武清时不用请长缨天马权竒领六闲璇阶缀列五云间辛盘喜预今朝宴坐次争推鬓髪斑后天不老庆天龄鹤髪鹓班聚紫庭圣化协中空贯索弧南黄气但占丁寳厯周环日更长玉壶莲漏好时光技能逺愧张平子晓箭声中忝奉觞釦砌新陈玳瑁筵恩霑既醉诵诗篇金盘捧出银丝鲙硕兆多鱼庆有年盈头华髪愧鹰扬脯擗麒麟䜩未央南极一星瞻夀主还期万载荷龙光国恩延赏旧攀鳞御膳分调及庶臣从此年年増盛典宫筵华祝始壬寅属国西陲世享王元正来奉紫霞觞大酺汉诏寻常事那比彤廷侍圣皇学读甘公太史书嵗华巳老惜居诸天珍不比常珍味日月升恒颂九如龎眉鹤髪㑹彤廷合计春秋十万龄尽把年华添圣夀还如涓滴到沧溟部曲承恩玉陛前太和佳气早春天尧厨萐脯颁琼膳共庆含哺鼔腹年盘列椒馨淑气融校年旷典聚羣工喜占大有先三辅拜舞臣偕父老同卿云糺缦景星明广宴春开荷圣情皓首自慙荣幸极也跻丹陛祝长生期门小队扈长杨犹记滇池荷斧斨海宇承平歌夀恺九霄南极正垂光髙山叠叠水溶溶万里春风紫翠重不用将军还着色分明写出圣恩浓王师频奏凯歌声万里烽烟一战清组甲晶荧叨宿卫老霑御宴有余荣八荒奉朔尽来王重驿梯航集卉裳为报圣朝开夀域万年红日上扶桑灵台占騐太平年日月光华厯数绵何幸㣲臣縁序齿彤廷环祝圣人前流传素问自轩辕圣主如天妙不言玉馔金浆分赐处九重春色万年暄分辖熊罴夙荷荣年来白髪巳千茎闲居喜预金门宴却老同霑玉殿羮昨聼铙歌奏凯归千官燕赏霁天威龙楼日暖传三爵虎旅声欢彻九围曽奉桓圭拱帝京还叨宴赉预宗盟金貂列坐承恩徧喜效唿嵩第一声纎心推测契元㣲置𣙗悬规八表齐捧日丹墀瞻帝座流沙咫尺玉衡低琳瑯新制寳筵开翠羽金膏异域来捧祝遐龄千万夀不须王母紫霞杯桃华万匹锦成堆曽掌天闲咏马才大宛于今为牧苑不教乐府奏龙媒华髪盈头巳有年樗材每荷主恩偏婆娑得预蓬池㑹丹籍须教署散仙㳺豫驰驱日月长朱颜白髪羽林郎一从玉殿颁觞后画㦸琱弓带宠光易藴精㣲那易寻圣心久已契髙深小臣积嵗承天训欲学尧夫自在吟樗栎欣同百尺松引年亦得觐山龙春膏徧布阳和令未抵亲霑雨露浓宴余传唤及词曺献夀羣依御榻髙亲聼纶言宵旰事万方安乐一人劳行军荆楚忆当年谢事闲身雪满颠圣主乗春亲养老饱尝玉馔总甘鲜官卑职小愧年尊鹤髪衔杯傍帝阍一脔擕归分子姓叮咛世世报皇恩荅阳圣主夀昌躬坐䜩盈千玉杖翁便是三山五天竺应知胜事不能同八琅相倚奏歌成尽是天长地久声百兽樽前知率舞箫韶第一舞尧蓂干羽曽闻格有苖我皇威徳迈前朝材官牙将叨恩庇侍宴从容傍九霄弓开月满劔冲星侍猎从戎忆壮龄老去宠陪千叟宴颁来味胜五侯鲭曾陪五马行春去更上重霄赴宴来圣世风光随处好彩云堆里是蓬莱忆从振凯嵗华添何幸尧眉得拜瞻末校自知无报称佩刀长莹䴙鹈铦觚稜金阙㑹千官新奉恩纶赐御餐禁旅微臣年老大也陪春䜩五云端拜嘉勅免人离席宣训恩敎听近前圣主引年千万䙫柏梁赓和自年年上日干官宴玊宸皤皤黄髪沐恩均微臣亦忝鸳班末来祝璇图亿万春皇城筦钥伺晨昏禄食虚縻列九门何幸燕毛唯序齿五云高处仰尧樽暁日晴揺赤羽旗昇平真见泰交时臯比包甲来叅䜩虎拜还赓万夀诗春风初展玊阶蓂宴钖高年御馔馨自愧微员空白首也随耆硕侍彤庭丹墀扶杖歩从容皓首欣霑湛露浓醉饱都忘宫漏永隔花频听自鸣钟民部司分荷阜成天恩优渥钖殊荣𢎞开夀域滋繁庑衢祝年年喜载赓肆筵丹禁捧琼巵耆老同赓湛露诗束髪从戎叨世职欣看干羽两阶时律转青阳万象新三霄瑞露表壬寅羲和叨沐尧樽赐厯纪重颁第一春壮志犹存拊劔镡精强不比在滇南今朝矍铄浑忘老只为亲尝御馔甘灵䕫雕鹗唱铙歌兰锜恩光嵗月多何幸亲承鱼藻咏更同吉士赋巻阿金阙和风开五日玉阶瑞雪暎千官豸衣侍宴三唿祝鳯扆当春万国欢早晴雪素暎云红译馆微臣拜舞同䖍向恩筵歌夀恺光华龙衮日方中一曲泠泠清复圆敢言雅奏得师传梧桐阿阁生新緑处处薰风仰舜絃万户千门报好春闾司无事乐同民何期东序陪三老兼得天肴饫八珍朔塞南瓯厯暑寒长年饫宴对金銮筵前湛露沾鲐背坐上春风聚鹖冠欢声喜气满天街尚老筵从紫禁排末校从征经黒水元正钖宴到琼阶笙师陈乐奏中和㫖酒从容燕乐多採得伶伦双鳯管吹成动地太平歌为彲为虎仰恩光欲报春晖雨露长画㦸雕弓容习礼南山永祝夀无疆荜门瓮牖一儒冠老去名衔属冷官芹茒未曽搴泮水尊罍亲见赐金銮彤墀日暖御筵张粉署承恩劝鹤觞一十五星环紫极百千万纪乐青阳梯航欵塞献琛多九译春风播太和盛典欣逄颁宴赏恰闻西域奏铙歌昼漏迟迟出𤨏闱鳯墀钖宴被恩晖灵台向夕瞻星象南极荣光拱紫微神京环卫肃天营驰道频随玊辇行小草微生恒近日更沾春酒到蓬瀛东龙西虎列青㝠匡卫文昌拱紫廷肄业天官司测象光如半月老人星皇恩钖宴九天开军校欢声动地来湛露今犹沾虎旅春风昨已过龙堆河清海晏万斯年葵藿倾心向日边从此青袍传盛事选人曾醉圣人前特典新恩重大年霜颠雪鬓聚琼筵闲身不觉龙钟甚心迹犹依云汉边日丽三阶奏泰平祥开南极五云明朝天尽是霜髯叟欲唱神仙聚玉京九重金殿隔凡尘髣髴羣真㑹玉宸惟有圣人干体健尧眉喜气霭如春金覊羽箭老年华既饱琼羞健可夸何事绥山与瑶水御筵桃子胜丹砂圣朝夀域已𢎞开重译梯航万国来衰老微员逢盛典愿将余齿报涓埃爽鸠掌职白云司入宴明光出殿迟共喜承恩无以报年年一晋万年巵春到梅花淑景开曈昽初旭照琼杯凡材亦幸承天泽湛露沾濡及柏台咫尺祥光绕御屏金罍潋灔醉仙醽一人坐纳无疆庆螭陛前头祝万龄冲锋斫阵壮年频忝是天朝一世臣爼豆褒忠宸翰焕箕裘承训圣言谆满袖炉烟讲幄中仙瀛蔼蔼挹薫风筵前羣效华封祝圣夀天长景福崇饱徳无涯醉酒醇一身难以答高旻愿将四海臣民夀萃作皇躬亿万春律转青阳赐大酺秀眉黄髪尽欢唿割牲执爵传闻旧千叟为朋万古无虎符颁下自珠璇时泰风清万里烟分得金盘仙掌露同登夀域比彭籛科名早荷殊恩重编辑今邀圣训多从此得随干叟后万年长咏太平歌月蓂呈瑞日初长玉馔传来自上方兰桂和调多且㫖君臣相悦夀而昌玉醴金盘耀座隅赐酺异数自天厨微臣省识衢樽味曽沐恩波四纪余便蕃雨露溢天潢驺骑雍容入建章自愧凡材称国榦同根仙树嵗年长万年天子庆王春干健同天振古新圣徳神功歌海宇蟠桃恩宴小臣均秋粳曽掌桃花米春醑还承竹叶杯愿进青精仙子饭一人万嵗总三才各増一嵗入新年共祝三多拜御筵今夜观星台上望紫微南极正同躔呉国朱丝蜀国桐鳯墀献曲喜春风转絃欲奏高山调争比君恩泰华崇何因咫尺觐宸旒禁旅承恩已白头拟倩缑笙歌万夀漫吹羌笛谱伊州瑞拥天门旭日红蟠桃㑹里度春风尽销兵气成佳气泽满金罍玉液中皇都分守列京营刁柝无声奏治平犬马微劳䝉齿及嵗朝分与大官羹丹鳯城开大赐酺法宫宴老古来无玉阶瑞雪晴犹积万嵗楼前照白须曾叨郎署愧熊罴又沐天家雨露施圣夀原来同日月鳯楼长御紫金巵瑞现庆云歌舜日祥开夀域值尧年荷戈执㦸金铺外鼓瑟吹笙玊陛前金殿当春淑气妍恩深养老玊杯传虎贲共识龙颜喜和霁同于三月天恩波盘馔一时新也被调鹰扈猎身鹓鹭班中回首望更无捧爵黒头人旧次鸾旂豹尾头殊恩今日赐珍羞丹心只在彤墀上长捧红云记海筹声价休夸一顾来天闲都是出羣材追风蹑电行何逺直载皇恩徧八垓浄于晶玉滑于冰五色琉璃敢擅能内府久容工在肆御筵惭与夀为朋御宴𢎞开赐玉餐雍雍千叟聚衣冠自慙周礼疡医贱白髪丛中备一官千官济济髪如银御宴前头拜紫宸炉冶隂阳容万象好同造物庆长春青阳淑气转芳椒九陌晴云拥御桥暂解弓刀叅夀䜩长陪仪鳯听箫韶摩垒登陴自壮龄频随大将扫妖星雷霆威赫开殊域雨露恩新拜福庭翘来鹖尾暎华颠喜上天家第一筵潋灔金尊谁劝饮龙孙鞠玉阶前饔人捧案酒人传八爼罗珍九醖鲜禁脔内醪能换骨自然东父可齐年荷㦸弯弓职业微玉壶宣劝受荣辉长年幸饱天厨馔敢拟东方割肉归瑞荚阶前日色暄太平无象似羲轩鸿钧一气涵天地首注恩波到八屯貔貅何幸列冠裳千叟筵前献一觞有道圣人无量夀祥烟深绕御炉香律吕雌雄协鳯皇澷夸荀令记宫商瑶池便是今灵沼琯号昭华玉府藏万方玉食达天衢海贡荆色辨九区何意芳筵颁耄耋一巵叨沐圣恩殊入朝湛露主恩频䜩老筵中备外臣四十八家犹郡县始知无地不阳春日照氍毺晃绣袍至尊亲看引松醪康衢一醉寻常事寄语尧民莫贡高寳厯廽环又起元星明南极拱松轩小臣旧列含香省重整朝衫拜紫垣仁夀推恩海宇春太和元气共陶钧瑶池翠斝觞黄耉尚齿班齐典礼新献嵗先沾湛露浓熊罴队里气雍容三阳肇始三多祝亲见卿云䕶九重仙醴逡巡吸紫澜春风玉宇不曽寒桃花一实三千嵗愿侍君王万遍餐献嵗尧蓂五叶开引年春䜩㑹蓬莱含香数载惭无补叨醉天家碧玉杯九阊佳气欝䓗茏白首承明宿卫中献嵗赐酺蒙齿序禁门上马礼尤隆昇平祝史有何功牲醴粢盛总㓗丰盛事更逢椒酒宴穰穰百福自来同香藏前年奏凯还不忘武备火攻娴声连子母轰腾里龙电盘旋舞月鬘相马多年值紫阍建寅喜遇叶贞元宁知率舞亲承陛驽骥同霑畜养恩精盘玊椀昔人夸圣主还嫌镂饰华倣作古甆淳朴様甄陶深泽到泥沙碧玊壶中緑醑浓芙蓉阙下拜恩重功牌曽得邀旌赏衰齿还欣饱御饔钟鸣巧胜莲花漏候协时分妙自然日午声闻清禁里健行帝徳正如天日高芝葢动霓旌卤簿传唿辇路平一朶庆云呈五色琼筵开处颂长生小臣执艺在雕锼攻错珍竒几十秋只以象牙呈薄技翻囙鲵齿拜宸旒金镂埀莲列阵同葢天星月一盘中华林日永牙筹发万纪循环算不穷内府朱提备末工嵗縻天禄渐成翁昨宵瑞雪盈丹陛好和银泥饰紫宫鹤髪萧疎七十秋却因衰齿到螭头御厨玉食荣君赐官职休惭未入流熈朝景运启文明秉铎长看泮水清养老胶庠原古制未闻赐宴㑹耆英三尺长刀雁齿排约身短后舞蛮牌那知劔珮花迎处绣服逡巡十二阶太和元气透重闗灵府虚中守大丹导养不湏论水火嵗丰民富圣心安御筵齐列五辛盘珍饵携归十様看部曲九天询盛事芙蓉阙下万人欢农祥嵗首騐飞霙八校班中逐五更喜傍天门霑湛露老年长见泰阶平芝殿遥开许署衔罏香馥郁袭朝衫堂亷地近情欢洽无事斟仪立酒监忆侍斋坛㡬度春钦柴薫燎奉严禋万年膺祚知申命千叟升筵总夀人御宴分甘及老成盈廷喜气动神明共知天意同人意瑞雪飘来糁玉羹年逾七袠鬓埀丝宠溢春光宴紫墀忆得曺司清切地又陪觞䜩太平时冶铸曽经领内坊老霑紫府五云浆别敎换骨从天上金液何湏更受方元㑹初过广宴开赤墀晴雪照衔杯不湏奉礼频宣劝禹膳尧觞次第来万嵗鸿禧协两仪一时黄髪应昌期握兰青琐臣衰退重得趋墀挹寳巵煦妪多年长子孙春风阊阖受新恩熈朝齿爵尊相并一命霑濡蓼露繁朝序欣从下大夫悬车年嵗白髭须躬逢盛典超千古养老羮香出箑蒲玉泉山下职分畦䆉稏云秾緑穂低畊凿不敎遗絶域塞风蛮雨入封提御定千叟宴诗巻三御定千叟宴诗卷二卷四卷三卷一卷二计诗三百二十首钦定四库全书御定千叟宴诗巻二人瑞自居击壤羣世间仁夀赖吾君好生大徳合天地愿得三多迈放勲去年藏里凯歌回赐宴今朝赏宴陪万里辛勤瞬息过欢声载道似春雷风土人情各自殊微臣游遍世间途愿将省下期颐嵗捧进彤墀添夀图三庚尺雪莫惊奇葱岭阳闗共所知寒瘴烟沙愁日晚而今尽解庆雍熙当年执㦸定滇黔回首凯旋雨露霑鹤髪九旬天眷顾算筹随嵗喜频添身经战阵录微劳老沐殊恩气尚豪宴罢精神添一陪貂裘文彩耀弓刀祖父攀鳞旧策功子孙世世沐恩同黄金永宝传家甲白发犹弯射栁弓七十余年别禁军不知髭鬓雪纷纷法宫颁醴同仙液上库分金荷圣君壮嵗随班列虎贲栢台粉署职曽分久霑雨露恩无尽又上宫庭觐五云九重勅㫖宴千官凤阁词臣列上班恺乐镐京春酒美赓歌拜手庆南山万年天子夀无疆春满蓬莱御宴张八十六龄逢盛典喜随元老庆陶唐宿卫班中忆壮年从今朔漠靖烽烟尧樽幸醉身轻健恩赉貂冠耀雪颠心丹不觉力頺唐弓劲能开箭用长更得紫霞霑一醉踔腾筋骨愈加强预掌丝纶直禁中日宣天语下髙穹万年宝厯昇平候许从耆英燕衎同引年授几列前班记得提戈奏凯还圣武𢎞昭包六合殿廷今日是蓬山圣朝豢养八旬余尚齿还来饱御糈自愧武臣稀识字纪恩新学万年书瑞雪三元嵗必丰圣心乐与万方同微臣忝列祠官后忭舞欢唿御宴中朔塞南荆昔荷戈九旬须鬓尽皤皤天厨更赐长生粒春色还添壮色多曽叅柏府侍彤庭霜髩重沾玉馔馨千叟齐申冈阜颂南天应灿老人星櫜鞬欣傍五云深汗马微劳列上林幸到九华春殿宴满筵喜色见天心熙皥休祥遍八坤水村山郭尽仙源愿临万里长江巻写出汪洋万里恩天马流沙万里来云屯宝骑殷春雷君王神武超千古驽蹇惭非厩骏才羽林日日佩容刀皓首官班着锦袍谁意更逢春燕喜追陪仙侣得仙桃西賮南琛自逺荒图成王㑹集梯航愧无阎令丹青妙偏饫虞庠酒馔香肆筵设席自皇居璧水胶庠总不如还頋服章慙振鹭恭承恩礼赋嘉鱼夀域宏开荷化成耄年司钥右安城欣闻天语同春煦榆景偏霑分外荣丽日祥云拥泰阶称觞喜与衆仙偕曽随昭莫多鏖战记赏头功第一牌八闽战蹟得微功白首亲霑御馔丰甲子循环天不老吾皇行健与天同干清宫殿焕皇居芝席天樽列玉除宛似仙山楼观晓红珊瑚暎碧芙蕖久从丹陛序鹓鸿宴镐欣传到法宫两列仙官皆夀耉万年天子坐当中圣徳巍巍圣夀长箕畴钖福备祯祥外藩齐效三多祝列职荣分千叟觞开年乍展青阳厯纪日初舒轩帝蓂春仗分班仙掖启乞闲身亦到天廷铁衣记得赋从征礼饮欣逢盛典行万帐貔貅恩久渥复教鲐背荷殊荣尚方珍膳粲珠盘烛夜杯分柱下官温㫖频宣容醉饱玉阶千叟戴恩寛岐黄小技草茅人忝附朝官侍紫宸八十老医重仰圣愿携菊醴献长春衮龙咫尺笑言亲千叟新筵异九宾不用赞仪惟祝噎鴈排鹤髪饫天珍持筹曽忝上卿班喜荷琼筵敞帝闗千叟玉阶同舞蹈极天圣夀指南山拥节西秦与益梁归朝官秩领金仓至今僰㸑逻逤曲常比中和乐职章驰骑弯弓夙所谙年来短髪白鬖鬖轩宫恩许陪春宴龙角星光照面南醴酒琼馐出御庖泰符长筮地天交微臣奉讨过铜柱恩露扵今满白茅奔走承恩数十年今朝欢宴玉墀前挽强命中浑㤀老踊跃犹思七札穿琵琶滩畔夺艅艎凭仗天威力亦强中嵗已䝉归化宴残牙今啖大官羊艺植身藏老圃家游仙忽讶捧流霞从今得与瑶池䜩愿向蓬山职扫花吴楚滇黔身厯余归来领卫直周庐欣承禹膳颁三爵长戴尧天颂九如凤楼缥缈瞰蓬莱羽卫争趋捧夀杯贾勇敢夸经十战承恩却许近三台浩荡恩波自九天建章春宴集耆年旧含鸡舌趋丹陛何似琼羞饫御筵玉殿红霞簇画屏乗田亦许到蓬瀛年年巨胜花盈野三百维羣颂太平牛人分职自周官畜牧微劳愧素餐何幸暮年叨异数近依仙仗上金銮玉肪宝饵缓童年六技医师试十全欲识太和翔洽处但看孩孺乐尧天盘龙山下记鏖兵文徳年来万国平钖宴瑶阶歌既醉天浆分到老司城村堡曽经备蚁贠乞恩归养已华颠今踰八十身还健班末趋登上九天鸡唱天街曙色分罏香春霭互氤氲皇慈遍钖瑶台宴视草身闲倚五云幕府曽书百战勲江南身将八营军耄年得预耆英㑹骑勇家悬云汉文法醖宫壶领大官坐深不觉早春寒丝纶阁下承恩久时把葵心向日看长阳从猎耀金貂角胜争先志未消幸值太平饶乐事老人队里颂神尧金虀玉鲙沐恩波海宇昇平瑞应多指日西陲咸奏凯不须扬盾更挥戈陛㦸周庐拱太微亲承燕语觐垂衣大官捧出麒麟脯黄髪皤皤拜赐归恩浓湛露醉臣心宣劝犹闻降玉音雪岭灵闗韬甲后幸随父老学讴吟赏牌曽预荡平功华髪身依紫禁中八十余龄皆帝钖还期圣夀与天同衰翁也得宴金銮取次花风到上兰谁信宫中一万树今朝竟许举头看鱼钥开时晓色新诏随耆旧宴初春风和玉阙天颜霁亲见龙床笑语频金华春殿集瑶珂翠釡分恩出紫驼一自岛夷重译后至今东海不扬波白雪盈头霜满颏拄笻亲见御筵开蟠桃捧向家中㸔知是神仙㑹里来流霞满酌胜还丹天地为心老者安愿祝夀同天地永万年天子万年欢宴赏恩膏浃小臣昇平乐事太平人世膺荣秩心依恋长庆尧年万万春世禄长霑帝泽绵又叨春宴㑹羣仙玉书金匮青藜阁纪録贞符祝大年谁言七十古来稀老叟盈千绕御扉赐宴不嫌官职小苍颜皓首有光辉欲乞花封制锦新何图鱼藻宠微臣心期下邑多耆老也似天边夀域均太和禽鸟各呈奇瑞谱图形尚有遗今日玉阶欢宴处碧梧应见凤来仪曽从琱舆出五原虎符归掌侍金门春风平乐叅髙宴养益頽龄悉主恩恩教老健杖休携尚齿筵开玉陛跻拜手未忘东鲁地瞻天直与泰山齐太和臣庶尽欢娯睂夀承恩更赐酺序齿分班歌既醉天家异数古来无玉烛调和御宴开欢腾千叟进霞杯龙骧队里龎睂老醉向金阶拜舞回锦江城外记冲锋奏凯回来庆赏隆今日玉阶霑玉液酡颜自喜尚如童榆北泸南屡战身欣逢嘉㑹日华春千庐列卫欢声遍共道尧天多夀人欢声动地若春雷温㫖传宣赐宴来盛世韬弓崇礼乐得同千老上春台冰絃一曲奏薰风万象都归化日中手挹尧樽欣马齿身司舜乐佐䕫功破敌先登梅岭颠幸陪嘉宴坐琼筵愿将冰蕚无穷朶拜祝君王亿万年豹尾前头万象新雪晴云散映勾陈引年开宴天恩渥臣是当年踏浪人上池饮后醉琼浆鸿术尧时愧未良不借稽生寒石散世无夭折齿繁昌职分禁旅习龙韬头白清街敢惮劳欣共仙班同献夀跪擎玉斚醉蒲萄塞北湘南记战勲羽林具职拱丹宸今朝燕衎承膏泽拟作尧衢击壤人四海梯航清宴时緑沉枪卧少驱驰擘麟筵上承恩出鸠杖欢唿满路岐方伴鸿章测景回星郎恍惚梦蓬莱醴泉满地知多少总与君王作夀杯琼楼金阙紫宸闗得到除非侍从班讵意簿书尘下吏今朝饮宴五云间敷天白髪太平民拜手轩墀集虎臣置尉不须名戊巳赐筵今始纪壬寅献嵗韶光一色新雪残鳷鹊净无尘金铺日暖逢开宴好捧霞觞拜紫宸优老君恩恤荷戈弓刀小队和衢歌欣看玉殿传觞处占得嵩唿数最多勾陈卫士沐殊荣玉筋金盘荷圣情共祝轩辕龙凤纪不资仙药自长春搴旗曽记赣江西十八滩声振鼓鼙兰席觥船光灎㶑波纹如簇七重犀碧鸡山下旧从军十二星匡列卫分赐坐玉阶开宴处曜仪光景緑氤氲出师中路从君王今日雍容入建章百尔臣工相齿让尧阶蓂荚庆方长六英飞瑞兆丰年玉㫖亲颁养老筵隂定山前曾克敌雪花犹记舞翩跹清时人瑞总骈肩休养恩深列校偏一自丹霄登秩宴何须绛县更疑年时际清宁七校闲九衢夜户不须闗白头长捧金茎露云日当天仰圣颜当时结束事櫜鞬锦服今朝预列仙宴罢归来驰道过欢声齐彻九阍前黄道星辉䕶紫微瑞霞晴丽敞彤闱铁衣几度边山路载颂冈陵式九围金墀鹄立尚迁延列校何当捧御筵不是寻常拜恩泽万年天子宴髙年期门列校霭云屯廪禄虚縻豢养恩更向新年逢盛事瑶台亲得捧尧樽卫士班中愧末行白头常忆玉阶旁螭蚴连席君恩大不羡休居陛楯郎玉帛车书万国同琼筵开处日曈昽小臣忝职司方泽土脉先占九谷丰老去仍司石室文红籖緑箧䕶香芸承恩钖宴金华殿三素光飞玉叶云六工亦得荷天宣凫氏还应忭跃先圣世太和为大冶铸成夀世庆春筵末技随班拜玉钟百花从此露华浓金瓶喜见双岐谷知是皇心只重农盈廷快覩元朝雪赐宴欣随百嵗翁麟凤虚言是祥瑞真祥人夀与年丰圣朝养老礼殊常次第颁恩逮议郎穆穆灵祗胥妥侑还陈神贶九霞觞频年欢祝遍南邦圣泽同春满大江恩及老臣今更渥龙光犹照两睂龎伐叛随征到豫章头创幸遇百金方皇恩钖福开琼宴九醖先分殿陛郎延赏隆恩着世功从师粤峤又闽中至今寰海波涛静蛋雨蛮烟化舜风世职家传列虎贲钧天开宴幸承恩祯符盛事喧讴颂南极光中拜至尊何幸天颜得仰看一时千叟喜弹冠九重华髪因民白万国忠心为主丹粉署叨承雨露频更随鸳序饫芳珍试看雪鬂苍髯叟都是尧天长养人圣朝珍异贡梯航恭俭还闻外府蔵何幸日边司库吏得随鸳鹭酌琼浆上尊叠赐色香凝忝列戎旃拜手承咫尺彤阶人共仰帝星鸿朗并升恒锦川波静㸃苍青往嵗从军讨不庭玉室赐酺瞻拜处湛恩汪濊比南溟法酒从容乐太平武夫亦许宴承明九枝灯下千人坐应有山唿万嵗声峒崃鸳湖奏凯歌年来颠髪雪霜多玉京宴罢言归后细与家人説大罗木沦河畔旧从军良马曾䝉上监分白髪更登朱毯末三浆春散泽棼煴瑶阶绮席宴髙龄祥霭纶缤䕶树屏曾向昆明瞻斗极天边长朗老人星天厨仙醖胜流霞鹤髪蒙恩礼有加曾得君王褭蹏赐半生衣食荷全家花葢云腾现五芝金垒散列散珍奇西征曾过邠岐路记得公堂献夀词皇威逺讫静尘埃春䜩叨荣醉緑醅筋力末衰趋走便瞻云就日上瑶台赓飏自昔美虞廷未若称觥合万龄曾共虎罴歌凯曲今随卿相饫芬馨向随充国渡湟中今附期门宴赏同总是圣皇𢎞钖福长教蒲栁沐春风羽林慙应列星文三爵叨陪振鹭羣闻説贺兰山下路山光斑駮拥祥云瑶尊满泛导阳和慙愧频年列荷戈超距翘闗宁谓勇君恩重比泰山多晨钲宵柝䕶皇居钖宴新逢淑景舒于万斯年今日始熙然民物在华胥早向斋宫事祝釐轩辕卜厯应昌期登歌升乐三终后鸾鹤回翔耀羽仪边部荒陬被泽遐微臣输粟到龙沙洋洋甘露川头水若比恩波尚有涯黄牛崃下过千帆紫燕山前积翠嵌两地手弓蒙赏获暮年叨滥领军衔曽瞻黄钺自临边雷电威清万里烟今日龙颜真蔼蔼秋霜春露太和全锦衣皓首喜骈肩矍铄随班到御前漏转宫壶春正永扶鸠长愿侍琼筵久从月殿斵天银莹澈光明世界身佛智故应成佛夀琉璃柯地万年春军前闽海属櫜鞬滥得勲封到子孙馐耉宫廷还忝与水深山峻是君恩玉螭墀下宴千官老觉松醪易上颜记得昆明从挞伐赐弓擎出万人看玉府曾为筦库臣瑶阶趋走重蹲循岂知坐对羲皇主龙子帣讲送八珍洛阳桥畔逐封貙曾拔蝥弧上堞唿一自卿云糺缦后牵牛星域遍笙竽三十年前作䕶军金支曾见覆轩云承平养老昭仁让圣武由来必右文昔趋郎署衔居后今宴彤廷齿在先为语儿童休健羡管教次第到恩筵闻説香山九老图居然司马冠公孤何如千叟论年坐圣主当轩赐大酺黄河源上动髙旌曾擐重犀却月营又看春光到西海当时老卒宴天楹千衢巡徼往来通叩鼓持更卫法宫一上玉晨陪䜩赏顿令虎帐满薰风雪晴凤阙彩云生日暖罘罳瑞露明白髩婆娑老队正承恩仙席醉兰英豹直周庐老步兵扫除广路翠銮行如何得对君王坐真是逢仙上玉京瑶池式宴有殊荣尧盏分来绛雪英合竹丸泥虽末技太平天下字能成早嵗从军定百蛮何期春䜩缀微班涵濡圣泽金沙水披拂皇风玉笋山除道常瞻日月光角端旗过识天香平凉战后归威卫旧六钧弓尚可张饱食欢歌一壮儿老叅卫署率熊罴金浆忽沐君王赐健似荆州克敌时盘龙山下昔从戎嘉峪闗前记挽弓惯识阵云如杼轴欣逢湛露被椅桐虎牙卫士髩如丝恩许追陪宴玉墀忽忆旌门亲执讯欢声雷动献功时将军剰韵席前占赐果词臣发御奁争比圣王躬养老武夫列坐对宸严捧檄传唿属小臣双睂如雪髩如银谁知谢职分休后授几支笻对紫宸四始祥占庆嵗穰朝来晴雪帯恩光深尝尧酒同天酒南极于今色正黄虾蟆更尽晓烟开朱网龛鬖卿相来直宿章沟唯望见今朝冠履接三台巴字江头记洗兵短箫铙吹竹王城当年冠鹖今鸠杖安坐重茵尽一觥天分漠北与滇南章亥才能纵步探无敌仁师胥詟伏来苏皇泽尽敷覃琱戈贝胄出回中云䍐星旄映碧空勿士行枚成老校赐筵叨列殿廷东戈鋋彗日下蛮邦沙塞亲观筑受降七萃士中宸眷渥千人宴上尉睂龎分麾传檄位居卑监牧行屯嵗有期岂料彤廷叨侍席坐听天语下瑶墀星颅雪踠走军符悬重门戒不虞名字八屯微职谢年龄七袠圣恩殊念珠树下忆经行末职司门老帝城长愿吾君同佛夀弥陀声杂祝延声圣世丰年乐事饶御筵开处接丹霄坐来黄耉推前席若问班行是下僚坐甲曾叅左右和老司鹤钥偃金戈忽承齐菹颁天上顿觉春光献嵗多攻金六齐实鸠工身世镕陶造化中耄耋更教陪上席玉红分得铸颜红轩厯緜緜宝祚昌熙朝正朔被龙荒闲曹藿食平生事赐宴荣逾博士羊东极琼脂粟粒香西池甜雪泻银觥宴归尚末三晡后始信壶中日月长朱㦸排门散秩清执殳三度卫团营曽观鹤列戎行整又仰珠庭秀彩明左个青阳淑气融髙年齐上蕋珠宫摧锋六战余筋骨垂老衰颜酒借红绣衣持斧引风霜玉裕亲承化日长久谢螭㘭簮白笔获随虎拜赐瑶觞铜环灵夀步长楸银髪居然云鹤俦忆得开阶正位日小臣年始一星週登筵幸得陪千叟报国无能効一官年齿名衔君赐予须睂白尽寸心丹闲居犹自习兵机屡战微勲圣主知尽展恩光照元碧一行黄髪醉春巵紫殿前头赐大酺白须红颊共相扶不知鼓腹行歌者还有尧民野醉图偁戈三楚剪雈苻击拆重城老介夫忽奉龙光陪夀耉恩寛不用没阶趋剑佩从容踏禁鳌五云春殿法筵髙亲依玉户传三爵从事龙韬已二毛九重玉极紫烟霏乆着朝衣觧铁衣圣主投醪恩广大忆开弓月对金微十二峯前杜若芳曾驰玉轪射天狼呉歌楚练今无用学颂升恒天保章双江九塞奉麾旄化雨祥风沐圣朝玉斚溶溶嘉燕衎虎夫种种髩毛彫輓粟飞刍饷六军辕门曽见积如云廿年生饱官厫米为从酇侯纪薄勲两两缨铃列大貂御香郁烈玉骢骄常时逺覩今亲觐天语琅琅下庆霄卫士头衔旧末行今看冠剑上明光千牛大将如年少不得同分御酒尝虎威班亦厠银筵匡卫钩陈本近天玉垒浮云沙塞月归朝长享太平年枫宸香路进名时宣劝尧樽荷圣慈记得短兵超战舰荔支风里试搴旗分赐琳厨玉液余花香炉霭积衣裾身同小物游元化蠕动翾飞各自如云骑今叨宠遇珠玉筵霜髪照频逢剑阁朝正使问讯当年八阵图玉陛恩教䇿杖升黄金罍赩耀睂稜麤才选勇曾居最斗米今犹一饭能蚕丛蜀道洗湘隂结髪戎行老羽林散仗忽陪千老宴雪花微㸃夀杯深宫壶初泛暖香浮帝子行觞锦臂鞴收拾弓刀好身手翠杯䖍仰翠云裘万年机杼衮丝新考课常勤百镊人五色吉云笼曲宴赭黄遥灔日华春南营守职効微勤忽上瑶阶近五云扫浄昭明逺献夀西师归好宴边勲戴星协月万花骢铜式天闲骨相同臣比驽骀空饱粟但歌夀谷祝皇躬鸭緑江南平壤城由来文物近神京九重春宴光华旦照澈恩波海水情章服叨荣第七阶坐中日映虎文靫银青金紫齐环立一色霜髯雁字排光翻晴雪照霜髭玉屑琼靡莹素瓷三白瑞徴聆帝语年丰人夀圣情怡一人戬谷物由庚列爵分年宴五更龙勺均霑天美禄虎盐致和御厨羮幸託天潢爵秩崇嵗时常得觐瑶宫皇家仁泽同行苇丰草沾濡湛露中侵晓觚稜旭景暄许教扶杖集宫门天颜咫尺温如日坐久浑忘在紫垣一门禄食感生成四海清和乐太平忝预万年天子宴胜陪仙侣㑹蓬瀛重逢玉厯纪壬寅庆洽元正钖宴新皓首龎睂瞻拜喜干清旷典是初廵攀龙附凤荷朝恩余泽流长到子孙忝佩金章成耄齿微荄何以答春暄天墀设䜩正春和圣世耆年乐事多臣老三廵从甲卒祖勲列爵表山河两奁黒白已华颠得捧金盘玉殿前天味饱尝龙凤髓红肌不羡橘中仙𣙜务频年幸备员郎官方愧应星躔感恩更饫天厨味鼓舞春风拜御筵忆从迁擢佐曹司每握兰香傍左螭文史三冬慙曼倩胜他伏日拜恩时粉闱昔日荷皇慈嘉宴新颁九醖巵万象同登仁夀域微臣何幸际昌时列校连营领虎贲宗盟庶姓肃旗屯白头拜酒春风里欢与同袍颂帝恩组甲从戎过十年仰凭天算靖烽烟射声承乏监屯卫雪色盈头列赏筵澜沧驿路凯归身豹尾班中仰圣人跪捧云罍霑露液纪恩六十一年春曾亲云日列中涓容养樗材乐夀年朝宴忽从三事后载教咫尺仰尧天佽飞当日厠微员少壮驱驰已积年圣主推慈优禁旅垂垂白髪预琼筵雍容九列与三台裨末何縁拜赐杯帝勅公卿专序齿得陪国老雁行来勾股朱黄得圣传幸同绛县预琼筵愿将环转生生数献祝金瓯万万年身经六载佐戎韬金殿欣瞻日月袍瑞色九重开雉尾广筵千叟醉蒲萄五服供输五库中曾司天钥愧何功获瞻帝度如金玊贞固还将祝圣躬元正节庆宴王公特降新纶千叟同向晓雪晴徴瑞白皇心原即是天工麟胶棘竹有良材内殿羣工象弭开不用雕弓穿七札太平耆老宴春台日月升恒照九垓千官拜舞御筵开圣人㫖酒原垂诰特为耆年赐一杯官佩铜章嵗古稀荣光长得傍京畿更随鹭序叅宫宴受爵归来香满衣愧无惠政及笷檐解组优闲称耄年仰望虎樽叨勅劝飞凫不羡叶公仙淑气初回紫禁春莲葩绮井映曦轮自慙微末司门者仰沐皇家雨露深忝司鱼钥凤城边忽奉恩宣预法筵从此抱闗真不贱也瞻紫气识神仙诏集耆年宴紫霄趋跄不觉禁门遥曽从都尉宜禾府万里天山仰泬寥兰锜年年设禁兵忝司徼道卫严更岂期赐酒龙墀下坐听莲花昼漏声荣纡辇路喜新开洒道千夫看子来今日软红尘不动禁中白雪紫霞杯千人九万记春秋黄竹多收削海筹从此不须夸楮叶只将玉作杖头鸠千官济济侍壶觞环卫均依藻火光戒夜祗堪供击拆彤廷何幸附赓飏承露天杯宠渥新雪稜衰髩两如银南征将士臣今老尚是当年摩垒人玉钺叅旗列八屯骧霞辔羽扈金根欣逢异数敦耆宿无限荣光及虎贲尽堪驰马挽强弓意气犹然少壮同夙饱君恩忘却老当筵健饭白头翁沧津紫塞映朱旟归旅无譁有捷书江汉戎功羞雅什蓼萧夀恺乐天居骑官星本列房南忽与文昌辅弼参自是君王崇齿让好留屯卫作佳谈少年授孑亚夫营笳鼓亲闻凯入声老得安闲屯骑长却随冠履宴承明春回紫极气和邕镂槛文㮰瑞霭浓臣职虎威无报称三阶列坐赐黄封雍梁几载事戎行铁马琱戈犯晓霜此日春风金殿外一杯天酒漾恩光当年驰马阵云髙垂白身名𨽻豹韬恩许金蝉同几席愧曾玉帐侍旌旄五云深处绮筵陈献嵗天家酒一廵介胄从戎慙武士圣朝宠及白头人霜戈队里效驱驰白髪鬖鬖御宴时总是圣君优老夀虎夫亦得䜩龙墀飞鹢曾从下濑师亲驰贼窟刈祅旗而今鲸海无波日手捧尧钟照雪睂曽从玉垒返金铺养老恩荣及武夫杞棘桐椅承湛露却教樗散亦沾濡録叙微勲荷宠光年来不觉髩苍苍自慙老缺残牙齿也得天厨异味尝彤庭湛露圣恩深尚齿筵开旭日临畧分言情天子诏饮和食德小臣心恩纶优老逮微臣皓髪追随到紫宸御馔亲尝天语近余年长咏太平春黄门趋走日曈昽斑白承恩饱德同齐向殿前唿万嵗仪堂小吏凤楼东解组闲居荷大君门阑画㦸倚髙云青瞳緑髪皆仙侣许列衰迟旧领军五云飞将拥霜戈日丽龙旗识景和沐浴皇仁思敌忾欲清西海静鲸波纶扉出入地清华湛露均霑恺泽賖饱饫仙厨称异数回看鹤髪尽鬖髿雷动天行武奋扬彫弧画的猎长杨扈巡羽卫称荣遇更得春壶泻桂浆六龙回跋下天光每掉缨铃裛御香今日玊阶同率舞心轻汉帝乐訾黄职叨管钥羽林军中候由来近五云今日风清长乐殿恩颁天馔饫芳芬彤庭燕喜效赓歌六十余年养太和记得岳阳曾拔帜欢声腾上洞庭波削平三蘖自神谟臣壮犹为百战夫官忝䇿勲随鸑鷟恩崇养老钖醍醐新春侍宴近天颜樽爼荣分豹尾班欲彷文臣申祝语福如川至夀如山羽卫欣陪钖䜩荣牙璋曾籍夜郎兵春风万里闻歌吹听彻芦笳总颂声幕府旌功奏紫清年年周卫乐昇平宸廷赐宴欢何极国老亲同醉兕觥祕府天储窃备官山庄曾预拭林峦吾皇俭德容臣拙长奉宸居万嵗欢奉职西曹嵗月长圜扉草满见春阳归田已许承恩诏赐宴还教接宠光夙戒严装有禀程引年饫宴得殊荣玉音真叙家人语绕殿轻雷喜笑声弹冠旧喜沐恩膏鸿渐应知借羽毛投老复欣歌盛事广筵开处阆风髙迢迢瀚海已无波烽火全销喜气多臣是武阶叨豢养铙歌谱作太平歌碧霄赐宴正新年南极光华耀九天筦库蒙恩弥抃舞祝皇夀算永绵延万年天子握干符耆硕盈朝自古无少小执弓慙已老也叨醉饱大官厨霞觞不羡紫鸾衔酺饮浑忘礼法严宿卫从今添盛事名随仙侣纪琼函雪残鳷鹊晓犹寒张宴宫庭在镐欢羣老席中新宠命严更署里旧材官昳荡春风景运门玉阶千叟拜琼尊向荣窃喜同葵藿湛露晞阳尽主恩轩帝东园集凤麟每从仙跸豫芳辰广廷日永开瑶宴海屋筹添奉圣人巻甲弢弓淑气多春风燕喜醉颜酡年年欵塞共球集化雨常青瀚海波椒花泛酒入新春淑气氤氲仰大钧圣主广开仁夀域世蒙培养及微臣旗鼓功成解铁衣碧鸡坊下凯歌归太平宿卫今年老犹沐皇慈宴紫闱上苑行宫觐玉舆忽教亲切宴丹除归来传语畨休者坐久天颜健有余献酬曾赋及彤弓顾盻犹夸矍铄翁载籍总无今异数步兵老坐御筵中翠釡晶盘下玉除恩周亲卫总君余还思紫塞霜风夜挏乳分颁小拂庐三楚楼船上沅湘仆姑犹得挫跳梁归来禁卫槖卢矢老至宸居捧渌觞行间久次列貔貅赐宴教随鹄鹭俦满酌蒲萄浮玉斚却慙涓滴未能酬晓来千叟集皇扄白髪齐教醉醁醽借手称觞争介夀南山未足比尧龄㫖酒嘉肴得未曾蟠桃还许裹红绫仰承君贶如山重宿卫微员恐不胜种杏多时侍紫庭芝肪术煎养生经愿从磊落长松下十尺如人献茯苓紫塞龙旗巻朔风献俘献馘忆从戎今朝华髪璇庭宴依约当年气似虹金华思乐布洪慈七萃随班燕赤墀六十余年俱饱德从今晚藿愧含滋充溢圜方设膳羞庆筵竟得逮兠鍪奉宸武卫皆郎将臣老霑恩玉砌头一军铙吹度禺山赢得司勲赏箭瘢久治不忘思勐士大烹却许养裒颜朱旗南指靖殊方厯厯昆州旧战场今日皇闱霑醉饱壮心犹在髩如霜琼浆醉饮饱猩脣欲谱新声进圣人对境未能歌白雪只知满目是阳春凡材敢説备千城一爵颁来旷代荣不重官班惟尚齿普天耆老戴皇情赏功旧自五云天养老今登百福筵圣泽寰瀛皆餍饫微臣尤觉荷恩偏忆随横海埽搀枪五战归来髩有霜凭仗天和还健在万年筵上献春觞塞月边笳静綵旄飞章奏捷蕋珠髙喜从外地叨中垒更钖三浆俪四膏荆门蜀道昔摧锋金帛旌劳抵景钟薄海欢娯多嵗月天容华茂似春松千牛左右卫中身豹骑从戎忆几春闲散忽霑零露湑重欣小草向荣新春日春台御宴开恩霑老圃捧尧杯自慙瑞荚生庭际不是人功灌得来从猎长阳幸有年射生常傍玉舆前春风祕殿颁仙馔不羡西都赋割鲜十载边庭少壮时荡平嵗久乐雍熙頽龄已许安耕凿广宴重教拜圣慈花飞六出瑞元辰共浃皇欢大地春微末官阶多庆幸白鷴如雪忝章身新年耆旧饱天厨雪色觚稜入画图千叟齐声唿万嵗须知即此是蓬壶浩荡阳和不计春又逢恩宴及微臣椒花共醉延龄酒玉陛长开蓂荚新毎司鱼钥候晨昏常得瞻云觐至尊今日白头承宠渥大廷开宴及春温云开阊阖晓风清佳气葱茏识太平蓬岛宴余齐介夀撤天髙唱是嵩声千金坡动战声雄彭蠡湖冲鬭舰风奏捷赐茶禆将里引年醉酒秀睂中百人髙㑹志明廷五老来游説瑞星争似尧樽分夀酒盈千鹤髪献松龄洞开阊阖觐垂裳春色融怡化日长驽劣久慙当队率更陪嘉䜩庆明良锦服朱颜霜髩皤两行分引入天阿小臣翻出齐天乐一和轩庭鸾凤歌班聨后缀是期门分䕶巖除在禁垣幸得耆年同恺宴倾聆温语拜殊恩蒲桞微姿际盛时禁林欣覩万年枝皇恩尚齿收卑秩帣容持沆瀣巵雕壶璚露自天斟渥泽𢎞霑到羽林愿祝松椿长近日园葵无限向阳心光风淑气满春城觞豆雍容乐太平㦸手中黄慙下士也随国叟被恩荣圆坛帖妥展郊烟肥腯年年预荐陈司牧霑恩何以报如天圣夀迈皇春尊爼谋猷愧折冲曽随旗鼓一摧锋而今岂乐那居日三夀朋中许拄笻宠逮耆龄赐醼均中天日丽嵗华新长生酒盏长春节玉陛前头拜圣人如云错绣总龙媒儿齿童颜钖宴回駉駜颂萹原并作好歌胥乐继斯才九重春暖紫霞杯云髩耆臣赴宴来慙愧未僚推马齿亲承宠命许追陪供奉承明廿载余头衔叨属大鸿胪临模汉殿芝英状篆刻金天鸾凤书司牐年多白髪鬖幸陪春宴饫肥甘愿酬圣主无疆夀万陪臣龄七十三观象玑衡七政聨新正令日侍瑶筵共欣四序隂阳顺宝厯康熙纪万年观鱼常奉豫游欢此日天家饱鲙残竭泽未尝施网罟至人道德作纶竿若耶赤质效精良铸罢洪罏赐玉浆仰服圣功镕万物刚柔妙用协隂阳𢎞开夀域万方同盛典先霑鹤髪翁愿向金吾仙仗里年年长拂舜薫风玉斚金波叩首尝锦衣陛楯白头郎帝廷和气盈寰宇卤簿先开日月光少壮登朝补黒衣汉庭执㦸七旬稀今䝉赐宴芙蓉阙湛露髙歌放仗归班资曽忝号登仙况厠瑶阶沐御筵圣主好生和气洽治成刑措万斯年夀世臣僚多夀考盈庭鹤骨与松身流欢礼食垂天庆宁羡睢阳社里人献年齐拜殿南头五色云华映凤楼千叟合龄八万嵗大椿分占五春秋御定千叟宴诗巻二御定千叟宴诗卷二卷四卷三卷一卷四计诗三百二十首钦定四库全书御定千叟宴诗巻四盛古罗鸠助永年今逢合语启宫筵始知天钖箕畴理五福真应夀最先多年惯聴未央钟宿卫清宵近禁松此日金铺逢宴乐寸心弥感圣恩浓天上琼筵紫殿开盈千黄发集蓬莱小臣花甲春初度喜附羣仙举夀杯雪花瑞拂羽林旌五色祥光绕殿楹御宴一时千叟集老人星拱帝星明优礼髙年帝泽敷眼看湛露总成珠屠苏嵗首叨荣宴不羡蓬池赐鲙图好生大徳协苍穹至治方知圣泽隆身到九霄沾雨露中台花暎粉闱红櫜鞬长奉属车尘短窄衣裳取称身祕殿从容今酌斗锦袍簇簇比儒臣盘马弯弓未是难当年植发每如竿而今垂老逢殊典自识天家礼数寛未鍊神丹到九还刀圭供奉髩先斑从今不待餐芝朮一饱天㕑便驻颜零露华浓宝殿开昭明三轴暎星台经文纬武吾皇徳云锦何由织得来瑞雪占来嵗大丰圣皇乐与万方同太和宇宙皆元气春永莲花漏刻中羣歌帝徳比天长燕赏传唿陛楯郎五色云中瞻黼座归来衣惹御炉香恰值万方歌万夀特教千叟赋千诗但嫌从古升恒句不尽当今颂祷词十二星中备羽林余年犹荷圣恩深筵前咫尺天颜近老马容申报主心幸因谒选到京华得见瑶宫五色霞藜藿腹尝仙膳美筵前割肉自天家清门两世忝天婣带砺山河荷大钧帝念旧勲荣未嗣禁营龙节寄微臣帝徳如天圣泽长缓刑尚齿庆明良小臣幸与蓬池宴案牍风清介夀觞典领天家七萃雄加笾式燕万年宫琼肴玉醴恩波渥黄发苍颜拜舞同禁籞驱驰効执鞭皇仁涵泳得延年鹖冠幸获㕘郎选枫陛还教入夀筵忆侍元戎定楚疆洊登卿贰列巖廊衰年解绶辞冬署盛典还叨捧御觞宰邑惭无制锦才皇仁被野尽春台玳筵雕俎鹓鸾集身到蓬莱万象开运启文明御墨鲜蓬莱云气绕华筵愿供饰璧雕金管绘画南薰应帝絃寳厯无疆庆又新殊恩宠宴及微臣抚躬益励持筹职长副皇仁惠兆民分司禁籍典车徒年老欣逢赐大酺列席玉阶霑玉醴虞庠夏序得同无天庥叠降舞婆娑圣夀长春召太和共燕尧阶人尽醉欲凭神贶祝三多兰带清风栢带霜春滋雨露喜朝阳叨陪白发千官宴愿上丹墀万夀觞天街春转恵风和处处欢闻击壤歌禁卫轮畨刚替直君恩沾得十分多帝宴耆年阊阖开分行接履上蓬莱武臣得与鹓班后拜奉珠宫万夀杯削平三蘖仰皇猷忝列提戈爪士俦儤直禁廷班第一涵濡圣泽莫能酬瀼瀼零露日华晞宝鼎香烟䕶紫微荷祋小臣齐鼓腹九重天上赐筵归纷纭文牒乆曺司仙液均沾荷圣慈白发微员䝉拂拭潜郎何幸世清时华资备位职司专遴选仓储倍惕䖍此日沐恩真异数小臣长幸戴尧天春㬉觚稜雪半融传觞布席蘂珠宫自惭下走真卑秩也在尊年恺燕中辉辉五色应垓埏一器功深考课全绨几春风三殿敞朱湛丹秫照华筵轩辕鳯厯再壬寅旭日红云绕圣人组练班中年幸老追随同饫太平春阁鸣钟报午时君王催进紫霞巵年来丹雀盈田畆九穗嘉禾作饭炊雕镂微长厯有年欣逢华宴沐恩偏牙籖最近君王侧万轴齐将夀字镌重门击柝是臣司老沐君恩捧玉巵説与当年闗尹子今朝紫气集丹墀承恩出宰牧蒸黎百里花明罨画溪飞舄王乔来玉陛早知睿算与天齐垂领丝添种种新秋叨五品滥缨绅筵前坐次谁先后马齿轮来近七旬蟠桃结实嵗三千颁出精盘色倍鲜饱食不须留核种春风从此熟年年攻金自古有专司春首恩波满御巵自愧洪钧输妙手但将银瓮献丹墀霭霭祥光䕶琐门皤皤黄发暎金尊执殳愧乏前驱力醉酒荣分湛露恩捧送银奁香气微粉绡红蜡认芳菲华颠总办篸花帽当宁阳春有化机万年天子运干刚赐食千官乐未央归捧蟠桃大如斗恩荣分与合家尝鱼跃鸢飞大道全研丹无待命黄荃微生亦是资生类游泳春和自在天金紫雍容拜赐酺圣朝典礼迈唐虞唿嵩此日皆耆旧好谱羣仙献夀图菜畦十畆傍山邨抱瓮三时学灌园菲食圣心甘澹泊美芹真得献天门巍峩宫殿彩云间瞻仰长懐近圣颜樗栎获承新雨露引年深幸㸃鹓班少壮横戈愧虎臣尚年幸赐大官珍宴归跃马身逾健今日吾皇钖福新仰看星斗识璇玑共看瑶光灿紫微两陛簪裾承湛露万年有道荷垂衣敉宁万里庆櫜弓天上筵开喜起同何幸驽骀䝉异数引年均被圣恩隆圜扉亲见草常盈小吏还沾分外荣知是圣朝刑措日好生获福即长生万邦累洽沐醇风民物熙熙元气中今日珍馐沾鼎味金光耀采玉华宫几度长杨扈从来黄羊白鴈挂鞍回三驱旧入词臣赋千叟今惭列校陪甲子周环春又来微臣效职在灵台彤墀蓂荚承甘露五叶祥光天上开日照千门詄荡开方瞳绀发上瑶阶才看万国朝元后又覩羣仙献夀来玉爪金眸欲下鞲锦绦常侍猎围秋吉云分得凝甘露白首鹰人奉豫游常从庙祀肃明禋亲见精䖍圣主身䜩乐今朝歌在镐太和宇宙万方春双阙光华云路长老増马齿尚腾骧千夫队里年初满万夀筵中乐未央清䜩欣擎万嵗杯朝元千叟集蓬莱就中欢跃心弥切恩向从龙后裔推霏微瑞雪霭王春琼树瑶阶景色新此日千官齐拜舞筵前须鬓总如银跃马身经列将屯昇平日久戴君恩圣朝养老踰前典馈酳何当及虎贲璇玑自转浑天仪云物呈祥拥玉墀春永日髙排御宴趋陪千叟太平时小臣需次佐方州忝与琼筵鹤发俦仰覩圣朝功徳盛时雍万里献共球宝鼎分餐出御庖锦茵环列向螭坳兔直敢道干城选饱徳犹能敌虎虓御香浓郁惹宫袍广宴晨张玉殿髙白发微臣惭世阀也随仙侣踏云鳌阊阖门开日暎枢趋跄不倩玉鸠扶相看尽是鹓鸾侣何幸恩荣逮执殳用矛江右记当年十丈艨艟塞巨川今日玉阶歌既醉恩教列校预宫筵领军未敢称祈父佐贰从教类有司拜手天颜瞻有喜何尝独使近臣知身散桃华踣软红耳批竹箭欲嘶风遍栽苜蓿迎神骏争比天闲万足同阶蓂二荚晓初舒耆老衔恩侍玉除樗散自慙䝉誉处一杯零露到华胥万国倾葵仰一人厯週花甲喜重新干清宫里春偏早年老䝉恩得饮醇华池神水溢庚涡寳鼎金铅转发皤拟到环丘餐玉粒争如天酒驻年多和风剪翦拂宫袍玉陛承恩脱宝刀䜩席不将勲爵叙只看年甲是谁髙鼎吕钟镛在笔端翠觞金斚厠朝冠微臣久槖丹黄色快写球琳傍玉銮曽弯繁弱効微勤忽伴耆英宴五云争説大酺恩龙渥万年长戴圣明君畴昔身依殿陛髙御前趋走愧徴劳而今臣齿频加长尚齿还叨饮玉醪曾曕豹尾识旌门隶牧何由觐至尊今日玉阶依圣日由来天语似春温校书祕殿出非常奉职薇垣更有光怳惚此身生羽翼大罗天上饮琼浆皇恩浩荡总由天花甲环周宝厯绵微贱似臣荣幸极嵩唿声里拜琼筵圣世明良洽泰交金虀玉脍总嘉肴小臣何幸陪琼宴脱剑櫜弓饫大庖养老筵开玉殿中羽林环坐释刀弓时清偃武崇黄发幸与耆年䜩紫宫旷恩隆典史难稽千叟佳名自御题大小书年同拜献合成圣夀与天齐卫列勾陈法象悬平生私庆近尧天常随綵仗琱舆后又醉金巵玉殿前凤城春暖五云中奉职严稽锁钥同四海昇平齐介夀瑶池近在日华东圣主长生不籍丹开筵普赐老人餐微臣纵採仙家药何似擎桃出紫銮玉馔珍肴出禁㕑蟠桃归奉主恩殊愿将史籀雕虫技篆作屏山万夀图曽向行间侍节旄敢云簿录有微劳太平长庇如天福御宴荣分度索桃驰马昆明大漠还䝉恩玉陛许追攀彭籛方朔仙曺满何幸琼筵缀末班丞㕔判事佐花封下吏承宣自九重此日宴归夸里巷衣冠得惹御香浓投醪久已沐君恩授几还欣及虎贲盛典古今夸未有圣人亲看酌尧樽宫门乍转三阳泰嵗首初舒二叶蓂今日九阍传异事朝天尽是老人星朝元放仗驾初回赐宴明朝勑使催隔夜殿头先奉诏临轩御坐正中开腰悬象弭手提戈羽猎长杨扈侍过每赋驺虞思帝泽春深文囿五芝多龙鼎曽夸力可扛衰年徒有两眉龎君恩特念微劳久诏预春筵赐玉缸引年优礼逮微臣人老翻沾宠渥新从此辇前常扈跸不嫌双鬓白如银职隶材官愧武夫上清今忝饮醍醐欣逢奏凯昇平日凤哕鸾吟总瑞符行间鼔舞力相齐旟旐春晖杨栁堤今日彤墀叨赐宴此身如蹑阆风梯鬓眉如雪雪如银银麪堆盘屑玉尘三白筵前同一色丰年佳兆卜先春琼宫开宴五云髙牙将论年得滥叨亲见龙颜真有喜春风披拂普恩膏列校偏裨罢直来长瞻云采绕蓬莱未央湛露沾何幸只有耆年不计才殿头名奏緑头籖法馔宫筵许属厌尽祝我皇千万夀世家恩泽最先沾体元夀世福臣邻和气蒸为万象春何意殊荣分末校也随国老宴枫宸应时瑞雪正霏微日丽重门五色辉万夀楼前千叟宴君臣同庆古来稀暂离星剑赴彤墀不比寻常拜阙时玊液分明丹鼎味何劳蓬海覔仙芝沖融协气不知寒玉殿传宣早赐餐底用驻颜寻上药御㕑滋味胜神丹青阳旭日照铜楼鹓鹭班行半彻侯咸拜天家春䜩醉谢恩次第出阶头初春二叶展尧蓂列坐琼筵挹醁醽为向九霄占气象羽林星暎老人星玉阶献夀盛班聨庆及郎官列绮筵如此宠荣真旷古纪恩惟颂万斯年忝列熊罴赐宴余恍然身世入华胥眼前不少丹青笔王㑹图成逊不如春首开筵瑞气融圣皇多夀畅仁风鹖冠许入随鱼贯幸厠长眉千叟中春色先回细栁营犀渠闲却乐时清忽传天上开新宴末校居然并老更肩随佐领事韬钤髀肉无多雪满髯露湛玉墀知饱徳不须夜饮赋厌厌丹墀开宴眷耆龄鹤发齐来拜阙廷夀祝西方无量佛光明南极老人星仙酝频斟六膳调引年赐宴集臣僚皇衷正要流膏泽殿角先看瑞雪飘仁恩溥博总如天末校犹䝉赐几筵颁出仙㕑皆异味尝来法酒自延年筹笔纷纷在一心不离方寸见遥深八方有截铜标正三极无私宝契临便是彭铿事帝尧碧方曈叟坐螭坳何曽斟雉供君膳却沐新恩食雉膏锦袍掩暎鬓眉霜赐宴欣依日月旁身惹炉烟香满袖天颜有喜夀无疆身习行间佩角弧月粮叨受愧千夫引年恩宴从来少况使兠鍪饱玉㕑无疆景运万年新宠饫天㕑荷至仁倡率虎貔歌舜旦追随鹓鹭乐尧春逺开瓯脱作歌衢岂要厢军豫备虞闲卧緑沉枪不用年年春到拜恩酺文思臻极器开先宝气英英照玉筵何异帝青腾佛盋衆香精乳祝尧年貔貅耀武定遐方万里规模睿算长兵气销时和气洽特崇耆齿许衔觞天上和风被八纮筵开养老庆昇平暂辞武帐陪文䜩同饫金觞玉糁羹夕郎长幸拜髙宸献嵗还沾湛露新黼扆祥光瞻舜日锦筵春馔饫尧人已抛组甲负春暄投老何縁觐至尊却遇引年新嵗宴留传佳话与儿孙五更三老宴承明列校年髙亦赐觥斗转北枢旋厯甲星悬南极暎长庚当年擐甲作偏裨朔漠曽经从六师屈指到今三十载圣颜健似北征时年年持㦸侍金门岂有勤劳荅主恩雨露不教遗小草卑微亦许沐春温羽林少小侍君王五十年来两鬓霜省试鸠工金殿侧喜随耆旧捧尧觞六十年来祝圣人欣逢宝厯又重新琼筵饫徳歌天保瑞雪盈畴已献春龙沙七战仗皇威曽唱铙歌脱剑归拜捧夀杯瞻日角芝云长自䕶天衣少小期门侍辇傍皇威万里奠殊方天涯尽处今无战鹤发从容进夀觞葱茏佳气抱春城仙实堆盘圣主情愿种五芝成五色献来紫极祝长生圣主乘干景运开普天长养在春台须知千叟康强甚总是吾皇钖福来芬蒀仙醴出宫壶合作瑶阶千叟图羣道昇平多壮健醉归不遣子孙扶玉殿春风漾鬓丝凤膏麟脯味如饴自今强饭由天赐不减巴黔贾勇时曽从粉署忝鹓班今拜彤廷仰圣颜共沐恩波真似海敢将雅什颂如山重逢玉厯纪壬寅上日椒觞宴老人铁骑少年今白首也叨赐酒庆长春介夀椒馨化日舒庄农乐事不胜书豳风图里跻堂景长在秋场纳稼余馔自仙家座上供珍羞岂数紫駞峯小臣一日沾恩泽步履如飞不借节春回黍谷泰阶平瑞雪余光暎早晴列校身无一一事宴终忭舞出蓬瀛常持剑楯卫神京赐宴归来体更轻莫道羽林星宿小今宵应并夀星明欣逢广宴赐春朝短羽低飞接绛霄不信野人难颂圣卿云本自出衢謡猩脣燕翠簇盘齐尚有余珍许共擕宫府自来沾大泽兹筵端的胜凫鹥赐醽佳㑹古曽传黄发盈廷未满千今日长筵环绛老吾皇端合是金仙晓缀鹓行上紫微云开咫尺见垂衣分明共赴西池宴亲见青鸾黄竹归玉琯吹来万象春蓬池仙鲙共尝新柏梁台上曽髙宴讵及当年协律臣三浆六膳幸分霑世泽长承雪满髯亿万春秋推玉厯海筹知为圣人添羽林执㦸愧材官圣主洪慈及武冠特许论年排广坐盈颠鹤髪上金銮甲宅荣光接月华追趋鲐背拜君嘉先畴敢附周盟后忝属骍旄七姓家玉漏风清出未央诏宣黄发赐椒觞挈壶下士司占騐日月熙朝倍觉长微员也得列冠裳鹓鹭班中忝颉颃琼宴开时风日丽一时齐捧万年觞奉职惭无巡警功幸随绅佩舞和风昌时特设耆年宴矢竭微劳备御中景运门前骑马回欢声一道似春雷谁知白发千夫长也举南山万夀杯耆朋接武上天衢喜奉温纶饫玉㕑自愧䝉庥传奕世饮和食徳共嵩唿曽执戎麾辖虎貔深惭厚禄已虚縻老来又饱仙㕑馔捧日心余一寸葵龎眉皓首入天阍玉液金虀愧素餐更赐仙桃袍袖里恩深苜蓿胜桥门老骥犹懐千里思壮夫敢叹发如丝一杯拜赐延年酒努力前驱惫不知嵗籥初更淑景匀一营细栁已知春九重此日开芳宴千叟齐来拜圣人新丰往事记犹真曽効微劳奉圣人六十年来恩养重又叨垂老宴枫宸朝朝执㦸直明光今日当轩近御牀黄耉并登天上坐春盘柏酒许分尝整辔新从塞外回九重恩渥御筵开从今万里销烽烬长向金銮捧玉杯食饮惟需凿与畊大田多稼纪西成为教农正康衢聴一片丰年语笑声忝司华署侣鹓鸾春殿恩流宴饮欢闻説异粻明贵老何如天馔饫调兰粉闱旧忝列郎曺縻禄曽无尺寸劳忽荷恩纶叨夀宴喜随羣叟醉仙醪龙飞玉厯首壬寅环转重开浩荡春金殿赐酺专尚齿永跻仁夀戴鸿钧尝伴铜龙守玉扉火城星烂曙光微白头此日叨恩宴蹀躞春风带醉归日月升恒忆万春我皇福祉自天申小臣今日叨嘉宴愿作年年献夀人边庭无复事防秋夙愿前驱愧未酬盛典躬逢何所报长年还自看吴钩芙蓉阙下集安车晓日曈昽暎绮疏云子饱尝添夀斚银盘又赐海东鱼上苑初开千叟宴新正又侍九重春圣皇施惠无遗老恩浃周庐宿卫人曽叨执㦸侍金门更向琼筵觐至尊要使全家霑雨露归擕赐果㗖儿孙画省叨荣愧小臣投闲歌咏太平春盘餐更饫天㕑味长戴鸿钧祝圣人万年枝上雪初融一朶红云丽碧空葵藿有心齐捧日献羔称兕学豳风日丽金铺宴九华云芝瑶笋出仙家君王若比天皇夀万八千年未足夸曽忆含香近日光于今不觉鬓毛苍论年何幸陪千叟共祝尧年乐未央青阳淑气始融融千叟筵开宝殿中兰省微臣欣与宴万年圣夀与天同诏集髙年赐大酺武臣垂白沐恩殊好凭麟阁丹青手绘出天家养老图序賔礼备赐殽烝天罽铺陈以次登髣髴海山开宴处星冠鹤帔一层层瑞雪先春卜嵗丰圣心乐与万方同小臣得附貔貅末忭舞欢唿御宴中砻错曽投万石君球光玉润气烟煴若论日字须和墨除向浮黎琢紫云欣逢盛世备期门滥列琼筵赐上尊身似登仙到蓬阆浑忘四校逐戎轩五嵗亲随常侍班彤墀日日近龙颜杏坛一自崇祠宇圣夀天文万古间法宫良䜩赐春觞佐领微臣缀末行恩重涓埃无报称愿将海岳夀吾皇天颜有喜泛春觞身傍重霄浥御香盛世引年真异数羽林铁骑荷恩光自从奉职近承明辨器量材日有程岂料微员逢盛事一杯湛露赐金茎薤叶芝英辨体详昆刀如笔写琼肪愿将圣夀同文佛亲见云中卍字光云屯羽骑静无譁细栁春闲检髩华更与昇平添盛事殿头宣劝饭桃花便是人间修月曺宫坊琢玉五云髙晓来宴罢蓬莱殿不羡东方得玉桃琼浆玉馔御筵开南极光华暎夀杯圣主特隆千叟宴龎眉鹭序得追陪玉鸠扶老到蓬莱启事犹思晓殿开饫䜩从容天语切赓飏还属旧容台碧玉巵浮红水晶瑞霞扶日丽层城君臣语笑皆天籁不待鸾箫与凤笙白玉墀头白发身太平盛典逮微臣宴余景运门东出骏马骄嘶禁籞春韬畧无能愧折冲耆年队里得追从瑶阶雪霁春光暖满泛葡萄饮玉钟旧典西京重赐酺亲沾天酒倍欢娱髙年簮绂多如许齐入朝元介夀图提戈嵗久有何勲此日论年觐五云莫道粗才容就日羽林元自应天文厯载追随虎士班每依豹尾望龙颜广筵幸获陪耆老就日瞻云咫尺间天陛需云宴乐初朝正焉用叔孙书太平久道青春好千里亲看驾鼓车瑞霭祥烟集凤城欣瞻藻绣赐云觥小臣润色知何有黼黻文章属圣明仙液恩膏到世臣蓬瀛髙㑹绮筵陈龎眉鹤发盈千数健协天行是一人春风紫殿接龙光钖䜩还容上夀觞自愧无䕃叨䕃绪万年欢乐奉君王春宴欣陪到九天琼浆满饮玉阶前䝉恩乍得周花甲黄发藂中是少年金缕牙籖杂宝装每因摹勒仰奎章只今圣艺超千古几暇犹时榻硬黄春光欲拂栁条新浩荡恩波及武臣宝厯从今添亿万年年长此宴枫宸湛露浓瀼下九垓千官齐泛紫霞杯献豜未效虞人职先为跻堂祝嘏来饱餐玉粒饮流霞千叟朱颜带日华应信长生天子赐不须勾漏覔丹砂尧舜寛𢎞徳嫓天皋陶明允自无偏小臣㕘谳曽何补惟奉仁风祝万年五色卿云绕御筵九天湛露引耆年自惭武弁毫无补也傍真人紫极边禹功未比圣功多指授疏通永定河自此畿南恒大有羣黎安堵更衢歌蓬瀛晴雪望中开南极星辉暎夀杯湛露深沾何以报纪恩惟有赋台莱侍宴红云志泰交辉煌章采满螭坳君王厚徳符元吉独御黄裳紫气髙青齐嵗俭轸皇情被命星言发粟行沦浃帝恩深到髓于今九稔泰阶平新恩乍见御筵开紫禁春风拂面来自愧虎贲才脱剑欣同鹤发颂台莱髙年济济诏筵陈上日荣叨宠泽频殿上引年休序爵御前劝酒不论巡鹓侣盈朝忝白鷴老年縻禄大夫班蘂珠预宴光荣极长愿披云奉圣颜乌玦丝丝玉一螺文江学海自生波豹囊贮得供颁赐人墨千年并不磨束发常教隶禁营麤才旧得备干城老年聴谱承平曲新宴欢腾祝夀声天心眷老赐瑶觞雪霁云开化日长醉饱不须官职贵春袍尽惹御炉香熊罴队里慙黄耇龙凤楼前庆紫宸从此年年承帝泽禁营细栁万条新久播皇风畿辅中微员亦许受恩同愿将天赐长生酒化作甘霖五谷丰鸣鞭走马向甘泉身卫周庐厯有年慙愧琼筵班齿坐蓂阶长此戴尧天霜髭升宴总朝绅鹭序鸳行缀虎臣殿角春风翔燕雀筵前珍馔擘麒麟乔木家声嵗月长尧天雨露足恩光犀渠久领秋霜队鱼藻先分春酒香天枝爵禄荷殊荣玉馔懽陪宴老更阊阖春光开绮绣遥连青海庆昇平闗门杨栁思依依忆昔临郊赋采薇今日同赓天保句寸茎长自傍春晖盛朝縻禄愧监门瑞霭频瞻近九阍渐喜书年开七袠滥称仙尉醉尧樽禁旅犹教诧挽强入筵珍重髩如霜三壶肴核将懐褏归引儿孙遍绕牀珉糜珠饀喜颁宣羽卫邀荣玉殿前莫道干城人渐老披丹长愿祝尧天百镊珍珠职所供天机异锦上方工君王俭徳袪纎美作服惟明叶舜风已向天山早挂弓备员还宿禁林中武臣未解铭鸿烈但觉皇威逺迩同奕世金貂袭旧勲从容春殿步祥云崇年得预琼宫宴鱼藻恩深荷圣君玉馔新从柏殿颁不遗疎贱到衰颜折冲御侮宁甘老感激还生紫陛间仙署羣仙尽噼牋春风搦管纪开筵剡藤腻作缥红色虎仆齐书字万年丹地飞霙淑气回春光分暎紫霞杯自慙畜牧真微贱感荷君恩䜩赏陪雕弧卢矢厯天涯粤岭烽烟老嵗华何幸余年邀渥宠亲尝仙膳向人夸微员愧列羽林官跨马弯弓効寸丹何幸仙人调六膳白头同宴五云端夙忝头衔领禁营羽书传发署微名年多莫笑浑无用祝哽筵前备五更芙蓉阙下敞琳筵武士叨陪御席前炉里篆烟成万夀杯中緑蚁泛千年西征尝佩䴙鹈刀恩诏传宣赐碧醪圣夀天齐同拜祝红云祥拥凤楼髙夀域𢎞开不老春馔琼屑玉逮微臣宴归喜与儿孙説亲侍钧天觐圣人一品黄金莹管城不将麟角录天鲸紫毫簮向螭头者盍写君臣相悦情阊阖天髙广宴开熙熙都似上春台举觞共效跻堂祝万嵗声腾动地雷驰驱两度属櫜鞬校猎欣逢雉兔繁今到蓬莱身更健五辛芬馥赐盘餐夀世天传童面经问年随地有竒龄游河五老寻常事难得千人聚帝庭职忝司门在凤城日华五色启春明窃欣下吏䝉嘉宴长挹蓬壶紫气生羽林久辖主恩寛天上分甘愧素餐献嵗天家开盛典大廷千叟共春盘禁军分典职宣威曽执星旄敌忾归昔日大弓䝉宠钖今朝芳䜩侍彤闱含香奏对忝曺司雨露涵濡荷圣慈宴赏更容叨异数酬恩愿上万年巵备员虎旅鬓添华挟纩从军敢忆家今日天㕑分玉馔葵心浥露醉流霞赐翎奕奕戴恩辉羽骑䟃𧽼効猎围感激犹思勤膂力喜瞻春霭绕旌旂旭日初升瑞气融大酺恩渥赐羣工久膺世秩今陪宴长在薰风长养中威行南徼翦鲸鲵命讨西陲振虎罴得赐闲身依禁近天杯拜饮碧玻瓈绣蟒千袍绕四筵弓刀解却饫甘鲜玉皇香案分明近自愧庸凡上九天优老筵开瑞日髙谢恩才罢酌醇醪乗田下吏今闲散异数何当也滥叨何期羞耉逮偏裨凉水禺山㦸一枝秣马诘朝六十战思量还似黒头时太平皇帝万斯年丹鸟勾陈驻两边此日华颠陪齿宴故应执㦸是郎仙曽厠龙骧佩宝刀投闲重得沐恩膏引年特地尊三老顾影何须叹二毛裨海齐州轨度同山川草木尽春风天脐地肺分明列都在君王覆冒中和气仁风满八垓金壶玉醴醉春杯恭闻海澨山陬外更有梯航近日来九天阊阖拥祥云中外尊亲奉圣君脱剑歌风臣已老随班霑得御餚芬金沙江上洗戈回铜柱苍凉十丈埃老去侧闻酣战地笙歌满路百花开天春燕喜列殊珍緑髩方曈领搢绅凤纪从今过百二康衢童子作封人苍生生计仰宸谟发帑留漕又赐租自有尧汤无水旱筵间合语效山唿薄艺频年直紫宸偶承天笑物逢春葵心向日殷勤卜琼畟投来六赤神百工规矩説髙曽况是簮裾忝世膺自沐露滋根叶茂恭承培养到云仍昔年楚望鬬戈船久治今重预恺筵江汉一篇周雅在扬休虎拜圣人前六符开泰吐星芒列曜承恩卿月傍五色日华封赤道万年天子坐当阳新年预䜩厠仙班陛楯追趋识圣颜饱徳自慙闲拊髀唯歌万夀祝南山石磴烟峦半紫苔瑞霞缭绕静无埃天心别有髙山在微末何縁测圣裁禄増一品受恩多又赐蟠桃宴大罗供奉不须方术献圣人得夀在中和廿年供职近丹宸鍼砭遗方记授真一自瑶池陪宴后杏林添得九重春甲辰重叠纪尧天四表光华照简编圣厯又添花甲外四千年后有今年头衔夙署粉曺郎赐纻曽叨捧七襄身厯塞山搜伏莽承平日久祝无疆充备千庐职徼巡凤凰山畔忆车尘宫筵特许陪诸老一体沾恩拜紫宸春风初到上林枝金殿传唿钖宴时共沐天恩深似海顿忘霜鬓白如丝万年枝上晓烟轻淑气先回细栁营解剑来登千叟宴紫微光里颂长庚画省深惭樗栎材圣朝旷典得追陪尧年鼔腹康衢叟若个松轩赐馔来声灵燀赫震遐陬歌凯期门亦荷庥䜩赏恩波当献嵗老人星照玉阶头玲珑劚得翠屏开峯秀林香引御杯正是人间有天上金舆临处即蓬莱生从平壤到华胥老预仙筵坐殿除忝窃祠官仁主意录勤七载奉军书鹤髩如霜䜩紫宸兵氛曽扫楚江濵武夫愧未涓埃报唯祝璇图忆万春蓬莱仙阙日华明瑶砌春蓂两叶生幸饫雕胡依黼座兔罝诗里愧干城玉宸羽卫动星文龙画竿枪倚紫云拜捧夀杯思旧事亭楼超越九天闻两曺分案调盈虚鱼藻欣逢益稷俱不意坐无氊席吏来登温室罽賔毺饱饫天㕑帝座旁醉归人识羽林郎宫前据马身犹健报国心驰旧战场尧堂斟雉祝长春五雉分司属左民圣世不严山泽禁玉津风月百花醇千叟欢唿捧夀杯须眉如雪照瑶台上池不用夸甘露亲饮天家玉液来六仪九徳术难穷射覆宁能继四公微贱坐当天一贵命逢龙喜在干宫白笔常时立殿头肃班唤仗凛霜秋紫廷燕老寛文法不用纠仪去押楼瑶觞满泛列珍羞何异仙真㑹十洲醉后诏传舆马出不教黄发更扶鸠锦服新从瑞锦来辨仪掌职是容台大罗若纪长年籍仙榜应为千叟开春风初暖御筵开南极光华暎夀杯昔扫鲸鲵归楚粤今随鹓鹭入蓬莱内侍传宣诏赐觥微臣忭舞感恩荣八珍错列尝仙味七校喧阗起颂声碧鸡金马静无烽列校䝉恩湛露浓饱食珍甘思寸効蒐苗吉日耀军容俾倪十二亚龙斿步辇穿花大小楼容与弓刀天仗里御香沾裛润难収禁旅无闻警柝传昇平嘉庆已年年老来更受非常宠拂拭须眉上御筵宫栁含金浥露滋庆云五色拥彤墀叨陪御䜩身加健不减当年敌忾时西域真传奉玉宸古来油素此偏新星源图得崑崙景拜手银筵祝圣人菌阁同跻左右分雁行锦绣动龙文轩廷此日占云气司马官曺是缙云蓬莱宫阙隔仙凡春殿筵开许署衔列坐瑶阶春日永御炉香气满朝衫天仗传唿凤辇来缀衣执役愧无才余年总是皇家赐琼宴还教皓首陪握兰粉署忝鸳行嘉宴新依座光席上老人还衆宿扶光五色正中央司列东曺管补流慙无识㑹佐皇猷乐池咫尺瞻天表云日当空水镜秋象戯曽闻赋子山天枰分局隔河闗幸逢一统车书盛边界熢消士马闲意匠渲皴粉墨储棘猴楮叶费居诸九州图画归王㑹不用朱离译象胥横汾宴镐史曽夸尚齿熙朝庆有加自喜问年将数亥散官预宴倍光华象魏昭明荷圣慈都官一得捧琼巵协中不借寛文网自致清刑简讼时幸叨微秩列鹓班更得承恩霄汉间真是化工培养厚龎眉一色服斒斓羽觞稠叠诏纶温却忆从军喜拜恩圣武睿谟包六合崑崙天柱国西门宫梅香糁玉巵边民望南巡又廿年记得孤山停豹尾禁钟催晓六桥烟帝心仁爱即天心天上薰风入帝琴一自蓼萧甘露渥沦肌浃髓圣恩深秘府曽宣五色麻凤衔鱼网丽桃花臣心敬比丰年祝瑞麦光牋纪嵗华紫塞风清颂止戈彤庭春䜩集鸣珂五更三老今无算鹤发千人沐太和洞开阊阖宴屠苏人瑞先看满帝都指㸃八纮成夀域黄支乌弋总无殊鹫岭西头阆苑东金仙羽客胜因同须知千佛莲华座只在如来一念中人捧挨年緑字牌分庭文几十行排嵗星若到朝元㑹论齿还居最下阶五云多处九霞觞分秩聨班列雁行既醉愿将千叟夀合来齐献与君王御定千叟宴诗巻四