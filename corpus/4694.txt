太上助国救民总真秘要正统道藏三家本十卷正一部太上助国救民总真秘要正统道藏三家本十卷正一部太上助国救民緫真祕要卷之一洞幽法师元妙宗编上清北极天心正法序并驱邪院请治行用格臣闻天心之法北极中斗之法也北极者天之中极万象之所㑹北斗者天之中斗万炁之所禀故爲天之心则其法本之于此也同出乎正一之宗爲劾治之枢辖自昔饶君夙着隂功简在天意神付真箓受诀紫霄嗣系递传其法遂明之于世若乃致召福祉祛息邪戾统辨隂阳之理分𨽻幽显之情事靡不备法用简要莫大于斯近世髙行之士助天行化辅国救民尤尚此法其于施用功验或鲜者盖由传受不该于精博学之未详于至术道力罔周神竒难备徒萦名实反何益之于事哉臣谨将本法兼祕授口诀摭集符印歩纲蹑斗旁通之要尽其隐奥阐未明之㫖略已见之文贵在行持曲逹元妙庶于流演津利无涯矣按律天心正法太上祕诀凡传授须按年限告明科典之式真灵报应之验乃可施用不许妄授违擅科禁犯者不唯神气不行又有幽显考罚殃咎非轻其传度自有典仪具于后卷学者宜以此审知耳祈求禳请一国家祈求雨泽或久晴不雨或螟蝗灾虫爲害人民灾伤妖星照临分野或边冦侵境阵敌临尅蛟龙水怪漂荡人物倾覆舟船如此等𩔖事无巨细并用飞奏上天请天兵诛灭及申诸天星府五岳四渎四海九江龙神牒本属城隍山川道路合属地分及六丁六甲云雷两部须得当任掌首灵司或民庶投状称说某界内爲某事已于某处开建道场坛席恭俟感应后当修设大醮以谢天恩具状保奏差来吏兵还治进爵加秩以爲効信务要精诚克彰灵应若或懈慢则四司弹紏三官考録有违天科罪当不赦癫邪鬼祟一治癫邪鬼祟先取本人诣实文状据其事理合用申行去处先札付本家司命五道土地次牒所属州县城隍或奏本部兵将收捉或用奏上天建立天狱收捉鬼祟凡申发文字及差兵将先用赏设讫方给帖牒关引等付之案令奉行次给符水与病人吞佩蒙恩之后再用赏兵及修设斋醮谢天以答灵贶山魈精怪一山魈精是五行不正之精诈称贤圣私通妇女起水放火抛掷塼石引弄六畜变现光怪依附生形昼夜游走惊惧人口一切怪异先详看状词情理切害者咸依上条飞奏上天申某岳借兵或牒本处城隍其所用法信赏一如上例传尸复连一断絶传尸复连解呪诅等并先取本人状词称爲某人所患某疾本家曽于某年月日某人因此疾亡或后来又因此疾亡几人须一一具亡过姓名或曽作甚功徳追荐未退即当飞奏上天及申东岳乞移牒地府给假差人押赴某处生天台露迹显现听受经法当建黄箓道场几昼夜沐浴化衣设食受戒焚龙童子传太上救苦真符拜奏章表立名追荐斋毕差四直使者赍劵验坛牒押亡人下地府计㑹功徳司及生天案官吏与依例受生后赏兵讫下㔶盖法永断后患及付符水与病人吞佩若频梦先亡来爲祸害附着人体指说事理若非外鬼当须功徳荐助生界凡系同亲尊长及从房骨肉爲祟亦用追悼可得存亡共济患害不兴事讫谢兵一如上例其呪诅如有因此死者量力贫富合作功徳拔赎讫次行申奏止絶呪诅之处干系符庙不得举行须管永逺断絶遣治瘟疫一发遣瘟部鬼神伤寒热病𤺋豆赤眼口疮五疟寒热狂邪泻痢等病服药不退祈禳不应者先取本人事状诣实申牒札付所属或飞奏上天令修醮谢罪懴雪过犯方给符水吞佩牒十二年王收摄先行毒药毒气不得传染家门仍以灵符镇断及下㔶盖法永逺不患瘟病仍须赏兵饯送瘟部鬼神逺去事平之日醮谢上天以答恩祐祈请嗣息一祈求嗣息若人婚娶多年不生男女或乳产不育或多女无男或㓜年早夭盖爲六害相刑或值孤辰寡宿或先縁积恶嗣续难成凡似此𩔖当具夫妇生年月日时飞奏上天及申监生注生案仍申东岳特与注一男与某人仍付符与吞佩须令预作功徳及修圣像之事伺候感应蒙恩之后当设斋醮以谢上真所赐之恩禳谢灾病一禳灾悔过连年灾害困苦牀枕药食不疗祈告无验或值星曜照临或𡨚邪尅害或犯土司禁忌或先縁见世业报所撄是致上天谴贵下鬼诉诬若欲祈禳皆先首悔修斋设醮拜表投词冀圣道哀悯赦其过咎破不正符庙一破诸不正神庙谓非国朝祀典之神依草附木或盘泊泉池之中野怪山精侵人害物横求血食兴作疾病一切不祥之事若有状词投告当申东岳飞奏上天差天兵收擒诈乱邪神及焚毁祠宇按律治罪依治鬼律应正庙系国家祀典之神不得曲邀祭享私受血食厌祷令人呪诅枉取生人魂魄禁闭使人入投水火自欲残刑性命不务生理多生公讼一切疾病所作不利耗失家财许人陈状详委是实申奏候报应施行若生人误有触犯牵及神理鉴证猥事致生灾难亦许首谢不得刑害居民性命至死若有干冐虽系流仍听求谢也杂𩔖邪气等一鬼怪杂𩔖輙行邪气败坏人酒醋之𩔖或犯禁忌家宅不宁发掘古墓伏尸爲害六畜作怪生子自食虫䑕怪鸣雌鸡夜啼蛇蚁流毒入宅爲害刀枪棒劒妄作声响夜行见鬼心生恐怖鬼开闭人门戸敲打什物陈设盃器饮食使人持刀投井自缢使人或哭或歌忧悲不乐使耗散家财借人衣物放火烧宅唿人姓名鬼炁入人心腹恶梦鬼魅惊魇寝寐不宁使人多公事口舌夫妻不和产乳难生使人田蚕荒耗种莳不丰经商亏折万事不遂或新屋内鬼神聚集旋风入宅狐狸乱鸣大木无风倒折釡鸣井溢家事器物輙自行动小儿夜啼不宜男女奴婢多走牛马瘟疫死伤白日鬼物见形怪声光影千幻万妖侵生蠧物之事卒述难穷今略举此数例庶知法中有律制伏事无巨细皆有法度其或调理无凭渉于虚诳者不在行遣之限其蒙恩之后所用赏兵醮谢之礼并须随力供给不可全阙科仪神明不逺在人耳目之前苟有不生信心轻毁侮黩罪延先世祸及子孙灾害锋起悔何可及右以上録出法中条例备此数门品贯详明了然可解标爲图像显于人庶凡有患请治者按行而不疑不信轻黩者讲闻而知悔此则代天济物的不可苟求于货财彼或请命投诚切勿违慢于科律应诣当院投状及请乞符水者并详此知悉太上助国救民緫真祕要卷之一太上助国救民总真秘要正统道藏三家本十卷正一部太上助国救民緫真祕要卷之二对二洞幽法师元妙宗编上清北极天心正法斗下灵文符呪存变遣治诀凡辟除瘟疫治危病断传尸疰气制伏狂邪鬼神破不正符庙并先精洁焚香歩纲毕变神黙以䖍告上清北极大帝后便歩斗纲念斗呪至破军上念天纲大圣呪弹却斗诀后以天丁诀直至而行次依四季殿朝玉皇上帝却往某人家指挥二神将随后至某人家门外用北斗七星局邪诀存北斗星覆镇头上存两手肘䏝胷爲一座斗星毕后歩北斗七王入门至㕔上坐存已身爲北极驱邪院使如三天正一真人服饰左右存四大天王八大金刚十二大神六丁六甲将军当直日时二功曹然后据事依法行持变神诀凡行持遣敕并先变神搯本师诀存爲驱邪院使天师服饰次变神诀念呪次遣用搯上帝诀两手俱作叩齿三十六通次歩纲如常法微祝曰授太上法箓弟子具位谨召年神月将六甲吏兵今日今时直符箓中神将统兵助法神将一千兵马直日六丁骑吏兵马一合下来行神布气又叩齿七通呪曰吾非凡之身头似黒云发如乱星左目如日右目如月鼻如火铃耳如金钟上脣雨师下脣风伯牙如劒树十指如功曹敕吾左肋岷山君敕吾右肋庐山君敕吾左足左雷将军敕吾右足右电将军敕吾嵴骨泰山君三十六禽二十八宿并应吾身急急如律令识法中圣像北极五灵老君玄冠羽服焕然如望日轮中有帝王髣髴左右侍玉女䇿之徐徐而侍从如帝上台真君身长一丈面黄吐黄气散发道装浅黄之衣手执玉圭乗三素玄云顶中有黄炁中台真君身长一丈面白光吐白炁满天下道装白衣执白圭乗白云顶中有白炁下台真君身长一丈面青有光芒气如丝射暗立青气中道服青衣执青圭贪狼星君身长一丈二尺如旷野鬼帅披发面色青赤左手拄白棒右手按前巨门星君如美妇人披缨络戴五色花冠执通明寳扇青衣女子侍从禄存星君如二十美丈夫花貌披草衣执纸笔正面立文曲星君披发执文字骑五色云龙颜如妇女廉贞星君独䯻骑白龙戴七寳冠武曲星君象头人面仗劒披缨络从者四人各执㦸随从破军星君猪头人面手持欢喜团披白素衣口吐赤炁光明夺日立斗柄头辅星冠冕服执简如世宰辅之服七元星君皆道装黄衣乗黄云白圭顶中出玄气弼星绯衣同七星长一丈执圭出五色云气天刚大圣上帝封爲婆罗王乃七元之领袖身长百尺着素罗披发左手叉腰右手仗劒跣足丁立面紫色顶中出气两条一青一白于青白中复有赤炁如丝以诀取之真武身长百尺散发金鏁甲冑足踏五色灵龟又名螣蛇八卦之龟按劒立眼如电光凡用真武符即取气以爲功曹注入笔头墨砚中后以斗诀书之天丁力士绯衣大袖弁冠执㦸姓句名民于神将皁衣绯抺额如神人统兵仗劒助法执㦸或作将军状本师诀句之呪曰北帝有将职主驱邪神通广大利爪长牙威动天地气若云霞统领吏兵驱使夜又后拥劒㦸前走雷车威风戞地走石扬砂功赏正道收捕精邪爲祸等鬼尽底擒拏急急如律令北帝有将职主驱瘟上承圣㫖下救生民徳合天地威动干坤脚踏沧海头戴崑崙后有力士前拥三军驱雷走火劒㦸如云辟开人路浍塞鬼门夜杀恶鬼日吞五瘟一切祸鬼捉赴帝君寸斩无赦碎如微尘急急如律令功曹戴冠朱履仗劒土地白襽衫裹幞头着靴身长三尺二寸子日直符䑕头人身黒衣持镶丑日直符牛头人身黄衣执如前寅日直符虎头人身着青持𨥨卯日直符免头人身着青持𨥨辰日直符龙头人身黄衣持𨥨巳日直符蛇头人身赤衣持㦸有绋午日直符马头人身赤衣持㦸未日直符羊头人身黄衣持㦸申日直符猴头人身白衣持枪酉日直符鸡头人身白衣持枪戍日直符狗头人身黄衣持枪亥日直符猪头人身黒衣持镶巳上直符同岳兵勇勐鬼神带甲持㦸天界直符焦公奴地界直符郑元喜空界直符张元伯驱邪院使张天师披白鱼鬛服交泰冠足蹑朱履左手持都天大法主印右手仗三昧火铃北斗神劒传教谭先生松形鹤体戴华阳巾衣紫鹤氅字凌虚传教饶先生眉目踈秀形仪长五尺余举止端雅衣鹤氅华阳㡌东岳差来补充统兵神将一员裹朝天幞头皁绣金花袍红罗抺额碧玉束带金鎻甲苍龙皴纹靴身长十二丈执铿钢长劒乗赤马拥红绣旗主统吏兵护衞正法若遇有救应收擒鬼贼诛伐行事乃主通传教令明白约束激励部伍克敌克胜若有使令即时受事事毕明通报应助法神将持黄钺斧乗白马拥黄绣旗衣冠甲冑等同统兵神将并齐心恊志统摄吏兵衞护法师若有救应收擒鬼贼诛伐等事皆同谋虑通传教令整肃兵威制胜料敌有所使令明作报应二主将十亚将二十兵头部伍五龙神五岳主精兵一千人一规仪使二主簿官十二曹使四直功曹一土地亚将十员形貌不一各长一丈冠带兜鍪黄金甲手执弓矢戈劒各五色旗乗马二主将驱率所部兵衆拥敌收擒诛伐听主将击励兵阵务要威勐兵头部伍长二十员银兜鍪鎻甲操利器身长九尺五寸或乗或歩常佐十亚将驱䇿部伍震动威勐救应勤劳务功立事防御五龙神祇应五人常制御龙神防护道法若本院有所祈祷雨泽助国利民主驱发引龙务降时雨若本院有收擒精怪诛伐则破荡窟穴夷灭宫庙摧裂山泽扫荡邪精流布旺炁治怪除妖左右震奋力士二人掌立斗狱躬亲护衞九狱主九人本院有囚禁鬼神系勘之事各率神兵坚固紧切不得透漏现露踪迹声色形状明使报应解狱交付主者各要执持器杖枷械絷缚鞭扑之具精兵一千衆各长九尺衣杂綵衣铜兠鍪铁甲各执器仗弓劒并五人爲伍五伍爲两四两爲一亚将所管二两爲一兵头部伍长所管皆以英杰勇锐勐捷收擒鬼贼制伏精怪若鬼魅𠒋狂敢行抗捍则各整器械尽力诛斩务立功勲亚将部伍长明教令无使懈慢直坛规仪一员冠古大夫冠衣古大夫服佩劒搢笏履舄纠察将吏兵衆务令整肃常有规仪若遇救应收擒举觉将吏兵衆有功者举赏犯者无赦兵府行司主簿一员从事四员掌握兵籍名数凡将吏兵衆诛伐救疗録功画过画一申闻机宜许置同賛长副审而行之随兵从事八人主随主将掌职庶事有职备使未有常任随事使令通传号令当直年月日时使者四员以精兵恊佐机宜谨宻句唿鬼神通传号令奉受文诰进发表章关文状牒明通报应无輙稽迟直坛土地一员以行司所到处土地充主管界内鬼神本院有关告通传教令句集捜捉邪祟传逓关牒行司所主隔絶𠒋恶小人虎狼毒蛇厌秽不祥伏尸注炁检察遏絶无不叮咛监兵厨主吏一员掌本院饮食羞饍凡宴飨庖馔务在精洁驱逐䑕蚁蝇虫猫犬诸秽若有鬼贼偷藏及有䙝污仰立显威灵务令惊畏职各有任故莫可阙发功曹法呪敕某日当直功曹使者谛听吾言吾奉上天敕命佐天行化助国救民治病除妖剪邪立正使汝上天爲吾径赴天曹使汝入地爲吾直往地府使汝入水爲吾径入水府三界之内应有邪祟鬼神不问髙下速就逐处收捉吾今治病除妖更莫住滞明承牒命无輙故违禀敕奉行急急吾在坛前卓劒相待发土地呪天灵地灵天地交并承帖土地不得留停速去速来吾在坛前卓劒相待书符诀凡书符先须告三界直符使者今关告符中所诸符中诸大圣衆愿降威光灌注符笔凡欲爲人书符行法及自修真歩纲履斗皆须随隂阳日行用若不依此少验无灵矣阳日甲丙戊庚壬隂日乙丁已辛癸凡欲书符便用斗诀三台星形逐星落笔取炁灌注笔中上台顶出黄炁中台顶出白炁下台顶出青炁凡书符三台星用三台呪敕字墨书日月并天刚大圣字七星黒杀大圣三清敕聻字煞字鬼字七缚七煞凡书符行法先静其心更勿杂想坐建向破可存本师在前祖师在后祖师上清大帝有天蓬天猷三十六员大将侍衞祖师大帝存自身爲驱邪院使如天师状戴斗前足踏刚星后足踏魁星取日月天刚真炁入口中后逐法尽吹之次第而取不得差乱其炁太阳真炁火色太隂真炁银色天刚真炁赤色右书符取炁并用前法三光正炁及祝笔呪月君七缚呪唵嚩𠯲啰㗶啰婆娑萨诃日君七煞呪唵嚩𠯲啰军挐利娑诃天刚正炁呪天帝释章佩带天刚五方凶恶之鬼何不消亡飞仙一吸万鬼伏藏天刚大圣收入鬼心祝笔呪天刚大圣北斗尊星诛斩凶恶灭迹除形魔王畏惧胆碎心倾救民疾苦大赐威灵治病去祸回死作生天符到处断絶妖精降临真炁圣威奉行急急如律令三清敕诀敕王清敕凡驱灭强邪勐鬼神风狂怪恶瘟疫传尸即用三清敕小事只依常式书之三台星北斗星形天刚符天刚大圣符爲国禳灾日月失度彗星昼出旱涝虫蝗瘟疫流炽凶恶鬼神入境出见丑恶怪形入人宅舍抛塼掷瓦使风放火迷惑生人即书天刚大圣符真形存破军星正炁如法取而书之凡有上件事书此符者依此法书预前一日夜备置香花酒果供养天刚大圣并露纸笔墨于香案前至晓可屏絶外念清静身心依法书篆此符余皆倣此散形天字式刚字式大字式水保长生泉神凛凛敕下奉行圣字式执符而行急急如律令敕字式煞字式无却无道鬼神皇天不容地府不受鬼字式聚形三光符散形聚形真武符散形聚形遣符法右真武真形护身镇宅驱制鬼神邪魔解𡨚呪诅治瘟病伏尸鬼疰依存变书之想见符使披发跣足黒衣乗黒云二十八宿从之呪曰玄武符使大逞威灵救民疾苦断絶邪精捜捉凶祸辟灭其形收魂附体七魄安宁护身去祸永保长生衆神凛凛敕到奉行急急如律令次用雷公局发符闪目三度存爲雷电光明霹雳打破病人家住宅化爲神仙宅金堦玉殿人皆爲神仙并无凡物祭造法印式昔先师所受真人北极驱邪院并都天大法主印二面可以雷震枣木用六丁六甲日至诚焚香斋戒洁净命匠开之却以甲子夜星月明焕于华盖上用枣汤二十四盏时果二十四楪茶酒香等先具闻奏呈様仍献钱马等上驱邪院法主开印入印圣衆天丁力士五雷使者风伯雨师六丁六甲飞符走印将吏监印掌印尊神捧印童子印中圣衆北极驱邪院印様都天大法主印様敕印呪北极神印佩带真灵三师下降依吾旨陈神印一下福夀来臻邪魔皈正道炁长存急急如律令开印呪天印灵灵玉皇上帝敕行驱邪法主监印天丁力士捧行邪道闻知胆碎病人见即安宁凶逆爲祸者灭慈善爲福者亨急急如律令使印呪天帝神印印山成湖印石成途印树树枯印地地裂印木木折印水水絶印上彻下印外彻里印前彻后印左彻右印邪邪止印鬼鬼灭印病病除印痛痛散破除鬼炁流殃墓注急自走去正神来居我处急急如律令入印呪天丁力士入天印勐裂邪魔化作尘急急如律令合墨法细墨二两辰砂桃油柳油椿油烟各一分以少许清酒煑皁荚子胶溲和之五月五日午时作之呪曰六甲六丁神墨灵灵五老真炁北方化生玄元道本诛斩邪精人神清净鬼妖㓕形发符奏牒奉命速行急急如律令祝砚水法四大开明天地爲常三光神水辟除不祥书符杀鬼伏吾魁双星守护七灵通光邪神翼伏万炁混康急急如律令朱墨笔呪太阳俱照隂鬼当衰神朱明日光露太微我令所化万鬼俱摧七炁成斗三炁成台三星俱照符到速追笔爲神劔墨爲戈㦸笔法治病万邪俱伏急急如律令墨磨墨法先右转四十九转念十二时辰二十八宿日月贪狼至破军次左磨七转念魁𩲃𩵄䰢魓𩳐魒收笔并祭法以六丁六甲日或五月五日系之共十二管长七寸一分用紫毫三副上应三台以甲子日夜星月分明时沐浴更衣行持烧香用表烧献天刚大圣钱马向华盖上用腊茶十二盏搯本师诀存六丁六甲从天门出乗黒云下降化笔爲六甲六丁神将呪曰天丁力士六甲六丁聦明正直操恶最灵魔神畏惧邪鬼心倾佐天行化扫荡妖精助吾道法救护群生敕下神笔速降威灵书符杀鬼㓕迹除形上帝敕下急急奉行收水并祭法毎月天徳月徳日六甲六丁日及婆罗玉下降日遇天雨降收入瓶中逐月华盖上望天刚大圣天徳月徳五帝龙君醮祭静心斋洁存圣衆从天门乗黒云降下化入水中用本师诀呪曰天徳月徳五帝龙君上天节度破军尊星统领神将六甲六丁神通第一威勐最灵敕下神水救度群生书符篆箓收斩妖精治病除祟杳絶其形急急如律令化钱呪无爲法象用火爲得烧化钱财云香馥郁唯愿神仙留恩降福北帝符散形聚形太上旃檀九狱符散形聚形凡篆此符先依式歩斗取刚炁存三师中宫旃檀大将九狱符吏当界土地里域真官正神及某身中法箓吏兵左右围绕三帀讫黙奏曰爲某人甚事仗侍香功曹通奏径逹上帝乞降斗刚真炁助臣笔法驱邪辅正与道合真次存斗刚炁入笔敕笔呪神笔灵灵与神交并神笔一下万鬼自刑急急如律令九狱官呪公星崔陈曹马张夏侯右九狱官收捉断头落角逆天无道一十五种不正爲祸鬼神赴吾隂狱中受死次念旃檀神王呪唵嚩药叉炎奢炎奢那阎炎舍耶毗奢来也哆啰哆啰旃茶旃茶摩竭虎竭万来耶敕敕敕勒勒勒朴勒朴旃持唬持唬吽钹连嚩诃次念七星呪北斗七星吾召汝名凶神伏尸土鬼潜形八旺随吾所行吏兵速出护吾之身急急如律令次念天蓬呪天蓬天蓬九元煞童五丁都司髙刁北翁七政八灵太上浩凶长颅巨兽手把帝钟素枭三乗严驾䕫龙威劔神王斩邪灭踪紫炁乗天丹霞赫冲吞魔食鬼横身饮风苍舌緑齿四目老翁天丁力士威南御凶天驺激戾威北衔锋三十万兵衞我九重辟尸千里袪却不祥敢有小鬼欲来见状䦆天大斧斩鬼五形炎帝烈血北斗燃骨四明破骸天猷灭类神刀一丁万鬼自溃急急如律令炁吹入符中火铃符散形聚形真武大圣符散形聚形止小儿夜啼法用一小火烧残柴尾长六寸削尖烧处去灰皮面南变神搯本师诀取南方火星真炁吸入口中一炁吹于柴尾上再吸闭炁书下二十字于其上令于牀下向月破上钉之切防动触我有拨火杖将来作门将捉着夜帝鬼彻晓终不放止头痛法用三光符贴太阳穴然后取天刚炁三度呵之立瘥破臃毒法搯斗诀黙念三光呪七遍取三光炁呵之三度自然消散毒蛇毒物所伤亦同治赤眼法先变神搯本师诀取二光炁灌注水中然后喝一声搯斗诀念呪曰唵嚩日利夜㗶咤你是李公仲縁何来我家急急如律令住疟子法先变神爲张翼二星官身长百尺披緑云帔执碧玉圭居南方专管疟鬼疟鬼祖名形如黒忧等鬼用斗诀书此六字于纸钱上令三拂病人于门外烧之存求符人爲本日日神功曹便面北烧香重书斗中七星名令病人吞之立差仍书符于男左女右手中指上系之仍押法师花字于符上候不发以纸钱将符于门外烧之仍用桃枝煎汤下三光符尤佳存念张翼二星官收断疟鬼祖名形如黒忧等鬼催生符用栢木长四寸大三指向天门上置笔望破烧香讫立以双足并先开前谓之开天门次开后谓之闭地戸巽上坐向干方把昴星诀及太阳诀存自巳在北斗口中取巨门星紫色真炁下灌符笔一炁书之挂于房合之中其孕妇未当临产之时勿得令见盖恐动胎耳符様若催生以三寸方圆𥿄书符存见四溟使者里拳脚幞头皁巾抺额着绯大袖之衣布列煞鬼雷电火车以符自咬定黙呪七遍呪曰天地合日月合人鬼合次存符兵雷电火车与符入腹中以新汲水吞下男左女右手中握出许真君呪水治病呪南招揺北玄武东老君西白虎天上翁地下毋五方神水启録降临敕凡呪先握雷公局一炁念三七遍取五方炁并天刚炁灌入水中如遇一切病患可施此术施布大功更以三光符同用甚妙雷公局仰左手合右手以左手第四指钩右手第三指右手第二指压左手第四指左手第三指钩右手第四指左手第五指背压右手第四指背中节右手第五指钩左手第五指左手大指搯左手第二指中节右手大指搯子文太上助国救民緫真祕要卷之二太上助国救民总真秘要正统道藏三家本十卷正一部太上助国救民緫真祕要卷之三对三洞幽法师元妙宗编祛除劳瘵衆病符诀并天蓬馘邪真法治劳瘵说文夫尸虫传疰之患始自瘵疾而起于嗜慾嗜慾不巳而至丧逝然虽早殁其如天限未尽而皆爲枉夭冥司未有拘管未受轮回是以魂爽滞留无由超脱遂化爲隂邪之气传染骨肉大率无他欲依托生炁而巳其虫食人精血枯悴以至于五脏传遍而流疰不巳往往举族由此倾陷益可伤痛其病之甚药饵不能疗鍼灸不能及假使桑公在世华他再生则曷能起之也惜乎生民非辜枉遭陷溺由是上天哀悯而道法出焉经云其疾日月尚浅关节未过者可以治之如巳过关者救治弗痊遇治兹法则絶后来之患应救度须令病家缕细具状述患人从初得疾日月处所因依及亡者入梦勾连邪鬼妖怪之事凡欲行持惟在诚恪所有科法供献贽真请炁之仪量力厚薄随分等降出之若贫寒之家或法师出备自富之家宜按科法以备醮礼上答天恩行法之师切戒贪爲巳用所得科物一以充香火焚诵之用二则济山林寒栖尘世穷困之人但合规仪亦不可鄙惜财货轻慢祕术泄黩上圣则招谴责条宪昭昭诚可慎之令以经验衆符备列于左断尸疰日吞符杀传疰之虫灭尸鬼符右符篆毕用净素合盛以净水安在病人前将符别令一人持符投在水中不令动着七日内符沈则疰鬼疰虫自死病顿愈矣若符不沈而浮者其瘵迟安神验不传非人太上紫庭符凡书紫庭符光烧香歩刚斗呪所患事理存见五方金木水火土五真君在案前各出身光化炁入砚中变砚爲黒龙池墨爲戈㦸笔爲神劔然后磨墨四十九转次右磨四十九转想砚中光明夺日然后搯玉皇诀呪笔曰天圆地方六律九章神笔一下万鬼消亡急急如律令呪笔则卓笔三卓或画三昼于案上而书符谓隂日则昼阳日则卓也散形聚形右于别纸上书此符同前第一断疾日吞符一处烧服如欲服者先洒扫一净室男左女右置灯一盏备油半铫子至夜静将符于针头上穿定烧作灰于净盏中焚香祝病人姓氏生月年纪并得患因依所告符中真圣次以法水同符灰一处调吞之令病人面向本命方坐不得言语令一二人相伴须㬰患者或似梦𥧌中见鬼物来辞别当问姓氏或只见虫自身中即速捉虫内油铫中煎之送长流水中永絶传染矣呪水治劳法太一之水祖且良举水入口续神光大肠渉沥至膀胱荡涤五脏入胞䑋百病除愈邪鬼亡上合天地体轻强急急如律令右呪水朝向太阳夜望刚星黙念七遍吸炁吹入水中调符追虫用之患人虫出后毎日早晚须服三光并五雷等符取下五脏中积聚恶物过一月后一向平复亦常戒喜怒嗜慾及诸生冷油腻之物尤妙矣五雷灵符臣妙宗昔年遇人常授五雷等符二十余年治救危笃疾患及妇人鬼胎鬼炁腹中癖块横生死胎一切邪病活全困苦者不可胜纪伏遇圣上奉道祕法不敢隐藏谨编𩔖之于此流传后学慎宜寳之耳散形雷雱震雯聚形通目见鬼神符右符以未行持前书此三道欲行持或醮时吞一道行持或醮罢吞二道先念呪七遍然后吞之纵未见形亦能闻鬼音响也呪曰日是吾父月是吾毋五星是吾兄吾行神符摄收鬼神急急如律令又符此符收醮之后于灯下用朱书𥿄上烧爲灰置水椀中用洗眼令静立见鬼神以水洗耳则闻鬼神言语若被鬼神所害先用此符大验胜矣隂符散形聚形阳符散形中官大圣聚形天一灵符散形聚形火铃符散形聚形凡书火铃符存变身火以至满室如给与人亦想火光而前去临烧灰法水调下或戴此符除一切邪祟用之书符呪曰太上火铃炎帝之精光霞掣电明耀三清流火万里鬼贼㓕形神印一着灰灭邪精三五将军豁落吏兵平天戞地诛鬼不停飞符走印头戴五星掷火前杀万鬼千精六天故炁付与天丁五灵真老是吾本师无碍神通万灵同归恶鬼絶灭不祥者追中皇九道威布四维伏匿故炁不遗纎微五瘟七疰吾能毅之何神敢逆何鬼敢窥鄷都戮形北斗斩死神印才下万鬼消糜急急如律令北帝符散形穿鬼心破鬼肚聚形凡篆北帝符以庚申甲子夜面北烧香歩斗取刚炁书之即诵呪曰天圆地方六律九章神笔一下万鬼消亡急急如律令敕呪曰黄元六甲万神遣灵精气辅我神仙佐形急急如律令诵讫以朱书但一切邪炁伤寒鬼炁鬼胎小儿惊啼以桃柳心煎法水烧符成灰以法水调下临卧服之凡给符与人即念北帝通神呪曰深底帝涂酥叉阿若宻帝乌都叉深耆叉波頼牵叉耶弥若叉鸟都叉勾罗帝祁么叉沥血符散形逺魔神将煞聚形大火铃符散形聚形凡书大火铃符先如前法行持歩七星纲搯玉皇诀存想各方大火炎炎下灌朱笔砚中成符安在爲怪处镇之立验矣铁扇子符举意如见太阳左手捻功曹印歩干元纲然后想书案爲坛纸爲帛练墨爲百药笔爲利刀取北斗七星各色真炁吹入砚中然后磨墨左磨十二转用十二月将右磨十二转用十二时神共二十四转应二十四炁呪笔书符呪曰天圆地方六律九章神华一下万鬼消亡急急如律令散形聚形又呪曰太上神刀杀震动三千界法水流入心万病自然差淘賔奴是汝之父毕杨奴是汝之母速作速作汝若不作吾差天兵到来伐汝祖父虚遭六尘魁𩲃𩵄䰢魓𩳐魒急急奉上帝敕追魂灵符散形聚形黒杀灵符散形聚形呪曰黒杀灵符镇宅安龙驱遣五瘟七疰行病之鬼新死故亡雌雄注射传尸复连山魈泉石倚草附木应有一切不道鬼神闲殃虚耗准太上符到速去他方急急如律令催生符北敕急出毎道收东方太阳炁吹入搯龙诀从寅上㸃至申落至戍挑申即是也呪曰日出灵光遍照十方衮缨合富上合太阳变女爲男女即边强百神安稳夀命延长监生在前司命在后手把符出速生速生急急如帝君律令催生并下骨骾符如催生变神爲监生大神如下骨并腹内诸般病患变神爲驱邪院使散形破鬼肚魁𩲃𩵄䰢魓𩳐魒聚形书符毕文呪曰吾今敕汝身立爲监生童爲吾传符到子毋速分离急急如上帝敕火轮符变神爲天师左手结金枪印面向太阳念无量无定极真君向日以金抢写火字一箇念南方火徳荧惑真君又写一火字念万应赤帝真君又写一火字又念三真君一遍鼻引日中三道火炁来在心中散形聚形以绯𥿄朱书发符亦念三真君存太阳并南方火炁炎炎下注符中天蓬救治法按天蓬神即北帝下将也经云天蓬本形是北斗第九星也即金眉老君化身伏魔救护衆生无间男女悉可奉之常以月五及二十五日是天蓬大圣下日此日即以清水一椀劔一口香一鑪案一张如法焚香白胶亦得煎栢汤饼𪌿百花五果随意供养若三元日即系七星灯坛纂花果供养若是行禁之时先须握固瞑目存神叩齿鸣天鼔三通当临目存思五藏五炁变爲五神左青龙右白虎前朱雀后玄武头中七星足下麒麟三台之形天刚所向三历鬼道结伏魔印破邪鬼矣若启请之时先存左日右月北极大帝玄冠羽服七星真君朱衣赤帻次存北斗斗中真人玉女三元将吏从空玄之中廕廕身形次存天蓬金头大圣四面八手身长五十丈着金甲手持劔㦸帝钟神印兵三十万骑雷师电师仙童玉女羽仗赫然各持金劔从空降临前后讫然后焚香启请欲念天蓬神呪先叩齿三十六通次搯天蓬交鬼目目在左手中指第二节上搯讫呪曰天蓬天蓬九元煞童五丁都司髙刁北翁七政八灵太上浩凶长颅巨兽手把帝钟素枭三乗严驾夔龙威劒神王斩邪灭踪紫气乗夭丹霞赫冲吞魔食鬼横身饮风苍舌緑齿四目老翁天丁力士威南御凶天驺激戾威北衔锋三十万兵衞我九重辟尸千里祛却不祥敢有小鬼欲来见状䦆天大斧斩鬼五形炎帝烈血北斗然骨四明破骸天猷灭𩔖神刀一下万鬼自溃言杀字日常持念不须念杀字恐有所伤鬼神念万遍功成矣凡诵此呪四言一啄齿以爲常节此是修真之科若昼夜而诵不必一一啄齿若有鬼难依法端坐一依四言一啄齿或先啄七啄诵之三遍更啄七啄陈恳心愿爲祟之鬼皆眼暗盲烂而身死此呪北帝祕之若世人得此呪法常能行之制御诸恶添神益炁延年却祸度厄禳灾救䕶生人无有枉横男女长㓜可以行之修诵者当须倾心专一不得杂事诸法邪术并安同室此皆六天恶神黩犯灵直或笑诵神呪以似常文天蓬作怨能令人癫狂自投水火考延坟墓舋流一门殃咎七祖不可不慎勿轻真祕矣天蓬追鬼法并符凡有人来请法师先取来人炁三通足下歩斗起至斗口后㸃丑地斗至未上发存斗口盖头存斗杓指前出门存一天官下令先去却从辰上发天兵戊上发地兵后行三十六歩次发一斗发五岳并三光等兵马将兵兼发城隍土地桥梁五道后到患家门里用小功曹局一道次用立牙历毒印㸃子午斗如追鬼神不至即发宻存黒海用系铁鼓印存台按爲神龙又先存天地水三官次城隍土地后发五岳府君等兵马捜捕书符时先取天刚炁伏在心上化身爲天蓬大将严驾夔龙在左六甲六丁神在右并六大直符使祇候想笔爲劒纸爲铁板磨墨念天蓬呪王遍每遇念毕取天刚炁一口吹入墨内毕后书符笔尽方成符散形聚形天蓬三十六将符口诀大唐时麻㚲山中有一人姓邓名紫阳焚修道与于此山中修鄷都之术在此山洞之中五载矣日夜修持略无懈怠诵天蓬神呪无时暂舍时遇上元之夜天色晏然月明如昼紫阳焚香启奏愿降真灵依前诵念忽天降一书素绢黒文光明数道飞入室中瞥然不见紫阳嗟叹莫测涯际遂定意于磐石之坐瞑目之间如寐见一神人带甲仗劒吿紫阳曰吾是北天六丁使者奉上帝敕赐尔黒篆神符三十六道内有二字禁其施用备载于此也天蓬三十六符今鲜有行者世虽有文然见其多是三十六单字亦不得其祕文合形之妙诀臣昔授此文并有合形特异于世之有之者施而用之殊显灵効谨具于録此是天蓬大元师真符想北斗第五星降青色真炁注符笔可以诛符破庙禁録一切凶勐鬼神伏藏连尸妖精怪异雌雄之病若但至诚存想书符吞带千鬼万怪见者灭形耳此是天杀大将军存想北斗第六星降黒色真炁注笔成符去除邪魔疾病癫狂风走者书此符吞带即去除邪鬼魍魉逃遁逺离此是六丁大神将存北斗第五星紫色真炁注笔成符可以制伏疟鬼五癎之病但书符吞带其病立差此是北斗七元想北斗第七星黄色真炁注笔成符欲见王侯尊官但书带之贵人见无不钦爱也此是三杀大将军存北斗第四星青色真炁注笔成符止五瘟瘴疠及赤眼头疼等但书符吞贴即获大验矣此是太上浩凶神将存北斗赤色真炁注笔成符军阵闘敌但书带佩即有强兵战胜之力自在驱役邪魔鬼神摄録山精妖魅此是海龙王收摄三精鬼神存见北斗第四星赤色真炁注笔成符制伏虎狼蛇虫蜂蝎一切毒虫蜇咬疼痛脓血者但书损处贴吞立差此是五岳大神将存见北斗第二星黄色真炁注笔成符不计官私佩者大吉此是三千大魔八景大神将存想北斗第三星黄色真炁注笔成符佩者不被恶魔恼乱恶心向者悉皆归顺不能加害返当贻咎𡨚横永消干试不犯也此神常在玉皇上帝处使之凡间不得驱䇿同用之返爲殃害此是威南大神存北斗第五星青色真炁注笔成符可以制客死之鬼兼伏尸若与人爲患者但书此符吞贴其鬼祟忤者见符当走十里濳形此是常在上帝玉皇前使用下方不得驱䇿返招殃祸此是北帝镇録神王存北斗第五星白色真炁注笔成符欲求官禄事无不应若佩之无恶梦令人形神皆安元气镇体疾恶不侵长保利贞也此是玄都大神将想北斗第七星紫色真炁注笔成符但书佩带可以破散盗贼人行恶心返归善矣此是黒杀大神将想北斗第七星黒色真炁注笔成符可以縳贼禁船辟除颠魔及除埋葬故墓伏尸之鬼男𦍙女𦍙凶恶之鬼此是二十四大神将存想北斗第五星白色真炁注笔成符可以破树木精魅石精鬼怪但书符贴镇皆不敢爲患悉皆败藏此是日月大神王想北斗第二星紫色真炁注笔成符可以辟除官私口舌一切横祸并可消弭也此是四目老翁大神王领百万衆想北斗第六星赤色真炁注笔成符可以疗诸邪炁鬼胎症癖癖之炁及一切肿脓疼痛书之吞贴立効矣此是天丁大神将想北斗第六星真炁注笔成符可以制伏凶魔遍身邪炁疼痛头昏书之吞贴立有神验此是上清威南大神将想北斗第七星黄色真炁注笔成符可以伏百鬼令男女孝顺存天驺大神怒目震睛想北斗第三星紫色真炁注笔成符可以唿五岳之神收捉邪鬼祛摄妖氛也此是威北之神可想从北斗下降次存北斗第八火车之炁注笔成符治小儿邪炁之疾吞服佩带护身大吉此是三十万大神将兵士皆随从天蓬大元帅左右侍衞可以賔伏万魔衆行恶意相向但书带佩之无患此是北极帝君想北斗第七星黄色真炁注笔成符诸庙灵神覩佩符者悉皆避之若度虚危险厄切宜佩之此是太玄杀大神将想北斗内赤色真炁注笔成符可以除灭疫瘴若夜行佩之去除恐怖镇衞形魂也此是天丁吏大神将想北斗第六星黄色真炁注笔成符可以破除男女不祥之鬼并灶井之神宅神作诸祸患带贴立免矣此是五帝之兵存月中光炁直注笔中成符随炁书之可以疗百虫毒所伤及疮疖等但书在水椀中用水洗之疮疥即差此是三洞六宫真君想北斗第六星黄色真炁注笔成符辟除心腹胀满鬼炁鬼胎气促疼痛宿食不消此是天蓬大元帅手下持金斧斩杀诸恶鬼神想北斗第二星青色真炁汪笔成符可除骨节疼痛此是北帝狼戾大神将想月华真炁注笔成符可以斩杀万怪千精并一切恶梦书之吞贴立差此是四明炎帝南方乗车而来日光真炁注笔成符可以疗积年肿疮虫蛆恶毒蜂虿所害顚魔疾病汤火所伤打折扑损吞贴立差此是北极大帝使者用火烧百鬼骸骨存北斗第五星黒色真炁注笔成符若被呪诅及毒药伤害但书符吞佩其药毒立吐出呪诅消散此是四明功曹使者存北斗第二星青色真炁注笔成符可以辟除蝗虫䑕耗等如有此灾书符贴于竹竿上虫䑕立絶此是天猷大神将存北斗第五皇青炁注笔成符可追捉虚空飞走鬼神及飞鸟作怪书符镇之立灭此是大黒杀神将存北斗赤炁注笔成符辟除五兵万鬼古庙之神书而镇之走散逺离本庙如当归伏即有报应此是三十六将举戈齐征千万重又存太微黒杀真炁注笔成符可以禁制不从我者万种鬼神及妖精皆悉败散诸学道之士若遇此圣文真法直须仰重志依此遂字存想真炁书之即通灵圣大有神验宻用修之勿得轻慢不许妄示非道之流恐生轻易贻于损害之祸矣太上助国救民緫真祕要卷之三太上助国救民总真秘要正统道藏三家本十卷正一部太上助国救民緫真祕要卷之四对四洞幽法师元妙宗编上清隐书骨髓灵文上骨髓灵文唐叶法善天师所传出自汉正一天师之遗法也功验神竒莫可拟测旧以九符常用传授其余隐祕莫不闻见臣昔于九符之外复得十符谨续本文之次别成中卷稍阐元纲以广妙用也其于条律目如旧本载之于后云耳火铃骁将飞捷符散形唐宏葛雍周武聚形太乙奔星收邪符散形聚形右此二符欲书先望天刚在何位并用黄绢阳曰墨书阳日朱书歩天星取天刚气左手结紫微印右手擎符呪曰天刚七星三天神兵翻天撼地兵三天大魔王玉清侍御飞符使者从天降下从吾太上真符今日今时随此神符赴某处家何事追捉邪鬼今日功曹直符北帝斩鬼吏兵等侍吾左右执符从天门上步斗至天魁止地戸上歩到天刚覆身再入魁上面𩲃烧符爲灰叩齿七遍又念前呪左手握符灰右手仗劒倒移三歩至纲上立喝符使功曹往某处不得住滞以气吹劒一指所往方上然后以水噀之此法可逹天门五岳四渎江河淮济无所不通可用一丈二尺黄绢书常用不必也凡用须如法大验无术可加故此二符爲首撼山符散形聚形大鎻龙符散形聚形右此上二符书当于月建上歩斗纲然后看天刚在何处取气闭息气逆行舌柱上腭捻左手中指中节不得离于斗口上书符捻诀目祝曰行上清无极大道法主某谨召水官地官某界土地官俵道使河侯山祗某处某事吾谨敕此符闭逐三江注游五海地界水界中或有妖怪潜越水府不时兴作残害下民吾使丁亥丁丑甲戌甲申神将统飜天撼地兵随此神符一下乃定一依吾告指挥叩齿二十四通下笔便书撼山符以绯绢一丈二尺书此符时髙叱于某山山当振动鬼神奔走知镇龙神怪异以铁板一尺二寸书篆鎻龙符安岸壁上则物不能过如投入湖潭龙怪冲符者死上清飞暴捉神符散形聚形右书此符先自本命上起斗变神爲上清法师再于斗口内返歩至刚用白绢一丈二尺朱书取刚炁存入朱笔中掐中指第一节烈火烧香祝奉请三天门下三师及兵吏九天大统兵太一真官日月真境平天大魔王天丁力士六甲布阵使五雷君云中飞符捷疾使速速急急从天门降下从地涌出上张天罗下布地网炎雷火车风威刮地随此神符速赴某处收捉爲祸之鬼或妖精之𩔖当见吾前无令住滞急急如律令书符时先呪三遍发符时呪一遍此符与火铃飞捷符一法用之阳符散形聚形隂符散形聚形右此一符分隂阳日假令甲子日爲阳日用阳符使乙丑日爲隂日用隂符可灭万怪仍依法步斗戴刚阳日朱书隂日墨书凡磨朱墨隂日取月气阳日取日气呪曰天道魁张使隂驱阳隂阳真炁赴吾魁刚吾符一着万鬼潜藏发符阳日搯日君诀念日君名字七遍隂日搯月君诀念月君名字七遍存真炁灌注神符驱逐鬼炁邪精符贴镒面上鬼神悉灭形矣上清倒海致雨符源公尸行九江九河右此一符欲书致雨先行闻奏及九江水帝就近河源泉穴若天时有两即自隂灵报应若天时无雨即指射河潭湫湖之类别具事由飞奏祖师上清大帝昊天玉皇上帝伏乞特降敕命指挥某处河源官吏伺候投符立便拯救施雨布散某处封部取足某尺爲定伏乞允臣所奏施行仍申天地水三官牒雷雨电部天丁力士行两龙王风伯雨师且述奏闻兼札子付某处指挥有水去处分明开坐伺候投符证验立便施行仍建道场三日或建五日关奏了当于人退后取朱砂一两随日研细净笔一管铁叶一片长一尺二寸阔四寸依法步纲取炁了返斗倒行立月建上便朱书不得添减书讫以黄绢封之用都天法主印印之具全衔位押字不出名又别写引一道搯天丁诀念变神呪讫句天丁力士来吾爲某处久愆两泽巳具奏闻今指定某处湖潭定令下雨令乃差汝随符投落某处急使计会行两龙部衆取某日时降雨施布不得住滞书符讫面读指挥罢投于水中莫不应时雷雨张布其行遣不得差误文字并用都天法主印印之上清大力縳龙符散形聚形右此一符用栢木或铁板长一尺二寸亦先变䄂请召符中官君直符三官具陈某事安排朱砂浄笔立在天门望斗歩纲返倒两次入斗口中下笔便书仍须闭气书符分付与天丁力士搯天丁诀句具某事欲往某处江河潭湖之内句当某事或驱或縳发符了便癸祖师上清大帝昊天玉皇上帝依臣所行须奏状开说分明不得错误就便札付所行遣河海官吏及牒九江水帝具说事体讫再歩斗唿召天丁捧文字发符弹诀目识符使形状法飞捷符使顶冠骑龙仗劒金甲着绯衣使入病家及驱遣鬼邪除去伏尸也收邪符使披发仗劒着皁衣甲可使入水府泉源遣祸逐鬼若贴人本命上则夜间赶人精神也鎻龙符使三目披发银甲乗金翅鸟朱雀之气可使鎻断水妖水怪伏蛰蛟龙鱼怪之𩔖置符之处水怪等并不敢冲犯撼山符使四目八手骑火龙乗黒云从官将吏兵三千人可使穿地撼山五岳大山风雨摧折不可妄用此符捉神符使披发带金甲目有火光手把斩妖劒乗火云走如飞雷可使捉鬼神石铜山精莫不裂碎隂符使裹幞头仗劒着皁绣衣乗符魄随逐兵吏驱断鬼怪莫不尽灭阳符使裹幞头仗劒着紫绣衣乗符魂随逐兵吏断诸惊怪魇魅立便消除作两像篆此乃天之告命之文天之真信三光之灵文也縳龙符使此一符乃太一元君铁索鎻怪之祕文者也用之看下文不可妄传此符也太上助国救民緫真祕要卷之四太上助国救民总真秘要正统道藏三家本十卷正一部太上助国救民緫真祕要卷之五对五洞幽法师元妙宗编上清隐书骨髓灵文中五狱符五狱符者用金木水火土五行之炁以结狱禁摄邪祟姦恶鬼灵各随时之旺相所主而书符建狱可以考驱徴应也土狱符凡作土狱书此符先想见符使绯抺额皁巾朱衣执鐡棒自空而降次存笔爲黄龙口吐光炁而成其符欲下笔先念呪七遍又念土星名七遍而书符临煞笔又念土星名三遍念三縳字七遍呪曰唵㖵啰钵竦那夜野大陁阿孽帝灵啼帝唬啰耳呀提唵伊醢娄醢煞煞婆诃土星名军咤利三縳木狱符凡作木狱符存歳星自东而来降下化爲青炁灌顶中而入后想自已顶星冠着青衣朱履左手执青圭右手书符想笔作青龙口吐光炁而成符欲下笔先念呪七遍太上治七统煞鬼急召火狱符凡作火狱符先存南方真火之炁自南方而来如练入眼中灌注遍身火发光燄又想身成三头四臂后想笔爲火龙口吐光炁而成符欲下笔先念呪七遍后书符呪曰唵叮啰檀曩呾啰夜野尾钵咤吽婆诃煞笔念南方丹灵神炁摄水狱符凡作水狱符先存北方玄真之炁自北方而来如练入耳中灌注遍身玄光之炁霭霭然忽变身爲天丁左手仗劒右手书此符想笔爲黒龙口吐光炁而成符欲下笔先念呪曰辰星见祥万鬼伏藏天帝召汝孰敢隐藏一切凶妖赴狱见形急急如律令煞笔念北方玄灵神炁摄金狱符凡作金狱符先存白光之炁自西方而来如练入鼻灌注遍体如月之光华忽变形爲太白星冠素服左手搯追鬼诀右手书符想笔爲白龙口吐光炁而成符欲下笔先念呪七遍呪曰太白皓灵收摄邪凶不正之鬼天地莫容金虎扬威摧灭妖锋一切隐恶神吏追穷急急如律令煞笔念西方素灵神炁摄右此五符立狱并先安符于中间次逆步二十八宿丁纲而遶之凡起此狱亦书此符烧与病人吞服依五行水一火二之数用之建五狱法凡立五狱申奏文字并依天心法天狱法式施行方位同前用之狱圆阔三十六寸以符安狱中心符上罗细灰厚二分内水狱用三斗犬净新盆一只不浸漏者盛净水七分用大明照子一面照上朱书山精野怪符一道着在盆心㸃长明灯一椀浮水面上盆上横法劔一口用皁罗一匹皁绢亦得五方纸钱共一束步马五匹系于空中去盆上地面相离四十九寸如木金土火狱只用照子放灰上灯一盏虚架照上劒卓灯旁綵随方色余依式立五狱榜式北极驱邪院榜晓示承帖神将大判官等当院于今月某日某时具状飞奏上天及申东岳牒都大城隍乞差神将判官吏兵等收捉某人家爲祸邪祟鬼贼赴此狱中显现踪由分明报应仰干系等神吏知委以凭申解者右晓示承帖神将大判官吏兵等衆各知委太𡻕某年某月日时榜法师半衔押狱様图建狱启祝凡建狱毕然后焚香变神歩七星纲如前法陈述建狱因依搯都监诀黙召城隍匂本家司命五道土地隣近社庙等神分明指挥神将吏兵等责勒近限须管于限内收捉爲祸邪鬼上狱显现踪由分明报应以凭申解不今懈慢稍有不依今来指挥应干系等神一例申送泰山根究知情断罪禀此奉行立狱祝与天狱呪同用狱内验鬼迹亦同本法如经两日未见报应依法再申牒催促施行召山精野怪符此符用朱书搯玄武诀想身爲真武披发手仗三昧火铃神劒足踏龟蛇搯天丁诀召天丁力士四直神将想在左右先发诀抛斗以纲在前指有鬼神处后至案前呪曰吾佩太上印速赴此间行神布炁断鬼除妖四直使者六丁六甲爲吾急召速赴坛前吾在此间卓劒相待急急如律令念呪毕想六甲六丁及四直神将符使吏兵遍往捜罗驱赴坛下符用朱书散形火木土金水聚形追风法凡人或有路中逢恶风此夭恶神之所作也如与人爲祸即搯天丁诀想身爲天丁力士结天刚斩鬼印想四直神将驱定爲祸邪怪抛隂斗𦋇定以金刀诀印斩之其风分爲两段再以隂斗𦋇金刀印斩之其风自坠或分散下必有血驱两法并符凡少雨旱先于壬癸子丑日作醮先五十六歩纲仗劔想身爲天丁力士朱衣赤舄向当日辰上唿功曹及先掷此符于所在江河中其雨自作耳此符朱书铁板上作之拜章法凡行符治病驱逐强恶之患必须斋沐严庄净衣设坛置醮上章行事仍先吞解秽符右书等时静心向王方闭炁啄齿三通以朱篆二道篆毕一符烧投沐浴水中洗身以朱内净水盏中吞服洗荡五藏洁涤内外邪秽之炁耳次掐三台诀诵呪书都匠符随诀诵三台名虚精六淳曲生毕次诵呪曰天地运用日月之精光彻四海能斩邪精斩妖去病身有光明神水既作万祸灭形急急如律令呪毕即握笔书符隂阳日都匠符右二符阳日以朱书阳日符隂日以墨书隂日符每书用其日符二道一符烧之成灰净水调服一符铺拜章案下书时勿令杂人见之伏章法凡上章朝天法师具法服就案歩斗纲身在斗口放章案上先存己身爲驱邪院使伏地冥心存二童子执劔持印并龙虎朱雀玄武在其前后左右日月之华映照两目五星在头青黄白三色之炁绕身九色圆光出于项后内外洞彻即见上元唐真君执符居前左中元葛真君执㦸居前右下元周真君执节居前中直使功曹左右使者金童玉女章中从事身中五体真官神将君吏箓中法中神将官吏金刚力士等布列围绕前后次存己身驾丹琼车乗赤红之云自西北而昇初入刚风世界见日月交映黄道坦直入五色云中过天门次经欲界无色界过种民之天皆有七寳琼林森森然夹道灵风振之自成音韵过黄道比有紫云成盖遥见金阙门题之太清太极宫当去阙百歩下车留侍衞官将不进唯与旬中玉女捧章玉童赍章函前引急趋入阙门次入金阙第二重题之太上三天门下即不入此门次向西下诣太元都门入门之北天枢院见大殿下谒正一张天师拜陈上章之因天师称善即自殿门东出回歩北向诣凤阙下少顷见玉童一人朱衣黒冠自门而出就捧章玉童手中接章函入进太上御前次有领仙侍郎引见太上戴九徳之冠着九色云霞之帔正殿而坐左右二真人侍立群真翊衞太一朱衣在太上前览章文又自宻陈章中之意太上宣太一于太清玉陛下书依字即于玉殿右阶付今日直官曹官毕即拜辞太上次出辞天师即与向来门下官吏抃跃还车经历所来威仪如初至案前称以闻再拜兴太上助国救民緫真祕要卷之五太上助国救民总真秘要正统道藏三家本十卷正一部太上助国救民緫真祕要卷之六对六洞幽法师元妙宗编上清隐书骨髓灵文鬼律玉格仪式下凡十门道法门诸行法官乃阳行隂报并依式歳考功绩如能止邪抑非治困拯危度死超生含灵受赐解除𡨚仇者依仪迁职如傍循私曲随曲随恶长姦者许三官紏察以闻当议重行黜责诸发遣文字危急行札子限当时次紧牒城隍限一日次申东岳立狱催鬼神限二日常程给限并不过三日輙有留滞半日杖一百渉私故徒一年情重者加一等在道阻节者以其罪罪之诸应管东岳差到神将吏兵三年一替并具劳绩过犯报本岳考察赏罚仍于去替一月前预差替兵愿留再任者关本岳应替不替不应替而替者杖一百有故者勿论诸神将被命报应稽迟者杖一百縁事害人受赂者徒二年天兵将吏仍具所犯因依奏闻诸行法事有不便者不得擅行改易即时奏请以俟报应违者徒二年非行法官輙干预者徒三年诸差使鬼神不任职误取生人魂魄或令发狂致疾者流二千里因而害人性命加二等毁法不遵者处死诸行法官所至许带符印随行在处称行司应有须索唿召将吏等輙违戾者徒一年干仙班者具事因奏闻诸承受文字遗坠者获时经驱邪院自陈检㑹别行仍责限追寻不获者杖一百限内寻获与免罪诸鬼神应送所置輙违而不往者流三千里累犯者处死诸神将吏兵等因追摄鬼祟残害受赂者徒二年若隐庇纵令逃避者以犯人罪罪之若罪人在坛显验通露后忽因事身死者具将吏所责情状奏闻诸神将名山大川城隍社令及三品神衆凡遇承受驱邪院文字并须验认印记严谨护持速具报应輙有轻易者徒二年诸鬼神等受驱邪院发遣经宿不离当处者一日徒一年十日加一等罪止徒三年诸邪祟经驱遣而六甲土公司命等神輙隐藏不发去者徒三年因而害人性命者流三千里天曹降㫖留住者勿论诸民人有事告诉行法官受接不行虽行而苟简及妄入鬼神罪目者杖一百不候告而别指事故行遣者非诸当职之神輙与民人妇女私通者流三千里情理重者奏裁如地分鬼神犯者加一等诸鬼神无故害人性命及偷盗人间财物不受咨恳被捉者处死所属城隍土地等故纵者同罪失觉察者杖一百诸被使鬼神不即时往干者杖一百紧切事干人命徒二年因而至死流三千里受敕符违而不去者处死诸蝗虫旱劳天霜雪雹害民稼穑本地分神衆不能救济驱邪院差将吏同力止絶违者杖一百事干天曹时行年灾许具章表奏闻诸神将吏兵应使而不使不应使而使者一人杖一百十人加一等罪止徒三年诸救济民人疾苦合用干碍神鬼唿召輙不到者流三千里虽到而不恊心搜捕干捷者徒二年天府差干他事者勿论诸天行疫疾令人患疮肿走痛之类𨽻十二年王统行所主神鬼受驱邪院遣除事合遵禀天曹拘收者即时报应具奏上界违者杖一百诸山川土地司命城隍受命搜捕邪祟輙有违滞故纵于经历地分害人者直送东岳处断主者失觉察杖一百诸提举城隍社令有过者具奏北极取㫖三官紏察关驱邪院施行诸方境内遇年灾大疫损伤人民牛马畜兽之类被告即关年王神收毒仍奏知上界违者杖一百诸囹圄久淹受苦之人所犯非辜实负𡨚屈诸处雪理不明即委当处城隍岳神显谕推勘官吏省悟实情立爲与决违者徒一年如囚人实犯隂谴者勿论诸神将天丁兵吏輙离行法官者杖一百遇有急阙许于近便神祠差借共不得过五百人干办讫犒赏推恩申奏所属録功诸鬼神承受天符委干稽留不行五日杖一百十日加一等罪止徒三年有縁故者具奏天府太甲门诸林谷妖异累害人者处死所部鬼物非过干累及者送东岳处分应干经历地分不觉察杖一百同情犯者罪亦如之诸林木散大爲人钦仰立祠祈祷无福报者并除之因立祠而不爲害善能兴福于人听以有无功绩奏闻违者杖一百太戊门诸地炁所产育养之物遇灾年须出生地毛如鬼神无故出入别兴风雨因而损伤稼穑害及人命者并流二千里仙官拘执六地犯者具奏天府诸神鬼盗人财物满千钱者流二千里不满千钱徒二年若常住供献之物不以多寡灭形诸地分主首故纵邪祟于部下爲害者关日游神吏腾报违者杖一百诸掌文字管摄邪魔差当日功曹将吏承受有稽迟投至不明磨擦损污者杖一百私拆封角视者徒二年奏书有漏泄遗坠者流三千里诸鬼神妄摄人魂者流三千里因而致毙者死诸神鬼唿召不至輙违慢不恭者徒三年诸神鬼非摄受于人世不得与生灵混处违者杖一百如妄假名目侥求祭祀者徒二年切害者送东岳处置拒捕者死诸鬼神无故在人家潜伏妄兴妖祟爲害经宿不去者杖一百五日加一等罪止徒二年神命不去者死诸人间染疾旬月淹延不退梦与鬼魅交通者委所居地祇具事状申东岳诛灭违者杖一百诸驱邪院官行天符委山川地主收捕鬼祟不即力干违慢者徒一年正一门诸称水者不以大小浅深善能滋养稼穑而不随时者许九江水帝察其功过保奏违者杖一百诸龙神在江河湖潭湫水有所王者谓之主正则祠之若因大风雨无故非理出游害人稼穑者徒一年妄邀祭祀者徒二年掌水司引水因漂溺田屋苗稼被害及五十家已上者流三千里不及五十家徒三年灾年时行地分变异者勿论仍具表以闻诸龙神鬼主江河污流去处若故曲邀舟车祭祀者徒二年妄兴风雨飜陷田屋至伤人命一人流三千里十人处死十人已上灭形干渉湖潭主首并同罪本地分不紏者罪亦如之诸隐伏鬼神合起雨泽不急救旱苦水主一同情隐不爲放露者并徒三年亡祟门诸亡者有怨于生人曽经地府陈理未结絶而擅于人家作妖异尅害他人侥求功果爲报虽非损人命而动烦立狱仇对平人者关地府灭形诸无道邪祟隐显形影放火撒血引弄家属之类惊犯生人者流三千里至害性命者死诸鬼祟放火在人居室或笼柜中烧𤑔财物舍宅及十戸者死不及十戸徒三年送酆都重役地分知情故纵不紏者流三千里诸伏尸鬼怪古物精妖一切无名之鬼妄託不系籍身死輙停世间不去者徒一年妄假威势曲求祭祀陷害生人流二千里地分主者知而不紏同罪诸鬼祟伤害生人因追捉藏伏者徒三年拒捕輙与吏兵闘敌者死诸孤露无主邪鬼假于新死故亡之便纒绕生人有所求者流二千里伤人命者灭形委是家亲眷属逐时有阙祭祀因而作祟者以餚馔祭飨善功爲报化谕遣退若受祭飨福力后依前爲害生人者送东岳于下鬼籍中拘系国祀门诸国家不载祀典神庙妄兴妖孽诳惑人民輙爲祸福者流三千里曽伤人命者灭形诸鬼神虽不载祠典而能福及于民者当考功绩以闻推恩若自矜其功捷便妄以妖异于人兴疾疫须求祷祀而不退者徒三年至伤人命者流三千里及十人者死十人已上灭形诸里社本界神祠水陆二路见系阳界灵威该在祀典不得受人间曲祀及不得受人厌呪生命违者紏察申三官当议重行黜责诸祀典福神有害于人间者具所犯奏取敕裁诸朝列功臣名贤因立庙祠后有害于民者立便遣之违而不去关东岳并具所犯奏闻飞奏门诸急切飞奏限两时报应若违时不报或因腾奏有失者并杖一百仍许再奏候报施行如驱邪院误报因而违者勿论诸奏书紧切限一日次紧限三日常程限七日报应皆用引札通落须经历地分护送出界輙邀难拘滞者一日杖一百二日加一等罪止徒三年若情理切害者并具事因奏闻玉格正条诸应本院官法服星冠朱履非行持伏鬼魔者不得披戴违者徒一年不因法中事仪以劳鬼神者徒二年诸应本院官法职乃上清玉籍𥙷充统摄三界邪魔所授正法中诰箓并以黄花帛上朱墨间写装严卷轴给付讫本师告谕戒行勤切应系法中祕语灵文口传心授不得隐落违者三官紏察诸行法官若善能传授正法与有道之士行持救济生民有感格者歳许具表章奏陈当议不次推恩诸应选人材可保奏而不奏不可奏而奏者并徒一年未经奏陈輙传印诀者罪亦同上百日内本师自觉举限内不首陈罪亦如之诸应奏名后不依师㫖及有违背事仪者徒一年情理切害者本师具实告奏先灭一身后罪九族诸应有道士告传正法以救民人主师图其财利輙生难阻者杖一百妄授货者一匹徒一年十匹加一等罪止徒三年仍降两资法职不满一匹杖一百馈送酒食亦同诸行法官每歳拯救危笃病及二十人转一资二十人已上依仙班格陞职功行迁转法位奏闻若人间告诉不爲度理画即救济并妄迁补法位不实者并徒一年诸奏名人未奏诈称法职者徒二年巳奏而报应未下保举审察不当即议重奏不俟报而妄称师弟各徒二年诸新补本院法官习篆天符星斗印诀纲歩之类以金玉香木板书习了画时以香水洗脱弃于长流水中违者徒一年诸以正法妄传非人而希求财利或得财而中悔不传者并徒二年假以他法影应爲正法传之者徒三年诸以正法鬼律示非人或假借倩人传写侮翫不恭与非行法人持论泄漏诀目者徒三年以法示翫鬼神者徒一年故令他人以法陷鬼神者徒二年至死者流三千里不具威仪精洁观读者流二千里诸奏上清表章词文关直日功曹通落东岳文状付沿路土地收捕鬼祟差本院神将吏兵告奏事定轻重行遣如合奏而不奏不合奏而奏者巳上并杖一百诸正法天书祕箓符篆传授与人者许誊写故本藏之名山大川龛嵒石匣中法官敕诰符文经转资尽将巳前所授者皆焚化置之江湖中止得留见任官文书如不烧化以故法衣裹复投于江河内篆符替下笔墨朱纸砚水道冠法服诸般应替之物尽火化沈向水中或埋在洞府石室之内并以诀法藏之违者徒一年诸传度正法听以甲子庚申三元八节五腊本命日奏名跪受劔印诀目笔砚朱墨法具皆祭而用之镮劵质信器具金银等物鉟镕售钱置供献拯济贫人不得入已侵使违者徒三年诸行法官急速去世者预显异境此乃上天告命遂使卒然而去无灵异者即是有司追取证对不明事宜令嗣法亲眷速以符诰敕牒法服焚爲灰投长江关水官逓与其人幽司遵行违者徒二年诸法官功行果满被召者法体二上三下如蛇虫行耳似有风声目无神光天柱不起天鼔不鸣便穴肾堂皆痛神炁自涌泉穴出顶门即便以诰箓符印函藏一处更新衣法服端坐遗嘱嗣法亲眷讫蜕去前有瑞云仙仗迎引直赴洞府受仙官领职治事若法体觉知不能支持当处土地宠助嗣法亲眷依上法函藏违者流三千里情理重者处死仪诸应正法鬼律文篆并以香箧綵囊巾笥贮之遇检阅存神冥目结界入静方得开卷不得过五行祕之慎勿令鬼神盗观诸善民能驱邪辅正实有济物之功者收録奏名传度正法补职受位诸应院中法具未经奏祭并不得擅便私用诸应传度弟子肘歩投师师昇坛说戒露剌饮丹分镮破劵以誓盟言次与诀目符文宣示真诰跪受官职印劔之类师启白上真落三尸于四体释万罪于九玄关报所属行持上合天心诸应神将吏兵明受报应到院讫以酒食钱马犒设常守本职准备驱用不得私使诸行法官经过有神祠处掐天丁诀鸣天鼔集身中灵官护法将吏随行以布威仪神自畏伏诸行法官早朝取服旺气作用奏书设醮不得烧檀乳香诸应世间人命禀天注夀禄如经本院拯救所病不起即是数尽劫终此即不可行移文字必爲虚设诸应拯济世人行遣文理不得繁杂止可直言至诚之事仍声说前人性命系系天司夺禄灭筭乞不在今来所陈之限明乞报应诸受披诉狂邪妖怪者法官变神受词押印遣行诸应醮设许奏三清玉帝表章等非时不得輙有䙝渎焚奏表章先以镇信同化差功曹直符赍送诸应醮奏于三清玉帝位傍列採访使者一位余位不得近帝座诸应入静烧香行事修写法中文字先以斗盖勿得杂视诸被告诉致死而来唿煞以㔶盖镇之诸应治牛马六畜瘟疫者问所损过数牒年王神驱之诸应授质信量其至诚收售之价钱爲三分许用一置供献一施贫者一即赡道诸立狱治病移文字不伏者并摄囚治之诸魅乱发魇心肾虚困者以符箓吞佩镇之诸应治小儿惊呌夜啼委家灶檐神四天王飞天捷疾神以三光符治之诸应行法官逐日拯救世人合用赡道之费无受民贿自然上天赐禄遇阙即上章表言诚自有隂助更无乏少如輙受民物则世用不扶诸人家灶铺营业被邪厌闭者以三光符遣神治之诸应修造营葺之类牒太歳安抚所辖土公等神无令兴害诸应有怪异居于陂塘堤岸以至修筑不常非时爲害损坏者委当处土地驱逐离彼仍以三光符镇之违而不去者依法断遣诸遇瘟疫流行人罹疾苦依格札付委土地等神外牒年王神收回毒气合飞奏者本院官禹歩变神黙言口章以闻诸孤民不宜男女贫穷无嗣息先以法退三刑六害星仍以箓佩诸应世人所居不利隂阳不和上下克害连年困笃累歳迍邅者授之以正箓诸应治事量其轻重行持不得妄动神将吏兵如接押词状画时行遣勿入鬼神之罪诸应传度正法以法中用日设醮一座名曰传度醮奏献钱马一百二十分以章醮仪中圣位列献如数内减半奏者从之告报天地授举官保明状讫依法付嘱符诀官诰真箓之类关报东岳割移名籍附天曹原赦九族出离幽冥超昇生界登坛节次行事并依本法诸应驱邪院行法官并称都大统摄三界邪魔事初补右判官次右大判官次左判官次左大判官巳上并谓同管句院事次功格髙者昇入仙班补爲都天大法主同判院事次加九天金阙大夫次水部尚书次木部尚书次土部尚书次金部尚书次火部尚书次或救大害功行优甚者逓相转补次紫微宫使日直元君又一年内能驱灭分野蝗虫灾怪持法除去者加九天金阙御史又一年可发志愿自于名山建立坛场投词献章上祝人君万歳实有应验者加金阙上仙侍中又一年自了性理出于物外提拔群迷出离五苦亲诣南曹添注主圣臣贤九族生天万物受恩者加紫府上相次玄都大相次太玄上相次太极上相次金阙上相又一年通证大道无穷不执文字指喝有验能治江河湖海蛟龙作害山崩派决实有利国济民馘除大孽之功者加无极上相巳上自日直元君至无极上相计九位迁职者合授上清九等大箓方许入此宪格余职并依诸仙官以三元爲首洞神巳下转行初下元一品仙官次知北极驱邪院使中元一品仙官判北极驱邪院次上元一品仙官判酆都使已上有功行果满次第迁转身登金阙侍列三清诸应发三清玉帝北斗三光符行事官变神上奏具所请事因称臣今准式付发遣愿如臣言祝毕即便给直符使符到奉行诸应行法官出入常存领六丁四直土地监印力士等神随行以法嘱之无令失事诸行法官朝上帝驱瘟邪断怪祟须先戴三台北斗变爲驱邪院使诸朝见上帝元正日登黄金殿春登瑠璃殿夏登寳珠殿秋登白银殿冬登水晶殿诸朝上帝奏请毕即诣天枢院部领四天王十二大神八金刚六丁六甲天蓬天猷元帅火铃将军五雷风雨神直出天门诸立狱须奏闻申泰山具事仪称述巳于某月日于某方立建天狱奏上帝言五斗狱式诸篆天文符箓以天徳月徳水六甲六丁笔黒帝墨太阳灵朱五龙寳砚一如传度法诀收取奏讫方用诸应伏兇勐鬼神切要委曲神将仍左右掐局邪诀入以左右斗盖之己身宣敕云汝过罪䟽之吾以救民爲心诸应奏醮爲民禳灾先奏星宿真君科状后坐称弟子禳灾集福延龄命素代厄衣禄䖍诚置备知鉴逹诚诸应上清纲歩念斗呪至天刚住便弹却印诀却用天刚印指出若以符中呪唯歩斗以贪狼星起之诸祭神以春夏秋冬四季六甲等日祀之春六甲夏六丙秋六庚冬六癸日于门戸外以斋果香枣汤三分供养三界直符四直功曹一位土地先化土地钱后具述情意云吾奉玉皇敕佐天行化助国救民凡行符法断絶爲祸邪祟治病扶危作福祈祥皆凭使者通逹上下诸位圣衆今日赍备酒果钱马以伸醮礼伏望使者恩慈大布威光特垂灵祐次三上酒化钱念呪誓功曹文吾闻夙修大道今作至神莫不以功行居先救民是切故显幽赴冥出水入火变见千途威通万状荷戈挂甲负鼔擎钟出没纵横来去无碍邪魔闻之胆碎疾病见之安宁吾以正法降魔用汝威灵佐助收伏鬼祟断絶祸原福及良民功归善道今以祭礼略报神勲少谢功勤用答灵威深劳戮力伏请各各醉饱誓神将文汝等各宜醉饱酒食整肃威仪具严天戒祗威帝命奋威武之柄致平定之功嘉绩有成明敦响答奉启东岳差来神将兵衆素韬神武夙藴机谋闻望清严仪徳英伟响应镇岳之命来专讨伐之权震动则兇魅灭形眦睚则风云变色灵戈所指大恶无前辅国救民济时利物推心事道宜莫好功当院早膺仙诰素被道庥误叨天吏之权惟借至神之祐上则镇身保命学道事天资我身真冀膺天爵中则显扬圣化昭布隂功推此威灵愿成绩绪下则救人利物治病祛邪诛翦兇妖兴隆福泰庶使累成善效响应幽微徳着而汝等同分其利功成则汝等共享其荣尽举当世之便宜共望正法之超冠利而不害威而有惩凡事亏中失顺害物违天致讨行诛芟邪辅正以终功而胜凶徳以神化而胜奸谋某何以当人孰能御惟尔有神辅我大道急急如律令诸应神将吏兵以法诀付嘱常当守护行持正法榜之本院晓谕北极驱邪院当院见管神将吏兵等系奉玉帝敕命差拨赴本院护法行化助国济民救度群品咸归正道切虑不知本院有天印方一寸八分或方二寸一分或方三寸或方五寸管辖天兵百千亿万垓印篆一毫一纹容隐三十六万垓兵将随吾印转邪魔闻之胆碎病者见之安宁上帝赐之力士捧擎从吾所行印中兵将百千万亿垓来往如风无形无迹变化不穷隐吾印中召之则至或见大身徧满虚空头戴须弥肩担日月手把帝钟足踏夔龙或见小身入微尘中于丝发内现大威通护持正法千变万化救度有情不自伐功玄妙之力道法无穷切恐所管神将吏兵等不知有此法令故意违慢遣汝受罪不轻当院今将天兵将吏岳兵将吏分屯畨次准备缓急使唤如闻当院唿召急须速至如不系当畨或不唿召并仰潜隐六合之内自隐自伏具下项一天兵将吏等常切准备唿召如不唿召不得擅离天界南斗天兵三千六百人黒煞神兵五万人四轮正一部兵将放光一部兵将天丁衆神力士衆神金刚衆神大明衆神飞龙骑吏一千人斩龙骑吏一千人决龙骑吏一千人统兵助法神将二员一泰山差到兵将仰分作两畨每一日一替参随当院行法官出入遇有急速干事不在此限仍只得于本院安泊无輙慢易仍委自统兵助法神将常切提辖统兵神将一员助法神将一员马歩兵若干人右件兵将神吏等今出榜晓谕仰详前项指挥遵依奉行如稍有违必无轻恕汝等有功即当赏犒具奏上界赐之恩果的无虚示各宜知悉某年月日具法位押太上助国救民緫真祕要卷之六太上助国救民总真秘要正统道藏三家本十卷正一部太上助国救民緫真祕要卷之七对七洞幽法师元妙宗编辅正除邪考召法序夫考召之法出于正一之道故有三五考召之箓官将吏兵本文备载又按金𤨏流珠作考召法师须于明师受本经箓又考召者爲考鬼召神之事当发心助国安邦救治百姓又受考召正法之师比世天官亦同大郡守之任身法不轻百日一思巡十日一存用又云夫爲考召法思巡游天下十方世界救度人物常行平等爲国治家及身救济人物着功于天地之间行徳闻于玉京之上者功满则上帝使仙使迎之上补爲大仙真之位白日上昇自人皇行之逮至栾巴之后得道髙真于施持用者莫可能纪窃以学者世乏宗师事失原本不能遵正真之大体执偏末杂施之小术故随名假用往往失之于鄙陋道隐小成岂足贵之于道者哉若不叙其本而辨其末则元机妙𧷤愈霭昧而不明𤨏细绪余擅见闻于专业使学者岂得推穷于玄奥博该通于极致乎谨以古法考召纲要之㫖叙之于前旁助杂术编之于次庶乃别其源流以明于本末者也考召六种功徳后圣君告天师曰此考召法通于人以成功徳有六种第一能与治邪注疾病收捉诛斩祟妖第二能与人勘天曹地府年命长短贫富贵贱第三善能与人禁断公私𡨚对相害第四能与人夫妻男女生命相克者令不相克永世相宜出得金木之灾水火之害从顺无碍第五能与人解除公私呪诅寃鬼害神生人死鬼图谋口舌之害皆能消之彼此无害第六能除天地灾害风雨不时四炁不正毒龙凶神滛水滛旱瘟毒鬼炁若非正天行者此法能除之又告天师曰此六等之法是太上大道君结习天地正真之炁爲符箓一千三百八十一阶具足即令爲考召大法如此者是大道上妙救人济物之大法能行不欺不妄立取上真此法功满三千白日拔宅家口鸡犬共得昇天立坛存师诀按正一考召仪曰夫考召法是考鬼召神也须安坛立纂建狱开门引绳系坛及狱开四门禁歩结界以香案明灯于上中夜禹歩歩于中心丁字绕外结界勑水讫即西向立存三元考召正一法师李尊师紫衣飘飘具冠劒乗九色师子紫云从西北而来绕坛三帀即与臣禁坛又领阳兵往天曹人间共臣身中箓兵同心併力爲某家或爲恶鬼或爲治某事尊师又领隂兵助身中箓兵入地狱及水中或于坟墓中捉祟害某家鬼贼来到坛中勘问所由开启闻奏口奏式追捉臣某谨依天科行法愿阳师隂师佐臣行兵布炁放水发火遣三元大将军师子勐兽与臣同心併力共击破某山某庙某贼凶囚宅舍恶鬼营窟悉令溃败瓦碎火烧水荡捉取精祟腰斩令除病疾差愈某事即遂考召思吏兵诀凡行考召先思存师于身之前放大光明兵士自光明中涌出领三元三将军五徳将军五人兵马百千万人亦可存六甲十二神将大力天丁罗列围绕彼人屋宅及用备卫把截自已门户毎一门差一十六人立两边执刀枪一如行军布列行阵严勑讫即又存师及臣领兵巡前件人门户上下然后结界禁祝行符牒追捉存思治病诀凡存师治疾病于光明中涌出兵士罗海截地绕天捜狱与某拔出某人三魂七魄女人十四魄得离鬼庭之中附着本身令疾病即时差愈思存行考召诀凡考召思师出兵一一如法即存二十八宿罗列于身上次三将军吏兵三元备具即搯三将军诀毕即向案边坐依仪读文即召鬼神考问作祟者名字判付收禁如是顽恶后上赤章请天兵诛斩鬼神令疾病速差及某事速遂毕即答恩効上谢师尊考召存祝䕶身救人诀考召法师常能朝旦入静室中佩带符箓握诀歩纲蹑斗吐炁爲紫云先盖自已身令鬼神不能返害讫次治病即存盖彼病人之屋周匝四面及患者身以五方兵阵使之围绕彼人身家令应验立在须㬰而成即搯都监诀存北斗七星盖头三台覆背上以魒星指之其方呪曰太上传教后圣流行天师亲受九千万兵巡察十方布炁三清神无凶党鬼无妖精人鬼各居不得有争行祸者死行福者生祸福吾知随手分明左指三灭右指四倾勿犯吾道吾道甚平有罪无赦无罪自宁天赐吾法令吾按行莫犯吾威威勐七星饮汝血食汝精一切坦平吾道不刑一切毒害吾道令行急急如律令呪毕又闭炁禹歩左手持道父忽起于手中如人头戴莲花冠紫服渐渐从手中上到心前如自身长短却存身长九尺四边兵将四象各各罗列分明右手搯鬼目神目以朱涂之左右手相对于心前或存身爲考召法师或爲考召使即叩齿三十六通呪曰天明明地灵灵吾爲考召主先天地始生巡爲天地使立爲天地兵祸恶逢自灭福徳见自生非但禁虎狼兼亦摄五兵神龙不敢神邪鬼不敢灵指山山爲崩指水水爲竭指石石走转指日月爲明吾身行坐处衞从十万兵随吾手指者风火电光生急急如律令三元将军真讳上元将军唐讳宏中元将军葛讳雍下元将军周讳武五徳将军真讳东青龙将军讳孟章西白虎将军讳监兵南朱雀将军讳陵光北玄武将军讳执明中央勾陈将军讳黄庭凡行考召法救治生灵清净身心持戒积行受佩符箓并如前说应治疾患令患家周细具状陈得病縁由爲祟之因至于年甲逐一诉说然后依法行持考治救疗事渉稍大仍作坛念净天地北帝神呪三七遍解秽驱氛约束神祇启祷天真叙陈事理惟在志诚成就功徳次立坛布法次握诀叩齿召神将吏兵驱摄鬼神次用呪法照现邪形次用符法驱荡邪炁次使吏人勘问爲祟根源次或奸邪恶鬼未伏者即立狱禁止次如天心法申奏帖牒次搯斗盖藏患家次戒家神营䕶北帝普天𦋇法法灵灵动天地移星辰拨天关转地轴驱山岳𦋇鬼神吾法非凡之法三清正道上至八极下入九泉东连扶桑西彻耶尼南抵海门北到酆都太玄煞炁横天乱地上鬼不得下下鬼不得上吾上张天罗下布地网天鬼不令下界地鬼不令露形巡游四世界恶鬼皆在吾𦋇中谨请三五大将五湖大将三元大将豁落大将三师门下吏兵北斗魁中吏兵河掾吏兵雷电吏兵南斗煞鬼使者北斗炎鑪使者天驺甲卒威劒万丈髙击大鼔大威力士五眼三眼六臂天丁铜牙铁爪电目六睛九头八角朱发蓝身金枪银甲遍满虚空青龙白虎朱雀螣蛇勐恶巨兽飞枭钩索天蓬豁落大力飞天魔王五方金刚五方力士五方吏兵五方夜叉五斗下营八方云合五湖七泽五岳七庙二十四治坑坎洞穴等等列阵歩歩排兵山林树木细细捜寻何神不伏吾𦋇下无鬼不在吾网中顺吾者昌逆吾者亡慈善者生凶恶者死急急如太隂北帝律令勑右法行持之时先存心火炎绕一身澡錬形神乃想身爲考召使威神赫怒吼声如雷便丁立南向以两手结天罗地网印出炁似霹雳即急念前呪毕吸炁吹入印中望行法处抛印祝之炁化成铁网如黒云暗雾弥纶天地𦋇定邪鬼之方其罗网印以左手三指四指五指句右手三四五指右手大指搯左手大指甲下以左右手二指开念呪毕即二指相搯撒向病家然后行持诸法禁治照鬼现形法先令患人立地戸上合眼少时次法师用鑑子一面右手执擎左目于鑑内存书符一道毕即放鑑于案上便双手结师子印加鑑面符上然后法师持鑑于自身心前合定念呪曰天神地祇万灵同归合明天帝勑摄谨请八方追鬼捷疾使者速捉爲祟邪鬼现形摄次唿神名曰唵判祟唵判祟判居轮判居轮取判取判钖利钖利𥰍嚧𥰍嚧捉鬼来捉鬼来速捉来速捉来急急如律令谨请当坊日游使者追鬼摄谨请当坊土地追鬼摄谨请当坊五道使者追鬼摄念毕将鑑向北照一照复念呪一遍再照再念三照三念呪毕便将鑑令患人吹炁入鑑内令开眼看鑑内见是何鬼祟或精怪或家亲或外鬼悉是一一见之存鑑内符呪天皇地皇人皇天人皇地人皇人人皇唵皇帝君咤利当境土地力士摄天阳地隂鬼神无处藏左青龙将军斩鬼右白虎将军斩鬼天丁钉鬼地丁钉鬼头戴华盖脚踏魁刚干坎艮震巽离坤兊黄头将赤头将青头将药叉将旃檀将火轮将火头将大力天丁将无量无定极真君南方荧惑真君万应赤帝真君火轮帝君火轮帝君火轮帝君鑑内符式右法净身存变爲北方隂神右手持明鑑左手搯第二指第一节目想鑑中出五色圆光彻照一方之地无物不鑑逐一作法摄召爲祸鬼神不得逃匿悉皆出现于法鑑之前水照法水官斩鬼逢水水尼万水不流斩煞无道地官斩鬼逢地地尼之鬼送在南山脚下天官斩鬼逢天天尼其祟即时赴体通传控缚鬼法谨请上清三天力士八杀将军急急爲吾控缚邪鬼不得走失急急如律令右法面北正心左手搯第二指寅上念呪吸炁三口吹病人身即自控縳十二神将捉鬼枷縳考责法谨请登明神将河魁神将从魁神将传送神将小吉神将胜先神将太一神将天刚神将太冲神将功曹神将大吉神将神后神将右法变神爲天一贵神头戴三台北斗面向西地立足踏丁纲以左手搯亥上起周帀至子爲诀目召神将称急速爲吾追捉病人某身中祟病鬼神不以庙社灶君宅神凶死恶亡精灵妖怪之鬼应曽作害病人者一一追收立附患人身体受吾正法考问通说因依姓名逺则六合八荒之间近则不离家舍内外须管追到急急如律令右此法以六甲日亥时祭醮于星辰之下用青布一匹缝作四方净巾下用净席衬布用时花净果枣汤清醴灯烛十三分荐献具词祭之自亥时供养周戌时一昼夜读词祷祝启愿通灵治身救人之意仍祭处周回以茅香煎汤洒净不令杂人鸡犬触之祭毕取祭物自饮食余者散于流水中不可与他人若有疾病急难祷祝贵人而召之立有报应其神将各各统领兵吏爲人救苦功在志诚如法行持慎不可轻试也大力天丁追捉邪魔恶鬼法先立坛选真武下降日受持祭醮用净蓆一领以净洁黄土铺地髙半寸令平后舒净蓆在土上上安香四鑪时果鹿脯清酌四分列之四方然灯烧香法师整服临坛卓劒于坛上北向朝礼太上老君北极大帝四圣真君诸位神将吏兵次存北帝在法师顶上于空悬之中披玄龙之服戴平天冠蹑皁履佩劒俨若彩画仪像衞以四圣然后召大力天丁四位神将各领吏兵从天降下坛场歆受醮享次读祭文委曲祝之凡三祝三上香酒但不拜祭毕即收摄位牌于神将堂供养后有摄召一如下文具威仪如左东方大力天丁追鬼神将温玉着青衣大袖戴青帻赤面手持双刀南方大力天丁捉鬼神将李公达披赤文大袖头戴赤帻面色赤黄手执铁棒西方大力天丁缚鬼神将吴天安身着金甲头冠素㥽面色黄白手把铁索北方大力天丁考鬼神将刘武真身着皁衣大袖头冠黒帻面目青黒执戟右各依其方召请祭醮后有邪神恶鬼作法请召追捉考问使之立有灵验北斗布炁治百病法若治疾病行法之师北向令患人当前法师存贪狼星君身长十丈着素罗之衣披发口吐青炁想毕问所疾之因随声吸病人炁次念贪狼唵取贪狼青炁吹于病人痛处用右手收之后念呪曰委委冥冥甲乙丙丁天地所生神不反养鬼不反生急急应吾口急急应吾声急急如律令念毕再结印收之病即时愈矣北帝噼鬼胎鬼块邪炁法先面北存身爲六丁右手持钺斧左手搯第三指第二节六丁诀不得輙动动则不灵次存地爲酆都黒狱以香焚左右次屈左足跪右足净斧一柄放于面前次令患人面南对法师立或坐以右手划地书田字田字式次重念呪书田字呪曰谨请大黒天神六通斩急煞摄呪尽字成便令患人咳嗽一声取炁吹于田字中心急以右手持净斧随炁噼之即时鬼胎鬼块鬼炁消散三官捜邪符散形聚形右符存身爲考召法师祝笔墨后书之祝笔呪三毛留布天下所尊干坤定位万鬼敢存左阳右隂北斗魁刚诛邪斩鬼馘灭凶殃神笔一落万鬼伏藏急急如律令祝墨呪神墨灵灵月中真精书符禁鬼邪魔灭形病身吞带永保康宁急急如律令右呪笔墨毕向五方黙念呪书之若有鬼邪处令烧作灰水调涂病人心上或佩带亦得辟诸邪魅鬼神五斗战鬼符散形聚形右此符依前法书篆若有鬼人将符在头上即战无鬼不战也拷鬼法奉请北斗灵官下一尊神号曰无面目大将军九天圣母摄拷鬼速通灵急急如律令右诵呪三遍面东北取玄色真炁吹在杖子上倚在病人身上存想四力士打拷鬼祟速令通名钓鬼法天刚大神与吾拼钓六丁将军速与加刑急急如律令右念三遍了取天刚炁吹在患人顶门上髙声云拼钓起捉控六甲法凡行法须先祭醮六甲神将及识六甲神仪使用驱捉邪鬼唿之立至祭时用黄纸十二束马十二匹酒果十二分于庚申甲子或丁甲日祭之第一神将通寳灵在吾前第二神将文化通在吾后第三神将灵寳贵在吾左第四神将灵通辨在吾右第五神将宋保义在吾上第六神将黄圣夷在吾下吾行百歩神将相随吾行万里在吾左右前后急急捉控鬼神不得踈慢急急如律令杖子拷法乌东赤帝神五雷使降灵手执决龙杖拷鬼速通名急急如律令右面北左手搯天丁诀右手把杖子念呪三遍取天刚炁吹在杖子上存天丁力士持杖子打拷令通姓名山字照鬼法天圆四噀𡨚魂上驱六丁六甲天丁力士天洞天真勑速疾驱来见急急如律令右以左手结山字印以手帛子蒙印面向东北念呪三遍取玄色真炁吹在病人顶门上令病人合眼咳嗽声随声取炁吹于印上令病人开眼视之即见爲祟鬼也如要附身令病人再合眼以右手搯劒诀赶入顶门再念追鬼呪曰青青灵灵立降飞魂附入病身通说姓名急急如律令念之三遍取天刚炁三口吹于病人顶门上令抱头枷下着自然枷下通传也太阳针法天地太阳日角神光灌荡尸疾邪炁消亡急急勑杀摄右以雷震枣木造针一枚长三寸六分临治疾时香上度过右手握针左手搯第三指甲下仰手于心前瞻望太阳一炁念前呪三遍吸炁吹于针上针诸疾痛疾病无不应验天刚𦋇凶邪狂病法若有狂邪乱走呌笑奔人者急认活曜天刚所指之方叩齿三通以左手大指搯第二指甲下闭炁想见天刚大圣散发身披素衣跣足仗劒空中顶出九色圆光炎火绕劒烈烈见毕以右手向空书符一道随手呪曰天刚灵灵收摄鬼神勑一炁念之三遍吸炁喷邪人邪人即自伏或縳首而求罪乞去其符具如后呪枣治百病法用香水净洗枣不拘多少凡遇三七日于净室内或功徳前焚香礼拜毕面北立先将枣搯开念呪曰臣谨请昊天玉皇上帝速降火龙摄念呪毕存想真武真君取青色真炁吹枣上凡治百病以呪水嚼下无不应验北帝肘后七星布炁法其法以甲子庚申本命日及三七日夜正旦等日受持用净麻索一条如三指大以净木梳通令匀净更用五色丝线二十五条或五条亦得将四字古老钱一文以左手同线左搓作索子穿古老钱结一结念呪一遍呪曰井星井星金星金星魂迷魂迷魄魂魄魂奉请南方真火护助弟子弔法急急如律令次日日初出时再如前受持受持毕毎用时于钱眼内穿过于肘后叩之毎禁疼痛等取炁一口以手紧系之立验若禁制鬼神断除邪怪镇压凶宅以物句挂于正堂及鬼神显应来路上其鬼立去佩带不得入神庙并忌妇人鸡犬杂物触之天师考灶纂鬼法用木一尺二寸作三级爲坛化作三台星存身爲考召法师外踏七元纲至灶前下纂时先令家长把纂师自于地上书鬼字一箇念开天门闭地戸留人门塞鬼路绕鬼字转三转念唐葛周三将军急上急便令家长将纂于灶上打三下便自接取想二使者打到灶君使去鬼字上下纂打七下念魁𩲃𩵄䰢魓𩳐魒后于纂头上结狱印一道牢头纽鬼印存追打灶君纽在狱中却用付狱纽鬼印存再纽定灶君然后戒灶君曰咄咄咄汝是张喏之子上帝封汝爲灶君合保护家门何得放入外鬼爲祸搔扰宅舍立须发遣逺去若不遵吾言当申奏上帝北帝牒天曹莫言不道急急发遣外鬼速去不得久停罪有归处三日起纂烧饯与阿钵罗二使者如用纽鬼印先念日月二君呪然后踏天刚大圣太阳太隂愿降毫光本色真炁入臣纽鬼印中纽鬼印辰辰上桃出艮中指中节寅隂日右手阳日左手交加様下禁鬼火牢法其上于东南地戸上用细灰先布一重平地圆三尺六寸开南门又灰一重开北门其鬼驱自北门入其南门以灰书火字于门口后闭牢门时亦使灰书火字闭之火牢图立火牢呪谨请南方火铃神将火铃吏兵从天降下爲吾闭定狱门驱縳邪鬼戮加考刑急急如律令呪毕吸炁吹入牢内法师置牢之时先存身爲朱陵大帝左手搯三指甲下足蹑丁纲而呪之如鬼邪凶恶加以当日考鬼人数多者或有未了邪祟之事即驱入火牢禁之鎻门法天杀皇皇地摄正方千邪万鬼谁复敢藏飞歩一吸万鬼灭亡左魁右神圣摄鎻着不管走透神将疾鎻吾奉北帝勑此法若人来投状称有邪祟作害法师先变神接押了候发遣投状人出门法师随手结鎻印三歩丁纲唿神将取天刚炁向西北念三遍再取日脚炁吹印往患人住处方位黙言神将疾与鎻着不管稍有走透想四直六甲力士往彼围定鎻下鬼祟北斗入门䕶身法北斗七星吾召汝名凶神伏尸土鬼潜形八王所随所出地兵千里谨䕶吾身急急如律令右法师至患家入门行数歩存身爲真武披发仗劒四直使者天关地轴仪仗随从以左手结斗印黙念法三遍至患人家㕔上坐令驱患邪人出来勘问子细施行四灵捉鬼法钟真子景降𡨚列圣急急四灵三昧降真四位神将速捉𡨚魂急急如律令右令患人当面立令合眼次法师面北左手搯卯文念法三遍取四方炁各一口吸水少许同炁噀患人面上喝神将疾捉鬼付体又捉法谨请南方真君在于丙地急降真火入吾水中天猷天杀助吾呪力助吾道法速捉鬼神急急如律令右面南左手搯斗诀右手搯子文持净水一椀吸太阳真炁一口念法三遍取四方炁各一口吹于水内次想南方火炎连天一炁吸入口中吹于水内如此作法三遍次令患人服之即时战也如不欲驱考即不得将法水令喫即法师自吸喷于暗处令患人看之问见何鬼祟縳鬼法奉请北帝酆都之神北帝灵君助吾圣法行索捉縳邪精谨请天狱大神縳法降临天狱铁纽搐縳鬼手疾疾速速与吾搐縳急急如律令右面北作恶以两手结縳鬼印念法三遍取炁三口吸水少许噀患人面上喝神将抱头縳着如便縳起时只云紧縳枷鬼法谨请年直月直日直时直六隂甲子六阳甲子三阳会首九州社令四力士八金刚十二时辰使者且令与吾把鬼枷下吾奉北帝勑凡鬼祟捉下后问不语时法师面北左手搯鬼目念前法书枷鬼符一道呪尽笔尽再念法将符烧爲灰吹于患人头上喝云枷下枷鬼符式又法奉请北斗七星天刚大神左驱六甲右驱六丁丁卯速令鬼丁追魂四大神州捉枷疾付鬼身鬼付人身铁枷既到力重千斤急急如律令右用此法于就近城隍灵庙处借枷即先望北念法三遍左手搯日辰诀吹往借枷处方位复以两手结枷鬼印念法三遍吸炁吹放于患人项上想神将枷鬼喝疾五斗拷鬼法奉请五斗正炁北帝令行要辨祟神即加宪刑急拷鬼身吾手下四力士八金刚天刚大将天丁力士天狱大神疾速拷鬼通名急急如律令又法师面北执荆子三条念法三遍取五方炁各一口吹于杖子上将一条放患人背上两条靠两腿再念法一遍吸天刚炁一口吹之喝神将打又法谨请北方黒杀真炁降灵手持铁杖拷鬼通名拷鬼除根打鬼断形天转地裂人生鬼灭法到奉行急急如律令此法用杖子同前取天刚炁吹之压鬼法谨请大力天元大力将大力天光大力将大力天沖大力将大力大同大力将急急如律令摄右法师面向天门左手结山字印右手执纸笔念法三遍取炁一口吹印于纸上再结印念法书山字一箇呪尽笔尽吹印放字上将在患人背上喝神将压下又法泰山掲底摧压鬼莫延迟巨灵透入耳鬼魅化作泥急急如律令右法师面东两手结山字印念法三遍取炁想见巨灵神擎泰山勐放患人头上李尊师扑鬼法谨请天灵天地之神金木水火土通灵大力鬼王行法𩵄𩲃䰢魁勇士金甲将军法力力士左右把下李真君用劒在手行法捉邪急急如律令右法师面北作恶左手结斗印右手搯子文念法三遍取炁三口吹患人面上喝神将把下如教打自打教扑即自扑也烧鬼法谨请南方丙丁将火铃将天刚火神火龙大将火轮大将烧鬼大将急速与吾烧鬼急急如律令右法师面南双手结火轮印念法三遍吸炁吹印于朱盏朱笔上后以皁纸一片以左手搯小火印书火轮符于患人背上令烧火轮符谨请东方太阳君二请南方火徳君三请西方火山神四请北方大火轮五请中央降真火吾手中执定大火轮烧鬼身不存急急如律令一炁念之呪尽成符四渎冰祟法奉请四渎源君九江大神摄力冰魂急速疾冰急急如律令右法师面北以右手搯子文执净水一椀念法三遍吸炁吹于水内再念法一遍望北吸水炁一口吸水噀患人喝神将疾与吾冰照鬼法谨请登明神促地神驱魂大神军急奉灵追魂大将军须管照真形与吾所降者爲吾所显者急急如律令右法师先面北将纸一片念法三遍取炁吹纸上令患人捻作纸脚两箇一左一右于油内蘸过再念法一遍吹于纸脚上令亲人然灯扶患人于房内照之法师袖内结铁棒印照之衆人皆可见爲祟鬼也追土地法谨请北方黒帝神急速追某家土地吾奉三清之勑闻之勑到身委重刑衆神侍立不敢离位速追赴坛下急急如律令右法师面北念法一遍取炁吹于地上云追某家土地来随次书追土地符一道烧爲灰以左手搯地雷诀念法一遍吹符灰云速追来候处分神将权押祟在一边再念法吸水少许喷患人面喝神将驱土地赴患人体分明报应唱喏述意勘同了便却令神将押归本处常切巡护再驱祟来勘问追土地符黒杀灵黒杀圣追土地聚摄庭急急如律令先面北念法一遍取炁吹于笔上再念法书之呪尽符成追魂法谨请北帝大神九天玉女六丁六甲天魔大王左魂神将右魄神将速追真炁速付真形急急如律令右法师向东念法三遍取炁三口吹于患人身上次将黄纸二片朱笔一管念法一遍取炁吹纸笔上以左手结六丁印书追魂符二道以针籖定以纸灯烧爲灰用法水调下如患大段不省人事牙关噤硬心头热末絶者急以符水灌于耳内令一人将照子一面于耳边打髙声呌姓名少时即活追魂用谨请六丁六甲神六丁六甲将赐吾灵文追元辰在东北怎去得许昌㒤移降法奉请飞腾七降赴体通名急召腾魂使者速来腾魂急急如律令右此法爲患人瘦弱不禁驱考即别唤一人令与病人相对立先令患人吹炁令立者人吸之两人并令合眼法师面北念法三遍取炁吹患人头上复念法一遍吸患人炁吹于代人身上喝疾赴体又法奉请黒路天神与吾赴身吾奉北帝勑右此法爲小儿患语言不得法师先令妳子抱孩儿当面立吸孩儿炁一口合眼法师以两手结金枪印向北念法三遍取炁三口望面吹之喝神将速驱赴体抺块法谨请六通大圣大力天丁助吾通灵同共捜捉邪炁入笔不得动作吾奉上帝勑右先问病人块大小令自以手紧捉定块将厚纸一片于卓子上以左手结金枪印右手执笔存笔爲金抢纸爲病块向天门上念法三遍吸炁吹入笔中次以左手搯卯文纸上书田字一箇令病人咳嗽一声随声吸炁吹于卯文上紧搯定以笔抺田字先从天门上抺至东南问减多少再取炁抺之治小儿惊吊法斩腰截手噼腹剜心六丁下刀右法师将墨笔一管念法一遍取天刚炁吹入笔中次以左手结金刀诀念法上一句于孩儿手心书月字一箇第二句书刀字一箇再取太阳炁呵顶门上如眼稍下急令洗去字手内字式治小儿妳癖法勑吾中宫顺土地精咩魂絶摄先问癖大小次将纸一片厚者令一人以手捉定癖块须令小儿哭一声吸炁念法三遍吹于纸笔上依病癖大小画之于纸上以左手结金刀诀念法一遍吸炁吹于纸上急裂作两三叚再念法取炁细裂之立効治吹妳法左青龙急消灭右白虎急消灭右令患人面西向法师立不拘逺近如患左妳令自捉定咳嗽三声逐声吸炁念法吹于法师手上自寻左妳三次摄之如患右边则七次爲之九天玄女飞针法神针灵灵上合太清三涂苦疾病见自惊针合天曹天曹亦知再合地府地府须闻吾奉太上老君勑针教不得再施病教不得再发急急如律令右此法先须用火日採桃木东南第一枝直者长一尺二寸即时面向北念法七遍取天刚炁吹之后以红罗袋子收之如用治患时令患人对法师立可离一丈逺近问患甚处疼痛令自以手搯定次法师以左手结金枪印右手持针安于卯文上搯定左手叉腰右手当胷念法七遍取天刚炁吹于针上令患人咳嗽一声吸炁念法一遍吹于右手卯文上以针左转三转右转七转念法想病处进针四圣布炁法谨请天蓬天猷黒杀真武禁武斩杀吽右先令患人面向西南立次法师焚香奱神爲驱邪院使以两手搯子文退歩步七星纲阳人以左脚乗纲指之隂人以右足丁纲指患人法师定身瞑目黙念法一遍想见四圣从空而降急吸炁望病人吹之令病人鼻中吸炁咽之却于口中吐出邪炁唿吸不得令自己耳闻之治教四人献钱马四分以封状具述治教人事意谢恩甚不可阙破祟箓𩴹𩲙法寳及真武圣勑摄奉请罗天大将广明鬼王具患人郷贯生年月日时法师具半衔复现箓勑法赵公明勑法将来似鬼形歩临临歩临临临歩临临歩临勑摄具患人生年月日时法师具半衔右此二箓先令病家子细具状方与书之书时先焚香启祝状内事意毕后搯五岳三涂诀书之逐符取鬼门炁同诀吹入其破祟箓令到家将纸钱一千贯烧之复现箓令安病人头边卧褥下候少时鬼祟即自显现形影或赴体通说姓名也五岳三涂诀以左手搯卯文云磨针次搯中指上节云嚩啰次搯四指中节云红杏搯中中指近掌文云墨黒次搯中指中节云灵寳次搯卯文云都功成切角镇次搯辰文云兴生独隶可韩聚魂公都聚魂摄祭醮法中神将法凡祭告法中诸神将等遇三七日甲子庚申日夜备钱马酒果香灯宿蒸饼一枚以皁绢旗一面竹刀二张杖子三条辰砂二钱净醋半盏于净室中排备从人定后启请祝白再三上香酒候至三更尽收钱马旗杖等烧之蒸饼砂醋等法师食之后于供养处宁心瞑目端坐或卧亦得少顷见一人裹㡌着衫系腰带来共法师论话或有忘记即行追降法即便自然省记也凡献钱马逐一具状开牌位献之捉将崔舒宣缚将卢机权枷将窦杨捶杨光黄头将陈镇蓬头将刘仲牢头将杨政五方追鬼将赵公明左右急捉将姚端火轮将宋无忌考鬼将邓行文斩头沥血将刘炎药义将陈守忠灵官五郎马胜禁蝎法若蝎毒螫着人者急搯左手第二指第二节念呪吹之痛处以禁之其痛即止呪曰八威吐毒急急如律令又法天蝎祈水毒㓕右念前呪书符贴之立差太上助国救民总真祕要卷之七太上助国救民总真秘要正统道藏三家本十卷正一部太上助国救民緫真祕要卷之八对八洞幽法师元妙宗编太上正法禹步斗纲掌目诀法图文按禹歩纲斗掌目之诀爲道之大要法之元纪也歩纲者乗于正气以御物诀目者主于神机而运化修仙錬真劾召制伏莫不资之于此矣法书旧本虽载其略举用之阙者亦爲不少今以所授緫而备之庶少该博法家之妙尽于施用之功也禹步斗纲诀夫禹歩者法乎造化之象日月运度之行也一月三交一交三旬三旬者三盈数也一时三交三交者九旬也是以一歩一交一交三迹三歩九迹象一时也併足象天交也先举左足者春秋之歩也先举右足者冬夏之步也春秋之孟者阳辰也冬夏之孟者隂辰也故生杀制御用春秋收藏积聚用冬夏也又云男当用春秋女用冬夏也又云三步九迹者法步三元九炁也又十二迹者法于律吕也又十五迹者法三五之数也因用制宜之术存乎法诀之轻重然而称禹歩者云大禹治水以成厥功盖天真授此歩诀以制神召灵遂因名爲禹歩耳凡歩蹑之诀存身爲驱邪院使正一法师三元五徳将军吏兵功曹师子白鹤侍衞森列仍先念洗身呪按经法能以神存心歩尤爲妙用不必于形迹履践也经曰禹歩是禹受于太上而演天纲地纪出爲禹歩求真禁百物人神龙鬼恶兽蛇毒之虫等伏而勿杀拒而不伏者诛之其理有併五斗作三歩九迹或十二迹或三十五迹或一十五迹又有顺倒返三帀之诀列之于后三歩九迹法经曰初爲飞天纲蹑地纪禹歩翻爲九迹亦中斗数也顺倒返三帀若欲急速得力但三歩履旧纲左右各一遍男重左女重右十二迹禹歩法三五迹禹歩法蹑地纪飞天纲法右禹歩飞天纲蹑地纪并须倒返三遍爲之经曰行隂功助国䕶身救人者先蹑地纪三遍讫即飞天网三遍即散变三歩九迹歩转天关击止之如恐不止即十二歩禹步一遍又或歩一十五歩存上中下三将军兵衆及六甲诸神等转天关以指之如是三度万事自消亦不苦损隂灵物命若六度爲之所制立可殒灭禁其妄行损人功徳经曰步此有所制灭并搯左右刀支诀若治凶人搯恶人刀支治恶鬼搯鬼刀支经曰凶神毒龙妖鬼妄行狂风暴雨伤损人物不论水陆须歩蹑天纲地纪各三遍散爲禹歩九迹或十二十五迹或三返爲之转天关举手指之三或六或九度其妖祟止则放不可便杀若人物不安水旱妖星皆可禁治右天纲地纪三五禹歩衆图事用甚大自各有经诀今略明其摽要所贵法家知其奥妙之阶梯识元真之阃阈也登歩洗身呪吾以日洗身以月錬真仙人辅我日月佐形二十八宿与吾合并千邪万秽逐水而清急急如律令天地交泰禹歩法凡登禹步先呪曰吾是洞中太一真头戴七星歩四灵手执金劔巽上立迤逦巡行直至坤地戸巽宫须结界直至天门谒帝君三歩九迹登明星三灾九厄离身形急急如律令凡禹歩讫念呪曰干尊曜灵坤顺内营二仪交泰六合利贞配天亨地永宁肃清应感元黄上衣下裳震登艮兴坎顺离明巽旺兊生虎步龙骧天门地戸人门鬼门衞我者谁昊天旻苍今日禹歩上应天网鬼神賔伏下辟不祥所求如愿应时灵光急急如律令右歩呪毕如法随心行事交干禹歩法诀曰坎双艮只歩交干震上双行兊亦然坤只离单双歩巽三台归去便朝天右歩毕结紫微印干上化身乗白鹤飘飘至天门朝帝君述心事奏逹乞赐敕命如愿又再从天门返歩归巽于净室坛上逐日子午时登坛禹歩亦可披发仗劔歩向干上入坛心正坐瞑目呪曰干元亨利贞日月蔽吾形万灾不能干夀与天同龄急急如律令又呪曰吾是道门行法之主水火刀兵不能及吾疾病盗贼不能及吾吾与日月同光所行万事吉昌急急如律令右歩呪毕如法行事既济禹歩法未济禹歩法右二歩法呪并同前歩火铃斗诀火铃神呪太上神铃炎帝之精光霞电掣明耀三清流火万里鬼无逃形神印一着灰灭邪精三五将军豁落吏兵平天戞地诛鬼不停飞符走印头戴五星掷火前杀万鬼千精六天鬼贼付与神丁五灵真老是吾本师无碍神通万灵同归恶鬼絶灭不祥速追中皇九道威布四维伏匿故炁不遗纎微五瘟七疰吾能杀之何神敢逆何鬼敢亏酆都戮形北斗斩尸神印一着万鬼消糜急急如大帝真君律令左手把印右手把劔念火铃呪七遍一星一呪歩相似北斗初左歩贪狼次巨门右歩次禄存左㸃次文曲左歩次廉贞右歩次武曲左歩次破军右歩禄存星勿令歩履星上七星歩一步存一星如金色于足下七步只同也将印印有疑之处也印上一一涂好朱砂雄黄也歩三台七星斗法入斗歩法凡歩此斗先念呪曰我是天目与天相逐精如雷电光耀八极明彻表里无物不伏急急如律令凡歩斗入斗内有所启祝遣敕并如本意施行如欲解秽治疾行事即念净天地呪洞中玄虚晃朗太无八方威神使我自然灵寳符命普告九天干罗答那侗罡太玄斩妖缚邪杀鬼万千中山神呪元始玉文我诵一遍却鬼延年按行五岳八海知闻魔王束首侍衞灵真凶秽荡净道炁长存急急如律令又呪曰清清之水日月华开中有北斗内隐三台神水喷噀祸去福来急急如律令又呪曰吾左目爲日右目爲月日爲将军月爲司马五使喷水治秽无不除者扫除凶妖辟除五恶百秽之鬼速走万里急急如律令凡歩斗行事毕出斗呪曰五行相催刚劔持威六甲辅我三台辟非天回地转隂阳开辟长生度世日月同辉急急如律令歩豁落斗法歩豁落斗呪诀斗要妙𠔃十二辰承天纲𠔃威武陈炁髣髴𠔃如净云七炁度𠔃上应天知变化𠔃有时日入斗宿𠔃度天关六甲律𠔃持合乙履天英𠔃乗天任傍天柱𠔃拥天心从兹度𠔃过天禽傍天辅𠔃望天冲入天内𠔃出天蓬斗道要𠔃刚柔济添福禄号留后世出幽冥𠔃千万歳急急如律令右此斗如详度临时有所施爲歩毕随意别念呪法歩三摄网法三摄网乃北神三摄网诛一切精邪鬼魅瘟黄之鬼歩雷火斗法一转搯寅二转搯辰三转搯午四转搯子五转搯申六转搯酉七转搯戍八转搯亥步三才纲法三歩丁字纲法步霹雳解呪杀鬼纲法先搯左手无名指甲下乃北斗交脚手收游魂诛鬼灭形歩网敕水杀鬼都官呪谨敕咄叱赤身童童烧破天公天是吾父地是吾母日是吾兄月是吾姊吾左行青龙右行白虎前使千里之纲后使白阳之劔吾召五方五龙入吾水中召五方乌利并入吾水中收付一切兇人恶鬼盗贼虎狼欲相谋害者收付天刚之下无令动作急急如律令关闭七歩铁盖纲法搯左手中指上节闭四山三转收鬼山精社庙入九泉下即以铁盖盖之后搯四指根归位指掌飞五斗法夫治病驱邪拘魂制魄藏神庇身立狱追鬼盖宅护民以至法师降伏神鬼邪魔魍魉精灵妖怪魑魅之属皆须自先飞捻五斗纒身保固巳形安藏魂魄然后施行诸法制劾邪魔若斥逐鬼邪患者稍安明见祟巳逺则宜以飞五斗围衞患者之身亦以周回先炷名香务令盛洁无诸秽炁䙝渎斗星若病人魂神久爲死者勿引去住身形倐经符法驱遣日下不来作害者急以飞捻五斗而盖庇之若立狱召鬼镇宅安人俱以飞捻五斗之诀布帀其方切须依按图书明解指节三叩齿逐斗闭炁黙念星名而飞捻之飞捻南斗法飞捻北斗法飞捻东斗法飞隂阳中斗法爲之飞捻西斗法阳日雷火斗法隂日雷火斗法禁治掌目诀图都天法主印诀玉清诀上清诀太清诀北帝诀天师诀本师诀紫微诀日君诀月君诀明堂诀天纲诀天丁诀又天丁诀五雷诀丁甲诀都监诀变神诀局邪诀句功曹诀收瘟诀搯斗诀枷鬼诀禁鬼诀金刀诀发兵诀四山诀日辰诀追鬼诀金丁诀开印诀入印诀引鬼神赴狱诀金城诀驱百怪诀驱蝗虫诀乗云诀杀鬼诀右件诀目并以左手爲之入庙诀破庙诀驱病诀缚鬼诀白虎诀青龙诀追魂诀勘鬼诀卓劔诀解龙诀右件诀目并以右手爲之七星本诀第一魁星文第二𩲃星文第三𩵄星文第四䰢星文第五魓星文第六𩳐星文第七魒星文五行主五等诀木诀火诀土诀金诀水诀殟鬼刀支目龙蛟刀支目地心刀支目地心小刀支洞门目杀鬼刀支诀破贼刀支诀降七魔斩二鬼刀支诀破五苦八难九厄百病刀支诀三官杀鬼诀招星诀天师书符存功曹神将法左手大指爲阳炁功曹凡书奏天曹符文存之爲主左手二指爲地戸功曹凡书厌土杀土炁符文存之爲主左手三指爲中主功曹主管五岳凡书符禁一切山川精邪及书五岳四渎符文存之爲主左手第四指爲迎送功曹书一切人和合佩厌反覆符之存文爲主左手第五指爲百㑹功曹管一切汤火鑪灶蛟蜃龙鱼等书厌符文存之爲主左手大指下虎口纹主书断一切虎狼符存之闭炁书之左手大指中纹主书辟瘟疫及断诸灾障毒炁精邪伏尸等符存爲大杀神左手第二指近掌纹节主书厌官府口舌利市百虫怪异等符存爲无上天师左手第二指中节主书死丧防四隣刑害修造等符左手第二指上节主书厌狗犬妇人难产胎衣不下子死腹中等符左手第三指近掌文爲隄防使者主他人呪诅符与被厌人吞之左手第三指中节爲横纲使者主书昇坛谒贵人取索和合等符左手第四指近掌文爲聦明目书厌夜眠污睡咬齿及小儿夜啼魂神不安等符左手第四指中节爲平目主书野兽入宅诸般怪异等符左手第五指近掌文主书一切疼痛肿疖符左手五指中节爲制伏神使主书一切虫䑕蝇蠓符左手五指上节爲大力士使者主书厌船筏酒酢等符凡行步问病治邪入庙渡江入山书符并须搯诀目发行问病歩纲入门存左右二使者二十八宿在身四周四直四灵在前后想身爲天蓬搯左手中指中文入山中行存青龙白虎在左右日直时直在前后歩斗网搯左手亥上入山入庙破庙存所授箓职想天蓬身长五十文领兵士万万亿衆捕鬼使者天丁力士北帝敕神祠大将一百二十入令行入庙后搯大指第一文爲破庙目第二文爲入庙目过渡江河存想天地水三官在前四直在后本箓中吏兵在左右搯右手中指第二节制伏大虎用法取炁搯左手辰下爲大虎目则虎伏目不敢枧也凡伏恶鬼存身爲天蓬闭目伏印想天蓬呪内三十六将列在前后监兵孟章列兵前后陵光执明建节持幢句陈穹隆立在臣身中步七星行发印驱病逐鬼搯卯上爲伏鬼目发符牒斩鬼存身本箓天官执符牒在手歩纲唿吏兵敕北帝南斗大元杀童北帝敕斩鬼玄武使者授吾符牒准此奉行先发牒行准前发牒目次搯右手掌心下文爲斩鬼目如恶人战闘存身爲周武将军身长九十六丈天冠赤帻绛章丹衣手执玉阳之节领兵三十万衆执符歩纲搯左手中指第三文爲战阵目降伏五方鬼神凶怪存身披发仗劔歩纲用雷师电师印都天法主印次搯左手掌心取天刚炁北斗盖头四灵在前后次搯大指下节下爲魁中五星入病人家存身爲天医令左右吏童侍药真童随吾所行搯右手寅上爲病目凡人生恶心多行呪诅用符厌巳病生不知求医无差但依吾法歩斗望天刚取炁书符与着病人搯右手子上爲翻呪诅目则呪之人反着而百术不解太上助国救民緫真袐要卷之八太上助国救民总真秘要正统道藏三家本十卷正一部太上助国救民緫真祕要卷之九对九洞幽法师元妙宗编传度立狱生天台㔶盖斗灯推占诀法天心正法符劵夫版符者以版爲之上书符呪铁劵者以铁叶爲之上以雌黄爲地朱书劵文又或有以黄花缯帛爲之上书符劵言不必用铁止以铁爲坚确之意案乎古法各有意义大体表其诚信永坚固而巳今且以所授旧法列如后式铁劵様版符劵文式维某年歳次某某月朔某日某辰本贯大明国某州郡某郷里某宫观道士某人本命某甲日时生即日𧆛心奉诣上清大洞法师某君门下传授上清北极天心正法斗下灵文版符铁劵助国救民行持道法拯拔衆生苦难断絶邪精去除瘟疫洞济幽冥者劵文一劵传法弟子某所施大道仙法救治衆民疾苦常行正直动合天心慎勿邪谄妄行欺滥一劵传法弟子某凡所施爲将身比身孝养二亲恭事师长治救贫寒老病孤㓜见之即救慎勿贪取一劵传法弟子某行持天法仙符一依正教志心严洁慎勿轻泄漏慢不敢不取师㫖妄传他人苟有所违临事不神牒前件弟子某性本清虚钦崇大道志究仙法愿指群迷事须给版符铁劵镇身䕶命延年益筭谨请四大天王天龙八部九天元君八大金刚十方护法神王六丁六甲神将天丁力士五雷使者风伯雨师五岳四渎洞府名山三界一切明神常切衞䕶本人行持太上道法救民疾苦驱瘟剪邪尽副愿望准此奉行保举师具位押监度师具位押度师具位押先度师具位姓名版劵封面题式版符铁劵给付传法弟子某人镇身䕶命行持传度师具位押封道法助国救民剪邪立正准此奉行急急如律令版劵背面题式保举师具位某君保举监度师具位某君监度于某年某月某日拜授真文契文式新授法人补驱邪院官诰式敕三台门下据驱邪院某官姓某乞保奏某人禀性纯素守善存心毎崇奉于髙真常归依于大道颇有助国救民之志愿欲传受天心正法符箓保䕶身命佐天行化利济群生某人年甲若干某月日时生上属北斗某星君躬俟俯报者保举师具位姓某监度师具位姓某传度师具位姓某惟三天正法万道同师矧吾言之易行岂汝心之难勉宜补北极驱邪院右判官同句院事准式以闻右牒奉上清玉帝敕符到奉行某年月日度师具位姓某诰行补职后得报应谢表式某言闻大道无形育包万化上徳不宰运斡三元庶彚咸彰最灵居首不二之法非离乎本守一之要盖出于诚自顾凡材获参仙品诚惶诚恐顿首顿首恭惟太清大帝祖师上清大帝玉清大帝开天御历执符爲九百九千九亿万之道君辟地赤明龙汉乃十号十真百灵源之经寳三天正法五帝真符布化降祥垂光应物居凡贱叨奉至猷获脱尘寰喜厠仙籍敢不上遵天戒下尽人情救苦爲心报恩是切谨具表谢冐渎天威下情无任望圣激切屏营之至某诚惶诚恐顿首顿首谨言太歳某年月日具全衔姓名上表立天狱法凡建立天狱先须依方所建置净室一间并须紧宻扫洒洁净然后建狱辨方诀正月在子五九同二月十六兔园中三七十一马栏内四八十二入鸡笼凡建狱先须变神后三歩丁纲存左右有捧劒印青衣二童子自身爲驱邪院使戴交泰冠披鱼鬛服右手仗三昧火铃劒左手执都天法主印于建狱室中歩七星纲令人随步挿竹子后用左纽绯绳一条逐星系之先写追鬼符两道一朱篆一墨篆以纸钱伍帖于狱前烧符存追鬼符使如急脚之状便搯追鬼诀呪曰天狱灵灵上帝敕行都天法令授命严行收捉邪鬼无輙容情急急如律令用𥿄一条朱书云泰山差来承帖神将应捉到爲祸鬼神并赴此狱复于此文上写法师衔位一行下押花字又于押字上写准上帝敕念前天狱呪次以上帝诀天丁诀贴于天狱竹子上存黒绢作黒云叆叇化北斗作黒暗狱天狱八星阳日用石灰隂日用炭灰爲之各阔七寸武曲星下立狱圆阔一尺二寸用青竹九茎各长四尺九寸星并狱各以细灰爲之以竹子逐位标定乃以竹爲直狱将吏以皁帛九条各长九寸阔一寸二分于竹子头星下七寸系定朱书八星名于皁帛上日闭夜开慎防动触并不用灯烛如治病以纲指病人卧房余所杂事即以纲指月建如经两宿天狱上未见踪由即依前行文字催承帖神将于立狱房门上贴天狱二字大书事有报应未报应相度施行一依阳道公法不顺人情立狱不得令人见只常自已出入驱邪院五狱主直坛土地亦须先烧钱马追鬼符式狱内验鬼迹法若是狂勐凶恶鬼神即见本相如是隂沉之鬼只露踪迹如是命当终亡即病人本命星下狱上现只迹乃追魂使者报应也宜详之急罢狱若似鸡迹是客亡似人迹大小五通似猫䑕狐狸迹山精似人手足麤大勐恶山神似蛇蟮迹灶神佛像土地坛席鬼若似鹅鸭迹有血㸃者伤亡鬼若贡起者庙宇僧院神灵爲祸如刀挑起成小迹多者本家修造触犯如骡驴牛马迹大者家蛊毒小者隣蛊毒如布索拖拽痕者自缢鬼如蚁迹杂乱者伏尸痨鬼似小指两头一般大小塜墓注鬼小者山林陂池触犯爲祸罢天狱法变神爲驱邪院使令鬼神先赴星坛显现讫依公以状申解东岳及以帖付神将管押前去岳下出头逐一封角文字了毕供养钱马便指挥二神将仰处分泰山差来神将及城隍下神将速于天狱中交领某家爲祸鬼神于案前伺候指挥想见领到即便指挥依位赐酒食钱马讫即将管押鬼神文帖公引发付了一面令人拆狱焚之砂灰并送江河内申解状式具别卷建生天台法详投状词理分明依状施行如不着实指定因由即海行文字申岳乞指挥差神将同本属城隍被呪家司命五道逐村社庙灵坛乃至内外子细察探是何色人以何师巫在何鬼庙许何物色枉杀良民未能解释当院于本入家建生天台未审前件去处仰神将就彼管押赴台候到即时行遣存见本人𡨚魂黙言云弟子某与汝先有𡨚恨汝何故牵纒于隂司爲祸至此见令某卧疾今吾爲汝广爲齐醮经文钱马资荐令汝就此台生天今后须管改心易行更莫似前执对若不禀此指挥歴劫𡨚对不能托化如不听吾言当禁汝入斗狱碎汝形影化爲微尘急急如律令依法存变了即出牒引交付与神将押去东岳仍关沿路土地逓相防送直至府君殿下乃告府君指挥速报司勾除𡨚报捷疾取下词状放令生天其生天台于生炁方上用甘松沉檀酒水拌砂爲之三层下阔二尺髙三寸中阔一尺五寸髙二寸上阔一尺髙七寸上层用鑑一面安当心中层四角安灯四盏台前㸃七星灯以柄指病人房台上一籖书云生天台三字又用卓子一只列时果香灯茶酒供养卓子后用一牌阔三指髙六寸上书云稽首祖师上清大帝后再三祝白事意伏乞祖师上清大帝特降敕旨依臣所奏施行生天台様下㔶盖法先具状飞奏上帝申北斗七王并泰山乞降指挥本属城隍差神将同某人家司命土地等神专切巡护系㔶盖人口一年之内无诸灾害行遣了毕后用铁柱一枝若手大指大长一尺二寸象十二月上刻七节象北斗七王宫存爲金阶玉室寳殿用一小净瓶盛符用铁一片长七寸阔二寸上篆三光符镇之铁柱様铁版符様符用黄绢一尺二寸上篆三台下篆北斗七星象七王宫分各逐本属星下书弟子姓名年月日时绢符様绢符盛于瓶中并系㔶盖人随年钱以一大瓶到入㔶盖下小瓶选逐月华盖方上掘地深一尺二寸埋之然后变神歩七星纲用天丁诀从贪狼起至破军下禁其歩纲念呪曰北斗灵灵斗柄前星贪狼操恶食鬼吞精巨门烜赫照耀光明禄存奔雾统摄符兵霞冲文曲光彻廉贞威灵武曲真人辅星天纲大圣急急如律令下㔶盖念呪曰天爲我盖地爲我载北斗悬星爲我衣裳吾藏弟子某人几口在北斗七元之内流火之庭干不能侵支不能伤爲我者太阳不爲我者灭亡急急如律令下禁埋瓶挿铁符于前安鐡柱于后即存四天门王镇四角存系㔶盖人在七王官次想城隍下兵围绕巡䕶讫叩齿而退候年终开㔶盖即备酒食铁马献符中圣衆三台北斗本命星辰随力备醮答谢恩祐仍犒赏巡护神将兵衆当境土地逐一具牒状发遣回岳交还候交领兵将讫明乞报应敕字延生灯式凡治瘟疫狂邪病患醮谢并㸃此灯常㸃辟瘟延寿并各用石灰作痕后安灯㸃之先歩七星纲诵呪曰北斗七星玉真仙灵贪狼巨门保臣长荣禄存文曲使臣聦明廉贞式曲保臣长宁破军辅弼䕶臣身形常居吉庆永保福龄注上生籍除落死名神清炁洁洞逹幽冥御邪摄鬼群妖摧倾学道修真我愿合成七元扶衞飞昇紫庭急急如律令从用五雷诀闪目三转作电光满室挑发诀即诵发灯呪曰上帝有敕发㸃斗灯七王来降照护衆生左右辅弼亲见威灵天蓬元帅统领天兵五雷使者六甲六丁玄武大圣台中三星去病除祸诛斩妖精三魂辅体七魄安宁违敕者死禀敕者亨延生一㸃身宅光明急急如律令然后㸃灯如人病患淹延医治不可者宜㸃此灯先用净油六十四两术一两甘草一两脑子一分桃枝一两毎条长九寸雄黄半两朱砂半两巳上除朱砂外一时入油中浸七日向长生上以大黒煞符守护三光符封瓶口候日数足取出去药将油入净盏中盏縁四周用朱砂涂令厚从病人本命星上闭炁歩纲如前㸃之以斗柄指病人卧房不得用纸灯㸃宜用松明发之不得泄气如其夜患人本命灯先死便与家长言不可救也或明耀复有飞蛾投之人安鬼伏也如蛾活灯死鬼盛人衰切在临时详之或暗不灭则知人命不妨止是病未安也㸃灯占住宅灾福宜于六㑹夜如前法安排醮祭占之事灯明则吉暗则凶若有青色须有伏尸赤色忌血光灾白色有丧服或外孝黒色有病及官事黄色有瘟炁焰长明者吉成轮光者凶暗而复明主有凶恶华盖法正月子方二月丑方三月寅方四月卯方五月辰方六月巳方七月午方八月未方九月申方十月酉方十一月戍方十二月亥方逐月在其方地谓之华盖上建立㔶盖并生天台㸃延生灯也紫微七政緫天活曜天刚法七星日夜转青天魁在头𠔃刚尾边一日时中十二时十二时中常戍起诀曰但毎夜戌时以戍上刚如月建上一时移一位周而复始万年亦同用之又古天刚法月月常加戍时时起破军太阳未过宫前起亥太阳过宫后起戍常以月建上以亥戍起到正时即便见天刚行度推太阳方正九出乙入庚方二八寻兔入酉刚三七上甲入辛位四六生寅到戍郷五月入干从艮出十月巽身入坤方十一十二居辰上此是天心合太阳推太隂方正九先从丑位通二八还归子水宫三七玄方四六戍五月西天正归东十一十二居辰上顺数加时退一宫后见太隂临照处此是月光取炁同入式坐端法入式之法妙通玄月将加时位上端便视何神同一位用起人元建日千克者爲元从旺断五行之内审须看辩其神将详凶吉方察来人见的端动者爲客不动主神将爲财定克看主克财𠔃财不动财克主𠔃竸争官客克主𠔃来索物主克客𠔃客不欢加到本郷财不动相生忻喜物团圆二木爲爻财难得二土倶比迟晚间二金相克都无顺二火爲灾百事残二水皆须爲大吉水来入火妇难安金入木郷口舌起火入金郷有迍邅木来入土爲刑狱土来入水竞庄田上克下时从外入下克上时向外边常取寅申爲贵客子午卯酉酒食筵巳亥定须来索物辰戌闘讼竞留连丑爲铜铁金银类小吉妇人酒食残四位相生万事吉内中刑克不须言此是孙賔真甲子天地移来掌内传推病状法问人年纪病根源月将加时命上传见木便言风气病酉金气满肺相连逢火内外皆生热见水冷病在腰间遇土有刑生疮肿相生病体易爲安要见黡盘寻好丑贵神位上共同看又法占病之法要须论月将加时位上明四仲即言病苦疾常须四孟是天行四季定之长病患唯看刑克辨浮沉克金爲喘克土胀克水还爲多难迍克木即爲肝家病克火应长心里连此是神仙真妙诀孙賔十法不令传定病人生死法来人方上辩生死贵神月将同用此贵神与将若相克定知病重卒难止人元方位更伤残昏沈应是难疗治命与财伤气木金此文祕奥通仙㫖定病人生死鬼限法甲子巳午九宫传乙庚丑未八由年丙辛寅申七行位丁壬卯酉六行言戊癸辰戍五行位巳亥四杀本根元年命得日支千上在何宫宿所相连一坎二地三在雷四风中五不堪言六丁伴寻过七宅九火仙人度八山立春艮旺在山头八节随卦顺行流旺相胎没无余事囚死非中夜可愁就中休废兼逢鬼便排棺椁赴荒丘除法天除一地除二人除三四时除四五行除五六甲除六七星除七八卦除八九曜除九不尽者是筭寿并鬼之数随位辨其衣服色目也推取伏尸法伏尸之法不爲难此法元来有妙玄月将加时知去处鲁都之下伏尸安乙庚胜先寻方位丙辛二日在坤边戊癸功曹鲁都吏丁壬亥上傍于干甲巳之日小吉下鲁都之下是枯泉鲁都戊巳伏尸隐克鲁之处取应难课祟是何神法人来课祟求神意月将加时方上覔亥爲爷娘北岱神己上灶家相爲祟子爲沟龙玄武神午爲汤妨心中撇丑爲伏尸河伯神未爲中官或自缢寅爲刀兵树龙神申爲口愿功德祟卯爲客死外亡人酉爲佛像产死鬼辰是天心家宅神戍爲触犯家土地推病祟图凡看病但问来人其患人在何方位卧地如在兊上即知是家神少女其余皆倣此临时书符行牒或札子行遣驱逐也行符吉凶时辰法甲乙日在寅卯丙丁日在辰已戊巳日在午未庚辛日在申酉壬癸日在戌亥右巳上日治病行符不可去大凶行符治病法来人请符定时辰月将加时问病人传到命中看克王建时运炁细推寻但俱亥上爲正月逆位分明十二神病人命上无相克依时符水得安宁十二月行符杂忌法正二三四五六七八九十十一十二大煞戍已午未寅卯辰亥子丑申酉小煞丑戌未辰丑戌未辰丑戌未辰天狱卯寅丑子亥戌酉申未午巳辰地狱戌酉申未午巳辰卯寅丑子亥天魂丁丙乙甲癸壬辛庚丁丙乙甲地魄癸壬辛庚丁丙乙甲癸壬辛庚天贼酉寅未子乙乙戌卯甲丑午亥月徳丁坤壬辛干甲癸艮丙甲巽庚月煞丑戌未辰丑戌未辰丑戌禾辰右凡毎月内值大煞小煞月煞书符行符并凶宜厌怪煞狐枭吉凡徃病家忌于矣地狱方上入门并病人不可在狱方上向师治病凡人命与天地魂同者其日不书符亦不遗符犯之杀人其天魂地魄方上当月不钉符入地犯者田蚕死亡百事皆凶假令丁癸甲庚生人正四月及丁癸日不爲人书符亦不与丁癸生人符是其例也凡月徳方上宜移病人牀在上治之吉四季天一所在方春卯夏午秋酉冬子凡书符下照在贵人方上大吉或设天一座各依方色气数置符上礼之春九夏三秋七冬五度讫付人神验太上助国救民緫真祕要卷之九太上助国救民总真秘要正统道藏三家本十卷正一部太上助国救民緫真祕要卷之十对十洞幽法师元妙宗编上清北极驱邪院行遣公文式按法科凡有事端关牒灵祇申奏神真最爲纲要文式典则不可不备今以应系合用行遣之式修定开列贵无阙悮云耳传法人投状式某州县村郭坊市弟子姓某右某谨赍法信罄竭精诚投诣上清法师某乙门下誓愿乞传授北极天心正法一部志愿助天行化佐国救民治病扶危断絶邪魔行持已后并依师指不敢妄传非道之士及恃此违昧大道稍敢有违乞先灭一身后罪七祖乞申奏七元髙真东岳圣帝乞赐慈念许与传授谨状某年月日具位姓某状诸应弟子求保举师状式某州县郷坊村里保姓某右某昨于某年月日具辞躬诣上清法师某人门下求授天心正法一部志愿助天行化佐国救民治病扶危断絶邪祟已蒙许赐克日奏名奉命依法访寻有道名师保举传授𥨸念某生身幸处于中华存心久栖于象外寻师屡访于知已倾诚始遇于明人比者伏惟某门下得法至精兴扬大道救民及物拯济殊深某谨投门下愿求保举傥蒙收録则某敢不坚心克志镂骨铭骸至愿修行上报提拔之赐不胜幸甚谨具状告闻伏候法㫖国号某年月日具位姓某状诸应弟子投师传法辞式某州县郷坊村里保姓名右某本命年月日时生所属北斗某星君谨赍金九两金镮一对命素一端以代质信青丝四两以代剪髪丹砂七两以代㰱血棒诣法师某人门下求授天心正法意欲助天行化爲国救民以某𥨸观浮世之数常忧危脆之身愧除害以不能冀兴利而无术橾修既怠惶恐且深岂期多劫而来以罄今辰之会伏闻某人不掩玄都之路特杨太上之风抱行持一法之心増光道教垂拔度群生之手拆破尘笼厥持枯朽之根上頼栽培之力其于行巳岂敢爲非苟忘教育之恩甘受沈沦之苦轮回得度竭志奉修元运相逢尽心报答伏望某人大开慈造少鉴微诚尘渎之辞乞垂悯念下情无任望恩之至谨辞国号年月日法师爲弟子启表状式具法师全衔臣姓名右臣今据某州县坊郭弟子某乙投状陈述及赍法信之仪诣臣门下乞传授北极天心止法志愿助天行化佐国安民救病济苦断絶邪魔行持巳后并依师指不敢妄传非道之人及恃此违昧大道稍若不依此言甘当先灭一身及罪七祖乞申奏外依格传授者臣巳审详其人实谓禀性纯素守善存心毎崇奉于髙真常归依于大道颇有救民之志愿欲传授正法及三光北斗天刚大圣真武黒杀天符臣乞收补某乙充某官并呈奏北极驱邪院印式及给付符文诀目依格付度臣今未敢专擅谨先具誊録事状奏闻伏乞太清大帝祖师上清大帝玉清上帝特降勑命指挥泰山所属给遣神符兵吏付某乙院内佐助道法乞赐圣慈许臣传授依法付度以期报应冐黩天聦臣诚惶诚恐稽首顿首谨奏某年月日具法师全衔臣姓名状奏奏表关引式北极驱邪院关某日当直功曹使者今月某日时发奏状一通纸角封印皮筒重封全赴天枢院通落者右今关付某日当直功曹使者准此指挥疾速依例传逓前去通落在路不得稽迟损污揩磨封头不明一切不虞罪不轻恕无致慢易不得有违故关某年月日时关都天大法主判北极驱邪院事押申泰山状式都天统摄邪魔归正具全衔姓名当院今月某日据某州县坊郭弟子某乙赍心信投告当院乞传授北极天心正法辅正驱邪佐天行化救民疾苦断絶鬼祟志愿行持者右某巳先具録事状闻奏上帝并收补某乙充某官仍给付符文诀目及驱邪院印式依格传度行去讫谨具申东岳天齐仁圣帝伏乞圣聦俯赐指挥遍行告示三界内城隍大王并所𨽻正法曽用官典按分及五岳四渎名山大川宫观里社山川灵泽一切神明豫令知委某乙授法领职后来或爲人治病除邪切须佐助道法收捕鬼祟无纵慢易并乞依例抽差神通广大威勐神将二员神兵一千人发遣往新授法职某乙院内统辖助法指使其某乙合用都天大法主印及本人亲书花押某巳给付行使去讫今头连印文一本在前伏乞照㑹其印文即不与诸处符印相同修其文篆一归真道此去某人应有申报状牒文字伏望验认印文施行所贵不致伪冐谨状某年月日具位姓名状凡申泰山状发引式北极驱邪院今月某日时发实封申状一纸角往东岳天齐仁圣帝御前通落者右出引付泰山沿路土地速疾赍前件文字逓相转送前去通落不得稍有住滞揩擦损污踈虞如违罪有所归必定根究施行的无轻恕某年月日时引北极驱邪院使押凡奏表申天枢院状式北极驱邪院今月某日发实封奏状一通爲某州县郷坊某乙某事须至申上者右件奏文候到日乞不以诸处章表爲类伏望径爲通奏谨具状申天枢院谨状某年月日具位姓名状祈雨奏状式具法师全衔臣姓某右臣据某州县某乙陈状爲某处苗稼干损举家骨肉晓夕忧惶供输官中租赋浩大无从出纳一家良贱恐罹饥荒患难性命不存乞行救济臣巳即时审察委于甚年月内阙雨至今入事伏望祖师上清大帝太清大帝玉清上帝圣慈特依臣所奏乞赐勑㫖下所属委六丁六甲雷公电毋风伯雨师天丁力士五方龙王速爲行布雨泽救济民苦臣巳于某处起建净醮以祈报应谨録状奏闻谨奏某年月日具位全衔臣姓名状奏牒雨部式北极驱邪院牒云雷雨部六丁六甲神衆当院据须专行遣者牒具如前当院巳具事因闻奏上帝及于某处启建醮筵祈乞报应外今请云雷雨部六丁六甲神衆速于本地分大降雨泽普济民田救接苗稼无令损伤人命幸不住滞谨牒某年某月某日牒具法师全衔姓押治伏尸邪魅所挠札子式北极驱邪院某处某乙患某事今仰起遣本人家自前伏尸客亡山邪鬼魅古灶土壠及先死伏尸传尸山精木客社庙猎神一切爲祸患祟速离本人家舍任便往别处栖止即不得准前在此别致祸患侵害生民速令患人魂魄附身所病消散如受此指挥后依前容令作祟其应千神吏等并与邪祟鬼一例重行黜责关报东岳永失生路右札付某乙家所属司命五道土地社庙等处神吏准此某年月日押治时瘟疫疠札子式北极驱邪院某处某乙家患时疫病作深恐损伤人命仰行瘟使臣立便收摄某乙家患人今日巳前身中八万四千真神并五脏六腑神君及荡散某乙自前所受毒药毒炁各令三魂七魄归体平复如常应是邪魔速离本人家舍无令更有留滞或本人家中合有命终之人明系天司勾㓕仰具剌状开破仍直申当完照会若系命终之人天司切要追摄即仰一面具此因依回报差来使者但称巳准驱邪院指挥拘留即不得一例勾取仍委自司命五道等神分明告知无令损失人命须议指挥右札付行瘟使臣准此某年月日押断絶传尸劳鬼所式北极驱邪院牒上东岳某案准贵岳差到神将报应爲某处某乙患某事服药作善消禳未退称有传尸劳鬼纒绕勾连无由安乐急须披告乞赐救护者牒当院巳于某乙家建立天狱及具状奏闻外伏请指挥差神将同本属城惶将吏司命五道神衆立便往本人身一追取应系作祸邪鬼并传尸复连之鬼速押赴天狱显见踪迹守待施行仍下地府候当院罢狱结断了曰即依品例于生界托化无致勾连谨牒某年某月某日牒具法师全衔姓押转牒行往逐处经由道路式北极驱邪院转牒自某州某县某路界山林道路当院今月某日某时起发往某处千系某事自当所至某处通计多少里数切虑地祇等不知当院出入兼道路所隐虎狼鬼物及邪精侵害须至专行转牒者牒具如前今牒某州界自此州至某处一路逐程山林符庙泉源窟穴陂池之所本属地祇社庙灵祠等准此指挥常切铃辖郭下所统鬼神邪精务要潜息不得当截道路有妨当院徃还经游应系辖下鬼神当令在路严切祗候当院使役不得輙然怠慢如稍有违应系道路承受指挥等灵祇立当申送泰山重行勘断的不虚行故牒太岁某年某月日时牒朱批事因依具法位姓押右发此一道差本处土地赍行逐程转递帖土地等神拘管鬼邪式北极驱邪院帖某处土地司命五道合干等灵祇当院据某家状称某月曰具述事件鬼神千变万化妖怪山精五通群鬼作阵无术制伏切虑向去及目下别致人命须议专行指挥者右帖付前项某处土地司命五道等神准此指挥看觑见患人是何鬼邪因何动作致此变化兴祸生民应系出入经游地分一面把截不管走失巳牒本属城隍更差神将同共收捉须管败获伺候当院到来置狱勘问因依别有行遗如稍有走透及不公其地分干系等神立当具同罪因依闻奏送泰山决配施行不管时刻住滞太歳某甲予某年某月某日帖下朱批具法位押右句土地当面发遣如地逺差神将或日直功曹将去叮咛指挥或要发遣便内说发遣前去要令人显现知委次牒城隍牒城惶救治式北极驱邪院牒某处城隍当院据州县郷里居住某人投状称爲某事便须子细说事不得漏落须议尃行公文者牒具如前当院据本人情理具状申东岳外事须牒本属某处城隍候到请详前项牒内事件径差神将带领合要吏兵就往某处某家勘会问爲祸邪源从𥘉因依勒令在狱显现本相踪由以待别作行遣谨牒太岁年月日时牒下朱批具法位押牒送邪祟赴城隍式北极驱邪院牒飞处城惶当院据某州县居住某人投状称某人患何疾及鬼邪等当院今住本处勾问遂得前项某人身中鬼邪招伏因依真他所说须至专行公牒就彼所断遣者准勑条诸鬼神牒具如前事牒某处城惶候到请依降勑条依公断遣讫请牒五道都案收仍请报应施行谨牒太歳年月日时牒下朱批具法位押牒城隍及隣近神祠假借神将吏兵式北极驱邪院牒某庙灵祠当院据某州县郷里某入状投称有某事当院今看详得状内事理次第显现有鬼神如此动作今当院合用下项兵吏等须至专行假借神将某员神兵某千须至公牒者牒具如前除当院具耿飞奏乞降勑命指挥外事须䐑某处灵相候到请详前项牒内事由径差大将管押神兵某千赴某方上建坛之所会集收捉妖怪仍叮咛指挥差来神将依例管押前来赴当所究气捜捉邪精鬼贼伺候了日别具公文开坐申奏推行赏秘牒太𡻕年月日时牒下朱批具法位押㔶盖奏状式具全衔臣姓某右臣某据国号某州县某人状投称将带家眷等虑向去各人行年不正别受灾厄防保无门乞赐㔶盖覆护愿获平宁遂依式将某人等共计几人年命于本家某方上下㔶盖申寄北斗亡王宫并申泰山计㑹本属州县城隍同差神将干系等神巡䕶系㔶盖人口一年之内管获平安无诸灾祸候年终满日别行开㔶盖今具某人等年命寄㔶盖宫分如后一人弟子某本命甲子某月日时生寄入北斗第一贪狼天门王宫以依前项施行讫外谨具状飞奏伏乞太清大帝祖师上清大帝玉清上帝天恩特降勑命指挥许依臣所奏施行冐渎圣聦臣诚惶诚恐稽首顿首死罪谨奏太歳年月曰全衔臣姓某状奏申北斗七王宫状式北极驱邪院当院据国号某州县某人状投称将带家眷深虑各人此去年庚不正别受灾厄乞赐㔶盖卫䕶愿获平宁当院遂依式将某人年命于某处方下灵盖具事由飞奏并申泰山请计会本属城惶差神将同干系等神巡䕶系㔶盖人口一年之内管获平宁无诸灾祸今具某人等年命寄㔶盖宫分如后一人弟子某本命丑亥生行年几歳寄入北斗巨门少卿王宫右具如前当院巳具前项事理施行去讫谨具状申北斗七王宫伏乞圣慈特降恩命指挥谨録状上谨状太歳年月日全衔姓某状申泰山请神将来防䕶㔶盖状式北极驱邪院当院据国号某州县某人状投称将带家眷虑恐各人行年不正运值灾星别受灾厄无门防保乞赐㔶盖衞护各人身命一年之内乞获平宁无诸横祸愿赐清吉候年终满日别具醮礼开㔶上答天恩者右具如前除当院巳依式于甚处某方上建立㔶盖一座具状飞奏及申寄北斗七王宫分外谨録本人事由申东岳天齐仁圣帝伏乞指挥计㑹本属州县城隍大王抽差有心力能勾当威雄大将各一员先请取索差来神将结罪事状入案后便请疾速发遣前来某处某人家同住宅家神司命五道土地十二禁忌千系等神不住日夜常切巡护系㔶益人口几名一年之内管获平宁无诸灾咎出入清吉动止安居候年终满日别具醮礼开㔶答谢圣恩及乞指挥州县城隍常切就便四季提举无致神将等怠慢容庇邪道与民爲害如稍故违便请捡録元状施行所贵邪道静絶民庶安居然乞某等今去身庚通泰运限光明永逺康宁不逢灾难谨録状上谨状太歳年月日全衔姓某状开㔶发遣神将牒式北极驱邪院当院先于某年月日具状申泰山请计会贵庙据差来神将在某家防护系㔶盖人口即无阙事今来年限过满须至发遣者牒具如前当院今据检㑹前项神将在某人家防䕶系㔶盖人口即无阙事除巳帖元差来神将回还外谨録回牒报闻候到请指挥收入本直仍旧管役谨牒太嵗年月曰牒具法位全衔姓押替统兵助法神将兵衆式北极驱邪院当院先于某年月日具状申贵岳抽选到统兵助法二员神将部辖神兵一千前来辅佐行持道法助国救民治病除妖勦邪立正今巳一年当满须至专行替换者右具如前当院今检㑹神将二员神兵一千在当院指使并无阙事谨具状申东岳泰山天齐仁圣帝伏乞指挥选差足神通有威力神将二员一员充统兵神将一员充助法神将神兵一千前来当院对替元差来神兵乞赐先取下神将结罪事状入案后乞指挥日后专切随逐当院出入辅佐行持道法一一禀听指挥使唤凡是收擒邪祟勦截民祸之际各仰大逞威力显现神通收擒凶恶如王民疾患速令平复即不得时暂輙离左右无今神兵怠慢候年满日别行替换并仰神将到日分明影响报应以凭拘管无令有失规仪谨録状上谨状大歳年月日全衔姓某状设祭吏兵晓示式北极驱邪院当院取今月日时赏设岳下差来统兵助法神将神兵一千酒食钱马赍设者右具如前事须晓示前项神将兵衆各令知委至时齐集无令有失规仪某年月日具半衔押诸神司合用牒帖引箚目五岳圣帝法师请乞事用申本院用牒沿路土地传逓公文用引帖地府水府主者并当院用关牒年直功曹传逓文字用关引帖六丁城惶太歳并用牒关当界土地本家司命用引帖札子指挥名山福地文字并关六甲六丁通进监守鬼神用东岳神将广脱亡魂牒地狱道计㑹夊病牒天曹案举行功徳牒校量案计会鬼神牒五道都案计会大厄牒生证见案迁陟功徳牒司命添禄夀案勾卒死人牒张都案判官伤寒难得汗牒发汗案阳道受罪牒传録事伤寒难得解牒发汗案计会夀数牒注命案放生计㑹牒生命案死经三日未冷絶牒还魂案赦罪计㑹地府案判官计会道经数牒鬼仙案亡财失帛计会掠剰案乞资筭数牒短命案亡过资荐功徳牒地府保形案见在功徳计会天道案计㑹年病牒行病案计会生死牒蒿里都案人口併没牒李都案判官计㑹亡人牒六道内案凡注福注夀天上授福司命注禄夫夀禄添财帛等并须酌量事理轻重条制可否方可与行遣计㑹凡刀山镬汤灰河劒树拔舌磨碓等狱判官亦看生存行何徳行方可施行仍须详度品秩髙下公文务合宜则凡文官七品巳上并属天曹霍判官武官七品巳上并属天曹李判官四渎水帝九江水帝江渎广源王九江水帝河渎灵源王淮水上相淮渎长源王济水上卿济渎清源王太上𦔳国救民緫真祕要巻之十