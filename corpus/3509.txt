元始无量度人上品妙经内义正统道藏三家本五卷洞真部玉诀类元始无量度人上品妙经内义表暑一臣应叟言谨按灵寳度人妙经撰着内义成书锓木流传者元始祖劫是谓先天灵寳本章故曰上品造化独还丹可拟范围非大梵谁能已遂刊行敢忘昭吿臣诚惶诚恐稽首顿首窃惟湛湛一眞干坤并体纷纷万化生死同根虽云含灵有识之殊皆本契虚合无之妙夫何名利勃志意气缪心源一而流分性近而习远皆縁执幻安有知常五色乱目谁肯回光万变纷葩谁能转物谓壑舟藏之已固奈曦驭驻之不留与其哀夭而贪生莫若修眞而重命故我虚皇圣主演妙道于空劫之前玉晨至尊受眞诠于黍珠之内度人无量介福奚穷顾大道无非正中自后世因仍踳駮观妙至爲之金锁迷源有类于盆鱼谈虚无清净溺于苦空论砂汞铅银执于固有非明祖炁之造化曷证大梵之幽微按眞经以爲之宗畅玄机不泄其旨在昔乌焉成马未免纠纷于今目无全牛触知戒止挽迷车而回指南之乡障狂澜而顺从下之流普令下民咸跻仁寿恭惟太上昊天至尊玉皇上帝巍巍莫量荡荡难名大公无私至幽靡察利物常善救物度人故无弃人遂令蕞尔之材辄肆菲然之作倘有禆于万一愿鑑勤诚若无补于毫釐冀原狂妄所有内义一部分爲二卷镂版印集申纳都省乞赐敷奏外谨具表上吿以闻冒犯天威诚惶诚恐稽首顿首谨言宝庆二年太岁丙戌七月甲寅朔初七日庚申上清大洞玄都三景法师臣萧应叟上表经㫖太上者无极至尊也元始之始也即父母未生以前一点眞阳之精二炁相感而生两肾两肾既生便生两目然后攒簇五脏已圆其容方有身也始曰于洞洞者形骸具足降生成人即见其身耳玄者玄一之精也身旣存即精守于关元精既守于关元则气周流气周流则神全耳神全则百窍开关万物感矣眼通光则能视万物鼻开孔则能闻香气耳开关则能听音声口通心则能味百物此四者备足则灵矣所谓万物之中惟人最灵此之谓也然而人灵不悟夫人所以长生不老者能以一灵不泄于外令眼不视于色其魂守之于肝固木气不泄于外令鼻不闻于香则魄守于肺固金气不泄于外令耳不听于声则精守于肾固水气不泄于外令口不言语则神守于心固火气不泄于外令一身端坐四大不动则意守于脾固土气不泄于外五方固蒂则神气精混合爲一返本还元归根复命则万神会聚化爲婴儿弃离幻殻出入与造物了不相干与道合眞即寳矣人得此寳于身出入纵横飘然自在长春不老与天齐休布眞炁而能化土石土石爲寳布眞炁而能起枯骨枯骨成人布眞炁而能救万病万病自痊布眞炁而能辟妖邪妖邪自灭布眞炁而能动风雷风雷自震布眞炁而能扶万物万物自畅布眞炁而能抜幽魂幽魂自抜此即无量度人矣上品者大乘之法也妙者玄奥之捷也经者修眞之径路也若能口诵其经心悟其奥则随念有玄应耳至于修眞学道济生度死无不在此矣密而行之方得成道灵寳妙经义宏理奥非钩深索隐通玄究微者未易窥测愚曰不然故经有云苟得一万事毕天尊岂作艰难事以惑人乎凡人日用常行皆此经也善究竟者如富贵之观饮器虽觥觞盃斝错落盈前知其金也爲何难哉不善观者随器所转得不惑欤是经也道而已妙谈玄理幽演洪名无非梵炁分根眞空阐化人作境会散漫难入欲明是经者莫若以我与造化同揆彼亦如是我亦如是熟观谛思必有所契非特此经爲然一大藏教皆如是也老泉苏公有言天之所以与我者岂偶然哉夫其所以与我者必有以用我也我知之不得行之不以告人天固用之我实置之其名曰弃天自卑以求幸其言自小以求用其道天之所以与我何如而我如此也其名曰亵天弃天我之罪也亵天亦我之罪也愚每以此爲戒自惟天幸师友琢磨而于灵寳之宗窃有所覩是亦天其与我矣既得之力行之不敢弃天也详言之谨藏之不敢亵天也不弃不亵游于斯息于斯修于斯藏于斯此其愿矣同志或知之俾与衆共愚惧其亵天而辞焉彼乃曰子不闻李光玄之事乎昔光玄精勤求道积有年矣一日于少室山遇异人告之尔今求道唯当提抜世人耶唯当只了自己耶若止爲一身神仙不取矣又不闻宋之愚人乎昔宋之愚人得燕石藏之以爲寳周客闻而观焉胡卢而笑曰此特燕石也其与瓦甓不殊愚人大怒守之愈固若子之言是即与李光玄同科若子之説非即蹈宋愚人之辙傥与衆共大方之家或能纠子缪戾开子窾启非特益人天之果于子有得亦岂浅哉愚虽不敏谨奉斯语仍取严薛成李四家註解撮其明白者并以师友之説继于句下以明经旨若夫义因象明象因义显经㫖丹道一致无殊者并附象说书之于后管窥天蠡测海虽未能以究涓埃盖亦见量如是也呜唿孔子曰知我者其惟春秋乎罪我者其惟春秋乎寳庆二年岁在丙戌七月甲寅朔观复道子萧应叟识太极妙化神灵混洞赤文图混洞赤文旡旡上眞此所谓无极而太极也元始祖劫化生诸天开明三景是爲天根上无复祖唯道爲身此所谓太极动而生阳动极而静静而生阴静极复动一动一静互爲其根分阴分阳两仪立焉五文开廓此所谓阳变阴合而生水火木金土五炁顺布四时行焉五行一阴阳也阴阳一太极也太极本无极也五行之生各一其性普植神灵无文不光无文不明无文不立无文不成无文不度无文不生此所谓无极之眞二五之精妙合而凝干道成男坤道成女二炁交感化生万物万物生生而变化无穷焉学者当究其辞索其意则先天之道不谋而契造化之妙可得而窥故儒者知幽明之故周乎万物原始反终穷理尽性得不憷死生之妙老氏则曰深根固蒂长生久视盖各有所宗也夫如是何以致之经曰知其雄守其雌复归于婴儿知其白守其黑复归于无极此乃金液还丹之道故能深根固蒂长生久视矣体象阴阳升降图譬喻此身爲天地炉灶中宫爲鼎身外乃太虚干宫髓海坤宫精房神室丹鼎名曰三宫干坤者天地之纲纪也阴阳运乎其中天地爲大冶阴阳爲化机一炁爲药物凡鍊丹凭干坤牝牡之炁运养周星而爲鼎器金母居中以妙化发生之炁递互感激名曰修鍊阳精日炽眞神化生谓之圣胎阴剥阳纯谓之婴儿所谓太一含眞契合虚无复归无极者也神室之所运飬之机轻泄有愆誓盟授受爲其师者明指以吿毋误志士堕迷津耳第一环八卦者地也八卦成象互用也第二环二十八宿者天也明用周天行度大数起天元也第三环三十圆缺者一月火数应六十卦互用也第四环一百白点黑点者阴符阳火刻漏应天符动静也第五环十二卦者爻象进退龙虎起伏也第六环十二辰者火候升降攒天符也第七环者显周天之大数感合四时五行应内象也第八环者列阴阳五行万象入鼎中辅助金火龙虎离女坎男阴阳夫妻交媾生成眞砂眞汞而爲神丹也右眞一子彭晓所撰大还心镜火候之图取以明大梵隐语之用诵经诀夫诵经之诀不可不知斋洁沐浴捐去情虑欲表里相映则爲善也尝见太极葛仙公诵经之法有五戒十无益之言高人求善能遵斯语则利益无涯岂止一身昇度必福流后裔也夫五戒者第一不得口诵心违第二不得轻慢辞理第三不得自作生人我想第四须谦退师问第五慈惠接引更相发明十无益者不忠于君不孝于亲不慈于物执无明较人我嫉诸贤妬胜己讪良善辱孤贫恶口两舌欺心害物嗜酒肉好邪娌生贪嗔起憎爱傥能遵此则何灾不灭何罪不消诸天録名魔王保举不然则虽终身诵之欲求福慧不可得也高人达士宜鑑而愼焉凡诵经之人清斋入靖整其法服啄齿焚香心拜东南西北四方次拜东北方东南方西南方西北方上方下方方各一拜拜讫东向平座次啄齿诵净心口呪及净身呪戒饰身神次啄齿念净天地呪开经玄藴呪元始无量度人上品妙经内义正统道藏三家本五卷洞真部玉诀类元始无量度人上品妙经内义卷之一观复子萧应叟学谨按灵寳大法明度人经中七事大略区贯云元始祖炁无形之先作何比拟降质成炁化生万寳今世作何体状复采鍊此炁爲寳饵之登眞窃观先眞上圣示此一条实生死之上机乃性命之大要若非金液还丹之道曷明元始祖炁之玄罄索幽微推寻奥妙濬发神泽灌溉芝田耳太上洞玄灵寳无量度人上品妙经惟此经万圣尊崇衆眞钦仰无上可上玄之又玄且洞玄灵寳是品秩之总名无量度人即此卷之篇目诸经所宗故曰上品由兹明道是谓妙经我朝眞宗御制序曰大易垂教先于至神混元着书本于妙道契阴阳之不测标沖默之难名盖以阐无爲之爲着无象之象范围幽赞藏用而显仁怳惚窈冥化民而育物虽古今而异制诚训导以同归若乃藏室灵文昭台祕籍纷纶玉笈充溢丹函龟关墉城自高眞而降授赤明龙汉应劫运以流传斯固超视听之先在名言之表弼成至治渐渍羣生首出于九流抗行于百代干戈俶扰之际用之而岂遑虫鱼咸若之辰舍之而孰可度人经者元始之妙言玉晨之寳诰浮黎眞境纪谈受之初紫微上宫显椷藏之迹实诸天之隐韵爲大梵之仙章八角垂芒本由于神翰千祇列卫普度于人灵其或育质圆方禀和霄壤少私寡欲背伪归眞端虑以洁斋洗心而成诵精专外积纯粹内充可以自晦而明无幽不烛类虚室之生白同温泉之盪邪熙熙而陟春台济济而跻寿域至诚所极介福何穷猗欤伟哉夫灵寳者或曰灵即圣化也寳即珍尚也或曰灵者衆圣之通称寳者衆圣之所珍或曰变化无方曰灵钦崇贵爱曰寳或曰在天曰灵在地曰寳或曰神降爲灵炁聚爲寳所谓仁者见之谓之神知者见之谓之知百姓日用而不知故强爲之容以应化设教御物利生也炁而精至于无形大至于不可围若夫远取诸物近取诸身则大而爲天地微不离肖翘明则爲日月隐则爲阴阳在儒爲仁义在释爲知慧在人爲神炁在丹爲汞铅寓万物爲性情统元炁爲造化其实皆道也惟达者能一贯之然其执幻迷眞任情逐物遂使灵源决荡妙本支离不能返老还童以至衰坏故生神章云夫人得还生于人道濯形太阳惊天骇地贵亦难胜天眞地神三界齐临亦不轻也当生之时亦不爲陋也但人得生而自不能尊其炁贵其形寳其命爱其神自取死坏离其本眞耳西昇经云生我于虚置我于无生我者神杀我者心积气聚血成我身耳身乃神之车神之舍神之主安静神则居之躁动神则去之黄庭经云长生至慎房中急何爲死作令神泣寸田尺宅可治生若当决海百渎倾叶去树枯失青青气亡液漏非已形庄子曰吾生也有涯而知也无涯以有涯随无涯殆矣又曰夫人生炁之聚也聚则爲生散则爲死形劳而不休则弊精用而不已则劳劳则竭矣太史公曰凡人所生者神也所託者形也神太用则竭形太劳则弊形神离则死死者不可复生离者不可复返故圣人重之谛观斯言皆知返本还源者也所以自然灵寳之道金液大还之旨达者向慕代不乏人太上启接引之方而诏人曰常无欲以观其妙常有欲以观其微而释氏亦云人被物转若能转物即同如来故道释二教各有超越死生之理释氏以性爲宗故修襌定道家以神爲主故鍊金丹襌定之极寂乎阴金丹之极归乎阳此两者同出而异用皆由所生之本而成正眞非假外物而造作者也神之与性可以意会不可以理析析之则纷扰是非有物我之殊会之则契合异同无彼此之别此乃无上正眞之妙道故万法千门无非灵寳混元实録云昔老君龙汉以来分身教化出眞文于中天大福堂国南极赤明国东极浮黎国西极西那国北极郁单国此五之内皆禀灵寳之教又在夏时以灵寳五符灵寳眞文授禹又化胡王曰吾在中华常以道法开化世人王曰何谓道法老君曰道法者乃太上灵寳生于天地之先大无不包细无不纳天不得此无以燿明地不得此无以表形神不得此无以入冥人不得此无以生成是以万物芸芸以道爲根蛇得之爲龙禽得之爲凤兽得之爲麟凡得之爲仙人能修之逍遥太空改易五内变化形容役使鬼神隐显无常上仙之道也王曰所説灵寳固爲希有由是观之所谓得之修之果何物乃知灵寳金丹同出而异名也又灵寳经者乃是天眞皇人于峨嵋山授于轩辕黄帝又天眞皇人授帝喾牧德之台夏禹咸降于钟山阖闾窃窥于勾曲其后有葛孝先之类郑思远之徒师资相承蝉联不絶此乃经旨出教也道言太上玉晨道君灵寳天尊之言也昔受经于虚皇元始天尊纪録成编藏于玄都紫微上宫道君传付玄一眞人而流传焉昔于始青天中东方九炁青天也始者五方建始之名青者东方之色碧落空歌大浮黎土此天炁青碧霞廓落故云碧落灵风琼树空中鼓歌故云空歌大浮黎土者即东极大浮黎之国也受元始度人无量上品道君谓我昔在此天此国受虚皇天尊妙经广度人天功德不可称计是爲上品眞诠矣内义曰夫天地之大肖翘之微凡囿形隶数者无非体造化而生成灵寳天尊叙经首云始青天中碧落空歌大浮黎土者示人造化之端也物生于土终于土故阴符经云火生于木祸发必尅知之修鍊谓之圣人夫木中有火发而不制则灰飞烟灭无复本性能制之者虽火刑木烬则聚而爲土既爲之土本性存矣始青之天木之方也碧落空歌火之象也大浮黎土土之本也土者是爲还丹之基还丹者返本还元之道也经曰致虚极守静笃万物并作吾以观其复夫物芸芸各复归根归根曰静静曰复命此乃返还之理易之复卦是矣复者阴阳返还之道也故曰复其见天地之心乎天地者阴阳之体心者明其所用也天动地静阳动阴静天动极而阴生地静极而阳生盖剥于上而复于下动静消长此所以见其心也人亦然耳复之爲卦一阳在王阴之下其体震下坤上震木者始青之天也木生火碧落空歌也火生土故坤土者大浮黎土也土爲造化之本故土生金名爲空炁金胎实先天之祖炁故曰受元始度人无量上品元始者祖炁也乃自已曩劫不坏元神名曰眞铅以是作丹之母龙虎经曰金火者眞铅也丹术着明莫大乎金火张紫阳眞人悟眞篇云火生于木木藏锋不解钻研莫强攻祸发只因斯害己要须制伏觅金公又曰离坎若还无戊己虽含四象不成丹皆縁彼此怀眞土遂使金丹有返还由是推明丹道可以槩见也赵州和尚云金佛不度炉木佛不度火泥佛不度水如何度得我若要度得我除非我度我是以此道乃返我之神复我之性而度我之身人自爲度无不度者初无限数是爲上乘故曰度人无量上品也元始天尊此乃虚皇之应号从眞起应则曰证修妙思幽源乃自性独有洞神经云妙象无形应感有体者也当説是经经径也谓由是而行可以造道内义曰元始天尊即法身之祖炁所谓本来面目不坏元神名曰眞铅者也当説是经者明祖炁爲丹之体老君谓尹眞人曰子能知一万事毕闭塞情欲入奥室鍊金食炁爲第一子能知之守勿失又曰红铅黑钖大丹头从红入黑是眞修黑中取精赤取髓解取赤黑药无比用赤入黑保长生用黑入赤天仙矣又曰一者是铅铅爲君二者是汞汞爲臣若铅不眞其汞难亲若铅是亲不失家臣青腰使者赤血将军和合两姓异族同羣白汞作脑黄芽爲根化铅爲粉鍊汞成尘阴居阳位阳数阴匀月盈日昃寒暑区分开设法象赫然有文唯吾此道天地长存当説是经之理此可见矣或问经中唯言修持读诵济生度死曷尝有龙虎坎离砂汞铅银之理答曰大道无方寓物显理有如易之爲书始于一炁判爲阴阳刚柔交索变化无穷伏羲昼之以明道神农拟之而制器尧用之南向爲君舜行之北面爲臣文王演之而尽造化之妙孔子廓之而极天地之藴伯阳假之述丹旨麻衣託之言化机图南分象数挺之言性命康节究先天濂溪造太极或穷物理或推卜筮圆机万化宁拘一端此经之道曷异是乎传曰知礼而不知神者非长生之士也超理入神混合于炁无爲而无不爲者我眞宗之道也故尹眞人曰善吾道者即一物中知天尽神造玄至命失之殉异名析同实得之契同实忘异名矣周回十过以召十方内义曰説经十徧以周者召天地眞圣高尊也修丹十月而成者运阴阳精粹造化也所以周回十过者乃生数五成数五也天一水地二火天三木地四金天五土也地六铅天七汞地八砂天九银地十丹也以召十方者乃一三五七九阳也二四六八十阴也此乃还丹之妙用若夫幽微造化则详着于后始当诣座虚皇天尊登就于座天眞大神上圣高尊妙行眞人无鞅数衆乃五亿诸天八圆世界三元九圣九眞九仙日月星宿天眞地祇也乘空而来飞云丹霄三素之云绛霞之炁緑舆琼轮羽盖垂荫昔西王母授经汉武凡服器文物一从汉制观今知古故不详言流精玉光五色鬰勃洞焕太空流精乃日月星晖玉光即仙眞圆象五彩交错通明太虚也内义曰始当诣座者金母就室也金母在室则追二炁于黄道会三性于元宫攒簇五行合和四象是谓天眞大神上圣高眞妙行眞人无鞅数衆乘空而来也以神摄炁以炁鍊神铅汞相投阴阳奔凑金母耀彩于神室银精吐辉于丹房虚室生白神宇泰定则飞云丹霄緑舆琼轮羽盖垂荫流精玉光五色鬰勃洞焕太空之谓也七日七夜诸天日月星宿璇玑玉衡一时停轮神风静默山海藏云天无浮翳四炁朗清一国地土山川林木缅平一等无复高下凡言诸天者皆三十二天也诸天之中各有日月其精光本化皆此境分根璇玑玉衡者北斗七星也四炁朗清者天地日月之炁也夫眞之传眞圣之授圣故得三光息轮山海纳炁风伯不敢鸣条云将埋无翳景天地开朗日月清明山川坦然泯平一等既称停轮那复有夜即以常时准量七日七夜之顷矣玄师曰此乃大定神光湛然见玉清境内义曰易大传曰刚柔者昼夜之象也説者云昼则阳刚夜则阴柔伊川曰刚柔一炁之往来也人之一炁往来者唿吸是也夫一唿一吸而爲一息一息之间则分阴阳唿而明爲阳爲昼吸而晦爲阴爲夜七窍之唿七日也七窍之吸七夜也金母功行天机不动神凝目定脉住心停故曰七日七夜诸天日月星宿璇玑玉衡一时停轮神风静默者息不出入也山海藏云者炁无升降也天无浮翳者华念妄縁不生也四炁朗清者动静有无俱遣也以至忘形絶虑万有皆空无我无人湛然体性故曰一国地土山川林木缅平一等无复高下矣土皆作碧玉无有异色前则天瑞此乃地应内义曰土者性清也性虚化而生神存于室中曰戊土炁感激而有情摄于釜内曰己土神怡炁寂性复情冥如色之碧无瑕如玉之眞无杂故曰土皆作碧玉无有异色也衆眞侍座内义曰用志不分乃凝于神矣元始天尊玄座空浮五色师子之上此一者天尊道相也内义曰元始天尊者元神也玄座者神室也空浮者法身也五色者妙化之炁也师子者心知也元神在室运心摄炁法身虚寂心知明妙神之御炁心以象师得非天尊道相乎说经一徧诸天大圣同时称善是时一国男女聋病耳皆开聪内义曰説经一徧者天一生水也乃坎之炁孕于干金诸天大圣同时称善者万神一时俱畅也一国男女者法身阴阳二炁也聋病者坎爲耳故属之夫人神炁相养神昏则炁滞炁乱则神浊冥冥蒙蒙有如聋聩行功通畅炁静神清觉所未觉故曰开聪此乃初阶入道之渐若夫身体之疾遇值经法而痊愈不待释註可知矣说经二徧盲者目明内义曰说经二徧者地二生火也乃离之炁孕于巽木离爲目目应心心昩于物暗而若盲依道而行心开意悟物莫能蔽邪正可知如目之明由路而趋也说经三徧喑者能言内义曰说经三徧者天三生木也乃震之炁孕于艮水艮爲山山高土厚水泉出焉夫言者音声也金性有焉天三生木而説经三徧云喑者能言何也此明木中有金之象夫木絶于申而胎于酉虽金尅木而木反寄胎于金乡盖金生水水生木故金乃木之祖天三生木金之三传而见木如甲子乙丑海中金是也以金在海而水生子丑是也水生木甲乙是也阳生于子三阳从地长故庄子曰赫赫发乎地也由下而生上象震变兑明木中有金矣说经四徧跛痾积逮皆能起行积逮者世传此疾流引相及也内义曰说经四徧者地四生金也乃兊之炁孕于坤土起行者乃植立之状木性有焉地四生金而説经四徧云跛痾积逮皆能起行者何也明金中有木之象夫金絶于寅而胎于卯金乃木之鬼寄胎于木乡者盖木生火火生土土生金故木乃金之元地四生金木之四传而见金如甲午乙未沙中金是也甲乙木也生火午未火也生土沙石土也生金阴生于午三阴从天降故庄子曰肃肃出乎天也由上降下象兊变震明金中有木以此推明可见金木间隔之理然造化幽微固非纸上工夫可得而尽说经五徧久病痼疾一时复形内义曰说经五徧者天五生土也乃离寄戊而土炁孕于离也凡物生于土而终于土如上乃五行之生数也久病痼疾者按道藏曰人者物之灵也寿本四万三千二百余日其神三万六千元阳眞炁本重三百八十四铢内应乎干不知保而致之散是以中道夭阏干者六阳具而未知动作施洩知此修行即神仙也自十五岁至二十五施洩不止则眞炁亏四十八铢存者其应乎姤嗜欲之甚加十岁则又亏四十八铢存者其应乎遯又不知养更加十岁又亏四十八铢存者其应乎否至此乃天地之中炁又不知养更加十岁其亏七十二铢存者其应乎观又不知养更加五岁其亏九十六铢存者其应乎剥又不知养八八六十四卦元炁终矣其应乎坤坤者纯阴也唯安谷气而生故名苟寿人至于此去死不远不复能修丹其或戕败之甚者又不逮此而尽也元炁消减岂非久病痼疾乎一时复形者既修此道眞神日壮元炁日盛复命返本安乐长年此之谓也说经六徧髪白反黑齿落更生内义曰説经六徧者天一生水地六成之居北积坎阴正炁爲铅乃干坎合而水成于金铅者金之母铅黑而金白谓髪白返本还元也齿落更生者已枯复荣也说经七徧老者返壮少者皆强内义曰説经七徧者地二生火天七成之返南往离宫爲汞乃巽离合而火成于木盖汞从砂而抽也夫南方火也汞亦火也火而又火炎炎不息之象经曰物壮则老是谓不道不道早已若不知返还之道则火炎烟飞无复故存岂得壮而不老乎既达返还之理斡旋穷极之用还而复元极而归本是以老而壮少而强也说经八徧妇人怀妊鸟兽含胎已生未生皆得生成内义曰说经八徧者天三生木地八成之归东处震爲砂乃艮震合而木成于水砂者汞感铅炁而结也砂含汞质象类怀胎夫汞遇铅而凝结炁遇神而混合已结之炁日益壮盛发生神炁又复混凝不随物化长养圣胎故曰已生未生皆得生成也说经九徧地藏发泄金玉露形内义曰説经九徧者地四生金以天九成之还西兑方爲金乃坤兑合而金成于土盖汞归土釜而成寳也参同契曰金来归性初乃得名还丹所谓一炁还元者也夫天一之水始因空炁金胎而生未见金质地四生金犹爲化机至此则还元复性居于中宫是爲丹体而有玄象中宫土也土爲地金母居其中故曰地藏发泄金玉露形也说经十徧枯骨更生皆起成人内义曰说经十徧者天五生土地十成之乃离于己而土成于火居中作万物生成之本而爲丹体道经曰沖炁以爲和夫炁之中和所以能生万物天五之土乃阳土地十之土乃阴土两土相叠金居其中故还丹有刀圭之号夫还丹之妙返老还童超凡入圣世人期于有死举而目之皆行尸也既得此道修之长生不爲泉壤之魂岂非枯骨更生皆起成人乎此乃五行之成数也汉天师序金液神丹经云神仙之趣要妙之言无理之至理不然之大然已具载于渊宗非一毫之所宣也太上亦复畅此冲虚妙道者也是时一国是男是女莫不倾心皆受护度咸得长生明得其道则长生不死当此之时其国若男若女无老无少皆受圣恩普得济度生者不死死者更生也内义曰一国犹一身男女犹阴阳也倾心类相投也护度得所养也阴阳相投神炁得养身安道隆长生之理也元始无量度人上品妙经内义卷之一元始无量度人上品妙经内义正统道藏三家本五卷洞真部玉诀类元始无量度人上品妙经内义卷之二暑二观复子萧应叟学道言是时元始天尊说经一徧东方无极无量品至眞大神无鞅之衆浮空而至说经二徧南方无极无量品至眞大神无鞅之衆浮空而至说经三徧西方无极无量品至眞大神无鞅之衆浮空而至说经四徧北方无极无量品至眞大神无鞅之衆浮空而至说经五徧东北无极无量品至眞大神无鞅之衆浮空而至说经六徧东南无极无量品至眞大神无鞅之衆浮空而至说经七徧西南无极无量品至眞大神无鞅之衆浮空而至说经八徧西北无极无量品至眞大神无鞅之衆浮空而至说经九徧上方无极无量品至眞大神无鞅之衆浮空而至说经十徧下方无极无量品至眞大神无鞅之衆浮空而至内义曰以经而言天尊说经十徧十方大神至者乃三元九圣九眞九仙高眞上圣天神地祇俱会始青天浮黎国听法也以丹而言元始说经即眞铅爲药祖玄精作丹基也十徧者天地生成之数十方者五行配合之数一三五七九天数二十有五阳精也二四六八十地数三十阴华也一二三四五应四正上方六七八九十应四维下方阳之生数五五行之本也阴之成数十万化之根也一九四六各合爲十金水同宗二八三七各合爲十木火同体总而言之五十有五分隶五方一六居北二七居南三八居东四九居西五十居中以法除之五方除一二三四五乃水火木金土之元也又除一二三四五乃五行之本也除外五方各剩五数共而二十有五爲五行之根是眞阳戊土之体也复将根数二十有五除去五方之本北一南二东三西四中五即见北剩四数象金金本生水金反自水而生如铅自银炁而有铅中生银乃儿产母也金虎也金在水中乃虎向水中生也南剩三数象木木本生火木反自火而有如汞感铅炁结砂砂自汞成乃儿产母也木龙也乃龙从火里出也东剩二数象火火生于木砂中抽汞乃七返朱砂返本也西剩一数象水水自金生一炁还元是九还金液还眞也中央虚无以四象相合而成十乃见眞阴己土自然妙用故张紫阳曰震龙汞自出离郷兑虎铅生在坎方二物总因儿产母五行全要入中央又曰赤龙黑虎各西东四象交加戊己中复姤自兹能运用金丹谁道不成功太一眞人曰五行颠倒术龙从火里出五行不顺行虎向水中生者此也无量大神至者乃取干坤眞纯潜运之迹而爲法象分三百八十四爻循环火内运五星二十八宿环列鼎中蹙三千六百之正炁回七十二候之要津驱六十四卦之阴符鼓二十四炁之阳火故天地不能匿造化之机阴阳不能藏亭育之本由是神变无方化生纯粹尽归把握之内混合空洞之中矣或问程伊川云圣人不师仙厥术异也圣人能爲此等事否曰此是天地间一贼若非窃造化之机安能延年故阴符经曰人万物之盗所谓窃造化盗万物则天地间皆吾所有取之无禁用之不竭十徧周竟十方无极天眞大神一时同至一国男女倾心归仰来者有如细雨密雾无鞅之衆迮国一半土皆偏陷非可禁止天尊开国万圣咸集威德崇重厚载不胜故至偏陷盖有非常之事则有非常之应牛头法融襌师讲大般若经至成静品地且爲之震动况虚皇演化乎内义曰十徧周竟十方天眞大神一时同至者乃息住神凝炁归室也一国男女倾心归仰者一身阴阳之炁混合融鍊也神炁之聚薰蒸蓊郁参同契曰金砂入五内雾散若风雨金者天地之至精乃神也砂者阴阳之纯粹乃炁也故曰来者有如细雨密雾无鞅之衆至于金精飞肘后眞炁过阳关乃性情相盪天机默运阴阳感激眞神化生虽曰体自然而运用尚在作爲之境不能无躁胜寒静胜热之变盖由持而盈之性情未冥性情属土故曰迮国一半土皆偏陷非可禁止元始悬一寳珠大如黍米在空玄之中去地五丈寳珠喻道悬于空玄亦同玄珠之义于内传经则寳中更寳玄中又玄眞中之眞道中之道去地五丈者令人去五浊之世脱五行之用五浊皆出自无衆患五行不用永离相尅是故五行不相尅万物悉可全自然长生久视得道成眞玄师曰此乃玉清寳珠神化胎仙之道内义曰元始悬珠者神与道俱也向来説经狮子之上者是神凝室中从无求有者也今此悬珠空玄之中者乃超神物外出有入无也天尊虑后世末学不达此理徒守顽空故显示妙化明其至无之中有至眞至精者存经曰杳兮冥兮其中有精其精甚眞其中有信以理而言乃神冥性复卓尔圆明豁然无覆空然无基熙熙怡怡昏昏默默固非五行之数可得而拘五浊之境可得而溷川老云有相有求俱是妄无形无见堕偏枯堂堂密密何曾间一道寒光烁太虚元始登引天眞大神上圣高尊妙行眞人十方无极至眞大神无鞅数衆俱入宝珠之中天人仰看唯见勃勃从珠口中入既入珠口不知所在天尊施玄妙大化悬珠在空玄之中莫测所悬之系登引三元九圣九眞九仙俱入其中其一切天人非天眞上圣眞人故难随无爲化机不能同入空玄之妙秖仰看而已见勃勃从珠口中而入既入珠口不知所在且如下格小仙有芥纳须弥之妙壸悬天地之境何况大圣天尊敷宣大化示现神变也所言寳珠大如黍米已是微妙更去五丈能见寳珠在空玄之中者非天人亦无此明慧又况见其珠口者实天尊登引圣眞入妙有虚无之境当时随天尊入于寳珠之时天人仰看即见入寳珠之中不能见珠内玄妙之化内义曰眞神旣冥炁亦随寂契虚合无升玄入妙所谓敛万有于一息散一息于万有迎之不见其首随之不见其后其来无从其去无在国人廓散动地还平正静无复欹陷内义曰动静两忘有无俱遣元始即于寳珠之内说经都竟内义曰元始者神寳珠即性説经者指明祖炁爲丹之体都竟者谓神性圆明了无一物衆眞监度以授于我内义曰衆眞者妙化发生之炁我即道君也当此之时喜庆难言法事粗悉诸天复位儵欻之间寂无遗响内义曰行功之际妙应难述如人饮水冷暖自知工夫已竟万神还元恍惚之中遗明息照是时天人遇值经法普得济度全其本年无有中伤内义曰考古鑑今其则不远经法丹道一理无殊六租有言我今説法犹如时雨溥润大地汝等佛性譬诸种子遇兹沾洽悉得发生此乃值遇经法普得济度之理内象之作体此意矣得之者知其神而爱之明其炁而寳之可以全其本年无有中伤本年者不遭横天之谓若夫向上一着当进步焉倾土归仰咸行善心不杀不害不嫉不妬不婬不盗不贪不欲不僧不𡜍言无华绮口无恶声齐同慈爱异骨成亲断命曰杀残伤爲害恶他胜己曰嫉憎同俦曰妬男女不以礼交爲婬窃人之物曰盗无猒曰贪嗜好曰欲嫌人曰憎猜疑曰𡜍十恶既灭则异骨成亲万行玄同则声无勃戾婬之一节谓男女不以礼交者盖欲正人伦也若修行之士当屏絶之故太微灵书以婬欲爲十败之首昔紫虚元君与茅君校勘天下眞仙得失之事顿落者四十七人复上者才二人盖爲抱婬欲之心行上眞之道非止顿落又将被考于三官求长生者岂宜不絶此念乎盗之一节非止窃人之物但得之不以道皆是也欲之一节非止嗜好盖谓私己也太上曰罪莫大于可欲咎莫大于欲得夫欲心一萌我则有已如上诸恶皆因此致以致黩乱国经羣生失宁利用之心可不戒乎内义曰人心皆善无不善者因物欲所蔽昩其本初一闻道要诸恶冰消人我一如亲踈无间如上诸事感应篇言之持详乃世人日用错处蜀士李昌龄解释报应因縁十万余言读之寒慄毫发之私不敢萌于心端有益于世教也谛观经旨谓咸行善心不杀不害云云者乃絶无恶念也若毫芒恶念潜藴于心不得谓之善矣何则玉有微瑕谓之良玉可乎盖善恶不待见于行事一念才兴神明已録昔卫仲达爲馆职被摄至冥司冥官命吏呈其善恶二録比至则恶録盈庭善録如筯冥官变色索秤称之而小轴乃能压起恶録地爲之动官乃喜曰君可出卫曰某年未四十安得过恶如是之多乎官曰不然但念不正此即书之不待其犯也卫曰然则小轴所书何事官曰朝廷尝大兴工役修三山石桥君上疏谏止之此谏藁也卫曰某虽言之朝廷初不从于事何益而能有如是之力乎官曰朝廷虽不从然念之在君者已是向使听从则君善力何止如是将见乘此立获度世尚安得摄君乎奈何恶念太多力已减半不可复望大拜矣呜唿空有其念尚在损福况眞犯乎夫善恶报应难以尽録但观范文正公述窦谏议阴德録足以知其善可爲也或曰我虽待之以善彼爲不善报我岂能平乎不然若知南岳赤君之言则炁自平矣南岳赤君曰人若遇我以祸但以福往自然福德之炁常生于我害炁重殃自生于彼此学道之大行矣南岳赤君岂诳人者乎国安民丰欣乐太平此乃咸行善心之所致也内义曰按老君授干吉眞人太平之道其要曰夫人之生也天付之神地付之精中和付之炁人能保精爱神护炁内则保身长生外则致国太平又曰人臣之行当上爱其君欲其长生爲人子者当念父母畏其将死风化其意使之入道常爲求索奇方殊术以奉君亲爲人弟子者当念録师恩夫人生于父母成道德于师得尊荣于君每念君父师将老无以复或行学更事贤明求奇方异法而资益之此乃应太古上皇最善忠臣孝子顺弟子也人皆爲之则天下太平矣夫有其内必有其外故善行着而谓之福神性明而谓之慧福慧双修内外兼济则国犹身也民犹炁也国则有君身则有心君治则民安心正则炁和经曰我无爲而民自化我好静而民自正我无事而民自富我无欲而民自朴治国修心其致一也经始出教一国以道预有至心宗奉礼敬皆得度世内义曰经出教立人依道行预之爲言先也前也人禀道炁而生是心宁无有乎盖由耽着幻妄迷昩昏蒙一遇经法此心复明谓如今之指出丹体乃人人本来之物非昔无而今有虽得之于闻经闻道之后实先有于闻经闻道之前故曰预有至心也所谓宗者祖其道也奉者崇其文也礼者尊其法也敬者钦其德也故本起经云夫爲道者当知道德经行之法道谓路道德谓善功经谓径路行谓行步法谓有成道经可修而得道也谓有成道路可随而行之也人能依是而行必皆得度世矣道言元始天尊说经中所言并是诸天上帝内名隐韵之音亦是魔王内讳百灵之隐名也非世之常辞内义曰所谓上帝内名隐韵魔王内讳百灵隐名者亦如丹经云日魂月魄庚虎甲龙水银朱砂红铅黑钖黄芽白雪姹女婴儿黄婆金公炉灶鼎器之类虽名殊号异并是先天一炁非别阴杂之物也上圣已成眞人通玄究微内义曰上圣修行妙道已得成功眞人洞明奥旨识达玄微盖有实用非执虚文如混洞赤文元始祖劫开明三景大行梵炁皆知其底藴得其要机则天地造化之妙生死有无之理都在睫前不远身外也能悉其章诵之十过内义曰既能通玄究微则能知其道十过之效功齐元始以丹而言十过者功则十月入室理则九转诸天遥唱万帝设礼河海静默周公居政海不扬波眞人诵经河清海晏事殊理一功异德同山岳藏云蓄云爲雨泽及万物日月停景璇玑不行十过之效功齐元始此之谓也羣魔束形鬼精灭爽经谓束送妖魔精斩馘六鬼锋是也回尸起死白骨成人老君起徐甲枯骨是也内义曰诸天遥唱万帝设礼者庄子所谓澹然无极而衆美从之天地之德圣人之道者也河海静默者爱河苦海也皆人之心妄幻所有爱从情生苦由识致旣已德合天地道同圣眞则爱河静息苦海渊默山岳藏云者黄庭经曰五岳之云炁彭亨即五脏云炁也眞人者其息深深五脏炁盈如山岳之蓄云也日月两目也景光也光即神也眞人神不外驰目虽视物而凝然之不动故曰停景璇玑斗极也人心象之极者旋而不移视而察之似若不动眞人者任其自然心虽应物而湛然常寂故曰不行也羣魔者纷纭万绪惑乱我心者也旣任其自然则应之若无事是谓束形也鬼精者三尸也三尸不去道无由而成能体纯素三尸自絶故谓灭爽也回尸起死白骨成人者丹成之士非特独善其身更宜推功及物故净明法云吾丹既成变化自在所不足者上帝之诏未至于是积功以期眞命焉凡羣品有善可与延年益筭不幸病死者救以活之如吴勐眞君起于庆之死是也至学之士至学之士心坚如铁石操列于水火天地不能逾鬼神不能惑行人之所不能行太极之上有眞名者也又至学者不待念起事至而后学故能于有念无念有事无事之间力行也此之眞人抑又次焉诵之十过则五帝侍卫三界稽首此经乃妙炁结成灵文是爲万炁之宗在处有五行之炁从之五炁之神谓之帝故曰五帝侍卫季康子问五帝于孔子孔子答以五行佐成上帝而称五帝三界者即三界大魔也至学之笃行积功立三界魔王保而敬之故曰三界稽首也魔精丧眼鬼妖灭爽大魔旣已保敬鬼神焉敢正视亦束形灭爽之理也济度垂死絶而得生内义曰五帝五脏之神也肝䰟肺魄心神肾精脾意此五者若人恬淡则神定䰟清意安魄宁精不走失若人躁竞则神疲䰟浊意乱魄散精逐溃耗夫人非不欲安而寿然而日日应酬神稍疲倦则三尸九虫作我蟊贼所以绛宫之眞爲其所扰修鍊之士则尸虫消絶五脏之神各安其职故曰侍卫也三界三尸也乃人身三部阴浊昏邪之气以属三徒之界上尸彭踞居人头中尸彭踬居人肠下尸彭硚居人足人之嗜欲贪婬种种不善之事皆尸鬼所使至于庚申之曰则诸天曹言人罪过毫发不遗欲人速死彼则欣跃故葛稚川曰子能絶三彭之仇乎三彭者三尸也除絶之法极多备载道藏庚申部然不若金丹爲妙古诗曰穷尽世间无限法除非丹药杀三尸张眞人曰由来庚甲申明令杀尽三尸道可期此乃铸恶成仁化顽从善被其制伏故曰稽首也魔精鬼妖者乃九虫六贼之类三尸是渠魁虫贼是徒伴勦其渠魁则徒伴自溃故曰丧眼灭爽也若然者故能延垂死之年续已絶之命则神炁壮盛学者勉而行之其功不言可知矣所以尔者学士秽气未消体未洞眞召制十方威未制天政德可伏御地祇束缚魔灵但却死而已不能更生内义曰学者欲心未絶性理未明採鍊虽勤玄虚未达只可保神啬炁制伏阴魔驻景延年辟却疾病长生之道未可冀矣轻诵此章身则被殃谓不整形服不按科仪行立眠卧聊耳诵念若夫诵而不敬不若不诵而敬矣内义曰轻诵此章谓轻行是道夫金丹之要全在燮调首则勤于采取次则戒于持盈以俟鼎器圆成药物全备则运符进火添抽汞铅时晷相符节候无爽故得阴阳炁足离坎珠圆神化成眞长生久视若乃情躁心怠妄作谩爲纬候相差符节不应则隆冬大暑盛夏严霜姹女逃亡赤龙奔逸神精既失金液难求气索体羸形衰身殁矣供养尊礼门户兴隆世世昌炽与善因縁万灾不干神明护门内义曰若修行笃敬外则宅舍昌盛内则身心安宁日新其德动与吉会祸患无侵神明卫护斯经尊妙独步玉京度人无量爲万道之宗巍巍大范德难可胜内义曰七籖经教部云夫三洞者盖是一乘之妙旨三境之玄言了达则上圣可登晓悟则高眞斯陟龙章凤篆显至理之良诠玉简金书引还源之要术所谓斯经尊妙独步玉京者又爲三洞之冠矣从古至今仙眞上圣未有不由是而修证者録籍具载莫知几何万法千门靡不出此巍巍荡荡非可以名言思议道言凡诵是经十过诸天齐到亿曾万祖幽䰟苦爽皆即受度上昇朱宫凡诵者不限高下之格是能依法精心诵持十过者则诸天齐到衆圣降集于房庙拔祖祢之幽䰟及昆宗之苦爽下离北府上入南宫也格皆九年受化更生得爲贵人而好学至经功满德就皆得神仙飞昇金阙游宴玉京也格皆九年者即九年之格法三火之数三三如九朱宫是南方属火以火鍊形故云三火九年受其鍊化然后更生贵族生则便修此经昔熏习之仍在万徧之功旣满三千之德复圆遂超然昇度径得神仙登金阙而事圣君游玉京而谒元始按三元品诫朱陵度人之格有三等大福三年中福九年小福二十四年九年者约中福之格也内义曰此言十过者则月之理也诸天齐到者万神混归元一也亿曾万祖乃父母假合之物幽䰟苦爽即有身之后昏浊之炁皆即受度上昇朱宫者乃鍊化假合昏浊之气超入灵明炳焕之域格皆九年受化更生得爲贵人者谓融鍊假合昏浊之气俱化阳神更生眞炁万神爲一神万炁爲一炁长养圣胎也学士到此地位已得神全炁足延生长年所谓仙者未可言也故曰而好学至经功满德就皆得神仙更须进修内功成就德行庶可以冀内功者火候脱胎神化之道德行者要在济物利人如汉天师区别人鬼葛仙翁普度幽魂许眞君诛剪蛟蛇是矣经云学者虽守道不作功德亦不能得道昔汉天师丹成未服谓王长眞人曰神丹成就若服饵之当必沖天便爲眞人然吾未有大德宜须爲国爲民除害兴利后可服丹轻举上昇臣事三境则无愧矣如是方能飞昇金阙游宴玉京也上学之士修诵是经皆即受度飞昇南宫上学者闻道勤行见法必学始终不替寒暑无亏此太清九宫以下有仙名者既修诵此经使身得道而飞昇仙域受鍊南宫朱陵之府夫魂魄升仙则火鍊鬼质生舟得道则火鍊垢秽是故皆入南宫然后登眞本位矣世人受诵则延寿长年后皆得作尸解之道䰟神暂灭不经地狱即得返形游行太空世人即常流之人非出羣之士既以租因福浅身业功微生前享寿遐龄殁后解形暂灭然不拘三官之制不受九府之艰期限数登则神归形复既改形容于三宫之馆易童颜于九鍊之房故不入南上之宫便历太空之境矣尸解有四种一者兵解若嵇康寄戮于市淮南则託形于狱二者文解若次卿易质于履长房假形于竹三者水火鍊质若冯夷溺于大川封子焚于火树四者太阴鍊质视其已死足不青皮不皱目光不毁屈伸从人亦尸解也肉皆百年不朽更起成人眞诰云尸解仙不得御华盖乘飞龙登太极逰九宫但不死而已内义曰修诵虽殊成功则一金丹之道难遇易成傥宿命合眞得之者努力而行必契经旨无疑矣此经微妙普度无穷一切天人莫不受庆无量之福生死蒙惠内义曰此经隐奥是道玄微广济有情普度无量经功满足丹道圆成先亡蒙解脱之恩兆身被生成之泽上天所寳不传下世至士斋金寳效心盟天而传轻泄漏慢殃及九祖长役鬼官长役鬼官者死魂被谪于天徒驱雷役电官地徒担沙负石官水徒摙汲溟波宫内义曰三洞眞经列于金格玄都所祕万劫一开传授效盟经有明旨在昔劫数蹇屯世莲否塞西台龟母有请玉京由是降授用济斯民玉晨道君付于玄一眞人玄一眞人付太极徐眞人徐眞人付葛仙公传行于世法有内外事仍两存以丹而言禁戒尤重须严盟誓不敢漏洩内象之作已露机缄告天而行广用提拔凡得此者切勿慢轻威神护持灵官司察若违此祝身必祸殃贻累九玄冥责难逭侍经五帝玉童玉女各二十四人营卫神文保护受经者身童女都四十八人既常营卫神经亦兼保护诵者必荐举精诚司察慢泄受诵之士宜慎之焉若出入逰行必宜携带使持文而护身免灾而无虑内义曰经者祖炁也五帝者妙化五行之炁也玉童玉女二十四人者内外二景眞神眞炁也保养元神是谓营卫神文保护受经者道言正月长斋诵咏是经爲上世亡䰟断地逮役度上南宫正月上元大庆之月故能福及上世祖曾幽䰟苦爽断鬼神连逮之役受仙官拔度之庆斋者谓身无杂务心不外想内外清虚抱元守一终乎此月故言长斋南宫已解在前内义曰正月者寅也修丹採药以寅申爲起伏之候寅乃阳起之候欲于申时行功则于寅时先守以至申时施用长斋者清心也诵经者摄炁也谓之採药上世亡魂乃阴炁也阳炁虽曰子时发生一阳尚在五阴之下至于寅时犹阴阳相半阴上阳下郁而未畅故曰逮役至于申时以法薰蒸阳炁奋发上腾入于离宫得不谓之断地逮役度上南宫乎七月长斋诵咏是经身得神仙诸天书名黄箓白简削死上生七月中元大庆之月中及己身诸天上生名于白简酆都落死籍于黑书身得神仙位登天府黄箓白简者以黄金爲书白玉爲简也凡修道之法普度九穷通济生死内义曰七月者申也乃阳伏之候欲于寅时行功则于申时先守至寅时运汞投铅入鼎成寳亦名採药亦铸鼎器如此则阳炁日盛阴炁日消所谓纯阴鬼也纯阳仙也阳炁既壮即修仙之渐功满炁足神化长生故曰身得神仙凡得道之士皆酆岱落名移注仙籍膺图受箓乃获上昇故曰诸天书名黄箓白简削死上生也十月长斋诵咏是经爲国玉帝主君臣父子安镇国祚保天长存世世不絶常爲人君安镇其方民称太平正月寅爲鬼道故拔先亡七月申爲人门故度己身十月亥爲天门故上爲帝王安镇国祚永保太平内义曰採药足备铸鼎圆成预先十月入室调和神炁去冬至十五日爲始谨存神肾间谓之筑固灵根使根元本始神炁俱生国者身也神爲身之主炁爲神之臣神满炁盈百骸俱理丹成质蜕久视长生骨肉同飞形神俱妙一如经之谓矣八节之曰诵咏是经得爲九宫眞人八节日元始分遣天尊天君天帝神仙兵马教化人间开度羣品北斗南辰四司五帝亦复下降条録罪福含炁之流每至是日各有变化翾飞蠕动草木飞沉随縁感应改故易新轻或更重重或更轻善恶回换炁象之运自然而然上学之士每于此日自当存想祈谢因变行化习吉除凶进善黜恶陞明弃暗入正去邪鍊伪成眞励思登眞开度羣品生成万汇夫八节与八卦九宫相表里故八节诵经得爲九宫眞人矣内义曰八节八卦入室运符进火以冬至之日子时爲首起火神存在肾阳火运行其神随逐而进肾中根也神室蔕也自根至蔕根带相连结胎成果矣一举三时自子至寅末住金火逼逐至神室其丹渐结应冬至立春节坎艮卦卯时沐浴辰时进火至巳末住金火逼逐至髓海应春分立夏节震巽卦阳火至极午时运符至申末住金水推运从双关鹊桥入室玄珠渐兆应夏至立秋节离坤卦酉时沐浴戌时运符至亥末住眞炁归元一阳来复应秋分立冬节兑干卦周而复始循环不已盖促一年之功于一日之内以应八节用符八卦凡此运用阳火阴符皆归中宫长养圣胎十月炁足寳鼎功成脱胎神化是爲眞人夫八卦环列外实中虚易曰八卦成列象在其中矣此其所以爲九宫眞人本命之日诵咏是经䰟神澄正万炁长存不经苦恼身有光明三界侍卫五帝司迎万神朝礼名书上天功满德就飞昇上清人身有三䰟一䰟居直本属宿宫一䰟居地府一䰟居形内七魄常住而不散也遇本命日䰟神降体就尸合同循环归降不絶则生人安稳灾病不生若其日清净身心不酒不色着新衣服焚香习善更于其日眠睡少时即䰟与魄合阴与阳并道炁内隆命根坚固若嗜酒色昏乱形体则䰟当归时去身三步之远取合不能秽恶冲射䰟复而往若三度昏乱魂不合魄者则阳衰阴旺魄灵与阴鬼交通致使逰梦衆恶耽睡迷乱灾病俱生将至于死人能于本命齐诵则有如上感应功满德就则飞昇也既以我本命之日修诵故能存我神炁圣人作则皆有由然以此推之则修眞之理自明矣内义曰火候毕行脱胎神化之道圣胎存于髓海之中以周星六十日爲期本命一周以合周星之数忽然如霹雳之声天门裂开圣胎脱出凡蜕爲仙长生不死魔王保举诸天奉迎功备德隆飞腾可待李昌龄曰功者日用之谓德者日新之谓苟能闵闵然如农夫之望岁汲汲然如啇贾之营财今日积德明日又积德今日累功明日又累功所谓天仙一千三百善行之只在四年地仙三百善行之只在一年第人不能多至中废不闻穿石礼树之説乎紫虚元君曰昔有傅先生者自少好道入焦山石室中积七年忽遇太极眞人授以木钻使之穿一磬石戒曰石透吾当度汝石厚五尺余傅穿之不息积四十七年石忽穿透太极眞人果来度之又南岳夫人曰昔有人励志于道然不知求道之方唯日夕礼一枯树求丏长生如是不已积二十八年树忽生花有汁如蜜其人取花并汁吞之遂获度世鸣唿钻石礼树尚得度世况持经行妙道宁有不得者乎道言行道之日皆当香汤沐浴斋戒入室东向叩齿三十二通上闻三十二天心拜三十二过诵经之日先被服盥漱置经于案然后焚香礼请跪启修诵之意即东向正坐焚香披读注心历目微声诵咏若或错悮则却上三十字读忽使匆速苟贪徧数翻爲失功悮人不少调声诵咏令神魂和畅常令香炁不絶于室叩齿者当以中齿上下两两相叩令响内以集神外以彻天眞诰云叩齿以集神咽津以和眞次则存拜三十二天每想天帝存一拜之从东北方首始东行左旋止于西北闭目静思身坐青黄白三色云炁之中玄炁青元炁黄始炁白内外蓊冥有青龙白虎朱雀玄武狮子白鹤罗列左右日月照明洞焕室内项生圆象光映十方如此分明青龙左白虎右朱雀前玄武后狮子左右各两行行有其八对坐相望白鹤亦然日在额左月在额右光明一室项生圆象九色相间青赤黄白黑緑红紫绀照彻十方存令分明如睹密呪曰贪罗郁罗符无苏陀太沖太极阴阳包和出有入无出生入死鬼神莫测变化自如元始混炁玄中又玄上干有顶下洞太渊诵之一徧沉痾自痊鍊魂浴魄页阳自全斋戒礼诵万过飞仙无上祕呪万神绵绵心中心呪重复宣传贪罗洞明与道合眞玉清上极梵炁氤氲分灵布炁降注臣身形神俱妙变化飞昇一如令格统摄万灵急急如律令无上三天玄元始三炁太上道君玄元始三炁化生三寳君各居一天三天在人额上发际中爲清微天天寳君治之左爲禹余天灵寳君治之右爲太赤天神寳君治之凡诵经当存思三帝君召出臣身中三五功曹左右官使者侍香金童传言玉女五帝直符直日香官各三十六人出上中下三境每境八人三八二十四人并三䰟七魄阴阳二君共三十六人关启所言今日吉庆长斋清堂修行至经无量度人臣及甲乙转经受生愿所启上彻径御无上三十二天元始上帝至尊几前毕引炁三十二过东向诵经内义曰如上发炉密呪乃诵经行持启出宫将通奏斋意以祈感格若夫三炁蓊冥六神侍卫日月洞焕圆象照明皆备内象之中矣万法皆有内外事仍两存有内无外皆非大道乃属旁门内修祕密外用显明是故太上微示内修彰显外用令人泝流寻源穷末知本使其自悟自得兼而行之以取仙道也元始无量度人上品妙经内义卷之二元始无量度人上品妙经内义正统道藏三家本五卷洞真部玉诀类元始无量度人上品妙经内义卷之三暑三观复子萧应叟学元始无量度人上品妙经皇人曰此乃道君标目也内义曰玉笈琼章分爲三洞曰洞眞洞玄洞神总而言之是爲一乘也此经属洞玄爲衆经之冠故太上道君叙经于前题曰太上洞玄灵寳也此则直标元始无量度人上品妙经者以明虚皇天尊所说在经故以此名篇在丹则金液还丹也元始洞玄灵寳本章此是皇人所题内号元先也先天而生始结也元炁始结洞通也通达无穷玄空也杳然空洞谓元炁始结而成玉字在空玄之中通照乎四方空玄爲灵入藏爲寳也又曰始生一一天也天从始而元明始亦元也会合于元元生之时无天无地无神无鬼溟涬鸿蒙无所分别元始结而成玉字玉者自然之精精出而发光以成天地日月星辰所以化成元始尊神者明其有灵也化生天地日月星辰者欲以生养万物也天地万物生后而有号者明元始造化也号元始者示人知终始归趣也内义曰元始者虚无自然先天祖炁洞通也玄妙也通则通贯一切妙则妙用无穷灵寳者金丹异名本者根也章者文也谓虚无自然先天祖炁通贯一切妙用无穷而爲金液还丹之根宗演而爲文以显其迹也上品妙首十回度人龙汉之年玉字始出日月始明天地亦分衆圣列位元始出法度人説经十徧周回十方度人无量元始因撰作十部妙经以紫笔书着空青之林衆圣所崇爲经之祖宗故曰上品妙首者也百魔隐韵离合自然此四句乃皇人总明一经之宗旨内义曰上品妙首者金液还丹爲无上妙道之冠十回度人者十月之功度世爲仙百魔隐韵如丹药异名离合自然犹金木间隔复能互并水火相尅复成旣济自然而成造化混洞赤文无无上眞混者混沌之名洞者洞阳之炁赤文者赤书眞文也齐混沌之初在天地之先凝化空洞之上郁结太无之中太无之无亦无其无旣无其无是谓无无故曰无无上眞内义曰混洞赤文万化之本源衆生之眞性在道则爲一炁之祖在人则爲万神之宗先天地万物莫知其首初故曰元始成天地万物莫知其神妙故曰灵寳统天地万物莫知其广大故曰道德示人达本而行故曰妙经摄人返本而修故曰还丹演爲三乘立爲三教无穷法门皆此化也唐明皇制混元赞曰大哉至道元爲自然劫终劫始先地先天含光默默永劫绵绵东训尼父西化金仙百王取法万圣攸传大教之租玄之又玄故道德经云有物混成先天地生不知其名字之曰道西昇经曰虚无生自然自然生道夫道者无形无体则先天一炁是也而化生万物实天地造化之本修金丹者体循造化以虚无自然先天纯精眞一之炁名曰空炁金胎生金母而作丹基夫纯精眞一之炁父母未交之前与混沌同体道德经曰无名天地之始者是也在经故曰混洞因父母媾精之始此炁欻然感附强名曰神谓之阳精喻爲银鑛是元神也藏在坤宫故谓之性乃我本来面目未生之前谓之阴金已生之后谓之阳铅是爲五金之母天地万汇未有不因此炁而能成立者也道德经曰有名万物之母是矣眞一子彭眞人叙参同契曰径指天地之灵根将爲药祖明示阴阳之圣母用作丹基者此也因日用妙化发生之炁运归中宫而爲丹母故曰道生一象乎祖炁结而成玉字也在经则曰赤文是爲金火此乃无上可上至眞妙道故曰无无上眞也元始祖劫化生诸天祖始也玄元始炁于祖劫之初欻然而造化五亿诸天按天地一成一败谓之一劫言始劫者谓世界初生未经成败也内义曰周濂溪曰大哉干元万物资始诚之源也干道变化各正性命诚斯立焉故元始祖劫者乃大哉干元万物资始者也是眞之源也化生诸天者乃干道变化各正性命者也则眞斯立焉原夫化生诸天之祖自一炁而立三境由三境而生九天三境九天各又下生三天合三十六天次下四种民天次分三界二十八天次八梵天以至化生五亿诸天八圆世界而人之生亦类是也父母精血相包自己本有而成性命人初结胎在母腹中精血未凝飞潜不定如珠似露凝结之后生形三瓣头与四肢男子先生左肾次生右命门女则反是本性继种于两肾之间次则上生两瞳神水以至化生五脏六腑慿母唿吸炁足而生故老君曰天地搆精阴阳布化一月爲胞精血凝也二月爲胎形兆胚也三月阳神爲三魂动以生也四月阴灵爲七魄静镇形也五月五行分五脏以安神也六月六律定六腑用资灵也七月七精开七窍通光明也八月八景神具降眞灵也九月宫室罗布以定精也十月炁足万象成也夫人虽与天地同造化而不得并其长久者何耶盖由不能复其本也本者祖炁也本于一心专一炁而致柔修一心而成道若能通而会之则闭户造车出门合辙返本还元形神俱妙故傅大士颂释迦曰六年雪岭爲何因只爲调和炁与神一百刻中爲一息方知大道是全身通而会之此颂是也所以道冠儒履释袈裟非徒爲者也开明三景是爲天根二仪分形三光垂曜皆禀始炁故爲天根矣内义曰经曰道生一一生二二生三三生万物故虚无自然本起经曰夫道得三乃成故曰三合成德道不满三诸事不成系辞曰易有太极是生两仪由一炁而分清浊是爲三也九天生神章经云三炁合生九炁三炁爲天地之宗九炁爲万物之根因三成九爲物之根谓之三生万物三合成德在道爲三炁在物爲三才在天爲三光在人爲三元皆元始之祖炁作万物之本根故曰开明三景是爲天根以内而言假设法象则曰铅汞砂也直指其物则是本有之性与夫日用妙化阴阳之二炁也人虽知本有之性而莫知二炁之用者亦不免其衰谢也钟离眞人曰有无交入名丹本隐显相符是水金莫谓此身縁是道独脩一物是孤阴夫天地间之万物先有本而后有根若果之有核是其本也种之于土阴阳激薄则甲坼勾萌而生根故能长茂华实生生不穷若无根株而欲其本之乆存者未之有也是故天尊先指祖炁而爲道之本次明三境而爲道之根由是降本流末而生万物人能常无欲以观其妙反身而诚则范围天地造化自我经曰宇宙在乎手万化生乎身非孟浪之说也上无复祖唯道爲身妙本自成无复先祖括囊无外尽是道身道以虚无爲宗自然爲本以道爲身也然此三者悉无形相寻考其理乃是眞空眞中有精本无名称圣人将立教迹不可无宗故举虚无爲道之租其实三体俱会一眞形相都无能通衆妙也内义曰天地人物品类虽殊无别根宗独道所化故老子西昇经曰道者元炁虚无混沌自然无表无里无有高下天地从之而生万物资之而形又曰有形之类皆自道生西昇经曰天地与人物本皆道之源俱出于太素虚无之始端故金液还丹亦同是而爲体也五文开廓普植神灵无文不光无文不明无文不立无文不成无文不度无文不生五篇眞文开廓形状普生天地安置神灵若无眞文开廓则日月不得光星辰不得明干坤不得立世界不得宁幽魂不得度枯骨不得生内义曰五文在丹爲五物先天一炁之所化依时存于室中爲铅妙用发生之炁感而爲砂阳极生阴名曰汞阴归阳室而爲银中宫生成而爲丹分布五行散化万神皆一炁之妙用爲万道之根宗故曰五文开廓普植神灵目非此而不光心非此而不明身非此而不立丹非此而不成生非此而不度死非此而不生是爲大梵天中之天内义曰此两句总结前文是谓大道玄中之玄以丹而言金丹之道散在诸经或以清静爲宗或以虚无爲宗或言阴阳或言造化或言龙虎铅汞或言神炁水火此经总衆体而大备析至理而无遗故曰是爲大梵天中之天也得之者可以探本求源穷神知化宴息玄虚之境逍遥灵寳之场四威仪中无非行道也郁罗萧台玉山上京郁者盛也罗者大罗也大罗天上有玉京山山上有七寳玄台在七寳城中中有玉清之殿高上玉皇治其中玉清之上有九层之台穷于高际参于太无故映郁大罗之上箫然九层之台大无即大罗以玉爲山故云玉山山上有京故曰上京亦名玉京亦名玉清皆因玉而得名此即通谓之玄都玉京也上极无上大罗玉清大罗玉清之境穷高极远更无一物在其上能包罗衆天故曰大罗其上无尘豁然太空无爲之道场也眇眇劫仞若亡若存眇眇者高远也劫者譬如巨石方圆四百里又如空城方圆四百里上下齐等满中芥子天人百年一度取一芥子又罗衣拂巨石石消芥子尽名爲一劫故步虚经曰仰观劫仞台此之谓也七寳之台非地仙所见况凡人乎睹之则言有不见则言无故曰若亡若存若亡若存者非定相也亦虽有形而无其体眞精造化自然而然也内义曰郁罗箫台者脑际也玉山上京者泥丸也上极无上大罗玉清者泥丸之上太玄也内祕一机谓之日月高奔神化脱胎之要黄庭经曰高奔日月吾上道乃见玉清虚无老者也眇眇劫仞若亡若存者性也非象数方色可以窥测又非芒昩全然无物有同太虚恍惚窈冥故眇眇劫仞不可窥测也若亡若存恍惚窈冥也经曰视之不足见听之不足闻用之不可既张眞人曰视之不可见其形及至唿时又却应莫道此声如谷响若还无谷有何声三华离便大有妙庭三华者金华玉华九华三宫离便者三宫乃玉清境离宫便殿大有即高上大有玉清宫天尊所御故曰妙庭内义曰泥丸脑际谓之离宫亦谓之午位亦谓之干宫三者南方之数华者华盖亦名圆盖乃百关总会之穴万神朝宗之所即泥丸脑际是矣离者南方午位也便者变也阳炁至巳而极变而生阴阴始于午龙虎经曰阳爻毕于巳正阴发离午者也大有者易曰火在天上大有离午火也干宫天也妙玄也庭中也玄则玄炁也中则脑中也玄炁居于脑中即是眞阴生于离午以爻而言柔居尊位诸阳应之象虚皇天尊凝寂玉清之上而天地万物自然造化生成于下者也金阙玉房森罗净霐黄金之阙森然焕邈以周罗白玉之房则精洁严凝而光莹内义曰大玄金华玉女曰土之精生石石之阴精爲玉石之阳精爲金故金经曰一石之中分阴阳爲金玉一阴一阳之谓道矣金阙日也玉房月也森罗星宿也净霐日月星宿莹净霐澄也夫日月者阴阳之精坎离之体干坤之用日中有乌象离中有阴月中有兔象坎中有阳阳无阴不能自燿其魂阴无阳不能自莹其魄列宿环布周天爲经日月五星躔度爲纬推移寒暑造化万物在丹道则爲化机至药符火妙用故参同契引易而言天地设位而易行其中矣天地者干坤也设位者列阴阳配合之谓也易谓坎离坎离者干坤二用二用无爻位周流行六虚往来既不定上下亦无常又曰坎戊月精离己日光曰月爲易刚柔相当易者象也悬象着明莫大乎日月穷神以知化阳往则阴来又曰混沌既交接权舆树根基经营养鄞鄂凝神以成躯眞一子註曰天地设位者以其既济鼎器象干坤也易行乎其中者阴阳离坎运于其中也中安金母外施水火运转动静周流六虚更爲变化之宗互作生成之本坎戊月精月阴也戊阳也乃阴中之阳象水中有金虎离己日光日阳也己阴也乃阳中之阴象火中有汞龙也故易者象药也日月相合而成也金液大丹合日月阴阳之精炁而成故阴阳之炁出入卷舒昼夜循环周而复始符火进退阴来阳往阳伏阴施混沌者神室也阴阳龙虎在混沌之中承交感之化炁树立根基长养鄞鄂以至凝神成躯终爲精物故鼎室之中别一天地日月之用妙矣大行梵炁周回十方玉清眞道梵炁大行于十方之域周流诸天之境中有度人不死之神诸天十方有此神主司度世不死之事非言神不死也中有南极长生之君即南极长生大君主治生録者中有度世司马大神南宫有度世司马有度世大神并治宫中主司度世中有好生韩君丈人好生君讳猷治南昌上宫韩君乃神中之尊谓之丈人监长生籍者中有南上司命司録延寿益筭度厄尊神南上洞阳宫之别名尊神即南斗六司眞君也回骸起死无量度人此二句通结上文从中有度人至此诸司眞官皆能回骸起死劫劫度人成道内义曰大行梵炁者即先天纯精眞一之炁藏于坤宫者也妙化发生上至干宫阳极阴生下降还元升降循环流行不息故曰周回十方也张眞人曰只是水银一味周流经历诸辰道光曰循行十二位赤脚勐将军者矣由是阳炁日盛长养圣胎以至度世长生脱胎神化修之则得无有限量岂非中有度人不死之神长生之君度世大神好生韩君司命司録延寿益筭度厄尊神回骸起死无量度人者乎玄师曰金母居西龟之山言金之体也亦曰龙山言木之道也乃元炁之根组眞土之渊府西北之角亥子之间中有梵炁之主雌一眞母居焉万炁日夜上朝若稍有尘心则失大行梵炁不能弥罗一身修眞之士可不谨哉今日校録诸天临轩今日乃赤明劫初在浮黎国中开图校録之日校是比量罪福録是记録功过内义曰此时行功万神聚室者也东方无极飞天神王长生大圣无量度人玄都玉京山八方诸天皆有三千大千世界东方无极诸天安大堂郷大千纳贤世界南方无极飞天神王长生大圣无量度人南方诸天宛黎城大千弃贤世界西方无极飞天神王长生大圣无量度人西方诸天福堂洲大千咸行世界北方无极飞天神王长生大圣无量度人北方诸天郁单野大千清净世界东北无极飞天神王长生大圣无量度人东北诸天福集都大千长安世界东南无极飞天神王长生大圣无量度人东南诸天元福田大千用贤世界西南无极飞天神王长生大圣无量度人西南诸天延福郷大千仁静世界西北无极飞天神王长生大圣无量度人西北诸天福德野大千延贤世界上方无极飞天神王长生大圣无量度人无极无上玄都玉京紫微之中无鞅之衆飞天神王下方无极飞天神王长生大圣无量度人下方五岳五帝洞阴清灵北都诸宫府之衆也内义曰以身而言上自泥丸下至涌泉五脏三田百千关节之神炁也万神聚爲一神万炁混爲一炁挈提天地把握阴阳之理也十方至眞飞天神王长生度世无量大神此乃总结前文此十方眞圣并主监得道成眞长生度世之事故云大圣无量度人并乘飞云丹舆緑辇羽盖琼轮骖驾朱凤五色玄龙建九色之节十絶灵旛飞云者三素云神王各乘丹霞之舆碧霞之辇朱雀凤凰以爲盖七寳琼玉爲轮毂玉女建九色之节眞人持十絶之旛前啸九凤齐唱后吹八鸾同鸣前有啸歌则九凤齐唱后吹管籥则八𩱯同鸣也师子白鹤啸歌邕邕此钧天乐也天一左宫有乐器子日玉女能吹笙竽丑日玉女能啸歌寅日玉女能鼓瑟卯日玉女能击筑辰曰玉女能鼓琴巳日玉女能撞钟击磬午日玉女能吹箫未日玉女能吹笳申日玉女能爲九音之歌酉日玉女能爲六变之歌戌日玉女能作百兽鸣亥日玉女能爲天下新声之曲名与世同音与俗异而俗音凄思以促命天音和畅以延生五老启途羣仙翼辕十方大圣道位高尊乃感五帝前引羣仙骖乘五老者东方青灵始老姓关讳开宇灵威仰和春炁生万物南方丹灵眞老姓洞浮讳极炎字赤熛弩和夏炁长万物中央元灵元老姓通班讳元氏字含枢组和土炁上载九天西方皓灵皇老姓上金讳昌开字耀魄寳和秋炁成万物北方五灵玄老姓黑节讳灵会字隐候局和冬炁藏万物皆天眞自然之神故曰元始五老非后学而成眞者自受符命各治一方大劫交周其位乃易亿乘万骑浮空而来内义曰十方大神者法身之神炁神之御炁阴阳杂还万亿法象俱备其中故曰并乗飞云丹舆緑辇羽盖琼轮骖驾朱凤五色玄龙也乃若九色之节阳精也十絶灵旛阴华也前凤阳先唱也后鸾阴后随也师乃兽王象心鹤乃灵禽类性啸歌邕邕神思熙熙也五老启途者祖炁妙化而爲五行发畅上腾也羣仙翼辕者万神攒簇于元宫也亿乘万骑浮空而来者三部八景阳魂阴魄千二百形影万二千精光一时混化归于元一者也倾光回驾倾光者流精玉光互相辉焕回驾者飞云轮毂回旋法座监眞度生十方上圣朝集帝所监领衆眞而拔度羣生也内义曰倾光回驾者坎离既济阴阳交泰之象夫阳升阴随会归鼎室造化收摄二炁混合即前所谓神之御炁阴阳杂还法象俱备者也二炁坎离阴阳也坎中阳爻下交离中阴爻阳光之下倾也故曰倾光阴随阳升象车驾物内阴求摄外阳外阳慕恋内阴阴阳交互故曰回驾由是至精感激衆阳通畅正炁滋荣眞神化生故曰监眞度生诸天丞相南昌上宫丞炁相炁能立造化丞相乃大罗天之神公南昌上宫即朱陵宫在于赤明和阳天中者也韩司主録监生大神韩司司命也主得受鍊度之録监生大神主度九幽之魂者内义曰以内而言象法身大梵妙化发生之炁虽眞神居于室内若无此炁亦莫得而生也执録把籍齐到帝前内义曰録籍者记功罪也诸天司职主宰大神赍执同会虚皇天尊之前者乃校功量福普度人天也象乎妙化之炁归乎神室资育生化之理太虚之先寂寥何有祖炁既判而阴阳分焉混沌之初杳冥无朕三才既立而文籍生焉显诸仁则爲録籍藏诸用则爲阴阳若幽明无録籍功罪何所记天地无阴阳造化何由成夫阴阳者丹道之用离析异名莫能尽録略而言之象交驰曰龙虎类药物曰汞砂爲化机曰坎离在升降曰水火诸家殊号以类求焉前者即中宫神室之所阴阳乃金丹之妙用神室则金丹之枢组帝之所御四海朝贡莫不辐凑神之所舍万炁感附莫不混凝神爲君炁爲臣神居室内万炁俱聚故曰执録把籍齐到帝前也张眞人曰夫鍊丹者须洞晓阴阳深明造化方能追二炁于黄道会三性于元宫攒簇五行合和四象龙吟虎啸夫唱妇随玉鼎汤煎金炉火炽玄珠有象太一归眞由是观之还丹之要无出乎阴阳本生于道道生一一生二二生三三生万物悟眞篇云道自虚无生一炁便从一炁产阴阳阴阳再合生三体三体重生万物昌夫丹者体循造化而修之也其余百千异名无穷妙义皆从阴阳而出如丸走盘纵横曲直莫得而测其实不出其盘矣若夫不体造化不循阴阳虽有要妙之言玄微之论只是旁门小法岂得与金丹同日而语哉然修丹之士且当迁善改过守戒防非又其要在于去诈息机清心寡欲机诈运变于中则神乱气昏身中炁候与天地不相符合药无由採声色爱慕于外则神驰炁散内外造化不相交涉鼎无由成有志之士不能去此是却行而求前矣嗟夫世人逐末忘本贱命轻身英雄豪杰者爲功名事业所役聪明特达者爲进取富贵所诱衣食丰足者爲营求计筭所惑贫穷不给者爲口体交累所苦其有出尘之士秪乐逸豫之康以此谓清静无爲误矣是皆当面蹉过殊不念张平叔有志士若能修鍊何妨在市居朝之语使世人能以此道自任日日拨置少顷爲之勤行不退必有成效应机接物之间毋忘回光返照则金丹光明常现烁烁纵未打成一片亦是安乐法门益寿延年不被业转如能确志道不负人故钟离眞人有曰皇天若负道心人令我三徒爲下鬼眞人者岂诳言乎经曰从事于道者道者同于道德者同于德失者同于失同于道者道亦乐得之同于德者德亦乐得之同于失者失亦乐得之信不足焉有不信焉若夫机缄不敢轻泄略开线路用启后人葛仙公歌曰流珠流珠役我区区奔驰四海历徧万书焚尽金石烧竭汞珠彼寻不见情思若愚赖师传授元炁虚无杳冥中起恍惚中居眞阴眞阳一吸一唿先存金鼎次办玉炉离火激发坎水规模玉液灌溉洞房流酥眞人度人要大丈夫念兹在兹语吾记吾彭眞人曰至道希夷微且深烧丹先认大还心日爻阴偶生眞汞月卦阳奇产正金女好朱砂男育雪癸藏荧𤏘丙含壬两端的指铅金祖莫向诸般取次寻天师虚静先生曰神若出便牧来神返身中炁自回如此朝朝还暮暮自然赤子产眞胎浮丘伯原道歌云虎伏龙亦藏龙藏先伏虎但毕河车功不用隄防拒诸子学飞仙狂迷不得住左右得君臣四物相念护干坤法象成自有眞人顾虽曰不漏机缄歌诗之中要领已备倘有志者研必得之此乃天之所授也随所应度严校诸天随功轻重应事开度严校诸天罔有遗失内义曰金丹之道与他术不同一得永得随功受报十分工夫有十分受用其或灭裂则报亦灭裂然所修至密无声无臭而眇眇大罗之境寥寥虚廓之郷无所不关无所不达谨严校録毫发不遗倘勤笃无倦必臻度世矣普告三界无极神郷三界者欲界色界无色界也无极者十方无极世界也泉曲之府北都罗酆下方正北有一大海秽恶腥黑莫测边际中有一山高十万六千里上参碧落下入风泉名曰北都罗酆山近水面有一大洞名曰阴景天宫周回三万六千里中有三十七狱主此洞者名曰太阴天君山上又别有六洞六天大魔各主其一即太阴天君外六曹曹吏合有三十六万人第一洞名纣絶阴天宫第二洞名泰杀谅事宗天宫第三洞名明晨耐犯武城天宫第四洞名恬照罪气天宫第五洞名宗灵七非天宫第六洞名敢司连宛天宫若能持此六宫名常生敬畏者魔王保举削落罪名生死受赖获福无穷此罗酆在天地之北外癸地三官九署三官者天地水三官三官有九宫故曰九署上元天官隶玉清境置三宫九府三十六曹宫僚皆结自然之炁而爲人总主上眞自然玉虚高皇上帝诸天帝主上圣大神千眞已得道及男女生命録籍及已得道未得道百姓男女仙箓罪福中元地官隶上清境置三宫九府四十二曹官僚皆死者有功德之魂受度得任各有年限功满德就昇爲天府仙宫功未满者还生人中也中宫总主五帝五岳诸眞人诸地神仙已得道者左宫主地上九土土皇八极诸灵宫及生命録籍右宫主地上诸灵官下元水官隶泰清境置三宫九府四十二曹官僚与中元同是有功德之魂补充中宫总主水帝旸谷神王九江水府河伯神仙水中大神及仙録簿籍左宫主水中万精蛟龙鲸鲵又会水母龙门度数之期及人命録籍生死功过右宫主水中精魂百鬼万灵其详载三元品戒经十二河源十二河源者月爲太阴之精诸水之母井是天河之源衆水之泉每一月一周天一年十二月皆过东井沃黄华濯天人之容上解祖考亿劫种亲每三宫校録子孙有大功玉帝即超度其玄祖也疾除罪簿落灭恶根一身受度则九租蒙恩故令疾除于罪簿恶根者恶念根性虽死犹存当以鍊度爲之涤荡也不得拘留逼合鬼羣内义曰以身而言三田爲三界上自泥丸下至涌泉爲无极神郷大肠小肠爲泉曲之府肾之下爲北都罗酆三尸九虫乃三官九署十二经络爲十二河源如上诸处各皆有神黄庭大洞二经备着详悉然此诸神皆后天之物华竞所挠嗜欲所汨昏浊沉滞不得清明有如人之先亡祖祢拘系幽阴不得超度之比若修鍊之士则万炁朝生门百神守死户顿超尘境了悟无爲不致沉迷沦坠苦趣矣元始符命时刻昇迁北都寒池部卫形魂制魔保举度品南宫死魂受鍊仙化成人生身受度劫劫长存随劫轮转与天齐年永度三徒五苦八难超凌三界逍遥上清此元始降勅北帝卫送幽魂制告魔王保度南宫受鍊注生若死魂在世有功德形神暂灭鬼质受鍊仙化或无功德遇会受鍊即生人界修行至经生身受度劫劫长存或生死之根未断但劫劫不失人身了悟此因善根习熟则永度三徒五苦八难超凌三界逍遥上清矣三徒者第一色欲门上尸道天徒界第二爱欲门中尸道人徒界第三贪欲门下尸道地徒界此名三恶遏人学仙之路五苦者第一色累苦心门曰泰山地狱苦道第二爱累苦神门曰风刀苦道第三贪累苦形门曰提石负山苦道第四华竞苦精门曰填海作河苦道第五身累苦魂门曰吞火食炭镬汤苦道三徒五苦故曰八难总八般难也内义曰元始符命即元始祖炁也是炁出阴入阳随刻随时昇腾生化子时一阳于坤宫发生是爲复卦一阳祖炁所化干始于坤六阴柔爻之下变一刚爻阳炁用事渐渐上腾故曰元始符命时刻昇迁北都寒池部卫形魂阳炁上腾巳时至离宫六阴化爲纯干故曰制魔保举度品南宫死魂受鍊仙化成人生身受度者先天一炁感附于父母搆精之初而有此身故曰生身有知之后情窦一开元炁日丧以至老死达人志士则不然复我之性返我之宗斡造化之玄微运阴阳之妙理有如阳极于巳而阴生于午六阳刚爻之下变一柔爻阴炁用事渐渐下降则收敛于中宫使圣女灵男交阴阳于神室飞龙伏虎搆魂魄于母胎故曰受度劫劫者日日之谓阳昇阴降复命归根妙化无穷周而复始故曰劫劫长存夫阳剥于上而复生于下循环不息与身终始故曰随劫轮转与天齐年功用不辍火候无差则形神俱妙与道合眞故曰永度三徒五苦八难超凌三界逍遥上清上清之天天帝玉眞无色之景梵行内义曰薛幽栖曰上清之天天帝者即三十六天帝最尊极者道齐元始位列玉清故曰玉眞此即上清以下三十六天不同三十二天也有景无色故云梵行梵行者道中之道天中之天出入无间眞空无碍也以内而言丹成纯阳干金之象干用九金数四九四三十六矣道齐元始均一炁也位列玉清妙一贯也金归性初故得有景无色还丹之功到此则羣阴剥尽阳体纯全心识莹然升玄入妙如秋空之澄碧若寒潭之静渊稍异毫芒则眯人目安能造于无色之景梵行者乎太黄皇曾天帝郁繿玉明太明玉完天帝须阿那田清明何童天帝元育齐京玄胎平育天帝刘度内鲜元明文举天帝丑法轮上明七曜摩夷天帝恬懀延虚无越衡天帝正定光太极蒙翳天帝曲育九昌赤明和阳天帝理禁上眞玄明恭华天帝空謡丑音曜明宗飘天帝重光明竺落皇笳天帝摩夷妙辩虚明堂曜天帝阿𨚧娄生观明端靖天帝郁密罗千玄明恭庆天帝龙罗菩题太焕极瑶天帝宛黎无延元载孔昇天帝开页定光太安皇崖天帝婆娄阿贪显定极风天帝招眞童始皇孝芒天帝萨罗娄玉太皇翁重浮容天帝闵巴狂无思江由天帝明梵光上揲阮乐天帝勃勃监无极昙誓天帝飘弩穹隆皓庭霄度天帝慧觉昏渊通元洞天帝梵行观生太文翰宠妙成天帝那育丑瑛太素秀乐禁上天帝龙罗觉长太虚无上常融天帝总监鬼神太释玉隆腾胜天帝眇眇行元龙变梵度天帝运上玄玄太极平育贾奕天帝大择法门内义曰此诸天玉讳玉音皆以赤晶之玉碧字刻之祕于上清宫中持经之士不请读诵三十二天之中天中之人寿命有数且如皇曾天人寿九百万岁从此向上每天皆一倍因之则太明玉完天人寿一千八百万岁又倍因之何童天人寿三千六百万歳倍而因之至秀乐禁上天人寿一千二百七万七千九百五十七万一千二百万岁此二十八天是爲三界即欲界色界无色界也欲界者下界也欲界有六天自黄曾至七曜天是此天之人有形有欲触物染着初上二天以身交爲欲次二天以执手爲欲第五天以口説爲欲第六天以眼视爲欲谓有色欲交接阴阳人民胎生故云欲界一欲根净上进一天六欲根净即登色界色界者中界也色界有十八天自越衡天至昙誓天是此天之人有形无欲而有六色十八尘曰六麤尘六细尘六轻尘一麤尘净上进一天六麤尘净则进六天又六细尘一细尘净上进一天六细尘净复进六天又六轻尘一轻尘净上进一天六轻尘净升入无色之界无色界者上界也无色界四天自皓庭至秀乐天是太眞科曰无色界之中至眞无情不交阴阳人民化生但噉香炁无复形质之患故色欲俱空修至第一天唯存心识以入炁观炁观道成即升一天尚有心识若能舍除心识以至无爲复升一天前因都忘心识即居此天此天不使都忘故应用即有不爲即无若空有都无即失眞中之应以其空中有眞眞中有应生成万象皆出于空万法在心亦无形相将令学者观心若有若无又升一天炁观转妙结习都忘洞入自然即升种民之天太眞科曰无色界中人身微妙无复形色或形长数百丈而人不见唯眞人能见之以其无形可见故云无色但三界之人生死之根未断阴阳之炁犹存尚隶乎数寿歳有尽或升入上境或下生人中随功高下轮转无穷唯得道乃己自常融至平育天曰四种民天寿数亦因倍而见一云此四天人出二炁之外无年寿之限喜乐清静故本际经云结习已尽超种民位谓烦恼爲结学业爲习太眞科曰上升四天洞入道境随炁升降灾所不及以上三十二天炁及所系星宿见洞神经人寿岁数根尘染净见龙硚经其余见李少微成玄英之註释矣数者始于一炁道生一太极生两仪是也既隶乎数必有其终此其所以难逃生死也天人寿数可得而推者是隶数也故不免有轮回坠堕所以傅大士曰饶经百万劫终是落空亡释氏谓十种仙是矣此乃有爲小乗即縁觉声闻之俦以其未造清静无爲之故若金丹者契虚合无形神俱妙出于炁数之表岂生死寿岁形相可得而拘乎薛幽栖曰四方之天三十二者谓四梵天也天帝高尊形相宛然虽有眞相犹如虚空出入无间不阂于物谨按经云元始祖劫化生诸天则三十二天皆一炁之所化还丹之修本于一炁功成道备空洞无迹亦若诸天帝尊虽有眞相犹如虚空者也然诸天之寳讳爲劵可以济拔苦爽而一炁之还元成丹是能度脱凡躯事异道同功殊理一三十二天三十二帝诸天隐讳诸天隐名天中空洞自然灵章诸天隐韵天中之音天中之尊天中之神天中大魔天中之灵九和十合变化上清无量之奥深不可详敷落神页普度天人内义曰诸天诸帝隐讳隐名灵章音韵神尊魔灵者象一炁所化而爲铅银砂汞龙虎水火丹药异名之类也九和十合即阴阳交缔相生相成变化上清乃阳极于干阴生于午矣造化无迹阴阳无端玉晨道主犹云无量之奥深不可详况末学乎关令有言譬如大海能变化亿万蛟鱼水一而已我之与物蓊然郁然在大化中性一而已由此观之故造化之机可得而窥所以究经道之玄微依返还之妙理推寻药物本认丹基明铅银砂汞之机运日月阴阳之用期以长年度世入圣登眞流传眞谛自利利他此所谓敷落神眞普度天人耳今日欣庆受度历关诸天请灭三恶斩絶地根飞度五户名列太玄魔王监举无拘天门洞神经昇天劵出皇人文中第六十八字以清素带身道士临升天之日五岳不见此劵则拘人魂魄不得同升江河淮海不得此劵则留人血液不得同升地官不得此劵则拘人形不得升度天官不得此劵则拘闭天门不使升进天门吏士呵禁求劵得劵则前入紫府见大道君然后一切诸神不敢拘制也内义曰今日欣庆受度者丹成也丹成者阳神萃于干宫直登三界阴炁剥于坤户超脱五行故曰历关诸天请灭三恶斩絶地根飞度五户名列太玄者乃圣胎存于髓海魔试不干神灵赞佑天门忽震身外有身是谓魔王监举无拘天门东斗主筭西斗记名北斗落死南斗上生中斗大魁总监衆灵东斗长生护命经云东斗五星西斗大计护身经云西斗四星北斗本命延生经云北斗七星南斗延寿度人经云南斗六星中斗大魁掌筭伏魔经云中斗三星或以东西南北七宿爲四方之斗以今人所谓北斗爲中斗引天官书而证之曰斗爲帝车运于中央临制四方以察妖祥以神州之人居极之南自北而观故曰北斗眞一口诀云斗中自有五斗阳明爲东斗阴精爲西斗丹元爲南斗北极爲北斗天关爲中斗所説不同故并存之内义曰得度之人丹成之士则四斗爲之主筭记名落死上生中斗则总统其事青帝护魂白帝侍魄赤帝养气黑帝通血黄帝中主万神无越青帝姓常讳精明白帝姓混讳蓐收赤帝姓炎讳洞丹黑帝姓玄讳明萌黄帝姓麻讳忠五帝在天主领飞仙在地镇于五岳主领鬼神在人主领五藏五神肝藏魂肺藏魄心藏气肾藏血脾处中宫主于肌肉也内义曰得度之人更生受胎则五帝降气化生五脏成其五行丹成之士长生不死则五帝降神与之混合脱其五行也上清大洞通灵五帝箓云五帝与天地同存阴阳剖判化生五行结自然之炁宴景琼宫徘徊上清逰观常阳正元于中促五行以推运采后学以补眞典生死之图籍主筭禄于天年五帝内眞通灵之文生于九玄之中结青阳之炁以成玉文辅于五帝神光焕乎紫虚流眞郁乎玉清五行混合洞耀琼宫金木水火土变化雌雄分灵散景出玄入微洞达无穷炁包天地精贯太空能离能合能阴能阳能上能下能死能生能有能无能败能成谛观此文则尽还丹之道也青天魔王巴元丑伯赤天魔王负天担石白天魔王反山六目黑天魔王监丑朗馥黄天魔王横天担力五帝魔王上四言位号也中二言讳也下二言字也一云别有姓讳并衣玄文之衣头戴横天之冠腰带龙头之剑常乘羽轮飞行云中常作謡歌三千言乱败后学太上故书其曲在消魔经中内义曰旧说谓魔王作謡歌以乱后学靖而思之不然魔王非故乱败学者盖试之也色界魔王章曰我界难度故作洞文变化飞空以试尔身身虽好道而信不笃者多矣徒慕虚名不爲实行魔王安得不试之也试之过者保举成眞其败乱者亦秉持不坚之过于魔王亦何怪焉五帝大魔万神之宗此别是五帝之下有大魔王别有姓名非前五天魔王也飞行鼓从总领鬼兵麾幢鼓节游观太空自号赫奕诸天齐功内义曰玉清隐书云五帝魔王领宫属与天同生常恼乱学人不欲成道又自矜与诸天上帝齐其圣功后因龙汉开图乃服元始之化故步虚颂曰魔王敬受事故能朝诸天由是而言若学者坚持素志如矢一发徃而不回道富丹成则魔王敬奉反爲之用又何敢而魔障哉上天度人严摄北酆内义曰欲界飞空之音卒章曰北都泉曲府中有万鬼羣但欲遏人筭断絶人命门阿人歌洞章以摄北罗酆束送妖魔精斩馘六鬼锋诸天炁荡荡我道日兴隆盖北酆鬼神乃职司杀乐于遏筭絶命天尊开度魔王顺化勅摄鬼帝普告关盟宣约处分毋辄肆虐丹成之士故亦如之神公受命普扫不祥八威吐毒勐马四张大罗天神公命五帝大魔扫除不祥防卫学者八威神龙天灵陆马也天丁前驱大帅仗旛掷火万里流铃八冲得道昇度帝敕大帅神君仗旛而前驱天丁力士火铃大将以左右一如妙济许眞君故事敢有干试拒遏上页金钺前戮巨天后刑屠割鬼爽风火无停千千截首万万剪形魔无干犯鬼无妖精内义曰功圆道备内外一致也三官北酆明检鬼营不得容隐金马驿呈普告无穷万神咸听三界五帝列言上清内义曰三官九府北都罗酆乃考校世人罪恶之司道成之士虑绾宿业未解于彼或先亡祖祢罹其中未蒙原宥有滞甄昇故令明加检讨鬼营罪録应有寃咎咸与蠲除勿致稽留驿马呈上亦若妙济眞君帝赐録功宥过之理徧告十方一切神灵咸使闻知悉如命令三界五帝诸天大魔保举列言驰奏上清矣元始无量度人上品妙经内义卷之三元始无量度人上品妙经内义正统道藏三家本五卷洞真部玉诀类元始无量度人上品妙经内义卷之四暑四观复子箫应叟学元洞玉历此章论劫运成坏按龟山玄録曰天尊结元洞之炁爲玉历之书内义曰太极妙化神灵混洞赤文章云九霄总梵八帝治天非混洞赤文不能摄化九阳而明天度此九霄九天皆混洞赤文之所开化故赤文化混洞混洞化弥罗五劫开化元洞玉历章云昔混元溟涬大梵弥罗诸天未分九阳冥合三因九转六变七回元始肇形五劫初化乃命道君笔録天元运乗五劫故元洞者以明祖炁玉历者以纪天元劫运五周复归其一是以五劫旣周昊天成象也即此而推混洞赤文而曰太极妙化神灵者先天自然之道也元洞玉历而曰五劫开化者后天修证之理也故李少微谓此章论劫运成坏是也以丹而言元洞乃先天虚无之祖炁空炁金胎是矣玉历则炁之结而成象乃我之本来面目丹基药租也与混洞赤文一理无殊故曰元洞以明祖炁玉历以纪天元天元则人之根本是也即此而修证眞道者矣龙汉延康劫之名号龙者神也汉者大也延者长也康者安也内义曰严东云元炁始结而成玉字显乎龙汉隐乎延康光乎赤明耀乎开皇逮至上皇也夫龙汉之劫玉字初显类乎人之分炁初生也延康之劫玉字沦隐类人身之没也赤明之劫开图玉宇复光类乎人之再出世也开皇上皇之劫玉字耀明类乎人之处世也所谓劫运五周复归其一五劫既周昊天成象者也天地以三界空坏爲劫人身以死爲劫天地不知几经成败人身不知几度生死而虚无自然之炁历劫常存劫终之后三界空坏万物精爽长在太空人之老死百骸枯朽一灵眞性亦复如是西昇经曰上世无始以来所更如沙尘动则有载劫自惟甚苦勤所以爲生死之根本升沉六道苦轮不息唯得道乃己渺渺亿劫混沌之中言此二劫眇邈久远莫知历数在于溟涬之中矣上无复色下无复渊每劫莲终三光冥暗天地混沌上有何色下有何渊内义曰阴符经云立天之道以定人也上清经云大莲之交也天炁穷于太阴地炁极于太阳阳极则孛阴极则否阳极则其精化爲水阴极则其精化爲火先焚以大火次漂以大水上至九天之下下至九地之内毫末无遗然后元炁复合谓之混沌混沌再分亦如初劫如比变革总名爲元炁离合夫龙汉延康之前与夫此身之先不知其几经变革离合归乎空洞而无色无渊矣风泽洞虚金刚乗天风泽者道之炁金刚者精之炁道炁至柔则洞洽于虚精炁至刚则运乘于天内义曰风者有炁无形泽者有形无质乃虚无自然之理也薛幽栖云道之炁是矣易曰泽上有风中孚其爲卦也内外皆实而中空象乎虚无道德经云天地之间其犹橐籥乎虚而不屈动而愈出乃能顺信一切造化万物故曰説而巽孚乃化邦也麻衣曰中孚则始生之理也道之炁岂非始生之理乎金者亘古不变刚者坚贞不坏是纯眞至妙之精薛云精之炁是矣乃合干道夫干者六爻皆阳反覆颠倒其体不变四德俱备万物以之亨长遂成麻衣曰干者造化之枢机精之炁岂非造化枢机乎此两者道德经所谓惚兮恍兮其中有象恍兮惚兮其中有物窈兮冥兮其中有精其精甚眞其中有信自古及今其名不去者也即是人之一灵妙有夫劫运变革三界消坏而种民之上寂然不动故此炁洞虚无之妙乘不坏之天分化开图成立三界如人一灵复胚胎而生身者也是炁也金液还丹之基本矣天上天下无幽无冥无形无影无极无穷谓天上天下不可观测唯混成自然而独立也内义曰类人之死殒其形骸眞性独存者也道德经曰视之不见名曰夷听之不闻名曰希搏之不得名曰微夫如是故曰无幽无冥无形无影无极无穷不可得而致诘故混而爲一是谓大行梵炁也溟涬大梵寥廓无光劫坏之后唯有大梵之炁溟涬寥廓三景无光矣内义曰张子平灵宪曰太素之前厥中惟虚厥虚惟无斯谓溟涬道之根也玄师曰人自溟涬大梵而生亦自溟涬大梵而死夫溟涬大梵者乃自然之炁浑沌未分者也父母搆精之始此炁欻然感附成胎强名曰神自是而生者此也寥廓无光者乃混沌未分阴阳屈郁日月灭景天地冥然象人受胎于母腹之中未出世也及其生也动之死也故庄子曰南海之帝爲儵北海之帝爲忽中央之帝爲浑沌儵与忽时相遇于浑沌之地而浑沌待之甚善儵与忽谋报浑沌之德曰人皆有七窍以视听食息此独无有尝试凿之日凿一窍七日而浑沌死註云儵有象也忽无形也浑沌乃清浊未分喻自然也其凿之者不顺自然强开耳目矣盖喻七情开发走失大梵祖炁而致衰朽所谓自是而死者也赤明开图运度自然元始于延康之中开启赤明之运开图箓之焕烂运阴阳之分度因此遂号赤明之劫也内义曰赤明者劫坏之后阳炁复肇立劫之名也开图者劫运再立天尊开演图箓运度自然之道图箓者混洞赤文元洞玉历是也由是天地成立日月光明羣生遂性万汇亭育以人而言出离母胎立劫之始也性识萌动开图之理也口言目视鼻嗅耳闻手执足行心明意达乃莲度自然之道也而愚者不及知者过之以是失中自然之道丧矣元始安镇敷落五篇赤书玉宇祖炁复肇安天镇地五文开廓混洞赤文宣布复出八威龙文乃八威召龙之箓能御伏妖异策役神灵保制劫运使天长存大朴既散炁结成文有无相资显仁藏用经曰有之以爲利无之以爲用在道则造化不忒在天地则长久不坏在人则长生不死故曰保制劫运使天长存内义曰元始安镇乃纯精一炁镇静坤宫敷落五篇乃妙化五行簇置神室赤书玉字乃元精眞炁八威龙文乃八景阳神保度此身不终之劫超越生死使与天而长存夫人之禀生有命有性命有限而性不灭性虽不灭庸愚之流命终之后不能无沦荡逹者戒慎修持死生一致命虽有终性无革变然虽如是不若金丹之道形神俱妙故彭眞人云将无涯之元炁续有限之凡躯元炁乃天地长生眞精圣父母之炁也凡躯乃阴阳短促浊乱凡父母之身也故将此圣父母之炁变化凡父母之身爲纯阳眞精之形乃得与天地同寿矣梵炁弥罗万范开张内义曰道炁弥纶包罗太虚万物轨范由此开张如日月星辰人民品汇皆因梵炁生成肇化也按开化置品经曰吾于无名无形蒙澒溟涬之中开导玄黄分灵散炁从大罗下生三境次生九天立九天帝爲三寳之玄津二十七天爲境界之修品三十六部爲三景之玄根下爲三十六天之域宅次三十二天三十二帝潜运开化下分三界傍贯璇玑二十八宿五星躔度以明五方清炁上腾重浊下凝下生九地中生九人天地人物无不备焉故阳和正炁化生上圣高眞柔和冲静之炁化生元君圣后仙妃玉女刚烈英勇之炁化生天丁力士神兵将吏阴阳五行之炁化生男女杂谬之炁化生禽兽咸承一炁万种不同随其生化夫太虚既在道炁弥纶包罗之内则此身亦在其中矣如万物轨范日月星辰人民品汇者类一炁升降而应阴阳寒暑推运而爲砂汞铅银者也此盖无中化有强名法象若执而有之即非妙道返而合无是爲丹矣元纲流演三十二天轮转无色周回十方旋斗历箕回度五常三十五分总炁上元八景冥合炁入玄玄五常者五行也三十五分者日月五星及二十八宿也内义曰元始祖炁纲维一体三宫升降往来无穷是谓元纲流演三十二天轮转无色周回十方也旋斗历箕回度五常者明大梵祖炁始旋于斗终历于箕周回天度而成五行也斗箕属东北之方艮寅之位以人身而测天度则下丹田之上是矣元炁初发沖漠幽隐寅时于下丹田之上始得舒畅当是之际以铅摄汞以阴召阳类大钧之播物无不发生者也参同契曰混洞鸿蒙牝牡相从滋液润泽施化流通始于东北斗箕之郷旋而右转呕轮吐萌潜潭见象发散精光者也然后阳炁上升阳极生阴阴炁下降返本归源匝绕周身运化五行故易玄子云还丹命可延返覆阴阳炁父子与君臣循还归一位春仁煦于木夏火存于礼秋则义属金冬以水爲智黄君独守信土符称戊己此是眞五行五行固同类道德甚分明祖师专味是耳夫一日之间一年节炁天地万物皆备于我元炁发而阴阳分阴阳分而四时成四时成而炁节周炁节周而五行备五行备而造化成造化成者皆由一炁纲维八卦变化密莲妙机潜符玄理故曰三十五分总炁上元八景冥合也不可以致诘故混而爲一绳绳兮不可名复归于无物故曰炁入玄玄玄中太皇上帝高眞凡称皇者即天尊之号与元始之齐位内义曰玄中者仙中之仙眞中之眞圣中之圣道中之道太皇即元始也上帝即道君也高眞即老君也纪云元始是大罗天人道君是西那国人老君乃元生之至精兆形之至灵也三号虽殊其道则一以内而言元始大罗天人者租炁也道君西那国人者金母也老君元生之至精兆形之至灵者丹体也皆我眞性初非别物道经云无状之状无物之象是矣释氏所谓自性具三身者也六祖云清净法身汝之性圆满报身汝之智千百亿化身汝之行儒书亦然中庸曰天命之谓性元始也率性之谓道道君也修道之谓教老君也一以贯之皆道也儒者以之治世礼君臣正上下功及于物亦能度世故元始上仙记云自古至忠至孝至贞至亷者不同常流皆擢仙职释氏以之出世故曰诸行无常是生灭法生灭灭已寂灭爲乐玄门则有无互用虚实相通聚则成形散则成炁故曰玉符保神金液鍊形形神俱妙与道合眞也汎景太霞啸咏洞章泛者浮也景者身也言天尊汎景霞霄而吟咏洞章也内义曰汎景者经所谓大道汎兮其可左右之理太霞者常阳之炁盖道无不在汎兮所至无非常阳之域而啸咏洞章乃雍容自适之理若人之眞性涵泳于元和之中熙熙怡怡者也庄子曰游心于淡合炁于漠之谓也金眞朗郁流响云营玉音摄炁灵风聚烟紫虚郁秀辅翼万仙金眞者自然之章流响庆云之宫玉音玉光之章侍晨一啸而灵风聚烟内义曰金眞朗郁眞神明盛也流响云营炁归神室也玉音摄炁铅炁感汞也灵风聚烟眞汞结砂也紫虚郁秀辅翼万仙乃阳神隐焕万炁簇拥居于神室之中是谓金丹之体故文始先生赞紫虚阳光箓曰虚元无上紫虚祕箓乃三洞之玄根天地之眞祖至高至极至妙至灵修之长年神仙行之还淳返朴谛观此言紫虚之道金丹无殊矣千和万合自然成眞内义曰千神和爲一神万炁合爲一炁自然之理契合成眞眞中有神长生大君内义曰即性中之眞神长生不死之本道经所谓其精甚眞其中有信自古及今其名不去者也是谓金液还丹矣无英公子白元尊神太一司命桃康合延无英公子乃肝神也白元乃肺神也太一乃百神之主司命爲南上之眞桃康合延乃左右肾神也内义曰帝一混合法曰白元无英桃君司命太一混合五神捧籍列侍五神各有所主混合九变三五洞化于是三宫镇眞百节受灵帝君寳籍宿命无倾周旋虚烟启通玄精二十四眞忽然化生上开上元下开八冥左朝六甲右使六丁玉华引日太一并形千乘万骑举身登晨修帝一眞道功成百神混合如此金丹之理道备亦然执符把箓保命生根内义曰符箓者以有象而言则文字也以无象而言则灵炁也修丹之士把握阴阳挈提天地明造化之妙用运铅汞之玄微神全炁备与道合眞眞神保其性命灵炁护其生根上游上清出入华房八冥之内细微之中下镇人身泥丸绛宫中理五炁混合百神十转回灵万炁齐仙华房玉清三华房也八冥即八极也细微毫芒也泥丸脑宫也綘宫心也此等眞神以太一爲主则逰行三清出入三华之房周于八极之内徧于毫芒之中下镇人身则大一在脑总衆神也司命处心纳生元也无英在肝制三䰟也白元在肺拘七魄也桃君处脐保精根也延康居肾守命门也中在空洞则理于炁和合百神易曰神无方阴阳不测之谓然则神无不在所在皆无不可以识智知不可以有无定内义曰内外之理一致无殊上清华房八冥细微此乃外象一炁所化泥凡绛宫五炁百神此乃内象亦一炁所化夫炁大无不包细无不入神之爲物不疾而速不行而至孟子曰浩然之炁塞乎天地之间庄子曰精神四达并流无所不极上际于天下蟠于地若乃顺而养之则三部八景三关五脏六腑九宫金楼玉室十二重门紫户玉合三万六千关节根源本始神全炁足是谓纯素者也故曰能体纯素谓之眞人则游跻上清出入华房大包八冥细入毫芒聚则爲形散则爲炁天关爲之十转诸眞爲之度灵万炁还元俱成仙道仙道贵生无量度人上开八门飞天法轮罪福禁戒宿命因縁普受开度死魂生身身得受生上闻诸天诸天之上各有生门天中有无量大圣衆常简学仙之人生死録籍开度九幽之魂升入八方法轮之门也内义曰仙道所贵唯在长生初无限量应度即度感应篇曰欲求长生者是道则进非道则退积德累功慈心于物忠孝友悌正己化人所谓善人人皆敬之天道佑之福禄随之衆邪远之神灵卫之所作必成神仙可冀欲求天仙者当立一千三百善欲求地仙者当立三百善诸恶莫作衆善奉行故吉人语善视善行善一日有三善三年天必降其福凶人语恶视恶行恶一日有三恶三年天必降其祸人之善恶皆由心造夫心者出入以象其门运动以象其轮心机成于内天机应于外由是有八方法轮之门中有罪福之场禁戒事迹因縁所由具载法轮经虽曰大慈之化善开济度而福有浅深报应有差等是谓夙命皆闻上天随其善功禀赋受生死魂则有随果受生之门生身则有仙阶高下之品中有空洞謡歌之章魔玉灵篇辞参高眞内义曰上文诸天之上各有生门道君继而述云中有空洞謡歌之章或云空洞者三界总名或云即洞章之理合而言之三界者诸天在其中盖诸天之中有空洞歌章乃三洞经箓所载天眞着迷赞颂之类玄文妙理开悟后学者也魔王所作飞空歌音义在儆戒理契天眞道君叙述于左即非灵寳本章故不在内象之列唯释其义矣第一欲界飞空之音内义曰欲界魔王作歌凡人口业净尽有十善功上生欲界六天人道眇眇仙道莽莽鬼道乐兮当人生门天道贵生鬼道贵终仙道常自吉鬼道常自凶高上清灵爽悲歌朗太空唯愿仙道成不欲人道穷内义曰谓明则高眞上圣幽则清灵精爽哀悯世人声明物理警觉至学之士昭彰天地之间唯愿仙道成不欲人道穷也古德云幽林鸟叫碧涧鱼跳云片展张瀑声呜咽如是景象示人入处由是观之纷纭万化无非悲歌洞山云若将耳听终难会眼里闻声始得知庄子曰无听之以耳而听之以心有如湍水逝川白驹过隙日鸟月兔显示丹基蛇脱蝉蜕彰明解理灵龟服炁蜣蜋转丸漆园濠上之鱼濂溪窗前之草皆可心领意会目击道存是谓不言之教无声之闻也北都泉曲府中有万鬼羣但欲遏人筭断絶人命门内义曰罗酆之职主治罪罚收録愆过削夺寿筭寿筭既除命限灭絶谨按经云人之受生所谓之筭记在诸天太上勅勒诸天诸地日月星斗天眞上圣将军使者大神童子天地飞仙三界四司岳渎官属执箓把籍巡行考案三日一言十日一奏百日一结三元八节五腊三会考较功过不辍须臾若修善则延年爲恶则减筭録送罗酆毫分无失阿人歌洞章以摄北罗酆束送妖魔精斩馘六鬼锋诸天炁荡荡我道日兴隆内义曰外奸除则诸天炁荡荡内行着则我道日兴隆第二色界魔玉之章内义曰色界魔王作歌凡人身业净尽有三百善功上生色界十八天落落高张明炁四骞梵行诸天周回十方无量大神皆由我身我有洞章万徧成仙内义曰洞章乃龟山丹黄飞玄紫文昔尹眞人道成老君与之西游龟台入七寳园观其文修之有法具载灵寳经法中功成爲灵寳眞人即非魔王之歌也万徧成仙万乃一之积非一朝夕能造乎是故在积习而致之昔定録眞君谓雷平许君曰学道如穿井井愈深土愈难出若不坚心正行岂得见泉源邪此乃积习之理也仙道贵度鬼道相连修仙所贵长生度世否则身殁炁散魂神被考累及祖宗可不谨哉天地眇莽秽气氛氛三界乐兮过之长存身度我界体入自然此时乐兮薄由我恩内义曰物形之大无出天地而秽浊之气亦盈其中太虚廓然不碍纷触大慧有言太虚空中还有一物碍得他否虽不受物碍而不妨诸物往来人若性天虚廓不滞于物以象太空之含容则离六根六尘而超欲界色界无色界结习都忘不复沦坠骨肉同飞昇入无形得至于此眞乐长存虽由修进功满德就亦自魔王保举此乃修行经力成道者若丹道功成不历阶级即登上品之仙龙汉荡荡何能别眞龙汉者初劫之名是时大道淳朴徒有其化难可爲杂人之本性亦如然内义曰受性之初如婴儿之未孩安有精粗之别夫本有之性湛然清净因情识迷幻故有染着太上曰吾有大患爲吾有身及吾无身吾有何患有身者有识情也无身者无识情也夫识情皆因惑于妄幻能知妄幻识情自除圆觉经云知幻即离离幻即觉亦不须强生排遣则性复心冥浑然龙汉之初经云专炁致柔能如婴儿如是则眞亦何有我界难度故作洞文我界即色界也洞文即此歌也盖魔王欲人成道而作歌以勉之变化飞空以试尔身内义曰关尹子云物来无穷我心有际故我之良心受制于情我之本情受制于物夫世绪纷纷类似妨道随机而应勿留于心故曰物非我物不得不应我非我我不得不养虽应物未尝有物虽养我未尝有我若夫所不免者衣食也然衣食者人之涉世舟楫若到彼岸亦无所用万事已定浮生自忙功名随分轩冕倘来故非力取巧得随世縁可也其或迷惑声色轻弃精神决性命之情造生死之业者意逐物迁神识流荡于至无中执以爲有于至变中执以爲常经曰耳目声色爲子留愆鼻口所喜香味是寃身爲恼本痛痒寒温意爲形累愁毒忧烦弗疾去之寿命不延君子见几而作不俟终日何待其试乎成败懈退度者几人笑尔不度故爲歌音内义曰成败懈退四字之中一利而三害倘不以轮回生死爲念者则信道不笃进寸退尺必矣故经曰民之从事常于几成而败之谨终如始则无败事谓其鲜克有终也第三无色界魔王歌曰内义曰无色界魔王作歌凡人心业净尽有六百善功生无色界四天三界之上眇眇大罗三界之上即种民四天也种民之上即大罗天也上无色根云层峨峨大罗天上有玉京山无根而生据空而停山上有九层云楼高而峨峨也唯有元始浩劫之家部制我界统乗玄都元始天尊自空劫以来宅居其中总治三界者也有过我界身入玉虚内义曰我界即无色之界玉虚乃虚无玉京修行之人得度无色之界以入四种民天之上玉京虚无道境方无坠堕未得过者犹滞轮回盖生死之根未断阴阳之炁犹存尚隶乎数或陞或坠轮转无穷唯得道乃已我位上玉匡御衆魔空中万变秽气纷葩保眞者少迷惑者多内义曰保眞者乃任常不渝迷惑者即居幻易迁有如兰麝之馨达者谓之妖淫秽气也是非之场达者谓之罪福纷扰也粉黛之容达者谓之鸠毒葩华也举世乐爲故曰迷惑者多仙道难固鬼道易邪仙道恬淡无爲虽设禁戒鲜有坚守世事纵心快欲不待教诱自然从靡也人道者心谅不由他内义曰三教皆由心地发明儒曰存心仙曰修心佛曰明心或曰正心洗心或曰虚心静心或曰息心降心无非令人淑此以复其善故儒者修身齐家治国平天下皆由心正而后身修推此及彼绰然有裕岂外乎心书曰人心惟危道心惟微惟精惟一允执厥中若夫致知格物亦自正心而得矣道家云生我于虚置我于无生我者神杀我者心又曰衆生受诸恶业皆由自心妄想颠倒不悟无爲一切罪根皆由心造天堂快乐自由心生三界沉沦亦从心起佛家云若人欲了知三世一切佛应观法界性一切惟心造又曰百千法门同归方寸河沙妙德总在心源一切戒门定门慧门神通变化悉自具足不离汝心马祖所谓即心是佛也圆觉经云是诸衆生清净觉地裴休曰眞净明妙虚彻灵通卓然而独存者心也背之则凡顺之则圣迷之则生死始悟之则轮回息杨龟山曰孟子一书只是要正人心教人存心养性收其放心千变万化只説从心上来人能正心则事无足爲者矣邵康节曰天向一中分造化人从心上起经纶又曰身生天地后心在天地前天地自我出其余何足言由是观之信乎不由他矣其要在于谨独非礼勿视非礼勿听非礼勿言非礼勿动不见可欲使心不乱静定栖神毋生杂想抱一守眞神和炁清死灰其心藁木其形外景不入内景自扃勿逐勿染万虑自澄专炁致柔复性如婴其或反此徒取苦辛耳仙道贵实人道贵华尔不乐仙道三界那得过其欲转五道我当复奈何内义曰不乐仙道者人道贵华也爲贪世乐不知轮回之苦按本起经云思想不能复还反于道便入五道无休息时何谓五道一道者神上天爲天神二道者神入骨肉形爲人神三道者神入禽兽爲禽兽四道者神入薜荔爲饿鬼五道者神入泥犂地狱中考鸣唿大圣慈悲谆谆告戒倘或悟世乐之非乐度三界之爲乐者必不忍轮回于五道矣此三界之上飞空之中魔王歌音音参洞章诵之百偏名度南宫诵之千徧魔王保迎万徧道备飞昇太空过度三界位登仙公有闻灵音魔王敬形灵音谓灵寳本章道君叹美魔王歌章诵之尚得成眞入道况我灵寳本章乎内义曰心与经通行与经合唯善爲一杜絶诸縁者诵之方如经旨敕制地只侍卫送迎拔出地户五苦八难七祖昇迁永离鬼官魂度朱陵受鍊更生内义曰敕制乃元始天尊之命令元始祖炁也命令造化也地土也祇神也喻祖炁造化眞土之性而生神侍卫者养正持盈守雌抱一也送迎者坎流于戊离就于己也此乃功成而丹就也故悟眞篇曰取将次位心中实点化离宫腹里阴从此变成干健体潜藏飞跃自由心如是则阳炁纯全阴炁剥尽离五行之数脱八卦之机故曰拔出地户五苦八难也阴炁絶于坤户故曰七祖昇迁永离鬼官阳神聚于离宫故曰魂度朱陵受鍊更生此乃脱胎神化长生神仙也是谓无量普度无穷有祕上天文诸天共所崇泄慢堕地狱祸及七祖翁内义曰大而天地微而昆虫此道具足初无欠阙不以贵而与不以贱而抑其所祕者盖恐人之轻渎倘能尊敬奉行获福无量或有不谨冥宪具存耳道言此二章并是诸天上帝及至灵魔王隐祕之音皆是大梵之言非世上常辞言无韵丽曲无华宛故谓玄奥难可寻详内义曰此二章混洞赤文元洞玉历是也一明先天之道一明后天之理隐祕之音大梵之言丹药玄微理亦如之非世言辞难以寻究不因师旨其可易爲乎上天所寳祕于玄都紫微上宫依玄科四万劫一传若有至人赍金寳质心依旧格告盟十天然后而付焉万劫如昨夜千春如今朝则四万劫一传亦非久远此乃天眞之格非人世传受之期限也内义曰此经此道上天寳祕授受有格其可轻邪道言夫天地运度亦有否终否者阳九百六之厄终者三界消亡也日月五星亦有亏盈至圣神人亦有休否末学之夫亦有疾伤天地圣人尚有休否况末学之夫宁无疾伤倘有遭遇甘之勿怨凡有此灾同气皆当齐心修斋六时行香十徧转经福德立降消诸不祥无量之文普度无穷内义曰人与天地万物均一炁也故太上谓四衆曰凡彼有灾同气皆当齐心修斋行香诵经者欲其一体同观也爲人者讵宜以灵台置人我于其间曾子曰夫子之道忠恕而已尽己之谓忠推己之谓恕然则我之欲安彼宁不欲安乎故当己欲立而立人己欲达而达人则不杀不害不嫉不妬不婬不盗不食不欲不憎不𡜍言无华绮口无恶声齐同慈爱异骨成亲由此而致所谓欲爲地仙当立三百善欲爲天仙当立一千三百善是不难也苟能遵行何特成仙太平之道毕矣道言夫末学道浅或仙品未充运应灭度身经太阴临过之时同学至人爲其行香诵经十过以度尸形如法魂神径上南宫随其学功计日而得更生转轮不灭便得神仙内义曰学力未至数不可逃委蜕此形视其已死然而足不青皮不皱目光不毁屈伸从人依科作度尸之法则神经阴鍊随其功业之浅深准其年月之多少时限既毕神归返形复得更生外虽终殁经时积稔有同时顷从兹已往便得神仙此亦得尸解之道也道言夫天地运终亦当修斋行香诵经星宿错度日月失昏亦当修斋行香诵经四时失度阴阳不调亦当修斋行香诵经此三者造化不能逃乎数假人力而助之人力不能致其功而道与之国主有灾兵革四兴亦当修斋行香诵经疫毒流行兆民死伤亦当修斋行香诵经师友命过亦当修齐行香诵经此三者天不能神其用人成之人不能极其挚亦道与之也夫斋戒诵经功德甚重上消天灾保镇帝王下禳毒害以度兆民生死受赖其福难胜故曰无量普度天人内义曰人肖天地之貌身处阴阳之间未离范围宁免屯否造化潜运寒暑密移倘不以时消息忽罹沴疫岂无疾患乎以内而言所谓天地运终者则数之尽也星宿错度日月失昏者乃神气浊乱心目眩悸也四时失度阴阳不调者则燥湿寒温失宜二炁乖理也所谓修斋行香诵经者即虚心鍊炁颐神葆眞也可以济世垂死弭患蠲疾矣其或国主有灾兵革四兴疫毒流行兆民死伤师友命过当奋发忠诚慈悲恻隐禳禬消度拯救济拔以资善果积着阴功故曰斋戒诵经功德甚重夫斋者斋其心也颜子不饮酒不茹荤孔子谓祭祀之斋非心斋也心斋者虚其心也道藏纪筭録云清斋一旬增筭一纪清斋一日增筭十旬清斋即心斋是矣戒者老君曰夫学上道不奉大戒而诵经行呪佩符祈神合丹服药隐处山林求昇仙之举恐未可希也若能全戒于内和光于外乃庶几于灵标之崖矣非修行难奉戒难耳子能全戒念及十方太上将保尔登仙矣戒全而诵寳经佩大符而行事若复不仙则天下无有不死之道矣我所慨世求其人难得耳夫有经而无戒犹涉海而无舟楫犹有口而无舌何縁度兆身也夫道要在行合眞科积善内足然后始涉大道之境界弗能耳者皆爲徒劳于风尘无益于生命之修短也故戒有别文略具其目老君五戒授尹眞人一百八十戒授干眞人天师七十二戒太清二十四戒修斋行道十二戒修眞十戒九眞妙戒灵寳九戒正一五戒其他具载经忏不可尽名无非检心律己止恶防非约而言之思无邪毋不敬而已所最急者婬慾爲先故曰婬慾爲十败之首杀又次之其他行妨于道事碍于理皆应去之经曰损之又损以至于无爲凡行戒者须当精详修习或有不解或有遗忌或有谬误或冒禁故皆招愆罪悉名破戒即应忏悔首谢西王母曰夫好道慕仙者精诚志念斋戒思愆辄除过一百克己反善奉敬眞神存眞守一行此一月辄除过一千如是则过者化存者神济世福国其以美利利天下阴阳和静鬼神不扰羣生遂性万物不伤外应如是内应可知得不谓上消天灾保镇帝王下禳毒害以度兆民生死受赖其福难胜故曰无量普度天人乎元始无量度人上品妙经内义卷之四元始无量度人上品妙经内义正统道藏三家本五卷洞真部玉诀类元始无量度人上品妙经内义卷之五暑五观复子箫应叟学道言凡有是经能爲天地帝主兆民行是功德有灾之日发心修斋烧香诵经十过皆诸天记名万神侍卫右别至人克得爲圣君金阙之臣内义曰前云天地运度否终日月五星亏盈至圣休否末学疾伤皆当修斋诵经又云斋戒诵经可消天灾保帝王禳毒害度兆民行是功德皆诸天记名万神侍卫右别至人得爲圣君金阙之臣是则功归于我也故前辈谓善之一字最能成就一切行愿人发善愿天上闻之声如爆竹上眞诸圣无不主持心契故也经曰既以爲人己愈有既以与人己愈多观经之旨岂欺我哉诸天记人功过毫分无失天中魔王亦保举尔身得道者乃当洞明至言也旧註曰修行是道功德积着诸天録善魔王保举自然玄解体眞通达经㫖诸天中大梵隐语无量音内义曰大梵者元始大梵之炁离合以成音梵之言汎六合无处不同隐语者谓隐祕天中世人不解无量音者殊方异类普闻妙义无有限极凡二百五十六宇分置三十二天各八字又书玄都宫阙及诸天楼观若能服其字则随人所习乘炁各归其处也按内音经云元始天尊于赤明世界栢陵舍座是时云雾郁勃三日三夜玄阴不解五老上白天尊曰今日侍座所未曾见天尊演教则河海静默山岳藏云今白日昼阴天人惶惧不审何故天尊曰今日诸天发瑞灵应自然玉字焕烂障蔽天光咸令四座瞑目伏听俄顷天炁顿启冥暗豁消五色光明洞照十方忽有灵书字方一丈见于空玄之上文彩焕烂八角垂芒精光夺目不可得看天尊普告曰此灵书八会字无正形其趣宛奥难可寻详可注解之于是天眞皇人受天尊明命注解其音以付道君使教诸天应得道成眞有仙名者也元始灵书中篇道君撰内义曰灵书所标白字乃卦炁法象节候时晷先眞谓此灵书合于大易六十四卦此经在天地之先在有卦之前西王母以九日导干坤毋东覆两卦显之故干坤二卦始于此继以屯蒙终于既未爲造化之纲维也次列六十甲子于下者明炁数始终循环也次系月建节候十二卦者以表一年阴阳伐谢寒暑推迁也复别朔望盈亏者以明一月也又标十二时辰者以准一日火候水符进退也盖以一年之节陷于一月复以十二卦以应十二时者又促一月归于一日也故上下卦象所用皆殊甲子节候其义亦别综而言之上卦甲子经也下卦节候时晷纬也志士但观动静起伏消息盈虚自然得意忘言幽微之理尽在是矣仍依天眞皇人内音训释或删繁取要或加宇益文以註之盖欲使人皆晓意义耳亶娄阿荟豫丁丑旧註曰亶者坦然旷远貌娄者玉京山下长楼上承玄都宫阿者玄都宫阿那之神名也掌楼上之监主大梵之炁炁数交周则阿那鸣楼都之鼓集衆眞朝元始日三周而一鸣以爲常节荟者帝君逰台之名荟郁华秀也无惒观音随戊寅旧註曰无者太无也言太无之中自然能生眞圣惒者日月门户名观觉也是天中帝君之讳音乃八字之音能诵则眞人乗金轮以开冥玉女扬华旛以披钮观觉主长夜之録四冥拔九幽之府七祖披朗朽骸还生此八字乃黄曾天内音也须延明首蛊己卯旧註曰须延者玉完西北阙名大劫数交须延而开玉眞上圣于是而回明首者元始之都候也元始开运则都候启道梵行诸炁倐忽自朗法揽菩昙临庚辰旧註曰法轮罪福之场揽觉也是天中帝君之讳主度魂更生菩菩提也执九色之麾昙昙颐也把十絶之旛并上元眞人也人能常诵洞章则法轮引籍于司命揽觉度魂于更生菩提转九色以轮运昙颐旋十絶以停椿天地得之不倾万物得之长存此八字乃玉完天内音以下每八字爲一天内音从东行南转西至北止平育贾奕天矣稼那阿奕观辛巳旧註曰稼那者天中主图先生之号也领人生死图録总主神仙之籍阿奕者乃七寳林中树木之名也弥覆四方实上圣之游圃眞人之戏园也忽诃流吟噬嗑壬午旧註曰忽觉也飞天神名也诃诃摩也天中唿元始天尊爲诃摩流吟者流布歌吟劫运既终诃摩开化教法普度天人将来劫坏眞经隐藏天尊已知预爲歌吟也人能常诵洞章则主图先生削罪録于长夜註生名于南宫也华都曲丽贲癸未旧註曰华都者天中太极宫青华门别名曲者天中有梵天神人飞行太极之上爽灵风之炁歌洞章之曲丽是太和玉女之名也鲜菩育臻剥甲申旧註曰鲜者鲜云即庆云也菩者菩楼即天中楼名也育者帝君隐名臻至也育帝常乘八景之轮游观八极之外至于鬼神之家回十絶之旛以召天魔举度天人也人能常诵洞章则飞天遥唱三界司迎七祖出离长夜上昇南宫答落大梵复乙酉旧註曰答者天中玉阙名落落然也大者大宥也天尊开运之初皆放大赦谓之大宥梵者梵行之炁开龙汉之劫莲赤明之辰矣散烟庆云无妄丙戌旧註曰散烟者眞人散香于玉阙庆云者五色备也庆云接乎紫馆飞天舞乎空轮飞洒玉都大畜丁亥旧註曰飞者飞天神人之号天地改运沦于延康冥冥无开飞天启光于是散晖诸天受炁也洒者龙汉一会倏欻而回玉者玉眞主开长夜之圣号都者九幽之酆都人有善功则玉眞开长夜之户酆都度八难之场七租还生幽魂扬光也明魔上门颐戊子旧註曰明者解八字之义魔者魔王上者上帝也门者门下也人能明识八字之义则魔王敬服上帝育养于始生之神门门下有韩君司命司録度筭于南宫庆流九族生死蒙恩也无行上首大过己丑旧註曰无者上道也言元始之炁开明元上之道行者天元之纲纪维罗八极梵炁弥布流行不息也上首者北斗之罪宫也回跖流玄坎坎者水也玄龟也化机也阴内含阳象铅中有眞银阴无阳不能自莹其魄故名雄金属北方谓之坎男旧註曰回转也跖履也劫运之初元始则履空而轮转布化于十方流者流晨之光照长夜之府玄者空也越衡天上玄都之景有空峰之山万圣之所逰生死之所归道未足备身应灭度魂昇空峰受鍊而度南宫也阿陀龙罗离离者火也朱雀也化机也阳内含阴象砂中有眞汞阳无阴不能自耀其魂故名雌火属南方谓之离女旧註曰阿者天中有九折之山连阿相属陀者山上之楼上通玉清之炁以望三界之郷帝君常游阿丘之岭下监万生之罪龙者龙山与阿陀相去九亿万里罗者日月之名上清九天眞人唿日爲濯罗言山势相交日月明于峰上四象吁员咸庚寅咸感也乃中宫交会之所四象吁员合此卦者可见经旨符契眞精元炁至于中宫龙虎交缔阴阳得类金水停均坎离既济甘露降黄芽生是爲还丹之质咸之爲卦艮下兑上经曰地藏发泄金玉露形兹足明矣旧註曰四者四极之宫谓东华南极西灵北眞也四极眞人主生死命籍象者象轮之车眞人常乘象辇游行三界校人生死罪録开度学道之人吁育也是天帝讳爲南宫度命君主鍊度朽魂也员者童也是日中生童主灌津于天人也人能诵咏洞章则玉名入于帝箓生死度于南宫四极给自然之羽车七祖欢游于福堂也南爓洞浮恒辛卯旧註曰南爓者南方有流火之庭广七万里飞焰焕乎八方洞浮者洞阳之宫流火之炁炎而浮流也玉眸诜诜遯壬辰旧註曰玉眸者流火之膏鍊身体生玉光明如眸子南极眞人理于宫内诸学人始得道者皆诸流火之庭南极眞人以火膏洗鍊荡除尘垢即与眞人爲侣诜诜者衆多也梵形落空壮癸巳旧註曰梵形者元始天尊在龙汉时号也赤明世号无名君上皇开运号元始丈人梵炁随劫化生以一神而见不受胎生落空者谓元始自空而生也九灵推前晋甲午一阴始生乃砂中抽汞龙虎经曰正阴发离午赤水流爲汞者也眞阴下降如月之象复还中宫阴归阳室汞来投铅矣旧註曰九灵者南宫九华眞人也王九幽宿对死魂推前者眞人主命録推筭死䰟前生功德凙落菩台明夷乙未旧註曰凙者天中山窟其山上有衆龙之窟黄房之室落者眞晨道君之内名理于黄房混大劫而不终经龙汉而更明菩者飞天眞人之隐号有无数之衆台者玉台也处凙山之阳緑罗大千家人丙申旧註曰緑罗者月中天人字罗英理在日月之宫上乘大罗之天梵行之炁运度之关以应天地之数终于大劫既受交于日月则会于玉台之上大千者世界之数陆先生云以千数至千即千千爲小千小千数至千爲中千中千数至千爲大千也人能诵咏洞章则得驾羽轮之车昇黄房之室游玉台之上览大千之境也眇莽九丑睽丁酉旧註曰眇者玉字翳而不彰眇眇然也莽者其文复明莽莽然也遇眞道男女并皆寿三万六千岁其运之极又经一劫九炁各生一兽以害恶民其劫既开而九兽号九丑之鬼北帝上眞主生死图録故立九丑以辅三官数极九九八十一万度天炁之交九丑当得辅号爲九都使者韶謡縁邅蹇戊戌旧註曰韶者皇笳天神霄王内名神霄王是魔王之神主常试学道之人正与不正作謡歌以乱人心心固者王即保举昇上皇笳天也縁邅者南北二斗君之内讳人有善功则列言于南斗南斗即度三界之难拔九幽之苦告下魔王不敢害败之也人有恶则三宫列罪于北斗北斗即告下魔王灭魂付九幽之下充长夜之役万劫无期矣云上九都解己亥旧註曰云上者飞天神王之内讳开龙汉劫启赤明莲敷自然之书立天地之根也九都者三象既分而有九层之台处乎玉京之山焕乎玄空之上飞天神人常散百合之香流五云之华以观飞天眞人台上有太眞玉郎一日三回十絶之旛回旛一周则诸天上帝三朝玄台绕台三匝诵咏洞章飞生自骞损庚子旧註曰飞生者南上更生之神学士能诵洞章飞生即爲开不死之路流长生之炁下鍊五魂则八景存焉骞者骞林也旣共举人身上昇玄台逰于骞林之下佩天书诵洞章二十四年得上朝玄都那育郁馥益辛丑旧註曰那者天王侍郎之内名主天四时之炁梵行虚无之纲以正端靖天中分度育者天关空轮之名郁馥乃斗中灵童之名常运育轮以召眞天关十转则十方大圣上朝玉帝万神齐到而郁馥唱礼焉摩罗法轮夬壬寅旧註曰摩罗者天中大魔内讳也郁馥一唱魔王束形学者知四时之炁十转之关则入法轮之门驾舆昇乎玉清而朝紫微之台霐持无镜媾癸卯至于庚时名曰水半斤阴归阳室汞来投铅其质肖母而成白银古经云元君始鍊汞神室含洞虚玄白生金公巍巍见始初谓金来归性初始可名还丹者也旧註曰霐者天上都监神内名持者龙渊之名衆龙蟠乎其中衔金婴运东井之华常灌天眞也无镜者飞天神王岀无色之光总生死之籍开度学道之人揽姿运容萃甲辰旧註曰揽姿者三界门名人知此号则神王开长夜之府拔九幽之魂以度三界门也运容者玄和玉女名也得度揽姿则运容以朱灵之炁导之于形太和之津灌之于神上昇福德之堂馥朗廓奕升乙已旧註曰馥朗者天中玉京台别号也西灵眞人常诵洞章以游其上廓奕者天中神公内名与元始同生爲玄炁之范教学仙之人能明八字之音则神公爲开长冥之户昇更生门而登玉京台也神缨自宫困丙午旧註曰神缨者紫微灵童也主灭度之尸若得神缨歌无量之章则返形于三鍊之房受自然之炁欢无穷之龄也刀利禅猷井丁未旧註曰刀利者南方无极世界之号也襌是刀利之国亦曰襌黎其国有洞阳之宫流火之庭灵文始于流火受鍊既明之后刀利改爲福德之堂猷者南上好生君之内名也苦魂皆得度入洞阳之宫婆泥咎通革戊申旧註曰婆泥乃火鍊池灵童也若人得度洞阳之宫皆诸火池受鍊更生福德之国咎通是刀利世界魔神常遏人生路人知好生君名及诸灵童受鍊即生福德之国则魔神奉焉人能诵八字之音则刀利无极灵官侍卫其身径造南宫仙人司迎三年必能策丹霄之轮昇三炁之天宛薮涤色鼎己酉旧註曰宛薮者皇崖天帝之内名也主开大漠之经以明八字之文涤色者乃色界飞天眞人也常乘车驾龙出入玉清之中开度善人太渺之堂震庚戌震木也龙也火之化机也间隔幽微之理巳释于前矣旧註曰太渺之堂即化生堂也空洞之化结自然之章坦然广大开度万生之历也学人通八字之音则飞天眞人降云车载兆上昇化生之堂流罗梵萌艮辛亥艮土也生成之本造化之根妙义已解于前矣旧註曰流者天王之内名处于紫霄之上游观玉京之山罗者月女之讳主王逰宴之仪梵者飞天眞人名也主回九天之关萌者元始天神也固极风之根景蔚萧嵎渐壬子旧註曰景者景黄也是四极上眞人也蔚者蔚秀也景霄仙人也并理玉京台常历校长夜之中开度善根之䰟萧仞也是白素元君之宫嵎者箫仞之嵎对宾之所人能常诵洞章乃得驾九色之云而上昇景黄之台矣易邈无寂归妹癸丑旧註曰易邈者孝芒天王之号也无寂者虚无寂寂之庭也言天王从龙汉而来至赤明而出居乎虚无之内寂寂之庭宛首少都丰甲寅旧註曰宛首者太上道君内号也道君常开元始玄奥演大法以度人少都者日中灵童之名常散日精以灌眞流飞华以拂尘学人知八字之音则天王飞景云之舆降三素之軿度身三界之上进入寂寂之庭也阿繿郁竺旅乙卯旧註曰阿繿者天王隐名也常乘景霄之轮逰九层之台处玉楼之上唱洞章以伏魔王郁者默郁是天中魔王隐名竺欲也是魔王都伯常在欲界之上咏空謡之歌华漠延由巽丙辰巽者风也凡物之生赖其吹嘘而得长养华实阴非风不凝阳非风不融易曰随风巽君子以申命行事夫申命行事亦阴阳施用之理也旧註曰华者言色界光华也漠者言欲界渺漠不可寻也延是束鬼之庭由是禁鬼之房天王登云楼之上咏无量之章则天魔应响而束身群鬼诸由而伏形奉之者九祖开泰修之者灰骸更生也九开自辩兊丁巳兊者金虎也金者水之化机间隔幽微之理已释于前矣旧註曰九开自辩者大演之初天地未判轮转三炁开爲九分九度既明九位乃列阴阳万品于是而生自然明辩也阿那品首涣戊午旧註曰阿者阿丘天王内名也常驾龙軿登龙山之岭逰观九玄之中那者那邪飞天神人隐名也飞行三界历校长夜拔度善人之魂有知八字之音则天王品度兆身首化枯骨成童子之颜矣无量扶盖节己未旧註曰无量者无量大圣之始神也总统飞天之神人皆受其品量而得昇迁也扶者更生眞人内名常校幽夜之録简善恶之根盖者玄中福堂之号也浮罗合神中孚庚申旧註曰浮者幽魂受眞人开度谓之浮也罗者大罗也开大千之界召更生之宾诸大罗之天定籍削死合者合庆也神者神公也是大罗丞相人能知八字之音与神公合庆度爲更生之宾故曰合神玉诞长桑小过辛酉旧註曰玉诞者昙誓天中玉都名也长桑者天中骞林亦名桑林也柏空度仙既济壬戍旣济者砂也汞感铅炁而结砂坎铅也离汞也水火既济则坎离交而爲砂之象旧註曰骞林覆荫东华之宫叶上有大洞之章紫书玉字焕乎上清下有扶桑之树上森骞木之丛碧鸡鸣其盖青霞翠其峯神风流反香之草桑林鼓百籁之音神风一鼓洞章成音故曰柏空度仙者也飞天神人简学仙之人度九幽之魂也玃无自育未济癸亥未济者汞也水火异处汞未成砂离坎还元汞复本性旧註曰玃无者龙汉之时飞天神也元始始开之炁溟涬无色之中玃无乘运而出凝炁而立霄度既立自抗不终之劫育者霄度天王内名也九日导干干干者万物之始虚无自然纯精眞一之炁号曰空炁金胎喻爲银鑛因父母搆精感附受胎藏于肾中谓之元神因一炁化归中宫而爲丹母金火莲推返本还元是爲银也旧註曰九者育王乘象轮之车逰九玄之门转九机之度应劫会之期日者天中日童导引和炁日童当天运之终则停光拔度学者灌以水母之精导以太和之炁洗鍊五神进入朱宫坤母东覆坤坤者万化之成受胎之后神藏肾中是谓坤宫谓之性曰铅化机运归中宫而爲丹基药祖谓之元精收摄砂汞而爲丹质夫造化者从无生有故坤因干而立干因坤而成干坤相互而生成初无先后伊川曰造化无端阴阳无始譬若铅因银而生银因铅而成之理按道经曰此两者同出而异名如是先眞上圣推物理而明造化强以铅银砂汞而喻丹㫖者何也盖欲后世易以明矣旧註曰坤母者太阴都候九灵母也理东海扶桑旸谷之渊常总地机转轮元炁上应天关天关转地机动周天一度水则涌溢三千三百度天地炁交九海冥一水则弥天东者东海受会制期河源也覆者水神理于崑崙山填固巨海遏断东井则地机不泄保劫长存形摄上玄屯甲子一阳来复妙用之炁自坤宫而发生古经曰阳炁发坤日晷南极五星连珠日月合璧又曰金精一化青龙受符眞阳上昇如日之象至于中宫金母收摄是爲砂也砂者木也木者龙也此青龙受符也旧註曰形摄者灾交之时坤母形出东河之上摄召鸟母以凤车迎学仙之人上崑崙之墟鸟母乃水之候神上者坤母上诣帝君申劫会之期度学仙之人言名于玄都也陀罗育邈蒙乙丑旧註曰陀者天帝内名与妙成天俱生在云阿之岭罗是月始生之名陀在云岭之上抱月而明育是神王名总统十方飞天之神邈是天中羽林监神名神王常使匡御三界简人生死之籍令魔王保度得道之人也眇炁合云需丙寅旧註曰眇炁者人得保度诸羽林监受符昇天眇眇行云炁也合者合景也既入羽林结云炁成衣遂与诸天合景上飞也飞天大丑讼丁卯旧註曰飞天者飞玄之炁结成洞空之经飞天神王常诵之以接学者大者三界都録主生死图籍丑伯也是三界大魔受事于大丑学士识八宇之音则魔王保眞而身腾三清矣总监上天师戊辰旧註曰总是飞天都统之官常摄八会之炁以保天地之运监领长夜之官开度幽魂人知天中之音则天魔列言大丑勒録仙部上昇禁上天也沙陀劫量比己巳旧註曰沙者常融天内紫微别馆沙兰之宫陀者陀丘之衆有巨亿万人并是新得道受度者功德未备停散宫中劫量者每至劫运一交此陀丘之衆计功量德昇朱陵之官受福而仙也龙汉瑛鲜小畜庚午旧註曰龙汉初劫之名也瑛者龙汉时飞天神名也常开度幽魂昇沙兰之宫鲜者南宫之童也学人得度而鲜童鍊其容也碧落浮黎履辛未旧註曰碧者玉隆天常生碧霞之炁落者空中飞天神名一日三时引天中衆圣上朝七寳宫浮黎者天王内名衆圣上朝则天王称庆也空歌保珍泰壬申旧註曰空者天中侍晨名也歌者洞章之曲侍晨一啸灵风既奏音成洞章故曰空歌保珍也学人知八字之音则昇南宫爲飞天之宾保此不终之劫珍其自然之文故曰保珍也恶弈无品否癸酉泰者天地交而万物生也至于申时名曰金半斤龙虎交缔阴阳得类古经云阴阳混交接精液包元炁万象慿虚生感化各有类乃圣胎形兆之象旧註曰恶弈天王内名也昔于龙汉中诸縁并尽过度三界昇太虚之馆受九仙之箓登大圣之号至赤明开莲元始钖爲梵度天王无者太无眞人也眞人受天王之府度长夜之䰟品者品量幽䰟之罪福也洞妙自眞同人甲戍旧註曰洞妙自眞者太无眞人度九幽之䰟洞识宿命恶縁并尽度入妙化之堂自者与也与飞天而合眞也元梵恢漠大有乙亥旧註曰元梵者元始大梵风泽之炁抗举澄汉之精高而洞浮悬而不落恢漠者远而无碍有而若无微而不可名妙而不可寻也幽寂度人谦丙子旧註曰幽寂者幽兮寂兮不可闻见其中有眞眞中有精冥度天人也天眞皇人曰诸天内音自然玉宇者皆结飞玄之炁合五方之音生于元始之上挺于空洞之中其文宛奥难可寻详天尊奖劝而敕令解义夫玄科有制不敢违命按笔之日神冲太霄精之与粗极乎心虑皇道既明诸天称庆寳之者眞降修之者表迁威灵恢廓难可名焉道言此诸天中大梵隐语无量之音隐语是天帝之名隐而不显无量之音者眞洞章自然响彻诸天也内义曰大梵隐语无量之音乃自然妙炁结而成文凡天地之道皆在其中虚实相通象数可见以九日导干推之理无遗矣夫干始于北者即阳生于子也甲子配干子爲黄钟故甲子始于冬至汉志曰伏牺之作易者纪阳炁之初以爲律法建日冬至而声以黄钟爲宫此声炁之元也国朝会要曰古者黄钟爲万事根本由是观之九日导干位即梵炁之始甲子之首也一炁所播万汇均被四时生成岂外是炁隐语之道造化亦然还丹者循体大梵而修尔四象五行三元八卦日月龙虎砂汞铅银隐语之中俱备至于阴符火候温养袖添非依卦炁昇降甲子循环茫然无慿何以取则故干坤坎离四卦而象天地日月包囊万物爲鼎器药物枢组根宗余六十卦以应甲子之数准则春秋推移寒暑分二十四炁擘七十二候以一年十二月之节归于一月之内以一月之候陷于一昼夜十二时中定刻漏正时晷明子午按阴阳通晦朔合龙虎依天地之大数叶阴阳之化机故卦有三百八十四爻火有三百八十四铢由是万化凭虚而生不知虚之生我欤我之生虚欤大梵之理其道大矣旧文宇皆广长一丈天页皇人昔书其文以爲正音隐语旧来本文宇广一丈八角垂芒天眞皇人于龙汉中书写仍训释之有知其音能斋而诵之者诸天皆遣飞天神玉下观其身书其功勤上奏诸天万神朝礼地祇侍门大勋魔王保举上仙道备尅得游行三界昇入金门此音无所不辟无所不禳无所不度无所不成天眞自然之音也内义曰此无量之音能辟逐一切精邪能消禳一切灾害能度脱一切生死能成就一切天人故谓之天眞灵书自然玉字至若金丹之道乃大梵自然元精妙气契虚合无修之者诸天鑑观万神默佑功圆道备必证神仙所谓丹者既曰契虚合无固非有形有质妄者云大若弹丸色同朱橘何谬之甚是不识金丹爲何物也若云无亦非也有亦非也或有或无亦非也非有非无亦非也然虽如是毕竟若何盖金丹者寓物见质丽物无形何谓寓物见质故清静经云大道无形生育天地道虽无形天地可见其形也大道无情运行日月道虽无情日月可察其情也大道无名长养万物道虽无名万物可识其名也何谓丽物无形内观其心心无其心不着也故虚外观其形形无其形不有也故无远观其物物无其物不碍也故空此见丹道契虚合无无余藴矣皆由体自然而然不强爲而爲所以大梵隐语谓天眞自然之音故能无所不辟无所不禳无所不度无所不成合大易准甲子成造化契金丹无所不辟者永离无有也无所不禳者照用皆空也无所不度者超越生死也无所不成者造化天地也略言其大则小者可知矣故诵之致飞天下观上帝遥唱万神朝礼三界侍轩羣祅束首鬼精自亡琳琅振响金书玉字故曰琳琅也诵咏讴吟故曰振响也十方肃清河海静默山岳吞烟万灵振伏招集羣仙诵此则琼林振天籁之响十方晏三景之明河海风浪而澄静山岳吞纳乎云烟伏万灵而震慑招羣仙而诸室也天无氛秽地无祅尘天无氛秽之气地无祅尘之灾也内义曰功满行圆道成德就者飞天下观书功也上帝遥唱称赞也万神朝礼敬仰也三界侍轩翼卫也羣妖束首魔贼㐲也鬼精自亡尸虫灭也琳琅振响自然感应也十方肃清纯素无杂也河海静默性情冥也山岳吞烟神息定也万灵振伏衆圣钦也招集羣仙无非眞也天无氛秽阳无愆也地无祅尘阴无伏也冥慧洞清大量玄玄也内义曰此明诸天内音冥通慧照之力也冥者幽深不测慧者通照无穷慧能照空故曰冥慧高而不极谓之洞焕耀三清谓之清洞空也清静也无边无际谓之大量大量之内唯有眞空眞中有精其中有信能生眞圣非有非无常住湛然微妙莫测究竟其理不可寻详玄中更玄故曰玄玄也上圣慈怜下界降此眞经列以玄科开人度物诵咏之者上感诸天佩服灵文即随炁所至功圆行满昇爲金阙之臣是如积学通眞入圣生天生地应用无穷能知玉字之音骨肉同飞有日矣上学之士勤而勉之天尊叙经首言造化于始末言大梵于终此其所以体用循环而无穷也恐学者不悟常清常静之理堕于执有执无之见故明诏之曰冥慧洞清大量玄玄夫冥则契虚合无慧则圆明妙智洞则通达无碍清则澄莹无形大量则无所不容难以测度玄玄则妙中更妙不可思议若然者言龙虎不滞于弄精魂谈性命不偏于执空寂十方通彻八面玲珑经曰用其光复归其明此之谓也夫道之于人不啻慈母之爱赤子覆之载之生之育之至于分身降世陈纲立纪礼君臣正上下生有所养死有所藏其或出类拔萃者则与相爲终始若乃华目以随世畏死而希仙者因其学功而成就之片善不遗可谓至矣人能体道皆无怀葛天氏之民经不必出教不必立可也惟其不仁则我有己经由是出教由是立焉故有天堂地狱之报是亦爲劝善惩恶之权耳或者谓一死则已更有何物天堂地狱皆无是事斯言也逹则达矣其奈若何今夫人死之后或梦之或见之或附人而言或凭物而灵由是观之固不得谓一死则已更有何物也神清之洞清燕之堂白骨埋形水狱阴惨又不可谓天堂地狱皆无是事也天尊曰衆生未悟故有摄因衆生既悟摄因何在地狱天堂孰非假合此皆人心自造岂得一切拨爲无因果乎太上常善救人故不爱道诱谕世俗勿错用心使其返性冥情舍恶从善上可超凡入圣次可解化登眞又其次隐遯长生下则延年安乐生生世世不失人身熏习性根亦证仙道比之疾病婴缠夭伤危厄非命横亡沉沦恶趣者孰得孰失达士必能详择焉梵炁玄辽天宝白然八合之音元始灵书下篇天眞皇人撰后释曰谨按灵寳度人上品妙经汉元封中西王母下降授武帝已爲第七授中间传授经传不显其在天卷秩繁多此才一品至晋太极左宫仙公于会稽上虞上感太极眞人徐来勒所受度人经即有灵书下篇及太极眞人后序授经衆眞聚集终散之文方成全篇自后以兵火之变抱朴子葛洪于郑眞人思远所受其后止于大量玄玄也其下篇遗失不可考复故世无全经莫可而得今昌运流行天吏下降以其阙文续于经末诵咏之者得本经二章三篇之妙范修用之者备全品十过十方之殊功斋戒遵行则上清可跻矣五牙经曰天眞皇人者不知其得道之始然是前劫修眞极道之人也身长九尺玄毛被体皆长尺余黄帝时在峨眉山絶阴之下苍玉爲屋黄金爲座张华罗旛然千和之香侍者仙童玉女座宾三人皆称太清仙王黄帝再拜问道授以五牙三一之文东方八天森角储云九魂鍊精枳默窥玦浮枚曰𨀛鹿几杨房碧提酇回池滇党负蚑逭谒携澡章变瑜兰泮璧坏亢滂野生极中昆清曜展洞涸寂无眇凝素倚虚罗皇达元灵南方八天炎镀绰堂太霄瑶隅历遐荐漪周扃加图披峣蹊臄觚亶浑都戟芸荼炫井欺持蒲掌维迮仪奕洸琅璀扁缕益但幽微毕雷涓湟实东赤曜丛稽玉玄演侯栢璖至䂓西方八天镐正左适婆泥杀灵悲招均疆洎南缠魁静夷损光混元觉縁道守岑遥绵徴知宣太灵湮漠昺和卢随哲京常华墟咸坚沙栗铎黜株会衍球裴卓云青府业睹般基北方八天洼孩蒙甘翠宇九阑萧钩涟兴龙汾神关沟沦泬魔豁蛮祈通玄寥亢息无知肆明蟒脩吉夕馥坛时畎汤长敷昌匪庸谨济朝康堲宽秘法侈宜广帝理生卫肇宏人后释曰此与中篇隐语爲相类非如中篇有皇人内训可考然东方森字从木南方炎字从火西方镐字从金北方洼字从水土水土俱旺于北而孩字从亥从子必关涉天地造化之妙理得道者乃当洞明至言也天眞皇人梵炁玄辽天寳自然八合之音主治世会地垒洪泽灾变厄难诵咏之者禳辟祅殃清静道炁无不宁也地官奉书百灵畏敬神朱写文服佩明验施之于至学不宣于下俗也太极眞人颂曰神云焕层虚梵罗屯碧霄元始九龙驾皇人按青轺灵光集万眞珠影闿阳寥出示灵寳篇福德由是招洞玄隐高严玉音泛云璈无量匪得思道海生波涛法义同涓流滋植成嘉苗用以赈穷饥教兴卫中朝帝尊寿亿年太平灭兵刀稽首望玉晨灵华散金毫太极眞人曰太上玉晨大道君居紫霞之上七暎之天纪録玄文玉妃捧经金童散香太一执巾玉郎侍筵龙吟虎皥庆云蒙霭十方天眞大神上圣高尊妙行页人无极飞天神王三界大魔九天丈人无鞅数衆吟咏玉经归依太上灵寳妙法昌运流行亿劫长存诵经十徧毕叩齿三十六通心拜十方而起南面下座东向立心礼三拜密呪曰诵经已竟向来所出身中三五功曹左右官使者侍香金童传言玉女五帝直符宜日香官各三十二人请还入臣身中复于宫室毋令差互后召复到一如故事次精思身中诸神各还宫讫叩齿三通咽液三过上香密呪曰向来听经圣衆解坛散席各复所司神风静默山海肃清千邪伏匿百灵护形次自东爲始存天眞上昇每方心拜三拜三叩齿送之次鼻引三色云炁咽入五脏想四兽复本位叩齿三通咽液三过然后收经出室语言无碍诵经如不依此不若不诵而免怠慢之愆或谓丹旨何须载此盖道存内外不得不然庶几人知崇重各招福德也元始无量度人上品妙经内义卷之五