香山宝卷序宋普明禅师于崇宁二年八月十五日在武林上天竺独坐其堂三月已满忽见一老僧云公单修无上乘正真之道独接上根焉能普济汝当代佛行化三乘演畅顿渐齐行便可广度中下羣情公若如此方报佛恩师问僧曰将何法可度于人僧答云吾观此士人与观世音菩萨宿有因缘就将菩萨行状畧说本末流行于世供养持念者福不唐捐此僧乃尽宣其由言已隐身而去普明禅师一历览耳遂即编成此卷忽然观世音菩萨亲现紫金相手提净瓶绿柳驾云而现良久归空人皆见之无不敬仰后人闻已愈加精进以此流传天下永为警鉴云尔观世音菩萨本行经简集卷上登坛开白凡任其事必须斋沐更衣则敬心当然以重菩萨故先举香赞次开白已方入正文大悲观世音菩萨降诞良辰我今登坛宣演观音宝卷众等务宜摄心端坐齐身恭敬不可言语笑谈切忌高声混乱必须谛听宣扬清净耳闻从闻思修圣凡不二经云观世音菩萨以何因缘名观世音若有众生受诸苦恼闻是观世音菩萨一心称名观世音菩萨即时观其音声皆得解脱若有持是观世音菩萨名者设入大火火不能烧乃至若为大水所漂称其名号即得浅处等以是因缘名观世音偈曰观音原住古灵台慈悲念重降世来不问回回并达达闻声菩萨笑盈腮本行经文苦乐哀音须要相像恭闻迦叶佛时须弥山西有一世界国名兴林年号妙庄彼土人皇姓婆名伽年始二十众称人尊祝立为帝正治封疆纵广十万八千里皇城十二门围绕三千里宫殿高广金碧交辉四相供奉三公卫护九番七十二国往往来来万姓俱降人人叩头个个钦仰皇乃每好打围嫔妃同泼天快乐希有者也只愁六宫不生太子每祷上苍乃作一偈婆伽婆帝号庄皇凛凛威风镇万邦若得宫中生太子杀牛宰马谢三光听说国后其正宫皇后名号宝德与帝同寿面如满月两耳垂肩双目清秀一身体态百般端常生慈善万事宽弘忽于妙庄八年降生一女父皇喜曰以年号为第行见境而立名朕因看书而生女者名曰妙书后至妙庄十三年又生一女仍前启奏父皇喜曰朕在洞天宫中操琴而生女者名曰妙音自此皇后每告上苍愿求生男至妙庄十八年夜寝太和宫中梦见二天女身长三丈头戴珠冠体挂璎珞身诸毛孔放五色光躬立床前言云上天玉帝请国母往三十三天善法堂中见佛闻法皇后乃然其言披乘出宫天降鸾驾门首而迎倐忽来到三天门下皇后初见毫光晃曜目不能覩众天人曰速念弥勒佛三声便见分明即时念佛果见圣境非凡无数天宫宝殿高阔深远天乐自鸣花彩重重大梵天皇与诸天众共至善法堂前听经已毕乃见三千紫金人十千天仙女色相端严各乘金莲宝座巍巍腾空齐到善法堂中皇后见之询问其由谈话相契众仙女曰送一仙者与皇后后乃含笑礼谢众仙回宫忽然觉醒在床乃作一偈昊天圣境事非常大罗宝殿放毫光十千仙者齐欢喜与奴一女转宫房皇后醒来仔细思量是何奇异至今还如胜景现前莫不是天降灾殃地动烟尘敢怕外国撩乱万姓作反寤寝不安坐至天明亲诣殿上启奏君王乃作一偈梦中闻法往天堂大觉金仙现宝光臣妾未知凶吉事特来启奏向君帝乃出榜普召圆梦先生有一公公发白面皱竹冠衲衣执杖而来揭榜进朝庄皇喜曰公住何处答曰臣住乐邦皇问何姓臣姓弥皇又问曰公年高多少离家几载公曰臣早丧父母不知年甲自幼出家周游列国处处圆梦不计岁数皇曰公梦本今在何处答曰臣圆梦不赍本说来自有忖皇曰且道昨夜正宫皇后梦往升天善法堂中听闻佛法见三千紫金人十千天仙女一面如故送一仙女与皇后回宫此梦何如公公答曰臣今详说此梦皇后升天听法当兴善事增加天寿合作佛母三千紫金人者即三世三千佛也十千仙女者即一万菩萨也送一仙女与国后回宫者乃改皇家为法皇家也今肉身菩萨出现降诞宫内出现于世弘布圆通度人无量只此言矣乃作一偈君王问臣住何方家居原住乐安邦生身百拙无些用单靠圆梦度时光那公公不图陞赏时问内使讨水一瓢喷水一口喝着一声杖从地起化作金龙风云雨布电光闪烁霹雳轰雷喧震帝殿大现金身驾云而去庄皇见已拱手扣牙乃作一偈喝杖成龙顷刻间云迎雨送转天关大现金身昇腾去妙庄皇帝喜容颜且说国后自此身体康泰眼常见优钵花围绕耳常闻天乐动鸣鼻常闻异香馥郁身常有光明照曜喉中常自醍醐涓润如此祥瑞十月满足至妙庄十八年二月十九日国后大喜合宫嫔妃眷属尽行翫花三日那御花园内有八十余所观花柳巷尽是白玉为街黄金为阑再有三十二处赏花亭上盖青绿琉璃瓦金梁玉柱下嵌银砖间七宝处处安排筵宴抚琴歌欢渐渐游至成天殿后共登千花楼上顾瞻四面太阳当空日正巳时乃见天花散彩地涌异宝花香喷鼻熏入楼台随即降生公主时乃空中百鸟唱贺云菩萨出世间广度无量众合宫闻言乃作一偈赏花游翫到楼台黄莺啼叫百花开二月十九春光好公主身从降下来此时皇后便令宫娥女把金盆沐浴合宫人赞言此公主非凡人也容颜甚微妙犹如净满月手有千轮相目如摩尼珠指爪如白玉玻璃面貌具三十二相绿眉翠发世上无比六宫共议自合进上父皇观看一面便将锦袱包藏金盘盛贮女捧托宫娥后随六宫三殿百乐喧天登临宝殿父皇喜曰此女乃正宫感梦而生名曰妙善待明日早朝与朝臣共议合应诏告遍行天下乃作一偈织金龙袱锦包藏金盘捧出见君皇寡人与民同安乐朕若贫时也不妨休说皇帝大喜且说公主生在宫中人人爱惜似宝如珠渐渐长大年至十岁志量洪阔高明博厚自然通晓琴书綵画织锦成文百味珍馐无所不会体态尊重清洁义让谦和忠孝知廉识耻慈悲忍辱不贪不爱自然斋戒昼则看经礼诵夜则入定坐禅时时如此勤修不懈不觉长在宫中一十九岁公主每告上苍愿舍皇宫出家奉佛参明师奉知识行正道不退心离地狱出火坑愿成佛度众生发此愿已梦往妙高峰顶参无量寿佛之记梦中觉醒心悟了然乃作一偈长在宫中十九年万般快乐我无缘坚固自然心不乱少曾将胁倒床眠公主在宫中修行学道宫娥女尽皆笑曰快活不受何故如此公主曰吾因生死事大自性众生誓愿度自性佛道誓愿成叹日月如梭光阴似箭常愁人身一失永别千秋吾今普劝知音者宫中快乐未为贵莫若空门做道人乃作一偈朝廷富贵实轩昂六宫三殿胜天堂莫道长生无烦恼临终不免见阎王公主在宫中修行未知终后如何且说妙庄皇帝镇掌山河神惊鬼怕有功者赏犯法者不饶四相九卿恭奉百万军兵拥护宫眷属三千七百日日九宴琴乐应天少甚金银异宝思量只少一个太子乃作一偈帝皇无嗣总由天流传一段大因缘万劫千生难遭遇端然静息听宣传南无观世音菩萨妙庄皇帝登天下有道君皇治万民百亿山河居一统万家交参贺太平休论皇帝多有道听说宫内正宫人名称宝德为皇后圣贤佛母降凡廷天生美貌都端正仁德心慈世莫论三十六宫齐恭奉七十二院总钦尊虽在后宫为皇后不生太子小储君前后亲生三个女三个女子告知闻大姐妙书为第一第二名称号妙音第三妙善年最小父娘偏惜掌中珍皇帝一朝登殿龙颜大怒朝臣失色帝乃口中不语心下思想后宫嫔妃眷属三千七百尽是泥塑木雕的死人并无一个能生子息朕思山河草木年年逢春开花结子寡人绝嗣徒劳为国之君若得宫中生一太子嗣续朕命坐掌山河兴隆帝道名佈他邦是朕之愿也今日无门可诉只得宣卿前来听朕细说衷肠南无观世音菩萨皇帝当时开金口卿等前来听朕因堆金积玉成何事算来异宝未为真光阴如箭催人老国无太子朕无亲朕今自恨身躯老镇掌山河无后人若得宫中生殿下何愁四海不清宁眼前满朝朱子贵谁解烦愁一点情四相九卿齐便奏再朝八拜说缘因满朝尽是忠臣士更无违碍不良人宫中还有三公主合招驸马在宫门伏望我皇亲电龙颜且喜纳微臣皇帝每日五更三点月披星百乐齐鸣迎上宝殿振大朝钟击大朝鼓静鞭三下喧天如雷文武两班齐齐整整执恭舞笏三祝三唿二十四拜言称万岁忽一日朝罢当问序班今日早朝臣完否序班传奏臣启陛下内有左丞相张拱辰不来朝见皇曰何故不来朝见右丞相许智出班奏曰臣启万岁臣闻他家昨夜为因夫人生一孩儿以此失朝伏望我皇赦罪宽恩皇帝见奏锁定眉头精神不爽恨他男子偏不来寡人宫中托生他年长大替朕为君却不是好海宝千般未为贵先求如意无价珍南无观世音菩萨五更三点皇登殿掌扇才开见帝君挂甲将军无万数两班文武共随身舞踏三唿称万岁二十四拜口称臣妙庄皇帝开金口动问左右众朝臣左右朝臣齐声奏只有拱辰未来临未审此人何缘故不来朝见为何因许智丞相时便奏我皇圣耳愿知闻他因夫人生男子失来朝见愿宽恩皇帝见奏心烦恼恨他男子错安身托朕宫中为太子金盆沐浴号东宫文武朝臣齐声奏国无太子宿何因三清上帝无分晓玉叶金枝不布容皇帝大朝面无正色文武群臣战战兢兢合朝跪劝曰伏望我皇息怒开怀虽然不生太子臣闻正娘娘自有三员公主青春正当合招驸马岂不嫡亲瓜葛向后观他有德行者为尊臣当万死直言奏知任我皇称心可行则行皇帝见奏龙颜喜曰劳卿所奏解朕之愁便行命宣召后宫三员公主即今晚朝速赴殿前不得春风花不绽花容须感春风力南无观世音菩萨父皇有宣宫内传内苑急如云妙书妙音并妙善共同披乘出宫门青丝细发蟠龙髻眉如绿柳始逢春面如牡丹花正放绣鞋三寸不霑尘容颜花貌如美玉少年洒落正逢春一似嫦娥离月殿犹如仙女出仙宫未知父皇何圣旨为何下召奴身同往成天金殿上深深八拜谢皇恩齐齐近前唿万岁凤语莺吟赞父亲金轮统御三千界王历延鸿百万春父皇闻言龙颜喜女儿今且听缘因爷爷年老无所靠又无太子小储君朕今与儿同商议共招驸马在宫门我儿承顺须当说欲何文武自评论皇帝敕下三人女子招亲侍奉欲何文武速急回言当有妙书公主进前启奏儿顺父命愿得文士为亲须先察如无刑伤过犯技艺下辈等人朝门之外挂传金榜普召天下考试贤良秀才能通万卷诗书举笔成文出言成诗孝义仁信才貌两全人相气概少年洒落不肥不瘦不长不短真才实学随机应用方为一国之至宝万邦之光辉有这般大公器者便可成亲文武安邦民安乐武能护国绝干戈南无观世音菩萨妙书公主回言答儿愿文士纳为亲先须体察无过犯金榜名传第一人知书达理人相好端严洒落少年春驸马把笔安天下兴林一国尽安宁黄金殿上封官显紫袍玉带号忠臣若有这般明贤士须要举保便成亲皇曰大姊顺父招夫文士为亲妙音你意下何为说与我知妙音公主躬身便答姊姊既认招文奴奴愿招武者武者须选文武双全有志感勇不劳军兵拱手降服边邦宁静干戈永息喝静朝班山河一统镇国掌兵无敌大将一人之下万人之上威风凛凛人相巍巍恐怕烟尘动时要他护国护民有此功能者方可成亲匹配婚姻务要的当千兵易讨寻经论一将难求教外传南无观世音菩萨妙音公主忙便奏为愿武者纳为亲武者须是名上将领兵护国镇干坤喝水成冰通军马如龙八爪护皇城神钦鬼奉如天将威风万里众钦尊恐怕边邦烟尘动要他守护父皇城父皇见奏龙颜悦天生女子孝心人次宣妙善前来问我儿今且听缘因姊妹三人儿最小朕缘偏惜掌中珍巍巍堂堂如花貌端端正正紫金容举步如如身不动音声朗朗不摇唇寡人与你频抬举招取一人在宫门招取一位忠臣士万里山河此人大姊招文为驸马二姊愿纳武为亲女儿欲要何文武心如意道知闻皇曰朕宫中只有三人女子青春正当合招驸马护国护民代天行化大姊招文二姊招武一能孝二能顺正是有志不在年高自然通孝世间大礼妙善你意下何为三公主上前便奏女孩儿身同心不同各有所见伏望爷爷明镜朗鉴一片白云横谷口几多归鸟尽迷巢南无观世音菩萨妙善当时忙便答父皇且自请回尊爷爷只忧无太子奴愁生死别无因父皇枉有多金宝怎免轮回死生门奴奴命似风前烛世间难得百年人镇掌山河棋一局百年世事一梦中静思古往今来事泼天声价总成空朝朝扛闹唿万岁阎王相请莫知闻苑胜住黄金殿蔴衣赛挂锦袍人功名势退汤浇雪趁时回首可修身三寸气在千般用一旦无常万事休文官能文徒然事武官能武亦徒然任汝名题金榜上锦袍玉带一场空风清月白修行好老来学道果难成奴奴若是招驸马沉埋地狱出无门知他二姊招驸马奴愿今身至佛身文官武官都不愿一心要做出家人妙善答父皇曰总有忠臣孝子志士仁人岂能代得无常奴奴切思地狱之苦爱命为因爱欲为果因果相交万死万生改头换面六道流浪无解脱期才断爱欲便证佛果能化现身接物利生同登觉岸石火电光难定限速急修行早是迟南无观世音菩萨妙善当时回言答父皇圣耳听知闻富贵难买生死路莫令轻忽悞前程忽地无常难可测便应立志习修真爷爷容奴修行好皇天不昧善心人烦望爷爷生欢喜容奴学道别酬恩贫富夫妻如春梦奴向云林学古人酆都界内无相识阎王殿上没人情三涂地狱令人怕誓不将人去嫁人皇帝闻言大怒龙颜喝骂泼的子妖精也来作怪朕为一国之主万姓至尊见识却不如你一个女孩儿之辈从古至今有天地则有阴阳有男女则成夫妻男婚女嫁大礼当然这厮是何道理喝令力士拏赴法场斩了左右应声如雷未敢便拏万古碧潭空界月再三劳碌始知音南无观世音菩萨犯上父皇龙颜怒高声喝骂不非轻精灵胆大言无理妖邪吐气怎生听朕为大地山河主皇天之下独为尊百万军兵降伏住难道降伏你不成三十六载登天下四海闻名万姓钦代代国令传天下古今王法治干坤利剑不斩忠孝子犯法从来不认亲谗君不孝须当斩勦除鬼怪灭精灵妙善见父皇大怒叉手近前曰腹盆如大海能纳百川为小节事怒气如山伏望爷爷大展慈容望乞慈照水月胸襟尘不染冰霜戒行道长存南无观世音菩萨妙善见父生怒进前一一奏言文百岁光阴一宿客呜唿浮世岂长存男婚女嫁埋苦本广种阴司地狱根若逼奴奴招驸马父传金榜召医人医者须是明医士天下闻名第一人医天医教无云障玉兔金乌不动明医地医教无寒暑大地山河一统平医人医教无高下普令快乐胜天真空王殿内为眷属涅槃床上结成亲但有如此名医士怎敢推辞背圣恩父皇见奏呵呵大笑这小的子果是妖精鬼怪生在宫中年方一十九岁晓得许多般事不学孝悌忠信人伦之道信邪倒见听诳惑之言古今人生人死有春有夏有秋有冬死以葬之春秋祭之大礼如此若是平生有功行者该载于文籍使名扬于后世孝则终矣有甚天堂地狱鬼神是何形象只有读书朝帝阙那见念佛往西天这泼的子元来怕死贪生若是聪明有见识的女儿家本本分分不言不语顺于爷爷与同二姊招一驸马也是一头了当岂不称心你一点儿年纪从那里得病说将来看妙善闻已即时便答大家截断梧桐树自有傍人说短长南无观世音菩萨妙善近前躬身奏金怀玉镜照评论一愿不老常年少二愿不死永长春三愿肉身成正果四愿见性识天真五愿三障皆消灭六愿恩爱断除根七愿智慧超日月八愿三界释冤亲九愿天人皆供奉十愿说法度羣生万圣千贤中第一天上天下众钦尊若有这般名医士莲花会里便成亲公主答父皇曰奴愿医士为亲须是医得天下万类无生灭之相无忧欲之情无老病之苦无高下之拘无贫富之辱无好恶之患无你我之心无能所之傲变大地人同心意同形相同寿命同名号同安乐万象森罗同一受用四生六道蠢动含灵皆证等觉妙觉尽得五眼六通三身四智佛果菩提有人能医此心病者不选日时结成夫妇同着忍辱铠共卧无余床同坐法空座只此言矣父皇闻言咬牙怒目声震如雷左右见之魂惊胆碎不是这番寒彻骨争得梅花喷鼻香南无观世音菩萨父皇闻言心焦燥面如土色气如云高声喝起拏下殿前臣应似雷鸣着令左右金甲将瓜鎚打死这妖精文武朝臣齐声奏我皇赦罪纳微臣公主年幼无志气宽恩恕罪且消停妙庄皇帝开金口卿等前来听朕因可怪顽泼天大胆嘴快如刀不辨尊一片心肝如铜铁善化忠言永不听犴滑刁钻非家宝忘恩负义未为珍及早驱除由是可年深日久必成精妙庄皇帝拍案高声便骂曰蜂狂的精灵说出无端话得无理喝令女使剥下锦绣罗衣御棍打出禁在后园待他寒冻饥饿而死免挂心怀妙善闻言微微暗笑情愿解下衣裳叩头而去公主到园中自叹曰富贵岂在锦罗衣有道何在皇宫贵且向园中安然静默一尘不挂深入禅定思惟佛道得出宫门如离火宅荷谢三光今日才得畅心满意修行长空云散天一色大地春回万象新南无观世音菩萨公主径入园中去欢欢喜喜出宫门酒色财气今日断三涂八难永除根锦绣罗衣皮毛债全身净尽合无为出门一步干坤阔逍遥自在感天恩皇宫不是安身处故乡元在自心中此处园中如仙境奇花异菓四时新为因生死无心恋转心修道别无因千般快乐浑不喜一心愿证道圆通公主在园中且喜无忧无虑幸有明月为伴白云为侣又无怨恨常生欢喜自叹宿生庆幸无诸魔障得出宫门如囚脱枷似鸟离笼如龙得水似虎逢山逍遥无挂碍自在更无忧迅速光阴已经一月止有皇后朝思暮想日不食夜不睡与六宫共议自合进上求免赦罪众保回宫白云乍可来青嶂明月难教下碧天南无观世音菩萨六宫嫔妃同玉步黄金殿上说知百乐应天前引路正宫皇后后随身直至殿前唿万岁二十四拜泪纷纷伏望我皇生欢喜宽恩赦放女儿身自家骨肉心中宝莫将凌辱不成人痴顽幼小无志气未辨春秋不顺情哀告父皇休恨大展慈容放罪人亲生止有三个女乳哺三年计九春妙书妙音多快乐可怜妙善受艰辛父皇心肠如铁石不思骨肉痛伤情父皇见奏呵呵大笑曰父母见识大意相同自家女儿谁不爱惜只是孝顺的便好从今教他改过前非且待明日朝罢朕自去园中游赏一回令那大胆不成人的女子回宫你们各宫人等须是同去转劝后妃奉旨即便同往明人不在多多说响鼓何必重重敲南无观世音菩萨皇帝皇后皇妃子不排鸾驾入园中女使女官前引路娇娥女后随身径入后宫花园内花红柳绿正逢春看花女官来迎接请皇亭内暂安身二十四拜唿万岁圣人何故驾亲临皇帝亭中开言説卿在亭前听朕因多因妙善心邪见痴顽失志不成人禁在此园一个月从拏到此未知因女官曾知何消息知他事体说来因当时女官回言奏圣明天子纳微臣未奉我皇亲旨意至今不敢拜芳容皇帝亲去观公主幽然静坐小亭中击门高声唿妙善颠狂下贱下流人快乐风光无福受自招其祸做囚人今朝好好回心转赦你回宫为好人速急回心由是可仍前逆旨命除根父皇去见妙善口中不说心内暗想沉吟不觉泪流锦袍亲问曰我儿可伤不思在父母身边六宫之内吃香馥馥的饮食穿黄黄的龙服住锦片片的楼台随后的娇娥伏侍的女日日筵宴百乐齐鸣有甚不足之处今日从顺父命招取一人向后独尊汝夫兴隆帝道坐掌山河且受尽世风光一朝天子胜做万代诸侯你心何见要受凌辱妙善闻言随即便答眼中着楔谁当得火内生冰道南无观世音菩萨公主当时回言答父皇圣驾且回宫无弦琴上知音少父子弹来调不同不贪皇宫多富贵愿向空门做道人不愿招夫为天子无福做后正宫人愿搭如来三字衲不愿皇宫着锦衣儿厌三界如牢狱决不将身去嫁人奴奴若得成正果普光殿上报亲恩奴在园中无报答劳烦父帝母亲临但愿自性心花绽功成行满转宫门奴因生死甘遭难不敢怀怨恼圣君皇曰凡为人子不尊父训者天诛地灭千般抗对你从那里学来许多狐言鸟语我想那等为僧道者乃是民间懒惰鳏寡孤独之流不能生理的改异扮托佛为由一概尽是不忠不孝得死罪的浮徒你学这等作为岂不是败坏国家谗辱朝廷教你招取驸马成立帝基如昇天富贵更作么生妙善闻言便答奴观金文玉轴皎然明载三世诸佛今古圣贤皆舍五欲行大乘道成等正觉普济天上人间又见梵皇帝释侍佛左右十种仙人随佛化度九十六种外道五十种魔王参随拥护又有国王大臣士农工商老幼男女皆因出家俱成圣果终不然都是懒惰之流不能生理的父皇闻言默然不语无言可答只得隐忍回宫同来眷属俱随驾转皇帝回宫彻夜思量无计可施再令妙书妙音二公主同皇后去劝百舌未休枝上语凤凰那肯共同栖南无观世音菩萨皇帝有宣皇后再令去劝女儿心皇后当时蒙帝十步那容五步行曾劝凡情急似火谁知圣心冷如冰妙书妙音同母劝直到园中说事因从今我儿于此处阿娘日夜泪纷纷特劝我儿招驸马便同二姊共成亲父母养育恩难报归宫可报父娘恩今朝再不回心转果然不是孝心人妙善答母亲曰承感父母恩深报答在后幸有二姊姊招亲尽可奉终侍老容奴出家若得道证圆通先度双亲同生净土伏望母亲譬如不生犹如死了世人重财色奴愿安心静财色乱人心静见真如性皇后闻言无话可答夜静水寒鱼不食满船空载月明归南无观世音菩萨公主当时忙便答深深下拜说元因母亲权且归内苑譬如死了未曾生皇后当时无言答不言不语没精神长江狂风翻波浪谁知稍公不开船大姊妙书回言劝聪明贤妹听知闻孝义全无何见识今朝受苦为何因姊妹三人贤最小父娘偏惜掌中珍我等顺父招驸马你心错见不成人今被父皇多磨难累及我等痛伤心不思宫内多快乐看看担阁失精神好好回心招驸马惜汝花容似玉身特劝贤妹归宫内顺父孝母胜修真大姊见妙善容颜不退加增妙相正是天生奇哉当受苦的女子你不趁青春长就一人老来方知空自惆怅不思父皇宫中富贵只有天在上更无第二家住的是万龙宫殿金梁玉柱银斗金升行的是玛瑙白玉阶道间七宝铺锦绣坐的是摩尼檀滴珠蹲狮睡象蟠龙绣塾卧的是沉香楞金象牙犀角龙床并八宝天花锦帐头上顶戴的都是撺龙飞凤百宝珠璎身穿的是上妙七宝丽服织锦鸳鸯耀日峥光口吃的是百味珍馐醍醐上馔游耍的是千种细乐出入的是鸾驾随身日日五宴赛过八洞神仙上天只闻兜率好人间独有父皇家我和你三人受这等荣华富贵更欲縻生恰不是你自作出来今日受苦自家知蜂狂的子见甚么鬼好好回宫免教父母忧虑公主闻言便答竹影扫堦尘不动月穿潭底水无痕南无观世音菩萨妙善拱手回言答奴心迷恋在园中乐因苦果人皆喜苦因乐果绝人闻天堂有路无人往地狱无门有人行姊姊招亲如尊便休管蜂狂下贱人奴愿清贫成佛果你贪快乐入红尘更招驸马添枷锁广造三涂罪业深造罪之人还自受阎王殿上没人情阴司地狱令人怕誓不将身伏侍人妙善答大姊曰德生于清俭福生于卑退智者信受了明生死我与姊姊身同心不同你自招夫恋贵管我蜂狂则甚奴奴愿离恩割爱一心行正道大姊便骂曰愚痴下贱枉生伶俐不依忠言劝谏我知道你有日要脱无门受苦在后二姊上前再劝未知如何春回非干丹青力自然柳绿与花红南无观世音菩萨妙音开言劝妙善告言贤妹听知闻从出宫门无消息朝思暮想泪涔涔母亲大姊特来劝依言本分转宫门奉爷孝母如天理胜做无心真道人好好回宫招驸马同归宫内好安身妙善见说心不喜告言二姊听缘因皇宫快乐非常久梦中得宝未为真一旦无常音信至此时追悔更何音大限到来无可抵尽遭鬼使见阴君奴奴若是招驸马永沉永堕出无门姊姊招夫如尊便奴趁青春做道人天堂有路终须去无心恋着转宫门妙善答二姊曰蟾蜍无返照之光玉兔无伴月之意妹子探尽龙宫海藏众义皆诠天堂地府两相交任君欲向那方走天堂路上是我行地府牢中是你住妙音听得妙善之言面无正色既不顺情与我无干任从汝便母子三人劝他不转只得隐忍回宫奏上父皇妙善心如铁石实难挽回他的言语并无渗漏安心如泰山立志如大海父皇曰必是妖精无法可治遂即登殿集诸大臣文武两班选择贤人先为妙书妙音二公主招取驸马朝臣奉旨便开文武试场招贤纳士春月秋花无限意不妨闲听鹧鸪啼南无观世音菩萨此时皇帝昇金殿宣传下召诸臣朕因妙善心邪见不顺招夫做道人禁在后宫花园内冷宫亭内做囚人今为二女招驸马先招驸马早成亲朝臣朱紫钦奉旨高结綵楼一时成街坊市户排香案风流子弟往来频选得才人能文武绣球抛下配成亲驸马捧毬登金殿皇亲国戚尽迎画烛高堂光日二人公主出宫门笙箫鼓笛齐相和铜锣饶钹应天鸣双双左右躬身立深深八拜谢皇恩满朝拜罢归宫内洞房花烛结成亲皇帝一日登殿传宣正宫皇后休说妙书妙音且论第三痴顽的女儿不觉已经半载并无音信未知如何着令宫娥女汝若劝得他转意回宫重赏你们宫娥奉旨不敢久停急去如云见三公主下泪汪汪公主微微暗笑问诸女何缘到此挥泪女曰奴等今朝钦遵帝命特宣公主速回宫招取驸马白露下田千点雪黄莺上树一枝金南无观世音菩萨宫娥奉旨如云去飞风竟往后园中慌忙一见三公主齐齐下拜泪淋淋奴等在宫长烦恼并无音信到宫门公主容颜加妙相如花似锦貌精神烦请公主归宫内奉父皇后见诸亲正好回宫招驸马不须做甚出家人公主曰吾得证无上正觉能圆成百亿化身具三十二相八十种好净土天宫想念随身能化群品得到这般时节便回宫去女曰既然如是在此修行不当公主曰因言告知吾欲往汝州龙树县白雀寺有五百尼僧精进行道烦汝等与我启奏父皇皇后娇娥领命回奏父皇曰待他自去到好正是因风吹火用力不多先传密旨与那尼僧好生说化劝他回来如若劝他不回重罪不恕兵火烧灭虚名万事波上雪百年幻影露成冰南无观世音菩萨皇帝传花园内园中公主未知闻女官宣传皇旨恁从妙善去修行公主闻言心欢悦低头合掌谢神明不择日时忙便去开怀欢喜出园门世间黄金何足贵一身安乐值钱多锦绣罗衣都不愿蔴衣素服便登程合宫眷属齐相送看看送出大朝门公主朝殿深八拜愿皇万岁坐朝廷八拜国后同天寿四拜二姊奉双亲满朝眷属都别罢转身移步出朝门合朝文武官员送公主出午门外把绢帛围绕花街臣闻古书云孝行为先奉亲事大背双亲出家是何道理修何行奉何佛只消在宫中孝皇顺后广读诗书自然通晓合招驸马大当然凡为人者衣食为根本喫些酒肉有何妨穿些绫罗锦绣得何罪古人有不出门而能知天下事者有一举成名而天下知者有盖世文章以为帝皇师者终不然都是出家奉佛者乎有此忠孝名扬后世何须出头露面被人谈笑防人议论臣等有罪愚不谏贤万望公主转意回宫只要言行相扶孝义忠信便了好个绝学无为子掘地无端要覔天南无观世音菩萨合朝朝臣劝公主且回宫中奉双亲不顺父母人伦绝万世移名忤逆人臣等今朝劝不转辞官纳印出皇城公主当时回言答卿等今且听缘因有劳好言来劝谏梦中说梦了无真任君名传于四海难免轮回生死门博学强记聪明士聪明反被丧身心文章盖世成何用名枷利锁枉徒然不出门知天下事家中性宝失无寻一举成名如花绽人崩花谢总成空虽然名扬于后世魂灵未必得超昇世上万般皆下品惟独禅门学道真公主曰诳人千个易自行一身难奴今切思成必有壊生必有死叹日月如梭光阴能几时不待人少壮必衰万物无常无计可施昔古圣人有超生脱死之方有见性成佛之法三世诸佛皆是父母所生个个知文达理不说在家孝顺而能成道万圣千贤人人离恩割爱方成法器古圣尚然如此何况我乎凡修心者一尘不染如皎月澄虚但信自心是佛当来必定成佛乃琴棋书画名利能所衣紫腰金高堂大厦妻子眷属象马七珍酒海肉山万般快乐皆是世间之富贵一旦命终眼光落地魂阴司精神受苦死尸甚好棺墩厚葬春秋享祭表阳上孝心而已与死者无干重添罪苦广造三涂业缘汝等众官不信罪福轮回果报皆有死患一节且道生从何来死向何去会縻既不知此意尽是梦中之官也毁汝则赞汝则喜重富贵如金玉轻贫贱如粪土见人有德则烦恼见人有过则欢喜汝好心何在口平心不平言清行不清知书不知礼非君子之道也大寂定门无肯语口缝才开落三乘南无观世音菩萨公主苦口将言说卿等今且听缘因不知生死轮回事梦中花哄度光阴今日不知明日事人争闲气一塲空世间虽有皇宫贵那得山童自在眠满朝朝官无言答不言不语没精神枉使好言劝公主任君苦劝不回宫朝臣自此相离别回朝奏上圣明君公主竟自登程去看看离了本京城合国亲人皆下泪满朝骨肉痛伤情街坊市户人称赞难得公主道心人逢山遇晚山中歇遇桥桥畔暂安身在路行程都休说看看来到汝州城花街柳巷无心看一心只顾望前程汝州僧尼来迎接人人尽赞道心人国嫡亲三公主发愿修行到本城白雀禅寺相将近躬身举步入三门钟鼓楼上鸣钟鼓钟鸣鼓应天闻迎接公主圣殿上香祝赞礼三尊一拜紫金为本相二拜僧尼五百人满寺僧尼皆称赞道言公主不凡人悟性讲理尽通晓观其动静再来人必是圣贤重出世赛过三门一寺僧公主入寺烧香礼拜而退次第参礼大众后乃知客引公主到方丈行礼茶罢住持开言问曰贤是国家金枝玉叶荒山尽是庶民女子为僧同房共住不当稳便公主答曰学道在心岂分贵贱主持问云公主莫不是星辰反乱心不由己不顺父皇假名出家特来见僧之过縻毁佛谤法正是你这等恶人也如何不在宫中招取驸马且受尽世风光快乐也不枉过了青春万事了当岂不妙哉老僧这里穿破纳喫薄粥寂寞凄凉冷清清的有何德处公主曰喫粥心清爽寂寞寤寐安久闻宝山原有五百尼僧尽是官宦富贵之家聪明智慧之女知因识果端严洒落少年娘子出家老师若能尽教他们还俗嫁人奴奴也回宫去住持见说无言可答点铁成金变则易推山压倒是非门南无观世音菩萨公主当时回言答主持和尚听缘因入寺指望同修道今日全无法眷亲在宫远闻消息好缘何尽是梦中人问君出家为甚事虽搭袈裟未是僧奴因生死来此处不爱皇宫入寺门尼僧此时回言答不是为僧不志诚奉汝父皇亲密旨劝令公主转回宫公主回朝僧无罪若不回宫灭寺门公主自甘遭磨难累及我等为何因公主闻言微微笑始识尼僧道未明若是空门真释子为法何曾惜幻身任从皇帝来烧灭定数当然宿有因生必有死成必坏有兴有废不由人烧灭任皇来烧灭百岁须当入死门住持闻言面无正色告言公主汝之见识不合天理终不然为公主一人累及我等五百尼僧同你受苦不曾老僧住院三十余年未尝有半点横事来入山门公主与父皇斗气与我山门有甚相干公主闻言微微笑曰自古道僧有六和五德乃是僧家之道行也和尚智窄见识浅簿身虽出家心不染道未知古圣之行有舍身餧虎者有割肉饲鹰者有燃身为炬者有舍头目髓脑肢节手足者有舍全身求半偈者但舍身心证无上道汝惜身养命贪恋未除如此修行名未成道若能损己利人是僧家之本行也如利己伤人非释子之礼也如今未来烧寺先自恓惶想你实无达道之心住持和尚闻说此言叹气连声苦哉苦哉祸从天上来虚空须感应遂昇法堂与众僧共议未知如何昙华发焰金心露风送清香不等闲南无观世音菩萨住持和尚昇法座法堂钟鼓一齐鸣两廊众僧临法会狮子座上说缘因老僧住院三十载云水相逢胜如亲谁想国皇三公主也来假做出家人为此普告诸大众将何计策可评论座下众僧回言答堂头和尚愿开恩好好劝他劝不转便将辛苦告知闻和尚听从唿妙善聪明公主听缘因莫道出家多快乐住持方知有苦辛不问金枝并玉叶那管皇亲及国亲须要舍身如奴婢低头下拜奉诸僧莫怪老僧来驱遣也无闲饭养人与我厨中粗作用每日供斋五百僧出门三里挑泉水担柴十里别无人淘米洗碗并择菜厨中办事要辛勤碓坊磨所无人替搬汤送水转如云懒惰迟延无别话竹篦禅杖不容情若有一点违情处赶出不许入三门住持和尚曰莫道出家清闲自在老僧门下不分贵贱皆当受我这里差使便去厨中办事教行则行教住则住小心勤紧运水搬柴淘米择菜洗碗盪盏支菜直菓烧香换水打扫铺陈插花挂綵鸣钟击鼓接待云水诸般尽是你一身自办如有一些不中大的是禅杖小的是竹箆一顿打出山门这等事体预先告知任从尊便可行则行公主答曰甘心自受尽行不妨和尚说此事已随即下座丹凤朝阳梧桐下宿食终不与鸡同南无观世音菩萨住持下座乘轿去现身罗汉福田僧合寺僧尼迎寺主送归方丈各抽身公主独人厨中去并无推辞怕苦辛火头行者来迎接一瓯茶罢共谈论万事交割与公主小心勤紧莫辞辛公主情愿甘心受伏侍僧尼五百人不论晨昏并昼夜不恨更长滴漏深为因生死甘心受愿脱根尘苦幻身日间造供并踏碓夜间挨磨上香灯接待往来云水众一体相看本寺僧在此劳碌多辛苦全身憔悴不成人愿成佛果超三界任从口内出烟尘不怨父母僧尼众恨自前生作孽深到此终无番悔意常生欢喜不生公主入厨中去粗细作务尽是一身自办如此劳碌身体懈倦口生烟尘且无怨恨之心常生欢喜之意每告上苍天须感应施奴法力舍身于此供给众僧若得果证菩提不负天恩愿垂证鉴云在岭头闲不彻水流涧下太茫生南无观世音菩萨上天玉帝遥观见庄皇女子受艰辛当时便传天旨天符牒下六丁神先差东海龙归寺藏身桶内入厨中滴水落地金鳞现卷作龙潭数丈深远井忽然焦枯竭化作清泉在寺门泉水清满清见底在挑担终满平百兽啣柴来满寺千禽送菜似云六丁六甲修斋供诸般作务是天神仙人换水铺荐蓆城隍土地上香灯天龙八部来供给圣僧菩萨往来频并不干涉公主事厨中端坐不移身此时公主心欢喜算来学道不亏人公主在厨中道心坚固感灶龙神善奏天庭上帝闻奏大喜敕传中界三官五岳拨差龙神八部着令六甲六丁速去白雀寺内代公主之劳又差东海老龙在厨中开井又令各山走兽柴处飞禽送菜诸般作务尽是天神地祇公主坦然自在合寺僧尼尽皆惊讶不敢隐藏众僧曰戒口莫谈他短戒身莫随恶伴机不密祸先发人无远虑必有近忧恐有累及不便速急差人启奏朝廷暗去明来风不尽始终不教堕中边南无观世音菩萨能事老僧差三个背揵黄袱便登程不分日夜如云去竟往京都见帝君途中跋涉都休说看看去进大都城身披袈裟头顶露怀香上表进言文自从公主降寺内任凭苦劝不回宫臣僧今当该万死圣明皇帝赦微臣苦劝公主浑不听罚去厨中伏侍人罚他辛苦回心转谁知妙法动神明他在厨中端然坐天龙八部转如云三界神祇如奴俾戒神五百总随身八洞神仙迎茶菓丙丁童子上香灯洒扫铺排悬旛綵总是伽蓝土地神晨昏钟鼓无人击暮鼓晨钟自然鸣自古本山无井水龙卷龙潭在寺门走兽啣柴来满寺飞禽送菜似云临碓磨尽是幽冥替修斋悉是六丁神臣僧不敢容藏特来启奏我皇闻尼僧启奏情已再听庄皇怒生情皇帝早朝乃见尼僧三人进奏表章一道序班鸣赞展开宣读皇帝闻言大怒喝令左右拿问当时有旨着他劝息这厮回宫今朝反来这等鬼怪妖言立召统兵朱叶二侯火速选起马急往汝州白雀禅寺团团围住寺门放火掘地成池莫存踪迹武官奉旨应声如雷叩头出朝擂鼓鸣锣聚集兵将动干坤经往汝州烧寺灭僧任他浮云飞片雪一轮皎月印千江南无观世音菩萨武官奉旨来烧寺领兵起马动干坤路上行程都莫说看看去到汝州城汝州百姓来惊讶满城兵马为何因白雀禅寺相将近军兵围绕不通风武官开宣皇旨火鎗火箭急如云满寺尼僧并公主尽皆烧灭不留存走透一人无条赦九簇先诛后灭门军兵奉旨加勇勐唿风放火不容情公主此时心烦恼合寺受苦为奴身奴因誓愿为佛子坚心学道别无因今被父皇生恶意放火焚烧灭寺门弟子自合遭王难可惜尼僧法眷亲我佛慈悲开慧眼施奴法力救僧人免得本山兵火难后来不敢负深恩公主一见火起四方八面烟佈干坤满寺僧尼啼号哭泣叫苦埋公主当时虔诚祷告三世诸佛含悲白灵山教主四生慈父万德世尊累劫修心六年证道妙相端严具足神通我佛慈恩过于父母满大地人如一子想弟子是庄皇之女好乐佛法乍入山门随众行道因父召不回宫故来烧寺望赐慈悲证明祈祷有求皆应无愿不从我是庄皇之女你是轮皇之子你离玉殿我厌皇宫你往雪山修道我奔白雀出家你是我家之兄我是你家之妹普救世之苦不除却小妹之难抽下竹钗口中刺血含血一口向空一喷不知有何感应竹密不妨流水过山高岂碍白云飞南无观世音菩萨满寺僧尼哀哀哭埋冤叫屈恨声频仰面上天天无路回头入地地无门众僧哭倒无魂魄并无半个有精神公主哀诉空中佛佛须感应救生灵含血向空喷一口即时发起满天红青烟化作乌云起血成红雨落如倾佛殿钟楼无损坏全然不动半分毫此时尼僧都欢喜方知公主不凡人军兵见了齐开口道言公主是妖精回兵转马归京去从头逐一奏朝廷皇帝升殿乃见原差军兵随班共奏皇帝问曰卿等何为返而太速武侯随即便奏臣启万岁未审公主有何法术初下火时烟佈大地砲声震烈目不能覩耳闻棘掴啼哭之声忽然天降红雨火息烟灭云收雨散皓日当空寺无损伤臣不敢不奏皇帝闻言怒气冲天挺立龙床喝骂如雷必是妖精速急多差兵将枷杻押赴法场照样迟示众除灭患害免后累殿前武士奉风火驿传去拏公主好是鹰拏燕雀水底火发当时正宫皇后闻知此事心胆消烊连忙直入殿上号啼悲泣越班启奏半夜岭头风月静一声高树老猿啼南无观世音菩萨皇后吓得心胆碎徨叫屈哭声悲径入前殿开言奏我皇息怒听言文臣妾自知甘坐罪母子情深不忌妾今擅自登金殿大赦寛弘恕罪人荣妻荫子传古典酷刑尽法坏声名勐虎虽凶常爱子圣君岂有不容情皇后启奏曰妾蒙圣恩平日眷属之厚今朝托契不顾身命径造大殿乞赐赦罪所有小女儿无礼得罪于驾前臣妾撰一计烦我皇如有便道之所立创綵楼妾同六宫二女驸马百官往彼楼上百般歌乐饮宴却拏妙善从綵楼下而过他见如此富贵或有转心之意免见骨肉生离未知圣意如何皇帝准奏便传圣旨下朝官速去南城外高结綵楼三处排设祭筵六所朝臣钦旨便盖綵楼霎时圆成才知鹤立松梢意便识鱼游水底天南无观世音菩萨披星月皇登殿宣传下众朝臣速结綵楼南城外急排祭奠祭生魂朝臣钦旨离金殿竖楼挂綵一时成武将催兵如风火如龙似虎不容情捉住公主无别话剥下衣裙赤体身先把长枷枷颈上又添铁索挂铜铃双手反缚双脚镯全身都挂纸钱银枷令插旗书大字逆父忤母极刑人牵行押解如云走鎗刀前后紧随身军兵喝声忙趱路一锣一鼓好惊人军兵开言劝公主顺帝招亲免祸根公主当时回言答先锋今且听缘因宁自舍身刀下死决不将身去嫁人看看押来楼下过合宫齐见痛伤情街坊市户烧钱马千家万户哭声频满宫眷属并文武尽来祭奠送人人上汤进食鸣琴乐焚香下拜动哀声三奠酒罢烧钱马尊魂享鉴听宣文香山简集卷上终观世音菩萨本行经简集卷下维众等至此恭肃站听首者出位跪读祭文兴林妙庄三十六年岁次甲申七月朔越十五日乙巳日国亲臣等谨以清酌之礼美馔之仪敢昭祭于妙善公主痛念公主泪落汪汪有量吞空无心印月行超今古功越太虚星移斗转物换人飞为证无生不顺父命青春正当花绽遭风香然云沉烛明光隐强离金阙逼赴黄泉命速西光形同朝露臣等无以敬别聊表寸忱奉送云程霑供仪呜唿哀哉伏惟飨个中不劳悬寂镜到头天晓自然明南无阿弥陀佛祭奠告圆皆下泪满城啼哭痛伤情公主坦然无忧虑欢欢喜喜往前行公主开言问左右哭声乐响为何因军兵随即回言答告言公主听知闻前面满街排祭奠尽是朝廷内宫人乐音祭奠齐相送烧香化纸哭声频可怜公主当年少法场斩死见阴君今日不知明日事为此安排祭汝魂公主被武士擒来青丝细发结在枷稍之上白玉容颜影在纸钱之里油墨涂面赤体无衣两脚铁镯双手蔴绳军兵围绕刀鎗纷然一锣一鼓解从綵楼下而过乃见披蔴服的人无数尽来祭奠烧香化纸公主遂问军兵前面为甚事如此苦乐之声军兵回言因祭奠送公主早归泉路故此动乐举哀静听松风响翠淘闲观山花似锦开南无观世音菩萨公主见说微微笑可笑君皇舞弄人国令合天天心合谁敢含冤诉不平三千条律通天下犯法违条不认亲国宝代代传贤士古今皇法治干坤合天行化明天子自然万姓众钦尊君不重而臣不重空教四海外传名往古来今尝未有安排祭奠掩主人观看世人皆悲泪奴心安静似水平皇后在綵楼上遥见妙善一声哭死在楼良久唤醒娇娥女扶下楼台劝三公主黄金殿上珠帘卷碧玉阶前杜宇啼南无观世音菩萨皇后下楼双流泪哀哀动哭泪涔涔满朝文武齐下泪合宫眷属哭声频皇后含泪开言说我儿何故做囚人今日好好回心转免伤性命过刀砧当初养儿谁知今日一空十月怀躭徒劳力三年乳哺不成功见儿长大心欢喜全靠养老送归终舍却养育慈悲重由你千修道不通今被父皇多磨难教娘苦屈诉无门见说差兵来捉如刀割腹取心肝再不顺情招驸马青锋剑下见阴君依言本分回宫内留条草命再为人皇后哭罢停哀问妙善曰我那聪明女儿不思父母恩心重怜悯无歇时起坐心逐远近意相随母年一百岁常忧八十儿若知恩爱断命尽始分离你在宫中顺父招夫有何不可如今拖枷带锁出身露体插旗号令军兵管押一锣一鼓胜如强盗劫贼惶恐累世将何面目来见诸亲目下再不顺情你命当归泉路老身不免讨死好好回心面奏父皇赦你回宫便招驸马山前马系普光殿门外牛缆正觉南无观世音菩萨公主当时将言答母亲今且听缘因不是女儿无忠孝为因生死逆双亲甘舍一番刀下死高超万劫出苦轮不恋皇宫多富贵情愿门凭他刀箭分幻身本性分从父千般行严令一心不愿转宫门假饶留得奴残命见人惶恐怎安身母子恩情今日断他生来世再相逢公主答母亲曰奴闻古经云有爱则生爱尽则灭叹世人个个贪生人人怕死一旦无常魂归地府鬼王之所将何释业生世虚假如花之上露水面浮沤似飞尘倚草夫妻乃是冤家儿女犹如业债奴劝母亲死苦难免莫教蹉过早办前程总有孝子顺孙岂能代得无常若肯舍身行道必证佛果菩提奴今不愿归宫招甚驸马妙书妙音见母亲劝他不醒二公主齐下楼台苦劝妹子雪里梅花霜夜月可怜同色不同观南无观世音菩萨二人姊姊哀哀哭哭声妹子不成人手扯罗裙揩珠泪告言贤妹早回心好好回宫招驸马免得肉体过刀站死后岂能重再活蜂狂讨死不知因命在须臾还不怕千般巧语答如云孝子贤妻名标史莫学尼僧下贱人截断人伦无忠孝阴阳大礼永埋沉依言本分招驸马留条残命奉双亲两人姊姊哀哀痛哭泪流满腮哽咽开言问妙善曰贤妹为因甚事迷心狂妄露此一丑陋连累我等羞惭惶恐目下再不顺情你命无存妙善闻言便答姊姊各请尊便何劳挂怀生死分定有甚么惶恐世人个个贪生惟有奴奴愿死烦姊姊稳便归宫不必多言苦劝一语当机明万法蚯蚓钻泥龙上天南无观世音菩萨云腾晴时隐山脚水流何曾见回头二人姊姊劝不转回朝奏上父皇闻妙善舍身甘自死无心再活转宫门处处官员排祭奠看看延缓到黄昏此夜皇后无计较回宫不语自评论殿前下如风火再宣公主问缘因军兵奉旨忙便转送还公主进朝门拖枷带锁回内苑铜铃铁索响惊人女官押入归宫内冷宫里面受孤灯皇后嫔妃哀哀哭六宫眷属痛伤情当夜皇后即令六宫嫔妃十二院主你每人须将好的甜言软语劝那厮回心转意多重赏你人皆奉命径往后宫劝三公主春花秋菊各自香两条大路任君行南无观世音菩萨嫔妃拜劝三公主齐声动哭震皇宫含珠带泪开言说牵枷扶锁告知闻养儿防老终身时亲近双亲胜修真忆惜那日相离别朝思暮想痛伤情特劝公主招驸马免将肉体过刀砧走兽飞禽皆成对为人岂可不成亲莫学败家贫释子将身自贱被人轻年少修行非奇特老来学道始闻名宫娥去见公主披头散发身挂纸钱长枷锁杻手墨涂面如像鬼囚人皆见之不由人不下泪哭罢含悲告言公主青春十九如日东昇似花始开如灯初明似宝方现怎把自己美貌花容贱如粪土今晚依奴奴等乘此时节因祸至福招取驸马雨过山前花增色风吹水面波自生南无观世音菩萨好言好语齐相劝劝三公主早回心山青水绿还依旧怎把新人换旧人公主若不招驸马沉埋忠孝绝人伦百岁三万六千日年少风光有几时不愿招亲欺天罪怀心不善搅朝廷苦劝公主回心转依旧本分做宫人宫娥劝曰少年女子修甚么行且待七十八岁耳聋眼花腰跎背曲行须柱杖坐用人扶万事不能生理那时奉佛持斋也未是迟特劝公主仍前整顿旧日銮驾卧向龙床簪冠带钗着锦衣紫娇娥捧拥女跟随胜如做个道人也且在宫中招亲快乐又见忠孝两全愿世和情如若死后多做些功德广排些祭筵造好坟茔亲子亲孙可不奉祀家庙春秋远近忌日岂无祭扫之礼那见你去成个什么佛道都是徒然未明有说皆成谤明了无言亦不容南无观世音菩萨公主当时回言答高明贤位听知汝说老来堪学道无常不问少年人金银珠翠骷骨锦绣罗衣裹臭脓三寸气断如梦去死后膨胀烂堆虫世上功名成何事眼光落地杳冥冥好妻好子同林鸟九泉路上不相逢生前不修空惆怅死后虚设信难通金棺银墎埋青草春秋祭扫表凡情人人要作千年调个个贪谋百岁龄可怜世人心不足一旦无常万事休骷髅内有真佛性骷髅终不嫁骷髅今朝识破骷髅壳放去收来得自由公主曰大海可竭泰山可崩道心进而不可退也目今正是为法忘躯时至岂有贪恋恐惧之心终不然身不死永在世间愿求快死髙超三界免回六道凡为人者天生最灵迷号众生悟则成佛但舍身心皆成佛果反招一人被他拘束是何见识汝等皆有死患一节那时无人可托无处可隐须是及早自修自度方免地狱之苦嫔妃闻言默而不语恬然而退金风才动玉露凉桂花独占一天香南无观世音菩萨妙善当时将言说青春正好办前程宫中快乐笼中鸟朝中贵网中鱼世上万般皆似梦吾愿修行学道真娇娥女无言答不言不语转宫门经登殿前从实奏我皇圣耳愿知闻公主心坚如铁石好语忠言耳边风父皇闻奏心烦恼无法可治怎生论朕当亲自归内苑劝令妙善便招人父皇曰含珠不吐谁知是宝如钟鼓在楼不击不鸣古书云父慈子孝缘父不慈故子不孝父子之道原有反复之礼朕当亲诣面说告本宗家庙愿祖宗阴力今晚速要令他回心转意招亲侍奉任他野吼如雷窟中狮子睡正浓南无观世音菩萨水中捞月空费力刻舟就剑终成空此夜皇帝游内苑入于妙善冷宫中父皇亲临开金口叫声妙善我儿身不遵父命当受罪极刑重罪做囚人父皇两眼如珠泪心酸哽咽痛伤情不因二姊回家说今朝那得转宫门少年若不招驸马蹉过青春错用心不知夫妇情怀事枉在人间甚人今晚好好回心转免将性命见阴君如今强性还不改一刀两命归阴父皇曰慈母恩如地严父配于天不从父严训何异畜禽兽你且听姊姊宫中因顺父招亲如今百般快乐少甚么神仙受用你今晚拖枷带锁为甚么而来正是快活不肯受情愿做囚人世间最好的无过夫妇之情共枕连衾爱重如山恩深似海你心何见不遵古训小的子妙善闻言便答父皇爷爷昏迷不觉邪心炽盛非是有道君皇爷爷作万民之皇一国之主不能治家焉能治国若是天子有道人皇焉肯半夜三更父入子宫劝女儿嫁人四海闻之是何道理马又不成驴不是当头一着得人憎南无观世音菩萨妙善当时忙便答我皇圣耳愿知闻百岁光阴如弹石区区迷恋为何因可信白日迷途客千唿万唤不回头飞禽走兽皆愁死为人岂可不知机草木无情知时节人将老死替无人造善造恶从心造成贤成圣亦心成一棚傀儡观不足可怜终有散时国正自然天心顺真明天子有忠臣父入子宫何道理半夜三更劝嫁人真实有令行朝典速差监斩莫容情违条犯法甘心死宣传再转为何因奴今愿父刀下死誓不将身侍人公主曰宁可须弥山粉碎大千世界平沉教奴招夫此事莫提皇怒曰不识抬举教你招夫为帝诚实向上绝妙好事思想你的言语无空生有如龟毛兔角水中之月镜中之形都是虚诈公主曰虚的是实实的是虚悟者方知皇曰你是春花嫩草怎耐大雪冰霜公主曰花叶荣枯根源不昧皇曰论你形容娇细焉百炼钳鎚公主曰幻壳非坚真性不坏皇曰这厮纵然汝身似铁难当刑法如炉公主曰出鑛真金火无伤神龙入海水不咸父皇严令既行诸侯遵道鸡唱五更君子拱听又云太阳门下无星月天子殿前无贫儿父皇不能治家焉能治国恰是大虫裹纸帽好笑又惊人女儿身心各有所见苦苦威逼招人着甚来由父皇闻言咬牙反目叹气如云怒声似雷奔登前殿坐守天明斩那铁心肝的逆子言不惧死的精灵大炉中翻身净鬼面人头怎奈何南无观世音菩萨父皇闻言心大怒面如土色气如云忿怒含归前殿可怪妖精恼杀人坐守五更朝马动斩令下急如云若不早除为患害停囚长志乱干坤今后有人来谏朕先抄家眷灭诸亲国令既严无人简任从公主赴幽冥三十三天皆震动龙宫地府尽知闻佛眼遍观知天下法身全隐太虚中舒金色臂人不见白玉毫光照罪人刽子将刀提在手挣眉怒目咬牙双手着辉一剑顶上毫光绽紫云只道公主临剑死谁知自在笑颜容是军是民皆欢喜同声同赞不凡人苍天有眼空中保俨然不损半毫分监官刽子心惊怕果然公主是妖精立地回朝当殿奏我皇赦罪听缘因皇帝见奏龙颜怒拍案高声便转刀剑还除不得这厮精灵恼杀人皇帝闻奏头抗耳魂胆消烊若是刀剑不能治他果是精灵当与朝臣共议设法诛灭以免后患公主闻知祷告虚空容奴一死免与父王斗气恼乱心肠天下万姓不安是奴之过也发愿未了佛天感应令他不知痛苦如灯火灭刽子便把弓绞定咽喉随即气断命终当时山崩树倒禽兽狂奔悲鸣海干河竭龙鱼无隐天昏地暗日月无光满空驾雪万类成霜海角天涯本国他邦闻知公主遭刑而死个个悲哀人人恸哭任使铁轮非干已定慧圆明乐自然南无观世音菩萨庄王绞死三公主哭动千千万万人皇后哭得肝断合宫眷属痛伤情可怜公主当年少满朝文武泪涔涔天上天神皆悲泣地下地祇尽伤心地动山摇惊人怕街坊巷陌绝人行走兽飞禽惆怅苦猿啼鸟叫哭声频监官因见公主死喝令乱箭作泥尘箭箭须射心肝上全身皮肉莫留存道言未了天昏暗八方起雾天云乌风勐暴天地动鬼哭神嚎众人惊见一勐兽花班虎过头三跳大惊人拖公主归林去立地回朝奏九重监官回朝奏上君王臣钦差绑公主即赴法场绞死欲令箭射马踏忽然天昏地暗见一勐虎将公主尸灵拖入逝多林内而去臣不敢不奏皇帝闻言龙颜大喜朕心合天心不忠不孝合应除灭皇问曰何为逝多林臣答云是一片荒山官地凡有死尸无人埋葬者尽拖于此处与鸟餐兽食皇曰劳卿神力解朕寛怀凡情脱落圣意真如金出鑛月离云南无观世音菩萨休论庄王心大喜且说公主赴幽冥灵光透出归阴界不顾幻体那边存半阴半沉梦去知是何处甚乡村是何州县奴不识思量眼泪落纷纷弟子若有修行分虚空感应指途程发愿未了双流泪哀哀动哭告神明忽见童子多容貌髻挽青螺两垂鬓手执幢幡来引路公主一见问缘因童子拱手深深拜低头软语告知闻我是善青童子奉王命特来迎善人须用童子请恶人贯满夜叉勾烦请公主归阴府冥阳殿上见阴君公主见说不觉失惊你是阴司之人来我阳间则甚童子曰此处正是阴司公主曰我因何得到阴司童子答曰公主因不肯招亲却被父王绞死故到阴司久闻公主大慈大悲道风高超三司启奏十王喜见普传敕旨特来迎请不须惊怕即便登程公主始知命归泉路莫道生前无报应谁知死后有分明南无观世音菩萨公主方知归阴府恓惶两泪落如倾杳杳冥冥知何处沉沉路远可伤情童子持旛来引路自随童子往前行先过鬼门关一座铁人见此也心酸阿鼻狱城高万丈铁围幽暗绝光明三司案前无私曲十八狱主没人情又见铁床铜柱狱刀山剑树白如银镬汤炉炭惊人怕寒冰锯解怕杀人业镜台前亲照出丝毫罪犯不容情万劫死生谁动念百年身世独伤神男女鬼囚无万数号啼哭泣如鹅鸣思量地狱千般苦谁人免堕不经临又到破钱山下过枉死城中见尼僧埋冤叫屈来扯住累及我早亡身汝出三界先度我与君两息别无因公主当时开言说尼僧今且听缘因自古有生还有死只争来早与来迟若要不经阎王手须是真空大定人善童子引公主过破钱山枉死城中撞见数个尼僧一把扯住高声叫言我等被你连累屈死堕此受苦无奈公主曰我和你昔日无雠今日无冤生死限定数到形崩善恶果报还自受于我何干尼僧曰然如此望师慈悲救度超生迷时冥冥有六趣悟后空空无去来南无观世音菩萨回头便是西方路只要当人愿力真公主当时频发愿愿度尼僧出苦轮弟子若能成正果十方诸佛降幽冥发弘愿已即感应红白莲花开满城地藏菩萨开言问善哉公主为何因公主礼拜时便答低头合掌告慈尊多感我师亲降赴酆都界内现金身惟愿尼僧离地狱逍遥快乐往天廷公主发此愿已忽见光明洞耀百乐齐鸣酆都界内纯是红白莲花阎王殿上俱现五色祥光尔时地藏菩萨坐摩尼宝座放大白毫照破地狱夜叉拱手狱卒叩头公主殷勤作礼白言大师弟子初出家时所属之寺名曰白雀因不顺父命故来烧灭惊死数个尼僧是弟子之过也望师慈悲救度尔时地藏菩萨闻是语已即时引领尼僧速归净土回头便登菩提岸不惧阴司铁面郎南无观世音菩萨地藏菩萨昇空去尼僧足下便生云此时公主加精进便随童子往前行酆都化作逍遥境地狱变成快乐宫十八狱王齐迎接三司案典尽相迎公主步登桥上金钟玉磬一齐鸣桥畔孟婆迎茶菓三茶后越精神桥下罪人声叫苦是何州县那乡人监桥使者躬身答尽是阳间作业人富贵只道长在世瞒心昧己害良民不信阴阳欺天罪造业如山罪不轻生前并无丝毫善如今受苦悔无门死后别无功德力未能得去见阴君公主亲登桥上观看四面有时听得悲啼哭泣有时听得百乐天遂问童子曰何以哭乐之声童子答曰乐者十王殿内之乐哭者奈何桥下之哭公主见说玉手倚栏杆慈眼观桥下果见男女鬼囚千千万万乃发愿云度尽鬼囚方证菩提作是念已忽见五色莲花开满桥下罪人见已合掌欢喜便登彼岸拜谢而去一超直入如来地天堂地狱总无干南无观世音菩萨此是罪人超生去奈化作宝莲池监桥使者飞星奏幽冥殿上说元因阳间有个庄皇女名称妙善不凡人佛部差来游地府愿力无边莫比喻亲自游从桥上过度尽河中孽罪人阎王见奏龙颜悦宣传内苑出来迎公主慈光超阴界铁围幽暗洞然明镬汤变成功德水刀山化作百花林全仗公主慈光照狱中罪人尽超昇马面夜叉皆欢喜牛头狱卒尽相迎有时听德歌吟者有时听得乐声频未知此处何缘故问言童子为何因童子躬身时便答告言公主听缘因歌吟鬼囚离苦趣逍遥快乐往天廷面前便是阎王殿阎王殿内乐声频公主见说心欢喜将身经入正阳门公主与十王嫔妃同酆都是诸夜叉尽化仙童玉女一切地狱皆成天堂圣境十王大喜请留供养严洁道场铺陈法座闻经受戒出离酆都公主允请登临宝座教诸鬼众齐赴法坛清净三业听受五戒五戒既受永为佛子汝等若能斋戒一日胜积黄金三两后受清福一年再能转劝一人念佛者胜造七层宝塔是人命终之后弥陀亲自接迎往生极乐悟无生忍我今普劝阴宰总权冥府何日了廉明治案几时休平等法中起自他想觉性圆明证无上道是诸王官闻法语已下诸司普放鬼囚皆来闻法却来端坐阎王殿有时独立妙高峰南无观世音菩萨此时公主登法座闻经受戒得超生公主说法由未了殿前擂鼓两三通掌判阴官齐来奏朝王八拜进言文自从公主陞法座救尽酆都众罪人勾来新鬼都放转善恶沉埋不能分若留公主长在此闲却三涂地狱门公主在酆都界内登座说法听者无厌忽然三涂大臣十八狱官共登幽冥殿上启奏十王曰自从公主到此不成阴府诸般刑具化作莲花一切罪鬼悉放超生自古有天堂则有地狱善恶果报理合昭然若无地狱谁肯修善臣等不敢不奏伏望我王早送公主速转还魂阎王准奏便传旨牒下诸司送三公主转还人世阎王点头暗会道夜叉开口便知机南无观世音菩萨阎王闻奏龙颜悦宣召牒下急如云诸司曹官登时到幽冥殿上听缘因阎王当时开言说阴宰鬼判听分明阳间有个庄王女名称妙善不凡人发愿特来游地府救尽三涂众罪人十八狱官前来奏莫留公主在幽冥公主在此三七日尸灵未审那边存寡人宣卿别无事送出公主转还阳阎王曰寡人宣卿因无别事将那生死簿来看判官随即捧上文册王乃逐一细看果见公主名姓已在簿中年至十九合游地府差殿前鬼判速排鸾驾送三公主各王嫔妃同送公主遇奈桥畔引至尸所各回宫殿无限浮云风卷尽一轮明月照干坤南无观世音菩萨宣完公主游地府再表还阳一情阎王敕差排鸾驾一时起马便登程幢旛宝盖前引路王妃王眷后随身马面牛头齐相送夜叉狱卒两行迎送至奈何桥南岸拜辞公主各回程公主此时归阳界仙童仙女转幽冥公主上过金桥往至前途忽闻百鸟声频又见大朱红门顶天立地关锁自开轰声如雷即时魄还魂犹如半天抛下顶带弓一时挣断如梦觉醒方知自身卧在林树下仔细沉吟竟不知是何方所心中恐怖意里恓惶悲泪哽咽两泪如珠哀哀恸哭死中得活事非常密用还君别有长南无观世音菩萨休说冥府阴司事且说公主再还魂公主身卧林树下转身移步骨酸疼抬头举目观四面见皇宫殿见皇城发愿要出三界路何期今日再还魂违条犯法甘心死教奴那里去安身无山可居行佛道无林可隐办前程太白金星亲观见星飞如箭下凡来九霄云内将身化化作人间一老翁头戴一顶逍遥帽身穿一领皂罗袍手执一条过头杖胸中怀本百般经叉手近前开言问少年娘子为何因公主将言时便答先生今且听缘因公主还魂嘘之间顾瞻四方乃见父王京城宫殿如雪上加霜似苦中添苦自恨天濶地窄思量无处安身心闷惆怅烦恼恓惶哽咽忧愁两泪交流往至前途见一座山方阔平正欲登山上忽见有一公公立于巖畔开言叫声娘子何来公主对曰奴欲在此结修道守过时光先生曰妙哉妙哉娘子若在此山居住小生与娘子常在于其中经行及坐卧同气与连枝且喜不求而自至天生一段好姻缘我今与你结成夫妇合配阴阳同修到老岂不乐乎公主闻言便答先生言不合理焉可其语哉男女有别草木无双修行若不断恩爱淫心未除纵然得悟名为淫悟虽经百千劫终不成佛道先生含笑回言吾非凡人也乃是上天帝释因见公主至此修行本山原有恶龙一条其形长大臭不可闻出入惊人不堪修道吾今指汝福德之地惟有本国惠州澄心县山号香山今古隐仙之所左边狮子吼右边象声檀峯顶满目檀紫竹林中一概紫竹不悞公主安身养道公主见说躬身下拜问彼缘由独行独步无拘束得宽怀处且宽怀南无观世音菩萨多感帝释亲降驾将身出现下凡廷果实有个名山所从头逐一顾须闻先生拱手回言答金枝玉叶听缘因州号惠州澄心县山号香山天下闻白云闲处名仙地百花林内净无尘那方万姓更能善并无半个不良人金宝在地无人拾太平昼夜不关门无寒无暑常如此有花有菓永长春伏愿公主成正果三界路上度生公主见说心欢喜不分昼夜便登程公主见说心地朗然再问先生到彼有多少路程先生曰路途非遥止有三千余里公主曰路程三千犹是可腹中饥饿实难行只恐力不自胜在路延缓先生曰吾有长生休粮丸可用一服公主答言止愿成道不愿长生先生便向衣袖中取出仙桃一个大如金瓜送与公主此桃非是凡间之桃是上界欢喜园中之桃吃者四时无八节不渴行路身轻又无寒暑公主拜谢各往云程碧天皎皎无云障清风朗月光新南无观世音菩萨先生回宫朝金阙辞别公主往天廷渐渐昇空登云去看看公主也登程独行独步无人伴过一程时又一程弓鞋三寸难移步登山涉水独自行日间金乌为奴伴夜间玉兔伴我身仰面看前前途远回头顾后后无人在路行程多辛苦胝生脚底痛伤心玉皇大帝亲观见便传令赴雷霆先差九天游奕使次牒香山土地神身变锦绣花斑虎摇头摆尾出山林上天玉帝下香山土地游奕使者扶侍公主往至前途此时公主行路辛苦身体懈倦欲坐山下忽见一勐兽努目哮吪惊天动地仔细看之乃是虎也公主近前曰吾是不孝之女曾入阴司再得还魂如今欲往香山隐身修道自叹宿缘浅薄凡有所为皆不称意今遇汝便将身济汝之饥任从饱餐虎乃闻声蹲身如猿便作人言吾乃香山土地奉上帝差拥护公主不须惊怕任便乘骑公主闻言朝天拜谢随即坐虎背上合眼须臾便到香山悬崖洞中乃见群虎数千咬木石遮盖四围山神土地卫护八方猿猴献菓百鸟含花龙象参随神鬼钦奉人天交接两得相见自此公主逍遥自在对境心空闻声悟道正是青松带露尽是真如白云载月无非般若往来者皆是诸佛菩萨参礼者悉是罗汉圣僧鸟飞兔走不觉已经九载矣幻壳脱出如如在方知不死生关南无观世音菩萨公主高隐香山上洞中春色异人间处处草木开花接山山石吐香迎无数戒神常拥护天龙八部尽随参仙童仙女从天降献花献菓下云六方六佛为眷属千贤万圣作四邻菩萨圣僧常为伴云游四海往来亲花红柳绿经九载道风高布十方闻白雀寺中消息断未知何日再相逢公主初登香山静坐岩室中一尘不挂深入禅定不求诸圣不昧己灵不以圣凡情解而起分别不以善恶境界而生爱厌但屏一心默默体究自性相源念兹在兹便得全身轻安睡魔无侵偶闻猿啼谷鸣神识自在廓然顿脱心法双忘名曰观世音始识有相身中无相身光返照证圆通公主曰不是白雀寺中之因焉有今日成正之果举心动念天地皆知不这番轻踏着沉埋优钵一枝花南无观世音菩萨公主方起心思忖白雀土地便知闻庄皇已曾生恶意放火焚烧灭寺门伽蓝兴云上界三天门下进言文独奏庄皇前情事叩头伏地诉缘因三界上帝闻说奏整冠扶带笑声频便差值日天使者传令符命普天闻玉皇上帝开言说满天真宰顾知闻凡间有个兴林主风狂颠倒不知因毁佛灭法除僧道合应监察召天神三十三天都发怒并无一个肯容情玉帝符命普召九天共议庄皇无道削除三宝犯罪不可轻恕敕差瘟部行病使者送病与妙庄皇患生迦罗疾折福现受报瘟部钦不敢久停风马云车竟往人间正是福缘善庆祸因恶积天网恢恢报应甚速善恶到头终有报只争来早与来迟南无观世音菩萨昊天上帝亲纳奏天曹六部共评论可怪庄皇无道理焚烧寺院灭三尊生当坐罪迦魔疾死后永堕铁围城捉住庄王鞭三百通身乱打莫容情先付酸疼寒热病次将恶疾裹缠身速差五瘟归下界奉天敕命急如云乘云驾雾来送病兴林皇帝未知音此时庄皇昇金殿瘟神见了自评论庄皇生得非常相威容挺直势如龙晓月残星光未隐一时转变病临身日日带病登金殿文武朝臣尽喫惊通身皮肉流烂落满宫臭气不堪闻往古来今无此恙任点诸方病转增此时瘟神归天界庄皇病苦永缠身庄皇初病来时浑身寒热头目沉重百骨酸疼后来皮风燥痒遍身迸脓流血淋臭气远彻满宫恐惧个个呕恶人人翻吐嫔妃彩女尽皆推托不肯侍奉公主驸马掩鼻远行怕见近前正是问卜求神神不灵祭祖服药药不效单有皇后时时不离床枕有力无用皇乃每日带病登殿看看全身烂未经一月手拳脚曲满头生疮眉须堕落皮肉生虫攅溃肉痛耳塞鼻蹋眼突牙蛀唇露舌大指节寸断平天冠引青蝇衮龙袍花斑烂宝简玉带染脓浆云头履鞋盛血面御体看看残病患时时沉重时疼骨髓痛时痛拔肝肠自此万般不喜金银宝贝怪如牢狱羊羔美酒怪如粪土锦绣龙袍怪如枷锁百般乐怪如啼哭象牙龙床怪如刀剑宫妃彩女怪如蛇虎一日一夜如过千年狂惶号哭惊天动地眼耳鼻口脓血交流动转艰难痛不可忍方才不能殿未知宿何冤业至受斯恙观此病症实可忧惧传令出榜遍召天下名医能医此病者任意赏此时香山公主佛眼观见脱却幻躯现真法身碧罗仙洞驾云而出观世间音寻声救苦特地讨烦恼道知恩者少负恩多南无观世音菩萨皇帝出榜朝门挂香山公主便知闻脱却幻躯将身现化作人间一老僧头戴一顶破僧帽身穿一领衲道袍满面生疮令人怕背包杖出山林霎时便到皇城内揭皇金榜奏缘因老僧能医天子病不劳一服病除根把门官军呵呵笑好笑颠僧患在身自脸生疮不能治有药何不医自身天下名医无万数除灭多少有名人看你不是高妙手吞天大胆入朝门好好挂还金榜去免伤性命见阴君国法严令无面目不管僧道及俗人和尚近前开言说相公诸位听缘因四百四病人人有般般病症有原根有方无药难可治无方有药可评论贫僧若无如此药缘何敢入大朝门布袋包珠人不识锦囊盛糠要赚人且说今时休说古权与山僧奏圣君守门官军呵呵大笑曰这厮颠僧不知在那撞将来正是乃不知死活的汉子朝廷国家不是你翫耍的所在道言未了便叫长老你且来古人云僧来看佛面我和你好好说本国多少翰林学士高手医官尚且医皇不效好笑你自家脸上烂疮尚不能治何以救人我想你是一个泼皮和尚显见只来讨死好好还金榜速急便走等些时节将军拏住你命难饶僧人笑曰诸位相公何故吓人老僧自幼出家周游七十二国但有缠身恶病及死尸骷髅不劳灵丹一服病除根本骷髅再活上国爷爷虽染这些病症各有来由莫笑化贫僧面疮有方无药君皇染症有药无方上直官军曰这和尚说得十分有理星飞启奏引见君王水向石边流出冷风从花里过来香南无观世音菩萨上直将军归大内金殿上奏明君拜叩头唿万岁直言奏上帝皇闻外邦有个禅和子身长丈六不常人肩拕六环金钖杖体挂如来福田衣口诵梵音无人识百般摩尼手内轮杖悬药包葫芦子馨香扑鼻满皇城头面生疮难猜恻好言好语可中听道言能治诸般病惯游湖海有名人他在外国来见圣朝门揭榜进朝廷未敢擅自登金殿预先启奏我皇闻皇帝闻奏龙颜悦擎拳拱手谢朝臣敢是圣僧来救朕高大赏不忘恩时乃上直将军请旨定夺钦取进朝皇帝一见大喜请问和尚受业何处答曰臣僧得业乐邦行道几载乍丛林方得九载令师何人臣僧本师号为悉怛多汝师何讳臣僧贱名普怛啰汝医何人传授曾见药王药上皇又问曰朕今染病可医治否臣僧能医合应察脉看病行医皇乃便赐绣墩僧人坐下良久云察脉便知不须忧虑四病出体三身显心花开敷万法明南无观世音菩萨须知苦乐原同体祸福由来总在人皇帝见奏龙颜悦安排筵宴待僧人医得寡人身安健金银玉钵谢师恩山僧躬身时便答先须察脉便知因皇舒龙臂僧胗脉察此病症不非轻我皇若要龙躯健三般妙药病除根君王见奏心大喜高僧快说我知闻和尚当时回言答我皇圣耳听缘因自古药医不死病从来佛度有缘人此药街坊无处买诸处有舖未曾闻须用不人手眼合和灵丹病除根庄皇见奏龙颜怒喝骂如雷左右听与你黄金千万两谁肯将刀割自身痛痒一般皆爱惜除非木石不生喝令左右拏斩了沿街碎剐示众人妖言煽惑无条赦欺君诳国罪非轻皇帝见奏面如铁色言如火箭气似云喝骂如雷把那颠僧及引进官员一概与他照样凌迟从古至今且如最苦之人百病缠身衣不蔽形食不充口倒卧街巷下贱乞儿尚且爱惜身命问他肯舍手眼不生恨否僧乃含笑奏曰龙躯少安万事容耐臣僧昔受具戒效古佛行化一言半句必有来由若无如此之人焉敢启奏朝廷皇曰此人住何州县姓甚名谁朕当钦召殿前问他肯舍手眼否如不情愿怎生是好僧乃笑曰终不然是个无手眼的人来见天子解得一些转身力头头物物本自然南无观世音菩萨山僧躬身时便奏我皇息怒听缘因今有不人现在香山守道数年春此人忍辱无恨常生欢喜不生皇帝见奏龙颜喜擎拳拱手谢僧人朕今若得身安健黄金殿前报师恩此去香山多少路用何财宝与他人山僧拱手时便答他重行不重金止用檀香一盆前礼拜告仙人皇曰果有此人未可全信着令力士将军带在门下谨防左右听旨定夺问他此去香山多少路程僧曰此去香山约有三千余里不劳舖马登程便到彼处州号惠州澄心县山号香山自有仙人居山此人心坚如铁石世间金银所不欲不贪名利永绝尘缘能舍幻躯如脱垢衣伏望我皇差一官僚须用敕文一道宝香一盒竟往求告那仙自然喜舍皇帝闻奏大悦便差刘钦星飞而去肯信接木便生花多少聪明未到家南无观世音菩萨皇帝敕差刘钦白寡人染症不非轻幸有僧人来救朕奇方妙药有处寻须用不人手眼和合灵丹救寡人劳卿与朕香山去专求手眼叩仙人刘钦蒙旨如箭急不敢推辞论苦辛叩头退朝星飞去扬鞭上马便登程途中万事都莫说且香山紫竹林山中百花开似锦频伽鹦鹉斗声频万圣千贤常聚会谈玄讲教别无因刘钦直入中去仙人端坐不移身刘钦一见心欢喜朝袍挂体把香焚胡跪高声宣旨大仙今且听缘因圣旨朕闻大仙久隐幽谷道风高超名布干坤天人钦仰凡圣交参慈愍四生爱如赤子病君建立兴林大国四十五载天下和平与民同乐未知有何冤业忽染一恙任点诸方并无寸效今遇僧人点药材合用不人手眼方能成就伏望大仙大喜大舍朕若病痊不忘报德故剜割如常秋风至无意凉人人自凉南无观世音菩萨刘钦开宣皇旨双手高抬向顶门伏祈仙人生慈愍施臣灵丹转朝廷仙人闻容颜喜庄皇染病不须忧五百世来为忍辱不生怨恨不生任从将军来割去只愿君皇病离身刘钦叩头便下手拔出青峰白似银此时仙人闻言便许将左边手眼奉献君皇刘钦蒙许不免动刀而割初下手时鲜血迸流后乃如割旃檀寸寸是香就将手眼金盒盛贮拜辞仙人径直回京这番声价弗依俙黄金殿上更有谁南无观世音菩萨刘钦取得仙人药不劳多日便回京登时直入皇宫内君皇一见问来因刘钦躬身时便奏我皇圣耳愿知闻臣今取得仙人药果然欢喜不生便请和尚来合药霎时圆成献明君君皇服药经一宿龙躯半效半缠身左边完全如旧日右边不减半毫分皇帝请问高僧曰缘何朕患不除根山僧当时回言答不是僧人不志诚一边手眼一边效全身手眼效全身我皇若要身效除非再去叩仙人庄皇见说龙颜喜便传旨召刘钦刘钦再蒙君皇召拜辞皇帝出朝门快马如飞登程去山高路远不辞辛看看去到香山上神仙圣境永长春隔林遥观相将近刘钦一见喜精神下马捧归内焚香明烛表凡情八拜叩头开旨高声宣读向仙人圣旨朕蒙大仙喜舍左边手眼左边病效今以右边不减分毫朕今负罪不免再叩大慈悲念朕若病痊处处建兰若家家立真像独尊大法流传于世本国及他邦年年进香灯岁岁供花菓伏望大仙大喜大舍故有水能含秋夜月无山不带夕阳云南无观世音菩萨刘钦宣方才罢朝仙八拜告仙人愿师慈悲亲悯鉴我皇终不负师恩仙人闻言微微笑将军不必苦多吟全身舍命浑不顾只愿我皇病除根仙人曰右边手眼再献君皇缠身恶疾速使消除上祝皇帝身如药树万病无侵永镇山河不老长生刘钦蒙许不免动刀而割便将手眼锦袱包藏如云势转寂照双忘观自在返本归源证圆通南无观世音菩萨刘钦取得仙人药叩头百拜出门飞鞭上马如放箭上山落岭势如龙在路风霜都休说远观相近帝皇城马倦人困天色晚权且官驿暂安身坐等五更归宫内朝袍官带进朝门便将手眼亲捧上双手擎说事仙人喜舍传祝赞愿皇病患永除根镇掌干坤长不老如天帝释坐龙廷皇帝见臣所奏呵呵大笑曰天生这个好人又见其手眼擎拳合掌朝空拜谢着令光禄寺茶饭好生看待刘钦便宣和尚合药僧乃就将手眼金盒成眝捧入内宫与皇后嫔妃观一面且看如何移下一天星斗月荷风摆动锦山川南无观世音菩萨捧入宫内昭阳殿叩头献上正宫人皇后仔细亲自看见仙手眼甚分明仙人手有千轮相三十二相罕曾闻不见手眼由是可因见相像痛伤情我儿手有千轮相手眼都来像十分妙善未知归何处除非梦里得相逢皇后哭得肝肠断哭声噎死在宫门阖宫眷属皆下涙送仙手眼出宫门休说皇后声哭死且听回来奏明君僧人合药亲进上病源药对便身轻皇帝服药经一宿遍身病患尽除根此时皇帝龙躯健太平金榜挂朝门丹墀诏告宣谕寡人得命再还魂天赐圣僧来救朕是朕前世宿世亲独宣刘钦加官职封侯拜将不非轻多赏金银并宝贝锦衣玉带号忠臣满朝朝官增俸禄大赦洪恩放罪人传天下诸州郡尽持斋戒诵经文拜请医师登金殿九龙床上礼师尊多感国师亲降驾聊表今朝朕虔诚皇帝与朝臣共议朕今得命非常乃是死中再活似寒灰发焰如枯木生花天差天医感恩非浅是朕宿世父母也朕当诏告天下大赦罪人权且正殿为讲堂暂把龙床为法座舖设道赐和尚号曰大宝法王镇国禅师皇天之下一人之上文武两班礼为帝师和尚曰臣僧不愿如此可念香山仙人割舍手眼若有报恩之念亲诣香山面谢一回和尚言已空而去莺啼鹤鸣鸾凤舞箇中能有几人知南无观世音菩萨和尚飞钖腾空去空中传语国明君脱苦身轻休忘苦得恩处要记恩吾是普门观自在特来救汝病除根从此真心行圣道莫使灵真染色尘干坤尚有更变动浮沤尘世岂长存罗方天正乐鬼神愁苦鸟怀悲惟有人伦堪作佛奉劝君王及早越圣超凡成正果清风明月得自由妙庄皇帝亲闻此语望空百拜叩头转步随即登殿宣传下集诸大臣并诸眷属普令速持斋戒清净身心内外俱洁各持香花共乘象驾即便登程竟往香山面谢大仙报德一回心定亲登华藏界脱魔罗网出沉沦南无观世音菩萨皇帝传排鸾驾龙亭象驾百千层后妃公主并驸马各宫眷属众皇亲四相九卿随圣驾一时起马便登程方出皇城离金殿文早到惠州城惠州文武来朝见朝袍官带出来迎庄皇遥观香山近青松翠竹满山林山秀无心看停兵歇驾出龙廷举步亲登香山上低头竟入草中手捧宝香高承上躬身百拜祝香文叩头跪地称有罪寡人得命感仙恩这番功效非可小犹如枯木再逢春为此合朝来酬谢愿师鉴纳表愚情妙庄皇帝亲临惠州澄心县乃观香山二十里之遥远见紫云锁碧岫花雨降青天千峯老岳秀万嶂不知秋皇乃札下鸾驾与诸宫眷步往登山只见檀峯顶紫竹林中果有草一所便令百乐齐鸣菓品珍馐至山前各持香花拜至仙所皇乃顶金冠执王简挂龙袍到炉前三上香稽首百拜跪地曰朕今先焚宝香后供清斋聊表寸忱愿赐慈悲伏垂洞鉴尔时仙人端坐上寂然无言万山不隔今月一片清光分外明南无观世音菩萨皇帝仰观仙人面仙人端坐不抬身手眼舍却形躯别庄皇难识骨肉亲满面血尘无手眼不言不语实难论皇帝当时开金口告言仙姑听缘因朕因自身生病患可怜仙姑损伤身粉身碎骨恩难报救得残君草命存特办香斋来供养合朝面谢大仙恩思量别无酬大德一炷心香表凡情皇曰朕是山河大地之主一国万姓之皇感大仙之德来面谢缘何无声寂然皇乃惭颜而退再令皇后宫眷拜问仙人且看如何凛凛威光混太虚天上人间总不如南无观世音菩萨皇后便入中去合宫官眷后随身点烛光耀照山谷焚香烟昇结云亭拜罢近千亲观看仙人满面血和尘两眼乌珠都剜去又无双手见刀痕皇后便使香汤浴香汤沐浴认虚真再三仔细心思忖如同妙善我儿身皇后哭得肝肠断一声哭死再还魂我儿离别经九载阿娘眼泪未曾干几番梦中寻妙善哭声惊动六宫人日间不餐夜不睡愁忧成病没精神在宫不敢高声哭父皇闻知怒生千般快乐浑不喜一心思忆我儿身若是我儿休藏隐依实说与母亲闻此时仙人回言答告言慈母听知闻奴思养育恩难报出家学道为双亲若不是娘亲生女谁肯将刀割自身忍痛受苦都不论一心要救父皇身皇后是奴亲生母天教与娘再相逢欲要捧娘无了手举目头少眼睛皇后听得哀哀哭一声哭死在山中阖宫满朝齐下泪哀声高震上天闻庄皇见说心胆碎振头耳失精神弹指叫屈方懊悔这惶恐羞杀人自恨当初无先见有眼何曾识好人空掌山河为帝主枉做君皇号圣人朕若早知灯是火回光返照出苦轮皇曰好个香山境花开满地锦山树添翠色古洞白云深山境如此朕未终信当与朝臣曰那时妙善弓弦绞死被虎拖去并无形迹焉有他在朝臣奏曰善恶无报干坤有私这仙人正是公主皇曰既是妙善上天感应令他再生手眼端严如旧依然不会空惆怅说尽山云海自清南无观世音菩萨妙庄皇帝亲下拜叩头拱手诉缘因果然自朕亲生女皇天不负孝心人再生手眼如旧日朕舍声名做道人百般道言由未了忽然平地起青云须臾云开红日现清光明亮境和春仙人端然如花绽胜前二九貌重新骨肉相逢哀哀哭衷肠诉向父娘闻天上有星皆拱北人间无水不朝东万古有天能盖地当然子孝奉双亲奴因生死事最大抛离父娘去修真若不割爱离父母万劫千生道不成无无碍平等理忘人忘法了脱身此时仙人身如净琉璃内现真金像时乃云收风静峥光耀日忽然仙人容貌端严胜前二九所谓昭昭乎天日在上荡荡乎佛祖有灵奉教至者可不惧乎亲证无为观自在放去收来总自然南无观世音菩萨仙人果证无生道干坤草木尽霑恩释梵诸天皆欢喜万圣千贤贺太平菩萨掀开龙宫藏阐扬妙法露真情严父婆伽六十八卯年卯月卯时辰慈母正宫名宝德算来天寿父同春奴奴妙善二十八二月十九巳时辰为因宫中无太子特来报答父娘恩普愿回心行正道无常不怕国皇亲今得人身非容易失却人身何处寻千生万劫难遭遇降驾草菴宿有因生死大事非小可光阴能几莫朦得到宝山须採宝莫教空去再来难皇后问女儿曰汝到阴司再得还魂地府之事细说来因只见人死千千万万那有再生以得还魂者仙人闻言即时便答佛法若无如此验宗风那得到如今南无观世音菩萨奴入阴司如梦去黄泉路上杳冥冥童子持旛前引路奴随童子往前行又见狱卒排鸾驾牛头马面两行迎直入冥阳阎王殿十王王眷出来迎三涂化作逍遥境五色祥云满幽冥旧受罪鬼都放转新到新魂尽赦宥掌判阴司官启奏便送奴奴转还魂回到逝多林树下山神土地护尸灵肉身不坏常坚固灵明复入旧躯身此时还魂梦醒弓弦挣断骨酸疼记昔开言问二姊贤哉姊姊听缘因称夸孝顺招驸马如何不舍手眼睛难中不报非孝子辜负双亲养育恩世上名为号公主阴司地府未知闻鬼王鬼使无面目判官判笔没人情不问王妃并公主不识皇亲及国亲生前不入莲社会死后焉得免沉沦若人欲免轮回苦一心只管念佛陀仙人曰自古佛法付与国皇大臣普济生悟佛知见代代相承儿检古典提深入无如父者智无洞彻之照行无高下之节酷刑尽法损害无止但取自乐不念他苦下民易虐上天难欺患病临身悔无所补父王闻言两泪如珠开口吐气一言闭之玉藏楚石谁人识剖出方能见宝珍南无观世音菩萨仙人当时开言问父皇圣耳听缘因道言龙躯常安健原来也有病临身见儿心千般难重行严令斩奴身比想那时今何在焉能与父再相逢文才武德称忠孝恶病临身枉有亲驸马代得无常路帝皇不死永长存死患一节无躲避贫富贵贱赴幽冥独行此苦无人代将何功行免罪轻人恶人怕天不怕人善人欺天不欺父皇被问眸看地两行珠泪落淋淋贤哉故事休题起朕今与汝共修真自恨当初无先见今日方觉悔无门妙庄皇帝告白仙曰朕思那日羞惭之至情知坐罪悔无高明远见之亮如云掩太阳一旦昏迷今见大贤实无隔宿之雠乃有报恩之德愿恕罪名纳父出家入于此山思惟佛道尽显法门浩荡普度一切众生此身不向今生度更向何处度此身南无观世音菩萨妙庄皇帝方醒悟位让国愿修行万荣宫殿齐割舍千般富贵永埋沉宫妃眷属回心转持净戒行出红尘金冠玉带皆归火龙袍简化灰尘登坛受戒为佛子学做香山老道人天散迷云三光朗人证凡心即佛心合国朝臣同行道大圆满觉鉴凡情摄受三根归净土直教万派尽朝宗尔时十方诸佛现宝玉华座出微妙音赞言善哉善哉大皇宿福深厚舍一女出家九族升天再能推位让国降临草现世即人皇当来成佛道妙庄皇帝蒙佛授记心生欢喜乃作一偈菩萨慈悲降凡廷皇宫内苑长生身普劝佛子依此样果然学道不亏人庄皇说此偈已隐山修道二十余年春秋八十有九预知时至告众去世遂作一偈金銮位推入真空清虚寂寞彻底穷止有一具无明壳散付与丙丁翁休说庄皇归净土且说现在观世音功成行满蒙佛授记遂感大千世界六种震动天垂宝盖地涌金莲十方诸佛菩萨圣僧释梵诸天龙神八部尽赴香山乃作一偈大喜大舍大慈悲托皇宫内没人知刹那转凡心成佛森罗万众放光辉香山会上有一月盖长者领五百人俱至于座前拜跪问曰云何外道云何正道愿师慈悲开示盲迷作是念已胡跪合掌目不暂舍一心渴仰尔时仙人告四众言汝以好心来辨岂得不说外道者心外求佛观顶着相眉鼻见光认空执有于色身内有甚奇特无漏断红白採阴助阳做作十地工夫知吉凶神事暗传妙法立重誓愿兀坐守空自知生死路头印号合同位登上品游好境界见一切相不许外人知之自称得道自立教门作法休粮显异惑众欺罔贤圣此乃尽是外道也譬如猿猴联臂攀树悬崖下水捉月徒劳心力到底成空若是正因正见之人总不如此以偈答曰欲达如来真净界当净身心如虚空莫学出神修炼法始觉从前错用功尔时仙人告诸后贤吾于过去无量劫中宝藏佛时净音皇宫曾作第一太子出家行道至今身心不倦头头救拔随类化身今国皇者乃吾宿世檀越妙书妙音乃是他生良友及余眷属臣悉是助缘信施前生曾结善缘以致世世相随乃作一偈无量光中净观音特来此土度生久隐普陀人罕识唐朝显露始开名此时仙人方称观世音菩萨自然体挂璎珞头戴珠冠手提净瓶绿柳足踏千叶金莲顶放白毫相光遍照沙界是诸大众齐白佛言请问世尊香山仙人本行因地令诸信乐云何受持遂答一偈此卷因缘不依稀万圣千贤尽受持抽钉拔禊除云障一性圆明等太虚尔时世尊告四众言如今谛听当与汝说本山仙者乃古佛正法明如来于诸佛中慈悲第一悯诸众生出现凡世假入轮回化令同事能舍身心救拔迷人归于净土舍双眼今得千眼报舍双手今得千手报号曰千手千眼大慈大悲救苦救难广大灵感如来应供正徧知明行足善逝世间解无上士调御丈夫天人师佛世尊即观世音菩萨十号也而说偈曰观音慈父受魔冤流通大教世间传莫道女身不成佛功成行满证金仙南无观世音菩萨此卷因缘说已全古镜重明照大千信得及者成正觉不成佛果也成仙观音慈父本行经普滋大地众情见闻解义知端的此事功圆贺太平卷终大悲观世音菩萨本行经简集卷下宣卷功德殊胜行无边胜福皆回向普愿沉溺诸众生速往无量光佛刹再能为众心信者跪诵佛忏悔文毕领众念佛一堂终