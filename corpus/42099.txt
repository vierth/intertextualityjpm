目录东文选序东文选笺东文选纂集官东文选卷之东文选卷之东文选卷之东文选卷之东文选卷之东文选卷之东文选卷之东文选卷之东文选卷之东文选卷之东文选卷之东文选卷之东文选卷之东文选卷之东文选卷之东文选卷之东文选卷之东文选卷之东文选卷之东文选卷之东文选卷之东文选卷之东文选卷之东文选卷之东文选卷之东文选卷之东文选卷之东文选卷之东文选卷之东文选卷之东文选卷之东文选卷之东文选卷之东文选卷之东文选卷之东文选卷之东文选卷之东文选卷之东文选卷之东文选卷之东文选卷之东文选卷之东文选卷之东文选卷之东文选卷之동문선和归去来辞李仁老﻿归去来兮陶潜昔归吾亦归得隍鹿而何喜失塞﻿马而奚悲蛾赴烛而不悟驹过隙而莫追才握手﻿而相誓未转头而皆非摘残菊以爲飡缉破荷而﻿爲衣旣得反于何有谁复动于玄微蜗舍虽窄蚁﻿阵争奔蛛丝网扇雀罗设门臧谷俱亡荆凡孰存﻿以神爲马破瓠爲樽身将老于菟裘乐不减于商﻿颜游于物而无忤在所寓以皆安鳞固潜于尺泽翅岂折于天关肯逐情而外获方收视以内观途﻿皆触而无碍兴苟尽则方还鹏万里而奚适鹪一﻿枝而尙宽信解牛之悟惠知斲轮之对桓归去来﻿兮问老聃之所游用必期于无用求不过于无求﻿化蝶翅而犹悦续凫足则可忧阅虚白于幽室种﻿灵丹于良畴幻知捕影痴谢刻舟保不材于栎社﻿安深穴于神丘功名须待命遅暯宜归休任浮云﻿之无迹若枯槎之泛流已矣乎天地盈虚自有时﻿行身甘作贾胡留遑遑接淅欲安之风斤思郢质﻿流水忆钟期尿死灰兮奚暖播焦谷兮何耔第宽心于飮酒聊遣兴于作诗望红尘而缩头人心对﻿面眞九疑山中辞李穑﻿山之幽兮深深欝萧森兮潭潭黄鹄尙不得过其﻿顚兮截然屹立乎崭巖邃莫覻兮山之阴暧霜露﻿兮濡霑文豹玄猿兮迭出以嘷飞禽回翔兮毛羽﻿之毵毵殷其雷奔于无底之窦兮振荡林莽翼之﻿以飞廉石出角以钩衣兮横枝截路以相搀立寂﻿漠以无隣兮怳祁招之愔愔敻不可讨兮山之中﻿东西冥迷兮气奄奄淙飞泉以泻于崖兮淸肺腑而味甘掬之手中兮冰寒照衰颜以是监爰流憇﻿以听其声兮锵玉佩之相参将敲火而煎茶兮鄙﻿陆羽之口馋羡盘谷之可沿兮矧其文爲我之指﻿南续道緖于千载兮乃命其溪曰濂惟山中之无﻿偶兮尙抠衣于丈函闻一言以悟道兮洗利欲之﻿贪婪开心源之莹净兮惟太极之泳涵若有遇于﻿介然之顷兮谅天地其可三胡唐虞之遗墟蔓草﻿寒烟兮吾道被于南炎胡泓渟之而不霈兮朔雪﻿越岭之交粘信余緖可以理天下兮鲁斋独骋其﻿征骖然波及者靡不周兮夫何恨于商参惟后生之可畏兮靑乃出乎其蓝幸其道之揭日月兮吾﻿依光兮心焉甘将忘势而内乐兮日啸倚于南櫩﻿苦相招而不止兮忽轩眉而载瞻欵初心之弗竟﻿兮终岁月以聊淹闵志辞﻿闵予志之温蠖兮非厥初之有常慨因物以兴怀﻿兮惟是非之失当滃云雾以昼晦兮将宴息以在﻿床月皎皎而天净兮将顚倒其衣裳夫晨夜之截﻿然有限兮折柳樊圃而瞿瞿之狂胡老大而入子﻿幽谷兮赧一揖于陈良尔雅虫鱼之消耗兮匪有损其何伤胡诗书之膏腴兮亦憔悴而无光悲参﻿商兮孔孟想髣髴兮虞唐若可续兮卒莫可续颓﻿乎将戢而复扬竟不闻兮謦欬杳不见兮羹墻爰﻿舒徐以视履兮罔其旋于考祥好色恶臭纷乎其﻿不决兮宜鬼域之彷徨惟人天之大道显而不隐﻿兮胡求之于渺茫岁月荏苒以相代兮衰老侵寻﻿而欲僵甘草木之同腐兮忽惊叹而内伤贻好音﻿兮春禽送悲声兮寒螀谅须臾之闹耳兮付一哂﻿于亡羊哀吾辞之匪足传兮聊浇之以羽觞忘形﻿骸以放浪兮泝冯翼之玄黄天何言兮物之形文在玆兮圣道以彰我辞芜兮翳天庭誓删繁兮立﻿良永慨辞﻿兴言蹙口以出声兮人谓我其宣骄辩之好以明﻿道兮人谓我其譊譊追明良之歌以矢厥躬兮人﻿谓我其长谣思凤凰之飞于千仞兮人谓我其难﻿要惟鸱鸮之坏我室兮人谓我其相嘲鄙尘寰之﻿局促兮人谓我其飘摇隘名敎之准绳兮人谓我﻿其逍遥入我室以宴息兮妇姑㛘磎以胶胶对圣﻿贤于黄卷兮若蠛蠓于泬寥杳莫寻其声影兮腼面目之奚邀矧微辞之及于耳兮昧絶响于姒姚﻿欲出户庭以长骋兮先騄駬与骠駣怅荆棘之翳﻿脩道兮回予辔以无聊人谓我其无用兮斯其学﻿之殽也人谓我其无体兮斯其行之浇也人谓我﻿其素飡兮我实甘其招也惟立言之最末兮兀流﻿涕而颐交夫脩功必因人兮非厥幸之可徼夫何﻿德之不知修兮人谓我其难料彼昬不知兮舍是﻿正直宜其冥趋而陷于淫慆也尔旣悔兮犹豫之﻿如斯宜乎人谓我其难料千载而有人兮想永慨﻿于中宵流水辞﻿水之趋兮惟下日百折兮不舍不入于海兮何科﻿之停盈必进兮谁税其驾彼行潦之靡不源兮尙﻿逞威于大雨之炎夏也势暂似兮旋踵犹足夸于﻿鄙者也吾宁不食于井之渫兮大虚日星之倒写﻿也矧杂秽之不幷兮夫何涤而何泻也毋航断港﻿兮恐其窒也毋踵弱水兮恐其溺也迺从而乱之﻿曰性一兮淑慝之胡形才一兮取舍之是婴涧泉﻿之幽幽江海之冥冥我歌其中兮鬓毛之星星千﻿载有人兮有耳其聆东方辞送郑达可奉使日本国﻿詹东方之有君兮肇大始以自尊也其人佩义而﻿服仁兮厥气劲而词温也越世道之升降兮尙刚﻿烈而专门也其轻生而敢死兮何北宫黝之足言﻿也倣周季之战国兮凛凛乎使人毛竖而惊魂也﻿嗟来不食兮睚眦必报上忘父兄兮下忘后昆也﻿矧妻孥与舆台兮视之不啻犬豚也盖此身兮澌﻿尽羗名誉兮求存也士可杀不可辱兮辱衣冠痛﻿在国也劘于民而陶俗兮亦其宜而何责也极而﻿罔有不变兮揖让或在于旦夕也中华衣冠之几更制兮我迺犹夫古昔也舟车所至之必通兮我﻿迺足不踰阈也日出处之天子兮奄宅扶桑之域﻿也惟万物之生育兮迺谷风之习习也惟下土之﻿照临兮迺阳乌之赫赫也之二者之所出兮信天﻿下之无敌也胡群兇之窃发兮至于今其猖獗也﻿播恶名于天下而旣稔兮志士仁人莫不爲东方﻿惜也是将动天下之兵端兮不疑又何卜也辅车﻿相依兮虞䝞是监楚国亡猿兮祸林木也旣交聘﻿兮或不以情上有神明兮司正直也今其权兮有﻿所在子其愼兮飮食也少思虑兮兴居保厥躬兮供厥职也謇予词兮笔力衰言有尽兮意无极也自讼辞﻿汝之躯矮而陋兮人视之若将仆也视旣短而听﻿又莹兮中人声而左右顾也惊麕骇鹿之入于市﻿兮孰肯从而相友虽幸聚而乍成懽兮倐背焉而﻿旋诟出肺腑肉以求可兮藐异驰而莫之遇柔尔﻿颜兮甘尔言泻眞情之继吐犹北辕而适楚兮夫﻿谁镞而谁羽舒忧娱悲之何所兮豁茫茫其天宇﻿惟情亲之乖离兮杳暮云而春树观吾身于霄壤﻿兮吹毛一于牛九畴其置齿牙闲兮抑难知其所否岂予德之回谲兮予则怀其纯一也岂予行之﻿奇邪兮予则视其正直也岂予言之讦诈兮予则﻿师其悃愊也岂予学之卤莾兮予则底于其极也﻿岂予政之多疵兮予则蹈夫绳墨也惟吾之顚顿﻿狼狈兮莫知主善之克一也夫惟一之罔知协兮﻿禽兽之归而何择宜仁人之不齿兮罔之生也是﻿敌胡反观之不蚤兮上帝临之而赫赫也其循循﻿而蹈礼兮则不违于咫尺也引罪辜以谢过兮孰﻿旣往之追责贷予褒兮何欣附予毁兮何憷雍容﻿袍笏之班兮不识不知而顺帝之则也哀秋夕辞李崇仁﻿哀秋夕之惨悽兮风雨飒其晦宴怀沉忧以假寐﻿兮魂聇聇其上征指虚无以恍忽兮若有路乎纡﻿萦忽焉升彼苍兮俨玉皇之高居门四辟以招徕﻿兮孰云却步而趑趄入余跪而陈辞兮皇爲之色﻿敷腴曰下土之微臣兮心菀结犹未得信曩余仅﻿免襁褓兮动必师乎古之人惟仲尼之垂训兮杀﻿身以成仁志士不忘在沟壑兮子舆味夫斯言宁﻿力不足而或毙兮羗佩服以拳拳忠君与爱国兮﻿志专专其靡佗何时俗之险巇兮学曲而心阿视余犹机上脔兮旣鼓吻又磨牙彼谗谀之得志兮﻿自昔匈人国也虽万死余无悔兮恐此志之不白﻿也时陟高以瞰远兮余舍此而安适惟皇德之孔﻿仁兮拯余乎陆之沉涕洟交以雨滂兮謇心噎而﻿钦钦皇愍余之深衷兮徕尔听我辞所贵学之道﻿兮能变通而推移日中则昃兮月盈而亏天道亦﻿不可久常兮在人事其何疑世旣恶夫方兮尔何﻿惜乎爲圆世旣尙夫白兮尔胡独守此玄我哀尔﻿之遭罹兮亦惟尔之故也欲去危以就安兮盍反﻿尔之道也余默退而静思兮皇恩之罔极也窃不敢改余之初服兮固长终乎穷阨前余生之千古﻿兮其在后者无穷矢余志之不回兮仰前脩而饬﻿躬世贸贸莫我知兮庶凭辞以自通思美人辞寄浙东郏士安郑梦周﻿思美人兮如玉隔苍海兮共明月顾茫茫兮九州﻿豺狼当道兮龙野战绁余马兮扶桑怅何时兮与游䜩进以편兮退以义搢绅笏兮戴华簪愿一见﻿兮道余意君何爲兮江之南편礼江之水辞郑道传﻿江之水兮悠悠泛兰舟兮横中流高管激噪兮歌声发宾宴誉兮献酬或跃兮锦鲤飞来兮白鸥烟沉沉兮极浦草萋萋兮芳洲览时物以自娱兮蹇﻿忘归兮夷犹景忽忽乎西驰兮水沄沄兮逝不留﻿曾欢乐之未几兮隐予心兮怀忧嗟哉盛年不再﻿至兮老将及兮夫焉求轩冕兮傥来富贵兮云浮﻿惟君子所重者义兮名万古与千秋擧一杯以相﻿属兮庶有企兮前修仲尼凤赋金富轼﻿仲尼乃人伦之杰凤鸟则羽族之王句其名之稍异含厥德以相将愼行藏于用舍之闲如知出处﻿正礼乐于陵遅之后似有文章夫子志在春秋道﻿屈季孟如非仁智之物孰肖中和之性相彼凤矣﻿有一时瑞世之称此良人何作百世爲师之圣于﻿以其文炳也吾道贯之扬德毛而出类掀礼翼而﻿聘时金相玉振之嘉声八音逸响河目龟文之伟﻿表五彩雄姿斯乃祖述宪章东西南北跄跄乎仁﻿义之薮翙翙乎诗书之域过宋伐树应嫌栖息之﻿危在齐闻韶若表来仪之德则知非形之似惟智﻿所宜游于艺而不游于雾至于邦而不至于歧受饶瓦甂乃是不贪之食兴儒缝掖那云何德之衰盖进退誾如屈舒鴧彼程公倾盖兮谅以不似伯﻿鲤趍庭兮堪云有子乐称尧舜归好生恶杀之时﻿无道桓文远毁卵覆巢之里于戏巖巖德义皓皓﻿威仪高尼山之岐嶷非丹穴之捿遅衰周之七十﻿诸候鸱枭竟笑阙里之三千子弟鸟雀相随小儒﻿靑毡早传镂管未梦少年攻章勾之彫篆壮齿好﻿典谟而吟讽钻仰遗风㪍㪍深期于附凤哑鸡赋﻿岁峥嵘而向暯苦昼短而夜长岂无灯以读书病不能以自强但展转以不寐百虑萦于寸膓想鸡﻿埘之在迩早晚鼓翼以一鸣拥寝衣而幽坐见牎﻿隙之微明遽出户以迎望参昴澹其西倾唿童子﻿而令起乃问鸡之死生旣不羞于俎豆恐见害于﻿貍猩何低头而瞑目竟缄口而无声国风思其君﻿子叹风雨而不已今可鸣而反嘿岂不违其天理﻿与夫狗知盗而不吠猫见鼠而不追校不才之一﻿揆虽屠之而亦宜惟圣人之敎诫以不杀而爲仁﻿倘有心而知感可悔过而自新畏赋李奎报有独观处士杜门端居常若有畏顾形而畏顾影﻿而畏擧手动足无一不畏冲默先生造焉问其所﻿以处士曰堪舆之内物孰无畏戴角揷牙翼翍足﻿趡蠕蠕蠢蠢厥种繁炽悭生啬命各詟非类鸟畏﻿鹰于天鱼畏獭于水兔畏獹狼畏兕鹿胁于蛇于豕勐莫勐兮虎豹遇狻猊而奔避何玆类之﻿孔多兮羗难覶缕而备记物固然矣人亦有焉莫﻿尊者君犹畏上天祗栗齐肃夙夜以虔惟君惟臣﻿若堂陞然由陛及地窊崇亦悬卑者畏高后者畏﻿先揆尺计寸莫不畏旃胡世路之崄嶬兮纷理緖之倒顚冠苴履兮在底甈先鼎兮居前跛驴踸踔﻿兮将白蚁共軶犨麋兮与子都同筵下慢而凌上佞近而踈贤钻皮之谤日炽射影之毒遐羶﻿矧予琐屑之微质兮迹有衆之攸寰彼巧我拙我﻿一彼千踏地生梗皆成畏途苟纵驱而不惧兮殆﻿十步而九挤慓乎乎能不畏乎吾将介立高蹈﻿背耦离徒游乎圹垠之墟子以爲何如冲默先生﻿傲然凭几而笑曰仆则异于是上天之威吾不畏﻿矣万乘之贵吾不畏矣暴客攘臂吾不畏矣勐虎﻿切齿吾不畏矣言未旣处士愕然起曰过矣子之不自揆也何谈之容易哉于皇上帝降监善恶设﻿或震怒雷霆暴作烈风闲之飞沙走石盲海聋山﻿激薄忽霍电刃所掣遗光儵爚划若天裂剨似地拆击大丁以增威虽周成犹褫魄皆失匕以罔图﻿孰倚柱而自若是上天之威赫赫也子言无畏何﻿也先生曰守正不欺则天不吾威吾何畏于玆处﻿士曰金床晃晃幄坐密勿严更廵于徼道羽林列﻿于双阙参旗井钺出警入跸左宪台兮凛铁冠右﻿执法兮秉丹笔肃肃詻詻百辟咸秩于是振雪霜﻿于威怒驰风雷于咄叱一有不恪族赤祸溢是天子之威栗栗也子亦无畏耶先生曰夫君尊臣卑﻿势若冠屦居下事上趋跄中矩望则跽脚拜则顿﻿首闻命益偻当局善守若此则君何威爲臣何畏﻿有处士曰若夫贲育之辈怒而狼顾一啑一㖃风﻿激云骛白日剌人血流市路余威未滞飞扬跋扈﻿目欲裂兮星逬发直冲兮棘竖足踏虎兮截皮手﻿拉熊兮裂股小项庄之劒舞卑蔺生之睨柱此刺﻿客之强暴也子亦无畏耶先生曰唾面待干出胯﻿俛就虚心而行乎世我不彼忤彼何自怒哉此亦﻿无足畏也处士曰乳虎出穴择肉䑛血淬牙磨爪其声鎗一啸兮风生一䂄兮电瞥不翼而飞万﻿里一辍虽冯妇之善搏亦神丧而气夺此勐虎之﻿咆勃也子其何如先生曰有挟有设此不足愕也﻿处士曰然则子之所畏果何物乎有乎无乎先生﻿曰仆亦安得而无乎仆之所畏不在诸物特关于己俯颔戴鼻中龃外哆一阖一辟维门之似物入﻿由是诚不可不有而亦不可不畏之地也铭可鉴﻿兮金缄口诗可观兮垣属耳一语一默荣辱所自﻿食其以之而烹伍被以之而死襧衡以之而败身﻿灌夫以之而弃市是以圣人不畏于人唯畏于口苟愼于其口于行世乎何有今处士骋舌吐辞锋﻿攒屑霏谈世路之险易议人闲之是非诚辨则辨﻿矣奇而又奇然口能覆身言出祸随子以此求免﻿于时亦犹击鼓而求亡者也何其益于迅驰哉仆﻿窃笑处士声其畏而实无有也恶其祸而祇自招﻿之处士闻之避席逡廵耸然作貌曰小子不肖今﻿闻先生之敎晓然若披盲而见大曜也梦悲赋﻿有美王孙蝉联茂族邈风流之可爱兮颜又泽腴﻿兮如玉出拥高盖入处华屋舞如意兮碎珊瑚曾何蔕乎心曲后房蛾眉簪翠曳縠烂盈盈兮更侍﻿琤然珠佩之相触目倦乎华靡耳惯乎丝竹冬而﻿至于凉不知其凝严夏而至于温不知其暑溽又﻿安知人生有覊穷困踬忧愁哀怨之属哉当春阳﻿之旣舒兮感芳华之荡意召宾友于华堂兮玉爲﻿簪兮珠爲履酌芳醑兮行金钟莫不濡首而霑醉﻿焚绿桂兮继颓光尙欢乐之未已倐春宵之易阑﻿兮落月窥䆫兮妩媚忽体倦以神疲遂颓然兮就﻿寐博山熏兮喷香炷斗帐垂兮掩绮被赤羽奋迅﻿登扶桑兮尙雷鸣而酣睡于是怳然惚然梦游乎广漠之墟无人之地四顾茫茫不见阡里深江自﻿波灌木丛倚野草少色危石如堕日掩掩兮沉红﻿烟冥冥兮叠翠猿哀哭兮相弔衆鸟啾啾兮不止﻿惨然思家欲亟还兮迷不知兮路何自念嫔御兮﻿安在掩翠衫而拭泪登崇阿以延伫兮欝千峯之﻿逦迤披蒙茸兮寻崎岖虑髬髵之攸庇奔还以﻿降陇兮坟累累兮错峙上有蹲狐与伏兔兮纷侣﻿集兮族戱拂颓碑以俯窥兮伊昔绮纨之公子歌﻿堂舞舘属何人兮爲此一丘兮山之趾富贵兮如﻿浮琼华兮易悴弔斯人以彷徨兮益凄切以酸鼻足累茧兮无攸归饥与渴兮交至俄欠伸以忽寤﻿兮喜窓栊之犹是顾尙卧于一床夫何爲此遐游﻿以须臾之一梦悟荣辱之相酬王孙兮可以铭肌﻿永不忘贫贱羇离者之忧放蝉赋﻿彼黠者蛛厥类繁滋孰赋尔以机巧养丸腹于网﻿丝有蝉见絓其声最悲我不忍闻放之使飞傍有﻿人兮谁氏子仍诘予以致辞惟玆二物等虫之微﻿蛛于子何损蝉于子何裨惟蝉之活乃蛛之饥此﻿虽德君彼必寃之孰谓子智胡放此爲予初矉额而不答俄吐一言以释疑蛛之性贪蝉之质淸规﻿饱之意难盈吸露之膓何营以贪汚而逼淸所不﻿忍于吾情何吐緖之至纤虽离娄犹不容晴矧玆﻿虫之不慧岂觇视之能精将飞过而忽罥趐拍拍﻿以愈婴彼营营之靑蝇纷逐臭而慕腥蝶贪芳以﻿轻狂随风上下以不停虽见罹而何尤原厥咎本﻿乎有求独汝与物而无竞胡爲遭此拘囚解尔之﻿缠缚嘱汝以绸缪遡乔林而好去择美荫之淸幽﻿移不可屡兮有此网虫之窥窬居不可久兮螗蜋﻿在后以尔谋愼尔去就然后无尤祖江赋幷序﻿贞祐七年四月予自左补阙被劾寻除桂阳﻿守将渡祖江江水本迅激适値暴风因而后﻿济爲赋以悲之卒以自宽﻿浩浩江流浊如泾水漆色而泓难俯视湍又激﻿而迅兮岂瞿塘之足譬控百川之奔会兮若鼎汤﻿之惊沸蛟鳄呀呀以流涎又安测毒龙之潜伏以﻿伺泝滩欲径进兮船如行而尙止不夕而暝不风﻿而波雪浪礧石以崩腾兮若秦晋战于彭衙篙工﻿狎翫灵胥兮犹畏夫洄洑与盘涡顾区区一瞥之所如岂以其澎濞欝怒兮成此邈遐予旣被谪遭﻿此崄流孤舟兀以出没兮其将安适兮去悠悠望﻿平臯兮草暗遡极浦兮烟愁鸟鸣轧轧猿哭啾啾﻿落日兮掩掩黄云兮浮浮虽五马之足荣兮亮非﻿吾之攸期嗟此遐征古岂无之孟三宿而出昼兮﻿丘去鲁兮遅遅贾谊洛阳之才子兮谪长沙之湿﻿卑圣贤尙尔予复何悲较昔人之未遇兮吾又专﻿城兮斗印累累鹄山隐翳兮渐远望长安兮徒自﻿疲业已离于上都兮欣桂阳之伊迩于以泊舟于﻿彼碕涘谁其来迎贸贸残吏纷綵幕兮葳蕤烂红旆兮旖旎弭节兮山之椒炬火照林兮鸟惊以飞﻿聊逍遥以散发兮风搅搅兮吹衣江水驶而疾兮﻿予旣济其何疑行矣尙足乐兮何必眷眷兮怀归﻿出处不自谋兮乐天知命兮先哲是希春望赋﻿欣丽日之方酣聊登高以游目谷雨始晴兮濯濯﻿树容之新沐远水荡漾麴尘浮绿鸠鸣拂羽莺集﻿珍木衆花敷兮锦幛张杂以靑林兮一何斑駮草﻿芊眠兮碧滋牛布野兮散牧女执筐兮採稚桑援﻿柔枝兮手如玉俚歌相和何谱何曲行者坐者去者复者感阳煕煕其气可掬欝予望之止玆何区﻿区而龊龊有若丹禁日长万机多简感韶光之骀﻿荡时登览乎飞观羯鼓声高红杏齐绽望神州之﻿丽景宸欢洽兮玉觞满此则春望之富贵也彼王﻿孙与公子结豪友以寻芳后乘载妓茜袂红裳随﻿所驻兮铺筵吹瑶管兮吸玉簧望红绿之如织擡﻿醉眼以倘佯此则春望之奢华也有美妇人兮守﻿空闺别宕子兮千里恨音尘之迢递情摇摇其若﻿水望漆鷰之双飞倚雕栊而流泪此则春望之哀﻿怨也故人远游兮送将行雨浥轻尘兮柳色靑三叠歌阕别马嘶鸣登崇丘兮望行色烟花掩苒兮﻿荡情此则春望之别恨也至若征夫邈寄乎关山﻿见边草之再荣逐客南迁乎湘水望靑枫之冥冥﻿莫不翘首延伫抱恨怦怦此则春望之覊离也吾﻿知夫夏之望兮抱于蒸暑秋专萧瑟冬苦凝闭玆﻿三者之偏兮若昧变而一泥唯此春望随物因势﻿或望而和怿或望而悲泪或望而歌或望而涕各﻿触类以感人兮纷万端与千緖若陇西子者何爲﻿哉醉而望也乐醒而望也哀穷而望则云雾塞达﻿而望则天日开可以喜则喜可以悲则悲诚能遇境沿机与物推移而不可以一揆测知者乎陶甖赋幷序﻿予蓄瓦甖以酒不渝味甚珍而爱之且有所况爲赋以兴之﻿我有小甖非鍜非铸火与土以相熬落埏埴而乃﻿就颈瘿腹膰觜侔笙味譬之瓴则无耳有耳曰瓴谓之﻿甀则瓜摦口瓦甖小口曰甀不磨而光如漆之黝何金皿之﻿是珍虽瓦器其不陋适重轻以得宜合提挈于一﻿手价甚贱而易求虽破碎其曷咎盛酒几何未盈﻿一斗满辄斯罄虚则复受由陶熟而且精故不沦而不漏由旁通而不咽能出纳乎醇酎由能出故﻿不倾不覆由能纳故贮酒斯续顾一生之攸盛羗﻿难筭其几斛类君子之谦虚秉恒德而不惑嗟小﻿人之徇财眛斗筲之局促以有涯之量趁无穷之﻿欲积不知散犹谓不足小器易盈顚沛是速予置﻿斯甖于座右戒满溢而自勖庶揣分而循涯傥全﻿身而持禄三都赋崔滋﻿西都辨生与北京谈叟来游江都遇一正议大夫﻿大夫曰蒙闻二国之名未覩其制幸今邂逅二客﻿请摅怀旧之情弘我以两京辨生曰唯唯西都之﻿创先也帝号东明降自九玄乃眷下土此维宅焉﻿匪基匪筑化城屹然乘五龙车上天下天导以百﻿神从以列仙熊然遇女来往翩翩江心有石曰朝﻿天台怳兮盘陁忽焉崃嵦惟帝时升神驭徘徊灵祗所宅平坏其祠唿叱风伯指挥雨师怒则白日﻿霰雷木石交飞又有木觅稼穑是司不耕而禾积﻿如京坻荫公庇私介以尨褫若是何如大夫曰神恠茫诞何以夸爲生曰壮丽之观则有龙堰阙九﻿梯宫胶葛广敞高明穷崇翕辟宇宙冥迷西东天﻿不能夺其鬼不得争其功游观之所则多景跨﻿苍海淸远撑半空浮碧临浩荡永明架衆水﻿所汇名爲大同皛溔晃漾抱镐欲澧净铺素练皎﻿若靑铜两岸垂杨终日舞风沙平野阔落鴈鸣鸿﻿靑山绕郭四面巃嵸细雨披蓑俯见于渔翁夕阳吹笛远闻于牧童画图难髣赋咏未穷尔乃解锦﻿缆浮兰舟中流回首怳然如在镜屛中也则吾都﻿形胜诚天下之所独大夫曰奇观絶景丧人心目﻿生曰水而渔则长网一擧奇获多矣䲡鲵鲂鳢鲿﻿魦鰋鲤鰞䱉鳣鲔固爲贱嗜及当冬月满江水结﻿锦鳞珠鱲其下鱍鱍金梃叉之百不一脱置盘经﻿宿冻成玉洁庖丁膳夫鸣刀巧割缕飞靃靃色絶﻿味絶一下齿霜喉雪此间句失作千载若符先有崔孤﻿云者甞曰圣人之气酝酿山阳鹄岭松靑鸡林叶﻿黄紫云未起预谶兴亡铁原宝镜堕自上苍先鸡后鸭斯言孔彰及乎统合三土卜开明堂北㟎牛卧南峙龙翔右怀左抱案花相当八头三尾东岘﻿西冈隐嶙屈伏臂角拳啇腾精降神吐气产祥五﻿川灵派源乎淼茫万洞㳰集流涨滂洋箭驰轮走﻿朝凑中央涵灵注德滋养百昌靑松茂矣三百余﻿霜中衰复盛系于苞桑自古如我应谶立国有几﻿帝王大夫曰祖圣龙兴应天顺人非以地理图谶﻿之荒唐叟曰中原大宁铁焉是产镔铅鉴䥊錏鑪﻿鍒錌惟山之髓匪石之钻斸掘根株浩无畔岸洪﻿炉鼓铸融液炽烂熖烁阳纹水淬阴缦老冶弄鎚百鍊千鍜爲镞爲镝爲矛爲釬爲刀爲枪爲鑪爲﻿镩爲锄爲镈爲釜爲鑵器赡中用兵充外扞鸡林﻿永嘉桑柘莫莫春而浴蚕一户万箔夏而缫丝一﻿指百络始而縒方织以纅雷梭风杼脱手霹雳﻿罗绡绫缣绡缚縠烟纤雾薄雪皓霜白靑黄之﻿朱绿之爲锦绮爲绣缬公卿以衣士女以服枢曳﻿綷䌨披拂赩赫是诚天府国宝错落大夫曰尺璧﻿非宝矧伊金帛叟曰词人墨客比肩林林红情绿﻿意绣口锦心咀冰嚼雪琢玉彫金笔一走也惊雷﻿迅电难以况其捷疾诗多态也澄江絶壁不足譬其高深圆熟陈言不践于古冷生新语别出于今﻿武夫勐士则衣短后缨缦胡佩蛇劒握龙刀蹫䠇搏阚虓咆哮熊拏虎攫鹘掠猿超瞋目语难掉﻿臂轻趫骑射一发联的三中杖手一弄飞毬百绕﻿是所谓国之宝欤大夫曰非也彫虫乱力君子不﻿取况弄毬之巧叟曰设官分职内千外万激浊扬﻿淸擧无憞溷岁命春官选登贤儁靑紫满朝绅垂﻿笏搢出爲廉察或典州郡莫不以冰淸玉洁爲己﻿之任不通水火之利况受苞苴之赠断带爲灯投﻿钱以飮门罗雀以寂寥食无鱼兮冷淡人服其名自负无玷谓欲威民必用苛惨细察纤微曲照幽﻿暗吹刮而求瘢瑕莫掩于是乎振缧绁扬绳捡扑﻿之则百杖不厌绞之则重索犹慊吏不完肢体民﻿尽落肝胆肃肃凌凌慄慄懔懔咄嗟而诸难卽辨﻿叱咤而群猾亦震岁增赋而不爲重月进膳而不﻿爲謟急征征税若督户敛漕转陆输火疾电闪用﻿储峙乎国廪则其勤公利国之功言所不尽大夫﻿曰诈淸苛惨民之蠹爲害也甚叟曰公卿列第联﻿亘十里丰楼杰阁凤舞螭起凉轩燠室鳞错栉比﻿辉映金碧森列朱翠缇绣被木彩毯铺地珍木异卉名花佳蘤春荣夏实绿稠红䔺敷香布荫争姸﻿竟媚后房佳丽云衣霞帔尽态极艳列陪环侍玳﻿筵绮席笙歌鼓吹九酝波漫千罍屹峙如易之需﻿若诗旣醉駞峯熊掌龙肝凤髓锦蔟琼堆厌饫唾﻿弃至于士庶桑门释子居必华屋食必兼味极耳﻿目之娱夸服饰之异庸奴贱隷胥然僭拟峩其冠﻿戴其幞其带钑其履衣轻服致争相耀侈虽雍﻿洛靡丽之盛莫我敢齿大夫曰噫旧都之流离盖﻿以此于是西北二客奋髯作色且怒且恧曰走等﻿终日言而大夫皆折之愿闻江都之说大夫曰二容岂亦曾闻江都之事乎略擧一緖扬攉而议夫﻿东海之大凡九江八河吞若一芥荡云沃日汹涌﻿澎湃中有花山金鳌屹戴涯凌叶拥渚崥枝附丽﻿其枝叶而沙散碁布者江商海贾渔翁塩叟之编﻿户也神岳蘂开灵丘萼捧架其蘂萼而晕飞鸟耸﻿者皇居帝室公卿士庶之列栋也内据摩利穴口﻿之重匝外界童津白马之四塞出入之谁何则岬﻿华关其东宾入之送迎则枫浦舘其北两华爲阈﻿二崤爲枢眞天地之奥区也于是乎内缭以紫垒﻿外包以粉堞水助萦回山争岌嶪俯临慄乎渊深仰观愁于壁立凫鴈不能尽飞犲虎不能窥闯一﻿夫呵噤万家高枕是金汤万世帝王之都也二客﻿曰固国不以山河在德不在险大夫曰城市卽浦﻿门外维舟蒭往樵归一叶载浮程捷于陆易採易﻿输庖炊不匮廐秣亦周人闲用足力小功优商船﻿贡舶万里连帆舣重而北棹轻而南穑头相续舳﻿尾相衔一风顷刻六合交会山宜海错靡物不载﻿擣玉舂珠累万石以磈苞珍裹毛聚八区而菴﻿蔼争来泊而缆碇倐街塡而巷隘顾转移之孔易﻿何䭾负之赛倩尔乃手挈肩担往来跬步堆积于公府流溢于民户匪山而巍如泉之溥菽粟陈陈﻿而相腐孰与大汉之富饶二客曰至富非蓄积宜﻿鑑鉅桥大夫曰佛法流于海东尙矣至于今日尤﻿爲信笃像设而归依则镕金塑土琢石刻木或线﻿缕以绣画绘以貌睟乎端严俨若视矍法宝之弘﻿扬则经律论章禅书祖诀板印墨写泥金刺血黄﻿卷赤轴琅函綦帕若开风藏委积磊落禅蓝敎刹﻿公寺私堂或社或庵曰斋曰房矗不知乎几千万﻿坊香火之气连熏于万里钟磬之声相闻于四方﻿于是乎厖眉椹袍碧眼菊裳南藂北林竹苇成行龙象争蹴金毛竟吼千灯续焰于心心衆海飜澜﻿于口口朝焚祝圣之香夕点鎭灾之炷犹以爲未﻿足特创精庐于辇下远邀方外之道伴靑山白云﻿逃身而岀紫陌红尘来垂手段槌拂而风雷动捧﻿喝而雨雹散杀活自在头头必断越前岁因大难﻿君臣益复痛愿一集诸家递日作梵念佛唱神之﻿音激切而山岳尽动燃头烧指之烟纷布而日月﻿无光精勤苦倒如此其极报应摄护必不可量二﻿客曰古今奉浮图莫若梁何促危亡大夫曰方今﻿主上躬俭而厚下二客卽愕然失容避席而跪曰大夫毋多言只此一言足以知大平极理之美凡﻿政理淸平皆由俭始俭则习俗归厚胡皇天不佑﻿胡基祚不长久哉向者走等啁嘐祗自彰国﻿累耳大夫曰二子听之吾以古爲的昔周家忠厚﻿享年八百汉文衣绨履革其臣多敦厚长者垂祚﻿罔极唐文皇尙俭欲营一殿鉴秦而止维时房魏﻿不以理安爲喜故垂统三百余祀洪惟本朝风化﻿掩古畏天之威乐天之道以小事大于时保之物﻿不疵疠元元皥皥叹之不足申其义而作歌曰邈﻿自陶唐兮下至宋康虽文质沿革之不同兮靡不由奢俭而兴亡西柳兮以淫而顚覆北松兮由侈﻿以流移西都号柳京煌煌江都惟德之基顺天事大风﻿俗淳煕于万斯年安不忘危相如避廉颇以先国家之急赋﻿相如所避廉氏之奇以我国急难之故非予心畏﻿惧之爲顾彼大贤与私雠而不遇殆非他故念我﻿邦之将危昔者臣惠王者虽多肩蔺氏者未有奉﻿使于外则得还和氏之璧从上而游则俾击秦王﻿之缶然则且论功考绩虽大山莫及其高故越序﻿超资于中国卓居其右时廉颇谓伊人身起于贱何今日位居我先吾不忍爲之下矣若相逢必当﻿辱焉相如曰俾吾国鼎峙而安唯二人耳傥异日﻿角闘而死若两虎然于是君臣之会则称疾不朝﻿道路相逢则回车而避如此者何畏于彼唯止乎﻿爲国而已让其雠敌居常隐匿而行以我邦家恐﻿有危亡之事何则壮士一怒则不死何俟贤人俱﻿亡则治国者谁故我公之避也念此邦之殆而笑﻿宰嚭有隙于子胥吴国见败美玄龄同音于如晦﻿唐室致绥有以见一则战攻而日辟四方一则智﻿勇而威伸列域傥二子争相爲死彼一邦罔有定极始同迁史不与会而不与争终合轲书利吾家﻿而利吾国夫然后负荆谢罪而永无嫌隙刎颈爲﻿交而罔不协和旣当时合谋相辅伊尔国不固而﻿何昔反以我爲雠无几相见今聊与子如一亦孔﻿之嘉向若旣妬嫌我亦振怒以一朝睚眦之愤有﻿两臣死亡之故则安得以弱赵千乘之威使诸候﻿而畏怖红桃井赋李仁老﻿栢堂东麓有泉澄渌泠然流出于石缝若漱白云﻿之幽谷旱而不渴响如琴筑萦回六七许步然后入于沟渎遂使傍泉而居者皆快意于挹掬陇西﻿子茹蔬得饱以手扪腹岸掩苒之乌纱杖铿鈜之﻿龙竹踞一石露双脚挼碎冰霜吞吐珠玉岂唯火﻿日之可逃亦复尘缨之已濯徐啸归来溪风蔌蔌﻿展八尺之风漪枕数寸之瘿木梦白鸥而同戏任﻿黄粱之未熟飘飘乎如驾八龙而到瑶池闻金母﻿之一曲浩浩乎若泛枯槎而渡天河惊蜀都之卖﻿卜则何必锦障纡四十里胡椒蓄八百斛打就金﻿莲盆然后濯吾足玉堂栢赋﻿岁在己酉冬月向阑陇西子入直于金銮银蟾影﻿倒玉漏声残及酒醒而梦觉时矫首以凭栏杳无﻿所见霜天漫漫唯余紫阁与朱楼森然掩映于有﻿无闲有一苍髯君子立中庭而不倚瘦鹤将骞老﻿龙欲起敛风云于尺地若有待于知己者仆乃琅﻿然击槛而与之语曰鳌顶之署号神仙府夜还则﻿莲烛分辉晓入则花甎承步蛾眉呵笔龙巾拭吐﻿珠川玉树以遨以游靑鸾紫凤可骖可驭固非烟﻿火食者所到处也今汝何由而客寓哉君子于是﻿扬眉吐气奋袂骧首而答曰夫以玉川子之豪迈犹亲竹弟白太傅之高逸尙与松友仆虽臃朣离﻿奇不爲世人所购然冰枯雪瘦可以配先生之高﻿趣雨啸风呕可以续先生之秀句历千载而愈茂﻿可以荐先生之遐寿苟许忘年之契则不与草木﻿同腐矣成王气禀胎敎德与年丰赋姜彰瑞﻿形虽假外善必由中故成王气禀胎敎于周室德﻿与年丰畜情因腹养之规所习者正启理并天齐﻿之筭其永无穷观夫有爲之君始禀其气或九庙﻿储龄而授以符应或二仪协和而示其图纬况资胎敎协于内藏于中宜及君临道之尊德之贵故﻿成王以嗣王之圣在灵妃之胎庶应昌期而作也﻿绍兴先业之艰哉当哀哀在母之时受眞于善有﻿显显宜人之美随岁而恢何则生乎善者鲜不保﻿年薀其异者是谓成德顾亶聦之备此由将诞而﻿有则始当震索禀帷幄之攸行终启离明与春秋﻿而罔极议夫学于旣壮者祗自劳耳得于未诞者﻿不亦善乎故上圣自然胎受卽洪休与其年俱啇﻿王勃兴自应禖于坠卵夏后诞作由见孕于吞珠﻿此际文武之业兮实复属予周召之诫兮未能责朕玆以圣继圣之理实与生俱生之禀四方有大﻿平之乐穆穆迓衡百姓腾旣醉之歌皇皇奠枕实﻿可谓宜其百福胡不万年圣烈光明于历代颂声﻿洋溢于普天玄成赞云制礼乐而兴功业元稹叹﻿曰蕴道德而进圣贤方今守位以仁奉先思孝穆﻿然天表之盛德发自兰闺之内敎殿下所禀若玆﻿彼成王奚足与校道阅一和槐橘合爲兄弟赋郑义﻿一和之阅大道所施故敎槐橘之异者合爲兄弟﻿以亲之大朴含钧造之原理同戢戢殊根宛天生之戚义协怡怡原夫槐之生洛北是鄕橘之产江﻿南其所花不待共时而发品又难同日而语以此﻿爲兄也弟也理则伊何因而推父兮母兮道之所﻿许此盖强名曰妙叵测其爲或磅礴乎万化或包含乎两仪以无方无体之灵原包气作气彼异品﻿异形之植物若枝连枝何则心如胶合则胡越爲﻿不约之亲情若豆分则管蔡有流言之变苟妙原﻿所协者和卽异种同爲之眷先天先地牢笼万物﻿于头头宜夏宜秋华萼一家之面面议夫气之所﻿种有同而异理之所管虽异必同宜彼二般之合归于一化之融物有万殊入牝室精神之内干虽﻿两立在鸰原首尾之中岂非友于弟者兄之常恭﻿厥兄者弟之义何顽木如玆共贯盖洪钧所自变﻿异商山中白发四皓可称曰昆汉殿下黑头三公﻿是谓之季则知苟非道母谁养物儿兮大德旣云﻿广博其玄功不可思惟陈生云兰菊异芬徒拘浅﻿见庄叟曰苴藜反味谁谓大知本朝皇矣圣人赫﻿玆至道覆天炉而化物扇法风而偃草故林林万﻿种含灵皆不出于元造春雷作龙蛇不安于蛰户赋李坚蚹甲之属龙蛇最奇于蛰户何不安也盖春雷作﻿以殷其淑景方融俄报新声之发潜鳞欻起各离﻿旧穴之毕原夫暑往寒来阴消阳息以天时或代﻿或谢故物理有通有塞适当冬惨虽龙蛇岂得效﻿灵必待春回遇雷霆然后奋力玆故仁风荡漾和﻿气氤氲寒威敛于北陆暖律吹于东君虺虺扬鼓﻿物之音訇天振地一一奋蹯泥之迹游雾升云何﻿则在幽之物久屈乃伸惊蛰之声无远不闻故彼﻿蜿蜒之状起自殷訇之韵振百里惊远也鼓动于﻿时虽二虫无知乎腾跃而奋议夫龙之爲德也其神莫测蛇之爲灵也其变难知然欲解穴居之蛰﻿必且须雷奋之时万里云霄知有腾骧之路一声﻿雷雨忽成变化之期岂非出犹隋泽之中殷彼周﻿山之侧此惊雷所以作解宜神物动而自得几年﻿化劒愿逢雷焕之知他日含珠应报隋侯之德旨﻿哉外奋凌霄之势内怀泽物之思顾尔兴潜者伏﻿者盖本由鼓之动之葛亮庐中已被顾三之宠子﻿推山下谁兴弃一之悲王者之兴必卜筮决天下赋无名氏﻿卜惟定事筮乃质疑故王者之兴也稽天命以决之肇立丕基谋及蓍龟之策灵承上帝考其成败﻿之期余甞考天人相与之际或眷佑而使受厥命﻿惟幽明交感之源或勦絶而用殄厥世然上下之﻿悬隔固无臭以无声欲吉凶之先知盍谋龟而谋﻿筮因以是图是究载谋载惟体卜稽于商史遵占﻿用于箕畴惟明象数之微以观其度顾諟苍穷之﻿意永孚于休是何灾祥兆于几微祸福相爲倚伏﻿故应天而肇造必卽命而穆卜革孚虎变将兴不拔之基吏决狐疑膺受无疆之禄议者曰历数归﻿于德也何必稽谋于爻象鬼神依于人也何必探索于阴阳然不考于蓍蔡乌得察其兴亡明用稽﻿疑美祗承之周后非敢违卜嘉恪谨之殷王勿谓﻿人民旣衆而可创洪基山溪旣崄而可关大邑凡﻿欲启兴而统者莫若稽天而谋及玩占观象始符﻿易系之辞受禄于天终合大明之什且彼出猎小﻿务也天后占其利害迁都常事也成王考其废兴况启邦基之草创盍稽帝业之奉承王业等于山﻿河可长可久国寿齐于箕翼不腾不崩此际大邦﻿小邦近者远者手之舞而足之蹈安无倾而贫无﻿寡其所然者无他焉盖考卜而明于取舍义于人者和于神赋无名氏﻿曰圣主奄御昌辰何使神和于当世盖以义行﻿于兆人阐无偏无党之风驱民于理彼至寂至玄﻿之鉴惟德是亲大抵祸以恶随福因善至此灵鉴﻿所以相应虽人君不可求媚然则克明峻德欲柔﻿凡百有神宜与衆人未甞行一不义故王者躬临﻿紫极业应黄河一政敎也罔不适正一神祇也庶﻿几以和至理无颇广被庶繁之类幽灵交感洽臻﻿悦乐之多何则义爲君所杖焉人乃神之主也故﻿王道一于遐迩卽幽欢格于上下民知正道化已洽明如穆如神感皇风乐而无恫者怨者议者曰﻿玉帛之重也可以事鬼黍稷之馨也足以感神然﻿欲致其和悦莫若理乎群伦鬼莫不宁自夏王之﻿务德神之式谷由周后之宜民故知道偏则政不﻿明民怨则神不喜旣元后无和而理也彼衆神不﻿乐而何以平明不异内外旣符蜀主之化民天人﻿率得欢欣动是汉家之启理向若德则薄矣义不﻿行于使怨气彰闻于上而黎民不恒其居则安得﻿化浃洽敎彰明祥无不至鬼蒙鸿祇嶪峩乐且有﻿余方今道尙公平心无彼我旣臻盛德之遐格行见高虚之下堕福禄如此其川增非吾明主则奚﻿可李勣应时扫云布唐阳春赋闵渍﻿扫云之后回春者谁在唐家而布德惟李勣之应﻿时伟予间世之良臣荡除纷扰宛彼苏民之暖律﻿遍洽纯煕昔者开贞观之太平有文皇之盛德洽﻿臻海晏于千载奄统星分之列域虽已致黎蒸之﻿乂恭以正南不幸因胡虏之顽患犹在北英公于﻿是喟然兴叹罔或不勤尽忠诚之贯日驰勇气之﻿如云以谓爲王爪牙苟未能拨乱定国在人耳目其谁曰竭力事君因以纵横出奇进退有律威益﻿重于远振德必期于广布劒头雷击实多军霭霭﻿之氛海内葵倾则一代温温之煦何则顽俗之聚﻿也有甚乎雾至德之行也可比乎春故我扫妖氛﻿之积于以回淑景之新育物如春类孔明之匡蜀﻿主当旱爲雨殊傅说之作殷臣旨哉廓然遐域之﻿永晴实是我公之一扫旣寰区咸归于殊惠肆邦﻿家自此而能保未闻甲士更瞻千里之黑云谁叹﻿胡儿轻犯五原之绿草彼有李广鎭边而胡不入﻿境范迁当邑而狄不侵疆此亦几乎秉德安可谓之布阳干淸坤夷风日塞边之温暖家给人足笙﻿歌闾里之欢康志士口与心誓守死无二赋无名氏﻿志士所贵直道而行乃爲誓于心口固无二而死﻿生形于言发于中切陈素愿糜其躯粉其骨一乃﻿丹诚大抵忠诚孰不愿而贯霜直节皆欲期于如﻿矢然及危亡之至也能持操贞者鲜矣故衆人未﻿有一节庶欲全生唯志士誓无二心独不畏死此盖廓扬大度特立当年节若贞松之拂雪心如长劒之倚天鼓舌披肝特发丁宁之语捐身殒命勿更操履之坚何则宁殒其生不失其义故我砺心﻿而抗节愿无违害而就利有如皎日切陈旦旦之﻿言虽致黄泉勿改堂堂之志且彼季伦之妾也誓﻿效死于金谷共伯之妻也矢靡他于栢舟彼二女﻿尙守其志况丈夫盍壮其猷不惧兵刃心益坚思﻿广壮节苟利社稷死无悔▣▣忠▣议者曰身者﻿亲所遗也愼勿毁伤命者天所授也必当顺守然﻿节义有甚乎此宜险难免之无苟比夫士贵伐叛﻿獠之日终不顾身雍门越齐境之时亦能刎首岂﻿非斧钺在前而视之如芥鼎镬在后而顾之若冰旣奋雄图之若是苟非壮士则谁能执义曰无二﻿心堪嘉宋氏虚死不如立节且异季陵夫然后成﻿仁之美雅合于鲁论远害之情莫推于毛什诈士﻿见义而斯惧懦夫闻风而有立彼何人予何人苟﻿砺节何患乎不及嗜欲皆同惟贤者节之赋﻿嗜夸性水欲荡心渊此皆同于有衆其能节者曰﻿贤想彼庶人孰无心于好利独吾廉士不过度以﻿省愆原夫性本中含物由外触轻暖之好兮谁不﻿隐于身体声色之美兮罔不悦于耳目逞是欲也实爲人之所罔俭以节之苟非贤者而孰玆故已﻿所行者心焉念之见利有不亏之义临财无苟得﻿之思繄中心所好之资曾不异衆以淸节不移之﻿故愼勿踰涯是何惟人之心也万有不同其性之﻿好也一无所别故衆心莫不徇利而哲士独能砺﻿节大欲在食晏子无三豆之重所宝惟金杨震有﻿四知之说至哉和氏之璧隋候之珠玆衆俗所以﻿爲重独君子好之则无要石与甔岂求赢美矣昌﻿黎先觉从心所欲不踰矩猗欤阙里眞儒彼有王﻿夷甫之口不言钱崔良伯之手不执玉惟本心岂无其欲盖廉节有异于俗㓗白之情同皎日益砺﻿操持富贵于我如浮云勿求利欲议夫辞粟而饿﻿者西山之义士厌酒而反者东郭之良人宜取舍﻿于二者愼操履于一身与赤松而并游美知足之﻿张氏爱绿珠而速戾嗟好色之季伦噫世及衰微﻿人无纯厚如李登之地癖兮何厌之有若萧宏之﻿钱愚兮亦孔之丑殊不知行节义于寡欲小私流﻿淸名千载之后贾谊请猎勐敌不搏畜兔赋﻿文帝之佐贾生其贤所请者猎勐敌耳不在乎搏畜兔焉繄犯境汹汹之强胡愿言卽获若在囿爰﻿爰之畜兽奚足以畋原夫昔高祖始创洪都有孝﻿文嗣开令緖辟上林闲旷之地爲万乘幸临之所﻿恃国家晏然无事虽贪射猎以自娱盖边境隣于﻿莫强尙有顽㐫之难御于时彼洛阳少年之杰自﻿长沙被召而归见㐫奴暴难可制嗟大汉忍不能﻿威且禽兽更翫于后时曰所乐也未晚若豺狼不﻿制于今日其爲患者几希于是曲察行爲明详制﻿度乃草谏于一朝欲绳愆于万务克修虎备但怀﻿絶域之顽民勿作禽荒而捕禁苑之狡兔何则劳而无益者是畋之乐纵则不可者曰敌之勍故愿﻿当胡而试猎毋将搏兽以恣情人三千牧野之师﻿威高却敌里七十文王之囿德沛好生议夫育国﻿之兽终亦焉归寇边之人久将难服宜系远方之﻿有敌莫擒御园之所畜谏猎兽于毂下稍同献赋﻿之长卿誓肉虏于盃中仅类叫阍之杜牧至如一劒之获兮皆是兽心人面一镞之殪兮固非兔脚﻿雉头旣能尽敌而返更无侵境之忧鲠议一封非﻿魏绛和戎之请龙沙千里若于红阅战之蒐此际﻿下焉国耳而切于忠言上焉隣哉而嘉乃丕绩顾一时之所美雄千古以无敌今本朝静守而养兵﻿何更猎乎戎狄汉成帝勿易折槛以旌忠臣赋﻿所谏者直敢忽其情故成帝勿修折槛爲汉臣留﻿表以旌伟我圣神乃置彫栏之摧破居常鑑戒用﻿彰烈士之忠诚原夫昔炎室晏然大平有朱云忠﻿而直犯庶引君而当道恶爲师者不范且说安昌﻿之罪叫入帝阍忽逢御史之威攀折殿槛时朝臣﻿共看此辈各献其谋谓匹夫不敬之故也当万乘﻿斥言者可乎帝曰耿介孤忠亘千古未之有分明遗迹虽一日不可无又况闻其诽谤者立木于其﻿前受其言责者作铭乎其侧今我当折槛之谏可﻿不想回天之力何必改作轩然着手之余曰笃不﻿忘露示匪躬之直何则克明之主乐闻鲠议好谏﻿之臣切犯龙颜故欲旌其忠议无易槛之折攀肯﻿将金璧之光辉当理于后但惜琅玕之议论尙在﻿其闲议夫轩之摧折也徒损丹靑臣所敷谏者无﻿非药石宁未稳于依凭可忽爲之改易殊唐后纳﻿书粘壁乃表直言异周王集囊作帷以旌群策卽﻿知思人之策则必可爲戒见槛之毁则忠亦尙新宜不易攀援之迹以此知慷慨之臣敝予又改爲﻿兮非吾所欲见其参于前也嘉乃克仁隋高祖非宴食不过一肉赋尹宣佐﻿万乘之主一肉者谁有高祖若非宴也于隋家不﻿过食其伟我亶聦敦朴素斥华之念苟匪式䜩节﻿肥甘堆案之资大抵己之所便人谁不务虽享安﻿荣之已足犹期奉养之有裕然而凡有爲者将窒﻿欲之无厌不亦宜乎常好俭而尙素故文帝干坤并德日月齐明庶万民之孔阜当一己则惟轻殚﻿至诚于薄躬无遑耽乐减重味之悦口勿使纵情何则未能节用则其可有余若得制情则是爲善﻿养故明王兮克念省珍羞于丕享龙颜日角奄临﻿宇内之大平熊掌猩唇肯备食前之方丈议夫心﻿不期于侈美业可保于终初欲垂祚于罔极非减﻿膳也何如美吐哺之高皇勃兴帝业嘉忘食之文﻿后永保民居此际施注措也不出乎仁发号令而﻿皆主于俭旣爲君之若是尙何理之有歉云霄九﻿闼所愼是朝饔夕飱烟火四方其输絶家抽户敛﻿方今躬临紫极业应黄河政无偏而允协世不泰﻿而伊何秉心宣猷渐以仁磨以义励精爲理绥斯来动斯和高祖开设学校广阐道义惟新宝历赋﻿晋家开学高祖克神阐道义而爲理致宝历之惟﻿新特辟贤关廓着文明之化更延国祚奄临遐迩﻿之民大抵道惟适理之途义乃爲国之宝苟圣人﻿未能竝敍彼神器尙何长保然则凡居天位享基﻿緖之弘延宜设黉堂搜典坟而讨论故孝文化民﻿由学爲政以文虽未除猾夏之类每旁求博学之﻿群勑修儒雅之宫优宣敎化益向灵长之业蔚启﻿陶薰何则欲保皇啚莫如文德肆设校而施敎多历年以享国立庠立序播休风而允釐有社有民﻿传景钟于罔极议夫据义而志远者须凭经术遵﻿道而垂裕者盍借典谟顾令景祚而可久盖以文﻿德而诞敷周世尤长自辟雍而宣化鲁邦有永由﻿泮水之崇儒此际庙堂之上定于君臣闺门之内﻿笃于亲戚以忠孝兼修妙化宜祉祚邈垂遐历复﻿兴儒于洙泗世格休明终定业于伊瀍邦无离柝﻿方今克明克类载谋载惟纵庶事之无阙念厥位﻿之惟危乐育贤才以启成王之理远垂鸿祚敻超﻿汉帝之时小臣性本愚蒙心无欺诞愿爲傅说之霖得救啇家之旱今赴文塲美我皇履道坦坦太宗观览尙书庶几唐虞赋﻿高功无敌舜德可希于尙书此皆布在故太宗观﻿则庶几目百篇蕴奥之文灏灏噩噩心二代神明﻿之主荡荡巍巍观夫篇简所存帝王之制法虽是﻿农黄已前盛莫逾唐虞之际擧斯加彼等论百世﻿之百王自古及今未若两朝之两帝故文皇命传﻿玉玺位践金舆庶欲察前朝之事居常观上古之﻿书谓曰且先王特设群书爲法于后宜小子宠承﻿遗训若帝之初于是曰典曰谟是崇是尙非特察无爲之理抑亦观允恭克让将有爲也潜心璧简﻿之中我所思兮拱手岩廊之上何则雍煕之理希﻿之则是记注之言灿然可观故一人阅书而览慕﻿二君御衆以宽纳于大麓之篇中胷襟濬哲警予﻿洪水之卷上耳目艰难议夫彼时此时世虽隔千﻿前圣后圣规则不二苟擧斯而嗜读卽与彼而何﻿异美绍先之吴祖博览九经嘉稽古之晋宣洽闻﻿前史且彼言必称者有如孟子问可爲者亦若曹﻿公犹臣子尙怀余烈况人君盍慕遗风刘煦曰理﻿合成康徒拘浅见宋祈云迹比汤武谁谓博通雪梅轩赋爲日本释息牧叟作李穑﻿扶桑翁发深省道根固心灰冷萧洒出尘之标幽﻿闲絶俗之境烱玉壶之冰出森瑶台之月暎尔乃﻿谢语夺胎宋句换骨二赋流传千载超忽风人噤﻿以不譁骚客寂而弥欝韩山子霜鬓萧萧麻衣飘﻿飘思偶然之谈笑嫌丁宁之唤招叩剡溪之兰浆﻿驰庾岭之星轺忽中道而坎止乃息牧之相邀开﻿竹房俯风櫺展蒲团而加趺烹露芽而解酲吟载﻿涂于周雅想调羹于殷室是惟无用之用盖有则﻿于有物予于是知西域之有敎或于斯而甲乙雨露均是泽也农桑焉重桃李均是花也富贵焉宜﻿夫孰知雪也梅也吾师也情境交彻针芥相随罔﻿或须臾之离也耶若夫一枝璨璨千山皑皑飞鸟﻿自絶游蜂不偕消尘滓于气化浩大极于心齐实﻿有助于所学宜其扁于高斋今岁月之几何阻情﻿境之俱佳异日沉痾去蹇步平鸣蓝舆于石径当﻿一赏以忘情观鱼台赋幷序﻿观鱼台在宁海府临东海石崖下游鱼可数﻿故以名之府吾外家也爲作小赋庶几传之中原耳﻿丹阳东岸日本西涯洪涛淼淼莫知其他其动也﻿如山之颓其静也如镜之磨风伯之所橐钥海若﻿之所室家长鲸群戏而势摇大空鸷鸟孤飞而影﻿接落霞有台俯焉目中无地上有一天下有一水﻿茫茫其闲千里万里惟台之下波伏不起俯见群﻿鱼有同有异圉圉洋洋各得其志任公之饵夸矣﻿非吾之所敢拟太公之钓直矣非吾之所敢兾嗟﻿夫我人万物之灵忘吾形以乐其乐乐其乐以殁﻿吾宁物我一心古今一理孰口腹之营营而甘君子之所弃慨文王之旣殁想于牣而难跂使夫子﻿而乘桴亦必有乐于此惟鱼跃之断章迺中庸之﻿大旨庶沉潜以终身幸抠衣于子思子础赋李达衷﻿有础孔硕惟楹之适础居下而谦谦楹处高而赫﻿赫楹乃语础曰若之爲用旣卑且阨性何坚顽容﻿何岑寂安土而重迁韬光而晦迹厥德非常厥名﻿屡易从矩从规爲礩爲磶身之润也必借德于阴﻿机质之硬也幸连支于气校何不被鍊于补天之﻿手彰尔五色获登于舞兽之庭应其拊击关或与乎和钧辉或腾乎韫璧或碣若碑勒功铭德又有﻿砚而磨者端溪之紫歌其烂者南山之白被叱于﻿道士之支机于天女之织噫此类之寔繁名千﻿古而歙赩以若所爲之卑汚宁免吾之峻责于是﻿础乃頫伏而复于楹曰子之堂堂所立卓尔畴类﻿侁侁不偏不倚孰爲之纲孰爲之纪孰爲之基孰﻿爲之址匪吾则腐匪吾则靡阿房之失火也吾独﻿存焉蔺氏之谋璧也吾不比焉视子之爲何陋且﻿鄙上承栋梁则以阿外被丹雘则以侈而况子之﻿朋类无可仪刑或封于秦或梦于丁或煤于墨或燎于庭何屑屑其不惮贼其性而残其形子幸而﻿爲大用更何校于擧莛宜功我而德我扶帝宅于﻿千龄适有匠石闻而议之曰谦能受益高必易危﻿彼楹之寄惟础是资录础名于上面且以楹而次﻿之乃赞曰础乎础乎磐然而安磐然而安安其如﻿磐王室之赖帝王之完础乎础乎楹胡敢谩思亭赋﻿文愼之孙贞烈之子作亭于居第之东将以拟陟﻿岵陟屺乃扁曰思而居而止心则有所深取且不﻿言其所以客有诘之者曰斯亭之眺望也如此其遐且广也盍用聚远之意以标以牓豁我襟灵散﻿我欝怏使心澄然勿迷勿罔何思之爲以摇以荡﻿宜取长而舍短毋擧直以错枉也又有从而和之﻿者轩眉擧目四顾盘桓怡然乐喟然叹曰快哉亭﻿乎都邑园林之内轩楹几席之闲而有如此遐观﻿也彼苍然而翼卫者非所谓扶苏之屈盘乎彼昂﻿然而奔趍者非所谓进凤之孱颜乎天磨兮峭屹﻿逍遥兮巑岏龙首兮突起蜈山兮回环隐隐若舫﻿舟而进者云桥烈柱之端也渺渺如铺练而净者﻿沙川晴澜之湾也又有城而若头者山而三角者岳而绀者白者嵓而鼓者戟者䳱䳱然累累然类﻿聚汇征而争拱揖于是亭也且其四时变态品物﻿流形茫茫堪舆错综从衡凡有形气而感吾性情﻿者盖不可遽数而指名也区区之思之爲扁虽说﻿之巧而孰听于是主人整襟肃容若将奉事尊长﻿之爲者而潸然曰客之歉吾扁也然则然矣然吾﻿之所以然者盖亦有所然尔因擧手而嘘噫曰彼﻿何山兮大德之山穹窿起复如往而还云烟晻晻﻿松栢攒攒吾考若妣寿藏所安吾之居是亭也僾﻿然如见其容止肃然如承其指使体不敢肆言不敢易飮不敢醉食不敢旨睦亲姻不敢弃敬宾客﻿不敢戏穷不敢屈己达不敢肆志吾之身吾父母﻿之所赐也何甞忽于造次自吾之季若昆曁后之﻿子若孙思吾所以名亭之义世守而不谖焉则可﻿谓无忝尔家门也吾扁之意止此幸子无以爲言客抚然曰美哉言乎凡爲人子之职者登是亭而﻿无赧色则吾国庶乎其国矣因缀之辞以自警饬梅川赋郑道传﻿岁在庚申时惟季冬天气凛冽枯木号风三峯子﻿蹑屐出门四顾苍茫渺天地兮穷阴忽鼻端兮淸香触之而不见寻之而无方恍未知爲何物怅予﻿心兮若忘于时夜雪新霁素月流光渡川流之淸﻿浅散予策兮彷徨粲然得之于川之傍欲谁何兮﻿无言羗意眞兮色庄缟裙兮练袂羽衣兮霓裳雪﻿肌兮绰约玉貌兮轻盈飘飘然若泛银河而历广﻿寒挹群仙于上淸也有一少年若嬉若噱曰惟群﻿物各以类从仙凡易处淸浊不同盖物之至洁者﻿雪也气之至淸者月也上下无闲湛然一色此造﻿物者之所以厚予嗜而予之所以自适也顾人世﻿兮安在隔风日兮几尘人闲之热不足以爲吾病世俗之累不足以挠吾眞也子何自而来乎三峯子不觉耸动毛发洒然拭目而视之乃与浩甫游﻿于梅川墨君赋李詹﻿合浦靖远楼成朴公命山人丰公写墨君于﻿东西壁仍命予赋余重违公命乃敢爲之赋﻿辞曰﻿有一道士飘然御风不远千里来自天东遵南海﻿而聘望登新楼以从容于焉招雪堂揖石室起龙﻿蛇于墨池走风云于笔录造化罔措山川失色昼冥而儿童藏夜晦而鬼神哭俄而启明东隅破暗﻿西极扫渭滨之团栾写淇园之如箦观其湛露洒﻿帷苍烟滋玉月来婆娑风至萧瑟带苞萌兮絶磵﻿贯霜根兮顽石亢贞姿兮劲节亘四时兮朝夕幻﻿前身于泓颖纷变化其瞬息合浦营主登楼踯躅﻿怳然若有所得顾谓双松子曰此其梦耶画耶所﻿见惟竹旣前境之忽非盍天明之是质子其爲我﻿筮之双松子揲策而筮遇震之旅其繇曰震爲苍﻿筤东方其所虚中爲离应用如许多节爲艮不变﻿寒暑双松子韬蓍礼毕谓公曰惟吾道士取譬甚迩岂墨戏之徒然决我公之谓耳当戎务之丛身﻿坦胷府兮如水任彼喜愠义之与比则取虚中之﻿义矣虽险难之在前确秉直兮如矢砥砺名行终﻿不枉己尙多节之义尔故公孙得闻夫子之叹诗﻿人托兴武公之美至若垂实値凤以勉养贤之道﻿擢笋成干以劝进德之士在宗庙而爲篾席展孝﻿敬之不弛在乐器而爲笙篁致神人之格止噫吾﻿道士写眞之意其在此乎公欣然就道士而问焉﻿曰此语诚然乎哉道士默然向来所见非梦也画﻿也乃公之心之所宣也大块赋李兴悌﻿繄两仪之肇判兮二气分而高下彰爰淸而且浊﻿兮曰玄而又黄是谓大块兮矗不知其中藏与六﻿子而并列兮拥八方以爲丸曾表里之不可量兮﻿孰能形而倪端合六合而爲一卵兮孰能破而作﻿两吞鸢鱼之飞跃兮亘古今之俯仰旣非矩之爲﻿方兮亦非规之爲圆由其包之至大兮是以施之﻿无边观其云行雨施而不已兮品物流形以洋洋﻿厚德载物而不洩兮万物资生而无疆星辰粲粲﻿而浮空兮仅能覩其爲章于天山川流峙而扑地兮含弘广大之自然虽造化之有迹兮固难测其﻿神功廓心腹兮荡荡孕日月之朣胧实形容之莫﻿旣兮曰孰知其始终伟圣人之尽性兮参三才以﻿建极配高明以赞化兮能自强而不息体悠久而﻿成物兮妙神化之莫测余乃生乎箇里兮渺大仓﻿之米然得二五之精妙兮有浩然之奇气羗至﻿大而至刚兮遹善养而无害谅弥满乎天地兮小﻿无内而大无外也将赞化而并立兮夫何大块之﻿爲大也歌曰块之大兮不可名兮吾之气兮大块﻿之盈兮新雪赋成侃﻿岁在壬申惟仲之冬玄云承宇万窍唿风异气候﻿之惨悽瞻海岳之冥蒙余乃附冷火而拨死灰披﻿重裘而袭厚幪视云物而叹曰异哉此滕六之先﻿驱也小焉日车西匿雪花飘零緜緜密密摇摇轻﻿轻始缘甍而便娟终投户而轻盈映墀庑以独耀﻿扑轩窓而有声压松篁而欲挫铺池沼而渐平形﻿势散漫东西渺冥兽迷群而狂顾鸟失巢而忽惊﻿俄而云阴解驳月色微明千山俱白万壑失靑银﻿河莹莹不足以喩其凈水国湛湛不足以喩其淸爰策枯藜爰陟阿丘探景物之浩白蹇忘归兮夷﻿犹顾谓客曰雪之时义其类孔多载涂纪于周雅﻿黄竹申于汉歌子猷发剡溪之兴惠连赋梁园之﻿怀谢安比喩足见慧黠欧公禁軆谩夸其才尔乃﻿金屛日暖玉楼夜遅闲房寂谧锦帐高垂云鬟历﻿乱玉钗横施于时严寒启候密雪初下玉林先春﻿银界失夜谅幽闲而俪曲泛淸瑟以自欣陈桂酒﻿而欲酌叹人生之长勤至如日短寒窓岁晏穷闾﻿幽士失意终年耽书捉衿肘见纳屦踵穿家徒四﻿壁囊无一钱见素雪之初飞知节序之告阑计无衣以卒岁哀时命之艰难若乃空明爽皑之境缤﻿纷凄惨之时触目兴怀有喜有悲虽旁搜而远纪﻿固难得而备知也客有诘余曰子知雪之爲美而﻿未知雪之所由也方今圣明在上天地其德敷﻿和气于两闲播仁风于四域运七政于璇玑调四﻿时之玉烛酿至和之氤氲固坱圠而叵量玆一尺﻿之初盈固亦丰年之祥者乎不此之详顾乃引物﻿类之纷纭迷圣德之无旁于是相视而笑勖之以﻿歌曰天地淸宁吾王之德三白呈祥吾民之福﻿又歌曰岁寒将至六花载布子善体物永保贞素次倪谦雪霁登楼赋申叔舟﻿新天子卽位覃恩内外于是翰林先生奉诏﻿至弊邦景泰初元后正丙午也越六日壬子﻿登宾馆之后楼属春雪之乍晴俯仰抒怀迺﻿援笔赋之笔势纵横气象磅礴出入乎三闾﻿凌轹乎两都眞罕世之杰作也叔舟铅椠末﻿技幸奉杖屦得奔走于下风挹淸论之余緖﻿而传闻于未闻之口者盖亦多矣不揆孤陋﻿敢踵二苏和归来之辞掇拾荒芜强续高韵﻿非敢爲赋聊表景仰不能自已之意云尔赋曰﻿翰林先生学究天人胷吞四荒冰霜雅操圭璋令﻿望却纷华而味道斥偏霸而谈王承新命于九重﻿历蓟辽以周章至下国而驻节兮拜后尘于趋走﻿之行曰或淸而或浊兮顾将不遗于沧浪接谈笑﻿之芬芳兮謇有脚之春阳坐深井而观天兮敢求﻿门而窥堂日陪侍乎游衍兮瞻盛仪之趋翼发言﻿而成章兮剖美玉于垂棘登高楼以作赋兮分余﻿光于东壁方骋奇而凑怪兮盲风飒其海立及隐﻿约以钩微兮羗冲澹之可挹飘余思于天外兮搜幽膓而荡涤凿混沌之元窍兮忽雰翳之朗淸初﻿纬繣其闘角兮卒同归于玄精维变化之叵测兮﻿实骚家之栋楹方其啸咏徙倚俯临朱甍与大化﻿以委蛇兮发遐想于蓬瀛値滕陆之效技兮溘乘﻿兴兮摅情挥琼管以记胜兮讨玄机于落剥媚巧﻿态之婵娟兮凭怒虬之呀攫畜气象于沆瀣兮收﻿大用于濩落心与手其相应兮运郢斤而尽垩扈﻿江蓠以纫兰兮集芬芳以流辉覃余怀之冥搜兮﻿俄再抚于九围学海汪洋而莫之涯兮猎古今而﻿交驰託雅意于华作兮名万古兮昭垂般景仰乎高山兮微先生吾谁与归倾余盖其若旧兮絶中﻿心之町畦飮醇醪不觉醉兮遗耳目之所司粤余﻿慕金陵之识难兮就子云而问奇固陋质之难化﻿兮效捧心于东施顾微末之不自量兮庶蓁芜之﻿芟夷㴑余派而上之求厥源之奚自益见其所未﻿见兮亦夫子之所赐安得纽弄辟阖揣摩干坤存﻿至道于目击通妙契于氤氲辨鱼鲁而复正开盲﻿聩于吾民使日出之域东海之滨同文一轨而永﻿囿我圣天子之鸿恩也乱曰文章之富博而精﻿兮掷地金声佩琚琼兮维山维斗莫之京兮驾楚驰汉而大成兮手抉天章文昇平兮爝火日出难﻿爲明兮八骏图赋幷序﻿臣闻惟我朝肇基朔方三圣相承忠厚传﻿家威德日盛于时高丽之季衰乱已极天眷﻿东方生我太祖康献大王克绍先业心存﻿康济奋不顾身乃于至正二十二年壬寅春﻿削平红贼是年秋东走纳氏洪武三年庚戌﻿北平元孽于东宁十年丁巳夏南捷倭寇于﻿智异是年秋战于东亭十三年庚申战于引月十八年乙丑战于兔洞二十一年戊辰擧﻿义于威化凡二十七年之闲前后数十百战﻿出万死犯艰危卒夷寇乱拯民涂炭天命人﻿心归于眞主遂建大业泽流后世然其摧陷﻿廓淸之功实于马上得之马之功宜没世亦﻿当与之爲不可忘矣其最骏而功者有八今﻿我殿下命图着赞以久厥传其追慕前烈﻿安不忘危贻谟燕翼之义可谓切矣圣子﻿神孙因是监前朝失之之易思祖宗得之之﻿难以无忘八骏之功则寔我东方亿万世无疆之幸也臣忝侍从覩玆盛事歌颂职也谨﻿拜手稽首献赋曰﻿圣人在位祗惧励精凡三十年治敎休明四境无﻿虞朝野晏淸于是知守成之不易念燕安之鸩毒﻿追惟刱业之艰难敷扬圣祖之义烈乃至八骏﻿之微亦在褒崇之列夫骏之生也神矣奇矣房星﻿委精虬螭孕漦扶舆磅礴蜿蟺逶蛇气化淋漓晦﻿明杂沓风雨恣其变化阴阳从其辟阖集衆美以﻿妙合成此天机之卓荦旣佶旣闲孔阜孔硕耳䏉﻿批竹蹄蹴散雹方者中矩圆者中规姿格绚练鬃䰕髬髵駓駓袪袪翼翼騑騑电影回合神光陆离﻿駊騀而凉飔吹躨跜而春云起一鸣兮胡沙淅沥﻿再鸣兮兾北风靡如是者顾千百而一二将与麒﻿麟凤凰而并媺矣若夫骏之用也至矣大矣生爲﻿地用千载际会若恤若失骄腾沛艾骙骙独步蟜﻿蟜卓立馺飘飏蹳躞蹀块历恒华杯飮河渎﻿鬣刷行云尾捎流星尘不识蹄影不及形输劳行﻿阵服力衔勒任重致远犹不称力与人一心卒成﻿奇蹟驰声策名功归丹靑垂永世而不朽终万古﻿而揖余馨如是者旷百代而难遇将与麟台烟阁而同声矣欷骏之生也奇矣神矣不可陈矣欷骏﻿之用也大矣至矣不可纪矣此天之所以产此神﻿物显异于世一千百旷百代而爲我朝鲜受命之﻿上瑞者也想夫金鸡灭丙鹿失大运去国脉絶天﻿网断维东土汨没奸回内赑寇贼四轶朔风吹沙﻿黑水扬波镗镗鼙鼓铪铪钲锣窫窳叩吻凿齿磨﻿牙殷血瀎㴽白骨嵯峩居室化爲煨烬邑井变爲﻿战塲边徼丘墟神州榛荒至是而世道之乱生民﻿之祸极矣不有圣人孰济垫溺时维我祖运値﻿千一神姿絶世勇智天钖愍万姓之无辜奋四世之遗业顺斗极而运天关旅干枢而转坤轴伸威﻿奋武叱风咤雷天戈攸指若朽斯摧红寇豕突残﻿城破邑凭陵咆咻恣其燔炙宗社焚荡乘舆播越﻿维我圣祖贾勇振节握蝥弧而先登麾亲兵而﻿饵敌兇徒自蹈十万其级手劒纵斮跃马踰城追﻿奔逐北贼遂以平纳氏老猾逞其猩狞联我边奸﻿虐我边氓虔刘芟刈至于洪原厥势孔炽志在噬﻿吞维我圣祖运智应机单骑挺进斩将搴旗射﻿口射腋拉藁摘髭累败穷缩犇窜假息老猾褫魄﻿终身心服漠彼东宁亡元之蘖草黄薛罕与天盘折鸭江澎濞限彼南北王命我祖图恢远略元﻿戎启行威灵震叠漫空紫气占辞攸属螳臂拒辙﻿望旗释甲顽酋执迷犹保兀剌维彼兀剌峻崄天﻿设峭壁屹屹圣武赫赫孤城中溃降附四集霍绎﻿纷泊宵蛾赴烛仁威远畅克淸朔漠逖彼东溟岛﻿夷之窟生长舟揖猂黠飘疾视死如归维利是逐﻿鼠窃狗盗投我边隙帆竿蔽海舳舻如织王命我﻿祖星驰往击贼徒云屯智异之侧我武惟扬一箭﻿气夺败覆狼狈就险自固峻崖嶙峋劒槊交注白﻿刃鞭马紫电干日骏腾一跃险失千尺迎刃崩坠塡坑满谷若山压卵靡有遗孑岛夷罔悛又寇关﻿西信文安凤毒惨鲸鲵诸将奔溃锋莫敢婴圣﻿祖受命战于东亭方事之殷阻于泥淖龙驹蹀足﻿一奋而趒应弦十七皆左其目贼骇而散争相轥﻿轹圣祖下马命酒张乐遗烬投险势穷冲突矢﻿集坐前意气自若徐命麾下遂歼余贼岛夷罔悛﻿又寇南道崄不暇守城不暇保攻陷若空芟薙如﻿草屠烧州郡至于云峯圣祖受命誓扫顽㐫精﻿诚贯日有白其虹千里索漠僵尸相积圣祖恻﻿然爲废寝食乃督群帅战于引月振威耀武身先士卒陷阵溃围殪彼骁将锋摧刃折莫我敢抗擧﻿国欣欢迎我凯唱岛夷罔悛又寇咸洪鲸奔猘突﻿诸军望风不敢交绥若虎驱羊王命于襄圣祖﻿是将七箭卜胜军中欢唿因地设伏按辔徐趍螺﻿声詟贼破胆裂腑鱼游于鼎东西相聚圣祖示﻿闲从容解鞍诱致其来转战盘桓四伏并起若隳﻿于罗奔崩蹂蹑籍籍他他我冈我陵东海之阿大﻿命将革天夺其衷彼狡不量大邦是攻六月称兵﻿指辽之东群寮岌岌万姓汹汹告之虽切听我若﻿聋屯兵孤岛霖潦澒浵进退维谷大小悉恟圣祖擧义白羽彤弓万口相庆不谋而同爰至野人﻿千里影从老幼相携壶浆以迎荡涤邪秽巿肆不﻿惊拔乱反正戢武韬兵国以之定民以之宁凡是﻿数者寔皆我太祖丰功峻烈卓卓有成者也深﻿恩厚泽浃于生灵者也积庆树德根深源远而爲﻿后世子孙千万亿载之所凭者也然此亦特其大﻿略耳如㺚川之胜铁关之捷海丰之战辽阳之拔﻿大小百战所向辄克此虽出于圣武神略亦岂人﻿力之所能及哉于斯时也材勇之士智谋之彦苟﻿有一技一能各争售而竞扇攀鳞附翼奔走后先丛丛林林纭纭纷纷左右提挈共赞大勋盖天之﻿生圣人以救时艰也必生英雄豪杰以爲之从亦﻿必生休祥神物以济其用此八骏之生乃天意也﻿而无非所以佑我太祖之兴者也方其两阵交﻿绥鼖鼓雷轰杀气干天阵云屛屛出奇制变争机﻿竞角壮士勐夫熊挐虎攫白刃霜磨飞镞雨落纷﻿纭沸渭云合霆发滨駍駖礚纵横胶臈成败悬于﻿俄顷生死决于唿吸桓桓圣祖奋我鹰扬驰坚﻿突衆所指无彊霹历列缺吐火施鞭万人辟易肆﻿意周旋倏眒倩浰雾散烟销飞严霜而脱叶擧烈火以燎毛当之者何刚不折触之者何坚不碎破﻿竹不足以谕其势转石不足以论其快盖有不世﻿之资者当受非常之命建不世之功者当享非常﻿之庆我太祖値衰乱之季以天纵之圣勤劳旣﻿至勋业无竞威挟震主功戴不赏惟天命之所归﻿亦人心之所仰遂应天而顺人终化家而爲国演﻿当世之余泽流万叶而不渴然跣跃所以习武运﻿甓所以肄劳因闲围猎匪以游遨时聘广漠乃历﻿林臯原陇起伏丘陵牵联罢池陂陁下属于渊石﻿壁神截脩崖天悬激湍成泽浩汗㶀䔽胥靡不能以遗死御寇不能以展足或临大泽蒹葭蓊欝渊﻿冰初合轻罗布薄勐兽蔽伏变生衔橜或当冰坂﻿倾侧险滑或当峻岭峌嶻嶭飞走之所栖托人﻿迹之所不及维我圣祖纵辔往复曰前而前曰﻿却而却周旋合度左右中节星流歘至圜转电掣﻿矢不虚散中必决眦走兽首丘而敛羽飞禽盘空﻿而洒血王良造父之徒贲育乌获之属敛手喘息﻿邀瓻受誳是虽圣人之神武抑亦神骏之伟绩当﻿其悬崖峻絶泥淖束阸危在顷刻仓卒之际纵有﻿谋臣勐将亦无所措其技矣是则神骏之扶佑圣躬或有非人之所可企者也此我殿下之所以收八骏于绘事录神功于腐骨者也玆盖孝不遗﻿于犬马谟乃恢于燕翼嫓严铭于几席存切戒于﻿朽索观夫新图天辟遗光儵爚风霜起练造化生﻿笔起尘土之幽姿耸当世之观觌形貌叆叇气象欝勃横云追风发电凝霜麟游龙腾豹玄狮黄重﻿霞累锦沓璧连璋同功异体集瑞腾祥威风懔懔﻿峻焰煌煌百战瘢耆尙带遣편镞抢攘之态视之如﻿昨壮气詟人胆寒发立魂惊魄褫弥日而定此特﻿八骏之糟粕尙能动人之视听想当时之气像隔千龄而起敬是神物之极致在夫人而亦不易又﻿何必肉趐十影然后始爲之异哉呜唿物各有遇﻿遇各有时生不得遇则塩车自足相困遇不得时﻿则鼓车徒足见縻虽或参于立仗亦空饱于豆粟﻿苟欲一鸣终不可得今夫八骏其生也当圣祖﻿之龙兴其死也托圣主之追念得时遇而得托﻿宜永世而无憾赋已复爲之謌曰若有龙兮骥之﻿子其之来兮天所俾风云涩譶兮雷雨走若有骏﻿兮龙之友生有神兮死有名若有骏兮龙之精名﻿万古兮不渝若有骏兮龙之徒편遣遗织锦献唐高宗无名氏﻿大唐开洪业巍巍皇猷昌止戈戎衣定修文继百﻿王统天崇雨施理物体含章深仁谐日用抚运迈﻿时康幡旗何赫赫钲鼓何锽锽外夷违命者剪覆﻿被天殃淳风凝幽显遐迩竞呈祥四时和玉烛七﻿曜廵万方维岳降宰辅维帝任忠良五三成一德﻿昭我唐家皇寓兴崔致远愿言扃利门不使损遗体争奈探珠者轻生入海﻿底身荣尘易染心垢非难洗澹泊与谁论世路嗜﻿甘醴蜀葵花﻿寂寞荒田侧繁花压柔枝香轻梅雨歇影带麦风﻿欹车马谁见赏蜂蝶徒相窥自惭生地贱堪恨人弃遗江南女﻿江南荡风俗养女娇且怜冶性耻针线粧成调管﻿絃所学非雅音多被春心牵自谓芳华色长占艳阳年却笑隣舍女终朝弄机杼机杼纵劳身罗衣﻿不到汝古意﻿狐能化美女狸亦作书生谁知异类物幻惑同人﻿形变化尙非艰操心良独难欲辨眞与伪愿磨心﻿镜看结绮宫金富轼﻿尧阶三尺卑千载余其德秦城万里长二世失其﻿国古今靑史中可以爲观式隋皇何不思土木竭﻿人力书聊城驿金君绥﻿去岁枫欲丹乘轺赴南国今年柳初黄返旆朝北﻿极万物化无常四时行不息溪流似我心澄净唯﻿一色杂兴九首崔惟淸﻿春草忽已绿满园胡蝶飞东风欺人睡吹起床上﻿衣觉来寂无事林外射落晖倚槛欲叹息静然已忘机﻿人生百岁间忽忽如风烛且问富贵心谁肯死前﻿足仙夫不可期世道多飜覆聊倾北海尊浩歌仰看屋﻿苍苍山中桂托根临崄巇霰雪纷可畏孤贞亮难﻿移夜月冷相照春风绿渐滋攀枝久伫立空咏小山辞﻿幽人夜不寐待晓开窓扉曙色天外至空庭尙熹﻿微南枝动春意归鴈正北飞万物各遂性仰贺璇与机﻿默默又默默百年会有极头上蓬已踈眼边花正﻿黑春至苦无悰梦归竟何益擧头看白日长安在西北志士惜事业宵人恋珠金经营两不暇羲和走骎﻿骎荒壠癈百草贤愚同一沉何如且日飮实腹而虚心﻿娇云弄晴晖庭草绿如染鸟酣啭嘤嘤蝶喜飞苒﻿苒芳序忽如此愁眉不须敛拟待桃李开瓮头方㶑㶑﻿六载游杨州五赏杨州春杨州春似旧老面但日﻿皴壮志虽已铄风情与时新最怜街头柳袅袅欲恼人﻿我未始知禅因闲聊试贯道本无可修心须早脱绊一源苟渊澄万象俱冰泮兀兀复腾腾且作大﻿憝汉留别金璇林椿﻿苟同近循身苟异近循名两者未免累不如俱忘﻿情我性非好高矫矫岂其诚只爲谋口腹及辰欲﻿归耕鄕人来劝我香稻富乌程闲乘一叶去海上﻿寄余生轩轩金子美肝胆何峥嵘与我年虽少闻﻿道卽己兄临别但相语子去吾亦行沧浪知几里﻿朝发暮江城愼勿负玆期鸡黍吾当烹竹醉日移竹李仁老古今一丘貉天地眞籧庐此君独酩酊兀兀忘所﻿如江山虽有异风景本无殊不用更醒悟操戈便﻿逐儒﻿司马甞客游夫子亦旅寓新亭相对泣数子眞儿﻿女此君耻匏系所适天不阻何必登楼吟信美非﻿吾土赠四友倣乐天﻿昔在文阵间争名勇先购吾甞避锐锋君亦饱毒﻿手如今厌矛楯相逢但唿酒宜停双鸟鸣须念两﻿虎闘右诗友林耆之﻿陶朱虽相越一舸泛溟渤安石在晋朝雅赏东山﻿月今我与夫子岂是爱簪绂散尽东海金行採西﻿山蕨﻿右山水友赵亦乐﻿我飮止数杯君飮须一石及当醉陶陶至乐相与﻿敌两脸若春融千愁尽氷释何须校少多且得适﻿其适﻿右酒友李湛之﻿支遁从安石鲍昭爱惠休自古龙象流时与麟凤游诗法不相妨古今同一丘共在圆寂光宁见别﻿离愁﻿右空门友宗聆用东坡语寄贞之上人﻿岁律旣云暮凄风生户牖竹䆫灯火靑一段有佳﻿趣与君分一半愼勿轻受授所与苟非人火迫当﻿还取早起梳头效东坡﻿灯残缀玉葩海阔涵金鸦默坐久闭息丹田手自﻿摩衰鬓千丝乱旧梳新月斜逐手落霏霏轻风扫雪华如金鍊益精百鍊未爲多岂唯身得快亦使﻿寿无涯老鸡浴粪土倦马风沙此亦能自养闻﻿之自东坡读陶潜传戏成呈崔太尉﻿酒中有何好此语近眞趣可笑陶渊明无钱尙嗜﻿酒我性淡无欲于物不见囿不醉亦不醒径到无﻿何有宿香村金克己﻿云行四五里渐下苍山根乌鸢忽惊起始见桑柘﻿村村妇理蓬鬓出开林下门靑苔满古巷绿稻侵颓垣茅檐坐未久落日低琼盆伐薪忽照夜鱼蠏﻿腥盘飡耕夫各入室四壁农谈諠磎作鱼贯咿﻿喔纷鸟言我时耿不寐欹枕临西轩露冷萤火湿﻿寒蛩噪空园悲吟卧待曙碧海含朝暾憇炭轩村二老翁携酒见寻﻿幽寻荒草径下马系枯柳何处白头翁并肩来贸﻿贸山盘献枯鱼野榼供浊酒笑傲虚落间荒狂便﻿濡首虽惭礼数薄尙倚恩情厚倒载赴前程村童﻿齐拍手龙湾杂兴五首覊愁减睡味坐觉秋宵长蓐食出门去南山穿翠﻿冈空潭正澄碧老树何欝苍境僻车马絶无人管﻿迎将唯余林下菊粲笑送幽芳前行石头路隔岭﻿来异香定有仙圣域烟岚但深藏兴尽却回辔扪﻿心空叹伤﻿旧闻定远城楼雉何雄奇覇图一堕地遗址空逶﻿迤封人昔争境取舍无定姿迩来自出塞穷寇何﻿须追北临杳空阔凫鴈号古陂几年犬豕窟云稼﻿今离离登眺自多感况逢霜叶飞可惜寒涧菊凌﻿霜吐芳蕤微风送幽馥向我如有期大川啮蛇山十里声怒号偶到渊渟处停辔烛鬓﻿毛自笑衰陋质鱼龙亦惊逃安知天上日水底亦﻿光昭应怜半镜雪塞邑操牛刀持用亦矜负此行﻿非不遭平生欝欝情俯仰成陶陶﻿我怜鎭水僧淸净无尘虑抽身簿书间半日陪杖﻿屦䆫前巖熘飞席上岭云度啸咏便忘返天昬山﻿向暮俗士争功名沉碑剧杜预岂知陶靖节林下﻿问征路﻿巖巖妙高峯壁立千丈直偶寻林下僧空畔蹑云﻿碧因窥壁间诗五字皆破的始知方外客先我已探历斯人定淸旷恨不同茗席空令千载下慷慨﻿弔幽迹有感﻿年光急流水转眄难挽留人情自疲役到此方始﻿休幸偸簿领隙淸景宜追求鸭江最奇处羸马时﻿纵游霜鳞戏柳渚雪羽跷苹洲冬寒尙未严野菊﻿留淸秋纤枝倩雨洗细蘂凭风揉幽兰已枯瘁岁﻿晚谁与俦宁随道傍苇践履羊与牛何殊不覊士﻿独立违俗流﻿鲁连泛碧海支伯捿苍州亭亭出尘想万古高莫俦我虽慕二子行止非人谋膏肓负泉石缰索婴﻿笏脩若非入醉鄕拘迫何时休官余试揽枕卧作鸡林游行吟兔岭月坐漱蚊川流不知千里外从宦已三秋一朝挂冠去谁复驯白鸥﻿谁家紫髯将鼻息横素霓问胡早富贵华族联山﻿西龊龊业文士宁知东走迷身微似马足竟岁劳﻿尘泥天意元无私物情自不齐冥心念出处漏尽﻿城乌啼忆与林下友同栖白云溪风亭夏同偃月﻿榭秋共跻别来今几岁归梦杳天倪浮名损眞性﻿掩涕倍惨悽田家四时﻿岁月风转烛田家苦知促索绹如隔晨春事起耕﻿耨负耒归东阜林间路诘曲野鸟记农候飞鸣催﻿播谷馌妇绕田头芒鞋才受足稚子寻笋蕨提筐﻿向暄谷遅日杏花红暖风菖叶绿甘雨亦如期夜﻿来匀霡霂莫辞东作勤劳力在吾力﻿彤云射晶光赤日淹晷度田居近南讹榾榾无晓﻿暮农夫争荷锄徧野已云布唯有看屋翁顶丝白﻿于鹭客来方进馔穷不待珍具野果与园蔬皆由﻿亲种树客去收残尊娇儿带老姥器声逐晚风吹落西家去隣翁念余沥一径穿夕雾﻿鸿鴈已肃肃蟪蛄仍啾啾田夫知时节铚艾始报﻿秋四隣动寒杵通夕声未休晨兴炊玉粒溢甑气﻿浮浮紫栗落红树朱鳞钩碧流白甁酌杜酒邀客﻿更相酬外貌虽陋促中情尙绸缪酒阑起相送颜﻿色还百忧官租急星火聚室须预谋苟可趁公费﻿私庐安肯留何时得卓鲁却作差科头﻿竹径趁溪开茅庐依崦结穷冬墐北户意欲防风﻿雪尙能知傲寒鹰犬出游猎驰骋狐兔塲短衣涴﻿流血还家四隣喜促坐争哺啜茹毛何足恠居处壮巢穴晶荧枯枿火满室互明灭两股乱赪豆襟﻿裾从破裂布衾拥衆儿穷若将雏鸭竟夜眼不得﻿农谈逮明发追和欧梅感兴陈澕﻿待物当以信应天当以诚爲善畏人知阴德犹耳﻿鸣平时等愚陋临事见眞情君子故守分耻有过﻿实名嗟予闻道浅悯悯空此生岁晚无所获如农﻿初不耕﻿道左贾时憎志迂遭物责居然见陆沉有甚风波﻿激寸苗庇长材衆彩猜太白争将脆似韦却笑介如石宁甘无辜失可忍非义得忧来不敢说诗以﻿代鵩臆﻿少年慕功名爲善忘早晚高怀月在天逸气骥走﻿坂胷中贮谏书一一堪缀纂安知蚁鼻缺坐使纯﻿钩损遂令万丈虹缩作一寸短心知儒冠误感叹﻿时岂免然当在大钧天听终不远时去不可追泰﻿来非我勉﻿陋巷少闲燥迺爲淫潦迫游鞍稀拂拭但见蛛丝﻿织甞闻傲吏语学道无鬼责问渠百年闲忧患那﻿得力吾故把藜羹无心慕肉食蓼花白鹭李奎报﻿前滩富鱼虾有意噼波入见人忽惊起蓼岸还飞﻿集翘颈待人归细雨毛衣湿心犹在滩鱼人噵忘﻿机立钓名讽﻿钓鱼利其肉钓名何所利名乃实之宾有主宾自﻿至无实享虚名适爲身所累龙伯钓六鳌此钓眞﻿壮矣太公钓文王其钓本无饵钓名异于此侥倖﻿一时耳有如无盐女涂饰蹔容媚粉落露其眞见﻿者呕而避钓名作贤人何代无颜子钓名作循吏何邑非龚遂鄙哉公孙弘爲相乃布被小矣武昌﻿守投钱飮井水淸畏人之知杨震眞君子吾作钓﻿名篇以讽好名士适意﻿独坐自弹琴独吟频擧酒旣不负吾耳又不负吾﻿口何须待知音亦莫须飮友适意则爲欢此言吾﻿必取游家君别业西郊草堂二首﻿春风扇淑气朝日淸且美驾言往西郊塍垄错如﻿绮土旣膏且腴况复酾潭水岁收亩千钟足可酿醇旨何以度年华日日花前醉念此任胝手意欲﻿亲耘耔乘兴自忘返岸帻聊徙倚远岫烟苍茫曜﻿灵迫蒙氾月明返田庐醉歌动隣里快哉农家乐﻿归田从此始﻿日高醉未起檐燕欺人飞童仆方巾车苦促南亩﻿归起坐罢梳沐长啸出松扉林深日未炤草露犹﻿未晞徐行望淸甽决渠雨靃霏田妇白葛裙田夫﻿绿麻衣相携唱田垄荷锄如云围勉哉趁菖杏耕﻿获且莫违拟古李混昨日花满树今日花辞枝东风有何忙开花无停﻿期花开亦莫喜花落亦莫悲此花虽已落还复有﻿开时不见靑铜里朱颜日日衰贤愚同归尽毁冢﻿空累累置之飮美酒恻怆终何爲次韵晥上人山中作释天因﻿君从山中来胜境阅多少自言所历多象外极高﻿妙初经月南洞千嶂洗秋雨楼台出其下金碧照﻿巖宇行行转淸旷襟抱豁披露巉巖上絶顶下瞰﻿衆衆步留诗谢禅翁恨不相从早淸风响万壑千﻿偈犹未了誓上人在龙穴写经有诗见赠次韵奉答﻿海门千点山点点遥可数凭栏试一望窅有烟霞﻿趣君居叠翠间爽气常吸漱神淸鹤骨癯毛衲云﻿缕缕自言素无能余事难入手唯思写莲经欲以﻿涤瑕垢淸风扫一室是中亦何有明窓置净几一﻿写三稽首妙哉精进幢末季无出右緖余能爲诗﻿辞婉气浑厚拳拳意未已如犊渴思乳所恨两差﻿池未共山中住几回淸夜梦飞到龙泓口归期在﻿不远且待岁云暮游四仙嵓有作仙游邈已远嘉境转幽寂晴川碧如蓝石藓暖于﻿席逍遥能几时俛仰忽陈迹淹留非不佳但恐日﻿易夕文殊寺释坦然﻿一室何寥廓万缘俱寂寞路穿石鏬通泉透云根﻿落皓月挂檐楹凉风动林壑谁从彼上人淸坐学﻿眞乐次韵答郑载物子厚崔瀣﻿今人贱古人儿子欺老翁先儒去逾远谁复回淳﻿风讦人以爲直专美而擅公悠悠百岁下莫辨乌雌雄我生生苦晚好古思击蒙向人说肝胆奚啻﻿楚越同所以与时迂到处哭途穷岂不欲媚灶素﻿志庶有终王侯第宅闲却扫一亩宫去岁遇秋风﻿高兴寄江东晋阳也是公桑梓驾焉忽远适魂梦先飞鸿﻿赏遍好湖山足写心有忡卽欲往佳处便自任穷﻿通迺抱游方念归来复悤悤先生古君子道在接﻿物中自有五经笥不忧四壁空吴德仁生日﻿夫道在率性不可离斯须非道久猾夏命世大贤﻿无吾邦古朝鲜英俊时并驱迩来道亦衰寥寥岁月逾天岂似秦政忍使斯民愚牛山钟秀气降神﻿生老吴天资自淳粹道义与之俱独专明代望早﻿奋经济图小吴字德仁丹穴有凤雏襁褓袭箕裘﻿老吴德不孤便便五经笥汝爲君子儒生日会佳﻿友筵秩开金壶座客皆飮酒肝胆向君输皆云享﻿眉寿终始保金躯而我本狷直客后烦相唿愿君﻿奉老吴事业同三苏二十一除夜﻿二十一除夜灯火一书帷今夕是何夕又作除夜﻿诗诗意一何苦念昔劳我思十岁心尙孩喜愠安得知我年方十一问字始从师自一至于五学海﻿迷津涯十六充擧子士版得相随十七战春官中﻿策欣扬眉自谓有怙恃不乐愁何爲是时少检束﻿放浪日含巵但倚富年华岂虑名宦遅世事苦多﻿乖天也非人私何图才及冠倏忽闷母慈荼毒入﻿中膓痛哭何可追况今老夫子夏孟承畴咨仍按﻿东南辔违颜一岁弥有弟亦远游空咏鹡鸰辞孑﻿立默四顾欲言听者谁所以伤我神泣涕谩涟洏﻿秦相方乳臭斗印累累垂功名不在大只在遭其﻿时二十寂无闻谁称丈夫儿我今旣云过一命未曾縻二十一除夜空作徂年悲三月二十三日雨﻿去岁乖雨旸农家未揷秧万民落饥坎相视颜色﻿凉今年春又旱拱手愁愆阳靑泥井水涸赤血朝﻿暾光道路多饿殍郊原阻农桑我慵常晏起淸晓卧草堂雨意作萧萧薝语俄琅琅推枕忽惊起开䆫喜欲狂柳堤湿翠黛花坞凝红粧物色沃更生﻿一一吐芬芳迺知上帝心终不负民望耒耜满南﻿亩可计千斯仓敢辞破屋伞口腹吾已忘送尹乐正莘杰北上人生一世间有命悬在天穷达各其分惟道贵如﻿絃奈何枉寻者悠悠动百千先生中有恃物莫外﻿相牵愿言一终始名节两俱全上巳益斋席上得盛字﻿忆在大德间吾年方甚盛亦自喜功名爱諠不爱﻿静奔驰竟无成进退两交病年今过半百敢谓能﻿知命晚契託高人月不负觞咏褉事讲今辰想像﻿兰亭令纵恠非诗仙且乐中酒圣送闵仲玉生员东觐西还璇赵廉﻿随君鹄岭云照我燕山月我曾还古鄕见月恋金阙君复赴皇都望云念亲阀云月若无情孰知臣﻿子诚临歧不忍别城西屡送行愿言从此去登第﻿扬芳名寄广州牧使南巽亭兢郭㻒﻿黄花如有期今日正满蓠采采不盈掬高歌空折﻿枝悠然起遐瞻美人江之涯相勉惜岁晚秉烛毋遅遅思旧山﻿旧山烟萝中三椽有老屋故人昨寄信当归盈一﻿掬微官不放归归计徒自熟愁来鸣玉琴霜风生古木赠朴中书中美﻿忆昔梦大槐门多车马宾挥之竟不去伺候何逡廵自从赋归来东阁凝素尘朴侯不遗旧至今来﻿频频靑靑松栢秋馥馥芝兰春美矣君子哉淸风﻿惊俗伦送草亭员外归京师金伦﻿灵山辛夫子一代称有闻芳年取高第擧足腾靑﻿云迁移更右职光彩动干文开筵辞故旧鞍马何﻿纠纷临觞不能飮离恨徒云云此去调鼎鼐竭力输忠勤余波及鲽海未老归桑枌渑池李齐贤﻿强秦若翼虎懦赵眞首鼠特会非同盟安危在此﻿擧蔺卿胆如斗杖劒立左右叱咤生风雷万乘自﻿击缶桓桓百万兵一言有重轻廉颇伏高义犬子﻿慕遗名驾言池上游去我今几秋余威起毛发万﻿木寒飕飕汉武帝望思台﻿汉皇好奇士江充来犬台舌端寄毒螫肚里藏祸﻿胎狺狺吠旧主全赵飞惊灰茂陵自英武将相多贤才胡爲不絜矩利禄崇奸回天伦化豺虎戾园﻿空草莱古风﻿公子远行役鞍马光翕赩憔悴玉楼女忍泪不敎﻿滴念之不可忘奋飞无羽翼寒钟鸣苦迟何时东﻿方白﻿三冬天地闭龙蛇蛰幽宫世道多反覆君子有固﻿穷虚窓列远岫白云度晴空从嗔不迎客挥琴送﻿飞鸿﻿山中有故人贻我尺素书学仙若有契此世眞蘧庐轩裳非所慕木石难与居不如飮我酒死生任﻿自如﻿淸朝乐无事十日九下帷偶然出官道立马看奔﻿驰草草功名子纷纷豪侠儿归来对黄卷一笑还﻿自怡古风释禅坦﻿有琴挂寒壁烂尽南山石唐尧与虞舜九泉已零﻿落秋灯一曲謌坐待东方白蚁庵自号尹泽﻿朝日东䆫明夕阳西䆫白中卧一老人昼静门无客足以送余生何须鍊精魄但虑酒有无谁宽复﻿谁隘妾薄命用太白韵二首李谷﻿妾本寒门子荆钗居白屋美质天所生两脸如赪﻿玉自倚倾国艳乃与世人踈五陵多年少过者皆﻿停车一笑肯轻卖千金且不收以此自愆期岁月﻿长江流西风昨夜至莎鸡鸣露草红颜恐消歇时﻿过不再好﻿生不识人面长年在深屋一爲色所误反遭珉欺﻿玉憎爱古无常朝恩暮乃踈悒悒咏秋扇望絶登君车金牀爲谁拂绣被久已收闺空寒月落但见﻿萤火流沉忧暂成梦依稀闘百草世无相如才谁﻿令复旧好纪行一首赠淸州参军﻿古人重画一今人好变更法令牛毛细黔苍鱼尾﻿赪嗟嗟远游子尔心胡不平平生多爲口惯作东﻿南行逶迤过上党千里到韩城道途多所见感叹﻿由中生十里五里间驰传纷可惊下马立道侧过﻿眼如流星吾疑将德音布玆南亩氓或云筭闲口﻿抽钱及孤惸或云笼山野割地归兼幷讼牒方组织逃户连欹倾皇华岂谓是圣人着之经忽咏大﻿东诗兀如未解醒先王勤且俭四方始经营山川﻿各有界租税岂无程孔氏罕言利孟子恶交征时﻿当春雨后布谷闲关鸣不见田头馌谁从水际耕﻿我欲买山去凿翠开风櫺园中养松竹门外种稌﻿秔茂树坐欝欝淸泉飮泠泠日读洗心经无令世﻿故婴尺地入金穴何处安柴扃所以事奔走终岁﻿不得宁念我掌书郞靑衫倦送迎此亦眼所见彼﻿亦耳所聆知君常对此意气何峥嵘君心一寸丹﻿君鬓十分靑他年庙堂上手调殷鼎羹吾诗傥不弃以爲座右铭送黄先生瑾沈东老﻿海中明月珠其价难比数此岂老蚌生是实骊龙﻿吐世俗得失闲衆狙纷喜怒反以鱼目美争相充﻿府库至宝终不弃时来必遭遇我曾被汲引金坡﻿忝攀附斥鷃徒区区鸾鹄肯相顾且作送行诗缱﻿绻倒情素送崔咸一直郞出按庆尙高中址﻿金井山高高巖峦似天目下有东莱城烟霞栖古﻿木世称神僊居地淸人不俗白日云气蒸汤泉涌山谷行旅馆其傍方冬得漱沐野桥压平湖小亭﻿依断麓云昔苏嘏僊来游骑白鹿客舍谁所营壮﻿观天下独北轩名积翠一面千竿玉月夜梅梢寒﻿秋风橘柚熟东望孤云台揷海翠峯矗暂时寄游﻿赏平生心意足我本箇中人长江遶茅屋谬学功﻿名流尘土空碌碌至今淸梦里遥想沧浪曲再拜﻿送皇华爲我护松菊玄陵赐司艺金涛大书萝卜山人金涛长源﻿八字白文宝﻿金君早志学读书萝卜山萝卜尙淡薄菜根诚可餐立心贵坚固事无爲之艰回也居陋巷不过食﻿一箪夫子谓贤哉学至钻仰闲长源才混混圣门﻿必观澜中朝高捷科显赫蹑华班所进有如此谁﻿不击节叹吾君大书字九重垂宠颁银钩光星日﻿千载爲盛观臣拜颂至宝子孙传所悭送辛员外赴上国金㺶﻿玉禁初筮仕声名已籍甚我时趍下风联裾常懔﻿懔润身德有隣照人光可飮事业望伊周文章鄙﻿曹沈靑云起平地富贵眞天禀握兰恩光溢珥笔﻿霜威凛密勿代王言献替无内荏经邦出敎条掌试精题品功名絶后前屈指才五稔皇朝亦召用﻿宠迫颁天廪行见塩梅手调羹不失餁故人贵言﻿赠一言要更审风气殊南北愿言调膳寝京师虽﻿信美何如辉昼锦归来扶我王使我民奠枕送辛草亭裔赴上朝金师道﻿深山万木稠巨海百川赴恺悌君子人福禄之所﻿聚北阙受纶命东省揔几务宿弊靡不除明断有﻿余裕遂令大小东皥皥民安堵朝廷闻其能试之﻿以府库财贵藏于民要使邦本固便应日九迁廊﻿庙展高步岂不念吾君付托同肺腑岂不念慈亲倚闾恒恋慕东人去益思如婴儿失乳天高耳属﻿地敢以此唿吁若将重外论还辕在朝暮辛草亭赴燕都赋上字爲别张沆﻿忆昔星山君耿介言忠谠论交事以兄趋舍同所﻿尙有日到云斋唿君出见沆熟视心异之端知好﻿器量玩味圣贤书一擧登金榜及至辅两王民喜﻿得良相宸极记姓名除目标殊奖拜饯冠盖驰擧﻿酒西楼上此去重邦家临歧何怆怅沈阳杂诗郑誧﻿秋气日已严衆草渐衰歇游子苦思归日月多如发世情未易测公论难轻发常喜断经过矧肯事﻿干谒闭门无所爲焚香至日没此怀谁与论浩歌﻿对明月﻿明月流中天晃朗无纤阴幽人喜无寐兀坐到夜﻿深夜深群动息浩然万里心比隣有远客席月鸣﻿瑶琴初弹紫芝曲渐变操南音闻之三叹息和以﻿梁父唫徘徊月渐侧悲风生远林将子且止之毋﻿使我沾襟结庐﻿结庐在涧曲地僻心茫然山光满席上涧水鸣窓前高謌紫芝曲静抚朱丝絃门无车马至此乐可﻿终年咏菊﻿我爱黄金菊凌霜有光辉独立晚更好孰谓孤芳﻿微风霜虽凛冽亦不畏其威足以制颓龄匪独救﻿我饥送人赴都﻿少日游天京结交皆豪英虚名簸人口壮志自可﻿惊见知韩太尉窃比苏颖滨那知事大谬东归受﻿艰辛闭门无车马寒灯照踈屋自闻君欲行频梦燕山绿山城春事遅二月犹冰雪遥想黄金台正﻿是花时节此行喜有余浮面气可掬安得万里风﻿先生骑鸿鹄诚斋诗上柳侍中濯李仁复﻿诚者性之德不妄故不息所以大君子于此必用﻿极我身系安危我居宜谨饬䆫扉敞虚明栏槛去﻿雕饰逶迤退自公燕座至移刻新扁人具瞻表正﻿影斯直望重专钧衡功崇在社稷魁然房杜风万﻿古永作则题兰坡李御史寿父卷居仁猗兰生有香故与君子配操入宣父琴纫爲楚臣﻿佩高风纵云远賸馥今犹在夫君亦有美艺此勤﻿灌漑芳根几许深绿叶尤可爱方期雨露濡岂被﻿蓬蒿碍时于九畹闲㓗己正相对荣华发容颜和﻿顺积肝肺所居必移气明德应无晦君乎勉旃哉﻿维以佐时乂予在山中竟日无相过拖筇曳履独徜徉乎﻿涧谷寥寥然无与语唯影也造次不我违爲﻿可惜也作诗以赠李达衷﻿我恶我之影我走影亦驰无我则无影有我影相﻿随有我使无影有术吾未知人言若恶影处阴庶﻿可离阴亦物之影人言乃更痴物我苟有矣阴影﻿复在玆无我亦无物阴影安所施擧声我问影影﻿也无一辞有如回也愚嘿识而深思凡我所动作一一皆效爲唯我颇多言影也不取斯影也岂不﻿云言乃身之危顾非影効我我乃影爲师杂兴五章寄思菴﻿云松何苍苍家在山之阿于焉守幽独览物悲年﻿华嘤嘤听春鸟又复见秋禾岂我事高洁人自无﻿相过﻿嫣然草中花灼灼红暎绿黄蜂来何方歌咏慰幽﻿独翩翩有珍禽剥啄韵枯木事无关我心足以娱﻿耳目﻿自我来山中事事渐踈略不见我所思刍荛相唯喏田畴事方急亦未共酬酢去矣勿违时吾当成﻿独酌﻿种粟硗硗田望望待其熟黄雀不我贷竟日费驱﻿逐旣非汝所爲公然实汝腹噫汝纵得肥恐爲鹯﻿所肉﻿孤云本无心汎汎游宇宙无心而白衣无心而苍﻿狗无心而东西无心而去住云我俱无心相与爲﻿益友闺情﻿赠君同心结贻我合欢扇君心竟不同好恶千万变我欢亦未成憔悴日夜恋弃捐不怨君新人多﻿婉娈婉娈能几时光阴疾于箭焉知如花人亦有﻿欺皱面次益斋诗韵三首﻿行歌沧浪水耻憇恶木阴擧世不知故何人能刺﻿今时命难可常功名亦何益若爲安此心困眠且﻿饥喫﻿无心作兔窟触事畏蝇樊徒劳事铅椠未足兴家﻿门归来叹无鱼祸福从失马安贫无所爲退食便﻿淸坐可惜吾无翁孤坟白杨风亦喜吾有父皤然益斋﻿公睦族同欣戚与人无莫适仁恩河海深欲报愧﻿涓滴乐吾堂感兴诗﻿有物在重渊凡鳞难并比何甞点其额亦不赪厥﻿尾晦养安所安无心就刘累动也苟失时鳣鲸困﻿蝼蚁﻿周公坐待旦文王不暇食何甞乐宴安凛乎存戒﻿饬反复践中行孜孜尽心力大业竟无愆休光垂﻿罔极神物登穷苍风雷相荡薄岂能安泥蟠头角隘寥﻿廓变化难窥觑晦明而润涸畴能相攀援德泽推﻿广博﻿尺蠼缘孤丛乃上上尽头欲下却不得多见不自﻿由始焉苟知此小止无悔尤物微有所感欲进还﻿退休﻿行莫近蛊窠惊蛰卽有蝮居莫近鸟巢啄啐则有鵩苟不愼其微终然肆尔毒斯言君勿轻我乃黄﻿金玉﻿居卑急于进所与亦匪人若跣不视地行险几危身河流当前急欲度须问津小安且勿躁勇往恐﻿沦湮﻿将行有河海将涉无舟航要见我所思欲往还彷﻿徨才非傅说楫世运亦未昌潜光且竢命妄动遭﻿祸殃﻿吾知过不及其失则爲同不及犹可勉过必隳其﻿功存心须虑善开口或兴戎要当不远复何至哭﻿途穷八月初九日夜坐韩脩﻿皇天分四时寒暑各有节祝融何不廉八月尙炎热今霄金气应挥扇始得辍悠然坐南荣仰视干﻿文列月在析木津不见西柄揭汚吏同朴献纳用陈简斋集中韵晋禄郑枢﻿城中乌乱啼城下汚吏集府牒暮夜下岂辞行露﻿湿穷民相歌哭子夜诛求急旧时千丁县今朝十﻿室邑君阍虎豹守此言无自入白驹在空谷何以﻿得维絷拟戍妇擣衣词偰逊﻿皎皎天上月照此秋夜长悲风西北来蟋蟀鸣我床君子远行役贱妾守空房空房不足恨感子寒﻿无裳﻿皎皎天上月休照玉门关金戈相磨戛中夜絺绤﻿寒良人昔告别岂谓归路难徘徊一西望令我摧﻿心肝﻿天上月皎皎中宵入罗帷白露裛淸碪音响有余﻿悲敢辞今夕劳游子何时归沈忧不能寐焉得凌﻿云飞﻿擣擣闺中练裁缝如霜雪缄题寄边庭中有泪成﻿血妇人得所归终始惟一节云胡妾薄命与君长相别﻿嗈嗈云闲鴈飞鸣亦何哀岂无一书札欲寄复徘﻿徊愿言各努力贱妾不足怀君亮执精忠妾当死﻿中闺靖安君饯诗得知字李茂芳﻿皇明大一统干坤淸且夷万方共臣妾星犇朝玉﻿墀朝鲜古三韩遥隔苍海湄首被东渐化千载此﻿一时矧今新主作滔滔江汉思朝觐遣亲子敬谨﻿迈前规煌煌靖安邸辘辘车载脂君亲恩义重奉﻿节登前歧英姿与淸节殊方应共知专对又何虑三百其诵诗天笑钖恩光因之赋露斯美哉此行﻿役将建大平基老夫当刮目锦还观羽仪答胥有仪李穑﻿少年负奇志悲歌击唾壶慨我少良友踯躅燕山﻿隅焉知豪杰士隐沦沽与屠外虽被短褐内或怀﻿明珠远慕燕昭王贤士来于于徘徊金台侧隆基﻿如覆盂奈何荆轲子贾祸督亢图流俗岂知此游﻿侠竞摴蒱最喜得吾子知非山泽癯当路莫予识﻿哦诗伴蜜殊秋风起西陆白露萎菰芦江南有寒﻿梅絶句传林逋桃李岂不好与子愼趍途答竹磵禅师﻿山游登崐崘水涉经方壶身行天下半迹起东海﻿隅神心马系皁岁月羊趍屠谁谓臭皮袋自藏如﻿意珠淸谈极要妙戏语还于于高标山千仞淡虑﻿水一盂静室香火冷左右书与图时时出诗句易﻿易如摴蒱源深流不竭道腴身甚癯善幻是僧业﻿妙用随时殊久参庭前栢欲跨江上芦河壖今苦﻿战军令严稽逋遅公飞钖去感彼归正途答东菴禅师﻿今夕是何夕白酒倾金壶蒲萄结层阴淸风生座隅东菴三韩秀巉巉玉苏屠游戏于斯文叠璧联﻿双珠愧我辱酬唱芝兰杂轩于张罗猎佳句俨开﻿左右孟편畴昔先人在契深三笑图春风与秋月诗﻿酒爲摴蒱超然名敎外肯复论肥癯鹤去云独留﻿伤心人世殊豚犬亦何幸藤蔓缠葫芦巵酒不敢﻿辞诗令不敢逋醉吟视万古扰扰同一途﻿편孟盂答铁船长老﻿﻿梵雄在叔世中流千金壶道大无津涯二氏不满﻿隅铁船穷其源外缘俱剪屠居山和鬼句过海逢﻿蛟珠南游尽于越北走穷单于白云逐筇杖甘露盈铁盂日用岂云浅奉福归萝图已将五欲乐一扫空摴蒱绮语尙未免强作哦诗癯篇篇带豪逸逈与郊岛殊奇字问杨雄祕书传瓠芦狂生乏诗﻿料竞病安敢逋高谈发佳兴往往忘归途复作遣兴﻿卖药有异人市上常悬壶指我蓬莱山迢迢天一﻿隅汝当戒有欲神龙犹被屠授之靑玉诀赠以明﻿月珠自玆斥繁丽高歌于蔿于晨登泰山顶东海﻿如杯孟편俯视昔人迹流观舆地图兴亡一轨辙胜﻿负眞樗蒱日月如车轮盖非儒者癯归来守玄牝一源分万殊靑靑寒磵松漠漠春汀芦天公囿万﻿物达者或能逋刀圭得仙药驾鹤靑云途편孟盂寒风三首与叶孔昭同赋﻿寒风西北来客子思故鄕悄然共长夜灯光摇我﻿床古道已云远但见浮云翔悲哉庭下松岁晚逾﻿苍苍愿言笃交谊善保金玉相﻿寒风西北来日夜吹不休云飞碧空阔树木声飕﻿飕早衙有公事策马披重裘武夫喝官道心中焦﻿百忧何如日三丈徐起犹蓬头﻿寒风西北来渐见层阴结坐知风势阑又是天欲雪须臾舞万鹤变化眞一瞥闭户独微吟途中车﻿轴折时闻楚石琴焚香更淸絶有感﻿李斯出荀况岂非儒雅士相秦显其君道固在于﻿此竟起焚坑谋高谈之弊耳其心非禽兽异好岂﻿本志侁侁函丈闲摇唇勿容易一字训之非流祸﻿明在史拟古﻿古人贵从道今人重趋时庖羲画大易文王初系﻿辞周孔迭有术君子当念玆变动如流水天理分毫釐差之信千里守经无自危﻿古人学有法今人学无师自得信天挺爲善当孜﻿孜自我志吾道外患何曾移朝夕愓以守庶不磷﻿而缁霜露日恻恻甚矣吾之衰﻿古人重知命顺受天地心天地我所出父母恩爱﻿深礼以定制度智以酌古今随时蹈大道敞豁仍沉潜今人反自小鄙哉牛马襟有感﻿天地帝洪炉鼓铸一何劳理以爲之主气以分其﻿曹少或似麟角多奚翅牛毛仁义是膏粱礼法爲笏袍粲然被天下吾生安所逃古意﻿早行莫太早太早令人迷夜半便发轫前途互高﻿低人家在何许时闻林外鸡趍歧旣已迷未辨山﻿东西天明始知悔我行何栖栖自感﻿无闷是圣人遣之贤者事戚戚以终身斯爲小人﻿耳我学本空踈我行多乖异有声触于耳妄动宁﻿复止莺语融吾神虫鸣悽我志我则践我迹岁月﻿其逝矣抑戒皎如日尙期无自弃赠曹溪禅师云鑑闵霁﻿道人抱夙志物外遂长往眞源静无澜法喜日方﻿丈宴坐巖谷深闭门松桧长高踪隔尘凡企予徒﻿想像分题得九曲溪送友释宏演﻿溪花处处发溪水曲曲淸花发惜年华水淸宜濯﻿缨睠言诗书地悠悠櫂歌声千年武夷诗怀哉考﻿亭名高蹈继前辙宁负平生盟岁晚此翺翔梅竹冰雪明分题得种柳桥送友省亲送君杨柳桥赠君杨柳枝杨柳不足赠所念在别﻿离君归果何爲悠悠白云思綵衣固自乐学道莫遅暮采采泮中芹流年莫虚度感兴李崇仁﻿昨日苦炎燠今朝忽凄慄霜露衆卉腓岁月如驹﻿隙人生穹壤闲身世两役役况复非金石行年不﻿盈百所以古时人分阴当自惜﻿吾闻王子晋逍遥缑山巓笙声彻寥廓白鹤飞翩﻿旋冥筌久已排泠然无忧患下视何茫茫蠛蠓朝﻿暮闲我生若拘束果哉谅非难寸心竟谁语取琴而一弹﻿亹亹天机运肃肃秋气悲飘飘西风来摵摵号枯﻿枝悠悠远行客一去无还期妾身在空闺日夜长﻿相思相思不可见恻怆终何爲送偰符宝斯守公文﻿玉衡指南陆薰风吹我衣徘徊登高原悠悠劳我﻿思浮云日夕征问君将安归丈夫意有在不作儿﻿女悲人生非参啇会合谅无疑但愿崇令德功名﻿惜芳时送人游燕兼东仲贤仲贤时在河南王幕翩翩丹穴雏翔集非凡树矫矫荧河孙腾踏思大﻿路乌府固淸班世梗还失趣拂袖将北征草木秋﻿风暮燕山帝王都缥渺隔烟雾归途良阻脩行矣﻿愼驰骛吾闻天子圣垂拱张理具丞相匡复志求﻿士方吐哺之子富才术何患不遭遇遥知一往谒﻿欣然蒙特顾仲贤亦奇士与予有亲故相从十余﻿载才名推独步鞍马不复来使之长思慕恨吾守﻿幽独岁月事农圃若爲生羽翰万里忝攀附送河南郭九畴使还名永钖﻿帝曰惟上帝保朕生豪英丞相尔朕弼忠义同阿衡寇盗未衰息民心厌羶腥命尔体朕意往哉干﻿不庭明公受节钺奋烈将义兵臣若不集事胡颜﻿复朝廷臣实有胆略视身如寸莛桓桓百万衆势﻿甚高屋瓴铺敦耀天威号令驰雷霆闻我念前勋﻿敌忾赞皇灵政欲共心力万里通丁宁齐桓事业﻿盛圣人书诸经美矣谋宁周岂独首止盟两君旣﻿相好孽芽安足平鄙夫亦不佞景仰心独倾见子﻿忽破颜白眼还能靑怡然接高论奇锋新发硎相﻿逢恨已晚况复回飞軨天长道途阻岁暮霜雪零﻿请子愼行迈慰我忧茕茕龙江舟中有怀北平周参政名倬字云章﻿昔与周云章情亲重骨肉把酒赏幽芳论文剪红﻿烛相逢共恨晚归期何太促一别各西东三载饱荼毒自我初衔命谓言当刮目人事喜蹉跎宦途﻿苦辽邈持节燕山陲系舟龙江曲怀哉不可见日暮烟波绿大仓郑梦周﻿幽人夜不寐秋气飒以凉晓来眄庭树枝叶半已﻿黄白云从东来悠然思故鄕故鄕万余里思归不﻿可得手把古人书忧来聊自读忧来萦中膓废书长叹息人生百岁内光景如过隙胡爲不自安而﻿作远游客己酉冬宿长守驿寄益阳太守李容﻿白云在靑山游子去鄕国岁暮雪霜重胡爲远行﻿役驿亭中夜起鸡鸣声喔喔明发赴前程悠悠怀﻿抱恶故人日已远回首泪盈掬次韵送骑牛道人自註李周道甞游关东每月夜骑牛自号一可道人权近﻿道人隐城市卜筑歧路边园中有嘉卉屋下生泠﻿泉闭门自怡悦甘受儿童喧隣家问酒沽午榻看云眠时乘舞雩兴赤足凌潺湲回头叹人世逝者﻿如奔川遥思骑牛地明月满海壖浩然赋式微出﻿处斯万全奚囊拾秋景驴背载芸篇归哉不可挽﻿曷月余亦还永慕亭诗自註郭壮元麟使日本不返其孙大司成忠守作此亭﻿倜傥壮元郞落落志节奇拜命使絶域国耳忘吾﻿私楼船去不返杳杳终难追孝子抱永慕慼慼多﻿苦思晨兴日东望沧海何沦漪海水亦云浅此恨﻿无有涯海水有时竭此恨无穷期贤孙构新亭欲﻿寓心所悲哀哀起攀唿栢树多枯枝居诸照下土出自东方来音容不可接涕泪常自垂邈矣坟上﻿草西靡空离披自註世言壮元坟在日本其草皆西向而生由来忠孝﻿门余庆当不衰伯道未有子天道何无知应令读﻿记者千载增叹噫自註大司成无子牧隐作亭记送诏书使国子学录张溥使还﻿皇帝御宸极四海通舟车多士共跃鳞济济联华﻿裾先生斯文表经术爲菑畬家声继留侯道学传﻿横渠崛起振英闻玉佩鸣琼琚周旋奉帝训羽翼﻿侍皇储于乐辟雍地巍冠讲诗书受命下天阙叱﻿驭经险阻诞布宽大诏协气充州闾驾言回征辀旌旆何旟旟风高秋日淡霜重树叶踈云鸿飞杳﻿杳矫首空踟躇游子吟卞仲良﻿游子久未返弊尽慈母衣故山苦辽邈何时赋言﻿归人生不满百惜此西日晖次许濂太史韵尹绍宗﻿尧舜去我远宣尼留末由西胡敎弥天圣学于何﻿求蠹败几人国腼然不少羞我欲秉大阿驱除出﻿九幽坐令四海民刮目见虞周难以语外人幸有﻿君同忧﻿送仍上人葬其师顿菴于锦州还京﻿海寇极癸亥千山万山血父子东西奔生死不相﻿恤哀哀仍月江闻乱忘饥渴徒步二千里收拾师﻿尊骨蠒踵冒寇锋至诚贯白日吾闻浮屠氏人伦﻿一灭絶事师如父母观者爲感悦月江吾月江执﻿袂未忍别一月三十日寄野堂吁斋﻿一月三十日一日又一宵宵宵梦二公旣寤心摇﻿摇每于昼寐闲两公欣相招会未终一言开眼还﻿无聊冬曦不可夕夏夜不可朝昬明百卄刻刻刻精魂消有蔚进礼山崧山何迢迢道里千有余相﻿望天泬漻一别踰三年朱颜日以凋南极凤凰去﻿满眼纷鸱枭丧乱草闲逃邈矣彤弓弨语之听者﻿谁长策沉蒭荛安得身生翰挟彼天风飘飘然往﻿从公驷虬跻紫霄俯酿天之河挹以北斗杓沃玆﻿下土渴万世无焦焦从公歌旣醉左右击咎繇卒﻿岁以遨游一洗离忧饶会合非人爲望公空长谣祭东门媪﻿外甥兵部公早岁奈遗腹孤儿龆龁时慈颜又就﻿木同气虽云多何曾哀念鞠如无东门媪儿命谁复续自儿归寒门生理尤荼毒病羸操井臼十七﻿发鹙秃诸兄席先资奴婢曳纨縠儿寒三冬交弊﻿布两肘赤兄家马厌谷儿饥常面黑嗟哉六月闲﻿种粟粟未熟儿病咬菜根仰屋含悽恻剪鬟换醩﻿来败恶不可食媪来不忍看抱儿向天哭及媪临﻿絶时唿儿瞑不得媪意岂有他恐儿饿丘壑儿今﻿送薄酒媪也格不格关山月郑道传﻿一片关山月长天万里来塞风吹不尽冷影故徘﻿徊苏武何时返李陵亦未回萧踈白旄节寂寞望鄕台岂无南飞鴈音信何辽哉见月三叹息搔首﻿有余哀登三峯忆京都故旧﻿端居兴远思陟彼三峯头松山西北望峩峩玄云﻿浮故人在其下日夕相追游飞鸟入云去我思终﻿悠悠采芝不盈掬寘彼道之周一往谅非难胡爲﻿此淹留城阙岂不乐亦爱巖壑幽浩歌攀桂枝卒﻿岁以优游石滩爲李正言存吾作﻿石面立削銕滩流奔长虹滩头横渔艇滩上寄茅宫高人抱淸疾归来卧其中朝游欣荡磨夕眺惊﻿明灭天炎挹孤爽潦尽流皓月春水碧于蓝何如﻿飘朔雪燕坐玩奇变逝者无停时独有双白鸥飞﻿来长在玆嗟我不如鸟未去空相思远游歌时恭愍王爲鲁国公主起影殿土木大兴公托周秦得失讽之﻿置酒宾满堂起舞歌远游远游亦何方九州复九﻿州朝枻洞庭波暮泊易水流四顾骋遐瞩想像雍煕秋翼翼唐虞都崇崇夏殷丘岁月曾几何邈矣﻿不可求登车复行迈翩翩逝宗周峩峩灵台高霭﻿霭祥云浮凤凰鸣高冈关雎在河洲緜緜千载后绰有无疆休继世何莫述王风日以偸祖龙呀其﻿口一擧呑诸侯阿房与天齐兀尽蜀山头祸在鱼﻿狐闲一朝输项刘孰非出民力得失如薰莸徘徊﻿感今昔日晏旋我辀满堂宾未散擧酒相献酬高﻿歌未终曲双涕爲君流呜唿岛弔田横﻿晓日出海赤直照孤岛中夫子一片心正与此日﻿同相去旷千载呜唿感予衷毛发竖如竹凛凛吹﻿英风感兴久客尙絺绤北风凄以凉团团寒露至兰枯谢幽﻿芳悠悠关山远行行道路长何以卒岁晚岁晚多﻿繁霜﻿冽彼山中泉在山淸且涟堤坊一朝决就下何沛﻿然去山日以远衆流会其闲无复向时淸逝者何﻿当还我来临水上不忍听潺湲﻿凤凰何飘飘高逝不可望饥食靑琅玕渴飮天池﻿潢俯视尘世窄嗷嗷鸡塲所以久不下徘徊千﻿仞冈赠阳谷道人结茅屋在彼山之阳白日照其上草木姸其﻿光冲然寂无营宴坐谈羲经君看七日复朋来无﻿疾伤万物虽未形天心正分明纵横变化殊尽向﻿一中生此理亮昭晣自古非冥冥吾当往问之爲﻿我一丁宁赠别辽东使桑麟朴宜中﻿贤侯受明诏出鎭辽海堧佐幕皆英奇秋水映红﻿莲桑公实其秀奉使来朝鲜开口吐氷雪挥笔倾﻿云烟而予苦无似何幸得攀缘谈笑洗尘抱豁若沉痾痊旣荷辱淸顾况复赠佳篇相逢未云几胡爲遽言还行止固有命聚散皆由天但愿誓金石﻿终始不变迁西风吹祖帐晓月随归鞭道里阻且﻿脩山川浩无边霜露凄以凛行行愼节宣莫惜报﻿好音慰我长悬悬有感姜淮伯﻿苍海无垠堮弥漫天地闲其大固无外中有三神﻿山扶桑倚天东可望不可攀蛟龙之窟穴鼋鼍之﻿所安谁能掣巨鳌使之安波澜难可限南北九万﻿其鹏抟呜唿皇王泽比则宽莫宽何如浴沂风舞﻿雩翺翔羽仪朝天衢导踈壅遏淸人区无题无名氏﻿重阳好时节山水江南絶万里无纤云扁舟弄明﻿月行寻群玉峯偶入芦花雪夜深欲归欤棹歌悲﻿复咽题韩仲质文学竹所柳思讷﻿爱物多成癖幽人所其竹居诸对此君可使食无﻿肉与可付之墨精神脱尘俗子瞻咏于诗珠玑光﻿润玉七贤醉兰亭千载谁继躅二妃泣湘梧万竿﻿血染触飞泉洒松顶苍筠荫茆屋抚琴坐中堂弹﻿成大古曲有客抱琴来溪桥自相瞩相对两相忘千秋一碁局端午日寄通判明府李詹﻿自我谪河东今经二端午鄕愁角黍长世味菖蒲﻿苦五马出重城一樽游极浦相望咫尺闲深室气﻿如缕感兴卞季良﻿春蚕复秋蛾岁月无停期人生非金石少年能几﻿时驰名日拘束静言心伤悲旣壮不努力白首而﻿无知思之一长叹庶几来可追﻿嶙峋有古栢托根深山中霜露日夜催卧壑如蛰龙岂是梁栋材所嗟无良工我来久吁怪柯叶嘶﻿悲风弃捐勿复道此恨今昔同贺李中枢贞干年七十寿九十慈亲金自知﻿美哉李相公盛事谁敢騈慈亲在高堂九十犹康﻿宁养志固子职色难着于经怡愉奉晨夕鬂发垂﻿星星时以具八珍擧觞称遐龄七旬綵衣舞风彩﻿照罗屛淸謌闲琴瑟袅袅彻冥冥群孙揔振振迭﻿献仍醉醒欢忻乐云多和气浮罍缾一家自位育﻿增辉惟德馨如公古亦少终当纪汗靑傚古赵须﻿一生苦沉緜二月患喉嗄三夜耿不眠四大眞是﻿假五旬尙如此六袠安可过七情日煎熬八还终﻿当籍九经眞自郐十载徒悲咤怨诗成侃﻿蓐食向东阡暮返荒村哭衣裂露两肘缾空无储﻿粟稚子牵衣啼安得饘与粥里胥来索钱老妻遭﻿缚束踰墻陟峥嵘十日窜荆棘潜身草闲行日落﻿山谷黑魑魅凭岸啸凄风振林木凛然魂魄褫一﻿步三四息嗟嗟黠吏徒诛求一何速公门非不仁汝辈心甚毒题画山水二首姜希颜﻿仙山欝岧峣云气连蓬瀛茅亭隐巖下绿竹绕檐﻿楹高人奏绿绮细和松风淸弹成太古曲超然悟﻿长生﻿峯峦高崒嵂飞泉泻天渠喷薄千万丈可望不可﻿居骑驴者谁子咫尺行趑趄长啸一回首天地眞籧篨効八音体寄刚中洪逸童﻿金多令人贵无诗令人俗石顽固不害桂香终见伐丝染不须悲歧多何必泣竹看君子操松爱岁﻿寒骨匏飮信可乐蜗室聊自适土床冬暖足荜牖﻿夏散发革带任男顽蓝衣置妾恶草木与同腐一﻿生何役役阳德途中偶吟申叔舟﻿前年一齿落今年一发白固知老不免奈此便相﻿迫役役犹未休万里事劒戟功业无足取虚名亦﻿已极庶几谢簪绂归来保迂拙哭具绫城﻿一气有聚散生死如昼夜天道固如是不必空叹咤此理素所讲念言不能舍夫子我所师德量逼﻿造化汪汪万顷波涯涘谁能讶际遇赞明时柱石﻿在大厦刺口论是非于君无小罅有德必有寿施﻿获于旣稼谓将享期颐俄然祸所嫁交情数十载﻿连袂常并驾人事讵可恃一夕忽彫谢耿耿怀宿﻿昔哀哀双泪泻满城风雨恶孤灯题楚些分明更﻿五挝独坐不成卧东文选序徐居正﻿干坤肇判文乃生焉日月星辰森列乎上而﻿爲天之文山岳海渎流峙乎下而爲地之文﻿圣人画卦造书人文渐宣精一中极文之体﻿也诗书礼乐文之用也是以代各有文而文﻿各有体读典谟知唐虞之文读训诰誓命知﻿三代之文秦而汉汉而魏晋魏晋而隋唐隋﻿唐而宋元论其世考其文则以文选文粹文﻿鑑文类诸编而亦槩论后世文运之上下者﻿矣近代论文者有曰宋不唐唐不汉汉不春秋战国春秋战国不三代唐虞此诚有见之﻿论也吾东方檀君立国鸿荒莫追箕子阐九﻿畴敷八条当其时必有文治可尙而载籍不﻿存三国鼎峙干戈日寻安事诗书然在高勾﻿丽乙支文德善辞命抗隋家百万之师在新﻿罗遣子弟入唐登第者五十有余人崔致远﻿黄巢之檄名震天下非无能言之士而今皆﻿罕传良可叹已高丽氏统三以来文治渐兴﻿光宗设科取士睿宗好文雅继而仁明亦尙﻿儒术豪杰之士彬彬辈出当两宋辽金抢攘之日屡以文词得纾国患至元朝由宾贡中﻿制科与中原才士颉颃上下者前后相望﻿皇明混一光岳气全我﻿国家﻿列圣相承涵养百年人物之生于其闲磅礴精粹﻿作爲文章动盪发越者亦无让于古是则我﻿东方之文非宋元之文亦非汉唐之文而乃﻿我国之文也宜与历代之文幷行于天地闲﻿胡可泯焉而无传也哉奈何金台铉作文鑑﻿失之踈略崔瀣着东人文散逸尙多岂不爲文献之一大慨也哉恭惟﻿殿下天纵圣学日御经筵乐观经史以篇翰着述﻿虽非六籍之比然亦可见文运之兴替﻿命领敦宁府事臣卢思愼吏曹判书臣姜希孟﻿工曹判书臣梁诚之吏曹参判臣李坡曁臣﻿居正裒集诸家所作稡爲一帙臣等仰承﻿隆委採自三国至于当代辞赋诗文揔若于体﻿取其词理醇正有补治敎者分门类聚釐爲﻿一百三十卷编成以进﻿赐名曰东文选臣居正窃念易曰观乎人文以化成天下盖天地有自然之文故圣人法天﻿地之文时运有盛衰之殊故文章有高下之﻿异六经之后惟汉唐宋元﻿皇朝之文最爲近古由其天地气盛大音自完无﻿异时南北分裂之患故也吾东方之文始于﻿三国盛于高丽极于﻿盛朝其关于天地气运之盛衰者因亦可考矣况文者贯道之器六经之文非有意于文而﻿自然配乎道后世之文先有意于文而或未﻿纯乎道今之学者诚能心于道不文于文本乎经不规规于诸子崇雅黜浮高明正大则﻿其所以羽翼圣经者必有其道矣如或文于﻿文不本乎道背六经之规彟落诸子之科臼﻿则文非贯道之文而非今日开牖之﻿盛意也然今﻿圣明在上天地气盛人物之应期而生以文鸣世﻿者必于于焉而兴矣亦何患乎无人也臣虽﻿不才尙当秉笔竢之成化纪元之十四年苍﻿龙戊戌二月下浣纯诚明亮佐理功臣崇政大夫达城君兼艺文馆大提学知成均馆事同知经筵事五卫都揔府都揔管臣徐居﻿正拜手稽首序进东文选笺卢思愼等推忠定难翊戴纯诚明亮佐理功臣辅国崇禄大夫领敦宁府事兼领经筵事宣城府院君臣卢思愼推忠定难翊戴纯诚明亮佐理功臣崇政大夫行吏曹判书兼知经筵事晋山君臣姜希孟纯诚明亮佐理功臣崇政大夫达城君兼艺文馆大提学知成均馆事同知经筵事五卫都揔府都揔管臣徐居正纯诚明亮佐理功臣资宪大夫工曹判书兼知春秋馆事弘文馆大提学南原君臣梁诚之等奉旨撰东文选讫谨缮写投进臣思愼等诚惶诚恐稽首稽首上言伏以功德巍乎难名治敎旣隆于前代文章焕焉可述制作有待于明时肆辑新编庸尘睿鑑窃念自结绳变爲书契而吾道寓于文辞虞典夏谟之精微实百王传授心法周诰殷盘之灏噩乃三代政敎时宜玆先圣六经之并行与元气四时而迭运然时运有盛衰之异而文章有高下之殊南华十篇书变化奇崛左氏一部传泛滥浮夸幸未丧于斯文犹可寻于坠緖汉而唐唐而宋百家并兴风变骚骚变诗衆体俱作观其辞虽互有工拙要其归皆本于性情盖欲久于流传必在汇而删定昭明选衆作而古文尙在德秀稡群英而正宗独传皆能代有成编是以人得遍览粤我海隅之地古称文献之邦箕子演禹畴东民始受其赐罗人入唐学北方莫之或先文风大振于高丽德敎极盛于昭代闲有名世之士亦皆应期而生上姚姒下鲁邹鼓吹六籍追班马驾屈宋驰骋诸家苟求之数千百年能言者非一二计扣之大扣之小虽或异音工于文工于诗各尽所长是之谓物之善鸣也孰不曰文不在玆乎第遗槀存者几希而收录得之盖寡台铉编国鑑而失之踈略崔瀣撰东文而病于阙遗是固儒者之轸心抑亦文敎之阙事恭惟我主上殿下体舜精一继尧文思烛风雅与政而通念文词载道之器俾纂往哲之精粹以资来学之范模臣等祇奉纶音遍购缥帙本乏相马之眼不辨骊黄徒切测海之心曷分泾渭祇罄神力粗加品甄苟体例有合于规矩而採掇不遗于葑菲庶无遗珠于探海敢言拣金于披沙通前后凡几百人得诗文緫若干卷聊进供于乙览庶留神于燕闲择焉不精纵未究作者之志敏以好古窃甞慕述而之功臣思愼等无任激切屛营之至谨奉笺随进以闻成化十四年二月二十八日推忠定难翊戴纯诚明亮佐理功臣辅国崇禄大夫领敦宁府事兼领经筵事宣城府院君臣卢思愼推忠定难翊戴纯诚明亮佐理功臣崇政大夫行吏曹判书兼知经筵事晋山君臣姜希孟纯诚明亮佐理功臣崇政大夫达城君兼艺文馆大提学知成均馆事同知经筵事五卫都揔府都揔管臣徐居正纯诚明亮佐理功臣资宪大夫工曹判书兼知春秋馆事弘文馆大提学南原君臣梁诚之等谨上笺纂集官推忠定难翊戴纯诚明亮佐理功臣辅国崇禄大夫领敦宁府事兼领经筵事宣城府院君臣卢思愼推忠定难翊戴纯诚明亮佐理功臣崇政大夫行吏曹判书兼知经筵事晋山君臣姜希孟纯诚明亮佐理功臣崇政大夫达城君兼艺文馆大提学知成均馆事同知经筵事五卫都捴府都捴管臣徐居正纯诚明亮佐理功臣资宪大夫工曹判书兼知春秋馆事弘文馆大提学南原君臣梁诚之嘉靖大夫吏曹参判兼同知经筵春秋馆事臣李坡通训大夫艺文馆直提学知制敎兼经筵侍讲官春秋馆编修官臣崔淑精通训大夫承文院判校臣李吉甫通训大夫前礼宾寺正臣崔灏元通训大夫前军资监正臣朴楣通训大夫行成均馆司成知制敎臣金季昌通训大夫行承文院参校知制敎臣裵孟厚通训大夫行承文院校勘臣黄淑通训大夫前行承文院校检臣柳自汾中直大夫行承文院校理臣朴思东奉正大夫权知承文院校理臣金仲演奉列大夫权知承文院校理臣柳桂芬奉列大夫权知承文院校理臣南悌朝散大夫行承文院校理臣金学起奉训郞行承文院校检臣池达河承议郞承文院校检臣金钖元承训郞前司宪府监察臣崔淑卿宣敎郞行承文院博士臣郑钖坚承仕郞权知承文院副正字臣李宜茂