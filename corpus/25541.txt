廿一史弹词注成都杨慎用修编着汉阳张三异禹木增定男仲璜别麓注伯琮鹤湄订叔珽鹄岩参孙坦含坤章坦麟画臣坦骢青御坦熊男祥同校廿一史弹词注旧序廿一史弹词注序明纪弹词序弹词注序弹词注凡例卷一第一段总说卷二第二段说三代卷三第三段上说秦汉卷三第三段下说秦汉卷四第四段说三分两晋卷五第五段说南北史卷六第六段说五胡卷七第七段说隋唐二代卷八第八段说五代史卷八第八段下说五代史卷九第九段说宋辽金夏卷九第九段下说宋辽金夏卷十第十段说元史明纪弹词注卷上明纪弹词注卷下弹词注后跋廿一史弹词旧序世传用修戍滇南常傅胡粉支发为两角髻行歌市中余窃疑之谓贤达何放废如是及得用修廿一史弹词喟然叹曰用修行吟自废岂无意欤夫世之删史者不过节约其文与事备劝戒便观览而已用修不然先之以声歌继之以序说杂以里语街谈檃括参差自然成韵似正似谐似俗似雅似近似远其意岂徒以自广已哉盖痛古今之须臾悲兴亡之倏忽而横目之民悠悠以难悟也故为曼声以送之使言者足以感闻者易以思殆怀屈子沉湘之志而复能自脱于庄列达生之旨不失真正而亦不伤其生者乎夫用修以元辅子擢制策首其一时宠遇岂不盛哉及一朝遣戍终老南裔无望赐环彼聪明才悟殆有过人者也见夫菀枯华落陵谷变迁转眼无定不以此一死生齐物化而徒怨叹感愤以怼君父而夭其生则似愚矣故托往事藏来者短咏长歌傀儡千古披发行吟以自全而不以为耻嗟夫世何常语亦何常谈言解纷利在微中世有奸雄怀祸乱而不悔如焚原烈泽不可向迩一旦庸夫孺子巷陌之谣片言入耳向日凶焰辄烟销灰冷不待黄泉而气息已尽何哉诚有以动其心也凡人暗于自见未有不明于见人今观用修所述累累万余言上自鸿庞下迄胜国其间皇帝王伯忠孝贤圣之驱驰乱臣贼子之纵横戎狄盗贼之生灭靡不兼总条贯其词可竹可丝可语可笑至于重复悲慨凄其断绝令人一而叹再而悔如雍门之哦一市人皆泣如越石之啸羗胡皆涕泗沾衣投戈北去而不自知其哀痛之何从也是真所谓情深于骚而用广于骚者欤时初夏余方昼卧北窗下听黄鹂歌金缕忽忽睡去梦身至尧禹所左右臂化为皋夔共驩转属迁换下至莽操懿温尿溺转化与同作贼旋复剖心出视变为祢衡诸烈士又变作庭前舞马殿下孙供奉兴兵仗剑挝鼓掀衣杀贼骂贼城郭山川罔不遍历侯王将相东讨西征屠戮诛夷生死死生不可胜数旋及爪发毛毫反复变化觉帝王圣贤所为甚苦欲旦暮解脱不可即得又觉莽操懿温亦无乐境刀锯焚炙无有苦恼俯视北邙高坟卑冢白骨枯骸皆身受享所过不复悲忆辄复歌曰将军战马今何在野草闲花遍地愁忽然惊寤则儿子鼎持此诗话歌且读于旁也推枕而起黄鹂在树花影当庭拭眼悲悔谓声尘不净耳受乃为身受梦作即同真作因叹黄粱一梦果不欺人鼠肝虫臂俱为蝶化慨然有赤松安期之想噫人生若朝露将晞古今三百二十七万八千余年亦剎那间事但圣贤豪杰于梦中得好光景耳若汉唐宋来乱臣贼子朋党交倾正如迷人梦入恶境颠倒呻吟不能自醒昔用修既放一时诸臣多贵盛者尔时君臣相得不啻鱼水然其贤者既忧谗畏讥不肖旋被褫斥甚而藁街为戮名在丹书凄凉千载悲夫贤愚共尽黄土悠悠以视用修傅粉悲歌渔樵唱和犹赢得一场清梦也时天启癸亥九日古吴宋凤翔羽皇题廿一史弹词注序文体之有正变谓非时遇之顺逆使然乎何以明其然哉时际休隆珥笔纂述则即以胸中瑰玮发为文章彤管流徽赓扬盛事此遇之顺而文之正也不幸而为孤臣孽子忧谗畏讥或招沉湘或悲赋鵩致寄慨于虫鱼因寓情于草木其遇则逆其文则变所固然也然遇有顺逆文有正变而皆以不外劝惩扶正人心者乃足歌咏于不衰余居恒披史每思数十家之浩繁读者猝难竟业思得一指南捷诀俾羲轩而下元明以上条分缕析言约旨该观者了如指掌诵者洋洋盈耳于以引掖儿辈秘之家塾卒戛戛乎难之乃偶于书肆断简中得用修杨先生廿一史弹词而窃叹先生之先获我心也先生以元辅令嗣举制科大元为天下第一闻人不幸以议大礼放废着书一百零九种见行海内而弹词一书胡未之载或曰此先生不得志于时之所为也零裁云锦碎剪冰纹恐类诙谐涉嘲谑故秘而不传未可知也予曰不然文体虽变而大义不渝即如虞书府事尝着功于九歌毛诗三百皆不离乎风雅况先生博综记载檃括微言褒贬一法春秋而不必有知罪之惧论列无殊班马而不必操着作之权故变幻参差纵横绝续止借里谣巷咏以抒其吊古谈今之怀意不主于诙谐而实借以提撕告诫语非取于嘲谑而有裨于羣怨兴观其声可供丝竹而其义可作箴铭其讴吟悲慨可醒愚妇愚夫而禾黍流连亦可悟贤君贤相欷歔往古接引将来先生虽不显居其名而其功遂出全史下哉倘后之读史者不为昭揭而使珠玉沉埋谓非表章者之责乎幸秀水诸公什袭家笥用光剞劂庶不负作者苦心并可为读史者之津梁矣独是先生以旷世逸才擅一代着作手极往古来今兴亡治乱之推迁以及正闰咱窃之升沉数十百家言人人殊而先生按节谐声引商刻羽出之一唱三叹寓至微于至显之中藏至奇于至平之内是非全史博通五车淹贯能窥此乎第恐初学涉猎未周达此失彼将先生为劝为惩扶正人心之意把卷茫然欲卧者矣爰命璜儿一一详为注释务使事实可稽义蕴昭晰历寒暑数易稿而书始成虽全史蕴借未易表着而属词比事先生之苦心庶几若睹矣嗣有知者谓先生约众史之班驳为便览之新声俾读者事半功倍以为扶诱之功臣可也若谓揉全史之庄重作艳绮之柔词为涑水鄱阳毘陵诸公之罪人则不可也谓斯注释发明隐义为古学片筏作弹词演义可也若谓援古引经小处明晰断章取义序次井然于劝惩大义可为前贤后哲之功臣则不敢也而余因是窃有感矣夫人生境遇顺逆亦何常之有向使先生遇际其顺亦不过为卿为相泽被一时已耳乌能感慨淋漓低徊于万千年之变迁百数十君之得失浑括于三万言内而唱叹无余与龙门涑水同其俯仰可立言不朽也哉然则先生之遇逆也而未始不顺也先生之文变也而仍不失其正也乌得以类诙谐涉嘲谑莫为之后致有美弗彰乎因是梓而行之为之序以公同好云康熙甲寅长至月汉阳张三异禹木题于西泠客舍明纪弹词序弹词以三万余言檃括廿一史光禄之才岂后人所可及哉乃犹有遗漏俟王子季延补苴之予观其所遗数事不过万中之一二补苴易易耳至若有明一代全史概未得纂集先生才虽大势不能留其身于百年后以续前词岂非憾事乎余与璜儿既为先生注其已着之词而弗续其未备之词不同一憾事乎因不揣固陋追绎先生之心广搜明纪诸书合二祖十四宗之迹撮要敷陈比音叶节虽东施效颦才非先生之才而心则犹是先生之心也先生生明武宗朝上溯洪武历一百四十四年更十君其间治乱安危自开国以至逊国自仁宣以至土木之变自弘治以至宸濠之叛皆先生所已知者其为可惊可喜可歌可泣之事皆先生所亟欲播之声歌而孤臣直笔不欲以微词掩也自世庙下逮怀宗阅九十五年更六主其间由严嵩窃柄以至庚戌之危由江陵秉政以至党议之兴由魏珰稔恶以至流贼之破碎山河阉寺复用以至甲申殉难社稷沦亡于赤眉黄巾一切佥壬乱政伤心惨目之象皆先生所未睹记者使先生而在有不效屈子之行吟似贾生之流涕综一代兴亡之颠末寄之一唱三叹者乎乃先生不能留其身于百年后以辑明词而其心则昭然若揭也予亦第为先生抒其不容已之心而已代斫伤手诮奚容辞书成爰命璜儿并加详注勿滋遗漏之咎因窃念廿一史皆数千万年已往事布之街谈巷咏有知者有不知者若明代始严于法网继惨于靖乱厥后元气丧于权珰祸乱酿于门户而沉陆中原烟销于闯献二贼父老犹有能道其轶事者一聆此词有不如耳所习闻道所见惯者乎虽圣朝屡勅词臣纂修明史固有藏之石室悬为金鉴者若以此草野新声当江天日晚林下风清杂之渔歌樵唱中使愚夫愚妇闻之知若者为忠臣若者为义士若者为乱臣贼子于以油然兴惕然醒焉亦廉顽立懦之一征也况前事为后事之师后车鉴前车之覆今历历指陈较若列眉即据以考镜得失谓非古今来殷忧启圣之一助耶请以是质之光禄其心或亦可无遗憾也已汉阳张三异禹木题于武林之储祉堂弹词注序弹词注一书余于甲寅秋侍先大夫于武林受命所注今付诸剞劂有谓箧藏三十七年忽授之梓者何居曰不欲梓者余之心不能不梓者余仰体先大夫之心也先大夫于癸丑冬解组会稽旅寓西湖日手弹词一编咏歌不辍又以明代缺如因综有明三百年事续着弹词顾谓余曰杨先生放废滇南时其胸中抑郁一往忠君爱国之心无可寄寄之歌词一弹再鼓隐寓夫劝惩来世扶正人心之旨予并续明词俾无缺漏惟是词意檃括恐读者按词忘事其于劝惩之旨终觉展卷茫然汝其综此两书详注而急梓之以公同好可耳予闻命跪而请曰大人不以璜之不肖命注弹词敢不奉严命然窃思之古者圣作明述有经必有传有是书必有是书之笺注但后儒学尚训诂虽六经皆有注疏每多失经之本旨即如三传有功于春秋而马融不能无异同之疑合注有功于左氏而杜预且引为一人之癖古人着述之难类如此况升庵弹词揉全史为十段采用宏博大人续补明词并驱不朽倘搜罗未广考核未详遽登梨枣贻笑通儒非大人所以命璜之意也敢请缓之先子曰然古人十年而成一赋注书岂厌详慎汝其勉之余唯唯而退由是篝灯起稿翻阅羣书根究事迹悉其原委历寒暑而注几成可以梓矣而未遽梓者不敢谓已得古人之旨也故曰不欲梓者余之心也嗣是归里暇日犹数易稿请正先大人大人命匠计工亟图授梓缘辛酉以前余事制举萟未得全力搜讨及于役梧江匏系鸡肋校雠无人授梓之意终不果而先子遂于辛未见背矣徒跣奔旋鸡骨支床潦倒疾病诸事俱废迁延又十九载今自顾须发霜盈桑榆影逼倘过此不能付梓成书惧无以见先人于地下而谓予能已于授梓乎昔龙门马迁继父谈书不忘执手之泣扶风班固就父彪业克成汉史之详思廉表遗言而续梁陈二书延寿终先志而撰南北二史古人着书堂构相承比比然矣余不才去古人何啻天渊而其不忍忘先人之心与先人望予之心则一也乃今阅三十七年而始谋授梓方以旷日滋戾而犹敢逡巡乎哉故曰不能不梓者余仰体先大夫之心也独是前后两书注成授梓有期其于阐发劝惩之旨未知果能仰酬先志与否而岁月迁移先大人不获目击校正则抚编摩挲是又余之滋戚也夫康熙四十九年庚寅嘉平月汉阳张仲璜别麓题弹词注凡例一弹词一书义宗经传词类风骚自开辟以来流传世代君臣贤否国运短长统在数十页内洵读史便捷法门也维扬董昭侯旧有刊本桐川陈上仪秀水王季延朱葵石更加订正重镌行世阅者咸知是书之功不在全史下而服习者恒少良由博极羣书语多不解璜承父命按词批注考证详晰如四书之有集注读者源委悉明讲者寻绎不倦俾一部廿一史从容渐渍淹贯于胸中所记约而所通博是词之有功史学良非尠已一是书将迁固以后宋濂王讳以前汗牛之史缩为一册而浩博之才更于正史外无书不供采取今遵廿一史逐词细注其正史所无亦必于引用诸书考核根据确有载籍出处者方敢入注惟每段之开场词调诗句及结束咏叹数行系作者词外流连低徊不尽之意无关正史故略而不注一本词每行三句句共十字有十字一事者有三句分三事者有一句兼二三事者作者语有根原字非泛设注亦事事详释不敢忽略一字一词分十段一总说二三代三秦汉四三分两晋五南北六五胡七隋唐八后五代十一国九宋辽金夏十元史如某段说某朝先于是段词前总说是朝世次共享国若干年今更于世次之下分注各主在位年数至汉武帝后并附注正闰年号俾初学顺便一览即知历代改元建号并知各主年数多寡目省而功倍间有在位年数注与词异缘注遵纲目编年亦不附会本词是在读者再加考证一历代迭兴改易郡邑建置迥殊词内封爵事实战争之处所载地名止据史书各随朝代郡县随地列名有汉是而晋非唐因而宋革者若不考前代废兴何名近日隶辖何省则茫不知其所在今璜搜考方舆胜览广舆记广皇舆考一统志诸书于圈外附注逐条之后庶读者随注考地知某朝某郡邑都鄙即今某省府州县卫所下及边荒僻壤一水一山亦必考证新旧方名间有舆图查检无据者则于注末直书曰未详以备考核阅者鉴之一历代盛衰事故作者止凭己意论断原不计事之前后连贯有一事而时历两朝一人而略前详后者若止就词演事未免有尾无首今每注一事必遡厥初若何要终若何或以先是云云至是云云俾其端委毕悉庶无挂漏一注依正史务期阐发词义不至含煳其史句文义间有深晦难解及名号今古不同事实典故正史本文未经缕析者又必于圈外再加补注总期无义不悉展卷了然一词内间有前朝事实误入后代及引用有戾正史者由纵笔疾书采用偶讹今不便将某事改归某代仍于本词注明此事原委止云按史如何云云而于注末驳正曰疑误一词内有一语而称述前后重出者不便一注再注即于本词下注明注见第几段某句下有一事而前道其始隔数行而后述其终其此事文义不便割裂两截则于词之后句一总注释止于前词句下书曰注见下以省重复一史书所载各异如三皇五帝仲丙外壬之类所传近诬如以吕易嬴以牛易马之类以及附会传疑如烛影斧声之类不一而足璜于本事注后或采昔人论断或据近日新编间附己见一破野史荒谬或亦考古论世者所乐闻也一帝王谥法及后妃公主名字足稽者附详注后字有难识者并为音释以免讹错一引用古人名号有称名称字称号或称别号及所居县名与书院名并称其封爵谥号一人而数易其称颇为难记今于各朝词内之贤相名臣忠孝廉节古今声施不朽者皆于注后标明字某号某某处人某爵某谥以为博古之一助但里居一仍各朝旧日地名不敢易旧从新恐引用反疑悖古或人有重见者名不重标若其爵谥虽有人不足录者概略不书一弹词止于元末其明纪弹词一书系先子乙卯于武林续着因时近事繁不比往古概可简略故词务精详璜谨注释成卷缀于十段词后亦为一段分作上下两卷奈明史尚无成书祇据明纪编年崇信录鸿猷录史窃通纪广汇纪事本末昭代纪略历代小史诸书采用成词恐历朝颇多缺略是非或有谬误尚希鸿笔驳正是则弹词之幸而璜与先子之厚望也晴川张仲璜别麓谨识弹词注后跋先王父汲古嗜学于书无所不读尤邃于史簿书之暇手不停披宦游所至未尝不以全史自随生平训子弟必援据史传举古忠臣孝子以为法尝谓升庵先生弹词一书言简而义该其入人也深其感人也易一唱三叹有遗音者矣顾其书终于元末间采明纪续勒成编犹恐读之者之习其词而遗其事聆其声而昧其义也命先君子博采羣书合正续二编细加注释片言必揭其详轶事必探其要夫而后人人可读弹词不啻人人与读全史矣书成藏弆家塾者三十年先君子解组归里检阅刊行江汉人士珍赏同心购求者如布帛菽粟焉坦麟奉使两淮重授之梓敢云肯构亦使先人津逮后学一片苦心差共质于海内也自惟钝拙无似蚤玷科名通籍以来过庭之训尊闻行知阙焉未逮两世遗编亦未由继述而是书则幼而学之凡忠臣之所以事其君孝子之所以事其亲与夫庙朝之上闾巷之间一切可歌可泣可兴可观者胥于是乎在先入之言主之久矣顷以菲才辱圣天子知遇隆恩不次擢用委任皆繁剧及财赋重地辨明而起夜分而寐束书不暇观览而古今成败利钝时隐隐心目间即所以进思尽忠退思补过师先王父与先君子服官莅政之道于万一以幸免于罪戾者亦胥于此书是赖刻成之日展卷怃然手泽如存谨跋数语于卷末以识不忘云时雍正五年四月朔日孙男坦麟敬书于维扬之茱萸湾舟次廿一史弹词注卷之一第一段总说西江月天上乌飞兔走人间古往今来沉吟屈指数英才多少是非成败富贵歌楼舞榭凄凉废冢荒台万般回首化尘埃只有青山不改诗曰为爱青山日倚楼白云红树两悠悠秋鸿社燕催人老野草闲花徧地愁野草闲花徧地愁龙争虎鬬几时休举头吴越齐秦楚回首梁唐晋汉周概世尽从忙里老谁人肯向死前休贤愚千载知谁是满眼蓬蒿共一邱八句罢谈诗少卖且将今古事评论诗词只可谭风月今古还堪警世人博览经书寻故典傍搜史传缀新文零裁锦绣篇篇好碎剪冰霜字字精按捺奸邪尊有道赞扬忠孝奖贤能丁当击玉敲金字剔透蟠龙绣虎纹清似钓舟闻夜雨壮如军垒发秋声助添豪杰英雄气感动忠臣烈士心短舞长歌思妙曲高山流水待知音当场告禀知音者忙里偷闲试一听窃闻诵诗读书要知今古抚琴弹剑须待赏音昔者太极初分鸿蒙始判有大圣人盘古出世能明天地之道达阴阳之变为三才首君自后三皇五帝世代相传按史记盘古之后有天地人三皇春秋元命苞曰开辟以来至春秋鲁哀公十四年获麟之岁凡一百二十六万七千年分为十纪索隐曰凡三百二十七万六千年分为十纪虽有参差大概是世远不能详考不必细推但要知所谓十纪者九头纪五龙纪摄提纪合雒纪连通纪叙命纪循蜚纪因提纪禅通纪疏仡纪自人皇氏至叙命氏凡八十三君又一书云一百八十三君十纪之最着有所谓有巢氏燧人氏伏羲氏女娲氏柏皇氏中央氏大庭氏栗陆氏骊连氏浑沌氏赫胥氏尊卢氏昊英氏朱襄氏葛天氏阴康氏无怀氏共工氏神农氏有熊氏此等皆系上古世称伏羲为太昊在位一百一十五年神农为炎帝在位一百四十年轩辕为黄帝在位一百年谓之三皇继之以少昊在位八十四年颛顼在位七十八年高辛在位七十年唐尧在位七十二年虞舜在位四十八年谓之五帝三皇五帝始有文字相传尧让舜舜让禹那时知有义让不知有争庄子曰君如标枝民如野鹿风俗淳美敦朴此后禹传家汤放桀武王伐纣所以干戈竞起诡诈日生自此五霸争强以至春秋列国互相吞并千有余年按元会运世图云邵子以自有天地至于穷尽谓之一元一元有十二会一会有一万八百年盘古三皇正在寅会中自寅会箕一度至午会星一度该四万五千余年正唐尧起甲辰时也夏禹王治世先天六会已过时当午会阳极阴生所以治日常少乱日常多应后天六会也至于七国争雄强秦独霸楚汉争锋王莽篡朝奸雄逞志阴盛阳衰之气候虽有圣人复起无可奈何后来光武中兴三分割据五胡云扰六代瓜分南北相吞隋唐混一流传五代粉碎中原宋太祖才得削平又有辽金西夏虎狼蛇蝎转展相吞直至元朝暂时宁帖上下十九史按夏禹八年甲子至今洪武十七年甲子凡三千六百年夏商周三代共占一千九百年中间自鲁隐公元年已未入春秋至哀公十四年庚申凡二百四十二年哀公十五年辛酉至周烈王二十三年戊寅入通鉴至五代之末己未共一千三百六十二年宋太祖另起不在通鉴者又四百年至元末中间贤愚不等善恶不同是几个一场创业开基几个一场龙争虎鬬谁弱谁强谁是谁非恰似一枕南柯都打入渔樵话里今将历代史书大略编成一段攒十字诗词虽然言语粗疎仅可略知大概少资谈论以奉知音盘古生一出世初分天地至三皇传五帝渐剖干坤天皇氏定干支阴阳始判地皇氏明气候序列三辰人皇氏相山川君臣定位有巢氏辨人兽物类区分隧人氏治熟食钻燧取火女娲氏补苍天复立昆仑有名号泯相承循蜚疏仡说赫胥谈栗陆概出传闻纪年数云三百二十七万掌世界共一百八十余君伏羲氏木德王始画八卦通婚姻制琴瑟礼乐繇兴造书契代结绳命臣苍颉天雨粟鬼夜哭凿破蒙芚神农氏火纪官教民耒耜作方书尝百草救济生灵轩辕氏制舟车坂泉三战擒蚩尤涿鹿野妖雾开昏命大挠及容成历编甲子制冕裳造算数律建伶伦金天氏诞星虹诸祥毕至九黎乱巫史起恐动人神颛顼氏命五官无为而治高辛氏有四后俱产奇儿唐尧氏智如神存心天下命义和钦历象观览星辰杀猰貐斩修蛇庭生蓂荚访巽位扬侧陋厘降娥英虞舜氏起历山躬行孝弟罪四凶登元恺觐狱归仁弹五弦歌南风阜财解愠躬巡狩崩苍梧禹避阳城崇伯子盖前愆九畴锡洛奠山川作贡赋天地平成悬钟鼓置铎鼗下车泣罪铸九鼎象方物天雨黄金龙负舟一生死蝘蜓齐视集会稽戮防风万国咸宁尧让舜舜让禹相传有道为生灵输苦役非恋尊荣从此后禹传家子承父业夏商周相仿效直到如今夏后氏四百年一十七帝殷汤氏三十帝六百余春成周氏八百年三十七世九州岛中诸列国并入强秦秦无道十五年止传二世六国人并楚汉起义争衡汉高祖定江山一十三帝二百年遭王莽篡国酖君汉光武复中兴一十二帝二百年刘备起汉室三分三国志乱纷纷五十余载汉归曹吴入晋取次销沉司马晋五十年五胡大乱走江东承旧统百岁云奔南北朝两相持不能混一气相吞力厮并一百余春宋齐梁传陈国俱都江左索头魏分齐周北地称尊周并齐隋篡周平陈一统四十年弹指过海内风尘唐高祖立根基二十一帝三百年捱不到付与朱温朱温起号梁朝归于李氏李唐亡石晋继刘汉相承郭氏周紧相连通称五代五十年十三帝流水浮云宋太祖占中原无多日月西北边辽金夏不相住争三百载十八君汴杭闽广到头来元世祖一鼓而吞胡元氏并宋金中华一统急慌慌忙过了九十三春廿一史笑谈间从头数徧是和非长共短细有评论要知就里分明处细简残篇着意听滚滚龙争虎鬬匆匆兔走乌飞席前花影坐间移百岁光阴有几说古谈今话本图王霸业兵机要知成败是和非都在渔樵话里西江月明朝有意来相访绿水青山别是春廿一史弹词注卷之二第二段说三代南乡子携酒上吟亭满目江山列画屏赚得英雄头似霉功名虎啸龙吟几战争一枕梦魂惊落叶西风别换声谁弱谁强都罢手伤情打入渔樵话里听诗曰混沌初分气候淳标枝野鹿看君臣三皇五帝宾天去辛苦阇浮世上人世上生灵作业多功名富贵反成魔常怀杞国忧天闷不见康衢击壤歌仗剑提刀争日月伏尸流血换山河白头钓叟秋江上笑指清鸥下碧波诗出大才闲遣兴话谈今古便惊人沙金璞玉求良匠流水高山待赏音玉在石中谁辨宝金藏沙里未为真淘金必索披沙拣取玉须教破璞寻琴对子期弹雅操马逢伯乐长千金龙光未识思雷焕奇字难知问子云美酒要逢知己饮好诗须向会家吟讲谈尽合周公礼褒贬咸遵孔圣文断简残篇藏故典冰弦玉轸播新闻高人满座垂清听始信书生用意深适间提说历代总要不曾开列君臣大体贤愚国运短长流传世次今将三皇五帝之后从夏禹传家以至商周二代直至战国七雄略陈大概夏后氏者禹王受虞舜禅位为天子建有天下之号曰夏在位二十七岁传一十七帝其名曰启在位九岁太康在位二十九岁仲康在位十八岁帝相在位二十七岁少康在位二十二岁帝杼在位十七岁帝槐在位二十六岁帝芒在位十八岁帝泄在位十六岁帝不降在位五十九岁帝扃在位二十一岁帝廑在位二十一岁帝孔甲在位三十一岁帝皋在位十一岁帝发在位十三岁帝桀在位五十二年放于南巢天下归商共享国四百五十八年商汤氏者代夏伐桀抚有天下在位十三祀传十三君其名曰外丙在位二祀仲壬在位四祀太甲在位三十三祀沃丁在位二十九祀太庚在位二十五祀小甲在位一十七祀雍己在位一十二祀太戊在位七十五祀仲丁在位一十三祀外壬在位一十五祀河亶甲在位九祀祖乙在位一十九祀祖辛在位一十六祀沃甲在位二十五祀祖丁在位三十二祀南庚在位二十五祀阳甲在位七祀盘庚在位二十八祀小辛在位二十一祀小乙在位二十八祀武丁在位二十九祀祖庚在位七祀祖甲在位三十三祀廪辛在位六祀庚丁在位二十一祀武乙在位四祀太丁在位三祀帝乙在位三十七祀帝辛在位三十二祀帝辛者纣也周师入衣宝自焚天下归周共享国六百四十四年周武王者父曰文王纣时封为西伯至武王伐纣而有天下在位七年传三十七君其名曰成王在位三十七年康王在位二十六年昭王在位五十一年穆王在位五十二年共王在位一十二年懿王在位二十五年孝王在位一十五年夷王在位一十六年厉王在位五十一年宣王在位四十六年幽王在位一十一年平王在位五十一年桓王在位二十三年庄王在位一十五年厘王在位五年惠王在位二十五年襄王在位三十三年顷王在位六年匡王在位六年定王在位二十一年简王在位一十四年灵王在位二十七年景王在位二十五年悼王无纪年敬王在位四十四年元王在位六年真定王在位二十八年哀王在位三月思王在位五月考王在位一十五年威烈王在位二十四年安王在位二十六年烈王在位七年显王在位四十八年慎靓王在位七年赧王在位五十九年共享国八百六十七年天下归秦通计三代共一千九百七十年夏禹商汤周武为三代开基圣主启贤继禹少康中兴合商有三宗太甲为太宗太戊为中宗武丁为高宗谓之贤圣之君周自成康继武宣王中兴其余者或长或短各有事迹今按史记写入词文话说起三代君尊称夏禹姓姒氏乃轩辕黄帝元孙其父鲧帝尧时廷推治水为无功身得罪殛死黄熊续父业任司空躬乘四载娶涂山哌哌泣不顾私情瀹济漯排淮泗注江注海任九州岛作贡赋禅代为君绝旨酒拜昌言下车泣罪叙九畴铸九鼎镇国安民天与子启承家兵征有扈太康氏畋洛水五子歌闻仲康氏讨羲和阴锄羿翼帝相氏被寒浞弒逆亡身少康氏灭浇豷銮舆反正一成田一旅众靡致中兴再传至七朝君三回甲子杼槐芒泄不降以至扃廑帝孔甲醢雌龙崇神好鬼又相传复二纪皋发因循至履癸号桀王荒淫无道造琼宫宠妹喜涂炭生灵十七帝统江山子承父业四百年红日落禹迹无闻商汤氏顺民心呜条伐夏祖名契姓子氏掌教明伦十四世乃生汤南巢放桀祷桑林祈雨泽祝网施仁发庄山金铸币赈民困乏怀万邦新其德自勒盘铭举伊尹任阿衡扶持太甲放桐宫三载后允德修身伊复政将告归敬陈一德主善师绥先禄永底民生传五世有贤君中兴太戊德胜妖祥桑死帝道重兴黄河滥徙其民因循九代至盘庚还旧境改国称殷天辅助后三朝武丁恭默梦贤臣调鼎鼐作楫为霖旧讲学师甘盘交修不怠敬其亲丰祢庙肜日雉鸣至武乙鬬天神雷霆殒命两三朝无德行国势颓倾末主纣害生灵饰非拒谏纵奢淫宠妲己剖炙贤臣巨桥粟鹿台财适资敌国徒倒戈血漂杵衣宝焚身三十世六百年成汤世界二老避三仁去麦秀歌闻周武王尊太公兴兵伐纣考其先姓姬氏上古贤人封后稷相唐虞教民耕种笃公刘传太王王季其勤文王昌羑里囚演成周易赐弓矢专征伐虞芮停争武王发十三年孟津大会一戎衣陈牧野不用刀兵释箕子封比干反商旧政式商容僇飞廉吊问穷民作旅獒却珍奇蛮夷通道陈洪范访朝鲜造请贤人周公旦辅成王居东避位大雷电禾尽偃天发金縢灭殷奄宅土中修明礼乐召公奭相康王棠树巡行周昭王狩汉滨胶舟溺水子穆王忘讨罪八骏西巡命吕侯作赎刑只因财匮征犬戎获狼鹿荒服观兵徐偃王朝诸侯彭城走死造父封祈招谏得止王心共懿孝道衰微诗人作刺恶来后善养马非子封秦天雨雹江汉冰咎征显着至夷王朝礼坏下见羣臣厉王胡行暴虐淮夷入寇得卫巫能弭谤国乱逃奔周公召相协和维持国政号共和十五载断续朝廷宣王靖平淮夷勤于政事任申伯用山甫周室中兴伐玁狁至太原不勤远略后宫中姜王后脱珥规勤杀杜伯及左儒俱非其罪朱弓矢兴道左鬼报亡身周幽王宠褒姒龙漦为祟幸骊山举烽火戏弄邦君二川竭岐山崩声先裂缯用非才虢石父结怨羣臣申侯反召西夷犬戎兵动弒幽王掳褒姒国势分崩秦襄公郑武公驱戎救驾立平王迁洛邑戍许和申并西戎收余民秦封始大作鄜畤祠上帝僭用牺牲至桓庄无威令下同列国齐桓公晋重耳五霸称尊厘惠襄五十年人知管仲作内政寄军令束矢钩金蛇从龙佐亡人赵衰狐偃狩河阴盟践土颠倒君臣顷匡定礼乐崩凭谁整顿楚庄王兴士马问鼎欺心简王后至灵王时生孔圣祖尧舜宪文武撑柱斯文凤兮歌丧狗讥辙环不遇作春秋诛乱贼绝笔书麟景悼敬两三朝家翻国乱元贞定哀思考弒立纷纭劳攘攘数百年中原瓦裂是和非长共短史记评论秦穆公宋襄公假行仁义吴夫差越勾践改号称尊鲁曹沫匕登坛收还侵地赵武子孤得立杵臼程婴季札来聘上邦请观周乐国侨相听国政舆济途人田穰苴掌兵权立诛庄贾孙武子教战阵令斩宫嫔伍子胥入郢宫鞭尸报怨越范蠡破姑苏弃职辞君韩赵魏求诸侯六卿分晋威烈王宠反叛自坏彝伦安烈显守宗祧绵绵一脉慎靓王拥虚器奄奄残云收拾在赧王朝穷居僻地就中间千百样变化纵横二百载入春秋干戈硬并九州岛中七暴国气势相吞邹子兴孟轲氏尊王贱霸距杨墨辟邪说不合终身齐孙膑魏庞涓争强鬬智赵廉颇秦白起赌胜夸能鲁连子射聊城解纷排难蔺相如渑池会重赵轻秦施战策冠七雄田单乐毅掉舌尖说六国张仪苏秦养剑客四豪门鸡鸣犬盗破秦关三战国蚁聚蜂屯侯嬴头晋鄙椎何其勐烈荆轲匕渐离筑一样酸辛八百年周社稷东西灭烈至赧王献国邑并入西秦细思量夏商周八十四主能几个崇仁义有道仁君开基主济苍生知甘识苦守成君居富贵不会温存禁不止令不行诸侯放肆恩不流政不节百姓生嗔一朝灭一朝兴鱼龙变化一边扶一边倒累卵难撑干打闹占排场戏棚傀儡转头间消灭却火上冰棱到头止剩中原土禾黍离离一望平阅尽残篇断简细评千古英雄功名富贵笑谈中回首一场春梦昨日香车宝马今朝禾黍秋风谁强谁弱总成空傀儡棚中搬弄西江月冰弦歇指谈锋钝明日重来细讲论廿一史弹词注卷之三上第三段说秦汉临江仙滚滚长江东逝水浪花淘尽英雄是非成败转头空青山依旧在几度夕阳红白发渔樵江渚上惯看秋月春风一壶浊酒喜相逢古今多少事都付笑谈中诗曰成败兴亡古至今飞云去乌入销沈荒郊废冢伤心处不待田文听鼓琴记得东周并入秦回头楚汉闹干坤时来骤雨推潢潦势败狂风卷片云富贵一场鸳枕梦是非千载马蹄尘残山剩水年年在不见谋王图霸人剪雪裁冰诗有味降龙伏虎事曾闻夜来说到降龙处今日还寻伏虎人伏虎降龙输好汉谈今说古看书人休嫌短话成长话要把新文接旧文打虎金槌休换柄斩蛟宝剑再磨新斩蛟宝剑长三尺打虎金槌重九觔故典寻来知往事新词说动长精神死灰拨火重生焰枯树开花再遇春春去春来人易老花开花落可怜人不如忙里偷闲好再把新词听一巡昨序说夏商周三代到周赧王被秦昭王逼献国邑旋灭东西周而周亡秦之先原姓嬴氏周孝王时有非子者为主马之官孝王封为秦伯阅二世至秦仲其国始大传之庄公襄公文公宁公武公德公宣公成公穆公康公共公桓公景公哀公惠公悼公厉公躁公怀公灵公简公献公孝公凡二十四世孝公用商鞅之术富国强兵传之子是称惠文王传之武王武王因举鼎绝膑而死其弟名稷嗣位是为昭王乙巳年灭周又六年薨其子孝文王即位三日而死传其子庄襄王按庄襄王名楚先前纳吕不韦之妾生子名政庄襄王在位三年而亡其子政即位冒嬴氏之姓甲寅年为始征伐六国二十年之后灭韩又灭赵灭魏灭楚灭燕至庚辰年灭齐天下归一自称始皇帝晏驾之日赵高杀其太子扶苏立次子胡亥为二世皇帝三年赵高弒之立扶苏之子名子婴降号为二世秦王计诛赵高四十六日沛公入关降于轵道傍而秦亡随为楚项籍所杀又五年楚为汉灭天下定于一矣汉高祖姓刘名邦平秦灭楚诸侯王奉即皇帝位在位十二年传之惠帝在位七年吕后前后少帝在位各四年文帝元年后元在位二十三年景帝元年中元后元在位十六年武帝建元元光元朔元狩元鼎元封太初天汉太始征和后元在位五十四年昭帝始元元凤元平在位十三年宣帝本始地节元康神爵五凤甘露黄龙在位二十五年元帝初元永光建昭竟宁在位一十六年成帝建始河平阳朔鸿嘉永始元延绥和在位二十六年哀帝建平元寿在位六年平帝元始在位五年孺子婴居摄初始在位三年凡十三主共二百十一年是为西汉被外戚王莽所夺莽毒弒平帝废孺子婴改国号曰新篡位十八年汉兵起奉宗室刘元为帝名曰更始诛莽即位三年为赤眉所奉刘盆子所灭降封淮阳王盆子兵败降于光武光武皇帝刘秀者南阳宗室出景帝之裔大战昆阳诛王莽斩王郎平赤眉等寇神武中兴建武中元在位三十三年传之明帝永平在位十八年章帝建初元和章和在位十三年和帝永元元兴在位十七年殇帝延平在位一年安帝永初元初永宁建元延光在位十九年顺帝永建阳嘉永和汉安建康在位十九年冲帝永嘉在位一年质帝本初在位一年桓帝建和和平元嘉永兴永寿延熹永康在位二十二年灵帝建宁熙平元和中平在位二十二年献帝初平兴平建安在位三十一年凡十二主共一百九十五年天下魏蜀吴三分秦始皇至汉献帝通共四百三十三年中间覆雨翻云几场兴废谈论间不能细说略将大概品题七战国秦昭王英雄独霸夺周朝取世界迁徙周民昭王死子孝文继登三日奄然间无疾病做了亡人庄襄王恰三年龙床未暖弃羣臣亡化了结果嬴秦秦始皇吕家儿根源不正吕不韦称仲父于国何亲咸阳市悬千金夸张吕览大阴人一场乱出丑难闻承累世大威风消磨六国絷韩王削赵壤魏楚难存灭燕国俘辽东如同刈草入临淄蠢王建松柏飘零取百越却匈奴鞭笞天下罢诸侯置郡守撑达为君自称为始皇帝革除谥法登泰山大封禅立石铭勋造钟鐻铸金人销除兵器坑儒生焚圣典殄灭斯文填大海建阿房蓬莱求药筑长城修五岭苦害生民博浪沙飞金椎副车误中十日索无踪影未免担惊因巡狩至沙邱銮舆晏驾鲍鱼车同载辒厮混尸灵奸臣计暗图谋扶苏太子可怜哉同恬毅赐死长城秦二世用赵高指鹿为马呆李斯阿督责黄犬东门望夷宫求王侯至于黔首丞相命慨不许刀下亡身子婴起诛赵高力扶宗社王气销天命改换了干坤都只为二世君穷奢极欲视苍生如草芥重法严刑发戍卒动人心罾鱼变乱假狐鸣煽惑起广胜张陈赵武臣魏王咎人人举事齐田儋燕韩广处处分争刘沛公项重瞳兴兵辅楚子房公能趁势复立韩成六战国恶哏哏重兴旧业笑谈间齐响应变了民心刘沛公入关陕秦降轵道楚项羽过骊宫一火而焚杀子婴屠咸阳冰消瓦解老亚夫撞玉斗赌鬬鸿门樊骖乘啖彘肩猴沐夺气护真龙四勐士强信侯婴封汉王用贤才筑坛拜将萧丞相书六律约法安民韩元帅使机谋明修栈道度陈仓逞手段席卷三秦掳魏豹斩陈余生擒夏说吓燕书囊沙计四海驰名追霸王至乌江奇谋妙算赶田横归海岛许大功勋扶助起汉高皇独称赤帝仗三杰锄暴楚嫚语分羹印销铸霎时间转环借箸斩丁公赦季布赏罚分明太疑心老相国自污田宅因乘胜击冒顿几困平城用陈平出奇计伪游云梦信吕后诛大将葅醢功臣未央宫万岁唿贾陈新语商雒间四老出黄绮功成大风歌思故乡欷歔悲慨鸿鹄飞羽翼成爱子伤心皇帝贵都长安叔孙娄敬去宾天付社稷平勃王陵廿一史弹词注卷之三第三段下汉惠帝相曹参七年垂拱恰升平遭母后柔软宽仁投鸩酒暗伤残赵王如意逞淫刑人彘了戚氏夫人雌太岁自临朝锄刘王吕赖北军齐左袒拨转人心汉文帝德化民受言止辇御匈奴军细柳按辔徐行惜露台除肉刑痌癏百姓赐几杖却献马贯朽因陈汉景帝赖条侯刬平七国服朝衣斩东市鼌错寃魂贬中宫废太子存心刻薄置大胾顾尚席终害功臣汉武帝仗雄才改元建号喜功名务广地黩武穷兵兴礼乐举孝廉明经策士任卫霍夺天山空了王庭求善马任贰师远征大宛泛楼船破越南强弩将军只可惜不封侯数奇李广孙李陵陷虏庭太史宫刑苏子卿牧羝羊上林雁帛汲长孺卧淮阳戆直难容尊异起李少君文成五利乐巡游暮封禅耗费殃民遣方士求神仙法行沈命巫蛊兴轮台悔尧母名门汉昭帝尽聪明堪怜命夭昌邑王无德行不似人君汉宣帝尚刑名兼王杂霸立中宫求故剑忠厚存心霍禹云覆宗祀祸基骖乘杨恽诛宽饶刎太刻威刑增户口集凤凰循良奏效致中兴思辅佐图像麒麟汉元帝重名储优柔不断遣王嫱嫁胡虏短见和亲汉成帝志荒淫溺情飞燕忽天灾躭祸水委弃宗祊忧外戚势逼君上书梅福请尚方斩马剑折槛朱云汉哀帝建平初天星屡陨嬖断袖疎正言汉德颓倾汉平帝莽专权三纲绝矣酒杯中置毒药矫假金縢拥立着汉婴儿名为孺子摄皇帝陈符命篡了龙廷王莽乱十八年落头威斗淮阳王号更始委柄庸人汉光武起南阳二十八宿战昆阳诛王寻际会风云痛亲兄被伤残独居涕泣汉官仪幸再覩三辅巡行滹沱河险些儿乘冰得渡芜蒌亭麦豆粥患难君臣击铜马推赤心关西投死斩王郎烧文牌反侧安心豁达度重循良褒封卓茂严子陵同夜卧警动星文二十万青铜钱赏旌强项百束匹郅恽布加贬东门只可惜薏苡谗伏波藁葬谈时政太激切枉杀韩歆废郭后宠丽华皇储易位易妻讽事不谐调笑朝廷信图谶谪桓谭不无遗议保功臣谢西域终是贤君汉明帝念勋劳云台图画幸桥门拜更老偃武修文佛法像入中原金仙托梦取哀牢怀鄯善率土归心班虎头通西域三十六国耿校尉困疏勒拜井泉生汉章帝尚宽仁慈祥长者命曹褒修汉礼奖谕储臣马太后慎满盈停封诸舅除诽谤纳正谏赦罪崔骃汉和帝礼贤才承家柔善任中官尊外戚消长因循任窦宪击匈奴燕然勒石倚郑众芟大憝虎殪狠兴班孟坚人物志纵横九等着汉书未得就女弟嗣成汉殇帝襁褓中权归邓后坐龙床八个月葬入康陵汉安帝邸第时颇多祥瑞即位后母临朝长统昌言杨伯起慎四知却金暮夜虞武都破西羌增灶行兵亲政事奉和熹尊崇乳媪东南巡至叶县不得回京阎太后恋垂帘北乡侯继襁褓中未七月遘疾而薨汉顺帝十九侯迎来即位抑忠良尊后党地坼山崩枉却了能直言埋轮风节听中官养子袭爵赏何轻冲一载质半年皇亲跋扈主威移君寿促败在桓灵处士议秀才风攒成祸党八顾厨八俊及复有三君谁得似申屠蟠超然评论生杀权凭宦寺鬬起黄巾何国舅召外兵草来千里废弘农扶献帝逼劫咸秦袁本初抗虎威关东亡命曹孟德散家财起义连盟王司徒连环计膏火脐灯董卓死泛傕来长安再乱两猜疑私战鬬劫质公卿操救驾效桓文移都入许自加官自进爵乱世奸雄挟天子令诸侯垂涎汉鼎弒中宫杀皇子侧目无君擒吕布破张超横行四海走袁术定刘表叱咤风云战河北斩尚谭旋枭蹋顿争汉中降张鲁兵不留行任武勇有能人夏侯张许用文才多智士贾董荀程好发冢巧立名摸金郎将伪争刘教后代篡窃留心西边有汉中王拥兵蜀郡东败与孙讨虏赤壁鏖兵想兼并力难加徘徊顾望觑山河不得已鼎足三分临死向铜雀台分香卖履假慈悲将恶担推与儿孙汉献帝可怜生一丝残喘没巴鼻无倚靠寄命他人恰回首魏曹丕称王劫禅贬山阳流落做小可藩臣四百年汉家邦龙楼凤阁一场空单剩下兔迹孤尘汉高祖怎生般五年灭楚楚重瞳齐出力三载亡秦秦楚灭汉龙兴二十四帝转回头翻覆手做了三分前人创业非容易后代无贤总是空回首汉陵和楚庙一般潇洒月明中落日西飞滚滚大江东去滔滔夜来今日又明朝蓦地青春过了千古风流人物一时多少英豪龙争虎鬬漫劬劳落得一场谈笑西江月明朝整顿调弦手再有新文接旧文廿一史弹词注卷之四第四段说三分两晋西江月道德三皇五帝功名夏后商周英雄五伯闹春秋秦汉兴亡过手青史几行名姓北邙无数荒坵前人田地后人收说甚龙争虎鬬诗曰虎鬬龙争势若何百年豪杰苦无多将军老在秋江上手捻银髭作浩歌一自沙场战罢归剑芒生涩马空肥风穿伏虎莲花帐尘锁蟠龙帅字旗战策兵书慵再展龙韬虎略有谁知昨宵梦到相持处血迸金鎗污铁衣诗出大才闲遣兴话谈今古要分明夜来说到游春处今日还寻载酒人载酒寻花饶意兴谈今论古费评论书中有女颜如玉傅粉涂朱未算真朱粉回头如一梦好书一字价千金千金难买闲风月百岁空争虚利名谁会谁能谁不济几行青史见原因功名总是虚脾汉成败谁非错用心若个长沙悲贾傅几人楚泽吊灵均劝君莫为闲愁老漫把新词听一巡早来说秦汉两朝故事秦始皇并吞六国以来止有二十五年至子婴亡国汉高祖亡秦灭楚至东汉献帝之末享国四百十一年天下三分曹丕篡汉称魏刘备并取刘璋孙权自称吴王各有长短蜀汉者刘备即位于西蜀自称汉帝章武在位三年后谥为昭烈皇帝传其子后主刘禅建兴延熙景耀炎兴在位四十年通共四十三年降于魏而汉亡魏者曹操初封魏王子丕篡汉是为魏世祖文帝黄初在位十七年传其子明帝叡太和青龙景初在位十三年齐王芳正始嘉平在位十四年高贵乡公髦正元甘露在位六年陈留王璜景元咸熙在位六年凡五主共五十六年禅于晋而魏亡吴者孙权据江东为吴大帝黄武黄龙嘉禾赤鸟大元称帝二十三年传其子会稽王亮建兴五凤太平在位六年景帝休永安在位六年鸟程侯皓元兴甘露宝鼎建衡凤皇天册天玺天纪在位十七年凡四主共五十九年降于晋而吴亡蜀魏吴谓之三国曹魏先灭了蜀汉又五年晋王司马昭专权其中司马炎方篡了曹家又过十六年灭了东吴天下一统俱归于晋晋又分东西两代西晋者司马炎有天下是为晋武帝泰始咸宁泰康在位二十五年传之惠帝永熙元康永康永宁太安光熙永兴在位十七年怀帝永嘉在位六年愍帝建兴在位四年凡四主共五十三年怀愍先后蒙尘为刘聪所灭东晋者琅琊王司马睿相传小吏牛金通其母夏侯妃所生冒司马氏之姓渡江南来是为晋元帝建武大兴永昌在位六年传之明帝大宁在位三年成帝咸和咸康在位十七年康帝建元在位二年穆帝永和升平在位十七年哀帝隆和兴宁在位四年废帝太和在位六年简文帝咸安在位二年孝武帝宁康太元在位二十四年安帝隆安元兴义熙在位二十年恭帝元熙在位二年凡十一主通共一百零四年宋刘裕篡夺而亡今将三国并西东二晋一百九十九年君臣事要略且品题少资清听三国分事头多不相统制赌神通凭手段各用能人觑国势据中原曹丕篡汉论君臣依正理汉主为尊刘先主擅枭雄拊髀人物百遭输志不折新野屯兵伸大义访贤才草庐三顾起卧龙偕凤雏鱼水同心败长坂走江陵人心愈固结孙权鏖赤壁俊杰云蒸并刘璋馘夏侯跨连荆益任关张黄赵马五虎驰名建安绝章武兴汉中即位把一隅承大统枝叶彰明因爱将讨孙权猇亭失利一把火被折辱陆逊书生白帝城驻御营幽忧病笃永安宫托孤诏地惨天昏刘后主信阿衡通吴报使乘闲暇征泸水孟获南擒前后次出师表木牛流马狠仲达甘巾帼只不交兵葫芦谷用奇谋天烧不着五丈原长星落汉火消沉姜车骑继祁山中原九伐老谯周雠国论还欠公平宠黄皓疎忠谋阴平失守悬崖寇来邓艾无计支撑诸葛瞻北地王身殉社稷如斗胆空割裂天日终沉此间乐佯不思先人坟墓安乐公传数祀煞有深心中原地魏曹丕承其父业篡炎刘即帝位国运初兴改年号为黄初建都西洛要吞吴无计策几度劳心贬陈思燃荳萁同根煎逼蔑天伦禽兽行广肆淫烝违父言宠司马养留祸种狼顾相同槽梦怪兆先征宠其妾杀其妻几乎害子猎围中闻泣谏改念全恩魏明帝料功能容言纳谏作都官考课法黜陟羣臣更可惜薄宗藩维城无卫侈宫室空帑藏铸造铜人立养子齐王芳爽懿共政伏兽睡突时发何邓骈刑杀王凌害曹彪悉夷三族司马师夺印绶贬主藩臣迎立起高贵公扶持六载虑时危行战讨志殄权臣机不密事无成登车用剑血淋漓成济刃做了寃魂常道公平西蜀才方二载司马炎求禅位孤寡欺凌算曹氏占中原慌慌四纪败将来撑不住付与他人思往日逞英雄兴风作浪转回头如一梦灭影潜形东吴主孙仲谋聪明智勇父虎将兄狮儿奋起江东父兄死自轩昂报雠黄祖奄荆扬薄南海霸据金陵纳鲁肃任周瑜同心戮力战三江屯夏口斫案峥嵘将亲妹锁蛟龙锦囊计拙争荆州白衣橹坏了同盟吕蒙死陆逊承支吾元德孔明相费祎来吴蜀重亲丕观涛叹天限屈身雄略自称尊大皇帝烈烈轰轰传其子会稽王年方十六假惺惺好问难取怒孙琳吴景帝逼其亡不能荫子鸟程侯顽且暴怎保长存料难敌陆鬬羊交欢边境更添着凿鼻眼何等淫刑晋武帝大兴师楼船直下石头城风威利束手降臣五十载王气销江沉铁锁盼黄旗瞻紫盖谶兆成尘劳攘攘几千场将军战马絮叨叨三国志故纸遗文司马氏总收拾江山一统启封疆称武帝晋室龙兴火焚了雉头裘留心俭约驾羊车游内苑遽作荒淫最失策销兵备养戎不徙卖官钱入私室反逊桓灵传授与不才儿南风秽烈肉糜痴虾蟆蠢木偶为心大臣宰尚清谈人无远虑众亲王兴祸乱骨肉兵争嵇侍中血淋漓荡阴死节东则东西则西中毒亡身怀帝立志有为传餐亲政痛铜铊委荆棘受缚华林愍帝立势难支接踵系掳捧杯盘执伞盖殒命胡廷刘元海乱倡先五胡云扰琅琊王走江左六代瓜分想西晋创根基谋心不善老仲达无比赛诡诈凶心螳后雀蹑前踪曹瞒篡汉马中牛循往事吕政承秦单逞纵己之能传家计策不提防天眼转果报相寻翻滚滚拥将来雨摧黄潦渺茫茫消散去风卷残云从此后洛阳天无缘再覩割江东半块土小小干坤东晋主琅琊王白板天子化龙后赖人望建业登宸刘越石枕干戈闻鸡起舞祖士雅渡江楫誓扫烟尘逆天理害无辜轻诛督运徒洒却新亭泪玩愒因循兼吴会不能复侵疆咫尺王与马共天下反了王敦忧成病丧身躯传之明帝亲决战除大憝果断刚明恰三年传成帝苏峻称乱元规尘挑强贼国母忧崩绝裾温运甓陶入平祸难王茂弘求故节见笑豪英十七禩康帝立悤悤二载晋穆帝襁褓立无嗣相承殷深源负虚名书空管葛桓元子总强兵劫制朝廷晋哀帝病缠身四年弹指海西公刚六载贬做藩臣简文帝赧献流清谈差胜二年来交付与幼子储君孝武帝相谢安围碁破敌八公山风鹤唳草木皆兵甫能勾幸免得苻氐仆射遽骄淫贪酒色杯酒长星信佛法敬僧尼家居撞坏被蒙头清暑殿戏犯阴人晋安帝幼冲年纪纲破碎东西录专杀柄反了孙恩水仙妖煽惑民坑屠糜烂刘牢之纵反叛内指神京桓元来称楚帝浔阳迁劫乱荒荒草泽间崛起英雄刘下邳灭桓元乘机遘会夷刘毅杀谯纵刬灭卢循歼慕容取姚泓用兵无敌刘穆之王镇恶文武称能加九锡封宋公龙行虎步就东堂下毒手谶应昌明晋恭帝贬零陵一年有半掩重衾活捣杀窨气吞声十五帝百余年东西两晋眼巴巴空四海不见峥嵘从此后晋江山归之刘宋望中原徒感叹胡马纵横南北史两头分强攻弱守鬼神愁天地惨苦杀生灵生灵血混长江水一阵风来草木腥豪杰千年往事渔樵一曲高歌乌飞兔走疾如梭眨眼风惊雨过妙笔龙韬虎略英雄铁马金戈争名夺利竟如何必有收因结果西江月龙争虎鬬何时了结果收棺事怎休廿一史弹词注卷之五第五段说南北史清平乐闲行间坐不必争人我百岁光阴弹指过成得其么功果昨日羯鼓催花今朝疎柳啼鸦王谢堂前燕子不知飞入谁家诗曰燕子来时春雪消几家留得旧窝巢风流王谢无踪迹剩水残山似六朝剩水残山古又今达时人物此登临诗唫杜牧孤鸿句泪落雍门一操琴老去深藏经济手病来灰却战争心残篇话到兴亡处闲闷闲愁海样深咏月唫风诗罢讲谈今道古话重论花花草草春如旧古古今今事不伦昨日红颜今日老前人事业后人评冰弦横写宫商调话本敷宣锦绣文不用新词夸粉黛全将故典说豪英话传史记中间事论采儒官笔下文跃马横鎗夸勐将铺谋定策羡文人文添秀士经纶志武助英雄战鬬心宝剑重磨光射斗金钟再撞响穿云知音君子休心困再听新文接旧文词分两项事有别端昨来说到三国鼎分话兼两晋今日整理六朝人物直至隋文东晋末按此当作隋文篡周末东晋二字疑误刘宋者刘裕篡了司马氏是为宋高祖永初在位三年传废主营阳王景平在位一年文帝元嘉在位三十年孝武帝孝建大明在位十一年前废主子业景初在位一年明帝泰始泰豫在位六年后废主昱元徽在位五年顺帝升平在位三年凡八主六十年萧道成篡之萧齐者萧道成是为齐太祖建元在位四年传武帝永明在位十一年郁林王隆昌在位六月海陵王延兴在位六月明帝建武永泰在位五年东昏侯永光在位二年和帝中兴在位一年凡七主共二十四年萧衍篡之萧梁者萧衍是为梁武帝天监普通大通中大通大同中大同太清在位四十八年传简文帝大宝在位二年元帝承圣在位三年敬帝绍泰在位三年凡四主共五十六年陈霸先篡之陈陈者陈霸先是为陈武帝永定在位三年传之文帝天嘉天康在位七年临海王光大在位二年宣帝大建在位十四年后主至德祯明在位七年凡五主共三十三年萧詧者借兵西魏杀叔元帝称帝江陵名后梁大定在位七年传岿天保在位二十四年琮广运在位二年凡三主共三十三年被隋废国除宋齐梁陈谓之南朝皆在金陵建都那时元魏拓拔氏自称皇帝谓之北朝同天共日后高齐宇文周接连在北按元魏之初三国曹魏景元二年有匈奴索头沙漠汗入贡至晋武帝咸宁九年复来入贡卫瓘表奏留在并州后世子孙拓拔珪称帝建号魏国是为五胡后北朝之始北朝魏太祖者姓拓拔名珪号称道武皇帝天兴天赐称帝十二年传之明元永兴神瑞泰常在位十一年太武始光神鹿加延和太延太平真君在位二十八年文成兴安兴光太安和平在位十四年献文天安皇兴在位五年孝文延兴承明大和在位二十九年宣武帝景明正始永平延昌在位十六年孝明熙平神龟正光孝昌武泰在位十三年子钊孝庄永安在位三年敬帝建明在位一年节闵普泰在位一年中兴王中兴在位一年孝武永熙在位三年静帝天平元象兴和在位十七年文帝大统武定在位十六年废帝在位二年恭帝在位四年凡一十七主共一百六十年孝武时丞相高欢奉静帝迁居邺都是为东魏丞相宇文泰奉文帝迁都长安是为西魏传废帝恭帝后来高欢之子高洋夺了东魏是为北齐宇文泰之子宇文觉夺了西魏是为后周北齐者如高洋篡东魏僭号文宣帝天宝在在位十年传废帝干明在位一年孝昭皇建在位一年武成太宁河清在位四年后主天统武平隆化承光在位十二年五主共二十八年为周武帝所灭后周者始宇文觉篡西魏僭号孝闵帝在位一年传之明帝武成在位四年武帝保定天和建德在位十七年灭了高齐再传宣帝宣政在位二年静帝大象在位二年凡五主共二十六年被静帝外公杨坚篡夺外甥之位灭了周朝南并陈后主天下方才一统南北两朝共计一百七十三年中间五胡乱华有五凉四燕三秦二赵一夏一蜀共十六国迭兴迭灭于晋魏之间未及细论且将南史北史流传世代兴亡治乱因繇略加品题以奉知音东晋主北朝强江南寡弱义熙年桓元反国势伶仃刘寄奴起义兵祛除逆党生擒着数天子北战南征专废立总百官志方曹操老奸雄无对手二十余春敦孝道谨威仪清心寡欲简嬉游甘衣素不置妃嫔禁奢侈却祯祥身兼八行占龙床一二载称了平生所可恨不尽肖两番弑主不仁心天鉴察自有支分临顾命戒当朝无烦母后营阳王亲长子寸善无闻废丧礼拒忠言亵狎左右徐羡之行废弒文帝称尊宋文帝享长年康宁治理挑强敌勤远略白面书生羊御狼空叹息纵横胡马听谗言杀道济自坏长城轻战伐祸生灵燕巢林木凶儿报因巫蛊手刃其亲宋孝武诛逆邵新亭即位义宣反竟陵反内丑难闻恣侮慢老伧悭狎游拒谏笑高皇田舍翁葛布灯笼贪酒色肆淫刑繁兴土木世相承刀厮戮不顾人伦昏醉了十一年传之子业踵遗踪狂且暴秽德闺门姑新蔡姊山阴人伦道尽戏列祖芟宗姓悖虐人禽真天子出湘中赝不及熟因射鬼竹林堂刀下亡身明帝彧甫即位子勋争立讨江州诛邓琬遽害休仁忍秉心假文谈嫌人触讳剪宗枝杀同气传祚螟蛉元徽主李将军兴心酖母张刀锯布鋋矛路绝行人萧领军腹射骲君臣怀忌跳台冈偷狗吃授首于人宋顺帝走丹阳齐公受禅可怜哉石头城袁粲捐生愿勿生帝王家相承报应下金街弹指哭既换家门宋八主六十年匆匆过了元嘉后何曾见一日升平齐高帝萧道成深沉雅重仗王褚移宋鼎废弒嗣君爱犹子宣城鸾阶之为祸躬节俭期十载粪土黄金无大功窃宸居四年享祚老升遐传长子宝位相承齐武帝性刚明总持大体革晋宋因仍弊府库充盈外和魏内恤民甚称良主爱羽毛疎骨肉猿响哀鸣大不幸子先亡太孙传统郁林王六个月见弒宣城海陵王未半载仍前被害宣城鸾堂叔祖占了龙庭魏临江诘废立汉宣谬比索香火殄十王以次行刑豺狼性五年终传之宝卷嬖潘妃行淫乱莲步生金围城中恬不思笙歌内院南康王亲弟兄弑贬东昏齐和帝弒其兄委身萧衍贬巴陵求醉酒毒以生金齐七主短光阴二十四载可怜生风雨过败坏无存梁武帝报兄雠生心夺位广文学勤庶政礼待羣臣却献奉抑奢靡求成于魏天监世治安久年岁丰登敬佛法造浮图舍身同泰戒宰杀宗庙祀麫做牺牲信守牧来降梦猿猴纳叛薄心肠致激变强弩冲城果然是林池殃金瓯缺坏荷荷声索蜜水饿死台城简文帝受拘持寄身虎吻乐游苑听笙歌无限伤情迫禅位豫章王土囊遇弒子栋立被幽囚景自称尊梁元帝起湘东伤残骨肉视父兄在急难全不关心淮海鲸载盐尸方才授首讨蜀纪绝属籍狠刈同根着戎衣御龙光听讲老子魏于谨率兵来欲避无门焚图书数万卷斯文煨烬巡城歌西陵叹酸鼻难闻詧杀叔帝江陵后梁建号传岿琮被隋朝废作平民梁敬帝倚陈公废而复立到头来遭逼篡贬号江阴陈高祖名霸先梁朝宰辅起江州讨侯景屡建功勋刈僧辨废渊明弈棋建置剪王琳败齐师兵不留行抉敬帝总朝权终行篡夺减珍羞用瓦器谄事胡神有二子陷长安内无储嗣临川王兄之子即位称尊陈文帝起艰难投签警惕杀衡阳忘大德不算仁君陈废帝性懦弱贬居临海安成王高祖嗣合礼为君陈宣帝事文皇力辞储副既持权欺寡弱信义何存焚云锦却青牛两云恭俭盟百官侵梁境举动佻轻临晏驾孝堂中羣儿作乱下棺头收拾在后主长城锣鼓闹曲声沉金钗玉树战尘生风刮倒结绮临春锺陵山大军轮萧郎束手朱雀门擒虎入文武逃奔谈王气夸天堑赋诗纵酒自有计投眢井基业销沉天分剖三百年干坤瓜裂半东西半南北两下峥嵘经战马骨如山生灵虀醢动刀鎗血混水河洛膻腥隋文帝并周陈宁南静北总江山归一统望想升平此一段说南朝四家兴废据偏方些小地何足云云南朝事半边天长江隔界北朝君同日月再有评论按北史魏居先匈奴种类曹魏时沙漠汗入贡来宾道武帝拓拔珪兴于晋末戊戌年即帝位建国平城修制度饰规模天资信美炼金丹崇左道不算聪明雷震殿怨神灵疑心狠劣杀人夫夺人妇败坏人伦奸生子夜踰墙亲行手刃犬羊心终不善天理难容明元帝讨凶人能行孝道举八公同听政不弃先臣清郡县讨柔然诸邦助祭控西秦夺宋境展到金墉太武帝尽英雄光南耀北灭凉熙平夏国整众南侵应童谣苍龙年开江饮马残六州丁壮尽槊戏孩婴兴道法立天师尊崇孔圣禁巫术毁佛教剪灭沙门笑崔浩比子房自招赤族钦高允秉忠直死不欺君能斩断杀心多先诛有悔信谗言惑宗爱天丧贤储奴欺主再行凶萧墙祸起陇西王诛贼子奉立皇孙文成帝善安民重兴佛教察诬言诛有罪保护忠臣献文帝挺雄姿肃清朝野好浮屠悦黄老厌世遗尘传位与五岁儿自称太上冯太后起邪谋酖死宫庭孝文帝性宽慈精勤庶务重文学灭图谶俭素持身迁大驾入洛阳改称元氏杀中宫诛太子颇碍人伦宣武帝任宗亲奸邪乱政民生离反叛起国势侵凌孝明帝幼冲年承传大宝胡太后称制命秽德彰闻羽林军焚近臣英雄窃叹葛荣乱戒严讨屡不成行尔朱荣贺六浑入清君侧众奸臣唆太后酖弒其君临洮钊才三龄被沉水底纵胡骑杀朝士至二千人范黄金铸不就帝王形像肃宗嫔新皇后重耳辰嬴孝庄帝志雄刚难禁劫制定计策手刃了天柱将军尔朱兆合世隆连兵向阙被幽囚及其子死在空门晔恭朗一年中浮沤起灭高丞相扶孝帝自总朝廷纵蛟龙得云雨掌兵六镇灭尔朱调番汉善任知人纳君后复夷婚健夸两妇任敖曹倚彭乐勇冠三军刚两载足疑心逐君背叛大将军宇文泰挟入咸秦因内乱酒杯中遭逢鸩毒孝文孙元宝炬继武称尊欢拜表入洛阳手扶善见驻邺都称东魏别立干坤从此后两交兵互相胜败韦孝宽守金墉渤海销魂高澄死弟高洋弒君篡国西文皇捐社稷嗣子钦承宇文泰弒其君复其本姓齐王廓立三载贬宋称公拓跋氏析为二一十六主宋齐梁同岁月百六十春北齐者自高洋夺之东魏号文宣居晋冀筑起长城初时节算英明神谋比父拒黑獭破柔然行阵躬亲贪酒色渐昏狂酣歌醉舞露身形涂粉黛剪刈宗亲逼亲嫂乱人伦刀环筑侄临死来懦儿怜也自伤心齐废帝一年来常山下手孝昭皇马跌死报应分明武成帝继其兄杀其犹子斛律妃握宝玦哀惨难闻和士开通胡后反诛龙子四年余称太上传与东宫后主纬自称唿无愁天子百升飞高山倒败坏家门陆令萱穆提婆一班邪佞冯小怜号续命攻战偕行少不得算周朝生擒父子至长安差按舞剪灭无存后周朝宇文觉称尊孝闵仗尊翁为冢宰西魏权臣丁丑年称天王长安即位一年余遭叔父夺与其兄明皇毓立四年仍逢毒弒武皇邕能果断内难夷平大作为任贤才恤民爱士待将卒亲执手剪灭齐邻宣帝赟逞淫刑盘游浪荡倚中官立五后喑哑而崩静帝阐受亲传弯拴二载一家儿虀粉在外祖隋文齐五主仅盘桓二十八载宇文周同天日少二年春周取齐四年后杨坚篡国论兴亡同一辙枉闹干坤到头一枕南柯梦苦杀无辜四海民飒飒西风渭水萧萧落叶长安英雄回首北邙山虎鬬龙争过眼闲看坝桥杨柳凄凉露冷风寒断蝉声里凭阑干不觉斜阳又晚西江月明朝又有新条在恼乱春风卒未休廿一史弹词注卷之六第六段说五胡点绛唇暮鼓晨钟春花秋月何时了七颠八倒往事知多少昨日今朝镜里容颜老千年调一场谈笑几个人知道诗曰百岁光阴似水流千年计策为谁忧儿孙自有儿孙福莫与儿孙作马牛马力牛筋为子孙龙争虎鬬闹干坤战尘摩捻英雄老杀气熏蒸日月昏千载几人传后代百年谁主调征魂孔明若晓其中意高卧南阳紧闭门翰苑才人诗少咏草堂词客话重论昨宵说到题诗处今日推敲出妙音春夏秋冬排景致风花雪雨鬬鲜新秦城哭毁悲姜女胡马嘶寒痛李陵话到感伤堪堕泪唱来哀怨每攒心指陈是否依前古剖判贤愚警后人夜雨滴醒怀国梦春风吹起马蹄尘风敲玉马闲中听雨滴金阶静里闻静里干坤千古意闲中日月四时春高人要识闲中景听拨冰弦谱好唫话说过南北史上是大节目中间又有五胡扰乱所谓五胡者鲜卑匈奴氐羌羯五等不同自西晋武帝己亥咸宁五年以刘渊为左部帅时有巴西氐人李特入据成都至晋惠帝甲子永兴元年刘渊称汉帝李特号成王自后五胡相继而起扰乱世界至南宋文帝己卯元嘉十六年北魏太武皇帝拓拔焘灭了北凉沮渠牧犍才方尽绝前后一百七十八年又过一百四十三年隋文帝辛丑开皇元年并周灭陈北朝尽绝前后胡羌扰乱天下共三百二十三年正所谓氐羯纵横鲸吞北海南朝冗冗虎据金陵四海生灵不胜涂炭五胡之国号有五凉四燕三秦二赵一夏一蜀共一十六国蜀汉居先二赵继之凉秦燕夏迭兴迭灭共计称尊建号者六十七人今将大略叙之蜀国李特巴西人西晋惠帝时据成都相传六主曰李雄建兴晏平玉衡李班李期玉恒李寿汉兴李势太和嘉宁共四十六年东晋穆帝遣桓温灭之前赵刘渊匈奴人西晋武帝时据平阳元熙永凤河瑞传刘和刘聪光兴嘉平建元麟嘉刘粲刘曜光初曜改称赵凡五主共二十六年石勒灭之后赵石勒羯人刘聪之臣晋元帝时灭刘曜据襄国太和建平传石弘延熙石虎建武太宁石世石遵石鉴青龙凡六主三十六年其臣冉闵灭之前凉张轨安定胡人晋怀帝时为凉州牧传张实用建兴年号张茂永元张骏太元张重华永乐张元靓太始张天锡凡七主共七十六年苻坚灭之前秦苻洪略阳氐人晋穆帝时子苻健据长安称帝黄始传苻生寿光苻坚永兴甘露建元苻丕大安苻登太初凡六主共四十四年其臣姚苌之子姚兴灭之后秦姚苌赤亭羌人苻坚之臣弒主据长安白雀建初传姚兴皇初弘始姚泓永和凡三主三十四年晋安帝时刘裕灭之西秦乞伏国仁鲜卑人苻健之臣据金城建义传至弟干归太初更始又传炽盘永康建弘暮末永弘凡四主前后共四十六年赫连勃勃灭之夏国赫连勃勃匈奴人晋安帝时在姚兴手下据朔方统万背秦而称天王龙升凤翔昌武真兴传赫连昌承光赫连定胜光凡三主二十二年北魏太武帝灭之后凉吕光略阳氐人苻坚之臣据姑臧龙飞传吕绍吕纂咸宁吕隆神鼎凡四主一十八年姚兴灭之南凉秃发乌孤河西鲜卑人吕光之臣据广武太初传其弟利鹿孤建和傉檀弘昌嘉平凡三主十九年乞伏炽盘灭之前燕慕容廆昌黎鲜卑人晋初为都督其子慕容皝据邺都传慕容儁元玺光寿慕容暐建熙凡四主八十五年苻坚灭之后燕慕容垂皝之子也为苻坚之臣叛秦而据中山建兴传之慕容宝永康慕容盛建平长乐慕容熙光始凡四主二十五年其臣冯跋灭之北燕冯跋信都胡人后燕之臣叛据昌黎太平其弟冯弘太兴继之凡二主二十八年魏太武灭之西燕慕容冲慕容垂之弟据平阳自立更始傅之慕容忠慕容永中兴三主共十年慕容垂兼之南燕慕容德垂之弟复据广固自立建平传之慕容超太上凡二主十一年晋刘裕灭之西凉李暠炖煌胡人后凉吕氏之臣建初传其子歆嘉兴共二主二十五年沮渠氏灭之北凉沮渠蒙逊卢水胡人事吕光又臣段氏又臣晋臣魏后据张掖郡天玺永安元始承元义和传子牧犍永和凡二主三十九年魏太武灭之凡此共十六国谓之五胡云扰中间贤愚不等略举大端南北史乱纷纷三百余载五胡人十六国据土称尊先创立成都主巴西李特子名雄当晋世国号为成用处士范长生扶持社稷立侄儿为太子不背其兄三十载命临终传之以位太子班行丧礼孝义闻名妾子越孝堂中兴心弒主弟名期方得志老母遭刑雄弟子袭成都杀期篡国自为君改国号汉主中兴太子势既登朝杀其弟广晋桓温一爝火束手遭擒同世界汉刘渊匈奴部帅晋怀时称汉帝祖汉为君拥大众据平阳威加塞上子刘和方即位见弒于聪聪得志听凶儿芟除骨肉入洛阳擒晋主九载而薨子刘粲杀叔父宣淫庶母一家门遭靳准骈死宫庭弟刘曜灭靳家改称前赵历战征射贯铁雄武驰名张茂降难当服称臣纳贡志骄酣被石勒一战而擒石勒氏据襄国时称后赵十四岁入洛阳倚啸东门大英雄擐甲冑几平海内任张宾唿右侯特重谋臣志磊落喜听书羞谈曹马称天王刚四载老病身倾太子弘止一年遭逢石虎杀其身及其母负痛难伸石虎氏自称尊连屠亲子用纯灰涤肠胃终养凶儿末年来传位与幼儿石世石遵来又杀世推刃天伦不记得勒遗言深思周霍前人死后人屠报应分明鉴杀遵闵杀鉴石祇称帝二三年都做了横死猖神留却下身后报死犹余恨三百鞭一柱殿漂荡尸灵前凉主晋怀时西平张轨牧凉州封太尉一代忠臣子张实嗣其宗入朝献玺甫七年遭帐下为玺伤身叔张茂立三年拜降刘曜封凉王刚半载子骏为君向中华去赵封仍称晋将二十年假王号气势凭陵传位与子重华攻秦击赵庶兄来弒幼主骨肉分争张元靓立九年死于叔父张天锡夺侄位酒色荒淫传七代乱离中四场家祸有虚名无实位降与苻秦前秦者略阳人蒲洪子健永和中辛亥岁即位称秦子苻生性暴虐瞎儿一泪屠功臣恣杀害被弒宫庭壮烈坚大作为赖逢王勐廿八载并强燕政治严明景略逝宠鲜卑养留蜂虿拟投鞭断江流弱晋平吞冠军垂龙骧苌各怀异志八公山逢桓谢鹤唳风声慕容冲攻长安出逩五将被姚苌活勒杀懊悔平生长乐丕走晋阳称尊继统慕容永杀将来死在刀兵众臣宰立苻登正名讨贼十余年空攘攘败与姚兴后秦王起姚苌苻坚司马自淝河兵败后背主称秦既得志弒其君及其主后天官兵鬼使者竟毙阴刑子姚兴灭苻登尊贤礼士戡内难歼强敌识势知兵还燕俘畀晋城颇饶才略任贤能恢疆土共服骁英只末年爱少子几乎夺嫡到头来传位与太子姚泓晋刘裕入潼关降为絷虏可怜哉亡国主死在金陵西秦主乞伏氏苻秦勇将见秦衰背其主陇右称尊传位与弟干归十年而止被姚兴擒父子委质称臣干归死子炽盘报雠而立号文宣当宋氏有子传承子暮末遇饥荒时乖运蹇赫连家败寡弱刬灭无存大夏主赫连氏名称勃勃叛其君居统万反面攻秦取长安如破竹谋臣买德置锯凿嗜杀戮纵恣威刑传位与亲子昌三年过眼魏太武举兵来掳入平城赫连定就平凉称王建号恰三年仍旧贳束手遭擒后凉主三河王名光姓吕父婆楼事苻坚开国勋臣总强兵征西域龟兹破灭振旅还闻国难缟素于君恢谋略据姑臧称王改号载罗什至中华翻译诸经建号来不多时风灯焰息众儿郎自雠杀庶纂称尊超弒纂立兄隆亡家丧国被姚兴除散骑俯伏称臣短局促十八年相传四主因饥荒支不住做了凡民南凉王秃发氏乌孤创首吕光朝任都统反据金城传乃弟利鹿孤仍传乃弟至傉檀献羊马纳款姚秦轻蒙逊藐炽盘兴师讨叛被西秦拿败了鸩死其身十九载短光阴弟兄三个功不成名不就祸及儿孙前燕主鲜卑氏慕容番类初祖廆为晋将镇守幽并廆子皝僭称号传之子儶永和中即帝位海内横行慕容恪匹霍光扶持社稷吴王垂破桓温深晓行兵幽帝暐陷河南才方得志被苻坚兴士马掳入西秦垂降秦封冠军叛秦而起据中山称后燕祖业重兴举事时年已老谋猷无敌参合陂报雠耻袭魏平城错疑心贤后言骊姬误视传位与不才儿怎保家门宝即位弒慈亲龙城被困走黎阳遭祸患父子同坑慕容盛讨元凶摄行统制不三年逢杀手不得全身叔父熙遭养子高云篡弒被将军冯跋氏占了家门冯跋氏自称王北熙初主弟冯弘杀兄子自立为君无主宰两徘徊称藩宋魏不得已奔高丽死在辽城西燕主慕容冲平阳自立入长安遭杀害兄子忠承慕容永弒其君终还一报慕容垂叩智囊扫荡尘氛南燕主慕容德垂之爱弟复残基据广固讲武屯兵调臣下比少康犹轻光武乏储嗣迎其侄子母归秦慕容超嗣叔位五楼用事弃良言不守险大岘过兵晋合园秦不救突驰无计往亡日被刘裕捆缚生擒四慕容根本是一家宗派或相承或相并各自为君西凉主吕氏亡炖煌起事武照王名李暠文艺驰名传一代嗣子歆不曾展志被沮渠兵战死刬灭无存北凉主卢水胡沮渠蒙逊事吕光臣段业反复为人谋反叛杀亲兄借刀他手灭西凉佯败北惯会行兵自称号张掖公仍投晋魏子牧犍降魏国俯首称臣如此样十六家强胡猾羯似浮云黑暗了半壁干坤长中短短中长六十四主二十八全天命寿考终身遭地网陷天罗三十有六血污中多一半不得全身闹攘攘占春风喧檐燕雀乱纷纷消散去过耳虫蚊忽地起溷江龙兴风作浪霎时间没命鬼灭影潜形半天下广孳生番人种类徧关河熏染做血气膻腥书生懊憾春秋后管仲齐桓不再生事既不同时又异也由天地也由人六代瓜分世界五胡云扰中原纵横三百有余年几度交锋索战马过生灵虀粉血流河洛腥膻耳闻犹自不堪言有眼休教看见西江月东风刮散桃花雨明日天晴别是春廿一史弹词注卷之七第七段说隋唐二代临江仙一片残山并剩水年年虎鬬龙争秦宫汉苑晋家营川源流恨血毛发凛威灵白发诗人闲驻马感时怀古伤情战场田地好宽平前人将不去留与后人耕诗曰九里山前作战场牧童拾得旧刀鎗乌江流水潺潺响仿佛虞姬哭霸王霸主乌江血未干长陵树老朔风寒千年暗草埋金谷几辈征夫老玉关去鸟销沉云漠漠野花零落水潺潺豪华一去无踪迹留得虚名纸上看广坐休将诗漫讲当场再把话评论要知古往今来事须问玲珑剔透心万卷诗书曾着意十年窗下苦劳心编成忠孝贤良传写就欷歔感叹文济济堂堂夸好汉轰轰烈烈显功名凌云壮气冲牛斗对月高歌泣鬼神山雨洗青千古恨海风吹醒万年魂唇鎗吓破奸邪胆舌剑恢弘壮烈人玉轸频调谐妙韵冰弦细拨奉知音知音肯共梅窗月一曲梅花字字真昨来说至五胡扰乱总是翻云覆雨今日把隋唐故典看怎生作浪兴风隋者文帝杨坚其父杨忠周静帝之臣官封隋国公死后坚嗣爵其女乃静帝之母杨坚乃静帝外公篡了外孙宝位是为隋文帝改元开皇至九年己酉南取陈后主并天下为一统开皇仁寿在位二十四年传炀帝大业在位十三年恭帝义宁在位一年凡三主三十八年唐公李渊夺之而隋亡唐者唐公李渊初为晋阳留守后受隋恭帝禅称唐高祖武德在位九年传之太宗贞观在位二十三年高宗永徽显庆龙朔麟德干封总章咸亨上元义凤调露永隆开耀永淳弘道在位二十四年中宗嗣圣废居房州十四年召还东宫又七年武后光宅垂拱永昌凡七年改唐为周天授如意长寿延载天册万岁万岁通天圣历久视大足长安又十四年中宗赖狄张复位反周为唐神龙景隆复位五年传睿宗景云太极在位二年元宗开元天宝在位四十四年安史扰乱肃宗灵武即位恢复两京至德干元上元宝应在位七年传代宗广德永泰大历在位十七年德宗建中兴元贞元在位二十六年顺宗永贞在位一年宪宗元和在位十五年穆宗长庆在位四年敬宗宝历在位二年文宗大和开成在位十三年武宗会昌在位六年宣宗大中在位十三年懿宗咸通在位十四年僖宗干符广明中和光启文德在位十五年昭宗龙纪大顺景福干宁光化天复天佑在位十六年哀宗天佑在位三年共二十一主享国二百八十九年而朱温灭之是为梁朝隋炀帝之末天下有六十四处烟尘十八处改年建号今略题大概说个始末因繇隋文帝强夺了外孙宝位八年来兴士马大举平陈陈后主被擒来称臣俯首卷江东包宇宙一统干坤躬节俭省差徭叛降不纳制义仓勤听政果断刚明只可惜暗托付独孤谋误退勋臣易太子转眼无恩生长下恶寃家凶神逆子到头来遭獍食死不分明隋炀帝不成才凶强恶劣杀亲兄烝庶母犬豕存心大宝殿弒亲爷称尊即位倚富强矜智勇恣意荒淫悦女色纵奢华泥沙锦绣弄刀兵贪土地蝼蚁人民广仓廪筑长城劳烦百姓开汴河实苑囿盖造宫庭跨辽海讨高丽劳民动众造龙舟恣游赏北狩南巡勤采猎取鹰师论千拨万聚音乐陈百戏夸耀番人恶毒气广熏蒸普天之下歹名儿张挂徧率土之滨民心变起烟尘六十四处知世郎王簿者倡首山东张金称高士达因而聚众孙安祖刘霸道发怒生嗔窦建德苗海潮东西响应郝孝德孙宣雅远近传声吴朱燮晋管崇江东举事杜伏威辅公祏淮楚称兵王须拔魏刁儿剪灭燕赵甄翟儿扶助起残害人民郭方预孟海公各夸英勇燕格谦齐孟让尽力横行杨元感益招唿蒲山李密太原公撺掇起留守唐公史万宝李仲文长安接应何潘仁邱师利整众相从向善志力扶持孙华鼓舞梁师都煽惑起薛举称秦王德仁刘苗王喧唿北地母端儿敬盘陁叫喊龙门左才相李子通依山据海沈柳生梁萧铣打闹江陵刘武周郭子和山西结党林士弘操师乞江广凭陵徐世绩王伯当荥阳抄掠王当仁周文举巩洛峥嵘刘元进沈法兴聚朋江表左孝友卢明月发恨齐东楚朱粲杨士林互相攻讨裴长才白瑜娑啸聚山林李公逸单雄信纠合翟让王世充乘势反占了东京高开道起渔阳自称燕主宋金刚兴易水自在纵横凉李执自称王河西据土徐圆朗居海岛陷了东平虎贲郎名罗艺幽州抗命守新乡刘黑闼背主降人辛未岁为饥荒干戈乱起丙子年隋炀帝游幸芜城丁丑年十二处改称年号李世民十八岁举义兴兵扶立起老令公大唐高祖据长安平祸乱济世安民戊寅年隋炀帝江都遇害宇文家寃业报化及行凶赵王杲可怜儿长号见杀大麻绳捆颈下送了三魂抛撇下两孤孙权臣侮弄四十年隋社稷化作灰尘唐高祖创业成李家天下小秦王佐乃父打就干坤缚建德降世充亲擐甲冑破武周擒仁杲自运戈兵行战讨扫烟尘一十四载攻坚城陷强敌几度劳心用人物总贤才房谋杜断尉迟恭秦叔宝惯战能争临湖殿举干戈三王定统老煳涂无决断同气相刑唐太宗登宝位神文圣武举雠臣放怨女发政施仁兴学士讲经书招贤纳谏轻差徭薄税敛惜爱生灵罢鹰犬吞蝗虫人心顶戴盗贼消粮食贱海内升平同汉高符魏祖的真英主画凌烟图王会彪炳丹青大体段好规模高出千古就中间刚扭揑不满人心举大事自早微劫父臣虏乱人伦纳弟妇贻诮辰嬴君臣义不克终停婚失信战争心无厌足跨海东征三网欹十渐非投怀青雀废承干并魏泰国本几倾唐高宗初倚任遂良无忌纳父妾贬耆旧渐不聪明果然是雉儿懦不堪负荷任中宫称二圣背礼忘恩王皇后萧淑妃二妪骨醉长发尼权在手痖气吞声唐中宗癸未年残冬即位武则天称太后自主朝廷甲申年二月间裴炎作祸被雌龙生毒害贬做庐陵豫王旦顺母情暂登龙扆母居中立年号溷乱文明庚寅岁夺朝权称周改号赐君王姓武氏泯灭宗亲白马主莲花郎秽污宸极来俊臣索元礼罗织威刑李敬业骆宾王勤王空檄狄仁杰张柬之救正殷勤庐陵王十五年房州听命子侄亲鹦鹉梦取至东宫乙巳年春正月五龙返正十六载复称唐李氏干坤忧变喜死复生不知忌惮越昏愚越懵懂怎做人君想当日为轻许外家天日恰回朝仍追念海誓山盟妻煽祸女持权五王戮死宠仇雠轻社稷爱子遭刑戏灯市御梨园荒淫酒色点宫中双陆筹丑行邪心桑条韦同女枭饼中藏药苦炎天神龙殿做了寃魂相王子李三郎兴兵讨乱斩元凶诛恶党贬降奸臣唐睿宗乘机会再登宸极太平主倚亲妹复逞凶心坐朝堂刚三载青宫禅位锄太平窜崔湜女祸才清唐明皇勤国政开元大治相姚崇任宋璟四海平宁长枕被花萼楼鹡鸰敦谊选名臣为刺史民瘼留神天宝后养奸邪荒于政事宠杨妃成女祸败坏彝伦洗儿会费金钱昭阳粉黛荔枝香明驼进践走红尘李林甫擅朝权倾危国势安禄山范阳反曳落河兵颜平原连主盟二十四郡哥舒翰哭出关陷了神京战抖擞马嵬坡玉环殒碎险滴熘连云栈曲写淋铃噼钿合与金钗鸿都道士杨柳眉芙蓉面长恨歌闻空记忆忠良言曲江先见辜负了梨园子凝碧号声唐肃宗自灵武从权受命借番兵回纥国扫荡夷氛任李郭奋干戈重兴社稷赖巡远保江淮死捍朝廷彭原驿忘军旅娇妻博戏兴庆宫惑谗佞老父伤心张皇后阻朝参离其父子李辅国害中宫恶报相寻唐代宗经离乱老于军旅仗贤能凭武勇僇力成功下马拜叶护卤华夷手额割三镇授贼徒仆固怀恩痛爱弟死无辜怀雠父母宠凶阉能假手进爵功臣回转意恶专权芟其首臂二三心无主宰不算贤君过委靡欠刚明宦官用事鱼朝恩程元振先后凭陵吐蕃来幸陕州四方俱叛赖汾阳身饵虏挽转干坤置高座讲仁王僧尼受宠任军中立节度藩镇繁兴唐德宗振纪纲厉精思治削烦苛罢贡献美政宣行不旋踵用奸臣掊克聚敛括商钱税间架苦害生灵朱泚反怀光叛銮舆两播赖兴元罪己诏收转人心天生下李令公为唐社稷更赖着陆敬舆奏议详明忽书生能料敌平凉盟劫信谗说疑马李猜忌功臣才安定置琼林收藏宝货税茶盐榷酒酤百孔俱兴德宗老赖邺侯黄台免摘唐顺宗失音久风病缠身八司马附叔文人情噂沓赖皇嗣早监国得免纷纭唐宪宗登宝位延英议政出宫人蠲赋税禁止逢迎用非衣制口天削平淮蔡几声儿人赞叹果断英能擒刘辟执李锜荡除猾逆平师道服承宗约束咸遵说未了侈心生奸谀得幸宠奴仆居宰辅不信忠臣麟德殿龙首池工程再起紫金丹长生药服炼修真迎佛骨贬谏官崇邪徼福为称尊受贺礼处陋甘心中和殿大年初一时亡化细寻思无疾病事有来因陈弘志逞奸谋行凶下手梁守谦立太子掩罪容身唐穆宗守父孝何曾满月命羣臣皆释服废礼忘亲殢声色游畋猎重阳大宴纵藩臣杀节度放肆横行依旧是服金丹亡身殒命赖慈亲郭太后却位扶君唐敬宗甫登极嬉游滥赏昵八关十六子紊乱朝廷徒枉了李文饶丹扆进谏打球回遭宦者灭烛行凶绛王悟立片时仍逢祸害两日中三换主立起文宗唐文宗守祖训贞观政要患风疾宠医士变乱规绳甘露祸反遭殃公卿血溅哭啼啼比赧献受制家臣仇士良翦宗枝扶持太弟唐武宗任贤相藩镇几清受元箓废僧尼难称纯德饵金丹成大病喑哑而崩皇太叔号宣宗躬行节俭小太宗虚奖誉大体无能摇着手怕中官提心吊胆为猜嫌弑嫡母狠坏人伦信谀言出庙主肆行不道拒裴休立太子自道闲人唐懿宗重佛法唱经开讲岁饥荒人困苦反乱纷纷相韦路肆贪求牛头阿傍爱同昌一公主嫁葬枯神十四年坏唐室并无寸善彗星见司天奏含誉星明唐僖宗击球场状元人物田令孜称阿父杀戮忠臣私盐贼黄巢反血流川泽陷东都忙出走弃了咸京留盗贼富贵资一般将帅赖雁门李仆射破贼功成如宝鸡走散关兴元再幸王行瑜斩反者并及襄王唐昭宗立名号门生国老少阳院苦幽囚尔汝难听信崔胤召汴兵凤翔迁劫李茂贞夺天子输与朱温纥干山冻雀儿离乡背井醉醺醺椒殿里疾走无门昭宣帝软膗膗孤儿寡妇母先亡儿后死惨雾愁云薛贻矩蒋元晖真为狗辈愧殿下孙供奉丧尽人心三百载大唐朝二十一帝乱离多宁静少几日升平春风回首何人在五代纷纷起战争追想千年往事六朝踪迹茫然隋唐相继统中原世态几回云变杨柳凄迷汴水丹青惨淡凌烟乐游原上草连天飞起寒鸦一片西江月东风扫尽隋唐憾百二山河换主人廿一史弹词注卷之八上第八段说五代史定风波雨汗淋漓赴选场秀才落得甚干忙白发渔樵诸事懒萧散闲谈今古论兴亡虞夏商周秦楚汉三分南北至隋唐看到史官褒贬处得避不摇纨扇自然凉诗曰山自青青水自流南征北战几时休青春壮士边关老红粉佳人白了头十遇征夫九皱眉忘餐废寝有谁知中宵破梦兜铃举顿饭惊心战马嘶剪发搓绳穿断甲拆衣抽线补残旗风流宰相龙楼宴翠袖双扶下玉梯诗向会家闲讲究话逢知己细评论评论往事知贤否讲究前贤说废兴东岸水流西岸响南山风送北山云云容冉冉舒还卷水势滔滔古又今流水浮云何日了人生在世几回春消磨白发诗和酒断送青春利与名盖世功名野马焰掀天事业闼婆城半张故纸留踪迹千古渔樵作话文阔论高谈依故典长歌短曲吊英魂就中多少悲欢处珍重相知勿倦听说过隋唐三百载一场春梦别翻公案五代史多少兴亡要知去迹来踪阅尽残篇断简按五代者梁唐晋汉周是也起朱温终周恭帝凡十三主才六主善终略谈于后后梁太祖朱温本砀山小民为黄巢贼党力屈降唐后因有功封梁王赐名全忠弒了唐昭宗自称皇帝开平干化在位六年被妾生子郢王朱友珪刺死其第三子均王友贞讨诛友珪贞明龙德又十年唐庄宗灭之共十六年而亡唐主李存勖其先朱邪国昌乃沙陀国人有功于唐赐姓李氏其父李克用封晋王去世之后李存勖灭了梁国自称唐主谓之庄宗同光在位四年被乐官郭从谦所弒其义兄明宗即位天成长兴传之愍帝应顺又被义儿潞王所弒潞王自立三年清泰被石驸马所篡前后四主共十四年而亡晋主石敬瑭乃唐明宗驸马割地臣虏借兵灭唐为晋高祖天福在位七年传与兄子石重贵开运被北番掳入胡地共十一年而亡汉高祖刘知远石晋之臣乘契丹灭晋称帝天福传子承佑是为隐帝干佑轻诛功臣被其臣郭威所弒父子共四年而亡后周太祖郭威连弒刘承佑刘赟篡汉广顺在位三年无嗣其妻兄之子柴荣袭位是为世宗显德七年而崩子宗训即位七月禅位与赵匡胤按后周二主二姓共十年而亡此谓之五代十三君一起一灭五十三年中间又有僭号之国十一处称王称帝贤愚不同福建闽王王审知唐僖宗时受封据福建统五州传其后王延翰王延钧龙启王延昶永和通文王延曦永隆王延政天德共六主五十年而降于吴越吴越国者起钱镠唐昭宗时受封据两浙统十三州是为武肃王宝正傅其后文穆王元瓘忠献王弘佐弘倧弘俶凡五主八十四年归降于宋太祖淮南吴王杨行密唐昭宗时受封据庐州二十八郡号忠武王传之威王渥宣王隆演武义让王溥顺义干贞太和天祚凡四主共三十六年禅位与南唐江南唐王李昪本淮南杨氏之臣徐温之义子系唐朝子孙受吴王封为齐王受杨溥禅位建国金陵称帝统三十五州号烈祖传之子李景是为后主保大交泰宋太祖干德二年卒其子李煜嗣位归宋凡三主共三十九年而亡湖南楚王马殷唐昭宗时为刺史据潭州二十三郡朱温时受封是为武穆王传其子希声希范希广希萼希崇凡六主共五十六年南唐后主灭之荆南秦王高季兴梁朱温之臣又降唐降吴受吴封为秦王据荆南三州传其后高从诲保融保勖继冲凡五主共五十七年降于宋西川蜀王王建唐僖宗时为利州刺史昭宗时受封后称帝据成都四十八州是为高祖武成永平通正天汉传其子宗衍光天干德咸康共二十五年唐庄宗灭之后蜀王孟知祥唐明宗时受封据成都三十六州传其子昹明德广政共四十年降于宋太祖北幽燕王刘守光梁太祖时受封后称帝唐庄宗灭之广南汉王刘隐梁太祖时为清海节度使弟刘䶮称帝据广南四十七州干亨白龙大有传之子玢光天应干晟干和鋹大宝凡四主共五十五年宋太祖灭之河东晋主刘祟汉高祖知远之弟因郭威篡汉遂称帝于晋阳谓之北汉世祖传其子承钧是为孝和皇帝天会无嗣先是有营卒薛钊娶世祖女为妻生子继恩世祖即位其女居内薛钊自刎世祖以继恩与孝和为嗣其母改嫁何氏又生子名继元亦与孝和为嗣广运相传四主共二十九年宋太祖并之凡此十一处称王称帝者共四十一人自唐末梁初各各据土僭号至宋太宗太平兴国四年通共八十二年北汉刘继元归附之后僭伪尽绝那时天下生灵受了多少涂炭见了多少干戈今从五代梁朱温创始之初说起按五代始于梁朱温创首本砀山无借子一个穷民唐之末金色蟆太行造反聚乡民相接应占据河中势败也乃降唐获功受赏赐御名易全忠勐气凶锋所忌者晋蜀岐皆为勍敌封魏王加九锡几肉唐宗效推戴张文蔚苏循李振弒昭宗假啼哭无样欺心服衮冕篡唐朝改名朱晃夹寨战幽州战眉蹙难伸预料着自死后身无葬地纵淫邪私子妇狗行狼心朱友珪高声骂老贼万段歹作为天报应寝殿尸横朱友贞讨逆贼诛兄报父宠张赵任段凝闇弱无能弃敬翔罢刘鄩一时智勇王铁鎗好男儿豹死留名李亚子大兵来号咷乞命皇甫璘挥短剑了当残生父共子十七年风灯草露被唐朝追贬做小可凡民唐家者乃唐朝沙陀降将李国昌子克用赴难朝廷独眼龙破黄巢功居第一与朱温噼厮对屡次交兵愤逼京负罪愆羣奸挑激誓一生无改节义士忠臣李存勖承王位雪仇三矢灭仇梁继唐统气概豪英张承业一片心忠言逆耳辜负了老勅使早自称尊堪憾处志骄盈矜功十指侮缙绅悦女色宠任伶伦李天下坏名声甘心下贱得蜀骄轻屠脍汗马功勋登高叹石桥悲彷徨四顾郭门高下毒手乐器焚身唐明宗李嗣源胡人异姓勇鬬战屡建功养子螟蛉讨邺都军士哗身为拥立入洛阳监国政志在经纶远女色减中宫英明有道惜生民休士马五谷丰登夜焚香祷苍天早求诞圣只末年讳储嗣激丧从荣唐愍帝恰临朝时衰运拙李从珂王氏子反入西京辞鸩酒用麻绳哀哉短命一家儿妻共子总做寃魂唐潞王篡李氏戕民赏众除菩萨扶生铁变了人心千春节归反疑漏言公主不堤防石驸马引动番兵一炬火元武楼化成灰烬十三年传四主急雨残云廿一史弹词注卷之八第八段下石驸马灭残唐更称后晋拜契丹为君父做小甘心山前后十六州长沦左袵儿皇帝被唿唤羞辱难听为招纳吐谷浑番王责怪一场忧一场气染病亡身将幼子托非人老奸冯道立齐王为国主又是昏君妻叔母戏梓宫自称新婿醉醺醺涎邓邓败坏人伦景延广横磨剑突冲番国翁怒来天夺鉴幸捷阳城定关南平塞北夸张大话胡兵入将帅叛运尽神昏张彦泽两头蛇争先夺国孙勿忧有噉所委骨穷尘刘智远晋节度徘徊视乱幸辽君胡马退趁势称尊史弘肇军令严安行入汴杀许王李从益闻者酸心称天福于晋亡何烦忆念原赦了杜重威怎服羣情子承佑嗣其传谓之隐帝毛锥文鎗剑武忿族强臣郭雀儿举兵来支撑不住孤另另一骑马死在荒村李太后自临朝才方一月契丹家军马动准备征行众将卒裂黄旗高唿万岁汉家邦改换作郭氏朝廷周郭威反澶州花项天子杀刘赟攻北汉毕露谋心即位后却贡献颇多善政释唐俘通邻籴志恤民生谒孔庙致尊崇右文尤异称太祖乏嗣子继养柴荣柴氏子周世宗因亲继统谅阴中自出将立斩樊能纪纲正赏罚行三军喜悦用文臣任武将各尽其能禁僧尼宽赋税重农务本躬听讼录囚徒修政明刑江北地尽收罗邻邦入贡安边策宏采纳远近归心刚七载弃羣臣宫中晏驾汉唐来称独步有道明君符皇后抱孤儿遭时不幸被陈桥兵变起另换干坤五代史八姓君悤悤日月朝属梁暮属晋草草君臣当此际乱离中称王据土显神通夸智勇更有能人闽国主王审知因兄起事奉唐朝封节度北面朱温乘白马号三郎合军推重甘棠港风雷助黄崎波平据福建统漳泉称王僭号老将来子延翰继统为君蔑昆仲弃良言遭逢义弟斩其身夺其位与弟延钧收父妾任妖巫纵妻淫佚九龙殿称黄帝贮一归郎临死病见鬼昏继鹏谋乱李皇城行弒逆血溅宫庭继鹏立改名昹擒诛贼仿三清台铸金像剪灭宗亲惯聚麀立春燕南宫避火空名牒卖官爵信用私人叔父曦行战讨死于野次曦既篡雠谏诤酒色昏沉李仁遇以色升外甥作相酗悍妻希立子挑鬬羣臣朱文进六七人乘其空便一张弓就马上拉杀强魂自披起衮龙袍称孤道寡吴成义函其首送与新君新君者王延政俨明阻乱李仁达携所据献与金陵南唐主受其降封官赐职六十年弹指过水上浮萍淮南地有吴王杨行密氏昭宗时庐州起战讨称能灭孙儒败全忠黑云精甲戮蔡俦不毁墓尤见宽仁二十载忠武王承唐节制统军州二十八延揽英雄纳朱瑾任田頵一班勐悍有机权能驾御操虑危深长子渥号威王无才寡德十围烛终见弑张颢徐温弟隆演号宣王改元武义葫芦提十六载委政羣臣让皇溥蒙大号受拘徐氏把江山抱送去古润潜身四代主走风云三十六载合家门被囚禁结果刀兵南唐主李家郎大唐枝叶吴徐温养为子累立功勋弟兄间几遭儿刀锋幸免延宾亭招贤士大度多能封齐王据金陵承温旧业白须髯照镜叹禅代兴心不乘灾与钱氏息兵通好统南州三十五复姓称尊宋齐邱青阳公始终谋主石香炉对画字商略何深黜宋氏枕席言晒姬息谮定储嗣只词组尤见知人年将老饵金丹时加暴怒王栖霞谏不尽饱喜饥嗔疽发背寿云终庙称烈祖子李景副都统嗣位相承性宽仁任查陈优柔寡断统朝纲失主宰五鬼纵横打熬过晋汉周三十九载末主煜贬制度纳贡金陵好声色喜浮屠谏臣狱死徐铉舌挡不住宋将曹彬吴越国主钱镠杭州创业讨董昌封节度镇海功臣顾全武结淮南削平徐许司马福救姑苏水底潜身受王封统军州一十三郡三节还终寿考衣锦驰名钱元瓘守成规临安大火十年终传幼子政务公勤忠献王年十三威权独揽败李景取福州七载而薨弟弘倧碧波亭厚其军赏胡进思题画惧废立生心强扶持钱弘俶攻唐奉诏俗奢淫疲贡献重敛于民论始末自唐朝周旋五代八十年归大宋忠孝贤人湖南主楚王殷扶风马氏始残唐终五代父子相承武穆王勇而谋宽慈乐善获吴人仍遣去颇着仁声多内宠欠规绳无分嫡庶众驹儿争皂栈会有纷纭子希声害谋臣黄霾四塞葬亲爷饱瞰鸡贻笑蒸豚希范继封楚王天策上将平南蛮立铜柱自许英能会春园极奢豪疎贤拒谏假慈悲杀其弟就里无仁马希广既承家何曾展志朗州兄仍下手钝汉遭刑马希萼剪连枝荒淫无道端阳门纵恶马壮士挝随彭师暠结徐威反戈修怨被羣臣幽囚在衡岳山林策立起马希崇降唐受制五十年又六载水迹潮痕荆南王高季兴梁朝养子镇江陵善招辑渤海封膺梁灭后入朝唐几于虎口既降唐留蜀物又做吴臣父传子一家儿心无定向据江湖拦要路劫掠为生贪赏赐爱便宜自轻自贱丑名儿高无赖到处称臣高从诲高保融传之保勖受淮南吴国主封号为秦高继冲结末梢投降赵宋五七年如一梦故纸虚名前蜀主大唐朝利州王建逐昭度杀令孜虎将驰名唐亡后檄讨梁仍称天复并两川称帝号百战辛勤王宗衍出深宫立繇母宠任中官贪女色宠用妃嫔无厌足徧经游球场酒肆不羞惭轻出入柳户花门莲花冠道士妆云霞画服危脑帽珠翠幌狎客酣淫宣华苑醉重阳嘉王堕泪怡神亭翫春景宰相忧心李存勖大军来哀众请罪杀臣僚献首级奉表车门两辈儿气昂昂二十五载满门亲秦川驿做了寃魂后蜀主孟知祥西川节度唐庄宗亲委任叛斩监军杀董璋并东川称王墨制明宗朝建国号僭号居尊子孟昶嗣其宗奢淫失政寝房中秽污玩七宝装成伊审征王昭远贪邪用事李太后良言劝不肯从亲宋朝将王全斌长驱席卷高彦俦尽臣节死守焚身弃老将石頵言无能坚壁曲躬身率子弟做了降臣四十载锦官城三军解甲不男儿贻笑与花蕊夫人北燕主刘恭仁窟头起手好骄奢贪且暴无比凶人筑宫馆大安山劳民害众聚红妆藏外道炼药销兵不孝子刘守光私通爱宠害胞兄囚亲父枭獍其心黥手面定霸都二十余万诸征镇册尚父意气骄盈既得志受王封心无厌足杀谏臣称皇帝闹了三春未郊天存勖来生擒父子一家儿都做了血死猖神南汉主本梁臣姓刘名隐弟刘岩有异相据广称尊白龙现造奇文龙天作䶮自矜夸穷奢侈宝殿珠宫心惨酷恣淫刑蛇牢水狱纵顽民沿海道掳掠商人用宦者掌朝纲扶持后嗣恐朝臣难倚靠各顾儿孙子刘玢懦无能遭逢乃弟刘弘熙乘酒醉拉杀宫门既杀兄又杀弟刘晟自改把宗男都杀尽纳女宣淫生地狱活阴司刀山剑树女侍中居左右进退公卿势将衰长叹息一身难保再相传其子鋹一样凶人求仕者下蚕室才方任用起疑心下毒酒鸩杀朝臣樊胡子假玉皇帐宣祸福龚澄枢专国政将帅离心宋太祖悯穷民兴兵救命潘仁美入城来一鼓而擒四代儿不仁君南蛮恶物五十年磨灭了多少生灵北汉主乃刘崇汉高亲弟并河东节度使子号湘阴周郭威两弑君怀雠结憾据太原称汉帝要并干坤倚仗着大辽家兵威国势动干戈兴士马虎鬬龙争高平败乘黄骝雕窠走免金饰廐三品料自在将军归天去子乘家追称世祖孝和帝善维持保土安民尊辽主自称男皆因国小尽人唿儿皇帝不敢高声用僧道理朝纲因循岁月美言词尊赵宋暂免交征无后嗣靠谁人承家继统外甥儿收拾做义子螟蛉薛氏子名继恩登朝两月侯霸荣行篡弒命掩泉扃郭无为用朝典立诛奸党何继元承乃位宋主来征鸟纱帽缟素衣城台纳表受官封一块土老在彭城按前史阅兴亡浮沤起灭是和非长共短记载分明有德行好君王无多几位恶神煞无道主祸乱纵横救济生灵须圣主保全民命靠英雄何时一点天瓢水洗尽中原战血红千古伤心旧事一场谈笑春风残篇断简记英雄总为功名引动个个轰轰烈烈人人扰扰匆匆荣华富贵转头空恰似南柯一梦西江月功名到底成何用夜宴终须有散场廿一史弹词注卷之九第九段上说宋辽金夏蝶恋花简尽残编并断简细数兴亡总是英雄汉物有无常人有限到头落得空长叹富贵荣华春过眼汉主长陵霸王乌江岸早悟夜筵终有散当初赌甚英雄汉诗曰赌胜休嫌力不加功名富贵眼前花千年田地八百主守到如今有几家铁甲将军夜过关马蹄到处骨如山气高无奈乌江阻色重方知蜀道难长夜酒能渰社稷琼林富不救饥寒若将四堵墙推倒海宴河清日月闲笔底诗词成笑语闲中今古要知闻书生静坐寒窗下永夜挑灯素用心看尽残编和断简参同往古共来今铺张短话成长话褒贬前人劝后人耳听忠良增感慨情关孝义长酸辛斩钉截铁言词壮画虎描龙图样真万壑风生因虎啸九天云起为龙吟龙吟虎啸夸争战凤舞鸾歌庆太平细拨冰弦调玉轸胜听檀板醉红裙知音达者同高会收拾新词佐酒巡话说五代史并僭号十一国称帝称王者四十一人中间全身寿考者二十人吴越钱氏占了四位其余皆死于非命可见世衰道微三纲不明九法沦斁又有甚于五胡乱华之时者午会至此已过三分之一阴日盛而阳日消生灵不幸天地有所不能维持唐明宗焚香告天愿早生圣人宋儒信之谓宋太祖生于夹马营上应天象后来果能消荡羣雄混一华夏然中间又有未必然者当在智人君子辨之且说北宋者太祖赵匡胤因陈桥兵变受周朝幼主让位称大宋太祖皇帝建隆干德开宝在位十七年传之乃弟太宗太平兴国雍熙端拱淳化至道在位二十二年太宗传真宗咸平景德大中祥符天禧干兴在位二十五年仁宗天圣明道景佑宝元康定庆历皇佑至和嘉佑在位四十三年英宗治平在位四年神宗熙宁元丰在位十八年哲宗元佑绍圣元符在位十五年至徽宗建中靖国崇宁大观政和重和宣和在位二十六年钦宗靖康在位二年金人内犯二帝北狩康王南渡建都临安是为南宋高宗建炎绍兴在位三十六年无子立太祖六世孙偁之子伯琮为子是为孝宗隆兴干道淳熙在位二十七年孝宗传光宗绍熙在位五年宁宗庆元嘉泰开禧嘉定在位三十年理宗宝庆绍定端平嘉熙淳佑宝佑开庆景定在位四十年度宗咸淳在位十年恭宗德佑在位九年第宗景炎在位三年帝昺祥兴在位二年南北宋凡十八帝共享国三百一十七年天下归于大元中间有辽金西夏元朝四家交征合战起灭纷纭到底不是一统识者自知大辽者原是契丹胡人唐末耶律阿保机占据幽燕号太祖皇帝神册天赞天显在位二十年传至子德光改号大辽国是为太宗皇帝会同在位二十一年传之世宗天禄在位四年穆宗应历在位十八年景宗保宁干亨在位十四年圣宗统和开泰太平在位四十六年兴宗重熙在位二十三年道宗清宁咸雍大康大安寿隆在位三十九年天祚帝干统天庆保大在位二十五年宣宗天福凡十主共二百一十年宋徽宗时被其部属女直酋长阿骨打所灭大金者本辽之部属酋长阿骨打起兵灭辽国号金是为太祖皇帝收国天辅在位七年传之太宗吴乞买天会在位十三年又克宋传熙宗天眷皇统在位十五年海陵王天德贞元正隆在位一十一年世宗大定在位二十九年章宗明昌承安泰和在位一十九年卫绍王大安崇宁至宁在位四年宣宗真佑兴定光元在位一十一年哀宗正大天兴在位十年末帝凡十主共一百一十九年元朝太祖灭之西夏者乃拓拔氏自宕项于唐贞观中入居银夏唐赐姓李唐末为夏州节度李彝昌叔父仁当弟李彝超李彝兴李光睿李继筠李继捧李继迁至继迁立国宋太祖时归降赐名赵保吉其子德明嗣之至宋仁宗时德明之子元昊一名曩霄据兴州之地尽有河南河西河外三十二州戊寅宝元元年称帝号大夏景宗天寿礼法延祚在位十一年传英宗延嗣宁国天佑垂圣福圣承道成都拱化在位十九年惠宗干道天赐礼盛国庆大安礼定在位十九年崇宗天义治平天佑民安永安贞观雍宁元德正德大德在位五十三年仁宗大庆天盛干佑在位五十三年桓宗天庆在位十二年襄宗应天皇建在位五年神宗光定在位十二年献宗干定在位三年末王南平王在位二年凡十主共一百九十年元太祖灭之西辽者契丹耶律大石因大辽灭亡乙巳年建国称帝于起儿漫又迁于虎思是为德宗皇帝在位十年因子幼其后萧氏塔不烟称制号感天皇后六年而卒子夷列即位是为仁宗又十二年卒其子幼遗命其妹普速完权团号承天皇太后又十五年弒其夫萧朵鲁卜其夫之父干里剌讨而诛之立仁宗子直鲁古改元天绾在位三十四年因出猎为乃蛮屈出律伏兵擒之而西辽遂亡计所传德宗延庆康国感天后咸清仁宗绍兴承天后崇福天禧帝天禧凡五主共七十一年而灭此四国者与宋相参分据四海非一统之天下也今将四国大略写入词文五代史运将衰中原粉碎汉刘崇因雪憾铁骑南征宋太祖事周朝官封点检领三军搪北汉出扫边尘感天象动日光陈桥兵变应云龙登宝位南面称尊即位后便施仁诸州赈贷武成庙除白起深恶伤生讨南汉定西蜀八方拱手取江南朝吴越四海来宾庙堂间文用着能谋赵普边关上武用着不杀曹彬劝藩镇解兵权君臣定体诫行兵毋杀掠远近蒙恩遵母命保家邦惇行孝友把龙床传乃弟不负其心怎承望寿将终人遮烛影哭啼啼同富贵就里难明思往日顺天心不当至此善施为恶报应万古疑心人瞻仰太平年云开见日巧称唿尧让舜总是虚名瞪着眼欺负人孤儿寡妇昧着心瞒不过君子仁人宋太宗美天姿龙行虎步败辽兵平北汉际会风云鉴前史退中官朝纲整治采直言薄税敛政教修明堪恨处奉先兄曾承顾命杀德昭贬廷美痛憾人心金匮里一缄书难容再误香烟中四个字得罪神明朝登极暮改元何其急躁嫂后丧不成礼怎惬人心宋真宗恰称尊萧娘犯境寇莱公扶主上御驾亲征萧挞览箭下亡契丹夺气黄罗盖数十里万岁唿声和北虏罢行营生民乐业王钦若进谗言城下羞盟兴异说降天书夸张海内封泰山祠后土多享升平玉清宫宝符阁纷纷继作朝元殿延恩殿圣祖频临玉钗卜金钱赐晚生储嗣资善堂设王友就学堪称召寇老拔眼丁民谣怨望赖王曾扶末路正色朝廷宋仁宗奉嫡母垂帘听政尚宽慈存节俭救济流民因内宠贬中宫过听谬语欠斟酌无远虑黜降贤臣夏国主李曩霄乘时入寇据西河连北虏小样三分范龙图寒西贼胸蟠兵甲狄天使破南蛮凯奏金钲庆历中众贤人如茅斯拔欧阳子起八代变怪时文任开封比河清阎罗包老宰端揆惊辽使潞国文公黑王公任枢密军容肃整富郑公却献纳夷狄驰名中夜里惜烧羊存心不忍通天犀出和药救疗生民薄征徭省刑罚弢兵不用四十年恩泽厚果是仁君宋英宗濮王子韩琦辅政撤垂帘贬内侍母子如初礼大臣好儒术政稽古治凡裁决出意表传颂彰闻为私亲立园庙羣争筑舍欧阳子主濮议被系纯仁宋神宗勤且俭励精求治天津桥啼杜宇祸乱将兴用新法改旧章劳烦百姓王安石性执抝贬窜朝臣司马光苏轼辈纷纷外出吕惠卿韩绛等个个夸能农商困怨嗷嗷路盈械锁天人怒变彰彰不足关心监门绘流民图立时大雨议疆事七百里地畀辽人原初意求富强轻前制度毕竟是福建子误了金陵宋哲宗尊太原女中尧舜一眨眼调官家另一番人洛蜀朔朋党兴众贤相厄用调停延匪类二蔡章惇倡绍述报私仇端人贬锢废贤后诋擅国阴斥宣仁无子嗣弟端王承家即位宋徽宗因巧弄国祚凋零仍用着奸佞臣蔡京王黼更信任阉寺辈童贯师成铸九鼎运花石崇尊道教狐妖兴黑眚见怪异纵横游市井串花街结心杨戬好风流称浪子专喜微行民力穷盗贼兴宋江方腊妇生髭男子孕灾异流行李良嗣浮海来起兵北伐郭药师为向导惹动番兵粘没喝下太行大河失守宋钦宗承内禅勉强支撑罢李纲谢金人登闻挝碎劫营输魂胆落括献金银种师道良计策弃而不用偏信靠妖邪说六甲天兵上降表割两河衣冠鱼肉玉干坤金世界父子遭擒青城营好打球若水死节五国城结果了昏德重昏廿一史弹词注卷之九第九段下一骑马渡康王江南立帝建中兴无计策航海逃生宗留守固京城表还车驾汪黄沮抑郁死泪满衣襟振军声累得胜张韩吴岳苗刘变遭禁制不胜疑心贼桧归决讲和称臣奉贡杀忠良三字狱匿怨忘亲完颜亮再背盟吴山立马赖儒生战釆石江左苻秦明受亡乏储嗣谋庸羣议得贤能早付托亦见公心宋孝宗承七世开基太祖伤断弦携漆杖有志经论张紫岩再出师符离阻丧邵宏渊李显忠两不相能汤思退劾忠良胁和谕敌满朝中皆妇女叹杀豪英德寿宫亲奉养极其孝顺南北和臣改侄保境安民宋光宗惑李后妇原将种重华宫一二载不见严亲宫人手煮成羹斋坛告变宦官言搬出祸感病伤心躬定策立宁宗太皇太后韩仛冑弄国柄贬窜宗臣用内批禁伪学驱除正士众谗谄绳附膻犬吠鸡鸣欢乐极悲哀来朝堂生故伐金诏思立着盖世功名蜀吴曦献地图通金背叛赖安丙诛逆党克复阶成安丰破江淮骚追求首祸本希荣反重辱函首胡庭史弥远诛仛冑结交杨后使心机坏家法易置储君元太祖起幽燕中原胆碎金宣宗渡淮水杀气凭陵宋理宗沂王子中宫策立害济王贪聚敛委政奸臣焚楚州寇扬州李全作乱赖两赵奋兵击收复淮城仗胡马扫边尘谋吞西夏孟无庵身百战并力平金才灭金先败盟元兵又至据西湖一洼水怎济苍生史嵩之毒宾僚每遭堂食丁大全逐宰相夜调台兵表章着诸大儒关闽濂洛朱紫阳继春秋纲目书成贾似道把朝权通降误国买公田立关会害杀生灵宋度宗不知机仍尊师相觑襄樊如草芥弃与他人半闲堂鬬蟋蟀芜湖溃败木绵庵遭郑虎结子收成显昰昺软脽脽弟兄三个人心离天命去闽广飘零钱塘潮偏生的三日不至两大星中天鬬南者先沉李潭州守孤城合门受刃徐太学同男女焚死梯云元伯颜下江南三川席卷半逃城半献册赵氏无人李庭芝张世杰铁心不改陈文龙谢枋得义骨芳馨陆秀夫义不辱负君投海文天祥歌正气柴市成仁三百载宋朝君一十八帝夏辽金将世界碎扯零分一汴国二杭州三闽四广被金元欺负杀称子称臣到底是鄙夫心患得患失杀不辜行不义昧了神明佯孝顺假慈悲瞒人不过比三皇方五帝索费评论辽国主姓耶律契丹胡种阿保机大唐末建国黄龙取渤海占中原河东九郡西流沙北大漠万里成宾统诸国自称尊天皇太祖子人皇妻地后大度宽洪辽太宗名德光平欺石晋占中原称皇帝气象峥嵘打草谷盗繁兴思还故土杀胡林盐载了也算南征赵延寿入恒州权知国事辽世宗锁小丑自立为尊囚祖母木叶山轻贤傲士杀亲叔贪酒色无暇南侵任麻荅守镇州恣为酷虐马不嘶星月蚀诸部睽携燕述轧起谋心弒君夺位辽穆宗名述律讨罪除凶丧瀛莫与周家睡王当国猎禽多贪饮宴遇弒庖人辽景宗婴风疾中宫决事任休哥为于越攻战如神援北汉归使人南朝通好高梁河大得采结怨于心辽圣宗十二载权归母后下高丽战河北与宋和平举才行察贪残设科取士减奢华却女乐富国强兵所可惜凯风讥中冓难道韩德让赐国姓陪葬慈陵辽兴宗违父命特尊其子正宫中齐天后做了寃魂萧耨斤被幽囚五年迎复求关南增岁币南北停兵性佻挞变衣冠混身乐队入秋山因宴饮猝疾而薨辽道宗瞻宋主御容惊拜叔重元犯帷殿骨肉兵争重浮屠岁斋僧三十六万信奸臣杀妻子不算聪明传宝位与其孙是为天祚阿骨打行跋扈弄起刀兵信谗口杀其妃及其爱子乐游畋失政事散了亲臣遗玉玺走夹山家亡国破应州城风云里束手遭擒萧特烈李处温连扶二主可怜人支不住土裂中崩西辽主名大石虎思创国号德宗图兴复十载因循感天后辅皇储七年翻掌至仁宗传乃弟秽德彰闻承天后普速完疑夫行弑干里刺诛恶妇策立储君直鲁古号天禧三十四载乃蛮王屈出律并灭除根大金国生女直完颜姓氏阿骨打叛辽主虎视干坤称太祖展雄谟算无遗策混同江鞭指处兵不留停金太宗吴乞买灭辽擒宋舍所生立世嫡不背其兄熙宗亶厌言兵通和宋国过中年贪醉酒手刃朝臣杀其后乱宗门人怀危惧海陵王行篡弑大展燕京恣淫佚满门亲行同犬彘灭宗人杀亲母举众南征拟策马在吴山高峯第一遇允文瓜洲渡战舰犂沈龟山寺众番酋同心一怒箭先来刀接应再赠麻绳妻共子砍成堆尸横血泊一家儿都做了怨魄强魂金世宗仁且孝辽阳即位贤其妻能守节不立中宫排异端尚文儒与民休息崇节俭戒服饰勿用黄金断死囚十七人几乎刑措世称唿小尧舜有道仁君金章宗承祖荫升平未久李宸妃持国政疎远宗亲元太祖斡难河称尊建号卫绍王无计策不敢支撑胡沙虎弒其君自称监国金宣宗受策立国势将倾宋来伐夏来侵元兵得志把中原都弃了无地安身金哀宗乱亡世十年天子汴京城瘟疫起死尽生灵崔立乱执后妃送降蒙古速不台杀二王解发和林杀厩马犒军卒明知丧败把虚名传禅与元帅承麟死社稷礼之常可怜天命幽兰轩一炬火送了残生夏国主李曩霄依辽附宋据西凉称兀卒吾祖传名曳石歌气扬飞张元李昊分铁骑左右翼野利天都全不记锦绮恩自图王霸错杀了心腹将牙爪离心制文字敛刀兵并包银夏晚年来新台行劓鼻亡身李谅祚号英宗养于母族三大将持国政柄出多门与契丹互交兵叛兴党项贺兰山兵败了母被辽擒寇环庆扰保安绥州入宋停岁赐仍求款贿费金银夏惠宗名秉常被拘国母数上书求经史保境安民败宋家兵五路乘乎李宪寇秦州旋誓表两下渝盟夏崇宗名干顺请婚辽主至辽亡依然又入贡于金夏仁宗名仁孝国中多难被权臣任得敬杀害宗亲无禁制尽教他瓜分国土金世宗却贡献务讨权臣夏桓宗十二载遭人所废李安全夺了位立号襄宗刚四载苦元兵投降献女夏神宗叛金主反面兴兵元太祖围兴州西奔逃难称上皇传位与德旺相承夏献宗立四载忧惶致死南平王归附与大国元君西夏主十代君二百余载宋辽金三下里见景依从似一点水浮沤生生化化弄刀兵何曾见一日升平拦路虎剩一行行踪步迹占天龙留几片败甲残鳞繁华过眼如春梦断简残编说姓名三百余年宋史辽金西夏纵横争强赌胜弄刀兵谁解倒悬民命富贵草梢零露英雄水上浮萍是非成败总虚名一枕南柯梦醒西江月龙争虎鬬无踪迹剩水残山自古今廿一史弹词注卷之十第十段说元史西江月山色消磨今古水声流尽年光翻云覆雨数兴亡回首一般模样清景好天良夜赏心春暖花香百年身世细思量不及樽前席上诗曰慷慨樽前发浩歌休教世事苦相磨东风要与花为主无奈青春老去何桃杏花开满树红转头青子绿阴浓梧桐叶上犹残雨雪片担前又舞风时序往来千古在人生聚散一场空今朝有酒今朝醉说甚英雄十大功玉轸曲终词打迭余文煞尾奉知音知音肯共闲谈笑故典何妨反复论论到可人题品处越多慷慨越精神东门黄犬堪伤痛鹤唳华亭不可闻夜枕滴残金砌雨晓窗敲碎玉壶冰金盘满颗珍珠落宝树千花锦绣分赞美贤人谈胜事称扬孝子共忠臣拨开虎鬬龙争处拣出清闲物外人范蠡扁舟沧海月陈抟高枕华山云冰弦唤醒红尘梦讵此寻常劝世文话说宋辽金三史已毕说到元朝大元者太祖成吉思皇帝姓奇渥温氏名铁木真蒙古人氏正是鞑靼人于宋宁宗丙寅开禧二年金章宗泰和六年夏襄宗应天元年三国扰攘之际即位于斡难河号称圣武元年在位二十二年传位第三太子窝阔台是为太宗在位十三年太皇后秃里吉纳治国五年长子贵由即位是为定宗二年崩于胡眉斜阳皇太后复治国四年太祖第四子拖雷之长子蒙哥即位是为宪宗九年崩于钓鱼山太宗弟忽必烈即位是为世祖混一南北建都燕山府中统至元在位三十五年传至成宗名铁木耳其父真金乃世祖之长子追谥裕宗裕宗二子先卒其长子甘麻剌追谥显宗次子答剌麻八刺追谥顺宗第三子乃成宗是为完颜笃皇帝在位十三年崩元贞大德顺宗长子海山即位是为武宗曲律皇帝四年崩至大其弟爱育黎拔力八达即位是为仁宗普颜都皇帝九年皇庆延佑太子硕德即位是为英宗格坚皇帝三年至治遇弒显宗之子也孙铁木耳即位是为泰定皇帝四年崩泰定致和权臣燕帖木耳迎立武宗次子怀王图帖睦尔因以弟让兄仍遣迎其兄武宗长子周王和世王束周王因即位于沙漠立图帖睦尔为太子太子见帝帝暴崩是为明宗护都护皇帝天历在位半年图帖睦尔仍即位是为文宗札牙笃皇帝四年崩天历至顺明宗次子懿璘质班即位是为宁宗一月而崩乃兄妥欢帖睦尔在位二十七年元统至元至正天下归于大明逊避北去逃于应昌府明太祖高皇帝以其能顺天命追谥顺帝元朝前后一十四帝通共一百六十五年混一止计九十二年今将元朝始末略记其大概以见贤愚三百载宋辽金中原鼎沸斡难河鞑兵起别是干坤元太祖铁木真神谟妙算广机谋多妙算出类超羣扫沿边四十国如同削草感天心角端见罢战休兵终老在六盘山雄心未已尚叮咛约宋国并力平金能委任股肱臣真材实料有功劳四怯薛世代相承博尔朮博尔忽济时人物木华黎赤老温万户留名元太宗窝阔台宽洪大量灭残金侵宋境国势龙兴但可惜酒为魔中宫窃柄鈋铁辜因醉死七子谁君元定宗间五载才方即位不三年归天去母后称尊元宪宗勤政事刚明果断不贪杯不重色严御羣臣元世祖灭南朝华夷混一据燕山朝万国四海来宾立浑仪穷河源又开海运括圃谶焚道书禁习天文录圣裔访人才似乎祟正宠西僧求术士不算聪明俊鹞子美珍珠宜乎不受大酒樽无缝衣何苦劳心撃日本十万师委埋鱼腹发会稽诸陵骨遗憾冬青立国来杀生灵几于千万尸骸山膏血海劫数惊闻创大都询兴亡红虫满匣统中华十六载八十而崩元成宗修祖业垂拱而治十三年行的事间杂昏明葡萄酒门摊钱罢之为美马牛羊鹰共犬取索何勤末年来多寝疾政由宫阃吝工费缩渠河漂没人民元武宗兄之子继登其位以同胞弟为子颇碍天伦僧翰苑宦中书仕途太滥江浙饥真定水灾异频仍元仁宗守文主聪明恭俭选明经立科举惟宝贤人重国本禁诸王农时出猎尊宋儒广从祀阁建崇文元英宗行孝道焚书请代纳直谏停罢了元夕张灯恤孔裔免民租仁慈切念写经文作佛事祸福迷心纵奸党杀朝臣刚明有欠驻南坡行幄里祸变相寻君与相可怜人俱遭寇手为惺惺无远虑误了前程泰定主讨元凶扫除奸党忽天灾受佛戒买宝求珍因避暑上都宫升遐去世二宗侄相远离国政谁尊元明宗和世瓎远居沙漠弟文宗图帖睦远处江陵燕帖木迎文宗入承大统却差人和宁北远接明宗行殿里喜相逢欢歌饮宴不明白谁下手骨肉分情燕帖木闻哭声忙收玉宝把文宗扶上马事恐难明复宝位赐金帛情繇显露身弒兄妻弒嫂显得欺心胡笳曲甲辰君空陈符谶天鸣鼓虹贯日地震燕京尊国师举朝臣郊迎匍伏怀歹念佛不佑天丧其身明宗子号宁宗才方七岁坐龙床一个月命天难存燕帖木弄威权毙于溺血元顺帝宁宗兄即位称尊封伯颜为秦王秦州山裂性优柔无果断委政权臣制宫漏造龙舟穷工极巧运气术天魔舞惑乱其心听臣子杀中宫不能遮护尽奸雄逐太子委靡无能石人出国运衰羣雄并起只招降无奇策遍地红巾李生瓜天雨牦无边怪象内孛罗外扩廊室鬬纷纭黄河清泪沾襟知由圣主弃燕京望北走社稷分崩驻应昌才一年銮舆晏驾皇太孙买的里束手俘擒大元国十四君不堪回首九十年居中夏一旦成尘天付与圣明君升平万岁混干坤归一统海晏河清不浓阴怎能勾真龙出现不发黑如何得杲日光明廿一史细评论几场兴废笑谈间屈指数多少豪英传道统古曾闻三皇五帝论征伐何处起汤武桓文数千载史书中今来古往几千场风云变虎鬬龙争一个个使机谋图王劫霸一朝朝争社稷遣将兴兵运筹策定功劳朝中宰相辨风云别气色阃外将军黄金印玉宝符封侯拜将锦征袍金锁甲领队排兵花腔鼓赛春雷惊天动地五方旗遮日色惨雾愁云雄赳赳仗刀鎗扬威耀武恶狠狠临阵处舍死亡生下死手磨精拳人头厮抧咬凿牙瞪怪眼热血相喷只为争三寸气兴心举意尽教些厮杀汉夺利争名黄河岸几千场横尸溅血北邙山无打算白骨横尘谁智勇谁才能南柯一梦谁英雄谁俊杰高冢麒麟前人事后人悲一声长叹洛阳花咸阳草几度黄昏吴王阙越王舍两堆粪土汉家陵唐家寝一样灰尘流落后怎分豁金枝玉叶路傍人谁辩认凤子龙孙细思想转沉吟人生有几巧安排多计较到底浮云今世里谢皇天一人有庆万万年无争战四海澄清遇饮酒得高歌开怀作乐把新词听一会清世闲人一段词一段话联珠间玉一篇诗一篇鉴带武兼文说武将逞英雄威风凛凛叙文人施礼乐文质彬彬休笑话采书生残编断简胜寻常歌舞妓翠袖红裙偶然间与知音逢场作戏收拾了干扯淡吊古谈今高人解得其中意淡尽争名夺利心细思三皇五帝一般锦绣江山风调雨顺万民安不见许多公案后世依他样子齐家治国何难流芳百世在人间万古称扬赞叹西江月仁皇治世天心顺不动干戈永太平明纪弹词注明纪弹词注卷之上古往今来岁月龙争虎鬬江山琵琶一曲世千年瞬息兴亡过眼昨日才收残本今朝重理新编较前更觉话绵缠添出许多公案西江月诗曰十段新词弹已过一回含泪一回歌孤臣写尽凄凉恨身后凄凉恨尚多重理新词谈甚文故明一代事纷纭开基圣主知艰苦蒙业嗣君乐太平宠任权珰操政柄纵横鹰犬擅威灵九重惟服神仙药百尔徒争门户名锻炼摧残元气丧饥寒驱逐盗氛横村村血溅中原上处处山堆白骨尘光禄不能留笔补东施犹可效心颦话原通纪分贤否论采傅书判假真白叟谈来如见惯黄童听道是新闻明朝二百年间事话到煤山不忍听话说上自盘古下迄宋元多少兴亡事故俱打入十段词中已资清听惟有明朝一代自洪武至崇祯历二百七十八年君相贤愚政治得失不比远代断简残编有许多翻新出奇的公案岂可无词致留缺陷莫奉知音不揣粗率少资谈论要皆根据明纪现在传书非凭臆说敢紊是非高人垂听自见分晓且说明太祖高皇帝姓朱名元璋字国瑞濠州锺离人大元至正十五年四方起兵太祖以布衣提兵扫荡至至正二十七年即位于金陵建有天下之号曰明改元洪武立子标为皇太子至洪武二十五年太子薨谥曰懿文遂立懿文子允炆为皇太孙洪武三十一年太祖崩太孙即位是为惠宗让皇帝建文在位四年为太祖第四子燕王棣起兵夺位兵入应天建文逊去燕王即位是为太宗文皇帝永乐在位二十三年嘉靖中改号成祖传子高炽是为仁宗昭皇帝洪熙在位一年传子瞻基是为宣宗章皇帝宣德在位十年传子祁镇是为英宗睿皇帝正统在位十四年北狩弟郕王祁钰即位是为代宗景皇帝景泰在位七年羣臣奉英宗复位天顺在位八年传子见深是为宪宗纯皇帝成化在位二十三年传子佑樘是为孝宗敬皇帝弘治在位十八年传子厚火束是为武宗毅皇帝正德在位十六年无嗣迎立宪宗次子兴献王子厚熜即位是为世宗肃皇帝嘉靖在位四十五年传子裁垕是为穆宗庄皇帝隆庆在位六年传子翊钧是为神宗显皇帝万历在位四十八年传子常洛是为光宗贞皇帝泰昌在位一月传子由校是为熹宗哲皇帝天启在位七年无嗣传弟信王由检是为怀宗端皇帝崇祯在位十七年为流贼扰乱自经而崩凡此一十七帝共历二百七十八年今将相传世代在位短长以及是非治乱一一写入词文元之末立妥欢太史知乱至正间石人出偏地红巾裂土宇盗名号一王四帝异云起天子气应运龙兴明太祖起淮右卜珓倡义投子兴居甥馆志切安民辞左帅下滁和招延豪杰赛丰沛比南阳天产濠英李善长以萧何运筹转饷刘伯温方诸葛帷幄谋深风云会汗马功六王称首傅友德冯国胜屡建奇勋巢湖杰济舟师三俞二廖吴良祯免东顾保障江阴首殉难垂大节胡韩花许屈先生礼贤馆望重陶秦将如雨臣如云同心戮力下太平拔采石定鼎金陵黄云覆襄城桥埜先擒纵唿老康败友谅预料骄轻康郎战铁冠贺荡平西汉灭东吴俘九四薪积齐云由海道降国珍悉收瓯越缓中原先闽广庙算如神撤屏蔽断羽翼先平齐豫定幽燕不血刃元主宵奔败扩廓降思齐埽清秦晋保保亡纳哈执买的俘擒惠储顺脱古弒元裔遁迹定滇南平伪夏一统干坤神灵护屡濒危难星幸过符汉高越往代五事超羣即位后却贡献延儒立学建宗庙正礼乐合祀天神宣圣谕立卧碑图艰书壁给衣粮勤蠲赈悯恤穷民封功臣赐宅第军归卫所风循良褒节义庙祀忠臣禁预政戒临朝乱阶密杜归崇礼征沙漠三事劳心喜称旨优奖擢恩威不测封太侈治太急重法烦刑射孟子官元清诗中忌字选高僧易太子衅隙先生嫌峻隘识帝师大儒不用用杨汪任小犊相器无人胡蓝狱二十侯株连四万众功臣夭为幸暴卒亡身坐逆党戮试官杀人纵怒剥皮场严法网大杀京民马皇后济宽仁多方解救念贫贱法尧舜期保君臣最可怜慈东宫懿文早逝嫡长孙半边月年讳同称让皇帝登大位仁明孝友用异人遵丧礼美政频行虑尊属拥重兵六藩势逼止奔丧谋削夺东角留心图逐燕因甚的纵还父子伤遗体剪手足絷废幽焚易瓦兆太平钱祸生病虎泄密敕示密疏贵昺先擒假收逮掷瓜起名诛澄泰虑通谋削护卫反合燕宁果不出程智仁明年先见改官阶省州县全不经心戒杀叔等宋襄兵因多败将九江同赵括功忌瞿能曲隐护加太师瓜熟怕采哭苍天悔误国借剑谁凭东昌胜奈天心助风三捷更中朝约内应直捣金陵朱能进辉祖还机分成败罢齐黄遣郡主掩耳偷铃独徘徊求丹徒布衣不得恸金川十八子迎奉开门碎红箧出鬼门江湖影落给衣粮游滇粤左右三人空回首长乐宫翠华难望都只为激变起国少谋臣严老实吴老阉相逢哭缢老佛唿西山墓谁谓焚身休泯灭众从亡履艰师弟为僧樵为佣匠多少埋名尤惨切死国难方陈暴练尸反背皮犯驾死后铉清节就戮洁就义姓名难纪死如饴贵若凂再见顽民文皇帝上城楼诸臣迎驾连上表争劝进辞位欺心法周公何不立成王子弟杀宫人迁母后祖号蒙孙列奸榜悬赏格更穷党与九族殃瓜蔓抄罗织陈瑛将妻女发教坊象奴给配坐友生掘先墓惨毒难闻登极后勤政事夜分秉烛纳敝袖恤民艰郡县巡行简七人委心腹选才新进任孝肃尹应天郡守廉明罪儒贼纂大全圣学宝鉴浚黄淮通漕运河道平成置黔府立二城更开八馆建两京效河洛殊域来宾三出师定交南一十七郡斡难河勤远略四犁边庭惟只听养种马大为民害颁佛经制佛曲梵剎盈京杀章朴杀萧仪听谗系缙宠纪纲诬寒铁枉杀直臣俾三王不令终懿文绝祀以大宁畀三卫列患门庭三尚书齐得罪喜功汉武立马峯铭勒石梦警神人翠微冈始回心优游暮岁榆木川仙药发锡锢回京廿三载好规模太平天子惜难逃一个字惨刻为心昭皇帝居束宫讲经儒服监国政遭谗慝遣察南京闻讣后释囚臣咨停采买服麻衣止作乐奖赐同心平寃狱虑无辜防奸覆奏恤忠臣宥狂士家属蒙恩山泽禁诽谤刑一时俱罢亟蠲赈救焚溺厪念穷民给印勅赐图书尽诚相与减赋枣罢给马骨肉君臣李时勉扑金瓜虽为微玷匹成康多仁政星变涕零宣宗立遭汉王平欺年少仓卒间听杨夏幸决亲征不旬月俘庶人逍遥锁絷全赵王封疏奏不失亲亲却献玺斥祝圣惟循祖训赐图书期辅相无斁同心改兖运减税粮豁丁宽恤图豳风赋织妇耜耒躬亲设巡抚任于谦救时宰相命周忱理粮储府库充盈多贤守况青天陈何徐莫卢受诗柴退蜜清慎传名升顾佐戍刘观贪廉黜陟宥林硕复希正立磔臧清拒指挥免军役独嘉曹鼐含誉明驺虞献瑞产麒麟张灯节事微行不无自满宠孙妃废胡后假让薄情怒直谏棰戴纶陈林长系卫独石自蹙国弃了开平张辅召黄福还叛生黎利马中官激变起祸始监军成山侯定远侯两番丧败隳成功立陈后示弱无名十年内四巡边效尤贻误论守成明第一好个皇孙睿皇帝倚先生周公自负酒一杯官三级阅武恣横赖太后任五人升平数载两相争私乡故内阁权侵后既崩振无忌三杨倦悴无须儿唿公父俯首王陈宫门内盗禁碑肆行威福憾南陈枷北李论死文清狱驸马械上卿张需棰楚杀刘球携小校断颈遗裙更逞忿欲示威频征思任叶宗留邓茂七闽浙连兵攻犬豕释豺狼门庭舍近恃也先稽首梦挟主亲征昧象纬驻土木移营被掳龙蛇绕彬铭护光武严陵樊忠棰为天下诛贼突阵脔王山捽马顺金玉空迎还有幸殄巨珰也先假手再几年逞凶毒明社先倾孙太后诏郕王承兄正位精锐亡边关溃孤注新君假送驾陷紫荆京城直犯仗于谦鉴南渡积聚先焚谦备豫瑄策行背城却敌守大同保宣府始固边城操团营排和议一心战守固君心能委任全赖安瑛宁受缚敌罢兵重安社稷亟赈饥辍尚膳恩待臣民大不是据兄位不思迎复遣李罗通书币止讲弭兵幸也先图好名树恩空质杨善来皇帝去筮验全寅不郊迎止朝贺南宫锁锢究遗刀伐高树更易储君滥升赏赐金银竑疏先发齐署名徒顿足半跪陈循愧金英阳不知东宫生日于少保膺委任何独缄唇廖庄奏同纶疏同时杖狱请立储各异议建择纷更景不起储位虚自当复辟阉弁辈图富贵迎驾夺门使睿皇十六夜南城无报俟宾天请复位顺应天人不记得伯颜营思归守墓更忘了玷宗庙羞见羣臣撞门入烛下出仓皇登轝谕门者叱武士钟鼓齐鸣改天顺革帝号称郕谥戾归西宫升遐日史少明文羣报怨诬迎立勘无显迹承风旨二字狱事恐无名国再造主生还功忘瓦注萌祸机因一语国重君轻曾自悔不烛奸陷由王振障私情旌忠祠塑像招魂任恣横官腹心好人贬戍诬排陷狱御史罗织朝臣王府第锁定侯福因满败封侯伯屡召还逆以疑生童瞽目煽妖书石人不动结都司周除代事幸无成接连着曹从子兴心魏武因戒谕约昧爽犯阙称兵瑾发奸孙讨乱赵荣跃马入朝房更纵火鏖战朝门曹贼诛诏天下方才悔恨宠门达幸杨暄得救贤彬前五载权下移犹然正统后三年任文达行事攸分纯皇帝成化初颇多善政事两宫议合祔母后回心复帝号怜谦忠真为盛德旌秦纮窜门达颇觉英明恰十年彭商去万刘秉政刘千斤李胡子蹂躏襄郧两广乱固原反盗贼蠭起斥二王出四谏外庭无人进淫巧信梁芳官多传奉售秘术宠继晓欺诳贪淫书小帖赐图书灵由符水庇憸壬怒言者多姓书屏罪彭韶狱林俊并连张黻幸怀恩免冠哭救了残生三合老六尚书纸煳泥塑王三原独切直忠义斯人李子龙憩御床造袍举事黑眚见西厂设猺獞恣横寄耳目于羣小韦瑛吴绶颂汪阉唾缙亿万世堪行代报怨二十杖拖连科道马端肃项忠毅谪戍除名愧旻越竞趋承六卿屈膝命监督仗两钺挑衅边尘讨安南幸本兵调军匿籍使西洋幸大夏检案停行幸阿丑扮醉人宠衰谲谏调南京因陵轧困顿孤灯废吴后宠万妃戎装男饰昭德宫召皇子纪后寃魂廿三载行的事三椿弊政好相臣进房术小箧疏盈敬皇帝震泰山得安储位纳直言赖老伴绍祖登宸阿附党妖佞臣同时放斥召怀恩起王恕谋议咸听任内阁邱文庄徐刘李谢进羣贤为卿贰何马杨彭听储巏举遗才五人起用晚年来倚大夏第一名臣经筵上纳箴规不拘顾忌暖阁中袖疏奏计较先生赉宝钞赐白金命无朝谢辞揭帖设团操诬鉴宫门理边储听告报充盈仓贮减军夫裁供奉利溥仁人释梦阳罪寿寂欢忻中外却承华许茂烈疏类陈情用一哲雪民寃霜飞六月服峒獠新太守孔圣儿孙书手勅用武臣亲为黜陟推赤心待臣下父子家人却贡献鲜嫔妃善承先志议祔庙遵福制尤惬人心惟只有刘棉花牢笼言路苦书生披肝胆寃谪石城坐妖言害汤刘茂仁并狱李文祥年三十摈斥终身左文泰齮王公沽名卖直信番僧惑左道米尽黄金留传奉广奏讨俱滋遗议谏则行过则改无愧贤君毅皇帝好逸乐狎昵八党盈庭疏环跪哭反纵恣横司礼监内外厂立居要地杀岳亨罢迁健立逐韩文摇社稷附权珰焦芳元宇六给事十三道廷杖除名枷卿贰逮重臣许多缢刎谪阳明捶艾璞杖杀源祯诸部寺众台垣叩头长跪为遗书暑天跪三百余人记旧怒械入京罚轮塞下榜朝堂诏奸党甘露言灵蒙清议伴中书碑文称颂保善类与康海吊让同情老天子鹦鹉神称兵宁夏是天假藩宗反内难当平杨张谋有端绪三更就执幸先期得未遂兵甲声铮瑾虽死珰擅权弟兄伯爵立皇庄差买办更宠朱宁流贼起保宁乱京畿尤肆齐彦名赵风子鲁豫分行推元帅置金旗天开混沌刘六七过南京往复无人二百万犒赏银杀民冒级狼山风真安牒幸殄游魂王新建运机谋四平赣盗献密计降内旨调卫边兵同起卧外四家微行家里入高门置酒肆僧妇迎春请牧地畀藩封挽回览制为巡边促草勅自贬将军更思想历江淮徧观中土满朝臣齐杖斥百八十人复护卫仗全卿辇金分馈费学士胡副使毒掠遭焚林华报宸濠反燧逵殉节幸迟留天夺鉴丧锐坚城王伯安伍文定征兵倡义逆妇言焚樵舍叛党齐擒图南幸止献俘捷音重上赖张永善调护凯奏还京十六载用不贤濒危数事果应了红袍梦夙世缘因临晏驾豹房中旁惟敬进幸江彬归私第乳臭愚人明纪弹词注明纪弹词注卷之下肃皇帝弟承兄龙飞嘉靖崇祀礼主濮议嗣统纷争考献帝皇献帝疑绝孝后不称宗不入庙不悖尊亲哭震阙争本生怒兴大狱悉追系齐考讯二百余人夺官勅指罪魁滇南永锢信三奸偏喜怒翻案张寅丰严出拾唾余配天祔庙称睿宗既成祖九庙旋焚因礼定思更制纂修祀典张懋恭议孔祀见驳文贞易题主更从祀公侯罢爵崇道教广斋醮勅建真人龟鹿瑞灵芝瑞天桃仙药陶仲文三孤爵求访长生归旋召张文忠十年恩遇相岩嵩赞元功廿载奸臣任纳贿劾贪污宠优银记逐同乡忌起复阴比谋倾赐金币嘉阵图协谋复套代报雠诬启衅不顾生灵联襟祸陈平计狱成蜚语因香冠久积怒雨暗台星大同乱辽东变海倭猖獗庚戊年俺答来逼困京城赂移路假勤王远营冒赏结脱脱开马市五谬分明借互市撤藩篱朝通暮寇收印绶僇棺尸误国咸宁克军饷充馈送迁官荫子文管家武管家爵赏横行王宗茂徐学诗连疏负国借考察伤善类阴中多人最可怜杀谏官行刑附尾除吾疡犹不足沈炼寃魂一幅画一首诗王忬票斩祭海神总盐政凭宠恣横易腰带进尚书怒因药酒伏阿奴轩棂下宝髻嫌轻嵩既耄倚东楼纵淫失宠道行乩应龙梦培垒楼倾逃戍伍治园亭巡江逮捕倒海水几激怒款段都门出袖稿扃户书通倭谋叛剪大憝写遗书一字无成极盛满愧家奴蚤知祸作杀人子好杀君戎首憸壬杨英婢险缢杀天河钓叟薄三伦甘受詈老不回心方尧舜号尧斋又加道号自追思增愧恨诳惑奸人虽能悟诈传旨箕书铅药究竟是饵仙方燥热身崩庄皇帝遵遗诏立诛方士录建言荣存殁三等加恩杖内使系张恩仁明独断释田刘传特旨贿减情矜出体干锢李芳不知罪状杖廷臣违直谏詹郑石星高新郑徐华亭辅臣立异众言官相搏击鹰犬甘心探囊箧起门人募雠具狱两三朝递倾轧大埜承迎神宗立刚十龄国疑主少拱被逐仪旋逝元辅江陵擅威福揽事权慨然自任筑河堤蠲积逋利赖民生劝法祖时纳诲赞成君德平都蛮灭罗旁命将知人任李威镇蓟辽边情指掌命佳胤视浙师乱戢兵民十年内好相业史书彪炳为夺情跪索刃被议忘亲王大臣嘱诬拱事有附会因护丧知怒保两借交倾籍家产搜珠宝灭门同叛惑南台诬血口大负忠勋江陵逝初政衰申王宽大建言臣偏且乱枝节横生立名节攻宰相殊卑国体争国本滋激聒立爱疑心编废立续妖书忧危竑议得生光方免坐沈郭诸君正宫中忧郁疾风闻臆度忽张差枣木棍面论慈宁责国泰保疎虞郑妃泣拜据风癫主梃击易世纷争顾宪成倡讲学东林党议从此后相倾轧五十余春齐楚浙攻道学当关虎豹厌章疏置高阁一听沽名缺大僚都道门九卿无迹推选官苦困守长叹河清春献策位主谋大兴矿税遣中使肆诛求激变相寻已频年水旱灾虫荒犬鼠更兵骄哱煽叛播上飞文逐拜入绝套援功成灌水刘大刀平播乱黔蜀分城讨关白援朝鲜碧蹄沮丧日本封尉山捷剧演东征乘归势贪天功方才结局戊午年抚顺市覆没援军起废将催红旗败征先识四路兵师期泄尽坏长城擢廷弼赴广宁集兵守渖请帑金十万两怎济军兴君不朝臣不讲边防吏治弛纪纲立门户祸乱将临贞皇帝刚一月泰昌未改借年号五个月义重存亲未登极发帑银首停矿税起废臣召旧辅美政宣行四美进四肢软文升攻泄李可灼红丸药连进身崩方从哲轻票拟羣情腾沸合张差加弒逆未免深文李选侍门幔中求封要挟拥嗣君入慈庆宫避干清虑武祸速移宫左杨过当贾具揭安选侍战辨方兴操论者爱君心太苛太激致羣小借三案网尽东林哲皇帝罪贾揭停封切责杀王安宠魏客妃又封膺更反复召继春移宫坐罪由珰款二十四忠烈撄鳞始傅櫆发难端徐曹献谀梦环疏文言逮胎祸诸绅移宫案罪独轻封疆牵入许显纯为镇抚锻炼赃银封疆案系廷弼危城力保陷渖辽究倡议调遣宗文争战守经抚臣本兵系缚弃广宁哭入关功罪同刑呈辽传盗军资熊亡门户借芝岗杀杨左传首边城垂信史纂要典矫诬宸翰魏广微缙绅簿邪正私分倪义子田大哥忠良遭陷崔呈秀一般儿彪虎驰名天鉴录同志录更诬点将李织造印空疏藁起贞钦周宗建缪昌期毙于棰楚读涟疏加评注炮烙非刑魏破卵高溺池李黄毙狱逮顺昌出东厂义变吴门阿中旨撰奖勅曹瞒九锡阎鸣泰媚七祠顺命归心颂功德九千岁祠盈天下诛东林比正卯孔子同尊七年内剥元气乱阶既酿奢崇明安邦彦据府围城白莲教闻香教棒棰并起安民王群煽惑剪纸成兵徧甸服匝中邦几于瓦解荐异才叩将略止请天神论其后流贼扰怀宗祸烈蕴积薪丛伏莽熹实亡明熹无嗣众奄谋苏民慑逆立信王临朝日忽听天鸣灭客氏效李园国兴入梦读钱疏殄逆恶独运神明诸义子众公侯诛尸谪戍焚要典定逆案七等分刑六大苦概施恩还赃释罪罢各道镇守监不许观兵爱百姓饬监司官须称职同辅臣阅章奏初政精明务苟且事派捐饷加剿练任中官为监纪不信初心戊辰岁甫改元乱倡嘉胤李自成张献忠啸聚同羣自名号分大营三十有六齐出关各分犯獾穴皇陵秦楚豫随地流中原蹂躏八大王同曹操屯据襄郧衣锦绣返延安昼游衒乱牛金星李公子仁义传闻考当日众总戎颇多战绩洪承畴卢象升所在成擒奔盩鄠困车箱自成降缚败富平屯武功求抚逃奔左良玉扼武关计穷自缢同其弟一只虎三败襄城破玛瑙溃潜山尸盈沟壑万监军七股贼扼斩夔门战虽胜意主抚官贼旋叛杨嗣昌因将印两帅离心空归路度巫山襄阳被陷丧两藩饮福禄沙市殉身羣归并十六年止存闯献屠蕲黄破武汉驱溺人民两不下势相图献骚长岳入成都奉天杀僭王西京李自成卷楚豫方思据地顾君恩策缓急劝定三秦号大顺改永昌称王全陕入山西争迎顺直陷京城李建泰破家财兆先杆折有几人可能似宁武将军况兼着檄勤王纵贼入卫兵既微饷又阙饥馑频仍因失事徒诛了抚臣十一温体仁辅残刻经画无闻事壅蔽周延儒莫筹一策辨理欲黄道周忠佞徒争倪元璐虚实策不曾施用会真保弃宁远策又迟行也增兵守陴的饭无炊具也措饷甘资寇不助军兴庙堂上问方略默无一语启伪封读移檄扼腕酸心满京内贾吏辈皆贼间谍诸镇军各监视首作降臣杜太监衣绯袍缒城请逊吾党贵仍自在空炮乘城曹化淳开彰义内城俱陷赐朱书集百官不听钟声周奎卧纯臣辞东华不启周后经公主刃连杀妃嫔死社稷志先定南迁不听启秘室阅图像天数分明寿皇亭发覆面天昏地惨衣前书念百姓误朕诸臣殓柳棺覆蓬厂哀鸣羣象李国桢三件事身殉田陵有志者不遭污宫人二百费氏女年十六杀贼完贞十七载死疆场许多殉难九健卒侍道宪义骨同馨城陷后从君亡一门元璐施邦曜凌义渠义不偷生范景文投古井麟征褫服于腾蛟汪检讨夫妇同绳王家彦李邦华奋身自尽王御史子之栻先后同心刘理顺马世奇全家尽节母和妻弟共子孟与金成陈御史两同尽骂贼赵譔周凤翔吴甘来诗泣忠魂偪写诏宋触阶投河滕阮巩驸马缚子女举火全焚刘文炳申嘉胤同时投井惠安伯宣城伯水火捐生汤布衣许秀士书身绝命其余人难尽纪明史留名十八子射天下白衣作祟选朝官分三等发拷金银铸银玺皆不成谋驰归陕吴三桂招不应师乞皇清将败奔忽僭位焚宫出走杀李岩逃谋主献策金星失辎重中流矢盗羣瓦解出龙驹弃秦晋入楚奔辰黔阳还罗公山草头衮冕黄虎贼盐亭界一矢销魂只落得闯献名罪无差等聚人尸供打亮杀尽生灵在事后论成败怀亡明社实流毒自熹庙休怨崇祯星入月星下移明知数定报明雠驱枭獍圣主澄清明一代十七朝几人有道遡开基好制度汉主唐君大宗起仁宣孝成康文景从此外多半是宠任阉人违家法灭禁碑观兵预政任锦衣东西厂怙宠淫刑擅威福恣凶狠忠良僇辱到头来遭若辈卖国开门嘉隆万两三朝言官搏击重私交立门户搅乱朝廷真理学接程朱统承一脉或云禅或请祀訾议纷纭最难受举朝臣每遭廷辱更可怜杀不怕多少忠魂计前后五元功并无一利是和非长共短节略评论休道是絮叨叨繁言寡要都只为关键处开卷须明定功罪判贤愚俟修明史试毁誉严折衷必考来因拍几掌赞几声河清海晏恨一回骂一阵贼子奸人继光禄续成书少资清听有许多翻覆局详奉知音二百余明世界狐尘兔迹感皇天生盛世代代升平耕田凿井思尧舜去暴除残望武汤势闹朝堂似锦乱离世界如麻战场骨屑卷尘沙闯献千年唾骂二百余年兴废一朝过眼风花堪啼堪笑又堪嗟不比戏场诨话西江月从此太平亿万衤冀风调雨顺乐无疆