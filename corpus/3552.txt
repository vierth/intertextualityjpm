太清真人络命诀正统道藏三家本三书同卷洞真部玉诀类太清眞人络命诀黄老曰魂者非谓魂也自吾鬼也鬼者人之先也有气乃有魂魂之爲鬼也爲守我魂魄者是我形人者是我魄也人死魂去魄独在形魄归土中魂上天去故言魄爲内国魂爲外国爲道者当知内外相应乃通神明不知内外者即败不明外国之人徘徊五脏六腑昼夜不休息魂魄者日月也何以言之黄老曰天有日月天魂魄也行道如是爲当何行也在天爲日月在人爲魂魄志欲爲之今何得道真与天相举当何从内国也外国者魂也内国者魄也夜守外国故言守魂昼守内国故言守魄圣人言一阴一阳是爲夫妇名爲道昼守阳何以言之平旦之时日出魂治于己当以魂守魄日入魂去于己即以魄守魂二人相得相从喜阴阳合治何当得他故言一阴一阳明合于形容日昼行月夜行曰爲人何以言之日月魂魄爲天地独神而不自知与天地相应同一致耳谓肾是月心是日肝爲魂肺爲魄非如是天照见日月星宿明见之人有死生月亦有死生日者一也月者二也形者三也故老君云一生二二生三三生万物而不自知也即不得道即不得生万物月来爲白虎日来爲青龙行道如是其人愤勿忽也黄老曰魂制魄形与日月通光精神存而不自知五脏六腑第一在何许非谓度世也但可以形壮盛鬼之非鬼谓之人魂也魄谓我形也神仙图曰吾者道也分爲阴阳三神在于泥丸兆而存思可爲天宝昔道问神曰天故使子下与人居存守身形使精神不失五脏安平魂魄常在离于游行不肯辅灵远去不归或遂上天躯死命絶日闻哭声血脉腐败骸骨入泉各当知治病所向愈坐起致行厨譬如大宫府千里不持粮人皆侍左右淳师遗大恩可尽力矣师曰夫欲事道之法当先首服罪过当启白赦除悔过自正改恶从善乃可拜谒者天吏位秩万石禄食天仓尊乎上帝贵乎王侯岂可复爲恶乎第一先存五兽五兽谓青龙白虎朱雀玄武黄龙是也第二历藏从头至足存其神养其根行其炁唿其名也第三守地一名爲丹田皓白如雪五色玄黄道母所居弱水胞中第四守人一名爲绛宫太一南极赤子小童左右日月魂魄合并第五守天一爲紫宫大如鸡子五色混黄双斗治之星历纪纲六食丹田治生三五七九及以月半甲午爲吉七食金液玄水之精当用十五时加夜半八食累五色金黄朝食晡时日中夜半九食太极紫云徧天外隆上下混沌无形子欲专三部一也当知有形还守无形子欲存上部一黄如橘还存中部一赤如血守下部一白如雪其中神人衣赤衣长九寸冠九德之冠着緑珰之帻名曰呴呴常想视之令人耳目聪明益目精光去流泯除盲乏如多思虑君久覩文书目不明心迷惑亦责之于此肝者木也在左脇下色正青如雄鹜冠其六叶胆悬中色如结囊之盛血其肝中神人衣青衣长八寸名曰蓝蓝胆中有神人长三寸衣白衣名护护常想视之令人不惊恐怒喜之心如有惊即胆神损想视肝胆状以复之病然若自喜怒杀行畏怖亦责之于此也脾在右脇下带胃上正端直色如黄金中有神人衣黄衣长六寸名曰裨裨常想视之令人欢喜无伤男子亦审女子安详若悲思即脾神损想视脾状以复之即有悲痛亦念之以还神也胸中肝下三寸名曰胃其色黄主盈五味其中有神人衣赤衣长五寸名曰旦旦食之饮胀大先正腹卧伸手足极胀腹以口长出炁唿其神名以手二寸下抚抑之有顷辄愈矣言其神驱出食炁也肾在腰上夹嵴居状如伏鼠络以黄白脂往往见如大豆正黑上如漆者肾中有白人长四寸名曰漂漂常想之令人阴阳和调耳不聋如久有所听即肾神损常想肾状以复之耳无所闻亦责之于此也传告后学者致努力子在危世当修吾道光在赤行中视里有九九五玉明中府守一可长久学道无早晚但当修行耳得道浩浩荡荡真若腹有藏于金积上下思三府坐起念无忘独久存矣学道要住车语耳不贤如圣各自当爲己己含和自然无不可蹉跌尊卑各相事愤无妬忌神明辄记之罪过乃在后失之以毫厘间差以数万里三尸司人过月晦都自汝夫妻务在子情心不仁神曰吾与于人常未可乎吾与人居思有益之人自忽略不爱其躯推我损我辱我伤我遏我以妇劳我以色扰我弃我妄我而不以道存我我亦弃之各自在人岂在我哉道问神曰夫人之生无男无女皆含阴阳王气而如欲飬性保精神长久不死览观世间爲之奈何神对曰夫人之居受炁至尊四肢五脏各有其神心赤肺白相贯穿逆之者死顺之者生综念之五脏唿其名下以除病上以爲仙诚爲悉道后可得传也神曰常念左目爲绛宫右目爲玉堂其中有赤人令人目聪明夜视有光如昼目迎风行目暴疾暮行安卧合目念之内视自愈夜可以照鱼昼可以读书神曰常念己头发颡上有五寸之人衣五綵之衣时解念颡前去三寸其色正黄圆盘矣令人发颡多精思恶鬼不敢论也神曰常念一人从鼻下出二寸衣黄色衣正坐人皓皓廨舍中令自知香臭无复不通利之病也神曰常念生子明令人五脏安定血脉和通女子色好男正强神曰常念己之左有青光右有白光前有赤光后有黑光皆来着己能见之光常不终故曰常生子明神曰常以鸡鸣之时念东方正青意定念己身正青也至辰止到巳念南方正赤意定念己身正赤也至未止到申念西方正白意定念己身正白也至戌止到亥念北方正黑意定念己身正黑也戊己之时念其正黄意定念己身正黄也四时不知忘忽然自高妇人念之者意定生乳易出月候时节无阳之疾神曰夫五脏者常念肠中五脏之名自盛也五脏各自有所盛肝色青主盛魂中有青人肺色白主盛魄中有白人心色赤主盛神中有赤人肾色黑主盛志中有黑人脾色黄主盛意中有黄人故曰五脏常念其中神令人腹内无留血之疾积聚之气大肌膏肠调利机关如爲请生人失精神亦念于此以复之也神曰常念己之爲五玉五玉法甲乙日念己爲青玉丙丁日念己爲赤玉戊己日念己爲黄玉庚辛日念己爲白玉壬癸日念己爲黑玉如是徧安居念之合目内唯勿揺手足四肢散解有顷忽然自谓无形矣精神安定不复远游卧不恶梦邪鬼言鬼畏五玉也神曰欲安精神念六龙何谓六龙肝爲青龙肺爲白虎心爲朱雀肾爲玄武脾爲黄龙胆爲螣蛇经曰龙蛇合精固守无欲游行意神曰凡人面部四肢五脏手足皆有精神其名也各自号所部着假令鼻神也名曰鼻心神也名曰心天道使然一日之间当念存诸神即骨节坚强气力盛壮耳不知名魂魄不知出入如欲灸刺皆先以手拊曰精神俱移针火适方追即避人神曰喉咙从舌本而去下至于心长一尺入心中节自如累环玉多少无限数中间有赤服左右有神两人备守之常想视令人不知忘无咳逆病如喜忘责之于此也肝者令色如白素纨裹正青而玉叶居前覆心上半三叶居后抱裹心其肺中有神人正白长七寸持玉戟舍止叶间名曰炊想视令人无所患不知逆吐面类玉泽如见死流血臭鼠恶形即其神损常思肺神状以复之恶形者谓人心所非于常素矣心者火色赤泽如华大本小下在膈上直于乳上一华盖下中一在斗户下一日月所游三一在人耿耿如明月珠子勤守之复何求欲存地一在日月所游欲存人一在斗户欲存天一在华盖下元气翩翩相引移中有神龟正颇峨子欲知一当问我问我所在安在不但有雄复有雌一在无形甚难知子不知一万事失大如弹丸黄如橘离娄绮户珠玉室出爲两半入爲一流照天下赤如日子而守之万事毕下部丹田在脐下二寸广纵三寸上白下黑左青右黄中央赤子如鸡子中黄中部丹田心也上大下小中央赤如火中有太一君长八寸着赤帻戊己之堂神在心上际红赤白上部丹田在华盖下是两眉间左日右月各半入一寸唯中央爲赤子黄老君左右两肾玉童侍老君巾绶大如弹丸黄如橘唯尔守之愤勿失离娄绮户珠玉室出爲两半入爲一流照天下赤如日子而知之愤勿失辟存作星华盖下三星覆老君头圆象天发青黑长二雄正方眉如强弩张耳四方下乘珰左目爲日右目爲月出左肾爲上灵将军长七十二丈着赤帻大冠绛裳丹衣右手持金符将士三十万衆出衣赤衣住在吾左出右肾爲偏将军长七十一丈着赤帻大冠绛裳单衣左手持玉戟将士三十万衆出衣赤衣住于吾右出脾爲己身将军长八十一丈着赤帻大冠绛裳单衣左手执节将士三十万衆出皆赤衣住在吾前大清真人络命诀