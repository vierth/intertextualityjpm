关帝忠孝忠义经三界伏魔关圣帝君忠孝忠义眞经三界伏魔关圣帝君忠孝忠义眞经诵经要诀凡欲诵经必先兴同水潄淸净焚香严肃衣冠平身端坐洗心涤虑絶念忘机正气调声思眞如对然后持念净口神咒丹朱口神吐秽除氛舌神正伦通命养神罗千齿神却邪卫眞喉神虎贲气神引津心神丹元令我通眞思神鍊液正气常存净心神咒太上台星应变无停驱邪缚魅保命护身智慧明静心神安甯三魂永久魄无丧倾净身神咒灵宝天尊安慰身形弟子魂魄五脏玄冥靑龙白虎队仗纷纭朱雀玄武侍卫我眞安土地神咒元始安鎭普告万灵岳渎眞官土地祇灵左社右稷不得妄惊囘向正道内外澄淸各安方位备守家庭太上有命搜捕邪精护法神王保卫诵经皈依大道元亨利贞净坛神咒法水净坛坛满香云心气合诚持剑步虚洒成法雨功悬靑史神出紫霄雕琢靑龙时时若吼行空赤马万里腾云三界瞬息六合匪遥治世经文揭帝神咒持诵一遍神鬼肃钦五岳潜行四海澄淸散花朝礼道气常存祝香文玉花散景九炁凝烟香云宻罗迳冲九天令臣长生世爲神仙所启所愿咸赐如言长跪礼奉仰启三淸境无上三境尊仰启大罗天无上玄穹主仰启三淸界侍宸诸圣众妙道难思议造入资玄门妙经抉玄藴导引尘迷趣今净三业口诵及心持唯愿大慈悲开受所请慈光烛卑贱聪听聆音声愿讽诵时响彻十方界成就一切愿如经所称述从此渐进修成道事诸圣长跪朝眞志心懴悔等自从无始刦无明烦恼覆眞心常行杀盗与邪淫两舌妄言并绮语诽谤大乘眞正教鬬乱亲朋离间人贪嗔痴爱纵三心喜怒爱恶增七慢厯刦罪愆难记忆多生业垢莫能量皈依上圣大慈悲发露眞心伸懴悔万刦千生诸罪垢从今懴悔悉消除将此身心奉上圣惟愿罪根悉原宥多刦多生罪消灭懴悔己后罪灭福生稽首礼谢无上虚皇至眞三宝志心发愿愿眼常覩玉毫相愿耳常闻说法声愿鼻常嗅众妙香愿舌常赞无上道愿身不染邪淫秽愿意常存敬信心发愿上报四重恩发愿下济三途苦广运慈悲怜一切广行方便度众生仰惟上圣大慈悲加护愿心悉成就发愿己后罪灭福生稽首礼谢无上虚皇至眞三宝关圣帝君诰太上神威英文雄武精忠大义高節淸廉协运皇图德崇演正掌儒释道教之权管天地人才之柄上司三十六天星辰云汉下辖七十二地土垒幽酆秉注生功德延夀丹书执定死罪过夺命黑籍考察诸佛诸神监制羣仙羣职高证妙果无量度人至灵至圣至上至尊伏魔大帝关圣帝君大悲大愿大圣大仁贞元显应光昭翊汉灵佑天尊三界伏魔关帝忠孝护国翊运眞经尔峕帝尊与诸大天尊及天龙鬼王曁诸大将军同时集会观见众生亿刼漂沦生死轮回悲苦万状转乖人道深爲可悯帝尊言原始人生未有端倪幻兮冥兮寂无朕兮自得二炁受精于父受胎于母拊循畜育教养获成策命于君析圭担爵乃爲成人汝等众生若无二亲何以成形若无君王何以贵显如彼草木不灌不培何以生长如彼筑室不增不垒何以成室如彼璞玉不雕不琢何以成玉如彼道德不显不露孰爲文章尔等众生或贱或贫或夭或亡或遭水火或毙雷击或废于疾病或死于兵革或歹莩于饥荒或䧟于罪⬤或戕于勐兽或堕于地狱皆缘夙世悖伦乱纪大逆不道或骂父母或欺君长以是义故种种烦恼种种猬襍曾爲逆报汝等众生当鑑世苦敦修伦纪一者念罔极亲恩等之天地二者念浩荡君恩等之覆载三者念劬劳之苦抚字万端四者念宠钖之隆喜逾百朋五者念式谷之训期琞惓惓六者念推毂之任戒命殷殷七者念身体发肤血脉流贯八者念股肱心膂谊同一体九者念身因亲有捐体难报十者念显因君来舍身莫酬不问贵贱不问贤愚咸有君亲咸当忠孝汝等众生或用色养或用物养或慷慨赴义或见危受命或靖共尔位或调和鼎铉或侃侃尽瘁或停停物表或心如金石或精忠贯日或塞外植節或抗志虏庭或鼎镬不避或里尸马葬是等是人扬芳万年生而不死死而不亡炳炳忠孝亘天不磨或命终时当爲天大元师天大将军天大神王永无轮回永无百刼尔等众生斋心静虑焚香捧读或口诵心维或作躬行是人若在贫贱当于贫贱爲之保护若在夭亡当于夭亡爲之保护若在水火当于水火爲之保护若在雷击当于雷击爲之保护若在疾病当于疾病爲之保护若在兵革当于兵革爲之保护若在饥荒当于饥荒爲之保护若在罪⬤当于罪⬤爲之保护若在勐兽当于勐兽爲之保护若在地狱当于地狱爲之保护所获福聚无量无边能于苦海千百亿刦中拔济众生眞实不虚说是经义名曰忠孝而说偈云忠孝立身本卽此是修义完全是行果不实如禽兽无量诸法门悉惟一念起远离诸罪垢从斯得解脱尔时飞天神王及诸大将军一切大众闻说是经皆大欢喜稽首帝尊奉辞而退正一冲玄孚感灵章伏魔关圣翻倒干坤掌大之权眞君之威唿吸雷霆撼动山川吾誓到处断絶邪源刀持在手唿圣集仙敢有不至寸斩无原雷霆速奔黄钺䦆天汝负重誓律准太玄关帝伏魔护道彰感誓章吾是天上灵挐风捉鬼神大刀兵百万佐道辅天行正心行吾法吾必合汝心持心终始一吾必亲现形由汝役使我变化如沙尘分身千百万随处救天民勤心奉吾者永结爲弟兄遣吾斡霖雨掣电轰雷霆遣吾诛妖孼斩头滴血呈遣吾魂魄昇天入地寻遣吾捉邪崇速缚来现形遣吾散祸难风火无暂停遣吾救疾病亲爲五脏神三台调正气万病自安甯尽心皈我教衟法永隆兴亥日是吾降香火宜精勤汝若负吾者风刀斩尔形我若负汝者永灭精气神功成行满日同步朝上淸急急如律令心有天游室无空虚心有畏敬吉祥自生作善修德犹谷传声忠义经序关夀亭侯忠义经十九章皆侯自制也晋陈夀演俗通义似近鄙亵兹宋学士孙奭编述南渡中丞张守订梓相传五百余年漫无可稽世人亦不知有是经也维侯忠义昭㝢宙功烈垂史册祠祀遍天下黄发稚齿极海穷边靡不崇重而侯之随在着灵威英显赫千载一日博幸生同侯鄕借侯庇久嘉靖丙辰巡抚荆楚荆故侯保障区迄今家至左联顶礼如在比还省辞楚王殿下王询侯故里事复出忠义经示博拜赐踊跃若侯陟降也归舟检阅后先紊叙简篇遗逸字画错乱差讹遂爲校定重录首揭侯像并述侯辞曹之书后人仰侯之赞𢑥成一帙𢹂之京师继役关中未遑锓梓适都督刘显移兵守川广因以贻之俾刻荒鎭以作士气以风忠义且播之天下瞻奉者有所持诵则傚云兵部尙书蒲州杨博叙事关圣帝君济世消灾集福忠义经述志章第一关圣帝曰吾本东汉解良居民黄巾作乱天下招兵观牓涿郡偶遇刘张桃园结义生死不忘吾习春秋吾知武艺始除黄巾三战吕布许田射鹿投鼠忌器土基被困失散兄弟曹操奸雄奏封夀亭吾奉二嫂吾思兄弟诛良斩丑挂印辞曹霸陵桥上挑起锦袍吾宿义司明烛达旦独行千里五关斩将吾斩蔡阳古城会叙后遇子龙周仓归义冐雪隆中三顾卧龙义释曹操恕斩黄忠领牧荆州劝农讲学单刀赴会谈笑自若赤壁鏖战水渰七军生擒龎德华夏威名初封前军继加五虎定鼎西川盪寇神武吾无所长惟持忠义扶汉诛奸死无畏避吾年近六有命在天视我赤心听我微言爲子尽孝爲臣尽忠父慈母爱兄友弟恭夫妇倡随朋友信义鄕邻婢仆眞诚和气吾言浅近切用身心爲士爲官爲将爲兵持诵吾言扶助功名爲农爲工爲商爲贾持诵吾言利盈十五出海入山行军灭寇持诵吾言凯歌捷奏惟尔兵将尤我所矜至诚持诵精神照临民有贵贱患病犯刑家庭道路交易婚姻盗贼水火搆讼鬬争至诚持诵诸事咸甯平生立心惟此忠义世人欺险吾所鄙弃况复天君酆都诸神日巡夜察赫赫威灵鸿蒙章第二鸿蒙元始天地未分大化一体布气十分成就万象负抱阴阳阳余爲男阴余爲女化化生生迺有伦理宿命因缘有善有恶长短贵贱富贫厚薄所作之报如影逐形种兰得香种粟得粮皆系所业降福降殃顶天履地五行正气妙道在人不可轻弃保之甚难失之甚易若迷正道必入邪源贪嗔淫杀地狱永淹皆由众生自作自受谛听吾言免沦凶咎孝顺父母和同六亲尽忠秉节不犯天刑五体具足十相端成世间万物最贵爲人气数章第三人禀气数乃得生身风土不同禀受自异故谓之气智愚不同淸浊殊度故谓之数数系于禽气系于天务须学道以全其元愚可以智浊可以淸谛听吾言勿虚尔生世道章第四吾嗟世道不忠不孝不敬师长不睦兄弟夫妇不谐朋友不义天地不尊神明不惧五谷不重三光不避小秤大斗杀生害命奸淫诈逆积微成着如此等人神明厌弃先夺其魂后杀其体举世昏迷自谓得计一旦无常委之天地谛听吾言玩此眞味居处章第五人生居处平安爲福勿佔害人勿施暗毒不循理法蛇虫嫁孼鸟鼠送妖抛砖打石惊鸡弄狗影脇梦逼更加姦盗踰墙穴隙庭戸不甯小大惶惑夜啸其梁昼瞰其室牛马六畜亦遭瘟疫弔客频仍祸连骨肉丧车叠且互出悲号泣哭谛听吾言转祸爲福配育章第六世人配育宜重合婚三刑六害隔角交侵咸池天狗寡宿孤辰艰于嗣息遂至绝伦不知生时太乙在门圣母卫房司命在庭或有𡨚愆鬼魅禁忌致于难产母子俱废谛听若言平日心田光明正大凶祸不纒多生贤子以赋螽斯临盆有庆坐草无虞修建章第七世人修建不识阴阳九垒七煞犯之必伤太嵗将军鹤神太白金神剑锋九良七煞黄旛豹尾飞廉刀砧土家眷属一切鬼神若値兴工有一不戒病患丧亡官符横害谛听吾言修德作善天地无嗔阴阳无碍百神呵护永世昌大功名章第八士人功名质赋于天落落数奇弗显弗达得意者忻失意者戚寒窗苦读黎火久被鏖战枉攻主司不契吾莅文场升沈益利三崃词源如流泻水谛听吾言昌期世际入彀英雄出类拔萃游行章第九军民游行尤所当备下寨安营出师对垒须识风云坚持忠义矢心报效鬼神呵卫盗贼骋奸风波系累深山穷谷虎狼魈蜮大海长江蛟龙可畏幽枉有魂刼数有会捉生代死鬼妖爲祟游行遭遇何以处之中心正直平生所持谛听吾言谨愼行之符讼章第十人有符讼亦命所値天地年月日主时刻赤口白舌皆有神司出入动举避忌须知朝有击䀨夜有剪煼面是背非雀角鼠忧怨詈咒咀狱讼繁兴谤讟诋诟刑宪具存谛听吾言自反其心作好作恶皆由已生疾病章第十一人有疾病积久弗瘳沈疴枕席其故何由一心不明五神无主三生有刦四大不举平日触犯古圣先贤三光七曜庙社霛坛城隍香火井灶第宅起居不净供奉不职冥魂𡨚枉牵纒咀盟前生结衅怨债交征谛听吾言将心比心他时执对及今分明命运章第十二人禀命运万有不齐富贵贫贱各安其躯五行奇蹇九曜更变年逢刑冲运或尅战孤辰寡宿羊刄剑锋禄逢于败马落于空动用凶危行藏坎壈何以禳御自反自省三官解灾五方解厄谛听吾言顺守不忒摄生章第十三人之摄生须明道要能屏众缘永除诸害外想不入内想不出五脏淸凉六腑调泰引炁太和注润身田仍节飮食法药保延驱遣三尸安寂六根静照八识澄妙三元谛听吾言以永无愆瘟瘵章第十四天地瘟疫二十有五天地蛊毒二十有四痨瘵之疾三十有六遭此大患厥有其故其故伊何伏尸故炁感召深染塜讼墓注谛听吾言淸心告天上通三界下彻九泉追荐魂爽超度祖玄非药可疗治在心田太朴章第十五太朴旣散仁义乃兴礼乐旣作奸邪斯行六义旣失四民有争上不宽恕下不忠贞全家疾病死亡横生消耗财物累𡻕官刑性命枉逝灾害相仍秽杂交染骨肉伶仃如此人世那能安平谛听吾言敦叙五伦从谦从厚必信必诚守法安分勿贪勿争灾消祸减百福咸臻慾界章第十六吾观慾界众生无情不忠不孝不义不仁作多恶业全无悔心纲维圯裂大数自倾兵火肆超玉石俱焚凶荒洪水苛政烦刑备诸苦恼生意灭絶人道将穷何由解脱谛听吾言勿肆以贪忠孝仁义永宝勿愆一切善恶皆由心造爲善福生爲恶祸到雨旸章第十七天有雨旸时有丰荒雨泽愆期亢旱爲殃祝融扇祸赤鼠游城海若失经鱼鳖妄行天灾流行世所常有谛听吾言修德以候顺天知时听其自来勤俭畏敬自免凶灾生人章第十八世之生人赋受上苍东斗主算西斗纪名北斗落死南斗上生中斗大魁总监众灵靑帝护魂白帝持魄赤帝养气黑帝通血黄帝中主万神无越𦕈𦕈亿刦混沌之中幽冥形影寥廓无穷玉帝摄气灵风聚烟千和万合自然成眞眞中有神长生大君谛听吾言珍爱尔生业报章第十九世之业报何事而成刻薄一心杂乱三情更生疑惑所爲昏昧恃恶邪行背眞就伪不仁不义违天逆地欺君伐主不忠不智无爱无慈奸妄侵肆残虐百姓杀戮众生嗜戕物命结诸罪𡨚如此作业𡨚对无边动见患难不可缕数横祸伤生备受哀苦萃诸恶业来岂无因人之行事鬼神监临乘汝罪衅加尔阴刑众生不知犹是妄行谛听吾言安分保生无欺无险无盗无淫存心守己香火咸甯念念弗失福尔终身关圣帝君济世消灾集福忠义经终关圣宝诰关圣大天尊伏魔眞上帝灵着玉泉山英风常震世至大与至刚浩然成正气砥柱立纲常日月揭心事头带九旒冠衣穿龙衮袍足摄紫云履腰悬白玉绦人间察善恶雷部与天曹生杀惟所令靑龙偃月刀一念自霛通不从修证入非玄亦非牝太极本无极元始肇天尊救苦同太乙眞君古来传崇甯推至德关帝宝懴闻帝阙巍峩玉殿玲珑仙花灿烂鸾鹤飞鸣粧严宝座圣化流行文衡武备监察分明统成三教克尽五常大灾能捍大患能御大义不屈大节不移语大则布尽法界语小则歛入微尘精诚贯格赫奕威灵邪精鬼贼尽自消灭毒龙勐兽各得藏形岳生芝草海吐蜃楼治世淸平景星卿云懴悔无极无极大道志心朝礼上诣三淸天尊中检图箓大帝下筞地祇大帝三界伏魔大帝南极协天大帝赤心卫国大帝酆都朗灵大帝护法伽蓝大帝合司文武大帝钖福延生大帝干坤正气天尊忠贞贯日天尊紫微协运天尊神威远震天尊扶持社稷天尊澄淸海甸天尊蛮夷畏服天尊令人忠义天尊令人孝敬天尊在在昭明天尊处处感应天尊消灾释罪天尊消除业识天尊宝华圆满天尊伏以天道昭彰六天道行贞固不散神妙体物困而能守渐得光明贱而不苟渐得营生富者莫骄贵者莫淫怀刑者枷锁不闻奉佛者妖孼不侵正直者惩善可称布施者钖福延生善哉善哉懴悔虔诚酌水献花诞登上淸上至帝王下及庶民皆大懽喜信受奉行关圣帝君宝懴终履厯事实帝君名羽字长生改字云长蒲州解良人生于汉桓帝景熹三年庚子五月十三日午时灵帝中平元年甲子二月桃园结义献帝初平二年辛未拜别部司马加五虎将军后加前将军建安二十年乙未封盪寇将军领荆州牧二十四年已亥十二月卒于麦城年六十𡻕葬于湖广承天府当阳县西漳鄕唐高宗仪凤元年玉泉山显圣六祖惠能建寺立爲伽蓝宋仁宗至和二年封崇甯眞君英宗治平五年加封义勇武安王明隆庆元年三月封义勇武安英济王崇甯至道眞君南极协天显威大帝当今圣明天子钦念忠义醮闻玉帝诏行天下于万厯四十二年甲寅加封三界伏魔大帝神威远震天尊关圣帝君辞曹操书窃以日在天之上心在人之内日在天之上普照万方心在人之内以表丹诚丹诚者信义也羽昔有言主存则归主亡则辅新受曹公之宠顾久䝉刘主之恩光丞相新恩刘主旧义恩有所报义无可断今主之音羽幸已知望形立相觅迹求功刺颜良于白马诛文丑于南坡丞相厚恩满有所报每留所赐之资尽在府库缄封伏望台慈俯垂照鑑附录赞歌汉夀亭义且武冠三军振华夏斩讐将报知者身不可留臣有主老瞒不追犹有度谁其讐者吴陆吕𡻕十二月侯出走吴人缚侯生缚虎生缚虎死犹怒髯如䖝乚眼如炬吁嗟汉乎天不祚有马不践中原土侯身虽亡神万古华葢殿大学士长沙李东阳撰王之庙兮何所枕崇冈兮俯遥浦左旗张兮右悬鼓王庙兮俨然主中处兮神在天从昭烈兮日周旋邦之人兮聚止𡻕春秋兮奉王祀牲牷肥兮酒醴旨王自天兮来下靑龙刀兮赤兎马长髯飘兮颜渥赭王至兮入庙铙鼓喧兮管噭噪飮且食兮不嚬以笑于嗟兮明神下爲河岳兮上爲星辰伊降福兮独此邦之人扶天常兮植人纪亿万年兮相我天子秩庙祀兮自今爲始建极殿大学士华亭徐阶撰昻然之容皎日英风浩然之气际天薄地韬略出于春秋武勇本诸仁义提兵肆伐威灵胆落羣奸秉烛一宵淸烈名流率土噫帝神在天一日千古万世纲常八方尊爼忠义有经昭兹文武公如日月何今何古东阁大学士昭武吴道南撰一釰方二寸上有大环径四寸下连四环皆系印上共重一斤