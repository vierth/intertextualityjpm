论语论语序论语序叙曰汉中垒校尉刘向言鲁论语二十篇皆孔子弟子记诸善言也太子太傅夏侯胜前将军萧望之丞相韦贤及子玄成䓁传之齐论语二十二篇其二十篇中章句颇多于鲁论瑯瑘王卿及胶东庸生昌邑中尉王吉皆以教之故有鲁论有齐论鲁恭王时甞欲以孔子宅爲宫坏得古文论语齐论有问王知道多于鲁论二篇古论亦无此二篇分尧曰下章子张问以爲一篇有两子张凢二十一篇篇次不与齐鲁论同安昌侯张禹夲受鲁论兼讲齐説善从之号曰张侯论爲丗所贵苞氏周氏章句出焉古论唯愽士孔安国爲之训说而丗不传至顺帝时南郡太守马融亦爲之训说汉末太司农郑玄就鲁论篇章考之齐古以爲之註近故司空陈羣太常王肃博士周生烈皆爲义说前世传受师说虽有异同不爲训解中间爲之训解至于今多矣所见不同㸦有得失今集诸家之善说记其姓名有不安者颇爲改易名曰论语集解光禄大夫关内侯臣孙邕光禄大夫臣郑冲㪚骑常侍中领军安乡亭侯臣曹羲侍中臣荀顗尚书驸马都尉关内侯臣何晏䓁上论语论语卷第一论语学而第一何晏集解子曰学而时习之不亦悦乎有朋自逺方来不亦乐乎人不知而不愠不亦君子乎有子曰其爲人也孝悌而好犯上者鲜矣不好犯上而好作乱者未之有也君子务本本立而道生孝悌也者其仁之本与子曰巧言令色鲜矣仁曽子曰吾日三省吾身爲人谋而不忠乎与朋友交言而不信乎传不习乎子曰导千乗之国敬事而信节用而爱人使民以时子曰弟子入则孝出则悌谨而信汎爱衆而亲仁行有余力则以学文子夏曰贤贤易色事父母能竭其力事君能致其身与朋友交言而有信虽曰未学吾必谓之学矣子曰君子不重则不威学则不固主忠信无友不如巳者过则勿惮改曽子曰愼终追逺民徳归厚矣子禽问于子贡曰夫子至于是邦也必闻其政求之与抑与之与子贡曰夫子温良恭俭让以得之夫子之求也其诸异乎人求之与子曰父在观其志父没观其行三年无改于父之道可谓孝矣有子曰礼之用和为贵先王之道斯为羙小大由之有所不行知和而和不以礼节之亦不可行也有子曰信近于义言可复也恭近于礼逺耻辱也因不失其亲亦可宗也子曰君子食无求饱居无求安敏于事而愼于言就有道而正焉可谓好学也巳矣子贡曰贫而无謟冨而无骄何如子曰可也未若贫而乐道富而好礼者也子贡曰诗云如切如磋如琢如磨其斯之谓与子曰赐也始可与言诗巳矣告诸徃而知来者也子曰不患人之不巳知患巳不知人也论语爲政第二何晏集解子曰爲政以徳譬如北辰居其所而衆星共之子曰诗三百一言以蔽之曰思无邪子曰导之以政齐之以刑民免而无耻导之以徳齐之以礼有耻且格子曰吾十有五而志乎学三十而立四十而不惑五十而知天命六十而耳顺七十而纵心所欲不踰矩孟懿子问孝子曰无违樊遟御子告之曰孟孙问孝于我我对曰无违樊迟曰何谓也子曰生事之以礼死葬之以礼祭之以礼孟武伯问孝子曰父母唯其之忧子游问孝子曰今之孝者是谓能飬至于犬马皆能有飬不敬何以别乎子夏问孝子曰色难有事弟子服其劳有酒食先生馔曽是以爲孝乎子曰吾与回言终日不违如愚退而省其私亦足以发回也不愚子曰视其所以观其所由察其所安人焉廋哉人焉廋哉子曰温故而知新可以爲师矣子曰君子不器子贡问君子子曰先行其言而后从之子曰君子周而不比小人比而不周子曰学而不思则罔思而不学则殆子曰攻乎异端斯害也巳矣子曰由诲汝知之乎知之爲知之不知爲不知是知也子张学干禄子曰多闻阙疑慎言其余则寡尤多见阙殆慎行其余则寡悔言寡尤行寡悔禄在其中矣哀公问曰何爲则民服孔子对曰举直错诸枉则民服举枉错诸直则民不服季康子问使民敬忠以劝如之何子曰临之以荘则敬孝慈则忠举善而教不能则民劝或谓孔子曰子奚不爲政子曰书云孝乎惟孝友于兄弟施于有政是亦爲政也奚其爲爲政也子曰人而无信不知其可也大车无輗小车无䡄其何以行之哉子张问十丗可知也子曰殷因于夏礼所损益可知也周因于殷礼所损益可知也其或继周者虽百丗亦可知子曰非其鬼而祭之謟也见义不为无勇论语卷第一论语论语卷第二论语八佾第三何晏集解孔子谓季氏八佾舞于庭是可忍也孰不可忍也三家者以雍彻子曰相维辟公天子穆穆奚取于三家之堂子曰人而不仁如礼何人而不仁如乐何林放问礼之本子曰大哉问礼与其奢也宁俭丧与其易也宁戚子曰夷狄之有君不如诸夏之亡也季氏旅于㤗山子谓冉有曰汝不能救与对曰不能子曰呜唿曽谓㤗山不如林放乎子曰君子无所争必也射乎揖让而升下而饮其争也君子子夏问曰巧笑倩兮羙目盻兮素以爲绚兮何谓也子曰绘事㣪素曰礼㣪乎子曰起予者商也始可与言诗巳矣子曰夏礼吾能言之杞不足徴殷礼吾能言之宋不足徴也文献不足故也足则吾能徴之矣子曰禘自既灌而徃者吾不欲观之矣或问禘之说子曰不知也知其说者之于天下也其如示诸斯乎指其掌祭如在祭神如神在子曰吾不与祭如不祭王孙贾问曰与其媚于奥宁媚于灶何谓也子曰不然获罪于天无所祷也子曰周监于二代郁郁乎文哉吾从周子入太庙毎事问或曰孰谓鄹人之子知礼乎入太庙毎事问子闻之曰是礼也子曰射不主皮爲力不同科古之道也子贡欲去告朔之饩羊子曰赐也汝爱其羊我爱其礼子曰事君尽礼人以爲谄定公问君使臣臣事君如之何孔子对曰君使臣以礼臣事君以忠子曰关雎乐而不淫哀而不伤哀公问社于宰我宰我对曰夏后氏以松殷人以栢周人以栗曰使民战栗也子闻之曰成事不说遂事不谏既徃不咎子曰管仲之器小哉或曰管仲俭乎曰管氏有三归官事不摄焉得俭乎曰然则管仲知礼乎曰邦君树塞门管氏亦树塞门邦君爲两君之好有反坫管氏亦有反坫管氏而知礼孰不知礼子语鲁太师乐曰乐其可知巳也始作翕如也从之纯如也皦如也绎如也以成仪封人请见曰君子之至于斯者吾未甞不得见也从者见之出曰二三子何患于丧乎天下之无道乆矣天将以夫子爲木铎子谓韶尽羙矣又尽善也谓武尽羙矣未尽善也子曰居上不寛爲礼不敬临丧不哀吾何以观之哉论语里仁第四何晏集解子曰里仁爲善择不䖏仁焉得智子曰不仁者不可以久处约不可以长处乐仁者安仁智者利仁子曰唯仁者能好人能悪人子曰苟志于仁矣无悪子曰冨与贵是人之所欲也不以其道得之不处也贫与贱是人之所悪不以其道得之不去君子去仁悪乎成名君子无终食之间违仁造次必于是顚沛必于是子曰我末见好仁者悪不仁者好仁者无以尚之悪不仁者其爲仁矣不使不仁者加乎其身有能一日用其力于仁矣乎我未见力不足者也盖有之乎我未之见也子曰民之过也各于其党观过斯知仁矣子曰朝闻道夕死可矣子曰士志于道而耻悪衣悪食者未足与议也子曰君子之于天下也无适也无莫也义之与比也子曰君子怀徳小人怀圡君子怀刑小人怀惠子曰放于利而行多怨子曰能以礼让爲国乎何有不能以礼让爲国如礼何子曰不患无位患所以立不患莫巳知也求爲可知也子曰参乎吾道一以贯之哉曽子曰唯子出门人问曰何谓也曽子曰夫子之道忠恕而巳矣子曰君子喻于义小人喻于利子曰见贤思齐焉见不贤者而内自省也子曰事父母几諌见志不从又敬不违劳不怨子曰父母在子不逺逰逰必有方子曰三年无改于父之道可谓孝矣子曰父母之年不可不知也一则以喜一则以惧子曰古者言之不出也耻躬之不逮也子曰以约失之者鲜矣子曰君子欲讷于言而敏于行子曰徳不孤必有邻子游曰事君数斯辱矣朋友数斯䟽矣论语卷第二论语论语卷第三论语公冶长第五何晏集解子谓公冶长可妻也虽在缧绁之中非其罪也以其子妻之子谓南容邦有道不废邦无道免于刑戮以其兄之子妻之子谓子贱君子哉若人鲁无君子者斯焉取斯子贡问曰赐也如何子曰汝器也曰何器也曰瑚琏也或曰雍也仁而不佞子曰焉用佞也御人以给屡憎民不知其仁也焉用佞也子使彫𨳩仕对曰吾斯之未能信子说子曰道不行乗桴浮于海从我者其由也与子路闻之喜子曰由也好勇过我无所取材孟武伯问子路仁乎子曰不知也又问子曰由也千乗之国可使治其赋也不知其仁也求也何如子曰求也千室之邑百乗之家可使爲之宰也不知其仁也赤也何如子曰赤也束带立于朝可使与賔客言也不知其仁也子谓子贡曰女与回也孰愈对曰赐也何敢望回回也闻一以知十赐也闻一以知二子曰弗如也吾与女弗如也宰予昼寝子曰朽木不可彫也粪圡之墙不可杇也于予与何诛子曰始吾于人也聴其言而信其行今吾于人也聴其言而观其行于予与改是子曰吾未见刚者或对曰申枨子曰枨也慾焉得刚子贡曰我不欲人之加诸我也吾亦欲无加诸人也子曰赐也非尔所及也子贡曰夫子之文章可得而闻也夫子之言性与天道不可得而闻也巳矣子路有闻未能行唯恐有闻子贡问曰孔文子何以谓之文也子曰敏而好学不耻下问是以谓之文也子谓子产有君子之道四焉其行巳也恭其事上也敬其飬民也惠其使民也义子曰晏平仲善与人交乆而人敬之子曰臧文仲居蔡山节藻梲何如其知也子张问曰令尹子文三仕爲令尹无喜色三巳之无愠色旧令尹之攻必以告新令尹何如也子曰忠矣曰仁矣乎曰未知焉得仁崔子弑齐君陈文子有马十乗弃而违之至于他邦则又曰犹吾大夫崔子也违之至一邦则又曰犹吾大夫崔子也违之何如子曰清矣曰仁矣乎曰未知焉得仁季文子三思而后行子闻之曰再思斯可矣子曰寗武子邦有道则知邦无道则愚其知可及也其愚不可及也子在陈曰归与归与吾党之小子狂简斐然成章不知所以裁之也子曰伯夷叔齐不念旧悪怨是用希子曰孰谓微生髙直或乞醯焉乞诸其隣而与之子曰巧言令色足恭左丘明耻之丘亦耻之匿怨而友其人左丘明耻之丘亦耻之颜渊季路侍子曰盍各曰尔志子路曰愿车马衣轻裘与朋友共敝之而无憾颜渊曰愿无伐善无施劳子路曰愿闻子之志子曰老者安之朋友信之少者怀之子曰巳矣乎吾未见能见其过而内自讼者也子曰十室之邑必有忠信如丘者焉不如丘之好学者也论语雍也第六何晏集解子曰雍也可使南面也仲弓问子桒伯子子曰可也简仲弓曰居敬而行简以临其民不亦可乎居简而行简无乃太简乎子曰雍之言然哀公问曰弟子孰爲好学孔子对曰有颜回者好学不迁怒不贰过不幸短命死矣今也则亡未闻好学者也子华使于齐冉子爲其母请粟子曰与之釡请益曰与之庾冉子与之粟五秉子曰赤之适齐也乗肥马衣轻裘吾闻之也君子周急不継冨原思爲之宰与之粟九百辤子曰母以与尔隣里郷党乎子谓仲弓曰犂牛之子骍且角虽欲勿用山川其舎诸子曰回也其心三月不违仁其余则日月至焉而巳矣季康子问仲由可使从政也与子曰由也果于从政乎何有曰赐也可使从政也与子曰赐也达于从政乎何有曰求也可使从政也与子曰求也艺于从政乎何有季氏使闵子骞爲费宰闵子骞曰善爲我辤焉如有复我者则吾必在汶上矣伯牛有子问之自牖执其手曰亡之命矣夫斯人也而有斯也斯人也而有斯也子曰贤哉回也一箪食一瓢饮在陋巷人不堪其忧囬也不改其乐贤哉囬也冉有曰非不说子之道也力不足也子曰力不足者中道而废今女画子谓子夏曰爲君子儒母爲小人儒子㳺爲武城宰子曰女得人焉耳乎哉曰有澹䑓灭明者行不由径非公事未甞至于偃之室也子曰孟之反不伐奔而殿将入门筞其马曰非敢后也马不进也子曰不有祝鮀之佞而有宋朝之羙难乎免于今之丗矣子曰谁能出不由户者何莫由斯道也子曰质胜文则野文胜质则史文质彬彬然后君子子曰人之生也直罔之生也幸而免子曰知者不如好之者好之者不如乐之者子曰中人以上可以语上也中人以下不可以语上也樊遅问知子曰务民之义敬鬼神而逺之可谓知矣问仁子曰仁者先难而后获可谓仁矣子曰知者乐水仁者乐山知者动仁者静知者乐仁者寿子曰齐一变至于鲁鲁一变至于道子曰觚不觚觚哉觚哉宰我问曰仁者虽告之曰井有仁者焉其从之也子曰何爲其然也君子可逝也不可䧟也可欺也不可罔也子曰君子愽学于文约之以礼亦可以弗畔矣夫子见南子子路不说夫子矢之曰予所否者天厌之天厌之子曰中庸之爲徳也其至矣乎民鲜久矣子贡曰如能博施于民而能济衆者何如可谓仁乎子曰何事于仁必也圣乎尧舜其犹病诸夫仁者已欲立而立人巳欲达而达人能近取譬可谓仁之方也巳论语卷第三论语论语卷第四论语述而第七何晏集觧子曰述而不作信而好古窃比于我老彭子曰黙而识之学而不厌诲人不倦何有于我哉子曰徳之不脩也学之不讲也闻义不能从也不善不能改也是吾忧也子之燕居申申如也夭夭如也子曰甚矣吾衰也乆矣吾不复梦见周公也子曰志于道据于徳依于仁游于艺子曰自行束脩以上吾未甞无诲焉子曰不愤不启不悱不发举一隅而示之不以三隅反则吾不复子食于有丧者之侧未甞饱也子于是日也哭则不歌子谓颜渊曰用之则行舎之则蔵唯我与尔有是夫子路曰子行三军则谁与子曰暴虎慿河死而无悔者吾不与也必也临事而惧好谋而成者也子曰冨而可求也虽执鞭之士吾亦爲之如不可求者从吾所好子之所慎齐战子在齐闻韶乐三月不知肉味曰不图爲乐之至于斯也冉有曰夫子爲卫君乎子贡曰诺吾将问之入曰伯夷叔齐何人也子曰古之贤人也曰怨乎曰求仁而得仁又何怨乎出曰夫子不为也子曰饭𬞞食饮水曲肱而枕之乐亦在其中矣不义而冨且贵于我如浮云子曰加我数年五十以学易可以无大过矣子所雅言诗书执礼皆雅言也叶公问孔子于子路子路不对子曰女奚不曰其为人也发愤忘食乐以忘忧不知老之将至也云尔子曰我非生而知之者好古敏而求之者也子不语恠力乱神子曰我三人行必得我师焉择其善者而従之其不善者而改之子曰天生徳于予桓魋其如予何子曰二三子以我为隐子乎吾无隐乎尔吾无所行而不与二三子者是丘也子以四教文行忠信子曰圣人吾不得而见之矣得见君子者斯可矣子曰善人吾不得而见之矣得见有恒者斯可矣亡而爲有虚而爲盈约而爲㤗难乎有恒矣子钓而不纲弋不射宿子曰盖有不知而作之者我无是也多闻择其善者而从之多见而识之知次也互乡难与言童子见门人惑子曰与其进也不与其退也唯何甚人㓗已以进与其㓗也不保其徃也子曰仁逺乎哉我欲仁斯仁至矣陈司败问昭公知礼乎孔子对曰知礼孔子退揖巫马期而进之曰吾闻君子不党君娶于吴爲同姓谓之呉孟子君而知礼孰不知礼巫马期以告子曰丘也幸苟有过人必知之子与人歌而善必使反之而后和之子曰文莫吾犹人也躬行君子则吾未之有得也子曰若圣与仁则吾岂敢抑爲之不厌诲人不倦则可谓云尔巳矣公西华曰正唯弟子不能学也子疾病子路请祷子曰有诸子路对曰有之诔曰祷尔于上下神祗子曰丘之祷之乆矣子曰奢则不逊俭则固与其不逊也宁固子曰君子坦荡荡小人长戚戚子温而厉威而不勐恭而安论语㤗伯第八何晏集解子曰㤗伯其可谓至徳也巳矣三以天下让民无得而称焉子曰恭而无礼则劳慎而无礼则葸勇而无礼则乱直而无礼则绞君子笃于亲则民兴于仁故旧不遗则民不偷曽子有疾召门弟子曰启予足启予手诗云战战兢兢如临深渊如履薄氷而今而后吾知免夫小子曽子有疾孟敬子问之曽子言曰鸟之将死其鸣也哀人之将死其言也善君子所贵道者三动容貌斯逺暴慢矣正颜色斯近信矣出辞气斯逺鄙倍矣笾豆之事则有司存曽子曰以能问于不能以多问于寡有若无实若虚犯而不校昔者吾友甞从事于斯矣曽子曰可以託六尺之孤可以寄百里之命临大节而不可夺也君子人与君子人也曽子曰士不可以不弘毅任重而道逺仁以为巳任不亦重乎死而后巳不亦逺乎子曰兴于诗立于礼成于乐子曰民可使由之不可使知之子曰好勇贫乱也人而不仁疾之巳甚乱也子曰如有周公之才之羙使骄且悋其余不足观也巳矣子曰三年学不至于糓不易得也巳子曰笃信好学守死善道危邦不入乱邦不居天下有道则见无道则隐邦有道贫且贱焉耻也邦无道冨且贵焉耻也子曰不在其位不谋其政也子曰师挚之始关雎之乱洋洋乎盈耳哉子曰狂而不直侗而不愿悾悾而不信吾不知之矣子曰学如不及犹恐失之子曰巍巍乎舜禹之有天下也而不与焉子曰大哉尧之为君也巍巍乎唯天为大唯尧则之荡荡乎民无能名焉巍巍乎其有成㓛也焕乎其有文章舜有臣五人而天下治武王曰予有乱臣十人孔子曰才难不其然乎唐虞之际于斯为盛有妇人焉九人而巳三分天下有其二以服事殷周徳其可谓至徳也巳矣子曰禹吾无间然矣菲饮食而致孝乎鬼神悪衣服而致羙乎黻冕卑宫室而尽力乎沟洫禹吾无间然矣论语卷第四论语论语卷第五论语子罕第九何晏集解子罕言利与命与仁达巷党人曰大哉孔子愽学而无所成名子闻之谓门弟子曰吾何执执御乎执射乎吾执御矣子曰麻冕礼也今也纯俭吾从衆拜下礼也今拜乎上㤗虽违衆吾从下子绝四毋意毋必毋固毋我子畏于匡曰文王旣没文不在兹乎天之将丧斯文也后死者不得与于斯文也天之未丧斯文匡人其如予何太宰问于子贡曰夫子圣者与何其多能也子贡曰固天纵之将圣又多能也子闻之曰太宰知我者乎吾少也贱故多能鄙事君子多乎哉不多也牢曰子云吾不试故艺子曰吾有知乎哉无知也有鄙夫问于我空空如也我叩其两端而竭焉子曰鳯鸟不至河不出图吾巳矣夫子见齐衰者冕衣裳者与瞽者见之虽少者必作过之必趋颜渊喟然叹曰仰之㫆髙鑚之㫆坚瞻之在前忽焉在后夫子循循然善诱人愽我以文约我以礼欲罢不能旣竭吾才如有所立卓尔虽欲从之未由也巳子病子路使门人爲臣病间曰久矣哉由之行诈也无臣而爲有臣吾谁欺欺天乎且予与其死于臣之手也无宁死于二三子之手乎且予纵不得大葬予死于道路乎子贡曰有羙玉于斯韫匵而蔵诸求善贾而沽诸子曰沽之哉沽之哉我待贾者子欲居九夷或曰陋如之何子曰君子居之何陋之有子曰吾自卫反于鲁然后乐正雅颂各得其所子曰出则事公卿入则事父兄䘮事不敢不勉不爲酒困何有于我哉子在川上曰逝者如斯夫不舎昼夜子曰吾未见好徳如好色者也子曰譬如爲山未成一篑止吾止也譬如平地虽覆一篑进吾徃也子曰语之而不惰者其回与子谓颜渊曰惜乎吾见其进也未见其止也子曰苗而不秀者有矣夫秀而不实者有矣夫子曰后生可畏也焉知来者之不如今也四十五十而无闻焉斯亦不足畏也巳矣子曰法语之言能无从乎改之爲贵巽与之言能无说乎绎之爲贵恱而不绎从而不改吾末如之何也巳矣子曰主忠信无友不如巳者过则勿惮改子曰三军可夺帅也匹夫不可夺志也子曰衣弊緼𫀆与衣狐狢者立而不耻者其由与不忮不求何用不臧子路终身诵之子曰是道也何足以臧子曰歳寒然后知松栢之后彫也子曰知者不惑仁者不忧勇者不惧子曰可与共学未可与适道可与适道未可与立可与立未可与权唐棣之华偏其反而岂不尔思室是逺而子曰未之思也夫何逺之有哉论语卿党第十何晏集解孔子于郷党恂恂如也似不能言者其在宗庙朝廷便便言唯谨尔朝与下大夫言侃侃如也与上大夫言誾誾如也君在踧踖如也与与如也君召使摈色勃如也足躩如也揖所与立左右其手衣前后䄡如也趋进翼如也賔退必𣸪命曰賔不顾矣入公门鞠躬如也如不容立不中门行不履阈过位色勃如也足躩如也其言似不足者摄齐升堂鞠躬如也屏气似不息者出降一䒭逞颜色怡怡如也没阶趋进翼如也复其位踧踖如也执圭鞠躬如也如不胜上如揖下如授勃如战色足蹜蹜如有循也享礼有容色私觌愉愉如也君子不以绀緅饰红紫不以爲䙝服当暑缜絺绤必表而出缁衣羔裘素衣麑裘黄衣狐裘䙝裘长短右𬒮必有寝衣长一身有半狐狢之厚以居去丧无所不佩非惟裳必杀之羔裘玄冠不以弔吉月必朝服而朝斋必有明衣布也斋必变食居必迁坐食不厌精脍不厌细食饐而餲鱼馁而肉败不食色悪不食臭悪不食失饪不食不时不食割不正不食不得其酱不食肉虽多不使胜食气唯酒无量不及乱沽酒市脯不食不撤姜食不多食祭于公不宿肉祭肉不出三日出三日不食之矣食不语寝不言虽䟽食菜羹瓜祭必齐如也席不正不㘴郷人饮酒杖者出斯出矣郷人傩朝服而立阼阶问人于他邦再拜送之康子馈药拜而受之曰丘未达不敢甞之廐焚子退朝曰伤人乎不问马君赐食必正席先甞君赐腥必熟而荐之君赐生必畜之侍食于君君祭先饭疾君视之东首加朝服拖绅君命召不俟驾行矣入太庙毎事问朋友死无所归曰于我殡朋友之馈虽车马非祭肉不拜寝不尸居不容子见齐衰者虽狎必变见冕者与瞽者虽䙝必以貌凶服者式之式负版者有盛馔必变色而作迅雷风烈必变升车必正立执绥车中不内顾不疾言不亲指色斯举矣翔而后集曰山梁雌雉时哉时哉子路供之三嗅而作论语卷第五论语论语卷第六论语先进第十一何晏集解子曰先进于礼乐野人也后进于礼乐君子也如用之则吾从先进子曰从我于陈蔡者皆不及门者也子曰徳行颜渊闵子骞冉伯牛仲弓言语宰我子贡政事冉有季路文学子游子夏子曰回也非助我者也于吾言无所不说好学孔子对曰有颜回者好学不迁怒不贰过不幸短命死矣今也则亡未闻好学者也颜渊死颜路请子之车子曰才不才亦各言其子也鲤死有棺而无椁吾不可徒行以爲之椁以吾从大夫之后吾以不可徒行也颜渊死子曰噫天丧予天䘮予颜渊死子哭之恸从者曰子恸矣子曰有恸乎非夫人之爲恸而谁爲恸颜渊死门人欲厚葬之子曰不可门人厚葬之子曰回也视予犹父也予不得视犹子也非我也夫二三子也季路问事鬼神子曰未能事人焉能事鬼曰敢问事死曰未知生焉知死闵子骞侍侧誾誾如也子路行行如也冉子子贡侃侃如也子乐若由也不得其死然鲁人爲长府闵子骞曰仍旧贯如之何何必改作子曰夫人不言言必有中子曰由之鼓瑟奚爲于丘之门门人不敬子路子曰由也升堂矣未入于室也子贡问师与啇也孰贤乎子曰师也过啇也不及曰然则师愈与子曰过犹不及也季氏富于周公而求也爲之聚敛而附益之子曰非吾徒也小子鸣皷而攻之可也柴也愚参也鲁师僻也由喭也子曰回也其庶乎屡空赐不受命而货殖焉忆则屡中子张问善人之道子曰不践迹亦不入于室子曰论笃是与君子者乎色荘者乎子路问闻斯行诸子曰有父兄在如之何其闻斯行之也冉有问闻斯行诸子曰闻斯行之公西华曰由也问闻斯行诸子曰有父兄在求也问闻斯行诸子曰闻斯行之赤也惑敢问子曰求也退故进之由也兼人故退之子畏于匡颜渊后子曰吾以汝为死矣曰子在回何敢死季子然问仲由冉求可谓大臣与子曰吾以子爲异之问曽由与求之问所谓大臣者以道事君不可则止今由与求也可谓具臣矣曰然则从之者与子曰弑父与君亦不从也子路使子羔爲费宰子曰贼夫人之子子路曰有民人焉有社稷焉何必读书然后爲学子曰是故悪夫佞者子路曽晢冉有公西华侍坐子曰以吾一日长乎尔无吾以也居则曰不吾知也如或知尔则何以哉子路率尔而对曰千乗之国摄乎大国间加之以师旅因之以饥馑由也爲之比及三年可使有勇且知方也夫子哂之求尔何如对曰方六七十如五六十求也爲之比及三年可使足民也如其礼乐以俟君子赤尔何如对曰非曰能之也愿学焉宗庙之事如㑹同端章甫愿爲小相焉点尔何如鼓瑟希铿尔舎瑟而作对曰异乎三子者之撰子曰何伤乎亦各言其志也曰暮春者春服旣成得冠者五六人童子六七人浴乎沂风乎舞咏而归夫子喟然叹曰吾与点也三子者出曽晢后曽晢曰夫三子者之言何如子曰亦各言其志也已矣曰夫子何哂由也子曰爲国以礼其言不让是故哂之唯求则非邦也与安见方六七十如五六十而非邦也者唯赤则非邦也与宗庙之事如㑹同非诸侯如之何赤也爲之小孰能为之大相论语颜渊第十二何晏集觧颜渊问仁子曰尅己𣸪礼爲仁一日尅己复礼天下归仁焉爲仁由巳而由人乎哉颜渊曰请问其目子曰非礼勿视非礼勿聴非礼勿言非礼勿动颜渊曰回虽不敏请事斯语矣仲弓问仁子曰出门如见大賔使民如承大祭巳所不欲勿施于人在邦无怨在家无怨仲弓曰雍虽不敏请事斯语矣司马牛问仁子曰仁者其言也讱也曰其言也讱斯可谓之仁巳矣乎子曰爲之难言之得无讱乎司马牛问君子子曰君子不忧不惧曰不忧不惧斯可谓君子巳乎子曰内省不疚夫何忧何惧司马牛忧曰人皆有兄弟我独亡子夏曰商闻之矣死生有命冨贵在天君子敬而无失与人恭而有礼四海之内皆爲兄弟也君子何患乎无兄弟也子张问明子曰浸润之譛肤受之愬不行焉可谓明也巳矣浸润之譛肤受之愬不行焉可谓逺也巳矣子贡问政子曰足食足兵使民信之矣子贡曰必不得巳而去于斯三者何先曰去兵曰必不得巳而去于斯二者何先曰去食自古皆有死民不信不立棘子城曰君子质而巳矣何以文爲矣子贡曰惜乎夫子之说君子也驷不及舌文犹质也质犹文也虎豹之鞹犹犬羊之鞹也哀公问于有若曰年饥用不足如之何有若对曰盍彻乎曰二吾犹不足如之何其彻也对曰百姓足君孰与不足百姓不足君孰与足子张问崇德辨惑子曰主忠信徙义崇德也爱之欲其生也悪之欲其死也既欲其生又欲其死是惑诚不以冨亦祗以异齐景公问政于孔子孔子对曰君君臣臣父父子子公曰善哉信如君不君臣不臣父不父子不子虽有粟吾岂得而食诸子曰片言可以折狱者其由也与子路无宿诺子曰聴讼吾犹人也必也使无讼乎子张问政子曰居之无倦行之以忠子曰君子博学于文约之以礼亦可以弗畔矣夫子曰君子成人之羙不成人之悪小人反是季康子问政于孔子孔子对曰政者正也子帅而正孰敢不正季康子患盗问于孔子孔子对曰苟子不欲虽赏之不窃季康子问政于孔子曰如杀无道以就有道何如孔子对曰子爲改焉用杀子欲善而民善矣君子之徳风也小人之徳草也草尚之风必偃子张问士何如斯可谓之达也子曰何㢤尔所谓达者矣子张对曰在邦必闻在家必闻子曰是闻也非达也夫达者质直而好义察言而观色虑以下人在邦必达在家必达夫闻者色取仁而行违居之不疑在邦必闻在家必闻樊遅从逰于舞雩之下曰敢问崇徳脩慝辨惑子曰善哉问先事后得非崇徳与攻其悪毋攻人之悪非脩慝与一朝之忿忘其身以及其亲非惑与樊遅问仁子曰爱人问知子曰知人樊遅未达子曰举直错诸抂能使枉者直樊遅退见子夏曰向也吾见于夫子而问知子曰举直错诸枉能使抂者直何谓也子夏曰冨哉是言乎舜有天下选于衆举皐陶不仁者逺矣汤有天下选衆举伊尹不仁者逺矣子贡问友子曰忠告而以善导之否则止无自辱焉曽子曰君子以文会友以友辅仁论语卷第六论语论语卷第七论语子路第十三何晏集解子路问政子曰先之劳之请益曰无倦仲弓爲季氏宰问政子曰先有司赦小过举贤才曰焉知贤才而举之曰举尔所知尔所不知人其舎诸子路曰卫君待子而为政子将奚先子曰必也正名乎子路曰有是哉子之迃也奚其正名子曰野哉由也君子于其所不知盖阙如也名不正则言不顺言不顺则事不成事不成则礼乐不兴礼乐不兴则刑罚不中刑罚不中则民无所措手足故君子名之必可言也言之必可行也君子于其言无所苟而巳矣樊遅请学稼子曰吾不如老农请学为圃子曰吾不如老圃樊遅出子曰小人哉樊须也上好礼则民莫敢不敬上好义则民莫敢不服上好信则民莫敢不用情夫如是则四方之民襁负其子而至矣焉用稼子曰诵诗三百授之以政不达使于四方不能専对虽多亦奚以为哉子曰其身正不令而行其身不正虽令不从子曰鲁卫之政兄弟也子谓卫公子荆善居室始有曰苟合矣少有曰苟完矣冨有曰苟羙矣子适卫冉有仆子曰庶矣哉冉有曰既庶矣又何加焉曰冨之曰既冨矣又何加焉曰教之子曰苟有用我者期月而巳可也三年有成子曰善人为邦百年亦可以胜残去杀矣诚哉是言也子曰如有王者必丗而后仁子曰苟正其身矣于从政乎何有不能正其身如正人何冉子退朝子曰何晏也对曰有政子曰其事也如有政虽不吾以吾其与闻之定公问一言而可以兴邦有诸孔子对曰言不可以若是其几也人之言曰爲君难爲臣不易如知爲君之难也不几乎一言而兴邦乎曰一言而可䘮邦有诸孔子对曰言不可以若是其几也人之言曰予无乐乎为君唯其言而乐莫予违也如其善而莫之违也不亦善乎如不善而莫之违也不几乎一言而丧邦乎业公问政子曰近者恱逺者来子夏为莒父宰问政子曰毋欲速毋见小利欲速则不达见小利则大事不成叶公语孔子曰吾党有直躬者其父攘羊而子证之孔子曰吾党之直者异于是父爲子隐子为父隐直在其中矣樊遅问仁子曰居处恭执事敬与人忠虽之夷狄不可弃也子贡问曰何如斯可谓之士矣子曰行巳有耻使于四方不辱君命可谓士矣曰敢问其次曰宗族称孝焉郷党称悌焉曰敢问其次曰言必信行必果硁硁然小人也抑亦可以爲次矣曰今之从政者何如子曰噫斗筲之人何足筭也子曰不得中行而与之必也狂狷乎狂者进取狷者有所不爲也子曰南人有言曰人而无恒不可以作巫医善夫不恒其德或承之羞子曰不占而巳矣子曰君子和而不同小人同而不和子贡问曰郷人皆好之何如子曰未可也郷人皆悪之何如子曰未可也不如郷人之善者好之其不善者悪之也子曰君子易事而难恱也恱之不以道不恱也及其使人也器也小人难事而易悗也悗之虽不以道恱也及其使人也求备焉子曰君子㤗而不骄小人骄而不㤗子曰刚毅木讷近仁子路问曰何如斯可谓之士矣子曰切切偲偲怡怡如也可谓士矣朋友切切偲偲兄弟怡怡如也子曰善人教民七年亦可以即戎矣子曰以不教民战是谓弃之论语宪问第十四何晏集解宪问耻子曰邦有道糓邦无道糓耻也克伐怨欲不行焉可以为仁矣子曰可以为难矣仁则吾不知也子曰士而怀居不足以为士矣子曰邦有道危言危行邦无道危行言逊子曰有徳者必有言有言者不必有德仁者必有勇勇者不必有仁南宫适问于孔子曰羿善射奡盪舟俱不得其死然禹稷躬稼而有天下夫子不荅南宫适出子曰君子哉若人尚德哉若人子曰君子而不仁者有矣夫未有小人而仁者也子曰爱之能勿劳乎忠焉能勿诲乎子曰爲命卑谌草创之丗叔讨论之行人子羽脩饰东里子产润色之或问子产子曰惠人也问子西曰彼哉彼哉问管仲曰人也夺伯氏骈邑三百饭𬞞食没齿无怨言子曰贫而无怨难冨而无骄易子曰孟公绰为赵魏老则优不可以为藤薛大夫也子路问成人曰若臧武仲之智公绰之不欲卞荘子之勇冉求之艺文之以礼乐亦可以爲成人矣曰今之成人者何必然见利思义见危授命乆要不忘平生之言亦可以爲成人矣子问公叔文子于公明贾曰信乎夫子不言不笑不取乎公明贾对曰以告者过也夫子时然后言人不厌其言也乐然后笑人不厌其笑也义然后取人不厌其取也子曰其然岂其然乎子曰臧武仲以防求为后于鲁虽曰不要君吾不信也子曰晋文公谲而不正齐桓公正而不谲子路曰桓公杀公子紏召忽死之管仲不死曰未仁乎子曰桓公九合诸侯不以兵车管仲之力也如其仁如其仁子贡曰管仲非仁者与桓公杀公子紏不能死又相之子曰管仲相桓公覇诸侯一匡天下民到于今受其赐微管仲吾其𬒳发左袵矣岂若匹夫匹妇之为谅也自经于沟渎而莫之知也公叔文子之臣大夫僎与文子同升诸公子闻之曰可以为文矣子曰卫霊公之无道也康子曰夫如是奚而不丧孔子曰仲叔圉治賔客祝鮀治宗庙王孙贾治军旅夫如是奚其丧子曰其言之不怍则其为之难也陈成子杀简公孔子沐浴而朝告于哀公曰陈桓杀其君请讨之公曰告夫二三子孔子曰以吾从大夫之后不敢不告也君曰告夫二三子者之二三子告不可孔子曰以吾从大夫之后不敢不告子路问事君子曰勿欺也而犯之子曰君子上达小人下达子曰古之学者为巳今之学者为人也蘧伯玉使人扵孔子孔子与人坐而问焉曰夫子何为对曰夫子欲寡其过而未能也使者出子曰使乎使乎子曰不在其位不谋其政曽子曰君子思不出其位子曰君子耻其言之过其行也子曰君子道者三我无能焉仁者不忧知者不惑勇者不惧子贡曰夫子自道也子贡方人子曰赐也贤乎我夫我则不睱子曰不患人之不已知患巳无能也子曰不逆诈不忆不信抑亦先觉者是贤乎微生畒谓孔子曰丘何为是栖栖者与无乃为佞乎孔子对曰非敢为佞也固也子曰骥不称其力称其德也或曰以德报怨何如子曰何以报德以直报怨以德报德子曰莫我知也夫子贡曰何为其莫知子也子曰不怨天不尤人下学而上达知我者其天乎公伯寮愬子路于季孙子服景伯以告曰夫子固有惑志于公伯寮也吾力犹能肆诸市朝子曰道之将行也与命也道之将废也与命也公伯寮其如命何子曰贤者避丗其次避地其次避色其次避言子曰作者七人矣子路宿于石门石门晨门曰奚自子路曰自孔氏曰是知其不可而为之者与子击磬于卫有荷篑而过孔子之门者曰有心哉击磬乎既而曰鄙哉硁硁乎莫巳知也斯巳而巳矣深则厉浅则掲子曰果哉未之难矣子张曰书云髙宗谅隂三年不言何谓也子曰何必髙宗古之人皆然君薨百官緫已以聴于冢宰三年子曰上好礼则民易使也子路问君子子曰脩巳以敬人曰如斯而巳乎曰脩巳以安人曰如斯而已乎曰脩巴以安百姓脩巳以安百姓尧舜其犹病诸原壤夷俟子曰㓜而不逊悌长而无述焉老而不死是为贼以杖叩其胫阙党童子将命矣或问之曰益者与子曰吾见其踞于位也见其与先生并行也非求益者也欲速成者也论语卷第七论语论语卷第八论语卫灵公第十五何晏集解卫灵公问陈于孔子孔子对曰爼豆之事则甞闻之矣军旅之事未之学也明日遂行在陈絶粮从者病莫能兴子路愠见曰君子亦穷乎子曰君子固穷小人穷斯滥矣子曰赐也汝以予为多学而识之者与对曰然非与曰非也予一以贯之子曰由知德者鲜矣子曰无为而治者其舜也与夫何为哉恭巳正南面而已矣子张问行子曰言忠信行䔍敬虽蛮㹮之邦行矣言不忠信行不䔍敬虽州里行乎哉立则见其参然于前也在舆则见其倚于衡也夫然后行也子张书诸绅子曰直哉史鱼邦有道如矢邦无道如矢君子哉蘧伯玉邦有道则仕邦无道则可卷而怀也子曰可与言而不与言失人不可与言而与言之失言知者不失人亦不失言子曰志士仁人无求生以害仁有杀身以成仁子贡问为仁子曰工欲善其事必先利其器居是邦也事其大夫之贤者友其士之仁者也颜渊问为邦子曰行夏之时乗殷之辂服周之冕乐则韶舞放郑声逺佞人郑声滛佞人殆子曰人而无逺虑必有近忧子曰巳矣乎吾未见好徳如好色者也子曰臧文仲其窃位者与知柳下惠之贤而不与立也子曰躬自厚而薄责于人则逺怨矣子曰不曰如之何如之何者吾末如之何也巳矣子曰群居终日言不及义好行小慧难矣哉子曰君子义以为质礼以行之逊以出之信以成之君子哉子曰君子病无能焉不病人之不巳知也子曰君子疾没丗而名不称焉子曰君子求诸己小人求诸人子曰君子矜而不争群而不党子曰君子不以言举人不以人废言子贡问曰有一言而可以终身行者乎子曰其恕乎已所不欲勿施于人也子曰吾之于人也谁毁谁誉如有可誉者其有所试矣斯民也三代之所以直道而行也子曰吾犹及史之阙文也有马者借人乗之今则亡矣夫子曰巧言乱徳小不忍乱大谋子曰衆悪之必察焉衆好之必察焉子曰人能弘道非道弘人也子曰过而不改是谓过矣子曰吾甞终日不食终夜不寝以思无益不如学也子曰君子谋道不谋食耕也馁在其中矣学也禄在其中矣君子忧道不忧贫也子曰知及之仁不能守之虽得之必失之知及之仁能守之不荘以莅之则民不敬知及之仁能守之荘以莅之动之不以礼未善也子曰君子不可小知而可大受也小人不可大受也而可小知也子曰民之于仁也甚于水火水火吾见蹈而死者矣未见蹈仁而死者也子曰当仁不让于师子曰君子贞而不谅子曰事君敬其事而后其食子曰有教无类子曰道不同不相为谋子曰辞达而巳矣师冕见及阶子曰阶也及席也子曰席也皆坐子告之曰某在斯某在斯师冕出子张问曰与师言之道与子曰然固相师之道也论语季氏第十六何晏集解季氏将伐颛臾冉有季路见于孔子曰季氏将有事于颛臾孔子曰求无乃尔是过与夫颛臾昔者先王以为东䝉主且在邦域之中矣是社稷之臣也何以为伐也冉有曰夫子欲之吾二臣者皆不欲也孔子曰求周任有言曰陈力就列不能者止危而不持颠而不扶则将焉用彼相矣且尔言过矣虎兕出于柙龟玉毁椟中是谁之过与冉有曰今夫颛臾固而近于费今不取后丗必为子孙忧孔子曰求君子疾夫舎曰欲之而必更爲之辞丘也闻有国有家者不患寡而患不均不患贫而患不安盖均无贪和无寡安无倾夫如是故逺人不服则修文徳以来之既来之则安之今由与求也相夫子逺人不服而不能来也邦分崩离折而不能守也而谋动干戈于邦内吾恐季孙之忧不在于颛臾而在萧墙之内也孔子曰天下有道则礼乐征伐自天子出天下无道则礼乐征伐自诸侯出自诸侯出盖十丗希不失矣自大夫出五丗希不失矣陪臣执国命三丗希不失矣天下有道则政不在大夫天下有道则庶人不议孔子曰禄之去公室五丗矣政逮大夫四丗矣故夫三桓之子孙微矣孔子曰益者三友损者三友友直友谅友多闻益矣友便僻友善柔友便佞损矣孔子曰益者三乐损者三乐乐节礼乐乐噵人之善乐多贤友益矣乐骄乐乐佚游乐宴乐损矣孔子曰侍于君子有三愆言未及之而言谓之躁言及之不言谓之隐未见颜色而言谓之瞽孔子曰君子有三戒少之时血气未定戒之在色及其壮也血气方刚戒之在闘及其老也血气既衰戒之在得孔子曰君子有三畏畏天命畏大人畏圣人之言小人不知天命而不畏也狎大人侮圣人之言孔子曰生而知之者上也学而知之者次也困而学之又其次也困而不学民斯爲下矣孔子曰君子有九思视思明听思聦色思温貌思恭言思忠事思敬疑思问忿思难见得思义孔子曰见善如不及见不善如探汤吾见其人矣吾闻其语隐居以求其志行义以达其道吾闻其语矣未见其人也齐景公有马千驷死之日民无得而称焉伯夷升齐饿于首阳之下民到干今称之其斯谓与陈亢问于伯鱼曰子亦有异闻乎对曰未也甞独立鲤趋而过庭曰学诗乎对曰未也曰不学诗无以言也鲤退而学诗他日又独立鲤趋而过庭曰学礼乎对曰未也不学礼无以立也鲤退而学礼闻斯二矣陈亢退喜曰问一得三闻诗闻礼又闻君子之逺其子也邦君之妻君称之曰夫人夫人自称曰小童邦人称之曰君夫人称诸异邦曰寡小君异邦人称之亦曰君夫人也论语卷第八论语论语卷第九论语阳货第十七何晏集解阳货欲见孔子孔子不见归孔子豚孔子时其亡也而徃拜之遇诸涂谓孔子曰来予与尔言曰怀其寳而迷其邦可谓仁乎曰不可好从事而亟失时可谓智乎曰不可日月逝矣歳不我与孔子曰诺吾将仕矣子曰性相近也习相逺也子曰唯上智与下愚不移子之武城闻絃歌之声夫子莞尔而笑曰割鸡焉用牛刀子游对曰昔者偃也闻诸夫子曰君子学道则爱人小人学道则易使子曰二三子偃之言是也前言戯之耳公山不扰以费畔召子欲徃子路不恱曰未之也巳何必公山氏之之也子曰夫召我者而岂徒哉如有用我者吾其爲东周乎子张问仁于孔子孔子对曰能行五者于天下为仁矣请问之曰恭寛信敏惠恭则不侮寛则得衆信则人任焉敏则有功惠则足以使人佛肹召子欲徃子路曰昔者由也闻诸夫子曰亲于其身为不善者君子不入佛肸以中牟叛子之徃也如之何子曰然有是言曰不曰坚乎磨而不磷不曰白乎涅而不缁吾岂匏瓜也哉焉能繋而不食子曰由也汝闻六言六蔽矣乎对曰未也居吾语汝好仁不好学其蔽也愚好知不好学其蔽也荡好信不好学其蔽也贼好直不好学其蔽也绞好勇不好学其蔽也乱好刚不好学其蔽也狂子曰小子何莫学夫诗诗可以兴可以观可以羣可以怨迩之事父逺之事君多识于鸟兽草木之名子谓伯鱼曰女为周南邵南矣乎人而不为周南邵南其犹正墙面而立也与子曰礼云礼云玉帛云乎哉乐云乐云钟皷云乎哉子曰色厉而内荏譬诸小人其犹穿窬之盗也与子曰郷原德之贼也子曰道听而涂说德之弃子曰鄙夫可与事君哉其未得之患得之既得之患失之苟患失无所不至矣子曰古者民有三疾今也或是之亡也古之狂也肆今之狂也荡古之矝也㢘今之矝也忿戾古之愚也直今之愚也诈而巳矣子曰悪紫之夺朱悪鄚声之乱雅乐悪利口之覆邦家子曰予欲无言子贡曰子如不言则小子何述焉子曰天何言哉四时行焉百物生焉天何言哉孺悲欲见孔子孔子辞之以疾将命者出户取瑟而歌使之闻之宰我问三年之䘮期巳久矣君子三年不为礼礼必坏三年不为乐乐必崩旧糓既没新糓既升鑚燧改火期可巳矣子曰食夫稻也衣夫锦也于女安乎曰安之女安则为之夫君子之居䘮食旨不甘闻乐不乐居处不安故不为也今女安则为之宰我出曰予之不仁也子生三年然后免于父母之怀夫三年之䘮天下之通䘮也予也有三年之爱于其父母乎子曰饱食终日无所用心难矣哉不有博弈者乎为之犹贤乎巳子路曰君子尚勇乎子曰君子义以为上君子有勇而无义为乱小人有勇而无义为盗子贡问曰君子亦有悪乎子曰有悪悪称人之悪者悪居下流而讪上者悪勇而无礼者悪果敢而窒者曰赐也亦有悪也悪徼以为智者悪不逊以为勇者悪讦以为直者子曰唯女子与小人为难飬也近之则不逊逺之则怨子曰年四十而见悪焉其终也巳论语微子第十八何晏集解微子去之箕子爲之奴比于諌而死孔子曰殷有三仁焉栁下惠爲士师三黜人曰子未可以去乎曰直道而事人焉徃而不三黜枉道而事人何必去父母之邦齐景公待孔子曰若季氏则吾不能以季孟之间待之曰吾老矣不能用也孔子行齐人归女乐季桓子受之三日不朝孔子行楚狂接舆歌而过孔子之门曰鳯兮鳯兮何德之衰也徃者不可諌也来者犹可追也巳而巳而今之从政者殆而孔子下欲与之言趋而避之不得与之言长沮桀溺耦而耕孔子过之使子路问津焉长沮曰夫执舆者为谁子路曰为孔丘曰是鲁孔丘与对曰是也曰是知津矣问于桀溺桀溺曰子爲谁曰为仲由曰是鲁孔丘之徒与对曰然曰滔滔者天下皆是也而谁以易之且而与其从避人之士岂若从避丗之士哉耰而不辍子路行以告夫子怃然曰鸟兽不可与同羣也吾非斯人之徒与而谁与天下有道丘不与易也子路从而后遇丈人以杖荷莜子路问曰子见夫子乎丈人曰四体不勤五糓不分孰为夫子植其杖而芸子路拱而立止子路宿杀鸡爲黍而食之见其二子焉明日子路行以告子曰隐者也使子路反见之至则行矣子路曰不仕无义长㓜之节不可废也君臣之义如之何其可废也欲㓗其身而乱大伦君子之仕也行其义也道之不行也巳知之矣逸民伯夷叔齐虞仲夷逸朱张栁下惠少连子曰不降其志不辱其身者伯夷叔齐与谓栁下惠少连降志辱身矣言中伦行中虑其斯而巳矣谓虞仲夷逸隐居放言身中清废中权我则异于是无可无不可大师挚适齐亚饭干适楚三饭缭适蔡四饭缺适秦鼔方叔入于河播鼗武入于汉少师阳击磬襄入于海周公语鲁公曰君子不施其亲不使大臣怨乎不以故旧无大故则不弃也母求备于一人周有八士伯达伯适仲突仲忽叔夜叔夏季随季騧论语卷第九论语论语卷第十论语子张第十九何晏集解子张曰士见危致命见得思义祭思敬䘮思哀其可巳矣子张曰执徳不弘信道不笃焉能爲有焉能爲亡子夏之门人问交于子张子张曰子夏云何对曰子夏曰可者与之其不可者距之子张曰异乎吾所闻也君子尊贤而容衆嘉善而矜不能我大贤与于人何所不容我不贤与人将距我如之何其距人也子夏曰虽小道必有可观者焉致逺恐泥是以君子不爲也子夏曰日知其所亡月无忘其所能可谓好学也巳矣子夏曰博学而䔍志切问而近思仁在其中矣子夏曰百工居肆以成其事君子学以致其道子夏曰小人之过也必文子夏曰君子有三变望之俨然即之也温聼其言也厉子夏曰君子信而后劳其民未信则以爲厉巳也信而后諌未信则以爲谤巳矣子夏曰大徳不踰闲小徳出入可也子游曰子夏之门人小子当洒扫应对进退则可矣抑未也本之则无如之何子夏闻之曰噫言游过矣君子之道孰先传焉孰后倦焉譬诸草木区以别矣君子之道焉可诬也有始有卒者其唯圣人乎子夏曰仕而优则学学而优则仕子游曰䘮致乎哀而止子游曰吾友张也爲难能也然而未仁曾子曰堂堂乎张也难与并爲仁矣曽子曰吾闻诸夫子人未有自致也者必也亲䘮乎曽子曰吾闻诸夫子孟庄子之孝也其他可能也其不改攵之臣与父之政是难也孟氏使阳肤爲士师问于曾子曾子曰上失其道民散乆矣如得其情则哀矝而勿喜子贡曰纣之不善也不如是之甚也是以君子悪居下流天下之悪皆归焉子贡曰君子之过也如日月之蚀也过也人皆见之更也人皆仰之卫公孙朝问扵子贡曰仲尼焉学子贡曰文武之道未坠扵地在人贤者识其大者不贤者识其小者莫不有文武之道焉夫子焉不学而亦何常师之有叔孙武叔语大夫扵朝曰子贡贤扵仲尼子服景伯以告子贡子贡曰譬诸宫墙也赐之墙也及肩闚见室家之好夫子之墙也数仞不得其门而入者不见宗庙之羙百官之富得其门者或寡矣夫子之云不亦冝乎叔孙武叔毁仲尼子贡曰无以爲也仲尼不可毁也他人之贤者丘陵也犹可踰也仲尼如日月也无得而踰焉人虽欲自絶也其何伤于日月乎多见其不知量也陈子禽谓子贡曰子爲恭也仲尼岂贤于子乎子贡曰君子一言以爲智一言以爲不智言不可不慎也夫子之不可及犹天之不可阶而升也夫子得邦家者所谓立之斯立导之斯行绥之斯来动之斯和其生也荣其死也哀如之何其可及也论语尧曰第二十何晏集解尧曰咨尔舜天之暦数在尔躬允执其中四海困穷天禄永终舜亦以命禹曰予小子履敢用玄牡敢昭告于皇皇后帝有罪不敢赦帝臣不蔽蕳在帝心朕躬有罪无以万方万方有罪在朕躬周有大赉善人是富虽有周亲不如仁人百姓有过在予一人谨㩲量审法度修废官四方之政行焉兴灭国继绝丗举逸民天下之民归心焉所重民食䘮祭寛则得衆敏则有功公则民说子张问政于孔子曰何如斯可以从政矣子曰尊五羙屏四悪斯可以从政矣子张曰何谓五羙子曰君子惠而不费劳而不怨欲而不贪㤗而不骄威而不勐子张曰何谓惠而不费子曰因民之所利而利之斯不亦惠而不费乎择其可劳而劳之又谁怨欲仁而得仁又焉贪君子无衆寡无小大无敢慢斯不亦㤗而不骄乎君子正其衣冠尊其瞻视俨然人望而畏之斯不亦威而不勐乎子张曰何谓四悪子曰不教而杀谓之虐不戒视成谓之暴慢令致期谓之贼犹之与人也出内之吝谓之有司孔子曰不知命无以爲君子也不知礼无以立也不知言无以知人也堺浦道祜居士重新命工镂梓正平五月吉日谨志论语卷第十