续琉球国志略序同治五年天子以琉球于中国最恭顺今其嗣尚泰立不怠益虔宜钖以王封诏公卿择可使者于是詹事府右赞善赵新持节衔命以行既莅其国宣扬天子神圣威武覆载无外之意咸拱听慴伏忭悦归出其所着续志略二卷记山川道路制度风俗甚具以示同列其友郭柏荫受而读之曰周礼行人之职掌辨异五物以反命于王以周知天下之故又闻九能能说可以爲大夫君之所爲其近是乎昔汪舍人楫奉命册立以诗歌赓咏圣朝怀柔盛德当时朝士咸艳称之然而简而不能赅也是略以史书之义例爲记载之文章宸章炳焕典礼矞煌俾后之至东瀛者有所率循而考覈焉而君之敬愼之忱亦借以稍见也夫是爲序光绪八年壬午秋八月侯官郭柏荫序续琉球国志略总目续琉球国志略首卷御书诏勅谕祭文续琉球国志略卷一表奏国统续琉球国志略卷二封贡典礼学校政刑官制冠帯簪衣制府署祠庙风俗人物物产针路灵蹟外部链接赵新续琉球志略影印本詹事府右赞善臣赵新恭辑表奏道光十六年请封表琉球国中山王世子臣尚育诚惶诚恐稽首顿首谨奉表上言伏以丹诏辉煌布恩纶于北阙星槎迢递传宠命于南瀛树屏翰而怀柔隆兹体统钖封章以宠贲焕厥规模庆洽蚁封欢腾蜃岛钦惟皇帝陛下知周万物治协三王赫濯声灵式九围而型于百辟惇庸典礼敛五福以钖及万邦侯甸要荒尽入职方之府躬桓蒲谷悉归王会之图八埏遍沐仁风四海皆瞻化日臣育世叨圣泽代守瀛壖胙土分茅自昔长依禹甸请封袭爵于今欣戴尧天谨遣陪臣向大烋孙光裕等远叩龙墀乞降纶音以准袭遥趋象阙恭求册使而钖封伏愿至德弥崇覃恩愈广建官分职由内臣而及外臣合轨同文因旧典以开新典将见阳和布地醴泉与芝草偕生瑞气丽天甘露同景星并见矣臣育无任瞻天仰圣激切屏营之至谨奉表恭进以闻道光十六年八月初三日道光十六年请封疏琉球国中山王世子臣尚育谨奏爲沥恳循例封袭以光世土以效忠勤事窃以敝国蕞尔弹丸渺兹尺土世沐天朝深仁厚泽有加无已臣先祖尚质于顺治十一年荷蒙天恩颁给王爵印篆爲中山王永奠海邦臣先祖尚贞于康熙二十一年叨荷诏勅册封臣先祖尚敬于康熙五十七年祗受封王臣太高祖尚穆于干隆二十一年恭沐皇恩封袭王爵臣高祖尚哲爲世子时弃世臣曾祖尚温于嘉庆五年叨蒙册封臣祖尚成未及请封早已弃世臣父尚灏于嘉庆十三年仰蒙册封爲中山王臣祖于是年恭荷诰命追封王爵臣父嗣爵以来恭勤匪懈一旦婴病医药无效于道光十四年五月二十九日薨逝臣小子以嫡继统恭循典例应请封袭谨遣陪臣耳目官向大烋正议大夫孙光裕等趋叩丹墀虔赍奏请伏乞圣恩体循臣先世事例差选天使按临蛟岛俾臣育拜纶音于海表世守藩疆膺诏命于波区代供贡职则顶祝皇恩浩荡世世不朽矣伏祈圣鉴勅部施行臣育不胜惶悚待命之至谨具奏以闻道光十六年八月初三日同治三年请封表琉球国中山王世子臣尚泰诚惶诚恐稽首顿首谨奉表上言伏以天子当阳砺山带河以建国圣人御宇苴茅胙土以分藩颁正朔于赤县神州咸仰玉册金书之钖图王会于凫旌阴羽共瞻宝函铁券之荣鳌极奠安蚁封忭颂钦惟皇帝陛下恩覃九月道契三无乃圣乃神乃武乃文亿万世光垂黼黻自西自东自南自北千百国瑞辑冠裳海浅仁深岳卑德峻春台有庆寿域同登臣泰躬叨圣泽世守海邦服备外藩夙有请封旧典统承先绪仍循嗣爵常经谨遣陪臣东国兴毛发荣趋叩龙墀乞降纶音以准袭虔伸虎拜恭迓册使之遥临伏愿丹诏颁云黄图辉日荣膺冠带广玉帛之会于涂山宠列屏藩大封建之模于涧水则沐日浴月入荒输琛賮之忱十雨五风六宇受雍熙之福矣臣泰无任瞻天仰圣激切屏营之至谨奉表恭进以闻同治三年八月初四日同治三年请封疏琉球国中山王世子臣尚泰谨奏爲援例陈情恳请封袭以光疆宇以效忠勤事窃维敝国鳀壑外藩蜗居荒服世沐天朝厚泽深仁有加无已臣先祖尚质于顺治十一年荷蒙天恩颁给王爵印篆爲中山王永奠海邦先祖尚贞尚敬尚穆均于康熙二十一年及五十七年并干隆二十一年先后恩准封袭太高祖尚哲爲世子时即世弗禄高祖尚温于嘉庆五年叨蒙封袭王爵曾祖尚成虽未及请封早已弃世而祖尚灏于嘉庆十三年叨蒙封袭王爵曾祖亦于是年恭荷诰命特许追封父尚育复于道光十八年祗受册封爲中山王感列圣之遭逢励儿孙以职守嗣爵以来夙夜钦承忠贞匪懈讵意偶婴微疾医药无灵遽于道光二十七年九月十七日薨逝臣以嫡长继统恭循典例虔请封袭冀借皇威之远被庶几寿域之同登谨遣陪臣耳目官东国兴正议大夫毛发荣趋叩彤墀摅陈丹悃伏乞圣恩体循臣先世事例钦选天使按临海疆俾臣泰迓纶音于北阙世守藩封膺玺命于东瀛代修职贡则顶祝皇仁长承恩眷仰八纮之在宥愿万叶以爲基矣伏祈圣鉴饬部施行臣泰不胜惶悚待命之至谨奏同治三年八月初四日道光十八年谢恩表琉球国中山王臣尚育诚欢诚忭稽首顿首谨奉表上言伏以文命覃敷纶綍焕黄封之彩仁恩广被沧溟腾紫诰之辉布涣号于三山鸿钧亭育颁干符于万里鲽版轩歌庆溢寰瀛欢增薄海钦惟皇帝陛下聪明天亶恭让性成黼座垂裳照尧天之丽日彤廷挥轸调舜陛之熏风臣育嗣守藩封代供贡职拜荷凤诏褒封之典岛屿炜煌仰承鸾书钖予之荣星云糺缦瞻神京而九叩望帝阙以三唿拜命增虔抚躬益励谨遣陪臣翁宽杨德昌等肃赍土物叩谢天恩伏愿大造无私至诚不息德政如辰居有所天涯之箕毕输忱声灵穷亥步而遥域外之梯航接踵将见金瓯永固河山呈带砺之休玉烛常调川岳隶怀柔之化矣臣育无任瞻天仰圣激切屏营之至谨奉表称谢以闻道光十八年谢恩疏琉球国中山王臣尚育谨奏爲恭谢天恩事窃臣育弹丸小国僻处海隅仰沐皇上鸿慈允臣嗣封藩服于道光十八年钦差正使翰林院修撰林鸿年副使翰林院编修高人鑑持节赍捧诏敕御书币帛随带员役人等驾船一只于本年五月初九日按临敝国臣育率领臣庶于迎恩亭恭请皇上圣躬万安即敬迓诏勅御书币帛奉安天使馆内择吉于六月二十四日先蒙谕祭臣父王尚灏续于八月初三日荷蒙宣读诏敕封臣育爲中山王优赉臣及臣妃蟒缎彩缎等物臣育恭设香案望阙叩头谢恩讫随援照成例请于天使恳留诏敕爲传国之宝蒙天使查验前封卷轴特允所请付臣一併珍藏复蒙颁赐御书弼服海隅匾额臣育及臣庶瞻仰欢忭叩头祗领伏念臣育世居岛藇夙隶帡幪兹当嗣位之初仰邀特简词臣远来异域眷旧臣而赐醊裦世冑而钖封宸翰腾辉奇缯耀彩诚宠荣之已极洵存没之同欣臣育曷胜感激特遣陪臣法司王舅翁宽紫金大夫杨德昌使者马维兴都通事魏学源通事郑思恭梁大章等赍奉表章率领官伴梢役坐驾船只装载土仪金鹤形一对盔甲一领金靶鞘腰刀二把银靶鞘腰刀二把黑漆靶鞘镀金铜结束腰刀二十把黑漆靶鞘镀金铜结束鎗一十把黑漆靶鞘镀金铜结束衮刀一十把黑漆洒金马鞍一座金彩画围屏二对精制折扇五百把土丝绵二百束练蕉布三百疋土苎布一百疋白刚钖五百觔红铜五百觔再蒙颁赐御书另具金鹤形一对前来赴京叩谢天恩伏冀圣慈俯鉴下悃臣育无任激切屏营之至谨奏同治五年谢恩表琉球国中山王臣尚泰诚欢诚忭稽首顿首谨奉表上言伏以皇仁同覆帱车书集一统之河山帝德遍干坤侯甸沾累朝之雨露来王来享屏藩宠钖银章丕显丕承带砺荣分铁券外邦溢庆环海腾欢钦惟皇帝陛下道轶羲轩业高尧舜安内攘外河清偕海晏扬休纬武经文雨澍共风祥呈瑞咸颂太平天子羣歌有道圣人臣泰鲛岛微员蜃宫荒服代沐圣朝培植躬膺王爵袭封星使遥临如觐龙光而华祝纶音远贲爰伸虎拜以嵩唿五色焕黄麻祖庙之苹蘩映彩十行颁丹诏球阳之岳渎增辉册立覃恩蚁私莫报缵承旧业蚊负怀惭祇缘蜗处南隅匪遂凫趋北阙谨遣陪臣马朝栋阮宣诏等肃赍方物聊效葵倾叩谢天恩徒殷曝献伏愿箕畴备福姬箓凝庥披王会之图执玉帛者八百国揽职方之掌奠金瓯于亿万年将见璧合珠联永庆雍熙之治凤仪兽舞咸游浩荡之天矣臣泰无任瞻天仰圣激切屏营之至谨奉表称谢以闻同治五年谢恩疏琉球国中山王臣尚泰谨奏爲恭谢天恩事窃臣泰弹丸小国僻处海隅仰沐皇上鸿慈允臣嗣封藩服于同治五年钦差正使詹事府右赞善赵新副使内阁中书舍人于光甲持节赍捧诏勅币帛随带员役人等驾船二只于本年六月二十二日按临敝国臣泰率领臣庶于迎恩亭恭请皇太后皇上圣躬万安即敬迓诏勅币帛奉安天使馆内择吉于七月二十日先蒙谕祭臣父王臣尚育续于月日荷蒙宣读诏敕封臣泰爲中山王优赉臣及臣妃蟒袍綵缎等物臣泰恭设香案望阙叩头谢恩讫随援照成例请于天使恳留诏勅爲传国之宝蒙天使查验前封卷轴特允所请付臣一併珍藏臣泰及臣庶瞻仰欢忭叩头祗领伏念臣泰世居岛藇夙隶帡幪兹当嗣位之初仰邀特简词臣远来异域眷旧臣而赐醊裦世冑而钖封龙章腾辉凤縠耀彩诚宠荣之已极洵存殁之同欣臣泰曷胜感激特遣陪臣法司王舅马朝栋紫金大夫阮宣诏使者向永仪都通事蔡呈祯通事金良弼阮成勋等赍捧表章率领官伴梢役坐驾船只装载土仪金鹤形一对盔甲一领金靶鞘腰刀二把银靶鞘腰刀二把黑漆靶鞘镀金铜结束腰刀二十把黑漆靶鞘镀金铜结束鎗一十把黑漆靶鞘镀金铜结束衮刀一十把黑漆洒金马鞍一座金彩画围屏二对精制折扇五百把土丝绵二百束蕉布三百疋土布一百疋白刚钖五百觔红铜五百觔前来赴京叩谢天恩伏冀圣慈俯鉴下悃臣泰无任激切屏营之至谨奏中山王尚育请存旧礼以劳使臣疏琉球国中山王臣尚育谨奏爲恳存旧礼以酬使臣仰祈圣鉴事窃臣育海外藩垣边隅泽国叨蒙恩命允臣嗣封于道光十八年钦差正使翰林院修撰林鸿年副使翰林院编修高人鑑持节恭奉诏勅御书币帛于本年五月初九日按临敝国六月二十四日先行谕祭臣父王尚灏续于八月初三日宣读诏勅封臣育爲中山王钦赐臣及臣妃蟒缎綵缎等物复蒙颁赐御书匾额此诚皇上天高地厚之殊恩而臣育万世无穷之光宠也窃惟天使入境以来裁省供亿约束丁胥上体圣主怀柔至意严禁从前滋扰旧规举国臣民同声感颂臣育僻处海隅无能隆礼故于宴欵之际代物以金虽自知乎菲薄实欲借以将敬乃使臣屡辞不受义正词严允矣有耻不辱足爲天朝愼简得人庆矣但念使臣间关劳瘁远涉风涛实爲臣育之故酬德报功未展万一殊惭旧礼之有缺愈觉寸志之莫伸谨将却还宴金二封共计一百九十二两附遣陪臣法司王舅翁宽紫金大夫杨德昌等进呈吁叩圣恩勅赐使臣收受庶臣育微忱得遂益坚爱戴之诚矣理合上疏奏明伏乞皇上圣鉴臣育无任战慄惶恐之至谨奏道光十八年八月十五日中山王尚泰请存旧礼以劳使臣疏琉球国中山王臣尚泰谨奏爲恳存旧礼以酬使臣仰祈圣鉴事窃臣泰海外藩垣边隅泽国叨蒙恩命允臣嗣封于同治五年钦差正使詹事府右赞善赵新副使内阁中书于光甲持节恭奉诏勅币帛于本年六月二十二日按临敝国七月二十日先行谕祭臣父王臣尚育续于八月二十七日宣读诏勅封臣泰爲中山王钦赐臣及臣妃蟒缎綵缎等物此诚皇上天高地厚之殊恩而臣泰万世无穷之光宠也窃惟天使入境以来裁省供亿约束丁胥上体圣主怀柔至意严禁从前滋扰旧规举国臣民同声感颂臣泰僻处海滨无能隆礼故于宴款之际代物以金虽自知乎菲薄实欲借以将敬乃使臣屡辞不受义正词严允矣有耻不辱足爲天朝愼简得人庆矣但念使臣间关劳瘁远涉风涛实爲臣泰之故酬德报功未展万一殊惭旧礼之有缺愈觉寸志之莫伸谨将却还宴金二封共计一百九十二两附遣陪臣法司王舅马朝栋紫金大夫阮宣诏等进呈吁叩圣恩勅赐使臣收受庶臣泰微忱得遂益坚爱戴之诚矣理合上疏奏明伏乞皇上圣鉴臣泰无任战慄惶恐之至谨奏国统臣谨案琉球自尚穆以前其谱系已详前志兹从前续志略录尚穆以来世系于左尚穆尚敬长子干隆四年生十七年立二十一年受封五十九年薨孙尚温嗣尚哲尚穆长子干隆二十四年生五十三年卒未及立尚温尚哲二子干隆四十九年生六十年立嘉庆五年受封八年薨子尚成嗣尚成尚温长子嘉庆五年生八年秋立冬薨十三年追封尚灏尚哲四子干隆五十二年生嘉庆八年立十三年受封道光十四年薨尚育尚灏长子嘉庆十八年生道光十四年立十八年受封二十七年薨尚泰尚育二子道光二十三年生二十七年立同治五年受封詹事府右赞善臣赵新恭辑封贡臣谨案琉球入贡始于明洪武五年受封始于永乐二年前明贡无常期本朝始定爲二年一贡该国王遵行世不失职封自康熙二年至今凡八次其在嘉庆十四年以前者已详前续志兹谨录嘉庆十五年尚灏受封以来如左嘉庆十五年庚午秋尚灏遣耳目官向国柱正议大夫蔡肇业表贡方物併遣官生陈善继马执宏毛世辉梁元枢四人入监读书十七年壬申秋遣耳目官向谨正议大夫毛廷器表贡方物十九年甲戌秋遣耳目官向斌正议大夫郑嘉训表贡方物常例外加赏蟒缎福字方大小绢笺笔墨砚雕漆器玻璃器等件二十一年丙子秋遣耳目官毛维宪正议大夫蔡次九表贡方物二十三年戊寅秋遣耳目官毛维新正议大夫郑克新表贡方物常例外加赏蟒缎福字方绢笺笔墨砚雕漆器玻璃器等件二十五年庚辰秋遣耳目官向邦正正议大夫蔡肇基表贡方物道光元年辛巳秋遣王舅向廷谋正议大夫郑文洙庆贺宣宗成皇帝登极表贡方物并进香贡常例外加赏各色八丝缎砚玉器珐瑯炉瓶盒珐瑯椀磁器玻璃器等件二年壬午秋遣耳目官毛树德正议大夫王士惇表贡方物常例外加赏御书匾额蟒缎福字方绢笺笔墨砚雕漆器玻璃器等件四年甲申秋遣耳目官向廷楷正议大夫梁光地表贡方物常例外加赏蟒缎福字方绢笺笔墨砚雕漆器玻璃器等件六年丙戌秋遣紫巾官马开基正议大夫梁文翼表贡方物常例外加赏蟒缎福字方绢笺笔墨砚雕漆器玻璃器等件八年戊子秋遣耳目官毛世辉正议大夫杨德昌表贡方物常例外加赏蟒缎福字方绢笺笔墨砚雕漆器玻璃器等件十年庚寅秋遣耳目官向国壁正议大夫王丕烈表贡方物常例外加赏蟒缎福字方绢笺笔墨砚雕漆器玻璃器等件十二年壬辰秋遣耳目官向永昌正议大夫郑择中表贡方物常例外加赏蟒缎福字方绢笺笔墨砚雕漆器玻璃器等件十四年甲午秋尚育遣耳目官向如山正议大夫红泰熙表贡方物十六年丙申秋遣耳目官向大烋正议大夫孙光裕表贡方物兼请袭封十七年丁酉秋遣翰林院修撰林鸿年编修高人鑑充正副使往封王世子尚育遣陪臣郑良弼至闽接封十八年戊戌夏林鸿年等至国谕祭故王尚灏册封尚育爲王秋尚育遣王舅翁宽紫金大夫杨德昌随同谢封表进方物并遣耳目官章鸿勋正议大夫林奕海表贡方物常例外加赏蟒缎福字方绢笺笔墨砚雕漆器玻璃器等件十九年己亥春臣鸿年臣人鑑回京代奏请官生入学二十年庚子秋遣耳目官向国鼎正议大夫林常裕表贡方物本年钦奉上谕琉球改爲四年一贡特遣王舅向邦正正议大夫郑元伟奏请照旧间年进贡随蒙允准并遣官生阮宣诏郑学楷向克秀东国兴四人入监读书向克秀回至闽病故二十二年壬寅秋遣耳目官向绍元正议大夫魏恭俭表贡方物常例外加赏蟒缎福字方绢笺笔墨砚雕漆器玻璃器等件二十四年甲辰秋遣耳目官毛嘉荣正议大夫郑元伟表贡方物二十六年丙午秋遣耳目官向元模正议大夫梁必达表贡方物常例外加赏蟒缎福字方绢笺笔墨砚雕漆器玻璃器等件二十八年戊申秋尚泰遣耳目官向统绩正义大夫郑元觐表贡方物常例外加赏蟒缎绢笺笔墨砚雕漆器玻璃器等件三十年庚戌秋遣王舅夏超羣正议大夫毛有增庆贺文宗显皇帝登极表贡方物并进香贡常例外加赏各色八丝缎砚玉器珐瑯炉瓶盒珐瑯碗磁器玻璃器等件又加赏蟒缎绢笺笔墨砚雕漆器玻璃器等件咸丰二年壬子秋遣耳目官毛种美正议大夫蔡士俊表贡方物常例外加赏御书匾额蟒缎福字方绢笺笔墨砚雕漆器玻璃器等件四年甲寅秋遣紫巾官向邦栋正议大夫毛克进表贡方物常例外加赏蟒缎福字方绢笺笔墨砚雕漆器玻璃器等件六年丙辰秋遣耳目官向有恆正议大夫阮宣诏表贡方物常例外加赏蟒缎福字方绢笺笔墨砚雕漆器玻璃器等件八年戊午秋遣耳目官翁俊正议大夫阮孝铨表贡方物常例外加赏蟒缎福宇方绢笺笔墨砚雕漆器玻璃器等件十年庚申秋遣耳目官向志道正议大夫郑德润表贡方物同治元年壬戌秋遣耳目官向启元正议大夫林长隆表贡方物同治二年癸亥秋遣王舅马文英正议大夫毛克述庆贺皇上登极表贡方物并进香贡常例外加赏御书匾额各色八丝缎砚珐瑯炉瓶盒玉器珐瑯碗玻璃器瓷器等件三年甲子秋遣耳目官东国兴正议大夫毛发荣表贡方物兼请袭封四年乙丑秋遣詹事府右赞善赵新内阁中书舍人于光甲充正副使往封王世子尚泰遣陪臣至闽接封五年丙寅夏赵新等至国谕祭故王尚育册封尚泰爲王秋尚泰遣王舅马朝栋紫金大夫阮宣诏随同谢封表进方物并遣紫巾官毛文彩正议大夫魏掌治表贡方物兼谢赏赐御书匾额六年丁卯春臣新臣光甲回京代奏请官学生入学典礼臣等谨案谕祭册封各典礼经前使臣汪楫更定此后并无增改其追封一节亦经前使臣齐鲲酌定举行备载前续志兹概不录学校自嘉庆十七年至道光四年那霸四邨若狡町邨西东两邨泉崎邨唐荣二邨大门邨久茂地邨岛中人等凡那霸人氏寓居唐荣邨中者号岛中各建学校置讲课之法四时那霸官亲临各学稽察勤惰总理司长史等亦于四时按临岛中乡学稽察劝励学校有六一在若狡町邨曰学馆一在西邨曰讲馆一在东邨曰学舍一在泉畸邨曰学道馆一在大门邨曰教馆一在久茂地邨曰教舍各设讲解师一员唐荣人充之主取官一员中取笔者各二员凡邨中冠童皆入学讲习四书小学等书政刑详前续志无增革官制臣等谨案前续志于球国官制未及详载今从该国官职录备载如左王府北宫国相一员其府有紫巾大亲官一员座敷大亲官三员与力役三名右笔一名法官司三员各府有与力役各三名紫巾御物奉行官三员各有吟味官一员御锁侧官一员即司宾耳目官御双纸库理官一员即典宝耳目官平等侧官一员即司刑耳目官泊池头官一员即管泊耳目官吟味官五员即赞议官评定所笔帖主取官一员笔帖式九名考试用之帐当主取官一员笔帖式十名王府下库理殿番之紫巾官无额数番之座敷官无额数即察侍纪官当官十二员即遏闼理官势头官九员里之子官十二员筑登之官九员王府内宫总大亲官一员法司兼任紫巾大亲官三员座敷大亲官三员御近习座御近习头一员不拘品级御近习官九员笔帖式六名御内原台所又云内厨膳夫庖丁一名王府南宫书院紫巾御书院奉行官三员侍讲官一员不拘品级选学优者充之御书院当官三员即遏闼理官侍读生员不限人数御右笔主取官一员御右笔官六员考试任之御茶道六名又云茗史御物当役二名里之子官十二员御料理座又云典膳所大屋子二名笔帖式二名膳夫庖丁六名大台所又云供应所大屋子二名笔帖式二名膳夫庖丁三名御道具库理又云宴器局大屋子一名笔帖式一名医师所太医师六员又云御医者候补医师二员王府贮药所又云纳殿大笔帖式二名小笔帖式二名王府世系图座又云御系图座王子奉行官一员紫巾奉行官一员中取官三员笔帖式三名高所又云赋税司紫巾奉行官一员中取官三员大屋子三名笔帖式六名勘定座又云核实司紫巾奉行官一员中取官二员大屋子六名笔帖式九名米藏大屋子二名笔帖式二名御马屋圉师一员又云御别当笔帖式一名大美御殿国王副宫总大亲官一员法司兼任紫宫大亲官二员座敷大亲官一员中城御殿即世子府总大亲官一员法司兼任紫巾大亲官三员侍讲官一员不拘品级选学优者充之座敷大亲官四员侍读生员不限人数与力官六员右笔官二员里之子官三名御小姓三名圉师一员又云御别当国学紫巾奉行官一员讲解师一员总理唐荣司选荐或入监官生爲之训诂师一员总理唐荣司考荐或入监官生爲之中取官二员笔帖式二员三平等乡学讲解师各一员总理司考荐之或入监官生爲之奉行官中取官笔帖式各二员总横目即观察司紫巾总横目官一员座敷总横目官二员笔帖式二名三平等小横目即巡察官紫巾小横目官各一员座敷小横目官各四员笔帖式各十名大与座紫巾奉行官一员中取官二员笔帖式二名寺社座又云理梵司紫巾奉行官一员中取官二员笔帖式二名锻冶奉行所又云铁冶局锻冶奉行官一员笔帖式一名瓦奉行所又云司窑局瓦奉行一员笔帖式三名贝折奉行所又云嵌螺局贝折奉行一员笔帖式二名普请奉行所兼掌木石普请奉行一员大屋子一名笔帖式二名山奉行所紫巾奉行官一员中取官二员笔帖式三名平等所即审理所总奉行官一员法司轮流掌之有审理则会议取决国相而后奏行平等侧官一员即前录耳目官四员内一员吟味官一员即前录吟味官五员内一员大屋子三名即毘那官笔帖式三名取纳座即征课使中南北三府取纳奉行各一员笔帖式各五名久米府一云唐荣紫金大夫总理唐荣司一员紫金大夫无额数正议大夫无额数中议大夫无额数长史二员遇册封添设二员属役笔帖式二名遇册封添设二名都通事无额数副通事无额数通事无额数秀才无额数若秀才无额数讲解师一员主考试或入监官生爲之训诂师一员主考试或入监官生爲之副训诂师一员主考试或入监官生爲之着作文章总师一员主考试或入监官生爲之着作文章师二员主考试着作文章副师一员主考试汉字主取官一员汉字右笔官一员汉字相附官二员主考试汉字加势官一员主考试通书主取官一员主考试通书相附官一员主考试通书加势官一名主考试那霸府那霸官二员笔帖式二名亲见世大屋子三名笔帖式三名船手即董舟所大屋子二名笔帖式二名那霸藏三座大屋子各二名笔帖式各二名册封添设官员馆务司承应所掌牲所供应所理宴司书简司评价司管贽司理座司掌录司掌仪司把门官管马司奉使官谢封法司王舅一员谢封紫金大夫一员进贡谢恩紫巾官一员进贡副使正议大夫一员谢封使者一员朝京都通事二员在船都通事二员才府二员官舍二员存留通事一员脇通事一员王舅通事一员紫金大夫通事一员大笔者四名又云大文脇笔者二名又云小文与力七名仪者一名总官二名又云少长船头二名又云直库属岛在番太平山在番一员笔帖式二名八重山在番一员笔帖式二名各郡在番不拘品级各岛在番不拘品级各属府土官地头代各一名首里大屋子各一名大掟各一名南掟各一名西掟各一名各县土官掟各一名太平山土官即麻姑山平良头目一名下地头目一名砂川头目一名首里大屋子五名八重山土官一名北木山石垣头目一名大滨头目一名宫良头目一名首里大屋子四名冠带簪衣制正从一品彩织缎帽锦带金簪端青袍正从二品紫绫帽龙蟠黄带正二品金簪从二品金花银柱簪端青袍正从三品黄绫帽龙蟠黄带银簪端青袍正从四品黄绫帽龙蟠红带银簪端青袍正从五品黄绫帽杂色花带银簪端青袍正从六七品黄䌷帽杂色花带银簪端青袍正从八九品大红绉纱帽杂色衣带银簪端青袍百姓红布帽绿布帽青花布带铜簪蓝袍有功者银簪黄䌷帽端青袍府署臣等谨案该国但有王宫无官廨国有大政则自国相法司以下咸集议于王宫退则归私宅王宫外有世子府第有天使馆有天使旧馆旧馆分设七司以待封使此外则有二那霸公馆一在旧使院前一在天使馆东下天妃宫左皆深邃宏敞爲差办管理那霸钱谷狱讼二官公所均详载前志略祠庙均详载前续志后无增建风俗臣谨案该国自久濡圣化渐有华风前续志所载国俗有昔有今无者悉爲更正入辨误条中人物臣等谨案琉球自尚巴志合三山爲一至今国中制度臣民均恪守前规无卓卓可纪者即间有一二穆行经该国王照例旌奖亦无实在事蹟可稽其或以着作名者亦祇古近体诗例归艺文兹不复载物产备载前续志兹不录针路臣等谨案封舟自五虎山开洋历来皆用乙针或参用辰卯今则专用辰卯自五虎至马齿三四日可到极爲稳便国朝使臣汪楫周煌李鼎元齐鲲等各有纪录备载前续志略兹不具列谨载道光十八年并此次前后针路如左道光十八年五月初四日五虎门放洋午未风用辰针申刻过竿塘二更西见东砂三更未风用卯辰针初五日未刻南见半架山初六日酉戌风用卯针未刻取钓鱼山申刻取久塲岛酉刻巳风用卯辰针近晡转辰巳风初更转午方用卯辰针初七日黎明取久米赤岛酉刻申酉风仍用卯辰针初八日黎明西见姑米岛申刻见马齿山酉刻湾泊那霸洋面初九日辰刻进那霸港道光十八年十月十二日那霸港开洋寅卯风用酉针未刻风转丑方仍用酉针酉刻过马齿山十三日子风用酉戌针辰刻取姑米岛四更丑风仍用酉戌针十四日风止舟停四更亥子风起仍用酉针十六日辰刻子丑风用酉戌针三更寅风用戌针十七日二更辰巳风用酉戌针十八日子丑风仍用酉戌针辰刻见中华外山未刻见南杞山用未申针十九日午刻过定海未刻进五虎门同治五年六月初九日卯刻放洋未风兼西用辰针船由上向驾驶故用辰针午刻转正南风用辰针过竿塘申刻过东涌东沙洋面初十日转西南风用辰针申刻过半架山十一日转午风用卯辰针酉刻过钓鱼山戌刻过久塲岛亥刻用寅卯针十二日卯刻转午未风用卬辰针午刻转巳午风用寅卯针未刻过久米赤岛申刻风停是夜转巳午微风十三日风停船顺流而行是夜亥刻起丑风用卯辰针十四日丑风用卯辰针夜同十五日转卯风用辰巳针辰刻见姑米山十六日转寅卯风用巳午针申刻驶近姑米山酉刻该岛有小船数十只来引三更进姑米山前寄椗十七日卯刻起椗巳刻进兼城港口下椗申刻起未申风正西南起椗开行戌刻风停船流不定至十八日辰刻开放大炮该岛又有小船前来挽带因海潮沖进不能近山小船亦难前驶十九日随流二百余里申刻起午未风船向姑米山驾驶此时向山而行未用针二十日午未风加巾顶驶近姑米山因见午未风色顺利即向马齿山驾驶二十一日辰刻到马齿山酉刻抵那霸港收泊同治五年十一月初十日登舟巳刻自那霸港开洋丑寅风针向酉申刻过马齿山酉刻丑风针向辛戌夜子刻风暴十一日未刻丑风针向辛戌十二日丑风针向戌夜子刻丑风针向辛戌十三日丑风针向辛酉未刻丑风针向辛酉十四日丑风针向辛酉夜子刻丑风针向坤申十五日子丑风针向坤申夜子刻至四藇寄椗灵蹟臣等谨案琉球自通贡以来封使远涉重洋者靡不仰借神庥厯蒙佑助得以往来无滞前续志略所载红光鱼鸟诸瑞使臣于复命日据实陈奏辄邀温旨裦钖恩纶臣新等幸膺斯役于到闽日遵照旧章迎请天后尚书拏公各行像在船保护诏勅于五年六月十九日舟抵球界之姑米外洋连日因风帆未顺水深不能下椗是日适值暴期断虹现于东北午后黑云陡起海色如墨一舟皆惊臣等谨焚香默祷天后尚书拏公并本船所供苏神各神前入夜墨云四散仰见星光阖舟额庆又于十一月初十日自球返棹放洋是夕复遇暴风巨浪山立越过船顶船身几没复触礁沙势极危险臣等复于神前虔祷化险爲平此皆仰赖圣主洪福而来往保护诏书龙节亦资神力臣等溯查历届册封事竣例得爲天后尚书拏公请加封号或赐匾额此次仍请照旧颁发惟木船所供苏神未列祀典臣等查询闽省士民据云神苏姓名碧云系福建同安县人生于明季天启年间读书乐道不求仕进晚年移居海岛洞悉海道情形海船均蒙指引平安殁后于海面屡着灵异兵商各船均祀香火每岁闽省巡洋偶遭危险一经吁祷俱获安全此次复屡叨护佑可否按照海神之例一併颁给匾额用答神庥寻得旨允行识语右续琉球国志略上下二卷先君子于同治五年奉命爲正使归舟余暇纂录成书缘干隆间有翰林院侍读周煌所纂志略齐北瀛太守有东瀛百咏而林勿村中丞所着录者未见恐鉅典煌煌散佚无考故定着续琉球国志略其义例悉仍前志云不肖男濂庆崧庆椿孙诒书谨识詹事府右赞善臣赵新恭辑御书弼服海隅道光十八年赐王尚育同文式化咸丰四年赐王尚泰瀛峤屏藩同治四年赐王尚泰诏勅道光十八年封王尚育诏奉天承运皇帝诏曰朕惟共球向化荩忱膺丹綍之褒屏翰铭勲世守席黄图之旧嘉象来之致福久备藩封绍燕誉以承庥式颁策命尔琉球国启疆溟岛率职海邦懋奕祀之经纶奉中朝之正朔中山王世子尚育克承先业丕茂嘉猷继堂构以维勤奉币琛而罔懈效朝宗于碧澥风静鲸波肃拱卫于紫宸道通鱼藇兹以序当嗣位表请钖封特遣正使翰林院修撰林鸿年副使翰林院编修高人鑑赍诏往封尔爲琉球国中山王尔国臣民以曁士庶其咸弼乃王益励恪恭长延福祚思其艰以图其易日修庶政以诚和勤于邦复俭于家永矢一心而翼戴纉箕裘于勿替千秋垂骏烈之光巩带砺以久安百世荷龙章之眷故兹诰示咸使闻知道光十八年封王尚育勅皇帝勅谕琉球国中山王世子尚育惟尔世宅瀛壖蔚爲国冑承华绮歳不愆视膳之仪主器藩方聿着维城之望兹以茅封嗣守葵向胪忱嘉越雉之遄飞验东鳀之即序云帆转海罗琛賮于十洲星使来王拱宸枢于万里无忝箕裘之绍爵壤宜仍用邀英荡之颁丝纶载钖特遣正使翰林院修撰林鸿年副使翰林院编修高人鑑勅封尔爲琉球国中山王并赐尔及妃文币等物尔其祇承宠命益懋忠猷助宣醲化于鲲溟允答稠恩于凤陛扶桑日丽被衮繍以扬辉析木波平奠藩维而述职勿坠高会之矩俾尔炽昌永惟带砺之传延于苗裔钦哉特谕同治五年封王尚泰诏奉天承运皇帝诏曰朕惟典隆圭组千秋垂带砺之盟瑞集共球百世屹屏藩之衞绍箕裘而勿替旧徳克承贲纶綍以崇褒新恩宜沛尔琉球国拓疆东海禀朔中朝庆土宇之久安荷帡幪之广冒中山王世子尚泰夙骞令誉善继先型虔述职于重溟早摅忱于九陛波恬碧澥频输琛賮以效珍星拱紫垣远渉梯航而请命兹以序当嗣爵表吁钖封特遣正使右春坊右赞善赵新副使内阁中书舍人于光甲赍诏往封尔爲琉球国中山王尔国臣民以曁士庶其咸辅乃王溢殚忠悃懋着丰规緜世泽以孔长巩邦基于丕固思裕后光前之匪易勉启乃心念宣猷赞化之宜勤无忘汝翼鸿庥滋至继绳延茅壤之荣龙节载颁申钖拜枫廷之赐故兹诰示咸使闻知同治五年封王尚泰勅皇帝勅谕琉球国中山王世子尚泰惟尔毓秀海邦蜚英国冑誉隆肯构早骏望之丕昭德着维城果象贤之无忝兹以承祧衍庆纉业扬庥踰鳌岛以来王航鲲溟而命使瞻云愿切夙勤修贡于东瀛捧日心长弥冀近光于北阙嘉前徽之克绍久静鲸波念崇爵之宜颁载宣凤綍特遣正使右春坊右赞善赵新副使内阁中书舍人于光甲勅封尔爲琉球国中山王并赐尔及妃文币等物尔祗膺简命溢励葵忱式宏翼戴之勋大启炽昌之绪祚延茅土环紫澥以承流荣被芝泥翊丹宸而布化万里效星辰之拱用扬鸿烈于方来九天钖雨露之恩允荷龙光于靡极钦哉特谕颁赐国王蟒缎二疋粧缎二疋青缎二疋字缎六疋蓝缎三疋锦三疋纱四疋罗四疋纺丝四疋颁赐王妃粧缎二疋字缎四疋蓝缎二疋青缎二疋锦二疋纱四疋罗四疋谕祭文道光十八年谕祭故王尚灏文维道光十有八年岁次戊戌六月庚午朔越二十四日癸己皇帝遣正使翰林院修撰林鸿年副使翰林院编修高人鑑致祭于琉球国中山王尚灏之灵曰共球奉职山河膺带砺之封圭瓒陈卣筵几沛丝纶之泽念梯航之恭恪昭爵斚之哀荣特用贲章以扬豫荐尔琉球国中山王尚灏渤澥开疆焘苴分社璆琳启检永绥赐履之区冠带来庭长效越裳之贡从鸿胪以典琛献爻闾恬鳌极以朝宗镜清寰海载徂奄告抚逝景于桑洲赐醊遥颁降恩光于椒醑诰宣衔凤传龙节以合符世守流蚪嘉象胥以缵服于戏作溟澨之屏藩车书承化发馨香于俎豆楹桷增华惟寅恭怀星共之忱斯申钖普云礽之庆裦兹灵爽尚克歆承同治五年谕祭故王尚育文维同治五年丙寅七月丁己朔越二十日丙子皇帝遣正使詹事府右赞善赵新副使内阁中书舍人于光甲致祭于已故琉球国中山王尚育之灵曰车书承化东瀛之声教常通俎豆升香北阙之恩施远播念共球之效顺设爵斚以饰终载考彝章用陈嘉荐尔琉球国中山王尚育拓疆碧海禀朔丹宸常殷就日之心梯航修贡夙仰同风之治琛賮来庭燕誉称贤槎使屡驰乎龙节象胥典属匦章无阻于鲲溟嗟逝景之难回沦徂忽告宜轸怀之倍切奠醊遥颁凤诏传宣谕祭而彤廷宠渥鹢舟利涉启行而紫澥波恬于戏祚延茅土之封永盟带砺荣荷椒筵之钖爰沛丝纶徽溯生前望宸居而拱极典隆身后膺申命而贻庥告尔潜灵尚其歆格道光十八年谕祭天后文二道维道光十有八年岁次戊戌五月辛丑朔越一日壬寅皇帝遣册封琉球国王正使翰林院修撰林鸿年副使翰林院编修高人鑑致祭护国庇民妙灵昭应宏仁普济福佑羣生诚感咸孚显神赞顺垂慈笃祐天后之神曰神坤德含章坎孚普惠升灵澥岛疏鳀壑以波恬表贶瀛壖导鲎帆而风顺应台湾之赞武曾着丰猷验闽峤之安澜聿瞻显应兹以钖封殊域取道重溟爰命使臣祇将祀典尚其护兹纶綍佑彼津途波浪无惊飞鹢度高华之藇苾芬特荐硕牲祈利益济之符蠲絜式陈神明来格谕祭天后文维道光十有八年岁次戊戌月朔越日皇帝遣册封琉球国王正使翰林院修撰林鸿年副使翰林院编修高人鑑致祀护国庇民妙灵昭应宏仁普济福佑羣生诚感咸孚显神赞顺垂慈笃祐天后之神曰惟神诞昭灵应隆翊昌图导龙节以南来丝纶日焕护鲎帆而北返旌斾风和仰神贶之无疆岛藇胥呈其五色俾使星之又耀波涛远涉乎重洋聿答嘉祥宜申秩祀六鳌浪谧用宣威德于茅封双鹢归式荐苾芬于禾斚敬酬灵爽尚鉴馨香同治五年谕祭天后文二道维同治五年岁次丙寅月朔越日皇帝遣册封琉球国王正使詹事府右赞赵新副使内阁中书舍人于光甲致祀护国庇民妙灵昭应宏仁普济福佑羣生诚感咸孚显神赞顺垂慈笃祐安澜利运泽覃海宇恬波宣惠导流衍庆靖洋钖祉恩周德溥衞漕保泰振武绥疆天后之神曰神功赞干元德符坤厚云軿显异八闽叨呵护之庥雾节敷仁四海切馨香之报济舳舻之转运灵偃鲸波导斧钺以专征威扬鳌极巍号叠崇于紫阶明徽久播于沧瀛兹以颁诏藩封渡航渤澥默冀鸿慈之庇用脩牲荐之仪尚其佑津涂利兹舟楫锦帆霞灿捧芝检以宣勤瑶斚星罗奠椒浆而告洁神其来格鉴此苾芬谕祭天后文维同治五年岁次丙寅月朔越日皇帝遣册封琉球国王正使詹事府右赞赵新副使内阁中书舍人于光甲致祀护国庇民妙灵昭应宏仁普济福佑羣生诚感咸孚显神赞顺垂慈笃祐安澜利运泽覃海宇恬波宣惠导流衍庆靖洋钖祉恩周德溥衞漕保泰振武绥疆天后之神曰唯神隆翊昌图诞敷闿泽波恬析木导龙节以遄归日丽扶桑护鹢舟而径渡焕丝纶于万里殊方叨湛露之施扬旌斾于十洲巨澥验长风之顺俾使星之有耀信灵贶之无涯爰举明禋用申寅感回帆珠岛允占利涉于南溟献帛瑶祠弥切报功于北阙恪脩祀典冀答神庥道光十八年谕祭海神文二道维道光十有八年岁次戊戌月朔越日皇帝遣册封琉球国王正使翰林院修撰林鸿年副使翰林院编修高人鑑致祭南海之神曰神惠孚兑泽位正离明表贶麟洲接日星而滉瀁征祥鳌极滙江汉以朝宗遥覃南服之恩波青云干吕近接中山之贡道锦浪乘槎兹以诏贲藩封道经巨澥用祈庇佑特荐苾芬尚其静摄波涛稳浮樯楫焕丝纶于华藇使节霞辉登罍俎于瑶坛灵旗风细恪将秩祀敬迓神庥谕祭海神文维道光十有八年岁次戊戌月朔越日皇帝遣册封琉球国王正使翰林院修撰林鸿年副使翰林院编修高人鑑致祀南海之神曰神泽普无涯功昭既济瑶光交彩导龙节以遄征锦缆澄辉泛鲸波而利涉鸾章捧至丸封羣慴乎威隼施归来珠岛益征夫灵贶聿修荐敬报鸿猷露舶风樯效顺纪鸣鳌之候芬枝黼酬庸隆肸蠁之仪式侑馨香神其歆格同治五年谕祭海神文二道维同治五年岁次丙寅月朔越日皇帝遣册封琉球国王正使詹事府右赞赵新副使内阁中书舍人于光甲致祀南海之神曰惟神望超四渎量纳百川布闿朱崖允正离明之位扬庥碧澥式符兑泽之占祥瑞蔼于鳌峯永绥南服静洪涛于鳀壑远达中山显应丕昭羣情共戴兹以钖封海峤取道瀛壖脩秩祀以抒忱冀神聪之默鉴尚其护兹纶綍导以梁鲎帆宣奉使之勤辉腾霓斾龙勺肃荐馨之典灵集云旗洁侑丰禋祇祈嘉贶谕祭海神文维同治五年岁次丙寅月朔越日皇帝遣册封琉球国王正使詹事府右赞赵新副使内阁中书舍人于光甲致祀南海之神曰惟神德懋含宏惠敷利济扬䑪鱼藇导星使以宣猷返斾鹏溟率波臣而效职云护十行之丹綍琼岛遄经风回万顷之紫澜牙樯稳渡远播天威于殊域实叨神佑于重洋默念丰功宜隆昭报鸾函恩钖茅封深翊戴之忱隼斾吉旋芝斚肃苾芬之荐敬酬灵爽尚冀来歆