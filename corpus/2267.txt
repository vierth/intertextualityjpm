宋之问集宋之问集上宋之问集卷上赋二首五言古诗三十九首七言古诗十六首赋秋莲赋天授元年敕学士杨炯与之问分直于洛城西入阁毎鸡鸣后至羽林仗阍人奏名请龟契伫命拱立于御桥之西玉池清泠红蕖萏谬履扃闼自春徂秋见其生视其长覩其盛惜其衰得终天年而无夭折者良以隔碍仙禁人莫由窥向若生于潇湘洞庭溱洧淇澳即有吴姬越客郑女卫童芳心未成採撷都尽今委以白露顺以凉风荣落有期私分毕矣斐然愿歌其事久之乃𫐠秋莲赋焉若夫西城祕掖北禁仙流见白露之先降悲红蕖之已秋昔之蓞齐秀芳敷竞发君门閟兮九重兵卫俨兮千列緑蔕青枝縁沟覆池映连旗以揺艶辉长劒兮陆离䟽瀍兮裂毂交流兮相沃四绕兮丹禁三匝兮承明晓而望之若霓裳宛转朝玉亰夕而察之若霞标灼烁散赤城旣如秦女艶日兮凤鸣又似洛妃拾翠兮鸿惊足使瑶草罢色芳树无情复道兮诘曲离宫兮相属飞阁兮周庐金铺兮壁除君之驾兮旖旎莲之叶兮扶踈万乗顾兮驻綵骑六宫喜兮停罗𥚑仰仙游而徳泽纵玄覧而神虚岂与夫溪涧兮沼沚自生兮自死海泝兮江沲万里兮烟波泛汉女游湘娥佩鸣玉戏清涡中流欲渡兮木兰接幽泉一曲兮採莲歌江南兮岘北汀洲兮不极旣有芳兮莎城长无依兮水国岂知移植天泉香飘列仙娇𬗋台之月露含玉宇之风烟杂葩兮照烛衆彩兮相宣鸟翡翠兮丹青翰树珊瑚兮林碧鲜夫其生也春风尽荡烁日相煎夭桃尽兮秾李㓕出大堤兮艶欲燃夫其谢也秋灰度管金气腾天宫槐踈兮井桐变摇寒波兮风飒然归根息艳兮八九月乗化无穷兮千万年越人望兮已长久郑女採兮无由縁何深蔕之䏻固何秾香之独全别有待制杨雄悲秋宋玉夏之来兮翫早红秋之暮兮悲余緑礼盛燕台人非楚材云霞图兮兰爲合金银酒兮莲作杯落英兮徘徊风转兮衰衰入黄扉兮洒锦石萦白苹兮覆緑苔寒暑茫茫兮代谢故叶新花兮徃来何秋日之可哀託芙蓉以爲媒太平公主池山赋粤若公主诞生皇家太平徴郡国以选号叶时邕之美名孕灵蛾之秀彩辉婺女之淳精虹美霓熠兰香玉清禀金后之玄训系列圣之聦明厌绮罗与丝竹爱清池及赤城搆仙山兮旣毕侔造化之神术其爲状也攅恠石而岑崟其爲异也含清风之萧瑟列海岸而争耸分水亭而对出其东则峯崖刻划洞穴萦廻乍若风飘雨洒兮移鬰岛又似波沉浪息兮见蓬莱图万重于积石匿千岭于天台荆门掲起兮壁峻少室丛生兮劒开削成秀絶莲蕐之覆髙掌独立窈窕神女之戯阳台尔其樵山钓浦茅堂菌阁秘僊洞之琼膏隐山家之塲藿烟岑水涯缭绕逶迤翠莲瑶草的皪分披映江濵而烂烂浮海上而累累廼之罘与衡霍岂吾人之所爲向背重复参差反覆翳荟蒙茏含青吐红阳崖夺景隂壑生风奇树抱石新花灌丛向若天长地久兮苔藓合古徃今来兮林涧空始燕秦而开影访灵药乎其中其西则翠屏巉岩山路诘曲高阁祥云丹岩吐緑忽兮旣渉弱水兮至崑崙杳兮宜乗龙梁兮向巴蜀状岷嶓兮连属鬰氛氲兮断续岩虚兮谷浚蔵清兮蓄韵含珠兮藴玉衆彩兮明润芳闱暮兮白日沉爽气浮兮黛壑深风泉活活兮鸣石葛藟青靑兮蔓岑罗八方之奇兽聚六合之珎禽别有复道三袭平台四注跨渚兮交林蒸云兮起雾鸳鸯水兮凤凰楼文虹桥兮彩鹢舟山池成兮帝子游试一望兮销人忧召七贒集五侯棹浦曲席岩幽鸣玉珮兮登降列金觞兮献酬未竆观而极覧忽云散而风流于是乎上客旣旋重扄严闭榜童俨而髙发綵女分而爲卫牵水叶兮张水嬉摘山花兮咏山桂燕偃鸥惊兮代所稀凤舞鸾歌兮俨欲飞披烟弄月兮宵未归桂枝青露兮湿罗衣奕弈济济兮夜旋玉邸隐隠崇崇兮朝趋帝宫银炉合席烟生雾集绛节纷杨光吐文行轩即水去马腾云锵锵翼翼兮旋丹阙超向𬗋氛宠极兮慈掌情勤兮幽赏恋宸房兮候幽入忆兹山兮来往採珠蕚兮山之侧歩兰庭兮候颜色掇緑苹兮于涧潦宜室家兮叶仇好即而贞心内洁淑则逺传诙谈者闻之而必劝鈌薄者闻之而凛然况复淮王招隐秦主随仙弄子房之琴瑟驱碧落之风烟賔屈宋于珠履引邹枚于玳筵秋蕐飞兮散红树春苔生兮覆緑泉春秋寒暑兮岁荣落林峦沼沚兮日芳鲜吾君永享南山寿车骑往来千万年五言古诗下桂江龙目滩停午出滩险轻舟容易前峯攅入云树崖喷落江泉巨石潜山恠深篁隐洞仙鸟游溪寂寂猿啸岭姢姢挥袂日凢㡬我行途巳千暝投苍梧郡愁枕白云眠𥘉到陆浑山庄授衣感穷节䇿马凌伊关归齐逸人趣日觉秋琴闲寒露衰北阜夕阳破东山浩歌歩岑樾栖鸟随我还夜饮东亭春水鸣大壑皓月吐层岑岑壑景色佳慰我逺游心暗芳足幽气惊栖多衆音高兴南山曲长謡横素琴送赵六贞固目断南浦云心醉东郊栁怨别此何时青芳来已乆与君共时物尽此盈樽酒始愿今不从春风恋携手题张老松树歳晚东岩下周顾何悽恻日落西山隂衆草起寒色中有乔松树使我长叹息百尺无寸枝一生自孤直夜渡吴松江懐古宿㠶震泽口晓渡松江濆櫂发鱼龙气舟冲鸿鴈群寒潮顿觉满暗浦稍将分气赤海生日光清湖起云水郷尽天卫叹息爲呉君谋士伏劒死至今悲所闻别之望后独宿蓝田山庄鸰有旧曲调苦不成歌自叹兄弟少常嗟离别多尔寻北京路予卧南山阿泉晩更幽咽云秋尚嵳峩药栏聴蝉噪书幌见禽过愁至愿甘寝其如郷夣何浣纱篇赠陆上人越女颜如花越王闻浣纱国㣲不自宠献作呉王娃女薮半潜匿苎罗更蒙遮一行覆勾践再顾倾夫差艶色夺常人斆嚬亦相夸一朝还旧都靓粧寻若耶鸟惊入松网鱼畏沉荷花始觉冶容妾方悟羣心邪钦子秉幽意世人共称嗟愿言托君懐倘类蓬生麻家住雷门曲高合凌飞霞淋漓翠羽帐旖旎采云车春风艶楚舞秋月纒胡笳自昔专娇爱袭玩唯矜奢逹夲知空寂弃波犹泥沙永割偏执性自长薫牙携妾下障道来上妾西家桂州黄潭舜祠虞世廵百越相传葬九疑精灵游北地祠树日光辉禋祭忽羣望丹青圗二妃神来兽率舞仙去凤还飞日暝山气落江空潭霭㣲帝郷三万里乗彼白云归雨从箕山来雨从箕山来倐与飘风度晴明西峯日緑缛南溪树此时客精庐幸蒙真僧顾深入清净理妙断徃来趣意得两契如言尽共忘谕观花寂不动闻鸟悬可悟向夕闻天香淹留不䏻去𥘉至崖口崖口衆山断嵚崟耸天壁气冲落日红影入春潭碧锦缋织苔藓丹青画松石水禽泛容与岩花飞的皪㣲路从此深我来恨于役惆怅情未巳羣峯暗将夕自湘源至潭州衡山县浮湘沿迅湍逗浦凝逺盻渐见江势濶行嗟水流漫赤岸杂云霞緑竹縁溪涧向背羣山转应接良景晏沓障连夜猿平沙覆阳鴈纷吾望阙客归桡速已惯中道方泝洄迟念自兹撰頼欣衡阳美持以蠲忧患入崖口五渡寄李适抱琴登絶壑伐木泝清川路极意谓尽势廻趣转绵人逺草木秀山深云影鲜余负海峤情自昔㣲尚然弥矌十余载今来宛仍前未窥仙源极独进野人船时攀乳窦憇屡薄天窓眠夜絃向松月朝楫弄苔泉因冥象外理永谢区中縁碧潭可遗老丹砂堪学仙莫使驰光暮空令归鹤怜洞庭湖地尽天水合朝及洞庭湖𥘉日当中涌莫辨东西隅晶耀目何在滢荧心欲无灵光晏海若游气耿天吴张乐轩皇至征苗夏禹徂楚臣悲落叶尧女泣苍梧野积九江润山通五岳图风恬鱼自跃云夕鴈相唿独此临泛漾浩将人代殊永言洗氛浊卒歳爲清娱要使功成退徒劳越大夫景龙四年春祠海肃事祠春溟霄斋洗蒙虑鸡鸣见日出鹭下惊涛骛地阔八荒近天廻百川注筵端接空曲目外唯雰雾暖气物象来周游晦明互致牲匪玄享禋涤期灵煦的的波际禽沄沄岛间树安期今何在方丈蔑寻路仙事与世隔㝠搜徒巳屡四明北羣山遗老莫辨䖏抚中良自慨弱龄添恩遇三入文史林两拜神仙署虽叹出关逺始知临海趣赏来空自多理胜孰能喻留楫竟何待徙倚忽云暮温泉庄卧病寄杨七烱多病卧兹岭寥寥倦幽独頼有嵩丘山高枕长在目兹山栖灵异朝夜翳云族是日蒙雨晴返景入巖谷羃羃涧畔草青青山下木此意方无竆环顾怅林麓伊洛何悠漫洲源信重复夏余鸟兽蕃秋末禾黍熟秉愿守樊圃归闲欣艺牧惜无载酒人徒把凉泉掬敬荅田徴君家临清溪水溪水绕盘石緑萝四面垂袅袅百余尺风泉度丝管苔藓铺茵席传闻颕阳人霞外漱灵液忽枉巖中翰吟卧朝复夕何当遂逺游物色候逋客自衡阳至韶州谒䏻禅师谪居窜炎壑孤帆淼不繋别家万里余流目三春际猿啼山舘晓虹饮江臯霁湘岸竹泉幽衡峯石阁闭岭嶂穷攀越风涛极沿济吾师在衡阳欣此得躬诣洗虑賔空寂香焚结精誓愿以有漏躯聿薫无生惠物用益冲旷心源日闲细伊我获此途游道廻晚计宗师信舍法摈落文史艺坐禅罗浮中寻异南海裔何辞御魑魅自可乗炎疠廻首望旧郷云林浩亏蔽不作别离苦归期多年歳见南山夕阳召监师不至夕阳黯晴暮山翠互明灭此中意无限要与开士说徒鬰仲举思唯廻道林辙孤兴欲待谁待此湖上月游法蕐寺薄游亰都日遥羡稽山名分刺江海郡朅来徴素情松露洗心眷象筵敷念诚薄云界青嶂皎日骞朱甍苔涧深不测竹房闲且清感真六象见垂兆二鸣古今信灵迹中州莫与亰林巘永栖业岂伊佐一生浮悟虽已乆事试去来成观念幸相续庶㡬最后明宿云门寺云门若耶里泛鹢路才通夤縁緑篠岸遂得青莲宫天香衆壑满夜梵前山空漾漾潭际月飘飘杉上风玆焉多嘉遯数子今莫同凤归慨䖏士鹿化闻仙公樵路郑州北举井阿巖东永夜岂云寐曙华忽葱茏谷鸟啭尚澁源桃惊未红再咏期春暮当造林端竆庶㡬踪谢客开山投剡中春湖古意院梅发向尺园鸟复成曲落日游南湖果掷颜如玉含情不得语转盻知所属惆怅未可归宁关湏林菉息夫人可怜楚破息肠断息夫人仍爲泉下骨不作楚王嫔楚王宠莫盛息君情更亲情亲怨生别一朝俱杀身有所思君子事行役再空芳歳期羙人旷遥伫万里浮云思园桃绽红艶郊叶葇緑滋坐㸔长夏晚秋月生罗帷长安路秦地平如掌层城出云汉楼阁九衢春车马千门旦緑柳开复合红尘聚还散日晚闘鸡场经过狭斜㸔折杨柳玉树朝日映罗帐春风吹拭泪攀杨栁长条宛地垂白花飞歴乱黄鸟思参差妾自肝肠断傍人那得知芳树何地早芳菲宛在长门殿夭桃色若绶秾李光如练啼鸟㺯花踈游蜂饮香遍叹息春风起飘零君不见游陆浑南山自歇马岭到枫香林以诗代书荅李舎人适晨登歇马岭遥望伏牛山孤出群峯首罴熊元气间太和亦崖嵬石扇横闪倐细岑互攅倚浮巘竞奔蹙白云遥入懐青云近可掬徒寻灵异迹周顾惬心目晨拂鸟路行暮投人烟宿间关踏云雨缭绕縁水木西见啇山芝南到楚郷竹楚竹幽且深半杂枫香林浩歌青潭曲寄尔桃源心送武进郑明府絃歌试宰日城阙赏心违北谢苍龙去南随黄鹄飞夏云海中出吴山江上㣲甿歌岂云逺从此庆缁衣早发大庾岭晨跻大庾险驿鞍驰复息雾露昼未开浩途不可测嵥起华夷界信爲造化力歇鞍问徒旅郷关在西北出门怨别家登岭恨辞国自惟最忠孝斯罪懵所得皇明颇昭洗廷议日纷惑兄弟逺沦居妻子成异域羽翼伤已毁童㓜怜未识踟蹰恋北顾亭午晞霁色春暖隂梅花瘴囘阳鸟翼含沙縁涧聚吻草依林植适蛮悲疾首怀巩泪沾臆感谢鹓鹭朝勤修魑魅职生还倘非逺誓拟酬恩徳自洪府舟行直书其事仲春辞国门畏途横万里越淮乗楚嶂造江泛吴汜严程无休隙日夜渉风水昔闻垂堂言将诫千金子问余何奇剥迁窜极炎鄙揆已道徳余㓜闻虗白㫖贵身贱外物抗迹逺尘轨朝游伊水湄夕卧箕山趾妙年拙自晦皎洁㺯文史谬辱紫泥书挥翰青云里事徃毎增伤宠来常誓止铭骨懐逆鳞让金紫安谓衅潜搆退耕祸犹起栖巖实吾䇿触蕃诚内耻济济同时人台庭鸣劒履愚以卑自卫兀坐去沉滓迨玆理已极窃位申知已群议负宿心获戾光华始黄金忽销铄素业坐沦毁浩叹诬平生何独恋松梓浦树浮欝郁臯兰覆靡靡百越去䰟断九疑望心死未尽匡阜游远欣罗浮美周旋本师训佩服无生理异国多灵幽探忘年纪敝庐嵩山下空谷茂兰芷悠悠南溟逺採掇长已矣下桂江县黎璧放熘觌前溆连山分上干江囘云壁转天小雾峯攅吼沬跳急浪合流环峻滩欹离出漩划缭绕避涡盘舟子怯桂水最云斯路难吾生抱忠信吟啸自安闲旦别已千岁夜愁劳万端企予见夜月委曲破林峦潭旷竹烟尽洲香橘露团岂傲夙所好对之与俱欢思君罢琴酌泣此夜漫漫入泷州江孤舟泛盈盈江流日縦横夜杂蛟螭寝晨披瘴疠行潭蒸水沬起山热火云生猿躩时能啸鸢飞莫敢鸣海穷南徼尽郷逺北䰟惊泣向文身国悲㸔凿齿氓地偏多育蛊风恶好相鲸余夲巖栖客悠哉慕玉亰厚恩常顾荅薄宦不祈成违隐乖求志披荒爲近名镜愁玄髪改心负紫芝荣运启中兴暦时逢外域清秪应保忠信延促付神明始安秋日桂林风景异秋似洛阳春晩霁江天好分明愁杀人卷云山碎石水磷磷世业事黄老妙年孤隐沦归欤卧沧海何物贵吾身晚泊湘江五岭恓惶客三湘顦顇颜况复秋雨霁表里见衡山路逐鹏南转心依鴈北还唯余望郷涙更染竹成班奉使嵩山途经缑岭侵星发洛城城中歌吹声毕景至缑岭岭上烟霞生草树饶野意山川多古情大隐徳所满归来可退耕伤王七祕书监寄呈阳州陆表史通简府僚广陵好事王氏贵先宗衡门栖道风得心晤有物秉化游无竆学奥九流异机玄三语同书乃墨塲絶文称词伯雄白屋藩魏主苍生期谢公一祗贤良诏遂谒承明宫𥙷衮望奚塞尊儒位未充罢官七门里归老一丘中尝忝长者辙㣲言私谓通我行㑹稽郡路出广陵东物在人已矣都疑淮海空使至嵩山寻杜四不遇慨然复伤田洗马韩观主因以题壁赠杜侯杜四洛桥瞻大室期子在云烟归来不相见孤赏弄寒泉与君阔松石于兹二十年田公谢昭世韩子秘幽埏忆昔同携手山栖接二贤笙歌入玄地诗酒生寥天旧友悉零落罢琴私自怜游者非药误飡霞意可全爲余理还䇿相与事灵仙翫郡斋海榴泽国韶气早开帘延霁天野禽宵未啭山蜚昼仍眠目兹海榴发列映巖楹前熠爚御风静葳𬎼含景鲜清晨緑堪佩亭午丹欲燃昔忝金闺籍尝见玉池莲未若宗族地更逢荣耀全南金虽自贵贺赏讵能迁抚躬万里絶岂染一朝妍徒縁滞遐郡常是惜流年越俗鄙章甫扪心空自怜七言古诗十六首下山歌下嵩山兮多所思携佳人兮歩迟迟松间明月长如此君再游兮复何时军中人日登髙赠房明府幽郊昨夜隂风断顿觉朝来阳吹暖泾水桥南柳欲黄杜陵城北花应满长安昨夜寄春衣短翮登兹一望归闻道凯旋乗骑入㸔君走马见芳菲寒食陆浑别业洛阳城里花如雪陆浑山中今始发旦别河桥杨柳风夕卧伊川桃李月伊川桃李正芳新寒食山中酒复春野老不知尧舜力酣歌一曲太平人寒食江州满塘驿去年上巳洛桥边今年寒食庐山曲遥怜巩树花应满复见呉洲草新緑呉洲春草兰杜芳感物思归懐故鄕驿骑明朝发何䖏猿声今夜断君肠至端州驿见杜五审言沈三佺期阎五朝隐王二无兢题壁慨然成咏逐臣北地承严谴调到南中毎相见岂意南中岐路多千山万水分郷县云揺雨散各飜飞海濶天长音信稀䖏䖏山川同瘴疠自怜䏻得㡬人归明河篇八月凉风天气清万里无云河汉明昏见南楼清且浅晓落西山縦复横洛阳城阙天中起长河夜夜千门里复道连甍共蔽亏画堂琼户特相冝云母帐前𥘉泛滥水晶帘外转逶迤倬彼昭囘如练白复出东城接南陌南陌征人去不归谁家今夜擣寒衣鸳鸯机上踈萤度乌鹊桥边一鴈飞鴈飞萤度愁难歇坐见明河渐㣲没已能舒卷任浮云不惜光辉让流月明河可望不可亲愿得乗槎一问津更将织女支机石还访城都卖卜人龙门应制宿雨霁氛埃流云度城阙河堤柳新翠苑树花先发洛阳花柳此时浓山水楼台映㡬重群公拂雾朝翔凤天子乗春幸凿龙凿龙近出王城外羽从淋漓拥轩盖云跸才临御水桥天衣巳入香山会山壁崭巖断复连清流澄彻俯伊川塔影遥遥緑波上星龛奕弈翠㣲边层峦旧长千寻木逺壑初飞万丈泉綵仗红旌遶香合下辇登高望河洛东城宫阙拟昭囘南陌沟堘殊绮错林下天香七寳台山中有酒万年杯㣲风一起祥花落仙乐𥘉鸣瑞鸟来鸟来花落纷无巳称觞献寿香霞里歌舞淹留景欲斜石间犹驻五云车鸟旗翼翼留芳草龙骑骎骎映晩花千乗万骑銮舆出水静山空严警跸郊外喧喧引㸔人倾都南望属车尘嚣声引飏闻黄道王气周囘入𬗋宸先王定鼎山河固寳命乗周万物新吾君不事瑶池乐时雨来观农扈春有所思洛阳城东桃李花飞来飞去落谁家幽闺女儿惜颜色坐见落花长叹息今年花落颜色改明年花开复谁在巳见松栢摧爲薪更闻桑田变成海古人无复洛城东今人还对落花风年季岁岁花相似岁岁秊年人不同寄言全盛红颜子须怜半死白头翁此翁白头真可怜伊昔红颜美少年公子王孙芳树下清歌妙舞落花前光禄池台文锦绣将军楼阁画神仙一朝卧病无相识三春行乐在谁边婉转蛾眉能㡬时湏臾鹤髪乱如丝但㸔古来歌舞地唯有黄昏鸟雀飞王子乔王子乔爱神仙七月七日上賔天白虎揺瑟凤吹笙乗骑云气噏日精噏月精长不归遗庙今在而人非空望山头艹草露湿人衣嵩山天门歌登天门兮坐盘石之磷前漎漎兮未半下漠漠兮无垠纷窈宨兮巖倚披以鹏翅洞胶葛兮峯稜层以龙鳞松移岫转左变而右易风生云起出鬼而入神吾亦不知其灵恠如此愿游杳冥兮见羽人重曰天门兮穹崇廻合兮攅藂松万接兮柱日石千寻兮倚空晚隂兮足风夕阳兮赩红试一望兮夺魄况衆妙之无穷冬霄引河有氷兮山有雪北户墐兮行人絶独坐山中兮对松月怀美人兮屡盈缺明月的的寒潭中青松幽幽吟径风此情不向俗人说爱而不见恨无穷放白鷴篇故人赠我緑绮琴兼致白鷴鸟琴是峄山桐鸟出呉溪中我心松石清霞里㺯此幽絃不䏻巳我心河海白云垂怜此珎禽空自知着书晚下麒麟阁幼稚骄痴候门乐乃言物性不可违白鷴愁慕刷毛衣玉徽闭匣留爲念六翮开笼任尔飞緑竹引青溪緑潭潭水侧脩竹婵姢同一色徒生仙实凤不游老死空山人讵识妙年秉愿逃俗纷归卧嵩丘弄白云含情傲睨慰心目何可一日无此君桂州三月三日代业京蕐里逺投魑魅郷豋高望不见云海四茫茫伊昔承休盻曾爲人所羡两朝赐颜色二纪陪游宴昆明御宿侍龙媒伊阙天泉复㡬㢠西夏黄河水心劒东周清洛羽觞杯苑中落花扫还合河畔垂杨拨不开千春献寿多行乐栢梁和歌攀睿作赐金分帛驻光辉风举云遥入紫㣲晨趋北阙鸣珂至夜出南宫把烛归载笔儒林多岁月仆被文昌佐吴越越中山海高且深兴来无䖏不登临永和九年刺海郡暮春三月醉山隂愚谓嬉游长似昔不言流寓歘成今始安繁华旧风俗怅饮倾城沸江曲主人丝管清且悲客子肝肠断还续荔浦蘅臯万里余洛阳音信絶䏻踈故园今日应愁思曲水何能更祓除作伴谁怜合浦叶思归岂食桂江鱼不求汉使金囊赠愿得佳人锦字书初宿淮口孤舟汴河水去国情无已晚泊投楚郷明月清淮里汴河东㵼路穷兹洛阳西顾日增悲夜闻楚歌思欲断况値淮南木落时高山引攀云窈宨兮上跻悬峯长路浩浩兮此去何从水一曲兮肠一曲山一重兮悲一重松槚邈巳逺友于何日逢况满室兮童稚攅衆虑于心胸天高难诉兮远负明徳却望咸亰兮挥涕龙钟宋之问集卷上宋之问集下宋之问集卷下五言律诗七十四首五言排律二十八首七言律诗三首五言絶句九首七言絶句七首五言律诗夏日仙蕚亭应制高岭逼星河乗舆此日过野含时雨润山杂夏云多睿藻光岩穴宸襟洽薜萝悠然小天下归路满笙歌春日芙蓉园侍宴应制芙蓉秦地沼卢橘汉家园谷转斜盘径川廻曲抱源风来花自舞春入鸟䏻言侍宴瑶池夕归途骑吹繁扈从登封告成颂复道开行殿钩陈列禁兵和风吹皷角佳气动旗旌后骑廻天苑前山入御营万方俱下拜相与乐昇平松山岭翼翼高旌转锵锵凤辇飞尘销淸跸路云湿从臣衣白羽揺丹壑天营逼翠㣲芳声耀今古四海警宸威麟趾殿侍宴应制北阙层城峻西宫复道悬乗舆歴万户置酒望三川花栁含丹日山河入绮筵𣣔知陪赏䖏空外有飞烟上阳宫侍宴应制得林字广乐张前殿重裘感圣心砌蓂霜月尽庭树雪云深旧渥骖宸御慈㤙忝翰林㣲臣一何幸再得聴瑶琴登禅㝎寺阁𣑽宇岀三天登临望八川开襟坐霄汉挥手拂云烟凾谷靑山外昆明落日邉东亰杨桞陌少别已经年泛镜湖南溪乗兴入幽栖舟行日向低岩花候冬发谷鸟作春啼沓嶂开天小丛篁夹路迷犹闻可怜䖏更在若耶溪题大庾岭北驿阳月南飞鴈传闻至此廻我行殊未巳何日复归来江静潮初落林昏瘴不开明朝望郷䖏应见陇头梅陆浑山庄归来物外情负杖阅岩耕源水㸔花入幽林採药行野人相问姓山鸟自唿名去去独吾乐无䏻愧此生途中寒食马上逢寒食途中属暮春可怜江浦望不见洛阳人北极懐明主南溟作逐臣故园肠断䖏日夜柳条新春日山家今日游何䖏春泉洗药归悠然𬗋芝曲昼掩白云扉鱼跃徧寻藻人闲屡采㣲丘中无俗事身世两相违九月九日登慈㤙寺浮啚应制凤刹侵云半虹旌倚日边散花多寳塔张乐布金田时菊芳仙醖秋兰动睿篇香街稍欲晚清跸扈归天奉和圣制閠九月九日登庄严总持二寺阁閠月再重阳仙舆历寳坊帝歌云稍白御酒菊犹黄风铎喧行漏天花拂舞行豫游多景福𣑽宇日生光奉和梁王宴龙泓应教水府沦幽壑星轺下紫㣲鸟惊司仆驭花落侍臣衣芳树揺春晩晴云绕座飞淮王正留客不醉莫言归奉和圣制立春剪綵花应制金阁粧仙杏琼筵弄绮梅人间都未识天上忽先开蝶绕香丝住蜂怜彩艶廻今年春色早应为剪刀催春日宴宋主簿山亭公子正邀欢林亭春未阑攀岩践苔易迷路出花难窓覆垂杨暖堦侵瀑水寒帝城归路直留兴接鹓鸾缑山庙王子賔仙去飘飖笙鹤飞徒闻沧海变不见白云归天路何其逺人间此㑹稀空歌日云暮霜月渐㣲㣲奉和九日侍宴应制令莭三秋晩重阳九日欢仙杯还泛菊寳馔且调兰御气云霄近乗高宇宙寛今朝万寿别宜向曲中弹奉和九日登慈㤙寺浮图应制瑞塔千寻起仙舆九日来茰房陈寳席菊蕋散花台御气鹏霄近升高凤野开天歌将𣑽乐空里共徘徊送沙门泓景道俊玄奘还荆州应制三乗归净域万骑饯通装日离亭近弥天别路长荆南旋杖钵渭北限津梁何日纡真果还来入帝郷春日芙蓉园侍宴应制年光竹里遍春色杏间遥烟气笼青阁流文荡画桥飞花随蝶舞艶曲伴莺娇今日陪欢豫还疑陟紫霄咏笛羗笛冩龙声长吟入夜清关山孤月下来向陇头鸣逐吹梅花落含春桞色惊行观向子赋坐忆旧隣情咏钟旣接南隣磬还随北里笙平陵通曙响长乐警宵声秋至含霜动春归应律鸣岂惟恒待扣金簴有余清送朔方何侍郎闻道云中使乗騘徃复还河兵守阳日塞虏失隂山拜軄尝随骠铭功不譲班旋闻受降日歌舞入萧关荅李司户逺方来下客輶轩摄使臣㺯琴冝在夜倾酒贵逄春驷马留孤舘双鱼赠故人明朝散云雨遥仰徳爲隣花落鉄骑㡬时廻金闺怨早梅雪寒花已落风暖叶还开夕逐新春管香迎小岁杯盛时何足贵书里报轮台江亭晚望浩渺浸云根烟岚出逺村鸟归沙有迹㠶过浪无㾗望水知柔性㸔山𣣔断䰟縦情犹未已廻马𣣔黄昏扈从登封途中作帐殿鬰崔嵬仙游实壮哉晓云连暮卷夜火杂星囬谷暗千旗岀山鸣万乗来扈从良可赋终乏掞天材旅宿淮阳亭口号日暮风亭上悠悠旅思多故郷临桂水今夜渺星河暗草霜华发空庭鴈影过兴来谁与语劳者自爲歌驾出长安圣徳超千古皇风扇九围天廻万象出驾动六龙飞㳤气来黄道祥云覆𬗋微太平多扈从文物有光辉幸少林寺应制绀宇横天室廻銮指帝休曙隂迎日尽春气抱岩流空乐繁行漏香烟薄綵㳺玉膏从此泛仙驭接浮丘江南曲妾往越城南离居不自堪採花惊曙鸟摘叶餧春𧖟懒结茱茰带愁安玳瑁簮侍臣消瘦尽日暮碧江潭岳寺应制暂幸珠筵地俱怜石瀬清泛流张翠幕拂逈挂红旌雅曲龙调管芳罇蚁泛觥陪欢玉座晚复得听金声冬夜寓直麟阁直事披三省重关秘七门广庭怜雪凈深屋喜炉温月幌花虚馥风窓竹暗喧东山白云意兹夕寄琴樽寄天台司马道士卧来生白发覧镜忽成丝远媿飡霞子童颜且自持旧游惜踈旷微尚日磷缁不寄西山药何由东海期送田道士使蜀投龙风驭忽泠然云台路㡬千蜀门峯势断巴字水形连人隔壷中地龙游洞里天赠言廻驭日图尽彼山川游韶州广界寺影殿临丹壑香台隐翠霞巢飞含象鸟砌蹋雨空花寳铎揺𥘉霁金池映晚沙莫愁归路逺门外有三车宿清逺峡山寺香岫悬金刹飞泉界石门空山唯习静中夜寂无喧说法𥘉闻鸟㸔心𣣔㝎猿寥寥隔尘事何异武陵源秋晚游普耀寺薄暮曲江头仁祠暂可留山形无隐霁野色遍呈秋花覆香泉宻藤縁寳树幽平生厌尘事过此忽悠悠使往天兵军马约与陈子昻新郷爲期及还而不相遇入卫期之子吁嗟不少留情人去何䖏淇水日悠悠恒碣靑云断衡漳白露秋知君心许国不是爱封侯送许州宋司马赴任颕郡水东流荀陈兄弟游偏伤兹日逺独向聚星州河润在明徳人康非外求当闻力爲政遥慰我心愁送赵司马赴蜀州饯子西南望烟绵劒道微桥寒金鴈落林曙碧鸡飞职拜舆方逺仙成履㑹归定知和氏璧遥掩玉轮辉送永昌萧賛府柳变曲江头送君凾谷游弄琴寛别意酌酒醉春愁恋本亦何极赠言微所求莫令金谷水不入故园流送李侍御行李恋庭闱乗轺振綵衣南登指吴服北走出秦畿去国夏云断还郷秋鴈飞旋闻郡计入更有使臣归饯湖州薛司马别驾促严程离筵多故情交深季作友义重伯爲兄鎭静移吴俗风流在汉亰㑹㸔陈仲举从此拜公卿送杜审言卧病人事絶闻君万里行河桥不相送江树逺含情别路追孙楚维舟吊屈平可惜龙泉劒流落在丰城留别之望舎弟同气有三人分飞在此晨西驰巴岭徼东去洛阳濵强饮离前酒终伤别后神谁怜散花蕚独赴日南春汉江宴别汉广不分天舟移杳若仙秋虹映晩日江鹤㺯晴烟积水浮冠盖遥风逐管絃嬉游不可极留恨此山川端州别袁侍郎合浦涂未极端溪行暂临泪来空泣脸愁至不知心客醉山月静猿啼江树深明朝共分手之子爱千金渡呉江别王长史倚棹望兹川销䰟独黯然郷连江北树云断日南天剑别龙𥘉没书成鴈不传离舟意无限催渡复催年度大庾岭度岭方辞国停轺一望家䰟随南翥鸟泪尽北枝花山雨𥘉含霁江云𣣔变霞但令归有日不敢恨长沙过蛮洞越岭千里合蛮溪十里斜竹迷樵子径萍匝钓人家林暗交枫叶园香覆橘花谁怜在荒外孤赏足云霞经梧州南国无霜霰连年见物华青林暗换叶红蘃续开花春去闻山鸟秋来见海槎流芳虽可恱㑹自泣长沙送姚侍御出使江东帝忧河朔郡南发海陵仓坐叹青春别逶迤碧水长饮氷朝受命衣锦昼还郷爲问东山桂无人何自芳内题赋得巫山雨神女向高唐巫山下夕阳徘徊作行雨婉恋遂荆王电影江前落雷声崃外长霁云无䖏所台舘暁苍苍王昭君非君惜鸾殿非妾妬娥眉薄命由骄虏无情是画师嫁来胡地日不竝汉宫时辛苦无聊頼何㸔上马辞铜雀台昔年分鼎地今日望陵台一旦雄图尽千秋遗令开绮罗君不见歌舞妾空来㤙共漳河水东流无重回牛女粉席秋期缓针楼别怨多奔龙争渡月飞鹊乱填河失喜先临镜含羞未解罗谁䏻留夜色来夕倍还梭巫山高巫山峯十二环合象昭囘俯聴琵琶峡平㸔云雨台古槎天外落瀑水日邉来何忍猿啼夜荆王枕席开望月有懐天使下西楼含光万里秋台前似挂镜帘外如悬钩张尹将眉学班姬取扇俦佳期应借问爲报在刀头寿阳王花烛图仙媛乗龙日天孙捧鴈来可怜桃李径更绕鳯凰台烛照香车入花临寳扇开莫令银箭暁为尽合欢杯过史正议宅旧交此零落雨泣访遗尘劔几传好事池台伤故人国香兰巳歇里树橘犹新不见吴中隐空余江海濵梁宣王挽词三首贵藩尭母族外戚汉家亲业重兴王际功高复辟辰爱贤唯报国乐善不防身今日衣冠送空伤置醴人又金精何日闭玉匣此时开东望连吾子南瞻近帝台地形龟食报坟土燕衘来可叹虞歌夕纷纷骑吹廻又像设千年在平生万事违綵旌翻葆吹圭翣奠灵衣壠日寒无影郊云冻不飞君王留此地驷马𣣔何归鲁忠王挽词三首同盟㑹五月归葵出三条日惨咸阳树天寒渭水桥稍㸔朱鹭转尚识𬗋骝骄寂寂泉台恨从兹罢玉箫又邦家钖宠光存没贵忠良遂裂山河地追尊父子王人悲槐里月马踏槿原霜别向天亰北悠悠此路长又树羽迎朝日撞钟望早霞故人悲宿草中使惨晨笳气有冲天劒星无犯斗槎唯余孔公宅长接鲁王家范阳王挽词二首贤相称邦杰清流举代推公才掩诸夏文体变当时賔吊翻成鹤人亡惜喻龟洛阳今𥿄贵犹写太冲词又赠秩徽章洽求书祕草成客随朝露尽人逐夜舟惊蒿里衣冠送松门印绶迎谁知杨伯起今日重哀荣故赵王属赠黄门侍郎上官公挽词二首韦门旌旧徳班氏业前书谪去因丞相归来爲婕妤周原乌相塜越岭鴈随车𬈑漠辞昭代空怜赋子虚又緑车随帝子青琐翊宸机昔枉朝歌骑今虚夕拜闱柳河悽挽曲薤露湿灵衣一厝竆泉闭双鸾遂不飞山庄宦游非吏隐心事好幽偏考室先依地爲农且用天辋川朝伐木蓝水暮浇田子泰山老相欢春酒泉五言排律奉和幸三㑹寺应制六飞廻玉辇双树谒金仙瑞鸟呈书字神龙吐玉泉凈心遥証果睿相独超禅塔涌香花地山围日月天𣑽音迎漏彻空乐倚云悬今日登仁寿长㸔法镜圆奉和幸神皋亭应制清跸喧黄道乗舆降紫宸霜戈凝晓日云管发阳春台古今疑汉林余半识秦宴酣诗布泽节改令行仁昔恃山河险今依道徳淳多惭献嘉颂空累属车尘奉和幸长安故城未央宫应制汉王未息战萧相乃营宫壮䴡一朝尽威灵千载空皇明怅前迹置酒宴群公寒轻綵仗外春发幔城中乐思廻斜日歌词继大风今朝天子贵不假叔孙通奉和晦日幸昆明池应制春豫灵池㑹沧波帐殿开舟凌石鲸度槎拂斗牛廻节晦全落春迟柳暗催象溟㸔浴景烧刼辨沉灰镐饮周文乐汾歌汉武才不愁明月尽自有夜珠来使过襄阳登凤林寺阁香阁临清汉丹梯隐翠微林篁天际宻人世谷中违苔石衘仙洞莲舟泊钓矶山云浮栋起江雨入庭飞信美虽南国严程限北归幽寻不可再留歩惜芳菲登粤王台江上粤王台登高望㡬囘南溟天外合北户日边开地湿烟常起山晴雨半来冬花採卢橘夏果摘杨梅迹类虞翻枉人非贾谊才归心不可见白髪重相催春日郑恊律山亭陪宴饯郑卿潘园枕郊郭爱客坐相求尊酒东城外骖騑南陌头池平分洛水林缺见嵩丘暗竹侵山径垂杨拂妓楼彩云歌䖏断迟日舞前留此地何年别兰房空自幽扈从登封告成颂应制御路廻中岳天营接下都百灵无后至万国竞前驱文卫严清跸幽仙读寳符贝花明汉果芝草入尧厨济济衣冠㑹喧喧夷夏俱宗禋仰神理刋木望川途抚已贫非病时来本不愚愿陪丹凤辇率舞白云衢奉和幸韦嗣立山荘侍宴应制枢掖调梅暇林园艺槿𥘉入朝荣劒履退食偶琴书地隐东岩室天廻北斗车旌门临窱辇道属扶踈云汉明丹壑霜笳彻𬗋虚水疑投石䖏溪似钓璜余帝泽颁巵酒人欢颂里闾一承黄竹咏长奉白茆居和姚给事寓直之作清论满朝阳高才拜夕郎还从避马路来接珥貂行宠黄扉日威廻白简霜栢台迁鸟茂兰署得人芳禁静钟𥘉彻更踈漏更长晓河低武库流火度文昌寓直光辉重乗秋藻翰扬暗投空𣣔报下调不成章早发始兴江口至虚氏村作候晓踰闽峤乗春望越台宿云鹏际落残月蚌中开薜荔揺青气桄榔翳碧苔桂香多露裛石向细泉囘抱叶玄猿啸㘅花翡翠来南中虽可恱北思日悠哉鬒髪俄成素丹心已作灰何当首归路行剪故园莱游云门寺维舟探静域作礼事尊经投迹一萧散为心自杳冥龛依大禹穴楼倚少㣲星沓嶂围兰若廻溪抱竹庭觉花涂砌白甘露洗山青鴈塔骞金地虹桥转翠屏人天宵现景神鬼昼潜形理胜常虚寂縁空自感灵入禅从鸽绕说法有龙聴刼累终期㓕尘躬且未宁摇揺不安寐待月咏岩扄发藤州朝夕苦遄征孤䰟长自惊泛舟依鴈渚投舘听猿鸣石发縁溪蔓林衣扫地轻云峯刻不似苔藓画难成露裛千花气泉和万籁声攀幽红䖏歇跻险緑中行恋切芝兰砌悲纒松栢茔丹心江北死白发岭南生魑魅天边国穷愁海上城劳歌意无限今日爲谁朙宴安乐公主宅英藩筑外舘爱主出王宫賔至星槎落仙来月宇空玳梁飜贺燕金埒倚晴虹萧去秦台里书开鲁壁中短歌䏻驻日艶舞欲娇风闻有淹留䖏山阿满桂丛游禹穴廻出石耶禹穴今朝到耶溪此路通着书闻太史鍊药有仙翁鹤徃笼犹挂龙飞劒已空石㠶揺海上天镜落湖中水底零露白山边坠叶红归舟何虑晚日暮使樵风奉和幸荐福寺香刹中天起宸游满路辉乗龙太子去驾象法王归殿饰金人影窻揺玉女扉稍迷新草木遍识旧庭闱水入禅心定云从寳思飞𣣔知皇刧逺𥘉拂六铢衣游称心寺释事懐三隐清襟谒四禅江鸣潮未落林晓日𥘉悬寳叶交香雨金沙吐细泉望谐舟客趣思发海人烟顾攊仍留马乗杯久弃船未忧龟负岳且识鸟耘田理契都无象心冥不寄筌安期庶可揖天地得齐年游法蕐寺髙岫拟耆阇真乗引妙车空中结楼殿意表出云霞后果缠三足前因感六牙宴林薫寳树水熘滴金沙寒谷梅犹浅温庭橘未华台香红药乱塔影緑篁遮果渐轮王族縁超𣑽帝家晨行踏忍草夜诵得灵花江郡将何匹天都亦未加朝来沿泛所应是逐槎奉和荐福寺应制𣑽筵光圣邸仙豫覧宏规不改灵光殿因开功徳池莲生新歩叶桂长昔攀枝涌塔庭中见飞楼海上移闻韶三月幸观象七星危𣣔识龙归䖏朝来云气随和库部李员外秋夜寓直之作相庭贻庆逺才子拜郎𥘉起草仪仙阁焚香卧直庐更深河𣣔断节劲柳徧踈气耿凌云笔心揺待漏车叨荣厠俦侣省已恶空虚徒斐阳春和难参丽曲余酬李丹徒见赠之作鎭吴称粤里试剧仰通才近挹人披雾遥闻境震雷一朝逄觧榻累日共㗸盃连辔登山尽浮舟望海廻以予惭拙宦期子遇良媒赠曲南凫断征途北鴈催更怜江上月还入镜中开早发韶州炎徼行应尽廻瞻郷路遥珠厓天外郡铜柱海南标日夜清朙少春冬雾雨饶身经大火热颜入瘴江消触影含沙怒逄人女草揺露浓㸔茵湿风飓觉船飘直御魑将魅宁论鹅与鹞虞翻思报国许靖愿归朝緑树秦亰道青云洛水桥故园长在目䰟去不湏招宋公宅送寗谏议宋公爰创宅庾氏更诛茅间出人三秀平临楚四郊汉臣来绛节荆牧动金铙樽溢冝城酒笙裁曲沃匏露荷秋变节风栁夕鸣稍一散阳台雨方随越鸟巢送合宫苏眀府铉府诞英规公才天下知谓乗羔鴈族继入凤凰池赤县求人隐青门起路岐翟廻车少别凫化舄遥驰神哭周南境童歌渭北垂贒哉荀奉倩衮职伫来仪送杨六望赴金水借问梁山道嵚岑㡬万重遥州刀作路絶壁劒爲峯惜别路穷此留欢意不从忧来生白发时晚爱青松勿以西南逺夷歌寝盛容台阶有高位宁复久临卭发端州𥘉入西江问我将何去清晨泝越溪翠㣲悬宿雨丹壑饮晴霓树影稍云宻藤隂覆水低潮囬出浦驶洲转望郷迷人意长懐北江行日向西破颜㸔鹊喜拭泪听猿啼骨肉𥘉分爱亲朋忽解携路遥䰟欲断身辱理䏻齐畴日三山意于兹万绪暌金陵有仙舘即事寻丹梯早入清逺崃传闻崃山好旭日棹前沂雨色揺丹嶂泉声聒翠㣲两岩天作带万壑树披衣秋橘迎霜序春藤碍日辉翳潭花似织縁岭竹成围寂歴环沙浦葱茏转石圻露余江未热风落瘴𥘉稀猿饮排虚上禽惊掠水飞搒童夷唱合樵女越吟归良候斯爲羙边愁自有违谁言望郷国流涕失芳菲谒禹庙夏王乗四载兹地发金符峻命终不易报功畴敢踰先驱总昌㑹后至伏灵诛玉帛空天下衣冠照海隅旋闻厌黄屋便道出苍梧林表祠转茂山阿井讵枯舟迁龙负壑田变鸟耘芜旧物森如在天威肃未殊玄夷届瑶席玉女侍清都奕弈闺闼䆳轩轩伏卫趍气清连曙海云白洗春湖猿啸有时荅禽言常自唿灵歆异䒱糈至乐匪笙竽茅殿今不袭梅梁古制无运逢日崇丽业盛荅昭苏伊昔力云尽而今功尚敷揆材非箭美精享愧生蒭郡职昧爲理拜空宁自诬下车霰巳积摄事露行濡人隐冀多祐曷难霑薄躯七言律诗奉和春𥘉幸太平公主南庄应制青门路接凤凰台素浐宸游龙骑来涧草自迎香辇合岩花应待御筵开文移北斗成天象酒逓南山作寿杯此日侍臣将石去共欢眀主赐金廻三阳宫石漴侍㷼应制离宫祕苑胜洲别有仙人洞壑幽嵓邉树色含风冷石上泉声带雨秋鸟向歌筵来度曲云依帐殿结爲楼㣲臣昔忝方明御今日还陪八骏游饯中书侍郎来济暧暧去尘昏㶚岸飞飞轻盖指河梁云峯衣结千重叶雪岫花开㡬树粧深悲黄鹤孤舟逺独叹青山别路长却将分手沾襟泪还用持添离席觞五言絶句渡汉江岭外音书断经冬复历春近郷情更怯不敢问来人河阳昔日河阳县氛氲香气多曹娘娇态尽春树不堪过嵩山夜还家住嵩山下好采旧山薇自省游泉石何曾不夜归湖中别鉴上人愿与道林近在意逍遥篇自有灵佳寺何用沃洲禅题鍳上人房二首落花双树积芳艹一庭春玩之堪兴异何必见幽人又晚入应真理经行尚未囘房中无俗物林下有青苔荅田徴君出游杳何䖏迟囬伊洛间归寝忽成夣宛在嵩丘山伤曹娘凤飞楼伎絶鸾死镜台空独怜脂粉气犹着舞中衣燕巢军幕非关怜翠幕不是厌朱楼故来呈燕颔报道欲封侯七言絶句苑中遇雪应制𬗋禁仙舆诘旦来青旂遥倚望春台不知庭霰今朝落疑是林花昨夜开送司马道游天台羽客笙歌此地违离筵数䖏白云飞蓬莱阙下长相亿桐栢山头去不归登逍遥楼逍遥楼上望郷关緑水泓澄云雾间北去衡阳二千里无因鴈足繋书还奉和春日翫雪应制北阙云掩曙霞东风吹雪舞山家琼章定少千人和银树长芳六出花下嵩山歌下嵩丘兮多所思携佳人兮歩迟迟松间明月长如此君再游时复何时伤曹娘二首可怜冥寞去何之独立丰茸无见期君㸔水上芙蓉色恰似生前歌舞时前溪妙舞今应尽子夜新歌遂不传无复绮罗娇白日直将珠玉闭黄泉宋之问集卷下