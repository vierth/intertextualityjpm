五灯会元续略X卍XXX五灯会元续略序余尝读灯元而咄𠺜累叶之旷绝也岂无大川其师起而覃举马者寂寂至今含光隐曜伊谁之责夫慧命䔮传与世间历服等耳答非史氏云兴其间臧否污隆之数何以较若列眉久将湮湮必趋而之敝稗官以意为春秋秽史复借为金米市矣佛祖慧命密相付嘱何用文为然而世代缅邈判三污而序五岳安所取衷乎龙门叙三千年括以五万言约而能该班椽综掇西汉几八万余言广而不滥大川和尚集五灯会元厥功亦不下班马何为乎寂寂如今日也我朝神圣迈往微猷高扇即十七年忧勤史不胜载痛闯孽凭陵蔑我图书闻掖垣充栋荡然瓦砾后之人将焉依故余切切与宰执高硁老及之亦与书同忧以纂史力请兼以操访遗文题属而它者不之急中彻报罢诚千古恨事也尔时浪迹武夷适传远门禅师书读灯元之举余废屐而叹曰事固相符其有坠书举者天也禅师精神寂莫能该乎能无滥乎能辨湮渭而旁正丝丝不棼乎若然是亦选佛场之龙门班椽也宁止步大川轨躅而巳哉盖上下系四百余年心心接续如针投钵罔书罅漏其写炤在语言文字之外又不答史氏之溢美芜词以炫惑后世也禅X师勉焉哉余将隐矣亦重有感乎斯文是为序旹弘光元年乙酉春莫佛弟子吏科左给事中马嘉植薰沐拜书于武夷精舍叙正法眼藏之布在方策也自景德传灯始踵其后者李遵勗之广灯佛国之续灯䀲翁之联灯雷菴之普灯层见叠出卷帙浩繁学者不无望洋而叹绍定间大川济公承浙翁之传主握宗印集诸学侣撮为会元可谓始终条理一以贯之宋季迄元代有宗匠说法如云指不胜屈入我明圣祖神宗道化翔流普天皈命而应斯嘉运崭崭出头角又何似柱生也晚适丁末造目击先觉遗言仅存洞济二宗散行㝢内未经收聚神庙间紫柏大师每念斯举终未获遂即迩来明眼宗师征修有年未见刊出何人斯而敢与夫述者之列第恐世愈久而名愈湮名愈湮而脉愈紊授受不明旁正不分闲之不可不取诸豫也故缵大川老X人之绪略续四册梓以问世倘遇少室真孙以负荷佛祖为心不以罪而以知得借此而扩充之补见闻之所未逮裒成大业则千灯互映使正法流衍于不匮也予其拭睫以竢旹崇祯十七年岁舍甲申佛成道日支提山嗣祖沙门远门净柱拜撰凡例会元合五为一连珠编贝良工心苦今犹见之是书旁蒐博釆去似存真未敢以千金募诸咸阳亦将举苦心商之天下是书罗辑多年而载笔从事则始崇祯壬午至甲申冬季烂然成编会四方多故藏之石室未敢通行更历四载遘先师石雨和尚示寂乃叹曰是书之出其有待乎爰是举先师末后数语附入亦续经而书孔丘卒之意也会元所载曹洞终于十四卷临济终于二十卷先尽者宜先续后竟者宜后书故以洞宗置第一卷不敢紊绝续之次也又会元载圜悟法嗣首大慧次虎丘是书亦以大慧法裔居先虎丘法裔居次俱循旧典匪有异闻至若黄龙忠育王裕护国元等一二传灯则附于大慧法裔之列临济宗自宋季稍盛于江南阅元而明人宗大匠X所在都有而韬光歛瑞民莫得传惟是天童磬山车溪三派鼎峙支那学者依为出世梯航第诸家语录不翅充栋是用芟繁选要使一滴水味全具江河至于联珠颂古诸师未详其住持何剎谨录颂古一则跗入法嗣使稽灯者易于覧观曹洞宗至宋季尤盛于河北所以元世祖大集沙门惟雪庭裕祖高贤鳞附如黄钟为八十四调之首如车毂为三十六辐所归洵至盛矣谁与京焉独惜明兴以前金辽以后河北为战争之所名剎兵秽格言燹加如洛之白马天庆嵩之少室龙潭熊耳之空相磁之大明泰之灵巖燕之报恩万寿灯灯不绝班班可纪而人罕被其光至今仅存云门寿昌少室三叶颇称蕃衍但清凉巳上间有一二宗支无从考覈余登少室探求行实遗言得抄本语略于敝簏首尾简蠧不可意推其可句读者尚存二十余篇迹其上下师承按之道行塔铭诸刻绿会不爽亦合璧之最奇者谨备录以质明鉴弁山一花现瑞所载洞宗一支及崆峒传灯世谱俱以鹿门觉为石林秀王山体为玉山体淳拙文才为拙才淳中间又少青原下二十九世俱空契斌禅师误也所以弁山相传拈香传达磨正宗四十二世瑞老和尚职此之故耳其中详辩载在洞宗源流正派图兹不复举云门宗自宋迄元代不乏人如圆通善王山济俱X明眼宗哲法席甚盛但嗣法莫可考岂深藏其德而不求着耶抑末流闻见之不广也阙所不知冀有后获近代同门昆季并以嘱付后先循序编列先得法者居前次得法者居后迩有不遵古训欲以先开堂者为长于义未洽矣以物情譬之人有二丈夫子者贵显相等仕籍殊年弟以丑荣兄以辰进而旁观者议欲伯仲而仲伯非独其弟羞之厥父亦将操箠而击之矣观是书者僭慢之愆躐等之俑殆知免夫海内名宿各化一方听釆风声未闚全豹然登堂法语谛观一二亦足仞积玉于蓝田量藏金于南国矣傥遇巨手鸿裁举所覩闻益加详备何以酬之为赋卬须南岳下三十四世青原下三十六世二枝竞秀承嗣巳满天下其出世有语录者易于纂合今悉巳存之草创矣其在水边林下潜行密用无从得其机语若剞出得无有缺陷乎或曰止止将有后师而为续略者中书君将不惮烦师何速为戊子仲春远门道人漫书X五灯会元续略目录卷首序文凡例卷一上曹洞宗青原下十五世净慈晖禅师法嗣华藏慧祚禅师青原下十六世云窦鑑禅师法嗣天童如净禅师华藏祚禅师法嗣东谷光禅师青原下十七世天童净禅师法嗣鹿门觉禅师雪菴从瑾禅师东谷光禅师法嗣直翁举禅师青原下十八世鹿门觉禅师法嗣青州一辨禅师直翁举禅师法嗣天童岫禅师X青原下十九世青州辨禅师法嗣大明宝禅师慈云觉禅师天童岫禅师法嗣雪窦大证禅师青原下二十世大明宝禅师法嗣王山体禅师仁山恒禅师青原下二十一世王山体禅师法嗣雪巖满禅师胜默光禅师仁山恒禅师法嗣大明诠禅师青原下二十二世雪巖满禅师法嗣报恩行秀禅师青原下二十三世报恩秀禅师法嗣少室福裕禅师报恩从伦禅师从宽禅师华严至温禅师丞相移剌楚材居士青原下二十四世少室裕禅师法嗣少室文泰禅师报恩智泰禅师X灵巖净肃禅师青原下二十五世少室泰禅师法嗣宝应福遇禅师灵巖洁禅师灵巖肃禅师法嗣宝应永达禅师封龙普就禅师青原下二十六世宝应遇禅师法嗣少室文才禅师灵巖洁禅师法嗣天界道成禅师封龙就禅师法嗣天庆义让禅师青原下二十七世少室才禅师法嗣万安子严禅师天庆让禅师法嗣熊耳子定禅师青原下二十八世万安严禅师法嗣少室了改禅师青原下二十九世少室改禅师法嗣少室契斌禅师X青原下三十世少室斌禅师法嗣定国可从禅师青原下三十一世定国从禅师法嗣少室文载禅师青原下三十二世少室载禅师法嗣宗镜宗书禅师青原下三十三世宗镜书禅师法嗣少室常润禅师廪山常忠禅师青原下三十四世少室润禅师法嗣大觉方念禅师少室正道禅师廪山忠禅师法嗣寿昌慧经禅师卷第一下青原下三十五世大觉念禅师法嗣云门圆澄禅师少室道禅师法嗣少室慧喜禅师寿昌经禅师法嗣X博山元来禅师东苑元镜禅师寿昌元谧禅师鼓山元贤禅师青原下三十六世云门澄禅师法嗣指南明彻禅师麦浪明怀禅师佛日明方禅师化山明盂禅师东山明澓禅师香雪明有禅师百丈明雪禅师雁田柳浈居士叶昙茂居士博山来禅师法嗣瀛山智誾禅师开府余大成居士东苑镜禅师法嗣径山道盛禅师卷第二上临济宗南岳下十六世黄龙忠禅师法嗣慈化印肃禅师懒牛和禅师法嗣竹林宝禅师南岳下十七世东林颜禅师法嗣昭觉绍渊禅师育王光禅师法嗣X灵隐之善禅师净慈居简禅师径山如琰禅师天童派禅师东禅观禅师上方铦禅师育王师瑞禅师育王权禅师净慈义云禅师育王宗印禅师钟山印禅师东禅岳禅师法嗣鼓山知玿禅师天童全禅师法嗣育王妙堪禅师灵隐希夷禅师雪峰然禅师法嗣如如颜丙居士净慈一禅师法嗣天童达观禅师焦山体禅师法嗣天童智颕禅师大洪证禅师法嗣万寿师观禅师竹林宝禅师法嗣竹林安禅师南岳下十八世鼓山永禅师法嗣净慈悟明禅师灵隐善禅师法嗣X雪峰善珍禅师龙济宗鍪禅师净慈仲颕禅师净慈简禅师法嗣育王大观禅师径山琰禅师法嗣净慈广闻禅师灵隐普济禅师径山原肇禅师双林朋禅师东山源禅师弁山阡禅师育王瑞禅师法嗣瑞巖崇寿禅师天童派禅师法嗣无境彻禅师育王堪禅师法嗣荐福灿禅师天童观禅师法嗣华藏善净禅师虎丘善济禅师天童颕禅师法嗣灵隐如珏禅师万寿观禅师法嗣黄龙慧开禅师孤峰德秀禅师石霜妙印禅师竹林安禅师法嗣容菴海禅师南岳下十九世X径山珍禅师法嗣径山行端禅师净慈颕禅师法嗣江心了万禅师岳林益禅师育王观禅师法嗣仰山元熈禅师净慈闻禅师法嗣径山妙高禅师天童鉴禅师双林朋禅师法嗣灵隐祖誾禅师灵隐济禅师法嗣雪窦烟同禅师荐福灿禅师法嗣支堤澄鑑禅师华藏净禅师法嗣天童谋禅师径山珏禅师法嗣天竺有禅师黄龙开禅师法嗣护国宗禅师瞎驴无见禅师放牛余居士孤峰秀禅师法嗣鼓山正凝禅师双林介禅师石霜印禅师法嗣X金牛真禅师真翁圆禅师容菴海禅师法嗣庆寿璋禅师卷第二下南岳下二十世径山端禅师法嗣灵隐慧明禅师天宁梵琦禅师径山智及禅师万寿至仁禅师天衣元瀞禅师国清昙噩禅师径山祖铭禅师灵隐法林禅师径山福报禅师仰山熈禅师法嗣龙翔大䜣禅师保宁天伦禅师中竺正逵禅师育王祖瑛禅师祥符念常禅师天童鉴禅师法嗣竺田霖禅师天竺有禅师法嗣天池信禅师鼓山凝禅师法嗣蒙山异禅师金牛真禅师法嗣无用宽禅师真翁圆禅师法嗣X无能教禅师庆寿璋禅师法嗣庆寿印简禅师南岳下二十一世灵隐明禅师法嗣双林誾禅师万寿仁禅师法嗣径山文琇禅师径山铭禅师法嗣天宁力金禅师径山仁淑禅师龙翔䜣禅师法嗣天界慧昙禅师天界宗泐禅师圆通崇裕禅师灵隐辅良禅师宝相怀渭禅师保宁伦禅师法嗣物先义禅师竺田霖禅师法嗣道场明德禅师天池信禅师法嗣大慈成禅师天宝法枢禅师蒙山异禅师法嗣铁山琼禅师无能教禅师法嗣妙果水盛禅师X太湖宽禅师法嗣缙云真禅师龙池永宁禅师南岳下二十二世双林誾禅师法嗣径山宗净禅师天界昙禅师法嗣灵谷净戒禅师物先义禅师法嗣祖芳联禅师大慈成禅师法嗣乌石世愚禅师天宝枢禅师法嗣雪峰智顺禅师铁山琼禅师法嗣香山聦禅师缙云真禅师法嗣灵鹫宝金禅师南岳下二十三世净慈联禅师法嗣慈光成禅师乌石愚禅师法嗣灵谷非幻禅师三峰启原禅师禅门达者不出于世与出世而未详法嗣者附此X青州佛觉禅师圆通善国师庆寿玉禅师赵文孺居士高邮定禅师普照宝禅师径山庆禅师竹林海禅师庆寿教享禅师嘉山来禅师通玄圆通禅师五台慧洪大师奖山元模禅师普炤道悟禅师灵隐淳朋禅师九峰寿首座天台祖灯禅师仙林雪庭禅师少林匾囤禅师永宁清禅师伏牛明理禅师云栖袾宏大师紫柏真可大师黄檗深有禅师白马方彖禅师鵞湖心禅师卷第三上临济宗南岳下十八世天童杰禅师法嗣卧龙祖先禅师灵隐崇岳禅师天童自镜禅师荐福生禅师隐静致柔禅师净慈慧光禅师侍郎张镃居士南岳下十九世卧龙先禅师法嗣径山师范禅师灵隐法薰禅师X云居慈觉禅师云隐岳禅师法嗣天童文礼禅师华藏觉通禅师雪窦仲谦禅师道场普巖禅师金山善开禅师龙翔希琏禅师瑞巖光睦禅师北海心禅师诺菴肇禅师净慈道禅师秘监陆游居士天童镜禅师法嗣净慈沅禅师荐福生禅师法嗣径山道冲禅师隐静柔禅师法嗣双杉元禅师南岳下二十世径山范禅师法嗣仰山祖钦禅师净慈妙伦禅师天童惠禅师天童祖智禅师月坡明禅师环溪一禅师希叟昙禅师灵隐宁禅师无学元禅师灵隐薰禅师法嗣净慈慧禅师中竺珂禅师天童礼禅师法嗣X育王如珙禅师净慈行巩禅师华藏通禅师法嗣径山普度禅师雪窦谦禅师法嗣承天真禅师道场巖禅师法嗣径山智愚禅师净慈衍禅师金山开禅师法嗣径山心月禅师径山冲禅师法嗣净慈敬禅师北山隆禅师南岳下二十一世仰山钦禅师法嗣高峰原妙禅师灵云持定禅师径山希陵禅师道场信禅师匡山源禅师净慈伦禅师法嗣瑞巖宝禅师绝象鉴禅师竹屋简禅师无学元禅师法嗣月庭忠禅师高峰日禅师育王珙禅师法嗣紫箨道禅师保宁清茂禅师净慈巩禅师法嗣X灵隐德海禅师天宁景昙禅师径山度禅师法嗣玉山德珍禅师径山净伏禅师天童坦禅师径山愚禅师法嗣宝叶源禅师闲极云禅师径山月禅师法嗣南叟茙禅师卷第三下南岳下二十二世高峰妙禅师法嗣中峰明本禅师正宗了义禅师大觉祖雍禅师白云以假禅师灵云定禅师法嗣般若世诚禅师径山陵禅师法嗣宝林绍大禅师径山正源禅师觉隐本诚禅师智者义禅师道场信禅师法嗣福源清珙禅师圣罗刚禅师平山林禅师匡山源禅师法嗣海门惟则禅师瑞巖宝禅师法嗣X华顶先覩禅师高峰日禅师法嗣日本疎石国师紫箨道禅师法嗣径山兴禅师瑞巖无愠禅师别源源禅师天童一禅师保宁茂禅师法嗣本觉清欲禅师瑞云茂禅师灵隐海禅师法嗣径山镜禅师斗峰正璋禅师育王慧炤禅师天宁昙禅师法嗣三空居士玉山珍禅师法嗣庄山忠禅师径山伏禅师法嗣径山悦禅师灵隐明禅师天童坦禅师法嗣天界怀信禅师南岳下二十三世中峰本禅师法嗣伏龙元长禅师狮林惟则禅师日本印原禅师般若诚禅师法嗣X仰山正友禅师平山林禅师法嗣止菴德祥禅师智者义禅师法嗣净慈普仁禅师海门则禅师法嗣白莲智安禅师华顶覩禅师法嗣福林智度禅师别源源禅师法嗣天童元良禅师天宁一禅师法嗣云居普庄禅师径山悦禅师法嗣灵隐来复禅师灵隐明禅师法嗣净慈可授禅师南岳下二十四世伏龙长禅师法嗣邓尉时蔚禅师松隐德然禅师天龙守贵禅师花山昌菴主仰山友禅师法嗣慈舟济禅师白莲安禅师法嗣X正传景隆禅师福林度禅师法嗣繁昌俊禅师太守何密菴居士南岳下二十五世邓尉蔚禅师法嗣邓尉普持禅师邓尉果林禅师九峰胜学禅师慈舟济禅师法嗣寿昌来禅师繁昌俊禅师法嗣东林悟禅师密菴何居士法嗣素菴田大士南岳下二十六世邓尉持禅师法嗣东明慧旵禅师寿昌来禅师法嗣天界会中禅师东林悟禅师法嗣天成绍琦禅师广善潭禅师太岗澄禅师伏牛圆信禅师西禅瑞禅师古庭善坚禅师坏空成禅师X素菴田大士法嗣佛迹真禅师卷第四上临济宗南岳下二十七世东明旵禅师法嗣东明普慈禅师天界中禅师法嗣君峰慧通禅师天成琦禅师法嗣金山宝禅师湛渊奫禅师海云深禅师济川洪禅师大云兴禅师石经祖意禅师长松真源禅师大悲智中国师中溪昌云禅师石经祖裕禅师三池常慧禅师翠薇真空禅师玉峰如琳禅师天成韶禅师香巖觉澄禅师珪菴祖玠侍者广善潭禅师法嗣天宁宣禅师东方古裕禅师伏牛月天禅师崇福觉华禅师大岗澄禅师法嗣天真本善禅师普济净澄禅师X夷峯宁禅师天渊湛禅师西禅瑞禅师法嗣棠城洪印禅师坏空成禅师法嗣光泽惠禅师南岳下二十八世东明慈禅师法嗣宝峯明瑄禅师云溪瑛禅师君峯通禅师法嗣清祥上座天宁宣禅师法嗣径山英禅师吉菴祚禅师东方裕禅师法嗣碧峯显禅师伏牛天禅师法嗣金台大觉禅师夷峯宁禅师法嗣天目进禅师天渊湛禅师法嗣突空昇禅师光泽惠禅师法嗣寿堂松禅师南岳下二十九世宝峯瑄禅师法嗣X天琦本瑞禅师云溪瑛禅师法嗣净菴素禅师吉菴祚禅师法嗣天宁道济禅师碧峯显禅师法嗣玉芝法聚禅师金台觉禅师法嗣径山慧林禅师天目进禅师法嗣野翁晓禅师突空昇禅师法嗣无尽海禅师寿堂松禅师法嗣斗峯净琴禅师南岳下三十世天奇瑞禅师法嗣龙泉明聪禅师大川洪禅师净菴素禅师法嗣大觉圆禅师天宁济禅师法嗣眉山法会禅师精严方泽禅师野翁晓禅师法嗣敬畏如空禅师X石门海禅师法嗣尖峯宗隆禅师斗峯琴禅师法嗣斗峯道觉禅师卷第四下南岳下三十一世龙泉聪禅师法嗣笑巖德宝禅师大川洪禅师法嗣龙树宝印禅师楚峯和尚玉堂和尚敬畏空禅师法嗣车溪性冲禅师南岳下三十二世笑巖宝禅师法嗣龙池正传禅师东台瑞峯和尚灵谷昙芝上座东溪冲禅师法嗣兴善慧广禅师南岳下三十三世龙池传禅师法嗣天童圆悟禅师磬山圆修禅师净名大莲禅师语风圆信禅师兴善广禅师法嗣X普明妙用禅师南岳下三十四世天童悟禅师法嗣五峰如学禅师邓尉法藏禅师破山海明禅师天童通容禅师金粟通乘禅师宝华通忍禅师龙池通微禅师天童道忞禅师雪窦通云禅师古南通门禅师报恩通贤禅师通玄通奇禅师磬山修禅师法嗣夹山本豫禅师报恩通琇禅师理安通问禅师山茨通际禅师外有续灯补遗嗣刻流通五灯会元续略卷第一上明支提山嗣祖沙门净柱辑曹洞宗青原下十五世净慈晖禅师法嗣X甞州华藏寺明极慧祚禅师颂洞山喫果子话曰洞山果子谁无分掇退台盘妙转机今夜为君轻点破牡丹花下睡猫儿青原下十六世雪窦鑑禅师法嗣明州天童长翁如净禅师生而歧嶷不类常童长学出世法参足菴于雪窦看庭前柏树子话有省呈颂曰西来祖意庭前柏鼻孔寥寥对眼睛落地枯枝才𨁝跳松萝亮鬲笑掀腾菴颔之出世屡迁名剎后主净慈奉勅陞天童捧勅黄示众曰云开九天呈起曰看彩凤衔出且道如何委悉急急如律令勅开炉上堂召众打圆相曰个是天童火炉近前则烧杀退后则冻杀忽有个汉出来道合作么生㘞火炉动也上堂霜风号肃杀霜叶堕萧台台举拂子曰看唯有玲珑崔嵬望转高所谓天童滞货今朝短贩一遭莫有酬价底么下座巡堂上堂外不放入内不放出痛下一槌万事了毕且道如何太白峰前令斩新内外纪纲俱委悉谢新旧两班上堂开无间地狱现阎罗大王聚夜叉一部列牛头两行与其进者劒树上勐火进用与其退者刀山里寒氷退藏且道理会甚事尀耐饭饱弄筯判断屎急尿床其或未然花柳春风入戏场上堂天童铁臭老拳头打杀江湖水牯牛夜深忽然生个卵天明推出大日头且道如何晒眐止艮诸人烝湿虎免教行步滑如油谢造桥上堂去那边去来者X里来中间绝壑断崕且道如何相接以拂子作弯桥势曰看依俙金磴濶彷彿彩红弯人从桥上过又作么生松萝景里开天巧污墨光中入𦘕看上堂灵云见处桃花开天童见处桃花落桃花开春风催桃花落春风恶灵云且置莫有与天童相见底么春风恶桃花跃浪生头角新起妙严庆忏陞座推倒多年老鼠窠扫空平地笑呵呵从空架起生头角葢覆驴牛不厌多今朝成就大绿千古发挥大事且道如何斫额任他门外客到家还我个中人复举文殊问无着近离甚么处着云南方殊云南方佛法如何主持着云末法此丘少奉戒律殊云多少众着云或三百或五百师云春风勾引鹧鸪啼着问文殊此间佛法如何主持殊云圣凡同居龙蛇混杂着云多少众殊云前三三与后三三师曰平地波澜钩铁船者两转语要与诸方眉毛撕结更有两转语要与诸方点眼或三百或五百铜钱铁钱省数足陌前三三与后三三萝葡芋嬭浅伫满檐诸方忽然眼开决定拍手大笑咲个甚么不咲巴叉便咲杜撰虽然咲者还稀忽有人问天童多少众便向他道新起妙严夸第一一齐都在𦘕图中上堂陆修静陶渊明文殊普贤作圆相曰咦一欵具呈且道凭谁批判若是孔夫子吾无隐乎尔师六坐道场未禀承众有是请师曰我待涅槃堂里拈出果临终拈香曰如净行脚四十余年首到乳峰失脚堕于陷穽此香今不免拈钝置我住雪窦X足庵大和尚并书辞世颂曰六十六年罪犯弥天打个𨁝跳活陷黄泉咦从来生死不相干塔全身于本山华藏祚禅师法嗣东谷光禅师上堂藏身处没踪迹无影树头灵鸟宅没踪迹处莫藏身不萌枝上春花折有来繇谁辨的天晓西风拂吹松钗一径争抛掷青原下十七世天童净禅师法嗣襄州鹿门觉禅师参长翁值翁上堂曰一个鸟梅似本形蛛蜘结网打蜻蜓蜻蜓落了两片翼堪笑乌梅齩铁钉师不觉失笑曰早知灯是火饭熟几多时后承印记出住鹿门示众曰尽大地是学人一卷经尽干坤是学人一只眼以者个眼读如是经千万亿劫常无间断师甞作五位颂曰正中偏月黑云笼午夜天佛祖无踪凡圣尽个中谁辨往来源偏中正金井玉盘秋水冷海天红日巳生东余辉不炤毗卢顶正中来戴角披毛知几回应物转身全得妙云收终不露崔嵬偏中至觌面谁能容拟议手提妙印不当风大用繁兴岂凝滞兼中到无舌童儿方会道拨尘何处得逢源撒手回途还得妙雪菴从瑾禅师僧请益倩女离魂话师示以颂曰南枝向煖北枝寒何事春风有两般凭仗高楼莫吹笛大家留取倚阑看X青原下十八世鹿门觉禅师法嗣青州普照寺一辨禅师精究内典贯通旨趣及参鹿门得言外旨出住中都万寿当是时北方二百余年燕秦齐晋之间入是宗者皆其后学每向室中设百问勘验学者一曰声前荐得落在今时句后承当迷头认影作么生是空劫巳前自巳又曰二边纯莫立中道不须安且道甚么处相见得个端的又曰回途转位直须戴角披毛唤作畜生得么又曰念念释迦出世步步弥勒下生为其么拟心即错动念即乖又曰有口赞不尽无言心自明是则裂破虗空不是则鬼家活计上人端的处道将一句来如是幢幢筹室透斯语者鲜焉师甞作宾主颂其宾中宾曰天涯奔走几经春负学论功日转贫行海渊深须遍涉义天空濶不容尘宾中主曰衣穿瘦骨露无余独镇寰区晖太初三尺匣中诛佞劒百囊箧里荐贤书主中宾曰丹墀鞭静九宫开万里江山绝点埃脱却襕衫戴席帽声声只道那边来主中主曰重巖幽䆳锁烟岑古洞龙吟雾气深石女唱归红焰里木人运步觅知音又颂浮山示投子十六题一识自宗问答休将句偈酬到头佛祖一齐收九年面壁巳多事立雪神光亦强求二死中活今时及尽更何亲云鏁幽巖冻鎻津堪羡岭头增意气雪中独绽一枝春三活中死合头相似喜人情水月空花镜象荣荒径客迷芳草渡X拟将石火当天明四不落死活到头採汲不虗施运水搬柴自合时燕语未归帘幕静晓莺啼处绿杨垂五背舍三峰华岳总平治雪压寒林折冻枝一念不生全体现纤毫才动落阶墀六不背舍路濶巖高碧㵎流山花开遍接云搂雨余何处金莺啭不顾春残语未休七活人剑耳听无妨眼见闻南山下雨北山云动容举止方圆异大赏将军不语勋八杀人刀凛凛霜风刮地生千山氷雪路难行未萌巳落威音际才拟玄微堕穽坑九平常春来幽谷水冷冷䇿杖优游傍钓汀好是太平无事客泪罗未必独醒醒十利道拔生少室灵山事宛然不曾谈说不安禅回光一句超今古大丈夫儿谁后先十一言无过失默时似说说时无迷悟刚令与道疎莫谓人根有利钝麤言细语不关渠十二透脱雪后风和晓霁天莺吟花笑柳含烟凤楼不宿桃源客半夜穿靴入市鄽十三透脱不透脱噼箭机锋着眼看当阳趂妙哂傍观云横谷口迷巢鸟雪拥柴门去路寒十四称扬寒潭不与月为斯万古松声韵不移眼听耳观如会得方知佛祖密传持十五降句当台明镜影难藏露柱灯笼自举扬千圣不曾留半偈少林巳是不相当十六方入圆携琴玉女夜归时凤转丹霄入紫薇香雾喷花烟霭重汀洲渔棹月依稀又作五位颂曰正中偏斗柄初横半夜前密室不然龙凤烛广寒宫殿月当天偏中正木女手携无字印失晓嵬崙暗皱眉自然羞看X秦时镜正中来剑树刀山也自摧玉马嘶声离月殿九重依旧鎻苍苔偏中至大用纵横无巧智渔歌樵唱谒金门太平不是将军致兼中到头角完全无异号脱珍着獘入廛来纵横踏破今时道直翁举禅师法嗣明州天童云外岫禅师郡之昌国卫入逸其氏依直翁得度究明曹洞宗旨尽法源底初住慈谿之石门巳而继竺西坦席迁天童上堂閙市红尘里有閙市红尘里佛法深山巖崖中有深山巖崖中佛法山僧昨日出城门閙市红尘里佛法一时忘却了也行到二十里松云便见深山巖崖中佛法大众且道如何是深山巖崖中佛法良久目白云淡泞出没太虗之中青萝夤缘直上寒松之顶上堂以拂子打圆相曰摩诃衍法离四句绝百非又打一圆相曰礼之用和为贵先王之道斯为美又打一圆相曰摩尼珠人不识如来藏里亲收得诸人还见么所见不同互有得失天童者里毋固毋必师问无印曰天童今日大死去也汝作么生救印曰请和尚喫饭师曰天童今日大死去也汝不要相救印曰救他作么师又曰天童今日大死去也阿谁与我同行印曰和尚先行某甲后随师呵呵大笑后示寂塔于本山青原下十九世普照辨禅师法嗣磁州大明宝禅师示众若论此事如人作针线幸然X针针相似忽见人来不觉失却针祇见线者边寻也不见那边寻也不见却自日近处尚不见远处那里得来多时寻不得心烦不好昏闷打睡拽衣就枕方就枕时蓦然一札曰原来祇在者里师甞作五位颂日正中偏月鎻深宫午夜前烛香人静丹墀冷一片虗明照碧天偏中正晓天不挂秦台镜金乌才拟出扶桑依俙还被轻烟映正中来深夜寒梅雪里开馥馥清香无间断头头触处绝纤埃偏中至大用全彰无忌讳携手相将贺太平熈熈风物从来异兼中到妙尽功忘非善巧枯木龙吟大地春灵根秀出寒巖草慈云觉禅师普照室中垂问曰声前荐得落在今时句后承当迷头认影作么生是空劫巳前自巳师曰半夜石人无影像纵横谁辨往来源问不见一法犹是半提作么生是全提底道理师曰石马骤千山问喫饭忘其饥力充忘其饱作么生是力充底人师曰巨灵擡手无多子分破华山千万重问真得不恁么来者犹是儿孙事如何是向上人师曰半夜乌鸡雪里啼问行玄体妙落在今时究理穷源关山万里祇如未知有底人如何趣向师曰牀窄先卧问迷时千卷少悟后一言多且道悟了底人如何履践师曰出不由户坐不当堂问岸如欲止先停棹车若不行须打牛如今打牛也车行也未师曰下载清风付与谁天童岫禅师法嗣X明州雪窦无印大证禅师饶州鄱阳史氏子幼颕异依州之昌国寺剃落受具出游谒荆石琰于圆通机语不契时思菴睿居闲房师曰亲煅炼闻云外唱道天童师往依之一日入室机语相契至正九年主雪窦上堂千说万说不若觌面一见昨日二十九今朝七月一报你参玄人光阴如箭疾娘生两只眼个个黑如漆急急急回头看取天真佛良久曰是何面目下座巡堂喫茶上堂妙不妙衲僧鼻孔多无窍玄不玄剎竿头上无青天志士宁容袖手良马岂待挥鞭金超棒喝不落蹄筌百鸟不来春又去巖房赢得日高眠居四年退居定水之圆明菴明年示寂阇维建塔于菴后青原下二十世大明宝禅师法嗣太原府王山体禅师侍大明戮力十年躬为侍者秘重深严不见参学一旦抽单罔不疑怪或问大明侍者何往明曰诸方来诸方去何介意哉又问参学何似明曰道有参学栽他头角道无参学减他威光一众方疑后蒙印记久隐西山太原府府运两衙请住王山创建禅席甞曰师子有三种第一超宗异目第二齐肩共躅第三影响不真若超宗异目者见过于师堪为种草若齐肩共躅者减师半德落在今时若影响不真者狐犴猥势羊质虎皮师甞发明洞上宗旨曰既有尊贵之位须明尊贵底人须知尊贵底人X不处尊贵之位方明尊贵不落阶级五位颂曰正中偏夜深古殿鎻轻烟寂寂苔封臣不立密密光辉未兆前偏中正玉人不覩临台镜子夜星河雾气浓依旧青山不雾顶正中来木人携杖火中回趂起泥牛耕练色放教石马步苍苔偏中至转侧相逢全意气交辉终不犯锋铓大用纵横无变异兼中到明暗尽时光不照石女有智妙难穷解栽绝顶无根草仁山恒禅师久侍大明遂升堂奥明付以衣法师曰某甲不是恁么人明曰不是恁么人自不殃及伊师以法乳情深俛仰而受明嘱曰汝既如是第一不得容易出世若躁进轻脱中间必有坎坷青原下二十一世王山体禅师法嗣磁州大明雪巖满禅师初参普照宝照曰兄弟年俊正宜叩参老僧当年念念常以佛法为事师避席进曰和尚而今如何也照曰如生冤家相似师曰若不得此语几乎枉行千里照下禅床握师手曰作家那师与胜默同参甞跪受呵斥或问其故师曰今诸方或有师资法属诤讼招讥师子身中虫自食肉也后造王山发明心印接踵住持上堂举洞山曰秋初夏末兄弟或东去西去直须向万里无寸草处去良久曰祇如万里无寸草处又作么生去石霜曰出门便是草太阳曰直饶不出门亦是草漫漫地师曰三个老汉虽然异口同音未免撞头磕额X何也一人大开口了合不得一人高擡脚了放不下一人紧闭门了出不去王山即不然遍十方界非外全在一微尘在一微尘非内遍十方界祇者一微尘许也须及尽不可得向那里安门甚处入草还会么休侵洞岭初秋草请看疎山腊月莲僧问高邮定和尚透网金鳞以何为食定曰干屎橛师闻之曰谢供养五位颂曰正中偏䆳洞沉沉鎻翠烟午夜碧空清似镜一轮明月上层巅偏中正欲晓云浓封野景雪屋灵明梦未惺冥然又若寒宵永正中来木人携钖下崔嵬纵横不履今时地石径祥莲衬足开偏中至懒提妙印无真伪碧莎丛里恣情眠一任巖前花雨坠兼中到突兀三光曾未照梦手敲空听者稀逈然不堕宫商调胜默光禅师甞颂九峰不肯首座曰元座徒亡一炷烟九峰不是抑高贤若将一色为承绍辜负先师不借缘示众举麻谷振钖话师曰是无可是非无真非是非无主万善同归枭鸡昼夜徒自支离我无三寸鳖得唤龟迦叶不肯一任攒眉仁山恒禅师法嗣磁州大明诠禅师徒单二驸马入堂见僧面壁而坐驸马曰一个好淡汉师曰淡中有味青原下二十二世雪巖满禅师法嗣燕京报恩寺万松行秀禅师河内之解人也姓蔡氏X出家于邢州净土寺礼赟公为师后受具戒挑囊距燕历潭过庆寿参胜点老人教看长沙转自巳归山河大地话半载全无由入默曰我只愿你迟会一日有省复看玄沙未彻语请益雪巖于磁之大明才二十七日不觉伎俩巳尽留入记室语言相契径付衣偈寻归净土搆万松轩以自适寺内尊宿敦请住持次住中都万寿寺小参昔有跨驴人问众僧何往僧曰道场去人曰何处不是道场僧以拳欧之曰者汉没道理向道场里跨驴不下其人无语师曰人人尽道者汉有头无尾能做不能当殊不知却是者僧前言不副后语汝既知举足下足皆是道场何不悟骑驴夸马无非佛事万松要断者不平公案更与花判曰喫拳没兴汉茆广杜禅和早是不尅巳那堪错怪他道场惟有一佛法本无多留与阇黎道护唵萨哩嚩金章宗皇帝明昌四年诏师于禁庭陞座帝亲迎礼闻未闻法开悟感慨亲奉锦绮大僧伽衣内宫贵戚罗拜拱跪各施珍爱建普度会施利异常连日祥云联绵天际从此年丰讴歌满路承安二年丁巳诏师住大都之抑山栖隐禅寺上堂莲宫特作梵宫修圣境还须圣驾游雨过水澄禽泛子霞明山静锦蒙头成汤也展恢天网吕望稀垂浸月钩试问风光甚时节黄金世界桂花秋闰四月旦日上堂所谓道人者不知月之大小不知岁之余闰埜僧即不然今年三百八十四日前月大尽此月小尽即X今闰四月一日辰末巳初忽有个出来道通疏伶俐知时按节要且无道人气息埜僧以手掩鼻道近后近后作什么聻道人气息珍重赞湛然居士真曰大悲千臂俱胝一指错认湛然手中拂子瞎全真问弟子三十余年打叠妄心不下师曰妄心有来多少时也又曰元来有妄心否又曰妄心作么生断又曰妄心断即是不断即是真礼拜而去师问僧洞山道龙吟枯木异响难闻如何是异响曰不会师曰善解龙吟问明与无明其性无二如何是无二之性师曰天晓不露问诸佛不出世为甚么却向王宫生师曰青山常举足曰亦无有涅槃为甚么却向双林灭师曰白日不移轮问撒手那边底人为甚么不居正位师曰大功不宰曰回头这畔底人为甚么不堕偏方师曰至化无为问向道莫去归来背父如何得不背父去师曰切忌回头问心心放下难如何是放下底人师曰担取去问是处是慈氏无门无善财为甚么道瑠璃殿上无知识师曰折殿了相见晚住报恩退居从容菴示众机轮转处智眼犹迷宝镜开时纤尘不度开拳不落地应物善知时两刃相逢时如何回互示众去即留住住即遣去不去不住渠无国土何处逢渠在在处处且道是甚么物得恁么奇特示众动则埋身千丈不动则当处生苗直须两头撒开中间放下更买草鞋行脚始得示众踢翻沧海大地尘飞喝散白云虗空粉碎严徒立令犹是半提大用全彰X如何施设示众向上一机鹤冲霄汉当阳一路鹞过新罗直铙眼似流星未免口如匾担且道是何宗旨师于孔老庄周百家之学无不俱通三阅藏教恒业华严得法者一百二十人寿八十一青原下二十三世报恩秀禅师法嗣西京少室雪庭福裕禅师太原文水张氏子师在孕母屡获异梦及诞时家迭有吉征五龄解语日了千言九岁入学十行一目乡里有圣小儿之称未几适遭前金贞祐俶扰失天伦所在㷀然无依道逢一老比丘诱师去家学佛曰汝能诵得一卷法华经则一生事毕师曰佛法止此而休莫亦更有向上消息在否比丘异之遂偕谒休林古佛于仙巖曰此子龙象种也得奉巾栉于左右他日必成大器古佛欣纳之乃为祝发受具遂与双溪广公同执务者七年时万松住燕之报恩师不通介绍輙独掉臂以往松一见便许印可从此亲炙者又十年自是道益隆名益着学者日益广值壬辰之变祖剎荒芜寻承万松海云重以尺牍见招遂有少林之命世祖潜邸命师作大资戒会戊申诏住和林兴国未朞月宪宗召诣帐殿奏对称旨俾总领释教复僧尼得废寺二百三十有六区庚申世祖即祚因论辨伪经驰驿以闻火其书仍赐光宗正辨之号命即故里剏建精舍曰报恩给田若物以饭众时万寿祖席无可当之者众请师主X之寻分建和林燕蓟长安太原洛阳诸剎至元八年辛未春诏天下释子大集于京师师之嗣法者居三之一其烈哉师姿颕悟三阅藏教而成诵诱掖后学无勌色通羣书善翰黑吟咏其上堂普说几十万言播在丛林或者欲刻行于世师闻而叱之曰此吾一时游戏所发安可以形迹为哉既老勌于接纳归栖嵩阳僧问如何是祖师西来意师曰待乳峰点头即向汝道问如何是向上尊贵一路师曰渔歌惊起沙汀鹭飞出芦花不见踪师问僧道源不远性海非遥且道在甚么处僧不契师便喝乙亥秋七月二十日示微疾书偈告终俗寿七十三腊五十二塔于寺之西隅燕京报恩林泉从伦禅师初住万寿上堂禅禅非正非偏无意路有玄渊超今迈古绝后光先但能忘影迹何必守𥰆筌直指人心见性须凭祖意通玄九年面壁真消息端的其中有秘传元世祖皇帝至元九年诏入内殿对御及帝师命师讲禅遂举圭峰禅源诠曰梵语禅那此云思惟修亦名静虑皆定慧之通称也禅为万德之源故名法性华严经说亦是众生迷悟之源故名如来藏楞伽经说亦是诸佛万德之源故名佛性涅槃经说然禅者有浅有深阶级殊等谓带异计欣上厌下而修者是外道禅正信因果亦以欣厌而修者是凡夫禅悟我空偏真之理而修者是小乘禅悟我法二空所显真理而修者是大乘禅X若悟自心本来清净元无烦恼无偏智性本自具足依此而修者是最上乘禅亦名如来清净禅达磨以来递代相传者是如来清净禅也帝曰在先有问皆言无说汝今云何却有说耶师曰理本无说今且约事而言帝曰何故理无言说师曰理与神会如人食蜜若问蜜之色相紫白可言若论味之形容实难诉说帝问帝师曰此语是耶非耶帝师曰此与教中甚深般若了无异也复问祖师公案师举六祖风幡因缘非风幡动仁者心动帝师曰实风幡动何名心动师曰一切唯心万法唯识岂非心动耶拆辩抵暮出内而散示众北斗似杓南斗似瓢任伊斟酌暖日凉飇冬至寒食一百五须知气节不相饶到此莫有解吞吐者么僧问法眼道我二十年只作境会既不作境会合作么生会师曰猿抱子归青嶂后鸟啼花落碧巖前示众若论此事如丹凤冲霄不留其迹其由性空寥廓慧日精明炤五蕴之皆空使万缘之俱泯直得星攒碧落月侵丹墀翡翠帘垂烛香人静当此之际那容喘息宁许窥窬密室不通风玄门难措足虽然如是一点灵明通宇宙那拘西竺与曹溪至元十八年十月二十日圣旨就大都悯忠寺焚烧道藏伪经除道德经外尽行烧燬命师下火遂以火炬打一圆相曰诸仁者只如三洞灵文还能证此火光三昧也无若也于斯会得家有北斗经枉教人口不安宁其或未然从此灰飞烟灭后任伊到处觅天尊争X着眼看从宽禅师临终问其次兄曰佛祖父母我今一箭射杀二哥以为何如随整襟坐脱上都华严寺全一至温禅师刑州郝氏子幼聪敏异常儿六岁祝发参万松愽记多闻论辩无碍松命为侍者凡松偈颂法语一闻輙了遂得法焉常以侍者代应对机锋不可犯太保刘乘忠荐师大可用世祖召见与语大悦留王庭多有赞益居三岁送还钖号曰佛国普安大禅师至元丁卯五月示疾右脇而逝异香三日茶毗舍利无数丞相移剌真卿居士字楚材本姓耶律及金灭辽公归金改姓移刺初公在京师禅伯甚多唯圣安澄和尚公独重之常访以祖道屡以古昔尊宿语录中所得者叩之圣安间有许可公自以为得及遭忧患以求功名之心束之高阁求祖道愈亟遂再以前事访诸圣安圣安翻案不然所见公甚惑焉圣安从容谓曰昔公居要地又儒者多不谛信佛书惟搜摘语缘以资谈柄故予不敢苦加钳锤耳今揣公之心果为本分事以问予予岂得犹袭前愆不为苦口乎予老矣有万松老人者儒释兼备宗说精通辩才无碍公可见之既参万松杜绝人迹屏斥家务虽祁寒溽暑无日不参焚膏继晷废𥨊忘飡者几三年乃获印证号湛然居士其序评古略曰佛祖诸师埋根千尺机缘百则见世生苗天童不合抽枝万松那堪引蔓湛X然向枝蔓上更添芒索穿过寻香逐气者鼻孔绊倒行玄体妙的脚跟向去若要脚跟点地鼻孔撩天也须向者葛藤里穿过始得先是元世主将西征有司奏五台等处僧徒有能呪术武略及有膂力者为部兵扈从西征公止之曰释氏之高行者必守不杀戒奉慈忍行故有危身不证鵞珠守死不拔生草者法王法令拳拳奉行虽死不犯用之从兵岂其宜哉其不循法律者必无志行在彼既违佛旨在此岂忠王事故皆不可以从王师也帝从之太宗十六年公卒寿五十五青原下二十四世少室裕禅师法嗣西京少室灵隐文泰禅师里族未详师颕悟过人笃好宗乘遂从少室游未几即悟心要故当时称二泰一肃为雪庭之高弟者师其一也上堂尘劫来事只在于今河沙妙德总在心源试教伊觌面相呈便不解当风拈出且道过在甚么处卓拄杖曰祇为分明极翻令所得迟太原府报恩寺中林智泰禅师汾阳鱼城温氏子剷𩭄于华严喟然叹曰大丈夫当体究大事焉能区区于此耶时雪庭主万寿师往依数载契悟超绝朝廷向师之名宣住报恩一日示疾集众曰吾年缘止于此汝等善自护持当惜寸阴勿令虗度闻者咸相感泣乃书偈曰修起忠师无缝塔推倒自身无相身无X相身无相身无相身中绝一尘书毕怡然而逝泰安州灵巖足菴净肃禅师保定金台永平人族张氏礼香山寿圣为师参请二十余年所遇知识十有余辈最后参雪庭于万寿淘汰有年付以衣偈初主万寿次少室灵巖后退席香山一日集众告辞右脇而逝中林禅师为之铭曰撩天鼻孔点地脚跟心明眼正行古颜温其事愈大其志愈敦诸方老宿偏叩其门受雪庭嗣为万松孙机轮迅速电掣雷奔高标觉树密固灵根慧灯朗耀销铄羣昏全机大用摇荡干坤掀翻渤澥踢倒崑崙三世诸佛一口浑吞二边不滞中道宁论三居大剎四众咸尊去来绝朕动静亡痕虗空烂坏斯道常存青原下二十五世少室泰禅师法嗣西京宝应还源福遇禅师霍州灵石王氏子依邑之兜牵薙落徧游讲肆雄辩如流景聆灵隐禅师道眼圆明投诚参究一日闻隐上堂举切忌从他覔迢迢与我踈语师颕悟即承印可初主天庆次宝应僧问如何是祖师西来的的大意师曰风送泉声来枕畔月移花影到窓前皇庆癸酉十月而终寿六十九腊四十九济南府灵巖秋江洁禅师雪轩参师问何处来轩曰青州来师曰带得青州布衫来么轩曰呈似和尚了也师默肯之俾参堂者久之平昔疑情一旦氷释径X造丈室师曰金鎻玄关打开了也轩曰千年桃核里觅甚旧时仁师颔之嘱曰是汝本有之事善自护持他日能弘吾道者必汝也灵巖肃禅师法嗣西京宝应月嵓永达禅师汾州刘氏子下发于本州天宁寺每以出生死为激励南询参扣闻灵巖法雷远震遥餐风德趼足诣往一见器之亲炙积久遂入阃奥乃曰发证由师行之在巳遂之泰安州闭关道俗坚请不得巳而起一日示疾泊然而逝封龙山古嵓普就禅师生滹阳刘氏之族十五往禅庆出家参灵巖巖以本分钳锤重加煅炼爆然顿落大德六年月菴海禅师退席本寺具疏开堂赐妙严弘法大禅师俄封龙坚请师勉受之归隐灵栖世寿七十有七青原下二十六世宝应遇禅师法嗣邓州香严淳拙文才禅师平阳临汾姚氏子生有异质见僧则合掌作礼不类常儿长依绛明福严普公出家甞读证道歌至幻化空身即法身之句欣然契悟乃谒还源禅师呈所解源可之阅藏于龙门山三载泰定甲子主少室寻隐香严诠释般若心经并华严法界观僧问如何是理法界师曰虗空扑落地粉碎不成文曰如何是事法界师曰到来家荡尽免作屋中愚曰如何是理事无碍法界师曰三冬枯木秀X九夏雪花飞曰如何是事事无碍法界师曰清风伴明月野老笑相亲至正壬辰五月十七日沐浴更衣唿门徒申诫教且曰吾死毋事徒费火巳灰扬可也翌旦吉祥而逝葬全身于雪庭塔右春秋八十灵巖洁禅师法嗣金陵天界寺雪轩道成禅师云州赵大王之远孙父徒居保定遂家焉年十五出家郡之兴国寺师广颡平额雄伟气象有大志受具巳结三人为侣在青州土窟中密究单传之旨忽有老人貌甚奇古谓曰汝三人忘苦辛甘澹泊究明向上大事他日必作法门栋樑去也师叱之曰既作栋樑居土窟之中老人曰未有常行而不住未有常住而不行言讫而隐师益励密闻秋江洁公大弘曹洞宗旨于齐之灵巖遂往礼谒复回青社众请住普照初住东莱大泽山洪武十五年天下郡县开立僧司统领释教师应选道契亲王殿下睿眷尤隆三十年秋八月召师至殿命住天界师奏不会佛法上制诗一首镌于金榜悬诸法堂曰不答来辞许默然西归只履旧单传皷钟朔望空王殿示座从前数岁年上堂白云万顷卷舒露劫外真机红叶千峰灿烂显个中妙旨亘古今而不昧经尘劫以常存鸟道虗通运步玄关绵密狮絃错落按指古韵铿锵直得石女点头木人拍手拈起金钉玉线穿过机先截来兔角龟毛发明向上正偏独露隐显全该所以物物头头尘尘剎剎未X有一丝毫欠少大众还会么夜来木马云中过惊起南辰北斗藏是年十月敕就寺建普度大斋三昼夜上躬率百僚行祭献礼巳幸丈室从空顾问赐宝钞若干锭上堂阴极阳回化日长梅花处处喷清香个中消息无多子徧界何曾有覆藏如是明明兼带百草头边相逢密密宣扬万象光中独露利名场上荐取无位真人人我山中显示本来面目影含宗鑑心生则种种法生身是道场心灭则种种法灭石女高提宝印文彩全彰木人暗度金梭丝毫不昧牵动劫外机轮𤇅赫寰中岁月潜通遐迩直得枯木生花该括古今解使寒氷发燄云笼古路依依野色还迷月满寒巖皎皎神光徧照六门机息何须宛转旁参一色功圆切忌当头印破白牛运步巳蒙建化之缘玉马嘶风总是利生边事且道如何是向上事咄兔角杖挑潭底月龟毛拂挂岭头云上堂三阳交泰万物咸新显一真之妙用总造化之渊源尘尘合道处处通津法筵大启觉苑弘开国运与佛运齐兴皇风共宗风并扇只如道旧岁巳去新岁到来未审去从何去来自何来如斯评论转见誵讹敢问大众衲衣下一着子还有增添去来也无于斯会得便见腊尽阳和无影树春回花发不萌枝上堂五月榴花照眼明薰风啼鸟徧巖扄机先一着无玄妙切忌当人认色声记得夹山会禅师示众曰目前无法意在目前不是目前法非耳目之所到天童觉曰夹山老子解X开布袋将差珍异宝撒向诸人面前了也正当恁么时又作么生路不拾遗君子称美大众且道夹山天童二老师见处一一检点将来总成漏逗凤山分上则不然若是色见声求即非家珍了知目前无一法头头物物总相应其或未然更听末后一句道泰不传天子令时清休唱太平歌三十五年七月太宗文皇帝嗣登宝位奉使日本国师往宣圣化二年与同使官僚备奏皇情大悦恩宠之隆有加四年以僚佐赞系于囹圄百余日师坦然无虑上知其非罪宥之六年春奉旨就钟山建普度太斋命师说法听者数万人十一年赴北京朝贺奉旨于庆寿建斋赐赉尤加宣德三年师年七十六表辞归山宣宗章皇帝悯其诚遣内臣护送南还天界寺西菴养老七年腊月八日示微疾辞众说偈趺坐而逝上遣官致祭有文春秋八十一僧腊七十又五阇维之日烟焰五色仙鹤翔空异香缥缈官贵四众万余人咸叹希有火后收舍利圆红者无筭建塔于应天府安德门外勑赐塔所为鹫峰禅寺封龙就禅师法嗣西京天庆寺息菴义让禅师真定李氏子丱岁薙落遍参宗匠末后往封龙山扣古巖之室巖一见甚称赏之至治二年开堂天庆次迁熊耳之空相泰山之灵巖洛之嵩少庚辰夏遘疾乃命门人曰斯疾不可起也吾往必矣急须营塔至五月十二日塔颇毕功X师付后事遂书偈曰来时本静去亦圆周虗空作舞任意优游右脇而逝青原下二十七世少室才禅师法嗣南阳府万安寺松庭子严禅师河南之古缑氏县樊姓幼多疾病父母怜之许以从释礼霁云于少林十八受具师聪敏过人博通内外典凡诗文之类不学而能更唱递酬下笔輙就硕师鉅儒无不以法器期之初参江月炤次参息菴让蒙示禅要有所警发后参淳拙禅师拙以宝镜三昧反覆征辨大豁疑碍拙曰荷担大法尽在子射遂付以衣法有五乳峰头狮子子光前耀后自超羣之句时南阳府万安虗席延师主之入皇明洪武二年己酉主少林力田给众偈曰乱后归来自耨耘生涯辛苦与谁论昼拈块石驱山鸟夜坐巢菴逐野豚肠断秋风频击柝目窥夜月以销魂近来始识农夫苦一饭仍思施主恩十三年冬周王殿下敬为国母慈孝皇后资悼冥福命师陞座说法赐僧伽黎以旌异之后以年登七十退老闲居云天庆让禅师法嗣陜州熊耳山崧溪子定禅师偃师马氏子七岁礼古巖祝发迨巖迁化往参息菴师主藏因以白事言下豁然大悟师之勘辩凛凛然若秋霜烈日随机酬应如盘走珠一日示疾谓门弟子曰吾世缘巳毕顺化X时至矣汝辈勿以世情眷恋末后一句听吾分付言讫就枕泊然而逝青原二十八世万安严禅师法嗣嵩山少室凝然了改禅师钟秀于嵩阳金店之茂族自龆齓年系念空宗知有巳躬下事遂依止少林二十始纳僧服初参月印于香山涉历寒暑鲜克契入会松庭禅师主天庆师往依每以巳事咨扣卒未泯怀一日松上堂曰一言逈脱独拔当时师当下释然皈隐二祖菴洪武二十三年祖庭虗席合山敦请师力辞不获应缘而起上堂莫向言中取则直须句外明宗若能如是会彻古彻今自繇自在知么迤及永乐十九年无恙忽召众叙别说偈曰寿年八十七出夕复入夕撒手威音外绵绵与密密师平日行止端庄王侯敬仰其若周蜀伊三殿下登山供养厚赠珍贝师汩如也青原下二十九世少室改禅师法嗣嵩山少室俱空契斌禅师平阳垣曲人参凝然求示心要朝夕咨扣一日覩秦封槐豁然契悟径回侍次然一见谓曰契斌参得禅也洞上宗密在尔身矣景泰四年主少室僧问如何是空劫巳前底事师曰乌龟向火青原下三十世X少室斌禅师法嗣西京定国寺无方可从禅师洛阳许氏子礼福先芘峰剃落初参龙潭顺超化宗入室请益稍有契入后到少室参俱空禅师空以绵密阃奥重加煅炼偶检灯元见天衣以行者五人俱召宝上座因缘师当下密契五位奥旨遂承印记隐于郏鄏定国寺示众佛祖宗乘本无言说但此段家风非从外得须七处征心八还辨见方得到家稳当不涉程途汝知九峰不肯首座百丈堕在狐窝是见得人为难而得理为尤难如上多方切须珍重成化十九年六月示寂寿六十四夏四十载塔于少室祖坟青原下三十一世定国从禅师法嗣嵩山少室月舟文载禅师别号虗白通州人世系蔚州广宁王氏族祖讳才从太宗文皇帝靖内难官至武德将军遂通州居焉师诞时父梦僧寄宿其家乃生长而脱白于州之万安寺依止白菴室禅师诣杭纳具北还掩关因阅万松拈提占宿机缘若面墻者久之忽省曰曹洞宗风大播天下有织锦回文之功非针线细密盘旋回互不触当头者不能与伊作主也既而幡然出关参无方从禅师发明巳见方抚而印之正德改元主少林参徒云集考钟伐皷而无虗日示众达磨西来以一乘法直指单传令人见性成佛至我少室如九鼎系于单丝汝等诸人趂色力X康徤打辨个事直须努力莫闲过日至于伊郑徽三府往来问道皆师之化风也嘉靖三年甲申师年七十三门人于三十六峰烟霞之中为师养老焉青原下三十二世少室载禅师法嗣北京宗镜菴小山宗书禅师顺德南和李氏子其在童幼异于常伦与羣儿戏效作佛事十岁父令入学读习儒业巳通大义即掩卷叹曰此皆世法非出世法也遂往郡之开元薙落闻月舟禅师法席之盛入室请益密践八载蒙付正宗嘉靖三十六年少室疏请师叹曰先师化后三十余年曹洞宗风迨乎湮没前辈有言禅林下衰弘法者多假我偷安不急撑拄之其崩隤跬可须也虽慙付嘱其奈付嘱何遂主之时值亢旱河井干涸既法席敷开泉源复涨丙寅上京师主宗镜菴隆庆改元游履西山至谷集山三学洞羡其山景幽寂遂结夏焉至冬忽染病腊月十六日索笔书偈曰宗镜宗镜心法成行即日圆觉镜破宗正偈毕俨然坐脱世寿六十八僧腊三十六茶毗身骨分为三分一分留于宗镜起塔一分送至顺德祖茔一分至少室起塔其于少室谢事之日法堂中法皷无故堕地其于得疾之初少室秦封槐摧一大枝既入寂之后其树无故崩倒青原下三十三世宗镜书禅师法嗣X西京少宗幻休常润禅师南昌进贤黄氏子幼倍二亲而从从父游常目摄羣优洒然若有所创诸幻皆局也无常谓何乃入伏牛山礼坦然平公祝发居三岁初摄心如按浮瓜起灭相乘茫无所措质疑未决南询万松于径山松诘之曰疑是何人措者何物师亦未决退而业白九华一夕觉身同虗空就客而质其状客以为理障第由教而入之乃听讲楞严至圆明了知不因心念之句忽尔有悟廓然如镜中象不落幻空乃知前境虗空直尘劳一息耳后参大方莲公问现镜中象时如何莲曰直须打破师曰打破后如何莲曰亦未离心境师未决参小山禅师始至举向者言山曰何必打破师曰其奈镜象何山曰镜象安在师有省一日山问师曰畴昔之疑决不师举掌山曰毋将以罔象问景耶师曰此外更无何有山曰试披衣检之力行二年愈益精进山举洞山我今不是渠诘之曰既不是渠毕竟是何人师领悟以偈答曰若要诚此人有个真消息无相满虗空有形没踪迹曾为佛祖师甞作干坤则龟毛拂子清风生兔角杖头明月出山曰子毋勦说更须自入悟门师曰尚不借缘从何门入山曰既不借缘何为至此师曰因不借缘所以至此山曰就不借缘一语于意云何师曰彩凤翻飞身自在铁牛奔吼意常闲山曰善哉明日辞行山付偈曰定作人天主当思少室秋师曰常润是甚么人安敢当此山嘱曰吾道不振久矣岂宜X袖手耶师唯唯逮山示寂佥议主席非师不可师就谦退再请再却众乃举山付嘱之偈师遽堕泪不复言辞以万历二年甲戌秋主少室师体貌丰硕声若鸿钟与诸学人甘淡泊而襟度夷旷一力负荷大法朝夕干干无少劵色告香人室者二百七十人万历十三年四月念七日书偈告寂载于语录建昌府廪山蕴空常忠禅师寿昌问法要师曰汝能精进不肯自欺便是彻首彻尾工夫一日闻弟兄论金刚经义甚快师笑曰宗眼不明非为究竟昌闻之茫然自失乃问如何是宗眼师拂衣而起昌后请益师曰我实不知汝自看取昌后于大好山语后悟乃入方丈通所悟师曰悟则不无却要受用得着始得不然恐祇是个汞银禅也青原下三十四世少室润禅师法嗣北京大觉寺慈舟方念禅师唐县杨氏子十岁投金台广德大慈义公落发受具闻古道法师讲楞严至七处征心稍觉缘生不实复历诸座遍穷性相宗旨知非即弃遂往少室参幻休禅师休一见便问甚处来师曰北方来休曰北方道法与此方如何师曰水分千派流出一源休见其言辞雅迈命充维那一日游初祖面壁处忽然契悟乃曰五乳峰前好个消息大小石头块块着地诣室呈似休嘱曰从上佛佛祖祖以自巳所证递相承袭欲令一切众生知有余得X之于小山先师赴十余年如故今授于汝汝当体佛祖之心为心以续慧命然虽如是亦宜晦迹林泉乘时而出付以偈曰无上涅槃心佛祖相传付吾今授受时云凈峰头露时年二十八岁遂入五台掩关书则一食夜则孤坐后赴东台请偶双目失盲师曰幻身非有病从何来习定七日双目复明南谒普陀归次越之大善寺众请止风涂说法云门参师问止风涂向青山近越王城畔沧海遥时如何门曰月穿沧海破波斯不展眉师复问洞上宗旨门说偈曰五位君臣切要知个中何必待思惟石女惯弄无针线木偶能提化外机井底红尘腾霭霭山头白浪滚飞飞诞生本是无功用不觉天然得帝畿师曰语句绵密不落终始真当家种草也遂召入室印证复曰汝后开两片唇皮截断天下人舌头有分在即付偈曰曹源一滴水佛祖相分付至今授受时大地为甘露咄五乳峰头无镞箭射得南方半个儿壬辰嘉兴缁素请主东塔寻赴云居匡庐之请万历二十二年甲午秋五台古清凉请师开法缁素恳留后示寂法嗣云门澄禅师迎遗骨塔于显圣之南山嵩山少室无言正道禅师预章胡氏子投上蓝寺薙染十五遇知休老宿指示禅要遂从休游憩南岳净缾崖朝夕参叩休曰欲究明此事须将宗教葛藤穿过始得指参逊菴昂菴语休曰无言足称法器切不可以一知半解入渠胸臆第令北游自参自悟休拈X张拙颂勘其履践师曰真如尚不可为何颂之有休见其颕利指往少室参幻休禅师一日休上堂师问如何是洞上家风幻曰月下三花树峰前双桂枝师曰和尚还别有否幻曰惟此一事实无二亦无三师言下大悟即呈偈曰灵攒绝顶月鎻幽崖石人抚掌木女舒颜幻印以偈曰无言的旨不离言玄喝玄提妙绝传今日单传亲印授他年双桂利人天万历十八年庚寅主少室周籓国主迎师为说保寿之法王大开悟汝宁崇籓闻之亦迎师说法时世子病足倚杖而立师乃引之周行七转汗流如注而足即瘳僧问不问有言不问无言世尊良久意旨如何师曰动容掦古路不堕悄然机问如何是新年头佛法师竖拂曰会么曰不会师曰来年更有新条在不假重重为指陈一老宿问如何是无言师曰四时行焉一宿又问如何是无言师曰百物生焉师机锋敏捷襟怀平实后示寂塔于祖茔廪山忠禅师法嗣建昌府寿昌无明慧经禅师抚州崇仁裴氏子初产难祖父诵金刚经而娩生而颕异形仪苍古若逸鹤凌空天性澹然无嗜好九岁入乡校便问浩然之气是个甚么就土师异之及长阅金刚经若获故物依廪山三载常疑四句偈一日见傅大士颂曰若论四句偈应当不难身不觉洒然因述偈曰金刚四句偈无影亦无形本来无一字逼界放光明时年二十四阅X大藏一览至宗眼品始知有教外别传之旨遂辞廪山隐遁峨峰登绝顶顾盻而作偈曰踏上云头第一峰眼中广博小虗空当时欲见无由面今日相逢处处同结庐三年人无知者阅传灯见僧问兴善如何是道善曰大好山师日夜提撕至忘𥨊食一日因搬石坚不可举极力推之豁然大悟即述偈曰欲参无上菩提道急急疏通大好山知道始知山不好翻身跳出祖师关因呈廪山山印为法器至是始薙发受具自此影不出山者二十四年如一日也万历三十六年甲午师年五十一岁住宝方有僧问师住此山曾见何人师曰总未行脚僧激之曰岂以一隅而小天下乎师善其言诣少室礼祖会无言禅师见师举扬奇特因与河南当道熊尚文公请师示众更入五台参瑞峰互相反诘深器重之乃返钖寻受董巖请大阐玄风次主寿昌上堂拈香曰大众会么此是三世诸佛用不尽底一齐撒向娑婆世界释迦牟尼佛犹用不尽西天东土历代祖师亦用不尽山僧今日信手拈来与众商量还是教外别传经中玄旨不函葢干坤随波逐浪不截断众流擡荐商量不大用现前探竿影草不当阳撒出金刚宝剑不据实举论穷劫不尽要且具智者拣辨得出白是白黑是黑即不囫囵打作一块始可定丛林之是非验学者之得失然后应圣应凡自然不被诈明头之所欺举措应缘无不合吉也然此道离微疎之久矣众中有X大智者当拌身命尽力匡扶以悟为期自他兼利一生不足再拌一生尽其三生自然合得古云不入生死大海难得无价宝珠此犹是钝机灵利汉一闻便知妙然虽如是不得春风花不开且谩道及至花开又吹落上堂诸佛时常说法不须疑议猜详是何法天地玄黄宇宙洪荒不论通宗透教祇贵直下承当承当个甚么云腾致雨露结为霜蛟龙不宿死水勐虎岂行路傍透得者些关棙何须愿往西方不问先佛后祖鼻孔一样放光作么生放光化被草木赖及万方释迦不肯洩破达磨九年覆藏峨峰不惜口业一下为众宣扬且道作么生宣扬挥尺一下曰罔谈彼短靡恃巳长上堂腊八逢辰丛林设粥所为何缘无非顺俗衲僧门庭不必如斯岂不闻三世诸佛不知有狸奴白牯却知有若恁么三世诸佛巳立下风况迦文佛乎且道狸奴白牯有甚长于诸佛首座曰为他金烹大治玉出蓝田师曰然虽如是宝方不免连狸奴白牯一时趂出三门外何以故正令行也秉纲立纪振丛林海晏河清正令行好汉尽收归宝所化城推倒不留人座曰和尚道化城推倒不留人在和尚分上即得在某甲则不然师曰汝作么生座曰闲挑布袋浑无事笑等街头一个人师曰也是闲弦子座大笑众礼拜下座上堂长空无路禅者偏行白浪滔天智人能攫万丈玄门过去犹落那边千尺井中出来终居此岸伏藏纯金不顾补囊破钵何留行X平地惊心步险崖放胆本色分上智眼鑑诸祇如不涉此因缘又是甚么去就首座曰翻翻㩆㩆真奇怪直胜三千夜不收师曰珍重观音圣诞上堂五分真香预巳然光明云起徧三千普熏三世真如际以祝当今万万年更冀满朝王佐合国军民其乐尧天观音大士且喜来也某甲有句请问大士实是今日圣诞耶祇如天无葢地无底一切世界有无惜身从何而起道得即共大士七十三八十四道不得未免拄杖道道良久曰先巳告过当仁不让念大士记正法明王且放三十棒珍重上堂挥尺一下曰宗乘中事难以措辞大道门庭争容拟议等间垂一句如太阿锋离匣逢之者则死不移时似涂毒鼓受槌闻之者则丧不旋踵所谓妙峰峻仞野兽难藏宝树晶光灵禽莫泊其用也单趂金毛归野窟直追铁额入深山扫天下之搀抢拂世间之孽屑提堕坑落堑之类揭迷封滞殻之流其功也使法界世界虗空界一体同观俾佛道人道地狱道万法融会虽然如是犹未为向上事须知更有出格限量外一句作么生道噫正令不行先斩首大机一发圣贤悲久立珍重师中兴宝方峨峰寿昌三剎别建菴院二十余所不攀外授不发化主常曰万般存此道一味信前缘老年益壮迨七旬尚混劳侣耕凿不息丈室翛然惟作具而巳益王向师道德深加褒美因叹曰去圣时遥幸遗此老万历丁巳腊月七日师自田中归语大众曰X吾自此不复砌石矣众愕然除夕上堂今年只有兹时在请问诸人知也无那事未曾亲磕着切须绵密作工夫诚语谆谆末后曰此是老僧今日最后分付一着大众切宜珍重明春三日示微恙遂不食曰老僧非病会当行矣大众环侍欣若平昔众不安以偈谕之曰人生有受非偿莫谓老病死慌笑破无生法忍自然业识消亡一时云净常光发佛祖皆安此道场十四日书辞道俗十六日作举火偈令侍者举火偈曰无始劫来祇者个今日依然又者个复将者个了那个者个那个同安乐次晨取水盥潄拭身曰不必再浴廼索笔大书曰今日分明指示掷笔端坐而逝茶毗火光五色顶光诸牙不坏藏于本寺方丈建塔寿七十一腊四十有奇五灯会元续略卷第一上五灯会元续略卷第一下明支提山嗣祖沙门净柱辑青原下三十五世大觉念禅师法嗣绍兴府云门显圣寺湛然圆澄禅师会稽夏氏子母梦僧而娠长而大目昂鼻哆唇露齿直肠信口亲没窭甚充邮卒因错投公牒被摄惧辱走投隐峰峰示X念佛是谁三日夜有省时年二十矣及往天荒山妙峰和尚处剃发偶闻僧论傅大士法身偈便能记持经书解一切义理寻往云楼受具返即掩关宝林因忆干峰举一不得举二话乃大发明颂曰举一举二别端倪个里元无是与非雪曲调高人会少独许韶阳和得斋二老何曾动舌诸方浪自攒眉拟议鹞过新罗刻舟求剑元迷诣云栖栖举高峰海底泥牛话师推出傍僧曰大众证明栖颔之又火浴僧回栖问亡僧迁化后向甚么处去师出曰谢和尚挂念栖休去慈舟念禅师自北京来说法止风涂师以所悟求证呈偈相印可遂定师资之礼焉万历甲寅开法云门广孝上堂云门扇子𨁝跳今日拈来好笑云何露柱怀胎生个儿子高呌大众且道是何音响还有人知消息么若无人知山僧代通去也作哇哇声曰诸人若还解笑一切不曾欠少若欲更问如何驴年去也未了众中还有问话的么若有出来祇要打艹惊蛇僧才出师曰真是一场业地捉拄杖下座上堂朔风凛凛正隆冬叶落园林露本容凋尽繁柯真实在何必殷勤问主翁物理循复枯必然荣目下虽然穷彻骨来年依旧笑春风上堂师才就坐忽闻鸡鸣乃曰呀金鸡上座先为汝等转第一义谛根本法轮了也更要讨什么消息若也不会重新再举击拂曰者个是声有耳皆闻定非聋汉举拂曰者个是色有眼皆见定非瞎汉更无丝毫瞒昧不见道频唿X小玉元无事只要檀郎认得声上堂老侬不识元字脚强出人前要说法错读曾参作曾参合堂大众皆笑杀者一笑中有玅若还悟得其中意点破当头者一窍大众如何是者一窍良久目动容扬古路不堕悄然机乙卯住径山上堂香巳拈了佛法则不敢举扬何也你诸人一段光明亘古不昧不可平地撒屎虽然如此既为众兄弟所邀不可杜口略举题目以为影响且道如何是题目今日岂不为结制上堂耶然诸方结制皆四月十五日为定规新径山者里以五月十一日为准的虽然迟早不同要且得旨为准譬如行船早发迟发不同到岸同也大众要知到岸消息么不见经云一念普观无量劫非去非来亦非住如是了知三世事超诸方便成十力若向者里会得自然超三世成十力以大圆觉为我伽蓝身心安居平等性智既平等巳直以十方微尘剎土总是一个道场过去无量劫不曾结未来无量劫不曾解生死也在里许涅槃也在里许乃至是非得失邪正圣凡解脱不解脱轮回不轮回总在里许于中还有你用心处么有你计较处么咄其间有个汉出来道新长老今日请你举扬宗乘缘何引经据论广布葛藤是何心耶山僧到者里无言可对只得聊借古人行径以图塞口祇如先径山举竹篦子曰者个不得唤作竹篦子不得不唤作竹篦子唤作竹篦子则触不唤作竹篦子则背山僧效颦举拂子曰者个不得唤X作拂子不得不唤作拂子唤作拂子则触不唤作拂子则背不得有言不得无言不得转机不得着语中间有一句是山僧的有一句是诸人的有一句山僧的即是诸人的有一句诸人的即是山僧的也有主也有宾也有炤也有用众中还有分辨得出的么有一僧拂袖出去有一僧曰请和尚下座师曰适来自起而今自倒次住禾之东塔云门之显圣小参烟雨盗将山色去溪风送得水声来本来法法皆如此莫教心识强安排众中若作境会许你具一只眼若作佛法会打碎你头何故我王库内无如是刀示众天得一以清地得一以宁君王得一天下平只是衲僧分上用不着何也不见道万法归一一归何处初师入京在嘉熈寺同达观大师月川法师陶石篑黄慎轩两太史翫月次慎轩卧问马祖翫月因缘师曰汝卧我立不得为汝说法慎轩亟起谢过月川曰内翰错过了也达观曰我下语不及此公师至杭州闻谷慧闻等数员知识及诸护法缙绅各命持柬迎师慧闻柬内曰今日大众欲与和尚作家相见和尚若来巳堕情识和尚不来犹缺慈悲师阅毕即将众柬一齐扯碎正色厉声曰者些客作汉敢于老僧处纳败关耶师至即陞堂正立慧曰和尚莫要般门弄斧师与一掌曰速道速道慧面赤无语师曰死汉闻谷遂卒众作礼师同司成陶石篑无念禅师向火次陶曰无念师在阿师得力句乞为举似师曰向火背犹寒X巡漕苏云浦问鸳鸯绣出从君看不把金针度与人如何是金针师曰我在京都走一遭不曾遇着一个人苏拟进语师曰古佛过去久矣师访无念禅师问曰古人道如红炉上飞片雪相似且道古人还具透关眼也未念曰我不见有甚么古人师急指曰背后聻念休去汉月问百丈再参马祖机缘黄蘗曰因师举得见马祖大机之用又仰山曰此是显大机大用请问如何是大机之用师曰一喝分实主照用一时行曰如何是大机大用师曰棒下无生忍临机不让师曰既有大机之用如何是大用之机师曰入门便棒不名性燥曰机用则不问如何是大的道理师曰石女儿生子即向你道曰更有问头今世所略请和尚慈悲具答马祖而下早有宾主句矣其源葢出于再参公案中且道如何是百丈再参之宾中主师曰拟欲买草鞋曰何处是主中宾师曰着衣与喫饭曰如何是主中主师曰舌头短三寸曰主中主从那里得来师曰常年不出户僧问如何是向上事师曰体露金风曰如何是向下事师曰驴前马后曰如何是驴前马后师曰奴见婢殷勤曰如何是奴见婢殷勤师曰拖泥带水曰如何是拖泥带水师曰七手八脚曰七手八脚是如何师曰三十痛棒山东德王剌血写书请师至府殷勤修敬问道受戒师生平不为律缚脱略仪轨遇人无贵贱新故皆以本色语相钳锤杂以谐调未常有所拣择所着有涅槃会疏楞严X臆说等书所修大剎凡五治石塘建桥亭𦦨口施食凡可利济有情无不从事天启六年腊月于显圣寺作付嘱语四日至天华上堂明智白往九华师曰汝去老僧即今起程复为众语至夜分丑时右脇示寂门人奉全身塔于显圣寺南钵盂山之阴住世六十六腊三十八少室道禅师法嗣嵩山少室心悦慧喜禅师保定满城刘氏子始落发于普济偶阅传灯录至僧问玄沙如何是无缝塔沙曰者一缝大小廓然省悟遂谒无言禅师久而彻证言付以偈曰密法无法付当传何以传无传无付处明暗妙同参寻匿燕墅会言示灭登封令金台刘君请主少室寿昌经禅师法嗣广信府博山无异元来禅师庐州舒城沙氏子生而白衣重包荤血酒浆不入于口十六游金陵听讲法华喟然叹曰求之在我岂可循文逐句哉遂礼五台静菴通和尚剃发先修空观五年次参寿昌于峨峰机语不契入闽白云峰看藏身没踪迹话一日阅赵州有佛处不得住因缘有省再谒昌于宝方昌问蚁子解寻腥处走苍蝇偏向臭边飞是君边事臣边事师曰臣边事昌呵之曰大有人笑你在师曰先所论皆是到者里因甚不是昌曰此一不是彼一切都不是寻居一室闻护法神倒地不觉心开呈偈曰玉山X诱一言心灰语路绝几多玄解会如沸汤浇雪没巴鼻金针好因缘时节梅蕋绽枯枝桃花开九月触目如休辨别急水滩头𢱍探篙溺杀无限英雄客昌曰子一到多门又到门师曰也不消得别居宗乘堂又年半一日登厕覩登树人大悟趣宝方入门便拜昌曰子近日如何师曰有个活路只是不许人知昌曰因甚不许人知师曰不知不知昌问婆子具甚么手眼便烧菴趂僧去师曰黄金增色尔又举僧问玄则龙吟雾起虎啸风生公案命作颂师援笔立就曰杀活争雄各有奇模煳肉眼曷能知吐光不遂时流意依旧春风逐马蹄昌笑曰子今日方信吾不尔欺也师问向后还有事也无昌曰老僧只知二时粥饭亦不知有向后事师曰岂无方便昌曰子后得坐披衣幸无筹䇿足矣万历三十年住博山时年二十八岁次主闽之董巖大仰鼓山上堂诸佛出世为一大事因缘几幅素缣描不出博山出世亦为大事因缘一条白练蓦头穿破颜老汉曾相委多少人天受热瞒博出今日信手拈来分明举似使人人鼻孔撩天个个脚跟点地如赤珠宝镜照万象以无私若玉鎻金匙启千门而洞达逈出毗卢之顶笑拈帝释之花推倒大好之山吸尽西江之水倒跨玄沙之虎生擒雪岭之蛇漏网喜三圣金鳞抓彩庆新罗俊鹞如此奇特谁不丈夫自贵荷担诚难委绾诸昆仲此事不从功行得不从修证得不从思议得不从学分得不从X禅定得有一等人闭门作活暗里休心将自巳身心炼得如枯水寒灰虫唼衣而不知蛛结网而不顾纵是百年在定终如一个死人于本分事中全无交涉所以玄沙大师曰直饶如澄潭月影静夜钟声随扣击以无亏触波澜而不散此犹是生死岸头事道人行处如火销氷箭既离弦无返回势诸昆仲须就明中取则莫于暗里偷光向花柳街前逴得九衢春色于芙蓉岸上带来八面秋风应用无亏随缘自在诸昆仲且道作么生是博山行履处良久曰祇有一双穷相手不曾轻揖等闲人僧问银盌盛雪明月藏鹭意旨如何师曰露骨瘦山环紫雾塞流小㵎长青苔问如何是功师曰三人同一春曰如何是共功师曰力士舁杖鼓曰如何是功功师曰胡孙上露柱曰不得敲唱双举请示正中妙挟师曰高低云遶树曰谢师答话去也师曰远近鸟衘花问和尚年多少师曰频添花甲子数到劫云初问如何是无量寿师曰鸟龙潭上浪滔天曰恁么则有量也师曰天池一滴水怎与众同流师自舒城归首座问适闻和尚道非但写出乡曲之情亦乃描尽故乡光景只恐大有人不肯和尚道者老冻脓犹有乡情在师曰未知桑梓事门外打之遶曰恁么则大千沙界皆亲友万象森罗是故乡师曰空中书梵字不与众文齐曰祇如还乡一句作么生师曰翡翠帘前天欲晓浴龙池畔燕飞来曰某甲则不然近日鄱湖春水满古帆风便过千X湾师曰打出去曰打则任打棒折后如何师曰重加棒索曰起动和尚崇祯二年魏国徐弘基暨南都缙绅请主天界座下听者数万人上堂卓柱杖曰诸昆仲达磨大师航海而来直指人心则性成佛虽则门庭万仞壁立千层祇演一心之法更无余事乃至六代传衣五宗竞出运无碍轮化无缘众祇演一心之法更无余事沩山大师敲唱同时暗机圆合倾瓶以办超方撼茶而彰妙用祇演一心之法更无余事云门大师箭锋相拄函葢干坤扬眉落臼顾盻犹迟如流云翔鹤湛水晴空祇演一心之法更无余事法眼大师拈现前石塞虗空口一切处现成六根互用六用齐施祇演一心之法更无余事临济大师一语中具三玄一玄中具三要驱耕夫牛夺饥人食电光石火开眼犹迷祇演一心之法便无余事洞山大师混不得类不齐立宝镜三昧炤学者肺肝分五湖玉石雪盛银盌月炤金沙祇演一心之法更无余事乃至博山今日远承诸祖慈荫循规蹈短借路还家驾轻就熟祇演一心之法更无余事诸昆仲含灵具此一心之法学人欲明此一心之法三世诸佛历代祖师示此一心之法故楞伽云佛语心为宗诸昆仲那个台无月谁家树不去又云无门为法门诸昆仲大地没遮栏要行行不去要住住不得且道向甚么处出气诸昆仲鸟鸣云树声声唤游子归家鱼跃烟波色色翻志公陈案旋复空中梵字刮开眼底重蒙且道X向甚么处认取自家心地卓柱杖曰鼻根浮面上更不用踌躇珍重上堂如何是佛十方世界最灵物如何是法古路迢迢苔藓滑仍将佛法间根源云散长空鹤唳天纤尘下立清如洗三个猢狲夜簸钱诸昆仲宗门中事岂同容易一言一句一大藏教註不破历代祖师机深智广潜兴密运须弥倒卓拄杖横趋绘彩色于空中掷大千于方外且道向甚么处扪摸所以云罗笼不肯住唿唤不回头古圣不安排至今无处所玄沙大师恁么老婆心切也只要诸人知个落处始得诸昆仲青黯黯处樵子不借路以还家绵密密时机妇罢金针而夜织香销锦帐露浥芙蓉发清啸于深闺吐微言于连枕情浓意洽试问诸昆仲还知得也无良久曰分明一段风流事不与诸人较短长僧问如何是不断声色堕师曰断桥分野水曰如何是类堕师曰孤棹举平原曰如何是尊贵堕师曰裂破几重清世界例骑玉象趂麒麟崇祯三年秋一日示寂誾首座问和尚尊体如何师曰尽有些子受用座曰还有不病者也无师曰热大作么座曰来去自由请道一句师为书历历分明四字投笔坐化塔全身于本山寿五十六建宁府东苑慧台元镜禅师郡之建阳冯氏子生而颕拔有英侠气二十八岁诣虎啸巖祝发深究楞严知见无见之旨稍有入处遂谒寿昌于宝方昌呵为堕大崄坑指令看透五灯会元及阅维摩圆觉自有X出身之路师乃昼夜参寻一日看维摩经至此室何以空无侍者维摩诘言诸佛国土亦复皆空豁然大彻复于行解不相应处忽起诸碍因阅圆觉经随顺觉性章乃一切疑情永拔矣竟往寿昌师曰元镜特以此事求和尚印证昌曰但言此事此事何凭师弹指昌曰犹可疑在师曰更疑个甚么礼拜而出呈偈曰识破不值半文钱可怜摸索几多年宗流尽是欺心汉说甚祖师别是禅昌看毕曰识得破果然不值钱且去明日昌又问昨日公案尚未销缴师曰请和尚再举看昌曰你且道何处是赵州勘破婆子师曰和尚莫作怪昌大笑曰参禅要到者一着子始不受人牢笼也因嘱曰子从此直去深隐自有机缘成就你若强出为人便可惜也师曰谨遵严命即付偈曰正印相持时刻慎逢人唯勘印其心不依轨范通消息祇验生机是志真上下来因无忽略始终去就有诚明天然未具通方眼决勿私饶冐感承复曰向后逢人当依此旨师礼退万历四十三年博山开法大仰师特访之山问闻师兄亲见寿昌且道寿昌和尚当年命根断在甚么处所师噼面一掌曰在甚么处所山不对师掉首而出山乃曰可惜侍者不在寄下三十棒山即日上堂师将出众山即唿曰慧台谁呌你慧台师出震威一喝众愕然山曰取棒来师曰此是宿食不必拈出且道当时马祖一喝百丈三日耳聋是那三日山曰秋风多带杀秋露愈加寒师拂袖X归众山曰你只学得一个走师不顾后住书林东苑秦昌改元开法一枝菴上堂道法本无多南辰贯北河都来三七字降尽鬼神魔寻归隐武夷搆室石屏巖常随採汲行者二三人而巳间有衲子拨草参求者师喝曰你只秃厮失了魂在者里作么又䇿杖绝险处蹲坐僧曰和尚在者里作甚么师召曰你上来我与你说僧望崖而退崇祯三年忽疾作师指巖下谓行者曰此处可以埋我者曰设使死了埋了又作么生分发师大啸一声曰恰好也再问巳蜕去世寿五十四僧腊二十六󰢍于所指之石巖下寿昌閴然元谧禅师南昌王氏子初依寿昌于峨峰看父母未生前面目一日因推磨失手撞磨盘忽尔有省呈偈曰本来面目不须寻一点灵明亘古今和尚问我本来面巾珍彬真欣隣仁昌曰前三句即不问后一句是如何师曰不可雪上更加霜也昌曰今日且放过夜坐菜园偶闻虾蟆声当下身世如虗空实无一法可喻偈曰虗空逼塞一声蛙水鸟含灵共一家十字街头亲着眼自歌自唱哩嗹花他日呈临济参黄檗颂曰问处其中的婆心绝迹椎抱赃呌屈汉的的在何居昌颔之师即问曰麻三觔三脚驴儿弄蹄行杖林山下竹筋鞭请和尚道一句昌曰汝道一句看师曰道也不难只恐泄破无用处昌曰须有转身吐气始得昌复问如何是佛师掩耳而出师坐禅次昌巡堂问曰在此作甚么师不对昌曰哑乎师X亦不对昌曰真个那师下禅床曰和尚也不可向体中觅骨昌曰毕竟作么生师曰铫柄杓杷昌曰三十棒且放过一日告昌曰某甲根基最劣幸值和尚得出苦海犹恐夙习难以屏除昨对护法前祝愿曰某此生福轻慧浅不敢妄生节目使我终身居于学地生生不离知识具足福智报佛师恩是所愿也昌曰子深知其源欲兴利济若非两足虽悟莫能为也自尔二十余年潜行密用如愚若鲁因黄端伯匡庐有省常以偈颂酬和輙藏之箧中一日觉浪禅师令侍者窃出浪曰今日捉获师伯赃物了矣师曰贼聻浪曰洞上者枝花影子自有人承当在足现双趺颂曰伸不伸缩不缩亦非驴头并马脚设有人道似冬瓜抱头笑倒空王阁笑倒且置的的当当一句作么生道弹指一下曰确福州鼓山永觉元贤禅师建宁建阳蔡氏子幼习儒二十补邑庠读书山剎偶闻僧唱曰我尔时为现清净光明身忽得一欢喜急请经阅之茫然后参寿昌于董巖呈南泉斩猫颂昌曰此事不可于一机一境上取则须是百匝千重垂手直过尚当遇人所谓身虽巳在青霄外犹更将身入众藏是参学眼也因勉看云门干屎橛至四十岁弃家往寿昌落发一日遇昌田中归逆问曰如何是清净光明身昌振衣而立师曰祇此更别有昌拂衣便行师入方丈礼拜不及启口昌连折三棒曰向后不得草草作礼而退次年X昌迁化入博山进戒还闽住静舟次延津闻僧诵曰诸佛謦欬俱共弹指乃彻见寿昌用处有偈曰金鸡啄破碧琉璃万歇千休祇自知稳卧片帆天正朗前山无复雨鸠啼崇祯七年住鼓山示众一阳来复诸阳积而成干一阴初姤诸阴积而成坤动静如环无端造化由兹阖辟祇如大易曰复其见天地之心乎大众作么生会先儒曰动见天地之心或曰静见天地之心或曰动静见天地之心或曰非动非静见天地之心诸人试道看四语那一语较亲今日鼓山未免为诸人註破去以拂子击案左曰动见天地之心击案右曰静见天地之心击案中曰动静之间见天地之心收拂子曰非静非动见天地之心蓦拈拂子曰还见么喝一喝莫道鼓山习气重今日犹向人前诵易经好次主泉州之开元杭之真寂僧问洞山三十年鬼神寻不见安平真人却来和尚处乞戒此与古人是同是别师曰振溺须临水啸月却登峰青原下三十六世云门澄禅师法嗣指南明彻禅师金华永康应氏子宿禀灵机幼岁厌俗甞欲出家父母留难年二十二逃至崇德礼古卓禅师为师始得从愿示以万法归一话日夜参叩竟无所入向佛前自励立誓两断其指走双径天台遍叩名宿甞依闻谷无择诸师游渐有所入而终是碍膺后过常州依幻有禅师数月疑情愈觉绵密发狂X者一月死而复甦者三次虽蒙幻公开示意不能自安后参云门于梅墅师以平日所做工夫逐一吐露门知其所诣真实但未有人明示安乐法门甚悯之直指心要其时豁然透脱疑虑氷消门诘之曰僧问法眼如何是佛眼曰即汝便是其僧礼拜倘有问汝作么生答师曰但向他道清风度廊下门曰未在更道师曰呌某道个甚么即得门心肯之后付以偈曰心是本来心法亦无他法心法祇如是源源不可绝时万历四十年壬子重阳前一日也一日同麦浪禅师侍次门召师曰老僧四大不和汝能疗之否师曰苍天苍天门召浪曰汝能疗之否浪曰谵语作么门曰不如者个不识字的后住静苕溪偶至土桥示疾僧问大师得力宗门今日何如师震威一喝而逝麦浪明怀禅师越之山阴王氏子五岁入天王寺出家十七往云栖受戒遍游讲肆闻禅宗有奇特处未能无疑遂参云门门曰见见之时见非是见见犹离见见不能及如何是见不及处师下语不契求示旨要门曰汝向后但看个见不及处殷勤参叩无有入处一日见云栖举海底泥牛话问众门推出傍僧曰大众证明师于此有省往见门门即席上拈一盘胡桃曰我用处不换机你唤他做甚么师即一掌打于地门曰适才汝道诸佛诸祖舌头一总瞒汝不得我拈起一盘故胡桃汝便被我瞒过了也师曰却是和被某甲瞒过了也门曰你检点话头看师曰胡桃只X是胡桃及门主寿圣师问如何是临七事事随身门答云云师以手掩门口曰休将闲学解埋没祖师心门大恕曰汝探头太过了师惊疑后入云栖众以书招师师即以白纸一幅封固如柬式上写偈曰上覆云门老古锥陈年故纸谩踌躇假饶透过三千则犹有云栖一纸书众罔措门即拈来中扯一孔曰大众证明老僧透过去也时门应径山东塔请命师主云门法席于三载中拈提无虗日后师至东塔值定林参次师问大德尊号定曰定林师曰叶落归根时如何定曰某甲早巳叶落归根了也师曰未在何不道本来无枝节到底赤条条定曰大德尊号师曰麦浪定曰无风时向何处安身立命师于定面上轻摇一扇定曰某甲怕风师曰无风时遍界定林一扇处戽面尘埃定曰未在师曰三尺浪高鱼化龙痴人犹戽夜塘水定曰未在师曰语不知偏正理不识倒斜为人则祸生门曰虽然麦浪善行剑刃上事若无后语二人都成布袋里老鸦何故机不离位堕在毒海师于前寿圣之疑从此豁然顿释命师为第一座时埭山虗席请师主之后过云门付以偈曰如是之法宗说兼备汝今得之其善保芘又曰能如是行到如来地示众洛阳牛犊食禾头荆益田畴减半收舜若多神枵腹死江河淮济泪长流大众委悉去示众昨日雨今日风非空非色天台来径山去是圣是凡孟八郎汉检点得七穿八穴犹是隔靴抓痒其或未然一X任钻象打瓦杭州佛日石雨明方禅师嘉兴嘉善陈氏子祷定光古佛而生年二十二礼杭之南高峰西筑宗禅师为师一日念佛真切忽掷鱼子大笑曰不特西方可生东方亦可生矣参云门于石佛呈所得门曰此信心真切尘劳暂息耳复寓承天阅楞严至如汝文殊更有文殊是文殊者便觉身心世界打成一片同参扭住曰道道师满口逼抑不能加答时门住东塔又如请益次谒愽山憨山诸尊复宿回显圣打七门上堂曰放下着忽觉通身庆快呈偈曰平空一掷绝踌躇转眼风波彻太虗会得竿头舒卷意放生原是钓来鱼门问如何是一口道不尽的句师曰晨昏礼拜和尚也是寻常事门曰赵州道无意作么生师曰和尚喜着楳某甲粗知门曰他道有又作么生师信口颂曰家家有幅遮羞布放下便能当雨露独恠当年老赵州掷却头巾顶却裤门笑以偈印曰分明识得赵州狗拾得鼻孔失却口莫于万丈峰头立且向丛林陆沉走时天启三年佛成道日也旋谒黄檗养静鹞儿山下南入香栢作活埋计辛未冬象田坚请不得巳而起崇祯五年出住越之天华次云门再迁杭之宝寿闽之长庆雪峰汀之灵山建之普明灵峰复回宝寿再住天华中兴龙门甲申冬住东塔晚住佛日上堂坐断十方山僧自肯密移一步分付诸人还会么补出蒲团秋月现列开五位照人难游鼓山上堂X敲空作响击木无声唤甚么作声唤甚么作响还有道理商量么若有安得有今日事若无安得有今日事且道如何是今日事莫是拈搥竖拂要接续晏国即圣箭么屴󳮄峰高沧海近片帆早巳透钱塘莫是语言三昧要起愽山遗香么游人不坐忘归石水尽山穷总是愁莫是为张道人因斋助荐么昨夜面然亲口说鬼王早巳自知羞恁么则总不干今日事也虽然要会今日事也不难大家汲鼓山水烹鼓山茶吹鼓山笛喝鼓山歌兴鼓山丛林作鼓山佛事只不要打鼓山鼓何故聻恐落在今日故上堂道无可道孔子无知达磨不识一个堕地行舟一个水中走马一个当道栽荆棘普明者里则不然以一言三石马骤千山会三归一泥牛奔大泽到者里得之即失失之即得得失分明天地悬隔不悬隔儒冠道履释袈裟一担担来当面掷廼四顾大众曰向甚么处去也一僧曰好个消息师曰只是难委悉送湛和尚入径山祖堂上堂拈镜花捉水月祖祢不了殃及儿孙吹龟毛掷兔角儿孙不了还及祖祢到者里撮土为香恩仇莫辩扬歌当哭庆弔难明须是披双径圆双目列五峰开五位的方能斟酌设或大人峰无大人相宴坐峰只图晏坐那肯管鹏搏峰展翅不展翅此事且置祇如有僧问国一祖师如何是道答曰山上有鲤鱼海底起蓬尘且道是答他话还是别行一路还是格外提撕还是直指人心还是无意味语此等见X解尽属知解宗徒毕竟如何理会若理会得方不负我径山法兄救时救弊一番苦心如或未然裂开片石成三位宾主何妨分不分喝一喝下座杭州司理黄端伯参问曰明头来时如何师曰耶溪不许扁舟宿曰暗头来时如何师曰此去钱塘尚隔程公与师坐次论物不迁旨师遽拈核桃从卓东过西曰东巳无此西巳有此何名不迁公曰大师见有核桃那师曰不见核桃将何立论公曰师意如何师曰我见有核桃但不见全核桃耳公踊跃师在报国院与石车和尚同座分问车曰往天童还到云门否车曰且看公曰雨大师不放过时如何车曰与他一顿棒师曰居士还甘么公曰天意和尚在背后师曰元来不甘公又问车曰两石相磕时如何车曰一冁便死公顾师曰和尚如何师曰只可自怡悦不堪持则君问如何是主中主师曰滞南不曾带得来曰为甚么不曾带得来师曰也亏你一日师为监院祝寿上堂侍者问七九六十三且止父母未生前还许学人会也无师曰问即不得曰恁么则不弄啼莺舌解吟无字碑师曰易拾炉中雪难分海底灯曰肯诺不全蒙师指不犯师颜请借宾师曰好炊无米饭供养莫将来曰祇如将来又作么生师曰恐裘我儿孙者作女人拜曰恁么则借他香烛称他寿去也师曰新茘枝新茘枝僧问学人在问外来请师向门里接师曰老僧不在门里曰为甚么不在门里师曰不接客曰也是和X尚慈悲问古人道出门便是草不出门亦是草请问和尚为什么不出门亦是草师曰唤什么作门曰恁么则三世诸佛历代祖师尽是草里汉也师曰说三世诸佛历代祖师的请出来与老僧相见看曰相逢不拈出且道是具眼不是具眼师曰直饶举意便知有的亦未许他具眼在曰毕竟是什么人才许他具眼师曰脑后见腮莫与往来因裱瑞白和尚像次僧问和尚终日上堂为什么弁山和尚口挂壁上师曰恰如曰祇如弟全归兄一句作么生道师曰更须归父曰归后又如何归曰同时不识祖师天性仁慈容止修雅应机接物循循善诱行道十有九年屡迁名剎去留信缘毫无留碍是冬结制宿衲响臻师有厌世意乃择开春三日解制众惊讶葢师历坐道场凡结冬俱于正月廿九日解因师以是日诞辰诸禅德必申庆祝而后去也众白师请如旧例师不许三之日解制上堂人人藤斗笠个个水云包出门踏着草途路转迢遥到者里不倒断得一回直饶说个回途得妙就路还家便是千里万里昔洞山辞云巖巖问甚么处去山曰虽离和尚未卜所止巖曰莫湖南去山曰无巖曰莫还乡去山曰无巖曰早晚却回山曰待和尚有住处即来巖曰此去难得相见山曰难得不相见今日若道难得相见便生几多情见了也祇因洞山是个得的便道个难得不相见看他何等稳密何等把细佛日期中岂少一知半解只是到者些X原委处未免走作即今你要东去西去不见古人道直须向万里无寸草处去又曰出门便是草又曰直饶不出门亦是草漫漫地便见举措不得只因你不能向异类中行且道异类又如何行乃屈指曰一鸡二犬三猪四羊五牛六马为甚么七人不道参至晚复陞座示众诫语谆谆作末后分付次日辞众初六柱首座问曰和尚几时回师曰初八九日便回初六日至宝寿嘱付事宜初七日上龙门是日山风甚厉师有寒色遂泄泻示疾至晚付託后事届旦命具汤沐浴谓侍者曰扶老僧起来师端坐不语门弟子环侍察师有去意亟问曰和尚还有分付也无师曰我无甚么分付时诸檀护来问侯师一见合掌微笑遂坐脱时八之日申时也停龛九日容貌如生筮塔于龙门悟空寺案山金龟巖下世寿五十有六僧腊三十有五绍兴府化山三宜明盂禅师杭州仁和丁氏子出家真寂院参云门因结同志者十人在堂打七有省一日同佛日入室门踞座问曰如何是一口道不尽底句师曰问取典座门喜之复问赵州道狗子佛性无意作么生师呈偈曰佛性无佛性无秤锤落井不曾浮知得赵州端的意拍手终朝唱鹧鸪遂与佛日同承印记时天启三年佛成道日也崇祯癸未年主显圣上堂若论第一义花擘了也向山僧未痾巳前荐取早巳落七落八况在文字语言白云万里除此二X途君子可八万不得巳借路经过聊塞一时之责蓦竖拳曰者是老和尚一生用不尽底馊残盂上座贵买贱卖不妨奇特屈指曰一二三四五南赡部州普请北俱卢洲打鼓七金山下干闼婆阿修罗迦楼罗耸身起舞须弥山顶帝释天主高声唱道汝等佛子各各本有灵明妙智与剎等世界等诸佛等菩萨罗汉贤圣僧等众生等神通等妙用等说法等寿量等相好等光明功德等拂一拂云者一落索向甚么处去也水向石边流出冷风从花里过来香祈雨上堂拈拄杖曰震法雷兮鸣法鼓山门头弥勒开眉布慈云兮洒甘露墖尖上商竿起舞四海龙王脑门裂三十三天呌冤苦云鎻赵州关雨打云门普拈起一毫端尘利无焦土于此作佛法商量笑诸君从头莾卤所以者一着子大似龙王行雨不从龙王身出不从心出不自云生亦非空有以不思议力时行雨事成熟谷稼繁长草木大众既不从身心中出且道雨自何来卓拄杖曰赫连皇甫僧问带水拖泥即不问如何是向上金提句师曰从来有事不谩人曰祇如云门道扇子𨁝跳上三十三天触着帝释鼻孔东海鲤鱼打一棒雨似盆倾又作么生师曰莫要打湿老僧拂子僧礼拜曰一点周沙界万木尽沾恩师曰看取下梢头师诞日建五百罗汉堂上堂汉声浩浩松风帀帀云端里见出金碧交辉五百尊大阿罗汉堂一半男菩萨一半女菩萨各各相好庄严坐享太平之X福为天人师法寿量与柏树子同庚且道渠年多少聻数珠一百八山僧恁么告报拄杖子不觉失笑道盂上座我道你薄彭祖而卑陈搏等虗空而并华岳元来只是凡夫常筭殊不可以为法拄杖子我且问你年多少乃击案擿下曰问取从地涌出诸大菩萨送湛和尚入径山祖堂上堂未有此山先有其人未有此位先有其道是其人则山道两忘契乎道则人位双泯然后可以坐断十方凌烁古今诸佛到者里不敢正坐祖师祇可傍居若万仞悬崖相似既不许你攀仰况游历乎万不得巳说有个绝顶句子如凌霄峰只可从偏径而入有般汉才到得半山亭便恁么去更不知有向上一路在审如是则何处见有空中楼阁幻化楼台森围翠绕松杉古寺规月为池碣石成川所幸有径山法兄公天下无我之心定古今不易之论越阡度陌互为宾主左手提纲右手张目向高高山顶打个漫天纲子尽大地鱼龙虾蠏无地藏窜山僧恁么道有个汉出众高声曰祇如龙门显圣又作么生大众云幙幙水滔滔只见树老不见天高就是顾虎头吴道子王右丞李龙眠有笔难描师以手招曰大众大众饭后闲行何处不凌霄喝一喝下座绍兴府东山尔密明澓禅师会稽王氏子生而雄伟力能仆牯家贫未甞读书然日诵金刚经不由师训似解其理言里贞白珊和尚于大慈决志力参殆忘𥨊X食偶往德清探友舟中闻锣声豁然有省偈曰锣震空身世观音独露身泥牛衔月走木马报新春时年二十七犹覊俗也次年父兄逼以亲迎潜往开元薙发服勤于贞白者数载性相二宗咸领微旨嗣参云门恍有宿契师呈闻锣因缘门曰汝夙有善根故得随观音入道命充维那一日门上堂曰放下着师因此全身脱落作偈曰夜半霜寒月忽低行人到此尽迟疑翻身踏着来时路默默星辉斗柄垂门佳其幽玄绵密付以偈曰锣鸣与鼓响观音塞耳门真得圆通意骑月上崑崙葢天启三年佛成道后之吉日也师自是晦迹东山一日抵金陵适博山开法天界师谒之山与论物不迁旨征辨竟日了无窒碍山曰江南佛法洵自有人既而东山国庆寺延师为中兴第一代崇祯九年冬御史祁彪佳请开法于弥陀寺解制后即令诸弘护请住显圣仍归隐东山上堂心生则种种法生心灭则种种法灭且道今日事出奇逢缘成偶作还是心生法生心法双忘良久曰红叶舞空难辨数白云迷嶂昧高低上堂达磨九载面壁言满天下释迦四十九年说法未曾道着一字与么看来多不在添少不在减是以东山数欲踢翻二老窠穴臼也不刻华文也不书梵字从来是个无文印子寻甞逢逆则讥呵怒骂遇顺则四海春风现前兄弟犹言个老子面皮少黄黑在且道今日与么提持还是添多还是减少倘有兄弟缁素得出许他具一只眼X缁素不出亦许具一只眼恁么批今判古非特现前甘伏要且赏罚分明弔先弁山上堂朔风初剪翠诸实斯存小阳重吐蕚真机独露现前兄弟须别转关棙始得不随四序变现八荒直教七十二候候候趂时及节三百余度度度合辙随宜果能如是则先弁山灭本无灭如杲日丽乎长空新弁山生亦无生似胶青恒存色里此时此际不特东山老子无处弔古庆今要且现前倩谁圆案结座靠拄杖曰今时逸韵多华藻且染髭须学后生小参洞山云秋初夏末各各向东去西去直须万里无寸草处去有曰出门便是草有曰直得不出门亦是草洞山老祖与二尊宿忘却自家四大五脏尽力提持恐人入草今日东山解制腊节初临春气未至正值烧痕满界众兄弟直须向干茅丛里信手拈来寸寸琼枝缕缕玉叶不妨和身卧在荆棘林中累地辊他十七八辊起来通身棘剌非但佛祖难亲饶他舜若多神拟着则鲜血淋漓纵使腊月三十索债盈门难以近傍东山如是告报大似出客颠狂自露通身丑恶虽然也不得错举僧问如何是向师曰不打者鼓笛曰如何是奉师曰一向不恁么曰如何是功师曰喫饭穿衣曰如何是共功师曰山僧阇黎相对面曰如何是功功师曰打杀阇黎遗累老僧崇祯十五年夏示微疾俨然而化世寿五十三僧腊二十四塔于显圣之南山绍兴府香雪菴具足明有禅师会稽杨氏子弱龄时X事亲至孝因父病危常割股救之年二十二出家便参念佛是谁谒云门闻门拈提宗教屡有发明次年闻僧举北斗南看话疑情顿发一日在殿经行次举首见前山豁然大悟偈曰虗空粉碎无偏正大地平沉孰是亲从今了却相思债石虎泥牛笑转新门付以偈曰孝为致道之先孰能于此两兼时中护念如是诸佛慧命可全时天启四年也出住上虞之香雪僧问久滞不通时如何师曰数珠在手曰音声未息时如何师曰葶苈子曰六窻未净时如何师曰相见了也佛日问堪与佛祖为师佛祖又学个甚么师曰佛祖聻日曰与佛祖为师聻师曰王山谷后园种菜日曰不问佛不问祖不管你佛不管你祖速道速道师曰东村桃树西陇梅花示寂日象田现禅师问古人云病有不病者如何是不病者师默然田曰恁么便是那师曰三十棒领出自打田曰临没梢头一句作么生师喝一喝田曰不会师曰不会会取好田曰会后又如何师曰南山云北山雨时未有继嗣乃以如意法衣法卷寄佛日为求法器偈曰香柏支分秀随掾折一枝花开香雪远何必异苗为示寂塔于显圣之南山南昌府百丈瑞白明雪禅师桐城杨氏子从九华聚龙菴薙落往云楼受具参云门于寿圣门问向来作甚么师曰持毗舍偈门曰四大是假妄心是空阿谁拖你者死尸来师钝置疑甚一日门举斩猫话师于X言下知有将蒲团抛出门曰一语下徐州会从桥上过门曰溪水潺潺汝等道看师曰敲空有响击木无声门笑而颔之越六日闻钟声大彻遍谒博山黄檗诸尊宿归省云门为第二座门上堂师问石伞峰头即不问万竹林中事若何门曰三茎四茎斜师曰祇如石伞峰头又作么生门曰七茎八茎曲师曰万竹林中与石伞峰头是同是别门曰三茎四茎斜七茎八茎曲师曰还有向上事也无门曰有师曰如何是向上事门曰七茎八茎曲三茎四茎斜师曰佛法巳蒙师指示正偏不落有无机门曰不落正偏你作么生道师便问讯归位参天童悟禅师于金粟值擡船次师曰虗空驾铁船时如何童便打师接住拄杖曰波浪涌千寻时如何童欲打脱拄杖不得师曰和尚无下手处童曰且道承谁人力师鸣指一下童微笑而归留师为第二座天启六年秋复归云门遂承印记迨门迁化请师继席未几移钖湖之弁山次延庆蕺山白雀台之护国上堂开疆展土弥勒楼现于当处伐木诛茅普光殿建于日前宇宙高人出出入入干坤道者往往来来性海悟于剎那行门成于顷尔烟霞散彩日月舒光正恁么时成家乐业一句作么生道良久曰四海衲僧明正化十方檀越助无为解制示众月钩云饵整常抛湛水澄潭正寂寥有时浪里吞钩去收卷丝纶喜气高大众且道收纶卷钓一句作么生道良久曰柳条横串花篮里街坊高呌卖X新鲜僧问金钩玉线将收挽鲸鲵忽现时如何师曰虗空撒下漫天网纵使飞鳌争出头曰拏云攫雾去也师曰霹雳一声魂胆碎曰三级浪高鱼化龙渔翁空捕夜江水师曰巳被柳条穿却云门先和尚九週年上堂先师自丙寅年腊月初四日去世遂屈指曰丁卯年腊月一週年戊辰己巳庚午辛未壬申癸酉甲戌乙亥却有九週年也虽去世九年元不曾离今日虽不离今日不妨又去世九週年且作么生话会若也未会病朽为汝举扬正偏五位以报先师恩德遂喝一喝曰病朽未出法堂原无此一喝既登此座方有此一喝是正中偏也即此一喝当处寂然是偏中正也即此一喝不带名言是正中来也今对诸人有此一喝你等诸人因此一喝得知本有是兼中至也我此一喝圣凡情尽能所两忘妙尽有无是兼中到也以济宗论之正中偏夺人也偏中正夺境也正中来人境俱夺也兼中至人境俱不夺也兼中到即玄要妙旨也以云门宗论之即此一喝应彼来机谓之函葢干坤句即此一喝凡圣扫除绝彼知解谓之截断众流句即此一喝问事答事问理答理谓之随波逐浪句以沩仰宗论之即此一喝直显大月轮三昧谓之圆相即此一喝示向上一机谓之暗机即此一喝元从自心流出谓之意语即此一喝见者闻者默默知归谓之默论即此一喝无量妙义一时收尽谓之义海即此一喝四十二字母及世间文字无不X统摄谓之字海以法眼宗论之即此一喝直示一真法界谓之总即此一喝有炤有用有收有放有赏有罚谓之别虽纵夺赏罚之别总归一心谓之同虽同一心纵不是夺赏不是罚谓之异虽赏罚收放之异咸成一个自巳谓之成虽成一体不妨杀活纵夺各住本位谓之坏非唯一喝如然至于一棒一拂一句一字乃至扬眉瞬目折旋俯仰莫不皆然复喝一喝曰且道此一喝是正耶偏耶人耶境耶三句耶圆相耶六义耶若简点得出则参学事毕其或未然可到先师座前触礼三拜先师为汝说破后住贑州之崆峒建安王钦师道望请住百丈师入院整清规时复荷锸与作务人俱人谓大智再来也崇祯辛巳三月十九迟明起浴手书偈曰来亦无一物去亦无一物若知端的意百丈花梢月掷笔吉祥而逝世寿五十有八坐夏三十有八迎全身塔于弁山龙华寺之北即所筮也雁田柳浈居士山阴人也参云门门示先以定动后以智拔之语一日问赵州狗子因缘谓复实有佛性也无门曰是甚么因缘士才曰赵州门起步归方丈士随后人曰适来不是浈几蹉过老师又以日用不得力请益门曰但举个是甚么举来举去忽地放心始得安乐他日问世尊上堂意旨为复是陞座处为复是白槌处门应声一掌士曰分明勾贼破家门曰还要第二顿那士再举张天觉颂本因缘门曰如何X是颂本士举颂门应声一喝曰唤作颂本得么一日有省呈偈曰是甚么是甚么对着家亲莫问爷金不换金随处使从来常遇白牛车门曰且道赵州勘破婆子甚处是勘破处士曰壁外葢茅屋门曰不是更道士曰雷声甚大雨点全无门曰不信道叶昙茂居士南昌人始为大僧从云门参禅有省一日茶次士出问昨日徧众解制了特来谢和尚门合掌曰恭喜恭喜士曰和尚不得谤某甲门曰如何是解制的道理士曰仲冬严寒请和尚万福门曰似则也似是则未是再道一句来士曰请和尚且喫茶门曰不是不是士曰大众散去遂和声归众门乃笑后以母老归养遂蓄发焉径山盛禅师寓上蓝开法士过访山问曰当年云门得力句还记么士曰总是不唧𠺕山曰如今又作么生士曰拖泥带水山曰太煞切也士曰作家山微笑博山来禅师法嗣广信府瀛山雪关智誾禅师本郡上饶传氏子八岁辞寡母依景德传公出家传矜师体羸教以顶礼观音大士忽梦手摩其顶肢骨渐强泛覧羣书奭然意解一日见坛经火烧海底句疑之参博山默究船子藏身公案偶见槽厂拽磨忽然磨鼻拽脱遂有省呈偈曰直下相逢处由来绝覆藏舌头元是肉嚼破也无妨山曰子可参得禅也吾助汝喜示偈有未及朝天子回机却有妨之句因矢志久依服役无违一日X侍次山指衲衣谓师曰此是寿昌老汉底我曾以一偈博得子能似我我当不惜师曰莫是师翁睡着被和尚窃来山笑曰汝试窃看师援笔立成五颂山阅罢置案曰据子见处天下人把你不住我者里未肯点头在师曰何谓也山曰汝偈皆佳伹患风骨太露须知宗门语句如满口含氷不曾道出水字复曰汝根利当钝汝利使死却全心始得师拜受即闭关六载关中置大镜一面日对跏趺才觉业识心起无明发现便指镜中人唾骂既久收放自由作雪关歌山见之击节称善乃为师开关日始行大事六年雪顿入圆明一片氷今日幸亲无逢塔掣开关鎻万千层命师秉拂晚率众入室山问堂中首座人天眼目如何是人天眼目师曰顶门上山曰还假鉴炤也无师曰君不见山曰不虗参见作家来师掩耳而出一日受瀛山请山乃坚留师因问把住时如何山曰放开一绵师曰放开时如何山曰把住不容行师曰如何是放行中把住山曰阇黎看脚下师曰如何是把住中放行山曰拂子在我手里师曰大善知识也要让人出得罗笼入得罗笼山曰争奈老僧何师曰博山钵袋子请付当家儿愿放还山去逍遥得自如山曰从来不见有真血脉师曰春风解冻洞水逆流且道是血脉不是血脉山曰此是浴龙池未解曹溪意师曰冲霄须彩凤透网是金鳞山曰阇梨犹在网里师曰网破也久矣山曰前途犹有绊脚索在师曰太多X生山曰大似败阵将军师曰元为把关老汉小参释迦老子解揑怪向无生处说生破院道人不曾生无生可说释迦老子会装巧向无灭处说灭破院道人不曾灭无灭可说与么道释迦老子金身堕在生灭之中破院道人全身跳出生灭之外且道跳出底是堕落底是不见古德道他人住处我不住他人行处我不行不是与人难共住大都缁素要分明诸禅德向者里缁素得出便知得跳出中不妨堕落堕落处不妨跳出搊住释迦老子鼻孔一任转身吐气釐厘力破破院道人面门岂碍簇锦攒花何以故无生犹是末声色本非生不因荷叶动那识有鱼行其或未然三十年后莫道破院道人对你诸人说梦上堂沩山大师道欲识佛法义当观时节因缘时节若至其理自彰诸禅德今夜是除夕明旦是元朝时节巳至作么生是自彰之理誾上座二十年前如个木偶相似寒不知寒热不知热桃符换不管春来爆竹响那知腊尽恁么过日子浑身不沾俗气虽则如痴似懵要且世法瞒我一点不得二十年后依然业识从头寒即知寒热即知热迎新岁也贴门神送残冬还烧榾柮如此过日子到也有些快活虽则随波逐浪要且佛法瞒我一点不得诸禅德山僧跛跛挈挈只与么过时光如今说知也得说不知也得说知不知总得何故不萌枝上从来暗辨春秋无影峰前几番明占气候别古今定是非勘邪正自有一双缁素眼在祇如X年更岁换腊去春来在诸人分上还是知耶不知耶若道知未免顺俗违真不子佛法边事唤作毛道凡夫谩道花枝偏有色空劳莺语为谁娇若道不知又是顺真违俗不了世法边事坐在净白窠臼里只为氷坚难跃鲤却缘水浅不藏龙去此违顺二途毕竟作么生说个真俗双彰底道理还会么鹘臭布衫都脱却穿婆帔子拜婆年次主博山闽之鼓山杭之虎跑僧问如何是宝镜三昧师曰不炤闲光影还他旧面皮问如何是不借借师曰背手摸着枕逢人转送伊问鸳鸯绣出从君看不把金针度与人如何是鸳鸯师曰一双扑地恁孤飞曰如何是金针师曰从来不度问倩女离魂事若何师曰月淡花移影曰未审他是业识是意生师曰风摇水作波曰毕竟是一个是两个师曰形影不须彰便脱狐窠臼曰脱却后如何师曰急急如律令寻移妙行经营岁余庄严佛事独冠东南师曰吾今可以谢喻弥陀矣丁丑冬抵瀛山病体尫羸羣心汹汹閴然禅师问曰和尚安否师弹指一声閴曰末后句也须分付师曰且道我生耶死耶遂微笑而逝坐三十七夏享年五十三迎归博山建塔莲花峰之西原开府集生余大成居士参博山于法堂中擡头覩对联至密移一步话有省后与博山书曰自参和尚后觉向来胸臆杂毒被少分醍醐洗发顿尽归来笔砚付之祖龙书籍付之㹠犊丈室而外一物不将独是X生断十方密移一步麤知奉教而行而长安甚閙我国晏然且喜归原有路中间自信得力处是去冬解组而归于冻舟中结八十日不语之期所谓佛也没奈何良然良然若问某甲见个甚么才开口便自肉麻了也一日与同参争一公案互不肯士乃曰我最喜长庆道唯人自肯乃方亲同参曰此个公案曾被和尚改了也他道惟人不肯乃方亲士闻之吐香雪关禅师问闭门作活为何事士曰出卖𨍏轹钻问补网张风成何用士曰添个黑捞波问八卦正位如何排士曰切忌当头问路逢勐虎如何避师曰一任𨁝跳问一条直路如何入士曰巍巍堂堂问斜街曲巷如何通士曰婆婆和和问中心树子如何斫士曰亚父空劳樽爼计问关津把断如何过士曰苏卿元是汉朝臣问如何是透顶人士曰脚跟点地问如何是透底人士曰鼻孔撩天东苑镜禅师法嗣杭州径山觉浪道盛禅师建宁浦城张氏子十九岁见大父归寂自疑曰者一点灵明向甚么处去一日闻猫呌有省遂往瑞巖剃落随师住梦笔山誓死闭关因见百丈再参公案顿彻马祖机用参博山于董巖受具是冬谒东苑苑问子在董巖曾闻博山提唱维摩经否师曰曾闻苑曰弥勒得一生受记作么生师曰大有人疑着苑曰你又恁么去师异之向火次因举僧问古德劫火洞然者个坏不坏有曰坏有曰X不坏此意如何苑曰你又恁么来师遂打节过冬苑细究其生平参证处及征诘五家门堂差别之旨师恣意披其所见苑感叹曰不期子乃能深入此秘密法门吾寿昌者技慧命属子流布去也遂付以偈曰道盛羣英祖德尊万古师钦承诸圣旨启我永怀思师拜受明日随苑礼寿昌及见昌勘问之次昌笑奇之问曰子在何处与东苑相见师曰不在别处昌曰在那里师曰和尚眼聻昌良久师珍重而出明日又问东苑曾与子说甚么师曰曾被他赚了一上昌曰作么生被他赚师曰者老汉又恁么去也昌笑曰子作怪那师曰是和尚自致得因复问昌曰闻东苑当时答和尚一语如何满口便许可他若是某甲决不轻易放过昌曰祇如他道和尚莫作怪在你当作么生师才开口被昌噼面一掌师曰也是贼过后张弓昌曰且喜有人喫掌在自是与昌多有诘问机缘昌特深喜而密嘱之曰尚慎哉正先圣所谓得此法者命如悬丝也昌乃示偈曰信知自有那一着直俟机缘纯凑泊不假思议圣凡安乐忘斟酌受用宽廓崇祯八年秋会冢宰李长庚请宝筏开堂值宼乱辞往寿昌扫塔閴然禅师请主其席明秋主福船又明秋主圆通上堂黄端伯居士问法雷震地佛日昇天万象森罗呵呵大笑斩新庆赞一句作么生师曰拾得骊珠光透脱相将携手上高峰曰旻古佛再来也便礼拜师乃𦘕一圆相曰会么灵山花发亲示别传少X室雪寒全提正令坐断十方无间石笋横空洞明一道无殊泥牛出海所以八万四千非凤毛独许三十三人入虎穴由来此事奇特非常数百年来绍续不易今日寿昌杖人特登匡岳入圆通禅院巳全身披露与十方尘剎诸没巴鼻老古锥及一切黧奴白牯觌面相见了也且道开堂祝圣一句作么生道天开瑞色光河岳万国讴歌贺太平珍重上堂偶向江头採白苹闲随女伴赛江神众中不敢分明说暗掷金钱卜远人既对众不敢明说则是心上底人既是心上底人即鬼神有所不知何更向外卜庆乎噫无限相思空自委寻常触着最难禁珍重师往麻城道经蕲州荆王请于内庭为世子宫眷授记说法庚辰夏应泰定席建安王请上蓝开法王问法王与国王还有同别也无师曰在法为法王中尊在国为国王中尊王曰即国王必须以法为尊师曰殿下一赛两彩也王问永宁古剎马祖道场今朝大师陞座人天瞻仰设何权巧方便接引师曰今幸殿下亲自证明曰鸣钟击鼓说法巳竟大师莫是重下註脚么师曰殿下巳向声前具得者只眼么曰临济一喝有宾有主宾主且置如何是一喝师曰也须当机承领始得曰千圣笼罩不住的万魔窥伺不得的还有坏时也无师曰且喜话头犹在曰玄沙要一担无底桶子不知要他作么师曰纵有者担子祇恐玄沙无安置处曰有拄杖子又与个拄杖子未审X还与个甚么师曰圆通者个如意从来无人疑着王大喜曰不特江西从此立宗风将令震旦从此开佛国去也及入闽主鼓山黄巖诸处后归圆通值宼破武昌因到金陵众宰官延于灵谷祖堂结制千秋节上堂以如意𦘕圆相曰会么逈日轮而叶梦夜半正明乘象驾以投机晓来不露天然贵胤才生即指顾称尊正位青宫初立便绍承大统优昙示现长春之花蕚方新宝祚隆膺亿代之本支远茂绍天地祖宗之慧命启朝廷社稷之光辉今当皇太子睿诞之辰且作么生举扬庆赞永祝千秋同日月常瞻万寿等干坤甲申秋到西湖值吴江诸护法会余杭邹明府请主径山上堂举妙喜禅师曰金佛不度炉木佛不度火泥佛不度水真佛屋里坐赵州和尚吐心吐胆恁么告报也还有知恩报恩者么师曰大小妙喜不识好恶尽大地人被赵州老汉刳了眼睛鼻孔将个无位真人推下万丈深坑至今求出头不得径山别出只手救拔他去且作么生救拔他金佛须度炉木佛须度火泥佛须度水真佛不许他在黑山下作鬼家活计直教他剑刃上行火𦦨里走入生死流辟圣凡路显全机大用向如意子头上续佛慧命去会么换骨洗肠重整顿通身手眼更须参供奉八十一代住持湛然澄禅师木主入祖堂师以如意𦘕一圆相曰会么古祖堂中曾无异旨诸宗社内巳有同风位次不用安排前后天然恰好相看剔起双眉笑X偏界华敷劫外春珍重五灯会元续略卷第一下音释鬲坼赟俶溽𤇅拌剜墅逴埂謦姤谵戽珊蕺奭釐厘力榾柮五灯会元续略X卍XXX五灯会元续略卷第二上明支提山嗣祖沙门净柱辑临济宗南岳下十六世黄龙忠禅师法嗣袁州慈化寺普菴印肃禅师宜春余氏子生而祥光烛天莲产道周长师寿隆贤公贤授以法华师曰诸佛玄旨贵悟于心数目循行何益于道谒牧菴于沩山问曰万法归一一归何处菴竖拂示之有省归寿隆使牒请主慈化寺一日诵华严论至达本情亡知心体合豁然大悟曰我今亲契华严法界矣遂说偈X曰揑不成团拨不开何须南岳又天台六根门首无人用惹得胡僧特地来后刘长者请住慈化上堂三界唯心唯佛解万法唯识更谁知迷悟本无权立化恰如黄叶止儿啼涅槃生死犹如梦十圣三贤是阿谁有物先天无相貌言诠不及体阿弥祇者阿弥是汝心不劳逐相外边寻三僧祇劫随时立心心心即是如今若人不了心非相执境迷真着色声了色通声无二体山河大地说真经敢问说人真经作么生说良久曰今古妙音无间歇除非迦叶不闻闻师自是广津梁崇塔广御灾捍患天动物与鬼神莫能测其变化诸异迹不可胜纪或问修何行业而得此即当空画一画曰会么曰不会师曰止止不须说甞自赞曰苍天苍天悟无生法谈不说禅开两片皮括地该天如何是佛十万八千干道五年七月二十一日书偈曰乍雨乍晴宝象明东西南北乱云横失珠无限人遭劫幻应权机为汝清书毕跏趺而逝南岳下十七世东林颜禅师法嗣成都府昭觉绍渊禅师上堂举僧问云门树凋叶落时如何门曰体露金风师曰要明陷虎之机须是本色衲子始得云门大师具逸羣三昧击节扣关于閦电光中出一只手与人解粘去缚拔楔抽钉不妨好手子细检点将来大似与贼过梯昭觉即不然忽有僧问树凋叶落时如何只答他道落霞与孤鹜齐飞X秋水共长天一色且道与云门是同是别复曰止止不须说我法妙难思上堂镕瓶盘钗钏作一金搅酥酪醍醐成一味如是宾主道合内外安和五位君臣齐透四种料拣一串放行则细雨蒙蒙秋风飒飒把住则空空如也谁敢正眼觑着且道放行为人好把住为人好复曰等闲一似秋风至无意凉人人自凉育王光禅师法嗣临安府灵隐妙峰之善禅师湖州刘氏子十三祝发经论一见輙了大意参佛照于鄮山以风幡语直箭锋机印以偈曰今日与君通一线斩钉截铁起吾宗遂入匡庐卓钖妙高峰下面壁十年初住慧因晚住灵隐上堂应物现形如水中月信手拈来一时漏泄以拂子击禅床左边曰者里是镬汤炉炭击右边曰者里是剑树刀山前面是观音势至后面是文殊普贤中间一着还知落处么又击曰毗婆尸佛早留心直至如今不得妙上堂久参高士眼空四海鼻孔撩天见也见得亲说也说得亲行也行得亲用也用得亲只是未识老僧拄杖子在何故将成九仞之山不进一篑之土示众汾阳云识得拄杖子行脚事毕错三角云识得拄杖子入地狱如箭错老僧则不然识得拄杖子错妙峰三个错不是无病药庞公卖笊篱清平道木杓将示寂书偈曰来也如是去也如是来去一如清风万里遂逝临安府净慈北㵎居简禅师潼川龙氏子依邑之广X福院得度参别峰涂毒沉默自究一日阅卍菴语有省再参佛照机契自是往来其门者十五年走江西访仲温于罗湖与师议论大奇之遂以大慧居洋屿菴竹篦付之师巽焉久之出世台之报恩晚迁净慈上堂识得一万事毕了事衲僧一字不识直饶恁么未称全提禹力不到处河声流向西上堂举密师伯与洞山在饼店密于地上畵一圆相谓洞山曰把将去山曰拈将来后来保宁勇和尚曰非但二人提不起尽大地人亦提不起北㵎敢道保宁计穷力尽上堂举赵州入僧堂曰有贼有贼见一僧便捉曰贼在者里僧曰不是某甲州托开曰是即是不肯承当师曰赵州收处太宽放去太急净慈则不然家贼难防家财必丧卓拄杖曰只可错捉不可错放淳祐丙午春示疾索笔书偈于纸尾复书曰四月一日珍重六字至期假𥧌而逝临安府径山浙翁如琰禅师台州周氏子上堂拈拄杖曰蒋山唤者个作拄杖子诸人亦唤者个作拄杖子还有缁素也无阑干虽共倚山色不同观庆元府天童无际派禅师题郁山主像曰策蹇溪桥蹉跌时悞将豌豆作珍珠儿曹不解藏家丑笑倒杨岐老古锥东禅性空观禅师上堂举盐官国师因僧问如何是本身卢舍那官曰与老僧过净瓶来僧将净瓶至官曰却安旧处着僧复来问官曰古佛过去久矣师曰X盲者难以与乎文彩聩者难以与乎音声者僧既不荐来机国师只成虗设云门道无朕迹扶国师不起雪窦云一手指天一手指地争得无也扶国师不起以拂子畵一畵曰前来葛藤一时划断且道毕竟如何是来身卢舍那掷拂子下座上方朴翁铦禅师赞达磨曰一言巳出驷难追赖得君王放过伊杨子江心般折苇浪头何似问头危庆元府育王秀巖师瑞禅师上堂举演化大师问报慈曰如何是真如佛性慈曰谁无化不契遂请益护国国曰谁有化于言下契悟师曰谁无谁有全机道言下翻身不唧𠺕直饶未举巳先行错认簸箕作熨斗阿呵呵若人便解倒骑驴一生不着随人后庆元府育王孤云权禅师上堂举僧问雪峰古磵寒泉时如何峰曰瞪目不见底僧曰饮者如何峰曰不从口入又问赵州古磵寒泉时如何州曰苦僧曰饮者如何州曰死师曰一人随波逐浪一人截断众流检点将来总欠会在今日有问育王古磵寒泉时如何只对他道须是亲见雪峰饮者如何问取赵州临安府净慈退谷义云禅师福州闽清黄氏子世为士既冠游国学因读论语中庸有所悟入后从山堂淳禅师祝发至吴见铁菴菴留入侍司一日室中问国师三唤侍者话师亟举手掩其口又问侍者三应又作么生师拂袖径出菴大喜时佛照唱道灵隐师往依之及佛照移育王命师分座照闻其说法叹曰X此子提唱宛如雪堂行和尚吾钵袋有所付矣出住香山育王诸大剎而朝命又起师说法净慈僧问三圣道我逢人则出出则不为人意旨如何师曰东斗西移曰兴化道我逢人则不出出则便为人又作么生师曰南斗北转上堂奔流度刃疾𦦨过风啐啄同时崖州万里有底道如人学射久习则巧殊不知末彀巳前中的早涉迂回了也赵州到茱萸靠却拄杖即且置只如孚上座道圣箭折也意作么生喝一喝曰若不同床睡焉知被底穿开禧二年五月师示微疾作偈别众曰意乌猝猝万人气索佛法向上何曾蹋着临行业识茫茫一任诸方卜度遂寂庆元府育王空叟宗印禅师举僧问长沙如何是上上人行履处沙曰如死人眼僧曰上上人相见时如何沙曰如死人手师颂曰死人眼死人手金乌飞玉兔走直截根源取之左右张翁醉倒卧官街元是李翁喫私酒金陵钟山铁牛印禅师示众曰若是大丈夫汉兴决烈之志屏浮滥之行从脚跟下一刀两段向佛祖外一觑便透身心俱了亦不为难亦不患护身符子不入手所以道高山流水深深意自有知音笑点头东禅岳禅师法嗣福州鼓山石菴知玿禅师示众举镇州萝卜话曰些儿活计口皮边点着风驰与电旋谩说镇州萝卜大何曾亲见老南泉X天童全禅师法嗣庆元府育王笑翁妙堪禅师四明慈谿毛氏子参无用于天童用曰行脚僧游山僧师曰行脚僧用曰如何是行脚事师以坐具便摵用曰此僧敢来者里将虎须参堂去室中常示以狗子无佛性话师拟开口用以竹篦噼口便打师应声呈偈曰大荼毒皷轰天震地转脑回头横尸万里用颔之出世妙胜晚徙育王上堂膏雨及时江山如洗幽鸟语乔林残红随远水可怜盲聋瘖痖人不识此方真教体一日示疾辞众偈曰业镜高悬七十二年一槌击碎大道坦然置笔而逝临安府灵隐石鼓希夷禅师上堂举南泉曰文殊普贤昨夜三更相打每人与二十棒趂出院了也赵州曰和尚棒教谁喫泉曰王老师过在甚么处州作礼而出颂曰春风吹落碧桃花一片流经十万家谁在畵栖沽酒处相邀来喫赵州茶雪峰然禅师法嗣如如颜丙居士颂赵州有主沙弥话曰解把一茎野草唤作丈六金身会得头头皆是道眼中瞳子面前人净慈一禅师法嗣庆元府天童息菴达观禅师示众举南泉曰江西马祖说即心即佛王老师不恁么道不是心不是佛不是物恁么有过么赵州礼拜而出僧随问州曰上座X礼拜便出意作么生州曰你却问取和尚僧乃问适来谂上座意作么生泉曰他却领得老僧意旨颂曰惯弄瑶琴与琵琶清音历历遍天涯堪嗟不入聋人耳空使西山日又斜焦山礼禅师法嗣庆元府天童痴钝智颕禅师颂达磨见武帝因缘曰提起须弥第一槌玉关金鎻击难开重施背踏空劳力应悔迢迢万里来大洪证禅师法嗣万寿月林师观禅师颂玄沙三种病曰盲聋喑哑捉败了也更问如何盲聋喑哑南岳下十八世鼓山永禅师法嗣临安府净慈晦翁悟明禅师福州人上堂举夹山会下一僧到高亭才禅拜亭便打僧曰特来礼拜何得打某甲僧再拜亭又打趂僧回举似夹山山曰会么僧曰不会山曰赖汝不会汝若会即夹山口痖应菴指曰高亭一期忍后不禁争奈拄杖放行太速者僧当时若是个汉莫道高亭夹山便是达磨大师出来也斩为三断何故家肥生孝子国覇有谋臣师曰高亭夹山门庭施设各得其宜但中间一人较些子应菴与么道也是巩县茶瓶师纂修禅灯会要传于丛林灵隐善禅师法嗣X福州雪峰藏叟善珍禅师泉州南安吕氏子谒妙峰于灵隐入室悟旨出世里之光孝升承天雪峰上堂尽大地是紫磨金身诸人终日开眼觑见释迦老子心肝举步筑着释迦老子鼻孔说有说无是诳说生说灭是谤说即心非心是妄不诳不谤不妄春风吹落桃李花淡烟疎雨笼青嶂尝自题其像曰参禅无悟识字有数眼三角似燕山愁胡面百折如赵婆呷醋一着高出诸方敢道饭是米做除夜小参举僧问古德年穷岁尽时如何德曰依旧孟春犹寒师曰古德恁么答话只怕诸人忘却今日忽有人问年穷岁尽时如何拈棒便打待他道因甚么打某甲即向他曰更要我道孟春犹寒那后以朝命移径山嘉定丁丑示寂吉安府龙济山友云宗鍪禅师庐陵王氏子初依妙峰一日峰上堂拈拄杖曰释迦老子来也诸人还见么微妙净法身具相三十二放下拄杖曰你诸人不会入涅槃去也师于言下豁然后登吉水之佛顶峰得修山主古寺以居焉木食㵎饮夙夜危坐或雪寒无宿火啖昌独数寸度日尝口占以自遣曰山僧有分住烟萝无米无钱莫管他水似琉璃山似王眼前尽有许来多妙峰寄法衣竹篦并其肖像以付师峰自题其像曰妙峰孤顶草离离横按竹篦三尺铁只许佛顶龙济知父子不传真秘诀师甞书门以示来X参曰除却眼耳鼻舌身意那个是你自巳若也道得许你亲见龙济来其或未然且居门外雪巖和尚见而问曰曾接得几人师曰山僧从来不会按牛头喫草僧问腊月三十日到来时如何师曰门前无索债人忽示疾集众嘱后事复弹指一声曰只此是别众语也侍僧请留颂不答至夜分遽索笔书曰一灯在望更无言说大地平泥虗空迸裂杭州净慈东叟仲颕禅师上堂切忌随他觅无劳向巳求纵横活泼泼有放还有收是甚么一叶落天下秋净慈简禅师法嗣庆元府育王物初大观禅师明之鄞县陆氏子初依北磵于南屏一日入室次机语契合遂大发明后出世屡迁名剎晚坐育王上堂一冬二冬你侬我侬暗中偷笑当面脱空虽是寻常茶饭谁知米里有虫夜来好风吹折门前一枝松上堂用黑豆法换人眼睛如恒河沙会火炉头话能有几个九九九三世诸佛不知有翻身踢倒五须弥何用法身藏北斗藏北斗分明向外扬家丑上堂尘劫来事只在今时当断不断斗换星移拈拄杖卓一下曰花须连夜发莫待晓风吹上堂举庞居士问马大师不与万法为侣是甚么人大师曰待汝一口吸尽西江水即向汝道师曰大小祖师只知开口易不觉舌头长当时若问育王但曰若要向汝道直待虗空落地自然出他一头何X故车不横推理无曲断上堂达磨正宗衲僧巴鼻充塞虗空无处回避堪笑迷流白日青天开却眼只管瞌睡更有黄面老人不识好恶入泥入水却道我于然灯佛所无一法可得而为我授记何异好肉剜疮空花求蒂毕竟如何悉唎悉唎既顺世塔于寺之西菴径山琰禅师法嗣临安府净慈偃淡广闻禅师福州侯官林氏子参浙翁翁笑迎曰汝来耶一夕坐檐间闻更三转入室曳履而蹶如梦忽醒翌朝造室翁举赵州洗钵盂话师将启吻翁遽止平生疑碍氷释绍定戊子出世净慈上堂举赵州示众曰老僧三十年前在南方火炉头有个无宾主话直至如今无人举着师拈曰森罗万象明暗色空日夜举扬赵州古佛不是不知只为贪程太速上堂云门放洞山三顿棒嚼饭餧婴儿黄檗打临济三顿棒按牛头喫草只今不犯丝毫有个方便良久曰大事为你不得小事自家担当上堂十字街头石幢子无你遮护处一声江上侍郎来无你回避处衲僧家朝出暮入脚前脚后也须仔细忽然筑着磕着净慈拄杖别有分付上堂绕禅床一匝挥香案一下转藏巳竟讲经巳竟若具看经眼目方知落处其或未然依经解义三世佛冤离经一字还同魔说上堂赵州喫茶去金牛喫饭来龙门多上客有人续得末后句许你入阿字法门景定四年六月十四X日示寂寿七十五夏五十八临安府灵隐大川普济禅师明州奉化人题世尊出山相曰龙章凤质出王宫肘露衣穿下雪峰智愿必空诸有界不知诸有几时空师纂修五灯会元二十卷行世临安府径山淮海原肇禅师杨之通州潘氏子参浙翁翁问何处人师曰淮人曰泗州大圣为甚么在杨州出现师曰今日又在杭州撞着曰且得没交涉师曰自远趋风翁以师警敏欲大激发未容其参堂才见便曰下一转语来师拟开口翁即喝师以颂呈末句有曰空教回首望长安翁曰者里是甚么所在师曰谢和尚拄搭始就入室之列婺州双林介石朋禅师因见郁山主𦘕像傍僧索赞师信手书曰拾得骊珠笑眼开为言尘尽转生埃若无直下承当者孤负阇黎一扑来东山源禅师颂蚬子和尚曰纸钱堆里可怜生臭口才开便葛藤荡尽鬼家穷活计至今古庙绝人行弁山阡禅师颂李翱参药山因缘曰贵耳而贱目背手抽金镞仰面看青天箭过新罗国育王瑞禅师法嗣庆元府瑞巖无量崇寿禅师因僧问世尊覩明星悟道此意如何师答以偈曰明星一见眼皮穿汉语胡言万万千暴富乞儿休说梦谁家灶里火无烟天童派禅师法嗣X无境彻禅师举巖头因僧问尘中如何办主头曰铜砂锣里满盛油师颂曰百万雄兵入汉关威如勐虎阵如山单刀直取颜良首不是关公也大难天童观禅师法嗣平江府虎丘仁二幻堂善济禅师赞鱼篮观音像曰云𩯭浓粧苦强颜为他间事入尘寰携来活底无人买只作寻常死货看天童颕禅师法嗣临安府灵隐荆叟如珏禅师婺州人参痴钝甞呈偈曰钟山白刃赤身挨几度曾经被活埋一自人亡家破后了知无位可安排住后上堂新岁击新皷普施新法雨万物尽从新一一就规矩普贤大士忻欢乘时打开门户放出白象王偏地无寻处拈拄杖曰惟有者个不属故新等间开口吞却法身掷下曰是甚么千年桃核里元是旧时仁僧问如何是佛师曰烂冬瓜万寿观禅师法嗣杭州黄龙无门慧开禅师杭州梁氏子参月林看无字话六年无省乃奋志尅责誓曰若去睡眠烂却我身一日在法座边立忽闻斋皷声有省偈曰青天白日一声雷大地羣生眼豁开万象森罗齐稽首须弥𨁝跳舞三台次日入室欲通所得林遽曰何处见神见鬼了也师便喝林亦喝师又喝自此机语脗合淳祐六年奉旨开山护国仁王寺上堂是非长知耳边X风切莫于中觅异同要得八风吹不动放教心地等虗空慈云老人只解顺水张帆不能逆风把柁黄龙又且不然是非都去了是非里荐取何故聻几度黑风翻大浪未曾闻道钓舟倾属岁大旱宋理宗召师祈雨还而默坐帝遣内侍问之师曰寂然不动感而后通既而大雨赐号佛哏禅师潭州石霜竹巖妙印禅师对月看经偈曰未动舌头文彩露五千余卷一时周若言待月重开卷敢保驴年未彻头南岳下十九世径山珍禅师法嗣杭州径山元叟行端禅师台之临海何氏子初参藏叟于径山叟问你是甚处人师曰台州叟便喝师展坐具叟又喝师收坐具叟曰放汝三十棒参堂去师于言下豁然顿悟一日侍次叟曰我泉南无僧即曰和尚聻叟便棒师接住曰莫道无僧好叟颔之即延入侍司及叟告寂即至净慈依石林巩禅师林处以记室复参雪巖巖问何处来师曰两浙巖曰因甚语音不同师曰合取臭口巖曰獭径桥高集云峰峻未识书记在师拍手曰鸭吞螺蛳眼睛突出巖笑顾谓侍者曰点好茶来师曰也不消得大德四年庚子出世湖之资福学徒奔辏名闻京国特旨赐慧文正辩禅师次主中天竺皇庆壬子迁灵隐有旨设水陆大会于金山命师陞座说法加赐佛日普炤至治壬戌X补径山师至是三被金襕之赐开堂日僧问未到凤山时如何师曰一径松衫老曰到后如何师曰千峰气象雄问如何是正法眼藏师曰十字街头石敢当曰莫只者便是么师曰月似弯弓少雨多风僧参师问曰何方圣者甚处灵祇曰临朕碪师曰杜撰禅和如麻似粟参堂去又勘一僧曰棊盘石斫破你脑门钵盂池浸烂你脚板僧拟答师便喝又勘一僧曰噼开华岳连天秀放出黄河彻底清即且置平实地上道将一句来僧拟开口师便打上堂秋风凉秋夜长未归客思故乡拍禅床曰自是不归归便得五湖烟水有谁争上堂举达磨大师曰我本求心不求佛了知三界空无物不如端坐静观心只此心心心是佛师曰坐杀达磨大师了也上堂三世诸佛拈向一边六代祖师置之一壁十二时中且要识取自家主人翁随处作主立处皆真五欲八风摇撼不动四生九有笼罩不住方有少分相应我且问你着衣喫饭疴屎送溺行住坐卧见闻觉知且阿那个是你主人翁有般汉便向第八识里妄生卜度便道唿之有声不见其形只今言谈祇对历历孤明岂不是我自家主人翁错了也此是无量劫来生死根本无始劫来业识痴团使得你七颠八倒役得你万苦千辛岂可认以为实除此之外毕竟阿那个是你自家主人翁复高声唤曰主人翁惺惺着上堂古戍朝鸣角空山夜答钟时人皆共听何处不圆通上堂僧问X丹霞烧木佛为甚么院主眉须堕落师曰一家有事百家忙僧回首召曰大众记取师曰老僧今日不着便乃曰若论此事不可以有心求不可以无心得不可以语言造不可以寂默通十二时中且作么生得相应去者里风头稍硬待归煖处商量元宵上堂并谢监收浴主维那千粒万粒从一粒生只者一粒从甚么处生千灯万灯从一灯起只者一灯从甚么处起识得一灯千灯万灯灯灯不疑识得一粒千粒万粒粒粒无碍三脚驴子弄蹄行踏破无边香水海拈拄杖卓一卓曰顶门也少者一粒不得至正辛巳八月四日书偈诀众曰本无生灭焉有去来水河发焰铁树花开投笔垂一足而化奉全身窆于寂照塔院净慈颕禅师法嗣温州江心一山了万禅师抚州临川金氏子年十五业程文有声然素志出家莫夺去从金溪常乐院祝发东叟领南屏择师掌记师偶经神祠见纸灰随风旋起者脱然忘所证亟以白叟叟诘之终无疑滞遂蒙印可后游天台众请开法寒巖迁紫箨疎山开先升住江心少不适意輙弃去会庐山月㵎明禅师遣舟迎归东溪及明示寂开先之众复请皇庆元年冬遘疾书诀坐逝明州岳林栯堂益禅师温州人上堂古者道我者里无法与人只是据疑结案彰圣者里亦无法与人亦不据疑结案拈拄杖曰如何是佛赤脚踏莲花如何X是佛向上事雕梁书栋掷下拄杖便归方丈二月十五日上堂击拂一下曰彰圣今日将三十年前冷灰中爆出乌豆换老胡眼睛去也喝一喝曰设有一法过于涅槃此一喝不作一喝用育王观禅师法嗣洪州仰山晦机元熈禅师南昌唐氏子与兄元龄俱从进士业元龄既登第师遂祝发闻物初阐化玉几往依之初与语大惊异之留侍左右朝夕咨扣尽发其秘元贞二年出世百丈迁净慈上堂云门道个普字尽大地人不奈何殊不知云门四稜塌地当时若与震威一喝待此老恶发徐徐打个问讯道莫怪触忤好非图捄取此老亦能振起云门纲宗虽然口是祸门结制上堂以手作结布袋势曰南山今日结布袋口了也汝等诸人各各于中身心安居平等性智忽有个冲开碧落撞倒须弥的莫道结子不坚密须知缦天纲子百千重迁径山阅三月师杖䇿归南山之下复起之不往也江西学者闻师退闲咸倾诚法味以致百丈大仰之徒争来请师师辞不获巳遂还仰山居三年将示寂作偈示众掷笔化去大仰山之下有金鸡石者应马大师悬谶故塟焉净慈闻禅师法嗣杭州径山云峰妙高禅师福宁州人参偃溪一日溪举譬如牛过窓櫺头角四蹄都过了因甚尾巴过不得师划然有省答曰鲸吞海水尽露出珊瑚枝溪可X之后出世甞之大芦至元庚辰迁径山上堂世界未形干坤泰定生佛未具觌体全真无端镜容大士鹰巢跃出𠢐破面皮旱是遭人描邈那更缺齿老胡不依本分遥望东震旦有大乘根器迢迢十万里来意在搀行夺市直得凤堂鼓响阿阁钟鸣转喉触讳插脚无门合国难追重遭讦露新蒋山迫不得巳跨他船舷入他界分新官不理旧事毕竟如何拍禅床曰成楼静贮千峰月塞草闲铺万里秋上堂五峰峭峙到者须是其人一镜当空无物不蒙其照祖师基业依然犹在衲僧活计何曾变迁着手不得处正要提撕措足无门时方可履践直待山云淡泞㵎水潺湲一曲无私万拜乐业正恁么时功归何所车书自古同文轨四海如今共一家时有赞毁禅宗师叹曰此宗门大专吾当忍此争之遂趋京有旨集诸宗徒廷辩上问禅以何为宗师奏曰净智妙圆体自空寂非见闻觉知思虑分别所能到宣问再三师历举西天东土诸祖以至德山临济棒喝因缘大抵禅是正法眼藏涅槃妙心趋最上乘执有过于禅词指明显余二千言又宣进杨前同百法论师仙林赐坐使各持论林曰始从鹿野苑终至䟦提河于是二中间未甞谈一字五千余卷自何而来师曰一代时教如标月指了知所标毕竟非月林曰如何是禅师以手打一圆相林曰何得动手动脚师曰只者一圈尚透不过说甚千经万论林无语上大悦陛辞南归示众曰我X本深藏巖窦隐遯过时不谓万照天临难逃至化又曰衲被业头万事休此时山僧都不会示寂塔于寺之西麓明州天童止泓鉴禅师颂太阳无相道场话曰真空无相绝名模立底精兮畵底麤道即不难辞上纸西天胡子绝髭须双林朋禅师法嗣抗州灵隐悦堂祖誾禅师南康周氏子一日阅华严至惟一坚密身一切尘中现忽有省往见别山山问近离何处师曰江西山曰马大师安乐否师叉手曰起居和尚参断桥问临济三遭黄檗痛棒是否师曰是曰因甚大愚肋下筑三拳师曰得人一牛还人一马桥颔之桥逝而介石补其处一日室中举柏树子话师拟议石杭声曰何不道黄鹤楼前鹦鹉洲师于言下顿悟久之归庐山出世西林大德九年住灵隐甞勘一僧曰微尘诸佛在汝舌上三藏圣教在你脚底何不瞥地僧罔措师便喝又勘一僧曰释迦弥勒是他奴他是阿谁僧拟对师便打一僧新到师问何处来曰闽中师曰彼处佛法如何住持曰饥即喫饭困即打睡师曰错曰未审和尚此问如何住持师拂袖归方丈居四岁诀众偈曰缘会而来缘散而去撞倒须弥虗空独露遂逝灵隐济禅师法嗣庆元府雪窦野翁炳同禅师新昌张氏子首从痴绝X于天童次造大川之室川举腊月火烧山话师拟对川拈竹篦遽拄之有省隐迹仗钖闭户书法华经有老来非厌客静里欲书经之句时雪窦虗席众坚请师乃赴壬寅八月十五日陞座语众劝励极慈切葢示别也众请留偈笑而不应至夕而逝荐福灿禅师法嗣福宁州支提山愚叟澄鑑禅师本州宁德张氏子依政和龙山剃落参无文灿禅师遂入其室初住白云至元二十年世祖勑赐住持支提赐号通悟明印大师后示寂书偈曰八十二年落赚世缘跃翻筋斗应迹西干沐浴更衣趺坐而逝华藏净禅师法嗣庆元府天童西江谋禅师示众春日晴黄鹂鸣最亲切谁解听一日将入灭顾侍僧曰一笑翻身日面月面阁笔而逝径山珏禅师法嗣杭州中天竺空巖有禅师室中垂语曰黄金铸就铁真人东海涌颂曰锦衣公子醉田家熟睡柴床日未钭热汤唿浆无所得便将玉带换瓯茶黄龙开禅师法嗣杭州护国臭菴宗禅师上堂举岳林振禅师示众曰布袋口开还有买的么僧曰有林曰不作贵不作贱作么生买僧无语林曰老僧失利师曰岳林说个问端也甚奇特及至被人道个有字直得东遮西掩囊X藏不迭护国今日布袋口开还有买得么良久曰栏杆虽共倚山色不同观温州瞎驴无见禅师颂兴化打克宾曰兴化打克宾言亲语不亲棒头如雨点敲出玉麒麟放牛余居士古杭人淳祐间参无门凡问被门噼面截住曰不是不是及见臭菴问曰吾师甚么见解敢对人天颠倒是非菴曰我在无门座下无法可得无道可传只得两个字士曰两字如何说菴曰不是不是士言下始知无门为人处述是非关其言曰直指人心见性成佛回光返照逈绝遮拦才拟思量白云万里逢人品藻遇物雌黄重古轻今贵耳贱目任伊卜度沉吟未梦见是非关在作么生透且看如何是第一义对答不得打折齿却逞神通暗渡江有分奔波不近贵将心求与你安大痛无声彻骨寒摘叶寻枝非好手西天依旧黑漫漫有佛处不得住燕子衔将春色去杜宇鸣时雪满天落红万点相思雨无佛处急走过觉皇宝殿不肯坐修行六载出山来方信斧头是铁做安吉州沈道婆问是非关有几句士曰有四句婆曰四句作么举士曰第一句有是有非则不可第二句无是无非又不可第三句是是非非也不可第四句非是是非亦不可若离得此四句始见本地风光曰我离得否士曰汝离不得曰人人有分我何离不得士曰嫁鸡逐鸡飞嫁狗逐狗走曰如何是本地风光士曰月子湾湾照几洲几人欢喜几人X愁曰不问者个风光士曰问那个本地风光曰无男女相底士曰既无男女相问甚是非关曰别有向上事也无士曰有曰如何是向上事士曰马蝗丁住鹭鸶脚你上天时我上天孤峰秀禅师法嗣福州鼓山皖山正凝禅师舒州太湖人姓李氏蒙山参师问光明寂照遍河沙岂不是张拙秀才语山欲开口师便打喝出次年山得悟复上方丈师问光明寂照遍河沙岂不是张拙秀才语山便掀倒禅床师乃擒住曰那里是话堕处山以手掩师口师曰誵讹在甚么处山曰再犯不容师曰更颂来山即颂曰云门揑怪不堪自败狮子齩人韩卢逐块师曰拄杖不在别日与你一顿山曰和尚要用借你师拈起竹篦打三下山便拜出师入闽三十余年四众敬慕终身布衣纸衾一无所染婺州双林一衲介禅师颂傅大士披衲顶冠因缘曰非儒非道亦非禅杜撰修行忒可怜担阁一身三不了至今八百有余年容菴海禅师法嗣燕京庆寿中和璋禅师一夕梦异僧䇿杖径趋方丈踞师子座天明谓知客曰今日但有旦过当令来见老僧及晚海云至师笑曰此衲子乃夜来所梦者云曰某不来而来作么生相见师曰参须实参悟须实悟莫打野榸云曰某甲因击火迸散乃知眉横鼻直X师曰吾此处别云曰如何表信师曰牙是一具骨耳是两片皮云曰将谓别有师曰错云喝曰草贼大败师休去次日师举临济两堂首座齐下喝僧问还有宾主也无济曰宾主历然汝作么生会云曰打破秦时镜磨尖上古锥龙飞霄汉外何劳更下椎师曰你只得其机不得其用云便掀倒禅床师曰路途之乐终未到家云与一掌曰精灵千载野狐魅看破如今不直钱师打一拂子曰汝只得其用不得其体云进前曰青山耸寒色月照一溪云师曰汝只得其体不得其智云曰流水自西东落花无向背师曰汝虽善语言三昧要且没交涉灵竖起拳复拍一拍当时丈室振动师曰如是如是云拂袖便出明日命掌记复以向上钳锤勘验应答皆契一日谓曰汝今巳到大安乐地宜善护持吾有如来正法眼藏祖师涅槃妙心密付于汝毋令湮没云掩耳而出即授以偈曰天地同根无异殊家山何处不逢渠吾今付你空王印万法光辉总一如五灯会元续略卷第二上五灯会元续略卷第二下明支提山嗣祖沙门净柱辑X南岳下二十世径山端禅师法嗣杭州灵隐性原慧明禅师台州黄巖夏氏子既长不甘处俗往依乐清宝冠寺出家后谒元叟叟曰东岭来西岭来师指草鞋曰此是三文钱买底叟曰未在更道师曰某甲只恁么和尚作么生叟曰念汝新到放汝三十棒师乃悟旨久之究尽底蕴乃曰才涉思惟皆为剩法初住鄞之五峰洪武五年诏建佛会于钟山召高行沙门师与季潭泐公与焉后住灵隐上堂举香严和尚曰去年贫未是贫今年贫始是贫去年贫犹有卓锥之地今年贫锥也无众中忽有个汉出来问长老错了也今朝四月八是佛生日如何举此公案山僧只对道住持事繁浴佛上堂举药山俨禅师因遵布衲浴佛次山问汝祇浴得者个还浴得那个么遵曰把将那个来山休去师曰者一个那一个一一从头都浴过药山布衲谩商量仔细看来成话堕成话堕将誵讹拍禅床曰武林春巳老台榭绿阴多师室中垂语曰莲华峰被蜉蝣食却半边因甚么不知又曰泠泉亭吞却壑雷亭即不问南高峰与北高峰鬬额是第几机十九年遭无妄之灾逮捕或劝师早自为计师不顾怡然诣所司未鞠即庑下说偈端坐而逝海盐州天宁楚石梵琦禅师宁波象山朱氏子生在襁褓有僧见而谓其父曰此佛日也必当振佛法照X曜浊世九岁授经十六为僧二十因阅楞严至缘见因明暗成无见不明自发则诸暗相永不能昏于此有省参元叟于径山问如何是言发非声色前不物叟遽曰言发非声色前不物速道速道师拟进语叟振威一喝师乃错愕而退巳而应书大藏之选至京师崇天门一夕闻綵楼上皷声豁然大悟述偈曰崇天门外皷腾腾蓦札虗空就地崩拾得红炉一片雪却是黄河六月氷冬归再参叟叟迎笑曰且喜大事了毕命分座未几出世海盐之福臻次报国再迁本觉帝师钖号佛日普照慧辩禅师丁酉主郡之天宁开堂日僧问我本无心有所希求今此法王大宝自然而至如何是法王大宝师曰有眼者见有耳者闻曰莫祇者便是么师曰击碎髑髅拽脱鼻孔曰如何受用师曰直待雨淋头上堂举僧问干峰十方薄伽梵一路涅槃门未审路头在甚么处峯以拄杖画一画曰在者里师曰白云万里僧举前话问云门门曰扇子𨁝跳上三十三天筑着帝释鼻孔东海鲤鱼打一棒雨似盆倾师曰白云万里忽有人出来问天宁与么批判还惬得二大老意么向地道白云万里呵呵呵啰啰哩啰啰哩剎剎尘尘知几几十字街头石敢当忽然吸竭沧溟水你辈茄子瓠子那里知得拍禅床便起上堂上大人丘乙巳化三千七十士尔小生八九子佳作仁可知礼也召众曰是甚么语话孔门弟子无人识碧眼胡僧笑点头上堂汝等诸人见X我开口便作说法会见我无言便作默然会总向两头觅我争知不在两头你道寻常在甚么处莫是高高峰头立不露顶么深深海底行不湿脚么若恁么早被伊寻着也还知山僧有隐身诀么终朝不见长相见尽日相逢却不逢有念尽为烦恼鎻无心端是水晶宫喝一喝上堂闻茶板喫茶去闻浴板洗浴去闻寿山道你诸人休去歇去为甚么不肯与么去忽有人出来道和尚怪某甲不得向他道未到寿山与汝三十棒了也上堂三乘十二分教大似屎窖子你无端剌头入里许作么来来我共你葛藤拈拄杖曰百千诸佛天下老和尚到者里亡锋结舌你试吐露看众皆罔措师曰赚杀人上堂一向面壁道绝人荒一向贪程眼瞤耳热未有长行而不住未有长住而不行或时十字街头拈起拄杖和其光同其尘灼然一切处光明灿烂去或时孤峰顶上放下钵囊杜其谿塞其穴灼然一切处放教枯澹去即心即佛也不得非心非佛也不得不是心不是佛不是物也不得我见两个泥牛鬪入海直至如今无消息喝一喝一日因施主送杨梅僧就盒拈起问曰一般杨梅为甚么有赤有白师以盒子合却曰见个甚么僧无语师又开盒曰聻僧又无语师曰你只是个无开合汉问大悲菩萨用许多手眼作么师曰春风不裹头一夕望月次僧指月问师曰一半得恁么明者一半得恁么暗师曰明X者从他明暗者从他暗曰十五夜圆暗暗向甚么处去师曰也与三十不较多曰恁么则全无明暗也师曰还见真月么曰如何是真月师曰不照烛曰照烛时如何师曰多少人捞天摹地曰莫祇者便是么师曰犹是影在僧拟进语师便喝一僧送拄杖师曰从甚处得来僧度拄杖师竖起曰是体是用曰拈也从体起用放也摄用归体师曰你与么来只得其体不得其用曰和尚与么举只得其用不得其体师卓一下靠拄杖曰体用一齐收洪武元年九月十一日征师说法于蒋山廷臣奏其说上大悦二年三月复用元年故事召师说法如初钖宴文楼下亲承顾问暨还出内府白银以赐三年之秋上以鬼神之理甚幽意遣经必有明文玅拣僧中通三藏之说者问焉师与梦堂行中等十六人应召而至舘于大天界寺上命仪曹劳之既而援据经论成书将入朝敷奏忽示微疾跏趺书偈曰真性圆明本无生灭木马夜鸣西方日出书毕谓梦堂曰师兄我将去矣堂曰何处去师曰西方去堂曰西方有佛东方无佛耶师振威一喝而逝时七月二十六日也弟子奉遗骸及诸不坏者归海盐塔于西齐寿七十五腊六十二杭州径山愚菴智及禅师苏之吴县顾氏子生而灵异发祥及入海云院为童子释书儒典并进其师嘉之使其祝发受具闻贤首家讲法界观往听之未及X终章莞尔而笑曰一真法界圆同太虗但涉言辞即成賸法纵获天雨宝花于我奚益哉遂往建业参笑隐于龙翔隐以文章道德倾动一世师微露文釆交相延誉同袍屿上座呵曰子才俊爽若此不思负荷大法甘作诗骚奴仆乎无尽镫偈所谓黄叶飘飘者不知作何见解师舌噤不能加答即归海云目不交睫者踰月忽见秋叶堕于庭豁然有省谒元叟于径山遂得法焉至正壬午宣政院举师出世昌国之隆教上堂师召大众众皆仰视师曰鹞子过新罗便下座上堂僧问释迦巳灭弥勒未生正当今日佛法委付何人师曰老僧打退皷曰前无释迦后无弥勒还有参学分也无师曰风不来树不动乃曰目前无法心外无机皇风荡荡民物熙熙花霏霏日迟迟高下林峦锦绣围却怪当时杜䳌子春山无限好犹道不如归上堂时维三月节届清明不寒不热半阴半晴落花啼鸟一声声蓦拈拄杖曰穿却解空皇孔散瞎达磨眼睛踏破草鞋赤脚走好山犹在最高层解制谢都寺藏主上堂齩破铁酸𨢝百味具足演出大藏教一句该通三脚驴子弄蹄行万里无寸草上堂四大本空佛依何住青青翠竹尽是法身若悟无依佛亦无得郁郁黄花无非般若诸人信也好不信也好三千里外遇着本色道流輙不得道径山从来柳下惠善权通长老嗣书到上堂自从胡乱后三十年不少盐酱雪后始知松柏操任汝非心非佛我只管即X心即佛事难方见丈夫心有底便道江西信息通也大梅梅子熟也善权方便固当如是只如石头道书亦不达信亦不通诸人如何话会直下道得鈯斧子未到你在师一日入园见典座割瓜师问割得几个祖师头师曰三十个师曰那个皮下有血座曰和尚何得重重相戏师曰好心不得好报僧问如何是清净法身师曰月色知云白松声带雨寒问药山示众曰我有一句子待特牛生儿即向汝道未审是那一句师曰千手大悲提不起曰时有僧出云特牛生儿也祇是和尚不道山唤侍者将灯来僧便抽身归众意旨如何师曰一对鸳鸯畵不成问竺土大仙心东西密相付如何是密付底心师曰九秋黄叶乱飘金曰和尚莫将境示人师曰老僧罪过问天上无弥勒地下无弥勒未审谁与安名师曰我行荒草里汝又入深村问净法界身本无出没因甚释迦老子今日降生师曰知而故犯曰遵布衲浴佛次药山问你只浴得者个还浴得那个么遵曰把那个来如何是那个师曰担枷过状问如何是本身卢舍那师曰不离阇梨所问曰如何保任师曰彼自无疮勿伤之也问如何是一句中具三玄师曰万仞峰头驾铁船曰如何是一玄中具三要师曰眼里瞳人吹木呌曰如何是和尚家风师曰吹折门前一株松曰学人不问者个风师曰汝问甚么风曰家风师曰我者里大功不竖赏问既是一真法界为甚么却有万别千差师曰X甜瓜彻蒂甜苦瓠连根苦问道远乎哉触事而真唤甚么作真师曰千年无影树曰圣远乎哉体之即神唤甚么作神师曰今时没底鞭曰羣阴欲去未去之际一阳欲生未生之时还有佛法也无师曰钟作钟鸣皷作皷响曰今古应无坠分明在目前师曰莫眼花洪武癸丑诏有道浮屠十人集京师天界寺而师实居其首以病不及召对乙卯赐还海云戊午八月忽示微疾至九月四日索笔书偈而逝其徒分爪发塔于径山苏州府万寿寺行中至仁禅师饶之番阳吴氏子自幼识见卓颕参元叟叟曰仁书记虎而翼者也出世德章崇报万寿等剎辞万寿归松林示众幻躯将逼从心年松下经行石上眠珍重北山龙象众普通年话几时圆洪武初上问以鬼神之理师以佛旨为书而上大悦临终书偈而逝绍兴府天衣天镜元瀞禅师越之会稽倪氏子上堂即心即佛嘉州牛喫禾非心非佛益州马腹胀不是心不是佛天下觅医人灸猪左膊上良久曰啼到血流无用处不如缄口过残春上堂声不是声观音三昧色不是色文殊法门声色无碍普贤境界拈拄杖画一画曰大鹏展翅葢十洲篱边燕雀空󳪰啾明兴建会钟山师与璧峰被召入内从容问道洪武九年主灵隐以无罪被谪陜西至宝应夜宿宁国寺端坐而逝X台州国清梦堂昙噩禅师慈谿王氏子也祖父皆官洎长穷覧儒籍彻其义髓甞叹曰攻书修辞此世间相尔曷若求出世间法乎参元叟叟风规严峻非宿学之士莫敢阚其门师直前咨叩机锋交触情想路绝叟颔之至元五年出世保圣再迁开寿三转国清钖佛真文懿之号洪武二年诏征有道僧而师与焉既奏对上悯其年耄放令还山一旦无疾谓弟子曰三界空花如风卷烟六尘幻影如汤浇雪亘古亘今惟一性独存吾将入灭听吾偈曰吾有一物无头无尾要得分明涅槃后看言讫危坐而逝杭州府径山古鼎祖铭禅师四明奉化应氏子初谒元叟一日入室扣以黄龙见慈明机缘叟诘之曰只如赵州云台山婆子被我勘破与慈明笑曰是骂耶你且道二老汉为复肝胆相似为复鼻孔不同师曰一对无孔铁鎚曰黄龙当下悟去又且如何师曰病眼见空花叟曰不是不是师拟进叟便喝自是坦然无碍命居记室晨夕警发益臻阃奥元统元年始自径山出住昌国之隆教寻主径山号慧性文敏宏学普济禅师僧问如何是佛师曰秤锤蘸醋曰如何是佛向上事师曰仰面不见天曰记得僧问云门如何是佛门曰干屎橛又作么生师曰云门不是好心曰干屎橛与秤锤蘸醋相去多少师曰镬汤无冷处僧拟进师便喝一日微疾书偈曰生死钝真太虗纯满七十九年摇篮绳断掷笔而逝X杭州灵隐竹泉法林禅师台州宁海黄氏子参元叟于中天竺叟问何处来师曰天台叟曰曾见寒山拾得么师叉手向前曰今日亲见和尚叟曰脱空谩语汉参堂去看经次叟曰看经那师曰是叟曰将甚么看师曰将眼看叟竖起拳曰何不道将者个看师曰放下拳头将甚么看叟微笑至元四年主灵隐上堂法是常法道是常道拶破面门点即不到雪峰一千七百人善知识朝夕只辊三个木毬赵州七百甲子老禅和见人只道喫茶去中峰居常见兄弟相访只是叙通寒温烧香叉手若是金毛狮子子三千里外定誵讹上堂举赵州布衫话师曰赵州虽则善用太阿截断者僧舌头未免自扬家丑灵隐则不然忽有僧问万法归一一归何处只向他道今日热如昨日上堂古杭管内灵隐名山肇建于东晋咸和年间慧理法师为第一祖今日上元令节诸处放灯知事直岁各各照管风烛便下座至正十五年二月二日示疾书偈曰七十二年虗空钉橛末后一句不说不说遂奄然而化杭州径山复原福报禅师台之宁海方氏子参元叟叟问近离甚虗师曰净慈叟曰来作甚么师曰久慕和尚道风特来礼拜叟曰赵州见南泉作么生师曰头顶天脚踏地叟曰见后如何师曰饥来喫饭困来眠叟曰何处学得者虗头来师曰今日亲见和尚叟颔之出住东山上堂举一不得举二放过一着落在X第二古人恁么说话正是抱赃呌屈东山即不然举二不得举一放过一着落在第七到者里须知有向上一路始得如何是向上一路良久曰莫守寒巖异草青坐却白云宗不妙洪武初驿召道行沙门师赴京屡入内庭应对称旨留三年赐还两住径山一日得疾甚革侍者请偈师叱曰吾世寿尚有三年巳而果然及化之日忽拍手曰阿呵呵大众是甚么看取意寂仰山熈禅师法嗣金陵龙翔笑隐大䜣禅师南昌陈氏子参晦机机问曰黄龙向泐潭得旨领徒游方及见慈明气索污下过在甚么处师曰千年桃核里觅甚旧时仁又一日以百丈野狐话诘之且道不落因果便堕野狐身不昧因果便脱野狐身利害在甚么处师拟答机喝一喝师始豁然出世吴兴乌回迁凤山天竺天历已巳文宗以金陵潜宫为龙翔集庆寺诏师开山上堂释迦世尊舍金轮而登佛位今上皇帝从佛位而御金轮收摄三千剎海于一印中具足八万法门于一毫上如华严会上菩萨得无尽福德藏解脱门于一器中出生种种美味余食又于众会仰观空中而雨种种珍宝随众生心悉令满足然后得其宝者尽证法门食其味者咸成妙道无一尘而不具足佛事无一法而不圆满正宗即今崇建宝坊阐扬法施诸天音乐不皷自鸣梵呗咏歌自然敷奏十方菩萨咸集道X场八部天龙同伸庆赞还有不历化城径登宝所者么击拂子曰四海巳归皇化里时清体唱太平歌文宗皇帝圣忌满散藏经上堂尊而无上高超象帝之先贵不可名坐断鬼卢之顶其顶之大则容摄十虗其用之广则包括万类如月涵众水无分净秽之殊春在百华不见正偏之相妙有不有真空不空所以道无边剎境自他不隔于毫端十世古今始终不离于当念掷大千于方外纳须弥于芥中于斯见得便见文宗皇帝昔从佛地示现王宫抚治邦家乂安宗社化导巳周复归佛位寂然不动智普应于十方廓尔无私化巳周于沙界龙翔与么赞扬且道还契圣意也无良久曰优钵天花吹不断又从兜率下阎浮上堂言发非声色前不物着甚来由声色里睡眠声色里坐卧却较些子所以道即此见闻非见闻无余声色可呈君个中若了全无事体用何妨分不分蓦拈拄杖曰水流黄叶来何处牛带寒鸦过别村卓拄杖至正甲申五月示寂金陵保宁仲方天伦禅师明之象山张氏子参晦机机问曰湖山蔼蔼湖水洋洋浸烂你鼻孔塞破你眼晴因甚不知师曰通身无影象步步绝行踪机曰未在更道师拂袖便出遂依座下屡以此事扣问机终不说乃往吴兴桃花坞结茆一日闻雷有省彻见晦机用处出世东泉佛巖保宁臈八上堂昨夜见明星悟道后园风打篱笆倒晓来无迹可追寻雪山依旧X生青草上堂初三十一中九下七七九六十三九九八十一朝往西天暮归唐土一马生三寅石牛栏古路参上堂修多罗教如标月指昨日有人从西州来接得东州信报道大食国里人在眼睫上卖香药喝一喝杭州中天竺一关正逵禅师饶之鄱阳方氏子参晦机机问甚处人师曰鄱阳人机曰鄱阳湖水深多少师曰瞪目不见底机曰恁么则浸烂衲僧鼻孔也师曰终不借和尚鼻孔出气机曰毕竟借谁鼻孔出气师曰恭惟和尚万福机肯之住后示众心不是佛智不是道一念涉思惟全身入荒草所以道目前无法意在目前不是目前法非耳目之所到古今天地古今日月古今山河古今人伦头头显露物物全彰不从千圣借不向万机求内外绝承当古今无处所恁么解会犹是错认驴鞍桥作阿爷下颔虽然既是泗州大圣因甚在杨州出现良久曰参明州育王石室祖瑛禅师苏之吴江陈氏子龆年出家即䇿杖游方闻晦机道化亟往投之一见契合出住隆教育王谢平石砥禅师问疾偈曰是身无我病根深慙愧文殊远访临自有巖花谈不二青灯相对笑吟吟临终示众曰五十三年弄巧成拙踏破虗空赤脚行万象森罗笑不彻嘉兴府祥符寺梅屋念常禅师世居华亭黄姓年十二依平江圆明院薙发至大戊申晦机自百丈迁净X慈师往参值机上堂举太原孚上座闻角声因缘颂曰琴生入沧海太史游名山从此杨州城外路令严不许早开关有省于言下投丈室呈所解智颔之俾掌记室服勒七年延祐丙辰主祥符着佛祖通载二十二卷行于丛林灵隐誾禅师法嗣江州东林无外宗廓禅师南昌魏氏子初参悦堂堂问溪声尽是广长舌因缘机语相契遂承印记初迁云居晚住东林临终偈曰吾年七十一世缘今巳毕挨倒五须弥夜半日头出倐然而逝皷山凝禅师法嗣蒙山异禅师参皖山看个无字未有省入往承天谒孤蟾莹禅师一日坐次首座入堂烧香打香盒作声有省颂曰没兴路头穷踏翻波是水超羣老赵州面目只如此次依虗堂堂指瓶梅曰做得颂者归堂师曰战退羣阴得意回百花头上作春魁看他方便为人处放出春风和气来堂曰归堂去复参皖山一日上石梯子廓然大悟示众苏州有常州有八角磨盘空里走日面佛月面佛觌面和盘都托出便与么掀倒禅床拂袖散去法门幸甚或有犹预之者只得把手牵汝归家闻声悟道见色明心竖拂子曰见么见么是色那个是心喝一喝曰闻么闻底是声那个是道直下正眼豁开方得入门犹是脱白沙弥要与衲僧齐驱并驾更进竽头一步真性湛然X离诸名相虗而灵寂而妙悟之者号大法王才出母胎便乃周行七步目顾四方一手指天一手指地天上天下唯吾独尊且道明甚么边事者里荐得便见时时有诸佛下生念念有诸佛成道师垂三关语以验学者曰蟭螟虫吸干沧海鱼龙虾蠏向何处安身立命又曰水母飞上色究竟天入摩醯眼里作舞因甚不见又曰莲湖桥为一切人直指明眼人因甚落井金牛真禅师法嗣舒州太湖无用宽禅师一源参师问何处来源曰通州师曰淮海近日盈虗若何源曰沃日滔天不存涓滴师曰不着漕道源曰请和尚道师便喝又一日举证道偈问曰制电飞来全身不顾拟议之间圣凡无路速道速道源曰火迸星飞有何拟议觌面当机不是不是师振威一喝源曰喝作么师曰东瓜山前吞扁担捉住清风剥了皮源不觉通身汗下亟五体投地曰今日方知和尚用处师曰闭着口庆寿璋禅师法嗣燕京庆寿寺海云印简禅师山西宁远宋氏子生而神悟七岁父授以孝经开宗明义章师曰开者何宗明者何义父惊异于是礼中观沼为师一日扶观行观曰法灯禅师道看他家事忙且道承谁力汝作么生会师将观手一掣观曰者野狐精师曰喏喏观曰更须别参后䇿杖之燕过松舖值雨宿于巖下因击X火大悟自扪面曰今日始知眉横鼻直信道天下老和尚不𥧌语谒中和璋禅师遂承记莂辛卯师主庆寿一日于廊下逢数僧师问第一僧曰那里去曰赏花去师便打问第二僧那里去曰礼佛去师亦打问第三僧那里去曰那里去师亦打问第四僧那里去僧无语师亦打问第五僧那里去曰觅和尚去师曰觅他作么曰待打与一顿师曰将甚么来打曰不将棒来打师连打四下曰者掠虗汉众皆走师召曰诸上座众回首师曰是甚么后示寂谥佛日圆明大佛南岳下二十一世万寿仁禅师法嗣杭州径山南石文琇禅师苏之崑山李氏子出家邑之绍隆院甞问法要于虎丘行中禅师得言外旨洪武五年住苏州普门开堂日僧问世尊出世天雨四花和尚出世有何祥瑞师曰一牛饮水五马不嘶曰恁么则熙怡的旨传千古寂照宗风播四方师曰好事不如无迁灵巖上堂正法眼藏亘古亘今般若真灯照天照地当阳无向背直下绝承当灵然独露透色透声廓尔现前绝闻绝见常在一切处不为一切处所拘非离一切时不为一切时所摄者里见得无迷无悟非后非先百千法门无量妙义不假思惟悉皆具足建化法中斯为可矣若是衲僧门下直须向百尺竿头濶步蟭螟眼里藏身娑婆掷去他方妙喜X拈来此土不知承甚么恩力得恁么奇特良久曰惯从五凤楼前过手握金鞭贺太平未几退隐吴松之上永乐初诏天下儒释道流之深通文义者纂修永乐大典师应诏而起留京三载七年夏住径山上堂森罗及万象一法之所印前面是钵盂峰中间是佛殿唤甚么作一法良久曰国一祖师元是崑山人越四载师以老病退归于苏之北山松院无疾而逝径山铭禅师法嗣喜兴府天宁西白力金禅师吴郡姚氏子幼依宝积院祝发初谒古鼎鼎示以德山见龙潭话从而有契至正丁酉住瑞光会天宁寺灾师为起废帝师授以圆通普济之号师自幼丧父惟有母存乃去城东一舍筑孤云菴以奉养焉或讥之师呵曰你不见编蒲陈尊宿乎何言之易易也洪武初为净慈主席四年春诏住天界五年冬诏建大会大驾幸临命师阐扬第一义谛自公侯以下庶僚环而听之靡不悦服一日忽示弟子曰吾有夙因未了必当酬之汝等勿以世相逼我未几示微疾委顺而化塔于嘉兴城西环翠兰若杭州径山象源仁淑禅师台州人一日趋入门曰杀来了杀来了作么生避遂坐脱龙翔诉禅师法嗣南京天界觉原慧昙禅师天台杨氏子母梦吞明珠X而娠及生容貌嶷然幼不与羣童狎长依越之法果寺出家寻受具戒华严止观无不贯练时笑隐唱道于中天竺师往造焉隐问何处来师曰游山来隐曰笠子下拶破洛浦遍参底作么生师曰未人门时呈似了也隐曰即今因甚不拈出师拟议隐便喝师当下脱然有省他日隐展两手示师曰八字打开了也因甚不肯承当师曰休来钝置隐曰近前来为汝说师即掩耳而出隐颔之初住牛首之祖堂石城之清凉继迁保宁蒋山勑改龙翔为天界诏师住持特授演梵善世利国崇教大禅师上堂一句子黑漆黑无把柄有准则良久曰会么碓捣东南磨推西北上堂少室峰前曹溪门下灯灯相继的的相传自古自今丝毫不易且以何为验楼台上下火照火车马往来人看人上堂长者长法身短者短法身即今现前一众坐立俨然有长有短诸人尽知尽见毕竟阿那个是法身若也会得捧钵盂向香积世界喫饭若也不会长连床且喫粥喫饭上堂经有经师论有论师龙河放一线道分科列段去也拈拄杖卓一下曰且道是何章句上堂只个现成公案众中领解者极多错会者不少所以金瑜不辨玉石不分龙河者里直要分辨去也张上座李上座一个手臂长一个眼睛大总似今日达磨一宗教甚么人担荷嘘一声下座上堂威音王巳前弥勒佛巳后有个现成公案未敢与汝说破何故心不负人面无慙色示众春风浩浩春X日迟迟黄鹦啼在百花枝个中无限意消息有谁知语未毕有僧出问曰心意识遏捺不住时如何师厉声曰是谁遏捺室中谓僧曰二六时无你㗖啄分无你趣向分会么僧罔措师曰未明三八九难免自沉吟洪武三年奉使西域至僧伽罗国其王事师于佛山精舍明年九月示众袝塟辟支佛塔先是彼佛悬记今之开袝适符其言尚书回奏上勑赐遗衣塟于雨花台之左南京天界寺季谭宗泐禅师台之临海周氏子始生坐即跏趺人异之八岁从笑隐学佛经藏过目成诵一日隐问国师三唤侍者三应于意云何师曰何得卦肉作疮隐曰将谓汝奇特今故无所得也师一喝隐拟拈棒师拂袖而出元末隐径山洪武元年迁中竺上堂金刚王劒横挥千妖屏迹烁迦罗眼洞照万物潜形到此卷舒在巳杀活临时直得千岁巖申夭𨁝跳钱塘水东流逆流诸人还知有也无遂竖拂子曰庭前石笋抽条也会见高枝宿凤凰太祖高皇帝诏致天下高僧有学行者师首应诏至主天界丁巳奉使西域十五年还朝凡对皆称上旨高皇后薨临塟期风雨雷电帝甚不乐忽召师至曰太后将就塟汝其宣偈焉师即应声曰雨落天垂泪雷鸣地举哀西天诸佛子同送马如来上大悦遂起輀诏赐白金百两后以胡党获谴着住凤阳槎枒峰十九年取归居无何以老退渡江至江浦之石佛X寺示疾唤侍者曰者个聻者茫然师曰苦遂寂时洪武二十四年寿七十有四塔于天界䜣公之后九江府圆通约之崇裕禅师毗陵陈氏子谒笑隐隐举临济无位真人话诘之曰你还知么师不觉下拜隐曰你何所见而作礼师曰拜者非是他人隐曰从门入者不是家珍师曰和尚慎毋欺人隐首肯之初住南禅次圆通适符道济塔红之谶又迁育王洪武五年秋上建法会于钟山师应召至便殿问以佛法大意师以偈献上大悦赐食上前师或假𥧌鼻息微有声邻坐引裾觉之上笑曰此老人无机心诚善知识也后示寂塔于石耳峰杭州灵隐用贞辅良禅师苏州吴县人范文正公十叶孙十五薙发受具乃曰学佛将以明心心非师无以示肯綮遂参笑隐于龙翔隐一见器之他日再有所问师发言愈厉隐笑曰得则得矣终归第二义也久之遂契心法后出世嘉兴资圣寺晚住灵隐示众达磨一宗陵夷殆尽汝等用力如救头然可也然百千法门无量妙义于一毫端可以周知如知之变大地为黄金受之当无所让否则贻素餐之愧矣岁月流电向上之事汝等急自进修洪武四年正月十有六日示寂绍兴府宝相寺清远怀渭禅师南昌魏氏子笑隐之甥也生有灵芝产于庭槐巳而英发诵书不待师授时隐住龙翔闻而喜曰此吾宗千里驹也挽致座下X龙翔为东南都会四方名绅俱与隐游或发天人性命之秘文辞开合之法师得与闻之学问大进争歆慕之曰此文中虎也师曰公等谓吾专攻是业耶佛法与世法不相违背故以余力及之将光润其宗教尔苟用此相夸岂知我哉一日隐惊励诸徒众未有对师直前肆言隐振威一喝师气不少沮往返诘难隐笑曰汝可入吾室矣命为记室隐濒没召师曰吾据师位四十余年接人非不伙能弘大慧之道使不坠者唯汝与宗泐尔汝其懋哉后主会稽之宝相杭之报国湖之道场洪武年主净慈师行化时有陈氏妇求师开示其妇恍若有悟师行未百步而妇与家人别坐脱而去竺田霖禅师法嗣安吉州道场孤峰明德禅师姓朱氏家世明之昌国父与普陀玠公交玠闻鸡声入道凡说法必鼓翅为鸡号玠亡巳久母梦玠来託宿觉而有娠十四月而生在童幼好趺坐问将何求师曰欲学坐禅求作佛尔及长为僧首谒竺西西问汝从何方来师曰金鵞来曰金鵞山高多少师曰不见顶西斥之一日西举世尊拈花因缘师忽若有解复如净慈见晦机机问什么人恁么来师曰胡张三黑李四机曰汝从朝至暮着衣喫饭还认自巳否师曰胡张三黑李四机拈棒师拂袖而出一日抵雪窦值竺田上堂举隐山泥牛入海话师于是羣疑顿释后住松江之东禅迁保X宁净慈洪武初谢归道场竹林菴一日戒徒曰吾身虽微一真圆性与如来等世相起灭无异石火电光昼夜勒行毋生退转吾没后当遵佛制付之荼毗勿令四众衣麻而哭也言毕而逝天池信禅师法嗣杭州大慈止巖成禅师杰峰参师曰那里见神见鬼来峰曰捉得贼了也师曰赃在甚么处峰一喝师曰开口合口都不是向上道将一句来峰曰徧界明明不覆藏师举竹篦曰唤作竹篦则触不唤作竹篦则背你唤作甚么峰便掀倒禅床师打竹篦三下曰瞎汉敢来者里捋虎须峰便礼拜随侍三载一日师曰古人寻师择友不可荡丧光阴子虽得佛祖应佛之道未能向上翻身因举汾阳见首山曰万古碧潭空界月再三捞摝始应知峰始得瞥然建宁府天宝山铁关法枢禅师温州平阳林氏子十七诣华藏礼竺西为师受具参中峰及菴不契遂见元翁于石门教看三不是话一旦斋后下床忽大悟作颂曰不是心佛物拶出虗空骨金毛狮子儿岂恋野狐窟咄咄即诣方丈翁问作么师曰南泉被我捉败了也翁曰不是心不是佛不是物是个甚么师曰牙齿一具骨耳朵两片皮翁曰不是别道师曰莺啼燕语鹊噪鸦鸣翁曰错师亦曰错翁曰南泉即今在甚么处师便喝翁曰离却者一喝南泉在甚么处师拂袖而出由是遍参复归石门留侍巾拂十五载南X游建州郡将请主天宝再住松溪之普载上堂弗弗弗莫莫莫错错错顾侍者曰老僧舌头在么三年谢归天宝至元六年八月十五书偈曰本无来去一句金提红霞穿碧落白日绕须弥掷笔而逝蒙山异禅师法嗣铁山琼禅师参雪巖巖曰有甚么事师曰门前好五凤楼巖连打二三十棒曰未在更去做工夫以纸求得法语曰风吹林叶四窓虗明独坐一杨万象镜清汝撑得铁船来载铁山下得海然后向汝道一一现成犹是错认定盘星佛法如大海前面洪涛际天转入转深偈曰一拶虗空粉碎时花开铁树散琼枝绍隆佛种向上事脑后依前欠一搥偶头痛欲煎药手提瓶子遇见觉赤鼻曰你须是那咤太子柝肉还母柝骨还父然后为父母说法始得忽然打破疑团偈曰一茎草上现琼楼识破古今闲话头拈起集云峰顶月人前抛作百花毬值巖示寂遂至东林因东巖入室次举问心不是佛智不是道作么生会师曰抱赃呌屈曰不是心不是佛不是物是如何师曰眉间逆出辽天鹘后到蒙山每遇入室只道欠在后于定中触着欠字于是身心豁然彻骨彻髓捉住山曰我少欠个甚么山打三掌师礼三拜又曰哑铁山者着子几年今日方了次年作首座冬节秉拂曰冬在月头卖被买牛冬在月尾卖牛买被卓拄杖曰者里无尾中道齐休行也休休住也休休坐也休休卧也休X休睡眠豁开五云现瑞光风霁月无处不週梅绽枯枝古渡头风前时复暗香浮虽然到此向上一路万里崖州何以见得靠拄杖曰休休无能教禅师法嗣西湖妙果竺源水盛禅师饶之乐平范氏子首谒月庭忠于蒋山时孤舟济为第一座以皖山示蒙山语示之越五载有省济曰蒙山常言哉松道者不具二缘而生达磨塟熊耳后只履西归果神通耶抑法如是耶师曰此形神俱妙而巳济曰不然子他日当自知之师往无为州见无能以济所举质之能曰为汝弗解故也师忽大省天历已巳主西湖之妙果至正丁亥夏示寂无用宽禅师法嗣重庆府缙云山如海真禅师碧峰参师于地上画一圆相峰以袖拂去之师复画一圆相峰于中增一画又拂去之师再画如前峰又增一画成十字又拂去之师复画如前峰于十字加四隅成卍文又拂去之师乃总画三十圆相峰一一具答师曰汝今方知佛法宏胜如此宣往朔方其道大行常州龙池一源永宁禅师淮东通州朱氏子世为宦族九岁恳求离俗依利和州广慧寺出家寺乃州之望剎宋有淮海肇禅师说法度人声闻当时前一夕寺众同梦迎淮海次日而师至识者异之参无用于太湖用门庭高峻师方入门厉声叱出之师作礼于X门外合爪而立久之乃许入见师退就禅堂彻夜不𥧌一日闻用举云门一念不起语声未绝而有省急趋入堂用便打知师顿悟令颂赵州狗子话师立成曰赵州狗子无佛性万象森罗齐乞命无底篮儿盛死蛇多添少减无余𠝶用嗒然一笑至治癸亥宜兴之龙池请师建立禅林择绝巘作室以居出主李山天宁诸剎元顺帝赐号佛心了悟大禅师复归龙池洪武己酉六月示微疾命弟子裁纸制内外衣且曰吾将逝矣移龛至绝巘所居十七日师起浴索笔书偈曰七十八年守拙明明一场败阙泥牛海底翻身六月炎炎飞雪书毕侧卧而化南岳下二十二世双林誾禅师法嗣杭州径山月江宗净禅师金华兰溪倪氏子诵楞严经至如标月指处豁然有省参正菴菴问黄檗打临济你作么生师曰按牛头喫草后住径山临寂书偈曰祖师门下客开口论无生老我百不会日午打三更遂逝天界昙禅师法嗣南京灵谷定巖净戒禅师参觉原原举桶箍爆因缘问之师拟议未即答原厉声曰早迟八刻了也师于言下大悟师续刻颂古联珠行于丛林大慈成禅师法嗣衢州乌石山杰峰世愚禅师郡之西安余氏子初参X古巖石门十数员知识佩受法语次参止巖举不是心不是佛不是物一夕坐至夜分闻隣僧举证道歌曰不除妄想不求真豁然如释重负偈曰时时觌面不相逢喫尽娘生气力穷夜半忽然忘月指虗空迸出日轮红往见元翁问甚处来曰大慈来翁曰大慈鼻孔深多少师卓拄杖一下翁曰拗折拄杖把甚么卓便礼拜曰今朝亲见老师公翁曰念汝师孙放过三十棒值巖回师往礼因夜举汾阳见首山曰万古碧潭空界月再三捞漉始应知治得瞥然住后僧问远离乌石岭来住石溪山开示天人路如何透祖关师曰龙生金凤子冲破碧琉璃曰与么则觌面不相识千里可同风师曰重叠关山路曰达磨西来不立文字直指人心见性成佛既然不立文字何得流传至今师曰官不容针私通车马曰直指人心指出那个心师曰开口不在舌头上曰见性成佛性在甚么处师曰太湖三万六千顷夜夜波心月色明曰记得莲经中道大富长者即是如来为复是累劫中来为复是今生契证即曰㵎深花落远山高树影长曰昔日给孤布地建立精舍今日居士捐赀营建道场是同是别师曰狮子吼时芳草绿象王行处百花红曰果然千载一遇师曰耀古辉今曰既然如是且道得何果报师曰生生归佛地世世乐人天曰与么则四众沾恩去也师曰普天匝地问黄梅碓嘴花开日夜半传衣过岭南此事还端的也无师曰一物本来无X两肩担不起曰不是风动不是幡动仁者心动又作么生师曰知灯元是火信水不离波曰毕竟如何保任师曰路逢剑客须呈剑不是诗人莫献诗曰和尚为人一句又且如何师曰拦腮一掌脑后一搥曰与恁则老婆心太切师曰不从白浪抛香饵争得金鳞上钓船上堂万仞峰头打一推粉身碎首绝疑猜忽然绝后重甦起万象森罗笑眼开且道毕竟笑个甚么者回识得来时路更不将身入母胎喝一喝上堂夫子以无言而言言满天下世尊以无说而说说遍人间二大老舌拄梵天眼空四海犹且未具罗笼手在石溪门下别有生机无言而言天宝峰头云片片无说而说桐川㵎下水潺潺虽然如是此犹是转身句未具全提底句且道作么生是全提底句卓拄杖曰横按镆邪全正令太平寰宇斩痴顽上堂布袋长十方世界尽包藏布袋短大地山河盛不满布袋宽百千诸佛体同观布袋窄万象森罗光显赫且道布袋不长不短不宽不窄又且如何南北东西无向背上穷圆葢下风轮因眼病上堂佛病祖病众生病拈向一边丹药玅药神仙药除过一壁离却四大幻身且道那个是病那个是药若向者里荐得许汝诸人具一只眼其或未然老僧分明指出病源与诸人看四大分散时向何处安身立命是有病无药底句镇州萝卜柏树子干屎橛麻三觔是有药无病底句万法归一一归何处赵州云我在青州做一领布衫重X七觔是药病对治底句不是心不是佛不是物狗子佛性无是药病双忘底句为治众生心中五慾八风烦恼尘劳妄想执着一切诸病一大藏教总是济世医方一千七百祖师公案尽是灵丹妙药有病应服药无病药还袪众中还有个汉出来道和尚自身不能治何用治别人只向他道留得一双青白眼笑看无限往来人大都安讲主来参师问讲主讲甚么经曰金刚经曾于无所从来亦无所去处得个省处师曰既是无来无去因甚得到者里曰便是无来无去底师曰即今在甚么处主一喝师曰下喝行拳都且止四大分散时向何处安身立命曰书大地那里不是自巳师曰忽遇劫火洞然大千俱坏时如何曰我到者里却不会师曰六祖不会破柴踏碓达磨不识九年面壁你不会见个甚么曰我只是不会师曰瞎汉请坐喫茶洪武三年十二月示微疾书偈曰生本不生灭本不灭撒手便行一天明月掷笔而逝天宝枢禅师法嗣福州雪峰逆川智顺禅师温州瑞安陈氏子母塑智者像事之一夕梦僧逆流而上招母曰我当为汝子窹而有娠七岁出家及长入闽参铁关授以心要踰月因如厕覩园中匏瓜有省举所悟求证关曰此第入门耳最上一乘大远在乃嘱曰汝可悉弃前解专于参提上致力则将自入阃奥矣一日值关将晚参拟离榻忽豁然谓关曰南泉败阙今巳见矣关曰不X是心不是佛不是物是个甚么师曰地上甎铺屋上瓦覆关曰即今南泉在何处师曰鹞子过新罗关曰错师亦曰错关曰错错师触礼一拜关集众勘验师笑曰未吐辞前巳不相涉和尚眼在甚么处又为此一场戏剧耶关曰也要大家知及关迁化师嗣主院事继住报恩归原朝廷赐法衣及佛性圆辩之号久之悉散其衣钵所蓄退居一室掘地为炉折竹为箸淡如也平章燕只不花出镇闽省请师住东禅雪峰法武初诏有道僧十人于钟山建会师陞座说法大驾幸临慰问备至南还住净慈适中朝微有道净屠入京以备顾问众咸推师至京四阅月沐浴书偈而逝铁山琼禅师法嗣汝州香山无闻聦禅师香山人初参独翁令参三不是话未有省发一日敬上座谓曰要知端的意北斗面南看一夕有省遂寻敬敬问来者何人师曰非人非我曰既非人非我毕竟是甚么师曰饥来喫饭困来眠敬掷蒲团俾作颂师曰圆圆一片人人要见坐断十方寒光掣电敬又举扇子曰速道速道师曰举起分明甚妙哉清风匝匝透人怀个中消息无多子自有通身欢喜来适铁山从高丽回在石霜闻师有发明处乃问仙府何处师曰汝州曰风冗祖师面目如何师曰和尚且止须臾之间将二十年工夫说一遍铁山把住噤喉问如何是无字义师曰近从潭州X来不得湖北信山曰未是再道曰和尚几时离高丽曰未是更道师喝一声拂袖便出山曰者兄弟都好只一件大病道发明了师感激铁山开示细大法门后住光州独行独坐十七年方得颕脱普说曰法无定相遇缘即宗秉金刚剑吞栗棘蓬截断衲僧舌头坐却毗卢正顶竖一茎草作丈六金身将丈六金身作一茎草不是禾山皷响且非教外别传直教寸丝不挂月冷秋空寒灰发焰到者里唤作佛法堕地狱如箭射不唤作佛法亦堕地狱如箭射诸仁者毕竟作么生会开口丧身失命不开口烂却舌根岂不见船子曰吾于药山二十年藏身处没踪迹没踪迹处莫藏身虽然恁么举唱开佛知见立大圆镜竖涅槃幢举扬般若敲唱双举兼带叶通炤用同时正眼观来尽是间家具与我衲僧分上撩掉没交涉竖拂子曰会么晋云真禅师法嗣代州五台灵鹫碧峰宝金禅师干州永寿人姓石氏父母俱崇善时有沙门以观音像授其母嘱曰谨事之当生智慧之男未几果生师白光烨烨照室幼多疾父母疑之曰此儿必归释氏六岁遂舍云寂温法师为弟子及长受具遍诣讲肆穷性相之旨久之曰是可以了生死耶遂弃去时如海真禅师开法于晋云师往诣示以道要师大起疑情偶携筐随海撷蔬于园忽凝坐不动历三时方窹海曰你定耶师曰动X定不关海曰定动不关是甚么人师举筐海不肯师置筐于地叉手而立海亦不肯师一喝海奋前揕胸曰速道师筑海胸仆之海笑曰尘劳暂息定力未能深也必使心路绝祖关透然后大法可明耳后憩钖峨眉日啖松柏脇不沾席者三年一日闻伐木声大悟先是师在定中见一山甚秀丽重楼杰阁金碧绚烂诸佛五十二菩萨行道其中有招师谓曰此五台秘魔巖也汝前身修道其中灵骨犹在何乃忘之既窹遂游五台山道逢蓬首女子身被五綵敝衣赤足徐行一黑獒随其后师问曰子何之曰入山中尔师曰将何为曰一切不为良久乃没叩之同行者皆莫之见或谓文殊化身云师乃就山结灵鹫菴声光日露四方闻之不远千里负糇粮来献者日缤纷也至正戊子须帝遣使诏至京甚敬之命住海印寺力以疾辞赐寂炤圆明之号太祖高皇帝即位诏师之南京时见上于内殿问佛法大意上设普济会于钟山选高行僧十人莅其事师与焉蒙宠赉甚渥亲御翰墨赐诗十二韵未几示微疾弟子请留末后句师曰三藏法宝尚为故纸吾言欲何为夷然而逝寿六十五腊五十九茶毗获五色舍利齿舌数珠皆不坏南岳下二十三世净慈联禅师法嗣杭州慈光寺立中成禅师钱塘孙氏子首谒祖芳联X公请益次联举腊月火烧山话师颂曰白云迷却旧行踪腊月烧山火正红再得慈风来扇发冷氷氷处煖烘烘联深器之乌石愚禅师法嗣南京灵谷寺无涯非幻禅师衢之西安人从杰峰为僧峰问何处来师曰虗空无向背峰指寺钟俾作颂师曰百炼炉中滚出来虗空元不惹尘埃如今挂在人头上撞着洪音遍九垓时年十二峰器之即令祝发永乐丁亥太宗文皇帝有事于长陵征师入对称旨大嘉赏赉命住灵谷庚子春上建会师若不经意其徒问之师笑曰自家有一大事甚紧何暇他及乃书偈曰生死悠悠绝世缘蒙恩永乐太平年者回撒手空归去雪霁云消月正圆遂逝罗阳三峰寺太初启原禅师日本国人年十九参上国四十五员知识末于杰峰得法后住三峰一日书偈曰生也铁面皮死也铁面皮一椎百杂碎白日绕铁围掷笔而逝塔于院南禅门达者不出于世与世出而未详法嗣者附此青州佛觉禅师颂仰山师子曰一色无过指示人白银世界里频申超然推倒还扶起争似东风煦日新时佛日尧禅师提一扶临济禅託迹圣安分寮入室一日自挝皷上堂抑扬云门临济宗风平分半众不辞而去师恬不介意X圆通善国师佛日自江右至燕寓大圣安一夕与佛觉晦堂夜话次时师年方十二座右侍立日曰山僧自南方来拄杖头不拨着一个会佛法者师叉手进曰自是和尚拄杖短日大惊曰可乞此子续吾临济一宗师曰云门临济岂有二邪日称赏不巳金世宗幸圣安瑞像殿问师曰礼则是不礼则是师曰礼则相敬相重不礼则各自称尊帝大悦后住延圣示众举洞山云秋初夏末兄弟或东去西去直须向万里无寸草处去又曰只如万里无寸草处作么生去石霜曰出门便是草太阳曰直道不出门亦是草漫漫地师曰且道诸人即今脚跟下一句作么生道若道无寸草许你参见洞山若道出门便是草许你参见石霜若道不出门亦是草漫漫地许你参见太阳若总道不得许你参见延圣何故唯有好风来席上更无闲语到人间示众举观音餬饼话师曰韶阳老人可谓唱弥高而和弥寡如今却向延圣拂子头上入方纲三昧东方入定西方起乃至男身入定女身起还会么野色更无山隔断月光直与水相通昔有二僧同行性急者在前唿在后者曰光阴迅速疾走上来后僧曰大道广濶忙作甚么师颂曰光阴迅速疾走上来路头踏着优钵花开大道广濶忙作甚么放开肚皮一时包裹师见玄悟玉香山彝言涉嘲譃责曰总似汝辈佛法岂到今日燕京庆寿玄悟玉禅师金显宗令中使持X纸一张书心佛二字问师曰者是甚么字时圆通在座应声答曰不是心不是佛称旨次日令旨赐长短句曰但能了净万法因缘何足问日用无为十二时中更勿疑常须自在识取从来无挂碍佛佛心心心若依佛也是尘师答谢曰无为无作认着无为还是缚照用同时电卷星流巳太迟非心非佛唤作非心犹是物人境俱空万像森罗一境中黄山赵文孺居士甞作颂曰妄想元来本自真除时又起一重尘言思动静承谁力子细看来无别人高邮定禅师初参玄悟室中举僧问玄沙如何是清净法身沙曰脓滴滴地师于是有省僧问透网金鳞以何为食师曰干屎橛郑州普照宝禅师磁州武氏子于滏阳造仰山寺忽有题诗柱上者曰人道斑鸠拙我道斑鸠巧一根两根柴便是家缘了师大悟即入西山结茅以居徧历诸山往𡶵峪宝巖寺一夕大风震地晏坐而逝杭州径山云菴庆禅师建阳人也举僧问杨岐如何是佛岐曰三脚驴儿弄蹄行曰莫只者便长岐曰湖南长老师乃颂曰杨岐一头驴眼光如电烁踏杀天下人说甚三只脚竹林巨川海禅师颂风铃曰铜唇铁舌太尖新楼角悬来不记春言外百千三昧法因风说与个中人燕京庆寿寺虗明教亨禅师济州任城王氏子先有X汴京慈济寺僧福安山居有年于芒山村倚树而化梦求託宿遂生师焉七岁出家十五游方闻郑州普照宝公法席之胜遂往谒之朝夕参叩未有所入他日以事往雎阳宿赵渡忽于马上忆击板因缘有省疑情不散将抵河津同行惊曰师兄此河津也师下马悲喜交集至于陨涕归以语宝宝曰此僵卧人似欲转动示以日面佛公案后闻板声霍然亲证呈颂曰日面月面星流电转若更迟疑面门着箭咄宝曰吾瞒汝不得也后五坐道场复驻钖济州之普照奉章庙旨主庆寿兴定己卯秋七月十日索笔书颂其末句曰咦一二三四五六七坚坐不动而逝镇府嘉山来禅师僧问铁牛和尚塔何在师以手指之忽然省发乃示颂曰铁牛铁牛更莫别求有人问我竖起指头玉溪通玄菴圆通禅师甞着百问激励学徒一曰没底船子为甚么无漏坚固竖起拂子曰为你说禅了也作么生会又拈起拄杖曰还有向拄杖头上下得一转语底么又畵一圆相曰三世诸佛六代祖师总在里许作么生会复以手空中点一点曰且道者一点明甚么边事竖起一指曰俱胝和尚向者里放大光明转大法轮诸人还见么又曰折脚铛儿为活许穿心椀子作生涯通玄菴内安然坐不管山前事似麻且道安然底是甚么人五台铁勤院子范慧洪大师因阅楞严至一人发真X十方歹肖殒忽悟遂造河朔汶禅师陈所见汶可之临终偈曰六十春光又八年浮云收尽露青天临行踢倒须弥去后夜山头月正圆更衣坐脱建宁府奖山慧空元模禅师古田苏氏子大德庚子至政和一日入定游奖山至玄奖禅师道场有老人迎谒曰吾为师守此山五百年矣言毕化黑龙而去既窹乃曰吾当返本还元于此山也遂卓菴一日谓众曰吾于佛所号慧空菩萨今化缘既毕即当入灭因为众说四谛法复说偈曰四十余年寄俗尘如今却显个中尊巖头一夜东风起吹得花开树树春铁船无舵亦无篷撑入金莲性海中末后一机今说破白云元不离长空大地山河覔无迹虗空撞破见端的纵教铁轮顶上旋本性圆明常不失复曰西天第三代商那和修尊者隐象白山现龙奋迅三昧说法调伏诸外道然后化火自焚吾今往象鼻巖前亦当如是乃入龙奋迅三昧时云雾四起雷雨大作继而化火自焚众收灵骨塔于菴之西郑州普照寺佛光道悟禅师临洮府兰州冠氏子偶宿湾子店闻马嘶豁然大悟说偈曰见也罗见也罗徧虗空只者个归告母曰某于途中拾一物母曰何物师曰无始来不见了的母掌曰何喜之者遂辞参方母曰将何之师曰水流须到海鹤出白云头往参白云海禅师遂承印记泰定二十四年出主普照身着白衣跨黄犊吹短笛游于洛中甞曰道我凡耶曾X向圣位中来道我圣耶又向凡位中去道我非凡非圣耶却向毗卢顶上别有行处泰和五年入灭杭州灵隐普觉淳朋禅师嘉祐五年奉旨断还九里松集庆古路上堂山前一片闲田地旷大劫来无界至今朝恢复又归来坐断脚头并脚尾东也是西也是南北东西无不是毕竟酬恩作么生十里荷花九里松直指堂前香一炷九峰寿首座临终偈曰七十二年者边那边喫十方饭参达磨禅今朝一掷翻身去笑破傍观此束半边天台上云峰无尽祖灯禅师四明王氏子参日溪咏公于天宁问曰生死事大无常迅速乞赐指示溪曰十二时中密密参究忽然触着却来再问师抗声曰无常迅速生死事大语未终溪便喝师遽礼拜溪曰见何道理便尔作礼师曰开口即错师颔之出参方山诸大老寻卓钖上云峰影不出山者五十春秋洪武二年二月八日示微疾夜将半顾左右曰天向明乎曰未也或曰和尚正当此际何如师破颜笑曰昔德山坐疾僧问还有不病者么德曰有僧曰如何是不病者德曰阿㖿阿㖿师良久曰如此唤作病得否众无语师曰色身无常早求证悟时至吾将去矣侍者执纸乞偈师曰终不无偈便未可死耶侍者请益坚乃书曰生灭与去来本是如来藏拶倒五须弥廓然无背向投笔端坐而逝杭州仙林寺雪庭禅师杭之仁和桂氏子毁齿丧父X患疽风因双目短视抱疾弗瘳数求出家谒休休于仙林一见契合阅楞严至一毫端上现宝王剎有疑后在江阴干明寺忽覩万佛阁金碧峥嵘于眉宇间有省弘治改元除夕闻钟声数年行履忽尔活脱偈曰圆响心非闻大千同一炤扶过上头阙更不存玄妙乙卯休休应湖南净寺请师复依附询究乃蒙印可师号梅雪隐人又曰幻寄甞曰夫幻即寄之踪寄乃幻之迹幻起寄亡全寄是幻幻逐寄生全幻是寄翳目生华山河大地华翳不生空真实际幻之寄之诚哉儿戏师举僧问云门不起一念还有过也无门曰须弥山幸遇此僧当机不荐蹉过云门真至于今栏街塞巷无存放处此僧若也下得一语道某甲者里安放不得且请和尚掇过一边非唯自巳千古之下作个自在快活闲人抑且拶得云门忙手忙脚撒了收不得収了撒不得岂不丈夫然虽幻寄与么也是劳神不少且道还有安放处也无自代曰看取云门道底师举百丈拨火沩山得悟因缘指曰家贫家富父子方知花落花开春风不顾应时应节则是未免傍观者哂呵呵老不歇心少不努力少林匾囤无空悟顿禅师开封钖州陈氏茂族忽辞父母求出家父曰此儿寻常引舌过鼻非常人相令投少林一日跪于师前请求法名其师曰道本无形何名之有师曰三世诸佛皆有名号其师授以心经念至五蕴皆空豁然大悟乃曰身尚是幻何处求名X一日其师手编大囤于师前曰匾囤是汝名也师答曰既名匾囤内也无空其师曰教外别传方契此语后造神仙山大川处詶答三日辩如悬河川曰真少林狮子他日截断众流去在后到峨眉结茅以居一日至夔州江中曰道旷无涯逢人不尽下岸端坐而逝金陵永宁古渊清禅师闻鸡鸣有省偈曰喔喔金鸡报晓时不因它响讵能知三千世界浑如雪井底泥蛇舞柘枝呈古林香禅师林喝曰多嘴汉伏牛无碍明理禅师汾州和氏子参松竹蔓大方和尚随众打七有一声虗空碎独露法中王之句后同月菴大圆入终南一日菴举高峰银山铁壁语师顿悟述偈曰一觉心空疑便消拈来放去自逍遥运水搬柴全体现万象森罗一性包又曰妙体如如本自空更无一物可追寻须弥顶上翻波浪太阳终不离干坤过大方印证方曰伏牛打七即不问终南静室意如何师曰伏牛打七泥团土块终南静室放大光明方震威一喝曰即今光明在何处师向前一掌方呵呵笑曰如是如是付偈曰付汝金斓广利生空宗一震海河清性包万象人天仰佛祖门中阐化机杭州府云楼莲池袾宏大师郡之仁和沉氏子十七补邑庠每书生死事大四字于案头一日失手碎茶瓯有省作七笔勾见志投西山性天和尚祝发北游X参偏融后谒笑巖于柳菴求开示巖曰阿你三千里外求开示我我有甚么开示师恍然辞过东昌道中闻谯楼皷声忽悟偈曰三十年前事可疑三千里外遇何奇焚香掷戟浑闲事魔佛空争是与非后住云楼侍郎王公宗沐问夜来老鼠唧唧说尽一部华严经师曰猫儿突出时如何王无语师自代曰走却法师留下讲案遂颂曰老鼠唧唧华严历历奇哉王侍郎却被畜生惑猫儿突出𦘕堂前牀头说法无消息无消息大方广佛华严经世主妙严品第一铨部虞公淳熈问慧日点五百病僧因缘师曰慧日自甘穷子舍巳从人西院屈陷平民将生就死可惜五百僧只解点着便行曾无一高卧不起令慧日显异惑众祸及儿孙郡主深切民瘼我山僧急趋时难仓卒中失带了竹杖子不免奋空拳向居士痈肿上噼地一下敢保沉疴溃散毒血淋漓万脉流通百体舒畅虽然如是云何一人能令众起不见道阳回片叶春满千林者事且止只如终日把竹杖子东指西挥不如一直在木头上朝持暮守守来守去忽然枯木重花便是死人再活说其么竹木管取尽大地草木丛林悉皆成佛去也何以故青青物外虗空体即是如今坚实心问参禅念佛可用融通否师曰若然是两物用得融通着问世尊默然良久外道谓开我迷云空生宴坐不言帝释云善说般若师曰良久处欲望X开迷阴霾万里宴坐边拟闻般若说竟多时虽然如是鞭头得旨空里飞花者毕竟见个甚么新春日示众今日贺新春岁时重换却明日作么生十二月廿八临终时预于半月前别众曰吾将他往矣人皆莫测至期示微疾面西而逝达观真可紫柏大师句曲沉氏子性雄勐忼慷激烈弱不好弄不喜见妇人十七剃发游方闻诵张拙偈至断除妄想重增病趋向真如亦是邪大疑一日斋次忽悟乃曰使我在临济德山座下一掌便醒安用如何若何游京师参偏融万历癸卯秋忽妖书发师罹难先是神宗皇帝手书金刚般若偶汗下渍纸疑更当易亟遗近侍质于师师以偈进曰御汗一滴万世津梁无穷法藏从此于光上大悦由是注意适见章奏意甚怜之在法不能免因逮及旨下曰着审而巳栲讯时神色自如持议甚正以衰老残躯备甞笞楚抵死不屈十二月初五日入狱法司定罪欲死师师说偈曰一笑繇来别有因那知大块不容尘从兹收拾娘生足铁橛花开不待春又曰世法若此久住何为乃索浴罢嘱侍者曰吾去矣幸谢江南诸护法说偈曰事来方见英雄骨达老吴生岂夙缘我自西归君自北多生晤语更冷然端坐而逝光州黄檗无念深有禅师黄州麻城熊氏子披剃游荡山有名宿谓曰十方一粒光重如须弥山若还不了道披毛戴角还师闻说密走参方闻僧举僧问大X休如何是西来意休曰黄瓜茄子师大疑遂往五台伏牛遍叩名宿至庐山参大安安曰汝号甚么师曰无念安曰那个是无念师茫然无对复回本山对友叙数年行脚友曰何不问你自家师曰如何是自家曰拿物非手喫饭非口一夕闻哭笑二声相触有省他日坐次偶见面一盆掇起送至柜中不觉失手柜葢打头浑身污流抚掌笑曰遍大地是个无念何疑之有入龙湖一日同卓吾居士到驷马山会有讲主至士问曰清净本然云何忽生山河大地法师讲罢士曰无念你说看师将开口士将师膝上一推曰者个聻师忽大豁偈曰四十余年不住功穷来穷去转无踪而今穷到无依倚始悔从前错用功住后谓众曰参学须要知巳莫在公案言句上求明白我前数十年只在黄瓜茄子公案上求明白便是向外觅后来听说拿物非手喫饭非口回头返巳方知公案黄瓜茄子不是外头的又曰只教汝别求易若教汝休歇最难问师和李卓吾者一起人又无传授煳来煳涂的是那一宗下的人师曰若有传授便是邪法我也不是五宗门下人三世诸佛历代祖师皆从者一宗而出问道果有耶果无耶师曰从有说无二俱成谤曰如何即得师曰无求即得曰如何是道之体师曰满口道不着曰四大离散时如何师竖起拳曰者个不属四大问古人除却咽㗋唇吻道将一句来者一句如何道师曰我不除却咽㗋唇吻你且道一句X看僧无对师曰你被音声塞却口问见性成佛是否师曰是曰性是无形的如何得见师曰性是有形的只你不见曰请和尚指出我看师曰我说汝不见问如何出离生死师召僧僧应诺师曰从者里出曰和尚说的话我不晓得师曰等你晓得堪作甚么曰何故瞒人师曰你梦不醒反怪别人夔州白马寺仪峰方彖禅师达州罗氏子参金佛山云菴令看如何是鬼神觑不破之机三年有省出崃徧谒知识结茅双溪一日午炊闻甑中作声忽大悟作颂曰三玄三要没来由用尽机思无处求窓前移步灶前下白云青峰齐点头齐点头南岳天台共一筹又曰二八女子嫁新郎绩麻捻线一如常称家丰俭随时过赖插堂前者炷香无幻闻之曰此人曾作细密工夫来万历壬辰秋归达州中兴句马僧问如何是西来意师曰两头烧火一头烟手中常执一鼗皷一面书矗字一面书犇字凡答话多举而摇之示寂塔于龙神山广信府鵞湖养菴心禅师郡都上饶朱氏子偶过戚属会道者谈四生之义师于言下洞了物我平等大意往洛之太平落发南归焦山度腊闻江中推船有省偈曰夜静江空濶推船㘞㘞声不知何所往担子半边轻谒华山闻山拈一段生涯六不收话勐提七日身心脱然寻归里中住灵山畵大圆相于壁间曰内写莫教涂黑外写勿使复白有人向圈里圈外下X得註脚者许汝学道无疑不然总是懡㦬后住鵞湖十年不立座元博山参以赵州无字话相契请居厥职赠以偈曰鵞湖十载虗元位一旦缘何立少年两个眉毛八个繓须知佛祖不容前甞置无门鎻置丈壁以验诸方偈曰上古留传鎻凭君智钥开若无开鎻法相见不须来万历丁卯二月晦日上堂说法置斋作别示偈曰八十余年幻梦中铁牛耕破太虗空临行一句相分付半夜金乌带日红端坐而逝五灯会元续略卷第二下音释啐猝窆榸賸峪洮囤罹五灯会元续略X卍XXX五灯会元续略卷第三上明支提山嗣祖沙门净柱辑临济宗南岳下十八世天童杰禅师法嗣夔州卧龙山破菴祖先禅师广安州王氏子初参密菴闻上堂语有省后菴住灵隐命师分座有道者请X益曰胡孙捉不住时如何师曰用捉他作甚么如风吹水自然成纹住后上堂不是心不是佛不是物忍俊不禁为诸人作个撇脱拈拄杖卓一下曰流水暗消溪畔石劝人除却是非难临安府灵隐松源崇岳禅师处州龙泉吴氏子早岁慕出世法见大慧于径山慧阿可桀堂称应菴为人径捷师闻之不待旦而行既至朝夕咨请应菴举世尊有密语迦叶不覆藏师曰钝置秋尚菴震威一喝师有省菴大喜以为法器隆兴初师始得度入闽见木菴菴举有句无句如藤倚树师曰裂破菴曰瑯琊道好一堆烂柴聻师曰矢上加尖如是应酬数反菴曰吾兄下语老僧不能过其如未在他日拂柄在手为人不得验人不得师曰为人者使博地凡夫一超入圣域固难矣验人者打向面前过不待开口巳知渠骨髓何难之有菴举手曰明明向汝道开口不在舌头上后当自知逾年见密菴于西山随问即答菴微笑而巳师切于究竟至忘𥨊食会密菴入室次问僧不是心不是佛不是物话师侍侧豁然大悟乃曰今日方会木菴道开口不在舌头上自然机辩纵横旋出世于平江澄照徙光孝冶父荐福香山虎丘庆元三年被旨补灵隐上堂大凡扶竖宗乘须具顶门正眼悬肘后灵符只如宝寿开堂三圣推出一僧宝寿便打三圣道与么为人瞎却镇州一城人眼去在宝寿掷下拄杖便归方丈二尊宿等闲一挨一拶便乃发X明临济心体只是不知性命总在者僧手里还有检点得出者么昔年觅火和烟得今日担泉带月归示众古者道拈起也天回地转放下也草偃风行冶父则不然拈起也干坤黯黑放下也瓦砾生光忽有一个半个蓦然翟支瞎顶门达磨一宗未至寂寥在示众举临济如蒿枝拂相似公案雪窦曰临济放处太危收来太速师拈拄杖曰临济据令而行不知孤负黄蘗雪窦尽力担荷也只见得一边且道荐福节文在甚么处掷下拄杖示众举汾阳曰识得拄杖子行脚事毕师曰汾阳虽是开口见胆未免落在第二头蓦拈拄杖曰者个不得唤作拄杖子漆桶参室中垂语曰是风动是幡动僧拟议师便打出又曰不是风动不是幡动僧拟议师便打出又曰有力量人因甚擡脚不起又曰开口不在舌头上又曰明眼衲僧因甚打失鼻孔有贼无赃僧问如何是一同一质师曰裂破曰如何是二同大事师曰一毛头上定干坤曰如何是三总同参师曰虾䗫蚯蚓蚾鼈盲龟曰如何是四同真智师曰一不成二不是曰如何是五同偏普师曰大地撮来无寸土曰如何是六同具足师曰犹欠一着曰如何是七同得失师曰入泥入水曰如何是八同生杀师曰自救不了曰如何是九同音吼师曰八角磨盘空里走曰如何是十同得入师曰寒山逢拾得曰与甚么人同得入师曰胡张三黑李四曰与谁同音吼师曰狸奴白牯曰作么生同生杀师X曰德山棒临济喝曰甚么物同得失师曰草里辊曰阿那个同具足师曰信手拈来着着亲曰是甚么同偏普师曰针锋影里骑大鹏等闲挨落天边月曰何人同真智师曰黑山鬼窟曰孰与总同参师曰灯笼入露柱曰那个同大事师曰嘉州大象陜府铁牛曰何物同一质师曰盌脱丘师退居东菴俄属微疾因书偈曰来无所来去无所去瞥转玄关佛祖罔措跏趺而寂奉全身塔于北高峰之原庆元府天童枯禅自镜禅师福州高氏子上钟示众一模脱就转风流平地教他不肯休要得洪音喧宇宙直须更上一层楼饶州荐福曹原生禅师南剑人咏灵云石曰云去云来非有意云来云去亦无心有无截断灵何在突兀一峰青到今太平府隐静万菴致柔禅师潮州陈氏子上当举天衣怀禅师鴈过长空影沉寒水话颂曰长空孤鴈一声秋献宝波斯鼻似钩风卷白云归别嶂黄昏月挂柳丝头临安府净慈潜菴慧光禅师化盐偈曰合水和泥一处烹水干泥尽雪花生乘时索起撩天价公验分明孰敢争侍郎张镃居士号约齐字功甫忠烈王诸孙官直秘阁学士造密菴筹室蒙菴垂示因举狗子话忽闻钟声悟入偈曰钟一撞耳根塞赤肉团边去个贼有人X问我解何宗舜若多神面门黑以书告其悟由寻扫轨林间相羊南湖之小园或幅巾曳林啸歌往来澹然忘归甞曰昔贤有云不为俗情所染方能说法度人葢光明藏中孰非游戏若心常清净离诸取着于有差别境中而能常入无差别定则淫坊酒肆徧历道场鼓乐音声皆谈般若倘情知物隔境逐源移如鸟黏黐动伤躯命又乌知所谓说法度人者哉圣朝中兴七十余载故家流风沦落几尽有闻前辈典型识南湖之清狂者必长哦曰人生不满百常怀千岁忧昼短苦夜长何不乘烛游一旦相逢不为生客后舍宅建慧云寺请密菴开山南岳下十九世卧龙先禅师法嗣临安府径山无准师范禅师剑州椊潼雍氏子九岁出家请益老宿坐禅之法宿曰禅是何物坐底是谁师昼夜体究一日如厕提前话有省谒育王佛炤炤问何处人师曰剑州炤曰带得剑来么师随声便喝炤笑曰者乌头子也乱作至灵隐时破菴为第一座同游石笋菴有道者请益胡孙子话师于侍旁大悟初住明州清源后受诏主径山上堂灵山指月曹溪话月递代相传证龟成鼈范上座寻常有一张口挂在壁上未曾动着今日无端入者行户事到如今只得东簸西簸未免拈起多年历日于中点出些子悞赚处说似诸人且要郭大李二邓四张三知得江南X两浙春寒秋热虽然如是黄河三千年一度清上堂若论个事直是省要易会多是诸人自作艰难自作障碍所以有时东廊西廊见诸人和南问讯山僧便乃低头相接其实无他只要诸人识得长老是西川隆庆府人氏若识得去便与诸人打些乡谈说些乡话如今且未说你识得长老且各自知得自家乡贯也得还知么明州六县奉化八乡上堂名不得状不得取不得舍不得只么得且道得个甚么三人证龟成鼈理宗召入修政殿奏对详明赐金襕僧伽衣又宣诏慈明殿陞座说法帝垂帘而听赐号佛鑑淳祐已酉三月旦日疾作遂陞座谓众曰山僧既老且病无力与诸人东语西话今勉强出来将从前说不到的尽情向诸人抖擞去也遂起身抖衣曰是多少便归方丈十五日集众遗嘱至夜书偈曰来时空索索去也赤条条更要问端的天台有石桥移顷而逝塔全身于圆照菴临安府灵隐石田法薰禅师眉山彭氏子初游石霜礼雷迁塔述偈曰一念慈容元不隔何须特地赐乖张平高就下婆心切恼得雷公一夜忙师名因是大着闻穹窿破菴道望遂往依焉室中举世尊拈花迦叶微笑师曰焦砖打着连底冻赤眼撞着火柴头菴阴奇之初住苏之高峰迁枫桥钟山净慈灵隐示众但得本莫愁末唤其么作本唤甚么作末松柏千年青不入时人意牡丹一日红满城公子醉山僧恁么X道若有不肯底是我同参弟子师俊绘师像求赞有曰末后一句分付厨山众颇讶之明日忽示疾退归宝寿趣办终焉计窆全身于院之后山南康府云居即菴慈觉禅师蜀人举僧问叶县如何是学人密用心处县曰閙市辊毬子曰意旨如何县曰普请众人看师颂曰辊毬閙市众人看一阵清风吹面寒定乱不须双刃剑活人何必九还丹初师始登云居时先一夕宿瑶田庄梦伽蓝安乐公谓曰汝与此山祇有一粥缘明日午后至寺晚参罢会同袍二僧鬪狠闻于寺司凡新到例遭斥逐师深切疑讶后数年蜀士有宦达于朝与师亲故以云居虗席请师补处师欣然承命将复征往梦竟至瑶田庄而寂灵隐岳禅师法嗣庆元府天童灭翁文礼禅师杭之临安阮氏子冢天目山之麓师生六岁携篮随母採桑俄而窹念携篮者谁耶遂怀出家志十六得度参混源源举现成公案放汝三十棒话不契谒佛炤炤问恁么来者那个是汝主人公师豁然领旨他日炤问是风动是幡动者僧如何师曰物见主眼卓竖又问不是风动不是幡动甚处见祖师师曰揭却脑葢炤喜其俊迈挽为书记久之闻松源唱道饶之荐福室中问僧不是风动不是幡动僧拟议即棒出师闻之顿忘知解往参蒙印可嘉定五年开法临安之广寿慧云迁能仁净慈室中每举南山筀笋东海乌鲗话学者拟议师輙X督牙三下莫有凑泊之者厥后迁居福泉陞住天童开堂日僧问和尚见佛炤时如何师曰石中有玉曰见松源后如何师曰沙里无油问观方知彼去去者不知方意旨如何师曰前不遘村后不迭店有来上座者直入方丈曰某甲有状告投和尚师曰对头在那里曰和尚便是师曰老僧与汝有甚么冤讐来无语师捉住曰冤家冤家虎维那参师问汝名甚么曰智虎师退身作怕势虎拟议师便归方丈上堂季冬极寒万木摧残惟有梅花十分清韵埜桥流水外茅舍短篱旁山僧不会东皇意三嗅寒香立晚阳上堂法不孤起仗境方生境既不存法从何立龙湫泻千尺瀑布且不是境雁峰耸万丈高寒且不是法明眼衲僧到者里合作么生直饶倜傥分明山僧棒折也未放在何故杀人刀活人剑上堂事事无碍青山掩映斜阳外法法无差栏前古木閙羣鸦君不见太原孚上座走天涯扬州五更闻𦘕角吹断落梅花直至如今未到家圣节上堂坐琉璃殿垂夜明帘混然一体以难该冥应众缘而无忒从上以来推尊此位且全身奉重一句如何举唱妙叶羣机齐入贡从教诸道自分权宏智禅师忌日上堂夜明帘外宝鑑台前元无兼带岂有偏圆正恁么时毕竟谁居正位古渡无人霜月冷芦花风静鹭鸶眠师尤𨗉于易干淳诸儒大阐道学师与之游直参以心学不少狥朱晦翁问毋不敬师叉手示之杨慈湖问不欺之力师答以X偈曰此力分明在不欺不欺能有几人知要明象兔全提句看取陞阶正笏时师退院逍遥于梁渚之上羣衲聚扣与住院无异将入寂谓侍者曰谁与我造无缝塔侍者曰请师塔样师曰尽力昼不出怡然脱去常州华藏无得觉通禅师青苗会上堂破一微尘出大经鸢飞鱼跃更分明不将眼看将心看巳见重敲火里氷淹黑豆昧平生直须劫外话丰登缲成白雪桑重绿割尽黄云稻正青庆元府雪窦大歇仲谦禅师金华义乌应氏子幼见傅大士心王铭乃誓出家始见息菴菴器之而抑其锐曰汝儒家习气不除何能到大休大歇田地宜如土木人去师朝暮研究有省因以大歇自名既见松源一日闻举秘魔擎杈话俄失声曰争奈有人不甘源提竹篦曰打你不甘师拟进语而篦輙至茫未有措源震声喝师即豁然安吉州道场山运菴普巖禅师赞赵州偈曰无端提起七斤衫多少禅人着意参尽向青州做窠窟不知春色在江南镇江府金山掩室善开禅师上堂举密菴破砂盆话颂曰法眼拈来早自谩无端错对砂破盆而今遍界难遮掩殃害丛林累子孙温州龙翔石巖希琏禅师湖阳马氏子僧问昔日佛炤光禅师因孝宗皇帝宣问释迦入山六年所成何X事照曰将谓陛下忘却意旨如何师答以颂曰大根大器大熏修瞥转机轮向上头万亿斯年惟一佛雪山元不隔龙楼台州瑞巖少室光睦禅师赞四祖曰破头峰顶紫云飞三却天书老翠微滞货虽然无用处不应分付小孙儿北海心禅师颂唐太宗蛤蜊因缘曰合水和泥底事忙被渠点破太乖张虽然嘿契君王意巳是全身入镬汤诺菴肇禅师颂南泉镌佛因缘曰两手持来难葢覆依前两手还分付一枕清风睡正浓鸟御花落嵓前路临安府净慈谷源道禅师颂石头刬草话曰石头刬草验英豪懵懂丹霞眼不高若解转身行活路至今应不累儿曹秘监陆游居士字务观号放翁佃之孙越之山阴人甞问松源曰心传之学可得闻乎源曰既是心传岂从闻得公领解献偈曰几度驱车入帝城逢僧一例眼双青今朝始觉禅家别说有谈空要眼听天童镜禅师法嗣杬州净慈清溪沅禅师上堂达磨西来一坐具地被他神光礼了三拜一时占了致令后代儿孙自分疆别界衲僧家拨草瞻风朝吴暮越南天台北五台拄杖头草鞋底还曾踏着也未良久曰切忌蹈着X荐福生禅师法嗣临安府径山痴绝道沖禅师武信荀氏子资性绝人长应进士不利受学于梓州妙音院绍熈三年出崃时曹源出世妙果师往谒听其入门语有省俾侍左右三年以偈辞游沭亍有尚余一双穷相手要向诸方痒处爬之句参松源于灵隐源门庭峻绝笠栖八月不获入室或以失士告源曰我以八字打开挂搭渠自是渠当面蹉过耳师闻其语口耳俱丧彻见曹源于妙果龟峯时嘻笑怒骂皆为人善巧方便自是不疑天下老和尚舌头初住嘉兴天宁移雪峯方半载诏迁天童育王虗席兼摄住持上堂天童用底来育王用不着育王用底来天童用不着虽然如是用不着不着处用有余一箭双鵰随手落上堂圆觉伽蓝尘尘有路坐断去来顿空今古耶里十三者边十五后先不差毫发可笑黄面瞿昙至今不知落处上堂有一人一念顿证堕在佛数有一人累劫阐提不愿成佛且道那个合受人天供养良久曰蝶穿芳径双眉湿蜂掠残花两股肥上堂僧问心佛及众生是三无差别如何是过去心师曰放待冷来看曰如何是现在心师曰你问我答曰如何是未来心师曰后次上堂向你道曰如何是过去佛师曰去年梅曰如何是现在佛师曰今岁柳曰如何是未来佛师曰颜色馨香依旧曰如何是过去差别智师以拂子击禅床左边曰如何是现在差别智师以拂子击禅床右边X曰如何是未来差别智师以拂子中间点一点曰心佛及众生无向背十方剎海一毫收便礼拜师乃曰过去心不可得现在心不可得未来心不可得三心既不可得唤甚么作差别智若人见得彻去三世诸佛无一时不在诸人顶𩕳上转大法轮更来者里挨肩并足讨甚么椀以拄杖一时赶散未几被旨迁径山一日辞众上堂举世尊临入涅槃告众曰汝等善观吾紫磨金色之身瞻仰取足无令后悔今日即有明日即无师曰世尊平生用尽伎俩临死之际求生不得生求死不得死山僧则不然要行便行要去便去八臂那咤拦不住夜分起坐移顷而逝隐静柔禅师法嗣双杉元禅师颂太宗劝发菩提心话曰万里讴歌圣化成条风块雨乐樵耕不因嵩岳三唿后无象谁知真太平南岳下二十世径山范禅师法嗣袁州仰山雪巖祖钦禅师初在鉄橛远会下便看狗子无佛性话次过净慈矣天目礼目曰汝岂不见临济三度问黄檗佛法的的大意三度遭痛棒末后向大愚助下筑三拳曰原来黄檗佛法无多子汝但恁么看后在径山多年不得彻悟一日在天目佛殿上行擡眸见一株古柏碍膺之物扑然而散初住潭州龙兴晚住仰山住持凡六剎上堂露地白牛黑黑是X处寻他不得山青水绿似有如无眼见耳闻依稀彷彿全不顾时蹄角却在才动着时踪由巳没月下闲将短笛吹风前休把长绳勒阿呵呵也奇特如今趂亦不去自在东西南北开炉上堂不冷不热炉鞴半真半假金鍮铸作瓶盘钗钏却成品字柴头且道与赵州无宾主话相去多少疑则别参上堂寒风凛冽遥空下雪非特红炉焰上莫觅踪由逗入芦花深处犹难辨别往往到者里十个有五双尽道明一色边事殊不知正是空中花眼中屑正恁么时且道是天寒人寒下座巡堂喫茶因看弄傀儡上堂鬼面神头缘索牵抽神头鬼面牵抽索线几多观底看底将谓是红粉佳人当场妙舞手里把柄轻罗白扇山僧未免为诸人揭飜布幕去也卓拄杖曰伶利衲僧一见便见杭州净慈断桥妙伦禅师台州黄巖徐氏子十八落发于永嘉广慈院见谷源于瑞巖闻麻三斤话疑之忽𨵃楞伽至蚊虫蝼蚁无有言说而能辨事顿然有省谒无准于雪窦准以狗子因何有叶识令师下语凡三十转不契师曰可无方便乎准以真净所颂答之即竦然良久忽闻板声通身汗下于是始脱然矣出世祇园迁瑞岩国清至净慈上堂荆山有玉获得者不在荆山赤水有珠拾得者不在赤水衲僧有无位真人证得者出入不在面门蓦拈拄杖横按曰会么幽州江口石人蹲上堂德山低头夹山点头俱胝X竖起手指头玄沙筑破脚指头拈拄杖曰都来不出山僧拄杖头何以见得卓拄杖曰一叶落天下秋上堂举达观颕禅师示众曰七佛是性𨽻万法是心奴且道主人翁在甚么处自喝曰七佛以下出头又自诺曰各自祇候师曰唤七佛为性𨽻指万法是心奴达观自谓有出身路及乎自喝自诺又是奴𨽻边事主人翁何曾梦见在大众要见么以拂一拂曰晓来一阵春风动开遍园林百样花临终集众入室作书辞诸山及魏国公公使人间曰师生天台因甚死在净慈师曰日出东方夜落西书偈而化明州天童西巖惠禅师颂六祖传衣话曰不作樵夫作碓夫只将脚力验精麤知他踏着踏不着和米和糠到钵盂明州天童别山祖智禅师蜀之顺庆杨氏子十四得度闻僧诵六巖语悦之时巖住苏之穹窿亟往从焉因阅华严经弥勒楼阁入巳还闭之语恍如梦觉遂颂灵云见桃花曰万绿丛中红一点几人欢喜几人嗔巖颔之最后见无准于雪窦准知是法器待之弥峻时或棒喝交下一语不少贷师拟对輙噤不能发由是知解都丧久之作而言曰吾生平伎俩皆死法今见此翁始行活路既而准移径山命师分座宝祐丙辰被旨住天童一囊一钵缚茅以居庚辰九月旦示众曰云淡月华新木脱山骨露有天有地来几个眼睛活有省问者师曰不及相见各自努力越十日X夜分唿侍者嘱后事珍重大众叉手而寂月坡明禅师举僧问大惠心佛俱忘时如何慧云卖扇老婆手遮日师颂曰卖扇老婆手遮日一种风流出当家说与途中未归客何须向外喫波楂环溪一禅师颂即心即佛话曰即心即佛砒霜狼毒起死回生不消一服希叟昙禅师举僧问南泉师归方丈将何指南泉曰昨夜三更失却牛天明起来失却火颂曰奴颜婢膝走人问羞见羊裘七里滩文叔虽为天子贵子陆元作故人看杭州云隐退耕宁禅师上堂目前雨余山色翠座间风暖鸟声暄拍禅床一下曰堪笑老胡无转智少室峯前坐九年上堂极目千峯鎻翠满空柳絮飞绵可怜无位真人一向草宿露眠哑今春看又过何日是归年灵隐薰禅师法嗣杭州净慈愚极惠禅师参石田田举云门念七话无人下语忽有僧才跨门田曰雪峯辊毬师在傍蓦然领悟冲口说偈曰云门念七雪峯辊毬白苹红蓼明月孤舟田颔之上堂举白云师祖开堂拈香有曰众中衣钵道友有一言半句利益我者同伸报谢山僧乍住二三故人远来相贺又非一言半句者此岂无片香以为供养烧枫香是着菩提边事烧黄熟是说佛说祖边事而今勐炳一炉也要尽大地人知道浙X西管内嘉兴府川原道地且道烧的是什么香良久曰不下阁杭州中竺雪屋珂禅师上堂枯桑知天风海水知天寒且道衲僧知个甚么知道饭是米做直饶恁么阎罗老子索饭钱有日在师以宋鼎既迁即谢寺事金山点菴觉禅师雅知师且尊其道行时元兵下江南菴被总兵伯颜脇而置之幕中从至武林默菴言于伯颜请师陞住灵隐亲持请疏叩师门师抽关露半面问曰汝为谁默菴曰和尚故人某甲也师落关曰我不识你盖师虽处世外而以忠节自持故不屑灵隐之命后断江恩禅师赞曰雪屋今亡四十年高风禀禀尚依然伯颜丞相拜床下不肯为渠来冷泉天童礼禅师法嗣明州育王横川如珙禅师夜参少室无门户如便便得通夜深宁耐立听我话西东杭州净慈石林行巩禅师上堂举僧问古德曰如何是看经眼古德竖起拳头师曰唤作看经眼又是拳头唤作拳头又是看经眼到者里作么生缁素召大众曰背触难分处机先失照时虗空也穿透何止烂牛皮上堂山静课花蜂股重林空含箨笋肌明倚阑不觉成痴元又得黄鹂唤一声思溪恁么道好喫拄杖三十何故为他不合随声逐色上X堂水乡水濶地多湿六月花蚊嘴似鉄夜半起来恼不彻恼不彻作什么床头一柄扇无端又打折华藏通禅师法嗣杭州径山虗舟普度禅师维扬江都人史姓出家徧参谒无得得问不与万法为侣者是甚么人师曰金香炉下鉄崑崙得曰将谓者矮子有长处见解只如此师曲躬作礼曰谢和尚证明住后上堂邪人说正法正法悉皆邪正人说邪法邪法悉皆正卓拄杖一下曰邪耶正耶又卓杖一下曰说耶不说耶向者里拣辨得出黄金为屋未为贵玉食锦衣何足荣上堂万法是心光诸缘惟性晓本无迷悟人只要今日了既无迷悟人了个甚么卓拄一下曰千言万语无人会又逐流莺过短墻至元丁丑被命径山值火余志图兴复将有绪俄示微恙索笔大书曰八十二年驾无底船蹈翻归去明月一天掷笔而逝雪窦谦禅师法嗣平江府承天觉菴真禅师师有华藏讲主挟上命将为讲肆师曰汝能说禅吾从汝易吾不能说教汝易吾从于是挝皷陞堂以一喝入五教显示吾宗千圣顶𩕳一着子讲主泣下再拜乞忏悔而退道场巖禅师法嗣临安府径山虗堂智愚禅师四明人上堂言而足终日言而不尽道言而不足终日言而尽物且道道与物是一是二若道是一为甚么客山高主山低若道X是二为甚么天地一指万物一马个里缁素得出还你草鞋钱不然但愿来年蚕麦熟罗睺罗儿与一文师初住净慈天使传旨问赵州八十行脚虗堂因甚八十住山师举赵州行脚到临济话颂曰赵州八十方行脚虗堂八十再住山别有一机恢佛祖九重城里动龙颜使以颂回奏上大悦特赐米五百石绢一百缣其住育王径山亦赐赉优渥室中垂语曰巳眼未明底因甚么将虗空作布袴着画地为牢底因甚透者个不过入海算沙底因甚向针锋头上翘足杭州净慈石帆衍禅师举大颠摈首座因缘颂曰一串摩尼觌面当机赚杀首座疑杀昌黎弄尽许多穷伎俩春秋元自不曾知金山开禅师法嗣临安府径山石溪心月禅师眉州人僧问如何是佛师曰矮子看戏径山冲禅师法嗣杭州净慈简翁敬禅师举沩山问仰山曰终日与子商量成得个甚么边事仰空中画一画沩曰若不是吾终被子惑师颂曰父子虽亲共较量胸中争信有刀鎗当时一画画得断徧界葛藤无复生北山隆禅师颂鸟窠布毛曰八十翁翁要力行布毛吹起祸重生杀人流血三千里枯树枝头一老僧南岳下二十一世仰山钦禅师法嗣X杭州西天目高峯原妙禅师苏州吴江徐氏子十五出家于委水密印寺初参断桥次谒雪巖于北㵎怀香请益才问讯即打出后凡入门便问谁与汝拖者死尸来声未绝便打出一日覩五祖演和尚真赞曰百年三万六千朝返覆元来是者汉蓦然打破死尸之疑值雪巖住南明师即往省巖问阿谁与你拖个死尸到者里师便喝巖拈棒师把住曰今日打某甲不得巖曰为甚打不得师拂袖便出一日巖问日间浩浩时作得主么师曰作得主曰睡梦中作得主么师曰作得主曰正睡着时无梦无想无见无闻主在甚么处师无语巖嘱曰从今日去也不要汝学佛学法也不要汝穷古穷今但祇饥来喫饭困来打眠才眠觉来抖擞精神我者一觉主人公毕竟在甚处安身立命师遂奋志入龙须越五载因僧推枕子堕地作声廓然大彻有僧若琼从即染病师殷事启发病亟索浴付见汤影有省偈曰三十六年颠倒今日一场好笑娘生鼻孔豁开放出无毛铁鹞师问如何是娘生鼻孔琼竖起笔师曰又唤甚么做无毛铁鹞琼掷笔而逝次迁双髻德祐己卯春入西天目之狮子巖即石洞萦小室丈许榜曰死关洞非梯莫登彻梯断缘虽弟子罕得瞻视乃垂三关语以验学者曰大彻底人本脱生死因甚命根不断佛祖公案只是一个道理因甚有明与不明大修行人当遵佛行因甚不守毗尼下语不契遂关门弗接至元丁未雪巖寄X竹篦子并偈曰上大今巳无人雪巖可知礼也虗名塞破干坤分付原玅侍者众请开堂遂就石室内拈香曰此一瓣香不假壶中日月亦非劫外春风几番亲遭毒手直得八面玲珑如今放下也地摇六震拈来则塞破虗空且道不拈不放一句又作么生喝一喝作女人拜爇向炉中供养前住仰山戴角披毛无鼻孔底老和尚用酬法乳之恩遂就座僧问如何是十万同聚会师曰龙蛇混杂凡圣交参曰如何是个个学无为师曰口吞佛祖眼葢干坤曰如何是选佛场师曰东西十万南北八千曰如何是心空及第归师曰动容扬古路不堕悄然机曰恁么则言言见谛句句朝宗师曰你甚处见得僧喝师曰也是掉棒打月曰只如西峰今日十方聚会选佛场开毕竟有何祥瑞师曰山河大地万象森罗情与无情悉皆成佛曰既皆成佛因甚学人不成佛师曰你若成佛争教大地成佛曰毕竟学人过在甚么处师曰湘之南潭之北曰还许学人忏悔也无师曰礼拜着僧礼拜师曰狮子齩人韩獹逐块上堂拈拄杖召大众曰还见么人人眼里有睛不是瞎汉决定是见以拄杖卓一下曰还闻么个个耳里有窍不是死汉决定是闻既见既闻是个甚么以拄杖见闻即且止只如六根未具之前声色未彰之际未闻之闻未见之见正恁么时毕竟以何为验以柱杖│吾今与你保任斯事终不虗也以柱杖三十年后切忌妄通消息靠拄X杖下座送法被至上堂裁蜀锦剪吴绫披白玉间黄金打成一片时针札不入罗纹结角处线路难寻虽然只如西峰以诸法空为座以拄杖指被曰还着者个么靠拄杖曰天香影散莓苔石五叶花开薝卜林上堂门外有一人用尽机谋要入入不得门里有一人做尽伎俩要出出不得出不得入不得即且置且道门外人与门里人相见时如何愁人莫向愁人说说向愁人愁杀人辞众西峰三十年妄说般若罪犯弥天末后有一句子不敢累及平人自领去也大众还知落处么良久曰毫釐有差天地悬隔书偈曰来不入死关去不出死关铁蛇钻人海撞倒须弥山泊然而逝塔全身于死关寿五十八腊四十三衡州灵云铁牛持定禅师吉安泰和王氏子年三十一岁谒肯菴勤禅师剪发寻依雪巖居槽厂习杜多行巖示众曰兄弟做工夫若也七日夜一念无间眼不交贬无个入处所取老僧头做舀屎杓师默有所领未几有疾乃持一触桶就屏处危坐其上单持正念目不交睫经七日夜将半忽觉山河大地草木丛林徧界如雪天明日下堂堂一身干坤包不得久之如闻击木声惊省遍体汗流其病亦愈踊跃自庆不巳早诣方丈举似巖巖举公案诘之酬答无滞复示偈曰昭昭灵灵是甚么眨得眼来巳蹉过厕边筹子放光明直下元来只是我至元戊寅命为僧付衣偈曰无相福田衣我今付与汝悟明心地后如龙吐X甘雨又脇不沾席者六年一日巖上堂举亡僧死了烧了向甚么处去自代曰山河及大地全露法王身即诣方丈曰适来和尚举扬般若惊得法堂前石狮子笑舞不巳巖曰试道看师曰劫外春回万物枯山河大地一尘无法身超出如何举笑倒西天碧眼胡巖敲面前卓子曰山河大地一尘无者个是甚么师作掀倒势巖笑曰一彩两赛及入室问曰亲切处道将一句来师曰不道巖曰为甚么不道师拈起手中香合子曰者个得来不直半文钱巖曰多口汉巡堂次师以楮被里身而睡巖召至方丈厉声曰我巡堂你打睡若道得师放过汝若道不得趂你下山师随口答曰铁牛无力懒耕田带索和犂就雪眠大地白云都葢覆德山无处下金鞭巖曰好个铁牛也因以为号后住灵云唱雪巖之道大德壬寅冬书长偈示众其末曰尘世非久日消月磨桃源一脉三十年后流出一枝无孔笛吹起太平歌明春将示寂侍僧求别众语师曰吾别久矣恬然坐逝安吉州道场山及菴信禅师初住建阳西峰石屋参师问何来曰天目师曰有何指示曰万法归一师曰汝作么生会屋无语师曰此是死句甚么害热病底教汝与么屋拜求指的师曰有佛处不得住无佛处急走过意旨如何屋答不契师曰者个亦是死句屋不觉汗下后入室再理前话诘之屋曰上马见路师呵曰在此六年犹作者个见解屋发愤弃去途中忽X举首见风亭豁然处有省回语师曰有佛处不得住也是死句无佛处急走过也是死句某甲今日会得活句了也师曰汝作么生会屋曰清明时节雨初晴黄莺枝上分明语师颔之匡山无极源禅师甞受命于雪巖曰子福薄不宜出世度人遂归隐匡庐年巳百岁独坐茅菴终日不语天真参师亦无启发后值师于厕上乃趋问曰如何是祖师西来意师擒住曰道道真于言下释然顿悟但摇手而巳师曰子有所得耶真拂袖而出遂服勤月余日益玄奥净慈伦禅师法嗣台州瑞巖方山宝禅师付无见偈曰此心极广大虗空比不得此道只如是受侍休外觅绝象鉴禅师颂洞山不安因缘曰洞山有路透云巖绝处教通到者难拄杖头边开活路方知不隔一毫端竹屋简禅师颂鼓山圣箭曰青童双勒玉骢嘶淡白春衫绿带围半夜归来花底月金鞭敲落乱红飞又曰九重城里本非遥射折重重箭倍饶忽遇三军围绕处分明有路直通霄无学元禅师法嗣月庭忠禅师颂迦叶摈文殊曰锦衣公子游春惯白首佳人懊恨多彼富尚嫌千口少自贫无奈一身何育王珙禅师法嗣X台州紫箨山竺元道禅师恕中参问赵州狗子话拟开口师一喝中遂大悟呈偈曰狗子佛性无春色满皇都赵州东院里壁上挂葫芦师乃发笑曰恁么会又争得中拂祖而出金陵保宁古林清茂禅师十三岁为僧见老宿举高菴见僧不会便扭住曰父母生汝身师友成汝志无饥寒之迫无征役之劳于此不坚确精进成办道业他日有何面目见父母师友乎师闻之不觉涕泪俱下便知有出生死一看子遂参善知识即便放下身心如是二十年间矻矻孜孜未甞暂舍后到育王会中稍知触净更斯彻证出住开元永福保宁诸剎结夏病起小参岁月不可把玩老病不与人斯山僧十数日来寒热交攻正觅起处不得何故身相离故心如幻故身相既离心亦如幻佛病祖病其体亦然五祖和尚云病来又病皮黏骨抖擞起来无一物行不成步语声低鼻孔依然尚突兀五祖老人与么说话只能自病不能病人既不能病人当攒簇不得之时即不能普入众生身中全众生之病既不能全众生之病则业识茫茫无本可据大众九十日内同此安居动静寒温自宜保爱解夏小参时光易失解夏斯临砌畔蛩吹林间蝉噪金风扇野黄叶飘零只此见闻更无余事直得九旬之内无丝毫虗弃之功历劫无明当下氷消瓦解向上更有事在露出狮子爪牙其间别有商量未免当门按剑所以古人道譬如雁X过长空影沉寒水雁无遗踪之意水无留心之影只者灵锋阿谁敢拟太阳门下日日三秋诸人若善参详管取功成果满正与么时如何万机罢尽龟藏六一性圆明鹤出笼净慈巩禅师法嗣杭州灵隐东屿德海禅师颂俱胝竖指曰深深无底高高绝攀思之转远寻之复难嘉兴府天宁竺云景昙禅师婺州浦江严氏子及长学无常师预石林麻下委心请法林示曰佛之妙用在汝触事不迷师一言解悟初住婺之治平苏之北禅僧问诸法巳闻于今日西来祖意愿敷宣师曰西来无意可宣曰达磨却传个甚么师曰九年面壁羞惶杀人曰与么则佛法遍天下谈玄口不开师曰切忌唤钟作瓮问古人道须参活句莫参死句如何是是活句师曰路逢死蛇莫打杀曰如何是死句师曰无底篮儿盛将归曰不死不活句又作么生师曰易分雪里粉难辨墨中煤问三贤未达十圣难知如何是此宗师曰无孔笛毡拍板曰知音者谁师曰聋人争得闻曰也知和尚惯有此机师曰鹞子过新罗问如何是涅槃心师曰须弥山曰如何是差别智师曰四大海曰都来总不消得师曰金刚王宝剑你还提得起么曰请师高着眼师曰话作两橛住畲山慈云昭庆寺上堂金乌未上玉兔西沉伶俐衲僧东讨西寻忽然撞破虗空历劫只在如今卓拄杖下座上堂X上是天下是地击皷陞堂讨甚巴鼻焙经上堂海藏灵文经天纬地琅函玉轴塞壑填沟如来不说说敲出凤凰五色髓迦叶不闻闻击碎骊龙颔下珠火𦦨为三世诸佛说法义天朗耀扬坤维三世诸佛向火𦦨上说法字脚不留空法界兜罗线里玉转珠回文武火中星移电卷行行铸出黄金子朵朵花开白玉莲湛寂凝然应真不供只如经归藏禅归海又作么生五千余卷疮疣纸一众传来耿夜光径山度禅师法嗣杭州径山虎巖净伏禅师淮安人至元二十一年正月帝御大明殿受朝贺因问南禅才者右相和礼霍孙首举师师作偈以进其略曰过去诸如来安住秘密藏现在十方佛成道转法轮未来诸世尊一切众生是由妄想执着结烦恼葢缠迷成六道身虗受三涂苦唯念过现佛不敬未来尊与佛结冤讐或烹宰杀害不了众生相全是法性身昔有常不轻礼拜于一切言我不轻汝汝等当作佛若能念自他同是未来佛现世增福寿生生生佛国帝覧悦而问曰戒勿杀有道者试为朕言之师奏对曰有宋仁宗皇帝一日语羣臣曰朕夜来饥甚思欲烧羊羣臣奏曰陛下何不宣付有司办之仁宗曰朕偶饥思尔虑为常例宁忍一时之饥不忍启无穷之杀殿下皆称万岁上嘉纳即受帝师戒径山愚禅师法嗣X宝叶源禅师颂五通仙人曰那一通你问我口是祸门招因带果慙愧慈悲大法王丙丁离壬不属火闲极云禅师举庄宗酬价因缘颂曰君王宝自难酬价兴化何曾敢借看天地既无私葢载至今留得镇中原径山月禅师法嗣南叟茙禅师颂婆生七子话曰鄂渚渡头穷鬼子全机错在扣舷时何如别下一转语救取婆婆第七儿五灯会元续略卷第三上五灯会元续略卷第三下明支提山嗣祖沙门净柱辑临济宗南岳下二十二世高峰妙禅师法嗣杭州天目中峰明本禅师杭之钱塘孙氏子母梦无门开禅师持灯笼至家遂生神仪挺秀具大人相离襁褓便趺坐能言便歌赞梵呗参高峰于死关昼夜精勤困则以头触柱一日诵金刚经至荷担如来处恍然开解遂从高峰薙落时年二十有四未几观流泉有省即诣峰求证峰打趂出既而民间讹传官选X童男女师问忽有人来问和尚讨童男女时如何峰曰我但度竹篦子与他师言下洞然彻法源底于是高峰书真赞付师曰我相不思议佛祖莫能视独许不肖儿见得半边鼻有问峰诸弟子优劣峰曰如义首座固是一根老竹其如七曲八曲唯本维那却是竿上林新篁他日成林未易量也师居无定所或船或菴榜以幻住僧俗争相瞻礼皆手额曰江南古佛延祐戊午仁宗皇帝闻而聘之不至制金襕袈裟赐之号曰佛慈圆照广慧禅师院曰正宗英宗皇帝亦封御香制衣即所居而修敬焉先是驸马太尉沈王王璋常使人从师问法意以为未足请于上亲往见之请师陞座为众普说示众大道无为大功不宰大善无迹大位不居一切处海印发光千万古金枝挺秀访圆通大士于潮音洞里买石得云饶修如意轮期于明庆寺中移花兼蝶至香风奏四天之乐梵音轰大地之雷二千载巳现国王五百劫常为世主一大藏教随机运转百千善行任意发挥祝万岁于九重保三韩于上国此是太尉沈王海印居士寻常行履处只如今日偕行宣政院使平章相国王子从官高登天目下视人寰且佛法相应一句如何指陈匝天匝地祥云起无古无今瑞气腾小参大道在目前山是山水是水玄机超物表圣非圣凡非凡一念洞然万缘廓尔水精宫秋容淡淡森罗万象吞吐明月珠松雪斋灏气沉沉屏几六牕交彻宝丝网无一物X不彰至化无一事不演真乘庄周虽蝶梦枕边敢保其当机罔措子韶固蛙闻月下未许其觌面施呈者一着子名不得状不得即其知处巳陷情围事亦然理亦然与么会时早沉识海所以道神光独耀万古徽猷入此门来莫存知解且不存知解底句如何指陈玉宇秋高无界限金园春事政敷腴示众慧剑单提日用中天然元不犯磨砻神号鬼哭丧魂胆遍埜横尸不露锋古人与么说话巳是自伤巳命了也殊不知我王库内无如是刀佛成道日示众玄玄绝待妙妙无依独露真常全彰至体名不得状不得雪老氷枯理无碍事无碍天荒地逈万里云收午夜四方星灿长空揭开威音那畔脑门圆陀陀光烁烁擉瞎髑髅背后眼光净躶躶赤条条勒回三万劫风飞雷厉之神机突出五千轴海涌云屯之𥧌语大众释迦老子来也即今在诸人眼睛里仰见明星顶𩕳上成等正觉你诸人还觉眉毛动也无如其未委各请归堂至治癸亥八月十四早写偈辞众曰我有一句分付大众更问如何无本可据置笔安坐而逝后七年天历己巳春文宗皇帝赐谥智觉禅师塔曰法云元统二年赐度录三十卷入藏号曰普觉国师杭州天目正宗寺断崖了义禅师湖之德清汤氏子年十七有禅者诵高峰上堂语曰欲穷千里目更上一层楼师曰此大善知识必能为人抽钉拔楔遂往见闻峰举牛过窓櫺师疑甚他日过钵盂塘见松上X雪坠有省即呈颂曰不问南北与东西大地山河一片雪声未绝峰痛棒不觉陨身崖下及出廼自誓七日取证遂端直坚竖忘废𥨊食夜则攀树露立达旦未至所期豁然大悟驰至死关唿曰老和尚今日瞒我不得也呈颂曰大地山河一片雪太阳一炤便无踪自此不疑诸佛祖更无南北与西东峰上堂曰二十余年布个漫天网子打凤罗龙竟不普遇着一个虾蠏今日不期有个蟭螟虫撞人网中固是不堪上眼三十年后向孤峰绝顶扬声大呌且道呌个甚么大地山河一片雪师便夺拂子为众举扬呵励同学辞不少逊复曰尽大地有一人发真归元某甲皆知之有僧参峰次峯令见师师曰蓦直去师从此剃落所至归重泰定三年师狥众请坐正宗寺一载示众若要超凡入圣永脱尘劳直须去皮换骨绝后再甦如寒灰发𦦨枯木成荣岂可作容易想我在老和尚处多年每被大棒打彻骨髓不曾有一念远离心直至今日才触着痛处不觉泪流岂似你欢喜踊跃齩着些子苦味便乃掉头不顾殊不知苦味能除百病大凡工夫若到省力时如顺水流舟只要梢公牢牢把舵才有丝毫异念生管取丧身失命若到纯一处不可起一念精进心不可起一念懈怠心不可起一念求悟心不可起一念得失心才有念生即被一切邪魔入你心腑使尔颠狂胡说乱道永作魔家眷属佛也难救你戒之戒之元统元年除日谓从者曰有X一件事天来大你还委悉么良久曰明日是年朝正月六日诣法云塔西指空地曰更好立个无缝塔其晚与禅者谈笑至夜分乃曰老僧明日天台去也者曰某甲随师去师曰你走马也趂我不及翌午跏趺而化寿七十二腊四十九初中峯示寂会塟斋次师笑谓众曰后十二年更为老僧一会至是十二年矣赐佛慧圆明正觉普度大师杭州天目山大觉寺布衲祖雍禅师明州宁海人得旨于高峯躬舂㸑樵貌甚瘠黑戆而少文甞和永明山居偈曰我要心灰即便灰何须更去觅良媒千差路口齐关断万别机头尽截摧就树缚茆成屋住拾荆编户傍溪开是他懒瓒无灵验惹得天书三度来又曰寻常冷解自知非退步沉踪住翠微扫荡百年荣辱梦倒回多劫本根机蚁因觅穴沿揩走蝶为寻花徧圃飞须信先天并后地洞然物物有真归后住中天竺桂子堂书偈安坐而逝处州白云空中以假禅师得法高峯后栖白云山四方禅侣闻风来赴履满户外至元丙子夏一日援笔书偈曰地水火风先佛记掘地深埋第一义一免檀那几片柴二免人言无舍利趺坐而化灵云定禅师法嗣洪州般若绝学世诚禅师古梅参师问曾见甚么人来曰海印和尚教提无字师曰无字作么生提曰未提巳前早自分晓师曰灵云见桃花悟道玄沙云谛X当甚谛当敢保老兄未彻在且道是许他不许他曰言下许师大笑曰不是再来看次早上方丈师曰夜来事作么生曰灵云捉得贼玄沙不放赃即今赃贼一时断还和尚把坐具便打师曰黄檗打临济六十棒意作么生梅便喝师曰因甚又去打大愚三掌再来掌黄檗梅才开口师曰不是曰毕竟那个是师便栏头打曰且去再看次早上方丈师曰抽袈裟梅拟议师便打三十梅便喝师又打六十梅便休去后上方丈求住师曰你去见无用中峯断崖三人了却来与我同住后到云巖见法昌语录曰驱耕夫牛夺饥人食忽有彻处不觉汗下便颂公案数则寄呈师师看毕对众曰此人得我第三番竹篦上气力但是尚欠脱殻在示众兄弟家三年五年做工夫无个入处将从前话头抛却不知行到中途而废可惜前来许多心机有志之士看众中柴干水便僧堂温煖发愿三年不出门决定有个受用有等才做工夫心地清净但见境物现前便成四句将谓是大了当人口快舌便悞了一生三寸气消将何保住佛子若欲出离参须真参悟须实悟径山陵禅师法嗣金华府云黄山宝林桐江绍大禅师世居严之桐江姓吴氏首上双径谒虗谷授以单传之旨久之辞去历参名宿乃曰吾今而后知法之无异味也复归径山时东屿海唱道净慈请师主藏室至顺壬申出世X严之乌龙后迁宝林一日将寂众请书偈师接笔掷地曰纵书到弥勒下生宁复离此耶翕然而化杭州径山竺远正源禅师南康欧阳氏子首谒虗谷谷以龙潭灭纸捻话问之师曰焦石可破层氷谷曰破后奚为师曰探索乃知谷曰所知者何事师拟对谷便打师悚然默喻五主巨剎号佛慧慈照普应禅师苏州觉隐本诚禅师嘉禾语溪人始从游于胡石塘后嗣法于虗谷甞作贫居偈以自适曰但得闲中乐岂以贫为艰愈贫愈无事无事心愈闲虽居人世中恰似出尘寰道场信禅师法嗣嘉兴府福源寺石屋清珙禅师苏之常熟温氏子首参高峰授以万法归一话服勤三年次往建阳西峯参及菴不契师发愤弃去中途忽举首见风亭豁然有省归语菴菴颔之元统辛未四月住禾之当湖福源上堂把住也锋芒不露放行也十字纵横水云深处相逢却在千峯顶上千逢顶上相逢却在水云深处今朝福源寺里开堂演法昨日天湖菴畔垦土畊烟所以道法无定相遇缘即宗可传真寂之师仰助无为之化正与么时如何卓拄杖曰九万里鹏才展翼一千年鹤便翱翔除夜小参年亦穷月亦穷三十六旬穷伎俩破除尽在五更钟穷则变变则通寻常一样窓前月才有梅花便不同三条椽下禅X和子囊亦空钵亦空拾得断麻穿破衲不知身在寂寥中惟有福源拄杖子不属阴阳造化功了无春夏秋冬自古自今撑天柱地同行同坐啸月吟风又谁管你江湖滚滚日月匆匆等闲靠在禅床角一片云中挂黑龙居七年退归霞雾之天湖有山居偈曰过去事巳过去了未来不必预思量只今便道即今句梅子熟时栀子香至正间朝廷闻师名降香币以旌异皇后赐金襕衣壬辰秋七月二十四日与众诀偈曰青山不着臭尸骇死了何须掘土埋顾我也无三昧火光前绝后一推柴掷笔而逝金华府圣罗山石门刚禅师世居山之麓师得厥旨于及菴游历罢归里中善信即其山地营建宝坊文其楣曰正觉请师主之岁夜谢道德首座顺侍者看病上堂岁事除年华毕尊莫尊乎道重莫重乎德觉即般若因顺即菩提佛当知种豆不生麻因果自然明历历然虽如是且道如何见得八福田中看病第一小参踢翻生死海涓滴不留推倒涅槃城纤尘不立且是不劳余力亦乃得正定心譬如壮士挥戈锋铓不犯如人善射毫发无差自然处处逢源头头合辙所以道不假修证本自圆成尽大地是胜妙觉场偏法界是真如实地悟取人人有分了知个个无亏一念不生得三摩地一心不动转大法轮自利利他俱登彼岸全身放下总得自繇到者里说甚涅槃生死真如佛性了无一法当情直得十方坐断今日举X此正法眼藏涅槃妙心奉为上峯最菴主三七去程永超彼土成证真常者然虽如是未审菴主会得也无若也会得便乃不动脚跟高超乐土不消举念即证无为其或未然白云万里击拂子曰见彻本来无隐蔽纷纷桂子散天香一日辞世偈曰七十六年了然宽廓拶破虗空须弥倒卓匡山源禅师法嗣嘉兴府海门天真惟则禅师湖州费氏子母梦异僧分卫觉而有娠及旦异香袭人髫年出家徧参楚石千巖一十八位尊宿皆因缘不契后闻匡庐无极源禅师径往叩之豁然大悟众请开法海门上堂僧问如何是向上事师曰向下荐取曰作么生向下荐取师曰切莫动着曰动着后如何师曰与汝三十棒曰毕竟学人过在甚么处师曰掩鼻偷香瞒人不过曰还许学人忏悔么师曰不打自招僧才礼拜师曰也是自起自倒汉乃曰向上事向下事截断两头休执滞蓦然放出鼈鼻蛇齩杀方知难躲避吽吽吽海门今日忍俊不禁越例为诸人通个消息汝等还委悉么以拂子点一点曰等间抛下活人丹浩浩清风动天地上堂三三三九九九海门湖音似雷吼香浮菊圃献金钱灵感𣏌提呈玉狗你也有我也有棙转南辰看北斗正恁么时且道高登海门峯顶冲开碧落喝散白云现大人相显大神通底句子又作么生道忽作修罗擎日月瑞相曰天吐虗空擎日月X十方法界即全身花朝上堂化期月夕蕋珠宫里降神仙柳约春风锦绣丛中行綵女閙閧閧处显示舍那性海静悄悄处埋没普贤愿门正恁么时且道闹中活计是静中活计是海门即不然良久弹指曰兜率天中弹宝几阎浮世界响金钟洪武初常预荐法事以足疾赐归癸酉仲春示微疾一日侵晨告众曰吾去矣侍者请偈师厉声曰平常说底不是耶即瞑目而逝瑞巖宝禅师法嗣天台华顶无见先覩禅师台之仙居叶氏子资性秀颕嗜读书过目成诵从古田垕薙发参方山一日作务次涣然氷释山以偈印之筑室华顶一坐四十年足未常輙阅户限白云参问曰西来密意未审何如师曰待娑罗峯点头即向汝道高峯日禅师法嗣日本国兜率院梦窓疎石国师姓源氏势州人宇多天王九世孙母祷观音梦吞金色光而孕暨长绘死尸九变之相独坐观想知色身不异空花慨然有求道之意十八为僧梦游中国疎山石头二剎一庞眉僧持达磨像授之既窹曰洞明吾本心者其唯禅观乎初谒无隐范次谒一山宁于相州山曰我宗无语句亦无一法与人师曰愿和尚慈悲方便开示山曰本来廓然清净虽慈悲方便亦无师疑闷无聊见佛国高峯日公扣请如前峯曰一山云何师述其问答X峯厉声喝曰汝何不道和尚逗漏不少师于言下有省辞归旧隐常牧山一夕坐久偶倚壁忽然仆去豁然大悟有等闲击碎虗空骨之句求峯印可峯曰西来密意汝今巳得善自护持卓菴浓州诸剎国王命师领南禅天龙等处王妃延入宫中执弟子礼问道赐号正觉加心宗普济之号且遗以手书其略曰道振三朝名飞四海主天龙席再转法轮秉佛祖权数摧魔垒师以年高隐退寻示寂紫箨道禅师法嗣杭州径山大宗兴禅师台州人临终忽叹曰夫三十妇六龄毕竟偶不成遂坐去台州瑞巖恕中无愠禅师台之临海陈氏子七岁入乡校读书不烦再授年未冠白父母依径山寂照禅师剃落谒竺元以狗子无佛性话未破疑问元师才开口被元一喝遂大悟初住明之灵巖次瑞巖谢明庆莹中和尚惠竹拂上堂拈起示众曰凌云劲节傲雪孤标结根于旷劫之先孕质于三乘之外一刀两段不假思惟信手拈来神号鬼泣非麈尾之能齐岂龟毛之可比击处而雷轰蛰户竖时而劒倚长空马师束手归降百丈望风歛衽有如是之妙用有如是之神通汝诸人还知来处么若也未知问取明庆和尚击禅床下座祷雨上堂甘雨愆期田畴龟拆衲僧鼻孔焦热生烟拈拄杖曰拄杖子化为龙向南阎浮提行雨去也山僧不可洗手奉功未免助其神力卓X拄杖曰急急如律令勑谢来苏庄监收上堂山僧昨遣数员宿将征诸未服既徯我来苏一鼓而下直得风以顺雨以时嘉谷丰登庶民乐业今当还师振旅奏凯论功坐享太平之时玄弼真君忍俊不禁不觉手之舞之足之蹈之于一毫端扬声而歌曰台州仙高一百红莲青江口白虾殻来归分连子格且道是甚么曲调乃曰饭饱弄筯后谢事入松巖寄书退院众固请师坚拒不允洪武七年夏日本国主遣使入贡就奏请师化其国上召师至阙下师以老病辞上悯而不遣遂住鄞之翠山一日忽遘微疾索笔书偈曰七十八年无法可说末后一句露柱饶舌咄端坐而逝庆元府天童了堂一禅师至正二年住台之紫箨次天宁天童僧问昔日保寿开堂三圣横身相为临济住院普化尽力扶持毕竟明甚么边事师曰两头俱坐断一劒倚天寒曰与么则五位君臣齐裂下三玄戈甲一时收师曰错下名言僧一喝师曰乱统禅和如麻似粟上堂拈一茎草作丈六金身将丈六金身作一茎草好大众不是苦心人不知便下座上堂最初一句末后一机直下搆得灯笼露柱动地放光其或未然竹山今日失利示众樵歌来叠嶂帆影落汀洲胡孙载纸帽直上树梢头七星劒五云楼毬打人兮人打毬万事难把玩鱼吞水面沤住天童上堂长此束鸟芳树不栖摩斯迦沧溟不入龙泉与刀斧同铁X利钝悬殊良骥与驽骀同途迟速有异以拂子画一画曰华须连夜发莫待晓风吹小参灵光不昧万古徽猷智鑑洞明十虗普应时临亚岁节届书云击动法鼓大众云集一一天真一一明妙更待说个甚么若说有法又被有碍若说无法又被无碍若说不有不无法又被不有不无碍若说不不有不不无法又被不不有不不无碍云从龙风从虎圣人作而万物覩日可冷月可热众魔不能坏真说以拂子画一画曰黄檗树头悬蜜果无言童子唱巴歌问文殊与普贤万法悉同源如何是同源底法师曰胡张三黑李四曰一毛吞巨海于中更何言师曰不劳悬石镜天晓自鸡鸣曰是非不到处还有句也无师曰诚知你乱会问名假法假人空法空请师直指师曰曾问几人来曰无根树子向甚么处栽师曰更深犹自可午后更愁人曰只在目前为甚么再三不覩师曰千年常住一朝僧保宁茂禅师法嗣嘉兴府本觉南堂清欲禅师台之临海朱氏子元历二年出世集庆之开福上堂拈拄杖曰与么来者彩凤舞丹霄不与么来者铁蛇横古路直饶与么不与么去来道绝也是秤锤蘸醋卓拄杖上堂摩尼珠人不识如来藏里亲收得万象森罗影现中一颗圆光色非色永嘉大似乞儿暴富开福道摩尼珠谁不识击碎分文也不直抛向虗空更那边免使时人挂胸X臆然则云开日出职到威成撞着本色道流恰似泗洲人见大圣元统元年住本觉上堂顾视大众曰者里莫有作家战将么时有僧出众曰尽大地是个问头和尚作么生答师曰遍虗空是个答语是你作么生领曰万福师曰拄杖不在苕帚柄与你三十曰诸方有明眼人在师曰你莫是患盲么僧无语师喝曰将谓是收燕破赵之才元来也做未得行间小卒在出去乃曰若论战也个个力在转处到者里直须通方上士本色英流寸刃不施全锋敌胜其或未然拟议不来髑髅粉碎卓拄杖喝一喝下座舟中值冬至小参一道虗明总是自家田地初爻既兆全彰劫外干坤无去来动静之殊无取舍是非之异可以骑声葢色可以随流入流可以泛华亭半叶之舟可以尽泽国烟波之胜不举任公之钓非同濠上之游击拂子曰噼口一桡巳伤盐醋离钩三寸休更回头拍膝曰永夜月明天在水雁声飞过自苹洲问仲冬严寒年年事晷运推移事若何师曰昨夜日轮飘桂华今朝月窟生芝草问单传直指巳涉离微坐断千差请师答话师曰破镜不重照落花难上扶曰便恁么去时如何师曰乌龟钻败壁问说法不应机总是非时语作么生得应机去师曰夜半起来失却牛天明起来失却火问心不是佛智不是道还端的也无师曰喫饭止饥饮水止渴曰智不到处切忌道着又作么生师曰塞却耳根分明听取癸卯八月示寂X明州瑞云清凉寺实菴茂禅师郡之奉化郑氏子幼龄中夜坐禅母恶之推使仆輙达旦不瞑后出家参南㵎泉禅师一夕松月下闻流水声有省往白泉泉俾诣古林林问汝来何为师曰正为生死事大求出离耳林曰子明知四大五蕴是生死根本为何入此革囊师拟议林以钖杖击之豁然悟入至正壬午住长明之瑞云山有僧问答未竟以手拍地而笑师曰滞货何须拈出耶僧嘘一声师便喝僧有省退隐东堂影不出山元明师犹子也迎归天童之此轩未几示疾众请书偈师曰我此中廓然也何偈之为即端坐凭几握右手为拳以额枕之而逝号佛光普炤大禅师灵隐海禅师法嗣杭州径山月林镜禅师郡人少颕异穉龄出家间扣名硕俾参本来人久有省作偈曰本来人本来人无脑无头作么寻蓦然揪着个鼻孔试看元来是白丁硕见睨视曰可是师与一掴建宁府斗峯大圭正璋禅师福州福清人礼湖南绝听祝发参东屿海闻海颂俱胝竖指话言下顿悟遂上方丈呈所得海曰作么师曰古今现成事何必涉思惟海曰既不涉思惟汝来作么师曰请和尚证明海曰证个甚么师便喝海俾颂狗子无佛性话师曰狗子佛性无觑着眼睛枯瞥尔翻身转唵㗭哩苏嚧海抚而印之后结茅斗峯渐成丛席上堂良久曰黄X金虽贵入眼成尘便下座上堂玉宇霜清琼林叶落一向全提万机䆮削作者好求无病药上堂举青州布衫话师曰昨夜三更里雨打虗空湿狸奴知不知倒上树梢立上堂元正启祚万物咸亨唤作新年头佛法瞎却你眼不唤作新年头佛法折却我舌毕竟作么生便下座临终偈曰生本不生灭亦无灭幻化去来何用分别大众珍重不在言说便合掌入灭明州育王大千慧炤禅师永嘉麻氏子首谒晦机次谒东屿于苏之荐严屿问东奔西走将欲何为师曰特来参礼尔屿曰天无四壁地绝八荒汝于何地措足耶师抵掌于几而退及屿迁净慈邀师分座天历戊辰出世乐清之明庆示众佛法欲得现前莫存知解缚禅看教未免皆为障碍何如一物不立而起居自在乎所以德山棒临济喝亦有甚不得巳尔至正乙未迁普陀未几署育王甞垂三关语以示学者曰山中勐虎以肉为命何故不食其子虗空无向背何缘有东西南北饮乳等四大海水积骨如毗富罗山何者是汝最初父母居九年退居妙喜泉上筑室曰梦菴掩关独处凝尘满席不顾也洪武六年示寂天宁昙禅师法嗣三空居士女中之善伦也秉烈丈夫之志不为富贵所转参竺云单提无字如是三十六年忽一日问曰生死到来时如何云曰生是谁耶死是谁耶居士低头问讯云疑其异常遂再叩之曰是谁生是谁死士X复低头问讯云曰切忌死在者里士提起念珠曰数珠一百八不数日示微疾说偈而去火后得舍利无数玉山珍禅师法嗣金陵蒋山昙芳忠禅师南康人梁王至建康是夕寺菑明日王诣寺问曰兴复若何师曰赖有大檀越在王曰寺既燬矣佛依何住师曰古佛过去今佛再来王大喜又曰衲子所谓蒋薄粥者何也师曰将谓殿下忘却王曰衲子所谓三只韈者何也师曰国内山川都踏遍今朝亲到帝王家赐广惠圜悟大禅师径山伏禅师法嗣杭州径山南楚悦禅师隆兴人上堂闻声悟道见色明心蓦拈拄杖曰者个是色卓一卓曰者个是声诸人总见总闻且那个是明底心那个是悟底道喝一喝曰贪他一粒米失却半年粮谥佛慈法喜禅师天童坦禅师法嗣南京天界孚中怀信禅师明之奉化姜氏子参竺西西知是法器厉色待之不与交一言师疑益炽一日西上堂举兴化打克宾话问师师曰俊哉师子儿西颔之泰定丙寅住明之观音后住龙翔会我明兵下金陵寺僧散去师独趺坐执兵者满前投杖而拜高皇帝甞幸其寺师说法要嘉师言行纯悫特改龙翔为大天界一日书偈曰平生为人戾契七十八年漏洩今朝撒手便行万里晴空片雪示寂前一日X高皇帝方督师江阴梦师入谒帝问曰师来胡为师曰将西归来告别耳未几驾还金陵闻师讣正与梦符帝惊异诏出内帑以助塟事南岳下二十三世中峯本禅师法嗣婺州伏龙山千巖元长禅师越之萧山董氏子家世宗儒九岁即就外传诸书经目成诵十九薙发于武林灵芝寺会行丞相府饭僧师随众受供适中峯在座即唿曰汝日用何如师曰念佛峯曰佛今何在师拟议峰厉声叱之师遂跪求法要峰授以赵州无字话令参于是缚茅灵隐山中未几复以他务移动随顺世缘倐忽十载复还灵隐脇不沾席者三年因往望亭闻鹊声有省亟见峰具陈悟因峰又斥之师愤然来归夜将寂忽鼠食猫饭堕其器有声恍然开悟复往质于峯峰问曰赵州何故言无师曰鼠食猫饭峰曰未在师曰饭器破矣峰曰破后如何师曰筑碎方甓峰乃微笑住后示众龙门水急一句截流茅屋风高千山起浪三世诸佛望风结舌六代祖师斫额有分天下老和尚仰羡仰羡是汝诸人既到者里作么生与山僧相见蓦拈拄杖曰与么与么人境俱夺不与么不与么照用同时卓一下曰龙生金凤子冲破碧琉璃僧问从上诸圣所传何事师曰本来无一物赫赫动干坤曰如何是和尚为人处师曰老鼠喫猫饭曰学人不会师曰椀子扑落地打破常住砖上X堂僧问如何是第一句师曰有口如哑曰如何是第二句师曰有眼如盲曰如何是第三句师曰棒折也未放你在师乃掷拂子曰此是老僧第二句如何是第一句师便下座僧问如何是和尚家风师曰无力竖拳头施法被上堂春雪乍卷春雨初晴花红柳绿水碧山青紫燕黄鹂深谈实相丛林草木尽作琴声突出释迦鼻孔豁开达磨眼睛只如今日齐郡夫人张氏德真所施一片法被上有一卷心经唤作一卷心经又是一片法被唤作一片法被又是一卷心经金𦦨𦦨锦层层结角罗纹重重宝印纵横十方朵朵珠缨庄严既妙德相弥增一一从夫人心中流出一一于诸佛分上圆明老僧受了诸人无分诸人受了老僧无分不如打归常住千年万岁耀真灯耀真灯复何凭有时挂向华王座也胜诸方黑漆屏至正丁酉六月十四日示微疾会众书偈曰平生饶舌今日败阙一句轰天正法眼灭遂投笔而逝谥佛慧圆鉴禅师苏州狮子林天如惟则禅师吉安永新谭氏子幼岁入禾山祝发后游天目依附中峰每见峯曰老幻一生参禅不得开悟师心中窃有所疑后来得旨精究禅微示众僧问佛佛授手祖祖相传毕竟传个甚么师曰脚未跨门与你三十棒了也问达磨未来东土二祖不往西天还有为人处也无师曰有曰如何是和尚为人处师曰浴院里灯笼笑破半边口曰莫便X是学人转身处么师曰上天无路入地无门曰今日多幸得闻狮子吼也师便喝僧礼拜师曰拜即任拜者一喝不曾倒地在乃击拂子召众曰声前一路千圣不传不离当处常湛然喝一喝信手拈来万化千变觅即知君不可见喝一喝且道者两喝是同是别若道同争奈是两喝若道别争奈只一般者里会去火𦦨不妨蚊蚋泊者里不会藕丝牵动铁崑崙你若是个抝性汉不问会不会不问同不同将古人说底两句山僧喝底两喝同时飏在他方界外却看无依道人弄出神头鬼面有时吞却十方虗空教一切有情无情都无出头分有时放出山河大地任他森罗万象徧界纵横到者里唤作不离当处常湛然也不得唤作觅即知君不可见也不得分身两处看也不得併作一处看也不得取不得舍不得不可得中只么得还会么惟证乃知难可测木龛成示众生死与涅槃六六三十六无常等不来我且先瞑目诸禅德且道天如即今是死是活死却活天如活却天如死佛佛受轮回只为者些子示寂塔于水西原日本国相州建长禅寺古先印原禅师世居相州姓藤氏为国中贵族十三剃发遍历户庭咸无所证遂入中夏参无见于华顶见指参中峰师屡呈见解峰呵之师饮食俱废峰怜其诚乃曰此心包罗万象迷则生死悟则涅槃生死之迷固是未易驱斥涅槃之悟犹是入眼金尘当知般若如大火聚近之则焦首X烂额唯存不退转一念生与同生死与同死自然与道相符脱使未悟之际千释迦万弥勒倾出四海大水入汝耳根总是虗妄尘劳皆非究竟事也师闻之不觉汗下一日有省告峯曰原以撞入银山铁壁去也峰曰既入银山铁壁来此何为师超然领解后辞去参古林东屿诸大老会清拙澄公将入日本拉师同行遂出世甲州之慧林迁万寿净智长寿诸剎一日微疾谓侍者曰时至矣可持觚翰来乃曰吾塔巳成唯未书额耳大书心印二字遂逝初门人欲𦘕师像预索赞语师作一圆相题其上曰妙相圆明如如不动触处相逢是何面孔般若诚禅师法嗣建宁府高仰山古梅正友禅师广信贵溪丁氏子自幼出家礼末山本公为师住江淮南浙便参知识一日因小便触地得个入处请益绝学到雪巖阅法昌语录至驱耕夺食忽有彻处不觉汗下便颂公案数则寄呈学学曰此人得我第三番竹篦上气力但是尚欠脱殻在越三年因过堂打动钵盂忽大悟出住天心继住高仰上堂慧劒单提明行正令拟议不来丧身失命还有当锋底么良久曰正好一帆风过海个中不遇驾涛人小参月落山头惨云横谷口阴欲明生死事直指本来心还有会得本来心底么夜静不劳重借月玉蟾常拄太虗中至正壬辰五月初三日跏趺示寂全身安于石塔X平山林禅师法嗣杭州止菴德祥禅师杭州人一日倚座曰一队噇酒糟汉我争如你何不道竟寂智者义禅师法嗣杭州净慈德隐普仁禅师婺之兰溪赵氏子十岁祝发参了然机缘相契命为侍香至正乙未住金华西峰太祖高皇帝取婺州幸智者禅寺诏师住之晚涖南屏忽示微疾屈指计曰今夏五月矣左右曰然师曰此八月八日最良吾将逝矣至朝整衣端坐而逝海门则禅师法嗣湖州辨山白莲寺嬾云智安禅师嘉兴沈氏子依海昌净妙寺出家首谒天真发明教外别传之旨自此韬光名剎交聘不就恪遵竹杖禅师遗命住白莲寺示众万法归一无孔铁鎚当面掷一归何处抹过西天并此土青州布衫重七斤寒巖古木璚花春仁者殷勤问端的娘生鼻孔从来直倘于言下解知归九九方明八十一晚归净妙久之託疾告终塔于苍弁之南阡华顶覩禅师法嗣处州福林院白云智度禅师处之丽水吴氏子从空中假禅师剃发深习禅定参无见问西来密意未审何如见曰待娑罗峰点头却向你道师以手遥曳欲答见遽喝师曰娑罗峰顶白浪滔天花开芒种后叶X落立秋前见曰我家无残羹剩饭也师曰此非残羹剩饭而何见颔之后主普慈诸剎洪武己酉应召寻隐福林一日书偈曰无世可辞有众可别太虗空中何必钉橛掷笔而逝师平日随机开导所作偈颂不容人录别源源禅师法嗣明州天童元明原良禅师宁海周氏子初住台之瑞巖后主天童其侑宏智禅师词曰呜唿山不让尘故能成其高海不让流故能成其深师非宿备六度万行之愿轮则曷由树斯大法之功于古今圣人出兴作百世师千载一时惟师得之巍巍窣堵镇兹东谷洞上一宗真规复复昭告菲词深勒崖谷愿师再来为法作则天童一禅师法嗣抚州云居呆菴普庄禅师台之仙居袁氏子母梦梵僧入室而生晬岁岐嶷颕异负笈入乡校授书成诵长依天童左菴薙发受具披郡之天宁参了堂堂曰何来师曰天童堂曰昌雨冲寒着甚死急师曰正为生死事急堂曰如何是生死事急师以坐具作摵势堂曰敢来者里捋虎须参堂去一日堂室中举庭前柏树子话师拟开口堂噼口掌之豁然有省洪武己未师出世抚州北禅示众昨日开荒地请诸人刬却荆棘除去瓦砾本来基址巳见分明只有中间树子无人拔得山僧今日未免别行方便利刀剪尽繁枝X叶钝䦆深锄邪倒根实地工夫成一片住山鈯斧了无痕师凡见僧便问近奉公文务要打点上座僧曰某甲不是奸细师曰也须勘过始得曰和尚莫得倚势欺人师展手曰把将公验来僧拟议师掌之铲草次僧问者片田地几时铲得干净师举起锄头曰不得唤作锄头未审上座唤作甚么僧无语师抛下锄头曰者片田地几时铲得干净问骑虎头撩虎尾中间事作么生师曰渠侬得自由曰只如古人道我也弄不出意且如何师曰入水见长人僧请益师曰汝自巳分上少个甚么却来请益僧拟对师曰只知贪程不觉蹉路问如何是云居境师曰路转溪回空院静曰如何是境中人师曰太平时代自繇身曰人境巳蒙师指示愿闻一句接初机师曰无毛鹞子贴天飞问路逢达道人不将语默对时如何师曰达道者方知曰和尚何得干戈相待师曰捉贼不如吓贼曰明眼人瞒他一点也不得师曰情知汝不是好心上堂老僧开荒时于法堂基上掘得一个鈯斧子久聚兄弟若有用得着者两手分付若是荷负不去老僧收得来着甚死急不如飏向垃圾推头从他日炙风吹去也蓦拈拄杖卓一下曰鞭起铁牛耕大地谁能井底种林檎洪武二十六年春诏征天下高行沙门师举与首对扬称旨秋函命祭庐山礼成复命赐衣一袭是冬得旨升住径山上堂自有生佛以来说法如云如雨者不可胜纪径山今日权借X虗空为口须弥为舌宣说真俗不二法门十方世界情与无情一时异口同音赞言善哉善哉希有希有众中莫有旁不甘的么出来与拄杖子相见拈拄杖卓一下曰谛观法王法法王法如是上堂一从庐岳来接得华顶信报道南山白额虎却在龙渊里藏牙伏爪东海赤梢鲤直上鹫峰头跃浪冲波好大众一大藏教何曾说到者里虽然径山拄杖子未肯放过在拈拄杖画一画曰仙人张果老不爱药葫芦靠拄杖下座忽于十月二十三日谓众曰难难二八娇娘上高山老僧扶不得言竟遂寂径山悦禅师法嗣杭州灵隐见心来复禅师南昌丰城王氏子祝发于邑之西方寺誓屏诸缘直明涅槃妙旨久之全体无碍谒南楚楚然之留司内记初住越之定水作室东㵎名曰蒲菴示睦州思亲之意掩关示众藁木形骸百念灰溪猿野鹤苦相猜闭门独掩青松雨笑口逢人亦嬾开甞赋白牛偈曰耕云不住海门东收向楞伽小朵峰露地巳忘调伏力雪山谁识去来踪放归祇树随羊鹿种就昙花伴象龙一色天阑头角别水精池沼玉芙蓉洪武元年冬以高行召说法钟山赐食内廷时蜀王椿为太祖所钟爱命儒臣李时荆苏伯衡与师等论道无虗日蜀王遇师甚恭命撰坐心观道崇本敬贤四箴牓于宫以自警二十曰年山西捕获胡党举师等往来胡府坐罪入灭X灵隐明禅师法嗣杭州净慈无旨可授禅师台之临海李氏子十九得度叹曰所贵为比丘者务欲究明心宗尔苟缠蔽文字相中何时能脱离耶杖䇿而出参普觉问答之际疑情顿释觉可之至元六年住台之大雄山晚居净慈临终众求偈师曰吾宗本无言说合掌而寂南岳下二十四世伏龙长禅师法嗣苏州邓尉山万峯时蔚禅师温之乐清金氏子参止巖示以三不是语别入达蓬山卓菴佛迹寺故趾一日闻寺主举沩山踢倒净瓶公案忽契悟即说偈曰颠颠倒倒是南泉累我工夫却半年当下若能亲荐得如何不进噼胸拳访无见见问万法归一一归何处师进前问讯叉手而立见曰如何是道师曰道无可道见曰不道有不道个甚么师曰正要和尚疑着见曰疑着即错师曰不疑亦错见便喝师亦喝见又喝师亦喝拂袖而行参千巖巖问不是心不是佛不是物是个甚么师将坐具打一圆相叉手而立巖曰将甚么与老僧相见师竖起拳头曰者里与和尚相见巖曰死了烧了向何处安身立命师曰沤生沤灭水还在风息波平月映潭巖曰莫要请益受戒么师掩耳而去明日巖请众斫松师拈圆石作献珠状曰请和尚酬价巖曰不值半文钱师曰瞎巖曰我也瞎你也瞎师曰瞎瞎即说偈曰龙宫女子将珠献价值X三千与大千却被傍观人觑破谁知不值半文钱一日巖陞座举无风荷叶动决定有鱼行师出众震声一喝拂袖而行巖示偈曰郁郁黄花满目秋白云端坐碧峯头无宾主句轻拈出一喝千江水逆流师遂往兰溪州嵩山结菴上堂舒两手曰大开方便门便从者里入复握双拳曰闭却牢关说家里话且道不开不闭一句又作么生道良久歛僧伽黎下座后移钖邓尉搆大伽蓝号曰圣恩洪武十四年正月二十九日趺坐偈曰七十九年一味杜田悬崖撒手杲日当天语毕而逝奉全身菴于󰢍之西冈松江府松隐唯菴德然禅师郡之张氏子少祝发于无用贵公次谒千巖闻其提唱豁然悟入后嗣主其席上堂元正启祚万物咸亨蓦拈拄杖曰拄杖子昨夜抽条今朝吐蕋花开五叶香徧大千且道当得新年头佛法也无卓拄杖喝一喝上堂天无门地无户俊快衲僧一任来去藏里摩尼照彻十方洞里桃花千葩竞吐假劫外之春风应今时之律吕海神夜半看鲛珠眼光挂在扶桑树喝一喝上堂蜡人为验始于今日九十日终推功辨的黄面老瞿昙结住布袋头百万人天咸皆受屈松隐结制总不恁么以手作摇橹势曰山僧即今驾无底铁船普请大众同入大圆觉海游戏去也喝一喝曰看取定南针上塔顶宝索上堂钩索连环连环钩索觌体全彰眼眼相顾其横也穿却虗空鼻头其竖也鎻住须弥铁柱亲从恶X辣钳上煅炼得来岂比寻常麻缠纸里个是谷珤居士壮观浮图腾今亘古底作也虽然如是且道高悬倒挂一句如何举似四檐平定香云绕万世光华佛日长杭州天龙无用守贵禅师婺之浦江张氏子首参千巖恍有所契次见中峰诸老乃曰千江虽殊而明月则一吾今后无疑矣至正庚寅主天龙示寂日书偈曰一蜗臭殻内外秽恶撒手便行虗空振铎天龙一指今犹昨掷笔而逝金华府花山明叟昌菴主辞众偈曰生本非生灭亦无灭撒手便行虗空片月端坐而逝白莲安禅师法嗣杭州正传院空谷隆景禅师苏之洞庭陈氏子为童时不茹荤趺坐若禅定从辨山嬾云受业参禅虽家居而湖海禅伯如古拙辈靡不参谒后礼虎丘石菴为师宣德二年从杭昭庆受戒遂依石菴住灵隐七年往天目礼祖塔憩钖一载刻苦参究忽有省因造仁二赖云剖露云印可之师示敬堂曰向上一着者悟彻之后结角罗纹杀着一槌所谓末后一句也言语说不到只用活机手段调治而至百丈再参马祖马祖正用此机临济再参黄檗黄檗亦用此机临济打洛浦亦此机也后于夹山棒下方始瞥地兴化打克宾亦此机也真净和尚颂曰丈夫当断不自断兴化为人彻底汉日后从他眼自开棒了罚钱趂出院此颂X甚对机汝今公案未明如何明得此一着子夙有灵根者公案亦甚易明不见临济凡问佛法便被黄檗殴打十分切当后得大愚一句打发洞明黄檗机用假如今日汝问我向上一着我亦不用摇唇动舌只用殴打再问再打汝被我打得荒了无计可施无理可说不得意中忽然勐省亦未可知我虽不施棒喝汝但恁么承当去看正统九年师存年五十二自作塔铭于武林西湖之修吉山福林度禅师法嗣太平府繁昌八峯山古拙俊禅师无际参师问还我炤用来际曰若有炤用即成障隔师曰者厮着空佛也救不得际曰有无俱寂灭空佛悉皆非后示以偈曰忆昔繁昌一别时此心能有几人知无絃曲子真堪续慧命悬悬付阿谁南岳下二十五世邓尉蔚禅师法嗣苏州邓尉山宝藏普持禅师虗白参师问曰心不是佛智不是道汝云何会白向前问讯叉手而立师呵曰汝在许多时还作者见解白乃发愤忘食至第二夜大彻师笑曰虽然如是也须善自护持时节若至X其理其彰苏州邓尉山果林禅师虗白参师掷下蒲团索颂白曰只些消息本无言说破蒲团上地迸天裂师曰且道裂个甚么白拟进师便打武昌府九峯无念胜学禅师德安随州应人山陈姓九岁礼本郡宝林缘公出家初不识字执苦经年自觉巳事不明参无闻开示万法归一话后入嵩山住静一日有省偈曰数载东山昏雾蒙凭栏终日待晴空夜来忽起霜天月万象全彰一镜中由是遍访参万峯于邓尉峯举牛过窓櫺公案令颂师曰头角峥嵘曰足蹄通身过隙月沉西当机若解翻身去哮吼一声更不疑峰寻以偈证之复回宝林道风昭着楚昭王建剎延师居之示众师问众如何是达磨直指一句众无语师代曰五乳峰前谈少室洪武间太祖召至奉天殿亲问法要师进偈上大悦御制诗文以赐永乐三年乙酉三月二十九日说偈曰世尊七十九无念八十边打破华藏海依旧水连天俨然而逝塔全身于狮子巖谥清福广惠禅师繁昌俊禅师法嗣普州东林无际悟禅师蜀人二十出缠缚竹为菴研励无懈四指大书帖亦不看只是拍盲做钝工夫后得大彻大悟师有偈曰无念即着空有念即着执有无两相忘非空亦非执又曰寂照无上下光明处处通本来无皂白何处不含容楚山参师问数年来住X在何处山曰我所住廓然无定在师曰汝有何所得山曰本自无失何得之有师曰莫不是学得来者山曰一法不有学自何来师曰汝落空耶山曰我尚非我谁落谁空师曰毕竟若何山曰水浅石出雨霁云收师曰莫乱道只如佛祖来也不许纵你横吞藏教现百千神通到者里更是不许山曰和尚虽是把断要津其奈劳神不易师拍膝一下曰会么山便喝师笑曰克家须是破家儿恁么干蛊也省力山掩耳而出授法偈曰我无法可付汝无心可受无付无受心何人不成就何密菴居士法嗣扬州素菴田大士僧问普陀路向甚么门出师曰即今从何门入曰抑勒人作么师曰看脚下僧擡头进前三步师曰错僧又退后三步师曰错僧茫然师曰是汝错贫道错曰未举巳前早知错了师指膝曰正好棒喫在僧无语师曰若到诸方分明记取南岳下二十六世邓尉持禅师法嗣杭州东明虗白慧旵禅师姓王氏湖广人年十四于丹阳妙觉寺礼湛然落发一日作务次然问曰子在此作甚么师曰切萝卜然曰汝只会切萝卜师曰也会杀人然引颈与师师曰降将不斩值然住疎山闻松隐唱道云间即往咨叩一日出定举首覩松有省寻至苏之邓尉见果林针芥相投复指见宝藏具陈X悟因藏呵叱之师乃发愤忘寝食至第二夜蓦然彻法源底偈曰一拳打破太虗空百亿须弥不露踪借问个中谁是主扶桑涌出一轮红永乐戊子至安溪设关三十余年影不出山道俗扬播宿衲争趋座下室中垂语曰心不是佛智不是道三藏不是法是甚么下语者皆不契付海舟法陞座曰瞿昙有意向谁传迦叶无端开笑颜到此岂容七佛长文殊面赤也茫然今朝好笑东明事千古令人费唾涎幸得海公忘我我济宗一脉续绵绵掷下拄杖曰千觔担子方全付玄要如今拄杖谈以拂子击三下下座宣德辛酉六月二十七日有去世意众请留偈师曰一大藏教无人看着争得者几句闲言语二十九日辰时跏趺而逝塔于安溪东坞寿昌来禅师法嗣建宁府天界山雪骨会中禅师大阐参师示偈曰万缘都竞起放下莫惊寒但把河沙法收归作一团掀翻诸障碍打破五阴关战退魔军阵干戈罢却闲阐有省师赞曰的是金毛亲出窟法轮早转入鄽来一声卒地遥空吼野兽闻知脑裂开嘱以偈曰化万悉圆通十方都贯彻独露一真人舒开广长舌狮子吼声来野干俱脑裂续续上传灯于今光不灭东林悟禅师法嗣成都府东山天成寺楚山绍琦禅师唐安雷氏子八岁入乡校授经成诵九岁失怙诣玄极通禅师学出X世法后谒无际示以无字公案偶闻开静板鸣碍膺氷泮往见际际曰还我无字意来师曰者僧问处偏多事赵老何曾涉所思信口一言都吐露翻成特地使人疑曰如何是汝不疑处师曰青山绿水燕语莺啼历历分明更疑何事曰未在更道师曰头顶虗空脚踏实地际曰亦未在师乃礼拜际曰如是如是后居天柱僧问如何是天柱境师曰㵎濶云归晚山高日出迟曰如何是境中人师曰额下眉遮眼腮边耳塔肩曰如何是天柱家风师曰云甑炊松粉氷铛煑月团曰如何是祖师西来意师曰海神撒出夜明珠曰学人不会师曰文殊失却玻璃盏曰如何是佛师曰生铁秤鎚曰如何是法师曰石头土块曰如何是僧师曰黑漆拄杖曰不涉寒暑者是甚么人师曰为汝道了也汝还识否僧拟对师咄曰拟心即乖开口便错眨得眼来错过去也曰原来恁地近那师曰汝见个甚么道理曰面目分明当机不露师震声一喝僧当下豁然景泰五年住投子僧问远离皖山来据投子海众临筵请师祝圣师曰鼎内长生篆峰头不老松曰祝圣巳蒙师的旨投子家风事若何师曰提瓶穿市过不是卖油翁曰只如祖师道不许夜行投明须到还端的也无师曰虽然眼里有筋奈争舌头无骨曰赵州道我早候白更有候黑意作么生师曰不因弓矢尽未肯竖降旗问今日和尚陞座说法未审有何祥瑞师曰麒麟步骤丹霄外优钵花开烈火X中曰如何是祖师西来意师曰雪消山顶露风过树头摇上堂师乃顾视大众曰只者些子誵讹古今多少师僧到者里开口不得思量不及举扬不出蓦拈拄杖曰今日因甚却落在山僧手中以拄杖横按曰横也由我拈起拄杖曰竖也由我放下拄杖曰放下也由我以致卷舒杀活总由我又以拄杖向空中点一下曰正当恁么时从上佛祖乃至天下老和尚到者里只得乞命有分众中莫有为佛祖出气的么良久卓拄杖一下曰翟支瞎金刚正眼靠倒空王宝座汝等诸人讨甚么椀师一日到菜园见园头缚冬瓜架师指冬瓜曰者个无口因甚长如许多大头曰某甲不曾怠惰一时师曰你主人公还替你出些气力也无头曰全靠他力师曰请来与老僧相见头礼拜师曰犹是奴儿婢子在头拈篾缚冬瓜架师呵呵大笑回顾侍僧曰菜园有虫成化九年三月十五日示微疾众请师末后句师展两手示之曰会么曰不会复曰今年今日推车挂壁撞倒虗空青天霹雳阿呵呵泥牛吞却老龙珠澄澄性海沤花息遂安详而逝太平府八峯山广善宝月潭禅师大慧参师问如何是祖师西来意慧曰东岭上云有师曰有雨云无雨云慧曰雨淋淋地师曰下后如何慧曰白浪滔天师曰如何是万法归一慧曰人间寒暑不能侵师曰如何是青州布衫慧曰赖遇良工手师曰杲日当空无所不炤因甚么被片云遮却慧曰船去船来岸不移X师曰人人有个影子因甚踏不着慧曰昨日有人从广东来师曰尽大地是火坑得何三昧不被烧却慧曰东海鲤鱼吞却日师曰如是如是付以偈曰干坤虽大不能藏日月虽明难逾光绍续慧灯常不灭流传千古继诸方南京太岗月溪澄禅师付法偈曰心即能知心法即可知法今所付法心非心亦非法伏牛山物外圆信禅师金台高氏子依无际参究后得洒脱偈曰崑崙倒跨清风舞㵎底泥牛鬬石虎磕着苍松眼上眉蟭螟踏破虗空肚重庆府西禅雪峯瑞禅师天奇参师问无奇乃移时方觉答曰㵎底顽氷吞宇宙性湖明月匝天寒师大喝曰汝还有嫌凡爱圣的心扫妄求真底见奇曰是师曰你若嫌凡爱圣断般若之善根你若扫妄求真绝诸佛之命脉震声又喝真又是谁妄又是谁凡又是谁圣又是谁奇心中豁然古庭善坚禅师滇之昆明人参一归何处话一日定中闻僧曰见无所见即真见师于此顿然脱落正统乙丑至隆恩见无际际曰子将从前做工夫处亲似一遍师实供说至见谛处叉手默然际曰子见谛如何与我不同师以两手大展曰者个非别际曰者个还着言句也无师曰实无一字际曰只此无一字处吾为汝证明巳竟师礼辞际曰子向甚么处去师曰十字街头喝佛骂祖去际曰子再来么师曰不违和X尚尊颜蓦直而去就止金台大容山云水不绝无际恐出世早命为首座问曰子别在甚处师曰佛祖行不到处际曰还许人来否师曰坦然无碍际曰从上古人阿谁有超祖之智师曰黄檗际曰子见黄檗么师曰纵是黄檗也须见摈际曰敢在我者里说大话师曰正眼无私际曰观子知见吾非子之师也师曰无有过量岂勉贬剥际曰如是如是田素菴大士法嗣佛迹颐菴真禅师开堂普说曰青山叠叠绿水滔滔于斯会得独步高超虽然如此也是寻常茶饭古德云欲穷千里目更上一层楼承古有言机不离位堕于毒海语不惊羣陷于流俗若击石火里别缁素闪电光中办杀活可以坐断千差壁立万仞还知有恁么时节也无错勘破了也如今谈禅者脚跟点地鼻孔撩天具正眼者落落罕闻所以偏正不一各立异端坚执巳解勿通实理所谓正法难扶邪法竞兴古云信有十分疑有十分疑有十分悟有十分可将尽平生眼里所见耳里所闻恶知恶观奇言妙句禅道佛法贡高我慢等心彻底倾泻莫存毫末只就向未明未了公案上距定脚跟竖起嵴梁无分昼夜无参处参无疑处疑直得东西不辨南北不分呆桩桩地却如个有气的死人相似心随境化触着还知打破髑髅不从他得岂不庆快平生者哉X五灯会元续略卷第三下音释筀鲗倜缲赉琼㡹䤈䑛铛裛蘸淈𣸩涖璚旵翟支五灯会元续略X卍XXX五灯会元续略卷第四上明支提山嗣祖沙门净柱辑临济宗南岳下二十七世东明旵禅师法嗣湖州东明海舟普慈禅师苏州常熟钱氏子出家于破山听讲楞严至但有言说都无实义有疑往参万峯举前话再拜求示峰便噼头两棒栏背一踏以脚两踢曰只者是实义师起曰好只好大费和尚心力峯笑而许之遂承付嘱庐于洞𨓍山坞二十有九年一僧至激发参东明师往见适有人设斋师至关前问曰今日斋是甚么滋味明曰到口方知说即远矣师曰如何是到口味明即打灭灯曰识得灯光何处着落味即到口师无语明日遣侍者请师师即至明X问曰曾见人否师笑曰见只见一人说出恐惊人明曰假使亲见释迦依然是个俗汉但说何妨师曰万峯明曰为叙先后耶为佛法耶若叙先后万峯会下有千人若论佛法老阇梨佛法未梦见在何惊之有若亲见万峯万峯即今在甚么处师罔然明曰恁么则何曾见万峯师归寮三昼夜𥨊食俱忘偶琉璃灯堕地忽然大悟诣呈悟繇明曰老阇黎亲嗣万峯去师曰和尚为我打彻岂得承嗣万峰明乃笑遂集众出关陞座付法迨明示寂师欲归洞庭众请继席万峰忌日师拈香指真曰我几淹杀你瓮里幸是普慈若是别人不可救也艺此辨香堪酬接引喝一喝曰只笑你护短没头师佛法当人情展坐具礼拜此一瓣香供养东明长老一片赤心鞭䇿令余洞达宗源连喝两喝曰一言岂尽普慈心千古儿孙报赞恩此一瓣香供养昔日师僧指南之力若不蒙师何有今日他日到来拄杖三十喫有分堪报不报之恩喝一喝曰受恩深处便为家有乳方知是阿孃礼拜起说偈曰源头只在喝中存三要三玄曰主宾五棒当人言下会四料还须句里明末后真机死活句个中消息在师承碎形粉骨酬师德将此深心报佛恩恸哭归方丈临示寂说偈曰九十六年于世七十四载为僧中间多少誵讹一见东明消殒以拂子打圆相曰释迦至我六十二世有不可数老和尚又打圆相曰多向者里安身咄投笔而逝在景泰元年全X身塔于东明右侧天界中禅师法嗣邵武府君峰大阐慧通禅师建宁政和邵氏子出家斗峯初参周山主闭关巖头菴次参雪骨一夕有省即说偈曰手把清风斧毗卢顶破开三千诸佛法一串串将来往见雪骨雪问还我话头来师曰遍大地是个话头请和尚自举曰如何是万法归一一归何处师曰万法不住一以不着坦然无归曰速还我无归偈来师曰坐断恒沙界全心一物无浮云都散尽独耀月轮孤曰如何是有师曰有有原非有虗空开一口全机大用来显出通身手曰如何是无师曰无无不是无历历自如如觌面无人识竖拳问大愚曰腊月三十日到来向何处藏身躲命师曰者个狼借破屋容藏累劫生死今朝信手掀翻干尽虗空独露曰如是如是成化癸巳秋抵燕京中官黄高为师建寺奏上赐名正法开堂日僧问无眼人如何吹得笛响师曰礼拜着向汝道僧礼拜师曰响也响也岂得无眼僧有省后还故山住君峰弘治十四年二月十七日辞世偈曰人生七十古来稀更添一岁也希奇若问老僧何处去太虗里面笑嘻嘻沐浴而化天成琦禅师法嗣𣵠州金山宝禅师参楚山山问面南观北斗伶首看青天此语明甚么边事师曰和尚合却口好山曰未X在师曰瞒别人即得山曰差别用处非智眼不能无惑子欲洞明佛祖真宗须具透关正眼未审如何是透关正眼师振声一喝山曰具得正眼当明向上一机如何是向上一机师曰青天日卓午山曰犹未梦见在师曰木人拈玉线石女度金针山曰从上佛祖不传之妙子作么生领会师近前礼一拜山曰转身一句速道将来师曰雨添山色秀风来竹影移山拟拈拄杖师乃一喝拂袖而出山曰放子三十棒师复回身近前合掌曰谢和尚垂慈深锥痛札山曰子虽有滔天之浪且无湛水之波师又叉手默然山曰如是如是唐安湛渊奫禅师楚山问如何是至理一言师曰有口说不得山曰松风流水为甚么却说得师曰为渠无口山曰你道他说个甚么师曰和尚适来问甚么山曰绝音响处还有说也无师曰有则灼然有只是闻不及山曰闻则且置你道说个甚么师乃竖起拳头山曰还有闻得及者么师指香炉曰是渠却闻得山曰渠为甚却闻得师曰为渠有耳山曰汝亦有两耳为甚闻不得师曰虽然闻不得瞒他一点不过山曰放汝二十棒师乃礼拜太原府海云深禅师楚山闻钟声问曰子还闻否师曰闻山曰你道说个甚么师乃作钟声山曰只如钟声未发巳前响在甚么处师曰未发巳前山曰钟声绝后响归何处师曰钟声绝后山曰耳是根响是尘X知响者是甚么师曰非心不响非响不心山曰心岂有响乎师曰心虽非响响处分明师曰无响之时心在何处师曰心体湛然不逐响生不随响灭葢由两耳虗通是以应用无碍山曰子葢说道理耶师曰不说可乎山拈拄杖便打师乃礼拜古渝济川洪禅师问楚山曰蟭螟虫吸干沧海鱼龙虾蟹向何处安身立命山曰子之识海若空鱼龙自有变化师曰未审蟭螟虫即今何在山曰在汝眉毛下师曰水母飞上色究竟天入摩醯眼里作舞因甚不见山曰多少人向者不见处打失鼻孔师曰未审如何是摩醯正眼山喝曰会么师曰不会山曰面门两眼浑无事顶中一点耀干坤师曰莲湖桥为人直指因甚明眼人落井山曰高山无险路平地有深坑师曰如何是直指的事山曰玉阑干上石狮子红藕花间白鹭鸶师曰谢师答话山曰切忌随语生解师礼拜襄阳府大云兴禅师与楚山下山回至途中性空本洁毒菴来迎山曰你道我甚么处去来空曰知和尚去处也洁曰今朝天色晴暖菴曰和尚登山不易山顾师曰汝作么生师曰大众久立请师回寺山曰那襄是寺师曰钟声响得好山笑曰头角髣髴鼻孔一般到家各与二十拄杖众同礼一拜山转身便行石经海珠祖意禅师掩关次楚山抚关门一下曰请关中主相见师歛手鞠躬而立山曰日用事作么生X师曰看取赵州无字山曰如何是无字意师曰无孔铁锤当面掷山曰赵州意作么生师曰只为婆心切肝胆向人倾山曰不涉有无如何体会师曰某甲到者里则无用心处山曰早是用心了也师曰某甲亦不知山曰谁道不知师曰道者亦非山曰如是师作礼山拈拄杖曰待出关来与汝一顿师曰某甲即今亦不在关内山以手拍关门一下曰者个聻师一喝山曰未在更道师曰灵机无隔碍墻壁绝周遮山却与一喝师近前问讯曰谢师指教山曰天时酷暑善加保爱长松大心真源禅师三池张氏子参楚山问从上佛祖言不及处行不到处请师直指师拈拄杖曰聻师便喝山便打师又喝山又打曰好打么师乃捉住拄杖曰打甚么山与一喝师作礼山曰那里来师曰本无动静山曰因甚到此师曰来处亦非山曰与甚么人同途师曰野鹤独翔云汉表清蟾孤照宇寰中山曰途中忽遇勐虎时如何回避师曰虎在甚么处山便作虎声师作怕势山曰恁么子亲见虎来耶师却作虎声山呵呵大笑曰闻子掀翻藏教徧愽内外典集贯通诸子百家实否师曰某甲者里一字也无说甚么百家山曰者里聻师曰和尚是甚么心行山曰汝道是甚么心行师曰却是某甲罪过山曰放子二十棒汝还甘么师曰不甘山曰因甚不甘师曰某甲若甘则孤负和尚去也山曰恁么则不负老僧耶师X曰屈山曰子于二六时中何所用心师曰独开双眼睁长伸两脚眠山曰向上还有事也无师曰晴霄月晒梅花冷寒夜霜敲木叶踈山曰只此是别更有师曰古木枝头飞赤鸟山曰父母未生前试道一句看师曰道不得山曰因甚道不得师曰他没口所以道不得山曰又道没口师曰谢师答话山曰末后一句始到牢关扦断要津不通凡圣子作么生领会师曰泥牛走入海吞却老龙珠山曰未在师进前叉手默然而立山曰如是如是松藩大悲寺崇善一天智中国师彭县人也生有异相年十二即礼月光为师后代惠心住松藩时番夷叛服不常师居边抚化番夷莫不投伏天顺间累封国师楚山过访师呈悟繇山曰如何是无字意师曰出匣吹毛剑寒光射斗牛山曰赵州因甚道无师曰波斯嚼氷雪不觉齿牙寒山曰拈过有无如何凑泊师曰夜深谁把手同共御街游山曰向上还有奇特事也无师曰秋夜家家月春来处处花一双明白眼何处撒尘沙山曰善哉中溪隐山昌云禅师参楚山山曰大德从甚么处来师曰六顶山曰我闻六顶好茶是否师曰与此间不异山曰如何是此间底师曰只者是山曰是何滋味师曰不堪承奉山曰试将来看师作献茶势山曰此是风力所转终成败坏离却动静别道一句看师乃触礼一拜山曰甚么法讳师曰昌云山曰道号甚么X师曰隐山山曰云在山中隐如何又出山师曰只因夜来鹤带过上头关山曰或为霖雨时如何师曰徧布寰区山曰忽被勐风吹散时如何师曰依旧青天白昼山笑之石经豁堂祖裕禅师成都巨氏子从楚山学出世法山阅般若经师诣前问曰师所阅者乃文字般若尔只如拈过文字未审如何是真般若山乃举起经曰会么师曰不会山曰唤作文字得么师曰不唤作文字得么山曰般若真空固非文字且亦不离文字何以故葢文字性空与夫般若之体则无二也师曰此不二空中还着得此般若文字之名言乎山曰不二空中本绝名言亦无真伪先佛世尊假名言说此所谓不坏名言成就般若智智不舍一法证成满足菩提此文殊之境界非二乘之见乎师曰恁么则名相性离说亦无说耶山曰只此无相无名无得无说即真般若也师却拈起经曰且道者个又是甚么山与一喝曰你道是甚么师亦喝山乃夺过经复举起曰百千三昧无量妙义皆从此一卷经流出子还知此一卷经出处么师弹指一下山曰般若智用子今得矣遂度经与师曰更须一字一句从头阅过再来共汝商量师乃接经再礼而退三池月光常慧禅师简州李氏子谒楚山山曰子一向在甚么处住师曰某甲性空无我故不住有相不住无相山曰有无俱遣时如何师曰不离当处即是X觉性妙场山曰当处即不问除却语言动静又作么生师曰和尚虽是把断要津截断舌头怎奈全身显露山曰莫乱道师曰当仁不让岂敢私意搏量山曰博量个甚么师曰博量个不博量的山颔曰子二六时中莫不空度耶师曰曾做无字工夫山曰如何是无字师曰适来上山恁么发困山曰意旨如何师曰风吹秋月冷雪压老梅寒山曰还我无字颂来师曰无无无处亦非无云散长空月正孤亘古亘今浑不昧要将名列祖师图山曰我闻子曾披藏教是否师曰和尚莫谤某甲好山曰白的是纸黑的是墨毕竟那个是经师曰和尚莫要不本分山曰如何是不本分的道理师曰经聻山曰似则似是则未是师曰如何即是山曰经师曰谢师答话山曰佛祖本无言说凡有言说即非真理且道者里无你会处离四句绝百非试道一句看师默然良久前礼三拜依位而立山曰此是诸佛诸祖之所得二十三代之所授言语不可及处觌面相承点首默契子善受持保护自当勉之珍重珍重翠薇悟空真空禅师陜右人也楚山问踏翻大地了无寸土彻底穷源更无一物子作么生领会师曰有星皆拱北无水不朝东山曰此中还假履践功用也无师曰履践则不无功用不可得山曰只个不可得处亦不可得子又作么生师拟开口山振声一喝师曰恩大难酬山为弹指曰知即得宜加保任X陜府玉峯如琳禅师楚山问子在甚么处用心师曰无用心处山曰与么则虗丧光阴耶师曰虗空百杂碎廓彻大分明山曰如何是分明的事师曰识得东君面干坤总是春山曰未在师曰面门鼻孔大头垂山曰子恁么到不疑之地耶师曰某甲亦不向者里住着山曰子向甚么处住着师曰有无俱不滞脱体绝思量山曰只者绝思量处子今正好思量师乃诺诺山曰且道绝思量处如何思量师曰非思量非思量山为点首天成古音韶禅师掩关次楚山以拄杖扣门三下曰关主在么师曰他不曾有出入谁云在不在即开门触礼一拜山曰此犹是奴儿婢子之事请关中主相见师乃叉手默然山曰此则沉寂默去也师曰师适来问甚么山曰问汝关中主师曰唤作寂默得么遂呈偈曰只此寂默非寂默非寂默中非亦绝渠侬面目巳呈师动静何曾有区别师曰恁么则子不在关成耶师曰某甲见和尚亦不在关外师以手拍关门一下曰怎奈者个何师拟对山叱曰汝但于心不分别者个门户亦无所有门户既非则谁在关内谁在关外虽然理则如是亦不可越他世谛规矩尤不可违他自巳志愿正好向者无分别无内外处竖起嵴梁全机坐断彻底掀翻囫囵嚼破一一从自巳胸襟流出可也曰言曰行可以模范后学抑不负其巳灵也子其勉而进之三载出关之日拄杖再为汝勘过X南京香巖古溪觉澄禅师姓张氏高阳人受业于大庆寺默菴禅师每于禅寂中觉白水从鼻流出徧满堂宇自意身心轻安后参楚山山问心外无法满目青山作么生会师曰法外无心青山满目巳而针芥相契随众入室天顺五年住高座寺结制小参三根椽下坐推推把定身心若死灰拨出炉中些子火惊天动地一声雷我此堂中都是伶俐衲僧本分禅和个中有不惜眉毛者便出来问话有么有么十五日巳前不许动着十五日巳后道将一句来有者云日日是好日如此则太煞分明又论甚么小参大参横说竖说有时三世诸佛与露柱说法觅火和烟得有时火炉说法三世诸佛谛听担泉带月归如斯会得芥子纳须弥也得极小同大忘绝境界须弥纳芥子也得极大同小不见边表只如大小相含一多无碍树凋叶落体露金风作么商量太阳门下日日三秋明月堂前时时九夏正眼观来两个火炉三世诸佛结住于青州布衫不放出头一粒芥子百亿须弥收之于云门胡饼不容开口教你两堂云水穿又穿不得齩又齩不破正当恁么时且道是小参是大参还会么眉间拶出金刚焰露柱灯笼尽放光成化癸巳八月初九日盥沐端坐而化众凄然师徐开目曰不须如是复瞑目珪菴祖玠侍者侍楚山次有章子擎茶奉山山啜罢乃顾童子曰人道你憨耶师曰他亦有乖处山曰那X里是他乖处师唤童子接盏童子近前山曰道得一句则还你盏子童无对山顾师师曰只者无言语处不隔纤毫山曰既是不隔因甚道不得师唿童子何不问讯童子问讯山却度盏与童子童子接盏而去师曰道他无语得么山笑曰只如者童子举盏擎茶低头叉手一动一静处端的是无明使然耶是佛性如是师曰迷乃为积劫无明了则本来佛性山曰恁么他是知有是不知有师曰他若知有则不为迷因不知有翻为隔碍山曰子还知有也无师曰某甲不知有山曰既不知有何以知宗师曰圣人若知即同凡夫凡夫若知则同圣人山曰子看老僧是知有耶是不知有耶师曰临机大用举必全真说甚知有不知有山曰只如老僧即今者一语一默剖析是非分别名相处与适来童子见识是同是别师曰此吾师择法智眼无作妙用体性虽同用处悬隔山曰既云择法安能无作乎师曰智炤非识妙用非有用既非用作亦非作分别而实无分别之能也山曰今对万法境相差殊一一明了不具分别可乎师曰教不云乎如我按指海印发光圆明了知不由心念其斯之谓欤山乃弹指赞曰善哉我子可谓鹅王择乳也苟非智眼精明彻证无疑之地焉能如是哉师乃掩耳礼谢而退一日病次山来看值心上座至山顾谓师曰如何是心师曰开口不容情山曰未右师返顾心曰何不礼拜心乃礼山一拜师曰呈似了也山曰子X既识得心还能觌体颂出乎师曰祖师心印若为传有语分明不在言能向机前亲领得海门撑出钓鱼船山奇之师后病甚有痛苦声山曰子平日得力句到此还用得着么师曰用得着山曰既用得着呌苦作么师曰痛则呌痒则笑山曰笑与呌者复是阿谁师曰四大无我呌者亦非真寂体中实旡受者山曰主人公即今在甚么处师曰秋风不扇桂蕋飘香山曰恁么则徧界绝遮藏也师曰有眼覤不见山曰只如三寸气消时子向恁么处安身立命师曰雨过天晴青山依旧山曰从今别后再得相见否师曰旷劫不违今何有间山曰恁么则子不曾病耶师曰病与不病总不相干山遂执其手曰此是甚么师曰是祖玠之手山曰祖玠是谁师曰玠固非我亦不离我山叹曰善哉只个不即不离可谓妙契无生彻证圆常之道子今理见既明虽则年茂死亦何憾师乃合掌告山曰快与某甲趱得座龛来山即命舁龛至师乃顾众曰吾当行矣遂振身端坐歛目而逝广善潭禅师法嗣南京崇福寺大慧觉华禅师维扬刘氏子幼岁出家栖止于天长瓜娄山请益海舟慈禅师有省成化元年至太平繁昌参宝月遂承印证住后上堂举拂子曰威音那畔元只是者个如今目前也只是者个山僧将来上下拂左右拂若唤作拂子瞎却人天眼目若不唤作拂子亦瞎却人天眼目大众毕竟X唤作甚么若也会得便知迦叶微笑二祖覔心了不得处绍如来之传灯续祖𨓍之正脉联二十八世之英华接三十四代之骨髓众皆默然良久曰千圣不能识以拂子击香几下座太岗澄禅师法嗣杭州天真寺毒峯本善禅师凤阳吴氏子随父任生于粤之雷阳十七出家初遇老宿开示无字公案嘱曰须发大愿以自护持师便发愿若生死不了大事未明遣弃修行若行贪着名利死堕阿鼻地狱受苦无尽寓淯溪闭关一朝闻鼓声忽不自繇说偈曰沉沉寂寂绝施为触着无端吼似雷动地一声消息尽髑髅粉碎梦初回参月溪于广恩溪问如何是无字师曰某甲一向只随人道是个无字今日看来是口金刚王宝劒曰如何是金刚王宝剑师曰寒霜𦦨𦦨辉古腾今曰还我剑来师曰拟动即犯他锋铓曰横按当轩时如何师曰佛来也杀祖来也杀曰老僧来聻师曰亦不相饶曰杀败后如何师曰且喜天下太平后为众普说其略曰宝剑全提日用中高挥大抹肯从容卷兮魂胆迎风丧舒也髑髅徧地横万死万生浑不顾一鎗一戟便收功赵州性命分明也血刃参天不露锋拂一拂曰虗空廓彻无消息万里无云天碧碧拶得须弥入藕丝弥勒释迦齐呌屈倒骑铁马逐西风惊得泥牛从海出诸仁者若作奇特胜妙会正是辜负巳灵不作奇特胜玅会又是抱赃呌屈X且作么生会不见道解藏天下于天下始见林梢挂羊角住后上堂僧问昔高峯和尚示众云海底泥牛衔月走巖头石虎抱儿眠䥫蛇钻入金刚眼崑崙骑象鹭鹚牵此四句内有一句能杀能活能纵能夺若人点检得出许你一生参学事毕不知是那一句师曰待你悟即向你道会么曰不会师曰不见道你有拄杖子我与你拄杖子你无拄杖子我夺你拄杖子下座代州五台普济寺孤月净澄禅师燕京西河张氏子参月溪看狗子无佛性话三日有省溪可之后入蜀谒广福福问大死底人却活时如何师曰眉毛眼上横鼻孔大头垂曰如何是无字意师曰风行草偃水到渠成曰大地平沉虗空粉碎汝向何处安身立命师曰云消山岳露日出海天清天顺改元返清凉代王请诣内掖问道感光明庭焕王心大悦而师礼焉王斥俸金建寺华严谷额曰普济山居偈曰寰中独许五台高无位真人伴寂寥一任诸方风浩浩常空两眼视云霄甘贫林下思悠悠竹榻横眠枕石头格外生涯随分足都缘胸次为无求自住丹崖绿水傍了无荣辱与间忙老僧不会还源旨一任山青叶又黄深隐巖阿不记年名缰利鎻莫能牵七觔衫子重联补曰炙风吹愈转鲜飒飒春风和鸟哀清音直到耳边来炉烧柏子端然坐对月残经又展开后坐脱于本寺X夷峯宁禅师付法偈曰祖祖无法付人人本自有汝受无付法急着传于后西禅瑞禅师法嗣棠城宝文洪印禅师古渝棠城张氏子礼雪峯蓄养有年因峯迁化未获印可远扣楚山值定王薨世三周除禫请山陞座师出问雷音动地选佛场开一会灵山俨然未散未审皇恩佛恩如何补报山曰荡荡尧风清六合明明佛日炤三千师曰祝赞巳闻师的旨拈花微笑意如何山曰机前有语难容舌独许头陀一笑传师曰玉梅破雪红叶凋霜适官家除禫之辰廼鹤驾仙游之日未审薨世主人金容即今何在山竖拂曰在山僧拂子头上成等正觉放大光明与三世如来共转法轮汝还见么师曰与么则徧界绝遮藏也山曰要且有眼觑不见师曰只者觑不见处不隔纤毫山曰未是妙师曰未审如何是妙山曰二边俱抹过始见劫前人师曰蒙师点出金刚眼死去生来更不疑山赞曰俊哉衲子透网金鳞出语标宗不泰西禅之嗣更须保任切勿自欺师曰人天证明谢师印可南岳下二十八世东明慈禅师法嗣南京宝峯明瑄禅师苏之吴江范氏子在俗为木匠因海舟造塔院斧伤自足痛甚索酒喫舟闻之往谓曰适来范作头伤足犹可假若斫去头有千石酒与X作头喫作头能喫否师有省即止酒遂求为僧舟即与披剃曰今日汝头落地师曰头虽落好喫酒人头不落也乃充火头一日负薪舟见曰将荆棘作么师曰是柴舟呵呵大笑师罔然舟曰是柴将去烧却师疑曰和尚毕竟是甚么道理故问我我不能答是夕刻意参究不觉被火燎去眉毛面如刀刈以镜炤之豁然大悟呈悟于舟舟便打师夺柱杖曰者条六尺竿几年不用今日又要重拈舟大笑师呈偈曰棒头着处血痕班笑里藏刀仔细看若是英灵真汉子死人喫棒舞喃喃舟曰即此偈语可绍吾宗后住金陵高峰寺天奇参师问甚处来奇曰北京师曰在只北京别有去处曰随方潇洒师曰曾到四川否曰曾到师曰四川景界与我此间如何曰江山虽异风月一般师竖起拳曰还有者个么曰无师曰因甚却无曰非我境界师曰如何是汝境界曰诸佛不能识谁敢强安名师曰汝岂不是着空曰终不向鬼窟里作活计师曰西天九十六种外道汝是第一奇拂袖而去成化八年腊月九日示寂塔全身于东明寺左君峰通禅师法嗣邵武府君峰清祥上座大阐问何者是有何者是无有无都不计后作么生师曰有即是生无即是灭有无都不计非生亦非灭故曰佛性不生不灭佛性即是自性自性即是佛性有无不计独露真如自性更无别说有即是幻无即是化有无不计非幻亦非化X是名离幻即觉常觉不住故曰真如妙心有即是恶无即是善有无不计非恶非善生死永断故曰菩提故曰般若故曰妙法故曰妙心故曰三世诸佛故曰列代祖师心印亦名自性圆通倒去颠来纵横自在无坐无禅无修无证无定无乱望师慈悲证其虗的复呈偈曰法性空无碍平等观自在截断两头机是名超三界阐曰宜深保养不宜速说天宁宣禅师法嗣杭州径山天才英禅师甞曰默堂和尚平地上涌起波涛虗空敲出木楔中人毒气回来刚道亲见宝月不知瞎却多少人眼睛哑洎合饶舌东方裕禅师法嗣南京碧峯寺天通显禅师玉芝问碧峰寺里有如来莫便是和尚否师曰上座还见么曰纵见得也是金屑落眼师曰者汉死来多少时汝来为他乞命转身归方丈明曰上堂举古德云打破大唐国觅个不会佛法的也无又曰向南方走了一转拄杖头上不曾拨着个会佛法的此二句甚有誵讹试为酬一语看芝曰前不遘村后不迭店师曰未在再道曰不遇知音者徒劳话岁寒师复问曰汝向南参有何言句试道看芝举前悟道偈曰湖光倚杖三千顷山色开门五六峰触目本来成现事蒲团今不鍊顽空满目风光足起居有谁平地别亲疎纵令达磨传心诀问着依然不识渠师曰非非芝曰云何非非师曰子不非X非恁人非非梁皇达磨两不见机何劳折苇又遣人追古之今之落人圈缋曰如何得不落人圈缋师打一掌曰是落也是不落也芝即礼谢平日所蕴泮然氷释师游西湖宗镜堂升法座曰此处正好说法芝从傍唱曰说法巳竟师便下座顾曰何者是我说法处芝曰剑去久矣师笑而颔之夷峰宁禅师法嗣杭州天目宝芳进禅师付法偈曰真性本无性真法本无法了知无法性何处不通达南岳下二十九世宝峯瑄禅师法嗣天奇本瑞禅师南昌钟陵江氏子礼荆门州无说披剃令看一归何处话后遍谒耆宿一日同全首座住襄阳闻唿猪声全曰阿孃墻里唤哪哪途路师僧会也么拶破者些关棙子孃孃依旧是婆婆师闻瞿然一日染病甚剧闻僧举大慧发背因缘豁然透得全公说偈之意后同祖月阅应菴语录曰此是左府判司两手分付师问曰今言分付分付个甚么月拟议师噼面一掌后见宝峯峯为印可金山宝禅师问如何是海底泥牛衔月走师曰不住威音外回途任意从曰如何是巖前石虎抱儿眠师曰知音只许知音契若是知音理自忘曰如何是铁蛇钻入金刚眼师曰雪女炉中夸锦绣虾蟆鼓翅匝天飞曰如何是崑崙骑象鹭鸶牵师曰清风临古嶂翠柏乱摇头曰X道师曰本鹞飞云外金刚笑点头曰内有一句能杀能活能纵能夺毕竟是那一句师震声便喝示众世间无法出世间无法会得者个无法归家稳坐示众大众会么月挂槐梢朗痴人唤作弓会么上弦犹不似下弦亦非堪会么一轮亲捧出何处遇月星示众鹤爱青松云献玉鸳眠紫蓼锦添花渔歌混唱武陵溪蹉过桃原休斯骂会么多少樵人烂斧柯空使伷人奕象棋示众间花野草露真机剑号巨阙蛱蝶穿园拍板飞珠称夜光两岸芦茼齐点首云腾致雨一条江水伴鸥飞露结为霜山僧于此尽情吐露更有一个消息又未明白⊕会么那边不坐空王殿争肯耘田向日轮吉菴祚禅师法嗣嘉兴府天宁法舟道济禅师本郡秀水张氏子参吉菴偶行廊庑间闻佛殿磬响豁然契悟寻趋方丈菴望见笑曰子着贼也师曰贼巳收下了曰赃在甚处师振坐具曰狼借狼借曰者掠虗汉狼借个甚么师喝一喝便归众菴喜印可之嘉靖初住金陵安隐上堂举拂子占大众曰见么又击拂子曰闻么既是举起便见击着便闻妙真如藏非思非议应用冷冷奇哉奇哉汝诸人自不丈夫顾乃傍人门户求知求见韬晦家珍甘为寒乞将谓诸圣别有奇特事也广额屠儿飏下屠刀便云我是千佛一数岂有曲折作知见耶丈夫子何不恁么便担荷去住天宁因羣鸦鸣X有士问那一声好那一声不好师曰我者里总是观音入理之门吏部陆光祖问画前无有易否师曰若无庖牺氏将甚么畵陆曰畵后如何师曰元无一畵陆曰现有六十四卦何得言无师曰莫着文字陆曰诸师离文字发一爻看师召陆陆应诺师曰者一爻从何处起湖州别驾熊南沙问设有人将剑来取师头师还躲避否师曰若有不眨眼底将军便有不怕死底和尚沙作挥剑势师放身便倒沙曰好个阿师死在剑下师起来呵呵大笑曰作么作么问无眼耳鼻舌身意意旨如何师曰父母未生前道得一句即答问如何是佛师曰三十二相八十种好曰此是报化佛如何是法身佛师曰莫着相曰如何是法师曰玉轴琅函非是法阇黎问处太分明曰不会师舀阇黎僧应诺师曰又道不会曰如何是僧师曰衲衣拥雪千山外钖杖拖云四海中曰还有向上事否师曰向下也无说甚向上问达磨未来时如何师曰古镜分明含万象曰来后如何师曰万象分明古镜中曰用来作么师曰祖师若不来埋没古镜溪上坐次僧问如何是随波逐浪句师曰两岸春风杳不断一溪流水落花新曰争奈学人不会师曰蜻蜓飞尚缓蛱蝶舞偏忙曰和尚将境示人师振威一喝僧礼拜师曰未在更道僧无语师曰啼得血流无用处不如缄口过残春一日示疾或请说偈师曰此皆文饰非无更也以手摇曳而逝X碧峰显禅师法嗣湖州天池玉芝菴月泉法聚禅师嘉兴富氏子髫龂肄儒淹通经借从师海盐资圣寺别搆静室读坛经有省后闻僧举僧问大颠如何是见性颠曰见即是性不觉一笑寻结庐于悟空山作湖光倚杖二首参梦居师问如何不落人圈缋居与一掌师即大悟徙居天池玉芝精舍上堂迅速年光若流水尽道三十六旬今夜止争如山僧有个陈年历日直是无头无尾虽然墨烂纸灰争奈诸人本命元辰尽在里许蓦然拈出绳床角头打乱週天星纪谁管他角亢危娄氐房箕尾切忌颠拈倒举如何是颠拈倒举老者不减年幼者非得岁申生人不属猴子生人不属鼠吏部陵光祖问东土一千七百善知识即今向甚么处去了师指庭树鸣蝉曰者里也有一个曰声响便是么师曰唤作声响即错过去也又以手指石问曰无情说法只者个如何说法师曰说法且置平常唤者个作甚么曰唤作石头师曰又道不说法金台觉禅师法嗣杭州径山万松慧林禅师郡之仁和沈氏子投礼天目平舒老人获闻心要后入京师宿通堂闻僧诵丹霞上堂语遂大彻时伏牛空幻寓止广德师诣陈所解遂得法鸟后住径山一日书偈曰七十六年萍踪何倚本无去来应缘而巳遂寂天目进禅师法嗣X野翁晓禅师无趣参师曰达磨西来直指人心见性成佛唯在直下軆取子若信得及可放下万缘参个万法归一趣有省付以偈曰非法非非法非性非非性非心非非心付汝心法竟寿堂松禅师法嗣建宁府斗峯古音净琴禅师郡之建阳蔡氏子年二十五礼赤石山主出家便问曰人言明心见性莫不是我心起处便觉知者么石曰此妄心非真心也若认此心是认贼为子师曰恁么则我乃无心耶石曰是汝知无所知觉无所觉者师闻直下顿脱身心独见自性非知非不知非觉非不觉遇泉州静晃禅师教看万法归一公案后入蜀经南阳鸡鸣河中途有省参寿堂于巫山寺遂承印可有醍醐集行世南岳下三十世天奇瑞禅师法嗣随州关子岭龙泉寺无闻明聪禅师邵武光泽奚氏子依且隐菴出家出入讲席于大通智胜佛四句偈日参夜究一日忽闻马嘶豁然大悟参天奇才礼拜奇便打师曰某甲适来草草触忤和尚奇曰老僧今日被上座勘破师曰和尚是在世忘世在念忘念某甲岂能勘破奇曰在世忘世是如何师曰了物非物曰在念忘念是如何师曰于心无心曰心物俱忘时如何师曰华山高突太行峨住后僧问如何是本来面目师曰石香亭曰便恁么去时如何师曰丧却了X也问今朝四月八日天下丛林皆庆佛诞未审如来何处降生师于几上畵一圆相僧无语一日忽遁去越二年复归山七月朔夕谓众曰因心不了又游方吴越山川路渺茫拄杖一条担日月龙泉寺里话偏长以拄杖掷地趺坐而逝全身塔于寺右净菴素禅师法嗣襄阳府大觉圆禅师笑巖参师举外道问佛不问有言不问无言世尊良久外道遂悟佛旨因缘乃曰既是不涉有无良久亦是闲名正恁么时外道大悟悟个甚么巖拟对师以手掩巖口曰止止犹更挂齿在巖豁然曰可谓东土衲僧不若西天外道诚大远在遂呈偈曰自笑当年畵模则几番红了几番黑如今谢主老还乡那管平生得未得师亦大喜曰奇哉斯偈是从上果地人之语也天宁济禅师法嗣嘉兴府胥山云谷法会禅师郡之嘉善怀氏子依大云寺出家时法舟掩关天宁师往参舟授以念佛话一日受食碗忽堕地勐然有省寻阅宗镜录大悟僧问如何是祖师意师曰有水皆含月无山不带云曰莫更有奇特否师曰不得将龟作鼈嘉兴府精严寺冬谿方泽禅师嘉善任氏子参法舟于天宁一日舟举龙潭参天皇语至何处不指示心要有省解制秉拂佛法虽徧一切世间而未甞有丝X发透漏作么生结虽未甞有丝毫透漏亦未甞有丝毫囊藏作么生解故知百丈大师曲引初学为此方便诳諕之辞其实不能结不能解也设有个孟八郎汉出来道我能向百丈大师结不得处一结结断直使天下衲僧忘前失后求出无门亦能向百丈大师解不得处一解解开直使天下衲僧七狼八借窜身无地却甚奇特诸上座彼既丈夫我能不尔乃击拂子曰吽野翁晓禅师法嗣嘉兴府敬畏菴无趣如空禅师郡之秀水施氏子性仁慈留心内典同法舟参访八年刻志参究适野翁寓东塔师往谒令参一归何处勇勐三载闻鸡鸣有省蒙翁印可遂掩关示众三十余年参礼请益十方宗匠问法皆云无说问佛皆云无相幸得无相无说不觉顿空伎俩追昔脚跟失却便宜今喜眉毛端在眼上从斯去去草鞋即便抝折拄杖拍双空手入玄关坐看阴阳消长偈曰穷子还归长者宅善财参遍杂华林大千收拾毫端内推出虗空掩上门启关示众自结玄关自活埋自吾闭也自吾开一拳打破玄关窍放出从前者汉来遂剃染檀信请居敬畏菴师行脚时至杭城参封自然值然补衲次师问曰和尚补者个遮寒遮热封仰视师礼拜封曰点茶来师作舞而出吏部陆光祖举僧问夹山承和尚有言二十年住此山未甞举着宗门事至束装潜去因缘乃曰X此僧前日掀床后日潜去一言无措和尚可代一转语得么师曰者两个有头无尾汉夹山当此僧问时即曰我向来不曾道着唤侍者摈出此僧不失乎有前无后贼过张弓者僧次日当夹山举话处即向空中打两拳推一推埋了也亦免阵败逃回曰是师曰且道者僧埋自巳埋夹山曰俱埋了也师曰仔细切莫累我陆大笑师曰出也陆曰妙妙小参众集师良久喝一喝曰祸出私门便归方丈七夕示众今日佳节七月七通身收拾巧来喫绝妙奇能一併吞净尽勿留些影迹向来弄巧丧天真从今抱拙守愚直腾云驾雾总成空百巧不如一老实如何是老实一句二便二一便一竖拂子曰者个不曾花巧万历庚辰八月六日示微恙说偈曰生来死去空花死去生来一梦皮囊付与丙丁公白骨断桥随众呵呵明月清风吟弄示寂塔于本菴石门海禅师法嗣随州七尖峯大体宗隆禅师青州益都贾氏子依郡之石佛薙发一日寓成都府北寺为典座出大街挑水忽地忘行头撞壅壁有省作偈曰大地山河体性空那分行走与西东偶然撞着无私句万水千山总一同就河南干明寺无尽室中盘桓针芥相投印以偈曰道高不假修德重事理周一枝法眼付与隆大休住后垂三关语以示学者曰吹毛宝剑被石人X持去挂在万仞峯头曰壁无路如何取得有一如意珠被木人擎来抛向大海波中不假舟航如何觅得尽大地是个火坑烧却了也惟有一茎眉毛在未审是何人见得师在茄园架瓜次僧问如何是西来意师指茄曰黄瓜茄子僧不契再问师曰莫劳道黄瓜茄子僧终不契下山别参一尊宿宿曰你从何处来僧曰尖峰来曰大休有何言句僧举前话尊宿合掌曰真大慈悲嘉靖二十一年十一月八日集众书偈曰三际握来为柱杖十方原是旧袈裟泥牛石虎知消息踏破虗空便到家置笔端坐而逝斗峰琴禅师法嗣建宁府斗峰天真道觉禅师郡之建安张氏子看万法公案有省作偈曰一手拍兮一手鼓无位真人出格舞口中唱出无腔歌三千诸佛同一母呈似古音即承印记五灯会元续略卷第四上X五灯会元续略卷第四下明支提山嗣祖沙门净柱辑临济宗南岳下三十一世龙泉聪禅师法嗣北京笑巖月心德宝禅师金台吴氏子世族锦衣母于晴昼忽闻巨雷震地俄顷乃诞幼而孤苦既冠不甘处俗年二十二遂礼广慧寺大寂为师祝发受具唯道是慕上关子岭谒无闻问曰十圣三贤巳全圣智如何道不明斯旨闻厉声曰十圣三贤尔巳知如何是斯旨速道师下语不契一日提篮水边洗菜忽茎菜堕水逐水圜转捉不着师忽有省踊跃携篮归入见闻闻曰是甚么师曰一篮菜曰何不别道师曰请和尚别问来次参大觉归侍无闻值围炉次闻问人人有个本来父母子之父母今在何处师曰一火焚之曰恁么则子无父母耶师曰有则有只是佛眼觑不见曰子还见么师曰某甲亦不见曰子何不见曰若见则非真父母曰善哉师遂成偈曰本来真父母历劫不曾离起坐承他力寒温亦共知相逢不相见相见不相识为问今何在分明呈似师闻曰如是如是直入终南后出世高座牛首圆通等处上堂拈拄杖曰有么有么时有僧出作礼师噼嵴便打曰多口作么曰某甲一言也未何为多口师复打曰再犯不容上堂趣庭露湿堦笞滑行道藤牵山径迷禅者X多询祖师意夜来携履独归西拈拄杖指曰看看祖师又越山门而来也唤行童与我即便逐出且道正欲觅祖师祖师亲来为甚么亲逐出良久曰是你诸人分上着者等闲家具不得上堂当门一只箭来者看方便拟进问如何穿过髑髅面上堂夜半好大风庭砌舞残红悉达无巴鼻为人话苦空僧问婆子烧菴意旨如何师曰不奈船何打破戽斗问如何是和尚昔年获益事师以拂子倒悬视僧曰会么曰某甲巳识和尚做处也师曰你道荆州黄四娘礼佛求个甚么僧无对师乃打出师于汉楚之间寓夏时当季秋一日于金沙滩阳濵塌地而坐有两衲子随侍师侧忽见一沙门执钖杖缘濵而来貌古奇雅逼前卓立朗声问曰仁者可识从上相承密论义否师从容曰仁者密则非论论则非义彼乃退后一步以钖横担肩上翘足独立曰是甚么义师于地上书一更字彼以钖畵地一畵濶两胫立上复以钖横按腹上亚身而视曰是甚么义师于地上书一嘉字彼即卓钖地上以两手叉腰悬翘一足切齿怒目作降魔势曰是甚么义师于地上书一之字彼复分手指天地以身周旋一匝曰是甚么义师于地上书一尤字彼复进前一步叉手作女人拜复分手指两衲子曰者个是甚么义师于地上书一蚕字彼方遶师三匝于前作礼立于师右师于地上书佛魔字示之曰会么彼方进语师复曰设到此地更须有魔佛者个时节始得波X忽欢喜合瓜面师叹曰咦真摩诃衍萨婆若上士耶仍作礼浩然而去时两衲子皆惊喜罔测请问彼是何所沙门所为复何义耶师良久乃曰还识此人否两衲子俱曰不识师曰此是应真癸天贝圣所呈乃是金刚王变相三昧及三昧王三昧用来勘吾然彼尚将有新证尔万历五年丁丑师结菴西城桺巷辛巳师示寂塔于城西之小西门世寿七十腊四十八夏大川洪禅师法嗣代州五台龙树菴宝印禅师一日晨起望明霜有省偈曰日出东山月沉西嶂昨日今朝曾无两样楚峰禅师居秘魔崖十余载日食苍术五谷不入口人不堪其苦师嚣嚣自得一日闻火爆声忽悟偈曰眼睛突出死柴头赫赫神光炤四洲触处分明人不委几回春去又逢秋玉堂和尚僧问如何是道师曰脚下底曰如何行履师曰直去不迷敬畏空禅师法嗣苏州车溪无幻性冲禅师喜兴秀水张氏子参无趣诲以教外别传之旨朝夕参究有所契入遂剃染结菴径山集无趣语录往见趣趣问子一向在甚么处师曰径山曰做得甚么事师曰某甲买得一段田收得原本契书请和尚佥押即将集本呈上趣接得展看曰者个是我的汝底聻师曰和尚莫抢夺行市趣掷下集本师便出巳而呈偈趣曰非语言文字也是X汝作底么师曰某甲豉粥饭气若谓有所得辜负和尚不少趣点首后住车溪二十余年日与衲子辈商确大事罔不悦服两客下棋次僧请益师曰若论此事如两家着棋用心鲜有不克者何则若也未知局面举必全乖不善权宜触途遭丧祇为他意马散失狂象无钩兵车不识机关心麤常行险地不惟重重纳败将见皮破血流若是主将威严士途平坦如是而炮不虗发匕则打破重围兵不乱行谁肯直前退后天马而追风八面神车而竟没遮拦不唯致胜奏功毕竟风行草偃良久曰太平本是将军定不许将军见太平万历三十八年径山建禅期请师领众示众曰大道无向背至理绝言诠逈出三乘高超十地万法不到处持地光辉生佛未分特灵源独耀不落见闻不随声色直下无一丝毫头徧界全彰奇特事直饶棒头取证喝下承当犹是曲为今时更或光景俱忘契心平等毕竟亦非的旨所以道向上一路千圣不传学者劳形如猿捉影到者里绝行绝解绝炤绝用绝理绝事若倚天长剑凛凛神威如铁牛之机罗笼不住今日明眼人前不敢囊藏被葢八字打开去也拈拂子曰诸上座还委悉么耀占腾今即者是大千沙界一间身经半载而脾疾作复归车溪疾益甚僧问和尚百年后向甚么处去师曰千株松下角湾湾白草头边乱𨁝跳辛亥冬示寂奉灵骨塔于径山X南岳下三十二世笑巖宝禅师法嗣常州龙池幻有正传禅师应天溧阳吕氏子十九薙发于荆溪显亲寺看父母未生话一夕闻灯花爆有省直抵神京参笑巖方具述所以巖忽趯出只履曰向者里道一句看师茫然中夜旁皇巖晨起见师犹立檐下蓦唤师师回顾巖翘足作修罗障日月势师有省一日巖持拄杖入堂曰我者杖要与人有要底么首座曰某甲要巖曰汝要作么座曰要他铲断天下人舌根巖以杖架肩转身曰楖𣗖横担不顾人直入千峰万峰去师跃然下禅床曰若果如是须分付某甲可也往前迎取巖微笑曰汝当久久执持一番始可打草去也巳而辞去巖署正宗付焉赠一笠曰无露圭角师栖息五台一十三载会太常唐鹤征请住龙池上堂无上法王有大陀罗尼门名为圆觉蓦竖起拂子曰汝等会得者个么鹞子巳飞云外去痴人犹向月边寻久立珍重上堂山漉漉水漉漉四天王昨夜忽被无明逐算盘子打过了八万四千九百九十零九遍众兄弟为什么累我厨下火头直至如今睡不足下座曰参上堂十方无壁落四面亦无门但得安身处天空放白云便下座上堂一切法不有一切法不无若能如是会水上按葫芦有客举僧问云门如何是诸佛出身处门曰东山水上行如何会师曰无孔笛没人解吹曰学人试问和尚得否师曰X得曰如何是诸佛出身处师曰西河火里坐问如何是西来意师曰屋北鹿独宿曰不会师曰溪西鸡齐啼问如何是佛祖奇特事师曰虾蟆捕大虫曰恁么则不为奇特也师曰猫儿捉老鼠僧礼拜起师振威一喝曰和尚为甚么放某甲不过师曰老僧有事你且去万历四十二年甲寅示疾先一日示微疾众知师厌世因请遗训师举所着帽者三众无对师乃拍膝奄然而逝代州东台瑞峰和尚寿昌参问某甲于古德机缘数则有疑乞师指示师曰请道昌曰临济道佛法无多子毕竟是个甚么师曰向道无多子又是个甚么昌曰玄沙谓灵云敢保老兄未彻在何处是他未彻处师曰大是玄沙未彻昌曰赵州云台山婆子我为汝勘破了也勘破在甚么处师曰却是婆子勘破赵州昌更请颂师曰知是般事便休老僧不解恁么高阳灵谷昙芝禅师参笑巖问古人云打破镜来相见既打破镜拟向甚么处相见巖曰惭愧杀人师忽有省顿领厥旨遂忘礼拜舞蹈而出车溪冲禅师法嗣嘉兴府兴善寺南明慧广禅师盐官韩氏子出家本寺于无字话有疑请益无幻后入双径于地上拾片纸有观方知彼去去者不至方之向有省往呈无幻幻可之后首众莲居双径示众前年年鼻孔无半边去年年两眼不能全今年年三十精骨献青天我禅X巳说了汝等作么生参示众个般奇特事难言蓦直臯亭跳上天帝释鼻梁遭磕破波斯痛倒海门前闻谷问了即业障本来空为甚么师子尊者被罽宾国王斩却师曰本来空曰争奈头何师曰本来空曰为甚么罽宾国王一手堕地师曰本来空泰昌改元仲冬二十七日嘱后事毕奄然而逝骨𢊃于径山普同塔南岳下三十三世龙池传禅师法嗣宁波府天童密云圆悟禅师甞州宜兴蒋氏子甫离襁褓气度庄凝不妄言动八岁兴世相无甞之感恒诵佛号长事耕获偶得六祖坛经时释锄而观之始知宗门事一日过山径忽见积薪恍然有省二十九岁安置家室遂依龙池祝发二六时中看得心境两立与古人天地同根万物一体语不能契合因请益池曰汝若到者田地便乃放身倒卧师益昏惑一日过铜棺山豁然大悟时年三十八矣会池移钖燕都师特往省池问老僧离汝三载还有新会处么师曰一人有庆万民乐业池曰汝又作么生师曰某甲特特来省觐和尚池曰念子远来放汝三十棒师珍重便出一日侍次池问恶有人问汝如何祇对师即向前竖起拳池曰老僧不晓得者个是甚么意思师曰莫道和尚不晓得三世诸佛也不晓得池曰汝又作么生师便喝池曰三喝四喝后又如何师即连喝退X池曰宛有古人之作师复喝于是南还遍访会池再徙龙池师徒觐池上堂举拂问曰诸方还有者个么师震威一喝池曰好一喝师连喝两喝归位池顾师曰更喝一喝看师即出法堂池归方丈师随入曰适来触杵和尚池乃挝皷上堂授师衣拂复命入室嘱累扶持佛法师呈偈曰若据某甲扶佛法任他都来总与三十棒莫道分明为赏罚迨池示寂师守龛三载万历四十五年众请继席开法次住台之通玄禾之金粟闽之黄檗明之育王天童因雪上堂昨日青山今朝白雪众兄弟好消息野鹿行人步步成迹唯有挂角羚羊绝气息从来猎犬难寻觅高着眼始得上堂师不陞座竚于座前曰危僧气喘不能说话遂咳嗽吐痰于地曰众兄弟试道看良久无有出者师以脚抹却归方丈上堂当头一着坐断要津才然侧耳丧却家珍从来佛法不顺人情所以道出羣须是英灵汉敌胜还他师子儿上堂默时说说时默大施门开无壅塞争如临济小厮儿赤手全提白拈贼喝一喝上堂举拄杖曰举一不得举二放过一着落在第二掷下拄杖曰老僧落二去也且一又如何举便下座上堂三世诸佛不知有从空放下狸奴白牯却知有凭地昇高从空放下无众生可度从地昇高超佛越祖超佛越祖众生度尽恒沙佛无众生可度诸佛何曾度一人虽然如是忽若两头坐断中间撒开突出难辨一句又作么生道披簑侧笠X千峯外引水浇蔬五老前上堂未到天童不妨疑着巳到天童氷消瓦解何故聻不见道闻名不如见面面既见矣诸人分上成得甚么边事一翳在眼空华乱坠上堂今朝五月五日知事头首乞老僧陞座应个时节老僧无计可处何以雄黄烧酒固也不可要且无个铜钱买糯谷思量到计穷力极忽然得个富不有余贫无不足真可谓是个平等法门正可与世移风易俗遂竖起两拳曰只将者两个大糉子供养大众一任横咬竖咬忽然咬着自家底直得人人饱足免得穷厮煎饿厮炒为甚如此到底输却自家宝上堂诸人尽道解制殊不知天童之制结解不结解总不必论祇如老僧终日赶着大众不是挑砖便搬瓦不运土便擡石见你们稍迟缩不是喊便是骂汝诸人意作么生会还知天童老汉为人处么三生六十劫僧问狭路相逢髑髅粉碎当恁么时无位真人在何处安身立命师曰天上天下唯我独尊曰恁么则万里无云一轮迥炤去也师曰脚跟下好与三十棒问曹溪一滴直透龙池如何是直透龙池底事师曰穿过髑髅曰源远流长一句作么生道师曰但与么去问如何是金粟境师曰四野桑田曰如何是境中人师曰金粟峰头望曰人境巳蒙师指示击皷陞堂事如何师曰瞻之仰之问如何是佛法的的大意师便打曰犹是古时家风师便打曰汝作古时家风会问如何是三宝师曰一顿胡饼两顿粥曰不问者X三饱师曰老僧日日奉持问大悟底人还有憎爱也无师曰能爱人能恶人曰此是儒家世间之说岂是大悟出世之事师曰汝是甚么人僧拟议师喝出问如何是无上菩提道师曰俗人头戴僧官帽曰毕竟有何方便师曰自家摸取好师主法二十五年以本分接人无论初机积学惟据令而行故席下英杰多脱颕而去崇祯十四年辛巳师有退居之志曳杖出山壬午正月至通玄遂止而体焉先是戚畹田公入天童为皇贵妃田氏賷紫衣请师说法后至陪京礼报恩寺知寺为二祖孝思所系疏请新之举师荷其事得俞旨展人迎师师固辞有自幸居山正足修持以报国恩之语而师厌世之意亦露于此矣七月四之日示微疾至七日午时上匡床坐片晷泊然而寂寿七十七腊四十七塔于天童之南山甞州磬山天隐圆修禅师郡之宜兴闵氏子依龙池剃染参父母未生前话偶展楞严佛咄阿难此非汝心处有所证入值池北行嘱师掩关涉历古人因缘无不透露独僧问干峰十方薄伽梵一路涅槃门话有疑忽闻驴鸣大彻偈曰忽闻驴子呌惊起当人笑万别与千差非声非色閙解关趋燕觐池以偈进曰人说北地寒我说南方暖寒暖不知人穷人知寒暖池颔之一日室中师问历历孤明时如何池曰待汝到者田地与你道师便喝池曰汝还起缘心么师拂袖便出又一日因事池穿褊衫举椅子作女人拜向X师曰汝上座待我拜你为师师笑呈偈曰木人提喝笑呵呵更着衣衫谁识他昨日覸求是男子今朝还作老婆婆池笑曰此偈甚惬老僧意万历四十八年住磬山晚住报恩上堂一尘不立犹在半途截断众流尚居门外且道到家一句作么生顾视左右曰观音菩萨将钱买餬饼放下手时原来是个馒头到者里直得如天普葢似地普擎耳里藏得须弥山眼里着得四大海方有语话分恁么则此人浑身坐在甚么处委悉么数声清磬是非外一个闲人天地间上堂禅非解会道绝功勋妙体湛然真机独露不可以心思不可以意想不可以言宣不可以默炤不可以色见不可以声求但一念回光便同本有恁么则释迦老子覩明星时见个甚么来者里透得顿越三祇坐断报化佛头随时着衣喫饭还有向上一路即今释迦老子在甚么处咦在诸人眼睫毛上放光动地只是不得动着动着则三十拄杖何故不见道丈夫自有冲天志不向如来行处行卓拄杖示众老僧住个破院子多病不能时时为众提持佛法两字赖土木瓦砾与诸人转大法轮发诸人大机大用诸人切不得当面蹉过若蹉过只知事逐眼前去不觉老从头上来僧问如何是理藏锋师曰虗空扑落地曰如何是事藏锋师曰湖州萝卜宣州姜曰如何是理事藏锋师曰有水皆涵月无花不带春曰如何是俱不涉理事藏锋师曰无手人行拳问如何是句到意不X到师曰言言见谛步步迷踪曰如何是意到句不到师曰只在舌尖头尽力吐不出曰如何是意句俱到师曰有时独倚庭栏上闲看梅花四五枝曰如何是意句俱不到师曰落花流水去空负浪游人一日叹曰积久病躯羸瘠殆甚将无补于时矣乃集众嘱付后事谆谆不少置趺坐而逝塔全身于磬山之右湖州净名菴抱扑大莲禅师杭之临安骆氏子幼失怙恃出家于青山妙严院入云栖受具听讲后弃教参禅寓双径结制一日尿桶边㘞地大彻作偈曰自幼失亲娘遍觅于他乡蓦然一相见更不再商量参龙池进方丈以坐具打圆相展具三拜收具一拂便出午后再进方丈池曰汝是何方人师曰古杭云栖弟子池曰云栖说何法师曰云栖不说法池曰老僧者里也不说法师曰某甲自远瞻风而来云何不说法池曰老僧牙齿疎缺了师曰道不在牙齿上池曰不是者个时节了师曰道无古今池曰者样上座明白了师曰不知还许明白否池曰巳道过了师即礼拜出曰将错就错又曰大家草里涳工住后僧问如何是杀人刀师曰垂帘关乳燕曰如何是活人劒师曰穴纸出痴蝇僧问香严上树话师高声呌曰一个人问香严跌死了曰是只是大惊小怪师曰人命不是小事崇祯二年八月即示微恙临行众请师末后句师曰我有日用相应颂在趺坐而逝颂曰并行黑白却同年牛芳草茸茸到处眠一时秋空云翳尽X夜深何处是家园径山语风菴雪峤圆信禅师宁波鄞县朱氏子九岁闻诵弥陀经水鸟树林悉皆念佛念法念僧自此发心至二十九岁出家便行脚每日痴呆唯有一个不明白的念头二年苦无入处后访秦望山妙祯山主主举他心僧因缘一僧参心曰那里来僧曰天竺来他心曰我闻有三天竺你那一竺来速道速道其僧无语师自是疑情顿发次日揑拄杖至石头上高提曰那一竺来速道速道忽前后际断如空中逆出日轮说偈曰石贴背嵴骨翻身脇肋骨仔细思量来动也动不得复喝一喝曰张三杀人李四偿命返天台寻人印证擡头见古云门三字乃大悟途中作偈曰一上天台云更深脚跟踏断草鞋绳比丘五百无踪影见得他时打断筋因入双髻诛茅次参云栖宏龙池传万历四十三年住径山千指菴崇祯八年杭州司理黄端伯请于大殿上堂咄咄咄径山乃唐宋巳来之径山击拂子曰八十一人在此经过非今日之径山非一日之径山也千年常住一朝僧今朝祖令当行十方坐断且道还有祥瑞也无钟楼生耳朵佛殿又怀胎黄公出问如何是钟楼生耳朵师拈生香示之曰会取者个曰如何是佛殿又怀胎师曰产下也公礼拜曰须是大师说法始得师乃曰今承众檀越同为命老人登狮子座理荒残之祖席扶陈烂之頺纲者个唤作狗尾续貂那管家家门前火把子钓X渔船上谢三郎即不问媳妇骑驴阿家牵道将一句来还有人道得么一拂击开金殿月万家无个不光明即日开府余大成众居士延师斋于寒翠楼师曰老人今年六十六复自轮指曰丙丁戊巳庚良久曰怪见得把人牵来拽去原来水牯牛入命宫拖泥带水东触西触虽然且喜水足草足黄公问水足草足时如何师曰饱杀人曰水牯牛还瞌睡也无师曰扑面秋江白月飞鹭鸶撞入芦花里余公曰恁么一色边去也师曰芦花变作黑灰飞鹭鸶不撞芦花队余曰今朝六月初一大师还有六月曾也无师曰有你还见么余曰果好雪片片可惜落在雪里无人识得师曰用识作么余曰将来粧作雪狮子被人推倒又如何师曰不消推倒我自踞地黄曰还须扶起始得余曰被人推倒被人扶何不翻身出窟去师曰推倒扶起总无心余曰若恁么大师到处世界成就师曰谁次住开先师两次开堂拈香俱供匡真偃禅师葢师行脚时擡头见古云门大悟发愿欲弘云门一宗癸未冬开法东塔瓣香之祝始嗣龙池云晚住云门一日示疾书偈曰小儿曹生死路上须逍遥皎月氷霜晓喫盃茶坐脱去了时丁亥年八月二十六日也塔全身于本山兴善广禅师法嗣建宁府普明鸳湖妙用禅师杭州海宁郑氏子出家嘉兴兴善寺受业于南明先谒无幻蒙示禅要一日X于径山禅堂中阅思益梵天经註有省即呈无生偈曰䥫壁银山谁敢摧贼身蓦地拶将来相看原是旧相识当下惭惶笑脸开明见而呵之执侍数载值明病笃师早晚问候明以无起色为对一日明举香严偈问师师才开口明便喝师复拟开口明又喝师点首明付偈曰无传无受法无传无受心付与无手者掣断虗空筋后阅白云提省五祖因缘始脱然无碍与雪峤大师翫新月次峤指月曰者半个在那里去了师良久曰会么峤曰也只得半个师曰者半个在那里去了峤亦良久师曰也只得半个崇祯十二年住普明示众若论佛法病僧无下口处今日偶见新山门挐我拄杖子浪荡游戏穿过果子岭直到火烧桥失脚一跌落在深溪幸有旧佛殿肯来相救不惟相救抑且骑却项归来新山门呌屈未免要病僧判断新山门好与三十拄杖旧佛殿也合三十拄杖理不曲断良久掷下拄杖曰拄杖勃然动嗔色大家归去暖房中总宪黄承昊陞任广东入山作别问曰临行一句乞师指示师曰三千里外逢人不得错举师与佛日友善值日住雪峯师以普明敦请开法日同诸檀护请师出世师托疾固辞后访佛日于灵峯陞座举拂子曰会么即心即佛犹是誵讹非心非佛可无趋向不是心不是佛不是物穿花蛱蝶深深见取不得舍不得不可得中恁么得点水蜻蜓欵欵飞普明恁么举扬抓着灵峯庠处忆知抛家散宅𤄃步大X方峭巍巍孤逈逈净躶躶赤洒洒踏倒诸圣顶𩕳把住要关有时地住有时放行有时地住中放行有时放行中把住还知栴檀林里纯是栴檀师子窟中无非狮子么众中有伶俐汉出来道普明无端露布灵峯蕴底山僧但向伊道祇因曾与同床睡是故深知被底穿卓拄杖下座一日示疾索笔书偈曰生也错死也错䥫狮掣断黄金索掷下笔曰咄遂寂时崇祯十五年十月十一日也南岳下三十四世天童悟禅师法嗣五峯如学禅师关中人也参天童于金粟一晚话次童蓦伸脚曰你作么生师以脚踢之童笑曰未在未在师曰和尚道看童倒卧师曰也只是困童曰你又与么去也师礼拜师辞童握拂曰唤作拂子则触不唤作拂子则背不得拈起不得放下不得下语不得无语不得错举若不错举则分付汝师则连跳两跳曰不要不要童曰犹是乱呌乱跳更试举看师转身曰某甲去也童乃付苏州邓尉山汉月法藏禅师梁溪苏氏子年十五披剃于五牧山之德庆菴受戒于云栖参万法归一话会窻外有二僧夹篱折大竹声若迅雷顿得心空作偈曰一口棺材三只钉声声斧子送平生自从薤露悲歌断赢得朝朝墓柏青闻天童出世金粟师䇿杖从之命师为第一座童上堂举僧问古悳曰朗月当X空时如何悳曰犹是揩下汉僧曰请师接上揩悳曰月落后相见童乃顾师曰且道月落后又如何相见师便出法堂次日童上堂师问海众云从慈霖天霪现跃飞腾即不问如何是驱雷掣电底句童便喝师曰恁么则金粟花开宝林果熟去也童又喝师礼拜归众天启六年住杭之安隐崇祯二年诸檀护请住天寿圣恩禅寺上堂以拂子结却竖起曰三世诸佛历代祖师山河大地世出世间一切诸法缚作一团千牢百结掷向诸人面前还有决裂汉一击粉碎者么出来道看便掷下僧问昔羊万峯于此转大法轮今日三峯到来祖道重光未审和尚唱谁家曲调师曰龙碑钟王气曰恁么则临济中兴雷轰电掣去也师曰凤岭蔚青霞进语未出师打曰住住便礼拜问威音王佛一金圈抛向当阳事若何师曰湖洗千秋月曰得意忘言即不问横三竖四是何宗师曰山擎万古天将再进师曰礼拜着曰谢和尚指示问诸佛未出世祖师未西来说个甚么师曰三头六臂曰再示其祥师曰四面五身僧礼拜师打曰者一棒放你不过良久乃曰诸佛未出世祖师未西来威音王未有名字以前还有生死也无各人父母未生三缘未合天地未分觉明未咎以前还有四句两头是非好反言思识路也无昨宵正睡着时无梦无想无见无闻还有现前许多理会也无若向者里了得则从朝睡醒下床洗面喫粥迎宾送客嬉笑怒骂是有心耶X无心耶若有心则前来三处心不是有若无心则现前是谁主持若向者里透过则山出波中树撑殿角正好摇扇乘凉过夏何等自在虽然如是犹未梦见向上事在直须一向中具三玄一玄中具三要额上亚目顶中出头超佛越魔始得会么卓拄杖三下上堂攀跻不住忽然翻打破吾宗向上关剩得一双穷相手始知无法向人间法座成上堂巖巖狮座涌堂中老衲披衣坐法空跨下狻猊忽翻掷一声哮吼见威雄喝一喝曰狮子踞地吼佛祖倒身走出头天外者只有万峯叟喝一喝上堂心休不说法骨瘦上堂艰分明都说尽湖水洗山巅喝一喝下座崇祯八年七月示疾侍者问如何是身后事师曰床头老鼠偷残药壁上孤灯炤旧衣众黯然侍者复欲问师举手曰放下幔子着遂酣睡至中夜索浴更衣而逝塔全身于丈室后破山海明禅师蜀之蹇氏子出家姜家菴听讲楞严至一切众生皆由不知常住真心遂出蜀参叩住破头山一日到万丈悬崖上立定自誓曰悟不悟性命在今日了辰时立起立到未时眼前惟有一平世界更无坑坎推阜举意欲经行不觉堕崖损足至夜翻身忽痛有省天明呌曰屈屈一居士曰师父脚痛么师噼面一掌曰非公境界寻参博山云门后参天童于金粟童问内不放出外不放入正恁么时以何为界师曰竿头丝线从君弄不犯清波意自殊童颔之X出住禾之东塔上堂东风解冻百草萠芽行脚衲子似粟如麻拖泥带水兮草鞋狞似虎混俗和光兮拄杖活如蛇向有佛处不可住无佛处急走过方称英俊作家切不可向万里无寸草处去虗度生涯大众且如山僧者里九旬禁足三月调心今日解制临行一句作么生道摘杨花摘杨花上堂金锄削尽千峯雪露出天涯星月孤炤得世间人廓彻都来依样畵葫芦大众朱审还有依样畵得者么有则不妨好手手中呈好手红心心里射红心其或未然且待山僧自畵去也以拄杖打圆相于中掷地曰层落落影团团千古万古与人看上堂福城东际烟水涨大塔庙前楼阁开千手大悲扪不住无端放出善财来大众且道善贼来作甚么随行踏断流水声纵观写出飞禽迹卓拄杖下座宁波府天童费隐通容禅师福州福清何氏子十四依镇东三宝殿出家随其师住华林寺值云门往寺过夏师窃聆教诲一日闻指南禅师随指参禅师发愤参寿昌提狗子无佛性话一日昌上堂与僧问答师在傍不觉发奋身心遽忘𥨊食一朝身世俱空话头脱落目前虗逼逼地问昌曰今日看破和尚家风了也昌曰汝有甚么见处师便喝参愽山及云门久之一晚师问如何是超然不借借门曰我听不清汝再问师一喝门曰此是借师又喝门曰亦是借师曰推散大众去也门曰汝伎俩只如此闻天童寓吼山X师冐雨往谒便问觌面相提事若何童便打师曰错童又打师又喝童祇管打师祇管喝至第七打所有伎俩知见一咄氷释童问薰风自南来殿角生微凉汝作么会师曰水向石边凉尤出冷风从花里遇来香曰离了此又作么生师曰放和尚三十棒曰除却棒又作么生师便喝曰喝后聻师曰更要重说偈言童休去童住黄檗上堂曰还有冲浪金鳞么出众相见师以坐具覆顶出曰和尚还会么童打曰一钓便上师喝一喝归众崇祯六年十月住黄檗西堂隐元问大制从来无解结如何特地起风波师曰被阇黎带累曰恁么则翻腾去也师便打元喝师曰乱作问打着背年旧痛处于今犹恨棒头轻请师末后一顿师打曰旧疮瘢上着艾曰恁么则彻骨彻髓去也师曰如何是彻底意元一喝师曰喝后聻曰时清休唱太平歌师曰祇引一半上堂今朝初一好个消息若还不会又是明日所以道举一不得举二放遇一着落在第二山僧举一了也是汝诸人如何委悉便下座次住建宁之莲峰温之法通禾之金粟上堂全身担荷赤体提持要是夙有器骨英霛汉子于寻常日用洛卓卓地不将奇特言句贴于额头玄妙理致蕴于底里专用格外钳锤独跳兆目宗门牙爪生擒勐虎活捉狞龙纵有言超佛祖行过舍那入此阃域未免横身拶出其余之辈观心作念着意思惟尘寂发生而有神颕妙慧自作去就毕竟搆他语脉不上要有者等X丁卓始可别行教外单传直指主捋棒喝全行正令而与从上瞎驴蹄角相肖且正当恁么时回机就位一句作么生道本来不借修因得那官心明与法通小参举雪峰示众曰南山有一条鼈鼻蛇汝等诸人切须好看蛇无头不行长庆曰今日堂中大有人丧身失命张开蛇口云门以拄杖撺向面前作怕势露出蛇班僧举似玄沙沙曰须是我稜兄始得与蛇揩痒虽然如是我却不与么僧曰和尚作么生沙曰用南山作么跳出蛇窠乃曰当昢雪峰会里者一羣蛇今日被山僧挑向拄杖头上要教他生也得要教他死也得要教他不生亦得要教他不死亦得所谓把住则四方无路放行则草丛里辊现前兄弟还有与古人出气者么有则出来为蛇畵足无则山僧放者一羣蛇咬杀汝诸人去也以拄杖一咄打退现住天童上堂入大宝剎登大法擅𠷕大法螺击大灋皷演大法义显扬临济宗猷提持向上一路指纵则万别千差透脱固一字也无到者里先师面目现在太白风规犹古所以法随法行法幢随处建立遇缘即宗随处作主摧邪挽正据真锄伪直得四海沸腾五岳起舞佛祖于时欢唿龙象自此奔驰乃至若贵若贱是圣是凡四众普集俱在一处人天交接两得相见都教个个机契单传人人悟同本得然则即此大宝剎大法擅钟皷喧天法雷震地灵山胜会宛然见深沐皇恩不等闲X嘉兴府金粟石车通乘禅师金华米氏子偶阅庞居士问石头不与万法为侣因缘有疑后依天真薙落禀具于云门次寓龙居禅堂闻僧举六祖曰不思善不思恶正与么时那个是明上座本来面目忽然有省述偈曰正当恁么时面目未甞迷善恶都不到独露两茎眉参博山复觐云门师问三世诸佛即今在甚么处门曰没处去师曰甚么人觑得门震威一喝师礼拜出后参天童于金粟童问那里来师曰云门童曰几昢起身师打一圆相童曰莫乱统师曰千里同风今日特来亲领痛棒童曰既是千里同风又来作么师翘左足童曰者还不是师翘右足童曰错也师曰又被风吹别调中童休去入室次童举世尊拈花迦叶微笑意作么生师曰白日穿针童连棒打出师豁然怀香礼谢童遂举平曰我手何似佛手师拂衲便出复呈偈曰我手何似佛手赤脚蓬头便走直得透上玄关官取合着狗口童问曰内不放出外不放入正恁么昢以何为界师曰家贫未是贫路贫愁杀人童拈拄杖曰者个是出是入师一掌童亦打崇祯四年住杭之童光山上堂喝一喝曰大众还知落处么三世诸佛于此转大法轮真风不坠历代祖师于此广度羣迷正脉流通山僧于此为众提持只要眉横鼻直汝等诸人赤肉团上有个圆明妙体彻头彻底佛眼觑不见圣智难量十方容不得真机独露直得绝踪绝迹塞却诸人咽㗋无处出气虽然如是X事无一向更与诸人当阳显示遂拈拄杖作钓势曰大众还见么识取钩头意莫认定盘星次年从金粟僧问和尚今日陞座说甚么法师曰松枝挑夜月照尽世间人孝廉唐祈远问经云一切恶鬼尚不能以恶眼视之况复加害凭个甚么得恁有力师曰天魔胆丧曰恁么则家家观世音师曰还见观音么曰虽然未见却也呌得应师曰现三十二相看曰今日亲为学人陞座说法了也师曰且莫锴认上堂诸佛出世为一大事因缘达磨西来指人见性成佛金粟不谙老婆禅祇要诸人棒下见血若也恁么会得触处逢渠纤尘不立垂手人间和光化物既然触处逢渠且道渠是阿谁毫釐有差天地悬隔喝一喝下座司理黄元公参府吴升初请上堂公礼起曰谢和尚说法师曰那一句是法速道看曰人前不可吐露师曰也不可埋没曰请升公道师曰各与一顿乃曰一句截流全心即佛万机不到全佛即心到者里心佛俱忘复是何物喝一喝曰甜瓜彻蒂甜苦瓠连根苦上堂少室真机人天普育直指父母未生面目大众在眼曰见在耳曰闻且道作么生是父母未生面目良久曰墻外鸟啼声巳碎尽在摇头不语中喝一喝崇祯十一年二月十二日示疾僧问此后向甚么与和尚相见师曰遍界不曾藏僧作礼曰恁么则向者里与和尚相见去也师曰且莫错认泊然而逝贑州宝华朝宗通忍禅师常州人二十二岁出家参X天童于金粟童举大千垂语问曰山中勐虎以肉为命何故不食其子师被一拶通身汗下经两日偶从外进寮推入寮门蓦然除去碍膺之物遂入方丈通所得童举前问师曰推人自肯乃方亲童曰与么下语亦未在师笑曰和尚只做得大千儿孙便出三日后闻童自答曰自肉食不尽更勐省得下悟亦未之肯翌日童上堂师出问直下知归即不问如何是大用现前一句童拟拈棒师指曰者老汉伎俩不忘一钓便上拂袖而出初住灵祐屡迁名利崇祯十四年住曹溪上堂诸佛诸祖唯以一大事因缘故出现于世据实论此一大事因缘不用开口不用动念直下一一天真一一明妙祇责直截契证超越死生不离见闻缘超然登佛地所以世尊于明星祇得一覩六祖于金刚经直用一闻诸公若也得恁么一回去便堪传佛心印方为佛祖嫡骨儿孙所以灵山会上世尊拈花迦叶微笑便乃亲传世尊之印谓之正法眼藏西天四七东土二三传至三十三世本山六祖大师谓之吾有一物后得南岳让禅师道个唤作一物即不中便乃亲传六祖之印自让为始直下传至三十五世不肖孙通忍于天童和尚自肉食不尽言下打破漆桶亲蒙印授潜心操履有年方乃深契佛祖之道方不媿为六祖嫡孙所以本山乃六祖说法之地今日承南都诸护法会合本省现任诸护法命本山耆旧不远三千余里迎不肖归祖师旧室登祖师X旧堂陞祖师旧座举扬祖师底现成旧公案直令千年旧事顿现目前曹溪一会俨然未散试问诸人既是现成旧公案又用举作甚么回机同本得一举一回新小参僧问明历历露堂堂更有甚么师曰犹是鬼窟里活计僧打一圆相曰脱軆无依去也师曰依旧跳不出僧一喝师曰三喝四喝后如何僧又喝师曰野狐精问譬如本色真金未入䊺炉煅炼时如何师曰光明灿烂曰煅炼后如何师曰灿烂光明曰石头土块还堪煅炼也无师打曰且道是真金是土块僧礼拜曰恁么则情与无情一昢成佛也师曰见箇甚么道理便恁么道僧一喝师便打问日轮正当午虗空绝点埃时如何师曰唤甚么作日轮曰更无别个师曰添了一点也僧一喝师打曰更无别个尚道添了一点又喝作甚么僧无语师乃曰日轮正当午虗空绝点埃若道更无别个早添一点了也所以认个明历历露堂堂犹是鬼窟里活计到者里有个透脱处方得光明灿烂灿烂光明情与无情一时成佛真金土块煅与未煅向甚么处分若也未透须是全身放下不教一物存留自然一踏到底傥放不下未免迷头认影若巳透得亦不可放过傥一放过所谓一刻不在如同死人直得大死却活一般无一点气息无一毫渗漏二六时中似水合水似空合空方有少许相应分曹溪今日说平实禅汝等诸人还委悉么菴内不知菴外事归家稳坐绝商量僧问倩女离X魂那箇是真底师便打僧无语师曰会么僧拟议师又打曰切忌私奔甞州龙池万如通微禅师嘉兴秀水张氏子出家兴善谒闻谷大师开发无字话参云门门上堂曰众兄弟且道一切放下阿那箇是主人公竖拂子曰举头天外看谁是我般人师于此有省后参天童于金粟有僧问童曰如何是佛法的的大意童曰近前来僧近前童便打僧曰上根大器直下承当中下人来如何童曰老僧从来未曾眼花僧罔措师闻之豁然遂回嘉禾住静乙亥冬再上天童入门便喝童曰胡喝乱喝师又喝童曰胡喝乱喝师礼拜童打曰你再喝喝看师曰苍天苍天茶毕礼出童曰万如我直下疑你者两喝道道看师曰歇歇与和尚道便行一日侍次童问薰风自南来殿角生微凉汝作么生会师曰严霜初降彻骨皆寒童曰乱道师拂袖便出复呈颂曰薰风自南来殿角生微凉徧体寒毛竖将身衲被藏鼻息鼾鼾一觉省从来越国是南乡童目之便休崇祯十三年冬开法如如禅院次住莆之曹山上堂前三三后三三个中消息许谁谙春风处处花成锦秋水澄澄月一湾唤作真如不坏法此人曾未踏乡关唤作无常生死法官教累劫受余殃敢问诸人毕竟作么生即是以拂子打圆相曰生佛未形消息在不知几个肯担当掷拂下座癸未夏住龙池上堂有一人在孤峯顶上目视云汉把三世诸佛一口吞尽X不见有众生可度好与三十拄杖何故事上不足有一人在十字街头三头六臂合水和泥随机接引亦好与三十拄杖何故理上不足有一人不离孤峯顶上目视云汉甞在十字街头和泥合水有一人不离十字街头和泥合水甞在孤峯顶上目视云汉二人到龙池门下正未有语话分在且道龙池为人在甚么处远委悉么时携揤栗当门据狮象狐狼一併敲僧问如何是结制底意师曰㵎深流水聚曰学人则把住牢关去也师曰山峻鸟飞迟问如何是破砂盆师曰风不来树不动问对凋叶落昢如何师曰过蚁难寻穴归禽易见巢问日落西山去林中事若何师曰虎行樵子迳鸟宿故枝头宁波府天童寺山翁道忞禅师粤之潮州人茶阳林氏子也幼沈毅有宿慧读书一目五行俱下总角以艺文擅名乡曲试为弟子员然性不躭世好时飘然有尘外想及冠读大慧语录忽忆前身云水参方历历如见即日走匡庐裂章缝从开先明法师薙染明以师志慕禅宗为举台山婆子话遂于言下荐得赵州意旨自验生死关头未破徧见尊宿如憨山清黄檗有辈数人终不自肯后参悟和尚于金粟机缘不契直趋双迳谒语风信信问曾到金粟否师曰曾到曰曾问话否师曰不曾曰你怕打那师曰某甲一向不曾置得问头请师处借转问头信乃开示师不肯复回金粟举前话悟曰你吃饭还问人借口么师拟X议悟便打由是服膺一日侍立次悟谓愽山嗣寿昌昌承洞上无来源恐后裔不蕃师曰黄檗不云乎今日因师举得见马祖大机之用且不识马祖若承嗣马祖恐他后丧我儿孙悟大笑起去师愕然自惭无所容者累月后因殃崛产难因缘打破疑团始明得从上古人关键凡居侍司掌记室亲炙悟者一十四秋日臻玄奥崇祯十五年悟圜寂众请继悟席开法天童上堂目击道存锋铓不犯头头显露物物全彰犹是因高就下曲为今时况复言中取则句里呈机举古明今拈三播两大似郑州出曹门何异南辕而北辙殊不知当人脚跟下立地一着子如天普葢似地普擎抽一机则千机顿赴展一目则万目毕张透声透色绝遮拦亘古亘今无处所还生死得伊么还污染得伊么还荣枯得伊么还推迁得伊么纵有德山棒如雨点也则打他不着临济喝似雷奔也只无伊下口处更说甚么百问云兴千醻瓶泻一毫端际出现无尽身云一举步间游历无边国土正是泥里洗土块虾跳不出斗诸仁者从上既有如此广大门风稳密田地何不推他阿爷向后放出渠侬一头与么直截承当去正恁么时接续流通一句作么生道卓拄杖曰天高群象正海濶百川潮上堂天童寺里开炉以虗空为炉牀浮幢王剎为炉脚须弥卢为火筯七金山为炭团其余森罗万象日月星辰赤县神州山川人物为引火黄叶且道火种聻以拄杖划一X划曰饶尔向者里荐得透脱分晓及乎施用未有其方也则是个守死善道要得发燄联煇正未可在当恁么时发燄联煇一句作么生道喝一喝曰八万四千非凤毛三十三人入虎穴上堂昨晚南岳与匡卢两山争论佛法一山道南岳让和尚及曹谿嫡子一山道青原思大师实宝林正宗一山道卢陵米价传千古一山道砖镜磨穿古佛心互相竞争不巳罗浮山闻得出来约住曰莫争莫争饶你青原思大师南岳让和尚少不得从我岭南者里去山僧蓦头与罗浮山一棒天台合掌道善哉和尚打者一棒不妨透顶透底畅快杀人山僧遂与震威一喝咄缩头去于是四山各各懡㦬而退拈起袈裟角曰还见么自从卢老收归后须信人人总有之毅宗烈皇帝小祥陞座黄阁帘垂紫罗帐合体极尊贵未尽今时须知向上更有一人逍遥行鸟道摆手出玄途混迹类中华冠从教下却藏身炭里宝殿一任苔生然而虽不存正位九州四海悉禀威灵虽不守大功帀地普天咸承恩力所以道有物先天地无形本寂寥能为万象主不逐四时凋且道此人即今作么生奉重随缘观自在何处不称尊问古镜未磨时如何师曰玲珑嵓寺旧传灯曰磨后如何师曰法堂佛殿常相对曰此去汉阳不远聻师曰罕逢穿耳客多见刻舟人曰黄鹤楼前鹦鹉洲又作么生师曰奼女巳归霄汉去𤸳郎犹自火边蹲僧礼拜曰谢师指示师打曰打破X镜来好相见僧参师问那里来曰宜兴来师曰长桥下蛟周处斩后近日如何僧罔措师笑曰参堂去问僧你还梦见临济大师么僧曰某甲五年前不作是梦矣师曰恁么则衲衣在空间假名阿练若去也僧拟议师便打又如前问一僧僧趋前曰今日亲见和尚师曰你道山僧生缘甚处僧曰札师曰临济大师来也僧拟议师曰元来不是连棒打趂问虗空粉碎甚么处安众星师曰昨夜三更半石人鬪礼拜丙戌孟秋谢事退居五磊会台之广润革应为禅道俗坚请不巳复迁住焉师有语录二十卷布水台文集十九卷并行于世宁波府雪窦石奇通云禅师崇祯辛巳住灵鹫上堂炉鞴宏开烹佛祖圣凡齐煅辣钳锤者回莫作寻常看大众应须高剔眉当炉莫避见义勇为分明觑透真奇特脱体风流更是谁蓦竖拄杖曰还见么直得万象光辉干坤独露纵横杀活总不由人把住放行全归自巳如或不然山僧不免重重指点去也还委悉么杖头有眼明如日要识真金火里看掷拄杖下座上堂羣阴巳极一阳生万彚齐资露本真觌体圣凡无二致虗空充塞等干坤所以道天得一以清地得一以宁圣人得一以治天下衲僧得一任运腾腾既然任运腾腾不妨向一阳未生之前葭灰未动之际直下坐断千圣顶𩕳不与一尘作对净躶躶赤洒洒然后向者边行履头头上明物物上显一为无量X无量为一小中现大大中现小于一毫端现宝王剎坐微尘里转大法轮虽然未是衲僧本分事竖拂曰若向者里覰得透目前无法心外无机一切临时处处显现正恁么时应时及节一句又作么生道分明觌面阳和动彻底氷河燄自生上堂适才过月旦今朝又十五时节不相饶光阴何迅速初非法尔如然岂是人情催促灵鹫结制九十日来滴水滴冻大众钵囊高挂不许动着一丝头今日檀越作斋诸人一齐打开钵袋馒头䭔子三德六味供佛及僧法界人天普同供养一饱便休还会么大方独步无拘官南北东西信自繇上堂春山叠乱青春水漾虗碧寥寥天地间独立望何极古德恁么说话大似在孤峯顶上等个人来大众且道他要等个甚么人以拄杖击香几曰还委悉么定光金地遥招手智者江陵暗点头移雪窦上堂当阳一着独露无遮八面玲珑十方轩豁明眼作证岂敢囊藏直得琼楼玉殿百草头上全彰千丈报身瓦砾推边顿现尘尘尔剎剎尔突出无位真人发明现成公案直饶三世诸佛历代老古锥到来个个退身有分正当恁么时如何水归大海波涛静云到苍梧气象闲嘉兴府古南牧云通门禅师苏州甞熟张氏子二十岁礼虞山洞闻为师初参博山次参天童于金粟童问即今事作么生师拟议童以数珠便打师礼拜童又向背筑一拳曰你若作打会入地狱如箭射留入X记室寻受大戒异日童举薰风自南来殿角生微凉验众师呈三颂童看至末首曰不亲切师曰前二首聻童曰此不亲切和前都不亲切师便问如何是亲切处童便掌师即竖一指曰某甲也有童曰你犹未知落处在师隐隐怀疑后上天童题万松关偈曰古路松阴廿里长过时谁觉骨清凉童曰何不道过时谁不骨清凉师于言下有省又作活眼泉偈寮中思索偶然停笔右手将左臂一触忽然触发直下湛然前所疑一掌落处不言而喻一晚将行繇呈似曰诣实供通童曰者些都不是实消息你再供通实消息看师进前展两手童曰不是不是师曰和尚如今瞒某甲不得童曰瞒即瞒不得且惑乱你一上崇祯十三年住古南满华严会上堂华严法界理事无碍忏罪消灾一彩两赛蓦拈拄杖曰大众杜顺和尚来也在拄杖头上口喃喃道怀州牛喫禾益州马腹胀天下觅医人灸猪左膊上诸人还见么若也见未免头上安头若不见日用堂堂无葢覆本来同是遮那身岁且董文学诞日上堂大年初一光风霁日好大众自从威音王巳前直至如今有佛世界无佛世界于中有不可说日月不可说不可说岁数不可说不可说国土无不尽从者一日子流出直得皇风荡荡八表无垠野老讴歌万方无极且有个人出世恰好撞着者日子又如何既承礼乐诗书后定作顶冠束带人上堂抛下拄杖曰扑落非他物复擎起作舞曰纵X横不是尘汝诸人还见山河及大地全露法王身么复击香几曰一片榆楠木敲来响杀人天童山扫塔上堂太白峰头千差坐断清关桥下一脉常流虽为列祖道场固是先师重扶家业山僧昔预此会法乳亲甞今日重来墓木拱矣可胜悽怆虽然须知恁么中不恁么砂盆未破堂搆依然幸我堂头法兄寅夕不倦流慈于此方广座上噼开面门放出先师形相与诸人描邈直得钵盂峯点头玲珑巖起舞正恁么时敲唱双行主宾互换且如何道得恰好底句良久曰妙舞会须夸徧拍三台须是大家催苏州报恩寺浮石通癸天贝禅师嘉与平湖李氏子十九芟染于普陀往云捿圆戒看父母未生前话初参云门于东塔寻上鹰窠顶𨵃七女游尸陀因缘有省偈曰一池蛙鼓夜喧喧历历明明道口边通报五湖林下客从今不必更加参再参云门于天宁问曰达磨一宗只者是还别有么门曰还别有师一喝曰还别有么门曰还别有师即合掌进前三步曰还别有么门曰还别有师曰某甲祇如此还别有请和尚道门曰我要去拜客待我转来与你道后参天童于金粟童问薰风自南来殿阁生微凉汝作么生会师不能答连呈数偈童俱曰未在一日入室曰某甲会也童曰如何是你会处师曰鹞子过新罗童曰未在还我偈来师呈偈曰薰风自南来殿阁生微凉我今看破处也只是寻常童曰不是不是师曰和尚自不是礼X拜而出初住平湖之青莲上堂当阳显露更不囊藏就体知归和声揭示黄鹤楼中吹玉笛不堕宫商江城五月落梅花岂同春色到恁么地可谓知归若到青莲门下一点也用不着且道用个甚么拈拄杖曰拄杖𨁝跳上三十三天筑着帝释鼻孔东海鲤鱼打一棒雨似盆倾若能恁么滴水兴波滔天作用便是撒手悬崖洞明大法的汉巳过关者闻恁么举撩起便行未过关者闻恁么举且听新青莲为汝道破良久曰横按镆鎁全正令太平寰宇斩痴顽卓拄杖住报恩上堂假使顶戴经尘劫身为床座遍三千若不传法度众生毕竟无能报恩者掷下拂曰新报恩今日传法了也大众一时担荷僧问不是一番寒彻骨怎得梅花扑鼻香师曰犹为贪饵客未是绝求人曰如何是绝求的人师曰衲被蒙头睡正浓此时山僧都不会问如何是密移一步看飞龙师曰过得荆棘林方名是好手问三世诸佛被我一口吞尽何处更有众生自代曰平地上死人多少台州通玄林野通奇禅师合州蔡氏子依黔之莲峰出家未几出蜀寓当湖掩关偶检天童参禅偈曰一念未生前试看底模样疑情勐发一日失足堕楼口占一偈曰一念未生前六户绝消息瞥尔扬双眉大似眼无力即破关参天童于苏之清凉随童住育王童上堂世尊初生下地便解指天指地汝等诸人犹向老僧拟讨甚么椀拽拄杖下座一时打散师自此X全身脱落结制日师问今日四海衲僧云集各各壁立千仞还许他诸人悟么童曰你还梦见么师曰悟尚不悟梦个甚么童打曰你即今是迷是悟师曰学人不在迷悟里童曰且道打你在甚么处师便礼拜崇祯十六年住通玄上堂皷巳击座巳登争奈无禅可说无理可伸幸喜时逢结夏绿树垂阴水流碧㵎鸟啭幽林历历无回互分明没两人所以昔日韶国师道通玄峰顶不是人间心外无法满目青山先师亦道通玄峰顶别是人间只缘不荐错认青山此二老宿与么吐露山僧与么举扬大似熟处难忘汝等诸人还荐么若然荐得方知不费纤毫力便登解脱场脱或未然山僧不免再为显示玉竹高高挥骤雨杨柳纷纷舞翠烟喝一喝卓拄杖下座上堂历祖出兴各有施陈拈拄杖曰怎如山僧拄杖敲几曰信手击开不二门复举召众曰者是山僧拄杖且道不二门在甚么处若向者里辨得出不妨紧捎草鞋如辨不出莫道通玄山势险前头尤有最高峰上堂第一义谛逈绝安排才拟分踈便成窒碍所以道心若不异万法一如眼若不𥧌诸梦自除若是英灵汉闻山僧恁么道向文彩未彰以前直截担荷却较些子苟若涉于尘思未免困于途辙祇如不历程途一句作么生道一气不言舍有象灵万何处谢无私磬山修禅师法嗣镇江府夹山林皐本豫禅师初参云门次博山山曰X未入金笼贮谁家野鸟儿师曰鹤有九臯翀碧汉马无千里谩追风山曰运斤非郢未免伤痕师曰祇如诸方竖拂扬眉又得甚么边事山曰片云横海岳樵子尽思归师曰怪来巖下虎特地暗惊人便出参磬山入室次山曰我疑你不会廓侍者与华严相会因缘师曰不但和尚疑某甲尽大地人疑某甲山曰尽大地人疑你则可莫使老僧疑你师曰恁么则某甲罪过山曰只如兴化与旻德宾主四喝化曰适才若是别人三十棒一棒也较不得何故为他会一喝不作一喝用那里是他会一喝不作一喝用处师曰放某甲别通个消息山曰不要下语师遂颂曰主宾相逢纵夺作家喝下从云见活蛇棒头突出通无犯岂作亲承解撒砂山然之后开法石湫过报恩谢法山将如意付曰此是老僧四十年用不尽底将去揩磨不得有忘师秉如意入堂曰者个是堂上老人为豫上座作用不尽底公案敢问有同相证用者么良久击板头一下便出开山次握枯藤谓理侍者曰此是曹家女子理曰却少谢家郎在师曰但得有女何愁没郎理曰虽然也要完全始得师拈藤与理理拟接师即掷下笑曰却不相当上堂知幻即离不作方便离幻即觉亦无渐次顶天立地汉打开心印印定本有光明不从他得净躶躶赤洒洒自繇目在放下屠刀便曰成佛一闻刬草深能领悟不落第二头岂落第二见疾焰推中当处安稳大洋海底无方不现只X如末后一句又作么生会道在不疑方有彻理无曲断是真修上堂若论此事心不可求智不可学捏断百匝千重于中下机一时飏却突出孤危方教峻峭都卢收拾将来非色非心非如非异要用即用要舍即舍要行即行要藏即藏拟思一毫地便落生死关头到者里作么生相救得复曰五蕴山头自在身了然物物应天真顿教直下无思议玄要全分见本人卓拄杖一喝上堂般若无知假黄鸟而有声法身无相应翠竹以彰形尔时金焦二岳忍俊不禁将海门一口吸尽直教水泄不通山僧拄杖子欵欵向道尽你神力喫怒还知法身无为不堕诸数么由是金焦二岳只得懡㦬而退依旧山是山水是水蓦拈拄杖曰你看山僧拄杖子得恁么奇特千峰顶上挑明月万壑溪头探水澜复卓拄杖下座湖州报恩玉林通琇禅师蓉城扬氏子澄沍请磬山不赴师破关来见叉手曰狂儿国土父不容遇者个峯头还是老汉住处么山曰你且站下脚我与你道师掀倒香案便出山高声曰将拄杖来师遥应曰剑去久矣住后上堂师举拄杖示众曰我见灯明佛本光瑞如此众仰视师掷拄杖下座先报恩两週年上堂先师不从乙亥生先师不从乙亥死识得先师面目真灼然不可须臾离召大众曰高着眼九月二十三多道是先师示寂之晨琇上座虽无时不见先师无刻不事先师伹不敢轻以语人今日远近檀护一X切弟兄靡不悉集不可囊藏被葢便乃当阳指示冀大家同见先师大家常事先师蓦竖拂召众曰容颜甚奇妙光明照十方往昔曾供养今复还亲觐上堂拈拄杖曰奇特因缘须奇特人拈出惊羣句子于惊羣处举扬今日既遇奇特人有奇特缘真是惊羣处且道惊羣句作么生举蓦召大众曰吴中石佛大上堂白云千顷老屋数间一榻高眠令土木瓦石为大众转大法轮者是先师和尚向日家风诸檀越建大禅堂众道侣大家托钵在此同居应时及节请山僧提持个事者是新报恩今日行履且道先和尚向日家风是新报恩今日行履是竖拄杖曰若也会得释迦不在前弥勒不在后大众与诸佛同证一相三昧山僧与大众寿量无殊若也不会父少而子老举世所不信掷拄杖下座元宵上堂我有一灯无暗无明通身是眼遍界分形不由造作岂属生成天不能葢地不能擎无幽不彻无远不存个中磨日月随处立干坤阿呵呵笑倒人社舞村歌未了音恼得金刚忍不住掷碎虗空火焰增烧断西江万丈声跳起颠狂庞老子临风高呌道有口如哑眼如盲便下座杭州理安箬菴通问禅师小参当阳辉赫洞底无私一句截流万机不到不可以有心得不可以无心求不可以语言造不可以寂默通祇贵当人超越情谓脱略见闻扫荡根尘顿忘知解所以云穷诸玄辨若一毫置于太虗竭世枢机似一滴投于巨壑到者里X德山棒临济喝是甚热碗鸣声云门饼赵州茶总是残羹馊饭事绝理绝融古融今既然如是为甚么诸人不瞥地去只为你识想未干见解为碍自巳分中一段大事却向知识口边寻覔见人道恁么便作恁么会见人道不恁么便作不恁么会见人说是便作是会见人说不是便作不是会恁么参学有恁么交涉山僧此间却也别无甚长处只是识得汝诸人去即印住住即印破直饶你不去不住犹未是到家消息靠拄杖曰善财别后旡余事楼阁门开竟日闲晚参大丈夫英灵汉向勐虎口里横身毒蛇头上揩痒也不为分外若也迟疑不决拟议不前磕着髑髅尸横万里所以作家战将奔流度刃疾焰过风换斗移星轰雷掣电驱耕夫之牛夺饥人之食如王秉剑杀活自由狮子游行不求伴侣还有恁么人么不见当时临济大师喫黄檗三顿痛棒便会向大愚肋下还拳且道因甚如此喝一喝曰男儿自有沖天志不向他人行处行复喝一喝雪峤大师至问你是那边为甚么又在者边师曰一点水墨两处成龙雪曰不会与云作霞在师曰今日放大师过茶次雪曰我平日只教人诵金刚经师曰多少人错会大师意雪曰直饶不错会大远在师曰大师莫瞒人好山门前行次见狗子吠雪曰者无佛性底东西师曰却搔着大师痒处雪呵呵大笑大众作礼次雪左右顾视众伫立师曰都是老实头雪曰狮子窟中无异兽为甚么却X是老实头师曰大师面前谁敢出手山茨禅师问释迦掩室净名默然尽属化门边事不落今时请师道一句师曰未问以前答了也曰阿谁证明师曰十字街头廖胡子又问先师不了事你我共知作么生与先师了却师曰苍天中更添冤苦曰非兄不委师曰逢人切莫错举又问十年同学唱拍不相离此去理安兄还见我否师曰无人处斫额相望曰渠无面目望个甚么师曰草贼大败问拈椎竖拂即且置斩新条句道将来师曰一掌一握血曰须老兄始得师曰是我罪过又问谭玄说妙先哲所诃瞬目扬眉今时禅弊去此二途如何是兄的的为人处师曰我不教坏人家男女曰忒煞婆师曰龙蛇易办衲子难瞒南岳隐身巖山茨通际禅师磬山问如何是就理藏锋师曰梁皇殿上道不识山曰如何是就事藏锋师曰今朝雨落地不干山曰如何是理事俱藏锋师曰行不出户坐不当轩山曰如何是俱不涉理事藏锋师曰八角磨磐空里走五灯会元续略卷第四下音释奫趱