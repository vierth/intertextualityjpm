太上宣慈助化章正统道藏三家本五卷洞玄部表奏类太上宣慈助化章正统道藏三家本五卷洞玄部表奏类太上宣慈助化章卷之一毁六广成先生杜光庭集救急解计章凡人有年灾月厄筭尽相临本命禄絶行年妨害宜奏此救急口章灾难消除福禄立降银镮一双筭筹一百二十枚青丝缕一丈二尺信钱一千二百丈命米一石二斗命缯二丈四尺次发炉次长跪出官泰玄都正一平炁系天师阳平等二十四治臣某稽首顿首再礼上言谨案文书今有某州某县某郷某里某观弟子某行年若干歳戸口若干人居住此处即日叩头请福乞恩词肉人素质胎生百官子孙千载幸㑹得奉太上大道诸君丈人受命皇极自保生治良由肉人某阖门大小顽愚施行多违招延不利比年巳来轗轲不安某家口衰厄钱财耗散妖怪竟起恐有某三灾九厄顿集躯形爲天罗所纒地网所绕寿命短促年筭穷讫死名解奏三官又冢墓土絶令先亡扰动爲殃注复连所见讼逮生人且今世浊恶百邪凶暴鬼贼交行百病杀害平人死者狼借哭声盈路不可听闻肉人处在其中无功自㧞深恐奄充灰壤不自存保无方爲计推以一心归命大道告诉向臣求乞章奏解除某生命所犯三灾九厄罗网缠缚请赎应死之命如所列诉臣以下愚不明鬼炁恐某身爲六害更相尅贼又恐妖𦍙所见侵枉又爲先亡后死中外鬼贼冢墓之炁所可列逮太山府君所可横召某诚复罪秽但雀䑕之生从道求哀伏闻太上大道慈育羣生无不救㧞延命度厄惟在恩覆置词请命露出中庭于太隂之下北斗之前伏地拜奏口章一通上闻天曹伏愿无极太上老君太上丈人三师君慈父圣母丐无极之恩原除某年生巳来所犯万死之罪万愆之过九厄之期一切除荡乞某一生一活一度一脱若三命巳尽筭纪讫穷特赐其短中得长败中得成危中得安厄中得济廻停漏刻申借一期请某本命生月神部各领千乗万骑救解延命之厄即爲排天廼致书乞丐子午之筭倍年百二十歳乞爲肉人代名易形削除恶簿易短爲长愿转化推移展转穷年推于魁纲之下更相㧞赎若某年命薄弱当爲延续仓谷乏少増其斗斛树木枯藁爲传膏泽若三寿短促増其延续若年命不长増其筭禄輙劳神兵功曹使者賷持某年命簿帐目録上达玉帝几前随事爲对司命门下分别料度简书乞除刑止杀若某身寿有限其度促短九厄并㑹身行多违𧷢满罪定应允驱除三命欲尽三解巳报玉暦无籍左契无名三元无録司命辍籍南宫不收天帝不原者乞丐除之三月一时三歳一期都㑹周而复始如蒙省理则受师老再生之恩主爲某上请文昌宫中寿命君次请南昌益筭君㧞命君各五人官将各千二百人一合来下主爲某延请生命増益寿筭永保存活又请太上玄元始炁宫中请条星度筭君转名易形君脱死上生君各五人官将千二百人一合来下与臣某身中功曹使者太隂之下考召君吏爲肉人某上诣北斗御女宫中主爲㧞赎死籍转名易形又请东华宫九龙符命告下五岳仙公勑水官河伯吕公子等太山二十四狱掾吏三台入座司命解除某身中罪考一切和释爲㧞出三魂七魄付与身中不得放逸请拘魂制魄君五人官将千二百人又请东方七童子㧞魂魄吏万二千人爲径诣玄隂御女宫中主爲㧞赎某三魂七魄㧞出三命永保生活又请南昌主眞君五人官将千二百人一合来下随臣章上诣太浩天曹司命韩君门下玉案上主爲某却三官死解更定生名度着左契玉暦神仙簿中延年无穷又请魁纲君五人官将百二十人主爲某身上解生月胞胎生日所犯五星二十八宿下解孤虚灭没之厄五灾九厄之炁赐纯阳生炁布润某身所苦千灾万痛应章除差恐立命以来犯触天地四时五行十二时辰二十四神天纲河魁太一从魁功曹传送大吉小吉胜先神后太冲徴明青龙白虎朱雀玄武螣蛇天后太隂天一贵神日游月行千禁万忌殃考深重应充鬼伴者愿七星君次爲消除之贪狼巨门除断鬼源禄存廉贞代名易形文曲武曲除却死録天纲破军斤却妖羣使不加人三台主除墓考千罪万过十二刑杀之鬼一切消灭所患除愈愿上官典者爲通行省理令章上诣三天曹分别某家昔世巳来九玄七祖父母及某身积行所犯顽逆丑恶非人所行淫色盗窃违天负地形祷呪诅复连之炁并肉人某身行年本命诸灾厄衰祸之炁次解除五刑六害短寿之厄延年益筭六甲六十日旬隂阳六十神各自驱使检统四海八极十四州九十郡一千二百县万二千郷亭万二千里域之中推某身所犯并是何罪何事在何宫在何司何府何神所喷爲何鬼所言爲何考所逮乞所召君将吏兵上诣三天曹道行之处次爲和释消灭之使天无文书地无简籍水无盟誓一切爲原之重请仓火玉女千二百人各衣珠玉杂色之衣三环结角主爲某延年益寿添仓益库更加寿筭起百二十神炁流布某身中上昇泥九下治绛宫养育根元𥙷护年命乞医理疾病豁然除差登行道路又请玄老大将军十万人玄老使者百万衆又请三天太上玉女千二百人三环结角身着五色玄黄衣足着师子履三天上来下口含雄黄之药手捧玉浆吐啸眞炁共来济疗肉人某身从头至足縁肌纒脉和调六腑筋骨充满百病除差梦寤眞正得度九厄之中主爲某身中上解除天厄下解除地厄次解三天星辰之厄次解胎月之厄次解生日之厄次解年衰筭尽之厄次解嫁娶移徒葬埋犯触十二时神之厄次解大将军太岁太隂十二月建王之厄次解行年絶气之厄次解违天负地之厄次解元辰衰否之厄又恐某身本命衆厄兼㑹有五方驱除夷蛮戎狄及中外强𦍙四面呪诅尅害致令肉人疾病厄困万痛加某身命在时尅恐不免三灾九厄之中雀䑕之命畏死贪生重请三天解厄君五人官将千二百人又请太皇万福君五人官将千二百人主为某身于九天之下九地之上检㝷某筭籍主知祸祟根元灾厄深浅一切悉爲和合次消灭之解而度之乞丐肉人某身百病去体十善来亲千灾消灭万福唯新重请南昌君五人官将百二十人摄録肉人身中三尸九虫无令越逸伺人罪过佐助未周牵引外邪隂攺贼病一时消灭愿上官与者随事料理所请天官以时差遣君将吏兵各摄所部尽除恶害收捕邪炁解除和释衆精魍魉竒鬼妖魅託形诸杂神鬼盘固不去者请天中敢健吏兵士千二百人一合来下到肉人居宅里中收捕精祟万邪爲害令内外清洁神明防衞特乞某身康体健眞炁降流补润四支宁安五藏调理百关厄中得度死中得生彻灭短籍着名长生玉暦之中千罪万过一切赦除蒙恩之日臣谨仰宣妙法劝喻肉人修善攺恶伏从科戒不使复犯天官营护有劳随都章言功举迁以为效信恩惟太上省理分别求哀臣愚谨因二官直使正一功曹左右官使者隂阳神决吏科车赤符吏刚风骑置吏驿马上章吏官各二人岀操臣谨因拜救急口章一通上诣太上三天曹伏须告报某诚惶诚恐稽首顿首再拜以闻臣姓某属某州某县某观泰清玄元无上三天无极大道太上老君太上丈人天帝君九老仙都君九炁丈人百千毁六七万重道炁千二百官君太清玉陛下太歳某年某月某日某时章某处拜上可漏内方函具章姓某谨重封外方函具章奏法位姓某谨重封南岳魏夫人生筭度厄章泰玄都正一平炁系天师阳平等二十四治炁三洞道士臣某稽首顿首再拜上言谨案文书今有某州某县某郷某里某官弟子某即日叩头乞恩禳灾解厄救病断絶外𦍙复连安神定魄章词但弟子某千生有幸得奉大道太上诸君丈人道法因玄都香火以自保护得在清化诚用忻恱罔极之恩但由弟子某胎生顽愚不闲科典奉道多违招延考逮比来轗轲宅舍不安鬼毒临守人神虚耗钱财支散田蚕不收六畜损伤人口疾患灾厄相仍常常梦寐与先亡混杂卜泱云是太祖父母伯叔兄弟姑姨舅氏姊妹诸房腥臰死鬼递相牵引共来爲祟致令弟子某身及家口大小卜梦凶丑所见非眞且见今时鬼贼流行枉暴良善遭罹病沴死亡者衆弟子某家口大小处在其间虑不免脱惊惶恐怖告请无方唯以一心上慿大道求生乞活告诉向请乞章奏以自禳解下愚不明科法依案天师千二百口章考问精祟所由弟子某口辞自列卜决唯言有先亡后死太祖父母伯叔兄弟姊妹姑姨舅氏诸亲外𦍙等鬼各以徃歳疾病死亡或值日恶时凶今来爲祟尅病生人弟子某身及家口大小灾厄困苦如此或生名不定或名入死解之中今爲追解上计生筭延年度厄救急治病乞得除却死籍定上生名但弟子某家口大小等所有连星筭尽上计衰厄乞爲延度某身等或以子歳上计丑𡻕上计寅歳上计卯歳上计辰歳上计巳歳上计午歳上计未歳上计申歳上计酉𡻕上计戍𡻕上计亥歳上计乞爲解除之定上生名簿籍玉暦之中魂魄归附灾厄度脱疾病除差家口大小乞得平安无他又恐弟子某家口大小等或以正月上计二月上计三月上计四月上计五月上计六月上计七月上计八月上计九月上计十月上计十一月上计十二月上计者并乞次第爲解除之所有灾厄疾病之者立蒙度脱除差了了人口平安免灾度难若弟子等或以子曰上计丑日上计寅日上计卯日上计辰日上计巳日上计午日上计未日上计申日上计酉日上计戌曰上计亥日上计之者乞眞炁兵士主为弟子等以次解除之定上生録保护家口乞得疾病除愈衰厄度脱鬼炁消灭人口大小平安无他又恐弟子某身及家口大小等身或以建日上计除日上计满日上计平日上计定日上计执日上计破日上计危日上计成日上计收日上计开日上计闭日上计之者并乞眞炁君将吏兵次爲解除削落死籍定上生名灾厄度脱复连断絶疾病除差人口平安又恐弟子某身及家口大小或以正月上计死忌在寅二月上计死忌在卯三月上计死忌在辰四月上计死忌在巳五月上计死忌在午六月上计死忌在未七月上计死忌在申八月上计死忌在酉九月上计死忌在戌十月上计死忌在亥十一月上计死忌在子十二月上计死忌在丑如上等忌疾厄深重乞丐大道眞炁官将吏兵次爲弟子垂慈解除死籍定上生名或恐弟子某身及家口大小等爲太𡻕所临月厄所守三魂七魄闭在太山北狱之中或有太隂大使风伯两师自称太歳太隂太阳大将军北时司命十二月建自称官号时游天下地上歩从鬼兵歌乐羣行相随吹角打皷把旗执节自称符庙社稷自称宅中灶君夫人自称土公宅龙自称兵猎逢契李遨之鬼交通千鬼万神天下地上百二十种刑厄恐来害弟子某家致令遭染病患精炁杂身魂魄不附灾厄相守所向乖违官横肆起如此困苦切急忧惶恐不免脱告诸元元情在可愍不胜所见谨冐罪伏地拜奏救急解计治病口章一通上诣天曹恩惟太上老君太上丈人天师女师三师君夫人门下典者五炁君等留念所上文书以时上达天府乞眞炁下流覆䕃弟子某身及家口大小良贱平安无他永保元吉弟子某家大小所有深灾重障疾病之者早蒙除差度脱无余复连外𦍙游逸诸鬼并乞消灭宅舍安泰凶神恶鬼逺避他方不相谋议出入经行善神扶衞水火爲灭金石爲开仰衔罔极谨爲上请东方九夷生筭君一人官将百二十人上请南方八蛮生筭君一人官将百二十人上请西方六戎生筭君一人官将百二十人上请北方五狄生筭君一人官将百二十人上请中央三秦戊己生筭君一人官将三十九万人今所请天官君将吏兵一合来下主爲弟子某身㧞出魂魄恐闭系在其星宫之中或在角亢氐房心尾箕斗午女虚危室壁奎娄胃昴毕觜参井鬼柳星张翼轸魁𩲃𩵄䰢魓𩳐魒二十八宿三十五星官等一合来下主爲弟子某身及家口大小上解天罗下除地网消灾度厄断絶外𦍙复连之鬼并令破散消灭无余病者除差食饮通利还颜复色四大调和平复如本人口大小良贱等身各乞扶祐安隐无他所向元吉仰荷重恩谨爲上请正月寅上解系大将军一人兵士十万人来下上请二月卯上解系大将军一人兵士十万人来下上请三月辰上解系大将军一人兵士十万人来下上请四月巳上解系大将军一人兵士十万人来下上请五月午上解系大将军一人兵士十万人来下上请六月未上解系大将军一人兵士十万人来下上请七月申上解系大将军一人兵士十万人来下上请八月酉上解系大将军一人兵士十万人来下上请九月戍上解系大将军一人兵士十万人来下上诸十月亥上解系大将军一人兵士十万人来下上请十一月子上解系大将军一人兵士十万人来下上请十二月丑上解系大将军一人兵士十万人来下今所请十二月解系将军吏兵等乞愿具官一合来下爲弟子某身及家口大小等所有深灾重疾次爲除解或年中之厄月中之厄日中之厄时中之厄并乞眞炁一切除解超然过度永保元吉重请北方上仙解厄治病功曹千二百人谨请素男素女十二人谨请南昌宫河洛抽魂㧞魄君一人兵士千二百人上请天医治病功曹十万人地医治病功曹十万人一合来下主爲弟子某身及家口大小解脱罗网过灾度厄㧞出三魂七魄付与身中悉令备足灾厄度脱病患除差了了无余先亡后死外𦍙等鬼永辟异方凶人谋议一切消灭乞使眠梦眞正宅舍清宁大小家口被蒙清吉安隐无他伏乞大道眞官将吏兵士爲弟子某等于天地水三官五岳四渎三河四海百鬼牢狱门下求覔弟子某身及家口大小等或有年穷筭尽之厄魁纲加临之厄元辰勾绞之厄五行相尅之厄上从一厄乃至九厄百二十刑厄次乞解除追摄魂魄付与身中即令痊差如不见者请爲约问先代亡人三坵五墓门下求覔弟子某身三魂七魄女三魂十四魄付与身中如不见者约问太山二十四狱之中求覔某魂魄付与身中所有深灾重厄千病万痛即蒙除差千灾万厄究尽无余性命完全平复如本四支五体三宫六腑七窍荣衞三百六十骨节千二百形影万二千精光五色瑠璃赤白在身若天仓乏少益其斗斛年命短促加其筭禄有不便者请爲转易以短爲长以青爲黄当令寿命长延灾衰永脱所有病患一切除断先亡后死外𦍙等鬼廻发善心共相拥护不相复连人口平安住宅清净出入通泰所向从心蒙如所愿被受重恩某所请天地水三官君将吏兵主爲用力有功随臣三㑹都章言功举迁不敢负信恩惟太上省理分别求哀愚谨因二官直使正一功曹左右官使者隂阳神决吏科车赤符吏刚风骑置吏驿马上章吏官各二人出操谨爲弟子某及家口大小等拜上生筭解计度厄禳灾治病救急追魂㧞魄保护口章一通上诣太上三天曹伏须告报某诚惶诚恐稽首顿首再拜以闻姓某属某州某县某观泰清玄元无上三天无极大道太上老君太上丈人天帝君九老仙都君九炁丈人百千万重道炁千二百官君泰清玉陛下太歳某年某月某日某时于某处拜上太上宣慈助化章卷之一太上宣慈助化章正统道藏三家本五卷洞玄部表奏类太上宣慈助化章卷之二毁七广成先生杜光庭集道士悔谢章具法位姓某诚惶诚恐稽首顿首再拜上言某辞千生有幸得充治职奉宣清法医治疾病而以闇劣不晓鬼神之事不能用心辅助师道救疗无方以此获罪招罹灾考疾患更互所爲无可所向不利肉人轗轲私心忧惧告自诉求乞救解备师㣧攸摄是同谨承某辞冒昧以闻以某领戸化民从来日乆或奉行违失三气错乱或功诡逋留迁赏不达或福储天藏不时输送或乞赐失理怨恨者衆诸如前罪非一舋钟考加以致疾祟愿爲天地水三官考逮君吏言功举迁迁上中宫谒受功赏署以使曹无令怨恚天曹典者考申功过垂恩寛宥効其将来千愆万咎一切赦贳恩惟太上分别哀愚劣谨因二官直使正一功曹左右官使者隂阳神决吏科车赤符吏刚风骑置驿马上章吏官各二人出操某谨爲某求乞首愆谢过请福禳灾恩章一通上诣某曹伏须吿报某诚惶诚恐稽首顿首再拜以闻道士解过章具法位姓某诚惶诚恐稽首顿首再拜上言谨案文书某以顽踈奉道多违虽忝法职宣化无效民物离散救疗逋迟或知而故犯意短不及或因眞行伪前却法剬或领化民戸恐动百姓或吞𧷢啖罪私用法物或口恭心慢轻傲师法或称教妄语驱合虚诈或迫人求钱以轻作重或宗室骨肉不相和顺或门内父子更相逆戾或道义妒𡜍淫乱秽浊或暮晨骂詈声干清正或心恚意怒三五七九长短失度不乗六壬更用六丙背弃六癸动向六丁行气错误冒犯天忌或恃宠自骄不恤急厄或见欲心荡託尊强求饮酒食肉婬色盗取或吏兵有劳不时举迁或凶险好闽持人长短或擿发隂私评人曲直或受化道辞讪露幽宻或矫诈师老惊怛愚俗或评论眞要指形名道或怀挟雠怨走作考气武修饰自明好已恶彼诸如此罪二十九条其尽犯违爲玄司所糺计愆量过分足灰灭大道崇寛太上贵生愿垂怜者乞丐生活原赦千罪万过之死以明覆载之重亦自克责深脩法度不敢以前爲比恩惟太上分别哀臣愚劣谨因二官直使正一功曹左右官使者隂阳神决吏科车赤符吏刚风骑置驿马上章吏官各二人出操某谨爲某求乞懴愆悔过请命祈恩寳章一通上诣某曹伏须告报诚惶诚恐稽首顿首再拜以闻道士迁考章具法位姓某诚惶诚恐稽首顿首再拜上言谨案文书某辞如右胎生肉人少不经学大义不通前以乐化制属大道荷受殊恩得充冶职化民领戸出入有年诚自喜乐肉人无知未能报称诚恐负氷流汗某伏自惟省人轻任重耳目闭塞在职初浅不晓科禁奉行多违无状所致以某年月日卒得疾病未蒙除差克已思愆不自分解惟惧罪过深积丑恶上闻天曹典者遣考召吏兵下在某家考治某身加以楚毒昼夜考掠不得休息唿吸之气命在丝髪某家大小惶怖恐不生活某在职以来上不敬天地下不孝父母不顺师法多恶少善多逆少顺多嗔少喜触犯天地日月星辰违背五行王相四时禁忌穿掘平地填井塞渎或壅障水流断絶道路伐树杀生探巢破卵或隂行贼害盗取人物或枉杀羣生怨满道路或轻慢天地唿谓无神或取人财物抵戾不还或掩人之善扬人之恶或背眞妄语岐咽两舌呪诅骂詈颠倒无道或借使贫人以利家私或好色婬通姦人妇女或隔戾𡜍妒憎嫉胜巳所爲不当所行昧理致招重考收魂縳魄五毒惨至分当万死彰示逺近自知罪重谨随事首列不敢藏情有所遗脱少得苏息络绎自攺䟽洗肠胃披析筋骨不敢以前自比肉人归命诚可哀伤谨承其辞触冒汤火拜章上闻乞赐典者垂恩料省肉人以伏以诺考召君吏有功愿还天曹受赏进入中宫谒暑便曹稳职如常科比无令怨恨某虽罪定应在灰灭雀䑕贪生志欲自攺愿蒙原赦更赐生命除其愆责许以后善以某所苦和差还精复色气脉调理平复以爲効信恩惟太上分别哀愚劣谨因二官直使正一功曹左右官使者隂阳神决吏科车赤符吏刚风骑置驿马上章吏官各二人出操谨爲某求乞懴除罪咎保卫病躯恩章一通上诣天曹伏须告报某诚惶诚恐稽首顿首再拜以闻道士犯箓解谢章具法位姓某诚惶诚恐稽首顿首再拜上言某素下愚以代务爲业乐化制属归命诸君丈人道炁被受大恩得充治职佩受仙箓领戸治民宣扬正教助国扶命而某肉人生长浊世少不经学不具大义奉法失中施行有违不忠不孝不慈不仁父母兄弟不相敬顺贪财好色饮酒食肉举动所爲违犯箓禁顷日以来梦寤参错所见非常家中不利口舌横生肉人违科犯约以致轗轲心畏一旦不自过度谨触冒汤火贡章上闻愿请毕汝君一人官将百二十人主爲某解犯箓上禁忌饮酒食肉诸所违负皆爲和解千罪万过乞蒙原赦某輙洗心濯志攺徃脩来敢如歳终无他以爲效信恩惟太上分别哀臣愚劣谨因二官直使正一功曹左右官使者隂阳神决吏科车赤符吏刚风骑置驿马上章吏官各二人出操某谨爲某求乞首雪愆尤保安幻躯恩章二通上诣天曹伏须告报某诚惶诚恐稽首顿首再拜以闻道士逺行章具法位姓某诚惶诚恐稽首顿首再拜上言某素百官子孙千载有幸得充治职赐受天官吏兵以自营护非某顽贱所宜被蒙奉化日浅无所知识夙夜战灼如临深渊今当到某处经由崄逺世弊人伪鬼气未清惧冦盗攻劫行路诣自告求乞上闻谨爲某上请天官兵皇君一人官将百二十人摇天动地君九炁君十五万衆左马君官将百二十人各一合下与某俱行辟斥姦邪千凶万恶县官口舌不爲灾害吏兵所护万恶消除禳却冦盗通利道路又请东九夷南八蛮西六戎北五狄中三秦诸君各将兵士十万人及衣䥫履刃兵灭亡水火兵反甲逆鳞兵百二十万人九天兵符三十五官君髙麾大鼓赤阳十伐将军兵十万人及四面眞官注炁黄帝君及营星君官将百二十人同时来下衞某身辟除群凶逆恶不轨之事道中魉不正之气一切消伏徃还安稳廻归之日爲所请官君将吏言功平等并所经游郡县水陆郷亭里域监察考召诸君道上二玄三元四始甲子诸官君亭传客舍营暑注鬼四野九野都平君山林孟长十二溪女九江水帝河伯吕公子等营护道路使陆行通易水行利渉诸功劳者至时还赏不令违失某蒙恩如愿以爲效信恩惟太上分别哀愚劣谨因二官直使正一功曹左右官使者隂阳神决吏科车赤符吏刚风骑置吏驿马上章吏官各二人出操某谨爲某求乞祈安水陆保祐行藏恩章一通上诣某天曹伏须告报某诚惶诚恐稽首顿首再拜以闻旧事道中絶于法契阔章具法位姓某诚惶诚恐稽首顿首再拜上言某下愚子孙素修善道昔汉运迁移礼训通流某虽在俗清法不堕然隣接下官事与邪连而某顽闇功未足纪爲恶鬼所见侵尅顷来家中多诸疾病奴婢死亡钱财损耗考已思咎不识所由从道求哀未蒙覆盖向自诉求乞文书谨爲拜章以闻愿垂矜省以某家奉道弥乆当爲衆尊所见覆载而遇轗轲不利之患疑某失事行违玄和逆顺颠倒浑同凡俗令三元四始弥更清髙下官万魅以爲命主一尔迷谬尚不能自解愿蒙怜愍一切原赦使从今以后所向隆利衆疾消除人口数端等恩惟太上分别哀愚劣谨因二官直使正一功曹左右官使者隂阳神决吏科车赤符吏刚风骑置驿马上章吏官各二人出操谨爲某求乞禳却烖衰保安家眷恩章一通上诣某天曹伏须告报某诚惶诚恐稽首顿首再拜以闻断四面口舌章具法位姓某诚惶诚恐稽首顿首再拜上言谨案枯骨子孙生长荒俗不闲道仪谬以时乏得𥙷治职当质对天地水三官丈书肉人顽愚在职日月诚浅多有违失忧怖屏营无所投厝某稽首顿首臣以某年月日受眞一要言实以闇昧不能悉解养神受气之数輙当奉顺生世俗人多有背向异辞诽师谤道口舌滋盛诣各自以爲正获罪无状分当摧碎不敢望生被蒙诸君丈人之恩谨伏地拜章上闻愿请无上青玄君兵士百万衆主收口舌骂詈盟诅之鬼重请南镇六星君官将百二十人周天越女兵三十亿万人及时下收捕恶逆不伏谋议诽谤诸爲口舌者家到戸至皆使和解掩塞邪凶恶逆之谤立时罢散以爲効信所请君将吏兵及所在星中四面注气监察考召诸君将吏言功举迁不敢负信乞重原身中前后所犯千罪万过臣尽力竭心不敢懈怠要以安隐无他以爲效信恩惟慈父慈母哀愚劣谨因二官直使正一功曹左右官使者隂阳神决吏科车赤符吏刚风骑置驿马上章吏官各二人出操谨爲某求乞消除唇吻孚佑形躯恩章一通上诣某天曹伏须告报某诚惶诚恐稽首顿首再拜以闻疾病定气章具法位姓某诚惶诚恐稽首顿首再拜上言某素下官子孙先人相承酌祭群邪不蒙其福轗轲罹殃归命大道以自存活制属以来被蒙大恩戸口端静实爲懽乐而肉人施行多违自从某年某月以来连不安隐四支沉重卧多起少梦寤参错或在静室穿败之处如对賔客卧息其中或登山越巅或架车乗船或怀恚恨喜怒不节或作鬼语称传威教或责望家中道说百姓或时悲哀所作无端淋沥日久一差一剧骨肉消痩心畏一旦不自度脱恐爲邪精所见迷误束首向臣求自循省臣以某虽佩清髙奉带神箓精诚微薄志意不专不能却邪除害谨爲拜章愿请玄老大将军十二人官将百二十人一合下某甲身主收三官逆鬼衆老之精称神出道者一爲罢散若某骨相与天相应蒙差之后进受中气愿垂省察分别眞伪邪恶精魅消除气候清正以爲效信恩惟太上分别哀愚劣谨因二官直使正一功曹左右官使者隂阳神决吏科车赤符吏刚风骑置驿马上章吏官各二人出操某谨爲某求乞四肢康泰动履清安恩章一通上诣某天曹伏须告报某诚惶诚恐稽首顿首以闻道士天地水三官手书箓状章具法位姓某诚惶诚恐稽首顿首再拜上言某郡县郷里男女生某甲年如干歳谨条手书首罪簿状如左簿状之法一事一条不得华辞文过藏重出轻若首而不尽考官不解一事以上甲年如干时所犯罪过某年月日某时某郡某县某里男女生某甲年如干歳戸口如干人某奉法违科以某月某日卒得疾病苦厄是至今不差恐不生活谨操手书録状诣泰清玄元无上三天无极大道太上老君太上丈人都官君考行状六质六殻二十四官君天师嗣师系师三师君门下将吏所在郡县治中四面注气监察考召四君某今疾病手书自证首写过咎轻重好丑种数名列如牒乞丐生活疾病除差当奉承手书奉行孝道案如师法当慈仁忠孝敬老爱少收孤养寡救活贫弱所在师家投理矜使百事在前当与师家共同腹目不得隔戾𡜍妬岐咽两舌背眞妄语自作一法更相说道匿丑说善匿重说轻不首情实一旦违负手书以身口数谢天地水三官不敢自怨谨请东九夷君南八蛮君西六戎君北五狄君中央三秦衣铁履刃君各十二人官将百万衆逆毛错鳞兵东方青帝南方赤帝西方白帝北方黒帝中央黄帝青龙白虎朱雀玄武勾陈等皆共检察肉人自欲求生乞丐存活奉行师道传千万世咸使天下万民巳在道者未在道者皆使闻知手书自证从道取信事在久逺不能尽悉重复思省所得续上三日一期如蒙省察慈父圣毋哀怜元元自今以后络绎自攺荡胃摧筋折骨不敢以前自比乞丐生活某今谨自手书画一爲信上言某胎生肉人枯骨子孙少不经学无所知别得充治职忝爲祭酒当助天师布演道炁助国扶命医治疾病受性六弊爲人闇钝不能宣扬道炁劝善化恶风夜战慄无心自安某同气祭酒男女生某甲奉道有违无状所致身被灾病连日累月不觉损差唿吸之气命在丝发思过自责不能自解穷迮处顿无所归慿今来诣治告首写身中前后罪过从年七歳以来所犯善恶好丑轻重条列如牒乞从大道更受生活肉人归诚在可怜伤谨腾某辞触冒汤火伏地拜章辞达以后分当万坐诚慙诚恐负氷流汗愿乞典者案其簿状下天官地官水官一百二十曹随事原赦还筭复纪哀宥旣徃责以将来肉人已诺首写情实考吏所考事蒙立应实有验者宜加迁赏以报其劳谨当一切都爲天官地官水官考召君将吏从考吏兵等悉爲言功举迁加秩等数如天曹科比随章上诣各归本曹列功多少中宫谒署便曹稳职无令失意有怨恨者某魂魄系在天曹考对日久重乞原赦某三魂七魄还附某身所苦除差以爲效信愿慈父圣母大恩省察分别哀愚劣谨因二官直使正一功曹左右官使者隂阳神决吏科车赤符吏刚风骑置驿马上章吏官各二人出操某谨爲某求乞度脱厄难保衞形躯恩章一通上诣某天曹伏须告报某诚惶诚恐稽首顿首再拜以闻伏誓从道乞丐一生章具法位姓某诚惶诚恐稽首顿首再拜上言某昔以有幸得染清化被受重恩赐某仙官吏兵以自营护出入积年大小端心诚自喜乐某受性顽塞不明天地禁忌奉行多愆爲眞官考气所糺以某日月被考疾病积如干日体羸气乏命在旦夕大小惶怖恐不生活归命大道伏罪首过乞丐生活仍于某家私自跪誓言当攺过爲善攺逆爲顺伏诺从道不敢前却唯乞原赦假延日月令得视息当精思身中所犯过罪随事列首肉人诚浅未蒙哀放所苦沉滞日有増剧阖门大小分爲灰土匍匐诣治告求哀乞丐生命更自修革差愈之后要当辅助师道服膺法宪除故自新唯善是从不敢有违以愚闇宣化无功未审其罪过轻重身被何考而委顿积时不蒙差损肉人元元欲自改悔雀䑕贪生诚可怜伤谨冒犯清正触蹈汤火爲某拜章一通上诣三天司命曹唯愿上官典者爲考校天曹文书计功除过和解考气谨请九天君一人官将一百二十人爲某解罪逮召上通中宫各署便曹稳职还某魂魄令附身形由来所行无善可纪积筭右宫唯罪是书有过无功无以相𥙷者乞特原其万罪赐其一生效其将来责以后善若某不负言则考化爲功如其背违治之不脱不胜肉人危急干冒上闻伏以悚惧恩惟太上分别哀愚劣谨因二官直使正一功曹左右官使者隂阳神决吏科车赤符吏刚风骑置驿马上章吏官各二人出操某谨爲某求乞懴除罪咎坚固道心恩章一通上诣某天曹伏须告报某诚惶诚恐稽首顿首再拜以闻疾困延命章具法位姓某诚惶诚恐稽首顿首再拜上言某荒俗子孙胎生肉人乐化奉治以自生活而某多愆以延灾祸昨得疾病百毒备至从来转乆有増无损今者沉困示有气息累因衆官乞请罪过𧵥义信誓未蒙垂恩肉人怔营无复心胆分翳灰土永毕天地泉壤备给驱使奉宣慈化当助皇老扶危救厄起疾之常职和愍肉人命在丝发谨冒罪拜章愿请南昌宫中延命君五人官将百二十人一合下北诣玄隂御女宫㧞出某垂终之命解其万罪从一至九以度道数又请寿命君保命君㧞命君三官各从百二十人下爲某请丐生命三月一时三歳一期要以某得生活以爲效信恩惟太上分别哀愚劣谨因二官直使正一功曹左右官使者隂阳神决吏科车赤符吏刚风骑置驿马上章吏官各二人出操某谨爲某求乞消除疾病増益年龄恩章一通上诣某天曹伏须告报某诚惶诚恐稽首顿首再拜以闻请命章具法位姓某诚惶诚恐稽首顿首再拜上言某疾病有自危笃考巳思愆不自分别比诣衆治首写求哀而某疾病沉困未蒙轻差肉人忧惶恐爲灰土告自诉求乞上闻以愚蒙备承人乏不胜肉人凭恃之情谨冒清严拜章以闻案其疾苦弥时有増无损必有深重匿罪事在难赦或某命衰运终应归泉壤诚非顽浅所可干冒仰惟太上慈仁好生恶杀罪无轻重输道必赦縁恃广润含育之施是以敢触汤火思效毛发愿垂矜省某有识以来万没之罪谨请南上君一人官将百二十人爲某开生门益寿命又请南昌君一人官将百二十人周诣八极之中星度歴纪脱某死籍还年益寿使泉壤之躯得蒙更生若某家有强𦍙不祭之鬼因衰乗隙纒绵某身必固中伤者愿请刚武敢健严能吏兵百二十人一合下收摄断截分别眞伪皆使罢散令生死区别各得其所愿章达曰爲立效某若蒙差言功举迁恩惟太上分别哀愚劣谨因二官直使正一功曹左右官使者隂阳神决吏科车赤符吏刚风骑置驿马上章吏官各二人出操某谨爲某求乞请命祈恩保安病患恩章一通上诣某天曹伏须告报诚惶诚恐稽首顿首再拜以闻疾病丐过请命章具法位姓某诚惶诚恐稽首顿首再拜上言谨按某昔以归化制属道炁受恩端等以自劝勉肉人罪积招致重考疾病思愆首过冒罪以闻以某月日爲某启请治病功曹天医太医辅助医吏典治某身田闇乏精诚无感某所苦转更増剧命如丝发大小狼狈无复肝胆不胜所见谨重拜章请功曹使者四方胡越氐羌驿骑迳诣安昌宫中爲某上请护命君延命君南上君三君官将各百二十人爲某削除死籍更定生名三月一时得蒙度脱触死冐责罪当万坐乞丐原赦以某生活爲效恩惟太上分别哀愚劣谨因二官直使正一功曹左右官使者隂阳神决吏科车赤符吏刚风骑置驿马上章吏官各二人出操臣某谨爲某求乞保安病证増益寿龄恩章一通上诣某天曹伏须告报某诚惶诚恐稽首顿首再拜以闻困急日中上请命章具法位臣姓某诚惶诚恐稽首顿首再拜上言某素下官子孙遭值有幸大道开化好乐清正操信入法系命三天诚自荣慰而某愚秽奉气失和身被病苦某处痛命在转烛从道求哀未蒙除差日更増剧恐爲灰土肉人惶怖怔忪不能自勉诣诉辞求乞救护臣輙省某所疾甚爲危殆或犯罪弥结不可哀赦或天年终尽在于漏刻伏以大道眞炁含育群生能使枯藁之骨更受血气之荣临冬之木再有春葩之晖廻柩起死唯在垂恩縁将广润乞贷某命谨重烦请南昌宫中延命君五人官将百二十人比诣玄隂御女宫请赎某形躯使垂絶之命蒙更生之恩上崇皇老神气之髙下施雀䑕贪生之愿恩惟三师省察分别求哀臣愚劣谨因二官直使正一功曹左右官使者隂阳神决吏科车赤符吏刚风骑置驿马上章吏官各二人出操某谨爲某求乞保衞病躯増延禄筭恩章一通上诣某天曹伏须告报某诚惶诚恐稽首顿首再拜以闻禁魂魄章具法位姓某诚惶诚恐稽首顿首再拜上言某制属太上诸君丈人道炁蒙恩所祐每相欣慰肉人无状暴得疾病合门大小思过自责归命大道未蒙除差所苦日更困笃惧恐奄忽命在朝夕气散神逝徃而不反肉人惶怖告求哀谨爲拜章冒罪以闻愿请地理宫中珠玉君一人官将百二十人朱衣赤帻仗节钺斧立至爲某致百二十生气禁三魂七魄不令去离某身转益年寿度名玉暦令得免减除之例永爲种民恩惟太上分别哀臣愚劣谨因二官直使正一功曹左右官使者隂阳神决吏科车赤符吏刚风骑置驿马上章吏官各二人出操某谨爲某求乞扶危拯难续命延年恩章一通上诣某天曹伏须告报臣某诚惶诚恐稽首顿首再拜以闻疾病却三官死解章具法位姓某诚惶诚恐稽首顿首再拜上言某奉道失和违负元始身被三官重考以某月日得病苦某处痛不下饮食列辞诉求乞平省臣輙具以师法谴问某身何所犯坐某比首写归诚乞丐生命某疾从来积日转更困笃大小狼狈肝胆涂地臣不胜肉人性命危急谨复触冒拜章以闻恩惟太上原赦肉人万死之厄若某𧷢满罪定名入死次三命巳尽愿延一时责以后善使某追悔徃罪以修将来谨爲某上请天一君眞一君好生君延命君㧞命君五人官将各百二十人賷臣章上诣太浩天曹北辰司命韩君门下玉案上却臣三官死解定着生籍重请无上天生君兵十万人主收百二十杀鬼却死来生又请越干玉女二百人爲某増益仓谷更延年寿愿上章之日时蒙放赦应令某得出长夜复见日月君将吏兵言功举迁以爲效信恩惟太上分别哀臣愚劣谨因二官直使正一功曹左右官使者隂阳神决吏科车赤符吏刚风骑置驿马上章吏官各二人出操某谨爲某求乞延年益筭保病扶衰恩章一通上诣某天曹伏须告报某诚惶诚恐稽首顿首再拜以闻太上宣慈助化章卷之二太上宣慈助化章正统道藏三家本五卷洞玄部表奏类太上宣慈助化章卷之三毁八广成先生杜光庭集收犬子鬼章具法位某诚惶诚恐稽首顿首再拜上言谨条某州某县某郷某里某官某爲疾厄所侵凶鬼爲崇上请天官君将吏兵收捕石下犬子鬼天官名号件列如左上请玄老大将军兵士十万人上请威明大将军兵士十万人上请地里大将军兵士十万人上请石仙大将军兵士十万人上请五色大将军兵士十万人上请节盖大将军兵士十万人上请青盖大将军兵士十万人上请赤盖大将军兵士十万人上请白盖大将军兵士十万人上请黒盖大将军兵士十万人上请黄盖大将军兵士十万人上请督天大将军兵士十万人右件一十二部天官君将吏兵一合降下天充地坠尽来径到某家身中收捕某家所养石下大子之鬼水官乳母杂神便斩杀之以明大道之威急急如律令勑某年太岁某某月某日某辰祭酒谨移告抱壁州丘石郡太守孔里县令封亭郷石叶里案前件官所领境界山石下犬子鬼不净小鬼侵入异土病害某家某身昼夜啼呌疮痛痢𤺞瘿疔不絶㝷看疾状正是犬子小鬼水官乳母等爲害各有州郡由其所管太守检録不勤致令放逸伤害天人从今巳去宜精加检録不得有违若或更来犯害某身者收得斩之不恕所主太守别加考责一如太上老君律令收犬子鬼好乳付兵天狱之中泰玄都上言谨案某州某县某郷某里大道弟子某徃以奉属太上大道诸君文人因三师香火以自保理而修奉多违动静不利自某月某日以来男女某染疾四支沉重疮肿啼呌昼夜痛楚乳哺不下医药不愈㝷其疾由恐是某家所养石下犬子水官乳母牀前洗浣新妇等鬼伏人房室取人儿女尅害杀之求乞章奏以获除灭救㧞男女某性命得遂生全养养成立绍续㣧嗣元元之情在可哀悯不胜所见谨爲冐罪拜章一通上闻天曹伏惟太上老君太上丈人天师女师三师君门下五炁君乞垂神贶覆衣某家即日请太山青虎食犬头肝衡山赤虎食犬心华山白虎食犬肺镇山黒虎食犬肾嵩山黄虎食犬脾五方虎军同时来下收食石下犬子小鬼水官乳母五瘟疲毒兵猎注杀形祷呪诅新死故亡邪魅魍魉杂神恶鬼假託自号壁州剌史丘石郡太守孔里县令封亭郷石叶里自称崖王将军强杀将军善连天人自称东方青犬将军南方赤犬将军西方白犬将军北方黒犬将军中央黄犬将军自称天上守门犬子地下守戸犬子抄狼黄头黒口青耳白手白足大者长一丈五尺小者长一丈二尺自称天牢乳母洗浣新妇流行上下伤害小儿遭者非一太上眞炁无不收剪今行符告壁州丘石郡太守宜应精加检録勿使更犯所请一十二部天官君将吏兵迳入某身围绕前后严加备伺必使擒获犬子小鬼五瘟疾毒寒㿖外𦍙客死兵猎新死故亡破射之鬼张罗布网次第收剪立令除殄男女某所疾悉令退散断絶以明大道正眞之威某性命获全灾厄度脱乳哺甘进宜利父母永爲大道香火万代种民绍续系嗣宅宇清吉眷属安宁以爲效信恩惟太上无极大道太上师尊上官典者垂慈省理操臣谨爲某请天官吏兵一十二部收剪石下犬子小鬼拜奏大章一通上诣某曹伏须告报臣诚惶诚恐稽首顿首再拜以闻断除非所祭祀鬼神复连章具法位臣某诚惶诚恐稽首顿首再拜上言谨案文书某州某县某郷某里弟子某宿世积幸奉属大道常蒙覆廕伏用欣荣而修奉多违动招考责自顷以来爲外拜鬼贼妄相刑尅数爲祟害性命危迫披告向臣求乞章书以自分别臣不胜所见谨爲冐罪拜章上闻天府伏愿太上老君诸君丈人天师女师三师君门下五炁君等垂神平省所上章词即时上达赐以道炁覆衣某之身伏㝷外𦍙某鬼与某家非有相关自有子孙依时祠祭不合妄爲祟患复连平民正一科文女青鬼律合申诛剪以安万姓谨爲上请诛殃君官将百二十人治仓明宫又请都星君一人官将百二十人治清盖宫又请下明害炁吏又请天皇敢健吏兵士三十万人并一合来下主爲某除荡客死外𦍙异姓非所祠祭之鬼妄爲复连者收而斩之诛而灭之断而絶之悉令分别立使清净又请男女尸殃病死腥死牢狱死烧死刀兵虎狼死之鬼吏兵各五十人主爲收除外鬼他神非祭祀所及妄来复连平人者况烝尝不同祭祀各别殊门异戸不复相关立须断絶不得妄相侵犯如欲更来复连某人者当得河水逆流白石水上浮乱丝千丈马角六尺三足乌五十头九尾狐三百头可来相求不能如北者即与某人天别地絶千年万岁无相侵扰又请东西南北中五方断讼神君各一人官将各十二人主爲某家闭絶复歳连岁复月连月复日连日复时连时皆令闭絶某疾病除差灾厄销平性命安全魂神澄正邪精摧伏正炁宣行千苦万痛豁然除愈被受大道罔极之恩惟蒙太上省理分别操臣谨爲某请天官吏兵除断外姓鬼神强拜客死之鬼妄爲复连断絶诛灭大章一通上诣某曹伏须告报臣诚惶诚恐稽首顿首再拜以闻爲疾病分解存亡盟祷呪诅章具法位某诚惶诚恐稽首顿首再拜上言谨案文书某州某县某郷某里弟子某年若干歳某月某曰生即曰奉词有幸之运生在法门得奉大道名系玄籍荷恩受赐绵历歳年而修奉多违频招不利某以某年月忽染疾患未获痊平旦夕忧惶性命悬迫察其状候恐有犯触誓盟厌蛊爲害沉绵且久忧迫万端求乞章书以自分解不胜所见谨爲冒罪拜章上闻天府乞丐太上老君太上丈人天师女师三师君门下典者五炁君等留神平省所上章文以时御达赐大道眞炁覆衣弟子某身即爲吿下天官吏兵解除某先世以来九玄七世三十六祖有犯呪诅盟誓之炁来爲祟者一切解除之或有牵鬼引神唿天告地指日月星辰及所在神祠符庙一切形像有情无情有识无识树石草木山川水火蠢动之物爲证誓者或屠宰物命饮血啗肉或刻石折金爲证誓者先人所作殃逮子孙致令疾病萦仍性命不保虑恐一旦沦没九泉雀䑕贪生求哀请命谨爲上请赤巽宫中太丙君一人官将百二十人主爲分解先世今世存亡所犯呪诅之炁立令断絶又请破𦍙君一人官将百二十人主爲收断呪诅形祷之鬼又请护祐大将军一人官将百二十人主爲保护疾厄之人即蒙除差灾厄度脱年命延长还颜复色呪诅絶息其先人所立呪誓若以子丑寅卯曰牵鬼唿神爲呪诅者子丑寅卯神明君爲消除之若以辰巳午未日牵鬼唿神爲呪诅者辰巳午未神明君爲消除之若以申酉戌亥日牵鬼唿神爲呪诅者申酉戌玄神明君爲消除之若形生命爲呪诅者各随物𩔖消而化之若折金石土木爲呪诅者各随其形自消平之万誓并除千殃弭息如愿之日被受重恩惟䝉太上省理分别操臣谨爲某上请天官吏兵解除前代今生盟祷呪诅保祐疾病乞就痊平章一通上诣某曹伏须告报诚惶诚恐稽首顿首再拜以闻生筭度厄章具法位某诚惶诚恐稽首顿首再拜上言谨案文书某州某县某郷某里大道弟子某官某年若干岁本命某某月某日生戸口若干人即日叩头列词归命太上大道来乞章奏扶衰度厄延命生筭安宁宅字清肃龙神祐护人口保宜财禄解灾救难以全性命词情恳切理在可申不胜所见谨爲冒罪拜章上闻天曹伏惟太上老君太上丈人天师女师三师君门下上官典者君吏留恩省念所上章书通行上御乞大道眞炁覆衣某家大小之身平兵无他灾厄超度凶衰解㪚忧患止息谨爲某上请东宫生筭君一人度三灾九厄吏兵君吏将士各百二十人又请南宫生筭君一人度瘟疫火灾厄官将吏兵各百二十人又请西宫生筭君一人度兵灾伤杀厄官将兵吏各百二十人又请北宫生筭君一人度疾病水灾厄官将兵吏各百二十人又诸中宫生筭君一人度五土山川灾厄官将兵吏百二十人又请收𦍙君断𦍙君破𦍙君各一人官将兵吏各百二十人又请云中穷竒食鬼君一人三足乌兵士四十万人九尾狐兵士四十万人一合来下主爲某同心併力上发天门入九天之上下发地戸入九地之中中诣五岳四渎三河四海九江八极河伯水府太山酆都诸大地狱三台四司天下地上天上地下一切曹属之中解除某家亲縁眷属男女大小所有前生今生千罪万过千殃万结千考万责千灾万厄一乞和解考讼絶灭上解天罗地纲之厄次解三天八㑹二十八宿星辰之厄次解十二时辰支干歳刑月杀魁网冲破加临之厄次解三五七九九横九灾之厄次解二四六八五行八节八魁临年之厄次解宅舍虚耗五凶六吹𡜍鬼妬神夫妇男女父母妨害之厄次解移徙嫁娶行丧入塜背黄向黑背福向祸背顺向逆背吉向凶背王向衰之厄次解犯天禁地忌歳禁月忌曰禁时忌年禁命忌之厄次解犯触太歳大将军太隂太阳大耗小耗十二月建七十二神隂阳刑德凶吉衆神之厄次解东西南北四面八方新死故亡雄雌注杀破射死次丧车杀鬼星书各取代形复连枉横非灾之厄次解违天犯地破戒违经愆盟负誓忘恩不义淫佚不仁之厄次解他人杜灶符庙恶鬼凶神游殃容杀之厄次解新旧宅宇隔絶前后犯触土公伤害之厄次解六畜收养栏枥槽圈碓硙井厠镇压犯害之厄次解前世今生九玄七祖宿殃余考债讼引注考逮子孙之厄次解前代今生所犯元逆丑恶难赦不原之厄次解五行大狱九幽地狱太山二十四狱酆都三十六狱曹府追摄拘执魂魄之厄次解天曹地府天地水三官黒书死籍之厄次解他人之家先世今代形祷呪诅牵引复连之厄次解祖宗眷属父母伯叔兄弟姑姨姊妹儿姪孙息死亡复连之厄次解隣里四面疾病时瘟疫毒之炁连染之厄次解征伐诛讨劫杀谋害刑狱刀兵官灾𡨚横之厄次解牢狱闭系囚束刑徒之厄次解虎狼虫蛇毒物伤害之厄次解恶人谋议厌蛊盟呪相害之厄次解六畜死亡伤失财物耗散之厄次解风虚劳冷四百四病之厄次解五方五厄次解年穷筭尽禄絶命凶之厄次有夫妻男女父母眷属身中大厄小厄大衰小衰并乞除解即使东斗注筭西斗记名北斗落死南斗上生迁名玉暦青簿之中上寿百二十岁永爲大道万歳种民出入隆利卜梦贞吉公私和泰年禄永延所请天官君将吏兵有功勤者随臣三会都章言功举迁不负信誓恩惟太上省理操谨爲某官某居家不利分别灾厄请天官吏兵拜上解灾度厄大章一通上诣某曹伏须吿报臣诚惶诚恐稽首顿首再拜以闻太上宣慈助化章卷之三太上宣慈助化章正统道藏三家本五卷洞玄部表奏类太上宣慈助化章卷之四毁九广成先生杜光庭集元皇上品六合生筭章具法位某诚惶诚恐稽首顿首再拜上言谨条弟子某口辞具列比来爲家轗轲宅舍凶虚梦想纷纭诸无良利即日叩头陈诸乞弟子某生筭度厄増年益寿解除妨害推定生年生月解灾度厄防保身命章辞但某自惟刍拘贱质叨蒙至贵之身朝菌之年谬遇正眞之道祖宗倾仰崇敬玄门㣧裔相承归命太上大道隶属诸君丈人荷霑慈卫义重髙天奉頼薰修恩深厚地恐弟子某生逢五浊运属三灾识染六情业逢九厄心神迷闷智慧昏昏至于奉法多违正教致使眞灵不祐鬼炁相侵比载巳来且多迍轗所覩触犯非宜无途可告至于过患灾兴讼谪宅舍不宁人口瘿疗然弟子某入此歳初肇临春夏群乌乱鸣恶音不絶梦想无善衰难灾生志向乖本意或是弟子夫妻妨害或是年命冲破生月子午相冲生日尅身有戾生年计筭不定生月又有参差受命生时星暦不稳从兹一定永劫毕身轮㝷用爲于后永定若非会厄灾忌即是宅舍受灾或遇亡伤之年或当五鬼之歳或遇四杀之月或值六害之凶或临八难之忧或当七伤之忌或临九坎之祸或值十絶之殃或恐弟子某前后移徙不得吉日出八失于良时所向旣犯恶神晨昏复乖天道触犯无谢緑迍致凶或夫妨妻子刑及父母命逢冲破年到歳星或入天门或遇絶阳九厄之郷或临地戸絶隂入墓之凶上爲天罗所纒下爲地网所绕魂囚魄系幽闭三官隂阳闭隔且非灭没之忌在此之年穷絶之凶正当今岁前衰未定后厄复兴且会凶殃屡逢轗轲徃徃相尅频频涉害弟子某即目情下不安大小周慞寳爲惊骇自非上託玄极生进扶救无以爽此深灾若不告投幽司上眞除祸何能遣斯灾厄阖门惶怖归心善护之门拜首至眞归命香火之下辞表乞恩委命投臣仰存恳切之甚理实可哀至诚至重无容抑塞愚昧尚乃未悟玄䂓浅识之稽岂穷幽旨人法易倒鬼事难明谨述短闻究除情要又恐某魂魄横被百鬼执迷在于右宫黑簿之中虚注上计名字难可解释谨爲上请诸部天官君将吏兵部具件如左上请赤天生筭解厄君一人官将百二十人上请保命解对君一人官将百二十人上请保护度厄君一人官将百二十人上请衞筭度厄君一人官将百二十人上请益筭度厄君一人官将百二十人上请延筭度厄君一人官将百二十人上请续筭度厄君一人官将百二十人上请扶筭度厄君一人官将百二十人上请倍筭度厄君一人官将百二十人上请定筭度厄君一人官将百二十人上请生筭度厄君一人官将百二十人上请保筭度厄君一人官将百二十人上请招筭度厄君一人官将百二十人上请㧞筭度厄君一人官将百二十人右状请前条诸部天官君将吏兵各一合下主爲弟子某生筭度厄追赎魂魄与身中右宫黑簿度厄左契长生箓中收断弟子某前世已来所犯深愆重过乞赐原赦削除死籍定上生名保符大吉急急如律令上请春三月天医保命功曹君一人官将百二十人上请夏三月天医保命功曹君一人官将百二十人上请秋三月天医保命功曹君一人官将百二十人上请冬三月天医保命功曹君一人官将百二十人上请春三月九十日直符治病功曹君一人官将百二十人上请夏三月九十曰直符治病功曹君一人官将百二十人上请秋三月九十日直符治病功曹君一人官将百二十人上请冬三月九十曰直符治病功曹君一人官将百二十人右状请前条诸部天官君将吏兵各一合下主爲弟午某増年益寿名入玉历之中灾衰度脱永保元吉急急一如太上老君律令上请保护君一人官将百二十人上请延命君一人官将百二十人上请招魂君一人官将百二十人上请㧞魄君一人官将百二十人上请续筭君一人官将百二十人上请断絶亡人复连君一人官将百二十人上请除灾解厄六甲元辰度厄君官将百二十人上请金木水火土之厄君一人官将百二十人上请三灾九厄君一人官将百二十人上请百二十刑厄君一人官将百二十人上请分解新死后亡君一人官将百二十人上请水官乳母石下大子君一人官将百二十人上请好生度厄君一人官将百二十人上请收断注祟君一人官将百二十人右状请前条诸部天官君将吏兵各一合下主爲弟子某削除死籍定上生名上寿百二十歳増年益寿永保无穷急急一如太上老君律令上请东宫生筭君一人官将百二十人上请南宫生筭君一人官将百二十人上请西官生筭君一人官将百二十人上请北宫生筭君一人官将百二十人上请中宫生筭君一人官将百二十人上请倍仓益谷延命君一人官将百二十人上请削除死籍定上生名君一人官将百二十人上请和解三官九府君一人官将百二十人上请元精解妨害君一人官将百二十人上请解三灾九厄君一人官将百二十人右状请前条诸部天官君将吏兵各一合下主爲弟子某于天下地上水土三官曹府厄难之方次第求覔弟子某三魂七魄九命七籍形影精光神炁付与身中悉令备眞还魂复魄延度灾年急急如律令上请七星门下君一人官将百二十人上请北斗门下君一人官将百二十人上请三十五星官门下君一人官将百二十人上请营星门下君一人官将百二十人上请箕星门下君一人官将百二十人上请诸星门下君一人官将百二十人上请天官门下君一人官将百二十人上请地官门下君一人官将百二十人上请水官门下君一人官将百二十人上请土官门下君一人官将百二十人上请木官门下君一人官将百二十人上请火官门下君一人官将百二十人上请金官门下君一人官将百二十人上请判官门下君一人官将百二十人上请元辰门下君一人官将百二十人上请六甲门下君一人官将百二十人上请恒山门下君一人官将百二十人上请东岳门下君一人官将百二十人上请南岳门下君一人官将百二十人上请西岳门下君一人官将百二十人上请北岳门下君一人官将百二十人上请中岳门下君一人官将百二十人上请阎罗王门下君一人官将百二十人上请断兰门下君一人官将百二十人上请十八地狱门下君一人官将百二十人上请五岳四渎门下君一人官将百二十人上请四十八狱门下君一人官将百二十人上请名山大神门下君一人官将百二十人上请百鬼门下君一人官将百二十人上请左官门下君一人官将百二十人上请右官门下君一人官将百二十人上请隂官门下君一人官将百二十人上请阳官门下君一人官将百二十人上请太歳门下君一人官将百二十人上请大将军门下君一人官将百二十人上请黄幡豹尾门下君一人官将百二十人上请十二月建门下君一人上请四季大神门下君一人上请九丑门下君一人上请左社右稷门下君一人上请先亡复连门下君一人上请前亡后死门下君一人上请亡人冢讼门下君一人上请形祷门下君一人上请眞官门下君一人上请中宗外𦍙门下君一人上请河伯水官门下君一人上请下官故炁门下君一人上请十二溪女门下君一人上请丘神门下上请诸庙门下上请五盟七誓门下上请日月南北二斗门下上请考官门下上请神道门下右状请勑诣前条诸曹府百鬼牢狱门下请乞求覔弟子某三魂七魄或横被百鬼执系前件曹府门下请乞太上大道省览章辞上达应时追㧞放纵弟子某精光形影神炁归付身中悉令备具延命生筭度脱衰厄使生炁布流百灵匡衞如愿之日奉荷大道罔极重恩谨状即日通诣三尊门下申天官门下过三师门下奏太上老君玉几前泰玄都正一平炁但由弟子不科法招延不利比来住宅不安人口疾厄累歳迍轗梦想凶虚鬼炁纷纭人神无定频延灾衰即日诣求乞章表和解夫妻年命推定星律解释灾厄防保身命但受法之日告盟三官要当扶助师老以救座爲先诸有凭祈无容抑絶谨按弟子某増添寿命追解上计名字㧞赎魂魄分解厄忌防保身命徃以奉爲太上诸君丈人道法籍系玄都仰崇三天正法道炁香章爲命得在道门诚相劝化自居此宅凡百蹭蹬解途不善伏闻灵寳师老有修斋谢过之科正一盟威有立功𥙷过之格是以归心至极翘仰玄门恳注丹诚拜上章辞除灾解难又恐弟子某足履地网头戴天罗连星筭尽灾杀加临深恐一旦不免灾厄之次恩惟太上老君乞丐元炁下流覆育弟子身命谨请前条六十二部天官君将吏兵次第㧞赎弟子魂魄徃诣百鬼天牢地狱之内求覔弟子某魂魄付与身中调和百节安帖精神追计解厄定上生名付与左契玉暦之中永保元吉弟子灾厄併㑹所奏章辞恐不蒙上达今奉帛素一疋命米一斗二升命丝百二十尺银镮一双立信道门以表丹诚之信若树木枯朽蓊养枝叶仓谷乏少益其斛斗年命短促延其丈尺得在上古种民之次又请元精父母十万人一合下賷持章迳诣太极玉皇几前又请东王父西王母各一人官将百二十人一合下主爲弟子㧞赎魂魄増年益寿禳笡却祸收断家亲丈人前亡后死注祟复连之炁悉使断絶拜章之后住宅清宜人口庆泰百病不侵灾衰度脱如愿之日被受重恩太上宣慈助化章卷之四太上宣慈助化章正统道藏三家本五卷洞玄部表奏类太上宣慈助化章卷之五毁十广成先生杜光庭集三天请命章具法位某诚惶诚恐稽首顿首再拜上言谨条男人某家口辞列比来爲家轗轲宅含凶虚梦想丑恶鬼炁纷纭所向乖违诸无称泰钱财耗散生业不兴田蚕少收兴求无利肉人某以某月日巳来忽染疾患四支嬴劣饮食不甘颜色青黄魂神离散凶神降祸恶鬼兴灾名入三官死解上计簿中五刑六害之内上爲天罗所纒下爲地网所绕深恐一旦不自免脱灾厄祸难之次卜决形候并非吉兆又恐入今歳来身中年命有灾厄衆难筭寿穷尽灾杀加临即日驰来请臣到宅求乞拜奏延命生筭扶衰度厄増年益夀追魂㧞魄三天请命分解灾忌章辞乞保身命解灾度厄辟斥下官故炁中外妖𦍙精邪魍魉注按后庭鬼贼谨爲上请天官君将吏兵部具件别如左上请天曹勑太山府君门下君一人官将百二十人上请天曹勑太山三官筭尽门下君一人官将百二十人上请天曹勑太山五官府门下君一人官将百二十人上请天曹勑太山主者门下君一人官将百二十人上请天曹勑太山功曹门下君一人官将百二十人上请天曹勑太山五道大神门下君一人官将百二十人上请天曹勑太山五狱大夫门下君一人官将百二十人上请天曹勑太山主筭门下君一人官将百二十人上请天曹勑太山唿召门下君一人官将百二十人上请天曹勑太山送解门下君一人官将百二十人上请天曹勑太山延命门下君一人官将百二十人上请天曹勑太山三丘五墓门下君一人官将百二十人上请天曹勑主筭门下君一人官将百二十人上请天曹勑度厄门下君一人官将百二十人上请天曹勑断絶复连门下君一人官将百二十人上请天曹勑长生门下君一人官将百二十人上请天曹勑北时司命门下君一人官将百二十人上请天曹勑司空门下君一人官将百二十人上请天曹勑主者典籍门下君一人官将百二十人上请天曹勑主簿孝春门下君一人官将百二十人上请天曹勑録籍门下君一人官将百二十人上请天曹勑七狱掾吏门下君一人官将百二十人上请天曹勑卿考定生门下君一人官将百二十人上请天曹勑五社门下君一人官将百二十人上请天曹勑七灶门下君一人官将百二十人上请天曹勑五盟七誓门下君一人官将百二十人上请天曹勑十二月建门下君一人官将百二十人上请天曹勑太嵗将军门下君一人官将百二十人上请天曹勑杜稷符庙门下君一人官将百二十人上请天曹勑三官㧞命门下君一人官将百二十人上请天曹勑三官护命门下君一人官将百二十人上请天曹勑㧞三魂七魄门下君一人官将百二十人上请天曹勑延生度死门下君一人官将百二十人上请天曹勑解灾谢罪门下君一人官将百二十人上请天曹勑廻名易形门下君一人官将百二十人右状请前条都合三十六部天官君将吏兵各百二十人兵士十万人一合下次爲考问太山三十六部崑崙十二时司命符庙府狱之中㧞赎求覔肉人某三魂七魄九命七籍形影精光神炁付与某身中悉令备具削除三官上计死籍定上生名之簿上寿百二十嵗中寿百歳下寿八十岁延命生筭扶衰度厄追魂㧞魄倍仓益禄解灾度厄生炁布流如愿之日仰荷大道罔极重恩谨状维某年岁月日朔某州某县某郷某里弟子某年若干岁戸口若干人今居某处住止即日稽首乞恩诣臣求乞拜上三天请命扶衰度厄生筭益寿章辞但由肉人某阖门顽愚得厠道门忝生人代处在凡夫招延考炁自入今歳初春已来经丧凶危梦想无善恐厄难灾衰併来相会年穷筭尽诸患加临三魂七魄闭系在天牢地狱之中天地水三官死解上计簿中五刑六害之内阖家忧惶安贞莫保唯以一心上凭大道委命至眞告诉向臣求乞章奏延命度厄増年益夀乞丐眞炁覆育肉人身命君将吏兵飞腾驿马廻度天地水三官门下主爲男人某分解上计求覔三魂七魄付与身中过度灾厄之门永爲上古种民之次如愿之日仰荷大道覆育重恩谨状巳下符并朱书谨请今某歳直符神某从官若干人谨请今某月直符神某从官若干人谨请今某日直符神某从官若干人谨请今某时直符神某从官若干人右状请前条岁月日时符神并从官君将吏兵各一合下同心併力各赍持神符上诣天官地府太山四十八狱之中主爲弟子某扶衰度厄延命生筭増年益寿追魂㧞魄削除死籍定上生名今谨賷命缯白素一疋命米一石二斗丝百二十尺作一结刀一口纸一百幅笔墨油三升等立信道门㧞赎魂魄倍仓益库若年命短促延其丈尺乞得在上古种民之次上寿百二十歳过免三灾九厄削除死籍定上生名百病痊除生炁布流如愿之日仰荷大道覆育重恩谨状太上三天曹主筭门下君官将百二十人兵士十万人太上三天曹追㧞魂魄门下君官将百二十人兵士十万人解脱死名门下君官将百二十人兵士十万人解计㧞命门下君官将百二十人兵士十万人扶衰生筭门下君官将百二十人兵士十万人解脱死籍门下君官将百二十人兵士十万人主赎命门下君官将百二十人兵士十万人断絶三官执系门下君官将百二十人兵士十万人断计解计门下君官将百二十人兵士十万人倍仓益谷门下君官将百二十人兵士十万人延命益筭门下君官将百二十人兵士十万人㧞度三十六狱门下君官将百二十人兵士十万人太上三天曹北酆三十二狱门下君官将百二十人兵士十万人太上三天曹一百二十曹府门下君官将百二十人兵士十万人右状请前条勑诣天地水三官门下君官将各百二十人兵士十万人一合下主爲弟子某扶衰度厄延命生筭増年益寿追魂㧞魄付与身中悉令备具削除死籍定上生名万灵匡祐生炁布流如愿之日被受重恩谨状上请甲子旬中收精吏十二人官将百二十人上请甲戌旬中收毒吏十二人官将百二十人上请甲申旬中收炁吏十二人官将百二十人上请甲午旬中收瘟吏十二人官将百二十人上请甲辰旬中收神吏十二人官将百二十人上请甲寅旬中收鬼吏十二人官将百二十人右状请前条六甲旬用事天官君将吏兵各一合下主爲肉人某延命生筭扶衰度厄或因修新𥙷故犯触土公太歳将军北时司命十二月建前后八神六甲鬼贼五瘟五疫鬼毒之炁一切消灭防保人口急急一如太上口勑律令上请春三月大监吏一人兵士十万人上请夏三月大监吏一人兵士十万人上请秋三月大监吏一人兵士十万人上请冬三月大监吏一人兵士十万人右状请前条十二月四季之中用事天官君将吏兵一合下主爲某分解身中衰灾收除鬼炁延命生筭免灾脱厄分解灾忌平安无他急急如律令上请东方收除五炁君一人兵士十万人上请南方收除五炁君一人兵士十万人上请西方收除五炁君一人兵士十万人上请北方收除五炁君一人兵士十万人上请中央收除五炁君一人兵士十万人右状请前条五方用事天官君将吏兵士各十万人一合下主爲肉人某身中收除五方五色虚耗鬼炁灾厄度脱生炁布流急急如律令上请春三月治病功曹吏十二人官将百二十人兵士十万人上请夏三月治病功曹吏十二人官将百二十人兵士十万人上请秋三月治病功曹吏十二人官将百二十人兵士十万人上请冬三月治病功曹吏十二人官将百二十人兵士十万人右状请前条十二月春夏秋冬四季九十日中用事天官君将吏兵士各十万人一合下主爲男人某身中解灾度厄削除死籍定上生名上寿一百二十𡻕爲上古种民之次急急如律令上请子年解计君一人官将百二十人兵士十万人上请丑年解计君一人官将百二十人兵士十万人上请寅年解计君一人官将百二十人兵士十万人上请卯年解计君一人官将百二十人兵士十万人上请辰年解计君一人官将百二十人兵士十万人上请巳年解计君一人官将百二十人兵士十万人上请午年解计君一人官将百二十人兵士十万人上请未年解计君一人官将百二十人兵士十万人上请申年解计君一人官将百二十人兵士十万人上请酉年解计君一人官将百二十人兵士十万人上请戌年解计君一人官将百二十人兵士十万人上请亥年解计君一人官将百二十人兵士十万人右状请前条十二歳月日时中上计并建除满平定执破危成收开闭等日天官君将吏兵各十万人一合下主爲肉人某身中解灾度厄削除死籍定上生名上夀百二十歳元辰对会连星死运一切除荡如愿之日被受重恩谨状谨条天地水三官神鬼名字曹府传治件别如左请大道仁慈垂赐飞腾驿马走诣诸处神祇符庙之中若肉人某三魂七魄系在丘墓外𦍙百鬼牢狱之中次第求覔㧞出付与身中悉令备具若不具者走诣东方河伯水官门下求覔之若不具者又诣中吏河伯水官门下求覔之若不具者又诣三天水曹门下求覔之若不具者又诣太歳大将军门下求覔之如不具者又诣太祖父毋家亲丈人并客死外亡男女之鬼亡魂门下求覔之如不具者又诣北时司命府狱门下求覔之如不具者又诣月建前后八神门下求覔之如不具者又诣五部土公宅龙门下求覔之如不具者又诣主簿孝春门下求覔之如不具者又诣司空校尉上府门下求覔之如不具者又诣司徒校尉上府门下求覔之如不具者又诣北酆二十四狱门下求覔之如不具者又诣宅中眞官夫人门下求覔之如不具者又诣寒温井灶门下求覔之如不具者又诣三丘五墓冢讼门下求覔之如不具者又诣行年本命六甲禁忌门下求覔之如不具者又诣三十六狱门下求覔之如不具者又诣天地水三官曹府之中求覔之请乞太上大道君将吏兵诣诸曹府之中求覔肉人某三魂七魄付与身中衰厄度脱寿命延长死中得生厄中得度如蒙所愿之日被受大道慈育重恩谨状即日通诣泰玄都但由肉人不闲科法奉道多违招延不利比来爲家轲宅舍凶虚梦想纷纭鬼炁屯结人口瘿疔卜决多忌肉人某辞列自入今歳来身中年命有灾厄衆难筭寿穷尽灾杀加临连星厄运名入三官死解上计簿中五刑六害之内上爲天罗所纒下爲地网所绕深恐一旦不自免脱灾厄祸难之忌阖家私心宿夜忧怖莫知何计唯以一心上慿大道委命至眞告诉向臣求乞章表以爲肉人某扶衰度厄延命生筭増年益寿追魂㧞魄付与身中悉令备具收断中外强𦍙精邪注祟复连鬼贼之炁悉令次第灭除保其年命小臣下愚不胜所见谨爲伏地拜章一通上闻某天曹恩惟太上无极大道太上师尊上官典者垂慈省理乞丐元炁覆育人口身命平安无他或以春三月九十日之中上计或以夏三月九十日之中上计或以秋三月九十日之中上计或以冬三月九十日之中上计或一年三百五十四日之中上计或以三十日一节之中上计者谨诸大破除君一人官将百二十人解除肉人某或以寅星寅宿寅嵗寅月寅日寅时之中上计或以卯星卯宿卯歳卯月卯日卯时之中上计或以辰星辰宿辰歳辰月辰日辰时之中上计或以巳星巳宿巳歳巳月巳日巳时之中上计或以午星午宿午歳午月午日午时之中上计或以未星未宿未歳未月未日未时之中上计或以申星申宿申歳申月申日申时之中上计或以酉星酉宿酉歳酉月酉日酉时之中上计或以戌星戌宿戌歳戌月戌日戌时之中上计或以亥星亥宿亥歳亥月亥日亥时之中上计或以子星子宿子歳子月子日子时之中上计或以丑星丑宿丑歳丑月丑日丑时之中上计上请天官君将吏兵北斗门下君主爲肉人某身削除死籍定上生名某上寿百二十歳中寿百歳下寿八十歳自此之外皆爲凶横所天乞爲肉人某身中分解三灾四杀五刑六害七伤八难九厄三鬼五神百二十刑厄悉蒙超度谨请㧞命君一人官将百二十人度厄君一人官将百二十人谨请日月星宿九宫华盖北极君乞爲肉人某身中分解年灾月厄得蒙度脱谨请生筭君十二人谨请解厄君十二人官将各百二十人一合下主爲肉人某身解除三灾九厄千病万痛豁然除差平复如本谨请直使功曹千二百人一合下口含神汤圣药医治肉人某身中五藏安帖六腑宣通谨请治病功曹又请阳神决吏各千二百人谨请狼吏虎贲百二十人主爲肉人某身中疗治三百六十骨节之内百病除愈谨请参对驰驿吏千二百人谨请都官仆射天驺甲卒天丁力士各千二百人主爲医治肉人某四支五体之内百病悉蒙除差谨请甲子乙丑丙寅丁卯戊辰巳巳庚午辛未壬申癸酉此一旬中直符神上诣天西门九宫之内追㧞某魂魄付与身中悉令备具谨请甲戌乙亥丙子丁丑戊寅巳卯庚辰辛巳壬午癸未此一旬中直符神上诣天西南门九宫之内㧞出肉人某三魂七魄付与身中悉令备具谨请甲申乙酉丙戌丁亥戊子巳丑庚寅辛卯壬辰癸巳此一旬中直符神上诣天东南门九宫之内㧞出肉人某魂魄付与身中悉令备具谨请甲辰乙巳丙午丁未戊申已酉庚戌辛亥壬子癸丑此一旬中直符神上诣天东北门九宫之内㧞出肉人某魂魄付与身中悉令备具谨请甲寅乙卯丙辰丁巳戊午已未庚申辛酉壬戌癸亥此一旬中直符神上诣天西北门九宫之内㧞出肉人某魂魄付与身中悉令备具谨请甲午乙未丙申丁酉戊戌已亥庚子辛丑壬寅癸卯此一旬中直符神上诣天东门九宫之内㧞出肉人某魂魄付与身中悉令备具谨请南昌宫中延命度厄君一人官将百二十人一合下主爲肉人某防保身命安魂定魄削除死籍定上生名倍仓益谷延命生筭扶衰度厄生炁布流拜章之后住宅清宜人口康徤灾衰度脱永无天灾罪负消除百灵匡衞所请天官君将吏兵随三㑹都章言功举迁以爲效信恩惟太上无极大道太上师尊上官典者垂慈省理谨爲弟子某拜诸天官君将吏兵求乞扶衰度厄増年益寿三天请命追魂㧞魄付与身中悉令备具太医治病防保身命平安无他谨爲拜上乞恩章一通上诣某天曹伏须告报诚惶诚恐稽首顿首再拜以闻太上宣慈助化章卷之五