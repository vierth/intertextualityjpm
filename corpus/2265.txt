新彫注胡曾咏史诗新彫注胡曾咏史诗序注咏史诗揔一百五十首前进士胡曽着述并序邵阳叟陈盖注诗京兆郡米崇吉评注并续序夫诗者盖美盛德之形容刺衰政之荒怠非徒尚绮丽瑰琦而巳故言之者无罪读之者足以自戒观乎汉子晋宋诗人佳句名篇虽则妙絶而发言指要亦巳踈齐代旣失轨范梁朝文加穿凿八病兴而六义坏声律雅崩良不能也曽不揣庸陋转采前王得失古今成一百五十首爲上中下三卷便以首昌相次不以先虽则讥讽古人实欲裨补当代庶几与大雅相近者也米公续序余闻玉就琢而成器人从学以方知是乃车胤聚萤孙康映雪毎思百氏爰及九流皆由博识于一时故得馨香于千古余非士族迹本和门徒坚暗昧之材谬积讨论之志莫不采㝷往䇿历览前书黄帝方立史官苍颉始爲文字旣有坟籍可得而言近代前进士胡公名曽着咏史律诗一百五十篇分爲三卷余自丱歳以来备甞讽诵可爲是非㒺坠襃贬合仪酷究佳篇实深降叹管窥天而智小蠡测海而理乖敢课颛愚逐篇评解用显前贤之旨粗裨当代之闻取诮髙明庶几奉古云尔新彫注胡曾咏史诗新彫注胡曾咏史诗卷第一新彫注胡曽咏史诗第一乌江章华台细腰宫长城沙苑矩桥沙丘石城洞庭江夏荆山阳台赤壁居延吴宫阿房宫沛中金谷园湘川夷门田横墓鸿门黄金台夷陵汉江苍梧陈宫南阳即墨渭濵五湖易水长平西园长沙圯桥汩罗青门铜雀台东晋吴江凾谷关武关垓下郴县东海首阳山姑蘓台章华台茫茫衰草没章华因笑灵王昔好奢台圡未干箫管絶可怜身死野人家细腰宫楚王辛苦战无功国破城荒霸业空唯有春花上露至今犹泣细腰宫长城祖舜宗尧自太平秦皇何事苦苍生不知祸起箫墙内虚筑防胡万里城沙苑冯翊南边宿雾开行人一歩一徘徊谁知此地凋残栁尽是髙懽败后栽鉅桥积粟成尘竟不开谁知拒諌剖贤才武王兵起无人敌遂作商郊一聚灰沙丘年年游覧不曽停天下山川欲遍经堪笑沙丘才过处銮舆风起鲍鱼腥石城古郢云开白雪楼汉江还遶石城流何人知道寥天月曽向朱门送莫愁洞庭五月扁舟过洞庭鱼龙吹浪水云腥轩辕黄帝今何在廻首巴山芦叶靑楚国城池飒巳空阳台云雨去无踪何人更有襄王梦寂寂巫山十二重赤璧烈火西焚魏帝旗周郎开国虎争时交兵不假挥长劒巳挫英雄百万师居延漠漠平沙际碧天问人云此是居延停骖一顾犹䰟断苏武争禁十九年吴宫草长黄池千里余㱕来宗庙巳丘墟出师不听忠臣諌徒耻穷泉见子胥阿房宫新建阿房壁未干沛公兵巳入长安帝王苦竭生人力大业沙崩固不难沛中汉髙辛苦事干戈帝业兴隆俊杰多犹恨四方无壮士还郷悲唱大风歌金谷园一自佳人坠玉楼繁华东逐洛河流唯余金谷园中树残日蝉声送客愁湘川虞舜南捐万乗君灵妃挥涕竹成纹不知精魄游何处落日潇湘空白云夷门六龙冉冉骤朝昬魏国贤才杳不存唯有侯羸在时月来空自照夷门田横墓古墓崔嵬约路歧歌传薤露到今时也知不去朝黄屋秖爲曽烹郦食其鸿门项籍鹰扬六合晨鸿门开宴贺亡秦樽前若取谋臣计岂作隂陵失路人黄金台北乗羸马到燕然此地何人复礼贤欲问昭王无处所黄金台上草连天夷陵夷陵城阙倚朝云战败秦师縦火焚何事三千珠履客不能西御武安君汉江汉江一带碧流长两岸春风起緑杨借问胶舩何处没欲停栏棹祀昭王苍梧有虞龙驾不西还空委箫韶洞壑间无计得知陵寝处愁云长满九疑山陈宫陈国机权未可涯如何后主恣娇奢不知即入宫前井犹自听吹玉树花南阳丗乱英雄百战余孔明方此乐耕锄蜀王不自垂三顾争得先生出旧庐即墨即墨门开纵火牛燕师营里血波流固存不得田单术齐国㝷城一土丘渭濵岸草靑靑渭水流子牙曽此独垂钩当时未入非熊兆几向斜阳叹白头五湖东上髙山望五湖云涛烟浪起天隅不知范蠡乗舟后更有功臣継踵无易水一旦秦皇马角生燕丹㱕此送荆卿行人欲识无穷恨听取东流易水声长平长平瓦震武安初赵卒俄成戏鼎鱼四十万人俱下丗元戎何用读兵书西园月满西园夜未央金风不动邺天凉髙情公子多秋兴更领诗人入酔乡长沙江上南风起白苹长沙城郭异咸秦故郷犹自嫌卑湿何况当时赋鵩人圯桥庙筭张良独有余少年逃难下邳初逡巡不进泥中履争得先生一卷书汨罗襄王不用直臣筹放逐南来泽国秋自向波间葬鱼腹楚人徒倚济川舟青门汉皇提劒灭咸秦亡国诸侯尽是臣唯有东陵守阳节靑门甘作种瓜人铜雀台魏武龙舆逐逝波髙台空按望陵歌遏云声絶悲风起飜向鐏前泣翠娥东晋石头城下浪摧嵬风起声疑出地雷何事符坚太相小欲投鞭䇿过江来吴江子胥今日委东流吴国朝亦古丘大笑夫差诸将相更无人解守苏州凾谷关寂寂凾关鏁未开田文车马出秦来朱门不养三千客谁爲鸡鸣得放廻武关战国相持竟不休武关才掩楚王忧出门若取灵均语岂作咸阳一死囚垓下抜山力尽势圗隳倚劒空歌不逝骓明月满宫天似水那堪廻首别虞姬郴县义帝南迁路入郴国亡身死乱山深不知埋恨穷泉后几度而陵片月沈东海东廵玉辇委泉台徐福艛舩尚未廻自是祖龙先下丗不閞无路到蓬莱首阳山孤竹夷齐耻战争望尘遮道请休兵首阳山倒爲平地应始无人说姓名姑苏台吴王恃霸弃雄才贪向姑苏醉醁醅不觉钱塘江上月一宵西送越兵来息城息亡身入楚王家廻首春风一靣花感旧不言长掩泪秪应飜恨有容华故冝城武安南伐勒秦兵踈凿功将夏禹并谁爲长渠千载后蛮流犹入故冝城胡曽咏史诗卷第一新彫注胡曾咏史诗新彫注胡曾咏史诗卷第二胡曽咏史诗卷第二五十首成都濡须坞檀溪青冢李陵台河梁轵道上蔡汉宫豫譲桥汉中华亭彭泽武昌鸿沟东山涿鹿云梦孟津七里滩霸陵杀子谷马陵嶓冢玉门关昆陵长安淲沱河望夫石黄河东门鳯皇台廻中五丈原泣水襃城平城汴水金陵昆明池兰台宫金牛驿望思台邯郓箕山洛阳髙阳㑹稽山邵陵不周山成都杜宇曽爲蜀帝王化禽飞去旧城荒年年来叫桃花月似向春风诉囯亡濡须坞徒向濡须欲受降英雄才略独无双天心不与金陵便髙歩何由得渡江檀溪三月襄阳緑草齐王孙相引到檀溪滴卢何处埋龙骨流水依前遶大堤青冢玉皃元期汉帝招谁知西嫁怨天娇至今靑冢愁云起疑是佳人恨未销李陵台北入单于万里疆五千兵败滞穷荒英雄不伏蛮夷死更筑髙台望故郷河梁汉家英杰出皇都擕手河梁话入不是子卿全大节也应低首拜单于轵道汉祖西来秉白毛子婴宗庙委波涛谁怜君有翻身术解向秦宫杀赵髙上蔡上蔡东门狡兎肥李斯何事忘南㱕功成不解谋身退直待云阳血染衣汉宫明妃逺嫁泣西风玉莇双垂出汉宫何事将军封万户却令红粉爲和戎预譲桥预譲酬恩歳巳深髙名不朽到如今年年桥上行人过谁有当时囯士心汉中荆棘苍苍汉水湄将坛烟草覆余基适来投石空江上犹似龙颜纳鍊时华亭陆机西没洛阳城吴囯春风草又青惆怅月中千歳鹤夜来犹为唳华亭彭泽英杰那甘屈下寮便栽门栁事萧条鳯凰不共鸡争食莫恠先生懒折腰武昌王濬戈鋋发上流武昌鸿业土崩秋思量䥫鏁真儿戏谁爲吴王划此筹鸿沟虎倦龙疲白刃秋两分天下指鸿沟项王不觉英雄挫欲向彭门酔玉楼东山五马南浮一化龙谢安入相此山空不知擕妓重来日几树鸎啼谷口风涿鹿涿鹿茫茫白草秋轩辕曽此破蚩尤丹霞遥映祠前水疑是成川血尚流云梦汉祖听䜛不可防伪游韩信果罹殃十年辛苦平天下何事生擒入帝乡孟津秋风飒飒孟津头立马沙边看水流见说武王东渡日戎衣曽此叱阳侯七里滩七里青滩映石层九天星象感严陵钓鱼台上无丝竹不是髙人谁解登霸陵原头日落雪边云犹放韩庐逐兎羣况是四方无事日霸陵谁识旧将军杀谷子举国贤良尽泪垂扶苏屈死树边时至今谷口泉呜咽犹似秦人恨李斯马陵坠叶䔥䔥九月天駈嬴独过马陵前路傍古木䖝书处记得将军破敌年嶓冢夏禹崩来一万秋水从嶓冢至今流当时若诉胼胝苦更使何人别九州玉门关西戎不敢过天山定逺功成白马闲夜帐中停烛坐唯思生入玉门関昆阳师克犹来在恊和䔥王兵马固无多谁知大敌昆阳败却笑前朝用楚歌长安関东新破项王㱕赤帜悠扬日月旗从此汉家无敌囯争教彭越受诛夷望夫石一上清山便化身不知何代怨离人古来节妇皆销朽独尔不爲泉下尘滹沱河光武经营业未兴王郎兵革整慿陵须知后汉功臣力不及滹沱一片氷黄河博望沉埋不复旋黄河依旧水茫然㳂流欲共牛郎语只待霊槎送上天东门何人知足反田庐玉管东门饯二踈岂是不荣天子禄后贤那使乆闲居鳯凰台秦娥一别鳯凰台东入青冥更不廻空有玉箫千载后遗声时到丗间来廻中武皇无路及崑丘青鸟西沉陇树秋欲问生前躬祀日几烦龙驾到泾州五丈原蜀相西駈十万来秋风原下乆徘徊长星不为英雄住半夜流光落九垓泜水韩信经营按镆鎁临戎叱咤有谁加犹疑转战逢勍敌更向军中问左车襃城恃宠娇多得自由山举火戏诸侯秖知一笑倾人囯不觉尘满玉楼平城汉帝西征䧟虏尘一朝围解议和亲当时巳有吹毛劒何事无人杀奉春汴水千里长河一旦开亡隋波浪九天来锦帆未落干戈起惆怅龙舟更不廻金陵侯景长駈十万人可怜梁武坐蒙尘生前不得空王力徒向金田自舍身昆明池欲出昆明万里师汉皇习战此穿池如何一靣啚攻取不念生灵气力疲兰台宫遟遟春日满长空立囯离宫蔓草中宋玉不忧人事变从游那赋大王风金牛驿山岭千重拥蜀门成都别是一干坤五丁不凿金牛路秦惠何由得併吞望思台太子衔冤去不廻临皐从筑望思台至今汉武销魂处犹有悲风木上来邯郸晓入邯郸十里春东风吹下玉楼尘青娥莫恠频含笑记得当年失歩人箕山寂寂箕山春复秋更无人到此溪头弃瓢岩畔中宵月千古空闻属许由洛阳石勒童年有战机洛阳长笑倚门时晋朝不是王夷甫大智何由得预知髙阳路入髙阳感生逢时长揖便论兵最怜伏轼东游日下尽齐王七十城㑹稽山越王军败巳山捿岂望全生出㑹稽何事夫差无逺虑更开罗网放鲸鲵邵陵小白匡周入楚郊楚王雄霸亦咆哮不师管仲爲谋主争敢言徴缩酒茅不周山共工争帝力穷秋因此捐生触不周遂使丗间多感客至今哀怨水东流胡曽咏史诗卷第二新彫注胡曾咏史诗新彫注胡曾咏史诗卷第三胡曽咏史诗卷第三五十首磨笄山官渡虞坂秦庭延平津金义岭瑶池啇郊铜柱関西畨禺咸阳髙阳池泸水云亭细栁营叶县射熊馆颕川八公山夹谷杜邮柯亭绵山葛陂邓城骕骦陂栢举缑山涂山䂊州愽浪沙陇西白帝城灞岸濮水鲁城房陵牛渚癈丘山朝歌谷口武陵溪流沙大泽傅巖渑池岘山四皓荥阳磨笄山春草绵绵岱曰低山边立马叹磨笄黄鸎也似追前事来向夫人死处啼官渡夲初屈指定中华官渡相持勒虎牙若使许悠财用足山河争得属曹家虞坂悠悠虞坂路欹斜遟曰和风簇野花未省孙阳身殁后几多骐骥困塩车秦庭楚国君臣草莽间吴王戈甲未东还包胥不动咸阳哭争得秦兵出武関延平津延平津路水溶溶峭壁巍岑一万重昨夜七星潭底见分明神劒化爲龙金义岭凿开山岭引湘波上去昭回不校多无限鹊临桥畔立适来将道过天河瑶池阿母瑶池宴穆王九天仙乐送琼浆谩矝八骏行如电㱕到人间国巳亡啇郊鸎转啇郊百草新殷汤遗迹在荒榛谁知継杰爲天子便是当时呪网人铜柱一柱髙标险塞垣南蛮不敢犯中原功成自合分茅土何事飜衔薏苡冤关西杨震幽魂下北邙関西踪迹遂荒凉四知美誉留人丗应与干坤共乆长畨禺重岗复岭势崔嵬一卒当関万卒廻不是大夫多辩说尉他争肯筑朝台咸阳一朝阎乐统群兇二丗朝廷扫地空唯有渭川流不尽至今犹遶望夷宫髙阳池古人未遇即衔盃所贵愁肠得酒开何事山公持玉节等闲深入酔郷来泸水五月驱兵入不毛月明泸水瘴烟髙誓将雄略酬三顾岂惮征蛮七纵劳云亭一上髙亭曰正晡青山重叠片云无万年松树不知数若箇蚪枝是大夫细栁营文帝銮舆劳北征条侯此地整严兵辕门不峻将军令今日争知细栁营叶县叶公丘墓巳尘埃云矗崇墉亦半摧借问往年龙见日几多风雨送将来射熊馆汉帝荒唐不解忧大夸畋猎废农收子云徒献长杨赋肯念髙皇沭雨秋颕川古贤髙尚不争名行止由来动沓冥今曰浪爲千里客看花慙上德星亭八公山符坚㪯囯出西秦东晋危如累夘晨谁料此山诸草木尽能排难化爲人夹谷夹谷鸎啼三月天野花芳草整相鲜来遟不见朱儒死空笑齐人失措年杜邮自古功成祸亦侵武安冤向杜邮深五胡烟月无穷水何事迁延到陆沉柯亭一宿柯亭月满天笛亡人殁事空传中郎在丗无甄别争得名垂尓许年绵山亲在邀君召不来乱山重叠使空廻如何坚执尤人意甘向岩前作死灰葛陂长房回到葛陂中人已登眞竹化龙莫道神仙难积学嵆生自是不遭逢邓城邓侯城垒汉江干自为深根百丗安不用三甥谋楚计临危方斍噬脐难骕骦行行西至一荒陂因笑唐公不见机莫惜骕骦输令尹汉东宫阙早时㱕栢举野田极目草茫茫吴楚交兵此路傍谁料五贠入郢后大开陵寝挞平王缑山缑山岗翠孕仙灵古栢新松满洞馨借问吹笙王子晋定从何处上冥涂山大禹涂山御座开诸侯玉帛走如雷扶风谩有专军骨何事兹晨最后来豫州䇿马行行到豫州祖生寂寞水空流当时更有三年寿石勒㝷爲阙下囚愽浪沙羸正鲸吞六合秋削平天下掳诸侯山东不是无公子何张良独报雠陇西乗春来到陇山西隗氏城荒碧草齐好笑王元不量力凾関那受一丸泥白帝城蜀江一带向东倾江上巍峩白帝城自古山河㱕圣主子杨虚共汉家争灞岸长安城外白云秋萧索悲风灞水流因想汉朝离乱曰仲宣从此向荆州濮水青春行役思悠悠一曲汀蒲水流正见涂中龟曵尾令人特地感庄周鲁城鲁公城阙巳丘墟荒草无由认玉除因笑臧孙才智少东门钟鼓祀鶢鶋房陵赵王一旦到房陵国破家亡百恨増魂断丛台㱕不得夜来明月为谁昇牛渚温峤南㱕辍棹晨燬牛犀渚照通津谁知万丈洪流下更有朱衣跃马人废丘山此水虽非禹凿开废丘山下重萦回莫言只解东流去曽使章邯自杀来朝歌长嗟墨翟少风流急管繁絃似冦雠若解闻韶知肉味朝歌欲到肯廻头谷口一旦天眞逐水流虎争龙战爲诸侯子眞独有烟霞趣谷口耕锄到白头武陵溪一溪春水彻云根流出桃花片片新若道长生是虚语洞中争得有秦人流沙七雄戈㦸乱如麻四海无人得坐家老氏却思天竺住便将徐甲去流沙大泽白蛇初断路人通汉祖龙泉血刃红不是咸阳将瓦解素灵那哭月明中傅岩岩前板筑不求神方寸那希据要津自是武丁安寝夜一宵宫里梦贤人渑池日照荒城芳草新相如曽此挫强秦能令百二山河主便作罇前击缶人岘山晓曰登临感晋臣古碑零落岘山春松间残露频频滴酷似当初堕泪人四皓四皓忘机饮碧松石岩云电隐髙踪不知俱出龙楼后多在啇山第几重荥阳汉祖东征屈未伸荥阳失律纪生焚当时天下方龙战谁爲将军作诔文胡曽咏史诗此宋板咏史诗卷数与文献通考合与四库提要异昔年从文澜阁钞得一夲诗之次序及註皆与此不同盖别行之本故卷首无序亦不载註者名氏知此夲甚秘可寳已胡珽