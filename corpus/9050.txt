阅藏知津阅藏知津叙心外无法祖师所以示即法之心法外无心大士所以阐即心之法并传佛命觉彼迷情断未有欲弘佛语而可不深究佛心亦未有既悟佛心而仍不能妙达佛语者也今之文字阿师拍盲禅侣竟何如哉呜唿吾不忍言之矣昔世尊示入涅槃初祖大迦叶即白众云如来舍利非我等事今者宜先结集三藏勿令佛法速灭嗟嗟傥三藏果不足传佛心则初祖何以结集为急务耶窃谓禅宗之有三藏犹奕秋之有棋子也三藏之须禅宗犹棋子之须活眼也均一棋子也善奕者则着着皆活不善奕者则着着皆死均此三藏也知佛心者则言言皆了义不知佛意者则字字皆疮疣若为惩随语生见遂欲全弃佛语又何异因咽废饭哉夫三藏之不可弃犹饮食之不可废也明矣不调饮食则病患必生不阅三藏则智眼必昧顾历朝所刻藏乘或随年次编入或约重单分类大小混杂先后失准致使欲展阅者茫然不知缓急可否故诸剎所供大藏不过缄置高阁而巳纵有阅者亦罕能达其旨归辨其权实佛祖慧命真不啻九鼎一丝之惧而诸方师匠方且或竞人我如兄弟之阋墙或趋名利如苍蝇之逐臭或妄争是非如痴犬之吠井或恣享福供如燕雀之处堂将何以报佛恩哉唯宋有王古居士创作法宝标目明有蕴空沙门嗣作汇目义门并可称良工苦心然标目仅顺宋藏次第略指端倪固未尽美义门创依五时教味麤陈梗概亦未尽善旭以年三十时发心阅藏次年晤壁如镐兄于博山谆谆以义类诠次为嘱于是每展藏时随阅随录凡历龙居九华霞漳温陵幽栖石城长水灵峰八地历年二十祀始获成稿终不敢剖破虚空但借此稍辨方位俾未阅者知先后所宜巳阅者达权实所摄义持者可即约以识广文持者可会广以归约若权若实不出一心若广若约咸通一相故名之为阅藏知津云甲午重阳后一日北天目沙门释智旭撰缘起古德云般若如大火聚四面不可入又云般若如清凉池四面皆可入般若其有二乎哉何一不可入一可入也余钝根学佛有年不独大火聚不能捱身即清凉池亦无能插足惟是尝闻华严普贤行愿品有剥皮为纸刺血为墨书写经卷积如须弥故每于方册经卷少刻流通非敢云作檀度法施盖欲借此稍种般若种子耳昔者灵峰大师开讲报恩三藏余因得亲法席后欲辄申供养师嘱云吾有阅藏知津一书共四十八卷计一千余纸居士能为我梓行则胜如以四事给我矣师化去忽十年尘务纷纷未得酬此愿去夏癸卯勉力抽资并劝一二同志共襄其事遂鸠工藏舍倡刻至今夏甲辰得以告成所愿刻施微因用荐先父思山府君先母魏氏孺人脱苦恼于三途证莲华于九品更冀阅是书者一展卷时如扁舟渔父忽然误入桃源则如来法海虽宽广无涯一弹指间可以即登彼岸矣其他律教之异同禅净之差别具述大师序中兹不更赘余因述发心刻施之缘聊识数言以记岁月如此溧水佛弟子夏之鼎和南述阅藏知津凡例义门但分五时不分三藏谓三藏小教但属阿含一时也然天台备明五时各论通别别则但约一类机缘通则华严乃至涅槃无不遍该一代又从古判法多分菩萨声闻两藏就两藏中各具经律论三若据智度论说则凡后代撰述合佛法者总可论藏所收若据出曜经说则于经律论外复有第四杂藏今谓两土着作不论释经宗经果是专阐大乘则应摄入大论专阐小道则应摄入小论其或理兼大小事涉世间二论既不可收故应别立杂藏若据五时次第则华严之后应叙阿含然以小教加于方等般若之前甚为不可故必大小各自为类庶显权实轻重不同据密部之中亦有以华严为名者亦有以般若为名者亦有以法华为名者但既涉坛仪印咒并属秘密一宗只此密宗并是方等大教并通四十九年所说故也法华涅槃虽同醍醐一味而一重显实一重谈常故仍分二也大乘律本在诸经论中不同小乘条然各别今为令学菩萨戒者易于寻究故顺历代藏经旧例仍列数种而出没取舍略与旧目不同大乘论藏自有释经宗经及转释诸论之不同今故分为三别三中又各先叙西土后叙此土所以尊天竺也此土释大乘经虽有巧拙浅深不同然既附经文不可摄入杂藏故并入论藏中若义门各附经论之后又似经论太无分别矣此土述作唯肇公及南岳天台二师醇乎其醇真不愧马鸣龙树无着天亲故特收入大乘宗论其余诸师或未免大醇小疵仅可入杂藏中西土撰述但以义兼大小或复事涉抄撮故名为杂此方撰述则以诸家不同体式亦异故名为杂此土净土宗如妙宗钞十疑论等台宗如玄义文句三止观等贤首如华严疏钞等并巳收入大乘论藏故所列咸皆无几俟法海观澜中乃当备列各宗要书义目于华严法华等经便取贤首温陵等意旨释之未免依他作解障自悟门今但列其品题并品中事理大概使人自知纲要唯至疏钞玄文方略出其释经之法使知各家制立轨则不同义目每于重单译中先取单本总列于前后以重本别列于后相去悬隔查考稍难又每以先译为主不分译之巧拙致令阅者不知去取今选取译之巧者一本为主其余重译即列于后俾不能遍阅者但阅其一即可得旨若能遍阅者连阅多译便知巧拙之得失也凡重译本于总目中即低一字书之使人易晓至后录中则与主本或全同或稍异仍备明之使人知其或应并阅或可不阅也诸经或巳流通则人多素晓或虽未流通而卷帙不多则人易翻阅故所录皆略唯大般若实为佛祖迅航而久不流通卷盈六百故所录稍详又宝积大集及诸密部并阿含等凡卷帙多而人罕阅者亦详录之庶令人染一指而知全鼎之味云尔阅藏知津总目卷第一北天目沙门释智旭编次第一经藏二分一大乘经二小乘经第二律藏二分一大乘律二小乘律第三论藏二分一大乘论二小乘论第四杂藏二分一西土撰述二此方撰述一大乘经五部一华严部二方等部三般若部四法华部五涅槃部一华严部大方广佛华严经拱平章爱育黎首臣大方广佛华严经入不思议解脱境界普贤行愿品大方广佛华严经汤坐朝问道垂佛说兜沙经佛说菩萨本业经仝上诸菩萨求佛本业经菩萨十住行道品经仝上佛说菩萨十住经仝上渐备一切智德经仝上十住经等目菩萨所问三昧经显无边佛土功德经壹佛说较量一切佛剎功德经佛说如来兴显经度世品经壹佛说罗摩伽经体大方广佛华严经续入法界品普贤菩萨行愿赞文殊师利发愿经大方广如来不思议境界经大方广佛华严经不思议佛境界分仝上大方广佛华严经修慈分仝上大方广入如来智德不思议经度诸佛境界智光严经佛华严入如来德智不思议境界经大方广普贤所说经信力入印法门经大方广总持宝光明经大方广圆觉脩多罗了义经难二方等部又为二一显说二密咒方等显说部大宝积经龙师火帝始制文字大方广三戒经乃佛说如来不思议秘密大乘经映佛说无量清净平等觉经乃佛说无量寿经乃佛说阿弥陀经乃佛说大乘无量寿庄严经佛说大阿弥陀经贞佛说阿閦佛国经服佛说大乘十法经服佛说普门品经服佛说大乘菩萨藏正法经佛说胞胎经服文殊师利佛土严净经服佛说护国尊者所问大乘经郁迦罗越问菩萨行经衣佛说法镜经服幻士仁贤经衣佛说决定毘尼经衣佛说三十五佛名礼忏文渊发觉净心经衣佛说须赖经佛说须赖经仝上菩萨修行经佛说无畏授所问大乘经佛说优填王经衣佛说大乘日子王所问经力佛说须摩提经佛说须摩提菩萨经衣佛说阿阇世王女阿述达菩萨经衣佛说离垢施女经衣得无垢女经裳文殊师利所说不思议佛境界经裳善住意天子所问经裳佛说如幻三昧经裳太子刷护经太子和休经裳慧上菩萨问大善权经推佛说大方广善巧方便经大乘显识经推佛说大乘方等要慧经弥勒菩萨所问本愿经推佛遗日摩尼宝经推佛说摩诃衍宝严经推佛说大迦叶问大宝积正法经胜鬘师子吼一乘大方便方广经推毘耶娑问经推入法界体性经宝积三昧文殊师利菩萨问法身经佛说阿弥陀经贞称赞净土佛摄受经贞后出阿弥陀偈经贞阿弥陀鼓音声王陀罗尼经行佛说观无量寿佛经贞观世音菩萨得大势菩萨受记经佛说如幻三摩地无量印法门经大方等大集经位让国大哀经周宝女所问经发海意菩萨所问净印法门经无言童子经发宝星陀罗尼经殷大乘大方等日藏经有大方等大集月藏经虞大乘大集地藏十轮经陶佛说大方广十轮经唐大集须弥藏经唐虚空藏菩萨经弔虚空孕菩萨经弔虚空藏菩萨神咒经弔观虚空藏菩萨经弔无尽意菩萨经罪阿差末菩萨经罪佛说大方等大集菩萨念佛三昧经民佛说菩萨念佛三昧经弔大方等大集贤护经般舟三昧经伐拔陂菩萨经自在王菩萨经发奋迅王问经发大集譬喻王经周佛说大集会正法经僧伽咤经月灯三昧经女月灯三昧经慕占察善恶业报经佛说佛名经巳长佛说五千五百佛名神咒除障灭罪经三劫三千诸佛名经长千佛因缘经维贤劫经恃称扬诸佛功德经百佛名经佛说大乘大方广佛冠经佛说十吉祥经佛说八佛名号经佛说八吉祥神咒经佛说八阳神咒经佛说八吉祥经仝上佛说八部佛名经佛说灭十方冥经维受持七佛名号所生功德经维大乘宝月童子问法经佛说宝网经佛说不思议功德诸佛所护念经药师琉璃光七佛本愿功德经惟佛说药师如来本愿经惟药师琉璃光如来本愿功德经惟观佛三昧海经量佛说弥勒成佛经贞佛说观弥勒菩萨下生经贞佛说弥勒来时经贞佛说弥勒下生经贞佛说弥勒下生成佛经贞佛说观弥勒菩萨上生兜率陀天经贞佛说一切智光明仙人慈心因缘不食肉经佛说师子月佛本生经仝上文殊师利般涅槃经维佛说观药王药上二菩萨经地藏菩萨本愿经佛说师子庄严王菩萨请问经佛说八大菩萨经六菩萨名亦当诵持经离垢慧菩萨所问礼佛法经维佛说老女人经佛说老母经佛说老母女六英经仝上楞伽阿跋多罗宝经惟入楞伽经鞠大乘入楞伽经养佛说首楞严三昧经靡维摩诘所说经方维摩诘经方说无垢称经善思童子经大方等顶王经万大乘顶王经万月上女经染大乘密严经大乘密严经解深密经深密解脱经仝上佛说解节经相续解脱地波罗密了义经仝上相续解脱如来所作随顺处了义经仝上佛说佛地经行金光明最胜王经场金光明经合部金光明经庄严菩提心经大方广菩萨十地经仝上毘沙门天王经菩萨投身饲虎起塔因缘经无所有菩萨经丝诸佛要集经不思议光菩萨所说经央掘魔罗经悲思益梵天所问经持心梵天所问经胜思惟梵天所问经佛说大乘同性经佛说证契大乘经诸法无行经诸法本无经佛说大乘随转宣诸法经大乘理趣六波罗密多经大乘本生心地观经大乘遍照光明藏无字法门经无字宝箧经洁大乘离文字普光明藏经洁佛说大乘入诸佛境界智光明庄严经如来庄严智慧光明入一切佛境界经度一切诸佛境界智严经大方等如来藏经十住断结经谈彼菩萨璎珞经佛说华手经佛说宝雨经佛说宝云经佛说除盖障菩萨所问经法集经难观察诸法行经器佛说未曾有正法经佛说阿阇世王经惟普超三昧经毁佛说放钵经毁大树紧那罗王所问经伅真陀罗所问宝如来三昧经三昧弘道广显定意经丝佛说海龙王经佛说转女身经男佛说无垢贤女经洁佛说腹中女听经洁大方广如来秘藏经染持世经持人菩萨所问经仝上大方广宝箧经佛说文殊师利现宝藏经仝上佛说乐璎珞庄严方便经洁顺权方便经洁大庄严法门经佛说大净法门品经仝上佛说大威灯光仙人问疑经贞佛说第一义法胜经贞有德女所问大乘经梵女首意经莫佛说大乘流转诸有经维大方等修多罗王经佛说转有经佛说长者女菴提遮师子吼了义经外道问圣大乘法无我义经佛说大乘智印经佛说慧印三昧经佛说如来智印经仝上佛说不增不减经维佛说入无分别法门经力庄严三昧经佛说无极宝三昧经宝如来三昧经佛说金刚三昧本性清净不坏不灭经寂照神变三摩地经维大方广师子吼经佛说如来师子吼经仝上出生菩提心经佛说发菩提心破诸魔经文殊师利问菩提经男伽耶山顶经男佛说象头精舍经男大乘伽耶山顶经男佛说文殊尸利行经佛说文殊师利巡行经仝上佛说大乘善见变化文殊师利问法经佛说大乘不思议神通境界经商主天子所问经维佛说魔逆经维超日明三昧经须真天子经仝上成具光明定意经悲华经及大乘大悲芬陀利经方广大庄严经普曜经大方便佛报恩经墨菩萨本行经墨佛说金色王经六度集经万太子须大拏经菩萨睒子经洁佛说睒子经洁太子慕魄经洁佛说太子沐魄经洁佛说九色鹿经洁佛说长寿王经佛说鹿母经维佛说大意经维佛说前世三转经佛说银色女经仝上过去佛分卫经佛说妙色王因缘经仝上佛说月明菩萨经维佛说顶生王因缘经佛说赖咤和罗所问德光太子经维如来独证自誓三昧经佛说自誓三昧经佛昇忉利天为母说法经身道神足无极变化经佛说盂兰盆经佛说报恩奉盆经仝上佛说巨力长者所问大乘经佛说德护长者经佛说月光童子经洁佛说申日儿本经洁佛说胜军王所问经佛说谏王经才如来示教胜军王经才佛为胜光天子说王法经才佛为优填王说王法正论经佛说萨罗国经佛说阿阇世王受决经採华违王上佛受决经仝上佛说差摩婆帝受记经佛说贤首经维佛说坚固女经维佛说心明经维佛说金耀童子经力佛说逝童子经洁佛说长者子制经洁佛说菩萨逝经佛说龙施女经佛说龙施菩萨本起经仝上佛说长者法志妻经佛说乳光佛经洁佛说犊子经洁佛说树提伽经宝授菩萨菩提行经演道俗业经优婆夷净行法门经菩萨道树经菩萨生地经仝上佛说缘起圣道经佛说贝多树下思惟十二因缘经佛说旧城喻经分别缘起初胜法门经佛说缘生初胜分法本经仝上大乘舍黎娑担摩经佛说了本生死经佛说稻秆经仝上慈氏菩萨所说大乘缘生稻秆喻经佛说法身经佛说十号经称赞大乘功德经妙法决定业障经仝上佛说大乘四法经仝上佛说菩萨修行四法经仝上大乘四法经维佛说大乘百福相经佛说大乘百福庄严相经佛说妙吉祥菩萨所问大乘法螺经大乘造像功德经佛说造立形像福报经佛说作佛形像经佛说造塔功德经维佛说右遶佛塔功德经佛说楼阁正法甘露鼓经无上依经佛说未曾有经佛说甚希有经仝上佛说诸法勇王经洁一切法高王经贞诸法最上王经佛说施灯功德经难浴像功德经佛说灌佛经仝上佛说灌洗佛经仝上佛说浴像功德经仝上佛说菩萨行五十缘身经佛说内藏百宝经佛说最无比经佛说希有较量功德经仝上文殊师利问菩萨署经佛说明度五十校计经丝入定不定印经不必定入定入印经仝上佛说谤佛经男佛说决定总持经男佛说象腋经慕佛说无所希望经慕佛说甚深大回向经佛说大方广未曾有经善巧方便品佛说十二头陀经佛说四辈经佛说三品弟子经仝上佛说四不可得经佛说佛印三昧经佛语法门经佛说法常住经佛说罪业报应教化地狱经佛说辩意长者子所问经当佛说大自在天子因地经佛说尊那经佛说弟子死复生经当佛说七女经佛说懈怠耕者经当大法炬陀罗尼经使可大威德陀罗尼经覆器尊胜菩萨所问一切诸法入无量法门陀罗尼经佛说无崖际总持法门经仝上金刚场陀罗尼经仝上金刚上味陀罗尼经仝上巳上六经虽有陀罗尼咒而无坛法故属显说阅藏知津总目卷第一阅藏知津总目卷第二北天目沙门释智旭编次方等密咒部又二一经二仪轨一密咒经大佛顶如来密因修证了义诸菩萨万行首楞严经羔佛说一切如来真实摄大乘现证三昧大教王经金刚顶一切如来真实摄大乘现证大教王经大乘金刚髻珠菩萨修行分经大乘瑜伽金刚性海曼殊室利千臂千钵大教王经容佛说一切如来金刚三业最上秘密大教王经息佛说最上根本大乐金刚不空三昧大教王经大乐金刚不空真实三么耶般若波罗密多理趣经金刚顶瑜伽理趣般若经实相般若波罗密经翔佛说秘密相经佛说金刚场庄严般若波罗密多教中一分佛说幻化网大瑜伽教十忿怒明王大明观想仪轨经佛说大悲空智金刚大教王仪轨经思一切如来大秘密王未曾有最上微妙大曼罗经大毘卢遮那成佛神变加持经佛说无二平等最上瑜伽大教王经佛说瑜伽大教王经金刚峰楼阁一切瑜伽瑜祇经一字佛顶轮王经菩提场所说一字顶轮王经一字奇特佛顶经妙吉祥平等秘密最上观门大教王经取佛顶放无垢光明入普门观察一切如来心陀罗尼经佛说守护大千国土经力佛说出生一切如来法眼遍照大力明王经广大宝楼阁善住秘密陀罗尼经牟梨曼陀罗咒经大宝广博楼阁善住秘密陀罗尼经普遍光明燄鬘清净炽盛如意宝印心无能胜大明王大随求陀罗尼经佛说随求即得大自在陀罗尼神咒经行佛说佛顶尊胜陀罗尼经佛顶尊胜陀罗尼经仝上佛顶最胜陀罗尼经佛顶尊胜陀罗尼经仝上最胜佛顶陀罗尼净除业障经大方等陀罗尼经信佛说大方等大云请雨经大云请雨经毁大云轮请雨经大云轮请雨经佛说一切如来乌瑟腻沙最胜总持经佛说大白伞盖总持陀罗尼经佛说最胜妙吉祥根本智最上秘密一切名义三摩地分佛说遍照般若波罗密经佛说佛母般若波罗密多大明观想仪轨经仁王般若念诵法佛说普贤曼拏罗经佛说一切如来安像三昧仪轨经无量寿如来修观行供养仪轨佛说帝释巖秘密成就仪轨底哩三昧耶不动尊威怒王使者念诵法佛说大灌顶神咒经恭守护国界主陀罗尼经七佛所说神咒经一切如来正法秘密箧印心陀罗尼经一切如来心秘密全身舍利宝箧印陀罗尼经佛说圣曜母陀罗尼经圣无能胜金刚火陀罗尼经佛说大金刚香陀罗尼经佛说智光灭一切业障陀罗尼经佛说智炬陀罗尼经行诸佛集会陀罗尼经行佛说一切如来金刚寿命陀罗尼经息除中夭陀罗尼经十二佛名神咒校量功德除障灭罪经佛说称赞如来功德神咒经仝上东方最胜灯王如来助护持世间神咒经佛说持句神咒经仝上佛说陀邻尼钵经仝上圣最上灯明如来陀罗尼经忠佛说华积楼阁陀罗尼经华积陀罗尼神咒经师子奋迅菩萨所问经仝上佛说华聚陀罗尼咒经仝上拔济苦难陀罗尼经行佛母大孔雀明王经佛说孔雀王咒经佛说大孔雀咒王经佛说大孔雀王神咒经佛说大孔雀王杂神咒经仝上大金色孔雀王咒经仝上大孔雀明王画像坛场仪轨菩提场庄严陀罗尼经不佛说大乘圣无量寿决定光明王如来陀罗尼经佛说无能胜旛王如来庄严陀罗尼经佛说圣庄严陀罗尼经佛说宝带陀罗尼经大吉义神咒经行金刚光燄止风雨陀罗尼经佛说圣多罗菩萨经圣观自在菩萨一百八名经毘俱胝菩萨一百八名经仝上佛说大吉祥陀罗尼经佛说大吉祥天女十二契一百八名无垢大乘经佛说大吉祥天女十二名号经仝上大乘八大曼拏罗经佛说八大菩萨曼荼罗经无垢净光大陀罗尼经圣佛母小字般若波罗密多经诸佛心印陀罗尼经诸佛心陀罗尼经行消除一切闪电障难随求如意陀罗尼经忠佛说如意摩尼陀罗尼经虚空藏菩萨问七佛陀罗尼咒经如来方便善巧咒经仝上圣虚空藏菩萨陀罗尼经佛说救拔燄口饿鬼陀罗尼经佛说救面然饿鬼陀罗尼经佛说甘露经陀罗尼仝上瑜伽集要救阿难陀罗尼燄口仪轨经佛说延寿妙门陀罗尼经护命法门神咒经善法方便陀罗尼经仝上金刚秘密善门陀罗尼经仝上佛说七俱胝佛母准提大明陀罗尼经佛说七俱胝佛母心大准提陀罗尼经七俱胝佛母所说准提陀罗尼经佛说慈氏菩萨誓愿陀罗尼经百千印陀罗尼经行六字大陀罗尼咒经行六字咒王经六字神咒王经仝上佛说圣六字大明王陀罗尼经佛说大护明大陀罗尼经圣六字增寿大明陀罗尼经佛说疗痔病经当佛说善乐长者经佛说能净一切眼疾病陀罗尼经佛说莲华眼陀罗尼经佛说宝生陀罗尼经佛说尊胜大明王经佛说金身陀罗尼经佛说持世陀罗尼经行佛说雨宝陀罗尼经佛说大乘圣吉祥持世陀罗尼经圣持世陀罗尼经佛说圣大总持王经佛说宿命智陀罗尼经佛说钵兰那赊嚩哩大陀罗尼经仝上佛说俱枳罗陀罗尼经仝上佛说妙色陀罗尼经仝上佛说大七宝陀罗尼经行佛说栴檀香身陀罗尼经佛说无畏陀罗尼经佛说施一切无畏陀罗尼经佛说炽盛光大威德消灾吉祥陀罗尼经佛说大威德金轮佛顶炽盛光如来消除一切灾难陀罗尼经仝上佛说持明藏八大总持王经佛说六门陀罗尼经行佛说善夜经行胜幢臂印陀罗尼经妙臂印幢陀罗尼经仝上佛说普贤菩萨陀罗尼经佛说十八臂陀罗尼经佛说胜旛璎珞陀罗尼经佛说灭除五逆罪大陀罗尼经佛说洛叉陀罗尼经仝上佛说无量功德陀罗尼经仝上佛说拔除罪障咒王经行佛说一切法功德庄严王经行庄严王陀罗尼经行八名普密陀罗尼经行佛说秘密八名陀罗尼经佛说如意宝总持王经佛说一向出生菩萨经佛说无量门微密持经佛说出生无量门持经仝上阿难陀目佉尼诃离陀邻尼经阿难陀目佉尼诃离陀经仝上佛说无量门破魔陀罗尼经仝上舍利弗陀罗尼经仝上出生无边门陀罗尼经仝上佛说出生无边门陀罗尼经大方广菩萨藏文殊师利根本仪轨经大方广菩萨藏经中文殊师利根本一字陀罗尼法曼殊室利菩萨咒藏中一字咒王经仝上佛说大陀罗尼末法中一字心咒经金刚顶经曼殊室利菩萨五字心陀罗尼品文殊师利宝藏陀罗尼经圣阎曼德迦威怒王立成大神验念诵法大方广曼殊室利童真菩萨华严本教赞阎曼德迦忿怒王真言阿毘遮噜迦仪轨品文殊师利菩萨根本大教王经金翅鸟王品文殊问经字母品佛说最上意陀罗尼经佛说圣最胜陀罗尼经不空罥索神变真言经佛说不空罥索咒经不空罥索神咒心经仝上不空罥索咒心经仝上圣观自在菩萨不空王秘密心陀罗尼经佛说大乘庄严宝王经竭佛说大方广曼殊室利经观自在菩萨受记品第一佛说大方广曼殊室利经观自在多罗菩萨仪轨经叶衣观自在菩萨经阿唎多罗陀罗尼阿噜力经金刚恐怖集会方广轨仪观自在菩萨三世最胜心明王经十一面观自在菩萨心密言念诵仪轨经千手千眼观世音菩萨广大圆满无碍大悲心陀罗尼经千手千眼观世音菩萨姥陀罗尼身经仝上千眼千臂观世音菩萨陀罗尼神咒经仝上观自在菩萨怛嚩多唎随心陀罗尼经仝上如意轮陀罗尼经仝上观世音菩萨秘密藏神咒经仝上观世音菩萨如意摩尼陀罗尼经仝上观自在菩萨如意心陀罗尼经仝上佛说观自在菩萨母陀罗尼经佛说一切如来名号陀罗尼经仝上观自在菩萨说普贤陀罗尼经清净观世音菩萨普贤陀罗尼经行请观世音菩萨消伏毒害陀罗尼经广大莲华庄严曼拏罗灭一切罪陀罗尼经佛说一髻尊陀罗尼经佛说秘密三昧大教王经最上大乘金刚大教宝王经妙臂菩萨所问经苏婆唿童子经苏悉地羯罗经金刚顶瑜伽念珠经佛说金刚手菩萨降伏一切部多大教王经金刚恐怖集会方广轨仪观自在菩萨三世最胜心明王大威力乌枢瑟摩明王经金刚手光明灌顶经最胜立印圣无动尊大威怒王念诵仪轨法品圣迦抳忿怒金刚童子菩萨成就仪轨经大乘方广曼殊室利菩萨华严本教赞阎曼德迦忿怒王真言大威德仪轨品佛说妙吉祥瑜伽大教金刚陪啰嚩轮观想成就仪轨经金刚萨埵说频那夜迦天成就仪轨经秽迹金刚说神通大满陀罗尼法术灵要门经秽迹金刚法禁百变法门经仝上佛说金刚香菩萨大明成就仪轨经佛说虚空藏菩萨能满诸愿最胜心陀罗尼求闻持法行圣多罗菩萨一百八名陀罗尼经香王菩萨陀罗尼咒经行增慧陀罗尼经佛说大摩里支菩萨经佛说摩利支天陀罗尼咒经佛说末利支提婆华鬘经佛说摩利支天经佛说最上秘密那拏天经佛说宝藏神大明曼拏罗仪轨经速疾力验摩醯首罗天说阿尾奢法大药叉女欢喜母并爱子成就法仝上诃利帝母真言法佛说护诸童子陀罗尼咒经行啰嚩拏说救疗小儿疾病经千转大明陀罗尼经佛说毘沙门天王经阿咤婆拘鬼神大将上佛陀罗尼经行宝贤陀罗尼经幻师台台犮陀神咒经行佛说大爱陀罗尼经佛说陀罗尼集经佛说十一面观世音神咒经十一面神咒心经仝上千转陀罗尼观世音菩萨咒经仝上六字神咒经大圣大欢喜双身毘那耶迦法佛说大普贤陀罗尼经行佛说消除一切灾障宝髻陀罗尼经大寒林圣难拏陀罗尼经佛说檀持罗麻油述经行佛说摩尼罗亶经行佛说穰麌梨童女经佛说安宅神咒经行佛说息除贼难陀罗尼经佛说辟除贼害咒经行佛说咒时气病经行佛说咒齿经行佛说咒目经行佛说咒小儿经行佛说除一切疾病陀罗尼经佛说辟除诸恶陀罗尼经咒三首经梵本大悲神咒咒五首经种种杂咒经最胜佛顶陀罗尼大金刚妙高山楼阁陀罗尼金刚摧碎陀罗尼佛说无量寿大智陀罗尼佛说宿命智陀罗尼仝上佛说妙吉祥菩萨陀罗尼仝上佛说慈氏菩萨陀罗尼仝上佛说虚空藏菩萨陀罗尼仝上拔一切业障根本得生净土陀罗尼贞陀罗尼门诸部要目二密咒仪轨金刚顶经一切如来真实摄大乘现证大教王经金刚顶瑜伽中略出念诵经金刚顶瑜伽金刚萨埵五秘密修行念诵仪轨金刚顶瑜伽金刚萨埵仪轨金刚顶瑜伽经十八会指归金刚顶瑜伽三十七尊礼一切秘密最上名义大教王仪轨妙吉祥平等瑜伽秘密观身成佛仪轨妙吉祥平等观门大教王经略出护摩仪金刚王菩萨秘密念诵仪轨金刚顶经瑜伽修习毘卢遮那三摩地法不空罥索毘卢遮那佛大灌顶光真言大毘卢遮那成佛神变加持经略示七支念诵随行法大日经略摄念诵随行法仝上一字佛顶轮王念诵仪轨瑜伽翳迦讫沙啰乌瑟尼沙斫讫啰真言安怛陀那仪则一字顶轮王瑜伽经金刚顶瑜伽护摩仪轨一字金轮王佛顶要略念诵法佛顶尊胜陀罗尼念诵仪轨阿閦如来念诵供养法仝上金刚寿命陀罗尼念诵法佛说持明藏瑜伽大教尊那菩萨大明成就仪轨经佛说观想佛母般若波罗密多菩萨经圣八千颂般若波罗密多一百八名真实圆义陀罗尼经仁王护国般若波罗密多经道场念诵仪轨成就妙法莲华经王瑜伽观智仪轨金刚顶莲华部心念诵仪轨大乐金刚萨埵修行成就仪轨金刚顶瑜伽降三世成就极深密门佛说大乘观想曼拏罗净诸恶趣经苏悉地羯罗供养法不空罥索心咒王经不空罥索陀罗尼经仝上瑜伽莲华部念诵法佛说一切佛摄相应大教王经圣观自在菩萨念诵仪轨经金刚顶瑜伽千手千眼观自在菩萨修行仪轨经大悲心陀罗尼修行念诵略仪观自在菩萨如意轮瑜伽念诵法观自在菩萨如意轮瑜伽法要观自在菩萨如意轮念诵仪轨佛说如意轮莲华心如来修行观门仪金刚顶经瑜伽观自在王如来修行法金刚顶经观自在王如来修行法仝上圣观自在菩萨心真言瑜伽观行仪轨观自在多罗瑜伽念诵法仝上普贤金刚萨埵瑜伽念诵仪金刚顶瑜伽他化自在天理趣会普贤修行念诵仪轨金刚顶胜初瑜伽普贤菩萨念诵法经金刚顶经瑜伽文殊师利菩萨法一品金刚顶超胜三界经说文殊五字真言胜相大圣曼殊室利童子五字瑜伽法五字陀罗尼颂仝上金刚顶瑜伽经文殊师利菩萨仪轨供养法佛说妙吉祥最胜根本大教经无能胜大明陀罗尼经无能胜大明心陀罗尼经仝上大虚空藏菩萨念诵法大威怒乌刍涩摩仪轨甘露军茶利菩萨供养念诵成就仪轨不动使者陀罗尼秘密法佛说圣宝藏神仪轨经曼殊室利咒藏中校量数珠功德经佛说校量数珠功德经仝上文殊所说最胜名义经圣妙吉祥真实名经圣救度佛母二十一种礼赞经佛说一切如来顶轮王一百八名赞经仝上赞扬圣德多罗菩萨一百八名经七佛赞呗伽陀曼殊室利菩萨吉祥伽陀曼殊室利菩萨吉祥伽陀佛说文殊师利一百八名梵赞圣金刚手菩萨一百八名梵赞佛说圣观自在菩萨梵赞圣多罗菩萨梵赞犍椎梵赞八大灵塔梵赞三身梵赞受菩提心戒仪瑜伽集要燄口施食仪起教阿难陀缘由瑜伽集要燄口施食仪仝上陀罗尼杂集阅藏知津总目卷第二阅藏知津总目卷第三北天目沙门释智旭编次三般若部大般若波罗密多经天地玄黄至珍李柰放光般若波罗密经菜重芥摩诃般若波罗密经姜海咸光赞般若波罗密经河道行般若波罗密经淡小品般若波罗密经鳞佛母出生三法藏般若波罗密多经佛母宝德藏般若波罗密经大明度无极经潜摩诃般若波罗密钞经潜胜天王般若波罗密经羽文殊师利所说摩诃般若波罗密经翔文殊师利所说般若波罗密经翔佛说濡首菩萨无上清净分卫经翔金刚般若波罗密经羽金刚般若波罗密经羽金刚般若波罗密经羽金刚能断般若波罗密经翔能断金刚般若波罗密经翔能断金刚般若波罗密多经翔仁王护国般若波罗密多经仁王护国般若波罗密经翔佛说了义般若波罗密多经佛说五十颂圣般若波罗密经佛说帝释般若波罗密多心经仝上般若波罗密多心经翔摩诃般若波罗密大明咒经翔佛说圣佛母般若波罗密多经四法华部无量义经草妙法莲华经草正法华经木妙法莲华经萨昙芬陀利经草观世音菩萨普门品法华三昧经草广博严净不退转法轮经发不退转法轮经发阿惟越致遮经大萨遮尼干子受记经岂菩萨行方便境界神通变化经养金刚三昧经大法鼓经染佛说观普贤菩萨行法经五涅槃部大般涅槃经南本大般涅槃经大般泥洹经大般涅槃经后分白佛说方等般泥洹经四童子三昧经仝上大悲经驹大乘方广总持经佛说济诸方等学经仝上集一切福德三昧经等集众德三昧经摩诃摩耶经大方等大云经菩萨处胎经悲中阴经佛说莲华面经二小乘经增壹阿含经形端表正空佛说阿罗汉具德经佛说四人出现世间经佛说波斯匿王太后崩尘土坌身经佛说给孤长者女得度因缘经须摩提女经佛说三摩竭经佛说婆罗门避死经食施获五福报经频婆娑罗王诣佛供养经佛说长者子六过出家经佛说鸯崛魔经佛说鸯崛髻经佛说力士移山经佛说四未曾有法经佛说舍利弗目犍连游四衢经七佛父母姓字经佛说放牛经缘起经佛说十一想思念如来经佛说四泥犁经右十三经并同上阿那邠邸化七子经玉耶经庆阿遫达经庆玉耶女经庆大爱道般涅槃经佛母般泥洹经仝上舍卫国王梦见十事经佛说国王不黎先尼十梦经仝上中阿含经作圣德建名立佛说七知经佛说园生树经佛说咸水喻经佛说萨钵多酥哩踰捺野经佛说一切流摄守因经佛说四谛经佛说恒水经仝上佛说本相倚致经仝上佛说缘本致经佛说轮王七宝经佛说顶生王故事经佛说文陀竭王经仝上佛说频婆娑罗王经佛说铁城泥犁经佛说阎罗王五天使者经仝上佛说古来世时经仝上大正句王经佛说阿那律八念经佛说离睡经佛说是法非法经佛说求欲经佛说受岁经佛说梵志计水净经五并仝上佛说大生义经佛说苦阴经佛说苦阴因事经佛说释摩男本经佛说乐想经佛说漏分布经佛说阿耨台台犮经佛说诸法本经佛说瞿昙弥记果经七并仝上佛说瞻婆比丘经佛说伏婬经佛说魔娆乱经佛说弊魔试目连经仝上佛说赖咤和罗经佛说护国经佛说帝释所问经佛说善生子经佛说数经仝上佛说梵志頞波罗延问种尊经仝上佛说须达经佛说长者施报经三归五戒慈心厌离功德经佛为黄竹园老婆罗门说学经仝上佛说梵摩喻经仝上佛说尊上经仝上分别善恶报应经佛说兜调经佛说鹦鹉经仝上佛说意经仝上佛说应法经仝上佛说分别布施经佛说息诤因缘经佛说泥犁经佛说斋经仝上佛说优婆夷堕舍迦经仝上八关斋经敬佛说八种长养功德经佛说鞞摩肃经缘佛说婆罗门子命终爱念不离经缘佛说十支居士八城人经缘佛说邪见经缘佛说箭喻经缘佛说长阿含经佛说七佛经毘婆尸佛经佛般泥洹经大般泥洹经佛说方等泥洹经仝上佛说大坚固婆罗门缘起经佛说人仙经佛说白衣金幢二婆罗门缘起经佛说尼拘陀梵志经仝上佛说大集法门经长阿含十报法经佛说人本欲生经佛说尸迦罗越六方礼经仝上佛说信佛功德经佛说大三摩惹经佛说梵志阿台台犮经佛说梵网六十二见经佛说寂志果经佛说楼炭经起世经起世因本经恶杂阿含经谷传声虚堂别译杂阿含经杂阿含经佛说七处三观经五蕴皆空经佛说圣法印经佛说法印经五阴譬喻经佛说水沫所漂经佛说不自守意经佛说满愿子经转法轮经佛说三转法轮经佛说八正道经难提释经佛说马有三相经佛说马有八态譬人经右九经并仝上佛说戒德香经佛说戒香经佛说相应相可经本事经佛本行集经佛说诸佛经过去现在因果经修行本起经太子瑞应本起经异出菩萨本起经维中本起经佛说初分说经佛说兴起行经佛说众许摩诃帝经佛垂般涅槃略说教诫经佛临涅槃记法住经佛说当来变经佛说法灭尽经仝上般泥洹后灌腊经佛灭度后棺敛葬送经迦叶赴佛般涅槃经佛入涅槃密迹金刚力士哀恋经仝上正法念处经非宝寸阴是竞资妙法圣念处经忠佛说生经璧佛说义足经璧佛说大安般守意经敬禅秘要法经治禅病秘要经阴持入经五百弟子自说本起经孝佛说光明童子因缘经摩登伽经舍头谏经仝上摩邓女经庆摩邓女解形中六事经庆佛说奈女耆域因缘经佛说奈女耆婆经仝上佛说福力太子因缘经佛说业报差别经佛说轮回五道罪福报应经佛说十八泥犁经敬杂藏经饿鬼报应经仝上鬼问目连经仝上佛说十二品生死经佛说净意优婆塞所问经无垢优婆夷问经当阿难问事佛吉凶经慢法经仝上阿难分别经仝上佛说分别善恶所起经敬佛说较量寿命经十二缘生祥瑞经佛说处处经敬天请问经当佛说分别缘生经嗟袜曩法天子受三归依获免恶道经佛说出家功德经当佛说大迦叶本经佛说龙王兄弟经佛说罗云忍辱经佛说梵摩难国王经当佛说普达王经当佛说末罗王经佛说摩达国王经仝上佛说旃陀越国王经仝上萍沙王五愿经璧佛说五王经当犍陀国王经敬未生怨经敬琉璃王经璧阿阇世王问五逆经佛说解忧经佛说无上处经当佛说无常经佛说信解智力经佛说四无所畏经佛说四品法门经佛说法乘义决定经佛说决定义经佛说广义法门经佛说普法义经缘佛说海八德经佛说法海经仝上佛说身毛喜竖经黑氏梵志经敬长爪梵志请问经当佛说妇人遇辜经孝须摩提长者经敬卢至长者因缘经当佛说耶祇经佛说贫穷老公经佛为阿支罗迦叶说自他作苦经敬佛说长者音悦经佛说鬼子母经当佛说孙多耶致经当佛说八师经佛说九横经当佛说沙曷比丘功德经佛说得道梯磴钖杖经佛说呵鵰阿那含经孝佛说灯指因缘经孝佛说五无返复经佛说五无返复经仝上长者子懊恼三处经敬五母子经沙弥罗经庆佛说栴檀树经当佛说佛大僧大经阿鸠留经敬佛说頞多和多耆经当佛说越难经佛说摩诃迦叶度贫母经孝佛说布施经佛说五大施经佛说四天王经孝佛说出家缘经敬孝子经敬佛说进学经佛说贤者五福经当佛说解夏经佛说蚁喻经佛说自爱经佛说骂意经敬佛说坚意经佛说佛治身经佛说佛医经佛说治意经佛说大鱼事经孝佛说法受尘经敬佛说阿含正行经敬佛说所欲致患经佛说八无暇有暇经佛说譬喻经当四愿经敬佛说四自侵经佛说诸行有为经佛说木患经当佛说医喻经佛说中心经孝佛说身观经佛说禅行三十七品经仝上禅行法想经敬佛说新岁经当佛说时非时经佛说护净经当佛说因缘僧护经比丘避女恶名欲自杀经阿难同学经佛说月喻经佛说灌顶王喻经仝上佛说比丘听施经当佛说见正经孝佛说略教诫经当佛说父母恩难报经当佛说净饭王般涅槃经猘狗经敬佛说群牛譬经当佛为年少比丘说正事经分别经敬佛说阿难七梦经孝阿难四事经敬佛说五苦章句经佛说月光菩萨经未曾有因缘经除恐灾患经佛说孛经天王太子辟罗经佛说八大灵塔名号经佛说温室洗浴众僧经诸德福田经佛为海龙王说法印经宾头卢突罗阇为优陀延王说法经贤愚因缘经杂宝藏经撰集百缘经第二律藏二分一大乘律二小乘律一大乘律佛说梵网经菩萨璎珞本业经菩萨善戒经菩萨善戒经佛说受十善戒经佛说十善业道经佛为娑伽罗龙王所说大乘法经文殊师利问经染佛说菩萨内戒经佛藏经优婆塞戒经佛说法律三昧经清净毘尼方广经仝上佛说文殊师利净律经寂调音所问经佛说文殊悔过经仝上三曼陀台台犮陀罗菩萨经菩萨藏经仝上舍利弗悔过经大乘三聚忏悔经佛说净业障经佛说善恭敬经佛说正恭敬经仝上佛说大乘戒经菩萨戒羯磨文菩萨戒本经仝上菩萨优婆塞五戒威仪经菩萨戒本菩萨受斋经菩萨五法忏悔经仝上二小乘律四分律藏四分戒本四分戒本仝上比丘尼戒本昙无德律部杂羯磨羯磨四分比丘尼羯磨法四分僧羯磨尼羯磨摩诃僧祇律波罗提木叉僧祇戒本比丘尼僧祇律波罗提木叉戒经弥沙塞部五分律五分戒本五分比丘尼戒本弥沙塞羯磨本十诵律十诵毘尼序十诵比丘戒本十诵比丘尼戒本仝上大沙门百一羯磨法十诵羯磨比丘要用萨婆多毘尼毘婆沙续萨婆多毘尼摩得勒伽根本说一切有部毘奈耶根本说一切有部苾刍尼毘奈耶根本说一切有部毘奈耶杂事根本说一切有部毘奈耶破僧事根本说一切有部尼陀那目得迦根本说一切有部百一羯磨根本说一切有部戒经根本说一切有部苾刍尼戒经根本说一切有部毘奈耶尼陀那目得迦摄颂杂事摄颂根本萨婆多部律摄根本说一切有部毘奈耶颂根本说一切有部出家授近圆羯磨仪轨苾刍习略法仝上戒因缘经解脱戒本经善见毘婆沙律毘尼母经佛阿毘昙经同舍利弗问经优波离问经佛说目连所问经犯戒罪轻重经迦叶禁戒经仝上律二十二明了论大比丘三千威仪沙弥十戒法并威仪沙弥威仪佛说沙弥十戒仪则经沙弥尼戒经沙弥尼离戒文佛说优婆塞五戒相经佛说戒消灾经仝上佛说大爱道比丘尼经佛说苾刍五法经佛说苾刍迦尸迦十法经仝上佛说五恐怖世经当佛说斋经附疑似杂伪律佛说目连问戒律中五百轻重事经阅藏知津总目卷第三阅藏知津总目卷第四北天目沙门释智旭编次第三论藏二分一大乘论二小乘论一大乘论又三一释经论二宗经论三诸论释一释经论又二一西土二此土一西土大乘释经论十住毘婆沙论十地经论大方广佛华严经入法界品四十二字观弥勒菩萨所问经论大宝积经论无量寿经优波提舍宝髻经四法优波提舍转法轮经优波提舍仝上三具足经优波提舍佛地经论胜思惟梵天所问经论文殊师利菩萨问菩提经论仝上略述金刚顶瑜伽分别圣位修证法门大乐金刚不空真实三昧耶经般若波罗密多理趣释般若波罗密多理趣经大安乐不空三昧真实金刚菩萨等一十七圣大曼荼罗义述瑜伽金刚顶经释字母品仁王般若陀罗尼释诸教决定名义论圣佛母般若波罗密多九颂精义论仝上佛母般若波罗密多圆集要义论金刚顶瑜伽中发阿耨多罗三藐三菩提心论事师法五十颂大智度论金刚般若波罗密经论能断金刚般若波罗密多经论颂金刚般若波罗密经论能断金刚般若波罗密多经论释金刚般若波罗密经破取着不坏假名论妙法莲华经优波提舍妙法莲华经论优波提舍仝上大般涅槃经论涅槃经本有今无偈论仝上遗教经论二此土大乘释经论大方广佛华严经疏华严经随疏演义钞大方广佛华严经疏钞稷税熟华严一乘教义分齐章华严经指归华严经明法品内立三宝章仝上大方广圆觉脩多罗了义经略疏之钞治本于大方广圆觉脩多罗了义经疏佛说阿弥陀经疏佛说观无量寿佛经疏楞伽阿跋多罗宝经註解维摩诘所说经註务维摩诘所说经疏维摩诘所说经记四教义弊金光明经玄义金光明经文句盂兰盆经疏首楞严经义海大佛顶首楞严经会解绵邈请观音经疏金刚般若经疏金刚经疏论纂要农释金刚经刊定记农仁王护国般若经疏韩般若波罗密多心经略疏般若波罗密多心经集註妙法莲华经玄义妙法莲华经文句观音玄义观音义疏仝上妙法莲华经要解旷远大般涅槃经玄义大般涅槃经疏佛遗教经论疏节要菩萨戒义疏二宗经论又二一西土二此土一西土大乘宗经论瑜伽师地论菩萨地持经决定藏论王法正理论显扬圣教论显扬圣教论颂大乘阿毘达磨集论仝上大乘阿毘达磨杂集论辩中边论颂辩中边论仝上中边分别论摄大乘论本仝上摄大乘论摄大乘论仝上楞伽经唯识论大乘唯识论仝上唯识二十论仝上唯识三十论大乘成业论业成就论仝上大乘五蕴论因明正理门论本因明正理门论仝上因明入正理论大乘百法明门论观所缘缘论无相思尘论仝上三无性论显识论显识品转识论大乘起信论大乘起信论仝上大宗地玄文本论十二门论菩提心离相论菩提资粮论发菩提心论广释菩提心论菩提心观释大乘法界无差别论大乘法界无差别论壹输卢迦论六十颂如理论大乘二十颂论仝上大乘破有论仝上方便心论回诤论中论般若灯论大乘中观释论顺中论百字论百论广百论本仝上十八空论仝上取因假设论观总相论颂仝上掌中论解拳论仝上入大乘论佛性论究竟一乘宝性论大乘宝要义论大乘集菩萨学论集大乘相论集诸法宝最上义论仝上六门教授习定论大乘庄严经论大庄严经论菩萨本生鬘论大丈夫论提婆菩萨破楞伽经中外道小乘四宗论提婆菩萨释楞伽经中外道小乘涅槃论大乘掌珍论如实论手杖论宝行王正论佛说法集名数经惟日杂难经五门禅经要用法坐禅三昧法门经禅法要解经思惟要略法菩萨诃色欲法禅要诃欲经小道地经修行道地经道地经众经撰杂譬喻旧杂譬喻经杂譬喻经杂譬喻经菩提行经赞法界颂广发大愿颂佛三身赞佛一百八名赞一百五十赞佛颂佛吉祥德赞圣观自在菩萨功德赞赞观世音菩萨颂圣者文殊师利发菩提心愿文大圣文殊师利菩萨赞佛法身礼百千颂大集经地藏菩萨请问法身赞二此土大乘宗经论肇论宝藏论敦大乘止观法门法华经安乐行义诸法无诤三昧法门摩诃止观释禅波罗密次第法门六妙门禅法修习止观坐禅法要释摩诃般若波罗密经觉意三昧四念处仝上法界次第初门净土十疑论观心论三诸论释又二一西土二此土一西土大乘诸论释瑜伽师地论释摄大乘论释摄大乘论释摄大乘论释摄大乘论释成唯识论成唯识宝生论大乘广五蕴论观所缘缘论释释摩诃衍论广百论释论二此土大乘诸论释华严悬谈会玄记鉅野洞庭佛说观无量寿佛经疏妙宗钞金光明经玄义拾遗记金光明经文句记请观音经疏阐义钞仁王护国般若经疏神宝记般若波罗密多心经略疏连珠记佛母般若波罗密多圆集要义论释法华玄义释签法华文句记观音玄义记观音义疏记涅槃玄义发源机要土大乘百法明门论解敦大乘起信论疏巖大乘起信论疏笔削记巖岫肇论新疏游刃杳冥摩诃止观辅行传弘决止观义例止观大意观心论疏二小乘论立世阿毘昙论阿毘达磨集异门足论舍利弗阿毘昙论阿毘达磨法蕴足论施设论阿毘达磨发智论阿毘昙八犍度论阿毘达磨大毘婆沙论阿毘昙毘婆沙论鞞婆沙论阿毘达磨俱舍论阿毘达磨俱舍释论阿毘达磨俱舍论颂本阿毘达磨顺正理论阿毘达磨藏显宗论阿毘达磨识身足论阿毘达磨界身足论阿毘达磨品类足论众事分阿毘昙论阿毘昙心论法胜阿毘昙心论杂阿毘昙心论阿毘昙甘露味论入阿毘达磨论五事毘婆沙论阿毘昙五法行经尊婆须密菩萨所集论成实论四谛论解脱道论随相论缘生论大乘缘生论十二因缘论止观门论颂金刚针论彰所知论三法度论四阿含暮抄解三弥底部论分别功德论阿含口解十二因缘经辟支佛因缘论四品学法异部宗轮论十八部论仝上部异执论仝上第四杂藏二分一西土撰述二此方撰述一西土撰述佛说四十二章经大乘修行菩萨行门诸经要集八大人觉经菩萨内习六波罗密经出曜经法句譬喻经法句经法集要颂经佛本行经佛所行赞经僧伽罗剎所集佛行经僧伽斯那所撰菩萨本缘经师子素驮娑王断肉经十二游经达磨多罗禅经内身观章句经法观经仝上三慧经佛使比丘迦旃延说法没尽偈迦丁比丘说当来变经大阿罗汉难提密多罗所说法住记撰集三藏及杂藏传迦叶结经密迹力士大权神王经偈颂请宾头卢经那先比丘经阿育王譬喻经百喻经无明罗剎经龙树菩萨为禅陀迦王说法要偈劝发诸王要偈龙树菩萨劝诫王颂仝上大勇菩萨分别业报略经十不善业道经贤圣集伽陀一百颂胜军化世百喻伽陀经六道伽陀经仝上文殊师利菩萨及诸仙所说吉凶时日善恶宿曜经迦叶仙人说医女人经付法藏因缘经马鸣菩萨传龙树菩萨传提婆菩萨传婆薮槃豆传阿育王传阿育王经阿育王子法益坏目因缘经附外道论胜宗十句义论金七十论附疑伪经大明仁孝皇后梦感佛说第一希有大功德经二此方撰述一忏仪慈悲道场忏法方等三昧行法法华三昧忏仪法华三昧行事运想补助仪慈悲水忏法金光明忏法补助仪金光明最胜忏仪往生净土忏愿仪请观世音菩萨消伏毒害陀罗尼三昧仪千手千眼大悲心咒行法炽盛光道场念诵仪观自在菩萨如意轮咒课法礼法华经仪式释迦如来涅槃礼赞文右十二种并仝上集诸经礼忏悔文天台智者大师斋忌礼赞文二净土往生净土决疑行愿二门净土境观要门莲宗宝鑑素阿弥陀经不思议神力传贞三台宗南岳思大禅师立誓愿文起天台智者大师禅门口诀天台智者大师别传天台八教大意国清百录永嘉集起金刚錍始终心要十不二门十不二门指要钞修忏要旨法智遗编观心二百问右五种并仝上天台传佛心印记天台四教仪天台四教仪集註稼四禅宗宗镜录景德传灯录续传灯录传法正宗记传法正宗论宗门统要续集禅宗正脉劝赏禅宗颂古联珠通集六祖大师法宝坛经古尊宿语录黄蘗山断际禅师传心法要素万善同归集史唯心诀素定慧相资歌素警世素明觉禅师语录圆悟佛果禅师语录大慧普觉禅师语录说感武天目中峰和尚广录丁俊乂真心直说敦高丽国普照禅师修心诀敦禅宗决疑集素五贤首宗修大方广佛华严法界观门注华严法界观门华严法界玄镜修华严奥旨妄尽还源观华严金师子章金师子章云间类解禅源诸诠集都序敦原人论华严原人论解兹註华严七字经题法界观门三十颂六慈恩宗真唯识量八识规矩补注敦六离合释七密宗陀罗尼杂集显密圆通成佛心要集密咒圆因往生集仝上八律宗昙无德部四分律删补随机羯磨南海寄归内法传护命放生仪轨法受用三水要行法说罪要行法九纂集诸经要集经律异相法苑珠林释迦谱释迦氏谱释迦方志仝上翻译名义集贡新大明三藏法数教乘法数穑俶载南禅林宝训黍缁门警训陟百丈清规黜十传记佛祖统纪佛祖历代通载亩我艺黍历代三宝记高僧传续高僧传有宋高僧传法显传大唐西域记大唐大慈恩寺三藏法师传大唐西域求法高僧传比丘尼传神僧传十一护教弘明集广弘明集集古今佛道论衡实录续集古今佛道论衡仝上集神州塔寺三宝感通录集沙门不应拜俗等事破邪论辩正论十门辩惑论甄正论护法论镡津文集孟轲辅教篇元至元辩伪录三教平心论黜折疑论兹十二音义一切经音义新译大方广佛华严经音义绍兴重雕大藏音十三目录出三藏记集众经目录众经目录大唐内典录武周刊定众经目录古今译经图记续古今译经图记仝上开元释教录开元释教录略出大藏圣教法宝标目至元法宝勘同总录大明重刊三藏圣教目录十四序赞诗歌大明太宗文皇帝御制序文诸佛世尊如来菩萨尊者神僧名经诸佛世尊如来菩萨尊者神僧名称歌曲十五应收入藏此土撰述大方广佛新华严经论略释新华严经修行次第决疑论解迷显智成悲十明论大方广佛华严经普贤行愿品疏维摩诘所说经无我疏右释经法界圣凡水陆胜会修斋仪轨右密宗念佛三昧宝王论净土或问宝王三昧念佛直指楚石禅师西斋净土诗净土生无生论西方合论乐邦文类龙舒净土文往生集西方发愿文右净土四明尊者教行录十不二门指要钞详解三千有门颂略解永嘉禅宗集註传佛心印记註右台宗心赋註石门文字禅智证传正法眼藏大慧书雪巖钦禅师语录高峰妙禅师语录天如则禅师语录楚石琦禅师语录紫柏老人全集方便语寿昌经禅师语录右禅宗唯识开蒙右慈恩宗林间录罗湖野录大慧普觉禅师宗门武库缁门崇行录右纂集释氏通鑑禅林僧宝传右传记原教论通翼佛法金汤编广养济院说右护教大明释教汇门目录标目汇目义门右目录阅藏知津总目卷第四阅藏知津卷第一北天目沙门释智旭汇辑大乘经藏华严部第一述曰华严一部别则克指初成通乃该乎一代凡属显示称性法门不与二乘共者咸归此部即如入法界品是诚证也大方广佛华严经拱平章爱育黎首臣唐于阗国三藏沙门实叉难陀译世主妙严品第一佛在菩提场中初成正觉一切器世间主众生世间主正觉世间主皆悉云集各得解脱法门各有上首同时各说十颂复于师子座庄严具中各出微尘数菩萨亦各说颂复兴不可思议诸供养云如此华藏庄严世界海如是一切法界海亦复如是如来现相品第二菩萨于供养具中出问法颂佛从齿间放光照十方各一亿世界海出颂集众又从眉间放光显示十方从足下入即时有大莲华忽现佛前佛毫相中出一菩萨名一切法胜音并尘数眷属坐此莲华与十方菩萨各各说颂普贤三昧品第三普贤菩萨入一切诸佛毘卢遮那如来藏身三昧十方诸佛现前赞叹与智摩顶从三昧起大众获益如来毛孔放光颂赞一切菩萨亦皆赞请世界成就品第四普贤菩萨说世界海十种事华藏世界品第五普贤菩萨说世界海中一切世界种一切世界及佛名号毘卢遮那品第六普贤菩萨说往古大威光太子本行如来名号品第七佛在普光明殿以神通力集十色世界十智佛所文殊等十菩萨文殊即唱名号差别法门四圣谛品第八文殊随说四谛名号差别光明觉品第九佛放两足轮光悉照十方世界一切处文殊菩萨说颂菩萨问明品第十文殊与觉首等九菩萨互相问答发明法要净行品第十一智首菩萨启问文殊菩萨答以一切事中发愿法门贤首品第十二文殊菩萨启问贤首菩萨广颂信心功德法门升须弥山顶品第十三如来不离一切菩提树下上升须弥帝释庄严殿座请佛并说十颂须弥山顶上偈赞品第十四法慧等十菩萨从百剎尘数外十华世界十月佛所而来佛放两足指光十慧菩萨各说偈颂十住品第十五法慧菩萨入无量方便三昧十方各千剎尘数同名诸佛现前赞叹与智摩顶乃出定说十住法说巳十方各万剎尘数世界六种震动各十剎尘数同名菩萨来为作证梵行品第十六正念天子问法慧菩萨说观察无相法初发心功德品第十七天帝释问法慧菩萨广说喻以显之十方各万剎尘数世界又六种震动又有万剎尘数同名诸佛现身赞叹明法品第十八精进慧菩萨问发心菩萨云何修习法慧菩萨答以住十种不放逸法等升夜摩天宫品第十九如来不离一切菩提树及须弥顶而升夜摩天王化座请佛亦说十颂夜摩宫中偈赞品第二十功德林等十菩萨从十万剎尘数外十慧世界十眼佛所而来佛放两足上光十林菩萨各说偈颂十行品第二十一功德林菩萨入菩萨善思惟三昧十方各万剎尘同号诸佛现前赞叹与智摩顶乃起定说十行法说巳十方各剎尘世界震动各十万剎尘同名菩萨来为作证十无尽藏品第二十二亦功德林菩萨所说升兜率天宫品第二十三如来不离一切菩提树及须弥顶夜摩宫而升兜率天王敷座严饰请佛亦说十颂兜率宫中偈赞品第二十四金刚幢等十菩萨从万剎尘数外十妙世界十幢佛所来集佛放两膝轮光普照十方令互相见十幢菩萨各说颂赞十回向品第二十五金刚幢菩萨入菩萨智光三昧十方各十万剎尘数同名诸佛现前赞叹与智摩顶乃起定说十回向法说巳十方百万剎尘数世界震动各百万剎尘数同名菩萨来为作证十地品第二十六佛在他化自在天宫与金刚藏等不可说大菩萨俱金刚藏菩萨入菩萨大智慧光明三昧十方各十亿剎尘数同名诸佛现前称叹与智摩顶乃出定唱十地名还复默然解脱月菩萨二请金刚藏菩萨二止之解脱月第三请在会菩萨亦同声颂请佛放眉间光普照十方十方佛亦各放眉间光普照此会皆于虚空中成大光明云网台出颂劝说乃唱地义说巳十方各十亿尘剎震动各十亿尘剎同名菩萨来证十定品第二十七佛在普光明殿入剎那际诸佛三昧与十剎尘数菩萨俱普眼菩萨请问普贤菩萨三昧佛令自问普贤时大会皆不得见普贤身座乃至入十千阿僧祇三昧观察亦不能见佛令更礼普贤并遍十方观察发起大愿应可得见大众遵诲普贤现身雨十千云世界震动光明遍照佛自唱十大三昧名敕普贤菩萨说之十通品第二十八十忍品第二十九皆普贤菩萨所说阿僧祇品第三十心王菩萨问如来自答寿量品第三十一诸菩萨住处品第三十二皆心王菩萨所说佛不思议法品第三十三众会心念不思议法佛即加持青莲华藏菩萨向莲华藏菩萨广说佛所住法如来十身相海品第三十四普贤菩萨略说九十七种大人之相如来随好光明功德品第三十五佛告宝手菩萨菩萨将下生时放光照地狱众蒙光生天闻天鼓音乃至证十地位等普贤行品第三十六普贤复告大众极陈瞋心障道应勤修十法能具十种清净等十方各十不可说百千亿那由他剎尘世界震动雨种种云各十不可说剎尘数同名菩萨来为作证如来出现品第三十七佛放白毫相光普照十方右绕十匝入如来性起妙德菩萨顶菩萨即起请问大法佛复口放光明普照十方右绕十匝入普贤菩萨口普贤身座即过本时百倍甫唱法门名字大地悉皆震动妙德再以颂问普贤具演其义于是十方各十不可说百千亿那由他剎尘数世界震动雨种种云各八十不可说百千亿那由他剎尘数同名诸佛现前赞叹授菩萨记又各有十不可说百千亿那由他剎尘数同名菩萨来为作证普贤复说劝持之颂离世间品第三十八佛在普光明殿与十不可说百千亿那由他剎尘数菩萨俱尔时普贤菩萨入佛华庄严三昧一切世界十八相动从三昧起普慧菩萨致二百问普贤菩萨酬二千答十方世界震动光照一切诸佛现前赞喜入法界品第三十九佛在给孤独园与普贤文殊等五百大菩萨及五百声闻无量世主俱心念请法佛乃入师子嚬申三昧楼阁及林忽皆广博与不可说剎尘数世界量等备极庄严尔时十方各有不可说剎尘数菩萨云集兴供现通诸大声闻总不知见善根异故十方各一上首菩萨说颂赞佛普贤菩萨以十种法句开发显示照明演说师子嚬申三昧佛欲令诸菩萨安住此三昧故复放白毫相光普照十方令诸菩萨普见法界佛事即以不可说剎尘三昧入佛神变海方便门出生大神变庄严云文殊菩萨观察说颂宣明时诸菩萨皆得尘数大悲门不离佛所悉于十方种种示现利益众生文殊亦出自所住处辞佛南行舍利弗与六千共行弟子承佛神力见文殊众会发心同游人间令海觉等六千比丘得觐文殊成就佛法文殊行至福城之东住庄严幢娑罗林中大塔庙处观善财童子夙因为说大法善财即随文殊求菩萨道文殊指示令参知识始从德云比丘终至普贤菩萨大方广佛华严经入不思议解脱境界普贤行愿品伏戎羌遐唐罽宾国三藏般若译即前经入法界品而普贤菩萨既为善财称叹如来胜功德巳复说十大愿王导归极乐世界今时但取此最后一卷续于前经八十卷后并广流通然此一译文理俱优不让实叉难陀而知识开示中更为详明切于日用切救末世流弊最宜一总流通大方广佛华严经汤坐朝问道垂东晋天竺三藏佛陀跋陀罗等译仅有三十四品文义未全故虽先译不复流通佛说兜沙经后汉支娄迦谶译即如来名号品少分及光明觉品少分佛说菩萨本业经仝前号吴优婆塞支谦译即净行品兼十住品诸菩萨求佛本业经西晋清信士聂道真译与上同本菩萨十住行道品经仝前号西晋沙门竺法护译即十住品佛说菩萨十住经仝前东晋沙门祇多密译亦即十住品渐备一切智德经仝前西晋沙门竺法护译即十地品十住经鸠摩罗什共佛陀耶舍译亦即十地品等目菩萨所问三昧经西晋竺法护译即十定品亦名普贤菩萨定意经显无边佛土功德经壹唐三藏法师玄奘译即寿量品是如来自说佛说较量一切佛剎功德经宋中印土沙门法贤译亦即寿量品是不思议光王菩萨说佛说如来兴显经西晋月支国沙门竺法护译即如来出现品度世品经壹西晋月支国沙门竺法护译即离世间品而末后有一段与如来问答乃大本中所无佛说罗摩伽经体乞伏秦沙门释圣坚译即入法界品从无上胜长者至普救众生妙德夜神共十二位善知识事而内有咒语几则大方广佛华严经续入法界品唐中印土沙门地婆诃罗译从天主光天女至德生童子有德童女普贤菩萨行愿赞唐北天竺沙门大广智不空译即行愿品中偈后有速疾满普贤行愿陀罗尼文殊师利发愿经东晋迦维罗卫国沙门佛陀跋陀罗译大略如普贤行愿偈而是五言大方广如来不思议境界经唐于阗国沙门实叉难陀译佛于菩提树下成正觉时十方诸佛现菩萨形为观音普贤等无量菩萨现声闻形为舍利弗等及现作比丘尼八部神等佛入三昧名如来不思议境界于诸相中现十方佛剎于诸好中现往昔行门于是德藏菩萨请问普贤菩萨此三昧何名云何得之普贤为说三昧名义佛放眉间光使有功用菩萨悉见空中毛端量处及一一微尘中皆有无量佛剎皆有佛成正觉亦见各各自身于诸佛处供养闻法皆证如来不思议境界三昧尔时德藏菩萨复问修何福德施戒智慧证此三昧普贤菩萨答云供养三田名福不择怨亲善恶贫富名施自净净他名戒观佛形像作现见想及达唯心名智大方广佛华严经不思议佛境界分仝前唐于阗三藏法师提云般若译与前经同本异译文颇艰涩大方广佛华严经修慈分仝前唐于阗三藏提云般若等译佛在鹫峰山中十方梵天来集弥勒菩萨请问佛为说慈心妙观法门宜急流通大方广入如来智德不思议经仝前唐于阗国沙门实叉难陀译佛住法林菩提光明宫殿与比丘及剎尘数菩萨不可说八部俱文殊菩萨兴问伏一切诸盖菩萨演说如来不思议法信者当得种种三昧及陀罗尼度诸佛境界智光严经附三秦录佛华严入如来德智不思议境界经隋北天竺沙门阇那崛多译二经并与前同本先出文笔不如大方广普贤所说经唐实叉难陀译佛在如来神力所持之处普贤大众之所围绕有十大菩萨各与眷属忽集众问普贤此诸菩萨从何国来普贤令其入定观察竟不能知三番请问普贤示以观察之法乃见皆在如来身中广大国土佛道场内来集信力入印法门经元魏南天竺沙门昙摩流支译佛在普光法殿文殊请问清净初地之法佛以六十余种五法答之次问普贤菩萨云何诸佛无障碍智乃至无障碍身普贤叹其难见难知文殊再请乃具答之答巳较量功德殊胜能灭重罪其不信者罪亦无量大方广总持宝光明经宋中印土沙门法天译佛在鹫峰山中与无量大菩萨俱普贤与佛问答法界深义妙吉祥请问宝光明总持法门佛令转问普贤因问觉与觉者二字之义舍利弗广叹菩萨智慧不可角敌次有法慧菩萨入定受加出说十住法门普贤菩萨赞叹印证舍利弗自叹从来未闻佛命其广集诸天重请妙吉祥说法妙吉祥许巳大地震动十方云集乃相与问答令众获益普贤复问如来大悲之义复请如来说宝光明总持陀罗尼舍利弗又与妙吉祥问答妙法住世几何妙吉祥复问佛持经之福谤经之罪普贤又问持经者当生何土又问云何得此宝光明总持法佛答以一法谓不起煞意又有二法谓离于瞋恚善言诱喻阿难又问佛闻经之处佛又为普贤菩萨说偈二卷有余大方广圆觉修多罗了义经难唐罽宾沙门佛陀多罗译婆伽婆入神通大光明藏三昧现诸净土与大菩萨十万人俱文殊普贤等十二菩萨次第请问因地修证法门佛一一答之阅藏知津卷第一阅藏知津阅藏知津卷第二北天目沙门释智旭汇辑大乘经藏方等部第二之一述曰方等亦名方广于十二分教中十一并通大小此唯在大盖一代时教统以二藏收之一声闻藏二菩萨藏阿含毘尼及阿毘昙属声闻藏大乘方等属菩萨藏是则始从华严终大涅槃一切菩萨法藏皆称方等经典今更就大乘中别取独被大机者名华严部融通空有者名般若部开权显实者名法华部垂灭谈常者名涅槃部其余若显若密或对小明大或泛明诸佛菩萨因果事理行位智断皆此方等部收非同流俗讹传唯谓八年中所说也大宝积经龙师火帝至始制文字唐南印土三藏沙门菩提流志译三律仪会第一佛住耆阇崛山王坐大莲华与八千大比丘八千大菩萨五百比丘尼五百优婆塞五百优婆夷及天龙八部俱摩诃迦叶请问摄受何法修行增长成熟诸如来道取诸功德增长证入无上菩提得不退转佛告以求佛智慧力无畏者无有少法为其可得无所依倚种诸善根若有所得即为着想乃至备明执着过患亦明法灭天人悲叹等事后明在家菩萨种种三法无边庄严会第二无上陀罗尼品第一佛住迦兰陀竹林无边庄严菩萨为诸菩萨请问微妙法门佛为说如来之智摄诸善巧有所宣说无不清净随根成熟法皆平等自性清净如实了知而无有法了不了者以一切法皆假名说不可施设亦无示现皆真胜义不住分别亦非不住乃至如幻如梦无有高下以此清净弘誓摄众生时实无少法而可着故复说法门陀罗尼句广说陀罗尼门理趣差别智慧善巧出离陀罗尼品第二说佛十力及说陀罗尼二章清净陀罗尼品第三佛先以神通力令此众会见十方佛及闻说法次说四无所畏及说十四咒说颂竟劝持结益然后无量辩才菩萨请问结名密迹金刚力士会第三佛游灵鹫山与四万二千比丘八万四千菩萨及天龙八部四众人等说大士业法名净济金刚密迹称叹方便智度二业当成佛道寂意菩萨请密迹敷演如来秘要佛亦敕之密迹诫众勿恐勿怖先说四不思议寂意入定散华作供密迹乃说诸菩萨密引古帝释善自在化作仁良虫以身肉普救国人病明身秘密次明言密引古寂然梵志答楼夷仙树叶多少之数楼夷即舍利弗寂然即释尊也次说心密竟大众获益地动雨华雷音菩萨以神通力先于天乐赞叹法门次来礼佛传雷音王佛问讯之命众会乃问密迹夙因佛具述千佛探筹楼由最后及法意法念二弟一愿作金刚力士侍卫千佛一愿作梵天劝请千佛转法轮今密迹即法意也次说行佛道业三十二事寂意复问如来三密密迹先说身密引应持菩萨不见佛顶事证又明佛不受食诸天取去济苦众生等事大众获益天乐自鸣世尊摩顶赞印次说口密具明六十种音引大目连穷佛音声不得边际事证及说咒二十二首广明如来言辞不可限量大众获益次说心秘要现瑞获益又地裂出水高洒世界表持经瑞寂意复请密迹具说如来苦行庄严道树降魔受供转法轮事众复获益佛赞印之寂意又问寂然惔怕等义佛详答之众又获益欲知密迹何时成佛佛为授记密迹请佛于旷野国七日受供佛于毘沙门宫应病演法令各获益又为护世四王说十法八法六事四事二事为密迹说菩萨十事无瞋恚法八法心无恐惧四事而得自在四事入于法门八力致开士行密迹宣咒诸天偈叹佛还灵鹫阿阇世王来见佛为说密迹夙因密迹以金刚着地王及帝释目连皆不能举因为王说有十大法逮得大力及说仁和八法往来周旋四法又答世王信坐之问答贤王天子寂然之义赞其从阿閦国来入法室总持密迹请佛建立法典佛周观四方说颂建立并述往事以结成之净居天子会第四佛住耆阇崛山与大菩萨比丘众六万人俱佛于食后入三昧震动大千诸天来集金刚摧天子说偈问法佛为说菩萨百八梦相先标次释后偈明菩提心无有退转众生行不可思议六万天人得不退转十八那由他天人发菩提心十千欲退菩萨舍除罪过径登补处与弥勒同时成佛无量寿如来会第五佛住耆阇崛山与万二千大比丘俱及普贤文殊弥勒贤护等无量无边菩萨皆来集会阿难问佛光瑞希有之故佛为说往昔法处比丘四十八愿现成无量寿佛广赞极乐世界依正之妙极劝发愿往生不动如来会第六授记庄严品第一佛在耆阇崛山与千二百五十比丘俱舍利弗请问往昔菩萨发趣修行被精进甲功德庄严佛举不动菩萨所发种种弘誓答之佛剎功德庄严品第二具明妙喜世界诸庄严事声闻众品第三明不动国声闻无数菩萨众品第四明不动国菩萨更多在家者少出家者多及明魔不为扰涅槃功德庄严品第五明不动佛入涅槃后所作佛事法住久远往生因缘品第六明种种善根回向得生彼剎及劝嘱流通被甲庄严会第七佛住迦兰陀竹园无边慧菩萨说偈问法佛亦说偈许答次正问被大甲冑佛具答之初一番长行偈颂列诸甲冑名第二番长行偈颂明此甲冑无相无名不可破坏第三番长行偈颂明其乘于大乘第四番长行偈颂明其住八正道第五番长行偈颂明发趣摄取正道之法第六番长行偈颂明一一皆以慧为先导第七番长行偈颂明其随入一切法大饶益众生第八番长行偈颂引古栴檀香光明佛时有转轮王名一切义成能求此法巳成超无边境界王佛第九番长行偈颂明于诸法得法光明不堕诸见第十番长行偈颂因胜慧菩萨问明无所行而行第十一番胜慧说颂赞佛誓愿持法第十二番佛说偈赞成之并说古遍照佛时勇勐军转轮王闻法受持巳成无边精进光明功德超胜王佛次因无边胜菩萨问为说长行偈颂明无住而住为如理住次因无边慧问为说长行偈颂明无所安立无畏发趣之义又说往古月灯王佛时云音无边音二大士闻此法门皆巳成佛若有精勤修习者当得一切法海印三昧又能摄得阿字等诸三昧印又说往古超过须弥光王佛时勇勐军勇勐力二大士受持此法皆巳成佛一名无边辩才一名最胜光明次有慧义菩萨叹法希有佛印成之次加持付嘱流通法界体性无分别会第八佛在给孤独园与八千比丘万二千菩萨三万二千天子俱宝上天子念请文殊说法佛敕文殊说法界体性因缘文殊与舍利弗互相问答五百比丘得无漏心文殊复与舍利弗问答发明无缚无脱二百比丘不忍而去文殊化作一比丘与之问答令得无漏次与阿难发明比丘有增上慢无增上慢之义次答宝上天子发明菩萨六度清净四念清净如实授记等义及明菩萨得自在品诸天发心世尊赞印天子与文殊种种问答发明不生自在等义五百菩萨皆得道记次授宝上天子道记魔王波旬与眷属来佛以神力令问文殊菩萨修毕竟行善知方便行般若义文殊答之又以神力令魔变作佛身说于佛法五百菩萨得无生法忍又变舍利弗亦为佛身与魔问答比丘断漏诸天发心有千菩萨从四方乘空来发愿受持守护此经佛亦放光守护付嘱流通大乘十法会第九佛住耆阇崛山与五百罗汉无量无边菩萨俱净无垢宝月王光菩萨问大乘义佛以十法答之一信成就二行成就三性成就四乐菩提心五乐法六观正法行七行法慎法八舍慢大慢九善解如来秘密之教十心不悕求二乘各有长行偈颂魔外皆悟无生文殊师利普门会第十佛在耆阇崛山与八百比丘四万二千菩萨俱又无垢藏菩萨与九万二千菩萨从普花佛国而来及他方此界无量无边菩萨悉来集会文殊请说普入不思议法门佛为说二十八三昧名一一颂示又说十四种三昧名及功用出现光明会第十一佛在耆阇崛山与五百比丘八十那由他补处菩萨及四十那由他大士俱月光童子问佛昔修何业能得决定光明等一切光明佛以偈答先五言偈答光音次七言偈答光用次四言偈说月光本事次七言偈明爱乐此经不爱乐此经差别及显受持功德次五言偈明昔求经之行及悬知未来之事次明八十种善根资粮成就出现光明复有八十种法能成如来无碍解脱月光偈赞发愿世尊微笑放光弥勒偈赞广问世尊摩月光顶说偈付嘱月光请佛受食佛入城时现大神变空中宣百千颂广说妙法及说咒二章既受供巳为说行施资粮有八十种殊胜功德次说欲成陀罗尼者应当远离八十种人菩萨藏会第十二开化长者品第一佛于室罗筏国安居竟游摩竭陀国诣鹫峰山贤守等五百长者见佛于路颂赞相好问舍家因佛答以观诸众生十苦十恼十稠林十毒箭十爱十邪十不善业十染污法十种缠缚所以舍家长者说颂愿闻妙法佛广说根尘蕴界因缘等法无我不实长者得法眼净次说一切炽然长者即善来得戒证阿罗汉金毘罗天授记品第二护城药叉名金毘罗奉佛妙供众神各奉僧供佛授金毘罗无上道记金毘罗庄严道路随佛至鹫峰山佛命阿难敷大法座命目连集诸苾刍大迦叶等同来法会试验菩萨品第三舍利子问菩萨法佛答以菩提心及备信欲如来不思议性品第四详说如来十种不可思议法一信受如来不思议身二不思议音声三智四光五尸罗及以等观六神通七力八无畏九大悲十不共佛法四无量品第五述过去大蕴如来为精进行童子说大慈等四波罗密陀那波罗密多品第六具明五十种清净行施三十种上妙功德尸波罗密多品第七明身语意三种妙行十种极深重心十种发心获人中天上各四广胜处法乃至种种四法次明五十种清净尸罗次明过去最胜众佛之时有得念菩萨常修梵行巳成娑罗王佛次明菩萨行清净戒应于众生起父母想诃欲过失羼底波罗蜜多品第八具明毕竟非毕竟忍毘利耶波罗蜜多品第九明十障碍法不应随转当勤精进受持开演此菩萨藏及明三业精进之相次明在家出家菩萨各有五损减法次说往古律仪童子精进行及法行苾刍精进行静虑波罗蜜多品第十明菩萨依四禅发五通远胜二乘及得种种大定般若波罗蜜多品第十一先明四十一法趣入闻相次明起正行相次明如理方便作意次明如理证入如理之句如理正观次复广明十种善巧次明妙慧及到彼岸义次明五番十种功德大自在天授记品第十二结前大蕴如来为精进行童子广说四无量及六度巳又说四摄法然不授菩提记次值宝性如来转名善慧长者亦不得记次值放光如来转名迷伽儒童散华布发乃得授记证无生忍皆即释迦本生事也于是那罗达多长者子发大乘意与妻子眷属乐工及城中十千人民广兴供养立大乘誓佛为现大神变授三乘记及劝受持佛为阿难说人处胎会第十三佛在给孤独园阿难日晡从禅定起与五百比丘见佛佛为说入胎因缘胎中三十八七生长相貌出胎七日后所生八万户虫名字结明五阴皆无常苦无我我所阿难得法眼净五百比丘漏尽意解佛说入胎藏会第十四度难陀出家令见天宫地狱为说入胎住胎出胎诸苦同前又说三涂剧苦教令修四念处乃至重说偈巳难陀证阿罗汉大众疑问往因佛为具说本事文殊师利授记会第十五佛在耆阇崛山与比丘千人菩萨八万四千诸天七十二亿及天龙八部诸大众俱向阿阇世王宫现大神通为摧过咎菩萨说大悲法及授道记次应供还山从禅定起天人云集舍利弗请问严净佛剎之行佛现神变更集十方无量剎中诸大菩萨命弥勒敷大法座昇座动地乃为舍利弗说一法增至十法及说种种净行因果相称结以三法谓大愿殊胜住不放逸如所闻法起正修行次授四万菩萨道记次有师子勇勐雷音菩萨请问文殊何时成佛得何佛剎佛令自问文殊深显第一义谛法界实相之理大众获益次问发心久近佛述雷音佛时普覆王事巳化二十亿众生皆成佛竟次问将来佛剎庄严佛敕文殊自说昔愿略有十节佛因记其佛名普见剎名随顺积集清净圆满所有庄严远胜极乐世界如以大海比一滴水唯东方普光常多功德海王佛剎名住最上愿与等无异及有四大菩萨东光明幢南智上西诸根寂静北愿慧亦当得此净剎佛复以神力令大慧见东方剎依正庄严随授八万四千菩萨道记有十六人犹如文殊余所得剎皆如极乐次四大菩萨皆来入会文殊令诸菩萨各说一相法门略叙一十四人次问文殊久如成佛佛明其劫数甚远无有疲倦菩萨见实会第十六序品第一佛在尼居陀林遣迦卢陀夷教化父净饭王净饭王诣佛品第二天龙八部同集佛所王亦来礼说偈问答阿修罗王授记品第三毘摩质多等十一阿修罗王与六十那由他眷属设大供养而得受记本事品第四大迦叶入如实三昧忆念过去阿僧祇阿僧祇劫如来所修一切功德以偈赞佛佛为说不可说劫之前有佛号因陀幢王以恒沙世界为一佛剎庄严清净国中众生纯正定聚于是文殊菩萨从东方高威德王佛所而来发明因陀幢王即我释迦迦楼罗王授记品第五龙女授记品第六龙王授记品第七鸠槃荼授记品第八干闼婆授记品第九夜叉授记品第十紧那罗授记品第十一先有疑问如来答释乃设供授记虚空行天授记品第十二四天王授记品第十三三十三天授记品第十四夜摩天授记品第十五叹佛能知二谛及广设供佛与授记兜率陀天得授记品第十六推授记不可得但是世谛言说如梦不实倍设供养得记化乐天授记品第十七解一切法实际无二际而得道记他化自在天授记品第十八自言尚不见实况复见际彼法非可知非可识非可舍非可修非可证而得道记诸梵天等授记品第十九离诸分别定心清净以寂灭法说偈赞佛而得道记光音天等得授记品第二十说照耀一切法三昧及偈赞佛而得道记遍净天授记品第二十一说超过一切法三昧及偈赞佛而得道记广果天授记品第二十二说无量门陀罗尼及偈赞佛而得道记净居天子赞偈品第二十三共四百五十三人各说偈赞遮罗迦波利婆罗阇迦外道品第二十四八千外道请问决疑佛说从六道来受生习气及说对治法外道悟无生忍偈赞获记六界差别品第二十五佛为净饭王说内外六界皆是假名无来无去及说诸根如幻境界如梦顺违中庸三种六尘皆具三解脱门四转轮王品第二十六一无量称王二地天王三顶生王皆以无厌足而取大苦四尼弥王以不放逸而成大益说此本生四王事巳劝净饭王修不放逸观一切法无生陀罗尼门及不灭等六十七法门七万释种得无生法忍佛与授记皆生安乐世界后皆成佛次嘱舍利弗受持流通富楼那会第十七菩萨行品第一佛住王舍城竹园富楼那问菩萨多闻不退转事佛答以四大希有事精进忍辱正道深心又四法生喜心四法得离难多闻品第二明四法能集多闻不退品第三明四法能不退转说古那罗延法师及摩诃耐摩陀比丘弘法事次说四法退失菩提成声闻乘四法不退心及善根戒清净念成就勤精进多闻慧四法利益菩提持戒忍辱精进多闻四法具足身色财物眷属行慈供佛供法供僧具善根品第四明亲近四法能摄一切善法忍辱出家头陀近善知识神通力品第五放毛孔光以经付嘱阿难及赞竹园功德大悲品第六因目连问广说因中大悲行荅难品第七因象手比丘问广明众生性空佛亦不灭富楼那品第八叹述流通护国菩萨会第十八婆伽婆在耆阇崛山与千二百五十比丘五千菩萨及一切八部俱喜王菩萨以偈赞佛观于法界护国菩萨比丘夏安居竟共诸初学比丘见佛偈赞问菩萨法要佛答四法能成清净之事真实无谄行于平等心念行空如言而行四种无畏之法得陀罗尼值善知识得深法忍戒行清净有四功德令心欢喜见佛闻法舍一切顺法忍四法应弃舍居家利养檀越身命四种无悔之法不破戒住阿兰四圣种多闻四调伏行愿值佛供师长乐空闲头陀忍四法净菩萨行无瞋恨舍所有不求果报不见师过四堕落法不恭敬他背恩谄曲多求名利诈善扬德四障道法懈怠不信我慢瞋恚四种人不得亲近恶知识执见人谤法人贪利养人四法受未来苦轻慢智人怀嫉妒心于法无信无忍求利四系缚轻慢他世俗定行放逸求利养次七言偈广说佛本生妙行及叹末世不如法事又明八种障菩提法次明古成利慧佛时福燄王子不放逸事次结益嘱持郁伽长者会第十九佛在给孤精舍与千二百五十比丘五千菩萨俱郁伽等十长者各与五百长者见佛问在家出家二种菩萨行法佛先广说在家三归五戒法义及布施功德厌离家想六时悔过随喜劝请希慕出家供养众僧次说出家四圣种行头陀净戒净定净慧次问菩萨住在家地学出家戒佛以五法答之施不望报不习欲想修禅不证学慧行慈护法劝他次授记其供养千佛化度众生所有功德百千出家菩萨所不能及无尽伏藏会第二十佛在耆阇崛山与千比丘五百菩萨及天龙八部俱电德菩萨问速成菩提之法佛答以五大伏藏谓贪行伏藏瞋行伏藏痴行伏藏等分行伏藏诸法伏藏于法伏藏中说过去宝聚功德声佛时广授大王欲害无垢比丘事深戒勿生害心又胜生佛时旃陀罗闻法得无生忍牛闻法得生兜率深明众生根行难测次答月幢菩萨无功用智之问地动雨华授幻师跋陀罗记会第二十一佛在耆阇崛山与千二百五十比丘五千菩萨及天龙八部俱幻师欲试佛故诈言请佛于秽处化作道场四王帝释亦各化作庄严道场幻师惊悔欲摄所化而不能得次日世尊现大神变幻师悔过见一切处佛身便获念佛三昧以偈问法佛亦偈答幻师得顺法忍阿难启佛加持令彼幻庄严事七日不没幻师随佛至山请问菩萨速至道场之行佛说四十三种四法幻师证无生忍得记大神变会第二十二佛在给孤独园与千二百五十比丘八千菩萨俱商主天子问佛几种神变调伏众生佛答以说法教诫神通三种又问颇有神变能过此耶佛令问文殊文殊答于无言说法而作言说一切言说实无所说名大神变舍利弗问商主往因佛答以过去等须弥佛时净庄严王本事舍利弗叹文殊久修梵行多供养佛种诸善根文殊为说三种决定之义佛又赞商主更为说大神变文殊又答商主问菩萨智及答四十二问大众获益更答种种密意之问及答诸菩萨行之问众又获益佛又答商主无生法忍之问现瑞获益受记劝持摩诃迦叶会第二十三婆伽婆在给孤独园与五千比丘八千菩萨俱迦叶问出家者当云何学云何行云何修观佛为说持戒念佛及说出家为二事故一为现得道果二为见未来佛次广明沙门四贼及种种过迦叶劝佛久住佛以护法嘱之迦叶极言不堪劝付弥勒菩萨佛遂摩弥勒顶大千震动诸天劝助弥勒受持更请世尊说当来恶以作警诫佛为说之及说古智上佛时乐精进菩萨本所修行深显法施功德次明菩萨二十法业四种毕定四法离萨婆若四法应急舍离次明瞋余菩萨得罪甚大于是弥勒作师子吼五百比丘自愧信施难消退还归俗文殊先赞印之次与如来问答方便令得尽漏迦叶复请世尊说末世菩萨谄曲之过佛说古妙华佛时达磨善法二童子事劝诫应修沙门二业一修禅二习诵不应唯修供养福业尤不应以破戒之身而着袈裟次说古光明佛世大精进菩萨观佛画像法门优波离会第二十四佛在给孤独园与千二百五十比丘五万菩萨俱佛问谁能于后末世护持正法成熟众生有五十五菩萨各自承当舍利弗向佛称叹佛印述之并说三十五佛悔除罪法时优波离从禅定起请佛广说决定毘尼佛为分别声闻菩萨持犯不同次敕文殊说究竟毘尼佛又广答声闻菩萨增上慢相说偈结持发胜志乐会第二十五佛在鹿苑与千比丘五百菩萨俱有诸菩萨业障深重疑惑退转弥勒菩萨慰问令喜有六十人随劝诣佛投地悲泪佛慰令起说其往昔诽谤法师恶业多受众苦后亦当生极乐世界时诸菩萨随发十三弘誓佛赞印之弥勒因问末世菩萨成就几法安隐得脱佛答以二种四法不求他过失亦不举人罪离麤语悭吝是人当解脱当舍于懈怠远离诸愦闹寂静常知足是人当解脱次明无希望心行法施时成二十利又二十利次明末世种种过恶次明慧行菩萨与初业菩萨不同之相次明初业菩萨应当观察利养之过亦当观察愦闹过有二十世话过有二十睡眠过有二十众务过有二十次明不修诸行不断烦恼不习禅诵不求多闻非出家者次明略说戏论过有二十次明发十种心能生极乐世界善臂菩萨会第二十六佛在王城竹园为善臂菩萨广说六波罗蜜法常当具足善顺菩萨会第二十七佛在给孤独园与五百声闻十千菩萨俱舍卫城有菩萨名善顺恒以五戒八斋教化众生令修六度四等帝释种种试验不能令其破戒偶得劫初金铃价过南洲谓唯波斯匿王最贫与众往见而奉与之王问谁证我贫善顺请佛为证佛与五百声闻十千菩萨及天龙八部从地涌出为作证明兼说三种无量功德资粮复有三十二法能勤修者则为见于如来大众获益王以二衣施善顺善顺不受王求以足踏之次即转施贫苦咸令得益劝使见佛兼为王说菩萨法门眷属勤受长者会第二十八佛在给孤独园与千二百五十比丘五百菩萨俱城有长者名勇勐授与五百长者见佛请问求菩提者应云何学云何住云何修行佛答以大悲六度次问云何观察于身命财能无贪吝佛教以观身过患又说四十四种观身长者得无生忍说偈叹菩提心佛为授记优陀延王会第二十九佛在瞿师罗园与千二百五十比丘俱舍摩夫人供养佛僧帝女夫人谮于优陀延王王极瞋怒以箭三射舍摩入慈三昧箭还住王顶上空中王乃惊悔舍摩劝令见佛忏罪因问女人过患佛为广说丈夫四种愆过王受三归作优婆塞妙慧童女会第三十佛在耆阇崛山与千二百五十比丘十千菩萨俱王舍城有长者女妙慧年始八岁诣佛问法佛为说四十行女发大愿动地雨华众变金色次答文殊诸问文殊向佛赞之佛因说其发菩提心经三十劫然后佛始发心女又发大誓愿即转如三十岁知法比丘众会获益恒河上优婆夷会第三十一佛在给孤独园此优婆夷来礼佛足与佛问答第一深义佛为授记阅藏知津卷第二阅藏知津阅藏知津卷第三北天目沙门释智旭汇辑大乘经藏方等部第二之二大宝积经之余无畏德菩萨会第三十二婆伽婆住耆阇崛山与五百比丘无量无边菩萨及八千大菩萨俱舍利弗等入城乞食至阿阇世王宫殿王女名无畏德年始十二安坐不起王语令起女即种种弹诃声闻舍利弗目犍连往问皆被屈服又以誓愿令诸声闻得见香象世界放香光明如来次答大迦叶问答须菩提问答罗睺罗问答父王问人天获益然后下床礼敬声闻施妙饮食同至佛所现丈夫身佛与授记并授其母月光夫人道记无垢施菩萨应辩会第三十三序品第一佛游给孤独园与千比丘万二千菩萨俱文殊等八大菩萨舍利弗等八声闻各发胜愿入城乞食波斯匿王女无垢施年始八岁与五百婆罗门出城浴洗天像为婆罗门说其初生七日即闻三宝功德乃趋菩萨声闻处礼足王亦随至声闻品第二女问八大声闻皆不能答菩萨品第三女又次第问八菩萨巳须菩提语诸声闻菩萨巳得法食不须乞食遂同还佛所女即以偈问佛菩萨诸行菩萨行品第四佛为说十八种四法女即发誓奉行震动世界雨众天花天乐自鸣变成十六童子佛乃明其修菩萨行经六十劫文殊乃发菩萨之心授记品第五佛为授菩提记及授五百婆罗门记功德宝华敷菩萨会第三十四佛在耆阇崛山开敷功德宝华菩萨问受持佛名速证菩提之义佛为说十方佛号及受持功德东方无量功德宝庄严威德王如来南方功德宝胜庄严威德王如来西方一切法殊胜辩才庄严如来北方积集无量辩才智慧如来东南方千云雷吼声王如来西南方最上妙色殊胜光明如来西北方种种胜光明威德王如来东北方无数劫积集菩提如来上方虚空吼声净妙庄严光明照如来下方一切法门神变威德光明照耀如来善德天子会第三十五佛在给孤园与千比丘十千菩萨并欲色诸天子俱佛敕文殊为天众说诸佛甚深境界所谓平等无依无数无得等次受善德天子请现大神变往兜率天说四种法住不放逸则能摄取一切佛法一住于戒律而具多闻二住于禅定而行智慧三住于神通而起大智四住于寂静而常观察及说八种八法又说依不放逸不损三乐得离三苦超三畏三有离三垢满三学近三宝离波罗蜜三障得波罗蜜三伴助次示观察正勤念处如意根力觉道等法次以光照上方普贤佛剎与持法炬菩萨同来见佛善住意天子会第三十六缘起品第一婆伽婆住耆阇崛山与六万二千比丘四万二千菩萨及天龙八部俱文殊入无诤除心三昧震动十方佛土又入普光无垢庄严三昧大集十方菩萨来到佛所皆入隐身三昧迦叶舍利弗须菩提入二万三万四万三昧求之不见微相文殊复遣化佛菩萨遍召诸天开实义品第二文殊与善住意天子问答共谈实义文殊神变品第三善住意先发后至文殊后发先至华台诸化菩萨说偈赞佛众益地动破魔品第四文殊入破散诸魔三昧魔见衰相恐怖归佛次说具二十法得是三昧复有六种四法菩萨身行品第五十方菩萨从隐身三昧起各现其身文殊问菩萨名义佛答以觉一切法破菩萨相品第六明初发心义无生忍义超越转入诸地义破二乘相品第七明真出家持戒头陀禅行等义及明聪辩利智是婴儿凡夫得陀罗尼是愚痴凡夫诸余智人尽入顽钝五百比丘不信诽谤堕大地狱佛记其从地狱出速证涅槃以闻如是甚深法门故破凡夫相品第八说杀三毒谤三宝等性恶法门神通证说品第九文殊为善住意入如幻三昧及为五百五通菩萨执剑害佛以除彼分别心令得无生法忍称赞付法品第十阿阇世王子会第三十七佛在耆阇崛山王子名师子与五百人见佛问答各十六颂佛与授记大乘方便会第三十八佛在给孤园与八千比丘万二千菩萨俱智胜问菩萨行于方便佛具答之兼明众尊王菩萨与女人同坐事过去树提梵志十二年摄受女人事无垢比丘容女借宿事爱作菩萨度德增女事于是阿难叹诸菩萨如须弥山亦如药王迦叶亦说空泽大城之喻以叹菩萨次因德菩萨之问佛为具说示现八相十恼等一切方便皆为化度众生非有实事贤护长者会第三十九佛在迦兰陀竹园与千二百五十比丘俱跋陀罗波梨长者与千眷属向世尊前请问决疑佛先为阿难具说长者所受乐果虽帝释亦不能及唯真月童子则又胜之由于古乐光佛时作大法师开示未闻以是法施因缘九十一劫恒受福报长者乃问众生神识相貌名义及此世他世作受等义佛具答之真月童子问色及欲取见取戒取云何须观佛亦答之次有大药王子菩萨问神识从此身移当有何色佛答如幻师火如人水内影如风轮无定无有定色如众生眼见虚空等及问答受罪受福等事次又答贤护问聚积阴移四种名义净信童女会第四十佛在给孤独园与五百比丘八千菩萨及贤劫诸菩萨文殊等六十人贤护等十六大士二万兜率天子俱波斯匿王女名净信诣佛问法佛答以十二种八法又转女身二种八法净信与五百童女俱得授记弥勒菩萨问八法会第四十一婆伽婆住耆阇崛山与千二百五十比丘十千菩萨俱弥勒问速成菩提之法佛答以成就八法一深心二行心三舍心四善知回向方便心五大慈心六大悲心七善知方便八般若波罗蜜弥勒菩萨所问会第四十二佛在鹿林与五百比丘一万菩萨俱弥勒问菩萨成就几法离诸恶道及恶知识速证菩提佛答以增一至十法弥勒以偈赞佛阿难叹其辩才佛明其十无数劫前于燄光游戏妙音自在王佛时曾为婆罗门子贤寿悟无生忍便获神通本先四十劫前发心行道由我勇勐精进行于二种十法故能超之次明弥勒往昔所行善巧方便安乐之道次明见一切义太子施血妙华太子施髓月光国王施眼本生苦行次明佛与弥勒二人本愿不同普明菩萨会第四十三佛在耆阇崛山与八千比丘万六千菩萨俱佛为迦叶说菩萨二十种四法又说三十二法又说如地如水等喻又说中道真实正观又说菩萨为真佛子又说毕竟智药又说当来比丘如犬逐块又说二不净心一读外道书二畜好衣钵二坚缚一见二利养二障法一亲近白衣二憎恶善人二垢一忍受烦恼二贪诸檀越二雨雹坏诸善根一败逆正法二破戒受施二痈疮一求见他过二自覆其罪二烧法一垢心受着法衣二受他持戒供养二病一怀增上慢二坏他大心又说四种沙门一形服二威仪欺诳三贪求名闻四真实又说四种破戒似持一说有我论二身见不灭三取相行慈四见有所得于是五百比丘得解脱三万二千人得法眼净五百比丘从坐去佛化二比丘随与问答令其解脱来诣佛所答须菩提种种诸问又有五百比丘得解脱三万二千人得法眼净普明菩萨问云何住及云何学佛言不取不着发大精进习大法船宝梁聚会第四十四沙门品第一佛在耆阇崛山与八千比丘万六千菩萨俱摩诃迦叶问沙门义佛详答之并说三十二垢八覆十二表式八法敬重袈裟及说破戒比丘不能消信施比丘品第二先正说比丘法次说恶比丘能坏正法有十六种四恶法旃陀罗沙门品第三说恶沙门如旃陀罗亦名败坏亦名箧亦名枸栏茶亦名求利亦名稗亦名逋生稻亦名形似亦名失血气五百比丘舍戒还俗佛记其信解惭悔得生兜率在弥勒初会数中营事比丘品第四详明营事之法兰若比丘品第五详明阿兰若法五百比丘漏尽解脱乞食比丘品第六粪扫衣比丘品第七无尽慧菩萨会第四十五佛在耆阇崛山与千二百五十比丘一万菩萨十六在家菩萨六十无比喻心菩萨贤劫一切菩萨及无尽慧等六万菩萨俱无尽慧问菩提心义及依何义而得修行佛答菩提本无名字言说若依言说敷演则以十波罗蜜为十发心一一波罗蜜皆以十法为首及明十地先相十地圆满十度得十三昧十陀罗尼于是无碍光明师子幢天子叹佛及法佛更为说听受此法门者必不退转文殊师利说般若会第四十六佛在给孤独园与千比丘十千菩萨俱文殊晨朝诣佛舍利弗等亦至佛问文殊欲见如来耶文殊即说正观如来法门佛印许之舍利弗与文殊问答深义佛亦与文殊互相问答深明修般若义观身实相观佛亦然等义乃至福田无差别相大地震动众会获益次明入不思议三昧如人学射久习则巧次明欲具一切佛法当学般若次明一行三昧乃至微笑放光以为无相法印宝髻菩萨会第四十七佛在灵鹫山与四万二千比丘八万四千菩萨及天龙八部俱东方净住佛国宝髻菩萨与八千菩萨俱以一宝盖覆此忍土雨花说颂来礼佛足请问清净之行佛总告以四事一曰行度无极二曰遵修诸佛道品三曰具足神通四曰开化众生次详解释六度三十七品五通及化众生有二十事不厌生死次说古普坏世佛时有珍宝菩萨问饶益众生严净道场等义佛以无放逸答之彼时珍宝即今宝髻次又说开化众生有四四法又说古离垢光佛时有极妙精进菩萨以大忍力仰承佛命往化业首太子彼时菩萨即今世尊彼时太子即今弥勒次说菩萨一种四法自在道业宝髻以其髻中明月珠贡佛发愿佛为授记胜鬘夫人会第四十八佛在给孤独园波斯匿王与末利夫人致书于女胜鬘称扬佛德胜鬘发书寻绎遥空请佛佛即现身胜鬘说偈叹德佛为授记胜鬘复发十弘誓愿感于天花天音又发三愿佛赞印之又说一大愿摄恒沙愿所谓摄受正法更复演说广大之义及大威力佛赞印之又说大乘了义广明二乘为不了义以不出变易生死不断无明住地故唯一佛乘一归依一实谛为了义耳佛亦印之次又说三种人入大乘道一成就甚深法智二成就随顺法智三仰推唯佛所知余有随巳所取执着妄说违背正法者一切天人应共摧伏佛亦赞印然后放光昇空步还告语阿难及与天帝结名付嘱广博仙人会第四十九佛在恒河岸上与无量比丘俱广博仙人与五百同行来见问云何为施何者施义及施主施者等义佛详答之并示三十二种不净之施次明五大施又五大施又五无上施又九大施等次答中有识及明智识差别次答六道来生差别仅说持鬘四王忉利三种生死时相文来未尽大方广三戒经乃北凉中天竺沙门昙无谶译即第一三律仪会同本异译佛说如来不思议秘密大乘经映宋中印土沙门法护共惟净等译即第三金刚力士会同本异译分作二十五品佛说无量清净平等觉经乃后汉月支国沙门支娄迦谶译佛说无量寿经乃曹魏天竺沙门康僧铠译佛说阿弥陀经乃吴月支国优婆塞支谦译佛说大乘无量寿庄严经宋中印土沙门法贤译巳上四经并第五无量寿如来会同本异译而法贤本中有慈氏问答尤妙但止三十六愿佛说大阿弥陀经贞宋国学进士王日休取前四经删补订正析为五十六分惜其未见宝积一译然心甚勤苦故举世多流通之佛说阿閦佛国经服后汉月支国沙门支娄迦谶译即第六不动如来会同本异译佛说大乘十法经服萧梁扶南国沙门僧伽婆罗译即第九大乘十法会异译佛说普门品经服西晋月支国沙门竺法护译即第十文殊师利普门会异译佛说大乘菩萨藏正法经宋中印土沙门法护等译即第十二菩萨藏会异译佛说胞胎经服西晋月支国沙门竺法护译即第十三佛为阿难说人处胎会异译文殊师利佛土严净经服西晋月支国沙门竺法护译即第十五文殊师利授记会异译佛说护国尊者所问大乘经宋北印土沙门施护译即第十八护国菩萨会异译郁迦罗越问菩萨行经衣西晋月支国沙门竺法护译分作八品佛说法镜经服后汉安息国优婆塞安玄共严佛调译二经皆即第十九郁伽长者会异译幻士仁贤经衣西晋月支国沙门竺法护译即第二十一授幻师跋陀罗记会异译佛说决定毘尼经衣即第二十四优婆离会异译佛说三十五佛名礼忏文渊唐北天竺沙门大广智不空译即前经中译出别行发觉净心经衣隋北天竺沙门阇那崛多译即第二十五发胜志乐会异译佛说须赖经曹魏西域沙门释白延译即第二十七善顺菩萨会而有同王见佛得菩提记诸佛摩顶现出家相诸事佛说须赖经仝前前凉月支国优婆塞支施崙译亦同前本菩萨修行经西晋河内沙门白法祖译佛说无畏授所问大乘经宋北印土沙门施护译二经皆即第二十八勤授长者会异译佛说优填王经衣西晋沙门释法炬译佛说大乘日子王所问经力宋中印土沙门法天译二经皆即第二十九优陀延王会异译佛说须摩提经西晋月支国沙门竺法护译佛说须摩提菩萨经衣姚秦天竺沙门鸠摩罗什译二经皆即第三十妙慧童女会异译佛说阿阇世王女阿述达菩萨经衣西晋月支国沙门竺法护译即第三十二无畏德菩萨会异译佛说离垢施女经衣西晋月支国沙门竺法护译得无垢女经裳元魏中天竺婆罗门瞿昙般若流支译二经皆即第三十三无垢施菩萨应辨会异译文殊师利所说不思议佛境界经裳唐南印土沙门菩提流志初译即第三十五善德天子会异译善住意天子所问经裳元魏乌苌国沙门毘目智仙共流志等译佛说如幻三昧经裳西晋月支国沙门竺法护译二经皆即第三十六善住意天子会异译太子刷护经西晋月支国沙门竺法护译太子和休经裳西晋录失译人名二经皆即第三十七阿阇世王子会异译慧上菩萨问大善权经推西晋月支国沙门竺法护译佛说大方广善巧方便经宋北印土沙门施护译二经皆即第三十八大乘方便会异译大乘显识经推唐中印土沙门地婆诃罗译即第三十九贤护长者会异译佛说大乘方等要慧经后汉安息国沙门安世高译即第四十一弥勒菩萨问八法会异译弥勒菩萨所问本愿经推西晋月支国沙门竺法护译即第四十二弥勒菩萨所问会异译佛遗日摩尼宝经推后汉月支国沙门支娄迦谶译佛说摩诃衍宝严经推晋代失译师名佛说大迦叶问大宝积正法经忠宋北印土沙门施护译三经皆即第四十三普明菩萨会异译胜鬘师子吼一乘大方便方广经推刘宋中天竺沙门求那跋陀罗译即第四十八胜鬘夫人会异译毘耶娑问经推元魏中天竺婆罗门瞿昙般若流支译即第四十九广博仙人会而有结文入法界体性经隋北天竺沙门阇那崛多译佛在耆阇崛山文殊师利立佛门外佛命之入问佛住何三昧佛言宝积三昧乃至种种问答明法界义舍利弗复与文殊问答深义宝积三昧文殊师利菩萨问法身经后汉安息国沙门安世高译与前同本佛说阿弥陀经贞姚秦三藏法师鸠摩罗什译佛在祇园与比丘菩萨诸天大众俱无问自说告舍利弗称赞西方极乐世界阿弥陀佛不可思议依正功德劝人发愿求生但以执持名号为行复引六方各恒沙佛出广长舌劝信流通今时丛席皆奉之为晚课真救世神宝圆顿上乘也称赞净土佛摄受经贞唐三藏法师玄奘译与上经同本而有十方佛劝信后出阿弥陀偈经贞后汉失译师名赞往生净土胜妙阿弥陀鼓音声王陀罗尼经行开元附梁录佛在瞻波大城为诸比丘说阿弥陀佛父母子侍者上首及魔等名次说神咒十日修行必生彼国佛说观无量寿佛经贞刘宋西域沙门畺良耶舍译佛在耆阇崛山韦提希夫人被子幽闭哀请世尊说生净土之法佛示以三种净业十六观门天台智者大师有疏四明法智尊者有妙宗钞深得经髓宜精究之观世音菩萨得大势菩萨受记经刘宋幽州沙门昙无竭译佛在鹿苑与二万比丘万二千菩萨二万天子俱华德藏菩萨问云何得如幻三昧佛答以一法谓无依止又问何人得此三昧佛答以弥勒文殊等六十正士又问他方菩萨何人得此三昧佛答以观世音得大势二大菩萨华德藏请佛召二菩萨佛放白毫相光照安乐剎令彼此互见互得大益二大士来佛遂说其过去发心之因并授补处成佛之记佛说如幻三摩地无量印法门经宋北印土沙门施护等译与上经同本末后有一女人发心便得转为男子授菩提记阅藏知津卷第三阅藏知津阅藏知津卷第四北天目沙门释智旭汇辑大乘经藏方等部第二之三大方等大集经位让国北凉中天竺沙门昙无谶译序品第一佛在耆阇崛山往古佛住大塔之中与六万八千比丘无量诸菩萨俱时成正觉始十六年知众大集堪任受持菩萨法藏即入佛境神通实见众生三昧于欲色二界中间出大坊庭如大千界从三昧起放大光明与诸大众上升宝坊六欲天王各各偈赞随侍佛至宝坊坐师子座又入无碍解脱三昧一一毛孔放光普照十方无量世界光中说偈为劝放逸诸菩萨故光遍十方还从顶入十方各有一大菩萨与十恒沙诸大菩萨俱来右绕万匝供养赞叹次第而坐佛从定起謦欬声彻十方人及非人四禅天众一切毕集复放眉间光入诸菩萨顶于是诸法自在功德华子菩萨入璎珞庄严三昧出师子座从三昧起偈赞请佛登座次有宝杖等十菩萨各入三昧令众得益乃至召魔王来令其请转法轮佛赞其譬如百年闇室一灯能破次有法自在王菩萨广赞如来境界不可思议叹惜众生舍大喜小会中三十亿那由他百千万亿天人发无上心陀罗尼自在王菩萨品第二佛放白毫光明入陀罗尼自在王菩萨顶菩萨化大宝盖以覆如来偈赞问法佛答菩萨有四璎珞庄严一戒璎珞庄严二三昧璎珞庄严三智慧璎珞庄严四陀罗尼璎珞庄严一一各有增一至十等事次明有八光明能坏诸闇净菩萨行一念光二意光三行光四法光五智光六实光七神通光八无碍智光一一光复各八种次明修习大悲有十六事一坏妄见二坏四倒三破憍慢四坏五盖五拔沈没六断七慢七断恶道八断系缚九断恶友十施智慧十一施因缘智十二断所见十三断三有十四坏魔网十五示乐因十六开涅槃门次明修三十二善业坏众生三十二恶业一智慧二上解欲三法自在四正命五正见六不放逸七坏麤犷八一切施九净戒十忍十一进十二定十三智十四正义十五坏世行十六断烦恼十七除我见十八调诸根十九坏邪说二十知恩二十一坏增上慢二十二善口语二十三知足二十四恭敬父母师长二十五修七财二十六身念处二十七燃慧灯二十八出离道二十九舍左道三十舍爱着三十一信三宝三十二修六念次广答如来十六大悲非诸声闻菩萨所及引古栴檀窟佛度非非想天一人入定八万四千大劫待其下生与授记巳方般涅槃次复明如来三十二业即是十力四无所畏及十八不共法于是如来顾问大众谁能守护如是供具及此宝坊令不毁损待弥勒成佛十六年后供养彼佛及贤劫中五百如来尔时诸法神通自在王菩萨即承当之有一神通魔王问其安置何器菩萨令其谛观我身见其脐中有水王光世界佛号宝优钵罗坐大宝山宣说正法魔王即发大菩提心誓不退转次陀罗尼自在王菩萨答师子幢菩萨广说八陀罗尼所谓净声光明陀罗尼无尽器陀罗尼无量际陀罗尼大海陀罗尼莲华陀罗尼入无碍门陀罗尼四无碍智陀罗尼佛庄严璎珞陀罗尼佛赞印之并说其曾于过去净光明佛时名为光顶菩萨问佛宝炬陀罗尼义闻巳即得故今能说次有慧聚菩萨请问得巳不失之故佛广答以安住慧根造作慧业大地震动次有具足四无碍智菩萨请问以何因缘名为慧聚佛说过去功德佛藏时曾为念意菩萨不起于座答佛所问百亿事义大众获益故得此名次乃付嘱流通宝女品第三世尊故在大宝坊中有宝女手持白真珠贯随诚言力遍着佛及诸菩萨顶众叹希有佛述成之女问实语法语义语毘尼语义佛具答之十千菩萨得无生忍女为舍利弗说三十二菩萨宝心悉无声闻辟支佛心又为说四无碍智舍利弗问其夙因佛说过去分别见佛时曾为轮王供佛发心久巳离男女身今以方便示女身耳宝女请问十力世尊是即是离又何故说十非一非百佛说非即非离能说十事故名十力虽说十力一具无量为流布故说言十力因广说十力无畏十八不共皆从菩萨修行所得又答三十二相业因地动获益次答修行法行问次宝女为舍利弗说不退印地动获益佛又答宝女大乘问次说三十二障碍事三十二速得大乘事结益嘱持不眴菩萨品第四东方普贤佛所不眴菩萨来供养佛赞叹问法佛为说一切法自在三昧次明具足一至十法能得三昧大众获益次不眴为舍利弗说无住义无生忍义佛赞印之因说得心自在即能得法自在三昧次为舍利弗说不眴夙因乃于过去自在王佛时名为法语比丘久修久证此妙三昧不眴又为舍利弗说梵行法大众获益付嘱流通海慧菩萨品第五大水盈满出生无量芬陀利华大众各自见在华上华出大光弥勒问何因缘佛言下方宝庄严土海智神通佛所有海慧菩萨欲来听法故海慧即来先入三昧令此大众得见彼土次偈赞佛请问净印三昧佛为具说菩提心宝三押不坏具足六度次说穿菩提心次说三昧根本所谓三业随智复有十净具三十法得八不共次明远离滓浊破坏四魔次为舍利弗说师子初产小火烧薪等喻复为海慧说过去勤精进佛示坚固庄严菩萨四法一者发心二者作心三者观心四者如法住既广释巳菩萨奉持勤行精进今成世尊次有修悲梵天请问海慧何名佛法答以一切法即是佛法无有二相菩萨有八种力闻深佛法不生怖畏佛赞印之兼明能护正法有四四摄次有功德宝光菩萨问护法义佛举过去大智声力如来答法护菩萨所问护法之义兼以付之山王等十九菩萨各言能护文殊师利言其悉是谬语以世尊不得一法故佛赞印之文殊又说持经有十利益大众发心地动出光海慧复问世尊何法摄取大乘佛答以百种一法百三十种二法五十六种三法及障碍大乘三十七种四法众又获益大地震动天人赞善佛复偈叹大乘功德又为海慧广说门句法句及金刚句于是十方菩萨兴供偈赞慧聚菩萨申明佛出世义佛举然灯授记时七种三净以印成之海慧复问菩萨发何等愿佛答以如本发愿及说种种方便智慧次说过去无边光佛为净声轮王说八种四法王悟无生出家修道佛又为说出家二十四益并示以当净自界净声如法观巳即得神通辨才彼时净声即今海慧次又为说如法而说如说而住之义引古师子舍身救二猴子之事为证次有二十一菩萨各说如法住义海慧复广明魔业佛广说坏魔业道波旬庄严四兵来趣宝坊海慧以神通力持置东方破疑净光佛国令发大菩提心又令此彼两国互得相见互得大益佛复说咒四章付嘱流通虚空藏菩萨所问品第六婆伽婆游妙宝庄严堂上与比丘六百万菩萨不可说人俱世尊分别大法方便于时大千世界忽皆不见唯见微妙宝台及见高师子座舍利弗请问因缘佛言东方一宝庄严佛所有虚空藏菩萨欲来至此菩萨寻与十二亿众俱来供养赞叹宝台震动乃问云何行六度与虚空等凡三十问佛一一答之于六度中一一各有四法成就又有八法能净于六念中详明念佛三身及念天差别于陀罗尼中具明三十二修于二十四辩具明二十四种修因既答释竟大众获益速辩菩萨问何因缘名虚空藏佛言过去普光明王佛时曾为师子进菩萨入定雨宝即获此名于是众会渴仰欲见神力遂承佛命入称一切众生意三昧雨法及财大众获益又以神力释生疑菩萨之疑佛又述久远过去净一切愿威德胜王佛时曾为众天灌顶轮王巳得不退菩提心三昧生疑因请虚空藏说三昧行业虚空藏答八万四千诸三昧门略举八十三名次舍利弗问生疑名生疑自答释之虚空藏复请佛说诸菩萨大誓庄严及道庄严次有宝德菩萨问虚空藏修出世圣道之义及入于涅槃行菩萨行之义众又获益如来赞印虚空藏乃推功于佛力宝德问其意旨仍答释之次又答阿难问于是五百声闻各脱郁多罗僧供虚空藏虚空藏即遣此衣至东方袈裟幢世界山王佛所施作佛事次有光明庄严梵天雨花作乐供养请问菩萨善根资粮及出要智方便佛广答之天叹希有谓能以四句义总说一切菩萨行虚空藏语梵天言一句亦能总摄一切佛法谓离欲句空句等略举十四一句一一皆能总摄佛法如佛法一切法亦然以是等句皆非句故一切佛法非句假名为句次有宝手菩萨请问何谓安一切佛法根本虚空藏答以住菩提心次以二法摄菩提心次以四法摄二八法摄四十六摄八三十二摄十六六十四摄三十二百二十八摄六十四宝手赞叹兴供波旬化作长者与佛问答佛敕十六菩萨各说过魔界行波旬兴供虚空藏说咒魔子亦勉强发心佛为悬授记莂申越长者疑悔尽除六十八亿菩萨发愿持经佛为较量功德并说咒术四王帝释亦各说咒梵王弥勒阿难及功德庄严菩萨皆悉受持佛与十方诸佛同放大光嘱累无言菩萨品第七王舍城师子将军生一子空中有天诫之八岁不言今以佛力同其父母亲属共到宝坊现大神通说偈赞佛大众获益兴供将欲问佛先与舍利弗互相问答次问闻声及善思惟生于正见佛广答之无言复答舍利弗问得正见义次乃问信进念慧四力佛广答之众会得益无言次答莲华菩萨倒见如见义及菩萨义佛赞其得慧灯三昧因即广明能摄六万诸三昧门譬如日出能为四事又如宝珠亦如虚空亦为一切法顶众又得益动地兴供次于世尊脐中出一金刚脐菩萨传东方慧桥如来命问安听法及六万亿菩萨皆在佛身内坐听法次从一毛孔出礼佛却坐金刚脐复与无言问答显发无性无声法界无二深义无言复入金刚三昧令此世界悉为金刚金刚脐尽其神力不能破一微尘次明有四四法能得金刚三昧无言次为同来眷属说四十事庄严菩提之心十法常得亲近诸佛菩萨父及眷属得柔顺忍佛乃付嘱受持不可说菩萨品第八世尊故在大宝坊中不可说菩萨赞佛入定问说大事地动兴供众获大益又即演说不诳如来之义无畏菩萨因问云何名诳如来不可说分别答之兼明无出之出名佛出世佛赞印巳无畏问谁当信者宝女遂与广相问答次为舍利弗广说譬喻明声闻与如来于无差别法界中而有差别又答无畏调伏问报恩问谓三十二业名菩提行此能报恩二人必死不治谓声闻缘觉无畏以衣供养宝女不受复作种种问答次有胜意天子问说与不说之义不可说化作比丘证信复与胜意种种问答亦与舍利弗种种问答舍利弗深赞印之佛亦赞舍利弗不可说复与佛问难得受记义八千菩萨得无生忍昇空说偈魔王化作比丘而来不可说以神通力令其忏悔为说十六种法发菩提心又说三十二法向菩提心又请世尊说不可说六波罗密魔王欢喜大众发心宝幢分魔苦品第一世尊在宝坊中重述初成道时优波提舍及拘律陀遇见马宿比丘闻法见谛魔不能扰之事往古品第二仍述魔众发心问法答以四法不近恶友速得菩提于是地意菩萨请问不可说义可觉知否佛言不可说智即一切智因反问以佛智十五菩萨各各答巳乐欲菩萨复与文殊问答佛赞印之魔众得无生忍大会获益佛为说过去业谓往古香功德佛说宝幢陀罗尼门华目比丘化无量众善行大臣发恶誓愿华目今成世尊善行今为波旬还得受记魔调伏品第三魔尽其力欲害于佛舍利弗目犍连富楼那须菩提入城四门各调五百魔子佛现莲华说偈远闻魔被五缚诈心归依七走不脱至心听法三昧神足品第四佛欲入城诸天竞阻佛以大声慰之心游首楞严定令诸众生各见所事之像光味仙人与五百弟子闻佛说偈皆得宝幢三昧赞佛得记相品第五佛入三昧令王舍城有十二门门一如来诸魔天神各兴供养于香花中说偈周闻佛又入佛庄严珞璎三昧令界清净十方云集说偈普益次登光味所造宝梯坐莲华上劝发波旬生欢喜心波旬吐恶歔佛佛变其气成须曼华遍供十方诸佛集十方佛及诸菩萨陀罗尼品第六十方诸佛同声说大集金刚法心因缘自在陀罗尼月光童子菩萨亦说神咒菩提自在梵王正语梵天皆现女身说咒佛又说咒以加护之护品第七善系意菩萨变现八万四千色身调伏众生佛与授记授记品第八庄严华魔王誓以女身广度众生说咒护法吉意菩萨述其本事佛皆与记悲品第九十方诸佛为庄严华及吉意二大菩萨说咒二人受持佛复劝谕波旬发心波旬不发护法品第十佛以正法付嘱国王诸天各发弘愿四天王护法品第十一梵王帝释四王各说一咒疑心菩萨问魔悉来集否佛言都集又问有信心否佛言皆有信心唯除波旬眷属千人当来破坏三宝至法灭时乃得信心亦当成佛次有太白魔天说咒动地护持佛法旷野鬼品第十二五百菩萨以大愿力现鬼畜身调伏鬼畜说二神咒还本品第十三十方诸佛欲还本界动地雨花月香如来答梵天问成就十法能护正法虚空目分声闻品第一世尊故在大宝坊中诸声闻等犹生大慢不得四果佛举瞻婆华鬘发大誓愿出生四宝宝出大光掷之虚空鬘中说偈众悉来集佛为宣说杂四真谛华鬘遍往四方佛上南方金刚光明功德如来遣金刚山童子说法目陀罗尼来赠西方智幢如来遣胜幢童子说净目陀罗尼来赠北方发光明功德如来遣胜意童子说光目陀罗尼来赠东方宝盖光明功德如来遣虚空声童子说圣目陀罗尼来赠四童子变此世界令净与大众来供养偈赞各传佛命地动龙集正语天女说咒护法佛为憍陈如广说法行具明阿那般那乃至八忍八智亦说灭后六部差别亦说奢摩他毘婆舍那四念处三解脱四禅四定及出世定是名法目陀罗尼与金刚山所持来者无异说是法巳舍利弗目犍连等皆得四果世间目品第二佛放白毫相光照十方土人天毕集频婆娑罗请问十二月相佛说雪山仙人共虎行欲生十二子父母亡后归依梵天至十二年感天与愿弥勒品第三弥勒心念说偈问佛佛为广说十二因缘是名净目陀罗尼也四无量心品第四频婆娑罗王问供养修四无量菩萨得几所福佛言具八事无八怖具足八大丈夫次有净光菩萨与无胜菩萨互相问答众会获益净目品第五无胜意童子请问慈无量心相体因缘果报佛入调伏众生无所畏惧三昧放肉髻光照无边界说偈众生悉集宝坊佛为说三种慈并说修相明星天子问慈心果佛具答之天子于诸禅定出入自在说咒利生佛因为说十二菩萨现为畜生调伏众生居阎浮外四方海中每方各三并说求见咒法圣目品第六明星菩萨问修悲法佛言当观八苦明星得无生忍众获多益次说修喜修舍辟支佛乘品第七无胜意问缘觉乘人所修慈悲喜舍佛答以修法缘慈等圣目无碍智品第八虚空声童子请问无缘梵行佛入虚空幢三昧面门放光照十方界大声集众乃演说之大众获益护法品第九文殊等九万二千亿童子请佛愿力加持法门佛言四方四佛先巳有愿今以此法付嘱天龙鬼神十方菩萨请佛制戒佛言止止佛自知时次问频婆娑罗国法随制四重及嘱护佛法者应摈治不如法恶比丘大众还品第十佛复安慰诸天一切众生各发愿宝髻菩萨品第十一东方净住佛国宝髻菩萨与八千菩萨赍妙宝盖覆千世界来供养佛赞声遍满大千请问净行法印佛答以十分之一谓一者波罗密行二者助菩提行三者神通行四者调众生行并说过去一切众生乐念如来亦说此法时有宝聚菩萨复问庄严自身庄严菩提树法彼佛答以不放逸法其时宝聚即今宝聚次又说四种四法调伏众生及说过去广光明佛时净精进菩萨调伏财功德婆罗门事宝髻即解髻珠供佛佛与授记日密分护法品第一世尊故在大宝坊中莲华光功德大梵菩萨请说清净法聚佛令菩萨各入禅定放光十方云集佛示生身法身二种供养次明破戒受施现在未来各四恶果又明未来恶王侵夺法师物者现得二十种恶舍身堕大地狱备历鬼畜能护法者功德甚大陀罗尼品第二东方五功德佛遣日密菩萨持真陀罗尼及莲华陀罗尼来南方山王佛遣香像王菩萨持随空三昧陀罗尼及大行陀罗尼来西方高贵德王佛遣光密功德菩萨持断业陀罗尼亦名随无愿及大神良咒来北方德华密佛遣虚空密菩萨持净陀罗尼来分别说欲品第三日密偈赞传欲佛语舍利弗受持是陀罗尼分别品第四四大菩萨各各入定放光憍陈如请问爱与士夫行于生死佛为分别广说如实陀罗尼众得大益重问莲华陀罗尼佛不许说次问如空空行陀罗尼佛为说之众又得益次问随无愿陀罗尼佛为说之众亦得益次问一切世间不可乐想食不净想佛为说之亦即是随无愿陀罗尼众又得益舍利弗次问净陀罗尼佛说破四倒法众又大益不思议大通品第五频婆娑罗王请问佛光佛敕四众各入三昧佛亦自入佛境界三昧一切世界悉入佛身一切众生获大利益波旬大苦命空树大臣往敕诸龙龙集大山皆失势力复有戒梯大臣先往佛所佛令忆本誓愿得如法忍龙受大苦归依光味大仙光味劝令归佛救龙品第六佛趋须弥山顶放光救龙王苦大声说诸法印所谓无常苦无我等文来未尽大哀经周西晋月支国沙门竺法护译即前经初二品分作二十八品宝女所问经发译人同前即前经宝女品第三分作十三品海意菩萨所问净印法门经宋译经院沙门惟净共法护等译即前经海慧菩萨品第五无言童子经发西晋月支国沙门竺法护译即前经无言菩萨品第七宝星陀罗尼经殷唐中天竺沙门波罗颇密多罗译即前经宝幢分同本别译大乘大方等日藏经有隋乌苌国沙门那连提黎耶舍译即大集日密分而详明护持正法品第一陀罗尼品第二菩萨使品第三佛敕耶舍持日眼莲华陀罗尼憍陈如持无尽根陀罗尼舍利弗持智慧依止陀罗尼目犍连持恶心者生欢喜心诸不信者悉皆惛睡陀罗尼定品第四恶业集品第五护持品第六佛现神通品第七魔王波旬星宿品第八送使品第九光味仙为龙见佛念佛三昧品第十昇须弥山顶品第十一三归济龙品第十二世尊从须弥顶下至佉罗低山说十种业来生龙中及为龙说种种夙因护塔品第十三佛以二十八大支提付嘱诸龙及夜叉竟又说大授记咒波旬闻巳生欢喜心与诸眷属忏悔受三归依伽罗支魔子问眼色因缘等义佛为解释诸法性空众获大益大方等大集月藏经虞高齐乌苌国沙门那连提黎耶舍译月幢神咒品第一佛在佉罗帝山与六百万比丘无量无边菩萨俱说日藏经巳西方现大花云云中现一半月广十由旬月中复现真金重阁讲堂堂中复现半月月中有千叶青莲世尊端坐说法光照大众头上皆现半月目连说偈问佛佛说月藏菩萨欲来月藏即来说偈并说神咒又忏谢来迟之过佛广赞其入禅功德具足六度魔王波旬诣佛所品第二魔宫诸物变半月形放光演偈击鼓集众鼓复说偈乃与眷属诈来归依兴诸供养佛为憍陈如偈说利养过失魔怀羞愧默坐听法诸阿脩罗诣佛品第三波旬雨诸恶物于脩罗宫脩罗归佛佛以悲风光明三昧救之寻来见佛兴供偈赞本事品第四说佛于毘舍浮佛时为化八弟千年苦行彼八弟者即今四阿脩罗王波旬调达弥勒维摩第一义谛品第五月藏请问住阿兰若修第一义谛法佛言起大悲心弃舍爱取依四圣种不念四大五阴根尘识等以四无碍成熟众生满六度行如初日月乃至十五日月次问三昧何身何攀缘何想何相何性佛具答之次明随有第一义禅菩萨居处得十二种功德利益令魔得信乐品第六一切天人慈心视魔劝谏令发道心深信忏悔佛为说忍功德授波旬记波旬说咒护法一切鬼神集会品第七四王请佛分张付嘱一切天龙鬼神大会亦同劝请正辩大梵解旨命四王以燄赫铁轮四方遥掷摄诸鬼神同来佛所诸恶鬼神得敬信品第八佛为大会说十平等一众生平等二法平等三清净平等四布施平等五戒平等六忍平等七精进平等八禅平等九智平等十一切法清净平等罗剎王等自述夙业悔过获益诸天王护持品第九佛故问大梵天王巳以四天下付嘱一切天龙鬼神如拘留孙等三佛无异诸魔得敬信品第十魔愿护持国界佛与授记重嘱一切天王提头赖咤天王护持品第十一日月天子寄愿护法佛赞许之并敕天王护阎浮提东方第四分毘楼勒叉天王品第十二佛敕天王护阎浮提南方第四分毘楼博叉天王品第十三佛敕令护阎浮西方第四分毘沙门天王品第十四佛敕令护阎浮北方第四分咒轮护持品第十五佛为四王共说五咒初总次北次东次南次西忍辱品第十六罗㬋阿脩罗王等承佛付嘱说咒护法龙王瞋怒佛为说忍辱十种近果及五远果并说不忍过患月藏又说大慈陀罗尼于是天龙脩罗互相忏谢佛重以三宝事付嘱护持兼明打骂出家人者得罪无量大会兴供佛以神力加诸音声令演妙法入众会耳各得大益分布阎浮提品第十七佛以一切国土分布付嘱天龙鬼神各令护持及说息诸诤讼大陀罗尼星宿摄受品第十八复以诸国嘱付二十八宿七曜十二辰建立塔寺品第十九梵释四王举过去二十五塔为例请问如来现在未来几所塔寺令其护持佛笑放光照曜诸国各现多佛嘱令护持法灭尽品第二十月藏顾月灯说偈月灯以偈问佛佛偈答末法时事嘱诸菩萨护持咸皆默然唯弥勒等贤劫大士出语承当佛复说偈悬记法灭之事又说金刚坚固深密解脱味体陀罗尼句众得大益大兴妙供复说持经十种清净功德八种清净功德十三种清净功德大乘大集地藏十轮经陶唐大慈恩寺沙门释玄奘译序品第一薄伽梵于佉罗帝耶山说月藏巳南方云来雨诸供养演诸法声众会手中各各现如意珠雨宝放光见十方土又见身各地界增强坚重难举无垢生天帝释问佛佛为广叹地藏菩萨功德菩萨寻与无量眷属现声闻像来礼佛足赞叹供养佛又因好疑问菩萨问广述地藏无量功德众会兴供地藏转供世尊兼说神咒利益一切十轮品第二地藏问佛云何于五浊世能转佛轮佛答由本愿力成就十种佛轮能居此土即十力也一一喻如转轮圣王无依行品第三天藏大梵请问禅诵营福三业为出为坠剎帝轮王为沈为昇佛答二种十无依行随有一行不成三乘次明出家破戒犹能生人十种殊胜思惟不宜非理辱害次明五无间罪四根本罪谤三宝罪皆非佛之弟子宜极护持四根本戒次因优波离问具明举罪有十非法又十非人有五法举有七法灭次因地藏愿救末世为说末世有十恶轮谓国王宰官等护恶比丘恼害净众即名为旃陀罗乃至破戒无戒不应辱害引古罗剎醉象敬重袈裟为证若能远离十恶轮者则得十法增长离三十过天藏乃说护国不退轮心神咒有依行品第四金刚藏菩萨问既言破戒非佛弟子云何不许辱害又他经处处独赞大乘今经云何说三乘法悉皆不许隐没佛答十种有情难得人身复有十种无依行法差别有四种僧及四沙门是故破戒虽非佛子不应受供犹有圣贤幢相不得辱害三乘并是如来度生方便虽修大乘不得废二次示十有依行三乘所共复有十有依行独觉大乘所共次复广示大乘无尘垢行轮无取行轮随众生根说三乘法戒净慈悲安乐一切乃名大乘忏悔品第五众会闻法各忏先罪佛为说十种法能令菩萨获得无罪正路法忍谓不着五阴此世他世三界次明巳得法忍许处王位或行十善或信三宝亦可为王否则决当堕落善业道品第六金刚藏问云何于三乘人法得无过失乃至菩提行愿心无厌足佛答十善业道即菩萨十轮广说因果利益福田相品第七复明菩萨十财施大甲冑轮十法施大甲冑轮净戒大甲冑轮安忍大甲冑轮精进大甲冑轮静虑大甲冑轮般若及善巧方便大甲冑轮大慈大甲冑轮大悲大甲冑轮坚固大忍大甲冑轮故为一切声闻独觉作大福田获益嘱累品第八众各获益无量佛以此法付嘱虚空藏菩萨佛说大方广十轮经唐北凉录失译人名前经同本而文缺略大集须弥藏经唐高齐乌苌国沙门那连提黎耶舍共法智译声闻品第一功德天女请问禅波罗密佛为说出入息念次第得入四禅入三三昧满菩提分若国土中有此福田得十可爱乐法得十殊胜利益菩萨禅品第二复说菩萨不堕二乘定聚如实观察得一切法无语言空三昧犹如地藏菩萨自在出入利益众生灭非时风雨品第三功德天为地藏述其往昔誓愿及述过去因陀罗幢相王佛所授作世水宅心陀罗尼复求地藏起悲愍心地藏令其请佛演说水风摩尼宫陀罗尼说巳大地震动地藏亦说磨刀大陀罗尼陀罗尼品第四佛告须弥藏龙仙菩萨令调恶龙龙仙说咒善住龙王广叹袈裟功德若有国王恼乱服袈裟者则致荒乱此非龙过然亦立誓说咒次诸龙王亦各立誓复说四咒干闼婆仙亦说一咒地藏复说幢杖大陀罗尼无尽意复说幢盖摩尼愿眼大陀罗尼文殊亦说能惧尸利子利奴大陀罗尼观世音亦为弥勒说船华功德大陀罗尼帝释问佛何因何缘诸龙损坏世间资财佛答贪力瞋力二种因缘功德天以一斛器盛诸种子奉观世音观音说咒加护令其教化众生阅藏知津卷第四阅藏知津阅藏知津卷第五北天目沙门释智旭汇辑大乘经藏方等部第二之四虚空藏菩萨经弔姚秦罽宾国沙门佛陀耶舍译佛住佉罗底翅山说破恶业障陀罗尼西方胜莲敷藏佛所虚空藏菩萨欲来供养先现如意宝珠照空大会唯存佛光除大菩萨余皆迷惑梵顶菩萨问佛佛说无断常法大众复见如故佛指西方广叹虚空藏功德大众渴仰虚空藏复以神力净此世界令众手中各有宝珠雨诸供具现大宝盖供养如来现宝莲华而坐其上弥勒致疑药王答释佛赞药王重叹虚空藏神力说求请咒弥勒问顶上妙珠之因佛具答之明其能除国王五根本罪亦除大臣五根本罪亦除声闻五根本罪亦除初心菩萨八根本罪亦满众生一切所求虚空藏次从座起跪问何以能于五浊施作佛事佛以虚空自性清净之义答之虚空藏即说无尽降伏师子奋迅陀罗尼佛赞印其能灭重罪令生佛国虚空孕菩萨经弔隋北天竺沙门阇那崛多译即前经异出而小不同虚空藏菩萨神咒经弔刘宋罽宾国沙门昙摩密多译亦即前经同本而有缺略观虚空藏菩萨经弔译人同上佛住佉陀罗山优波离问欲治罪者云何作观佛言先依决定毘尼敬礼三十五佛次想此菩萨顶有如意珠若见此珠即见天冠中现三十五佛珠中现十方佛或得除罪字印臂或闻空中唱罪灭便堪入僧或使知毘尼者得梦须更忏悔乃至八百日治厕再三七忏重与授戒无尽意菩萨经罪刘宋枳园寺沙门释智严共宝云译佛游宝庄严堂说大集经东方大金色光照此世界出大莲华无尽意菩萨与六十亿眷属俱赞礼于佛舍利弗问所从来菩萨答以不来不去次复问佛佛答从不眴国普贤佛所来兼明彼诸净土菩萨唯修念佛三昧悟无生忍无尽意以三昧力令此众会得见彼土遥申礼供普贤如来亦令彼众得见此土遥申礼供舍利弗问谁字仁者为无尽意答言一切诸法不可尽故即广说八十无尽法门所谓发心无尽净心无尽六种四行无尽心毕竟无尽六波罗密无尽大慈大悲大喜大舍无尽五通无尽四摄无尽四无碍智无尽四种依法无尽修习助道无尽三十七品无尽定慧无尽总持辩才无尽撰集四法无尽一道无尽方便无尽阿差末菩萨经罪西晋月支国沙门竺法护译与上经同本梵语阿差末此翻无尽意也佛说菩萨念佛三昧经弔刘宋天竺沙门功德直共玄畅译序品第一佛住耆阇崛山净居天子于夜后分供佛请说念佛三昧佛默许之天子去后微笑謦欬声遍十方天人毕集佛出僧坊遥见宝地复更微笑不空见菩萨问知其故即入三昧于彼宝地化作法座请佛往坐佛更动地出广长舌述彼净居天子请说念佛三昧不空见本事品第二过去宝肩佛时无量力王与二王子一名师子二名师子意同供养佛佛入涅槃师子投火说誓佛于火中复起作大利益然后灭度师子寻生梵天历侍普密王等诸佛无量力王即今世尊师子意即今弥勒师子即不空见佛说此已还入僧坊静室右胁而卧神通品第三不空见以神通力庄严此界阿难遍问目连舍利迦叶满慈罗㬋及须菩提各师子吼述巳平日神通各言今非巳作众会各获大益弥勒神通品第四弥勒入城乞食以一食供恒沙诸佛化彼长者发菩提心大地震动弥勒亦师子吼自说往因赞佛音声辩才品第五不空见从三昧起为众说佛音声辩才众会获益赞如来功德品第六不空见说佛德巳心念如来降临众会佛以神力动地放光来至大会不空见复告阿难广叹佛德如来神力证正说品第七佛摩不空见顶印其所说不空见复说偈述其所见三世佛事不空见劝请品第八问法兴供述意请答赞三昧相品第九显示念佛三昧功能正观品第十先观五阴不实深生怖畏具足惭愧修行止观三空四念及以四等乃至十二头陀三十七品十善十力等法次复相续念佛十号相好六通五分等法又当续观即蕴异蕴是如来耶六根四大亦复如是又观无上菩提不以身得不以心得不离身心得无上道次明离我见法放光授记微密王品第十一不空见问舍无惭愧得三昧法佛述过去明相佛时胜微密王闻法出家秉二二法修此念佛三昧巳成莲华上佛三法品第十二不贪不瞋不痴观一切法无常苦无我供佛劝人供发愿赞佛德赞相好发愿随喜三世佛所求念佛三昧劝持品第十三说过去宝胜光佛灭后树王比丘流通此三昧宝王有帝幢天转轮王梦中闻此三昧出家修学成高行佛是故得闻此三昧者决定成佛诸菩萨本行品第十四九万百千亿那由他菩萨发心持说修行佛笑印之正念品第十五佛说正念诸法实相是名念佛菩萨闻巳得无生忍安住三昧皆见十方恒沙诸佛大众奉持品第十六菩萨天人兴供佛重现瑞赞持佛说大方等大集菩萨念佛三昧经民隋南天竺沙门达磨笈多译与上经同而文周足正观品分为三于十号相好下名思惟三昧品第十一于放光授记名示现微笑品第十二神通品第十三即微密王品修习三昧品第十四即三法劝持两品但缺正念奉持两品大方等大集贤护经隋北天竺沙门阇那崛多共笈多等译思惟品第一佛在王城竹园放光集众贤护问法佛赞其德为说思惟诸佛现前三昧先说具诸方便功德次说如闻阿弥陀佛在西方便依所闻系念思惟观察不巳了了分明终获见之如梦所见无物能障未得天眼能见彼佛亦无天耳闻彼法音如有三人各念婬女梦与从事寤巳来诣贤护贤护为彼方便说法住不退转得菩提记念佛三昧亦复如是又昔须波日佛时有饥人梦得饱食寤巳还饥因思诸法皆空如梦悟无生忍如是随佛方所即向彼方至心顶礼渴仰欲见专精思惟色相亦即作彼虚空之想住正思惟得见彼佛光明清彻如净琉璃其形端正如真金柱三昧行品第二具四四法得成三昧见佛品第三敬师如佛精勤修学则见十方各多多佛不假作意自然现前正信品第四当应勇勐发勤精进莫如海船未到先破莫如愚人嫌赤栴檀莫如痴人毁摩尼宝因即较量持经功德受持品第五能受持者巳于无边佛所种诸善根一切功德不能格量观察品第六一心思惟佛坐说法相好殊特乐观无厌见如来巳当先谘问不见顶相次第遍观诸相皆令明了愿我未来得具妙相得清净戒具足威仪定慧解脱等亦尔复更思惟菩提为身得耶为心得耶身如草石心不可见菩提无色亦不可见无漏无为无有以色证色以心证心无有证知亦非无证以如来身心皆无漏故五阴五分及所说法亦无漏故如是观一切法则入寂定无有分别非无分别何以故定有分别即是一边定无分别复为一边如是观察知如来时不可执着戒行具足品第七出家应护十支戒行在家应修布施三归五戒八斋乃堪行此三昧次记此经行世时节多人发愿末世弘持佛为授记称赞功德品第八具四法得三昧现前获五功德饶益品第九过去无畏王佛时须达多长者子持此三昧成然灯佛欲成此三昧王当勤观察彼四念处具足五法品第十贤护请佛设供随佛入园复问几法能证三昧佛答六种五法授记品第十一然灯佛时闻此三昧即证三昧得菩提记甚深品第十二观五阴不取着观念处不分别一切法中无障碍成就三昧即得睹见阿僧祇佛闻法受持十法八法品第十三具十法为他解斯三昧当得八事不共功德品第十四当成十八不共法当受如来十力随喜功德品第十五四种随喜功德不可格量昔师子意佛时梵德轮王随喜功德巳成坚固精进佛是故十由旬内应往听受尽寿应随法师不离觉寤品第十六昔萨遮那摩佛后和轮比丘说是三昧佛为国王梦中闻告寤遂出家承事法师三万六千岁魔障竟不得闻汝等当应急疾听受事师不懈嘱累品第十七般舟三昧经伐后汉月支国沙门支娄迦谶译即前经先出而文古涩拔陂菩萨经后汉录失译人名亦即前经文来未全梵语拔陂此翻贤护自在王菩萨经发姚秦天竺沙门鸠摩罗什译佛在给孤独园与二万比丘一万菩萨俱自在王问自在法佛答戒自在五神通自在阴智性智入智因缘智谛智自在无碍慧自在及说菩萨十力四无所畏十八不共法奋迅王问经发元魏中天竺婆罗门瞿昙般若流支等译与上同本大集譬喻王经周隋北天竺沙门阇那崛多等译为奢利弗以诸譬喻说菩萨二乘智慧功德差别劝人发心回向菩提亲近善友佛说大集会正法经宋北印土沙门施护译佛在鹫峰山中普勇菩萨请问佛为说闻大集会正法者功德甚大次有折伏尼犍事普勇隐身往十方剎诸事又为药王军菩萨分别久生初生二义僧伽咤经元魏优禅尼国王子月婆首那译与上同本先出旧人不察收入密部月灯三昧经女高齐乌苌国沙门那连提黎耶舍译佛在灵山月光童子问法佛答一法速得菩提谓于众生起平等心救护心无碍心无毒心证得诸法体性平等无戏论三昧从彼三昧成就二十一种十法得种种美名说巳大众获益次说三昧四十义次说古声德佛事次明于此三昧最初所行以大悲心为首次明应知入三忍法次说古无所有起佛事于是月光请佛及僧佛诣其家受供养巳月光默念作偈问法佛告以一法相应速成菩提谓如实了知一切法体性离相无相次明应修习显示三昧智月光偈赞佛德佛亦偈答授记乃还灵山童子随来更问法要佛言成就四法能速得此三昧若如说行得四功德应善巧知于不思议佛法应谘请应深信应求应闻而不怖次加持干闼乐音宣此不思议法次明应知色身及以法身次明七十四种四不可思议次明应成善巧方便所谓随喜他善次明应住不放逸行次明六度多闻法施住空宴坐空闲乞食各得十利亦得见佛藏得闻法藏得智藏得三世智慧藏谓得五通次明应修神通本业谓摄一切善法而不取着次又明古声德佛时事次明欲求三昧应修法施财施四种回向而回向之应奉事持戒持三昧人乃至以身分血肉除其病患因说往昔血肉供法师事次有阿难问苦行事佛说古善华月法师因缘忏悔品第二明古勇健得王瞋心杀善华月法师后极悔过犹堕三涂从三涂出今成世尊校量功德品第三赞叹品第四弥勒说偈本因品第五先偈说古众自在佛事次劝修身戒清净身业清净身行口戒意戒各具一切佛功德法次释初品中美名凡三百句是为大方等大集一切诸佛说月灯正行一切诸法体性平等无戏论三昧月灯三昧经慕刘宋沙门释先公译即上经中六度等各十功德占察善恶业报经隋外国沙门菩提登译婆伽婆住耆阇崛山示广博严净无碍道场说甚深根聚法门坚净信菩萨为末世众生请问方便佛令转问地藏菩萨地藏为示三种轮相占察三世善恶业报兼示忏悔之法次示一实境界二种观道及示善巧说法安慰怯弱离相违过此诚末世救病神丹不可不急流通僭述玄疏及行法以公同志佛说佛名经巳长元魏北天竺沙门菩提留支译佛在祇园无问自说共计佛菩萨及辟支佛名一万一千九十三尊佛说五千五百佛名神咒除障灭罪经隋北天竺沙门阇那崛多共笈多译共四千七百零四佛及多神咒三劫三千诸佛名经长开元拾遗附梁录先五十三佛次庄严劫贤劫星宿劫各千佛千佛因缘经维姚秦天竺沙门鸠摩罗什译佛在耆阇崛山与五千比丘八万四千菩萨俱是诸菩萨各各自说过去因缘声遍大千天龙八部皆悉集会世尊从石室出入大众中跋陀波罗菩萨敷座诸菩萨等璎珞供佛请问千佛过去因缘佛为说种种往因经来未尽贤劫经恃西晋月支国沙门竺法护译问三昧品第一喜王菩萨请问佛答以了诸法本三昧成就二千一百诸度无极事致八万四千诸三昧门诸总持门行品第二四事品第三明行四种四事得此三昧法师品第四法供养品第五诸度无极品第六喜王与佛从三昧起更请问法佛乃唱二千一百度无极名习行品第七无际品第八闻持品第九神通品第十三十二相品第十一顺时品第十二三十七品第十三寂度品第十四十种力品第十五四无所畏品第十六十八不共法品第十七方便品第十八八等品第十九巳上共十三品皆细释诸度无极各有六事千佛名号品第二十千佛兴立品第二十一明国土光明父母子侍弟子寿命法住各各不同千佛发意品第二十二明最初发心因缘叹古品第二十三嘱累品第二十四称扬诸佛功德经元魏西域沙门吉迦夜共昙曜译佛在灵山为舍利弗及弥勒迦叶说诸佛名号功德东五十三南三十八西三北六上二十七与百七十佛名略同百佛名经隋乌苌国沙门那连提黎耶舍译舍利弗问佛唱百名敕令夜三昼三各诵一遍佛说大乘大方广佛冠经宋中印土沙门法护等译佛在鹫峰告大迦叶东方定手最上吉祥如来离尘步菩萨莲华最上吉祥如来莲华手菩萨日轮光明最胜吉祥如来日光明菩萨一宝盖最上如来定最上吉祥如来宝轮光明高胜吉祥王如来南方无边步迹如来无边香最上王如来宝上如来西方大光明照如来北方宝开花普耀吉祥如来东方宝藏如来宝胜如来佛说十吉祥经开元附秦录佛为离垢盖大士说东方十佛名号功德佛说八佛名号经隋北天竺沙门阇那崛多译因舍利弗问为说东方八佛名号闻者得不退菩提善说称功德如来因陀罗相幢星王如来普光明功德庄严如来善斗战难降伏超越如来普功德明庄严如来无碍药树功德称如来步宝莲华如来宝华善住娑罗王如来佛说八吉祥神咒经吴月支国优婆塞支谦译佛说八阳神咒经西晋月支国沙门竺法护译佛说八吉祥经仝上萧梁扶南国沙门僧伽婆罗译三经并与前同本梁译缺舍利弗问佛说八部佛名经元魏中天竺婆罗门瞿昙般若流支译佛为善作长者说东方八佛名功德佛说灭十方冥经维西晋月支国沙门竺法护译佛教面善悦童子念十方佛名以除恐惧受持七佛名号所生功德经维唐大慈恩寺沙门释玄奘译为舍利弗说东方五佛南方二佛名号大乘宝月童子问法经宋北印土沙门施护译佛在鹫峰频婆娑罗王子请问佛号功德佛以十方各一佛名答之并出夙愿功德佛说宝网经西晋月支国沙门竺法护译佛游猕猴江边与六万比丘三十亿菩萨九十亿诸天九十九亿龙王及阿须伦王民众俱维耶离城宝网童子年始八岁梦兜率天人颂叹佛德启白父母见佛设供请问法要佛为称说六佛功德东方宝光月殿妙尊音王佛南方树根华王佛西方造王神通燄华佛北方月殿清净佛下方善寂月音王佛上方无数精进愿首佛佛说不思议功德诸佛所护念经南云阇那崛多译北云曹魏录失译人名共有千一百二十佛名药师琉璃光七佛本愿功德经惟唐大荐福寺沙门释义净译善名称吉祥王佛八愿宝月智严光音自在王佛八愿金色宝光妙行成就佛四愿无忧最胜吉祥佛四愿法海雷音佛四愿法海胜慧游戏神通佛四愿药师琉璃光佛十二愿金色宝光妙行成就佛有大力神咒药师琉璃光佛有大陀罗尼咒又因少智诸天心生疑念七佛同来此土说大神咒复有执金刚菩萨说二神咒余与流通本大同理应流通此本然亦不列八菩萨名佛说药师如来本愿经惟隋南天竺沙门达摩笈多译与灌顶第十二经同而无神咒及八菩萨名药师琉璃光如来本愿功德经惟唐大慈恩寺沙门释玄奘译此即流通本也然亦无神咒及八菩萨名今之八菩萨名乃后人依灌顶第十二经添入今之神咒乃后人依七佛本愿经添入观佛三昧海经量东晋迦维罗卫国沙门佛陀跋陀罗译六譬品第一佛住尼拘楼陀精舍僧自恣竟父王阅头檀姨母憍昙弥欲来见佛佛令遍集比丘菩萨及天龙八部等众父王为后世众生请问云何观佛身色相好光明佛入遍净色身三昧微笑放光说师子在胎喻栴檀生伊兰林中喻金翅鸟王心喻多勒果喻波利质多罗树喻阿修罗幻力喻皆喻念佛三昧序观地品第二言众生乐观佛相各有不同或顺或逆等观相品第三一明观如来顶二明观如来发三明观发际四明观白毫相从初生乃至成佛叙事最详五明观额广平正六明观眉七明观眼睫八明观耳九明观方颊车十明观师子欠十一观鼻十二观髭十三观脣十四观广长舌十五观颈相缺盆骨满相胸臆卍字印相十六悉现具足身相大众所见各各不同其见如炭如墨等者由昔恶业各各殷重忏悔乃见好相十七明观放常光相十八明观眉间光明十九复明额广平正面上三轮发际等相二十复观鼻出光明二十一复观面门光明二十二复观耳出五光二十三复观颈出二光二十四复观缺骨满相光明二十五复观胸卍字相腋下摩尼珠皆放光明二十六观宝臂指缦掌轮各放光明二十七观脐相光照十方二十八因父王请现心内境观佛心品第四具明大慈悲心专缘地狱等罪苦众生并广叙地狱苦事观四无量品第五使大众见佛心中有无数佛乘大宝船往来五道救苦众生大慈大悲大喜大舍观四威仪品第六行佛住佛坐佛卧佛也于中具明度老婢事上忉利天为母说法事伏旷野鬼将事降毒龙事降力士事观马王藏品第七明宫中为诸女所现相舍卫国度婬女所现相波罗奈国度婬女所现相伽耶城为尼犍所现相本行品第八先明念佛三昧能灭大罪次文殊菩萨十方十佛四方四佛财首菩萨释迦如来阿难尊者各言本修念佛三昧观像品第九弥勒为末世众生请问佛为广说观像除罪方法念七佛品第十念十方佛品第十一密行品第十二言得三昧者当密身口意莫起邪命莫生贡高次复说种种喻以喻念佛三昧结名受持阿难复问无见顶相佛入顶三昧海现大胜相众倍获益佛说弥勒成佛经贞姚秦天竺沙门鸠摩罗什译佛经行波沙山顶说偈集众舍利弗请问弥勒菩萨成佛时事佛为说其国土时节种族出家成道转法轮度人见迦叶乃至法住等事佛说观弥勒菩萨下生经贞西晋月支国沙门竺法护译佛在祇园因阿难请为说弥勒下生成佛之事与前经大同小异佛说弥勒来时经贞附东晋第四译佛说弥勒下生经贞姚秦天竺沙门鸠摩罗什第三译佛说弥勒下生成佛经贞唐大荐福寺沙门释义净第六译舍利子以偈问佛以偈答三经皆与前同佛说观弥勒菩萨上生兜率陀天经贞刘宋居士沮渠京声译佛在祇园放金色身光并现化佛唱千佛始末名大众云集佛出舌相放千光明现无量化佛说诸陀罗尼法弥勒菩萨闻巳得百万亿陀罗尼门起住佛前优波离请问此人命终生于何处佛为说兜率天中庄严之事作此观者皆得往生彼天随侍下生得菩提记佛说一切智光明仙人慈心因缘不食肉经大乘单本失译人名佛住寂灭道场弥勒来见梵志问其往因佛言过去有弥勒佛说慈三昧光大悲海云经一切智光明婆罗门闻经发心入山修行绝粮七日白兔母子舍身供之仙人不食仙即今之弥勒白兔母子即今释迦及罗睺罗佛说师子月佛本生经仝上新附三秦录佛住竹园有婆须蜜多比丘缘树上下与八万四千金色猕猴跳戏大众讥嫌频婆娑罗大王诣佛问之佛言比丘即是师子月佛补弥勒处并说猕猴往因授菩提记文殊师利般涅槃经维西晋清信士聂道真译佛在祇园于后夜分入定放光照文殊房作诸化现阿难集众跋陀婆罗问其始末佛为略说观文殊法及说示灭起塔种种佛事佛说观药王药上二菩萨经刘宋西域沙门畺良耶舍译佛在青莲华池精舍与千二百五十比丘一万菩萨及十亿十方菩萨五百离车子俱佛入普光三昧身毛放光化七宝盖现十方事又放眼光照药王药上二菩萨顶住其顶上如金刚山十方诸佛皆悉映现长者子宝积请问观法佛言具五因缘方得闻此二菩萨名二菩萨遂各说咒复以璎珞供佛住佛肩上如须弥山山有梵宫十方十佛坐宫中华赞二菩萨所说神咒佛即授二菩萨记次说观法说五十三佛名次为阿难说二菩萨往昔因缘地藏菩萨本愿经唐于阗国沙门实叉难陀译忉利天宫神通品第一佛在忉利天为母说法十方诸佛菩萨集会赞叹如来含笑放光明云出微妙音十方天龙鬼神亦皆集会佛为文殊菩萨说地藏菩萨往因分身集会品第二十方地狱处分身地藏菩萨与诸受化众生来见世尊世尊摩顶付嘱观众生业缘品第三摩耶夫人问业报所感恶趣地藏略答五无间事阎浮众生业感品第四定自在王菩萨更问往因佛又略说二事四天王请问菩萨大愿方便佛述其所说报应之法地狱名号品第五普贤菩萨问地藏菩萨答如来赞叹品第六佛放身光出大音声赞叹地藏菩萨普广菩萨请问利益佛为广说利益存亡品第七地藏菩萨白佛普劝众生断恶修善大辨长者请问荐亡功德地藏为说七分获一阎罗王众赞叹品第八鬼王与阎罗天子承佛菩萨神力俱诣忉利请问众生不依善道之故佛以如迷路人喻之次有恶毒鬼王主命鬼王各发善愿佛赞印之并授主命道记称佛名号品第九地藏菩萨为利众生演说过去诸佛名号功德校量布施功德缘品第十地藏请问佛分别答地神护法品第十一坚牢地神明供像十利见闻利益品第十二佛放顶光妙音称赞地藏菩萨观世音菩萨请问不思议事佛分别答嘱累人天品第十三佛又摩地藏顶以诸众生付嘱令度次为虚空藏菩萨说见像闻经二十八益又说七益佛说师子庄严王菩萨请问经唐中印土沙门那提译佛在耆阇崛山有师子庄严王菩萨请问大会庄严之因佛言昔作方曼荼罗供八菩萨所致谓观世音菩萨弥勒菩萨虚空藏菩萨普贤菩萨执金刚主菩萨文殊师利菩萨止诸障菩萨地藏菩萨佛说八大菩萨经宋中印土沙门法贤译佛在祇园与千二百五十苾刍及八大菩萨俱谓妙吉祥菩萨圣观自在菩萨慈氏菩萨虚空藏菩萨普贤菩萨金刚手菩萨除盖障菩萨地藏菩萨又有无能胜等诸大菩萨皆来会坐佛为舍利弗说东方五佛名善精进吉祥如来普照如来吉祥如来印捺啰计都特嚩惹王如来喜功德光自在王如来六菩萨名亦当诵持经后汉失译人名见费长房录师子戏菩萨师子奋迅菩萨师子幡菩萨师子作菩萨坚勇精进菩萨击金刚慧菩萨又四菩萨弃阴盖菩萨寂根菩萨慧威菩萨不离菩萨离垢慧菩萨所问礼佛法经维唐中印土沙门那提译佛在给孤独园与五百比丘无央数菩萨及人天八部俱离垢慧请问于如来所云何恭敬礼拜供养佛先示五轮着地应发五愿次示十方佛名次示皈依忏悔劝请随喜回向发愿之法阅藏知津卷第五阅藏知津阅藏知津卷第六北天目沙门释智旭汇辑大乘经藏方等部第二之五佛说老女人经吴月支国优婆塞支谦译佛在乐音处与八百比丘万菩萨俱有穷贫老女请问生老病死五阴六根四大等从何所来去至何所佛答来无所从去无所至兼说缘生众喻老女开解佛为出其往因并记其往生极乐后成佛道佛说老母经仝上附刘宋录第二出佛说老母女六英经仝上刘宋中天竺沙门求那跋陀罗译二经并与前同而第三译甚简略楞伽阿跋多罗宝经惟刘宋中天竺沙门求那跋陀罗译一切佛语心品之一佛住楞伽山顶与大比丘僧及大菩萨众俱大慧菩萨以偈问百八句佛以偈领并为出所未问总以一切句非一切句答之次答诸识生住灭有二种次明七种性自性七种第一义次答心意意识五法自性相次明上圣智三相次答所问圣智事分别自性经次答净除自心现流顿渐之问次答常不思议非同外道之问次明五无间种性及菩萨一阐提次明三自性次明二种无我相次答离建立诽谤见次答一切法空无生无二离自性相之问一切佛语心品之二答如来藏不同外道所说之我次答修行者大方便次答一切诸法缘因之相次答言说妄想相心经之问次答自觉圣智所行之问次明四种禅次答般涅槃问次明二种自性相二种神力建立次答缘起不同外道因缘之问次答常声为惑乱次明一切法如幻次明当善观名句形身及四种计论次答四果差别通相之问次明有二种觉次明当善四大造色次明当说诸阴自性相次明外道有四种涅槃次说妄想自性分别通相次答自觉圣智相及一乘之问一切佛语心品之三说三种意生身次答五无间不入地狱之问次答佛知觉问次答诸佛四等谓字等语等法等身等次答不说是佛说问次答离有无有相问次答宗通相问次答不实妄想问次答善语义问次明智识相次明外道九种转变论次答一切法相续义解脱义次答一切法妄想自性非性问次明一切法不生不应立宗次答智不得问次分别说通及宗通次答勿习近世间论问次答外道妄想涅槃非顺涅槃一切佛语心品之四答如来为作为不作等问次答不生不灭是如来异名问次答不生不灭无奇特问次答外道七种无常非是佛法次答灭正受次第相续问次答如来非常非无常次因谁生谁灭之问明如来藏是善不善因次答五法自性识二种无我究竟分别相次答如恒河沙问次答一切法剎那问次答六波罗密有三种分别次答种种相违问难次答不食肉义达磨大师指此可以印心故独流通于世入楞伽经鞠元魏北天竺沙门菩提留支译有十八品大乘入楞伽经养唐于阗国沙门实叉难陀译有十品文笔顺畅二部并同前经但多初品及后二品耳佛说首楞严三昧经靡姚秦天竺沙门鸠摩罗什译佛在耆阇崛山与大比丘僧三万二千人俱菩萨摩诃萨七万二千及天龙八部皆来集会时坚意菩萨请问三昧法佛唱首楞严名一切众会各敷妙座各见如来坐其座上等行梵王问何佛是实佛言一切皆是真实次摄神力以百句义释此三昧次说学射之喻次有持须弥山释现三昧力次有现意天子现三昧力次佛放眉光照于魔宫使大众皆见魔王被五系缚次有魔界行不污菩萨化度魔女魔寻见佛佛与授记因说四种授记不同次为二百魔女授现前记次说住三昧神力次坚意菩萨问文殊师利菩萨福田及多闻等诸义次授净月藏天子道记次文殊师利自说往昔曾三百六十亿世示现作辟支佛于是二百菩萨还发大心誓得十力次令弥勒菩萨现三昧力次摩诃迦叶解知文殊师利久巳成佛佛即说其过去名为龙种上佛佛昇虚空光照十方十方诸佛同说此法亦同放光交互相见次明佛寿甚长次明受持者有二十不思议功德维摩诘所说经方姚秦天竺沙门鸠摩罗什译佛国品第一佛在菴罗树园与八千比丘三万二千菩萨及梵释八部四众俱宝积等五百长者子各持宝盖供佛佛令合为一盖普现世界中事及现十方诸佛说法宝积偈赞并问净土之行佛答以众生之类是菩萨净土乃至随其心净则佛土净舍利弗疑此土何以独秽佛按指现净土相方便品第二维摩诘长者方便现疾为众说法弟子品第三佛遣十大弟子乃至五百弟子问疾皆辞不堪菩萨品第四佛遣弥勒等诸菩萨问疾亦辞不堪文殊师利问疾品第五大众同往相见酬答不思议品第六借座于须弥灯王佛国演不思议解脱之法观众生品第七维摩答文殊问观众生如幻如水月如镜像等乃至从无住本立一切法次有天女散华舍利弗等不能去华与天女种种问答佛道品第八维摩答文殊问明菩萨行于非道通达佛道文殊答维摩问明一切烦恼为如来种维摩答普现色身问明法门眷属智度母方便父等入不二法门品第九三十二菩萨各说入不二法门最后文殊问维摩维摩默然香积佛品第十维摩遣化菩萨往上方香积佛所乞世尊所食之余悉饱众会菩萨行品第十一维摩与大众见佛佛为阿难说诸佛一切施为无非佛事及为香积世界诸菩萨说不尽有为不住无为法门见阿閦佛品第十二维摩答佛观如来问及断取妙喜世界来示此会大众法供养品第十三天帝赞叹持经誓愿拥护佛为说过去药王佛时宝盖转轮圣王与其千子供养于佛有一王子名为月盖思惟供养以何为胜乃至问佛佛示以法供养最遂于末后守护法城今得成佛嘱累品第十四嘱弥勒及阿难广宣流布按智者大师曾有玄义及疏今皆流入高丽此间仅存四教义六卷乃玄义中一分耳维摩诘经方吴月支国优婆塞支谦译说无垢称经唐大慈恩寺沙门释玄奘译二经并与前同善思童子经隋北天竺沙门阇那崛多译佛住菴婆罗波梨园与八千比丘万菩萨俱化作天身入毘耶离城乞食至毗摩罗诘家善思童子从高楼上投身礼佛献彼所执莲华誓成菩提与舍利弗富楼那阿难陀互相问答佛复为说大菩提路无有一法而可得者并说不惊不怖不畏之法童子证无生忍佛为授记大方等顶王经万西晋月支国沙门竺法护译大乘顶王经万萧梁优禅尼国王子月婆首那译二经并与前同月上女经染隋北天竺沙门阇那崛多译佛在毗耶离草茅精舍与五百比丘八千菩萨众俱有一离车名毗摩罗诘生美女名为月上一切童子争欲娶之约七日后自行选择至第六日手有莲华华有化佛执华而出说偈诃欲引众见佛路答舍利弗问既到佛所复答诸菩萨问次以手中莲华供佛化成华帐如是共出十华共发十愿即得记转男出家大乘密严经唐中印度沙门地婆诃罗译密严会品第一佛住出过三界密严之国与十亿佛土微尘菩萨众俱放光照现庄严胜相答如实见菩萨之问有金刚藏菩萨问第一义法性佛答以如来藏不生不灭如月普现妙身生品第二如实见菩萨请金刚藏菩萨说诸圣人内证之境金刚藏以偈答之又请示归依之处亦以偈答复示缋像梦境等喻又以偈明三性五法等义复现大小无量身形次有众多菩萨同问世间一切谁之所作金刚藏偈答阿赖耶识能现众法次有螺髻梵王承佛威力来密严国以偈问法金刚藏亦以偈说如来善示现义胎生品第三金刚藏菩萨告螺髻梵王诃斥胎生不净应当舍离亦不应为三昧所缚若离二取生密严国显示自作品第四金刚藏菩萨复告螺髻梵王深明五蕴不实宝髻菩萨更请随宜说法金刚藏深明一切唯心分别观行品第五金刚藏复说舍拳军车等喻以明诸法无实应速发广大心修清净观行生清净佛土阿赖耶建立品第六金刚藏复明阿赖耶识与染净法恒作所依自识境界品第七金刚藏菩萨放髻珠光普照一切告如实见菩萨以雪山恶兽喻外道于阿赖耶所生我见阿赖耶微密品第八宝手菩萨白众色最胜王令问金刚藏菩萨名想等义金刚藏偈答依相立名名无实事乃至赖耶与七识如铁与磁石二俱无有思若得如幻首楞严定则于一切法皆得自在变现又复广明阿赖耶识随迷悟缘为凡为圣于是众色最胜王等复以偈请说法月幢世尊分身眷属亦咸集会金刚藏重以偈明唯识妙义菩萨天人咸皆赞叹供养更请说法金刚藏又与大树紧那罗王持进菩萨观自在等诸大菩萨演说诸法性空从心而起乃至阿赖耶识与如来藏不一不异等义大乘密严经唐北天竺沙门大广智不空译品数并同前经而名目稍异多是偈语解深密经唐大慈恩寺沙门释玄奘译序品第一薄伽梵住超过三界所行之处与无量大声闻俱及无量菩萨从种种佛土而来集会胜义谛相品第二如理请问菩萨问解甚深义密意菩萨答具明有为非有为非无为无为亦非无为非有为但是本师假施设句如幻事等法涌菩萨向佛述东方外道之所思议佛为说胜义超过一切寻思境相善清净慧菩萨向佛述修解行地菩萨之所疑惑佛为说胜义超过诸行一异性相佛告善现有情界中几怀增上慢几离增上慢善现答以怀者甚多离者甚少佛为说遍一切一味相心意识相品第三广慧菩萨问佛齐何名为于心意识秘密善巧菩萨佛言于内各别如实不见阿陀那及识不见阿赖耶及识不见积集及心不见六根六尘六识是名胜义善巧菩萨一切法相品第四德本菩萨问佛何名于诸法相善巧菩萨佛为说遍计依他圆成三相如实了知无自性品第五为胜义生菩萨说三种无自性性密意胜义生言初鹿林中转四谛法轮虽甚希有犹未了义第二时中依一切法皆无自性以隐密相转正法轮虽更希有犹未了义今第三时以显了相转正法轮最为希有是真了义分别瑜伽品第六佛答弥勒菩萨种种诸问谓奢摩他毗钵舍那四种所缘境事及缘别法缘总法三三摩地知法知义闻思修三慧及总空性相等地波罗密品第七佛答观自在菩萨所问十一地义及十波罗密义如来成所作事品第八佛答文殊师利所问法身解脱身义及答言音差别相一切智者相如来心无加行生起相成正觉转法轮入涅槃皆无二相乃至秽土净土何事易得何事难得深密解脱经元魏北天竺沙门菩提留支译与上经同而第二品分作四品佛说解节经陈优禅尼国沙门真谛译即前经胜义谛相品分作四品相续解脱地波罗密了义经仝上刘宋中天竺沙门求那跋陀罗译即前经地波罗密品相续解脱如来所作随顺处了义经仝上刘宋中天竺沙门求那跋陀罗译即前经如来成所作事品佛说佛地经行唐大慈恩寺沙门释玄奘译佛住最胜大宫殿中与无量声闻无量菩萨众俱为妙生菩萨说五种法相大觉地谓清净法界及与四智一一细释妙生复问何等菩萨受用和合一味事智佛言证得无生法忍由遣自他二种想故得平等心自他异想不复现前受用和合一味事智如天入杂林众流入海金光明最胜王经场唐大荐福寺沙门释义净译序品第一佛入甚深法界大众云集佛观察说颂如来寿量品第二妙幢菩萨疑佛寿短促四方四佛于室中现为说佛寿无量妙幢与诸大众往鹫峰见佛四佛亦到鹫峰遣侍者劝说此经佛许可之有婆罗门名法师授记预求舍利有童子名一切众生喜见以偈答之妙幢因问若无舍利及般涅槃云何经中说有涅槃及流布舍利事佛答以三种十法说有涅槃又应知十种希有如来之行分别三身品第三虚空藏菩萨启问佛答以化应法三身实义梦见忏悔品第四妙幢梦金鼓出大音声说忏悔偈次日述之于佛灭业障品第五佛先放光息苦次为帝释广说忏悔劝请随喜回向四法灭除四种重障四重障者一于菩萨律仪犯极重恶二于大乘经心生诽谤三于自善根不能增长四贪着三有无出离心四法如次治之净地陀罗尼品第六师子相无碍光燄菩萨问菩提心义佛先以胜义谛答之次明十度为因各依五法成就次明波罗密义次明十地先相次释十地名义次明十地及佛地各有二无明为障次明十地行十波罗密次说十咒护于十地莲华喻赞品第七佛为菩提树神说过去金龙主王以莲华喻赞于诸佛今感金鼓妙梦金胜陀罗尼品第八佛为善住菩萨说咒并持法重显空性品第九偈说二空境观依空满愿品第十宝光耀天女问修行法佛示依于法界修平等行天女领解转成梵身佛授道记并五十亿苾刍重发大心皆得授记四天王观察人天品第十一发弘护愿四天王护国品第十二有多闻天王如意宝珠咒法无染着陀罗尼品第十三如意宝珠品第十四佛观世音金刚秘密主各说一咒梵天王帝释各说一咒四天王共说一咒龙王说一咒大辩才天女品第十五大吉祥天女品第十六大吉祥天女增长财物品第十七坚牢地神品第十八僧慎尔耶药叉大将品第十九王法正论品第二十善生王品第二十一佛昔为王请宝积法师说此经王诸天药叉护持品第二十二授记品第二十三授妙幢并二子及十千天子记除病品第二十四说流水长者子作医本事长者子流水品第二十五说救十千鱼得生天事舍身品第二十六说往昔萨埵王子舍身济饿虎事十方菩萨赞叹品第二十七妙幢菩萨赞叹品第二十八菩提树神赞叹品第二十九大辩才天女赞叹品第三十付嘱品第三十一此经于三译中最在后而文义周足亦犹华严之有唐译也最宜流通金光明经北凉中天竺沙门昙无谶译有十八品按此经同前而来未尽但因智者依此译说玄义及文句故举世流通合部金光明经隋大兴善寺沙门释宝贵对志德等合入共二十四品彦悰序云此经有三本初凉世昙无谶译为四卷止十八品次周世耶舍崛多译为五卷成二十品后逮梁世真谛三藏译三身分别业障灭陀罗尼最净地依空满愿等四品足前出没为二十二品重寻梵本得嘱累品及银主陀罗尼品庄严菩提心经姚秦天竺沙门鸠摩罗什译大方广菩萨十地经仝上元魏西域沙门吉迦夜共昙曜译二经皆与净地陀罗尼品同毘沙门天王经唐北天竺沙门大广智不空译与前经第十二品多闻天王如意宝珠咒法同菩萨投身饲饿虎起塔因缘经北凉高昌沙门释法盛译佛游干陀越国说法垂毕微笑放光阿难请问乃说往古栴檀摩提太子广行布施卖身为奴得栴檀医他国王病及出家山中以身饲虎余骨起塔事与舍身品事义相类故附于此无所有菩萨经丝隋北天竺沙门阇那崛多译佛在毘富罗山与百千比丘百千菩萨及四众八部俱无所有菩萨为断众疑隐身不现种种问法令难调怨雠害人者信佛神通乃至得记次为女人现身令得成男佛为波斯匿王等说此菩萨大方便力诸佛要集经西晋月支国沙门竺法护译佛游奈丛树间与五千比丘二万菩萨俱因诸四部弟子不能专心听法乃嘱阿难宣传法教于石室中布刍草坐晏坐三月变身往诣东方普光世界天王佛所与诸如来说要集法文殊劝诸菩萨同往诸菩萨皆不往文殊独往天王如来移置铁围山顶文殊即于山顶修四意止四万二千天子来觐听法各证无生法忍直俟诸佛说要集竟各还本土天王如来放右掌光入文殊顶文殊与诸天子同到佛所见离意女在佛前坐入于普月离垢光明三昧因问何故移我而不移女并问此女本末佛言待女出定汝自问之文殊尽其神力不能令女出定因问谁能令出定者佛言唯有如来及弃诸阴盖菩萨能令出定说此语巳世界六种震动文殊求佛请此菩萨从下方来敕令出女子定菩萨谦让于佛佛乃令女出定与文殊酬唱法要佛遂发明文殊本从此女发心此女又从弃诸阴盖菩萨发心假使满世界文殊不及此女所得三昧假使满世界此女不及弃诸阴盖所得三昧假使满世界弃诸阴盖不及如来举足下足事然而天王如来亦此菩萨之所开化十方无量诸佛从其开化巳灭度者不可计现成佛者不可计说此法时普光世界获益无量此土遥闻亦获大益释迦佛敕弥勒受持流通不思议光菩萨所说经姚秦天竺沙门鸠摩罗什译佛在祇陀林中婬女弃一小儿于路空处众皆往观佛至其所种种问答次令现通诸天蒙光皆悉来集因名为不思议光佛为波斯匿王说其往因并授其记央掘摩罗经悲刘宋中天竺沙门求那跋陀罗译佛在祇园说执剑大方广经有婆罗门孤子名一切世间现顺恶师教取千指作鬘将欲害母佛往度之说种种偈欲税佛指佛亦说种种偈答之遂令降伏帝释梵王四王献与衣钵各受诃斥魔及树神亦皆被诃大弟子等皆悉被难亦与文殊菩萨论不空义佛为授三皈五戒央掘答以一皈无三及杀烦恼盗菩提等义佛又问以一学之义央掘偈答增一至十具明大乘与声闻异佛唱善来示成罗汉同入祇洹十方菩萨悉皆云集央掘问佛云何住无生际而复住此佛敕与文殊同往北方问于他佛乃至十方各问十佛十佛皆言释迦即是我身彼当为汝解说央掘仍来问佛佛为广释百句生因次明持经之难须成就五八四十功德次有波斯匿王兴四种兵共来佛所佛为发迹央掘即是一切世间乐见上大精进佛化身文殊是欢喜藏摩尼宝积佛化身阅藏知津卷第六阅藏知津阅藏知津卷第七北天目沙门释智旭汇辑大乘经藏方等部第二之六思益梵天所问经姚秦天竺沙门鸠摩罗什译如来光明品第一佛在迦兰陀竹林与六万四千比丘七万二千菩萨及天龙八部俱网明菩萨赞佛光明佛为说种种光明之名能利众生并放光明召东方思益梵天同万二千菩萨来会日月光佛嘱以十法游于娑婆国土于毁于誉心无增减闻善闻恶心无分别于诸愚智等以悲心于上中下众生之类意常平等于轻毁供养心无有二于他阙失莫见其过见种种乘皆是一乘闻三恶道亦勿惊畏于诸菩萨生如来想佛出五浊世生希有想四法品第二思益菩萨问二十事佛一一答以四法菩萨正问品第三网明菩萨问何谓正问思益菩萨具答邪问正问不同五百比丘不解网明重启思益说涅槃者但有名字犹如虚空不可得取五百比丘漏尽解脱思益复问种种名义佛具答之四谛品第四佛为思益说真圣谛不得一法是实是虚叹功德品第五思益广叹信解此法功德如来五力说品第六谓一者言说二者随宜三者方便四者法门五者大悲如来大悲品第七说如来以三十二种大悲救护众生幻化品第八网明问思益答佛赞印之舍利弗叹仰之普华菩萨及网明菩萨皆与舍利弗问答令舍利弗默然菩萨光明品第九佛因大迦叶问敕网明放爪指光普照十方令诸大众与佛无异下方四菩萨来不知何是真佛发诚实语佛乃昇空令得作礼菩萨受记品第十因迦叶问授网明菩萨记因思益问授记义具明过去不得记及得记因缘谓依止所行故不得记出过一切诸行具足六波罗密故得受记若菩萨能舍诸相名为檀波罗密能灭诸受持名为尸波罗密不为六尘所伤名为羼提波罗密离诸所行名为毘梨耶波罗密不忆念一切法名为禅波罗密能忍诸法无生性名为般若波罗密萨婆若品第十一为思益梵天说萨婆若义答网明菩萨家清净义菩萨无二品第十二思益梵天与文殊问答又有等行天子与文殊问答名字义品第十三一切菩萨各各说菩萨名义论寂品第十四思益问等行及问文殊正行正位义如来二事品第十五谓圣说法及圣默然惟如来有此二法得圣道品第十六文殊问等行答文殊问思益答志大乘品第十七等行问发行大乘佛以偈答发菩提心品第十八文殊白佛若菩萨起二相发菩提心是不行菩提道思益问行菩提行文殊答行一切法而于法无所行释梵四王散华赞护佛言惟有如说修行是名能报师恩师子吼品第十九释提桓因赞叹菩萨能师子吼不退转天子复说师子吼义梵行牢强精进品第二十授不退转天子记及说牢强精进法谓于诸法不起精进相海喻品第二十一以大海喻诸菩萨有十二事建立法品第二十二明一切法无说无示无有护念是法终不可灭不可护念又明不求菩提不愿不贪不乐不念不分别菩提乃得授记如来神咒品第二十三嘱累品第二十四持心梵天所问经西晋月支国沙门竺法护译与上经同而品数稍减胜思惟梵天所问经元魏北天竺沙门菩提留支译亦同上经而不列品佛说大乘同性经宇文周中天竺沙门阇那耶舍译佛住大摩罗耶精妙山顶与千二百五十比丘及大菩萨天龙众俱楞伽大城毗毘沙那罗剎王供佛问法得菩提记海龙王问其往因佛为说之次有海妙深持自在智通菩萨从东方来以大宝殿供佛问法佛为说如来十地名及声闻十地名辟支佛十地名菩萨十地名复为现如来初地相及二地相佛说证契大乘经唐中印度沙门地婆诃罗译与上经同诸法无行经姚秦天竺沙门鸠摩罗什译佛在耆阇崛山与五百比丘九万二千菩萨俱师子游步菩萨偈问一相之法佛先止次答大众获益次说往古高须弥山王佛灭后净威仪比丘守护正法有威仪比丘不能信解生不善心受地狱苦于是文殊请问灭业障法及问观四谛四念处八正道五根七觉支等佛一一答之又请说陀罗尼佛为说一切法皆不动相种性法门文殊亦说种种不动相乃至答诸天子云我是贪欲尸利瞋恚尸利等次有华戏慧菩萨请问入音声慧法门佛亦先止次答次敕文殊自说往因过去师子吼鼓音王佛灭后喜根比丘善说诸法实相胜意比丘持戒得定行头陀行不信深法堕大地狱喜根今于东方宝庄严国成胜光明威德王佛胜意今为文殊诸法本无经隋北天竺沙门阇那崛多译与上经同佛说大乘随转宣诸法经宋译经院沙门绍德等译亦同上经而叙事不甚明白大乘理趣六波罗密多经唐罽宾国沙门般若译归依三宝品第一佛在竹林与众多菩萨众多苾刍及阿僧企耶发心诸有情俱慈氏菩萨为众请问三宝及归依义佛言佛宝有二一者佛身二者佛德法宝有三一者涅槃常乐我净般若解脱法身二者戒定智慧诸妙功德三者八万四千诸妙法蕴摄为五分一素呾缆二毗奈耶三阿毘达磨四般若波罗密多五陀罗尼门譬如乳酪生酥熟酥及妙醍醐僧宝有三一者第一义僧所谓诸佛二者圣僧谓四果四向及辟支佛三贤十圣三者福田僧谓苾刍苾刍尼等为脱苦故忏悔随喜发大誓愿修行大乘是名归依陀罗尼护持国界品第二东方不眴世界无尽藏菩萨放大光明现大神变偈赞来会以第一义答阿难问佛为阿难说彼国土种种胜事文殊请问持经之福佛较答之文殊菩萨说六真言普贤菩萨观自在菩萨曼荼罗诸天菩萨六波罗密多菩萨四大天王执金刚菩萨铃铎耳微那夜迦阎摩罗王诃哩底爱子母摩利支天迦噜拏王迦噜啰王大自在天王各说一咒发菩提心品第三弥勒菩萨请问佛答以先发五种胜心次说入海取珠发三胜心不退之喻不退转品第四弥勒菩萨复问佛为细释一大悲心缘五道苦而起二大精进心如入海求如意珠更发三种胜心誓不退转布施波罗密多品第五净戒波罗密多品第六安忍波罗密多品第七精进波罗密多品第八静虑波罗密多品第九般若波罗密多品第十俱弥勒菩萨问如来答也事理详明发菩提心者急宜受持复有微末底外道说自在天常及说神我能生诸法佛以正量委细破之次复偈说八识熏习及转显义外道发菩提心佛又为慈氏说八善巧及智慧方便解络掖衣授之四天释魔发愿护持大乘本生心地观经唐罽宾国沙门般若等译序品第一佛住耆阇崛山与三万二千比丘八万四千菩萨及一切天龙八部他方轮王十六国王夫人眷属四众四姓外道饿鬼畜生琰王诸大众俱坐宝莲华师子座上入心璎珞宝庄严王三昧天雨华香复入师子奋迅三昧大千世界六种震动恶趣离苦诣佛供养如来于胸臆间及诸毛孔放金色光普现十方五趣苦乐之相及现三大阿僧祇劫因果本末之相于是师子吼菩萨为众说偈叹佛功德请佛出定报恩品第二从三昧起告弥勒菩萨称叹心地妙法五百长者不爱苦行赞二乘道佛为广说世间四恩一父母恩二众生恩三国王恩四三宝恩佛有三身法有四种僧有三种具足十义得名为宝为求菩提有三种十波罗密若修十种真实波罗密多乃名能报四恩次有智光长者与不顺子远来听法佛为重宣令发大心厌舍品第三智光长者问出家不及在家佛为广说出家最胜诃在家过无垢性品第四广明麤衣乞食陈药兰若四依知足功德各十胜利阿兰若品第五为常精进菩萨说阿兰若功德离世间品第六乐远离行菩萨承佛威力为诸菩萨说阿兰若行佛赞印之厌身品第七为弥勒菩萨说三十七观诃身不净波罗密多品第八为弥勒菩萨说阿兰若能满十波罗密功德庄严品第九为弥勒菩萨说有一德应住阿兰若处谓观一切烦恼根源即是自心又有二种法及两番二种人不堪住阿兰若次明十一种四法五种八法观心品第十为文殊师利说观心法并说观心陀罗尼发菩提心品第十一为文殊说自觉悟心有四种义及说初观菩提心相并说真言成佛品第十二为文殊说三种大秘密法谓心秘密语秘密身秘密欲修习者当着菩萨三十二种大金刚甲嘱累品第十三明受持者得三业各十种清净大乘遍照光明藏无字法门经唐中印度沙门地婆诃罗再译佛住耆阇崛山与无量菩萨及比丘僧乃至十方恒沙世界诸天龙俱胜思惟菩萨请问二字之义佛言菩萨有九种一法应除灭谓欲贪瞋恚愚痴我执懈怠睡眠染爱疑惑无明有一法应守护谓巳所不欲勿劝他人如自爱命则不应杀等次明无有一法是如来所觉所证以一切法本无有实从因缘生因缘亦如电光念念不住故次明持此经者得生净土见阿弥陀及诸圣众亦见灵山圣会无字宝箧经洁元魏北天竺沙门菩提留支初译与前经同大乘离文字普光明藏经洁唐中印度沙门地婆诃罗译亦同前经而文稍异佛说大乘入诸佛境界智光明庄严经宋中印土沙门法护等译佛在鹫峰法界殿中与二万五千比丘七百二十万俱胝那庾多菩萨俱放光集十方众有师子座出偈赞佛佛昇师座妙吉祥菩萨请问不生不灭是何增语佛言不生不灭即是如来增语因为广说琉璃地映帝释宫影喻忉利天大法鼓喻空中风云水喻大梵王喻日光照喻摩尼宝喻响喻地喻虚空喻等及说种种法句种种菩萨胜行于是妙吉祥偈赞礼佛佛为较显持经功德如来庄严智慧光明入一切佛境界经元魏南天竺沙门昙摩流支译度一切诸佛境界智严经萧梁扶南国沙门僧伽婆罗译二经并与前同大方等如来藏经东晋迦维罗卫国沙门佛陀跋陀罗译佛在耆阇崛山成佛十年与百千比丘六十恒河沙菩萨及天龙八部俱以三昧力现众莲华皆未开敷华内皆有化佛须臾昇空舒荣须臾萎变化佛各放无数光明金刚慧菩萨问何因缘佛为说一切众生皆有如来藏性共说九喻一萎花中佛二巖树蜂蜜三𥢶中粳梁四不净处金五贫家宝藏六菴罗果种七弊物中金像八贫女贵胎九模中金像十住断结经谈彼姚秦凉州沙门竺佛念译导引品第一佛于奈园放舌相光照十方界东方执志通慧菩萨与五万菩萨来集佛叹其德次有菩萨名曰最胜请问法要佛具答之先明初住法留化品第二明二住法空观品第三明三住法色入品第四明四住法了空品第五明五住法根门品第六明六住法广受品第七明七住法座上诸大声闻皆悉号泣童真品第八明八住法授最胜记敕令现相定意品第九明九住法菩萨成道品第十明十住法灭心品第十一神足品第十二恭敬品第十三勇勐品第十四碎身品第十五大意与华严十定品同身入品第十六辩才品第十七权智品第十八化众生品第十九三道灭度品第二十乘无相品第二十一等慈品第二十二法界品第二十三道智品第二十四授九万众生十一那术天人皆于中阴成佛身口意品第二十五一切菩萨各各说菩萨慧梦中成道品第二十六菩萨证品第二十七解慧品第二十八三毒品第二十九问泥洹品第三十四梵堂品第三十一梵天请品第三十二梵天嘱累品第三十三菩萨璎珞经姚秦凉州沙门竺佛念译普称品第一普照菩萨问菩萨法凡二十二句佛答当以十德璎珞其体识定品第二宝王菩萨请问璎珞戒品佛答以具戒施忍由达唯识庄严道树品第三龙王浴太子品第四法门品第五略说璎珞八万法门中数十名持者当得十无碍功德次广明六根璎珞法门识界品第六豪贤菩萨问识境界次敕诸菩萨各说空慧无着行次感十方佛各说空慧偈已忽然不现以决众疑诸佛劝助品第七说十无尽藏法门十方诸佛同声说颂印之如来品第八说十地各各四神足法音响品第九因缘品第十心品第十一四圣谛品第十二一无量圣谛二行尽圣谛三速疾圣谛四等圣谛成道品第十三料简三世各三种成道生佛品第十四本末品第十五分别五阴本末空非有识非无识品第十六无量品第十七说佛三昧所知无量次明月照光菩萨四果乃至九地中所修三世禅行次佛自说有情于无情无情于有情法随行品第十八尊复尊梵天请问佛答以偈广明诸度无极光明品第十九无想品第二十无识品第二十一受迦叶劝行品第二十二佛放舌光十方诸佛各遣菩萨来会佛拣声闻不在圣例迦叶等脱衣号泣佛慰喻之有行无行品第二十三诸菩萨各说有行无行大迦叶亦说有行无行佛不许可阿若拘邻亦说有行无行佛许可之舍利弗问答料简次目连等亦各说有行无行有受品第二十四无着品第二十五说无着行授明观菩萨记并说八种记法次授帝释记次令目连除魔心垢悬记在弥勒时得决净智除垢品第二十六为净一切地菩萨说种种知他心三昧广至知亿佛世界无断品第二十七明种种五法及六度互具六度贤圣集品第二十八一切菩萨各说六度清净具足法慧眼菩萨与文殊菩萨更相酬唱演种种法门三道三乘品第二十九佛为舍利弗分别三道各有三乘供养舍利品第三十佛为须菩提说供舍利供色身供法身优劣不同譬喻品第三十一因退席人说师子木雀喻三世法相品第三十二佛为劫宾少免说三世受化差别大众有疑十方佛各来说偈令众悟解清净品第三十三为邠耨文陀尼子分别清净不清净法释提桓因问品第三十四本末行品第三十五为众首璎珞菩萨说退不退超不超法闻法品第三十六文殊问有转无转法佛分别答之净居天品第三十七佛为净居天说三世常无常义及说菩萨总持贤圣辩才并授其记十方法界品第三十八佛述初成道时一切菩萨劝转法轮十智品第三十九为弥勒菩萨说十无量智门应时品第四十为法妙菩萨说十种应时之行十不思议品第四十一为道胜子说十法无我品第四十二为心智菩萨说十无我行等乘品第四十三偈答净眼三界品第四十四净施王与佛酬唱菩萨受记及六十二见皆空平等次有究竟菩萨问净施王净施王答而不悟更令问文殊师利乃决其疑佛说华手经序品第一大众云集大迦叶亦来佛分半座令坐大千震动迦叶谦让并说法要赞佛神力品第二佛又命迦叶坐以神力普集大众令目连敷座目连化作大座佛言如来不于变化座上说法复命无量缘菩萨敷座一切菩萨各以上衣积成高座佛现神力令诸菩萨各于衣中见将来成佛之事华德藏法王子请问大法佛放口光举身謦欬遍至十方世界网明品第三东方菩萨见光闻声承佛命来以华作佛事如相品第四东方不虚行力菩萨持华来会乃至佛与跋陀婆罗菩萨论如来义不信品第五佛与跋陀婆罗菩萨论末世不信法事念处品第六佛为跋陀菩萨说末世宜修四念处观发心即转法轮品第七此东方菩萨名也亦因光声而来佛乃说其往因现变品第八此菩萨摘十方世界俱置本国佛更以神力令诸世界互相击碎以警诸天计有常者如来力品第九功德品第十为坚意菩萨说持经功德发心品第十一东方光明威德聚菩萨持须弥肩佛之命亦来集会献华供养佛以华付弥勒弥勒转付七万七千菩萨菩萨俱发大愿仍奉于佛佛乃广赞发心功德无忧品第十二佛为弥勒说真菩萨心当如往昔无忧太子中说品第十三叙东方诸菩萨见光闻声而来集者总相品第十四广叙东方佛菩萨名上清净品第十五亦广叙东方佛菩萨名散华品第十六东方观佛定善根庄严菩萨闻此世界佛名遥散华来众相品第十七亦广叙东方佛菩萨诸方品第十八广叙余九方佛菩萨见光闻声而来集会三昧品第十九佛次第入五十七种三昧诸天偈赞求法品第二十佛从三昧起为舍利弗说菩萨求法之要舍利弗更请法要叹德品第二十一佛为舍利弗说菩萨难事验行品第二十二佛为舍利弗说二种三事验菩萨心得念品第二十三说往昔得念王子不被失念魔所惑正见品第二十四佛为舍利弗说菩萨正见叹教品第二十五亦说如来本生毁坏品第二十六说毁坏菩萨心之罪报众杂品第二十七选择居士及其爱妻闻法证果众妙品第二十八逆顺品第二十九不退行品第三十为法品第三十一叹会品第三十二上坚德品第三十三坚意比丘以衣供佛发大誓愿衣中见诸神变阿难问其因缘佛言且待须臾坚意比丘请问法门佛先说其昔为上坚德王曾问是法法门品第三十四正答坚意之问嘱累品第三十五以法门嘱菩萨菩萨发愿弘通次付嘱阿难迦叶皆辞不堪阅藏知津卷第七阅藏知津阅藏知津卷第八北天目沙门释智旭汇集大乘经藏方等部第二之七佛说宝雨经唐南印度沙门达摩流支译佛于伽耶山放顶光明遍照十方摄入面门授月光天子记当于支那国作女主东方莲华眼佛世界止一切盖菩萨来问一百一事佛每事答以十法答竟世界六种震动无情有情同兴供养十方诸佛放眉间光入如来顶长寿天女得记流通佛说宝云经萧梁扶南国沙门曼陀罗仙共僧伽婆罗译与上经同但缺卷首月光天子作女主事佛说除盖障菩萨所问经宋中印土沙门法护等译亦同上经无月光天子事法集经难元魏北天竺沙门菩提留支译佛在虚空界法界差别住处最胜楼阁妙宝台上与千二百五十阿罗汉及菩萨天龙等说入一切修行次第法门经时无所发菩萨奋迅慧菩萨与诸眷属于别楼阁宝堂上座奋迅慧发十八问无所发答以各有十种法行七万六千菩萨得无生法忍奋迅慧又问诸波罗密相应法集无所发又答之乃至种种问答又令六万二千菩萨得无生法忍八千天子得法眼净无所发又言菩萨应修行实谛法集不舍菩提心不舍诸众生等六万菩萨得不退转地无量天女得法眼净奋迅慧又问菩萨心念处智无所发答以无生智业及十种念处所谓身受心法佛法僧戒舍天一一释竟二大菩萨与诸眷属俱诣佛所佛赞印之舍利弗问以何义故名无所发无所发答之八万菩萨得无生法忍六万天子得法眼净五千比丘转发大心佛与授记无所发问佛善知可取能取法佛答以见一切法如梦幻等乃至成就柔和恭敬质直等心则能得彼如来妙法无所发又复申述如实修行不放逸义名为微妙法集次有舍利弗目犍连富楼那迦旃延大迦叶须菩提阿那律罗𥈑罗优波离阿难陀各说胜妙法集佛各印之次有弥勒菩萨见者爱乐菩萨善目菩萨善生菩萨大导师菩萨光明幢菩萨解脱月菩萨大海慧菩萨观世音菩萨坚意菩萨善护菩萨虚空菩萨文殊师利菩萨各说胜妙法集佛总印赞若人闻此法门能信能忍不生于谤我授是人无上道记于是无所发脱颈上宝璎珞奉散如来住虚空中作大宝帐并说偈赞佛佛为授记须菩提复与无所发问答说甚深法七万六千众生发菩提心二百比丘心得解脱复有善思惟天子问佛佛答以成就深直之心发无上意名为根本住处六度止观三十七品等名为菩萨境界及菩萨行菩萨安隐菩萨寂静菩萨常在三昧菩萨到一切处菩萨调伏菩萨得灭一一答竟善思惟复申述最上妙法佛赞印之唱募流通于是无所发观世音弥勒见爱乐导师文殊师利各任护持佛更赞印结劝兼记法门所行之处观察诸法行经器隋北天竺沙门阇那崛多译无边善方便行品第一佛更游鹫丘与千比丘八十俱致菩萨及天龙八部俱喜王菩萨七日断食不卧精进求法请问三摩地佛为说决定观察诸法行共五百三十五句先世勤相应品第二佛又为说六十句法及说十六字门并说过去辩才璎珞庄严云鸣出吼显音佛时有说法菩萨名无边功德辨幢游戏鸣音复有王子名福报清净多人所爱鸣声自在从彼菩萨闻此三摩地宝今成无量寿佛又说过去净面无垢月妙威藏佛时有显妙广身长者子供佛闻法舍家修道十千岁中不坐不卧今于南方成善意喜乐如来又复偈说末世过患喜王等三千菩萨立誓护持正法佛赞印之更说过去广净厚金普无疑光威王佛灭度后有说法者名无边宝振声净行聚被众驱出住大林中劝化多人无忧普欲喜音转轮圣王得信乐巳弘此三摩地今皆成佛说法者即无量寿佛转轮王即不动佛受记品第三佛为喜王说增一至十法具足得此三摩地七千众生法眼清净七千众生发无上心皆得不退转记三万菩萨得无生忍佛放身光遍十方界皆有莲华见佛坐上喜王问法既摄神力遂明一切诸法皆无来去如燄幻等佛又告喜王过去宝光威轮王佛时宝月转轮王生一童子名曰法上同王觐佛问法佛以伽陀说此三摩地得不退转法上童子即今喜王轮王宝月即今慈氏喜王又问菩萨何法有何法无佛答以无一百五十恶法等又总略说一切不善法诸菩萨无一切善法诸菩萨有佛说未曾有正法经宋中印土沙门法天译佛在鹫峰山与万二千五百比丘俱复有八万四千菩萨从诸佛剎来集及天龙八部来集二十五菩萨及四兜率天子各说趣证佛智之法妙吉祥菩萨最后广说巳辨积菩萨欲问于佛妙吉祥即变身为佛答之舍利子遥闻法音称叹希有光严菩萨问佛求见妙吉祥菩萨佛警悟令来法会二百天子欲退大心佛以放钵因缘而发起之并说昔缘因劝舍利子等发菩提心次有摩竭国王见佛决疑请妙吉祥入宫供养说法妙吉祥于东方常声世界请得八万大士初中后夜为说法巳次日同迦叶等共受王请既受食竟以叠奉施菩萨声闻各皆隐身不现乃至后宫及王自身亦不复见如是令王悟无生忍同来佛会中路又化一杀人者令其见佛得证涅槃次为国王及四王子授记作佛嘱累流通佛说阿阇世王经惟后汉月支国沙门支娄迦谶译与上经同普超三昧经毁西晋月支国沙门竺法护译亦同前经分为十三品第十二品月首即世王太子也佛说放钵经毁西晋录失译人名即普超经奉钵品别译大树紧那罗王所问经姚秦天竺沙门鸠摩罗什译佛住耆阇崛山与六万二千比丘七万二千菩萨及天龙八部俱天冠菩萨偈赞问法佛以三十二种四法答之大树紧那罗王与其眷属弹琴诣佛天众及山川等乃至大阿罗汉皆悉起舞唯除不退菩萨天冠菩萨问大树紧那罗王何不成佛大树语以菩萨十二无满足法大树请问宝住三昧佛答以修习生起八十种宝于世间宝出世间宝皆得自在天冠问佛大树云何以伎乐音教化众生佛具答之大众以佛神力各有天华供散大树大树以右手接无一堕地即以供佛佛令成一宝盖覆千世界现诸华台释迦佛像赞大树德大树复入庄严宝盖三昧以妙宝盖各覆诸如来像复请佛及大众至彼香山受七日供演说净六度及方便法各三十二又为大树之子于乐音中演诸问答又为大树之妻并诸女辈说增一至十舍女身成无上道之法又许大树之子无垢眼当于乐音中出六十四护菩提音令不放逸次乘大树所作宝车还灵鹫山为阿阇世王等说三十二种菩萨法器并说菩萨有忧悒无忧悒法各四四种次以偈答阿阇世王菩提行问乃遣大树还其所居又为瞿夷天子说四四法能得无生法忍又为阿难说菩萨法施有三十二功德名称次四天王说咒护持伅真陀罗所问宝如来三昧经后汉月支国沙门支娄迦谶译与前经同三昧弘道广显定意经丝西晋月支国沙门竺法护译得普智心品第一佛游鹫山顶与千二百五十比丘八千菩萨俱阿耨达龙王问法清净道品第二道无习品第三请如来品第四请入龙宫半月无欲行品第五信值法品第六转法轮品第七决诸疑难品第八文殊与诸菩萨从下方来与迦叶议论次与龙王说观如来义不起法忍品第九龙王问文殊答众要法品第十受封拜品第十一授龙王大菩提记嘱累法藏品第十二灵山重嘱流通佛说海龙王经西晋月支国沙门竺法护译行品第一佛游灵鹫山与八千比丘万二千菩萨及天龙八部俱龙王问菩萨法共四十九句佛一一广答之分别品第二大众获益龙王献珠六度品第三无尽藏品第四总持品第五总持身品第六以法门为身也总持门咒品第七咒作华言翻译讽诵者得三十二无畏分别名品第八授决品第九说污戒比丘多生龙中威首龙子得受佛记请佛品第十十德六度品第十一与十善业道经同燕居阿须伦受决品第十二无焚龙王受决品第十三宝锦受决品第十四龙王女也与迦叶尊者论义天帝释品第十五为劝阿须伦使不相战金翅鸟品第十六佛以皁衣护诸龙等有四金翅鸟惶怖趋佛佛诲令持戒令识宿命不复为恶舍利品第十七龙欲供佛全身舍利须菩提谓其不可诸龙子叹佛境界非声闻所知法供养品第十八佛出龙宫为海神说十德庄严大海龙子名受现化作宫殿送佛还灵鹫山空净品第十九阿阇世王与龙王辨受决实义嘱累受持品第二十诸菩萨各说受持之法佛皆印之并说神咒佛说转女身经男刘宋罽宾国沙门昙摩密多译佛住耆阇崛山有婆罗门名须达多妻名净日怀一女胎其胎合掌听法欲有所问佛放光明普照大千令此众会皆见此女在胎问法问已从右胁出立莲华台释提桓因奉以天衣璎珞女报之曰菩萨有十种衣服璎珞而自庄严所谓不失菩提心不忘深心大慈大悲等不受此愿求小智之衣于是东南方净住世界无垢称王如来遣衣与之女着衣巳即具五通放光动地礼佛问法佛为说三十种四法三万二千天人发菩提心次与舍利弗问答名字之义佛与命名为无垢光又与舍利弗问答女身之义次问得离女身之法佛以增一至十法答之兼明女身种种苦恼五百比丘尼发菩提心愿离女身七十五居士妇璎珞供佛化为宝台各有佛坐大众围绕妇见神变发菩提心坚修梵行即礼佛足不转女身誓不起地佛为说十六法大地震动七十五居士亦来先以善来得度诸女遂成男子昇空说偈复劝居士发菩提心自乃请从弥勒菩萨如法出家次无垢光劝母发菩提心自亦发诚实语转成男子佛说无垢贤女经洁西晋月支国沙门竺法护译佛说腹中女听经洁北凉中天竺沙门昙无谶译二经并与前同大方广如来秘藏经染二秦录佛住耆阇崛山与八千比丘三万二千菩萨及大千天众俱东方宝杖佛所有无量志庄严王菩萨来问如来秘密藏法佛答以发一切智心为首次明十六种四法六种二法又明九种四法六种二法是名初入如来密藏根本句也于是菩萨投身作供迦叶更请佛说秘密藏法佛言往昔逼恼于菩萨者皆不堕落以菩萨愿力清净故喻如良药宝珠油灯又如坠地还依地起如打栴檀亦得香气次说烦恼从虚妄生不应坚着如芥子火吹长则渐烧如大火聚无依则渐灭当知妄想烦恼是不真实对治法门如不实药解知烦恼从因缘生无性无生名得菩提次明设有极重十恶若解如来说因缘法如百千岁极大闇室当然灯时是闇巳去持世经姚秦天竺沙门鸠摩罗什译四利品第一佛在竹园持世菩萨问法佛答以八种四利勤修诸法实相亦善分别诸法之相三种四利能求念力四种四法名得念力七种四利能修习一切法分别章句慧四种四法转身常得不断念乃至得大菩提复有七种五净智力复有三法一欲二精进三不放逸五阴品第二明菩萨正观五阴方便十八性品第三明菩萨正观十八界方便十二入品第四明菩萨正观十二入十二因缘品第五明菩萨善观十二因缘四念处品第六明菩萨观择四念处五根品第七明菩萨善知诸根八圣道分品第八明菩萨善能知道世间出世间品第九明菩萨善知世间出世间法得世间出世间法方便有为无为法品第十明菩萨善知有为无为法得有为无为法方便本事品第十一说过去阎浮檀金须弥山王佛时宝光菩萨精进持经成一切义决定庄严佛又无量光德高王佛法欲尽时无量意菩萨精进持法成无量光庄严王佛于是跋陀婆罗伽罗诃达多菩萨等发愿持经佛赞印之嘱累品第十二佛以神力护念令大千界香气遍满授持经记持人菩萨所问经西晋月支国沙门竺法护译与上经同大方广宝箧经刘宋中天竺沙门求那跋陀罗译佛在祇园先演说法文殊菩萨后到与须菩提酬唱令须菩提默然于是舍利弗目犍连阿难陀大迦叶富楼那各述文殊智慧辨才神力之事佛说文殊师利现宝藏经西晋月支国沙门竺法护译与上经同佛说乐璎珞庄严方便经洁姚秦罽宾国沙门昙摩耶舍译佛在耆阇崛山须菩提梦佛为说当闻未曾有法次日白佛已乞食遇一女人酬唱佛法此女称扬佛以二十事而行乞又明菩萨以乐欲调伏众生又为须菩提现男子身又现诸余佛土食时差别又说应供之义令常随天发大道心次施须菩提食须菩提转施不污一切法菩萨其日须菩提不食晡时至佛所佛为说此女人名及为女人授记顺权方便经洁西晋月支国沙门竺法护译与上经同而分四品一沙门法品二见谛品三分卫品四假号品大庄严法门经隋乌苌国沙门那连提黎耶舍译佛在耆阇崛山与五百比丘八千菩萨俱文殊化现殊胜身色衣服度婬女胜金色光明德令得顺忍此女化现死坏恶相使上威德长者恐怖诣佛闻法亦得顺忍佛为二人次第授记佛说大净法门品经仝上西晋月支国沙门竺法护译与上经同佛说大威灯光仙人问疑经贞隋北天竺沙门阇那崛多译佛成道未久大众云集佛入宝舍三昧出无量化身十方化佛皆集十方世界犹如一会胜分菩萨说偈问法大威光仙人止之自问所疑佛为决疑遂发大愿求一切智一切仙人亦同发愿佛悉授菩提记复出舌相说持经功德仍以此经嘱累文殊菩萨佛说第一义法胜经贞元魏中天竺婆罗门瞿昙般若流支译与上经同有德女所问大乘经唐南印度沙门菩提流志译佛在鹿林与弥勒入城乞食有德女问佛所转法轮佛以十二缘生答之仍致问难佛乃为说第一义谛无有诸业亦无诸有而从业生及以种种众苦恼事譬如诸佛所作化人化人复更化作种种诸物于是有德女称叹供养佛为授菩提记梵女首意经莫西晋月支国沙门竺法护译与上经同佛说大乘流转诸有经维唐大荐福寺沙门释义净译佛在竹林影胜王问云何有情先所造业久巳灭坏临命终时皆悉现前又复诸法体悉空无所造业报而不散失佛以梦见美女觉后忆现影像答之智者当观察眼不见于色意亦不知法是名胜义谛大方等修多罗王经元魏北天竺沙门菩提留支译佛说转有经元魏北天竺沙门佛陀扇多译二经并与前同佛说长者女庵提遮师子吼了义经附梁录佛在祇园应供于长者婆私腻迦家其女不出佛遣化女以残食与之女念其夫其夫即至乃同见佛与舍利弗及文殊师利菩萨问答明生以不生生为生义等法外道问圣大乘法无我义经宋中印土沙门法天译因外道问为说一切法如梦如幻菩提心相自性清净佛说大乘智印经宋西夏沙门智吉祥等译佛在迦兰陀林入城乞食而还眉间放光劝诸大众安住如来所知境界愍一切有情受差别相乃入如来智印三昧放光遍照妙香庄严释迦十方分身佛示同一身各各入城乞食至林中同入三昧所有菩萨及他方佛各遣菩萨与诸大众普集诸声闻入定观察不知如来所在佛出三昧震动世界舍利弗请开导悟入佛以离一切分别答之舍利弗重问色身三昧佛宣偈重答因广劝修大众获益得记先独嘱文殊守护此经次嘱弥勒以七种发心两番五种不退转法答弥勒修习之问五种覆障法答弥勒不爱乐之问又记王夫人及修此法者同生安乐国又料简善根多少以判信心差别而勗修行佛说慧印三昧经吴月支国优婆塞支谦译佛说如来智印经仝上附刘宋录此二译皆同上经虽后译稍胜而皆不及上经之尤为详明且缺乞食及分身佛来集二事佛说不增不减经维元魏北天竺沙门菩提留支译佛在耆阇崛山舍利弗问众生界为有增减为无增减佛为广诃增减邪见次示如来藏不思议三无差别义佛说入无分别法门经宋北印土沙门施护译佛自说大乘无分别法而为发起加无分别光菩萨问入无分别法门佛为答之亦说一喻力庄严三昧经隋乌苌国沙门那连提黎耶舍译佛在祇园于后夜入力庄严三昧文殊师利等二十童子各礼佛足分往十方佛土各同十方菩萨来集佛从定起坐师子座文殊先问佛十种智难信佛以六喻明之智轮菩萨问十智义佛为释十智因缘得成十力次明三世诸佛皆观菩提树七日七夜如此方便即是不可思议诸佛如来甚深境界次种种问答明诸佛不思议境界即一切众生境界是一境界无二无别依六根六尘而示平等无差别义佛说无极宝三昧经西晋月支国沙门竺法护译佛在竹园与千二百五十比丘九十亿菩萨俱竹园四面周匝地生文陀般华华上各有佛坐各有菩萨皆如文殊问法百日之中六道受乐佛入宝如来三昧感动十方诸佛各遣菩萨来会及天龙八部皆来集会舍利弗与宝来菩萨及文殊弥勒等种种问答法要罗阅祇王请诸菩萨受供说法与佛遥相酬唱宝如来三昧经东晋西域沙门祇多密译与上经同佛说金刚三昧本性清净不坏不灭经新附三秦录佛在毗耶离大林精舍与五千比丘万八千菩萨及天龙八部俱自诣法座敷尼师坛次第入十三三昧而起放遍身光入面出顶弥勒问法佛言入首楞严三昧修百三昧乃入金刚三昧成佛寂照神变三摩地经维唐大慈恩寺沙门释玄奘译佛在灵山海众骈集贤护菩萨问法佛答以寂照三摩地能令菩萨一切诸法皆得圆满经来未尽阅藏知津卷第八阅藏知津阅藏知津卷第九北天目沙门释智旭汇辑大乘经藏方等部第二之八大方广师子吼经唐中印度沙门地婆诃罗译佛在日月宫中与九十百千俱胝比丘无量菩萨俱遣胜积菩萨往北方欢乐世界法起佛所听法胜积至彼礼佛足已却住一面法起如来故问汝从何来胜积默无言说大众生疑法起如来微笑放光十方云集电鬘菩萨问笑因缘法起如来略说诸法实相本无言说净身菩萨问言若无所说是真说者瘖默不言皆应说法佛言哑默不哑默亦皆说法而不知法如生盲人处日光中而不见日众生所有音声语言皆入四无碍智欲求法者于自身求欲求菩提以五蕴求于是大千震动佛更出广长舌相巳普告大众释迦牟尼即我法起佛说如来师子吼经仝上元魏北天竺沙门佛陀扇多译与上经同出生菩提心经隋北天竺沙门阇那崛多译佛在竹林精舍迦叶大婆罗门梦大莲华中有月轮又见丈夫放光普照次日问佛佛为说一切智利及说偈劝发菩提心次分别三种菩提次示四摄法次示天行梵行圣行次说破魔众会陀罗尼佛说发菩提心破诸魔经宋北印土沙门施护译与上经同文殊师利问菩提经男姚秦天竺沙门鸠摩罗什译佛初得道在伽耶山与千比丘万菩萨俱入诸佛甚深三昧谛观诸法性相文殊知之即问云何发心佛以无发是发义答之月净光德天子问言缘何事故行菩萨道文殊答以大悲为本大悲以直心为本直心以等心为本等心以无别异行为本乃至正观以坚念不忘为本共十六句又四心能摄因能摄果一者初发心二者行道心三者不退转心四者一生补处心广作种种譬喻次有定光明主天子问菩萨略道文殊答言一者方便二者智慧又一者助道二者断道等次有随智勇行菩萨问菩萨义菩萨智文殊答言义名无用智名有用复语天子菩萨有十智十发十行十思惟十治法十善地二随法行伽耶山顶经男元魏北天竺沙门菩提留支译佛说象头精舍经男隋北天竺沙门毘尼多流支译大乘伽耶山顶经男唐南印度沙门菩提流志译三经并与前同本佛说文殊尸利行经隋北天竺沙门阇那崛多译文殊巡行诸比丘房见舍利弗坐禅后至佛前互相问难显示阿罗汉义五百比丘不忍起座而去文殊更说法要五百还来四百证果一百堕狱佛言此百比丘若不闻此法应堕地狱一劫今闻法故暂堕即出生兜率天至弥勒成佛时初会便得证果是故不闻此法虽得四禅四定不能解脱烦恼生死闻巳疑惑犹胜不闻佛说文殊师利巡行经仝上元魏北天竺沙门菩提留支译与前经同文义小异佛说大乘善见变化文殊师利问法经宋中印土沙门天息灾译佛为文殊说大乘四谛及三十七品法佛说大乘不思议神通境界经宋北印土沙门施护译佛住法界光明菩萨宫与五十万苾刍众万二千菩萨及诸天子俱佛入普遍光明三摩地放大光明普照十方各有殑伽沙数菩萨云集妙吉祥菩萨在东方宝幢佛剎劝慈氏菩萨同来听法慈氏不来辩积幢亦不来妙吉祥乃入无垢普光三摩地现大神变而来佛所普华幢天子问修何法得如妙吉祥神通事业佛以四种四法答之又问妙吉祥发心久近佛举过去本事答之次有遍照藏菩萨现瑞入会与大迦叶互相问答次普华幢再问妙吉祥最初发心之事佛具答其最初发心转女成男因缘普华幢又问菩萨行法佛令问妙吉祥广为解说四念处八正道五根五力七觉支法门商主天子所问经维隋北天竺沙门阇那崛多译佛在耆阇崛山商主天子请文殊师利说法文殊为说一百十九智又作种种问答又说种种菩萨行又问佛无生忍义佛为授菩提记佛说魔逆经维西晋月支国沙门竺法护译佛在祇园大光天子问文殊师利曰云何为菩萨魔事文殊具答之又问善哉无善哉法亦具答之魔来乱法文殊令其身被五缚又令变像如佛说诸妙法开示五百弟子次有须深天子与文殊问答超日明三昧经西晋清信士聂承远译佛游奈园与二万八千比丘八万菩萨众俱讲大乘业无极之慧善宝长者与千人俱以七宝华供佛佛令成盖光照十方集诸大众普明菩萨偈赞佛巳问三昧法佛言行八十事逮得超日明定离垢目菩萨问三乘学佛分别答之净教长者子问菩萨行佛以增一至十法答之唱十三昧名字正见居士请问法要佛答以有四事法常不离佛离垢目菩萨广问十三昧义佛一一细答每一三昧各一嘉瑞各与一波罗密相应即是十地之义慧施长者女共五百人发无上心转成男子授菩提记慧英菩萨与文殊菩萨及佛问答深义阿难问佛菩萨道本及问迟疾佛言亦有亦无因述本生精进不懈致先得佛日天子请佛次日受供佛还奈园解法长者调意菩萨莲华净菩萨解缚菩萨宝事菩萨恩施菩萨帝天菩萨水天菩萨大导师菩萨龙施菩萨大光菩萨各各问法佛各答之须真天子经仝上西晋月支国沙门竺法护译问四事品第一佛游祇园与千二百五十比丘一万菩萨及诸天四众人俱须真天子共发三十二问佛一一答以四事答法义品第二须真复以三十二事问于文殊文殊一一答之法纯淑品第三亦须真问文殊答声闻品第四须真劝诸大弟子各与文殊问答无畏品第五亦须真问文殊答明菩萨得无所畏住道品第六亦须真问文殊答明菩萨得住于道菩萨行品第七亦须真问文殊答分别品第八亦须真问文殊答明菩萨得持法要得入四果三乘亦得入凡夫三毒等法亦得入生死入灭度法颂偈品第九亦须真问文殊偈答智慧相善权相道类品第十亦须真问文殊答答竟佛嘱弥勒阿难受持流通成具光明定意经后汉西域沙门支曜译佛在迦维罗卫国敕阿难集一切众有贵姓子善明与同辈五百人见佛发心请佛佛受其请次问佛之妙德从何致之佛言有定意法名成具光明当净行百三十五事及为说往因为授道记悲华经及北凉中天竺沙门昙无谶译转法轮品第一佛在王城崛山与大比丘僧六万二千人俱菩萨四百四十万及梵天六欲天等时弥勒等上首菩萨向东南方称莲华尊佛功德宝日光明菩萨问佛因缘佛答其故谓莲华尊佛昨夜初成正觉作大佛事陀罗尼品第二说彼东南世界相貌及说过去日月尊佛授现佛记授与解了一切陀罗尼门说此事巳十方菩萨同来崛山听受陀罗尼门皆得见彼莲华佛剎次有解脱怨憎菩萨问修集陀罗尼法佛答以四法五法六法七岁中修弥勒自言于十恒沙劫前巳从娑罗王如来处得闻得修以本愿故久在生死待时成道求佛授职佛为说诸章句令众获益又入遍一切功德三昧度三恶道众生令生天人为诸天人示宿世因缘大施品第三寂意菩萨问佛出此浊世因缘佛备述恒沙阿僧祇劫前事谓删提岚世界善持劫中无诤念轮王有大臣名为宝海生宝藏佛王及千子诸小王等皆悉供养未发大心宝海求梦知彼志劣以梦白佛劝彼诸人发无上心各取净土诸菩萨本受记品第四宝藏如来授轮王记即无量寿佛第一太子即观世音第二王子即得大势第三王子即文殊师利第四王子即普贤佛第五王子即今莲华尊佛第六王子即法自在丰王佛第七王子即光明无垢坚香丰王佛第八王子即普贤菩萨次授十千懈怠人记次记第九王子即阿閦佛第十王子即香手菩萨第十一王子即宝相菩萨又授五百王子记又授四百王子记又授八十九王子记又授八万四千小王记又授宝海八十子记又授宝海三亿弟子记千童子记侍者五人记最后宝海发大悲愿诸菩萨等皆悉赞叹六方诸佛送华供养宝藏如来摩顶授记并说菩萨四法懈怠四法精进一者愿取清净世界二者愿于善心调伏白净众中施作佛事三者愿成佛已不说声闻辟支佛法四者愿成佛巳寿命无量是名四法懈怠一者愿取不净世界二者于不净人中施作佛事三者成佛已说三乘法四者成佛巳得中寿命不长不短是名四法精进檀波罗密品第五宝藏如来为大悲菩萨说诸三昧门助菩提法清净门经大悲菩萨历劫行诸难行苦行入定三昧门品第六十方诸佛皆我释迦所化度者皆遣菩萨来会供养佛入三昧令诸大众皆入身毛孔中复说十专心发于菩提能入一切行门乃至结名结益劝持无怨沸宿大仙夜叉发愿流通大乘大悲芬陀利经附三秦录与前经同而分作三十品方广大庄严经唐中印度沙门地婆诃罗译序品第一佛在祇洹于中夜分入佛庄严三昧放顶髻光照净居天说偈开发净居天子遂来问法佛受其请晨朝为众宣说兜率天宫品第二胜族品第三法门品第四将下生时为诸天说众法门有一百八降生品第五处胎品第六诞生品第七入天祠品第八宝庄严具品第九示书品第十观农务品第十一现艺品第十二乐音发悟品第十三感梦品第十四出家品第十五频婆娑罗王劝受俗利品第十六苦行品第十七往尼连河品第十八诣菩提场品第十九严菩提场品第二十降魔品第二十一成正觉品第二十二赞叹品第二十三商人蒙记品第二十四成道十七日始受商人供大梵天王劝请品第二十五转法轮品第二十六嘱累品第二十七普曜经西晋月支国沙门竺法护译与上经同而品有开合大方便佛报恩经墨出后汉录序品第一佛住耆阇崛山阿难闻外道讥佛非孝以是白佛佛放面门光明照十方界集诸菩萨孝养品第二佛坐宝华现净身中五道色相明一切众生互为亲属如来皆念报其恩德并说须阇提太子以身肉济父母难对治品第三说转轮圣王身剜千灯以求半偈发菩提心品第四佛为喜王菩萨说发心乃名知恩劝人发心乃名报恩及说昔于地狱初发心事论议品第五佛昇忉利为母说法外道造诸诽谤佛从天下现往昔忍辱太子宝塔并说摩耶夫人得为佛母本缘又说沙弥均提本缘恶友品第六佛以光照地狱并说调达诸事亦为发其巧便慈品第七说舍利弗先入涅槃本缘及说如来种种慈善化力优波离品第八佛敕尊者问戒中义半与萨婆多毘婆沙初卷同亲近品第九说佛往昔杀一恶贼救五百人现在救恶疮比丘并说知恩报恩种种法要亦说三十二相亦说相好之因然后嘱累一切菩萨一切菩萨各各发愿菩萨本行经墨附东晋录一说往昔精进之行以策懈怠一为波斯匿王说檀度事一授婆罗门辟支佛记一授牧羊人辟支佛记一舍利弗度师质大臣出家被弟遣贼断臂证果夙世因缘一婆多竭梨尊者自说夙因一佛说往昔剜身求法事一为贫士须达说施田差别一说如来降毒龙除国疫事并说三千宝盖夙因一说赞佛有大功德一度辅相婆罗门夫妇证果并说其往因共十一节佛说金色王经元魏中天竺婆罗门瞿昙般若流支译说佛昔为金色王遇十二年大旱仅存一食转供辟支佛天即雨饮食众宝以济阎浮提出菩萨本行集经第二段六度集经万吴天竺沙门康僧会译皆如来往昔行菩萨道时六波罗密行也太子须大拏经乞伏秦沙门释圣坚译菩萨睒子经洁附西晋录说佛往昔孝奉瞽亲之事被箭重甦佛说睒子经洁乞伏秦沙门释圣坚译与上经同太子慕魄经洁后汉安息国沙门安世高译佛说太子沐魄经洁西晋月支国沙门竺法护译二经说佛昔为沐魄十三岁不语事佛说九色鹿经洁吴月支国优婆塞支谦译亦如来往昔行忍辱事巳上六经并出六度集经佛说长寿王经附西晋录第二出说佛昔为长寿王广行布施贪王伐之誓不与战同子长生逃出后愍贫人来乞随之而见贪王王即杀之杀时诫子慎勿报怨子奉遗命欲报仍止佛说鹿母经维西晋月支国沙门竺法护译说佛因地为鹿母误堕弶中求出见子全信赴死事佛说大意经维刘宋中天竺沙门求那跋陀罗译佛在祇园自说因地抒海求珠事佛说前世三转经西晋沙门释法炬译佛在祇园笑而放光阿难问其因缘佛为说本生事初为上色女割二乳救食子者次转成男子作国王正法治国复以身普施禽兽后转生为婆罗门子绝食以求出家舍身以救乳虎佛说银色女经仝上元魏北天竺沙门佛陀扇多译与上经同而事迹小异过去佛分卫经西晋月支国沙门竺法护译说佛因地其母见佛乞食发愿生子出家得授记事佛说妙色王因缘经仝上唐大荐福寺沙门释义净译佛在祇园大众诸根不动听闻法要苾刍请问其故佛说往昔求法舍子舍妻并舍自身奉夜叉食今获此报佛说月明菩萨经维吴月支国优婆塞支谦译佛在耆阇崛山为月明童男说法施饭食施常当发四愿及说过去智止太子以身肉疗比丘病即是世尊往昔施行佛说顶生王因缘经宋北印土沙门施护等译佛在祇园因胜军王请问为说往昔修布施行从王顶生乃至统四大洲诣忉利天总经一百十四帝释谢灭佛说赖咤和罗所问德光太子经维西晋月支国沙门竺法护译佛在灵山为赖咤和罗比丘说菩萨七种四法五种四非法次说往古吉义佛时德光太子远离放逸见佛供养护佛法藏事如来独证自誓三昧经西晋月支国沙门竺法护译佛游句潭弥国十方菩萨见灵瑞华各承佛旨来诣此土以华供养佛笑放光为贤儒菩萨说笑三缘又为明见光贤菩萨说出家法梵王为佛三证迦叶自誓得戒等佛说自誓三昧经后汉安息国沙门安世高译独证品第四出比丘净行中与上经同佛昇忉利天为母说法经身西晋月支国沙门竺法护译佛游忉利止夏三月与八千比丘七万二千菩萨俱月氏天子问法得记大目犍连劝发诸天供养世尊佛为略说十方现身施化之事非声闻缘觉所知又明一切佛身皆同幻化有供养者福祐亦等道神足无极变化经西晋安息国沙门安法钦译与上经同而有目连普见一切处佛疑怪请问之事佛说盂兰盆经西晋月支国沙门竺法护译佛为目连说七月十五日供自恣僧法度其母脱饿鬼苦佛说报恩奉盆经仝上附东晋录与上经同而甚简略佛说巨力长者所问大乘经宋西夏沙门智吉祥等译佛在祇园巨力长者心生觉悟为五百长者说世无常及三乘法五百长者咸皆有疑同来见佛佛为略说三乘方便长者愿闻大乘深法佛为广说六度妙行并说生死过患长者得无上忍以偈赞佛求得出家佛为授记佛说德护长者经隋乌苌国沙门那连提黎耶舍译佛住耆阇崛山外道嫉妒劝德护长者于七种门各作火坑复以毒药置饮食中请佛应供月光童子向母月云叹佛功德母亦为子叹佛功德一千綵女闻皆欢叹长者敕语家人营办火坑毒食月光广说佛不受害佛将受请放光普召十方无数菩萨同来应供月光童子月上童女及德生女智坚童子又来向父说偈赞佛佛至其家长者见大神力惭愧忏悔佛以实语灭诸毒药授月光及长者等大菩提记佛说月光童子经洁西晋月支国沙门竺法护译与上经同佛说申日儿本经洁刘宋中天竺沙门求那跋陀罗译亦与上经同而事稍略疑是小机所见与根本律部中同佛说胜军王所问经宋北印土沙门施护译佛在祇园为胜光王说王法应以正治国勿贪欲乐应以四摄法摄取众生应观欲乐无常苦空并为说十二因缘但较说王法经少付嘱王臣语及胜旛陀罗尼而四山一喻后三经皆以老病死衰合此以邪行老病死合名为四怖佛说谏王经才刘宋居士沮渠京声译如来示教胜军王经才唐大慈恩寺沙门释玄奘译佛为胜光天子说王法经才唐大荐福寺沙门释义净译三经并与前同佛为优填王说王法正论经唐北天竺沙门大广智不空译说帝王十种过失十种功德及五种衰损法五种可爱乐法佛说萨罗国经开元附东晋录佛从祇园往化王及国人知苦发菩提心佛说阿阇世王受决经西晋沙门释法炬译佛在耆阇崛山王然多灯供佛贫母亦然一灯先得受决王又取华供佛採华人先以华供又得受决王乃于九十日中同夫人太子等自作宝华供具华成闻佛巳入涅槃王甚悲泣耆婆谕以佛无生灭至诚能至王因持华到山依然见佛散华供养佛为授决便不复见採华违王上佛授决经仝上东晋西域沙门竺昙无兰译即前经中採华人受决一事佛说差摩婆帝授记经元魏北天竺沙门菩提留支译佛住耆阇崛山与弥勒入城乞食至频婆娑罗王宫其夫人差摩婆帝以名衣为座而请佛坐佛与夫人互问树庄严义而授道记佛说贤首经维乞伏秦沙门释圣坚译佛在摩竭提国清净法座处大会说经洴沙国王夫人颰陀师利愿闻十方佛菩萨剎土名佛为说之次问离女身法佛答以十事佛说坚固女经维隋乌苌国沙门那连提黎耶舍译佛在祇园说女人应离诸过而发大心坚固优婆夷即于佛前发大菩提舍利弗与之问答佛授道记佛说心明经维西晋月支国沙门竺法护译佛在灵山行分卫梵志妇畏其夫仅以一杓饭汁施佛佛为授记作佛并其夫亦出家证果佛说金耀童子经力宋中印土沙门天息灾译舍卫国婆罗门生一童子有诸吉祥佛往视之后来见佛佛授道记并说夙缘佛说逝童子经洁西晋沙门支法度译逝年十六佛诣其门逝劝母行施母悭佛现威神逝劝母与其自分饮食及衣持用供佛求无上道佛与授记佛说长者子制经洁后汉安息国沙门安世高译佛说菩萨逝经西晋河内沙门白法祖译二经并与前同佛说龙施女经吴月支国优婆塞支谦译佛游奈园须福长者女名龙施浴时遥见佛相发菩提心魔变作父相劝令修小乘心坚不动魔教令从楼投身而下彼即如命投下变成男子得受道记佛说龙施菩萨本起经仝上西晋月支国沙门竺法护译与上经同而皆龙施自说初说昔为毒蛇供事道人因道人去悲哀登树投身命过生兜率天从天来下作须福女佛说长者法志妻经出安公凉土录佛在祇园入城分卫化法志妻及一切下使皆转男得授道记佛说乳光佛经洁西晋月支国沙门竺法护译佛示有风疾命阿难乞乳于梵志家梵志讥嫌维摩说法而开悟之帝释化作童子𤚲乳牛母牛子欢喜布施阿难以此白佛佛说牛往因授以道记佛说犊子经洁吴月支国优婆塞支谦译即前经乞乳事而无维摩说法佛说树提伽经刘宋中天竺沙门求那跋陀罗译佛说树提伽长者往昔供病道人今享天福王不能夺宝授菩萨菩提行经宋中印土沙门法贤译佛乞食广严城现大神变宝授童子年始三岁以金莲供佛遂与目连舍利弗互相问答深明大乘法义又与妙吉祥菩萨问答有八苾刍吐血命终堕阿鼻狱佛记彼后从地狱出当得授记宝授次以一器饮食遍供佛僧而无有尽佛为授记演道俗业经乞伏秦沙门释圣坚译佛为给孤长者说在家有三财出家有三业即三乘法也优婆夷净行法门经出安公凉土录修行品第一佛住舍卫国欢喜殿中毗舍佉母与千五百清信女来问优婆夷净行佛先说其往昔常乐闻法因缘次答示十九净行又答十行法五十八法三大行四取佛地行四安住观三十二不净观七缚着三善行八大人念修学品第二答示五十修学六种光明修学三十二相有二十行并示八十种好瑞应品第三答示菩萨生时十六种奇特瑞相又有三十二瑞相一时俱现菩萨道树经吴月支国优婆塞支谦译佛在竹园长者子私呵昧与五百弟子遥见佛相因问云何起菩萨意有几意喜有几功德休息行何等法何以致无生忍用几事得一切智用几法住用几法灭度灭后有几功德云何为谛佛一一答以六法私呵昧发大愿佛为授记菩萨生地经仝上吴月支国优婆塞支谦译差摩竭释种长者子问云何疾得佛佛答以二种四事即解珠宝璎珞供佛化成宝盖出五百化人亦兴供养长者子得受记阅藏知津卷第九阅藏知津阅藏知津卷第十北天目沙门释智旭汇辑大乘经藏方等部第二之九佛说缘起圣道经唐大慈恩寺沙门释玄奘译说佛初坐树下观十二因缘流转还灭道理而成正觉佛说贝多树下思惟十二因缘经仝上吴月支国优婆塞支谦译佛说旧城喻经宋中印土沙门法贤译二经并与前同谓逆顺观十二因缘如行旧道而达旧城分别缘起初胜法门经唐大慈恩寺沙门释玄奘译以十一种殊胜事故于缘起初说无明以为缘性一所缘殊胜二行相殊胜三因缘殊胜四等起殊胜五转异殊胜六邪行殊胜七相状殊胜八作业殊胜九障碍殊胜十随缚殊胜十一对治殊胜佛说缘生初胜分法本经仝上隋南天竺沙门达摩笈多译与上经同大乘舍黎娑担摩经宋北印土沙门施护译佛在鹫峰告诸苾刍若于十二缘生而能见了是名见法见佛舍利子以问慈氏菩萨慈氏细为解释十二因缘甚深之义乃性相二宗要典佛说了本生死经吴月支国优婆塞支谦译与上经同而是舍利弗为比丘说佛说稻秆经仝上附东晋录慈氏菩萨所说大乘缘生稻秆喻经唐北天竺沙门大广智不空译二经亦并与前同佛说法身经宋中印土沙门法贤译说化身及法身二种功德法身中具明增一法数佛说十号经宋中印土沙门天息灾译阿难一一致问佛为一一解说称赞大乘功德经唐大慈恩寺沙门释玄奘译佛住法界藏殿德严华菩萨问何等是新学菩萨恶友应须远离佛言无如乐二乘人乃至宁堕地狱不应起二乘作意次明谤大乘罪及释大乘名义妙法决定业障经仝上唐于阗国沙门释智严译与上经同佛说大乘四法经仝上唐中印度沙门地婆诃罗初译佛在祇园为苾刍说一不舍菩提心二不舍善知识三不舍堪忍爱乐四不舍阿练若佛说菩萨修行四法经仝上唐中印度沙门地婆诃罗译与上经义同而文小异大乘四法经维唐于阗国沙门实叉难陀译佛在祇园文殊师利菩萨以宝盖供佛明菩萨供养无有厌足及说种种四法又说三十五住菩提法应离十慢佛说大乘百福相经唐中印度沙门地婆诃罗译佛在舍卫国普妙宫中文殊师利请问如来福德之量佛为明十善福轮王福帝释福自在天福初禅福二禅福摩醯首罗福辟支福后身菩萨福如来毛孔福八十随好福八十随相文福三十二相福大法言音福展转增胜又明有二种法生如来身一者胜愿力二者方便力佛说大乘百福庄严相经唐中印度沙门地婆诃罗译与上经同而字稍增减佛说妙吉祥菩萨所问大乘法螺经宋中印土沙门法贤译亦同前经但初禅作魔王后身作初发心大乘造像功德经唐于阗国沙门提云般若译佛往忉利天上优填王初造佛像佛从天下王问功德佛深赞之弥勒因问灭业障事佛一一细答佛说造立形像福报经附东晋录佛在拘罗瞿国为优填王说佛说作佛形像经附后汉录与上经同佛说造塔功德经维唐中印度沙门地婆诃罗译佛在忉利天为观世音菩萨说内分别一四句偈义诸法因缘生我说是因缘因缘尽故灭我作如是说如是偈义名佛法身汝当书写置彼塔内何以故一切因缘及所生法性空寂故是故我说名为法身佛说右遶佛塔功德经唐于阗国沙门实叉难陀译佛在祇园舍利弗请问佛以偈答佛说楼阁正法甘露鼓经宋中印土沙门天息灾译阿难问云何种清净善根云何作曼拏罗乃至作如来像云何功德佛为广说曼拏罗乃至作像功德极大无上依经萧梁优禅尼国沙门真谛译校量造佛功德品第一佛住竹林与比丘菩萨优婆塞优婆夷诸大众俱阿难问造佛功德佛广为校量显胜如来界品第二明如来界性不可思议烦恼所隐名众生界修菩提道说名菩萨出离烦恼过一切苦洗除垢秽究竟清净说名为佛于三位中一切处等悉无罣碍本来寂静依如实知依如量修正觉众法悉平等如住无余涅槃不舍众生利益事菩提品第三明如来最极清净转依常乐我净功德超过声闻缘觉大地菩萨三种意生身是名菩提不可思议如来功德品第四明如来一百八十不共之法谓三十二相八十种好六十八法如来事品第五明如来有十八事最妙最上因百八十法而成赞叹品第六阿难偈赞如来功德付嘱品第七明以十法受持此经一书写二供养乃至十修行佛说未曾有经后汉失译人名佛说甚希有经仝上唐大慈恩寺沙门释玄奘译二经皆即上造佛功德品及付嘱品佛说诸法勇王经洁刘宋罽宾国沙门昙摩蜜多译佛在竹林有新出家比丘问毕报施恩事佛以入僧数修僧业得僧善利三法答之次问发大乘心而出家者具三法否佛言不在三法比丘三致疑问佛三止之次放白毫相光照大千界集诸大众舍利弗复致三请佛为说阿耨达池喻广显发心功德谓无人能报恩者唯除漏尽及发大心耳次较持经功德及为发心者说性空法魔军落地佛亦敕其持经一切法高王经贞元魏中天竺婆罗门瞿昙般若流支译诸法最上王经隋北天竺沙门阇那崛多等译二经并与上同佛说施灯功德经难高齐乌苌国沙门那连提黎耶舍译佛在舍卫给孤独园告舍利弗佛有四种胜妙善法为一切众生无上福田若七众以灯供养其福不可思议于现在世得三种净心于临终时得三种明又复得见四种光明便生三十三天于五种事而得清净还生人中出家持戒又得四种可乐之法得四种清净又若住于大乘施灯明者世世得八种可乐胜法得八种无量胜法又以灯施说法者得于八种无量资粮又见他施如来灯生随喜心者得八种增上之法次叹五种法最为难得一得人身二信乐法三得出家四具净戒五得漏尽次说偈较施灯福德唯发大菩提心者为最浴像功德经唐大荐福寺沙门释义净译佛在鹫峰山顶清净慧菩萨请问佛涅槃后宜作何供养佛言供舍利如芥子得十五功德浴佛形像应用香水作坛沐浴功德无量佛说灌佛经仝上西晋沙门释法炬译佛说灌洗佛经仝上乞伏秦沙门释圣坚译佛说浴像功德经仝上唐迦湿蜜罗国沙门宝思惟译三经并与前同而圣坚所译云四月八日宜如佛初生时以香水浴像佛说菩萨行五十缘身经西晋月支国沙门竺法护译佛在耆阇崛山为文殊菩萨说前世功德今致相好佛说内藏百宝经后汉月支国沙门支娄迦谶译文殊问沤和拘舍罗所入事佛答以随世间习俗而入示现若干种种诸事其实佛无种种事也佛说最无比经唐大慈恩寺沙门释玄奘译佛为阿难较量三归功德不可思议次及十善八关五戒十戒式叉摩那戒尼戒比丘戒乃至发菩提心功德以次转胜不可思议佛说希有较量功德经仝上隋北天竺沙门阇那崛多译与上经同而缺发菩提心一节文殊师利问菩萨署经后汉月支国沙门支娄迦谶译舍利弗欲问法佛言若从文殊师利但问怛萨阿竭署因缘法名未悉得其事今为汝说之舍利弗及目犍连等作礼请问菩萨摩诃僧那僧涅佛言怛萨阿竭署者有四事一者发意二者阿惟越致三者菩萨坐于树下四者具足佛法及种种问答以显其义次有迦叶等各呈学署法门次有五百婆罗门来问法各各述巳瑞应佛说明度五十校计经丝后汉安息国沙门安世高译十方菩萨问何因缘菩萨有痴有黠乃至智慧有厚薄佛言知校计为黠不修校计为痴因广说五十校计法入定不定印经唐大荐福寺沙门释义净译佛在鹫峰妙吉祥问菩萨退不退行佛言有五种行一羊车行二象车行三日月神力行四声闻神力行五如来神力行前二有退名不定后三不退名定不必定入定入印经仝上元魏中天竺婆罗门瞿昙般若流支译与上经同佛说谤佛经男元魏北天竺沙门菩提留支译佛在耆阇崛山时有十菩萨曾七年勤修陀罗尼心苦不静舍戒还家不畏行菩萨为彼请佛开化佛说其过去谤法师久受种种恶报并七百世勤修无克因缘等次为说陀罗尼令仍出家七日住于慈悲无常念佛三昧一心持之得见十方千佛恶障尽灭获陀罗尼得不退转次重诫人于善恶法师失命身死不应见其过而以应具四种净法释之末略示修此陀罗尼法佛说决定总持经男西晋月支国沙门竺法护译与上经同佛说象腋经慕刘宋罽宾国沙门昙摩蜜多译佛在灵山与五百比丘六万菩萨俱舍利弗说偈叹安乐德佛放身光集众观文殊而微笑文殊启问佛唱经名阿难请说佛赞许之文殊启问佛为说六度及六三昧次明欲入此经如入虚空六十增上慢比丘欲从座去舍利弗留之更请问佛佛为解释令大众获益增上慢者得证于是文殊重问云何学云何行云何住云何修进佛以偈答次明信解者得二十功德并说往古金刚幢菩萨以咒疗众生病佛说无所希望经慕西晋月支国沙门竺法护译与上经同佛说甚深大回向经刘宋出祐公录佛在祇园明天菩萨问曰云何少修善本而获大果佛言应于去来现在佛所修慈身口心行所谓随喜叹善又于去来现在诸众生所修慈身口心行所谓持十善戒以此功德共一切众生回向无上菩提佛说大方广未曾有经善巧方便品宋北印土沙门施护译大意菩萨问修菩萨行者于五欲境作何方便取而不着虽复常行无所障碍佛答以于诸佛所深种善根名为善巧方便即得诸佛共所建立所谓行少分施起增上心回向一切一香一华一灯一衣乃至园林饮食皆为众生普发大愿又于所见一切境界皆为众生普发大愿略与华严净行品同佛说十二头陀经刘宋中天竺沙门求那跋陀罗译佛在给孤独园食已至阿兰若处趺坐微笑摩诃迦叶请问笑缘佛言阿兰若处十方诸佛皆赞叹无量功德皆由此生三乘圣道皆由此得行此法者有十二事一在阿兰若处远离二着二常行乞食三次第乞食四受一食法五节量食六中后不饮果蜜等浆七着弊衲衣八但三衣九冢间住修止观十树下止十一露地坐十二但坐不卧更宜系心一处观五蕴空比丘菩萨依教谛观身相各获果证帝释文殊发愿护持佛说四辈经西晋月支国沙门竺法护译佛在祇园自说末世弟子能坏佛道于是舍利弗作当机听佛说四辈弟子法非法事佛说三品弟子经仝上吴月支国优婆塞支谦译佛在祇园为阿难说在家弟子有上中下辈功德罪业不同佛说四不可得经西晋月支国沙门竺法护译因四仙人避无常而不能免佛为比丘说四不可得及说菩萨初中竟善佛说佛印三昧经后汉安息国沙门安世高译佛在耆阇崛山入于三昧光照十方大众云集弥勒舍利弗向文殊问佛身所在文殊令入三昧观之皆不能见须臾佛现乃问其义佛言住深般若佛印故也佛语法门经元魏北天竺沙门菩提留支译佛住毗耶离大林龙威德上王菩萨请问佛为分别是佛语非佛语门龙威德上王悟无生忍众并获益佛说法常住经附西晋录佛在祇园为比丘说有佛无佛法性如故如来出世为众生故分别演说四谛十二因缘六度等法若行者与合无彼无此犹如众流合海佛说罪业报应教化地狱经后汉安息国沙门安世高译佛在耆阇崛山因信相菩萨请放眉间光照于地狱寻光见佛信相问二十种恶报罪因佛一一答诫令修行报恩大众获益即慈悲道场忏法中所引佛说辩意长者子所问经当元魏沙门释法场译答生天乃至佛会各有五事共说五十法要次于请食时一乞人发恶意即感恶报一乞人发善意即得善报为国王还供佛僧佛说大自在天子因地经宋北印土沙门施护译目犍连于大自在天宫乞食大自在天先为天后赞佛功德次以食施兼语目连过去无数劫事目连食竟入定思惟不能得知舍利弗大迦叶亦不能知共往问佛佛乃说其往因佛说尊那经宋中印土沙门法贤译佛在憍睒弥国瞿师罗林尊那尊者问无尽功德佛荅以七种布施七缘发心佛说弟子死复生经当刘宋居士沮渠京声译优婆塞先事外道后奉佛戒死去十日复生述冥中所见之事化一家皆见佛得果佛说七女经吴月支国优婆塞支谦译拘留国婆罗门七女喜自贡高有分儒达居士为之问佛诃其不好并说往昔国王七女因缘佛说懈怠耕者经当刘宋居士沮渠京声译耕人遥见佛来发心欲见寻退欲俟闲时佛放光集众说其巳过六佛今又懈怠彼人闻巳乃趋见佛悔过闻法得不退转大法炬陀罗尼经使可隋北天竺沙门阇那崛多译缘起品第一善威光天子请问陀罗尼门佛入大力庄严三昧令过去境界一切现前次为阿难说过去放光如来说此经事伏魔品第二授魔记品第三三乘行品第四问法性品第五菩萨行品第六相好品第七四念处品第八四圣谛品第九忍较量品第十三乘教品第十一三法藏品第十二法师相品第十三谤法果报品第十四劝受持品第十五智成就品第十六忍成就品第十七证涅槃品第十八劝证品第十九法师行相品第二十遮谤品第二十一功德品第二十二为他悔过品第二十三六度品第二十四求证品第二十五诸菩萨证三昧品第二十六召诸菩萨品第二十七问等觉品第二十八三昧因缘品第二十九供养法师品第三十入海神变品第三十一佛昇须弥山顶品第三十二天伏阿修罗品第三十三阿修罗本业品第三十四杂类本业品第三十五说无相品第三十六劝修行品第三十七三字法门品第三十八将护法师品第三十九放光佛本事品第四十教证法品第四十一说无住品第四十二说听功德品第四十三诸菩萨证相品第四十四如化品第四十五缘生法品第四十六信解品第四十七离恶友品第四十八辨田赞施品第四十九付菩萨品第五十付天帝释品第五十一法师弘护品第五十二以上五十二品皆述昔时放光如来所说法也大威德陀罗尼经覆器隋北天竺沙门阇那崛多译佛为阿难说陀罗尼法本先列种种根数次一一法中示多种名多种义亦广说末世恶比丘事及示菩萨住母胎中楼阁庄严尊胜菩萨所问一切诸法入无量法门陀罗尼经高齐河南居士万天懿译东方菩萨兴无量供养利益群生见佛入一真谛法请问此陀罗尼门佛说无崖际总持法门经仝上乞伏秦沙门释圣坚译与上经同金刚场陀罗尼经仝上隋北天竺沙门阇那崛多译佛于灵山妙色聚落入一切法平等相三昧诸比丘皆不见佛所在诸天亦尔次见在金窟以神通力使诸菩萨去地而坐其大菩萨各入三昧令众获益佛腾空微笑放光文殊请问佛乃说金刚场陀罗尼法无一切善不善有为无为乃至一切诸法一切平等同故欲是陀罗尼恼是陀罗尼痴是陀罗尼乃至天龙八部女相男相地狱等皆是陀罗尼又说入无二法门无明乃至生是陀罗尼金刚上味陀罗尼经仝上元魏北天竺沙门佛陀扇多译与上经同阅藏知津卷第十阅藏知津阅藏知津卷第十一北天目沙门释智旭汇辑大乘经藏方等部第二之十述曰梵语陀罗尼此云总持亦云遮持本通显密二说亦复遍于五时但密坛仪轨须有师承设或辄自结印持明便名盗法招愆不小今此道失传久矣典籍仅存何容僭议仅列经题品目如左大佛顶如来密因修证了义诸菩萨万行首楞严经羔唐中天竺沙门般剌密帝译阿难示堕摩登伽难佛放顶光说咒敕文殊将咒往护提奖来归启请大法佛为先开圆解次示圆行次明圆位乃至精研七趣详辨阴魔此宗教司南性相总要一代法门之精髓成佛作祖之正印也佛说一切如来真实摄大乘现证三昧大教王经宋北印土沙门施护等译金刚界大曼拏罗广大仪轨分第一大毘卢遮那如来在色究竟天王宫与九十九俱胝大菩萨众俱为坐菩提场一切义成菩萨示现受用身告以观察自心三摩地是真实智忍次说四大明又以金刚大灌顶法而为灌顶乃成正觉诣须弥山顶金刚摩尼宝峰楼阁中次第入诸三昧出生金刚手金刚钩金刚弓金刚喜金刚藏金刚光金刚喜金刚喜金刚眼金刚慧金刚场金刚语金刚尾湿嚩金刚慈友金刚暴怒金刚拳等诸大菩萨阿閦如来宝生如来观自在王如来不空成就如来亦各说大明出金刚像大毘卢遮那如来复入四三昧出生四大明妃四如来亦出四大明妃大毘卢遮那如来复入四三昧出生金刚钩金刚索金刚锁金刚铃四菩萨身次以弹指相普遍召集一切如来以百八名劝请称赞具德一切如来增上主宰自金刚萨埵无始无终大持金刚者持金刚者闻劝请巳说金刚界大曼拏罗颂次说弟子入坛法等金刚秘密曼拏罗广大仪轨分第二金刚智法曼拏罗广大仪轨分第三金刚事业曼拏罗广大仪轨分第四现证三昧大仪轨分第五降三世曼拏罗广大仪轨分第六谓降大自在天那罗延天等忿怒秘密印曼拏罗广大仪轨分第七金刚部法智三昧曼拏罗广大仪轨分第八金刚部羯磨曼拏罗广大仪轨分第九大金刚部广大仪轨分第十三世轮大曼拏罗广大仪轨分第十一一切金刚部金刚曼拏罗广大仪轨分第十二一切金刚部法三昧曼拏罗广大仪轨分第十三一切金刚部羯磨曼拏罗广大仪轨分第十四调伏一切世间大曼拏罗广大仪轨分第十五莲华秘密印曼拏罗广大仪轨分第十六智曼拏罗广大仪轨分第十七大曼拏罗广大仪轨分第十八一切义成就大曼拏罗广大仪轨分第十九宝秘密印曼拏罗广大仪轨分第二十智曼拏罗广大仪轨分第二十一羯磨曼拏罗广大仪轨分第二十二一切如来真实摄一切仪轨随应方便广大教理分第二十三一切如来真实摄诸部仪轨秘密法用广大教理分第二十四一切如来真实摄一切仪轨最上秘密广大教理分第二十五一切如来真实摄一切仪轨胜上教理分第二十六金刚手菩萨说法仪竟以百八名称赞劝请一切如来于是一切如来及金刚手降三世观自在虚空藏金刚手各说一颂一切如来及金刚手皆从大毘卢遮那心入巳如理而住尔时世尊从须弥山顶诣菩提场执吉祥草敷草而坐乃至转处诸天所献微妙胜座以百八名赞叹金刚手菩萨译师跋云此经一部梵本四千颂译成三十卷总二十六分自第一分至第五分终并大乘现证三昧摄第六分至第十四分终并金刚三昧摄第十五分至十八分终并法三昧摄第十九分至第二十二分终并羯磨三昧摄自下四分并诸部秘密教理所摄起金刚顶一切如来真实摄大乘现证大教王经唐北天竺沙门大广智不空译即前经第一分也大乘金刚髻珠菩萨修行分经唐南印度沙门菩提流志译普思义菩萨请问云何修行悟入此三摩地佛为说往昔金刚髻珠王化生悉陀太子于法界摩尼山日光明王佛所闻此法界缯髻与金刚如来心品三摩地巳经无量劫常忆念之未曾忘失次明闻经之福次答外道苦行所招恶果检校人错用僧物所招恶果不敬师长所招恶果十恶所招恶果不从师受三摩耶法自作法咒所招恶果普思义以偈重宣其义大乘瑜伽金刚性海曼殊室利千臂千钵大教王经容唐北天竺沙门大广智不空译释迦牟尼佛在摩醯首罗天王宫与毘卢遮那如来于金刚性海莲华藏会同说此经有大圣曼殊室利菩萨现金色身出千臂千手千钵钵中现千释迦千释迦复现千百亿化释迦毗卢遮那告牟尼世尊等吾从往昔修持金刚秘密菩提教法大圣曼殊室利是吾先师一阿字观本寂无生义是毘卢遮那如来二啰字观本空离尘义是阿閦如来三跛字观本真无染着离垢义是宝生如来四左字观本净妙行义是观自在王如来五曩字观本空无自性义是不空成就如来曼殊室利有十种大愿释迦从摩醯首罗天下降祇园入定放光出定微笑十六大菩萨曼殊室利等问何因缘佛为说金刚三摩地有十种甚深奇特法命曼殊室利现大神通为师子勇勐说其将来成普见佛说此经清净实相为宗真如法界为体宗本有三一法身金刚三摩地二报身普贤愿行力三化现曼殊般若母圣体有五一本源金刚圣性二大圆镜智三平等性智四妙观察智五成所作智说诸佛出现证修金刚菩提殊胜第二品佛令曼殊室利与一切菩萨一切众生作导首曼殊说一切法即是一切有情心有情心烦恼种性即是菩提性即是本性真净即是四智菩提次说十六大士修菩提观东普贤不空王摩罗极喜王南虚空藏大威德光宝幢摩尼常喜悦西观自在王曼殊室利妙慧法轮圣意无言北毘首羯磨难敌精进力摧一切魔怨金刚拳法界王次明六大力士金刚助护佛法一大乐二大笑三一髻尊四降三世五四足尊六阎曼德十方大菩萨出助证悟圣力第三品上方上意下方持世东方普明东南不思议南方广意西南无边智西方无边音声吼手西北殊胜益意北方无尽慧眼东北方贤护次明求证无上菩提当修如来大慈心十种观门次令十大菩萨各自陈说所修观门演一切贤圣入法见道显教修持第四品普眼不见普贤菩萨佛言普贤三密境界唯佛能知譬如虚空不可得见次问普贤往昔如来是谁为师普贤答言曼殊室利教化令发菩提又五丈夫同曼殊愿即今五佛次曼殊室利明三种重障不得遇此诸佛正法三摩地教一者我慢贡高二者妒贤嫉能三者多贪懒惰昏掉破戒次如来分别三时之教一有二空三不空不有次明曼殊室利夏安居时往去龙宫教化自恣解夏大迦叶拟欲摈之曼殊室利现千臂千手千钵钵中各现化千释迦令大迦叶观见于是一切声闻求哀悔过尽皆回向修习大乘佛为说大乘十重所谓不坏毘尼无过毘尼最胜实性毘尼真如毘尼不思议毘尼性净毘尼法眼毘尼三世平等毘尼无染解脱清净毘尼究竟毘尼秘密归止观照法性决择心地第五品合于道场内秘授心地法不应于此经显说一切菩萨修学如来三摩地圣性潜通加被第六品说身密口密意密各十支观门及说道场教授有四种义不思议法界圣道如来真如法藏自在圣智第七品略说外凡内凡十圣等妙之相及标十发趣十长养十金刚十地等觉地妙觉地名与梵网经同三贤菩萨入法位次第修行回向菩提第八品广释十发趣十长养十金刚十地义与梵网同而较详次于祇园说末劫浊乱之相应当回心归依三宝诃斥外道六师广明三涂苦报敕诸大众礼敬曼殊称为师首佛说一切如来金刚三业最上秘密大教王经息宋北印土沙门施护译一切如来金刚三业最上甚深秘密中秘密诸佛大集会安住一切如来三摩地大曼拏罗分第一菩提心分第二一切如来及五如来各说坚固住菩提心义慈氏偈叹金刚庄严三摩地分第三一切如来心曼拏罗分第四一切明句行分第五身语心加持分第六秘密精妙行分第七甘露三昧分第八最上清净真实三昧分第九观察一切如来心分第十一切如来真实三昧最上持明大士分第十一一切如来金刚相应三昧最上成就分第十二金刚相应庄严三昧真实观想正智三摩地分第十三身语心未曾有句召尾日林毘多王最胜三摩地分第十四一切心真实金刚出生三昧分第十五一切曼拏罗成就金刚现证菩提分第十六一切如来三昧法金刚加持王分第十七宣说一切秘密行金刚加持分第十八佛说最上根本大乐金刚不空三昧大教王经宋中印土沙门法贤译大三昧金刚真实理仪轨分第一毗卢遮那佛在他化自在天宫说吽字心明及敕金刚手说曼拏罗法一切如来真实理金刚三昧仪轨分第二说阿字心明及说曼拏罗法降伏三界金刚三昧大仪轨分第三金刚手菩萨说吽字心明及说曼拏罗法清净诸烦恼三昧大仪轨分第四观自在菩萨说纥哩字心明及说曼拏罗法一切宝灌顶大三昧仪轨分第五虚空藏菩萨说怛囕字心明及说曼拏罗法一切拳印三昧大仪轨分第六金刚拳菩萨说恶字心明及说曼拏罗法金刚字轮三昧大仪轨分第七妙吉祥菩萨说阿字心明及说曼拏罗法一切曼拏罗金刚轮三昧大仪轨分第八同心生转法轮菩萨说吽字心明及说曼拏罗法众金刚三昧大仪轨分第九誐誐那巘惹菩萨说唵字心明及说曼拏罗法金刚忿怒三昧大仪轨分第十降诸魔金刚药剎菩萨说郝字心明及说曼拏罗法一切乐三昧大仪轨分第十一金刚手菩萨说吽字心明及说曼拏罗法外金刚部仪轨分第十二外金刚部众说讷哩字心明摩怛哩众说毘踰字心明摩度迦罗众说莎字心明四贤圣说鍐字心明及各说成就法般若波罗密多教称赞分第十三一切如来云集赞金刚手菩萨金刚手菩萨最上秘密大曼拏罗仪轨分第十四大乐金刚不空三昧大明印相成就仪轨分第十五一切如来金刚菩提大仪轨分第十六大金刚火炎日轮仪轨分第十七除诸业障一切智金刚仪轨分第十八圆满一切愿金刚宝仪轨分第十九一切仪轨中最上成就仪轨分第二十一切相应诸佛三昧曼拏罗仪轨分第二十一一切如来大三昧曼拏罗仪轨分第二十二一切相应仪轨分第二十三最上成就印相分第二十四最上秘密仪轨分第二十五内多入理深谈不可不阅大乐金刚不空真实三么耶般若波罗密多理趣经唐北天竺沙门大广智不空译即前经从第一分至第十三分但有心明而无曼拏罗法金刚顶瑜伽理趣般若经唐南天竺沙门金刚智依梵本于中天译实相般若波罗密经翔唐南印度沙门菩提流志等译二经并与前同而诸心明皆佛自说佛说秘密相经宋北印土沙门施护译世尊住一切如来三昧界中金刚手菩萨请问要略修法佛为说之佛说金刚场庄严般若波罗密多教中一分译人同上十方如来云集劝请大毘卢遮那如来说根本无性般若波罗密门妙吉祥亦现神通化十六大菩萨围绕世尊劝请说法佛遂为说四念处四正勤四神足五根五力七觉支八正道三三摩地八解脱九次第定六念十分位十自在十波罗密多十地四梵行十力四无所畏四无碍辩十八不共法一切入法空性平等般若波罗密多教及说诸大明句佛说幻化网大瑜伽教十忿怒明王大明观想仪轨经宋中印土沙门法贤译佛在净光天放大光明金刚手菩萨请说佛说大悲空智金刚大教王仪轨经思宋中印土沙门法护译金刚部序品第一拏吉尼炽盛威仪真言品第二一切如来身语心圣贤品第三贤圣灌顶部品第四大真实品第五行品第六说密印品第七大相应轮品第八清净品第九灌顶品第十金刚藏菩萨现证仪轨王品第十一炽盛拏吉尼所说成就品第十二说方便品第十三集一切仪轨部品第十四金刚王出现品第十五金刚空智炽盛拏吉尼画像仪式品第十六饮食品第十七教授品第十八持念品第十九俱生义品第二十一切如来大秘密王未曾有最上微妙大曼拏经宋中印土沙门天息灾译相应行曼拏罗仪则品第一佛在忉利天善法堂入于三昧放三处光金刚手菩萨请问密法灌顶品第二阿阇梨品第三护摩法品第四先法摄受弟子品第五铃杵相分出生仪则品第六造塔功德品第七大毘卢遮那成佛神变加持经唐中印度沙门输波迦罗共一行译入真言门住心品第一秘密主问得一切智方便佛言菩提心为因悲为根本方便为究竟及广释其义入漫荼罗具缘真言品第二息障品第三普通真言藏品第四一切菩萨各说真言世间成就品第五悉地出现品第六成就悉地品第七转字轮漫荼罗行品第八密印品第九字轮品第十秘密漫荼罗品第十一入秘密漫荼罗法品第十二入秘密漫荼罗位品第十三秘密八印品第十四持明禁戒品第十五阿阇梨真实智品第十六布字品第十七受方便学处品第十八明十善戒法说百字生品第十九百字果相应品第二十百字位成品第二十一百字成就持诵品第二十二百字真言法品第二十三说菩提性品第二十四三三昧耶品第二十五说如来品第二十六世出世护摩法品第二十七说本尊三昧品第二十八说无相三昧品第二十九世出世持诵品第三十嘱累品第三十一供养念诵三昧耶法门真言行学处品第一增益守护清净行品第二供养仪式品第三持诵法则品第四真言事业品第五佛说无二平等最上瑜伽大教王经宋北印土沙门施护译无二平等最胜大仪轨王影像分第一佛在他化自在天宫十方诸佛云集不见金刚手菩萨佛同说偈菩萨现身诸佛皆向作礼劝请说法菩萨乃说法要于是普贤菩萨雨一切供养供金刚手菩萨一切如来复雨一切供养供普贤菩萨普贤即现佛身说三摩地法门智部三摩地分第二真实摄部三摩地分第三法部三摩地分第四迦摩部三摩地分第五三昧最上智一切成就分第六一切佛甚深秘密供养分第七一切如来智证最上秘密分第八金刚萨埵一切秘密三昧分第九一切三昧成就禅定曼拏罗分第十大禅定分第十一出生大禅定分第十二胜大明教最初事业分第十三办事分第十四大遍照如来一切大明金刚出生分第十五一切大明三昧分第十六一切如来一切大明遣魔分第十七一切如来秘密金刚萨埵承事分第十八一切如来大明如意宝分第十九集一切大明三摩地分第二十一切如来身语心清净自性金刚大智分第二十一佛说瑜伽大教王经宋中印土沙门法贤译序品第一大遍照金刚如来在净光天大楼阁中与阿閦等四佛及菩萨贤圣天龙八部围绕世尊顾视金刚手菩萨放光普照还入佛身金刚手菩萨请问因缘世尊入大智变化瑜伽大教王三摩地从三摩地出巳说瑜伽大教王经曼拏罗品第二真言品第三三摩地品第四真言大智变化品第五印相大供养仪品第六观想菩提心大智品第七相应方便成就品第八护摩品第九嘱累品第十金刚峰楼阁一切瑜伽瑜祇经唐南天竺沙门金刚智译序品第一金刚界遍照如来于金刚光明心殿中与十六大菩萨等各说一字真言一切如来金刚最胜王义利坚固染爱王心品第二摄一切如来大阿阇梨位品第三金刚萨埵冒地心品第四爱染王品第五一切佛顶最上遍照王胜义难摧摧邪一切处瑜伽四行摄法品第六一切如来大胜金刚心瑜伽成就品第七一切如来大胜金刚顶最胜真实大三昧耶品第八金刚吉祥大成就品第九一切如来内护摩金刚轨仪品第十金刚萨埵菩提心内作业灌顶悉地品第十一大金刚燄口降伏一切魔怨品第十二一字佛顶轮王经唐南印度沙门菩提流志译序品第一佛在菩提树下与大苾刍大菩萨天仙神鬼等俱金刚密迹主菩萨请佛说咒佛入大三摩地放大光明遍照十方佛剎及诸五趣三界现大转轮王相说一字佛顶轮王咒巳大千震动魔宫火起地狱苦息观世音金刚主二大菩萨闷绝躄地佛复说一切佛眼大明母咒观世音金刚主即醒起身次说白伞盖顶轮王咒次说光聚顶轮王咒次说高顶轮王咒次说胜顶轮王咒画像法品第二分别成就法品第三分别密仪品第四分别秘相品第五成像法品第六印成就品第七共说五十四印咒大法坛品第八供养成就品第九世成就品第十护法品第十一说大难胜奋怒王咒又说难胜奋怒王心咒证学法品第十二护摩坛品第十三菩提场所说一字顶轮王经唐北天竺沙门大广智不空译与上经同一字寄特佛顶经译人同上现威德品第一佛住三十三天与四万比丘八万四千菩萨及天释梵魔八部众俱说真言曰南莫三漫多勃驮南步林吽印契品第二曼荼罗仪轨品第三先行品第四成就频那夜迦品第五说法品第六金刚手菩萨之弟名寂静慧以偈赞佛并问几法成就佛以偈答调伏一切障频那夜迦天王品第七最胜成就品第八菩萨藏品第九后附一字顶轮王念诵仪轨依忉利天宫所说经译妙吉祥平等秘密最上观门大教王经取宋中印土沙门慈贤译世尊在舍卫国弥勒菩萨等请问三乘妙法门外更有法否佛言有摩诃三昧耶秘密内法修者速得成佛于是入金刚定放眉间五色光青光化阿閦佛白光化毘卢遮那佛黄光化宝生佛红光化无量寿佛绿光化不空成就佛复化佛天法智禅五眼菩萨复化眼耳鼻舌身心智慧八金刚藏菩萨复有十二供养菩萨复化钩索锁铃四金刚菩萨复化十大明王大慈大悲大喜大舍大爱大威怒大力无动降三世顶轮次说求授灌顶加持五瓶四宝末五河水五香末五谷五种子五藏物五色綵五菩提叶五时华五吉祥草五色线五伞盖生饭三分法次说曼拏罗观想印咒等法次为金刚手菩萨说将来建坛场法次为无尽意菩萨复说功德无尽等真言阅藏知津卷第十一阅藏知津阅藏知津卷第十二北天目沙门释智旭汇辑大乘经藏方等部第二之十一佛顶放无垢光明入普门观察一切如来心陀罗尼经宋北印土沙门施护译佛在睹史天宫说六波罗密法有忉利摩尼藏无垢天子被炬口天药叉所警谓七日后必定无常惶怖求救于帝释帝释领彼见佛佛为说二咒并说夙缘亦说坛法又说持此咒者此界命尽犹如蛇蜕即便往生安乐世界不受胞胎于莲花中自然化生佛说守护大千国土经力译人同上佛住鹫峰山南时毘耶离城灾难竞起乃以神力集一切天龙等众先四天王各说一咒次佛说一切明神咒诸恶鬼神同来归命四天王复各说谪罚鬼神咒大梵王亦说一谪罚鬼神咒佛乃下至毘耶离城为大梵王现大明王身说大明王陀罗尼复说大明王心陀罗尼及说密印于是城中免离灾难飞鸟出声赞佛功德佛更说结界持咒之法大梵王又说护诸童子之法佛说出生一切如来法眼遍照大力明王经宋中印土沙门法护译世尊在摩诃母质邻那山大宝楼阁中说一咒又说一咒魔王恐怖欲兴恼害金刚手现身降之复说一咒又说无量勇勐力真言次说坛法次魔王归命次须菩提问受持法佛又说一咒次文殊师利问缘行无常之义次观世音及秘密主各问此经名义广大宝楼阁善住秘密陀罗尼经唐南印度沙门菩提流志译序品第一佛初成道华说神咒秘密主欢喜请问咒所从来佛与大众同往东方宝灯世界妙种种色宝善住清净佛处普集一切诸佛现宝塔中三佛全身舍利及说其往昔因缘乃说大明咒王根本陀罗尼品第二心随心咒品第三持心咒法品第四诵随心咒法品第五杂咒品第六结坛场法品第七手印咒品第八画像品第九火祭品第十普光心印品第十一手印品第十二牟黎曼陀罗咒经开元附梁录第一出大宝广博楼阁善住秘密陀罗尼经唐北天竺沙门大广智不空译二经并与上同而梁录前欠序分后具有分别木法坛法等普遍光明燄鬘清净炽盛如意宝印心无能胜大明王大随求陀罗尼经译人同上序品第一佛住须弥峰楼阁与八十四俱胝那庾多一生补处菩萨及声闻天龙八部众等俱放顶毫光照明十方一切佛剎说大神咒并说种种灵验之事得菩萨随求大护大明王陀罗尼品佛复为大梵说咒佛说随求即得大自在陀罗尼神咒经行唐迦湿蜜罗国沙门宝思惟译大梵天王请佛说咒佛为说根本咒一随咒六及说功验并说书写结坛法汇门云即上经同本佛说佛顶尊胜陀罗尼经唐大荐福寺沙门释义净译佛在给孤独园善住天子七日当命终当七受傍生身次堕地狱怖惧白天帝释帝释为其请救于佛佛说陀罗尼令持增益寿命得菩提记佛顶尊胜陀罗尼经唐朝散郎杜行顗译佛顶最胜陀罗尼经唐中印度沙门地婆诃罗译佛顶尊胜陀罗尼经仝上唐罽宾国沙门佛陀波利译最胜佛顶陀罗尼净除业障经唐中印度沙门地婆诃罗重译四经并与前同而地婆重译具出善住天子夙世因缘大方等陀罗尼经信北凉高昌郡沙门释法众译初分第一佛在祇林为文殊师利唱摩诃袒持等诸陀罗尼名大众获益雷音比丘在林中入定袒荼罗魔王扰之东方宝王如来遣华聚菩萨将咒来护魔皆发心护法说十二神王名华聚菩萨雷音比丘与一切魔一切天及婆薮仙人地狱众生同来释迦佛所佛为舍利弗说婆薮名义及示现方便之事亦说往昔本缘今魔方便授记分第二授雷音比丘记及五百大弟子记并诸天记舍利弗与文殊师利反覆论授记义佛为五百比丘说治魔法梦行分第三为文殊师利说十二梦王七日行法华聚菩萨发大誓愿毘沙门天王亦发大愿护戒分第四说七众灭破戒罪各有咒不思议莲华分第五现优昙钵罗华华中有无量佛舍利弗以神通遶至八十七日百千万分不周其一佛从座起以华奉供莲华中佛说一神咒嘱授八十万恒河沙大士华寻不见大众生疑佛为解释并说诸喻付嘱流通按此经在法华后说亦可收入法华部中但以坛法尊重故归密部南岳大师行此三昧而证圆位今有方等三昧行法垂世佛说大方等大云请雨经隋北天竺沙门阇那崛多等译佛在龙宫龙兴供养并发大愿请问灭苦法要佛说慈心为最并为说咒及如来名说请雨法大云请雨经毁宇文周中天竺沙门阇那耶舍等译大云轮请雨经隋乌苌国沙门那连提黎耶舍译大云轮请雨经唐北天竺沙门大广智不空译巳上三经并与前同佛说一切如来乌瑟腻沙最胜总持经宋中印土沙门法天译无量寿佛于极乐国为观自在菩萨说咒及说成就法能令众生生于极乐世界佛说大白伞盖总持陀罗尼经元天竺沙门唧口捺铭得哩连得啰磨宁及真智等译出有坏住三十三天与大比丘并大菩提勇识及天主帝释等集入普观顶髻三昧从顶髻中出现如是总持密咒法行后有赞叹祷祝偈佛说最胜妙吉祥根本智最上秘密一切名义三摩地分宋北印土沙门施护译金刚手菩萨为愚众生类请问诸秘密名义佛为说之及略说修行方法佛说遍照般若波罗密经译人同上佛在他化自在天为金刚手菩萨说诸字义门并说神咒佛说佛母般若波罗密多大明观想仪轨经译人同上具明想诸字安布身轮仁王般若念诵法唐北天竺沙门大广智不空译佛为波斯匿王说念诵仁王般若经持明之法佛说普贤曼拏罗经宋北印土沙门施护译佛在鹫峰说修金刚萨埵秘密相应法有种种观想佛说一切如来安像三昧仪轨经宋北印土沙门施护译世尊入一切如来金刚安像三昧从三昧起说塑画雕造安像庆赞仪轨有一菩萨白言佛身无相犹若虚空遍一切处云何今说令安佛像佛言我为久修行者说彼法身无相无为遍一切处不生不灭今为初发心众生令彼得福说安像庆赞结净之法先拣吉星吉日于结界胜地清净之处陈设伞盖幢旛香华灯果令阿阇梨依法仪轨一心召请观想沐浴安耳发髻指甲髭须等乃至香花灯食等种种供养并须如法无量寿如来修观行供养仪轨唐北天竺沙门大广智不空译金刚手菩萨在毘卢遮那佛大集会中为当来众生说无量寿如来陀罗尼修三密门证念佛三昧得生净土入菩萨位佛说帝释巖秘密成就仪轨宋北印土沙门施护译佛告金刚手说帝释巖中得见慈氏菩萨之法底哩三昧耶不动尊威怒王使者念诵法唐北天竺沙门大广智不空译佛为执金刚说念诵悉底哩真言成就事业法佛说大灌顶神咒经恭东晋西域沙门帛尸梨蜜多罗译灌顶三归五戒带佩护身咒经第一佛在祇园为鹿头梵志说三归三十六神五戒二十五神灌顶七万二千神王护比丘咒经第二佛在天帝石室因诸比丘驰走不安为说百七十二大鬼神王名字灌顶十二万神王护比丘尼咒经第三佛在祇园为脩陀利比丘尼等被恶鬼娆召须弥顶上七万鬼神大海中五万鬼神护之灌顶百结神王护身咒经第四佛在罗阅祇大精舍中思为灭后弟子辟除邪毒帝释遂请佛说百神王名灌顶宫宅神王守镇左右咒经第五佛在摩竭国敕目连以咒往救迦罗那村灾难佛亦随请将诸大众集其堂上普观菩萨请佛更演目连所说章句佛为说东方七千大神上首三七名南方九千大神上首二十八名西方六千大神上首三七名北方九千大神上首三七名中央三万大神上首十二名灌顶冢墓因缘四方神咒经第六佛临欲灭阿难请问云何殡葬佛告以应如转轮圣王法则阿难又问阎浮提界有几葬法佛言有震旦国我遣三圣在中化导人民慈哀礼义具足葬法第一阿难又问若人命终造立坟塔是人精魂在中以不佛言亦在亦不在若人生时无善无恶精魂未有去处是以在冢塔中若生时大修福或生天上人中若生时造恶堕在三涂是以不在冢塔中也并广说舍利福德因缘虽如麻米有大威神兼记当有阿育王起八万四千塔事次因释种童子被鬼神所娆结四方灌顶章句以护冢塔灌顶伏魔封印大神咒经第七佛在祇园默然无说念众生愚天帝请问文头娄法佛言当先念自身犹如佛身相好光明次念千二百五十弟子次念诸菩萨僧又念五方大神以五方神王名字及其眷属写着圆木之上纵广七七分名为文头娄法此云神印次许天帝演说四王名字次说七佛灌顶无相神印章句次因阿利陀请敕诸弟子惠施少少饮食之余又行此神典当造其形像以酥油饼果而施与之灌顶摩尼罗亶大神咒经第八佛在祇园愍念人民为邪恶鬼神所恼结是摩尼罗亶大神咒经举七佛名为证又举八大菩萨五百开士十大弟子三十三天三十五龙王三十三大神将二十四鬼师并说山海精魅四十九鬼四十九山精及诸魅鬼名若急难之日当斋戒一心思念十方一切诸佛过去七佛八大菩萨十大弟子五百开士三十三天诸大龙王善神将军及鬼神等正心正意莫念东西南北之事亦复莫念家室之事灌顶召五方龙王摄疫毒神咒经第九佛游竹林阿难为维耶离国疾疫求佛救护佛言疫毒火殃皆是杀猎所感普慈一切受持禁戒行于十善可得至道遂说五方龙神王名遣禅提比丘往救人民二十九年之后禅提命终疫病复兴人民奔趣禅提精舍见彼先时所嚼杨枝掷地成树树下有泉礼拜此树折此树枝取下泉水拂洒病人百病除愈灌顶梵天神策经第十佛在因沙崛山中梵王请出梵结愿一百偈颂以为神策佛赞许之遂说九十九卦每卦八句神应异常今特录出流通灌顶随愿往生十方净土经第十一佛将涅槃普广菩萨问四辈弟子修何功德得生十方国土佛为说十方佛国随愿往生普广又问何故经中赞叹阿弥陀剎佛言娑婆世界人多贪浊信向者少习邪者多不信正法不能专一心乱无志令诸众生专心有在是故赞叹彼国土耳次明为亡者修福如饷远人无不获果又明临终归依受戒悔过修善如人负债依附王者又明为亡人修福亡者七分获一若以亡者之物施于三宝功德力强可得拔地狱殃又明逆修生七其福无量又明请十方僧不择善恶持戒毁戒高下之行次第供养无别异想其福最多又为大众说那舍长者父母罪福因缘又说诸佛无上章句灌顶章句拔除过罪生死得度经第十二佛游维耶离乐音树下文殊师利请问往昔诸佛名字及国土清净庄严之事佛告以药师琉璃光如来十二上愿其国犹如无量寿国有二菩萨一名日曜二名月净次补佛处乃至愿生西方弥陀国者闻是佛名有八菩萨迎令往生此与流通药师本愿经同本具出八菩萨名守护国界主陀罗尼经唐罽宾国沙门般若译序品第一佛在菩提树下与七千比丘八万四千菩萨无量天龙八部众俱文殊师利菩萨伽陀赞佛陀罗尼品第二佛入普随顺众生心行三昧令诸众生见闻各别又于顶上放白色光普照世间口中放青色光照东方界右肩放金色光照南方界背上放红色光照西方界左肩放五色光照北方界照巳各摄还归本处复入无有名字不可思议诸佛境界三昧令此大地六种震动一切法自在王菩萨请问因缘佛以有四因缘答之复问诸佛境界三昧何法为因何为根本云何修习云何究竟佛言此深三昧以菩提心为因大慈悲为根本方便修习无上菩提以为究竟又问一切智体当何所求一切智智当于何生佛言当于心求从心而生乃至此心同虚空相此虚空性即心性故如其心性即菩提性如菩提性即陀罗尼性是故此心虚空菩提陀罗尼性无二无二分无别无断又问是义甚深难通达难趣入若满足菩萨位人则得利益若未得成菩萨功德则无利益佛言若欲成就无上菩提应先发起大慈悲心普为众生归依三宝受菩萨戒至诚忏悔运想供养劝请诸佛回向随喜愿灭诸障并说回向陀罗尼曰唵娑么啰娑么啰微么曩娑啰摩诃斫迦罗嚩吽佛又普告大众重为未成就者以善方便随顺世谛譬喻言辞说一乘法观想此身次第成就五如来身而此不可思议三昧或有众生诸根不具或具五无间业旃陀罗悉可修习趣入除五种人一者不信二者断见三者常见四者邪见五者怀疑如是五人无慈悲故若有暂修此三昧者身心安轻能生五种三昧一剎那三昧二微尘三昧三渐现三昧四起伏三昧五安住三昧乃至无数三昧无数陀罗尼门皆悉现前次明八陀罗尼能令菩萨总持佛法辩才无尽众生乐闻一大声清净自在陀罗尼门二无尽宝箧陀罗尼门三无边漩澓陀罗尼门四海印陀罗尼门略说四十二字印五莲华庄严陀罗尼门六能入无着陀罗尼门七渐渐深入四无碍智陀罗尼门八一切诸佛护持庄严陀罗尼门大悲胎藏出生品第三文殊师利问大悲复以何法为根本佛言以众生受苦为本苦以烦恼为本烦恼以颠倒邪见为本邪见以虚妄分别为本虚妄分别非有根本无有色相难知难断菩萨为是起大悲心劳谦忘倦复起十六大悲之心一断身见二破边见三除四倒四除我我所计五裂盖网六破六着七除七慢八远邪径九离贪爱十除瞋恨十一令舍恶友近善知识十二令断名利十三令除邪见十四令出三界生死牢狱十五令绝魔罥欲缠十六令闭三恶入涅槃门住是十六大悲即能建立三十二种不共事业入如来大悲不思议品第四为文殊说如来大悲海门一滴之相乃至二乘之悲如割皮肤菩萨悲心如割脂肉如来大悲深彻骨髓因举往古栴檀舍佛为调伏非非想天一众生故留身八万四千大劫以度脱之方入涅槃入如来不思议甚深事业品第五广明三十二种正觉甚深事业即十力四无所畏十八不共法也菩萨璎珞庄严品第六为文殊师利说菩萨四种璎珞一戒二定三慧四陀罗尼各各增一至十大光普照庄严品第七又说八种大光普照一念二意三解四法五智六谛七神通八修行前七各有八种修行有九种般若根本事业庄严品第八为般若峰菩萨广说般若母及般若所生事业为无畏辩才菩萨说般若峰得名往因陀罗尼功德轨仪品第九为金刚手菩萨说唵字三和合义谓婀乌莽金刚手问诸佛等视众生云何但言守护国主佛言譬如医婴孩病令母服药次说金刚城大曼荼罗轨仪法则金刚手次说陀罗尼供养及念诵法佛赞助之兼明陀罗尼具足六度又明六年苦行不得菩提于月轮中作唵字观乃成菩提阿阇世王受记品第十王问陀罗尼及曼荼罗既有无量功德何以国中灾难无量佛出其过兼说迦叶佛时讫哩枳王所得二梦皆释迦佛末法时兆王又问曰诸恶众生入三涂等云何得知谁人曾见佛言当堕地狱有十五相当生饿鬼有八种相当生畜生有五种相当生人天各有十相王窃思念是实是虚忽见地狱种种恶相方乃决定归佛法僧誓持五戒以菩提心回向众生佛赞慰言譬如团铁投水沈没若为钵器置水则浮有智慧人如彼钵器不沈苦海如来嘱累品第十一文殊师利广叹陀罗尼门佛为较量持经功德唱募流通七十俱胝菩萨四天王释提桓因大梵天王兜率陀天子商主天子魔王波旬苏夜魔天王慈氏菩萨大迦叶波各各发愿佛赞印之文殊师利请问经名佛言具千名字略举十名文殊复问乃决定说今一名按此经所谈法相义理与大集经第二陀罗尼自在王菩萨品全同但次第稍异耳文理兼畅最宜流通七佛所说神咒经开元附东晋录七佛各说咒菩萨各说咒诸天仙星等各说咒菩萨各说誓愿各说偈金刚藏菩萨说五疑五信二十五王三昧护戒归神护伽蓝十八神并四天王所说大神咒经一切如来正法秘密箧印心陀罗尼经宋北印土沙门施护译佛在摩竭提国应无垢妙光婆罗门请中路见一旧塔旋遶供养悲泣雨泪十方诸佛亦皆雨泪金刚手菩萨请问其故佛乃说此心咒劝人造塔供养一切如来心秘密全身舍利宝箧印陀罗尼经唐北天竺沙门大广智不空译与上经同本佛说圣曜母陀罗尼经宋中印土沙门法天译佛在阿拏迦嚩帝大城金刚手菩萨启请说咒拥护众生不为诸恶星宿所害圣无能胜金刚火陀罗尼经宋中印土沙门法天译佛在妙高山敕金刚手菩萨说咒安慰天龙夜叉等佛说大金刚香陀罗尼经宋北印土沙门施护译但有一咒降伏诸天宿曜无余仪轨佛说智光灭一切业障陀罗尼经宋北印土沙门施护译佛在日月天子宫说佛菩萨名及咒普贤菩萨言二十一日六时持诵至心忏悔能破坏阿毘地狱复说一咒以拥护之佛说智炬陀罗尼经行唐于阗国沙门提云般若等译佛在日月宫中四方佛皆来集日月天子请陀罗尼诸佛菩萨同声说咒普贤菩萨赞劝受持与上经同诸佛集会陀罗尼经行译人同上佛在恒伽河边为众生除死怖弹指集十方佛同声说咒金刚密迹及四天王亦各说咒次说坛法佛说一切如来金刚寿命陀罗尼经唐南天竺沙门金刚智与智藏译与上经同而无坛法息除中夭陀罗尼经宋北印土沙门施护译亦同上经十二佛名神咒较量功德除障灭罪经唐北天竺沙门阇那崛多译佛为弥勒说东方三佛余九方各一佛名及陀罗尼佛说称赞如来功德神咒经仝上唐大荐福寺沙门释义净译与上经同而文稍略东方最胜灯王如来助护持世间神咒经隋北天竺沙门阇那崛多译佛在祇园东方最胜灯王如来遣二菩萨来此说咒次阿逸多菩萨文殊释迦菩萨及四天王亦各说咒佛说持句神咒经吴月支国优婆塞支谦译佛说陀邻尼钵经仝上东晋西域沙门竺昙无兰译圣最上灯明如来陀罗尼经忠宋北印土沙门施护译三经并与前同阅藏知津卷第十二阅藏知津阅藏知津卷第十三北天目沙门释智旭汇辑大乘经藏方等部第二之十二佛说华积楼阁陀罗尼经宋北印土沙门施护译佛在阿耨达龙王宫师子游戏菩萨问佛功德及供养佛功德佛为分别并说咒劝持华积陀罗尼神咒经吴月支国优婆塞支谦译师子奋迅菩萨所问经仝上附东晋录佛说华聚陀罗尼咒经仝上附东晋录三经并与前同拔济苦难陀罗尼经行唐大慈恩寺沙门释玄奘译佛在逝多林不可说庄严菩萨请问救济苦众生法佛为说不动如来灭恶趣王如来二咒佛母大孔雀明王经唐北天竺沙门大广智不空译佛在祇园莎底苾刍为众破薪被黑蛇螫苦痛之极阿难白佛求救佛为说大孔雀咒并诸神诸天诸佛菩萨名及神咒救之与今流通本同佛说孔雀王咒经萧梁扶南国沙门僧伽婆罗译与前经同而稍略佛说大孔雀咒王经唐大荐福寺沙门释义净译亦与前同而华梵音声稍别佛说大孔雀王神咒经东晋西域沙门帛尸梨蜜多罗译佛说大孔雀王杂神咒经仝上东晋西域沙门帛尸梨蜜多罗重译大金色孔雀王咒经仝上姚秦北天竺沙门鸠摩罗什译巳上三经皆即前经中之少分佛说大孔雀明王画像坛场仪轨唐北天竺沙门大广智不空译应与前经并流通菩提场庄严陀罗尼经不译人同上佛住广博大园因毘钮达多婆罗门求子为说陀罗尼种植一切善根能满一切意愿佛说大乘圣无量寿决定光明王如来陀罗尼经宋中印土沙门法天译佛向妙吉祥菩萨说西方无量寿佛陀罗尼能增寿命得大利益佛说无能胜旛王如来庄严陀罗尼经宋北印土沙门施护译佛在忉利天宫帝释与脩罗战败请问于佛佛为说咒书此陀罗尼置旌旗上一切怨敌无能胜者佛说圣庄严陀罗尼经译人同上佛在迦毘罗城罗睺童子卧时被恶罗剎所娆佛为说咒护之又说结界陀罗尼慈氏梵王亦各说咒佛更敕一切天龙鬼神各说自明佛说宝带陀罗尼经译人同上与上经同大吉义神咒经行元魏昭玄统沙门释昙曜译先说归命烧香请三宝及天龙各各咒法次明天阿脩罗共战帝释军败请救于佛佛为说大结界咒次有一切天龙鬼神次第助佛说咒既说咒已佛乃说持咒所办之法金刚光燄止风雨陀罗尼经唐南印度沙门菩提流志译佛及大身孽噜荼并诸天王各说调伏恶龙止风雨法佛说圣多罗菩萨经宋中印土沙门法贤译佛在香醉山为五髻干闼婆王说圣多罗菩萨咒及颂赞持者得生极乐国圣观自在菩萨一百八名经宋中印土沙门天息灾译佛在补怛洛迦山说持者亦生极乐世界毘俱胝菩萨一百八名经宋中印土沙门法天译佛说菩萨一百八名咒持者得生极乐世界佛说大吉祥陀罗尼经宋中印土沙门法贤译佛在苏珂嚩帝佛剎观自在菩萨请说神咒令众生获大富贵佛说大吉祥天女十二契一百八名无垢大乘经唐北天竺沙门大广智不空译佛住安乐世界向无畏观自在菩萨说三十八吉祥如来名号及十二契一百八名无垢赞叹真言佛说大吉祥天女十二名号经仝上唐北天竺沙门大广智不空译佛住极乐世界为观自在菩萨说此咒能除贫穷一切不祥大乘八大曼拏罗经宋中印土沙门法贤译佛在补陀落迦山宝藏月光菩萨请说先于中心安佛次安八大菩萨所谓观自在慈氏虚空藏普贤金刚手曼殊室哩除盖障地藏共有九咒佛说八大菩萨曼荼罗经唐北天竺沙门大广智不空译与上经同而后有八大菩萨赞无垢净光大陀罗尼经唐睹货逻国沙门弥陀山等译佛在迦毘罗城精舍劫比罗战荼婆罗门七日后当命终有善相师答之因恐惧来见佛佛敕令修理古塔念诵神咒增长命根生极乐国乃至成佛遂广说造塔及咒法圣佛母小字般若波罗密多经宋中印土沙门天息灾译佛在鹫峰山圣观自在菩萨请佛说此小字般若真言复说胜妙般若波罗密多陀罗尼诸佛心印陀罗尼经宋中印土沙门法天译佛在兜率天说二咒闻者不生魔界速证菩提诸佛心陀罗尼经行唐大慈恩寺沙门释玄奘译佛于如来境为菩萨说汇门云与上经同消除一切闪电障难随求如意陀罗尼经忠宋北印土沙门施护译佛在舍卫国向阿难说四方电名并说神咒观自在金刚手梵王帝释四王亦各说咒佛又敕龙王等而说一咒佛说如意摩尼陀罗尼经译人同上与上经同虚空藏菩萨问七佛陀罗尼经附梁录佛在鸡罗莎山顶一比丘为恶病所持一比丘为恶鬼所持虚空藏菩萨请佛哀救佛现神力七佛皆于空中各说一咒如来方便善巧咒经仝上隋北天竺沙门阇那崛多译与上经同圣虚空藏菩萨陀罗尼经宋中印土沙门法天译二比丘裸形叫唤虚空藏问佛佛召七佛各说一咒虚空藏亦说一咒亦与上经同佛说救拔燄口饿鬼陀罗尼经唐北天竺沙门大广智不空译佛在尼拘律园阿难独居念所受法于夜三更见燄口饿鬼怖而问佛佛为说无量威德自在光明胜妙力陀罗尼即今变食真言并说多宝妙色身广博身离怖畏四如来名若施鬼等持七遍施仙等持二七遍供三宝持二十一遍燄口法始于此佛说救面然饿鬼陀罗尼神咒经唐于阗国沙门实叉难陀译与上经同而无四佛名号佛说甘露经陀罗尼仝上译人同上即今施甘露真言瑜伽集要救阿难陀罗尼燄口仪轨经唐北天竺沙门大广智不空译有启请法破地狱印咒各一召饿鬼印咒各一召罪印咒各一摧罪印咒各一净业印咒各一忏悔印咒各一甘露印咒各一开咽喉印咒各一七如来名号归依三宝发菩提心印咒各一受三昧耶戒印咒各一施食印一咒二普供养印咒各一奉送印咒各一今时施食决宜依此行持佛说延寿妙门陀罗尼经宋中印土沙门法贤译佛在成正觉地金刚手菩萨请说妙咒佛放眉光集十方佛赞助及明二十功德护命法门神咒经唐南印度沙门菩提流志译与上经同而明二十功德之后金刚手菩萨梵王帝释四王鬼子母药叉金刚手大自在天子童子军将月光天子圣观自在慈氏菩萨雪山大药叉金刚商羯罗天女金刚军金刚使者各说神咒佛普伸右手而赞印之善法方便陀罗尼经仝上附东晋录金刚秘密善门陀罗尼经仝上附东晋录二经并与上同而助咒少佛说七俱胝佛母准提大明陀罗尼经唐南天竺沙门金刚智译佛在祇园愍念未来众生说过去七俱胝准提如来等佛母准提陀罗尼佛说七俱胝佛母心大准提陀罗尼经唐中印度沙门地婆诃罗译七俱胝佛母所说准提陀罗尼经唐北天竺沙门大广智不空译二经并与上同而地婆译缺观行法佛说慈氏菩萨誓愿陀罗尼经宋中印土沙门法天译佛为慈氏说咒慈氏立誓拔苦受记百千印陀罗尼经行唐于阗国沙门实叉难陀译共有三咒应书供塔中六字大陀罗尼咒经行附梁录亦是为救阿难故说六字咒王经附东晋录因旃陀罗女厌惑阿难说此破之六字神咒王经仝上附梁录与上经同而咒稍多佛说圣六字大明王陀罗尼经宋北印土沙门施护译佛在给孤独园为阿难说二咒佛说大护明大陀罗尼经宋中印土沙门法天译佛在没哩际疏聚落往吠舍离城说咒为除灾难圣六字增寿大明陀罗尼经宋北印土沙门施护译佛在祇园阿难有病佛诣彼说咒救之佛说疗痔病经当唐大荐福寺沙门释义净译共有二咒佛说善乐长者经宋中印土沙门法贤译佛在迦毘罗城为长者说清净眼秘密大神咒治其眼病佛说能净一切眼疾病陀罗尼经唐北天竺沙门大广智不空译与上经同佛说莲华眼陀罗尼经宋北印土沙门施护译能除六根病得六根清净佛说宝生陀罗尼经宋北印土沙门施护译持诵者灭一切罪得天眼清净佛说尊胜大明王经译人同上佛为阿难说咒亦是过去七俱胝佛所说佛说金身陀罗尼经译人同上说咒亦说功用佛说持世陀罗尼经行唐大慈恩寺沙门释玄奘译佛在建磔迦林妙月长者请问除贫愈病灭罪安危之法佛为说陀罗尼佛说雨宝陀罗尼经唐北天竺沙门大广智不空译佛说大乘圣吉祥持世陀罗尼经宋中印土沙门法天译二经并与上同圣持世陀罗尼经宋北印土沙门施护译先说持法次说诸咒诸印佛说圣大总持王经译人同上佛在祇园为阿难说四咒能知七生十四生二十一生及倍倍生事佛说宿命智陀罗尼经宋中印土沙门法贤译持者能知宿命佛说钵兰那赊嚩哩大陀罗尼经仝上宋中印土沙门法贤译除恶魔鬼神及消除灾害疾疫佛说俱枳罗陀罗尼经仝上译人同上佛在祇园为阿难说佛说妙色陀罗尼经仝上译人同上可诵之出生饮食施鬼神佛说大七宝陀罗尼经行附梁录以七佛功德令众生除怖畏佛说栴檀香身陀罗尼经宋法贤译诵者得见观自在菩萨亦治恶癞疮癣佛说无畏陀罗尼经宋中印土沙门法贤译佛为比丘众说佛说施一切无畏陀罗尼经宋北印土沙门施护等译佛为帝释天主说佛说炽盛光大威德消灾吉祥陀罗尼经唐北天竺沙门大广智不空译即流通消灾经本佛说大威德金轮佛顶炽盛光如来消除一切灾难陀罗尼经仝上唐代失译人名与上经同而有九曜真言佛说持明藏八大总持王经宋北印土沙门施护译共说十咒佛说六门陀罗尼经行唐大慈恩寺沙门释玄奘译佛在净居天上说咒持者速证菩提佛说善夜经行唐大荐福寺沙门释义净译栴檀天子觉悟比丘令其问佛佛为说经并三咒胜幢臂印陀罗尼经唐大慈恩寺沙门释玄奘译因大梵王及观世音请问故说此咒持者更不受恶趣生妙臂印幢陀罗尼经仝上唐于阗国沙门实叉难陀译与上经同佛说普贤菩萨陀罗尼经宋中印土沙门法天译普贤菩萨入三昧一切佛摩顶赞之乃放光说咒佛说十八臂陀罗尼经宋中印土沙门法贤译为阿难说持者消灭根本罪业积集无量功德佛说胜旛璎珞陀罗尼经宋北印土沙门施护译佛在喜乐山顶天宫不远仙人住处因大梵王启请说咒拔罪佛说灭除五逆罪大陀罗尼经宋中印土沙门法贤译为阿难说佛说洛叉陀罗尼经仝上译人同上持此咒如持洛叉佛无异佛说无量功德陀罗尼经仝上译人同上持一洛叉得见慈氏持二洛叉得见观自在持三洛叉得见无量寿佛佛说拔除罪障咒王经行唐大荐福寺沙门释义净译佛于净居天上说诸咒法曼殊菩萨曲为不信之人求救济法佛为说此一大咒王佛说一切法功德庄严王经行译人同上佛在竹林入能断惑离垢三昧大地震动大众云集执金刚请说此经三止之后乃说二种四法观世音菩萨赞此法门法师及供养者当生极乐次说胜妙陀罗尼及说坛仪庄严王陀罗尼经行译人同上佛在布怛落迦山为观世音妙吉祥二大菩萨说往昔所持妙咒持者当生极乐国及得无量功德即时大地震动佛乃说咒并说持法八名普密陀罗尼经行唐大慈恩寺沙门释玄奘译佛为金刚手菩萨说易成无损之咒佛说秘密八名陀罗尼经宋中印土沙门法贤译与上经同佛说如意宝总持王经宋北印土沙门施护译佛在睹史多天宫妙住菩萨请问有善男子一心受持此如意宝总持章句何因不见不闻去来现在世尊佛言以住福业故又疑未断故此虽受持而非受持住有为心无善巧智无方便故若能心无疑惑决定专注是则名为真实持者此经虽不说神咒乃持神咒者之总诀也佛说一向出生菩萨经隋北天竺沙门阇那崛多译佛将入涅槃敕目连集一切声闻缘觉又敕菩萨集十方菩萨舍利弗请说法佛为说陀罗尼及修行种种四法亦说过去然灯佛阿弥陀佛闻法得菩提事佛说无量门微密持经吴月支国优婆塞支谦译咒译作华言佛说出生无量门持经仝上东晋迦维罗卫国沙门佛陀跋陀罗译咒亦译作华言阿难陀目佉尼诃离陀邻尼经元魏北天竺沙门佛陀扇多译华梵双具止有四十八句阿难陀目佉尼诃离陀经仝上刘宋中天竺沙门求那跋陀罗译止有华言四十八句佛说无量门破魔陀罗尼经仝上刘宋天竺沙门功德直共玄畅译舍利弗陀罗尼经仝上萧梁扶南国沙门僧伽婆罗译出生无边门陀罗尼经仝上唐于阗国沙门释智严译咒有八十九句佛说出生无边门陀罗尼经唐北天竺沙门大广智不空译巳上八经并与前同本阅藏知津卷第十三阅藏知津阅藏知津卷第十四北天目沙门释智旭汇辑大乘经藏方等部第二之十三大方广菩萨藏文殊师利根本仪轨经宋中印土沙门天息灾译序品第一佛住净光天上放眉间光照于开华世界开华主佛所妙吉祥童子令来会中彼佛先为说三真言次来至释迦佛会入于三昧普召一切佛菩萨等同来集会妙吉祥略说真言行义法句从一法乃至八法菩萨变化仪轨品第二曼拏罗仪则品第三上品帧像仪则品第四中品帧像仪则品第五下品帧像仪则品第六第四帧像仪则品第七第一成就最上法品第八第二成就最上法品第九第三成就最上法品第十第四净行观想护摩成就法品第十一数珠仪则品第十二一金刚子二印捺啰子三菩提子四患子西枝北枝东枝者皆好唯南枝者决不可用护摩品第十三曼拏罗成就法大轮一字明王画像仪则品第十四一切法行义品第十五法义品第十六随业因果品第十七阴阳善恶征应品第十八略说大轮一字品第十九略说一字大轮王画像成就品第二十一字根本心真言仪则品第二十一妙吉祥心么字唵字成就法仪则品第二十二妙吉六字心真言品第二十三地位时节仪则品第二十四执魅者仪则品第二十五如来藏大法宝法界相无数功德祥瑞品第二十六生无量功德果报品第二十七说印仪则品第二十八经文未尽大方广菩萨藏经中文殊师利根本一字陀罗尼法唐迦湿蜜罗国沙门宝思惟译即流通护身真言也曼殊室利菩萨咒藏中一字咒王经仝上唐大荐福寺沙门释义净译与上经同佛说大陀罗尼末法中一字心咒经唐迦湿蜜罗国沙门宝思惟译具画像法护摩法等金刚顶经曼殊室利菩萨五字心陀罗尼品唐南天竺沙门金刚智译咒曰阿啰跛者娜具有坛法持法文殊师利宝藏陀罗尼经唐南印度沙门菩提流志译佛在净居天光照文殊顶文殊复以光照金刚密迹主顶金刚请问法灭之后云何文殊广利众生佛言当于东北方大振那国五顶山游行居住有秘密心咒并画像坛印等法先说十八大陀罗尼次说八字秘密心陀罗尼曰唵阿末啰吽却哳啰次说画像法坛法印法圣阎曼德迦威怒王立成大神验念诵法唐北天竺沙门大广智不空译佛于净居天宫命文殊师利菩萨说威怒王胜根本真言大方广曼殊室利童真菩萨华严本教赞阎曼德迦忿怒王真言阿毗遮噜迦仪轨品译人同上说忿怒王真言成就有情治罚难调伏者法阎曼德迦忿怒王品第三十二答寂静慧菩萨问复说诸调伏法文殊师利菩萨根本大教王经金翅鸟王品译人同上佛在净居天宫金翅鸟王对文殊说真言密行文殊问经字母品译人同上佛告文殊诸法入于字母及陀罗尼字义佛说最上意陀罗尼经宋北印土沙门施护译佛在救鸽城为阿难陀及一切大众说往昔传教比丘遇神人说咒神人即妙吉祥菩萨佛说圣最胜陀罗尼经译人同上苾刍往支那路中见大人知是文殊为说神咒疑与上经同本不空罥索神变真言经唐南印度沙门菩提流志等译母陀罗尼真言序品第一佛在补陀洛山大众云集观世音菩萨启白佛巳说不空罥索心王母陀罗尼真言秘密心真言品第二秘密成就真言品第三秘密印三昧耶品第四法界密印庄严品第五罥索成就品第六护摩增益品第七秘密灌顶品第八三三昧耶像品第九护摩安隐品第十清净无垢莲华王品第十一广大解脱曼拏罗品第十二最胜明王真言品第十三奋怒王品第十四悉地王真言品第十五广博摩尼香王品第十六金刚摩尼药品第十七如意摩尼瓶品第十八如来加持品第十九溥遍心印真言出世间品第二十溥遍心印真言世间品第二十一不思议观陀罗尼真言品第二十二陀罗尼真言辩解脱品第二十三最上神变解脱坛品第二十四光燄真言品第二十五出世解脱坛仪品第二十六一切菩萨敬礼解脱三昧耶真言品第二十七出世解脱坛印品第二十八出世相应解脱品第二十九根本莲华顶陀罗尼真言品第三十十地真言品第三十一世间成就品第三十二莲华顶阿伽陀药品第三十三护摩成就品第三十四根本莲华坛品第三十五根本莲华顶像品第三十六神变密印品第三十七神变真言品第三十八多罗菩萨护持品第三十九大众护持品第四十普遍解脱陀罗尼真言品第四十一溥遍解脱心曼拏罗品第四十二溥遍轮转轮王阿伽陀药品第四十三溥遍轮转轮王神通香品第四十四如意阿伽陀药品第四十五无垢光神通解脱三昧耶像品第四十六大奋怒王品第四十七一切种族坛印品第四十八大奋怒王字轮坛真言三昧耶品第四十九大奋怒王真言护持品第五十执金刚秘密主问疑品第五十一广大明王央俱舍真言品第五十二广大明王摩尼曼拏罗品第五十三广大明王三三昧耶品第五十四广大明王阿伽陀药品第五十五广大明王央俱舍罥索曼拏罗品第五十六广大明王图像品第五十七大可畏明王品第五十八然顶香王成就品第五十九点药成就品第六十护摩秘密成就品第六十一斫刍眼药成就品第六十二神变阿伽陀药品第六十三召请诸天密护品第六十四大可畏明王像品第六十五大可畏明王坛品第六十六清净莲华明王品第六十七灌顶真言成就品第六十八灌顶曼拏罗品第六十九不空摩尼供养真言品第七十祈雨法品第七十一清净莲华明王成就法品第七十二功德成就品第七十三供养承事品第七十四明王曼拏罗像品第七十五亩捺罗印品第七十六密仪真言品第七十七嘱累品第七十八佛说不空罥索咒经隋北天竺沙门阇那崛多等译不空罥索神咒心经仝上唐大慈恩寺沙门释玄奘译咒内间诸华言不空罥索咒心经仝上唐南印度沙门菩提流志译佛说圣观自在菩萨不空王秘密心陀罗尼经宋北印土沙门施护译四经皆即前经之第一品佛说大乘庄严宝王经竭宋中印土沙门天息灾译佛在舍卫国有无量菩萨及八部男女集会从大地狱出大光明遍照园中现大庄严除盖障菩萨请问因缘佛为说圣观自在菩萨历劫救苦之事及说所住种种三昧之名又说身诸毛孔希有功德普贤菩萨行十二年不得边际次求六字大明陀罗尼并见波罗奈城法师最后佛告阿难具说伽蓝中所造恶业所招恶报此亦生净土之捷径佛说大方广曼殊室利经观自在菩萨受记品第一唐北天竺沙门大广智不空译世尊复遍观察净居天宫赞叹观自在菩萨授成佛记观自在菩萨顶礼佛足赞如来已还就本座入普光明多罗三昧从右目瞳放光流出妙女普告众生誓度苦海遍游世界还至佛所礼观自在持青莲华瞻仰而住观自在菩萨乃说偈说咒曼荼罗品第二画像品第二画像品发遣圣者陀罗尼一髻罗剎陀罗尼佛说大方广曼殊室利经观自在多罗菩萨仪轨经即前经重出叶衣观自在菩萨经译人同上佛住极乐世界金刚手菩萨启请观世音菩萨说叶衣观自在菩萨陀罗尼阿唎多罗陀罗尼阿噜力经译人同上佛在给孤独园观自在菩萨说真言曰唵阿噜力迦娑嚩诃此是一切莲华部心次说种种曼荼罗法画像法护摩法持者生极乐国金刚恐怖集会方广轨仪观自在菩萨三世最胜心明王经译人同上序品第一佛在宝峰大山宫殿观自在菩萨说心真言及头顶眼等共十五真言成就事品第二成就如意宝品第三疗一切病品第四一切有情敬念品第五义利成就品第六成就轨仪品第七普通成就品第八成就心真言品第九十一面观自在菩萨心密言念诵仪轨经译人同上佛住补陀洛山观自在菩萨与无量持明仙围绕礼佛而坐说自根本密言次说澡浴焚香献华饮食等一切密言又说修行仪轨通莲华部一切念诵法千手千眼观世音菩萨广大圆满无碍大悲心陀罗尼经唐西天竺沙门伽梵达摩译佛在补陀洛迦山观世音菩萨于大会中密放神通光明总持王菩萨请问于佛佛云是观世音菩萨为欲安乐众生故密放光观世音菩萨即启白于佛然后说咒次为大梵天王说咒形貌相状及修行法佛又为阿难说种种求愿治病方法及略说四十手功德日光菩萨月光菩萨亦各说一咒护持行人此即流通本大悲咒也四明尊者依经设立行法自宋至今如说修者效验非一所贵深信笃行自修自证傥涉世谛流布则名盛而实衰矣可不慎哉千手千眼观世音菩萨姥陀罗尼身经唐南印度沙门菩提流志译咒共十四印共二十五与大悲咒不同千眼千臂观世音菩萨陀罗尼神咒经仝上唐大总持寺沙门释智通译与上经同观自在菩萨怛嚩多唎随心陀罗尼经仝上唐大总持寺沙门释智通译佛住极乐世界观世音菩萨说此陀罗尼及说四十八印法疗一切病坛法如意轮陀罗尼经仝上唐南印度沙门菩提流志译序品第一破业障品第二诵念法品第三印法品第四共三十印坛法品第五佩药品第六含药品第七眼药品第八护摩品第九嘱累品第十观世音菩萨秘密藏神咒经仝上唐于阗国沙门实叉难陀译观世音菩萨如意摩尼陀罗尼经仝上唐迦湿密罗国沙门宝思惟译二经并与上同而稍略观自在菩萨如意心陀罗尼咒经仝上唐大荐福寺沙门释义净译亦即前经第一品也此咒即流通十小咒中第一首佛说观自在菩萨母陀罗尼经宋中印土沙门法贤译佛在广严城普贤菩萨说此咒佛说一切如来名号陀罗尼经仝上宋中印土沙门法贤译佛初成道观自在菩萨说咒并说受持者当得成佛观自在菩萨说普贤陀罗尼经唐北天竺沙门大广智不空译佛在灵鹫山观世音菩萨说一根本咒一结界咒一奉请咒清净观世音菩萨普贤陀罗尼经行唐大总持寺沙门释智通译与上经同而有画像入坛受持法请观世音菩萨消伏毒害陀罗尼经东晋天竺居士竺难提译佛在菴罗树园月盖长者请佛救疗毗舍离国恶病佛为说西方一佛二菩萨名即得见佛菩萨菩萨大悲为说神咒智者大师有请观音经疏并立行法慈云忏主依此行法得除恶病兼获音声辩才广大莲华庄严曼拏罗灭一切罪陀罗尼经宋北印土沙门施护译佛在鹿野苑中梵寿国王偶至一寺寺僧用佛顶华鬘迎之王受戴头上忽然头痛医不能疗其妹劝令见佛佛说其故且先说妹等夙缘次有大意菩萨请问用常住物果报佛言决堕阿毗地狱又问救济之方佛乃三请观自在菩萨说咒并请说画像念诵及曼拏罗仪轨佛说一髻尊陀罗尼经唐北天竺沙门大广智不空译佛在鹫峰观自在菩萨从顶化出罗剎王说咒降伏诸恶鬼神并说坛法佛说秘密三昧大教王经宋北印土沙门施护译一切如来大乘现证三昧金刚仪轨会世尊在三十三天与一百六十万俱胝那庾多大菩萨众及金刚明妃金刚执侍天王天女等俱金刚手菩萨说秘密心明及曼拏罗颂等金刚破恶大仪轨会亦金刚手菩萨说转字轮曼拏罗会妙吉祥菩萨诸欲自在菩萨欢喜王菩萨虚空藏菩萨大光菩萨宝幢菩萨极喜根菩萨圣观自在菩萨金刚轮菩萨金刚法菩萨金刚无言菩萨金刚巧业菩萨金刚护菩萨降诸魔菩萨一切如来金刚拳菩萨各说大明及曼拏罗仪轨金刚手菩萨又说大明及曼拏罗仪轨于是一切如来以偈问金刚手金刚手次第答十三问又告梵释诸天令其各说心明仪轨最上大乘金刚大教宝王经宋中印土沙门法天译佛在广严城口放光明印捺罗部帝天子请法佛先为说往缘次敕金刚手菩萨授以秘法兼说弟子八事及二谛等妙臂菩萨所问经译人同上得胜师助伴速获悉地分第一妙臂菩萨以持诵真言者得成就不成就义问金刚手菩萨金刚手答言修真言行求成就者当须离诸烦恼起于深信发菩提心重佛法僧信重于我归命大金刚族远离十不善业常离愚迷邪见当须入彼三昧耶大曼拏罗承彼圣力加护仍须发勇勐心发菩提心唯信于佛不信外道天魔等先须求依戒德清净福德最胜阿阇梨譬如种田须依好地若有宿业须取胜地作塔安像供养赞叹忏悔持诵又须具助伴如车二轮选求胜处分第二分别数珠持心离障分第三菩提子金刚子莲华子木患子及砗磲诸宝等为珠凡持诵时真言印契收摄其心贪瞋痴等若盛应作不净慈悲缘起等观一切善法皆悉回向无上菩提如众流皆归于海又不应为小妨大又应远离八法又不得喫供养残食及鬼神残食金刚杵频那夜迦分第四先分别跋折罗法次明作障频那夜迦有其四部唯大明真言能退之又持诵供养护摩等时若不依法及阙仪则或复行人心有疑惑或复谈说世俗间事彼作障者即得其便次说护身之法令不得便分别悉地相分第五不应于真言曼拏罗加减传授亦不得以此法彼法而相回换当具二法悉地乃成一者行人具足戒德正勤精进不贪嫉不吝惜二者真言文句满足声相分明复次持诵不得大急亦勿迟缓使声和畅勿高勿默又不得心缘异境及与人杂语令诵间断知近悉地分第六欲起首悉地先须具持八戒四日或三日或二昼夜仍须断食方求悉地说成就分第七召请钵天说事分第八说诸遮难分第九说胜道分第十即八正道分别诸部分第十一说八法分第十二成就共有八法上三中三下二不应求下品也此密宗要典苏婆唿童子经唐中印度沙门输迦波罗初译与上经同而较详但文稍不及亦宜参看苏悉地羯罗经译人同上请问品第一忿怒军荼利菩萨请问执金刚真言相分第二执金刚明此经五种庄严一大精进二明王三能除障四能成就诸勇勐事五能成就一切真言若有持诵余真言法不成就者当令兼持此经根本真言分别阿阇梨相品第三分别持诵真言相品第四分别同伴相品第五拣择处所品第六分别戒法品第七具明种种不应为事亦有净水净土洗浴漱口等一切真言供养华品第八涂香药品第九分别烧香品第十然灯法品第十一献食品第十二分别成就品第十六奉请品第十七供养品第十八光显品第十九本尊灌顶品第二十祈请品第二十一受真言品第二十二满足真言品第二十三增力品第二十四护摩品第二十五备物品第二十六成诸相品第二十七取物品第二十八净物品第二十九物量品第三十灌顶坛品第三十一光物品第三十二分别悉地时分品第三十三圆备成就品第三十四奉请成就品第三十五补阙少法品第三十六被偷成就物却征法品第三十七成就具支法品第三十八金刚顶瑜伽念珠经唐北天竺沙门大广智不空译佛敕金刚手菩萨说念珠功德胜利佛说金刚手菩萨降伏一切部多大教王经宋中印土沙门法天译纯说降伏成就法金刚恐怖集会方广轨仪观自在菩萨三世最胜心明王大威力乌枢瑟摩明王经唐北天竺沙门阿质达霰译摩醯首罗大部多主请问金刚手菩萨为说乌枢瑟摩秘密曼荼罗法能成一切种种事业金刚手光明灌顶经最胜立印圣无动尊大威怒王念诵仪轨法品唐北天竺沙门大广智不空共遍智译金刚手菩萨说圣者无动心及立印结界护摩等法圣迦抳忿怒金刚童子菩萨成就仪轨经唐北天竺沙门大广智不空译金刚手菩萨巳说苏悉地诸真言轨则律仪教法又为未来国王正法治国生清净信尊敬三宝者又为外道不信因果毁谤三宝者说息灾增益爱敬降伏等法令知佛法有大威德神通自在知诸菩萨具一切智是故说此无比大威德圣迦抳忿怒之法大乘方广曼殊室利菩萨华严本教赞阎曼德迦忿怒王真言大威德仪轨品译人同上金刚手菩萨赞说忿怒王真言佛说妙吉祥瑜伽大教金刚陪啰嚩轮观想成就仪轨经宋中印土沙门法贤译曼拏罗分第一一切成就法分第二观想分第三画像仪轨分第四护摩法分第五观想成就分第六金刚萨埵说频那夜迦天成就仪轨经宋中印土沙门法贤译纯说种种成就法秽迹金刚说神通大满陀罗尼法术灵要门经唐北天竺沙门无能胜译佛临涅槃化现力士降螺髻大梵说咒秽迹金刚法禁百变法门经唐北天竺沙门阿质达霰译即续前经明诸符印佛说金刚香菩萨大明成就仪轨经宋北印土沙门施护译佛在睹史多天金刚手菩萨请说佛说虚空藏菩萨能满诸愿最胜心陀罗尼求闻持法行唐中印土沙门输迦波罗译佛从诸波罗密平等三摩地起说咒并坛法印法圣多罗菩萨一百八名陀罗尼经宋中印土沙门法天译多罗菩萨说一咒自在天王说一咒香王菩萨陀罗尼经行唐大荐福寺沙门释义净译一咒二行法诵者大获果报增慧陀罗尼经宋北印土沙门施护译大慧菩萨住须弥山顶童子相菩萨请说此咒佛说大摩里支菩萨经宋中印土沙门天息灾译佛在给孤独园先为苾刍说菩萨名及咒次说种种护摩仪轨佛说摩利支天陀罗尼咒经附梁录佛说末利支提婆华鬘经唐北天竺沙门大广智不空译佛在祇园因舍利子问故说佛说摩利支天经译人同上三经并从前经出佛说最上秘密那拏天经宋中印土沙门法贤译最上成就仪轨分第一佛在毗沙门宫放光加被那拏天令说心明成就仪轨分第二最上成就仪轨分第三最上曼拏罗仪轨成就法分第四最上成就画像仪轨分第五最上成就供养大明分第六最上成就印相大明分第七最上成就敬爱护摩法分第八大明曼拏罗成就仪轨分第九佛说宝藏神大明曼拏罗仪轨经宋中印土沙门法天译佛在楞伽国中说速疾立验摩醯首罗天说阿尾奢法唐北天竺沙门大广智不空译那罗延天请摩醯首罗天说迦楼罗使者成办世间事法大药叉女欢喜母并爱子成就法仝上唐北天竺沙门大广智不空译佛在竹林大药叉女名欢喜者说自心陀罗尼及爱子陀罗尼成就法饶益有情诃利帝母真言法译人同上药叉女向佛说真言保胎求男女等法佛说护诸童子陀罗尼咒经行元魏北天竺沙门菩提留支译大梵天王说鬼神名及说咒以护童子佛亦为说一咒啰嚩拏说救疗小儿疾病经宋中印土沙门法贤译说十二曜母鬼执魅小儿之相及说祭祀咒法千转大明陀罗尼经宋北印土沙门施护译帝释在佛前说咒佛说毗沙门天王经宋中印土沙门法天译佛在给孤独园毗沙门天王于初夜分来说神咒卫护行人佛嘱比丘受持阿咤婆拘鬼神大将上佛陀罗尼经行附梁录与幻师咒缘起同而说咒人及咒皆不同宝贤陀罗尼经宋中印土沙门法贤译佛在祇园宝贤大夜叉王献咒安乐贫苦众生幻师台台犮陀神咒经行东晋西域沙门竺昙无兰译因救毒蛇咬鬼神娆贼所劫比丘故说佛说大爱陀罗尼经宋中印土沙门法贤译佛在祇园大爱海神对佛说咒解脱大海危难佛说陀罗尼集经唐中天竺沙门阿地瞿多译大神力陀罗尼经释迦佛顶三昧陀罗尼品一卷一切佛部一卷内有阿弥陀佛大思惟经大轮金刚陀罗尼诵三七遍即当入一切坛不成盗法金刚杵功能法相品般若波罗密多部一卷观世音部三卷半十一面观世音神咒千转观世音菩萨心印咒观世音毗俱知菩萨三昧法印咒品马头观世音菩萨法印咒品诸大菩萨法会印咒品半卷金刚部三卷诸天部二卷摩利支天经功德天法诸天等献佛助成三昧法印咒品诸佛大陀罗尼都会道场印咒品一卷佛说十一面观世音神咒经字文周优波国沙门耶舍崛多等译此经名金刚大道场神咒有十万偈成部略出十一面观世音一品出集经第四卷十一面神咒心经仝上唐大慈恩寺沙门释玄奘译与上经同千转陀罗尼观世音菩萨咒经仝上唐大总持寺沙门释智通译出集经第五卷六字神咒经仝上唐南印度沙门菩提流志译大圣大欢喜双身毗那耶迦法唐北天竺沙门大广智不空译出陀罗尼集第十一诸天下卷佛说大普贤陀罗尼经行开元附梁录根本咒一治病咒六佛说消除一切灾障宝髻陀罗尼经宋中印土沙门法贤译佛告阿难帝释与脩罗战败求救说咒与之大寒林圣难拏陀罗尼经宋中印土沙门法天译罗睺罗于寒林中多被扰恼佛为说咒佛说檀持罗麻油述经行东晋西域沙门竺昙无兰译罗云夜被鬼神娆佛为说咒护之似与上经同佛说摩尼罗亶经行译人同上灌顶神咒经第八卷别出佛说穰麌梨童女经唐北天竺沙门大广智不空译佛在祇园为苾刍说香醉山童女所宣陀罗尼能治世间一切诸毒佛说安宅神咒经行出后汉录佛在祇园为离车长者子说佛说息除贼难陀罗尼经宋中印土沙门法贤译佛在摩伽陀国阿难怖贼佛为说结界咒佛说辟除贼害咒经行附东晋录佛说咒时气病经行东晋西域沙门竺昙无兰译佛说咒齿经行译人同上佛说咒目经行译人同上佛说咒小儿经行译人同上五经并如题可知佛说除一切疾病陀罗尼经唐北天竺沙门大广智不空译佛在给孤独园向阿难说佛说辟除诸恶陀罗尼经宋中印土沙门法贤译能除毒虫等难咒三首经唐中印度沙门地婆诃罗译大轮金刚陀罗尼一日光菩萨咒二摩利支天咒三梵本大悲神咒不出译人名前后无文咒五首经唐大慈恩寺沙门释玄奘译能灭众罪千转陀罗尼咒一六字咒二七俱胝佛咒三一切如来随心咒四观自在菩萨随心咒五种种杂咒经隋北天竺沙门阇那崛多译妙法莲华经内咒六首旋塔灭罪陀罗尼礼拜灭罪命终诸佛来迎咒供养三宝咒观世音忏悔咒金刚咒蛇咒坐禅安隐咒咒肿咒金刚咒治恶鬼病千转陀罗尼第一灭罪清净咒第二咒第三咒第四咒七俱胝佛神咒随一切如来意神咒六字陀罗尼咒归依三宝咒最胜佛顶陀罗尼宋中印土沙门法天译但有咒八十八句前后无文大金刚妙高山楼阁陀罗尼宋北印土沙门施护译纯咒无文金刚摧碎陀罗尼宋中印土沙门慈贤译佛说无量寿大智陀罗尼宋中印土沙门法贤译佛说宿命智陀罗尼仝上译人同上佛说妙吉祥菩萨陀罗尼仝上译人同上佛说慈氏菩萨陀罗尼仝上译人同上佛说虚空藏菩萨陀罗尼仝上译人同上六经皆纯咒无文唯妙吉祥陀罗尼前有偈赞拔一切业障根本得生净土神咒贞刘宋中天竺沙门求那跋陀罗重译与流通本句读稍别陀罗尼门诸部要目唐北天竺沙门大广智不空译明瑜伽本经有五部及四曼拏罗四印四眼一百二十护摩等事要目阅藏知津卷第十四阅藏知津阅藏知津卷第十五北天目沙门释智旭汇辑大乘经藏方等部第二之十四金刚顶经一切如来真实摄大乘现证大教王经唐北天竺沙门大广智不空译深妙秘密金刚界大三昧耶修习瑜伽仪第一金刚界大曼拏罗毘卢遮那一切如来族秘密心地印真言羯摩部第二三昧耶部第三供养部第四即佛说一切如来真实摄大乘现证三昧大教王经第一分修习仪轨也金刚顶瑜伽中略出念诵经唐南天竺沙门金刚智译从卧起时印咒乃至观五佛出生一切金刚菩萨及入坛灌顶等法金刚顶瑜伽金刚萨埵五秘密修行念诵仪轨唐北天竺沙门大广智不空译演顿证如来内功德秘要金刚顶瑜伽经十八会指归译人同上说十八会修行教法大意金刚顶瑜伽三十七尊礼译人同上说礼佛菩萨名号及忏悔发愿文一切秘密最上名义大教王仪轨宋北印土沙门施护译解释一切秘密最上名义妙吉祥平等瑜伽秘密观身成佛仪轨宋中印土沙门慈贤译依经具明课诵法事妙吉祥平等观门大教王经略出护摩仪译人同上一讪底当作圆鑪二补瑟置鑪如半月或作八角三嚩舍鑪作四角四阿尾左啰鑪作三角鑪中烧一切物而作供养各有咒印名为护摩或翻火祭金刚王菩萨秘密念诵仪轨唐北天竺沙门大广智不空译说毘卢遮那如来三密修行大印等法金刚顶经瑜伽修习毘卢遮那三摩地法唐南天竺沙门金刚智译说礼佛五悔修供观心等法不空罥索毘卢遮那佛大灌顶光真言唐北天竺沙门大广智不空译说灌顶光真言求成就法能灭重罪能生极乐即流通小祝延咒大毘卢遮那成佛神变加持经略示七支念诵随行法译人同上于彼经第七卷中略出有七咒印大日经略摄念诵随行法译人同上有五咒印一字佛顶轮王念诵仪轨译人同上与一字奇特佛顶经后所附仪轨同瑜伽翳迦讫沙啰乌瑟尼沙斫讫罗真言安怛陀那仪则一字顶轮王瑜伽经译人同上概不出咒印皆指本部及余部金刚顶瑜伽护摩仪轨唐师子国沙门释智藏译总说五类护摩仪轨不同一息灾二增益三降伏四钩召五敬爱一字金轮王佛顶要略念诵法唐北天竺沙门大广智不空译内一字轮王根本咒与一字佛顶轮王念诵仪轨中根本咒同佛顶尊胜陀罗尼念诵仪轨译人同上明结坛等法及四成就法阿閦如来念诵供养法仝上译人同上初有偈总摄行法后一一别出金刚寿命陀罗尼念诵法唐南天竺沙门金刚智共不空译报身佛从第四禅下须弥顶一切如来请转法轮入忿怒三摩地流出降三世金刚菩萨苦治大自在天巳次入慈愍大悲三昧耶说金刚寿命陀罗尼令摩醯首罗复还得苏证得八地并说持诵之法佛说持明藏瑜伽大教尊那菩萨大明成就仪轨经龙树菩萨于持明藏略出宋中印土沙门法贤译大明成就分第一观智成就分第二造帧像分第三作曼拏罗法分第四护摩法分第五持诵法分第六即持准提咒法也佛说观想佛母般若波罗蜜多菩萨经宋中印土沙门天息灾译有咒有观门圣八千颂般若波罗蜜多一百八名真实圆义陀罗尼经宋中印土沙门施护等译说般若一百八名及陀罗尼仁王护国般若波罗蜜多经道场念诵仪轨唐北天竺沙门大广智不空译第一明五菩萨现威德第二建立曼荼罗轨仪第三入道场轨仪第四释陀罗尼文字观行法第五明陀罗尼观想布字轮成就妙法莲华经王瑜伽观智仪轨唐北天竺沙门大广智不空译先有归命二十八品颂次明欲成就此法者须具四缘一亲真善知识二听闻正法经王三如理作瑜伽观四随法行修于奢摩他毘钵舍那金刚顶莲华部心念诵仪轨译人同上先归命礼普贤乃至观身如普贤等大乐金刚萨埵修行成就仪轨译人同上为令菩萨不受勤苦安乐相应以妙方便速疾成就故说金刚顶瑜伽降三世成就极深法门唐北天竺沙门大广智不空同遍智译摧三世有毒令即证菩提佛说大乘观想曼拏罗净诸恶趣经宋中印土沙门法贤译理观事仪皆悉明备苏悉地羯罗供养法唐中印度沙门善无畏译说护身洒身涂地除萎华三摩耶灌顶结发献水乃至五净等各有真言手印三部或通或别之不同不空罥索心咒王经唐迦湿密罗国沙门宝思惟译成就尊者说不空神咒功德分第一成就受持供养神咒法分第二成就亲见圣观自在菩萨法分第三成就画像帧法分第四成就使者能办事法分第五成就驱策僮仆使者分第六成就吉祥瓶法分第七成就策使罗剎童子分第八成就使死尸取伏藏分第九成就入婇女室分第十成就眼药分第十一成就除鬼着病法分第十二成就入坛法分第十三有地坛国坛民坛三种不同成就调伏诸龙得自在分第十四成就见不空罥索王法分第十五成就见如来法分第十六不空罥索陀罗尼经仝上唐北天竺婆罗门李无谄译一十六品与上经同末后心印品第十七沙门慧日翻续附总有二十二印法瑜伽莲华部念诵法唐北天竺沙门大广智不空译亦观自在门佛说一切佛摄相应大教王经圣观自在菩萨念诵仪轨经宋中印土沙门法贤译导生极乐金刚顶瑜伽千手千眼观自在菩萨修行仪轨经唐北天竺沙门大广智不空译中唯白衣大白多罗及根本四咒前五六句与流通大悲咒略同大悲心陀罗尼修行念诵略仪译人同上不出大悲章句但云真言如文观自在菩萨如意轮瑜伽念诵法译人同上先有偈及种种印咒次诵如意轮根本心随心三咒观自在如意轮菩萨瑜伽法要唐南天竺沙门金刚智译与上瑜伽念诵法同观自在菩萨如意轮念诵仪轨唐北天竺沙门大广智不空译最后如意轮根本心心中心三咒印与上二种同佛说如意轮莲华心如来修行观门仪宋中印土沙门慈贤译亦只根本心心中心三咒同上后更有数珠身及解界等五真言金刚顶经瑜伽观自在王如来修行法唐南天竺沙门金刚智译初礼西方本尊乃至末后常念本尊无有间断金刚顶经观自在王如来修行法仝上唐北天竺沙门大广智不空译与上同圣观自在菩萨心真言瑜伽观行仪轨译人同上先观成本尊圣观自在菩萨身修诸咒印次观行布字法令已身与本尊身如彼镜像不一不异次思惟四字义等此中所明事理其文义最精显可玩观自在多罗瑜伽念诵法译人同上此依观自在多罗菩萨仪轨经所立行法明印等法皆七言偈普贤金刚萨埵瑜伽念诵仪译人同上明修普贤三昧成普贤身金刚顶瑜伽他化自在天理趣会普贤修行念诵仪译人同上礼四佛修慈悲喜舍等显普贤身智金刚顶胜初瑜伽普贤菩萨念诵法经唐北天竺沙门大广智不空译亦先归命礼普贤乃至观身如普贤等金刚顶经瑜伽文殊师利菩萨法一品译人同上说五字咒功德及坛法画像法金刚顶超胜三界经说文殊五字真言胜相唐北天竺沙门大广智不空译阿啰跛左曩有梵字有释义大圣曼殊室利童子五字瑜伽法唐北天竺沙门大广智不空译一字真言有二三字真言有一五字真言有五六字真言有六加持灌顶瓶真言菩提庄严成就真言大圣曼殊室利菩萨赞叹并有梵字前后无文五字陀罗尼颂仝上译人同上略出修行五字真言秘密法金刚顶瑜伽经文殊师利菩萨仪轨供养法不出译人名先明种种法最后持五字陀罗尼佛说妙吉祥最胜根本大教经宋中印土沙门法贤译说持诵燄鬘德迦明王真言仪轨共有十分无能胜大明陀罗尼经宋中印土沙门法天译此明能破邪法能坏魔军救护饶益有情息灾消毒无能胜大明心陀罗尼经仝上译人同上成就一切吉祥事业消除众罪寿命延长远离众病大虚空藏菩萨念诵法唐北天竺沙门大广智不空译令薄福少德乏少资具者修此教法灭罪生福成大悲智世出世间财宝皆悉获得利益一切有情大威怒乌刍涩摩仪轨译人同上与经部大威力乌枢瑟摩名同甘露军荼利菩萨供养念诵成就仪轨唐北天竺沙门大广智不空译明印咒观门文极精显不动使者陀罗尼秘密法唐南天竺沙门金刚菩提译明使者即遮那化身能满种种愿及证无上菩提佛说圣宝藏神仪轨经宋中印土沙门法天译明求者得大富饶益有情及成就牟尼一切事曼殊室利咒藏中校量数珠功德经唐大荐福寺沙门释义净译展转校量推极于菩提子并说外道置死子于树下得重生事佛说校量数珠功德经仝上唐迦湿蜜罗国沙门宝思惟译与上经同文殊所说最胜名义经宋西夏沙门金总持等译此与经部内佛说最胜妙吉祥根本智最上秘密一切名义三摩地分相同而最初归命文殊及金刚手似即观彼经以成行法故仍从汇目入仪轨中圣妙吉祥真实名经元土藩沙门释智慧译前有文殊菩萨发菩提心愿文中明五智勇识真实名句后有文殊一百八名赞又文殊赞哀请摄受偈发愿偈六波罗密偈回向文咒圣救度佛母二十一种礼赞经元翰林学士安藏译有二十二像每像有七言颂四句后有结偈真言佛说一切如来顶轮王一百八名赞经仝上宋北印土沙门施护译纯偈赞无咒语而是密宗赞扬圣德多罗菩萨一百八名经宋中印土沙门天息灾译前后皆有偈持者亦得生极乐七佛赞呗伽陀宋中印土沙门法天译七佛及弥勒并回向结赞皆是梵语曼殊室利菩萨吉祥伽陀宋中印土沙门法贤译纯梵语曼殊室利菩萨吉祥伽陀译人同上即上重出佛说文殊师利一百八名梵赞宋中印土沙门法天译先有偈次梵赞十九节圣金刚手菩萨一百八名梵赞宋中印土沙门法贤译共二十会纯是梵语佛说圣观自在菩萨梵赞宋中印土沙门法天译共八赞皆梵语圣多罗菩萨梵赞宋北印土沙门施护译犍椎梵赞宋中印土沙门法天译八大灵塔梵赞宋中印土沙门法贤译三身梵赞译人同上此赞皆纯梵语无华言受菩提心戒仪唐北天竺沙门大广智不空译先归命次供养次忏悔次三归次受菩提心戒共五法有偈颂长行两番明之偈颂中五法各有咒长行后列五佛名此以大菩提心受普贤金刚职为一切秉密教者受持之本学者皆应简阅瑜伽集要燄口施食仪起教阿难陀缘由瑜伽集要燄口施食仪轨仝上二种同卷总不出撰集及译人名恐是此土人所集非西土本也金刚顶瑜伽金刚萨埵仪轨阅藏知津阅藏知津卷第十六北天目沙门释智旭汇辑大乘经藏般若部第三之一述曰般若为诸佛母三世诸佛皆从般若得生故曰从初得道乃至泥洹于其中间常说般若当知一切佛法无非般若所流出无非般若所统摄也然初成顿演则称华严渐诱钝根则名阿含对半明满则属方等开权显实则让法华扶律谈常则推涅槃故唯显示二空破情立法或共不共以般若题名者乃别成第四部云大般若波罗密多经天字至柰字唐玉华寺沙门释玄奘译初分缘起品第一佛住鹫峰山顶与千二百苾刍五百苾刍尼无量邬波索迦邬波斯迦无量无数菩萨众俱世尊于师子座上自敷尼师坛结加趺坐入等持王妙三摩地从定而起观察十方从两足乃至眉间毫相一切毛孔各出六十百千俱胝那庾多光各照大千世界乃至十方殑伽沙等诸佛世界遇斯光者必得无上菩提又演常光出广长舌流杂色光现宝莲华华有化佛皆演般若闻者必得无上菩提复入师子游戏等持令大千界乃至十方佛剎六种震动恶道离苦生人天中同来佛会佛以神力现本色身令此大千有情皆悉睹见诸天散华变成华台量等大千此土庄严犹如极乐又从面门放光照十方土令此彼有情互得相见东方宝性佛所普光菩萨南方无忧德佛所离忧见菩萨西方宝燄佛所行慧菩萨北方胜帝佛所胜授菩萨东北方定象胜德佛所离尘勇勐菩萨东南方莲华胜德佛所莲华手菩萨西南方日轮遍照胜德佛所日光明菩萨西北方一宝盖胜佛所宝胜菩萨下方莲华德佛所莲华胜菩萨上方喜德佛所喜授菩萨及一切世界上首菩萨各奉佛命以千茎金色莲华寄上佛受此华还散各方遍诸佛土诸华台中各有化佛说大般若闻者必得无上菩提尔时此界如众莲华世界普华如来净土学观品第二佛告舍利子言菩萨欲于一切法等觉一切相当学般若波罗密多谓以无住而为方便安住般若所住能住不可得故以无舍无护无取无勤无思无着而为方便圆满六波罗密施者受者及所施物不可得犯无犯相不可得动不动相不可得身心勤怠不可得有味无味不可得诸法性相不可得故复以无所得而为方便应圆满三十七品三解脱门四静虑四无量四无色定八解脱八胜处九次第定十遍处九想十随念十想十一智三三摩地三无漏根不净处观遍满处观一切智智奢摩他毗钵舍那四摄事四胜住三明五眼六神通六波罗蜜多七圣财八大士觉九有情居智陀罗尼门三摩地门十地十行十忍二十增上意乐如来十力四无所畏四无碍解十八不共法三十二相八十随好无忘失法恒住舍性一切智道相智一切相智一切相微妙智大慈大悲大喜大舍及余无量无边佛法如是一切不可得故舍利子问云何修行般若波罗密多能如实知如是六度由方便善巧故各互能满六度佛言以无所得而为方便能满六度又菩萨欲得一切不可思议功德皆应学般若波罗密多知一切法皆但有名不生执着若五蕴若十二处若十八界若触若受若六界若四缘及所生法若十二支若六度若二十空若三十七品若三解脱门若四圣谛若四静虑四无量四无色定若八解脱八胜处九次第定十遍处若陀罗尼门三摩地门若极喜等十地若正观等十地若五眼六通十力四无所畏四无碍解大慈悲喜舍十八不共法若三十二相八十随好若无忘失法恒住舍性若一切智道相智一切相智一切智智若永拔习气若四果独觉若一切菩萨行若诸佛无上菩提以要言之世出世法有漏无漏有为无为十六知见皆但有名实不可得菩萨于名所名俱无所得以不观见无执着故如是智慧胜于声闻智慧不可比喻以能成胜事故声闻智慧如萤菩萨智慧如日从初发心乃至菩提常与二乘作真福田巳报诸施主恩相应品第三谓与一切蕴处界乃至无上菩提空相应故与般若波罗密多相应亦不见若相应若不相应等又于一切诸法不着有不着非有不着常无常不着乐苦不着我无我不着寂静不寂静不着空不空无相有相无愿有愿又不为一切法故修行般若不见有所修般若如是善能安立有情于涅槃界魔不得便烦恼伏灭诸佛菩萨皆共护念设有罪业转现轻受如是菩萨不见空与诸法相应不见诸法与空相应是为第一与空相应毕竟不起悭贪犯戒忿恚懈怠散乱恶慧障碍之心六度任运现前无间无断转生品第四舍利子问安住般若菩萨从何处没来生此间从此处没当生何处佛为广分别答无量大苾刍众以新净衣献佛发无上心佛为授菩提记又有无量有情愿生十方净土佛亦授记赞胜德品第五舍利子大目连大饮光善现等同赞菩萨般若佛印成之现舌相品第六佛复现广长舌放光照十方土十方菩萨云集供养诸天亦来供养佛令诸供养具合成台盖遍覆佛土百千俱胝那庾多众悟无生忍授记作佛教诫教授品第七佛命善现为菩萨说般若相应法善现告舍利子诸佛弟子所说教法皆承佛威神力非以自慧辩才力也因即问佛何法名为菩萨何法名为般若佛言菩萨但有名般若亦但有名如是二名亦但有名如是假名不生不灭不在内外中间不可得故譬如我人等十六知见乃至色等但是假名不可得故菩萨于一切法名假法假及教授假应正修学复次不应观色等若常若无常若乐若苦若我若无我若净若不净若空若不空若有相若无相若有愿若无愿若寂静若不寂静若远离若不远离若有为若无为若有漏若无漏若生若灭若善若非善若有罪若无罪若有烦恼若无烦恼若世间若出世间若杂染若清净若属生死若属涅槃若在内若在外若在两间若可得若不可得菩萨于一切法住无分别能修六度能住二十空及真如等能修三十七品能住四圣谛能修十二门禅乃至三脱十地及三智等不见菩萨及菩萨名不见般若及般若名唯正勤求一切智智何以故于一切法善达实相了知其中无染净故复次于名假施设法假施设如实觉巳不着色等乃至不着方便善巧以一切法皆无所有能着所着着处着时不可得故次问善现即色等是菩萨不异色等是菩萨不色等中有菩萨不菩萨中有色等不离色等有菩萨不善现一一答云不也又问汝观何义言即色等非菩萨乃至非离色等有菩萨耶善现一一答言若菩提若萨埵若色等尚毕竟不可得性非有故况有菩萨此既非有如何可言即色等是菩萨云云佛赞印之又问即色等真如是菩萨不乃至离色等真如有菩萨不善现一一答言不也又问汝观何义言即色等真如非菩萨乃至非离色等真如有菩萨耶善现一一答言若色等尚毕竟不可得性非有故况有色等真如此真如既非有如何可言即色等真如是菩萨云云佛赞印之又问即色等增语色等常无常等增语是菩萨不善现一一答言不也又问汝观何义言即色等增语非菩萨乃至即色等若可得若不可得增语非菩萨耶善现一一答言若色等若色等常无常乃至可得不可得等尚毕竟不可得性非有故况有色等乃至可得不可得等增语此增语既非有如何可言即色等增语乃至即色等若可得若不可得增语是菩萨佛赞印之次明诸法不见诸法诸法不见法界法界不见诸法法界不见法界乃至非离有为施设无为非离无为施设有为于一切法都无所见其心不惊不恐不怖于一切法心不沈没亦不忧悔劝学品第八善现白佛言菩萨欲满六度欲遍知一切法欲永断一切恶法欲修习一切善法欲得一切佛法欲满一切有情心愿欲满殊胜善根当学般若舍利子问菩萨顶堕答言无方便善巧住三解脱而起想着是为顺道法爱如宿食生能为过患若于二十空门不见不得若作是观名入菩萨正性离生又于一切法及一切名皆应知不应着是心非心本性净故与一切法非相应非不相应无变异无分别舍利子问如心无变异无分别色等一切法亦无变异无分别耶善现一一答言如是舍利子赞言欲学声闻地独觉地菩萨地如来地者皆当于般若听习读诵受持如理思惟令其究竟何以故般若广说开示三乘法故菩萨若学般若则为遍学三乘亦于三乘法皆得善巧无住品第九善现白佛我于诸法不得不见若集若散诸法名义既无所有故色等名皆无所住亦非不住云何令我以般若相应法教诫教授诸菩萨必当有悔诸法因缘和合施设假名于蕴处界乃至佛菩萨声闻僧等皆不可说又一切若有名若无名皆无处可说若菩萨闻时心不沈没忧悔不惊不恐不怖当知巳住不退地以无所住方便而住又修行般若菩萨不应住色不应住受想行识等何以故色色性空受想行识受想行识性空是色非色空是色空非色色不离空空不离色色即是空空即是色受想行识乃至一切陀罗尼门一切三摩地门亦如是故不应住若菩萨无方便善巧我我所执所缠扰故心住色等于色等作加行故不能摄受修行圆满般若波罗密多不能成办一切智相是故色等一切法皆不应摄受既不应摄受便非色等一切法所以者何本性空故其所摄受修行圆满般若波罗密多亦不应摄受既不应摄受便非般若波罗密多本性空故菩萨应以本性空观一切法作此观时于一切法心无行处是名无所摄受三摩地此三摩地微妙殊胜广大无量能集无边无碍作用其所成办一切相智亦不应摄受既不应摄受便非一切相智以内空故乃至无性自性空故是一切相智非取相修得诸取相者皆是烦恼胜军梵志由胜解力于一切法不取不舍实相法中无取舍故菩萨于一切法无所取着能从此岸到彼岸故若于诸法少有取着则于彼岸非为能到虽无所取而以本愿不于中间而般涅槃虽圆满一切佛法亦不见一切佛法以一切法非法非非法故于一切法虽无所取而能成办一切事业般若行相品第十善现白佛菩萨修行般若审谛观察若法无所有不可得是为般若于无所有不可得中何所征责舍利子问何法为无所有不可得耶善现言谓般若等六度无所有不可得由内空故乃至无性自性空故又蕴处界触受等乃至菩萨法如来法若常若无常乃至若内若外若两间一一皆尔菩萨审谛观察一切法皆无所有不可得时心不沈没忧悔不惊恐怖当知能于般若常不舍离以如实知一切法离一切法自性故舍利子问何者是般若自性乃至一切法自性善现答言无性是般若自性乃至无性是一切法自性又般若离般若相乃至一切法离一切法相自性亦离自性相亦离相自性亦离相相亦离自性自性相亦离相自性相自性亦离自性相舍利子言菩萨于此中学则能成办一切相智善现言如是如是知一切法无生无成办故舍利子言何因缘故一切法无生无成办善现言色等空故色等生成办不可得菩萨作如是学便近一切相智得身语意清净得相清净不堕胎生不生恶趣乃至菩提常不离佛善现白佛若菩萨无方便善巧若行色若行色相非行般若若行色常无常等若行色常无常相等非行般若广说一切法亦如是乃至若作是念我行般若我是菩萨彼行般若彼是菩萨皆是有所得行相非行般若又语舍利子若于色住想胜解便于色作加行由加行故不能解脱生老病死及当来苦乃至于独觉菩萨如来及于彼法亦如是是名无方便善巧若有方便善巧不行色不行色相不行色常无常等不行色常无常相等乃至一切法亦如是于一切法不取有不取非有不取亦有亦非有不取非有非非有于不取亦不取由一切法自性不可得以无性为自性故于般若波罗密多不取行不取不行不取亦行亦不行不取非行非不行于不取亦不取由般若自性不可得以无性为自性故是名于一切法无所取着三摩地恒住不舍速证无上菩提更有健行三摩地等略举一百五十七名复有无量无数三摩地门陀罗尼门若善修学亦令速证菩提菩萨虽住诸三摩地而不见不着亦不念我巳入今入当入唯我能入非余所能如是寻思分别皆不现行以无所有中分别想解无由起故佛赞印之兼劝菩萨应如是学舍利子问此为正学般若乃至正学一切相智耶佛言如是又问以无所得为方便为何等法不可得耶佛言我不可得毕竟净故有情命者等乃至如来不可得毕竟净故诸法不出不生不没不尽无染无净无得无为是名毕竟净义如是学时于一切法都无所学若于无所有法不能了达说名无明由无明及爱势力分别执着断常二边不知不见诸法无所有性堕于愚夫异生数中不能出离三界不能成办三乘不能信受一切法空不能住于三十七品六度等法是故欲学般若欲成办一切智道相智一切相智当以无所得为方便如应而学譬喻品第十一善现与如来问答明一切法不异幻幻不异一切法一切法即幻幻即一切法若无方便善巧不为善友之所摄受闻说甚深般若其心有惊恐怖若以应一切智智心观一切法常无常相等不可得是有方便善巧其心不惊恐怖次明善友之相虽说一切法不可得而劝依此法勤修善根不令回向二乘唯令证得一切智智若离应一切智智心于修一切法有所得有所恃以有所得为方便故闻说甚深般若有惊恐怖次明恶友之相若教厌离般若等相应法若不为说魔事魔过是名恶友应速远离菩萨品第十二善现白佛菩萨是何句义佛言菩提不生萨埵非有故无句义是菩萨句义如空中鸟迹句义幻事等句义真如等句义又如幻士色相等句义如来色相等句义当知一切句义无所有不可得菩萨句义亦如是菩萨于一切法皆无所有无碍无着应学应知次为善现分别解释善法非善法有记法无记法世间法出世间法有漏法无漏法有为法无为法共法不共法菩萨于如是自相空法不应执着应以无二而为方便觉一切法以一切法无动相故摩诃萨品第十三佛答善现发金刚喻心发殊胜广大心发不可倾动心发利益安乐心爱法乐法欣法喜法以无所得而为方便亦不自恃而生憍举故于大有情众定为上首又以无所得而为方便安住二十空四静虑等故于大有情众定为上首舍利子善现满慈子亦各广说摩诃萨义大乘铠品第十四佛答善现菩萨擐大乘铠谓六度十二禅三十七品二十空五眼六通十力无畏无碍大慈悲喜舍十八不共法三智身相诸功德等擐如是铠放光遍照令诸世界六三变动息三途苦为赞三宝令生天人觐佛禀法犹如幻师虽有所为而无一实诸法性空皆如幻故善现白佛不擐功德铠是为擐大乘铠以一切法自相空故佛言如是当知一切智智无造无作一切有情亦无造无作菩萨为是事故擐大乘铠由诸作者不可得故我非造非不造非作非不作我毕竟不可得故广说乃至一切法皆尔善现白佛如我解佛所说义一切诸法性无所有性远离性寂静性空性无相性无愿性无生性无灭性无染性无净故皆无缚无解满慈子问何等色受想行识无缚无解善现答言如幻如梦如像如响如光影如空华如阳燄如寻香城如变化事色等无缚无解以性无所有乃至性无净故又过去未来现在色等善不善无记有染无染有罪无罪有漏无漏杂染清净世出世间色等皆无缚无解以性无所有乃至性无净故广说一切法亦如是菩萨于是无缚无解法门以无所得而为方便应如实知应勤修学应住无缚无解一切相智应成熟无缚无解有情应严净无缚无解佛土应亲近供养无缚无解诸佛应听受无缚无解法门辩大乘品第十五善现白佛云何知菩萨大乘相云何知发趣大乘如是大乘从何处出至何处住如是大乘为何所住谁乘大乘而出佛言六度是大乘相发应一切智智心大悲为上首以无所得而为方便修行施等持此善根与一切有情回向无上菩提又大乘相者谓二十空一百五十七三摩地三十七品空无相无愿三三摩地十一智三无漏根有寻等三三摩地十随念四静虑四无量四无色定八解脱八胜处九次第定十遍处佛十力四无所畏四无碍解大慈悲喜舍五眼六通三智十八不共法四十二字陀罗尼门从一地趣一地是为发趣大乘初地修治十种胜业二地思惟修习八法三地应住五法四地应住十法五地远离十法六地圆满六法应远六法七地离二十法满二十法八地应满四法九地应满四法十地满十二法如是大乘从三界中出至一切智智中住然无二故无出无至非巳出巳至非当出当至非今出今至无相之法无动转故如是大乘都无所住诸法住处不可得故然此大乘住无所住如一切法非住非不住大乘亦尔若所乘乘若能乘者由此为此所出所至及出至时如是一切皆无所有都不可得以一切法毕竟净故非巳可得非当可得非现可得如是菩萨修行般若虽观一切法皆无所有不可得毕竟净故无乘大乘而出至者然以无所得为方便乘于大乘出三界生死至一切智智利益安乐一切有情穷未来际常无断尽赞大乘品第十六善现略赞如来广赞菩萨住此三世平等相中精勤修学一切智智无取着故速得圆满菩萨安住如是大乘相中超胜一切世间随顺品第十七满慈子问如来令善现宣般若而今何故乃说大乘佛言一切善法无不摄入般若若大乘若般若其性无二无二分故无所得品第十八善现白佛三际菩萨不可得色等无边故菩萨亦无边即色等菩萨无所有不可得离色等菩萨无所有不可得我于一切法以一切种一切时求菩萨都无所见竟不可得云何令我以般若教诫教授诸菩萨世尊菩萨但有假名如说我等毕竟不生诸法亦尔都无自性世尊色等诸法若毕竟不生则不名色等我岂能以毕竟不生般若教诫教授毕竟不生诸菩萨世尊离毕竟不生亦无菩萨能行无上菩提若菩萨闻作是说其心不惊恐怖不沈没忧悔当知能行般若舍利子问善现何缘故作是说善现广答释之观行品第十九善现白佛菩萨修行般若观诸法时于色等不受不取不执不着亦不施设为色等又修行般若时不见色等以色等性空无生灭故又色等不生则非色等色等与不生无二无二分以不生法非一非二非多非异故色等不灭亦尔又色等不二则非色等又色等皆入不二无妄法数舍利子问何谓菩萨何谓般若何谓观诸法善现答言为有情类求大菩提亦有菩提故名菩萨能如实知一切法相而不执着故复名摩诃萨所谓如实知色相等而不执着有胜妙慧于一切烦恼见趣一切六趣四生一切蕴处界等而得远离有胜妙慧于色等实性而得远到故名般若波罗密多观色等非常非无常非乐非苦非我非无我非净非不净非空非不空非有相非无相非有愿非无愿非寂静非不寂静非远离非不远离是谓观诸法舍利子问何缘故说色等不生则非色等善现答言色等色等性空此性空中无生无色等故说色等不生则非色等问答色等不灭亦尔又问何缘故说色等不二则非色等答若色等若不二如是一切皆非相应非不相应非有色非无色非有见非无见非有对非无对咸同一相所谓无相故说色等不二则非色等又问何缘故说色等入不二无妄法数答色等不异无生灭无生灭不异色等色等即是无生灭无生灭即是色等故说色等入不二无妄法数无生品第二十善现白佛菩萨修行般若观诸法时见我等无生毕竟净故见色等无生乃至见如来法无生毕竟净故舍利子问若如是者六趣受生应无差别又若一切法定无生者何缘为预流果修断三结道乃至何缘诸佛为有情故转妙法轮善现答言非于无生法中见有六趣受生差别乃至非于无生法中见有诸佛证无上菩提转妙法轮度无量众又但随世间言说施设有得有现观非胜义中有得有现观乃至六趣差别亦随世间言说施设故有非胜义也色等是不生法我不欲令生以自性空故又色等是巳生法我不欲令生以自性空故生与不生俱非相应非不相应乃至非有对非无对咸同一相所谓无相故我不欲令生生亦不欲令不生生乃至于不生法起不生言此不生言亦不生以色等皆本性空故诸佛弟子能随问答以一切法无所依故色等本性空依内依外依两中间不可得故净道品第二十一善现谓舍利子菩萨修行六度应净色等乃至应净一切相智应净菩提道具明六度各有二种一者世间二出世间以有所得为方便着三轮而行施等名为世间三轮清净以大悲为上首所修施等普施有情于诸有情都无所得虽与一切有情同共回向无上菩提而于其中不见少相由都无所执而行施等名出世间波罗密多又二十空真如等四谛六度四静虑等八解脱等四念住等乃至一切相智名菩提道如是功德皆由般若势力所致如是般若能与一切善法为母一切三乘善法从此生故如是般若普能摄受一切善法一切三乘善法依此住故若菩萨闻说般若心无疑惑亦不迷闷当知住如是住不离大悲作意以有情等非有故作意亦非有有情等无实故无自性故空故远离故寂静故无觉知故作意亦无实乃至无觉知佛赞印之大千六种转变如来微笑明益天帝品第二十二诸天来会帝释问言何者是菩萨般若云何应住云何应学善现答言以应一切智智心用无所得为方便思惟蕴处界触受六大十二因缘皆无常苦无我不净空无相无愿寂静远离如病如痈如箭如疮热恼逼切败坏衰朽变动速灭可畏可厌有灾有横有疫有疠性不安隐不可保信无生无灭无染无净无作无为是为般若复次以应一切智智心用无所得为方便观察二十空真如等无我我所无相无愿寂静远离无生无灭无染无净无作无为是为般若复次以应一切智智心用无所得为方便行六度十二禅乃至修一切相智是为般若复次作如是观唯有诸法互相缘借滋润增长遍满充溢无我我所虽观诸法而于诸法都无所见佛赞印之善现又答色等色等性空菩萨菩萨性空若色等性空若菩萨性空如是一切皆无二无二分菩萨于般若应如是住不应住色等不应住此是色等不应住色等若常若无常乃至若有愿若无愿以有所得为方便故又不应住预流等是无为相是福田不应住初地等殊胜事不应住我当圆满六度十二禅乃至我当成办三十二相八十随好等又不应住愿我当得净佛土中无一切法名声以有所得为方便故一切如来得菩提时觉一切法都无所有名字音声皆不可得舍利子作是念若菩萨于一切法不应住者云何应住般若善现谓曰诸如来心为何所住舍利子言诸佛之心都无所住以色等不可得故如来之心于一切法都无所住亦非不住善现谓言菩萨虽住般若而同如来于一切法都无所住亦非不住以色等无二相故以无所得而为方便应如是学阅藏知津卷第十六阅藏知津阅藏知津卷第十七北天目沙门释智旭汇辑大乘经藏般若部第三之二诸天子品第二十三有诸天子窃作是念诸药叉等言辞咒句虽复隐密而尚可知尊者于此般若虽以种种言辞显示而我等辈竟不能解善现告言我曾于此不说一字汝亦不闻当何所解何以故甚深般若文字言说皆远离故由此于中说者听者及能解者皆不可得如来所证无上菩提其相甚深亦复如是如化如梦如响如幻时诸天子复作是念尊者虽复方便显说欲令易解而其意趣甚深转甚深微细更微细善现告言色等非甚深非微细色等深细性不可得故诸天子复作是念尊者所说法中不施设色等色性等不可说故亦不施设文字语言文字语言性等不可说故善现告言如是如是应住无说无听无解甚深般若常勤修学不应舍离乃至我今欲为如幻如化如梦有情说如幻化梦法设更有法胜涅槃者我亦说为如幻化梦所见所以者何幻化梦事与一切法乃至涅槃皆悉无二无二分故受教品第二十四舍利子等同声问善现曰所说般若如是甚深谁能信受善现答言菩萨住不退地能深信受已见圣谛及漏尽罗汉亦能信受巳于多佛植众善本诸善知识所摄受者亦能信受如是人等终不以空不空分别色等亦不以色等分别空不空有相无相有愿无愿生不生灭不灭寂静不寂静远离不远离以对色等广说亦如是舍利子问岂不于此般若甚深教中广说三乘法等善现答言诚如所说如是深教诸有所说以无所得而为方便谓于我有情等色等处等乃至有为界无为界以无所得而为方便又问何因缘故答言由内空故由外空乃至无性自性空故散花品第二十五诸天化花散供佛力合成花台覆大千界善现念言非草木水陆所生从心化出天帝释言亦不从心实能化出但变现耳善现言是花不生则非花也帝释问为但是花不生为余法亦尔善现答色亦不生则非色乃至无上乘亦不生则非无上乘以不生法离诸戏论不可施设为色等故学般若品第二十六帝释心念尊者智慧甚深不坏假名而说法性佛便印言色等但假名如是假名不离法性善现不坏如是色等假名而说色等法性以色等法性无坏无不坏故善现所说亦无坏无不坏善现语帝释言菩萨知一切法但假名巳应学般若如是学时不于色等学不见色等可于中学故帝释问言何缘不见色等善现答言色等色等性空故菩萨不见色等不见色等故不于色等学何以故不可色等空见色等空不可色等空于色等空学故若菩萨不于空学是菩萨为于空学无二分故不于色等空学为于色等空学无二分故若于色等空学无二分故是能于布施等学是能于内空等学是能于真如等学乃至是能于三乘学何以故无二分故若能于布施等学无二分故是能学无量无数无边不可思议清净佛法何以故无二分故若能学无量清净佛法是不为色等增减故学以色等无二分故若不为色等增减故学是不为色等摄受坏灭故学以色等无二分故舍利子问不为色等摄受坏灭故学耶善现答言如是如是舍利子问何缘不为色等摄受坏灭故学善现答言不见有色等是可摄受及所坏灭亦不见有能摄受色等及坏灭者以色等若能若所内外俱空不可得故若菩萨于色等乃至于无上乘不见是可摄受及可坏灭亦不见有能摄受及坏灭者而学般若是菩萨能成办一切智智是不见色等若生若灭若取若舍若染若净若集若散若增若减以色性等空无所有不可得故是菩萨于一切法不见若生若灭等而学般若则能成办一切智智以无所学无所成办为方便故求般若品第二十七帝释问舍利子菩萨所行般若当于何求舍利子言当于善现所说中求帝释问善现言舍利子所说是谁神力谁为依处善现报言是如来神力如来为依处帝释言一切法无依处如何可言如来为依处善现答言如是如是如来非所依处亦无所依但随顺世俗施设说为依处非离无依处如来可得非离无依处真如如来可得非离无依处法性如来可得非离无依处如来真如可得非离无依处如来法性可得非离无依处真如如来真如可得非离无依处法性如来法性可得又非无依处中如来可得非如来中无依处可得非无依处真如中如来可得非如来中无依处真如可得非无依处法性中如来可得非如来中无依处法性可得非无依处中如来真如可得非如来真如中无依处可得非无依处中如来法性可得非如来法性中无依处可得非无依处真如中如来真如可得非如来真如中无依处真如可得非无依处法性中如来法性可得非如来法性中无依处法性可得广历色等一切法各作二十一句亦如是憍尸迦如来于色等非相应非不相应于色等真如非相应非不相应于色等法性非相应非不相应如来真如于色等非相应非不相应于色等真如非相应非不相应如来法性于色等非相应非不相应于色等法性非相应非不相应又如来于离色等非相应非不相应例作七句彼舍利子所说是于一切法非离非即非相应非不相应如来之神力如来为依处以无依处为依处故善现复告帝释菩萨所行般若不应于色等求不应离色等求所以者何若色等若离色等若菩萨若般若若求如是一切皆非相应非不相应非有色非无色非有见非无见非有对非无对咸同一相所谓无相何以故菩萨所行般若非色等非离色等如是一切皆无所有性不可得是故不应于色等求不应离色等求色等真如广说亦如是色等法性广说亦如是叹众德品第二十八帝释白善现言菩萨所行般若是大波罗密多是无量波罗密多是无边波罗密多三乘皆于此中学而得果善现印之广明色等大故般若亦大以色等前中后际皆不可得故说为大色等无量故般若亦无量譬如虚空量不可得色等亦如是量不可得色等无边故般若亦无边以色等若中若边皆不可得故又一切智智所缘无边故般若亦无边法界无边故所缘亦无边所缘无边故法界亦无边真如无边故所缘亦无边所缘无边故真如亦无边法界所缘真如所缘无边故般若亦无边又有情无边故般若亦无边以诸有情本性净故彼从本来无所有故摄受品第二十九天仙三返唱善若有菩萨于此般若能如说行不远离者我等于彼敬事如佛如是甚深教中无色等法可得而有施设三乘之教佛赞印之广明非即布施等如来可得非离布施等如来可得若菩萨以无所得为方便于一切法能勤修学便得不离一切佛法如我于然灯佛时便得受记天仙赞言如是般若甚为希有令诸菩萨速能摄取一切智智谓于色等不取不舍为方便故世尊照知四众诸天同为明证顾命帝释若有不离一切智智心以无所得为方便于此般若受持读诵精勤修习如理思惟为他演说广令流布魔不得便以善住色等空无相无愿不可以空而得空便不可无相得无相便不可无愿得无愿便以色等自性皆空能恼所恼及恼害事不可得故又人及非人无能恼害由是人以无所得为方便于一切有情善修慈悲喜舍心故又不横为诸险恶缘所害亦不横死以修行布施于诸有情正安养故又不怖畏惊恐毛竖以善修内空等故于是诸天发愿恭敬拥护以由是菩萨令诸有情断四恶趣离一切苦由是菩萨便有十善四禅等一切善法由是菩萨便有人天三乘胜果佛赞印之较量供养一初发心功德展转乃至供养十方二乘圣众所不能及帝释复叹受持般若功能复叹摄受般若则为摄受一切善法佛印述之并示现法后法功德胜利若有魔外恶慢暂闻般若声故众恶渐灭功德渐生如莫耆妙药能消蛇毒及般若能灭贪等恶法增彼对治乃至能灭般涅槃取增彼对治如是能灭一切魔所住法及能生长一切善事以无所得为方便故是菩萨自离十恶教他离十恶赞说离十恶法欢喜赞叹离十恶者自行施等教他行施等赞说施等法欢喜赞叹行施等者是菩萨行六度时所行施等以无所得为方便与一切有情同共回向无上菩提常作是念我不应随悭贪破戒等势力若随彼力则施戒等不得圆满终不能成一切智智帝释叹言如是般若甚为希有调伏菩萨令不高心而能回向一切智智谓世间施等无方便善巧遂起高心不能回向一切智智我我所执扰乱心故若出世间施等善修般若故不得三轮能如实调伏高心亦能如实回向一切智智佛告帝释念诵般若不为刀仗所伤以自除贪等刀仗亦能除他贪等刀仗故毒不能害水不能溺火不能烧邪不能伤以是般若是大神咒大明咒无上咒无等等咒一切咒王是人精勤修学如是咒王不为自害不为害他不为俱害所以者何了自他俱皆不可得所谓不得色等乃至不得无上乘是人学此般若大咒王时于我及法虽无所得而证无上菩提观诸有情心行差别随宜为转无上法轮令如说行皆获饶益三世菩萨皆尔此大咒王诸天守护不令有留难者较量功德品第三十帝释问书经福聚供设利罗福聚何者为多佛言我于般若修学得一切智智及相好身不以获相好身说名如来但以一切智智说名如来一切智智及相好身并设利罗皆以般若为根本故是故书经福多以一切善法皆从般若而出生故又十方有情发心定趣无上菩提而由远离甚深般若方便善巧多分退堕二乘地中若欲住不退转地速证无上菩提应于般若数数听闻受持读诵精勤修习如理思惟好请问师乐为他说书写供养又于余摄入般若诸胜善法亦应听闻乃至乐为他说所谓五度二十空乃至三智等又随顺般若蕴处界等无量法门亦应听受思惟不应非毁令于菩提而作留难以诸如来昔皆修学如是等无量法门证得无上菩提如是等法是三乘真实法印是一切圣凡利益安乐所依处故帝释问持经福佛展转较答以此般若在赡部洲人中住则三宝皆住不灭则世间常有十善六度等一切善法则世间常有人天三乘等一切胜果于是欲色诸天同白帝释劝令受持读诵精勤修学如理思惟供养恭敬尊重赞叹如是般若能令恶法损减善法增益普摄一切三乘法故佛告帝释依因般若大咒王故一切胜因胜果出现世间复次依因般若故有菩萨依因菩萨故一切胜因胜果显现譬如依因满月轮故一切药物星辰山海皆得增明若如来未出世时唯菩萨具方便善巧为诸有情无倒宣说世出世法当知菩萨能出生五乘而菩萨所有方便善巧皆从是般若生长若于此般若听受乃至流布成就现在未来功德胜利尔时外道为求佛过来诣佛所帝释念诵般若外道退还恶魔化作四兵来诣佛所帝释念诵般若恶魔退还诸天化供愿此般若人中久住庆喜问佛何缘不广称赞施等但广称赞般若佛言由此般若与彼一切善法为尊为导若不回向一切智智而修施等不名真修施等故我但赞般若庆喜又问云何回向一切智智佛言以无二为方便无生为方便无所得为方便修习施等是名回向一切智智庆喜又问以何无二无生无所得为方便佛言以色等无二无生无所得为方便回向一切智智修习施等庆喜又问云何以色等无二无生无所得为方便回向一切智智修习施等佛言色等色等性空以色等性空与布施等无二无二分故由此故说以色等无二无生无所得为方便修习施等庆喜当知由此般若故能回向一切智智复由回向一切智智能令修习施等得至究竟故此般若于彼施等为尊为导譬如大地以种散中众缘和合则得生长应知大地与种生长为所依止为能建立如是般若及所回向一切智智与施等一切善法为所依止为能建立故此般若与彼施等为尊为导帝释更广说般若功德佛更广说般若功德若此般若随所在处周匝除去诸不净物扫拭涂治香水散洒敷设宝座而安置之烧香散华庄严供养便有威德天龙来观礼读欢喜护念是人身心安乐寝得善梦不贪四事因问帝释佛设利罗及此般若汝取何者帝释白佛宁取般若舍利子言般若无色无见无对一相所谓无相汝云何取帝释言若于般若能如是知是为真取般若亦真修行般若以不随二行无二相故前五度亦不随二行无二相故佛赞印之帝释又更广赞乃至若无般若施等不能到彼岸故譬如无价大宝神珠又若欲得常见一切如来法身色身智慧身等当于般若供养乃至流布若修般若应以法性于诸如来修随佛念法性有二如实知我智有情智等无量门智皆名有为法性一切法无生无灭等无性自性皆名无为法性佛言三世三乘皆因般若得果如是般若秘密藏中广说三乘相应法故然此所说以无所得为方便故无性无相为方便故无生无灭为方便故无染无净为方便故无造无作为方便故无入无出为方便故无增无减为方便故无取无舍为方便故如是所说由世俗故非胜义故如是般若非般若非非般若乃至非境非智不与三乘法不舍异生法帝释白佛如是般若是大波罗密多是无上波罗密多是无等等波罗密多虽知一切有情心行境界差别而不得我等不得色等乃至不得三藐三佛陀法以能得所得及二依处性相皆空不可得故佛言菩萨以无所得为方便具行六度由甚深般若为尊为导修习施等无所执着速得圆满又于色等一切法以无所得为方便修习般若由此因缘无所执着令所修习速得圆满如赡部洲诸树枝茎花叶果实虽有种种形色不同影无差别如是施等虽各有异而由般若摄受回向一切智智以无所得为方便故亦无差别次较量书写供养功德不若书写施他功德次明佛成道巳还依此法而住供养恭敬尊重赞叹况欲求无上菩提者而不至心归依甚深般若次更展转较量福多乃至教化十方一切世界有情皆学四禅四等四定五通不如书写般若施他流布以此秘密藏中广说施等一切无漏之法三乘种性修学此法各速获果证故又教化一切有情皆修四禅乃至五通不免三恶不如教一有情住预流果教化一切有情令住四果不如教一有情安住独觉菩提教化一切有情皆住独觉不如教一有情趋无上觉则令世间佛眼不断由有菩萨便有三乘三宝由此般若秘密藏中所说法故便有世出世间善果善因施设可得若于般若如理思惟所获福聚胜于教化一切有情住五神通如理思惟者谓以非二非不二行觉于此般若及六度二十空等如理思惟又若于此般若以无量门广为他说宣示开演显了解释分别义趣令其易解胜自受持读诵如理思惟功德所言般若义趣者非二非不二非有相非无相乃至非实际非非实际如是义趣有无量门若能广教他令易解者胜自受持功德无量倍数帝释白言诸善男子善女人等应以种种巧妙文义宣说开示如是般若佛赞印之次明有所得而为方便但名施等不名波罗密多无所得为方便能满六种波罗密多若说相似般若乃至相似布施初心闻者心便迷谬失于中道是故应以无所得慧及以种种巧妙文义为发无上菩提心者宣说六度若说有所得六度名说相似六度若说色等若常若无常若乐若苦若我若无我若净若不净复说行般若者应求色等若常若无常等若人如是求色等若常若无常等皆是说有所得相似般若广说静虑乃至布施亦尔又凡以有相为方便有所得为方便及时分想教他修学六度乃至随喜回向皆是说相似法若说无所得六度是名宣说真正六度作如是言汝应修般若不应观色等若常若无常何以故色等色等自性空是色等自性即非自性若非自性即是般若于此般若色等不可得彼常无常亦不可得所以者何此中尚无色等可得何况有彼常与无常汝若能修如是般若是修般若波罗密多若乐若苦若我若无我若净若不净亦如是说是为宣说真正般若广说静虑乃至布施亦尔又言汝修学时勿观诸法有少可住可超可入可得可证可受持等所获功德及可随喜回向菩提何以故于此般若乃至布施波罗密多毕竟无有少法可住可超入等以一切法自性皆空都无所有若无所有即是般若乃至布施波罗密多于此般若等毕竟无少法有入有出有生有灭有断有常有一有异有来有去而可得者作此等说是说真正般若乃至布施波罗密多次又广较福德乃至若十方一切有情皆于无上菩提得不退转有人于此般若以无量门巧妙文义为他广说令其易解复作是言来善男子汝当于此甚深般若听受通利如理思惟随此般若所说法门应正信解则能修学则能证得一切智法则修般若增益圆满便证无上菩提是人所获功德甚多于前复次乃至若教十方一切有情皆于无上菩提不退复以般若说令易解有人于中劝一速证无上菩提令说三乘救度一切复以般若说令易解功多于前何以故速趣大菩提菩萨要甚假借所说法故于无上觉求速趣故观生死苦运大悲心极痛切故于是帝释叹述善现赞印随喜回向品第三十一弥勒菩萨白上座善现言菩萨于一切有情所有功德随喜俱行诸福业事以此福业事与一切有情同共回向无上菩提以无所得为方便故于彼异生二乘诸福业事为最为胜为尊为高为妙为微妙为上为无上无等无等等以诸异生但为令巳自在安乐二乘为自调伏寂静涅槃菩萨普为一切有情故善现白言是菩萨普缘十方佛及圣众诸事起随喜回向心为有如是所缘事如彼菩萨所取相不弥勒答言实无如是所缘事如彼菩萨所取相善现言如是所起随喜回向将非想颠倒心颠倒见颠倒弥勒答言若菩萨久修行六度曾供养诸佛宿植善根久发大愿为诸善友所摄受善学诸法自相空义能于所缘事及一切法皆不取相而能发起随喜回向无上菩提如是随喜回向以非二非不二为方便非相非无相为方便非有所得非无所得为方便非染非净为方便非生非灭为方便故于所缘事乃至无上菩提能不取相非颠倒摄若不久修六度等所起随喜回向以取相故犹颠倒摄复次不应为新学菩萨宣说般若乃至一切法自相空义以虽有少分信敬爱乐而闻巳寻皆忘失惊疑恐慴生毁谤故若不退转菩萨或曾供养诸佛等者应为广说般若乃至一切法自相空义以能受持终不废忘等故善现言此所用心尽灭离变此所缘事及诸善根亦皆尽灭离变何等是所用心复以何等为所缘事及诸善根而说随喜回向无上菩提是心于心理不应有随喜回向以无二心俱时起故心亦不可随喜回向心自性故若菩萨修行般若能如实知色等皆无所有以随喜俱行福业事回向无上菩提是名无颠倒随喜回向菩提帝释问言新学菩萨闻如是法将无惊疑怖畏云何以所修善根回向云何摄受随喜俱行诸福事业回向善现承弥勒加被答言新学菩萨修般若以无所得为方便无相为方便摄受般若乃至修无上菩提亦尔由此因缘多信解般若乃至多信解无上菩提由此因缘常为善友之所摄受以无量门巧妙文义为其辨说六度相应之法令其乃至得入菩萨正性离生常不远离般若等法复次新学菩萨随所修习施等随所安住内空等皆应以无所得为方便无相为方便与一切有情同共回向无上菩提复次新学菩萨应普于十方佛及弟子功德人天善根一切合集称量现前发起无等等随喜心复以随喜福业与一切有情同共回向无上菩提弥勒问善现言云何不堕想颠倒心颠倒见颠倒善现答言于所念佛及弟子众所有功德不起佛弟子众功德之想于人天等所种善根不起善根人天等想于所发起随喜回向之心亦复不起随喜回向心想是菩萨无想颠倒心颠倒见颠倒若取其相是有颠倒复次正知此心尽灭离变非能随喜正知彼法其性亦然非所随喜又正了达能回向心法性亦尔非能回向及正了达所回向法其性亦尔非所回向若能依是所说随喜回向是正非邪弥勒又问云何不取相而能随喜回向善现答言菩萨所学般若中有如是善巧方便虽不取相而所作成非离般若有能发起随喜回向弥勒言勿作是说以般若中佛弟子众功德善根皆无所有不可得故所作随喜发心回向亦无所有不可得故应作是观过去佛弟子众功德善根性皆巳灭所作随喜发心回向性皆寂灭若取相分别佛所不许妄想分别杂毒药故大德应说云何随喜回向善现答言应作是念如诸佛以无上智遍知诸功德善根有如是类如是体如是相如是法而可随喜我亦如是随喜又如诸佛以无上智遍知应以如是福业回向菩提我亦如是回向则不谤佛随佛所教随法而说不杂众毒复次如色等不堕三界非三世摄随喜回向亦应如是以彼诸法自性空故又如实知色等自性不生则无所有不可以彼无所有法随喜回向无所有故若以有相为方便或有所得为方便发生随喜回向佛不称赞不能圆满六度等法于是佛赞印之诸天亦皆赞印佛告善现菩萨欲于三世佛及三乘功德人天福业发起无倒随喜回向心者应作是念如解脱色等亦如是乃至一切有情亦如是一切法性亦如是一切随喜回向亦如是如诸法性无缚无解无染无净无起无尽无生无灭无取无舍我于如是功德善根现前随喜回向菩提如是随喜非能随喜无所随喜故如是回向非能回向无所回向故如是所起随喜回向非转非息无生灭故是随喜回向为最为胜乃至为无等等疾证无上菩提功德无比阅藏知津卷第十七阅藏知津阅藏知津卷第十八北天目沙门释智旭汇辑大乘经藏般若部第三之三赞般若品第三十二舍利子向佛广赞般若佛以一切善法皆由般若出现答之帝释与舍利子问答广显五度如盲般若如导佛又广答舍利子菩萨不为引发色等一切法故应引发般若以一切法无作无止无生无灭无成无坏无得无舍无自性故舍利子问如是引发般若与何法合佛言不与一切法合如是般若于一切法无所得故帝释问岂亦不合一切智智佛言亦不合由此于彼不可得故如是合得而无合得于一切法亦如是合得而无合得善现白佛若菩萨起如是想般若与一切法合般若与一切法不合是俱弃舍般若远离般若佛言复有弃舍远离般若谓菩萨起如是想般若无所有非真实不坚固不自在是俱弃舍远离般若善现问若菩萨信般若为不信何法佛言信般若则不信色等一切法以行般若时观一切法不可得故善现白佛菩萨般若名大波罗密多佛言缘何意说善现白佛菩萨般若于色等一切法不作大不作小不作集不作散不作有量不作无量不作广不作狭不作有力不作无力缘此意说名大波罗密多复次新学菩萨依般若等六度起如是想如是般若于色等一切法不作大不作小等由起此想非行般若若依六度起如是想如是般若于一切法作大作小等若不依六度起如是想如是般若于一切法不作大不作小等若不依六度起如是想如是般若于一切法作大作小等如是一切皆非行般若皆非般若等流果故是名大有所得非能证无上菩提故所以者何有情无生故无灭故无自性故无所有故空故无相故无愿故远离故寂静故不可得故不可思议故无觉知故势力不成就故当知般若亦无生乃至势力亦不成就色等一切法一一广说亦如是故名大波罗密多谤般若品第三十三舍利子问于此般若能信解者从何处来生发菩提几时供几所如来修六度久如佛言从十方如来法会来生发菩提经无数劫供无数如来常修六度经无数劫善现白佛甚深般若为有能闻能见者不佛言实无能闻及能见者亦非所闻及非所见何以故色等一切法无闻无见诸法钝故善现复问菩萨积行久如便能修学甚深般若佛言有菩萨从初发心即能修学六度有方便善巧故不谤诸法于一切法不增不减常不远离六度相应之行亦常不离诸佛菩萨有菩萨虽曾见多佛亦多修习六度而有所得为方便故不能修学甚深般若及静虑等闻说如是甚深般若便从座去不敬般若亦不敬佛既舍般若亦舍诸佛乃至造作增长能感匮正法业堕三恶道各无数劫诸愚痴人谤毁般若由四因缘一者为诸邪魔所扇惑故二者于甚深法不信解故三者不勤精进坚着五蕴诸恶知识所摄受故四者多怀瞋恚乐行恶法喜自高举轻毁他故难信解品第三十四善现白佛不勤精进未种善根具不善根为恶知识所摄受者于佛所说甚深般若实难信解佛言如是如是善现复问如是般若云何甚深难信难解佛言色等非缚非解以色等无所有性为色等自性故色等前后中际广说亦尔又色等清净即果清净果清净即色等清净是色等清净与果清净无二无二分无别无断故色等清净与般若清净广说亦如是色等清净与一切智智清净广说亦如是我清净有情清净命者清净乃至见者清净一一对色等清净广说亦如是复次我清净故色等清净色等清净故一切智智清净何以故若我清净若色等清净若一切智智清净无二无二分无别无断故有情清净乃至见者清净一一广说亦如是复次贪清净即色等清净色等清净即贪清净何以故是贪清净与色等清净无二无二分无别无断故瞋清净痴清净广说亦如是复次贪清净故色等清净色等清净故一切智智清净乃至无二无二分无别无断故瞋痴广说亦如是复次色清净故受清净受清净故色清净无二无二分无别无断故受清净故想清净乃至一切菩萨行清净故诸佛无上菩提清净展转广说亦如是复次般若波罗密多清净故色清净色清净故一切智智清净无二无二分无别无断故广说乃至无上菩提亦如是静虑波罗密多清净乃至布施清净一一广说亦如是复次内空清净故色等清净色等清净故一切智智清净无二无二分无别无断故外空清净乃至无性自性空清净一一广说亦如是真如清净乃至不思议界清净一一广说亦如是苦圣谛清净乃至道圣谛清净一一广说亦如是四静虑清净乃至十遍处清净一一广说亦如是四念住清净乃至八圣道支清净一一广说亦如是空无相无愿三解脱门清净一一广说亦如是菩萨十地清净五眼清净六神通清净佛十力清净乃至十八佛不共法清净无忘失法清净恒住舍性清净一切智清净道相智清净一切相智清净一切陀罗尼门清净一切三摩地门清净预流果清净一来果清净不还果清净阿罗汉果清净独觉菩提清净一切菩萨摩诃萨行清净诸佛无上正等菩提清净一一广说亦如是复次一切智智清净故色等清净色等清净故般若波罗密多清净无二无二分无别无断故以对静虑乃至布施波罗密多对内空等乃至诸佛无上菩提一一广说亦如是复次有为清净故无为清净无为清净故有为清净无二无二分无别无断故过去未来现在互对亦尔赞清净品第三十五舍利子白佛言如是清净最为甚深佛言如是毕竟净故广说色等一一毕竟净故复言极为明了不转不续本无杂染本性光洁无得无观无生无显一一广说亦如是又如是清净不生欲界不生色界不生无色界三界自性不可得故又如是清净本性无知以一切法本性钝故又色等性无知即是清净毕竟净故自相空故又般若于一切智智无益无损毕竟净故法界常住故清净般若于一切法无所执受毕竟净故法界不动故又我清净故色等一切法清净毕竟净故我无所有故色等一切法无所有是毕竟净又我无边故色等无边以毕竟空无际空故是毕竟净菩萨修行般若不住此岸彼岸中流即毕竟净以三世法性平等故成道相智着不着相品第三十六善现白佛菩萨若无善巧方便于此般若起般若想以有所得为方便故弃舍远离甚深般若佛言如是彼等着名着相是故于此弃舍远离谓于此般若取名取相耽着般若或恃此般若而生憍慢不能证得实相般若若有善巧方便以无所得为方便于此般若不取名相不起耽着不生憍慢便能证得实相般若舍利子问云何为着及不着相善现答言若无方便善巧于色等谓空起空想着又或于色等谓色等起色等想着又从初发心于六度二十空等起行想着名为着相若有方便善巧于色等不起空不空想乃至不作是念我能行施惠彼受者此所施物及惠施性等以无所得为方便无一切分别妄想执着由善通达内空乃至无性自性空故是名无执着相帝释问云何着相善现答言起六度二十空等想着乃至起于佛所种诸善根想着起和合回向无上菩提想着是名修行般若时所有着相由着想故不能修行无着般若回向无上菩提何以故非色等本性可能回向故复次应以如实相意示现教导劝励赞喜有情谓行六度二十空等不应分别我能惠舍乃至我能住内空等若能如是于自无损亦不损他便能远离一切想着佛赞印之更说微细着相谓于佛及弟子有情善法不应取相而忆念故诸取相者皆虚妄故如是般若最为甚深以一切法本性离故皆应礼敬功德多故然无造无作无能觉者以一切法一性非二诸法一性即是无性诸法无性即是一性若如实知诸所有法一性无性无造无作则能远离一切执着如是般若难可觉了无能见闻觉知者离证相故不可思议不可以心知离心相故不可以色等知离色等相故无所造作色等不可得故作者不可得若不行色等不行色等若常若无常乃至若净若不净是行般若何以故色性等尚无所有况有色等若常若无常等复次不行色等圆满及不圆满是行般若何以故若色等圆满及不圆满俱不名色等亦不如是行是行般若复次不行色等着不着相是行般若如是行般若时于色等不起着不着想如是般若甚深法性若说不说俱无增减如彼虚空亦如幻士若赞若毁不增不减善现白言菩萨修行般若甚为难事谓若修不修无增无减亦无向背而勤修学如是般若乃至菩提曾无退转何以故如修虚空都无所有如虚空中无色等可施设所修般若亦复如是是菩萨能擐大功德铠我等皆应敬礼会中有一苾刍心念领解佛赞印之帝释问善现言菩萨当如何学善现答言当如虚空学帝释白佛若人受持般若我当云何守护善现谓言汝见有法可守护不帝释言不也善现言若人住如所说甚深般若即为守护一切求便欲害终不能得若欲守护无异欲护虚空帝释问言云何菩萨修行般若虽知诸法如幻梦响像阳燄光影变化事寻香城而不执是幻等亦不执由幻等亦不执属幻等亦不执依幻等善现答言若菩萨不执是色等由色等属色等依色等是菩萨虽知诸法如幻等而不执是幻等乃至依幻等说般若相品第三十七诸天由佛神力于十方面各见千佛宣说般若请说上首皆名善现问难上首皆名帝释佛告善现弥勒等当来诸佛亦于此处宣说般若善现白佛弥勒得菩提时以何诸行相状宣说佛言当以色等非常非无常非乐非苦非我非无我非净非不净非寂静非不寂静非远离非不远离非缚非解非有非空非过去非未来非现在宣说如是甚深般若善现复问弥勒得菩提时证何等法复说何法佛言证色等毕竟净法说色等毕竟净法善现复问如是般若云何清净佛言色等清净故无生无灭无染无净故复次色等无染污故不可取故复次色等唯假说故如依虚空二事响现色等亦复如是复次色等不可说故无可说事故复次色等不可得故无可得事故复次色等不生不灭不染不净故毕竟空故善现白佛于六斋日读说般若诸天来听获胜功德佛言如是般若名大宝藏尔时诸天散华庆慰唱言今见第二转妙法轮佛告善现如是法轮非第一转非第二转于一切法不为转故不为还故出现于世以无性自性空故波罗密多品第三十八善现与佛酬唱广叹难闻功德品第三十九帝释心念难闻舍利子向佛分别信解不信解由于夙因帝释自言敬礼般若即为敬礼一切智智佛言一切智智皆从般若而得生故菩萨应学般若帝释问佛菩萨修行般若云何住色等云何习色等佛言若于色等不住不习是为住习色等以所住习色等不可得故复次若于色等非住非不住非习非不习是为住习色等以观色等前后中际不可得故舍利子言般若最为甚深佛言色等真如甚深故舍利子言般若难可测量佛言色等真如难测量故舍利子言般若最为无量佛言色等真如无量故舍利子言云何菩萨行般若佛言不行色等甚深性是行般若以色等甚深性则非色等故不行色等难测量性不行色等无量性一一广说亦如是舍利子言如是般若不应在新学前说忽彼闻此不能信解但应在不退转菩萨前说帝释问颇有未受记菩萨闻说不惊恐怖者不舍利子言有是菩萨不久当受大菩提记舍利子向佛说王都前相譬见海近相譬树枝滋润譬怀孕身重譬佛赞印之善现叹佛甚奇希有善能付嘱菩萨摄受菩萨佛为说菩萨四摄善现又问云何修行般若速得圆满佛言不见色等若增若减又不见是法非法有漏无漏有为无为过去未来现在善不善无记欲色无色乃至不见六度二十空等是菩萨修行般若速得圆满以一切法无性相故无作用故不可转故虚妄诳诈性不坚实不自在故无觉受故离我有情广说乃至知见者故善现白佛如来所说不可思议佛言如是色等不可思议故若菩萨于色等不起不思议想修行般若速得圆满若菩萨不思惟分别色等色等相色等性以色等不可思议故齐此应知已久修六度久种善根供养多佛事多善友又色等甚深故般若极为甚深如是般若是大宝聚能与有情一切功德宝故又色等清净故般若是清净聚乃至应疾书写等以佛神力令彼恶魔不能留难佛灭度后东南方渐当兴盛乃至后五百岁于东北方当广流布魔事品第四十佛为善现具说修诸行时留难魔事佛母品第四十一佛言善现如母得病子求医疗佛眼观视护念甚深般若亦复如是般若能示世间诸法实相如来皆依般若普能证知有情心行差别乃至依于般若证一切法真如究竟得无上觉故说般若能生诸佛是诸佛母虽能生诸佛能示世间相而无所生亦无所示不见色等故名示色等相由不缘色等而生于识是为不见色等故名示色等相复次般若能为诸佛显色等世间空能示诸佛色等世间空相能示诸佛色等世间不可思议相远离相寂静相毕竟空相无性空相自性空相无性自性空相纯空相纯无相无愿相由是能示诸佛世间实相名诸佛母谓令不起此世间想他世间想以实无法可起此世他世想故不思议等品第四十二善现白佛甚深般若为大事故而现于世为不可思议事为不可称量事为无数量事为无等等事而现于世佛言如是如是善现复言为但佛性如来性自然法性一切智智性不可思议不可称量无数量无等等为更有余法耶佛言色等亦不可思议乃至无等等复次色等不可施设不可思议乃至无等等性善现白佛何因缘故佛言色等不可施设思议称量数量平等不平等性故善现又问何因缘故佛言色等自性不可思议不可称量无数量无等等无自性故于意云何色等不可思议乃至无等等无自性中色等可得不善现言不也佛言如是由此一切法皆不可思议乃至无等等以一切法皆不可思议乃至无等等故一切如来所有佛法如来法自然法一切智智法亦不可思议乃至无等等思议灭故称量灭故数量灭故等等灭故但有增语如虚空故于是四众得益菩萨得记办事品第四十三佛答善现般若能办六度二十空等如王以诸国事付嘱大臣如来亦尔以三乘法付嘱般若般若不取着色等出现世间能成办事善现白言云何般若出现世间不取着色等佛言汝颇见色等可取可着不颇见有法能取能着不颇见由是法有取有着不善现一一答言不也佛言善哉如是是故菩萨亦不应取着色等诸天子白佛假使大千有情皆成四果独觉不如有人一日于此甚深般若所成就忍胜彼智断无量无边以诸四果独觉所有智断皆是菩萨忍少分故佛言如是众喻品第四十四善现问言若菩萨信解般若复能修习从何处没来生此间佛言从人趣来亦有从他方佛处来亦有从睹史多天来若于先世虽得闻般若等而不请问甚深义趣今闻说是般若其心迷闷犹豫怯弱或生异解若于先世虽曾请问甚深义趣而不能经一日二日三四五日随顺修行今闻说是般若设经一日乃至五日其心坚固若离所闻寻便退失复次若不以般若等摄他有情若不随顺修行深般若等或堕声闻及独觉地如海船破不取木器尸等以为依附如度旷野不摄受资粮器具如执坏瓶如船未具装治如老病无人扶若能摄受般若方便善巧者反是善现白佛云何不摄受般若亦不摄受方便善巧退堕声闻及独觉地佛言从初发心住我我所执修行施等所以者何施等波罗密中无如是分别何以故远离此彼岸是施等波罗蜜多相故此人不知此彼岸相故不能摄受施等一切善法由是或堕二地不证无上菩提又修施等时执为我所而生憍慢由不摄受甚深般若亦不摄受方便善巧退堕二地若从初发心离我我所执修行施等了知此岸彼岸相故便能摄受施等一切善法不堕二地疾证菩提真善友品第四十五佛答善现初业菩萨应先亲近真善知识谓说修施等时普施有情同共回向无上菩提不应以色等而取无上菩提若不取色等便得无上菩提勿于色等而生贪爱以色等非可贪爱一切法自性空故善现白佛菩萨能为难事于一切法自性空中希求菩提欲证菩提佛言如是虽知一切法如幻梦响像影燄化寻香城自性皆空而为世间得义利故得利益故得安乐故欲救拔故作归依故作舍宅故作究竟道故作洲渚故作光明故作燄炬故作导师故作将帅故作所趣故发趣菩提善现白佛云何为世间得义利乃至作所趣佛一一详答是中作舍宅者说一切法皆不和合色等不和合即色等不相属不相属即无生无生即无灭无灭即不和合作究竟道者色等究竟即非色等如此诸法究竟相一切法相亦如是善现白佛若一切法相如究竟相者云何菩萨于一切法应现等觉佛言如是色等究竟中无如是分别谓此是色等是为菩萨难事谓虽观一切法皆寂灭相而心不沈没作是念言我于是法现等觉已证得菩提为诸有情宣示寂灭微妙之法作洲渚者色等前后际断即是寂灭微妙如实作将帅者开示色等无生无灭无染无净作所趣者开示色等以虚空为所趣开示色等非趣非不趣以色等性空空中无趣无不趣故所以者何一切法皆以空为趣彼于是趣不可超越以空中趣非趣不可得故无相为趣无愿为趣无起无作为趣乃至寻香城为趣无量无边等为趣我有情等为趣常乐我净为趣无常苦无我不净为趣贪事瞋事痴事见所作事真如等色等为趣一一广说亦如是趣智品第四十六善现白佛谁于甚深般若能生信解佛言久发意供多佛善根熟善友摄乃能信解善现复问生信解者何性何相何状何貌佛言调伏贪瞋痴性为性远离贪瞋痴相状貌为相状貌又调伏贪无贪瞋无瞋痴无痴性为性远离贪无贪等相状貌为相状貌又问信解般若当何所趣佛言当趣一切智智能与一切有情为所归趣又问菩萨能为难事擐坚固甲度脱有情令证涅槃而都不见有情施设佛言如是复次菩萨所擐甲冑不属色等以色等毕竟无所有非菩萨非甲冑故善现白佛是菩萨无容当堕二地所以者何菩萨非为度脱少分有情非为求少分智故普为救拔一切有情但为求得一切智智而擐甲冑佛言如是善现白佛般若甚深无能修者无所修法亦无修处亦无由此而得修习所以者何非此甚深义中而有少分实法可得若修虚空是修般若若修一切法是修般若若修不实法若修无所有若修无摄受若修除遣是修般若所谓修除遣色等佛印述之复次于般若等不生执着验知是不退菩萨诸不退转菩萨不观他语及他教敕以为真要非但信他而有所作不为贪瞋痴慢余杂染心之所牵引相续随顺趣向临入一切智智善现白佛是菩萨行色等不佛言不行色等是菩萨随顺趣向临入一切智智无能作无能坏无所从来无所去处亦无所住无方无域无数无量无往无来亦无能证不可以色等证何以故色等即是一切智智所以者何若色等真如若一切智智真如若一切法真如皆一真如无二无别真如品第四十七诸天散华礼赞言一切佛般若经中皆作是说色等即是一切智智一切智智即是色等若色等真如若一切智智真如若一切法真如皆一真如无二无别亦无穷尽佛印述云我观此义心恒趣寂不乐说法谓深般若即佛所证无上菩提无能证非所证无证处无证时此法深妙不二现行非诸世间所能比度虚空等甚深故此法甚深我等甚深故色等甚深故此法甚深诸天白佛此深妙法不为摄取色等故说不为弃舍色等故说世间有情多行摄取行起我我所执谓色是我是我所乃至一切相智是我是我所佛印述云若菩萨为摄取色等故行为弃舍色等故行不能修六度等不能证二十空等一一广说善现白佛此深妙法随顺般若乃至三智等一切法于色等都无有碍以无碍为相虚空等平等性故色等无生无灭故色等足迹不可得故诸天白佛善现随如来生佛真弟子善现谓诸天言一切法真如平等故如来真如平等如来真如平等故一切法真如平等同一真如平等无二无别善现于此真如能深信解故说善现随如来生说是真如相时大千震动天散香华善现复言善现不由色等故随如来生不由色等真如故随如来生不离色等故随如来生不离色等真如故随如来生是一切法都无所有诸随生者若所随生由此随生及随生处皆不可得舍利子白佛此中色等不可得色等真如亦不可得何以故色等尚不可得况有色等真如可得佛印述之六万菩萨成阿罗汉佛言此诸菩萨虽有菩萨道空无相无愿解脱门而远离般若及方便善巧力故于实际作证取声闻果舍利子问何因缘故有菩萨修三脱门不摄受般若无方便善巧力便证实际取二乘果有菩萨修三脱门摄受般若有方便善巧力不证实际趣无上觉佛言若远离一切智智心修三脱门是不摄受般若无方便善巧力若不离一切智智心修三脱门是摄受般若有方便善巧力次说大鸟无翅喻以喻菩萨依声执相若不取相直趣无上菩提以离相心修行施等安住二十空等舍利子言是菩萨从初发心乃至究竟都不见有少法可得谓若能证若所证若证处若证时若由此证都不可得若色等乃至一切相智都不可得有人远离般若方便善巧而求菩提当知彼于所求或得不得于所修行六度等于所安住二十空等皆取相故若欲证无上菩提决定不应远离般若方便善巧用无所得为方便以无相俱行心应修六度等应住二十空等诸天白佛无上菩提极难信解甚难证得所以者何菩萨于一切法自相共相皆应证知方得无上菩提而所知法相都无所有皆不可得佛言我亦现觉一切法相证得无上菩提而都不得胜义法相可说名为此是能证此是所证此是证处此是证时及可说为由此而证以一切法毕竟净故有为无为毕竟空故善现白佛如我思惟佛所说义无上菩提极易信解甚易证得若能信解无法能证无法所证无有证处无有证时亦无由此而有所证则能信解无上菩提若有证知无法能证等则能证得无上菩提以一切法毕竟皆空若增若减都不可得不应于中谓难信解及难证得所以者何色等色等自性空若于如是自性空深生信解无倒证知便得无上菩提舍利子言由是因缘无上菩提极难信解证得譬如虚空不作是念我当信解速证菩提菩萨亦应如是要信解一切法与虚空等及能证知乃得无上菩提若信解一切法皆与虚空等便于菩提易生信解易证得者则不应有恒沙菩萨擐大功德铠而有退屈善现问言色等与菩提有退屈不离色等有法于菩提有退屈不色等真如于菩提有退屈不离色等真如有法于菩提有退屈不舍利子一一答言不也善现语言若一切法谛故住故都无所有皆不可得说何等法可于菩提而有退屈舍利子言若尔何故佛说三种住菩萨乘有情但应说一又应无三乘但有一乘满慈子语舍利子应问许有一菩萨乘不然后可难应无三乘建立差别舍利子以问善现善现语言一切法真如中为有三种住菩萨乘有情差别相不为有三乘菩萨异不为实有一定无退屈菩萨乘不为实有一正等觉乘不有一有二有三相不为有一法或一菩萨而可得不舍利子一一答言不也善现语言若一切法谛故住故都无所有皆不可得云何作是念言如是菩萨于无上菩提定有退屈定无退屈及不决定乃至如是为三如是为一若菩萨闻说如是诸法真如不可得相其心不惊恐怖疑悔退没疾得无上菩提佛赞印之阅藏知津卷第十八阅藏知津阅藏知津卷第十九北天目沙门释智旭汇辑大乘经藏般若部第三之四菩萨住品第四十八善现白佛菩萨欲得菩提当于何住应云何住佛言当于一切有情住平等心起平等心以平等心与语起大慈心大悲心大喜心大舍心恭敬心质直心调柔心利益心安乐心无碍心如父母兄弟姊妹男女亲族心朋友心如亲教师轨范师弟子同学心如预流一来不还阿罗汉心如独觉心如菩萨心如如来心应供养恭敬尊重赞叹心应救济怜愍覆护心毕竟空无所有不可得心空无相无愿心当于此住复次应自离十恶劝他离十恶恒正称扬离十恶法欢喜赞叹离十恶者应自修一切善劝他修一切善称扬一切善法赞叹修一切善者应如是住若如是学如是安住则于色等得无障碍所以者何从前际来不摄受色等何以故色等不可摄受故若色等不可摄受则非色等说是品时万二千菩萨得无生法忍不退转品第四十九善现白佛不退转菩萨有何行有何状有何相我等云何知佛言菩萨如实知异生地二乘地菩萨地佛地于诸法真如中无变异无分别皆无二无二分虽如实悟入诸法真如而于诸法真如无所分别以无所得为方便故闻真如与一切法无二无别而无疑滞以真如与一切法不可说一异俱不俱故是菩萨若无义利终不发言不观视他好恶长短平等怜愍而为说法善现复白佛以何行状相知是不退转菩萨佛言能观一切法无行状相是为不退转菩萨谓于色等退转故名不退转以色等自性无所有菩萨于中不住故名退转若不退转菩萨终不乐观外道于毘柰耶终无疑惑无戒禁取不生三恶趣等受行十善恒修六度通利十二分教持法施善根与诸有情回向菩提于深法门不生疑惑犹豫都不见有色等可于中生疑惑犹豫成就柔润三业于诸有情心无罣碍决定不与五盖共居恒住正念正知身心清净不贪四事虽受十二杜多功德而无所恃恶魔化现不信不随决定不退一切善法于色等想退转以自相空观一切法巳入菩萨正性离生乃至不见少法可得无所造作毕竟不生故名无生法忍得是忍故名不退转又答善现是菩萨不复退堕二乘地中故说不退转故名不退转远离二乘地于彼二地决定退舍故说以退转故名不退转随意能入十二门禅三十七品等而不受其果常不远离大菩提心不贵重色等虽现摄受五欲而不染着不行邪命复有所余诸行状相通达诸法皆无所有常不远离大菩提心不乐观察论说色等但乐观察论说般若常不远离一切智智相应作意修行施等离悭贪等虽住一切法空而爱乐正法不乐非法虽住不可得空而常称赞不坏法性饶益有情虽住真如法界而爱善友不乐恶友常乐见佛闻法常不远离念佛闻法作意生生之处常不离佛恒闻正法护持正法不惜身命巧方便品第五十佛告善现不退菩萨成就广大无量无边不可数难思议胜功德聚住不共二乘智引发四无碍解又色等亦名甚深色等真如甚深故色等真如非即色等非离色等故善现白佛甚奇微妙方便为不退菩萨遮遣色等显示涅槃佛印述云菩萨应于如是诸甚深处依深般若相应理趣审谛思惟称量观察应作是念我今应如所说而住应如所说而学则能摄取无数功德超无量劫生死流转疾证菩提若此功德有形量者恒沙世界不能容受次以远离般若所修得福与依深般若所获功德重重较胜善现白佛分别所作皆非实有何缘是诸菩萨获福无边佛言菩萨行深般若知一切种分别所作空无所有虚妄不实善学二十空如如观察即不远离甚深般若获福无数无量无边不可数在有为无为界中不可量在去来现在法中不可测度彼边际故复次色等亦无数无量无边色等空故善现白佛一切法空即是无尽亦是无数无量无边佛言如是善现复问若不可说义无增无减则布施等亦无增无减云何菩萨修行施等证得无上菩提佛言如是菩萨不作是念我于般若等若增若减但作是念唯有名想谓为般若等是菩萨修施等时持此施等俱行作意及依此起心及善根与诸有情平等共有回向菩提如佛菩提微妙甚深而起回向由此回向巧方便力证得无上菩提善现白佛何谓无上菩提佛言诸法真如是又问何谓诸法真如佛言色等真如是诸法真如无增无减故无上菩提亦无增无减菩萨不离般若常乐安住诸法真如都不见法有增有减由此不可说义无增无减施等乃至一切相智亦无增无减菩萨依止无增无减方便修行般若由此为门集诸功德便证无上菩提善现白佛用初心证用后心证佛言如然灯时为初燄能燋炷为后燄能燋炷善现言非初燄亦不离初燄非后燄亦不离后燄其炷实燋佛言菩萨亦尔善现言菩萨不作是念我当坏相及坏相想亦不作是念我当坏无相及坏无相想于一切种无分别故是菩萨虽能离诸分别而佛十力等未圆满故未证无上菩提由此善巧方便力故于一切法不取不坏知一切法自相空故住一切法自相空中为度有情入三三摩地大悲愿力所牵逼故用此三定成熟有情佛言如是舍利子问菩萨梦中入三三摩地于深般若有增益不善现答言昼时入三三摩地于深般若有增益者彼梦中入亦有增益昼与梦中无差别故乃至令与慈氏问答愿行品第五十一佛告善现菩萨修行施等见有情苦作愿勤修速得圆满邻近菩提又见有情三聚无别堕三恶趣等皆悉作愿勤修六度令速圆满殑伽天等第五十二授天女菩提记善学品第五十三善现白佛行深般若菩萨云何修习近空三摩地等云何入空三摩地等佛言应观色等空不令心乱若心不乱则不见法若不见法则不作证善学诸法自相皆空无法可增无法可减故于诸法不见不证以胜义谛中能证所证证处证时及由此证若合若离皆不可得不可见故菩萨观法空时先作是念我为学故观不为证故观今是学时非为证时是菩萨未入定位系心于所缘已入定时不系心于境不退六度二十空等不证漏尽如坚翅鸟飞腾虚空自在翱翔久不堕地虽依空戏而不住空亦不为空之所拘碍又如善射箭箭相承不令堕落次广明不退转相及广明魔恼乱相又广明傲慢余菩萨罪申明菩萨真远离行并示菩萨真胜善友劝诸菩萨当学般若于此经中广说菩萨所应修学一切法相善现白佛般若以何为相佛言以虚空为相无相为相诸法诸相皆不可得无所有故又有因缘故可说般若所有妙相诸法亦有如是妙相所以者何般若以性空为相诸法亦以性空为相般若以远离为相诸法亦以远离为相以一切法皆自性空离众相故善现白佛则一切法一切法空亦一切法一切法离云何有情可施设有杂染清净佛言有情长夜有我我所心执我我所不答言如是佛言彼心所执我及我所空远离不答言如是佛言岂不有情由我我所执流转生死答言如是佛言如是有情流转生死由有杂染以是证知杂染可得若诸有情无心执着我及我所则无杂染若无杂染是则应无流转生死流转生死既现可得应知有杂染法既有杂染亦有清净是故应知有情虽自性空远离众相而有杂染清净可得善现白佛菩萨若如是行则不行色等佛言如是乃复广较宣说般若相应作意功德当知已到福田彼岸一切有情无能及者虽于有情平等发起大慈悲等而于一切无所执着断分别品第五十四善现白佛一切作意皆自性离自性空诸法亦尔云何菩萨不离般若相应作意不离一切智智相应作意佛言如是离空非二乘菩萨佛作亦非余作然一切法法住法定等法尔常住是菩萨不离般若相应作意亦不离一切智智相应作意何以故甚深般若一切智智及诸作意皆自性离自性空故如是离空无增无减能正通达名不离故善现复问云何修证般若平等性已证得无上菩提佛言非诸佛法有增有减亦非一切法住法定等有增有减以甚深般若非一非二非三非四亦非多故善现复问为即深般若空虚非有不自在性不坚实性能行般若不为离深般若空虚非有不自在性不坚实性有法可得能行般若不为即深般若能行般若不为离深般若能行般若不为即空性能行空不为离空性能行空不为即色等能行般若不为离色等能行般若不佛一一答言不也色等空虚非有不自在性不坚实性若即若离广作问答亦如是色等真如乃至不思议界若即若离广作问答亦如是善现白佛若如是诸法皆不能行般若云何菩萨能行般若佛言汝见有法能行般若不汝见般若是菩萨所行处不汝所不见法是法可得不不可得法有生灭不善现一一答言不也佛言如汝所见诸法实性即是菩萨无生法忍成就是忍便为如来授菩提记善现复问菩萨以一切法无生性得记不以一切法生性得记不以一切法生无生性得记不以一切法非生非无生性得记不佛皆答言不也善现白佛云何菩萨得不退记佛言汝见有法得佛记不善现答言不也佛言如是菩萨于一切法无所得时不作是念我于菩提当能证得我用是法证得菩提我由此法于如是时如是处证得菩提所以者何无分别故巧便学品第五十五帝释白佛若于般若听受修行正为他说乃至菩提不杂诸余心心所者当知必不成就微少善根佛印述较胜巳帝释为一苾刍复广较胜兼为阿难明是佛威神力佛言般若功德非人天等所能知故次为阿难分别有扰乱不扰乱相及明出罪还补善法或无或有差别深嘱菩萨于有情类不应发起瞋忿等心亦不应生麤恶言说次答阿难菩萨与菩萨共住之问善现白佛云何菩萨平等性而诸菩萨于中学故名平等学佛言内空等是平等性复次色等色等自性空是平等性菩萨于中学故名平等学善现复问为色等尽故学离故学灭故学无生故学无灭故学本来寂静故学自性涅槃故学是学一切智智不如是广问竟佛言如汝所说于意云何色等真如尽灭断不答言不也佛言若菩萨于真如如是学是学一切智智当知真如无尽无灭无断不可作证一一述答亦尔复次如是学时是学施等乃至是学无上菩提若学施等是学一切智智至一切学圆满彼岸善现白佛若一切法本性清净云何菩萨于诸法中复得清净佛言如是诸法本来自性清净菩萨于中精勤修学甚深般若如实通达无没无滞远离一切烦恼染着故说菩萨复得清净复次虽一切法本性清净而诸异生不知见觉菩萨欲令彼知见觉修行布施等安住内空等如是学时于佛十力等无量佛法皆得清净不堕二地于诸有情心行差别皆能通达至极彼岸善巧方便令诸有情证一切法本性清净如是修学终不发起悭贪破戒等心终不发起执取色相等相应之心何以故都不见法是可得者无所得故不起执取色等法相相应之心修学如是般若无有一切功德善根而不能得愿喻品第五十六帝释心念叹胜佛赞印之散华发愿问随喜福佛答不可数知善现白佛云何菩萨以如幻心能证无上菩提佛言汝见如幻心不答言不也佛言若处无幻无如幻心汝见有是心能证菩提不答言不也佛言若处离幻离如幻心汝见有是法能证菩提不答言不也我都不见即离心法说何等法是有是无以一切法毕竟离故若法毕竟离是法不应修亦不应坏亦不应引般若毕竟离故不应能引云何离法能证离法佛言善哉以般若等毕竟离故菩萨可得无上菩提若般若等非毕竟离应非般若等以般若等毕竟离故名为般若等是故菩萨非不依般若能证无上菩提虽非离法能证离法而证菩提非不依止甚深般若是故菩萨欲得菩提应学般若善现白佛菩萨所行法义极为甚深佛言如是菩萨能为难事行甚深义而不作证善现白言菩萨所作不难所以者何所证法义能证般若证法证者证处证时都不可得譬如虚空幻士影像如来变化机关于一切法无分别故舍利子问但般若无分别耶善现答言静虑等亦无分别舍利子问色等亦无分别耶善现印答舍利子问若一切法皆无分别云何有五趣差别云何复有三乘位异善现言有情颠倒烦恼因缘造种种业感异熟果依此施设五趣差别无分别故有修预流及预流果等三乘圣位去来现在如来由无分别分别断故可施设有由此因缘知一切法皆无分别以无分别真如法界法性实际为定量故菩萨应行如是无分别相般若便能证得无分别相所求菩提坚等赞品第五十七舍利子问菩萨行深般若为行坚实法无坚实法耶善现答言行无坚实法般若等无坚实故尚不见无坚实可得况见有坚实可得诸天作念若人发心如深般若义行不堕二地甚为希有应当敬礼善现告言是未希有若菩萨知一切法及诸有情皆不可得而发心擐功德铠度令究竟涅槃乃甚希有如调伏虚空如与虚空战何以故色等离故有情离复次色等离故施等离若菩萨闻说诸法无不远离心不沈没惊怖忧悔是为行深般若佛言何因缘故菩萨于深般若心不沈没善现言以一切法皆非有故皆远离故皆寂静故无所有故无生灭故观一切法皆不可得不可施设是能沈没是所沈没是沈没时是沈没处是沈没者由此沈没若能如是行深般若释梵礼敬佛言非但释梵亦为净居诸天礼敬亦为十方佛所护念则令一切功德圆满一切恶魔不能沮坏以成就二法故一观诸法皆毕竟空二不弃舍一切有情又一如所言皆悉能作二为诸佛常所护念若菩萨闻说般若心无疑惑深生净信当于不动佛所及诸菩萨所广闻其义信解不退证得一切智智善现白佛诸法实性皆不可得云何安住真如精勤修学疾证菩提佛言如佛所化安住真如修菩萨行疾证菩提宣说正法菩萨亦复如是帝释白佛般若极难信解菩萨甚为难事观一切法都无所有于深法性无疑无滞善现语言菩萨观一切法无不皆空都无所有谁沈谁没谁怖谁惊谁疑谁滞未为希有帝释白言如箭射空近远无碍尊者所说亦复如是嘱累品第五十八帝释白佛赞善现所说无不依空等佛告帝释善现安住空故观施等尚不可得况有行施等者善现于一切法住远离住寂静住无所得住空住无相住无愿住如是等无量胜住比菩萨所住般若最胜行住乃至邬波尼杀昙分所不及一于是诸天散华六千苾刍得菩提记同名散华如来佛语庆喜虽种三乘善根要于甚深般若修行六度安住二十空等令得圆满是故我以般若付嘱于汝忘失余法其罪犹小忘失般若其罪甚大乃至种种赞说付嘱令受持已复现神力令众皆见不动如来海会说法彼土庄严佛摄神力众忽不见佛告庆喜如彼佛土非此土眼所行境界一切法亦如是皆非眼根之所行境法不行法法不见法法不知法一切法无行者无见者无知者无动无作能取所取性远离故能所思议性远离故如幻事等众缘和合相似有故无作受者妄现似有无坚实故若如是知如是见如是行者是行般若亦不执着此诸法相如是学时于诸学中为最为胜为长为尊为妙为微妙为上为无上诸有欲取般若量边际者如愚欲取虚空量及边际庆喜白佛何故般若无量佛言性无尽故性远离故性寂静故如实际故如虚空故三世诸佛皆学般若证得菩提宣说开示而此般若亦无有尽巳不尽今不尽当不尽静虑等一一皆尔内空等一一皆尔所以者何此等诸法无生无灭亦无住异云何可得施设有尽佛复出广长舌明无虚妄若能受持般若陀罗尼者则为总持一切佛法无尽品第五十九善现问佛般若为无尽不佛言实为无尽犹如虚空不可尽故复问云何应引般若佛言色等无尽故应引般若复次色等虚空无尽故应引般若复次观无明等如虚空无尽故应引般若如是观察十二缘起远离二边是诸菩萨不共妙观不见有法无因而生不见有法无因而灭不见有法常住不灭不见有法有我有情等不见有法若常若无常若乐若苦若我若无我若净若不净若寂静若不寂静若远离若不远离是菩萨虽行般若等而不见有所行亦不见有法能见所行以无所得而为方便修行如是般若一切魔大愁恼次答善现菩萨能正修行般若便能具足修满六波罗密相引摄品第六十善现白佛云何安住布施引摄净戒等五乃至安住般若引摄布施等五佛广答之多问不二品第六十一善现白佛如是菩萨发心几时乃至植几善根佛言发心甚久善根无不圆满如是般若如日月轮照余五度如有七宝乃名轮王如强夫守护美女如军将善备铠杖如小王朝侍轮王如水随恒河入海如右手能作众事如大海同一咸味如圣王轮最居先导而无分别何以故波罗密多及一切法自性皆钝无所能为虚妄不实空无所有不自在相譬如阳燄光影水月镜中像等其中都无分别作用真实自体善现白佛若一切法自性皆空云何菩萨勤修六度当得菩提佛言菩萨恒作是念有情心皆颠倒没生死苦我若不修善巧方便不能解脱彼苦作是念巳舍内外物舍巳复作思惟我于此物都无所舍此内外物自性皆空非关于我不可舍故又复为诸有情终不犯戒不起瞋恨常无懈怠不起乱心修学胜慧由此观察修行六度速得圆满疾证菩提善现白佛若六度无差别相皆是般若所摄受故皆由般若修成满故应合成一波罗密多云何可说般若于布施等为最为胜及无上等佛言如诸有情种种相别若近妙高山王咸同一色善现复问波罗密多及一切法若随实义皆无此彼胜劣差别何缘故说般若最胜佛言但依世俗言说作用说有此彼胜劣差别施设六度度脱有情世俗作用生老病死然诸有情生老病死皆非实有但假施设所以者何有情无故当知诸法亦无所有甚深般若了达一切都无所有能拔有情世俗作用生老病死由此故说般若最胜善现白佛般若于诸善法有取舍不佛言无取无舍以一切法皆不可取不可舍故谓于色等无取无舍善现复问般若云何于色等无取无舍佛言般若不思惟色等如是于色等无取无舍善现复问般若云何不思惟色等佛言般若于色等不思惟一切相亦不思惟一切所缘如是不思惟色等善现复问若菩萨不思惟色等云何增长所种善根云何圆满波罗密多云何能得一切智智佛言若时菩萨不思惟色等是时便能增长所种善根便能圆满波罗密多便能证得一切智智所以者何要不思惟色等乃能具足修菩萨行证得无上菩提善现复问何缘要不思惟色等乃能具足修菩萨行证得菩提佛言若思惟色等则染着欲界色无色界不能具足修菩萨行证得菩提若不思惟色等则不染着三界则能具足修行证得菩提善现复问菩萨勤学般若当于何住佛言不应住色乃至不应住诸佛无上菩提又问何缘不应住色等佛言于一切法无执着故不应住色等是菩萨不见有法可于其中而起执着及安住故如是以无执着及无安住而为方便行深般若波罗密多复次若作是念能如是无所执着安住行深般若是行般若能如是无所执着安住修深般若是修般若我应如是行如是修由如是念取相执着远离般若亦远离静虑等乃至远离无上菩提何以故甚深般若于一切法无所执着非深般若有执着性所以者何甚深般若都无自性可于诸法有所执着是故菩萨修行般若于一切法及深般若皆无执着复次若起是想此是般若我行般若则是遍行诸法实相菩萨由起此想便退般若亦退静虑等何以故般若是一切种白法根本若退般若则为退失一切白法复次若作是念般若遍能摄受六度二十空等则退失般若亦不能摄受六度二十空等何以故非离般若能遍摄受殊胜善法及证菩提复次若作是念安住般若便于菩提定得受记则为退失般若不得受记复次若作是念安住般若则遍引发布施等亦遍安住内空等则退失般若不能引发布施等不能安住内空等复次若作是念佛知诸法无摄受相自证菩提得菩提已为诸有情宣示诸法实相则为退失般若何以故如来于法无知无觉无说无示以诸法实相不可知觉不可施设云何得有知觉说示一切法者若言实有知觉说示一切法者无有是处善现白佛云何远离种种过失佛言若作是念诸法无所有不可取无有能现等觉者亦无有能宣说开示若如是行是行般若离诸过失若着无所有不可取法则离般若何以故甚深般若于一切法无所执着无所摄受善现白佛般若于般若为远离为不远离乃至三智于三智为远离为不远离若般若于般若等设远离设不远离云何能无执着引发般若等佛言非远离非不远离是故能无执着引发安住何以故非即自性非离自性而能安住引发自性复次菩萨行深般若时不执着色等谓此是色等此色等属彼于如是一切法无执着故便能引发般若等安住内空等若于诸法中有所执着谓此是法此法属彼则不能随意引发安住殊胜功德复次菩萨行深般若时不观色等若常若无常乃至若远离若不远离便能引发安住殊胜功德复次若行深般若则为行静虑乃至行一切相智复次甚深般若随所行处余善皆从随所至处余善皆至如四军随轮王又般若如善御者御余善法行于正道至一切智智善现白佛云何为道云何非道佛言诸异生道声闻道独觉道非菩萨道自利利他道一切智智道不住生死及涅槃道是菩萨道甚深般若能为大事示现道非道相令菩萨知速证一切智智复次能为大事度诸有情皆获利益安乐虽作无边利乐他事而于此事无所取着虽能示现色等所作事而无取着引导菩萨令趣菩提定不退转而于诸法无起无灭以法住性为定量故善现白佛若深般若于一切法无起无灭云何菩萨应修六度佛言菩萨应缘一切智智为诸有情而修施等持此善根与诸有情平等共有回向菩提于回向时远离三心谓谁回向用何回向回向何处是菩萨持此善根如是回向菩提则修六度四等速得圆满疾得一切智智善现白佛云何能与六度常共相应不相舍离佛言如实观色等非相应非不相应是能与六度常共相应不相舍离复次恒作是念我不应住色等以色等非能住非所住故是能与六度相应不离善现白佛菩萨应于般若常勤学耶佛言如是般若如大海是诸善法生长方便所趣向门三乘皆当勤学菩萨于般若勤修学时应勤修学布施等应勤安住内空等如善射人甲冑坚固执好弓箭不惧怨敌菩萨亦如是摄受般若及静虑等诸功德时皆以般若而为方便一切魔外皆不能伏便为三世诸佛护念以能行布施乃至能行一切相智故善现复问云何行布施等便为诸佛护念佛言行施等时观施等不可得故为佛护念复次三世诸佛如色等不可得故护念是菩萨复次三世诸佛不以色等故护念是菩萨善现白佛菩萨虽多处学而无所学佛言如是实无有法可令菩萨于中学故善现复言佛为菩萨或略或广宣说六度相应之法若欲证菩提皆应听受读诵通利如理思惟审正观察心心所法于所缘相皆不复转佛言如是又问云何于一切法如实了知略广之相佛言若如实了知色等真如相是于一切法知略广相又问云何色等真如相菩萨如实了知而于中学于一切法知略广相佛言色等真如无生无灭亦无住异而可施设菩萨如实了知当于中学于一切法如实了知略广之相乃至无上菩提一一问答亦尔复次如实了知色等实际相是于一切法如实了知略广之相善现白佛云何色实际相佛言无色际是名色实际相乃至无上菩提一一问答亦尔复次如实了知色等法界相是于一切法如实了知略广之相善现白佛云何色法界相佛言色界虚空界是名色法界此色法界无断无别而可施设是名色法界相乃至无上菩提一一问答亦尔善现又问复云何应知一切法略广相佛言如实了知一切法不合不散当知一切法略广相谓色等皆不合不散何以故如是诸法皆无自性则无所有则不可说有合有散于一切法如是了知则能了知略广之相善现白佛如是名为略摄六度若于中学能多所作初修业乃至十住地皆应于中学学此略摄波罗密多于一切法知广略相佛言如是如是法门利根能入中根亦能入定根能入不定根亦能入若专于中学无不能入非懈怠等之所能入若如所说而学能随证得六度二十空等福聚甚多善知所缘门善知行相门善知字门善知非字门善知言不言一增语二增语乃至善知界善知非界又善知色等作意又善知色等色等相空又善知止息道不止息道生灭住异乃至善知安立三乘方便善现白佛菩萨云何当行般若当引般若当修般若佛言观色等乃至老死寂静故可破故不自在故体虚妄故不坚实故应行般若又如引虚空应引般若如修虚空应修般若又问为经几时当行当引当修佛言从初发心乃至坐菩提座应行应引应修又问住何等心无间当行引修佛言从初发心乃至菩提不容发起诸余作意唯常安住一切智智相应作意应行引修般若如是行引修般若乃至能令心心所法于境不转又问菩萨行引修般若当得一切智智不不行不引不修般若当得一切智智不亦行亦不行般若等当得一切智智不非行非不行般若等当得一切智智不佛一一答言不也又问若尔菩萨云何当得一切智智佛言如真如云何真如如实际云何实际如法界云何法界如我界乃至补特伽罗界云何如我界等佛言若我若有情等为可得不善现言不也佛言若我等不可得云何可施设我界等若菩萨不施设般若亦不施设一切智智及一切法定得一切智智善现又问为但般若不可施设为静虑等亦不可施设耶佛言一切法皆不可施设又问云何可施设是地狱是傍生乃至是诸佛是一切法耶佛言有情施设及法施设实可得不善现言不也佛言菩萨行般若时应学一切法皆不可施设善现又问岂不应于色等学佛言应于色等学不增不减又问云何应于色等学不增不减佛言应于色等不生不灭故学又问云何应于色等不生不灭故学佛言应于色等不起作诸行若有若无故学又问云何应于色等不起作诸行若有若无故学佛言应观诸法自相皆空故学如是应于色等不起作诸行若有若无故学又问云何应观诸法自相皆空故学佛言应观色等色等相空故学又问若色等色等相空云何菩萨当行般若佛言由此般若不可得菩萨不可得行亦不可得若能行者若由此行若所行处皆不可得是故都无所行是行般若以于其中一切戏论不可得故又问初修业菩萨云何当行佛言从初发心应于一切法常学无所得修施等时以无所得而为方便应修施等住内空等时以无所得而为方便应住内空等又问云何名有所得云何名无所得佛言诸有二者名有所得诸无二者名无所得诸眼诸色为二乃至诸菩提诸佛为二如是一切有戏论者皆名有二非眼非色为无二乃至非菩提非诸佛为无二如是一切离戏论者皆名无二又答善现非由有所得故无所得亦非由无所得故无所得然有所得无所得平等性是名无所得菩萨于有所得无所得平等性中应勤修学如是学时名学般若无所得义离诸过失善现白佛若不着有所得不着无所得云何从一地至一地渐次圆满佛言非住有所得中能从一地至一地亦非住无所得中能从一地至一地何以故般若无所得故菩提无所得故行者行处行时无所得故此无所得法亦无所得故应当如是修行般若又问若般若等俱不可得云何菩萨修行般若时于一切法常乐决择谓此是色等佛言虽于诸法常乐决择而不得色等又问若不得色等云何能圆满六度入正性离生位严净佛土成熟有情得一切智智转法轮作佛事解脱有情生死众苦令证涅槃佛言菩萨不为色等故修行般若又问为何事故修行般若佛言无所为故以一切法无所为无所作应以无所为无所作而为方便修行般若又问若一切法皆无所为无所作不应安立三乘差别佛言非无所为无所作法安立可得要有所为有所作法安立可得所以者何愚夫异生执着色等由执着故念色得色乃至念菩提得菩提作如是念色等实可得我当决定证得菩提脱诸有情生死众苦令获究竟常乐涅槃是诸愚夫无闻异生颠倒因缘作如是念则为谤佛何以故佛以五眼求色等尚不可得若有决定当得菩提及脱有情生死令获涅槃无有是处又问若诸如来皆以五眼求色等不可得故诸有情类亦不可得则定无有证得菩提及脱有情生死令获涅槃云何世尊证得菩提安立有情三聚差别佛言我以五眼如实观察决定无我能证菩提安立有情三聚差别然诸有情愚痴颠倒于非实法起实法想于非实有情起实有情想我为遣除彼虚妄执依世俗说不依胜义善现复问为住胜义证得菩提耶为住颠倒证得菩提耶将无世尊不证菩提耶佛皆言不也我虽证得菩提然不住有为界亦不住无为界如诸如来所变化者虽不住有为无为界然有去来坐立等事亦行布施等亦住内空等如来亦尔知一切法皆如变化说一切法皆如变化虽有所作而无真实虽度有情而无所度如所化者度化有情如是菩萨修行般若应如佛所化者虽有所为而无执着次引过去善寂慧佛留化半劫作诸佛事应信诸法皆如变化次明佛身由法性故作净福田化佛亦尔由法性故作净福田供佛供化福皆无尽慈敬忆念散华称名善根亦皆无尽菩萨应以诸法法性而为定量修行般若善巧方便入诸法法性巳而于诸法不坏法性谓不分别此是般若此是般若法性等善现白佛云何如来自坏诸法法性谓佛常说此是色等乃至此是有为法此是无为法佛言我不自坏诸法法性但以名相方便假说诸法法性令诸有情得悟诸法法性无差别理又问云何佛于无名无相法以名相说令他悟入耶佛言我随世俗假立名相方便宣说诸法法性而无执着如诸愚夫闻说苦等执着名相不知假说佛及弟子如实知随世俗说无有真实诸法名相菩萨住一切法但假名相应行般若而于其中不应住着善现又问若一切法但有名相菩萨为何事故发菩提心勤苦修行佛言以一切法但有名相但假施设名相性空诸有情类颠倒执着生死不脱是故菩萨发心行行证得一切相智以三乘法度脱令出生死入涅槃界而诸名相无生无灭亦无住异施设可得又问三智有何差别佛言一切智共二乘道相智共菩萨一切相智是如来不共妙智一切智者谓蕴处界等二乘亦能了知而不能知一切道相及一切法一切种相菩萨应学遍知一切道相虽令此道作所应作而不令其证于实际知一切法皆同一相谓寂灭相故名一切相智复次诸行状相能表诸法如来如实能遍觉知故名一切相智又问道与涅槃俱无自性佛何故说此是预流乃至此是如来佛言如是一切无为所显又问无为法中实有预流乃至如来差别义不佛言我依世俗言说显示不依胜义非胜义中有语言路或分别慧或复二种然彼彼边断立彼彼后际又问既一切法自相皆空前际尚无况有后际佛言如是然诸有情不解诸法自相皆空为饶益彼方便为说此是前际此是后际然一切法自相空中前际后际俱不可得菩萨达一切法自相空巳修行般若无所执着次达般若波罗密多名义次明行般若甚深义趣应作是念我不应行贪等义非义我不应行色等义非义所以者何如来得菩提时不见有法能与少法为义非义如来出世若不出世诸法法性法住法定法尔常住无法于法为义非义如是菩萨应离义非义常行般若甚深义趣阅藏知津卷第十九阅藏知津阅藏知津卷第二十北天目沙门释智旭汇辑大乘经藏般若部第三之五实说品第六十二佛答善现譬如良田种树是人虽复不见此树根茎枝叶华果受者而种树巳溉灌守护渐得生长众人受用愈疾获安菩萨亦复如是虽不见有有情佛果而为有情求趣菩提修六度满证得菩提令诸有情受用佛树叶饶益者脱恶趣苦华饶益者生人天中果饶益者住三乘果是诸有情得成佛巳复用佛树枝叶华果饶益有情虽作如是大饶益事而都不见真实有情得涅槃者唯见妄想众苦寂灭如是菩萨修行般若不得有情及彼施设然为除彼我执颠倒求趣菩提甚为难事善现白佛当知菩萨即是如来佛言如是若无菩萨则无三世诸佛亦无三乘亦无有能永断三界若由此真如施设如来即由此真如施设独觉乃至施设色等及一切法如是一切法真如一切有情真如一切如来真如一切菩萨真如实皆无异故名真如菩萨于此真如修学圆满证得菩提故名如来如是菩萨应学真如甚深般若若学真如甚深般若则能学一切法真如则能圆满一切法真如则于一切法真如得自在住则能善知有情根性胜劣则能具知有情胜解差别则知有情自业受果则能具足愿智则能净修三世妙智则能无倒行菩萨行则能如实成熟有情则能如实严净佛土则能证得一切智智则能转妙法轮则能安立有情于三乘道则令有情入涅槃界菩萨见是自利利他一切功德应发无上觉心勇勐精修般若坚固无退次较福胜次问初发心菩萨何所思惟佛言恒正思惟一切相智无性为性无性为所缘正念为增上寂静为行相无相为相又问为色等亦无性为性佛印述之又问何缘一切相智无性为性色等亦无性为性佛言一切相智自性无故若法自性无是法无性为性色等亦尔又问何缘一切相智自性无佛言无和合自性故若法无和合自性是法则以无性为性色等一一问答亦尔复次一切法皆以空无相无愿为自性皆以真如法界等为自性善现白佛若一切法皆以无性为自性者初发心菩萨成就何等善巧方便能行布施等能住内空等成熟有情严净佛土佛言谓虽修学知一切法皆以无性为其自性而常精勤成熟有情严净佛土虽常精勤成熟有情严净佛土而勤修学知诸有情及诸佛土皆以无性为其自性是菩萨虽行布施等住内空等学菩提道而知菩提道无性为自性如是修行布施等安住内空等学菩提道乃至未得如来十力等皆名学菩提道未得圆满若于此道巳得圆满则于一切波罗蜜多亦已圆满由一剎那相应妙慧证得如来一切相智以无障碍清净佛眼遍观十方三界诸法尚不得无况当得有如是菩萨最胜善巧方便谓行般若观一切法尚不得无况当得有常作是念诸法皆以无性为性如是无性本性自尔非佛等所作以一切法皆无作者离作者故善现白佛一切法皆无知为性云何菩萨修行般若显示诸法若有若无佛言随世俗故显示非随胜义又问世俗胜义为有异不佛言不也世俗真如即是胜义颠倒妄执于此真如不知不见哀愍彼故随世俗相显示诸法若有若无复次有情于蕴等法起实有想菩萨哀愍彼故分别诸法若有若无令知皆非实有巧便行品第六十三善现白佛当于何处行菩萨行佛言当于色等空行菩萨行如佛菩提于诸法中不作二相次答佛陀名义菩提名义次问行布施等时住内空等时于何等法为益为损为增为减为生为灭为染为净佛言菩萨为菩提故行布施等时住内空等时于一切法无益无损乃至无染无净又问若为菩提行深般若于一切法都无所缘而为方便不为益不为损乃至不为染不为净故现在前者云何摄受六度二十空等佛言不以二故摄受施等乃至不以二故证得菩提又问若不以二故摄受施等云何从初发心乃至最后心起于一切时善法增长佛言若以二故行则诸善法不得增长行不二故善根坚固不可制伏次明若不敬供诸佛不能圆满善根不得善友摄受者不能证得一切智智又虽敬供佛等远离方便善巧力故犹不能证一切智智因即广明方便善巧修行六度之相及修一切善法之相遍学道品第六十四佛告善现菩萨能于色等无性自性无动善现问言有性法能现证无性不无性法能现证有性不有性法能现证有性不无性法能现证无性不佛皆答言不也又问将无世尊不得现观佛言有得现观然离四句非有非无绝诸戏论乃名现观得亦如是又问何为戏论佛言观色等若常无常乃至若是所遍知若非所遍知是为戏论复次若作是念苦应遍知集应永断灭应作证道应修习应修四静虑等应超预流果等应行布施等应住内空等应趋入正性离生应圆满十地正行应成熟有情应严净佛土应起佛十力等应断烦恼习气应证无上菩提是为戏论复次菩萨行深般若时应观色等若常若无常等不可戏论故不应戏论复次观苦圣谛若应遍知若不应遍知不可戏论故不应戏论以一切法有性不能戏论有性无性不能戏论无性有性不能戏论无性无性不能戏论有性离有无性法不可得若能戏论若所戏论若戏论处都无所有是故色无戏论乃至佛菩提无戏论菩萨应行无戏论甚深般若善现白佛云何观一切法皆无戏论佛言观色等无自性若法无自性则不应戏论是故色等无戏论又问菩萨用何等道得入正性离生佛言非用声闻道非用独觉道非用佛道然于一切道先遍学巳用菩萨道而入正性离生谓菩萨从初发心勇勐勤修六度以胜智见超过静观至独觉等八地用道相智而入正性离生复用一切相智永断习气入如来地乃成一切智智是菩萨所学第八乃至独觉若智若断皆是菩萨摩诃萨忍又问云何当起一切净道相智佛言若诸行状相能显发起净道相智菩萨遍现等觉如实为他宣示施设令诸有情得无倒解趣向利乐菩萨应于音声语言皆得善巧遍为有情说法令所闻皆如谷响虽有解了而无执着应如实知有情随眠意乐种种差别应如实知六道因果随其所应遮障彼道及彼因果应如实知三十七品乃至三智三乘道及因果以如是道安立有情善现白佛若一切种菩提分法及诸菩提皆非相应非不相应无合无散无色无见无对一相所谓无相云何如是菩提分法能取菩提譬如虚空于一切法无取无舍自相空故诸法亦尔自相皆空非于余法有取有舍佛言如是如是然诸有情于一切法自相空义不能解了哀愍彼故方便宣说菩提分法能取菩提复次若色等一切法于圣法毘奈耶中皆非相应非不相应乃至一相无相佛为饶益有情令得正解入法实相以世俗说非以胜义菩萨于二乘法学智见巳如实通达不应摄受于一切智智相应诸法学智见巳如实通达一切种相应可摄受善现又问若菩萨不于如是诸法相学亦应不于诸行相学既不能学云何能超二地乃至以三乘法安立有情令脱众苦佛言若一切法实有相者菩萨应于中学以一切法实非有相无色无见无对一相所谓无相是故不于有相法学亦不于无相法学又问若尔云何菩萨能修般若超二乘地乃至安立有情佛言如汝所说一切法非有相非无相非一相非异相若菩萨知一切法若有相若无相若一相若异相咸同一相所谓无相修此无相是修般若又问云何修此无相是修般若佛言若修遣色等亦遣此修是修般若又问云何修遣色等亦遣此修佛言若念有色等有遣此修非修般若何以故非有想者能修般若是故修遣色等亦遣此修是修般若复次住有想者若修布施等若住内空等必当执有我及我所便着二边不解脱生死无道无涅槃云何如实能修布施等能住内空等又问何等是有何等是非有佛言二是有不二是非有色想等为二色想等空为不二乃至一切想皆为二乃至一切二皆是有乃至一切有皆有生死不能解脱诸想空者皆为无二皆是非有皆无生死则能解脱由此一切有二想者定无六度无道无果亦无现观下至顺忍彼尚非有况有色等遍知况得三乘圣果三渐次品第六十五善现白佛住有想者若无道果住无想者岂有道果佛言如是又问菩萨行深般若时为有有想有无想不为有色等想不为有色等想有色等断想不佛言于一切法皆无有想亦无无想当知即是顺忍即是修道即是得果当知无性即菩萨道无性即菩萨现观又问若一切法皆以无性为自性者云何如来现等觉巳于一切法及诸境界皆得自在佛言我本修学菩萨道时无倒修行六度入四静虑于诸静虑及静虑支虽善取相而无所执都无味着都无所得无所分别具足安住善淳熟已发起五通亦无所执乃至无所分别以一剎那相应妙慧证得无上菩提谓现等觉四谛都无所有成就十力等无边功德安立三聚有情令获利乐又问云何如来能起无性为自性四静虑能发无性为自性五神通能证无性为自性菩提能立无性为自性有情作三聚已令获利乐佛言若诸欲恶不善法等有少自性或复他性为自性者我不应通达彼无性为自性巳能入静虑以彼无自他性但以无性为自性故我通达已能入静虑广说五通乃至有情亦复如是又问云何于无性为自性法中有渐次业渐次学渐次行由此证得菩提佛言菩萨闻一切有情一切行一切法皆以无性为自性思惟胜解发趣菩提为度有情作渐次业修渐次学行渐次行如诸过去菩萨次第修行六度六念二十空等如是学一切法皆以无性为其自性于中尚无少念可得况有念色等又问则应无色等乃至一切法皆应是无佛言于一切法皆以无性为自性中有性无性为可得不答言不也佛言若有性无性俱不可得云何可为是问则应无色等善现白佛我于是法无惑无疑然当来世有苾刍等求三乘者彼作是说佛说一切法皆以无性为其自性谁染谁净谁缚谁解彼于染净缚解不了知故破戒破见破威仪破净命当堕三涂受诸剧苦轮回生死难得解脱我观未来有是可怖畏事故问如来如是深义佛言善哉如汝所说有性无性俱不可得不应于此执有无性无相无得品第六十六善现白佛若一切法皆以无性为自性者菩萨见何等义为利有情求趣菩提佛言以一切法皆以无性为自性故菩萨为利有情求趣菩提何以故有情具断常见住有所得难可调伏愚痴颠倒难可解脱由有所得想无得无现观亦无菩提若无所得即是得即是现观即是菩提以不坏法界故若有于是无所得中欲有所得欲得现观欲得菩提当知彼为欲坏法界又问云何得有极喜地等佛言以一切法无所得故得有极喜地等又问六度有何差别佛言无所得者皆无差别为欲令彼有所得者离染着故方便宣说有差别相又问何故无所得者皆无差别佛言不得布施不得施者不得受者不得所施而行布施乃至不得一切佛法而得无上菩提菩萨行是无所得般若魔及眷属所不能坏又问云何一心具摄一切佛法佛言所行布施等所住内空等不离般若皆为般若之所摄受如是一剎那心则能具摄一切诸法又问云何诸有所作不离般若般若所摄受故一剎那心则能具摄施等佛言菩萨所行布施等所住内空等皆为般若所摄受故远离二想又问云何虽行施等而无二想佛言为欲圆满施度故即于施度中摄受一切佛法而行布施由是因缘而无二想广说乃至修八十好亦如是复次行施等时住无漏心而行施等故无二想又问云何住无漏心而行施等佛言以离相心修行施等又问于一切无相无觉无得无影无作法中云何能圆满施等佛言以离相无漏之心而行施等一一广明行相无杂法义品第六十七善现白佛云何于一切无杂无相自相空法中能圆满修六度云何于一切无漏无差别法中施设如是诸法差别及可了知云何于般若中摄受一切世出世法云何于一切异相法中施设一相所谓无相及于一相无相法中施设种种差别法相佛言安住如梦如响乃至如变化事五取蕴中修行六度如实了知如梦等五取蕴皆无相所以者何诸梦响等皆无自性无性则无相无相则一相由此因缘布施无相施者无相受者无相施物无相若如是知而行布施则能圆满施度则不远离六度则能圆满一切佛法广说乃至般若亦尔诸功德相品第六十八善现白佛云何如梦响等而可安立是善是非善乃至是菩提是能证耶佛言愚夫异生得梦得见梦者乃至得变化事得见变化事者得巳颠倒执着造身口意业福非福不动行往来生死流转无穷菩萨行深般若观察毕竟无际二空安住毕竟无际二空为彼有情宣正法言色等是空无我我所色等如梦等都无自性当知此中无色等无梦等亦无见梦者等一切法皆无实事皆以无性而为自性汝等虚妄分别力故无色中见有色乃至无无为法中见有无为法当知蕴处界等一切法性皆从众缘和合建立颠倒所起诸业异熟之所摄受汝等何为于是虚妄无实事法起实事想是时菩萨修行般若方便善巧拔济有情令修施等一切佛法若诸有情耽着有为施等及果以诸方便安慰拔济令住三乘如是菩萨观察安住毕竟无际二空虽知诸法如梦响等而能安立是善是非善等皆无杂乱甚奇希有次更分别菩萨甚奇希有之法谓住异熟生布施等法及四摄等善现白佛若一切法一切有情自性毕竟皆不可得云何菩萨修行布施等安住内空等乃至住异熟生六神通巳为诸有情说法世尊不可得中无有情无有情施设无色等无色等施设一切有情法及施设既不可得云何菩萨为诸有情说法何以故菩萨行深般若时尚不得菩提况有菩提分法可得尚不得菩萨况有菩萨法可得佛言如是一切有情有情施设一切法法施设皆不可得无所有故当知内空乃至无性自性空真如空乃至不思议界空苦圣谛空集灭道圣谛空色空乃至八十随好空见一切法皆悉空巳为诸有情说法令离颠倒而于有情及法都无所得于诸空相不增不减无取无舍由是虽说诸法而无所说于一切法得无障智不坏诸法无二分别如化如来教所化众虽不分别破坏法相而能如实安立有情住所应住虽于有情及法都无所得而令有情解脱妄想颠倒执着所以者何色等本性无缚无脱则非色等毕竟净故复次以无所住为方便故住色空等色等无所住色空等无所住色等无自性不可得色空等无自性不可得非无自性不可得法有所住故非无性法住无性法非有性法住有性法非无性法住有性法非有性法住无性法非自性法住自性法非他性法住他性法非自性法住他性法非他性法住自性法何以故是一切法皆不可得不可得法当何所住菩萨以是诸空修遣诸法亦能如实说示有情善现白佛若真法界真如实际无转越者色等与法界真如实际为有异不佛言不异又问若不异者云何世尊安立黑法感黑异熟白法感白异熟非黑非白法感非黑非白异熟佛言依世俗谛安立不依胜义胜义谛中不可说有因果差别色等无生无灭无染无净以毕竟空无际空故又问若依世俗安立因果不依胜义者则愚夫异生皆应有三乘果佛言愚夫异生不如实知世俗谛及胜义谛无圣道无修圣道云何有圣果唯诸圣者如实知二谛有圣道有修圣道得有圣果差别又菩萨自于诸法无所执着亦能教他于法无所执着无执着故于一切处皆得无碍如佛所变化者虽行施等而于彼果不受不着唯为有情般涅槃故诸法平等品第六十九善现白佛云何于一切法善达实相佛言如佛所变化者不行于贪等乃至不行于道果于一切法都无所行是为善达诸法实相谓于法性都无分别又问一切色等皆如化不佛言如是一切法皆如化又问诸所变化皆无实色等云何菩萨于诸有情有胜士用佛言菩萨颇见有情可脱三界不答言不也佛言菩萨于一切法知见通达皆如幻化又问为何事故修行施等佛言若诸有情能知皆如幻化则菩萨不应无数劫为有情行道以有情自不能知皆如幻化是故菩萨为诸有情行道复次若菩萨不如实知皆如幻化则不应无数劫修菩萨行严净佛土成熟有情以如实知皆如幻化故无数劫修菩萨行又问若一切法如梦幻等所化有情住在何处拔济令出佛言住在名相虚妄分别拔济令出名皆是客皆是假立皆属施设谓此名色等愚夫妄执菩萨教令远离说离名法相有二种一色相二无色相愚夫执着取相分别生诸烦恼菩萨教令远离二相虽教安住无相界中而不令其堕二边执谓此是相此是无相又问若一切法但有名相皆是假立分别所起非实有性云何于诸善法能自增进亦能令他增进佛言若诸法中少有实事非但假立有名相者则应于善法不自增进不令他进以诸法中无少实事是故以无相为方便能圆满般若等诸善法亦令他满复次若诸法中有毛端量实法相者则菩萨于一切法不应觉知无相无念亦无作意无漏性巳证得菩提安立有情于无漏法何以故诸无漏法皆无相无念无作意故安立有情于无漏法乃名真实饶益他事复次菩萨学三脱门则能学五蕴等无量无边佛法次广答学五蕴等又问若行般若时如实了知五蕴等法展转差别岂不以色等坏法界耶法界无二无差别故佛言若离法界余法可得可言彼法能坏法界然离法界无法可得故无余法能坏法界菩萨应学法界无二无别不可坏相又问欲学法界当于何学佛言当于一切法学以一切法皆入法界故不由佛说若学一切法即学法界又问若一切法皆入法界无二无别云何菩萨当学般若亦学静虑等非法界中有如是等种种分别将无由此分别行于颠倒无戏论中起诸戏论世尊法界非色等亦不离色等法界即色等色等即法界佛言如是色等非法界亦不离色等别有法界色等即法界法界即色等菩萨知一切法即法界以方便善巧无名相法为诸有情寄名相说谓此是色等如幻师幻作种种无有实事可得阅藏知津卷第二十阅藏知津阅藏知津卷第二十一北天目沙门释智旭汇辑大乘经藏般若部第三之六不可动品第七十善现白佛若有情及有情施设毕竟不可得菩萨为谁修行般若佛言以实际为量故修行般若以有情际不异实际以不坏实际法安立有情于实际中问言若有情际即是实际则为安立实际于实际则为安立自性于自性佛言不可安立实际于实际亦不可安立自性于自性然般若方便善巧能安立有情于实际中而有情际不异实际如是有情际与实际无二无二分又问何等名为方便善巧佛为广说又问本性空中有情及法俱不可得亦无非法云何菩萨为诸有情求证菩提常作饶益佛言以一切法皆本性不空是故菩萨住一切法本性空理修证菩提为饶益有情说本性空法复次本性空中我等不可得色等不可得虽为有情说本性空而诸有情实不可得哀愍彼堕颠倒法故拔济令住无颠倒法谓无分别此无所有即本性空菩萨安住此中见诸有情堕颠倒想方便善巧令得解脱无我我想乃至亦令解脱无菩提菩提想当知此中无我可得乃至亦无菩提可得菩萨唯为诸法本性空故求趣菩提是本性空前后中际常本性空未曾不空即本性空名为佛眼善现白佛菩萨甚为希有行本性空而于本性空曾无失坏谓不执色等异本性空世尊色等即是本性空本性空即是色等佛印述之复次若色等异本性空本性空异色等色等非本性空本性空非色等则菩萨不应观一切法皆本性空证得菩提以色等不异本性空是故观一切法皆本性空证得菩提以离本性空无有一法是实是常可坏可断本性空中亦无一法是实是常可坏可断唯诸愚夫迷谬颠倒起别异想谓执色等异本性空不如实知色等便执着色等计我我所着内外物受后色等菩萨住本性空修行般若不执受色等亦不坏色等若空若不空所以者何色等不坏空空不坏色等谓此是色等此是空譬如虚空不坏虚空如是诸法俱无自性不可相坏谓此是空此是不空善现白佛本性空中都无差别菩萨为何所住发无上心无上菩提无二行相非二行相能证菩提佛言如是菩提无二亦无分别若行二相有分别者必不能证菩萨不于菩提行于二相亦不分别都无所住发无上心于一切法不行二相亦不分别都无所行则能趣证菩提谓不于色等行不缘名声执我我所不作是念我行于色等复次菩萨所有菩提非取故行非舍故行如佛化身如罗汉梦都无行处本性空故又问若都无行处岂不行布施等佛言菩萨所有菩提虽无行处而要行施等乃得菩提又问若无行处将无不住施等久修令满佛言虽无行处而要住施等久修令满乃得菩提复次菩萨欲得菩提应住色等本性空应住一切法一切有情本性空修诸功德令圆满巳便证菩提是本性空最极寂静无有少法能增能减能生能灭能断能常能染能净能得果能现观依世俗言说施设法故说修般若如实了知本性空巳证得菩提非真胜义真胜义中无色等可得菩萨修行般若从初发心虽极勐利为诸有情行菩提行而于此心于诸有情于大菩提于佛菩萨都无所得善现白佛云何行菩提行云何能得菩提佛言汝得果时颇见有情若心若道若诸道果有可得不答言不也佛言云何言得阿罗汉果答言依世俗说不依胜义佛言菩萨亦复如是成熟有情品第七十一善现白佛若菩萨修行布施等安住内空等若未圆满不能证得菩提云何修菩萨道令得圆满佛言菩萨方便善巧修行布施等不得布施等不得能修不得所修不得所为亦不远离如是诸法而行布施等则能圆满修菩萨道能证菩提舍利子问云何勇勐正勤修菩萨道佛言方便善巧不和合色等不离散色等以如是诸法皆无自性可合离故又问若一切法都无自性可合离者云何引发般若于中修学能得菩提佛言如是要学般若乃证菩提非无方便善巧而可证得菩萨行般若时不见有法自性可得当何所取如实了知一切法性皆不可取是不可取波罗密多即是无障波罗密多即是般若波罗密多应于中学又问若一切法都非实有依何等事而可了知此是异生此是异生法乃至此是如来此是如来法佛言为实有色等如诸愚夫异生执不一一答言不也但由颠倒愚夫异生有如是执佛言菩萨修行般若方便善巧虽观诸法都非实有而依世俗发趣菩提为有情说令得正解又问云何方便善巧虽观诸法皆无自性而依世俗发趣菩提为有情说令离颠倒佛言方便善巧者谓都不见有少实法可于中住而有罣碍有退没心劣弱生懈怠唯有愚夫迷谬颠倒执着色等菩萨观一切法本性空寂自性空寂修行般若为有情说法令得三乘于诸有情非有所得唯有世俗假说有情菩萨安住二谛为有情说法虽二谛中有情不可得有情施设亦不可得而方便善巧为有情说法有情闻巳于现法中尚不得我何况当得所求果证舍利子若有情类诸趣生死先有后无菩萨如来应有过失先无后有理亦不然如来出世若不出世法相常住终无改转尚无我等况有色等既无诸法何有诸趣生死生死既不可得云何令得解脱唯依世俗假说为有以如是法自性皆空菩萨从过去佛如实闻已为脱有情颠倒执着发趣菩提于发趣时不作是念我于此法巳得当得令彼有情巳度当度是菩萨常于菩提不起犹豫虽脱有情迷谬颠倒诸趣生死而无所得但如幻事善现白佛云何修行布施方便善巧成熟有情佛广答之又问净戒及余大菩提道佛略答之严净佛土品第七十二善现念言何法名菩萨道佛言六度三十七品二十空等总一切法皆菩萨道若菩萨不学一切法终不能得一切智智善现问言若一切法自性皆空云何学一切法佛言以一切法自性皆空是故菩萨能得菩提若诸有情知一切法皆自性空则菩萨不应学一切法证得菩提为有情说菩萨初修学时应审观察诸法自性都不可得唯有执着和合所作我当审察皆毕竟空不应执着色等虽无执着而于诸法常学无倦观察了知有情心行但行虚妄所执方便善巧教授教诫令修施等令勿恃此而生憍逸此中都无坚实事故如是以无所住而为方便虽行施等而无所住以如是自性行者行相一切空故善现白佛若一切法皆不生者云何菩萨起菩提道佛言诸无所作无所趣者知一切法皆不生故然诸有情不了诸法法界法尔常住菩萨为饶益故起菩提道又不用道得菩提亦不用非道得菩提菩提即是道道即是菩提菩萨若巳圆满施等妙法以一剎那金刚喻定相应妙慧永断二障麤重习气相续证无上觉乃名如来于一切法得大自在尽未来际利乐有情又问云何严净佛土佛言从初发心乃至究竟常清净自他三业麤重则能严净佛土十恶是麤重五分不清净六蔽离三十七品等一切善法贪二乘果证起色等想皆名麤重远离是已自行施等教他亦尔持此善根与诸有情平等共有回向所求严净佛土令速圆满利乐有情又以通愿力施妙七宝妙音乐妙香华妙饮食涂香衣服妙五尘境供三宝等又自住内空等修四念住等亦劝他住等一一发愿回向由此便能严净佛土自他成就善法庄严相好又成正觉时所化有情咸生彼土土中不闻有三恶趣等声但闻空无相无愿等声十方如来皆称赞彼名及自说法有情不疑又于所化众生不具善根堕恶趣者以神通方便教化令离恶趣修习胜行定得无上正等菩提净土方便品第七十三善现白佛菩萨住何等聚佛言正定聚又问何乘正定聚佛言佛乘又问何时安住佛言初心不退最后身皆悉安住又问为堕恶趣不佛言由菩萨初发心时修诸胜行伏断一切恶不善法不堕八难善现白佛何故世尊说自本生亦生恶趣尔时善根为何所在佛言非由不净业受恶趣身但为利乐有情由故思愿而受彼身不为傍生过失所染菩萨为得菩提一切善法皆应圆满若一切善法未能圆满而得菩提无有是处受傍生身如佛化作如罗汉化亦如幻作安住般若能作如是善巧方便又问云何引发神通能往十方供佛闻法种诸善根佛言由遍观空方便善巧能引发殊胜神通自在成熟有情严净佛土证得菩提若远离神通如鸟无翅不能飞翔菩提资粮未具不得菩提一切善法皆是菩提资粮无性自性品第七十四佛答善现如是法即菩萨法亦即佛法虽位有异而法无别善现又问自相空中云何得有种种差别佛言有情于一切法自相空理不能尽知造作诸业罪业堕三涂福业生人天不动业生上二界无漏业得二乘果若知诸法自相皆空或入菩萨地或证佛菩提由此因缘诸菩萨修行布施等安住内空等令圆满巳证得菩提说名如来利乐有情诸有所为常无失坏不堕轮回又问佛证菩提为得诸趣生死法不为得黑业白业黑白业非黑白业不佛皆言不也又问云何施设此是地狱乃至此是如来佛言以诸有情不知诸法自相空故流转受苦菩萨闻一切法自相空巳求证菩提设教拔诸有情生死又问为由四谛得涅槃为由四谛智得涅槃佛言非由四谛四谛智得涅槃我说四谛平等性即是涅槃但由般若证平等性名得涅槃菩萨修行般若时无有少法不如实见于一切法如实见时都无所得则如实见一切法空能入菩萨正性离生即住菩萨种性地中不从顶堕安住奢摩他地能决择一切法及随觉四圣谛起随顺趣向临入菩提之心于一切法观察实相次更为广说梦喻像喻响喻阳燄喻光影喻幻事喻变化喻寻香城喻胜义瑜伽品第七十五善现白佛诸见实者无染无净不见实者亦无染无净乃至无自性有自性法亦无染无净何故有时佛说有清净法耶佛言我说一切法平等性为清净法依世俗说不依胜义胜义谛中无分别无戏论一切音声名字路绝又问若一切法如梦像等云何菩萨依止如是非真实法发菩提愿佛言汝所说法岂不亦如梦像等耶答言如是云何菩萨行般若时发诚谛言我当圆满一切功德利乐有情非梦所见物等能行布施等法况能圆满佛言如是如汝所说非实有法尚不能行施等况能圆满复次施等非实有故不能证得菩提如是诸法一切皆是思惟所造作法皆不能得一切智智如是诸法于菩提道虽能引发而于其果无资助能由是诸法无生无起无实相故菩萨从初发心虽起种种身语意善而知一切如梦像等复次如是诸法虽非实有若不圆满决定不能成熟有情严净佛土证得菩提复次菩萨随所修行一切善法皆如实知如梦像等复次菩萨于一切法不取为有不取为无何以故施等不可取故乃至无为法亦不可取故知一切法不可取巳求趣菩提所以者何以一切法皆如梦等然诸有情不知不见为度彼故求取菩提复次菩萨从初发心为有情故修行施等不为巳身非为余事复次菩萨见诸愚夫于非我中而住我想乃至非使见者而住使见者想深生怜愍方便教他令离颠倒妄想执着安置无相甘露界中由此方便自于诸法无所执着亦能教他无所执着此依世俗不依胜义佛证菩提所得佛法亦依世俗故说若依胜义能得所得俱不可得若谓此人得如是法便执有二执有二者不能得果亦无现观执无二者亦复如是若无二无不二即名得果亦名现观善现复问何谓法平等性佛言若于是处都无有性亦无无性亦不可说为平等性如是乃名法平等性既不可说亦不可知除平等性无法可得离一切法无平等性异生圣者俱不能行非彼境故又问如来于一切法皆得自在云何可言法平等性亦非所行境耶佛言如来于一切法虽得自在若平等性与佛有异可言是所行境然平等性与佛无异云何可说佛行彼境又问平等性中异生圣者法及有情俱无差别云何三宝出现世间佛言佛法僧宝与平等性各有异耶答言皆无有异然佛于无相中方便善巧建立差别佛言如是若佛不证菩提设证菩提不为有情施设诸法差别之相有情能自知此是地狱乃至此是如来等不答言不也佛言是故佛于无相法方便善巧虽为有情施设差别之相而于平等法性都无所动又问一切异生等亦于平等法性无所动不佛言如是又问若一切法平等性令一切法及诸有情相各异故性亦应异是则法性亦应各异云何于诸异相法等可得安立法性一相云何菩萨修行般若不分别法及诸有情有种种相若不分别则应不能修行般若不能从一地至一地不能趣入正性离生超二乘地不能圆满神通乃至不能证得菩提佛言诸色等法性是空性不答言如是佛言于空性中色等异相为可得不答言不也佛言由此当知平等法性非色等不离色等又问平等法性是有为是无为佛言非是有为非是无为然离有为法无为法不可得离无为法有为法亦不可得即有为无为平等法性说名胜义修般若时不动胜义而行菩萨行无动法性品第七十六善现白佛平等法性皆本性空于有无法非能所作云何不动胜义而作菩萨所应作事佛言若诸有情自知诸法皆本性空则佛菩萨不现神通作希有事谓于诸法本性空中虽无所动而令有情远离妄想颠倒安住无为界解脱生死苦无为界者即诸法空依世俗说名无为界又问由何空故说诸法空佛言由想空故复次无一法非化是诸化者无不皆空依如是法施设异生乃至如来又问世界蕴处界等可皆是化出世波罗密多等岂亦是化佛言无非是化然有是声闻所化有是独觉所化有是菩萨所化有是如来所化有是烦恼所化有是善法所化由此说一切法皆如变化若法不与生灭相合是法非化即是涅槃又问佛说无有少法非自性空云何涅槃可言非化佛言此自性空非佛等所作其性常空此即涅槃非实有法名为涅槃可说无生无灭非化常啼菩萨品第七十七善现白佛云何教授教诫初业菩萨令其信解诸法自性毕竟皆空佛言岂一切法先有后无然一切法非有非无无自性无他性先既非有后亦非无自性常空无所怖畏应如是教初业菩萨令其信解复次欲求般若应如常啼菩萨今在大云雷音佛所修行梵行本求般若时不惜身命不顾珍财不徇名誉不希恭敬居阿兰若闻空中声从是东行复作是念我宁不问至何城邑复从谁闻悲泣叹恨有佛像现为说过五百踰缮那妙香城中法涌菩萨常啼闻巳于一切法中起无障智见即入五十四三摩地见十方佛宣说般若咸共庆赞令欢喜巳忽然不现常啼从三昧起作是思惟佛从何来今往何所我当疾诣法涌菩萨彼能为我断如是疑渐次至一大城高唱卖身魔隐蔽其声不令人闻唯长者女宿善根力魔不能蔽帝释化作少婆罗门试之买血髓心常啼出血出髓将欲剖心长者女止之帝释愧谢长者女白父母同往至妙香城以供养具分作二分先持一分诣宝台所供养般若复持一分供养法涌菩萨菩萨威神令所散华合作一妙华台香成一妙香盖衣成一妙宝帐长者女并诸眷属皆发无上心愿常啼自述始末并问佛从何来今往何所法涌菩萨品第七十八法涌告常啼言法身无所从来亦无所去诸法实性皆不动故兼说阳燄幻事镜像谷响光影寻香城变化事梦所见等喻若执如来身是名是色有来有去迷法性故愚痴流转远离般若若于甚深法义能如实知不执佛身是名是色亦不谓佛有来有去由不执故能行般若勤修佛法邻近菩提复次如海中宝非十方来非有情作亦非无因缘生有情善根力故海有宝生善根力尽令彼灭没诸有为法缘合故生缘离故灭都无生者灭者是故诸法无来无去佛身亦然依本修净行圆满为因缘故及依有情先修见佛业成熟故有如来身出现于世因缘和合力尽即便灭没是故诸佛无来无去又如箜篌种种因缘和合而有声生是声生位无所从来于息灭时无所至去佛身亦尔说是法时大千六种变动八千众生证无生忍八十那庾多众生发无上心八万四千众生生净法眼常啼上昇虚空七多罗树帝释化作无量香华助之奉散供养下礼双足以身奉充给使时长者女及诸眷属亦以身奉常啼常啼以奉法涌法涌受已还施常啼日将欲没法涌还宫常啼于七岁中不坐不卧唯行唯立长者女等亦尔过七岁中空中声言却后七日法涌当从定出宣说正法常啼敷师子座求水洒地魔隐蔽水常啼刺身出血长者女等亦尔帝释变血成栴檀水化作妙华奉施常啼常啼受已分作二分一分严布其地一分拟奉大师法涌过七日已昇座宣说般若常啼闻巳得六十亿三摩地门现见十方各恒沙佛闻说如是般若结劝品第七十九先向善现结劝次嘱阿难受持阅藏知津卷第二十一阅藏知津阅藏知津卷第二十二北天目沙门释智旭汇辑大乘经藏般若部第三之七第二分缘起品第一佛住鹫峰山与五千苾刍五百苾刍尼等俱并如初分中说欢喜品第二佛知有缘众一切来集告舍利子言菩萨欲于一切法等觉一切相当学般若舍利子欢喜礼问佛言应以无住而为方便安住般若所住能住不可得故复以无所得而为方便应修习四念住乃至无量无边佛法如是诸法不可得故复次欲疾证一切智智乃至成就无量功德当学般若若修行般若天人欢喜舍利子问菩萨决有父母妻子等耶佛言或有或无或示受五欲厌舍出家观照品第三舍利子问云何修行般若佛言应如是观不见有菩萨不见菩萨名不见般若不见般若名不见行不见不行何以故菩萨自性空菩萨名空色等自性空不由空故色等空非色等色等不离空空不离色等色等即是空空即是色等如是自性无生无灭无染无净不见生灭染净故不生执着观一切法但有名实不可得如是修行般若除诸佛慧二乘等慧所不能及以不可得空故舍利子问三乘般若差别既不可得云何说菩萨所修般若二乘所不能及佛言菩萨皆作是念我当修行六度成熟有情严净佛土满佛十力等法度无量众譬如日光照无不遍二乘如萤无如是念依菩萨故一切善法出现世间便有人天三乘又问与何法相应故言与般若相应佛言与色等空相应故不见色等若相应若不相应若生若灭若染若净无有少法与法合者以本性空故复次入一切法自相空已不观一切法若合若散复次不着色等有性无性常无常乃至无愿有愿不作是念我行般若不行般若亦行亦不行般若非行非不行般若不为布施乃至不为平等性故修行般若以不见诸法性差别故如是与般若相应则能安立无量有情于涅槃界魔不得便佛菩萨皆护念诸天拥护苦报转轻常不离佛是菩萨不见诸法与空相应亦不见空与诸法相应是为第一与空相应普能引发十力等佛法毕竟不起悭贪犯戒等心舍利子问与般若相应菩萨从何处来生从此生何处佛言有从余佛土来有从睹史天来有从人中来从此间没生余佛土常得值佛次广分别无方便善巧有方便善巧种种差别之相乃至净五眼发六通不自高举于着不着俱无所着说此修行般若获胜利时三百苾刍以衣奉佛发无上心佛授其记一万有情各随愿力生万佛土无等等品第四舍利子大目连善现大饮光满慈子等同赞菩萨般若佛印成之舌根相品第五世尊现舌根相量等大千出无数光照十方界十方无量菩萨皆来供养诸天亦来供养佛令供具合成台盖量等大千百千俱胝那庾多众悟无生忍佛授其记善现品第六佛告善现汝以辩才为菩萨宣说般若善现白佛我都不见有一法可名菩萨可名般若云何令我为菩萨宣说般若佛言菩萨唯有名般若唯有名如是二名亦唯有名不生不灭唯假施设不在内外两间不可得故如世间我等色等唯有假名如是假名不生不灭唯假施设谓唯我等菩萨于一切法名假法假方便假应正修学不应观色名若常无常乐苦我无我净不净空不空有相无相有愿无愿寂静不寂静远离不远离杂染清净生灭乃至意触为缘所生诸受名亦如是若菩萨若菩萨名若般若若般若名皆不见在有为界中亦不见在无为界中于一切法不作分别能修布施等能住内空等善达实相于名法假如实觉已不执着一切法增益六度趣入正性离生见佛闻法一切陀罗尼门三摩地门皆得自在复次即色等是菩萨不离色等有菩萨不善现一一答言不也佛言善哉若菩提若萨埵若色等法不可得故菩萨及所行般若亦不可得菩萨应如是学复次即色等真如是菩萨不离色等真如有菩萨不善现一一答言不也佛言善哉色等法不可得故色等真如亦不可得菩萨及般若亦不可得应如是学复次色等增语色等常无常等增语是菩萨不善现一一答言不也佛言善哉色等法及常无常等不可得故增语亦不可得菩萨及般若亦不可得应如是学复次诸法不见诸法诸法不见法界法界不见诸法法界不见法界有为界不见无为界无为界不见有为界非离有为施设无为非离无为施设有为菩萨于一切法都无所见其心不惊恐怖沈没忧悔应如是教诫教授诸菩萨令于般若皆得成办入离生品第七善现白佛菩萨欲圆满六度欲遍知一切法欲断一切恶修一切善得一切佛法满一切有情心愿等当学般若舍利子问何名顶堕善现答言无方便善巧而行六度住三脱门退堕二乘地是名顶堕若不见空依空观空如实知色等不应执知心本性清净无变异无分别一切法亦无变异无分别能如是学住不退地则为遍学三乘诸法胜军品第八善现白佛我于菩萨及般若皆不知不得云何令我以般若相应法教菩萨我于色等一切法若增若减不知不得如何可言此是色等是色等名皆无所住亦非不住是色等义无所有故我于菩萨及般若若义若名不知不得若以是法教诸菩萨我当有悔若菩萨闻如是说心不沈没忧悔不惊恐怖决定巳住不退以无所住方便而住若无方便善巧我我所执所缠扰故心住色等于色等作加行不能摄受修学圆满般若不能成办一切智智何以故色等不应摄受便非色等本性空故乃至其所摄受修学圆满甚深般若亦不应摄受便非般若本性空故以本性空观一切法心无行处是名无所摄受三摩地不共二乘其所成办一切智智亦不应摄受便非一切智以内空故乃至无性自性空故非取相修得诸取相皆是烦恼若取相修得一切智智者胜军梵志于一切智智不应信解彼生净信由胜解力思察一切智智不以相为方便亦不以非相为方便以相与非相俱不可取故虽名随信行而能以本性空悟入一切智智不取诸相乃至涅槃亦不取着菩萨虽于一切皆无所取而以本愿所行未满所证未办终不涅槃虽能圆满所行成办所证而不见四念住乃至十八不共法以四念住即非四念住乃至十八不共法即非十八不共法以一切法非法非非法故是菩萨虽不取着一切法而能成办一切事业行相品第九善现白佛菩萨无方便善巧若行色等是行其相若行常无常等是行其相非行般若又谓舍利子言若于色等住想胜解则作加行不能解脱尚不能证二乘况证菩提此名无方便善巧者若不行色等不行色等相不行常无常等不行常无常等相有方便善巧故能证菩提是菩萨不取行不取不行不取亦行亦不行不取非行非不行于不取亦不取由般若以无性为自性故是名无所取着三摩地不共二乘若菩萨于是胜三摩地恒住不舍速证菩提复有健行三摩地等略举一百十五名及余无量无数三摩地门陀罗尼门若能恒善修学亦令速证菩提菩萨虽依一切法平等性证入如是等持而于平等性及诸等持不作想解以无所有中分别想解无容起故佛赞印云菩萨应如是学于一切法都无所学舍利子问若尔诸法如何而有佛言诸法如无所有如是而有若于如是无所有法不能了达说名无明由无明及爱势力分别执着断常二边于诸法不知不见不能出离三界于三乘法不能成办若以无所得为方便速能成办一切智智幻喻品第十善现白佛设有问言幻士能学般若等能成办一切智智不当云何答佛言色等与幻有异不答言色等不异幻幻不异色等色等即是幻幻即是色等佛言幻有染净生灭不答言不也佛言无染净生灭法能学般若成办一切智智不答言不也佛言于五蕴中起想等想施设言说假名菩萨不答言如是佛言假建立者有生灭染净不答言不也佛言无想无等想无施设无言说无假名无身身业语语业意意业无染净生灭法能学般若成办一切智智不答言不也佛言菩萨以无所得而为方便修学如是甚深般若速成一切智智乃至若无方便善巧不为善友所摄受者闻说是法心惊恐怖有方便善巧者其心不惊恐怖次更分别善友恶友之相譬喻品第十一佛答善现无句义是菩萨句义如空中鸟迹等次释善不善法等次释摩诃萨义断诸见品第十二舍利子亦说摩诃萨义以能说法令断诸见故善现亦说摩诃萨义发菩提心不取着故六到彼岸品第十三满慈子亦说摩诃萨义普为利乐一切有情修行六度于一一度皆修六度令得圆满是名被大功德铠故乘大乘品第十四舍利子问云何菩萨乘于大乘满慈子答以一切智智相应作意大悲为首用无所得而为方便虽行六度等而不得六度等如实观察一切但有假名施设言说不可得故无缚解品第十五善现白佛云何菩萨被大乘铠佛言六度三十七品等虽有所为而无其实诸法性相皆如幻故善现言不被功德铠当知是为被大乘铠以一切法自相空故佛言一切智智无造无作一切有情亦无造无作菩萨为此事故被大乘铠由诸作者不可得故善现言色等无缚无解满慈子问何等色无缚无解答言如梦如响等色去来现在善不善无记等色一切无缚无解以一切法无所有故远离故寂静故无生灭染净故三摩地品第十六善现白佛何等是大乘相齐何当知发趣大乘从何处出至何处住为何所住谁乘而出佛言六度是大乘相二十空百千三摩地是大乘相念住等品第十七复次四念住等三十七品三解脱门十一智三无漏根三三摩地十随念四静虑等十力四无所畏四无碍解十八不共法入诸字门得二十种功德是大乘相修治地品第十八答齐何当知发趣大乘之问明初地修治十胜业等出住品第十九答从何处出至何处住之问谓从三界中出至一切智智中住然以无二为方便故无出无住又答谁乘而出之问都无乘是大乘出者以若所若能若时若处皆不可得故菩萨修行般若虽观诸法皆无所有毕竟净故无乘大乘而出住者然无所得而为方便乘于大乘从生死中出至一切智智中住尽未来际利乐有情超胜品第二十善现赞大乘超胜佛广明之无所有品第二十一广明大乘与虚空等普能容受无来无去无住可见前中后际皆不可得三世平等超出三世故名大乘菩萨修行般若时住此三际平等性中精勤修学一切相智无取着故速得圆满随品第二十二满慈子问如来令善现说般若今何故说大乘佛言般若大乘二名义无异故无边际品第二十三善现明三际菩萨皆不可得一切法无边际故菩萨亦无边际即一切法离一切法菩萨不可得诸法毕竟不生但有假名都无自性舍利子一一重问善现广答次白佛言菩萨修行般若观察诸法无受无取无住无着亦不施设为我以不见一切法故以一切法性空无生灭故一切法不生不灭即非一切法以一切法与不生不灭无二无处不生不灭法非一非二非多非别故一切法入无二法数远离品第二十四舍利子问云何菩萨云何般若云何观察诸法善现对曰勤求菩提利乐有情名菩萨具如实觉遍知一切法相而无所执名摩诃萨有胜妙慧远有所离远有所到名般若观一切法非常无常等名观察诸法次白佛言菩萨见一切法无生毕竟净故舍利子言六趣应无差别三乘不应得果善现对曰非胜义中有三乘六趣等次明诸法不生都无所依次明应净菩提道有世出世二种六度次明大功德聚皆由般若所办般若为善法母三乘从此生故舍利子言若菩萨住如是住恒不舍离成就大悲相应作意者则一切有情亦应成就菩萨以一切有情亦于此住及此作意常不舍离则菩萨与有情应无差别善现报言善哉能如实知我所说意虽似难我而成我意何以故有情非有故无实故无性故远离故寂静故无觉知故当知如是住及作意亦非有乃至无觉知历一切法广说亦尔由此因缘菩萨于如是住及此作意常不舍离与诸有情亦无差别以一切法无差别故佛赞印之大千震动佛笑显益帝释品第二十五诸天来集佛光赫奕帝释重问何谓般若云何应住应学善现先劝诸天发心次示以无所得而为方便思惟世间法皆无常苦等佛赞印之善现白言为报恩故又为帝释说如所应住不应住相舍利子念言若一切法不应住云何应住般若善现谓言同诸如来于一切法都无所住亦非不住以色等法无二相故天子作念咒句犹可了知般若竟不能解善现告言我曾不说一字汝亦不闻当何所解如化如梦谷响幻事说听及解都不可得天子复念转深转妙善现告言色等非深非妙色等自性非深非妙天子复念善现所说不施设色等善现告言从初发心应住无说无听无解甚深般若信受品第二十六天子作念善现欲为何等有情乐说何法善现告言欲为如幻化梦有情乐说如幻化梦之法诸声闻及菩萨同问谁能信受阿难答以有能信受善现告诸天子其中实无能信受者舍利子问岂不于中说三乘法乃至令得最胜妙辩善现答言诚如所说此般若中以无所得而为方便说三乘法等由内空等故散华品第二十七诸天化华散供佛令合成华台善现念为从心化出帝释言但变现耳善现言既非生法则不名华乃至一切法亦如是佛答帝释善现不违色等假名而说法性善现谓言菩萨知一切法但假名巳应学般若不于色等学不见色等可于中学故舍利子问何故不为摄受色等亦不为坏灭色等故学善现对曰不见有色等可摄受可坏灭亦不见有能摄受及坏灭者若能若所内外空故以无所学无所成办为方便故而学般若则能成办一切智智次明诸法皆无依持随顺世俗说依佛力次答菩萨所学般若不应于色等求不应离色等求帝释叹般若大无量无边善现印之授记品第二十八天仙三返唱善佛述见然灯佛得授记事预命帝释勤加守护摄受品第二十九佛为帝释说现法当来功德胜利窣堵波品第三十佛明修般若者能降自他贪等刀仗是大明咒等书经功德胜于供设利罗福生品第三十一佛印帝释叹经功德功德品第三十二诸天及佛皆劝帝释受持般若外道品第三十三外道来求佛过帝释念般若退之魔军亦尔天来品第三十四庆喜白佛何缘但赞般若佛言般若为尊为导故帝释更说功德佛又广说功德并明诸天龙神来礼般若之相是故经典随所在处应周匝除秽扫拭涂治香水散洒宝座安措香华珍宝庄严供养设利罗品第三十五帝释答佛于设利罗宁取般若以诸佛身皆因般若生故经文品第三十六佛为帝释展转较显书经功德帝释白佛应以种种巧妙文义为他演说佛又较显功德并明说相似法真正法不同之义随喜回向品第三十七慈氏菩萨与善现酬唱随喜回向之法诸天赞美大师品第三十八舍利子向佛广赞般若佛言般若即是大师善现亦叹般若是大波罗密多地狱品第三十九舍利子问能信解者从何处来乃至修习为已久如佛言从十方法会来乃至信解甚久又为善现分别修学久近之相并说谤般若者堕三涂相清净品第四十佛与舍利子明一切法毕竟净故是法清净最为甚深善现答帝释问所起执着佛又为说微细执着无标帜品第四十一善现问云何应行般若佛言不行色等若常若无常等善现白佛菩萨如为虚空擐功德铠会中有一苾刍作念般若微妙难测虽非有法而亦非无佛赞印之善现答天帝释若欲守护修般若者不异守护虚空幻梦化等诸天以佛神力见十方各有千佛同说般若佛告善现慈氏证菩提时亦于此处宣说般若乃至诸天庆慰唱言今见第二转妙法轮佛告善现如是法轮非第一转亦非第二于一切法不为转故还故出现世间但以无性自性空故标帜名言皆不可得是故名大波罗密多不可得品第四十二善现广叹佛为释成东北方品第四十三帝释念闻经善根舍利子赞信解功德佛答帝释云何住习之问又印舍利子甚深等赞舍利子又说王都前相等喻佛赞印之又印善现甚深等赞次为舍利子说此经从东南方乃至最后于东北方兴盛魔事品第四十四佛为善现说修行时留难魔事不和合品第四十五次说学法与持法者种种两不和合皆为魔事及说恶魔所化作事佛母品第四十六佛告善现佛观般若如子护母示相品第四十七诸天问般若以何为相佛言以空无相无愿等为相依世俗说不依胜义当知般若远离众相不应问言以何为相乃至一切法相如来如实觉为无相般若不见色等故名示色等相能为如来显色等世间空示色等世间远离寂静等由是能示世间实相名如来母能生如来又色等皆不可思议不可称量无数量无等等以不可得故于是四众得益菩萨得记成办品第四十八佛答善现般若能办六度十八空等信解般若菩萨从人中来或从他方佛处来或从睹史多天来船等喻品第四十九佛为善现说海船破喻不取所依则溺死能取所依则至岸菩萨亦尔不依般若则退入二乘能依般若则定证菩提及说度旷野等诸喻初业品第五十佛答善现初业菩萨应亲近真净善友调伏贪等品第五十一善现白佛谁于般若能生净信胜解若生信解心何性何相何状何貌佛言心心调伏贪瞋痴等为性相状貌真如品第五十二诸天散华礼赞佛印述之又赞善现随如来生善现答之大千震动天又散华善现复说真如相义众生获益六千菩萨成阿罗汉佛告舍利子此由不摄受般若远离方便善巧如大鸟无翅故次诸天谓菩提极难信解证得善现谓极易信解证得舍利子谓若易信解证得不应有退屈者善现问色等有退屈不色等真如有退屈不离色等及色等真如有法有退屈不舍利子一一答言不也然佛何故说三种乘满慈子令问为许有一菩萨乘不善现以真如义反征辩竟结云若菩萨闻说诸法真如不可得相心不惊恐怖等速证菩提定无退屈佛赞印之善现请问菩萨欲疾成办菩提当于何住应云何住佛广答之二千菩萨得无生忍不退转品第五十三佛为善现说不退转菩萨诸行状相乃至常得身语意净魔不能惑转不转品第五十四佛答善现不退转菩萨既名不退转亦得名退转于色等想有退转故复次不退转菩萨当作上士不作下士常不远离念佛作意闻法作意生生之处常不离佛恒闻正法甚深义品第五十五善现白佛惟愿复为菩萨说甚深义令住其中能修施等令速圆满佛言种种增语皆显涅槃为甚深义乃至色等亦名甚深色等真如甚深故色等真如非即色等非离色等是故甚深次较显如教住如说学之功德又较显随喜回向功德又答无数无量无边之义又明依止无增减无所有为方便修行般若由此为门集诸功德便证菩提如焰燋炷非初非后不离初后梦行品第五十六舍利子问梦中行此三三摩地于深般若有增益不善现答言昼行有增益者梦行亦有增益次与弥勒菩萨问答愿行品第五十七佛告善现菩萨修行施等为诸有情发大愿行殑伽天品第五十八授天女记习近品第五十九佛答善现观色等空不令心乱则不见法不作证未入定位系心于所缘巳入定时不系心于境不退施等不证漏尽如壮士过旷野如坚翅翔虚空等增上慢品第六十佛为善现说菩萨不退转相及说增上慢相次明菩萨欲证菩提应常亲近真善知识次说般若妙相次较说经功德同学品第六十一帝释叹持说者非少善根所能佛为较显胜德帝释复为一苾刍广明胜德兼为庆喜明仗佛力佛又为庆喜分别有恼乱不恼乱之所由次明菩萨与菩萨共住相视应如大师同性品第六十二佛答善现内空等是菩萨同性住此中学名为同学又问若一切法本性清净菩萨云何复于妙法而得清净佛言于性净中精勤修学甚深般若如实通达远离烦恼染着故说复得清净复次方便善巧威德力故摄持增长导引一切波罗密多如萨迦耶见如命根无分别品第六十三帝释散华发愿问随喜福佛为较显善现问如幻心云何能证菩提佛为征释并叹菩萨能为难事善现复言不应说彼能为难事以所证能证证法证者证处证时都不可得如幻如影乃至如化如机关等无分别故舍利子言若一切法皆无分别云何分别五趣三乘善现答言有情颠倒惑业因缘施设五趣差别无分别故施设三乘圣者三世如来皆由分别断故可施设有种种差别菩萨应行无所分别甚深般若便能证得无所分别微妙菩提觉一切法无分别性尽未来际利乐有情坚非坚品第六十四善现答舍利子菩萨修行般若行非坚法不行坚法又为诸天明希有事如欲调伏虚空当知色等离故即施等离又答佛不沈不没之问次问何等菩萨为佛赞叹佛言住不退转位者又随不动佛为菩萨时所行而学者又随宝幢顶髻二菩萨所行而学者实语品第六十五佛为帝释叹善现住于胜住然犹不及菩萨所住甚深行住六百苾刍发菩提愿佛授其记次以般若付嘱庆喜并现不动佛国令大众见又出舌相再嘱庆喜无尽品第六十六佛答善现般若菩提皆如虚空不可尽故应观色等无尽故引发般若乃至魔皆愁苦相摄品第六十七佛答善现六度互相摄取之相巧便品第六十八佛答善现菩萨成就巧方便者发心甚久乃至善根甚多又般若虽于五度最为前导而无分别作用真实自体菩萨为有情故勤行六度前五摄在般若性无差别为度有情假说差别又般若于一切法都无所舍若不思惟色等便能增长善根圆满六度证得菩提乃至着无所有不可取法则离般若般若如转轮王一切善法随行随至又能示现道非道相又如实观色等非相应非不相应是能与六度常共相应不相舍离又般若是诸善法所趣向门如水趣海又应于诸法如实了知略广之相又应观色等彫落故破坏故乃至性虚伪故行深般若如引虚空引深般若破坏诸法修深般若从初发心至菩提座应行应引应修无容横起诸余作意又应学一切法皆不可施设而趣菩提都无所行是行般若从初发心常学无所得而为方便应修布施等应住内空等诸有二者名有所得诸无二者名无所得虽于诸法常乐决择而不得色等以无为无作而为方便行深般若佛以净五眼求色等不可得虽证一切智智不住有为界亦不住无为界如变化者度化有情如来与变化佛俱为真净福田诸法法性为定量故又一切法但有名相唯假施设名相性空有情执着沈沦生死菩萨悲愍发心行行证得一切智智拔济令出然诸名相无生无灭亦无住异施设可得又前际后际俱不可得达一切法自相空巳应行般若无所执着次释般若不与诸法为义非义树喻品第六十九善现以空中种树喻菩萨能为难事佛以良田种树之喻答之次释菩萨当知如佛并较发心不退乃至如来功德展转增胜又答初发心菩萨恒正思惟一切智智信解一切法皆无性为性菩萨行品第七十佛答善现当于色等空行菩萨行不以二故摄受修行六度乃至证得一切智智恒时增长一切善法亲近品第七十一佛答善现若不亲近诸佛圆满善根承事善友尚不名菩萨岂能证一切智智遍学品第七十二佛答善现菩萨成就最胜觉慧虽能受行清净深法而不摄受殊胜果报于法自性能不动故次明离四句而有得有现观以一切法常无常等为戏论应离诸戏论行深般若遍学诸道由菩萨道得入正性离生于圣法毘柰耶中应如是学甚深般若修除遣一切法若一切有二想者定无布施等下至顺忍彼尚非有况能遍知一切法况能得一切智智渐次品第七十三佛答善现住无想者亦无顺忍菩萨于一切法皆无有想亦无无想以无性为圣道以无性为现观若一切法有少自性或复他性为自性者佛不应通达一切法无性为性已入四禅起五通证菩提度有情菩萨初发心位闻一切法及诸有情皆以无性为性证得此故说名为佛乃至预流深信此故名贤善士故我定应发趣菩提普为有情得涅槃故作渐次业修渐次学行渐次行所谓六度六念乃至一切相智无相品第七十四佛答善现以一切法皆以无性为性诸有情类具断常见住有所得难可解脱若无所得即是得即是现观即是菩提以不坏法界相故由此故得有初地乃至十地得有异熟神通六度等法由离诸相无漏心力能于无相无作法中圆满一切功德无杂品第七十五佛答善现安住如梦等五取蕴中为诸有情布施持戒安忍精进修定学慧如实了知如梦等五蕴皆同一相所谓无相若如是知而行施等则能圆满一切善法众德相品第七十六佛答善现愚夫异生于梦得梦得见梦者乃至于化得化得见化者颠倒执着造三业行往来生死菩萨以二种空观察诸法一毕竟空二无际空安住二空为说正法色等是空离我我所如梦如化都无自性又以方便神力拔济令出得三乘果次明菩萨甚奇希有之法安住异熟六度五通等随应摄受有情布施爱语利行同事财施法施说三十七品乃至相好等法四十二字母等不坏诸法无二分别为诸有情如实宣说令离妄想颠倒执着趣三乘果譬如化佛教所化众又一切法不异真法界等而依世俗施设因果差别菩萨于诸法中自无执着教他无执善达诸法如实相故善达品第七十七佛答善现如所变化于一切法都无所行是为善达诸法实相以诸法但有假立名相是故菩萨于诸善法能自增进亦能令他增进又如实知色等相色等生灭色等真如是为能学三解脱门则能学一切法又欲学法界当于一切法学知一切法即真法界初中后际常无差别实际品第七十八佛答善现菩萨但以实际为量行深般若由方便善巧力故安立有情令住施等而不执着观本性空都无所得为度执有情想及法想故行道相智得三乘道趣证无上菩提佛眼常无断坏无阙品第七十九佛答善现菩萨具足殊胜方便善巧修行施等不得施等亦不远离施等修菩提道次答舍利子不和合一切法不离散一切法诸法皆无自性可合离故如实了知一切法性皆不可取于一切法得无障碍安住二谛宣说正法如化食施化众等又答善现修行施等及余大菩提道皆能成熟有情道士品第八十佛告善现总一切法皆菩萨道不学一切法定不能得一切智智审察诸法皆毕竟空不应执着而于诸法学无厌倦观诸有情心行差别如实了知但行虚妄所执方便善巧教令远离所执修诸善行然勿恃此而生憍逸次明清净自他三种麤重能净佛土正定品第八十一佛答善现是菩萨从初发心至最后有皆住菩萨正性定聚次释如来本生之疑次明一切善法皆是菩提资粮佛法品第八十二佛答善现即菩萨法亦是佛法由位有异法性非异无事品第八十三佛答善现无性法中无业无果亦无作用愚夫不了颠倒发业受三界身为拔济故施设圣法及毘柰耶分位差别广说梦像响燄影幻变化寻香城喻实说品第八十四佛答善现我说一切法平等性为清净法菩萨知一切法不可取已为饶益彼诸有情故求趣菩提不为巳身非为余事乃至依世俗故说得菩提若执有二不能得果亦无现观执无二者亦复如是法平等性非佛所行以与佛无别故又复法平等性非即一切非离一切说名胜义菩萨行深般若不动胜义而行菩萨行成熟有情严净佛土证得菩提说法度众空性品第八十五佛答善现若有情自知诸法皆本性空则佛菩萨不现神通作希有事又一切世出世法无非是化然有声闻化有独觉化有菩萨化有如来化有烦恼化有诸业化乃至非实有法名为涅槃是故可说涅槃非化又一切法先既非有后亦非无自性常空不应惊怖阅藏知津卷第二十二阅藏知津阅藏知津卷第二十三北天目沙门释智旭汇辑大乘经藏般若部第三之八第三分缘起品第一佛住鹫峰与五亿苾刍等俱余并同初二分而九方文略舍利子品第二与初分学现品至现舌相品同而文较第二分又稍略善现品第三与初分教诫教授品至净道品同天帝品第四与初分天帝品至叹众德品同现𡨧堵波品第五与初分摄受品同称扬功德品第六佛设利罗品第七福聚品第八随喜回向品第九地狱品第十叹净品第十一赞德品第十二陀罗尼品第十三魔事品第十四现世间品第十五与初分佛母品同不思议等品第十六譬喻品第十七与初分办事品等同善友品第十八真如品第十九不退相品第二十空相品第二十一殑伽天品第二十二巧便品第二十三学时品第二十四见不动品第二十五即初分愿喻品等方便善巧品第二十六即初分无尽品等慧到彼岸品第二十七妙相品第二十八施等品第二十九佛国品第三十宣化品第三十一第四分妙行品第一即善现教诫品等帝释品第二供养𡨧堵波品第三称扬功德品第四福门品第五随喜回向品第六地狱品第七清净品第八赞叹品第九总持品第十魔事品第十一现世间品第十二不思议等品第十三譬喻品第十四天赞品第十五真如品第十六不退相品第十七空相品第十八深功德品第十九谈梦觉义较前三分更明畅殑伽天品第二十觉魔事品第二十一善友品第二十二天主品第二十三无杂无异品第二十四迅速品第二十五幻喻品第二十六坚固品第二十七散华品第二十八随顺品第二十九第五分善现品第一天帝品第二𡨧堵波品第三神咒品第四设利罗品第五经典品第六回向品第七地狱品第八清净品第九不思议品第十魔事品第十一真如品第十二甚深品第十三船等喻品第十四如来品第十五不退品第十六贪行品第十七姊妹品第十八梦行品第十九胜意乐品第二十修学品第二十一根栽品第二十二付嘱品第二十三见不动佛品第二十四第六分缘起品第一佛住鹫峰与四万二千苾刍七万二千菩萨及天龙鬼神众俱面门出光照无边界还归面门东方普光佛所离障菩萨南方日光佛所日藏菩萨西方功德光明佛所功德藏菩萨北方自在王佛所广闻菩萨东南方甘露王佛所不退转菩萨西南方智炬佛所大慧菩萨西北方妙音王佛所功德聚菩萨东北方智上佛所常喜菩萨上方金刚相佛所宝幢菩萨下方金刚宝庄严王佛所宝信菩萨皆来集会通达品第二最胜天王请问云何菩萨修学一法能通达一切法佛答以修学般若能通达十波罗密显相品第三佛答最胜如地水火风空等相甚深般若亦复如是法界品第四佛答最胜菩萨学深般若有妙慧故通达法界即是不虚妄性不变异性诸法真如但可智知非言能说于是大千变动菩萨脱衣敷座诸天散华奏乐龙澍香雨十方佛放眉光遍照此土还归佛顶众会获益最胜复问甚深般若既绝语言离诸文字云何菩萨为诸有情说法随顺甚深法相不违世俗佛言具大方便善巧力故谓大慈悲喜舍又问云何为度有情示现诸相佛言相不可得但由方便善巧威力示现入胎乃至涅槃种种化相念住品第五佛答最胜菩萨行深般若心正无乱善修身受心法念住及说如来功德大威神相法性品第六佛答最胜如来法性不可思议如无价珠堕在淤泥不为所染依此法性修习善根具足方便大悲愿力不舍有情远离一切虚妄分别心得清净深如大海一一行中具众行故生净佛土不为胎污于是旧住天神空中赞叹并为光德天子现净土相平等品第七佛答最胜法性平等之义并为授记现相品第八舍利子问先现苦行等事最胜答之无所得品第九善思菩萨问最胜得受记耶答言我虽受记而犹梦等乃至重重问答令众获益最胜问佛云何未发心者即能发心皆悉成就得不退转佛言以纯净意发菩提心亲近贤圣乐闻正法远离悭嫉正信业果设为身命终不作恶乃至佛为破四见故说无常苦无我涅槃寂静四法次说神咒证劝品第十佛为最胜说过去功德宝王佛时治世轮王问深正法成然灯佛彼时千子即是贤劫千佛最胜又问云何修行速成大道佛言一切善法无不修满又问现何色像佛言如镜随现又般若犹如虚空无有一法可为譬喻显功德品第十一佛答曼殊室利过去多闻佛时精进力菩萨即今最胜天王又答云何护持正法云何能调伏心等问现化品第十二最胜答善思问佛所化身更能化作无量化佛往昔愿力清净故及答护正法问又有贤德天子相与问答陀罗尼品第十三曼殊室利及寂静慧菩萨共说众法不入陀罗尼功德大千振动天雨妙华佛说过去宝月佛时宝功德菩萨有大辩才即今寂静慧是劝诫品第十四佛答曼殊室利具明信受福聚毁谤罪过二行品第十五佛为曼殊室利说化他自行二种般若及说五事不可思议三十二相八十随好赞叹品第十六曼殊室利妙色天子善名天子大梵天王各以颂赞佛印成之付嘱品第十七佛以十法付嘱阿难一书写二供养三施他四谛听五披读六受持七广说八讽诵九思惟十修习及为持髻梵天说佛赞三事最为无上一发菩提心二护持正法三如教修行第七曼殊室利分佛在给孤独园与百千苾刍十千菩萨众俱曼殊室利明相现时诣如来所在外而立舍利子等亦然佛出敷坐跏趺曼殊答佛为欲利乐有情以真如相观于如来次与舍利子互相酬唱复答佛发明甚深般若观一切法皆是佛法于是舍利子慈氏菩萨曼殊室利无缘虑女皆叹闻说不沈没惊怖者巳住不退转地佛印成之又与舍利子互相问答显真法界性平等义又与佛互相问答明福田相不可思议大地变动众会得益次明初学不思议定如初学射久习成就不复作意大迦叶问当来谁能信解修学佛具答之次为曼殊说一相庄严三摩地谓不动法界念一如来即为普观三世诸佛乃至佛现神力护持般若久住世间饶益有情第八那伽室利分佛在给孤独园妙吉祥菩萨于日初分着衣持钵渐将入城龙吉祥菩萨见巳问答无能胜菩萨来赞妙吉祥菩萨答以一切非实皆如谷响龙吉祥复相问答既承教诫入海喻定善思菩萨变动大千不能令出后从定起雨诸香花向佛归命妙吉祥又为说无上法食善现来问何所谈论妙吉祥诘以何法名为大士如响岂能有所谈论善现入无所得三摩地门出定向佛皈命妙吉祥又说诸法如幻梦等善现又入灭定舍利子来问答善现出定妙吉祥为说希有妙食善现及舍利子俱入灭定次从定起各各入城善现化一女人妙吉祥与诸菩萨声闻等众各饭食巳俱诣佛所以如上事具白世尊佛赞印之妙吉祥曰彼女所断我见即非我见是故如来说名我见乃至夫法想者即非法想是故如来说名法想次叹持四句颂福聚甚多世尊说颂如星翳灯幻露泡梦电云于一切有为应作如是观第九能断金刚分与流通金刚般若同本颂曰诸和合所为如星翳灯幻露泡梦电云应作如是观第十般若理趣分佛住他化自在天王宫与八百万大菩萨俱为诸菩萨说一切德甚深微妙般若理趣清净法门此门即是菩萨句义理极妙乐清净句义诸见永寂清净句义乃至一切有记无记法有漏无漏法有为无为法世间出世间法空寂清净句义是菩萨句义复依遍照如来之相说寂静法性般若理趣现等觉门复依调伏一切恶法释迦牟尼如来之相说调伏众恶般若理趣普胜法复依性静如来之相说平等智印般若理趣清净法复依一切三界胜主如来之相说灌顶法门般若理趣智藏法复依一切如来智印持一切佛秘密法门如来之相说如来智印般若理趣金刚法复依一切无戏论法如来之相说离戏论般若理趣轮字法复依一切如来轮摄如来之相说入广大轮般若理趣平等性复依一切广受供养真净器田如来之相说真净供养甚深理趣无上法复依一切能善调伏如来之相说能善调伏甚深理趣智藏法复依一切能善建立性平等法如来之相说性平等性甚深理趣最胜法复依一切住持藏法如来之相说有情住持甚深理趣胜藏法复依究竟无边际如来之相说无边无际究竟理趣金刚法复依遍照如来之相说三神咒一一告金刚手受持功德第十一布施波罗密多分佛在给孤独园与千二百苾刍俱再三命劝舍利子为诸菩萨宣说布施波罗密多舍利子言应缘一切智智以大悲为上首修行布施则能摄受一切智智疾证无上菩提宁以无记心行施或不行施终不以回向二乘地心行施次答满慈子问喻说菩萨声闻行施胜劣意愿满慈子亦说二施譬喻舍利子广说有巧方便所行布施及随喜回向所引善根如月如日如吠琉璃宝如马宝又常于有情作大饶益如真金如日月如商主如善士如王种次更广说应起决定施心应学无染布施又观诸法若顺若违皆能助引一切智智又明二乘于一切智亦有助力然诸二乘作意于一切智及此赀粮俱无助力故制菩萨定不应起二乘相应作意次明能舍众相回向菩提欲为有情作大饶益乃名能得无上善利方便善巧不取法相得入居顶诸菩萨数次明说如是法皆如来力佛嘱阿难受持满慈子问若一切法皆非实有行布施何所舍成正觉何所得佛言无所舍无所得无所损无所益如二幻师戏为变易以幻价直易化美团等又舍利子答满慈子菩萨先应思惟一切法性毕竟空寂次应思惟一切智智具胜功德后应愍念一切有情贫乏珍财受诸苦恼作是念已便舍一切珍财施诸有情心无所着亦以正法施诸有情亦以无边上妙供具恭敬供养佛法僧宝如是布施随顺菩提疾能证得一切智智与诸有情作大饶益于是佛以神力令诸大众见十方各各无数殑伽沙数世界各有无量菩萨行施精勤乃结劝云菩萨欲疾证得一切智智穷未来际利乐有情应观法空缘一切智具胜功德愍念有情受贫匮苦应行布施波罗密多持此善根普施一切令脱恶趣生死众苦作是愿言十方世界诸有情类由我善根功德威力未发无上心者令速发心已发心者令永不退已不退者令速圆满一切智智舍利子问最初发心第二发心住不退地坐菩提座差别佛答示之并以神力令见十方各无数界无数菩萨行菩萨行种种差别无数如来种种方便饶益有情乃结劝云若定发心求一切智彼必当作世间第一真净福田及作大千最大法师亦作如来利乐一切有情次答舍利子问广明菩萨初心胜于二乘后心及明菩萨不退心力于余神力最为无上次满慈子与舍利子互相问答明退心者非真菩萨是增上慢欲证菩提应正发起一切智智相应作意乃至佛嘱阿难受持第十二净戒波罗密多分佛在给孤独园与千二百五十苾刍俱命舍利子宣说戒度满慈子问云何应知菩萨持戒犯戒舍利子答若住二乘作意是名非所行处是名菩萨犯戒又问若求一切智智而修布施岂不执着一切智智成戒禁取云何名为持菩萨戒答言一切智智远离众相非方处摄既非有法亦非无法由此因缘不可执取是故菩萨行施持戒回向菩提虽求证得一切智智而不名为戒禁取摄若回向二乘地执取净戒是失菩萨戒名犯戒菩萨若未见圣谛未证实际或有因缘易可还净若见圣谛证实际已异见深重难可还净又虽经沙数大劫修行净戒令满而不回向菩提饶益有情不能摄受菩萨戒度虽经沙数大劫居家受妙五欲而不发趣二乘地心求一切智增上意乐无退坏故不名犯菩萨戒又若见有少法名为作者名为犯戒菩萨若随所修六度皆用大悲为首发起随顺回向一切智智相应之心是名具戒菩萨次广叹初心一菩萨戒远胜世出世间一切净戒以其心无分限普度有情求大菩提引发净戒是故除佛所有净戒于余净戒最为第一又宁迟证菩提不为速求堕二乘地又菩萨不应欲胜菩萨不应轻慢菩萨不应降伏菩萨于余菩萨供养恭敬应如如来乃至应普恭敬一切有情又一切法无少有实皆如幻事故诸菩萨回向趣求一切智智皆由了达诸法非实如幻如化有所堪能又菩萨于六度二十空等乃至一切相智虽应精勇修习如救头然不应味着又明菩萨于二乘地但应远离不应赞毁佛赞印之并为广说方便善巧又明如来皆深愍念一切有情心无差别不随欲行然于菩萨最不弃舍第十三安忍波罗密多分佛在给孤独园与千二百五十苾刍众俱命满慈子宣说忍度舍利子问菩萨忍声闻忍有何差别满慈子答声闻唯为舍弃自身烦恼名为少分安忍菩萨欲度无量有情名为具分安忍于檀涂火烧起平等心俱欲毕竟利乐又声闻唯观蕴等无我有情之所引发菩萨亦观蕴等无性无生之所引发菩萨欲证菩提应修其心令与地水火风空等宁受无边大苦而不爱着二乘自利众善又若住二乘地起二乘作意乃至乐观蕴等常无常等是为行他行处若修六度一切智智相应作意是为行自行处一切恶魔不能得便第十四精进波罗密多分佛在给孤独园与千二百五十苾刍众俱满慈子问菩萨精进佛言初发心时若身若心先应为他作饶益事如仆任主不应自在诸有所为皆随主欲亦如马宝盘回去住迟速任人又常勤修六度二十空等能为难事第十五静虑波罗密多分佛住鹫峰与千二百五十苾刍众俱舍利子问菩萨云何方便安住静虑佛言渐次入四静虑引发五通降魔成觉又虽现入四禅四定而不味着亦不离染虽观一切法都不可得而不弃舍一切智智满慈子问何缘如来许诸菩萨入四禅四定不许久住其中心生染着舍利子答若生欲界速能圆满一切智智生色无色无斯用故满慈子问云何安住静虑摄受般若精进忍戒施等佛一一答又明若住二乘相应作意名为散乱若随所集一切善根回向趣求一切智智名为心定舍利子问菩萨安住静虑云何方便还从定起佛言于色无色静虑等至顺逆次第超越串习极善纯熟游戏自在复入欲界非等引心由起此心还生欲界亲近供养诸佛引发菩提分法生色无色无如是能上二界生身心钝故第十六般若波罗密多分佛住竹林白鹭池侧与千二百五十苾刍无量无数一生所系菩萨众俱有善勇勐菩萨请问何谓般若云何修行云何令速圆满云何恶魔不能得便能觉魔事云何安住速能圆满一切智法佛言实无少法可名般若谓如实知一切法性无实无生亦无虚妄虽不见有菩提心性而能发起大菩提心彼虽如是发菩提心而于菩提无所引发若能远达诸法实性是谓般若微妙甚深实不可说今随世俗文句方便演说即蕴等非般若离蕴等非般若般若于一切法都无所依不在蕴等内不在蕴等外不在两间远离而住与蕴等非相应非不相应蕴等真如不虚妄性不变异性如所有性是谓般若复次一切法无自性是谓般若一切法非一切法所行故无知无见是谓般若一切法不舍自性如是遍知是谓般若一切法与一切法非合非离是谓般若一切法非增非减是谓般若一切法非染非净是谓般若一切法非有净法非有不净法是谓般若一切法非移转非趣入是谓般若一切法非系非离系非死非生非生非死非流转非有流转法非尽非有尽法非有集法非有灭法非有起法非有尽法非有变坏法非无变坏法非常非无常等非有贪瞋痴法非离贪瞋痴法非作者非使作者等非断非常非有边非无边非见趣非见趣断非爱非爱断非善非非善是谓般若如是般若非一切法摄亦非远离如是等法别有般若如梦如幻如燄如影如响如沫如泡如芭蕉如虚空如影光如宝光如灯光非圆成实于是舍利子广叹难见难觉乃至无边际等佛一一印述之舍利子问云何菩萨依如是法行诸境相佛言尚不得法何况非法尚不得道何况非道知一切境皆无境性于一切境皆无住着以无边法为所行境如空如风无有少相而可得者又此甚深法要非但耳闻即名为果要不放逸精进修行如实了知远离众恶自他俱利乃名为果若于正法起异解行不名闻法若于法义起颠倒解不正修行定无顺忍不应深信微少善根谓彼即能脱诸恶趣若得顺忍能不复造感恶趣业不复懈怠起顺退分时舍利子告善现言云何具寿默然不说般若善现答言我于诸法都无所见故无所说乃至甚深般若不可说示佛告善勇勐言菩萨修行般若于一切法都无所行以一切法皆是颠倒之所等起非实非有邪伪虚妄若能行无所行为行般若遍知一切所缘而行除遣一切所缘而行善勇勐言菩萨修行甚深般若不可思议佛言如是一切法皆不可思议故菩萨修行般若亦不可思议善勇勐言如是行深般若是无上行清净行明白行无生行无灭行超出行难伏行佛印成之又明一切法皆以无性为性不可修亦不可遣菩萨于一切法无取无执无住无着成就功德智慧大威神力能降伏魔乃至付嘱贤守导师等五百上首菩萨及善勇勐菩萨又复微笑放光令大千界处处有情互得相见天龙鬼神花香供养赞咏神力无数菩萨得无生忍无边有情发无上心放光般若波罗密多经菜重芥西晋于阗国沙门无罗叉共竺叔兰译共九十品与大般若第二分同本而有常啼法上二品摩诃般若波罗密经姜海咸姚秦天竺沙门鸠摩罗什共僧叡译共九十品亦同放光般若而文较顺畅光赞般若波罗密经河西晋月支国沙门竺法护译共二十一品亦同上经而文来未尽道行般若波罗密经淡后汉月支国沙门支娄迦谶译共三十品与大般若第四分同而有常啼昙无竭二菩萨事小品般若波罗密经鳞姚秦天竺沙门鸠摩罗什译共二十九品与道行同佛母出生三法藏般若波罗密多经宋北印土沙门施护译共三十二品亦同道行而文畅顺佛母宝德藏般若波罗密经宋中印土沙门法贤译即佛母般若三十二品之摄颂也大明度无极经潜吴月支国优婆塞支谦译共三十品亦同道行摩诃般若波罗密钞经潜符秦天竺沙门昙摩蜱共竺佛念译共十三品亦同道行而文来未尽胜天王般若波罗密经羽陈优禅尼国王子月婆首那译与大般若第六分同文殊师利所说摩诃般若波罗密经翔萧梁扶南国沙门曼陀罗仙译与大般若第七会同又收入宝积第四十六会文殊师利所说般若波罗密经翔萧梁扶南国沙门僧伽婆罗译亦与大般若第七会同佛说濡首菩萨无上清净分卫经翔刘宋沙门释翔公译与大般若第八会同金刚般若波罗密经羽姚秦天竺沙门鸠摩罗什译与大般若第九会同而举世流通智者大师有疏金刚般若波罗密经羽元魏北天竺沙门菩提留支译亦同第九会而分作十二分金刚般若波罗密经羽陈优禅尼国沙门真谛译金刚能断般若波罗密经翔隋南天竺沙门达摩笈多译文拙甚能断金刚般若波罗密经翔唐大荐福寺沙门释义净译已上并是同本异译能断金刚般若波罗密多经翔唐玉华寺沙门释玄奘译仁王护国般若波罗密多经唐北天竺沙门大广智不空译序品第一佛在鹫峰初年月八日入大寂静妙三摩地放毛孔光普照十方菩萨来集观如来品第二说护佛果护十地行波斯匿王言观身实相观佛亦然佛印之菩萨行品第三二谛品第四护国品第五不思议品第六奉持品第七有金刚手菩萨所说咒嘱累品第八文更顺畅最宜流通仁王护国般若波罗密经翔姚秦天竺沙门鸠摩罗什译与上经同有智者大师疏佛说了义般若波罗密多经宋北印土沙门施护译佛告舍利子般若波罗密相应行者当于诸法如实了知诸有所作离一切相即能圆满六度又当断除十种疑惑佛说五十颂圣般若波罗密经宋北印土沙门施护译佛在鹫峰告须菩提般若波罗密经于三乘法聚集摄受平等如一佛说帝释般若波罗密多心经宋北印土沙门施护译佛在鹫峰为帝释说般若义无边及说颂说咒般若波罗密多心经翔唐大慈恩寺沙门释玄奘译举世流通文约义富摩诃般若波罗密大明咒经翔姚秦天竺沙门鸠摩罗什译佛说圣佛母般若波罗密多经宋北印土沙门施护译二经俱与上同本而后译有序及流通佛在鹫峰入定舍利子问观世音观世音说竟佛出定赞之阅藏知津卷第二十三阅藏知津阅藏知津卷第二十四北天目沙门释智旭汇辑大乘经藏法华部第四述曰凡是开权显实授声闻成佛记发迹显本明成佛甚久远及但明一乘修证之法无二无三者皆此部收无量义经草萧齐中天竺沙门昙摩伽陀耶舍译德行品第一大庄严菩萨赞佛说法品第二大庄严问何法速成菩提佛答有一法门能令速成菩提谓无量义从一法生一法者名为实相十功德品第三此说法华之前茅也故收入法华部中妙法莲华经草姚秦天竺沙门鸠摩罗什译序品第一佛在耆阇崛山先说无量义经次入无量义定眉光东照万八千土弥勒疑问文殊述往事以释之方便品第二世尊出定告舍利弗诸佛方便不可思议唯佛与佛乃能知之即止不说舍利弗三请五千增上慢者退席乃唱唯一大事所谓开示悟入佛之知见一切皆当作佛实无三乘譬喻品第三授舍利弗记说火宅喻信解品第四须菩提迦旃延大迦叶目犍连领解佛旨说穷子喻药草喻品第五佛印四人所说而推广之授记品第六授大迦叶等四人记化城喻品第七先说大通智胜佛时十六王子覆讲结缘事次说化城喻五百弟子授记品第八富楼那为上首五百弟子皆得受记说系珠喻授学无学人记品第九阿难罗𥈑罗为上首法师品第十佛因药王菩萨告八万大士持此经速得佛并说凿井喻见宝塔品第十一多宝佛塔从地涌出大声赞善释迦如来以神力三变净土分身诸佛咸集与欲开塔多宝如来分半座与释迦同坐释迦大声唱告劝持提婆达多品第十二说如来往昔求法事阿私仙得闻妙法今授提婆达多大菩提记文殊入海弘经龙女献珠成佛持品第十三药王大乐说等各各发愿持经佛授大爱道及耶输记又视八十万亿那由他诸菩萨诸菩萨亦发愿持经安乐行品第十四文殊请问末世持经方法佛以身口意誓愿四安乐行答之兼说轮王髻珠喻从地涌出品第十五六万恒沙菩萨各将眷属从地涌出大众怀疑弥勒兴问如来寿量品第十六佛自明成道已来甚久以释众疑说医王喻分别功德品第十七明在会闻法获益之多及明五品弟子功德随喜功德品第十八法师功德品第十九明法师得六根清净常不轻菩萨品第二十明往古比丘以随喜行得净六根速成佛道如来神力品第二十一出广长舌放毛孔光謦欬弹指声遍十方嘱累品第二十二三摩众菩萨顶而嘱付之药王菩萨本事品第二十三宿王华菩萨请问佛为说一切众生喜见菩萨然身然臂事妙音菩萨品第二十四佛放眉间光照东方世界召此菩萨来作佛事观世音菩萨普门品第二十五无尽意菩萨请问佛为说十四无畏三十二应种种功德陀罗尼品第二十六菩萨及天神等各各说咒护法妙庄严王本事品第二十七明往古净德夫人净藏净眼二子同化父王见佛普贤菩萨劝发品第二十八佛为普贤重示四法普贤说咒护持此一部经乃如来究竟极谈具明施设一代时教所以然之线索如家业之有总帐簿如天子之有九鼎也非精研智者大师玄义文句不尽此经之奥仍须以荆谿尊者释签妙乐辅之正法华经木西晋月支国沙门竺法护译与上经同但药草品中有迦叶问答及生盲喻五百弟子授记品初有入海取宝喻法师品名为药王如来品有宝盖王及千子与善盖太子法供养事一切咒皆翻梵成华嘱累品在最后妙法莲华经隋北天竺沙门阇那崛多共达摩笈多译多用什师译文但添药草品后生盲一喻耳陀罗尼品在第二十一嘱累品在最后提婆达多品合入见宝塔品故止有二十七品萨昙芬陀利经草附西晋录即宝塔品提婆达多品别出观世音菩萨普门品鸠摩罗什译文阇那笈多译颂按藏中法华经普门品无重颂今既补入全经则此品便为重出然举世流通功验最多智者大师有别行玄疏四明尊者复有记解最精最妙不可不阅法华三昧经草刘宋枳园寺沙门释智严译众会欲问佛佛放口光遍十方即不见佛身相大众各入三昧观察不可得罗阅王辩通及女利行等来佛从地涌坐莲华上利行问佛乃至得道与众问答诸女发心皆出家王亦出家得授记广博严净不退转法轮经发刘宋枳园寺沙门释智严共宝云译文殊师利以神通力同舍利弗到十方世界供佛集一切菩萨同到祇园请转不退法轮说坚信坚法八人四果声闻支佛密义令诸众会舍离诸想其诸罗汉复作成就五逆满足五欲远离正见等密语众会惊疑文殊释之佛现舌相普授闻经不退转记波旬入会佛复以密语遣之大众腾疑佛为解释次有三菩萨来一自称是如来一自称是世尊一自称是佛众又腾疑佛为解释于是众菩萨各以偈赞阿难请问较量功德师子童女及比丘尼居士妇发心受持舍离女身乃至明不信罪报大众悔过请佛守护流通不退转法轮经发安公凉土译经在北凉录阿惟越致遮经西晋月支国沙门竺法护译二经并与上同大萨遮尼犍子授记经岂元魏北天竺沙门菩提留支译序品第一佛住郁阇延城严炽王园于大众中现殊胜身相问疑品第二文殊偈赞请问佛止之文殊复问一乘品第三明二种十二法能发菩提又布施乃至方便各十二种妙行又如来有十二胜妙功德净佛国土为利众生示十二浊实唯一乘分别说三诣严炽王品第四大萨遮诣王所也王论品第五萨遮为严炽说圣王法及小王法请食品第六王请萨遮问罪过品第七王问智人亦有罪否萨遮次第举诸人过并王过及自过如来无过功德品第八萨遮为王备演如来所有功德所谓三十二相八十种好大慈大悲三念处三不护一切种智十自在三十七品十力四无所畏十八不共法及常无尽法身诣如来品第九萨遮与王同来见佛说法品第十舍利弗与萨遮论见佛闻法事佛为萨遮发迹授记品第十一授萨遮大菩提记信功德品第十一此经文义俱畅宣说世出世法曲尽其妙急宜流通菩萨行方便境界神通变化经养刘宋中天竺沙门求那跋陀罗译与上经同缺王论品而于如来功德亦有缺略金刚三昧经出北凉录序品第一佛于灵山先说大乘一味真实法即入金刚三昧阿伽陀比丘说偈赞叹无相法品第二佛从三昧起更宣一味法解脱菩萨更请为末世众生宣说入一味法无生行品第三心王菩萨问得无生忍义本觉利品第四无住菩萨问转入唵摩罗义入实际品第五大力菩萨问答真性空品第六舍利弗问答如来藏品第七梵行长者问答总持品第八地藏菩萨问答并嘱阿难受持大法鼓经染刘宋中天竺沙门求那跋陀罗译佛在祇洹海众云集说有非有法门波斯匿王击鼓吹贝而来佛言我今当说大法鼓经先命迦叶观察众会堪闻与否乃有百千万亿阿僧祇分声闻缘觉初业菩萨皆从座去余一切住然后广赞迦叶命于此法少问其义所谓如来常乐我净不般涅槃一切众生皆有佛性无有三乘实唯一乘一切空经是有余说惟有此经是无上说亦说化城穷子等喻次嘱迦叶于末世中护持此法迦叶辞谢不堪佛言迦叶于我灭后护持此法有四十年若至正法余八十年时惟一切世间乐见童子能持佛说观普贤菩萨行法经刘宋罽宾国沙门昙摩蜜多译阿难迦叶弥勒同问如来灭后修行大乘法要佛为说普贤观门及忏悔六根罪法此与法华普贤劝发品相为表里故智者大师法华忏仪全宗此经阅藏知津卷第二十四阅藏知津阅藏知津卷第二十五北天目沙门释智旭汇辑大乘经藏涅槃部第五述曰大涅槃部别在一日一夜通该一代凡是扶律谈常显佛实不灭度者皆此部收又如遗教等经虽在此时以是小机所见仍归阿含大般涅槃经北凉中天竺沙门昙无谶译寿命品第一佛在拘尸那城力士生地阿利罗跋提河边娑罗双树间二月十五日临涅槃时大声普告众生若有所疑今悉可问为最后问面门放光遍照十方尔时八十百千诸比丘六十亿比丘尼一恒河沙菩萨二恒河沙优婆塞三恒河沙优婆夷四恒河沙诸离车等男女大小五恒河沙大臣长者六恒河沙诸王眷属七恒河沙诸王夫人八恒河沙诸天女等九恒河沙诸龙王等十恒河沙诸鬼神王二十恒河沙金翅鸟王三十恒河沙干闼婆王四十恒河沙紧那罗王五十恒河沙摩𥈑罗伽王六十恒河沙阿脩罗王七十恒河沙陀那婆王八十恒河沙罗剎王九十恒河沙树林神王千恒河沙持咒王亿恒河沙贪色鬼魅百亿恒河沙天诸釆女千亿恒河沙地诸鬼王千万亿恒河沙诸天子十万亿恒河沙四方风神十万亿恒河沙主云雨神二十恒河沙大香象王二十恒河沙师子兽王二十恒河沙诸飞鸟王二十恒河沙水牛牛羊二十恒河沙诸神仙人一切蜂王一切山神海神河神皆悉集会树林变白犹如白鹤四天王三十三天乃至第六天大梵天王阿脩罗王所设供养倍倍胜前佛皆不受魔王献供并护法咒佛受其咒不受其供大自在天王设供倍前东方虚空等佛遣无边身菩萨来献香饭大地震动南西北方诸佛世界亦有无量无边身菩萨所持供养倍胜于前乃至毒蛇及恶业者一切来集唯除摩诃迦叶阿难二众阿阇世王及其眷属佛面所出光明燿覆大众所应作巳还从口入纯陀与同类十五人俱愿设最后供养佛即许之为说二施果报无别一者受巳得菩提二者受巳入涅槃纯陀因大众劝说偈请佛住世佛以偈答纯陀次答文殊不应以如来法同于诸行乃至既去办供地大震动众会哀请佛慰谕之令问所疑并示秘密之藏犹如𠁼字略斥无常苦无我三修无有实义为说胜三修法又我所有无上正法悉以付嘱摩诃迦叶当为汝等作大依止并说明医禁乳用乳之喻次劝问戒律所疑比丘再辞不堪于是迦叶菩萨承佛神力说偈问法佛赞之曰我初成道有诸菩萨曾问是义如是问者则能利益无量众生次为说菩提因业得寿命长佛视众生同于子想爱念成就诸毁禁者嘱令苦治无有恶心如来长寿最为第一如彼醍醐贼不能得法性无灭三归无异金刚身品第二佛为迦叶菩萨说如来身常住不坏由于往昔护法因缘今得成就是金刚身名字功德品第三释大般涅槃名义如来性品第四分别开示四义一自正二正他三能随问答四善解因缘义迦叶菩萨言世尊唯有密语无有密藏咸令众生悉得知见佛赞印之次说百句解脱之义次说四人为世间依次明魔说佛说经律种种差别之相次明知常住者知四圣谛次明四颠倒相次说贫女金藏喻涂乳洗乳喻力士额珠喻雪山乐味药喻次明方等经者犹如甘露亦如毒药消则为药不消为毒次明大乘无有三归分别之相次明无二之性即是实性次说金鎞抉膜示二三指之喻又广说十住菩萨见性少分之喻又说梦语刀刀之喻次明十四音名曰字本应离半字善解满字次明二鸟双游之喻次说月无出没半满之喻日出三时长短之喻次广说喻明大涅槃经利益一切唯不能益一阐提人次说先陀婆一名四实之喻以喻如来密语难解次明自知有佛性者名丈夫相次为文殊释本无今有偈义一切大众所问品第五佛面放光照纯陀身受其供养又化佛及僧受诸大众供养说偈慰喻次广明一切契经有余无余之义为欲调伏诸众生故现身有疾右胁而卧如彼病人现病品第六迦叶菩萨劝佛起坐放光遍照利益一切广为迦叶说秘密教及说五人有病行处所谓四果辟支非如来也圣行品第七为迦叶菩萨说五种行一圣行二梵行三天行四婴儿行五病行复有一行是如来行所谓大乘大涅槃经次即广明圣行护戒如护浮囊得四念处住堪忍地观四圣谛乃至住无畏地得二十五三昧坏二十五有次答住无垢藏王菩萨说从牛出乳喻并说往昔舍身求半偈事梵行品第八为迦叶菩萨说住七善法得具梵行一知法谓知十二部经二知义三知时四知足五知自六知众七知尊卑复有梵行谓慈悲喜舍因即广明如来慈善根力令诸众生见种种事又为重释本有今无偈义又释一切世间不知见觉菩萨悉能知见觉义于中广明六念法门次叙阿阇世王见佛之事次结示天行品者如杂华说婴儿行品第九不能起住来去语言是名婴儿如来亦尔光明遍照高贵德王菩萨品第十佛告德王修行大涅槃经得十事功德一者有五二三舍世谛慈得第一义慈四有十事五有五事六得金刚三昧七知四法为大涅槃近因八除断五事远离五事成就六事修集五事守护一事亲近四事信顺一实心善解脱慧善解脱九初发五事悉得成就十修集三十七品入大涅槃常乐我净为诸众生分别解说大涅槃经显示佛性若四果辟支菩萨信是语者悉得入大涅槃若不信者轮回生死师子吼品第十一佛告大众恣汝所问吾当解说师子吼菩萨请问以何义故名为佛性何故复名常乐我净若一切众生有佛性者何故不见十住菩萨住何等法不了了见佛住何等法而了了见佛赞其具二庄严并细答释于中具明观十二缘智凡有四种下者得声闻道中者得缘觉道上者住十住地上上者得无上菩提是故十二因缘名为佛性即第一义空名为中道即名为佛名为涅槃又凡有心者定当得成菩提故说一切众生悉有佛性又不可以有退心故言无佛性若有修集三十二相业因缘者得名不退菩萨次明真修戒定慧相次答拘尸那城入般涅槃之因次答何等比丘庄严双树之问次答涅槃无十相故名为无相时时修习定慧舍相能断十相次答成就十法能见涅槃无相一者信心具足二者净戒具足三者亲近善知识四者乐于寂静五者精进六者念具足七者软语八者护法九者供给同学十者具足智慧次明能修身戒心慧是名智者能令重业轻受不修身戒心慧名为愚痴能令轻业重受次说恒河七种人喻众盲触象喻次明菩萨当以苦行自试其心次明大海有八不可思议大涅槃经亦复如是次答如来示同胎生之故师子吼说偈赞佛迦叶菩萨品第十二问善星比丘事佛为答之问未来种种异说事佛具释之又明如是诤讼是佛境界非诸二乘所知若人于是生疑心者犹能摧坏无量烦恼若于是中生决定者是名执着次明断善根者非是下劣愚钝之人亦非天中及三恶道次明佛性非有非无亦有亦无次明十二部经或随自意说或随他意说或随自他意说次说恒河七众生喻次说佛性常故非三世摄虚空无故非三世摄次明修无常等十想者能得涅槃迦叶菩萨以偈赞佛憍陈如品第十三世尊告憍陈如色是无常因灭是色获得常住解脱之色受想行识亦尔苦空无我不净亦尔若离佛法无有沙门及婆罗门亦无沙门婆罗门法尔时外道闻巳瞋恚共往阿阇世所求与瞿昙论议王与外道同来佛所先答阇提首那婆罗门问度令出家证果次答婆私咤梵志问亦令证果即入涅槃次答先尼梵志问善来得果次答迦叶梵志问出家五日而证四果次答富那梵志问善来得果次答清净梵志问出家十五日后得阿罗汉次答犊子梵志问出家十五日后得于初果复来问法佛为说奢摩他毗婆舍那闻巳修习得阿罗汉寄谢于佛入般涅槃次答纳衣梵志问善来得果次答弘广婆罗门问并因憍陈如答发广大心佛为发迹显本次明阿难具足八种不可思议敕文殊师利以咒摄归命其往语须跋陀梵志寻来见佛问答实相深义大众获益无量须跋得证四果南本大般涅槃经译人同上刘宋沙门释慧观同谢灵运再治序品第一纯陀品第二哀叹品第三长寿品第四金刚身品第五名字功德品第六四相品第七四依品第八邪正品第九四谛品第十四倒品第十一如来性起品第十二文字品第十三鸟喻品第十四月喻品第十五菩萨品第十六一切大众所问品第十七现病品第十八圣行品第十九梵行品第二十婴儿行品第二十一光明遍照高贵德王品第二十二师子吼品第二十三迦叶品第二十四憍陈如品第二十五大般泥洹经东晋平阳沙门释法显共觉贤译共十八品齐至如来现病而止圣行以下皆未有生公明阐提皆有佛性而见摈斥想依此经大般涅槃经后分白唐南海沙门若那跋陀罗与会宁等译憍陈如品之末叙须跋陀罗焚尸现神变事遗教品第一佛嘱阿难大众护持大涅槃法阿泥楼豆令阿难请问四事佛答以十二因缘正观教示车匿尸波罗戒是汝大师依四念处严心而住一切经初当安如是我闻等语次答灭后供物不得余用次答深心供养舍利如芥子许与现在供佛无异答茶毘方法当依转轮圣王及答茶毘处所起塔处所并示辟支四果轮王塔式止许帝释一牙舍利却衣显示金身放光三告二十四反上昇虚空殷勤劝谕应尽还源品第二世尊三返从超入诸禅定普为大众三返说法于其中夜入第四禅寂然无声便般涅槃八树变白十方大暗尸弃大梵释提桓因楼豆阿难各以偈叹机感茶毘品第三金棺自举遶拘尸城待迦叶来棺开身显灌洗缠巳棺门即闭复现双足心胸火踊七日火尽圣躯廓润品第四七国兴兵围拘尸城烟婆罗门唱分八分各各起塔佛说方等般泥洹经西晋月支国沙门竺法护译哀泣品第一阿难述梦那律偈叹大众哀泣四童子现生品第二东方善思义菩萨示生作阿阇世王子南方喜信净菩萨示生作师子长者子西方空无菩萨示生作须福长者子北方神通华菩萨示生作师子王兵臣子皆生即跏趺说偈导一切众见佛四童子品第三佛为阿难宣唱四童子德嘱累品第四四菩萨说偈慰阿难佛以阿难罗云嘱十万比丘又嘱北方五百佛度地狱品第五佛身放无数光光中现化佛说法又放光度三类地狱一令生忉利证初果二令生兜率证三果三令生梵世入泥洹现诸佛品第六佛放光照十方同名诸佛同入泥洹者不可胜数令此会皆得见亦闻所说经佛国净品第七现此界清净庄严不异安乐等剎天菩萨品第八诸天来会阿那律说偈哀叹十方菩萨同来兴大供养如来化说法品第九阿难偈赞佛佛先入三昧现无量化佛说法后复说佛种种三昧胜用四童子三昧经仝上隋北天竺沙门阇那崛多译与上经同但至第六品而止大悲经驹高齐乌苌国沙门那连提黎耶舍共法智译梵天品第一佛命阿难敷床右胁而卧光掩大千致大梵王问法生信佛以大千界嘱付之商主品第二魔子商主请佛住世佛为授辟支记帝释品第三佛教帝释加被之法并化脩罗使离斗诤罗睺罗品第四罗睺不忍见佛涅槃往至东北方难胜佛处佛慰喻之复往上方商主佛处佛更慰谕令还此土释迦为说见实谛品大众获三乘益迦叶品第五阿难悲泣佛以迦叶能弘传法化事慰之持正法品第六明佛灭后有多弘法人一毘提奢比丘二提知迦比丘三优波鞠多四阿输婆鞠多五郁多罗六设陀沙荼上座七毘头罗及删阇耶二人八大精进九末田提十迦叶十一阇知迦长者十二法增优婆塞十三祁婆迦比丘十四大施国王舍利品第七极明供养舍利乃至散一华一念佛之功德必得涅槃大果礼拜品第八摩竭大鱼闻商人称南无佛声命终生人道中出家证四果何况种深善根善根品第九先说寄滴水喻次明于佛所种善根决不失减布施福德品第十施佛福田设求不涅槃亦决当涅槃因现五华供燃灯佛之妙报植善根品第十一明佛从燃灯佛后供养诸佛事以诸譬喻付嘱正法品第十二佛亲执阿难手嘱令流通正法宝藏问教品第十三预示结集法并嘱莫放逸大乘方广总持经隋北天竺沙门毘尼多流支译佛将涅槃入如法三昧令大千界普遍庄严大众云集佛出舌相遍覆大千敕弥勒问法决疑于是净居天等请佛说大乘方广总持法门佛告弥勒一切法皆是佛说不应横生分别去取执小废大执大废小若谤法者罪则无量因说弥陀及自往因致有佛国净秽之别又菩萨必具行六度不可但言宜修般若又菩萨不得谤他菩萨其罪极重佛说济诸方等学经仝上西晋月支国沙门竺法护译与前经同集一切福德三昧经姚秦天竺三藏鸠摩罗什译佛三月后当入涅槃千世界主那罗延菩萨请问护菩萨法佛为说三昧名时有净威力士怀慢而来佛以父母生力示之发菩提心那罗延重请三昧之义佛以发无上心答之次明修此三昧应成布施持戒多闻三种庄严次明成就种种四法能证无生次为力士授菩提记及诸大菩萨各说菩萨所行法门等集众德三昧经西晋月支国沙门竺法护译与上经同摩诃摩耶经萧齐沙门释昙景译佛于忉利天放光现化并敕文殊请母相见令证初果为说神咒后从天下渐次化度受魔王请乃入涅槃摩耶来赴棺所佛复开棺现千化佛母子相见以彰孝道大方等大云经北凉中天竺沙门昙无谶译大云初分大众犍度第一一切大众从禅定起俱集灵山大云密藏菩萨云兴诸问如来赞许当说常乐我净之法所谓大云经总持大海三昧大海如来法师诸佛法城法界甚深常住不变不可思议常乐我净此经中有四百不可思议解脱法门及无量法门亦说妙咒令降甘雨震动世界致诸妙供三昧犍度第二陀罗尼犍度第三密语犍度第四转生有藏犍度第五得转生死业烦恼犍度第六智狂入犍度第七解脱转福德藏法门犍度第八解脱有德转藏犍度第九转功德行犍度第十大云虚空生犍度第十一电光转犍度第十二电转犍度第十三神通犍度第十四宝泡犍度第十五金刚智犍度第十六无尽犍度第十七正行犍度第十八师子吼犍度第十九师子吼神通犍度第二十善方便犍度第二十一神通犍度第二十二金翅鸟犍度第二十三大舍犍度第二十四无畏犍度第二十五入行犍度第二十六至心犍度第二十七勇力犍度第二十八善犍度第二十九神通犍度第三十智犍度第三十一智宝藏犍度第三十二施犍度第三十三福田犍度第三十四正法犍度第三十五巳上即是释初品中法门各出其差别名字也每一犍度各有一天女天子等供养偈赞如来涅槃犍度第三十六健行梵王问法无尽意天子答之大云密藏请说四百三昧义佛赞许之先说祈雨神咒次释甚深净水大海三昧等名义及其胜用次有善德婆罗门疑问提婆达及六群事大云密藏答之善德思求如来舍利供养一切众生乐见童子答之善德开解净光天女问此二人来处佛为说其往因并为授记增长犍度第三十七南方诸天子来问经名佛答以三名一大云二大般涅槃三无想并授记末法中事乃至安乐世界无量寿佛遣无边光菩萨来此法会佛即授净光天女大菩提记此经分分皆有大云初分四字当知经来未尽菩萨处胎经悲姚秦凉州沙门竺佛念译天宫品第一二月八日夜半佛卧金棺以神足力示处母胎宫殿集十方菩萨为文殊说法游步品第二与弥勒及分别身观菩萨说法圣谛品第三为大众说十住四禅佛树品第四化现宝树说希有法三世等品第五答喜见菩萨问答弥勒菩萨问想无想品第六为弥勒菩萨说并答迦叶问有盲人摸象喻住不住品第七答无住菩萨问八种身品第八说八方佛剎事并说西方有懈慢世界执心不牢固者生之全身舍利品第九说诸佛舍利住在下方者常无常品第十答观见无常菩萨问随喜品第十一答东方顶王菩萨问五道寻识品第十二现无量骨琐令弥勒敲至佛舍利则不能寻究其识诸佛行齐无差别品第十三变一切菩萨尽作佛身同音说法度无量众次答无尽意菩萨问明往古诸天发心即成正觉之事行定不定品第十四答常笑菩萨问令大众不复愿乐在家俗业入六道众生品第十五答自在菩萨问令众生知六道苦转法轮品第十六放光感上方东南方菩萨来次说有尽无尽法五神通品第十七答妙胜菩萨问令诸众生舍俗五通得六通慧识住品第十八答普光菩萨问明识与身非有先后善权品第十九答举手菩萨问明菩萨权变适化无明品第二十答智清净菩萨问明黑业受黑报白业受白报又明补处菩萨生卑贱家化度父母事苦行品第二十一明六年苦行无益思惟正道乃得佛四道和合品第二十二答遍光菩萨问明不二入意品第二十三答根莲华菩萨问明意在去来今去来今无意定意品第二十四答持空菩萨问明真实四不思议光影品第二十五佛现光影令诸会者皆同一色次答贤光菩萨问明佛光神德破邪见品第二十六说光明佛时授记事文殊身变化品第二十七显发文殊过去舍利现在他方作佛八贤圣斋品第二十八答智积菩萨问明过去化生龙受八戒斋化金翅鸟王亦受八斋五乐品第二十九明往古帝释忆佛功德降阿脩罗紧陀罗品第三十信解脱菩萨过去本事香音神品第三十一世尊过去本生事地神品第三十二答善业菩萨问明六大以识为王人品第三十三答法印菩萨问明人种法行品第三十四答造行菩萨问明如来不免九恼法住品第三十五嘱弥勒菩萨传布此经复本形品第三十六世尊还在金棺寂然无声迦叶趋到说偈哀叹起塔品第三十七分舍利各起塔供养出经品第三十八大迦叶与优波离阿难五百罗汉并集他方罗汉八亿四千众同结法藏一胎化藏二中阴藏三方等藏四戒律藏五十住菩萨藏六杂藏七金刚藏八佛藏中阴经姚秦凉州沙门竺佛念译如来五弘誓入中阴教化品第一佛示涅槃碎身舍利入火燄三昧离舍利七仞坐宝莲华令大众见放光普照集一切中阴与弥勒论中阴法次舍释迦牟尼名转名妙觉如来放舌相光集十方菩萨而为说法妙觉如来将诸菩萨入中阴教化品第二妙觉如来入中阴分身品第三贤护菩萨问事品第四道树品第五神足品第六破爱网品第七三世平等品第八无生灭品第九空无形教品第十如来舍中阴身入虚空藏三昧但以声教不睹其形有色无色品第十一欢喜品第十二佛见所度巳毕将游他方欢喜说偈佛说莲华面经隋乌苌国沙门那连提黎耶舍译佛将入涅槃敕阿难谛观金身为说舍利弗所作佛事又为现将来坏法恶事令生厌离次至菩提树下诸天哀叹佛为悬记莲华面破佛钵及破钵所作佛事阅藏知津卷第二十五阅藏知津阅藏知津卷第二十六北天目沙门释智旭汇辑小乘经藏之一述曰阿含亦云阿笈多此翻教又翻无比法又翻法归盖是万法之渊府总持之林苑是故通则大小二教皆号阿含别则小开四部谓增一明人天因果长破邪见中明深义杂明禅法又复约别虽云在第二时实则通该一代良由一类众生始终见小直至示入涅槃不闻大教凡是三印所印悉宜收入此部增壹阿含经形端表正空符秦兜佉勒国沙门昙摩难提译序品第一先偈赞述意次弥勒菩萨告贤劫大士及诸天共流布法阿难以此法嘱累优多罗尊者大迦叶随问何以独嘱此增壹阿含何以独嘱优多罗阿难答曰增一即是一切法优多罗曾受持七佛之法故也十念品第二念佛念法念僧念戒念施念天念休息念安般念身非常念死广演品第三广说十念法门弟子品第四佛说百比丘各有第一法比丘尼品第五说五十尼功德清信士品第六说四十优婆塞功德清信女品第七说三十优婆斯功德阿须伦品第八说阿须伦欲犯日而不能喻波旬不能得如法比丘六根之便次说如来一人出世饶益多人令人入道有智慧光消灭无明现助道法如来若没人民失荫若复出世人民光泽三恶减少无能及者一子品第九说一子一女喻诫比丘善念专心求于果证次说不见一法疾于心者次说不见一法眩惑于人如女色者次说乱想过失不净想力用护心品第十谓无放逸修善法及说施主果报亦劝比丘修福修信不还品第十一说灭一法成阿那含谓欲也恚也痴也悭也次说心难降伏则受苦心易降伏则受乐次说财利为害最重提婆达因利养入泥犁一入道品第十二说一入道能证泥洹谓灭五盖思惟四意止次劝修慈三业说佛为世尊说瞻病功德阿练若头陀功德赞迦叶年老不舍头陀行能令佛法久住于世成就三乘道果次说提婆达因利养障无上道次明提婆达愚人不知善恶报故作是说何处有恶恶从谁生谁作此恶而受其报次更二番诃利养过利养品第十三说脩罗陀因利养退道佛灭味欲而证道摩利夫人说爱别离苦以悟王心佛及舍利弗为长者说身心有患无患法佛为婆罗门说二十一结必堕恶趣一瞋二害三眠四调五疑六怒七忌八恼九嫉十憎十一无惭十二无愧十三幻十四姦十五伪十六诤十七憍十八慢十九妒二十增上慢二十一贪息此二十一结修慈悲喜护便证三明佛以偈答帝释释问须菩提病五戒品第十四说杀等堕三涂不杀等人天得道有无品第十五说有无二见过患分别二施二业二恩智愚二像貌思惟二法礼如来礼法塔寺二因缘起正见谓受彼教诲内思止观火灭品第十六难陀成道魔扰之而不动为波斯匿王说法佛为比丘说二涅槃乌猪二喻驴牛二喻善不善二行邪正二法烛明之法忍思惟二力阿那律为梵志说法佛记罗云渐当得道安般品第十七佛为罗云说安般法令证果位说如来轮王出世甚难支佛罗汉亦难二法甚为烦恼邪见一切不可贵正见一切可贵欲无厌足如顶生王善恶知识如黑白月贡高为恶知识不贡高为善知识周利槃特及舍利弗化世典婆罗门提婆达劝太子弒父佛为比丘说当舍非法行正法惭愧品第十八赞惭愧二法分别二无厌足当习法施勿习食施佛令迦叶受梵志妇食俾其夫妇证果降伏醉象令大众获益执难陀见天堂地狱而令证果为大爱道说礼佛法说二人谤佛谓法说非法非法说法二人获福谓称誉应称誉者不称不应称者劝请品第十九佛初成道梵王请转法轮为五比丘说舍苦乐二事行八正中道为天帝说断欲法目连重往验之佛说二人无恐怖师王及罗汉二法无智慧不问不精进二法常贫贱阻施及不施二法生贫家不孝不事胜佛涅槃后须深女问大拘絺罗优蹋蓝弗等二人何时尽苦际迦遮延为婆罗门说老地壮地法佛说二人难得一说法二闻法奉行为诸童子说应念返复不忘小恩善知识品第二十叹善知识功德为五百比丘诃恶知识过受其忏悔而证道果因昙摩留支说锭光佛时之事为比丘说师子似羊法赞知返复人诃懈怠法劝修止观劝修恭敬精进说无信及悭贪人难与说法供养父母及一生补处菩萨得大果报劝供养父母教朱利槃特诵扫篲悟除垢义教比丘除爱则离爱怨二苦三宝品第二十一首明三自归之德次明三福业一施二平等四无量心三思惟七觉支次明三缘受胎应方便求断次明欲起慈心应缘三宝次因瞿波离谤二尊者堕大地狱而劝修三善行次明三法尽漏谓诸根寂静饮食知节不失经行次明风痰冷三患酥蜜油为良药贪瞋痴三患不净慈心因缘为良药次明三恶应舍三善应修次明欲色痛各有味有过有舍离法次明应于三不牢要求成牢要谓身命财三供养品第二十二如来罗汉轮王应供养于三宝所种善根不可尽当以四念处灭三痛三事宜覆女人咒术邪见三事宜露日月佛法应观三有为相愚有三相三法智有三相三法即三业也戒定慧三法不可觉知觉则成道三法可爱而不可保谓少壮无病长寿三事速入恶趣谓贪欲睡眠掉戏三法无厌足谓贪欲饮酒睡眠地主品第二十三佛为波斯匿王说作福无厌宜如昔王帝释试婆拘卢能说法佛以琴喻化二十亿耳比丘佛为波斯匿王说婆提长者因缘劝行广施佛为阿难说戒闻施三妙香佛因提婆达为比丘说不着利养能获戒定慧法说三不善根堕三恶三善根生人天分别三聚谓邪正不定分别三恶观三善观果报高幢品第二十四念三宝得无畏犹诸天念三幢胜脩罗为毘沙鬼说法救那优罗小儿为释种说法王胜于轮王为比丘说无常为五比丘说法乃至度三迦叶度释种为比丘说三斋日天王使者太子及自身观察世间应受八斋法为比丘说三事现在前获福无量一信二财三持梵行者为斗诤比丘说长寿王事为大将赞阿那律等三人为比丘说三结使过患一身邪二戒盗三疑为比丘说三三昧四谛品第二十五说知四谛者出苦不知者堕五道中说四法饶益一亲近善知识二闻法三知法四法法相明说如来出世便成四未曾有法说担持担担因缘舍担说四生应舍离舍利弗说四人谓有结无结各论知与不知佛说生熟四果似四种人说鸟声形四料简说云雷雨四料简皆喻比丘四意断品第二十六说无放逸修行四意断如地如轮王如月如婆斯华为匿王说先闇后明等四人为比丘说老病死爱别离四不可喜应觉四法谓戒定慧解脱为匿王说老病死无常犹四山来合说诸行无常苦无我涅槃休息舍利弗为众说四辩佛为舍利弗说四不可思议事谓世界众生龙及佛土因舍利弗目连灭度佛为阿难说四人应起塔谓轮王声闻支佛如来说婆迦梨比丘得四谛魔欲觅其生处不可得等趣四谛品第二十七佛敕人亲近舍利弗目连闻其广演四谛义佛说外道不能分别四受谓欲受见受戒受我受佛为长者说至心布施及作房三归五戒慈心厌离功德转胜佛为比丘说日出喻为弥勒说四法具足六度为比丘说四无畏说四众多闻博古通今为第一说四金翅鸟食四龙而不能食事佛者以如来行四等心故说惠施有四功德不可称量谓知时自手净洁极妙说四人可敬谓持信奉法身证见到声闻品第二十八目连迦叶阿那律共化跋提长者宾头卢化老母难陀佛因长者为比丘说授三归五戒法许分分受佛说日月四翳喻欲恚痴利养四结佛为童子说四种座卑座天座梵座佛座佛令鹿头梵志击骨辨男女病原及所生处惟不能辨阿罗汉骨梵志因出家成道说四界八界义佛为比丘说四大广演之义谓契经律阿毘昙戒或非经本或是义说或戒行与味相应或真是佛说佛为匿王说世间四事先苦后乐亦为比丘说四事先苦后乐谓梵行诵习坐禅数息能得四禅四果之乐佛说四果一如黄蓝花一如芬陀利一似柔软一柔软中柔软苦乐品第二十九说先苦后乐等四人说身乐心不乐等四人说四梵福一起塔二治故寺三和合圣众四请转法轮说四食宜舍离说四辩宜求成就说四事不可思议当思四谛说四神足当修行说四起爱法莫贪着谓四事供养说四姓出家同名释子如四河入海说四等心名为梵堂须陀品第三十须陀沙弥随佛问随答佛赞印之许其即为比丘老比丘舒脚眠小沙弥正身坐佛说眠者当生龙中坐者当见四谛阿那邠邸长者女修摩提嫁满财长者子令其家供佛僧同悟道增上品第三十一为生漏梵志说闲居处修成道法为比丘说善知识应以四事教诸父母知亲谓恭敬三宝受持戒律为比丘说四事行迹谓苦乐各有愚惑速疾应奉行苦速疾行迹为四梵志不免无常说四法本所谓无常苦无我灭尽为涅槃说诸天四园四池比丘亦四园四池四等为园四三昧为池说四蛇五持刀六怨家喻说身口意命善生善处恶生恶处修四禅得尽漏说初苦行不得道依戒定慧解脱四贤圣道而成佛为天人说四流四乐四谛法说比丘当修无常想为二弟子诃胜负心善聚品第三十二说信等五根为善聚贪等五盖为不善聚说礼佛五功德说佛以天眼见阎罗王将五天使诘责罪人及说地狱众苦诫诸比丘当灭五结修行五根说自恣时众僧清净印赞多耆奢造偈第一说天子五衰相现归佛得免恶道为长者子出家证道尊者那罗陀为文茶王说除忧经谓除去五愁忧刺佛说病人五法难差五法易差又说瞻病人五法难差五法易差佛为师子大将说惠施五德又为比丘说惠施五功德又说应时施有五事五王品第三十三五国王各论一尘偏妙佛言平等论之随所好则各妙然各有过失各有出要佛为月光长者记其子尸婆罗当出家后果同五百童子出家福德第一并说其往因佛两番说五战斗人皆喻比丘佛说扫地五事扫塔五事说长游五难不多游五功德说恒一处止五非法又说不一处住五功德佛因大火烧树说破戒受供倍于勐火等见品第三十四舍利弗说戒成就人乃至阿那含人皆当思惟五阴苦恼叙流离王灭释因果本末佛说诸天有五衰相说出家有五毁辱法一发长二爪长三衣垢四不知时宜五多有所论鸡头梵志以二金钱营供诸天助之乃至出家成道佛说世间五事最不可得谓不丧不尽不老不病不死说五人不可疗治一谀谄二姦邪三恶口四嫉妒五无反复说脩罗谓诸天非法则被天缚比丘兴结使则被魔缚为阿难说五阴名尽法为生漏梵志说使民减少因缘邪聚品第三十五说五事知是邪聚应笑不笑应喜不喜应慈不慈作恶不耻闻善不着意反是为正聚相说如来出现必为五事一转法轮二度父母三无信令信四使发心五授佛决说五施无福一刀二毒三野牛四婬女五神祠五施福大一园观二林树三桥梁四大船五住处说女人以五力轻夫夫以富贵力蔽之魔以五尘力缚人人以无放逸力胜之说女人有五想比丘亦应有五想谓戒闻定慧解脱说五时不应向人礼塔中众中道路病卧饮食因度毘舍罗长者而说汤施之德为欲舍戒比丘说女人五难多耆奢比丘观五阴而断欲证果僧伽摩比丘七返降魔听法品第三十六说随时听法五功德说作浴室五功德说施杨枝五功德说屠牛等人无善根目连降二龙佛往忉利为母说法优填王造栴檀像波斯匿王造金像佛从天下五王起大神寺六重品第三十七说六重法谓身口意三业慈同利同戒同见说舍利弗所入三昧目连不知名字然目连其实神足第一舍利弗等各说牛师子园快乐之法佛咸印之佛说咒愿六德施主成就信戒闻彼物成就色味香佛说比丘欲求佛教欲得四事欲求知足欲多知识欲求四禅欲求八解欲求天耳欲求心通欲得神足欲知宿命欲求天眼欲求漏尽皆当念戒德具足舍利弗为比丘说六法入地狱六法生天六法至涅槃佛为比丘说第一空法谓观六入因缘生灭佛为生漏梵志说剎利乃至比丘所欲所行所着所究竟各各不同又为梵志说不修梵行事萨遮尼犍子受佛化命终生天力品第三十八说凡常六力小儿啼女人恚沙门梵志忍国王慢罗汉专精佛大慈悲应学大慈悲力说应修无常想不修者生三恶道修者生人天得涅槃佛为梵志说内外六尘六入法佛说未成道时思惟十二因缘如见古昔王城佛诃阿那律睡眠阿那律不眠失目证天眼当补衣时佛为贯鍼因说六法无有厌足一施二教戒三忍四法说义说五将护众生六求无上道佛降央掘魔令寤如来灭六见法出家证果以至诚言而救产难忍打骂辱并为比丘说其往因佛说诸山前后各有异名唯仙人山更无异名佛敕比丘专念修巳谓观六情佛劝修无常想述古时女人因辟支说法思惟六情无主得生梵天佛为波斯匿王说正法治化增六事功德王亦赞佛以六事应受礼拜佛为毘舍离除疫病苦说二千五百宝盖夙因所致输卢比丘尼降伏六师佛说六情染着则流转思惟不净即成道迹等法品第三十九明七法得乐得果谓知法知义知时自知知足知入众观察众人法者十二部经义者如来机趣时者止观语默等自者善能修巳足者行住进止之宜皆知止足众者剎利梵志长者沙门等语默法则观察众人者知其根原胜劣说昼度树七喻喻贤圣弟子发心出家游四禅成无漏说七事水喻喻无善退善不进及四果证说王治七法喻净戒护根多闻方便四增上心四神足分别阴界入缘起法说七神识住处敕病比丘均头说七觉意而病愈说轮王七宝法王七觉有比丘慕轮王快乐佛令修梵行证果有天语童真迦叶此舍七喻迦叶问佛知义而证果满愿子为舍利弗说七车喻七日品第四十说七日出时世界无常及说成劫渐有四姓说跋祇人修七法不为外寇所坏比丘亦有七不退转法魔不得便说贪欲瞋恚憍慢痴疑见欲七使七觉治之说七人可事可敬一慈二悲三喜四护五空六无相七无愿说毘罗先长者七日应命终堕落阿难度令出家一日修十念生天上说净诸漏法或缘见或恭敬或亲近或远离或娱乐或威仪或思惟说七事增益功德起僧蓝施床座施食施雨衣施药作井作近道舍说思惟死想宜于出入息中为波斯匿王说七裸形等非是梵行人迦旃延广演佛所说不着世不住世义莫畏品第四十一说断三结名不退转义敕摩诃男莫生怖畏那伽波罗度长老梵志成道佛敕比丘观七处善又察四法谓慈悲喜护空无相愿及四念处舍利弗为北游比丘说八道七觉法迦叶不舍头陀行佛以法宝付嘱之并付阿难八难品第四十二说地狱畜生饿鬼长寿天边地根缺邪见无佛世为八难说八大地狱因果应修八正道离之佛以父母力起石令力士降伏次说神力智慧远胜目连舍利又度君荼罗比丘尼又赞阿难有四未曾有法又为阿难说待女人法罚车匿法又度五百摩罗及摩须跋佛因阿须伦说八法如海佛说八缘天地大动佛为阿那律说戒胜于闻及说八大人念一少欲二知足三闲居四戒五三昧六智慧解脱七多闻八精进佛说八部众一剎利二婆罗门三长者四沙门五四王六三十三天七魔八梵佛以八法胜之阿那邠邸长者八处惠施佛赞叹之并为说福田胜劣佛说惠施八德一随时二鲜洁三亲手四誓愿五不望报六求灭度七施良田八回向众生佛说八邪趋泥犁八正向涅槃马血天子品第四十三佛为马血天子说惟八正道得尽世界边际佛说八关斋法及发愿功德引古本生事为证佛因水漂木说无八事便渐至海喻人得至涅槃牧牛难陀因发心出家并问其义佛言此岸是身邪彼岸身邪灭中没者欲爱岸上者五欲人捉求王福非人捉求天回转是邪疑腐败是八邪佛因提婆达说利养能害八正道佛为比丘说筏喻叙昔降魔之事佛说牧牛度水愚黠喻佛度阿阇世王得无根信佛说比丘应除世八法说佛不着八法说八人不住生死谓四果四向九众生居品第四十四说九众生居说嚫愿九德施主三法信愿不杀物三法色香味受者三法戒慧定说恶比丘成九法不成道一强颜二耐辱三贪心四悭着五健忘六邪思七隐匿八无返复九念不舍离说孔雀九法喻比丘九善法一端正二清彻三庠序四知时五知节六知足七念不分散八少睡九少欲知返复说女人九法系缚男子当念舍之佛为比丘说诸法之本谓不着地等乃至涅槃佛躬看病比丘敕比丘看病佛说九人可教谓四果四向及种性人佛为满唿王子显朱利槃特之德佛为阿难说善知识是全梵行佛为天帝说众生性行不同马王品第四十五婆罗门献女于佛佛不受之有一比丘欲受佛为说女人九恶并说往昔商人堕罗剎国乘马王度难因缘佛为舍利弗目犍连说九法不得长大九法有所成办佛说比丘应念少欲知足佛为恶魔说拘留孙佛时事明世间四食段触思识出世五食禅愿念解脱喜佛劝比丘应修慈心如食金刚佛为舍利弗赞空三昧佛应尸利掘长者火坑毒食之请令其见谛结禁品第四十六说十事功德结戒说圣贤所居之处有十事说如来成就十力知五阴四谛因缘生灭说如来十力四无所畏说十念法谓念佛念法念僧念戒念施念天念止观念安般念身念死说比丘亲近国家有十非法说国王十非法十法比丘亦十非法十法十法者一持戒二敬佛三敬法四敬僧五少欲知足六随戒七坐禅八闲静九与善知识从事十多闻佛为比丘说十论十义十演一依食二名色三受四谛五根六重七神止处八世法九众生居十念佛劝比丘修十想一白骨二青瘀三肨胀四食不消五血六噉七无常八贪食九死十不可乐佛为比丘诃欲想令重修十想证果善恶品第四十七说十恶堕落十善生天十念灭度说十恶果报说知善恶罪福名知幻者警世论比丘当论十功德论亦警求四事者亦警分别国主善恶者亦警评论波斯匿王者为罗云施主说平等施法为均头说十善除灭邪见论寿命长短事十不善品第四十八广说十不善果报说七佛略广二戒因缘说弥勒佛时事说七佛事为师子长者说供僧福多及赞平等行施说金刚三昧力鬼不能害火不能烧牧牛品第四十九佛说牧牛得失各十一法比丘得失亦各十一法一知色二知相三知摩刷谓离恶念四知护疮谓护根五知起烟谓多闻说法六知良田茂草谓八正道七知所爱谓爱法宝八知择道行谓行十二部经九知渡处谓四意止十知止足谓不贪食十一恭奉长老比丘佛说比丘应成就十一法戒定慧解脱解脱见慧根寂知足修法知方便分别义不着利并赞十一苦行迦叶比丘佛因十大弟子并提婆达各将徒众游行因说善恶各各以类相从象舍利弗还俗重出家证果为诸人民说十一法阿罗汉所不习一舍戒二不净三杀生四盗五残食六妄语七群党八恶言九狐疑十恐惧十一受余师及受胞胎又分别五通六通不同佛为比丘释十二因缘法并为阿难说其甚深翅甯梵志闻法请佛施罗梵志出家证果佛赞一坐食法佛说有习行沙门有誓愿沙门及说沙门法行婆罗门法行叙提婆达出家得神足造逆堕地狱悔心蒙授记及目连往讯始末佛说慈心十一果报卧安觉安无恶梦天护人爱不毒不兵水火盗贼俱不侵得生梵天礼三宝品第五十说礼佛寺十一法礼法十一法礼僧十一法说过去转轮王以法相继事敕阿难莫增减所受持法说四人泥犁罪报相说佛明知五趣及涅槃因果说雪山树五事长大人亦如是当求信戒闻施慧说婬欲决定障道及说受持十二部经须善知义不知义者如捉蛇尾反被其害知义者如捉蛇颈佛为生漏梵志说三世劫数无量佛为异比丘说辟支佛出名小劫佛出名大劫非常品第五十一说生死中堕泪多于恒水流血亦多于恒水劝修无常想说音响王求得子成辟支起塔供养事以证之说比丘及尼应除心五弊断心五结五弊者疑佛法僧犯戒不悔为生天而修行五结者懈怠眠寐心乱根不定喜在闹佛说比丘应精进持戒胜犯戒众如王治国佛说宁常睡眠不于觉寤乱想造业佛说长者以金诱四子归依三宝得无量福报舍利弗为阿那邠邸长者说法令其生天佛说四种妇人法令长者儿妇改过见道佛为舍利弗说生死苦亦说生者宜在豪贵大爱道般涅槃品第五十二大爱道等五百比丘尼及二沙弥尼灭度佛自供养大爱道以报养育之恩婆陀比丘尼忆宿命而笑因为众尼说之佛为比丘说生死劫长应生厌患一作大城芥子喻一作天衣拂石喻佛说随时闻法五功德佛为师子大将说施主五功德为波斯匿王说福田有胜劣施心宜平等因波斯匿王杀庶母百子而悔过为说四苦难免十恶报剧应正法治化莫以非法佛为王释十梦而王归信佛说阿罗汉具德经宋中印土沙门法贤译佛在祇园说百弟子之德及说比丘尼优婆塞优婆夷之德此与增壹阿含弟子比丘尼等品同本佛说四人出现世间经刘宋中天竺沙门求那跋陀罗译为波斯匿王说先后丑妙四人不同出增壹阿含四意断品佛说波斯匿王太后崩尘土坌身经西晋沙门释法炬译说四恐畏如四山合逼无能避者亦名除忧患经亦出四意断品须摩提女经吴月支国优婆塞支谦译佛说三摩竭经吴天竺沙门竺炎律译佛说给孤长者女得度因缘经宋北印土沙门施护译三经俱出增壹阿含须陀品佛说婆罗门避死经后汉安息国沙门安世高译出增壹阿含增上品食施获五福报经仝上东晋录谓命色力安辩也出增壹阿含善聚品频婆娑罗王诣佛供养经仝上西晋沙门释法炬译出增壹阿含等见品佛说长者子六过出家经仝上刘宋沙门释慧简译出增壹阿含邪聚品佛说央崛魔经仝上西晋月支国沙门竺法护译出增壹阿含力品佛说央崛髻经仝上译人同上与上经同佛说力士移山经仝上译人同上出增壹阿含八难品佛说四未曾有法经仝上译人同上说阿难同轮王四法亦出八难品佛说舍利弗目犍连游四衢经仝上后汉康居国沙门康孟详译众声喧闹佛不许见因诸天请佛召见之出增壹阿含马王品七佛父母姓字经仝上曹魏失译人名出增壹阿含十不善品佛说放牛经仝上姚秦天竺沙门鸠摩罗什译出增壹阿含放牛品以放牛十一法喻比丘十一法也缘起经仝上唐大慈恩寺沙门释玄奘译亦出放牛品释十二缘起义佛说十一想思念如来经仝上刘宋中天竺沙门求那跋陀罗译共二经初明十一想次明十一果报出增壹阿含礼三宝品佛说四泥犁经仝上东晋西域沙门竺昙无兰译说提舍瞿波离等四人苦果及出其因亦出礼三宝品阿那邠邸化七子经后汉安息国沙门安世高译出增壹阿含非常品玉耶女经庆西晋录失译人名给孤长者儿妇不行妇礼长者请佛为说女人十恶又说五善三恶之法分别七种妇之差别乃悔过求受十戒一不杀生二不偷盗三不婬泆四不妄语五不饮酒六不恶骂七不绮语八不嫉妒九不瞋恚十者信善得善此优婆夷所行戒亦出增壹阿含非常品玉耶经庆东晋西域沙门竺昙无兰译阿遫达经庆刘宋中天竺沙门求那跋陀罗译二经并同上而宋译先更说子报父母恩法佛说大爱道般涅槃经西晋河内沙门白法祖译佛母般泥洹经仝上刘宋沙门释慧简译后附佛般泥洹后变记半纸次第说十百年事舍卫国王梦见十事经失译人名附西晋录佛说国王不黎先尼十梦经仝上东晋西域沙门竺昙无兰译四经俱出大爱道般涅槃品阅藏知津卷第二十六阅藏知津阅藏知津卷第二十七北天目沙门释智旭汇辑小乘经藏之二中阿含经作圣德建名立东晋罽宾国沙门瞿昙僧伽提婆译七法品第一一善法经谓知法知义知时知节知已知众知人胜如二昼度树经以天树从叶萎至华敷喻比丘从舍家至证四果三城喻经以王舍城七事具足四食丰饶喻比丘七财具足四禅成就四水喻经以常卧水中乃至住岸等七人喻常作恶乃至成四果者五木积喻经宁抱火木不抱女人宁断骨髓不以破戒身受按摩宁截髀不以破戒身受礼敬宁鍱络身不以破戒身受衣服宁吞铁丸不以破戒食人信施宁卧铁床不以破戒身受卧具宁倒入釜中不以破戒入温室等六善人往来经七种那含喻七世间福经施房床座衣等为世间七种福闻佛名及弟子极喜乃至受戒为出世七种福八七日经以劫尽七日并出而观无常九七车经满慈子为舍梨子说波斯匿七车速行之喻喻戒净心净见净疑盖净道非道知见净道迹知见净道迹断智净展转施设无余涅槃十漏尽经谓有漏或从见断或从护断或从离断或从用断或从忍断或从除断或从思惟断业相应品第二一盐喻经不修身戒心智者作不善业必招地狱之报能修身戒心智者设有不善业受现轻报如一两盐投少水中则不可饮投恒水中则不觉盐又作夺羊负债二喻二和破经佛为和破外道说无明尽者不受后有及说六善住处谓眼见色不喜不忧等三度经破外道宿命尊祐无因缘三种论显正教六处法六界法四罗云经倾水覆器诫罗云莫妄语又说象护鼻喻人照镜喻五思经说故作十恶必受恶报若不故作则不定受及劝修四无量心六伽蓝经为伽蓝国众人说戒十恶修慈悲喜舍得四安隐住处七伽弥尼经为伽弥尼天子说黑白果报如石如油一沈一浮八师子经为师子大臣说宗本不可作可作等义九尼犍经为比丘说破尼犍义说尼犍五可憎恶如来得五称誉十波罗牢经为波罗牢说知幻非即幻及说现法不定受报并示四无量心远离法定能断疑惑舍梨子相应品第三一等心经舍梨子为诸比丘分别内结外结等心天以此白佛佛于众中赞之二成就戒经舍梨子说成就戒定慧者现法证灭定设不究竟生意生天中必知灭定乌陀夷非之如是至三次于佛前亦三说三非佛乃诃乌陀夷并诃阿难次因白净尊者说五法可爱敬尊重敕诸比丘尊重舍梨子三智经舍梨子答黑齿比丘之问黑齿白佛佛设种种问舍梨子一一善答佛赞许之四师子吼经有一梵行于佛前诬舍梨子轻慢之佛召舍梨子故问虚实舍梨子说截角牛截手旃陀罗地水火风扫篲晡旃尼破膏瓶死尸系等喻明无此事彼比丘乃求悔过佛敕舍梨子受之五水喻经舍梨子说五除恼法谓于身口意净不净等皆莫生恼四喻于水一喻旷野病人六瞿尼师经瞿尼师比丘在无事室调笑憍扰舍梨子乃于众中说无事比丘当学敬重不调笑不畜生论不憍傲护根食知止足精进正念智知时知善坐论律阿毘昙论息解脱论漏尽智通人间比丘亦尔七梵志陀然经舍梨子为知友陀然说法令信佛次又为其病时说四无量心八教化病经舍梨子为给孤长者说法令病得愈长者自说造园因缘九大拘絺那经舍梨子问比丘成就见得正见入正法事于拘絺那拘絺那答之知不善不善根知善善根知食集灭道知漏集灭道知苦集灭道乃至从老死一一说至无明若无明巳尽明巳生无所复作十象迹喻经一切善法皆四圣谛所摄如诸迹中象迹第一因广说内外四大观十一分别圣谛经佛赞舍梨子善能说法已入于静室舍梨子即为大众广释四谛义未曾有法品第四一未曾有经阿难述佛种种未曾有事佛教令更受持如来知生住灭智二侍者经目连劝阿难侍佛阿难乞三愿佛赞其种种未曾有法三薄拘罗经因一异学问薄拘罗八十年来行欲事否薄拘罗为说种种未曾有知足之行四阿脩罗经阿脩罗说大海八未曾有法佛亦为说佛法中八未曾有法五地动经说三因缘地动及说如来于天人中说法不可思议六瞻波经目连牵犯戒比丘去佛为目连重说八种海喻七郁伽长者经上郁伽大醉见佛得醒闻法证果以妻施人佛赞其八未曾有法八郁伽长者经下长者恒设大施海中没失大船众比丘令阿难辞其施会郁伽但愿如转轮王希求出家九手长者经上以四摄摄众修四无量心天赞之而不喜佛叹其七未曾有法十手长者经下佛又赞其八未曾有法习相应品第五一何义经阿难问持戒为何义佛言令不悔义如是展转问不悔欢悦得喜得止得乐得定见知如实得厌无欲即得解脱婬怒痴二不思经明持戒便得不悔不须思量等三念经谓多忘无正智便害正念正智害护诸根护戒乃至害涅槃四惭愧经上明有惭愧便习爱恭敬便有信有正思惟正念正智謢根护戒乃至涅槃五惭愧经下舍梨子复说坏树皮喻六戒经上明犯戒便害不悔等七戒经下舍梨子复说害树根喻八恭敬经上明恭敬能具威仪具学法具戒身定慧等乃至涅槃九恭敬经下明恭敬能展转护根乃至无欲涅槃十本际经谓无明为爱习五盖为无明习三恶行为五盖习不护根为恶行习不正念智为不护根习不正思惟为不正念智习不信为不正思惟习闻恶法为不信习近恶知识为闻恶法习恶人为近恶知识习七觉为明脱习四念处为七觉习三妙行为念处习护根为妙行习乃至正念智正思惟正信闻法近善知识善人展转为习十一食经上食与习同而说大海以大河为食乃至雨为食喻十二食经下法同喻稍略十三尽智经谓尽智以解脱为习乃至不悔以护戒为习护戒又以护根为习如是正念智正思惟正信观法忍玩诵法受持法观法义耳界闻善法往诣奉事善知识展转为习十四涅槃经明涅槃以解脱为习乃至正信以苦为习苦以无明为习遍观十二因缘而得涅槃十五弥醯经弥醯侍佛辞佛往静处学断反起欲恚害三恶念乃归佛所佛为说心解脱未熟欲令熟者有五习法一与善知识俱二护戒威仪三说圣法四精进断恶修善五观兴衰法又修四法恶露断欲慈断恚出入息断乱无常断慢而皆以与善知识俱乃得成后四事及四法十六即为比丘说经重说上义也王相应品第六一七宝经佛法有七觉如轮王七宝二三十二相经三四洲经说顶生王不知足而死之事四牛粪喻经佛以手爪抄少牛粪而告比丘不见有少色常住不变而一向乐也觉想行识亦复如是五频鞞娑罗王迎佛经为说无常等法令证果六鞞婆丽陵耆经说迦叶佛时难提波罗陶师劝优多罗童子见佛出家事七天使经说阎王以生老病死治罪五种事诘责罪人名为五天使者及说地狱众苦八乌鸟喻经说比丘莫如獭究暮鹫食吐鸟豺乌当如猩猩九说本经阿那律说过去因佛更为说未来弥勒佛事十大天捺林经说往古大天轮王发白出家教子孙亦如是出家凡八万四千世最后王名尼弥广行戒善帝释请到天上事并嘱阿难转相继法莫令佛种断十一大善见王经说往古王于拘尸城修四无量六返舍身今如来入灭为第七十二三十喻经戒德为严饰具乃至心解脱为珠宝自观巳心为身极净十三转轮王经说增减劫由善恶业诫诸比丘应如螺转轮王谓念处为自境界如意足为寿戒为色禅为乐无漏为力能降伏魔十四蜱肆经鸠摩罗迦叶以种种喻断蜱肆王无后世见又以种种喻令舍见舍欲恚怖痴乃受三归行布施但不至心仅生丛树林空宫殿中反不如监布施人得生四王天长寿王品第七一长寿王本起经为斗诤比丘说长寿王及长生太子事比丘不改过佛以神足至阿那律等三人住处见其习行无事而赞之并为说修天眼法二天品经佛为比丘说自巳修行得光明事凡八行谓见形色乃至知曾生此天等三八念经阿那律陀作是七念道从无欲非有欲得及知足远离精勤正念定意智慧一一对明佛知其所念便往赞之并为说道从不戏乐不戏行不戏得非从戏乐戏行戏得是名八大人念四净不动道经说三种净不动道三种净无所有处道一净无想道及说涅槃圣解脱五郁伽支罗经为一比丘略说法要谓四念处应与三定四共俱禅并修亦修四无量心必得果证六娑鸡帝三族姓子经为阿那律等三年少说离欲法乃至说授四辈生处记义七梵天请佛经佛知梵天邪见无常计常往为说法并诃魔说令梵天得正见八有胜天经仙余财主请阿那律饭问大心无量心义阿那律为分别之并说光天净光遍净光差别因果九迦絺那经八百比丘并世尊共为阿那律作衣佛敕阿那律为众说法从信心出家持戒护根弃盖得禅乃至证六通三明是名迦絺那法十念身经为诸比丘广说念身法成就十八功德十一支离弥梨经拘絺罗诃质多罗象子比丘不恭敬不善观并为其亲友比丘说种种退失法喻于后象子果舍戒还俗十二长老上尊睡眠经因目连昼眠佛为说除睡法并说究竟梵行法十三无刺经因诸比丘知声为定刺佛为更说犯为戒刺严饰为护根刺乃至欲恚痴三刺惟阿罗诃离之十四真人经佛为比丘说恃善法者为不真人法不自贵贱他为真人法十五说处经为阿难说教诃训诲年少比丘说处谓应说五盛阴内六处外六处六识身更乐觉想思爱六界缘起念处正断如意四禅四谛四想四无量四无色四圣种四果五熟解脱想五解脱处五根五力五出要界七财七力七觉八正又说顶法及顶退法秽品第八一秽经舍梨子分别内有秽内无秽各有二种不知如真者皆最下贱知如真者皆最胜为说买铜盘喻又说盛粪盛食喻二求法经佛说比丘宜求法莫求饮食又说上中下弟子随师不随师功过舍梨子因即广明三可毁三可称法及说中道断欲断贪等又有中道谓八圣道三比丘请经目连说比丘应请诸尊教我诃我莫难于我及说成就戾语法与善语法者过失功德并说照镜之喻四知法经周那说比丘知法不知法者犹贫称富及富称贫五周那问见经佛为周那说渐损法发心法对法昇上法涅槃法六青白莲华喻经佛说有法从身灭有法从口灭有法但从慧见灭谓能修身戒心智如莲水生水长而不着水七水净梵志经佛因水净梵志告诸比丘有二十一秽污于心者必至地狱谓邪见非法欲恶贪邪法贪恚睡眠掉悔疑惑瞋缠不语结悭嫉欺诳谀谄无惭无愧慢大慢憍傲放逸若不污心必至善处兼为梵志说净洗以善法偈令梵志悟八黑比丘经因黑比丘喜斗诤佛为说不可爱及可爱法亦说恶马良马喻九住法经佛说比丘于善法有退有住有增须自观知善不善法求断求增如救头然十无经舍梨子说净法衰退及转增之由又述断恶修善如救头然之喻因品第九一大因经佛为阿难广明缘起甚深又明七识住及二处于此知如真者名慧解脱兼修八解脱者名俱解脱二念处经说三世诸佛皆断五盖住四念处修七觉支而证道因广明四念处观三苦阴经上因异学亦言知断欲断色断觉比丘以此白佛佛为分别欲味欲患欲出要色觉亦尔四苦阴经下释摩诃男生染恚痴法佛为说欲味欲患若知如真不为所覆便得无上息五增上心经比丘欲得增上心者当数数念于五相一念相善相应二观念恶患三不念念四以思行渐减念五以心修心受持降伏六念经分别诸念作二分欲恚害念作一分无欲恚害念作一分若生欲恚害念须不受断除吐若生无欲恚害念须速修习广布次应治内心常住在内止息一意得定向法次法乃至证四禅断诸漏七师子吼经谓断一切受知欲受戒受见受我受以无明为本无明尽者不复更受此四受尊信此师信此法具戒德敬同学乃堪师子吼曰此有第一第二三四沙门此外更无沙门梵志八优昙婆罗经实意居士诣异学园异学欲以一论灭瞿昙如弄空瓶佛至其园为说苦行秽不秽法总名不了亦说正解脱法异学屈服但以魔力所持而不发心九愿经因一比丘心愿佛与慰劳共语说法得具足戒而不废禅成就观行于空静处佛乃广说比丘所应愿事十想经谓若计地是神便不知地不计地即是神彼便知地乃至一切悉皆如是林品第十一林经上料简四种所住林或不得正念等虽有四事不应住或可得正念等虽乏四事不应去或二俱不得应夜半而去莫与彼别或二俱得应尽命住二林经下四料简与上同此约得沙门义说三自观心经上料简止观得不得有四句不得者方便令得得者当求漏尽四自观心经下观增伺瞋恚乃至恶慧等多少有无有恶须断有善须求漏尽五达梵行经知漏知漏因知报知胜如知尽知灭道如是觉想欲业苦一一知因乃至知道是谓达梵行能尽一切苦六阿奴波经记提和达多入地狱并为阿难说大人根智善知六种人七诸法本经欲为诸法本更乐为和觉为来思想为有念为上主定为前慧为上解脱为真涅槃为诸法讫八优陀罗经说优陀罗不知痈本虽生非非想处还堕狸中比丘应知身为痈爱为痈本六更触处为一切漏九蜜丸喻经先为执杖释说宗本法执杖不是不非而去次为比丘略说即入室坐诸比丘转问大迦旃延然后白佛印可十瞿昙弥经大爱道三求出家佛三止之因阿难为请乃制八尊师法后又请求少年比丘礼敬老尼佛为说减正法事大品第十一一柔软经佛说在家时受用但为老病死而出家二龙象经佛说惟佛为大龙乌陀夷因作颂赞三说处经比丘有三说处谓三世有又以二种四处观人知可共说不可共说四说无常经谓观五阴无常得证果五请请经佛因说戒时唱言我是后边身汝等真法子身口意清净无枝亦无叶舍梨子因作颂赞六瞻波经说戒时有犯戒者佛默不说目连牵犯戒者出佛种种诃犯戒之罪七沙门二十亿经二十亿比丘精进而不证果心生退悔佛为说弹琴喻遂尽诸漏向佛善说所证之义八八难经谓学道有八难惟有一不难九贫穷经以无善法财喻贫穷以恶行喻举贷以覆藏喻长息以梵行所知为责索以频生三恶念为数往求索以堕恶道喻被收缚十行欲经为给孤居士说十种行欲人非法三法非法三如法四十一福田经为给孤居士说二种福田谓十八学人九无学人十二优婆塞经佛说优婆塞善护五戒及念佛法僧戒必得证果十三怨家经谓瞋恚是怨家妨人七事一妨好色二妨安眠三妨得利四妨友朋五妨名称六妨大富七妨生善处十四教昙弥经昙弥骂责比丘比丘皆去诸优婆塞乃逐昙弥佛为昙弥说树神喻令彼住沙门法十五降魔经魔入目连腹中目连唤出为说昔日波旬扰佛弟子招大苦报汝即我甥事魔乃怖而降伏十六赖咤和罗经赖咤和罗居士子闻佛说法发心出家父母不许卧地不食许已方起出家证果后还父家不被财色所动为父母说法次为拘牢婆王说信如来所说四事故出家一此世无可依恃二必趋老三必无常四无厌足十七优婆离经苦行尼犍与佛论议立身罚最重佛立意业最重优婆离居士从尼犍处欲来难佛反受佛化证果断邪不听尼犍入门十八释问经天王先遣五结乐子以琴歌见佛次来问法佛为说因思有念因念有欲因欲有爱不爱因爱不爱有悭嫉结生大苦阴及说八正道护六根等天王证初果发愿来生出家十九善生经善生居士奉父遗命敬礼六方佛为说离四恶业四恶行六非道四似亲应知四善亲及内法六方谓东为父母南为师尊西为妻子北为婢使下为友臣上为沙门梵志二十商人求财经先说往古商人入海堕罗剎国乃至乘天马时若稍念男女情爱即便堕落次正说比丘若计根尘阴界是我者必皆被害二十一世间经明如来知苦断集证灭修道自觉觉他从成道至涅槃所说皆实二十二福经明往昔七年行慈福报劝人修福二十三息止道经谓初学比丘常应念骨相青相腐相食相骨锁相除欲恚病二十四至边经谓欲尽苦甘行乞食而复不修沙门法行如墨浣墨如血除血从冥入冥二十五喻经谓无量善法以不放逸为本如地如沈水栴檀青莲须摩象迹师王乃至如如来等梵志品第十二一雨势经未生怨遣雨势大臣问佛跋耆国事佛为说彼国行七不衰法必当得胜大臣去后因为比丘说七种七不衰法及说六慰劳法二伤歌罗经此摩纳始谓作斋行无量福迹学道行一福迹阿难三问而屈服之佛为说三轮示现法摩纳归信三算数目犍连经此梵志以堂及算法为喻问佛法中次第佛为分别说之次问何缘有得究竟不得究竟者佛为说问路之喻四瞿默目犍连经佛涅槃后阿难往此田作人所彼问可有比丘与佛等者适遇雨势大臣来到重复问之阿难答以无有此人次说有法可依及有十德可敬又说诃贪等四伺赞四禅四伺雨势去后又答三种解脱无有胜如五象迹喻经异学卑卢为生闻梵志说象迹喻以赞于佛生闻见佛佛为具足说此法喻谓从出家护根除盖成四禅证无漏方为极大象迹六闻德经为生闻说博闻诵习差别功德谓从舍家乃至证灭七何苦经答生闻所问在家出家苦乐之事及答饶益天人法观善恶知识如黑白月八何欲经生闻梵志问剎利居士妇人偷劫梵志沙门各何欲何行何立何依何讫佛一一答之九郁瘦歌罗经此梵志向佛说四种奉事及四种自有财物佛展转破之谓如强与他肉而取其直次正作虚空慈心洗浴取火等喻明四姓平等十阿摄和经诸梵志自恃其种独净遣阿摄和与佛辩之佛亦为说虚空乃至取火等喻又说父母驴马等喻以屈之十一鹦鹉经佛为此摩纳分别在家出家事摩纳述梵志所施设五法功德佛诘以现知现觉义彼则瞋恚佛为说五法障碍谓欲恚身见戒取疑及说法从心起十二须闲提经此异学见佛卧室而起敬闻佛名而毁訾见佛说离欲法喻而出家证果所谓喻者癞人炙火盲着垢衣也十三婆罗婆堂经婆私咤及婆罗婆二人皆梵志种出家被诸梵志诃责佛为说劫初渐立四姓事及说善恶业报无差别十四须达多经为此居士说施心差别非关麤妙之物次较胜田从凡人四果支佛如来不若作四方僧房又不若受归戒修慈心及作无常观十五梵波罗延经佛答今之梵志久已越梵志法无复学者十六黄芦园经佛在园中有百二十岁老梵志来责佛不敬一切佛言若如来起迎请坐者彼人必当头破七分梵志又诃佛无味无怖不入胎佛言于五欲无味无怖证四禅三明故不入胎梵志乃终身自归十七头那经为头那说五种梵志法一如梵二如天三不越界四越界五旃陀罗十八阿伽罗诃经此梵志问梵志经典何所依住佛言依于人住展转问人稻麦地水风空日月四王乃至大梵依忍辱温良忍辱温良又依涅槃涅槃无依十九阿兰那经诸比丘共论人命极少宜力行善佛赞印之并说昔时阿兰那梵志出家说无常法利益无量即佛往因也二十梵摩经梵志梵摩先遣摩纳优多罗观佛三十二相及观威仪优多罗发心出家次后梵摩自来见佛谛观诸相信心归依证那含果阅藏知津卷第二十七阅藏知津阅藏知津卷第二十八北天目沙门释智旭汇辑小乘经藏之三根本分别品第十三一分别六界经佛于陶师屋中为弗迦罗娑利比丘说六界聚六触处十八意行四住处法二分别六处经为比丘说六处六更乐十八意行三十六刀断彼成就是无量说法内三意止调御士趣一切方法三分别观法经佛略说如是观心洒散不住内不受而恐怖如是观心不洒散住内不受不恐怖说已入室众比丘请大迦旃延广说之谓根着尘则心洒散着四禅八定则不住内不离五阴则恐怖反是便不洒散等四温泉林天经天劝三弥提尊者受持跋地罗帝偈尊者问佛佛说偈曰慎莫念过去亦勿愿未来过去事已灭未来复未至现在所有法彼亦当为思念无有坚强慧者觉如是若作圣人行孰知愁于死我要不会彼大苦灾患终如是行精勤昼夜无懈怠是故常当说跋地罗帝偈说已入室比丘请大迦旃延广释迦旃延约根尘释之五释中禅室尊经又一天问卢夷强耆尊者偈并义尊者问佛佛为说偈并约五阴释义六阿难说经阿难以偈及义为比丘说佛赞印之七意行经佛为比丘说八定及八天处二俱等等及说灭定为最胜八拘楼瘦无诤经佛为比丘分别诤无诤法九鹦鹉经鹦鹉摩纳父转生为白狗见佛而吠佛言汝不应尔谓汝从护至吠狗瞋极卧地鹦鹉怒而见佛佛为说其成验再来见佛佛为说业报差别之法十分别大业经异学与三弥提论三业义周那与阿难以此问佛佛诃其不善分别次正说三报受时差别及临终善恶念不同虽天眼所见不宜执一非余惟佛知其所以然耳兼说柰果生熟四料简以喻于人心品第十四一心经有一比丘问谁将世间去谁为染着谁起自在佛言一切唯心多闻圣弟子不随心而心随多闻次又问多闻义智慧义黠慧广慧义佛言顺梵行为多闻知四谛为智慧能利人为广慧二浮弥经浮弥为王子说梵行得果或愿或无愿或愿无愿或非有愿非无愿义佛为浮弥说四喻𤚲角及乳抨水及酪压沙及麻取火毋溼及干喻邪梵行正梵行得果不得三受法经上现在未来苦乐四料简也婬欲现乐后苦强制烦恼现苦后乐外道苦行现苦后苦欢喜修行证三果现乐后乐四受法经下亦四料简而约苦乐心修十善行十恶论五行禅经料简四种行禅一炽盛而谓衰退二衰退而谓炽盛三知衰退四知炽盛八定皆尔六说经分别八定中皆有退住进及漏尽义修者应知七猎师经以四种鹿群喻沙门梵志三不脱魔境一能脱之谓修四禅四无量四空断漏者八五支物主经此物主先诣异学文祁子处文祁子立四事为第一义谓身不作恶口不恶言不行邪命不念恶念物主以此白佛佛言此则婴孩皆第一义若多闻圣弟子当知善戒不善戒善念不善念何由生何由灭知已具足八正道乃至正解脱正智是名第一义质直沙门九瞿昙弥经大爱道以金缕衣供佛佛令施比丘众三劝不从佛为阿难说七施众十四私施皆得大福报乃料简施受净不净四句十多界经阿难作是思惟一切恐怖及灾患等皆从愚痴生不从智慧佛为广申明之次问云何名愚痴云何名智慧佛言不知界处因缘是处非处者为愚痴知者为智慧界者眼等十八地等六欲无欲等六乐苦忧喜舍无明亦为六觉想行识为四欲色无色三色无色灭三过现未三妙不妙中三善不善无记三学无学俱非三漏无漏二为无为二共名六十二界处者十二处因缘者十二缘生是处非处者若因若果双品第十五一马邑经上说沙门法须身行清净口行清净意行清净命行清净守护诸根正知出入断除五盖成就四禅趋向漏尽二马邑经下谓应息贪伺恚伺乃至邪见成就四无量心乃至漏尽三牛角娑罗林经上舍梨子与阿难等各说发起此林之法佛皆赞之并说不解趺坐乃至漏尽是名发起此林四牛角娑罗林经下阿那律等三人在此林中佛往问之各言安隐并说上人之法佛赞叹之长鬼天等展转赞叹乃达梵天五求解经佛说求解于如来正知如来法六说智经为比丘说与梵行成立人问答法七阿夷那经因异学阿夷那为比丘略说知法非法义非义令学如法如义诸比丘请阿难广释谓邪见乃至邪智为非法因此生不善恶法为非义正见等为法所生善法为义八圣道经正定为一道有习有助有具共七支正见最在前一一释已并正解脱正智为十支约邪正断修成四十大法品九小空经从不念人想不念村想不念无事想次第至不住无想心定十大空经因众比丘集加罗差摩精舍佛为阿难说远离法及说修内空外空内外空不移动法又说正知法赞不放逸法分别烦师烦弟子烦梵行法又诫弟子不恭敬顺行者名于师行怨事能恭敬顺行者名于师行慈事后大品第十六一迦楼乌陀夷经乌陀夷念世尊恩深赞断过中食佛印可之深诃不顺此戒谓为小事者如彼痴蝇二牟梨破群那经此比丘与比丘尼数共集会护过瞋诤佛唿而诲之谓以信舍家应修无欲如调马治林于时非时等五言道皆习慈心悲喜舍心如大地不可坏如恒河不可沸如虚空不可画如治皮无瓦声乃至应数数念利锯刀喻则所游皆安堪证学无学道三跋陀和利经佛赞叹一坐食法跋陀和利固辞不堪夏三月竟复来见佛佛种种诃之为说出要又答其苦治不苦治之问次说清净马喻法四阿湿具经此比丘与弗那婆修二人不遵佛戒过中暮食佛唿而责之为说乐觉苦觉修不修义及说修行不放逸义五周那经周那述尼犍诤事于阿难阿难问佛佛为说六诤本七灭法六慰劳法六优波离经问答七灭诤等如法不如法事七调御地经王童子不信阿夷那和提所说法阿夷那和提白佛佛为说山下不见园林喻及说调野象喻八痴慧地经说痴慧各三相谓思说作也各受现法三苦乐谓恶名治罚恶死为三苦善名无罪善死为三乐又有地狱天宫苦乐果报九阿梨咤经阿梨咤说欲不障道诸比丘谏而不舍佛唿而责之谓比丘于法尚应知如筏喻况执非法十嗏帝经嗏帝执此识往生不更异诸比丘谏而不舍佛唿责之为比丘细明十二因缘生灭脯利多品第十七一持斋经为毘舍佉说放牛尼犍斋无福应持圣八支斋更修五念念佛如沐首念法如浴身念僧如浣衣念戒如磨镜念天如炼金二脯利多经为此居士说八支断俗事一离杀二离盗三离婬四离妄五离贪六离恚七离嫉恼八离增上慢更有八支谓欲如骨如小肉如手把炬如火坑如毒蛇如梦如假借如果树离欲得禅尽漏作证居士悟道三罗摩经于此梵志家为诸比丘说圣求非圣求随说未成道时先学二定次坐菩提树求得正觉度五比丘事四五下分结经说依道依迹断结犹如入林求实亦如度河度山水五心秽经说比丘须拔心中五秽谓疑佛疑法疑戒疑教疑梵行者又须解心中五缚谓身缚欲缚说缚聚会缚昇进缚次应修五法谓四如意足及堪任六箭毛经上此异学说瞿昙有五法令诸弟子恭敬不离谓麤衣麤食少食麤卧具晏坐佛言不以此五法更有五法谓无上戒无上慧无上知见说四谛宿命漏尽通七箭毛经下为此异学说天眼宿命通事彼述邪师所说上色佛展转以萤火星月日天光等破之及为说四禅道迹八鞞摩那修经亦为此异学破上色邪见又为说置前世后世但令质直无谄诳随教化必得知正法如火不益油柴不益薪必期于灭异学悟道出家九法乐比丘尼经毘舍佉问此比丘尼答问答巳尼往白佛佛印可之十大拘絺罗经舍利弗问此尊者答例品第十八一一切智经佛为波斯匿王说四姓胜如义阿难与大将论遣退天义年少与大将互推谬说义王因多事赞佛而去二法庄严经波斯匿信佛种种法靖而称述之王去之后佛令比丘受持此说三鞞诃提经波斯匿以佛身行问于阿难阿难具答行不行义王喜以衣布施阿难白佛佛印可之四第一得经佛言一切变易有异法从人王乃至十一切处多闻圣弟子总不欲之况下贱法惟应广布八正道耳五爱生经梵志儿死愁忧见佛佛言爱生便生愁苦梵志不悟波斯匿王闻之以告末利夫人夫人所说同佛王遣人问佛佛为广说人还白王夫人更为王详说王乃信佛自归六八城经阿难为此居士说十二禅居士信心施食及房七阿那律陀经上尊者为诸比丘说四禅及漏尽为贤死贤命终八阿那律陀经下又说见质直得圣戒修念处四无量四空定得漏尽为不烦热死不烦热命终九见经阿难为异学说如来不一向说有常无常等十箭喻经鬘童子欲如来一向说世有常等佛诃责之为诸比丘说拔毒箭喻十一例经佛说欲断无明别知无明乃至老死者应修念处正勤如意四禅根力觉道十一切处十无学法佛说七知经吴月支国优婆塞支谦译即知法知义等中阿含善法经同本佛说园生树经宋北印土沙门施护译中阿含昼度树经同本佛说咸水喻经失译人名附西晋录即中阿含七水喻经佛说萨钵多酥哩踰捺野经宋中印土沙门法贤译说劫尽七日出时相状警人精进早求解脱中阿含七日经同本佛说一切流摄守因经后汉安息国沙门安世高译说智者见者得流尽不智者不见者流不尽及说七种断流中阿含漏尽经同本佛说四谛经后汉安息国沙门安世高译中阿含分别圣谛经同本佛说恒水经仝上西晋沙门释法炬译中阿含瞻波经同本佛说本相倚致经仝上后汉安息国沙门安世高译佛说缘本致经失译人名附东晋录二经皆即中阿含本际经佛说轮王七宝经宋北印土沙门施护译中阿含七宝经同本佛说顶生王故事经西晋沙门释法炬译佛说文竭陀王经仝上北凉中天竺沙门昙无谶译二经皆即中阿含四洲经同本佛说频婆娑罗王经宋中印土沙门法贤译王来见佛及佛令优楼频螺迦叶释众疑事即中阿含频婆娑罗王迎佛经佛说铁城泥犁经东晋西域沙门竺昙无兰译说五使并地狱苦状佛说阎罗王五天使者经仝上刘宋沙门释慧简译二经皆即中阿含天使经佛说古来世时经仝上失译人名附东晋录阿那律说往昔施支佛饭福报佛赞叹之并为比丘说未来轮王及弥勒事以衣施弥勒令转施众僧即中阿含说本经大正句王经宋中印土沙门法贤译即中阿含蜱肆王经佛说阿那律八念经后汉西域沙门支曜译即中阿含八念经佛说离睡经仝上西晋月支国沙门竺法护译佛为目连说离睡法即中阿含长老上尊睡眠经佛说是法非法经仝上后汉安息国沙门安世高译说恃善生慢为非法不慢为是法即中阿含真人经佛说求欲经仝上西晋沙门释法炬译即中阿含秽经佛说受岁经仝上西晋月支国沙门竺法护译即中阿含比丘请经佛说梵志计水净经仝上失译人名附东晋录即中阿含水净梵志经佛说大生义经宋北印土沙门施护译阿难思念缘生法义甚深问佛佛为广说逆从老死推至识支即中阿含大因经佛说苦阴经失译人名在后汉录即中阿含苦阴经上佛说苦阴因事经仝上西晋沙门释法炬译即中阿含苦阴经下佛说释摩男本经仝上吴月支国优婆塞支谦译亦即苦阴经下佛说乐想经仝上西晋月支国沙门竺法护译说外道计一切为乐佛不计不乐即中阿含想经佛说漏分布经仝上后汉安息国沙门安世高译说五阴苦集乃至八正道法即中阿含达梵行经佛说阿耨台台犮经仝上东晋西域沙门竺昙无兰译说提婆达断善根堕地狱及说如来大人根相谓善知诸根即中阿含阿奴波经佛说诸法本经仝上吴月支国优婆塞支谦译说欲为诸法本即中阿含诸法本经佛说瞿昙弥记果经仝上刘宋沙门释慧简译即中阿含瞿昙弥经佛说瞻婆比丘经西晋沙门释法炬译即中阿含大品瞻波经佛说伏婬经西晋沙门释法炬译即中阿含大品行欲经为阿那邠祇居士分别求财及受用胜劣不同佛说魔娆乱经仝上失译人名附后汉录佛说弊魔试目连经仝上吴月支国优婆塞支谦译二经皆即中阿含降魔经佛说赖咤和罗经吴月支国优婆塞支谦译即中阿含赖咤和罗经佛说护国经宋中印土沙门法贤译佛从俱卢城至睹卢聚落护国长者子愿乐出家父母不许绝食苦求既出家巳十夏依佛乃还本处住树下为俱卢大王说法令归依三宝亦即赖咤和罗经佛说帝释所问经宋中印土沙门释法贤译即中阿含释问经佛说善生子经西晋沙门支法度译即中阿含长阿含善生经佛说数经仝上西晋沙门释法炬译即中阿含算数目连经佛说梵志頞波罗延问种尊经仝上东晋西域沙门竺昙无兰译即中阿含阿摄和经三归五戒慈心厌离功德经附东晋录亦即须达多经少分佛说须达经仝上萧齐中天竺沙门求那毘地译即中阿含须达多经佛说长者施报经宋中印土沙门法天译佛为给孤独说过去长者明弥罗摩行大施会因展转较量功德不如归戒慈心亦即须达多经佛为黄竹园老婆罗门说学经失译人名今附宋录即中阿含黄芦园经佛说梵摩喻经仝上吴月支国优婆塞支谦译即中阿含梵摩经佛说尊上经仝上西晋月支国沙门竺法护译即中阿含释中禅室尊经佛说兜调经仝上失译人名附西晋录佛说鹦鹉经仝上刘宋中天竺沙门求那跋陀罗译分别善恶报应经宋中印土沙门天息灾译三经皆即中阿含鹦鹉经佛说意经西晋月支国沙门竺法护译即中阿含心经佛说应法经仝上译人同上即中阿含受法经下佛说分别布施经宋北印土沙门施护译即中阿含瞿昙弥经佛说息诤因缘经译人同上即中阿含周那经佛说泥犁经东晋西域沙门竺昙无兰译说恶人堕泥犁之苦亦说五天使者问辞即中阿含痴慧地经佛说斋经仝上吴月支国优婆塞支谦译即中阿含持斋经佛说优婆夷堕舍迦经仝上附宋录亦即上经而五念法稍异八关斋经敬刘宋居士沮渠京声译说前五戒皆尽寿第六斋去乃一日一夜与前经大同小异但无五念法门八种长养功德经宋中印土沙门法护译略明发心受斋戒法疑附斋法中行佛说鞞摩肃经缘刘宋中天竺沙门求那跋陀罗译即中阿含鞞摩那修经佛说婆罗门子命终爱念不离经缘后汉安息国沙门安世高译即中阿含爱生经佛说十支居士八城人经缘即中阿含八城经佛说邪见经缘失译人名今附宋录即中阿含见经佛说箭喻经缘附东晋录失译人名即中阿含箭喻经阅藏知津卷第二十八阅藏知津阅藏知津卷第二十九北天目沙门释智旭汇辑小乘经藏之四佛说长阿含经姚秦罽宾国沙门佛陀耶舍共竺佛念译第一分初大本缘经第一说七佛事游行经第二因阿阇世王问伐邻国事广为比丘说七法六法乃至历叙入涅槃分舍利事典尊经第三般遮翌子述梵童为忉利天说过去大典尊臣事以之问佛佛为说究竟梵行法阇尼沙经第四此云胜结使乃摩竭国王命终生四王天为毘沙门作子述梵童为诸天所说法佛即以之酬阿难请第二分四姓经第一为二出家婆罗门说四姓平等作恶堕落作善超昇见谛证道转轮圣王修行经第二诫敕比丘当自炽然当自归依谓修四念处观并说古先圣王治世末后出家至第七王不如法治渐生恶法致成减劫刀兵劫后渐次修善倍倍寿增至八万岁时慈氏出世是故比丘当修善法则寿命延长谓四神足颜色增益谓具戒品安隐快乐谓成四禅财宝丰饶谓行四等威力具足谓见四谛力能降魔弊宿经第三童女迦叶为弊宿婆罗门种种说法破其断见皈依设会死得生天散陀那经第四此居士往梵志尼俱陀处梵志毁佛佛至其处为说苦行净不净法折伏梵志众集经第五佛敕舍利弗说法因说种种增一之法十上经第六佛敕舍利弗说法因说十上法谓多成法修法觉法灭法退法增法难解法生法知法证法各各增一至十共五百五十法增一经第七佛为比丘说多成法修法觉法灭法证法皆增一至十三聚经第八佛为比丘说三法聚谓趋恶趣趋善趣趋涅槃法各增一至十大缘方便经第九为阿难广说十二因缘甚深义释提桓因问经第十为帝释说因调有想因想有欲有爱憎有贪嫉乃至共相伤害阿㝹夷经第十一为房伽婆梵志说善宿比丘事及说破世见事善生经第十二为善生长者子说离四恶行礼敬六方法清净经第十三因周那沙弥述外道徒众斗诤事佛为说无诤正法自欢喜经第十四舍利弗向佛师子吼称说如来难及之法大会经第十五诸天集会佛为结咒第三分阿摩昼经第一沸伽罗娑罗遣其弟子阿摩昼观佛相好阿摩昼轻慢释种佛出其种姓之因并为说妙法如大小持戒犍度所明次令得见相好还白厥师师来见佛睹相设供为阿摩昼悔过除白癞病自复悟道生不还天梵动经第二佛诫比丘于毁三宝者不得怀忿于称赞者亦勿欢喜凡夫寡闻直赞小缘威仪戒行唯贤圣弟子能以甚微妙大法光明赞佛谓佛善知六十二见本末因缘知已不着而得解脱种德经第三种德婆罗门见佛佛问以婆罗门法于五法中以次拣去生诵端正惟持戒智慧缺一不可佛赞印之并为说比丘戒慧彼即受三归五戒究罗檀头经第四佛为此婆罗门说大祀法及说归戒慈心出家功德此婆罗门即放牛羊等物受归戒供佛证果生不还天坚固经第五坚固长者子三请佛敕弟子现神足佛言我但教弟子于空闲处静默思道覆德露过以现神足能起谤故裸形梵志经第六为此梵志说苦行亦有善恶二趣不皆诃责但非出要惟如来大师子吼能令人出家成道此梵志即出家证果三明经第七为二梵志弟子破三明所说梵道虚妄及为正说梵道沙门果经第八为阿阇世说沙门现在得果并受其忏布咤婆楼经第九破梵志相违论为说有因缘想生有因缘想灭露遮经第十此婆罗门见佛请佛寻起恶见谓不应为人说法佛受供时破之第四分世记经第十一阎浮提洲品第一郁单越品第二转轮圣王品第三地狱品第四龙鸟品第五阿须伦品第六四天王品第七忉利天品第八三灾品第九战斗品第十三中劫品第十一世本缘品第十二佛说七佛经宋中印土沙门法天译佛在祇园为比丘说七佛氏族名字及大弟子等又广说毘婆尸佛降生瑞应长阿含初大本缘经前分同本毘婆尸佛经译人同上佛为苾刍说过去毘婆尸佛游观四门出家转法轮事长阿含初大本缘经后分同本佛般泥洹经西晋河内沙门白法祖译因阿阇世王遣雨舍大臣问伐越祇国事佛为说七不衰法大臣去后为比丘说七七之法次说四痛八戒之法乃至受奈女供展转游行至双树间入灭焚身起塔结集经典大般涅槃经东晋平阳沙门释法显译佛三语阿难设得四神足者欲住寿一劫皆得随意阿难不解劝请魔来请佛涅槃佛遂许之周历诸处诏告四众于双树间入灭荼毘二经皆长阿含游行经同本佛说方等泥洹经仝上附东晋录与前经大同小异佛说大坚固婆罗门缘起经宋北印土沙门施护译长阿含典尊经同本佛说人仙经宋中印土沙门法贤译频婆娑罗王命终作毘沙门天王太子名曰人仙来述忉利天梵王说法事长阿含阇尼沙经同本佛说白衣金幢二婆罗门缘起经宋北印土沙门施护译二婆罗门近佛而恒见佛问法佛为说世界四姓起因即出家证果长阿含初四姓经同本佛说尼拘陀梵志经仝上译人同上和合长者至拘尼陀梵志所彼方止其世论长者问之反言瞿昙慧何能转佛往问之彼则默不能答长阿含散陀那经同本佛说大集法门经译人同上佛游末利城有末利优婆塞新造一舍请佛及僧安止佛示安卧舍利子说增一至十法长阿含众集经同本长阿含十报法经后汉安息国沙门安世高译即十上经五百五十法佛说人本欲生经长阿含大缘方便经同本佛说尸迦罗越六方礼经仝上译人同上长阿含善生经同本佛说信佛功德经宋中印土沙门法贤译佛在菴罗园中舍利弗叹佛种种最胜功德长阿含自欢喜经同本佛说大三摩惹经宋中印土沙门法天译佛在迦毘罗林四梵王各以颂赞大众云集有大黑神祖蹲那作恶佛说声闻法调伏之长阿含大会经同本佛说梵志阿台台犮经吴月支国优婆塞支谦译长阿含阿摩昼经同本佛说梵网六十二见经译人同上长阿含梵动经同本佛说寂志果经东晋西域沙门竺昙无兰译长阿含沙门果经同本佛说楼炭经西晋沙门释法炬共法立译即长阿含世记经品稍不同文亦简拙起世经隋北天竺沙门阇那崛多译亦即世记经而品次稍异文义俱畅起世因本经恶隋北天竺沙门达摩笈多等译与上经同杂阿含经谷传声虚堂宋天竺三藏求那跋陀罗译第一品不出名然多就五阴广破爱见诵六入处品第二皆就内六入外六尘及六识六触六受六想六思六爱等广明无常苦空破于爱见杂因诵品第三弟子所说诵品第四第五诵道品第一大约有小半与中阿含增一阿含相同而文顺畅别译杂阿含经附秦录杂阿含经附吴魏二录右二经皆于大部中撮要译出别行佛说七处三观经后汉安息国沙门安世高译出杂阿含第二卷及三十四卷五蕴皆空经唐大荐福寺沙门义净译初为五比丘说苦空无常义亦出杂阿含第二卷佛说圣法印经西晋月支国沙门竺法护译说空无欲无我无常清净之业出杂阿含第三卷佛说法印经宋北印土沙门施护译说三解脱门为圣法印出杂阿含第三卷五阴譬喻经后汉安息国沙门安世高译沫泡燄蕉幻五喻也出杂阿含第十卷佛说水沫所漂经仝上东晋西域沙门竺昙无兰译与上经同佛说不自守意经仝上吴月支国优婆塞支谦译说自守不自守法出杂阿含第十一卷佛说满愿子经仝上附东晋录请略说法而往化恶国出杂阿含第十三卷转法轮经仝上后汉安息国沙门安世高译于鹿野树下手抚飞轮三转四谛行法佛说三转法轮经仝上唐大荐福寺沙门释义净译即最初为五比丘说法二经出杂阿含第十五卷佛说八正道经仝上后汉安息国沙门安世高译出杂阿含第二十八卷难提释经仝上西晋沙门释法炬译为此释说五法六念出杂阿含第三十卷佛说马有三相经仝上后汉西域沙门支曜译说官马三善相佛说马有八态譬人经仝上译人同上说恶马八态喻恶比丘二经出杂阿含第三十三卷佛说戒德香经东晋西域沙门竺昙无兰译说戒香顺逆普闻胜世间诸香出杂阿含三十八卷佛说戒香经宋中印土沙门法贤译与上经同佛说相应相可经西晋沙门释法炬译说善恶人各以类相聚出单卷杂阿含中本事经唐大慈恩寺沙门释玄奘译一法品第一无明盖贪爱结一劫身骨心意染污堕恶趣心意清净昇善趣皆由自业意为前导破僧僧和一结断时余亦断所谓我慢不放逸舍贪舍欲舍瞋舍恚舍痴舍覆舍恼舍忿舍恨舍嫉舍悭舍嗜舍慢舍害念佛念法念众念戒念施念天念休息念安般念身念死知贪知瞋知痴知覆知恼知忿知恨知嫉知悭知耽知慢知害知一切修慈外强缘无如善知识内强缘无如正作意惠施果报犯戒报持戒报妄语无惭愧有惭愧最胜有情八邪见过正见益心速疾回转二法品第二根门不守护饮食不知量守护根门饮食知量惟作罪不修福惟修福不作罪乐苦二速行二迟行恶戒恶见善戒善见作不作各二法智类智世间智出世智不真出家真出家于恶应了知应厌背不净断贪慈悲断瞋有余涅槃无余涅槃有见无有见二缠随证有余或不还果有惭有愧静虑听法圣寻求非圣寻求惭愧不害寻思永断寻思力法二轮奢摩他毘钵舍那慧及解脱无明慧明为恶善上首断无明爱转于法轮剃发乞求二苦二有情堕地狱一破戒二谤他父母恩难报业智无欺诳父母应供养财施法施财祠祀法祠祀法言宴默言说宴默各有善恶思择力修习力业寿相随短寿长寿行所缘行相作意行相生死相乖无间不调伏死调伏死杂染法清净法有见无有见互为怨害世间正见出世正见三法品第三劣胜解妙胜解有情三世各相亲近三因三缘能感后有无明爱业贪欲耽着受用不见过患三因缘生多过患三欲天不出生死三似驴鸣增上三学调善戒法慧无学戒定慧三种乐事应持净戒三种香不如戒香等子胜子劣子应修三善根四念处等三寻思能令退失一亲里二利养三妒胜又一事业二谈话三睡眠净信施物福田三法和合现前生无量福三不坚易三坚身命财三无漏根三有情应亲近一劣二等三胜身不净观息随念行无常苦无我老病死三怨贼施戒修三福业佛法僧最胜三大师一佛二无学三有学三时诸天集会欢喜一发心出家二如法持戒三依法证果三事天胜于人长寿端严快乐然亦无常佛本行集经隋北天竺沙门阇那崛多译发心供养品第一受决定记品第二贤劫王种品第三託兜率品第四俯降王宫品第五树下诞生品第六从园还城品第七相师占看品第八私陀问瑞品第九姨母养育品第十习学技艺品第十一游戏观瞩品第十二捔术争婚品第十三常饰纳妃品第十四空声劝厌品第十五出逢老人品第十六净饭王梦品第十七见病人品第十八路逢死尸品第十九耶输陀罗梦品第二十舍宫出家品第二十一剃发染衣品第二十二车匿等还品第二十三观诸异道品第二十四王使往还品第二十五问阿罗逻品第二十六答罗摩子品第二十七劝受世利品第二十八精进苦行品第二十九向菩提树品第三十魔怖菩萨品第三十一菩萨降魔品第三十二成无上道品第三十三昔与魔竞品第三十四二商奉食品第三十五梵天劝请品第三十六转妙法轮品第三十七耶输陀因缘品第三十八耶输陀宿缘品第三十九富楼那出家品第四十那罗陀出家品第四十一娑毘耶出家品第四十二教化兵将品第四十三先明三归得戒次化提婆大婆罗门夫妇证初果迦叶三兄弟品第四十四优波斯那品第四十五布施竹园品第四十六大迦叶因缘品第四十七跋陀罗夫妇因缘品第四十八舍利目连因缘品第四十九五百比丘因缘品第五十断不信人行品第五十一说法仪式品第五十二尸弃佛本生地品第五十三优陀夷品第五十四优波离品第五十五罗𥈑罗因缘品第五十六难陀出家因缘品第五十七婆提唎迦等因缘品第五十八摩尼娄陀品第五十九阿难因缘品第六十摩诃僧祇师名为大事萨婆多师名此经为大庄严迦叶维师名为佛往因缘昙无德师名为释迦牟尼佛本行尼沙塞师名为毘尼藏根本佛说诸佛经宋北印土沙门施护译佛本行集经初品同本过去现在因果经刘宋中天竺沙门求那跋陀罗译说佛于过去普光佛所得授记巳生生行菩萨道乃至生兜率示入胎出胎出家降魔成道转法轮度五比丘三迦叶舍利弗目犍连大迦叶等事一一结示往因中有与仙人论破冥谛非想事修行本起经后汉西域沙门竺大力共康孟详译过去现在因果经同本太子瑞应本起经吴月支国优婆塞支谦译异出菩萨本起经维西晋清信士聂道真译二经并同上中本起经后汉西域沙门昙果共康孟详译转法轮品第一现变品第二化迦叶品第三度萍沙王品第四舍利弗大目连来学品第五还本国品第六须达品第七本起该容斋品第八瞿昙弥来作比丘尼品第九无常品第十自爱品第十一大迦叶始来学品第十二度奈女品第十三尼犍问疑品第十四佛食马麦品第十五佛说初分说经宋北印土沙门施护译即是度三迦叶及舍利弗目连事与他经大同小异佛说兴起行经后汉康居国沙门康孟详译佛在阿耨达池为舍利弗说夙缘十品孙陀利奢弥跋头痛骨节烦疼背痛木枪刺脚地婆达兜掷石婆罗门女旃沙谤食马麦苦行佛说众许摩诃帝经宋中印土沙门法贤译佛在迦毘罗国释众欲闻过去种族之事佛敕目连说之次叙摩耶及摩贺摩耶生缘次叙降神因缘阿私陀占相因缘童子时学书学射等缘耶输陀罗等三夫人缘出家因缘成道因缘初受商主布萨婆梨迦食石钵因缘度五比丘因缘度耶舍因缘度彼四友因缘度五十人因缘度六十贤众作优婆塞因缘度难那及长女作近事因缘度三迦叶波因缘受民弥娑啰王请因缘给孤长者请佛因缘舍利弗议论降伏外道因缘立祇园名因缘化迦罗城因缘乌波梨出家为上座众释礼足并说其往昔因缘佛垂般涅槃略说教诫经姚秦天竺沙门鸠摩罗什译嘱诸比丘以戒为师离诸恶法对治诸苦及诸烦恼勤修出世大人功德所谓无求知足远离精进不忘禅定智慧及不戏论盖是最后丁宁不啻一字一血宜深玩而力行之佛临涅槃记法住经唐大慈恩寺沙门释玄奘译说从初百年乃至第十百年事佛说当来变经西晋月支国沙门竺法护译说当来坏法事增一至五并示修持要法佛说法灭尽经仝上僧祐附刘宋录佛在拘夷那竭国当般涅槃默无所说光明不现阿难三问佛为说末世众魔比丘不如法事乃至袈裟变白般涅槃后灌腊经译人同上预问四月八日七月十五日浴佛陈供之法佛诫不得口许而负其物此物众僧应分或施贫穷孤老佛灭度后棺敛葬送经附西晋录阿难请问茶毘之法佛言应如转轮圣王又悬记千年后钵显神变事迦叶赴佛般涅槃经东晋西域沙门竺昙无兰译迦叶趋赴涅槃悲哀说偈佛入涅槃密迹金刚力士哀恋经仝上失译人名力士哀恋帝释慰止阅藏知津卷第二十九阅藏知津阅藏知津卷第三十北天目沙门释智旭汇辑小乘经藏之五正法念处经非宝寸阴是竞资元魏中天竺婆罗门瞿昙般若流支译十善业道品第一因外道说佛法与彼无别新学比丘不能答告舍利弗舍利弗令问佛佛为具说十不善果报差别及说十善世出世果生死品第二说比丘应观察生死过患次第修十地行等地狱品第三说十恶因感得种种地狱苦报差别善能观察乃至得十三地饿鬼品第四说三十六种饿鬼因果差别观察得十五地畜生品第五说畜生品类差别最多及说脩罗与天斗战事观察得十七地观天品第六观察四王及三十三天得十八地又观夜摩天有三十二处随业受果乐尽苦生有夜摩天王及鹅王孔雀王诸天鸟等说种种诃放逸法身念处品第七说内身观四大调与不调户虫行业诸风作用等作外身观四洲众生苦乐因果生死不断观已厌离妙法圣念处经忠宋中印土沙门法天译说十善法及厌离行等诃酒过失及十恶等赞叹护戒及说天上诸偈大意与正法念处经同佛说生经璧西晋月支国沙门竺法护译一那赖经说佛昔为仙人名那赖此云无乐说法令方迹王断爱今复说法断比丘欲想令证果二分卫比丘经说此比丘昔为鳖时亦曾系意猕猴而不遂所愿三和难经说和难释子辄度人昔时亦曾受博掩子所欺四邪业自活经亦说和难释子往事五是我所经说悭鄙长者曾为鸟名我所六野鸡经说野猫巧诱野鸡因缘猫即旃遮比丘鸡即佛是七前世诤女经说调达最初结怨之由八堕珠着海中经说佛昔时抒海事九旃阇摩暴志谤佛经说尼谤佛夙缘十鳖猕猴经亦说暴志昔为鳖妇调达为鳖佛为猕猴十一五仙人经说一仙人侍四仙人事四仙人即前后四佛梵志即调达十二舅甥经亦佛及舍利弗调达往事十三闲居经为梵志说出家闲居行十四舍利弗般涅槃经说尊者虽入灭五分法身不灭人宜自求归依处于法地归命于法不处他地不归余人十五子命过经为丧子堕忧者说法令悟无常十六比丘各言志经与中阿含牛角娑罗林经上同十七迦旃延说无常经十八和利长者问事经佛问长者四大诸法长者一一能答十九心总持经说大乘法而有咒二十护诸比丘咒经二十一吉祥咒经二十二总持经大似华严经中略出少许二十三所欣释经说所欣释今昔麤犷事二十四国王五人经说舍利弗阿那律阿难输轮及佛往因与今事同二十五蛊狐乌经说调达与拘迦利昔为狐乌互相谬叹今亦复然二十六比丘疾病经即佛躬看病比丘事二十七审裸形子经外道遣人觅佛短反受佛化得见道迹因说夙事二十八腹使经阿难劝匿王于饥世供佛及僧佛说其往因曾以腹使之语利益众人二十九弟子命过经有弟子命过生天见佛得道其师忆之佛为安慰说法并说昔时仙人爱小象缘三十水牛经说昔时水牛王忍猕猴辱而梵志杀此猕猴今外道亦然三十一兔王经说兔王舍身奉仙人事仙人即锭光佛兔王即释迦也三十二无惧经说昔人行道死时无惧得生内院三十三五百幼童经童子行善遇水厄生内院三十四毒草经说大林毒草喻警人勤去三毒三十五鳖喻经喻三界无安三十六菩萨曾为鳖王经说鳖王忍苦不害商人事三十七毒喻经说子息不肯行毒以为喻喻人不宜行毒宜去三毒行六度等行三十八诲子经说母善诲子事叹后世人子有从不从三十九负为牛者经说佛救牛因缘四十光华梵志经说维卫佛时梵志即是今佛众眷属即今众会四十一变悔喻经居士出家后又变悔树神现尼身以觉悟之乃得证道四十二马喻经马能调良则受快乐佛调众生亦复如是四十三比丘尼现变经二尼现变化度恶人四十四孤独经说昔时孤独人能作福有子反受其累以喻迷心而生五阴六衰之患四十五梵志经佛为梵志一家说法令各得益因说昔事亦尔四十六君臣经说调达昔为大犹王佛为密善财大臣四十七拘萨国乌王经说四将昔为四乌事四十八蜜具经授梵志施蜜者缘觉记并说其往因四十九杂赞经有比丘尼子出家不顺道法母诲不从父敕不顺后遇大苦佛因说其曾为乌时亦遭此苦五十草驴驰经比丘妄授客比丘筹后取衣钵辱主乃去佛说草驴驰梵志往因五十一孔雀经说往时孔雀令乌无光今佛令外道失彩五十二仙人拨劫经即往古仙人触女失通事五十三清信士阿夷扇持父子经父不喜其子子他出后方思之唤不肯归佛因说昔时猕猴师事五十四夫妇经夫不喜其妻妻出家证果后方唤之佛因说其夙缘五十五譬喻经一说昔时比丘化油供佛缘比丘即然灯佛老母施油者即释迦佛也二说大鱼救荒结缘事三说首达谤惟先堕狱事首达即释迦惟先即阿弥陀佛四说梵志儒童争座成怨事梵志即调达儒童即释迦梵志发恶愿巳大修功德乃得世世与佛相值五说驴随马则与马相似随驴则仍似驴诫人宜随善知识六说盗天像金头称南无佛即得取去人方知天不如佛七说狗伏床下听经得为比丘尼证果八说贫人乞得天帝瓶堕地破之便无所堪喻人初闻佛法能行精进所愿必得后小懈怠忘失经戒譬如瓶破也杂有大乘法佛说义足经璧吴月支国优婆塞支谦译桀贪第一优填王第二须陀利第三杀女谤佛事摩竭梵第四镜面王第五盲人摸象喻老少俱死第六弥勒难第七勇辞梵志第八摩因提女第九异学捔飞第十勐观梵志第十一法观梵志第十二兜勒梵志第十三莲华色比丘尼第十四佛从忉利天来事子父共会第十五佛与父王相见令证果事惟楼勒太子第十六即琉璃王害释种事十六经各有义足偈故总名义足经而译文甚为难晓佛说大安般守意经敬后汉安息国沙门安世高译佛在越祇国舍羇瘦国说大似论体禅秘要法经姚秦天竺沙门鸠摩罗什译一为迦絺那难陀说系念观左脚大指法次为大众说第一系念额上第二观白骨第三津腻惭愧观第四肨胀脓血及易想观第五观薄皮第六厚皮虫聚观第七极赤淤泥浊水洗皮杂想第八新死想第九具身想第十节节解观第十一白骨流光观第十二四大观亦名八十八使境界第十三结使根本观第十四易观法及地大观又观外四大亦名渐解学观空第十五四大观第十六四大观第十七身念处观第十八一门观具见七佛等第十九观佛三昧亦名灌顶法第二十数息观为禅难提比丘说第二十一煖法观为槃直迦说第二十二观顶法第二十三观助顶法方便第二十四火大观第二十五火灭观第二十六正观得须陀洹道第二十七真无我观灭水大想向斯陀含第二十九水大观得斯陀含第三十风大观成阿那含次为阿祇达说往昔因缘教修慈心及说贤圣空相应心境界分别十一切入相阿难请问经名并示四法及嘱修者慎勿轻与人知治禅病秘要经北凉安阳侯沮渠京声译治阿练若乱心病七十二种法治噎法治行者贪婬患法治利养疮法治犯戒法念七佛念三十五佛念诸菩萨念大乘心观于空法想佛捉水灌顶复想堕狱称三宝名蒙光救拔然后八百日苦役七日观白毫相又教作毒蛇观更作苦役更观一佛更修不净观成又诵戒经八百遍然后复净治乐音乐法治好歌呗偈赞法治水大勐盛因是得下法治因火大头痛眼痛耳聋法治入地三昧见不祥事惊怖失心法治风大法初学坐者鬼魅所着种种不安不能得定治之之法此经虽云出阿含部而多有大乘法要阴持入经后汉安息国沙门安世高译说五阴六入等法相及说三十七品等五百弟子自说本起经孝西晋月支国沙门竺法护译前二十九品诸弟子各说本因第三十品佛说九恼本因佛说光明童子因缘经宋北印土沙门施护译王舍城善贤长者妻怀妊长者问佛佛记其生男受天福出家证果长者误信外道语以毒药摩妻腹妻死焚之佛与大众往视子从火中坐莲华生佛命频婆娑罗王取以为子后仍归长者家能辨白叠新旧受天福乐畏阿阇世遂求出家证果佛为比丘说其夙因摩登伽经吴天竺沙门竺律炎共支谦译度性女品第一说一咒护阿难又说六句神咒明往缘品第二帝胜伽欲聘莲华实女为息示真实品第三破五祠邪示真菩提法众相问品第四帝胜伽说三章二十一句咒三章八句咒说星图品第五说二十八宿事观灾祥品第六之一说人生所逢星纪善恶之相六之二说月在众星所应为事及地动等吉凶明时分别品第七说四时昼夜长短等法及出古今夙习因缘舍头谏经仝上西晋月支国沙门竺法护译此云虎直阿难昔名也即摩登伽经异出摩邓女经庆后汉安息国沙门安世高译为此女说眼鼻口耳声步不净而证果摩邓女解形中六事经庆附东晋录同上二经皆摩登伽经第一品异出佛说柰女耆域因缘经后汉安息国沙门安世高译说柰女生柰树上后与萍沙王生耆域为世名医治种种奇病并出往因佛说柰女耆婆经仝上译人同上与上经同而文稍略佛说福力太子因缘经宋北印土沙门施护译阿难闻二百亿阿尼楼陀舍利子各言色相精进工巧智慧行业多获义利以问世尊佛言智慧为最胜而修福因又为极胜即说往时眼力王四子及最后一子事佛说业报差别经隋洋川郡守瞿昙法智译佛在舍卫国祇园为力提耶子首迦长者说一切众生系属于业依止于业随自业转因广明一切业各有十种最为详明佛说轮转五道罪福报应经刘宋中天竺沙门求那跋陀罗译佛在迦维罗大树下说罪福报应慈悲忏法中广引之佛说十八泥犁经敬后汉安息国沙门安世高译说十八地狱受苦及寿命长远杂藏经东晋平阳沙门释法显译前半皆鬼问目连答后半更有多种因果又有现在国王出家等种种缘又一华献佛罗汉及弥勒亦不知其果报边际俟成佛乃知之鬼问目连经仝上后汉安息国沙门安世高译出杂藏经饿鬼报应经仝上失译人名附东晋录与上经同而多几则佛说十二品生死经刘宋中天竺沙门求那跋陀罗译从圣至凡生死有十二品不同以劝诫人佛说净意优婆塞所问经宋北印土沙门施护译佛在祇园净意来问长寿短寿乃至愚痴智慧八种因缘佛具答之无垢优婆夷问经当元魏中天竺婆罗门瞿昙般若流支译答扫佛塔地乃至禅四梵行归戒功德差别并现舌相以决其疑阿难问事佛吉凶经后汉安息国沙门安世高译佛答以持戒敬信则得吉毁犯轻慢则得凶复问答杀生及恶意向师向善人二种恶报复问答末世俗弟子理生之事阿难重颂请佛住世慢法经仝上西晋沙门释法炬译阿难分别经仝上乞伏秦沙门释圣坚译皆阿难问事佛吉凶经同本佛说分别善恶所起经敬后汉安息国沙门安世高译明十善十恶所有果报中明饮酒三十六失后有偈颂善恶二报佛说较量寿命经宋中印土沙门天息灾译说娑婆一切寿命长短之数十二缘生祥瑞经宋北印土沙门施护译以十二月一日各从一有支算起断种种吉凶事后说十二生肖佛说处处经敬后汉安息国沙门安世高译似律中杂杂因缘天请问经当唐大慈恩寺沙门释玄奘译说福非火所烧少欲最安乐等共九问九答皆切于开示众生者佛说分别缘生经宋中印土沙门法天译佛初成道思念世间苦乐诸法无有能了知者梵王便来证成佛更为梵王说十二缘生之法嗟袜曩法天子受三归依获免恶道经宋中印土沙门法天译天子应堕猪身帝释教以三归乃生兜率陀天佛说出家功德经当失译人名附三秦录佛闻鞞罗羡那王子乐音记彼七日命终阿难劝令一日一夜出家命终之后七返生六欲天当得辟支佛道阿难因问放人出家之福障人出家之罪佛具答之佛说大迦叶本经西晋月支国沙门竺法护译佛为大迦叶说制心法佛说龙王兄弟经吴月支国优婆塞支谦译即目连降伏二龙事佛说罗云忍辱经西晋沙门释法炬译因罗云受打佛乃广赞忍辱之道佛说梵摩难国王经当失译人名附西晋录王子均邻儒出家证果为父说法亦证初果佛因敕众僧临饭时说僧跋僧跋者众僧饭皆悉平等佛说普达王经当失译人名附西晋录夫延国王礼沙门足诸臣谏之王命觅一切头卖之惟人头不可卖乃至丐者亦不肯受因劝人生信心遥请佛来国说法佛并说其夙缘佛说末罗王经刘宋居士沮渠京声译为移石人说四力一精进力二忍辱力三布施力四父母力又生老病死为四力佛说摩达国王经仝上译人同上罗汉比丘以宿业为王养视官马七日后现神通化王归佛证初果佛说旃陀越国王经仝上译人同上王小夫人怀孕大夫人以金赂婆罗门谮杀埋之儿于冢中得产其母半身不朽饮乳三年至六岁时佛度出家证阿罗汉乃以神通化其父王令归三宝佛因具说夙缘无数人闻之得道萍沙王五愿经璧吴月支国优婆塞支谦译先叙萍沙王五愿后叙弗迦沙王出家宿窑家佛夜为说法证三果次日命终佛说五王经当失译人名附东晋录五王共相友善四王各说世乐惟普安王说出世乐因引四王见佛佛为说世间八苦遂同出家修道犍陀国王经敬后汉安息国沙门安世高译婆罗门谮杀毁树者牛不害折角者王乃从此信佛佛因说其往因未生怨经敬吴月支国优婆塞支谦译说瓶沙王受害事与律中大同小异琉璃王经璧西晋月支国沙门竺法护译说灭释种堕地狱始末阿阇世王问五逆经西晋沙门释法炬译预记王当一堕狱即出二十劫不堕三恶道最后成辟支佛名无秽阅藏知津卷第三十阅藏知津阅藏知津卷第三十一北天目沙门释智旭汇辑小乘经藏之六佛说解忧经宋中印土沙门法天译先有偈赞偈述次长行乃佛在祇园为诸比丘说一切无常应求解脱佛说无上处经当失译人名附东晋录即指三宝为三无上处佛说无常经唐大荐福寺沙门释义净译说老病死三法不可爱经前有偈赞偈述绝妙经后有五言偈颂七言咒愿颂并临终方诀二纸佛说信解智力经宋中印土沙门释法贤译说佛五力十力佛说四无所畏经宋北印土沙门施护译佛在祇园说四无畏及八大众中无畏佛说四品法门经宋中印土沙门法贤译佛在祇园阿难请问世间所有惊怖等事愚人所有智者即无佛言愚人不了界法不了处法不了缘起法不了处非处法智人善了此四品法佛说法乘义决定经宋西夏沙门金总持等译佛在祇园有一比丘名甚深勇勐请问鹿野苑中所说法乘决定之义佛为广说五蕴五取十二处十八界十二缘生四圣谛二十二根五三摩地四禅四无色定四无量心四三摩地四念处四正断四神足五根五力七觉支八圣道十六心念四果十力四无所畏四无碍辩十八不共法三十二相及行所感八十种好佛说决定义经宋中印土沙门法贤译佛在祇园为诸苾刍说五蕴五取蕴十八界十二处十二缘生四圣谛二十二根如来十力四无所畏四禅定四无色定四无量行四无碍智四三摩地想及三十七品佛说广义法门经陈优禅尼国沙门真谛译舍利弗为比丘说十二离难随顺道时当为如理而说听法之人具十六相心得清净十法成熟般若十相应法十四违障不净想六障无常苦想十一障生光明想三多恩德十四于不净观多恩德二十勤修障十一于伏灭障多恩德二十多恩德二十二时处当观七相能满二十种行未得道者当为恐意二十种行速得依住十一障碍法为难十胜智十三喜乐依止法依四法行令五法满能灭八剌得无学十法佛说普法义经缘后汉安息国沙门安世高译与上经同而文苦涩佛说海八德经姚秦天竺沙门鸠摩罗什译因牵犯戒者出为众说八法如大海佛说法海经仝上西晋沙门释法炬译与上经同佛说身毛喜竖经宋译经院沙门惟净等译善星舍离佛法以多种缘谤佛法僧舍利子闻之白佛佛为广说佛法所谓九次第定十力四无畏等及说树下证果之相龙护尊者请名奉持黑氏梵志经敬吴月支国优婆塞支谦译阎罗王听梵志说法悲其七日当死死当堕落梵志惧而见佛证果长爪梵志请问经当唐大荐福寺沙门释义净译佛为梵志说八支戒所获佛身果报梵志遂受八支斋戒佛说妇人遇辜经孝乞伏秦沙门释圣坚译妇人亲戚一时亡绝见佛得道须摩提长者经敬吴月支国优婆塞支谦译长者子死痛苦佛说一切法无常以开喻之卢至长者因缘经当失译人名今附东晋录长者生平最悭节会日饮醉自歌帝释化作相似人以恼乱之乃令见佛证初果佛说耶祇经刘宋居士沮渠京声译迦奈国婆罗耶祇舍外道归佛受五戒不能持向佛还戒佛默不答有五鬼神来竞害之佛放光救令得苏忏悔更受戒即得初果仍出家证四果佛说贫穷老公经刘宋沙门释慧简译年百二十而甚贫穷欲来见佛释梵断之佛令阿难唤来说其夙因出家证果佛为阿支罗迦叶说自他作苦经敬后汉安息国沙门安世高译为说苦非自作他作共作无因作见谛得道牛触死入灭佛说长者音悦经吴月支国优婆塞支谦译长者得四吉祥佛往叹之令其植福后得四不吉祥尼犍往叹乃得痛打佛因说其夙缘佛说鬼子母经当失译人名附西晋录鬼子母喜盗食人间儿子佛令比丘取其多子藏之化令见佛受法立愿保护世间佛说孙多耶致经当吴月支国优婆塞支谦译梵志自谓日三浴噉果饮水行胜沙门佛为说二十一恶行不得受好衣食及说洗心垢法彼即出家得道佛说八师经译人同上梵志邪旬问佛何师佛以八师答之杀盗邪淫妄语饮酒老病死佛说九横经当后汉安息国沙门安世高译一不应饭为饭乃至九可避不避皆招横死慧人当识当避佛说沙曷比丘功德经西晋沙门释法炬译即莎伽陀比丘也佛赞说其降龙功德并非实醉有似大乘发迹显本之意佛说得道梯磴钖杖经失译人名附东晋录此与律制钖杖迥异巳于毘尼集要杖法中略辩之佛说呵鵰阿那含经孝东晋西域沙门竺昙无兰译佛赞呵鵰优婆塞有八事而不欲人知佛说灯指因缘经孝姚秦天竺沙门鸠摩罗什译说长者子灯指先富中贫后又大富皆由宿因佛说五无返复经刘宋居士沮渠京声译罗阅祇梵志游学舍卫国见耕者子死而父不哭乃至举家不哭问佛决疑佛说五无返复经长者子懊恼三处经敬后汉安息国沙门安世高译说长者子于天中人中龙中一时令三处哭泣五母子经吴月支国优婆塞支谦译沙弥忆五世令母哭事而笑沙弥罗经庆失译人名安公云关中异经与上经同佛说栴檀树经当失译人名附汉录穷人依栴檀树神得活后报王伐此树身死树下佛微笑放光说其夙缘佛说佛大僧大经刘宋居士沮渠京声译王舍国有富者名为厉求生二子一名佛大二名僧大僧大出家佛大贪其弟妇弟妇不从佛大遣贼往杀僧大僧大临死截四肢得四果弟妇哭死得生天佛大遂堕地狱阿鸠留经敬后汉失译人名出僧祐录古典经贾客阿鸠留不信后世于旷野树下得遇豪薜荔乃深信因果勤行布施后得生天然不如施迦叶者佛说頞多和多耆经当失译人名附西晋录栴檀调弗天启请于佛佛为诸弟子说布施八事及说愚人不知布施有十因缘佛说越难经西晋清信士聂承远译越难长者大富而悭死作盲乞儿乞食至其家为子所打佛因之说偈佛说摩诃迦叶度贫母经孝刘宋中天竺沙门求那跋陀罗译迦叶度最贫母生天天帝释化作贫人以供迦叶佛说布施经宋中印土沙门法贤译佛在给孤独园说三十七种布施感果不同并为国王说布施及十善法佛说五大施经宋北印土沙门施护等译能持五戒是为五种大施佛说四天王经孝刘宋枳园寺沙门释智严共宝云译说六斋日四王下巡人间善恶而生喜慼佛说出家缘经敬后汉安息国沙门安世高译为难提优婆塞说犯五戒过前四事各十恶饮酒三十五恶孝子经敬失译人名明供养不若劝亲为善去恶佛说进学经刘宋居士沮渠京声译一孝顺二仁慈三惠施四舍俗又圣默然及圣说法又财法二施法施为最佛说贤者五福经当西晋河内沙门白法祖译明说法得五种福一长寿二大富三端正四名闻五聪智并出其因佛说解夏经宋中印土沙门法贤译佛向舍利弗等问三业可忍舍利弗亦向佛求可忍并为五百比丘求可忍尊者嚩儗舍说伽陀赞佛说蚁喻经宋北印土沙门施护译佛放大光普照告诸苾刍于一时中有诸蚁聚夜中出烟昼日火然婆罗门见乃作是言若有执持快利刀者必能破散其聚次复见龟见诸虫等皆作是言乃至最后见一大龙托一苾刍问我我为彼言蚁聚即是五蕴烟即寻伺火即身语二业龟即五障染法虫等即是忿恚悭嫉五欲无明疑惑我慢龙者即阿罗汉婆罗门者即是如来快利者即有智人刀者即是智慧破散者即发起精进胜行佛说自爱经东晋西域沙门竺昙无兰译佛受舍卫国王四街道请说三种自爱之法有两商人见之一人心念赞佛一人心念毁佛毁者随即轹死赞者寻得作国王请佛至其国内供养佛为说最重五罪一不忠孝二恶心向罗汉三谤佛四破僧五毁盗三宝物佛说骂意经敬后汉安息国沙门安世高译多似律中语及杂说一切善恶法佛说坚意经译人同上嘱比丘虽受人谤当如水火又嘱人一心听经佛说佛治身经失译人名今附西晋录说当学工语不离法行佛说佛医经吴天竺沙门竺律炎共支越译说人身中四大得病因缘及九横四饭食多五罪财属五家佛说治意经失译人名今附西晋录说安般守意佛说大鱼事经孝东晋西域沙门竺昙无兰译借大鱼敕小鱼以喻大比丘嘱小比丘若小比丘不守根门如彼小鱼随线就死佛说法受尘经敬后汉安息国沙门安世高译诫诸男勿染女女勿染男佛说阿含正行经敬译人同上说五阴为贼五根相欺及说十二因缘诫持五戒修四念处得度五道佛说所欲致患经西晋月支国沙门竺法护译佛为比丘代答外道之问佛说八无暇有暇经唐大荐福寺沙门释义净译有八无暇一地狱二饿鬼三畜生四长寿天五边地六聋哑七邪见八无佛世惟一有暇可修道业诫人勿致后悔也佛说譬喻经当唐大荐福寺沙门释义净译佛为胜光王说空井树根二鼠四蛇毒龙蜜滴蜂螫火烧之喻四愿经敬吴月支国优婆塞支谦译为纯陀说人间四愿皆不可保复说思想识等法门前后文不相蒙颇似错简佛说四自侵经西晋月支国沙门竺法护译先说夙夜不学老不止婬得财不施不受佛言为四自侵次说一切警策之语佛说诸行有为经宋中印土沙门法天译佛在给孤独园说一切行迁流乃至佛亦不免弃舍此身佛说木患经当失译人名附东晋录波琉璃国王遣使求佛法要佛示以木患百八称佛陀达磨僧伽名并分别功德浅深佛说医喻经宋北印土沙门施护译说医王有四种法王亦尔说四谛法佛说中心经孝东晋西域沙门竺昙无兰译先由目连神通化彼移山梵志令得信心佛乃为说五贼五欺诸法佛说身观经西晋月支国沙门竺法护译说身不净无可爱乐后附偈颂七言七首五言十首皆妙绝佛说禅行三十七品经仝上后汉安息国沙门安世高译明少时修三十七品亦非愚痴食人信施何况能多禅行法想经敬译人同上一弹指间思惟死想等不是愚痴食人信施佛说新岁经当东晋西域沙门竺昙无兰译坐夏既毕佛集众僧各相忏悔诸天兴供偈叹佛说时非时经西晋外国沙门若罗严译分别十二月各有时与非时佛说护净经当失译人名附东晋录因见大池中虫乃说食不净食之报并示护净之法亦明斋法得六十万世余粮似结集家结撮语佛说因缘僧护经失译人名今附东晋录龙变形受具戒佛遣之归五百商人入海请僧护为说法师逮至海中龙王乞去授四龙子四阿含经商人还时僧护出海同还路中相失见地狱中五十六事次至五百仙人处寄宿一夜度令证果还来见佛问佛因缘佛一一答之比丘避女恶名欲自杀经西晋沙门释法炬译比丘因恶名欲往林中自杀正住天神说偈晓之即得道阿难同学经后汉安息国沙门安世高译掘多比丘思返俗阿难启佛开示之证果入灭佛说月喻经宋北印土沙门施护译说比丘法及赞迦叶佛说灌顶王喻经仝上译人同上说王有三时受灌顶法常所思念苾刍于出家净法眼尽漏三时亦常思念佛说比丘听施经当东晋西域沙门竺昙无兰译听施比丘不乐法佛方便为说晓道径不晓道径之喻佛说见正经孝译人同上见正比丘疑无后世佛借大树作喻说法乃至为说种种譬喻除其断常二见佛说略教诫经当唐大荐福寺沙门释义净译赞少欲知足诃恶比丘三种不善思惟佛说父母恩难报经当后汉安息国沙门安世高译与孝子经大同小异可并流通佛说净饭王般涅槃经刘宋居士沮渠京声译佛及难陀阿难罗云亲送净饭王丧以彰孝道猘狗经敬吴月支国优婆塞支谦译说受戒而嫉妒其师者如狮狗还囓其主及说不如法授戒反入泥犁佛说群牛譬经当西晋沙门释法炬译以群牛譬好比丘以驴譬恶比丘佛为年少比丘说正事经西晋沙门释法炬译因上座比丘如法摄受年少比丘佛赞叹之分别经敬西晋月支国沙门竺法护译有受戒而得福有受戒而反坠有三辈事佛之不同及说支那国非法者多翻在魔部等佛说阿难七梦经孝东晋西域沙门竺昙无兰译佛为阿难解释七梦皆应五浊恶世之事阿难四事经敬吴月支国优婆塞支谦译一慈心俯育人畜二悲心周给穷苦三不食肉持五戒四敬沙门行此四事如供佛无异佛说五苦章句经东晋西域沙门竺昙无兰译一说五道苦二说八恶处三说十二重城三棘篱六贼等四说诸重担五说香臭二木喻及说四生四谛等又说五天使者等佛说月光菩萨经宋中印土沙门法贤译佛在竹林精舍因舍利弗目犍连先入灭度为诸比丘说月光王舍头因缘未曾有因缘经萧齐沙门释昙景译舍利弗为和尚目犍连为阿阇梨度罗睺罗作沙弥不乐听法因波斯匿王为说野干堕井本缘明听法功大次为王授十善法次说四担轝石女往因次听五百比丘还戒次谕罗𥈑罗修学智慧次为祇陀说五戒开遮方便亦为波斯匿王说末利夫人功德次教令以十善道展转教化如一灯然无量灯名报师恩名报三世佛恩此经虽说发菩提心六度四等十善化人无生法忍等事而依生灭四谛说法故属阿含除恐灾患经乞伏秦沙门释圣坚译佛住王舍城维耶离大疫请佛往救受才明长者家十六日供次受奈女供广说佛受宝盖往因才明眷属往因奈女往因佛说孛经吴月支国优婆塞支谦译佛住祇园有孙陀利女之谤至第八日卑先匿王察知其情佛乃为说往昔行菩萨道时其名曰孛身为国师受四臣及夫人谤久后方明今复如是天王太子辟罗经安公关中异经今附秦录太子自说昔为国王欲造大鼓智臣为行施事佛说八大灵塔名号经宋中印土沙门法贤译生处成道处转法轮处现神变处从忉利下处化度分别僧处思念寿量处入涅槃处佛说温室洗浴众僧经后汉安息国沙门安世高译耆域请佛及僧洗浴佛言当用七物除去七病得七福报诸德福田经西晋沙门释法立法炬同译帝释问良田佛以五净德名曰福田即沙弥五德也又七法广施名曰福田谓兴立佛图等于是四比丘一比丘尼天帝释及如来各说宿行所得果报佛为海龙王说法印经唐大荐福寺沙门释义净译即无常苦无我寂灭四印也贤愚因缘经元魏凉州沙门释慧觉等译杂譬喻品第一摩诃萨埵以身施虎缘品第二二梵志受斋缘品第三波罗奈人身贸供养缘品第四海神难问船人缘品第五恒伽达缘品第六须阇提缘品第七波斯匿王女金刚缘品第八金财因缘品第九华天因缘品第十宝天因缘品第十一羼提婆罗因缘品第十二慈力王血施缘品第十三降六师缘品第十四锯陀身施缘品第十五大光明王始发道心缘品第十六摩诃斯那优婆夷缘品第十七出家功德尸利苾提缘品第十八沙弥守戒自杀缘品第十九长者无耳目舌缘品第二十贫人夫妇叠施得现报缘品第二十一迦旃延教老母卖贫缘品第二十二金天缘品第二十三重姓缘品第二十四散檀宁缘品第二十五月光王头施缘品第二十六快目王眼施缘品第二十七五百盲儿往返逐佛缘品第二十八富那奇缘品第二十九尼提度缘品第三十大劫宾宁缘品第三十一微妙比丘尼缘品第三十二梨耆弥七子缘品第三十三设头罗健宁缘品第三十四阿输迦施土缘品第三十五七瓶金施缘品第三十六差摩现报缘品第三十七盖事因缘品第三十八大施抒海缘品第三十九阿难总持缘品第四十优婆斯兄所杀缘品第四十一儿误杀父缘品第四十二须达起精舍缘品第四十三大光明始发无上心缘品第四十四勒那阇耶缘品第四十五迦毘梨百头缘品第四十六净居天请洗浴缘品第四十七摩诃令奴缘品第四十八善求恶求缘品第四十九善事太子入海缘品第五十无恼指鬘缘品第五十一檀脂䩭缘品第五十二贫女难陀缘品第五十三师质子摩头罗瑟质缘品第五十四檀弥离缘品第五十五象护缘品第五十六波婆梨缘品第五十七二鹦鹉闻四谛缘品第五十八鸟闻比丘说法生天缘品第五十九五百雁闻佛法生天缘品第六十坚誓师子缘品第六十一梵志施佛纳衣得授记缘品第六十二佛始起慈心缘品第六十三顶生王缘品第六十四苏曼女十子缘品第六十五婆世踬缘品第六十六优婆鞠提缘品第六十七汪水中虫缘品第六十八沙弥均提缘品第六十九杂宝藏经元魏西域沙门吉迦夜共昙曜译十奢王缘第一王子以肉济父母缘第二等共集一百二十一缘劝人作福持戒出生死成菩提撰集百缘经吴月支国优婆塞支谦译菩萨授记品第一报应受供养品第二授记辟支佛品第三出生菩萨品第四饿鬼品第五诸天来下供养品第六现化品第七比丘尼品第八声闻品第九诸缘品第十每品十缘故有百缘宾头卢突罗阇为优陀延王说法经阅藏知津卷第三十一阅藏知津阅藏知津卷第三十二北天目沙门释智旭汇辑大乘律藏述曰大乘律法杂在方等诸经不同声闻别部独行今于经中取其扶律义居多者或是全部或一品一章别标如左佛说梵网经姚秦天竺沙门鸠摩罗什译菩萨心地品上释迦于第四禅接众归莲华藏请问卢舍那佛广说三十心十地法门菩萨心地品下释迦示成佛道十处说法之后即于菩提树下结示十重四十八轻戒法此经本与华严同部今惟此品单行故南北二藏皆归于律菩萨璎珞本业经姚秦凉州沙门竺佛念译集众品第一佛重游道场树下放四十二光集十首菩萨从十林剎十精进佛所来及集一切诸天众等贤圣名字品第二说十住十行十回向十地等觉妙觉名字皆华梵双举又说住前十心信念精进定慧戒回向护法舍愿又说二十四愿偈亦说十不可悔戒贤圣学观品第三谓十住名习种性十行名性种性十向名道种性十地名圣种性次等觉性次妙觉性又名六坚又名六忍又名六慧又名六定又名六观又名六宝璎珞一铜宝二银宝三金宝四琉璃宝五摩尼宝六水精宝并说六位所修诸行释义品第四仍释前十信及四十二位之义佛母品第五答敬首菩萨问二谛义并说小中大劫差别因果品第六明十波罗密各有三缘及说七财四摄四辩四依等为因二种法身为果大众受学品第七佛复放光集众嘱文殊及善财等七大菩萨各领大众受学因分别三种受戒及受戒仪式由受戒故次第入于住行向地等妙觉中集散品第八三劝大众发菩提心乃至再嘱须受菩萨戒巳方可为说此大法门此亦仍似华严部摄智者大师依此判别圆位次今因始终申明十重戒法故南北皆归律藏菩萨善戒经刘宋中天竺沙门求那跋摩等译序品第一与宝积中决定毘尼经同善行性品第二发菩提心品第三利益内外品第四真实义品第五不可思议品第六调伏品第七菩提品第八菩提力性品第九施品第十戒品第十一忍品第十二精进品第十三禅品第十四慧品第十五软语品第十六供养三宝品第十七三十七助道品第十八助菩提数法余品第十九功德品第二十如法住菩萨相品第二十一如法住禅品第二十二如法住定心品第二十三如法住生菩萨地品第二十四如法住毕竟地生品第一毕竟地摄取品第二毕竟地毕竟品第三毕竟地行品第四毕竟地三十二相八十种好品第五毕竟地住品第六明十力四无畏等后有优波离问结经名从第二品以下并与瑜伽师地论中菩萨地同意弥勒菩萨宗此经成地论而地持一经又从地论录出别行故仍与此大同也菩萨善戒经明六重八重及四十八轻即上经戒品中别出与菩萨戒本及羯磨文大同小异佛说受十善戒经开元录拾遗单本十恶业品第一佛为舍利弗说十恶业名并示以授十善戒法身三口四意三三番归依而受次授八戒斋法十施报品第二颂叹不杀功德次说杀生十报略叹不盗功德次说偷盗十报赞叹不婬有五功德次说婬有十过颂叹不妄语等功德次说口四过恶业佛说十善业道经唐于阗国沙门实叉难陀译佛为海龙王说一切法靡不由心应修十善遂广明十善功德及摄一切佛法即方等部海龙王经中一品佛为娑伽罗龙王所说大乘法经宋北印土沙门施护译与十善业道经同文殊师利问经染萧梁扶南国沙门僧伽婆罗译序品第一佛住耆阇崛山与比丘菩萨众俱菩萨戒品第二与沙弥十戒同不可思议品第三明如来不入涅槃无我品第四涅槃品第五般若波罗密品第六有余气品第七来去品第八中道品第九世间戒品第十亦即沙弥十戒出世间戒品第十一明菩萨七聚上出世间戒品第十二观第一义也菩萨受戒品第十三发菩提心也字母品第十四分别部品第十五明佛灭后僧祇上座二部共出二十部皆是大乘出无是亦无非杂问品第十六设为外道种种邪难求佛解释嘱累品第十七既嘱累巳复广明在家过患出家功德次明念佛三昧得见余世界佛次明用供养华咒法佛说菩萨内戒经刘宋中天竺沙门求那跋摩译佛以十五日说戒时文殊请问初发意道俗菩萨当作何功德佛为说十二时戒法一归依忏悔誓行六度发三愿及行十法则二受四十七戒三受佛法身般若各二十因缘四受二十因缘行之自知宿命五受四禅法六受般若三昧法七受菩萨三昧法八受月三昧平心行之九六根去恶为善以六度教化一切十外如地内如水十一愿一切众生各得其乐十二修六妙门不住三乘果次说十住菩萨各有十功德文多梵语颇难解会佛藏经姚秦天竺沙门鸠摩罗什译诸法实相品第一为舍利弗说画空等十喻喻如来说一切法无生无灭无相无为令人信解倍为希有念佛品第二明无有分别无取无舍是真念佛念法品第三念僧品第四净戒品第五明破戒比丘成就十忧恼箭必堕恶道净法品第六明迦叶佛预记释迦佛法中多受供养故法当疾灭譬如诸盲为贼所诳堕于深坑往古品第七明大庄严佛灭后众分五部一解正法者即今满慈子四说邪法者久堕地狱今出为调达等净见品第八明释迦曾于过去历侍多佛以有所得故不获受记至锭光佛时悟无生忍乃得受记了戒品第九明三种人不喜闻此经一破戒二增上慢三不净说法及贪着我者次明白毫相光一分能供如法修道比丘比丘不必愁虑四事但当一心办道嘱累品第十具明末世不如法事并嘱累竟魔王忧恼啼哭以佛预为之防不能破正法故佛更说偈以结前义优婆塞戒经北凉中天竺沙门昙无谶译集会品第一善生长者述外道礼六方法佛告以六波罗密兼示以一切法无性发菩提心持八重六重名出家在家菩萨发菩提心品第二悲品第三解脱品第四三种菩提品第五谓声闻菩提缘觉菩提诸佛菩提亦名从闻思修得修三十二相业品第六发愿品第七名义菩萨品第八义菩萨心坚固品第九自利利他品第十自他庄严品第十一二庄严品第十二即福德智慧摄取品第十三受戒品第十四明在家六重二十八轻戒须六月中净四威仪乃于二十僧中授之净戒品第十五明受戒后种种法要三法四法等息恶品第十六供养三宝品第十七六波罗密品第十八杂品第十九具明布施如法不如法清净不清净事净三归品第二十八戒斋品第二十一五戒品第二十二尸波罗密品第二十三业品第二十四即十善十恶羼提波罗密品第二十五毘离耶波罗密品第二十六禅波罗密品第二十七般若波罗密品第二十八佛说法律三昧经吴月支国优婆塞支谦译佛于摩竭提国先说十二自烧次为阿难说虽发大意有四事堕落次因舍利弗自责昔非为说大乘法要次为勇声菩萨分别声闻禅缘觉禅如来禅五通仙人禅之不同清净毘尼方广经仝上姚秦天竺沙门鸠摩罗什译佛住耆阇崛山寂调伏音天子思见文殊佛放白毫藏光从宝相佛国召来与十千菩萨俱文殊与天子问答第一义谛及彼土声闻所证大法有四众各五百人及五千天子因欲往彼土作声闻众而发大心得往生记又问答声闻菩萨律行不同及种种法门因明菩萨住五无间成无上道谓从初发意中间大心大慈悲大舍分证满证皆悉无间直至成佛于是问答持此经众义又总约大悲别约六度明烦恼成菩提义佛乃赞印及释迦叶疑后文殊以神力教示彼土菩萨于此土众生而发大愿佛说文殊师利净律经西晋月支国沙门竺法护译与上经同分作四品而菩萨五无间以下诸文俱阙天子名寂顺律音寂调音所问经刘宋沙门释法海译亦同上经佛说文殊悔过经仝上西晋月支国沙门竺法护译佛在耆阇崛山新学菩萨狐疑所蔽有如来齐光照燿菩萨为之请问文殊文殊为说忏悔劝助请法兴供回向发愿诸法彼等皆得无生法忍佛遥闻而赞叹之三曼陀台台犮陀罗菩萨经西晋清信士聂道真译序品第一佛在摩竭提国文殊问三曼陀跋陀罗菩萨若人求菩萨道者当作何施行先总答之悔过品第二愿乐品第三即随喜请劝品第四法行品第五即回向譬福品第六菩萨藏经仝上萧梁扶南国沙门僧伽婆罗译佛在祇园舍利弗问忏悔随喜劝请回向之法佛具答之初明十世界十佛令结坛受持后明过去大光明聚如来时佛为竭伽陀天女受持此经即转女身若女人闻此如来名者即不更受女身舍利弗悔过经仝上后汉安息国沙门安世高译大乘三聚忏悔经隋北天竺沙门阇那崛多及笈多等译二经皆同上而悔过经文太略佛说净业障经开元附秦录佛住毘舍离庵罗树园无垢光比丘入城乞食被婬女所咒犯根本戒生大忧悔见文殊师利菩萨将至佛所佛为说无性之法发心得记因广说净业障法又说过去无垢光佛灭后有勇施比丘犯根本戒得闻深法顿发大心今巳成佛佛说善恭敬经隋北天竺沙门阇那崛多译说教他功德及示事师轨式佛说正恭敬经仝上元魏北天竺沙门佛陀扇多译与上经同但示事师轨式佛说大乘戒经宋北印土沙门施护译佛在祇园说文简义切最宜流通菩萨戒羯磨文弥勒菩萨说唐大慈恩寺沙门释玄奘译受戒羯磨第一忏罪羯磨第二得舍差别第三菩萨戒本经仝上慈氏菩萨说北凉中天竺沙门昙无谶译此即半月半月诵戒本也此译最善菩萨优婆塞五戒威仪经刘宋中天竺沙门求那跋摩译与上经同而后附有礼佛发愿受绳床等诸法菩萨戒本唐大慈恩寺沙门释玄奘译与上经同而中有开性罪之八条菩萨受斋经西晋清信士聂道真译先明三归悔过次明当护十念次明有十戒次明解斋法回向净土菩萨五法忏悔经仝上开元附梁录五悔各作偈语而无序及流通盖西土圣贤撰述也阅藏知津卷第三十二阅藏知津阅藏知津卷第三十三北天目沙门释智旭汇辑小乘律藏述曰毘尼一藏元不局于声闻但大必兼小小不兼大今约当分且属声闻实则大小两家之所共学而菩萨比丘绍佛家业化他为务尤不可不精通乎此也四分律藏姚秦罽宾国沙门佛陀耶舍共竺佛念译第一分比丘戒第二分比丘尼戒受戒犍度说戒犍度第三分安居犍度自恣犍度皮革犍度衣犍度药犍度迦絺那衣犍度拘睒弥犍度瞻波犍度诃责犍度人犍度覆藏犍度遮犍度破僧犍度灭诤犍度比丘尼犍度法犍度第四分房舍犍度杂犍度五百结集法七百结集毘尼调部毘尼毘尼增一四分戒本姚秦罽宾国沙门佛陀耶舍译四分戒本仝上唐西太原寺沙门释怀素依律集出比丘尼戒本唐西太原寺沙门释怀素依律集出昙无德律部杂羯磨曹魏天竺沙门康僧铠译羯磨曹魏沙门释昙谛集四分比丘尼羯磨法刘宋中天竺沙门求那跋摩译四分僧羯磨唐西太原寺沙门释怀素集尼羯磨唐西太原寺沙门释怀素集摩诃僧祇律东晋迦维罗卫国沙门佛陀跋陀罗共法显译初明四弃法二明十三事三明二不定法四明三十事五明九十二事六明四事七明众学事八明灭诤法九杂诵跋渠明受戒治罪乃至一切僧中杂事十威仪法比丘尼毘尼波罗提木叉僧祇戒本东晋迦维罗卫国沙门佛陀跋陀罗译比丘尼僧祇律波罗提木叉戒经东晋平阳沙门释法显共觉贤译弥沙塞部五分律刘宋罽宾国沙门佛陀什共竺道生译初分比丘律第二分尼律第三分初受戒法二布萨法三安居法四自恣法五衣法六皮革法七药法八食法九迦絺那衣法第四分初灭诤法二羯磨法第五分初破僧法二卧具法三杂法四威仪法五遮布萨法六别住法七调伏法八毘尼法明比丘尼受戒事九五百集法十七百集法五分戒本萧梁建初寺沙门释明徽集五分比丘尼戒本集人同上弥沙塞羯磨本唐天水沙门释爱同录十诵律姚秦罽宾国沙门弗若多罗鸠摩罗什共译初诵六卷第二诵七卷第三诵七卷第四诵八卷受戒足法第一布萨法第二自恣法第三安居法第四皮革法第五医药法第六衣法第七第五诵七卷迦絺那衣法第一俱舍弥法第二瞻波法第三苦切羯磨法第四二篇悔法第五顺行法第六遮法第七卧具法第八诤事法第九第六杂诵五卷第七诵尼律五卷第八诵增一法四卷第九诵优波离问四卷第十善诵四卷十诵毘尼序东晋罽宾国沙门卑摩罗叉续译十诵比丘戒本姚秦天竺沙门鸠摩罗什译十诵比丘尼戒本仝上刘宋炖煌沙门释法颖集出大沙门百一羯磨法附宋录十诵羯磨比丘要用刘宋吴国沙门释僧璩依律撰出萨婆多毘尼毘婆沙续附三秦录萨婆多毘尼摩得勒伽刘宋天竺沙门僧伽跋摩译巳上皆属十诵十诵虽云即萨婆多实与萨婆多不全同也根本说一切有部毘奈耶根本说一切有部苾刍尼毘奈耶根本说一切有部毘奈耶杂事根本说一切有部毘奈耶破僧事根本说一切有部尼陀那目得迦根本说一切有部百一羯磨根本说一切有部戒经根本说一切有部苾刍尼戒经根本说一切有部毘奈耶尼陀那目得迦摄颂杂事摄颂根本萨婆多部律摄尊者胜友造根本说一切有部毘奈耶颂尊者毘舍佉造已上十一律并唐大荐福寺沙门释义净译根本说一切有部出家授近圆羯磨仪轨苾刍习略法仝上二种并元帝师苾刍拔合思巴集戒因缘经姚秦凉州沙门竺佛念译解脱戒本经元魏中天竺婆罗门瞿昙般若流支译善见毘婆沙律萧齐西域沙门僧伽跋陀罗译毘尼母经附秦录佛阿毘昙经同陈优禅尼国沙门真谛译舍利弗问经东晋录失译人名优波离问经刘宋中天竺沙门求那跋摩译佛说目连所问经宋中印土沙门法天译犯戒罪轻重经后汉安息国沙门安世高译与上经同迦叶禁戒经仝上刘宋居士沮渠京声译律二十二明了论正量部佛陀多罗多法师造陈优禅尼国沙门真谛译大比丘三千威仪后汉安息国沙门安世高译沙弥十戒法并威仪附东晋录沙弥威仪刘宋中天竺沙门求那跋摩译前七十威仪同佛说沙弥十戒仪则经宋北印土沙门施护译摄颂沙弥戒品威仪共计七十二颂沙弥尼戒经今在汉录沙弥尼离戒文失译人名佛说优婆塞五戒相经刘宋中天竺沙门求那跋摩译佛在迦维罗卫国净饭王请为优婆塞分别五戒可悔不可悔者令识戒相使无疑惑佛言我久欲与优婆塞分别五戒若受持不犯当成佛道若犯而不悔常在三涂因于比丘众中次第说五戒轻重可悔不可悔相佛说戒消灾经仝上吴月支国优婆塞支谦译持归戒人鬼神畏避二人受五戒同四百九十八人见佛皆得证果佛说大爱道比丘尼经北凉录失译人名佛说苾刍五法经宋中印土沙门法天译说五法得离依止等及说戒七种差别佛说苾刍迦尸迦十法经仝上译人同上说具足惭愧多闻等十法得为人师佛说五恐怖世经当刘宋居士沮渠京声译说末世不遵戒律诸恐怖事佛说斋经吴月支国优婆塞支谦译说六斋日受八支五念法亦收入阿含部附疑似杂伪律佛说目连问戒律中五百轻重事经西晋录失译人名唯首品即犯戒罪轻重并目连所问二经下诸品与五部律及诸律论俱多矛盾曾于毘尼集要卷首稍辨之阅藏知津卷第三十三阅藏知津阅藏知津卷第三十四北天目沙门释智旭汇辑大乘论藏释经论第一之一十住毘婆沙论龙树菩萨造姚秦天竺沙门鸠摩罗什译序品第一入初品第二地相品第三净地品第四释愿品第五发菩提心品第六分别七因缘发心调伏心品第七因上品说三发心必成余四不必成问答广明成不成法有五四合为二十法是失菩提心转此法修习行世世不忘菩提心阿惟越致相品第八易行品第九广明念十方佛及阿弥陀佛过去七佛未来弥勒佛三世诸佛诸大菩萨等以求阿惟越致除越品第十复明于诸佛所应修忏悔劝请随喜回向分别功德品第十一明六时忏悔等所有功德分别布施品第十二分别法施品第十三归命相品第十四明归依三宝义五戒品第十五知家过患品第十六入寺品第十七明斋日宜受八戒及亲近持净戒者亦不应于破戒比丘生轻恚心但应生怜愍心共行品第十八谓在家出家菩萨所共行法四法品第十九明八种四法应远离八种四法应修习乃至十法能净治初地念佛品第二十明般舟三昧念佛相好四十不共法品第二十一次明念佛功德法身略说有四十种四十不共法中难一切智人品第二十二问家种种难佛非一切智一一答释四十不共法中善知不定品第二十三赞偈品第二十四以偈赞佛四十不共法成念佛三昧助念佛三昧品第二十五明二种四法能生般舟三昧又明在家菩萨有二十法出家菩萨有六十法又余助法有五十譬喻品第二十六释经中导师喻喻菩萨通达地法略行品第二十七一不放逸二不放逸及智慧三戒心慧四谛舍灭慧五五根六六度七七正法信惭愧闻精进念慧八大人觉少欲知足远离精进念定慧乐不戏论九大忍大慈大悲慧念坚心不贪不恚不痴十十善道如是等法菩萨应生生巳应守护守护巳应增长又应远离恶法所谓一放逸二贪声闻辟支佛地三憎诸菩萨憎菩萨所行憎甚深大乘经四谄曲急性无慈愍五贪欲瞋恚睡眠调戏疑六悭贪破戒瞋恚懈怠调戏愚痴七乐多事务乐多读诵乐睡眠乐语说贪利养常欲令人喜迷闷于道心随爱行八邪见邪思惟邪语邪业邪命邪方便邪念邪定九不闻无上菩提闻巳不信若信不受若受不诵持若诵持不知义趣若知不说若说不如说行若行不常若常行不能善行十即十不善道又成就三十二法乃名菩萨分别二地业道品第二十八分别声闻辟支佛品第二十九明十善道令何等众生至二乘地大乘品第三十明菩萨修十善道胜于一切护戒品第三十一明十善十恶果报及明六十五分尸罗解头陀品第三十二明十二行各有十功德利助尸罗果品第三十三明六种四法能净尸罗又四种似尸罗而破尸罗慎莫为之一说有我二不离身见三见诸法定有四闻诸行无生相心则惊畏又沙门有四应学第四沙门不应为三谓一者形色相沙门二者威仪矫异沙门三者贪求名利沙门四者真实行沙门赞戒品第三十四戒报品第三十五谓常作转轮圣王按此论是释华严十地品之初二地也十地经论天亲菩萨造元魏北天竺沙门菩提留支译释华严十地品具有经文大方广佛华严经入法界品四十二字观唐北天竺沙门大广智不空译具出经文及梵字四十二弥勒菩萨所问经论元魏北天竺沙门菩提流支译即释大宝积经第四十一会法义甚详大宝积经论译人同上释宝积第四十三会无量寿经优波提舍婆薮盘豆菩萨造元魏北天竺沙门菩提留支译天亲菩萨明修五念门得生安乐国土见阿弥陀佛一者礼拜二者赞叹三者作愿四者观察五者回向宝髻经四法优波提舍天亲菩萨造元魏乌苌国沙门毘目智仙等译释大方等大集经之第十分转法轮经优波提舍仝上天亲菩萨造译人同上佛住耆阇崛山告智员大海乐说辩才菩萨言有二种住持如来转法轮一者众生住持二者法住持遂设十四难然后一一解释三具足经优波提舍天亲菩萨造译人同上佛住毘舍离大林精舍告无垢威德大力士言菩萨有三具足一者施具足二者戒具足三者闻具足翻译记云天亲菩萨慈心开示唯显经义弗释章句是故名为优波提舍佛地经论亲光等菩萨造唐大慈恩寺沙门释玄奘译经是佛住净土为妙生菩萨说五种法摄大觉地所谓清净法界大圆镜智平等性智妙观察智成所作智论释法相最为详明胜思惟梵天所问经论元魏北天竺沙门菩提留支译有论无经文来未尽文殊师利菩萨问菩提经论天亲菩萨造译人同上有经有论略述金刚顶瑜伽分别圣位修证法门唐北天竺沙门大广智不空译说瑜伽自性三十七圣位所谓十六菩萨八方内外大护及法界身大乐金刚不空真实三昧耶经般若波罗密多理趣释译人同上释本经字句理趣种种表法义门般若波罗密多理趣经大安乐不空三昧真实金刚菩萨等一十七圣大曼荼罗义述大兴善寺三藏阿目佉金刚依释略序述金刚菩萨名义表法之句瑜伽金刚顶经释字母品唐北天竺沙门大广智不空译释遏阿等五十字门义仁王般若陀罗尼释译人同上诸教决定名义论圣慈氏菩萨造宋北印土沙门施护译明一切教中诸根本字彼如实义所谓唵字最为上首及吽字阿字等即三身及金刚三业等圣佛母般若波罗密多九颂精义论仝上胜德赤衣菩萨造宋北印土沙门施护译佛母般若波罗密多圆集要义论大域龙菩萨造宋北印土沙门施护译金刚顶瑜伽中发阿耨多罗三藐三菩提心论唐北天竺沙门大广智阿阇梨译似即自述事师法五十颂宋西夏沙门日称等译马鸣菩萨依秘密教略出大智度论龙树菩萨造姚秦北天竺沙门鸠摩罗什译缘起论释初品释摩诃般若波罗密经九十品惟初品具译全释故有三十四卷余皆什师十倍略之取其足以开释文意而巳金刚般若波罗密经论无着菩萨造隋南天竺沙门达磨笈多译成立七种义句一种性不断谓护念付嘱二发起行相谓问答住降三行所住处有十八种略为八种四对治谓十八住中各有二种对治五不失谓离增益损减二边如经中处处云即非是名等六地谓十六处显示信行地证道住处是净心地后上求佛地七立名谓金刚能断义能断金刚般若波罗密多经论颂无着菩萨造唐大荐福寺沙门释义净译金刚般若波罗密经论天亲菩萨造元魏北天竺沙门菩提留支译释经及无着颂断二十七疑能断金刚般若波罗密多经论释无着菩萨造颂世亲菩萨造释唐大荐福寺沙门释义净译与上同本而不列经文后附略明般若末后一颂赞述即义净作金刚般若波罗密经破取着不坏假名论功德施菩萨造唐中印度沙门地婆诃罗译妙法莲华经优波提舍元魏北天竺沙门菩提留支共昙林等译婆薮盘豆菩萨广释序品及方便品略释七喻等妙法莲华经论优波提舍仝上元魏中天竺沙门勒那摩提共僧朗等译与上论同大般涅槃经论元魏沙门达磨菩提译婆薮盘豆菩萨释迦叶菩萨所问偈涅槃本有今无偈论陈优禅尼国沙门真谛译天亲菩萨造兼释诸行无常偈遗教经论天亲菩萨造陈优禅尼国沙门真谛译述曰此经本是小机所见属阿含部而天亲以七分解释建立菩萨所修行法则是开小成大阅藏知津卷第三十四阅藏知津阅藏知津卷第三十五北天目沙门释智旭汇辑大乘论藏释经论第一之二大方广佛华严经疏唐清凉山大华严寺沙门澄观述将释经义总启十门第一起教因缘谓因缘各开十义第二藏教所摄谓三藏中正经藏摄亦摄余二于二藏中菩萨藏摄又权不摄此此兼摄权于五教中唯圆教摄此亦摄余第三义理分齐略显四门一所依体事二摄归真实三彰其无碍四周遍含容又各十门以显无尽第四教所被机前五拣非器后五彰所为五拣非器者一无信非器二违真非器三乖实非器四陜劣非器五守权非器五显所为者一正为一乘圆机二兼为信向成种三引为权教菩萨四权为二乘五远为凡夫外道阐提第五教体浅深略明十体一音声二名句文三通取四法四通摄所诠五诸法显义六摄境唯心七会缘入实八理事无碍九事事无碍十海印炳现后二正是经宗融取前八无所遗矣第六宗趣通别总为十宗一我法俱有二法有我无三法无去来四现通假实五俗妄真实六诸法但名七三性空有八真空绝相九空有无碍十圆融具德今经以因果缘起理实法界不思议为宗第七部类品会一彰本部二显品会三明支类四辨论释第八传译感通第九总释经题初解经题二明品称解经题中十门分别一通显得名二对辨开合三具彰义类四别释得名五展演无穷六卷摄相尽七展卷无碍八以义圆收九摄归一心十泯同平等第十别解文义亦有十例一本部三分科二问答相属科三以文从义科四前后襵叠科五前后钩锁科六随品长分科七随其本会科八本末大位科九本末遍收科十主伴无尽科此后乃随文科释华严经随疏演义钞即清凉山澄观自释前疏大方广佛华严经疏钞稷税熟即前疏中悬谈合钞别行华严一乘教义分齐章唐京大荐福寺沙门法藏述开释如来海印三昧一乘教义略作十门建立一乘第一教义摄益第二古今立教第三分教开宗第四乘教开合第五起教前后第六决择其意第七施设异相第八所诠差别第九义理分齐第十华严经指归唐京大荐福寺沙门法藏述一说经处二说经时三说经佛四说经众五说经仪六辨经教七显经义八释经意九明经益十示经圆于十门中各明十意华严经明法品内立三宝章仝上唐京大荐福寺沙门法藏述一三宝章略作八门二流转章略作十门三法界缘起略陈四门四圆音章略作四门五法身章四门分别六十世章义作二门七玄义章又分十门大方广圆觉修多罗了义经略疏之钞治本于唐终南山草堂寺沙门宗密述将释此经十门分别一教起因缘二藏乘分摄三权实对辨四分齐幽深五所被机宜六能诠体性七宗趣通别八修证阶差九通释名题十别解文义佛说阿弥陀经疏唐新罗国沙门元晓述三门分别初述大意二释经宗致三入文释佛说观无量寿佛经疏陈隋天台智者大师说此经以心观为宗实相为体所言佛说观无量寿佛者佛是所观胜境举正报以收依果述化主以包徒众观虽十六言佛便周也从能说所说人以立名以心观净则佛土净为经宗致生善灭恶为经力用大乘方等而为教相二藏明义菩萨藏收渐顿悟入此即顿教从如是讫清净业处为序分从尔时世尊放眉间光讫诸天发无上道心为正说分尔时阿难白佛下讫经为流通分楞伽阿跋多罗宝经註解维摩诘所说经註务维摩诘所说经疏记四教义天台山修禅寺沙门智顗撰第一释四教名为五一正释二覈定三引证四料简五明经论用教多少不同第二辨所诠为四一约四谛理二约三谛理三约二谛理四约一谛理第三明四门入理为五一略辨四门相二正明四门入理三悉檀起四门教四约十法成门义五信法两行四行不同第四明判位不同为六一约三藏教位明净无垢称义二约通教位明净无垢称义三约别教位明净无垢称义四约圆教位明净无垢称义五约五味以结成六明经论教多少第五明权实第六约观心第七通诸经论此三科未说盖是维摩诘经玄义少分也金光明经玄义天台智者大师说门人灌顶录总释五章为二初生起二简别别释五章为五初释名又五一通别二翻译三譬喻四附文释五当体释后更约观心释就第三譬喻中先破旧解次为三意一标十数二释十相三简十法十数者谓三德三宝三涅槃三身三大乘三般若三菩提三佛性三识三道也释之与简具在本文四附文释者即指所诠事理名金光明不约譬也五当体释者俗本无名随真立名法性之法可尊可贵名为金此法性寂而常照名为光此法性大悲能多利益名为明即是金光明之法门也后更约观心释者诸佛解脱当于众生心行中求也还约十种三法始于三道终于三德一一不离现前一念之心具显金光明法性明六即位也第二辨体为三一释名二引证三料简释名者法身法性是经体质余二在本文第三明宗者但用佛果为宗何者法性常体甚深微妙若欲显之非果不克当知果是显体之枢要也第四明用灭恶生善为经力用忏品灭恶非不生善赞品生善非不灭恶互说一边尔空品双导忏不得空恶不除灭赞不得空善不清净四王品巳下护经使宣流通还是生善攘灾令去还是灭恶也第五判教相者方等满字通别通圆约五味则生酥摄约四藏则杂藏摄金光明经文句天台智者大师说门人灌顶录判三分云夫三段者不可杜断隔绝序本序于正通序则有三义正本正于序通正亦三义通本通于正序通亦三义上中下语皆善故又众生得道根性不同何容序无滋味流通歇末耶今从如是我闻入寿量品讫天龙集信相菩萨室为序段从尔时四佛下讫空品正说段从四王品下讫经流通段序有三义一次绪谓如是我闻等二叙述谓是时如来等三发起谓其室自然广博等正宗中寿量明常果为宗常果契性性即是体二义宛然忏悔品灭恶赞叹品生善空品导成即是经用也流通品凡为七意四天王至散脂五品明天王发誓劝奖人王弘宣此经正论善集二品明人王弘经天王祐助亦是示往日弘经方轨鬼神品明听经功德授记品证听经功德不虚除病流水二品引昔听经之功德证今护持之非谬舍身品引昔行经不惜躯命戒劝师弟勿吝法财赞佛品明诸菩萨称扬佛法能宣所宣利益深重盂兰盆经疏唐充国沙门宗密述一教起所因二藏乘所摄三辨定宗旨四正解经文然以大乘法门判作人天乘摄可谓深经浅解未免堕依文解义之咎矣首楞严经义海宋长水沙门子璇集义疏注经并科泐潭沙门晓月标指要义吴兴沙门仁岳集解福唐沙门咸辉排经入注十门分别一教起因缘二藏乘分摄三教义分齐四所被机宜五能诠体性六所诠宗趣七教迹前后八传译时年九通释名题十别解文义大佛顶首楞严经会解绵邈师子林沙门惟则集九家解并为补註一兴福悫二资中沇三真际节四檇李敏五长水璇六孤山圆七吴兴岳八泐潭月九温陵环请观音经疏天台智者大师说弟子顶法师记从人法以为名灵知寂照法身为体感应为宗救危拔苦为用大乘为教相从如是至令得无患是序分从尔时佛告至生诸佛前名正宗分从佛说是巳讫文名流通分大方广圆觉修多罗了义经疏唐终南山草堂寺沙门宗密述阅藏知津卷第三十五阅藏知津阅藏知津卷第三十六北天目沙门释智旭汇辑大乘论藏释经论第一之三金刚般若经疏天台智者大师说法譬标名若见诸相非相即见如来是经正体约实相慧行无相檀如人有目日光明照见种种色是因诸相非相是果此之因果同约实相为宗破诸相惑显出功能亦自无滞即力用也教相可知三分亦易可知金刚经疏论纂要农唐大兴福寺沙门宗密述宋长水沙门子璇重治科经约天亲释义兼无着傍及余论疏但可云纂亦自云要释金刚经刊定记农宋长水沙门子璇录石壁于纂要别为广录今师病其繁长更为刊定仁王护国般若经疏天台智者大师说门人灌顶记人法为名实相为体自行因果为宗权实二智为用大乘熟酥为教相序品为序分观空下六品为正说分嘱累品为流通分若望经文受持品末佛告月光下即是流通般若波罗密多心经略疏沙门法藏述五门分别一教兴二藏摄三宗趣四释题五解文般若波罗密多心经集註明天界寺僧宗泐演福寺僧如王巳同集共集贤首孤山古云佛海四家註疏妙法莲华经玄义智者大师说门人灌顶录序曰妙者妙名不可思议也法者十界十如权实之法也莲华者譬权实法也良以妙法难解假喻易彰况意多端略拟前后合成六也一为莲故华譬为实施权二华敷譬开权莲现譬显实三华落譬废权莲成譬立实又莲譬于本华譬于迹从本垂迹迹依于本二华敷譬开迹莲现譬显本三华落譬废迹莲成譬立本是以先标妙法次喻莲华荡化城之执教废草庵之滞情开方便之权门示真实之妙理会众善之小行归广大之一乘上中下根皆与记莂又发众圣之权巧显本地之幽微故增道损生位邻大觉一期化导事理俱圆莲华之譬意在斯矣释名第一辨体第二明宗第三论用第四判教第五释此五章有通有别通则七番共解别则五重各说通七番者一标章二引证三生起四开合五料简六观心七会异标章令易忆持起念心故引证据佛语起信心故生起使不杂乱起定心故开合料简会异等起慧心故观心即闻即行起精进心故五心立成五根排五障成五力乃至入三脱门略说七重共意如此广解五章者一一广起五心五根令开示悟入佛之知见耳标章乃至料简具如全文六观心者从标章至料简悉名观心心如幻燄但有名字名之为心适言其有不见色质适言其无复起虑想不可以有无思度故名心为妙妙心可轨称之为法心法非因非果能如理观即办因果是名莲华由一心成观亦转教余心名之为经释名竟心本无名亦无无名心名不生亦复不灭心即实相初观为因观成为果以观心故恶觉不起心数尘劳若同若异皆被化而转是为观心标五章竟观心引证等具如全文七会异者会四悉檀也解四悉檀为十重一释名二辨相三释成四对谛五起教观六说默七用不用八权实九开显十通经具如全文寻之别解五章者释名为四一判通别妙法莲华为别名经之一字为通名教行理三皆论通别二定前后文则先妙后法解须先明法次明妙也三出旧不录四正解先明法者谓众生法佛法心法经云为令众生开示悟入佛之知见若众生无佛知见何所论开当知佛之知见蕴在众生故众生法妙也佛法妙可知心法妙者如安乐行中修摄其心观一切法不动不退又一念随喜等普贤观云我心自空罪福无主观心无心法不住法净名云诸佛解脱当于众生心行中求华严经云心佛及众生是三无差别破心微尘出大千经卷是名心法妙也次更约十界十如释法具如全本二明妙者一通释二别释一通释者谓相待妙绝待妙唯论二妙更无非绝非待之文若更作者绝何惑显何理故不更论也众生之法亦具二妙称之为妙佛法心法亦具二妙称之为妙二别释者有迹中十妙本中十妙观心十妙迹中十妙者一境妙二智妙三行妙四位妙五三法妙六感应妙七神通妙八说法妙九眷属妙十功德利益妙释此为五一标章二引证三生起四广解五起权实广解中第一境妙为二一释诸境二论诸境同异释境为六一十如境谓十界十如二因缘境谓四种十二因缘三四谛境谓四种四谛四二谛境谓七种二谛五三谛境谓五种三谛六一谛境谓四种一谛及与无谛第二智妙为二初总论诸智二对境论智初为六一数谓一世智乃至二十圆妙觉智二类谓世智无道邪计妄执心行理外不信不入故为一五停心四念处巳入初贤佛法气分俱是外凡故为一四善根同是内凡故为一四果同见真故为一支佛别相观能侵习故为一六度缘理智弱缘事智强故为一通教方便声闻体法智胜故为一支佛又小胜故为一通教菩萨入真方便智四门遍学故为一出假智正缘俗故为一别教十信智先知中道胜前劣后故为一三十心俱是内凡故为一十地同是圣智故为一三藏佛是师位名胜三乘弟子故为一通教佛智断惑照机胜故为一别教佛智又胜故为一圆教五品弟子具烦恼性能知如来秘密之藏故为一六根清净智邻真故为一初住至等觉同破无明故为一妙觉佛智无上最尊故为一三辨相四明智照境五明麤妙六明开麤显妙具如全本二对境明智亦如全本第三行妙为二一通途增数行二约教增数行后更约五数明行妙先明别五行次明圆五行谓圣行梵行天行婴儿行病行有次第一心之不同第四位妙者约药草喻品但明六位一人天位是小药草二声闻缘觉位是中药草三六度菩萨位是上药草四通菩萨位是小树五别菩萨位是大树六圆教位是最实事如一地一雨于中又为十意一简名义二明位数三明断伏四明功用五通诸位明麤妙六明位兴七明位废八开麤显妙九引经十妙位始终具如全本第五三法妙者妙位所住之法即三轨也此即七意一总明三轨一真性轨二观照轨三资成轨名虽有三祇是一大乘法也二历别明三轨历四教各论三法也三判麤妙四开麤显妙具如全本五明始终取凡地一念之心具十法界十种性相为三法之始若有无明烦恼性相即是智慧观照性相以迷明故起无明若解无明即是于明如冰是水如水是冰悉有恶业性相即善性相由恶有善离恶无善翻于诸恶即善资成如竹有火火出还烧竹皆有苦道性相迷此苦道生死浩然此是迷法身为苦道不离苦道别有法身如迷南为北无别南也夫有心者皆有三道性相即是三轨性相若言如是力如是作者菩提心发也即是真性等萌动如是因者即观照萌动如是缘者即资成萌动如是果者观照萌动成习因感得般若习果满如是报者资成萌动为缘因感得解脱报果满是为三德究竟满名秘密藏本末等者性德三轨冥伏不纵不横修德三轨彰显不纵不横冥伏彰显皆如等数等妙等故言等也亦是空等假等中等亦类通三法谓三道三识三佛性三般若三菩提三大乘三身三涅槃三宝三德诸三法无量举其大要明始终耳七悉檀料简如全本此五番明妙从因至果以辨自行妙半如意珠竟第六感应妙者上四妙名圆因三法妙名圆果果智寂照有感必彰故名感应妙也感属机应属圣略言为四一冥机冥应二冥机显应三显机显应四显机冥应若具足辨者用四机为根本所谓冥机是过去显机是现在亦冥亦显机是过现非冥非显机是未来于一机中各召四应即成十六句也余如全本第七神通妙者正论化用益他即是三轮不思议化也第八说法妙为六意一释法名谓十二分教二分大小三对缘同异四判所诠五明麤妙六明观心皆如全本第九眷属妙者一理性眷属一切众生皆是吾子也二业生眷属为亲为中为怨三类受道得出生死也三愿生眷属先世结缘虽未断苦愿生内眷属中或怨家等因之得道四神通眷属若先世值佛发真见谛生犹未尽或在上界或在他方以身通力分形来此五应生眷属已得法身之本能起应入生死也又法门眷属如方便为父智度为母等第十功德利益妙者为四一来意二正说中利益三流通中利益四观心中利益略说七益广开十益具如全本五结成权实亦如全本迹中十妙竟本中十妙者先释本迹二明十妙释本迹为六一理为本事为迹二理事皆为本说教为迹三教为本行为迹四行能证体为本起用为迹五实得体用为本权施体用为迹六今经所显成佛已久为本先来所说为迹也明十妙者一本因妙二本果妙三本国土妙四本感应妙五本神通妙六本说法妙七本眷属妙八本涅槃妙九本寿命妙十本利益妙观心者本迹长远亦不离心佛如众生如一如无二如佛既观心得此本妙迹用广大不可称说我如如佛如亦当观心出此大利也次释莲华者权实难显仅譬莲华又七喻文多故以譬标题又莲华非譬即是法华三昧当体之名利根即名解理不假譬喻中下未悟须譬乃知以易解之莲华喻难解之莲华故有三周说法逗上中下根盖依正因果悉是莲华之法何须譬显为钝根人不解法性莲华故举世华为譬亦应何妨二门六譬略如序说又以遍譬十如十二因缘四谛二谛三谛一谛无谛境妙又譬智妙行妙乃至功德利益妙乃至本妙具如全本次释经为五一明无翻二明有翻三和融有无四历法明经五观心明经亦具如全本二显体者一部之旨归众义之都会也略开七条一正显体二广简伪三一法异名四入体之门五遍为众经体六遍为诸行体七遍为一切法体一正显体者即一实相印也二广简伪者凡外乃至别教教道皆未达此实相印也三一法异名者法界真如佛性种智乃至大般涅槃等也四明入体门者谓以教行为门略为四意一略示门相谓四四一十六门二示入门观谓门门各具十法成乘一识所观境二真正发心三遵修定慧四能破法遍五善知通塞六善用道品七善用对治八善知位次九善能安忍十法爱不生具在全帙须细寻之三示麤妙四示开显俱在全本五六七三意亦如全本三明宗者修行之喉襟显体之要蹊如梁柱持屋结网提纲释宗为五一简宗体谓不异而异约非因非果而论因果故有宗体之别也二正明宗从序品讫安乐行品破废方便开显真实佛之知见亦明弟子实因实果亦明师门权因权果文义虽广其要为成弟子实因因正果傍故于前段明迹因迹果也从涌出品讫劝发品发迹显本废方便之近寿明长远之实果亦明弟子实因实果亦明师门权因权果而显师之实果果正因傍故于后段明本因本果合前因果共为经宗也三众经同异者今经迹中师弟因果与众经有同有异本中师弟因果众经所无正以此之因果为经妙宗也四麤妙开显如全帙五结成者经说因果正谓通益生法行人若开权显实正令七种方便生身未入者入傍令生法二身巳人者进若说寿长远傍令生身未入者入正令生法巳入者进从七种方便入圆初住见真为因乃至得妙觉为果住前相似非是真因若取性德为初因者弹指散华为缘因种随闻一句为了因种凡有心者是正因种此乃远示性德三因种子非是真实开发故不取为因也四明用者此经以断疑生信为用用佛菩提二智断七种方便最大无明同入圆因破执近迹之情生本地深信乃至等觉亦令断疑生信如是胜用岂同众经耶五教相者诸经皆是逗会他意令他得益不谭佛意今经但论如来布教之原始中间取与渐顿适时大事因缘究竟终讫当知此经唯论设教大纲不委微细网目记者私录云诸大乘经旨归不殊但随宜为异如华严无量义法华皆三昧名般若是大智慧维摩说不思议解脱大涅槃是究竟灭文殊问菩提是满足道悉是佛法法无优劣于中明果皆是佛果明因皆是地因明理皆是法性所为皆是菩萨旨归不当有异人何为强作优劣妙法莲华经文句天台智者大师说门人灌顶记章安尊者叙云佛出世难佛说是难传译此难自开悟难闻师讲难一遍记难余二十七于金陵听受六十九于丹丘添削留赠后贤共期佛慧初品为序方便品讫分别功德十九行偈凡十五品半名正从偈后尽经凡十一品半名流通又一时分为二从序至安乐行十四品约迹开权显实从涌出讫经十四品约本开权显实本迹各序正流通消文为四一因缘二约教三本迹四观心始从如是终于而退皆以四意消文而今略书或三二一贵在得意不烦笔墨因缘亦名感应众生无机虽近不见慈善根力远而自通感应道交故用因缘释也夫众生求脱此机众矣圣人起应应亦众矣今论娑婆国土音声佛事则甘露门开故用约教释也若应机说教教有权实浅深不同须置指存月亡迹存本故用本迹释也若寻迹迹广徒自疲劳若寻本本高高不可极日夜数他宝身无半钱分但观巳心之高广扣无穷之圣应机成致感逮得已利故用观心释也初序品者如是等五事冠于经首次序也放光六瑞发起之端由序也问答释疑正说弄引叙述也二从方便品讫授学无学人记品是迹门正说更为两一从此下是略开三显一二从告舍利弗汝巳殷勤三请是广开三显一凡七品半文为三一从此至譬喻品尽回向佛道是为上根人法说二从尔时舍利弗白佛下至授记品是为中根人譬说三化城喻下三品是为下根人因缘说三法师下五品是迹门流通从地涌出品第十五是本门发起序寿量品第十六是正开近迹显远本分别功德品第十七于中佛说长行为总授法身记弥勒说偈为总申领解正宗分竟此后并下三品为劝持流通神力品第二十一乃至普贤菩萨劝发品第二十八为付嘱流通观音玄义天台智者大师说门人灌顶记此别释法华经中观世音菩萨普门品也释名十义一人法二慈悲三福慧四真应五药珠六冥显七权实八本迹九缘了十智断又境智因缘名观世音世者即五阴世间众生世间国土世间十种法界三十种世间即所观之境也音者即十法界口业之机也观者一切种智中道正观也普门者一慈悲普二弘誓普三修行普四断惑普五入法门普六神通普七方便普八说法普九供养诸佛普十成就众生普也以灵智合法身为体感应为宗慈悲利物为用流通醍醐味为教相观音义疏仝上天台智者大师说门人灌顶记有时亦作序正流通三段有时不作三段名但分为三章一无尽意问二佛答三持地叹或为四章三如前四者闻品得益或作二段谓前后两问答也多种分章随人意用文中亦作因缘乃至观心等释妙法莲华经要解旷远宋温陵开元莲寺沙门戒环解科此经二十八品序分一品正宗分十九品流通分八品大般涅槃经玄义隋天台沙门灌顶撰此经若依梵本具云摩诃般涅槃那修多罗摩诃言大般涅槃那此翻灭度释此三字具依两义一别二通别释者大即法身故此经云所言大者其性广博犹若虚空其性即法性法性即法身也灭者即是解脱解脱二种烦恼生死永灭免斯因果患累即解脱义也所言度者即是摩诃般若故大论云信为能入智为能度当知别以三字标今经之目即是三德之异名也通释大者谓大法身大般若大解脱也灭者即是三德皆寂灭也度者即是三德皆究竟圆满也故通以三字标名表三德皆大寂灭究竟也别通之义虽殊然并是用非果之果无上秘密之极果以标一教之首也复云大若虚空不因小相又其性广博多所容受又名不可思议诸佛之法界是为三义释大也灭者灭二十五有及虚伪物又得二十五王三昧种种示现又生灭灭巳寂灭为乐是为三义释灭也度者度于不度又度于度又度此彼之彼岸亦度非此非彼之彼岸譬如神龟水陆俱度是为三义释度也总揽三法三目三点名大般涅槃金刚宝藏满足无缺不纵不横不并不别微妙秘密以当其体常住不变恒安清凉不老不死以当其宗置毒佛性遍五味中味味杀人震大毒鼓虽无心欲闻闻之皆死八大自在我以当其用常住二字无上醍醐与诸典别决定之吼以当其教名含体摄常宗毒用极教之相也大般涅槃经疏撰者同上唐天台沙门湛然再治分文为五一召请涅槃众从初如是讫流血洒地二开演涅槃施从纯陀讫大众问三示涅槃行从现病讫德王四问答涅槃义从师子吼讫品五折摄涅槃用从迦叶讫经佛遗教经论疏节要宋晋水高丽国沙门净源述大意宗天亲论而讹谓是马鸣论可见考订之疏矣菩萨戒义疏陈隋天台智者大师说三重玄义第一释名初明人名次辨法号后明阶位第二出体初明无作二明止行二善第三料简一须信心二无三障三人法为缘就文为三从初偈长行讫清净者为序次十重讫现在菩萨今诵为正说余尽卷为劝说流通般若波罗蜜多心经註解明天界善世禅寺住持僧宗泐演福讲寺住持僧如王巳同奉诏註阅藏知津卷第三十六阅藏知津阅藏知津卷第三十七北天目沙门释智旭汇辑大乘论藏宗经论第二之一瑜伽师地论弥勒菩萨说唐大慈恩寺沙门释玄奘译本地分第一一者五识身相应地二者意地三者有寻有伺地四者无寻惟伺地五者无寻无伺地六者三摩呬多地七者非三摩呬多地八者有心地九者无心地十者闻所成地十一者思所成地十二者修所成地十三者声闻地十四者独觉地十五者菩萨地十六者有余依地十七者无余依地如是略说十七名为瑜伽师地五识身相应地第一谓五识身自性所依所缘助伴作业自性谓了别五尘所依谓五净色根及前灭意种子阿赖耶识所缘谓五尘境助伴谓相应心所作业谓了别自境自相现在一剎那又随意识转随善染转随发业转又复能取爱非爱果复次要眼不坏色现在前能生作意正复现起所生眼识方乃得生余四亦尔应观所依如所乘所缘如所为事助伴如同侣业如自功能又所依如家所缘如自受用助伴如仆使业如作用意地第二意自性谓心意识彼所依谓等无间依种子依彼所缘谓一切法如其所应彼助伴谓五十一心所有法彼作业谓望余识身有胜作业有七种分别所缘有三种审虑所缘若醉若狂若梦若觉若闷若醒若能发身语业若能离欲若离欲退若断善根若续善根若死若生等种子若烦恼品所摄名为麤重亦名随眠若异熟所摄及余无记品所摄唯名麤重不名随眠若信等善法品所摄种子不名麤重亦非随眠法差别分别有六百六十有寻有伺等三地略以五门施设建立一界二相三如理作意四不如理作意五杂染等起界建立有八相一数二处三有情量四有情寿五有情受用六生七自体八因缘果数者三界处所者欲界三十六处色界十八处无色界四处所或无处所相施设建立有七种一体性二所缘三行相四等起五差别六决择七流转如理作意建立有八种一依处二事三求四受用五正行六声闻乘资粮方便七独觉乘资粮方便八波罗密引发方便不如理作意十六种一因中有果论二从缘显了论三去来实有论四计我论五计常论六宿作因论七计自在为作者论八害为正法论九有边无边论十不死矫乱论十一无因见论十二断见论十三空见论十四妄计最胜论十五妄计清净论十六妄计吉祥论杂染施设建立三种一烦恼二业三生三摩呬多地第六总标故安立故作意差别故相差别故略摄诸经宗要等故总标有四一者静虑谓四静虑二者解脱谓八解脱三者等持谓空无愿无相三又有寻有伺等三又小大无量三又一分修具分修二又喜俱行乐俱行舍俱行三又四修定又五圣智又圣五支又有因有具圣正三摩地金刚喻三摩地有学无学非学非无学等三摩地四者等至谓五现见三摩钵底巳见谛者修此等至是故名为现见等至八胜处十遍处四无色无想灭尽定安立者谓唯此等名等引地非于欲界心一境性由此定等无悔欢喜安乐所引欲界不尔非欲界中于法全无审正观察作意差别者谓七种根本作意及余四十作意所缘差别者略有四相一所缘相二因缘相三应远离相四应修习相由四因缘入初静虑乃至有顶谓因力方便力说力教授力非三摩呬多地第七略有十二种相有心无心二地品第八第九一地施设建立门二心乱不乱建立门三生不生建立门四分位建立门五第一义建立门闻所成地第十谓于五明处名句文身义中无倒解了一内明处二医方明处三因明处四声明处五工业明处思所成地第十一一由自性清净故二由思择所知故三由思择诸法故修所成地第十二一者修处所二者修因缘三者修瑜伽四者修果如是四处七支所摄一生圆满二闻正法圆满三涅槃为上首四能熟解脱慧之成熟五修习对治六世间一切种清净七出世间一切种清净声闻地第十三初瑜伽处种性地品第一趣入地品第二出离品第三第二瑜伽处第三瑜伽处第四瑜伽处独觉地第十四一种性二道三习四住五行菩萨地第十五初持瑜伽处种性品第一发心品第二自他利品第三真实义品第四威力品第五成熟品第六菩提品第七力种性品第八施品第九戒品第十忍品第十一精进品第十二静虑品第十三慧品第十四摄事品第十五供养亲近无量品第十六成就八支能为善友众相圆满具五种相能为善友所作不虚成就五相令善友性作信依处由五种相于所化生为善友事由四种相方得圆满亲近善友作五种想应从善友听闻正法于说法师由五种处不作异意略有三种修四无量一有情缘无量二法缘无量三无缘无量菩提分品第十七二种惭愧二种坚力持性五因缘故心无厌倦善知五明处论善知世间修正四依修四无碍二种菩提资粮大乘三十七品四行名止四行名观十二种善巧方便四种妙陀罗尼五种正愿三三摩地四种法嗢陀南菩萨功德品第十八五希奇法五不希奇法而名成就甚希奇法五种其心平等五种非饶益事五种常当欣赞五加行五顺退分五顺胜法五种相似相功德实是过失五种真实功德十处无倒调伏有情六位记别三种决定五处定所应作五处常所应作十最殊胜四种施设建立四种如实遍智五无量能起善巧作用说法有五大果胜利七大性共相应名为大乘八法具摄大乘十种菩萨第二持随法瑜伽处菩萨相品第一有五真实菩萨相分品第二一善修事业二方便善巧有十种三饶益于他四无倒回向增上意乐品第三发起七相怜愍有十五种增上意乐能作十事住品第四一种性住二胜解行住三极欢喜住四增上戒住五增上心住六觉分相应增上慧住七诸谛相应增上慧住八缘起流转止息相应增上慧住九有加行有功用无间缺道运转无相住十无加行无功用无间缺道运转无相住十一无碍解住十二最上成满菩萨住由能摄持菩萨义故说名为地能为受用居处义故说名为住第三持究竟瑜伽处生品第一略有五种摄一切生一除灾生二随类生三大势生四增上生五最后生摄受品第二略有六种于诸有情无倒摄受一顿普摄受二增上摄受三摄取摄受四长时摄受五短时摄受六最后摄受地品第三一种性地二胜解行地三净胜意乐地四行正行地五决定地六决定行地七到究竟地行品第四一波罗密多行二菩提分法行三神通行四成熟有情行建立品第五诸佛有百四十不共法第四持次第瑜伽处发正等菩提心品有余依地第十六一地施设安立二寂静施设安立三依施设安立无余依地第十七一地施设安立二寂灭施设安立三寂灭异门安立摄决择分中五识身相应地意地由八种相证阿赖耶决定是有谓若离阿赖耶则依止执受最初生起有明了性有种子性业用差别身受差别处无心定命终时识皆不应理略说阿赖耶识由四种相建立流转由一种相建立还灭一建立所缘转相二建立相应转相三建立互为缘性转相四建立识等俱转转相是谓由四种相建立流转阿赖耶识是一切杂染根本由趣入通达修习作意建立转依是谓由一种相建立还灭广明蕴善巧界善巧处善巧缘起善巧处非处善巧根善巧有寻有伺等三地燄摩名为法王由能饶益诸众生故烦恼由五种相建立差别一自性故二自性差别故三染净差别故四迷断差别故五对治差别故业由五相建立差别一事二想三欲乐四烦恼五方便究竟生杂染义略有十一一一向乐生二一向苦生三苦乐杂生四不苦不乐生五一向不清净生六一向清净生七清净不清净生八不清净清净处生九清净不清净处生十不清净不清净处生十一清净清净处生王过失有十王功德有十王衰损门有五王方便门有五王可爱法有五能引王可爱法有五八苦各由五相下中上三士差别三摩呬多地多随烦恼染污相续不能正证心一境性释随身念经释二解脱释法因缘经释眠缠五种定相违法一犯戒二无无间加行三无殷重加行四有沈没五他所扰恼有三种远离一住处远离二见远离三闻远离有五厚重过失能为定障一忿二慢三欲贪四萨迦耶见五不能堪忍四静虑各有五种所治初五支二四支三五支四四支非三摩呬多地有心地诸心差别而转略由五相一由世俗道理建立故二由胜义道理建立故三由所依能依建立故四由俱有建立故五由染净建立故无心地心不生因略有七种一缘阙故二作意阙故三未得故四相违故五断故六灭故七巳生故闻所成慧地由五处观察所归乃可归依一由身业清净故二由语业清净故三由意业清净故四由于诸有情起大悲故五由成就无上法故欲造论者要具六因一欲令法义当广流布二欲令种种信解有情由此因缘随一当能入正法故三为令失没种种义门重开显故四为欲略摄广散义故五为欲显发甚深义故六欲以种种美妙言辞庄严法义生净信故思所成慧地略说有四种思议一事思议二有非有思议三因果思议四乘思议修所成慧地略有十六种修谓声闻乘相应作意修大乘相应作意修影像修事边际修所作成办修得修习修除去修对治修小分修遍行修动转修有加行修巳成办修非修所成法修修所成法修声闻地略有十种声闻谓清净界声闻巳遇缘声闻杂染界生声闻清净界生声闻末法时生声闻贤善时生声闻未得眼声闻巳得眼声闻清净眼声闻极清净眼声闻略有七处摄毘奈耶及别解脱一教敕二开听三制止四犯处五有犯六无犯七出罪菩萨地有十发心谓世俗受发心得法性发心不决定发心决定发心不清净发心清净发心羸劣发心强盛发心未成果发心巳成果发心有余依及无余依二地摄释分文是所依义是能依文有六种一名身二句身三字身四语五行相六机请义有十种一地义二相义三作意等义四依处义五过患义六胜利义七所治义八能治义九略义十广义释略有五一法二等起三义四释难五次第摄异门分言瑜伽者受持读诵问难决择正修加行摄事分中契经事行择摄第一处择摄第二缘起食谛界择摄第三菩提分法择摄第四调伏事总择摄本母事序辩摄菩萨地持经北凉中天竺沙门昙无谶译即瑜伽本地分中第十五菩萨地异译缺第四持旧在大乘律藏决定藏论陈优禅尼国沙门真谛译瑜伽决择分中五识身相应地意地异译王法正理论唐大慈恩寺沙门释玄奘译瑜伽决择分中寻伺地别出显扬圣教论无着菩萨造唐大慈恩寺沙门释玄奘译摄事品第一摄净义品第二成善巧品第三成无常品第四成苦品第五成空品第六成瑜伽品第九成不思议品第十摄胜决择品第十一显扬圣教论颂译人同上即无着菩萨前论中摄颂大乘阿毘达磨集论仝上无着菩萨造唐大慈恩寺沙门释玄奘译本事分中三法品第一蕴界处摄品第二有十一种相应品第三有六种成就品第四有三种决择分中谛品第一法品第二得品第三论议品第四有七种大乘阿毘达磨杂集论译人同上安慧菩萨糅前集论辩中边论颂弥勒菩萨说唐大慈恩寺沙门释玄奘译辩相品第一辩障品第二辩真实品第三辩修对治品第四辩修分位品第五辩得果品第六辩无上乘品第七辩中边论仝上译人同上天亲菩萨造论释前颂中边分别论陈优禅尼国沙门真谛译与前本同摄大乘论本仝上无着菩萨造唐大慈恩寺沙门释玄奘译总标纲要分第一标十相殊胜殊胜语所知依分第二明阿赖耶识及意所知相分第三明三性相一依他起相二遍计所执相三圆成实相入所知相分第四明三种练磨其心及四寻思四如实遍智彼入因果分第五明六种波罗密多彼修差别分第六明菩萨欢喜等十地增上戒学分第七明三聚戒增上心学分第八明六种差别一所缘二种种三对治四堪能五引发六作业增上慧学分第九明无分别智离五种相果断分第十明转依有六种彼果智分第十一明佛三身摄大乘论元魏北天竺沙门佛陀扇多译与上同而不分品摄大乘论仝上陈优禅尼国沙门真谛译亦与上同分作十品楞伽经唯识论天亲菩萨造元魏北天竺沙门菩提留支译一立义二引证三譬喻及释种种外难成立唯识道理大乘唯识论仝上陈优禅尼国沙门真谛译唯识二十论仝上唐大慈恩寺沙门释玄奘译并同前本唯识三十论世亲菩萨造唐大慈恩寺沙门释玄奘译即成唯识论本颂也大乘成业论造者译人皆同上明身语意三业及有表无表业是假非实唯依思立及由异熟识受熏持种而得成就业成就论仝上元魏乌苌国沙门毘目智仙译与上同本大乘五蕴论世亲菩萨造唐大慈恩寺沙门释玄奘译明五蕴摄九十四法及十二处十八界总摄百法对治三种我执谓一性我执受者我执作者我执如其次第以蕴处界治之因明正理门论本大域龙树菩萨造唐大慈恩寺沙门释玄奘译为欲简持能立能破义中真实故造斯论因明正理门论仝上唐大荐福寺沙门释义净译与上同本因明入正理论商羯罗主菩萨造唐大慈恩寺沙门释玄奘译明真能立真能破真现量真比量及似能立等共八门以辩悟他自悟二益大乘百法明门论天亲菩萨造唐大慈恩寺沙门释玄奘译瑜伽本事分中略录名数观所缘缘论陈那菩萨造唐大慈恩寺沙门释玄奘译立量破斥外所缘缘非有次明内所缘缘不无无相思尘论仝上陈优禅尼国沙门真谛译与上本同三无相论译人同上为显法空故说诸法无自性品谓依三性说三无性显识论显识品译人同上明三界但有二种识一者显识即是本识二者分别识即是意识显识起分别分别起熏习熏习起显识故生死流转又云一执着分别性熏习增长阿梨耶识二观习真实性熏习能除执着损坏阿梨耶识转识论译人同上明识转有二种一转为众生二转为法此二实无但是识转作二相貌次明能缘有三种一果报识即阿梨耶二执识即阿陀那三尘识即六识及明相应心所等大乘起信论马鸣菩萨造唐于阗国沙门实叉难陀译一作因分明造论因缘有八种二立义分有二一有法谓一切众生心二法谓体相用三大三解释分又三一显示实义依于一心有真如生灭二门二对治邪执治人法二种我见三分别修行正道相一信成就发心二解行发心三证发心四修信分谓有四种信真如及三宝修五门行能成此信一施二戒三忍四精进五止观又明求生净土得不退转五利益分此本比梁译文更显顺余于佛前阄得述裂网疏以正肤谬大乘起信论仝上萧梁优禅尼国沙门真谛译与上论同阅藏知津卷第三十七阅藏知津阅藏知津卷第三十八北天目沙门释智旭汇辑大乘论藏宗经论第二之二大宗地玄文本论马鸣菩萨造陈优禅尼国沙门真谛译归依德处无边大决择分第一归依德处因缘大决择分第二此二是序分也一种金刚道路大决择分第三明五种本位一者无超次第渐转位谓五十一位如次无超转一中具一切名为渐转位二者无余究竟总持位五十一位中随其先得入摄一切一切名无余究竟回向则信心信心则佛地佛地则十地究竟有何次三者周遍圆满广大位五十一种位无前后一时俱转俱行故名周遍圆满四者一切诸法俱非位诸无量无边一切种种位皆悉非建立名俱非位地五者一切诸法俱是位一切种种法无非金刚身以一身义故名为俱是位金刚宝轮山王大决择分第四乃至大不可思议重重不可称量阿说本王大决择分第三十六巳上三十四分正名玄文本论校量功德赞叹信行现示利益大决择分第三十七校量过患呵责诽谤现示罪业大决择分第三十八现示本因决定证成除疑生信大决择分第三十九劝持流通发大愿海大决择分第四十巳上四分是流通十二门论龙树菩萨造姚秦天竺沙门鸠摩罗什译观因缘门第一观有果无果门第二观缘门第三观相门第四观有相无相门第五观一异门第六观有无门第七观性门第八观因果门第九观作者门第十观三时门第十一观生门第十二以十二门入于空义菩提心离相论龙树菩萨造宋北印土沙门施护译由大悲为体达蕴处界等诸相唯心所现成就第一空义则能以众生为所缘境现种种相说种种法皆真实义菩提资粮论圣者龙树本比丘自在释隋南天竺沙门达摩笈多译明般若波罗密为菩提初资粮布施波罗密为第二资粮次明持戒忍辱精进禅那方便愿力及智次明慈悲喜舍及五悔胜行勿于他菩萨起瞋心勿谤所未解甚深经善修三解脱门应勤精进持戒习定修三十七菩提分法种三十二大人相业及诸种种菩萨行等发菩提心论天亲菩萨造姚秦天竺沙门鸠摩罗什译劝发品第一发心品第二愿誓品第三檀那波罗密品第四尸罗波罗密品第五羼提波罗密品第六毗梨耶波罗密品第七禅波罗密品第八般若波罗密品第九如实法门品第十空无相品第十一功德持品第十二广释菩提心论莲华戒菩萨造宋北印土沙门施护译引诸经以明大悲为本慧及方便一切时常行及明闻思修三慧菩提心观释宋中印土沙门法天译略释菩提心非性非相无生无灭非觉非无觉等大乘法界无差别论坚慧菩萨造唐于阗国沙门提云般若译明菩提心略说有十二种义大乘法界无差别论坚慧菩萨造唐于阗国沙门提云般若译即上论重出壹输卢迦论龙树菩萨造元魏中天竺婆罗门瞿昙般若流支译明一切法无常自体空自体空不离无常非离诸行而有无常六十颂如理论龙树菩萨造宋北印土沙门施护译明诸法离有无二边不可说有性不可说无性等大乘二十颂论仝上造者译人皆同上略明第一义无生随转而无性义大乘破有论仝上造者译人皆同上略说诸法无生从分别起方便心论龙树菩萨造后魏西域沙门吉迦夜与昙曜译明造论品第一此论分别有八种义一譬喻二随所执三语善四言失五知因六应时语七似因非因八随语难明负处品第二辩正论品第三相应品第四问答相应有二十种回诤论后魏乌苌国沙门毗目智仙等译先述外人难一切法无体则语言亦无体如何能遮一切法次申正义一切法因缘生语言亦因缘生同皆无体如以幻人还遮幻人若人信于空彼人信一切若人不信空彼不信一切中论龙树菩萨造青目菩萨释五百偈姚秦天竺沙门鸠摩罗什译破因缘品第一破去来品第二破六情品第三破五阴品第四破六种品第五破染染者品第六观三相品第七破作作者品第八破本住品第九破燃可燃品第十破本际品第十一破苦品第十二破行品第十三破合品第十四观有无品第十五观缚解品第十六观业品第十七观法品第十八观时品第十九观因果品第二十观成坏品第二十一观如来品第二十二观颠倒品第二十三观四谛品第二十四观涅槃品第二十五观十二因缘品第二十六观邪见品第二十七般若灯论唐中天竺沙门波罗颇迦罗密多罗译分别明菩萨释龙树五百偈较青目者为详大乘中观释论安慧菩萨造宋译经院沙门惟净等译仅释十三品而止顺中论龙胜菩萨造阿僧佉解未解处别为此部元魏中天竺婆罗门瞿昙般若流支译论义入大般若波罗密经初品法门百字论提婆菩萨造元魏北天竺沙门菩提流支译破我见等一切诸法各有自相百论造者同上婆薮开士释姚秦天竺沙门鸠摩罗什译舍罪福品第一破神品第二破一品第三破异品第四破情品第五破尘品第六破因中有果品第七破因中无果品第八破常品第九破空品第十广百论本圣天菩萨造唐大慈恩寺沙门释玄奘译破常品第一破我品第二破时品第三破见品第四破根境品第五破边执品第六破有为相品第七教诫弟子品第八皆五言偈十八空论仝上陈优禅尼国沙门真谛译为显人法二无我是一切法通相今约诸法种类不同开为十八取因假设论陈那菩萨造唐大荐福寺沙门释义净译论佛化众生但依假施设事而宣法要观总相论颂仝上陈那菩萨造唐大荐福寺沙门释义净译掌中论造者译人皆同上论三界但有假名实无外境如绳作蛇想见绳知境无若了彼分时知如蛇解谬解拳论仝上陈那菩萨造陈优禅尼国沙门真谛译入大乘论坚意菩萨造北凉沙门释道泰译义品第一明大乘方为具足三藏得成大果讥论空品第二明十地成就福果智果及明佛生罗𥈑罗是化非实顺修诸行品第三明佛法身在净居受职成道非阎浮提成佛及明应礼初发心菩萨佛性论天亲菩萨造陈优禅尼国沙门真谛译第一缘起分如来为除五种过失生五功德故说一切众生悉有佛性第二破执分第三显体分第四辩相分究竟一乘宝性论元魏中天竺沙门勒那摩提译教化品第一佛宝品第二法宝品第三僧宝品第四一切众生有如来藏品第五无量烦恼所缠品第六为何义说法品第七身转清净成菩提品第八如来功德品第九自然不休息佛业品第十较量信功德品第十一初一卷是论本偈经次四卷如次论释大乘宝要义论不出撰者名字宋中印土沙门法护等译集诸经论菩萨发心修行功德大乘集菩萨学论法称菩萨造宋中印土沙门法护等译集布施学品第一护持正法戒品第二护法师品第三空品第四集离难戒学品第五护身品第六护受用福品第七清净品第八忍辱品第九精进波罗密品第十说阿兰若品第十一治心品第十二念处品第十三自性清净品第十四正命受用品第十五增长胜力品第十六恭敬作礼品第十七念三宝品第十八集大乘相论觉吉祥智菩萨造宋北印土沙门施护译释五蕴十二处十八界十二缘生十波罗密十地十八空三十七菩提分四圣谛四静虑四无量四等至八解脱三摩钵底先行三解脱门六神通陀罗尼十力四无所畏四无碍解大慈大悲十八不共法四声闻果了知一切相真如实际无相法界集诸法宝最上义论仝上善寂菩萨造译人同上初明诸法皆从缘生不离于识广引经证次释菩提无所得义谓剎那王所诸法即菩提相等乃至菩提法中无所安立若执无因不集诸福起染着心感恶趣果智者如实信解尊重恭敬即得最上福聚六门教授习定论无着菩萨本世亲菩萨释唐大荐福寺沙门释义净译明修定者须师资圆满所缘圆满作意圆满依有寻有伺等三定能获世福及出世果大乘庄严经论无着菩萨造唐中天竺沙门波罗颇迦罗密多罗译缘起品第一成宗品第二以八因成立大乘真是佛说归依品第三明大乘归依有四种大义一者一切遍义二者勇勐义三者得果义四者不及义种性品第四明种性有九种差别一有体二最胜三自性四相貌五品类六过恶七功德八金譬九宝譬九义各有四种差别发心品第五明发心有四种大一勇勐大二方便大三利益大四出离大有四种差别一信行发心二净依发心三报得发心四无障发心以大悲为根以利物为依止以大乘法为所信以种智为所缘为求彼故以胜欲为所乘欲无上乘故以大护为所住住菩萨戒故以受障为难起异乘心故以增善为功德以福智为自性以习诸度为出离以地满为究竟二利品第六真实品第七明第一义相神通品第八成熟品第九菩提品第十明得一切种智明信品第十一明信相差别有十三种述求品第十二弘法品第十三随修品第十四教授品第十五业伴品第十六明菩萨起业以方便为伴度摄品第十七明六波罗密十义一制数二显相三次第四释名五修习六差别七摄行八治障九功德十互显及明四摄行供养品第十八亲近品第十九梵住品第二十明慈悲喜舍觉分品第二十一功德品第二十二行住品第二十三敬佛品第二十四大庄严经论马鸣菩萨造姚秦天竺沙门鸠摩罗什译广集种种善恶因缘令人返邪归正菩萨本生鬘论宋译经院沙门慧绚绍德等译前四卷圣勇护国尊者集释迦饲虎救鸽分卫神化不为毒害兔王龙王慈力王八种缘起又商主入海获安老母毕竟得度为病比丘灌顶获安称念三宝功德造塔胜报出家功德六种缘起凡十四事文并明畅后十二卷是寂变胜天论菩萨施行庄严尊者护国本生之义共有三十四段文无起止殊难解释大丈夫论提婆罗菩萨造北凉沙门释道泰译共有二十九品广说悲心行施相貌功德提婆菩萨破楞伽经中外道小乘四宗论元魏北天竺沙门菩提留支译先列僧佉计一毗世计异尼犍子计俱若提子计不俱次一一破之提婆菩萨释楞伽经中外道小乘涅槃论仝上元魏北天竺沙门菩提留支译先明所计涅槃有二十种如来为遮是等邪见故说涅槃因果正义次列其名一一问答示相大乘掌珍论清辩菩萨造唐大慈恩寺沙门释玄奘译广释真性有为空四句义破诸异执显真胜义如实论天亲菩萨造陈优禅尼国沙门真谛译反质难中无道理难品第一道理难品第二堕负处品第三明堕负处有二十二种手杖论尊者释迦称造唐大荐福寺沙门释义净译破世异执有新生有情宝行王正论陈优禅尼国沙门真谛译安乐解脱品第一谓十善名安乐惑尽名解脱杂品第二明十恶过患广诃女身不净叹佛三十二相菩提资粮品第三明相好六通等因正教王品第四出家正行品第五说出家者应舍粗惑修七圣财及说十地大意并教发愿方法佛说法集名数经宋北印土沙门施护译集佛所说出世间及世间法名数惟日杂难经吴月支国优婆塞支谦译大意说如来二乘功德差别文甚古拙难读五门禅经要用法大禅师佛陀密多所撰刘宋罽宾国沙门昙摩密多译标云一安般二不净三慈心四观缘五念佛释不次第坐禅三昧法门经僧伽罗剎造姚秦天竺沙门鸠摩罗什译第一治婬欲法门第二治瞋恚法门第三治愚痴法门第四治思觉法门第五治等分行及重罪人法门次明四禅四空四等五通法次明四念止法次明大乘念佛等法禅法要解经姚秦天竺沙门鸠摩罗什译初明不净观次明净观次明除五盖修初禅二三四禅次明修四无量心次明修四空定次明修四谛观初习其门则有十事一者心专正二者质直三者惭愧四者不放逸五者远离六者少欲七者知足八者心不系着九者不乐世乐十者忍辱次明修四如意足次明修五神通法思惟要略法译人同上先明形疾轻微心病深重次明四无量观法白骨观法观佛三昧法法身观法十方诸佛观法观无量寿佛法诸法实相观法法华三昧观法菩萨诃色欲法译人同上谓是世间枷锁重患衰祸舍之复念如出狱思入等凡夫为色仆弃之如破枷脱锁等女人言蜜心毒如龙渊师窟不可近败国乱家灭人慧明如高罗密网等智者知而远恶而秽之禅要诃欲经失译师名即前不净观一章重出小道地经后汉西域沙门支曜译说道人求息及求向佛道法修行道地经天竺沙门众护撰西晋月支国沙门竺法护译集散品第一五阴本品第二五阴相品第三分别五阴品第四五阴成败品第五慈品第六除恐怖品第七分别行相品第八劝意品第九离颠倒品第十晓了食品第十一伏胜诸根品第十二忍辱品第十三弃加恶品第十四天眼见终始品第十五天耳品第十六念往世品第十七知人心念品第十八地狱品第十九劝悦品第二十行空品第二十一神足品第二十二数息品第二十三观品第二十四学地品第二十五无学地品第二十六无学品第二十七弟子三品修行品第二十八缘觉品第二十九菩萨品第三十后三品并用法华意旨道地经后汉安息国沙门安世高译前本略出文不可句众经撰杂譬喻比丘道略集姚秦天竺沙门鸠摩罗什译旧杂譬喻经西土贤圣集吴天竺沙门康僧会译杂譬喻经失译人名出后汉录杂譬喻经后汉月支国沙门支娄迦谶译菩提行经宋中印土沙门天息灾译赞法界颂圣龙树菩萨造宋北印土沙门施护译佛三身赞宋中印土沙门法贤译法报化各二行偈回向一偈佛一百八名赞宋中印土沙门法天译集释迦佛一百八名一百五十赞佛颂尊者摩咥利制咤造唐沙门义净译佛吉祥德赞宋北印土沙门施护译圣观自在菩萨功德赞西方贤圣集宋北印土沙门施护译赞观世音菩萨颂唐佛授记寺翻经沙门释慧智译圣者文殊师利发菩提心愿文元甘泉马蹄山沙门释智慧译大圣文殊师利菩萨赞佛法身礼唐北天竺沙门大广智不空译此出大乘一切境界智光明庄严经百千颂大集经地藏菩萨请问法身赞唐北天竺沙门大广智不空译赞法身法界菩提涅槃十地等妙功德广发大愿颂阅藏知津阅藏知津卷第三十九北天目沙门释智旭汇辑大乘论藏宗经论第二之三肇论姚秦长安沙门释僧肇着宗本义物不迁论第一不真空论第二般若无知论第三涅槃无名论第四晋僧肇法师宝藏论敦晋僧肇法师着广照空有品第一离微体净品第二本际虚无品第三大乘止观法门陈南岳思大禅师曲授心要先总示大乘止观次广作五番建立第一明止观依止又三一明何所依止谓自性清净心二明何故依止以此心是一切法根本故三明以何依止先明以意识依止此心修行止观次破小乘人执后破大乘人执第二明止观境界谓三自性法各论清净染浊第三明止观体状先就染浊三性以明次就清净三性以明第四明止观断得谓约三性修止观各明所除障所得益也第五明止观作用谓证体起用也后更示礼佛止观食时止观大小便利时止观后有遵式序法华经安乐行义陈南岳思大禅师撰明一切新学菩萨欲求大乘超过一切诸菩萨疾成佛道须持戒忍辱精进勤修禅定专心勤修法华三昧观一切众生皆如佛想偈云菩萨学法华具足二种行一者无相行二者有相行无相四安乐甚深妙禅定观察六情根诸法本来净众生性无垢无本亦无净不修对治行自然超众圣无师自然觉不由次第行释云无相行者一切诸法中心相寂灭毕竟不生行住坐卧饮食语言一切威仪心常定故诸余禅定三界次第从欲界地未到地初禅地乃至非非想处地有十一种差别不同有法无法二道为别是阿毘昙杂心圣行若安乐行中深妙禅定即不如此不依止欲界不住色无色行如是禅定是菩萨遍行毕竟无心想故名无相行有相行者如劝发品中专念法华文字精进不卧如救头然若行成就即见普贤等得三陀罗尼若顾身命贪四事供养不能勤修经劫不得诸法无诤三昧法门撰者同上先总明欲学一切佛法先持净戒勤禅定乃能得之无量佛法功德一切皆从禅生次问答释疑后具明四念处各各具足一切佛法摩诃止观隋天台智者大师说门人灌顶记章安记曰止观明静前代未闻智者大师隋开皇十四年四月二十六日于荆州玉泉寺一夏敷扬二时慈澍虽乐说不穷才至见境法轮停转后分弗宣此之止观天台智者说巳心中所行法门天台传南岳三种止观一渐次二不定三圆顿皆是大乘俱缘实相同名止观渐则初浅后深如彼梯磴不定前后更互如金刚宝置之日中圆顿初后不二如通者腾空为三根性说三法门今圆顿者初缘实相造境即中无不真实系缘法界一念法界一色一香无非中道巳界及佛界众生界亦然阴入皆如无苦可舍无明尘劳即是菩提无集可断边邪皆中正无道可修生死即涅槃无灭可证无苦无集故无世间无道无灭故无出世间纯一实相实相外更无别法法性寂然名止寂而常照名观虽言初后无二无别是名圆顿止观此菩萨闻圆法起圆信立圆行住圆位以圆功德而自庄严以圆力用建立众生大经云雪山有草名曰忍辱牛若食者即得醍醐又云譬如有人在大海浴当知巳用诸河之水当知止观诸佛之师以法常故诸佛亦常乐我净等亦复如是开章为十一大意二释名三体相四摄法五偏圆六方便七正观八果报九起教十旨归初释大意囊括始终冠戴初后今撮为五谓发大心修大行感大果裂大网归大处一发大心者约十种发心以简非发菩提心即是观邪僻心息即是止约四谛四弘六即以显是二修大行者劝进四种三昧入菩萨位一常坐二常行三半行半坐四非行非坐三感大果者若行顺中道即有胜妙果报设未出分段所获花报亦异七种方便况真果报耶此义在后第八重中当广分别四裂大网者若人善用止观观心则内慧明了通达渐顿诸教如破微尘出大千经卷恒沙佛法一心中晓此义至第九重当广说摄法中亦略示五归大处者自向三德引他同入三德故名旨归入秘密藏至第十重中当广说也记曰此五略祇是十广初五章祇是发菩提心一意耳方便正观祇是四三昧耳果报一章祇明违顺违即二边果报顺即胜妙果报起教一章转其自心利益于他或作佛身施权实或作九界像对扬渐顿转渐顿弘通渐顿旨归章祇是同归大处秘藏中故知略广意同也二释止观名略有四一相待二绝待三会异四通三德一相待者止观各三义止三义者息义停义对不止止义观三义者贯穿义观达义对不观观义二绝待者横破竖破上三止观则不可说有因缘故亦可得说以六即望之初心无所失圣境无所滥三会异者会诸经论异名四通三德者以三德共通两字又三德各通两字三释止观体相为四一教相二眼智三境界四得失一教相者止观名教通于凡圣不可寻通名求于别体故用相简之简前三教显圆顿教止观体也二眼智者止观为因智眼为果用不思议眼智得圆顿止观体也三境界者若得能显眼智中意无俟所显谛境之说为未解者更此一科夫信行尚多闻因此分别以会圆妙法行宗深观缘此思惟以见正境耳四得失者失即思议得即不思议也四明止观总持遍收诸法一摄一切理二摄一切惑三摄一切智四摄一切行五摄一切位六摄一切教五明偏圆者简偏就圆一明大小二明半满三明偏圆四明渐顿五明权实六明方便谓善巧修行以微少善根能令无量行成解发入菩萨位圆教以假名五品观行等位去真犹远名远方便六根清净相似邻真名近方便今就五品之前假名位中复论远近二十五法为远方便十种境界为近方便横竖该罗十观具足成观行位能发真似今释远方便略为五一具五缘二诃五欲三弃五盖四调五事五行五法具五缘者一持戒清净二衣食具足三闲居静处四息诸缘务五得善知识诃五欲者谓色声香味触弃五盖者谓贪欲瞋恚睡眠掉悔疑调五事者谓食眠身息心行五法者谓欲精进念巧慧一心七明正修止观者前六重依脩多罗以开妙解今依妙解以立正行膏明相赖目足更资行解既勤三障四魔纷然竞作重昏巨散翳动定明不可随不可畏随之将人向恶道畏之妨修正法当以观观昏即昏而朗以止止散即散而寂如猪揩金山众流入海薪炽于火风益求罗耳开止观为十一阴界入二烦恼三病患四业相五魔事六禅定七诸见八增上慢九二乘十菩萨此十境通能覆障始自凡夫正报终至圣人方便阴入一境常自现前恒得为观余九境发可为观不发何所观又八境去正道远深加防护得归正辙二境去正道近至此位时不虑无观薄修即证又若不解诸境互发大起疑网如在疑道不知所从先若闻之恣其变怪心安若空第一观阴界入境者五阴十二入十八界也界内外一切阴入皆由心起佛告比丘一法摄一切法所谓心是心是惑本若欲观察须伐其根如炙病得穴今当去丈就尺去尺就寸置色等四阴但观识阴识阴者心是也观心具十法门一观不可思议境二起慈悲心三巧安止观四破法遍五识通塞六修道品七对治助开八知次位九能安忍十无法爱此十重观法横竖收束微妙精巧初则简境真伪中则正助相添后则安忍无着意圆法巧该括周备规矩初心将送行者到彼萨云非闇证禅师诵文法师所能知也一观心是不可思议境者若无心而巳介尔有心即具三千亦不言一心在前一切法在后亦不言一切法在前一心在后若从一心生一切法者此则是纵若心一时含一切法者此则是横纵亦不可横亦不可祇心是一切法一切法是心故非纵非横非一非异玄妙深绝非识所识非言所言所以称为不可思议境也此不思议境何法不收此境发智何智不发依此境发誓愿乃至无法爱何誓不具何行不满足耶说时次第行时一心中具一切心二发真正菩提心者既深识不思议境知一苦一切苦自悲悲他发两誓愿众生无边誓愿度烦恼无尽誓愿断又识不可思议心一乐一切乐我及众生昔虽求乐不知乐因今方始解故起大慈兴两誓愿法门无量誓愿学佛道无上誓愿成三善巧安心者善以止观安于法性也随根随病回转自行化他有六十四番安心法等四破法遍者不思议一境一切境一心一切心横竖诸法悉趣于心破心故一切皆破故言遍也是中先约空无生门以次第破显圆顿破然后以一门破例余门破文广义深须细寻之五识通塞者破塞存通如除膜养珠破贼护将六明道品调适者由圆三十七品入圆三解脱门七助道对治者以根钝故不能即开三解脱门以遮重故牵破观心为是义故应须治道对破遮障于助六度但作一事解不能助道当观此助不思议摄一切法八明次位者夫真似二位有解脱知见朱紫分明终不谬谓未得谓得岂有凡夫造心即言上圣此非增上慢推与谁乎次明从五悔登随喜品乃至十信四十二位究竟妙觉无有叨滥名知次位九安忍者若名利眷属从外来破忆此三术囓齿忍耐虽千万请确乎难拔让哉隐哉去哉若烦恼业定见慢等从内来破者亦忆三术即空即假即中十无法爱者行上九事过内外障应得入真而不入者以法爱住着而不得前若破法爱入三解脱发真中道所有慧身不由他悟自然流入萨婆若海是十种法名大乘观学是乘者名摩诃衍行住坐卧语作见色闻声嗅香尝味觉触知法一切缘中一切境中皆可修之第二观烦恼境乃至第七观诸见境各为四意各论十乘具如全帙后三境不说后三大章亦不说释禅波罗密次第法门天台智者大师说弟子法慎记灌顶再治大意第一释名第二明门第三辨诠次第四简法心第五分别前方便第六释修证第七于中有四初修证世间禅相谓四禅四无量心四无色定二修证亦世间亦出世间禅相谓六妙门十六特胜通明观三修证出世间禅相谓对治无漏缘理无漏对治无漏有九九想八念十想三种名坏法观八背舍八胜处十一切处三种名不坏法观九次第定名练师子奋迅名熏超越三昧名修缘理无漏未说四修证非世间非出世间禅相未说八显示果报九从禅起教十结会归趣皆未说六妙门禅法修习止观坐禅法要天台山修禅寺沙门智顗述具缘第一诃欲第二弃盖第三调和第四方便第五正修第六善发第七觉魔第八治病第九证果第十后附梁肃天台止观统例及天台法门议释摩诃般若波罗密经觉意三昧智者大师说辨法相第一释觉意三昧名第二释方便行第三明心相第四入观门第五证相门第六四念处仝前号说者同上先明一切诸法皆不可思议不可宣说次明四悉檀因缘故亦可得说乃约生生等四句各明四门四念处三十七品因行果位差别不同法界次第初门天台山修禅寺沙门释智顗辄依经附论撰法界次第初门三百科裁为七卷流传新学略为三意一为读诵寻论随见法门脱有迷于名数者二为未解圣教所制法门浅深之次第三为学三观之者当以此诸法名相义理一一历心而转作则观解无碍触境不迷若于一念心中通达一切佛法者则三观自然了了分明也故出此三百科名教仍当名下略辩体相始得三卷净土十疑论隋天台智者大师说一释求生净土无大慈悲疑二释求生乖无生理疑三释偏求生一土疑四释偏念一佛疑五释具缚得生疑六释即得不退疑七释不求内院疑八释十念得生疑九释女人根缺不生疑十释作何行业得生疑后有陈瓘序观心论大乘论藏诸论释第三瑜伽师地论释最胜子等诸菩萨造唐大慈恩寺沙门释玄奘译总释瑜伽师地名义略释一十七地名义摄大乘论释译人同上世亲菩萨释前摄大乘论本摄大乘论释陈优禅尼国沙门真谛译摄大乘论释隋南天竺沙门达摩笈多译二译并同前本摄大乘论释唐大慈恩寺沙门释玄奘译无性菩萨释前摄大乘论本成唯识论译人同上护法等十菩萨各造论十卷释世亲三十颂奘师糅为十卷乃瑜伽一宗之精要也成唯识宝生论唐大荐福寺沙门释义净译护法菩萨释天亲所造论大乘广五蕴论安慧菩萨造唐中印土沙门地婆诃罗译观所缘缘论释唐大荐福寺沙门释义净译护法菩萨释缘缘论中破执纵夺之法释摩诃衍论广百论释论唐大慈恩寺沙门释玄奘译护法菩萨释前广百论本与成唯识论破我法二执处相为表里最宜详玩华严悬谈会玄记鉅野洞庭元苍山再光寺普瑞集消释悬谈文义乃座主家学问耳佛说观无量寿佛经疏妙宗钞宋四明沙门知礼述先略明大意云果佛圆明之体即我凡夫本具性德故一切教所谈行法无不为显此之觉体故四三昧通名念佛但其观法为门不同今此观门及般舟三昧託彼安养依正之境用微妙观专就弥陀显真佛体虽託彼境须知依正同居一心心性遍周无法不造无法不具据乎心性观彼依正依正可彰託彼依正观于心性心性易发所言心性具一切法者实无能具所具能造所造即心是法即法是心能造因缘及所造法皆悉当处全是心性是故今观若依若正乃法界心观法界境生于法界依正色心故释观字用一心三观释无量寿用一体三身体宗力用义并从圆判教属顿金光明经玄义拾遗记宋四明沙门知礼述序曰宝云讲次学徒随录义或阙如未及补治不幸归寂孤山之制多事消文复于中间毁除观心斯实不忍今故秉笔拾先师遗余之义拾后人遗弃之文使教行二涂不致壅蔽大师深解法性可尊可贵当体名金寂而常照当体名光大悲益物当体称明是知法性具金光明真实名义究竟成就也此经以金光明为名以金光明为体以金光明为宗以金光明为用以金光明而为教相亦可三字别对五章以金为体以光为宗以明为用总三为名分别三名而为教相法体既尔体德合然甚深是光之德穷法性底故无量是明之德达法性边故此二不二是金之德法性究竟尊贵义故亦可三义皆甚深皆无量皆不二也五章之德莫不如是金光明经文句记述人同上即释文句也请观音经疏阐义钞宋钱塘沙门智圆述即释智者疏约文敷义笔之为钞仁王护国般若经疏神宝记宋四明沙门柏庭善月述是经有六名其末名龙宝神王今摭二字以名所释抑轮王兴世有神宝自至之言故云天台名家实以传宗为本而释经次焉然以得佛心宗发旋总持故凡申一经释一义亦必有法般若波罗密多心经略疏连珠记宋玉峰沙门释师会述佛母般若波罗密多圆集要义论释宋北印土沙门施护译三宝尊菩萨造释大域龙树菩萨所造颂法华玄义释签唐天台沙门湛然述昔于台岭随诸问者签下所录不暇寻究文势生起亦未委细分节句逗晚还毗坛辄添肤饰裨以管见然所记者莫非述闻兼寻经论但识用暗短而繁略颇驯呈露后贤敢悕添削法华文句记唐天台沙门湛然述即释智者文句也后记云适与江淮四十余僧往礼台山因见不空三藏门人含光奉敕在山修造云与不空亲游天竺彼有僧问曰大唐有天台教迹最堪简邪正晓偏圆可能译之将至此土耶岂非中国失法求之四维而此方少有识者如鲁人耳故厚德向道者莫不仰之敬愿学者行者随力称赞应知自行兼人并异他典若说若听境智存焉若冥若显种熟可期并由弘经者有方故也若直尔讲说是弘经者何须衣座室三之诫如来所遣岂可聊尔余省躬揣见自觉多惭迫以众缘强复疏出纵有立破为树圆乘使同志者开佛知见终无偏党而顺臆度冀诸览者悉鑑愚忱一句染神咸资彼岸思惟修习永用舟航随喜见闻恒为主伴若取若舍经耳成缘或顺或违终因斯脱愿解脱之日依报正报常宣妙经一剎一尘无非利物唯愿诸佛冥熏加被一切菩萨密借威灵在在未说皆为劝请凡有说处亲承供养一句一偈增进菩提一色一香永无退转观音玄义记宋四明沙门知礼述即释智者玄义也观音义疏记述者同上即释义疏也后附天竺寺沙门遵式释重颂云第二重颂是隋炀大业中智者灭后笈多所译方入大部故疏阙释涅槃玄义发源机要宋钱唐沙门释智圆述大乘百法明门论解敦唐大慈恩寺沙门释窥基述大乘起信论疏巖唐西太原寺沙门释法藏述大乘起信论疏笔削记巖岫宋长水沙门释子璇录肇论新疏游刃杳冥元大白马寺沙门释文才述科一卷新疏九卷游刃十卷摩诃止观辅行传弘决唐毗陵沙门湛然述述此缘起凡有十意一为知有师承非任胸臆异师心故二为曾师承者而弃根本随末见故三为后代展转随生异解失本依故四为信宗好习余方无师可禀承故五为义观俱习好凭教者行解备故六为点示关节广略起尽宗要文故七为建立师解使不沦坠益来世故八为自资观解以防谬误易寻讨故九为呈露所解恐有迷忘求删削故十为随顺佛旨运大悲心利他行故止观义例述者同上第一所传部别例第二所依正教例第三依正消释例第四大章总别例第五心境释疑例第六解行相资例第七喻疑显正例止观大意述者同上因员外李华欲知止观大意略报纲要初叙祖承二叙教观先叙教次叙观观心论疏隋天台国清寺沙门灌顶撰论有序正流通从初问佛经无量下去至四月一岁有四纸半论文并是序分从问观自心生云何四不说下去至寂然无言说有三十六行偈是正说从今约观一念下去有十行三字是流通分阅藏知津卷第三十九阅藏知津阅藏知津卷第四十北天目沙门释智旭汇辑小乘论藏立世阿毘昙论陈优禅尼国沙门真谛译地动品第一南阎浮提品第二六大国品第三夜叉神品第四漏阇耆利象王品第五四天下品第六数量品第七天住处品第八欢喜园品第九众车园品第十恶口园品第十一杂园品第十二波利夜多园品第十三提头赖咤城品第十四毘留勒叉城品第十五毘留博叉城品第十六毘沙门城品第十七天非天斗战品第十八日月行品第十九云何品第二十受生品第二十一寿量品第二十二地狱品第二十三小三灾品第二十四大三灾品第二十五文来未尽阿毘达磨集异门足论尊者舍利子说唐大慈恩寺沙门释玄奘译缘起品第一世尊游力士生处住其所造初成台观命舍利子代宣法要舍利子承命结集法毗奈耶一法品第二有三门二法品第三有二十七门三法品第四有五十门四法品第五亦五十门五法品第六有二十四门六法品第七有二十四门七法品第八有二十三门八法品第九有十门九法品第十略有二种十法品第十一略有二种赞劝品第十二佛从卧起赞善劝持舍利弗阿毗昙论姚秦天竺三藏昙摩崛多共昙摩耶舍译问分入品第一界品第二阴品第三四圣谛品第四根品第五七觉品第六不善根品第七善根品第八大品第九优婆塞品第十非问分界品第一业品第二人品第三智品第四缘品第五念处品第六正勤品第七神足品第八禅定品第九道品第十烦恼品第十一摄相应分摄品第一上相应品下绪分遍品第一因品第二名色品第三假结品第四行品第五触品第六假心品第七十不善业道品第八十善业道品第九定品第十阿毘达磨法蕴足论尊者大目干连造唐大慈恩寺沙门释玄奘译学处品第一明优婆塞五戒预流支品第二明四种法行一亲近善士二听闻正法三如理作意四法随法行证净品第三明四不坏净一佛证净二法证净三僧证净四圣所爱戒沙门果品第四明四圣果通行品第五明四通行一苦迟通行二苦速通行三乐迟通行四乐速通行圣种品第六明于衣食卧具知足及乐断乐修圣种正胜品第七明四正勤神足品第八明欲勤心观四三摩地念住品第九明身受心法四观圣谛品第十明四圣谛静虑品第十一明四禅法无量品第十二明慈悲喜舍定无色品第十三明四空定修定品第十四明四修定一得现法乐住二得殊胜智见三得胜分别慧四得诸漏永尽觉支品第十五明七觉支杂事品第十六明永断一一法皆能保彼定不退还谓贪瞋痴乃至苦忧扰恼等根品第十七明二十二根处品第十八明十二处蕴品第十九明五蕴多界品第二十明界处蕴缘起及处非处善巧缘起品第二十一明十二因缘法施设论宋中印土沙门法护译对法大论中世间施设门第一因施设门第二问答轮王七宝因果第三明轮王七宝同如来法第四问答佛生先现瑞相第五问答佛出时处第六问答诸因果事第七明三毒轻重由于习成第八第九问答世间诸法不同所由第十问答山地方处等殊第十一问答化事第十二问答大海事第十三问答神通事第十四问答雨不雨事文来未尽阿毘达磨发智论尊者迦多衍尼子造唐大慈恩寺沙门释玄奘译杂蕴第一世第一法纳息一智纳息二补特伽罗纳息三爱敬纳息四无惭纳息五相纳息六无义纳息七思纳息八结蕴第二不善纳息一一行纳息二有情纳息三十门纳息四智蕴第三学支纳息一五种纳息二他心智纳息三修智纳息四七圣纳息五业蕴第四恶行纳息一邪语纳息二害生纳息三表无表纳息四自业纳息五大种蕴第五大造纳息一缘纳息二具见纳息三执受纳息四根蕴第六根纳息一有纳息二触纳息三等心纳息四一心纳息五鱼纳息六因缘纳息七定蕴第七得纳息一缘纳息二摄纳息三不还纳息四一行纳息五见蕴第八念住纳息一三有纳息二想纳息三智纳息四见纳息五伽陀纳息六汇门标目云佛灭后三百年造乃对法藏之根本也阿毘昙八犍度论符秦罽宾国沙门瞿昙僧伽提婆共竺佛念译即发智论同本先译阿毘达磨大毘婆沙论唐大慈恩寺沙门释玄奘译五百大阿罗汉造广释说一切有部发智论阿毘昙毘婆沙论北凉沙门浮陀跋摩共道泰译与前本同仅存三犍度鞞婆沙论迦旃延子造符秦罽宾国沙门僧伽跋澄译说阿毘昙八犍度第一鞞婆沙三结处第一三不善根处第二三有漏处第三四流处第四四受处第五四缚处第六五盖处第七五结处第八五下结处第九五上结处第十五见处第十一六身爱处第十二七使处第十三九结处第十四九十八使处第十五解十门大章二十二根处第十六十八界处第十七十二入处第十八五阴处第十九五盛阴处第二十六界处第二十一色无色法处第二十二可见不可见法处第二十三有对无对处第二十四有漏无漏处第二十五有为无为法处第二十六三世处第二十七善不善无记处第二十八欲界色界无色界系法处第二十九学无学非学非无学法处第三十见断思惟断不断法处第三十一四圣谛处第三十二四禅处第三十三四等处第三十四四无色处第三十五八解脱处第三十六八除入处第三十七十一切入处第三十八八智处第三十九三三昧处第四十中阴处第四十一四生处第四十二阿毘达磨俱舍论尊者世亲造唐大慈恩寺沙门释玄奘译分别界品第一分别根品第二分别世品第三分别业品第四分别随眠品第五分别贤圣品第六分别智品第七分别定品第八破我执品第九阿毘达磨俱舍释论陈优禅尼国沙门真谛译与前本同阿毘达磨俱舍论本颂世亲菩萨造唐大慈恩寺沙门释玄奘译即前论本中颂别行阿毘达磨顺正理论尊者众贤造唐大慈恩寺沙门释玄奘译辩本事品第一明蕴处界三种摄法辩差别品第二明二十二根差别及破无因一因不平等因辩心心所及不相应行等及辩六因四缘辩缘起品第三明三界五趣七识住九有情居四生及辩中有相十二因缘相有情世间相器世间相辩业品第四辩随眠品第五辩贤圣品第六辩智品第七辩定品第八阿毘达磨藏显宗论造者译人伹同上即顺正理论广文略出而加序品阿毘达磨识身足论提婆设摩阿罗汉造唐大慈恩寺沙门释玄奘译目干连蕴第一沙门目连作如是说过去未来无现在无为有今依诸契经种种破之补特伽罗蕴第二补特伽罗论者作如是说定有补特伽罗性空论者依诸契经种种破之因缘蕴第三问答诸法互为因缘义所缘缘蕴第四问答诸所缘义杂蕴第五明起染离染等义成就蕴第六广明十二心成就不成就等差别十二心者欲界系有四心一善二不善三有覆无记四无覆无记色无色界系各有三心除不善并学心无学心为十二阿毘达磨界身足论尊者世友造译人同上本事品第一明十大地法十大烦恼十小烦恼五烦恼五见五触五受根五法六识身六触六受六想六思六爱分别品第二分别相应不相应等略说十六门广有八十八门后有释基序阿毘达磨品类足论造者译人皆同上辩五事品第一一色二心三心所四不相应行五无为辩诸智品第二辩诸处品第三辩七事品第四辩随眠品第五辩摄等品第六辩千问品第七举二十门各为五十问答辩决择品第八众事分阿毘昙论刘宋中天竺沙门求那跋陀罗共菩提耶舍译即前同本异出止有七品阿毘昙心论尊者法胜造东晋罽宾国沙门瞿昙僧伽提婆共慧远译界品第一行品第二业品第三使品第四贤圣品第五智品第六定品第七契经品第八杂品第九论品第十法胜阿毘昙心论大德优婆扇多释高齐茑苌国沙门那连提黎耶舍译即释前论同前十品杂阿毘昙心论刘宋天竺沙门僧伽跋摩等译尊者法救造亦释前论而加序品又加第十择品而以论品为第十一较优波扇多者为详阿毘昙甘露味论尊者瞿沙造曹魏代译失三藏名布施持戒品第一界道品第二住食生品第三业品第四阴持入品第五行品第六因缘种品第七净根品第八结使禅智品第九三十七无漏人品第十智品第十一禅定品第十二杂定品第十三三十七品第十四四谛品第十五杂品第十六入阿毘达磨论塞建地罗阿罗汉造唐大慈恩寺沙门释玄奘译略明五蕴及三无为名义五事毘婆沙论尊者法救造唐大慈恩寺沙门释玄奘译分别色品第一分别心品第二分别心所法品第三释尊者世友五事论文来未尽阿毘昙五法行经后汉安息国沙门安世高译先释四谛次释五法尊婆须密菩萨所集论符秦罽宾国沙门僧伽跋澄等译菩萨即当来师子如来也偈品首聚犍度第一心犍度第二三昧犍度第三天犍度第四四大犍度第五契经犍度第六更乐犍度第七结使犍度第八行犍度第九智犍度第十见犍度第十一根犍度第十二一切有犍度第十三偈犍度第十四译文甚拙成实论诃梨跋摩造姚秦天竺沙门鸠摩罗什译发聚中佛宝论五品法宝论三品僧宝论三品吉祥品立论品等六品十论初有相品等十七品苦谛聚色论二十四品识论十七品想阴品一受论六品行阴论十一品集谛聚业论二十六品烦恼论二十品灭谛聚十四品道谛聚四十八品共二百二品大旨与说一切有部相违四谛论婆薮跋摩所造陈优禅尼国沙门真谛译思择品第一略说品第二分别苦谛品第三思量集谛品第四分别灭谛品第五分别道谛品第六解脱道论罗汉优波底沙造萧梁扶南国沙门僧伽婆罗译因缘品第一分别戒品第二头陀品第三分别定品第四觅善知识品第五分别行品第六谓欲行瞋行痴行等相不同分别行处品第七行门品第八谓修十一切入十不净想十念四无量心四大观食不耐想等四十八行五神通品第九分别慧品第十五方便品第十一谓阴方便入方便界方便因缘方便圣谛方便分别谛品第十二随相论德慧法师造陈优禅尼国沙门真谛译解四谛十六行相破外道我执缘生论隋南天竺沙门达摩笈多译圣者郁楞伽造明十二因缘义大乘缘生论唐北天竺沙门大广智不空译与上本同实小乘耳十二因缘论元魏北天竺沙门菩提留支译净意菩萨释十二因缘止观门论颂世亲菩萨造唐大荐福寺沙门释义净译七十七颂明修不净观法门金刚针论宋中印土沙门法天译法称菩萨破婆罗门四韦陀论彰所知论大元帝师癹合思巴造元释教总统沙门沙罗巴译器世界品第一情世界品第二道法品第三果法品第四无为法品第五后有克巳序三法度论尊者山贤造东晋罽宾国沙门瞿昙僧伽提婆共慧远译德品第一恶品第二依品第三谓阴界入四阿含暮抄解阿罗汉婆素跋陀撰符秦沙门鸠摩罗佛提等译共有九段解释初功德三段二恶三段三依三段即三法度论耳文甚难读三弥底部论失译人名今附三秦录大意破我人知见明中阴不无而文不甚联络分别功德论失译人名附后汉录释增一阿含经序品中偈及念佛等十种一法次释弟子品各称第一因缘阿含口解十二因缘经后汉安息国优婆塞安玄共严佛调译说欲断生死趣度世道者当念却十二因缘事辟支佛因缘论失译人名今附秦录说八位辟支佛觉悟因缘四品学法刘宋中天竺沙门求那跋陀罗译一戒行备具二多知经法三能化度人号真学为上品纯行五戒号承法为中品但持四戒号依福学为下品一身所护法二供养法三于同学法号散侍为外品异部宗轮论世友菩萨造唐大慈恩寺沙门释玄奘译说佛灭百年后异执渐起分为二十部别十八部论仝上失译人名部异执论仝上陈优禅尼国沙门真谛译二并是异部宗轮论同本异出阅藏知津卷第四十阅藏知津阅藏知津卷第四十一北天目沙门释智旭汇辑杂藏西土撰述第一佛说四十二章经后汉中天竺沙门迦叶摩腾共竺法兰译此西来教典之始也古今译经图记云四十二章经本是外国经抄腾以大化初传人未深信蕴其妙解不即多翻且撮经要以导时俗大乘修行菩萨行门诸经要集唐于阗国沙门释智严译诸经集四十二部凡菩萨行门总六十六条八大人觉经后汉安息国沙门安世高译菩萨内习六波罗密经后汉临淮郡沙门严佛调译说内习六妙门为六波罗密能制六根出曜经尊者法救造姚秦凉州沙门竺佛念译无常品第一欲品第二爱品第三无放逸品第四念品第五戒品第六学品第七口品第八行品第九信品第十沙门品第十一道品第十二利养品第十三忿怒品第十四惟念品第十五杂品第十六水品第十七华香品第十八马喻品第十九恚品第二十如来品第二十一闻品第二十二我品第二十三广演品第二十四亲品第二十五泥洹品第二十六观品第二十七恶行品第二十八双要品第二十九乐品第三十心意品第三十一沙门品第三十二梵志品第三十三出曜之言旧名譬喻即十二部经第六部也共集如来法句千章释之以训未来法句譬喻经西晋沙门法炬共法立译共三十九品大意与上经同而次第不同且少有解释法句经尊者法救造吴天竺沙门维祇难等译即法喻经中三十九品法句凡七百五十二偈法集要颂经尊者法救集宋中印土沙门天息灾译即出曜经三十三品法偈皆是佛所说也佛本行经刘宋六合山寺沙门释宝云译因缘品第一阿育王时密迹金刚为诸天颂佛始末称叹如来品第二降胎品第三如来生品第四梵志占相品第五阿夷决疑品第六入誉论品第七与众綵女游居品第八现忧惧品第九阎浮提树荫品第十出家品第十一车匿品第十二瓶沙王问事品第十三为瓶沙王说法品第十四不然阿兰品第十五降魔品第十六转法轮品第十七度宝称品第十八广度品第十九现大神变品第二十昇忉利宫为母说法品第二十一忆先品第二十二游维耶离品第二十三叹锭光佛时品第二十四降象品第二十五魔劝舍寿品第二十六调达入地狱品第二十七现乳哺力品第二十八大灭品第二十九叹无为品第三十八王分舍利品第三十一佛所行赞经马鸣菩萨造北凉中天竺沙门昙无谶译生品第一处宫品第二厌患品第三离欲品第四出城品第五车匿还品第六入苦行林品第七合宫忧悲品第八推求太子品第九瓶沙王诣太子品第十答瓶沙王品第十一见阿罗蓝郁头蓝品第十二破魔品第十三阿惟三菩提品第十四转法轮品第十五瓶沙王诸弟子品第十六大弟子出家品第十七化给孤独品第十八父子相见品第十九受祇洹精舍品第二十守财醉象调伏品第二十一庵摩罗女见佛品第二十二神力住寿品第二十三离车辞别品第二十四般涅槃品第二十五大般涅槃品第二十六叹涅槃品第二十七分舍利品第二十八僧伽罗剎所集佛行经符秦罽宾国沙门僧伽跋澄译大意发明如来因中果上种种功德乃至百年之后阿育王起舍利塔而译文甚拙僧伽斯那所撰菩萨本缘经吴月支国优婆塞支谦译师子素驮娑王断肉经唐于阗国沙门释智严译十二游经东晋西域沙门迦留陀伽译达磨多罗禅经东晋迦维罗卫国沙门佛陀跋陀罗译修行方便道安那般那念退分第一修行胜道退分第二修行方便道安般念住分第三修行胜道住分第四修行方便道升进分第五修行胜道升进分第六修行方便道安般念决定分第七修行胜道决定分第八修行方便道不净观退分第九住分第十升进分第十一决定分第十二修行观界分第十三已上皆五言颂修行四无量三昧第十四修行观阴分第十五修行观入分第十六修行观十二因缘第十七已上皆长文内身观章句经汉失译师名颂说内身苦空无常无我不净法观经仝上西晋月支国沙门竺法护译明数息观身等法文甚拙涩三慧经北凉录失译人名杂集经论中种种因缘法义佛使比丘迦旃延说法没尽偈西晋录失译人名迦丁比丘说当来变经失译人名今附宋录大阿罗汉难提密多罗所说法住记唐大慈恩寺沙门释玄奘译说十六大阿罗汉名并眷属数目住处及明末法之中于三宝所种善根者三会得度撰集三藏及杂藏传失译人名附东晋录大意与后经同而是四言偈述兼释三藏与杂藏事迦叶结经后汉安息三藏安世高译说佛灭度迦叶举阿难九过及结集三藏事密迹力士大权神王经偈颂元延祐僧录管主八集共一百七十五赞请宾头卢经刘宋沙门释慧简译那先比丘经失译人名附东晋录佛灭度后有弥兰王向那先比丘种种问难比丘一一答之阿育王譬喻经失译人名今附东晋录百喻经萧齐中天竺沙门求那毘地译设一百喻喻道法邪正等事末结云尊者僧伽斯那造作痴华鬘竟无明罗剎经失译人名今附秦录以郁禅耶城折咤王降伏疫鬼为喻明如来逆观十二因缘用大智慧破无明罗剎龙树菩萨为禅陀迦王说法要偈刘宋罽宾国沙门求那跋摩译七言偈种种劝诫令修学正法劝发诸王要偈刘宋天竺沙门僧伽跋摩译龙树菩萨劝诫王颂仝上唐大荐福寺沙门释义净译二皆同上本宋译五言唐译五七言杂大勇菩萨分别业报略经刘宋天竺沙门僧伽跋摩译偈说六趣善恶因果十不善业道经宋西夏沙门日称等译贤圣集伽陀一百颂宋中印土沙门天息灾译集一切伽陀说供施佛僧福报胜军化世百喻伽陀经宋中印土沙门法天译六道伽陀经仝上译人同上文殊师利菩萨及诸仙所说吉凶时日善恶宿曜经唐北天竺沙门大广智不空译迦叶仙人说医女人经宋中印土沙门法贤译付法藏因缘经后魏西域沙门吉迦夜共昙曜译婆伽婆嘱摩诃迦叶迦叶嘱阿难阿难付摩田地及商那和修商那和修付优波鞠多降伏天魔度人无量称为无相好佛优波鞠多付提多迦提多迦付弥遮迦弥遮迦付佛陀难提佛陀难提付佛陀密多佛陀密多付胁比丘胁比丘付富那奢富那奢付马鸣大士马鸣菩萨付比丘比罗比罗付龙树大士龙树菩萨付迦那提婆由毁神眼故无一目迦那提婆付尊者罗睺罗罗睺罗付尊者僧伽难提以偈试阿罗汉云转轮种中生非佛非罗汉不受后世有亦非辟支佛罗汉往问弥勒乃能知之僧伽难提付僧伽耶舍僧伽耶舍付鸠摩罗驮鸠摩罗驮付阇夜多世尊所记最后律师阇夜多付婆修槃陀婆修槃陀付摩奴罗与尊者夜奢分化南北次有尊者名鹤勒那夜奢复有比丘名曰师子为弥罗掘国王剑斩其头唯乳流出相付法人于是便绝结叹善知识功德说白象闻法起慈及优婆塞分别买髑髅事马鸣菩萨传龙树菩萨传提婆菩萨传姚秦天竺沙门鸠摩罗什译与上经中三人事蹟同婆薮槃豆传陈优禅尼国沙门真谛译阿育王传西晋安息国沙门安法钦译本施土缘第一胜德小儿以土施佛佛为授记阿育王本缘第二先作地狱后因比丘现化改恶修善造舍利塔广修供养阿恕伽王本缘第三化弟宿大哆生信证果半庵摩罗果缘第四王临终时仅以半果为最后施驹那罗缘本第五即法益王子坏目因缘阿育王现报因缘第六以珠与受持八戒夫人比丘口香妇女犯禁问法得果沙弥食婆罗门度令出家卖人头调伏邪见臣下贱婢施一钱得转生报库中缺如意珠宾头卢纯酥浇饭修福禳衰相修福胜龙王优波鞠多因缘第七佛预授记并结集三藏等事摩诃迦叶涅槃因缘经第八摩田提因缘第九商那和修本缘第十优波鞠多因缘第十一广明化度令证果事阿育王经萧梁扶南国沙门僧伽婆罗译即前本别出而次第小异详略亦各不同阿育王子法益坏目因缘经符秦兜佉勒国昙摩难提译偈说法益王子坏目本缘及说从六趣者性行不同较传经稍详附外道论胜宗十句义论胜者慧月造唐大慈恩寺沙门释玄奘译一实二德三业四同五异六和合七有能八无能九俱分十无说即胜论六句义演出金七十论陈优禅尼国沙门真谛译此是外道迦毘罗仙人所造明二十五谛亦名数论非是佛法附疑伪经大明仁孝皇后梦感佛说第一希有大功德经阅藏知津卷第四十一阅藏知津阅藏知津卷第四十二北天目沙门释智旭汇辑杂藏此方撰述第二之一慈悲道场忏法梁志公宝唱等集归依三宝第一断疑第二忏悔第三发菩提心第四发愿第五发回向心第六显果报第七出地狱第八解怨释结第九自庆第十警缘三宝第十一忏主谢大众第十二总发大愿第十三奉为天道礼佛第十四奉为诸仙礼佛第十五奉为梵王等礼佛第十六奉为阿脩罗道一切善神礼佛第十七奉为龙王礼佛第十八奉为魔王礼佛第十九奉为国王人道礼佛第二十奉为诸王王子礼佛第二十一奉为父母礼佛第二十二奉为过去父母礼佛第二十三奉为师长礼佛第二十四为十方比丘比丘尼礼佛第二十五为十方过去比丘比丘尼礼佛第二十六为阿鼻地狱礼佛第二十七为灰河铁丸等地狱礼佛第二十八为饮铜炭坑等地狱礼佛第二十九为刀兵铜釜等地狱礼佛第三十为火城刀山等地狱礼佛第三十一为饿鬼道礼佛第三十二为畜生道礼佛第三十三为六道发愿礼佛第三十四警念无常第三十五为执劳运力礼佛第三十六发回向第三十七菩萨回向法第三十八发愿第三十九凡八段嘱累第四十方等三昧行法隋智者大师说门人灌顶记方等秘法具六缘第一一法缘二善知识三前方便四办衣五行法六供养识遮障第二一洗浴调适二饮食调适三行道调适四坐禅调适禁法第三一七日要心及诵咒二请师受戒及发露三见善恶业相及十法王子等不得向人说内律要诀第四一明五篇戒灭不灭相二明十恶十善业灭不灭相修行第五受戒第六不说法华三昧忏仪瓦官寺沙门释智顗辄采法华普贤观经及诸大乘经意撰此法门流行后代劝修第一方便第二正入道场方法第三正修行方法第四一严净道场二净身三三业供养四奉请三宝五赞叹三宝六礼佛七忏悔八行道旋遶九诵法华经十思惟一实境界略明修证相第五法华三昧行事运想补助仪唐国清沙门湛然撰撰香华礼拜等偈以便运想及逆顺十心略忏文等金光明忏法补助仪仝上宋天台东掖山沙门遵式集缘起第一按文开章以定铨次第二别明礼请洒散二法第三略明能请及所求离过第四总示事理观慧所依第五补助正修十科事仪第六一严净道场二清净三业三香华供养四召请诵咒五赞叹述意六称名散洒七礼敬三宝八修行五悔九旋遶自归十唱诵金光明典金光明最胜忏仪仝上宋四明沙门知礼集大段与前仪同而观慧文略往生净土忏愿仪仝上沙门遵式辄釆大本无量寿经及称赞净土等诸大乘经集此方法流布诸后普结净缘一严净道场二明方便法三明正修意四烧香散华五礼请法六赞叹法七礼佛法八忏愿法九旋诵法十坐禅法请观世音菩萨消伏毒害陀罗尼三昧仪仝上东山沙门遵式始于天台国清集于四明大雷山兰若再治叙缘起第一明正意第二一庄严道场二作礼三烧香散华四系念数息五召请六具杨枝净水七诵三咒八披陈忏悔九礼拜旋遶十诵经千手千眼大悲心咒行法仝上宋四明沙门知礼集一严道场二净三业三结界四修供养五请三宝诸天六赞叹申诚七作礼八发愿持咒九忏悔十修观行炽盛光道场念诵仪仝上宋天竺寺沙门遵式撰第一设坛场供养第二示方法第三拣众清净第四诵咒法第五三业供养礼请陈意自为七一供养二奉请三赞叹四作法持咒五礼拜六忏悔七行道旋遶第六释疑第七诫劝檀越观自在菩萨如意轮咒课法仝上宋霅川沙门仁岳撰一法式二观想三礼赞四持诵五忏愿六证验七释疑礼法华经仪式仝上宋四明沙门知礼集释迦如来涅槃礼赞文仝上沙门仁岳撰集诸经礼忏悔文唐西崇福寺释智昇撰上卷共有六段下卷约求生西方明六时礼法天台智者大师斋忌礼忏文宋天竺寺遵式述往生净土决疑行愿二门宋耆山沙门遵式撰第一决疑门一疑师二疑法三疑自今并决之第二行愿门一礼忏门二十念门三系缘门四众福门净土境观要门元虎谿沙门怀则述深明约心观佛境观不二法门莲宗宝鑑素元庐山东林寺善法堂主优昙普度集念佛正因第一凡十四章念佛正教第二凡十九章念佛正宗第三凡八章念佛正派第四凡二十二章念佛正信第五凡六章念佛正行第六凡十四章念佛正愿第七凡七章念佛往生正诀第八凡十二章念佛正报第九凡五章念佛正论第十凡二十五章附楚山示众念佛警语晓山劝修净业箴阿弥陀经不思议神力传贞附隋录未详作者南岳思大禅师立誓愿文起天台智者大师禅门口诀天台智者大师别传门人灌顶撰天台八教大意撰者同上前佛后佛自行化他究其旨归咸宗一妙佛之知见但机缘差品应物现形为实施权故分乎八顿渐秘密不定化之仪式譬如药方藏通别圆所化之法譬如药味国清百录纂人同上卷第一二立制法第一敬礼法第二乃至王重请书第五十卷第三四王谢义疏书第五十一乃至论放生书第一百后有戒应题有严序及新添智者大禅师年谱事迹永嘉集起唐慎水沙门玄觉述旧分十门慕道志仪第一戒憍奢意第二净修三业第三奢摩他颂第四毘婆舍那颂第五优毕叉颂第六三乘渐次第七事理不二第八劝友人书第九发愿文第十幽谿法师新定十门皈敬三宝第一发弘誓愿第二亲近师友第三衣食警戒第四净修三业第五三乘渐次第六事理不二第七简示偏圆第八正修止观第九观心十门第十金刚錍唐荆谿尊者述序曰圆伊金錍以抉四眼无明之膜令一切处悉见遮那佛性之指偏权疑碎加之以刚假梦寄客立以宾主观者恕之始终心要仝上述者同上十不二门仝上述者同上一色心二内外三修性四因果五染净六依正七自他八三业九权实十受润即释签中结释十妙文也以是妙观大体故后人录出别行十不二门指要钞仝上宋四明沙门知礼述叙曰十不二门者本出释签岂须钞解但斯宗讲者或示或註着述云云而事理未明解行无託荆谿妙解翻隐于时天台圆宗罔益于物爰因讲次对彼释之命为指要钞焉盖指介尔之心为事理解行之要也修忏要旨仝上述者同上初通叙四行二正明法华三结归止观法智遗编观心二百问仝上法孙继忠集四明沙门谨用为法之心问义于浙阳讲主昭上人天台传佛心印记元传天台宗教兴教大师怀则述深明性具圆宗直指人心见性成佛不同余宗缘理断九天台四教仪宋高丽沙门谛观录本宗八教大意而详于名相略于前三教之十乘天台四教仪集註稼元南天竺沙门蒙润集宗镜录宋永明寺智觉禅师延寿述景德传灯录宋景德东吴沙门道原纂先叙七佛并偈始自摩诃迦叶终于南岳第九世青原第十一世共祖师一千七百十二人内九百五十四人有语见录余七百五十八人但存名字尽二十六卷宝志善慧南岳天台僧伽万回丰干寒山拾得布袋十人及诸方杂举征拈代别语一卷南阳大寂乃至法眼等十二人广语一卷赞颂偈诗一卷铭记箴歌一卷续传灯录不出编录人名汇目义门云灵谷寺沙门居顶编始自汾阳昭终至天童礼及诺庵肇共三千一百一十八人内一千二百零三人有语见录一千九百零七人但存名字传法正宗记宋明教禅师契嵩编修前有上皇帝书及许收入藏中书札子并题跋等始祖释迦如来表一卷迦叶至六祖传共五卷正宗分家列传一千三百零四人共二卷旁出略传二百五人宗证略传十一共一卷定祖图一卷传法正宗论撰者同上共有四篇广明达磨大师的有师承以破唐沙门神机之妄讥毁兼破付法藏因缘传宗门统要续集宋建康沙门宗永集元保宁寺沙门清茂续集释迦文佛西竺应化圣贤二十八祖东土六祖四祖旁出凡八世五祖旁出凡三世六祖下旁出凡二世应化圣贤未详嗣法亡名古宿南岳下凡十一世共二百四十八人五百五十三则机缘青原下凡十世共二百六十四人五百五十四则机缘续南岳下至十八世共二百一十二则机缘续青原下至十四世共四十七则机缘禅宗正脉劝赏明弘治真如寺沙门如卺集于五宗机缘中取其显明简直者集出使人易晓禅宗颂古联珠通集宋光孝寺沙门法应集元沙门普会续集明中天竺住山沙门净戒重校初集机缘三百二十五则作颂宗师一百二十二人颂有二千一百首续加机缘四百九十三则作颂宗师四百二十六人颂有三千零五十首六祖大师法宝坛经嗣祖比丘宗宝编灵谷住持净戒重校韶州韦剌史请师于大梵寺说法师先说得法行由次说摩诃般若波罗密义并无相颂次答实无功德之疑次答愿生西方之问次示定慧一体不二次示一行三昧次示心不住法道即流通心若住法名为自缚次示教无顿渐人有利钝次示坐禅元不着心亦不着净亦不是不动次示坐禅实义次传自性五分法身香授无相忏悔发四弘誓愿授无相三归依戒又说一体三身及颂古尊宿语录赜藏主搜採灵谷寺住持净戒重校南岳让马祖一百丈海黄蘖运临济玄兴化奖睦州踪南院颙风穴沼首山念石门聪汾阳昭唐明嵩慈明圆南泉愿子湖神力踪赵州谂云门偃杨岐会道吾真白云端佛照光北涧简物初观晦机熙笑隐䜣仲方伦觉源昙五祖演叶县省神鼎諲翠岩芝法华举佛眼远大隋真投子同鼓山晏洞山初智门祚云峰悦云庵文瑯琊觉佛照禅师奏对录黄蘖山断际禅师传心法要素唐河东裴休集并序即古尊宿语录中重出而稍略万善同归集史宋永明智觉禅师延寿述明众善所归皆宗实相唯心诀素作者同上于中略标百二十种邪宗见解定慧相资歌素警世素宋永明智觉禅师延寿述明觉禅师语录明灵谷寺沙门净戒重校上堂举古勘辨拈古偈颂赞等共六卷圆悟佛果禅师语录学徒若平集净戒重校上堂语六卷开示法语三卷小参示众四卷颂古一卷拈古三卷偈颂赞一卷大慧普觉禅师语录说感武宋干道门人蕴闻集中峰和尚广录丁俊乂元至治门人慈寂集真心直说敦元曹谿山老衲知讷述凡十五章明正信异名妙体妙用乃至所往以释疑问后附诫初心学人文又附皖山正凝禅师示蒙山法语东山崇藏主送子行脚法语蒙山示众蒙堂跋高丽国普照禅师修心诀敦直指心性本来同佛既悟心已或习轻则用自性定慧门或习重则用随相对治门皆与先修后悟者不同禅宗决疑集素元西蜀智彻述示提话头工夫次第修大方广佛华严法界观门唐终南山释杜顺集略有三重真空第一理事无碍第二周遍含容第三三中又各辨十门华严法界玄镜唐清凉山大华严寺沙门澄观述即释前法界观门注华严法界观门唐圭峰兰若沙门宗密註修华严奥旨妄尽还源观仝上唐京大荐福寺沙门法藏述一显一体谓自性清净圆明体二起二用谓海印森罗常住用法界圆明自在用三示三遍谓一尘普周法界遍一尘出生无尽遍一尘含容空有遍四行四德谓随缘妙用无方德威仪住持有则德柔和质直摄生德普代众生受苦德五入五止谓照法清虚离缘止观人寂怕绝欲止性起繁兴法尔止定光显现无念止事理玄通非相止六起六观谓摄境归心真空观从心现境妙有观心境秘密圆融观智身影现众缘观多身入一镜像观主伴互现帝网观后有净源序华严金师子章唐京大荐福寺沙门法藏述因对武后问借庭前金师子为喻初明缘起二辨色空三约三性四显无相五说无生六论五教七勒十玄八括六相九成菩提十入涅槃以显华严教观金师子章云间类解宋沙门净源述禅源诸诠集都序敦亦名禅那理行诸诠集圭峰山沙门宗密述今但存序大意先判三宗三教然后会为一味以息斗诤意则美矣惜其未尽善也夫论宗意教意则不可有三此圭公所知也若论宗门教门则非止局三此圭公所昧也又彼云南岳天台依三谛之理修三止三观教意虽最圆妙然其趋入门户次第亦只是前之诸禅行相此则似仅涉猎次第禅门及童蒙止观二书绝未睹见大乘止观摩诃止观者矣今据大乘止观摩诃止观何尝不顿同佛体迥异诸门乎又彼云诸部般若千余卷经及中百门论等皆说破相教智度论百余卷亦说此理但论主通达不执故复将大小乘法相潜同后一真性宗今问智论中论皆龙树所造也何以一执一不执乎又龙树尚能通达不执潜通后宗佛说般若岂反有执止名破相乎般若经云菩萨欲具足一切佛法者当学般若谓之唯说破相可乎又彼云心是名知是体譬如水是名溼是体尤为可笑夫说水口固不溼即说溼口岂溼哉说心固不得体即说知岂便得体哉故古人云知之一字众妙之门又云知之一字众祸之门而圭公乃于能诠文字妄分亲疏何耶又彼云法华且收二乘至涅槃经方普收六道尤为可笑调达授记不收地狱乎龙女成佛不收畜生乎妙庄悟道不收邪见乎散心称名童子聚沙不收人天乎又彼云破相止说二谛性宗则为三谛是诚未究七种二谛五种三谛之旨者也呜唿浅矣原人论述者同上斥迷执第一斥偏浅第二直显真源第三会通本末第四华严原人论解兹元长安大开元寺沙门圆觉述即解前论科一卷解三卷註华严七字经题法界观门三十颂史元归德法云沙门琮湛集註右註解夷门山广智大师本嵩所述经题观门偈颂点示初机禅门眼目真唯识量八识规矩补註敦明鲁庵沙门普泰註六离合释陀罗尼杂集未详撰者今附梁录第一卷七佛所说神咒并八菩萨所说神咒合十五首第二卷释摩男阿难比丘普贤菩萨等共十八咒卷第三摩醯首罗天等共咒十一首文殊说四弘誓虚空藏说四净土妙行观世音说四摄法救脱说四弘誓跋陀和说八菩萨妙行大势至说四誓利益众生心无疲倦得大势说四事拥护作佛事者坚勇说四菩萨妙行并诸菩萨天龙各各说偈卷第四阿弥陀鼓音声王陀罗尼等共咒二十一首卷第五除一切恐畏毒害伏恶魔陀罗尼等共咒二十七首卷第六除肿陀罗尼等共咒九首五戒神名二十五三归神名有九护伽蓝神名十八烧香散华等咒共二十二首卷第七灭一切罪得一切所愿陀罗尼等共咒七十九首卷第八六字大陀罗尼经等共咒二十二首卷第九阿咤婆拘上佛陀罗尼等共咒十首叹佛三昧经一段卷第十定志慧见陀罗尼等共咒三十一首显密圆通成佛心要集宋北辽金河寺沙门释道厄殳集开示修行一真大法界心及持诵准提咒法然与准提三译及尊那经并不全合密咒圆因往生集智广慧真编集金刚幢译定集诸经神咒三十三段华梵并书昙无德部四分律删补随机羯磨唐沙门释道宣撰南海寄归内法传唐沙门释义净撰凡四十章受用三水要行法护命放生仪轨法说罪要行法三法并义净法师作阅藏知津卷第四十二阅藏知津阅藏知津卷第四十三北天目沙门释智旭汇辑杂藏此方撰述第二之二诸经要集唐西明寺沙门道世玄恽撰三宝部第一敬佛篇六缘敬法篇八缘敬僧篇三缘敬塔部第二有七缘摄念部第三有四缘入道部第四有四缘吹赞部第五有三缘香灯部第六有四缘受请部第七有八缘受斋部第八有二缘破斋部第九有二缘富贵部第十有二缘贫贱部第十一有五缘奖导部第十二有七缘报恩部第十三有三缘放生部第十四有四缘兴福部第十五有六缘择交部第十六有五缘思慎部第十七有五缘六度部第十八布施篇有七缘持戒篇有二缘忍辱篇有三缘精进篇有三缘禅定篇有二缘智慧篇有二缘业因部第十九有五缘欲盖部第二十有三缘四生部第二十一有六缘受报部第二十二有九缘十恶部第二十三有十缘诈伪部第二十四有六缘惰慢部第二十五有三缘酒肉部第二十六有三缘占相部第二十七有三缘地狱部第二十八有八缘送终部第二十九有九缘杂要部第三十有十三缘经律异相梁沙门僧旻宝唱等撰天部上下地部应始终佛部第一应身益物佛部第二现涅槃后事佛部第三法灭尽第三外缘佛部第四自行菩萨部第一外化菩萨部第二随机现身上菩萨部第三随机现身下菩萨部第四出家菩萨僧部第一声闻无学第一僧部第二声闻无学第二僧部第三声闻无学第三僧部第四声闻无学第四僧部第五声闻无学第五僧部第六声闻无学第六僧部第七声闻不测浅深僧部第八声闻学人僧部第九声闻行恶行僧部第十声闻无学沙弥僧部第十一声闻无学尼僧部第十二转轮圣王诸国王部第一行菩萨道上诸国王部第二行菩萨道下诸国王部第三行声闻道上诸国王部第四行声闻道中诸国王部第五行声闻道下诸国王部第六诸国王夫人部行菩萨道诸国王子部上行菩萨道下诸国太子部中学声闻道诸国太子部下诸国王女部得道长者部上杂行长者部下优婆塞部优婆夷部外道仙人部梵志部婆罗门部居士部估客部男庶人部上女庶人部下鬼神部杂兽畜生部上禽畜生部中虫畜生部下地狱部上地狱部下并引大小诸经中事相以示劝诫法苑珠林唐西明寺沙门释道世撰劫量篇第一小劫有六部一述意二疫病三刀兵四饥馑五相生六对除大劫有四部一时量二时节三坏劫四成劫三界篇第二初明四洲有十二部述意乃至优劣次明诸天有二十二部辨位乃至送终日月篇第三有十三部述意乃至地动六道篇第四诸天四部述意至报谢人道八部述意至受苦脩罗七部述意至战斗鬼神十一部述意至舍宅畜生十部述意至好丑地狱八部述意至诫勗千佛篇第五七佛九部述意至久近因缘三部述意引证业因种姓四部述意至求婚降胎六部述意至奖导出胎八部述意至校量侍养三部述意养育善征占相八部述意至百福游学四部述意至校量纳妃六部述意至神异厌苦四部述意至厌欲出家十部述意至会同成道十部述意至变化说法三部述意赴机说益涅槃五部述意至弟子结集二部述意结集敬佛篇第六有七部述意乃至观音于中第四弥陀又六部述意至引证第五弥勒又五部述意至发愿敬法篇第七有六部述意乃至谤罪敬僧篇第八有四部述意乃至违损致敬篇第九有六部述意乃至仪式福田篇第十有三部述意优劣平等归信篇第十一有三部述意小乘大乘士女篇第十二俗男三部述意诫俗劝导俗女二部述意奸伪入道篇第十三有四部述意至引证惭愧篇第十四有二部述意引证奖导篇第十五有四部述意乃至业因说听篇第十六有九部述意乃至利益见解篇第十七有二部述意引证宿命篇第十八有四部述意乃至五通至诚篇第十九有八部述意乃至济难神异篇第二十有五部述意乃至杂异感通篇第二十一有二部述意圣迹住持篇第二十二有十部述意乃至鬼神潜道篇第二十三有二部述意引证妖怪篇第二十四有二部述意引证变化篇第二十五有三部述意通变厌欲眠梦篇第二十六有五部述意乃至无记兴福篇第二十七有八部述意乃至洗僧摄念篇第二十八有二部述意引证发愿篇第二十九有二部述意引证法服篇第三十有六部述意乃至违损然灯篇第三十一有二部述意引证悬旛篇第三十二有二部述意引证华香篇第三十三有二部述意引证呗赞篇第三十四有四部述意引证赞叹音乐敬塔篇第三十五有六部述意乃至修故伽蓝篇第三十六有三部述意营造致敬舍利篇第三十七有五部述意乃至感福供养篇第三十八有二部述意引证受请篇第三十九有九部述意乃至施福轮王篇第四十有五部述意至育王君臣篇第四十一有六部述意至王都纳谏篇第四十二有二部述意引证审察篇第四十三有四部述意审怒审过审学思慎篇第四十四有五部述意乃至慎过俭约篇第四十五有二部述意引证惩过篇第四十六亦二部和顺篇第四十七有五部述意乃至和事诫勗篇第四十八有六部述意乃至杂诫忠孝篇第四十九有五部述意乃至业因不孝篇第五十有四部述意乃至弃父报恩篇第五十一有二部述意引证背恩篇第五十二亦二部善友篇第五十三亦二部恶友篇第五十四亦二部择交篇第五十五亦二部眷属篇第五十六有四部述意乃至离着较量篇第五十七有七部述意乃至方土机辩篇第五十八有三部述意菩萨罗汉愚戆篇第五十九有三部述意般陀杂痴诈伪篇第六十有六部述意乃至诈畜惰慢篇第六十一有二部破邪篇第六十二亦二部富贵篇第六十三亦二部贫贱篇第六十四有五部述意至贫女债负篇第六十五有二部述意引证诤讼篇第六十六亦二部谋谤篇第六十七有五部述意乃至宿障咒术篇第六十八有七部述意乃至杂咒祭祠篇第六十九有三部述意献佛祭祠占相篇第七十有二部祈雨篇第七十一有四部述意乃至河海园果篇第七十二有五部述意乃至种子渔猎篇第七十三有二部慈悲篇第七十四有五部述意乃至观苦放生篇第七十五有二部救厄篇第七十六有五部述意乃至兽王怨苦篇第七十七有五部述意乃至杂难业因篇第七十八有五部述意乃至引证受报篇第七十九有十二部述意乃至住处罪福篇第八十有四部述意乃至福行欲盖篇第八十一有二部五欲五盖四生篇第八十二有五部述意乃至五生十使篇第八十三有四部述意乃至断障十恶篇第八十四有十三部述意业因果报杀生乃至邪见六度篇第八十五有六部布施乃至智慧忏悔篇第八十六有六部述意乃至洗忏受戒篇第八十七有七部一述意二劝持三三皈四五戒五八戒六十善七三聚破戒篇第八十八有二部受斋篇第八十九有二部破斋篇第九十亦二部赏罚篇第九十一亦二部利害篇第九十二亦二部酒肉篇第九十三有三部述意饮酒食肉秽浊篇第九十四有四部述意五辛嚏气便利病苦篇第九十五有六部述意引证瞻病医疗安置歛念舍身篇第九十六有二部送终篇第九十七有四部述意舍命遗送受生法灭篇第九十八有九部述意五浊时节度女佛钵讹替破戒诤讼损法杂要篇第九十九有十部述意四依四果四食净口鸣钟入众求法衰相杂行传记篇第一百有六部述意翻译杂集般若兴福历算释迦谱萧齐释僧祐撰释迦始祖劫初剎利相承姓缘谱第一贤劫初姓瞿昙缘谱第二六世祖始姓释迦氏缘谱第三降生释种成佛缘谱第四在七佛末种姓众数同异谱第五同三千佛缘谱第六内外族姓名谱第七弟子姓释缘谱第八四部名闻弟子谱第九从兄调达出家缘记第十从弟阿那律跋提出家记第十一弟孙陀罗难陀出家缘记第十二子罗云出家缘记第十三姨母大爱道出家缘记第十四父净饭王泥洹记第十五母摩耶夫人记第十六姨母大爱道泥洹记第十七释迦种灭宿业缘记第十八竹园精舍缘记第十九祇洹精舍缘记第二十发爪塔缘记第二十一天上四塔缘记第二十二优填王造栴檀像记第二十三波斯匿王造金像记第二十四阿育王弟出家造石像记第二十五留影在石室记第二十六双树般涅槃记第二十七八国分舍利记第二十八天上龙宫舍利宝塔记第二十九龙宫佛髭塔记第三十阿育王造八万四千塔记第三十一塔宿缘记第三十二法灭尽缘记第三十三法灭尽相记第三十四巳上并兼引大小乘经律以明化迹释迦氏谱唐释道宣撰一叙所依贤劫二叙氏族根源三叙所託方土四叙法王化相五叙圣凡后胤大意与前谱同而文简略释迦方志仝上撰者同上封疆篇第一统摄篇第二中边篇第三遗迹篇第四具明五印度百五十余国中佛事并是西域记中录出游履篇第五略明十六人往西求法时住篇第七教相篇第八纪历代所立寺数所译经数所度僧尼之数翻译名义集贡新宋姑苏景德寺法云编十种通号第一诸佛别名第二乃至寺塔坛幢第六十四并举梵名而释其义大明三藏法数明天竺山沙门一如集教乘法数穑俶载南明会稽沙门圆净集始从一数终至八万四千各列名略引释之禅林宝训黍宋沙门妙喜竹菴共集东吴沙门净善重集凡三百篇大概使学者削势利人我趋道德仁义缁门警训陟明嘉禾沙门如卺续集始自沩山警策终于梁皇舍道事佛诏凡二百余首百丈清规黜元至元圣寿寺沙门德煇重编大诉校正分为九章大抵多是世谛流布不唯非佛世芳规亦且非古百丈风格矣佛祖统纪宋四明东湖沙门志磐撰前有通例一卷释迦本纪一西土二十四祖纪二东土九祖纪三兴道下八祖纪四诸祖旁出世家五诸师列传六诸师杂传七未详承嗣传八历代传教表九佛祖氏系表十山家教典志十一净土立教志十二诸宗立教志十三三世出兴志十四三界名体志十五法门光显志十六法运通塞志十七名文光教志十八历代会要志十九佛祖历代通载亩我艺黍元大中祥符寺华亭念常集目录一卷七佛偈及彰所知论一卷从第二卷至二十二卷载盘古乃至元朝至正年间一切三教事蹟今分为三十四卷历代三宝记隋开皇十七年翻经学士费长房撰初三卷上列甲子系以帝年下注佛生出家成道入灭乃至孔子初生问礼获麟等事讫至开皇时佛法东流翻译次第次九卷详记历代译师所译经典次一卷大乘录入藏目次一卷小乘录入藏目后一卷开皇三宝录总目高僧传梁嘉祥沙门释慧皎撰序云始于汉明帝永平十年终至梁天监八年凡四百五十三载二百五十七人又旁出附见者二百三十九人开其德业大为十例一曰译经二曰义解三曰神异四曰习禅五曰明律六曰遗身七曰诵经八曰兴福九曰经师十曰唱导译经始摄摩腾终求那毘地共三十五人义解始朱士行终昙斐共百人神异始佛图澄终释保志共二十人习禅始竺僧显终释慧明共二十一人明律始释慧猷终释僧佑共十三人忘身始僧群终昙弘共十一人诵经始昙邃终道琳共二十一人兴福始慧达刘萨诃终法悦共十四人经师始帛法桥终释慧忍共十一人唱导始道照终法镜共十人续高僧传唐释道宣撰序云始距梁之初运终唐贞观十有九年一百四十四载包括岳渎历访华夷正传三百三十一人附见一百六十人大为十例一译经二义解三习禅四明律五护法六感通七遗身八读诵九兴福十杂科译经始僧伽婆罗终僧那提正十五人义解始法申终义褒正百六十一人习禅始僧副终慧明正九十八人明律始法超终昙光正二十九人护法始昙无最终慈藏正十八人感通始勒那钵提终净辩正百十八人遗身始法凝终道休正十二人读诵始志湛终宝相正十四人兴福始明达终慧云正十二人杂科声德始慧明终宝巖正十二人有宋高僧传宋沙门赞宁智轮同奉敕撰译经始唐义净终唐满月正三十二人义解始唐窥基终宋义寂正七十一人习禅始唐弘忍终宋德韶正百三人明律始唐道宣终周澄楚正五十八人护法始唐威秀终周道丕正十八人感通始后魏檀特师终宋法圆正八十九人遗身始唐僧藏终宋怀德正二十二人读诵始隋行坚终宋守真正四十二人兴福始周法成终宋师律正五十人杂科声德始南宋智一终宋宗渊正四十五人法显传东晋沙门法显自记游天竺事大唐西域记唐三藏法师玄奘奉诏译大总持寺沙门释辩机撰记往还共一百三十八国中风土及佛法灵迹唯摩竭陀国最详大唐大慈恩寺三藏法师传唐昭仁寺沙门慧立本释彦悰笺即玄奘大师始终事蹟也大唐西域求法高僧传唐三藏法师义净撰总有五十六人又重归南海传有师资四人比丘尼传梁庄严寺释宝唱撰起晋咸和讫梁普通凡六十五人神僧传不出编录人名始自汉摩腾终元胆巴凡二百八人阅藏知津卷第四十三阅藏知津阅藏知津卷第四十四北天目沙门释智旭汇辑杂藏此方撰述第二之三弘明集梁释僧佑撰牟子理惑论三十七篇正诬论宗炳明佛论一名神不灭论孙绰喻道论宗居士炳答何承天书难白黑论颜光禄延之难何承天达性论罗君章更生论郑道子神不灭论远法师沙门不拜王者论五篇远法师答何镇南难沙门袒服论远法师答桓玄明报应论远法师三报论道恒法师释驳论明僧绍正二教论周剡颙难张长史融门论谢镇之折夷夏论朱昭之难夷夏论朱广之谘夷夏论慧通法师驳夷夏论僧愍法师戎华论玄光法师辩惑论记室刘勰灭惑论僧顺法师析三破论大梁皇帝立神明成佛义记并吴兴沈绩作序注萧琛难范缜神灭论曹思文难范缜神灭论并二启诏答大梁皇帝敕答臣下神灭论庄严寺法云法师与公王朝贵书并公王朝贵六十二人荅何令尚之答宋文皇帝赞扬佛教事高明二法师答李交州淼难佛不见形事司徒文宣王书与孔中丞稚珪释疑惑并笺答恒标二公答姚主劝罢道书僧力石僧迁鸠摩答姚主奏远法师答桓玄劝罢道书释僧巖答刘青州劝还俗书习凿齿与释道安书谯王书论孔释张新安答郑道子与禅师书论踞食范伯伦书与王司徒论踞食义法师答范伯伦书范伯伦与生观二法师书范伯伦踞食表并诏往返四首晋尚书何充等执沙门不应敬王者奏三首并诏二首桓玄与八座书论道人敬王事并八座答桓玄与王令书论敬王事并王令答往返八首庐山远法师答桓玄论沙门不应敬王者书一首桓玄诏沙门不复敬天子并卞嗣之等答往返五首远法师与桓玄论料简沙门书一首支道林法师与桓玄论州符求沙门名籍书一首天保寺释道盛启齐武帝论检试僧事郄嘉宾奉法要颜延之庭诘二章王该日烛竺道爽檄泰山文释智静檄魔文释宝林破魔露布文释僧佑弘明论广弘明集唐终南山释道宣撰归正篇第一始商太宰问孔子圣人终释彦悰通极论凡十五篇辨惑篇第二始魏陈思王辨道论终唐李师政内德论凡十八篇佛德篇第三始支道林佛像赞终舍利感应记凡六十余首法义篇第四始晋戴安公释疑论终释明濬答博士柳宣书凡七十余首僧行篇第五始东晋丘道护支昙谛诔终百官驳仪表启状等及诏所亲表启论等凡五十余首慈济篇第六始沈休文究竟慈悲论终梁武帝断酒肉文凡五首戒功篇第七始远公与刘遗民书终南齐文宣公净行法门凡十首启福篇第八始诸帝与太山朗法师书终唐太子西明寺钟铭凡四十余首悔罪篇第九始梁简文谢敕为建涅槃忏启终梁陈皇帝依经悔过文凡十五首统归篇第十梁武帝净业赋并序梁高祖孝思赋梁宣帝游七山寺赋梁王钖宿山寺赋魏高允鹿苑赋李颙大乘赋并序释慧命详玄赋萧子云玄圃园讲赋释真观梦赋江淹伤爱子赋无为论释道安檄魔文魔主报檄破魔露布文平魔赦文平心露布文晋沙门支道林赞佛诗八首终宣法师秋日游东山寺寻朱昙二法师一首凡一百五十八首集古今佛道论衡实录撰者同上后汉隆法道士表请角试事第一乃至唐天子在司成宣范义頵宅难庄易义第三十三皆辨释老优劣事续集古今佛道论衡仝上唐沙门智昇撰西域天竺国事出后汉列传七十八集神州塔寺三宝感通录唐麟德元年终南山释道宣撰初明舍利表塔共缘二十第二灵像垂降共缘五十第三引圣寺瑞经神僧圣寺十二瑞经三十八神僧三十集沙门不应拜俗等事唐弘福寺沙门释彦悰纂录故事篇第一上共十八首故事篇下共十四首圣朝议不拜篇第二上下圣朝议拜篇第三上各有弹词议拜篇下结成不拜破邪论唐沙门释法琳撰广破傅奕邪说辩正论唐沙门释法琳撰东宫学士陈子良注三教治道篇第一上下十代奉佛篇第二上下佛道先后篇第三释李师资篇第四十喻篇第五答傅道士十异九箴篇第六答外九迷论气为道本篇第七信毁交报篇第八品藻众书篇第九儒推孝经佛备众典出道伪谬篇第十略明八谬历世相承篇第十一略辨九事归心有地篇第十二引梁武帝舍道敕文及萧纶等受菩萨戒启后有法琳与尚书右仆射蔡国公书十门辩惑论唐兴善寺沙门释复礼撰通力上感门一应形俯化门二净秽土别门三迷悟见殊门四显实得记门五反经赞道门六观业救舍门七随教抑扬门八化佛隐显门九圣王兴替门十答太子文学权无二释典稽疑甄正论唐佛授记寺沙门玄嶷撰广破灵宝等经天尊等名之伪护法论宋无尽居士张商英述广破欧阳修谤佛邪说申明佛理后附李长者昭化院记及徐师川跋郑德舆后序镡津文集孟轲宋明教禅师契嵩撰初一卷目录并行业记前三卷即辅教篇重出第四卷皇极论及中庸解五篇第五至第七卷论原四十篇杂着六篇第八卷杂着六篇万言书一封第九卷书启共十三封第十卷书启状共四十四封第十一卷叙十四篇又九篇第十二卷志记铭碑十二篇第十三卷碑记铭表辞七篇述题书赞传评十二篇第十四至十六卷非韩三十篇第十七卷古律诗六十首第十八卷唱和诗六十九首第十九卷诸师序赞诗题疏并后序辅教篇撰者同上原教劝书三篇广原教孝论坛经赞真谛无圣论元至元辩伪录元云峰禅寺沙门祥迈奉敕实录撰妄立天尊伪第一乃至偷佛神化伪第十四并后记当时侵夺僧寺及辨论敕复事实圣旨焚毁诸路伪道藏经之碑下火文如意答石介怪记圣旨特建释迦舍利灵通之塔碑文三教平心论黜元静斋学士刘谧撰先明三教并是劝人止恶行善不可偏废次明极功浅深不同后广破韩愈之说并破欧阳程朱之说折疑论兹比丘子成号妙明着西域师子比丘述註叙问第一圣生第二言佛降诞之迹问佛第三答不称姓名而称佛之问喻举第四喻明佛经非是繁而不要宗师第五言古今帝王贤士皆宗师佛通相第六通明佛之妙相论孝第七拒毁第八评仪第九举问第十答事鬼知死之问解惑第十一解夷夏之惑释谤第十二辨施第十三殊见第十四随宜第十五优劣第十六先知第十七谓汉明以前巳先有知佛者尊释篇第十八客方崇佛言符第十九吻合三教之理会名第二十会同三教圣人之名一切经音义唐翻经沙门玄应撰卷一华严大集日藏月藏大威德法炬六经卷二大涅槃经卷三般若十部卷四见实等十九经卷五海龙王等六十四经卷六法华经卷七正法华等四十四经卷八维摩等七十一经律卷九智度论卷十般若灯等十论卷十一正法念等四经卷十二长阿含等十五经卷十三般泥洹等八十七经卷十四四分律卷十五十诵僧祇五分三律卷十六善见等二十一律卷十七阿毘昙等五论卷十八成实等十六论卷十九佛本行集撰集百缘卷二十陀罗尼等二十八集卷二十一大菩萨藏等十三经卷二十二瑜伽师地论卷二十三显扬等十论卷二十四阿毘达磨俱舍论卷二十五阿毘达磨顺正理论新译大方广佛华严经音义唐京兆静法寺沙门慧苑述绍兴重雕大藏音宋精严寺释处观集略如字汇共一百七十四部出三藏记集梁释僧祐撰卷一集三藏缘记第一十诵律五百罗汉出三藏记第二菩萨处胎经出八藏记第三梵汉译经文字音义同异记第四前后出经异记第五卷二新集撰出经律论录第一新集条解异出经录第二卷三新集安公古异经录第一失译经录第二凉土异经录第三关中异经录第四新集律分为五部记录第五十八部记录第六汉地四部记录第七卷四新集续撰失译杂经录卷五新集钞经经录第一安公疑经录第二新集疑经录第三安公注经及杂经志录第四小乘迷学竺法度造异仪记第五长安叡法师喻疑第六卷六至十一共经序一百十篇卷十二杂录序十篇卷十三至十五共传三十二篇众经目录隋翻经沙门法经等奉敕撰大乘修多罗藏录第一一译一异译二失译三别生四疑惑五伪妄六小乘修多罗藏录第二大乘毘尼藏录第三小乘毘尼藏录第四大乘阿毘昙藏录第五小乘阿毘昙藏录第六佛灭度后撰集录第七西方圣贤一此土钞集二传记录第八西域此方着述录第九西域此方众经目录隋仁寿年翻经沙门及学士等撰单本第一重翻第二别生第三贤圣集传第四疑伪第五大唐内典录唐沙门释道宣撰历代众经传译所从录第一翻本单重人代存亡录第二总撮入藏录第三举要转读录第四有目缺本录第五道俗述作注解录第六支派陈化录第七疑伪经论录第八录目终始序第九应感兴敬录第十续录一卷武周刊定众经目录唐沙门明佺等撰大乘单译经目重译经目大乘律论目小乘单译经目重译经目小乘律论贤圣集传大小乘失译经目阙本经目见定入藏流行目上下附刊定伪经目录一卷古今译经图记唐翻经沙门靖迈撰始自汉明帝时摩腾尊者终于唐太宗时玄奘法师各叙其所译经论续古今译经图记仝上唐开元庚午岁沙门智昇撰始自唐贞观时沙门智通终于开元时金刚智国师开元释教录唐西崇福寺沙门智昇撰总括群经录上别分乘藏录下更为七有译有本录第一一千一百四十二部五千四十八卷有译无本录第二支派别行录第三删略繁重录第四补阙拾遗录第五疑惑再详录第六伪妄乱真录第七有译有本中又为三一菩萨三藏录二声闻三藏录三圣贤传记录入藏录三卷开元释教录略出撰人同上即前入藏录用千字文编定至元法宝勘同总录元讲经论沙门庆吉祥等奉诏集初总标年代括人代之宏纲自汉明戊辰迄至元乙酉凡一千二百十九年历朝二十二代译师一百九十四人所出三藏一千四百四十部五千五百四十六卷二别约岁时分记录之殊异三略明乘藏显古录之梯航开元录所纪一千一十六部四千五百七卷贞元录所纪一百二十七部二百四十二卷祥符录所纪二百部三百八十四卷景祐录所纪十九部百五十卷弘法录及拾遗编七十五部百五十六卷四广列名题彰今目之伦序初契经藏分菩萨声闻菩萨藏中又分显密显中先列般若等五大部略同南北两藏二调伏藏亦分菩萨声闻三对法藏亦分菩萨声闻于中先出梵语经题次出此间经题后出译人及品数大藏圣教法宝标目元清源居士王古撰即依勘同总录略标各经卷帙及品数大旨大明重刊三藏圣教目录即南藏目录分十七科一般若部二宝积部三大集部四华严部五涅槃部六五大部外重译经七单译经八小乘阿含部九小乘单译经十宋元入藏诸大小乘经十一西土圣贤撰集十二大乘律十三小乘律十四大乘论十五小乘论十六续入藏诸论十七此方撰述大明太宗文皇帝御制序文诸佛世尊如来菩萨尊者神僧名经诸佛世尊如来菩萨尊者神僧名称歌曲大方广佛新华严经略释新华严经修行次第决疑论解迷显智成悲十明论大方广佛华严经普贤行愿品疏维摩诘所说经无我疏法界圣凡水陆胜会修斋仪轨念佛三昧宝王论净土或问宝王三昧念佛直指楚石禅师西斋净土诗净土生无生论西方合论乐邦文类龙舒净土文往生集西方发愿文四明尊者教行录十不二门指要钞详解三千有门颂略解永嘉禅宗集註传佛心印记註心赋註石门文字禅寂音尊者智证传正法眼藏书雪巖钦禅师语录高峰妙禅师语录天如则禅师语录楚石琦禅师语录紫柏老人全集方便语寿昌经禅师语录唯识开蒙林间录罗湖野录宗门武库缁门崇行录释氏通鑑禅林僧宝传原教论通翼佛法金汤编广养济院说大明释教汇门目录标目汇目义门巳上此方撰述始自御制序文终至释教汇门等共四十八种老人但载其名甫即示寂今不敢妄增敬依原稿录出观者谅之阅藏知津卷第四十四