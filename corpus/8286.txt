百丈清规证义记X卍XXX百丈海禅师赞巍巍大雄峰全是黄金铸一喝三日聋牙爪从兹露拨转野狐禅分付下堂句引出赤须胡圣贤俱罔措百丈清规原序翰林学士开国侯杨亿述百丈大智禅师以禅宗肇自少室至曹溪以来多居律寺虽列别院然于说法住持未合规度故常尔介怀乃曰佛祖之道欲诞布化元冀来际不泯者岂当与诸部阿笈摩教为随行耶或曰瑜伽论璎珞经是大乘戒律胡不依随哉师曰吾所宗非局大小乘非异大小乘当博约折中设于制范务其宜也于是创意别立禅居凡具道眼者有可尊之德号曰长老如西域道高腊长唿阿阇黎等之谓也即为教化主处于方丈同净名之室非私寝之室也不立余殿先树X法堂者表佛祖亲嘱受当代为尊也所裒学众无多少无高下尽入僧堂依夏次安排设长连牀施椸架挂搭道具卧必斜枕牀唇右脇吉祥睡者以其坐禅既久略偃息而巳具四威仪也除入室请益任学者勤怠或上或下不拘常准其合院大众朝参夕聚长者上堂陞座主事徒众雁立侧聆宾主间酬激扬宗要者示依法而住也斋粥随宜二时均遍者务于节俭表法食双运也行普请法上下均力也置十务寮舍每用首领一人管多人营事令各司其局也或有假号窃形混于清众别致喧挠之事即当维那检举抽下本位挂搭摈令出院者贵安清众也或彼有所犯集众公议行责即以拄杖杖之遣逐从偏门而出者示耻辱也详此一条制有四益一不污清众生恭信故二不毁僧形循佛制故三不扰公门省狱讼故四不泄于外护宗纲故大众同居圣凡孰辨且如来应世尚有六羣之党况今像末岂得全无但见一僧有过便雷例讥诮殊不知轻众坏法其损甚大今禅门若稍无妨害者宜依百丈丛林规式量事区分且立法防姦不为贤士然宁可有格无犯不可有犯无教惟大智禅师护法之益其大矣哉禅门独行自此老始清规大要遍示后学令不忘本也其诸轨度集详备也亿叨睿旨删定传灯成书图进因为序引X清规证义记序国家治民律及例也佛祖范僧戒律清规也释律类儒律唯佛说而无余说也清规同世例从祖述而取合宜也然清规始于梁僧法云住光宅寺奉诏所制今逸梁而着唐者梁时禅教未盛至唐法备僧盛百丈重集故特彰其名也全部九章初祝釐乃称庆摅诚之义次报恩皆裕民福国之心次报本饮水知源次尊祖承恩追远次住持明出令行止之重次两序列各执分任之宜次大众详六和止作共持次节腊遵佛制结解应时末殿法器人天号令于是乎在更缀水陆清规会入仪轨以广流通大哉天下师表唯百丈大智一人而巳本山阁记云佛之道以达磨而明佛之事以百丈而备虽世殊事异张弛不一文质损益之间或不能不变通以尽利至于宏纲巨目未有不取法于兹规者惜乎流传既久真伪杂糅又以佛法秋衰戒律寝废嗟此清规势将高搁救时之弊莫急于斯矣于是参阅诸本唯此最妙见其纲目与藏本同又与列祖提纲目录相合文简而明义微而着事理圆融既醇且备询为利钝均益时地不碍者矣然恐初学未详复引古德成言疏通而证明之使文之要义愈显名曰百丈丛林清规证义记其X着述缘起详凡例元义中书成蒙诸仁者付梓流通谨序简端以告时贤云尔道光三年岁次癸未解夏自恣日苾蒭仪润源洪书于苕上回龙真寂寺之耆旧寮百丈清规条例大备能行者间有之精此义者绝少或谓但具事仪无理学深谈抑知护戒之类非理趣之不可思议乎或谓辞富事多而难记忆抑知九门之中具一切法犹嫌简少敢删烦乎是书大槩惟止作二持止持如武库兵卒之宜备作持如文庙礼乐之莫遗特文浅义深未可为粗浮者道也仁和芝塘沈征士以真寂比邱源洪法师所着证义记见示观其涉猎内典荟萃成书末附水陆仪轨凡隐含关键处无不搜剔科仪阐明羲蕴俾读者开卷了然诚佛祖救世之宏文众生普度之宝筏也巳钦命浙江副都统署将军事加三级长白松龄序X癸未冬余友沈芝塘征君以源洪师所着清规证义记嘱余叙读之知能深契夫明心见性之理宜其海内闻名久为当代推重是书为佛祖遗规剖晣丛林当用之事最精且备依此行持得有纪律俨然灵山一会至今未散不皆为佛祖之远裔乎哉虽然清规义记特其绪余耳祇以心存普利故知言诠若夫三学精思六度妙谛其理未可浅窥唯学者事理交融名实兼显则源师殷殷着述之心亦可无负矣原任江苏巡抚钱唐陈桂生序序大哉百丈清规之详美也忠君也孝亲也事师也尊祖也报施恩也行礼仪也禅教律也典章大备条约分明叹观止矣晚近三学衰微丛林草草于是旧制渐湮前型半废幸佛教犹留祖文未敝苾蒭源洪讳仪润者吾之教授师也每覩古今典籍各壍本宗遇X抑扬处未免互谤如法苑碎金之类虽非偏滞未免杂糅若欲和而不杂分而不异似有待焉于是吾师彚成全璧综计百余十卷目曰缁门命脉记各系证义分十二集子集叙三宝并缘起次之十集即南山忏摩天台贤首慈恩法性禅定密部翻译净土也百丈清规等殿于亥集所集既多刻行有待唯清规水陆先付剞劂书成盥诵恍入法筵以清规之重显得证义之新彰目击道存心领神会其镕铸古今发明精蕴不能增减一字也唯愿人人从事于斯则清乎流者浊不能混规为圆者矩即以方遵此旧章布之丛席堪与经律论共为后学之津梁也夫道光二年四月佛诞日诏征孝廉方正前陜西六品军功受菩萨优婆塞戒仁和弟子芝塘沈起潜了生稽首敬题叙夫行以规而成圆规以清而不紊此丛林有清规一书也清规作于梁之法云奉诏而述于唐之百丈禅师至今千百余年时代既遥传闻非一得源洪大师X之证义而所记乃备夙曾持奉全编于九章中而见君亲之仰戴及水陆之兼资其为丛林轨范益莫大焉吾杭自庚申后两遭兵燹经帙全沦悯初参之无所行持也将体证义者手订之意重梓是书迺邀慧月和尚慧机师共募刻资遂于三坛正范天台内集开雕之先亲督缮刊逾年而竣事置之经房以广流通愿人从事于斯不特旨参清净动协规模将老祖遗书丛林体制胥于是在夫明心见性本不泥以言诠而循规以端作止二持始绎祖文继宣佛教上契历代之心源无不于此肇之后之学者其知法门有大体欤同治十年岁次辛未仲秋之月海潮寺后学清道普照氏序予自咸丰纪元僻居海上裹足不出者十年矣辛未初夏杭州海潮主人普照和尚持重刻清规证义示予且嘱殿数语于后固辞之不获巳乃濡笔书曰窃闻大圣人应现无方动止皆成模范下愚者知识有限涓埃俱获咎过况法丁像季去圣时遥似穷子之X走失他乡仓皇莫辨如担夫之迷入险道皂白不分吾教清规一书始成四卷迺作于唐之中叶洪都百丈山大智怀海禅师当时丛林即奉为左劵以迄于今千有余祀迨至国朝道光初年杭州瓶窑回龙真寂寺源洪大师者宗教两通儒释一贯因念古人尚质今人尚文殆非质无以存其朴非文不能畅其辞爰蒐辑历代古德语录中凡有裨益于重兴始创耕种市井持律参禅讲教诸门庭者因事因人因时因地无不条分缕晰一一增入以便有志斯道者随宜釆用庶免临时慞惶首鼠两端之诮累成一十六卷付之剞劂储于西湖经房流通咸丰庚辛之际叠遭兵燹一切藏板毁灭尽净而普公亟寻旧本首倾钵囊继募众善飜刻成帙仍贮经房其费赀若干姑置弗论嘉其勤勤恳恳一片利物利人之心当与此书垂诸永久是为䟦吴中后学愿定和南X百丈丛林清规证义记目录卷首原序证义序松序陈序沈序目录凡例五重元义祝釐章卷第一圣节启建正节早祝圣节圆满皇后千秋受敕奉旨景命四斋报恩章卷第二国忌供天护日护月中秋祀月祈晴祈雨祈雪遣蝗祈祷韦䭾韦天圣诞伽蓝诞祭灶报本章卷第三释迦佛降诞佛成道佛涅槃药师佛诞弥陀佛诞弥勒佛诞准提圣诞文殊圣诞普贤圣诞观音圣诞势至圣诞地藏圣诞尊祖章卷第四X初祖达磨忌百丈祖师忌智者大师忌贤首法师忌道宣律祖忌慧远祖师忌开山祖忌嗣法师忌二师忌父母忌礼墖设斛普荐扫墖住持章卷第五上堂晚参小参朔望入室请益巡寮普说告香念诵设斛薰墖点药师墖灯普佛肃众训童行规诲为行者普说受法衣掩关启关迎待尊宿护法至到宗剎诸山庆生饭僧施斋田供罗汉放生供法衣受煎点通嗣书请新住持入院住持出入退院板账迁化入棺停棺茶毗入墖估唱安牌装造佛像修整经典修造僧坊两序章卷第六执事单X西序一禅堂二净业堂三侍寮东序四库房五客堂六厨房七山寮八收供寮九旦过堂十香灯寮请两序执班首秉拂请斋茶两序辞执大众章卷第七上卷剃度正范付戒布萨节要五篇六聚护戒道具X式叉摩那辩尼八敬法挂单安单普请日用轨范脩身十事戒不祥事共住规约净业堂规约佛七规约分卫拾遗省行堂规约看病执龟镜文付法节腊章卷第八安居夏中讲经讲堂规约座主条约兰盆仪轨摘要解夏坐禅恒规孟冬贴单结冬起禅七解禅七解冬月分须知法器章卷第九钟板木鱼犍椎磬鼓地舆名目列祖提纲录总目卷首叙缘起凡例X祝釐圣节启建正节日圣节满散景命四斋改元登极千秋节受敕奉旨降香到受师号并紫衣圣主请陞座天眷请陞座宗藩请陞座诏汰诏复报恩圣忌圣后忌祈晴祈雨谢雨祈雪谢雪报本佛降诞佛成道佛涅槃涅槃日先期率众财尊祖初祖忌拈香百丈忌开山忌嗣法师忌嗣法师翁忌扫历代祖墖拈香受业忌父母忌住持日用上堂晚参小参有结制解制冬夜岁夜对灵之别普说有告香夏前中夏特请之异念诵水陆会肃众训童行为行者普说受法衣X病起掩关启关迎待尊宿分引座叙谢两种护法至叙谢到宗剎诸山施主请陞座庆生祈嗣饭僧施斋田供罗汉放生供法衣供法帔供宝葢资冥受煎点通嗣书至法眷书至嗣法师遗书至二亲遗书至归省受业受请陞座拈衣拈敕黄拈护法疏拈公帖指法座登座受请当晚小参辞众头首受请住持引座头首受请借座陞座当晚小参借座辞众入院炷香佛事三门佛殿伽蓝祖堂据室到院上堂开堂祝圣佛事拈敕黄捧御香拈札付拈公帖拈护法疏拈方外交疏拈山门疏拈诸山疏拈三宗疏拈宗剎疏拈江湖疏指法座拈祝太上皇皇太后等香拈祝圣香拈护法香拈报谢香烧怀香白椎后垂语请就别剎开堂X入院后请开堂入院日请开堂再住入院当晚小参为建寺檀越陞座管待专使留请两序报谢出入报谢回寺白众出队出队归立圣像胎骨入腹脏开光明圣像成请藏经舍经函迎经开经焙经补经营建噼草开基立磉竖柱上樑挂寺额落成铸镬结灶进火法座成建宝墖上墖珠宝索相轮合尖建寿墖定基开基立石开闭请行桥并谢开田并谢看退院辞众退院再归为住持迁化佛事入龛移龛锁龛法堂挂真举哀奠茶汤大夜对灵小参起龛全身入墖阇维奠茶汤秉炬安骨起骨转骨煅骨灵骨入墖撒骨入祖堂安牌估唱下遗书尊宿讣至两序X请西序头首请两堂首座留首座请藏主侍者请东序知事请监寺提点请典座请修造请化主发化主请监收举名德兼法嗣立僧立僧后秉命普说秉命入室后普说两序进退挂钵时请知事请两序谢西序头首谢两堂首座谢书记藏主谢知殿侍者谢东序知事谢都监监院谢维那谢典座谢化主谢庄主谢诸庄监收谢两序大众剃发执刀垂示付衣垂示度僧付戒办道具大挂搭归堂名胜挂搭普请为亡僧锁龛起龛奠茶汤住持为亡僧秉炬起骨煅骨入塔撒骨为尼起龛秉炬入塔为优婆塞起棺秉炬起骨入圹撒土点主为优婆夷起棺秉炬煅骨入塔撒骨点主节腊X建楞严会结制中夏建兰盆会解制头首四节秉拂住持谢四节秉拂元旦立春元宵寒食舖帐簟端午建青苗会散青苗会炙茄会立秋开旦过中秋重阳开鑪冬至法器铸法钟挂法钟鸣法钟施法钟挂板挂钟板挂木鱼制法鼓凡例清规自唐迄今时相去者千余年僧例有古今之殊乡风有南北之异是以未能尽合时机规之增X减行之通塞有自来也然今流通诸本非失于太繁即失于太简太繁则不暇静修太简则不能治务惟兹本繁简得中仪文周备而条理井然便于行持又甚合时宜𠃔堪垂范百丈至今时代既遥清规原本无从考核即今藏本颇多后世事迹可知百丈手订原本失传久矣然不可谓兹本中遂无百丈乎订之规但不能确指耳其参以近代事者系历代知识随时随地而为更易盖礼应从宜变而通之以尽利也故曰言无古今合理者胜恐阅者见有近代事疑非百丈原本而生轻忽特发明于此清规原本九章今依次列卷唯水陆一种原在住持章内以文太富今分本另行清规名目有古今不同者如古称头首今名首座或号座元古称监寺今名监院以及书状改名书记僧堂改名禅堂之类俱改其名而不改其义又规条中古有而今无者如点茶抛香之类古无而今有者如祖忌增百丈等水陆增云栖等及不许吃烟之类清规流传既久不无以譌传譌如执事之执历考内典无职宇者盖执者执持之义执其事而谨其行也虽如列职之各守其职然以执为职终属牵强其他如三衣之谬施食之舛等兹皆更正集中义无不备而文有详略如祝釐详于首章即X略于四节祈祷详于元旦即略于朔望之类又于平日所常行者即不悉载所谓书不尽言言不尽意在人之善会而巳丛林佛事虽多不出四种所谓止持作持念诵说法或唯以一事或兼二兼三或一事并具四种唯在住持随宜设施两序和衷共济古贤轨则不难再见于今矣此书自方丈以至执事固无人不当备阅而初学为尤要果能熟记行持不惟临事无疑又且得以束其形仪熏其心识现在可免放逸之咎他日可作轨范之师其益大矣诚宜人奉一编以备观览此书三根普被利钝均沾一往观之似文浅易明再四参详寔义深难晓粗心浮气于斯懵焉兹集于义深难晓处则以证义引申而畅明之以便初参学者会取证义之作或随文释题或即事显理或补其要义或推广衍说阅者皆宜留意证义虽出润手而言多引古良以即古证今人易生信故所引某人某书必先载其名目若断章取义不便录其名目者则佚之非敢掠美集中一切文疏似非百丈所述故他本或有不录者然吾释子虽不当以词藻为工分心习学而据事命辞不能不期于妥适故兹仍照原本录出俾用者得其现成不复皷弄意识亦不无小补耳X清规除藏本外世鲜刻本致钞录者或无心舛误或任意增减以譌传譌渐失本真关系老祖遗规丛林体制甚非细故润获此编较之藏本似为妥贴而大旨则不相违背因思有此善本急宜流通遂不揣谫陋各缀一说于下以证明之俾阅者开卷了然无复疑义复请诸老宿再三校正乃敢刻行倘蒙诸方知识深体祖意妙合时机而教正之则更幸甚百丈丛林清规元义古杭真寂寺苾蒭仪润述义越城戒珠寺住持妙永校阅将为清规证义先明五重元义一人喻法为名二权实相须为体三扶律内护为宗四依法办事为用五乳酪并用为教相初人喻法为名者二权实相须为体者三扶律内护为宗者四依法办事为用者五乳酪并用为教相者X百丈丛林清规证义记卷第一唐洪州百丈山沙门怀海集编清古杭真寂寺苾蒭仪润证义越城戒珠寺住持妙永校阅祝𨤲章第一述曰人之所贵在明道故自古圣君崇吾西方圣人之教不以世礼待吾徒尊其道也钦惟国朝优遇尤至特蠲赋役使安厥居而期以悉力于道圣恩广博莫可名言为僧者必也悟明佛性谨守戒律庶不负盛朝隆重之至意而又朝夕祝𨤲佛慈冥加天心默眷俾我后导民于无为之化跻世于仁寿之域然后可以仰报万一也其见诸日用者谨恭录而存夫轨度焉圣节启建钦遇圣节启建金刚无量寿道场几日僧不给假示敬也启建之先三日客堂备纸诣书记寮知客触礼一拜某日启建圣节烦制疏语书记制毕具单呈住持阅巳亲送客堂触礼一拜答先礼也知客用黄纸书榜并联额及疏等启建之先一日客堂请维那共商念诵僧众X以次轮流派定呈住持看毕即请住持来早殿上领众讽经祝圣当使殿主洒扫殿上启建金刚无量寿道场舖设庄严悬诸联额榜文张山门之左即挂牌某月某日恭逢万寿圣诞合院大众师早课齐诣大殿宣扬秘呪持念诵药师佛号伏愿佛日洞明圣寿无疆其念诵牌每日多则二十四僧少则十名照次轮开建首日殿中陈设诸供物上供黄纸证明疏是日住持说法或上堂或小参随宜而行伏以景运宏开圣人作而万物覩湛恩普洽一人庆而兆民赖覆焘无私干坤孰测其高厚照临有赫日月莫喻其光华知赞仰之难穷欲补报而无极唯托钧陶之内义重四恩故竭忠爱之心虔恭三祝爰有一四天下南赡部洲大清国某省府县寺今于本年某月日恭逢天寿圣节本寺预于本月某日谨就大佛宝殿启建金刚无量寿道场几日逐日轮僧上殿披阅大方广佛华严经大佛顶万行首楞严经大乘妙法莲华经大方广圆觉修多罗了义经金刚般若波罗密经仁正护国般若经慈悲道场梁皇忏法于中加讽诸品真诠宣持密号所萃洪因端为祝延今上皇帝圣寿万岁万岁万万岁伏愿斗枢电绕龙象筵开帝网百亿X山河咸归圣量华藏三千世界益衍丕图更祈夔龙登用景星耀而泰阶平玉烛常调民气乐而邦本固右疏恭申佛日洞明龙天昭格年月日住持僧某甲具万寿无疆南无无量寿佛万寿无疆金轮与法轮同转福越三祇舜日与佛日齐辉寿延亿劫普天同庆一人有庆云戴日星拱辰照临海宇万寿无疆龙负图凤巢阁永固邦基山门遥瞻北极八表来朝同归化育万邦入贡共乐昇平经坛证义曰圣节亦名万寿节或称天寿以此日为圣人诞降之佳节也中峯本云但生植于天地之间者莫不被其泽唯我释氏之流乃被其泽之尤者也何以为然葢孤虗柔弱而不能自立也言孤则远离亲族不营世家言虗则寄食檀门悽迟林麓言柔则潜心空寂守节循规言弱则守护性真不与物竞自非圣人不忘佛嘱曲垂外护则僧园资具安能永为常住而不遭陵夺于他人之手乎由是吾侪安居暇食一时一刻咸出圣恩虽天覆地擎不足云喻使尽形求法终身向道至若忘躯毕命亦不足以酬其万分之一岂容懈怠懒惰虗延白日而更驰情于利欲者乎X故兹圣节理合如法启建照疏念诵以报国恩矣正节早祝正节日宝鼎爇名香普遍十方䖍诚奉献法中王端为皇王祝圣寿地久天长南无香云葢菩萨摩诃萨圣无量寿光明呪药师如来药师如来皇帝万岁药师如来药师如来皇帝万岁药师如来药师如来皇帝万岁大圆满觉应迹西干心包太虗量周沙界一四天下南赡部洲大清国某省某府某县某寺宏法沙门某甲监院比邱某甲等兹当某年某月某日恭逢天寿圣节良辰云集现前僧众登临大雄宝殿讽演秘章称扬嘉号所集洪因端为祝延今上皇帝圣躬万岁万岁万万岁皇后齐年太子千秋文武官僚高增禄位伏愿尧风永扇舜日长清八方歌有道之君四海乐无为之化仰劳大众同念金刚无量寿护国仁王菩萨摩诃萨萨怛他苏伽多耶云云檀信皈依增福慧药师如来琉璃光𦦨网庄严无等伦无边行愿利有情各随所求皆不退南无东方净琉璃世界药师琉璃光如来南无药师琉璃光如来南无药师琉璃光如来南无日光遍照菩萨南无月光遍照菩萨南无药师海会佛菩萨大众师齐上法堂展具尚答随具顶礼和尚三拜一拜礼谢和尚三拜一拜是日轮次念诵仍如常仪上午上堂并上供宣证明疏午斋腐饭证义曰清规首冠祝圣者钦遵佛敕而报国恩也按大乘本生心地观经佛说国恩彰有十德今吾僧众恭逢清平盛世幸值英明圣君恩如日月照临德同天地覆载要而言之更有十大恩护一隆重三宝不忘佛嘱故二修建佛剎为大檀护故三印行藏典流通佛法故四给僧戒牒参学无阻故五蠲免度牒出家得便故六钦赐墨宝庄严佛剎故七追封古德褒崇真脩故八年赐香灯永作福田故九另设僧官俗不辱僧故十不使僧役专心办道故有此十恩理宜知报佛言我今五眼明见三世一切国王皆由过去侍五百佛得为帝主是为一切圣人罗汉来生其国作大利益我X使五大力菩萨五大士五千大神王往护其国是故我今三宝付嘱一切国王云云如大涅槃经等俱有佛敕外护之文故首举也圣节圆满圣节圆满日上午住持上堂大忏悔支十方法界至人口法界所有即其舌只凭此口与舌头祝吾君寿无间歇亿万斯年注福源如海滉漾永不竭狮子窟内产狻貌鸑鷟定出丹山穴为瑞为祥遍九垓草木昆虫尽欢悦稽首不可思议事喻若众星拱明月故今宣畅妙伽陀第一义中真实说祝𨤲功德殊胜行无边胜福皆回向普愿沉溺诸众生速往无量光佛剎十方三世一切佛一切菩萨摩诃萨摩诃般若波罗密南无大乘常住三宝天上无双日阎浮一至尊万年松不老圣寿等干坤爰有圣节圆满回向文疏对佛披宣仰望慈悲俯垂证鉴伏以优钵罗华瑞世同佛降生阎浮提树连阴与天齐寿故毓夙成之睿质克承丕显之圣谟大哉元至哉元体元居正会其极归其极建极立中今据启建祝𨤲道场至今某月日圆满回向于中䖍诵诸经顶礼忏法伏愿垂拱无为天地位而万物育钧陶有象阴阳理而四时X平寿考万年本支百世更祈吾道之大同有俾圣时之至治山林钟鼓乐化日之舒长草木昆虫被膏泽之沾濡祥开震旦颂祝华封右疏恭申佛日洞明龙天昭格年月日住持僧某甲具疏南无无量寿佛普贤行愿功德周圆普资恩有利人天福寿广增延灭罪无边同愿礼金仙南无圆满藏菩萨摩诃萨证义曰祝𨤲者是为皇飨佛之辞以此悦佛神而报皇恩也按仁王梵网等经佛遥鉴未来虑僧家之微弱恐佛法衰残是以金口嘱累教海仗皇以流通玉手抚摩僧轮凭帝而炽盛若帝王臣宰少金汤之志则真教陵夷惠风掩扇人怀侮慢法雨难施矣是知城壍当时津梁后进者莫尚王臣拥护葢皇以覆护恩德被僧僧以明道熏修报答此乃法门第一要事故须日日祝延圣寿事事祝延圣寿方尽衲子报恩之诚今正殿佛前常供万岁牌即是此意故首举之昔后宋僧昙宗在灵味寺尝为武帝行菩萨五悔法帝曰朕有何罪而为忏悔宗对曰昔虞舜至圣犹云予违汝弼汤武亦云万方有罪罪在朕躬圣主引咎葢以轨世陛下齐圣往古履道思冲宁得独异武帝善之噫昙宗之X语可谓报恩师表也然僧又当知各为本分事重努力熏修庶几佛恩国恩两无所忝不可徒崇虗文而有荒实践也皇后千秋遇皇后千秋日挂念诵牌今某月某日恭逢皇后千秋令节谨集僧众登殿讽诵所萃良因敬祝皇后懿筭千秋伏愿八方天神来密佑更资遐筭助我皇仰劳大众同念金刚无量寿云云圣节仪同证义曰皇后母仪天下助我皇共致太平故丛林有千秋之祝称扬淑德求佛冥加臣僧之义所当然矣受敕奉旨凡朝廷旨临山先差能执六人预备龙亭出寺五里迎接时至住持领众山门外两边立定不得参差失仪殿上设香案鸣钟鼓候旨到齐跪俯伏旨过一齐起立随后龙亭供奉殿中众僧于殿前丹墀两序排定皇恩御诏临山大众顶礼三拜万岁拜巳一齐俯伏书记捧诏向东边高立宣读毕仍供龙亭住持至亭前拈香三拜巳再同众僧谢恩九拜问讯巳齐鸣法器及大钟鼓诵南无无量寿佛捧诏登御书楼藏供巳维那收佛号天龙圣主护世周全皇恩深重莫名言奉报X在心田众僧䖍䖍顶戴万德诠南无吉祥王菩萨摩诃萨住持陪官或当日或隔宿住持上堂谢恩祝𨤲证义曰受敕奉旨如降香赐衣赐号赐诗文诏陞座等并附祝𨤲者皆谢恩祝圣故按元大德七年八月二日护持圣旨到山住持元叟端禅师领众望阙谢恩罢上堂云平生抱愚拙心意安林丘磐陀一片石松下聊优游回鸾五色诏瞥尔来巖幽天恩浃肌骨浅薄将何酬愿君为尧舜愿臣为伊周金枝与玉叶光耀千千秋万民赡秔稌四海销戈矛竺仙正法眼如水常东流又明太祖皇帝赐元极顶禅师紫衣师谢恩上堂云内使传宣出紫宸赐衣何幸及微臣金襕照耀天人喜白㲲鲜明雨露新光宠山林同佛日暖除霜雪布阳春余生受用流传远万岁宗门沐至仁景命四斋月旦月望初八念三名景命四斋日隔宿客堂挂讽经牌正日早课先祝圣课毕住持说小参朔望粥后斋堂集众诵饭后诵行堂师先于案上中供一佛香烛齐备两边桌上备律本鱼磬等候开小静鸣钟三下侍者传X炉众集展具拜巳住持拈香维那举香赞住持拜毕登座两序亦挨次撩衣而坐维那鸣磬开经乃至诵竟回向下座众展具三拜各回本处若值冬月在禅堂内者免诵侍寮收诵戒牌初八念三诵仁王般若同此又古规朔望日早粥二板后斋堂用普茶宣规约今禅宗权开非时食戒普茶移在晚二板见下住持章朔望条说证义曰四斋称景命者始于隋开皇三年诏天下正五九并四斋日各寺建祈祷道场不得杀生命取藏经中有毗沙门天王每岁巡按四大部洲正五九月治南洲故禁屠宰而唐之藩镇每上任必犒士卒须大烹宰故以正五九不上官为禁杀也今误为忌者非即四斋念诵亦遵佛教敕令人解义照自心源有则改之无则加勉非但为诵经释愆报恩也噫念诵释愆报恩虽未解义犹存其礼今有绝弃不行违背甚矣按续高僧传及云栖崇行录释僧云者住宝明寺以讲演着名四月十五日临诵戒时白众云戒乃人人诵得何劳数闻可令一僧竖义使后进开悟众无敢抗遂废诵戒七月十五日众集忽失云所在四出追覔乃于古冢中得之流血被体问其故则云有勐士执大刀厉声呵云僧云尔何人斯敢废诵戒妄充竖义X即以刀刽我身痛毒难忍因扶掖还寺竭诚忏悔经于十年至心尽敬依式诵戒临终之日异香来迎欣然而逝时咸嘉其即世惩革云云栖莲池云今时尚经论而轻戒律二千年来半月诵戒无复有举行者予不揣与废坠于山中人犹未之信也果报炳然于云公有征愿覧者思之百丈丛林清规证义记卷第一百丈清规证义记X卍XXX百丈丛林清规证义记卷第二唐洪州百丈山沙门怀海集编清古杭真寂寺苾蒭仪润说义越城戒珠寺住持妙永校阅报恩章第二述曰礼重祭祀所以报恩酬德而一切恩中国恩为最钦惟盛朝崇佛爰及僧伦所以体恤之者极至圣圣相承罔或有间释子追慕其容巳乎国忌之规所以立也至若诸天有护法之恩于是有斋天之规日月有照临之恩于是有护日护月之规檀越有信施之恩于是有祈晴祈雨遣蝗之规凡此皆报恩也又有兼求恩者则祈祷韦陀是也以天尊现天身而X护法愿力宏深有感斯应故南山赞云韦陀将军最多洪护若见魔属惑乱比邱则悽惶奔赴应时剪除可谓善于形容天尊护法之心矣今丛林中凡遇灾难等事祈祷韦陀无不灵应知求恩自知报恩故以附于报恩一章灶神以大众饮食所赖本为五祀之一故殿于卷末也国忌佛事逢本朝先圣忌辰隔宿客堂挂牌某日恭逢皇帝昇天忌辰早课大众师齐诣大殿讽楞严呪念佛伏愿圣心垂鉴佛日增辉皇帝圣位供大殿佛前设香花灯烛菓供几筵正日早课僧众云集烧香传炉住持拈香维那举香赞课诵如常是日大殿设坛讽金刚经知客请住持拈香上供时住持上香上茶汤念诵毕维那回向云某州某寺住持传法僧某甲于今某月某日恭遇皇帝圣忌之辰谨集僧众讽诵经呪所萃殊利谨伸回向伏愿神游八极乘云车风马逍遥位证中天受玉殿琼楼快乐十方三世一切佛敬维先主护法周全葵忱倾向莫名言奉报在心田众志䖍䖍唱诵利先天奈麻昇天界菩萨摩诃萨证义曰此先帝陟天道场理合举行供天X凡供天法事预日知客于法堂命香灯师打扫洁净及张挂幢旛灯綵庄严供具等事堂正中上首设高座供佛法僧三牌位次于左右两傍舖设香案桌围供器奉供光明会上侍从诸人及三界司事神祇等四十六牌位亦罗列香花灯烛等事次于丹墀下中间设天仙位供物俱同凡供菜面饭俱要丰盛如法切不可用生冷不可食物反招不恭过愆如是齐备前一日晚止静后鸣鼓三下知客通知维那等齐集次请斋主拈香众师严净巳即发符牒预达诸天仪如常式但加结末光明会上护法诸天日月星斗曜人间持国赐安然供奉心䖍福寿永绵绵南无登云路菩萨摩诃萨次日五更忏师洁躬祇候法堂灯烛供献俱备知客鸣鼓三下领众师齐集知客请斋主拈香余事载科仪兹不赘科仪有详略二种详本别行略载禅门日诵唯四十九牌位式列左奈摩中天教主本师释迦牟尼文佛东方阿閦佛南方宝相佛西方无量寿佛北方微妙声佛过去宝华功德海琉璃金山照明佛宝胜佛无垢炽宝光明王相佛金𦦨光明佛金百光明照藏佛金山实葢佛金花𦦨光相佛大炬佛宝相佛奈摩金光明海微妙法炬最胜经王奈摩光明会上诸大菩萨信相菩萨金光明菩萨金藏菩萨常悲菩萨法上菩萨婆婆界主号令独尊大梵天王并诸眷属之位X地居世主忉利中王帝释尊天东方护世干达婆主持国天王南方护世鸠槃茶主增长天王西方护世大龙王主广目天王北方护世大药叉主多闻天王亲伏怨魔誓为力士金刚密迹尊天特尊之主居色顶天摩醯首罗尊天二十八部统领鬼神散脂大将尊天能与总持大智慧聚大辩才尊天随其所求令得成就大功德尊天殷忧四部外护三洲韦䭾天将尊天增长出生证明功德坚牢地神尊天觉场垂荫因果互严菩提树神尊天生诸鬼王保护男女鬼子母神尊天行日月前救兵戈难摩利支尊天百明利生千光破暗日宫太阳尊天星主宿王清凉照夜月宫太阴尊天秘藏法宝主执羣龙娑竭罗王尊天掌幽冥权为地狱主阎摩罗王尊天五岳居东泰山府君天齐仁元尊神铁围两山十八狱主十殿冥王尊神空神地神昼神夜神一切护身诸神等众无色四空非非想处无所有处识处空处诸大天王色界四禅五那含天色究竟善现善见无热无烦诸大天王色界四禅外道所居无想天王色界四禅居凡夫位广果福生无云天上诸大天王色界三禅遍净无量净少净诸大天王色界二禅光音无量光少光诸大天王色界初禅天主大梵次及梵辅梵众诸位天王欲色之间示为波旬五帝大魔及诸魔天欲X界居顶他化大自在天王欲界居次恒受化乐自在天王欲界居中兜率陀天知足天王欲界空居夜摩天王居须弥顶四方各八三十二大天王居须弥腰四方四部诸天天子因本空居应世吉凶诸星宿天须弥山下如次三级常憍天持鬘天坚首天诸天天子光明会上迹示八部紧那罗王迦楼罗王摩睺罗伽王等一切神王光明会上迹掌器界尼连河神主雨大神大饮食神风水诸神火神等神东西两土十八伽蓝本寺伽蓝护法圣众天干地支六十太岁十二宫神诸大星君值年太岁本命宫曹业道冥官一切星君某省省主某府府主某县县主城隍尊神当山土地正神某坊土地正神凡供天法仪略如日诵本中常仪行之兹备疏式云伏以灵山会上受如来付嘱之音摩竭场中证世主妙严之品羣生有赖三界高居幸蒙降临希垂朗鉴爰有一四天下南赡部洲大清国省府县都图土地祠下居住奉佛修斋供天为祈保何事云云信是日稽首拈香至心皈命光明会主释迦文佛金光会上诸佛菩萨天龙八部权实圣贤金莲座下恭通情者伏为何事云云特选今月某日敬陈簠簋之清斋遍奉权舆之天主望垂天恩俯纳下诚伏愿佛心哀愍天德宏敷随本愿以施恩示X感应之如响人心克一天听斯聪大显威神用资法化右疏恭奏三宝诸天速疾垂恩无任惶悚激切之至年月日某某具疏证义曰金光明经藏有三译一北凉昙无谶译四卷即今流通本二隋僧宝贵与天竺志德合入有八卷三唐僧义净译十卷文义週足名金光明最胜王经今之供天但宗北译供二十诸天太略矣此有四十九位乃并宗三译足见古规详细甚妙今摘录金光明最胜王经第八卷大辩才天女品偈一段以证古规经云我今皆召请佛之声闻众皆愿速来至成就我求心所求真实语皆愿无虗诳上从色究竟及以净居天大梵及梵辅一切梵王众乃至遍三千索诃世界主并及诸眷属我今皆召请唯愿降慈悲哀怜同摄受他化自在天及以乐变化覩史多天众慈氏当成佛夜摩诸天众及三十三天四天王众天一切诸天众地水火风神依妙高山住七海三神众所有诸眷属满财及五顶日月诸星辰如是诸天众令世间安隐期等诸天神不乐作罪业敬礼鬼子母及最小爱儿龙天药叉众干达阿苏罗及以紧那罗莫唿洛伽等我以世尊力悉皆申召请据此经文当依此古规备供方能感通也后之高贤其留意焉护日护月凡遇日蚀月蚀客堂预日挂牌某日某时日蚀合院大众师闻钟声齐诣大殿前护日时至库司向日设供大众闻钟声云集住持拈香维那举香云葢三称毕齐念奈摩日光遍照菩萨至光还圆上供先念心经次变食甘露真言等乃至供毕维那宣疏护日疏云伏以此日而食占五纪之或乖畏天之威虞六沴之将作故徇民情而救护谨依佛力以祷禳由是现率众僧谨发诚心齐诵东方琉璃世界日光遍照菩萨圣号用伸救护所冀日精速赐还光伏愿五色开而黄道明照临下土羣阴消而阳德盛昭回于天圆光週遍圣德难量森罗海印焕天章沙界被恩光普济冥阳同庆大轮王奈麻日宫太阳尊天菩萨伏以月耀阴精而主夜所赖照临天示咎征于下民于焉薄蚀既戒既惧以祷以禳由是率领僧众谨发诚心齐诵东方瑠璃世界月光遍照菩萨圣号用伸救护所冀月华速赐清光伏愿妖氛灭迹一轮现大地山河玉兔长生万象纳广寒宫殿香飘桂粟宝镜团圞银河清冷众星环光明照耀宽缺处重圆敬礼利人天奈麻月宫太阴尊天菩萨证义曰此报日月照临之恩也所谓蚀者日月交会日为月掩则日蚀日月相望月与日亢则月蚀亦名薄蚀黑气往迫为薄日月黄赤无光如有物逼迫之象也形色亏缺为蚀日月亏缺被侵如虫X食叶也然此薄蚀亦七难中之一难人与万物皆受照临之恩故须护护者乃下土凡民各尽诚心以回天象之意云尔或曰护本界日月何故念东方菩萨名答曰名义相符故称彼洪名救我日月且佛法无边天心效顺称之宜矣结赞仍称日宫月宫者仍从其本称也若约理言日者实也常充实故以实智照真如理遍灭众生一切迷暗令登涅槃山暂时不觉如同死人故须护也月者缺也有盈缺故以权智照世俗事遍除众生一切烦恼令游清凉海一念执滞堕坑落壍故须护也若午后护月不须上供以诸天早食不受午后供然清茶香烛自可供附中秋祀月八月十五日晚粥前客堂挂牌是晚合院大众师闻钟声齐诣大殿前拜月黄昏二板库司于大殿前对月设供位供品唯香华清茶灯烛知客鸣钟三下众集传炉住持拈香维那举香云葢月宫太阴菩萨诵药师呪二十一遍展具礼月宫太阴尊天菩萨二十四拜拜毕起具举赞云开空净独露婵娟皎洁无瑕体自圆一月一周天普照无边恩光被大千奈麻月宫太阴尊天菩萨各回本寮闻鼓声齐集斋堂吃普茶每人加月饼一箇证义曰中秋相传是月诞故举世皆祀之约佛教X而论祀月上供宜在上午葢月类天诸天不受午后供也足以清规但设供位具花香烛水而巳不具食物上供也迩来丛林祀月同俗讹谬巳久甚至有称礼月光遍照菩萨者或称礼解脱月菩萨者更有上供时用斋佛仪者尤为谬悞愚者不识以讹传讹诸方高明宜更正之或曰日月运行其德无二今只祀月未见祀日何也答比从俗之礼俗不尚祀日故又月者阴幽借其辉映万彚资其清凉论其功为日之亚若其德则大有近于吾佛之道者灵照自如亏蔽不能损其光何其明也影现众水大小未尝异其照何其公也容光必照何其圆也清净自若何其寂也入污浊而不染何其贞也循环不息其运何其恒也盈亏不爽其时何其信也光被万象而无应心何其虗也映星宿而独耀何其炽也咸对一切目前何其普也若能因月而悟心则本觉自照障不能昏非之月明乎广利无方恩冤不二非月之公乎头头是道法法全彰非月之圆乎处喧嚣而常静非月之寂乎居尘秽而独洁非月之贞乎自强不息非月之恒乎孚及豚鱼非月之信乎物来顺应非月之虗乎惟其近于佛道若此故灵鹫说法常以月为喻寒山则云我心似秋月无物堪比伦呜唿月之德可谓盛矣今中秋之交称为月诞虽系俗传而天高气爽分外增明大圆镜智如对目前于此时而专祀之X不亦宜哉或又曰佛制比邱不拜天人等今月宫亦类诸天何以拜耶答曰律制约迹而论彼是俗神未登道果故不许拜拜则恐损彼福故制清规约本而论凡诸天神多圣贤应化今乃礼其德敬其护法故可拜若无德无护不涉于佛教者应遵佛制不拜为正若为名利而阿謏曲媚于世礼者则自他俱损不祥甚矣祈晴祈晴仪轨具载金刚光𦦨止风雨经是佛覩说但此经唯大藏有世难举行今且随世而行久雨不晴客堂先白方丈次挂牌于山门上正中祈晴又用黄纸牌位牌书奈摩金刚光𦦨止风雨经光𦦨会上佛菩萨十七字为一莲座设于某处须如法严治坛场陈设供养住持专心加谨僧众各务整肃或有官员拈香或常住发心祈求皆务各竭真诚以期挽回天意不可虗应故事至期书记先付意旨维那知会堂司客堂报众挂祈晴念诵牌如常式斋粥二时后鸣钟集众讽经或三日五日七日随时而行轮僧十员或数十员分作几引接续讽诵谓之不断轮必期感应方可满散忏谢大悲圣主中道神章圆融无碍妙难量结界净坛场众等宣扬热恼化清凉奈麻清凉地菩萨奈麻大悲观世音菩萨持大悲呪二十一遍念观X音圣号千声旋遶念毕鸣引磬二下归位向上立维那鸣磬收佛号巳天关久锁不开容日夜滂沱鼓黑风为除民灾求吉岁应时迸出一轮红爰有一四天下南赡部洲大清国某省某府某县某寺住持某甲是日至心拈香皈命娑婆教主释迦文佛光燄会上诸佛圣贤天龙八部司事尊神诸莲座前恭通情旨仰祈垂光俯赐感应切见淫雨为戾物用不成百川横流民无宁处葢众生共业所感唯上帝好生为德由是谨发诚心启建祈晴道场每日众僧讽诵神呪佛号仰叩诸圣祈求晴霁速赐感彰伏愿扫迷云于四野阴沴潜消丽杲日于中天容光必照俾五行各顺其序而万彚悉遂其生右疏恭请佛天洞鉴龙神施行年月日住持某甲等具疏诸佛如来悯念众生为求杲日破浓阴久雨得新晴遍地光明万类乐欣欣奈麻光𦦨会上佛菩萨奈麻本师释迦牟尼佛药师瑠璃光如来日光遍照月光遍照大悲观世音南无金刚光𦦨止风雨经光𦦨会上佛菩萨即换第二引僧众如前讽诵如是轮替鱼音不绝凡上供如常仪此疏当写二道建首日初时回向焚化一道上奏三宝诸天以求速应一道供坛上佛前每时回向宣读一遍至天晴大回向焚化证义曰生物者日日盛为枯焦之由润物者水水X淹为腐烂之始故非时风雨及过时不雨皆为灾难理合䖍求以冀风调雨顺也祈雨久晴不雨山门上挂祈雨牌次依大云轮请雨经文陈设结坛择洁净地方广十二步以为道场筑坛其中东向高一尺方十步取洁净黄土埿坛四周坛中设牀方广二丈为高座覆以青幄幄中设主坛僧座一高桌一两傍设诵经矮座并矮桌如其人数凡座褥桌帏皆以青色从高座东量三肘外设青帏高桌一桌上设供器及乳糜杂果供龙王一身三头竝诸眷属西向从高座南量五肘外供龙王一身五头竝诸眷属北向从高座西量七肘外供龙王一身七头竝诸眷属东向从高座北量九肘外供龙王一身九头竝诸眷属南向坛四角各竖青旛七一旛下各燃油灯一灯前四角各设花瓶插诸鲜花坛之四周或一步或数步外以蓆为墻四面有门门各畵二行龙守护即用以结界经云或灰或水以为界畔者今以此代之龙首皆向门而蜿蜒其尾互相钩结门外有屏亦以蓆为之选高行持戒僧一人主坛两序亦择戒行清净僧唪经又选僧二人入坛为侍者以供添香注水之役僧皆青衣薰沐斋祓悉如经说昼夜严净䖍诚结愿讽诵经文至一七日或二七日远至三七日自然感召天和甘霖应祷矣证义曰此先总说也坛用黄土代𤚩牛粪耳𤚩牛X即雪山白牛纯食雪山香草其粪香洁可用余牛皆臭秽不堪用我东土不能取此故用净黄土代之又庄严经所云青色者青盖北方黑色取水德也又一肘即今裁尺一尺三肘即三尺耳次四方龙王像说龙王像畵于插屏上屏高二尺六寸宽一尺六寸屏座高一尺二寸屏心蒙以绢素各按方位照经中法相头数绘于畵上在东方者一身三头在南方者一身五头在西方者一身七头在北方者一身九头并各畵诸眷属围绕下为海涛上有云气龙王眷属甚众不能悉畵今每方各绘四眷属站立左右头数各依中主次经幄说经幄设于坛之正中东向以覆高座方广二丈檐高九尺中隆起如屋用青色布为之搘以黑漆木柱又染索令黑系于四角分绊于地檐之四周皆垂璎珞清净庄严俨如宝界矣次主坛桌座说主坛僧东向桌座各一以木为之设于高座中稍西桌高二尺六寸方三尺帏以青布置经其上用青羃盖经诵则揭之座高一尺六寸方二尺借以青褥次两序桌座说两序桌座设于主坛两傍南北相对或二或四如其人数桌高九寸方二尺亦以木为之帏及经羃皆与主坛同坐则就地敷青褥方二尺次香花烛说香炉一以供炷香烛台二以燃蜡烛又于其前设香炉一用末香叚香燃炽其中以爇瓣香X旁置二盘沉速檀等种种妙香令侍者时时添爇昼夜不绝以表诚敬花瓶四枚分设于坛四角旛灯之前瓶高一尺五寸圆径一尺二寸可容水三斗以黑釉瓷为之下有座竝用黑漆中插种种草木鲜花用石黛和水注满每日别注毋使隔宿花亦日用新好使清芬不绝祈龙天欢喜次食果说乳糜每供各五器杂菓亦每供各五器器皆有托高下大小各随其宜其果竝取鲜好珍品足称上供者次旛说旛用二十八竿设于坛之四角每角各七以新青布为之长一丈竿用黑漆竿首饰以铜钩钩旛下用黑座其安设一竿正当坛之四角左右各三曲抱如矩整齐均一四面皆同次置灯说凡二十八盏设于坛四角各随七旛为位以铜为之高五寸四分上盘深一寸六分圆径五寸承以层台下各一座刻为龙文中燃净油昼夜光明照映一切上来坛法巳竟次当依经作法经云我今召集此会一切诸龙王等据此将欲祈雨先当召请结坛巳僧众俱斋戒沐浴内外皆洁净入坛主法与二表自及住持僧服青色及搭青衣卯时至诣大殿拈香礼佛三拜巳主法举瑶天玉露觉海金波大千沙界散芬陀三昧涤沉痾少水成多一滴净山河南无清凉地菩萨摩诃萨X柰摩大悲观世音菩萨菩萨柳头甘露水能令一滴遍十方腥膻垢秽尽蠲除加持坛场悉清净教有密言谨当持诵柰摩甘露王菩萨摩诃萨田畴龟拆旱魃为殃羣黎䖍祷共奔忙禾稼苦遭伤祈沛琼浆遍界获清凉香云葢一心顶礼十方法界常住三宝恭开如来演法尝宣请雨之经轮葢启端妙显行慈之义设高座而铺黄土䖍结净坛爇明灯以映青旛依经请召由是苦灭乐施诸龙灵感云兴泽沛众姓欢腾据今大清国某省某府某年某月亢旱巳久田禾半枯将成荒歉由是依经建坛求降甘雨以救万民然恐坛仪有错僧戒有亏求不如法难以感通切闻大轮明呪能除此咎众等䖍诚齐持大轮明王呪七遍以安坛仪一心召请某某龙王云云唯愿以他心智运神足通上遵佛敕下愍有情来兹某省速降甘雨乃至最后一合召毕法师长跪合掌依经直白行大X慈法及施一切乐呪文巳法师与表白师即振铃缓缓朗诵呪三遍巳动鼓钹竟法师鸣磬一下又直白经句巳再依经本奉请诸如来一齐执香炉焚香表白举云一心奉请某某如来唯愿诸佛如来运无缘慈敕兹某省速降甘雨共五十四位作六翻召请至最后一翻请毕法师仍长跪合掌鸣磬一下直白经文感应及持呪效验巳起立与表白即振铃同音缓缓朗诵呪三遍鸣磬动鼓钹毕法师立白及诵呪共十一番俱各呪三遍毕鸣磬动鼓钹巳法师抚尺高声白经中敕文共六番每番呪三遍毕鸣磬动钹巳法师长跪合掌鸣磬一下依经白结坛仪轨圆满巳起立与表白执香炉举回向偈每句一拜表白齐和求雨功德殊胜行无边胜福皆回向普愿亢旱诸州县速得甘雨皆充满此乃救急如火燃为求灭障速降雨唯愿三宝及龙天慈愍有情雨应时十方三世一切佛一切菩萨摩诃萨摩诃般若波罗蜜此坛香灯师当尽心守护不得使一切闲杂人乱闯下午二板后法师与二表白及住持其四人入坛鸣鱼朗诵请雨经如是上午请下午诵日日无间至得大雨乃止除此坛外另于附近殿宇中依次轮差僧十人最少四人轮诵大悲呪二十一遍观音圣号一X千声回向拜观音十二拜三皈毕换第二班接鱼如是轮替昼夜不绝以求速雨上供等事一如常仪其牌位书柰摩无边庄严海云威德轮葢龙王并诸眷属之位龙王圣众威德难量钦承佛敕散琼浆大慈临坛场润泽清凉注滴满十方柰麻云轮会上龙王圣众菩萨伏以亢阳为灾百物就藁斯上天之降罚由下民之多愆惟诸佛开慈悲之门而神呪有祈禳之应由是谨发诚心启建祈雨道场谨陈情怀仰希垂听今据大清国某省某府某县某寺住持僧某甲是日至心拈香皈命大云轮主释迦文佛请雨会上诸佛圣贤天龙八部司事尊神诸莲座下恭通情旨葢因本处时值某时亢旱日久少降时雨泉源消竭万物枯藁庶民百姓其苦如熬有司执事其忧如煎切闻佛教有大云轮请雨经呪最为感通由是某甲等于某日启建依法祈祷云集僧众加持经呪然恐事理不週仪不如法难感龙天赦宥未能即霈甘霖由是谨贝表章先奏三宝圣众次奏三界诸天次奏龙玉圣众乞求俯垂鉴照怜愍有情宥其同业之愆赐以平等之泽起云雷于山川牌滂沱矣拯生灵于涂炭厥惟艰哉次祈风伯雨师上承下佑稼神地主尽职关心庶兹多稼亦乃有秋时和X岁稔万民乐业谨竭丹诚稽首上疏右疏恭奏三宝证明金莲台下诸天洞鉴宝座下龙神诸神宝座下年月日住持某甲等九顿谨奏附额联大云轮坛大霈甘霖田畴得而滋育洪敷惠泽草木被以生成证义曰祈雨仪轨俱从佛经录出惟结坛设座旛惺图像等经费浩繁若系宰官举行固属易办倘为僧众发心可用纸木代金帛祇须䖍诚整齐而巳然经有若汎雨时亦能令止之句可见此经亦可祈晴而用但改经文中降注二字为速止二字改请雨为请晴并另换疏语可也此润鄙见私议谨质高明又另坛诵大悲呪助其速赐感通所谓一切所求若不果遂者不得为大悲心陀罗尼也倘于山乡僻野非当道官员所办者但请远近真实高僧随其所专至诚求达亦能致雨云栖华严感应略记云僧道英者陈氏子蒲县人年十八亲为之娶五载同居誓不相触后从并县炬法师听华严经便落发入太行由柏梯寺修行止观属亢旱讲华严经以祈甘泽有二老翁各二童侍时来听讲英异而问之乃知海神因曰今为檀越请下微雨翁敕二童童即从窻孔中出须臾大雨霶霈远近咸赖此讲华严经而感时雨霶流也又法华持验纪云梁云光法师普通二年召于内殿讲法X华经天雨宝华天监中帝以亢阳问志公公曰云能致雨帝因请讲法华至其泽普洽雨即大霔高下霑足此讲法华经而感雨也又云隋灵应南天竺寺释真观钱塘范氏子少有奇相舌紫罗纹左右手有仙人字诵法华经日定一部开皇十四年亢旱时请讲海龙王经骤雨滂注此讲海龙王经而致雨也又云宋明州释中立鄞之陈氏子丱岁出家赐号明智熈宁中居南湖继神智席日宣止观元祐中再主延庆寺修法华忏法七年行法将圆一日于禅观中见大舟师座其中以行自是辩慧泉涌师诵法华踰万部禳救灾旱靡不神验此诵法华经并修忏而致雨也又云宋会稽道味山释宗利既具戒往姑苏依神悟修法华满三载俄见普贤乘空过前寻诣新城碧沼专修念佛三昧政和元年天旱祷雨夺龙王现金色身甘雨霑足此念佛而致雨也又金刚持验纪云唐吕文展开元三年任阆中县丞雅好佛典尤专心持诵金刚经至三万余遍灵应奇异年既衰暮三牙并落忽生如旧在阆中时属亢旱剌使刘浚令祈雨才持一遍遂获沛然又若霖潦别驾又令诵经祈晴照时开霁此诵金刚经致雨也又明季杭州莲池大师参学回杭欲覔一深山养道见云栖坞幽静遂驻钖结茆属时亢旱村民请师求雨师云老僧在此只知念佛并无祈雨法术村民云只要大师念X佛允请出山在田坂念佛雨遂至村民感德而乐助遂成梵剎此亦以念佛而致雨也故知祈雨全赖高僧平日功勋方能感通亦须请主如法䖍祷方应若请主不斋戒僧众无道德伹为应酬故事难感天和矣甚至喧閙杂秽酒肉游戏匪唯不感更多愆也附祈雪仪轨无传私谓可以祈雨法变通行之五祖演甞有念诵开首偈云一年只余此月天道未甞降雪奉告三界龙神各自递相报说普天普地铺银且要应时应节更望大众慈悲为念神呪助力附录于此遣蝗凡遇遣蝗事急如火藏无遣蝗之经古有求天之仪客堂先白方丈次挂牌遣蝗本月某日护法某甲为遣蝗事诵金光明经几日至某日五鼓供天顶礼金光明忏法几日为祈蝗净年丰万民乐业诸师芳名开列于左某师某师其余仪轨见后住持章念诵条说今录疏式今据大清国某省某府某县某寺住持某甲是日稽首拈香皈命金光会主能仁慈尊光明会上寄位诸天梵释四王天龙八部器界诸神司事圣众诸宝座下恭通情旨切念飞蝗蔽天惟㐫荒之可虑遗孽入地恐滋蔓之难图匪假神功之驱除虽极人力而罔措由是即于本月某日谨X发诚心启建遣蝗保苗道场每日命僧讽诵金光明经五鼓供天礼金光明忏伏愿以此功德消殄灾虫涤之风雨扫种类以无遗投之江河随业感而自化民安其业物遂其生某等不胜急切仰望之至年月日住持某甲当道有司某甲九顿谨奏保苗护稼司事尊神驱逐蝗虫遂民生秀实满田塍蔬菓时新护养谢思深柰麻消灾障菩萨其余上供等事并如常仪至蝗止回向他本保青苗会亦在此摄证义曰蝗虫天灾也古规诵金光明经拜金光明忏奉供诸天得捷疾感应按金光明经第二卷四天王品云此经能照诸天宫殿是经能与众生快乐乃至是经能除糓贵饥馑云云又功德天品云以是因缘增长地味地神诸天悉皆欢喜所种糓米芽茎枝叶果实滋茂云云又坚牢地神品云以是之故阎浮提内药草树木根茎枝叶花果兹茂美色香味皆悉具足云云又鬼神品云是经力故诸天欢喜百糓果实皆悉滋茂云云据此可见此经真能遣蝗悉皆丰熟理合广遍流通处处持诵常常不绝则天下太平消灾增福无过于此经故唐译称最胜经王也惜乎迩来除水陆堂外世罕见闻若山野僻地无此经者可将禅门日诵内有斋天法仪从瑶天玉露起至佛慈广大赞止全卷X礼诵亦可但改一心奉请为一心顶礼而巳金光明经感应记云宋僧从礼襄阳人居台州平田精舍慎重庄默喜怒不形于色平居必虔诚持戒梁干化年中夏旱众请师祈雨遂诵金光明经感雨三日时钱武肃王闻之召入府建金光门忏道场云云据此既能致雨亦必能遣蝗矣然必须有德高僧易于感通非草草庸辈之所能为也抑或䖍心持大悲呪代之亦可所谓一切所求若不果遂者不得为大悲心陀罗尼是也伹取真实处求法法皆能感应祈祷韦䭾凡遇荒歉常住将绝粮或为建造或修理等事维那及两序白住持巳预定日期外则请化主通白檀那内则报客堂挂牌本月某日起闻钟声大众师搭衣齐诣大殿持善天女呪祈祷韦䭾客堂请书记预制疏二道一起首宣化告达圣聪一圆满宣化每时披读每日二板后鸣钟三下众集知客请住持拈香维那举香赞巳称柰麻护法韦䭾尊天菩萨即鸣大鱼每时诵善天女呪遶殿计呪一百八遍末遍鸣引磬二下一齐归位呪毕宣疏住持再拈香维那举韦䭾赞赞毕众三拜各回本处每日六时起止同上事急者昼夜十二时再急者日夜调班诵诚心而䖍祷每日上供如常仪至事成就日回向化疏谢护法恩X伏以佛为出世慈父念念不忘僧云住世福田生生欲种爰有一四天下南赡部洲大清国省府县寺奉佛回向信施助米住持某甲切念某等资生幻质须𠙥饮食以充肠借假修真宁免饔䬸而饱腹故法轮未转先展食轮而六度将修先资檀度兹因寺粮屡空僧众待哺爰起募于某日迄于某日共募米若干麦若干荳若干钱若干此虽檀越之宏施实赖韦天之感应用荐馨香聊申敬谢伏愿天眼洞鉴照察无私显示慈恩果因不昧俾乐助之家随施之人现生之内五福骈臻他报之中二严克备右䟽恭申韦天证明谢施回向文疏年月日住持某甲具疏若为建造修理等事于缘满日俱应上供告白韦天以报施护之恩证义曰此祈祷古规也葢古人以道德修行为家务丛林绝无经忏等事大众衣食全赖韦天默护感化十方但有修行决不饿死脱有急难但合诚恳祷韦天默相辅佑从无勉强募缘之事今者多有愚痴匪僧为化缘事以砖砌墻围仅容其身植X立于中如刀在鞘如等在殻者或四面钉钉号钉关站七日者或斩断一手灰布胶漆示诸人者或掘地作坑倒埋其头双脚向天者有巨砖自捶其背至青肿者有用鎻自穿鎻其觜唇者有吃水为斋不食五谷者有双足立桥栏上拜经人见之无不惊者有拖铁索或拖小船等重百十觔者如是过为苦行显异惑众者种种不一非贪即愚真可怜悯我丛林中决定不许行此等魔事但谨守清规依教修行韦天决不负汝矣韦天圣诞六月初三日韦天圣诞早粥客堂挂牌是日恭逢韦天圣诞大众师闻鼓声韦殿上供午梆鸣知客鸣大鼓三下众集上供仪规并载禅门日诵兹不赘惟异白词云葢闻三洲感应护法韦䭾尊天菩萨行齐佛化德摄天人居高听卑善恶随僧俗之感兴悲运智威慈等菩萨之权妙证无为功超有漏伏念末法僧众福根浅薄道力衰微匪资韦天以护持曷使外魔而不娆欣逢圣诞特献𢕟芹伏愿君民获福普天海晏河清国土清宁遍界风调雨顺佛日增辉法轮常转丛林安静剎土多贤圣之徒僧海调和法筵挺龙象之众檀那衍庆道侣沾恩凡所希求吉祥如意证义曰韦天唯金光明经及诸天传出其名而未详其本迹也或曰即密迹力士或曰是楼至佛X伽蓝诞按大灌顶经等西域伽蓝神一十八位我东土伽蓝多供华光关帝龙王等华光诞或云九月二十八日龙王诞不着关帝诞俗以五月十三日依本传乃六月二十四日华光龙王圣迹不多见唯关帝或显圣于玉泉山或示现于黄梅院今显威灵故僧坊尊为护法伽蓝神其诞曰上供仪同韦天伏维大帝匡扶圣教招提气象常新俯顺凡情率土生灵攸赖凛神威之远镇诸方横兆何生惟正直而聪明一切邪非自息是以法王嘉宠恒随金殿之间天帝隆旌屡降宝箓之旨欣逢岳诞共効涓忱敬献香馐伏惟慈鉴从兹肃清觉地并除隐显愆尤𠃔宜德被含生等视内外缁白恭闻伽蓝圣众菩萨智烛三界光照十方以伽蓝为归依尘尘助护与法王为城壍处处分身屏翰僧伦权衡佛事某甲等身投宝剎依本界以为归恭遇诞辰共摅诚而设供伏愿不忘佛嘱遍坐道场翼辅正轮廓清魔路檀那蒙显祐之功家庭叶庆僧众托威权之护觉路亨通法幢建处宗风振起于千秋僧海和时道果圆成于旷劫证义曰西域十八伽蓝名出七佛经等一美音二梵音三天鼓四叹妙五叹美六摩妙七雷音八师子九妙叹十梵响十一人音十二佛妙十三叹德十四广目十五妙眼十六彻听十七彻视十八遍X视东土伽蓝随机不定或一唯华光或关帝或三或五其名位设相𠙥开山最初所定今时又多以关帝与韦天并列实因其灵应等也熙愿赞云关圣大帝威神普应誓愿宏深尤切护法是也祭灶六月廿四十二月廿四八月初三诞辰客堂早粥前挂牌今日恭逢祭灶良辰开午梆闻鼓声大众师诣监斋圣前上供厨房香灯师到监斋位前设香案巳往库房取供菓香烛等午梆知客鸣鼓三下众集烧香传炉住持拈香礼拜维那举香云葢三称乃至呪食毕仪与韦天同唯上供时监院拈香献茶设拜至普供养呪竟维那至中拈香三拜问讯长跪合掌白云恭闻监斋大士智超空劫妙应时机陈粢盛以忘功一粒现须弥之相居云厨而不宰大身周法界之门福护僧伦权衡佛事仰赖威德特设斋筵伏愿以乘愿之神明鉴虔恭之将事随意化身示有相而原非色相变生为熟即食轮而助显法轮使开厨而证入显发羣机令触味以知归冥加提持僧众调和人人行门精进咸餐法喜在在永播真风证义曰祭灶虽同僧俗神异佛门是监斋大圣迹同诸天应早晨祭所谓诸天早食也今规约午祭亦可矣迩来僧坊同俗晚祭此于鬼食甚为不可非时而祭神不受享徒费无益又河南府志云唐X至正初少林寺向有一僧蓬头祼背跣足止着单棍在厨中作务数年慇懃莫晓法名至十一年颕州红巾贼率众突至少林欲行劫掠此僧乃持一火棍出变形数十丈独立高峯贼见惊怖僧大呌曰吾紧那罗王也言讫遂殁人始知为菩萨化身塑像寺中遂为少林伽蓝天下僧坊遂以此人为监斋而肖像供厨上也百丈丛林清规证义记卷第二百丈清规证义记X卍XXX百丈丛林清规证义记卷第三唐洪州百丈山沙门怀海集编清古杭真寂寺苾蒭仪润证义越城戒珠寺住持妙永校阅报本章第三述曰霅溪仁岳大师尝云儒家者流有终身之忧者考妣远日之谓也释氏子岂不然乎彼所以思生我劬劳之亲此所以怀度我慈悲之父其德罔极其孝攸同观夫夙世出家之徒具沙门之形奉释迦之姓至佛涅槃日不能斋庄致礼者众矣予窃伤之观师此言其所以警吾徒者甚至是即清规中报本一章之意也涅槃如X是降诞亦然涅槃尽追远之诚降诞庆昙华之现故同入报本其意深矣至如药师弥勒文殊普贤观音势至地藏准提诞辰仪轨亦附列者以诸佛菩萨悲愿宏深举世所共钦故释迦佛诞四月初八日佛诞客堂预日挂牌明日恭逢本师释迦文佛降诞之辰是晚合院大众师闻钟声搭衣持具齐诣大殿礼佛展具天上天下无如佛十方世界亦无比世间所有我尽见一切无有如佛者奈麻本师释迦牟尼佛文殊弥勒十方诸佛十方菩萨三皈依午前启请上堂午饭后合院大众师闻钟声齐诣大殿前称扬圣号浴佛伏愿佛日增辉法轮常转释迦如来九龙吐水灌沐金躯唵㫊暮伽废噜者娜摩诃亩陀啰摩抳钵头么入缚攞跛啰韈亸野𤙖唵底沙底沙僧伽娑诃恭闻法身现相祥光霭净饭之宫化佛应真瑞气拥迦维之国金躯生处便能一手指天宝体浴时X遂感九龙吐水四方遍顾七步成莲称上下之独尊受人天之交赞不恋王宫富贵直趣雪岭修行十九学道出家三十降魔成佛演经至五千余卷住世于八十多年开三乘方便之门导七趣菩提之路忆昔周昭王甲寅二十四载我佛降临当今大清朝之几十几年真风远被众等荷生成之德今辰竭庆贺之诚冰洁道场云臻梵侣金盆高捧喜观悉达太子之金容圣水频倾仰见摩耶夫人之圣德欲觐我佛之光辉须仗雷音之唱和天上天下无如佛十方世界亦无比世间所有我尽见一切无有如佛者毗蓝园内降生时龙与诸天咸灌沐如来所有吉祥事我今灌沐亦如是我今灌沐诸如来净智庄严功德聚五浊众生令离垢同证如来净法身香花灯涂妙庄严供养如来法报化唯愿慈悲受供养穷未来际作佛事众宝庄严微妙座诸珍间错作花台准教加持将奉献唯愿慈悲哀纳受唵㫊暮伽钵头摩逊娜𨽻䭾罗䭾罗抳漫拏𨽻吽愿此香花灯遍满十方界供养佛法僧受用作佛事唵誐誐曩三婆缚伐日啰斛九龙吐水沐浴金身天上天下独为尊七步宝莲生威德光明法界永沾恩奈麻吉祥会菩萨摩诃萨愿消三障诸烦恼愿得智慧证明了普愿灾障悉消除世世常行菩萨道功圆万德位证一乘是天中天上无二上横遍十方竖穷三际成佛顶佛尊唯独尊本以迹彰首羣灵而成正觉机因时应从五浊而示降生脱珍服着敝衣扇真风于末世舍化城登宝所揭慧日于中天无佛无魔剎剎宣扬正法非垢非净尘尘灌沐金躯证义曰迩来僧坊但供太子降生之像未闻浴佛之举殊为缺典浴出藏字函准经所说先作方坛中以净泥和香水作日卓一张敷浴牀座上安浴盆盆内安小浴牀牀上供悉达太子像人各以二指取少许水浴佛口诵偈呪浴佛之水各自洗头名吉祥水浴竟用棉拭洁仍供座上云云此之佛事包括如来一代时教今俻录源委以示初学按天竺分东南西北中五大国佛生中天竺迦维国帝皇家姓剎帝利氏瞿昙梵语瞿昙此翻甘蔗其始祖王仙为猎人射死血入地生甘蔗二本日炙开一生男号甘蔗王一生女善贤妃生子作转轮王以日炙又名日种传七百世至净饭王佛以累劫功行满足从兜率天降神皇宫于摩耶夫人腹时周昭王二十四生或谓二十六年甲寅岁四月八日生名萨婆悉达七日母昇忉利赖姨母摩诃波阇波提乳养至一十九岁踰城往䟦伽仙林中取剑断发脱身宝衣从猎师贸袈裟为比X丘参学仙人数处复北渡恒河至伽阇山静坐六年苦行日食一蔴一麦以续精气复自念若以羸身而取道者彼外道则言自饥是涅槃因乃浴于尼连河受牧女乳糜至菩提树下释提桓因以吉祥草敷坐跏趺于上自誓若不成道不起于座魔王波旬欲伽迫害百计不能少挠作是言曰汝今宜可速起还宫若不尔者当持汝足掷大海外尔时菩萨如师子王心无惊畏告言波旬汝曾供养一辟支佛受八戒斋由斯福故得为天王然我巳于阿僧祇劫具足成就难行苦行大地未有如针锋许非吾昔日修苦行处假使魔众如恒河沙不能倾动我之一毛云何汝今欲以吾身掷大海外魔复言曰我于往昔施辟支佛得为天王斯事可明今汝所说以何为证于是菩萨伸手指地曰此知我尔时地神从金刚际踊身而出合掌白言诚如尊教有此地来我为其神此地无有如针锋许非是菩萨本行之处魔闻斯言颠倒而堕作礼悔罪而去破魔军巳二月八日明星出时豁然大悟得无上道成最正觉世传以腊八日谓周正建子故时年三十岁矣于摩竭提国阿兰若菩提场中为大乘菩萨演说华严小乘不见不闻犹如聋瞽以梵释劝请乃诣鹿苑为憍陈如等五人说四谛法及人天因果历十二年时四十二岁至方等会上以大乘教转大法轮说六度法淘汰弟子说维X摩楞伽等经历八年佛五十岁多说般若淘汰执情又二十二年时佛七十二岁说法华经乃至八年以诸弟子皆可任重授记作佛方畅本怀为穆王五十三年壬申岁时佛七十九岁将示涅槃先往仞利天为母说法佛姨母大爱道等五百比邱尼舍利佛目犍连等七万阿罗汉不忍见佛涅槃同时入灭至次年二月十五日佛在拘尸那城外涅槃时至十界悉集各献妙供佛俱不受最后纯陀献供佛受之为诸比邱说常乐我净及敕依戒为师依四念处住复言无上正法悉巳付嘱摩诃迦叶当为汝等作大依止犹如如来又以阿难在娑罗林外为魔所娆乃敕文殊云阿难吾弟给事我来二十余年得八不思议闻法受持如水注器欲令受持是涅槃经文殊奉敕以呪降魔摄阿难归佛言有梵志须䟦陀罗年百二十未舍憍慢汝可告之如来中夜当般涅槃即与同回闻佛说法得阿罗汉佛告大众自我得道度憍陈如最后度须䟦陀罗吾事究竟二月十五日夜中说遗教经复伸告诚汝等比邱于我灭后当尊重波罗提木叉是汝大师如我住世无异云云即在双树下右脇而卧寂然无声入次第定顺逆出入共二十七反三回告大众以大般若真空实相为本源便般涅槃弟子阿那律升忉利天告摩耶夫人自天而下世尊起棺说法慰母复语阿难当知我为后世X不孝众生故从金棺出问讯于母至七日迦叶出定知佛涅槃与五百弟子自耆阇崛山步行至悲哽作礼佛现双足出棺时巳二七日人天等各持香木至茶毗所化火自焚七日乃尽众收舍利满八金壜阿阇世等八国王共争夺舍利后听谏止八国各请一金壜回国供养至一百年后阿育王复收诸舍利敕诸神力一夜造成八万四千塔每一塔藏一舍利复敕罗汉耶舍尊者放八万四千光随光分送舍利塔人天八部悉皆分遍我震旦国考古相传有十九塔今最灵着者宁波阿育王寺一塔也佛成道佛前上供众集烧香传炉住持上香维那举赞住持三拜不收具长跪献茶献菜等皆侍者递送知客置几上举三拜而立至念普供养呪仍跪维那出班上香展具三拜长跪合掌作白凡佛菩萨前上供皆同此唯改白文恭闻如来无量劫来成佛岂假进修为悯众生日用不知示以先觉觉自觉他而成觉道世出世间而称世尊阐一代之化仪遵先佛之遗轨坐菩提树魔宫隐而无光现优昙花法轮炽然常转故始喻初日先照而末示拈花正传顾末裔之何知诵遗言而有愓于今月八日恭遇如来成道之辰现前大众少伸供养所愿色空明暗咸宣微妙法音蠢动含灵共证智慧德相腊月八日觉帝扬灵菩提场X内道初成夜半覩明星普救迷情幽暗悉光明正觉山前覩明星而悟道大千界内揭慧日以流辉证义曰释尊初成道叹云奇哉一切众生具有如来智慧德相但以妄想执着不能证得噫可见此道人人能成也人之不能成者溺于五尘情欲妄想耳故耳虽日闻道犹聋者之于钟鼓也目虽日见道犹盲者之于日月也夫道之大也天地不足以为量故无范围天地之量者不足以入道道之贵也轩冕不足以为荣故无尘视轩冕之度者不足以入道道之远也沙劫不足以为期故无一念万年之识者不足以入道故曰说道易成道难道非难也人自难之耳古云使道而可献莫不献之君道而可进莫不进之亲道而可与莫不与之子孙确哉言乎所谓自性自度也故吾释子于斯日也当深思皆有智慧德相之言不应自轻而退屈矣佛涅槃二月十五日佛涅槃日客堂预日挂牌明日恭逢本师释迦文佛涅槃之辰是晚大众师闻钟声齐搭衣持具诣大殿礼佛是日闻鼓声大众师依派班次诣大殿礼释迦如来涅槃礼赞文忏并X诵遗教经恭以能仁应世寂默证真廓千界以居尊抚四生而为子形随物现元同非相之身教逐机兴讵异无言之道爰自法轮载转化迹弥隆半字初谈譬击蒙而靡倦百金后寄犹赎命以唯勤普令烦恼之俦安住如来之藏四心告满三德云归所谓不令一人独得灭度皆以如来灭度而灭度之是故入于涅槃不可得而思议我等鹤林既远痛失于前缘像法犹存忝遵于遗训今值中春之日缅怀北首之仪㵎藻溪苹聊表荐羞之礼升香叹德少申哀慕之诚唯愿洪慈俯垂昭鉴大慈悲父无上医王为怜病子设权方示现巳云亡法性真常寿命实难量囿于化者终于尽顺世无常寓诸幻而返诸真是名寂灭大定恒常永住恒河沙劫圆机普应示现千百亿身证义曰按大般涅槃经佛涅槃日献供如云挥泪如雨噫何其哀也又读清明藏驰实字函中释迦如来涅槃礼赞文摹写如来涅槃相貌如在目前备恋慕之意近时人罕知之绝而不举大忘本矣X惟思齐大师倡涅槃会于宁波阿育王集众礼忏朝舍利岁为常例或问曰吾闻诸佛法身遍一切处本无出世及以涅槃何用忌日至于禅宗门下单提正令佛祖尚无涅槃何有今乃于无生灭中妄见生灭上供礼忏岂非着境迷心不达理性耶师答曰子知法身常住而不知应迹云亡知法体徧週而不知应迹有所不有应迹安显法身不有舍利谁知应迹既言法身常住岂有间于应身既曰法体遍週宁独隔于舍利子欲拨事求理弃有谈空事相尚迷况理性耶昔大迦叶将入鸡足山必遍礼诸塔后方入定夫迦叶禅宗之初祖也岂其不达理性而然耶当知如来涅槃不可思议非常非断非有非无不应以偏见而生分别葢子所执法身常住不达如来善权方便利益众生之事良由不深明理教而致然耳呜唿自师倡为此会后人踵而行迄今不替俾人人知我佛之恩而尽报本之诚师之功德其可量哉然礼舍利不必拘定要在此会欲求忏罪报恩不拘何时皆可也云栖崇行录云唐子邻范氏子母王氏不信三宝邻逃东都依广寿寺庆修律师出家忽思亲归宁父失明母巳故三载矣因诣岳庙敷坐具诵法华誓见岳帝求母生处其夜岳帝召谓曰汝母禁狱现受诸苦邻悲泣请免帝曰可往鄮山礼育王塔庶可救也邻即诣塔哀泣礼拜至于四万俄闻有唿X邻声望空中见母谢曰承汝之力得生忉利天矣条然不见莲池赞曰目连感佛教以供僧子邻感神教以礼塔至孝通神明讵不信夫此为救亲礼塔而获益者至于巳躬罪垢以礼塔而复还清净者不可胜数又舍利色相随人随时变化不测历历见闻不能尽述以见佛之威神悲愿二俱不可思议也惟当确信不疑至敬尽礼决有妙应药师佛诞九月三十日药师佛诞早课烧香传炉住持拈香维那举香赞至遶佛毕礼药师佛号十二拜客堂于早粥时挂牌今日恭逢药师如来降诞之辰开午梆闻鼓声大众师搭衣持具齐诣药师殿上供时至集众如常举香赞巳先称奈麻药师琉璃光如来奈麻薄伽伐帝鞞杀社窭噜薜瑠璃钵喇婆喝啰阇也怛他揭多也阿啰喝帝三藐三勃陀也怛姪他唵鞞杀逝鞞杀逝鞞杀社三没揭帝莎诃恭闻东方世界药师如来功德智慧无量庄严放净光明过于日月一切剎土净如琉璃与西方界等无有异十二大愿利乐有情凡有所求皆随其心受持佛名与佛无异具大丈夫相及八十随形一切恶趣无量灾难以佛威神皆得解脱弟子愿得无上X菩提生生世世行菩萨道亦如药师琉璃光如来所发十二大愿利乐一切有情即此娑婆世界身心剎土皆如琉璃面见我佛及阿弥陀所愿法界有情东西相泯二见永忘于中道义共证真常药师海会琉璃相光八大菩萨降吉祥七佛广宣扬日月威光功德实难量奈麻药师琉璃光如来证义曰直解云药师者药以疗病为功师以训道为义即法界大师无上医王也为众生有种种病苦故诸佛有种种法药如十恶是病十善是药四倒是病四念处是药多贪是病不净观是药多瞋是病慈悲观是药多痴是病因缘观是药多散是病数息观是药多障是病念佛观是药六蔽是病六度是药乃至八万四千尘劳是病八万四千法门是药云云琉璃光者梵语吠琉璃此云帝青宝此宝明净可喻佛身而言光者由净故光也称如来者十号之一也约应身乘如实道来成正觉也约报身第一义谛名如正觉名来也约法身无所从来亦无所去故名如来也本经云若有净信男子女人得闻药师琉璃光如来名号闻巳诵持乃至供养形像等须知以念佛因行为能感果佛护念为能应由感故应感应道交故得所求愿满乃至成佛也诵呪感应义与持名相类弥陀佛诞X十一月十七日弥陀佛诞恭闻五梅花绽乃周正建子之时两筴蓂飘正觉皇诞辰之会窃念某甲等爱缠浊国业系幻躯得值真乘观花轮而矢志专修净念望宝地以驰神欲酬母忆之悲心不胜孺慕之诚悃爰设道场敬修微供持万德之洪名宣一乘之秘典所愿绀󳪯垂照金臂流光宝树林中遥听梵音谈实相金绳界内俨瞻妙相记往生伏望洪慈俯垂鉴纳证义曰阿弥陀佛娑婆众生之大怙恃也执持名号净土诸典巳详言之而圣诞佛事未见通行殊为缺典释迦如来称扬净土指我还家而阿弥陀佛则我家中之慈亲也我等怜怡台屏异域久劳倚门之望今遇慈亲诞降之辰漠不在意可乎故此之佛事当与释迦如来并重又迩来念佛者平时名为专修至于祷寿命改药师经解罪愆改梁皇忏济厄难改消灾呪求智慧改观音名向所念弥陀置之高阁不思念弥陀能感报受命无量况现身百年寿命乎念弥陀能灭八十亿劫生死重罪况目前罪垢厄难乎弥陀经云我以智慧光广照无央界况时人所称智慧乎故阿弥陀佛如雪山药王树总治万病非独求生净土如众生愿也按山菴杂录云元朝至正十五年冬张士诚侵湖州江浙守御获贼兵四十余人夜宿西湖鸟窠寺黎明X适前住饶州天宁寺僧谋大猷徐步廊庑间囚者见谋师持诵不辍皆求曰长老救我师曰我救你不得你若极诚念奈麻救苦救难阿弥陀佛却救得你中有三人极诚信受高声称念日夜不辍口既而官司取发众囚易枷鎻至此三人因缺刑具但系以绳既到审囚官独鞠勘此三人一人供正治麦畦被虏二人供原是明州锯匠来此佣作被虏三人遂获纵免乃到鸟窠寺拜谢谋师而去由此观之即当大辟念佛可免况余乎并附录于此以为念佛不专者劝弥勒佛正月元旦日弥勒佛诞先称奈麻当来下生弥勒尊佛大方广佛华严经八法界品佛子住于此普现众生前犹如日月轮遍除生死暗佛子住于此普顺众生心变现无量身充满十方剎佛子住于此遍游诸世界一切如来所无量无数劫佛子住于此思量诸佛法无量无数劫其心无厌倦佛子住于此念念入三昧一一三昧门阐明诸佛境佛子住于此悉知一切剎无量无数劫众生佛名号佛子住于此一念摄诸劫但随众生心而无分别想佛子住于此修习诸三昧一一心念中了知三世法佛子住于此结跏身不动普现一切剎一切诸趣中佛子住于此饮诸佛法海深入智慧海具足功德海X佛子住于此悉知诸剎数世数众生数佛名数亦然佛子住于此一念悉能了一切三世中国土之成坏佛子住于此普知佛行愿菩萨所修行众生根性欲佛子住于此见一微尘中无量剎道场众生及诸劫佛子住于此一切尘亦然种种咸具足处处皆无碍佛子住于此普观一切法众生剎及世无起无所有观察众生等法等如来等剎等诸愿等三世悉平等佛子住于此教化诸羣生供养诸如来思惟诸法性无量千万劫所修愿智行广大不可量称扬莫能尽彼诸大勇勐所行无障碍安住于此中我合掌敬礼诸佛之长子圣德慈氏尊我今恭敬礼愿垂顾念我奈麻当来弥勒佛恭闻弥勒大士位登补处现处兜率天宫佛继释迦当生阎浮世界受能仁之遣付为众生之导师无三灾之逼陵妙严国土有五福之康泰泽润羣生龙华树下悉闻三会之圆音宝莲座前得预一生之授记今值春元恭逢圣诞谨设微供敬礼称扬伏愿现在慈风光满人寰当来降迹大转法轮法身示现楼阁重开龙华三会运慈悲广度出尘埃稽首莲台补处在当来奈麻当来弥勒尊佛证义曰今此上供偈出华严第七十九卷经之中梵语弥勒此翻慈氏不食肉经云过去世有世界名胜华敷佛号弥勒恒以慈心教化一切彼佛说经名慈三昧光大悲海云时彼国中有仙人名一X切智光明闻此经功德愿于未来成佛亦号弥勒于是舍家深山修道后遇荒年不得乞食时彼林中有母子二兔见仙人七日不食恐佛法慧命断绝愿自舍身命奉仙人食自投火中时有树神白仙人言兔王母子为供养故投身火中今肉巳熟汝可食之时彼仙人闻树神语悲不能言以所诵经书置树叶又说偈言宁当然身破眼目不忍行杀食众生诸佛所说慈悲经彼经中说行慈者宁破骨髓出头脑不忍噉肉食众生如佛所说食肉者此人行慈不满足当受多病短命身迷没生死不成佛时彼仙人说此偈巳因发誓言愿我世世不起杀想恒不噉肉乃至成佛制断肉戒作此语巳自投火坑与兔併命光照国中国人见光寻至既见仙人及二兔死在火中见所说偈并得佛经持还上王王闻传告共宣令闻此者一切皆发无上正真道心佛告式干汝今当知尔时白兔王者今现我身释迦牟尼佛是时兔儿者今罗睺罗是时仙人者今弥勒是我涅槃后五十六亿万岁当成佛道云云又华严部另有修慈分一卷亦弥勒请法从是以来号曰弥勒弥勒即慈氏也广如经藏不能具引是则释迦为现在主弥勒为当来主皆众生之怙恃也纵生乐邦面见弥陀向入娑婆仍事弥勒岂可忽也或曰弥勒何时成佛答曰大约而言今此世界有成住坏空各二十劫此乃是X住劫二十小劫中之第九小劫自万四千岁始每过百年减一岁减至二万岁时迦叶佛出迦叶佛灭后又百年减一岁减至人寿百岁身长一丈时释迦佛出世释迦灭后减至人寿三十岁时佛法灭尽惟阿弥陀经多留世间一百岁至人寿十岁身长一尺余刀兵劫起互相诛戮世人将尽刀兵劫后天人下降人寿渐增至一百岁人喜修善时有十六位大罗汉与诸眷属复来人中宏扬佛法如是乃至此洲人寿六万岁时佛法尚盛至七万岁时释迦佛法永灭不现从此有七万独觉一时出现时此世界变秽为净无诸荆棘溪谷堆阜平王润泽金沙覆地处处皆有清池茂林名花瑞草及众宝聚更相耀暎甚可爱乐人皆慈心年成丰熟具如弥勒成佛经说至人寿八万四千增极又复递减至八万岁弥勒降生乃至成佛为声闻众三会说法令出生死得证涅槃第一会度九十六俱胝声闻众第二会度九十四俱胝声闻众三会度九十二俱胝声闻众然此三会所度者皆是释迦佛正法像法末法中一切真实持戒脩行布施作福等人按藏中说弥勒之经有六种外有弥勒忏龙华忏兜率龟镜等流通又前齐建武四年丁丑五月八日弥勒降迹在婺州义乌县姓傅名翕年十六纳刘氏女名妙光生普建普成二子在梁武帝时多显神通并禅机有双林傅大士语录行X世别号善慧后知其弥勒应化也又五季时宁波奉化县有一布袋和尚不知何许人自称契此常以杖荷一袋而行时号长汀子往往以禅机示人而人少领悟者贞明三年三月三日示寂于奉化岳林寺今天下僧坊山门皆供此像为弥勒佛也准提圣诞三月初六日准提佛母圣诞先称奈麻七俱胝佛母大准提菩萨摩诃萨唵囕啮𡄦吽唵么尼钵讷铭吽稽首皈依苏悉帝头面顶礼七俱胝我今称赞大准提惟愿慈悲垂加护奈麻飒哆喃三藐三菩䭾俱胝喃怛姪他唵折𨽻主𨽻准提娑婆诃唵部林维那白云恭闻准提佛母为二十五部之总领所说神呪是诸佛菩萨之种智不拣染净持念无妨不拘具缺虔诚必应三根均益万类咸宜今于本月初六恭逢佛母降诞之辰云集僧众敬献微供伏愿十度普摄定慧现前五蕴皆空苦厄尽度总持妙湛神呪加持与诸众生同归秘藏大哉佛母洪号准提演说三密陀罗尼妙应在诚祈功德希奇谛信永无疑南无七俱胝佛母大准提菩萨证义曰准提一呪为二十五部之总领者密部分五故一佛部中方毗卢遮那佛为主呪多佛说二金刚部东方阿閦佛为主呪多金刚菩萨说三宝X部南方宝生佛为主呪多诸天说四莲花部西方阿弥陀佛为主呪多诸菩萨说五羯磨部北方成就佛为主呪多化人鬼神说此五部中部部各具五成二十五也唵囕名净法界若想若诵能令三业清净一切罪障悉皆消除随所住处悉得清净衣服不净便成净衣身不澡浴便当澡浴若得外缘具者先沐浴次着净衣更诵想此入囕字鲜白色放光如月照自身心则内外俱净更妙啮𡄦名护身诵之能除一切病苦灾障恶梦邪魅鬼神诸不祥事唵么尼钵讷铭吽即唵嘛呢叭𡄣吽名六字呪是观音微妙本心当与准提次第诵持利益更大又准提佛母见众生居此浊世难成斋戒故说此呪不拘荤酒不拣净秽但志心持诵能使短命众生增寿无量一切病苦皆得消灭凡有所求一切随心若依法诵满一百万遍报满便得往生净土历事诸佛普闻妙法得证菩提未加唵部林者如其持诵恐不成就即用此呪同上真言一处持诵决定成就一百八遍诵竟即回向惟上供时加变食甘露普供各三遍回向偈云我今持诵大准提即发菩提广大愿愿我定慧速圆明愿我功德皆成就愿我胜福遍庄严愿共众生成佛道奉佛持准提呪弟子某甲为求某事令我早得成就云云文殊圣诞四月初四日文殊大士圣诞集众等仪与药师圣诞同先称南无大智文殊师利菩萨摩诃萨大方广佛华严经入法界品观文殊章尔时尊者舍利弗在行道中观诸比丘告海觉言海觉汝可观察文殊师利菩萨清净之身相好庄严一切天人莫能思议汝可观察文殊师利圆光暎彻令无量众生发欢喜心汝可观察文殊师利光网庄严除灭众生无量苦恼汝可观察文殊师利众会具足皆是菩萨往昔善根之所摄受汝可观察文殊师利所行之路八步平坦庄严汝可观察文殊师利所住之处周回十方常有道场随逐而转汝可观察文殊师利所行之路具足无量福德庄严左右两边有大伏藏种种珍宝自然而出汝可观察文殊师利曾供养佛善根所流一切树间出庄严藏汝可观察文殊师利诸世间主雨供具云顶礼恭敬以为供养汝可观察文殊师利十方一切诸佛如来将说法时悉放眉间白毫相光来照其身从顶上入唵痾末啰𤙖却浙啰恭闻大士本为七佛之师故称大智迹居五顶之胜号曰清凉寂光真境到处为家净妙色身因缘而现缅维曼殊大愿之所持如幻三昧之所运无方无体非色非空是以焚香稽首咸资般若之光歌呗赞扬X悉植菩提之种兹维清和初四日值大圣降诞之辰云集僧众围绕供养伏愿昏昏业识望影全消汩汩烦心观光豁尔迹居五顶身跨青狮慈云普覆法雨施妙演毗耶离七佛之师普化到今时南无大智文殊师利菩萨摩诃萨证义曰梵语文殊师利或云曼殊室利梵音楚夏也此翻妙德亦云妙吉祥以万德圆明皆彻性源故称妙德持名诵呪见闻获益故称妙吉祥也首诵观文殊章出华严经第六十一卷次诵呪出文殊师利根本呪经佛告金刚手菩萨此八字大威德陀罗尼者乃往过去无量恒河沙诸佛所说为拥护一切十善国王令得如意寿命长远福德无比兵甲休息国土安宁能大利益一切众生断三恶道遂诸愿求若人暂闻忆念此呪即灭四重五逆等罪何况常念是人福德十地补处所不能夺况余天等若持呪人事缘匆迫但能禁制身口意业十恶永绝即持此呪亦得成就除不正心不发菩提心云云五顶即五台名清凉山者大华严经菩萨住处品云东北方有处名清凉山从昔巳来诸菩萨众于中止住现有菩萨名文殊师利与其眷属诸菩萨众一万人俱常在其中而演说法又宝藏陀罗尼经云佛告金刚密迹主言我灭度后X于南赡部州东北方有国名大震那其中有山名曰五顶文殊童子游行居住为诸众生于中说法及有无量天龙八部围绕供养等此山在代州五台县具如志说又文殊为七佛师者心地观经等俱如是说又处胎经云昔为能仁师今为佛弟子二尊不并化故我为菩萨是也华严经弥勒菩萨告善财言文殊师利所有大愿非余无量百千亿那由他菩萨之所能有善男子文殊师利童子其行广大其愿无边出生一切菩萨功德无有休息善男子文殊师利常为无量诸佛之母常为无量菩萨之师教化成就一切众生云云以上皆约本说若约迹说者文殊般泥洹经云佛告跋陀罗此文殊师利以大慈悲生此国多罗聚落梵德婆罗门家其生之时家内屋宅化如莲花从母右脇而生身紫金色堕地能言如天童子有七宝葢随覆其上现十种瑞相乃至云此菩萨住首楞严三昧力故于十方界或现初生或现灭度饶益众生故有偈云文殊大菩萨不舍大悲愿变身为异道或冠或露礼或处小儿丛游戏于聚落或作贫穷人衰容为老病及现饥寒者巡方而求乞令人发一施与满一切愿令发信心巳为说波罗密统领万菩萨居住五顶山放亿种光明见者罪消灭又云佛灭度后四百五十年文殊师利菩萨当至雪山为五百仙人宣扬法化令成熟巳师与诸仙飞腾X虗空至本生地尼拘树下结跏趺坐入首楞严三昧现诸瑞相同五百仙人各现神变皆入涅槃其余种种神用说种种法要种种利行种种感应广载经律论中不能具述普贤圣诞二月廿一日普贤大士圣诞集众等仪与药师圣诞同先称南无大行普贤菩萨摩诃萨观普贤菩萨行经章有一菩萨结跏趺坐名曰普贤身白玉色五十种光光五十种色以为项光身诸毛孔流出金光其金光端无量化佛诸化菩萨以为眷属安祥徐步雨大宝花至行者前其象开口于象牙上诸池玉女鼓乐絃歌其声微妙赞叹大乘一实之道行者见巳欢喜敬礼复更读诵甚深经典遍礼十方无量诸佛礼多宝佛墖及释迦牟尼并礼普贤诸大菩萨发是誓愿若我宿福应见普贤愿尊者遍吉示我色身奈麻大行普贤菩萨恭维大士乃华藏之辅圣作法界之津梁剎尘国土皆大行之所经百千法门悉大愿之所持与华严而作长子理事圆融为极乐而作导师智力广大今则仲春二十一日值大士降诞良辰云集僧众陈设供养伏愿普门遍入大乘力普利一切众生界灭除障垢无有余一切妙行皆成就普贤行愿福聚无边如是智慧号普贤一切悉皆圆X万德庄严利益遍人天南无大行普贤菩萨摩诃萨证义曰约华藏而论中毗卢左普贤右文殊葢华严会上以普贤喻长子文殊喻幼男也约智行而言文殊表大智普贤表大行行以智为先导故文殊居左普贤居右今之奉供圣像并依智行为定位则先文殊而后普贤也是故域中四大名山第一五台文殊居之第二峩眉普贤居之第三普陀观音居之第四九华地藏居之按悲华经往昔劫中阿弥陀佛为转轮王时观音为第一太子名曰不眴势至为第二太子名曰尼摩文殊为第三太子名曰王众乃至第八太子名曰泯图即今普贤菩萨是也是则本迹相同因果相类所有德相神用说法利行礼诵感应皆遍三藏非此笔墨所能具录即唐时天台寒山拾得二僧屡着灵异各有诗集传世咸以为文殊普贤化身古今相传亦奇迹也观音圣诞二月十九日观音圣诞先称奈摩大悲观世音菩萨妙法莲华经观世音菩萨普门品偈曰世尊妙相具我今重问彼佛子何因缘名为观世音具足妙相尊偈答无尽意汝听观音行善应诸方所宏誓深如海历劫不思议侍多千亿佛发大清净愿我为汝略说闻名及见身心念不X空过能灭诸有苦假使兴害意推落大火坑念彼观音力火坑变成池或漂流巨海龙鱼诸鬼难念彼观音力波浪不能没或在须弥峯为人所推堕念彼观音力如日虗空住或被恶人逐堕落金刚山念彼观音力不能损一毛或值怨贼绕各执刀加害念彼观音力咸即起慈心或遭王难苦临刑欲寿终念彼观音力刀寻段段坏或囚禁枷鎻手足被杻械念彼观音力释然得解脱呪诅诸毒药所欲害身者念彼观音力还着于本人或遇恶罗剎毒龙诸鬼等念彼观音力时悉不敢害若恶兽围绕利牙爪可怖念彼观音力疾走无边方蚖蛇及蝮蝎气毒烟火然念彼观音力寻声自回去云雷皷掣电降雹澍大雨念彼观音力应时得消散众生被困厄无量苦逼身观音妙智力能救世间苦具足神通力广修智方便十方诸国土无剎不现身种种诸恶趣地狱鬼畜生生老病死苦以渐悉令灭真观清净观广大智慧观悲观及慈观常愿常瞻仰无垢清净光慧日破诸暗能伏灾风火普明照世间悲体戒雷震慈意妙大云澍甘露法雨灭除烦恼𦦨诤讼经官处怖畏军阵中念彼观音力众怨悉退散妙音观世音梵音海潮音胜彼世间音是故须常念念念勿生疑观世音净圣于苦恼死厄能为作依怙具一切功德慈眼视众生福聚海无量是故应顶礼伏以中和届节水月彰自在之容夹钟应律昙华现X圆通之瑞显悲愿于三十二应娑婆赤子尽称名舒慈光于十万亿程极乐导师常辅化切念某甲等泛尘劳海羁烦恼乡六根横流徒有奔尘之失三慧长翳未见旋性之功倘非大悲之慈亲孰救怜怡台屏之穷子兹逢圣诞敬荐馨香祈鉴微诚哀怜摄受手持杨枝顶戴如来跏趺端坐宝莲台救苦甚悲哀一念能回无量慈门开证义曰观音救苦度生持名感应法华楞严既皆详说别典纪载亦难悉数兹姑就僧中感应之最显者略录数条见灵迹之昭昭类如是矣山菴杂录云昔径山古鼎和尚生禀侏儒唇褰缩齿露龈声嘶燥肤腠皴腊相工相之曰以尔之四贱相萃乎侏儒之躯平生不言可知矣师誓祷观音日持圣号无筭夜礼圣像计千如是二十年贱相化为福相唇舒缓而齿隐声圆润而肤光后遇向之相工贺曰师今相好当踞法座大振宗风其年出世隆教乃至居径山十二年寿七十九此诵拜观音易贱夭而为贵寿也又温州寿昌寺绝照辉坐夏浮慈寮房挂圣像每夜虔礼一日忽见净瓶水从壁涌出通身欢悦从此造诣益深智鑑益明此诵礼感智慧也又天童寺照寮元素多病洪武丙辰病日笃勉藏主劝持观音圣号照日诵万声明年十月十七午时自念病势去死不远莫如改念阿弥陀佛方兴此念忽见一妇人持净瓶而现其前X照惊讶失措既而定心谛观乃是菩萨示相照涕泣露罪求哀须臾不见越五日病苦尽脱此礼诵除病也高僧传云义熈初山阴嘉祥寺慧虔自知将尽乃属想安养诚祈观音预覩圣相疾虽绵笃神色如平日侍者咸闻异香顷之人寂道俗见闻者莫不叹美此礼诵感生净土也要而言之观音大士于众生缘念甚深信久行笃真诚恳至若拜若诵皆获感通菩萨之愿力固有不可思议者矣势至圣诞七月十三日势至圣诞集众等仪与药师同先念南无西方极乐世界大势至菩萨摩诃萨佛说观无量寿佛经势至观章次观大势至菩萨此菩萨身量大小亦如观世音圆光面各百二十五由旬照二百五十由旬举身光明照十方国作紫金色有缘众生皆悉得见但见此菩萨一毫孔光即见十方无量诸佛净妙光明是故号此菩萨名无边光以智慧光普照一切令离三途得无上力是故号此菩萨名大势至此菩萨天冠有五百宝花一一宝花有五百宝台一一台中十方诸佛净妙国土广长之相皆于中现顶上肉髻如钵头摩花于肉髻上有一宝瓶盛诸光明普现佛事余诸身相如观世音等无有异此菩萨行时十方世界一切震动当地动处有五百亿宝花一一宝花庄严高显如极乐世界此菩萨坐时七宝国土一时动摇从下方金光佛剎乃至上X方光明王佛剎于其中间无量尘数分身无量寿佛分身观世音大势至皆悉云集极乐国土畟塞空中坐莲花座演说妙法度苦众生作此观者名为观见大势至菩萨是为观大势至色身相观此菩萨者名第十一观除无数劫阿僧祇生死之罪作是观者不处胞胎常游诸佛净妙国土南无大劳至菩萨诵竟念变食甘露普供呪恭闻势至大士本昔因地以念佛心入无生忍今于此界摄念佛人归于净土是以为西方弼圣尝示念佛三昧忆佛念佛现前当来必定见佛如染香人身有香气此之法喻诚为谆切今值圣诞敬修供养伏愿大士怜念众生如母忆子常蒙加被亦如大士净念相继得三摩地尽此报身生极乐国势至大士宝瓶巍峩摄受念佛誓宏多剎海尽包罗弼侍弥陀度苦出娑婆南无大势至菩萨证义曰西方三圣弥陀居中观音居左势至居右今此上供用观经文而观大士以圆通义而显本因也熈愿云大势至菩萨于河沙劫前以念佛入三摩地常在此世界中摄取念佛众生往生净土楞严经中佛问圆通菩萨自叙一章甚明是当世所称莲宗远公诸祖尚系支那传法之祖而大势至菩萨则沙劫传念佛法门之祖也章内所言念佛之法巳极尽无余而母子相忆等语尤为肫恳X曲至余初一见生感不能自巳再三讽诵感极涕零愈叹佛菩萨之恩难报自此以后每当念佛先朗诵此章一遍奉为常课一回持诵一回省发受益不小我既奉此法门而得加被愿诸善人亦如是行持每于念佛时先诵此章念佛更为得力果是行持每于念佛时先诵此章念佛更为得力果能如法修行必蒙接引往生矣熈愿即于此章略加疏释见远公忌中为念佛起首并十念门睡时入观文观经第十三观又附劝言四则一劝发心念佛二劝实心念佛三劝求生净土四劝正助双脩如此合订名曰念佛切要刻印流通诚为切要宜广佈焉地藏圣诞七月三十日地藏圣诞先称柰麻大慈地藏王菩萨地藏菩萨本愿经见闻利益品偈曰吾观地藏威神力恒河沙劫说难尽见闻瞻礼一念间利益人天无量事若男若女若龙神报尽应当堕恶道志心皈依大士身寿命转增除罪障少失父母恩爱者未知魂神在何趣兄弟姊妹及诸亲生长以来皆不识或塑或畵大士身悲恋瞻礼不暂舍三七日中念其名菩萨当现无边体示其眷属所生界纵堕恶趣寻出离若能不退是初心即获摩顶受圣记欲修无上菩提X者乃至出离三界苦是人即发大悲心先当瞻礼大士像一切诸愿速成就永无业障能遮止有人发心念经典欲度羣迷超彼岸虽立是愿不思议旋读旋忘多废失斯人有业障惑故于大乘经不能记供养地藏以香花衣服饮食诸玩具以净水安大士前一日一夜求服之发殷重心慎五辛酒肉邪淫及妄语三七日内勿杀害至心思念大士名即于梦中见无边觉来便得利根耳应是经教历耳闻千万生中永不忘以是大士不思议能使斯人获此慧贫穷众生及疾病家宅凶衰眷属离睡梦之中悉不安求者乖违无称遂志心瞻礼地藏像一切恶事皆消灭至于梦中尽得安衣食丰饶神鬼护欲入山林及渡海毒恶禽兽及恶人恶神恶鬼并恶风一切诸难诸苦恼但当瞻礼及供养地藏菩萨大士像如是山林大海中应是诸恶皆消灭观音志心听吾说地藏无尽不思议百千万劫说不周广宣大士如是力地藏名字人若闻乃至见像瞻礼者香花衣服饮食奉供养百千受妙乐若能以此回法界毕竟成佛超生死是故观音汝当知普告恒沙诸国土唵三陀啰伽陀娑婆诃伏以金风载发肇开金容之祥玉露将濡适显玉毫之瑞率土传诞降佳辰秋月初尽普天仰和煦圣德杲曰正中切念众等身居末世罪结多生求脱苦轮必借仁风之披拂欲登乐地全依慈照以逍遥兹值X昙花示现之期敬举芹藻荐馨之典众等伏愿金钖重光明珠流焰痴狂顿歇开无始之铁城热恼骤除出眼前之火宅人天普利幽明咸资地藏大士誓愿宏深明珠照破铁围城金钖振幽冥礼像称名沙界布阳春柰麻大慈地藏菩萨证义曰地藏度生之事地藏菩萨本愿经地藏十轮经占察善恶业报经中广说今举东土示迹者神僧传云佛灭度一千五百年地藏降迹新罗国主家姓金号乔觉永徽四年年二十四岁祝发擕白犬善听航海而来至江南池州府东青阳县九华山端坐九子山头七十五载至开元十六年七月三十夜成道计年九十九岁时有阁老闵公素怀善念每斋百僧必虗一位请洞僧足数僧乃乞一袈裟地公许衣遍覆九峯遂尽喜舍其子求出家即道明和尚公后亦离俗网反礼其子为师故今侍像左道明右闵公职此故也菩萨入定二十年至至德二年七月三十日显圣起塔至今成大道场现果录云吴门王建一日无疾忽终青衣引至冥府阎君鞠勘系是误摄乃山东王建也由是出冥殿见地狱黑焰蔽空呌如雷吼三老僧趺坐树抄以净水洒之狱人痛声停𥨊近前询之即观音普贤地藏也据此可见地藏经中所说持地藏名礼地藏像获福消罪真有不可思议者百丈丛林清规证义记卷第三X百丈清规证义记X卍XXX百丈丛林清规证义记卷第四唐洪州百丈山沙门怀海集编清杭州真寂寺苾蒭仪润证义越城戒珠寺住持妙永挍阅尊祖章第四述曰人各祀其祖重其形生之始也形生始于爱然形有时而化爱有时而尽惟性之灵然不昧者不恃生而存不偕亡而亡故佛教人必明性而后之学者复胶于名言不得其指归自教流东国之后得其传者盖寡及吾祖达磨至示以直指之道而人始廓然见夫自性之妙由是以来相传不绝后之传祖道嗣祖位者如火之薪水之器继继承承以至于今可谓盛矣然则祖功宗德其可忘耶忌日追享之礼其可废耶至于百丈大智禅师作清规以范吾徒而丛林为之一振其功实可与初祖并传不朽故海会端公谓丛林祖堂宜祀达磨于中百丈陪于左而本寺之开山祖配焉今并载智者诸师忌辰礼仪者以演教扶律原原本本之恩亦不可忘也初祖达磨忌十月初五日初祖忌客堂预日挂牌明日恭逢逢X磨老祖示寂良辰是晚明早课毕闻钟声齐诣祖堂礼祖午前上供奈麻香云盖菩萨摩诃萨奈摩禅定宗主菩提达磨尊者楞伽阿䟦多罗宝经一切佛语心品不生句生句常句无常句相句无相句住异句非住异句剎那句非剎那句自性句离自性句空句不空句断句不断句边句非边句中句非中句常句非常句缘句非缘句因句非因句烦恼句非烦恼句爱句非爱句方便句非方便句巧句非巧句净句非净句成句非成句譬句非譬句弟子句非弟子句师句非师句种性句非种性句三乘句非三乘句所有句无所有句愿句非愿句三轮句非三轮句相句非相句有品句非有品句俱句非俱句缘自圣智现法乐句非现法乐句剎土句非剎土句阿㝹句非阿㝹句水句非水句弓句非弓句实句非实句数句非数句数句非数句明句非明句虗空句非虗空句云句非云句工巧伎术明处句非工巧伎术明处句风句非风句地句非地句心句非心句施设句非施设句自性句非自性句阴句非阴句众生句非众生句慧句非慧句涅槃句非涅槃句尔𦦨句非尔𦦨句外道句非外道句荒乱句非荒乱句幻句非幻句梦句非梦句X𦦨句非𦦨句像句非像句轮句非轮句揵闼婆句非捷闼婆句天句非天句饮食句非饮食句婬欲句非婬欲句见句非见句波罗密句非波罗密句戒句非戒句日月星宿句非日月星宿句谛句非谛句果句非果句灭起句非灭起句治句非治句相句非相句支句非支句巧明处句非巧明处句禅句非禅句迷句非迷句现句非现句护句非护句族句非族句仙句非仙句王句非王句摄受句非摄受句宝句非宝句记句非记句一阐提句非一阐提句女男不男句非女男不男句味句非味句事句非事句身句非身句觉句非觉句动句非动句根句非根句有为句非有为句无为句非无为句因果句非因果句色究竟句非色究竟句节句非节句丛树葛藤句非丛树葛藤句杂句非杂句说句非说句毗尼句非毗尼句比邱句非比邱句处句非处句字句非字句大慧是百八句先佛所说汝及诸菩萨摩诃萨应当修学恭维初祖迹现西天一苇航来开化东土大哉正传绍觉皇之宗裔廓然无圣破义学之膏肓百川到海迥绝异流杲日丽天罄无侧影指人心而成佛契妙道以忘言既大振其宗风有殊功于时教现浊世优昙花实为鼻祖取神州大乘器尽作儿孙兹逢葬履X之辰爰效釆蘩之荐所愿信衣表佛祖之重力任千钧一花开劫外之春芳联万世谨运丹忱虔申微供伏惟尚飨拈花悟旨祖道初兴绵延四七演真乘六代远传灯奕叶相承正法永昌明奈摩禅定宗主菩提达磨尊者证义曰初祖南天竺国香至王第三子也姓剎帝利本名菩提多罗后遇二十七祖般若多罗尊者知师密迹因试令与二兄辩所施宝珠发明心要既而尊者谓曰汝于诸法巳得通量夫达磨者通大法之义也宜名达磨因改名菩提达磨此翻觉法师乃白尊者曰我既得法当往何国而作佛事愿重开示尊者曰汝虽得法未可远游且止南天待吾灭后六十七载当往震旦设大法药直接上根慎勿远行衰于日下梁普通八年丁未岁九月二十一日至南海广州剌史萧昂表闻武帝遣使诏迎十月一日至金陵与帝语不契是月十九日渡江北十一月二十三日届于洛阳当魏孝明太和十年也寓止于嵩山少林寺面壁而坐终日默然人莫之测谓之壁观婆罗门此时震旦义学相高多滞名相间有学者来扣宗旨祖斥相指心无有能领略者末遇神光断臂安心付其衣钵并授楞伽经以为印心至太和十九年丙辰岁十月五日端居而逝是岁十二月二十八日葬熊耳山起X塔于定林寺其后魏使宋云葱岭回见祖杖履一只西行而去云唐谥圆觉大师塔曰空观今上供仍诵楞伽经百八句者是禅宗心要故梵语楞伽此翻不可往其所诠义谓禅宗自觉圣智境界离心意识妄想非邪智可到故梵语阿䟦多罗此翻无上谓究竟觉际更无有上故称宝也一切佛语心者佛佛道同一即一切故葢一经所明详显此心之义即达磨直指之心亦即世尊拈花所云涅槃妙心是以付嘱二祖云楞伽四卷可以印心今此百八句乃世尊总答大慧所问每句中皆上半句拈其问相下半句随扫之依心真如门扫一切相故皆曰非曰无曰离总标此心之外无法可说故令深信修学上供念诵亦此意也径山妙喜曰禅之宗裔始于释尊在灵山拈花唯迦叶微笑世尊云吾有正法眼藏涅槃妙心付嘱于汝由此代相授受而至达磨磨至此不立文字直指人心见性成佛是为禅宗也又曰夫禅与教律本一礼也譬如百千异流同归于海而无异味若教律家只依着文字语言不达元旨未也若是禅宗虽坐破蒲团未得证悟亦未也据此可见禅教律异派同源不宜互相诋呰百丈祖师忌正月十九日百丈祖忌奈麻南岳二世百丈怀海禅祖X大方广佛华严经梵行品尔时正念天子白法慧菩萨言佛子一切世界诸菩萨众依如来教染衣出家云何而得梵行清净从菩萨位逮于无上菩提之道法慧菩萨言佛子菩萨摩诃萨修梵行时应以十法而为所缘作意观察所谓身身业语语业意意业佛法僧戒应如是观为身是梵行耶乃至戒是梵行耶若身是梵行者当知梵行则为非善则为非法则为浑浊则为臭恶则为不净则为可厌则为违逆则为杂染则为死尸则为虫聚若身业是梵行者梵行则是行住坐卧左右顾视屈申俯仰若语是梵行者梵行则是音声风息脣舌喉吻吐纳抑纵高低清浊若语业是梵行者梵行则是起居问讯略说广说喻说直说赞说毁说安立说随俗说显了说若意是梵行者梵行则应是觉是观是分别是种种分别是忆念是种种忆念是思惟是种种思惟是幻术是眠梦若意业是梵行者当知梵行则是思想寒热饥渴苦乐忧喜若佛是梵行者为色是佛耶受是佛耶想是佛耶行是佛耶识是佛耶为相是佛耶好是佛耶神通是佛耶业行是佛耶果报是佛耶若法是梵行者为寂灭是法耶涅槃是法耶不生是法耶不起是法耶不可说是法耶无分别是法耶无所行是法耶不合集是法耶不随顺是法耶无所得是法耶若僧是梵行者为预流向是僧耶预流果是僧耶一来向是僧耶一来果是僧耶不还向是僧耶不还果是僧耶阿X罗汉向是僧耶阿罗汉果是僧耶三明是僧耶六通是僧耶若戒是梵行者为坛场是戒耶问清净是戒耶教威仪是戒耶三说羯磨是戒耶和尚是戒耶阿阇黎是戒耶剃发是戒耶着袈裟衣是戒耶乞食是戒耶正命是戒耶如是观巳于身无所取于修无所着于法无所住过去巳灭未来未至现在空寂无作业者无受报者此世不移动彼世不改变此中何法名为梵行梵行从何处来谁之所有体为是谁由谁而作为是有为是无为是色为非色为是受为非受为是想为非想为是行为非行为是识为非识如是观察梵行法不可得故三世法皆空寂故意无取着故心无障碍故所行无二故方便自在故受无相法故观无相法故知佛法平等故具一切佛法故如是名为清净梵行恭闻一言为天下法中矩中规万世知师道尊有纲有纪以丛林礼乐之盛卜法筵龙象之兴禅教并驰富拟石渠天禄经律相济严如金科玉条允宜陪禅祖以享祀故遵讳日而营斋伏愿不坏俗谛感来净妙之身长续慧灯照烛昏蒙之夜天下师表宏绍正宗虽修妙行住真空禅律自圆通百丈宗风万古作磨砻奈麻南岳二世百丈怀海禅祖证义曰祖堂中供达磨左供百丈右供开山虽为僧坊定例然只可禅宗如此若律宗中供昙无德X左供道宣右开山忏摩宗中志公左悟达右开山天台宗中龙树左智者右开山贤首宗中杜顺左贤首右开山慈恩宗中玄奘左窥基右开山法性宗中僧肇左道安右开山密部宗中金刚智左大广智右开山翻译宗中迦叶摩腾左竺法兰右开山净土宗中慧远左优昙右开山如是方显各家宗主十家门庭不滥其各祖忌辰详高僧传等书抟者自见呜唿迩来祖堂久失宗尚所供不识是何祖忌辰不知是何日枝派不知是何宗忘本至此佛法何能兴哉其百丈行实巳详前元义兹不重出今上供念诵梵行品者葢九章清规行虽不同总以持戒防非为其体相以无所得理观为其自性理观若明梵行自净心纯是法与法相应是乃不为尘境之所障碍事理双修真俗不二则此梵行一品实有助于禅观亦有助于清规非独上供以为念诵亦当时参其语句也智者大师忌十一月二十四日天台宗主智者顗祖忌奈麻天台宗主智者大师妙法莲华经如来寿量品偈曰自我得佛来所经诸劫数无量百千万亿载阿僧祇常说法教化无数亿众生令入于佛道尔来无量劫为度众生故方便现涅槃而实不灭度常住此说法我常住于此以诸神通力令颠倒众生虽近而不见众见我灭度广供养X舍利咸皆怀恋慕而生渴仰心众生既信伏质直意柔软一心欲见佛不自惜身命时我及众僧俱出灵鹫山我时语众生常在此不灭以方便力故现有灭不灭余国有众生恭敬信乐者我复于彼中为说无上法汝等不闻此但谓我灭度我见诸众生没在于苦恼故不为现身令其生渴仰因其心恋慕乃出为说法神通力如是于阿僧祇劫常在灵鹫山及余诸住处众生见劫尽大火所烧时我此土安隐天人常充满园林诸堂阁种种宝庄严宝树多华果众生所游乐诸天击天鼓常作众伎乐雨曼陀罗华散佛及大众我净土不毁而众见烧尽忧怖诸苦恼如是悉充满是诸罪众生以恶业因缘过阿僧祇劫不闻三宝名诸有修功德柔和质直者则皆见我身在此而说法或时为此众说佛寿无量久乃见佛者为说佛难值我智力如是慧光照无量寿命无数劫久修业所得汝等有智者勿于此生疑当断令永尽佛语实不虗如医善方便为治狂子故实在而言死无能说虗妄我亦为世父救诸苦患者为凡夫颠倒实在而言灭以常见我故而生憍恣心放逸者五欲堕于恶道中我常知众生行道不行道随所应可度为说种种法每自作是意以何令众生得入无上慧速成就佛身恭闻如来一代时教重赖后哲宣掦众生六识痴迷仰借宗师觉悟是以至人应化迹降荆州华容圣德X预彰梦现香烟五彩神奇屡示品格非常诵法华而入定见灵山以俨然机感金陵就瓦棺而演法体翘台顶住金地以转轮从兹教法流传永劫不替迨至色身示寂五品暂居兹逢追远之辰特设时新之供伏惟照鉴佑启后人灵山嘱累金口亲承如来所遣任非轻三观自昭明祖祖相承台教续千灯奈麻天台宗主智者大师证义曰宗主讳智顗字德安姓陈颕川原籍父梁散骑益阳公陈起母徐氏一生事迹具见续高僧传第二十一卷及别传所载年六十七岁寂于隋开皇十七年十一月二十四日未时按大师读法华至药王品是真精进是名真法供养如来句豁然大悟顿证法华三昧遂宗法华判如来一代时教引信解品以判五时化仪要之如来故白毫一光光中顿现十法界六度万行所谓示佛知见早巳和盘托出了也因众中不悟舍利弗三请说法佛以开权显实开口就说唯以一大事因缘故出现于世无非为众生开示悟入佛之知见至此如来寿量品彻底穷源为诸人道破了也然佛示现涅槃而智者亦是示现灭度今于追远之辰上供诵此者正显非唯佛祖而不涅槃即吾凡夫何曾有真生死耶所受生死轮回苦者乃妄想因缘耳若离妄想三身四智本是现成涅槃生死等于空花即此念诵而开示悟入佛之知见也X贤首法师忌十一月十四日贤首宗主国一藏祖忌柰麻贤首宗主国一法师大方广佛华严经如来出现品佛子菩萨摩诃萨应云何知如来应正等觉般涅槃佛子菩萨摩诃萨欲知如来大涅槃者当须了知根本自性如真如涅槃如来涅槃亦如是如实际涅槃如来涅槃亦如是如法界涅槃如来涅槃亦如是如虗空涅槃如来涅槃亦如是如法性涅槃如来涅槃亦如是如离欲际涅槃如来涅槃亦如是如无相际涅槃如来涅槃亦如是如我性际涅槃如来涅槃亦如是如一切法性际涅槃如来涅槃亦如是如真如际涅槃如来涅槃亦如是何以故涅槃无生无出故若法无生无出则无有灭佛子如来不为菩萨说诸如来究竟涅槃亦不为彼示现其事何以故为欲令见一切如来常住其前于一念中见过去未来一切诸佛色相圆清皆如现在亦不起二不二想何以故菩萨摩诃萨永离一切诸想着故佛子诸佛如来为令众生生欣乐故出现于世欲令众生生恋慕故示现涅槃而实如来无有出世亦无涅槃何以故如来常住清净法界随众生心示现涅槃佛子譬如日出普照世间于一切净水器中影无不现普遍众处而无来往或一器破便不现影佛子于汝意云何彼影不现为日咎不答言不也伹由器坏非日有咎佛子如来智日亦复如是X普现法界无前无后一切众生净心器中佛无不现心器常净常见佛身若心浊器破则不得见佛子若有众生应以涅槃而得度者如来则为示现涅槃而实如来无生无殁无有灭度佛子譬如火大于一切世间能为火事或时一处其火息灭于意云何岂一切世间火皆灭耶答言不也佛子如来应正等觉亦复如是于一切世界施作佛事或于一世界能事巳毕示入涅槃岂一切世界诸佛如来悉皆灭度佛子菩萨摩诃萨应如是知如来应正等觉大般涅槃复次佛子譬如幻师善明幻术以幻术力于三千大千世界一切国土城邑聚落示现幻身以幻力持经劫而住然于余处幻事巳讫隐身不现佛子于汝意云何彼大幻师岂于一处隐身不现便一切处皆隐灭耶答言不也佛子如来应正等觉亦复如是善知无量智慧方便种种幻术于一切法界普现其身持令常住尽未来际或于一处随众生心所作事讫示现涅槃岂以一处示入涅槃便谓一切悉皆灭度佛子菩萨摩诃萨应如是知如来应正等觉大般涅槃复次佛子如来应正等觉示涅槃时入不动三昧入此三昧巳于一一身各放无量百千亿那由他大光明一一光明各出阿僧祇莲华一一莲华各有不可说妙宝华药一一华药有师子座一一座上皆有如来结跏趺坐其佛身数正与一切众生数等皆具上妙功德庄严从本愿力之所生起若有众生善根熟者X见佛身巳则皆受化然彼佛身尽未来际究竟安住随宜化度一切众生未曾失时佛子如来身者无有方处非实非虗伹以诸佛本誓愿力众生堪度则便出现菩萨摩诃萨应如是知如来应正等觉大般涅槃佛子如来住于无量无碍究竟法界虗空界真如法性无生无灭及以实际为诸众生随时示现本愿持故无有休息不舍一切众生一切剎一切法恭闻法师迹后天台号称贤首为华严之宗主成一家之教观燃一指于岐州佛乘誓悟讲大乘于唐代左道回心从此十门顿启五教常存作千秋之指南为万世之师法兹逢圆寂之辰聊奉瓣香之供伏愿慧灯永照祖印重光佑启后人长衍宗系大哉贤首垂范万世髫年燃指立宏誓志求法源底悬辩离微着述传勿替奈麻贤首宗主国一法师证义曰宗主讳法藏字贤首赐谥号国一为东土华严宗第三祖也俗姓康氏康居国人当唐贞观十七年十一月初二日降诞与天台智者先后相去将二百年专宏华严经中有品名贤首又十首菩萨中有一菩萨亦名贤首故以贤首二字立字亦即以此立宗名也所立教观与天台大同小异上供用出现品涅槃章取其本教所宗而又恰与忌事相合也天台用法华寿量品亦此意迩来诸X忌念诵多用心经往生呪或用弥陀经若在凡俗灵前宜矣如诸家祖师高僧早巳出于三界岂亦如凡夫之赖超度耶故今诸祖各随其宗而为念诵如达磨祖前诵楞伽百八句取禅宗印心无如此百八句者百丈祖师前诵华严梵行品取与清规相合再如道宣律祖诵梵网偈莲社远祖诵大势至章庶各家门庭不致混滥儿孙既各明其所宗而诸祖之灵亦复增其爱乐义取关会不致儱侗循名考实𠃔合机宜虽新订于后人实无悖于前哲诸家宗主既念诵有别于后嗣历祖亦然则源源相继而各有攸归矣道宣律祖忌十月初三日南山宗主道宣律祖忌奈麻南山宗主道宣律祖佛说梵网经菩萨心地品偈曰明人忍慧强能持如是法未成佛道间安获五种利一者十方佛愍念常守护二者命终时正见心欢喜三者生生处为诸菩萨友四者功德聚戒度悉成就五者今后世性戒福慧满此是诸佛子智者善思量计我着相者不能信是法灭寿取证者亦非下种处欲长菩提苗光明照世间应当静观察诸法真实相不生亦不灭不常复不断不一亦不异不来亦不去如是一心中方便勤庄严菩萨所应作应当次第学于学于无学勿生分别想是名第一道亦名摩诃衍一切戏论恶悉从是X处灭诸佛萨婆若悉从是处出是故诸佛子宜发大勇勐于诸佛净戒护持如明珠过去诸菩萨巳于是中学未来者当学现在者今学此是佛行处圣主所称叹我巳随顺说福德无量聚回以施众生共向一切智愿闻是法者疾得成佛道恭闻毗尼住世圣道镃基波离结集于西干大师应身于东土宗承智首教启终南支那共仰戒光震旦咸称律主感天人之侍卫授佛牙以表扬依佛制而造戒坛后世永赖随天语以集传记末法咸资今逢归天之忌特荐精洁之羞伏愿律风永振祖印重光戒香芬馥于九州法雨沾濡于七众波离再现律学中兴南山教主震雷音三聚二持新戒海澄清正法永昌明奈麻南山宗主道宣澄照律师证义曰宗主讳道宣字实相为震旦初兴律祖唐高宗时诏敕天下寺院图形塑像奉祀懿宗敕谥澄照圣师具载宋高僧传第十四卷今上供念诵梵网经末偈者分三段初十六句乃赞奖持戒利益之义次二十四句乃观察实相戒体之义后十六句乃劝护净戒及回向自利利人之义愿上供者因此念诵而铭于心也亦可诵第三十五六不发愿誓两戒见下住持章告香条须熟诵时省而自勉之慧远祖师忌X八月初六日净土宗主慧远老祖忌奈麻莲宗初祖慧远祖师大佛顶如来密因修证了义诸菩萨万行首楞严经大势至法王子与其同伦五十二菩萨即从座起顶礼佛足而白佛言我忆往昔恒河沙劫有佛出世名无量光十二如来相继一刧其最后佛名超日月光彼佛教我念佛三昧譬如有人一专为忆一人专忘如是二人若逢不逢或见非见二人相忆二忆念深如是乃至从生至生同于形影不相乖异十方如来怜念众生如母忆子若子逃逝虽忆何为子若忆母如母忆时母子历生不相违远若众生心忆佛念佛现前当来必定见佛去佛不远不假方便自得心开如染香人身有香气此则名曰香光庄严我本因地以念佛心入无生忍今于此界摄念佛人归于净土佛问圆通我无选择都摄六根净念相继得三摩地斯为第一恭闻净业宗主实为远公现迹雁门开法匡庐统一百二十三人一意西归维七月二十八日合辞共誓东林社启天下咸仰其高风西教流芳万世共沾其惠泽兹当莲开吉日众等敬荐心香伏愿不忘本誓随弥陀以提携普运慈航度众生于安养第一大愿观想弥陀四十八愿度娑婆九品涌金波宝网交罗度众生出爱河奈麻净业宗主远公祖师X证义曰宗主列传出高僧传第六卷兹不赘上供诵大势至念佛圆通章者以此篇开示最直截也幽溪释曰念佛三昧者念佛人以心缘佛以佛系心心心相续无有间断尔时内心不起外境无侵旋元自归返流全一正不受诸受而得乎正受故称念佛三昧也初立喻一专为忆者喻佛时念众生如何度出三界苦也一人专忘者喻众生唯贪五尘甘受六道苦也如是二人若逢不逢或见非见者喻佛常逢见众生而众生常不逢见佛此喻众生不念佛之失也二人相忆者喻佛时念众生众生亦时念佛方谓二忆念深能如是念则生生常见佛土土觐如来故曰如是乃至从生至生同于形影不相乖异也次合法举亲喻而贴合之如来怜念众生如母忆子者贴合一专为忆若子逃逝虽忆何为者贴合一人专忘此贴合不念佛之失次贴合念佛之得子若忆母者教以忆母之方当如母忆时谓念佛人用真切工夫不得一刻念世五欲是谓系念方得名为如母忆时母子历生不相违远也又忆佛是恒审思量也念佛是心注一境也现前当来必定见佛者现前如远公三见圣相之类当来如临终佛迎乃至花开见佛之类去佛不远者谓念佛人不唯见佛亦去佛不远不久定当成佛也不假方便自得心开者谓举念即缘佛境事理圆融能所绝待所谓我本因地以念X佛心入无生忍苟非如此焉令即契无生不假方便信不诬也如染香人者喻众生本非佛因念佛而顿有佛香也名香光庄严者葢佛因念显念因佛熏谓以诸佛法身之香气而庄严乎众生之色身也我本因地三句结自行因果相符今于此界三句乃果后利人既以此自度即以此教人亦以此力而摄生焉我无选择都摄六根者念属意根正论修处亦傍摄诸根根根念佛也意根若净诸根皆摄故无选择也日用之间唯弥陀是念唯净土是求无有间断即净念相继也如是法门实超胜余门故曰入三摩地斯为第一开山祖忌凡遇本寺开山老祖忌及历代祖忌知客预先一日通白住持巳即挂牌明日恭逢某祖忌曰大众师是晚明早课毕闻钟声齐诣像前顶礼午梆上供侍者于影堂悬某祖像随报供献凡菓菜须一二品随时者所谓荐其时食也设香烛茶供晚课毕鸣钟三下众集像前住持拈香献茶拜巳维那唿展具礼祖三拜收具云顶礼尚尚礼毕回堂或有礼诵佛事维那与知客预请诸师悬牌巳通知殿主舖设经坛次日早课毕礼仪同前唯开山祖及嗣法师午前上堂余但上供而巳午梆上供众集住持问讯拈香维那举香赞巳随举南无莲池海会佛菩萨众接弥陀经候住持三拜将毕首座西堂先至住持两边X侧站次两序执每边站六人原班上下近前半步站齐首座西堂住持三人八字式跪下知客二人侍立像傍次第料理接传供献先茶次筯自东班序首一一挨次传至首座首座端捧送住持住持举兽巳递于西堂一一挨次传至西班序首交于知客安摆其菜汤点饭悉照方丈斋欵摆齐两边起立归位候住持八拜毕弥陀经方完诵呪及念佛百声竟住持拈香说法巳维那白祭文举赞待住持奠茶拜巳赞毕维那唿展具大众礼祖三拜拜毕唿顶礼和尚礼毕唿起具各回本处此唯开山中兴嗣法受业之礼其余诸祖不设坛讽经不一一跪献供但上供奠茶而巳然此影堂须有功本寺及以法住持者方许入位受大众礼拜非同等闲其忌辰单客堂库房维那祖侍各贴一纸庶不有误证义曰此报创建之德与继守之功饮水知源礼合享祀不宜忘忽嗣法师忌凡遇嗣法本师忌辰敬惟本师性生慈善相绝我人继规范于丛林行同百丈着谋猷于禅席德越万峯传临济几十几代之心灯标直指而披云覩月享降迹几十几年之世寿谢尘劳而返朴归真今值忌辰门人某甲殊愧青蓝之喻徒承衣钵之恩由是延众讽某经一日申恳欵于慈尊X启人天之法席以此功德敬申酧报伏愿鹫岭峯前高超妙觉之位寂光土内常乐非相之身年月日门人某甲等具疏证义曰此报传法之恩也父母生我色身先师生我慧命色身虗假不实慧命利益无穷是父母之恩固难报先师之恩更难报也区区芹藻之荐安得不留意耶即如巴陵三转语为云门作忌先辈用心之厚如此乃今末法之中不唯忌祭漫不关心竟有图于名位负心忘本而另嗣他人者尤可慨矣禅宗秘要云五祖演禅师座下有一学人名开圣觉初参长芦夫铁脚久无所得闻演师法道径造席下一日室中问云释迦弥勒犹是他奴且道是阿谁觉云胡张三黑李四演师然其语时圆悟和尚为座元师举此语似之悟云好则好恐未实不可放过更于言下搜看次日入室垂问如前觉云昨日向和尚道了演师云道甚么觉云胡张三黑李四演师云不是不是觉云和尚为甚昨日道是演师云昨日是今日不是觉于言下大悟觉后出世住开圣见长芦法席大盛乃嗣夫铁脚不原所得悟人拈香时忽觉胸前如捣遂于痛处发痈成窍以乳香作饼塞之久而不愈竟卒噫此辜负重恩而别嗣之苦报也后之学者幸勿蹈此覆辙又云悽崇行录云宋怀志金华人幼业讲因一禅者激发弃讲参方晚至洞山得法于真净文禅X师久之辞去真净嘱曰子禅虽逸格惜缘不胜耳志拜受命至袁州州人请住持杨岐掣肘而去游湘上潭牧请住上封北禅皆不受菴于衡岳二十余年有偈曰万机休罢付痴憨踪迹时容野鹿参不脱麻衣拳作枕几生梦在绿萝菴晚投龙安龙安处之最乐堂遂终老焉莲池赞曰显达人之所欲遵遗命而力拒诸请可不谓难乎今人嗜名利弃礼义不请而往者纷如矣尚何忆乎师命剃度授经二师忌遇剃度授经二师忌切念某甲百劫于生虗生浪死幸蒙剃染得入佛门缅维莫重之恩实有难酬之叹溯自曩日一灵归寂没忧海之深波惟兹忌辰五内悽惶痛昊天之罔极由是延众讽经一日少申忱悃伏愿佛日垂光烁破有生之罪障慈风普扇吹残无始之愆尤弹指生极乐国中随念坐莲华台上菩提不退般若常明年月日不孝徒某甲具疏证义曰剃度与授经即五种阿阇黎之前两种也此虽不得法而曾从剃染或授经等举此示不忘本也然古之为弟子者师没而信愈坚今之弟子者师存而守巳易况忆忌辰耶良由最初出家实非欲依止真师决择生死葢一时偶合而巳是以其心见利则易逢恶友惑之则易瞋其师之训以正也则易甚而弃正入邪罢僧仍俗者有之矣佛X法何其衰哉按律中佛制弟子离师不得太早若师实愚或不守戒方许离之云栖崇行录云唐清江幼悟幻泡礼昙一律师为亲教师讽诵经法触目而通识者曰此缁门千里驹也甞与师稍忤舍而游方遍历法筵自责曰天下行半如我本师者鲜矣乃回师所当僧集时负荆唱言清江再投和尚唯愿摄受时一师诟骂清江雨泪忏谢曰前念无知后心有悟望和尚大慈施与欢喜求哀再四律师悯之遂为师资如初一师没谒忠国师得传心要焉莲池赞曰舍圣贤而知非当诟骂而不退可谓明且诚矣终传心印不有由乎彼浅信之流小嫌则长往不返微呵则衘恨不忘空遇明师竟有何益如逢帝主不获一官惜哉父母忌明日堂头和尚为父讳日追荐讽某经一日请经师几位开列于左师师伏以释天调御觉海导师琅函三藏灵文金地六和上士敢倾私慕之诚仰凟圆明之鉴祠下居住奉佛诵经荐父比丘专为追荐先考府君一位之灵是日至心拈香归命两土化主弥陀释迦极乐国中诸佛圣贤金莲座下恭通情旨伏为先考享寿几十几岁原命相月日时受生大限殁于年月日时去世切念严君德重若泰山之弥高养育恩深似沧海之难量不幸早经见背未报捐埃日月交驰光阴易迈兹今本月日俄临几週忌辰仰凭大觉之功上酬劬劳之德由是延僧几员念诵经几部用资云程早离幽趣伏愿巳在人天者转增五福任意逍遥未离诸趣者超昇九品随心自在右疏恭请三宝证明诵经荐亲回向文疏年月日比丘具疏证义曰此报父母养育之恩及听许出家之恩也按大乘本生心地观经佛说四恩而父母恩为第一梁皇忏法云次复应须思念父母养育之恩怀抱乳哺爱重情深宁自危身安立其子云云佛言天下之恩莫过父母夫舍家人未能得道唯勤学业为善莫废积德不止必能感报劬劳之恩又言其中若有父母少便孤背难可再遇空想悠然既未得神通天眼不知父母舍报神识更生何道唯X当竞设福力追而报恩为善不止功成必致经言为亡人作福如饷远人若生人天增益功德若处三途或在八难永离众苦若具真信受正法教即得超悟七世父母历劫亲缘忧畏悉除同得解脱是为智者至慈至孝最上报恩据此则作法追荐遵佛训也云栖崇行录云梁法云阳羡人七岁出家为庄严寺宝亮弟子隽朗英秀于妙音寺开讲法华维摩二经学者辐辏性诚孝劳于色养居母忧毁瘠过礼累日不食旻法师谓曰圣人制礼贤者俯就不肖者豉及且毁不灭性尚出儒宗况佛有至言欲报生恩近则时奉颜仪远则启发菩提以导神识宜速思远理使有成津何可恣情同于细近云乃割哀微进饘粥莲池赞曰曾子之母死水浆不入于口者七日即云公之居丧虽曾子何加焉语曰释氏弃其亲岂理也哉又曰后周道丕长安贵胄里人唐宗室也七岁出家十九值驾幸洛京长安焚荡乃负母入华山安止岩穴时谷涌贵丕自辟谷惟乞食供母母问食未恐伤母意必曰巳斋母曰汝父霍山战没骨暴霜露能收取归葬乎遂往霍山拾聚白骨昼夜诵经呪之曰昔人精诚所感滴血认骨愿羣骨之中有动转者即吾父遗骸也一心注想目不轻舍数日间有髑髅从骨聚跃出摇曳良久丕躃踊抱持賷归见母是夜母梦夫归明晨骨至人以为孝感所致后应制论X道多居元席朝野归重莲池赞曰绝粒而饷母饥诵经而获父骨可谓大孝兼乎存殁而至行超于古今者矣呜唿异哉其次如僧道纪母必亲供陈尊宿织蒲供母等释氏之孝其亲反过于世人传记所载葢历有明征今犹有病释氏无亲者三种不才僧之罪也安享十方之供而不念其亲者一也高坐闲暇而俾其亲劳力如工仆者一也割爱出家而别礼他人为父母者三也生既如此死不荐悼无庸言矣忘本至斯尚何望其振兴佛法乎礼塔凡新正礼塔期定客堂预日挂牌明日早粥后闻钟声大众师各搭衣持具齐诣诸祖塔前礼塔即命照客通知塔主洒扫诸塔前后及路径时至知客鸣大钟三下禅堂开小静内外大众塔衣持具在殿前候齐依次序徐至开山祖塔前班次站定塔主燃香烛巳住持拈香三拜绕塔三匝再拈香大众合班展四折具鸣引磬住持同礼塔三拜收具问讯分班次至某祖塔某祖塔俱如前礼唯普同塔住持不去监院拈香礼毕而回若路遥或天雨在影堂集众礼祖九拜候天晴择日住持与两序执事补礼以便巡查荫木无损塔地无伤设斛普荐清明节正日晚设放普荐祀祖斛食所有设位开列于左本寺堂上开山老祖上某下某禅X师次及中兴某某禅师并诸历代住持诸祖之位本寺两序先贤后哲有功权执及诸能执诸位觉灵之位本寺列执并及先亡后化诸比邱众次及诸沙弥辈觉灵之位本寺同居各剃度师及坛上十师并引礼众巳故觉灵之位本寺一派先远至今在外法眷及剃度派并诸眷属觉灵之位现前同居缁素大众各人巳故二亲之位本寺舍基诸舍田地及诸捐助一切檀那之位本寺开山从古至今在冥途者受戒归依居家弟子并诸护法之位本寺地主异姓先灵前后左右远近高邻之位本寺近事先远至今佣工净人执劳运力诸方处士之位伏以大士兴缘广设冥阳之会阿难启教宏开甘露之门天人鬼畜咸从箇里超昇缁素宗亲尽向此中解脱爰有大清国某省某府某县某寺秉释迦如来遗教奉行主修祀祖法事沙门某甲今据本寺年例每逢清明佳节设斛普荐祀祖后裔住持某甲监院比邱某甲暨在寺众僧人等是日至心拈香归命瑜伽会主释迦文佛显密会上诸佛圣贤金莲座下恭通情旨切念众等叨父生母育之鉅恩赖师傅施护之洪德既年例而资济亦时届而悽怆愿承甘露之缘长润冥泉之渴均资法喜齐上莲舟由是谨于本月几日届当某节之X辰先于今夜设坛如法普荐伏愿化佛来迎诸慈垂照放光接河沙饿鬼统归平等法筵施食周六道四生受用无边佛事释氏宗派固不饥虗儒门善信顿沾利乐同登净土咸感莲胎回此功德阴超阳泰恭请三宝时至香烛供菓等皆齐备巳法师在施食坛前举赞起香举佛号随表白同至孤魂台前法师拈香三问讯诵往生呪三遍巳念奈麻面然大士菩萨净极光通达寂照含虗空却来观世间犹如梦中事仰白面然大士统领法界六道九种十类孤魂自他先亡家亲眷属等众唯愿同承三宝力各悟一真心虗灵不昧饱飡法味于斯时业识无羁迥脱尘劳于永劫如斯利益唯神导引孤魂佛子莫住泉乡少随法水悟真常直下自承当返照回光何处不天堂念佛诸设位前各各上香问讯巳仍归坛前并照常例证义曰普荐之义以父母师长等不能尽出三界故有资于荐拔于清明中元顺俗而行所以开死者之神识而尽生人之孝义也至若供虽不丰务存精洁所谓事死如事生也孔子曰菲饮食而致孝乎鬼神观夫致孝之言则自奉虽俭祭祀必丰可知矣近时频见僧俗以人所不堪食者供之无孝敬之意招亵慢之愆恒用慨然扫塔X清明节客堂预日挂牌明日清明扫塔大众师闻钟声搭衣持具齐诣塔前上供知客上方丈请问住持时分定时巳即通知维那库房正清明日早课毕鸣钟三下祖堂礼祖或住持说小参或命班首秉拂候方丈传牌施行早粥后祖堂影堂檀那祠堂皆先上供小食后扫塔及土地堂并孤魂坛上供时至知客鸣大钟乃至住持拈香礼仪俱见礼塔条说三拜毕住持执帚扫塔顶次至塔基巳放帚转身下堦至供桌再拈香维那举香云葢三称接念奈麻清净法身毗卢遮那佛三称次诵心经等上供祖侍跪献供毕住持说法说毕结赞巳众向上展具鸣引磬三拜巳起具问讯分班次至某塔仪式同前至最后塔毕大众往普同塔住持回寺监院拈香拜扫众诵弥陀经全卷往生呪三遍等上供末结唱莲池海会赞毕众三拜往土地堂及孤魂台上供而回如本支或戒子或剃度由别处来扫塔客堂接待问其尊卑若在住持之长行尊宿礼若同辈巳下通白住持及库房维那请定时巳供仪备齐扫搭上供等仪与前同仍请大众念诵住持陪扫或唯扫一塔二塔随其本人所宜或彼辞众不须念诵或辞住持不敢烦劳俱听其便尊宿礼仪行止随宜知客俱当预先问明证义曰礼塔扫塔皆时敬祖先看塔石之坚坏阅X荫木之损益上妥祖灵下安常住甚有关系不可忽也近时多废此举匪唯忘本更虑祖荫有亏即常住有事儒释有别祭扫礼同多见常住不幸人口不安皆由不勤祭扫祖灵不妥之所致也百丈丛林清规证义记卷第四百丈清规证义记X卍XXX百丈丛林清规证义记卷第五唐洪州百丈山沙门怀海集编清杭州真寂寺苾蒭仪润证义越城戒珠寺住持妙永校阅住持章第五述曰住持者主持佛法之名也丛林立住持者借人持其法使之永住而不灭也夫法者大圣之道也戒定慧者持法之本也僧园众务者持法之事也本立而事乃治事治而本愈固故住持之人其关系最重大也粤稽灵山住持大迦叶统之竹林住持舍利弗主之自佛教入中国肆百年而达磨至又八传而至百丈其时唯以道相授受虽与众同居而规则简略仪文未备未有禅宗住持之名百丈以禅宗寖盛上而王臣下而士庶皆向风问道统宗会元势不能不X专于一人而此一人者苟不称其位则道不明不崇其体则法不立于是始奉出类拔萃之一人为禅宗住持而称之曰长老以齿德俱尊也复作广堂以居其众设两序以分其执而制度粲然矣然住持之体虽尊至于作务犹与众均其劳贤如百丈而有一日不作一日不食之节则住持之义可知故当其时由众所推或命之官而犹有辞聘举而不赴者诚重其任而无所希慕于其间也至于今则庾廪之富舆仆之安皆住持私之无怪乎贵鬻豪夺视若奇货矣呜唿住持苟非其人一寺废荡且遗害于后世至于数十百年而不可复岂细故哉后之举其人者幸审之处其位者宜慎之诚得其人以居其位则明道立法分执莅事一切成办上堂凡上堂预日下午挂牌启请或晚课下殿或晚二板或开小静客堂鸣序板三阵集众预俻序䞋知客令请主向上拜众僧三拜巳知客白众云白巳悦众鸣引磬二下众问讯两序先至方丈左右排立次使照客捧香仪置方丈法座上次知客领请主执香至方丈侍者通白住持持临座众僧随具一拜仍两傍站定知客令请主中央拜巳退后知客居中一触礼合掌白云白巳一拜知客归本位立请主再上香设拜住持默允礼毕维那云两序大众师顶礼和尚众随具一礼礼毕末后先行回客堂请主谢毕众回堂次日早粥二板当值侍者搭衣持具传上堂牌至禅堂门外鸣小板二下暂立待堂师齐站班侍者进堂捧牌立中上举巳香灯师接牌供于禅堂佛前侍者行十方礼出堂维那令香灯师捧牌送法堂前正中悬挂即舖设法座午梆开静香灯师徐徐鸣七星钟大众齐至法堂方可结椎烧香侍者传炉置法座上排檀香三瓣在案上俟住持拈香用复转下行十方礼礼圆鸣钟擂鼓大众分左右班走鸣引磬上方丈迎请众集请主上香设拜以及两序礼毕维那唿客堂预请二位为末首领众行不可参差其引磬在执拂侍者之前次捧炉次执具记录共四人次请主执香次住持执如意而拄杖随住持后余人俱随后众至法堂左右排立知客与请主侧立于下住持至中间问讯登座侍者立左右维那鸣磬一下钟鼓齐歇唱香赞知客领请主上香设拜住持拈香侍者接香插炉唱奈麻云来集菩萨摩诃萨至第三遍上加海会二字唱毕维那唿展具尚答众随具一拜礼毕起具照X位对立左右悦众轮次鸣引磬三阵烧香侍者拈香三派展大具三拜次众侍者齐展具三拜起具问讯归位巳维那鸣磬三下又压磬巳白椎云鸣磬一下住持垂示随机开导座下欲叩问须诚谨真实参究者出众向座随具一拜起具合掌问之语首须清朗和雅问答毕住持说法或住持不垂钓即不出问待上座说法竟维那白椎云鸣磬一下即唿众随具一拜礼毕唿众出炉杖拂如前随后至方丈知客领请主礼谢和尚及两序巳众僧向上维那唿众随具一拜礼毕回堂侍者齐出班顶礼和尚或免礼上供等事见下饭僧仪轨圣节元旦佛诞成道结冬解夏无斋亦上堂监院为请主事仪同上唯无香信序䞋斋䞋公䞋等凡上堂等佛事冬月众去帽证义曰凡登座说法须至心听记不可作难会想生退屈心亦不可作串闻想生容易心须虗怀闻思必有机发不得随学语者但取口辩所谓蛇饮水成毒牛饮水成乳信学成菩提戏学成生死是也即主法非其人亦不得于彼生轻薄想反障自心所谓依法不依人也故闻法时静耳目而听摄根尘而会倘有疑情咨询不厌以道为怀扫除习气打併一心勤修而观力转深炼磨而行门益净如是久久定慧发可见自心性矣至说法者须提X纲要学者请益遂形问答总为生死事大直截决疑不可以盲引盲误人误巳倘自谅非其人不妨转烦能者请一贤明首座以代可也又禅客发问切须虔诚真实吐露倘卖才弄巧必招恶报禅宗秘要云按禅书天台韶国师座下兴教明和尚问曰饮光持释迦丈六之衣在鸡足山候弥勒下生将丈六之衣披在千尺之身应量恰好祇如释迦身长丈六弥勒身长千尺为复是身解短耶衣解长耶师云汝却会明拂袖便出去师曰小儿子山僧若答汝不是当有因果汝若不是吾当见之明归七日吐血浮光和尚劝曰汝速去忏悔明乃至方丈悲泣曰愿和尚慈悲许某忏悔师云如人倒地因地而起不曾教汝起倒明复曰若许忏悔某当终身给侍师为出语曰佛佛道齐宛尔高低释迦弥勒如印印泥据此可见发问不易暂时弄巧斧在口中可不慎诸晚参小参住持日用宏法为务除不时上堂外朔圣说法必不可怠若五参陞座两序至座下径归班立住持登座不拈香又所谓参者凡集众开示皆益于参古人匡徒使之朝夕咨叩无时而不激扬此道故每晚必参谓之晚参或早课后众上方丈仪同上堂谓之小参又凡遇结制解制冬夜岁夜对灵等皆说小参初无定所看众多少或就方丈或就法堂在斋堂前预挂X小参牌如四时八节请班首于课完在大殿秉拂亦可亦须预挂秉拂牌牌边另贴红纸一条请某某大师证义曰昔汾阳昭禅师住汾州太子院以并汾地苦寒故罢夜参有异比丘振钖而至谓师曰会中有大士六人奈何不说法言讫昇空而去师密记以偈云胡僧金钖光为法到汾阳六人成大器劝请为敷扬时楚圆守芝号上首楚圆即慈明也后住石霜时扬岐会公为监寺劝请夜说法慈明曰暮而升座从何得此规绳会徐对曰汾州晚参非规绳乎慈明颔之朔望每月十四三十放假集禅堂前剃头净衣午饭后开小静洗浴晚课毕礼祖上方丈或说晚参回堂闻鼓声吃普茶听宣规约回堂方丈另请两序茶一则察问学人见解二则评论常住去事朔望早课传炉祝圣祈祷维那喝云集礼祖上方丈小参与元旦相彷唯祷四圣在大殿唱赞佛偈巳接念佛时大悦众同鸣法器数人然后出殿到四圣前呪赞祈祷早粥时客堂挂上供牌大众师闻鼓声齐诣大殿及四圣前并影堂上供入室请益每月初三初八十三十八二十三二十八日方丈挂X入室牌入室者乃师家勘辩学人䇿其未至正其邪执如金炉炼金铅汞不存玉人治玉碔砆尽废不拘昏晓不择处所皆可行之学人入室请益必须诚心搭衣持具先白维那巳悦众领至室外立侍者弹门三下通白住持住持允则领学者进室展大具三拜长跪合掌乞求开导将自己平生参学尽情发露毫无隐藏不得自己妄逞知见狂造异说胡言乱语和尚自然慈心痛为针札提持进步开示毕起立拜谢退出向侍者问讯回堂不可放逸自恣空延岁月孤负平生发心参学之志证义曰入室之事学者须真实请益师家须婆心指点方为不负若学者参学不实师家道眼不明纵然依样画猫儿实应酬故事而巳近日诸方除一二真修禅林外并入室事亦少行之尤可慨也巡寮古规每逢初三二十八念诵仁王等一年四节巡寮僧堂前挂巡寮牌报众各寮中央设住持位备拈香及茶汤伺候住持至鸣小板集本寮众于门外排立问讯随住持入寮寮主烧香敬住持同众一拜问讯而坐住持询问老病点检寮舍缺乏叙话而起众当展坐具拜谢临访免则问讯相送或朔望巡寮则不挂牌今则四节巡寮三八念诵俱不行每逢朔圣祈祷四圣等处以代念诵至于巡寮之事住持每日早晚课诵念佛时礼合寺各堂圣像随便询老问病检X点院事证义曰僧祇律云世尊以五事故五日一按行僧房一恐弟子着有为事二恐着俗论三恐着睡眠四为看病僧五令年少比丘观佛威仪生欢喜故今住持遵佛遗仪故亦巡寮也普说普说起止之仪与小参彷彿小参唯住持说语须直截类于上堂普说语有多种不同住持说者或遇告香或夏前告香或中夏或特为某事或因请开示或为求决疑或为行者说或警䇿于学者或激扬于古道故文长义足名普说也抑或命人人各说随其语言而勘辩之告香告香举奈麻香云葢菩萨摩诃萨暗室亏心神目如电善恶报应似影随形但有早迟终无漏网谨白大众各谛思惟惟兢惟惕戒之慎之我住持若丛林不治法轮不转尅众益己侵损常住者使我现生之内折禄减寿恶疾缠身或遭恶难示报大众临命终时堕落三途诸恶趣中唯神鉴临以警来者我首众若三X业不勤四仪不肃恣纵威暴辜负常住者使我现生云云我维那若私心偏护规势欺压辜负众人不尽执事使我现生云云我监院若容众量窄爱众心薄侵公益私瞒昧因果者使我现生云云我知众若憎贫爱富重俗轻僧过费常住图自适意者使我云云我清众若懈怠偷安不办已事虗消信施辜负常住者使我云云我列执若不尽本执有误众人费常住物而取自安者使我云云佛说梵网经菩萨心地品若佛子常应发一切愿孝顺父母师僧愿得好师同学善知识常教我大乘经律十发趣十长养十金刚十地使我开解如法修行坚持佛戒宁舍身命念念不去心若一切菩萨不发是愿者犯轻垢罪若佛子发十大愿巳持佛禁戒作是愿言宁以此身投炽然勐火大坑刀山终不毁犯三世诸佛经律与一切女人作不净行复作是愿宁以热铁罗网千重周帀缠身终不以此破戒之身受于信心檀越一切衣服复作是愿宁以此口吞热铁丸及大流勐火经百千劫终不以此破戒之口食于信心檀越百味饮食复作是愿宁以此身卧大勐火罗网热铁地上终不以此破戒之身受于信心檀越百种床X座复作是愿宁以此身受三百鉾剌身经一劫二劫终不以此破戒之身受于信心檀越百味医药复作是愿宁以此身投热铁镬经百千劫终不以此破戒之身受于信心檀越千种房舍屋宅园林田地复作是愿宁以铁鎚打碎此身从头至足令如微尘终不以此破戒之身受于信心檀越恭敬礼拜复作是愿宁以百千热铁刀鉾挑其两目终不以此破戒之心视他好色复作是愿宁以百千铁锥劖剌耳根经一刧二刧终不以此破戒之心听好音声复作是愿宁以百千刃刀割去其鼻终不以此破戒之心贪嗅诸香复作是愿宁以百千刃刀割断其舌终不以此破戒之心食人百味净食复作是愿宁以利斧斩斫其身终不以此破戒之心贪着好触复作是愿愿一切众生成佛菩萨若不发是愿者犯轻垢罪叩祷韦天尊威灵赏罚明善良多降福奸恶尽遭横叩祷韦天尊威灵赏罚明公忠多降福私曲尽遭横叩祷韦天尊威灵护丛林有人坏规矩立刻殃其身叩祷韦天尊严査真假情现前告香者誓要记分明叩祷韦天尊严査众誓盟一句应一句句句报分明佛说梵网经有发誓愿戒持戒因此励破戒因此医若说心存正何必用立誓饰此言词人欲安心取利怕立神前誓何须住丛林韦天杵可畏须谨莫自欺负心人告香硬着头皮来叩祷神灵显加他三倍灾丛林若将衰奸邪渐进来叩求神圣力速赐剪除X开证义曰告香立誓者誓是必固之心始行心弱宜须防持故发愿誓以自防也若誓愿心意不发道何由成办乎增一阿含三十八经云比丘不发誓愿者终不成佛道誓愿之福不可称计得至甘露灭尽之处故护持丛林必须告香以表清白然清白与否唯己自知人不及知人虽不知神实知之倘有愚僧诳妄对神自谓神是泥木或可欺瞒欲望侥倖逃于恶报纵使暂时未报终必受殃无能逃者可不惧哉或曰愿多期望之语誓类呪诅之辞似非修行所宜答曰誓愿中之勇烈意也呪诅怨中之毒害意也奈何以勇烈为毒害乎即如四宏誓非誓乎菩萨修行非四誓则成佛无基亦将以为呪诅而疑之乎总之告香之典关系于丛林不小告香行而人人知惧纵有饰词者亦寡矣告香废而枭鸾不别纵有特立不变者亦寡矣故丛林将兴告香行也丛林将衰告香废也兴衰之机于是卜之愚菴摭古云慈航朴禅师主天童二十年食不背众虽病不违奉己甚约待众甚丰有小师知库毕归拜师曰某竭力营转增一倍赢不敢自有纳之常住朴怒曰汝所赢者悉从巧取不义之物常住净财容汝不义物乎不纳併逐其人噫X小师私财纳之常住巳罕见闻犹怒不纳併逐其人守斯告香清之至矣古道若是堪作师表告香者知之念诵凡念诵或常住自办或施主发心俱当预定今约施主例尊官到知客同住持迎接若非尊官客堂接待预日设坛严净挂牌本月日职护法为事诵经顶礼忏共若干日诸师挨次轮日每日几名开列于左首座师西堂师或逐日轮差或三日一换从班首至清众内外均派严净时经师先上方丈顶礼和尚请开示巳进坛知客请施主拈香严净巳知客唿各回若系尊官则从权免礼次日开经知客令请主拈香正日宣疏上供圆满上方丈回复凡经忏师不许在外应酬其经䞋公䞋等随各家古例原本念诵条后接水陆规约九门今移于后另卷念诵规约古之丛林高蹈绝俗除祝𨤲外不通应酬政为大事不明剪爪不暇那肯应酬散其道念又若自未度何以度人故经云瑜伽一事乃登地菩萨利生之事非初心凡夫所宜然恐丛林淡薄缺乏所须衲子懈修法门衰减不得巳乃略应念诵必也进坛生道场想对经像如对佛想诵其文思其义行其事践其实必X使身与口合口与心合不昏沉不散乱不懈怠不贪利知因果知惭愧竞竞业业若是则不期度人而自度人不期利益而自利益所谓人以财与我我以法与人等施无异犹可权为若鼓橐籥而看经舂杵碓而礼忏身对尊像而目视他方口诵经忏而心存别念如是必招现前丛林道衰未来自灵受苦使自利利他之法宝反成自误误人之罪案可不慎哉所有规约谨陈于左诵经人先日见牌上有名即沐浴次早诵经忏须眼到口到心到不得于诵经忏时夹闲杂语亦不得经住便说话若杂谈戏笑于经忏中罚银壹钱八分在经忏歇后戏谈者罚银八分念诵时不得回头转脑看人看物一心称念字字分明不出声者完时罚重念过严净不至者罚银三分诵过一页方至者罚银六分经忏须补诵主法人不得散心妄想宜一一依文精诚作观表白人不得急遽简略宜一一依文次第宣诵其钟鼓等亦宜庄雅不宜繁碎经忏及施食等不得法事未竟先收佛像庄严器物施食要一一依文精诚结印诵呪作观三业相应不得含煳弹舌急促了事白文亦然内外香灯行人俱要诚洁火烛小心水陆堂中尤宜加倍慎重香烛供果等倘落地者不用巳供过者亦不用蔬菜饭食等必熟得味不得填底不得用干物生物犯鬬诤者罚银八分因争失威仪者罚银X一钱八分不服者出院所罚之银另簿记数待修补经忏佛像用库房要用心打点整理合用诸物不得苟简以上条约须信受遵持不然自取殃祸现有清规罚汝后复决有因果可不慎哉年月日住持重录证义曰凡有念诵为转法轮迩来僧众此多苟简罪戾不小云栖法彚云昔乌镇利济寺有僧师徒二人俱称谨厚记以经忏者日益众因致饶裕而悋啬不自享用亦不布施后得疾族人迎归调治俄而谢世平生积贮尽为族有十年后现梦于所亲曰经忏未完阴府考较甚急苦不可言世人所传电闪光来认字读还信不诬也笔之以诫夫应缘者又云水陆头尾相连经忏接繁不断求经次汲汲如选官请经师忙忙如报喜经忏日兴道德日衰丛林至此不振甚矣可为浩叹设斛凡清明中元十月朝除夕设斛祭先即日下午客堂悬牌是晚某节良辰于法堂设斛中座堂头和尚表白师师共四位侍座师师共二位中座于权执班首中选举表白于客堂藏寮侍寮悦众轮派或有䞋资中座表白侍座写疏知客厨房值坛香灯茶头照客办供等俱照各家旧例证义曰设斛之事至于今日其譌多矣略言有十X按密部仪轨将欲施食当先结界以成净地结界之法用木四方定椿以绳拦之使人畜不得进界然后设施食坛鬼神坛俗唿寒林台又唿孤魂台及设两旁荐位于界内其施食坛至孤魂坛中间用白布三疋作三道宝街待戌时初法师同表白先持大悲呪四方洒净水想此界内以神呪力及观想力变成净地以为坛基诵呪三遍巳法师施食坛前中间立定表白辅弼左右法师随想界内净地广大无边众动鼓钹用七星板如唱阿弥陀佛身金色腔齐唱净地偈云一切方隅所有地瓦砾砂碛等皆无琉璃宝地平如掌柔软微妙愿安住犹如极乐国庄严妙宝为地众花敷园林池沼无缺少以大法音愿具足从出世间复能现种种七宝之所成无量光明遍照处诸佛菩萨愿安住唱毕煞下鼓钹一阵法师自举偈云先结大轮明王印加持坛场悉清净我今依教诵密言令我所作皆成就白巳即默诵大轮明王呪二十一遍呪详施食仪轨呪毕即起香云云兹者密部绝响结界不行其譌一也又准本经佛说是摩伽陀国所用之斛此食此水量同法界食之无尽今据我国一斛当五斗凡施食应用五斗米饭以成饭山五斗桶煑熟得味菜以成菜山五斗缸清洁冷水以成乳海方合佛制祀孤巳次日清晨将此菜饭分为三分一施水族即放生池或大河海二施毛X羣即放生所或山野处三施他方即乞丐流或贫苦人若无放生处即施远地贫苦者近见饭不满一杯菜不敷一筯或诘之以食太少则曰七粒遍十方而水全无殊不知七粒遍十方是僧众二时临斋出生之法乃常行之其势不能多施食则专为此事而设故须事相全俻依佛敕用摩伽斛法故云设斛修斋加以神呪法力能令一食变无量食充足河沙品类皆得饱满又恐众类以贵轻贱以强陵弱拥遏孤幼令不得食使不均平越佛慈济故请三宝及诸神祇监坛敕令使我所施一切无碍无高无下不择冤亲平等普遍迩来多不如法只用斛手不设斛饭正是食物未週终成虗设其譌二也又施食之事全重在有戒有定有观慧有手印有真言至于敲唱助道而巳兹者不择戒定不熟观想手印讹舛真言糢煳唯将唱腔以为正务匪唯赴应庸僧如此即丛林高德亦习而不察甚至以酒为敬桃榴为供不知其过其譌三也又祀孤原以施食为名则重在饭多菜多水多可遍济饥渴至于冥资纸衣之类亦施道而巳今者反是菜饭水不合佛制之供而主家饮噉反多縻费全无诚意感通不济苦鬼饥渴举世皆然不觉颠倒其譌四也又设坛祀孤召诸鬼来重在三檀等施施其饮食资生施也施其破狱摧罪等无畏施也施其三皈七如来名等法施也然此X三施俱在坛前获益即有冥锭亦应在坛前待诵尊胜呪完后方可焚化使诸众食足法足财足既济饥渴复转善道方为有益乃迩来焰口鬼未召完先往沿路焚化冥锭使彼鬼众三不得全爱冥资者失其闻法受食爱法食者失其冥资又不在坛前焚化则无神祇监管谅彼鬼众以强欺弱在所不免施不平等又或榴桃树边即化纸散食是鬼畏惧不敢来受或火未尽扫灰破碎难用举世不知其非其譌五也又施食法坛全出密部今略言之用大方桌两张前一张为供佛坛最前一行香炉烛台花瓶第二行花香灯涂菓乐六天母像此六天母像或用木雕或用铜钖细装颜色六位各一色一面四手少年窈窕两脚左舞右跪两手各持本供面向于佛花母持花衣淡红色表施香母持香衣黄色表戒灯母持灯衣红色表忍涂母持水衣白色表进果母持果衣红黄色表定乐母持乐器衣青禄色表慧像下俱踏莲花花下俱一吽字书于立脚台面大众唱吽字涌出赞时法师不必做手势结印但澄心闭目想六天母色相各从一吽字涌出既涌出巳面手放光各持香花等供养三宝此名运想供养第三行供佛亭在中恰似宝塔形中供毗卢遮那佛佛亭后插一铜竿上用小钩悬旛一首写中央毗卢遮那如来又四方供四佛面面向中央佛莲座火焰后亦各X插一铜竿上用小钩各悬旛一首写东方阿閦如来南方宝生如来西方无量寿如来北方不空成就如来中佛两傍再点大烛一对中佛后即后八仙桌第一行用镜架置大圆镜一座即准提经所说镜坛也镜前供曼怛所谓曼怛者梵语曼怛此云坛此坛约一世界总论非但为南洲一洲言坛如世界中之须弥山法师座处如南洲四洲皆朝须弥南洲坐南向北在下就南而论须弥在北南北之位既定则东洲应在右西洲应在左即依此舖米入观师前铃杵花米盘两傍随置仪轨共四本此正制也迩来坛前譌用五方童子坛中譌用水菓等不知佛过午不食奚用食菓舖曼怛误以南上北下西右东左其譌六也又施食文卷重在下半卷所有偈文呪印俱当缓诵前半卷从开首至召请地藏皆为求佛法僧三宝作证乞济度拔苦而巳所有偈文可直声快诵今者反是先在坛下诸设位前种种念诵次及上坛乃至别别召请叹孤种种敲唱延缓良时直至破狱召请饿鬼乃至尊胜呪正当运心作观缓缓持诵反急如风至于法事未完先收坛仪上则轻慢佛圣下则虗诳鬼神举世不觉其譌七也又施食结界上坛应在西末戌初葢戌亥二时乃纯阴之际鬼神无畏之时施其法食则受益良多一交子初则阳气转而阴气衰鬼即有畏纵施法食彼不来受迩来X有戌末尚未登坛至五更方完者或一夜登二登三者是则虗耗财物空骗鬼神唯了心愿不谅阴灵其譌八也又施食普结鬼缘当先施其无畏是故先结界限不许人畜进界者使其安位也葢人阳也鬼阴也阴常畏阳故施食坛前人不得走设不得巳当从坛后行之迩来或以兰盆胜会彰名或以保佑平安为号盛悬灯彩广挂纸神招摇男女聚集如看美戏如观奇伎加以大锣音乐喧閙尘嚣纯以人之阳气逼之匪唯远处鬼神不敢赴召即本地祖先亦惊往他方矣如此则徒设财食难结鬼缘反结鬼怨举世不觉其譌九也又考藏中施食最初缘起唯佛说救拔焰口饿鬼陀罗尼经是不空译又实叉难陀译名佛说救面然饿鬼陀罗尼神呪经即前经重译俱唯有变食真言而巳不空又译出瑜伽集要救阿难陀罗尼焰口仪轨经嗣有阿阇黎复依此经节为瑜伽集要燄口施食仪轨北卷现见藏中简要直捷只有一条法界六道总召请及召请饿鬼印呪等仪无奈时人爱饰口耳加别别召请叹孤等事行世俗称海上𦦨口是也致使藏中原卷寝搁不行嗣天机大师目覩海上所行有违佛制节去繁芜不意后人仍加繁𤨏即今流通本是也又按云栖本考正本等并无五方结界者迩来好事者请五位法师设东西南北中五个法坛既然称五方结界应当X如前结界所说而结界之即四方四位法师亦应各持一呪东北楞严东南大悲西北尊胜西南随求今但四方空坐而不持呪假称作观其譌十也有此十譌不惟无益而恐有损俗语云短寿𦦨口正在此耳主施食者可不慎乎是故欲学施食外当反此十譌而成十真内则发无上大菩提心先习观智及诸印呪皆令精熟不得谬悞若稍谬误不成印契贤圣不喜凡所祈求不获成就作法者知之广如诸家施食疏释所说薰墖齐主至客堂接待与饭僧例同即挂牌即日某时某护法薰墖请师几位列名于左师云云敬心观墖当愿众生诸天及人所共瞻仰右遶于墖当愿众生所行无逆成一切智绕墖三匝当愿众生勤求佛道心无懈歇奈麻多宝如来奈麻释迦牟尼佛顶礼于墖当愿众生一切天人无能见顶一心顶礼多宝如来释迦牟尼如来伏以覩舍利之光明灵踪弥布于法界瞻浮图之高广剎幢遍照于人天洒香水以敬扫涂烛明灯而遥X称拜罄兹诚切仰渎圆明切念积劫竛竮不悟法华之变土多生轮替罔逢双树之潜辉幸宝墖之在处巍然信如来之法身常住欣修行愿用展䖍恭涓于今月日谨备油香恭诣寺顶礼宝墖称扬圣号几次点灯几夜集此微因仰酬慈荫伏愿宝葢旋空天乐奏梵音之深妙金莲涌地旃檀杂花雨之缤纷现瑞相于娑婆使羣生咸知归仰放毫光于尘剎俾万彚尽出苦轮以今称礼之因愿成菩提之果右疏恭请三宝证明薰墖文疏年月日具疏薰墖功德殊胜行云云证义曰此中遶墖四偈出华严净行品又藏中有遶墖功德经一卷佛说遶墖胜妙不可思议古云无事莫登三宝殿等闲休向墖中行若非扫地添香水总有轮王福也倾葢宝墖诸佛法身所在须信归敬则生善灭恶而登礼有福不可戏笑登游笔之以告今之游观者三宝殿亦然点药师墖灯点药师墖灯者经云若有病人欲脱病苦当为其人七日七夜受持八分斋戒应以饮食及余资具随力所办供养苾蒭僧昼夜六时礼拜行道供养彼药师瑠璃光如来读诵此经四十九遍燃四十九灯造彼如来形像七躯一一像前各置七灯乃至四X十九日光明不绝造五色彩旛应放杂类众生至四十九日可得过度危厄之难不为诸横恶鬼所持伏以慧日圆明烛十方之世界智灯晃昱破大地之昏蒙入二六之愿门越三祇之果海恭惟一十二愿誓度沉沦四十九灯光明普遍七层洞彻于天宫三德普霑于沙界延寿量以无穷述宏功而罔测兹今月某日恭诣某寺伏愿无明顿破本觉开明常瞻满月之金容恒覩义天之玉轴慈辉照处灾难全消愿轮转时寿年绵远恭请三宝证明燃灯文疏年月日具疏证义曰可供七佛名位者据七佛药师经奈麻善明称吉祥王佛奈麻宝月智严光音自在王佛奈麻金色宝光妙行成就佛奈麻无忧最胜吉祥佛奈麻法海雷音佛奈麻法海胜慧游戏神通佛奈麻药师琉璃光佛药义十二神旛者金龙身首威光同王宫毗罗大将执金刚杵长寿童颜伐折罗大将腰束金带多种福善迷企罗大将住持十山有大名闻安底罗大将身如净珠戒香光严頞你罗大将首冠花鬘现石女形珊底罗大将能为天主护持田地X因达罗大将名号鲸鱼具诸幻术波夷罗大将行同龙蟒执日戏乐摩虎罗大将头有一角人见起疑真达罗大将威严若杀身光如月招杜罗大将广寻善艺教诸字本毗羯罗大将又本经云以此善根愿生西方极乐世界无量寿佛所听闻正法而未定者若闻世尊药师瑠璃光如来名号临命终时有八大菩萨乘空而来示其道路即于彼界自然化生或有因此生于天上乃至还生人间云云据此称名可以度亡而荐往生燃灯亦可以度亡而荐往生不仅现世消灾延寿而巳也上供仪轨见前报本章药师佛诞同普佛接待斋主照饭僧例即挂牌普佛时至鸣大钟三下巡照打催板一转众集殿知客领斋主上香行礼维那举香赞诵弥陀经大忏悔绕行称佛名千声拜弥陀十二礼观音势至海众各三礼三皈依宣疏回向散䞋若度亡念佛完即往灵前上供化设位回向竟知客命斋主礼谢大众各回肃众凡丛林有公事客堂鸣序板三阵两序齐至客堂遵规议定呈问住持住持准行则行不准再议若为诤鬬行者首众举知客即举罪事云云各照事情重轻罚之若犯根本大戒者或生事惹祸重大者白方丈公议或禀有司或自公摈将摈条实贴头山门贴摈X条时鸣大鼓三下以杖攻出被摈之人只许从偏小门而出如魔党私护者一同出院若交拳破口鬬诤者不论有理无理并皆出院若一高声动手一默然不动者据理论理亏又高声出院理正能默然不罚若理亏默然与高声者并罚斋供众倔强者摈出院或求忏悔于大众临供时长跪斋堂僧值看众食竟白众云大众齐答住持开示犯规人云彼答曰蒙说毕再礼住持三拜尚云拜毕结斋回堂又轻者罚跪香几枝或罚腐供众余犯闯静等事俱本堂罚跪纤香一炷或错打钟板搭衣持具跪斋堂或上方丈四寮本堂求忏悔而止凡跪香堂中犯本堂跪堂外犯或佛殿或斋堂须众人共见之处跪之跪必合掌竖腰如敢放逸者加以杖责具载下各堂规约所说又堂外有犯在知客罚堂内有犯在维那罚出普不到避懒偷安不听知众监收催督在值岁罚如山野不遵规矩在知客先举呈方丈教训证义曰僧徒自当恪遵佛制岂可有犯清规若有犯者除刑名重罪例属有司外若僧人自相干犯X当以清规律之若鬬诤犯分若污行纵逸若浸渔常住若私窃钱物宜从家训无扬外丑盖悉称释氏准俗同亲应守祖规随事惩戒重则集众箠摈轻则罚腐罚斋而榜示之如关系钱物则责状追部惟平惟𠃔使自悔艾古规绳颂云盗财并鬬争酒色污僧伦速遣离清众容留即败羣又云犯重焚衣钵应当集众人山藤聊示耻驱摈出偏门昔大慧禅师住育王时榜示堂司僧争无明决非好僧有理无理并皆出院或议有理而亦摈疑若未当殊不知僧当忍辱若执有理而争者即是无明故同摈之所以重僧规也愚菴摭古云昔圆通法云禅师座下明水逊为侍者适琳禅师挂搭逊为请新到茶琳他出逊托之隣榻僧移时忘之比会方丈座无琳圆通趣请至乃令去座立众前责之曰山门礼数以表尊特故为怠慢何也琳曰固聆鼓忽内逼故后之非敢慢也圆通色厉而呵曰我鼓非巴荳击着你便尿耶逊前请曰逊失执当受罚隣榻僧出众曰此非侍者罪新到亦不知某受托而失忆当代罚出院三人任过不巳圆通高其义併宥之噫如是肃众如是任过高风可仰𠃔称师表矣或曰有恶僧也显谏之则不从默摈之则不喻干世纲常冐国宪典不可以僧法治者则如之何答曰此在权其事宜不可执一执于护法反至灭法者有矣与其全一人而辱及三宝孰若全X三宝而殃止一人若稍无妨害者宜依清规量事区分若有妨害或倔强犴狡不可化导只可送官用王法处之不得免也或曰佛心主慈仁今清规甚严密无乃非佛意乎答曰子不知清规之严非严厉之严是严正之严也以严正摄僧则僧众端以严正持法则法门立以严正摄心则心地正故责之摈之皆慈也以严为慈是大慈也若夫现奇特以要誉逞兇暴以示威与清规之严正实霄壤矣不可不辩此之问答出云栖法彚训童行童行即丛林知随照客之类也亦名随众古者于外来发心出家或求习学之人恐其立志有诈真伪难辨故先与三皈依名为童行亦号净人标其巳入三宝净行而无五欲浊秽也迩来局为执劳运力承事之流滥称道人从无为之说三归者悞矣佛印禅师示训曰自小离于父母第一皈依佛祖寅朝礼念精专夜静堂中莫语普请作务慇懃常住什物爱护一粒米重千斤口里应声须顾触事不要猖狂出言低声慢举出入束歛身心行步威仪详序廊下逢僧问讯叉手旁边待去既然舍却俗缘遵奉丛林规矩师长训诲之时不得高声辞诉白日无事学书圣教经文记取谨慎递相作事且莫欺瞒常住衣衫黑黪直裰莫骋尖新丽楚仔细约束身心勿令世情染污深思六道轮𢌞警䇿应当恐怖出家要秉佛言不信三X途受苦小心侍奉师僧恭敬三宝福助童行上下谦和酒肉赌钱莫觑闲话不要论量圣教时时思慕岂可虗度光阴死后将何𠙥据不唯辜负四恩亦乃带累先祖辞亲割爱投师本欲出尘济度慷慨决志修行省察轮𢌞不住万劫得箇人身惭愧须知来处去除懒隋睡眠调伏身心宽裕从小戒行真实长大为僧坚固参禅报答佛恩誓愿须求顿悟今生幸得出家不可遇而不遇念念不退善根心心长成觉树若能如是修行必证菩提之路证义曰童行乃学道护僧之执也故亦名道人或称净人是故于童行要钳辖严威庶不为恶山菴杂录云千濑住嘉兴天宁净人盗街坊人狗煑而食之于濑得煑狗名又荆石住姑苏承天驾舟赴檀家讲经墅落净人盗居民羊煑而食之荆石得吃羊名噫盗狗盗羊出于下人私为何故住持当其恶名盖寻常失于教训且不留心察看耳为住持净宜时慎之为行者普说行者有通有别通则不但外单名行单凡一切修行人皆名行者故有普说之佛事也别则此执在方丈乃服劳运力之人葢前训童行乃在家小众此行者是出家小众须发心求福者充之古有普说之名而无普说之文大都在住持随机设教耳其行者所执之事附录于此早四板法座点灯打开水净面水住X持礼佛执灯笼清晨内外打扫拭桌取水料理内外客房床帐桌地等须洁净并运茶取斋等事及洗碗收拾凡唿唤即至误事者罚须勤俭次第勿避辛苦细心行之证义曰三世诸佛诸大菩萨皆从行门而出凡有道之人未尝不有隐于执劳运力之类者愚菴摭古云雪窦典客太阳时与客夜话雌黄古今及赵州因缘往复不巳傍立行者匿笑之客退雪窦唿行者责之曰对宾客敢尔耶对曰知彼客辨覈古今柰无定古今眼故敢笑雪曰赵州意汝奚会行者对以偈曰一兔横身当古路苍鹰才见便生擒后来猎犬无灵性空向枯椿旧处寻雪窦大惊乃与定交或云行者是承天宗又云韩大伯噫古人具正知见如此犹隐于行者之流可见于诸行者不当以其服劳运力而轻之而身为行者亦应志求出世借行以助道不可安于服劳运力而无远大之志也受法衣凡专使送法衣至客堂先以客礼待茶点即命照客通白住持或住持当日亲往客堂相接或时晚送上客房来早相见先用盘托呈法衣信物置法座上然后知客陪上见住持行相见礼巳专使致词云某某老和尚法衣表信专此奉上即方丈请茶点送归客房次日早课毕说受衣小参或陞座或上X堂或嗣法本师巳寂法堂右间即设灵几下座致祭用祭文讽经如遗书至之礼见后说证义曰此行尊师之礼也匪唯法衣为然乃至师赐呵策亦须诚敬而受方尽法子之礼云栖崇行录云晋法遇事道安为师后止江陵长沙寺讲说众经受业者四百余人时一僧饮酒遇师罚而不遗安遥闻之以竹筒贮一荆杖封缄寄遇遇开缄见杖即曰此由饮酒僧耳我训领不勤远贻忧赐遂鸣推集众以筒置前烧香致敬伏地命维那行杖三下垂泪自责境内道俗无不叹息因此励业者甚众莲池赞曰噫使今人发安老之缄其不碎筒折杖而谇语者寡矣圣师贤弟子千载而下吾犹为二公多之掩关掩关之模始是圆觉经中佛为修禅观行者制期而设也然上期止一百二十日至于东土掩关多以三载为期乃行脚得意后养道之事也伏以研真断妄孤高晏座深林修观明心守志藏形静处精勤不退乃善道之初门放逸多疲是愆尤之根本切念既超俗染应离愦閙之方巳忝僧俦当处清闲之境一关施设特为某事之专三载为期兼脩诵礼之助兹今月某日为始至某年某月某日告圆在于某寺掩关如法行住伏愿虑从静X得一真之本昭然慧自定生万行之苗增长一尘不染闭门即是深山十智同真离念便登觉地右疏恭请三宝证明掩关吉祥文疏年月日具疏启关启关时至伏以安居秘藏悉彰化道规模入定那伽遍现威仪进止常恒不变何妨应用机缘静极而通岂碍行周法界切念质类盲龟智犹爝火望一乘之至道似穷子之远牛车闭三岁之空关如兔株而迷象径虗糜信廪唐掷光阴身苟安于斗室全叨佛力以护持期巳毕于解关特仗忏功而酬谢爰择伏愿以此圆关功德上祝皇图巩固帝道遐昌民物阜安风雨时若六道均跻于六度三界永息于三灾先亲证果往生檀施沾恩获福更祈住持道风遐被法算增长丛林昌炽海众安和德业均修福慧具足右疏恭请三宝证明圆关谢安文疏年月日具疏证义曰古云赵州八十犹行脚只为心头未悄然据此半偈信知掩关乃了悟后养道之事云栖崇行录等皆载元高峯妙禅师顿悟后在龙须九年缚柴为龛冬夏一衲后造天目西巖石洞营小室X如船榜曰死关上熘下淖风雨飘摇绝给侍屏服用併日一食晏如也洞非梯莫登去梯断缘虽弟子罕得瞻视噫如斯掩关圣贤之道岂不成就较今掩关百色现成实天渊矣何怪乎道衰也迎待尊宿迎待看单第一凡别剎尊宿至守门人即报客堂客堂白方丈知会禅堂维那白云外鸣钟出堂至山门候客至维那云礼毕住持陪尊宿至方丈住持拈香设拜毕维那唿众云礼毕复云礼毕回堂值日侍者上茶果衣钵照应尊宿寮房被帐床褥及说法座巳次知会客堂送单知客至合掌向住持云送单请某和尚住持随送礼毕各相安坐晚课挂牌闻钟声看某和尚单各带具上殿晚课毕鸣钟诣尊宿座前候住持座前拈香礼毕维那唿众展具云看某和尚单礼毕仍立定或住持方便请尊宿开导如不请开导即回堂侍者排班拜毕次上茶点凡宾主晤谈法门中事侍者澄心敬听可记者即录之证义曰自迎请至送回皆敬师友重道德之礼仪也标称尊宿者其道德可尊也虽其道德不可知而既系尊客有主宾义礼当敬故且令学人习惯敬长之道离狂傲故愚菴摭古云雪巖满禅师与胜默为参友尝跪受呵斥或怪问之师曰今诸方或师资法属诤讼招讥狮子身中虫自食狮子肉X可悲也予思以激劝之耳噫古人事友如是高风千古则于他方尊宿其可慢乎至所甞受业之尊宿不更重乎陞座第二看单后命知客至尊宿前一礼合掌云尊宿如允遂一礼覆方丈或住持亲请不论登高座小参陞座次日早课时送红衣到尊宿处传陞座牌早课毕鸣钟上方丈排立住持登座不拈香不举赞维那唿随具一拜礼毕住持云维那云一礼毕鸣引磬灯笼前行住持大众次第至尊宿处住持拈香若尊宿与住持同辈即监院拈香或班首代拈拈毕维那唿礼毕唿至法座尊宿登座拈香举赞乃至说法开导仪与上堂同唯登高座说法则鸣钟鼓白椎证义曰此上敬下导互相激扬之礼也摭古颂云昔悦禅师至雪窦齿正壮辩论奇逸雪窦常下之茶会必设榻以尊异于是声价踊贵洎悦出世有兰上座来自雪窦悦勘之大惊誉于众相从弥年而去前辈不以派异推毂后进可想见矣愚菴赞曰悦禅牙爪新狮子雪窦巖前能反掷见贤不敬非礼也雁翅开筵进香液我鼓瑟兮君抚琴仁风道望化蛮貉兰公兰香来云峯雪窦茶筵今反璧落堂第三X果系大尊宿应更请落堂粥毕住持亲请尊宿如允即令值曰侍者通知客堂挂牌请某和尚落堂开示即通知维那那白众云佛前备香烛知客白住持云住持陪尊宿至禅堂门口知客鸣报板二下班首维那鸣击出接余者立定尊宿或参堂行礼或单礼佛巳住持逊客入座尊宿亦逊住时入座宾主谦恭坐次维那云礼毕仍两边立定住持云尊宿开导毕维那云礼毕又云若免即止住持陪回方丈侍者上茶茶毕送回寮或尊宿不𠃔落堂诸班首等各搭衣持具诣尊宿寮请求开示证义曰古之住持待学者唯以此一事相淘汰故宾主相见才入门便以此一事相恳代为提持何其盛也今者法门不幸宾主杂谈大抵世谛开示办道希有其事致使学人漫游千里空费参询遐哉古规何日复矣噫请斋第四凡请尊宿斋侍者先于方丈设香案桌椅茶果次第住持先命班首伺候一同陪斋时至令班首一人侍者一人至尊宿座前一礼合掌云尊宿至宾主行礼送正位坐拈香献茶礼毕尊宿至住持座X前拈香回礼坐次班首齐向尊宿座前为礼次向住持礼毕各照本执陪坐侍者齐出班作礼如免即一拜次上茶上果一桌侍者二人一一上菜各具威仪用心伺候不得使鞋履碗筯作声斋毕宾主礼次净手嚼杨枝潄口巳送归客寮侍者即送茶照常伺候证义曰昔高菴云教化之大莫先道德礼义住持尊道德则学者尚恭敬行礼义则学者耻贪竞住持有失容之慢则学者有凌暴之弊住持有动色之诤则学者有攻鬬之祸先圣知于未然遂选明哲之士主于丛林使人具瞻不喻而化即此尊客待宾威仪柔嘉发言举令皆可为后世之范模其用意良厚矣近时一槩苟简宾主互轻礼义道德渐灭殆尽悲夫参堂巡寮第五凡尊宿参堂巡寮客堂先挂牌某和尚于二板后参堂巡寮次知会维那班首维那白众云禅堂备坐椅一张知客领尊宿至堂外鸣报板二下云候尊宿参堂行十方礼巳悦众将坐椅设中间首众请尊宿坐维那云如免即止礼毕尊宿出堂知客鸣引磬至各寮慰问知客白云巡毕请回方丈用茶叙谈证义曰此尊宿答接待看单之礼也然此答礼中或有转烦客堂报库房设斋供众者或但设腐供众者或即以此巡寮为答礼而不供众者此古礼X也今则不然若看单而不供众将羣起而譁矣噫回山第六尊宿将回山知客预先挂牌大众师闻钟声送某寺某和尚回山候时至客堂先上方丈向尊宿一礼云尊宿乃行住持送尊宿至佛殿尊宿礼佛毕即鸣钟鼓维那唿众云如免即止同送至山门排班合掌立送候去少时望不及众乃回寺维那云住持免云维那领众回本堂证义曰尊宿往来之礼是重道德非重名位果真尊宿虽无名位亦应如是重法以励学人愚菴摭古云昔罗汉南禅师嗣法云居未为人知后至东林照觉鸣钟集众出迎于清溪之上众大惊南师之名遂显又佛印再住云居时灵源叟禅师自龙山来匿迹众居佛印知之陞座请源为座元礼敬优沃众皆观感道学日新又宋绍兴间竹菴珪禅师奉诏开山雁荡能仁寺时真歇了禅师居江心闻竹师至恐其缘未熟时过江迎竹师归方丈大展九拜以诱温人由是翕然归敬噫如斯三住持可谓重道德而尽迎待尊宿之礼矣后之览者当仿傚也护法至凡尊官至寺守门人报客堂客堂白方丈住持同班首及监院等在山门候接数人搭衣在佛前排立候X官拈香时唱香赞住持鸣磬礼毕请方丈用茶住持陪伴应对行时仍同班首监院等候送出山门其余一切檀护至皆须礼仪周到不可轻慢令外护灰心也证义曰城市隣近丛林多有此事总须威仪齐整令人生敬而巳至于临机施设则存乎其人山菴杂录云杭州下天竺凤山仪法师元延祐间高丽驸马沈王被旨礼普陀观音过杭出赀就明庆寺设斋斋诸山住持时至沈王居座上众官以次班座下诸山列两庑凤山趣上问王曰今日斋会为何王曰斋诸山凤山曰大王既言斋诸山主人合无位而王自处尊位诸山列两庑至有席地而坐者与逻斋何异于礼恐不然王闻之惶愧请谢即时下座前揖诸山分宾主而众官退就两庑之位斋毕王握凤山手曰非吾师几不成礼此所谓临机施设而能开人之心者凤山是也今世人好谀恶直此法不可轻用然古人芳规亦不可不知到宗剎诸山前之尊宿六礼是彼来也此之到宗剎诸山我往彼也彼我虽异其礼自同见上迎待尊宿礼可知矣有不同者见不住持出入所说兹不录庆生凡遇住持寿诞预先一日库房请香烛送各堂知客上方丈问住持明日念诵否若念诵即挂牌若X不念诵即止次日早课各带具合寺香烛炜煌烧香传炉住持拈香维那举宝鼎爇名香赞不祝延即诵楞严遶佛如常归位展具礼释迦佛三拜药师佛十二拜日光月光海会各三拜起具课毕鸣钟三下维那云至巳左右依次站定维那请住持住持陞座维那喝云大众师敬祝和尚寿诞顶礼三拜拜巳或说法或不说法昨晚间定说则照小参常规不说即于拜毕起具回堂早梆大众用面午梆上供照朔望式斋堂设腐庆贺等事槩不准行伏以宝烛初明晃耀金光摇寿岳琅函乍起汪洋法水涌灵涛依佛法之常住庆我生之遭逢切念荷佛祖之光辉衣钵有忝于宝剎禀凡夫之分段善缘实起于慈帏兹值母难之辰有怀罔极之痛是以敬集同袍齐诣宝殿顶礼某忏讽诵某经伏愿圣基永固丛席兴隆俾师长父母而过现沾恩冀祖祢宗亲而遐迩获福更祈道行坚修智悲普运色身康泰晚节清娱生生披万善以庄严品品证六通而自在更愿以此功德情识均超咸𠙥一善之资成就无穷之福右疏恭请三宝证明旬庆生文疏年月日比丘具疏证义曰此顺世礼敬住持报宏法之德也昔唐文皇万乘之主生日不为乐况僧乎故曰在众宜行在主宜止行则念诵亦可止则绝喧为正X饭僧饭僧施主至客堂应酬即报方丈次令照客捧香仪点明送方丈香案上交代衣钵侍者次领施主至方丈见住持作礼住持以礼接待称美数语茶毕知客送单或当日来去即不送单若仕宦当鸣钟集众门迎方丈命监院照施主之资备大众斋䞋不得侵损常住不得克苦大众酌中施设挂上供牌大众师闻鼓声齐诣大殿及韦殿上供开午梆上供时挂饭僧牌某处某护法为某某事设斋供众至临斋时知客领施主拜斋巳领至厨库谢代劳谢毕方丈请斋监院陪斋凡斋银任凴发心平等俵散公䞋序䞋客送等随施主心客堂不许索较斋银五两巳下则无公䞋若但设腐饭槩无䞋亦不上供六两至十两外每两出银一钱以为公䞋照各家旧例疏语亦随事通达证义曰稽古略云宋居士洪庆善任江东节度使宿池州愚耶宗禅师迎之相与夜话洪间饭僧见于何经宗曰四十二章经云饭凡人百不如饭一善人饭善人千不如饭一无住无作无证之者则是正念独脱能饭斯人功齐诸佛前辈知此旨者多矣洪曰其为谁乎宗曰且以近说如秦少游贬藤州自作挽章有谁为饭黄缁之句东坡既闻秦讣以书送银五两嘱范元长为秦饭僧及东坡北X归至毗陵以病不起太学生裒钱于东京慧林饭僧黄门撰东坡墓志首载之洪曰䞋金有据乎宗曰公岂不见毛诗小雅鹿鸣燕羣臣嘉宾也饮食之又实币帛筐篚以将其厚意盖饮食不足以尽敬而加赠遗以致殷勤也洪曰今闻师言知饭僧之义吾每岁于禅剎饭僧矣或问饭僧钱不得作余事何谓耶答因果不合也昔湖南云盖山智禅师夜坐丈室忽闻焦灼气枷鎻声视之乃有荷火枷者枷尾倚于门阃智惊问曰汝为谁答曰前住当山某也不合将供僧物钱造僧堂违信施心令因果不相应故受此苦望为估值僧堂填设僧供乃可免耳智以巳资如其言为偿之一夕梦某谢曰赖师力获免地狱生人天中三生后复得为僧今门阃烧痕犹存夫以供僧物作僧堂皆僧受用尚受悞用之报如此今多有窃常住为巳有者其受报宜何如哉然此就受施而言至于信施发心亦宜平等按大智度论昔有信施饭僧但供老而不供少时诸罗汉以愍念心用神通力皆现老相彼敬喜而供养之至于呪愿竟将受食尽复本形是年少比丘受食巳随机说法令心平等又西域树提长者尝设大如意斋七日以求宾头卢尊者应供用鲜花置于圣僧位坐墪之下又案上供鲜花一瓶为验若圣僧应供则七日事週而鲜花不萎不然花则枯萎至于七日事竟花俱枯萎长者X不满所愿且忧且悔复再举之以求如愿仍不果遂心大惭愧无䇿可设遂发大誓必求降临若不果遂以死为期至第七日痛哭哀求以冀感通时有丐者指邻坐乞士谓长者曰此非尊者宾头卢乎长者喜而顶礼宾头卢云第一会我欲赴之而汝守门者以我微寒身不遮衣力阻拒之打我头右肉碎成疮汝第二会我又来赴守门者以我衣破裸形又阻拒之今者愍尔诚笃我于亲友借一衣衣身方能赴会今而后汝欲真僧应供者当发平等心不择微贱普施无遮福无涯矣又寒山诗云择佛烧好香拣僧归供养罗汉门前乞趂郄闲和尚不悟无为人从来无相状封疏请名僧䞋钱两三样云光好法师安角在头上汝无平等心圣贤俱不降凡圣皆混然劝君休取相又地藏经指营斋度亡亦须精勤护净奉献佛僧方能存亡获利施斋田接待施主仪式同上住持命侍者请两序班首及知会客堂库房书记知产齐到方丈酬谢施主即写舍书以为𠙥照施主住持及在会者俱签押并给原契劵亲供粮串税票俱收齐巳住持上堂说法以报施恩事竟在会众人与施主同往看产随带竹签十余枝以插标记使界限分明不得浸混他界以致争讼每年春季会两序众执同看X界限一次当年监院将舍契报税即过寺户勒石入万年簿伏以菩提树高广无边尽十方而布荫优昙花芬芳莫比遍剎土而敷春欣瞻大觉之伽蓝俯殚檀那之敬信住持切念施主在家系缚随业轮回虽通一线之觉路未出尘劳幸依万德之慈尊略开善信兹因欲植于善根敬舍良田为僧产为此择于今日恭诣殿下敬献半簋清供并达回向微因伏愿夙业消除福寿加增供佛及僧千劫因功不替舍贪作福三生果报常新统一家而胥庆尽合户以沽恩借此福田终成佛果右疏恭请韦天证明舍田回向文疏年月日住持具疏若施主有祖先牌位或自长生禄位入报恩堂者是日登位亦当备供祭奠仪如常式证义曰施斋田上施也护持三宝宏法利生俱赖是乃真正福田盖设斋饭僧止于一时若施斋田延于敷世功德尤大施地施荡施屋类此可推故当上供陈疏以报旋恩也昔疎山性禅师为施主施田上堂云人人一坐具方圆俨今昔行坐不曾移岁寒消劫石更不属阴阳又不输粮役四至既分明契劵亲委悉复证者田地大自在休息那箇不具足受用无穷极如是布施汝如何不感激养十方佛种常生大智食转施诸凡圣不思议功德X不是有心求不是无心得须悟春风意莫认春山碧无上大因缘知恩念来历因果既无差宜应全道力较彼来处功羮饭铜铁汁蓦然画断三轮虗空争覔踪迹灯笼露住秋收依旧山堆岳积柳絮随风葵花向日如此说法可谓不负施主也供罗汉接待斋主同饭僧例预日客堂挂牌明日早粥后斋供罗汉香灯师五人上供十人列名于左师师师师库房预备烛台二百五十对香炉二百五十箇小碗一千五百箇竹筯五百双茶钟五百只饭菜水菓齐备至正日清晨厨房人齐相帮烧菜一大锅可盛小碗五百煑饭一大锅可盛小碗五百天明时香灯五人先往库房取水菓取碗取短烛五百枝烛台二百五十对香炉二百五十箇每人管一百位罗汉每位前一茶一双筯一果一菜一枝烛香炉两位合一箇茶筯果俱供周巳方点香烛次茶次饭又堂之正中面前置大方桌两张横打丁品可供十六大罗汉等牌位设香花灯涂果并用十菜每一牌位一茶一双筯一饭又面前离三尺许用长桌三张并摆上供疏牌十三位见下上供中亦置香烛及供罗汉科仪十部每部用经葢覆之手炉十把俱齐备巳时至知客先请上供师搭衣持具进罗汉堂次请斋主拈香到巳十师展具三拜斋主先至中间普供位前拈香X香才爇云腾宝鼎中旃檀沉乳真堪供香云缭遶莲花动十方诸佛下天宫天台山罗汉来受人间供奈麻香云葢菩萨摩诃萨一切恭敬一心顶礼十方法界常住三宝伏以人分七方便自加行至于停心位列四沙门由无学讫于见道是皆知苦断集带果行因为析法之权根会人空之真理至若证巳办地入大乘门其所学般若同是故与菩萨共内秘大心之行外闻佛道之声既皆为贤圣之僧故应受人天之供惟愿妙堪佛嘱熟此方震旦之缘允副凡情受兹日檀那之供密回慧照俯运悲怀冀普度于迷流俾咸登于乐土故我一心虔诚奉请一心奉请尽虗空遍法界十方常住诸佛法僧一心奉请娑婆教主本师释迦牟尼文佛一心奉请尽虗空遍法界十方常住诸声闻僧并诸眷属常随佛后千二百五十五大阿罗汉鹿苑先度五比丘最后须䟦陀罗诸阿罗汉世尊高弟大迦叶阿难陀等十大弟子灵山闻法大比丘众万二千大阿罗汉灵山得记学地无学地诸大声闻众五时闻法学地无学地诸大声闻众世尊灭后结集三藏阿难陀等诸阿罗汉X世尊灭后正像法中历祖所度诸阿罗汉住世十六大阿罗汉万六千九百弟子众某州某县某寺住世五百大阿罗汉惟愿不违本誓哀悯有情是日今时降临法会初度五人僧宝始世尊高弟饮光伦灵山一会实多徒万二千人无学侣须䟦陀罗居最后五时闻法数难知涅槃巳过众声闻三藏遗言俱结集十六真人亲受嘱未来为世福田师十方常住圣贤僧于此一时俱奉供奈麻本师释迦牟尼佛奈麻常住十方佛法僧奈麻本师释迦牟尼佛南无尽虗空遍法界十方常住诸声闻僧奈麻常随佛后千二百五十五大阿罗汉奈麻鹿苑先度五比丘最后须䟦陀罗诸阿罗汉奈麻世尊高弟大迦叶阿难陀等大阿罗汉奈麻灵山闻法大比丘众万二千大阿罗汉奈麻灵山得记学地无学地诸大声闻众奈麻五时闻法学地无学地诸大声闻众奈麻世尊灭后结集三藏阿难陀等诸阿罗汉奈麻世尊灭后正像法中历祖所度诸阿罗汉奈麻住世十六大阿罗X汉万六千九百弟子罗汉奈麻本寺堂内住世五百大阿罗汉奈麻十方常住三宝伏以栴檀林里元无异嗅之香狮子窟中尽是惊羣之吼敢通诚款仰吁慈悲今据大清国云云居住奉佛营斋供呈罗汉祈恩钖庆弟子端肃投诚至心上叩中天至圣牟尼世尊常随圣众诸大罗汉金莲座下恭通情旨切念智超无漏道契真空神通来往示瞬息于天上人间秘现幽深忘优劣于声闻大乘欣逢胜事瞻圣相以登堂敬洁香馐迎宝旛而赴供希垂慧眼允纳虔衷由是涓今年月日恭诣某寺敬输净资仗凭僧众严净斋厨诚修禅悦上供佛法僧常住三宝本寺堂中半千应供罗汉应化大士证圣尊者总此香斋普同供养伏愿法门挺异祖𦦨添辉檀那衍庆海众安和冀副凡情总凭慈力右疏恭请三宝证明供奉罗汉文疏年月日谨疏福田应供行德汪洋内秘外现永流芳代佛广宣扬受敕难忘住世作舟航奈麻诸大阿罗汉尊者一心顶礼宾度罗䟦啰惰阇尊者迦诺迦X伐蹉迦诺迦䟦釐惰阇苏频陀诺讵罗䟦陀罗迦哩迦伐阇罗弗多罗戍博迦半托迦啰怙罗那伽犀那因揭陀伐那婆斯阿氏多注茶半托迦五百之第一一心顶礼阿若憍陈如尊者阿泥楼有贤无垢须䟦陀罗迦留陀夷闻声得果旃檀藏王施幢无垢憍梵般提因陀得惠迦那行那婆苏槃豆法界四乐优楼频螺佛陀密多那提迦叶那罗延目佛陀难提末田底迦难陀多化优波毱多僧迦那舍教说常住商那和修达磨波罗迦那迦叶定果得业庄严无忧忆恃因缘迦那提婆破邪神通坚持三字阿㝹楼陀鸠摩罗多毒龙皈依同声稽首毗罗胝子伐苏密多阇提首那僧伽耶舍慈愍世间献花提记眼光定力伽耶舍那莎底苾蒭婆阇提婆解空无垢伏陀密多富那夜舍伽耶天眼不着世间解空第一罗度无尽金刚破魔愿护世间无忧禅定无作惠善十劫X惠善栴檀得香金山觉意无业索净摩呵剎利无量本行一念解空观身无常千劫悲愿瞿罗那舍解空定空成就因缘坚通精进萨陀波崙干陀诃利解空自在摩诃注那见人飞腾不空不有周利槃特瞿沙比丘师子比丘修行不着毕陵伽蹉摩利不动三昧甘露解空无名七佛难提金刚精进方便法藏观行轮月阿那邠提拂尘三昧摩诃俱絺辟支转智山顶龙众罗网思维劫宾覆藏神通亿旦具寿俱提法王菩提法藏永劫善往第二百起一心顶礼除忧尊者大忍无边自在妙惧严土金髻雷德雷音香像马头明首金首敬首众首辨德孱提悟达法灯离垢境界马胜天王无胜月净不动休息调达普光智积宝幢善惠善眼宝涌宝见惠积慧持宝胜道仙帝网明网宝光善调奋迅修道大相尊往持世光音权教善思法眼梵胜光曜直意摩帝慧宽无胜昙摩欢喜游戏道世明照普等慧作助欢难胜善德宝涯观身华王德首喜见善宿善意爱光华光善见X善根德顶妙臂龙勐弗沙德光散结净正善观大力电光宝伏善星罗旬慈地庆友世友满宿阐陀月净大天净藏净眼第三百起一心顶礼波罗密尊者俱那含三昧声菩萨声吉祥呪钵多罗无边身贤劫首金刚味乘味婆私咤心平等不可比乐覆藏火𦦨身颇罗堕断烦恼薄俱罗利婆多护妙法最胜意须弥灯没特伽弥沙塞善圆满波头摩智慧灯栴檀藏迦难留香焰幢阿湿毗摩尼宝福首利婆弥舍遮独断业欢喜智干陀罗莎伽陀须弥望持善法提多迦水潮声智慧海众具德不思议弥遮仙尼䭾伽首正念净居提梵音天因地果觉性解精进山无量光不动意修善业阿逸多孙陀罗圣峯惠曼殊行阿利多法轮山众和合法无住天鼓声如意轮首光𦦨无比校多伽楼利利婆多普贤行持三昧威德声利婆名无尽阿那悉普胜山辨才主行化国声龙种誓南山富伽耶行传法香金首摩拏罗光普现惠依正降魔军首𦦨光持大医藏律行德自在服龙王X阇夜多秦摩利义法胜施婆罗阐提魔王住道第四百起一心顶礼无垢行尊者可波罗声归依禅定果不退法僧伽耶达磨真持善法受胜果心胜修会法藏常欢喜威仪多头陀僧议洗肠德净悟无垢藏降伏魔阿僧伽金富乐顿悟周陀婆住世间灯道首甘露法自在王须达那超法雨德妙法士应真坚固心声向应应赴供尘劫空光明灯执宝炬功德相忍生心阿氏多白香象识目生赞叹愿定拂罗声引众离诤语鸠舍尊郁多罗福业除罗余习大药尊胜解空修无德喜无着罥葢尊栴檀罗心定论菴罗满顶生尊萨和坛真福德须那利熹见尊韦蓝王提婆长成大利法首苏顿陀众德首金刚藏瞿伽利日照明无垢藏除疑网无量明除众忧无垢德光明网善修行坐清凉无忧眼去葢障自明尊和伦调净除垢去诸业慈仁尊无尽慈飒陀怒那罗达行愿持天眼尊无尽智编具足宝葢尊神通化思善识喜信净摩诃南无量光金刚惠X第五百起一心顶礼伏虎施尊者幻化空金刚明莲花净拘那意贤首尊调定藏利益罗无量光无垢称大音声大威光自在王明世果最上尊金刚尊蠲慢意最无比超绝伦月菩提持世界定华智无边胜最胜幢弃恶法无碍行普庄严无尽慈常悲愍大尘障光𦦨明智眼明坚固行澍云雨不动罗普光明心观净那罗德法上尊师子尊精进辨乐说果观无边破邪见师子翻无忧德行无边惠金刚义成就善住义信证尊行敬端德普洽师子作行忍慈无相空勇精进胜清净有性空净那罗法自在师子颊大贤光摩诃罗音调敏师子臆坏魔军分别身净解脱质直行智仁慈具足仪如意杂大识妙劫宾那普燄光高远行得佛智寂静行悟真常破魔贼灭恶趣性海通妙法通慜不息摄众心道大众常隐行菩萨慈拔众苦寻声应数劫空注法水得法空惠广增六根尽䟦陀罗思萨埵注茶迦钵利罗愿事众天上天下无如佛修斋功德殊胜行证义曰三藏法数云梵语阿罗汉华言无学谓其生死巳尽无法可学又云无生谓其断见思惑尽无复三界受生又云应供谓其应受人天供养又云杀贼谓其能杀烦恼之贼以其皆具三明六通无量功德故称为大此阿罗汉承佛敕故以神通力延自寿量住于世间守护正法至今犹未入灭若遇世间设大施无遮会时即同诸眷属蔽隐圣仪同于凡流密受供养令施者得胜果报法华经云我等今者真是声闻以佛道声令一切闻我等今者真阿罗汉于诸世间天人魔梵普于其中应受供养据此供养罗汉福德果报俱不可思议昔无相真禅师供罗汉颂曰应供真人着眼高海山来往不辞劳也知为瑞为祥处惹得天花上毳袍石梁方广路非遥檐卜堂中信手招尊者半千谁是主海天云静月轮高放生一心奉请光明会上诸佛菩萨十方慈父广大灵感观世音菩萨天龙神祇现在道场加持此水具大功勋洒沾羣品令彼身心清净堪闻妙法柰麻观世音菩萨仰白X十方三宝释迦本师弥陀慈父宝胜如来观音菩萨流水长者子天台永明诸大士等唯愿慈悲证知护念今有诸众生等为他网捕将入死门幸值修菩萨行发慈悲心作长寿因行放生业救其身命放使逍遥比邱仍顺大乘方等经典授与三归称扬十号复为宣说十二因缘但以此类众生罪障深重神识昏迷仰乞三宝威德冥加哀怜摄受现前诸众生等归依佛归依法归依僧归依佛竟归依法竟归依僧竟从今巳往称佛为师更不归依邪魔外道称法为师更不归依外道典籍称僧为师更不归依外道邪众诸佛子等归依三宝巳今当为汝称扬宝胜如来十号功德令汝得闻如彼十千游鱼即得生天等无有异柰麻过去宝胜如来应供正遍知明行足善逝世间解无上士调御丈夫天人师佛世尊诸佛子我今更为汝说十二因缘生相灭相令汝了知生灭之法悟不生灭同于诸佛证大涅槃所谓无明缘行行缘识识缘名色名色缘六入六入缘触触缘受受缘爱爱缘取取缘有有缘生生缘老死忧悲苦恼无明灭则行灭行灭则识灭识灭则名色灭名色灭则六入灭六入灭则触灭触灭则受灭受灭则爱灭爱灭则取灭取灭则有灭有灭则生灭生灭则老死忧悲苦恼灭诸佛子我今依大乘经授汝三归十号十二因缘巳竟今当为X汝对三宝前发露罪愆求哀忏悔愿汝罪业一切消除得生善处近佛闻法汝当至心随我忏悔往昔所造诸恶业皆由无始贪瞋痴从身语意之所生一切罪根皆忏悔柰麻清凉地菩萨摩诃萨唯愿放生以后永不遭遇恶魔吞噉网捕优游自在获尽天年乘三宝力宝胜如来本愿慈力命终之后或生忉利或生人间持戒修行不复造恶信心念佛随愿往生更祈施主现生如意他报随心菩提行愿念念增明救苦众生当如已想以是因缘得生安养见阿弥陀佛及诸圣众证无生忍分身尘剎广度有情俱成正觉现前大众齐声念华严十回向经往生净土神呪大方广佛华严经十回向品随顺坚固一切善根回向佛子菩萨摩诃萨作大国王于法自在普行教命令除杀业阎浮提内城邑聚落一切屠杀皆令禁断无足二足四足多足种种生类普施无畏无欲夺心广修一切菩萨诸行仁慈𦲷物不行侵恼发妙宝心安隐众生于诸佛所立深志乐常自安住三种净戒亦令众生如是安住菩萨摩诃萨令诸众生住于五戒永断杀业以此善根如是回向所谓愿一切众生发菩提心具足智慧永保寿命无有终尽愿一切众生住无量劫供一切佛恭敬勤修更增寿命愿一切众生具足修行离老死法一切灾毒不害其命愿一X切众生具足成就无病恼身寿命自在能随意住愿一切众生得无尽命穷未来劫住菩萨行教化调伏一切众生愿一切众生为寿命门十力善根于中增长愿一切众生善根具足得无尽命成满大愿愿一切众生悉见诸佛供养承事住无尽寿修习善根愿一切众生于如来处善学所学得圣法喜无尽寿命愿一切众生得不老不病常住命根勇勐精进入佛智慧是为菩萨摩诃萨住三聚净戒永断杀业善根回向为令众生得佛十力圆满智故上来放生功德四恩普报三有均资法界众生同圆种智十方三世一切佛一切菩萨摩诃萨摩诃般若波罗密证义曰放生仪凉译金光明经如此若据隋唐二译俱有呪语梵网经亦有放生之条又考律藏凡士女先授三归次传五戒不许猎等故今放生似应但说三归不必添说五戒或间云栖莲池师云说法对人人犹未信劝畜发心畜则何知师答曰性在含灵不可思议安期畜类终无觉心蛤之生天鹏之敬律虎之弭耳避地蟒之垂泪革心如斯比类曷胜枚举纵彼业重无知亦为未来善种譬如严冬下种春暖自然发芽但以慈心向说行人自当获福故应教化无间人畜也至于放生感应内典甚多今略举最古者数条金光明经第四卷X流水长者子路见一池水涸有十千鱼将入死门四向宛转是时长者施水并食而救其命复入池中为鱼说十二因缘法并称南无过去宝胜如来名后十千鱼俱生忉利天自识前生为鱼流水长者子与我等水及以饮食复为我等解说十二因缘并称宝胜如来名号以是因缘令我等辈得生此天于是为报恩故各持真珠璎珞到流水长者子家奉宝散花流水长者子即今释迦牟尼佛是十千鱼即十千天子并蒙佛授菩提记隋朝天台智者大师居台州修禅寺以身衣资劝人赎竺二一所为放生池甞于其上讲金光明经忽一日法堂前见黄雀无数翔集半日悲鸣而去大师见之曰乃江鱼化为黄雀来谢吾恩耳今大慈寺是也又隋计诩任台州郡守尝请天台智者于江上讲金光明经流水品渔者闻法皆好生去杀诩后还都坐罪下狱临当伏法遥祈大师一伸救护乃夜梦羣鱼吐沫相濡明旦降敕持原诩罪据此则金光明经中流水长者一段为放生最初典型故此经为放生切要尊法后贤当知之生所规约佛言情多想少流入横生故知彼等异类昔以暗蔽愚痴不修正念今则羽毛鳞甲受此劣形水陆飞空种种不一吾等当遵佛敕宜随力放生并舍粮草愿彼异类尽此报身往生净土管生灵者发恒慈心尽X巳所执随宜调法所有规条开列于左凡送来生灵问巳说三归否若未说即移至佛前焚香说三归放生法飞禽水族即念佛放去牛羊鸡鵞等别其雌雄另拦关放不得混作一处各生头管生灵出入各登簿记晨昏査数清楚倘有死者白库房客堂看验然后埋葬生所常使干净不得任其臭气难闻牲口身秽新放生至必另置一处待夜方入羣粮草一日早晚二食食毕即收食盆不得任粪泥践污盆食生头打生灵致损者照大小罚钱归入生所公用致死者罚巳摈出失管致被恶兽伤害恶人盗去者亦照大小罚钱放牧损人苗稼等照数赔钱米糠麦麸等凡霉湿即晒或烘不得任其虫生烂坏凡施生粮钱不得作别事用池中不可放黑鱼鲇鱼汪剌黄善团鱼等恐残害他鱼故亦不放螺蛳青鱼食螺蛳故宜另设池放之不得以洗刮油腻及糟糠等物入池中鱼食青草宜不时与之池中不得浸柴竹黄篾等一切物件池水不得挑动别用常使盈满清净凡水陆生口至各生头所值自有常住旧例分规不得私向施主索取财物违者得一偿二以买生粮鸡鵞鸭蛋所卖之钱仍买生粮私卖入巳者罚年月日住持重录证义曰生所规约护生灵而修慈行也梵网经云若佛子以慈心故行放生业一切男子是我父一X切女人是我母我生生无不从之受生故六道众生皆是我父母而杀而食者即杀我父母云云又放生是作善慈心不杀具诸戒行是止善止作双持是真护生也或问莲池师云墨子兼爱辟为异端云何众生皆以作我父母观之耶师云儒道止谈今世佛法乃论前身受身既列多生託胎必遍诸趣六道众生皆我父母岂不然乎唯拘近迹不审远缘等之异端其过甚矣供法衣供法衣之仪与前不同前之受法衣乃门人受嗣法师之衣或尊长所赐之衣故须住持往客堂亲接及至方丈见礼答拜不受此之供法衣乃施主供住持也待客之仪如饭僧例然住持乃一寺之主凡施主所供法衣等一切法器须上堂白众入万年簿交庄严衣钵收归庄严厨上记年月日及施主名不得以施主供我私自受之有违佛制证义曰施主施法衣住持若预知者当讯其造法不得绣佛在衣上云栖正讹集云近世袈裟上遍绣诸佛云千佛衣此讹也佛像止宜顶戴在首负荷在肩悬挂胸膈巳涉亵慢况罗缀一身自腰膝而下皆佛也其过可胜言哉轮王福倾谅非虗语而成风久袭不自觉知愿高明俯察刍荛慎勿着此或曰然则千佛衣果无之乎曰有之即今二十五条衣者千佛相传之衣也佛告比邱我此僧伽X黎过去未来诸佛皆着此衣而得解脱是其证也或绣寿字名万寿衣亦属非是或绣以花名千华衣亦非所宜又千华之名犯千华台上卢舍那佛之义亦恐折福矣受煎点煎是烧煑之意点乃小食之称煎点之礼或住持回祖剎而行盖住持回祖庭省觐彼必以尊宿之礼待之住持亦应以礼回敬祖庭之众设此煎点即设斋也至临斋之际仍命侍者代拜不敢亲诣以动众又或以上待下下敬上或比肩转敬或特为或谢法或报恩或答礼或发心或行罚而设此则轻重各随己力其中或设斋或设腐或设茶均谓煎点仪与饭僧同通嗣书嗣法书至遗书至初为住持必通嗣书不忘本也若法嗣通书至则住持必陞座咨问专使法要随机说法盖为同建法化互相酬唱令法久住也若嗣法师遗书至即刻于法堂左设香案挂师真供灵位住持出已财命侍者送库司代办祭并素净庄严讫即知会两序大众或当日或隔宿上堂白众说哀叹法下座到灵几拈香举哀设念诵坛集众念诵首日上供须跪献二亲遗书至仪亦同此唯立灵位不挂真上供不须跪献不搭衣不拜但问讯心丧而巳其安待专使X详两序章客堂规约说附荐嗣法师䟽云伏以灵源湛彻观泡影以识浮生法乳汪洋遡道风而思本始讣音忽至敬展孝诚仰归调御之尊俯答先觉之德切念圆寂先师和尚示生灭相如明镜无来去之痕契佛祖机似吹毛具杀活之用续慧命于将坠之际振宗风于末法之秋祖道重光真灯复耀方能事之巳毕悼法幢之忽摧猥膺付瞩幸沐熏陶痛鑪鞴之先规謦咳巳杳想巾瓶之遗泽追慕难忘爰陈苹藻之斋持讽梵网之典仰𠙥慈力用报师恩伏愿先师某和尚大寂光中等毗卢而受用一真法界踞宝藏以庄严回施法雨普润羣机冀丛林之鼎盛祈道化以流通恭请三宝证明讽经荐师文疏年月日不肖嗣法门人具疏证义曰愚菴摭古云真净和尚有时唤侍者请老和尚来侍者请南禅师真展开净以手加额叹云不是者老和尚岂能如此輙颦蹙半晌却戒收之潜菴源和尚每见南禅师真即泪下噫斯二人可谓孝思不匮者矣附录于此请新住持凡十方寺院住持虗席须细访有道德高僧方可举请宜集众共议定巳监院具须和一册载明本寺所有田产物业及迎接仪从一切毕备即请二三班首及施护二三人为专使至起程日诣众寮相别客堂X候时至鸣大钟三下集众门送启行专使到彼寺客堂以客礼接待用茶点一知客白方丈及通告库房维那次将请启须知礼物供法座上次领专使见住持行礼毕坐次上茶陈白请启缘由毕若路遥远专使送上客房若不𠃔所请则回辞帖然请住持宜预讨𠃔否意旨𠃔则发使否则止或𠃔自临或转荐班首若自受请巳即通告两序众执次早挂陞座牌早课毕众集法堂陞座说受请法竟专使待为受请住持煎点受请人亦设特为席欵专使巳新住持即择数亲信人同专使到彼收万年簿及文契庄严钱米用物等唯盘结文契不清不接以常住文契关重也择日定巳至起程日新住持早粥斋堂白众告辞次即上堂致谢两序耆旧临起程时鸣钟鼓大众齐集殿前候住持搭祖衣与大众登殿礼佛三拜大众顶礼住持三拜住持同拜大众先行在山门外两傍整齐对立合掌恭敬住持礼伽蓝韦䭾弥勒巳命众回堂辞退而去大众望去远而回若请班首住者余仪同前专使先见住持行礼巳合掌白云住持答云即宾主同坐用茶命侍者先行通知所请住持与班首及诸专使同往彼寮专使行礼与请住持同共坐次陈请启云云如不𠃔众为劝请受请后住持请受请者并专使茶次待方丈斋次日专X使请住持为受请者引座仪与陞座同令侍者请受请者趺坐劝请举扬为法而出慰众渴仰褒美语毕举话有无不拘下座住持归座左向外而立知客领专使往受请者前作礼毕受请者往住持前作礼次与两序大众作礼若受请者是门人住持付法衣有法语受请者搭衣向住持展具三拜白云又三拜起具问讯住持答云九鼎不忝当仁唯冀保任说巳住持起归寝室受请者令侍者同专使诣方丈禀借法座乃陞座说受请法毕下座到住持所礼谢三拜次与两序大众作礼巳知客引受请者巡寮致谢专使特为受请者煎点至起程时鸣钟鼓大众齐集殿前候受请者搭祖衣与大众登殿礼佛毕大众与受请者作礼受请者回拜大众先行在山门外候送受请者复诣住持礼辞住持一同送出山门受请者礼伽蓝韦䭾弥勒巳乃收祖衣同专使等辞别住持大众而去附请新住持启伏以史占宝气西方之圣瑞宏开帝梦金身东土之法轮常转庄严觇妙相毫光照世界三千梵呗演大乘圆音贯牟尼百八故知由来圣教端以缘兴窃谓自古僧园必由人显恭唯某某大和尚某地名僧某寺宿德参真如之妙谛笑合拈花证最上之菩提印同立雪一缾一钵不妨到处垂X慈六妙六通可以随身应化今吾里某寺某代名蓝某方古剎藏经台在纪剏埀者若干年香积厨开绵慧命者若干世自某师归寂法席巳虗虽无天魔混扰其柰觉路弥漫不遇痛棒当头谁识宝珠在额用是共竭丹忱勤彼白足伏乞不辞素履惠我元风振祖席之宏猷俯慰儿孙之望为某山之大树羣叨庇荫之恩从兹旧布黄金之地大开甘露之门灵山佳会俨然未散于今时选佛道场𠃔矣观光于此日矣敬陈短启聊竭鄙诚无任寅心统祈丙鉴右启上某某大和尚莲座护法檀那前住两序顿首拜证义曰丛林兴衰在乎住持住持美恶在乎举请荷担常住在此一举败坏常住亦在此一举而受请者之祸福昇沉亦因之是故两者俱不可不慎山菴杂杂云奕休菴扬州人尝客天童寺穿破衲日一飡夜不寝俨有古德之风时奉化上雪窦虗席众请奕住持奕欣然擕一笠而往不周一年尽变所为向之坏衲今轻裘向之一飡今列鼎左右稍有犯必瞋怒自起扑犯者仆地用拳舂脚擣心畅始休既而尽括常住羡余就鄞城买民屋为菴而居日以资生为事与竹林寺僧争屋讼于官对理不直牢死噫常住败坏矣而奕休菴竟何如哉此皆因举请之人不察真伪而听信近时外貌率尔转荐率尔延请故其害至于如此又云东嵒年X八十一江西人僧俗共请住天童维时天童隳弛嵒思年老承此重任不遑安居召徒东圆庆三人分司寺事不五年而百废具举计余资就象山置田以赡常住俗喜僧宁观此二事可知枭鸾既别成败判然则举请之关重不可不慎也明矣入院择日定巳当计两寺相去远近近则首座领众往迎远则两序执事往迎专使当预白新住持若固辞即止凡进院斋茶香烛等俱当预备预日挂接住持牌明日某时合院大众师闻钟声各搭衣持具在山门外迎请新住持入院正日时至鸣钟鼓焚香烛处处炜煌大众门迎由远至近两傍对立合掌恭敬新住持搭祖衣而来前用钖杖幢旛提炉香盘拂子如意拄杖行列整齐到山门分两边站定新住持说法次弥勒次韦䭾次佛前次伽蓝次祖堂乃至合寺像前俱拈香说法礼拜唯大殿佛前旧住持接具送蒲团位入室旧住持接具送方丈法座位巳新住持对座前说法数句即登座位立拈香维那举赞至唱云来集竟方坐大众作礼巳悦众对鸣引磬三阵时烧香师至座前拈香三瓣展大具三拜归位新住持说法竟众作礼巳各回本处知客即领新住持参堂巡寮巡毕归方丈少顷客堂鸣序板两序旧执大众请新住持上堂启请等仪见前上堂条所不同者唯X至座前说法度启维那宣启毕新住持指座说法数句即登座祝圣次拈当道官僚香侍者逐一接香置炉唯嗣法本师香住持怀中拈出自插炉中歛衣趺坐众拜巳对面立鸣引磬三阵时烧香至座前拈香三瓣展大具三拜起具上座台代侍者执拄杖众侍者齐下台展具三拜起具问讯仍登台侍立烧香下台归位班首白椎住持说法乃至下座归方丈巳茶顷专使拜贺次送进院人等先缁后素次班首众执次库房次客堂次禅室次厨房次下院次各堂寮次侍寮俱拜贺而退闻鼓声上普供新住持一一拈香顶礼午梆鸣旧住持候送新住持斋堂位斋毕旧住持同专使护法诸房两序请新住持验看文契庄严及诸器皿并金糓等事晚课毕众上方丈请新住持说小参礼毕旧住持率众为新住持看单旧住持预退居东堂新住持亦率众回看旧住持单看毕各回本处晚二板闻鼓声齐诣斋堂用普茶宣规约毕众退旧住持富晚请新住持茶新住持回敬旧住持及两序等茶凡专使及送进院人一一俱请茶乃至各各送房安单竟次日早粥二板后合寺上普供午斋旧住持请新住持方丈斋新住持亦回敬旧住持及两序众执俱方丈斋凡请斋茶使侍寮俱一一预请已临时再请午后知客领新住持谒四隣第三日早课毕为建寺檀那陞座粥罢库司差祖堂香灯严饰檀那案X位并诸供器知客白维那请堂师十八上供新住持点茶汤问讯午斋方丈设斋谢专使并酬劳大众或人多送斋于各堂寮亦可行单及执劳运力之人须酬劳金每人若干是日即当扫开山及诸祖墖如扫墖仪距远则另日晚课毕或有告退执者新住持当留若执意求退亦须过数日待新住持稍暇再辞证义曰一梦漫言云迩来诸方堂头一入院莫不分收檀施香仪即入方丈斋资乃归库房抑或单奉香仪则银钱畜为已有欵客仍出常住累当家七事之忧不思常住属我我物即是常住物虽香仪亦宜归常住若万不获巳必须私用亦当以情白众而不惟自便斯乃住持本分行履也昔东山空禅师答余茂才借脚夫书其略云书中就覔脚夫不知出于常住耶空上座耶若出于空空亦何有若出常住是私用常住一涉私则为盗岂有知识盗用常住乎云云又山菴杂录云云外和尚晚住天童以常住为已任百废俱新不倨傲不贪积不私食得施利随与常住接众惟谨虽于后生下执亦略无疎慢之意二时粥饭必掌钵赴斋堂身虽眇小才德皆优至于圆寂毫无私畜学者感德遐迩称赞噫如斯住持堪为师法矣住持出入凡住持有事远出客堂先一日挂牌明日某时方丈和尚公出往某处大众师闻鼓声齐集恭送住X持预日午饭在斋堂白众告假即晚方丈设两序茶嘱托院事监院与衣钵备住持出门应用之物巳次日时至知客鸣鼓四下即上方丈合掌白云住持到祖堂礼祖次至大殿礼佛毕即鸣钟鼓维那云展具顶礼和尚礼毕随送出山门而回凡住持在外朔望等节不挂免礼牌至回山信到侍者先报客堂客堂挂牌即日某时方丈和尚回山大众师闻皷声齐集迎接候住持至山门维那云住持说免礼即回堂然此乃远出半月一月之礼若早出晚归或三五日之期但告知衣钵库房客堂而行大众不迎送又凡遇住持回山大众不及迎接即于晚课毕上方丈顶礼慰安并请开示仪与晚参同证义曰此之住持出入即古之公事出队及出队归也古之住持领众办道非常住公事未尝敢出于寺今则身为住持不知领众办道逐日夤缘奔走以求名闻利养者其失可胜道哉然又有养尊处优惮于劳苦虽遇公事当出而亦置之不理者厥失维均愚菴摭古云昔奉新慧菴院临洪洲孔道郡牧移书真净择人主之一众惮行时惠渊首座孤硬自立虽于真净有契证泯泯作息人无知者以众不应是命乃白真净曰惠渊何如净曰汝去得遂举之渊得公牒即辞去湛堂问曰公如何住持渊曰惠渊无福负栲栳打街供众湛堂作偈X饯之既住慧安如所酬如此三十年风雨不易百废俱举终于慧安阇维得六根不坏者三获舍利无算异香累日噫从古至今常以打街供而为住持者唯师一人而巳故录之为喜逸恶劳者劝退院住持或受别寺请或年老或有疾病或世缘不顺自忖福薄即宜知退密与两序班首权执商定巳斋堂表众说要退缘由凡举后住预察真实有道德者或宗眼明白或行止廉洁𠃔服众望始可接住若有数人堪授而一时难定者即于韦䭾前对众以阄卜之若住持得人法道尊重寺门有光决不可私商于里人老堂人及房头等当知彼不以常住为重恐有树党狥私互相搀夺之弊切宜慎之若所请𠃔许即将常住钱糓器物等项登记簿书一一分明具须知单目一样三本住持班首权执各签押用常住图记印之新旧住持并库房各收一本为执照至后住持进院前一日在斋堂辞众随上堂说退院法巳移居东堂公请名德一人看守方丈待后住持至再同两序交楚新住持须详询合寺事务将所交逐一对清倘前住持遗失必须赔补两序执事倘有告假等事须候新旧交代明白若不候新住持到而先去者唯班首权执是问至居东堂者新住持当尽礼温存以商正事证义曰丛林兴衰在进退交关倘一颟顸常住亏X损矣故不可不详慎也至退院一节有道德人皆淡泊居心不肯贪恋禅宗秘要云世奇首座参龙门佛眼禅师洞臻元奥眼命分座师固辞云此非细事也如金针剌眼毫发若差睛则破矣愿生生居学地而自煅炼眼因以偈美之曰有道只因频退步谦和元自惯回光不知巳在青云上犹更将身入众藏又福州大章山契如菴主素蕴孤操志探祖道预元沙之室颕悟幽旨元沙记曰子禅巳逸格则他后要一人侍立也无师自此不务聚徒不畜童侍隐于小界山刳大朽杉形若小菴但容身而巳又杭州南荡法空禅师久侍死心得旨后欲辞去死心记曰汝福薄宜以道自养后出世南荡不踰月而院被火了无孑遗师叹曰吾违先师之言故见今日之难又愚菴摭古云感禅师住黄龙有郡守临牧以事侵之感笑作偈投之不揖而去偈曰院是大宋国里院州是大宋国里州州中有院不容住何妨一钵五湖游守使人追之巳渡江矣观此四事固以见古人之美节亦可知住持之任最重不可使无福慧者处之而凡应是举者宜自审量也板账凡住持病觉沉重监院预集班首权执等人至室监院白云抱病堂头和尚讳字年几十几岁系省府县籍于年X月日住持本寺领众办道于今年月日偶值病缘恐风火不测于今月日移居东堂所有随身衣钵请书记师抄录板账以便后事伏希众悉计开衣衣共若干物物共若干年月日首座押监院省行堂主押维那押知客押知库押书记押看病押物件仍留方丈命公谨有德人看守待病愈𠙥众归原人否则以俟估唱证义曰自古圣贤临终屡有为恶疾所缠而不能免避者皆由夙缘业报而致也然不害其为圣贤凡小师看痛当存谨孝勿以恶疾而存轻忽之意愚菴摭古云死心颀南公之子梦神语师当感恶疾果患大疯屏院事归小菴养病颀小师克慈着名杨岐归菴侍疾乞食村落谨孝不倦颀谓慈曰吾之嗣黄龙以其道行兼重不意半生感斯恶缘吾不因此怎有今日如今把住放行总得自由嘘一声而逝阇维香遍野舍利无数愚菴颂曰大圣示夙愆双树亦背痛吾师业可惩神人预为梦小师闻事罢参请得得归来视定省柴门积叶苍苔静草砌无人青雀骋掩扉持钵走村舍病僧檐下曝孤影归庐火断病僧饥怨鼠跳梁情耿耿久病难为人至性吾所秉颀公幸有廖淹淹残阳景临行嘘一声日射松窓冷又病者正念或不能持则X看病者当以十念往生法门委曲开导断不可少迁化临寂时至凡伴病者齐声念佛以助往生寂后一枝香尽方理后事或有标拨俵散物件须令均平以免争竞若衣钵微薄务宜从俭遗戒小师不得披麻恸哭请首座主丧一切佛事随宜而行同亡僧例无费常住无劳大众若住持有功常住僧众念其遗泽抑或衣钵稍丰俱当从厚荐悼证义曰平日功勋在临终看验不必有疾苦亦不必无疾苦唯观其自在不自在而巳禅宗秘要云洞山良价禅师示寂时问众曰离此殻漏子向什么处与吾相见众无对随命剃发澡身声钟辞众俨然坐化时大众号恸移晷不止师忽开目谓众曰出家人心不附物是真修行劳生惜死哀悲何益乃令主事办愚痴斋延七日食具方备师亦随众斋毕乃曰僧家无事大率临行之际勿须喧动归坐丈室端坐长往又翠巖可真禅师将入灭示疾甚劳若席藁于地转侧不少休喆侍者垂泣曰平生诃佛骂祖今何为乃尔师熟视诃曰汝亦作此见解耶即起趺坐唿侍者烧香烟起遂示寂此二古德临终俱有病苦而乃自由自在若此岂非功勋之验又经言人欲终时闻钟磬声增其正念要鸣在气未绝巳前今时直待亡者气绝良久至入棺时方乃念诵击磬巳无及矣虽然此乃后人X之事若亡人在日修行净业至此时更得他人力助则如锦上添花若亡人在日不修净业至此时全仗他力正使从气未断绝以前直念击至入棺以后虽亦蒙益而其益有几然则助道固不可少而办道安可缓耶但临终之际纠集同志分班念佛助其正念往生待气尽一枝香而止不可少也入棺凡病危棺先预备其棺材料较俗减薄以便焚化气尽久巳再鱼引念佛送入棺预请别剎住持至时说法封棺或即班首说法须跪说封棺巳维那白云客堂即挂牌请大众师四人一班轮次相接到灵前诵弥陀经念佛昼夜连接至起棺止早晚课诵大众齐到念诵维那回向云若亡僧有遗资加诵梵网经等按古制僧寂入棺着浣净旧服外搭常用七衣上露顶下赤足数珠挂手坐具叠足前入巳即用灰漆封固虽亲族至不得更开不张罗孝堂不广列联輓不披蔴带白不四出报讣不纠集施主眷属不作俗格道场但照常念诵衣钵之类尽以供众X证义曰近日坐龛一事相习成风而不知有违佛制按涅槃经后分世尊在拘尸那城双林树下眠卧而寂入棺而化呜唿佛为三界至尊尚眠卧入棺僧宜学佛亦应用棺明矣是故六祖坛经云死去卧不坐只此一句可见当六祖时亡僧亦卧棺也坐脱之事总由好名而起若果平日禅定力深能坐脱立化坐龛无碍如若一生外务不学趺坐命终强使坐龛费几许气力且亡识未全离难免大苦愚菴摭古云镇州普化和尚唐咸通初将示灭向人乞一直裰人或与披袄或与布裘皆不受临济令人送与一棺笑而受之乃辞众曰明日普化去东门死也郡人相率出观师曰今日葬不合青乌明日出南门迁化人亦随之又曰明日出西门吉人出渐稀出巳还反人意稍怠第四日自擎棺出北门外振铎入棺而逝此亦用棺之一证停棺既入棺巳丈室停棺止间挂帏幙设诸供器如事生礼中间法座上挂真安灵位逢七陈列祭筵余时炉瓶素花香烛二时上茶汤粥饭供养若诸山长老及士宦等行奠小师在真左答拜夜守棺帏停棺三七日火化入墖墖高三尺不得侈费石工及举殡无益之事如綵亭音乐等俱不应用伹众僧念佛导引而巳其住持一切规模皆仍其旧接诸来者不失常则X庄严什物等不得移属他处凡嗣法戒子剃度俱心丧而巳六祖坛经云吾灭度后莫作世情悲泣雨泪受人弔问身着孝服非吾弟子亦非正法此是祖训宜遵守也若两序重病入上客堂命终停棺四日凡清众外单重病入省行堂死后停省行堂一日即烧化不作余事亦不设供位证义曰云栖莲池师云心丧者但略其哭踊非不展哀苦也按大涅槃经虽并无服制然佛当涅槃时众抚膺大叫而血现今吾徒临丧可不哀乎但不可同于世俗号呌喧乱耳又见近来住持圆寂其弟子为具帖求名家铭其墖必书生时父母得异梦云云死后火化某处不坏舍利无数云云岂无此数端不成尊宿乎曰吾宗所重者唯戒定慧之真修有禅教律之实德余皆末事也至若火化而间有诸根不坏舍利流注者葢其平日所修纯净之验亦岂易得哉葢棺论定金鍮自分纵欲妄美人岂可欺哉徒作一时笑据耳并记于此以告世之哀其师而不得其道者愚菴摭古云云门偃禅师说法如云雨绝不喜记录见必骂逐曰汝口不用反记我语他时必贩卖我去今室中机语皆香林以纸为衣随所闻书之噫法语尚不喜记录况妄饰余语乎茶毗凡起棺烧化客堂预日下午挂牌明日早粥后闻X鼓声请大众师搭衣持具送新圆寂堂头大和尚茶毗次日早粥二板后鸣大鼓三下云集棺前诵弥陀经一卷乃至上供说法毕唱赞巳维那白云首众即前念佛导行众齐步随之各怀悲感监院随棺倘路遥一知客路傍阻众但送一二里即回随俵散䞋唯两序众执十余人监院随棺送至化坛前上供说法如常名德举火巳维那白云白巳起佛偈念佛约时久暂念毕众唱赞巳维那回向云证义曰佛制亡僧烧化者令其离分段之假而证常住之法身也俗人见不及此语以烧化则谬为不情犹可今竟有僧畏烧化而遗命不烧者愚之甚矣又误传为一代住持者则不烧化亦讹若果如曹溪六祖等巳证坚固不坏身留供不妨若未能不坏焚化为宜昔楚石禅师示寂于洪武三年时禁火葬师遗语欲遵佛制明太祖特为开例噫X圣君明达若此愚僧当惭愧无地矣或问莲池师云有欲临终活烧可乎师答曰活烧之法大乘所开小乘所禁大乘悲愿既重忍力巳充故可开小乘祇知自利悲愿轻微兼以忍力未充倘临危而失其正念则其害可胜道哉况或贪身后之名或因一时之激既非正念必招苦果可弗禁欤又有为魔所着者平日趣向不正狂知邪见与魔相近魔因附之初动其烧身之念继成其烧身之事以魔力所加端坐火中似无所苦无何魔去惨毒痛苦不可云喻百劫千生为横死鬼良可悲悼故知死而不烧及未死而烧皆非正制末法僧徒切宜秉正而行又为亡僧说法恐其见道不明灵魂有所滞着实欲开发之也凡住持圆寂后一切佛事俱请名德说法其余僧众封棺起棺等事维那与首座禀问住持或自说或命班首代说唯秉矩即举火须住持亲说今时亦命班首有违古制至于因名打字说法乃古德一时触机而说非拘拘有意为之山菴杂录云无准住径山为观上座下火云观大海者难为水穷尽波澜一沤尔即今海灭沤亦亡回头踏着自家底云云打名说法自此始后贤名胜因傚之至今丛林以打名字为定式牵缀逗合绝无宗眼而所谓开发亡者果何在也又不但为亡僧说法打名字即付法偈亦多因名按境而言既非性地本色惟向尖巧诙谐纵说得十X成亦属绮语而巳有何益耶入墖烧化第二日入墖客堂预日挂牌明日小食后闻鼓声请大众师集住持墖前送灵骨入墖次日小食二板后鸣鼓三下维那领众送入墖若路远不挂牌但请两序执事一二十人到墖前站班礼拜唱赞毕维那白云白巳诵弥陀经一卷往生呪三遍待别剎长老说法竟众念佛知客开墖将骨用绳垂入墖巳仍鎻墖竟维收佛号唱弥陀赞回向维那白云证义曰按古例唯开山祖师及中兴祖师于常住大有功者方另造墖其平常住持即入普同墖中间历代住持墖而巳凡墖院位或三或五或七或九之不同若唯造三墖者中间住持墖位左本寺及十方比邱之普同墖右本寺及十方沙弥之普同墖其尼墖仍归尼菴不许附僧寺也或用五墖者中间住持墖左中本寺比邱右中十方比邱左边本寺沙弥附优婆塞右边十方沙弥亦附优婆塞或有七墖者五墖同上唯分出优婆塞两种另X为两墖近来左末加比邱尼墖右末加沙弥尼与优婆夷合墖共成九墖又迩来尼墖大都附于男寺不时祭扫往来流弊百出不可不鉴估唱入墖后库房齐会两序执事监院维那知客值岁库头知浴衣钵等将亡者行李请监院维那每件估价书记上簿知客编号巳值岁点数酌留一二件犒劳看病之人凡衣具被帐等有四角者应归常住余者即写号条第几号某件价若干缚于本件之上俱定价登簿巳客堂挂牌估唱小食二板后众集斋堂坐巳维那举香赞毕白云遂举佛号百声鸣磬收佛号巳白云白巳蓝院照号取号条唱一件价维那鸣磬一下要者称名收号条书记填某号收知客僧值照应或当时钱物两交副寺照号收钱知客给物或另日往库房缴钱取物凡衣物先让行单领买其亡僧所遗银钱亦登估唱簿若丰厚分作三分一分准丧事另用及灯烛之费一分归常住陪贴供养一分请众僧念诵并佛事等用估毕念佛回向维那白云证义曰估唱一事可以觇亡者之道心道心重者资财自轻资财厚者道心必薄其势然也愚菴摭古云昔有尊宿宗教之辈尊仰之晚年被旨住院雅为朝廷赏遇临终上震悼诏赐祭葬侍臣奏以此僧衣钵太富现讼有司上不悦遂寝前命愚菴颂曰君不见雪山童子金轮子宝位弃之如弊屣草居露宿六春秋瘦骨稜稜近于死又不见迦叶老头陀日中一食衣麤疎百万丛中夺锦标两土师尊居首科尊宿宗教师说法当如何尊宿宠眷隆上烈列奴衣钵多安牌五七送牌位入祖堂在七七日内追荐随宜每逢七期或嗣法或剃度设荐或常住设荐入位时祖堂上供证义曰梵网经第三十九轻戒云父母兄弟和尚阿阇黎亡灭之日及三七日四五七日乃至七七日亦应讲说大乘经律是追荐之礼佛所教勅岂可忽焉但当丰俭合宜不可过费以损常住耳装造佛像三归正范云佛灭度后以刻铸图绘如来遗像是为佛宝遗像既为住持佛宝是我所依理合敬奉使其金色晃耀神气常新如有故损宜自行装修惟恐常X住乏赀不能不资募化或有归敬檀信发心愿装者亦可矣切不可强之令彼不乐两无利益又今时僧家装造佛像更有二弊一借装造为由广募信施而入私槖正犯楞严第三明诲偷心之咎一檀信所施装佛之赀即以充常住别事之用亦犯涅槃所言盗佛物罪有此二罪故宜戒此弊也愚僧但贪现利不惧苦报輙谓僧是佛子衣食俱仗佛光恣意妄为自谓得计实可怜悯至若装造之法虽不能一一具备相好但亦须大段不致舛谬今我震旦于肉髻白毫卍字三处全失如来本相按如来三十二相内肉髻一相当在正顶色红高显所谓无能见顶也今多偏在前又不甚高误之甚矣至白毫卍字二相则从无造作者西藏所造之像唯肉髻得法卍字间有之至白毫亦从来未见又西像佛腰俱细颇为得法东国则腰麤非相矣此数处俱关大体且甚易造作后人装造佛像切须留意内唯白毫一相恐匠作不知即嵌一水晶珠于两眉中间亦得此乃外相可见匠力可作故摘录之以备如法装雕俨如真佛凡装造佛像常住主人于开工日先当具疏上供以祈吉祥伏以瞻紫磨之金身轨范全彰于法界现玉毫之瑞相光明普照于阎浮敢缘倾仰之诚特备金之用爰有一四天下切念不逢像教怜罪罟以深缠渴想慈容幸善根以缘起恭就某寺造立南无本师释迦牟尼文佛妙像一躯左范迦叶右仪阿难X俾人人仰望咸生礼敬之心在在瞻依广作津梁之福特涓今月某日某时先起洪规伏乞加被自今立模之始逮至成像之日百动无虞诸缘顺助威神昭着潜通伶俐之功妙相希奇杰出巧匠之手端严无比耀四八之灵仪依正圆成变百亿之净土兼祝风调雨顺国泰民安檀那沾恩丛林鼎盛龙神卫护道俗蒙光右疏恭请三宝证明造佛开工文疏年月日具疏证义曰辅弼侍佛俗云阿难迦叶是随禅宗所名其经律论所指佛常随侍实是舍利弗大目徤连非迦叶阿难也按大毗婆沙论第一百三十五卷中邬波毱多尊者自以未曾覩佛仪容令魔王变现佛像以观魔应𠃔即自化身作如来像右舍利子左大目徤连此魔乃曾亲见佛者愈足征信矣然而禅宗侍佛以迦叶阿难为尊讲宗侍佛以舍利子大目徤连为尊推之律宗应以优波离大迦叶为尊随各家所尊宗绪设像亦理之可通者所谓法无一定也装造佛像功德法华经云若人为佛故建立诸形像雕刻成众相皆巳成佛道或以七宝成鍮鉐赤白铜白镴及铅钖铁木及与泥或以胶漆布严饰作佛像如是诸人等皆巳成佛道华严经贤首品云又放光明名欢喜此光能觉一切众令其爱慕佛菩提发心愿证无师道造立如来大悲像众相庄严坐华座恒叹最胜诸X功德是故得成此光明广如楼阁正法甘露鼓经及造像功德经等所说如来身相有三十二佛说大乘百福相经云一者足下安平二者手足千辐轮网三者手足指纤长四者手足柔輭如兜罗绵五者足跟满好六者手足指网缦七者足趺高平与跟相称八者跳兆专𦟛长如伊尼鹿王九者平身端立垂手过膝十者阴藏不现十一者身纵广等如尼拘陀树十二者一毛孔有一毛生十三者身毛上靡青色柔輭而右旋十四者身色微妙胜阎浮金十五者身光一丈十六者皮薄细滑不受尘垢十七者两肩圆好十八者身广端正十九者臆如师子王二十者两腋下满二十一者牙白而大二十二者四十齿二十三者齿白齐密而根深二十四者七处满足二十五者方颊如师子王二十六者味中得上味咽中二处津液流出二十七者舌輭薄能覆面至发际二十八者梵音深远如迦陵伽二十九者眼如优钵罗华三十者眼睫如牛王三十一者眉间白毫色如珂雪三十二者顶肉髻成又有八十随形好始自肉髻高显无能见顶乃至发长不乱右旋青绀具如经说又有八十随相兹亦不录共有一百九十二相由装佛取利犯楞严经第三决定清净明诲者经言六道众生其心不偷则不随其生死相续偷心不除尘不可出我教比邱循方乞食令其舍贪成菩提X道诸比邱等不自熟食寄于残生旅泊三界示一往还去巳无返云何贼人假我衣服裨贩如来造种种业皆言佛法却诽出家具戒比邱为小乘道由是疑误无量众生堕无间狱取装佛利亦犯涅槃盗佛物大般涅槃经后分上卷云若佛灭后一切信心所施佛物应用造佛形像及造佛衣七宝旛葢买诸香油宝华以供养佛除供养佛余不得用用者则犯盗佛物罪噫施供佛物尚不得作别用况装造佛钱岂可作余用耶因果昭彰升沉皆自招矣释迦如来莲座降临大迦叶尊者阿难陀尊者辅弼莲座佛面犹如净满月亦如千日放光明圆光普照于十方喜舍慈悲皆具足如于此会见佛坐一切尘中悉如是佛身无去亦无来所有国土皆明现伏以绀目金容现四八之妙相玉毫卍字放百亿之宝光信瑞应于斯时实祥开于季运伏念幸蒙世尊教法实渴仰于胜净妙明仰赖大慈开迷敢图报于紫金光聚既巳和土范金圆成宝相用是诹吉选日开点灵光伏愿现真实相放无量光巍巍莲座作羣生低头礼敬之因昱昱金躯示弟子瞻仰X取足之教归依则三途尽拔秉教乃九品顿超香花迎香烟请弟子等一心奉请南无娑婆教主千释迦千百亿释迦牟尼佛惟愿不违本誓哀悯有情分身现相居兹莲座佛身充满于法界普现一切众生前随缘赴感靡不周而恒处此菩提座唵㫊暮伽钵头摩逊娜𥛬䭾啰䭾啰𤙌漫拏𥛬𤙖伏以灵标遐寄千秋想鸡足之风慧命长扶一脉衍龙华之绪恭惟西天初祖迦叶尊者灵山会上悟妙旨于拈花多子墖前播清风于椎拂作古今传灯之标准开东西付法之渊源衣钵流芳人天钦仰伏念躭迷积劫莫覩微咲之慈颜慨慕圣容特肖饮光之瑞像敬诹吉日开点灵光伏愿普圆明之照金色遍法界以流辉广慈护之恩锦襕统羣生而覆帱使祖道以重光令正法而久住香花迎香烟请弟子等一心奉请南无头陀第一拈花得旨禅宗初祖大迦叶尊者惟愿不违本誓哀悯有情分身现相居兹莲座南无禅宗最初祖摩诃迦叶大尊者唯愿随佛来降临受此辅座恒供养唵㫊暮伽钵头摩逊娜𥛬䭾啰䭾啰𤙌漫拏𥛬𤙖证义曰梵语摩诃迦叶此翻大饮光姓也佛弟子中有十力迦叶优楼频罗迦叶等同姓故标大字以别之名毕钵罗此菩提树名父母祷树神而生故从树立名罗阅祇国人此云王舍城父迦毗罗世称大富长者迦叶因中与一贫女同修毗婆尸佛像共誓常为夫妇身真金色是以迦叶身真金色具三十相其妇亦报得金色虽为夫妇了无慾意后出家值佛闻法即得无漏年巳百二十岁其妇亦得四果迦叶受乞食法行头陀行至老不舍佛言汝年老根弊可舍乞食及受长衣迦叶答曰我当尽寿行头陀行佛言善哉若迦叶行头陀行在世者我法久住法华会中蒙佛授记未来世中当得成佛名曰光明如来至涅槃会佛告诸比邱我今所有无上正法悉巳付嘱迦叶当为汝等作大依止佛灭后在王舍城结集三藏宏持正法至二十年以法藏付嘱阿难遍礼佛墖即往鸡足山持佛所嘱衣入定住身以待弥勒佛出世付衣巳乃入寂焚身伏以师资庆遇夙钦耆阇之遗风法藏亲闻欣受灵山之付嘱恭惟启教阿难陀尊者功高结集贯妙义于千花慧洽多闻传一水于异器感巾瓶之夙缘示天伦于如来爱弟悟剎竿之倒却领心印于迦叶师兄追思至教乐瞻如银之清标渴慕真仪特X倩范金之巧匠爰诹吉日开点宝光仰望圣师俯垂感格伏愿真灯晃耀齐日月无量之光法乳汪洋等江河有源之水儿孙不替祖祢常存香花迎香烟请弟子等一心奉请南无多闻第一为佛侍者禅宗二祖阿难陀尊者惟愿不违本誓哀悯有情分身现相居兹莲座南无禅宗第二祖结集三藏阿难尊惟愿随佛来降临受此弼座恒供养唵㫊慕伽一钵头摩逊娜𥛬䭾啰䭾啰𤙌漫拏𥛬𤙖证义曰梵语阿难陀此翻庆喜以佛成道日生王心欢喜合国欣庆故名庆喜是佛叔父白饭王次子即调达之弟也面如满月眼若青莲八岁出家三十侍佛多闻第一法华会中蒙佛授记未来世中当得作佛号山海慧自在通王如来复告诸菩萨曰我与阿难于空王佛所同时发菩提心阿难常乐多闻我常精进是故我巳得成菩提而阿难护持我法亦护将来诸佛法藏至涅槃会佛赞阿难有八不可思议功德及诸胜妙敕文殊降魔领阿难赴会受持大般涅槃经佛灭度后大迦叶结集法藏令阿难升师子座宣说诸经迦叶将入灭时法付阿难住持阿难游行宣化二十年甞至王舍城外竹林中闻比邱诵偈云若人生百岁不见水潦涸不如生一日时得覩见之阿难惨然曰此X非佛偈当云若人生百岁不解生灭法不如生一日而得解了之比邱向其师说师曰阿难老朽言不可信阿难后时闻彼比邱犹诵前偈即自思惟今此比邱不受吾教于世无益宜入涅槃即诣王宫告辞阇王而行王追至恒河阿难乘船在河中流王稽首白言三界明灯愿勿涅槃时雪山有五百仙人观见阿难将欲涅槃飞空而至乞求出家阿难即以神力化恒河变成金地为末田地诸仙人说法成阿罗汉时末田地欲先涅槃阿难嘱云佛记汝当于罽宾国建立佛法遂不涅槃其余俱时入灭阿难涌身虗空作十八变入风奋迅三昧分身四分一分与释提桓因一分与娑伽龙王一分与毗舍离子一分与阿阇世王四处各起宝墖供养舍利上来奉请本师释迦牟尼佛迦叶阿难二大尊者天眼遥见天耳遥闻他心悉知身通自在一念能感圣应昭然更诵密言用伸殷重我佛如来有奉请真言谨当宣诵柰麻三满多母陀南唵乌佐钵啰谛贺多谛萨缚怛多孽多俱舍冒地唵娑哩野没哩布罗迦也萨诃愿因秘密俱蒙光临斋主拈香虔诚顶礼归命世尊无有上迦叶阿难共垂慈我今依教安圣位唯愿慈悲哀纳受迦叶如来具大悲诸吉祥中最X无上彼佛曾来入此殿是故此处最吉祥拘那牟尼见无碍诸吉祥中最无上彼佛曾来入此殿是故此处最吉祥迦罗鸠䭾如金山诸吉祥中最无上彼佛曾来入此殿是故此处最吉祥毗舍浮佛无三垢诸吉祥中最无上彼佛曾来入此殿是故此处最吉祥尸弃如来离分别诸吉祥中最无上彼佛曾来入此殿是故此处最吉祥毗婆尸佛如满月诸吉祥中最无上彼佛曾来入此殿是故此处最吉祥弗沙明达第一义诸吉祥中最无上彼佛曾来入此殿是故此处最吉祥提舍如来辩无碍诸吉祥中最无上彼佛曾来入此殿是故此处最吉祥波头摩佛净无垢诸吉祥中最无上彼佛曾来入此殿是故此处最吉祥然灯如来大光明诸吉祥中最无上彼佛曾来入此殿是故此处最吉祥伏以佛身应现随众生而结欢喜之缘妙相端严恒不动而升光明之殿爰有一四天下云云切念前于发心䖍造释迦如来迦叶阿难圣像三躯兹于成就欣承至圣之范不同汉寝飞光得被道树之阴俨若祇园敷座归依有幸踊跃曷胜敬涓今月安位莲台圆成法相以此功德谨申回向伏愿宝座分身普应羣生之机感玉毫现瑞广开法界之因缘俾低头合掌皆种善根或心念口称俱沾福慧更祝皇图永固法道昌隆丛林安静济济来贤圣之徒僧海调和X绵绵挺龙象之子右疏恭请三宝证明造像圆成升座开光文疏年月日某甲具疏唵娑摩啰娑摩啰弥摩曩斯哈啰摩诃咱哈啰吽愿昼吉祥夜吉祥昼夜六时恒吉祥一切时中吉祥者愿诸上师哀摄受三宝哀摄受护法常拥护证义曰吉祥偈出华严经第十六卷系世尊初升须弥山顶帝释天主为佛敷座请佛纳受巳颂此十佛吉祥偈也今开光亦诵此偈以安圣位者以标佛像新成世尊初降亦如天主请佛纳受而表此处最吉祥以辟除诸不祥也又按华严经佛升夜摩升兜率彼彼天主请佛纳座皆先颂十佛吉祥偈何况人间岂可忽焉予私意凡新装佛或新造佛殿当写此十佛吉祥偈数张实贴殿上仗此经语御捍邪崇犹如俗人书贴紫微黄道之意也脩整经典三归正范云贝叶黄卷三藏圣教是为法宝经卷既为住持法宝是我所依理合敬奉使其装订整齐次第不乱乃或长闭经厨致虫蠧朽烂或篇幅脱落部帙失次急宜脩补或募施主脩整亦可但不得作别用夫佛以法为师僧不重法可乎梵网经第四十四X不供养经典戒云若佛子常应一心受持读诵大乘经律乃至云若不如法供养者犯轻垢罪是故丛林立知藏藏主二执专司其事凡函帙安置脩补残缺以及经本出入等事俱知藏总其纲而藏主分其执也凡经书以不出山门为限夏季风日暄明晾晒诸经查理字号候冷收橱本寺僧众有请看者须登牌某月某日某人请某字函经还则消账若其人告假并余事欲去者先查取遗失者罚抄赔巳出院若失于查取则知藏藏主二俱受罚照数赔补若私借与外人即无失亦罚凡交替执事须会客堂库房及知藏到一一检点清楚对众清交新执若有流通经版安版处须明暗适中近风日则易裂太阴闭则易朽凡装印纸墨以及书而订线等俱以洁净坚固为佳断不可惜费省功咎同轻法也证义曰脩整经典乃表敬法宝此事系慧命攸关故此执亦为一寺重任而尤要在住持不惜赀费则脩整为易即执事之人亦因之而慎重矣至于丛林刻印经典流通乃兴起佛法之第一大事愚意与其畵柱雕樑之多多益善不如黄卷赤轴之源源不竭利益后人诚非浅鲜即如今日缁白各得书本经典阅诵者乃嘉兴楞严寺刻印大藏方册之遗惠也假使无此一翻刊刻则书本必少梵本既难购且不便擕带岂非僧俗之一大缺陷乎故凡丛林住持有心宏法者若果宗教精明自可X随机利人倘或住持事繁无暇及此则于现在切要经典随力刊刻数种印送无力禅和功德无量华严经贤首品云又放光名法自在此光能觉一切众令得无尽陀罗尼悉持一切诸佛法恭敬供养持法者给侍守护诸贤圣以种种法施众生是故得成此光明又每见丛林之有经藏者住持漠不关心任其雨湿虫蠧鼠残而不一料理住持如此则执事可知若是者罪过亦无量愚意凡有藏经之处宜供一阅藏之僧使其日日翻阅看诵即是法轮常转诚为丛林吉祥善事又有益于学人倘其日新有功即可延佛慧命岂不美哉第恐阅者有名无实或私行借卖者有之此则住持当不时稽查为妙愚菴摭古云栖贤諟禅师性高简律身严动不违法暮年阅藏三次以坐阅不恭则立诵行披愚菴颂曰宝函藏真舍利积劫定慧深为法施迢遥来真丹征役非容易岂但立诵行讽图报碎身犹愧脩造僧坊三归正范云剃发染衣严净毗尼绍宏佛化是为僧宝既常宏化必依处所成就僧坊即其处也梵语僧伽此翻和合众即出家五众也梵语伽蓝此翻众园即僧众所居也今名僧坊乃华梵兼举耳然此中即供佛奉法之所而以僧坊为称者佛殿法堂无独立故梵网经不脩福慧戒云若佛子常应教化一切众X生建立僧坊山林园田立作佛墖冬夏安居坐禅处所一切行道处皆应立之夫既应立处所脩造之工费不能巳也故丛林有知屋之执专司其事凡各处屋宇本无而新造者谓之造巳有而或倾頺损坏须重脩者谓之脩凡所脩造当于必不可巳者若其可巳则巳之葢为脩道而出家非为脩寺而出家也或在家檀信发心为之则可若出家人断断不宜孳孳而为当知以巳躬下事为要紧此上等出家子之立志也至若志不及此而以造寺为功德者虽非性分中功德而有相庄严亦不可少但须不昧因果深知罪福不可尅减常住藏匿信施或不图利而贪名以兴建丛林为有光遂至运谋结势巧夺强取令人吞声输纳丛林未必遂兴而巳结若干怨愤人心若此佛意可知即守分僧苦行善募而未暗律学但知戒不私用则巳遂乃移东就西将甲补乙或挪还急债或餽送僧俗不知甎钱买瓦僧粮作堂枉受辛勤反招恶报所谓天堂未就地狱先成也岂不悖哉又有住持虽不外募而别僧假名私募者当于寺外贴告帖一张上书本寺脩造某处系本寺自行竭力脩造静听檀越发心相助并无人在外募化云云一则免其脩名募化造业堕罪一则免其或因此滋生事端贻累常住证义曰云栖法彚云建立丛林为众固是美事然须已事巳办而后为之不然或烦劳神志或耽着X世缘致令未有所得者望洋而退巳有所得者中道而废虽钦工御建事事优裕尚劳神费心自损不少况尽心力而募求乎或曰果如子言则佛像凐没谁其整之墖寺崩颓谁其立之僧饿于道路而不得食谁其济之人人唯办已事而三宝荒芜矣岂不闻脩慧不脩福罗汉应供薄乎答曰不然但患一体三宝荒芜耳世间三宝自佛法入中国以来造佛建殿斋僧者时时不休处处相望何烦子之私忧而过计也又愚菴摭古云延恩法安禅师至黄山如意院败屋破垣安住十年大厦化成即弃去所至不倦利济晚居延恩屋庐牀篑破败尤甚殊乐之令尹纠豪右将新之安哂曰檀法本于度人今非其发心而强之是名作业不名佛事也每谓人曰万事随缘是安乐法愚菴颂曰威之以行惠非出其诚心催科作檀度何异昼攫金我先如意院无意成丛林今之老也延恩院蔽风遮雨有茆苫君子居之有何陋蓬户桑枢乐原宪破屋且胜树下居圣师老衲皆茆庐顾我过之矣绎古发长嘘按法彚摭古二条后人须善会其意法彚谓立志参学人已事去办不可因此而自荒学非谓世间三宝之可荒芜也特慧命为重耳摭古谓大脩行人自不图安居大厦非谓佛殿之可任其倾頺且恶募强求有违佛制故不为也今之住持或不然既未甞立志参学终日为利夤缘只求X自已之安饱不顾佛殿之倾頺有之稍图体面者又或仗势假威恶募强求者亦有之殊可慨矣夫既不能庄严自已一体三宝果能庄严世间三宝亦还救得一半此法彚未言之意也虽自已可以茆庐而居而三宝则当金碧以处但须有子来之风不可有催科之行耳此摭古未言之意也百丈丛林清规证义记卷第五百丈清规证义记X卍XXX百丈丛林清规证义记卷第六唐洪州百丈山沙门怀海集编清杭州真寂寺苾蒭仪润证义越城戒珠寺住持妙永挍阅两序章第六述曰两序之设为众办事而因以提纲唱道黼黻宗猷乃至司帑庾历庶务皆所以辅弼门庭关系甚重故夫世出世法无不闲习成已成物全体备用尚矣次之或守一材效一能尽执无忝丛林亦嘉赖焉序列虽分古每易位而交执无彼此之别无崇卑之嫌今则判然不相代谋又单异内外班列祟卑亦时会所趣事虽不古理尚无舛至于擅事权结朋党独断而羣譁岌X岌乎不相容岂不谬欤此在主者慎择所任复时申祖训以戒之纳诸条约而善调之庶几众无弃材人无废事或驰驱于僧务或坐禅而勤修老祖风规当不远于今日耳执事单东序都监监院维那副寺知众知客知事悦众值岁知浴典座监收衣钵汤药请客侍者知屋监修知山庄主库司列执化主收供化饭库头米头炭头担运茶头行堂门头贴案饭头二饭菜头火头水头磨头杂务巡山柴头净头园头照客知随西序首座西堂后堂堂主书记知藏藏主参头祖侍烧香记录圣僧侍者列执殿主寮元钟头鼓头印房夜巡清众香灯司水耆旧闲住看病打扫行者佛子净人X僧值年月日住持某甲重录证义曰古之清规佛法为重故先西而后东今之丛林办事为能故先东而后西其两序执名此据大槩而巳各家增减先后随宜不以此为拘也亦名执事榜实贴斋堂每执若干另用小条书人名而加贴之又客堂用大牌一块照斋堂单而具书之书法从中至边横列上书序执下书列执字须正楷右之边行书题左之边行年月日及住持某甲重录葢丛林人众难尽知识或有事举难以稽查一视斯单人执了然是故执事进退先于此单出没名条使一众了了不致错误也他如律堂讲堂另有执名此不录入者原本无故非敢遗漏也又凡充执事无论崇卑咸宜竭尽心力辅翊常住不当以人我荣辱自生分别苟能取舍情忘圣凡念寂搬柴运水总是禅机执㸑负舂无非妙用头头显唯心之三昧法法了唯识之圆融所谓智慧了办行愿无亏也两序分十寮见首卷目录西序首座乃西序首领表牵丛林辅翊住持分座说法开示后昆坐禅领众谨守条章斋粥精粗勉谕执事僧行失仪依规示罚老病亡殁垂恤送终凡一众事皆得举行如衣有领如网有纲也虽诸方尊宿住持能以礼致之亦乐充此执谓之退位为人如文殊为七佛之师犹助释迦扬化为众上首故此执必择其己X事巳办众所服从德业兼修者充之西堂亚于首座其才其德可为班首者也然虽居班首之位犹同参学之人须循谨谦雅不可我慢贡高贻讥大众在讲堂即科主之执后堂位首后班以首座居前班为前堂故此为后堂扶赞宗风为众模范不理常住杂务方丈命则为之堂主此执各堂有之以掌理其本堂之事兼理病人然为一堂之主亦须才德兼长慈悲为众者充之至于禅堂堂主兼有开示之责同称班首所关尤重也证义曰丛林以前四执目之为四班首然四中之最重者首座也葢长老住持事繁不无分心之处若其专事为人开示警䇿勘辨勦绝以不辜来学者全在首座之得人矣昔灵树之于云门待至多年方补此位何其慎欤若西堂诸位既同其在允宜虗已从公共勷厥事庶几祖灯传于无尽耳书记执掌文翰一切书写当尽其心不可麤率潦草并教初学经典儒释兼通者可充此执证义曰古人惟以了脱生死为大事间有拈弄文字皆了事后游戏以咨发后人眼目非专以词藻为工也乃近日僧中竟欲以此见长甚或留神书畵寄兴琴棋名为风雅全忘清修生死到来毫无用处摭古云峨嵋白长老作颂古千首以压雪窦太和山主面唾曰此鸦臭当风气巳触人矧欲胜人乎愚菴颂曰为僧僧醉文字酒参禅禅在颂千X首曾知文不在纸上又道谈元不开口君不见大藏数千卷书藏充二酉文章末技耳明道为枢纽孔子之见温伯雪饮光一笑无何有秀上座獦獠叟一是不识丁一为文字薮衣法是谁传不朽雪窦百之我千之野干鸣狮子吼噫为书记者宜知之自长老以下皆宜知之知藏兼通义学藏主乃其所属须协衷保护经藏凡函帙安置修补残缺以及经本出入等事俱知藏总其纲而藏主分其执也藏主执经橱钥匙凡经书不借出以山门为限夏季风日暄明晾晒诸经收橱时查理字号不可紊乱凡请看者须登牌某月某日某人请某字函经还则消账若其人告假并余事欲去者先查取遗失者罚抄赔巳出院凡交替执事必须客堂库房及知藏到一一检点清楚对众清交新执缺少者赔证义曰法者三宝之一而佛以法为师则法尤首重也二执掌理法宝最当敬慎维那纲维众僧曲尽调摄堂以内事一人掌之堂以外事二时功课率众领班上堂说法白椎示众又如一切举唱回向以音声为佛事其任颇重凡堂中失仪遵规举罚不得狥情故须谙练正直之人为之即住持有犯亦毫无私讳若表和尚堂者手拿堂规香板跪本位下表悦众乃维那之副此执凡有数人若维那不在堂皆须带管堂中七期轮流X料理并二时课诵外有事二板赴客堂报堂中人名朔望查收堂中什物教初参礼法一切佛事唱念分明礼仪熟谙之人可安此执参头乃一堂参学之首看验功夫开示后学护助参禅不理余事证义曰按翻译名义集梵语维那此翻次第谓知僧事之次第也三宝感通录云刘宋时太始中扬州瓦官寺释慧果者少诵法华经及华严十地品忽于圊厕见一鬼出现致敬云某甲昔为众僧作维那小不如法堕地狱今生噉粪鬼中法师慈悲愿助拔济昔有钱三千埋在柿树下愿取为福慧果告众掘钱为诵法华设会后梦见前鬼云巳得改生大胜昔日之苦报也其余如僧护经梁皇忏等并明感报充斯执者鑑之慎之其余各执例此可知矣清众有内外在堂内名清众一切照堂规随众不理事务唯坐静香在堂外名听用即公务也证义曰大约成佛作祖者均从堂内清众而出古则内外诸执无不以参究为事今虽不乏其人而收其发心办道者置之堂中坐香结制常住诸务不累丝毫惟欲其人人成办己事而巳噫此是选佛场为清众者当如何激昂夺发也耶若借此以为偷安地殊为可惜甚或荡检踰闲不受约束尤X为可怜愍矣然长老班首祇宜常示其迷津不得故苛其香板且勿强受执事以违其初心多派经忏以挠其正念使之功勋间阻日久而无成也至堂外听用凡常住差拨无得推故躲避差不公者对众白禅堂香灯焚香供水点灯息灯晚课众上殿时扫地拭桌照管堂师行李吃二堂粥饭半月到库房取香浊油纸五日取草鞋锅粑七期散糕果烧放参遇上堂则挂牌余照堂规随众司水每日清晨打面汤三时潄口水出坡净脚水应时打扫前后丹墀及小净沟以洗面等水沖之勿令作气堂中有事相帮烧放参小食收拾器皿等事闲时採杨枝倘侍寮不在早午斋堂出生晚课殿上出生余照堂规随众证义曰香灯司水乃专为禅堂执事之人夫了毕大事清众最便为众充执实势所不得巳也然充此执者当知汲水焚香尽可参究扫尘洗脚时露消息但须除心何必执定除境动处荐得反胜静中工夫耳祖侍兼影堂香灯侍奉先祖故为序位影堂不时洒扫凡上供入厨库取供朔望取香烛油早晚点路灯开山祖塔上供祖侍跪献茶果箸菜点心汤饭清茶其余塔前上供祖侍提茶凡诸祖忌辰预白方丈上供列祖忌辰单实贴本寮失误祖X忌不白者罚烧香乃侍寮之首领凡住持说法如上堂小参等鸣三阵引磬时出位拈香三瓣展大具三拜起具问讯归位又上堂上供祈祷扫塔小参等事当预烧炉候用双手高捧齐眉在住持前行证义曰古人亲近知识多在侍寮以长老寻常接人机语不离左右可以随处荐取故也昔南泉垂问来日设马祖斋马师来否洞山对曰待有伴即来云居侍者持灯至见影在壁上僧问两个相似时如何云居曰一个是影今祖侍中有此伶俐汉否耶沩山侍百丈次丈云汝拨炉中有火否沩拨云无火丈拨得少火示云此不是火沩发悟今烧香中有此伶俐汉否耶记录外则书记内则记录凡遇小参上堂等事则传牌出门则执杖请拂方丈说法则写法语实贴班首秉拂则写牌悬挂一一皆其所执故长老语录多出其手也此执以谨慎精细为要证义曰丛林中得文字法味者首推记录资须敏达品重恪恭云栖崇行录云唐终南山至相寺智正禅师住山二十八年不涉世谛弟子智现伏承法教正凡有着述瑞坐思惟现执纸立侍随出随书常镇日不坐一日足疼心闷不觉仆地正曰昔人翘足七日汝今才立颠坠心轻故也噫古人忘躯为法风规若此记录之执不当如是耶X衣钵外则监院内则衣钵掌理常住庄严法器财物等事故须老成者为之立心端谨遇事通融庶几上下雍肃故轻佻与拘执之人俱不可用所有寮规当执记取凡七条庄严法器出入清楚银钱出入随登账目每月两算果品食物爱惜收藏精洁奉客住持公出内外照应更须留心客至方丈所为某事自有知客交明监院定夺唯或点或饭见机欵待香信礼物不得私开待同寮及行者等须端严正直不得言语嬉戏客房物件或用或藏各得所宜不致损失年月日方丈示证义曰衣钵为住持心腹之人行住相随财物重托凡住持名誉资财损益全在此执不可不慎摭古云石窗恭师道行孤峻优于才力久依天童宏智细大执务靡不历试归省时其母曰汝为人主事苟不明因果将累我于地下恭曰某于常住毫发不欺无足虑也噫充执务而能毫发不欺者斯无愧矣汤药外则典座内则汤药应时供奉住持汤点左右应接佐助衣钵抚恤行者此执须丰俭得宜尤严戒背众饮食请客外则知客内则请客此执原在禅堂轮日二人在方丈一为当值不离丈室凡客来一面接待遂白住持或须斋点听衣钵语报厨库房不得贻误或有信物清交衣钵粥饭过二堂一为监值早晚法座X焚香点灯亦随侍住持不相离远以礼仪闲雅为要证义曰按僧护经梁皇忏等载一沙弥盗果子七枚一人盗饼二番一人盗石密浆少许俱受三途苦报缘此是常住物或私食或私与人俱犯盗戒又禅宗秘要云僧照禅师南岳高弟辩才无碍禅定第一尝用众盐一撮作斋饭后入定忽见相起计三年增至数十斛急卖衣买盐偿众其相方灭吁可畏也侍者随侍之义有通有别通则自烧香起至圣僧止皆名侍者别则此执专侍住持以勤谨为要每日先于方丈及法堂内佛前装香换水拭桌扫地一切齐洁巳然后伺候住持盥沐茶汤收换衣履早晚问安出入侍立服劳执役先意承迎客至奉茶斋堂出生有事二板赴客堂议事送执与客堂同安列执领是住持上下通话如孝子之事亲则得矣此执不得过幼以年长者充之证义曰古来一切高人其初侍师侧时皆能忍难忍之劳苦方可得无得之妙法此乃重法轻身自古然也具如律藏及沙弥要略说文云栖崇行录云唐招贤通少为六宫大使因诣鸟窠求出家窠不纳坚求乃为剃落执侍左右勤劬不替经一十六年不蒙开示欲辞去窠问何之曰诸方学佛法去窠曰佛法此间亦有少许遂拈起布毛吹之通忽大悟因号布毛侍者莲池云人见侍者于布毛X下悟去不知一十六年忍劳之力也匪多载辛勤焉有今日事遇明师者幸无以躁心乘之圣僧侍者堂内安单住持落堂拂座献茶拂拭竹篦香板打七照应住持面前香炉及放参茶果等事二时过堂及晚课出生巳上侍寮共八执俱禅堂贴单证义曰圣僧即禅堂中所供之神僧像也禅堂古名僧堂因众僧共居一堂故此僧堂中所供奉是阿若憍陈如大圣僧也此圣僧侍者之执专在堂中事奉圣僧之香火住持落堂兼事住持茶香等事故名圣僧侍者迩来禅堂中多供佛则圣僧之像寂无供者又改僧堂之名为禅堂而圣僧二字之义无着落矣以上侍寮共八执常与住持亲近又迩时多以青年者充之故应遵守规范不得在住持前讼人之短不得在同寮中戏笑不得懈怠偷安此三事尤当谨戒摭古云别峯印住雪窦有小师诉头首过峯厉声责曰汝是我小师包含上下则可反暴人短居左右必败吾事杖逐之闻者叹服又宏智在淳禅师为侍者寮中与僧征诘智不觉大笑淳适过闻之至夜询之智曰偶与僧语话而麤不禁发笑淳切责之又真如晢侍者习坐禅困极以圆木为枕睡酣则枕转觉而复起安坐如故率以为常或谓用心太过哲曰我于般若缘分素薄若不刻若励志恐为妄习所牵况梦幻不X真安得为长久计噫即此三事当谨之前鑑也以上西序竟行者净人二列执附前住持章东序都监亦名都寺上古无之后因丛林人多事烦故复设此执乃上辅住持下匡监院者也虽不如监院之劳苦理事而大端则须总持是故亦名总理其位次大殿站在东边末跪在维那并肩左行在监院后斋堂坐位在监院上在常住教十年监院之劳方充此执乃酬劳安享之位与首座平肩在堂外也监院为东序首领住持右肩执总庶务如栽培田园办粮收租出纳钱米会计账簿大众粥饭施主应酬一切皆其执也然凡事必会议禀住持妥贴方行勿得任性自专训诲行单工人无纵威暴设使庄库执务必须公平无用私党总之必具五长可充此执一者慈悲恩顾大众二者公直毫无偏私三者谨慎小大无慢四者勤劳不图安逸五者敏达事无留难如此监院常住所赖也反此则损可知其位次大殿站在西班末跪在住持后副寺即监院之副其所管执与监院同凡事与监院和衷共济一切烦杂𤨏碎之事监院不及照管之处赖副寺治理财米出入随上日记收管支用令库头每日具收支若千签定飞单呈方丈谓之日单十日合次谓之旬单一月一结一年通结或每月十四三十到客堂会两序逐一结算有无兼管谓之日黄总簿方丈库房各一本知X事亦名知粮正理粮差出入官府兼管田地山场界限等事每年钱米须早完纳不致差役入寺为第一要事完粮串票交住持藏贮不可自藏证义曰此之四执事既关重因果亦重不可不慎也禅宗秘要云昔天台拾得禅师于国清寺庄牧牛寺僧说戒拾得驱牛至僧堂前抚掌大笑曰悠悠者聚头首座呵云疯人何得喧碍说戒拾得曰我不牧牛也此羣牛者多是此寺执事僧人也一一各唿亡僧号牛各应声而过举众错愕咸思改过噫可不鑑哉摭古云昔宝寿师在五祖寺库房充执住持戒公偶疾服药须生姜行者就库取宝叱之戒知之令将钱回买宝始与后洞山缺人郡守书託戒举所知戒曰卖生姜汉去得寿出世住洞山遂有宝寿生姜辣万年之句流传于世云库司料理库房钱物茶果等项以及公用酱菜等物皆其料理四要廉谨之人并掌仓库鎻匙证义曰僧菴杂录云混源在紫箨为库司精勤充执于库房规则线毫无犯然犹恐有过复题其寮壁云滴水粒米尽属众僧务悦人情理难支破当思披毛带角岁旦久长明因果人幸宜知悉库头专掌支发收检一切食用等物葢库司下之任力任劳者也谨厚之人可充此执证义曰此执叙词太略今遵他本以补之曰油盐等物槩不乱发大众食菜鲜腌有异照各家旧例X以为准定一切执事发油并照常规禅堂草鞋五日一发行单草鞋三日一发朔望发各处油烛茶叶线香草鞋等随报而发凡上供菜果俱五色唯影堂祖塔加汤点攒菜有斋发下院腐物库内有事相帮料理照管门户及诸器物要秉公无私之人可充此执米头米到过数上仓筛净沙谷不时照看勿使煤烂此执以勤力洁净为主舂米精粗得宜勿杂糠屑稻颗令人难食又五谷粮食及诸用器俱务收晒如法庶不暴殄客饭客面照例平发证义曰古者内外诸执原无大小六祖为米头而得法莫以外单而轻也而充斯执者亦勿自小其量焉炭头炉头预备柴炭以御寒事或问化主或出寺产须令足用亦勿浪费兼管围炉小心火烛证义曰兼管围炉者葢公界围炉易于光阴虗度各宜修道不得检阅外书及书畵等不得谈笑诤论不得烘焙鞋袜及弹垢腻于火中不得拨火飞灰不得久停乱挤须挨班进违者白客堂行罚印房掌理经书语录等板常要看视清理不致坏烂紊乱不许人私刻印记安板处须明暗适中近风日则易裂太阴闭则易烂凡装印用纸用墨以及书面钉线等项俱以洁净坚固为佳不得私索银钱各种定价不得私意增减应用流水簿登记明白或按季X按年交白住持结算此系流通法宝之执各宜发心尽力料办因果不诬慎之勉之证义曰印房掌理刻印必须眼目明利识书邪正缘近日多有爱可痴僧强引佛祖遗言锢执邪见自以为是编为语录辄化檀信刻行倘若不识邪正曲狥情面一经刊传误人不浅山菴杂录云千江炤直指圆休菴奕三人俱是博地庸僧绝无正见妄自刻语录又如晖藏主将金刚经每分析段妄为之颂刻板流通时恕中愠在桐谷晖来谒愠愠问晖此经以何为宗竟矒无晓此非欺世盗名而何当今名德尊宿护法士大夫遇有如斯疏录切宜斥而止之万勿市情曲誉为之序䟦当思谤大般若报在阿鼻凛之至于邪教五部六册等书久奉严禁自不敢混行送入或有续出之书粧点佛祖言句杂入邪教妄谬之词如鍊丹出神等类或将心经金刚经等荒谬註解附印流传均难逆料尤当呵拒销毁扶护正法以弭后患也担运贴库库房外买物件并挑运柴米竹木等必要交收明白遗失照物数赔库房有事闲即相帮证义曰他本补云若挑物人多立一人领众记管出则贯珠行归则散步走领众失管缺物罚照价赔凡路费泛滥混用者查出一赔十附常住财物出入规铭爱惜常住物如护眼中珠兴利莫若除弊尽公自尔X无私信施脂膏沾染便成业海伽蓝因果明察即是福基铭曰物属招提丝毫难犯守在尔躬必敬必惮清若澄潭正如直干无曲无私何忧何患一有差池龙天较勘监院是大众所倚须发大好心扶持丛林弊端要革利益要兴不可煳涂过日只图虗名如所为悖理众劝不从者罚巳出院众执皆有人充监院管何事须总理一切时时觉察处处巡行莫误众事若众执有事俱白监院不白者罚误事者出院若监院自专不与两序共议轻则罚误事罚巳出院副寺出纳常住财物等登记明白失记者罚牵混不明者罚凡田山等花利银钱至通两序同看验过封记用时对众开封私开者罚库司管各色器物属何务者交付彼本务明白彼退务时同监院等照前一一点明交代违者罚若失坏者记彼账名令赔若忘记即代赔其赔银仍买原物无混违者罚库头管诸物件内外出入当与而不与者罚不应与而私与者倍罚给发香烛油米果菜等不照规例狥私加减者罚买卖收租暗中索利者罚赔出院米麦等至查收明白即记账听用此系大众慧命所关不许出还舖店货账及粜如有违者大众公摈一切财物若以公济私及私情挪借易换不白明者赔罚饮食背众及恣意多费油烛等物者罚饮食等不时拣点若以馊烂招病之物供众者罚朽坏者赔偿亡僧物不X得误用病人买物必与多寡从公违者罚各处应用之物如香烛之类预时置办应时不齐者罚凡罚缴银钱俱归公用其免坡务仍归坡务用混用者罚赔监修料理匠作器用凡物件出入随手记明不记者罚失者罚赔如偷安不监查工匠及错误工账不清者罚每月十四三十集两序算账书记报账若失算者罚每年粮税串票呈方丈收藏私藏者罚库房执事凡交执须一一对众点明交付新执违者罚年月日住持某甲重录证义曰按律部僧物有四种一者常住常住谓众僧舍宅什物树木田园人畜米麦等物以体局当处不通余界但得受用不许分卖故重云常住二者十方常住谓寺中供僧成熟之饮食等物体具十方非局本处善见律云不打钟食犯偷盗罪葢明十方僧俱有分故也三者现前常住此有二种一物现前二僧众现前但此物唯施此处现前僧众故也四者十方现前常住谓亡僧之物体同十方以十方现在僧得分故毗婆沙论云盗亡僧物则于谁处得根本罪答云巳作羯磨者于羯磨众处得若未作羯磨者普于一切诸善说法众得今详分亡僧物十方来僧在羯磨数前即得羯磨后来不得也懒菴云此四种常住之物不可丝毫有犯其罪非轻先圣后圣叮咛至切山僧或出或处X未尝不以此切切介意犹恐未至作偈自警云十方僧物重如山万劫千生岂易还金口共谈曾未信他年怎免铁城关人身难得好思量头角生时岁月长堪笑贪他一粒米等闲失却半年粮摭古云宏禅师秀峯祥公之嗣住启霞山有贵人卜葬所亲比柩至宏坚卧其穴不克襄事郡守仇待制遣人谕之曰千年常住一朝僧长老何苦争耶宏曰不可以一朝僧坏千年常住竟寝其事僧值原无实位取僧众轮值之义亦取僧中最直之意充此执者应不阿谀不委曲不回护不偏党代方丈监当其所不及早晚出入内外大众皆当严畏故亦名紏察自班首起至参头止凡五日一换新旧交执在大殿晚课念佛毕旧僧值先请竹篦放佛座前课毕旧僧值行十方礼礼毕请竹篦下来对新僧值一举交过一问讯新僧值受竹篦行十方礼礼毕各归本处每早三板催点路灯从方丈以及各寮催众上殿各处严查天明看开山门大众过堂上殿照看门户粥饭吃二堂兼禁放逸大众出坡回安置各物如法晚课催众齐上殿日没少顷看关山门上锁俟堂内起香催点路灯及各处琉璃二板有事客堂议事无事则巳止静后各处巡查四枝香开大静后禁止点灯六枝香完看息路灯细看厨房茶房火烛凡遇禅七堂外事事料理此执母论住持及诸执事有过则举有失即罚不顺私情乃丛林公直之执必须X居心如水执法如山方能使众僧威仪次第出入循规坡事不怠坐香俱到过堂上殿齐集无误钟鼓分明内外有礼倘方丈不遵祖堂跪香大众不遵上白方丈遵规处罚此执得其人即可恒充不须更换其请在斋堂粥饭时知客先将竹篦置斋堂中住持案前新僧值向上展具顶礼三拜知客至座前一问讯将竹篦一举下对新僧值一举交过竹篦对面问讯新僧值向上一问讯知客即将斋堂门外预备僧值灯笼亲持交与其余礼仪仍照请执事条所行证义曰所谓僧值者丛林人众理须整肃故择众中之梗直不阿者为之检点于其间事甚繁碎恐一人精力不及难于久在故令两序挨次轮值是名僧值也至若关系丛林大事不可迟误者无论内外执事皆得随时经管有当言者亦可各𡥅所见直言无隐不必待轮僧值即住持有犯亦可在斋堂粥饭时对众跪白所谓君有诤臣父有诤子若细小事务与众无碍不害常住者即僧值亦当善权处之葢人人不免小过耳禅宗秘要云唯佛一人无有过失余人谁能无者弟子见师之过若实若虗其心自坏不复能得法利应作是念我先世福德不具足故不得值佛今值是杂行师我不应念其过失而自妨般若师之过失不着于我我但从师受般若法譬如狗皮囊盛好实物不应以囊故而弃其宝如弊人执烛照道不可以人弊故X而弃其明自坠沟壑所谓依法不依人也若不可依势难共处一期住满我可他去胡用多言知众为知客之首外应檀那内调大众既欲和光同尘又须任劳任怨时察大众贤否勤惰举直错枉不得爱憎不公凡客堂外单巨细事务留心照管凡送新执必开示彼本执所宜令彼警心以期称执证义曰他本补云知众正理客情及一切牌面有斋散䞋派理执事等凡送新执具茶送单问讯云云出坡催督避濑并收理不尽坡务知客执典宾客凡客到或僧或俗不曾识面者无论高下俱要谦和尽礼请问姓号居处及其来意不可怠慢或遇可疑之人又当外礼内防不可一例轻信以致失事若远僧求住或生客寄宿宜详审来踪看光景体貌不可留者即好语却之傥若缁素上客至一面接待随令照客通白住持然后引上相见次者就客堂欵待只宜闲谈佛理不可妄谈世事臧否人物余见客堂规约所说证义曰知客一执须明晓世缘兼通文墨方可应酬无碍葢来往雅俗不一故知客得人不惟佛法尊重亦使僧众无讥不可忽也照客料理外客房洁净整齐客至伺候茶饭捧香信礼物到方丈交当值侍者客宿则照应单被等项并管客房行李灯火等事执掌锁钥若失物者罚赔凡侍客不许私索客送等事违者查出重罚凡知X客陪客茶饭等事须殷勤站侍不得有失威仪凡唿唤即到前合掌恭立无事静居本寮不得离远茶点客饭等依知客语而行茶头三板夜巡送灯烧开水面汤候殿主先打供水粥罢止静烧开静茶及四枝香烧开水午饭罢烧二板茶止静烧开静茶四枝足香烧开水晚课后烧开水候二板茶小静茶四枝香茶如打禅七加六枝香八枝香开水有佛事不定照管洗面至天明复取汤洗面者不许除老病及尊客手巾宜洗洁净非时索开水洗衣服者不听行堂碗头凡粥饭未开梆前齐铺碗筯值日案上焚香盛菜饭不得粗蠢致碗磕作声结斋毕方许收碗值日者吃头堂候吃二堂人到值日行堂食罢净碗筯须留心收拾失遗损坏者赔遇普茶到禅堂领茶壶茶钟茶毕即还遇斋铺蒲墩拜过即收斋毕贴斋单地三日一扫随众半坡值日看寮凡打禅七吃放参点柱灯鸣小板三下放参完收碗毕即息灯凡值日者免晚课诵余随众门头日夜照应门户以时启闭不得有误出入人等留心照看防小人混窜偷窃物件或夜扣山门先通知同寮然后同开有尊宿官员士夫等将到速报知客远方僧俗随喜者勿拒值日者看寮守门不移步证义曰古有门头偈云凡为门头者见客便起迎切莫分贫富皆当礼待人门庭勤洒扫语笑莫高喧邻里宜尊敬儿童须照看丛林门大开游人不X必忌若故拦阻人无私却有弊黎明即早起既晚便关门小心防火烛定例不然灯既巳充此执身不离山门将晚须严察休容生面存凡有经忏事照规给公䞋若再私索化察出定迁摈少年诸妇女莫与共闲谈三宝清净地切须避疑嫌乞丐匪僧辈休教入门来恐生丛林事亦恐不雅观日中纷出入尚要常着眼夜静若出入更要细查点莫道此执小门头关系深眼明心细者方可掌山门附客堂规约担囊负钵本为参寻拨草瞻风曾无别事既垂见访宜禁喧嚣诸事安排百凡随众动静凛乎人表闲忙卓乎众先有法可严有仪可范如此法器可谓高流所有规约幸相共鉴客至茶汤点心单被一一调停若不识面即请问名号住处不得疎慢失误违者罚值日知客不拘有事无事必须客堂静候失候者罸早晚上殿若无僧值即知客照应路灯及大殿蒲墩并照管诸师站立行列如不到者查问公事有无误者罚闻梆声诸师过堂若无僧值即知客照应打板接滚板及站斋堂照应误者罚遇班首秉拂或八节犒劳或两序公干出寺等须知客自请一次巳然后使照客请官员来往帖到即差照客白住持知客先为侍陪奉茶乃至跟住持候送误者罚凡二板客堂议事副寺举买卖用费事值岁举坡事悦众报堂中事侍者举白住X持上下通事知客开时节人情当作一切大小等事议毕同白住持内外诸师有事白客堂值日知客理直置不理者罚若口角相争白客堂者秉公直言如不服者请众知客公议处罚倘再不遵公摈出院若徇私情断事不公者一併议罚外游闲杂人在寺閙事者知客协劝如值日坐视畏缩不前者罚知客无事过堂上殿出坡不到者罚除有疾病诸师出入不到客堂告假销假者及在外闲游放逸执事人知而不举者同罚客堂一应事务或有专权自任或同寮互相嫉妬及私情偏袒者白众同寮议罚知客虽非值日亦不得在外闲游违者罚禅客至不得一例诸方耆德安上客房旧执回来素有功于常住者安上客房五日作客次安贤者寮远来禅衲及久住者三日作客初参晚学一日作客即随众行事至于江湖混杂之辈早到一食晚到一宿即请别行不安客房混误者罚别剎长老至请净面更衣吃茶即报住持然后领见乃至斋毕巡单客方丈后安侍者一位余安客房彼若参堂巡寮大众齐礼法堂右设一座若看两序另外看单彼不参堂巡寮大众不礼唯两序看单彼亦回看两序施主设斋散䞋等事副寺协同知客公议如式斋供小食除客堂待宾客内外一例散䞋单䞋双䞋照规客众及法眷道友到者俱客寮暂住然后斟酌送堂如混送入堂者罚凡X求住者令先看共住规约欲进堂者先看禅堂规约私商众执察其立志的系参学好人可许安单若邪知邪见或麤野顽劣人皆不许入堂妨众混送者罚客房牀帐等一切物件俱宜捡点如法不得私借一切外单及诸闲住如有以旧兑新者照一赔二不能赔者责巳迁单凡有佛事命照客预挂牌失误者罚凡书信至或礼物至问明送某处即登簿或当时收送交代仍将回书付来手失误者罚客堂众执犯诤閙者即时抽单逐出勿论是非或恃强偏见障碍同寮等执不肯和同商议有碍常住事倍罚出寮凡起单者细查单物防错携常住物件如失误者罚凡求戒者问其来历并经律衣钵香信席银等俱齐备引彼见书记登簿若不如法而误许者罚应用人情钱物及公署礼节等须两序同商议若执巳见而行者罚失误重罚僧值条例见前执事中明重录证义曰施主往来银钱进出多从客堂手善恶因果昭然不爽行护云昔扬州白塔寺道昶掌知僧物自在侵用忽冥官数人白日入寺曳昶下地欲断其头昶惊呌乞命官厉声言合房资财并送还僧当放汝活昶叩头言不敢违命即鸣钟集众尽舍衣物造像设斋冥官三日复至见昶一钵一衲X不言而去昶自是勉励进修卒成明行故宝梁经云宁自噉身肉不得盗三宝财物洞山价云常住须凭戒力扶莫将妄用恣贪图掌他三宝门中物惜似双亲两眼珠暗里纵能机巧算冥中自有鬼神诛丝毫若也无私取免至来生作马驴以上第五寮竟典座古云首座调性典座调命掌众饮食勿视等闲一切供养务在精洁护惜常住不得暴殄就厨粥饭不得异众粥饭上桶先望斋堂焚香拜巳方发过堂余如厨房寮规所说贴案凡上供供菜须制熟得味不得先尝不得用生菜等填底亵渎佛神罪咎不小不得私造偏众饮食若大众菜及客菜应先尝味使调和得宜不得粗心失味亦不得私做人情与者受者俱罚除病人要不罚此执兼打唿板滚板若无典座俱属带管证义曰按僧护经佛言汝见第二瓨者乃至为僧当厨软美供养在先食噉粗涩恶者僧中行付以是因缘入地狱中作大肉瓨火烧受苦至今不息汝见第三瓨者迦叶佛时是僧净人作饮食时好者自噉或与妇儿粗涩恶者持僧中行以是因缘在地狱中作大肉瓨火烧受苦至今不息饭头香到开梆打粥饭先盛供次斋堂客堂山寮园房塔院老堂病堂余外私给者罚夏季粥饭宜量人众之去来扣水米之加减如有余宜早调理不得致X馊恶二饭每日料理小食饭头相帮或客堂或侍寮报客数巳八库取米小食锅粑归库房俟行单发心用客饭锅粑照单三处轮日发一客堂二禅堂三方丈菜头三时菜俱商之典座料理清洁切大众菜一齐相帮勿使狼借证义曰僧护经云汝见第一瓶者迦叶佛时是出家人为僧当厨应朝食者留至后日后日食者至第三日以是因缘入地狱中作大肉瓶火烧受苦至今不息火头大火头每早三板后烧粥锅禅堂板香止静烧饭锅熟后仍坐管不许诸人取火开梆后无阻小食客饭亦大火烧晚粥同小火头候禅堂送香烧菜锅小食客菜小火烧有斋煎腐若蒸馒头一齐相帮凡除火即扫灶前谨防火烛灶下不得积薪每晚收拾打扫干净烟惚内每月朔扫一次证义曰僧护经云汝见肉树迦叶佛时是出家人为僧当薪以众僧薪房中自然或与知识以是因缘入地狱中作大肉树火烧受苦至今不息又禅宗秘要云西域达摩密多尊者智慧深远功德具足善能通达三昧定相南天竺国有二比邱心意柔和素乐善法闻尊者坐禅第一即共相将往诣其所于其住处有三重窟尔时二人至下窟中见一比邱着弊坏衣形貌丑陋端坐灶前为僧然火时二比邱问言长老达摩密多为在何处答言今X在最上窟中汝等宜可急往见之尔时二人进至上窟见向比邱巳于中坐时一比邱语其伴曰此老比邱云何乃似向所见者时伴比邱聪慧机悟即语之曰今此尊者尚能流布名闻岂不能至此而坐即前为礼问曰大德威名世间希有何故自屈为僧然火达摩密多曰子今当听我念生死受若长远若使头手可得然者吾当为僧而尽然之况余身分及以然火何足为难吾念往昔五百世中常受狗身饥穷嬴乏未曾再饱乃于昔时值一人醉呕吐委地我食得足又昔曾有夫妻二人糜熟出外我见无人头入器中食糜得足头不得出夫妻回家瞋食其糜即断吾头于五百世受斯狗身虽一饱满而失身命以是思惟生死长久週遍五道受苦无量故吾今者不惮勤劳躬为众僧而自然火时二比邱闻是语巳深观生死无量过患应时逮得须陀洹道水头掌理厨房茶房及各堂缸水常令盈满清洁所应需用勿使缺乏亦不得悭护不与或更嗔怒水桶挑毕即覆夏月用泸水囊置傍以便泸用随众过堂尊客往来兼挑行李须亲交明力金照常住旧例私索校量者罚证义曰僧护经云汝见水中立人迦叶佛时是出家人为僧掌水见僧用水小复过多逐可意处即足其水余者不给以是因缘入地狱中水中独立X唱言水水受其大苦至今不息磨头有干有水干者磨米麦等水者作豆腐等凡磨事须收拾洁净不得狼借践踏或私与人者罚杂务兼桶头净斋堂桶收供饭桶净器皿净锅大众油酱客菜作料听典座贴案语入库听发厨房人吃饭杂务行堂菜头行菜凡厨下应做之务不得推委及勤换洗器水香灯打扫厨房内外打茶催本寮人课诵上殿除公事若止静不到者白典座朔望到库房取厨神供果香烛及厨用茶叶厨房十执须壮徤有公忠道心者充之附厨房条规寸薪粒米当知来处之艰难滴水残虀须念作时之非易既不肯暴殄于天物更当思调和夫众口酸醎适味香软得宜慎重烹餁勿生轻忽以供养为怀不贪果腹虽随众作务常抱道心粥饭三时不得一朝失误晨昏二课何妨数刻清修铭曰雪峯饭头沩山典座古德芳风于今未堕摄尔狂心慎尔口过运水搬柴母忘者箇堂内坐禅堂外禅坐谁知传衣不离碓磨故此行门佛天所喜求福则得造业则失勤谨廉隅求福之本偏众懈怠造业之基谨遵规铭为汝良师厨房共住者粥饭小食俱在厨下同众甘苦一槩不许别处私食及私留鲜美自食者罚早课不上殿者罚窃取常住油米食物者倍罚出院菜头洗切大众菜听典座调理办斋等事一齐相帮X不到者罚饭头煑大众粥饭洗锅二饭相帮擡饭器饭器亦饭头洗有斋开大锅饭头三人随宜分派推诿失事者罚贴案收拾客菜小火头烧火杂务洗锅留私菜者重罚照应开梆接板及神前点香失误者罚杂务到库房取客菜偷取私留者重罚出院除当值坡课不随众者罚厨房高声大呌者罚饮酒赌博者重罚出院吃烟者罚设斋日头堂所剩腐菜晚粥再供大众不得弃掷违者罚不得将滚汤泼地上伤虫蚁命违者罚香灯照看众人行李失则罚赔年月日住持某甲重录证义曰三世佛祖皆从行门而出如雪峰义存禅师初在德山会下充饭头后主雪峰为一千五百人善知识潭州沩山灵祐禅师初在百丈会下为典座后居沩山亦领众一千五百故今规铭举此二人以为行单劝发并见古人序列原无上下内外之别也云栖法彚云迩来年少十指不点水百事不干怀坐香则曰腿酸行行则曰腰痛早夜勤修则曰吾体弱多病或诘之则又曰愚者用力智者用心愚修福智修慧噫果若是言将见迦叶以头陀愚六祖以米头愚雪峰沩山以饭头典座愚至佛不舍穿针之福得无佛亦愚耶又崇行录云宋云居简初谒膺膺与语三日大奇之而诫令刻若事众于是简操井曰司樵㸑遍掌寺务不妨商X略古今噫古哲高风如此闻之令人兴起然此不独为厨房十执劝一切行单皆当知此义值岁正理坡务耕种收租等事有事二板赴客堂议事兼管常住竹木或修房屋必须用大材料者果众议佥同上白方丈奉命然后斫伐若私伐一株罚赔出院或私行售卖及私情与人者倍罚出院于一切坡务耕种收租等怠惰偷安不实心办理者罚出院证义曰他本补云夏备梅雨一月之柴冬备阴雪数旬之㸑最为要紧斫伐柴薪须要择地并留树秧以俟长发凡柴头上山斫柴大众出坡等皆要亲到不得偷安刀斧绳索匾挑等物时时检点惯住深山者可安此执知山须识常住产业界限分明不得侵混他界以致争讼每年春季会两序众执同清理界限一次田亩应时开恳种植怠慢者罚若有私弊倍罚出院花息成交亲到库房交收明白凡新受斯执客堂库房及前执领看界限认熟吃二堂粥饭以防偷窃若拿获偷者送至客堂办理不得私行拷打致酿事端巡山随知山行事竹木茶笋等皆所照管凡有偷窃竹木之人不得私自放走查出重罚粥饭亦吃二堂柴头每日斫柴若干为定多则加钱少则除账全日不斫扣除饭钱若开山斫柴商之值岁知山不得硬自作主柴薪不得私卖查出罚赔刀绳家伙俱自办遇亡僧轮流擡棺收力金并办应X用柴薪此执多俗人为之山寮香灯打茶水粥饭火缸越三日到库房取草鞋朔望取香烛茶叶上供入厨库取供打扫本寮看行李如有失误者赔附山寮规约夫山阜为一寺之龙脤林树为一寺之庇荫木竹花菓僧坊所资土岭石峯风水攸赖一切无损则合寺兴隆僧众适悦而安于居矣所以一切竹木不可忽乱砍伐一切土石不得任便採取此山寮大纲也其余规条开列于后巡山不论风雨时在山中四围上下巡查不得偷懒致有盗取等事如懒惰偷安者察出重罚山中竹木花果柴草不得私卖如犯者重罚出寮小工须听知山吩咐砍伐柴木枝条不得任意伐去树头或伐尽不留遗种违者罚小工若常住有事即听唿唤如违者罚山寮赌钱不论僧俗犯者出寮山寮相打相骂不论僧俗犯者出寮知山管理山寮诸人须赏罚均平如偏私者罚年月日住持某甲重录证义曰凡附近丛林竹木与山门作景致宜畜培茂盛护持龙胝荫藏风水则丛林日茂山气日灵不惟人杰亦壮观矣知浴正理浴堂兼管病人汤药等事或但管浴室中什物所用柴草等须预备干燥附浴堂规铭荡涤尽也未是本来面目盥沐洁矣终非无位真人X未达色空秪道尘来身外了知冷暖方明自性本灵果有一丝不挂底禅客正好向这里摸索铭曰山巍路远致其柴薪瀹金燃火効其劳勤昧者不知浴事偏紧年少嬉笑沸汤交淋凡此暴亵永宜自箴洗心涤虑日新又新何以报德忽悟水因其或未然且遵规铭凡浴日净头挑浴水深五寸知浴料理然火水热设监浴公位巳焚香默祷圣僧临浴少顷先请住持次请尊客击梆三下头首两序鸣头通梆禅堂等堂师鸣二通梆列执鸣三通梆客旧普浴不候梆声强入者罚尊客至或为经忏等烧浴者先尊客次忏师及香灯并作用人次重务担力人后普浴自谷雨至夏至五日一浴夏至至处暑一日一浴处暑至秋分五日一浴秋分至谷雨半月一浴浴室内挂小板一块汤冷鸣板二下汤热鸣板三下须添水鸣板一下不得高声大唤违者罚凡浴者各宜听梆次序不得参差其者在最后违者罚左右顾视及谈笑嚷闹涕唾等罚脱衣穿衣各宜回互不得肆纵违者罚浴时各宜自谅不得堂中久恋致碍后来违者罚用皂角者罚有疮癣各宜回互后浴不得在前违者罚僧值监浴留心照察有犯者照例罚之失照者罚年月日住持重录证义曰佛制浴室濯其色身堪以载道佛敕布萨沐其戒身定慧发生倘临浴放逸则身垢未净心X垢先生是无惭愧人也又为僧者遗尿澡浴须避天光洗浣下裳勿晒当路按佛祖统纪僧如宝在霅川觉华寺闻古德有以浴僧功德回向净土者遂治浴室供众僧至年八十一请众啜茶言别而逝据此可见知浴一事功德良多或从慕化或出常住随宜施设不可缺也净头三时过堂时关锁后门四板点路灯课诵上殿时挑各处净桶勤换洗手水洗晒手巾晚课罢送各处净桶凡浴日若无知浴即行代办照浴室规约烧浴锅或园头带此执亦可证义曰圊厕最秽而净头称者兼有事理两义事则律中多以破戒忏罪比邱为之谓其常打扫秽处洁净能令众僧欢喜以除破戒垢秽而还得清净戒也理则大乘止观云凡大小便利亦有止观所言观者当于秽处作是念言此等不净悉是心作有即非有我今应当变此不净令作清净即想此秽处作宝池宝渠满中清净香水或满酥酪自想巳身作七宝身所弃便利即香乳酥密等复知此净相唯是心作虗相无实是名观门所言止门者知此不净之处及身所弃不净之物唯是过去恶业熏心故现此不净之相可见然此心想有即非有唯是一心平等无念即名止门问曰上来所有净不净法虽是心作皆由过去业熏所起何得现世假想变之即从心转答曰心体具足一切法X性而非缘不起是故溷中秽由过业而得现宝池酥酪无往缘而不发若能加心净想即是宝池酥酪之业熏心故净相得生厌恶之心空观之心即是除灭不净之缘净熏心故秽相随灭此葢过去之业定能熏心起相现世之功亦得熏心显妙用也如此于大小便处假想熏心而改变之其余一切净秽境须如是假想熏心以改其旧相故得现在除去憎爱云云蕅益云便利秽作净想则能除憎受食净作秽想则能除爱憎爱悉除便成漏尽假想纯熟法随念转出世方便孰过于此若能悟此净秽本源则可以悟大千世界不在心外从此垢尽心净不知吾身之为法界法界之为吾身我身法界非一非二则三毒自去罪法自除也此非唯为净头者当作是观一切人皆可作是观知屋知器凡殿堂寮舍厨厰各处屋宇时时看视或漏者宜早修葢或修或造预白监院及时整理老祖塔及塔院下院乃至道路沖塌器皿朽损商之监院客堂速为修理凡遇修造一切门向皆须慎重不宜轻改若实不得巳须请高明堪舆看过方可凡池井不得乱填亭阁不得乱造竹木不得乱斫地土不得乱掘若故意执抝填掘造斫破风水者知屋与主事执同罚出院若住持硬作主者两序统同内外法眷公议若刚愎者另换住持监修乃知屋之副执若无知屋则监修正理修造督管匠人及诸工账财X物木料等事此执须习于工作老成练达者充之化主种种不同凡丛林淡薄无产或遇荒年粮不足当请米麦化主或系大修殿宇当请修造化主此外更有菜化主盐化主草鞋化主香烛化主等凡化主募化财物各认地方弗使重叠惟须随喜乐助不可勉强如下顺人心即上合佛心矣语言应对切宜大方若有私毫苟且倍罚出院总之必不得巳始行募化若其可巳即不必立此执如有私在外冐名募化者立摈出院证义曰迩来丛林多安化主广给募疏住持赞美牢笼执事奖劳崇敬遂至矜功欺众把持当家或畜私财大错因果退息檀信佛世有诸弟子自远游归所过聚落望而闭户问其故谓畏众僧之募化也噫可以鉴矣不知所谓化者以德化人之谓非只募人财物之谓故宜顾名思义华严净行品云见不舍人当愿众生常不舍离胜功德法见能舍人当愿众生永得舍离三恶道苦据此二偈于不舍人尚发慈心岂肯于巳舍财存利巳意作化主者其知之化饭此执与前化主不同此但化饭也犹有乞食之遗意化允作记以交收供此执多与人熟识不可因此闲游闲语或管人事务或到他家屏处与女人说话寄物往来等犯者罚X证义曰化饭亦名化主此执多近俗人故诫其不可屏处与女说话外避讥嫌内护自心法华经云若有因缘须独入时但一心念佛若为女人说法不露齿笑不现胸臆乃至为法犹不亲厚况复余事此金口切诫又华严净行品云见严饰人当愿众生三十二相以为严好见无严饰当愿众生舍诸饰好具头陀行乃至云见端正人当愿众生于佛菩萨常生净信见丑陋人当愿众生于不善事不生乐着夫严饰端正于女相为多故此四偈为化主者所当切记非唯化主乃至一切僧众亦当切记也收供即收担此巳化之饭人以此饭供僧僧即以此饭供佛故谓之收供此执多系发心苦行之人充之亦有兼利而为者盖今丛林中多系将此饭计觔给钱若干假如收供每日能担三四十觔即可得钱若干钱因力取尚无大碍况因此供养大众即有功德唯当实心实力行之余见下规约说收圆满饭客堂请大众师帮挑元旦日每人领监院单帖若干初二日清晨上方丈吃饭菜六色银六分出门送帖贺施主年凡常住秤饭单银每觔二分半算每季首初十内外请僧值客堂衣钵监发库房知客登账每月散给草鞋豆腐钱一人六十文初二一半十六一半有斋俱到斋堂随众证义曰既充收供之执以代众僧乞食之劳当因X收供之事而究自巳修性之义夫佛世芳规唯乞食为正命食梵语比邱此云乞士所谓乞者内乞法以养性外乞食以资身乞食资身见下分卫条说乞汝养性者我乞即通于彼乞华严净行品云入里乞食当愿众生入深法界心无障碍到入门户当愿众生入于一切佛法之门入其家巳当愿众生得入佛乘三世平等据此三偈则事显义幽正好参究所云入深法界者即俗显真即事明理法界即众生身心之本体也从本巳来灵明廓彻广大虗寂唯一真之境而巳无有形貌而森罗大千无有边际而含融万有昭昭于心目之间而相不可覩晃晃于色尘之内而理不可分非彻法之慧目离念之明智不能见自心如此之无障碍也此谓入于一切佛法之门此之谓得入佛乘三世平等如是乞法养性终日收供而不见所收之供终日劳苦而不见劳苦之相其于福慧岂可思议此所谓收供之义也附收供寮规三世诸佛皆从行门而出况收供一执带水拖泥冲寒冐暑诚非真心供众常怀道念者难任此执古人云收十方施主之供增彼福慧斋十方僧侣之众成其道业非发大愿者不能既发愿行此须要竖精进幢被忍辱衣乘久远轮怀利济心则将来福报自然过人第恐日久弊生放逸念起将成佛因为地狱案X悔之晚矣故须清规以保其志今特派寮首二人早晚出入秉公警察有过必举小则白客堂大则白方丈若寮首知而容隐被余执察出者同罚规条如左各宜遵守在外诽谤常住者重罸出院收供回洗足归寮静坐不得闲谈闯寮违者罚同行人互相吵閙者重罚饭桶每年新正一修如任意损坏屡索修整者罚挑唆鬬争搅羣乱众者出院凡有事务先白头单转上方丈违者罚私募财物或以饭易钱米者出院因办私务致荒废饭者罚风雨寒暑失饭担者罚在外与人争鬬生事者罚将常住竹木花果等物送人者罚饭食不随众过费常住薪水及私运柴薪寮内私造饮食者罚无故一日不收供者罚如饭数若有病自请人代至半月不愈交担违者罚私留僧俗寮内食宿及私行在外过宿或将饭与人者罚寮外高声语笑夏月赤膊拖裤违犯寮规头单不举者同罚不候开梆擅打粥饭及三飡余食菜饭不即回厨房过时回出者罚年月日住持某甲重录证义曰佛世分卫乞食乃为正制惟今东土所施甚微数家不足供一僧之食又僧众多杂漫无威仪若齐游乞未免骇众且妨道业故立斯执代众行乞也然收供既代众劳众僧何以安享故律制受食须存五观五观者计功多少谅彼来处X忖巳德行全缺应供防心离过贪等为宗正是良药为疗形枯为成道业应受此食由是五观相应增进道业可成所谓身依食住道由身修也如此庶不虗消信施不然难免偿还禅宗秘要云昔提婆尊者得法后至迦毗罗国有长者名梵摩净德一日园树生耳如菌味甚甘美唯长者与第二子罗睺罗多取食取巳随长余亲属皆不能食提婆知其宿因遂至其家长者问其故提曰汝曾供一比丘否然此比丘道眼未明虗沽信施报为木耳唯汝与子精勒供养故得享之提问长者年多少答七十九提曰学道不通理转身还信施汝年八十一此树不生耳后如其记梵网经云宁以此口常吞热铁丸及大流勐火经百千劫终不以此破戒之口食信心檀越百味饮食云云此诸佛诚言僧受供者宜自思之庄主亦名静主乃静室之主也俗唿下院当家凡庄田一切事务俱其专主田界庄舍农具悉属检点修理些小事体随时分遣或关大体须白常住定夺收纳租例一以公平勿致主佃互亏如更换佃户先要查明佃人好歹白常住商定始令领田勿得贪小利而以私心俵给致贻后患监收凡出入租息糓米等物详细交纳勿得舛错以多报少以少报多凡收租事皆其执此庄主监收二执其弊最多须廉正耆旧发心辅佐住持者充之X证义曰僧护经云汝见第一地者迦叶佛时是出家人众僧田中为巳私种不酬僧直时持律比丘依戒呵责汝今云何不酬僧直是人尔时依恃王势不受教诲答诸比丘我是汝奴汝若有力何不自种以是因缘受火地狱苦至今不息汝见第二地者迦叶佛时是白衣人在僧田种不酬僧直以是因缘堕地狱中作大肉地受诸苦恼至今不息园头经理园地四季栽种不可荒芜一切物产以时灌溉勿致有名无实不济大众凡时鲜瓜菜等不得先食或将园菜私卖私送查出重罚证义曰华严净行品云见修园圃当愿众生五欲圃中耘除爱草据此一偈即事显理为园头者非唯尽力耘种亦可发大心而致于悟大道按禅书昔梁山观和尚会下有个园头参得禅众中多有不信者一日有僧去撩拨他要其露个消息乃问园头何不出问堂头一两则话结缘园头曰我除是不出问若出须教者老汉下禅牀立地在比及梁山上堂园头果出问家贼难防时如何山曰识得不为冤头曰识得后如何山曰贬向无生国里头曰莫便是他安身立命处也无山曰死水不藏龙头曰如何是活水龙山曰兴波不作浪头曰忽然倾湫倒岳时如何梁山果然从法座上走下把住曰阇黎莫教湿着老僧袈裟角大慧杲曰须知悟底人与悟底人相见自然纵夺可观噫彼亦园X头也出语令人可与迩来胡为不然附园房寮规舍身勤劳如法栽种园有四时不断之蔬地无三尺未垦之土日日勤力灌溉朝朝黾勉耰锄上供三尊积来多少功德下充众口结就普遍因缘当思尽执毋自怠荒所有寮规允宜遵守私卖蔬菜等物者责摈私情送人及私食者罚赔遗失器具家伙种子等物者赔头单领众种作如有躲懒偷安或出外游荡或不听调遣者责摈出寮除头单每人轮值日打粥饭茶水若推诿者罚浇灌失时有名无实者罚各寮私取菜瓜等物头单容情不白常住私许者同罚招留僧俗到寮内私与粥饭者罚吃荤酒赌钱等事者责摈如上条约若有犯头单应举知而不举者同罚年月日住持某甲重录证义曰按律中自种田园殊违佛制然末法之际资生艰难有不得不然者惟既领此执当思大众色身攸赖即慧命所关实心管理实力勤作庶几无愧福报亦多若能以此田地喻我心田心地则福慧可兼如华严经第七十七卷弥勒赞善财偈云善财见众生心田甚荒秽为除三毒剌尊求利智犁今仍以偈释我心如田园诸种靡不纳青黄与白黑随其所种生菩提譬嘉禾种之即有秋持戒为彊理忍辱勿忘助布施以粪溉精进以耘耒予X智慧为雨露及时资润泽治心如治田荒废芽乃焦若不违斯喻是名知田园附下院执事约夫下院虽系行行之地亦宜不忘薰修庶不辜负出家之心莫谓执事之外更无所营须知运水搬柴无非佛事舂米作饭正好参求古来行单中知识高人不少即禀性愚鲁念佛个个皆能须各努力莫负初心既为一家法属即应恪守祖训幸相体悉无忝家风施主到一切物件下院当家细心经理一一照数暂停即使工人通信一面照应施主如法礼待共住规约与常住同一例遵守如违者罚庄主贴案园头火头水头杂务共六执每一执每月盐米若干每季单银若干随各家定式有斋双䞋庄主凡下院大小事俱其专管责任綦重除公事不许出外早晚领众课诵不得放逸不许私情留客食宿一切执事人等有过轻则教训重则白常住议罚贴案料理下院大众菜饭开梆打板洒扫厨下与水火头俱随众课诵园头料理园地应时种植不得怠惰荒芜兼带净头并烧浴锅火头息炭谨慎火烛虽寒槩不许取火违者白庄主罚水头兼破柴杂务兼行堂及诸洗扫并管门户听往常住取物常住执事唯监院副寺知客监收等有事许在下院食息其余槩不许搅扰违者庄主白常住罚年月日住持重录X证义曰下院路隔稍远同其艰辛虽未广纳众贤实乃大小一体或曰下院既充执作心无二用清规中令其熏修何谓也答曰若以静坐默观为是举止执作为非者未免触途成滞云栖崇行录云宋圆照本禅师参永安昇昇道崇重衲子归者如云本敝衣垢面操并曰典炊㸑以给之夜则入室参道昇曰头陀荷众良苦亦疲劳乎本曰若舍一法不名满足菩提必欲此生亲证岂敢言劳莲池师云掌众务而不碍商量古今典炊㸑而不妨入室参道今沙门袖手受供曰吾办道者也彼行务者也是何其与古异也故道日衰矣寮元古者掌众寮之经文什物茶汤柴炭请给供需洒扫浣濯剃发椸巾之类今则专主旦过堂凡客师到以礼相接一东一西送单指示客师规约常住道风住人臧否皆在寮元须择老参修行者为之附旦过堂规者里放得下不妨当处知归明日又担去依旧石头路滑暂投一宿宾主历然入众三飡精粗须办溪山各异终非究竟因缘云月虽同未是到家消息个中不了寸香聊供同参白业兼修二课切须共到可住即住慎勿虗延欲行便行毋劳拟议须知负笈担簦为明巳事勿以形劳而少安勿以力倦而多懈云堂禅堂要具规模无二自心自性何妨随处提撕所有X规条谨列于左本堂安单一东一西凡课诵坐香止静等并随禅堂规式早午二时板香晚间四枝香开大静后放参违者罚日逐祇图在外闲游者罚睡眠时谈笑者罚近午到午饭随众近晚到晚粥随众时过始到补吃晚到一宿次日午饭即行天雨待雨止有病待病愈舆疾至者审其来历分明方纳即写板帐另簿记众中有不守清规者寮元善劝不听即白众查明跪香不服者白客堂迁单若不白众径自乱嚷乱骂者罚乱打者重罚本堂香灯师照应客师茶水如无寮元即为带管随喜出外久不归堂者罚闻普梆不随众出坡者罚威仪不整肃者罚吃烟者罚吃酒者出院议论诸方知识长短好恶者罚好逞机锋者罚过堂上殿不搭衣者罚若去时察众中有单身老弱可虞者白客堂方便护送遇有来踪诡异言辞闪烁人即须纵细查问恐有匪徒托迹致启祸端颟顸失察者罚年月日住持重录证义曰十方衲子有依止行脚两种依止者栖以禅堂行脚者安置云水其中有明彻大事随缘行脚者有巳事未明寻师访友者有机缘不对另参知识者有朝山进香随喜结缘者有性喜云游不专为道者既到此地总须接待充寮元者当尽心照应所谓有缘共住理合和平宽厚方能接度同X参如果真为生死发心办道者领向客堂讨单客堂即通白住持送入禅堂或余寮盖丛林与衰唯在得人则六和共住外无间言至于堂名旦过者取其晚到二宿次日午饭即行之意今改名为云水者则取其去留无定之象也闲住须全坡凡课诵随众若进堂坐香照堂规行斋堂受食及课诵绕佛在禅堂执事后无事不得乱闯葢古之丛林无单寮独榻故此寮房只许年老无归或久充执事而力疲告退者居之然亦必阅藏念佛礼拜者方准否则不准也证义曰僧护经云汝见第一肉𤬪者迦叶佛时是众僧上座不能禅诵不持戒律饱食熟睡但能论说无益之语精餚供养在先饮食以是因缘入地狱中作大肉𤬪火烧受苦至今不息附耆旧堂规丛林耆旧堂者古之东堂也凡进此堂须生惭愧当想此身目暗耳聋发白面皱背伛腰曲骨痛筋挛步履龙钟精神昏塞故知此身不久必赴死门前路茫茫毕竟何往若果巳事成办何劳多言其或未然守规念佛年满七十在寺慎修无过者方可送入八十者量处九十者不论老人所需汤药饮食等库头饭头典座执吝不与者罚实不该与对众辩明若私意厚薄不公者罚老X人无齿若生硬不能随众宜另与软熟食物老人衰頺早课来否不论晚课随众不到者罚八十者量处九十者径免在堂中屡屡诤嚷及外游生事者出堂老堂香灯较别处为辛苦除点灯打水洒扫浣濯更加扶老煎药等事故须精壮力徤发心事老者充之既充而怠惰偷安者罚年月日住持重录证义曰耆宿德高腊长之称也此处只可称耆旧唯腊长耳毗尼母论云从无夏至九夏名下座十夏至十九夏称中座二十夏至四十夏号上座五十夏以上僧众所尊总称耆旧此依受戒年次论准二十岁方受戒故年七十耆旧位也然丛林之设原为老病禅林宝训中高菴云贫道尝阅藏教谛审佛意不许比丘坐受无功之食生懒惰心起吾我见每晨持钵乞食不择贵贱均可植福后称常住本为老病不能行乞者设非少壮可得而食逮佛灭后至我中国推能者为之即收供也所得利养聚为招提以安广众今闻数剎住持不识因果不安老病背戾佛旨削弱法门苟不住院老将安归昔世尊在日或不赴请遍巡僧房看视老病一一致问仍劝比丘递相恭敬云云此即慰老病楷模殿主早四板供净水焚香听大钟完点烛开梆供粥鸣磬三下粥罢拂拭尘埃严洁几案洒扫佛殿及廊X下丹墀香客香烛有余留备课诵应用不得私卖私送午梆供饭晚点琉璃朔望及节日早课预送铛钹小鼓在殿凡上供取供回供有经忏到衣钵寮领庄严法器一一点明舖设整齐小心照管灯烛经忏毕一一点明交还原处出半坡佛圣像半月一拂拭一年一浴依浴佛规见前若带钟头见下第九法器说法堂香灯打扫法堂内外洁净住持行礼舖蒲团早晚焚香然灯晚点两廊路灯开大静熄早晨四板点天明熄遇上堂掌擂大鼓坡事半坡随众过堂课诵藏楼香灯早晚焚香然灯打茶水洒扫看阅藏诸师行李吃二堂遇上堂鸣大钟凡上供取供回供余与法堂香灯同内塔主唯管佛塔香火洒扫等事随众上殿过堂有薰塔者一切料理无佛塔处无此执外塔主打扫一切祖塔及时拔草晨昏勤事香火凡清明等上供例与前诸香灯同凡亡僧入塔料理如法倘外方入塔须白客堂而行若受私礼而偷入者罚祖堂香灯每晚定香止静等事与禅堂同余与藏楼香灯同唵什筏栗多末你阿钵罗句咤苏破啰尼毗迦知虎𤙖唵萨婆怛他揭多杜婆布阇瞋伽三慕达啰窣癹啰拏三末曳𤙖唵萨婆怛他揭多你婆布阇瞑伽三慕达啰𥦑癹啰拏三末曳𤙖证义曰殿主为众香灯之首领代众僧勤事佛陀者也余处香灯义亦同此香花灯涂果乐六种供养中以香灯为名者五浊秽世臭不可闻当夜暗时黑不可见欲求三宝天神常居于此护念我等故常焚妙香以解其秽遇暗然灯以明其物使无臭暗之障而成微妙之香光明之台此香灯之义也故此执全在心诚方成敬献所谓香从心生心由香达不居三际可遍十方灯照佛慧照心易明至理又必赖诵呪心想而成方尽敬献乃充香灯之大要也此不独香灯为然一切人皆宜如是不但三宝如斯凡敬天神皆宜如斯金光明经四天王品云是妙香气于一念顷即至我等诸天宫其香即时变成香葢其香微妙金色晃耀照我等宫释宫梵宫乃至诸佛世界于诸佛上虗空之中亦成香葢金光普照亦复如是华严经贤首品云又放光明香庄严种种妙香集为帐普散十方诸国土供养一切大德尊又放光明未香严种种未香聚为帐普散十方诸国土供养一切大德尊据此全赖诚心观想以为供养则一瓣香遍满十方成光明毫奏天音乐焚天宝香呈天餚饍设天宝衣演大法义一一互遍彼彼无碍唯诚心观想所成如是朝夕进香如是朝夕课诵如是念诵礼拜如X是忏悔求愿则三宝天神感应如响是以每日恒用香花灯水朝夕承事当极诚敬其所得福报不可思议又凡诚心然灯以感胜报者如阇王受决经云王请佛饭巳曰更复何宜耆婆言唯宜燃灯王敕具百斛麻油膏从宫然至祇洹时穷母感激乞得两钱买油主曰母大贫何不买食母曰今见王作大功德虽实贫穷欲燃一灯作后世本主嘉益三合凡得五合计不足半夕誓言若我后世得道如佛膏当通夕光明不消明旦目连以次灭灯母一灯三灭不尽乃以威神引随岚风吹灯灯更炽盛佛告目连此当来佛光明非汝威神所灭此母宿命务以经法未暇脩檀故今贫穷却后三十劫当得作佛号须弥灯光如来又施灯功德经云若人于佛塔庙施灯明巳临终得三种明一者临终时先所作福悉皆现前忆念不失心生踊悦二者因此便能念佛能行布施得欣喜心无有死苦三者因此便得念法之心又临终时更得四种光明一见日出二见月出三见诸天四见佛坐菩提树及见自身合掌敬佛见四种巳便生三十三天华严贤首品云又放光明名照曜映蔽一切诸天光所有暗障靡不除普为众生作饶益此光觉悟一切众令执灯明供养佛以灯供养诸佛故得成世中无上灯据此香灯一执速能成就无量功德巡照有日夜之别日巡是序执正管常住杂事相帮X僧值不时勤催各处打扫洁净不许僧众在山门外游戏凡官长至预白客堂随吃二堂夜巡是列执日暮定香候香到鸣三板送茶房灯开水好鸣四板点厨房灯停一寸香五板定香须准如迟早失时者早粥过堂时罚跪斋堂日课闻大钟三下打催板普佛亦然晚课闻禅堂报钟三下打催板课诵随众上殿晚开大静后打催板一转暇时仍帮殿主作事若带鼓头见下第九法器章说打扫每日洒扫上下东西内外路道及前后廊庑丹墀俱要拔草洁净兼带天王殿香灯之事证义曰根本部律云给孤长者每于晨朝往逝多林扫地礼佛异日长者他缘不遑入寺世尊见地不净即自扫地特舍利子等悉皆扫地遍扫除巳入堂共坐佛告诸苾蒭凡扫地有五胜利一因地扫自心清净二他见地无尘垢令他心净三诸天欢喜地净无尘即去憍慢尘也四植端正业调伏心故五因扫寺地功德增长命终之后当生天上禅林宝训云入寺路径开辟廊庑脩整以此知其为好长老也清两序执凡请序执预日客堂与维那开众僧名册及各所宜呈住持阅住持若许即留维那知客另差侍者请悦众同受执之师进方丈行礼巳命坐叙话量才安执取其所宜次日早粥过堂斋堂内念供请执事送位X预先挂牌奉和尚命请某甲师为某某执事二板后鸣序板新请序执搭衣持具旧执不搭衣齐到客堂知客即依次宣执单宣毕白众云恭喜诸位师传普礼一拜旧执先到方丈两边站班次知客领新执到方丈前云新请执事展具顶礼和尚三礼毕新执退廊下旧执出位向座排班旧执首众云顶礼和尚礼毕住持云参堂旧执先至堂两边站班知客鸣报板三下云新请执事师参堂行礼礼圆四班首住持送位巳其余维那接具依次照执送位一一送毕维那云恭喜诸位师傅一拜拜毕各照本位调单次第而坐是日晚课大殿送蒲团位送寮课毕维那云新请执事师出位行礼礼毕班首秉拂见下维那云新请执事师上祖堂礼祖次上方丈礼毕知客领新执巡寮鸣引磬云新请众执事师巡寮问讯某某师乃至巡毕各回巳客堂鸣序板众集看单回堂方丈请茶茶毕回堂依位坐香将到止净前散香坐毕维那云新请执事师出位行十方礼若系班首则行礼时诸序执应下单在本位立独清众不随诸执还礼因此礼葢为序执而设也礼毕维那复云两序师傅代诸位师傅看单维那同众执看本堂单东西各一拜礼毕各照本位坐止静所请执事堂内贴单者进堂行礼若侍寮只记录参堂影堂侍者虽贴单而不参堂又如都监监院知客等俱不参堂X凡安列执监院维那知客侍者其四人同送进寮送单巳客堂请新执茶饭又四班首名圣执佛世文殊普贤等皆为辅弼故监院知客维那等名贤执佛世一切贤圣皆为故书记侍寮典座等名能执能办世出世间诸佛事故是等皆须力竭为人推心护众彼此互益不负所执矣证义曰丛林充执佛法不通难调慧命世法不谙难理常住故要恰当然后为美大凡选执如初到客师不能深知其人可安为两序闲执日久自见底里知之无疑方可重託至受执之人唯当勉尽巳执不可畏难推诿三宝地果能尽心竭力不愁无好处也摭古云云峯悦禅师初到大愚入室请开示愚令作街坊化主化讫又以雪寒令为众乞炭师亦顺命事罢岩复以堂司缺人今以烦汝师黾勉受之偶坐后架桶箍忽散自架堕落忽开悟顿见岩用处之妙披衣入室岩笑曰维那且喜师再拜不及吐一辞而出噫易三执而桶底脱执岂负汝耶班首秉拂一新请受执首座丛林标榜人天眼目坐禅领众提唱宗风其人难得凡请首执住持预日斋堂表众云才德兼备午后二板鸣寮板众集客堂恭请请毕上方丈礼毕参堂X住持送位众礼毕送寮是晚课时侍者传秉拂牌牌右上贴红签请某首座和尚住持命侍寮传炉红衣拄杖到首座寮课毕首座搭衣侍者执杖随后维那云鸣引磬迎至座前首座行礼礼圆登座侍者侍立两傍维那举赞首座拈香毕维那云师云即止说法竟维那云礼毕下座众送归寮辞送即止首座上方丈礼住持呈稿巳谢侍者一拜方丈待茶记录写法语牌悬挂次日首座出巳资请库房设煎点供众凡朔望及时节先礼住持次礼首座或新请班首受执秉拂仪同此课毕在大殿设平座香案为异二八节奉命若四时八节请班首秉拂者预日住持命都监知客侍者往某班首寮请明日上午为众秉拂正日早粥二板后都监等赉牌拂再至彼寮都监敬香与众作礼巳侍者白云方丈和尚慈命令某等谨赉牌拂专此拜请即午为众秉拂班首即同侍者上方丈礼座受命巳复酬礼众执即回寮使本寮行者挂牌法堂正中设平座又另设一座在左边上首为方丈位时至鸣钟三下都监执香同两序至寮一触礼迎至法堂班首行十方问讯礼复至方丈位前一触礼转身登座都监上香大众一触礼班首不酬礼烧香侍者上香若十方名德为班首方丈至秉拂座前问讯秉X拂人起身侧立仍复座云侍者请和尚趺坐说巳就坐悦众鸣引磬三阵乃至说法毕下座复至方丈位前一触礼辞送即止班首上方丈谢秉拂回寮都监令库司送茶菓一桌至彼寮是日客堂请秉拂班首用客饭一日即晚二板方丈待秉拂茶证义曰首座古称头首亦号座元或请名德须称和尚或是法嗣应唿大师山菴杂录云饶州永福寺浩灵江为首座秉拂僧问进一步时如何答撞墻撞壁问退一步时如何答堕坑落壍问不进不退时如何答立地死汉或曰首座答三转语尽赴来机好住持古林曰好在什么处不见道一句合头语万劫系驴橛虽然切不得便恁么又翔凤山湛天渊为首座秉拂云翔凤山前行看白云乍舒乍卷禺泉亭上坐听流水或抑或扬眼处作耳处佛事耳处作眼处佛事便见非唯观世音我亦从中证住持一源曰有便见二字是与别人说话无此二字方是自家说话天渊云还丹一粒点铁成金堂头之语也观此二则秉拂住持与秉拂人点捡赞美互相举扬毫无谀谄贡高之意是秉拂之芳规也请斋茶凡方丈请斋堂中首众预表堂云今日方丈和尚请斋外诸寮执事集至客堂X候侍者请会齐堂师照执次序同上方丈排立住持临座维那云礼毕分次序座各具威仪勿得言语杯盘碗箸不得作声斋毕若住持有说听毕一齐起立出位向上排立维那云礼毕各回本处又两序为内外纲维大众领袖互相体重纲领振矣凡结制解制冬至除夕元旦等大节住持当请方丈斋及犒劳两序新旧茶汤点菓五色凡退执隔一期者不预一表常住礼一表酬劳也其余诸小犒劳有功必酬须随意合宜而巳其外单列执犒劳俱在客堂或随其本寮若果真淡薄有真道心者虽清众外单亦须另眼犒劳衣物使其一心脩行不致起妄念也证义曰方丈请斋请茶事非一端此只言节序普请序执之规也或新安单或新请执或别有事均有斋茶之设大约住持之待众也慎以择之诚以推之各执之匡主也忠以襄之和以商之即有意见不同总以理长则就唯冀利益于常住而巳两序辞执凡两序有辞执者午后先上方丈作礼辞执至晚参堂列执期满要退到客堂辞执不上方丈亦不参堂堂内清众告假在维那前先辞维那𠃔午后到方丈及客堂礼辞至晚参堂今多改在晚课毕告假次日起单行清众一斋客堂茶饭序执方丈茶饭茶饭毕候送至期满告假还伊进堂香信以作路费X证义曰执事辞退须看其人如系可有可无之人不妨听其辞退如其人为可靠之人不应轻听葢人才难得有关常住往往因一人之去就而常住之兴衰随之正不妨委曲攀留当以常住为重也必其人实有不能不辞之势始听之百丈丛林清规证义记卷第六百丈清规证义记X卍XXX百丈丛林清规证义记卷第七之上唐洪州百丈山沙门怀海集编清杭州真寂寺苾蒭仪润证义越城戒珠寺住持妙永校阅大众章第七之上述曰归虗之水邓林之木以聚者众也今夫大坊居众千百倒廪而炊赭山而㸑亦其所聚也而四方之来如归若巳所固有者果何为哉葢佛以人之流转三界出没生死思拔其苦而与其乐故传其徒以垂其教蚩蚩民生虽不能尽遵其教而心向其道之足以怙恃于我又因其道以尊其徒于是经营屋宇以奠厥居输粟裹粮以足其食虽摩肩接踵而至惟恐奉之不及不以其众而少怠也不然则有以尺地斗粟而X相争者多矣岂其独愚甘委其赀以广吾居辍其飱以食吾徒吾徒之食于斯居于斯果何为哉果何为哉剃度正范重校此范大分分四初遵律十例二崇正辩譌三五戒元基四十支正范初遵律十例一师遴德腊二机择信志三剃度白僧四护世讥嫌五称量老小六防禁越济七济度无私八道业元基九训䇿苦行十敷设仪式一师遴德腊者二机择信志者三剃度白僧者四护世讥嫌者五称量老小者六防禁越济者七济度无私者八道业元基者九训䇿苦行者十敷设仪式者二崇正辩譌所谓崇正辩譌者三五戒元基第一导引我知身是苦了世皆空不逐尘缘愿归佛道心虽如是无更于仪尚未惯习今恳诸师曲垂示训方便导引维那师云善哉可尔汝既法门初入仪规罔谙今当为汝启白方丈述诚恳请汝应端意肃恭随我而往第二启白X彼曾蒙慈允尅期剃度厌世之心巳决学道之志愈坚故今恭诣座前焚香顶礼惟愿和尚大悲摄受先施优婆塞戒令彼由初级而登四级之址后乞薙发披缁自居家以入出家之众行布靡躐如律奉持下情无任恳祷之至第三请师善男子缘右而进近法座前合掌鞠躬长跪拈香三瓣闻磬声顶礼三拜佛慈广大普度悲深信者方能釆法音三归体纳心求禀五禁炉爇妙香云长跪合掌一心谛听夫居家具信似火里莲生戴发归依如水中月现汝今欲受三归五戒而为出世之元基者理须恭请明师护诸德本今为汝焚香敷座伸请堂上和尚为汝作三归五戒本师请师之语汝合自陈恐汝未能我今教汝称自己名其余言词皆随我道大德一心念我弟子今请大德为三归五戒本X师愿大德为我作三归五戒本师我依大德故得受请净戒慈愍故第四开导善男子汝既至诚三请可以为汝作五戒本师所有语言汝当谛听原夫戒德难思冠超众象为五乘之轨道实三宝之舟航禅定智慧以戒为基菩提涅槃以戒为本发趣方行戒为宗主戒为却恶之前锋入道之初章譬如世间造楼阁相似必先固其基址若无基址徒架虗空必不成就遗教经云当尊重波罗提木叉如暗遇明贫人得宝戒是正顺解脱之本若人能持净戒诸善功德皆悉得生当知戒为安隐功德之所住处然戒有多品汝今求受五禁乃是趣善之元首出苦之要津也善生经云此戒甚难得能为沙弥大比邱及菩萨戒而作根本是故我今未与汝剃发出家先授汝优婆塞五戒不可以轻慢之心领受应当生恭敬之心守持汝能依教而行否能依教奉行第五请圣善男子汝既能依教奉行欲受此根本五戒者理须迎请三宝慈悲证盟次屈万灵威神镇卫汝起立合掌随我言音作观运想一心启请称自已名香花迎香花请弟子一心奉请X娑婆教主本师释迦牟尼佛西方接引阿弥陀佛当来下生弥勒尊佛尽虗空遍法界一切诸佛惟愿不违本誓慈光摄照证盟受戒香花迎香花请弟子一心奉请大小二乘毗尼律藏五篇三聚解脱木叉十二分经权实教典离欲真净甚深法宝谨运一心归命顶礼香花迎香花请弟子一心奉请观音势至文殊普贤清净海众诸大菩萨律藏会上优波离尊者西天东土历代祖师传南山宗诸大律师中兴律祖慧云馨公大和尚惟愿不违本誓慈光摄照证盟受戒香花迎香花请一心奉请光明会上寄位诸天梵释四王天龙八部伽蓝土地护戒神王金刚力士幽显灵祇唯愿不违本誓监坛护戒长跪合掌诚谛而听第六忏悔适间迎请三宝证盟受戒今则三宝垂慈光明摄照如镜当台靡不彻鑑窃恐汝从旷劫至今造诸恶业为戒障缘不堪领受宜增深信向三宝前求哀忏悔譬如染新色而浣洗垢衣盛甘露而荡除秽器忏悔之语汝合自陈恐汝不能我今教汝称自己名所有言词随我求悔我弟子从于无始以至今生毁坏三宝X作一阐提谤大乘经断学般若弑害父母出佛身血污僧伽蓝破他梵行焚毁墖寺盗用僧物起诸邪见拨无因果狎近恶友违背良师自作教他见闻随喜如是等罪无量无边故于今日生大惭愧克诚披露求哀忏悔惟愿三宝慈悲摄受放净光明照触我身诸恶消灭三障蠲除复本心源究竟清净南无普贤王菩萨摩诃萨第七问遮难汝今既巳忏悔往愆竟当遵善生经先问七种遮难然后与汝受戒有无实答勿得覆隐第一汝曾盗现前僧物否第二汝曾于六亲男女中行婬否第三汝曾污破僧尼梵行否第四汝曾于父有病时舍去不顾否第五汝曾于母有病时舍去不顾否第六汝曾于师长有病时舍去不顾否第七汝曾杀害发菩提心众生否第八授归戒善男子汝于现生之中既无七种遮难身心皎洁道器完美我可以为汝先授三归发体次宣五戒令持X所言三归者萨婆多律论云以三宝为所归欲得救护不得侵凌故归依佛者归依法身谓一切智无学功德五分所成也归依法者归于自他净处谓断欲离欲灭谛涅槃也归依僧者归于第一义僧谓良祐福田声闻学无学功德也而此三宝真净德用能清净三业能障闭三涂能破除三障能不漏三有能超越三界能趋证三乘所以佛法以斯三归为本通发一切戒品成就一切功德故汝当以殷重慈护心遍缘法界情非情境于所缘境上誓断一切修恶誓一切善誓度一切众生若果能发如是广大上品心其所受者是上品三归五戒今正是汝受三归感发戒体之时汝当至诚运想缘境发心随我语受先称自己名我尽形寿归依佛尽形寿归依法尽形寿归依僧上来三归正是纳体更加三结谓之羯磨汝当至心随我语道我归依佛竟宁舍身命终不归依自在天魔等归依如来至真等正觉是我世尊慈愍故我归依法竟宁舍身命终不归依外道典籍归依如来所说三藏十二部一切经典是我所尊我归依僧竟宁舍身命终不归依外道邪众归依清净福田僧是我所尊慈愍故X我巳为汝结显三归竟汝巳得五戒之体再为宣五戒之相而令汝识相守持谨护其体称自己名第一不杀生第二不偷盗第三不邪婬第四不妄语第五不饮酒是优婆室戒汝尽形寿能持否答能持善男子此五戒是诸戒之根本入道之阶梯趋解脱门证菩提果始从不杀乃至第五不饮酒汝能具足持否能具足持第九发愿阿含经云受五戒巳当教发愿良以行愿相资福慧方成犹如宝车若无其轮终难运载是故我今教汝汝随我语观想三宝恭对佛前志心发愿称自己名我志心发愿愿此五戒功德不堕三涂八难持此功德惠施法界一切众生皆发菩提心同生极乐国花开见佛得闻佛乘蒙佛授记还入娑婆化导有情俱生净土永离诸苦上品上生第十诫嘱回向善男子由汝宿植德本今遇良缘而于五浊恶世得生正信人家归依三宝受持五戒谨慎爱护不可违犯如骊龙护珠𤛆牛爱尾如守护堤塘勿令渗漏防御城壍勿使毁缺若犯斯五中前四重者譬如死尸X大海不纳破戒之人戒海不容更不得受沙弥十戒比邱具戒菩萨大戒以根本破坏故善法难生故汝今能一一守持否能如法守持既能如法守持者来朝僧中为汝剃发自火宅而拔至清凉从迷途而接归正道以此授戒功德布周沙界大众同音念佛回向授戒功德殊胜行无边胜福皆回向普愿沉溺诸有情速往无量光佛剎十方三世一切佛一切菩萨摩诃萨摩诃般若波罗密四十支正范第一通白敷座我昨承诸师引导得入近事之名位五戒巳登欲脱居家之俗仪十戒未进今复恳请再施方便令须发剃落僧相早成佩德无涯终身荷感善男子律巳楷定法当次第我今为汝择处敷座鸣椎集僧恭请和尚临座证盟与汝剃发授戒汝闻犍X椎声时以俟作办第二集众请师善男子法座巳敷大众巳集汝当至中向上恭谨作观一心顶礼十方三宝三拜以求慈悲摄受向东圣僧座前顶礼三拜以求证盟向左右现前云集大僧各礼三拜汝于一傍立定其为剃发师者出众执香往诣方丈迎请和尚南无云来集菩萨摩诃萨执香者近佛座前长跪上香复位居中闻磬声至诚顶礼三拜起具向东圣僧座前展具闻磬声作礼三拜起具向西和尚座前展具闻磬声作礼三拜起具复归本位第三遣求度者出X善男子今者和尚陞座海众云臻将秉羯磨和僧作法汝且出至见处不闻处立待唿召时方可入众第四和僧羯磨僧集否和合否未受大戒人出否不来诸比邱说欲来比邱我受彼欲彼如法僧今和合何所作为今此众中谁能羯磨长老既能出众秉白大德僧听彼欲求比邱剃发若僧时到僧忍听与剃发白如是作白成否成第五召求度者入善男子汝来适间秉白羯磨僧皆忍听可令汝于僧伽蓝中剃发汝应至中向上近佛座前至诚长跪拈香三瓣恳祷十方三宝慈悲庇祐X佛生西域教法流东奥旨深谈物我空因信出樊笼君亲允同遭际实难逢南无香云葢菩萨摩诃萨长跪合掌夫凡心即圣证之体唯觉乃知幻躯为载道之器非脩莫任汝今既具信出家乐脩梵行者理应乞求明师依慂慈范今为汝恭请堂上和尚为汝作证盟剃发受戒本师而况此师精严毗尼善训后学汝当端秉一心随我伸请请师之语汝合自陈恐汝未能我今教汝称自巳名其余言词皆随我道大德一心念我弟子今请大德为证盟剃发受戒本师愿大德为我作证盟剃发受戒本师我依大德故得剃发受戒慈愍故第六开导善男子今汝殷勤三请可以为汝作证盟剃发受戒本师所有语言汝当谛听原夫心源湛寂法海渊深迷之者永劫沉沦悟之者当处解脱欲传妙道无越出家放旷喻如虗空清净同如皎月脩行缘具道果非遥始从尅念之功毕证无为之地所以大觉世尊舍金轮之宝位子夜踰城脱珍御之龙衣青山断发容鹊巢于顶上挂珠网于眉间脩寂灭而证真常断尘劳而成正觉三世诸佛不说在家成道历代祖师阿谁行染度人所以佛佛授手祖祖传心不染世缘X方成法器故得天魔倾伏外道归降上酬四重之恩下济羣生之苦所谓流转三界中恩爱不能舍弃恩入无为真是报恩者出家之后礼越常情不拜君王不拜父母汝今可离我座想念君亲恩德专精拜辞然此一拜谓之最后拜也第七辞谢君亲善男子一拜而起随我诣南北位前先以世俗之礼辞谢君亲次以出世之仪归投佛教善男子汝可端身望北存想国王水土深恩至诚鞠躬作礼四拜善男子汝可端身向南注念父母生成厚德至诚鞠躬作礼四拜善男子汝巳辞谢君王拜别父母归投三宝为佛弟子应端身合掌至诚作观闻磬声顶礼十方常住三宝九拜善男子向和尚座前闻磬声至诚作礼三拜长跪合掌第八剃发善男子斯时诸缘皆具众僧同庆我今离座先以甘露灌汝之顶令汝心地清凉烦恼不侵次以戒刀断汝之发令汝情尘永灭梵行增长此乃旷劫多生之善因非今朝偶尔之侥俸汝当愈加深信生大欢喜X善哉大丈夫能了世无常弃俗趣泥洹希有难思议善男子今座上和尚以刀付汝汝当一拜而起至汝剃发师前双膝着地两手捧刀求师剃度一拜长跪奉刀与汝师所有乞词恐汝未能我今教汝随我言道大德一心念我弟子今求大德为剃发阿阇黎愿大德为我作剃发阿阇黎我依大德故得出家慈愍故善男子待我先礼本师释迦牟尼世尊及东西座巳与汝剃度汝且起一傍以水洗发今承和尚主座开导灌顶证盟我比丘正为剃发善哉如法尔剃除须发当愿众生远离烦恼究竟寂灭唵悉殿都漫多啰䟦陀耶娑婆诃我巳为汝削除头发唯有顶髻汝当谛审决定若不X能忘身进道忍苦脩行者少发犹存仍同俗侣放汝归家未为晚也故我今于大众之前问汝汝果能决志出家后无悔退否汝果能决志出家后无悔退否既能决志出家而无悔退者断顶髻于刀下爱缠永绝脩梵行于僧伦福慧渐增我比邱今仗和尚慈悲证盟为彼剃发巳竟善第九授沙弥戒善男子汝头发既除仪表异俗但名形同沙弥若受十支净戒身居伽蓝依师而学食共大僧着衣而䬸方名法同沙弥是故我今先示汝沙弥衣钵次授汝沙弥十戒以便行用不乖律仪此是汝沙弥所着缦条五衣缦者谓非割截缝成而无长短条相此衣汝凡出入往来寺中执役与众服劳一切时中恒披不离其身所以名曰作务衣此是汝沙弥所着缦条七衣凡一切入众清净时应披所以名曰入众衣此是汝沙弥所持之钵梵语钵多罗翻云应量器凡受食时应用往来出入当挂右肩护隐在腋善男子汝衣钵如法戒可以受汝自无始乃至今生妄想障覆心源识情贪爱X尘境不知诸法本无自性于中种种取舍广造恶业身心既秽净戒安受是以汝今恭对十方三宝前求哀拔济愿无始未脩之善从今精脩一往所作之恶更不再作三宝垂慈庶几纳戒汝随我语生大惭愧洗心忏悔称自已名往昔所造诸恶业一切罪障皆忏悔皆由无始贪瞋痴今对佛前求忏悔从身语意之所生┴一切罪根皆忏悔忏悔巳竟我今先为汝秉宣三归正是汝纳体之时汝当发上品心受上品戒所言上品心者今对三宝前发断恶脩善利他之心遍缘法界一切情与非情境而于所缘境上誓断一切恶无恶不断誓脩一切善无善不脩誓度一切众生无生不度能发如是心为之上品心所得沙弥戒为之上品戒汝当内发如是心缘如是境外随我语谛想领受不得余觉余思称自己名我尽形寿归依佛归依法归依僧我今随佛出家某甲为本师如来至真等正觉是我世尊慈愍故上来三归正是纳体于心再加三结得法圆满谓之三番羯磨称自已名随我所道我归依佛竟归依法竟归依僧竟我今随佛出家巳某甲为本师如来至真等正觉是我世尊慈愍故X善男子三归三结竟汝巳得清净戒体今为汝宣十戒之相令汝识相守持以护其体称自已名受戒既毕汝今巳具沙弥之性体应着缦五七二衣持钵以表沙弥之外相引礼大德可为彼着衣诵偈教知行持善哉解脱服无上缦五衣我今顶戴受世世不舍离唵悉陀耶娑诃善哉解脱服无上缦七衣我今顶戴受世世常得披唵度波度波娑诃卧具尼师坛长养心苗性展开登圣地奉持如来命唵檀波檀波娑诃X南无宝昙华菩萨摩诃萨第十劝诫回向汝沙弥今得𩯭发落地袈裟着身入于善法聚中出其尘嚣境内日新道业永舍攀缘我今示汝五德十数壮悦道志依而奉行所言五德者福田经云一者发心出家怀佩道故二者毁其形好应法服故三者永割亲爱无适莫故四者委弃身命遵崇道故五者志求大乘为度人故所言十数者僧祇律云一者一切众生皆依饮食二者名色三者痛痒想四者四谛五者五阴六者六入七者七觉支八者八正道九者九界众生居十者十一切入此是沙弥法应如是既闻知巳恒记莫忘若能精学躬行沙弥十支戒净二十四门威仪五德渐立十数通脩将来十师登坛白四受具成比邱僧入三宝数绍隆圣种功德难思从斯巳去倍增净信勿得怠惰恣纵身心能如是依教奉行否依教奉行既能依教奉行以此剃发受戒功德上报四恩下济三有大众同音念佛回向维那师举回向偈授戒功德殊胜行无边胜福皆回向普愿沈溺诸众生速往无量光佛剎十方三世一切佛一切菩萨摩诃萨摩诃般若波罗密证义曰如来涅槃时扶律谈常嘱诸比邱以戒为师所谓续僧伽命脉正法得久住全在持戒也然制律之初首创五戒出家之始先说十支百丈集录于清规中为剃度正范真至要也迩来藏本多譌久置高阁流通善本世亦罕见剃度说戒閴寂无闻何怪乎佛法衰微也兹者幸获真规得覩斯范系金陵宝华山见月律师校正宜广流通挽回时弊俾剃度沙弥得闻正范即老戒比邱亦须玩省咸遵佛敕毋使遗忘所冀见闻受持共为苦海津梁传佛正行永作法门柱石内崇圣教得正法以恒隆外翊王化保山河而永固幸勿轻视斯仪致同搬演故事此篇但便作法授受故不赘录证义记文所贵体达佛意名实相应则不负君亲𠃔度之深恩矣剃度规约夫丛林之设本为十方衲子办道脩行不畜驱乌徒众恐成流弊故童年剃落多在菴堂静室但请丛林住持为说戒本师耳若或壮年志道欲为衲子求丛林剃度此沙弥得度即大众之始事也所关既重则不得不慎为检择以立贤圣之基所有条约备列于左父母不许者不留犯法脱逃者不留身为他拘者不留身归邪教混入佛门败坏正法者不留无亲人送来履历不明无保荐者观机定夺若不远千里真心求出家者与其三归延数月加其五戒延一年或至三年方许剃度𠃔留后熟读课诵勤俭无过方为剃发考审不应者不许既来求度于礼仪清规等当一一遵守若纵恣放逸匪类为朋屡诫不改者不留丛林出家遵古禁例唯依住持一人僧众并不得各受违者师徒俱出院年月日住持某甲重录上供疏式伏以世尊断发视王位如弁髦圣僧出家似翔鸟而脱绊俾从凡以入圣愿自度而利生上宏佛祖家风永作人天眼目爰有大清国某省某府某县某寺依止奉佛剃度比丘某甲求度沙弥某甲是日至心拈香归依娑婆教主释迦文佛灵山会上诸佛圣贤金莲座下恭通情旨盖因求度沙弥俗姓年几岁几月几日时建生于今年月日在于寺归依比丘为弟子改名剃染受戒切念新度沙弥久滞世罗未晓出尘之径近参大教渐知入道之门嗟业系于凡笼愧身羁于俗网发心脱白立志染缁幸遇胜缘遂兹深愿由是敬献清斋一簋聊陈葵藿寸衷伏望洪慈俯垂昭格所愿慈光X圆照法雨普滋使新度沙弥披衣持钵作佛法之栋梁听教参禅翻死生之窠臼色身康健魔障无侵真操实履到不思议之妙门出世为人振向上机之元旨如斯陈愿果遂是期右疏恭请三宝证明剃度受戒文疏年月日剃度比丘率新染沙弥具疏证义曰古人谓出家乃大丈夫之事非将相所能为云栖莲池师云将以武功定祸乱相以文学兴太平天下之事皆出将相之手而曰出家非其所能然则出家岂细故哉按云栖之言引而不发葢将以越生死流登菩提岸旷劫羁鎻一朝解脱自利利他度生无尽而创始于出家一着此所以非细故也古之高人以有见于此故出家为莫大因缘十分庆幸如鱼纵壑似鸟飞空既具斯心故纵于一切行门乃至十戒二百五十戒十重四十八轻等遵奉行持无有疲厌今则不然或父母因贫苦而舍之空门或本身为事故所迫而勉求剃染其初原未尝发真实心故其后亦不乐真实行全赖为师者先纳之于戒律之中而又时加训诲俾之习气渐除则道心渐固中人之性由教而入者居多庶几可望其习与性成而日进于高上耳五分律佛敕舍利弗度罗睺罗先与授优婆塞五戒后与剃发授沙弥十戒此剃度授戒最初之模范柰何今之出家者既多非发心之人而为师者复X不代为根本之虑师之所以教弟子之所以学仍是名闻利养之心应酬世故之事求其实为生死自度度人者尠矣即间有之无如始基不立终归废弃语以受戒一事则以当俟三坛总授为辞无论衣钵无资或事故耽搁年复一年未沾戒品者不少即幸而身登戒坛而习惯非法反以法事为故事旅进旅退勉强支持至于满散而巳噫受戒千百得戒几人法门之衰由是之故窃谓此中师徒均有过咎而师之过咎似为偏重禅林宝训黄龙云父严则子敬今日之规训后日之模范也譬治诸地隆者下之洼者平之彼将登于千仞之山吾亦与之俱困而极于九渊之下吾亦与之俱伎之穷妄之尽彼则自休也又云姁之妪之春夏所以生育也霜之雪之秋冬所以成熟也师无训约可乎按目连问佛经云迦叶佛时有比丘度弟子不教诫多作非法命终生火龙中火龙法七日一对火烧其身肉尽骨在寻后还复复则更烧不能堪苦即观宿命自见本作沙门不持禁戒师亦不教便瞋本师念欲伤害后师与五百人渡海龙来捉船众问何为捉船答曰汝等下此比丘放汝使去问曰此比丘何预汝事都不索余人而独索此答言本是我师不教诫我今受苦痛是故索之众见势不可巳将捉比丘以着水中比丘言我自入水不须见捉投水丧命众乃得全以此验之不教X徒众为害非细又优婆塞经云宁受恶戒一日中断无量命根终不畜养弊恶弟子不能调伏善戒经云旃陀罗等及以屠儿虽行恶业不能破坏如来正法不必定堕三恶道中为师不能教呵弟子则破佛法必堕地狱由此观之沙弥受戒诚为法门之切缘受而不持尚有失教之过况师不教授伹令形同沙弥实是白衣不特始基不立终无岑楼巨阁之望行将日弊日坏而有偭规越矩之行岂非为师者之大咎哉今此剃度正范乃江南华山见月律师所校正上合佛敕下合时宜意美法良凡我释门当共宝而遵行之付戒初贴报单本寺谨择月日开新戒堂传授千佛大戒凡欲求戒者预备三衣钵具经律等宜早来山进堂演习律仪毋使临期仓卒特此预闻寺监院告白证义曰此章报单数月前实贴山门外乃古规也近来远近遍贴咸使周知亦属可行报单上有加两序恭请方丈传戒者或有请本常住和尚者书明亦可若但贴今传戒四字似属太简矣次预备礼物凡求戒者自预备三衣经律钵具衣囊钵囊钵帚布食巾钵垫等又备和尚香信三钱二X师香信二钱戒堂香信二钱知客香仪一钱照客使金三分戒牒十师斋银共三钱刻印戒录六分戒堂灯油五分礼佛香烛三钱二分通共一两五钱六分正俗唿攒单银是也若在常住𠃔执日久者攒单银减一半余俱照例其余小食剃头烧浴纳坡堂内香灯值坛乃至应用物件应各谅力不得勉强其十师斋银至期教授谅其多少令本堂送入库房香烛牒银等项教授与本堂合办戒堂内小食等项一应开堂办理若设斋设腐等事俱交库房办理不涉本堂之事证义曰他本首列常住应备物件即戒期所用庄严法器之类次列堂内香烛茶点等物乃新戒所用然此二条各处各色不同难以划一故兹佚之唯录求戒预备礼物香信等项并先备三衣等物件此等之必求备者是坚其志耳华山见祖着一梦漫言自述云昔朝鸡足山宿寂光寺访问山中明师闻狮子岩有大力白云二位老和尚精脩净业三十年不下山于十八日同妙宗闇初到岩礼拜哀乞剃发力老和尚详诘根由幸垂慈𠃔令备衣钵闇初云既承摄授还极其衣钵斋供俱在弟子白云老和尚言吾观此人终成大器不可草草恐出家易持戒不坚须是自已沿门乞化折其我慢验其心志化得衣钵再来披剃思二善知识一摄一折令人敬畏据此可见三衣钵具等必须预X备齐全方许求戒律中止许自办严禁借贷破损等良有以也近来戒期如此等物或借或贳得之甚易求戒既易则轻忽之心生而不乐为持戒之难佛法衰微其先兆矣次预请诸执执有尊卑大小法是合办要在和合况共任一期之事上下俱互相商在戒期前演习纯熟至于临堂循循导引使新戒诚敬笃恭生其正信为人师范不可辜负后学也倘有错处宜互相维持不得当场呵责殊不雅观凡唱导须响喨音清语缓使彼闻者入耳熏心永为道种诸师异称谨辩于左梵语和尚此云力生或称长老或称住持或称方丈俗唿堂头亦名坛主羯磨梵语此翻作法即辅座俗唿二师亦名左师或称左寮与禅堂首座同教授唐言即弼座位亦称二师或唿右师又称右寮与禅堂西堂同尊证是班首位亦名七师或称七证亦称诸师与禅堂后堂堂主同开堂即大引礼或称本堂亦号首师为一堂首领与禅堂维那同倍堂即二引礼亦称本堂或名次师与禅堂参头同大作法即三引礼或称左班与禅堂悦众同二作法即四引礼或称右班与侍寮同其余引礼不论多寡通名引赞俗唿站班引礼亦随五六七八次序而称师傅皆序执位香灯值坛位在列执凡新戒亦称某师傅凡执事小一级见大一级起立让坐行则让行凡沙弥见老戒如敬上座清众见列执X列执见序执俱分上下具如前两序章说凡戒堂有事先白本堂开堂平论不服方白两序再三事大分断不下可投方丈如不白开堂乱惊两序擅白方丈并高声惊众者重罚证义曰古时传戒唯律宗自列朝颁敕后禅教并开正座代时宣扬一方主位两序分三等二师七师是圣执菩萨戒中文殊弥勒所为故引礼是贤执十方菩萨为同学伴侣故香灯值坛及诸佐助为能执能办众事故江南焦山性海禅师拾遗集持犯论或问时居末法授戒者博和尚之名受戒者博戒僧之名其戒俱置之不论其犯戒不可胜数果有罪也耶抑无罪也耶答曰无戒而授戒如非冢宰而假八柄以置天下之吏受戒而犯戒如受官职而方命以虐民天下将置之不问乎抑必置之于刑罚乎吾知其必置之于刑罚矣是故授戒者巳有一戒方可授人一戒巳有二戒方可授人二戒无戒而授戒一戒必招一戒之报如白衣而弄天子之权岂有不遭诛戮者乎受戒者受一戒必持一戒犯一戒则招一戒之报如为官而不治其事岂有不遭黜罚者乎斯理易明不待智者而知也是故巳有一戒则可授人一戒无则不必授人戒也能持一戒则可受一戒度其不能则可还于其师佛有明训所当依从不可贪虗名而招实祸X次预习佛事今先总举三坛初坛一教钵二请戒三查验次钵四忏摩五回复六说戒七发愿八背诵毗尼日用二坛一授沙弥律二教威仪门三散签四请戒五示衣钵名相六投柬七忏摩八回复九上供十请斋十一说戒十二发愿十三授四分戒本三坛一请戒二忏摩三回复四开示苦行五燃香六说戒七发愿八授梵网九给牒十回复见三坛传戒正范等书次别分四一正座初坛发露复命请戒回复说戒二坛请戒投柬回复上供请斋说戒三坛请戒回复示苦行说戒普示尼众在家见三坛内集二辅座初坛发露请戒忏摩回复说戒二坛请比丘戒投柬忏摩回复说戒三坛请菩萨戒忏摩回复说戒尼众见三坛辅事三弼座初坛教钵请戒查验衣钵说戒授律背毗尼散签二坛请比丘戒示衣钵名相投柬上供请斋说戒授四分戒本三坛请戒说钖杖经唱偈下坛传杖授梵网经给牒尼众凡期内办白词斋银戒录稿二道榜文十师柬戒牒佛位等俱宜留心亲眼验过见三坛弼事四引礼引礼之执有五一开堂二陪堂三大作法四二作法从五X以下皆名弘赞开堂引礼者教导新戒礼仪也先自将诸同寮赴教授寮礼右师请教礼仪所谓排班站班出入拜立合掌观鼻雁行翔步胡跪起立问诀分班出堂回堂恭立端坐抄手观心取筷取碗安筷安碗吃粥不响掩口挑牙嚼杨枝嚼毕礼佛礼诵穿衣大便小解各称法名答师尊讳合掌欲拜恭立让路应阿弥陀佛行十方礼鸣钟起落板鱼起落引磬小鱼拜式搭衣折衣开四折具一字具展大具展半具掩具应钵拈香方法上香仪式多人圆礼入堂寮法请词音调白词音调答顶戴受持答依教奉行一拜而起一拜起具散杯收杯乃至轮交当值监值等事一一俱在右师前演习演习纯熟时至进堂教诸新戒又引礼者引磬最重取其礼诵止作得整齐也凡一切引磬急缓得中和尚拜二师拜大众拜引礼拜新戒拜引磬俱同第一拜第二拜均一击则拜一击则起问讯四击唱请词每句毕四击慈愍故句引磬煞尾前缓喨后急咽约十三四击迎请来去鸣磬法在作法处动身二人齐向上问讯四击路上行二人轮击声绝方续到了不问讯四击师起身一击请到作法处归位不问讯四击归位凡分请路上不鸣引磬到师寮自先礼佛次向师见礼巳方取出引磬唿班礼佛及拜师用引磬三击用过仍袖到法堂归位巡寮鸣法每一拜一击问讯二击路X上行与迎请同凡自拜佛头要着地引磬在头顶前鸣小鱼子亦同此凡戒堂引礼法堂动身不用引磬到本堂门口新戒进堂巳袖中取引磬在手拜起问讯用过仍袖凡捧钵捧律捧衣捧完站班鸣引磬二击即出堂不用举亦不问讯若回堂安手中物件再站班方圆礼凡止静三拜每拜一击问讯一击凡开小静二击开大静共凡讲经律凡上堂小参等香赞完对面轮鸣三阵须宽缓为度三通毕方启口凡请圣供佛斋天等俱一字一击凡上殿过堂路上不鸣引磬凡做佛事出堂入堂雁行除路上迎请不用引磬凡法堂唿班声要自在高亮左右轮唿若左边停口多时仍左边先唿凡随具不唿撩衣凡集法堂大殿斋堂方丈槩不问讯若当问讯处引礼仍唿凡忏摩併初坛第三坛正说众引礼到先礼佛凡新戒集法堂不礼佛开堂引礼乃一期权执凡戒期礼仪佛事当须精熟上白三师定时中会同寮熟演下教新戒如法陪堂引礼者领众上殿过堂眠起凡戒期做佛事总听开堂作主或有未妥和言商议众有不调善调警劝大作法引礼者一切首领唿班节次初坛请戒白词说戒白词请词请圣忏悔二坛请戒内语答上投柬三则白词说戒白词请词赞礼偈和僧偈唿班唿照位请圣遣归堂乃至末后先领众跪送等三坛请戒白词说戒白词请词请圣乞戒语钖杖偈俱要X熟记二作法引礼者此执与站班引礼同唯加接唿班与大作法合其中节次必须熟记站班引礼者亦名引赞三坛香赞礼祖单及赞三次忏悔文请圣正词论派白词钖杖偈呪三师引磬迎请引磬一切音调新戒引磬分请仪式迎请仪式以上俱须熟演熟记见三坛补遗及引礼广仪等书具明此引礼师即五种阿阇黎第四授经阿阇黎也证义曰三坛传戒正范原系律藏山律藏文富古人撮其要文要义成兹正范无柰年久有讹华山见祖重将古本正范较定刻行耳杭州新板题上加见祖二字失攷按见祖自述一梦漫言中有云崇祯十年余在丹徒海潮菴三昧和尚座下受戒无钱请律读终日默坐单上听同戒众读律不犯堂规引礼呵曰见月此处非坐不语禅为何不请X律熟念云云至临背时执签九人至教授师前拜巳余一气朗声背终云云据此见祖自说可知见祖受戒时亦从此正范事仪而行也至于正范外三坛辅弼补遗广仪等亦是活套在作为临事变通何也如华山等大坛场人众既多可以如法敷衍若人众寡少之处岂可泥定但熟炼训仪令新戒䇿发道心得上品戒即是金绳觉路若师资怠惰上下偷安有名无实即是黑绳邪业然有不可改者则万不可苟简擅改也又迩来请戒说戒赴斋等事禅律有异律宗辅弼至法座前待和尚出室或登座巳辅弼展具三拜巳正座坐辅弼立禅宗但触具一拜或三师前后立定同拜辅弼侧坐此中各有所宜不可拘泥若正座是师长辅弼是小辈三拜登座侧立以示后学敬事师长之义则可若正座与辅弼同辈或同参或正座小而补弼长只宜捉具一礼或三人品字立同拜登座侧坐正以见佐助法化之重又如临斋正座是长辈九师俱小辈相见告退等正座可受拜新戒礼九师九师应逊待以尊长在前不敢受礼也若九师中有数位与正座同辈或长或客相见告退等正座应答礼新戒拜九师九师应受礼以师资道尊故次酌定戒期按律中并无三坛顿受之期亦无拘定之日但随师资缘会授受又律中佛说比丘戒只许三人一坛若四人即不得戒关系非小应遵佛制我X东土多三坛顿受故立期从权分为春冬春期者二月初八日开堂先令值坛香灯洒扫舖设巳知客领引礼上方丈随送进堂次求戒进堂引礼细问来历查清籍贯至三月十四日二师寮挂号晚课毕巡寮晚二板本堂发露十五日左师发露方丈呈罪十六日起忏办理香烛等物件挂初坛忏摩请戒受戒牌至二十日右寮泒引礼白词二十一日完忏送牒录银取庄严二十二日复命教钵私演请戒受戒二十三日请戒查验衣钵开示除蓄是晚演受戒仪二十四日剃头沐浴是晚忏摩礼通宵二十五日回复舖戒坛庄严说戒发愿巡寮开示堂规二十六日送戒录稿散遮难文背所读律发愿巡寮二十七日过沙弥律挂二坛牌发愿巡寮二十八日送坛签演投柬演请斋二十七日贴圆具榜七师榜散签大演仪三十日请戒示衣钵名相投柬送柬沐浴剃头忏摩礼通宵巡寮四月初一日回复上供请斋舖戒坛庄严是夜说戒发愿巡寮收庄严初二日过四分戒本挂三坛牌初四日大演仪初五日请戒备香头贴出入用账忏摩礼通宵初六日回复剃头沐浴初七日开示苦行燃香舖戒坛庄严初八日说戒发愿巡寮过梵网初九日给牒送录开蓄回复告假巡寮一期事毕冬期十月十八日开堂至十一月初十日二师挂号晚课毕巡寮晚二板本堂发露十一日左师X发露方丈呈罪十二日起忏办香烛物件挂初坛牌十四日右师派白词十七日忏完私演仪十八日复命取庄严教钵演仪开示除蓄十九日请戒查验衣钵剃头沐浴忏摩礼通宵二十日回复铺庄严说戒发愿巡寮开示堂规二十一日背律送牒录银挂二坛牌二十二日送录稿散遮难文二十三日送坛签取柬二十四日补办物件二十五日演投柬二十六日送斋银私演仪二十七日演献斋二十九日贴圆具榜散签大演仪三十日请戒贴七证榜示衣钵名相投柬送柬十二月初一日上供请斋忏摩礼通宵初二日回复剃头沐浴舖庄严是夜说戒发愿巡寮收庄严初三日挂三坛牌过四分戒本初五日备香头初六日请戒忏摩礼通宵贴出入用账初七日回复剃头沐浴开示苦行燃香初八日铺戒坛庄严说戒发愿巡寮过梵网收庄严初九日给牒送录开蓄回复告假巡寮一期事毕证义曰比丘戒佛制三人一坛乃至白四羯磨竟其四弃四依等仍合众同说唯尼另说也此春冬二期亦古人所定依一梦漫言所说见祖在丹徒海潮菴三昧和尚座下求戒亦是二月初八日起至四月初八日圆戒是也若依佛制随时可受如崇祯十年泰兴县毗尼菴请三昧和尚开戒是八月十五日起期至十一月十五日圆满是也次受高邮承天寺请即十二月初一日起期至开春正X月十五日圆满又正月二十日在善庆菴起期至三月中圆满据此可见古人有定在春冬者亦有不定时期者但随宜从缘可矣次右师派白新戒起忏巳右师预书白词题目开堂师备点心四色人多两桌令新戒打茶于右寮处集众引礼吃茶派词并问借贯以登册也其白词从大作法派起至末引礼止凡说戒及小白词等一切唿班俱在作法合办凡跪白词轮到那一位就那位跪在中间拜过仍归本位凡站立白词即在本位站白但合掌不问讯所有词题开后初坛请戒白左师白右师查验衣钵白右师忏摩白左师说戒白和尚二擅请戒白和尚白左右师示衣钵名相白右师投柬白和尚白二师白七师忏摩白左师说戒白和尚三坛请戒白二师白和尚忏摩白左师示苦行白和尚说戒白和尚共十九白词轮次熟白证义曰此亦约引礼多位言也若人寡亦随宜变通可矣请十师斋定在说具戒之前午时之初为正迩来或有先说戒而后请斋者非在午后请斋者大非为右师者宜力正之受戒堂规三世诸佛皆曰出家成道六度菩萨无弗珍敬尸罗诚以严净毗尼方能宏范三界楞严经云摄心为戒因戒生定因定发慧是名三无漏学乃成佛正因万行根本是故求戒者如人採宝心心恋慕念念思得X当勤持诵时束身心倘有故犯现罚不恕摄心模范开列于后受戒之法应持经律三衣钵具进堂若旧破贳借槩不准纳其余衣物虽旧瀚净亦可五更闻四板一响当值者揭起帐幔齐起着衣下单倘有疾病须告假令众人知日间无事不得放下帐幔违者罚跪香四时止静齐集站班威仪整肃不得戏笑杂话行礼毕方归位坐违者跪香演习时留心熟记暇即读律不得闲谈杂话凡轮流值日关心看票莫相推委违者跪香诸师出入站起合掌师坐方坐桌上唯有经律不得安置衣服杂物吃茶饭时必掩经律不得正食说话不得高声咳吐违者跪香安单各有东西行坐各有本位不得东西乱闯不得穿堂直过及言语高声上单脱鞋拨近摆好不得广佔他席不得脱里衣睡不得邻单共语及器响动众卧必右脇不得酣唿抽解出入须轻行违者跪香不得抖被作声衣被折斋上单下单不得粗莽违者跪香上殿过堂及一切佛事依次序行不得搀前落后须眼观鼻端身正肃违者跪香私事出堂路遇和尚或二师诸师乃至老戒俱礼拜合掌侧立让路即同戒共行亦须威仪静默违者跪香净面不得水溅旁人礼佛不得久佔时位看堂要小心同戒须照应不得争閙违者罚尊长进堂须起立当拜即拜令坐乃坐为己事出入须告假消假在外不得闲X闯堂寮及失威仪违者跪香以上规条当须谨遵如有违犯本堂行罚年月日住持某甲重录证义曰经云尸罗不清净三昧不现前又云无碍清净慧皆依禅定生故知戒为定慧之前茅戒行不净则定慧无由而生所以佛制五夏以前专精戒律专精者岂徒威仪而巳律中第一要务在常摄其心念无错乱谓四念处行道也四念处慧佛法总关灵峯宗论云无念处慧着袈裟如木头幡礼拜如碓上下六度万行皆同外道苦行无与真脩何故不摄心非戒也若依念处行道则持戒功德现能获四沙门果乃至圆十地尅获无难何故因摄心而易得也第二要务在洞明二百五十戒开遮持犯之致否则二六时中徒有持戒之名反多误犯之罪或曰小乘所制大乘悉开比丘所执菩萨悉融此说从何答曰灵峯宗论云开者开其小乘自度之心而发大乘誓愿心也融者融其未化法执而归无量谛理也所以出家菩萨无别戒法同秉比丘律仪但发心自度即名二乘发心度人斯名菩萨耳迩来谬解多违律意昔释尊涅槃之时嘱诸比丘以戒为师又曰吾法若坏始自毗尼诚先见矣柰何误解开融致同谤法也哉布萨节要纲目十节第一黑白半月两乘布萨另本江南宝华山司律学沙门X读体之所重订也原本两卷上卷纲目下卷正范今于纲目中再撮大纲录其十节之要一总论两乘者二崇正辩讹者三如教遵古者四称德量人者五净堂和众者六敬法谦人者七集同拣异者八奉法请教者九界成法应者十大仪小例者证义曰毗尼要务半月布萨是为总持善见律言云何得知正法久住布萨法不坏是此布萨法律藏世希难以搆得今杭州昭庆经房有沙弥律仪述义两册毗尼切要香乳记两册羯磨仪式两册梵网初津四册又江南华山有布萨纲目黑白正范共二卷又有大乘元义十二门等律并宜请阅略明忏悔羯磨法第二上座鸣尺云诸沙弥汝等既舍五欲亲缘受持十支禁戒为佛弟子号曰息慈理宜严护身口业道过非精学随律威仪教法戒体若净众善方生少有染污至道难入今X乃半月布萨之前僧集会忏悔之际汝等各于本所受持戒品应当谛审忖思从前半月以来至今半月中间若有犯者向我一一说露以便依律作法浣染成净若有犯而不言者则自欺增罪非释种子诸沙弥第一不杀生戒有犯否座上鸣尺问云僧集否和合否未受具戒者出否僧今和合何所作为忏悔羯磨诸大德今是半月未布萨之先我等和集一处人各抚臆自忖三思从前半月诵戒以来乃至于今十四日中若有千犯佛制污染戒身者当生惭愧速求清净向我直言发露切勿覆隐故未曾有经云前心作恶如云覆日后心起善如炬消暗是知净染由心忏悔凭律若不能生深信之心具大怖之念纵佛在世亦难忏除汝诸大德愿净五篇成就五分法身冀严三聚不系三界生死者有犯则出众X说过无犯则默然清净今问诸大德现前有犯者否先明僧法羯磨诵戒第三大德僧听今月十五日布萨白众僧集某处诵戒大德一心念我某甲比丘如法僧事与欲清净座上鸣尺教诫云诸沙弥等谛听人身难得戒法难逢时光易过道业难成汝等各净身口意勤学经律论慎勿放逸如教奉行南无本师释迦牟尼佛别解脱经难得闻经于无量俱胝劫读诵受持亦如是如说行者更难遇僧集否和合否未受具戒者出否不来诸比丘说欲及清净大德僧听某甲比丘我受彼欲清净彼如法僧事与欲清净善谁遣比丘尼来请教诫僧今和合何所作为大德僧听今僧月十五日布萨诵戒若僧时到僧忍听和合诵戒白如是诸大德春分三月日为一时半月日巳过少一夜余有一夜二月半在老死至近佛法欲灭诸大德为得道故一心勤求精进所以者何诸佛一心勤求精进故得阿耨多罗三藐三菩提何况余善法各趣强徤时努力勤脩善如何不求道安可须待老欲何乐乎是日巳过命亦随减如少水鱼期有何乐诵戒功德殊胜行云云复明僧法略诵戒第四诸大德是四波罗夷十三僧伽婆尸沙二不定三十尼萨耆波逸提九十波逸提四波罗提提舍尼一百众学七灭诤法僧常闻半月半月说戒经中来今问诸大德是中清净否诸大德是中清净默然故是事如是持诸大德巳诵至处余者僧常闻诸大德今月日布萨各正身语意莫放逸次明对首法羯磨诵戒第五X二大德忆念今僧十五日诵戒我某甲清净后明心念法羯磨诵戒第六今僧十五日诵戒我某甲清净比丘律显是明非第七第一人非第二法非第三事非第四人法非第五事法非第六人事非第七人法事非正明菩萨僧法羯磨诵戒第八大德菩萨僧听今月日布萨白菩萨众集某佛殿诵菩萨戒南无千华台上卢舍那佛无上甚深微妙法云云座上鸣尺问云菩萨比邱僧集否和合否未受菩萨戒者出否不来诸菩萨说欲及清净僧今和合何所作为大德僧听今僧月日布萨若僧时到僧忍听和合诵戒白如是座上鸣尺云诸佛子等合掌至心听我今欲说诸佛大戒序众集默然听自知有罪当忏悔忏悔则安乐不忏悔罪益X深无罪者默然默然故当知众清净诸大德谛听佛灭度后于像法中应当尊敬波罗提木叉波罗提木叉者即是此戒持此戒者如暗遇明如贫得宝如病者得瘥如囚系出狱如远行者得归当知此戒则是众等大师若佛住世无异此也怖心难生善心难发故经云勿轻小罪以为无殃水滴虽微渐盈大器剎那造罪殃堕无间一失人身万劫不复壮色不停犹如奔马人命无常过于山水今日虽存明亦难保众等各各一心勤脩精进慎勿懈怠嬾堕睡眠纵意夜即摄心存念三宝莫以空过徒设疲劳后生深悔众等各各一心谨依此戒如法脩行应当学归命卢舍那十方金刚佛亦礼前论主当觉慈氏尊今说三聚戒菩萨咸共听戒如大明灯能消长夜暗戒如珍宝镜照法尽无遗戒如摩尼珠雨物济贫穷离世速成佛唯此法为最是故诸菩萨应常勤护持南无千华台上卢舍那佛诵戒功德殊胜行云云菩萨律显是明非第九第一人非第二法非第三事非第四人法非第五人法非第六人事非第七人法事非附居家二众布萨第十布萨竟五篇六聚第一篇四波罗夷法比丘尼有八波罗夷法是根本性重又名第一聚也持此则生他化天上犯此则堕𦦨热地狱第二篇十三僧伽婆尸沙法尼有十七僧伽婆尸沙法又名第二聚也持此则生化乐天上犯此则堕大嘷呌地狱第三聚偷兰遮法僧有十七法尼有二十五法斯唯以从生之名论聚也持此则生兜率天上犯此则堕嘷呌地狱第三篇波逸提法僧有一百二十法尼有二百零八法又名第四聚也持此则生夜摩天上犯此则堕众合地狱第四篇四波罗提提舍尼法尼有八法又名第五聚也持此则生忉利天上犯此则堕黑绳地狱第五篇一百式叉迦罗法即众学法比丘尼所制同此又名第六聚也持此则生四王天上犯此则堕等活地狱证义曰华山见祖释五篇六聚义云诸部毗尼并无正译但用义翻按僧祗律唯明五篇准四分律开为六聚又云七众持律者须知笃聚方能开遮得所守护有方净三业业斯为首务所言篇者篇乃遍也谓出情舖事明而遍也所言聚者聚会也谓收诸等流合而会也第一波罗夷此云弃谓僧于此四弃中随犯一戒即弃出佛海边外永无道果分也尼有八弃僧祇律义当极恶以三意释之一者退没由犯此戒道果无分故二者不共住非但失道果亦不得于说戒羯磨二种僧中住故三者堕落舍此身巳堕在阿鼻地狱故根本有部又名波罗市迦义翻他胜谓暂犯之时被他净行者所欺胜故又被他烦恼所摧胜故出家受具戒为除烦恼今破禁戒反被他降伏销灭善品故又复能生恶趣之罪故名他胜也五百问经云犯波罗夷罪如他化自在天寿十六千岁堕𦦨热地狱中以人间一千六百年彼天一昼夜准此数筭则堕地狱中年岁可知矣所谓思地狱苦应发菩提X心持戒者岂不慎欤此第一聚也第二僧伽婆尸沙此云初残若犯此罪初于僧前与覆藏羯磨未后与出罪羯磨也毗尼母论云僧残者如人为他所斫残有咽喉故名为残理须早救也经云犯僧残罪如不憍天寿八千岁堕大嘷呌地狱中以人间八百年彼天一昼夜准此数算则堕狱年岁可知名第二聚也第三聚偷兰遮此云大障言障善道后堕恶道也明了论云偷兰遮此翻粗过谓不依佛所立戒而行明过粗有二种一是重罪方便由其成初二两篇罪故二能断善根体是鄙恶不善也又有独头偷兰遮分轻重九品如随机羯磨忏悔篇说四分律之尼萨耆波逸提此云舍堕谓此三十法多从贪爱而堕若舍此贪爱即不堕故名舍堕经云犯偷兰遮罪如兜率天寿四千岁堕嘷呌地狱中以人间四百年彼天一昼夜准此数算堕狱年岁可知矣第三篇波逸提此云堕十诵律云堕在烧煑覆障地狱八热通为烧煑八寒黑暗等通为覆障前之三十舍堕合此九十单堕成一百二十经云犯波逸提罪如夜摩天寿二千岁堕众合地狱中以人间二百年彼天一昼夜准此数算狱中年岁可知矣此第四聚也第四篇波罗提提舍尼此云向彼悔僧祇律云此罪应发露言发露者向一一比丘说悔也经云犯波罗提提舍尼罪如忉利天寿一千岁堕黑绳地狱X中以人间一百年彼天一昼夜准此算数堕狱年岁可知矣此第五聚也第五篇众学法亦名突吉罗此云恶作或翻守戒谓此一百戒微细持之极难故随学随守名应当学也经云犯突吉罗罪如四天王天寿五百岁堕等活地狱中以人间五十年彼天一昼夜准此数算堕狱年岁可知矣此第六聚也或为七聚者即将此第六聚分为二聚在身名恶作当第六聚在口名恶说即当第七聚也又其中二不定法摄于前三篇及上四聚中最后七灭诤摄于九十波逸提中又此中第三聚偷兰遮法出于四分律二百五十戒之外又此五篇戒相判分三破者若犯初二两篇名破戒若犯后三篇名破威仪若犯九十中第六十八邪见生谤戒名破见也广如毗尼作持及毗尼止持布萨纲目正范等详释又蕅益大师有重治毗尼事义集要行世又另有四分戒本津要如释摭要等书行世又有梵网直解合註发隐等书虽未入藏俱宜寻阅也护戒梵语布萨此翻我对说谓相向说罪乃约半月忏摩而翻也又翻净住善宿谓舍浊恶而证净善得身心清净如戒而住也亦翻说戒谓半月集众说戒能长善法持自心故故知布萨实为护戒之要则梵网经云我今半月半月自诵诸佛法戒汝等一切发心菩X萨亦诵乃至十发趣十长养十金刚十地诸菩萨亦诵是故戒光从口出有缘非无因故光光非青黄赤白黑非色非心非有非无非因果法是诸佛之本源行菩萨道之根本是大众诸佛子之根本是故大众诸佛子应受持应读诵应善学兹所谓护戒也护戒有体相之别半月布萨乃至道具护其相也受戒只一期持戒在终身新戒于诸戒条如沙弥之十戒二十四威仪比丘之二百五十戒梵网之十重四十八轻等在戒堂巳经熟读开遮持犯亦闻讲演稍发心者岂不遵守所虑出堂之后渐近匪人渐闻邪说违背布萨而不持戒梏丧真心遂成魔事始非时食继而饮酒甚而食肉又甚而婬赌无所不为悲哉袈裟之下竟失人身矣回思出家受戒所为何事是故佛言汝等比丘当自摩头也摩头者自思我是佛子当依佛语以戒为师依四念处住宁有法死不无法生尸罗清净善法自生故经云精进持净戒犹如护明珠是为依相而护戒也次言依体而义戒者始是五戒终至三聚一切戒相等同一体故律制凡说戒前皆云今为汝秉宣三归羯磨令汝感发戒体乃至结末云上来三归正是纳体于心故知三归为一切戒体所谓体者三归正范云以实相慧觉了诸法非空非有亦空亦有双忘双照三智圆觉是自性佛宝所觉法性之理三谛具足是自性法宝此觉慧与理事和合是自性僧宝如是三归名为戒体又请比丘戒X正范云即是来朝于十师座前正秉羯磨时尔等发上品心之思业力用运想法界遍缘一切尘境而境从心现然所现之境非有表色即法界一切尘境之体亦得戒之因若未缘想领受巳前此尘境体于汝无系但一发心缘想领受巳后此法界尘境体恒依汝等自心念念不忘时时守护是以戒为能依心是所依心法和合名为戒体此体即梵网所谓非青黄赤白黑非色非心非有非无非因果法本无可护由皆觉合尘迷失本真着于邪见所谓身见边见邪见戒取见取因此五见生六十二见因是诸见生死不绝是故持戒防之不近是为依体而护戒也其中十缠十使乃至八万四千尘劳妄想皆当守护令其寂灭楞严经云一切众生皆由不知常住真心用诸妄想此想不真故受轮转华严经云我今普见一切众生具有如来智慧德相但以妄想执着不能证得若离妄想一切智无师智自然现前所谓知见立知即无明本知见无见斯即涅槃如是觉察是为护戒其或未能臻极且依四念处观亦庶几可矣证义曰戒有七众今举比丘一众而例诸众也此中以戒为师依四念处住宁有法死不无法生四语巳括尽一切戒条今更略举数条以明护戒一事于巨细重轻之间均当加意精持而不可忽如楞严经佛告阿难汝脩三昧本出尘劳婬心不除尘不可出纵有多智禅定现前如不断婬必落魔X道上品魔王中品魔民下品魔女彼等诸魔各各自谓成无上道云云又言汝脩三昧本出尘劳杀心不除尘不可出纵有多智禅定现前如不断杀必落神道上品之人为大力鬼中品则为飞行夜叉诸鬼帅等下品当为地行罗剎彼诸鬼神亦有徒众各各自谓成无上道云云又言汝脩三昧本出尘劳偷心不除尘不可出纵有多智禅定现前如不断偷必落邪道上品精灵中品妖魅下品邪人诸魅所着彼等羣邪亦有徒众各各自谓成无上道云云又言三行巳圆若大妄语即三摩地不得清净成爱见魔失如来种所谓未得谓得未证言证是一颠迦消灭佛种如人以刀断多罗木佛说是人永殒善根云云此护戒之最巨最重者也禅宗秘要云昔五云伏虎逢禅师一日晏坐倐有一神人跪膝于前师问汝其谁乎曰护戒神也师曰吾患有宿愆未殄汝知之乎曰师有何罪惟一小过耳师曰何也曰凡折钵水亦施主物师乃倾弃非所宜也言讫而隐师自此洗钵水尽饮之又大智度论有一比丘在林中莲花池边经行闻莲花香鼻受心着池神现形言汝何舍禅偷香以着香故诸结使卧者今皆觉起时更有人取花掘根而去神无所言比丘云此人破池取花汝都无言我但闻香便见呵责池神云世间恶人常在罪垢粪中不净没头我不共语也汝是禅行好人而着X此香破汝好事是故呵汝譬如白㲲鲜净而被黑物点污人见皆惜彼恶人者譬如黑衣点墨谁见惜耶此护戒之极微极细者也噫必如是始可谓之持戒始无负求戒之初心矣至如依体而护当广学般若及华严梵行品大涅槃梵行品乃至台宗教典俱宜习行所谓因戒生定因定发慧其或未臻先观四念处者一观身不净二观受是苦三观心无常四观法无我此四念处观乃脩行之根本护戒之器仗故为结劝也道具道具菩萨比丘戒僧之资生顺道增善之具按梵网经十八种与律稍异今当合而述之一安陀会二郁多罗僧三僧伽黎四尼师坛五僧祇支六泥缚些罗七直缀八钵多罗九隙弃罗十拄杖十一拂子十二数珠十三捃雉迦十四澡豆十五手巾十六火燧十七泸水囊十八戒刀依梵网经加杨枝绳床镊子香炉奁经律佛像菩萨像凡行脚僧此二十六物如鸟二翼常随其身故名道具也证义曰律学纲维云护戒道具十八种物常随身者杨枝净口澡荳洁身超俗染则三衣蔽形断邪食则一钵支命具开圣地缾注法泉钖杖竖贤圣之标香炉示清净之体漉囊救物巾布拂尘刀用降魔燧资破暗镊子拔除烦恼绳床脱略贡高经契一心律规三业佛像表果菩萨明因又按蕅益戒衣辩譌云出家有戒衣犹居官有公服也戒既七众不同衣岂一槩无别佛制三衣一僧伽黎本九条或十三条贫窭无措事不获巳乃用二十五条名后后品非上上品也二郁多罗僧唯用七条三安陀会唯用五条此三皆名袈裟以是坏色非彩色故又名福田衣以其形似水田又僧为人世福田也为比丘尼须具五衣三衣如上加掩腋衣覆肩衣也为沙弥则制二衣一上衣即无缝袈裟亦名缦条衣色与比丘同制与比丘异但直缝之不许刺叶律云求寂之徒缦条是服輙披割截深为罪滥葢沙弥虽巳出家尚未人僧宝数是故五条犹不割截况七条九条等乎二内衣即尼加掩X腋覆肩也为菩萨近事即优婆塞夷则令畜无缝五衣制与沙弥同惟入坛行道方许披之平日不得披着所以与沙弥别也今僧衣违制其譌有九受沙弥戒便令具足三衣一譌也沙弥擅披割截七条竟与比丘无别二譌也前人无知妄作輙令近事得披三衣后人矫枉过正并禁近事不畜缦五衣三譌也一切衣制皆以竖三肘横五肘为度纵稍稍增减咸须随身随手今竖三横六谬云折时取方四譌也田衣但取形似畦畔今谬云须通水路五譌也五条七条等乃随所得旧布大小而成条多寡今谬云某块表须弥某块表日某块月某块表四天王等六譌也僧伽黎本翻大衣或名合重衣或翻杂碎衣亦随所得布而作今谬用绫䌷或更绣华于上名千华衣七譌也三衣之制千佛所同故即名千佛衣云栖正讹巳辩今有绣佛于衣者八譌也一切出家所用衣服卧具俱用坏色今反以五彩䌷为之九譌也又按尼师坛西域唯有坐卧之别东土专为礼拜所用未知起于何时按四分律第十五舍堕中凡作新坐具须用故旧具贴上障新今譌用鲜色新布贴四角上名四天王其误甚矣钵多罗翻应量器乃随僧食量也佛许用铁瓦所成今譌用铜钖或磁或木皆违佛制又律载钵用药物薰者盛物不馊不染油腻故今徒知噉羮不得污钵而不知预用药薰之条遂X有曲箸从钵下转入口者更失仪也又戒条禁持金银宝物故大乘曼殊校量数珠经中以莲子本槵子菩提子为最妙今数珠多用金银宝物以为分嵌庄饰长自贪爱易于盗失凡此皆譌误之不可不辨正者也至于其余道具绝而不用内无护戒之心外无护戒之仪奈何僧规不沦替耶愿我释子共扶正法挽回流弊化导僧伦咸遵佛制期于自利利人勿谓此是着相躲身于无相坑中亦勿谓我是禅宗奚用此头陀物也审如是大迦叶为禅宗初祖何故行头陀行为第一也附式叉摩那辩正今时传戒譌误颇多至于式义摩那一种尤为譌误之甚兹不可以不辩按佛世诸尼輙度人出家受具以不知戒相故造作非法佛言应与二岁学戒羯磨令先习学巳然后受具一切大尼戒皆应学之除自手取食授食与他故诸经律及梁皇忏中出家五众次第式叉尼居沙弥之上以其具学大尼戒故所谓比丘比丘尼式叉摩那沙弥沙弥尼是也至众集会时佛以仪式不便虽大尼亦列沙弥之后式叉尼列大尼后故僧祇律云在比丘尼下沙弥尼上坐自有明中叶封闭戒坛尸罗轨则几不可闻不唯学戒之法久废而式叉名义亦罔闻知至谓未剃发闺女求受五戒者为式叉摩那以讹传讹至今不改按大智度论佛在世时有一长者妇不觉怀妊出家受具足X戒其后身大转现诸长者讥嫌比丘尼因此制有二年学戒受六法然后受具足据此则妇亦可作式叉摩那不专指童女言矣又论云式叉摩那有二种一者十八岁童女受六法二者夫家十岁得受六法此则指童女言夫家十岁解者谓或因母兦或母家贫苦不能护养即将小女归于夫家巳养十年情窦渐开又在夫家难无欲事又十八童女虽未嫁而年巳长故须预防也然不必论是女是妇其为巳出家者则决定无疑至其位次在沙弥之上比丘尼之下者以其出家志求具足不过因妨嫌之意暂迟二年以为学戒之地不比沙弥等之尚无具足志也又此受六法不同优婆夷只有五戒今备录式叉尼学戒法以存其本沙弥尼应往比丘尼众中偏露右肩脱革屣礼比丘尼僧足巳右膝着地大姊僧听我沙弥尼今从僧乞二岁学戒和尚尼愿僧济度我慈愍故与我二岁学戒大姊僧听此沙弥尼今从僧乞二岁学戒和尚尼若僧时到僧忍听僧今与沙弥尼二岁X学戒和尚尼白如是大姊僧听此沙弥尼今从僧乞二岁学戒和尚尼僧今与沙弥尼二岁学戒和尚尼谁诸大姊忍僧与沙弥尼二岁学戒和尚尼者默然谁不忍者说是羯磨僧巳忍与沙弥尼二岁学戒和尚尼竟僧忍默然故是事如是持某甲谛听如来无所着等正觉说六法不得犯不净行婬欲法若式叉摩那行媱欲法非式叉摩那非释种女与染污心男子共身相磨触缺戒应更与受戒是中尽形寿不得犯能持否能不得偷盗乃至草叶若式叉摩那取人五钱若过五钱若自取教人取若自斫教人斫若自破教人破若烧若埋若坏色非式叉摩那非释种女若取减五钱缺戒应更与受戒是中尽形寿不得犯能持否能不得过断众生命乃至蚁子若式叉摩那故自手断人命持刀授与人教死劝死赞死若与非药若堕胎示厌祷呪术自作教人作者非式叉摩那非释种女若断畜生不能变化者命缺戒应更与受戒是中尽形寿不得犯能持否能不得妄语乃至戏笑若式叉摩那不真实非巳有自称言得上人法言得禅得解脱得三昧正受得须陀洹果斯陀含果阿那含果言天来龙来鬼神来供养我此非式叉摩那非释种女若于众中故作妄语缺X戒应更与戒是中尽形寿不得犯能持否能不得非时食若式叉摩那非时食缺戒应更与戒是中尽形寿不得犯能持否能不得饮酒若式叉摩那饮酒犯戒应更与戒是中尽形寿不得犯能持否能式叉摩那于一切尼戒中应学除为比丘尼过食自受食食此中前四若有犯名四重应灭摈若犯与染心男身相触盗减五钱断畜生命小妄语非时食饮酒者名为缺戒以前所行行法皆坏应忏悔巳更乞二年羯磨重复行之若犯大尼所学诸戒悉应如法忏悔于二年中学戒清净巳方于二部僧中受具足戒证义曰若犯六法乃至悉应如法忏悔者三坛传戒正范第三次审戒遮前例中审第二种人云若是式叉摩那此云学戒女佛制令学三法故若审忏时应一一逐问一学根本四重戒是二学六法谓染心相触盗减五钱断畜命小妄语非时食故饮酒是三学行法谓大尼诸戒中威仪是也若是沙弥沙弥尼唯审本戒十章其七遮重罪三众俱问如斯三众之中或根本七遮有犯一一依律摈除若学戒女六法不净更与二年羯磨由彼既受式叉摩那戒即非沙弥尼众所摄复于式叉摩那缺学又非真净学戒之女而两无攸归三聚基乏故不能进受菩萨戒也其小三众唯此学戒女所制倍严于沙弥沙弥尼唯其阶近大尼戒故也葢X律制将受菩萨戒前审戒分四种一出家比丘比丘尼二出家式叉摩那沙弥沙弥尼三居家男女乐脩十善或受五戒从阶级而进谓之渐受四忽发大心受菩萨戒谓之顿受据律所制式叉摩那的系出家尼非在家闺女戒也按华严经善财诣安住王都大城欲参不动优婆夷不知处所无量人众咸告之言不动优婆夷身是童女在其家内父母守护据此可见童女亦称优婆夷明矣附尼八敬法按事钞尼众篇引善见律云佛初不度女人出家为减正法五百年后为说八敬听出家依教行故还得千年今时不行随处法灭会正记云佛成道十四年姨母大爱道同五百释女来求出家佛不许度阿难为陈三请佛令阿难传八敬向说若能行者听汝出家彼云顶戴受持是以白四羯磨竟说八弃戒巳即说八敬法八敬法者一者百岁比丘尼见初受戒比丘当起迎接礼拜问讯请令坐二者比丘尼不得骂谤比丘三者不得举比丘罪说其过失比丘得说尼过四者式叉摩那巳学于戒应从众僧求受大戒五者尼犯僧残应半月在二部僧众行摩那埵六者尼半月内当于僧中求教授人七者不应在无比丘处夏安居八者安居竟应诣比丘僧中求三事自恣谓见闻疑如此八法应尊重恭敬赞叹尽形寿不应违X证义曰此乃度尼众最初垂范也今之授受者尚不知此法况行持乎然第七敬谓不应在无比丘处夏安居者此约大界而言葢律中制结大界方十里或至四十里内无比丘大丛林者不得夏安居耳故第八敬谓安居竟应诣比丘僧中求三事自恣谓见闻疑据此第八敬所云尼与大僧不在一寺同住可知矣昭庆书玉律师述二部僧授戒仪式缘起云丁未春崑山密照尼和尚同徐太夫人上华山设供众学戒女随来求具行持半月略谙威仪先老人命密照尼为和尚扬州超尘尼为羯磨真州圆证尼为教授遴选德腊尼为七证统诸受戒尼四十余位出界往山南一叶菴集彼部尼僧先授本法次日和尚尼鸣槌集众通白如来教敕巳同坛上九师领众尼登山乞受大戒老人即集二部僧尼为彼作法圆具此是先老人遵佛制二部僧为尼授戒之仪式也即引礼值坛皆尼众据此出界往山南一叶菴集彼尼众可见第七敬不应在无比丘处夏安居乃指大界内而言非谓比丘同处安居也又一梦漫言下卷云顺治十年二月中楚汉阳府尼心闻年五旬志在持戒同徒等九人不惮险远十众登山乞求安居三月供米六十石银二十两观彼意诚言切遂怜愍许之于设斋日不肯入堂礼拜斋毕集众唿彼语云汝发心远来学戒为何不进斋堂礼僧律制比丘尼X纵年百岁当礼初夏比丘今自大慢僧非学戒者彼云某在楚中若有善知识俱往设斋方丈皆以客礼相欵并不礼拜余云彼贪图利养败坏法门凡见有缘法尼敬如生母以望更得厚供是狮子虫非真善知识吾华山今虽淡薄宁绝粮断飡必不敢违制邀利今日所设之斋作常住自用其银还汝米在下院可将别去彼作无明会接银领徒即下后山住出水洞静室有弟子古潬入室白云彼尼远来常住空虗和尚且方便摄受一则不退彼心次则大众有半月之供余正色云但肯真实修行大众自不悬钵树立法门正在淡薄时操履律师行律岂见利而违圣制耶古潭愧颜作礼而退至三日后心闻复领徒上山齐跪方丈门外涕泣谓在楚朦胧如此实非自大慢僧恳和尚慈悲容忏悔所有言教尽行遵依诸首领为其拜求由是令在鹿山庄结界安居遣阇黎等半月往彼教诫为讲本部毗尼因此发起集教诫比丘尼正范一卷流通古德风规坚决详慎如此闻之令人兴起百丈丛林清规证义记卷第七之上X百丈丛林清规证义记卷第七之下唐洪州百丈山沙门怀海集编清杭州真寂寺苾蒭仪润证义越城戒珠寺住持妙永校阅大众章第七之下挂单挂单即古之挂搭葢僧行脚唯带衣钵故名挂搭即挂所搭之衣也今之参学兼带行李改名挂单凡挂单僧至客堂以礼接待询问来历明白随宜送单如诸方班首两序送尊客寮客堂欵待参学禅和送上客堂随众过堂上殿如无衣钵戒牒行李以及面貌可疑之人槩不留单具见客堂规约及寮元条说证义曰按梵网经冐难游行戒中衲子行脚有二时一从正月十五至三月十五二从八月十五至十月十五是二时中原为学道而游不远千里参师访道出一丛林入一招提乃至穷游遍历曾不休息挂单之事由是来也为知客者随宜送单不得轻慢为住持者具慈悲心勿轻止单常住道风佛法久住全在于此云栖莲师云予单丁行脚时忍饥渴冲寒暑备历诸苦今幸得把茆葢头虽不识修行而识惭愧云水乍到供事唯勤巳身受用不敢过分所谓曾为浪子偏怜客也安单安单即大挂搭归堂之僧一宿三飧日即行名曰X挂搭若在客单留住数旬名大挂搭因久挂搭知其行履可以共住即送归堂名安单遇此等求住者客堂询问来历明白可留则留送客单客堂请斋令随喜上殿或一日二日三日后请白和尚允可隔宿通知维那始挂号簿次日早粥二板后具香仪领上方丈门外立侍者通白住持住持临座知客合掌白云次新客进展具三拜拜毕住持有问实答问答毕领至禅堂门首鸣报板三下监值卷帘众皆站定知客先行十方礼巳向新进堂师云同参师进堂行礼礼圆维那接具送位一东一西送单即随众行坐候开小静维那问号登簿令挑行李进堂安单晚课新参带具上殿课毕维那云新进堂师礼毕回堂悦众领上方丈礼毕回堂维那领至本寮叙话晚二板方丈请新参茶悦众陪次日上安单牌至起香后三板止静前交散香众坐毕维那唿云礼新参礼佛三拜向住持座三拜礼圆向两边各一拜众皆照应不下位礼毕维那领到班首悦众香灯司水处作礼毕即拜维那归位止静若方丈请斋悦众陪或随住持别请陪者证义曰安单本为求道而来宾主须两不辜负住持要有真实道德看验惟勤学者要有真实参求忍心耐苦摭古云昔汝州叶县广教院归省禅师X为住持严冷枯淡衲子畏敬之浮山远天衣怀闻其高风特往参叩时值雪寒省呵骂驱逐至以水泼地衣服皆湿他僧怒去唯远与怀复坐少顷师又呵曰你更不去待我打你远曰远怀二人数千里特来参和尚禅岂以一杓水泼之便去师笑曰你两个果来要参禅令知客送单远充典座众苦枯淡省出寺远取油面作五味粥方熟省归粥罢召典座远至省云汝取油面系盗用常住远曰实取油面愿乞责罚省令估衣钵偿所值复仗三十逐之省一日出外见远在寺廊下省曰此是院门廊下你在此复久曾还屋租否复追租远无难色乞诸市还之仍不去省谓众曰远真意参禅遂令归上堂对众付衣云云噫古人亲师择友晓夕不敢自怠至于执㸑负舂陆沉执役未尝惮劳今人茶饭淡薄便思他徙坡事劳苦别图安逸又安能学道乎至若今之住持惟以俗务自缠竟不知勘验造励学人如上高风不可复覩诚为宾主两辜负矣可胜慨哉普请凡普请出坡客堂先挂牌大众师闻梆声至某处为坡事普请出坡库司监收先将所用器物齐备待闻梆声三阵毕禅堂若遇二板站板抽解即照规止如早维那即卓香板出坡前后次第出堂不得闲语嬉笑放逸各守自巳本分话头坡毕回堂X证义曰普请之法上下均力也山中梵剎坡事尤多遇期鸣梆齐行虽住持亦不得好逸推劳有病则不勉强至老方可歇息同居大众开遮亦尔按唐同州志超冯翊人依并州开化寺赞禅师出家旋为木寺住持洁正身心勤理众务安僧数百衣食恒备每有苦役必以身先噫古之住持类多如是故丛林兴盛今之住特则养尊处优劳人自逸欲得丛林复整难矣哉日用轨范日用轨范者前之六卷巳显别别各业此大众章乃示人人当行不拘何人何执总当一一无犯那管内单外单咸须各各遵守一敦尚戒德为菩提之根本作涅槃之基址二须甘淡泊安贫乐道保护道心三寂净纯一省缘务本无分其心四去私摈邪奉公守正五桑和忍辱慎事敬人六随众听命威仪整肃七勤修行业无怠无荒八遵规处众耿直不阿九安分小心无得妄为十随顺规制共勷法门上来十种略总善法大纲不厌委陈尚有禁例条日谨列如左证义曰古云说得一丈不如行取一尺说得一尺不如行取一寸鸟窠谓白居易曰诸恶莫作众善奉行居易曰三岁孩儿也恁么道师曰三岁孩儿虽道得八十老翁行不得至言哉不得破根本大戒不得于诵戒时无故不随众不得不孝父母不得欺陵师长不得故违朝廷X公府禁令不得习近女人不得于受戒之后不知戒相不得亲近邪师不得饮酒赌戏右九事不犯名敦尚戒德若犯轻者罚重者出院证义曰如来最后以扶律谈常为宗苟废事谈理理成乌有禅教诸家无不戒行冰霜方堪垂范千古岂可以毒器令贮醍醐是故欲扶佛法不衰持戒为急所谓千里之行始于一步一步未足不名到家谓千里只一步可也从今身至佛身即此一步然决不容守而不进葢进则此一步念念保全止则此一步当下衰息非一步即千里也夫进步之法在舍无始故步故步即贪痴瞋等其中各有偏滞当须自悟自调伏也不得营办美食不得着艶丽衣服不得泛揽经事不得争䞋钱不得田蚕牧养不得聚集男女做世法斋会右六事不犯名为安贫乐道若犯轻者罚重者出院证义曰此之六条房头赴应僧住静室僧有惭愧者尚不敢犯况住丛林乎葢食美食被味尘所拘着艶服被色尘所缚揽经争䞋溺于贪毒田蚕牧养大破杀戒集众作会百弊俱生又前四事众僧易犯后二事唯戒主事者此等皆是怨根苦本梁皇忏云何者怨恨苦本眼贪色耳贪声鼻贪香舌贪味身贪细滑常为五尘之所系缚所以历劫长夜不得解脱故须安贫乐道也X不得无故在外闲游数归俗舍不得习学应赴词章吹唱杂艺不得习学天文地理符水炉火等外事不得习学闭气坐功及无为白莲等邪道不得好兴无益工作等右五事不犯名为省缘务本若犯轻者罚重者出院证义曰古人云一寸光阴一寸金此警学道人当知时光易过不可孤负也若犯此五事匪惟唐丧光阴实乃自坏心术岂可不戒欤梁皇忏云宜各人人起觉悟意念世无常形不久住少壮必衰勿恃容姿自处污行万物无常皆当归死若非勤行胜业无由出离故须省缘务本也不得非理募化不得侵尅信施不得擅用招提之物不得废坏器用不赔偿不得背众食不得不白众动无主僧物右六事不犯名奉公守正若犯轻者罚重者出院证义曰公则不私约财利而言正则不邪约爱欲而言然此六条多约财物而说者经律所言若物属他他所守护于他物中一草一叶不与不取何况窃盗盖由众生唯见现利故以种种不道而取致使未来多受殃累是故常须存公正之心守此六例古偈云吾心似秤锤斯乃谓之公吾心如壁立斯乃谓之正公正令人服公正乃道基奉公守正者其洁谁能缁不得破口相骂交拳相打不得受辱不忍见于辞X色不得威力欺压人不得侮慢耆宿右四事不犯名柔和忍辱若犯轻者罚重者出院证义曰修行障道莫若瞋慢所谓一念瞋心起百万障门开慢如高山法水不停又非理瞋粗而易除执理瞋细而难断世出世事莫不成于慈忍败于瞋忿故君子以慈育德以忍养心小不能忍大谋斯乱刀兵劫浊积瞋所招皆由我执所以积瞋然何尝有实我哉识得我执本空瞋慢自断现前当来必证无我之体矣摭古云绍兴云门散木澄和尚有僧依座下者几十年优以殊礼至于延誉分座初不以左右言一移其顾盻之眷后僧信谗致书不逊极其诋丑师对众焚之曰是非臧否惟神知之竟不问噫昔与其恩今酬以怨我誉彼德彼诋我丑能忍不辩可谓忍辱柔和之至矣梁皇忏云于诸众生等无差别入平等观无怨亲想常以爱眼视诸众生若众生怀怨于菩萨起恶逆心者菩萨为真善知识善调伏心为说深法譬如大海一切众毒所不能坏菩萨亦尔愚痴无智不知报恩如是众生起无量恶不能动乱菩萨道心是名忍辱柔和也不得戏笑无度不得高声谈论不得装模作样不得坐立斜倚右四事不犯名威仪整肃若犯轻者罚重者出院证义曰威以德显非势力之威也仪为心表非诈X现之仪也又威者由严持戒行则众德威严仪者由动静合式则进退安详所谓净行成于道仪清白圆于戒品比邱雍容行道感俗土以信乐出家佛子安详乞食摄外道而反邪归正故曰威仪乃无言之教也又威仪名为调御谓调身不妄动口不妄言心不妄想如是三业调善则六根自摄矣摭古云法云本禅师平居作止直视不瞬临众三十年未尝轻发一笑凡所住见行立圣像即不坐馔以鱼肉名者即不食葢一身威仪整肃不愧出家相状内轨范僧众外利益归信则威仪二字岂可忽哉不得无故不礼诵不得执事怠慢不得恶人警策不得作无益害有益右四事不犯名勤修行业若犯轻者罚重者出院证义曰勤修行业者勤则不怠修则修功补过时不虗弃精进度也行业有世出世之分而以出世行业为本为要经言莫轻小善以为无福水滴虽微渐盈大器小善不积无以成圣莫轻小恶以为无罪小恶所积足以灭身此是诸佛所说谁敢不信故须勤修出世善行业也不得挑唆鬬争不得树立朋党不得机诈不实不得谤讪名德不得诬毁清众不得狥私偏袒右六事不犯名遵规处众犯轻者罚重者出院证义曰梁皇忏云所余口过复是一切怨祸之门X故诸佛诫不得两舌恶口妄言绮语当知謟曲华辞搆扇是非为患不轻招报实重夫人处世心怀毒念口施毒言身行毒行以此三事加害众生众生被毒即结怨恨誓心欲报或现世从愿或终后从心如此怨对皆资三业三业之中口业实重乃至获报备诸楚毒是故处众当依古偈云第一和为贵方能人众安莫开两舌口须戒无益言凡为执事者切莫狥人情请託纷纷至丛林百弊生凡为执事者莫市一人好市了一人好各事皆颠倒不得大胆生事不得谬说经论不得妄拈古德机缘不得无知着述误人不得招纳非人不得自立徒众不得擅留童幼及沙弥不得己事不明好为人师不得哄诱他人弟子背其本师不得无大故擅入公门不得妄识时政得失是非不得轻心谤斥先圣先贤不得以常住产业等与人不得侵佔人产业不得另为烟㸑右一十五事不犯名安分小心若犯轻者罚重者出院证义曰安分小心更有二十语僧院以无事为兴盛修行以合机为稳当精进以持戒为第一疾病以减食为汤药烦恼以忍辱为妙解是非以不辩为解脱待人以诚实为真情执事以尽心为有功语言以减少为直截上下以慈和为进德学问以勤习为入门因果以明白为无过老病以无常为警䇿佛事以精虔为切要敬客以谦益为供养门X庭以朴实为庄严凡事以预办为不劳处众以慎言为常礼遇险以不乱为章程济物以慈悲为根本如是小心则寡过矣古偈云吾等出家儿大半田家子须记贫苦时谨守安分事纵是富贵人落在空门里当识空门义原要你心死人恐不死心死心贫也好守得安分贫终身无烦恼不得令之不行禁之不止不得有过罚而不服不得在寺名不入僧次不得挭法不容执事人行事不得为执事更变成规不得不白师友恣意妄为不得故与有过摈出人文右七事不犯名随顺规制若犯轻者罚重者出院证义曰通前十科共六十七事皆持而不犯名随顺规制又详言之自三归五戒沙弥戒比邱戒菩萨戒百丈清规乃至礼仪三百威仪三千六度万行世间律例无犯总名随顺规制不仅此七事也附莲池修身十事不得欺心不得贪财不得使奸不得用谋不得惹祸不得侈费不得近女不得外骛不得避懒不得失时附出家人不祥事佛前安坐受人礼拜不祥佛前骂人不祥法座上呵叱人及轻口斥前贤错谬不祥亵衣受人礼拜不祥当食骂人不祥对食分别好恶起憎嫌心不祥绫罗锦绮作僧家日用衣服不祥卧床用重褥重席绫绢被纱罗帐不祥清晨骂詈人不祥憎嫌信施轻少不祥买奴仆供役使如富贵家不祥人劳我独逸不祥人穷我独富饶不祥年少作讲法师作施食师作住持师不祥少年恃小聪明轻忽老宿不祥恃年腊高轻忽后进不祥无故得重施不祥人以至诚待我我以巧诈对之不祥好谈他人过失及隐微事不祥以常住公物利济俗家不祥宠厚沙弥弟子华衣美食不祥出言动輙麤重令人难当受不祥多诸护法多诸信施即便妄自尊大不祥无病使人出溺器不祥病中瞋怒服事人不祥着褊衫小解不祥逢水旱等怨恨天地不祥欠人债负闻其死心生喜悦不祥未语先笑不祥无事时作愁叹不祥麤通教理妄议古人藐视时人不祥具少知X见以宗师自任不祥以上折福折寿多招殃咎故云不祥当相与共戒之证义曰禅宗秘要云玉泉承皓禅师参北塔发明心要得大自在三昧制犊鼻俗唿牛头裤书历代祖师名字乃曰唯有文殊普贤较些子且书于带上故丛林因唿晧布裩元豊间首众于襄阳谷隐有乡僧亦俲之师见诟曰汝具何道理敢以为戏事耶呕血无及耳寻于鹿门如所言而逝噫此即不祥之榜样也齐玉法师宣和六年居上竺一僧失规责之曰汝无知乃畜生耳巳而悔曰彼虽不肖骂为畜生有玷三宝自是三年对佛悔过如此庶几能转不祥而为祥者然何如当初之慎言耶学者鑑之共住规约栖心息影端借名蓝脩道循规必须同志久参耆宿以游历深而百绪从生后进时流因知见浅而初心渐退以致网宗失旨模范多乖习以为然积成流弊住持兹山自惭薄德空怀佛制无报法门欲挽巳往頺风惟冀方来贤众共遵佛说戒律祖制规绳调治三业折伏过非住斯丛林原为遵行如或不然无劳共住犯根本大戒者出院禅贵真参实悟弄口头禅者出院三五成羣山门外游戏杂话并闲坐者罚不服者出院吃荤酒看戏者罚巳出院若重病非酒莫疗者白众方服吃烟者X罚故与有过人往复思害丛林搅乱好人者出院鬬争是非破口相骂交拳相打不论曲直出院一理正而忍一过犯而瞋理正者不罚过犯者责出院米麦等物不白住持私卖用者罚赔偿巳出院侵损常住财物及砍竹木花菓送人者赔巳出院施护入寺执事私化缘者量事轻重处罚不服者出院无公事私走檀护及本俗者定非潜脩人即令出院知而不举者同罚己眼不明妄评他人见地出语不自知非者即令出院课诵坐香出坡不随众者罚除公事有病不服者出院禅堂讲话者罚本堂不举待堂外举者堂内执事同罚除公事不在本寮至各寮纵意放逸者罚或博奕赌钱者重罚出院执事不举者同罚无事不得吃二堂食时不得谈笑不得争坐位不得不照位坐不得未结斋先起不得自檇碗入厨取食违者罚遇普茶听规约除公事不随众者罚不得托人取茶果归寮与者取者同罚常住经书庄严器皿槩不借出违者罚若不得巳白众方借轻视耆德恶闻直言妄生诽谤者出院不听执事人约束遣调及不满期告假者罚非重病背众饮食者罚私留亲友歇宿者罚各寮闻报钟不起者罚恃己有功不顺调伏者重罚凡受信施物不白执事人知照即受者倍罚除亲戚隣友长养须发槩不留单暑天赤膊不缚裤脚冬X天烘火并戴小帽者罚常住钱物出入即登记朔望两序公算失记及含煳者罚堂中出外生事者严摈借事起单永不复入保留有大过人及年轻者或私招徒众者出院丛林无僧值则内外不正弊何能除法何能立为僧值宜尽心紏察不得狥情如有犯者照欵罚失罚者僧值受罚以上条约真实办道之规则同居大众宜珍重年月日住持重录证义曰佛祖设教建立丛林匡徒集众清净焚脩报答四恩自净三业故住持不惜身命拖泥带水所以养育才器陶铸圣凡其门庭不得不峻礼法不得不严规矩不得不立规矩立则上下安礼法严则奸宄歛门庭峻则师道尊矣夫谦光接物山容海纳者住持之高风至于临机施设不得不铁面无情防其微杜其渐庶可使内外安而无事后之变也然欲调护他人先须调护自己调护得自己一分习气方调伏得他人一分习气视人犹己舍己从人老祖规矩方始行也摭古云南荡空禅师天资精悍知见甚高律身精严外请不赴有欲迎师到舍受斋施财造山门师曰荷公舍财固佳然背众而食柰何自我破戒耶竟不赴愚菴颂曰崇觉被回禄勤劬事土木请斋复许建山门二事一举双轮福汝所欲福我所遵戒山门成有坏金刚戒无败一供事最微浮囊损一芥从兹一隙漏X金堤宝觉全身由汝卖君不见文殊再世清凉师十律终身不敢懈我为何等人敢不为顶戴禅堂规约及坐禅恒规见下第八节腊章净业堂规约夫生死海深非念佛焉能济度菩提路远非净土孰可依凴故今大众同辙但专持乎六字洪名齐志合堂唯致力乎一心不乱第恐时长行久懈怠易生实丧名存劬劳徒设不加鞭䇿无以约束身心必有条章方能齐一彼此幸相规而相劝无争我以争人俾净业速成花台早就见弥陀于即世证三昧于此身诚如是则所愿不虗矣谨开规约于左每日课程十时念佛以九时作观一时礼忏虽严寒酷暑勿得暂亏黑白半月谛四分戒本少顷即讽诵梵网毕长跪诵发愿文回向西方遇阿弥陀佛及观音势至诞期虔设供献每年于正腊两月俱起念佛七期以新正万物更新之象腊昼寓人命无常之意也每夜黄昏将出生饭持变食真言四十九遍念佛千声以济鬼神每日念佛受斋俱搭衣宜禁止游行不得出寺观望上街闲走除为父母师长看病因缘或可暂时告假余俱不可告假须尅定日期若过期还者罚跪香宜谢绝迎送尊客相看略叙道话数语以寸香为度若有问法因缘不在此例一宜屏弃杂务凡经书笔墨诗偈文字一切置之高X搁不应重理不应酬外间经忏纵到寺来亦不輙许设不得巳祇念弥陀经礼净土忏念佛而巳堂中除念佛外一切不应杂话纵有要事问答亦宜低声念佛昏沉时用小旛一首巡香互相警策行旛至不起身者罚香有过不忏悔屡谏不止者罚香动气发粗彼此鬬争者同罚一人忍一人瞋瞋者罚香凡有过宜互相规谏令其即时忏悔不得隔日隔夜隔时无故闯寮聚谈杂话者罚香非要事止静不归堂者罚香以上条约有犯者悦众应举举而不服出堂知而不举同罚跪香一枝年月日住持重录证义曰净业立宗我东土始于庐山慧远法师师劝人舍娑婆而求净土其教以金银为染心之秽物以爵禄为羁身之苦具以女色为伐命之斧斤以华衣美食田园屋宅为堕落三界之坑穽唯愿脱人世而胎九莲当欣净而厌秽故集刘雷等十八高贤刻莲漏礼六时精神捆切临终各获所愿自此以后遵其教脩净业生乐国者代不乏人然其中有名无实唐器劬劳者亦复不少迨至今日人根既漓情伪日生聚集多人冒名莲社假求衣食者或男女杂踏生出事端往往有之故莲社中人宜少不宜多至于男女杂而同社此则古所未有女人自宜在家念佛勿杂男羣远世讥嫌护佛正法不可忽也按思齐大师净业堂铭曰堂名净X业其义唯何唯精唯一专念弥陀心苟不一业则不净唯昏与散适生厥病咨尔众等出入斯户宜时检察为勤为惰惰宜发愤勤宜进步尽此一生弥陀决覩又北京红螺山资福寺彻悟禅师云心能造业心能转业业由心造业随心转心不能转业即为业缚业不随心转即能缚心心何以能转业心与道合心与佛合即能转业业何以能缚心心依常分任运作受即为业缚一切现前境界一切当来果报皆唯业所感唯心所现唯业所感故前境来报皆有一定以业能缚心故唯心所现故前境来报皆无一定以心能转业故若人正当业能缚心前境来报一定之时而忽发广大心脩真实行心与佛合心与道合则心能转业前境来报定而不定又心能转业前境来报不定之时而大心忽退实行有亏则业能缚心即前境来报不定而定然业乃造于巳往此则无可柰何所幸发心其机在我造业转业不由别人如吾人即今发心念佛求生极乐或观依正或持名号念念相续观念之极则心与佛合合之又合合之其极则心能转业而前境之娑婆转为极乐胎狱之来报转为莲胞便是乐邦自在人矣若正恁么时其心或偶然失照或忽生退悔不与佛合则业能缚心而前境仍旧来报依然还是忍土苦众生也然则我辈有志出离求生净土者可弗惕然而警奋然而发X也佛七规约夫佛七者原为了办生死之期七日为期六时无间始于一七二七乃至三七四七四方缁素俱集一时胜会宏开第恐懈怠易生精勤难致若无约束何以䇿我身心不有规模何以生他敬信谨酌事宜略陈如左七日之中须将万缘放下必使功不唐捐切要一心不乱审如是现前即莲池一会也五更闻钟声一齐下单洗面后齐进堂念佛无得安卧不起避懒偷安明相既出即用粥粥后嚼杨枝毕即入堂念佛候一寸香过起身经行打大木鱼至香余一寸时归位坐念香到紧念百余声紧钟鱼三阵末一齐止音少顷用茶毕打小鱼子两下起身抽解坐香过一寸东西二首领起立对面一问讯向上一问讯徐徐走上取旛双手执好两边相对而行少顷鱼引二人相照而行不得参差紊乱见昏沉者行旛人高声念佛觉之将旛与彼彼即经行其递旛者就坐彼位接旛者行念遣睡如是展转警䇿至香余一寸时鱼引先归本位旛亦归位从两边相对至架插旛巳问讯归位香完如前行旛要细看若见眼虽闭端坐头直口随众念此或系清昏或正当得意之际不必与旛不应与而与者罚若头垂昏沉者将旛与之昏沉人见递旛到瞋心不接旛者罚跪念香一枝接旛在手任性乱走者罚X持旛见人昏散当与不与者罚行香须次第走无得紊乱挨前挤后摆脑掉头者罚若避懒偷安躲入堂寮闲谈杂话者倍罚内外执事除公事外稍空即一例念佛若聚首闲谈者罚若借事出外闲游者查出重罚倘有公事不能到者须句首领等告假方去违者罚每一枝香完当值者两边斟茶次第吃茶不得茶脚泼地违者罚碎盃者赔偿吃茶巳方可起立若先起者罚抽大解限香一寸小解限香半寸同人出入不得戏笑交头接耳等违者罚香坐香过二寸两边悦众巡查有不到者移彼蒲团在佛前候其到时令合掌跪念香完开静起身拜佛回身礼住持自将蒲团归本位初学不能盘膝支柯亦可必须正身端坐念佛声音要历历分明不得太高高则不久不得太低低则昏沉但字字出于唇舌之间心念口称耳听乃至行住坐卧无不是一句阿弥陀佛如是始信有声声摄念念念摄声的功夫久久自然打成一片堂中适有病缘须信阿弥陀佛是无上医王若能努力不懈病魔即退如实不能支持要歇息者向主七等告假次总向大众告假撒去蒲团方出堂不得故托病缘虗费净业如有私出堂不告假者重罚众中或有去就乖角语言相争搅羣乱众者移单出堂众中有过悦众举举而不服者罚知而不举者同罚会中有老病者自应方便随顺不拘规例或随X喜念佛暂来即去者亦不在此例粥后三枝香用小食四枝香用午饭饭后四枝香用点六枝香用晚食夜间四枝香用点五枝香半即向上长跪称念刻许乃称观音势至海众各百声诵小净土文礼弥陀佛十二拜三菩萨各三拜三皈依礼祖毕饮茶少顷念观佛千声作梵跪念回向偈各归养息默念而睡余日例此尅定时候不宜错误第七夜圆满回向念西方文跪念佛菩萨各一炷香礼佛四十八拜三菩萨各三拜三皈依毕礼祖上方丈顶礼住持三拜候开示毕礼谢巳各回本处每七完放香半日或坐或卧俱默念佛切忌闲谈杂话二七三七皆例此凡规中言罚俱是罚跪香念佛所谓因地而倒还因地而起也但宜一倒即起不可旋起旋倒自误不浅年月日住持重录证义曰净业堂规与佛七规约虽分两段警䇿大概实无别异佛七则加行也思齐大师曰念佛无难事所难在一心一心亦无难难在断爱根当观此身体臭秽难具论内外及中间无一清净物巳身既加此他身亦复然深生厌恶心慎勿生贪着当观极乐国纯是莲花生不假父母胎寿命原无量一念念佛时莲花即化生若能无间断决定生安养又云南无阿弥陀何人不会念虽念不相应母子难相见行住及坐卧时将此心歛念念自相X续念来成一片如此念弥陀弥陀自然现西方决定生终身无退转附佛七回向疏伏以绀目澄清剎尘覩青莲之瑞玉毫宛转人天悬满月之辉广开六八愿门无一机而不接摄化恒沙品类即十念而往生妙应无方慈缘普覆爰有佛七告圆文疏对佛披宣仰望慈悲俯垂证鉴今据大清国省府县寺秉释迦如来遗教奉行主脩净业法事沙门据本府县坊居住奉佛脩斋供圣启建佛七住持比丘在会比丘优婆塞清信士若在尼菴改比丘尼优婆夷清信女暨在会人等是日稽首拈香一心皈命两土圣主弥陀释迦观音势至诸大圣贤金莲座下恭通情旨葢因众等身命不同心念是一切思托生末法流欲浪以忘归去圣时遥触慈光而莫覩爰依丛林启建佛七期七日之要功愿一心而不乱由是择于某月日起某日告竣延请四众云集本寺持念阿弥陀佛万德洪名七昼夜伏愿经声彻处净除根尘佛号宣时顿增福慧若僧若俗咸结九品之因或女或男同期三辈之果如斯愿求伏惟摄受右疏恭请三宝证明佛七回向文疏年月日住持具疏证义曰按重订西方公据云干隆五十三年五月朔苏州陆近堂降坛示诸子曰有一件最切己事人人不能逃人人都忘却者汝知之平现前尔等X四大轻安精神强徤曾不思一旦卧病于牀魂魄离散东西不辨南北不分前路茫茫毫无把握随业轮转受苦无穷唯有平生䖍脩净业者到时自见如来接引生莲花中受诸快乐寿命无量诸子有志斯道者当讲信行愿三端耳信者信西方之有净土犹此城之有阊胥娑婆在东犹此城之有娄葑娑婆既实实是有净土岂不实实是有同在圆明觉海之中举念可到亦犹同处一城之内举足可到也既信得净土决定可到又须信念佛法门如穿衣喫饭一般穿衣免冻喫饭免饥念佛免生死今日信明日不信未为真信终身信一念忽然不信未为真信从今日去直至命终一信到底更无纤毫疑惑方为真信既信有西方矣又信有念佛法门矣空言赞叹何益生死故凡发信心者即当如教奉行今日信今日即行明日信明日即行乃至愿之一字尤为要紧世间信佛念佛者固不乏人然或求现生富贵或求来世福寿得好人身不至堕落此为背佛意旨佛教你出生死你偏要入生死佛教你生极乐你偏要住娑婆一生信念付东流譬如种田者下了稗子而望其生苗也有是理乎故发真信者当行真行行真行者当发真愿尽此一生决定不生天上人间决定要生西方净土如此念佛方为随顺佛语不至唐丧光阴诸子勉之X分卫按佛世众僧日以分卫乞食东土未能遵此制故丛林或有田园为资或借收供以给每冬季夏季或逢荒年住持率众托钵一次时至知客维那监院同上方丈定日巳或早或晚二板后住持命侍者请收供知客用茶商议化斋点客堂预日挂牌本月日起普请大众师闻钟声搭衣齐诣大殿候出寺托钵日处护钵投帖知客担运净人每日早饭二板后鸣大钟三下众集大殿烧香传炉知客请住持拈香维那举香赞住持礼佛并礼韦天巳悦众鸣引磬大众齐礼佛三拜毕班首持钖杖前行众依次而走侍者捧钵在住持前住持居未而拄杖又在住持后收供与知客两岸募乞众僧一线缓行威仪庠序站则齐站行则齐行不得参差若须抽解当先收衣付于同参择幽僻处抽解巳洗净盥掌即追前搭衣入众若遇施主施茶点或施午斋临坐受食更须威仪次序使彼观者生恭敬心发喜舍愿乃至回寺仍到大殿如常站班维那鸣磬大众齐唱香赞住持拈香礼佛礼韦天大众齐礼佛三拜回堂是晚大众腐饭直至圆满日例此可知担运挑米回监院与米头点石记数入仓呈单白住持并悬牌告大众此系众僧慧命路中执事当鉴察不致有弊以错因果或常住足食即止证义曰分卫者西域每寺僧多不能一家共食须X随施主可以多少而分散乞食故名分卫也乞食之义见两序章收供条证义说葢能仁出世诫诸释子不蓄余物预杜贪心恐妨道业唯存一钵随身三衣着体每逢食时统诸弟子人间乞食不择净秽贵贱平等行化此先佛托钵之遗风也焦山性海云比丘之戒以四弃四依为本四弃所当戒四依所当守所谓四依者一曰常行乞食二曰着粪扫衣三曰兰若树下坐四曰病以腐烂药治非乞食则皆系邪命自活厥后涅槃经中四僧以上其住开受入不净物则僧中净食可以免于乞食伽蓝共住可以免于树下施主施衣可以免于粪扫长施药物可以免于腐烂则四依俱开云栖莲池云佛世分卫乞食正家风也东土丛林不能复行非敢废坠亦时势使然也夫城市嚣尘男女生聚空山寂寞衲子清脩分之则得合之则溷加以众中龙蛇混杂易生事故反累清名故古来尊宿每于寒岩绝壑中耕田锄地一食资身无别妄想即城市丛林亦各有专司募化不致大众逐日奔波荒其道业虽非佛制亦合佛心至于每年托钵一次亦存其模范而巳若乃行脚游僧正不妨单丁行乞仪润云丛林住持谨遵佛制常行持钵者今举其一以例余也康熙间南源信禅师住维扬西方寺领众三十载不登谒不庆弔不事世法惟道是任冬夏一衲寒暑一钵平等乞食率以为常X寿高古希之外犹未甞一日稍怠除语录外另有托钵偈一卷行世今录十首使后世学者知夫先佛之仪式犹在云金仙所制唯持钵我效匡徒不二机道本无传谁解继月穿潭底浪花肥薙草披缁不惮劳效颦乞士慕孤高如今老病頺初志九鼎单丝望尔曹天然乞食岂清贫带水拖泥不染尘钵里莲花非本草眼中瞳子是何人不惭薄福少材能一钵终年不外尘朽质随缘兼守分了无劫外有长春长街一钵外亲疎动静徐徐扣有无贫富随缘皆种福功圆果满只须臾终年莫谓频持钵粒米能消累劫狂閙市无交尘自静闲中潇洒念人忙乞食人间岂惮劳愩高我慢逐时消事繁理静惟持钵百倍家风愿力饶閙市初晴滑似油专心乞化巳亡愁流通佛制无余事破恶降魔信自由乞食宏宗成大智门庭箇事赖坚心非凭行力传三界谁信纲宗祖道深智慧何曾别处来传家一钵绝疑猜所知烦恼都消尽是我同参定不乖问托钵不碍参禅乎答正赖参禅以表托钵仪式岂有碍耶昔世尊一日敕阿难食时将至汝当入城持钵阿难应诺世尊云汝既持钵当依过去七佛仪式阿难遂问如何是过去七佛仪式佛唤阿难阿难应诺世尊云持钵去据此佛以禅机为托钵仪式明矣今之有志于道者当托钵时果能遵守力行仪同佛X世何碍参禅也拾遗凡僧众拾得遗物即白监院付库收贮挂拾遗二字牌以便失物人知之若拾遗不送入库房者重罚出院凡失物者贴票票上写如见拾遗牌赴库审明付还若冒认者重罚出院证义曰拾遗者偶有拾遗弃之物归库挂牌乃一时暂挂非长悬耳迩来丛林于斋堂两边后柱长贴拾遗二字大非应改贴余序二字为正葢佛制盗戒一草一物不与不取若拾遗私藏非与而取亦犯盗戒以长贪毒违佛制也儒道君子尚不取无义之财物况僧藏拾遗而长贪乎是故归库挂牌令彼知也云栖崇行录云隋僧富上甞依益州净德寺止宿曰住路边读经人以解脱名传之时陵州剌史赵仲舒闻之故往试骑马过之佯落贯钱僧读经自若如未曾覩去远舒令人取钱僧亦不顾少顷舒回问僧曰贯钱在地见人持去何不止之僧曰非贫道物何为妄认舒下马作礼叹服而去省行堂规设此堂以处病者因众生贪着至死不觉佛教移处令知无常将至使兴心念勐省过而急脩行也处斯堂者当思人命无常促于唿吸徤人尚尔何况病乎又当观此身四大不调百骸欲散饮食渐减医药少X灵便利床敷呻吟枕席譬之鱼游釜内倐忽焦糜灯在风前剎那熄灭故知此身不久必赴死门前路茫茫毕竟何往若巳事巳办原不着忙其或未然早求净土决志往生放下万缘一心念佛别有条例开列于左堂中长单安轻病独单安重病若紊乱者罚病人放下帐幔避风遮丑如违者乃无耻人又受寒难医下帐立看病人重病进堂者佛前先备香烛监院书记后堂维那等送入读病人嘱讫即写板帐不照式写随自增减者罚病人不欲写者不安单若轻病不板帐但佛前香烛监院送入病堂堂主须壮健诚慈者为之作簿记月日进堂后记月日愈出堂或身故若失记者罚堂中宜随时洒扫洁净病人衣裳宜随时洗哂药饵宜留心煎制不可疎忽怠惰堂中病人只一二即香灯师带看如多客堂即普请发心看病者若三请无人照执逐寮轮看三日一换或病人愿出钱请人者听僧众有明医理者立为执事未明而妄用药者罚害人者出院贪利者出院病人所需汤药饮食库头饭头典座汤药执吝不与者罚若不当与而不与者对众辩明若私意厚薄不公者罚重病入堂便应付託后事放下万缘一心念佛又看重病须二三人轮时昼夜不离凡出坡等亦免若将临终即白客堂知客即派数人念佛送终并依藏中无常经临终方诀办遵佛制亡僧换X净服入棺时茶毗时入墖时俱撒毗卢呪沙在内不得忘忽此沙当预请高僧持呪多多为妙极少一千八十遍呪曰唵㫊暮伽废噜者娜摩诃畆捺啰么抳钵头么入缚攞波啰野哆耶吽按经文以呪沙撒尸上亡者获益不可思议轻病人宜静住念佛若不知保重在外闲游多事者出堂病堂堂主及看病人莫嫌憎秽恶莫违逆其意以致增病莫久离床榻令有求不应莫贪狡居心或哄骗财物故故与作难即病人烦琐亦勿起瞋厌唯一心作福莫贪病人酬谢须知八福田中看病第一须踊跃尽执凡病重每有臭恶之气须用艾叶苍朮松栢叶等用文火微微烟薰不致延害余人云水僧及他处舆疾至者客堂审其来历明白方纳即写板帐另作簿记之亡僧佛事始自重病板账终于祖堂登位俱见前住持章略为增减斟酌用之年月日住持重录证义曰昔超然居士赵令矜撰南岳法轮寺省行堂记云甞谓诸苦之中病苦为深作福之中看病为最是故古人以有病为善知识晓人以看病为福田今丛林中凡有病使归省行堂不唯修省改行以退病亦欲人于夜静孤灯之际究索大事岂徒然哉既命堂主以司药饵又诚常住以足供须此先佛之规制近世不然病者不自省咎或加烦恼堂主则名存实废或反厌嫌常住则急于日用X殊不存抚轻病由是变重重病至死不亦悲哉故常住执事等当知看病为福田而慈悲方便拔苦回生病者则当明因果省躬念罪悔心动处即是生机心既清宁病将自巳更于头痛额热之时声冤呌苦之际密密究思是谁受病人既不见病从何来人病双忘复是何物直饶见得分明正好为他将息又规约中亡僧撒毗卢呪沙者经云以是真言加持土沙撒其身上及以塔基彼所亡者若在恶趣应时即得光明及身除诸罪报令所苦身生极乐国云云附看病人四分律佛言自今以去应看病人应作瞻病人若欲供养我者应先供养病人及至路值五众出家人病佛制七众皆令往看若舍而不看皆结有罪诚以四大难调宿业难消舍俗出家孤游独宿贫病交加无人侍卫若不互看命将安寄又僧祇律云若道逢出家五众病人即应覔车乘䭾载如法供养乃至死时亦应阇维殡埋不得弃舍凡瞻病之人恒与善语勿传恶言以临终时多有恶业相现不能立志排除是故瞻病之人特须方便善巧诱言令其念佛或不能作声伹令心念并令念念相续剎那不驻乘此福力作往生净土之因故智度论云从生作善临终恶念便生恶道从生作恶临终善念而生天上更将经像至病人所题其经名像名语令开目覩X见俾其惺悟如是看病功德宏矣证义曰按藏中佛说生经第二十六疾病章云给孤独园有一病比邱独自一身无衣食医药不能起居污露自出身卧其上四向顾视无来救济者时阿难见之往白佛佛即亲往病比丘所而问之曰今得疾病有瞻视医药牀卧具乎病比丘白佛言孤独无人无衣食医药去家甚远佛言卿强健时颇瞻视讯问有疾者否答曰不也佛言卿强健时不瞻视人不讯问疾病谁当瞻视卿乎善恶有对罪福有报恩生往返义绝希疎佛扶起之欲以水洗时天帝欲洗浴之佛言卿在天上香洁之中安能救洗秽浊病人天帝答曰佛为十方一切之救功德具足尚瞻视病况我罪福未断而不兴福耶时佛手洗天帝水灌还复卧之饮其医药即时除愈为说经法即时得道世尊说偈曰人当瞻疾病讯问诸危厄善恶有报应如种果获实又禅林宝训云昔高菴住云居闻衲子病移省行堂咨嗟叹息如出诸巳朝夕问候以至躬自煎煑不尝不与食或遇天气稍寒拊其背曰衣不单乎或值时暑察其色曰莫太热乎不幸不救不问彼之有无常住尽礼津送执事或他辞高菴叱之曰昔百丈为老病者立常住尔不病不死耶云栖莲师云经称八种福田看病第一岂不以衲子无家孤单湖海伶仃疾苦真可悲怜作僧坊主而病不于我调X死不于我殡岂慈悲之道乎凡住持者宜自勉以勉人焉大众龟镜文结集清规大众为本其余八门皆从此生故于卷末总出其义夫两桂垂荫一花现瑞自尔丛林之设要之本为众僧是以开示众僧故有长老表仪众僧故有首座荷负众僧故有监院调和众僧故有维那供养众僧故有典座为众僧作务故有值岁为众僧出纳故有库头为众僧典翰墨故有书记为众僧守护圣教故有藏主为众僧迎待檀那故有知客为众僧请召故有侍者为众僧守护衣钵故有寮主为众僧供侍汤药故有堂主为众僧浣濯故有浴主水头为众僧御寒故有炭头炉头为众僧乞资故有化主为众僧执劳故有庄主园头磨头为众僧涤除故有净头为众僧给侍所有净人所以行道之缘十分备足资身之具百色现成万事无忧一心为道世间尊贵物外优闲清净无为众僧为最回念多人之力宁不知恩报恩晨参暮请不舍寸阴所以报长老也尊卑有序举止安详所以报首座也外遵法令内守规绳所以报监院也六和共聚水乳相参所以报维那也为成道业应受此食所以报典座也安处僧房护惜什物所以报值岁也常住之物一毫无犯所以报库头也手不把笔专意道业所以报书记也明窗净案古教照心所以报藏主也韬光晦迹不事追陪所以X报知客也居必有常请必先到所以报侍者也一瓶一钵处众如山所以报寮主也宁心病苦粥药随宜所以报堂主也轻徐静默不昧水因所以报浴主水头也缄言拱手退巳让人所以报炭头炉头也忖巳德行自惭应供所以报化主也计功多少量彼来处所以报庄主园头磨头也酌水运筹所以报净头也自爱惜福宽而易从简而易事所以报净人也是以丛林之下道业惟新上上之机一生取办中流之士长养圣胎至如未悟心源时中亦不虗弃是真僧宝为世福田近为末世津梁毕证二严极果若或丛林不治法轮不转非长老所以为众也三业不调四仪不肃非首座所以率众也容众之量不宽爱众之心不厚非监院所以护众也修行者不安败羣者不摈非维那所以调众也六味不精三德不洁非典座所以奉众也寮舍不修什物不备非值岁所以安众也畜积常住减尅众僧非库头所以赡众也书札不工文字蔑裂非书记所以饰众也几案不严喧烦不息非藏主所以助众也憎贫爱富重俗轻僧非知客所以赞众也礼貌不恭尊卑失序非侍者所以通众也打叠不勤守护不谨非寮主所以居众也不闲供侍恼乱病人非堂主所以恤众也汤水不足寒煖失宜非浴主水头所以净众也预备不全众人动念非炉头炭头以煖众也临财不公宣力不尽非化主所以供众也地有遗利人无全功非庄主园头磨头所以X代众也併除失时诸缘不具非净头所以事众也禁之不止命之不行非净人所以顺众也如其众僧轻师慢法取性随缘非所以报长老也坐卧参差去就乖角非所以报首座也意轻王法不顾丛林非所以报监院也上下不和鬬诤坚固非所以报维那也贪婪美膳毁訾粗飡非所以报典座也居处受用不思后人非所以报值岁也多贪利养不恤常住非所以报库头也好弄笔墨驰骋文章非所以报书记也慢易经律看习外典非所以报藏主也追陪俗士交结贵人非所以报知客也遗忘召请重劳传命非所以报侍者也损坏什物慢藏诲盗非所以报寮主也多瞋少喜不顺病缘非所以报堂主也桶杓作声用水无节非所以报浴主水头也自贪温煖有妨众人非所以报炉头炭头也不念修行安然受供非所以报化主也饱食终日无所用心非所以报庄主园头磨头也涕吐墻壁狼借东司非所以报净头也声色暴厉使令无节非所以报净人也以上罗列要文未全凡圣之规但愿舍短从长共办出家之事所冀师子窟中尽成师子栴檀林下纯是栴檀令斯后五百年再覩灵山一会当知法门兴衰系在僧徒僧是福田所应奉重僧重则法重僧轻则法轻内护既严外护斯谨设使粥饭主人一期旺化丛林执事偶尔当权常宜敬待同袍不得妄自尊大若也贡高我慢私事公酬万事无常岂能长保一朝归众何面相看因果X无差恐难回避夫僧为佛子应供无殊天上人间咸所恭敬世尊二千年遗荫葢覆儿孙白毫光中一分功德受用不尽但知奉众不可忧贫僧无凡圣通会十方既曰招提悉皆有分岂可妄生分别轻厌客僧旦过寮三朝权住尽礼供养僧堂前暂尔求斋等心供给俗客尚肯逢迎僧家岂不照管若具无量之心自有无穷之福僧门和合上下同心互有短长递相葢覆家中丑恶莫使外闻虽然于事无伤毕竟减人瞻仰譬如师子身中虫自食师子身中肉非天魔外道所能坏也若欲道风不坠佛日长明壮祖域之光辉补皇朝之圣化愿以斯文为龟镜焉证义曰明教嵩禅师尊僧篇云教必尊僧何谓也僧也者以佛为性以如来为家以法为身以慧为命以禅悦为食故不恃俗氏不营世家不修形骸不贪生不惧死不溽乎五味其防身有戒摄心有定辩明有慧语其戒也洁清三惑而毕身不污语其定也恬思虑正神明而终日不乱语其慧也崇德辨惑而必然以此修之谓因以此成之谓果其于物也有慈有悲有大誓有大惠慈也者常欲安万物悲也者常欲竭众苦誓也者誓与天下见真谛惠也者惠羣生以正法神而通之天地不能掩密而行之鬼神不能测其演法也辩说不滞其护法也奋不顾身能忍人之不可忍能行人之不能X行其正命也丐食而食而不为耻其寡欲也衲衣缀钵而不为贫其无争也可辱而不可轻其无怨也可动而不可损以实相待物以至慈修巳故于天下也普敬其语无妄故为信也至其法无我故为让也诚有威可警有仪可则天人望而俨然能福于世能导于俗其忘形也委禽兽而不悋其读诵也冐寒暑而不废以法而出也游人间遍聚落视名若谷响视利若游尘视物色若阳焰平瓦合舆儓而不为卑以道而处也虽深山穷谷草衣木食晏然自得不可以利诱不可以势屈谢天子诸侯而不为高其独立也以道自胜虽形影相弔而不孤其羣居也以法为属会四海之人而不为混其所学也虽三藏十二部百家异道之书无不知也他方殊俗之言无不通也祖述其法则有文有章也行其中道则不空不有也其绝学也离念清净纯一真如不复有所分别也僧乎其为人至其为心普其为德备其为道大其为贤非世之所谓贤也其为圣非世之所谓圣也出世殊胜之贤圣也僧也如此可不尊乎呜唿大法下衰去圣逾远披缁虽众谋道者稀竞名利为巳能视佛法为儿戏遂使法门罕开教纲将颓实赖后昆克荷斯道汝曹虗心请法洁巳依师近期于立身扬名远冀于革凡成圣再兴像法舍僧而谁故须修身践言慎终如始勤尔学问谨尔行藏避恶事良奉师尽X礼有善无自矜起过务速改守仁义而确乎不拔处贫贱则乐以忘忧见贤思齐当仁不让名利不足动于怀死生不足忧其虑智足以照惑慈足以摄人穷则独善其身达则兼善天下便真风息而再振慧炬灭而复明可谓大丈夫也可谓如来使矣岂可身栖僧宝迹混常徒始则慕彼上贤终则沦于下愚如斯之辈诚可悲哉读斯龟镜深当自思佛法兴衰在僧行履所谓僧重则法重僧轻则法轻欲出世报佛恩者勉之付法付法原名付衣从上祖祖相传借衣表信至东土六祖以此为争端止而不付近来付法亦谓付衣者持仍其名耳法即是心心不可见岂有仪轨可彰果其师资道合以心契心则付法巳毕至于授柬分座其末务也故兹不录惟略叙禅宗源流俾后人知法源之有据并以示鼓舞之意云按禅宗源流始于释尊在灵山会上拈花摩诃迦叶破颜微笑世尊云我今所有无上正法涅槃妙心实相无相微妙法门付嘱于汝汝当善自护持毋令断绝偈云法本法无法无法法亦法今付无法时法法何曾法遂为禅宗初祖祖祖相传今当具述初祖摩诃迦叶传阿难难传商那和修修传优波毱多多传提多迦多迦传弥遮迦遮迦传婆须密密传佛陀难提提传伏䭾密多多传脇尊者者传富那夜奢奢传马鸣鸣传迦毗摩罗罗X传龙树树传迦那提婆婆传罗睺罗多多传僧伽难提提传伽耶舍多舍多传鸠摩罗多罗多传阇夜多夜多传婆修盘头头传摩拏罗罗传鹤勒那那传师子子传婆舍斯多斯多传不如密多密多传般若多罗罗传第二十八代祖菩提达磨始至东土为第一祖祖传慧可神光光传僧璨鑑智智传道信大医医传宏忍大满满传惠能大鑑鑑传二支一支为大慧怀让一支为行思证义曰付法源流出付法藏经达摩多罗禅经等下续诸支出诸禅书南岳接临济青原接洞山禅宗行世此二最盛五家宗派一书集法派偈巳挂一漏万更宜再集续不可茫忽葢付法之传虽以心印心若无法派偈支次紊乱传持无准致使法门失绪行第颠错五家宗派一书须各备焉遡流寻源须各究焉具详正名录所辩按润州金山江天寺志学通语录第九卷遡流寻源图说云祖道戒定宗方广证圆通行超明实际了达悟真空此乃碧峰金禅师下祖定禅师入闽住雪峯寺从碧峯下第四十七祖字起另立一支计二十字并非临济本宗演出及至幻有传祖下杰出天童悟磬山脩二支方用起圆字以延今日目下空字将完众心不一或用龙山祖派或另立一支或原偈从祖字再起或于空字下赘续然而终非至当吾宗诸大宗匠互兴衍唱当思木本水源务求其X实自有正宗正派则源远流长不致祖牒混誵得归正派此乃五家宗派一书可考西湖经房巳久流通非余臆见是名遡流寻源也谨录临济正宗第二十四世海舟永慈禅师演出济宗法派颂曰普永智广宏胜德净慧圆明正法兴性海澄清显密印大乘妙道悟心灯佛恩浩满流芳远祖行超宗续嗣深戒定弥坚通义理规成谨守镇常新翼善昌荣因达本祯祥隆盛复传增功勋寂照融真际宝镜高悬体用亲饶益灵文舒景秀信持元记济时珍了然无继空诸幻觉树开敷果自馨南岳支让传马祖道一一传大智怀海海传正觉断际希运运传慧照义玄为临济宗第一世济传广济存奖奖传慧颙颙传延沼沼传省念念传无德善昭昭传慈明楚圆圆传方会会传守端端传法演演传圆悟佛果克勤勤传绍隆隆传应菴昙华华传密菴咸杰杰传祖先密印印传无准师范佛鑑鑑传祖钦慧朗朗传高峯原妙妙传中峯明本本传千巖元长长传高峯时蔚蔚传宝藏普持持传虗白慧旵旵传海舟永慈慈传宝峯明瑄瑄传天奇本瑞瑞传无闻明聪聪传月心德宝宝传幻有正傅传传密云圆悟及天隐圆修从圆悟克勤傍出一枝为大慧宗杲普觉觉传懒菴鼎需需传木菴安永永传晦翁悟明明传苦口良益益传筏渡普慈慈传一言道显显传小菴行密密传二仰圆钦钦传X无念智有有传荆山怀宝宝传铁牛德远远传月明联池池传吹万广真真传铁壁慧机机传三山灯来从无准师范傍出一枝为断桥妙伦伦传方山宝坚坚传无见先覩覩传白云智度度传古拙俊俊传无际明悟悟传月溪澂澂传夷峯宁宁传宝方进进传野翁晓晓传无趣如空空传无幻古湛性冲冲传南明慧广广传普明妙用用传云峯钩以上南岳支青原支思传石头希迁迁传药山唯俨俨传云巖昙晟晟传洞山良价为洞山宗第一世价传云居道膺膺传同安丕丕传同安志志传梁山缘观观传太阳警玄玄传义青青传芙蓉道楷楷传慧定自觉觉传大觉普照希辩辩传大明宝宝传王山体体传雪巖满满传万松琇琇传雪庭福裕裕传灵隐文泰泰传还源福遇遇传淳拙文才才传松庭子严严传凝然了改改传俱空契斌斌传无方可从从传虗白月舟文载载传宗镜大章宗书书传大千幻休常润及廪山常忠以上青原支证义曰按五灯会元续灯存藁止源略集等书济洞二支傍出诸家不可胜记兹者但录正宗一派X以明源委至南岳下正宗外复录大慧杲及断桥伦二支者以其人为举世所推重故又从大鑑下四世出沩山祐祐传仰山寂是为沩仰宗又从大鑑下七世出云门偃是为云门宗又从大鑑下九世出法眼文益是为法眼宗然此此三宗俱巳无传故不出其源委附天台教观一宗天台一宗盛宏法华按智者观心论云归命龙树师验知智者遥禀龙树为初祖近禀北齐慧文为二祖矣文传南岳慧思为三祖思传智顗德安智者为四祖顗传章安灌顶非凡为五祖凡传法华智威为六祖威传天宫慧威为七祖威传左溪玄朗慧明为八祖朗传荆溪湛然为九祖然传国清道邃兴道为十祖道传国清广修至行为十一祖行传国清物外正定为十二祖定传国清元琇妙说为十三祖说传清竦高论为十四祖论传螺溪义寂常照为十五祖照传明州宝云义通惟远为十六祖远传四明知礼约言法智为十七祖智传南屏梵臻为十八祖臻传从谏慈辩为十九祖辩传车溪择卿为二十祖卿传竹菴宜翁可观为二十一祖观传北峯元实宗印为二十二祖印传佛光法照为二十三祖照传子庭师训为二十四祖训传东溟慧日为二十五祖日传普智无碍为二十六祖碍传南天竺林慧为二十七祖慧传东X禅月亭德为二十八祖德传妙峯真觉百松尊者为二十九祖中兴教观立真传正受灵岳心宗一乘顿观印定古今念起寂然修性朗照如是智德体本玄妙因缘生法理事即空等名为有中道圆融清净普遍感通应常果慧大用实相永芳大教演绎祖道德宏立定旨要能所泯同功成谛显了达则平万象海现孰分二三初门悟入化法遂行巳他益利究极明彰源深流远长整纪纲百千之世恒作舟航百松传天台幽溪无尽传灯为三十世祖灯传晓峯灵峯蕅益智旭素华为三十一世祖智净真如行全性起妙修滙本分河息归源觉海周守信培因裕宏愿振先猷扶律谈常旨法道永千秋旭传苍辉净晟晟传警修真铭铭传履源如洪洪传素莲行珠珠传慧觉全成成传宏海性辅证义曰台宗源流一书与指源集诸祖均有小传唯第二十八祖源流中为禅传明翁指源中为月亭德公按东禅明翁没于万历初年百松生于嘉靖丁酉二十二岁往东禅听法华虽同在一时而东禅讲主乃月亭法师非明翁也故指源集以百松出于月亭德公之门唯源流直接明翁为二十九世尚须阙疑再考嘉与漏泽寺出台宗世系一书直以妙峯百松为十八祖上接四明则以嗣兴X台宗为遥接矣总之世代遥远儿孙失于纪载以致系派无从稽考此不独台宗为然今台宗法派均各盛传复有指源集世系源流诸书可考为其嗣法者当随时随地留意记录以绵延于无尽矣至于百松法派偈用以定名表行偈用以立号故法派之真传等即表行之大教等法表两并无先后也附贤首教观一宗贤首一宗盛宏华严自文殊结集乃至龙树亲往龙宫遍读华严我东土贤家五祖遥相承接则应如台宗遥禀龙树为初祖杜顺帝心作华严法界观为二祖顺传云华智俨至相制华严搜玄义钞为三祖相传法藏贤首国一制晋译华严探玄记一乘教义分齐章等着述百余卷大宏其教观名贤首宗为四祖藏传澄观大休清凉国师宗唐译华严制疏钞为五祖清凉传圭峯宗密着华严行愿品钞为六祖密传玄珪真奥彻微为七祖微传海印月朗炳然为八祖然传守灯德现为九祖长水子璇遥承为十祖净源寂海潜叟为十一祖希冲神鉴乘照为十二祖妙观道鸣湛仁为十三祖师会归元玉峯为十四祖了心深道慧珠为十五祖道悟本觉观慧为十六祖清介一如洁菴为十七祖慧琼良璧珍林为十八祖妙萃超伦真翠为十九祖际遇春谷力申为二十祖大同一云为二十一祖明山贤仙古峯为二十二祖X栖巖慧进行成止翁为二十三祖广通达菴为二十四祖鲁菴普泰野菴为二十五祖真圆大方遍融为二十六祖云栖莲池殊宏佛慧为二十七祖土桥绍觉广承明理为二十八祖莲居新伊大真为二十九祖宝轮德水明源为三十祖证义曰束土讲宗最显者三宗所谓天台贤首慈恩是也今慈恩一宗仅留所宏唯识之法而无其人其支派繁衍无尽唯台贤二宗耳而南方台宗尤盛然名位显达多出北方贤宗是亦运数之使然欤附南山律宗南山律宗盛宏毗尼毗尼此云灭能灭身口之恶故亦律法也律唯佛制而结集分合不一其人初大迦叶等五百圣众于毕钵罗窟内命优波离结集名上座部次婆尸迦等一千凡圣窟外结集名大众部此二通称摩诃僧祇律也自迦叶阿难末田地商那和修优波毱多五代体权通道故不分教后优波毱多有五弟子各执一见遂分律藏为五部焉昙无德部即四分律萨婆多部即十诵律迦叶遗部即解脱律弥沙塞部即五分律婆蹉富罗部律本未来此土妙乐云分一律藏以为五部如㭊金杖不失金用也按如来十大弟子优波离持律第一今我东土持律一宗应以优波离尊者为初祖辗转相传X至昙摩迦罗于魏嘉平二年到东土翻译四分律是为东土传律之始祖北台法聪聪传云中道覆覆传大觉惠光光传高斋道云晖愿愿传河北道洪洪传宏福智首首传终南山西明寺道宣实相澄照照传崇圣文纲为九祖纲传崇福满意为十祖意传大亮道省为十一祖省传昙一为十二祖一传辩秀为十二祖秀传章信道澄为十四祖澄传澄楚为十五祖楚传允堪真悟为十六祖悟传元照湛然为十七祖然传实相圆明光教为十八祖教传道孚如幻为十九祖幻传如馨古心慧云为二十祖云传寂光三昧为二十一祖如寂读德真常实福性圆明定慧昌海印发光融戒月优昙现瑞续天香支岐万派律源远果结千华宗本长法绍南山宏正脉灯传心地永联芳昧传读体见月为二十二祖月传德基定菴为二十三祖菴传真义松隐为二十四祖隐传常松闵缘为二十五祖缘传实𤤯珍辉为二十六祖辉传福聚文海为二十七祖海传性言理筠证义曰剃度者大众之始事也付法者大众之终X事也非剃度无由而入僧伦既为僧矣乃徒以二时粥饭随例功课唐丧光阴而不为生死大事直取向上一着以期授记传心可乎故兹特殿以付法一事而历叙禅宗传人以示先型所以提醒当人者至矣乃若教为明心之助律为定慧之基亦附列焉合之而宗教律全大众之事斯备百丈丛林清规证义记卷第七之下百丈清规证义记X卍XXX百丈丛林清规证义记卷第八唐洪州百丈山沙门怀海集编清古杭真寂寺苾蒭仪润证义清越城戒珠寺住持妙永校阅节腊章第八述曰僧不序齿而序腊以别俗也西域三时以一时为安居出入有禁止凡禅诵行坐依受戒先后为次而制以九旬䇿进于道以三旬营资身之具使内外均养身心俱安尅期进脩不舍寸阴护惜生命行兼慈忍旨哉圣训万世永遵而五竺地广暑寒霖潦气候之弗齐故结制有以四月五月十二月然皆始以十日因地随时惟适之安或曰坐夏X或曰坐腊戒腊之义始此今丛林结夏以四月望解夏以七月望此三月为安居又结冬以十月望解冬以正月望以此三月专务禅那成规久立化在随宜千余年来周旋规矩耸观龙象之筵主宾唱酧迭闻狮子之吼猗欤盛哉安居按律所制安居事详今从权便四月十六日结夏客堂预日挂牌安居十五日知客知会维那及各堂将各人名号戒腊开齐以便登册再派悦众收筹行筹迎请各人认定庶临时无有紊乱其外单沙弥净人亦传挂号巳知客令法堂香灯师舖蒲团量人数多少舖毕正中上首方桌一张供释迦佛小像一躯无像即供牌位再于右边前廊下傍官桌一张供韦䭾住持之座在佛桌左傍又堂中央置小桌一张可放筹盘空盘外有大筹三枝待行佛韦䭾住持三处如法备巳小食止静后知客鸣大钟三下众各搭七衣持具集法堂悦众二人请住持到佛前拈香三拜转身至韦天拈香三问讯巳归位班首上香巳鸣引磬大众礼佛三拜转身向韦天三问讯再向上顶礼住持三拜各照位坐住持开示乃至云今差悦众某师行筹悦众某师收筹我今集僧后次第作法悦众起立礼佛三拜问讯各拏筹盘至佛前左右对立维那将筹盘放空盘上礼佛三拜问讯长X跪取一大筹双手横捧高声白云大清几年夏三月安居会上中天教主本师释迦牟尼佛受第一筹说巳放香炉上起立一拜收者以空盘放彼筹盘上礼佛三拜问讯长跪双手收筹置空盘上再礼佛一拜然后持盘各行分左右从住持上座起次第而行受者应蹲身取筹放于空盘内如是依次行巳再至韦天前对而立定维那仍将筹盘放收盘上三问讯双手捧一大筹高声白云大清几年夏三月安居会上护法韦䭾尊天受最后筹说巳放在桌上再一问讯收筹者以盘放行筹盘上向韦天三问讯巳双手取筹放盘内再一问讯收筹人齐至韦天前共算人数若干又说欲报数亦查明巳末后先行至佛前上下两班站定巳维那高声白云大清年夏三月安居会上座中比邱百几十人沙弥若干人报巳盘放桌上维那又云为僧行舍罗竟善尔住持云同居大众巳知此处今夏有若干人安居以后诵戒期中不必行筹各人收摄身心九旬之中努力为道受筹巳竟念偈回向悦众鸣引磬众念回向偈巳各人起座住持礼佛问讯韦天巳归方丈大众礼佛问讯韦天巳齐上方丈顶礼和尚若免即止各回本处知客令香灯送佛韦天至本处巳住持上堂及众诵戒如黑白常仪次日十六早粥止静后鸣大钟三下众集大殿烧香传炉住持拈香维那举赞毕拈香展具礼佛三拜长跪合掌唱云释迦如来结夏安居维那合掌作白云禁足安居乃如来之仪轨识心达本是释子之行门道在人行功由日进兹者四月十六日屇当我佛结夏安居之辰云集众僧登临宝殿讽演秘章结起期制自今以后发十愿起三心开明智性报四恩拔七趣消灭障缘受持佛号存想圣容不得冒热游行伤害生命禀七支之戒皎如冰霜持三律之仪净无瑕秽定水澄清慧月朗照内契真源外敷梵行长般若之灵苗成菩提之妙果由此法门隆盛海众安和天龙拥护人物钦崇大德一心念我比丘今依寺僧伽蓝大界内夏三月结制安居众生无边誓愿度烦恼无尽誓愿断法门无量誓愿学佛道无上誓愿成唵钵啰末怜陀𩕳娑婆诃安居期结道体先成殷勤发愿勐脩行教论作规绳戒律圆明顿证法王身欢喜地结夏功德殊胜行证义曰结夏安居自佛制巳来不拘宗教未有不遵者迩来宗门置之度外亦可慨矣即如列祖提纲一书载禅宗结夏法语有九十则彰彰可考今略举数则以见大意白云端云安居之首禁足为名禁足之意意在进道而护生真净文云十方聚会三月一结息狂妄心除苦恼热获胜清凉证大X寂灭到波罗岸出生死辙以此圣制故不虗设又云兹日夏首众僧结制之辰泐潭山比丘克文与清净大众踞菩萨乘脩寂灭行以大圆觉为我伽蓝身心安居平等本际涅槃自性无系属故今我敬请不依声闻当与十方如来及大菩萨三月安居为脩菩萨无上妙觉大因缘故离诸垢染清净梵行若能如是所谓如莲华不着水心清净超于彼五祖演云此夏居白云禅人偶聚会三月九旬中尊卑相倚赖粥饭与茶汤精粗随分耐逐意习经书任运行三昧彼此出家儿放教肚皮大石屋珙云今朝四月十五日行脚师僧念头息草鞋干晒待秋风金钖罢游留靠壁鸬鹚偏爱守空池凤凰岂肯栖荆棘平生肝胆向人倾相识犹如不相识噫如是说法岂非禅宗轨范何今之不然也夏中念佛结夏巳欲安禅者仍照常例坐禅若不坐禅即便以念佛为常课期内每日早课如常粥后上殿念楞严经中势至圆通章一遍大悲十小呪心经一遍佛号五百声回向作梵唱一者礼敬诸佛十句愿偈三归依各回小食止静后念十六观经中杂想观章一遍往生呪三遍佛号五百声礼弥陀佛十二拜三菩萨各一拜三归依各回午饭后念大忏悔文佛号五百声三归依回堂晚课弥陀经放蒙山仍照常黄昏止静后念十六观经上品上生章一遍往生X呪三遍佛号千声拜弥陀十二拜三菩萨各三拜三归依毕凡夏中严禁杂话并出入等事犯遮逆者不共住破重戒者依律治凡禅堂堂师喜学徤椎法器并在寺习学经律者听凡犍椎法器依次轮击凡经律论宜互学习凡不随众者依规罚众欲听经维那白住持请讲楞严经余经亦得证义曰结夏安居乃佛法住世根本梵网经言冬夏坐禅所以清规以安居解夏结冬解冬为四大节也迩来禅宗只结冬而不结夏殊违佛制夫脩行之要无过禅净两途今既以结冬坐禅即可以结夏讲经学律等皆夏中所有事而以念佛为首务也夏中讲经将讲某经预日大众先具礼仪面请住持搭衣持具礼请开讲初开讲日早粥后法堂香灯舖设讲经法座小食后鸣大钟十下收钟二下听经者搭衣持具法堂两边站住持命侍者三人一传牌一传经一传炉到法堂行十方圆礼巳随即鸣大钟鼓听经者持具上方丈请法师陞座引磬先行众随后监院执香居末到方丈众两边照位对立侍者与维那请法师出登座巳监院出位上香展大具三拜次大众向上展四折具三拜巳仍引磬前行众随后监院执香在大众后法师又在后侍者随从到法堂X维那候法师至中立定打磬一下钟鼓齐歇随举偈云南无云来集菩萨摩诃萨法师登座拈香三瓣维那唿众顶礼三拜巳众各归位坐入定少顷维那鸣磬三下按磬唱云南无本师释迦牟尼佛次举开经偈众作梵唱巳各将经揭开然后开讲乃至讲竟法师云众唱回向偈云偈毕遂鸣钟鼓法师下座礼座上佛三拜大众齐送法师回方丈登座大众作礼三拜若免送即止各回本处期内自是以后礼仪小异不鸣钟鼓亦不监院迎请听经者亦不上方丈唯站法堂俟候时至鸣大钟三下众集用悦众二人当值二人讲小座一人持具至方丈迎请法师师登座巳当值一人拈香迎请五人拜余皆合掌立又夏中盛暑免衣或大众一拜巳即就坐听讲建首日与圆满日上供仪如常唯当各用一疏疏语应切合所讲经义故不备证义曰律中谓五夏巳前专精戒律五夏巳后方乃听教参禅故我释尊广说经律旨归拈花至于法流东土亦先经律而继禅宗可见经律与禅宗并重住世模范所以冬参夏学相须而不相违也X今之禅宗于经律二者漠不留意误矣至听经学律须明五要第一要信诸佛境界吾人各具本无差刖不生退怯第二要会归自已不可说食数宝第三要虗心乐善稍有长者皆师友之所谓择其善者而从之无友不如已者第四要悲愍一切凡堪以此意相警者不惜苦口第五要恕人责已人不如法发哀愍心勿见其过若自生放逸长憍慢则断断不可每见世人欲学经律入讲肆者有种种障难汝今遇良缘反慕浮浅岂不惜哉又凡讲经者须会佛祖意莫只依文解义反障学者见地当知代佛宣扬人天瞩目不可忽也按正法念处经说凡人间讲经受戒修道证果及举行佛事从地神报空神如是展转上报三界诸天乃至诸佛禅宗秘要云随余法师讲维摩经有李录事者死后其鬼时依附人共人言论师问曰今讲此经感何人听答曰自人头巳上便是鬼神上及诸天重级充满然见诸天闻法师酒气皆回面而听余即悔过不复饮鬼又曰非唯此会独感诸天但有法事无不来降据此凡作法事𠃔宜诚敬讲堂规约夫禅之与教非有二也教为禅诠禅为教髓执文义而守诠禅亦为教离文义而契心教亦名禅即行仪以彰真如依模范而成妙道善财遍法界参求释尊示有学成觉为参学标榜作后昆楷模故知由信解X以行证因开示而悟入典至重矣非有条章莫由持守谨列于左幸各式遵讲经期内倘有破根本戒者饮酒放逸者诤人我是非者毁谤讲法及法师同学等者以上若犯一法即摈出院託故在外闲游及应经忏者出院不随众者罚出入衣冠不正者罚每日早粥后听经者到大殿搭衣诵本经一卷或礼忏一时以求消障增慧每日小食后请师讲经须齐到听讲讲大座经三回不到者出堂别经杂典槩不许看违者出堂预日先细阅大座所讲经文庶听讲时易于领会有不解处下座后请问如懈怠不看听讲时昏沉放逸者出堂听经须解义可期开悟只图消文而不解义决无悟期若并文亦不消随行逐队虗应故事者出堂讲小座先鸣钟三下内外俱到倘小座讲错含煳处不得戏咲轻慢有贡高不听者罚讲小座人上方丈告座乃至大众前总告座大众亦同站班当值一人亦上香小座人须回礼至讲完后仍如前告座每日轮次小座外抽签讲小座以验日进除真愚钝者以上条约各宜遵守有疾病者或尊客等随喜听者不拘常例年月日住持某甲重录附座主条约夫讲堂规约皆学人事窃谓座主亦有当守之则当悉之义良以讲经一事乃代佛宣扬之时人天拱听X之地理宜敬慎昔阿难结集法藏登座执笔感得相好如佛集经讲经其义一也是非远离诸过岂易为万一之称哉故约例九条以肃威仪以昭诚敬须具大慈悲诲人不倦说法平等无有高下不择冤亲不计供养当着清净衣内外俱净不得亵衣登座虽大暑亦必搭衣柔和忍辱并不得因坐久去衣澄心寂照观诸法空梵响远闻人天交集当体即假照空不空照假非假当体即中摄事归理才堪入妙理坐宜端正庄重不得斜身踞坐言咲粗野不得置正义不讲多说枝叶若发挥奥旨引喻的确虽世谛语言不相违背凡讲经固当提要钩元畅明其义然消文乃是入手功夫不可详义而略文令浅识茫然不解不得于所见不真之处穿凿附会或强经就我贻悞后人若遇此等处当直言不知不强其为知不得因引喻事蹟纵谈婬邪等趣以法为戏有尼女在会更宜慎不得惮烦偷安敷衍了事以上各条乃为明晓经义之法师防其过咎若自量经义不甚了了则此座岂易登人天罗列因果昭彰各宜慎之证义曰天神听经巳见前释又凡丛林中即闲谈偶语亦皆有鬼神来听察摭古云宋光孝安师住清泰寺不乐从务日惟晏坐俨然在定偶于定中见二僧倚栏而语初有天神拥卫倾听久之散去俄而恶鬼吐骂仍扫脚迹安乃出定询其故初论X佛法次及世谛末谈资养安师以二僧事自砺终身未甞言及世事寂后火化舌根不坏柔輭如红莲花叶云栖崇行录亦载此事噫倚栏而谈尚有神听况登讲经可不慎乎兰盆仪轨摘要七月十五日设兰盆供预日于山门贴匾云兰盆胜会即打扫大殿并内外丹墀及办供器庄严诸什物等一一齐备次日早课祈祷等事照元宵解冬例详后兹不赘早晨普请成兰盆坛丹墀上共设桌五行每行方桌一张条桌四张最上第一行中间方桌供一大钖钵盂饭左右四长桌并列菓品各十余盘第二行中间供盂兰盆一座以经彰名表法殊胜盆内旋叠甘美熟蔬菜二十四色不得菲浅两边条桌仍如上式供菓品等物第三行中间方桌供一大碗净水碗内浸鲜花几朵条桌仍如上式供菓品等物第四行中间方桌供一大瓶荷花条桌仍如上式供菓品等物第五行中间方桌供设香案将自恣僧物置条桌上条桌仍如上式安搁余物四边用木栅栏围庶食荤酒人不得混入南北两傍开小门可众僧施主出入各使二人守之禁闲闯此系清净供坛恭迎三宝天神降临之所各宜诚敬凡饮酒喫荤者莫入早粥二板后知客鸣大钟三下禅堂即三板止静开小静大众搭衣持具齐入坛巳二行者持引导旛二悦众鸣引磬首领执X事八人执小旛到方丈分班对面立定鸣引磬四下住持出室不拜即末后先行二引导旛在小旛前引磬在和尚前一侍者执手炉一侍者捧香碟随住持后引导旛入坛两角站定小旛分开住持至香案前拈香维那举赞众和净坛遶经目连启教世尊宣扬钵和罗饭利存亡脱苦往天堂妙乐无疆孝行永流芳南无香云葢菩萨摩诃萨南无大悲观世音菩萨菩萨柳头甘露水能令一滴遍十方腥羶秽垢尽蠲除加持坛场悉清净教有密言谨当持诵我等同孝志脩行净土因忏除三障罪报答二亲恩存者获福寿亡者得超昇同生安养国度尽众冤亲南无本师释迦牟尼佛南无文殊师利菩萨南无弥勒菩萨南无十方诸佛南无十方菩萨南无兰盆启教大目犍连尊者上兰盆供兰盆会启普度门开恭迎三宝降临来一一坐花台X唯愿慈哀受我妙香斋南无斋供养菩萨摩诃萨恭闻法身常寂本无去以无来妙智圆融实非空而非色灵明绝待觉海难量俯润迷蒙时彰影响今属如来欢喜僧众自恣当为七世父母施设百味兰盆仪遵充国孝效目连黍稷唯馨觉王斯格愿降慈光受我供养三身如来奉献兰盆上供三宝大雄出世同赴斋于舍卫城中正法流行共应供于匿王宫内既随机而现相亦普济于羣生今辰众等谨设兰盆志心顶礼专申奉献千华台上百宝光中三十二相之能仁八十种好之大觉尽十方遍法界过现未来无量佛宝唯愿不舍慈悲受斯供养南无莲座天人师威德端严无与等唯愿佛宝大慈悲受此盂兰盆供养南无香水海花藏界兰盆供献真如佛陀耶今辰众等谨设兰盆志心顶礼专为奉献西干竺国白马䭾来修多罗了义上乘十二部真空妙典尽十方遍法界过现未来无量法宝唯愿不舍慈悲受斯供养南无相应最胜法成就菩提涅槃果唯愿法宝大慈悲受此盂兰盆供养南无香水海花藏界兰盆供献海藏达磨耶今辰众等X谨设兰盆志心顶礼专为奉献三明八解五果六通分身于此界他方应供于人间天上尽十方遍法界过现未来无量僧宝唯愿不舍慈悲受斯供养南无自在众中尊栴檀林内澄心者唯愿僧宝大慈悲受此盂兰盆供养南无香水海花藏界兰盆供献福田僧伽耶南无常住十方佛南无常住十方法南无常住十方僧南无本师释迦牟尼佛南无药师琉璃光佛南无过去觉花定自在王佛南无清净莲花目佛南无多宝如来南无宝胜如来南无妙色身如来南无广博身如来南无离怖畏如来南无甘露王如来南无阿弥陀如来南无世间广大威德自在光明如来南无佛说盂兰盆经南无大慈地藏王菩萨南无大悲观世音菩萨南无大势至菩萨南无护法诸天菩萨南无伽蓝圣众菩萨南无历代祖师菩萨南无兰盆会上佛菩萨南无古往自恣缘觉声闻僧南无大孝目犍连尊者南无三界圣凡幽显尊神南无十方常住三宝伏以诵世典蓼莪之章难罄情于罔极参圣教兰盆之旨敢竭念于熏脩望度慈航爰伸诚悃众等切念早割尘缘长辞亲爱或严慈而早丧顿乏蒸甞或星󱢴而在堂永违菽水无自利利他之行尚X空受于人施有仰愧俯怍之情敢置怀于源本生身既托于亲恩训教无踰于师德本始无穷不遣累劫之宗绪圆心普度总超法界之有情爰披沥于丹衷汲水採花而献供敬归依于宝帙亘天弥地以流恩尽拔苦轮咸跻觉道由是择于本月某日起至某日告圆云集僧众登临宝殿讽某经礼某忏伏愿慈光辉映娑婆无处不圆明法海汪洋大地有情俱润泽我等多生父母历劫亲姻及以师长并诸眷属存者加增福慧殁者高证莲胎普滋一善之良缘均利恒沙之苦趣更冀山门宁静海众安和凡所止作愿皆如意右疏恭请三宝证明云云伏以教演盂兰舍卫之芳猷未散功超天壤目连之孝行常称欲资七世于莲胎当礼三身于华座众等切念唱一味之圆音随剎土随众生尽入平等嘉会演千秋之孝旨或善男或信女咸遵舍卫遗风仰悲济之宏猷救倒悬之极苦是以于本月某日恭遇某寺崇建兰盆胜会普超恩有含生深追罔极少答善因躬叩法筵仰求慈济由是各备香仪薄陈芹供仗苾蒭之威德仰三宝之恩光超度先灵福资现在伏愿真慈赴感圣人随机一雨普滋大千蒙润俾我等多身父母历世亲缘同承冥福之资俱解三途之苦殁世证生天之乐在堂称难老之春五福日新三灾电卷凡所祈求愿X皆果遂右疏云云五果百味香色清新自恣会上献能仁愿亲出沉沦普济幽冥沙界布阳春南无普供养菩萨摩诃萨以此兰盆供善根报答父母劬劳恩存者福乐寿无疆亡者离苦得超昇四生九有诸含识八难三途苦众生各各悔过洗瑕疵尽蒙慈济出沉沦众僧受食上供竟悦众将自恣僧物安置一处是日斋堂外多舖凳桌碗筯以便客师受食其供普果菜不论客旧平等普分于斋堂事俱齐备巳开午梆鸣大钟三下住持搭衣持钵先至斋堂坐大众搭衣持钵进堂坐齐执事人先行菓巳住持云方鸣云板执事人将兰盆蔬菜及供饭匀入大众菜内行堂盛菜饭巳大众举钵念供养呪至当愿众生大众受食维那起坐将自恣物先奉一分和尚位前顶礼一拜复同悦众将自恣物分作两盘东西各行从上至下客旧次第匀分散毕归位结斋巳僧值云众齐起立捧钵各回本处证义曰兰盆大斋佛敕解夏举者谓一夏安居九旬加行不阶四果亦得功勋此日设供其德大矣年年行之者盖父母结爱既念念不去心孝子报恩须年年不绝供也又经意以拔苦报恩为主与世俗异世俗之孝在顺其情此则兼顺其性世俗之孝唯资其形此则兼资其神世人不知不信輙曰释氏无君亲亦未之深考也夫顺性资神之道固所难明而形情之间亦岂远于人哉如释尊谒母于忉利送父而负棺等其孝为何如也梵网经以孝为戒曰孝顺至道之法四十二章经云凡人事天地鬼神不如孝二亲二亲最神也律中父母不听者不许出家观无量寿佛经首称孝养父母为成佛正因大报恩经心地观经广说父母恩重及至孝之法睒子一经全彰孝事地藏因孝母而立誓度生至于我佛训弟子谓父母与补处菩萨等许弟子减衣钵之资养其父母父母有正信者可恣与之无正信者可稍与之若自无物许转化与之藏中劝孝之语层见叠出岂不以孝为首务哉特其教兼于顺性资神固非世法可及耳今此仪轨全遵佛敕诵经猷供脩忏设斛俾七世亲灵超冥漠之界出思议之表冥罚有所不能制业苦有所不能拘其法利殊常岂但五鼎之丰三猷之X勤之孝而巳故知教孝之旨唯佛教为独深也以上乃一日简便行法若七日五日当依下会约行之兰盆会约切闻兰盆佳节大施门开仰𠙥有力大檀营办无遮妙味法喜遍享乎佛僧禅悦普资于凡圣现行财施法施当来福足慧足模范次序条列于左每年七月朔识字者诣藏主寮领兰盆註释藏主问名登簿至初六日或起佛七或不举但每日讲兰盆经註一时客堂山门俱贴捐资牌除施主大分外不拘缁素内外随各人所捐供银或助饭僧或为荐先俱一一开明示众以广度众之心方合佛意斯会不拘道俗皆可入会念佛听经但不许年少尼女入寺恐坏名闻故古规用大殿前丹墀为供坛上覆篷限下围木栅以在会人及供物多故若人物俱少在殿上亦可古规白词俱维那与住持预熟读念近时僧少熟习故立内坛用法师表白以便看文展读伹兰盆经人人预宜熟习旧盆钵可用即用若无预制一大盆用木为之状如香亭底如盆式中作四格每格安菜六味共叠二十四味皆用熟美供毕斋僧盆大方三尺许其下施架复制一大钖钵可容斗米之饭供毕斋僧此会佛敕唯供三宝故内坛不似水陆兼列下堂凡供事但取诚敬不必伪饰富盛亦X不得惜钱物苟简太甚随人贫富诚心而行可也供献依本经具五菓百味者干菓十汤菜十水菓十瓜笋十糕饼十糖色十油货十干菜十荳色十酱货十次饭次茶凡素品皆可供献供毕斋僧但凡佛事本无定法若人众财多则具百味供千僧诵经忏并可增益若人寡财乏但具三菓六菜乃至只供十僧皆可所谓富罗天下奇珍贫竭一已力量但取诚敬而巳新会略同水陆内坛供佛外坛宜诵华严经普贤行愿品二十四卷妙法莲华经十二部地藏经十二部观无量寿佛经十二部金刚经二十四部药师经二十四部金光明经十二部佛说阿弥陀经一百八卷佛顶尊胜陀罗尼经二十四卷佛说盂兰盆经愈多愈妙或纯礼兰盆怀七日亦可此会虽荐父母宗亲兼度六凡又六道轮回互为眷属凡夫不识佛敕放生以助功德宜广劝众施于圆满日买放切不可废若礼忏者十三日起忏庄严沐浴等事见前念诵规条说结界更须严护勿令人畜不净杂物闯入设有入者依法重结忏坛僧众不得混杂如比丘结坛咸须比丘若尼众结坛俱用尼众在家男随比丘众女随比丘尼不得混乱若尼不能主坛请一二耆年高德比丘在坛外主忏教之不得同坛观堂香灯不得混杂亦然进供坛拈香礼拜进内坛拈香礼拜亦然忏期内登厕时入浴时不得以净衣与触衣相X杂先脱净衣净鞋置在净处乃着触衣鞋入厕次洗净洗手毕脱触衣触鞋入浴乃着净衣鞋归堂洗手面潄口入坛期内不与外人接对不得私其语言亦不得看余教典上供用得味熟食供毕即收净抹供桌唯供香花净水此斋供佛敕在解夏节者谓僧安居九旬果新戒净堪度饿鬼凡忏师等皆须清净过午同八关斋不得迟延时刻以破斋法礼忏五更香到洗面用茶入坛为第一时日出吃早粥粥后二板入坛为第二时出坛后约燃线香一炷于中抽解巳小食小食后入坛为第三时午饭后燃行香一炷于中用二板茶抽解止静巳再燃坐香半炷开静吃茶入坛为第四时出坛后坐香半炷用非时浆毕入坛为第五时出坛后用茶坐香半炷入坛为第六时出坛后安卧养息出坛后坐香皆须精脩禅观不得纵恣昏沉倘不能坐香入观或默念经呪佛菩萨名俱可不许放逸高谈嘻笑睡眠等每闻钟鸣即抽解盥澡一闻长钟即依次站班勿得先后参差观堂中设案用香烛桌围上供南无兰盆会上启教大士大孝大目揵连尊者莲座其中唯许香灯给侍设有要事止可依事直说不得因事牵发余语倘有吃荤酒人闲游知客当好语使远看不得乱闯忏至十五日子时大众沐浴更衣乃至献供临斋见前仪轨所说若无兰盆忏用大悲忏或净土忏可代年月日住持重X录证义曰兰盆註释藏中只见唐圭峯宗密法师疏一卷后宋依此疏出孝衡钞二卷明末台宗蕅益法师出新疏一卷律宗书玉律师出合释一卷板存昭庆经房然仪轨规约久不行矣世人误以施鬼神食为盂兰盆斋此讹也云栖正讹集云兰盆缘起目连谓七月十五日众僧解夏自恣九旬参学多得道者此日脩供其福百倍非施鬼神食也施食自缘起阿难不限七月十五所用之器是摩竭国斛亦非兰盆葢一则上奉圣贤一则下济饿鬼悲敬异田恶可等混今清规有中元施食之条则是日献兰盆奉敬三宝夜施斛食普济鬼神乃两全之法也解夏七月十六日解夏客堂预日挂牌明日自恣次日解夏仪式如结夏同住持定时巳时至鸣大钟三下众集大殿烧香传炉住持拈香维那举赞毕至中拈香展具礼佛三拜长跪合掌白云释迦如来休夏自恣休夏自恣诚佛门之要道忏愆悔过实僧行之良谋善因培植乐果圆证不凴戒定之航曷到涅槃之岸兹者七月十六日届当我佛解制休夏之辰云集众僧登临宝殿讽演秘章解开期制自今巳后破四重蹈十恶恣任自陈起三毒犯七遮随从他说若见若X闻若疑一一须悔或身或口或意重重当忏根尘缠缚声色牵连积诸罪累障闭心源若不宣扬何由雪净特开忏摩之门广涤自他之罪忏则忏于巳往悔则悔其将来故云巳作之罪愿乞消灭未作之罪不敢更作故今解制自恣忏悔大德一心念众僧今日自恣我比丘某甲亦自恣若见闻疑罪大德长老哀愍故语我若见闻疑罪当如法忏悔往昔所造诸恶业皆由无始贪瞋痴从身语意之所生一切罪根皆忏悔唵三陁啰伽陀娑婆诃自恣休夏佛果圆成一切业障顿冰清觉海性圆澄智慧光明法界尽蒙恩南无求忏悔菩萨摩诃萨解夏功德殊胜行是日晚课毕解制维那鸣引磬上方丈巡寮告假等事与解冬同例证义曰解夏自恣者葢比丘当初夏时结制安居不令乞食名休夏今朝满期解制自知有过恣其自陈自不知过恣任僧举故名自恣或问莲池师曰许僧自恣何谓也师答曰有过如病人举过如医王讳病而恶医是名大愚痴则知有过而举之之为是矣或又曰自举或可他人举之不畏起争端乎答曰律载僧有过傍僧白佛佛召本僧种种呵责因制为律丛林逐日直言据此也此遵佛制X非出私意何有争端且世法犹云君有争臣父有争子士有争友故曰兴王赏直谏之臣圣主立诽谤之木况为僧脩出世法可不须友以成其德乎若恶直言则谗謟面谀之人至矣拒谏饰非损德败业非小失也因复作颂曰古自恣协金兰今自恣生棘剌口谈他过忿起诤目对毗尼盲不视何恠乎正法衰魔军炽云栖主人发长叹一则伤我心一则慰我志君不见爱礼故存羊宣尼曾告端木赐禅宗秘要云昔阇夜多尊者至罗阅城敷扬顿教谓遍行曰吾适对众抑挫仁者得无恼于衷乎曰我忆念七劫前生常安乐国师于智者月净记我非久当证斯陀含果时有大光明菩萨出世我以老故䇿杖礼谒师叱我曰重子轻父一何鄙哉时我自谓无过请师示之师曰汝礼大光明菩萨以杖倚壁畵佛面以此过慢遂失二果我责躬悔过以来闻诸恶言如风如响况获饮无上甘露而反生热恼耶噫此可谓自恣之龟镜矣坐禅分五早课第一中秋起加香五皷夜巡鸣四板香灯点灯司水担水监值揭帐幔众起维耶鸣香板三击众人下单抽解净面监值两边舖棕鞯各人随闲礼佛三拜各归本位五板毕香灯接报钟三阵徐徐敲半枝线香监值灌开水两壶用热水洗杯将杯提至监值位所散香散杯悦众点手照监值行开水众用开水毕散香收X杯香灯煞报钟挂一板一钟当值闻大钟完接二板一钟监值卷门帘关门中摆蒲墩收中间棕鞯闻大鼓完接三板一钟止静当值行小十方礼礼佛三拜此中悦众鸣引磬共四下当值行礼拜佛毕悦众鸣引磬一下开小静监值收中问蒲墩开门当值行十方礼悦众鸣引磬共十二下此中监值打板三阵鸣钟三击接外唿板众人上殿课毕回堂监值在门外候众人归堂放下门帘众人各于本位前立定当值行十方礼到中间一问讯再向新值问讯交值监值立本位交监值牌问讯新监值将门帘拉起新当值打󳲳一下众人出外小解毕将门帘放下顺行一匝看众人坐定然后熄灯归位若时早打󳲳三下止静归位监值掩门闻梆声当值打󳲳一下开小静上午第二早梆鸣监值下位卷门帘提茶壶至杨枝瓶所司水担潄口水维那敲香板三下众人放腿或小净听便即回候斋堂板鸣悦众鸣引磬过堂香灯打扫佛前及住持位粥毕回堂散香请散香篦众圆礼当值挂一板一钟鸣起香󳲳二下于西南接散香篦三下绕至东北又三下定行香一枝众人去衣脱袍穿草鞋徐徐出堂潄口嚼杨枝毕监值收杯当值候香过将半枝挂二板一钟众人立定小停寸香当值至东北角打催板二下经行香余一寸维那喝起提香板催X行首领监香紧随和之至香六分维那挥香板下垂当值打抽解󳲳一下众人立定监值拉起门帘与散香至门首一边一位站定小停一刻逆巡一匝维那归本位卓香板监值进来摆蒲团散香师敲散香篦三阵众人小解毕归位监值关两边小门复敲散香篦一阵监值放下门帘散香师回堂顺行交散香牌卓篦一下问讯至中央问讯插散香篦复至中央问讯归位当值搭衣持具打三板一钟止静行十方礼礼佛三拜悦众鸣引磬四下问讯出堂翻止静牌东边出西边进问讯至维摩单所礼和尚一拜归位监值收蒲团关门舖韀当值推香盘散香师出位至中央问讯从东边上请香板西边下一拱逆行一匝当值看香到拉至香盘悦众鸣引磬一下开小静维那敲香板三下放腿巡香师交巡香牌至中央问讯交香板散香师出位至中央问讯从西边上请散香篦至东边下问讯顺行半匝卓散香一下当值打经行鱼二下经行香半炷站板一下站香寸数打催板二下经行香完鸣鱼一下抽解监值卷门帘候交散香当值鸣鱼三下止静监值关门请香板如上下午第三闻午梆鸣当值打鱼一下开小静维那敲香板三下穿鞋着衣毕悦众鸣引磬一下各本在位立当值出位行十方礼翻牌悦众鸣引磬监值鸣板三阵接钟三下众礼佛一拜坐定闻唿板鸣击引磬过堂饭毕X结斋时监值香灯司水先回堂开门候众人回堂圆礼请散香照前当值打一板一钟鸣起香󳲳二下定行香一炷众潄口嚼杨枝毕经行监值收杨枝杯用热水洗当值候香过将半枝打二板一钟众立定监值打茶候维那归位卓香板众随便坐下散香师将散香竹篦靠佛前然后散杯监值行茶三四匝茶毕散香与监值收杯关门巳然后在监值寮洗杯毕回堂经行香完当值打抽解󳲳一下众照前立维那归位卓香板监值开门拉门帘舖蒲团散香三阵小解看净房无人再散香一阵回堂照前交散香监值收门帘归位当值打三板一钟行礼时悦众鸣引磬四下止静监值收蒲团关门当值推香盘散香师照前巡香香到当值鸣引磬一下开小静巡香师照前交监值开门打茶二壶巡香师散杯从维那位起和尚在堂散杯五个大悦众送和尚茶复散悦众位照人散杯从班首散起一对一对摆监值茶来用签搅几搅茶巡四五匝众人茶毕巡香与监值收杯散香师照前行事当值鸣󳲳二下经行香半炷打站板一下小停寸香打催板二下经行香完鸣󳲳一下抽解候交散香牌当值鸣󳲳三下止静散香关门香完开小静吃茶经行等一一照前行坐晚课第四闻晚梆鸣当值鸣󳲳一下开小静悦众鸣引磬众立班首出位拱手后悦众鸣引磬共十二下监值鸣板X三阵钟三下当值行礼翻牌闻云板鸣众过堂当值监值在堂扫地当值摆蒲团粥罢回堂嚼杨枝时当值监值吃二堂毕各搭衣礼佛三拜各归本位当值鸣报钟三下监值收蒲团候鸣引磬一下众出位站班当值打报钟三阵众上殿将课毕三皈后监值香灯司水先回开门监值放两单幔帐众回堂圆礼当值打一板一钟打抽解󳲳一下众束衣抽解监值在门外候放门帘拉起后众回堂尽上单当值鸣󳲳三下止静归当值位坐定香一枝监值关前后门靠单顺行一匝然后窻门上单养息当值不养息夜香第五当值不见窻外亮影打󳲳一下开小静香灯下单点各处灯监值卷两单幔帐开中间门维那敲香板三下众下单当值定坐香一枝鸣起香󳲳二下散香师照前请散香竹篦当值候香将半枝打二板众人立定监值打茶维那归位卓香板随便坐下散香师将竹篦靠佛前散杯在各人手监值行茶一二匝散香师监值师各收一边散香师拿散香篦在手顺行半匝复卓一下当值鸣催板二下经行监值关门香到当值打抽解󳲳一下众人立定照前行事监值开门拉门帘进摆蒲团照前散香关门当值止静行礼悦众鸣引磬四下监值关门巡香请香板香完鸣引磬一下开小静交巡香板香放参吃毕当值鸣󳲳二下经行香半炷当值鸣站板一下停香一寸鸣催板二X下经行香完鸣󳲳一下抽解监值扯门帘候交散香板当监值󳲳三下止静散香关门香完当值鸣󳲳一下开小静巡香交板开门悦众鸣引磬开大静当值行礼监值打板三阵毕仍照前散香起香云云乃至第六枝香打抽解󳲳监值舖棕韀鸣击礼佛三拜监值放两单幔帐众抽解上单香灯师点琉璃熄监值寮灯监值关前后门户复顺行一匝关格子门熄佛前灯然后上单一日事毕此逐日恒规初参后学必须熟记以便轮行然此五番若细全录文多一半此既是略易可精熟余可目视心会禅堂规约古规失检怠惰成风时弊多端提持贵密虽则现成公案要须大众共知行解相应则无愧于先宗道德兼资乃有利于末学是在同心共相遵守钟板参差者巡寮跪香行礼不服者出堂挑唆是非者交拳破口者出堂除老病公事私自逃单者挂牌不许复住禅堂内外闲谈杂话者罚静中响动惊众者罚不服者出堂鸣󳲳小板等参差不清者罚不顾本分交头接耳者重罚上堂小参等各搭衣持具齐集法堂次第而立有问则出不得参差违者罚不满期不许出堂除充公执私自告假者罚不遵者重罚偷看典章者罚非时私睡者罚出入不白执事者罚止静不到者罚行香坐香不到者罚失悞散香巡香者罚X值日交代不清者罚破坏什物者罚赔不顾本参乱逞机锋者罚妄作拈颂评论公案者罚堂中出入次第而行违者罚若撺单乱位穿堂直过并无事闯寮者重罚私借堂内什物出外者罚滋事失仪不听执事规谏者罚不服者出堂行坐课诵受食出坡等不随众者罚检点他人是非搅羣乱众者重罚警䇿昏散三香板不下单者罚故纵昏沉者罚争香板者罚不服者出堂警䇿后昏沉如故者立参再三警䇿昏沉如故者跪参不服者出堂经行纵横谈笑涕吐或鞋物作声者罚不服者出堂出外不穿直裰者罚有事他出归期失限者罚尊客参堂各依位次不得失仪违者罚擅入客堂与人杂话者重罚开大静后语笑者在监值寮者在外寮闲闯者罚私造饮食者罚或吃烟者重罚闯静者罚巡香狥情或以公报私故打者罚违者重罚小恙给假三日重病者出堂调养不得故留妨众违者罚以上条约本分攸关如或不遵自失善利同居大众戒之勉之年月日住持重录证义曰禅堂乃陶铸贤圣之所了生脱死之场欲透向上一关舍此无由得入所谓十方同聚会个个学无为此是选佛场心空及第归是也既学无为即应诸缘屏息专精参究若仍然散诞依旧随X情不但不能学无为亦恐反增异见所谓无规矩不能制其邪无精勤不能成其志是也经云因戒生定因定发慧二语尽矣禅宗秘要云昔有族姓子出家学道优波毱多为说法要寻便见谛得须陀洹作是念言我断三结更何求进游纵自在可至七生尊者告曰生死之法甚可恶贱犹如粪秽多少皆臭即便将至旃陀罗村见一小儿体生恶疮虫血杂出甚大苦恼问言比丘见此儿否此小儿者是须陀洹佛昔在世有一罗汉身小患痒搔之有声维那瞋曰今汝身有蛆虫疮耶宜可出向旃陀罗村罗汉语言今汝得罪莫出斯言时此维那即便忏悔精进脩习得须陀洹后自懈怠不求上进故生此家受斯苦恼小复前行见有一人为火所烧身体焦烂苦痛难忍转更前进复见有人犯王宪法以身贯着大木标上发声哀号极生苦恼尔时尊者问比丘言汝见此二人否比丘言唯然巳见尊者曰此前人者是斯陀含后所见者阿那含也咸皆懒惰不求上进故生人中受斯楚毒是故汝今宜自精勤早求解脱比丘闻巳日夜脩学不久便得阿罗汉道呜唿据此数人皆有道果因得少为足懈怠懒惰仍堕苦报今之禅和才结几冬便言我是老参何复汲汲于此未知此老参曾证几果耶若不精进脩行大有苦报着你在孟冬贴单X十月初旬维那命悦众令当值监值香灯司水扫舍宇揭单票煳门窻各单加草及收拾香板号签等事客堂与维那预将合寺人名开清戒腊久近呈方丈阅过议定充执巳命记录裁单票书记端楷写成东西两盘排清不得前后紊乱上用盘袱界尺压之至十四日客堂于早粥挂牌贴单侍者将单票两盘摆法座上二板鸣大钟三下大众先集禅坐维那令当值监值于佛座左右舖蓆堂师俱将行李安蓆上佛前设公位维那白云白已两班齐立悦众鸣引磬领二清众上方丈众云住持临座悦众云礼毕云侍者二人捧单票前行拂子拄杖随后进堂住持礼佛登座维那举赞时到座前拈香三瓣展大具三拜起具归位至三称云来集菩萨毕维那云众展具三礼已二悦众次第鸣引磬三阵住持说法说竟众齐立班首单条住持贴贴竟维那云住持出堂维那复云若免即止余者维那贴两序以执大小为次序同执以戒先后为次序堂中各照自已名位次序安行李送单晚课毕上方丈谢贴单小食后告香见前住持章中证义曰按梵网经乖尊卑次序戒及律藏卧具法等俱明位次葢两序论执同一执论戒是佛正制今丛林安单不问戒不问腊于一执中先来在前X后来在后似是而非违佛敕先受戒者在前坐后受戒者在后坐之律结冬十月十五日结冬乃衲子九旬办道之期也内外肃严内不放出外不放入屏除一切专精办道于早课前烧香传炉大众云集维那举赞住持拈香祝圣祈祷乃至上方丈住持说法等并照元旦式其所别者此日晚课毕上祖堂上方丈维那鸣引磬巡寮云巡毕回堂对面展具三拜拜毕归位少顷斋堂吃普茶将讫维那宣共住规约晚二板本堂宣堂规是晚起禅七证义曰孟冬结制正为生死若不打扫心地明白只管看鼻头做模样有甚用处人看你似参禅及至打开肚里黑漫漫地可怜生不知禅是个甚么只管要你去扭揑他你若肯将偷心顿然放下到有几分相应古人云做工夫不得力病在多知多解穿凿公案习气胶粘打脱不下所以不得洞明佛性若真正为生死的人无杂用心一个话头如咬铁丸相似定要嚼碎嚼不碎拚命嚼宁将身心堕地狱终不放舍话头具如是信力如是疑情日深岁久正眼迸开光明普照物物头头了无差别矣或曰从上诸祖多以机用接人今何授人以死话头死工夫答曰噫是何言欤夫参话头之法自黄蘗肇端诸师遵承而大慧尤主张之大慧中兴X济北之道岂其机用弗具而开示来学以一句话头塞其咽喉消其伎俩然后显大机大用激䇿精进而获证者四十余人葢师家机用学者工夫必两相宜而有成也若不䇿进其工夫唯机用接人则上根利机当下知归能有几人中下之流永失法利而掠虗者乘风接响达磨一宗扫地尽矣夫达磨西来九年面壁可谓壁立万仞乃其接引神光亦用方便语曰汝但外息诸缘内心无喘心如墻壁方可入道此即死工夫之说也葢工夫不死情识横生非逐名利即胶知解虽有机用将安施乎故今请安禅结制者看一个死话头为正务幸无以机用公案杂用心也然所谓看死话头者正为用工在话头上名看死话头非兀然空坐观静也禅宗秘要云西域崛多法师游五台至定襄县见一僧结菴而坐法师问曰汝孤坐奚为曰观静师曰汝出谁门耶曰神秀大师法师曰我西域异道最下根者不堕此见兀然空坐于道何益起禅七凡起禅七前一日维那悦众同到库房啇酌一切应用等物及请护七酌派巳听悦众料理其看香监香候方丈示牌起七日午饭后开小静维那云晚课持具上殿课毕鸣钟礼祖上方丈住持说法开示毕维那云礼毕鸣引磬云巡毕回堂安息至晚二X板前维那鸣香板三阵令香灯护七各理本务次于斋堂前鸣香板三阵令各堂寮共集禅堂众坐齐次看香鸣二板吃茶茶毕维那表堂规云云表毕维那令悦众捧香板维那送监香板毕鸣香板三下众皆起立护七师收地上坐位维那云三拜首座继云礼毕令监香师行礼次唿寄七师礼佛拜两序拜毕悦众鸣引磬一对灯笼迎请和尚若住持传牌即依牌请班首到维那云礼毕说法起七二枝香小点心四枝香斋堂用普放参仍厨房人烧煑护七人照应六枝香清茶八枝香每人炒糯米一杯十枝香养息养息一枝香打巡照四板净面各归位坐饮糖汤每人糖饼一个闻厨下接板即经行二三悦众轮流上殿应酬课诵大殿绕佛打抽解课完熄灯闻早粥梆开静米糕四块午饭止静青菓茶四枝香点心六枝香闻晚梆晚课完上单养息晚起香二板腐干一块以后六日亦然至圆满时悦众仍领二清众上方丈请住持考功解七或请班首代考解凡禅七师家考功唯提本参学人请益单问话头不许乱统公案凡站香香站大半枝站须双足并齐不得八字参差双手垂下不许叉手行忌袖X手坐忌垂足凡禅七乃刻期取证了办生死之日专以参究为事首众不得多语有妨正务过堂起香放香站香维那俱鸣香板三下凡香板式巡香板唯打昏沉监香板兼带掉举班首䇿香专看工夫住持看香唯是直下会取而巳故巡香须是两手捧持不许一手垂下监香一手擎一手垂不得将香板拖下应作供养想班首则上下不拘不论昏沉掉举尽皆可打又看香板散香竹篦证义曰丛林长年坐香参禅何为又有禅七葢欲尅期成办之意耳学者于此时当勐着精彩较平日当加倍用心参究参究者即参此一箇话头也参话头不外起疑情所谓小疑小悟大疑大悟不疑不悟疑即参也夫疑之之念固为觉体之障而因其势而善用之则反可假之以为破障之术葢以疑之与悟其机相待其势相因故求悟者必贵疑也夫人心之机不凝结必不能开豁如隆冬闭塞实酿泰元若气泄而不完则其发生也必无力故贵疑者疑则凝结也法界之源不深研必不能远到故凡疑者必深研也是知疑为悟因悟为疑果殆若暗必有明吸必有唿矣可无疑乎可无疑乎至于由疑而悟则悟且不存疑于何有而鍊磨之功成矣解禅七X或一七或二七三七圆满巳方丈传牌至维那白众云云白毕鸣引磬奉和尚命请某某大师为众解七三拜毕说法解七竟维那白云礼三拜洗脚安息晚课毕鸣钟礼祖上方丈礼毕巡寮云乃至巡毕回堂余仪如常寄七回本处证义曰所谓解七者但解几七之期非解参禅也或曰参禅之义巳闻命矣然未知参禅之事起于何时答曰楞严经云当在此中精研妙明又曰内外研究又曰研究深远又曰研究精勐非参乎其中七处征心八还辨见飞光举拳垂手作喝等皆示疑也自后凡教看公案起疑情皆从此生其余如华严经之梵行品楞伽圆觉等经皆有禅也至于言之最详明者莫若鵞湖大义禅师云若人静坐不用工何年及第悟心空又云直须提起吹毛利要剖西来第一义又云剔起眼睛竖起眉反覆看渠渠是谁如是等言参禅人当书诸绅虽然若向语句中推测穿凿情识上卜度博量则又错会其曰用功曰剖曰反覆看之意矣则与静坐默默者事不同而其病同矣亦不可不辨要而言之禅宗门下无意识领略底禅无逐叚商量底禅亦无渐次习得底禅所以要汝拍盲做将去不许胡思乱想妄生知解若信得过便如是参究不必问东X问西葢大事未明尽千七百孰非可疑只要在一则上拚命拶去若一则过得百千则无不过得也勉之解冬正月十五日解冬佛圣前焚香烛是晚薰墖早课祈祷乃至陞座与元旦同说法毕维那鸣引磬巡寮云巡毕回堂行礼上供等事仍照朔望例若告假者至晚课毕搭衣持具先白维那巳悦众领到客堂告假次领上方丈排班候住持临座各展具顶礼和尚三拜起具问讯合掌白云住持𠃔假回堂晚二板后方丈令侍者到禅堂白维那云仍悦众陪上吃茶回堂止静前行礼礼圆仍照位坐不得闲谈杂话次日早小食方丈请斋还香信回堂起单若未到期去方丈不待斋香信亦不还行李不出堂到期取行李若私走者客堂挂逃单牌今日某时某执某甲私自逃单证义曰佛制从正月十五至三月十五是解冬行脚之期从八月十五至十月十五是解夏行脚之期今禅和多有终年行脚者殊违佛制即安居结制者亦多虗应故事少有实在行持云栖解冬颂曰庭前爆竹声初歇又是上元告假节弹指流光去不停衲衣下事何时决细寻思堪痛切各各者回须勐烈提起陈年旧话头直教打破疑团彻X月分须知正月元旦预日挂牌明日恭逢元旦新节合院大众师闻钟声齐诣大殿礼诵祝釐三日伏愿皇图永固帝道遐昌佛日增辉法轮常转元旦较平日早一炷香打三板厨房人于监斋圣前扫洒洁净摆香案库司设供客堂维那等十人烧香传炉至举香赞住持拈香拜毕监院拈香设供献茶化纸回堂候开静上殿众集烧香传炉至维那举宝鼎爇名香祈祷祝圣并与首卷祝𨤲条同至念楞严呪时悦众领监院同十余人出殿至四圣前次第祈祷初至韦殿左右分立二悦众鸣引磬先诵善天女呪三遍监院问讯拈香转出槛外长跪大悦众亦问讯拈香展具三拜长跪随举南无护法韦䭾尊天菩萨三称毕此称鸣铛钹铃鼓大悦众白云神功叵测云云次伽蓝次祖师次监斋仪皆同但改祈祷念诵并载禅门日诵中兹不录祝四圣毕回大殿随众绕佛乃至归位大众向上展具巳鸣磬止佛声维那押磬举腔拜南无本师释迦牟尼佛十二拜南无文殊师利菩萨南无弥勒菩萨南无十方诸佛南无十方菩萨各三拜巳不念回向文即三归竟维那高声云鸣磬云顶礼西天东土历代祖师三拜天下宏宗演教诸大善知识三拜本寺开山老祖三拜各人得戒和尚及坛上诸师三拜各人剃度恩师三拜各人代X为父母礼佛三拜顶礼方丈和尚三拜拜毕对面展具维那按磬白云皇清年月良辰大众师云集普礼三拜至第三拜云即俯伏偈云内外执事俱照执事单次第喝礼毕云云集祖堂礼祖礼毕上方丈次序对面站定维那与侍者请住持出临座众向上排班维那云礼毕唿起具问讯分班对立举赞乃至说法竟维那唿住持即云众集展具住持云首众继云礼毕回堂两单对拜一切内外不许行私礼唯除师长元旦天明照客到库房取喜神纸知客命钟头鸣钟三下知客焚香一把在手立弥勒前分与大众师人各执香一枝出山门次序到喜神方举香举巳插地上鸣引磬三下三问讯化纸元即化于插香处次序各归本处早晨斋堂馒头腐汤三板止静后即启请上堂上堂毕殿主于殿傍设各人同居父母师长及十方檀那护法等供位及菓菜香烛俱陈列巳小食二板茶后即止静鸣钟三下大众分班上普供供毕回堂少顷饮茶抽解巳再鸣钟三下众集大殿诵呪念佛每日六时至初三日早小食止静后大众闻钟声照原班上普供午饭后念佛回向X化牌位凡新年除夕不放假禅堂不请茶日午油腐白米早晚白腐常米晚课毕礼祖上方丈巳行堂师到禅堂监值寮问当值取茶钟茶壶晚二板闻鼓声大众齐至斋堂悦众二人鸣引磬请和尚至行堂将茶次第斟齐茶果二人合一桌摆齐巳悦众鸣引磬二下监院即云少顷监院又云普茶毕免宣规约悦众鸣引磬二下齐起各回三板止静上殿念普佛回堂巳禅堂放香至初三日止仍照常行坐住持监院知客当分往熟处贺新岁凡初十内或诸山遣执或施护遣使来贺者待以六色茶菜初十外四菜饭不用茶菓凡元旦小年除夕入院等事客堂于早粥挂牌大众师闻钟声照派名处上普供知客与维那将众师分作几班每班几处分派各处上供人数定开单实贴斋堂知会或早或小食鸣二板即鸣钟三下三板止静开小静搭衣持具齐集大殿上供巳随依派分班各处上供一班住持拈香一班监院拈香其余或都监或副寺或诸班首皆可代拈香上供毕各回本处凡供菜煑熟得味不填底菓用三干两水俱要洁净供毕即收唯供花香净水葢佛圣过午不食常供不收乃俗人严饰非僧所宜甚违佛制初九帝释尊天诞证义曰普供世间诸圣凡者一正觉世间佛菩萨X等四圣也二有情世间天人脩罗等六凡也三器世开三界依报中司地水火风等诸类神祇也今供四圣中如弥陀弥勒文殊普贤观音势至准提地藏及达磨百丈天台贤首南山远公乃至斋堂田园土地等皆前八卷巳出者兹不重录凡上四圣供不用纸元用则反不敬上六凡供须用纸元又门神厕神田园神等须用纸元内唯圊房厕神但供食物纸元等而不念诵至于父母师长鬼神上供须念诵用冥锭此之三例幸勿混滥也附各堂结赞大乘了义当体全空见闻知觉即空中示迹显金容精进加功撒手脱樊笼南无毗卢遮那佛圆通教主常住洛伽随缘赴感总无差火宅救迷邪杨枝露洒一滴遍天涯南无观世音菩萨诸佛海会圆应大千慈悲愍念济人天圣教义幽元三藏宏宣解行证金仙禅悦藏华严海会舍那如来莲花藏海坐花台诸佛叹奇哉万象昭回幽暗一时开华严海会佛菩萨千华台上舍那慈尊各还本界济沉沦心地戒为因千亿佛身一曲和阳春南无卢舍那佛药师佛延寿王光临水月坛场悲心救苦降祯祥免难消灾障忏悔檀那三世罪愿祈福寿绵长吉星高照沐恩光如意永安康消灾延寿药师佛赞礼东方满月世界琉璃妙境非常焰网辉煌X因中誓显昭彰药师佛大展祥光灭除众生灾障降吉祥现前众等歌扬福寿无疆现前众等称扬福寿无疆南无药师琉璃光如来慈威等济同体大悲通身手眼现千支演说陀罗尼诸佛叹奇功德妙难思大悲观世音九天漏尽果证无生供受人天赴感诚钖福降祥祯虎伏龙迎万古耸声名阿罗汉尊者梵行具足了解真空正定游戏现神通克振佛家风闻者归崇利济永无终阿罗汉尊者鸟巢应迹梁代尊师曾于宝华现威仪山号宝公基法化难思万古忏摩依度人师普菴灵应大德名称天龙八部永随身地境悉和平妙法钦闻善果植升恒度人师大鹏金翅鬼子母天息恶归拜世尊前受戒护心源誓愿宏坚分向旷野边生天界资缘进道五正食先檀那无悋破其悭信敬植福田布施涓涓感应仰龙天护法藏忠心报国勇勐丈夫呵护佛法外魔除僧众永安居进道无虞万古作金堤护法藏三官大帝功德难量云台山上放毫光赐福降祯祥赦罪除殃解厄保安康护法藏持国增长广目多闻匡扶国界定安宁法苑作金城拥护僧伦道化永远行护法藏报居器界司户尊神愿护僧垣保安宁承佛大X威灵驱邪逐溷灾障永无侵护法藏丛林宝社六和同居父母师恩时忆知仗凴觉王慈勉力修持法食平等施生天界胎卵湿化多劫沉迷归依三宝发菩提笼网永出离海跃天飞尽报生忉利生天界证义曰普供诸家增减不同然要以诚敬为本今之丛林虽依例供献多草率从事或用生冷不可食物但了人事而巳不思供礼从心生礼节苟简其心可知心既不诚何劳供献如是供献是将谁欺是直以礼为戏也其获咎甚矣普愿天下缁素共反此习正月建寅曰摄提格又曰太簇又曰孟陬又十一月冬至一阳生乃至四月名六阳今正月名三阳月也二月初一日封止火炉或山寺寒冷无拘二月建卯曰单阏又曰夹钟又云仲春又称芳春三月三月建辰日执徐又曰姑洗又曰莫春曰晚春曰杪春又称宿月四月候天气暖时僧堂内下暖帘上凉帘单上草并运出十五日药王菩萨诞四月建巳曰大荒落又曰仲吕亦名麦秋又称清和亦名葵月又称孟夏初夏等五月端阳节早课毕或住持说小参或命班首秉拂候方丈传牌而行早粥分粽每人四枚午梆大殿上X供斋堂吃腐是月疏浚沟渠建青苗会念诵保苗僧堂内挂帐证义曰我宗门中无一事无一节不以说法提撕于人今录端午法语一则以例其余湛然澄禅师端午上堂云五月五日天中节赤口白舌尽消灭桃符艾虎插满头雄黄菖蒲和酒噎酩酊不知岁月移千妖百怪昏驱绝谁管魔来与佛来一齐都把脑门揭大众何故如此不见道护生须是杀杀尽始安居要知杀底道理趁此良辰以艾叶为旗以菖蒲为剑以勐利心挺英雄胆不管是非得失圣凡真妄乃至贪瞋痴爱一切诸烦恼贼提起一刀两断直得净躶躶赤洒洒圆陀陀活泼泼作箇世出世间大丈夫兄弟还有恁么人真得恁么地么若不得恁么地山僧有箇护身符子相送去也拈拄杖云看看太上老君急急如律令敕五月建午曰敦牂又曰蕤宾或名天中节或脩月又称皐月蒲月艾月榴月等夏至一阴生六月六月建未曰协洽又曰林钟又号称且月荷月七月二十四日龙树菩萨诞七月建申曰涒滩又曰夷则亦名孟秋又称相月巧月等八月二十二日然灯古佛诞八月建酉曰作噩又曰南吕或名清秋又称壮月X桂月等九月九日重阳早课毕说小参与端午节同九月建戌曰阉茂又曰无射或名季秋暮秋深秋杪秋又称元月菊月等又夏秋二熟至收租时庄主先点各庄租簿斗斛等项齐备次白方丈赴庄收租公平正直不可欺压佃人亦不得市恩侵损常住租毕回寺将租资账目并呈住持阅过入账事毕即献新上供大众吃新加腐与朔望日同十月初一日开炉证义曰开炉乃开各堂之火炉今借以打禅七为开炉也十月建亥日大渊献又曰应钟或名孟冬开冬小春亦称阳月良月等十一月冬至节客堂预日挂牌冬至良辰合院大众师于早课毕礼祖上方丈次日早课传炉住持拈香祈祷祝圣遶佛归位礼释迦佛十二拜课毕礼祖名号巳对面展具云集鸣钟普礼三拜到祖堂礼祖上方丈住持说法竟维那云礼毕住持下座云维那云礼毕回堂对面展具维那云班首师云两单对拜普礼三拜拜毕侍寮回方丈顶礼和尚午梆上七处供斋堂吃腐或扫墖祀祖与清明同十一月建子日困敦又曰黄钟或名仲冬亦称辜X月至月等十二月二十九日华严菩萨诞除夕前三日客堂挂牌云岁暮在迩合院佛圣殿堂并及前后廊庑内外丹墀俱洒扫洁净预日礼墖详见前除夕日小食白腐午饭油腐攒菜早粥挂牌云合院大众师闻鼓声各处上普供下午挂牌云是晚二板闻钟声齐诣大殿念普佛新年三日同此晚课各带具课毕礼祖上方丈陞座说法或普说竟住持云众至殿前对面展具住持在下向上展具云首众即云三拜拜毕大众到方丈辞岁顶礼和尚礼毕回堂展具三拜毕挂钟板有师长者即行私礼巳回堂闻鼓声大众齐至斋堂喫普茶悦众鸣引磬请和尚普茶毕回堂方丈请执事茶晚二板念普佛至佛千声巳到各人位前住持拈香众诵心经往生呪举回向赞偈仍念佛各归本位收佛号展具礼佛十二拜文殊弥勒诸佛诸菩萨各一拜三归依回堂开大静放香安息新年三日同此余见前元旦条说是月岁终结呈诸色簿书证义曰古人以除夕当死日葢一岁尽处犹一生尽处昔黄檗禅师云预先若打不彻腊月三十日到来管取你热乱然则正月初一便理会除夕事不为早初识人事时便理会死日事不为早那堪X荏荏苒苒悠悠扬扬不觉少而壮壮而老老而死况更有不及壮且老者岂不重可哀哉故须将除夕无常时时警惕自誓自要不可依旧蹉跎去也者个打彻一事不可容易看过不是通几本经论当得彻也不是坐几炷香不动不摇当得彻也不是解几则古德问答机缘作几首颂古拈古当得彻也不是酬对几句口头三昧滑熘当得彻也古人谓于此事洞然如桶底骤脱爽然如大梦得醒更无丝毫疑处才有几分相应如一僧常于神庙纸炉中宿有别僧潜入纸炉俟其来宿拦胸把住便问如何是祖师西来意答云神前酒台盘又一僧人言其得悟元沙故与偕行至水边忽推之落水急问牛头未见四祖时如何僧曰伸脚在缩脚里似此二僧可谓预先巳打彻则胸中七穿八洞千了百当随唿随应能于仓卒忙遽做手脚不迭时出言吐语如是的当如是自在若闲时以意识博量卜度酬机作颂非不粲然可观至于病到无常如到了除夕相似脚忙手乱一场懡㦬可不惜哉愿吾人常以此自警方至八苦交煎总不妨其或未然难免自悞昔天台智者大师得法华三昧习定华顶忽于后夜大风雷震魑魅千羣状极可畏师安心空寂自然退散复作父母师僧之形悲哽流涕师深念实相寻复消殒至灭度时门人请日不审师入何位没此何生师曰吾不领众必净X六根为他损巳只五品位耳又诚维那曰人命将终闻钟磬声增其止念惟长惟久气尽为期哭泣丧服皆不应为言讫如入三昧噫智者大师尚说为他损巳况吾辈乎岂可不自警哉十二月建丑曰赤奋若又曰大吕或名季冬杪冬亦称腊月除月等百丈丛林清规证义记卷第八百丈清规证义记X卍XXX百丈丛林清规证义记卷第九唐洪州百丈山沙门怀海集编清古杭真寂寺苾蒭仪润证义清越城戒珠寺住持妙永校阅法器章第九述曰上古之世有化而无教化不足而礼乐作焉击壤之歌不如九成之奏洼樽之饮不若五齐之醇固巳然文生于质当思其本吾天竺圣人最初示化谓人人妙觉本无凡圣物物全真宁有净秽无假修证不涉功用而昧者茫然自失有若聋瞽于是随机设教击犍椎以集众演之为三藏修之为禅定迄于四十九年而化仪终矣梵语犍椎凡瓦木铜铁之有声者若钟磬X铙鼓椎板螺呗丛林至今倣其制而用之于以警昏怠肃教令导幽滞而和神人也若夫大定常应大用常寂闻非有闻觉亦非觉以考以击元风载扬无思无为化日自永雍雍乎仁寿之域清泰之都矣钟钟有小大报之别大钟丛林号令资始也晓击则破长夜警睡眠暮鸣则觉昏衢疏冥昧引杵宜缓扬声欲长凡三通紧缓各一十八椎总一百零八下起止三下稍紧与大鼓报钟互相照应凡鸣钟先默诵愿偈云愿此钟声超法界铁围幽暗悉皆闻闻尘清净证圆通一切众生成正觉诵竟方执椎执椎巳诵云洪钟初扣宝偈高吟上通天堂下彻地府上祝当今皇帝大统干坤文武官僚高僧禄位三界四生之内各免轮回九有十类之中悉离苦海五风十雨免遭饥馑之年南亩东郊俱沾尧舜之日战马休征地利人和阵败伤亡俱生净土飞禽走兽罗网不逢浪子孤孙早还乡籍无边世界地久天长远近檀那增延福寿沙门兴盛佛法长昇土地龙神安僧护法父母师长存亡并利历代祖祢同登彼岸南无清净法身毗卢遮那佛南无圆满报身卢舍那佛南无千百亿化身本师释迦牟尼佛南无当来下生弥勒尊佛南无极乐X世界阿弥陀佛南无五台山大智文殊师利菩萨南无峨嵋山大行普贤菩萨南无九华山大慈地藏王菩萨南无普陀山大悲观世音菩萨所愿皇图永固帝道遐昌佛日增辉法轮常转若为度亡撞幽冥钟须昼夜响声连接不紧不缓亦须念佛或念菩萨或诵经呪随诵随扣其利甚大故钟头为度生妙执也凡集众各家鸣法随其准定如礼祖普佛并戒期佛事等俱三下堂司主之如接送尊宿住持官员不以数限库司主之上堂与大鼓相宜亦不定数限亦堂司主之其余佛事随各家鸣法但须各有准则不得违乱报钟见前禅堂恒规中说小钟凡唱赞念佛等用须划定正板不得参差乱击证义曰大钟晨昏每一百八者即事显理由是百八愚痴声声唤醒百八三昧椎椎打就声须缓长者昔志公借梁武道眼见地狱苦相问何以止之志曰唯闻钟声其苦暂息帝遂诏天下寺院凡击钟令舒徐其声也鸣时念诵者增一阿含经云若打时愿一切恶道诸苦并皆停止若闻钟声兼说佛呪得除五百亿劫生死重罪又金陵志云民有暴死阴司见五木缧械者告之曰吾南唐先主也为宋齐丘所误杀和州降卒千余人致此每闻钟暂息吾苦仗汝归白嗣君为吾造钟民还具闻后X主因造大钟于清凉寺镌曰荐烈祖孝高皇帝脱幽出厄又云栖崇行录云隋僧智兴居大庄严寺执掌钟头大业五年同住僧三果者有兄从驾道亡其妻梦夫谓云吾至彭城病死堕地狱中赖庄严寺鸣钟响振地狱乃得解脱欲报其恩可奉绢十疋妻奉绢兴以散众众问扣钟何以致感兴曰吾扣钟始祝曰愿诸圣贤同入道场乃发三下及长扣又祝曰愿诸恶趣闻我钟声俱离苦恼严冬极冻皮裂肉皴掌内凝血无所辞劳或以此故能冥感护所祝愿耳又钟者聚也故凡集众须用之板板有内外之异铁木之别报钟下本板禅堂内外俱有小板堂外名报板进堂击之堂内站香名站板行香名催板击法见禅堂恒规及规约中客堂悬序板亦木为之击法见客堂规约中夜巡有板亦大为之击法见两序章夜巡执事条厨房大板铸铁为之名唿板二时斋粥及早课击之又小木板送香击之又浴汤热时浴头击小木板云云木鱼圆木鱼念诵用之相传谓鱼昼夜常醒刻木象形念诵击之所以警昏惰抑以齐众音也长鱼即梆悬斋堂二时粥饭及晚课厨房击之普请出坡鸣三通又浴室悬梆击法见浴堂规约然鸣梆亦诸家有X小异各随宜改击犍椎犍椎梵语也声论翻为磬或翻钟增一阿含经云阿难升讲堂击犍椎者此是如来信鼓也又诸律论并作犍槌或作犍椎槌音地羯磨疏中直云犍地故五分律云随有瓦木铜铁鸣者皆名犍地由此观之则凡取音齐众者皆是耳至于上堂说法前击磬谓之白椎说毕击磬谓之结椎昔世尊一日陞座大众集定文殊白椎云谛观法王法法王法如是世尊便下座此即结椎也磬圆磬念诵所鸣维那主之凡住持或尊宿仕宦施护等礼佛皆鸣三下匾磬石为之形似云板悬方丈廊外有客见住持知客鸣三下又小手磬礼佛诵请皆鸣之为起止之节具见大众章付戒条说又有铙钹铛铪等皆唱诵佛事所用并宜和雅勿乱为准皷大法鼓与大钟相偶晨昏击时先重手三转四下然后重手徐徐发擂中边得所使其紧慢相参轻重相应音声知畅起复连环隐隐轰轰若春雷之震蛰第一通沿声长击少歇转第二通连声稍促更不歇声就转第三通一向缠声击之完敲鼓磉二下起止互相照应凡上堂说戒迎送尊宿官员等事与大钟同时起止凡佛事随各家击法宜各有常度无令失准X又钟鼓是人天号令须熟手充之中鼓小鼓念诵用之亦与小钟相偶并须击于中正亦宜和雅勿乱使诵持者音与口合口与心合恍然入寂念诵自在此亦法器之一助也证义曰金光明经信相菩萨夜梦金鼓其状姝大其明普照踰如日光光中得见十方诸佛众宝树下坐琉璃座百干眷属围绕而为说法一人似婆罗门以抱击鼓出大音声其声出忏悔偈信相菩萨从梦寤巳至于佛所以其梦中所见金鼓及忏悔偈向如来说云云又楞严经云阿难汝更听此祇园中食办击鼓众集撞钟钟鼓音声前后相续云云可见从来皆以音声而作佛事也百丈丛林清规证义记卷第九地舆名目清古杭真寂寺苾蒭仪润辑录述曰是书之录有四缘也一行脚安单易寻贯籍二新戒牒录可无谬舛三披阅坟典了知处所四每临书札不致譌错然此就今名而言其中古目传写稍有互异末知孰是盛京省奉天府承德县X辽阳州海城葢平复州宁海开原铁岭锦州府锦县宁远州广宁县义州岫巖城直𨽻须天府大兴宛平良乡固安永清东安香河通州三河武清宝坻宁河昌平州顺义密云怀柔𣵠州房山霸州文安大城保定蓟州平谷遵化州玉田丰润保定府清苑满城安肃定兴新城唐县博野望都容城完县蠡县雄县祁州束鹿安州高阳新安易州涞水广昌承德府滦平平泉丰宁建昌赤峰朝阳永平府卢龙迁安抚宁昌黎滦州乐亭临榆河间府河间县献县阜城任邱肃宁交河宁津景州吴桥故城东光天津府天津青县静海沧州南皮盐山庆云正定府正定获鹿井陉阜平栾城行唐灵寿平山元氏赞皇晋州无极藁城新乐冀州南宫新河枣强武邑衡水赵州柏乡隆平高邑临城晋深州武强饶阳安平定州曲阳深泽顺德府邢台县沙河南和平乡广宗鉅鹿唐山内邱任县广平府永年县曲周肥乡鸡泽广平邯郸成安威县清河磁州大名府元城县大名南乐清丰东明开州长垣宣化府宣化县赤城万全龙门怀来蔚州西宁怀安延庆州保定州江南省江宁府上元县江宁县句容溧水江浦六合高淳苏州府吴县长洲元和崑山新阳常熟昭文吴江震泽太仓州镇洋县崇明嘉定宝山松江府华亭娄县奉贤金山上海南𣾀青浦常州府武进县阳湖无钖金匮江阴宜与荆溪靖江镇江府丹徒丹阳金坛溧阳淮安府山阳阜宁盐城清河安东桃源海州赣榆沐阳扬州府江都甘泉仪征高邮州兴化宝应泰州东台通州如皐泰兴徐州府铜山萧县砀X山丰县沛县邳州宿迁睢宁安徽安庆府怀宁桐城潜山太湖宿松江徽州府歙县休宁婺源祁门黟县绩溪宁国府宣城宁国泾县太平旌德南陵池州府贵池青阳铜陵石埭建德东流太平府当涂芜湖繁昌庐州府合肥庐江无为州巢县舒城凤阳府凤阳县怀远定远寿州凤台宿州灵璧颕州府阜阳颕上霍邱毫州太和蒙城广德州建平县滁州全椒来安和州含山六安州英山霍山泗州旰𣅿天长五河江西省南昌府南昌县新建丰城进贤奉新靖安武宁义宁州饶州府鄱阳余干乐平浮梁德兴安仁万年广信府上饶玉山弋阳贵溪铅山广丰兴安南康府星子都昌建昌安义九江府德化德安瑞昌湖口彭泽建昌府南城新城南丰广昌泸溪抚州府临川金X谿崇仁宜黄乐安东乡临江府清江新淦新喻崃江瑞州府高安新昌上高袁州府宜春分宜萍乡万载吉安府庐陵泰和吉水永丰安福龙泉万安永新莲花厅永宁贑州府贑县雩都信丰兴国会昌安远长宁龙南定南厅宁都州瑞金石城南安府大庾南康上犹崇义浙江省杭州府钱塘仁和海宁州富阳余杭临安于潜新城昌化嘉兴府嘉兴县秀水嘉善海盐石门平湖桐乡湖州府乌程归安长兴德清武康安吉孝丰绍兴府山阴会稽萧山诸暨余姚上虞嵊县新昌宁波府鄞县慈谿奉化镇海定海象山台州府临海黄巖天台仙居宁海太平金华府金华县兰谿东阳义乌永康武义浦江汤溪衢州府西安龙游江山常山开化严州府建德淳安桐庐遂安寿昌分水温州府永嘉瑞安乐清平阳泰顺处州府丽X水青田缙云松阳遂昌龙泉庆元云和宣平景宁福建省福州府闽县侯官古田屏南闽清长乐连江罗源永福福清泉州府晋江南安惠女安溪同安建宁府建安欧宁建阳崇安浦城政和松溪延平府南平将乐沙县尤溪顺昌永安汀州府长汀宁化上杭武平清流连城归化永定兴化府莆田仙游邵武府邵武县光泽泰宁建宁漳州府龙溪漳浦南靖长泰平和诏安海澄福宁府霞浦福鼎福安宁德寿宁永春州德化大田龙巖州漳平宁洋台湾府台湾县凤山嘉义彰化湖北省武昌府江夏武昌嘉鱼蒲圻咸宁崇阳通城兴国州大冶通山汉阳府汉阳县汉川孝感黄陂沔阳州安陆府钟祥京山潜江天门荆门州当阳远安襄阳府襄阳县宜城南漳枣阳谷城光化均州X郧阳府郧县房县竹山竹谿保康郧西德安府安陆云梦应城随州应山黄州府黄冈黄安蕲水罗田麻城蕲州广济黄梅荆州府江陵公安石首监利松滋枝江宜都宜昌府东湖归州长阳兴山巴柬长乐鹤峯州施南府恩施宣恩来凤咸丰利川建始湖南省长沙府长沙县善化湘潭湘阴宁乡浏阳醴陵益阳湘乡攸县安化茶陵州岳州府巴陵临湘华容平江澧州石门安乡慈利安福永定宝庆府邵阳新化城步武冈州新宁衡州府衡阳清泉衡山来阳常宁安仁酃县桂阳州临武蓝山嘉禾常德府武陵桃源龙阳沅江辰州府沅陵泸溪辰谿溆浦沅州府芷江黔阳麻阳永州府零陵祁阳东安道州宁远永明江华新田靖州会同通道绥宁郴州永兴宜章兴宁桂阳桂东永顺府永顺县龙山保靖桑植河南省开封府祥符都留杞县通许尉氏洧川鄢陵中牟兰阳仪封厅郑州荣阳荣泽汜水禹州密县新郑陈州府淮宁商水西华项城沈邱太康扶沟许州临颕襄城郾城长葛归德府商邱宁陵鹿邑夏邑永城虞城睢州柘城彰德府安阳汤阴临漳林县内黄武安涉县卫辉府汲县新乡获嘉淇县辉县延津濬县滑县封邱考城怀庆府河内济源原武脩武武涉孟县温县阳武河南府洛阳偃师巩县孟津宜阳登封永宁新安渑池嵩县陜州灵宝阌乡庐氏南阳府南阳县南召镇平唐县泌阳桐柏邓州内乡新野浙川裕州舞阳叶县汝宁府汝阳正阳上蔡新蔡西平遂平确山信阳州罗山光州光山固始息县啇城汝州鲁山陜县宝丰伊阳山东省济南府历X城章邱邹平淄川长山新城齐河齐东济阳德州德平禹城临邑平原陵县长清泰安府泰安县东平东阿平阴新泰莱芜肥城武定府惠民阳信海丰乐陵濵州利津霑化蒲台青城啇河兖州府滋阳曲阜宁阳邹县泗水滕县峄县汶上阳糓寿张济宁州金乡嘉祥鱼台沂浙州府兰山剡城费县莒州沂水蒙阴曰照曹州府荷泽曹县濮州范县邱观城朝城郓城单县城武定陶鉅野东昌府聊城堂邑博平荏平清平莘县冠县馆陶恩县高唐州临清州武城夏津邱县青州府益都博山临淄博兴高苑乐安寿光昌乐临胊安邱诸城登州府蓬莱黄县福山栖霞招远莱阳宁海州文登荣城海阳莱州府掖县平度州潍县昌邑胶州高密即墨山西省太原府阳曲太原榆次太谷祁县徐沟交城文水岢岚州岚县兴县平定州X孟县寿阳忻州定襄静乐代州五台山县繁峙保德州河曲平阳府临汾洪洞浮山岳阳曲沃翼城太平襄陵汾西一匕县乡宁吉州霍州赵城灵石蒲州府永济临晋虞乡荣河万泉猗氏解州安邑夏县平陆芮城绛州垣曲闻喜绛县稷山河津隰州大宁蒲县永和潞安府长治长子屯留襄垣潞城壶关黎城汾州府汾阳孝义平遥介休石楼临县永宁州宁乡沁州武乡沁源泽州府凤台高平阳城陵川沁水辽州和顺榆社大同府大同县怀仁浑源州应州山阴阳高天镇广灵灵邱泉宁武府宁武偏关神池五寨朔平府右玉朔州左云平鲁陜西省西安府长安咸宁咸阳兴平临潼高陵鄂县蓝田泾阳三原𥂕屋渭南富平醴泉同官耀州啇州镇安雒南山阳商南同州府大茘朝邑郃阳X澄域韩城白水华州华阴蒲城干州武功永寿邠州三水淳化长武凤翔府凤翔岐山宝鸡扶风郿县麟游汧阳陇州汉中府南郑褒城城固洋县西乡凤县宁羌州沔县略阳兴安府安康平利洵阳白河紫阳石泉延安府肤施安塞甘泉保安安定宜川延长延川定边靖边鄜州洛川中部宜君绥德州米脂清㵎吴堡榆林府榆林神木府谷葭州怀远甘肃省兰州府臯兰金县狄道州渭源靖远河州平凉府平凉静宁州华亭降德固原州泾州崇信灵台镇原巩昌府陇甫安定会宁通渭漳县宁远伏羌西和岷州洮州厅阶州文县成县秦州秦安清水礼县徽县两当庆阳府安化台水环县正宁宁州宁夏府宁夏宁朔平罗灵州中卫西宁府西宁碾伯大通凉州府武威镇番永昌古浪平番X甘州府张掖山丹肃州高台安西州敦煌玉门镇西府宜禾奇台迪化州昌吉阜康绥来四川省成都府成都华阳双流温江新繁金堂新都郫卑廾县灌县彭县崇宁简州崇庆州新津汉州什邡资州仁寿资阳并研内江绵州德阳安县绵竹梓潼茂州汶川罗江杂谷厅宁远府西昌冤宁盐源会理州越隽厅保宁府阆中苍溪南部广元昭化巴州通江南江剑州顺庆府南充西充蓬州营山仪陇广安州渠县大竹邻水岳池叙州府宜宾庆符富顺南溪长宁高县筠连琪县兴文隆昌屏山马边庞叙永厅永宁雷波厅重庆府巴县江津长寿永州荣昌綦江南州合州湆州铜梁大足壁山定远酉阳州秀山黔江彭水忠州鄷都垫江梁山󳭺州府奉节巫山灵阳万县开县大宁石砫厅绥定府达县东乡太平厅新宁龙安府平武江油石泉彰明松潘厅潼川府三台射洪盐亭中江遂宁蓬溪乐至安岳眉州丹稜彭山青神嘉定府乐山峩眉洪雅夹江犍为荣县威远邛州大邑蒲江泸州纳谿合江江安雅州府雅安天全州名山荣经芦山清溪打箭炉广东省广州府南海番禺顺德东莞从化龙门新宁增城香山新会三水清远新安花县连州阳山连山韶州府曲江乐昌仁化乳源翁源英德南雄府保昌始兴惠州府归善博罗长宁永安海丰陆丰龙川河源连平州和平潮州府海阳丰顺潮阳揭阳饶平惠来大浦澄海普宁嘉应州长乐兴宁平远镇平肇庆府高要四会新兴阳春阳江高明恩平广宁开平鹤山德庆州封川开建高州府茂名电白信宜化州吴川石城廉州府合浦钦州灵山雷州府海康遂溪徐闻琼州府X琼山澄迈定安文昌会同乐会临高儋州昌化万州陵水崖州感恩罗定州东安西宁广西省桂林府临桂县兴定灵川阳朔永宁州永福义宁全州灌阳柳州府马平雒容罗城柳城怀远来宾融县象州庆远府宜山天河河池州思恩东兰忻城南丹那地州思恩府武缘宾州迁江上林田州阳万分州泗城府凌云西隆州西林平乐府平乐恭城富州贺县茘浦修仁昭平永安州梧州府苍梧藤县容县岑溪怀集郁林州博白北流陆川兴业浔州府桂平平南贵县武宣南宁府宣化新宁州隆安横州永淳上思州归德州东化州忠州太平府崇善养利州左州永康州罗阳万承州思陵州宁明州凭祥州太平州安平州茗盈州结安州信伦州龙英州都结州龙州州江州思州上下冻州镇安府天保县下雷州奉议归顺向武都康X云南省云南府昆明富民宜良嵩明州晋宁州呈贡安宁州罗次禄丰昆阳州易明大理府太和赵州云南邓川州浪穹宾川州云龙州临安府建水石屏州阿迷州宁州州通海河西嶍峨蒙自楚雄府楚雄定远姚州南安州镇南州广通大姚澂江府河阳江川路南州新兴州景东庞广南府宝宁广西州师宗弥勒顺宁府顺宁云州曲靖府南宁霑益州陆凉州罗平州马龙州寻甸州平彝宣威州武定州元谋禄劝丽江府丽江鹤庆州剑川州元江州新平普洱府宁洱蒙化厅永昌府保山平永腾越州永北庞开化府文山东川府会泽镇沅州恩乐昭通府恩安水善镇雄州贵州省贵阳府贵筑龙里贵定修文开州定番州广顺州思州府玉屏清溪思南府安化婺州印江镇远府镇远X旋秉天柱黄平州铜仁府铜仁松桃庞黎平府开泰锦屏永从安顺府普定镇宁州永宁州清镇安平兴义府兴义贞丰州普安州普安县安南都匀府都匀麻哈州独山州清平茘波平越州瓮安湄潭余庆石阡府龙泉大定府平远州黔西州威宁州毕节县遵义府遵义桐梓绥阳正安州仁怀仁怀厅证义曰丛林众僧称十方者何以其贯籍各异随缘依止也贯籍有名同而处别者如太平府有二处一在徽州一在广西又广西有太平州四川绥定有太平厅又江南宁国与浙江台州俱有太平县是太平即有六处其保定宁海新安临安等皆一名而数处既有名别而处同处别而名同籍贯之误传记之舛由此来也可不细心乎于是录此地舆总目详註其名使临用者备考亦决疑之一端云尔地舆名目