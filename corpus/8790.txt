释迦如来应化录X卍XXX释迦如来应化录目录卷上之一释迦垂迹最初因地买华供佛上託兜率瞿昙贵姓净饭圣王摩耶託梦树下诞生从园还城仙人占相大赦修福姨母养育往谒天祠园林嬉戏习学书数讲演武艺太子灌顶游观农务诸王捔力悉达纳妃五欲娱乐空声警䇿饭王应梦路逢老人道见病卧路覩死尸得遇沙门耶输应梦初启出家夜半踰城金刀落发车匿辞还车匿还宫诘问林僊劝请回宫调伏二僊六年苦行远饷资粮牧女乳糜禅河澡浴帝释献衣诣菩提场天人献草龙王赞叹坐菩提座魔王得梦魔子谏父魔女炫媚魔军拒战魔众拽鉼地神作证魔子忏悔菩萨降魔成等正觉卷上之二X诸天赞贺华严大法观菩提树龙宫入定林间宴坐四王献钵二商奉食梵天劝请转妙法轮度富楼那仙人求度船师悔责耶舍得度降伏火龙急流分断弃除祭器竹园精舍领徒投佛迦叶求度假孕谤佛请佛还国认子释疑度弟难陀罗睺出家须达见佛卷上之三布金买地玉耶受训渔人求度月光谏父申日毒饭佛化无恼降伏六师持劒害佛佛救尼犍初建戒坛敷宣戒法姨母求度度䟦陀女再还本国为王说法佛留影像度诸释种降伏毒龙化诸婬女阿难索乳调伏醉象张弓害佛佛化卢志贫公见佛老人出家丑女改容卷下之一夫人满愿鹦鹉请佛恶牛蒙度白狗吠佛火中取子见佛生信因妇得度盲儿见佛老婢得度劝亲请佛嘱儿饭佛贷钱办食老乞遇佛说苦佛来谈乐佛至祀天遇佛佛度屠儿度网渔人度捕猎人佛化丑儿救度贼人度除粪人施食缘起目连救母佛救婴儿金刚请食鬼母寻子小儿施土杨枝净水採华献佛燃灯不灭上幡供佛X施衣得记衣救龙难说呪消灾证明说呪龙宫说法天龙云集佛赞地藏胜光问法维摩示疾文殊问疾金鼓忏悔楞伽说经圆觉三观楞严大定般若真空付嘱国王法华妙典饭王得病卷下之二佛还觐父殡送父王佛救释种为母说法最初造像浴佛形像姨母涅槃请佛入灭佛指移石嘱分舍利付嘱诸天付嘱龙王请佛住世天龙悲泣魔王说呪纯陀后供度须跋陀佛现金刚如来悬记最后垂训临终遗教茶毗法则造塔法式应尽还源双林入灭卷下之三金刚哀恋佛母得梦昇天报母佛母散华佛从棺起金棺不动金棺自举佛现双足凡火不然圣火自焚均分舍利结集法藏育王起塔育王得珠迦叶付法迦叶入定商那受法毱多筹筭蜜多持幡马鸣辞屈龙树造论提婆凿眸天亲造论神僧应供十大明王变法诸天师子传法达磨西来释迦如来应化录目录X释迦如来应化录上报恩寺沙门宝成编集释迦垂迹释迦者梵语也华言能仁即娑婆世界化佛之姓也垂迹者菩提之为极也神妙寂通圆智湛照道绝形识之封理显生灭之境然释迦如来最初得佛之后大悲利物示有始终圣人之利见于世也则必有降本垂迹开迹显本之妙存焉夫本者法身之谓也迹者八相之谓也由法身以垂八相由八相以显法身本迹相融俱不可思议岂实诞于王宫宁真谢于双林但愍群迷长寝同归大觉缘来斯化感至必应若应而不生谁能悟俗化而无名何以导世矣是以标号释迦名种剎利体域中之尊冠人天之秀然后脱屣储王真观道树舍金轮而驭大千明玉毫而制法界今约如来因行引经论叙圣源用明法王一代化仪始终之义此所以度众生之垂迹也最初因地佛本行经云我念往昔作转轮王身值三十亿佛同X号释迦如来值八亿佛号然灯如来值三亿佛号弗沙如来值九万佛号迦叶如来值六万佛号灯明如来曾供养一万八千佛号娑罗王如来又一万佛号能度彼岸如来又一万五千佛号日如来又二千佛号憍陈如如来又六千佛号龙如来又一千佛号紫幢如来又五百佛号莲华上如来又六十四佛号螺髻如来又一佛号正行如来又八千亿辟支佛有一佛号善恩如来又一佛号示诲幢如来我于彼佛国中作轮王名曰牢母初发道心种诸善根昼夜精勤发广大誓愿于当来得作佛时有诸众生不孝父母不敬沙门不识家内亲疎尊卑不信三世因缘业果唯行贪欲瞋恚愚痴具足十恶怜愍彼等众生说法教化作多利益救护众生慈悲拔济令离诸苦后供养燃灯佛授记作佛买华供佛因果经云过去无数阿僧祇劫有仙人善慧时灯照王太子名普光启父出家成菩提道善慧初与五百外道讲论义胜各以银钱上之与外道别当往然灯佛所欲施供养见王青衣持七茎莲华过追问此华卖否答言当送王宫欲以上佛善慧即以五百银钱买五茎华以用供佛青衣从命并寄二华以献于佛时王及大臣礼佛散华华悉堕地善慧五华皆住空中化成华台后散二华住佛两边佛赞善慧汝过阿僧祇劫当得成佛号释迦牟尼善慧见地浊湿即脱X鹿皮衣以用布地解发以覆之待佛行过佛记之曰汝后作佛当于五浊恶世度诸天人时善慧求佛出家佛言善来比丘剃除须发着袈裟衣即成沙门遂合掌以偈赞佛今见世间导令我开慧眼为说清净法去离一切着今遇天人尊我今得无生愿将来获果亦如两足尊上託兜率佛本行集经云尔时护明菩萨从迦叶佛所护持禁戒梵行清净命终之后正念往生兜率陀天而其一生补处菩萨多生此天智慧满足心生欢喜在下诸天多有放逸上界诸天禅定力多寂定软弱不求下生但受于乐菩萨不然但为教化天上诸天人故生兜率天诸天人众称为护明菩萨既生天巳诸天宫殿光明照曜自然庄严复有无量庄严之事菩萨设见最胜最妙五欲之乐心不迷惑不曾忘失正念本缘住兜率天满四千岁为彼诸天显示法相令其生厌菩萨即以天眼遥观下界人间众生造种种恶业生老病死众苦逼迫无解脱时欲生人间拔济一切众生种种诸苦为欲安乐诸众生故为欲教化众生说种种法是故我今即当下生人间出家学道成阿耨多罗三藐三菩提转无上法轮度诸众生灭尽诸苦成无上道瞿昙贵姓释迦谱云自劫初平等王至大茅草王子懿摩王王X逊位与弟从婆罗门学姓曰瞿昙而受之言当去王衣如吾所服受瞿昙姓既入深山形服殊异无能识者于甘蔗园以为精舍时有盗贼从田园过捕盗寻迹执小瞿昙至令以木贯身射之立以为标血流于地大瞿昙仙天眼见之神足飞来我徒何罪酷乃是乎取士中血以泥团之持还精舍左血着于左器之中其右亦然瞿昙仙人乃呪愿曰若其至诚愿天神有知使血化成为人却后十月左即成男右即成女因名瞿昙或名甘蔗至师子颊王生四太子一名净饭二名白饭三名斛饭四名甘露饭印度旌姓有四剎帝利王种婆罗门净行种吠奢商贾种戍陀罗屠刽种前二贵姓后二贱姓随时所尚佛生其中释迦出刚强之世託王种以振威净饭远祖舍国脩行受瞿昙姓世为贵种净饭圣王因果经云尔时善慧菩萨功行满足位登十地在一生补处近一切种智生兜率天名圣善慧为诸天主说一生补处之行亦于十方国土现种种身为诸众生随应说法期运将至当下作佛现五种瑞一者放大光明二者大地十八相动三者魔宫隐蔽四者日月无光五者天龙八部悉皆震动又观五事一者观诸众生缘熟二者观时将至三者观诸国土何国最胜四者观诸种族何族尊贵五者观过去因缘谁最真正应为父母即自思惟摩竭提国其母虽正其父X不真和沙国受他节度维耶离国多好鬪诤䥽树国举动皆妄余国边地皆不应生唯自维卫罗国于此三千大千世界此阎浮提最处其中诸族种姓剎帝利第一瞿昙苗裔圣王之后其净饭王于诸世间具足清净性行仁贤聪明智慧夫妻真正堪为父母即当于彼王种中生摩耶託梦因果经云尔时善慧菩萨从兜率宫降神母胎于时摩耶夫人于眠寤之际见菩萨乘六牙白象腾空而来从右脇入身现于外如处琉璃夫人体安快乐如服甘露顾见自身如日月照见此相巳廓然而觉便至净饭王所白言我于眠寤之际梦见菩萨乘六牙白象来入我右脇此何瑞相时王即召善相婆罗门至说夫人所梦有何㐫吉婆罗门占曰夫人必怀太子此善妙相不可具说今当为王略而言之今此夫人必怀圣子定能光显释种降胎之时放大光明诸天释梵执侍围遶此相必是正觉之瑞若不出家为转轮圣王王四天下七宝自至千子具足时摩耶夫人自从菩萨处胎以来每日精修六波罗蜜功行天献饮食自然而至不复乐于人间之味三千大千世界六种震动诸抱疾者皆悉除愈百谷苗稼自然丰稔国大安乐树下诞生本行经云摩耶圣母怀孕将满十月垂欲生时引诸X󳼶女游岚毗尼园大吉祥地安详徐步处处观看园中有一大树名波罗叉柔软低垂夫人即举右手攀彼树枝遂生太子放大光明即时诸天世间悉皆遍照时天帝释将天细妙憍尸迦衣褁于自手承接太子四大天王抱持太子向于母前无人扶持即行四方面各七步举足出大莲华观视四方口自唱言天上天下惟吾独尊一切世间诸天及人恭敬供养地忽自然涌出二池一冷一暖清净香水又虗空中九龙吐水浴太子身诸天音乐雨妙香华供养太子十方大地六种震动一切众生皆受快乐当此土周昭王二十四年甲寅岁四月八日是日江河泛溢山川宫殿震动有五色光贯太微宫王问羣臣太史苏由奏曰西方有圣人生却后千年教法来此王令镌石埋于南郊志之从园还城本行经云有一大臣诣岚毗园外立见一女人疾走而出欢喜踊跃见巳报言国太夫人产一太子汝今可还向大王所奏是喜事大臣调马行疾如风来见于王先打欢喜之鼓净饭王坐宝殿上辅相大臣治理国政忽闻欢喜鼓声时王惊问大臣答言大王夫人生一太子形似天人身黄金色放大光明王闻是言即往园中欲看太子至彼园巳白夫人言宜于太子住处作吉祥事吾欲面见观视太子时有女人抱持太子将诣王所时净饭王自心思惟太子入城作X何辇轝时毗首羯磨天化作七宝辇轝四大天王各变其身悉并年幼头为螺髻端正可喜躬御太子宝轝而行时净饭王令诸童子身着黄衣左手执金瓶右手持宝杖在太子前翊从而行复有无量诸天玉女各持诸天杂宝香炉焚烧种种微妙之香供养太子引道而行仙人占相本行经云尔时净饭王即召相师观占太子吉凶之相诸相师等一心瞻看太子形容各依先圣诸论答言此太子者有大盛德今生王家身有三十二相于世间中则有二种若在家受世乐者则作转轮圣王七宝具足若舍王位出家学道得成如来应正遍知名称远闻充满世界复有阿私陀仙至净饭王宫求见太子大王慈恩愿当示我夫人手抱太子令向仙人仙人两手抱持太子安于顶上复置膝上即报王言今此太子身黄金色头圆鼻直足满臂长犹如金像备具三十二相八十种好必定出家学道得成阿耨多罗三藐三菩提当转无上法轮能于一切天人魔梵沙门婆罗门等阐扬正法若闻法者皆得解脱仙人言巳作是思惟今当有佛出兴于世自恨衰老不值如来常处长夜恒迷正法于是悲啼懊恼歔欷哽咽乘空而去大赦修福佛本行集经云尔时净饭王告诸群臣等卿诸臣等X言为我太子国内所有禁系囚徒皆悉放赦令得解脱乃至一切诸禽兽等亦并放舍复告国师婆罗门言若知所有精进诸婆罗门等或百或千聚集之处随意所须悉皆布施所有天寺及神庙堂皆令修治依法祭祀为我太子令得大福尔时国师婆罗门等即依王命四方召得三万二千诸婆罗门日别令入净饭王宫所有资财悉持布施满七日夜所有功德回施太子愿令增进而说偈言净饭王心大欢喜以生福德太子故一切羣臣皆聚集天下囚系普放恩诞育既称适本心殷重欲为作生法持彼百千乳牛犊皆金装角银饰蹄年齿悉壮毛色鲜各各从犊随其后肤体充肥多乳汁一头一捋得十升更有无量种珍奇钱财糓帛诸杂物为令太子增益故布施于彼婆罗门姨母养育本行经云尔时太子既以诞生适满七日摩耶夫人其形羸瘦遂便命终即便往生忉利天上在于天上思忆太子与诸婇女左右围遶各持天妙香华从虗空下诣太子所处处遍散渐到王宫语净饭王言我于往昔怀孕之时满足十月受于快乐我今得生天上还受快乐愿莫为我生大忧苦即便隐身还彼天宫时净饭王即将太子付嘱姨母摩诃波阇波提言汝是太子姨母应当养育善须护持应令增长依时乳浴又别拣取三十二女令助养育八女抱持八女X洗浴八女令乳八女戏弄尔时姨母谨依王勑不敢乖违姨母养育太子譬如日月从初一日至十五日清净圆满养育太子亦复如是又复譬如尼拘陀树得种好地而渐增长后成大树从其太子出生巳来净饭王家一切财物金银珍宝牛羊象马日日增长无所乏少往谒天祠大庄严经云菩萨生巳诸释眷属诣净饭王所白言大王今者可将太子谒于天庙以祈终吉王即许之净饭王告摩诃波阇波提言欲将太子往于天庙并勑宫人并须严饰以诸宝服庄严太子时净饭王自将太子乘车而出及诸大臣释氏眷属前后翊从烧香散华满于街路象马车乘无量军众执持幡盖无数妓女鼓乐歌舞随从而行无量诸天于虗空中散众天华时净饭王威仪整肃诣于天庙至天庙巳王自抱持太子入天庙中足踰门阃所有诸天形像皆从座起迎于太子曲躬而立时众会中百千天人皆大欢喜迦毗罗国六种震动诸天形像各现本形而说偈言圣子如日月亦复如溟海而与须弥等不宜恭敬我福慧及威力礼者获大利若人去憍慢生天证涅槃太子示入天庙时无量诸天人民发阿耨多罗三藐三菩提心园林嬉戏本行经云时净饭王为太子作众宝璎珞胜妙华鬘X宝冠腰带庄严太子时摩诃波阇波提怀抱太子安置膝上坐宝辇中无数童男童女皆以诸宝璎珞庄饰其身手执诸华于前引导太子往诣园林尔时释种亲族童子童女各持鹿车羊车复持种种船舫种种鼓乐箫笛琴瑟牛羊狮象诸杂鸟形一切器仗列太子前恣令嬉戏复置羝羊真金为鞍令太子乘园中游戏彼诸童子亦乘羊车伴太子戏童子童女各各欢笑人人拍手歌舞呌啸或复聚沙为塔散华礼拜令其太子恣意嬉戏具足八年如是娱乐太子增长智慧不似世之婴孩流涕不净无有粪秽亦不哌啼呻吟嚬缩不饥不渴诸母养育常生欢喜时彼园内有一天神名曰离垢然彼天神在于虗空隐其半身即持种种天华散于太子顶上姨母抱持太子坐宝车上还其本宫习学书数本行经云净饭王知其太子年巳八岁而告群臣卿等当知访问国中智慧第一堪为太子师者教太子读书及余诸论咸言有毗奢婆蜜多罗善知经论堪教太子诸释种童子亦随太子而学太子将昇学堂毗奢婆密多罗遥见太子遂起身顶礼自觉差慙见空中诸天神王守护护太子以诸天华散太子上太子既初入学而问师言教我梵书仙书若此书凡有六十四种未审尊师教我何书是时毗奢婆密多罗问太子说是书名遂怀私慙折伏贡高我慢之心向X于太子前而说偈言希有清净智慧人善顺于诸世间法自巳通达一切论复更来入我学堂如是书名我未知汝今悉皆诵持得是为天人大尊噵今复更欲觅于师尔时释种童子俱入学堂读书写字太子威德力故复有诸天神力加护诸释童子皆悉通达书数经论讲演武艺本行经云时净饭王复集羣臣卿诸臣等谁知何处有师最能武艺堪教太子答言羼提提婆堪教太子兵戎法式其所解知凡有二十九种悉皆通达王造园苑拟以游戏提婆将引太子入园教戎技智太子见巳悉皆弃舍我自解此不须更学提婆即教其余释种太子于此一切诸技何假须教复欲教习诸王要法所谓天文祭祀占察悬射前事谬语知禽兽音达于声论造作诸技因技报答呪术杂事十余种名古先治化一切书典教于太子及自他释亦如是教又复世人积年累月所学问者或成不成彼等众技一切诸论太子能于一时之中及余释种不须习学悉皆通达一切自在是时提婆即为太子而说偈言汝于年幼时安庠而学问不用多功力须臾而自解于少日月学胜他多年岁所得诸技艺成就悉过人提婆惭耻反礼太子太子灌顶过去因果经云尔时净饭王即会群臣而共议言太X子今者年巳长大智慧勇徤皆悉具足今宜应以四大海水灌太子顶又复勑下余小国王却后二月八日灌太子顶皆可来集至二月八日诸余国王并及仙人婆罗门等皆悉云集悬缯幡盖烧香散华鸣钟击鼓作诸妓乐以七宝器盛四海水诸仙人众各各顶戴授婆罗门如是乃至遍及诸臣悉巳顶戴传授与王时王即以灌太子顶以七宝印而用付之又击大鼓高声唱言今立萨婆悉达以为太子尔时虗空天龙夜叉人非人等作天妓乐异口同音赞言善哉当于迦毗罗卫国立太子时余八国王亦于是日同立太子太子启王出游园苑王即听许群臣导从游观田野看诸耕人起大慈悲即便思惟离诸爱欲王闻此语心生忧恼虑其出家宜急婚娉以悦其意更增妓女而娱乐之游观农务普曜经云尔时太子年遂长大启于父王与群臣俱游于村落观耕犂者勤劳执役见地耕转虫随土出乌鸟寻啄太子见巳起慈悲心哀嗟世间有如斯苦匇匇不安人命其短忧畏无量日月流迈出息不保就于后世天人始终三恶道苦不可称载五趣生死轮转无际沉没不觉痛苦难喻又见园中有阎浮树枝叶茂盛在彼树下结加趺坐一心禅思三昧正受以为第一五百神仙飞行虗空不能得过时诸仙人即下住地观见菩萨禅思坐定叹未曾有于时日照X树曲覆菩萨身一切树木皆悉曲躬向于菩萨群臣见巳疾往启王时王闻之前诣树下即见太子威神吉祥巍巍无量而说偈言如火在山顶如月在众星现身树下禅威光无不照其初生之时身自坐禅思其身威神光明彻普遍照十方诸天人因是得济度即同太子严驾还宫诸王捔力本行经云净饭王与大臣娑呵提婆谕诸释种童子武艺之中谁能最胜于戏场中安施铁鼓提婆达多射彻三鼓难陀即射亦彻三鼓有司进弓太子试弓以弓力弱令取内库祖王所用良弓太子牵挽平胸而射一箭穿过七箇铁鼓其箭射达十拘卢奢复更别立铁猪太子一箭便穿七铁猪彼箭入地即成一井于今人民常称箭井尔时诸天各将天华散太子前帝释取箭上天起塔供养时净饭王既见太子技能皆悉胜彼敕取白象拟太子乘提婆达多先入城见此白象问言何往答言拟太子乘时提婆达多我慢兴盛左手执鼻右手筑额一拳倒地遂即命终塞彼城门往来不通难陀次至见象塞路执彼象鼻牵离城门太子见巳左手举象以右手承从于虗空掷至城外一拘卢奢而象堕地即成大坑至今人民相传此处名为象坑悉达纳妃因果经云尔时净饭王集诸羣臣而共议言太子年X巳长大宜应娶婚诸臣答言有释种婆罗门名摩诃那摩有女名耶轮陀罗颜容端正聪明智慧贤德过人礼仪备具有如是德堪为太子妃王言若如卿仪便为纳之王还宫内即敕老成宫女汝往摩诃那摩长者家瞻看其女容仪礼节如何可停于彼十日女受王敕往彼长者家瞻看此女还答王言观看此女容貌端正威仪进止无与等者王即遣人语摩诃那摩长者言太子年长欲为纳妃汝女善淑宜堪此举时长者答使者言谨奉敕旨王即令诸大臣择取吉日遣车具礼而往迎之既至宫巳具足太子婚妠之礼又复更增二妃一名瞿夷二名鹿野并诸󳼶女娱乐太子以有三妃造三时殿尔时太子恒与其妃行住坐卧无有世俗之意于静夜中但修禅观未尝与妃有夫妇之道五欲娱乐本行经云尔时净饭王为太子立三等宫婇女三千侍御太子第一宫婇女当于初夜第二宫婇女于半夜时第三宫婇女于后夜时奉侍太子时净饭王念阿私陀仙人所说复置诸杂音乐各各千数常于宫内昼夜不绝太子在于婇女之中受诸快乐不须远涉出宫外游时饭王为增太子诸功德故建立苦行断于一切诸邪恶法行一切善布施诸物造众福业备行苦行以此善根回资太子为令增长诸巧德故愿莫出家太子在于父王宫内唯独一人具足五欲X娱乐逍遥嬉戏自恣足满十年不曾出家净饭王于太子所住宫院周帀别更造立子城唯置一门安施机发开闭之时五百人扶持拥卫方得开阖其门声动闻半由旬内外悉罗壮士防守身着铠甲禁卫宫闱如是严紧恐畏太子舍离椒房踰越出家自在娱乐不复游戏空声警策本行经云尔时虗空有一天子名曰作瓶见是太子十年在宫受五欲乐莫为贪着心醉荒迷情放盈溢百年迅速时不待人护明菩萨今须觉察早应捐弃舍俗出家我若不先为彼作于厌离之相则彼躭湎未有醒悟发出家心我今应当赞助其事即于空中而说偈言善哉仁者年盛时宜速出家令满愿应当利益天人等五欲行者不可厌没溺六尘境舍难唯有出世行大智乃能厌离此五欲是故仁今可捐弃众生多有烦恼患仁当为作大医师说妙种种法药王速疾将向涅槃岸无明黑暗所障蔽诸见罗网种种缠速然智慧大明灯早使天人得净眼空中天子说此偈巳威神感动发劝因缘复以太子宿世善根福德力故令彼居中婇女所作音声不顺五欲之事唯传涅槃住持信解微妙诸法之声欲令太子厌离世间心生觉悟饭王应梦本行经云尔时作瓶天子以神通力欲令太子发出X家心即于其夜与净饭王七种梦相一梦帝释幢从东门出二梦太子乘大白象城南门出三梦太子驾驷马车城西门出四梦杂宝庄严大轮城北门出五梦太子在城中央大街手执一搥挝打大鼓六梦太子坐高楼上散施珍宝四方诸人来将宝去七梦城外不远有于六人举声大哭宛转于地王梦是相心大惶怖明日召占梦师说如上梦答言不知王复忧愁时作瓶天化婆罗门言善能解梦大王召入说七种梦婆罗门言第一太子出家瑞相第二证果相第三得四无畏相第四成佛相第五转法轮相第六三十七品法宝相第七外道六师忧恼相化人为王详说梦巳白言大王当生欢喜勿怀恐怖忧愁不乐大王闻巳重增太子五欲之具令太子爱恋不乐出家免吾忧念使我安乐路逢老人本行经云尔时作瓶天子欲令太子出向园林观看好恶发厌离心渐教舍离于彼五慾赞叹园林甚可爱乐太子闻巳发心令速严饰庄校好车于彼园林观看游玩驭者奏净饭王王出敕令悉遣洒扫尔时太子登上宝车从城东门而出作瓶天子变身化作一老弊人伛偻低头须鬂如雪四肢颤掉行步不安唯仰杖力如是相貌在太子前顺路而行太子见彼老人身体极瘦衰相即问驭者此是何人驭者白太子言此是老人太子复问何者名老驭者答言凡名X老者为诸衰耄所逼诸根渐败无所觉知非朝即夕其命将终太子复问我今此身亦当如是受老相耶答言太子贵贱虽殊凡是有生悉皆有老即今人身具有如是老相但未现耳太子复言我今不向园林游戏宜速回驾还入宫中心自思惟作何方便得免衰老之相出家学道道见病卧本行经云尔时作瓶天子复见思惟菩萨在彼宫内着于五欲放逸情荡巳经多时世间无常盛年易失应当早舍宫内出家使其觉悟令速厌离菩萨宿福因缘忽然发心欲出游戏太子即召驭者言庄严好车出城游玩太子乘车从城南门出渐向园林作瓶天子于太子前路化作一病患人身体羸瘦面色痿黄喘气微弱命在须臾太子见病人巳问驭者言此是何人驭者报言此是病人复问何名病人答曰此人不善安隐威德巳尽困笃无力死时将至无处归依此人不久自应命终欲得求活无有是处复问为独此人为当一切答言非独此人一切天人皆悉未免太子告言若我此身不脱是病难得度者我今不假园林游戏即勒回车而还宫中静坐思惟一心系念净饭王闻巳忆阿私陀仙受记之语决定真实太子莫复舍我出家路覩死尸本行经云时作瓶天子复发是念菩萨宫内极意欢X娱我今可为厌离五欲早令出家令从宫内向彼园林是时太子谓善驭者汝可速驾驷马宝车我欲出城诣园游戏太子坐车从城西门出向于外观看园林作瓶天子于太子前化作一尸在于路上太子见之心怀惨恻谓驭者言此是阿谁卧于路上驭者答言此名死尸太子复问驭者死尸是何驭者报言太子此人巳舍世间之命无有威德今同木石捐舍亲族一切识知唯独精神自向彼世从今巳后不复更见父母兄弟妻子眷属如是眷属生死别离更无重见故名死尸复问驭者我亦有此死否驭者报言太子尊身于此死法亦未免脱一切世间之人无分贵贱不择贤愚皆不免死太子闻巳情思不悦回驾还宫端坐思惟默然系念人人贵贱受福若尽无常至时皆无有异也得遇沙门大庄严经云尔时太子召驭者言今日欲往园林游玩汝可严驾驭者奏王王谓驭者曰太子前出三门见老病死愁忧不乐今日宜令从北门出严饰道路香华幡盖倍胜于前太子与诸官属前后道从出城北门尔时净居天化作比丘着坏色衣剃除须发手持钖杖徐步而行形貌端严威仪整肃太子遥见问是何人时净居天以神通力令彼驭者报太子言如是名为出家人也太子即便下车作礼因而问之夫出家者何所利益比丘答言我见在家生老病死一X切无常皆是败坏不安之法故舍亲族处于空闲勤求方便得免斯苦我所修习无漏圣道行于正法调伏诸根起大慈悲能施无畏心行平等护念众生不染世间永得解脱是故名为出家之法太子闻已深生欢喜天人之中唯此为上我当决定修学此道既见是巳登驾而还耶输应梦本行经云时太子妃耶输陀罗即于是夜便觉有娠尔时其夜疲极睡眠卧梦见有二十种可畏之事忽然惊起报太子言梦见大地周帀震动有帝释幢崩倒于地天上星宿悉皆堕落最大伞盖车匿持去我头髣髻刀截而去我身璎珞为水所漂我之身形渐成丑陋我身手足自然堕落我此身形忽然赤露我所坐牀自塌于地我眠卧床四脚摧折众宝大山崩颓堕地宫内大树被风吹倒明月团圆忽然而没红日照明忽然黑暗宫城矩火出向城外护城之神忽然啼哭迦毗罗城忽为旷野园林华果并皆凋落防御壮士交横驰走白言太子我见如是二十种恶梦心大恐怖惊疑不安为复我身寿命欲尽为共太子恩爱别离太子闻是语巳自心思惟我今不久舍世出家复慰谕耶输言汝见如是恶梦不须怀忧但当安隐无复烦恼初启出家庄严经云菩萨于静夜中作是思惟若不启父王私X自出家违于教法不顺俗理从其所住诣父王宫放大光明长跪合掌白父王言愿欲出家王闻此言涕泣不许重白父言有四种愿当断出家一愿不老二恒少壮三常无病四恒不死王即告言此愿甚难诸仙世人谁免老死王召亲族而作是言太子昨夜来请出家我若许之国无继嗣作何方便令其息心诸族白言我等当共守护太子太子何力能强出家王勑亲族城东门外置其五百释种童子英威勇徤制胜无前一一童子有五百辆鬪战之车以为严卫五百力士执戟于前南西北门如上所说于其城上周帀分布五百壮士擐甲持矛昼夜巡警无暂休息国大夫人波阇波提于王宫内集诸婇女自从今夜无令眠睡尸牗重关坚持鎻钥守护太子莫生怠慢勿使出家悉无依怙夜半踰城庄严经云尔时菩萨于音乐殿中端坐思惟过去诸佛皆发四种大愿一者愿我未来自证法性于法自在得为法王以精进智救拔三界爱缚苦恼众生二者有诸众生婴此生死黑暗稠林患彼愚痴无明医目以空无相无愿为灯为药破诸暗惑除其重障成就如是方便智门三者有诸众生竖高慢幢起我我所心想倒见虗妄执着为说正法令其悟解四者见诸众生处不寂静三世流转如旋火轮亦如团纟系自缠自缚为彼说法令得解缚太子语车匿言汝可鞁X干陟来车匿答言今始半夜何用鞁马太子复言我今出家莫违我意净居诸天令彼军士󳼶女悉皆昏睡都无觉知车匿即鞁马毕太子乘巳初举步时太地六种震动昇空而去四大天王棒承马足梵王帝释翊从引路至彼往古䟦伽仙人苦行林中即便下马端然而坐金刀落发庄严经云菩萨作是思惟若不剃除须发非出家法乃取金刀即自剃发而发愿言愿断一切烦恼及以习障时天帝释即以天衣于空取发还天供养菩萨自观身上犹着宝衣即作念言出家之服不当如是时净居天化作猎师身着袈裟手持弓箭默然而住语猎者言汝所着者乃是往古诸佛之服云何着此而为罪耶猎者言我着此衣以捕羣鹿鹿见此服而不避我方得杀之菩萨言汝着袈裟专为杀害我今若得惟求解脱我今与汝憍奢耶衣汝可与我麤弊衣服是时猎者即脱袈裟授与菩萨菩萨于时心生欢喜即便与彼憍奢耶衣时净居天以神通力忽现本形飞上虗空还至梵天菩萨见巳于此袈裟倍生殷重于时菩萨身着袈裟仪容改变作如是言我今始名真出家也于是安详徐步至彼䟦渠仙人苦行林中一心求道矣车匿辞还庄严经云时太子至山林巳慰轮车匿世闻之人或X有心从而形不随或有形随而心不从汝今心形皆悉随我世间之人见富贵者竞来奉事现贫贱者弃而远之我今舍国来至于此惟汝一人独能随我我今既得至闲旷处即自解衣取庄严具还于宫中奉上父王作如是言太子今者于世间法无复希求不为生天受五欲乐亦非不孝亦无嗔忿慊恨之心但见世间众生迷于正路没在生死为欲拔济众生故出家耳惟愿父王勿生忧虑若谓我今年少未应出家汝以我言方便谘启生老病死岂有定时人虽少盛谁能独免又脱诸余严身之服与耶轮陀罗言人生于世爱必别离我今为断此诸苦故出家学道勿以恋着横生忧愁及语宫中诸󳼶女等并告释种童子我今欲破无明纲故愿成正觉所为事毕当还相见事匿涕泣而回车匿还宫庄严经云是时车匿牵其白马并賷璎珞诸庄严具将入王宫其马嘶声闻于宫内摩诃波阇波提及耶轮陀罗并诸釆女皆来聚集共相谓言将非太子回还宫耶车匿入宫门巳姨母及妃并诸釆女惟见车匿不见太子同时啼哭即问太子今在何处汝独回归车匿荅言太子弃舍五欲为求道故在彼山林着坏色衣剃除须发姨母闻巳放声大哭责车匿言我今何负于汝取我圣子送彼山林勐兽毒虫甚可怖畏而今独住将何所依车匿言太子付我白马及诸X宝贝令我速还太子曯我汝到宫时拜上姨母殷勤劝谕莫生忧念住此不久得成止觉还当相见耶输陀罗责车匿言汝今何故损害于我车匿荅言但以诸天神力使守卫之人咸皆熟睡无所觉知太子出宫如日昇天放大光明诸天捧承马足而去非于车匿之事也诘问林僊因果经云尔时太子至跋伽仙人林中鸟兽瞩目仙人遥见太子谓是天神与诸徒众迎太子坐太子观察仙人之行或披软草或披树叶以为衣服或食草木花果或一日一食二日一食三日一食或事水火或奉日月或翘一足或卧尘土荆棘或卧水火之侧太子问其所由仙人荅言为欲生天太子告仙人言诸天虽乐福尽则坠轮回六道终为苦聚我今学道为断苦本太子与诸仙人设此议论言语往复及至日暮太子即便停彼一宿明旦辞去有一仙人善知相法语众人言今此仁者诸相具足必当得于一切种智为天人师我等所学道异不敢相留仁者若去可向北行彼有大仙名阿罗逻迦兰仁者可往就其讲论我观仁者亦当不必住于彼论于是太子即便北行诸仙人众见太子去心怀懊恼合掌相送极望绝视然后乃还劝请回宫因果经云时净饭王遣太子师及以大臣至跋伽仙X人苦行林中问于仙人太子出家学道曾至此林否大仙荅曰有一童子共我议论今诣阿罗逻伽仙人处师别即往彼仙人所果见太子师即白太子言大王久知太子深乐出家此意难回然王于太子恩爱情深愿请回驾还返宫中不令太子全弃道业静心之处何必山林太子荅言我岂不知恩爱情深但畏生老病死之苦为断除故是以来此我今修道终不回还师自思惟奉受王使来请太子而复不能转太子意徘徊路侧不能自返互相议言既为王使而无力効今者空归云何奉荅我等当留所从五人聦明智慧心意柔软为性忠直密令伺察看其进止守护给侍语憍阵如汝等五人悉能住在此否五人荅曰善哉依命当密守护师及大臣辞别太子悲泣而回调伏二僊因果经云太子至阿罗逻所太子问言生死根本云何断之仙人荅曰侍戒忍辱修习禅定有觉有观得初禅除觉观定生入喜心得二禅舍喜心得正念具乐根得三禅除苦乐得净念入舍根得四禅获无想报太子复问非想非非想处为有我耶为无我耶若言无我不应言非想非非想若言有我我为有知我为无知我若无知则同草木我若有知则有攀缘既有攀缘则有染着故非解脱汝以尽于麤结而不自知细结犹存以是之故谓为究竟细结滋长复受下生以此因故非度彼岸若能除我及以我想一切尽X舍是则名为直解脱也仙人默然心自思惟太子所说其为微妙于时太子为求胜法辞别而去仙人白言汝若成道愿先度我太子荅言善哉次至迦兰所住之处论议问荅亦复如是太子即便辞去仙人奉送绝视方还六年苦行普曜经云尔时太子作是思惟六年之中示大勤苦精进之行因是现行四禅数出入息令其意解无想不念无所希望在所至凑心无所倚欲现世间开化外学若干品业训诲诸天示其罪福外学异术计死断绝神无所生或言有常云无罪福为分别说功福之报现身口意当行清净日服一麻一麦六年之中修立难行勤苦之行宿命不债六年之中结加趺坐威仪进止未甞有缺亦无覆盖不避风雨不起经行大小便利亦不屈伸亦不倾侧身不倚卧春夏秋冬巍然端坐值有众难未曾举丰以自蔽障诸根不乱目不邪视心不恐怖鹊巢树上抱卵哺雏粪污其身亦不弃去天龙八部目自覩见菩萨功勋道德巍巍来往其边供养奉事太子定坐六年现勤苦行教授开化天人立之三乘以是之故坐六年耳成无上道广度众生远饷资粮因果经云太子至伽阇山苦行林中求正真道日食一麻一麦修其苦行憍阵如等亦修苦行供奉太子X既见此巳即遣一人还白王师具说太子所修行事王师即往王所说如上事尔时净饭王闻此语巳心大烦恼举身颤掉语王师言太子遂舍转轮王位并父母亲族恩爱之情远去深山修其苦行我今薄福失此之子复以使人所言向波阇波提及耶输陀罗而为说之时净饭王与姨母及耶输各严五百车乘资粮之物令车匿送与太子随时供养勿使乏少车匿领车疾速而去至彼见太子形容消瘦衔泣而言大王忆念太子遣我送此资粮远饷太子荅言我违父母及舍国土远来在此为求至道云何当复受此饷耶车匿闻巳心自思惟太子今者既不肯受我当别觅一人领资粮车仍还王所我住于此奉侍太子不离左右牧女乳糜因果经云尔时太予心自思惟我今于伽阇山示修苦行日食一麻一麦身形消瘦有若枯木修其苦行今满六年我若复以此羸身而取道者彼诸外道当言自饿是般涅槃因我今虽复如是节节而有那罗延力亦不以此而取道果我当受食然后度生作是念巳至尼莲河侧露地而坐时彼林外有二牧牛女人一名难陀一名波罗时净居天劝牧女言太子今在林中汝可供养女人闻巳心大欢喜即择肥壮牸牛入河洗浴亲手自取淳乳如法煎煑即取乳糜盛满金钵至太子所头面礼足而以奉献太子即便受X彼女施而呪愿之今所施食欲令食者得充气力当使施者得色得力得舍得喜安乐无病终保年寿智慧具足即复作如是言我为度脱诸众生故而受此食呪愿讫巳即受食之身体光悦气力充足堪受菩提禅河澡浴庄严经云尔时菩萨复作是念六年勤苦衣服弊坏于尸陀林下见有破粪扫衣将欲取之于时地神告虚空禅言释种太子舍轮王位拾是所弃粪扫之衣虚空之神闻巳告三十三天乃至传闻阿迦尼咤天菩萨手持粪扫之衣作如是言何处有水洗浣是衣有一天神以手指地遂成一池又念何处有石浣衣时天帝释即以方石安处池畔菩萨见石遂洗浣衣帝释白言我当为菩萨洗浣此衣惟愿听许菩萨欲使将来诸比丘众不令他人洗浣衣故不与帝释洗浣即便自洗浣衣巳讫入池澡浴是时魔王波旬变其池岸极令高峻池边有树名阿斯那是时树神按树令低菩萨攀枝得上河岸菩萨澡浴之时诸天散花遍满河岸菩萨浴竟诸天竞取此水将还天宫池中水族饮其水巳得生天上菩萨为利益故度脱水族示现澡浴帝释献衣庄严经云尔时太子至尼连河洗浣故衣入水浴巳河边有一大树于彼树下自纳故衣时净居天子名X无垢光将沙门应量袈裟供养菩萨于是菩萨即受着之时聚落神告善生女汝宜营办美食供养菩萨时善生女即以金钵盛满乳糜持以奉献菩萨受之时河中有一龙妃名尼连茶耶从地涌出手执庄严微妙宝座奉献菩萨菩萨受巳即坐其上取彼善生女所献乳糜如意饱食净尽无余菩萨食于乳糜身体相好平复如本即以金钵掷致河中是时龙王生大欢喜收取金钵官中供养时释提桓因即变其形为金翅鸟从彼龙王夺取金钵将还本宫起塔供养尔时菩萨从座而起龙妃还持所献床座归于本宫起塔供养菩萨由福慧力故食乳糜巳三十二相八十种好圆光一寻转增赫奕菩萨正念诣菩提场而取正觉诣菩提场庄严经云菩萨正念向菩提树时有主风雨神周遍洒扫尽令严净菩萨身放无量光明普遍振动无边剎土复有无量诸天奏天妙乐雨众天华遍覆其地无量希有吉祥瑞相菩萨将欲向菩提树其夜大梵天王告诸梵众言当知菩萨被精进甲知慧坚固成就菩萨之行通达波罗蜜门于菩萨地得大自在住于如来祕密之藏超诸魔境一切善法皆能自觉不由他人而得觉悟为诸如来大神通力之所护念当为众生说解脱道菩萨以如是等无量功德诣菩提场为欲降伏众魔怨故成阿耨多罗三藐三菩提欲X圆满十力四无所畏十八不共法转正法轮故为欲作大师子吼施大法雨令诸众生得满足故令诸众生得清净法眼令诸外道息诤论故欲使本愿得圆满故于一切法得自在故不为世间八法所染犹如莲花不着于水天人献草本行经云菩萨念言我今至菩提场欲作何座时净居天白言大圣仁者过去诸佛皆坐草座而取正觉菩萨思惟谁能与我如是之草帝释天王即化其身为刈草人不近不远右边而立刈取于草其草青绿颜色犹如孔雀项毛柔软滑泽而手触时犹如微细迦尸迦衣色妙青香菩萨见于彼人刈如是草渐至人边宽缓问言仁者汝何名字其人荅言我名吉祥菩萨闻巳心大欢喜如是思惟我今欲求吉祥他人吉祥以名吉祥在于我前我今决当得证阿耨多罗三藐三菩提如是思惟出妙音声复语刈草之人仁者汝能与我草否彼人答言我能与之即便刈草以奉菩萨其草净妙菩萨即取彼草一把手自执持当时菩萨取草之时其地六种震动当是时菩萨将此草安详徐步向于菩提树下以为草座而取正觉利益众生悉皆得度龙王赞叹本行经云菩萨持草行时空中忽有青雀拘翅罗鸟孔雀白鹤迦陵频伽共命之鸟数各五百右遶随飞X复有天子天女亦各五百各执宝瓶散诸香华围遶而行其地摇动彼地有一龙王名曰迦茶其龙长寿经历劫数曾见往昔诸佛经过又龙日月昼夜甚长睡眠未久见大地动复闻震声即便惊寤从自宫殿即出观看见自居处不远有一菩萨安详而行龙王见其菩萨预知先瑞犹如过去诸大菩萨发心欲向菩提树下一种无异见是相巳更无疑心决定知此菩萨当证阿耨多罗三藐三菩提尔时黑色龙王有一龙妃名曰金光与诸龙女等各执诸妙香华杂色衣服宝幢幡盖种种珍宝奉上供养作诸天乐其声微妙歌咏赞叹合十指掌在菩萨前头面顶礼菩萨语龙王言如汝所说我今必成阿耨多罗三藐三菩提广度众生坐菩提座庄严经云尔时菩萨向菩提场时无量菩萨并诸天众各各庄饰菩提之树其菩提树高显殊特百亿由旬七宝所成有八万四千一一皆愿菩萨坐其树下得成正觉一一树下各随色类敷师子座悉以众宝庄严尔时菩萨示现取草周遍敷设如师子王具足势力精进坚固无诸过失尊贵自在智慧觉悟有大名称降伏众魔摧诸外道具足如是种种功德将证菩提而面向东于净草上结加趺坐端身正念发大誓言我今若不证得无上菩提宁可碎是身终不起此座尔时菩萨昇菩提座即证方广神通游戏首楞X严定得是定巳现身各各坐彼师子之座一一身上皆具众妙相好庄严其余菩萨并诸天人各各皆谓菩萨独坐其座由定力故能令地狱饿鬼阎罗王界及诸人天皆见菩萨坐菩提座菩萨放大光明遍照十方诸佛剎土魔王得梦本行经云尔时菩萨从于眉间放白毫光遍照魔王宫殿翳彼诸魔之光魔王波旬于睡眠中得三十二种恶梦梦见宫殿震动忽然失火墻壁颓落尽为瓦砾尘土坌乱秽恶充满象马倒死鸟羽毻落泉水枯干树木摧折身体寒热面貌痿黄咽喉干燥喘息不停衣裳垢腻天冠堕落天主号哭魔军忧恼魔子大呌魔民逃散刀仗损失乐器破坏左右远离朋友讐怨玉女赤露诸女啼哭心绪昏乱恐怖不乐仙言不吉神唱不祥诸方驰走无处自在魔王得是不祥之梦内怀恐惧心意不安普唤至一切诸魔眷属皆令集聚向说夜梦所见之事我应不久必失此处恐畏更有大福德人来生此处即召地居诸天诸魔兵众诸龙夜叉八部等众而勑之言今有释迦种姓之子欲取菩提我等相共至于彼处断其如此勇勐之心勿令取证菩提魔子谏父本行经云尔时魔王长子商主白父王言而今父王欲共悉达菩萨而作怨讐唯恐后时悔无所及魔王X告子咄汝小儿愚暗浅短未曾知我变化神通未曾覩我自在威力商王答父言儿非不知父王神通威力但父王而未知悉达菩萨广大神通福德威力然则父王至于彼边应当自见魔王波旬不取其子之言即召四种兵众所谓象兵马兵车兵步兵百千万亿天神鬼兵形容可畏皆执弓箭刀劒器仗擎山持杵作大威勐魔王率领向菩提树下魔王军众遥见菩萨坐师子座不惊不怖不摇不动身体赫弈犹如金山放大光明不可譬喻魔王军众悉皆退散魔王见巳心大恐怖犹怀我慢不肯回还复告军众莫惊莫怖莫畏莫走此乃是我试彼心看我今更慰喻彼看其起离菩提树下不令菩萨在此菩提树下而成正觉也魔女妶媚本行经云魔王波旬不取长子商主谘谏告诸女言汝等诸女宜至彼释种子边试观其心有慾情否其诸魔女听王勑巳相与安详向菩萨所于菩萨前示现种种妇女媚惑谄曲之事复将香华散菩萨上复以种种五慾之事劝请菩萨观看其而观其心情为有慾心姿态魔女见于菩萨深心寂定本来清净无浊无垢面目清净犹如莲华从水中出而不染着如须弥山确然不动善摄诸根调伏心意彼等既见菩萨如是皆生惭愧羞耻之心诸魔女等善解女人幻惑之法更加情态益显娇姿庄严其身示现美妙音X辞巧便来媚菩萨答言汝宿命有福受得天身不念无常而作妖媚形体虽好而心不正汝辈故来乱人善意非清净种革囊盛秽汝来何为去吾不用今阿母等不安天上何为横来佛指魔女变成老母发白面皱不能自复魔军拒战本行经云时魔王言此人不可以五慾惑之更设美言慰喻令去仁沙门释子自小来未见战鬪刀兵甚可怖畏又仁莫共他作怨讐贪嗔痴业仁宜速去菩萨谛观确然不从既不动身亦不移坐语魔王言我今巳坐金刚牢固结加趺坐甚难破坏魔王闻巳发嗔恚言率领四种兵众象马步车诸杂军等幡旗麾纛羽盖旍旂多诸夜叉悉食人肉善解神射各把䩕弓执持利箭槊矛劒戟刀棒金刚鬪轮铁钺种种诸仗驾千万亿象驼马车放大吼声虗空充塞复有无量诸龙各各皆乘大黑云队放闪电雹雰霏乱下时魔波旬手执利劒向菩萨言截汝身体菩萨答言汝魔波旬及诸军众百千万亿悉如汝身尽力来此彼等皆不能动我一毛况割身体作我障碍欲妨菩提令我不得取阿耨多罗三藐三菩提我终不起离于此处余树下坐魔众拽缾杂宝藏经云尔时如来在菩提树下巍然端坐恶魔波旬将入十亿众欲来坏佛至如来所而作是言悉X达太子汝独一身何能坐此汝可起去若不去者我捉汝脚掷着海外佛言我观世间无能掷我着海外者佛告波旬汝于前世但曾作一寺主受一日八戒布施辟支佛一钵之食故生第六梵天为大魔王而我于阿僧祗劫广修功德供养无量诸佛亦复供养声闻缘觉之人不可计数波旬言太子汝道我昔一日持戒施辟支佛食信有真实汝自道者谁为证知佛即以手指地言此地证我作是语时一切大地六种震动无量地神从地涌出头面作礼胡跪合掌而白佛言世尊我为作证如佛所说真实不虗佛语波旬汝今先能动此净瓶然后可能掷我着于海外时魔波旬及八十亿众尽其神力不能令动净瓶魔王军众悉皆退散地神作证本行经云尔时菩萨即以右手指于地言此地能生一切物无有相为平等行此证明我终不虗唯愿现前真实说是时地神从于地下忽然踊出胡跪合掌曲躬恭敬向菩萨言最大丈夫我证明汝我知于汝往昔世时千万亿劫施无遮会作是语巳其地遍及三千大千世界六种震动犹如打钟震遍吼等具十八相魔王军众皆悉退散势屈不如各各奔走自然恐怖不能安心是时或象蹶倒驼马乏卧或车脚折弓箭刀鎗从于手中自然落地坚固铠甲破碎损坏去离于身争竞逃窜或覆其面踣地而眠或走投山X或入地穴皆失本心荒迷倒地或有回心归依菩萨请乞救护养育于我其有依倚于菩萨者不失本心时其波旬闻大地声心大恐怖闷绝躃地不知东西波旬唯闻空中而作是言悉令灭尽莫放波旬魔王军众竞共奔走魔子忏悔本行经云魔王波旬长子名曰商主即以头面礼菩萨足乞求忏悔白言大善圣子愿听我父发落辞谢凡愚浅短犹如小儿无有智慧我今忽来恼乱圣子将诸魔众现种种相恐怖圣子我于巳前曾谘父言以中正心虽有智人善解诸术犹尚不能降伏于彼悉达太子况复我等但愿圣子恕亮我父我父无智不识道理如是恐怖大圣王子当何取生大圣王子愿仁所誓早获成就速证阿耨多罗三藐三菩提尔时大梵天王释提桓因无量无边诸余天等遍满虗空咸见菩萨降伏诸魔及魔军众皆大欢喜以欢喜心口唱是言善哉希有其声遍满四方虗空震声响彻作天妓乐歌咏赞叹复将诸天妙华以天旃檀细末之香散菩萨上合十指掌顶礼菩萨口作是言今此圣者必证阿耨多罗三藐三菩提魔子商主顶礼菩萨赞叹而去菩萨降魔本行经云菩萨思惟此魔波旬不受他谏造种种事菩萨语波旬言我至菩提树下将一把草铺巳而坐X恐畏波旬成于怨讐鬪诤相竞造诸恶行无有善心我今欲断怨讐欲灭恶业汝若欲生怨恨之心菩萨坐此树下将草作铺着粪扫衣汝心如是妬嫉此事汝魔波旬且定汝意我若成就阿耨多罗三藐三菩提后取如是等一切诸事付曯于汝愿汝回心生大欢喜魔王波旬汝今心中亦有誓言我等必当恐怖菩萨今舍此座起走勿停然我复有弘大誓愿我今此身坐于此座设有因缘于此坐处身体碎坏犹如微尘寿命磨灭若我不得阿耨多罗三藐三菩提我身终不起于此处魔王波旬如是次第我等当观是谁勇勐誓愿力强有能在先成就此愿或我或魔及汝军众若我福业善根力强我应成就如此誓愿真实不虗成等正觉普曜经云菩萨坐于树下巳降魔怨成正真觉建大法幢度脱三界默坐树下示现四禅为将来学修道迳路意巳清净成一禅行静然守一专心不移成二禅行巳净见真成三禅行心不依善亦不附恶无苦乐志正在其中寂然无变成四禅行是谓无为度世之道以弃恶本无婬怒痴生死巳除种根巳断无余栽蘖所作巳成智慧巳了明星出时廓然大悟得无上正真之道为最正觉得佛十种力四无所畏十八之法得佛道意一切知见是实微妙甚难得也昔锭光佛时莂我为佛名释迦文今果得之从无数劫勤X苦所求适今成耳自念宿命诸所施为道德慈孝仁义礼信中正守真虗心学圣柔弱净意行六度无极布施持戒忍辱精进一心智慧行四等心慈悲喜护方便随时养育众生如爱赤子承事诸佛积德无量累劫勤苦功不唐捐释迦如来应化录上释迦如来应化录上报恩寺沙门宝成编集诸天赞贺普曜经云于是欲界天王见于如来坐于树下神通以达所愿具足降魔怨敌竖大幢幡无极大仁为大医王疗众疾患无极师子若于恐惧衣毛不竖调和心意灭除三垢成三达智越于四海抳一道盖救护三界清净梵志为弃众恶则为比丘除诸愚冥何谓沙门越于六径广学无限名曰博闻德消尘劳成为勇勐度于彼岸所谓力者成十种力具足法宝见于如来坐于树下成无上道于是净居诸天梵迦夷天善梵天化自在天无憍乐天兜术天焰摩天忉利天及四天王虗空大地神天供养世尊普悉庄严一切天地散华烧香竖诸幢幡归命世尊以偈赞曰坚固如金刚志强不可毁正使肌肉消骨髓尽无余若不X成佛道终不起于座仁师子辞正建誓立威神余等诸天神咸来得善利乃使最尊人靡所不照明我等闻佛音皆劝助佛道华严大法佛华严经云尔时如来始成正觉在寂灭场与四十一位法身大士及宿世根熟天龙八部一时围绕如云笼月是时如来现卢舍那身说圆满脩多罗名为顿教此经有七处九会三十九品说世主妙严如来现相普贤三昧世界成就华藏世界毗卢遮那如来名号四圣谛光明觉菩萨问明净行贤首升须弥山山顶偈赞十住梵行发心功德明法升夜摩天夜摩偈赞十行十无尽藏升兜率天兜率偈赞十回向十地十定十通十忍阿僧祗寿量菩萨住处佛不思议十身相海如来随好普贤行如来出现离世间入法界等品譬如日出先照高山次照幽谷乃至普照一切大地但山有高下照有先后如来出现世间亦复如是成就如是无量无边法界智光先照菩萨次照缘觉次照声闻次照决定善根众生随机受化然后普照一切众生观菩提树庄严经云世尊初成正觉无量诸天皆悉称赞如来功德尔时世尊观菩提树王目不暂舍禅悦为食无余食想不起于座经于七日欲界色界诸天子等手捧金盆各执宝瓶盛满香水来诣佛所头面顶礼请X如来澡浴世尊受请浴巳诸天子等各各奉献天妙衣服烧天妙香散天妙华供养如来无量天龙人等各取如来澡浴之水以自洒身皆发道意诸天子等各还天宫所将余水香气不灭惟闻佛香不闻余香心生欢喜发菩提心时有天子名曰普华白言世尊世尊住何三昧于七日中结加趺坐身心不动佛言如来以喜悦三昧为食而住由此定力于七日中结加趺坐不起于座为居此处断除无始无终生老病死故于七日观树不起至二七日周帀经行三千大千世界以为边际至三七日观菩提树目不暂舍断除生死得成佛道龙宫入定本行经云世尊向摩利支处而坐时迦罗龙王复有目真隣陀龙王诣于佛所白言我此宫殿巳曾布施诸佛今日世尊受我宫殿怜愍我故少时住此佛受而坐经于七日不起时彼七日兴云注雨起大冷风雨不暂停遂成寒冻时诸龙王从宫殿出以其大身七重围遶拥蔽佛身复以七头垂世尊上作于大盖嶷然而住莫令世尊身体寒冷风湿诸虫触世尊体时龙王化作年少婆罗门身在于佛前顶礼佛足而白佛言我今不以恐怖娆乱如来但恐世尊身有冷风尘触世尊体思惟是事覆世尊身尔时世尊告目真怜陀龙王言汝大龙王来受三归并受五戒汝当长夜得安乐故时目真隣陀龙王即白佛言如世尊X勑不敢有违其目真隣陀龙王即从佛所受三自归依归依佛归依法归依僧复受五戒于世间中最初龙王而得度也林间宴坐本行经云尔时世尊于龙宫定起有一天子神通自在身出大色最胜光明照彼尼拘陀树以天光明自照明朗诣向佛所顶礼佛足即白佛言我于往昔为牧羊子当于世尊为菩萨时在彼六年苦行之中曾将乳汁净心供养奉上世尊复折尼拘陀树枝为作荫凉以此善根因缘即便命终得生三十三天为大福德威力天子我今得是果报况今世尊得成无上菩提唯愿世尊今当为我还彼树下受彼树荫随意安乐隣愍于我世尊听许愿往昔日牧羊子之所尼拘陀树下加趺而坐世尊往诣彼树下入定七日不动以解脱力受安乐故尔时世尊以过于彼七日之后正念正知从三昧起告天子言汝天子来可从我边受三自归并及五戒汝当长夜得安乐故而彼天子受佛勑巳即受三自归及受五戒巳时于世间最初天中成优婆塞四王献钵本行经云世尊思惟过去诸佛皆悉持钵而受于食时四天王各从四方持四金钵奉上世尊世尊不受将四银钵世尊不受四颇棃钵而亦不受四琉璃钵亦复不受四玛瑙钵而亦不受四砗磲钵亦复不受X时毗沙门天王告余天王言我念往昔青色诸天将石钵来奉我等白言今此石钵仁等可用受食而喫复有一天子来白我言慎勿于此石钵受食宜应供养比之如塔当来有佛出世号释迦牟尼可将此钵持奉世尊时四天王速疾还宫各执石钵盛满天华以香涂钵来诣佛所共将四钵奉佛白言唯愿世尊受此石钵世尊复念此四天王以信净心奉我四钵我亦不合受持四钵若受一人三人有恨我今总受四王之钵尔时世尊受四天王钵巳如是次第相重安置左手受巳右手按下神通力故合成一钵坚牢清净四际分明二商奉食本行经云北天竺有二商主一名帝黎富婆二名䟦棃迦驾五百牛车路经乳汁林不远而过车牛皆不肯行时守林神谓商主言此处有佛始成正觉汝今最宜在前将麸夫少供养商主世巳即各将麸夫少酪蜜和揣至世尊前顶礼佛足白言愿为我等受此麸夫少酪蜜揣世尊思惟过去诸佛皆持钵器而受盛食时四天王各持石钵奉上世尊可用受食世尊受钵巳从二商主边受于麸夫少酪蜜和之揣即便呪愿如法而食食巳即告彼二商主言来从我受归依佛归依佛归依僧复受五戒当令汝等长夜安乐获大善利商主闻巳即共白言如佛圣教我等不违即便共受三自归依并受五戒于人世间最初得度商主白佛愿乞一物X造塔供养世尊即与二商佛身发爪而告之言若见此物与我无异商主受发爪巳顶礼世尊围遶三帀辞佛而去梵天劝请庄严经云尔时大梵天王与六十八拘胝梵众来诣佛所顶礼佛足白言世尊如来为诸众生求无上觉今得成佛惟愿世尊转于法轮世尊默然观察世间念言我证寂静涅槃之法为人演说彼等皆不能了知是故默然时大梵天王及帝释天王乃至三十三天众顶礼佛巳而请如来转于法轮佛告梵王言我证甚深微妙之法最极寂静难见难悟非分别思惟之所能解唯有诸佛乃能知之是故默然时大梵天王观摩伽陀国多诸外道等于地水火风空横生计度着于邪见以为正道而彼众生虽修邪道有应度者今当度之唯愿世尊为此等众生故转干法轮世尊以佛眼观见诸众生上中下根起大悲心转于法轮天王闻巳即于佛前忽然不见尔时地神告虗空神唱言如来今受梵王劝请转于法轮虗空神闻展转传至阿迦尼咤天转妙法轮因果经云世尊往波罗奈国至憍陈如摩诃那摩䟦波阿舍婆阇䟦陀罗阇所止住处五人不觉互来执事观五人根堪任受道佛言憍陈如汝等当知五阴盛苦生苦老苦病苦死苦爱别离苦怨憎会苦所求X不得苦失荣乐苦一切众生不知苦本皆悉轮回憍陈如苦应知集当断灭应证道应修世尊唤彼五人善来比丘须发自落袈裟着身即成沙门时世尊问彼五人汝等比丘知色受想行识为是常为无常耶为是苦为非苦耶为是空为非空耶为有我为无我耶时五比丘间佛说是五阴无常漏尽意解成阿罗汉果即便答言世尊色受想行识实是无常苦空无我地神欢喜唱言如来今日于此转妙法轮展转唱声至三十三天于是世间始有三宝如来大圣是为佛宝四谛法轮是为法宝五阿罗汉是为僧宝为诸天人第一福田度富楼那本行经云迦毗罗国有大婆罗门为净饭王作于国师其家巨富多饶财宝有子名富楼那聪明第一具解韦陀等论与悉达太子同日而生本性厌离世间志求解脱见太子出家即与朋友三十人往至雪山苦行求道勇勐精进获得四禅五通以天眼观遥见世尊在鹿苑中为诸天人说法谓朋友言可往见佛修于梵行朋友答言我等从命即共三十人从雪山下到世尊所顶礼佛足乞求出家唯愿世尊度脱我等佛言当随汝意从心所愿既得出家乞受戒法各各用心独行独坐勇勐精进不曾放逸恒住空闲正心正信为欲求于无上梵行巳尽诸欲见诸法相欲修诸通即证彼法巳断烦恼得证梵行所作巳讫不X受后有以心善得一切解脱皆成大德一切皆悉能作大事利益众生佛告诸比丘富楼那辨才无尽说法人中最为第一仙人求度本行经云阿般提国有巨富婆罗门姓大迦旃延与严炽王作国王师第二子名那罗陀其父令习韦陀论及诸呪术次子不久答父习韦陀诸论我巳通解今可为我集一切众解诸韦陀及以技能其父即集大众那罗陀解一切论长兄闻弟能通诸论心生恶念欲害其命其父令次子往频陀山阿私陀仙人处洞解诸论以得四禅具五神通仙人不久命终那罗陀以世利养贪恋着心无有正念不信有佛法僧有伊罗钵龙王商佉龙王为夜叉金齐言彼城先有一偈云在于何自在染着名为染彼云何清净云何得痴名痴人何故迷云何名智人何会别离巳名曰尽因缘龙王至那罗陀仙所问此偈义不能解晓那罗陀即诣佛所谘问此义佛即开解说种种法生大欢喜乞求出家佛言善来入我法中修于梵行因其种族本姓各大迦旃延船师悔责本行经云世尊安详渐行从闭塞城至恒河岸河水暴涨平流弥岸世尊欲度诣船师边即语船师言乞愿渡我向于彼岸船师报言尊者当与我度价然后我当度于尊者世尊报船师言我今何处得有度价X但我除断一切财宝设有见者观于瓦石土块无殊我以是故无有度价船师复言尊者若不能与我度价终不相济世尊忽见一群鴈从恒河南岸飞空而来向北而说偈言诸鴈群党度恒河不曾问彼船师价各运自身出巳力飞空自在随所之我今应当以神通腾空翱翔犹彼鴈若至恒河水南岸安隐定住如须弥时彼船师见佛过巳心生大悔我覩大圣福田而不知施度至彼岸如是念巳闷绝躃地良久乃苏从地而起即诣摩伽陀主频头王边奏如是事王闻此事巳即勑船师从今巳去凡是出家之人求欲度者勿取价直耶舍得度因果经云有长者子名耶舍有大辩才聦明智慧于中夜分见空中光明寻光诣鹿野苑见佛三十二相八十种好礼佛白言唯愿世尊救济于我佛言色受想行识无常苦空无我汝知否答言实是闻是语巳得法眼净成阿罗汉愿求出家佛言善来比丘即成沙门时耶舍父寻子耶舍至于佛所佛以神力隐其耶舍而为说法善男子色受想行识无常空苦无我汝知否耶舍父闻巳远尘离垢见于道迹如来问言何缘至此答言寻子佛摄神力父子相见心大欢喜佛即授三自归为最初优婆塞又有耶舍朋类五十长者子闻耶舍出家共诣佛所愿求出家佛言色受想行识无常苦空无我汝知否闻巳漏尽意解佛言X善来比丘即成沙门是时始有五十六阿罗汉佛告比丘汝等堪为世间作无上福田宜各游方教化以慈悲心度诸众生降伏火龙因果经云世尊念言优楼频螺迦叶有大名称我当诣彼教以正法即往寻之曰既将暮佛语迦叶欲于石室止住一宿迦叶言石室中有毒龙恐相害耳佛言虽有毒龙但以见借迦叶言若能住者便自随意尔时如来即入石室结加趺坐而入三昧尔时毒龙举体烟出世尊即入火光三昧佛亦出烟龙火瞋怒身中出火佛亦出火二火俱炽焚烧石室迦叶夜起见室尽然惊怖叹惜此大沙门端正尊贵不取我语今为火龙之所烧害遽令弟子以水浇之火不能灭火更炽盛尔时世尊以神通力制伏毒龙授三归依置于钵中明旦持钵盛龙而出迦叶师徒白言世尊龙火勐烈之所伤耶佛言我内清净终不为彼外灾所害彼毒龙者今在钵中即便举钵以示迦叶迦叶师徒见于世尊处火不烧能降毒龙置于钵中迦叶欢喜叹未曾有急流分断普曜经云世尊至泥连禅河水流激疾佛以神通断水令住使水分开佛行其中迦叶见之畏佛所漂即令弟子乘船取佛佛即从水中船贯底入无有穿迹迦叶稽首愿作沙门佛言且还报汝弟子迦叶受教X告诸弟子我受佛戒欲作沙门诸弟子曰愿皆随从得作沙门于是师徒脱衣裘褐及水瓶杖屣诸事火具悉弃水中俱诣佛前稽首白言今我五百人皆有信意愿作沙门佛言善来迦叶五百人剃除须发皆成沙门迦叶二弟次名那提幼名竭夷各有二百五十弟子庐舍水边见诸梵志事火之具随水下流恐兄五百人大水所漂即令五百弟子顺流而上见兄师徒皆作沙门即问大兄我意以兄为是罗汉并五百人共同声言愿如大师求作沙门佛言善来二弟及五百弟子剃除须发皆成沙门佛今便有一千沙门随从而行弃除祭器本行经云尔时三迦叶有一外甥螺髻梵志名优波斯那在阿脩罗山中共二百五十弟子脩学仙道彼闻其舅迦叶三人及诸弟子俱投佛圣悉皆出家来至舅前而说偈言舅等虗祀火百年亦复空行彼苦行今日同舍于此法犹如蛇蜕于故皮优波斯那告诸弟子我今欲往佛所修于梵行汝意云何弟子答言我等亦当随从俱诣佛所白言我今愿将弟子入佛法中当修梵行佛言当自取汝鹿皮之衣及祭火器悉皆掷弃诸梵志言奉教不违即至居处将祭火具尽皆弃毁还至佛所愿求出家世尊听许即为彼等增更说法还以三种神通示教利喜是时众等于无为法悉尽诸漏心得解脱尔时世尊聚集诸比丘X众所谓此等二百五十人俱并悉从于梵志出家皆阿罗汉而得为首最胜最妙最上最尊即得自利随侍世尊证会说法竹园精舍因果经云世尊即与优楼频螺迦叶兄弟三人及千比丘往王舍城诣频婆娑罗王诸王与百官出城迎佛佛为说法大王此五阴身以识为本因于识故而生意根以意根故而生于色而此色法生灭不住如是观者善知无常如此观身不取身相则色离我及以我所若能观色离我我所即是色生便是苦生若知色灭便是苦灭若人能作如是观者是名为解脱王闻法巳群臣人民得法眼净时王白言我从今日归依世尊及比丘僧当令四事不使乏少惟愿世尊住于竹园佛言大善王勑诸臣住于竹园起诸堂舍惟愿世尊往住于彼即与比丘及无量诸天前后围遶作诸技乐与王俱住竹园时王手执宝瓶盛以香水于如来前而作是言我今以此竹园奉上如来及比丘僧唯愿哀愍为我纳受诸王见佛最为其首诸僧伽蓝最为始也领徒投佛因果经云王舍城中有二婆罗门聪明智慧一名舍利弗一名目犍连各有一百弟子二人共为亲友极相爱重咸共誓言若先得闻妙法递相开示时舍利弗忽于路次逢见阿舍婆耆比丘入城乞食威仪庠X序即便问言汝师何人有所教诫演说何法比丘答言我师是甘蔗种天人之师相好智慧及以神通无与等者我既年幼学道日浅岂能宣说如来妙法然以所知当为汝说即说偈言一切诸法本因缘生无主若解此法者则得真实道舍利弗闻巳即于诸法远尘离垢得法眼净时舍利弗还至住处时目犍连见舍利弗诸根寂定即便问言必闻妙法舍利弗具如上说目犍连闻巳得法眼净即将二百弟子往诣竹园遥见如来相好端严心生欢喜愿求出家佛言善来度为沙门尔时世尊与千二百五十人于摩竭提国广度众生迦叶求度因果经云偷罗厥叉国有一婆罗门名曰迦叶极大智慧诵四韦陀论其家巨富善能布施其妇端正举国无双夫妇二人无有欲想不乐在家厌离世间思惟求访出家之法即舍家业入于山林心念口言诸佛如来出家修道我今亦当随佛出家即便脱去金镂织衣而着坏色衲衣自剃须发尔时诸天于虗空中既见迦叶自出家巳报言迦叶甘蔗种族净饭王子其名萨婆悉达出家学道号为释迦牟尼佛今在竹园中住迦叶闻天语巳即便往诣竹园世尊知其当来宜往度之即行遂逢迦叶迦叶即便顶礼佛足白佛言是我大师我是弟子佛言迦叶当知五阴色身是大苦聚迦叶闻巳即便见谛乃至得于阿罗汉X果尔时世尊即与迦叶俱还竹园以此迦叶有大威德天人所重故名大迦叶乃至佛灭住持法化被于来世此人之力也假孕谤佛处胎经云世尊初成佛道未久六师兴盛吾有弟子一千二百五十人皆得罗汉六通无碍时有旃遮摩那耆女是阿阇罗翅舍钦婆罗弟子受师明教日来佛所外现清信女法内心受邪师教来往周旋欲令人见以草作腹日渐令大后以木盂系腹犹如临产妇女时邪师问言汝那得此身答言我日日往瞿昙沙门所故有此身师即嗔言诳我弟子我此弟子垂当生梵天者辱我弟子乃至于此是时邪师将诸弟子并此女人往至佛所当于尔时如来与无量数众而为说法梵志至佛所高声唱言此沙门瞿昙犯于婬欲实不得道所作神变皆是幻术非真实道指此女人言众生咸见不也爱我此女使令有娠发此语巳时天帝释化作黄鼠在女裙内啮盂绳断令盂落地众人皆见众人同声骂言汝等邪师徒众毁谤圣人造如斯罪请佛还国庄严经云时父王闻子得道巳经六年语优陀夷言汝今可往请佛还国离别巳来十有二年思欲一见优陀夷受教即诣佛所具述王意巳愿为沙门得阿罗汉道世尊思惟尔乃还国当度父母即语优陀夷X汝宜先往现十八变王大欢喜即勑群臣万民出城四十里奉迎如来世尊威仪端严自在父王白言离别多年今得相见大臣百官稽首作礼见诸沙门亲近侍从即勑国内豪族选五百人度为沙门侍佛左右佛弟难陀亦为沙门难陀所使名优波离前白佛言人身难得佛法难值诸尊贵者皆弃世荣我身卑贱何所贪乐惟佛慈悲愿见救度许为沙门佛言善来度为沙门随例而坐难陀作礼到优波离不礼佛告难陀佛法如海容纳百川四流归之皆同一味授戒之后不在贵贱四大和合假名为身本无吾我勿生憍慢难陀遂作礼认子释疑庄严经云时佛入宫坐于殿上王及臣民日日供养百种甘馔佛为说法度无量众耶输陀罗携罗睺罗来稽首佛足瞻对问讯而白佛言久违侍奉旷废供养时诸释种眷属皆有疑心太子去国十有二年何从怀孕生罗睺罗佛语父王及诸羣臣耶输陀罗守节贞洁清净无有瑕疵若不信者今当取证尔时世尊化诸比丘皆悉如佛相好光明等无差异于时罗睺罗年巳七岁时耶输陀罗即以指印信环与罗睺罗而语之言是汝父者以此与之罗睺罗应时直诸佛所以印信环而奉世尊王及羣臣咸皆欢喜叹言善哉罗睺罗真是佛子佛语父王及诸臣曰从今巳后无复怀疑此吾之子缘吾化生勿咎耶输陀罗也X尔时世尊为王说法即时得道群臣万姓后宫釆女咸受戒法月六斋年三斋净修梵行国内清宁风雨以时万邦来贺度弟难陀实藏经云佛至难陀舍乞食难陀作礼取钵盛饭奉佛佛不受钵随佛至精舍佛逼难陀剃头难陀恒欲还家佛不听许待佛出去异道而归佛即异道而来遥见佛来大树后藏佛即举树在空佛见难陀将还精舍佛将难陀至忉利天上遍诸天宫观看见一宫中有诸天女无有天子难陀遂问何以此宫独无天子答言难陀出家命终当生于此天宫难陀便欲即住天女告言我等是天汝今是人还舍人寿更生此间佛将难陀复至地狱见诸镬汤悉皆煑人唯见一镬炊空佛停难陀即问狱卒答言难陀以出家功德当得生天以欲罢道命终堕此地狱是故我今炊镬而待难陀恐怖畏狱卒留即作是言南无佛陀愿佛拥护将我还至精舍佛语难陀汝勤持戒修汝天福难陀答言不用生天唯愿我莫堕此地狱佛与说法三七日中成阿罗汉罗睺出家未曾有因缘经云佛在迦毗罗卫国世尊遣目连白父及耶输曰太子罗睺年巳九岁应令出家耶输答曰如来为太子时娶我为妻未满九年逃至山泽劝苦六年得佛还国今复欲求我子出家何酷如之时X目连方便喻晓绝无听意世尊即遣净居天子空中告曰汝颇忆以五百银钱买五茎莲华上定光佛时汝求我世世为妻我言菩萨屡劫行愿一切布施不逆人意汝能尔者听为我妻汝立誓愿随君施与誓无悔心而今何故爱惜罗睺不令出家耶输闻巳还识宿命如昨所见爱子之情自然消歇捉罗睺手付嘱目连时净饭王即集国中豪族各遣一子随从我孙有五十人往到佛所使阿难与其剃头及五十诸王公子命舍利弗为其和尚目连为阿阇棃罗睺不乐听法佛为说未曾有因缘得受十戒袈裟着身即成沙门遂证四果须达见佛贤愚经云舍卫国王有大臣名须达居家巨富赈济贫乏及诸孤老因名给孤独为儿娶妇到王舍大城中大臣护弥家宿其家大设供具广办饮食须达问言长者今暮躬自执劳营办饮食欲请何人答言请佛及僧须达闻佛僧名心情悦豫问言云何名佛答言净饭王子悉达初生之时即行七步举手而言天上天下唯我独尊见老病死苦出家修道六年苦行得一切智故名佛也又问云何名僧答言佛成道巳梵天劝请说法为憍陈如五人转四真谛漏尽结解便成沙门能为众生作良福田故名僧也须达闻巳即生信心企望至晓当往见佛至晓到世尊所世尊知须达来出外经行须达见佛犹如金山相好威容X俨然昞着倍加心悦头面作礼胡跪合掌问讯起居是时世尊即为说法四谛微妙苦空无常闻法欢喜便染圣法成须陀洹释迦如来应化录上释迦如来应化录上报恩寺沙门宝成编集布金买地贤愚经云须达白佛言唯愿如来降屈舍卫使中众生除邪就正世尊告曰彼无精舍须达曰弟子能起愿见听许世尊默然佛勑舍利弗共往案行诸地唯太子祗陀园地正得其所宜起精舍须达到太子所白言我今欲为如来起立精舍太子园好今欲买之太子言汝若能以黄金布地令无空者便当相与须达使人象负黄金八十顷中须臾欲满略欠少地太子言慊贵置之答言不也自念金藏何者可足太子念言佛必大德能使斯人轻宝如是乃令止勿出金园地属卿树木属我我自上佛共立精舍须达然之即便施工起立精舍为佛作殿别房住止千二百人凡百二十处复自思惟上有国王应当奏知即往白王唯愿大王遣使请佛王闻巳遣使请佛及僧尔时X世尊放光动地至舍卫国一切大集为说妙法宿缘所应各得道迹玉耶受训玉耶经云给孤长者为子娶妇女名玉耶不以妇礼承事公姑夫婿长者夫妻议言子妇不顺唯佛能化遂请佛及僧至家皆出礼佛玉耶逃藏不肯礼佛佛即变化令长者屋宅墻壁皆如琉璃水精之色内外相见玉耶即出礼佛忏悔佛告玉耶不当轻慢夫婿女人身中有诸恶事初生堕地父母不喜养育无味心常畏人父母恒忧嫁财生相离别常畏夫婿产生甚难小为父母捡录中为夫婿禁制老为儿孙所呵为妇之道后卧早起执于作事凡有饮食不得先食夫婿诃骂不得嗔恨不得邪婬夫婿出外整理家务常念夫善不念夫恶承事夫婿谦逊顺命夙兴夜𥧌恭恪言令口无逸言身无逸行有善推让过则称巳诲训仁慈劝进为善心端意一无有邪视直修妇节终无缺废进退礼仪以和为贵玉耶白佛自今以后奉事公姑夫婿渔人求度贤愚经云尔时世尊向毗舍离城到犂越河所不远而坐时捕鱼人网得一鱼五百人挽不能使出复唤牧牛人众共一千人挽得一鱼身有百头若于种类驴马骆驼虎狼猪狗猿猴狐狸如斯之斯世尊往至鱼所而问鱼言汝是迦毗棃不答言实是阿难白佛X此鱼何缘如是佛告阿难昔有婆罗门生一男儿名迦毗棃聪明博达其母问子汝本高明更有胜汝者否答言沙门母言何以不往学习其法奉其母教即往习学三藏义理悉皆通晓若共比丘谈论理若短屈即便骂言汝等愚騃无所识别剧于畜生知晓何法诸百兽头皆用比之缘是果报今受百头鱼身时捕鱼人及牧牛人同时求佛出家佛为说法种种苦切漏尽结解即成沙门尔时阿难及于众人闻佛所说怅然不乐悲伤交怀咸共同声而作是言身口意行不可不慎也月光谏父月光童子经云有长者申日信受外道六师不兰迦叶等设计作火坑毒饭欲谋害佛其子名月光谏父白言佛为大圣三界之尊昔者世尊求道之日第六天魔见佛神圣心中烦毒念其道成必当胜我议设方计召其鬼兵兴军聚众带甲持鉾旌旗𪾼日光曜蔽天奇形异类千变万化担山负石口眼吐火齐声吼喊向于世尊佛以慈心举手指之群鬼恶兵自然退散魔王顶礼愿自归依当时如来应时降伏弥天之恶以为弟子魔王以须弥之毒大千之火刀劒矛刃不能动佛之一毛今以火坑毒饭欲害于佛譬如蚊䖟之势欲坠太山蝇蠓之翅欲障日月徒自毁悴不如早悔首过免罪如来之身金刚德体愿父改悔归命世尊长者申日罪盖所蔽心不开解告子言佛X有神通照见未然当预知我作火坑毒饭今受吾请以此推之必无远虑申日毒饭月光童子经云尔时世尊受申日长者请不与常同当放威神感动十方令于心服广化无涯并化六师及九千六百外道放大光明极佛境界至长者门火坑即成水池出大莲华申日见之心动神惊憧惶怖悸心自念言我之逆恶所为无道顾谓六师我今如何六师恐怖惭耻即各逃窜申日作礼唯愿世尊恕我愚冥用信恶言兴毒害意幸赖慈化乞原罪咎饭食之中悉皆着毒愿待须臾更炊饭食佛言便持饭来不须更设贪婬嗔恚愚痴邪见世之重毒吾无此毒毒巳灭尽毒不害我申日下食香彻十方申日启言佛大慈悲愍念众生济我涂炭佛告申日能自觉悟重罪必除吾当为汝广宣道义令汝心解广说无量法言八解四谛三脱六度深道法要微妙之行解三界空诸法因缘造为罪福观病选药如应说法申日情悟心开疑解佛化无恼贤愚因缘经云舍卫国有辅相子名曰无恼雄壮有力能敌千人父令就婆罗门学师即教言七日之中斩千人首而取一指以为鬘饰梵天来迎定生梵天无恼受教持刀走外见人便杀人皆号为央掘摩罗周行杀害到七日早方得九百九十九指唯少一指X人皆藏窜无敢行者遍行求觅更不能得七日之中其母持食躬往儿遥见母走趣欲杀母言汝何怀逆欲害于我儿言我受师教要七日中满得千指生于梵天日数巳满唯少一指欲杀于母时佛化作沙门行于彼边无恼见巳舍母速至佛见其来徐行舍去无恼极力走不能及便遥唤言沙门少住佛遥答言我常自住伹汝不住无恼复问云何汝住我不住耶佛言我诸根寂定而得自在汝从邪师禀受邪教变易汝心不得定住昼夜杀害造无边罪无恼闻巳心意开悟投佛出家降伏六师贤愚因缘经云佛在王舍城竹园中与千二百五十比丘俱时洴沙王巳得初果信敬之心倍加隆厚国有六师富兰那等先于其国邪见倒说诳惑万民迷冥之徒信服邪教众类广布恶党遍满时王有弟敬奉六师信惑邪倒谓其有道竭家之财供给无乏兄王洴沙殷勤方便劝令奉佛弟执邪理不从王劝弟白兄王我自有师更不奉佛遣人往唤六师皆来聚集共议斯事六师悉集各共议言我等技能不减于佛即诣王所自说智能神化灵术与佛试之王领六师往诣佛所自言六师欲得捔术唯愿世尊奋其神力化伏邪恶时佛昇座帝释侍左梵王侍右国王大臣万众围绕佛徐伸臂以手接座即有五大神王摧灭挽抴六师之身金刚密迹捉金刚杵杵头出火举X拟六师六师惊怖奔突而走六师徒众求哀忏悔为佛弟子愿成沙门持劒害佛宝藏经云佛在拘弥国有辅相婆罗门为人狂暴动不以道其妇邪谄亦复无异夫语妇言瞿昙沙门在此国界若其来者闭门莫开于一日中如来忽然住其屋中婆罗门妇见巳默然都不与语佛便说言汝婆罗门愚痴邪见不信三宝妇闻此语怀大嗔恚自绝璎珞着垢腻衣在地而坐夫从外来问言何以尔也答曰瞿昙沙门骂辱于我作如是言汝婆罗门邪见不信夫言且待明日明日开门以待佛来于后日中佛出现其家婆罗门即捉利劒而斫于佛佛现神通不能得着见佛在虗空中便自惭愧五体投地而白佛言唯愿世尊下来受我忏悔佛即下来受其忏悔为说法要夫妇俱得须陀洹道时诸人民闻佛降化如是恶人各作是言世尊出世甚奇甚特佛告诸人言非但今日降化如是恶人过去之时亦曾调伏降化如是恶人佛救尼犍杂宝藏经云佛在舍卫国尔时如来降化外道邪见六师及其眷属悉使破尽五百尼犍子作是念言我等徒众都破散尽不如烧身毕就后世即集柴薪便欲烧身如来大悲欲拔彼苦使火不然佛在其边入火光三昧诸尼犍子见大火聚心生欢喜而作是言X我等不须然火皆共投身既到火聚身体清凉极大快乐见佛在中倍复庆悦求欲出家佛为说法得阿罗汉须发巳落法服在身即成沙门佛告诸比丘言昔有商主入海採宝顺风而往即往宝所诸商人众贪取珍宝满载船中商主告言莫重着宝丧汝身命时诸商人不听其言宁共宝死不肯减却商主即以自船中宝投弃海中上诸商人着巳船上是诸宝船装载极重尽皆沉没海中唯商主船救诸商人俱得还家尔时商主深生悲愍救诸商人吾今方便种种说法度诸外道初建戒坛戒坛图经云佛在祇树给孤独园院中楼至菩萨请佛立戒坛为结戒受戒尔时如来依言许巳创立三坛佛院门东名佛为比丘结戒坛佛院门西佛为比丘尼结戒坛外院东门南置僧为比丘受戒坛戒坛从地而立三重为相以表三空为入佛法初门散释凡惑非空不遣时天帝释施以覆釜置于坛上以盛舍利大梵王施无价宝珠置覆釜上供养舍利是为五重表五分法身大梵王所施宝珠大如五升瓶有大福德者见之光照八百由旬薄福德者见之犹如墨聚坛既成巳于时十方诸佛无量菩萨天龙八部悉皆云集诸佛登之共议结戒轻重持犯等相又议度尼灭正法相诸佛通议曰古有四部今何独无初虽正法灭半尼行八敬还住千年故此二坛唯佛所X登共量佛事外院僧受戒坛僧为比丘比丘尼优婆塞优婆夷受戒坛也敷宣戒法梵网经云尔时卢舍那佛坐千叶莲华上放大光明告千华台上释迦佛说心地中金刚宝戒是佛本源菩萨佛性种子一切众生皆有佛性尔时释迦牟尼佛初成正觉巳初结菩萨波罗提木叉应当孝顺父母师僧三宝孝顺至道之法孝名为戒亦名制止佛即放无量光明为诸大众说一切诸佛大乘戒佛告诸菩萨言汝等一切发心菩萨大众诸佛子应当受持佛子谛听若受佛戒者国王王子百官宰相比丘比丘尼十八梵天六欲天子庶民黄门婬男婬女奴婢八部鬼神金刚神畜生乃至变化人但解法师语尽受得戒佛子有十种无尽藏戒第一不杀生第二不盗财物第三不邪婬第四不妄语第五不饮酒第六不说在家出家人过失第七不得自赞毁他第八不得悭悋财物第九不得嗔心第十不得邪见谤三宝应当敬心奉持姨母求度中本起经云佛入迦维罗卫国姨母大爱道即至佛所白言我闻女人精进可得沙门四道愿得受佛法律出家为道佛言且止以女人入我法律服法衣者当尽寿清净修行梵行姨母求哀至三佛不肯听立于门外歔欷悲啼阿难遂问伯母伯母答言不得出X家以自悲伤阿难言且自宽意待我白佛佛言止止阿难复言伯母多有善意佛初生时乃自育养至于长大佛言于我有恩我生七日而母终亡自养育我至于长大今我于天下为佛亦多有恩德于姨母但由我故得归依佛法僧受持禁戒不杀盗婬妄饮酒佛言假使女人欲作沙门有八敬法不得踚越当以尽寿学而行之审能持此八敬法者听为沙门阿难便为伯母说佛教勑姨母唯诺佛告阿难若以女人作沙门使我正法五百岁衰微所以者何女人有五处不能得作故耳度䟦陀女本行经云尔时世尊听其女人出家大迦叶以天眼观䟦陀罗迦卑梨耶女在波离婆阇迦外道之处出家学道即令有神通比丘尼往彼女人之所告言汝夫迦叶与我同师出家学道修行梵行汝今亦可往诣彼所修行梵行䟦陀罗女问比丘尼言汝师何等答言我师释迦牟尼佛三十二相八十种好十八不共佛法十力四无所畏大慈大悲戒定慧解脱知见皆悉具足及诸弟子亦复如是䟦陀罗女言若如是者我当随去比丘尼共䟦陀罗女乘神通力如屈伸臂顷即至佛所顶礼佛足白言世尊听我出家世尊告摩诃波阇波提言此女听令出家授具足戒䟦陀罗女出家不久至空闲处独自安静远离诸浊勤苦行心身不放逸思惟而住修行梵行现得见法自得X神通得安乐住口自唱言生死巳断梵行巳立所作巳办不受后有再还本国宝积经云佛住迦毗罗卫国尼居陀林告优陀夷汝可入城报于父王优陀夷以神通力飞空往诣净饭王所时王遥见问言大师何来答言我为如来乞食而至王曰汝可速还佛所将食奉佛我今亦当往见世尊世尊食巳先现瑞相时净饭王见瑞相巳勑诸臣言速办好乘香华幡盖往诣佛所尔时世尊为度王故过于人上在虗空中自在游行大梵天王释提桓因须夜摩天兜率陀天化乐天王他化自在天王各各执持香华幢幡供养如来四天王天三十三天诸天子等在虗空中散天香华供养如来时净饭王见巳心生希有而作是言如来作童子时不以四天下转轮圣王生于顾恋今于三千大千世界中为大法王统领人天富贵自在今此世尊为正法王我今于此为人围遶世尊乃有天人侍卫时净饭王不觉头面着地礼世尊足为王说法宝积经云尔时世尊告父王言我所说法初善中善后善其义深远其味亦善淳净无杂清白无染显说梵行法一一分别解说所谓六界地界水火风空识界六触入眼耳鼻舌身意识境界若缘顺境生于爱心缘于违境则生嗔恚于中庸境生愚惑心行于顺X色生于贪欲行于违色则起恚怒行于中庸起于无明如是三事起贪嗔痴因贪嗔痴堕四恶处轮转生死无解脱期大王如是作业果报皆不失坏无有作业者无有受报者但随世俗故有非第一义大王当知一切诸法皆悉空寂一切诸法空者是空解脱门空无空相名无相解脱门若无于相则无愿求名无愿解脱门一切法皆具三解脱门与空共行涅槃先道远离于相远离愿求究竟涅槃界决定如法界周遍虗空际当知诸根如幻境界如梦佛说是法时净饭王等得无生忍佛留影像观佛三昧经云尔时净饭王白佛言世尊佛是我子吾是佛父今我在世见佛色身但见其外不见其内悉达在宫相师皆见三十二相今者成佛光明益显过踰昔日百千万倍佛涅槃后末世众生当云何观佛身色相好知佛光明惟愿世尊今当为我亦为众生分别演说尔时世尊入遍色身三昧从三昧起有五色光从佛口出照父王顶及于精舍遍娑婆世界还从顶入尔时世尊欲令大众见佛色身了了分明佛化精舍如白玉山高妙大小如须弥山百千龛窟于众龛窟影现诸像与佛无异时佛前地有大莲华其华千叶叶有千光光千化佛佛千弟子以为侍者佛告父王佛灭度后佛诸弟子若能割损诸事指弃诸恶系念思惟佛常光者佛不现在亦名见佛以见X佛故一切诸恶皆得消灭随其所愿于未来世当成三种菩提之道度诸释种观佛三昧经云尔时五百释子白佛言我等恒见佛身犹如炭人我等宿世有何罪咎惟愿佛日为我解脱佛告诸释子过去有佛名毗婆尸如来有长者名日月德有五百子聪明多智广知世间一切文艺星宿历数无不贯练其父长子信敬佛法常为诸子说观佛心亦说十二因缘诸子闻巳疑惑不信言父老耄为诸沙门之所诳惑我诸书籍都无是义父今何处求觅得此时诸子忽遇重病父观诸子命不支久谓言汝等邪见不信正法今无常刀割切汝身汝心烦闷为何所怙有佛名毗婆尸汝可称之诸子称南无佛诸子命终得生天上因称佛名同生此处因汝邪见不得闻法汝今随顺佛语忏悔诸罪心眼得开见佛闻法白父王言我等今日欲于佛法出家学道父王告言汝自白佛俱白佛言我等俱欲出家佛言善来比丘即成沙门降伏毒龙观佛三昧经云如来到那干诃罗诃罗剎穴中有五罗剎化作龙女与毒龙通龙复降雹罗剎乱行饥馑疾疫巳历四年时王惊怖召诸呪师令呪毒龙罗剎气盛呪术不行时王即诣佛所请佛降之佛受请巳勑舍利弗目犍连徒众五百化百千龙蟠身为座龙X口吐火化成金台七宝牀座尔时世尊顶放金光无数化佛满虗空中尔时龙王见世尊来父子徒众十六大龙兴大云雷震吼雨雹眼口吐火五罗剎女现丑恶形眼如掣电住立佛前时龙王子见虗空佛白父言父王吐火欲害一佛试看空中有无数佛时金刚神手把大杵杵头出火烧恶龙身龙王惊怖走入佛影佛影清凉如甘露洒龙大欢喜为佛作礼五罗剎女亦礼如来尔时如来犹如慈母抚子尔时龙王及五罗剎女并十六龙子五体投地求受佛戒佛为说三归五戒之法化诸婬女观佛三昧经云舍卫城中多有婬女媚诱男子经一宿者输金钱二百国有长者名如闾达积财百亿有子名华德兄弟三人游荡无度竞奔婬舍始初一往各输金钱经一月终一藏金尽长者案行见藏巳空问守藏者典藏白言华德三人日日持钱往婬女舍长者即诣王前白言大王有诸婬女诱我诸子破尽家财王语长者汝甚大富金藏犹尽况余凡下宁不困耶长者白王惟愿大王速诛恶人王告长者吾受佛戒犹不伤蚁况复杀人如来在世一切皆化同往佛所启白此事愿佛化之佛告大王可遣旃陀罗唤诸婬女集议论场王击金鼓宣令勑国内臣民俱集论场佛勑千二百五十比丘各随定意现大神通大迦叶舍利弗目犍连迦旃延憍陈如等各作十八变X神通踊身处空飞行化现婬女见巳皆发信心受三归依及五戒法阿难索乳乳光佛经云维耶离国有梵志名摩耶利其家豪富不信佛法但修异道佛遣阿难至摩耶利家求索牛乳梵志思惟我若不与谓我悭惜即当指授与弊恶牸牛令阿难自取使牛觝杀阿难折辱其道摩耶利使儿引至牛所诫言慎莫为取试看阿难能得乳否阿难即到牛傍思自念言我师诫勑不得手自取牛乳时忉利天帝下来化作年少梵志住在牛傍阿难谓梵志言请为我取牛乳梵志即持应器至牛所牛静住不敢复动随意而取阿难取乳欢喜而去梵志言此牛极恶人不得近今日何故柔善乃尔瞿昙弟子尚能如此何况佛之威神梵志欢喜信解佛法阿难持乳上佛佛即受之告阿难言此牛前世不信佛法堕此牛中经十六劫今闻佛名随人取乳奉上于佛用此因缘当得解脱却后命尽终不堕三恶道最后作佛号乳光如来调伏醉象法句经云调达与阿阇世王共议毁佛王勑国人不得奉佛佛与五百罗汉住崛山中调达至王所白言佛诸弟子今巳迸散尚有五百弟子在佛左右愿王明日请佛入城可饮五百大象使醉令蹋杀之吾当作佛教化世间王闻欢喜即往请佛佛知其谋答言X大善王退而回还报调达明日食时佛与罗汉共入城门醉象皆呌而前搪揬墻壁屋宇悉皆破坏一城战慄五百罗汉飞在虗空独有阿难在边醉象齐头迳来趣佛佛举五指化五师子同声俱吼震动天地醉象伏地不敢举头象解垂泪悔过王及臣民莫不惊肃世尊徐行至王殿上与诸罗汉食讫呪愿王白佛言禀性不明信彼谗言兴造逆恶愿垂大慈恕我迷愚佛告阿阇世王及诸大臣世有八事兴长诽谤皆曰名举以致大罪何等为八利衰毁誉称讥苦乐自古至今尠不为惑张弓害佛杂宝藏经云佛在王舍城提婆达多心常怀恶欲害世尊乃雇五百善射婆罗门使持硬弓利箭藏隐树林候世尊过诣世尊所援弓射佛所射之箭化成拘物头华分陀利华波头摩华优钵罗华五百婆罗门见是神变皆大怖畏即舍弓箭礼佛忏悔胡跪合掌佛为说法心开意解皆得须陀洹道复白佛言愿听我等出家佛言善来比丘剃除须发法服着身即成沙门重为说法得阿罗汉道诸比丘白佛言世尊提婆达多常欲害佛然佛恒生大慈佛言非但今日昔有商主名不识恩入海採宝而还到回流处遇水罗剎而抳其船不能得前有一大龟心生慈愍来向船所负载船人即得至岸时龟上岸歇息略睡不识恩者持刀欲杀诸商人言我等蒙龟济难活命杀之不X祥不识恩曰我复饥急不问尔恩即杀龟而食不识恩者提婆达多是也佛化卢志经律异相云首波罗城有长者名卢志奉事尼犍我欲度之至彼城邑尼犍闻我欲至彼城念言瞿昙若至此者此诸人民便当舍我不复供给告卢至言沙门瞿昙今欲来此然彼沙门委弃父母东西驰走所至之处能令土地五谷不登人民饥馑死亡者众卢至闻巳即怀怖畏白言大师当欲何计尼犍答言瞿昙性好丛林清水城外设有宜应斩伐流泉池井填以臰秽各严器仗预当防护彼设来者莫令得前我作种种术令彼回还彼诸人民敬奉而行我于是时至彼城邑寻生怜愍慈心向之所有树木还生如本河池井泉其水清净盈满其中生众杂华弥覆其上变其城垣为绀琉璃城内人民悉得彻见门自开辟我及大众无能制者所严器仗变成杂华卢至长者与其人民俱共相随来至我所我即为说法要皆发菩提之心咸受戒法贫公见佛贫穷老公经云舍卫国有贫穷老公年一百岁扶杖而来求欲见佛释梵侍门勑不通之老公大唤日吾虽贫贱千载有幸今得值佛欲问罪福求离众苦我闻世尊仁慈普逮万物蒙赖莫不受恩是以远来乞一示见佛语阿难可唤使前于是老公匍匐寸进而X白佛言我生世不幸贫穷辛苦饥饿寒冻求死不得活无所赖人命至重不能自弃闻佛在世心独欢喜昼夜发心愿一奉颜向在门外久不得前计欲还去气力不堪进退无路但恐命绝秽污圣门重增其罪不悟世尊巳衰矜之得蒙前进不夺本愿如此而死无复恨矣惟愿速终毕罪后世愿得垂恩施其上慧佛言人之受生生死因缘以多因缘致其罪根卿前世时生豪富家聪明智慧用此恣意轻凌于人聚积财物不肯布施故卿今日受此贫穷罪福报应亦如影响闻巳作礼而去老人出家贤愚因缘经云王舍城有长者名尸利苾提其年百岁闻说出家功德无量便自思惟我今何不于佛法中出家修道往到竹园问诸比丘佛世尊今何所在答言不在又问大师上足是谁比丘指舍利弗诣前白言听我出家舍利弗视此老人三事皆缺不能学问坐禅助营众事告言汝去汝老不得出家次向大迦叶优波离阿㝹楼陀五百大阿罗汉等皆言年老不得出家还出竹园住立门外悲泣懊恼举声大哭世尊即至其前放大光明相好端严佛问老人汝何故哭长者闻佛梵音心怀喜跃如子见父五体投地泣白佛言我独何罪不听出家佛言谁作是说年老不听出家答言舍利弗等尔时世尊以大慈悲慰谕长者汝莫愁忧苦恼我今当令汝得出家非舍利弗X百劫脩福精勤苦行汝来随我便随佛后入佛精舍告大目连令与出家丑女改容百缘经云波斯匿王末利夫人生一女儿面貌极丑形不似人养育长大觅一贫穷豪族之子以为其夫起造舍宅牢闭门户内外七重王曯女夫汝若出外自执鎻钥而自关闭勿令人见王出财物供给女婿授为大臣与诸豪族共为邑会月月更作设会之时夫妇共来共相欢乐诸在会者各将自妇共来赴会唯彼大臣独不将来众人疑议彼人妇者或是端正或是极丑众人劝酒令醉卧地解取锁钥令人开门观看其妇彼女自责我种何罪幽闭暗室遥礼世尊愿垂哀愍佛知其意即到其家其女见佛求哀忏悔佛为说法心开意解恶相丑形忽然端正身体端严犹如天女使人开门见其端正殊妙无比使人见巳还将鎻钥系于本处其人还家见妇殊特问是何人答言汝妇其妇具以礼佛答夫缘佛神德使我如是其夫同妇与王见佛释迦如来应化录上X释迦如来应化录X卍XXX释迦如来应化录下报恩寺沙门宝成编集夫人满愿观无量寿佛经云王舍城有太子名阿阇世随顺调达恶友之教收执父王频婆娑罗母韦提希夫人幽闭深宫不令复出时韦提希被幽闭巳愁忧憔悴向佛作礼而作是言世尊威重无由得见尔时世尊与目犍连阿难释梵护世从空而来韦提希白言世尊我宿何罪生此恶子唯愿世尊为我广说无忧恼处我当往生不乐阎浮提五浊恶世佛放眉间光遍照十方世界佛告韦提希西方极乐世界阿弥陀佛去此不远汝当系念谛观彼国欲生彼国者当修三福一者孝养父母奉事师长慈心不杀修十善业二者受持三归具足众戒不犯威仪三者发菩提心深信因果读诵大乘劝进行者应当一心系念谛观西方极乐世界阿弥陀佛及观世音菩萨大执至菩萨坐莲华上佛菩萨像皆放光明其光金色遍满彼国此想成时往生彼国鹦鹉请佛百缘经云佛于祇园将诣摩竭提国值诸群鸟中有鹦鹉王遥见佛来飞腾虗空逆道奉迎唯愿世尊及比丘僧慈哀怜愍诣我林中受一宿请佛即然可时鹦鹉王知佛许巳还归本林勑诸鹦鹉各来奉迎尔时世尊将诸比丘诣鹦鹉林各敷坐具在于树下坐X禅思惟时鹦鹉王见佛比丘寂然宴坐甚怀喜悦通夜飞翔遶佛比丘回向顾视无诸师子虎狼恶兽及以盗贼触恼世尊及比丘僧至明清旦世尊进引鹦鹉欢喜在前引导向王舍城白频婆娑罗王言世尊今者将诸比丘遂来在近唯愿大王设诸餚饍逆道奉迎时频婆娑罗王闻是语巳勑设餚饍执持幢幡香华妓乐将诸群臣逆道奉迎时鹦鹉王于其夜中即便命终生忉利天从天下来报世尊恩赍持香华而供养佛头面顶礼佛即为其说四谛法心开意解得须陀洹果恶牛蒙度百缘经云佛在骄萨罗国欲诣勒那树下至一泽中有五百水牛甚大兇恶复有五百牧牛人遥见佛来将诸比丘从此道行高声呌唤唯愿世尊莫行此道水牛群中有大恶牛觝突伤人难可得过佛告牧牛人言汝等不须忧虑彼水牛者设来觝我吾自知之恶牛卒来翘尾低角跪地吼唤跳踯前来世尊于五指端化五师子在佛左右四面周帀有大火坑时彼水牛甚大惶怖四向驰走无有去处唯佛足前有少空地晏然清凉驰奔趣向心意泰然无复怖畏长跪伏首䑛世尊足复便低头视佛世尊如来知彼恶牛调伏而说偈言盛心兴恶意欲来伤害我归诚望得胜返来䑛我足时彼水牛闻说偈巳不食水草即便命终生忉利天从天下来还报佛恩赍持香华来诣X佛所前礼佛足却住一面佛即为说种种法要心开意解得须陀洹果白狗吠佛中阿含经云世尊入舍卫国至鹦鹉摩纳都提子家都提少出彼家有白狗在于床上盘中喫食狗见佛来下床便吠佛语白狗汝因护财而堕于此狗大嗔恚忧慼愁卧都提还家见狗卧地不起即问谁嗔此狗家人答言世尊都提嗔恚诣世尊所世尊告曰狗是汝父汝若不信回家问狗令狗示汝伏藏还家语狗若前世时是我父者当还起食示我伏藏狗即示伏藏处以口及足把于床下即便掘地大得宝物发大信心问佛宿因行业果报佛言男子女人寿命极短杀生业报寿命极长慈心不杀贫穷极苦悭贪偷盗多饶财宝常行布施有恶智慧近恶人言有善智慧亲善知识都提当知作长寿业必得长寿作布施业必得财富广学多闻必得智慧作如是因感如是果一切众生因自行业因业得报缘业依业随其善恶果报是受火中取子经律异相云瞻婆国城中有大长者无有继嗣奉事六师以求子息其妇怀妊长者往问六师是男是女六师答言生必是女长者愁恼复有知识谓长者言何不问佛长者即诣佛所以事问佛佛言是男无疑六师心嫉以菴罗果和合毒药持与长者汝妇临产X可服此药产则无患长者受之与妇令服服巳即死长者殡殓城外焚之佛语阿难吾欲往彼摧灭邪见佛与大众住诣焚所长者白言佛言无妄儿母巳终云何生子佛言卿于是时曾不见问母命修短但问所怀为是男女长者当知定必得子是时死尸火烧腹裂佛告耆婆汝往火中抱此儿来耆婆前入火中抱持此儿还授于佛佛付长者言众生寿命不定如水上泡若人福厚火不能烧毒不能害长者作礼长跪白佛唯愿世尊愍我无智愚迷之甚信奉外道从今巳往归命佛僧见佛生信经律异相云有国王名阿质威势勇勐侵伐隣国枉苦良善人民怨之佛与大众欲往化之阿质王闻之即生恶意与诸王子兴兵合聚当于大道迎欲拒佛当此之时佛身在前放大光明从军中度阿质国王鼓不复鸣弓弩不施刀兵不拔象马颠倒步兵转筋天地阴冥日月无光王及众军皆迷惑失息顿伏而走佛到王城城门自开佛进王宫入殿而坐诸天神王拥护围遶王及诸子闻佛入宫还宫与佛相见作礼前谢白佛言卑鄙暗陋少不学问不知礼义狼兽为比愚痴迷惑违犯天人大圣不顾边陲小国今枉世尊远来鄙土君臣勃逆唯愿世尊哀我无智既巳厚恩教化人民王及诸子悔过自责白佛言乞戒终身奉行佛言王当恩信仁义慈孝贞洁宽柔忍辱布X施育民众生可哀人命可惜国土珍宝不足恃怙为民父母爱民如子因妇得度三摩竭经云有难国王遣使至舍卫国长者阿难邠坻舍长者见使者黑丑如鬼问言汝何等人答言难国王为太子娶妇闻长者有女名三摩竭人中第一故来求之王自有书相闻长者便到佛所白佛难国王遣使来到我家辞言为王太子来求我女今当云何佛言与之长者送女至彼时难国王见子妇来便请其师尼犍若陀弗入宫饭之王与夫人唿子同妇出来礼师三摩竭见尼犍裸形丑黑是为猪狗畜生无异口遥唾之即还闭门不出师告王汝问妇事何师妇答言是佛王言佛可见不答言佛有神力烧香遥请即至王言大善三摩竭即上高台烧香作礼言今难国王不知有佛愿佛明旦与诸弟子劳屈尊神来到于此佛勑诸比丘各以道力变化自在所为诸比丘各乘龙凤虎豹牛马孔雀从空而至为王说法及诸尼犍悉皆得度盲儿见佛越难经云波罗奈国有长者名越难财富巨亿为人悭嫉不肯舍施常语守门人乞者勿通越难子名旃檀亦复悭贪越难寿尽还生国中为盲妇作子其夫语妇汝身重病今复怀孕我无饮食汝便自去妇便出去得大墻窟便止其中九月生子两目复盲乞食X养之至年七岁其母教言今有乞我少饭充饥如雨渴者儿闻母说便行乞食到其子家时守门者适小出外入到中庭旃檀闻语唿守门问门监惧罪即掣盲儿扑于门外伤头折臂母闻走到何人无道时门神便谓之言汝得是痛尚为小小其大在后汝前世时有财不施故得是报死更苦痛观者闻声佛问阿难是何等声阿难具说佛与大众到此儿所与少饭食以手摩头目便开明折伤即愈因识宿命佛问汝前世长者字越难耶乞儿对曰是也诸人闻巳皆发信心施佛及僧老婢得度观佛三昧经云须达长者有一老婢名毗低罗勤谨家业一切委之常执库藏须达请佛及僧供给所须有病比丘多所求索老婢悭吝嗔佛法僧而作是言我家长者愚痴迷惑受沙门术求乞无猒何道之有复发恶念何时不闻佛法僧名末利夫人闻之而作是言云何须达如好莲华而爱老婢即勑须达遣汝妇来妇到语言汝家老婢恶口谤佛法僧何不驱摈妇言佛世多所润益何况老婢夫人闻巳心大欢喜我欲请佛汝遣婢来明日佛到长者遣婢即持金银劝助王家供养佛僧时佛入门老婢见巳心不生喜即时欲退佛在其前佛举十指化皆是佛老婢见佛及说妙法老婢还家犹畏见佛佛言此婢于我无缘罗目夫有缘令往化之罗睺罗承佛威神乘空而至老X婢见巳心大欢喜求受五戒时罗睺罗为说三归五戒闻巳成须陀洹果劝亲请佛法句经云须达长者有亲友长者奉事外道不信佛法及诸医术时得重病宗亲知友皆来省问劝令请佛治病坚执不肯答众言吾事天地神祗终不改志须达语曰吾所事师号曰为佛神德广被见者得福可试请来说经呪愿听其所说言行进趣何如以卿久病不得除瘥劝卿请佛冀蒙其福长者答言便为我请佛及僧须达即便请佛往诣其门佛放光明内外通彻长者见光欣然身轻佛告长者人生世间横死有三一者有病不治二者治而不慎三者憍恣自用不达逆顺为三横死若有病者当以明道随时安济一者四大寒热当须医药二者众邪恶鬼当须经戒三者奉事贤圣矜济穷厄德感神祇福佑群生以大智慧消去阴盖奉行如此现世安吉长者闻巳四大安静众患消除如饮甘露中外怡怿身安意定宗室国人莫不敬奉曯儿饭佛法句经云有大长者名修罗陀财富无数笃信奉佛自誓常以﨟月八日请佛及僧长者临终付嘱子孙吾死之后奉行莫废儿名比罗陀后日渐贫居无所有﨟月巳至无钱供办愁慼不乐佛遣目连往问比罗陀汝父直月欲至当设何计比罗陀答言父亡教X令不敢违之唯愿世尊怜悯勿弃八日中时回光临盻目连即还具白如是比罗陀将妻至外家贷百金钱还家办食佛与众僧往诣其舍受食呪愿比罗陀无悔恨意欢喜还家其日夜半诸故藏中宝物自然充满比罗陀夫妇明旦见之且喜且惧惧官见问所从得此夫妻共议当往问佛即诣佛所具白如此佛告比罗陀安意任用勿生疑难汝之履信不违父教持戒惭愧没命不二闻施慧道七财满足福德所致非为灾变智者能行不问男女所生之处福应自然闻佛所说益加笃信货钱办食经律异相云罗阅城人民聚集共议各出百钱饭佛及僧有鸡头婆罗门贫无钱财以助彼众众人语言汝无钱财宜速出去鸡头便还忧愁谓妻言我无钱财助众饭佛诸人驱我速出妇答言汝可至弗賖密多罗长者舍从其假贷便住求告十日当偿若不还者我身及妇当为奴婢长者便贷金钱百枚持诣众中言今我得钱听我在次众语鸡头言巳办不须卿钱鸡头便还夫妇二人诣世尊前恭敬顶礼具以白佛佛告鸡头汝便请佛及僧鸡头受教遂请佛僧时天帝释语毗沙门天王汝佐此婆罗门办食复语毗湿波伽摩天子汝可化作高广讲堂俱答言受教佛告鸡头汝可请王共一日食即至王所白王愿天王明日受请集佛讲堂时王严驾群臣围遶佛与众僧X天龙拥护往诣讲堂受鸡头食呪愿食巳说微妙法王及大臣皆大欢喜老乞遇佛经律异相云尔时世尊入舍卫城有一婆罗门年耆根熟执杖持器家家求乞世尊告曰汝何以尔答言世尊我有财物为子娶妻悉巳付了然后舍是持器乞食佛复告曰汝能于我法受诵一偈还为儿说答佛能受世尊即说偈言生子心欢喜为子聚财物复为娉娶妻而自舍出家边鄙田舍儿违负于其父人形罗剎心弃舍于老父老马复无用则夺其豆草子少而父老弃舍行乞食曲杖为最胜为我防恶牛能却暴恶狗扶我暗处行避深坑空井凭仗于杖力时婆罗门从佛受偈还至家门先白大众说如上偈其子愧怖即抱其父还将入家洗浴父身换父衣服立为家主时婆罗门作是念言我于今日蒙世尊恩如经所说是为我师我今持上妙衣至世尊所顶礼佛足而白佛言愿受此衣哀愍我故世尊即受更说种种妙法示教利喜说苦佛来法句经云祇园精舍有四比丘共相议言世间何者最苦一言婬欲一言饥渴一言嗔恚一言惊怖共诤不止佛知往到其所问言以事白佛佛言汝等所论不究苦义天下之苦莫过有身饥渴寒热嗔恚色慾怨祸皆由有身夫身者众苦之本患祸之源劳心极X虑忧畏万端三界蝡动更相残贼吾我缚着生死不息皆由身故欲离世苦当求寂灭摄心守正泊然无想可得涅槃是为最乐昔有比丘入山学道时有四禽鸽乌蛇鹿依附左右昼行求食暮则还宿一夜自相问言世间之苦鸽言色慾炽盛无所顾念危身灭命莫不由之乌言饥渴之时身羸目冥神识不宁投身罗网丧身失命莫不由之蛇言嗔恚一起不避亲疎亦能杀人复能自杀鹿言常畏猎人及诸狼虎彷彿有声奔走坑岸以此言之惊怖为苦比丘叹言天下大苦无过有身谈乐佛至法句经云佛在舍卫国祇树给孤独园精舍时有四新学比丘至柰树下经行游戏柰华荣茂色好且香因相谓曰世间万事何者可乐一人言仲春之月百木荣华游戏原野此最为乐一人言宗亲吉会觞酌交错音乐歌舞此最为乐一人言多积财宝所欲即得车马服饰与众有异出入光显行者瞩目此最为乐一人言妻妾端正綵服鲜明香熏芬馥恣意纵情此最为乐佛知即至其所告言汝等所论尽是忧畏危亡之道非是永安最乐之法万物春荣秋冬衰落宗亲欢乐皆当别离财宝车马五家之分妻妾美色爱憎之本爱乐生忧贪欲生畏解无贪欲无忧无畏凡夫处世兴招怨祸危身灭族忧畏无量三途八难苦痛万端靡不由之是四新学比丘闻说此义心意X开悟灭意断欲惭愧悔过一心求道志存无为不贪荣利得罗汉道祀天遇佛法句经云边境有王名曰和墨奉事外道举国信邪杀生祭祀王母寝病经久不瘥召婆罗门告言吾太夫人病困经久不知何故答言星宿倒错阴阳不调故使然耳王言作何方宜使得除愈答言当备牛马猪羊百头杀以祀天然后乃瘥王即奉命即牵牛马猪羊百头当就祭坛杀以祀天佛怀大慈愍王愚迷往诣王所王遥见佛为佛作礼白佛言母病经久今欲祀天为母请命冀求得瘥佛言欲得谷食当行种田欲得大富当行布施欲得长寿当行大慈欲得智慧当行学问行此四事随其所种得其果实祠祀淫乱以邪为正杀生求生去生道远人生百岁奉事神祇牛羊祭祀不如行慈佛放光明遍照天地王闻法覩光即得道迹惭愧悔过遂不祀天母闻情悦所患消除王于是后信敬三宝爱民如子常行十善五糓丰登心常悦乐佛度屠儿法句经云有五百外道常求佛便欲诽谤之自共议言当使屠儿杀生请佛及僧佛必受请赞叹屠儿吾当诣前而共讥之佛即受请告屠儿言果熟自堕福熟自度屠儿还归供设饮食佛及众僧到屠儿舍梵志大小皆共欢喜今日乃得佛之便耳若赞福者以X其前后杀生作罪持用讥之若当说其罪者当以今日之福难之二者之中今乃得便佛到即坐行水下食于是世尊观察众心应有度者即便出舌覆面放大光明照一城内出微妙音说偈呪愿如真人教以道活身愚者嫉之见而为恶行恶得恶如种苦种恶自受罪善自受福亦各自熟而不相代习善得善亦如种甘五百梵志意自开解即前礼佛五体投地来受圣训唯愿哀育得为沙门佛即听受皆为沙门屠儿大小见佛神变莫不欢喜皆得道迹民人皆称贤友无复屠儿之名度网渔人法句经云舍卫国城东南有大江水既深而广有五百余家在岸边住未闻道德度世之行习于刚强捕鱼为务贪利自恣快心极意佛知此家福应当度住至水边坐一树下村人见佛光明奇异莫不惊肃皆往礼敬或拜或揖问讯起居佛命令坐为说经法众人闻之而心不信佛化一人从江南来足行水上止没其踝来至佛所稽首礼佛众人见之莫不惊恠问化人曰吾等先人巳来居此江边未曾闻人行水上者卿是何人有何道术履水不没化人答曰吾是江南愚冥之人闻佛在此贪乐道德至南岸边不能得度问彼岸人水为深浅彼人答言水可齐踝吾信其言便尔来过无他异术佛赞化人言善哉善哉夫执信诚可度生死之渊数里之江何足为奇时江边村X人闻佛说种种法心开意解皆发信心求受三归及受五戒为清信士度捕猎人法句经云罗阅祇国有山山下人生长山林杀猎为业佛诣其所坐于树下佛放光明照曜山中木石皆作金色山中男子俱出行猎唯有妇女见佛光明来诣佛所悉皆礼拜佛即为诸母人说杀生之罪行慈仁之福恩爱一时会有别离诸母人白佛言山民务猎以肉为食欲设微供愿当纳受佛言诸佛之法不以肉食不须复办因告之曰夫人生世所食无数何以不作有益之食而残害群生以自济活死堕恶道损而无益人食五谷增延寿命杀生食肉多病夭亡杀彼活巳罪业无量慈仁不杀所适无患男子猎还见诸妇女皆坐佛前嗔恚弯弓欲图害佛诸妇谏曰此是圣人勿兴恶意即各悔过为佛作礼佛重为说不杀之福残害之罪人能不杀行大仁慈当愍众生博爱济众福常随身在所得利死昇梵天猎人闻巳欢喜信受皆受五戒佛化丑儿百缘经云舍卫城中有一长者子形貌极丑状如恶鬼年渐长大父母猒恶驱令远去有人见之皆生怖惧在于山林採果存活飞鸟走兽无不怖走世尊慈念将诸比丘到林欲度见佛避走佛以神力使不得去时诸比丘各在树下加趺禅定世尊化作丑陋人X衣服麤弊满钵盛食渐向丑人丑人见巳心怀喜悦今此人者真是我伴即来共语同器而食食巳时彼化人忽然端正丑人问言汝今何以忽然端正化人答言我食此食以善心观彼树下坐禅比丘使我端正丑人闻巳即便効之遂发善念心怀喜悦即向化人深生信解于是化人还复本形丑人见佛三十二相八十种好光明普曜如百千日前礼佛足佛即为其种种说法得须陀洹果即于佛前求索出家佛言善来比丘剃除须发法服着身便成沙门精勤修习得阿罗汉果救度贼人经律异相云有五百贼劫掠人物舍卫国王勑诸将士追捕擒获捉五百贼王勑杀之贼大唤佛佛令阿难汝往语王汝是人王当爱民如子云何一时杀五百人阿难至王所具陈佛语白言杀一人罪多况复五百其罪无量王曰世尊能使不复作贼即放令活阿难还具白佛佛语阿难语王但放我令此人更不作贼阿难先到刑处语监杀者言世尊巳救未可便杀复至王所世尊语王能令此人更不作贼王即原命且未解缚送世尊所尔时世尊欲度彼人在露地坐贼遥见佛系缚自解头面礼足佛观其缘随从说法布施持戒行业果报苦集灭道四真谛法即于是时得须陀洹道问言汝等乐出家否答言世尊我等若先出家今日不遭此苦唯愿大慈度我出家佛言X善来比丘时五百贼举身被服变为三衣自然钵器威仪庠序皆成沙门度除粪人经律异相云舍卫城中有一旃陀罗儿除粪自活世尊遥见即唿唤之其人报曰吾担粪不净不敢亲近佛言欲度汝手执其人至恒水侧沐浴身体复至祇洹勑诸比丘度为沙门其人劝励精进勤苦日新未经旬日便得阿罗汉果六通清彻涌没自在诣大方石当中央坐补纳故衣王闻佛度旃陀罗儿念佛释种豪族姓家左右弟子皆出四姓来入宫室受供信施云何礼敬吾今当往责数如来见前比丘诸天礼觐比丘见王即没石中还从石出王诣佛所问言向者比丘名字何等有此神力佛言此是除粪人尔时世尊以此因缘便说譬喻犹如污泥中生香洁莲华云何大王有目之士取此华否王言世尊华极香洁当取庄饰之污当观母胎胎中产生功德之华时王白佛彼人快得善利不可思议自今巳后请此比丘供养四事无所乏少施食缘起救面然饿鬼经云阿难疾至佛所白言世尊我于昨夜见一面然饿鬼身形羸瘦枯燋极丑面上火然其咽如针头发髼乱毛爪长利身如负重而语我言汝于三日必当命尽生饿鬼中我即问言经何方计得免斯苦饿鬼答言汝若施于恒河沙数饿鬼及婆罗X门并诸仙等饮食汝得增寿世尊我今云何得免此苦佛言汝今勿怖有陀罗尼名一切德光无量威力即说呪曰那摩萨缚怛他揭多缚路枳帝唵三跋啰三跋啰吽先取饮食安置净盘诵呪七遍于门内立展臂户外置盘净地弹指七下散掷四方其恒河沙数饿鬼前各有摩伽陀斛四斛九斗饮食如是鬼等遍皆饱满是诸饿鬼喫此食巳悉舍鬼身尽得生天若四等弟子若能常诵此呪奉施饮食是人即得具足无量功德颜色鲜洁寿命延长是诸饿鬼常来拥护具足吉祥安乐目连救母盂兰盆经云大目犍连始得六通欲度父母报乳哺之恩即以道眼观视世间见其亡母生饿鬼中不见饮食皮骨连立目连悲哀即以钵盛饭往饷其母母得钵饭便以左手接钵右手搏食食未入口化成火炭遂不得食目连大呌悲号涕泣驰还白佛具陈如此佛言汝母罪根深结非汝一人力所奈何汝虽孝顺声动天地天神地祇亦不能奈何当须十方众僧威神之力乃得解脱吾今当说救济之法令一切难皆离忧苦当于七月十五日为七世父母及现在父母具饭百味五果汲灌盆器尽世甘美以着盆中供养十方大德众僧供养此等自恣僧者若现在父母寿命百年无病无一切苦恼之患乃至七世父母出离三途饿鬼之苦生人天中福乐无极是佛弟子修X孝顺者应念念中常忆父母年年七月十五日为作盂兰盆施佛及僧佛救婴儿观佛三昧经云舍卫国有长者名曰财德有子年始五岁父常教子称南无佛散脂鬼神饥火所逼接取婴儿婴儿称南无佛鬼王噤口不能得食但眼出火婴儿惊怖称南无佛世尊天耳遥闻佛以神力到旷野泽放白毫光照怖小儿鬼王举一大石欲掷世尊佛入火光三昧烧旷野泽大地洞然光中化佛赞叹慈心鬼犹不伏时金刚神手奋金杵挥大利劒拟鬼王额鬼王惊怖抱持小儿长跪上佛白言世尊惟愿慈爱救我生命世尊犹如慈父抚慰鬼王密迩金刚勑鬼王言汝今速伏归佛法僧及受五戒汝若不伏碎如微尘鬼王合掌白佛言我恒噉人今者不杀当食何物佛勑鬼王汝伹不杀我勑弟子常施汝食乃至法灭以我力故令汝饱满鬼王闻巳欢喜作礼受三皈依及受五戒旷野鬼王白金刚神因大德故得服甘露无上法味金刚请食宝积经云尔时密迹金刚力士白佛言唯佛大圣就我旷野鬼王鄙舍垂意小食化鬼神众妖魅之物见如来尊听闻经法便当捐弃嗔恚毒害时佛嘿然受请佛与大众俱至其舍受饭食巳密迹白佛言唯愿弘慈应时演法佛言当奉笃信善从道法覩清白理X知不忘果宁失身命不犯非义仁慈不杀不与不取不为邪淫不犯妄语两舌恶口绮语嫉妬恚痴不犯十恶身行十善亦劝人行常奉等信见诸沙门奉戒具法勤精修行志存思道见诸善友及佛弟子常行恭恪常追侍从常奉斯等诸善知识救济危厄而劝化人施致大富持戒生天博闻大智修行合道布施大财悭贪饿鬼持戒忍辱精进一心智慧人道犯戒地狱嗔恚丑陋懈怠废道乱意堕罪愚痴投冥善恶果报由身口意时密迹金刚力士及五百子闻是法巳得无生法忍鬼母寻子杂宝藏经云尔时大鬼神王名曰般阇迦其妻亲产五百鬼子皆有大力士之力其最小儿字嫔伽罗华言爱儿面貌端正此鬼子母兇妖暴虐杀人儿女以自噉食人民患之仰告世尊世尊怜愍众生即取其子嫔伽罗覆于钵下鬼子母飞行天下七日之中推求不得愁忧懊恼传闻他言云佛世尊有一切智即至佛所问儿所在佛即答言汝有五百子唯失一子何故苦恼愁忧而推觅耶世间人民或有一子或三五子而汝杀害啖食鬼子母白佛言我今若得嫔伽罗者终不更杀世人之子佛即使鬼子母见嫔伽罗在于钵下令五百子尽其神力不能得取还求于佛佛言汝今若能受三皈五戒尽形寿不杀生当还汝子鬼子母即依佛勑受皈依五戒三归巳讫即还其X子佛言汝好持戒汝是迦叶佛时羯肌王女以不持戒故受是鬼报小儿施土贤愚因缘经云世尊与阿难入城乞食见羣小儿于道中戏共聚地土造作屋舍及作仓库以土为米有一小儿遥见佛来生布施心即取仓中名为米者取以施佛佛即低头受土与阿难言持土涂我房地阿难持还精舍即涂房地佛告阿难向者小儿欢喜施土足涂房地缘斯功德我般涅槃百岁之后当作国王字阿输迦其次小儿当作大臣共领阎浮提一切国土兴隆三宝广设供养分布舍利遍阎浮提当为我设八万四千塔阿难白佛言施一掬之土乃有如此多塔之报佛言昔有国王名波塞奇有佛出世名曰弗沙王与诸臣供养佛僧时王心自念言今此大国人民之类常得见佛礼拜供养其余小国各处违僻人民之类无由脩福就当图𥁞佛之形像分布诸国一切人民咸令供养即召𥁞师多𥁞佛像得八万四千感于多塔之报杨枝净水请观音经云尔时毗舍离国有长者名月盖往诣佛所白佛言此国人民遇大恶病良毉耆婆尽其道术所不能救唯愿天尊慈愍一切救济病苦令得无患尔时世尊告长者言去此不远正立西方有佛名无量寿彼有菩萨名观世音及大势至恒以大悲救济X苦厄汝今应当向彼作礼为众生故当请彼佛及二菩萨说是语时于佛光中得见西方无量寿佛并二菩萨如来神力佛二菩萨放大光明照毗舍离皆作金色时毗舍离人即具杨枝净水授与观世音菩萨大悲观世音怜愍救护普教一切众生应当一心称南无佛南无法南无僧南无观世音菩萨摩诃萨大悲大名称救护苦厄者尔时观世音菩萨白佛言我今当说十方诸佛救护众生神呪诵持此呪者免离怖畏刀杖毒害及与疾病令得无患说是语时毗舍离人平复如本採华献佛贤愚因缘经云世尊游罗阅祗城时王使数百千宫女採华一日大小男子妇女俱出採华採巳持还入城遥见世尊相好威光巍巍堂堂如星中月若日初出照于天下与男女众等前后围绕俱往佛所稽首作礼而白佛言人命难保佛世难遇经法难值今巳值遇犹病得毉我既贫贱加属县官革缧禁约恒不自在国王严勑令採华贡常以他故设失时节或复见诛佛圣出世亿劫希有宁弃身命以华上佛并散圣众因受慈诲听察深法无穷之慧我从无数劫为利欲害不可称载未曾为法而不惜命今供世尊三宝之华纵使见害不堕苦痛必生善处却自皈命一心重礼佛知其念发斯善意甚慈愍之具为敷讲大乘之法六度无极四等四恩三脱菩提诸採华人皆X发道意心解佛慧至不退转无所从生佛与授记后当作佛号曰妙华燃灯不灭贤愚因缘经云舍卫国有一贫女名曰难陀贫穷孤独见诸国王臣民皆供养佛心自思惟我之宿罪生处贫贱虽值福田无有种子酸切感伤深自咎悔便行乞匄以俟微供竟日不休唯得一钱即持买油往到精舍奉上世尊置于灯中自立誓愿我今贫穷用是小灯供养于佛以此功德令我来世得智慧灯灭除一切众生垢暗作是誓巳礼佛而去乃至竟夜诸灯尽灭唯此独燃是时目连次当直日察天巳晓收灯摒挡见此一灯独然明好膏炷未损如新燃灯白日燃之无益欲取灭之暮规还然即时举手扇灯灯焰如故无有亏损复以衣扇灯明不损佛见目连欲灭此灯语目连曰今此灯者非汝所能灭此是广济发大心人所施之物贫女复来礼佛佛即授其记阿僧祇百劫之中当得作佛号曰灯光十号具足求佛出家佛即许之上幡供佛贤愚因缘经云迦毗罗卫国城中有一长者财富无量不可称计选择族望娉以为妇作诸音乐发心制造长幡奉佛世尊而以娱乐其妇怀妊足满十月生一男子端正殊妙与众超绝初生之日虗空之中有大幡盖徧覆城中时诸人众因为立字号波多迦年X渐长大出城游戏见佛世尊三十二相八十种好光明普曜如百千日心大惊喜瞻仰取足佛为说法得须陀洹果归辞父母求索入道父母爱念不能为逆将诣佛所便成沙门精勤修习三明六通具八解脱诸天世人所见敬仰佛告比丘尔时有王名槃头末帝收取舍利造七宝塔而供养之时有一人作一长幡悬着塔上发愿而去缘是功德九十一劫不堕地狱畜生饿鬼天上人中常有幡盖荫覆其上受天快乐乃至今日遭值于我出家得道欲知彼时上佛旛者今波多迦是也施衣得记贤愚因缘经云尔时世尊入城乞食有婆罗门见佛身衣有少破坏即至家中取一白㲲持以上佛以用补衣佛便受之即与授决汝于百劫当得作佛长者居士咸作是念云何少施酬以大报世尊告曰昔有大臣请佛三月供养佛即许之有王名曰槃头欲先请佛三月供养佛告王言吾先受大臣请王告臣曰佛处我国吾欲供养虽卿先请今可避我我供养讫卿乃请之臣答王言若使大王保我身命复保如来常住于此复令国土常安无灾若使能保此诸事者我乃息意听王先请王即告曰卿请一日我复一日臣便可之更互设食各满所愿尔时大臣具办三衣复为诸比丘众作七条衣人与一领皆悉满足阿难当知尔时大臣办具衣服施佛及僧以为供者即此X婆罗门是乃世世植福今值于我复供白㲲故得如是授决之果衣救龙难海龙王经云有四龙王一名噏气二名大噏气三名熊罴四名无量色顶礼佛足而白佛言大海之中无数种龙若干种行皆因业报或有大种小种有四种金翅鸟常食斯龙及龙妻子诸龙种类愿佛拥护令海诸龙常得安隐于是世尊脱身袈裟告海龙王汝当取是如来袈裟分与诸龙皆令周遍有值一缕者金翅鸟王不能犯触持禁戒者所愿必得时诸龙王各心念言是佛袈裟甚少安得周遍大海诸龙佛知龙意告龙王言假使三千大千世界所有龙王各分如来袈裟终不能尽时海龙王取佛袈裟而自分作无央数百千段与诸龙王其衣如故终不能尽时诸龙王及龙妻子欣然大悦自投佛前同声说言如来所语终无有二授我等决至无为岸吾等今日归命佛法及诸圣众奉受禁戒恭顺如来从今日始一切诸龙拥护正法说呪消灾消灾经云尔时释迦牟尼佛在净居天中告诸宿曜游空天众九执大天及二十八宿十二宫神一切圣众我今说过去娑罗王如来所说炽盛光大威德陀罗尼除灾难法若有国王及诸大臣所居之处或被五星陵逼罗睺彗孛妖星照临所属本命宫宿及诸X星位或退或入作诸障难者念此陀罗尼至心受持读诵一切灾难悉皆消灭即说陀罗尼曰南无三满多母䭾喃阿钵啰底贺多舍娑曩喃怛口姪他唵佉佉佉呬佉呬吽吽入嚩啰入嚩啰钵啰入嚩啰钵啰入嚩啰底瑟姹底瑟姹瑟致哩瑟致哩娑婆咤娑癹咤扇底迦室哩曳娑嚩贺此陀罗尼能成就八万种吉祥事能除灭八万种不吉祥事令诸众生依法受持一切灾难悉皆消灭变灾为福皆得吉祥佛告四众灾难起时安置佛像结界护持香华灯烛随分供养令诸有情获福无量证明说呪大悲经云释迦牟尼佛在补陀洛迦山观世音宫殿宝庄严道场中坐宝师子座时观世音菩萨密放神通光明照曜世界天宫龙宫皆悉震动时观世音菩萨白佛言我有大悲心陀罗尼今当欲说为诸众生得安乐故除一切病得寿命故得富饶故灭一切恶业重罪远离怖畏速能满足诸希求故唯愿世尊慈哀听许佛言今正是时宜应速说复白佛言若有四众欲诵持者起大悲心先当至心称念我之名字然后即当诵此神呪此呪能除灭身中一切重罪若诸众生诵持大悲神呪者于现在生中一切所求若不果遂者不得为大悲心陀罗尼也观世音菩萨于众会前合掌正住于诸众生起大悲心即说神妙章句陀罗尼说此呪巳天雨宝华缤纷而下十方诸佛悉X皆欢喜天魔外道恐怖毛竖一切众会皆获果证无量众心发菩提心龙宫说法大云轮请雨经云佛在难陀优婆难陀龙王宫内住大威德摩尼藏大云轮殿宝楼阁中与无量诸龙王众即以无量香华幢幡缯盖真珠璎珞供养恭敬礼拜于如来所听受正法即白佛言云何能使诸龙王等灭一切苦得受安乐令此阎浮提内时降甘雨生长树木藂林药草苗稼皆生滋味使诸人等悉受快乐佛告大龙王言汝今为彼诸众生等作大利益能问斯事我有一法汝等若能行者令一切龙除灭诸苦具足安乐谓行大慈若有天人行大慈者火不能烧水不能溺毒不能害刀不能伤内外怨贼不能侵掠若睡若寤皆得安隐行大慈力有大威德诸天世人不能扰乱形貌端严众所爱敬诸苦灭除心得欢喜是故龙王身口意业常应须行彼大慈行佛为龙王说种种法龙王闻巳心开意解得法眼净求受三归五戒行大慈行天龙云集大集经云佛成正觉菩萨海众悉来大集佛于无缘象王众中欲宣说菩萨法藏令知诸佛甚深境界于慾色天二界中间化七宝坊如大千世界诸天龙鬼神等并及十方佛剎诸菩萨众一时云集佛说种种庄严种种光明大悲行相因缘及如来三十二业十X力四无畏十八不共法三十七菩提分三十二相业因三十二障大乘法三十二速成就法如是等无量法宝神通智辩方便行愿四无量心求解脱道说陀罗尼种种利益一切众生等法说诸龙受生受苦受乐业报因缘受三归依即得净眼皆得安隐次说十方一切佛土无余诸菩萨百亿三界一切龙天诸部大鬼神等悉集无余显说甚深佛法为护世间故以阎浮提诸国土付曯释梵护世诸天一切龙神修罗夜叉鬼神等众各各分布安置护持养育一切众生除障护善令法久住佛赞地藏地藏十轮经云尔时世尊告天帝释曰汝等当知有菩萨名曰地藏作声闻像巳于无量无数大劫五浊恶世时无佛世界成就有情具足不可思议殊胜功德于十方诸佛国土利益安乐一切有情除一切病恼忧苦逼切能满一切所求之愿若有人于一食顷归依供养诸所求愿速得满足胜于百劫归依供养诸佛菩萨经中所说末法恶世时人根败如坯器空见如生盲五欲如石田不苗十恶如臭身垢秽此经能灭众生烦恼令三宝久住佛言我遗法弟子下至非器无戒行者虽应罚治无令还俗付嘱护持我法国王大臣宰官长寿安乐获十种功德利益十轮者人王治国选用臣僚抚安民人教兵御敌修营事业给养功艺赏善罚恶建立三宝教化众生断其十恶X令修十善能令三宝种性法眼长夜不灭降伏魔怨令修行人成无上道胜光问法胜光经云憍萨罗国胜光王白佛言惟愿大师善教于我为国王法佛告大王如父怜爱诸子常愿安稳遮其恶行劝修善业国人如子并怀忠孝作天子者情怀恩恕薄征赋歛省其徭役设官分职不务繁多黜罚恶人赏进贤善不忠良者当速远离顺古圣王勿行刑戮生人道者胜缘所感若断其命定招于报常当一心恭敬三宝莫生邪见我涅槃后法付国王大臣辅相当为拥护勿致衰损然正法炬转正法论尽未来际常令不绝若能如是依教行者则令国中龙王欢喜风调雨顺诸天庆悦丰乐安隐灾横皆除率土太平王身快乐永保胜位福祚延长无复忧恼增益寿命现在名称遍满十方外国诸王咸来贡献其国天子仁让忠孝以法教化拯恤黔黎于诸国中最为第一我等今者咸当归伏此大法王舍身之后得生天上受胜妙乐维摩示疾维摩诘经云尔时毗耶城中有长者名维摩诘辩才无碍入深法门善于智度通达方便其以方便现身有疾以其疾故皆往问疾维摩诘因以身疾广为说法诸仁者是身无常无强无力无坚速朽之法不可信也为苦所恼众病所集是身如聚沫不可撮摩是X身如泡不得久立是身如焰从渴爱生是身如芭蕉中无有坚是身如幻从颠倒起是身如梦为虗妄见是身如影从业缘现是身如响属诸因缘是身如浮云须臾变灭是身如电念念不住是身无主为如地是身无我为如火是身无寿为如风是身无人为如水是身不实四大为家是身为空离我我所是身无知如草木瓦砾是身无作风力所转是身不净秽恶充满是身虗伪虽假以澡浴衣食必归磨灭是身为灾百一病恼是身如丘井为老所逼是身无定为当要死此可患厌耳文殊问疾维摩诘经云佛告文殊师利汝诣维摩诘问疾文殊承佛圣旨诣彼问疾维摩诘唯置一床以疾而卧文殊言居士是疾宁可忍不疗治有损不至增乎世尊殷勤致问居士是疾何所因起其生久如当云何灭维摩诘言从痴有爱则我病生以一切众生病是故我病若一切众生得不病者则我病灭菩萨为众生故入生死有生死则有病若众生得离病者则菩萨无复病是疾何所因起菩萨疾者以大悲心起文殊又问应云何慰喻有疾菩萨维摩诘言说身无常不说厌离于身说身有苦不说乐于涅槃说身无我而说教导众生说身空寂不说毕竟寂灭说悔先罪而不说入于过去以巳之疾愍于彼疾当识宿世无数劫苦当念饶益一切众生忆所修福念于净命勿生X忧恼常起精进当作毉王疗治众病应如是慰喻有疾菩萨令其欢喜金鼓忏悔金光明经云尔时信相菩萨夜梦金鼓及忏悔偈向如来说梦见金鼓所出妙音悉能灭除三世诸苦地狱饿鬼畜生等苦贫穷困厄及诸有苦如是金鼓所出之音悉能除灭一切诸苦无依无归无有救护我为是等作归依处诸佛世尊有大慈悲当证微诚哀受我忏若我百劫所作众恶以是因缘生大忧苦十方现在大悲世尊能除众生一切怖畏愿当受我诚心忏悔令我恐惧悉得消除我之所有烦恼业垢惟愿现在诸佛世尊以大悲水洗除令净过去诸恶今悉忏悔现所作罪诚心发露所未作者更不敢作巳作之罪不敢覆藏身业三种口业四种意三业行今悉忏悔身口所作及以意思十种恶业一切忏悔所造恶业应受恶报今于佛前诚心忏悔若此国土及余世界所有善法悉以回向我所修行身口意善愿于来世证无上道楞伽说经楞伽经云佛住南海濵楞伽山顶种种宝华以为庄严诸菩萨众从彼种种异佛剎来无量三昧自在之力神通游戏大慧菩萨而为上首一切诸佛手灌其顶自心现境界善解其义种种众生种种心色无量度门随类普现于五法三自性八识二无我究竟通X达时大慧菩萨以偈赞佛世间离生灭犹如虗空华一切法如幻远离于心识远离于断常世间恒如梦知人法无我烦恼及尔焰常清净无相而兴大悲心一切无涅槃无有涅槃佛无有佛涅槃远离觉所觉若有若无有是二悉俱离牟尼寂静观是则远离生是名为不取今世后世静说偈赞巳谘问一百八义及五法三自性八识二无我之义尔时世尊一一分别解释巳殷勤诫勗我之弟子诸修行者应当修慈心不食一切肉及葱韭蒜等种种放逸酒食肉无慈心永背正解脱圆觉三观圆觉经序云如来入寂光土凡圣一源现受用身主伴同会曼殊师利创问本起之因薄伽至尊首提究竟之果照斯真体灭彼梦形知无我人谁受轮转种种幻化生于觉心幻尽觉圆心通法徧心本是佛由念起而漂沉岸实不移因舟行而骛骤顿除妄宰空不生华渐竭爱源金无重鑛理绝修证智似阶差觉前前非名后后位况妄忘起灭德等圆明者焉然出廐良驹巳摇鞭影埋尘大宝须设治方故三观澄明真假俱入诸轮绮互单复圆修四相潜神华觉违拒四病出体心华发明复令长中下期克念摄念而加行别徧互习业障惑障而销亡成就慧身静极觉偏百千世界佛境现前是以闻五种名超剎宝施福说半偈义胜河沙小乘寔由无法不持无机不被者也X持此经者金刚晨夕守护令不退转其家永无灾障疫病消灭财宝丰足楞严大定楞严经云阿难为大幻术摩登伽女呪摄将毁戒体世尊顶放百道光明光中千叶宝莲有佛化身坐宣神呪阿难归来佛所佛说此经名大佛顶首楞严王具足万行十方如来一门超出妙庄严路七处征心八还辩见飞光击触宝手开合显真性不动自心妙明常光现前性周法界歇即菩提不从人得文殊选择诸圣二十五圆通以观音从闻入道为此方真教体五浊十二类生受生源因修三渐次方得除灭从干慧地修行增进十信十住十行十回向四加行等觉妙觉五十五位十因十类七趣三界生业因缘十种禅那五阴区宇种种魔事次说修三摩地断杀盗婬妄道场持呪修证功德佛言若人以七宝奉上诸佛不如一念将此法门开示末学若人具四重十波罗夷应入地狱是人罪障应念消灭如教行道直成菩提无复魔业般若真空法宝标目云右佛于鹫峰山给孤独园他化天宫竹林园四处十六会说西域本有二十万偈此土大品光赞道行小品大明度胜天王文殊金刚八部咸在其中唐三藏法师玄奘取全本于西域玉华寺译成六百卷般若空宗此经周尽初法师将顺众意如罗X什所翻除繁去重于夜梦中有极怖畏事还依广翻即见殊胜境界遂不敢删依梵本译庆成之日般若放光诸天雨华空中音乐异香芬烈法师曰此镇国之典人天大宝经自记此方当有乐大乘者国王大臣四部徒众书写受持读诵流布皆得生天究竟解脱般若谓诸佛之母六度之一数也五度未与大名唯此般若圆宗独称尊大乃是众妙之渊府羣智之玄宗万法之本原众圣之圆极所以前五但为佐助与般若作其辅翼唯此独立大名般若者此云智慧真空者二十一空也付嘱国王仁王般若经云佛在王舍城鹫峰山中为十六大国王波斯匿王等说般若波罗蜜多十四正行等法竟复嘱王曰当国土有诸灾难时应当请百法师敷百高座一日二时讲诵此经无量鬼神若闻此经护汝国土人天果报皆得满足一切灾难悉皆消灭佛告波斯匿王我灭度后法欲灭时一切有情造恶业故令诸国土种种灾起诸国王等为护自身太子王子后妃眷属百官百姓一切国土即当受持此般若波罗蜜多皆得安乐我以是法付嘱国王不付比丘比丘尼优婆塞优婆夷所以者何无王威力不能建立正法护持三宝复告波斯匿王今诫汝等吾灭度后正法欲灭此经三宝付诸国王建立守护大王后五浊世一切国王王子大臣自恃高贵破灭吾教制我X弟子不听出家造佛塔像从今巳后广度比丘比丘尼造佛塔寺经像法华妙典莲华经云佛住耆阇崛山与比丘比丘尼菩萨释提恒因大梵天王四大天王天龙八部与韦提希子阿阇世王等百千眷属俱尔时世尊入于无量义处三昧天雨宝华六种震动放眉间白毫相光普照世界从三昧而起告舍利弗诸佛世尊唯以一大事因缘故出现于世欲令众生开示悟入佛之知见故说此一乘妙法授诸声闻记如是妙法诸佛如来时一说之如优昙华时一现耳先示化城之权终与髻珠之祕虽三车异驾而一雨普滋皆令自知决定作佛说是经时多宝佛塔从地涌出十方诸佛集会证明六万恒河沙等菩萨及其眷属护持流布持经随喜有六根清净等无量功德若夫入旋陀罗尼诸三昧者见灵山法会俨然佛常住不灭证悟者自知非思议境界矣天台智者大师证旋陀罗尼三昧九旬谈妙受持之盛无出此经饭王得病净饭王泥洹经云尔时净饭王忽被重病身中四大同时俱作残害其身肢节欲解喘息不定将死不久告诸王曰我命虽逝不以为苦但恨不见我子悉达次子难陀复恨不见斛饭王子阿难陀孙子罗睺吾设得见是诸子等我病虽笃未离生死不以为苦白X饭王语净饭王言我闻世尊在王舍城耆阇崛山中去此悬远二千余里王今转羸设遣使者道路悬远惧恐迟晚无所加益惟愿大王莫大愁悒悬念诸子净饭王答白饭王言我子等辈虽复辽远意望不断我子成佛以大慈悲恒以神通天眼彻视天耳洞听救接众生应可度者以慈愍心而度脱之譬如有人为贼所围或值怨敌惶怖失计不望自济惟求救护依有势者欲从救护而求解脱譬如有人时得重病欲得良毉以疗其疾如我今日望见世尊亦复如是释迦如来应化录下释迦如来应化录下报恩寺沙门宝成编集佛还觐父净饭王泥洹经云尔时世尊在灵鹫山天耳遥闻迦维罗城中父王病卧命欲将终渴仰欲见诸子佛与难陀阿难罗睺等即以神足踊身虗空须臾而至迦维罗卫放大光明光照王身患苦得安佛与难陀等乘空来至佛便入宫王见佛到王举两手而言惟愿如来手摩我身令我得安为病所困痛不可忍我命将逝我今见子痛苦即除复言汝愿巳成就亦满众X生愿我今得重病愿汝度我厄佛言惟愿父王莫复愁忧即以手着父王额上命虽欲终自可宽意王即以手捉于佛手着于心上白言我今见汝我愿巳满心意踊悦从是卧别如来至真多所利益其有得见闻所说者此辈之等皆是有相大功德人今日世尊是我之子接遇过多不相见弃是时父王即于卧处合掌心礼世尊足下时佛手掌在王心上无常对至命尽气绝忽就后世殡送父王净饭王泥洹经云尔时净饭王命尽气绝时诸释子以众香水洗浴王身缠细白㲲而以棺歛尔时世尊念当来世人民凶暴不报父母养育之恩为不孝之子为是当来众生之等设礼法故如来躬身自欲担于父王之棺时四天王俱来赴丧长跪白佛愿听我等擡父王棺佛即许之四天王各变人形像以手擎棺擡于肩上举国人民莫不啼哭如来躬身手执香炉在棺前行出诣葬所佛与大众共积香薪举棺置上放火焚之一切大众益更悲哭于是世尊告大众曰世皆无常苦空无我无有坚固如幻如化如热如焰如水中月命不久居汝等诸人当勤精进而自劝勉永离生死乃得大安举火焚烧大王身巳尔时诸王各各皆持五百瓶香水以用灭火火灭之后竞共收骨盛置金函即于其上便共起塔悬缯幡盖及种种铃供养塔庙X佛救释种增一阿含经云波斯匿王生一太子名曰流离年始八岁至迦卫罗国外父释种摩诃男舍新起一堂敷种种座请佛及僧于中供养流离太子昇座而坐诸释种见之共皆毁辱太子叹息即语好苦梵志我后绍王位时我当报讐波斯匿王后取命终便立流离太子为王时好苦梵志白言王当忆释种毁辱王曰善王即集四种之兵往迦卫罗国征伐释种世尊闻巳即以神力往至道侧在枯树下坐时流离王遥见世尊在树下坐即下车至世尊所头面礼足在一面坐白世尊言更有好树不在彼坐世尊今日何故在此枯树下坐世尊告曰亲族之荫胜外人也是时世尊便说偈言亲族之阴凉释种出于佛尽是我枝叶故坐斯树下是时流离王即作是念世尊今日出于释种吾不应往征宜可齐此还归本土如是至三佛以神力三度止之为母说法摩诃摩耶经云佛在忉利天欢喜园中波利质多罗树下三月安居如来结加趺坐放百千光明光中有千莲华有千化佛日月星辰所有威光隐蔽不现佛告文殊师利汝诣母所道我在此佛母闻巳乳自流出犹白莲华而直入于如来口中如来见母内怀忻敬而白母言身所经处与苦乐俱当修涅槃永离苦乐佛母闻巳专精正念诸结消伏而白佛言一切众X生在于五道皆由烦恼过患所致故有结缚不得自在愿我来世得成正觉当为一切断此苦本佛言众生所以不得解脱皆由贪欲嗔恚愚痴致令恒在生死乃至欲求生天亦难何况希望离生死耶在世失好名称明友亲属皆共疎弃临命终时极大惧怖神识恍惚方自悔责如此皆由三毒患故若人欲求解脱妙果宜断苦本彼愚痴凡夫为结所缠时会大众闻此语巳悲号懊恼最初造像造像经云佛在天宫安居三月为母说法优陀延王渴仰思佛发愿造像毗首羯磨天工巧无匹化身为匠于佛初诞生日起工不日而成佛化三道宝阶从天而下诸天翼从威德炽盛光明赫奕如满月在空众星共遶如日初出釆霞纷映梵王执白盖在右帝释持白拂侍左诸天乘空而下虗空音乐妙香雨华四大天王献微妙供佛告优陀延王汝于我法中初为轨则更无有人与汝等者令诸众生得大信利巳获福德广大善根天帝告王佛在天上赞王造像功德宜自欣庆佛言若人以杂綵缋饰金银铜铁铅钖镕铸香木玉石雕刻织绣作佛形像乃至极小如一指大获种种福报功德无量不生边小国土下劣种姓不净邪见贫穷之家生人天中圆满超众无诸病苦不为毒药刀兵诸横伤害不堕三途不受苦报灭种种罪获种种福X浴佛形像灌佛经云佛告摩诃剎头诸天人民言人身难得佛世难值吾本从阿僧祇劫时身为白衣累劫积德每生自责展转五道不贪财宝无所爱惜自致为王太子以四月八日生堕地行七步举右手而言天上天下惟吾独尊当为天人作无上师太子生时地为大动梵天忉利天四天王各持十二种香汤浴太子身太子得成佛道开现道法济度羣迷佛言所以用四月八日者以春夏之际殃罪悉毕万物普生毒气未行不寒不热时气和适正是佛生之日诸善男子善女人于佛灭后当至心念佛无量功德之力浴佛形像如佛在时得福无量不可称数诸天龙神常随拥护佛言人身难得佛经难值若能自减损妻子之分五家财物以用浴佛形像者如佛在时所愿悉得欲求度世取无为道长不欲为生死会者可求精进无上之道姨母涅槃佛母般泥洹经云尔时佛姨母大爱道比丘尼与除馑女五百人俱到佛所叉手而立白佛言吾不忍睹佛及诸应真灭度欲先泥洹佛嘿可之佛姨母以手摩足曰吾免覩如来应仪正真道最正觉道法御天人师三界明自今不复覩之矣五百除馑女陈辞如上佛亦可之也佛为说身患生死忧悲苦不如意恼之难又叹无欲清净空不愿无想灭度之安若干净X器除馑诸女莫不欢喜遶佛三帀稽首而去还于精舍敷五百座皆各就坐大爱道现神足通自座没地从东方来在虚空中变化去地七多罗树经行虚空中乍坐乍卧上身出水下身出火下身出水上身出火又没地中飞从西方来化现如前八方上下显现神通不可称计放大光明以照诸冥上耀诸天五百除馑变化亦然同时泥洹佛劝诸贤者作五百葬具幢幡奉送如法茶毘请佛入灭摩诃摩耶经云尔时魔王波旬即来佛所稽首佛足而白佛言我于往昔劝请世尊入于涅槃于时世尊而荅我言我诸弟子比丘比丘尼优婆塞优婆夷未具足故所以未应入于涅槃世尊今者诸四部众皆悉具足所度巳毕唯愿善逝速入涅槃尔时世尊即荅魔言善哉波旬当知如来却后三月入于涅槃时魔波旬见佛许巳欢喜踊跃不能自胜顶礼佛足还归天宫尔时如来既许天魔却后三月当入涅槃即便舍于无量之寿以神通力故住命三月于时大地六种震动日无精光风雨违常天龙八部莫不骇怖来至佛所畟塞空中时阿难白佛言世尊常说四神足人则能住寿一劫住世若减一劫随意自在云何如来不久住世同于诸行佛言阿难当知一切诸行法皆如是不得常存阿难闻巳迷闷懊恼不能自胜悲号啼泣深追悔责X佛指移石涅槃经云拘尸那城中有力士三十万人闻世尊入于涅槃当于此路至娑罗林由是力士平治此道尔时世尊化作沙门至力士所作如是言诸童子辈作何事耶力士闻巳皆生嗔恨语沙门曰汝今云何谓我等为童子耶沙门言汝等大众三十万人尽其身力不能移此当路之石云何不名为童子乎力士言汝若谓我为童子者当知汝即是有力大人也时沙门以足二指挑起此石复言沙门汝今能移此石出于道否沙门以手掷石置虚空中力士皆生惊怖寻欲逃窜沙门言汝等不应生怖力士复作是言沙门是石常耶是无常耶沙门以口吹之石即散坏犹如微尘力士见巳唱言沙门是石无常即生愧心而自克责云何我等恃怙自在色力命财而生憍𢢔佛知其心即舍化身还复本形而为说法力士见巳一切皆发菩提之心嘱分舍利莲华面经云佛于跋提河告阿难言我今疲极可入河浴世尊脱袈裟置河岸上入河浴巳佛告阿难汝可观我三十二相庄严之身却后三月当入涅槃阿难白佛言惟愿世尊为我宣说佛涅槃后诸众生等供养如来舍利等事佛告阿难如来入涅槃时入金刚三昧碎此肉身犹如芥子如是一分舍利向诸天所一分舍利向龙王世界一分舍利向夜叉世界尔X时诸天龙王毘沙门天王皆以香花供养舍利如见佛身恭敬礼拜皆发无上大菩提愿彼余舍利在阎浮提当来有王名阿输迦为供养舍利造八万四千塔复有六万诸王亦各造塔供养舍利以诸花鬘杂香灯明音乐恭敬礼拜种无上菩提善根或有出家信心清净而被法服精勤修道皆悉漏尽而般涅槃如来有大威德以彼法身依生身故供养生身舍利所得无量功德付嘱诸天莲华面经云尔时世尊为阿难说分舍利巳复作是念我于三阿僧祇劫勤苦修道所成佛法欲令久住于世间故当往诸天所住之处付嘱佛法尔时如来即升三十三天尔时帝释天王见世尊巳即敷高座白佛言愿受此座世尊即坐与百千众顶礼佛足佛告帝释汝今当知吾亦不久当般涅槃以此佛法嘱累于汝汝当护持帝释天王悲泣雨面𢪛泪而言世尊涅槃一何速哉世尊法眼于兹永灭如佛所教是我力分即当护持恭敬供养如来昔从兜率陀天降神母胎我与忉利众常作守护及佛生时亦与诸天共来守护坐菩提树下破魔军众成等正觉我与诸天亦来守护于鹿野苑中转妙法轮我与天众亦常守护我今无力能使如来不入涅槃无力能护尔时世尊说种种法劝喻安慰示教利喜帝释诸天令护佛法久住世间X付嘱龙王莲华面经云尔时如来为帝释诸天付嘱令护佛法从天上没即于娑伽罗龙王宫出尔时龙王见如来至即为如来敷座佛坐其座百千龙众顶礼佛足佛告龙王曰汝今当知如来不久入于涅槃我以佛法嘱累于汝汝当守护无令断绝龙王当知此龙世界有诸恶龙多生嗔恚不知罪福为恶卒暴破坏我法是故我今以此佛法嘱累于汝尔时龙王悲泣雨面𢪛泪而言世尊我诸龙等盲无慧眼是故今者生畜生中若佛灭后龙世界空我等舍命不知未来当生何处诸佛如来是众生师云何今者欲般涅槃世间眼灭尔时世尊为龙王种种说法示教利喜付嘱娑伽罗龙王德叉迦龙王难陀龙王跋难陀龙王和脩吉龙王阿那婆达多龙王摩那斯龙王脩钵罗龙王文隣龙王黑色龙王各与若干百千眷属令护佛法久住世间而不断绝请佛住世大般涅槃经云佛在拘尸那城力士生地阿利罗䟦提河边娑罗双树间与八十亿比丘前后围绕二月十五日临涅槃时出大音声普告众生今日如来应正徧知怜愍众生覆护众生等视众生犹如一子大觉世尊将欲灭度若有所疑今悉可问尔时世尊从其面门放种种光青黄赤白颇棃码碯色光徧照三千大千世界乃至十方一切佛土六趣众生遇斯光X者罪垢烦恼皆悉除灭咸皆悲叹愁忧苦恼举声谛哭悲号哀恸槌𦚾大呌泪下如雨呜唿慈父痛哉苦哉时诸四众共相谓言当疾往诣拘尸那城力士生地礼拜供养劝请如来莫般涅槃复作是言世间虚空众生福尽不善诸业增长出世我等从今无有救护无所宗仰贫穷孤露作是念巳俱诣佛所头面顶礼𢪛泪而言惟愿世尊莫入涅槃世尊默然不果所愿同时号哭天龙悲泣莲华面经云尔时世尊离菩提树时帝释天王与三十三天众须燄摩天兜率陀天化乐天各与诸天众同时举声悲泣雨泪以手𢪛泪而说偈言如来容色甚微玅超胜众生无比者如是庄严殊特身不久之间当灭度是时毘摩质多阿脩罗王与阿脩罗众娑伽罗龙王与诸龙众毘留勒叉天王与鸠槃茶众毗留博叉天王提头赖咤天王与诸龙众毗沙门天王散脂迦大夜叉大将摩尼䟦陀罗大夜叉将与夜叉众地神天神林神金刚密迹蓝毗尼林神迦毗罗城神菩提树神与诸天龙八部等众出大音声悲啼号哭而作是言佛是众生之父不久当没佛言汝等莫哭令心迷闷何有世间而受生者因缘和合有为之法而得久住强令无常之法不灭坏者无有是处尔时世尊种种说法令心开解生大欢喜诸天龙王顶礼世尊各还本处X魔王说呪大般泥洹经云尔时天魔波旬与无量天子天女众办诸饮食来诣佛所稽首请佛惟愿世尊哀受我供受我供巳其有善男子善女人若有称摩诃衍名者若真若伪我等皆当为是人等作无畏呪而守护之而说是呪咃翅咤咤啰咃翅鲁楼丽摩诃鲁楼丽阿罗摩罗多罗悉波呵魔王白佛言世尊是呪能令诸乱心者得深妙定能令诸恐怖者离诸恐怖能令为法师者辩才无断悉能降伏外道诸有能护正法者为是呪所护如佩神劒我此呪术所说诚谛若有人能待此呪者若止旷野凶害毒兽水火难等若持若说众难悉除我等今日皆悉巳离诸难谄曲惟愿世尊哀受我供愿并印可所说神呪尔时世尊即告魔王言我不受汝饮食供养为安隐一切众生故今当受汝神呪法施时大自在天王见佛放大光明遍照世界稽首赞叹纯陀后供大般泥洹经云拘夷那竭国有长者名曰纯陀与五百长者子俱心怀忧戚为佛作礼泪下如雨合掌白佛惟愿世尊哀受我等最后供养当令我及一切众生悉蒙解脱世尊告纯陀言当受汝请最后供养汝今纯陀莫生忧恼应大欢喜汝今勿请如来长住此世当观世间皆悉无常一切众生性亦如是正使久在世终归会当灭虽生长寿天命亦要当尽事成皆X当败有者悉磨灭壮为老所坏强者病所困人生皆有死无常安可久妻子及象马钱财悉复然世间诸亲戚眷属皆别离惟有生老苦病死之大患纯陀悲号流泪而复启请愿哀久住世尊告曰纯陀汝莫啼哭自乱其心当正思惟当知有为无有坚实纯陀白佛如来不哀住世世间空处我等那得而不啼哭佛言纯陀今我哀汝及诸众生而般涅槃诸佛法尔有为之法一切皆然度须䟦陀涅槃经后分云时须跋陀罗从佛闻说大般涅槃甚深妙法得法眼净爱护正法巳舍邪见于佛法中深信坚固欲求出家佛言善来即成沙门法性智水灌注心源无复缚着漏尽意解得罗汉果即于佛前长跪合掌悲喜交流深自悔责而白佛言恨我毒身久劫巳来常相欺惑令我长没无明邪见沦溺三界外道法中为害滋甚今大庆幸蒙如来恩得入正法世尊智慧大海慈愍无量窃自惟忖累劫碎身未能报此须臾之恩悲泣流泪不能自裁复白佛言我年老迈余命未几未脱众苦行苦迁逼惟愿世尊莫般涅槃世尊不许须䟦陀罗发声大哭举身投地昏迷闷绝久乃苏醒涕泪哽噎白佛言我今不忍见于如来入般涅槃我今宁可先自速灭唯愿世尊后当涅槃说是语巳悲恋哽咽于是时顷先入涅槃佛勑大众以杂香木茶毗其尸X佛现金刚秽迹金刚经云尔时如来临入涅槃诸天人众皆来供养唯有螺髻梵王不来觐省时诸大众恶其我慢使诸呪仙往彼令取乃见种种不净而为城壍犯呪而死复䇿无量金刚持呪而去无人取得大众悲哀尔时如来即以大遍知神力随左心化出不坏金刚即于众前显大神通即自腾身至梵王所指彼秽物变为大地金刚报言汝大愚痴我如来欲入涅槃汝何不去耶螺髻梵王发心至如来所时金刚复告众言若有世间众生被诸天恶魔外道所恼乱者但诵我呪令诸有情永离贫穷常令安乐于佛灭后受持此呪誓度众生令佛法不灭久住于世即说大圆满陀罗尼神呪秽迹真言唵𠲽咶啒㖀摩诃钵啰恨那𠵨吻什吻微咭微摩那栖呜深暮啒㖀𤙖吽泮泮泮娑诃若有众生诵持此呪者永离苦难所求如愿随意满足获大吉祥如来悬记法住经云世尊临般涅槃告阿难言我般涅槃末法之时我诸弟子舍佛正教多贪利养习诸戏论于我法中不善修习身戒心慧更相忿诤谋夺诽谤躭着妙好种种衣服房舍敷具诸恶徒党共相集会设有持戒更相毁辱于须臾顷悉皆毁犯以是因缘天龙等众悲伤懊恼皆悉远离大臣长者于三宝所不生净信凌辱轻毁以是因缘令正法灭从是以后诸苾X蒭等造恶转深大臣长者益不恭敬三宝余势犹未全灭故于彼时复有苾蒭少欲知足护持禁戒修行静虑爱乐多闻受持如来三藏教法广为四众分别演说利益安乐无量有情复有国王大臣长者居士善男信女人等爱惜正法于三宝所供养恭敬尊重赞叹护持建立无所顾恋当知皆是不可思议诸菩萨等以本愿力生于此时护持如来无上正法与诸有情作大饶益最后垂训长阿含经云尔时世尊告诸比丘汝等当知我以此法自身作证成等正觉所谓四念处四意断四神足四禅五根五力七觉意八圣道于此法中和同敬顺勿生诤讼同一师受同一水乳于我法中宜勤受学我巳所说十二分教所谓契经祇夜经受记经偈经法句经相应经本缘经本生经方广经未曾有经譬喻经大教经汝等当善受持称量分别随事修行如来不久是后三月当般涅槃比丘闻巳自投于地佛言汝等且止勿怀忧恼天地人物无生不终欲使有为不变易者无有是处我亦先说恩爱无常合会有离身非巳有命不久存吾年老矣余命无几所作巳办今当舍寿汝等比丘自摄定意守护其心若于我法无放逸者能灭苦本尽生老死又告比丘吾今所以诫汝者何天魔波旬向来请我速入涅槃世尊不答默然许之X临终遗教佛遗教经云尔时世尊将入涅槃是时中夜寂然无声为诸弟子略说法要汝等比丘于我灭后当尊重珍敬波罗提木叉如时遇明贫人得宝当知此则是汝大师若我住世无异此也持净戒者不得贩卖贸易安置田宅畜养人民奴婢畜生一切种植及诸财宝皆当远离如避火坑不得斩伐草木垦土掘地合和汤药占相吉凶仰观星宿推步盈虗历数筭计皆所不应节身而食清净自活不得参预世事通致使命呪术仙药结好贵人亲厚媟慢皆不应作当自端心正念求度不得包藏瑕疵显异惑众于四供养知量知足輙得供事不应畜积此则略说持戒之相戒是正顺解脱之本故名波罗提木叉依因此戒得生诸禅定及灭苦智慧当持净戒勿令毁缺能持净戒则有善法若无净戒诸善功德皆不能生我欲灭度是我最后之所教诲茶毗法则涅槃经后分云阿难白佛言世尊涅槃依何法则茶毗如来佛言我入涅槃如转轮圣王命终之后经停七日乃入金棺即以上妙香油注满棺中密盖棺门其棺四面应以七宝间杂庄严一切幡幢香华供养经七日后复出金棺应以众妙香水灌洗沐浴如来之身以上妙兜罗绵徧体缠身次以细软白㲲复于绵上缠如来身乃入金棺复以香油盛满棺中闭棺X令密乃以牛头旃檀沉水一切香木成七宝车一切众宝以为庄严载以宝棺至茶毗所无数宝幢宝幡无数宝盖宝衣一切香华一切音乐周徧围绕悲哀供养一切天人大众应各以旃檀香木茶毗如来茶毗巳讫天人四众收取舍利盛七宝瓶于其城内四衢道中起七宝塔塔开四门安置舍利一切天人所共瞻仰能为人天而作福田能令众生得大功德脱三界苦入正解脱造塔法式涅槃经后分云阿难白佛言佛涅槃后当于何所茶毗如来佛言可于拘尸城外复白佛言茶毗巳讫当于何所起塔佛告阿难当于拘尸那伽城内四衢道中起七宝塔高十三层上有相轮一切妙宝间杂庄严一切世间众妙华幡而严饰之四边栏楯七宝严饰一切装铰靡不周徧其塔四面面开一门层层间次窗牖相当安置宝瓶如来舍利天人四众瞻仰供养时阿泥楼豆白佛言天人四众如何分布如来舍利供养佛言一切天人取佛舍利以平等心分布三界一切六道世间供养何以故如来等视众生犹如一子平等利祐世间众生能令汝等福德无量尔时天人大众悲哀流泪不能自裁世尊普告大众汝等天人莫大愁恼佛虽涅槃而有舍利常存供养复有法宝常住于世能令众生深心归依供养舍利即是见佛如我在世无异X应尽还源涅槃经后分云尔时世尊告诸大众我今时至举身疼痛说是语巳即入初禅从初禅出入第二禅从第二禅出入第三禅从第三禅出入第四禅从四禅出入虗空处从空处出入无边识处从识处出入不用处从不用出入非想非非想处从非非想出入灭尽定从灭尽定出还入非想非非想处从非非想出入不用处从不用出入无边识处从识处出入虗空处从空处出入第四禅从四禅出入第三禅从三禅出入第二禅从二禅出入第一禅尔时世尊如是逆顺入诸禅巳复告大众我以佛眼徧观三界一切六道大地含生有情无情如是三界根本性离毕竟寂灭同虗空相一切诸法无明本际性本解脱于十方求了不能得根本无故所因枝叶皆悉解脱无明解脱故乃至老死皆得解脱以是因缘我今安住常寂灭光名大涅槃双林入灭涅槃经后分云尔时佛在拘尸那伽城娑罗双树林与四众天龙八部前后围绕二月十五日临般涅槃入诸禅定示诲众巳于七宝牀右脇而卧头枕北方足指南方面向西方后背东方娑罗树林四双八只西方一双在如来前东方一双在如来后北方一双在如来头南方一双在佛之足至于中夜入第四禅寂然无声于是时顷便般涅槃入涅槃巳其娑罗林X东西二双合为一树南北二双合为一树垂覆宝牀盖于如来其树即时惨然变白犹如白鹤枝叶华果皮干皆悉爆裂堕落渐渐枯悴尔时普佛世界一切大地皆大震动一切大海皆悉混浊沸涌涛波一切江河溪㵎川流泉源水尽枯涸大地处空寂然大暗日月精光悉无复照忽然黑风鼓怒惊振吹扇尘沙弥暗世界卉本药草悉皆摧折一切诸天徧满虗空哀号悲泣震动世界释迦如来应化录下释迦如来应化录下报恩寺沙门宝成编集金刚哀恋金刚力士哀恋经云尔时世尊初入涅槃时密迹金刚力士见佛灭度悲哀懊恼作如是言如来舍我入于寂灭我从今日无归无依无覆无护衰恼灾患一旦顿集忧愁毒箭深入我心此金刚杵当用护谁即便弃掷自今以往当奉侍谁谁当慈愍训诲于我更于何时得覩尊颜说种种言恋慕如来时天帝释语力士言汝今何不忆念世尊少语佛言诸行无常无得住者不可体信是变易法一切聚集皆归散灭高者必堕合会必离有生必死一切诸行犹如河岸临X峻之树亦如画水寻画寻灭亦如水泡如草头露不得久停如干闼婆城暂为眼对人命迅速疾如射箭速行天下疾如日月人命速疾过于是天无常败坏应当解知若于佛事有不足者不入涅槃佛事周讫乃入涅槃以此佛法付嘱天人诸有苦尽更不受生汝等不应生大忧恼佛母得梦摩诃摩耶经云尔时佛母摩诃摩耶即于天上见五衰相现一者头上华萎二者腋下汗出三者顶中光灭四者两目数瞬五者不乐本座又于其夜得五种恶梦一梦须弥山崩四海水竭二梦有诸罗剎手执利刀竞挑一切众生之眼时有黑风吹诸罗剎皆悉奔驰归于雪山三梦欲色界诸天忽失宝冠自绝璎珞不安本座身无光明犹如聚墨四梦如意珠王在高幢上恒雨珍宝周给一切有四毒龙口中吐火吹倒彼幢吸如意珠勐疾恶风吹没深渊五梦有五师子从空下来囓摩耶乳入于左脇身心疼痛如被刀劒时摩诃摩耶见此梦巳即便惊窹而作是言我于向者眠寝之中忽然见此不吉祥事令我身心极为愁苦今此五种恶梦甚可怖畏必是我子释迦如来入般涅槃之恶相也即便向余诸天子等广说梦中所见之事昇天报母摩诃摩耶经云尊者阿那律昇于天上住摩诃摩耶X所而说偈言大师最胜天中天善导一切世间者今巳为彼无常海摩竭大鱼之所吞在于拘尸那竭国娑罗林中双树间不久当出城东门种种供养而阇维天人八部众盈满号泣震动彻三千摩诃摩耶闻此偈巳闷绝躃地良久乃苏而作是言我于昨夜得五恶梦决定当知佛入涅槃今者果见阿那律来云巳灭度何其苦哉世间眼灭何其疾哉人天福尽如何一旦便入涅槃无常恶贼极为兇暴忍能害我正觉之子即于众中而说偈言于无量劫来常共为母子汝既成正觉此缉方以断而复于今者便入般涅槃譬如高大树众鸟依共栖晨旦各分离到暮还归集与汝为母子共在生死树既得成道果长绝此源本又复取灭度无有会见时摩诃摩耶说此偈巳涕泣懊恼不能自胜佛母散华摩耶经云尔时摩诃摩耶与诸天女眷属围遶从空而下前至棺所垂泪悲恼而作是言共于过去无量劫来长为母子未曾舍离一旦于今无相见期呜唿哀哉众生福尽方当昏迷谁为开导即以天曼陀华摩诃曼陀罗华曼殊沙华摩诃曼殊沙华用散棺上而说偈言今此双树间天龙八部众唯闻啼哭音不知何所说无能解其语充塞在于地与汝为母子旷劫积恩爱今者无常风吹散各异处在苦诸众生希望法甘露何故便于今而速入涅槃潜身重棺中知X我来此否说此偈巳顾见如来僧伽梨衣及以钵盂钖杖右手执之左手拍头举身投地如太山崩悲号恸绝而作是言我子昔日执着此等广福世间利益天人今此诸物空无有主呜唿苦哉痛不可言时诸天龙八部及以四众佛母摩诃摩耶忧恼如是倍更悲感泪下如雨佛从棺起摩耶经云尔时世尊以神力故令其棺盖皆自开发便从棺中合掌而起如师子王初出窟时奋迅之势身毛孔中放千光明一一光明有千化佛悉皆合掌向摩诃摩耶以梵软音问讯母言远屈来下此阎浮提诸行法尔愿勿啼泣即便为母而说偈言一切福田中佛福田为最一切诸女中玉女宝为最令我所生子超胜无伦比能生于三世佛法僧之宝故我从棺起合掌欢喜赞用报所生恩示我孝恋情诸佛虽灭度法僧宝常住愿母莫忧愁谛观无常行时摩诃摩耶闻说偈巳小自安慰颜色暂悦如莲华敷尔时世尊与母辞别而说偈言我生分巳尽梵行久巳立所作皆巳办不受于后有愿母自安慰不须苦忧恼一切行无常信是生灭法生灭既灭巳寂灭为最乐世尊说此语巳即便阖棺三千大千世界普皆震动摩耶遶棺还归天上金棺不动涅槃经后分云尔时拘尸城内一切人民悲泣流泪X总入城中即作金棺七宝庄严即办微妙白㲲旃檀沉水一切杂香无量香华旛盖悲哀流泪将至佛所而伸供养尔时大众悲号哽咽涕泣盈目哀震大千深重敬心各以白㲲褁手扶于如来入金棺中注满香油即闭棺门尔时拘尸那城内一切男女贪福善心总欲摄取如来功德不令天人一切大众同举佛棺即共详议遣四力士壮大无双脱其所着衣服期心请举如来圣棺欲入城内自伸供养尽其神力不能令动尔时城内复遣八大力士至佛棺所脱所着衣共举金棺尽其神力亦不能动拘尸城内复遣十六极大力士来至棺所脱所着衣共举佛棺亦不能动尔时楼豆语力士言纵使尽其城内人民男女大小举如来棺欲入城内亦不能得何况汝等而能移动如来棺耶金棺自举涅槃经后分云尔时世尊大悲普覆令诸世间得平等心得福无异于娑罗林即自举棺昇虗空中高七多罗树徐徐乘空从拘尸城西门而入东门而出乘空右遶入城南门渐渐空行从北门出乘空左遶还从西门而入徐徐乘空而行从东门出空行左遶入城北门渐渐空行从南门出乘空右遶还入西门如是展转左右遶拘尸城经于七帀尔时如来七宝金棺当入城时一切大众悲号哽咽各持无数微妙香木旃檀沉水一切宝香普熏世界复持无数宝幢幡X盖香华璎珞至茶毗所悲哀供养尔时四天王及诸天众各持天上宝香悲哀供养尔时如来大圣宝棺渐渐空行至茶毗所徐徐乘空而下安七宝牀于是时顷复经七日尔时拘尸城内一切士女无数大众复持香华投佛棺前顶礼供养一切大众悲号大哭震动世界迷闷躃地佛现双足处胎经云尔时世尊还摄威神在金棺里寂然无声诸天烧香散华供养大迦叶从摩伽提国将五百弟子来至佛所闻佛今日灭度悲啼号泣不能自胜世尊以天耳闻迦叶来至即从棺里双出两足迦叶见之手捉摩扪啼泣不能自胜迦叶而说颂曰一切行无常生者必有死无生亦无死此灭为最乐佛所教化入所度巳周遍我行道逈绝深恨不见佛法界悉皆空色身亦当尔无有老病死无为无所生住寿百恒沙亦当归灭度况我天尊师处世着秽污时迦叶及五百弟子皆遶金棺七帀在一面立阿难捉棺西北角难陀捉棺东北角诸天在后共举金棺去双树四十九步安厝金棺诸天人民以牛头旃檀香积金棺上诸梵天王释提桓因将诸天众在虗空中散华供养尔时大迦叶诸大弟子其身颤掉不能自持心浊迷闷发声大哭凡火不然涅槃经后分云尔时一切天人大众共举如来大圣X宝棺置于香楼之上同时号哭尔时拘尸城内有四力士璎珞严身持七宝炬大如车轮爓光普照以焚香楼茶毗如来炬投香楼自然殄灭迦叶告言大圣宝棺三界之炬所不能烧何况汝力而能焚耶城内复有八大力士更持七宝火炬光焰一切将投棺所亦皆殄灭城内复有十六极大力士各持七宝大炬来投香楼亦悉殄灭城内复有三十六极大力士各持七宝大炬来投香楼亦皆殄灭尔时一切海神持海中火七宝大炬无数光焰投香楼内亦皆殄灭尔时迦叶告诸力士一切大众汝等当知纵使一切天人所有炬火不能茶毗如来宝棺汝等不烦劳苦强欲作为尔时城内士女天人大众复重悲哀各以所持香华号泣供养一时礼拜右遶七帀悲号大哭声震大千昏迷躃地圣火自焚涅槃经后分云尔时如来以大悲力从心胸中火踊棺外渐渐茶毗经于七日焚妙香楼尔乃方尽尔时四天王各作是念我以香水注火令灭急收舍利天上供养作是念巳即持七宝瓶盛满香水同时而下至茶毗所时四天王泻金瓶香水一时注火注巳火势转高都无灭也尔时海神娑伽罗龙王及江神河神见火不灭各作是念我取香水注火令灭急收舍利住处供养作是念巳各持宝瓶盛满香水至茶毗所一时注火注巳火势如故都亦不灭时楼豆语四X天王言汝大贪心汝居天上汝若独取舍利上于天宫地居之人如何得往而供养耶复语海神汝在大海江河如来舍利汝若独取者地居之人如何得往而供养耶尔时四天王即皆忏悔巳各还天宫尔时大海娑伽罗龙王及江神河神等皆亦忏悔诚如圣言悔巳各还本宫均分舍利处胎经云尔时八大国王优填王顶生王恶生王阿阇世王四大兵马主最豪兵马主容颜兵马主炽盛兵马主金刚兵马主此八大王共诤舍利各领兵众列住一面各言佛舍利我应独得大臣优波吉谏言诸王莫诤舍利应分普皆供养释提桓因现为人语我等诸天亦当有分阿耨达龙王文隣龙王伊那钵龙王言我等亦应有分优波吉言诸君且住舍利宜共分之即分为三分一分与诸天一分与龙王一分与八王金瓮受石余此臣以蜜涂瓫里以瓫为量即分舍利天得舍利还于天上起塔龙得舍利还于龙宫起塔八王得舍利各还本国起塔优波吉金瓫舍利三斗并瓫亦还起塔灰及土四十九斛起四十力塔当阇维处亦起宝塔高四十九仞香灯供养悬缯幡盖终日竟夜音药不断佛之威神夜放光明与昼无异常有神王守护结集法藏处胎经云佛灭度后经七日七夜时大迦叶告五百X阿罗汉卿等五百人尽诣十方诸佛世界诸阿罗汉尽集此处佛今涅槃阇维巳讫欲得演佛真性法身汝等速集採听微妙之言以神通力即到十方恒河沙剎土集诸阿罗汉得八亿四千众来集于此阿难一心思惟诸尘垢灭朗然大悟圣众称善诸天歌叹阿难即昇高座迦叶告阿难言佛所说法一言一字汝慎勿使有缺漏菩萨藏集着一处声闻藏亦集着一处戒律藏亦集着一处尔时阿难发声唱言我闻如是一时佛及说佛所居处迦叶及一切圣众堕泪悲泣不能自胜咄嗟老死如幻如化昨日见佛今日巳称言为我闻最初出经胎化藏为第一中阴藏第二摩诃衍方等藏第三戒律藏第四十住菩萨藏第五杂藏第六金刚藏第七佛藏第八是为释迦牟尼佛经法具足矣育王起塔阿育王传云尔时阿育王往诣鸡头摩寺至上座耶舍前合掌而言我今于阎浮提内造立八万四千宝塔上座答言善哉善哉王若欲得一时作塔我于大王作塔之时以手障日可遍勑国界手障日时尽起立塔王闻语巳还于本宫便造八万四千宝箧金银琉璃以严饰之一宝箧中盛一舍利复造八万四千宝瓫八万四千宝盖八万四千疋綵以为庄校一舍利付一夜叉使遍阎浮提其有一亿人处造一宝塔于是鬼神各持舍利四出起塔有一夜叉赉一舍利X至得叉尸罗国欲作宝塔其国人言我国人民凡有三十六亿今当与我三十六箧时夜叉鬼具以上事还白于王王自念言人众甚多若尔作者舍利不足满阎浮提当设方便断而不与即遣夜叉复语之曰与一舍利起一宝塔王复告言多一亿处与一舍利少一亿处亦莫与之育王得珠阿育王传云阿育王起造八万四千宝塔巳师子国王献五颗如意宝珠王受珠巳一施佛生塔二施佛成道塔三施佛转法轮塔四施佛入涅槃塔余有一珠欲与诸夫人若与一者恐余者恨遣人入宫谓言其有衣服璎珞最第一者当与此珠一切夫人皆着好衣服璎珞唯有一小夫人名须阇哆忆念佛语戒着衣服璎珞受持八戒着纯白衣容仪整肃王心自然甚生恭敬阿育王次第观诸后妃服饰璎珞次至须阇哆夫人问言诸夫人等皆着上服汝何素服寂然而住须阇哆夫人答言佛说惭愧为上服持戒为璎珞法音为妓乐我今受持八戒以当璎珞着于惭愧素服读诵经典以为音乐王闻此语欣然欢喜复语夫人曰我先有言其有着第一上服璎珞者当与宝珠汝今最为第一与汝宝珠诸夫人见得宝珠后皆相学受持八戒迦叶付法付法藏经云摩诃迦叶垂涅槃时以最胜法付嘱阿X难言长老当知昔世尊以法付我我年老朽将欲涅槃世间胜眼今欲相付汝当精勤守护斯法阿难曰诺唯然受教于是阿难演畅妙法化诸众生然其宿命有大功德智慧渊广多闻博达佛所咨嗟总持第一悉能听受诸佛法藏如大巨海百川斯纳名称高远众所知识如是功德不可穷尽我当随顺说其因缘乃往古世定光如来时为沙门畜一沙弥教令读诵日夜诫勑无有休废若经少阙即便呵责时此沙弥专心读诵从此以后经义贯通智慧深妙总持强识多闻弘广不可称计尔时沙弥即我身是尘诃迦叶告阿难曰今以法宝用相委累长老于后若入涅槃王舍大城有一长者名商那和修高才勇勐有大智慧巳于过去深种善根为佛造寺可度出家如来法藏悉付嘱之迦叶入定阿育王传云尊者迦叶结集法藏巳以法付嘱阿难我今欲入涅槃以法付汝汝善守护迦叶往诣阿阇世王所相别语守门人言大迦叶欲入涅槃故来相语时迦叶至鸡足山三岳中坐草而坐作是念言我今此身着佛所与粪扫衣自持衣钵乃至弥勒兴世令不朽坏使弥勒弟子皆见我身即时大地六种震动迦叶将欲入定念言若阿难阿阇世王来时山当为开令其得入若还去时山复还合释提桓因散天香华供养迦叶礼拜供养巳山即自合覆尊者身此X山窟神名毕钵罗见迦叶入灭作如是言今日法岳崩坏法船巳没法树巳摧法海巳竭今日诸魔得大欢喜一切天人哀恋悲泣时阿阇世王梦天梁折坏觉巳心生惊怖守门者来白王言向者迦叶来白王欲入涅槃王闻是语与阿难往诣鸡足山山自开张供养礼拜涕泣而还商那受法付法藏经云时阿难临当灭度告商那和修曰佛以法眼付大迦叶迦叶以法付我我以法藏用付于汝汝可精勤守护斯法令诸众生服甘露味商那和修答曰奉教我当拥护如斯妙法普为一切作大明灯于是广施无上法药疗烦恼病济度羣生其德高远久修愿行多闻总持辩才无尽今当敷演彼功德聚乃往过去劫我为商主见辟支佛身婴重病气命羸惙与诸商人即便停住推求毉药而疗之尽心承给无所乏少病遂除差气力充足是辟支佛着商那衣商主以上妙衣用以奉献白言大圣此商那衣极为弊恶唯愿受我所奉衣服辟支佛言施主宜知我以此衣出家成道复当着此而入涅槃阿难以法付嘱告曰世尊昔游摩突罗国顾命我言此国中有长者子号曰优波毱多我灭度后兴大饶益汝当于后度令出家付其法藏毱多筹筭付法藏经云尊者阿难以法付嘱商那和修告曰世X尊昔游摩突罗国顾命我言此国中有长者名毱多其子名优波毱多我灭度后兴大饶益教化无量众生汝当度令出家若涅槃时付其法藏商那和修欲付其法观察毱多为生子耶入定思惟知未出世诣毱多舍毱多问曰何独无侣答言长者我无俸禄有信出家乃见随耳毱多复言吾乐世俗不能出家若后生子当相奉给后生一子名曰优波毱多年十二岁巧于市易商那和修即至其所而为说法渐以方便教令系念以黑白石子用当筹筭若起恶心当下黑石子设生善念下白石子优波毱多奉受其教摄念不散善恶心起輙投石子初黑偏多白者尠少渐渐修习白黑正等系念不止心转纯净更无黑石纯有白者善念巳盛逮得初果商那和修以付嘱之汝当守护蜜多持幡付法藏经云尊者佛陀蜜多念言吾师难提以法付我我当云何敷宣正法令诸众生普得饶益复念今此国王甚大邪见我宜先往而调伏之躬持赤幡在王前行王问何人在吾前行答言大王我是智人善能谈论欲于王前求一试验时王宣令国内所有婆罗门长者居士聦明博达善于言辞悉令集吾殿上与一沙门共对议论于是一切邪见外道竞来云集时彼大王于正殿上罗布茵褥蜜多即昇法座共诸外道建无方论浅智之者一言即屈其多聦辩再便X辞尽王见诸人理皆穷匮躬与蜜多自共议论始起言端亦寻屈巳蜜多思念我与王论不应显胜而语之言此义浅深王自解了尔时彼王即知其屈回改邪心敬信正法受三自归为佛弟子于自国土弘宣道化时此国中邪见尼干子师徒五百人至蜜多所俱共出家马鸣辞屈付法藏经云有大士名曰马鸣智慧渊鉴超识绝伦有所难问靡不摧伏计实有我甚自贡高闻有尊者名富那奢智慧深䆳多闻博达言诸法空无我无人怀轻慢心往诣其所而作是言一切世间所有言论我能毁坏如雹摧草此言若虗而不诚实要当斩舌以谢其屈富那奢言佛法之中凡有二谛若就世谛假名为我第一义谛皆悉空寂如是推求我何可得尔时马鸣心未调伏自恃机慧犹谓巳胜富那语曰汝谛思惟无出虗语我今与汝定为谁胜是时马鸣即自念言世谛假名定为非实第一义谛性复空寂如斯二谛皆不可得既无所有云何可坏我于今者定不及彼便欲斩舌以谢其屈富那语言我法仁慈不须斩舌宜当剃发为吾弟子尔时尊者度令出家而告之曰我以法藏持用付汝汝当于后至心受持令未来世普皆饶益龙树造论付法藏经云马鸣大士付法比罗长老比罗临灭便X以法藏付一大士名曰龙树然后舍命龙树于后广为众生流布法眼以妙功德用自庄严天聦奇悟事不再问建立法幢降伏异道时南天竺国王甚邪见承事外道毁谤正法龙树菩萨为化彼故即诣王所王问汝是何人答言我是一切智人王勑集诸婆罗门与诸外道共与沙门广共论议时诸外道闻是事巳悉来云集含怒怀嫉来竞言辩于是龙树昇座其愚短者一言便屈小有聦慧极至再问词理俱尽无量邪见外道皆悉降伏剃除须发俱共出家如是展转广度众生乃至无数广开分别摩诃衍义造优波提舍论有十万偈庄严佛道大慈方便如是等论各五千偈令摩诃衍光宣于世造无畏论满十万偈中论出于无畏部中凡五百偈其所敷演义味深远摧伏一切外道胜幢提婆凿眸提婆传云提婆菩萨博识渊览才辩绝伦国中有大自在天人有求愿能令现世如意提婆诣神前言神鉴我心惟命是从神言我所乏者左眼能与我者便可出之提婆言敬如天命即以左手出眼与之天神力故出而随生索之不巳从旦至暮出眼数十神曰真上施也欲求何愿必如所愿于是而退剃发法服于四衢道中敷高座作三论言一切诸圣中佛圣最第一一切诸法中佛法正第一一切救世众佛僧为第一八方诸论士有能坏此语者我当斩首以谢其X屈立理不明是为愚痴斩以谢屈甚不惜也八方论主既闻此言亦各来集而立誓言我等不如提婆言我所修法仁活万物汝当剃须发以为弟子各撰名理建无方论若辞理俱乏者即皆剃发为僧提婆是龙树弟子人未归信欲扬正法乞神求愿由是建大论场降伏一切外道天亲造论成道记註天亲菩萨是无着菩萨俗中亲弟法中小师始宗有部造五百论明小斥大天竺无敢敌者无着是初地菩萨观其弟大乘根缘将熟乃假疾召归甫近一驿遣一弟子往接至夜同馆宿其弟子夜诵大乘一偈云若人欲了知三世一切佛应观法界性一切惟心造天亲闻之豁悟解大乘正理且悔昔诽斥深咎何补原其罪本但是舌根乃起手执利刀欲截其舌无着遥知伸臂捉住谕之曰汝悟大乘葢其时矣昔以舌毁宜以舌赞可补其过且断舌不言其利安在天亲受教乃止洎觐本师谛听慈旨造大乘论百法论五蕴论二十唯识论三十唯识识等论无着首畅大乘在阿瑜阇国大讲堂中入法光定夜昇兜率天宫请圣慈尊说瑜伽论广明五分十七地义金刚经义无着约十八住处造论二卷天亲约断二十七疑造论三卷神僧应供法住记云师子国有罗汉名庆友具八解脱三明六X通皆悉具足告大众言如来先巳说法住经佛般涅槃时以无上法付嘱十六大阿罗汉并眷属等令其护持使不灭没及勑其身与诸施主作真福田令彼施者得大果报复说十六阿罗汉名第一宾度罗䟦罗惰阇第二迦诺迦伐蹉第三迦诺迦䟦𨤲惰阇第四苏频陀第五诺矩罗第六䟦陀罗第七迦哩迦第八伐阇罗弗多罗第九戍博迦第十半託迦第十一啰怙罗第十二那伽犀那第十三因揭陀第十四伐那婆斯第十五阿氏多第十六注茶半託迦皆具三明六通承佛勑故以神通力或诣寺中经行等处安布卧具衣药饮食奉施众僧此阿罗汉及诸眷属随其所应分散往赴现种种形蔽隐圣仪同常凡众密受供养为诸施主作真福田得胜果报令正法久住世间饶益一切有情十大明王十忿怒明王经云大毗卢遮那如来常住安乐三摩地常不离大智大行大慈大悲救度众生告金刚手菩萨言我今放光欲说大智大自在幻化网瑜伽大教王金刚大智方便行一切义海所作最胜于一切教中上中最上能善安乐有情入智慧方便大自在金刚救度大乐金刚三摩地从定出巳放大光明照于众会说大幻化网瑜伽大教三昧曼那罗明王观想仪轨法一焰鬘得迦忿怒大明王二无能胜大忿怒明王三钵讷鬘得迦大忿怒明王四尾觐难得迦X大忿怒明王五不动尊大忿怒明王六咤枳大忿怒明王七你罗难拏忿怒明王八大力大忿怒明王九送婆大忿怒明王十嚩日罗播多罗大忿怒明王此十大忿怒明王各有三面面各三目皆头上顶佛以虎皮为衣髑髅为冠发髻竖立持明之者依法观想一切行愿无不成就护法诸天诸天传云一娑婆界主号令独尊大梵天王二地居世主忉利称王帝释尊天三北方护世大药叉主多闻尊天四东方护世干闼婆主持国天王五南方护世鸠槃茶主增长尊天六西方护世为大龙主广目天王七亲伏怨魔誓为力士金刚密迹八尊特之主居色顶天摩醯首罗九二十八部总领鬼神散脂大将十能与总持大智慧聚大辨才天十一随其所求令得成就大功德天十二殷忧四部外护三洲韦駄天神十三增长出世证明功德坚牢地神十四觉场垂廕因果互严菩提树神十五生诸鬼王保护男女鬼子母神十六行日月前救兵戈难摩利支天十七百明利生千光破暗日宫天子十八星主宿王清凉照夜月宫天子十九祕藏法宝主执群龙娑竭罗王二十掌幽阴权为地狱主阎摩罗王皆护国安民护教护脩行人流通正法师子传法付法藏经云佛以正法付大迦叶迦叶展转付嘱次X至尊者名曰师子于罽宾国大作佛事以僧伽黎衣传付弟子婆舍斯多曰如来正法眼藏今转付汝汝应保护普润来际偈曰正说知见时知见俱是心当知即知见知见即于今如此之法为大明灯能照世间愚痴黑暗是故诸贤圣人皆相守护更相付嘱常转法轮为诸众生起大饶益断塞恶道开人天路逮至最后斯法衰灭贤圣隐没无能建立世间暗明造作恶业行十不善命终多堕三途八难是故智者宜当观察无上胜法有大功德微妙渊远不可思议譬如估人欲过大海必乘船舫然后得度一切众生亦复如是欲出三界生死大海必假法船方得度脱真善知识为大利益济诸苦恼解除疑网婆舍斯多蒙师开悟心地朗然默然心服俾之他国机随演化受教作礼而去达磨西来佛祖通载云初祖菩提达磨南印度国香至王第三子王薨师出家遇二十七祖般若多罗付以大法因问我既得法宜化何国多罗曰汝得法巳俟吾灭度六十余年当往震旦国阐化曰彼有法器堪继吾宗千载之下有留难否多罗曰汝所化方得菩提者不可胜数吾灭度后彼有劫难水中文布善自降之汝至时南方不可久留听吾偈曰路行跨水复逢羊独自悽悽暗渡江日下可怜双象马二株嫰树久昌昌复演八偈皆预为谶多罗示寂演化本国会其姪异X见王者轻毁三宝师遣其徒波罗提微现神力摄化归正师既震旦缘熟即别其众而异见王枉驾见师因告之曰当勤修福行护持三宝吾去非晚一九即回王泣曰叔既有缘在彼非吾所留唯愿不忘父母之国事毕早回遂具大舟实以众宝王躬率臣僚送至海濵遂达于广州释迦如来应化录下