度曲须知之曲运隆衰明沈宠绥粤征往代各有专至之事以传世文章矜秦汉诗词美宋唐曲剧侈胡元至我明则八股文字姑无置喙而名公所制南曲传奇方今无虑充栋将来未可穷量是真雄绝一代堪传不朽者也顾曲肇自三百篇耳风雅变为五言七言诗体化为南词北剧自元人以填词制科而科设十二命题惟是韵脚以及平平仄仄谱式又隐厥牌名俾举子以意揣合而敷平配仄填满辞章折凡有四如试牍然合式则标甲榜否则外孙山矣夫当年磨穿铁砚斧削萤窗不减今时帖括而南词惟寥寥几曲所云院本北剧者果堪纪量乎哉且辞章既伙演唱尤工凡偷吹待拍诸节奏顶叠躲换以及萦纡牵绕诸调格推敲罔不备至而优伶有戾家把戏子弟有一家风月歌风之盛往代未之有逾也明兴乐惟式古不祖夷风程士则四书五经为式选举则七义三场是较而伪代填词往习一扫去之虽词人间踵其辙然世换声移作者渐寡歌者寥寥风声所变北化为南名人才子踵琵琶拜月之武竞以传奇鸣曲海词山于今为烈而词既南凡腔调与字面俱南字则宗洪武而兼祖中州腔则有海盐义乌弋阳青阳四平乐平太平之殊派虽口法不等而北气总以消亡矣嘉隆间有豫章魏良辅者流寓娄东鹿城之间生而审音愤南曲之讹陋也尽洗乖声别开堂奥调用水磨拍捱冷板声则平上去入之婉协字则头腹尾音之毕匀功深镕琢气无烟火启口轻圆收音纯细所度之曲则借折梅逢使昨夜春归诸名笔采之传奇则有拜星月花阴夜静等词要皆别有唱法绝非戏场声口腔曰昆腔曲名时曲声场禀为曲圣后世依为鼻祖盖自有良辅而南词音理已极抽秘逞妍矣惟是北曲元音则沉阁既久古律弥湮有牌名而谱或莫考有曲谱而板或无征抑或有板有谱而原来腔格若务头颠落种种关捩子应作如何摆放绝无理会其说者试以南词喻之如集贤宾中则有伊行短与休笑耻两曲皆是低腔步步娇中则有仔细端详与愁病无情两词同揭高调而此等一成格律独与北词为缺典祝枝山博雅君子也犹叹四十年来接宾友鲜及古律者何元朗亦忧更数世后北曲必且失传而音随泽斩可慨也夫至如弦索曲者俗固唿为北调然腔嫌袅娜字涉土音则名北而曲不真北也年来业经厘剔顾亦以字清腔迳之故渐近水磨转无北气则字北而曲岂尽北哉试观同一恨漫漫曲也而弹者仅习弹音反不如演者别成演调同一端正好牌名也而弦索之碧云天与优场之不念法华经声情迥判虽净旦之唇吻不等而格律固已径庭矣夫然则北剧遗音有未尽消亡者疑尚留于优者之口盖南词中每带北调一折如林冲投泊萧相追贤虬髯下海子胥自刎之类其词皆北当时新声初改古格犹存南曲则演南腔北曲故仍北调口口相传灯灯递续胜国元音依然滴派或虽精华已铄顾雄劲悲壮之气犹令人毛骨萧然特恨词家欲便优伶演唱止新水令端正好几曲彼此约略扶同而未惯牌名如原谱所列则骚人绝笔伶人亦绝口焉予犹疑南土未谐北调失之江以南当留之河以北乃历稽彼俗所传大名之木鱼儿彰德之木斛沙陕右之阳关三叠东平之木兰花慢若调若腔已莫可得而问矣惟是散种如罗江怨山坡羊等曲被之蓁筝浑不似诸器者彼俗尚存一二其悲凄慨慕调近于商惆怅雄激调近正宫抑且丝扬则肉乃低应调揭则弹音愈渺全是子母声巧相鸣和而江左所习山坡羊声情指法罕有及焉虽非正音仅名侉调然其怆怨之致所堪舞潜蛟而泣嫠妇者犹是当年逸响云还忆十七宫调之剧本如汉卿所谓我家生活当行本事其音理超越宁仅仅梨园口吻已哉惜乎舞长袖者靡于唐至宋而几绝工短剧者靡于元入我明而几绝律残声冷亘古无征当亦骚人长恨也夫度曲须知之四声批窾弦索提评四声批窾昔词隐先生曰凡曲去声当高唱上声当低唱平入声又当酌其高低不可令混其说良然然去声高唱此在翠字再字世字等类其声属阴者则可耳若去声阳字如被字泪字动字等类初出不嫌稍平转腔乃始高唱则平出去收字方圆稳不然出口便高揭将被涉贝音动涉冻音阳去几讹阴去矣上声固宜低出第前文间遇揭字高腔及紧板时曲情促急势有拘碍不能过低则初出稍高转腔低唱而平出上收亦肖上声字面古人谓去有送音上有顿音送音者出口即高唱其音直送不反也而顿音则所落低腔欲其短不欲其长与丢腔相仿一出即顿住夫上声不皆顿音而音之顿者诚警俏也又先贤沈伯时有曰按谱填词上去不宜相替而入固可以代平则以上去高低迥异而入声长吟便肖平声读则有入唱则非入如一字六字读之入声也唱之稍长一即为衣六即为罗矣故入声为仄反可代平然予谓善审音者又可使入不肖平而还归入唱则凡遇入声字面毋长吟毋连腔出口即须唱短至紧板之曲更如丢腔之一吐便放略无丝毫粘带则婉肖入声字眼而愈显过度颠落之妙不然入声唱长则似平矣抑或唱高则似去唱低则似上矣是惟平出可以不犯去上短出可以不犯平声乃绝好唱诀也至于北曲无入声派叶平上入三声此广其押韵为作词而设耳然唿吸吞吐之间还有入声之别度北曲者须当理会若夫平声自应平唱不忌连腔但腔连而转得重浊且即随腔之高低而肖上去二声之字故出字后转腔时须要唱得纯细亦或唱短而后起腔斯得之矣又阴平字面必须直唱若字端低出而转声唱高便肖阳平字面阳平出口虽由低转高字面乃肖但轮着高徽揭调处则其字头低出之声箫管无此音响合和不着俗谓之拿亦谓之卖最为时忌然唱揭而更不拿不卖则又与阴平字眼相象此在阳喉声阔者摹肖犹不甚难惟轻细阴喉能揭唱能直出不拿仍合阳平音响则口中筋节诚非易易其他阴出阳收字面更能简点一番则平声唱法当无余蕴矣凡此名曰四声批窾并后收音问答搜剔曲理思且过半然施之南曲则腔舒板缓仅堪摇摆推敲非如弦索之调促弦繁绑缚太紧虽有能者忙中多错若于见长必一一按吕相规则安得人皆李龟年而则之乎惟鲜其人不得不存其说附四声宜忌总诀阴去忌冒阳平忌拿上宜顿腔入宜顿字阴去如翠世等字遇唱高调须用送音直揭若字端邪撇耸上而仍滑下则其音闪在半调中间使操管弦者上下徽孔两凑不着俗名曰冒唱家并忌之至阳平之拿则又字端邪撇荡下而后转高亦在半调中间总不入箫管顿腔者一落腔即顿住顿字者一出字即停声一出字即停声俱以轻俏找绝为良弦索题评我吴自魏良辅为昆腔之祖而南词之布调收音既经创辟所谓水磨腔冷板曲数十年来遐迩逊为独步至北词之被弦索向来盛于娄东其口中袅娜指下圆熟固令听者色飞然未免巧于弹头而或疏于字面如碧云天曲中状元之状字与望蒲东曲中侍妾之侍字梵王宫曲中金磬之磬字及多愁多病之病字晚风寒峭曲中花枝低亚之亚字本皆去声反以上声收之此等讹音未遑枚举而又烦弦促调往往不及收音早已过字交腔所为完好字面十鲜二三此则前无开山名手如良辅之于南词者故向来绝少到家而衣钵所延遂多乖舛迩年声歌家颇惩纰缪竞效改弦谓口随手转字面多讹必丝和其肉音调乃协于是举向来腔之促者舒之烦者寡之弹头之杂者清之运徽之上下婉符字面之高低而厘声析调务本中原各韵皆以磨腔规律为准一时风气所移远迩群然鸣和盖吴中弦索自今而后始得与南词并推隆盛矣虽然今之北曲非古北曲也古曲声请雄劲悲激今则仅是靡靡之响今之弦索非古弦索也古人弹格有一定成谱今则指法游移而鲜可捉摸诚使度曲者能以迩来磨琢精神分用之讨究古律则其于弦索曲理不庶称美备也哉度曲须知之中秋品曲从来词家只管得上半字面而下半字面须关唱家收拾得好盖以骚人墨士虽甚娴律吕不过谱厘平仄调析宫商俾征歌度曲者抑扬谐节无至沾唇拗嗓此上半字面填词者所得纠正者也若乃下半字面工夫全在收音音路稍伪便成别字如鱼模之鱼当收于音倘以噫音收遂讹夷字矣庚青之庚本收鼻音若抵腭收遂讹巾字矣其理维何在熟晓中原各韵之音斯为得之盖极填词家通用字眼惟中原十九韵可该其概而极十九韵字尾惟噫呜数音可筦其全故东钟江阳庚青三韵音收于鼻真文寒山桓欢先天四韵音收于抵腭廉纤寻侵监咸三韵音收于闭口齐微皆来二韵以噫音收萧豪歌戈尤侯与模三韵有半以呜音收鱼之半韵以于音收其余车遮支思家麻三韵亦三收其音但有音无字未能绘之笔端耳唱者诚举各音泾渭收得清楚而鼻舌不相侵噫于不相紊则下半字面方称完好犹忆客岁中秋有从千人石畔度花阴夜静之曲吐字极圆静度腔尽筋节高高下下恰中平上去入之窾要闭口撮口与庚青字眼之收鼻者无不合吕但细察字尾殊欠收拾凡东钟江阳字面一概少收鼻音珑字半近于罗桐字半溷于徒广或疑于寡王或疑于华此其人但知庚青之字出于口音便收鼻而不知东钟江阳之字尾固自有天然鼻音在也又有唱拜星月曲者听之亦犯此病其忙字尾似麻则音不收鼻也其军字尾似居亲字尾似妻先字尾似些此音不收抵腭也拜只以爱音收腮只以哀音收海只以霭音收并无有噫音结局此皆字面之没了当者也其他弦索之音亦能收者什一不能收者什九方骇声场胜会何以败笔偏多未几有皤然老翁危坐启调听之亦拜星月曲也其排腔则古朴而无媚巧其运喉则以颓涩而少清脆然出口精确良为绝胜至下半字面则无音不收亦无误收别韵之音倘所称曹昆仑之流乎越宵复有女郎唱瑶琴镇日之曲见其发调高华出口雅丽吐字归音各各绝顶堪胜须眉百倍设使中秋无是老翁女子宁有完曲哉予因是而思平上去入之交付明白向来词家谱规语焉既详而唱家曲律论之亦悉至下半字面不论南词北调全系收音乃概未有讲及者无怪今人徒工出口偏拙字尾也予故特着收音谱诀举各音门路彻底厘清用使唱家知噫音之收齐微者并收于皆来鼻音之收庚清者并收于东钟江阳呜音之收歌戈模韵者并收于萧豪尤侯其他真文各韵亦复音音归正字字了结夫乃当今对症良剂乎彼尾音欠收者能一受砭乎度曲须知之出字总诀收音总诀入声收诀出字总诀一东钟舌居中二江阳口开张三支思露齿儿四齐微嘻嘴皮五鱼模撮口唿六皆来扯口开七真文鼻不吞八寒山喉没搁九桓欢口吐丸十先天舌在端十一萧豪音甚清高十二歌戈莫混鱼模十三家麻启口张牙十四车遮口略开些十五庚青鼻里出声十六尤侯音出在喉十七寻侵闭口真文十八监咸闭口寒山十九廉纤闭口先天收音总诀曲度庚青急转鼻音江阳东钟缓入鼻中模及歌戈轻重收呜萧豪尤侯也索呜收鱼模之鱼厥音乃于皆来齐微非于是噫先天真文抵舌舒音寒山桓欢亦抵舌端音出寻侵闭口讴吟廉纤监咸口闭依然车遮之音遏叶平声若问支思反切医诗惟有家麻音切哀巴土音唱捱勿切衣皆通了前诀字面无别记此后诀字面清洁收鼻何音吴字土音闭口何音无字土音抵舌何音你字土音以上土音凡四缘无本字又无叶切故借用之然惟吴俗能喻其音概之他方有漠不相通者姑亦在吴言吴云耳入声收诀平上去声北南略等入声入唱南独异音首韵曰屋音却云何呜乃其音略类歌模曰屑曰叶音却有说车遮无两哀奢反切曰质曰缉音须实噫带浊音齐微仿佛曰曷曰合音须旁叶叶却平声便是捷诀韵目有药其音何若丫字土音方有着落韵目有陌其音何出劾叶平声转腔斯得韵目有辖其音何法家麻带浊哀杷其切北叶中原南尊洪武音韵分清乃称合谱夷考中原各韵泾渭甚清惟鱼模一韵两音伯良王氏犹或非之然曰鱼曰模标目已自显着收于收呜混中亦自有分至洪武韵入声中没忽骨等字乃与疾七逸一等字同列质韵似难概以噫音带浊收之又平声中悲衣池希等字与思慈时儿等字共收支韵中是支思齐微并混为一音路未清如此良多缘夫正韵一书原不为填词度曲而设且按之皇极声韵中亦有不能不混者耳伯良祖洪武韵改缉南词正韵必有可观惜未得睹也度曲须知收音谱式明沈宠绥收音谱式前诀内东钟江阳及屋质曷叶等字乃各韵之标目标目以下字面厥音与目音并同故但演字面之音余字之音可概然在诗词家韵脚熟演无难一睹晓然若度曲者流不皆文墨奚遑考韵区区标目未知余字可该一字偶提未解应归何韵口诀虽拈几同射覆矣用简西厢记北曲类派中原各韵逐套韵脚摘出详列于后总注应收何音仍各录曲一首将句中字面分记两旁右旁记韵俾字有归门左旁记音令收无杂混更举南词一折摘出入声字眼旁释左右一如前式可使览者徐徐诵演久久滑熟入门之后泾渭了然邦王不异江阳归之总是齐微南北两曲平仄四声韵各厘清音皆收正此诚接引愚蒙良法非敢为贤智作津梁也东钟韵脚斗鹌鹑云敛晴空冰轮乍涌风扫残红香堦乱拥离恨千端闲愁万种夫人那靡不有初鲜克有终他做了影儿里情郎我做了画儿里爱宠以下全套韵脚俱东钟逢龙胧重同容中弄共宫梦动珑咚风栊送铜桐冗溶空喁穷通雄浓聪衷懂痛翁凤永诵峰冲匆恐咙纵哝种哀巴切是家麻韵之音衣诗切是支思韵之音说详前诀中后仿此江阳韵脚粉蝶儿不做周方埋怨杀法聪和尚借与我半间儿客舍僧房与我那可憎才居止处门儿相向虽不能够窃玉偷香且将这盼行云眼睛儿打当以下全套韵脚俱江阳谎娘痒荒忙霜养堂朗上光像藏肠乡方望亡向囊讲张黄长两访让粮汤妆忘墙厢房当丈详狂行裳常郎帐床央放良晃降样强撞场傍障怏想飏遏字平声即是车遮韵之音如遇上去字面亦以遏字之上去叶之后仿此支思韵脚点绛唇相国行祠寄居萧寺因丧事幼女孤儿将欲从军死以下全套俱支思志师私雌词之事脂丝时支史肢指诗子此死视侍儿使施试资枝自士示翅二斯纸齐微韵脚端正好碧云天黄花地西风紧北雁南飞晓来谁染霜林醉总是那离人泪以下全套韵脚俱收齐微迟疾紧晖随避离肌知气媚已泪寄飞迷的地垂低衣配啼痴醉围己继味倍掷携壻贵第急眉刻食意里石泥息醅水吃胃利壁籍徊翠觅鱼模韵脚新水令玉鞭娇马出皇都畅风流玉堂人物今朝三品职昨日一寒儒御笔亲除御笔亲除将姓名翰林注以下韵脚半套鱼韵愚书车居处去姝狱如侣语吁觑蛆朱驹主虚女足聚属半套模韵都物福路图初妒阻徒覆怒否妇殂夫诉无脯故皆来韵脚点绛唇伫立闲堦夜深香霭横金界潇洒书斋闷杀读书客以下全套俱收皆来在台槐来怀排孩待乖开侧害色责改戒腮猜窄斋海才白载捱抬奈快爱拜客搦钗歪苔摆谐采揣泰隔耐骸秸埃接阶怪带黛帛台真文韵脚八声甘州恹恹瘦损早是伤神那值残春罗衣宽褪能消几个黄昏风袅烟不卷帘雨打梨花深闭门无语凭阑干目断行云以下全套韵脚俱收真文阵人春尘近粉神裀熏尽存引稳门昏肫门身勤紧分嗔褪新韵亲匀勤俊顺印问君烬孙军痕焚恩龀忿晋论巡仅信寒山韵脚粉蝶儿风静帘闲透纱窗麝兰香散启朱扉摇响双环绛台高金荷小银釭犹灿比及将暖帐轻弹先揭起这梅红罗软帘偷看以下全套韵脚俱寒山挽懒难鬟按看烦颜犯残惯饭惮盼旦眼安汗绽难竿拦范单餐限干栓扮间汉简番奸悭慢案讪散关闲泛趱先天韵脚点绛唇游艺中原脚跟无线如蓬转望眼连天日近长安远以下全套韵脚俱先天传研穿年愿编显偏燕卷偃川见弦泉悬田边殿院面遍言冤贤千肩捻仙钿腆啭怜软前浅传延远元烟喧便遣连猿线片咽缠牵妍圆源萧豪韵脚新水令梵王宫殿月轮高碧琉璃瑞烟笼罩香烟云盖结讽呪海波潮幡影飘摇诸檀越尽来到以下全套韵脚俱萧豪铙角号梢敲到恼饱高遥宝告焦恶约霄醮貌桃瑶腰娆条娇老眺倒宵道瞧挠学着飘消少作俏觉铎晓苗嚎哨好叫早了晓哥戈韵脚五供养若不是张解元识人多别一个怎退干戈排着酒果列着笙歌篆烟微花香细散满东风帘幕救了咱全家祸殷勤呵正礼钦敬呵当合以下全套韵脚俱哥戈蛾污窝呵卧科破聒合何过他我可和多货活股波罗那躲坐婆哥火柯垛疴啰趓阔挫酡大夺薄懦鹅么摸朵颗渴搓割荷阁脱家麻韵脚新水令晚风寒峭透窗纱控金钩绣帘不挂门阑凝暮霭楼角敛残霞恰对菱花楼上晚妆罢以下全套俱家麻哗鸭鸦芽架滑袜华夏下打乍峡马牙花假纳拏纱话咱蜡榻亚洽瑕茶发乏挂达怕差卦答贾哑诈瓜衙大家察价寡搽画法车遮韵脚新水令望蒲东萧寺暮云遮惨离情半林黄叶马迟人意懒风急雁行斜离恨重叠破题儿第一夜以下全套韵脚俱车遮麝趄者别月野裂怯热接蛇扯赊妾嗟呆邪嗻褶灭贴些也叶折歇说夜拽姐彻籍惹谢涉绝缺杰穴蝶舍咽结泻舌