太上三洞表文正统道藏三家本三卷洞神部表奏类太上三洞表文澄二通天救苦朱表具位某诚惶诚恐稽首顿首再拜上言尘土微资草茅贱质偶縁宿庆叨沐恩光佩箓进阶传经受道希夷莫悟愚钝自将过有渊陵功无铢黍曲承㴠育未赐诛夷济物度人上酬奖遇谨据斋意切虑泉曲罗酆三官九署铁围无间积夜重隂覊考罪魂终天莫释自非归神苍极请命青华普轸慈悲曷由出离来朝玄陛受錬更生庸是不揆斐愚谨爲拜表一通上闻青宫伏望慧力矜怜威神垂轸特降青玄妙炁百寳光明披朗重隂开明长夜天上天下无不照耀即使亡过某超凌幽暗证妙虚无释罪原情飞登金阙谨爲上请青玄救苦童子救苦玊女九龙符命使者上诣东极长乐宫请降东华九龙符命告下十方无极神郷𡨋路幽关应干考禁去处爲亡某疾除罪簿落灭恶根部卫形魂应时解脱又爲上请青玄黄箓破狱灵官破狱主吏持符神吏命符飞龙驿吏一合下降勑破幽牢啸命𡨋吏即使火山息燄氷池静波劒变骞林刀化玉𣗳地狱摧毁铁城开宣放遣亡灵出离苦恼来亲坛陛覩见光明又爲上请太乙眞光引魂仙吏赤光三炁化魂灵官六道寻魂使者夜光召魂判吏急速飞云灵官一合下降追摄亡过某眞魂正魄克返阳居沐浴更衣朝眞受食又爲上请朱陵火府南昌上宫錬度眞司黄华玉女童子水火将军一合下降专爲亡过某荡涤尘秽陶冶业氛表里洞明形神清净又爲上请通和玄灵玉女左右崇正灵官领魂録功飞云正吏玉清察符仙吏飞云通游移籍灵官一合下降特爲亡过某详辩监察保举合生纪録善功领魂超迈移割鬼籍注入仙曹永爲种民无有轮转又爲上请仙魂逍遥快乐自然清净仙吏专度曲度太玄灵官玉女功曹主簿大神引领亡过某度上太一玄生之府朝谒莲座游宴妙严身生玉光衣食自在更冀祥烟塞死庆云开生五苦三涂均证无爲之果四生六道疾超有漏之郷率土普天咸霑利益恩惟慈造愿察翘倾愚谨因青玄玉女青玄功曹四直玉文功曹运神㑹道功曹十方飞天使者各一人出操爲某拜上通天救苦朱表一通上诣东极门下伏愿天恩告报诚惶诚恐稽首顿首再拜以闻姓某属某州县某宫观靖焚修东极天中长乐宫内大慈仁者寻声赴感太一救苦天尊玉陛下太嵗年月日于某处拜上东极表具位某诚惶诚恐稽首顿首再拜上言今月某日爲修斋弟子某崇建青玄救苦妙斋几画夜开度亡过某灵魂谨具表奏陈者伏以赤明开图爱日周流于六合青玄御运祥烟郁勃于九幽昭回白玉之光洞焕紫金之相寻声赴感应念垂慈惟㧞领以无方故皈依而有请诚惶诚恐稽首顿首伏念亡过某灵魂留连世网渉歴尘机慾海千寻每泛狂澜而飘荡爱河万仞莫排浊浪以流吹精神䧟溺于一朝歩武沉沦于九夜铜关检击铁垒周遭寂寂㘅哀徒羡求生之有路皇皇茹苦顿惊救死之无门自非归命于青华曷俾神超于黄混恭惟东极天中长乐宫内大慈仁者寻声赴感太一救苦天尊玉陛下威神徧满慧力周回七寳骞林洒辉辉之甘露九色莲座敷奕奕之慈云眞光覆徧于大千瑞炁咸舒于百亿凡居陶冶亶借提携伏愿圣徳昭彰灵威浩荡勑九司之仙吏制地承符宣二府之眞曹宪天弘道爲纪善功于丹简即销恶障于玄编庶俾亡过某魂眇眇乘晨匆匆离夜絶地狱热恼之苦永断黒酆享天堂清净之欢迳跻朱火歩武快登于妙有形神疾证于虚无下情无任激切之至谨奉表奏以闻谨言年月日具位姓某上表又具位某再拜丄言今月某日爲修斋弟子某崇建青玄救苦妙斋几昼夜开度亡过某灵魂谨具表奏陈者伏以青玄开府卿云腾三极之辉黄箓建宫飞雾散八遐之彩慧日昭回于狮御神风赫奕于龙章辄控寸丹仰陈尺素诚惶诚恐稽首顿首伏念幸乗景运获奉昌期弘道宪天仰骞墀而缀武膺符宣徳拱莲座以承颜旣叨化育之恩敢报裁成之泽恭惟东极天中长乐宫内大慈仁者寻声赴感太一救苦天尊妙严髙拱长乐端凝应念垂慈散祥烟于死戸寻声赴感洒甘露于生门普使幽沉咸归拔领伏愿匆匆离夜眇眇乗晨黑鬰刋图消大千之妄暗青华定籍乗太一之眞光永侍紫金髙登碧玉下情无任激切之至谨奉表奏以闻谨言年月日具位姓某上表破狱表具位某再拜上言今月某日爲修斋弟子某崇建青玄救苦妙斋几昼夜开度亡过某灵魂以今准式破狱召魂者伏以登眞度命凝湛露于青华毁鎻张门散祥烟于黒郁敢扣慈悲之圣冀敷拔度之仁百拜陈情一忱请命诚惶诚恐稽首顿首切虑寒庭滞爽幽壑穷魂铁垒周遭万劫受覊维之苦铜关赫奕千龄膺囚禁之严鬼官职宪于隂阳𡨋吏司刑于水火匪繇勑破曷俾超凌恭惟东极天中长乐宫内大慈仁者寻声赴感太一救苦天尊应感无方提携有造降威光于百寳披朗重隂䇿神杖于五灵洞开积夜愿垂渊听昭俾俞音如律宣行宻契龙符而启旦依科摧毁顿令犴室以生春即使亡过某离夜无忧乗晨有喜耀华芒而炜烨九垒焕明飞灵钖以徘徊三途康泰均提苦趣同证乐郷下情无任激切之至谨奉表奏以闻谨言年月日具位姓某上表青玄言功表具位某再拜上言今月某日爲修斋弟子某就某处崇建青玄救苦妙斋几昼夜开度亡过某灵魂以今解坛谢过爲官君将吏言功者伏以青玄御运敷慧露以流滋黄箓开图耀庆云而飞洒金简焕龙符之祕瑶图开凤笈之竒三极廻生九垓起死荷光明而济下眞切酬恩盖激越以由中勤拳谢过尚祈渊黙曲赐赦原诚惶诚恐稽首顿首伏念辙鲋微材坎蛙陋识莫奉行于青律徒参賛于玄班未谙俯仰之规威仪多冐尚昧斋修之典禁戒轻违䇿役妄召于眞曹关奏滥称于主职言辞顚倒敢演金科存念周章滥飞玉篆施爲旣彰于谬戾省循恐积于愆尤恪冀慈仁悉从矜宥恭惟东极青玄老君太一救苦天尊道宏三极徳迈十华提奖真灵爲计功而行赏扶持职守俾含垢以匿瑕其有修斋之初上请天仙兵吏地仙兵马真人兵马神人兵马日月星宿兵马三河四海兵马九宫五帝兵马三十二天监斋直事侍香玉童散花玉女三五功曹左右官使者五帝直符直日香官飞龙骑吏灵寳天仙内院诸天承受玉女运神㑹道功曹青玄黄箓左右眞司仙灵官吏九天普度院仙官将吏玄坛开度混元司解结司监生司天医司澣濯司巾笥司摄化司诸部承宣官吏本靖侍靖仙官玉童玉女主副官将某护道某监坛某主坛某诸省府院司効职宣劳官君将吏监临翊卫某庙某神本州城隍司本县城隍司某郷某里里域眞官土地正神三界符使四直功曹斋家土地司命六神在坛守职备着勤劳并各显服严装随所进表文上诣玄都列受功赏敢不铭心精进㓗已操修期母负于生成庸恢张于化育运元契道倘成东华合景之功领教学眞愿佐南丹受书之化无任激切感戴之至谨奉表奏以闻谨言年月日具位姓某上表请水火表具位某再拜上言今月某日爲斋法弟子某崇建某斋几昼夜开度亡过某灵魂上生仙界以今请降水火錬度者伏以干坤定位敷祖炁以昭回离坎分精极灵功而化育五文开廓万品裁成欲施九錬之神辉亶借二仪之圣运诚惶诚恐稽首顿首切虑亡过某灵魂劫尘结习业垢交周返九炁之生根期还本始稽五形之死蔕莫契虚无非陶冶以髙跻曷超凌而直上方诸耀彩挹东井之黄华阳燧凝芒泻南丹之朱火匪繇鉴映孰佐宣扬恭惟太上无形无名虚无自然至眞大道无上元尊金阙玉陛下道并隂阳徳包覆载愿颁勑命降五龙结璘之英载役神真布九凤郁仪之化俾廻骸而起死庶监真以度生九遍成人炁炁返生神之妙十回度品神神昭委炁之玄离夜朝元乗晨御景无任激切望恩之至谨奉表陈启以闻诚惶诚恐稽首顿首谨言年月日具位姓某上表大道表具位某再拜上言今月某日奉爲修斋弟子某崇建某斋几昼夜开度亡过某灵魂以今具表奏闻者伏以扣九关而昭事云蔼清微崇八陛以对扬风清黒郁徼三极无𥝠之慧溥十华有造之恩雨露㴠濡日星朗焕敢皈依于枫御庸倾倒于葵𠂻恪冀髙明洞垂昭鉴诚惶诚恐稽首顿首切念亡过某灵魂𡨚机织性罪网萦心三惑不除堕迷途而顚倒四维莫守趋邪径以回旋罪花累纪于圵酆愆叶积书于东岱茫茫夜壑惨水火以惊心寂寂寒庭望隂阳而䘮胆爰崇懴谢聿建修斋自非上圣之海㴠曷俾下愚之春育恭惟太上无形无名虚无自然至眞大道无上元尊金阙玉陛下巍巍莫极荡荡难名凝妙有以垂精化敷九地孕虚无而毓粹政溥三天诞矜苦恼之哀广钖慈悲之惠伏愿灵光不夜祖炁长春勑勒玄曹削简书之𡨚对啸命丹局消録籍之愆尤即俾亡过某灵魂离夜懽欣乗晨快乐超凌三界无拘留逼合之忧勑制九扄有侍卫送迎之喜某敢不仰依化日期畅玄风登碧玉以敷心勉承凤渥觐紫金而拜手永沐龙恩下情无任激切之至谨奉表陈启以闻诚惶诚恐稽首顿首谨言年月日具位姓某上表血湖表具位某再拜上言今月某日爲斋主某崇建某斋几昼夜开度亡过某灵魂上生仙界切见本人因产陨生形神腥秽惟凭圣造曲爲荡除庶俾气象周圆营卫平复谨具表奏闻者伏以生生大徳夙钦惠下之仁翼翼小心爰露由中之恳黑郁期超于地禁玄虚嘉被于天光再拜陈情一忱请命诚惶诚恐稽首顿首伏念偶縁宿庆获际昌期弘道宪天几对扬于龙御承符宣徳誓流演于鸿禧重念亡过某灵魂托质女流谋身世谛中迷爱网易彫土𣗳之方外渉尘机遂滓金花之粹九夜沉沦于苦海一朝䧟溺于血湖狱吏权尊转眼隂阳之考𡨋官威重惊心水火之覊自非大霈于宸恩曷克逈跻于阳化恭惟太上无形无名虚无自然至眞大道无上元尊金阙玉陛下道包覆载徳契幽明仁风鼓舞于八遐群灵乐意化雨涵濡于九垒亿爽欢颜冀矜激切之𠂻嘉沐骈蕃之泽伏愿肆颁鹤赦曲降鸾书飞三炁以流光乗晨有望烛十华而破暗离夜不幽即俾亡过某灵魂垢秽澄清身心快乐朱陵度命解万罪以清夷黒籍销名散千𡨚而和合精神玉㓗歩武春融无任激切恳祈之至谨奉表陈启以闻诚惶诚恐稽首顿首谨言年月日具位姓某上表六幕启表玄师表具位某再拜上言今月某日爲斋法弟子某人崇建某斋若干昼夜开度亡过某灵魂仰祈天泽克证生方爲某事仰祈天泽保佑平安以今宿启告斋者臣伏以教出始青焕灵光于五劫道敷碧落流祖炁于八遐孰扶斋律之崇亶赖师垣之贵敢依圣造辄控愚𠂻诚惶诚恐稽首顿首伏念縁借庆基生逢昌运雌雄凝妙徒混景于东诸经纬融玄莫䇿真于西禁冐领瑶坛而奏对惧书玉简以凌兢亶借髙明曲垂提轸恭惟玄中大法师真君圣前禀精妙有毓粹太无纲纪十华播灵风而化育主张三洞流慧日以生成愿运渊慈俯迂飈驭颁符定令俾参賛于天常宣化承流庶裁成于地泽圆成斋福流演宸恩无任激切恳祈之至谨奉表陈启以闻诚惶诚恐稽首顿首谨言年月日具位姓某上表天师表具位某再拜上言今月某日爲斋法弟子某崇建某斋若干昼夜开度亡过某灵魂仰祈天泽克证生方爲某事仰祈天泽保佑平安以今宿启告斋者伏以龙汉开图播函三之圣化鹤鸣启运宏得一之神功诚惶诚恐稽首顿首伏念縁借庆基生逢昌运雌雄凝妙徒混景于东诸经纬融玄莫䇿真于西禁冐领瑶坛而奏对惧书玉简以凌兢亶借髙明曲垂提轸恭惟三天大法师真君圣前禀资道粹分气魁灵祖日辉明耀蜀西而立教宗风鼓舞镇江右以流芳愿运渊慈俯迂飈驭万真受事奔驿马于玄虚十极蒙休控飞龙于黄混无任激切恳祈之至谨奉表陈启以闻诚惶诚恐稽首顿首谨言年月日具位姓某上表监斋表具位某再拜上言今月某日爲斋法弟子某崇建某斋若干昼夜开度亡过某灵魂仰祈天泽克证生方爲某事仰祈天泽保佑平安以今宿启告斋者伏以太赤金科泽八纮而腾景女青玉律翊三洞以流光诚惶诚恐稽首顿首伏念縁借庆基生逢昌运雌雄凝妙徒混景于东诸经纬融玄莫䇿真于西禁冐领瑶坛而奏对惧书玉简以凌兢亶借髙明曲垂提轸恭惟灵寳领仙监斋大法师眞君圣前希夷养素徼妙融真典领列曹布灵威于霜简监临庶职扶圣化于云囊愿运渊慈俯迂飈驭格尊俯仰拱龙陛以论思品列威仪肃鸳班而董正无任激切恳祈之至谨奉表陈启以闻诚惶诚恐稽首顿首谨言年月日具位姓某上表五帝表具位某再拜上言今月某日爲斋法弟子某崇建某斋若干昼夜开度亡过某灵魂仰祈天泽克证生方爲某事仰祈天泽保佑平安以今宿启告斋者伏以道覆十华仰云蒸于玄纪教敷八极期雨施于洪𨤲孰扶斋律之崇亶赖帝垣之贵敢依圣造辄控愚𠂻诚惶诚恐稽首顿首伏念縁借庆基生逢昌运雌雄凝妙徒混景于东诸经纬融玄莫䇿真于西禁冐领瑶坛而奏对惧书玉简以凌兢亶借髙明曲垂提轸恭惟青灵始老九炁天君丹灵真老三炁天君皓灵皇老七炁天君五灵玄老五炁天君元灵元老一炁天君圣前徳均天地权并隂阳辅极功成讃赤书于一炁司方位定罗紫简于五灵愿运渊慈俯迂飈驭风清狮座董万圣以宣慈日进鸳班育群生而布泽无任激切恳祈之至谨奉表陈启以闻诚惶诚恐稽首顿首谨言年月日具位姓某上表三官表具位某再拜上言今月某日爲斋法弟子某崇建某斋若干昼夜开度亡过某灵魂仰祈天泽克证生方爲某事仰祈天泽保佑平安以今宿启告斋者伏以道运紫微提玄云于混洞教宏皇极流惠露于洪蒙孰扶斋律之崇亶赖帝垣之贵敢依圣造辄控愚𠂻诚惶诚恐稽首顿首伏念縁借庆基生逢昌运雌雄凝妙徒混景于东诸经纬融玄莫䇿真于西禁冐领瑶坛而奏对惧书玉简以凌兢亶借髙明曲垂提轸恭惟上元赐福天官耀灵元阳大帝中元赦罪地官洞灵清虚大帝下元解厄水官金灵洞隂大帝圣前斡旋万有掌握三元天地神人列丹图而校録隂阳水火定黒简以推研愿运慈渊俯迂飈驭纪纲六职示宪网于雷霆主宰千灵鼓化机于雨露无任激切恳祈之至谨奉表陈启以闻诚惶诚恐稽首顿首谨言年月日具位姓某上表三师表具位某再拜上言今月某日爲斋法弟子某崇建某斋者干昼夜开度亡过某灵魂仰祈天泽克证生方爲某事仰祈天泽保佑平安以今宿启告斋者伏以运启清微鼓神风于碧落教敷苍极流化雨于黄垓孰扶斋律之崇亶赖师垣之贵敢依圣造辄控愚𠂻诚惶诚恐稽首顿首伏念縁借庆基生逢昌运雌雄凝妙徒混景于东诸经纬融玄莫䇿真于西禁冐领瑶坛而奏对惧书玉简以凌兢亶借髙明曲垂提轸恭惟灵寳经师君灵寳籍师君灵寳度师君圣前徳符衆妙道契四玄身负宗乗绍前修而毓秀手提祖印开后觉以流芳愿运渊慈俯迂飈驭对扬八陛通丹悃于圆穹膏沐群灵扶玄科于方域无任激切恳祈之至谨奉表陈启以闻诚惶诚恐稽首顿首谨言年月日具位姓某上表谢六幕表玄师表具位某再拜上言今月某日爲修斋法弟子某崇建某斋若干昼夜开度亡过某灵魂仰祈天泽克证生方爲某事仰祈天泽保佑平安以今解坛散斋者伏以日近清光获承颜于龙御天开道运欣缀武于鸳班幸圆斋律之严端借师垣之重朝仪旣罄野悃重敷诚惶诚恐稽首顿首伏念误绍玄宗滥承宏化科崇存念莫神运于玄坛经备威仪曷心修于丹笈冐领对扬之首职惧贻校録之深文仰冀慈悲俯垂援拯恭惟三天化主玄中大法师圣前上善若水盛徳如天含垢匿瑕曲提携于班着论功行赏普酬奖于真灵谅返琼舆亟旋瑶阙郁葱紫气巳流洪泽于圆虚赫奕灵光即沐玄釐于方壤神功显着圣教流通无任激切感戴之至谨奉表陈谢以闻诚惶诚恐稽首顿首谨言年月日具位姓某上表天师表具位某再拜上言今月某日爲修斋法弟子某崇建某斋若干昼夜开度亡过某灵魂仰祈天泽克证生方爲某事仰祈天泽保佑安平以今解坛散斋者伏以苍璧摅诚幸依光于圣日玄圭钖庆诞流景于真风幸圆斋律之严端借师垣之重朝仪旣罄野悃重敷诚惶诚恐稽首顿首伏念误绍玄宗滥承宏化科崇存念莫神运于玄坛经备威仪曷心修于丹笈冐领对扬之首职惧贻校録之深文仰冀慈悲俯垂援拯恭惟三天大法师真君圣前大钧有造小物不遗典格昭明校千真而论赏宪章赫奕原列职以除愆谅返琼舆亟旋瑶阙霏烟罗络普䟽琼泽于人间綵雾絪緼永振琅音于天上无任激切感戴之至谨奉表陈谢以闻诚惶诚恐稽首顿首谨言年月日具位姓某上表监斋表具位某再拜上言今月某日爲修斋法弟子某崇建某斋若干昼夜开度亡过某灵魂仰祈天泽克证生方爲某事仰祈天泽保佑平安以今解坛散斋者伏以云歛九关罗清班而奏对霞明八极敷洪泽以告成幸圆斋律之严端借师垣之重朝仪旣罄野悃重敷诚惶诚恐稽首顿首伏念误绍玄宗滥承宏化科崇存念莫神运于玄坛经备威仪曷心修于丹笈冐领对扬之首职惧贻校録之深文仰冀慈悲俯垂援拯恭惟灵寳领仙监斋大法师真君圣前小善必録大徳有容校绩丹书提神真于碧落涤瑕白简扶班着于黄垓谅返琼舆亟旋瑶阙髙天厚地均凝惠露以流辉阳生隂成普散祥烟而耀景无任激切感戴之至谨奉表陈谢以闻诚惶诚恐稽首顿首谨言年月日具位臣姓某上表五帝表具位某再拜上言今月某日爲修斋弟子某崇建某斋若干昼夜开度亡过某灵魂仰祈天泽克证生方爲某事仰祈天泽保佑平安以今解坛散斋者㐲以日映瑶林仰龙鸾而在御云笼璇陛肃鸳鹭以趋班幸圆斋律之严端借帝垣之重诚惶诚恐稽首顿首伏念误绍玄宗滥承宏化科崇存念莫神运于玄坛经备威仪曷心修于丹笈冐领对扬之首职惧贻校録之深文仰冀慈悲俯垂拯援恭惟青灵始老九炁天君丹灵真老三炁天君皓灵皇老七炁天君五灵玄老五炁天君元灵元老一炁天君圣前徳容照夜和气开春列职承流削愆尤于丹籍万真受事书勋绩于玄图谅返琼舆亟旋瑶阙天光焕映即流教雨以涵濡地禁开明广播玄风而浩荡无任激切感戴之至谨奉表陈谢以闻诚惶诚恐稽首顿首谨言年月日具位姓某上表三官表具位某再拜上言今月某日爲修斋法弟子某崇建某斋若干昼夜开度亡过某灵魂仰祈天泽克证生方爲某事祈保平安以今解坛散斋者伏以紫禁云生通金闺而肆觐玄班雨集遵玉简以宣扬幸圆斋律之严端借帝垣之重诚惶诚恐稽首顿首伏念误绍玄宗滥承宏化科崇存念莫神运于玄坛经备威仪曷心修于丹笈冐领对扬之首职惧贻校録之深文仰冀慈悲俯垂援拯恭惟上元赐福天官耀灵元阳上帝中元赦罪地官洞灵清虚大帝下元解厄水官金灵洞隂大帝圣前视人春育应物渊涵削过简书曲扶持于列职授勋典格普昇陟于千真谅返琼舆亟旋瑶阙道非常道矜万类以提携玄之又玄泽十方而遍满无任激切感戴之至谨奉表陈谢以闻诚惶诚恐稽首顿首谨言年月日具位姓某上表三师表具位某再拜上言今月某日爲修斋法弟子某崇建某斋若干昼夜开度亡过某灵魂上生福景爲某事祈保平安以今解坛散斋者伏以道应紫阳肃玄班而讃化政敷黄混罗蘂简以䟽恩幸圆斋律之严端借师垣之重诚惶诚恐稽首顿首伏念误绍玄宗滥承宏化科崇存念莫神运于玄坛经备威仪曷心修于丹笈冐领对扬之首职惧贻校録之深文仰冀慈悲俯垂援拯恭惟灵寳经师君灵寳籍师君灵寳度师君圣前水衡有准氷鑑无私酬奖眞灵登勋庸于青简扶持班着削过累于玄编谅返琼舆亟旋瑶阙万天万地均陶玄极之仁恩一隂一阳共囿洪钧之惠泽无任激切感戴之至谨奉表陈谢以闻诚惶诚恐稽首顿首谨言年月日具位姓某上表卷帘通真表具法位小兆某诚惶诚恐稽首顿首再拜上言伏以百千万重道炁玉相凝辉三十六部尊经金眞演教仰绛阙龙鸾之御肃玄坛鸳鹭之班敢祓汗青首敷𠂻素诚惶诚恐稽首顿首昨据斋法弟子某乞就某处崇建某斋若干昼夜开度云开度亡过某灵魂仰祈天泽克证生方爲某事仰祈天泽保祐平安职惟领教理难抑违恭按玄科次第修奉伏念夙依化日誓溥真风领袖群工期催朝于禁路纪纲三洞誓演祕于琼囊上昭焕以斡天章下承宣而熈帝载罗敷八陛法象九重惟三华劫仞之台玲珑紫雾仰七寳寥阳之阙缥缈红云非遵玉勑以阶昇曷通金闺而几奏恭惟太上无形无名虚无自然至真大道无上元尊金阙玉陛下神功不宰圣化无方碧落空歌耀五文而恢廓紫虚郁秀分三景以开明髙拱弥髙上极无上愿曲张于凤扆许直造于螭㘭会庆风云十极拱灵光之耀惠昭雨露八遥承祖炁之辉遐迩蒙恩幽明被泽期周流于劫石永翊戴于玄元无任瞻天望圣激切屏营之至谨奉表陈启以闻诚惶诚恐稽首顿首再拜谨言年月日具位姓某上表太上三洞表文太上三洞表文澄三破酆都开业道章具位某诚惶诚恐稽首顿首再拜上言樗栎散材蓬茅贱质幸縁宿庆滥缀真班功无丝粟之圎过有渊陵之积曲蒙㴠贷未赐诛夷誓勉操脩庸期报称旣承投告敢不关闻谨据斋意切惟三官九署北都罗酆六洞十宫冥关幽夜水火考对生死拘维茹苦终天千龄展转虽衆生之妄业自受而上玄之仁泽堪矝非頼赦原曷臻超迈谨为拜章一通上闻三天伏望慈悲曲垂矝悯特降玉清道炁灵寳妙光焕朗十方开明九垒即俾亡故某人曁九玄七祖亿劫种亲六道四生诸𩔖幽爽灌沐妙炁顿悟良心宿劫𡨚愆应时解散谨为上请十方飞天使者十方救苦玉童玉女上诣三天金阙玉陛下请降元始符命金箓白简救苦真符告下十方三界无极神郷天地水官隂阳罪録三官九府百二十曹北都罗酆内外宫洞阿鼻无间大小铁围十二河源泉曲之府九幽五岳罪考主司五苦三途诸大地狱五道都府执法𡨋曹乗此符光辉明照耀铁城摧毁苦考蠲停枷鎻脱除系囚消废炉炭铜柱化作骞林镬汤冰池悉成莲沼灰河炮炭俱变清凉劒㦸刀山尽为寳树蠲炎炎烈火之狱烁重重金刚之山执对停平𡨚仇和释恶根落灭罪籍捐除赦宥亡过某人溥及幽冥无鞅滞爽囚徒苦趣悉遂逍遥滞魄沉魂各获解脱更希睿旨勑下青宫开紫阳玉匮之函出应化慈尊之号十方流演万品皈依广开法门飞度累户庶使善縁霶霈灵贶罗敷均沐生成以为效信恩惟大道分别求哀愚谨因二官直使正一功曹左右官使者隂阳神决吏科车赤符吏刚风骑置吏驿马上章吏飞龙骑吏进章凤凰骑上章云龙骑言章风发骑御章神龙骑奏章飞龙飞虎骑各二人出操为斋主某拜上某章上诣三天曹伏愿天恩告报诚惶诚恐稽首顿首再拜以闻空三行空三行空三行年月日某处拜上右凡书章用黄纸朱书纸髙一尺二寸六分行阔一寸二分轴宜单幅幅宜单行每行定排十七字前一幅掯两行空第三行方冩章衔曡书下冩某诚惶诚恐稽首顿首再拜此一行不掯字看长短到何处住第四行冩上言字低于职衔一寸此行方掯十七字数也自丄言以下至后每行掯字如法行上留半寸行下不通走蚁人姓名作一字冩不得抽破如鬼字凶字如死字贼字诸不佳字不得在行上头如仙字人字生字诸佳字不得在行下头冩至以为效信即揍云恩惟至以闻低前行一字与再拜相去空三行以闻后又空三行叠书姓某某州县某乡里某宫观某靖焚脩须自半行冩至下其下与纸下头相平又空三行叠冩大道衔至玉陛下只掯书四寸三分又空三行自半行冩太歳某年某月某日于某处拜上其下与纸下头相平太𡻕以后皆空纸矣书章不隔日填大道衔不隔时故留某时及陛下一㸃及以闻字内耳字一直笔朱填至校章时方填也章可漏上冩大道衔具法位衔姓某章奏谨封方凾上写谨谨上诣三天门下具法师衔位姓某谨重封入在章衔内章衘长一尺二寸阔一寸八分以青丝线三度缠之其十字结处及两头并贴纸印封之又入青纸方衔冩如前方衔式前后以袱包之此封章法也素车白马章具位某诚惶诚恐稽首顿首再拜上言赋性踈迂禀资愚拙职忝司于济度诚敢怠于关闻亶冀髙真曲原狂裴谨据斋意职惟领教理难抑违谨㳙今月某日为始就某处肃建玄坛依按真科次苐脩奉切惟九幽六洞三官北酆𡨋路幽关职司考对匪籍穹苍之宣告曷令部卫于形魂谨为拜章一通上闻三天伏望慈悲曲垂矜悯特降玉清道炁灵寳妙光照耀隂鄕焕明夜府即俾亡过某人洎九玄七祖亿劫种亲六道四生诸类幽爽免沦苦趣各脱拘维来诣玄坛证品升度谨为上请素车白马大将军一十二人官将一百二十人九龙符命使者一十二人官将一百二十人太玄玉女一十二人官将一百二十人太玄直符一十二人官将一百二十人上诣三天金阙玉陛下请降太上勑赦生天寳箓告下十方三界无极神乡北都罗酆泉曲之府三官九署百二十曹水火隂阳内外宫洞三十六狱无间阿鼻大小铁围炎池水沼四渎五岳十二河源五帝考官六宫掾吏巨天力士执罚神兵司杀司功司録司命主考主罪主狱主非四明賔公天门庭长十宫六洞五帝大魔溟泠大神五道都府幽台𡨋掾长夜鬼官无量隂曹咸令知委遵承今来建坛之所颁行符命侍卫送迎疾令上件亡魂衆苦荡除出离地狱永辞幽夜覩见光明黒簿烧焚业根披散参朝玄座受化更生以为效信恩惟大道分别求哀愚谨因二官直使正一功曹左右官使者隂阳神决吏科车赤符吏刚风骑置吏驿马上章吏飞龙骑吏进章鳯凰骑上章云龙骑言章风发骑御章神龙骑奏章飞龙飞虎骑各二人出操为斋主某拜上某章上诣三天曹伏愿天恩告报诚惶诚恐稽首顿首再拜以闻空三行空三行空三行年月日某处拜上开通道路章具位某诚惶诚恐稽首顿首再拜上言质惟蠢浊性禀颛蒙冒领玄阶亶繇洪造敢竭再三之渎庸摅万一之忱谨据斋意职惟领教理难抑违谨㳙今月某日为始就某处肃建玄坛依按真科次苐脩奉切虑魂魄爽识来徃经由道路关津或生拘障非頼上玄之诰命曷令阡陌之开通谨为拜章一通上闻三天伏望慈悲曲垂矜悯特降玉清道炁灵寳妙光开辟幽途光明无极即俾亡故某人洎九玄七祖亿劫种亲六道四生诸类幽爽俓离所部来觐斋坛释罪通幽朝真受錬谨为上请太玄直符太乙使者五帝直符十天传言骑吏玄都金龙茭龙驿吏玉龙飞龙驿吏各一十二人官将各一百二十人上诣三天金阙玉陛下请降东华青宫九龙符命紫阳寳节五方生炁十天寳符洞朗幽隂开明长夜告下天牢地狱水府隂曹𡨋局土司泉曲六道北酆九垒三官九幽五岳十宫九州社令洞天福地考校曹僚蒿里丈人丘丞墓伯河侯河掾土下官君𡻕徳尊神山林孟长泉源溪涧冥路幽关血食神司城隍里域社庙土地一切主曹咸禀天符遵依告戒除𡨚㧞罪启路开扄释放上件亡魂整肃形仪经历次苐来诣坛席听法参真传授戒符领沾功德幽夜不经于险阻冥关克遂于逍遥召摄无拘以符效信思惟大道分别求哀愚谨至再拜以闻空行法职圣衔年月皆同前式摄召亡魂章具位某诚惶诚恐稽首顿首再拜上言倥侗无识愚钝自将冒阐明科奉扬妙化爰渎圣威之峻荐陈愚悃之微亶籍慈观俯垂睿览谨据斋意职惟领教理难抑违谨涓某月某日为始就某处肃建玄坛依按真科次苐脩奉切虑𡨋途寥廓幽路凄迷匪凭召摄之威曷显神虎之政谨遵太乙神虎秘法宣告太乙玄冥玉札神虎符命铁迹台光寳章建立神虎摄召坛刻时定令追摄亡故某人洎九玄七祖亿劫种亲六道四生诸类幽爽显接阳眷昭现神仪谨为拜章一通上闻三天伏望慈悲曲垂矜悯特降玉清道炁灵寳妙光洞朗幽关无有窒碍玉札符命照耀辉华冥吏幽曹丕承敬听谨为上请北魁玄范神虎内真雄左大力统制百节三魂符吏衆机玉曹玄伯雌右武鸾提魂摄魄倒生玄司飞符玉札主吏上部追魂使者中部追魂使者下部追魂使者追家先七祖三魂上元玉女追伤亡癞癫癎蛊痢瘴疟亡魂中元玉女追无主劳瘵风瘫亡魂下元玉女追瘟疫雷嗔亡魂玉符玉女追惊弔刀刑自缢落水投火胎产厌秽亡魂龟䑓素握玉女追毒药厌魅呪诅刀兵劫掠王法禽兽所害亡魂九灵幽台玉女追见禁罪魂正一延生六甲隐天灵符玉女疾速来临承符宣德摄魄召魂又为上请丹天左卫大将军五方启道童子十方道主者六道功曹三界追魂使者天洞天真清清泠泠寻魂摄魄对魂聚魂诸大将军一合来下爲摄召上件亡魂聚神复炁克返阳居升旛现形通灵入梦上彰道化下慰哀情受鍊膺符闻经听法削罪书于北欎纪真籍于南丹时刻升迁以为効信恩惟大道分别求哀愚谨至再拜以闻空行接尾同前式沐浴医治章具位某诚惶诚恐稽首顿首再拜上言尘泥漏品蝼蚁微生冒膺宣德之班敢怠度人之典威颜有赫采听是期谨据斋意职惟领教理难抑违谨㳙某月某日为始就某处肃建玄坛依按真科次苐脩奉切虑上件亡魂幽䦕闭欎隂垢缠罹欲期容軆之澄清必頼神泉之荡涤谨为拜章一通上闻三天伏望慈悲俯垂矜悯特降玉清道炁灵寳妙光浃灌兰池辉华沐浴即俾亡过某人洎九玄七祖亿劫种亲六道四生诸类幽爽蠲消氛翳洁湛形神内外洞明一尘不染谨为上请东井玉女华池天人浣濯玉女沐浴君吏日月童子各一人五方解秽官君将吏各一百二十人一合下降神化东井黄华之池西田流汨之沼汲取石景黄华神水五方正炁日月之英甘露金津云腴玉醴沐浴所度亡魂灌炼罪尘涤除障垢净结节胞胎之秽清𡨚债烦恼之氛又为上请东方青灵始老哺饴以九炁之青津南方丹灵真老哺饴以三炁之丹华西方皓灵黄老哺饴以七炁之素浆北方五灵玄老哺饴以五炁之玄滋中央黄灵玄老哺饴以一炁之黄英定魄安魂自生五藏又为上请金刚百炼玉液千和太白流光元皇散精解除欎烦去荡滓秽身心清净智慧洞明又为上请天医神吏尚药灵官三五功曹太医愽士砭石小吏敷药灵官宻运九转芝英五色神药布散经络藏腑之中救疗生前荣卫之病即使上件亡魂宿患清平沈痾痊愈精神复旧肢体洁清受化更生以为效信恩惟大道分别求哀愚谨至再拜以闻空行皓尾同前溥度幽魂章具位某诚惶诚恐稽首顿首再拜上言忝列真阶莫禆玄化矢心领教励志度人洊干咫尺之威庸露亿千之悃谨据斋意职惟领教理难抑违谨㳙今月某日为始就某处肃建玄坛次苐脩奉切见𡨋开幽路滞魄穷魂或水火漂焚或兵戈谋害或木石捐磕或挺刄刑伤或乆抱饥寒或曽遭鸩蛊或㓂盗杀戮或蛇虎吞残或王法凌迟或震雷嗔击或覆车坠马或自缢投河或他境流亡或从军倾毙或鬼神拘击或𡨚对句连或瘖跛聋瘖或瘴瘟瘫㾏或胎产殒命或疾病夭伤或宿抱怨嗟或常怀忧忿或玄恩未度或常赦不原孤滞千名沈沦万姓山林寄影郊野潜形流浪无归实堪哀恤惟黄箓昭示漏泉之泽正隂关求哀望度之机虽禀承玉符冒颁大赦尚虑功德未遍幽冥谨遵无量度人之道取今月某日夜脩设玄都大献玉山净供摄召九州十界六道四生诸类伤亡无邉爽识享食受炼脱苦超生自非大道之慈怜曷俾衆魂之解脱谨为拜章一通上闻三天伏望慈悲曲垂矜悯特降玉清道炁灵寳妙光遍满十方辉明九野上极无上下极无下接引万类均赴法筵涤罪解𡨚炼形受化谨为上请玉清溟涬大梵灵官青玄黄箓救苦灵官功曹玉童玉女各三十二人仙吏一百人上诣三天金阙玉陛下请降元皇慈悲吉祥甘露赍持天慈赦宥寳旛一合下降即为呪洒甘露溥化斛筵周遍虚空无穷无尽哺饴衆爽充足丰盈随感来歆悉皆饱满仰承元始符命金箓白简救苦真符长生灵符太上生天寳箓东华青宫九龙符命寳光罗络㧞度幽沈不分六道四生咸受黄箓冶炼即使未度者度未生者生未升者升未化者化合符膺劵返隂还阳超凌人天以为効信恩惟大道分别求哀愚谨至再拜以闻空行结尾同前九炼生仙升度亡魂章具位某诚惶诚恐稽首顿首再拜上言道未通玄德难入妙屡为人而造请毎拊已以凌兢仰借汪涵俯加原贷谨据斋意职惟领教理难抑违谨涓今月某日为始就某处肃建玄坛次苐脩奉切虑上件亡魂隂暗乆沦阳光易隔匪借黄华而冶炼曷令碧落以登真谨取某日夜遵依灵寳大法无量度人开廓五文奉行九炼先为拜章一通上闻三天伏望慈悲俯垂矜悯特降玉清道炁灵寳妙光灌注玄坛挥明洞耀即俾上件亡魂身沐灵光心涤隂秽水火炼质表里周圎谨为上请南宫度人不死尊神南极长生大君度世司马大神好生韩君丈人南上司命司録延寿益筭度厄尊神廻骸起死无量度人真君度魂上生南宫真君奉为亡故某人注筭金文定名玉简又为上请太乙救苦仙吏金阙化身仙吏朱陵度命仙吏逍遥快乐仙吏寳华圎满仙吏炼度玉司灵寳仙官玉童玉女将军使者功曹主吏上诣三天金阙玉陛下请降元始符命金箓白简长生灵符内音玉字赤书真文上生黄箓寳诰下临坛席奉为亡故某人破酆都之秽浊荡泉壤之隂幽削落业根焚烧罪籍飞度五户斩割三尸建立法桥回旋云界启黄华之寳井立流火之神庭陶冶阳灵荡除隂翳上登朱府下入开光复返万神重生九炁披登天之法服驾莲花之寳舆径诣天门朝礼金阙逍遥自在与道合真永无轮转之忧常履熈明之运克臻升度早遂天人恩惟大道分别求哀愚谨至再拜以闻空行结尾同前酆都赦罪章具位某诚惶诚恐稽首顿首再拜上言生居浊世运际昌期佩箓参玄传经悟道誓度人而领教庶𥙷过以立功凡有皈依敢忘关告谨据斋意切惟三官九署百二十曹六洞十宫三十六狱铁围无间泉曲河源五苦三途九幽五岳典司宪令考对愆尤愚俗衆生罔明正理造𡨚积业抱恶逞非致使名𨽻北酆魂归幽夜拘闭隂狱囚系终天痛苦备婴莫由解脱匪頼玄虚之曲赦曷令罪报之蠲除谨为拜章一通上闻三天伏望大德好生至仁无外特降玉清道炁灵寳妙光朗映十方焕明三界冥关幽路照耀辉华地累罪魂应时清净即俾上件亡魂出离夜壑快覩晨阳开发苦心自识宿命悔过进善脱苦超生谨为上请降真召灵符吏降真召灵童子各一人特为亡故某人恭请太极真符告下东极天中长乐宫内大慈仁者寻声赴感太乙救苦天尊希降威神慧光普照十方世界重隂极垒北都寒池一一狱中悉成阳境铁城摧毁枷锁脱除赦宥亡故某人万罪荡除𡨚仇和释不经地狱覩见光明仰頼天尊上圣召十方飞天神王救苦真人救苦童子青玄玉女遍下幽狱降慈悲之法雨洒甘露之寳浆即得冰雪生春炎烟息燄刀化玉树劔化骞林寒冰溟泠顿除凛冽镬汤铜柱悉获清凉狱卒牛头俱生善念铜蛇铁狗永断恶縁曹局除罪考之名司案焚业报之字以至驱雷役电涟汲溟波负石担沙天圎转匝穿地引水运风扫山謪役囚徒均承妙化断地逮役度上南宫蒙如恳切之祈允拜提携之造恩惟大道分别求哀愚谨至再拜以闻空行结尾同前沐浴炼度章具位某诚惶诚恐稽首顿首再拜上言尘埃贱质草莽微生误沐甄陶俾登阶品亶籍圎成之造敢忘报称之私誓拯沈沦庶敦勲行谨据斋意职惟领教理难抑违谨㳙今月某日为始就某处肃建玄坛依按真科次苐修奉切惟积夜重泉冥郷幽路隂氛萦结业垢交罹衆生䰟堕寒庭神归夜壑昏霾混翳晦浊蒙维虽巳颁告符章曲行摄召虑沦幽秽莫遂参朝自非沐浴于神泉曷俾形魂之荡涤谨为拜章一通上闻三天伏望大德好生至仁无外特降玉清道炁灵寳妙光洞映简池神化玄液即俾亡故某人澡身浴德荡垢清尘洗表里之昏蒙除形神之热恼朝真听法度命升玄谨为上请五方五灵童子各五人解秽君吏各一百二十人浣濯夫人黄华玉女各一人应时下降取黄华神水炼尸素浆甘露金液云腴玉醴灌注兰汤之中沐浴亡故某人湔涤尘劳消除罪障五藏六腑悉得清凉九窍四肢俱成澄洁又为上请主水主火大将军石景水母流精玉女九光童子火铃灵童青玄炼魂应干真衆取南昌朱陵流火之庭东井黄华流润之沼真水真火一合来下专为亡故某人炼洗秽氛陶澄累垢粧严受度克应升仙永证无为不经轮转恩惟大道分别求哀愚谨至再拜以闻空行结尾同前升度亡魂章具位某诚惶诚恐稽首顿首再拜上言陋质何庸短材无取师恩赫奕幸覩希微帝力辉华若为报効期广扬于济度克昭賛于生成谨据斋意职惟领教理难抑违谨㳙今月某日为始就某处肃建玄坛依按真科次苐修奉切惟上件亡魂乆沦幽地不覩阳光自非度命以返生曷俾超凌而自在谨为拜章一通上闻三天伏望大道好生至仁无外特降玉清道炁灵寳妙光朗耀玄虚焕明坛墠即俾上件亡魂沐灵光而快乐乗炼度以逍遥谨为上请南昌上宫司命君司録君延寿君益算君度厄君度人不死君南极长生君度世司马君好生丈人君廻骸起死无量度人君升度亡过某人定算玉简註名金文又为上请司马大神监生大神卫房圣母洞阳童子炼度亡故某人先入黄华寳井次入流火神庭濯质荡形除隂炼秽挹九天之真炁灌五帝之灵芒气象周圎形神完复飈车碧落羽驾太清升入天门佩符合劵永无轮转常获逍遥受化更生以为効信恩惟大道分别求哀愚谨至再拜以闻空行结尾同前迁拔亡灵章具位某诚惶诚恐稽首顿首再拜上言福基夙挺昌运欣逢佩箓进阶传经受道各惭蹇浅莫悟希夷过有贯盈功无缕积倘沐生成之泽俾司济度之科益勉操脩庸期报称敬奉词悃所合奏闻谨据斋意职惟领教理难抑违谨㳙今月某日为始就某处肃建玄坛依按真科次苐修奉切惟三官九府六洞十宫泉曲河源北酆东岳考校善恶毫发无差浊世衆生罔知修饰六根三业五慾六情流浪颠冥驰骋不息致使魂归幽府神返隂关𡨚仇系荣曹局推对悠悠长夜深可矜怜自非上圣推恻隐之仁曷俾下愚免沉沦之苦谨为拜章一通上闻三天伏望道德曲成慈悲丕冒特降玉清道炁灵寳妙光照耀欎单焕明泽垒即使亡故某人覩此灵辉自识宿命舍恶趋善脱苦更生谨为上请太上十二阳门开光童子一十二人天道功曹一人九天云路正一功曹九人南昌上宫扶接引送神童玉女各一百一十人手执太上迁神符命开导灵旛接引所荐亡魂蒙阳光之下烛指云路以上升逍遥太空水无轮坠恩惟大道分别求哀愚谨至再拜以闻空行结尾同前荡涤血湖章具位某诚惶诚恐稽首顿首再拜上言尘泥贱类草莽微生误玷班聮滥司济度莫报生成之德誓宣化育之仁凡有皈依敢忘关告谨据斋意切念亡故某人三生四负多积𡨚愆六慾七情易招衅咎命罹产厄神堕幽关北酆东岱之曹纪録姓字硖石血湖之狱考掠形魂抱痛终天无由解脱爰念禀生之本始孰非祖气之分灵妄业自招实堪矜悯帝恩无外谅赐哀矜谨为拜章一通上闻三天伏望垂惠重泉曲加省览特降玉清道炁灵寳妙光洞映十方照烛长夜变隂暗为阳明之境化血湖为清净之塲令诸罪人自识宿命舍恶从善脱苦超生谨为上请三炁流光符吏荡涤血湖符吏各一人官将各二十四人上诣三天金阙玉陛下请降三炁流光真符玉元荡涤血湖真符告下北都罗酆大铁围山硖石无间血湖地狱即冀符光朗耀隂壤开明原赦亡故某人洎见禁经产身亡未得出离者并与疾除罪簿落灭恶根解释𡨚仇开通性识承今符命获脱冥途来诣玄坛闻经听法全形复质随果受生又念沦染血腥形神秽浊来朝三寳难近天光谨为上请五方五帝解秽君吏各一人玉女使者各二十四人九鳯破秽大将军涤秽大将军洗秽大将军灭秽大将军各一人官将各二十四人沐浴东井君一人官将二十四人浣濯夫人黄华玉女各一人仙花玉女一百二十人一合来下为取黄华神水炼尸素浆甘露金津云腴玉醴灌注兰汤之内沐浴亡故某人洗除产厌荡涤秽腥俾令内外光明形神洁浄根尘业垢并与澄清又念亡故某人沦谢之初自膺痛毐荣卫伤瘁未遂安痊谨为上请天医神吏尚药灵官治病功曹太医愽士各一人一合来下宻运神圣工巧饵以日精月华玉芝金醴五色神丹救疗诸苦庶得隂阳通畅血炁和平经络还元魂神澄正朝真受度托化人天永无沦坠之忧自在光明之界更愿灵光炜烨惠泽周流业海澄波血湖息浪人民品物并受生成舒化日于三途播仁风于八极恩惟大道分别求哀愚谨至再拜以闻空行结尾同前灭度炼尸生仙章具位某诚惶诚恐稽首顿首再拜上言幸借宿因滥禆妙化誓广宣于济度庸上賛于生成过有渊陵功无毫发尚祈恩霈俯赐包荒伏为先师某人元命存日佩某经受某箓奉某法𥙷充某职系某靖焚脩末学道浅仙品未充莫能背土凌空飞腾霄漠运应灭度以某年月日身经太隂享年几秽巳准三洞仙度品格衣服枕蓆遍篆灵章卫其尸形又准灭度五炼生尸寳经玉字真文安镇五方护其神识捒吉迁葬寄形土官尤虑生存之日功德未周恐阻超迈遂卜令月某日谨就某处崇建灵寳灭度五炼生尸妙斋二昼夜期将先师某人扶接引送返形受生游行太空事金阙义同父子志剧悲惶恭按真科次苐修奉切惟三官九署百二十曹四极明科三品洞律昭如日月威若雷霆学道参真易招罪戾未经赦宥必堕幽乡转眼畏途惟增骇汗今先师某人生逢昌运佩奉玄元未明修真御景之方徒抱济人利物之志元腊节㑹禁戒多违经箓法阶朝真有缺重以飞章进表毎渎仙真设醮建斋或干神吏致使玄曹毕録黑簿登书阳过未原隂愆莫逭倐忽厌世遽受沈寥自非大道广运于慈悲曷俾后学疾跻于沖蹑谨为拜章一通上闻三天伏望上圣垂仁至真矜悯特降玉清道炁灵寳妙光下覆先师某魂魄尸形削落愆尤解除考讼随光御炁径上虚无仍乞告下十方三界一切真司特为赦原宿生今世三业六情洎学道以来无边过咎并从寛释移名紫籍受化更生谨为上请灵寳落灭恶道灵官三人官将各一百二十人断絶地根灵官四人官将各一百二十人飞度累户灵官五人官将各一百二十人一合下降为先师某落灭三恶斩絶地根飞度五户名列太玄乗景升神上登无极若先师某魂魄沦坠三途五苦六天九幽者即为度说髙升上境又为上请玄都金龙驿吏一十二人东华青宫九龙符命使者天道功曹一人十方飞天使者十人官将各一百二十人上诣三天金阙玉陛下请降元始符命金箓白简长生灵符东华青宫九龙符命登真度命出离生死真符南昌上宫寳诰告下三官九署五帝四司无鞅隂治若先师縁公私罪犯未得解释者愿乗此仙度功德悉为赦除若因三曽九祖亿劫种亲宿对罪縁结衅幽𡨋者愿为条録生前建善之功速为解宥即冀攺易罪籍定名玉简迁神度品髙歩天衢又为上请九天三十二天五老上帝诸天省府北斗南辰日月五星天曹真衆各降真炁接引先师某荡涤愆瑕进升道境复还治职炁入玄玄登品成真永无轮转更愿先师某所属某岳某山真灵正神符下九土地官各依部界营卫尸形灾害消除塜墓宁静形安神守魄不敢扬持节契符重甦骨肉形与神合游宴腾凌得为神仙一如五炼生尸经㫖永奉玄恩以为効信恩惟大道分别求哀愚谨至再拜以闻空行结尾同前外度仙䰟章具位某诚惶诚恐稽首顿首再拜上言缀武班聮滥司济度叨恩逾分拊巳知元誓弘洞辅之仁宻賛生成之德尚祈洪造俯监丹忱谨据斋意职惟领教理难抑违切念某人幸籍夙縁叨承玄䕃佩箓奉法受经学真易渉尘寰未明徼妙建斋设醮毎冒威仪拜表上章实乖俯仰破斋犯戒纵业逞情常失天和多循人慾三元五腊莫谨朝真甲子庚申曽无懴谢过书黒簿名録玄曹未能坐脱立忘升神御炁运应灭度身经太隂莫测升沈倐经旬朔孝子云情钟父子志剧悲惶弟子云义均师友志剧悲惶自非上圣垂慈髙真孚佑俯矜愚昧力赐帡幪何以洗浣前愆导迎新贶庸是不揆狂斐谨为拜章一通上闻三天伏望大慈曲成至仁无外特降勑命行下十方三界合属去处将某人浩劫以来禀生之后应有过犯并与赦除即俾定録青宫移名朱府形神混合气象周圎随我学功校勲迁赏复还治职炁入玄玄克为圣君金阙之大扬圣化縁运不絶身得神仙逍遥上清永无轮转恩惟大道分别求哀愚谨至再拜以闻空行结尾同前断絶伏连章具位某诚惶诚恐稽首顿首再拜上言性识迂愚资材短陋缀班聮而领教誓济度以推仁凡有皈投敢忘关奏谨据斋意切见上件亡魂渉生以来造业纵情罔知检戒厌世之后积愆抱衅自致沈沦流曳三途颠运五苦惟思执滞岂念超凌眷属姻亲俱罹传染家门大小积致倾亡求替代以莫能遂伏连而无巳如斯䧟溺实可矜伤自非玄造之拯提曷俾下愚之安泰谨为拜章一通上闻三天伏望隆慈曲加哀悯特降玉清道炁灵寳妙光照烛重泉辉明夜垒即俾亡故某人开通正念悔悟宿因醒觉前非自求升迈免致延累永断复连谨为上请石安君都星君诛殃君都平君朔平君天玄君石仙君髙都君断𦍙君囬化君十人天医慱士善谈大夫各一人官将各一百二十人除殃君天昌君无上髙仓君中宫左都候君各一人兵士各一万人素车白马君一人吏兵十万人参星将军太白兵星荧惑吏铁面敢徤食鬼力士天驺甲卒吏兵官将一合来下为斋主某化谕先亡公解塜讼除诸执着断絶伏连又为上请断蛀大将军断尸大将军各一人官将兵士十万人九天𥙷炁将甘露将护命将各一人官将各三十二人一合来下保护未来病苦断除先亡伏连即令某人形魂利安塜墓宁静征唿塜讼自在断除释罪登真永超幽暗斋主某人洎内外眷属合门姻亲快乐逍遥竟离传染精神安泰荣卫和平富寿康宁以为効信恩惟大道分别求哀愚谨至再拜以闻空行结尾同前启告玄穹章具位某诚惶诚恐稽首顿首再拜上言滥承玄贶叨领真班仰荷甄陶俯深衔戴期畅生生之厚泽庸禆化化之深仁控告既勤关闻敢后谨据齐意切虑建坛之所劫灰以来隂浊混凝游氛四塞尘霾流伏昏垢飞扬非由解祓之功曷肃玄真之奉重以故炁紏杂人物纷葩冝解涤除庶全清浄谨为拜章一通上闻三天伏望大慈曲施玄化特降玉清道炁灵寳妙光上焕云霄下辉风垒十华八极罔不洞明即俾所建斋坛灌沐灵光一尘不立内外融㓗寳芝自生谨为上请五方五帝解秽君各一人官将一百二十人捧持五和香泉真精法水一合下降浣灌灵坛解除厌秽仙花玉女一千二百人九鳯破秽箓中运秽解秽收秽却秽除秽断秽洗秽荡秽诸大将军各一人官将各一百二十人五方五龙主水使者一合下降荡涤内外建斋应办器用室庐悉获澄清更无厌滓又为上请降真召灵符吏降真召灵童子各一人赍持玉清髙上仙王降真符命元皇召灵符命宣告三界啸命十方䇿役千灵关盟万圣护持坛律紏正斋功由始及终迄无障挠更希勑旨行下玄坛受命灵寳仙曹省府院司官君将吏从请降共賛洪釐庶使斋主某善果周圎嘉祥宻被承恩今日流庆他生散坛言功不负効信思惟大道分别求哀愚谨至再拜以闻空行结尾同前太上三洞表文太上三洞表文澄四九天尊錬度表具位姓某诚惶诚恐稽首顿首再拜上言闻大道分元初演不言之教天尊布化渐垂有作之文普度群生緫包万法诚惶诚恐稽首顿首伏念猥以凡陋冒忝仙阶禀奉教科遵行妙典阐始青之元范敷洞玄之寳章誓度死以为心盟济生而是愿既沐投词之切輙伸恳祷之私谨据入意祗按玄文恭行鍊度匪頼髙真慈佑何由普济沈沦爰沥悃忱僣干天听恭惟太一救苦天尊玉陛下至圣至仁极慈极爱乗九师之仙驭散百寳之祥光接引浮生不违本誓伏乞真符告下惠泽遐霑洒甘露于火山化成清署扇神风于劔树变作骞林使兹受鍊之魂升彼洞阳之舘证真仙品增福人天旁资六道之孤魂尽脱三涂之苦趣上祈洪造下副丹𠂻无任瞻天望圣激切屏营之至谨奉表上进以闻诚惶诚恐稽首顿首再拜谨言年月日具位姓某表奏后八表首尾同前只易中㱼恭惟十方救苦天尊玉陛下威神宏远智慧圎通应一念而拯㧞重泉满十方而提携隂爽四生蒙惠六道衔恩伏乞特轸洪慈广宣仁泽奏闻元始上帝差降太一玉郎开紫阳玉笈之书出鳯炁龙文之篆普施一切广度无边法雨霑濡俾罪愆而消释祥烟翁欎使𡨚对以休停俱乗鍊度之功克证逍遥之趣恭惟九幽㧞罪天尊五陛下鍊真上景㧞苦下泉放无碍之神光照大千之世界玄恩广覆昧爽咸甦伏乞颁降玉符开铁城而㧞罪焚除黑簿灭火翳以停酸即使亡者万恶俱消六根清净影脱九隂之域魂登三炁之天水永离迷途咸跻生路恭惟朱陵度命天尊玉陛下尊冠朱宫道司丹境阐慈悲而救物廓仁惠以度人伏望特轸洪慈颁宣符命未度者度俱乗鍊度之功未生者生悉获更生之妙永辞地府迳上天堂恭惟火鍊丹界天尊玉陛下道冠南宫主司赤帝掷流金之妙用使枯骨以成人处处应机方方设化伏乞神光炜烨鍊尸魄以更生法力昭彰度幽魂而复命下脱北都之府上登南极之天旁及九泉永辞五苦恭惟法桥大度天尊玉陛下大德好生至仁接物布梯航于苦海度群品于迷津亘古亘今挈日挈月伏乞寳旛旁指开径路于幽𡨋真炁下流布长虹于空际引兹亡者升彼天堂解生前故误之愆证令日盟真之果重泉苦爽咸得逍遥恭惟金阙化身天尊玉陛下以道为身先天应化垂亿千之名字历浩劫之因縁普育群生广开常善伏乞垂恩省察救三涂万死之魂赦罪除愆乗九錬更生之道从下品而升上品即脱轮廻自有为而入无为常居清净更祈惠泽普及河沙恭惟逍遥快乐天尊玉陛下体道化初凝神物表逈出妙中之妙端居天上之天功被幽𡨋恩覃生死伏乞光明日月驾驭风云度此亡魂离其恶趣快乐于长春之境逍遥于不夜之郷亿劫种亲一时解脱恭惟寳华圎满天尊玉陛下功圎六度道证三乗相好端严福智具足惟至诚而有感实弘济以无边伏乞曲轸慈仁大宏方便天光下烛地府开通度魂识以超生仗斋功而证品毓质洞阳之舘髙升大有之庭更冀余休潜扶后裔九天帝表具位姓某谨稽首再拜上言伏以二仪育质千真皆㑹于三田九炁聚形万象森罗于六府百关和畅七窍开通魄静魂宁神清气爽今奉为某处弟子投坛乞为亡过某人和𡨚释罪荡垢涤尘开悟本源分清去浊等修斋行道颁降符章灭罪破幽传符授戒给本治天堂之箓行出离生死之符盟露十方告祈衆圣尚虑亡魂生前造罪殁后积愆或沈恶趣之中恐堕轮廻之道攺形换体不复人身蒙师付受九鍊符章许度沈沦谨遵科法上请元和妙炁纒络死魂即使内莹外明干坤合质复得人天叅朝太上咸计日以受鍊得时刻以昇迁谨具表奏告欎单无量天帝恭望天慈俯垂允览遵依符命特降元一黄演之炁九重缠其胞使亡过某人胞原宣通上彻于天以生成得生人路无任惶惧之至谨稽首再拜谨言后八表同前只换圣位上上禅善无量寿天帝特降洞冥紫户之炁九重缠其胎使亡过某人胎结解根全其身得生人路梵监须延天帝特降长灵明仙之炁九重纒其魂使亡过某人魂门錬仙以通精得生人身寂然兠术天帝特降砀尸冥演由之炁九重纒其魄使亡过某人𩲸戸降仙以安宁得生人身波罗尼蜜不骄乐天帝特降五仙中灵之炁九重纒其脏使亡过某人五脏清凉以存神得生人身洞玄化应声天帝特降髙真沖融之气九重纒其腑使亡过某人六腑开泰胃管生津得生人身灵化梵辅天帝特降髙仙洞笈之炁九重纒其窍使亡过某人孔窍开聦星宿朗明以通神得生人身髙虚清明天帝特降真灵化凝之炁九重纒其形使亡过某人三部八景整具形神以全真得生人身无想无结无爱天帝特降自然玄照之炁九重纒其身使亡过某人三关五脏关节根源本始一时生神炁满能声声尚神具毛髪生身太上三洞表文