唐甫里先生文集唐甫里先生文集目録唐甫里先生文集目録五言右诗卷之一读㐮阳耆旧传因作五百言寄皮袭羙袭美先辈以龟蒙所献五百言旣蒙见和复示荣唱至于千字提奖之重蔑有称实再抒鄙怀用伸詶谢奉詶袭美先辈呉中苦雨一百韵奉詶袭羙先辈初夏见寄次韵奉和袭美二逰诗次追和清逺道士诗韵𥙷沈恭子诗卷之二读隂符经寄鹿门子奉和𥘉夏游楞伽精舎次韵奉和公斋四咏次韵小松小桂新竹鹤屏奉和因赠至一百四十言奉和太湖诗二十首𥘉入太湖暁次神景宫入林屋洞雨中游包山精舎毛公坛三宿神景宫以毛公泉献大諌清河公缥缈峯桃花坞明月湾练渎投龙潭孤园寺上贞观消夏湾包山祠圣姑庙太湖石崦里石板卷之三和古杉三十韵和新秋三十韵奉和江南书情二十韵寄祕阁韦校书贻之啇洛宋先辈垂文二同年次韵和忆洞庭观歩十韵次韵和諌议罢郡叙怀六韵杂讽九首美人感亊素丝次幽独君韵赠逺江墅言怀自和村夜二首纪事孤鴈南泾渔父引泉秋日遣怀十六韵寄道侣卷之四纪梦㳺甘露寺京口与友生话别丹阳道中寄友生寄茅山何道士江南秋怀寄华阳山人送宣武从事越中按狱寄怀华阳道士五言八句诗卷之五萤蝉秋热村中晚望渔具网罩钓筒钓车鱼梁义鱼射鱼鸣根沪种鱼药鱼舴艋笭箵和添渔具五篇渔庵钓矶蓑衣篛笠背篷樵人十咏樵谿樵家樵叟樵子樵迳樵斧樵檐樵风樵火樵歌和酒中十咏酒星酒泉酒篘酒牀酒垆酒楼酒簱酒樽酒城酒郷卷之六添酒中六咏酒池酒龙酒瓮酒船酒鎗酒杯和茶具十咏茶坞茶人茶荀荼籝茶舎茶灶茶焙茶鼎茶瓯煑茶四明山诗石䆫过云云南云北鹿亭樊榭潺湲洞青櫺子鞠侯和五贶诗五㵼舟华顶杖太湖砚乌龙养和诃陵樽詶早春病中书事又詶次韵詶秋晚见题二首别离和𥘉冬章上人院袭美题郊居十首因次韵和旅泊呉门韵次张广斍詶和诗韵延陵张宰送人罢官归茅山五言絶句诗卷之七人日代客子筑城词二首古意追和幽独君诗韵春暁杂兴鴈寄逺庭前洞房怨江行巫崃归路南塘曲黄金二首夕阳残雪右态大堤金陵道离骚对酒寄南岳客乞灵芜香山阳燕中郊楽録偶作有示秋思三首早春懐仙三首芙蓉春思风人诗四首楽府杂咏六首双吹管东飞凫花成子月成弦孤独怨金吾子子夜四时歌春夏秋冬大子夜歌二首子夜警歌二首子夜变歌三首江南曲五首七言八句诗卷之八二遗䴔䴖新秋月夕客有自逺相寻者作呉体二首以谢间书独夜寄呉融中秋待月重忆白菊别墅懐归寄淮南郑窦书记小雪后书事寒夜同袭羙访寂上人和江南道中怀茅山广文南阳博士三首早春雪中作呉体寄袭美和呉中言情见寄韵和杨州看辛夷花韵和行次野梅韵和暇日独䖏见寄和袭羙见访不遇詶袭美见寄海蟹和开元寺客省早景即事韵独夜有怀因作呉体寄袭羙阖闾城北有卖花翁讨春之士往往造焉因招袭美和袭羙病中海石榴花盛发见寄韵袭羙以春橘见惠因次韵詶谢和袭羙病中书情寄崔諌议韵詶病中见寄和袭羙病中孔雀上元日道室焚修寄袭美正月十五日惜春寄袭美次袭美病中见寄春雨即事寄袭美和袭美见寄韵偶掇野𬞞寄袭美和袭美卧疾感春见寄韵徐方平后闻赦因寄袭美袭美以鱼牋见寄因谢和袭美病后春思韵袭羙以公斋小宴见招京口润州送人往长洲润州江口送人谒池阳卫郎中卷之九袭美以纱巾见惠因次韵詶谢闻袭美有亲迎之期因以寄贺袭美以巨鱼之半见分因以詶谢和馆娃宫怀古韵同袭美逰北禅院袭羙以紫石砚见赠以诗迎之和孙发百篇将游天台请诗赠行和开元寺笋园寄章上人蔷薇和咏开元寺佛钵詶袭美夏首病愈见招韵新夏东郊间泛有懐袭美四月十五日道室书事寄袭羙看压新醅寄怀袭羙和登𥘉阳楼寄懐北平郎中和夏𥘉袭美见访题小斋韵和袭羙所居首夏适然有作韵和题达上人薬圃二首和怀华阳润卿博士三首以竹夹膝寄赠袭羙和夏景无事因懐章来二上人韵二首桐江得一钓车以袭美楽烟波之思因出以为玩俄辱三篇复杼詶答和呉中书事寄汉南裴尚书和夏景冲澹偶作二首韵和送李明府之任南海和寄题罗浮轩辕先生所居和寄琼州杨舎人和宿报㤙寺水阁和醉中偶作见寄韵和寄滑州李副使贠外和呉中言懐寄南海二同年和伤史拱山人白鸥懐杨台文杨鼎文二秀才和袭羙谢友人惠人参严子重以诗游于名胜间不幸且没袭羙作诗序而弔之余和筭山寄茅山何威仪二首卷之十早秋呉体寄袭羙病中秋懐寄袭羙秋赋有期因寄袭羙和新秌即事三首韵和南阳润卿将归雷平顾道士亡弟子奉束帛乞铭于袭羙因戏赠和访寂上人不遇秋夕文宴代广文詶袭美见赠韵和寄毗陵魏䖏士朴和𥘉冬偶作寄南阳润卿韵和冬暁章上人院和题周尊师所居寒夜文宴送润卿还华阳和新罗弘惠上人请袭羙为灵鹫山周禅师碑将还以诗送之和寒日书斋即事三首毎篇各用一韵和腊后送内大徳从朂游天台和寄题玉霄峯叶涵象尊师所居南阳广文博士还雷平后寄和题支山南峯僧韵送董少卿游茅山和寄懐南阳润卿袭美将以緑罽爲赠因成四韵和过张祐处士丹阳故居和袭羙寄广文和袭美先辈悼鹤幽居有白菊一丛因而成咏呈知已和伤𨳩元观顾道士和醉中即席赠润卿博士韵送浙东徳师侍御罢府西归送羊振文先辈往桂阳归觐袭羙留振文宴龟蒙不赴次韵詶谢和重送圎载上人归日夲国和禇家林亭归鴈王先辈草堂句曲山朝真词伤越七言絶句诗卷之十一自遣诗三十首别墅懐归野井南征北渡夜泊咏栖鸿早行木兰堂和袭羙春夕陪崔諌议樱桃园宴和松江早春和女坟湖和㤗伯庙和宿木兰院和重题蔷薇和春夕酒醒和木兰后池三咏重台莲花浮萍白莲和重题后池和胥门间泛袭美𥘉植松桂偶题和馆娃宫懐古五絶和虎丘寺面小溪闲泛三絶和天竺寺八月十五日夜桂子戏题袭羙书印嚢和钓侣二章和寄同年韦校书和𥘉冬偶作和醉中寄一壷并一絶和再韵和重玄寺双矮桧醉中戏赠袭羙润卿遗青䭀饭文䜩招润卿博士辝以道侣将至一絶寄之再招齐梁怨别玩金鸡戏赠袭美闲居杂题五首鸣蜩早野态真松间斟饮巖泉当轩鹤薬名离合夏日即事三首和懐钖山薬名离合二首和懐鹿门县名离合二首寄题天台国清寺齐梁体和諌议詶先辈霜菊寒日古人名和臯桥和袭美悼鹤和醉中袭羙先起和酒病偶作忆白菊和同润卿寒夜访袭美各惜其志韵和寒夜文醼润卿有期不至移石盆石竹花咏卷之十二和友人许惠酒以诗㣲之圎载上人挟儒书归日夲国闲吟秘色越噐景阳宫井江南二首溪思雨中江城夜泊宫人斜送棊客汉宫词上清秋荷有别二首病中晓思送友之湖上寒日逢僧冬栁寄友㠀树头陀僧晚渡赠老僧二首忆山泉白芙蓉严光钓台读陈拾遗集呉宫懐古送琴客之建康闺怨丁香种蒲范蠡山僧二首上云楽眠行倚吟食坐新沙邺宫词二首古别髙道士𬞞食寄逺山中僧洞宫秋连昌宫词二首懐宛陵旧游松石暁景圗钓车漉酒巾华阳巾方响白鹭溪行太湖叟答友偶作春思二首访僧不遇谢山泉洞宫夕崃客行江边帘开元杂体七首玉龙子照夜白舞马杂伎雪衣女绣岭宫汤泉荆溪早景题杜秀才水亭翠碧杂体诗卷之十三水国井上桐门前路彼农暁起即事因成廻文寄袭美廽文詶苦雨见寄夏日闲居作四声诗寄袭美平声平上声平去声平入声詶苦雨四声重寄三十二句平声平上声平去声平入声叠韵双声二首叠韵山中吟双声溪上思叠韵呉宫词二首惜芲和胥口即事寒夜𨳩元寺楼看雨北禅院避暑寂上人院𨳩元寺避暑懐鲁望药名寒夜文宴报恩寺南池夜㑹问答十首赋卷之十四幽居採葯书带草秋虫尘尾卷之十五春寒后虱杞菊苔𧖟自怜田舎求志㮋李花㣲凉中酒杂着卷之十六丛书序送小鸡山樵人序送豆卢处士谒宋丞相序送侯道士还太白山序江湖散人传甫里先生传战秋辞祝牛宫辞迎潮送潮辞问呉宫辞卷之十七登髙文告白蛇文祭梁鸿墓文哀茹笔工文散人歌五歌放牛水鸟刈获雨夜食鱼丁隐君歌紫溪翁歌鹤媒歌庆封宅古井行卷之十八两观铭卜肆铭陋巷铭马当山铭书铭汉三髙士賛恠松圗賛野庙碑祀灶解大儒评书李贺小传后复友生论文书卷之十九象耕鸟耘辩寒泉子对秦恵王耒耜经治家子言招野龙对说风尾诺禽暴蟹志记稲䑕记锦裾蠧化杂说五首卷之二十陆龟蒙传前序后序二游诗序五贶诗序张祐诗序三髙词记杨文公谈苑癸冬山左归里得之楼居二十年来半为南北驱驰半为家庭风波何暇议诗髙阁置之今夏书贾频向云全集坊间无版欲易去舍云留稿商刻副夲也唐甫里先生文集卷之一笠泽陆龟䝉字鲁望五言古诗读襄阳耆旧传因作五百言寄皮袭羙汉臯古来雄山水天下秀髙当轸翼分化作英髦囿暴秦之前人灰灭不可究自从宋生贤特立冠耆旧离骚旣日月九辩唐甫里先生文集附録唐甫里先生陆龟蒙传二十卷附録陆龟蒙字鲁望元方七世孙也父賔虞以文歴侍御史龟蒙少髙放通六经大义尤明春秋举进士一不中徃从湖州刺史张搏歴湖苏二州辟以自佐甞至饶州三日无所诣刺史蔡京率官属就见之龟蒙不乐拂衣去居松江甫里多所论撰虽幽忧疾痛赀无十日计不少辍也文成窜藁箧中或歴年不省爲好事者盗去得书诵乃録讐比勤勤朱黄不去手所藏虽少其精皆可传借人书篇秩坏舛必为辑禠刋正楽闻人学讲论不倦有田数百畒屋三十楹田苦下雨潦则与江通故常苦饥身畚锸茠刺无休时或讥其劳答曰尭舜霉瘠禹胼胝彼圣人也吾一褐衣敢不勤乎嗜茶置园顾渚山下岁取租茶自判品第张又新爲水说七种其二慧山泉三虎丘井六松江人助其好者虽百里爲致之𥘉病酒再朞乃已其后客至絜壷置杯不复饮不喜与流俗交虽造门不肯见不乗马升舟设篷席赍束书茶灶笔牀钓具徃来时谓江湖散人或号天随子甫里先生比涪翁渔父江上丈人后以髙士召不尉卢擕素与善及当国召拜左拾遗诏方下龟蒙卒光化中韦荘表龟蒙及孟郊等十人皆赠右𥙷阙陆氏在姑苏其门有臣石逺祖绩尝仕呉为欎林太守罢㱕无装舟轻不可越海取石为重人称其廉号欎林石世保其居云出唐书甫里陆先生文集序唐贤陆龟䝉字鲁望三呉人也幼而聦悟通六籍尤长于春秋常体江谢赋事名振江右与颜荛皮日休罗隠呉融为友性髙洁家贫亲老屈与张搏为湖苏二郡佐甞至饶州三月无所诣刺史率官属就见之龟蒙不乐拂衣去居松江甫里多所论譔着呉兴实録四十卷松陵集十卷笠泽丛书八十余篇自谓江湖㪚人或号天随子甫里先生唐末以左拾遗授之诏下日疾终赠右𥙷阙本朝宋景文公重修唐书仍列于隠逸传今蜀中惟松陵集盛行笠泽丛书未有是书家蔵乆矣愚谓贮之箧笥以私一人之观览不若镂板而传诸好事庻斯文之不坠而鲁望之名复振亦儒者之用心也时圣宋元符庚辰岁仲秋月郫人樊开题后序进迫取舍君子之大节惟循于道而不悖然后无过于圣人之门非明䡖重之理知好恶之正者未有不为物所胜也天随子居衰乱之世仕不苟合家于松江躬劳苦甘淡簿而以读书考古为事所飬者厚故其为文气完而志直言辩而意深一㱕于尊君爱民崇善沮恶兹非所谓循于道而不悖者邪世所传丛书多舛谬衮旣至是邑想其遗风因求善本校证刋之于板俾览者非独玩其辞而已矣扵其志节将有取焉政和改元季夏四日毗陵朱衮记二游诗序皮日休呉之士有恩王府叅军徐修矩者守世书万卷优游自适余假其书数千卷未一年悉偿夙志酣饫经史或日晏忘饮食次有前泾县尉任晦者其居有深林曲治危亭幽砌余并次以见之或退公之暇必造以息焉林泉隠事恣用研咏大凢游于二君宅无浃旬之间因作诗以留赠目之曰二游兼寄陆鲁望五贶诗序皮日休毗陵处士魏君不琢气眞而志放居毗陵凢二纪闭门穷学是乎里民不得以师之非乎里民不得以訾之用之不难柱利之被人也舍之不难退辱非及已也噫古君子处乎进退而全者由此道乎伯夷之隘惠之不恭不能造于是也江南秋风时鲈肥而难钓菰脆而易挽不过乗短䑧载一甔酒加以隠具由五㵼泾入震泽穿松陵抵杭越耳日休甞闻道于不琢敢不求雅物成雅思乎于是买钓舩一脩二丈阔三尺施篷以庇烟雨谓之五㵼舟天台杖一色黯而力遒谓之华顶杖有龟头山叠石砚一髙不二寸其仭数百谓之太湖砚有桐庐养和一恠形拳跼坐若变去谓之乌龙养和有南海鱼殻樽一澁锋齾角内玄外黄谓之诃陵樽皆寄于不琢行以资云水之兴止以益琴籍之玩眞古人之雅贶也因思乗苇之义不过于词遂为五篇目之曰五贶兼请鲁望同作过张祐丹阳故居颜萱萱与故张处士祐世家通旧尚忆孩椎之岁与伯氏甞承处士抚抱之仁目管辂为神童期孔融于伟噐光隂徂谢二纪于兹适经其故居已易他主访遗孤之所止则距故居之右二十余歩荆榛之下华门启焉处士有四男一女男曰椿儿桂子椅児杞児问之三已物故唯杞为遗孕与其女尚存欲揖杞与言则又求食于汝坟矣但有霜鬓而黄冠者杖䇿迎门乃昔时爱姬崔氏也与之话旧歴然可听嗟乎葛帔练裙兼非所有琴书图籍尽属他人又云横塘之西有故田数百畒力旣贫窭十年不耕唯嵗赋万钱求免无所呜唿昔为穆生置醴郑公立郷者复何人哉因吟五十六事以闻好事者三髙祠记干道三年二月呉江县新作三髙祠成三髙者越上将军姓范氏是为鸱夷子皮晋大司马东曹掾姓张氏是为江东歩兵唐右𥙷阙姓陆氏是为甫里先生三君生不并世鸱夷子皮又甞一用人之国功大名显而去之季鹰鲁望萧然儒使有为于当年其所成就固不可隃度要皆以得道见㣲脱屣天刑清风峻节相望于松江太湖之上故天下同髙之而邑人独私得奉甞以夸于四方曰此吾东家丘云尔见大夫赵伯䖒以故祠偪陋将改作郷老王份献其地云滩乃筑堂于上告迁而奠焉且属石湖范成大为之辞噫不有君子其能国乎今乃自放寂寞之濵掉头而弗顾人又从而以为髙此岂盛际之所愿哉后之人髙三君之风而迹其所以去为世道计者可以惧矣至于豪杰之士或肆志乎轩冕宴安留连卒悔于后者亦将有感于斯堂而成大何足以述之然屈平旣从彭咸而桂丛之犹招隠士疑若幽处林薄不死而僊况如三君蝉蜕溷浊得全于天者甞试倚楹而望水光浮空云日下上风颿烟篷飘忽晦明意必徃来其间成大亦何足以见之姑效小山作歌三章以招焉遂从而歌之曰若有人兮扁舟抚湖海兮逺㳺衆芳媚兮髙丘忽独君兮不可留长风积兮浪波白荡揺空明兮南极一色镜万里兮鞭鱼龙列星剡剡兮其下孤篷眇顾怀兮斯路与凉月弓入沧浦战争蜗角兮昨梦一笑水云得意兮垂虹可以檥櫂僊之人兮夀无期乐哉垂虹兮去复来载歌曰若有人兮横大江秋风起兮㱕故郷鸿冥飞兮白鸥舞呉波鳞鳞兮而在下嗟人胡为兮天地四方美无度兮吾之土脍脩鲈兮雪霏登菰蒪兮芼之水僊兮胥命君可望兮不可追頫倒景兮挥碧寥娭宴息兮江之臯菉苹堂兮庑杜若一杯之酒兮我为君酌又歌曰若有人兮北江之渚披云而晞兮颒烟雨菊莎兮杞棘嵗晚兮何以续君食偭五鼎兮腥腐羞三泉兮终古千秋风露兮㱕来故墟月明无人兮苍石与语牛宫洳兮生蒲荷潮西东兮下田一波访南泾兮邻曲山川良是兮丘壠多稼九畹兮今其刈聊舂容兮兹里是岁六月旣望书遗邑人使习以侑祠伯䖒请遂以为记淳熈六年八月邑长陈翥増葺祠亭重刻石杨文公谈苑唐陆龟蒙善为赋絶妙人有收得赋材皆缀缉属对差次比拟凢数首有题而未就盖其构思用工之非浅相传龟䝉多智数狡狯居笠泽有内养自长安使杭州舟出舍下小童奴以小舟驱群鸭出内养弹其一緑头雄鸭折龟蒙遽从舍出大唿云此緑鸭有异善人言适将献状本州贡天子今持此死鸭以诣官自言耳内养少长宫禁不知外事信然甚惊骇厚以金帛遗之龟蒙乃止因徐问龟蒙曰此鸭何言龟蒙曰常自唿其名巧㨗多类此茵甞观其传诵其文矣龟䝉字鲁望居甫里着呉兴实録四十卷松陵集十卷笠泽丛书四集以髙士召不至躬自畚锸品茶评水不与流俗交升舟则蓬席束书笔床钓具徃来江湖间谓江湖散或号天随子甫里先生自比涪翁渔父江上丈人清风素节凛凛千古因疑谈苑所传之过况茵所居视甫里无一舍逺其地荒僻眇在松江之东去程犹有数十里使者无由过之自武宗曁昭宗凢六十三载未甞遣内养使杭州揆之地理考之唐纪信其为诬岂谈苑别有所㩀云唐甫里先生文集集周文香严云许丹臣为叶九来婿故蔵书其有渊原来所见五砚楼蔵刘子正其蔵书也此册中所有记语皆其手笔其云先中翰刋扵万厤癸夘者即所谓明代弟弟刻也许以弟弟刻校此抄夲故云少少序碑铭郡志姑苏志五篇也其云云序者或即弟一刻淕釴及严景和云碑铭者必宋胡宿甫里先生碑铭也兹系旧钞冝其舞之也复甫里先生文集汉而下史録诸家名集其残缺不完失灭不可见如欧阳公所叹者不知其㡬百氏也方其存时或託以交㳺授之门人付之孙子岂不𣣔其必传传之必逺要之皆不可必其间乃有出扵破囊败庋之中㡬废而幸存者子云不必侯芭太白不必阳冰退之不必李汉子厚不必禹钖千载而后徃徃不期而淂之是岂偶然者甫里先生之没去今㡬百载矣遗藁所存仅有松陵笠泽二书其诗似陈拾遗其文似元道州平居以文章自怡虽幽忧疾病无旬日生计未尝暂辍涂窜则其平生所着岂应止尔常以弃珠遗璧为恨今呉江叶君茵乃作意掇拾而裒益之恳恳勤勤若禇先生之扵史记张处度之扵冲虚经网罗放失将必有续得而未已者于先生何忠哉先生之亡研墨沌笔者虽穉紫溪翁鹿门子诸贤皆平昔所深交者岂无一人可任此责苟有焉亦不至散轶如此视叶君殊有媿矣然史䅶卢携李蔚素与善及当国召拜拾遗诏方下而先生卒以史考之卢李皆相扵干符元年五年皆罢而丛书自序乃曰干符六年卧病笠泽是二人旣罢而先生犹无恙也若曰六年之冬携甞再相则与李蔚无与矣然携附田令孜以进卒为所挤而死使先生犹在亦岂斯人可致哉史氏之云若以此为先生惜者误矣寳祜六年冬十有一月朝请郎直寳谟阁林希逸叙唐甫里先生文集唐甫里先生文集卷第一即列宿卓哉悲秋辞合在风雅右庞公楽幽隐辟聘无所就秋爱鹿门泉泠泠倚巖漱孔明卧龙者潜伏躬耕耨忽遭玄徳云遂起麟角闘三胡节皆峻二习名亦茂其余文武家相望如斥堠缅思齐梁降寂寞寡清胄疑融爲漪澜复结作莹琇不知粹和气有得方大受将生皮夫子上帝可其奏并包数公才用以殿厥后甞闻児童岁嬉戯陈爼豆积渐开词源一派分万熘先崇丘旦室大惧隳结次补荀孟垣所贵亡罅漏仰瞻三皇道虮虱在宇宙却视五霸圗股掌弄孩㓜或能醢髋髀或与翼鶵鷇或喜掉直舌或楽斩邪脰或耨鉏翳荟或整理错谬或如百千骑合沓原野狩又如暁江平风死波不皱幽埋力须掘遗落赀必购乃于文李中十倍猗顿冨囊乏向咸镐马重迟歩骤专埸射䇿时缚虎当羿彀归来把通籍且作髙堂寿未足逞戈矛谁云𬒳文绣从知偶东下帆影拂呉岫物象悉摧藏精灵畏雕镂伊余抱沈疾顦顇守圭窦方推洪范畴更念大玄首陈诗採风俗学古穷篆籕朝朝贳薪米往徃逢责诟旣𬒳邻里轻亦为妻子陋持冠适瓯越敢怨不得售窘若晒沙鱼悲如哭霜狖唯君枉车辙以逐海上臭披襟两相对半夜忽白昼执热濯清风忘忧饮醇酎驱为文翰侣驽皁参骥廐有时谐宫啇自喜真邂逅道孤情易苦语直诗还痩藻匠如见詶终身致怀袖袭美先辈以龟蒙所献五百言旣蒙见和复示荣唱至于千字提奨之重蔑有称实再杼鄙懐用伸詶谢洪范分九畴转成天下规河圗孕八卦焕作玄中竒先𨳩否臧源次筑经纬基粤若鲁圣出正当周徳衰越疆必载质历国将扶危诸侯恣崛强王室方凌迟歌鳯时不偶获麟心益悲始嗟吾道穷竟使空言垂首賛五十易又删三百诗遂令篇籍光可并日月姿向非笔削功未必无瑕疵迨至夫子没㣲言散如枝所宗旣不同所得亦异冝名法在深刻虚玄致希夷自从战伐来一派纵横驰寒谷生艶木沸潭结流澌惊奔失壮士好恶随纎児嬴氏并六合势尊丞相斯加于挟书律尽取坑焚之南勒㑹稽颂北恢胡亥阺犹懐徧廵狩不暇亲维持及汉文景后鸿生方鋠摫簸扬尧舜风反作三代吹飘飘四百载左右为藩篱邺下曹父子猎贤甚熊罴发论若霞驳裁诗如锦摛徐王应刘辈头角咸相衰或有妙絶赏或为独歩推或许润色美或嫌诋诃痴倐以中利病且非混醇醨雅当乎魏文丽矣哉陈思不肯少选妄恐贻后丗嗤吾祖仗才力革车蒙虎皮手持一白旄直向文埸麾轻若脱钳豁如抽扊扅精钢不足利騕何劳追大可罩山岳微堪析毫氂十体免负赘百家咸起痿争入鬼神奥不容天地私一篇迈华藻万古无孑遗刻鹄尚未已雕龙奋而为刘生吐英辩上下穷髙卑下臻宋与齐上指轩从羲岂但标八索殆将包两仪人謡洞野老骚怨明湘累立本以致诘驱宏来抵隵清如朔雪严缓若春烟嬴或欲开户牖或将饰缨緌虽非倚天劒亦是嚢中锥皆由内史意致得东萖词梁元尽索虏后主终亡隋哀音但浮脆岂望分雄雌吾唐揖譲𥘉陛列森咎䕫作颂嫓吉甫直言过祖伊明皇践中日墨客肩参差岳净秀擢削海寒光陆离皆能取穴鳯尽拟乗云螭迩来二十祀俊造相追随余生落其下亦值文明时少小不好弄逡廵奉弓箕虽然若贫賎未省亲嚅㖇秋倚抱风桂晓烹承露葵穷年只败𫀆积日无晨炊逺访卖薬客闲寻捕鱼师归来蠧编上得以含情窥抗韵吟比雅覃思念棿攡因知昭明前剖石呈清琪又嗟昭明后败叶埋芳蕤纵有月旦评未能天下知徒爲强貔豹不免参孤狸谁蹇行地足谁抽刺天鬐谁作河畔草谁爲洞中芝谁若灵囿鹿谁犹清庙牺谁轻如举毛谁蜜如凝脂谁比蜀严静谁方巴賨赀谁能钓抃鳌谁能灼神龟谁皆如水火谁同若埙箎谁可作梁栋谁敢驱谷蠡用此常不怏无人动交铍空消病里骨枉白愁中髭鹿门先生才大小无不怡就彼六籍内说诗直解頥顾我迷未逹开懐溃其疑初看凿本源渐乃䟽旁支䆳古派泛滥皇朝先赫㬢揣摩是非际一一如襟期李杜气不易孟陈节难移信知君子言可并神明蓍枯腐尚求律膏育犹谒毉况将太牢味见㗖逋悬饥今来置家地正枕呉江湄饵薄钩不曲跫然守空坻嘿坐无影响唯君叹茅茨抽书乱籖帙酌茗烦瓯檥或伴𥙷缺砌或偕诣荒祠孤笻倚烟蔓细木横风漪触雨妨扉屦临流泥江蓠旣狎野人调甘为豪士訾不敢负建皷唯忧掉降旗希君念余勇挽䄂登文陴奉詶袭美先辈呉中苦雨一百韵微生参最灵天与意绪拙人皆机巧求百迳无一达家爲唐臣来奕丗唯稷卨只垂清白风凛凛自贻厥犹残赐书在编简苦断絶其间忠孝字万古光不灭孱孙诚瞢昧有志常榾榾敢云嗣良弓但𣣔终守节諠譁不入耳䜛佞不挂舌仰咏尧舜言俯遵周孔辙所贪旣仁义岂暇理生活纵有旧田园抛来亦芜没因之成否塞十载真契阔冻骭一襜褕饥肠少糠籺甘心付天壌委分任廽斡笠泽卧孤云桐江钩明月盈筐盛芡芰满釡煑鲈鳜酒帜风外㩻茶枪露中撷歌謡非大雅捃摭爲小说上可𥙷薫茎傍堪跐㸦蘖方当卖罩尽以易纸札踪迹尚呉门梦魂先魏关寻闻天子诏怒诛叛卒宵旰悯烝黎谟明问征伐王师虽继下贼垒未即拔此时淮海波半是生人血霜戈驱少壮败屋弃羸耋践蹋比尘埃焚焼同藁秸吾皇自神圣执事皆间杰射䇿亦何为春卿送聊辍伊余将贡技未有耻可刷却问渔樵津重耕烟雨墢诸侯急兵食冗䞉方翦截不可抱词章廵门事干谒归来阖蓬楗壁立空竖褐煖手抱孤㷑披书向残雪幽忧和愤懑忽愁自惊蹶文兮乏寸毫武也无尺鐡平生所韬蓄到死不开豁念此令人悲翕然生内热加之𬒳皲瘃况复乆藜粝旣为霜露侵一卧增百疾筋骸将东缚理如箠挞𥘉谓抵狂貙又疑当毒蝎江南多事鬼巫觋连瓯粤可口是妖讹恣情专赏罸良毉只备位薬肆成虚设而我正萎痿安能致诃咄椒兰任芳苾精粣从罗列醆斚旣屡倾钱刀亦随爇兼之渎财贿不止行盗窃天地如知微妖岂逃杀其时心力㥽益使气息惙永夜更呻吟空牀但皮骨君来赞贤牧野鹤聊簪笏谓我同光尘心中有溟渤轮蹄相压至问遗无虚月首到春鸿𪷟犹残病根茇看花虽眼晕见酒忘肺渇隐几还自怡逢卢亦争喝抽毫更唱和劒㦸相磨戞何大不包罗何微不挑刮今来值霖雨昼夜无暂歇杂若碎渊沦髙如破轇轕何劳鼍吼岸讵要鹳鸣垤秖意江海飜更愁山岳裂𥘉惊蚩尤阵虎豹争搏啮又疑伍胥涛蛟蜃相蹙拶千家𪷟瀑练忽似好披拂万瓦垂玉绳如堪取萦结况余居低下本是蛙蚓窟迩来增号唿得以恣唐突光夸屋舎好又恃头角凸厚地虽直方身能徧穿穴常参庄辩里亦造杨玄末偃仰纵无机形容且相忽低头増叹诧到口复嗢咽沮洳渍琴书莓苔染巾袜解衣换仓粟秕稗犹未脱饥鸟屡窥临泥僮苦舂或闻秋稼穑太半沈澎汃耕父蠹齐民农夫思旱魃吾观天之意未必洪水割且要虐飞龙又图滋跛鼈三呉眀太守左右皆儒哲有力即扶危懐仁过救暍鹿门皮夫子气调真俊逸截海上云鹰横空下霜鹘文坛如命将可以持玉钺不独扆羲轩便当城老佛顾余为山者所得才篑撮譬如饰箭村尚欠镞与筈闲将歈儿唱强倚帝子瑟幸淂逺潇湘不然嗤贾屈开缄窥宝肆玑贝光比栉㓪咏冲楽悬陶匏向铿擖古来愁霖赋不是不清越非君顿挫才沴气难摧折驰情扣虚寂力尽无所掇不足谢徽音秪令凋鬂发奉詶袭羙先辈𥘉夏见寄次韵积雨晦臯圃门前烟水平苹蘅增遥吹枕席分余清村旆诧酒羙賖来满鋞程未必减宣子何羡谢公荣借宅去人逺败墻连古城愁鸱占枯枿野䑕趋前楹昨日云破损晚林先觉晴幽篁倚微照碧粉含踈茎蠧简有遗字㪇琴无泛声蚕寒蠒尚薄鷰喜雏新成覧物正揺思得君𥘉夏行诚明复散诞化匠安能争海浪刷三㠀天风吹六英洪崖领玉节坐使虚音生吾祖傲洛客因言㡬为伧末裔寔渔者敢怀干墨卿唯思钓璜老遂得持竿情何须乞鹅炙岂在斟羊羹畦𬞞与瓮醁便可相携迎蟠木几甚曲笋皮冠且轻闲心放羁靮醉脚从欹倾一迳有余逺一䆫有余明皇苦不达天下何足并奉和袭美二游诗徐诗甞闻四书曰经史子集焉苟非天禄中此事无由全自从秦火来历代逢迍邅汉祖入关日萧何为政年尽力取图籍遂持天下权中兴熹乎时教化还相宣立石刻五经置于太学前贼莽乱王室君臣如转圜洛阳且煨烬载籍冝爲烟逮晋武革命生民才息肩惠懐亟寡昧戎羯俄腥羶已觉天地闭竞爲东南迁日旣不睱给坟索何由专尔后国脆弱人多尚虚玄任学者得谤清言者爲贤直至沈范辈始家藏简编御府有不足仍令就之传梁元渚宫日尽取如蚳蝝兵威忽破碎焚爇无遗篇近者隋后主搜罗势骈阗寳函映玉轴彩翠明霞鲜伊唐受命𥘉载史声连延砥柱不我助惊波涌沦涟遂令因去书半在余浮泉贞观购亡逸蓬瀛渐周旋炅然东壁光与月争流天伟矣开元中王道真平平八万五千卷一一皆涂鈆人间盛传冩海内奔穷研目云西斋书有过东臯田吾闻徐氏子奕世皆才贤因知遗孙谋不在黄金钱揷架㡬万轴森森若戈鋋风吹籖牌声满室铿锵然佳哉鹿门子好问好除㾓倐来参卿怜𨳩懐展橱簏唯在性所便素业已千仞今爲峻云巓雄才旧百派相近浮曰川君抱王佐圗纵歩凌陶甄他时若报徳谁在参卿先任诗吴之辟疆园在昔胜槩敌前闻冨脩竹后说纷怪石风烟惨无主载祀将六百草色与行人谁能问遗迹不知清景在尽付任君宅却是五湖光偷来傍檐隙出门向城路车马声轹入门望亭隈水木气岑寂犨墻绕曲岸势似行无极十歩一危梁乍疑当絶壁池容澹而古树意苍然僻鱼惊尾半红鸟下衣全碧斜来㠀屿隐恍若潇湘隔雨静挂残丝烟消有余脉朅来任公子摆落名利役虽将禄代耕颇爱巾随䇿秋笼支遁鹤夜榻戴颙客说史足爲师谭禅差作伯君多鹿门思到此情便适偶䕃桂堪帷纵吟苔可席顾余眞任诞雅遂中心获但喜醉还醒岂知玄尚白甘间在鸡口不贵封龙额即此自怡神何劳谢公屐次追和清逺道士诗韵一代先后贤声容剧河汉况兹迈古士复歴苍崖窜辰经㡬十万邈与灵寿翫海岳尚推移都鄙固芜漫嬴僧下髙阁独鸟没逺岸啸𥘉风雨来吟余钟㖵乱如何鍊精魄万祀怱欲半宁为断臂忧肯作秋栢散吾闻鄷宫内日月自昏旦左右修文郎纵横洒篇翰斯人乆冥漠得不垂慨叹庶或有神交相从重兴讃𥙷沈恭子诗案清逺道士诗题中有沈恭子同游旣为神怪之传得非姓氏谥爲恭子乎赵宣子韩献子之类耶恭子美谥也而诗中有风流词翰之称岂独唱而不和者欤疑阙其文以为恭子之恨乃作一章存于编中亦𥙷亡之义也灵质贯轩昊遐年越啇周自然失逺裔安得怨寡俦我亦小国㣧易名慙见优虽非放旷懐雅奉逍遥游携手桂枝下属词山之幽风雨一以过林麓飒然秋落日倚石壁天寒登古丘荒泉巳无夕败叶翳不流乱翠缺月隐衰红清露愁览物性未逸反为情所囚异才偶絶境佳藻穷冥搜虚倾寂寞音敢作杂珮詶唐甫里先生文集卷之一唐甫里先生文集唐甫里先生文集卷第二唐甫里先生文集卷之二笠泽陆龟䝉字鲁望五言古诗读隂符经寄鹿门子清晨整冠坐㓪咏三百言备识天地意献词犯干坤何事不隐徳降灵生轩辕口衘造化斧凿破机关门五贼忽迸逸万物争崩奔虚施神仙要莫救华池源但学战胜术相髙甲兵屯龙蛇竞起陆闘血浮中原成汤与周武反覆更为尊下及秦汉得渎弄兵亦烦姦强自林㩀仁弱无枝蹲狂喉恣吞噬逆翼争飞翻家家伺天发不肯匡淫昏生民坠涂炭比屋为冤䰟秪为读此书大朴难乆存微臣与轩辕亦是万世孙未能穷意义岂敢求瑕痕曾亦爱两句可与贤逹论生者死之根死者生之根方寸了十字万化皆肧腪身外更何事眼前徒自喧黄河但东注下见归崑崙昼短若夜永劝君倾一樽奉和𥘉夏游楞伽精舎次韵呉都涵汀洲碧液浸郡郭微雨荡春醉上下一清廓竒踪欲探讨灵物先瘵瘼飘然兰叶舟旋倚烟霞泊吟谭乱篙艣梦杂巘崿纎情不可逃洪笔难暂阁岂知楞伽会乃在山水箔金仙着书日世界名极楽薝卜冠诸香琉璃代华垩禽言经不辍象口川寕涸万善峻为城巉巉扞羣恶清晨欲登造安得无自愕险穴骇坤牢高萝挂天窄池容澹相向蛟怪如可摸苔蔽石髓根蒲差水心锷岚侵荅摩䯻日照狻猊络仰首乍眩旋廽眸更煇㸌檐端凝飞羽磴外浮碧落到回解风襟临幽濯云屩尘机性非便静境心所着自取海鸥知何烦尸祝酢峯围震泽岸翠浪舞绡幕㶑灔岂尧遭㟞嵃非禹凿潜听钟𣑽处别有松桂壑霭重灯不光泉寒网犹薄僮能蹑孤刹鸟惯亲摐铎服道身可遗乞闲心巳诺人间亦何事万态相毒蠚战垒竞高深儒衣谩襃博宣尼名位逹未必春秋作管氏包霸圗须人解其缚伊余採樵者蓬藋方索漠近得风雅情聊将圣贤度多君冨遒采识度两清恪讵宠生灭词肯教夷夏错未爲尧舜用且向烟霞託我亦摆尘埃他年附鸿鹤奉和公斋四咏次韵小松擢秀逋客巖遗根飞鸟迳因求饰清閟遂得辞危夐贞同栢有心立若珠无胫枝形短未怪鬛数差难定况密三尺风方遵四时柄那兴培塿叹免答邻里病微霜静可分片月踈堪映竒当虎头笔韵叶通明性㑹拂阳乌胷抡材膺帝命小桂讽赋轻八植擅名方一枝才髙不满意更自寒山移宛宛别云态苍苍出尘姿烟归助华杪雪点迎芳蕤青条坐可结白曰如奔螭谅无翦忧即是萧森时洛浦虽有䕃骚人聊自怡终爲济川檝岂在论髙卑新竹别坞破苔藓严城树轩楹恭闻禀璇玑化质离青冥色可定鸡颈实堪招鳯领立窥五岭秀坐对三都屏晴月窈窕入曙烟霏微生昔者尚借宅况来处賔庭金罍纵倾倒碧露还鲜醒若非抱苦节何以偶惟馨徐观稚龙出更赋锦苞零鹤屏时人重花屏独即胎化状丛毛练分彩踈节笻相望曾无氃氋态颇得连轩様势拟抢髙寻身犹在函丈如忧鸡鹜鬪似忆烟霞向尘世任纵横霜襟自闲放空资明逺思不待浮丘相何由振玉衣一举栖奉和因赠至一百四十言孔圣铸颜事垂之千载余其间王道乖化作荆榛墟天必授贤哲为时攻翦除轲雄骨已朽百氏徒趑趄近者韩文公首为闲辟锄夫子又维起隂霾终廓如搜得万古遗裁成十编书南山盛云雨东序堆琼琚偶此真籍客悠扬两情摅清词忽窈窕雅韵何虚徐唱旣野芳坼詶还天籁踈轻波掠翡翠暁露披芙蕖俪曲信寡和末流难嗣初空持一竿饵有意䲣鲸鱼奉和太湖诗二十首𥘉入太湖东南具区雄天水合爲一髙帆大弓满羿射争箭疾时当暑雨后气象仍欝密不如开雕奴耸趐忽飞出行将十洲近生觉八极溢耳目骇鸿𪷟精神寒佶栗坑来斗呀豁涌处惊嵳崒崄异拔龙湫喧如破蛟室斯须风妥怗若受命平秩微茫识端倪逺峤疑格笔巉巉见铜阙左右皆辅弼盘空俨相趋去势犹横逸甞闻咸池气下注作清质至今涵赤霄尚且浴白日又云浮玉宛与崑阆匹肃爲灵官家此事难致诘才迎沙屿好指顾俄已失山川互蔽鱼鸟空遥通河汉口近抚松桂顶饭荐七白𬞞杯酾九光杏人间附尘躅固陋真钳颈肯信抃鳌倾犹疑夏虫永玄津荡琼垄紫永啼金鼎尽出氷霜书期君一披省入林屋洞知名十小天林屋当第九题之为左神理之以天后魁堆辟邪軰左右専备守自非方瞳人不敢窥洞口唯君好竒士复啸忘情友致伞在风林低冠入云窦中深剧苔井傍坎才薬臼石角忽支頥藤根时束肘𥘉为大幽怖渐见微明诱屹若造灵封森如逹僊薮甞闻白芝秀状与琅花偶又坐紫泉先甘如酌天酒何人能挹嚼饵以代浆糗却笑探五符徒劳歩双斗真君不可见焚盟空迟乆眷恋玉碣文行行但廻首雨中游包山精舎包山信神仙主者上眞职及栖钟𣑽侣又是清凉域乃知烟霞地絶俗无不淂巖开一分栢拥深殿黒僧闲若啚画像古非雕刻海客施明珠湘蕤料浄食有鱼皆玉尾有乌尽金臆手携鞞铎佉若在中印囯千峯残雨过万籁清且极此时空寂心可以遗智识知君战未胜尚倚功名力却下聴经徒孤㠶有行色毛公坛古有韩终道授之刘先生身如碧鳯皇羽翼披䡖轻先生盛驱役臣伏甲与丁势可倒五岳不唯鞭羣灵飘飖驾翔螭白日朝太清空遗古坛在稠叠烟萝屏逺懐歩罡夕列宿森然明四角镇露兽三层羞羽婴廻眸盼七炁运足驰踈星象外真既感区中道俄成通来向千祀云峤空峥嵘石上橘花落石根瑶草青时时白鹿下此外无人行我访岑寂境自言斋戒精如今君安死魂魄犹羶腥有芨皆緑字有芝皆紫茎相将望瀛㠀浩荡沧𬈑三宿神景宫灵踪未徧㝷不斍谿色暝廽头问栖所稍下杉萝迳巖居更幽絶涧户相隐映过此即神宫虚堂惬云性四轩尽踈逹一榻何清零髣髴闻王笙𫾣铿动凉磬风凝古松粒露压脩荷柄万籁旣无声澄明但心听希微辨真语若授虚皇命尺宅按来池漱余凈频窥宿羽丽三吸晨霞盛岂独冷衣襟便堪遗造请徒探物外趣未脱尘中病举手谢灵峯徜徉事归榜以毛公泉献大諌清河公先生錬飞精羽毛成翩翻荒坛与古甃隐轸清泠存四面蹙山骨中心含月魂除非紫水脉即是金沙源香实洒桂蘂甘惟渍云根向耒探幽人酌罢祛䝉昏况公珪璋质近处諌诤垣又闻虚静姿早挂冰雪㾗君对瑶华味重献兰薫言当应涤烦暑㓪咏翚飞轩我愿得一掬攀天呌重阍霏霏散爲雨用以移焦原缥缈峯左右皆跳岑孤峯挺然𧺫因思缥缈称乃在虗无里清晨跻磴道便是孱颜始㩀石即更歌遇泉还徙倚花竒忽如荐树曲浑成几楽静烟霭知忘机猿狖喜频攀峻过斗末造平如砥㪯首阂青冥廻眸聊下眎髙㠶大于鸟广墠才类蚁就此㣲茫中争先未甞已葛洪话刚气去地四十里苟能乗之游止若道路耳吾将自峯顶便可朝帝扆尽欲活羣生不唯私一巳超骑明月余复弄华星蘂却下蓬莱巅重窥清浅水身为大块客自号天随子他日阳𫾣云问名氏桃花坞行行问絶境贵与名相亲空经桃花坞不见秦时人硕此为东风吹起枝上春此作流水潜浮蘂中尘愿此为好鸟淂栖花际邻愿此作幽蝶得随花下賔朝为照花日暮作涵花津试为探花士作此偷桃臣桃源不我弃庻可全天真明月湾昔闻明月观祗伤荒野基今逢明月湾不值三五时择此二明月洞庭最看竒连山忽中断逺树分毫氂周廻二十里一片澄风漪见说秋半夜净无云物欺兼之星斗藏独有神仙期𥘉闻锵镣跳积渐调参差空中卓羽卫波上停龙螭踪舞玉烟莭髙歌碧霜词清光消不动万象寒咿咿此㑹非俗致无由淂旁窥但当乗扁舟酒瓮仍相随或彻三弄笛或成数聮诗自然莹心骨何用神仙为练渎越恃君子衆大将压全吴吴将派天泽以练舟师徒一镜止千里支流忽然迂苍奁东洪波坐似冯夷躯战舰百万辈浮宫三十余平川盛丁宁絶岛分储胥鳯押半鹤膝锦杠杂肥胡香烟与杀气浩浩随风躯弹射尽髙鸟杯觥醉潜鱼山灵恐见鞭水府愁为墟兵利徳日削反为雠囯屠至今钩镞残尚为泥沙俱照此月倍苦耒兹烟亦孤丁魂尚有泪合洒青枫枯投龙潭名山潭洞中自古多祕䆳君将神接物聊用申祀事镕金象牙角尺木无不备亦既奉真官因之徇前志持耒展明诰敬以投嘉瑞鳞光焕水容目色焼山翠吾皇病秦汉岂独探怪异所贵风雨时民皆受其赐良田为巨浸汚泽成赤地掌识一不行精灵又何寄唯贪血食饱但㩀骊珠睡何必费黄金年年授星使孤园寺浮屠从西来亊者极梁武巖水曲结无遗土穷山林斡尽竭海珠玑聚况即侍从臣敢爱烟波坞幡条玉龙扣殿角金虬舞释子厌楼䑓生人露风雨今耒四百载像设蔵云浦轻鸽乱驯鸥鸣钟和朝艣庭蕉烈旗旆野蔓差缨组石上解空人窓前听经虎林虗叶如织水净沙堪数徧问淂中天归修释迦谱上真观尝闻昇三清真有上中下官居乗佩服一一自相亚霄裙或霞粲侍女忽玉姹坐进金碧腴去驰飈歘驾今耒上眞观恍若心灵讶秖恐暂神游又疑新羽化风余撼朱草云破生瑶谢望极斍波平行虗信烟借闲开飞亀帙静倚宿鳯架俗状旣能遗尘冠聊以缷人间方大火此境无朱夏松盖䕃曰车泉绅拖天鏬穷幽不知倦𣸪息芝园舎锵珮引凉姿焚香礼遥夜无情走声利有志依间腵何处好迎僧希将石楼借消夏湾霞㠀㷔难泊云峯竒未收萧条千里湾独自清如秋古岸过新雨髙萝䕃横流遥风吹兼葭折处鸣飕飕昔予守圭窦过于回禄囚日为籧筁徒分作祇禂雠愿狎寒水怪不封朱毂侯岂知浪涯坐可思重裘健若数尺鲤泛然双白鸥不识号火井孰问名焦丘我眞鱼鸟家尽室营扁舟遗名𣸪避世消夏还消忧包山祠静境林麓好古祠烟霭浓自非通灵才敢陟羣仙峯百里波浪沓中堂萧鼓重真君具琼轝髣髴来相从清露濯巢鸟隂云生昼龙风飘橘柚香日动幡盖容将命礼且㓗所祈年不凶终当以䟽闻特用诸侯封圣姑庙渺渺洞庭水盈盈芳屿神囙知古佳丽不独湘夫人流苏荡遥吹斜领生轻尘蜀綵駮霞碎吴绡盘雾匀可怜飞鸾姿合是乗鸾宾坐想烟雨夕兼知花草春空登油璧车窈窕谁相亲好赠玉条脱堪携紫纶巾殷勤拨香池重荐汀洲苹明朝动兰檝不翅星河津太湖石他山岂石厥状皆可荐端然遇良工坐使天质変或裁基栋宇礧砢成广殿或剖出温瑜精光具华瑱或将破仇敌百礮资苦战或用镜功名万古如㑹靣今之洞庭者一以非此选槎牙真不材反作天下彦所竒者嵌崆所尚者葱蒨旁穿参洞穴内窍均环钏刻削九琳窓玲珑五明扇新雕碧霞叚旋剖秋天片无力置池塘临风口流眄崦里山横路若絶转檝逢平川川中水木幽髙下兼良田沟塍堕㣲熘桑柘含踈烟处倚𧖟箔家家下渔筌騃犊卧新笯野禽争折莲试招搔首翁共语残阳边今来九州内未得皆恬然贼阵始吉语狂波又凶年吾翁欲何道守此常安眠笑我掉头去芦中闻刺船余知隐地术可以斉真似终当从业脱唐甫里先生文集唐甫里先生文集卷第三动鵰蹲不敢迟战锋新缺齾烧岸黑䵩鬬死龙骸杂争奔鹿角差肢销洪水脑稜耸𣑽天眉磔索珊瑚涌森严獬豸窥向空分荦指冲浪出鲸鬐扬㒒船橦在蚩尤阵纛堕下连金粟固髙用铁菱披挺若符坚棰浮扵祖纳椎峥嵘惊露鹤䟐趣阂云螭傍字将支压撑霄欲抵隵背交虫臂挶相向鹘拳追格笔差犹立阶干卓未麾鬼神应暗画风雨恐潜移已斍寒松伏偏冝后土疲好邀清啸傲堪映古茅茨材大应容蝎年深必孕䕫后凋依佛氏𥘉植必僧弥拥肿烦庄辨槎牙费庾词咏多灵府困㮴苦化权卑类既区中寡朋当物外推蟠桃标曰域珠草侍仙墀眞宰诚求梦春工幸可毉若能嘘嶰竹犹足动华滋和秋新三十韵次韵身闲唯爱静篱外是荒郊地僻怜同巷庭喧猒累巢㟁声揺舴艋窓影辨蟏蛸迳秪溪禽下关唯野客敲竹冈从古凸池縁本来䫜早藕擎霜节凉芲束紫梢渔情随锤网猎兴𧺫鸣好梦经年说名方着处抄木踈唯自𥙷枝痒欲谁抓牎静常悬䕹鞭闲不正鞘山衣轻斧藻天籁逸弦匏蕙展风前带桃烘雨后胶藓干粘晩砌烟湿动农庖沈约便圗籍杨雄重酒肴目曾窥絶洞耳不犯征铙暦外穷飞朔蓍中记伏爻石林空寂厯云肆肯哓譊松桂何妨蠹龟龙亦任嘲未能丹作髓谁相紫为胞莫把荣枯异但和大小包由弓猿不捷梁圈虎忘虓旧友懐三益関山阻二崤道随书簏古时共钓轮抛好作忘机士须为莫逆交看君驰諌草怜我卧衡茅出处虽冥黙薫莸肯溷殽岸沙从鹤印崖蜜劝人白盈枯枿黄精緑满莦仙因隐居信禅是凈名殽勿谓江湖永终浮一大泡奉和江南书情二十韵寄祕阁韦校书贻之啇洛宋先辈垂文二同年次韵我志如鱼楽君词称鳯衔暂来从露冕何事买云巖水石应容病松篁未听䜛鑵香杉蠹腻山信薬苗缄爱鹭敧危立思猿矍铄獑谢才偏许眺阮放最怜咸大楽宁志缶竒工肯顾瑊客愁迷旧隐鹰徤想秋毚砚缺犹慵琢攵繁却要芟雨余幽沼净霞散逺峯巉洗笔烟成叚培花土作杴访僧还觅伴医鹤自须监荒庙犹懐季清滩㡬梦严背风开蠧简冲浪试新㠶闷忆年友酒闲裁古様衫钓家随野舫仙藴逐雕函度嵗賖羸马先春买小共䟽泉入竹同坐月过杉染翰穷髙致怀贤发至諴不堪潘子鬓愁促易髟髟和忆洞庭观歩十韵次韵闻君游静境雅具更摐摐竹伞遮云藤鞋踏藓矼杖斑花不一樽大瘿成双水鸟行沙屿山僧礼石幢巳甘三秀味谁念百牢腔逺棹投何处残阳到㡬牎仙謡珠树曲村饷白醅缸地里方吴㑹人风似冉庬探幽非遯世寻胜肯迷邦爲读江南传何贤过二庞和諌议罢郡叙懐六韵已报东吴政𥘉捐左契归天应酬苦莭人不犯寒威江上思重借朝端望载饥紫泥封夜诏金殿赐春衣对酒情何逺裁诗思牢腔逺棹投何处残阳到㡬牎仙謡珠树曲村饷白醅缸地里方吴㑹人风似冉庬探幽非遯世寻胜肯迷邦爲读江南传何贤过二庞和諌议罢郡叙懐六韵已报东吴政𥘉捐左契归天应酬苦莭人不犯寒威江上思重借朝端望载饥紫泥封夜诏金殿赐春衣对酒情何逺裁诗思极㣲待升镕造日江海问渔扉杂讽九首红蚕縁枯桑青茧大如瓮人争捩其臂羿矢亦不中㣲微待贤禄一一希入梦縦操上古言口噤难即贡蛟龙在怒水拔取牙角弄丹穴如可游家家畜孤鳯凶门尚児戯战血波澒溶社鬼苟有灵谁能遏秋恸童麋来触犀徳力不相及伊无惬心事祗有碎首泣况将鹏蝨校数又百与十攻如饿鸱呌势若脱兔急斯为杇关键怒荦抉以入年来横干戈未见㧞城邑得非佐饔者齿齿待啜汁羁维豪杰辈四骇方少絷此㫮乗时利纵舎在唿吸吾欲斧其吭无雷动幽蛰鹅惨于冰陆立懐所适斯人道仍闷不得不鸣呃当时布衣士亦作天子客至今东方生满口自夸白终为万乗交谈笑无所隔致君非有书乃是尧舜昼秪今侯门峻日扫贫贱迹朝趋九韶音暮列五鼎食如闻㳟俭语謇謇事夕惕可拍伊牧肩功名𬒳金石赤舌可烧城谗邪易为伍诗人病之甚敢俾投豺虎长风吹窽木始有音韵吐无木亦无风笙簧由喜怒女娲錬五石天缺犹可𥙷当其利口衔鏬漏不𣸪数元精遗万类双目如牖户非是既相参童瞳亦为瞽东南有狂兕猎者西北矢利尘白冥冥独北清夜止无人语其亊偶坐窥天纪安淂东壁明洪洪用坟史搜阳好古士一以罄云水流堪洒菁英风足去稗秕如能出竒计坐可平贼垒徐陈羲皇道髙驾太平轨攫䟽成特雄濯垢为具美贡贤当上赏景福视所履永播南薫音垂之万年耳有蘖何青青空城雪霜里千林尽枯藁苦莭独不死他遭匠石顾揔入牺黄羙遂淂保天年私心未为耻髙从宿枭下亦容蝼蚁大厦若抡材亭亭託君子左右佩劒者彼此亦相笑趋时与闭门喧寂不同调潜机取声利自许臻乎妙志士以神窥惭然眞可弔天之发遐籁大小随万窍魁其鑪冶姿形质惟所召鼗笙罄竽瑟是必登清庙伊圣不吾欺谁能守蓬藋〇横笛鸣秋风清啇入䟽越君居不夜城肯怨孤戍月吴兵甚犀利太白光突兀日巳费千金廑闻侵一拨岂无悪年少纵酒逰侯窟募爲敢死军去以枭叛卒岂无中林士贯穿斈问骨兵泫五十家浩荡如溟渤髙悬鹿皮睡清润时依樾分已诺烟霞全遗亊干谒既非格勐兽未可轻华髪北面师其谋㡬能止征伐何妨秦堇勇又有曹刿说尧舜尚徇蒭公乎听无忽朝为壮士歌暮为壮士歌壮士心独苦傍人谓之何古铁乆不快倚天无处磨将耒易水上犹足生寒波捷可抟飞狖徤能超橐駞羣児被坚利索手安冯河惊飈扫长溟渤髙悬鹿皮睡清润时依樾分已诺烟霞全遗亊干谒既非格勐兽未可轻华髪北面师其谋㡬能止征伐何妨秦堇勇又有曹刿说尧舜尚徇蒭公乎听无忽朝为壮士歌暮为壮士歌壮士心独苦傍人谓之何古铁乆不快倚天无处磨将耒易水上犹足生寒波捷可抟飞狖徤能超橐駞羣児被坚利索手安冯河惊飈扫长林直木谢科严霜冻大泽僵龙不如蛇昔者天血碧吾徒安叹嗟美人羙人抱瑶瑟哀怨弹别鹤雌雄南北飞一旦异栖託谅非金石性安得宛如昨生为并蔕芲亦有先后落秋林对斜日光景自相薄犹欲悟君心朝朝佩兰若感事将军𬒳鲛函秪畏金矢镞岂知谗箭利一中成赤族古耒信簧舌巧韵凄锵曲君闻恱耳音尽日聴不足𥘉因𧺫毫髪渐可离骨肉所以达贤心求人须任目素丝园客丽独茧诗人吟五緵如何墨子泪反以悲途穷我意岂如是愿参天地功为线𥙷君衮为絃系君桐左右修阙职宫啇还古风端然洁白心可与神明通次幽独君韵落日送万古秋声含七哀枯株不萧瑟枝干虚崔嵬伊昔临大道歌钟醉髙今已平地秖有春风廻明月白草死积隂荒壠摧圣贤亦如此恸絶真悠哉赠逺茱茰匣中镜欲照心还懒本是细腰人别耒罗带缓从君出门后不奏云和管妾思冷如簧时时望君暖心期梦中见路永䰟梦短怨坐泣西风秋牎月华满江墅言懐病身兼稚子田舎劣相容迹共公卿絶贫须稼穑供月方行到闰霜始近耒浓树少栖禽杂村孤守犬重汀洲藏晚弋篱落露寒㫪野弁欹还整家书折又封杉篁冥夕照牎戸忆踈钟南北唯闻战縦横未胜农大春虽苦斈叔夜本多慵直使貂裘弊犹堪过一冬自和既命时相背才非世所容着书粮易絶多病薬难供梦为懐山数愁因忌酒浓鸟媒呈不一鱼寨下仍重晚桁簑兼褐晴檐织带舂着籖分水味标石认田封此地家三户何人禄万钟草堂聊当贵金穴任轻农把钓竿𥘉冷题诗笔未慵莫忧寒事晚江上少严冬村夜江上冬日短徘徊草堂暝鸿当絶塞来客向孤村病緜緜𧺫帰念咽咽㒷微咏菊径月方髙橘斎霜巳併盘飡𬞞粟粗史籍籖牌盛目冷松桂闲耳喧児女竞开瓶浮螘浩歌谁䏻少倾聴又世旣賎文章归来事耕稼伊人着农道我亦赋田舎所悲劳者苦敢用辞为詑秪效刍牧言谁防轻薄骂嘻今居宠禄各自矜雄覇堂上考华钟门前竚髙驾纎洪动丝竹水陆供鲙炙小雨静楼䑓㣲风动兰麝吹嘘川可倒盻睐花争姹万户膏血穷一筵歌舞价安知勤播植卒嵗无闲暇种以春鳸𥘉获从隼下専専望穜稑搰搰条桑柘日晏腹未充霜繁体犹躶平生守仁义所病唯狙诈上诵周孔书沈湎至酣借岂无致君术尭舜驰上下岂无活囯方颇牧斉敎化蛟尨任干孔云雨终不借羿臂束如囚徒劳夸善射才能诮箕斗辩可移嵩华若与甿辈量饥寒殆相亚长吟倚清瑟孤愤生遥衣自古有遗贤吾容偏谢称纪事本作渔钓徒心将遂踈放苦为饥寒累未淂恣闲畅去年十二月身往霅溪上病里贺豊登鸡豚聊馈饷巍卞山雪凝冽不可向痩骨倍加寒徒为厚缯纩晴来露青霭千仞缺寻杖卧恐玉华销时时推枕望虽然荣卫困亦斍精神王把笔强题诗粗言瓌恠状吴兴郑太守文律颇清壮鳯尾与鲸牙纷翍落新唱缄书寄城内唐突无以况料峭採莲船纵横簸天浪方倾谢公咏忽值庄生䘮黙黙阻徽音临风但惆怅春帰殆秋末固自婴㣲恙嵗晏弗躬亲何由免欺诳今耒观刈获乃在松江并门外两潮过波澜光荡漾都縁新卜筑是亊皆草创尔后如有年还应惬㣲尚天髙气候爽野逈襟懐矌感物动牢愁愤时频肮脏平生楽篇翰至老安敢忘骏骨正牵盐玄攵终覆醤嗟今多赤舌见善唯蔽谤忖度大爲防涵容寛作量圗书筐簏外関眼皆䞉长饿隷亦胜无薄田家所仰稍离饥寒患斈古眞可强圣道庻经营丗途多踉跄近闻天子诏𣸪许私醖醸趋使奉酒材唿児具盆盎宵长拥吟褐日晏开书幌我醉郷可还陶然似元亮孤鴈我生天地间独作南宾雁哀鸣慕前侣不免饮啄晏虽蒙小雅咏未脱鱼网患矧是婚礼须忧为弋者篡晴鸢争上下意气苦凌慢吾常吓鸳雏尔辈何足讪廻头语睛鸢汝食腐䑕惯无异驽骀羣恋短豆卓栈岂知潇湘岸葭菼苹萍间有石形状竒寒流古耒湾闲看麋鹿志了不爱刍豢丗所重巾冠何妨野夫丱骚人夸蕙芷易象取陆苋漆园逍遥萹中亦载尺鷃汝惟才性下嗜好不可諌身虽慕髙翔粪壌是盼盼或闻通鬼魅怪祟立可辨硩簇书尚存寕容恣妖幻南泾渔父予方任踈慵地僻即所好江流背村落偶往心已嫪田家相去逺岑寂且纵傲出户手先笻见人头未㡌南泾有渔父往往携稚造问其所以渔对我真道蹈吾𥘉簎鱼鼈童丱至于耄窟穴与生成自然通壸奥孜孜戒吾属天物不可暴大小参去留候其孳飬报终朝获渔利鱼亦未尝耗同覆天地中违仁辜覆焘余观为政者此意谅难倒民皆死搜求莫肯与愍悼今年川泽旱前嵗山源潦牒诉已盈庭闻之类禽噪譬如豢鸡鹜岂不容乳抱孟子讥宋人非其揠苗躁吾嘉渔父旨雅叶贤哲操傥遇採诗官斯攵诚敢告引泉上嗣位六载吾宗刺桐川余耒拜旌㦸诏下之明年是时春三月绕郭聮岚盘百万髻上挿黄金钿授以道士馆置榻于东偏满院声碧树空堂形老仙本性楽凝澹及耒更虗玄焚香礼真像盥手披灵编新定山角角乌龙独巉然除非净睛日不见苍崖巅上有拏云峯下有喷泉分数十汊落处皆峥潺寒声入烂醉聒破西牎眠支笻𧺫独寻秖在墻东边唿童具畚立凿莓苔穿漴一派堕练带横斜牵乱石抛落落寒流向溅溅狂奴七里濑缩到踈㨕前跳花泼半散涌沫飞旋圎势束三崃挂㵼危孤磴悬曽闻瑶池熘亦灌朱草田凫伯弄翠蘂鵉雏舞丹烟凌风捩桂柂隔霞驰犀舩况当玄元家尝着道徳篇上善可比水斯文参五千精灵若在此肯恶㣲波传不拟争滴还应㑹沦涟出门后飞箭合势浮青天必有斈真子鹿冠秋鹤颜如能辅余志日使䟽其源秋日遣懐十六韵寄道侣尽日临风坐雄词妙略兼共知时世薄宁恨嵗华淹且把灵方试休凭吉梦占夜燃烧汞火朝鍊洗金盐有路求眞隐无媒㪯孝廉自然成啸傲不是学沈潜水恨同心隔霜愁两鬓霑鹤屏怜掩扇乌㡌爱垂檐雅调冝观楽清才称典籖冠㩻玄髪少书健紫毫尖故因秋召尘容畏日黔壮啚须行行儒服谩䄡䄡片石聊当枕横烟欲代帘蠧根延穴蚁踈叶漏庭蟾薬鼎髙低铸云庵早晚苫胡麻如重寄从诮我无厌唐甫里先生文集唐甫里先生文集卷第四唐甫里先生文集卷之四苙泽陆龟䝉字鲁望五言古诗纪梦㳺甘露寺昔卧嵩髙云云牎正寒夕披裘忽生梦似到空王宅峩天一峯立栏楯横半壁级倚緑巓差関临赤霄辟扪虚陟孤峭不翅千余尺叠掌望罘罳分明袒肩释凌香稽首罢嘹哓髙戸承北风声号太波白光中目难送定验方可觌树细鸿𪷟烟㠀踈零落碧须臾羣籁入空水相喷激积浪亚寒堆呀如鬬危石跳音簇鞞鼔溅沫交矛㦸鸟疾㠶亦奔纷纷助勍敌思非水灵怒即是饥龙擘怯慑不敢前荷襟汗霑霡廻经定僧处泉木光相射巖嶝云族栖松柯露华适逍遥淂眞趋逦迤寻常迹山腹贮孤亭岚根四垂帟谁题雪月句乃是曹刘格阆阙一枝琼边楼数声笛吟髙矍然𧺫若自苍旻掷短烛堕余花圆蟾挂斜魄自从神钖境无处不登陟忽上南徐山心期豁而获岂伊烦恼骨合到清凉域暗淂胡蝶身幽竒尽相识柰何有名氏未列金闺籍飜慙丱顶童得奉真如䇿云涛触风望毫管和烟搦聊纪梦中㳺留之问禅客京口与友生别话共是悲秋客相逢恨不堪鴈频辞蓟北人尚在江南名利机𥘉发樵渔亊先谙柗门穿载寺荷径绕秦潭绳检眞难束踈慵却易耽枕当髙树穏茶试逺泉甘架上经唯一樽前雅秖三风云劳梦想天地入醺酣暦自尧阶数书因禹穴探御龙虽世禄瓿吴鰕徧发坩玉封千挺藕霜闭一筒柑惜珮终邀祸辞环好激贪宗溟虽甽浍成厦必楩柟碧石雕琴荐黄金饰劒镡烟縁莎砌引水为薬畦担博物君能继多才我尚慙别离犹得在秋鬓未鬖鬖丹阳道中寄友生烟树緑微㣲春流浸竹扉短簑携稚去孤艇载鱼归海俗芦编室村娃练束衣旧栽奴橘老新刈女桑肥锦鲤冲风掷丝禽掠浪飞短亭幽径入陈庙数峯围地废金牛陵荒石兽稀思君同一望帆上怨余晖寄茅山何道士终身持玉舄丹诀未应传况是曽同宿相违便隔年问颜知更少聴话想踰玄古箓文垂露新金末絶烟蜂供和饵蜜人寄买溪銭紫鷰长巢硐青龟忽上莲箧蔵微隐诏囊佩摄生篇圃暖芝台秀巖春乳管圎池栖子孙鹤堂宿弟兄仙幸阅灵书次心期赐一编江南秋懐寄华阳山人擳髪凉天曙舍毫故国情归心一夜极病体九秋䡖忽𧺫䄡䄖咏因悲络纬鸣逢山即堪隐何路可圗荣揲䇿空占命持竿不钓名忘忧如有待纵嬾似无营小径才分草斜扉劣辨冷荷承露菂踈菊卧烟茎谱为聴琴阅圗縁看海憕鹭毛浮㠀白鱼尾撇波頳庭橘低攀嗅园葵旋折烹饿乌窥食案闘䑕落书棚种豆悲杨恽投瓜忆卫旍东林谁处士南郭自先生分野星多蹇连山卦少亨衣𥚑徒博大文籍漫纵横兰叶骚人珮莼丝内史羹鹖冠难适越羊酪未饶伧倚啸微抽恨论玄好析酲栖迟劳皷箧豪侠爱金嬴錬药传丹鼎尝荼试石沼莲枯苇暗牎对脱梧明未逹讥张翰非才嫉祢衡逺懐魂易黯幽愤骨堪惊砺缺知矛利磨瑕见壁瑛道源䟽滴儒肆售精诚敢叹良时掷犹胜乱世相秦犹㡬死王汉尚当黥饮啄期应定穷通势莫争髠钳为皂隷谭笑得公卿浴日安知量追风不计程尘埃张耳分肝胆季心倾平学徒羞说覇佳士耻为跉负杖歌栖畒操觚赋北征才当能曹斗怯书比惠车盈谢氏怜児女郗家贵舅甥唯荒稚珪宅莫赠景山鎗贤彦风流逺江湖思绪萦讴哑揺舴艋出没漾䴔䴖晚树参羞碧竒峯逦迤晴水喧楒紫芡村响香杭荷笠渔翁古穿篱守犬狞公衫白纻卷田饷緑筲擎地与膏腴错人多冨寿并相懽时帖泰独坐岁峥嵘唧啧蛩吟壁连轩鹤舞楹戍风飘叠鼔邻月动哀筝未淂文章力何由俸禄清和鈆还搰搰持斧自丁丁惊惧疑凋朽功勤过屑琼凝神披夕秀尽力取朝英蠹简开尘箧寒灯立暁檠静翻词客系闲难史官评天地宁舒山川自変更秪能分跖恵谁解䒭殇彭项岂重瞳圣䕫犹一足阮高酣麴糵庄逹谢牺牲齚舌无劳话寛心岂可盛但从鑪冶鍜莫受罻罗婴砚拨萍根洗舟冲蓼穂撑短床编翠竹低机凭红柽霜信催杨桞烟容褭杜衡桁排巢鷰鷰屏画醉猩猩嬾桧推岚影飞泉撼玉琤寻逺近握槊鬪输赢技压离披瓠檐垂礧磊橙忘情及宗柄抱疾过刘桢野馈夸菰饭江啇贾蔗饧送神枹瓦釡留客上瓷觥㪯檝挥青劒鸣桹扣逺钲鸟行沈莽苍鱼队破泓澄手㦸非吾事腰鎌且发硎谅难求摽摽聊欲取铮铮㡬叹虫甘蓼还思鹿美苹愁长难自剪歌断有谁赓未去师黄石空能说白珩性湍休激浪言莠罢抽萌地僻琴鐏独溪寒杖屦清物斉消臆对弋倒共心盟丝曵灵妃瑟金涵太子笙幽栖胶竹坞仙虑驿蓬灜想像珠𥜗鳯追飞翠蘂莺雾帘深杳悄云磬冷敲铿箓字多阶品华阳足弟兄焚香凝一室尽日思曽成匿景崦嵫色呀空渤澥声吾当营巨黍东去射长鲸送宣武从事越中按狱暁看呈使范知欲敕星轺水囯难驱传山城便倚桡秉筹先独立持法称髙标旌斾临危堞金丝发丽谯别愁当翠巘冤望隔风潮木落孤帆逈江寒叠鼔飘客鸿吴㠀尽残雪剡汀销坐想休秦狱春应到柳条七言古诗寄怀华阳道士华阳门外五芝生飡罢愁君入杳冥遥夜独栖还有梦昔年相见便忘形为分科斗亲鈆椠与说蜉蝣竹坐醮后㡬时归紫阁别耒终日诵黄庭间敎辨薬僮名甲静识窥巢鹤姓丁絶涧饮羊春水腻傍林焼石野烟腥深沈谷向含疎磬片叚岚光落画屏休採古书探禹穴自刋新歴鬪尧蒖珠宫鳯合迎䔥史玉借人谁访蔡经架上黒椽长楬穏案头丹篆小符灵霓轩入洞斉𥘉月羽莭升坛拜七星当路独行冲虎豹向风孤嘨起雷霆凝神宻室多生白叙事聮编尽杀青匝地山川皆暗冩隐天竽籁秪间聴分张火力焼金灶拂拭苔㾗洗酒缾翠壁上吟朝复暮䁔云邉卧醉还醒猗身长短裁笻杖倩客髙低结草亭直用森严朝北帝爱将清浅问东溟常思近圃看栽香拟借邻峯伴来苓揜树半扉晴霭霭背琴残烛暁荧荧旧来扪虱知王勐欲去为龙叹管宁蟾魄㡬应临蕙帐渔竿犹尚枕枫汀衘烟细草无端緑冐雨闲花作意馨掠岸惊波沈翡翠入檐斜照碍蜻蜓𥘉征汉栈冝飞檄待破燕山好勒铭六辔未収千里马一嚢空负九秋萤我悲雌伏眞方枘他骋雄材似建瓴合在深崖斉散术自求沧海点流萍频抛俗物心还爽逺忆幽期目剰瞑见买扁舟束眞诘手披仙语任扬舲唐甫里先生文集唐甫里先生文集卷第五唐甫里先生文集卷之五苙泽龟蒙字鲁望五言八句诗萤肖翘虽振羽戚促尽疑冰风助流还急烟遮点暂凝不须䡖列宿才可拟孤灯莫倚陏家亊曽烦下诏徴蝉秪凭风作使全仰栁为都一腹清何甚双翎薄更无伴貂金换酒并雀画成图恐是千年恨偏令落日唿秋热自昔秋捐扇今来意未衰慇懃付柔握淅沥待清吹午气朱崖近宵声白羽随揔如南国候无复婕妤悲村中晚望抱杖柴门立江村日易斜鴈寒犹忆侣人病更离家短鬓看成雪双眸旧有花何湏万里外即此是天涯渔具天随子䲣于海山之颜有年矣矢鱼之具莫不穷极其趣大凡结绳持网者揔谓之网罟之流曰罛曰曰巢圎而纵舍曰罩挟而昇降曰缗而竿者揔谓之筌筌之流曰筒曰车横川曰梁承虗曰笱编而沈之曰箄矛而卓之曰矠棘而中之曰义镞而谕之曰射扣而騃之曰桹置而守之曰神列竹于海澨曰沪错薪于水中曰所载之舟曰艋舴所贮之噐曰笭箕其他或术以招之或药而尽之皆出于诗书杂传及今之闻见可考而验之不诬也今择其任咏者作十五题以讽噫矢鱼之具也如此余旣歌之矣矢民之具也如彼谁其嗣之鹿门子有髙洒之才必为我同作网大罟网目繁空江波浪黒沈沈到波底恰共波同色牵时万鬐入已有千钧力尚悔不横流恐他人更得罩左手掲圎罛轻桡弄丹子不知潜鳞䖏但去笼烟水时穿紫屏破忽值朱衣𧺫贵得不贵名敢论鲂与鲤有意烹小鲜乗流驻孤棹虽然烦取舍未肯求津要多为虾蚬误已分䴔䴖笑寄语龙伯人荒唐不同调钓筒短短韯筠光悠悠卧江色蓬羞艣相应雨慢烟交织湏臾中芳饵迅疾如飞翼彼竭我还浮君看不争得钓车溪上持只轮溪边指茅屋闲乗风水便敢议朱丹毂髙多倚衡惧下有折轴速曷若载逍遥帰耒卧云族鱼梁能编似云薄横絶青川口缺处欲随波波中先置笱投身入笼槛自古难飞走尽日水濵吟殷勤谢渔叟义鱼春溪正含緑良夜才叄半持矛若羽轻列烛如星烂伤鳞跳宻藻碎首沉遥㟁尽族染东流傍人作佳翫射鱼弯弓注碧浔掉尾行凉沚青枫下晚照正在澄明里抨弦断荷扇溅血殷菱蘂若使禽荒闻移之暴烟水鸣桹水浅藻荇澁钓罩无所及铿如木铎音势若金钲急敺之就深处用以资俯拾拽罗尔甚微遁去将何入沪万植御洪波森然倒林薄千颅咽云上过半随潮落其间风信背更值雷声悪天道亦裒多吾将移海若斩木置水中枝条互相蔽寒鱼遂家此自以为生计春冰忽融冶尽取无遗裔所託成祸机临川一凝睇种鱼凿池収頳鳞踈踈置云屿还同汗漫逰遂以江湖处如非一神守潜𬒳蛟龙主蛟龙若无道跛鼈亦可御薬鱼香饵缀金钩目中悬者㡬盈川是毒流细大同时死不惟空饲犬便可将贻蚁苟负竭泽心其他尽如此舴艋蓬棹两三事天然相与闲朝随稚子去暮唱菱歌还倚石迟后侣徐桡供逺山君看万斛载沈溺须臾间笭箵谁谓苓箵小我谓苓箵大盛鱼自足飡寘壁能爲害时将刷苹浪又取悬藤带不及腰上金何劳问蓍蔡和添渔具五篇渔庵结茅次烟水用以资啸傲岂谓钓家流忽同禅室号间凭山叟占晚有溪禽嫪华屋莫相非各随吾所好钓矶㨂淂白云根秋潮未曽没坡陁坐亀背散漫垂龙髪持竿从掩雾置酒𣸪待月即此放神情何劳适吴越蓑衣山前渡㣲雨不废小涧渔上有青袯襫下有新腒踈滴沥珠影泫离披岚彩虚君看荷制者不淂安吾庐篛笠朝携下枫浦晩戴出烟艇胃雪或平檐聴泉时仄顶颷移霭然色波乱危如影不识九衢尘终年居下泂背篷敏手势江筠随身织烟殻沙禽固不知钓伴犹𥘉斍闲从翠㣲拂静唱沧浪濯见说方山潭渔童尽能学樵人十咏环中先生谓天随子曰子与鹿门子应和爲渔具诗信尽其道而羙矣世言樵渔者必聮其命称且常与隠君子事诗之言错薪礼之言负薪传之言积薪史之言吏薪非樵者之实乎不可足以寄㒷咏独阙其词耶退作十樵以𥙷其阙漏寄鹿门子樵谿山髙谿且深苍苍但群木抽条欲千尺衆亦疑朴樕一朝蒙剪伐万古辝林麓若遇燎玄穹㣲烟出云族樵家草木黄落时比邻见相喜门当清涧尽屋在寒云里山棚日才下野灶烟𥘉起所谓顺天民唐尭亦如此樵叟自小即胼胝至今凋鬂髪所圗山褐厚所爱山炉热不知冠盖好信但烟霞活冨贵如疾颠吾从老巖穴樵子生在苍崖邉能谙白云飬才穿逺林去已在孤峯上薪和野芲束步带山词唱日暮不帰耒柴扉有人望樵石脉青霭间行行自幽絶方愁山嫽娆更值云遮蔵争推好林浪共约归时莭不似名利途相期覆车彻樵斧淬砺秋水清携持逺山曙丁丁在前涧杳杳无寻处巢倾鸟犹在树尽猿方去授钺者何人吾今易其虑樵檐轻无斗储价重则筯力絶欲下半巖时忧襟两如结风高势还却雪厚疑中拆负荷诚独难移之赠来哲樵风朝随早潮去暮带残阳返向背淂清颷相追无近逺採山一何迟服道常苦蹇仙术信能为年华未将晚樵火积雪抱松坞蠹根燃草堂深炉与逺焼此夜仍光交或似坐竒兽或如焚异香堪嗟宦逰子冻死道路旁樵歌纵调为野吟徐徐下云磴因知负樵楽不减援琴㒷出林方自转隔水犹相应但取天壌情何求郢人称和酒中十咏酒星万古醇酎气结而成晶荧降为嵆阮徒动与樽罍并不独祭天庙亦应邀客星何当八月槎载我逰青冥酒泉𥘉悬碧崖口渐注青谿腹味旣敌中山饮宁枸一斛春疑浸花骨暮若酣云族此地淂封侯终身持美禄酒篘山斎醖方熟野童编近成持来欢伯内坐使贤人清不待盎中满旋供花下倾汪洋日可挹未羡黄金籝酒牀六尺様何竒溪边濯来絜槽深贮方半石重流还咽闲移秋病可偶聴寒梦缺往往枕眠时自疑陶靖节酒垆锦里多佳人当垆自沽酒髙低过反坫大小随圆瓿数钱红烛下涤噐春江口若得奉君欢十千求一斗酒楼百尺江上𧺫东风吹酒香行人落㠶上逺树残阳凝睇复凝睇一觞还一觞湏知凭栏客不醉难为肠酒旗揺揺倚青岸逺荡游人思风欹翠竹杠雨澹香醪字才来隔烟见巳斍临江迟大旆非不荣其如有王事酒樽黄金即为侈白石又太拙斵淂竒树根中如老蛟穴时招山下叟共酌林间月尽醉两忘言谁能作天舌酒城何代驱生灵筑之为醸地殊无甲兵守但有糟浆气雉堞圪如狂女墻低似醉必若㩀而争先登仪狄氏酒郷谁知此中路暗出虗无傺广莫是邻封华胥为附丽三杯闻古乐伯雅逢遗裔自尔等荣枯何劳问玄弟唐甫里先生文集唐甫里先生文集卷第六唐甫里先生文集卷之六笠泽陆龟蒙字鲁望五言八句诗添酒中六咏鹿门子示余酒中十咏物古而词丽旨髙而性真可谓穷天人之际矣余既和而且曰昔人之于酒有注爲池而饮之者象爲龙而吐之者亲盗瓮间而卧者将实舟中而浮者可为四荒矣徐景山有酒鎗嵆叔夜有酒杯皆传于后代可谓二髙矣四荒不得不刺二高不得不颂㬰作六章附于末云酒池万斛输曲沼千钟未为多残霞入醍斉逺岸澄白鄼后土亦沈醉姦臣空浩歌迩耒荒淫君尚事乗余波酒龙铜雀羽仪丽金龙光彩竒潜倾邺宫酒忽似啇庭漦若怒鳞甲赤如酣头角垂君臣坐相㓕安用骄奢为酒瓮候煖麴蘖调覆深苫盖净溢䖏毎淋漓沈来还濎滢尝闻清凉养希夷性盗饮以为名得非君子病酒船昔人性何诞欲载无穷酒波上任浮身风来即开口荒唐意难遂沈湎名不朽千古如比肩问君能继否酒鎗景山实名士所翫垂清尘甞作酒家语自言中圣人竒噐质含古挫糟味应醇唯懐魏公子即此飞觞频酒杯叔夜傲天壌不将琴酒踈制为酒中物恐是琴之余一弄广陵散又裁絶交书頽然掷林下身世俱何如和茶具十咏茶坞茗地曲隈回野行多缭绕向阳就中密背涧差还少遥盘云髻慢乱蔟香篝小何处好幽期满巖春露暁茶人天赋识灵草自然钟野姿闲来北山下似与东风期雨后探芳去云间幽路危唯应报春鸟得共斯人知茶笋所孕和气深时抽玉笤短轻烟渐结华嫰蘂𥘉成管寻来青霭曙欲去红云暖秀色自难逢倾筐不曽满茶籝金刀噼翠筠织似波文斜制作自野老携持伴山娃昨日鬪烟粒今朝贮緑华争歌调笑曲日暮方还家茶舎旋取山上材架为山下屋门因水势斜壁任巖隈曲朝随鸟俱散暮与云同宿不惮採掇劳秪忧官未足茶灶无突抱轻岚有烟映𥘉旭盈锅玉泉沸满甑云牙熟竒香袭春桂嫰色凌秋菊焬者若吾徒年年看不足茶焙左右擣凝膏朝昏布烟缕方圎随様拍次第依层取山謡纵髙下火候还文武见说焙前人时时炙花脯茶鼎新泉气味良古鐡形状丑那堪风雪夜更值烟霞友曾过頳石下又住清溪口且共荐臯卢何劳倾斗酒茶瓯昔人谢塸埞徒为妍词饰岂如珪璧姿又有烟岚色光参筠席上韵雅金罍侧直使于阗君从来未尝识煑茶闲来松间坐看煮松上雪时扵浪花里併下蓝英末倾余精爽健忽似氛埃灭不合别观书但冝窥玉札四明山诗谢遗尘者有道之士也甞隐于四明之南雷一旦访余来语不及丗务且曰吾得于玉泉生知子性诞逸乐神仙中书探海岳遗亊以期方外之交虽铜墙鬼炊虎狱劒饵无不窥也子语吾山之竒者有峯最髙四穴在峯上毎天地澄霁望之如牖户相传谓之石䆫即四明之目也山中有云不絶者二十里民皆家云之南北毎相从谓之过云有鹿亭有樊谢有潺湲洞木实有青櫺子味极甘而坚不可卒破有猿山家谓之鞠侯其他在图籍不足道也凡此佳处各为我赋诗余因作九题题四十字谢省之曰玉泉生眞不诬矣好亊者为余传之因呈袭美石䆫石䆫何䖏见万仞倚晴虚积霭迷青璅残霞动绮䟽山应列圎峤宫便接方诸秖有三奔客时来教隐书过云相访一程云云深路仅分啸台随日辩樵斧带风闻晓着衣全湿寒冲酒不醺㡬囬归思静髣髴见苏君云南云南更有溪丹砾尽无泥薬有巴賨卖枝多越鸟啼夜清先月午秋近少岚迷若得山颜住芝手自携云北云北是阳川人家洞壑连坛当星斗下楼拶翠微边一半遥风雨三条古井烟金庭如有路应到左神天鹿亭鹿亭巖下坐时领白麛过草细眠应久泉香饮自多认声来月坞寻迹到烟萝早晩吞金液骑将上绛河樊榭樊榭何年筑人应白日飞至今山客说时驾玉麟㱕乳蔕悬松嫰芝台出石微慿栏虚目断不见羽华衣潺溪洞石浅洞门深潺潺万古音似吹双羽管如奏落霞琴倒穴漂龙沫穿松溅鹤襟何人乗月弄应作上清冷青櫺子山实号青櫺环冈次第生外形坚緑殻中味敌琼英堕石樵儿拾敲林宿鸟惊亦应仙吏守时取荐层城鞠侯何事鞠侯名先封在四明但为连臂饮不作断肠声野蔓垂缨细寒泉佩玉清满林逰宦子谁爲作君卿和五贶诗五㵼舟様自桐川得词因隐地成好渔翁亦喜新白鸟还惊沙际拥江沫渡头横雨声尚应嫌越相遗祸不遗名华顶杖万古隂崖雪灵根不为枯瘦于霜鹤胫竒佀黒龙须拄访谭玄客持看泼墨图湖云如有路兼可列仙都太湖砚谁截小秋滩间窥四绪寛绕爲千嶂逺深置一潭寒坐乆云应出诗成墨未干不知新博物何䖏拟重刋乌龙养和养和名字好偏寄道情深所以亲逋客兼能助五禽倚肩沧海望钩膝白云吟不是逍遥侣谁知世外心诃陵樽鱼骼匠成樽犹残海浪痕外堪欺玳瑁中可酌崑崙水绕苔矶曲山当草阁门此中醒复醉何必问干坤詶早春病中书事秖贪诗调苦不计病容生我亦休攵痩君能叔寳清药须勤一服春莫累多情欲入毗耶问无人敌净名又詶次韵从来多逺思尤向静中生所以令心苦还应是骨清酒香偏入梦芲落又関情积此风流亊争无后世名詶秋晩见题二首爲爱晩䆫明门前亦懒行图书㸔得熟邻里见还生鸟啄琴材响僧传薬味精縁君多古思携手上空城何亊楽渔樵巾车或倚桡和诗盈古箧賖酒半寒瓢失雨园𬞞赤无风蚛叶淍清言一相遣吾道未全消别离丈夫非无泪不洒离别间仗劒对樽酒耻爲游子颜蝮蛇一螫手壮士疾解腕所思在功名离别何足叹和𥘉冬章上人院每伴来方丈还如到四禅菊承荒砌露茶待逺山泉画古全无迹林寒却有烟相看吟未竟金磬已泠然袭美题郊居十首次韵近来唯乐静移傍故城居间打修琴料时封谢薬书夜停江上鸟晴晒箧中鱼出亦啚何亊无劳置栈车倩人医病树看仆𥙷衡茅散发还同阮无心敢慕巢简便书露竹樽待破霜匏日好林间坐烟萝仅欲交倭僧留海纸山匠制云牀懒外应无敌贫中直是王池平鸥思喜花尽蝶情忙欲问新秌计菱丝一畒强故山空自掷当路竟谁知秖有经时䇿全无养拙资病深怜乆客炊晚信樵儿谩欲陈风俗周官未採诗福地能客壍玄関讵有扉静思琼枝字闲洗鐡笻衣鸟破凉烟下人冲暮雨归故园秋草梦犹记緑微微水影沈鱼器邻声动纬车鷰轻捎坠叶蜂懒卧燋花说史评诸例论兵到百家明时如不用㱕去种桑麻禹穴竒编缺雷平异境残静吟封箓检㱕兴削帆竽白石堪为饭青萝好作冠㡬时当斗柄同上歩罡坛强起披衣坐徐行处暑天上阶来鬪雀移树去惊蝉莫问盐车骏谁看醤瓿玄黄金如可化相近买云泉野入青芜巷陂侵白竹门风髙𨳩栗刺沙浅露芹根迸䑕縁藤桁饥乌立石盆东呉虽不改谁是武王孙踈慵眞有素时势尽无能风月虽为敌林泉幸未憎酒材经夏阙诗债待秋徴秖有君同癖间来对曲肱和旅泊呉门韵髙秋能叩触天籁忽成文苦调虽潜倚灵音自絶羣茅峯曾醮斗笠泽乆眠云许伴山中躅三年任一醺次张广文见酬和诗韵独倚秋光岸风漪学簟文玄堪教鳯集书好换鵞羣叶堕平台月香消古径云强歌非白纻聊以送余醺延陵张宰春尽未离関之官亦似间不嫌请薄俸爲喜带名山黙祷三眞后髙吟十字还秖应江上鸟时下讼庭间送人罢官归茅山唿僮晓拂鞍㱕上大茅端薄俸虽休入明霞自足餐暗霜松粒赤踈雨草堂寒又凿中峯石重修醮月坛唐甫里先生文集唐甫里先生文集卷第七唐甫里先生文集卷之七笠泽陆龟䝉字鲁望五言絶句诗人日代客子人日兼春日长怀复短怀遥知双綵胜併在一金钗筑城词二首城上一杯土手中千万杵筑城畏不坚坚城在何䖏莫叹将军逼将军要却敌城髙功亦髙尔命何劳惜古意君心莫淡薄妾意正栖託愿得双车轮一夜生四角追和幽独君诗韵灵气独不尚能成绮文如何孤里犹自读三坟春暁春庭暁景列清露芲逦迤黄蜂一过慵夜夜栖香蘂杂兴桃柰傍檐楹无人赏春华时情重不见却忆菖蒲花鴈南北路何长中间万弋张不知烟雾里㡬只到衡阳寄逺鬂乱羞云卷眉空羡月生中原犹将将何日重卿卿庭前合欢能解恚萱草信忘忧尽向庭前种萋萋特地愁洞房怨玉揷朝扶鬓金梯晚下台春衫将别泪一夜两难裁江行酒旗菰叶外楼影浪花中醉㠶张数幅唯待鲤鱼风巫峡巫崃七百里巫山十二重年年自云雨环珮竟谁逢归路渐入新豊路衰红映小桥浑如七年病𥘉得一丸销南塘曲妾住东湖下郎居南浦边闲临烟水望认得采菱船黄金二首自古黄金贵犹沽骏与才近来簪珥重无力上髙䑓平分从满箧醉掷任成堆恰莫持千万明明买祸胎夕阳渡口和㠶落城边带角収如何茂陵客江上倚危楼残雪桂冷㣲停素峯干不徧岚何谿背林处犹䨱定僧庵古意古态日渐薄新装心更劳城中皆一尺非妾䯻鬟髙大堤大堤春日暮緫马解镂衢请君留上客容妾荐彫胡金陵道北鴈行行直东流澹澹春当时六朝客还道帝郷人离骚天复问招䰟无因彻帝阍岂知千丽句不敌一䜛言对酒后伐称欢伯前贤号圣人且须谋日冨不要道家贫寄南岳客乞灵芜香闻说融峯下灵香似反䰟春耒正堪采试为云根山阳燕中郊楽録淮上能无雨回头揔是情蒲㠶浑未织争得一欢成偶作双眉𥘉出蠒两鬓正藏鸦自有王昌在何劳近宋家有示相对莫辝贫蓬蒿任塞门无情是金玉不报主人㤙秋思三首桐露珪𥘉落兰风珮欲衰不知能赋客何似枉力児谁在嫖姚幕能教霹雳车至今思秃尾无以代寒𦵔未得同虀杵何时减薬嚢莫言天帝醉秦暴不灵长早春雨冷唯添暑烟𥘉不着春数枝花颣小愁杀扈芳人懐仙三首闻道阳都女连姢耳细长自非黄犊客不得到云房但服镮刚子兼吟曲素词须知臣汉客还见布龙儿神烛光华丽灵祛羽翼生已传飡玉粒犹自买云英芙蓉间吟鲍昭赋更起屈平愁莫引西风动红衣不耐秋春思怨莺新语澁双蝶闘飞髙作箇名春恨浮生百倍劳风人诗四首十万全师出遥知正忆君一心如瑞麦长作两岐分破蘖供朝爨须怜是苦辛晓天窥落宿谁识独醒人旦日思双屦明时愿早谐丹青传四渎难冩是秋怀闻道更新帜多应废旧旗征衣无伴擣独处自然悲楽府杂咏六首双吹管长短裁浮筠参差作飞鳯髙楼微月夜吹出江南弄东飞凫裁得尺锦书欲寄东飞凫胫短翅亦短雌雄恋菰蒲花成子春风等君意亦解欺桃李冩得去时眞归来不相似月成弦孤光照还没转益伤离别妾若是常娥长圎不教缺孤独怨前回边使至闻道交河战生想皷鞞声寸心攅百箭金吾子嫁得金吾子常闻䡖薄名君心如不重妾腰徒自轻子夜四时歌春山连翠羽屏草接烟华席望尽南飞燕佳人断消息夏兰眼擡路斜莺脣映花老金龙倾漏尽玉井𫾣冰早秋凉汉清泬寥衰林怨风雨愁聴络纬唱似与羁魂语冬南云走冷赱北籁号空木年年任霜霰不减篔筜緑大子夜歌二首歌謡数百种子夜最可怜慷慨吐清音明转出天然丝竹发歌响假器扬清音不知歌謡妙声势出口心子夜警歌二首镂椀传緑酒雕鑪薫紫烟谁知苦寒调共作白雪絃恃爱如欲进含羞出不前朱口发艳歌玉指弄娇絃子夜变歌三首人传欢负情我自未甞见三更开门去始知子夜变歳月如流迈春尽秋已至荧荧条上芲零落何乃驶嵗月如流迈行已及素秋蟋蟀吟堂前惆怅使侬愁江南曲五首鱼戏莲叶间参差隐叶扇䴔䴖鳿窥㶑灔无因见鱼戏莲叶东𥘉霞射红尾傍临谢山侧恰值清风起鱼戏莲叶西盘盘舞波急潜依曲岸凉正对斜光入鱼戏莲叶南欹危午烟叠光揺越鸟巢影乱呉娃檝鱼戏莲叶北澄阳动微涟回看帝子渚稍背鄂君船唐甫里先生文集唐甫里先生文集卷第八唐甫里先生文集卷之八笠泽陆龟蒙字鲁望七言八句诗二遗诗二遗者何石枕材琴荐也石者何松之所化也松者何越之东阳也东阳多名山就中金华为最枝峰蔓壑秀气磅礴者数百里不啻神仙豋临草木芬恠永康之地亦蝉聮其间中饶古松往往化而爲石盘根大柯文理曲折尽爲好事者得而致于人间以爲耳目之异太山羊振文得枕材赵郡李中秀得琴荐皆兹石也咸以遗予予以二遗之竒聊赋诗以谢谁从毫末见参天又到苍苍化石年万古清风吹作籁一条寒熘滴成穿闲追金带徒劳恨静格朱丝更可怜幸与野人俱㪚诞不烦良匠更雕镌䴔䴖客有过震泽得水鸟所谓䴔䴖者贶余黒襟青胫碧爪丹噣色几及项质甚髙而意卑戚畏人余极哀其野逸性又非以能招累者而囚録笼槛逼迫户俛啄仰饮为活大不快眞天地之穷鸟也为之赋诗拟好事者和词赋鲁夸鸀鳿流果为名悞别沧洲虽蒙静置踈笼晚不似闲栖折苇秋自昔稲粱髙鸟畏至今珪组野人雠防微避缴无穷事好与裁书谢白鸥新秋月夕客有自逺相寻者作呉体二首以谢风𥘉寥寥月乍满杉篁左右供余清因君一话故山事忆鹤互应深溪声云门老僧㝎未起白阁道士遥相迎世间羽檄日夜急掉臂欲归巖下行又惊闻逺客访良夜扶病起坐纶巾欹清谈白纻思悄悄玉绳银汉光离离三呉烟雾且如此百越琛賮来何时林端片月落未落强慰别情言后期闲书病学髙僧置一牀披衣才暇即焚香闲阶雨过苔花润小簟风来薤叶凉南国羽书催部曲东山毛掲傲羲皇升平闻道无时节试问中林亦不妨独夜新秋霁夜有清境穷檐病客无佳期坐公把经向石说而我对月须人为独行独坐亦独酌独翫独吟还独悲古称独立与独歩若比羣居终较竒寄吴融一夜秋声入井桐数枝危緑怕西风霏霏晚砌烟华上淅淅踈帘雨气通君整轮蹄名未了我依琴鹤病相攻到头江畔从渔事织作中流万尺篊中秋待月转缺霜轮上转迟好风偏似送佳期帘斜树隔情无限烛暗香残坐不辞㝡爱笙调闻北里渐看星澹失南箕何人为校清凉力未似𥘉圎欲午时重忆白菊我怜贞白重寒芳前后丛生夹小堂月朶暮开无絶艶风茎时动有竒香何慙谢雪清才咏不羡刘梅贵主粧更忆幽䆫凝一梦夜来村落有微霜别墅懐归水国𥘉冬和暖天南荣方好背阳眠题诗朝忆复暮忆见月上弦还下弦遥爲晚花吟白菊近炊香稲识红莲何人授我黄金百买取苏君负郭田寄淮南郑窦书记记室千年翰墨孤唯君才学似应徐五丁驱得神功尽二酉捜来秘检踈炀帝帆樯留泽国淮王牋奏入班书清词醉草无因见但钓寒江半尺鲈小雪后书事时候频过小雪天江南寒色未曾偏枫汀尚忆逢人别麦壠唯慿欠雉眠更拟结茅临水次偶因行薬到村前隣翁意绪相安慰多说明年是稔年寒夜同袭美访寂上人月楼风殿静沈沈披拂霜华访道林鸟在寒枝栖影动人依古堞坐禅深明时尚阻青云歩半夜犹追白石吟自是海边鸥伴侣不劳金偈更降心和江南道中懐茅山广文南阳博士三首一片䡖帆背夕阳望三峯拜七眞堂天寒疚漱云牙浄雪坏晴梳石发香自拂烟霞安笔格独开封检试砂牀莫言洞府能招隐㑹辗飈轮见玉皇又壷中行坐可携天何况林间息万縁组绶仕垂三品石珮环从落四公泉丹台已运隂阳火碧简须雕次第仙想得雷平春色动五芝烟甲又芊绵又良常应不动移文金醴从酸亦自醺桂父旧歌飞绛雪桐孙新韵倚玄云春临柳谷鸎先觉曙蘸芜香鹤共闻珍重双双玉条脱尽慿三岛寄羊君早春雪中作呉体寄袭羙迎春避腊不肯下欺芲冻草还飘然光塡马窟盖塞外势压鹤巢偏殿巅山炉瘿节万状火墨突干衰孤穗烟君披鹤独自立何人解道眞神仙和呉中言情见寄韵菰烟芦雪是侬郷钓线随身好坐忘徒爱右军遗点画闲披左氏得膏肓无因月殿闻移屧秪有风汀去採香莫问江边渔艇子玉皇看赐羽衣裳和杨州看辛夷花韵栁踈梅堕少春丛天遣花神别致功髙处朶稀难避日动时枝弱易爲风堪将乱蘂添云肆若得千株便雪宫不待群芳应有意等闲桃杏即争红和行次野梅韵飞棹参差拂早梅强欺寒色尚低徊风怜薄媚留香与月㑹深情借艶开梁殿得非萧帝瑞齐宫应是玉儿媒不知谢客离肠醒临水刚添万恨来和暇日独处见寄谢府殷楼少暇时又抛清宴入书帷三千余歳上下右八十一家文字竒冷梦汉臯懐鹿隐静怜烟㠀觉鸿离知君满箧前朝事凤诺龙奴借与窥和袭羙见访不遇为愁烟岸老神䖀扶病唿児斸翠苕秖道府中持简牍不知林下访渔樵花盘小墢晴𥘉压叶拥踈篱冻未烧倚杖徧吟春照午一池冰段几多消詶袭羙见寄海蟹薬盃应阻蟹螯香却乞江边採捕郎自是杨雄知郭索且非何㣧敢鋹锽骨清犹似含春霭沬白还疑带海霜强作南朝风雅客夜来偷酔早梅傍和开元寺客省早景即事韵日上罘罳叠影红一声清𣑽万縁空䙰䙕满地贝多雪料峭入楼于阗风水榭𥘉抽寥沈思竹䆫犹挂梦䰟中灵香散尽禅家接谁共殷源小品同独夜有懐因作呉軆宁袭羙人吟侧景抱冻竹鹤梦缺月沈枯梧清涧无波鹿无魄白云有根虬有须云虬涧鹿眞逸调刀名锥利非良圗不然快作燕市饮笑抚肉枅眠酒垆阖闾城北有卖花翁讨春之士往往造焉因招袭羙故城边有卖花翁水曲舟轻去尽通十畒芳菲为旧业一家烟雨是元功间添薬品年年别笑指生涯树树红若要见春归处所不过携手问东风和袭美病中海石榴花盛发见寄韵紫府眞人饷露囊猗兰灯烛未荧煌丹华乞曙先后日金㷔欺寒却照霜谁与佳名从海曲秪应芳裔出河阳那堪谢氏庭前见一叚清香染郄郎袭羙以春橘见惠因次韵詶谢到春犹作凢秋鲜应是亲封白帝烟良玉有浆须让味明珠无颣亦羞圎堪居汉苑霜梨上合在仙家火枣前珍重更过三十子不堪分付野人边和袭羙病中书情寄崔諌议韵或偃虚斋或在公蔼然林下昔贤风庭间有蝶争烟蘂帘外无人报水筒行药不离深幌底寄书多向逺山中西园夜烛偏堪忆曾为题诗刻半红詶病中见寄逢花逢月便相招忽卧云航隔野桥春恨与谁同酩酊玄言何处问逍遥题诗石上空廽笔拾蕙汀邉独倚桡早晚却还巖下电共寻芳径结烟条和袭美病中孔雀懒移金翠傍檐楹斜倚芳丛旧态生唯柰瘴烟笼饮啄可堪春雨滞飞鸣鸳鸯水畔廻头羡荳蔻圗前举眼惊争得鹧鸪来伴着不妨还校有心情上元日道室焚修寄袭羙三清今日聚灵官玉刺齐抽谒广寒执盖冐花香寂歴侍晨交珮向阑珊将排鳯节分阶易欲校龙书下笔难唯有世尘中小兆夜来心拜七星坛正月十五日惜春寄袭羙六分春色一分休满眼东波尽是愁花匠碍寒应束手酒龙多病尚垂头无穷懒惰齐中㪚有底机谋敌右侯见织短蓬裁小檝挐烟闲弄箇渔舟次袭羙病中见寄日华风蕙正交光竭末相携借草塘佳酒旋倾醁嫩短船闲弄木兰香烟丝鸟拂来萦带蘂㯼人収去约簧今日好为聮句㑹不成刚为欠檀郎春雨即事寄袭羙小谢轻埃日日飞城边江上阻春晖虽愁野岸花房冻还得山家薬笋肥双屐着频看齿折败裘披苦见毛稀比隣钓叟无尘事洒笠鸣蓑夜半归和袭羙见寄韵虽失春城醉上期下帷裁徧未裁诗因吟郢岸百畒蕙欲採啇崖三秀芝栖野鹤笼寛使织施山僧饭别教炊但医沈约重瞳健不怕江花不满枝偶掇野𬞞寄袭美野园烟里自幽寻嫩甲香蕤引渐深行歇毎依鵶舅影挑频时见䑕姑心凌风蔼彩𥘉携笼带露虚踈或贮襟欲助春盘还爱否不妨萧洒似家林和袭羙卧疾感春见寄韵共寻花思极飞腾病带春寒去未能烟迳水涯多好鸟竹牀蒲倚但髙僧须知日冨为神授秖有家贫免盗憎除却数函圗籍外更将何事结良朋徐方平后闻赦因寄袭美新春旒扆御翚轩海内𥘉传涣汗恩秦狱已収爲厉气瘴江𥘉返未招䰟英材尽作龙蛇蛰戦地多成虎豹村除却数般伤痛外不知何事及王孙袭美以鱼牋见寄因谢擣成霜粒细鳞鳞知作愁吟幸见分向日乍惊新茧色临风时辩白萍文好将花下承金粉堪送天边咏碧云见倚小䆫亲襞染尽圗春色寄夫君和袭羙病后春思韵气和灵府渐氤氲酒有贤人薬有君七字篇章看月得百劳言语傍花闻闲寻古寺销晴日最忆深溪枕夜云早晚共揺孤艇去紫屏风外碧波文袭羙以公斋小宴见招早云才破漏春阳野客晨兴喜又忙自与酌量煎药水别教安置晒书牀依方酿酒愁迟去借様裁巾怕索将唯待𢾗般幽事了不妨还入少年埸京口江干古渡伤离情㫁山零落春潮平东风料峭客帆逺落叶夕阳天际明战舸昔浮千骑去钓舟今载一翁䡖可怜宋帝筹帷处苍翠无言草自生润州送人徃长洲秋来频上向呉亭每上思归意剰生废苑池台烟里色夜村蓑笠雨中声汀洲月下菱船疾杨栁风髙酒斾䡖君住松江多少日为甞鲈鲙与莼羹润州江口送人谒池阳卫郎中山翁曾约旧交懽须拂侯门侧注冠月在石头揺戍风生江口亚帆竿闲随野酔溪声閙独伴清谭晓色残待取新秋归更好九华苍翠入楼寒唐甫里先生文集唐甫里先生文集卷第九唐甫里先生文集卷之九笠泽陆龟蒙家鲁望七言八句诗袭羙以纱巾见惠因次韵詶谢薄如蝉翅背斜阳不称春前赠呙郎𥘉觉顶寒生逺吹预忧头白透新霜堪窥水槛澄波影好拂花墻亚蘂香知有芙蓉留自戴欲峩烟雾访黄房闻袭羙有亲迎之期因以寄贺梁鸿夫妇欲双飞细雨轻寒拂雉衣𥘉下雪牎应眷恋次乗烟幰柰光辉参差扇影分华月㫁续箫声落翠微见说春风偏有贺露花千朶照庭闱袭羙以巨鱼之半见分因以詶谢谁与春江上信鱼可怜霜刃截来𥘉鳞隳似撤骚人屋腹断疑伤远客书避网几跳山影破逆风曾蹙浪花虗今朝最是家童喜免泥荒畦掇野𬞞和馆娃宫懐古韵楣消落濯春雨苍翠无言空断崖草碧未能忘帝女燕䡖犹自识宫钗江山秖有愁容在劒珮应和愧色理頼有伍贠骚思少呉王才免似荆懐同袭羙游北禅院连延花蔓映风廊岸帻披襟到竹房居士秖今开𣑽处先生曽是草玄堂清樽林下看香印逺岫䆫中挂钵囊今日有情消未得欲将名理问思光袭羙以紫石砚见赠以诗迎之霞骨坚来玉自愁琢成飞燕古钗头澄沙脆弱闻应伏青鐡沈埋见亦羞㝡称风亭批碧简好将云窦渍流君能把赠闲吟客徧冩江南物象酬和孙发百篇将游天台请诗赠行直应天授与诗情百咏唯消一日成去把彩豪挥下国归参黄绶别春卿闲窥碧落懐烟雾暂向金庭隠姓名珍重兴公徒有赋石梁深处是君行和开元寺笋园寄章上人春龙争地养檀栾况是双林雨后看迸出似毫当垤㙞孤生如恨倚栏干凌虚势欲齐金刹折赠光冝照玉盘更待锦苞零落后粉环髙下挶烟寒蔷薇倚墻当戸自横陈致得贫家似不贫外布芳菲虽笑日中含芒刺欲伤人清香往徃生遥吹狂蔓看看及四邻遇有客来堪玩处一端晴绮照烟新和咏开元寺佛钵空王𥘉受逞神功四钵须臾现一重持次想添香积饭覆时应带歩罗钟光寒好照金毛鹿向静堪白耳龙从此寳函香里见不烦西去诣灵峯詶袭羙夏首病愈见招韵雨多青合是垣衣一幅蛮牋夜款扉葱带又闻寛沈约茅斋犹自忆王微方灵秖在君臣正篆古须抛点昼肥除却伴谈秋水外野鸥何处更忘机新夏东郊闲泛有懐袭羙迟于春日好于秋野客相携上钓舟经略彴时冠暂亚佩笭箵后带频搊兼葭鹭起波揺笠村落𧖟眠树挂钩料得秖君能爱此不争烟水似封侯四月十五日道室书事寄袭羙乌饭新炊香道家齐日以为常月苗杯举存三洞云蘂函开叩九章一掬阳泉堪作雨𢾗铢秋石欲成霜可中值着雷平信为觅闲眠苦竹床看压新醅寄懐袭羙暁压糟牀渐有声旋如荒涧野泉清身前古态燻应出世上愁痕滴合平饮啄断年同鹤俭风波终日㸔人争樽中若使常能渌两绶通侯揔强名和登𥘉阳楼寄懐北平郎中逺䆫浮槛亦成年几伴杨公昼筵日暖烟花曾扑地气和星象却归天闲将水石侵军垒酔引笙歌上钓船无限恩波犹在目东风吹起细漪涟和夏𥘉袭羙见访题小斋韵四隣多是老农家百树维桑半顷麻尽趂睛明修网架每和烟雨掉缲车啼鸎偶坐身藏叶饷妇归来鬓带花不是对君吟复酔更将何事送年华和袭羙所居首夏适然有作韵柿隂成列薬花空却忆桐江下钓筒亦以鱼鰕供熟鹭近縁樱笋识隣翁闲分酒剂多还少自记书籖白间红更爱夜来风月好转思玄度对支公和题逹上人药圃二首薬味多从逺客赍旋添花谱旋成畦三桠旧种根应异九莭𥘉移叶尚低山荚便和幽涧石水芝须带本池泥从今直到清秋日又有香苗㡬畨齐又净名无语示清嬴药草搜来喻更微一雨一风皆遂性花开花落尽忘机教踈兎缕金絃乱自拥龙刍紫永肥莫怪独亲幽圃坐病容销尽欲依归和懐华阳润卿博士三首㡬降眞官授隐书洛公曽到梦中无眉间入静三辰影肘后通灵五岳圗北洞树形如曲盖东凹山色似熏炉金墟福地能容否頋作冈前蒋负刍又火景应难到洞宫萧闲堂冷任天风谈玄尘尾抛云底服散龙胎在酒中有路还将赤城接无泉不共紫河通竒编早晚敖传授免以神僊问葛洪又终日焚香礼洞云更思琪树转劳神曾寻下泊常经月不到中峯又累春仙道最髙黄玉箓暑天偏称白纶巾清斋若见茅司命乞取朱儿十二斤以竹夹膝寄赠袭羙截得篔筜冷似龙翠光横在暑天中堪临薤簟闲慿月好向松䆫卧跋风持赠敢齐青玉案酔吟偏称碧荷筒添君雅具教多着为着西斋谱一通和夏景无事因懐章来二上人韵檐外青阳有二梅折来堪下冻醪盃髙杉自欲生龙脑小弁谁能寄鹿胎丽事肯教饱沈谢谈微何必减宗雷还闻拟结东林社争柰渊明酔不来又怱忆髙僧坐夏堂厌泉声閙笑云忙山重海澹懐中印月冷风微宿上方病后书求嵩少药定廽衣染贝多香何时更问逍遥义五粒松隂半石牀桐江得一钓车以袭羙乐烟波之思因出以为玩俄辱三篇复杼詶答旋屈金钩噼翠筠手中盘作钓鱼轮忘情不效孤醒客有意闲窥百丈鳞雨似轻埃时一起云如髙盖强相亲任他华毂低头笑此地终无覆败人曽招渔侣下清浔独蠒𥘉随一锤深细辗烟华无辙迹静含风力有车音相唿野饭依芳草迭和山歌逗逺林得失任渠但取楽不曾生箇是非心病来悬着脆缗丝独喜髙情为我持𢾗辐尚凝烟雨态三篇能赋蕙兰词云深石净闲眠穏月上江平放熘迟第一莫教诸此境倚天功业待君为和呉中书事寄汉南裴尚书风清地右带前朝遗事纷纷未寂寥三泖凉波渔蕝动五茸春草雉媒娇云藏野寺分金刹月在江楼倚玉箫不用懐归忘此景呉王看即奉弓招和夏景冲澹偶作二首韵蝉雀参差在扇纱竹襟䡖利箨冠斜垆中有酒文园㑹琴上无絃靖节家芝畹烟霞全覆穗橘洲风浪半浮花闲思两地忘名者不信人间发解华秖于池曲象山幽便是潇湘浸石楼斜拂芡盘䡖鹜下细穿菱线小鲵游闲𨳩茗焙甞须徧酔拨书帷卧始休莫道仙家无好爵方诣还拜碧琳侯和送李明府之任南海春尽之官直到秋岭云处凭泷楼居人爱近沈珠浦候吏多来拾翠洲賨税尽应输紫具蛮童多学佩金钩知君不恋南枝乆抛却经冬白罽裘和寄题罗浮轩辕先生所居鼎成仙驭入崆峒百世犹传至道风暂应青词为穴鳯却思丹徼伴冥鸿金公的的生炉际琼刃时到梦中预恐浮山归有日载将云室十洲东和寄琼州杨舎人明时非罪谪何偏鵩鸟巢南更数千酒满椰盃消毒雾风随蕉扇下泷船入多薬戸行狂蛊吏有珠官出俸钱秖以直诚天自信不劳诗句咏贪泉和宿报恩寺水阁峯抱池光曲岸平月临虚槛夜何清僧穿小桧才分影鱼掷髙荷渐有声因忆故山吟易苦各横秋簟梦难成周颙不用裁书劝自得凉天证道情和酔中偶作见寄韵海鹤飘飘韵莫侪在公犹与俗情乖𥘉呈酒务求专判合祷山祠请自差永夜谭玄侵罔象一生交态忘形骸怜君酔墨风流甚㡬度题诗小谢齐和寄滑州李副使贠外洛生闲咏正抽毫忽傍旌旗着战𫀆檄下连营皆破胆劔离孤匣欲吹毛清秋月色临军垒半夜淮声入贼壕除却征南为上将平徐功业更谁髙和呉中言懐寄南海二同年曾见凌风上赤霄尽将华藻赴嘉招城连虎踞山圗丽路入龙编海舶遥江客渔歌冲白荇野禽人语映红蕉庭中必有君迁树莫向空台望汉朝和伤史拱山人曾说山西欲去寻岂知霜骨葬寒林常依浄住师冥目兼事容成学筭心逋客预斋还𣑽唱老猿窥祭亦悲吟唯君独在江云外谁诔孤贞置岘岑白鸥楽安任君尝为泾尉居呉城中地才数畒而不佩俗物有池池中有㠀屿池之南西北边合三亭脩篁嘉木掩隐隈奥处其一不见其二也君好竒楽异喜文学名理之士所得皆清㪚凝莹袭羙知而偕诣旣坐有白鸥翩然驯于砌下因请浮而翫之主人曰池中之族老矣每以豪㨿有鸥之始浮辄逐而害之今畏不敢入吁昔人之心蓄机事犹或舞而不下况害之哉且羽族丽于水者多矣独鸥为闲睱其致不髙耶一旦水有鲸鲵之患陆有狐狸之忧俦侣不得命啸尘埃不得澡刷虽䝉人之流赏亦天地之穷鸟也感而为诗邀袭羙同作惯向溪头漾浅沙薄烟微雨是生涯时时失伴沈山影往往争飞杂浪花晚树清凉还鳿旧巢零落寄兼葭池塘信羙应难恋针在鱼脣劔在鰕懐杨台文杨鼎文二秀才秋早相逢待得春崇兰清露小山云寒花独自愁中见曙角多同醒后闻钓具每随轻舸去诗题闲上小楼分重思醉墨縦横甚书破羊欣白练裙和袭羙谢友人惠人参五叶𥘉成椴树隂紫团峯外即鸡林名参鬼盖须难见材似人形不可寻品第已闻懐杨台文杨鼎文二秀才秋早相逢待得春崇兰清露小山云寒花独自愁中见曙角多同醒后闻钓具每随轻舸去诗题闲上小楼分重思醉墨縦横甚书破羊欣白练裙和袭羙谢友人惠人参五叶𥘉成椴树隂紫团峯外即鸡林名参鬼盖须难见材似人形不可寻品第已闻升碧简槜持应合重黄金慇懃润取相如肺封禅书成动帝心严子重以诗逰于名胜间不幸且没袭美作诗序而弔之余和每值江南日落春十年诗酒爱逢君芙蓉湖上吟船倚翡翠巖前酔马分秖有汀洲连旧业岂无章䟽动遗文犹怜未卜佳城处更斸要离冢畔云筭山水绕苍山固护来当时盘踞实雄才周郎计䇿清宵定曹氏楼舡白昼灰五十八年争虎视三千余骑骋龙媒何如今曰家天下阊阖门临万国开寄茅山何威仪二首大小三峯次九华灵踪今尽属何家汉时仙上云巓鹤蜀地春开洞底花闲傍积岚寻瀑眼便凌残雪探芝芽年来已奉黄庭教夕錬腥魂暁吸霞曾向人间拜节旄乍疑因梦到仙曹身䡖曵羽霞襟狭䯻耸峩烟鹿帻髙山暖不荤峯上薤水寒仍落洞中桃从闻此日捜竒话转觉魂飞夜夜劳唐甫里先生文集唐甫里先生文集卷第十唐甫里先生文集卷之十笠泽陆龟䝉字鲁望七言八句诗早秋呉体寄袭羙荒庭古树只独倚败蝉残蛩苦相仍虽然诗胆大如斗争奈愁肠牵似绳短烛𥘉添蕙愰影微风渐折蕉衣稜安得弯弓似明月快箭拂下西飞鹏病中秋懐寄袭羙病容愁思苦相兼清镜无形未我嫌贪广异𬞞行径窄故求偏薬出钱添同人㪚后休賖酒双燕辞来始下帘更有是非齐未得重慿詹尹拂龟占秋赋有期因寄袭羙云似无心水似闲忽思名在贡书间烟露鹿弁聊悬着隣里渔舠暂解还文章病未犹满箧薬苗衰后即离山广寒宫树枝多少风送髙低便可攀和新秋即事三首韵心似孤云任所之世尘中更有谁知愁寻冷落惊双鬓病传清凉减四支懐旧叶溪终独往宿枯杉寺已频期兼须为月求髙处即是霜轮杀满时帆檝衣裳尽钓徒徃来踪迹遍三呉间中展卷兴亡小酔后题诗点画麤松㠀伴谭多道气竹䆫孤梦岂良圗还须待致昇平了即往扁舟放五湖声利从来解破除秋滩唯忆下桐庐鸬鹚阵合残阳少蜻蛚吟髙冷雨踈辩伏南华论指指才非玄晏借书书当时任使眞堪笑波上三年学炙鱼和南阳润卿将归雷平朝市山林隐一般却归那减卧云懽堕堦红叶谁収得半盎清醪客酹干玉笈诗成吟处暁金沙泉落梦中寒真仙若降如相问曽歩星罡遶醮坛顾道士亡第子奉束帛乞铭于袭羙因戯赠童𥘉眞府召为郎君与抽毫刻便房亦谓神仙同许郭不妨才力似班杨比于黄绢朝市山林隐一般却归那减卧云懽堕堦红叶谁収得半盎清醪客酹干玉笈诗成吟处暁金沙泉落梦中寒真仙若降如相问曽歩星罡遶醮坛顾道士亡第子奉束帛乞铭于袭羙因戯赠童𥘉眞府召为郎君与抽毫刻便房亦谓神仙同许郭不妨才力似班杨比于黄绢词尤妙酬以霜缣价未当唯我有文无卖处笔锋销尽墨池荒和访寂上人不遇芭蕉霜后石栏荒林下无人闭竹房经抄未成抛素几钖镮应撼过寒塘蒲团为拂浮埃㪚茶噐空懐碧饽香早晚却还宗柄社夜深风雪对禅牀秋夕文宴笔阵𥘉临夜正清击铜遥认小金钲飞觥壮若逰燕市觅句难于下赵城隔岭故人因㑹忆傍檐栖鸟带吟惊梁王座上多词客丑韵甘心第七成代广文詶袭美见赠韵不知天隐在何郷且欲烟霞迹暂双鹤庙未能齐月驭鹿门聊拟并云牎藓衘荒磴移桑屐花浸春醪挹石缸莫惜查头容钓伴也应东印有余江和寄毗陵魏䖏士朴经苑𥘉成墨沼开何人林下肯寻来若非宗测圗山后即是韩康卖薬廻溪籁自吟朱鹭曲沙云还作白鸥媒唯应地主公田熟时送君家麴蘖材和𥘉冬偶作寄南阳润卿韵逐日生涯敢计冬可嗟寒事落然空䆫怜伴也应东印有余江和寄毗陵魏䖏士朴经苑𥘉成墨沼开何人林下肯寻来若非宗测圗山后即是韩康卖薬廻溪籁自吟朱鹭曲沙云还作白鸥媒唯应地主公田熟时送君家麴蘖材和𥘉冬偶作寄南阳润卿韵逐日生涯敢计冬可嗟寒事落然空䆫怜返照縁书小庭喜新霜为橘红衰栁尚能和月动败兰犹拟倩烟笼不知海上今清浅试与飞书问洛公和冬暁章上人院山寒偏是暁来多况值禅牎雪气和病客功夫经未演故人书信纳新磨间临静案修茶品独傍深溪记药科从此逍遥知有地更乗清月伴君涡和题周尊师所居见说身轻鹤不如石房无侣共云居清晨自削灵香柹独夜空吟碧落书十洞飞精应徧吸一簪龝发未曾梳知君便入悬珠㑹早晚东骑白鲤鱼寒夜文宴各将寒调触诗情旋见微澌入砚生霜月满庭人暂起汀洲半夜鴈𥘉惊三清每爲仙题想一日多累句倾千里建康衰草外含毫谁是忆昭明送润卿还华阳何事轻舟近腊回茅家兄弟欲归来封题玉洞虗无奏点检霜坛沆瀣杯云肆先生分气调山圗公子爱词才殷勤爲向东卿荐洒扫含真雪后台和新罗弘惠上人请袭羙爲灵鹫山周禅师碑将还以诗送之一函迢递过东瀛秖为先生处乞铭已得雄词封静检却懐孤影在禅庭春过异国人应冩夜读沧洲怪亦听遥想勒成新塔下望空尽碧礼文星和寒日书斋即事三首每篇各用一韵不必探幽上欝冈公斋吟啸亦何妨唯求鹫山周禅师碑将还以诗送之一函迢递过东瀛秖为先生处乞铭已得雄词封静检却懐孤影在禅庭春过异国人应冩夜读沧洲怪亦听遥想勒成新塔下望空尽碧礼文星和寒日书斋即事三首每篇各用一韵不必探幽上欝冈公斋吟啸亦何妨唯求薏苡供僧食别着氍毹待客牀春近带烟分短蕙暁来冲雪撼踈篁余杭山酒犹封在遥嘱髙人未肯尝已上星津八月槎文通犹自学丹砂仙经冩得空三洞隐士招来别九华静对眞圗唿緑齿偶开丹室问黄牙方诸更是怜才子钖赉于君合有差名价皆酬百万余尚怜方丈讲玄虚西都和寄题玉霄峯叶涵象尊师所居天台一万八千丈师在浮云端掩扉永夜秖知星斗大深秋犹见海山微风前㡬降青毛节雪后应披白羽衣南望烟霞空再拜欲将飞魄问灵威南阳广文博士还雷平后寄微微春色染林塘亲拨烟霞生涧房隂洞雪胶知未入浊醪风破的偷甞芝台暁用金铛煮星度间将玉铪量㡬遍侍晨官欲降曙坛先起独焚香和题支山南峯僧韵眉毫霜细欲垂肩自说𥘉栖海岳年万壑烟霞秋到一林风雨夜深禅时翻贝叶添新藏间揷松枝护小泉好是清冬无外事匡牀斋罢向阳眠送少董卿逰茅山威辇髙悬度世名至今仙裔作公卿将随羽节朝珠阙曾佩鱼符管赤城云冻尚含孤石色雪干犹堕古松声应知四扇灵方在待取归时緑发生和寄懐南阳润卿髙抱相逢各絶尘水经山䟽不离身才情未拟汤从事玄解犹嫌竺道人霞染洞泉浑变紫雪披江树半知春谁怜故国无生计唯种南塘二畒芹袭羙将以緑罽为赠因成四韵三风霜利苦刀䄡䄖吹断罥蓬蒿病中秪自悲龙具世上何人识羽袍狐貉近懐珠履贵薜萝遥羡白巾髙陈王轻暖如相遗免致衰荷效广骚和过张祐䖏士丹阳故居张祐字承吉元和中作宫体小诗辞曲艶发当时轻薄之流能其才合譟得誉及老大稍窥建安风格诵乐府録知作者本意短章大篇往往间出諌讽怨谲时与六义相左右善题目佳境言不可穆置别䖏此为才子之最也由是贤俊之士及髙位重名者多与之㳺谓有鹄鹭之野孔翠之鲜竹栢之贞琴磬之韵或荐之于天子书奏不下亦受辟诸侯府性狷介不容物辄自劾去以曲阿地古澹有南朝之遗风遂筑室种树而家焉性嗜水石常悉力致之从知南海间罢职载罗浮石笋还不蓄善田利产为身后计死未二十年而故姬遗孕冻馁不睱前所谓鹄鹭孔翠竹柏琴磬之家虽朱轮尚乗遗编尚吟未甞一省其孤而恤其穷也噫人假之为玩好不根于道义耶惧其怨刺于神明耶天果不爱才没而犹谴耶吾一不知之友人颜弘至江南道中访其庐作诗弔而序之属余应和余汩没者不足哀承吉之道邀袭羙同作庶乎承吉之孤倚其传而有怜者胜华通子共悲辛荒今爲旧宅隣一代交游非不贵五湖风月合教贫䰟应絶地为才鬼名与遗编在史臣闻道平生偏忧石至今犹泣洞庭人和袭羙寄广文忽辞明主事眞君直取姜巴路入云龙篆拜时轻诰命霓襟披后小玄纁峯前北帝三元㑹石上东卿九钖文应笑世间名利火等间灵府剰先焚和袭羙先辈悼鹤一夜圎吭絶不鸣八公虚道得千龄方添上客云眠思怱伴中仙剑解形但掩丛毛穿古堞永留寒影在空屏居才幸自清如水更向芝田为刻铭幽居有白菊一丛因而成咏呈知已还是延年一种材即将瑶朶冒霜𨳩不如红艶临歌扇欲伴黄英入酒盃陶令接篱堪岸着梁王髙屋好欹来月中若有闲田地为劝常娥作意栽和伤开元观顾道士何事神超入杳冥不骑孤鹤上三清多应白简迎将去即是朱陵錬更生药奠肯同椒醑味云謡空替薤歌声武皇徒有飘飘思谁问山中宰相名和酔中即席赠润卿博士韵共是虚皇简上仙清词如羽欲飘然登山凡着㡬緉屐破浪欲乗千里船逺梦只留丹井畔间吟多在酒旗前谁知海上无名者只记渔歌不记年送淅东徳师侍御罢府西㱕王谢遗踪玉籍仙三年闲上鄂君船诗懐白阁僧吟苦俸买青田鹤价偏行次野枫临逺水酔中衰菊卧凉烟芙蓉㪚尽西归去唯有山隂九万牋送羊振文先辈往桂阳归觐风雅先生去一麾过庭才子趣归期譲王门外开帆叶义帝城中望㦸支郢路渐寒飘雪逺湘波𥘉暖涨云迟灵均精魄如能问又得千年贾傅词袭羙留振文宴龟䝉不赴次韵詶谢绮席风𨳩照露晴秖将茶荈代云觥繁絃似玉纷纷碎佳妓如鸿一一惊毫健㡬多飞藻客羽寒寥落映花鸎幽人独自西牎晚闲凭香㮒反照明和重送圎载上人㱕日本国老思东极旧巖扉却待秋风泛舶归膮𣑽阳乌当石磬夜禅隂火照田衣见翻经论多盈箧亲植杉松大㡬围遥想到时思魏阙只应遥拜望斜晖和禇家林亭一阵西风起浪花遶栏干下散瑶华髙牎曲槛仙侯府卧苇荒芹白鸟家孤㠀待寒凝片月逺山终日送余霞者知方外还如此不要乗秋上海槎归鴈北走南征像我曹天涯迢递翼应劳似悲边雪音犹若𥘉背岳云行未髙月㠀栖防暗缴风滩斜起避惊涛时人不问随阳意空拾栏边翡翠毛王先辈草堂松径隈云到静堂杏花临涧水流香身从乱后全家隐日校人间一倍长金緑渐加新品秩玉皇偏赐羽衣裳何如圣代弹冠出方朔曾爲汉侍郎句曲山朝眞词二首歳三月十八日句曲山道士朝真于大茅峯上学神仙有至自千万里者余距华阳天程止信宿尘约不能遂去驰神旦旦忽若戴昇矣因作朝眞词迎送客二解以自塞意迎真九华磬答寒泉急十蕝幡揺翠㣲湿司命𥙿旌未下来焚香抱简凝神立残星下照霓襟冷缺月才分鹤轮影空洞灵章发一声春来万壑烟花醒送眞萦云凤髻飘然解王钺玄干俨先迈朝眞弟子悄无言再拜碧杯添沆瀣火铃跳跃龙毛盖脑发青青赮綷万象销沈一瞬间空余月外闻残珮伤越越谿自古好风烟盗束兵缠已半年访戴客愁随水逺浣纱人泣共埃捐临焦頼洒王师雨欲堕重登刺史天早晚山川尽如故清吟闲上鄂君舡唐甫里先生文集唐甫里先生文集卷第十一唐甫里先生文集卷之十一笠泽陆龟蒙字鲁望七言絶句诗自遣诗三十首自遣诗者震泽别业之所作也故疾未平厌厌卧田舎中农夫日以耒耜事相聒每至夜分不睡则百端兴懐搅人思益纷乱无绪且诗者特也谓持其情性使不暴去因作四句诗累至三十絶絶各有意旣曰自遣亦何必题为五年重别旧山村树有交柯犊有孙更感卞峰颜色好暁云才㪚便当门雪下孤村淅淅鸣病魂无睡洒来清心揺秖待东牎暁长媿寒鸡第一声多情多感自难忘秖有风流共古长座上不遗金带枕陈王词赋为谁伤甫里先生未白头酒旗犹可战髙楼长鲸好鲙无因得乞取艅艎作钓舟花瀬𪷟𪷟紫气昏水边山曲更深村终须㨂取幽栖䖏老桧成双便作门隂洞曾为採药行冷云凝絶烛微明玉芝𫾣折琤然堕合有眞人上姓名长叹人间发易华暗将心事许烟霞病来前约分明在薬鼎书囊便是家醖得秋泉似玉容比于云液更应浓思量北海徐刘辈枉向人间号酒龙羊偘多应自古豪解盘金矟置纎腰纵然此事敎䨇得不博溪田二顷苗偶然携稚看微波临水春寒一倍多便使笔精如逸少懒能书字换羣鹅昔闻庄叟迢迢梦又道韩生苒苒飞知有姓名聊寄问更无言语抱斜晖雪侵春事太无端舞急微还近腊寒应是也疑眞宰恠休时犹未徧林峦数尺逰丝堕碧空年年长是惹东风争知天上无人住亦有春愁鹤发翁谁使寒鸦意绪娇云晴山晚动情憀乱和残照纷纷舞应索阳乌次第饶古往天髙事渺茫争知灵媛不凄凉月娥如有相思泪秪待方诸寄两行本来云外寄闲身逺与溪云作主人一夜逆风愁四㪚晓来零落傍衣巾渊明不待公田熟乗兴先秋解印归我为余粮春未去到头谁是复谁非云拥根株抱石危斵来文似痩蛟螭幽人带病慵朝起秖向春山尽日欹月澹花闲夜已深宋家㣲咏若遗音思万古无人赏露湿清香独满襟南岸春田手自农往来横截半江风有时不耐䡖桡兴暂欲蓬山访洛公贤逹垂竿小隐中我来眞作捕鱼翁前溪一夜春流急巳学严滩下钓筒水国君王又姓萧风情由是冠南朝灵和殿下巴江栁十二旒前舞翠条强梳蓬鬓整斜冠片烛光微夜思阑天意最饶惆怅事单栖分付与春寒无多薬圃近南荣合有新苗次第生稚子不知名品上恐随春草鬪输嬴一派溪随箬下流春来无处不汀洲漪澜未碧蒲犹短不见鸳鸯正自由山下花明水上曛一桡青翰破霞文越人但爱风流客绣𬒳何须属鄂君妍华须是占时生准拟差肩不近情佳丽㡬时腰不细荆王辛苦致宫名奼女精神似月孤敢将容易入洪炉人间纵道鈆华少蝶翅新篁未肯无贞白求丹变姓名主恩潜助亦无成侯家竟换梁天子王整徒劳作外兵春雨能膏草木肥就中林野碧含滋唯余病客相逢背一夜寒声减四肢别墅懐归东去沧溟百里余㳂江潮信到吾庐就中家在蓬山下一日堪凭两寄书野芹井朱阁前头露井多碧梧桐下美人过寒泉未必能如此柰有银缾素绠何南征丞相南征定有无幕中谁是骋良图遥知贼胆纵横破绕帐生犀一万株北渡江客柴门枕浪花鸣机寒艣任讴鸦䡖舟过去眞堪画惊起鸬鹚一阵斜夜泊咏栖鸿可怜霜月暂相依莫向衡阳趂涿飞同是江南寒夜客羽毛单薄稲粱微早行冰寒孤棹触天文直似乗槎去问津縦使碧虗无限好客星名字也愁人木兰堂洞庭波浪渺无津日日征帆送逺人㡬度木兰舟上望不知元是此花身和袭羙春夕陪崔谏议樱桃园宴佳人芳树杂春蹊花外烟𪷟月渐低㡬度艶歌清欲转梳鹦惊起不成栖和松江早春栁下江飡待好风暂时还得狎渔翁一生无事烟波足唯有沙边水勃公和女坟湖水平波淡遶廻塘鹤殉人沈万右伤应是离䰟双不得至今沙上少鸳鸯和㤗伯庙故国城荒徳未荒年年椒奠湿中堂迩来父子争天下不信人间有让王和宿木兰院苦吟清漏迢迢极月过花西尚未眠犹忆故山欹警枕夜来呜咽似流泉和重题蔷薇秾华自古不得乆况是倚春春巳空更𬒳夜来风雨恶满阶狼借没多红和春夕酒醒㡬年无事傍江湖酔倒黄公旧酒垆觉后不知新月上满身花影倩人扶和木兰后池三咏重台莲花水国烟郷足芰荷就中芳瑞比难过风情爲与呉王近红蕚常敎一倍多浮萍晚来风约半池明重叠侵沙緑罽成不用临池重相笑最无根蔕是浮名白莲素蘤多䝉别艶欺此花眞合在瑶池还应有恨无人觉月晓风清欲堕时和重题后池晓烟清露暗相和浴鴈浮鸥意绪多却是陈王词赋错枉将心事託微波和胥门闲泛细浆轻撶下白苹故城花谢緑隂新岂无今日逃名士试问南塘着屧人袭羙𥘉植松桂偶题轩隂冉冉移斜日寒韵泠泠入晚风烟格月姿曾不改至今犹似在山中和馆娃宫懐古五絶三千虽衣水犀珠半夜夫差国暗屠犹有八人皆二八独教西子占亡呉一宫花渚漾涟漪俀堕鸦鬟出茧眉可料座中歌舞䄂便将残节拂降旗㡬多云榭倚青冥越㷔焼来一片平此地最应沾恨血至今春草不匀生江色分明练遶台战帆遥隔绮䟽开波神自厌荒滛主句践楼舡穏帖来寳袜香綦碎晓尘乱兵谁惜似花人伯劳应是精灵使犹向残阳泣暮春和虎丘寺西小溪闲泛三絶树号相思枝拂地鸟语提壷声满溪云涯一里千万曲直是渔翁行也迷荒栁卧波浑似困宿云遮坞未全痴云情栁意萧萧㑹若问诸余揔不知每逢孤屿一倚檝便欲狂歌同採薇任是烟萝中待月不妨欹枕扣舷㱕和天竺寺八月十五夜桂子霜实常闻秋半夜天台天竺堕云岑如何两地无人种却是湘漓是桂林戏题袭羙书印囊鹊衘龟顾妙无余不爱封侯爱石渠应笑休文过万卷至今谁道沈家书和钓侣二章一艇轻撶看晓涛接篱抛下漉春醪相逢便倚兼葭泊更唱菱歌擘蟹螯雨后沙虚古岸崩鱼梁移入乱云层归时月堕汀洲暗认得妻儿结网灯和寄同年韦校书万古风烟满故都清才搜括妙无余可中寄与芸香客便是江南地里书和𥘉冬偶作桐下空堦叠緑钱貂裘𥘉绽拥髙眠小垆低幌还遮掩酒滴灰香似去年和酔中寄一壷并一絶酒痕衣上杂莓苔犹忆红螺一两盃正𬒳遶篱荒菊笑日斜还有白衣来和再韵堦下饥禽啄嫩苔野人方倒病中盃寒𬞞卖却还沽喫可有金貂换得来和重玄寺双矮桧可怜烟刺是青螺如到双林误礼多更忆早秋登北固海门苍翠出晴波酔中戏赠袭羙南北风流旧不同伧呉今日若相通病来犹伴金盃满欲得人唿小禇公润卿遣青䭀饭旧闻香积金仙食今见青精玉斧飡自笑镜中无骨録可能飞上紫云端文䜩招润卿博士辞以道侣将至一絶寄之僊客何时下鹤翎方瞳如水脑华清不过传逹杨君梦从许人间小兆听再招遥知道侣谈玄次又是文交丽亊时虽是寒轻云重日也留花簟待徐摛齐梁怨别寥寥缺月看将落檐外霜华染罗幕不知兰棹到何山应倚相思树邉泊玩金鸡鹏戍照袭哭音向溪邉泊摩叹至令犹忆浪苑友不夕镂羽従者雾堪与驽骛觉久闻间若难递互甘鸣蜩早闲未併仗柴门口鸟下庾杖咏叱各周歩一池镜半日十年聴此援如野态眞君如有慈驰口里千品无蚁向艺能心略呀健唯夬立人门闻边家义陌松𨳩斟子山园声隣幽木公干词帯敎辛门月上夙傲市堆甚斗赎何惜王盈槽秋巖泉已甘矛洞三君食夕买桐江一渠山衣子懒髙沐浪白水禽飞画的舟还当轩鹤自笑与人华好尚田家山客共柴车干时未似接卢雀乌道间携相尔书薬名离合夏日即事三首乗屐着来幽砌滑石煎得逺泉甘草堂柢待新秋景天色微凉酒半酣避暑㝡须从朴野葛巾筠席更相当归来又好乗凉钓藤蔓隂阥着雨香窓外晓帘还自春桓烟兰露思晴空青箱有意终须续断简遗编一半通和懐钖上药名离合二首鹤伴前溪栽白杏人来隂洞冩松枯萝深境静日欲落石上未眠闻逺钟佳句成来谁不伏神丹愉去亦须防风前莫怪携诗藁夲是吴吟盪浆郎和懐鹿门县名离合二首云客䨱枕无非白水色侵矶直是蓝曰种紫芝飡可夀春来何事恋江南竹溪深处猿同宿松阁秋来客共登封迳古苔侵石鹿城中谁解访山僧寄题天台囯清寺斉梁体峯带楼台天外立明河色近罘罳湿松间石上定僧寒半夜楢溪水声急和谏议詶先辈霜菊紫茎芳艶照西风秖怕霜华掠㫁丛病夫难强饮应湏速自召车公寒食古人名𥘉寒朗咏徘徊立欲谢玄关早晚开昨日登楼望秋色鱼梁鸿鴈㡬多来和臯桥横絶春流架㫁虹凭栏犹思五噫风今来未必非梁孟却是无人継伯通和袭羙悼鹤鄷都香稲字重思遥想飞䰟去未饥争柰野鸦无数健黄昏来占旧栖枝和醉中袭羙先起莫唱艶歌凝翠黛巳通仙籍在金闺他时若寄相思泪红粉痕应伴紫泥和酒病偶作桞踈桐下晚牎明秪有㣲风为析醮唯欠白绡笼解散洛生闲咏两三声亿白菊稚子书传白菊开西成相滞未容廻月明阶下牎纱薄多少清香透入来和同润卿寒夜访袭羙各惜其志韵酔韵飘飘不可亲掉头吟侧华阳巾如能跂脚南窓下便是羲皇世上人和寒夜文醼润卿有期不至细雨轻觞玉漏终上清词句落吟中松斎一夜懐贞白霜外空闻五粒风移石盆移淂龙泓㶑灔寒月轮𥘉下白云端无人尽曰澄心坐倒影新篁一两竿石竹花咏曽看南朝昼国娃古罗衣上碎明霞而今莫共金钱闘买却春风是此花序目至卷六十三日往西山在舟中校舟行欹侧笔势歪斜手校几不成字十五晚帰十六酬应一日至十七始校此卷七至卷十一时因山行遇风颈中作痛几不䏻抝项殊爲困聊借校勘以破寂寥小春望后二日复编唐甫里先生文集唐甫里先生文集卷第十二唐甫里先生文集卷之十二笠泽陆龟蒙字鲁七言絶句诗和友人许惠酒以诗徴之冻醪𥘉漉嫰如春轻蚁漂漂杂蘂尘得伴方平同一醉明朝应作蔡经身圎载上人挟儒书归日本国九流三蔵一时倾万轴光凌渤澥声从此遗编东去后却应荒外有诸生闻吟闲吟料得三更尽始把孤灯背竹牎一夜西风髙浪起不教归梦过寒江秘色越噐九秋风露越寒开夺得千峯翠色来好向中宵盛沆瀣共嵇中散鬪遗杯景阳宫井古堞烟埋宫井树陈主呉姬堕泉处舜没苍梧万里云却不闻将二妃去江南二首便风船尾香秔熟细雨头赤鲤跳待得江飱闲望足日斜方动木兰桡村边紫荳花垂次岸上红梨叶战𥘉莫怪烟中重回首酒家青纻一行书溪思雨中雨映前山万絇丝艣声冲破似鸣机无端织得愁成段堪作骚人酒病衣江城夜泊漏移寒箭丁丁急月挂虚弓蔼蔼明此夜离䰟堪射断更须江笛两三声宫人斜草着愁烟似不春晚莺哀怨问行人湏知一种埋香骨犹胜昭君作虏尘送棊客满目山川似势棊况当秋鴈正斜飞金门若召羊玄保赌取江东太守归汉宫词招灵阁上霓旌絶梁栢台中珠翠稠一身三十六宫夜露滴玉盘青桂秋上清玉林风露寂寥清仙妃对月闲吹笙新篁冷涩曲未尽细拂云枝栖鳯惊秋荷蒲茸承露有佳色茭叶束烟如効颦盈盈一水不得渡冷翠遗香愁向人有别二首且将丝䋏系兰舟醉下烟汀减去愁江上有楼君莫上落花随浪正东流池上已㸔莺舌黙云间应即鴈翰开唯愁别后当风立万树将秋入恨来病中暁思月随霜西竹井寒辘轳丝冻下瓶难幽人病乆浑成渇愁见龙书一鼎干逆友之湖上故人溪上有渔舟竿倚风苹夜不收欲寄一凾聊问讯洪乔寕作置书邮寒日逢僧瘦胫髙褰𣑽屧轻野塘风劲钖环鸣如何不向深山里坐拥闲云过一生冬桞桞汀斜对野人牎零落衰条傍暁江正是霜风飘断处寒鸥惊起一双双寄友敬亭寒夜溪声里同听先生讲太玄上得云梯不回首钓竿犹在五湖边㠀树波涛漱苦盘根浅风雨飘多着叶遅逈出孤烟残照里鹭鸶相对立髙枝头陀僧万峯围绕一峯深向此长脩苦行心自扫雪中归鹿迹天明恐𬒳猎人寻晚渡半波风雨半波晴渔曲飘秋野调清各様莲船逗村去笠檐簑𬒮有残声赠老僧二首枯皃自同霜里木余生唯指佛前灯少时冩得坐禅影今见问人何处僧自有家山供衲线不离溪曲取庵茅旧曽闻说林中鸟定后长来顶上巢忆山泉一夜寒声来梦里平明着屐到声邉心期盛夏重过此脱却荷衣石上眠白芙蓉澹然相对却成劳月染风裁箇箇髙似说玉皇亲谪堕至今犹着水霜袍严光钓台片帆竿外揖清风石立云孤万古中不是狂奴为故态仲华争得黒头公读陈拾遗集蓬颗何时与恨平蜀江衣带蜀山轻寻闻骑士枭黄祖自是无人祭祢衡呉宫怀古香径长洲尽棘丛奢云艶雨秖悲风呉王事事湏亡国未必西施胜六宫送琴客之建康蕙风杉露共泠泠三崃寒泉漱玉清君到南朝访遗事栁家双鎻旧知名闺怨白拾行人又逺逰日斜空上映花楼愁丝堕絮相逢着绊惹春风卒未休丁香江上悠悠人不问十年云外醉中身殷勤解却丁香结縦放繁枝散诞春种蒲杜若溪边手自移旋抽烟劔碧参差何时织得孤帆去悬向秋风访所思范蠡平呉专越祸胎深岂是功成有去心句践不知嫌鸟喙归来犹自铸良金山僧二首山藓㡬重生草履涧泉长自满铜缾时将如意敲眠虎遣向林间坐听经一夏不离苍㠀上秋来频话石城南思归瀑布声前坐却把松枝拂旧庵上云乐青丝作筰桂爲船白兎擣药虾蟇丸便浮天汉泊星渚回首笑君承露盘眠一簟临牎薤叶秋小帘风荡半离钩䰟清雨急梦难到身在五湖波上头行寻人直到月坞北觅鹤便过云峯西只今犹有踈野调但绕莓苔风雨畦倚橘下凝情香染巾竹边留思露揺身背烟垂手尽日立忆得山中无事人吟忆山揺膝石上晚懐古掉头溪畔凉有时得句一声发惊起鹭鸶和夕阳食日午空齐带睡痕水𬞞山药荐盘飱林乌信我无机事长到而今下石盆坐偶避蝉声来隙地忽随鸿影入辽天闲僧不㑹寂寥意道学西方人坐禅新沙渤澥声中涨小隄官家知后海鸥知蓬莱有路教人到应亦年年税紫芝邺官词二首魏武平生不好香枫胶蕙炷㓗宫房可知遗令非前事却有余薰在绣囊花飞蝶骇不愁人水殿云廊别置春晓日靓粧千骑女白樱桃下紫纶巾古别僊人左手把长箭欲射日乌乌不栖何事离情畏明发一心唯恨汝南鸡髙道士峨眉道士风骨峻手把玉皇书一通东逰借得琴髙鲤骑入蓬莱清浅中𬞞食孔融不要留残脍庾恱无端恡子鹅香稻熟来秋菜嫰伴僧飱了听云何寄逺缥梨花谢莺口吃黄犊少年牛未归画扇红絃相揜映独看斜月下帘衣山中僧手关一室翠微里日暮白云栖半间白云朝出天际去若比老僧犹未闲洞宫秋浓霜打叶落地声南溪石泉细泠泠洞宫寂寞人不寐坐见月生云母屏连昌宫词二首门金铺零落兽镮空斜揜双扉细草中日暮鸟归宫树緑不闻鸦轧闭春风阶草没苔封叠翠斜坠红千叶拥残霞年年直为秋霖苦滴䧟青珉隠起花懐宛陵旧逰陵阳佳地昔年逰谢眺青山李白楼惟有日斜溪上思酒旗风影落春流松石暁景图霜骨云根惨澹愁宿烟封着未全収将归与说文通后冩得松江岸上秋钓车小轮轻线妙无双曾伴幽人酒一缸洛客见时如有问辗烟冲雨过桐江漉酒巾靖节髙风不可攀此巾犹坠冻醪间偏冝雪夜山中戴认取时情与醉颜华阳中莲花峯下得佳名云褐相兼上鹤翎须是古坛秋霁后静焚香炷礼寒星方响击霜寒玉乱丁丁花底秋风拂坐生王母闲看汉天子满猗兰殿珮环声白鹭雪然飞下立苍苔应伴江鸥拒我来见欲扁舟揺荡去倩君先作水云媒溪行晚天寒雨上滩时他巳扬舲我尚迟自是樯低帆幅少溪风终不两般吹太湖叟细浆轻船买石归酒痕狼借徧苔衣攻车战舰繁如织不肯回头问是非答友荆卿雄骨化为尘燕市应无共饮人䏻脱鹔鹴来换酒五湖賖与一年春偶作酒信巧为缲病绪花音长作嫁愁媒也知愁病堪回避争柰流莺唤起来春思二首竹外麦烟愁漠漠短翅啼禽飞魄魄此时忆着千里人独坐支頥看花落江南酒熟清明天髙髙緑斾当风悬谁家无事少年子满面落花犹醉眠访僧不遇掉倚东林欲问禅逺公飞钖未应还䝉荘弟子相看笑何事空门亦有关谢山泉决决春泉出洞霞石壜封寄野人家草堂尽日留僧坐自向前溪摘茗芽洞宫夕月午山空桂花落华阳道士云衣薄石坛香散歩虚声杉云清泠滴栖鹤崃客行万仞峰排千劔束孤舟夜系峰头宿蛮溪雪坏蜀江倾灔滪朝来大如屋江边江边日晚潮烟上树里鸦鸦桔槹向无因得似灌园翁十畒春𬞞一藜杖帘枕映踈容晚向欹秋烟脉脉雨㣲㣲逆风障燕寻常事不学人前当妓衣开元玉龙子何代竒工碾玉英细髯纎角尽雕成烟干雾悄君心苦风雨长随一掷声照夜白雪蚪轻骏歩如飞一练腾光透月旗应笑穆王抛万乗踏风鞭露向瑶池舞马月窟龙孙四百蹄骄骧轻歩应金鞞曲终似要君王宠回望红楼不敢嘶杂伎拜象驯犀角觝豪星丸霜劒出花髙六宫争近乗舆望珠翠三千拥赭𫀆雪衣女嫰红钩曲雪花攅月殿栖时片影残自说夜来春夣悪学持金偈玉栏干绣岭宫绣岭花残翠倚空碧牎瑶砌旧行宫闲乗小驷浓隂下时举金鞭半䄂风汤泉煖殿流汤数十间玉渠香细浪回环上皇𥘉解云衣浴珠棹时敲瑟瑟山荆溪早景题杜秀才水亭暁和风露立晴烟秪恐腥魂涴洞天云肆有龙君若买便敲𥘉日铸金钱翠碧红襟翠翰两参差径拂烟华上细枝春水渐生鱼易得莫辞风雨坐多时唐甫里先生文集唐甫里先生文集卷第十三唐甫里先生文集卷之十三笠泽陆龟蒙字鲁望杂体诗水国水国不堪旱斯民生甚微直至葭菼少敢言鱼蟹肥我到荒村无食㗖对案又非谢梁覧况是干苗结子踈归时秖得藜羔糁井上桐羙人伤别离汲井常待暁愁因辘轳转惊起双栖鸟独立傍银牀碧桐风袅袅门前路门前向城路一直复一曲曲去日中还直行日暮宿何必日中还曲涂荆棘间彼农世路巇险淳风荡除彼农家流犹存厥𥘉藁焉而席茨焉而居首乱如葆形枯若腒大耋既鲐童子未以负以载悉薅悉鉏我慕圣道我躭古书小倦扵学时逰汝庐有饭一盛莫盐莫𬞞有繻一缇不襟不祛所谓饥寒汝何逭欤又禹贡厥田上下各异善人为邦民受其赐去年西成野有遗穗今夏南畒旱气赤地遭其丰凶槩歛无二退输弗供进诉弗视号于旻天以血为泪孟子有言王无罪岁诗之穷辞以嫉悍吏晓起即事因成廻文寄袭羙平波落月吟闲景暗幌浮烟思起人清露暁垂花谢半逺风㣲动蕙抽新城荒上处樵童小石藓分来宿鹭驯晴寺野寻同去好古碑苔字细书匀回文静烟临碧树残雪背晴楼冷天侵极戍寒月对行舟奉詶苦雨见寄松篁交加午隂黒别是江南烟霭国顽云勐雨更相欺声似虓号色如墨茅茨裛烂檐生衣夜夜化爲莹火飞萤飞渐多屋渐薄一注愁霖当面落愁霖愁霖尔何错灭顶扵余奚所作旣不能赋似陈思王又不䏻诗似谢康乐昔年尝过杜子羙亦得髙歌破印𥿄惯曾掀搅大笔多为我才情也如此髙揖愁霖词未已披文忽自皮夫子哀絃怨柱合为吟㤞我穷栖蓬藋里𥘉悲湿翼何由起末欲牋天叩天耳其如玉女正投壷笑电霏霏作天喜我本曾无一稜去田平生啸傲空渔舡有时赤脚弄明月踏破五湖光底天去嵗王师东下急输兵粟尽民相泣伊余不战不耕人敢怨烝黎无糁粒不然受性圎如亲千姿万态分毫氂唾壷虎子尽能执䑛痔折枝无所辞有头强方心强直撑柱頽风不量力自爱垂名野史中寕论抱困荒城侧唯君浩叹非庸人分衣辍饮来相亲横眠木榻忘华荐对食露葵䡖八珍欲穷玄鳯未白欲懐仙鲸尚隔不如驱入醉乡中只恐醉郷田地窄夏日闲居作四声诗寄袭美平声荒池菰蒲深闲堦莓苔平江边松篁多人家帘栊清为书凌遗编调絃夸新声求懽虽殊途探幽聊怡情平上声朝烟涵楼台晚雨染㠀屿渔童惊狂歌艇子喜野语山容堪停杯柳影好隐暑年华如飞鸿斗酒幸且举平去声新开窓犹偏自种蕙未遍书籖风摇闻钩榭雾破见耕耘闲之资啸咏性㝡便希夷全天眞讵要问贵贱平入声端居愁无涯一夕发欲白因为鸾章吟忽忆鹤骨客手披丹台文脚着赤玉舄如蒙清音詶若渇吸月液詶苦雨四声重寄三十二句平声幽栖眠踈窓豪居慿髙楼浮沤惊跳丸寒声思重裘牀前垂文竿巢边登轻舟虽无东臯田还生鱼乎忧平上声层云愁天低乆雨倚槛冷丝禽蔵荷香锦鲤遶㠀影心将时人乖道与隐者静桐隂无深泉所以逞短绠平去声乌蟾俱沈光昼夜恨暗度何当乗云螭靣见上帝愬臣言隂灵欺诏用利劔付廽车诛羣姦自散万籁怒平入声危檐仍空阶十日滴不歇青莎看成狂白菊即欲没呉王荒金樽越妾挟玉瑟当时虽愁霖亦若惜落月叠韵双声二首叠韵山中吟琼英轻明生石脉滴沥碧玄鈆仙偏怜白帻客亦惜双声溪上思溪空唯客云木密不陨雨迎渔隐㫙间安问讴鸦艣叠韵呉宫词二首肤愉呉都姝眷恋便殿宴逡廵新春人转面见战箭又红栊通东风翠珥醉易坠平明兵盈城弃置遂至地惜花人夀期满百花开唯一春其间风雨至旦夕旋为尘若使花解愁愁扵看花人和胥口即事雨后山容若动天寒树色如消目送廻汀隐隠心随挂鹿揺揺白蒋知秋露裛青枫欲暮烟饶莫问呉趋行乐酒旗竿倚河桥把钓丝随浪逺采莲衣染香浓緑倒红飘欲尽风斜雨细相逢断岸沈畧隣村送客即是清霜刮野乗闲莫厌来重聮句诗寒夜静境揖神凝寒华射林缺清知思绪断爽觉心源澈髙唱戞金奏㓪咏铿玉节我思方沈寥君词复凄切况闻风篁上摆落残冻雪寂尔万籁清皎然诸霭灭西牎客无夣南浦波应结河光正如劔月魄方似玦短烬不禁挑冷毫看欲折何夕重相期浊醪还为设关元寺楼看雨海上风雨来掀轰杂飞电登楼一凭槛满眼蛟龙战须臾造化惨倐忽堪与变万戸响戈鋋千家披组练羣飞抛轮石杂下攻城箭点急似摧胷行斜如中靣细洒䰟空冷横飘目能眩垂珂珮喧㩧瓦珠玑溅无言九陔逺瞬息驰应遍密处正垂絙微时又悬线冩作玉界破吹为羽林旋翻伤列缺劳却怕丰隆倦遥瞻山露色渐觉云成片逺树欲鸣蝉深檐尚蔵燕残雷隐辚尽反照依㣲见天光絜似磨湖彩熟于练踈帆退前渚晚磬分凉殿接思强挥毫窥词㡬焚砚佶栗乌皮几䡖明白羽扇毕景好踈吟余凉可清宴君携下髙登僧引还深院駮藓浄铺筵低松湿垂鬋斋明乍虚豁林霁逾葱蒨早晚重登临欲去多离恋北禅院避暑歊蒸何䖏避来入戴颙宅逍遥脱单绞放旷抛轻䇿爬搔林下风偃仰涧中石残蝉烟外响野鹤沙中迹到此失烦襟萧然揖禅伯藤悬叠霜蜕桂倚支云钖清隂竖毛发爽气舒筋脉逐幽随竹书选胜铺苮席鱼跳上紫芡蝶化縁青壁心是玉莲徒耳为金磬敌吾宗昔髙尚志在羲皇易岂独断韦编几将刓䥫擿天书旣屡降野抱难自适一入承明庐盱衡论今昔流光不容寸斯道甘枉尺旣起谢儒玄亦翻啇羽翼封章帷幄遍梦寐江湖白摆落函谷尘髙欹华阳帻诏去云无信归来鹤相识半病夺牛公全慵捕鱼客少微光一点落此芒磔索释子问池塘门人废幽頥堪悲东序寳忽变西方籍不见歩兵诗空懐康乐屐髙名不可效胜境徒堪惜墨沼转踈芜玄齐踰阗寂迟遅不能去凉飔满杉栢日下洲㠀清烟生苾蒭碧俱懐出尘想共有吟诗癖终与净名逰还来雪山覔寂上人院瘿床空黙坐清景不知斜暗数菩提子间看薜荔花有情唯墨客无语是禅家背日聊依桂甞泉欲试茶石形蹲玉虎池影闪金虵经笥安巖匼缾囊挂树桠传沧海外龛寄白云涯竹色寒凌箔灯光静隔纱趂幽翻小品逐胜讲南华莎彩融黄露莲衣染素霞水堪伤聚沫风合落天葩若许传心印何辞古堞賖开元寺避暑懐鲁望烦暑虽难避僧家自有期泉甘于马乳苔滑似龙漦任诞襟全散临幽榻旋移松行将雅拜篁阵欲交麾望塔青识登楼白鸽知石经森欲动珠像俨将恰筠簟临杉穂纱巾透雨丝静谭蝉噪少凉歩鹤随遅烟重廻蕉扇风䡖拂桂帷对碑呉地说开卷𣑽天词积水鱼梁壊残花病枕欹怀君萧洒处孤梦绕罘罳药名为待防风饼湏添薏苡杯香燃栢子后罇泛菊花来石耳泉能流垣衣雨为裁从容犀局静断续玉琴哀白芷寒犹採青箱醉尚开马衘衰草卧鸟啄蠧根廻雨过兰芳好霜多桂末摧朱儿应作粉云母讵成灰艺可屠龙胆家曾近鷰胎墻髙牵薜荔障软撼玫瑰鸓䑕啼书戸蜗牛上砚台谁能将藁木封与玉泉才寒夜文宴文星今夜聚应在斗牛间载石人方至乗槎客未还送觞繁露曲微句白云颜节奏唯听竹从容只话山理穷倾秘蔵论勐折玄关酃酒分中緑巴牋擘䖏殷清言闻后醒强韵压来艰柄当风揖琼枝向月攀松吟方㗫㗫泉夣忆潺潺一㑹文章草昭明不可删报恩寺南池古岸涵碧落虗轩明素波坐来鱼阵变吟乆菊多秋草分杉露危桥下竹坡逺峯青髻并髯和赵论寒仍讲支硎僻亦过斋心曾养鹤挥翰好邀鵞倚石収竒药临溪借浅莎桂花晴似拭荷镜暁如磨翠出牛头耸苔深马迹跛伞欹从野醉巾侧任田歌跁跒松形矮般跚桧樾矬香飞僧印火泉急使镳珂菱钿真堪帖莼丝亦好拖㡬时无一事相伴着烟萝夜㑹问答十首寒夜清帘外迢迢星斗明况有萧间洞中客吟爲紫鳯唿凰声瘿木杯杉赘楠瘤刳得来莫怪家人畔边笑渠心秖爱黄金罍落霞琴寥寥山水扬清音玉皇仙驭碧云逺空使松风终日吟莲花烛亭亭嫰蘂生红玉不知含泪怨何人欲问无由得心曲金火障红兽飞来射罗幌夜来斜展掩深炉半睡芙蓉香荡漾忆山月前溪后溪清复絶看看又及桂花时空寄子规啼䖏血锦鲸荐碧香红腻承君宴㡬度闲眠却觉来彩鳞飞出云涛面怀溪云漠漠闲笼鸥鹭羣有时日暮碧将合还𬒳渔舟来触分霜中笛落梅一曲瑶华滴不知青女是何人三奏未终头已白月下桥风外拂残衰栁条倚栏干䖏独自立青翰何人吹玉箫唐甫里先生文集唐甫里先生文集卷第十四唐甫里先生文集卷之十四笠泽陆龟蒙字鲁望赋春寒宋玉云夣侍从赋成酒阑君王惨憺顾曰春寒王少追曰大王之国三分水居其一大王之宫后庭女子充溢洪波浮其空幽怨积其中不得不雨不得不风风横雨斜天地溟𪷟寒之中人有异于严冬其来也低迷其状也惆怅理难辨而词作色虽荘而意荡明以薰鑪㽞连绣帐相逢置酒则少颜独自登楼则偏凌逺望临窓戸遶池塘丝轻畏逼花怯愁当逰蜂为之絶迹好鸟为之深蔵齐纨失色越絮腾光掩抑兮幽襟更逺连牵兮别绪弥长芳神失职隂御争强朝耕犊战暮箔𧖟僵民病如此君何勿伤襄王于是下席称谢撤燕戏省嫔嫱以黄金爲玉夀然后返驾扵髙唐后虱余读玉溪生虱赋有就颜避师之叹似未知虱赋以矫之衣缁守白发华守黒不爲物迁是有常徳小人趋时必变颜色弃瘠逐腴乃虱之赋杞菊天随子宅荒少墙屋多隙地着图书所前后皆树以杞菊春苗恣肥日得以採撷之以供左右盃案及夏五月枝叶老硬气味苦澁旦暮犹责儿童拾掇不已人或叹曰千乗之邑非无好事者家日欲击鲜为其以饱君者多矣君独闭关不出率空肠贮古圣贤道徳言语何自苦如此生笑曰我㡬年来忍饥诵经岂不知屠沽儿有酒食耶退而作杞菊赋以自广云惟杞惟菊包寒互緑或颕或苕烟披雨沭我衣败绨我饭脱粟羞慙齿牙苟且梁肉蔓延骈罗其生寔多尔杞未棘尔菊未莎其如予何其如予何苔江文通尝着青苔赋置苔之状则有之劝之道雅未闻也如此则化下风上之㫖废因复为之以嗣其声云天地闭风雨积门径秋莓苔植离方抱圎累紫叠碧始分封于危亭之下终络地于荒畦之侧侵竹坞而縦歩占兰畴而盈尺丽色何似嘉名孰为髙有瓦松卑有泽葵散巖窦者石发𥙷空田者垣衣在屋曰昔邪在药曰陟釐质𬒳緑钱之羙香闻艾纳之竒或藫或或藓或菭谅含姿而是类斯感物以随时则有卫霍天姻金张世族侯以恩泽拜舘以形胜筑壁僣涂椒阶縁摵玉牀丹徼之象尽帐苍梧之翠秃谓爵禄不必仁守英髦可以力服行叶四凶身圗五福一日盈满中年顚覆斯苔也染婕妤之篲追晚偏青封廷尉之门经秋更緑彼失宠以亡家者鲜不恸哭则有林塘踈薄衡泌萧条茅茨上古机格南朝昼偃则书淫画圣晡归则妇饷儿樵沟通坏壍路隔危桥雨霁而鱼惊沫聚霜干则鹤刷领飘浪求名而蠖屈虗卜命而龟焦窓欹瘿枕树挂风瓢山无价买隐有词招斯苔也周内史宿酒壷边烟翍思起屈大夫捣衣砧上黛点情饶彼遗形而放志者能无独謡謡曰苔之生兮自若人有哀兮有乐哀者贵兮乐者贱贵者危兮贱者宴噫哀乐兮何时止贵贱循环兮而后已𧖟荀卿子有𧖟赋杨泉亦爲之皆言𧖟有功扵世不斥其祸扵民也余激而赋之极言其不可能无意乎诗人硕䑕之刺于是乎在古民之衣或羽或皮无得无䘮其㳺熈熈艺麻绩纑官𥘉喜窥十夺四五民心乃离逮𧖟之生茧厚丝羙机杼经纬龙鸾葩卉官诞益嚵尽取后已呜唿旣豢而烹𧖟窦病此伐桑灭𧖟民下冻死自怜余抱病三年扵衡泌之下医甚庸而气益盛药非良而价倍髙每一把臂一下杵未甞不解衣辍食而后致也其爲穷且否亦已至矣圣人云五福六极之数曰夀田冨曰康寕曰贫曰疾曰忧既贫且疾能无忧乎忧既盈矣䏻无伤乎人既伤矣能不夺夀乎是不䝉五福偏𬒳六极者也谁其怜之作自怜赋噫天地兮何徳以生予付遂古之道兮恵而行诸圣人耕吾亦耕圣人渔吾亦渔圣人穷或过于是圣人逹曽不依于既不获筑说莘伊委身而理天下又不及箕巢颕许散发而类鹑居率幽忧之情抱将退伏扵林庐谓之积兮繁其䟽搜罗以虗谓之枵兮辅其储涵潢乃潴旁无垠兮上无𥘉退不足兮进有余光寒束缩后燠敷舒首蓬松以半散支棘瘠而枯踈中躁兮炮之蟹外挠兮冠带之狙凌兢兮上坂之马帖捻兮撗沙之鱼行则左人而右杖卧则夕拥而晨祛冐忌者即席奋击责功者越月纡徐痿寕忘起愤亦懐摅天难致问道竟何如孟子之言得矣尽信不如无书虽武成取其三二䇿而已又焉知是欤非欤臯繇瘖师旷瞽予则视瞻而言语郄子跛行父秃予则趋跄而沐幸固陋而或全岂乖离乎素躅敢谏皷不陈进善旌不理布衣之说无由自通乎天子丞相府不开平津合不立布衣之说无由自通乎宰执茍吾君吾相不闻天下之名言则苍生何由㢮械而去絷传云垂之空言不若存之扵事业易曰未繘井嬴其缾凶叹水徳之莫及哀吾材之不试徒抱影以中泣一蠋在木兮柯疡叶痿寒暑三病兮吾寕御衰服勐鸷兮捕龙螭吾无力支大舜禹兮张孔姬吾其庶㡬託斯文之赴愬冀君子之攸冝苟家聋戸塞之弗寤老死空山兮巳而田舍江上有田田中有庐屋以菰蒋扉以籧篨笆篱揵微方窦虚踈檐卑欹而立伛偻户偪侧而行趑趄蜗旋顶隆龟拆旁涂夕次入靣朝阳曝肤左有牛栖右有鸡居将行瞪遮未起啼驱冝从野逸反若囚拘天随子愀然而吁复自諌曰禄以代耕如无禄欤无禄禄无耕为工啇欤有沮溺之贤以仁易农乎有轮扁之道以仕易工乎有弦髙之义以仕易啇乎今则不然䏻无说焉盖仕不愧禄而揣政咸率人以奉已使农工之泊啇民弃其守而趋仕农之仕堕扵力而希岁工之仕巧于文而幸贵啇之仕射其肥而㗖利所以国靡凶荒之储家乏完坚之噐人阙有无之备莫不由是加以上多而下寡不胜剥䘮之苦转徒盗聚而充炽焉呜唿吾丁此时何以逭之将提新书抱野史上干天子之有司如怒鼃之跳梁扵风雨自谓登乎龙籍不其逺而逺而有牛角角有田棊棊不值嵗恶未甞孔饥今则阳亢而骄苗渇而萎十穗百粒获夫涕洟饘于是粥于是信夫鼎铭之我欺彼为圣人俭者茅茨劳者胼胝顾余懦夫勤陋何疑有鳏在下者举舜之徳母惟汝谐者授禹之辞不举不授虽圣明为乃维而为诗道不可不若天不可不乐谨尔沟塍利我钱鏄聊以卒岁更俟东作孔子曰求志吾志在春秋予以求圣人之志莫尚乎春秋得文通陆先生所纂之书伏而诵之作求志赋语称人之所好必举嗜慾以为志余之生也百无一厚者唯古学庻㡬乎可媚呜唿师道之不存安能尽识乎疑义乐夫子之春秋病三家之若雠得郯赵䟽凿之与损益然后知微㫖之可求乃服膺而诵之见圣人之逮猷长风廓其羣翳赫日临乎大幽又似车坚马良善御者渉乎康庄髙骠臣舟工泛者顺其安流如鱼之就贯如茧之获抽伊尹和齐于五鼎箕子区分乎九畴酌大中扵万古伟圣心之独断冝乎沮齐使扵夹谷斩正卯扵两观沟公墓以淹废逐隳私城而防僣乱用千载之遗法发一辞而可判况先生之指帰屹波涛而畔岸虽戆昧而不开亦思之而过半范武子曰君子之于春秋也没身而已矣吾谓斯言之不诞㮋李花试问花翁得㮋李之春丛移来砌下出自山中长霑涧雨逈洒巖风曾不得次玉堂而展低艶承画阁而逞㣲红虚在芳菲之数徒干造化之功弱植欹危繁梢襞积一枝上能万其虏蕚一蕚中自参其丹白互桃以夭而蕣以华芍药爲赠兮芙蓉可嘉谁爲剪缃绮碎明霞鳯葆璁珑扵水殿霓襟掩苒扵云车静倚庭楹徐飘蕋气落幽闺怨别之梦冩空谷遗荣之思𥘉侍东陵圣母冶态嫣妍近辞北烛僊人愁客委坠嗟其结莓苔之地抱林麓之姿蝶善舞而相畧莺䏻言而见欺香怜坠少蔕恋飘迟当盃者不顾守道老应知请看嵇康髙士传莫信长安䡖薄儿微凉椒梧旣谢屈原増伤菱先鴈败栁徇蝉荒日落深宫十四等皆为䴡絶云愁大泽九百里尽欲飞扬暑退宵长未长傍寳阶以寻冷当绮䟽而荐香飘飘拂拂悄悄怅怅省围扇以揺清泥瑶琴而泛雅石穏将卧笻轻欲把沈尹见王筠佳咏不觉书之谢傅感栢伊哀筝无端涕下单栖悟早共赏情多应从逺壑定降明河病树一枝度日空懐越奏轻帆十幅乗秋好唱湘歌殷浩休谈杨弘自舞粉𥘉渍而题媚尘适消而尽古正在安榴馆里寂寞饶潘暂登酸枣台时凄凉付庾潜生翠𬒳暗着金楼铢铢减癖斛斛量愁草玄者逐贫无暇梯附者结客而㳺暮两陵边有魏主常闻之楽夕阳池上有蔡姬曾荡之舟恨鎻踈烟衿披远水露桂方澹风篁或倚鄂侯之余冷犹在江令之宿酲𥘉起道气全衰离情遍驶许玉斧神超碧落仰接应难成花君怨别青宫追伤未巳中酒书编百氏病载千名将有濵扵九死谅无敌扵余酲窓间落月枕上贱更意欲问而无闲梦将成而不成心悄悄目瞠瞠爱静中而人且语愁曙后而鸡已呜才遭轥轹适别㤙情屈大夫之独醒应难共语阮校尉之连醉不可同行气缕支绵神离色沮前欢己誓于抛掷往事空经乎思虑有馘卓擒灵之伍我愿先登有殛狄放杜之君臣䏻执御笔疑当拔酒树平麴封培仲榼碎尭钟先刋羙禄次削真龙编虎鬓者寕教畔去持蟹螯者不要相逢欲倚还眠将词又黙深穷寂寞之境别有凄凉之域黄昏细而迷途而不到长亭白昼繁华失意而𥘉归故国背枕求穏牵帏就黒愁应平子分与渇是相如传得感物逾嗟懐仁又恻谢月镜共王清去去不乏风流杜兰香别张硕来来更无消息冠缨不御杯按空陈徒殱鷰鷰之髀漫费猩猩之唇牛心表异㷱掌称珎剪云梦䔇採泮宫芹周子之菘向晚庾郎之薤𥘉春加以欧川桂蠹颕谷榆人虽驰心扵䔍品且忘味扵兹辰莫话三年谁云五斗从齐奴车骑如水任阿寗风姿似桞仙莫得而媒艶何能而有麟毫帘近遮云母不足惊心琥珀钏将还玉儿未能廽首或乃强迎賔友力答牋书落魄不啻厌伊有余䄡䄖犹嬾整解散固佣梳卞士蔚专讽虾蟇诫堪窃笑荘周子化为蝴蝶实是慿虚客曰虽鲭鲊能珍微风可析岂比夫榴花竹叶之味酃水之清中山之碧必能醺骨颜潜消暗释况前覆乃后车之警独行为衆人之僻不然吾将受教于圣贤敢忘欢伯唐甫里先生文集唐甫里先生文集卷第十五唐甫里先生文集卷之十五笠泽陆龟䝉字鲁望赋幽居陆子居全呉东距长洲故苑一里阖关不通人事且欲吟咏情性曰燕居则仲尼有之矣曰卜居则屈原有之矣曰闲居则潘岳有之矣郊居则沈约有之矣既抱幽忧之疾复为低下之居乃作幽居赋其序云余少学穷立早持坚白其生也悬赘附疣其材也戴瘿衘瘤居无飬拙之资出有倦游之叹𥘉张蓬矢尝逞志扵四方末佩敢违仁扵一日虽家风未泯而卋徳全衰门等韦平材兼魏邴激清芬而鎭俗追雅望扵图形荀朂乃天下表仪裴秀为朝端领䄂朱轮十乗紫诰千篇炳若星辰焕乎竹帛俯观图谍谬辱孙谋五鼎萧条赐书零落工酒保㡬欲沈沦故栗空桑屡瞻摧折刘起刘毅俱无儋石之储许迈许询但有山林之志思凿坏而遁聊倚树而吟师道气扵龟肠扣兵钤于鱼腹穷年学劒不遇白猿隔日伏痁未逢黄鹢止则葭墻艾席行则葛屦柴车仲宣方翫于碁枰叔夜还眠于鍜灶旣知草知晦朔木譲荣枯因推墨别为三始悟儒分至八何晏之言道徳不及王生郑玄之注春秋才同伏氏𥘉陈梗槩渐入精㣲探栢范之智嚢掘张慿之理窟遗其耳目然复为之聦明差若毫氂焉足言乎大小加以病惟阙蚁力止戡蝉帘帏非翡翠之荣钟鼓岂鶢鶋所乐退惟衡泌聊以栖迟建一畒之宫忝称儒者置十金之产雅叶中人晏子以嚣尘可容曹公以泥水自蔽罗含常苦出于荆蛮荐相武侯亦潜居于僻陋杨徳祖家惟弱桞殷忡文庭只枯槐冯列姜辛繁钦蕙碧精脩竹乃生云母潘岳馆里甞闻柰素瓜甘度信园中亦话枣酸梨酢切观留咏惟尚清风今古攸同圣贤何逺武仲㳺扵沛泽伊尹耕扵有华子欲无言回不愿仕神交六位方为卖卜之人歌动五噫始作赁舂之客况布縚纶㡌尚足朝昏羽扇貂裘犹堪寒暑得以书抽虎仆射用牛螉自理茶租闲披钓褐经称小品还下二百籖赋谓名都略点八十处下问得犂涂之义涂听闻愬怒之诗旣已逢原遂成摛翰非因授简𥘉拟遗鞭不䏻粉饰大猷且用玄黄稗说贻扵好事希从得意而传责以壮夫甘受子云之笑赋云㤗伯勾呉通侯旧里地接虎丘门临鹤市比颜巷兮非陋方赐墻兮犹峙楽令有名教之楽必以仁行庄生乃道家者流咸从逹起彼既得矣余何谢焉欲神㳺扵浩气法天隐扵遗编鲁仲孙衣止七升之布栾武子食无一卒之田贱不容忧贫惟可贺冥心而姑务蔵疾卷舌而谁能击惰争先敢脱乎牛车自给方营扵马磨噫秦时亡命竞作帝师吁汉末遗臣皆称王佐吾焉用此仆病未䏻艺合欢求解表之力饵陟釐明攻冷之惩悲少歌扵赵壹喜长啸扵孙登万古骚人逺追乎橘浦百金䲣事近出扵松陵亦慕偷桃还怜嗜艾何悲尺蠖之屈未损丈夫之志投簮隐几聊思夷甫谈玄搦札弹毫聊效文通奏记夫静者躁之君名者实之宾进不参扵多士退冝追乎逸人颂厥土之三壤託髙风之四邻才袪燥湿稍逺嚣尘以日系时且复穷扵鲁穿池种树正欲类扵齐民室乏崇坛墉非缩板因坎宿以爲洫谢䝉笼而表限孟介无是非之心阮通能青白之眼龟牀鹿帻讶将隐兮何迟橡饭菁羔笑谋生之太简是知名安可钓笔不堪耕有白鳯之才乃先为赘客有雕龙之辩然后为狂生雄自投而㡬死祢流恸而将行外嬖方施孟子虗陈乎仁义中䜛既胜韩非徒恃其从横况复文离壹郁尫陋蹇吃才甚㣲而寡文体素嬴而多疾隂铿药铫披晓幌以皆来徐邈酒鎗拥寒炉而必出自然忘物我混穷通将大宗师理叶与眞宰情同优㳺塞马脱落冥鸿窃慕王晞眷恋扵芳辰美景深符谢眺留连扵明月清风得不分碕岸而饰荒台辍金钱而贸佳树莼丝兮欲流千里草带兮𥘉围十歩頽垣抱碧无非海发山衣暗座飘香尽是松肪桂蠹加以篱边种菊后堂生萱覆林之新桐乍引临窓之旧竹犹存花妨过㡌桞碍移门梦去而云遮絶洞樵归而水遶孤村遇境逍遥就鱼鸟之性楽开襟散诞见羲皇之道尊卑濯玄泉屡㳺庭苑忧废度而将落惧无文而不逺豿管闲窥羊岐忘返搜束晢之亡缺𥙷陈农之遗遁梁世祖府充名画或得竒踪任敬子家聚羣书率多异本何甞髣髴莫究分毫徒羡玉杯珠柱之号羙象格犀簮之态髙寕容朴野不称蓬蒿怅残编之未构奚雅具之爲劳况乎栖平芜古木之地壮披褐拥篇之事冝其稡合巾箱藤交饼笥炊粃粺以爲食割瓠瓢而作噐荷莜而行㩀梧而睡妖寕胜徳休占贾谊乗尘醉可全真但舞王戎如意其间豁尔此外萧然姜肱则惟眠一𬒳江革则还留夹氊望夫子之门墻仍过数仞顾先生之履袜不啻双穿敢惊时而独行聊収视而返听岂可浪发志関虚揺谭柄夜将半而谁客月每旦而谁评清言不屈孙刘减扵中军善讲无穷支许那轻扵小令或抽易轴玄端演精㣲扵简易甘淡泊扵危难澄如止水畟若长竿与牛心者赴敌持尘尾者登坛交衡而矛㦸𥘉利顿挫而风霜正寒兴公雅韵忡祖旁观始信何才当指地扵丞相方知习健抗弥天之道安彼濩落而无容且萧条而髙寄兼耳目以咸外曷丘园之足贲幸春物之向荣列天姿而见遗隂者负而阳者胜谓两仪瘠者缓而腴者先奚云一气真宰难问洪钓肯留人间未适象表何求縦使陶烟霞而傲睨骑日月以嬉逰乗刚直上蹑景冥搜縦横兮四海飞扬兮十洲阅仙苑之琅书安能解愠倾洛公之金醴㡬得销忧不假大招宁驰别国悲故郷之何在望平原之无极叹钟鼎之沈光向渔樵而骋力庚桑有道犹居㟪㠥之颜接舆佯狂亦取杶栌之食徐夸下舎陶爱吾庐上法于陵之畦圃旁分建业之村墟时牵殗殜自把渠䟽友乏惠施莫觧连环之义医无文挚谁知方寸之虚存其道而或通失其居而或旅才将命兮分坎窞性与时兮甘龃龉闲游广泽愿斈弋于蒲且终蹈沧溟更移家于苎屿夫动以劳吾身静以沭吾神苟能推于用舍自足究乎天人思任诞于穷檐何辞井不求容于侧径何患荆榛湛冥者朴素之源毁誉者浮华之辙蓍名聚雪仍招死草之讥琴号落霞亦𬒳枯桐之说值圣则幽賛成功逢贤则雅音攸发同于徳者大亦冝然殷宗命相于嵓下周武迎师于渭边有东山北郭之风才能养素有左车右侯之计未足圗王嗟浩叹而哀吟畏兰雕而蕙歇清罇方灔于瑶水宝瑟坐凝于华月归田少接犹疑斥鷃追飞羽猎相逢可谓芜菁唐突採葯葯白芷也香草美人得此比之君子定情属思聊爲赋云日上融冷春归饰荒覩一时之流恨抚万古之遗香问人则不屈不宋说地则非潇非相搴其荣烟携而动色擢其体雪挺而腾光讽畔牢愁子云于焉华皓吟衰时命曼倩由是摧藏清思矜年慵情畏晚胡绳系晷以难驻曷车载春而不返陋君折杨柳须爲送行陋君採芙蓉仍劳赠逺岂如隂晴互出稚艳相迎隈回鳯喜怨盼鸿惊侍笑者青琴作号頋喟疑者碧玉为名偷襞积竞萦盈目斜河而水怯鬓叠叶而云争兰在口以时闻娇如连琐蕙牵心而不定飘若悬旌契叩难申融怡自许石能潜遁以求偶山亦浮来而命侣誓不为巖阿竹冉冉孤生誓不为涧底松亭亭独处于是欺皓本掩缃㽔房红者自破带缥者谁披望懐沙之浦咏遗襟之词烟分而麝墨犹湿绮㫁而龙刀合知只言长信长门年年可恨未必倾国箇箇生悲临阶踯躅以虚徐当户蔷薇兮绰约蜂咋叶西先尽莺踶枝而易落未若北堂公子树芳草忘忧南国佳人佩生香辟恶露茁烟冶风条翠谑不知海傍之期远不信人间之命薄休为上计掾空寻寳钗聊作侍中郎且乗金络别有庐江小吏属郡长卿或支离而筑恨或调笑以囊情不同乎禀簮𥚑而雾悄秉礼义以霜明郑交甫则江边珮解蕚緑华刻席上诗成彼怡神而致问皆护节而含贞竦惧趋前虽陈辞而往愬迁延却立终结抱而难平泪滴堪穿肠廻好系虫丝织怨以成叚象酒蠲愁而判剂江仆射之孤灯向壁不少凄迷张记室之少妇当垆还应细丽景方骀荡思已低摧酒疲于子建爲使芲困于灵均作媒何庻物之相负痛妍华而未廻莫与心伤瑶圃从惊鹈鴂如防胆怯空屏冝画魁堆剰欲追寻徒嗟𬗟邈杯形连理而终在扇様合欢而可斈若遇刘公伯雅梦亦沈沈如逢王母少儿书还数数书带草彼碧者草云书带名先儒旣没后代还生有味非甘莫共三山芝校无香可媚难将九畹兰争叨词林畔种在经苑中荣翠影临波恐𬒳芙蓉见鄙贞傍砌愁为芍薬相轻发叶抽英因天授性纷稚圭池上之宅拂仲蔚门前之径不省教施异术安得返魂未甞輙入明廷何当指佞㡬临寒日幸到青春莎蘂未传扵渔父蒲葺窃咏扵诗人霜亦曾霑潘令偏知白薤风常遍𧺫宋生惟道青苹栽培只倚扵贤隣搴撷长忧乎雉戏出慙无用舒还有异当琴操发伯牙山水之情值儒编动凿齿阳秋之思敢曰求友寕忘慕义呉娃楫上空羡苔滋魏主帷中惟通蕙气或乃兰荧越徼堇茂周原幽搜莫及兴咏徒存此则对仲举萧踈之室处子山揺落之园不识深宫岂是曾为帝女非侵逺道谁言能忆王孙徒爱其歛踈烟披暁露弱可揽结匀能布护萧萧而不计荣枯漠漠而何干好恶金灯照灼尚惊秦帝之焚粉蝶留连眞谓羽陵之蠹尔乃髙推篱菊瑞许阶我则惟亲志士每聚流萤岂便离蒿莱于隙地希杜若扵遥汀傥遇翰林主人之一顾庶长保于青青秋虫败壁秋立昆虫夜鸣虿者角者旁行却行一不知其诡状空太息扵繁声俱霑品彚共费生成穴隂阶而负固抱枯藓以图荣退无力役进不争名体肖翘而易动音呜咽而难平深宫泪迸逆旅䰟惊香残漏永月昊楼明谢临川行楽微呤应侵古调刘越石登陴坐啸更袅余清唧喷怀䜛悽嘶往愬缕急如断絃么欲怒或自竒而不屈或相先而并妬亦有骚客裁録词人暂赋已矜床下之光辉遽笑草间之霜露悲夫病枕潜移愁屏屡顾耿耿宵梦悠悠逺趣朱云没后方知直气无前冯衍㱕来始叹髙才不遇麈尾谢文静栢灵武王东亭郄北府相与叩易论古驱今驾古㪚入神明之赜中稽道徳之祖理窟未穷词源渐吐支上人者浮圗其形左拥竹杖右提山铭于焉就坐引若潜听俄而啮缺风行逍遥义立不足称异才能企及公等尽瞩当仁咸云俯拾道材乃摄艾纳而精爽捉犀柄以禅揖天机发而万目张大壑流而百川入嗟乎世路﨑衰藏讹掩瑕阳矜庄而静嘿暗奔竞而喧哗贞襟柴棘奥㫖泥沙虽然絶代清谈客置此聊同王谢家唐甫里先生文集唐甫里先生文集卷第十六唐甫里先生文集卷之十六笠泽陆龟蒙字鲁望杂着丛书序丛书者丛脞之书也丛脞犹细碎也细而不遗大可知其所容矣自干符六年春卧病于笠泽之濵败屋数间盖蠧书十余箧伯男儿才三尺许长䃣齿犹未徧教以薬剂象梧子大小外研墨沌笔供𥿄札而已体中不堪嬴耗时亦隠几强坐内壹鬰则外扬爲声音歌诗颂赋铭记传序往往杂发不类不次混而载之得称爲丛书自当缓忧之一物非敢露世家耳目故凡所讳中略无避焉笠泽松江之名送小鸡山樵人序小鸡山在震泽西出呉胥门背朝日行四十里得野歩布曰光福光福西五里得土山山土多石寡无大林木率生小檪朴樕皆薪材直呉之㸑此爲助焉连延广袤不一其主爲言画疆界以相授自家至麓凡二百弓东北倍髙而加半焉余所置多少如此予家大小之口二十月费米十解饭成理鱼蔌辈十解薪然后已四时賔沭浴瀚濯疾病汤薬糜粥在外歳入五千柬足矣其掌而供事曰顾及小鸡之樵甿也乹符六年春弗雨夏支流将絶八月暴雨而巨艑可实而行之矣九月朔方置薪二百五十扵门召而责之曰吾一夏来撤败屋拔庭草以炊雨之明日望尔来矣何数廉而至晚得非赭吾山而爲汝之利耶吾而欺如名恶何及笑曰吾年余八十矣元和中尝从部游京师人言国家用兵帑金窖粟不足用当时江南之赋已重矣迨今盈六十年赋数倍于前不足之声闻于天下得非专地者之欺甚乎吾有丈夫子五人诸孙亦有丁壮者自盗兴己来百役皆在亡无所容又水旱更害吾稼未即死不忍见儿孙寒馁之色虽尽售小鸡之木不足以濡吾家矧一二买名爲偷乎今子一焬灶不给而责吾之深吾将欲移其责于天下之守则吾死不恨矣予叹之曰汝之言信也然不当发于予汝始归与之酒继之以歌云长其船兮利其斧输予薪兮勿予侮田予登兮糓予庾突晨烟兮蓬缕缕䆫有明兮编有古饱而安兮惟编是伍时不用兮吾无汝抚送豆卢处士谒宋丞相序龟蒙读扬雄所爲书知太玄准易法言准论语晚得文中子王先生中说又如其书与法言相类道之始塞而终通子云轧轧不足当也何者子云仕于西汉末属莽贤用事时皆进符命取宠雄独黙黙以穷愁着书病不得免人希至其门止一侯巴从之受太玄法言而已文中子生于隋代知圣人之道不行归河汾间修先王之业九年而功就谓之王氏六经门徒弟子有若鉅鹿魏公清河房公京兆杜公代郡李公咸北面称师受王佐之道隋亡文中子没门人归于唐尽发文中子所授之道左右其治太宗毎叹曰魏徴教我功业如此恨不使封徳彝见之逮今十八圣举其君必曰太宗举其相必曰房魏上下之心耻不及贞观则生人受赐足矣岂非文中子之道始塞而终通乎丈人文中子外诸孙也诵文中子书不絶于口率兄弟耕稼以自给一旦访龟䝉曰呉中兵荒来人不足犬豕之食安能遂退藏那吾从子相天下矣吾西而见之龟䝉曰丈人外族之门人实作良辅今复家有丞相必以房魏之道致君中兴是内外有徳于四海也此行徒东归乎昔丞相未升甲科时年才弱冠龟䝉幸得参㳺中以兄事之许与胶固形于歌咏及丞相爲朝鉅儒居侍从之列龟蒙江湖邉病不能起一耒而耕一船而渔有文三十编有书数千幧未甞干求诸侯故没没无一人道着名字今丞相方筑太平之基架羣材立渍庙丈人承闲宴语幽仄试丞相意复念以小谢城北秋霖声髙中夜对榻有苦吟生耶因丈人之行叙房魏得王佐之道丞相追贞观之风小子复言曩日之分杂而书之用以爲送送侯道士还太白山序侯生甞应举名彤作七言诗甚有态度不见十年自云载贵扵有司艺不中度輙得黜龃不与丗合去入老子法中作道士更名云多居太白山在雍西南梁州之地苦寒霜雪常积虽夏五六月赫日在上羣峯若焚我独皓然玉耸巖壁涧壑之水不数百年不能爲材及其坚良不与他等民乗是气皆夀而不衰况养生者耶吾南游天台旣将复而老焉予曰夫物命乎天者人不能有存乎人者天不能夺推其气则谓之一考其命则有悬絶不类者焉居恒寒之地而不夭者吾不信也处恒燠之地而不夀者吾不信也信其命乎天者人不能有而已矣传曰仁者夀则恒寒之地不仁者夭而死矣恒燠之地仁者夀而生矣茍恒寒之地夀其不仁者恒燠之地夭其仁者是寒燠爲不祥之气天何以佐天地生植乎哉如此则居寒而夀居燠而夭吾益不信也信乎存乎人者天不能夺而已矣或曰仁者夀不仁者益夀不仁者夭仁者亦夭吾又不知命乎天存乎人果可信乎未也无乃自夀自夭自仁自不仁耶天不能与之又安能夺耶信矣姑务乎仁无以山寒自欺吾亦信子之夀矣江湖散人传散人者散誔之人也心散意散形散神散旣无覊限爲时之怪民束于礼楽者外之曰此散人也散人不知耻乃从而称之人或笑曰𬒳病子之散而目之子反以爲其号何也散人曰天地大者也在太虚中一物耳劳乎覆载劳乎运行差之晷度寒暑错乱望斯须之散其可得耶水土之散皆有用乎水之散爲雨爲露爲霜雪水之局爲潴爲洳爲潢污土之散封之可崇穴之可深生可以艺死可以入土之局埙不可以爲埏甓不可以爲孟得非散能通于变化局不能耶退若不散守名之筌进若不散执时之权筌可守耶权可执耶遂爲散歌散传以志其散甫里先生传甫里先生者不知何许人也人见其耕于甫里故云先生性野逸无覊检好读古圣人书探六籍识大义就中楽春秋抉摘㣲㫖见文中子王仲淹所爲书云传作而春秋散深以为然贞元中韩晋公甞着春秋通倒刻之于石意以是学爲已任而颠倒漫漶翳塞无一通者殆将百年人不敢指斥疪颣先生恐疑悟后学乃书抚而辨之先生平居以文章自怡虽幽忧疾病中落然无旬日生许未甞暂辍点窜涂抹者𥿄札相压投于筐箱中歴年不能浄冩一本或好事者取去后于他人家见亦不复谓己作矣少攻謌诗欲与造物者争柄遇事輙变化不一其体裁始则夌轹波涛穿穴险固囚鎻惟异破碎阵敌卒造平澹而后己好㓗几格牎户砚席剪然无尘埃得一书详熟然后寘于方册值本即校不以再三爲限朱黄二毫未甞一日去手所藏虽少咸精寔正定相传借人书有编简断壊者缉之文字谬误者刋之楽闻人爲学讲评通论不倦有无赖者毁坼揉污或藏去不返先生戚然自咎先生贫而不言利问之对曰利者啇也今旣士矣柰何乱四人之业乎且仲尼孟轲氏所不许先生之居有地数畒有屋三十楹有田竒十万歩有牛不减四十蹄有耕夫百余指而田污下暑雨一尽夜则与江通无别己田他田也先生由是苦饥困仓无斗升蓄积乃躬负畚锸率耕夫以爲具且每歳波虽狂不能跳吾防溺吾稼也或讥别之先生曰尭舜霉瘠大禹胼胝彼非圣人耶吾一布衣耳不勤劬何以爲妻子之天乎且与蚤虱名器雀䑕仓庾者何如哉先生嗜茶粗十许薄爲瓯檥之实自爲品弟书一篇继茶经茶诀之后南阳张又新甞爲水说凡七等其二曰惠山寺石泉其三曰虎丘寺石井其六曰呉松江是三水距先生逺不百里髙僧逸人时致之以助其好先生始以喜酒得疾血败气索者二年而后能起有客至亦㓗罇置觯但不复引满向口尔性不喜与俗人交虽诣门不得见也不置车马不务庆吊内外姻党伏腊丧祭未甞及时往或寒暑得中体性无事时乗小舟设篷席赍一束书茶灶笔牀钓具櫂船郎而已所诣小不㑹意径还不留虽水禽戞起山鹿骇走之不若也人谓之江湖散人先生乃着江湖散人传而歌咏之由是混毁誉不能入利口者亦不复致意先生性情急遇事发作輙不舎忍寻复悔之屡改不能矣先生无大过亦无出入事不传姓名无有得之者岂涪翁渔父江上丈人之流者乎战秋辞八月空堂前临隙荒抽关散扇晨乌未光左右物态森踈强梁天随子爽騀恂慓恍军庸之我当濠然而沟垒然而墻纛然而桂队然而篁杉巉攅矛蕉摽建常藁艾矢束矫蔓絃张鼃合助吹鸟分启行者革进而金正固违隂而就阳无何云颜师风㫖伯苍茫惨澹隳危摵划烟䝉上焚两阵下棘如濠者注如垒者辟如纛者亚如队者析如矛者折如常者拆如矢者仆如弦者磔如吹者瘖如行者惕石有发兮尽累木有耳兮咸馘云风雨烟乗胜之势骄杉篁蕉蔓败北之气摵天随子曰吁秋无神则己如其有神吾为尔羞之南北㡬圻盗兴五朞方州大都虎节龙旗瓦解冰碎瓜分豆离斧扺耋老干穿乳儿昨宇今烬朝人暮尸万犊一㗖千仓一炊扰践边朔殱伤蜑夷制质守帅披攘城池弓弮不刓甲缀不离兇渠歌笑裂地无疑天有四序秋爲司刑少昊负扆亲朝百灵蓐収相臣太白将星可霾可电可风可霆可壍溺顚䧟可夭札迷冥曽忘鏖剪自意澄宁苟蜡礼之云责触天怒而谁丁柰何欺荒庭凌壊砌摋崇茞批宿蕙掲编茅而逞力断纬萧而作势不过约弱欹垂戕残废替可谓弃其本而趋其末舍其大而从其细也辞犹未已色若媿耻于是堕者止偃者起祝牛宫辞冬十月耕牛爲寒筑宫纳而皁之建之前日老农请乞灵于土官以从郷教予勉之而为之辞四牸三牯中一去乳天霜降寒纳此室处老农拘度地不畒东西几得七举其武南北几何丈二加五偶楹当间载尺入土太歳在亥余不足数上缔蓬茅下逺官府耕耨何时饮食得所或寝或卧风雨冝尔子孙实我仓庾迎潮送潮辞余耕稼所在松江南旁田庐门外有沟通浦溆而朝夕之潮至焉天弗雨则轧而留之用以条濯灌漑及物之功甚鉅其羸壮迟速系望晦盈虚也用之则顺而进舍之则黜而退有类乎君子之道翫而感之作迎潮送潮二辞聊寄声于骚人之末云迎潮江霜严兮枫叶丹潮声髙兮墟落寒鸥巢卑兮渔箱短逺岸没兮光烂烂潮之徳兮无际旣充其大兮又充其细蜜幽人兮欵柴门寂寞流连兮依稀旧痕濡余泽藁兮潮之恩不尸其功兮归于混元送潮潮西来兮人东下日染中流兮红洒洒汀葭苍兮屿蓼枯风骚牢兮愁烟孤大几望兮微将晦翳晲瀛溶兮歛然而退爱长波兮数数一幅巾兮无缨帆生尘兮檝有衣帐潮之还兮吾犹未归问呉宫辞甫里之郷曰呉宫在长洲苑东南五十里非夫差所幸之别舘耶披图籍不见其说询故老不得其地其名存其迹灭怅然兴怀古之思作问呉宫辞云彼呉之官兮郍涯复道盘兮当髙且斜波揺踈兮雾蒙箔菡蓞国兮鸯家鸾之箫兮蛟之琴瑟骈筠参差兮界丝密䜩曲房兮上𥘉日月落星稀兮歌酣未毕越山丛丛兮越溪疾美人雄劔兮相先后出火姑苏兮沼长洲此宫之丽人兮留乎不留霜氛重兮孤榜逺暁树枯踈兮愁烟悄眇欲摭愁烟兮问故基又恐蟋烟兮推白鸟唐甫里先生文集唐甫里先生文集卷第十七唐甫里先生文集卷之十七笠泽陆龟蒙字鲁望杂着登髙文金行告穷日御初九桐隂雨压乎泥沙菊气风扬乎户牖寒无以衣病不得酒茫洋于心噎嗢在口稚子拱而进曰古往滔滔人生实劳或暇或逸以嬉以遨兹辰甚良足啸吾曹趋山选䑓席饵樽醪旣可逭乎灾青亦聊释乎鬰陶齐谐之流载此所谓夫豋髙者也甞有意乎予曰吁稚子之言止扵是耳曾不探乎奥㫖吾数畒之间门常昼关学无端倪宛若循环时孤笑以独愤楽正直而非险艰为书摭之与善治顽有行同而迹类者尚愤疾乎声颜一骥在坂百驽在闲传嘶振秣侮病挤孱仲尼登东山而小鲁况肆逺目而务周旋者哉阳专奥䆳假窃名器有土有人前呵后骑佞舌吚哑所向上下镗威介私放荡侈哆如此者又欲见耶崇闳大居墍粉涂朱嵴㑹螭屹扉环兽铺轮鲜蹄骄羽翼成徒绣碧其内丝篁彼姝主张何人庸儿贾夫如此者又欲见耶缨弁外饰悔吝中积简弃信行附比凶徳仁泽干枯义路塡塞权之所憎始厚终斥权之所怜昨骂今惜反掌背靣天辽海隔如此者又欲见耶国金铸兵赤子聚盗杀人无惭罪人何躁造化不象名称同暴隳頽墻垣不塡堂奥生灵㡬何过半减耗残存伶俜输輓犒劳嬴豪偏颇伇使顚倒胥敺吏笞不舎重耄如此者又欲见耶古所谓豋髙能赋者赋物之姿惨戚在下吾宁忍欺尔以灾眚可逭郁陶可披我中时病言开怒随我感物悴遐瞻迩噫是使灾眚弥炽郁陶愈悲惟尔教我百无一冝我谷未实我𬞞未肥弗视农圃吾将曷归无重我梅吾方愦愦稚子不楽惴缩而退告白蛇文田庐西北偏有古丘焉髙可四望予将昇之以眺逺舒郁农民遮言曰不可是丘有虵巨如井缶而白忤之能爲崇不利人多矣冝无往予取酒沃其立告之曰生而白者犬鸡马牛而已其余则老而后白狼孤兎鹿乌雀鷰雉龟蛇之类是也人老而毛发皓白耗眊昏倒不能记子孙名字形朽神溃以至于死物老而鳞毫羽甲尽白白而后有灵非以圣贤存乎上徳光𬒳于下则不爲之出出必人奉之以献不敢隠匿唯蛇不在瑞典虽然神而且灵尚矣故汉之兴神姥谓之白帝子得非天命志恠者必曰自然多穴老坟窍大木要野甿盘肴瓯酒之享作小儿女子寒暑瞢眩淫巫倚之弹丝瞋目歌舞其妖怛骇其惑考鼓用币僣冒其上歳时奔走畏在人后疾病不治饥寒不辞悉尔辈之为也古者铸鼎象物使知神姦若之姦吾知之矣况旅吾之地由我进退蛰出以时无越昆虫之职无杂鬼神之事吾宫居若野䖏各有分齐故不相害然斩翳通巓为睱日慿借之所则不当与人争也如不用吾言吾当吁天霆击断裂首尾焉吾诚不移无易尔爲祭梁鸿墓文梁伯鸾墓在呉西门金昌亭下㡬一里余过之作文而吊以酒为奠其辞曰先生为五噫之歌汉天子闻而病之南走乎大江之波客臯氏之宇下志沈潜而靡他自呉粲以举曰夫人之勤亦多不懐志于将没适乎道之无颇比要离之烈魄冡虽夷而不磨嗟余后先生之千祀聊奉奠而来过俯灌地而仰语顾先生之谓何心𥚹性诞客他人之宇下不得故筑垣而自翰身病妻弱自呉民之粲不得故力耕而自获所以泫先王之义者庶五噫兮可作哀茹笔工文天与之肱力何緜耕不能耒渔不能船截筠束毫旣胜且便昼夜今古惟毫是镌爰有茹夫工之良者责其精觕在价髙下缺啮义互尚不能舍旬濡数锋月秃一把编如𧖟拏汝实助也我书竒竒浑元未衰惟汝是赖如何巳而有兎千万拔毛止皮散澁钝铓缗觚狱辞圎而不流铦而不欹在握方染亦茹之为斵轮运斤传之者谁毫健身殒吾宁不悲散人歌江湖散人天骨竒短发搔来蓬半垂手捉孤篁曵寒茧口诵太古沧浪词词云太古万万古民性甚野无风期夜栖止与禽兽杂独自构架纵横枝因而称曰有巢氏民共敬贵如君师当将只效乌鹊辈岂是有意陈尊卑无端后圣穿凿破一派前导千流随多方恼乱元气死日使文字生姦欺圣人事业转消耗尚有渔者存熈熈风波不独困一士凡百器具皆能施罛踈扈腐鲈鳜脱正失检驭非䜛疵人间所谓好男子我见妇女留须眉奴颜婢膝眞乞丐反以正直为狂痴所以头欲㪚不散弁峩巍所以腰欲㪚不㪚珮陆离行㪚任之适坐㪚从倾欹语散空谷应笑㪚春云披衣散单复便食散酸咸冝书散浑眞草酒㪚甘醇醨屋散势斜直树㪚行参差客散忘簮屦禽㪚虚笼池外物一以㪚中心散何疑不共诸依分邑里不与天子专隍陴静则守桑柘乱则逃妻児金镳具带未甞识白刃煞我穷生为或闻蕃将负恩泽号令铁马如风驰大君年小丞相少当轴自请都旌旗神锋悉出羽林仗缋昼日月蟠龙螭太宗基业甚牢固小丑背叛当殱夷禁军近自肃宗置㧕遏辅国争雄雌必然大叚剪兇逆须召劲勇扶君麾四方贼垒犹占地死者暴骨生寒饥归来輙拟荷锄笠诟吏已责租钱遅兴师十万一日费不啻千金何以支秖今利口且箕歛何暇俛首哀惸婺均荒𥙷败岂无术布在方册撑頽隵冰霜襦袴易反掌白面诸郎殊不知江湖散人悲古道悠悠幸寄羲皇傲官家未议活苍生拜赐江湖散人号五歌古者歌咏言诗云我歌且謡传曰劳者愿歌其事吾言之拙艰不足称咏且謡而歌其事者非吾而谁作五歌以自释意放牛江草秋穷似秋半十角呉牛放江岸隣肩揺尾乍依偎横去斜奔忽分散荒陂断壍无端入背上时时孤鸟立日暮相将带雨归田家烟火微茫湿水鸟水鸟山禽虽异名天工各与双翅翎鶵巢吞啄即一例游处髙卑殊不停则有觜铍瓜㦸劲立直眎者搏挽裂圗羶腥如此䓁色恣豪横耸身往往凌青冥为人罗绊取材力韦鞴綵绶悬金铃三驱不以鸟捕鸟矢下先得闻诸经超然可继义勇后恰似有志行天刑鸥闲鹤散两自遂意思不受人丁宁今朝櫂倚寒江汀舂鉏翡翠参䴔䴖孤翘侧睨瞥灭没未是即肯驯轩楹妇女衣襟便佞古始得金笼日提挈精神卓荦背人飞冷抱兼葭宿烟月我与时情太乖刺秖是江禽有眉发慇懃谢汝莫相猜归来长短同羣活刈获自春徂秋天弗雨廉廉早稲才遮畒芒粒稀踈熟更䡖地与禾头不相拄我耒愁筑心如堵更听农夫夜深语凶年是物即为灾百阵野凫千穴䑕平明抱杖入田中十穗箫然九穗空敢言一岁囷仓实不了如今朝暮㫪天职谁司下民籍苟有区区冝扸扸本作耕耘意若何虫豸兼教食人食古者为邦须蓄积鲁饥尚责如齐籴今之为政异当时一任流离恣徴索平生幸遇华阳客向日飡霞转肥白欲卖耕牛弃水田移家直傍三茅宅雨夜屋小茅干雨声大自疑身着簑衣卧兼似孤舟小泊时风吹折苇来相佐我有愁襟无可那才成好梦刚惊破背壁残灯不及萤重桃却向灯前坐食鱼江南春旱鱼无泽歳晏未曽腥鼎鬲今朝有客卖鲈鲂手提见我长于尺唿児舂取红莲未䡖重相当加十倍且作呉羔助早飡饱卧晴曝寒背横戈负羽正纷纷秖用骁雄不用文争如晓夕讴吟様好伴沧洲白鸟群丁隐君歌隐君姓丁氏字翰之济阳人也名飞举读老子庄周书善养生能鼓琴居钱塘龙泓洞之左右或曰憇馆耳别业在深山中非得得行不可适到其下畜妻子事耕稼如常人余甞南浮桐江途而诣龙泓憇舘获见纶巾布裘貌古而意潜好古文乐闻歌诗见待加厚因曰他时愿为山中仆丁笑而不应问之年曰七十二当咸通丙午歳逮十四年矣雷平道士葛参寥话兴翰之熟至今齿髪不衰气力益壮䟽繁导蒙灌漑剉皆自执绠缶斤斸辈升髙望逺不翅履平地时时书细字作文纪事皆有楷法意义夜半山静取琴弹之奏雅弄一二而已少睡寡言语与人相接礼简而情至周旋累年未甞有罢倦之色不唯疾病也非养生之效欤又不见有所服饵或问之对曰治心修身之外复有何物予始嘉其遯丗又闻其老而益精又恱其治心脩身之说孔子所谓楽而寿者斯人也欤旣乐而寿则仁智充乎其内充乎其内者非有徳者欤有徳而不耀于世者非隐君子欤乃作丁隐君歌以寄其声云华阳道士南游归手中半卷青萝衣自言逋客持赠我乃是銭塘丁翰之连江大抵多竒岫独话君家㝡竒秀盘烧天竺春笋肥琴倚洞庭秋石痩草堂暗引龙泓熘老树根株若蹲兽霜浓果熟未容収徃往儿童杂猿狖去歳猖狂有黄冦官军解㪚无人鬪满城奔迸翰之闲只把枯松塞圭窦前度相逢正卖文一銭不直虚云云今来利作採樵客可以抛身麋鹿羣丁隐君丁隐君叩头旦莫变名氏即日更寻丁隐君紫溪翁歌紫溪翁过甫里先生举酒相属醉而歌曰一丘之木其栖深也屋吾容不唇一溪之石其居平也席吾劳以息一窦之泉其音清也絃吾方在悬得乎人得乎天吾不知所以然而然先生弁而赓之曰採江之鱼兮朝船有鲈採江之𬞞兮暮筐有蒲左图且书右琴与壸寿欤夭欤贵欤贱欤歌阕而去鹤媒歌偶系渔舟汀树枝因㸔射鸟令人悲盘空野鹤忽然下背翳见媒心不疑媒闲静立如无事清唳时时入遥吹徘徊未忍过南塘且应同声就同类翎宛若相逢喜秪怕才来又惊起窥鳞啄藻乍低昻立定当胷流一矢媒懽舞跃势离披似謟功能邀弩儿云飞水宿各自物妬侣害羣犹尔为而况世间有名利外头笑语中猜忌君不见荒陂野鹤䧟良媒同类同声眞可畏庆封宅古井行春秋左氏传云襄二十八年齐庆封乱而耒奔旣而齐人来让奔呉呉句余与之朱方聚族而居之冨于其旧后七年荆人使屈申围朱方执庆封而尽灭其族按图经润之城南一里则封所居之地询诸故老井尚存焉因覧其遗甃故歌之以志其恶古甓团团藓花碧鼎濙寒泉深百尺江南戴白尽能言此地曽爲庆封宅庆封嗜酒荒齐政齐人剪族封奔道虽过鲁儒羞鲁儒欲弄呉民窃呉柄吴分巖邑号朱方子家负固心彊梁泽车豪马驰似水锦鳯玉龙森若墙一朝云梦围兵至胷䧟锋铓脑涂地因知冨徳不冨财颜氏箪瓢有深意宣父尝违盗泉水懦夫立事贪夫止今歌此井示呉人㫁绠沈缾自兹始唐甫里先生文集唐甫里先生文集卷第十八唐甫里先生文集卷之十八笠泽陆龟䝉字鲁望杂着两观铭两观雉门虽僣天子圣人在朝姦佞诛死姦首掷地姦血如水政不得乱国是以理下及千祀浇风四起内荏外贤举丗称羙赫奕皇都象魏天倚岂无姦邪佩玉蘂蘂圣人弗生两观如砥以石鑱辞着于阙里卜肆铭蜀严之託蓍龟也以忠孝仁义后来之託蓍龟也以媮佞险诐美之使怡愉怛之使骇畏小人惟恶是嗜惟祸是避惟福是觊惟蛊是媚曽不究得失之所自故幽賛之蓍前列之龟乃化为庸妄之器呜唿成都吾不知古为市之地况君平之卜肆耶强为之铭以刻其意陋巷铭鲁国千乗岂无康逵传载陋巷以颜居之鄙委侧僻枢桑覆茨箪瓢屡空其楽怡怡圣人之言终日不违易賛独入云颜庻㡬门直道大堂如翚飞梁肉在御狼贪豕肥陋巷相去不其逺而我实狂狷蓬蒿所冝勒于柴荆贤哉是冝马当山铭言天下之险者在山曰太行在水曰吕梁合二险而爲一吾人闻乎马当彼之爲险也屹于大江之旁恠石慿怒跳波发狂日黯风助推牙折樯血和蛟涎骨横鱼吭幸而脱死神魂飞扬殊不知坚轮蹄者夷于太行仗忠信者通于吕梁便舟檝者行于马当合是三险而爲一未敌小人方寸之包藏外若脂韦中如劔铓蹈借必死钩𠢐必伤在古已极于今益昌敬篆巖石俾民勿忘书铭太古之时何甞有欺逮乎结绳民始相疑画卦造书圣人之为图载文字厥功弗知惟简惟牍断竹析木累必充庭负必折轴韦编一絶错乱名目寖务䡖省捣枲剥谷胶缀畨畨恣其析便虫篆更隷形模易宣上下今古卷舒蝉聮薰曝蠹鬰疵乎不坚又取珉石篆琢雕镌由简牍下其存四边玺印章号殷勤识焉其巧益甚其说益繁盟契质要朝成夕反诰晳制令尾违首言牋檄奏报离方就圎传録注记丑雠羙怜铭诔碑表虚功妄贤歌诗赋颂多思謟权在简牍者埋没烂坏无遗一编副以枲谷其留㝡延缪戾顚倒尨蒙弗删在珉石者固宠纳赂惟辞是妍鑱凿旣毕名声泯然尭舜之道以人爲传有死必继流乎亿年冝斥诈伪焚烧弃捐复以太古结绳之前汉三髙士賛前汉一人王覇仲儒清节是理有息躬耕黄头歴齿故人令狐奉书遣子从以车徒入耀闾里既徃覇卧日不起其妻讯之以息块耻君遁世荣抗节不仕子规耒耜固其宜矣我实信道曷足惭彼霸乃忻然恬淡如水夫髙妇贤可谓其羙后汉二人挚先生恂伯陵之孙学通五经居于渭濵弟子累百焉融服勤以子妻之师而益亲融爲大儒恂乃知人和帝之世公卿以闻季直才器冝当辅臣公车就徴礼备玄緟守道不至终爲遶民外黄申屠少负名节义女报仇令欲论祋蟠以同县陈情上谳廷尉宥之旌彼孝烈慱通羣书复善谈说汉衰政荒时实暮末隐于砀山遂与世絶献帝即位徴爲三公邈若不应冥冥一鸿时人之重贤者蔡邕明哲终始嗟乎子龙恠松圗賛有道人自天台来示予恠松圗披之甚骇人目根盘于巖穴之内轮囷偪侧而上身大数围而髙不四五尺礧碋然蹙缩然榦不暇枝枝不暇叶有老龙孪虎跛壮士囚縳之状道人曰是何物恠之如是耶子能辩之乎予曰草木之生安恠耶茍肥瘠得于中寒暑均于外不为物所凌折未有不挺而茂者也矧松栢乎今不幸出于巖穴之内脞脆者则䃘然其牙伏死其下矣何自奋之能为是松也虽稚气𥘉拆而正性不辱及其壮也力与石鬪乗阳之威悲已之轧拔而将昇卒不胜其压拥勇郁遏坌愤激讦然后大丑彰于形质天下指之爲怪木吁岂异人乎哉天之赋才之盛者早不得用于丗则伏而不舒薰蒸沈酣日进其道权挤势夺卒不胜其阨号唿呶拏发越赴诉然后大竒出于文彩天下指之爲恠民呜唿木病而后恠不恠不能圗其眞文病而后竒不竒不能骇于俗非始不幸而终幸者耶道人曰然爲我賛之賛曰松生隂隘巖狱穴械病乎不快卒以爲恠拥肿支离神羞鬼疑道人嗟咨援笔传奇或恠其形或竒于辞目爲恠魁是以賛之野庙碑碑者悲也古者悬而窆用木后人书之以表其功徳因留之不忍去碑之名由是而得自秦汉以降生而有功徳政事者亦碑之而又易之以石失其称矣余之碑野庙也非有政事功徳可纪直悲夫甿竭其力以奉无名之土木而已矣瓯越闾好事鬼山椒水濵多淫杞其庙貌有雄而毅黝而硕者则曰将军有温而愿哲而少者则曰某郎有媪而尊严者则曰姥有妇而客艳者则曰姑其居䖏则敞之以庭堂峻之以陛级左右老木攅植森拱萝茑翳于上枭鸮室其间车马徒隷丛杂恠状甿作之甿怖之大者惟牛次者击豕小不下鸡犬鱼菽之荐牲酒之奠缺于家可也缺于神不可也一日懈息祸亦随作耄孺畜牧慄慄然病死丧甿不曰适丁其时耶而自惑其生悉归之于神虽然若以古言之则戾以今言之则庶乎神之不足过也何者岂不以生能御大灾扞大患其死也则血食于生人无名之王永不当与御灾扞患者为比是戾于古也明矣今之雄毅而硕者有之温愿而少者有之升阶级坐堂进耳絃匏口梁肉载车马拥徒隷者皆是也解民之悬清民之暍未甞憷子胷中民之当奉者一日解怠则发悍吏肆滛刑敺之以就事较神之祸福孰为䡖重哉平居无事指为贤良一旦有大夫之忧当报国之日则佪挠脆怯顚踬窜踣乞为囚虏之不暇此乃缨弁言语之土木又何责其眞土木耶故曰以令言之则庻乎神之不足过也旣而为诗以纪其末土木其形窃吾民之酒牲固无以名土木其智窃吾君之禄住如何可仪禄位颀颀酒牲甚微神之飨也孰云其非视吾之碑知斯文之孔悲祀灶解灶之坏者请新之旣成又请择吉日以祀之曰灶在祀典闻之旧矣祭法曰王为羣姓立七祀其一曰竃逹于庶人庶士立一祀或立户或立灶饮食之事先自火化以来生民赖之祀之可也说者曰其神居人间伺察小过作谴告者又曰灶鬼以时録人功过上白于天当祀之以祈福祥此仅出汉武帝时方士之言耳行之惑也苟行君子之道养老而慈糿寒同而饱均丧有哀祭有敬不忘礼以约已不忘乐以和心室闇不欺屋漏不媿虽歳不一杞竃其诬我乎苟为小人之道尽反君子之行父子兄弟夫妇人执一㸑以自煳口专利以饰诈崇姦而树非虽一歳百祀灶其私我乎天至髙灶至下帝至尊严鬼至幽反果能欺而告之是不忠也听而受之是不明也下不忠上不明又果何以为天帝乎大儒评世以孟轲氏荀卿子为大儒观其书不悖孔子之道非儒而何然李斯甞学于荀卿入秦乎始皇帝并天下用为左丞相一旦诱诸生聚而坑之复下禁曰天下敢有藏百家语诣守尉烧之偶语诗书者弃市昔孔子之扵弟子也自仲由冉求已下皆言其可使之才且其仁则曰不知也斯闻孔子之道于茍卿位至丞相是行其道得其志者也天楚灭诗书坑杀儒士为不仁也甚矣不知不仁孰谓况覧知而传之以道是昧观听也虽斯具五刑而荀卿得称大儒乎吾以为不如孟轲书李贺小传后玉溪生传李贺字长吉常时旦日出游从小奚奴骑駏驴背一古破锦囊遇有所得即书投囊中暮归足成其文予为児童时右溧阳闻白头书佐言孟东野贞元中以前秀才家贫受漂阳尉漂阳普为平陵县南五里有投金瀬瀬南八里许道东有故平陵城周千余歩基址坡陁裁髙三四尺而草木势甚盛率多大栎合数夫抱丛篠蒙翳如鸣如洞地洼下积水沮洳深处可活鱼鼈軰大秪幽䆳岑寂气候古澹可嘉除里民樵罩外无入者东野得之忘归或比日或间日乗驴愿小吏径蓦投金渚一往至则䕃大檪隐丛篠坐于积水之傍苦吟到日西而还尔后衮衮去曹务多㢮废令季操卞急不佳东野之爲立白上府请以假尉代东野分其俸以给之东野竟以穷去吾闻滛畋渔者谓之暴天物天物旣不可暴又可抉擿刻削露其情状乎使自萌卵至于藁死不得隐伏天能不致罸耶长吉夭东野穷玉溪生官不挂朝籍而死正坐是哉正坐是哉复友生论文书辱示近年作者论文书二篇使仆是非得失于其间仆虽极顽冥亦知惴息汗下见诋词之甚难招祸患之甚易也况仆少不攻文章止读古圣人书诵其言思行其道而未得者也每涵咀义味独坐日昃案上有一盃藜羙如五鼎七牢馈于左右加之以撞金石万羽蘥也未甞干有司对问希品第未甞歴王公丐贷饰车马故无用文䖏江湖间不过羙泉石则记之耸节槩则传之触离㑹则序之值巾罍则铭之简散澹诞无所讳避又安知文之是欤非欤生过聴德我太甚苟黙黙不应非朋友切切偲偲之义也故扶病把笔一二论之曰我自小读六经孟轲杨雄之书颇有熟者求文之指趣视矩无出于此及子史则曰子近经经语古而微史近书书语直而浅所言子近经近何经史近书近何书书则记言之史也史近春秋春秋则记事之史也六籍中独诗书易象与鲁春秋经圣人之手耳礼乐二记虽载圣人之法近出二戴未能退一纯实故时有龃龉不安者盖汉代诸儒争撰而献之求购金耳记言记事参错前后曰经曰史未可定其体也案经解则悉谓之经区而别之则诗易为经书与春秋实史耳学者不当混而言之且经解之篇句名出于戴圣耳王辅嗣因之以易为经杜元凯因之以春秋爲经孔子曰学诗乎学礼乎易之为书也原始要终知我以春秌罪我以春秋未甞称经称经非圣人㫖也盖出于周公谥法经纬天地曰文故也有经书必有纬书圣人旣作经亦当作纬譬犹织也经而不纬可成幅乎纬者且非圣人之书则经亦后人名之耳非圣人之㫖明矣苟以六籍谓之经习而称之可也指司马迁班固之书谓之史何不思之甚乎六籍之内有经有史何必下及子长孟坚然后谓之史乎孔子曰吾犹及史之阙文也又曰质胜文则野文胜质则史又曰董孤古之良史也此则笔之曲直体之是非圣人悉论而辩之矣岂须班马而后言史哉以诗易为经以书春秋为史足矣无待于外也谓经语古而皆微则易曰履霜坚氷至𥘉筮告再三渎渎则不告苦节不可真之频果纯古而徴乎谓史语直而浅则春秋书考仲子之宫𥘉献六羽及齐师战于干时我师败绩辛巳有事于太庙仲子遂卒于垂壬午犹绎万八去籥之类果纯直而浅乎经不纯微史不纯浅又可见也文之不可立谕则曰春秋不当君无使滋蔓又云春秋举军旅㑹盟岂非叙事耶引左氏传语徴左氏叙事悉谓之春秋可乎春秋大典也举凡例而褒贬之非周公之法所及者酌在夫子之心故㳺夏不能措一辞若区区于叙事则鲁国之史官耳孰谓之春秋哉前所谓自小读六经颇有熟者求文之㫖趣规矩不出于此妄矣又一篇云某文也某辞也文旣与辞异是又复而辞劣耳易之系辞曰齐大小者存乎卦辩吉凶者存乎辞故卦有大小辞有险易又曰观其彖辞则思过半矣易之辞非文耶书载帝庸作歌臯陶赓歌又歌五子之歌皆辞也书之辞非文耶属辞比事春秋教也春秋之辞非文耶礼有輙聘之辞娶夫人之辞楽有登歌荐之辞礼楽之辞非文耶法言曰杨墨塞路孟子辞而辟之廓如也孟轲之辞非文耶太玄之辞也沈以穷乎下浮以际乎上杨雄之辞非文耶是知文者辞之揔辞者文之用天之将丧斯文也天之未丧斯文也不当称辞古人之辞多不当称文文辞一也但所适有冝耳何异涂云之㢤又曰声病之辞非文也夫声成文谓之音五音克谐然后中律度故舜典曰诗言志歌永言声依永律和声声之不和病也去其病则和和则动天地感鬼神反不得谓之文乎犹绘事组绣中一精觕耳大凡解人之说不敢避墉垣肤瓜而自矜于堂奥心腑也要在引学者当知之事以明之而已矣师道不行后生多泥于所习有䧟而溺者力能援之可也如或不同请观过而后罸唐甫里先生文集唐甫里先生文集卷第十九唐甫里先生文集卷之十九笠泽陆龟䝉字鲁望杂着象耕鸟耘辩丗谓舜之在下也田于歴山象爲之耕鸟爲之耘圣徳感召也如是余曰斯异术也何圣徳欤孔子叙书于舜曰濬哲文明圣徳止于是而足矣何感召之云云乎然象耕鸟耘之说吾得于农家请试辩之吾观耕者行端而徐起墢欲深兽之形魁者无出于象行必端履必深法其端深故曰象耕耘者去莠举手务疾而畏晚鸟之啄食务疾而畏夺法其疾畏故曰鸟耘试禹之绩大成而后荐之于天其爲端且深非得于象耕乎去四凶恐害于政其爲疾且畏非得于鸟耘乎不然则雷泽之渔河濵之陶一无感召何也岂圣徳有时而不徳耶孟子曰尭舜与人同耳而好事者张以就其恠恠非圣人之意也吾病其书之异端敺之使合于道人其从我乎虽不从吾亦不能变其说寒泉子对秦惠王寒泉子对秦惠王曰客有自赵来以约从连横事说大王者谁惠王曰东周人苏秦也寒泉子曰书十上王不听有之乎曰然其道如何王耶覇耶曰黜其覇以跻王乎曰不然则何上书之烦而用之踈乎惠王曰醯鸡不能混雷霆婴儿不能抗乌获者响与力悬絶故也苏子诚辩安能以三寸舌谋山东诸侯使西面朝秦者乎寡人非不知不破一领甲不折一只矢之爲利也顾其犹捕风耳诸侯不可以一非一朝也齐相晋文之伯也始若胶附终若冰拆岂连鸡不能俱止于栖而已哉寡人塞耳义弗闻也寒泉子曰不然夫齐荆三晋之人疾于兵乆矣方城之金十九爲兵一爲鏄铫董泽之蒲十九爲榦一爲箕卷父子兄弟之血前后溅野草齐魂爲燕氛赵骨化魏土悽痛之声入金石出絃匏闻之者悄慼酸屑泣不自禁一旦有人谓曰朝与秦连横暮得帖帖安卧秦亦厌战虽鼓牙颊未能吞诸侯秦休而强吾亦勇而奋矣设有辩口奚能反覆乎大王不用秦诏一武士断其颈无令车轮辗关下土使关东诸侯闻其言合从散横东向以倍秦大王出则夺气入则包羞及其殆也披土地以奉雠国独不念秦仲之业艰难乎春秋祀事何靣目见宗庙惠王卒弗用寒泉子耕于鄙赵即封苏李子为武安君六国果拒秦秦闭关十五年耒耜经耒耜者古圣人之作也自乃粒以耒至于今生民赖之有天下国家者去此无有也饱食安坐曾不求命称之义非杨子所谓如禽者耶余在田野间一日唿耕甿就而数其目恍若登农皇之庭受播种之法淳风泠泠耸竖毛发然后知圣人之㫖趣朴乎其深哉孔子谓吾不如老农信也因书为耒耜经以备遗忘且无愧于食经曰耒耜农书之言也民之习通谓之犂冶金而为之者曰犂镜曰犂壁斵木而为之者曰犂底曰压鑱曰䇿额曰犂箭曰犂辗曰犂栺曰犂评曰犂建曰犂槃木与金凡十有一事耕之土曰墢墢犹块也起其墢者鑱也覆其墢者壁也草之生必布于墢不覆之则无以纪其本根故鑱引而居下壁偃而居上鑱表上利壁形下圗负鑱者曰底底𥘉实于鑱中工谓之鼈肉底之次曰压鑱背有二孔系于压鑱之两旁鑱之次曰策额言其可以扞其壁也皆貤然相载自策额逹于犂底縦而贯之曰箭前如程而樛者曰辕后如栖而乔者曰梢辕有越加箭可弛张焉辕之上又有如槽形亦如箭焉刻为级前髙而后庳所以进退曰諀进之则箭下入土也浅以其上下类激射故曰箭以其浅深类可否故曰评评之上曲而衡之者曰建建揵也所以柅其辕与评无是则二物跃而出箭不能止横于辕之前文曰槃言可转也左右系以樫乎轭也辕之后末乎梢中在乎所以执耕者也辕车之胷梢取舟之尾止乎此乎鑱长一尺四寸广六寸壁广长皆尺㣲椭底长四尺广四寸评底过压鑱二尺䇿减压鑱四寸广狭与寸槃増评尺七焉建雄称絶辕脩九尺梢得其半辕至梢中间掩四尺犂之终始丈有二耕而后有爬渠踈之义也㪚墢去芟者焉爬而后有礰礋焉有磟碡焉自爬至礰礋皆有齿磟碡觚稜而已咸以木爲之坚而重者良江东之田器尽于是耒耜经终焉冶家子言武王旣胜殷悬纣首有泣于白旗之下者有司责之其人曰吾冶家孙也数十年间载易其镕范矣令又将易之不知其所业故泣吾祖始铸田器岁东作必大售殷赋重秉耒耜者一墢不敢起吾父易之爲工器属宫室台榭侈其售益倍民凋力穷土木中辍吾易之以爲兵器㑹诸侯殷师旅战阵兴其售又倍前也今周用鈛斩独夫四海将奉文理吾之业必壊吾亡无日矣武王闻之惧于是包干戈劝农事冶家子复祖之旧招野龙对昔豢龙氏求龙之嗜慾幸而中焉得二龙而饮食之龙之于人固类异以其若已之性也席其宫沼百川四溟之不足游甘其饮食洪流夫鲸之不足味施施然优于其爱弗去一旦值野龙奋然而招之曰尔奚为者茫洋乎天地之间寒而蛰晹而昇能无劳乎识从吾居而宴安乎野龙矫首而笑之曰若何龊龊乎如是耶赋吾之形冠角而𬒳鳞赋吾之徳泉濳而天飞赋吾之灵嘘云而乗夙赋吾之职抑骄而泽枯观乎无极之外息乎大荒之墟穷端倪而尽变化其楽不至耶今尔茍容于蹄涔之间惟沙泥之是拘惟蛭螾之与徒牵乎嗜好以希饮食之余是同吾之形异吾之楽者也狎于人㗖其利者扼其喉胾其肉可以立待吾方哀而暖之以手又何诱吾纳之䧟穽耶尔不免矣野龙行未㡬果为夏后氏之醢说鳯尾诺或问予曰鳯尾诺为何等物圗耶书耶对曰予之唿闻自晋讫于梁陈已来藩邸之书也凡封子弟为王则开府辟僚属取当时士有学行才藻者中是选其所下书东宫则曰令上书则曰牋诸王下书则曰教上书则曰启应和文章则曰应令应教下其制一等故也其事行则曰诺犹汉天子肯臣下之奏曰可也鳯尾则所诺牋之文也綷䌨然䙰褷然织与绘莫的知旣肯其行必有襄异之辞若今之批答案晋元帝爲瑯瑘王时帝羙其才令通习外事甞使批鳯尾诺南齐江夏王锋髙帝第十二子甚怜之年五歳使学鳯尾诺下笔便工帝大悦以玉麒麟赐之余未见其出鳯尾牋当畨薄缕轻其制作精妙靡丽而非罕固者也治将五百年必不能保而存之好事者或云识意妄矣且传云仲尼在鲁与陈有问缶羊楛矢者皆知之及修春秋则逺者略近者详故曰立于定哀而指隠栢之日逺矣盖圣人作大与不可不愼则前所传亦妄矣予学圣人之文者求其诚而已矣又安可诈则数百年前事自以爲贤哉君子愼所传无易禽暴冬十月予视获于甫里旱苗离离年无以搘忧伤盈懐夜不能寐徃徃声类暴雨而疾至者一夕凡数四明日讯其甿曰凫鹥也其曹蔽天而下盖田所留之禾必竭穗而后去曰得无弋罗者捕而耗之耶对曰江之南不能弋罗常薬而得之涂枝丛植于陂一中千万胶而不飞是薬也出于长沙豫章之涯行贾货错歳售于射鸟儿盗兴已来蒙冲塞江其谁敢啇是药旣絶羣凫恣翔幸不充乎口腹反侵人之稻粮予曰嘻失驭之民化而爲盗关梁急征啇不得行使江湖小禽亦肆其暴以害民食古圣人敺害物之民出乎四裔矧害民之物乎俾生灵死乎饥吾不知安用驭者爲蟹志蟹水族之㣲者其爲虫也有籍见于礼经载于国语杨雄太玄辞晋春秋劝学等篇者于易象爲介类与鼈刚其外者皆乹之属也周公所谓旁行者欤参于薬録食䟽蔓延乎小说其智则未闻也唯左氏纪其爲灾子云讥其躁以爲郭索后蚓而已蟹始窟穴于沮洳中秋冬交必大出江东人云稻之登也率执一穗以朝其魁然后从其所之蚤夜觱沸指江而奔渔者纬萧承其流而障之曰蟹断断其江之道焉尔然后扳援越轶遯而去者十六七旣入于江则形质寖大于旧自江复趋于海如江之状渔者又断而求之其越轶遯去者又加多焉旣入于海形质盖夭海人亦异其称谓矣呜唿穗而朝其魁不近于义耶舍沮洳而之江海自微而务着不近于智耶今之学者始得百家小说而不知孟轲荀杨氏之道或知之又不汲汲于圣人之言求大中之要何也百家小说沮洳也孟轲荀杨氏圣人之渎也六籍者圣人之海也苟不能舍沮洳而求渎由渎以至于海是人之智反出于水虫下能不悲夫吾是以志其蟹记稲䑕干符己亥歳震泽之东曰呉兴自三月不雨至于七月当时污拗沮洳者埃尘勃濯檝支派者入扉屦无所污农民转逺流渐稲本昼夜如乳赤子欠欠然救渇不暇仅得葩拆穗结十无一二焉无何羣䑕夜出啮而僵之信宿食殆尽虽庐守版击殴而骇之不能胜若宫督户责不食者有刑当是而赋索愈急棘械束榜箠木肌体者无壮老吾闻之于礼曰迎猫爲食田䑕也是礼缺而不行乆矣田䑕知之后欤物有时而暴欤政有贪而废欤国语曰呉稻蟹不遗种岂呉之土䑕与蟹更伺其事而效其力殱其民欤且魏风以硕䑕刺重歛斥其君也有䑕之名无䑕之实诗人犹曰逝将去汝适彼楽土况乎上捃其财而下㗖其食率一民而当二䑕不流浪转徒聚而为盗何哉春秋螽蝝生大有年皆书是圣人于丰凶不隐之验也余学春秋又亲蒙其灾于是乎记记锦𥚑待御史赵郡李君好事之士也因予话上元瓦棺寺有陈后主羊车一轮天后武氏罗𥚑佛旛皆组绣奇妙李君乃出古锦裾一条示余福长四天下广上狭下阔六寸上减下三寸半皆周尺如直其前则左有鹤二十势若飞起率曲折一胫口中衔莩葩辈右有一鹦鹉耸肩舒毛数与鹤相等二禽大小不类而又以花卉圴布无余地界道四向五色间杂道土累细钿点缀其中微云璅结互以相带有若駮霞残虹流烟堕雾春草夹逺山截空坏墻古苔石泓秋水印丹浸漏蘂粉涂染盩縆环珮云隐涯岸浓淡霏拂霭抑冥密始如不可辩别及谛视之条叚斩絶分画一一有去䖏非绣非绘缜致柔美又不可状也里有缯綵下制线尚仍旧两旁皆解散盖拆灭零落仅存此故耳纵非齐梁物亦不下三百年矣昔时之工如此妙耶曵其𥚑者复何人焉因笔之为辞继于锦𥚑之后俾善诗者赋之蠹化橘之囊大如小指首负特角身蹙然类蝤蛴而青翳叶仰啮如饥𧖟之速不相上下人或桭触之輙奋角而怒气色桀鷔一旦视之凝然弗食弗动明日复往则蜕爲蝴蝶矣力力拘拘其翎未舒䄡黒鞴苍分朱间黄腹眞而椭緌纎且长如醉方寤附枝不扬又明日徃则倚薄风露攀縁草树耸空翅䡖瞥然而去或隠蕙隙或留篁端翩旋轩虚飏曵粉拂甚可爱也须臾犯蝥网而胶之引丝环缠牢若桎梏人虽甚怜不可解而纵矣噫秀其外类有文也嘿其中类有徳也不朋而游类㓗也无嗜而食类廉也向使前不知爲橘之蠹后不见触蝥之网人谓之钓天帝居而来今复还矣天下大橘也名位大羽化也封略大蕙篁也茍㓕徳忘公崇浮饰傲荣其外而枯其内害其本而窒其源得不爲大蝥网而胶之乎观吾之蠧化者可以惕惕杂说先儒曰瞽瞍憎舜使涂廪浚并酖于觞酒欲从而杀之舜谋于二女二女教之以鸟工龙工薬浴注豕而后免矣尖势之重壮夫不能不畏位之尊圣人不得不敬况舜壻于天子顽嚚嫚戾者独不畏之又从而杀之耶且尭之妻二女帅九子观舜之徳舜反受教于女子其术怪且如是是不教人以孝道教人以术免也故尭使朂之非观徳也何足以天下付邰俟姜女之生子也始弃之命之曰弃宋芮司徒之生女也始弃之亦命之曰弃邰弃爲稷官烝民頼之宋弃羙而生佐㡬移于宋国名之同也奚伤舜重瞳子项羽亦重瞳子形之类也奚病择其道如何耳季札以楽卜赵孟子以诗卜㐮仲归父以言语卜子游子夏以威仪卜沈尹戍以政卜孔成子以礼卜其应也如响无他图在精诚而已不精诚者不能自卜况吉凶他人乎传曰武王罢朝而袜系絶顾左右无可使结者卫禇师唿声子结袜而登席汉廷尉爲王生结袜袜之有带其来尚矣今独亡之呜唿古之制亡者十九奚袜带之足云抑下惠之妻诔其夫门人不能窜一字吕不韦作春秋秦人不敢损一字徳与刑如何哉唐甫里先生文集唐甫里先生文集卷第二十唐甫里先生文集卷二十甫里先生吾邦先贤也出处大节已见本传独着述散漫未有善本今传于丗者笠泽丛书松陵集以篇计之仅四百八十一茵居其郷诵其文且和其絶句百八十余首遂扵文籍中裒集得一百七十一篇合丛书松陵集计六百五十二篇凢可助