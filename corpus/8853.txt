云卧纪谭X卍XXX感山云卧纪谈始予出自南闽远归江表分甘与艹木俱腐诛茅城山以尚书孙公仲益所书云卧菴字而揭焉公又以诗见寄有身世两相违云闲卧不飞之句葢其知予者也山顶高寒非老者所宜八见青黄病随日生繇是徙居曲江之感山年运既往与世日益疎阔顺时制宜以待溢然或逃可畏之暑于松坞或暴可爱之日于茆檐身闲无事遇宾朋过访无可借口则以畴昔所见所闻公卿宿衲遗言逸迹举而资乎物外谈笑之乐不谓二三子剽闻而耳亦熟矣遂相与记诸以云卧纪谈名之然予所谈未必世之贒者以为善令会稡成编无乃重予之过欤若夫文字性空言语道断以予终日谈为未甞谈则庶几焉云卧菴老僧自叙X云卧纪谭目录卷上富弼颂书秀紫芝文东山吉仁宗问大觉黄龙颂三关周茂叔青松社禅公颂古齐巳粥疏查道僧堂记佛心才无尽送羽士明大禅持钵修演入定鼓山刊录回石头录叙道潜参寥子自云厨堂记大慧寓韩驹斋慈云陈词罗汉系南饭僧嚫金泉入黄龙室雪窦持龙牙从密英铁觜西湖清淳汪藻会诸山严阳尊者大慧云峰后身程辟招老南刘公观音石像净逊烧虱法语喻弥陀温公修造莫将谒南堂妙应风鑑李觏恭伯脩仰书记讷叔至东林果公示欺客真净行宝莲径山本首座X才苏噜宣首座圆悟书王梵志颂楚安方舟峰庆老御註圆觉经海会守从杨麟出家圆鑑远公寂音获谴卷下尼慧光说法孝宗原道辨隆庆闲泉大道颂大悲闲长老佛印谒王荆公老华严出世无际扫塔惟正禅师南老答邹长者严朝康颂古文殊道饶节从释氏且公颂古苏轼赞泗州信园头能诗皓布裩塔铭尼真如参道保宁玑道者冯氏赞大慧岳林寺重建简上座尊宿渔歌大慧再访无尽谦问张浚端故事辩麤大觉乞归山苏辙谒佛印雪堂行达磨赞苏辙左迁陈尧佐志墓报本元嗣书野轩诗颂徐禧问灵源X无尽征诘永道抗辩伊蒲塞达观性辩苏轼衲衣无着道闲佛慧北邙行政书记诗卷末云卧长书云卧纪谭目录感山云卧纪谈卷上富郑公熈宁间镇亳州迎致颕州华严禅苑颙禅师获闻心法及致仕居洛以颂述志寄颙得法之师姑苏圆照禅师曰亲见颙师悟入深夤缘传得老师心东南谩说江山远目对灵光与玅音仍有书曰弼留心祖道为日巳久常恨不遇明眼人开发蒙陋虽久闻盛德而无由瞻谒昨幸出守亳社与颕州接境因里人张北部景山请得颙师下访相聚几一月以慈悲方便之力令有悟处会结夏逼日四月初遽且归颕其于揩磨淘汰则殊未有功衰病相仍昏钝难入昔古灵师所谓不期临老得闻极则事见之于弼今X日矣天幸天幸弼虽得法于颙师然本源由老和尚而来宗派甚的必须亦欲成持更望垂慈摄受远赐接引未至令至即为南岳下庞蕴百丈下裴休何以异哉公之贵极人臣顿明此道可谓没量大人矣又能讲法义于圆照叙陈宗派援古灵师临老得闻极则事以自谓岂欺人哉蜀僧祖秀字紫芝蚤以文鸣于士大夫间慕嵩明教之风着欧阳文忠公外传苏养直庠为序冠其首略曰君子以佛之教不见证于尧舜禹汤之世而孔子孟轲之后历代先儒虽当国不少禁亦听其横流㝢内古今持此论者有矣独秀公以谓尧之丹朱不足以授政而禅舜舜亦忧商均而禅禹至汤武革命斯教之所始使孔子行事亦何以异此由尧迄武王佛未诞生有以也成康既没佛于是显迹然而未被中华以竢圣人生于鲁集大成于古帝王之教也甚矣圣人困于鲁卫陈宋欲居九夷乘桴浮海当是时以外数万里之教加于中国天子诸侯畴听之哉佛之法不苟传非显宗感而求诸远恐未能速应耳此皆秀公京师之书其骇古震今之论溢数万言特未传于世又秀甞赞东坡像曰汉之司马杨王唐之太白子昂是五君子者皆生乎蜀郡未若夫子而有耿光夫子之诗抗衡者其唯子美夫子之文并轸者其唯子长赋亦贤于屈贾字乃徤于钟王此夫子之绝技葢至道之秕穅夫子之道是为后稷伊尹可以致其X君于尧汤时议将加之于鈇钺而夫子尤讽于典章海表之迁如还故乡信蜀郡之五杰者莫得窥夫子之垣墻秀之言论风旨不特此而巳尝一脔可以知鼎味也靖康初秀尚留京师着华阳宫记极为详备其东都事略以为朱勔传赞葢勔董役读之者所谓寿山艮岳则昭然矣岂待寄目耶张丞相德远判福唐致秀住长乐光严兰若后归老蜀山翛然燕处一话一言未尝忘卫宗护教既福不逮慧为时论所惜焉新淦东山吉禅师闽人佛照光公受业师也道学充茂谈辩洒落高明士夫喜与之过从有李朝请者乃芗林居士之舅氏尝偕芗林谒之语道李曰家贼恼人时如何吉曰谁是家贼李竖起拳吉曰贼身巳露李曰和尚莫荼煳人好吉曰赃证现在李愕眙不荐吉冲口成偈曰家贼恼人孰如何千圣回机只为佗徧界徧空无影迹无依无住绝笼罗贼贼勐将雄兵収不得疑杀天下老禅和笑倒閙市古弥勒休休不用将心向外求回头瞥尔贼身露并赃捉获世无俦世无俦真可仰从兹不复夸技俩怙怙安家乐业时万象森罗齐抚掌吉又甞以二颂发挥德山临济棒喝之旨曰入门便棒七颠八倒帀地普天一时勘破入门便喝夜叉罗剎大地山河一时恶发吉乃道场山琳公之嗣𣆶于南闽首众开元就云堂午斋次说偈曰八十四年老比丘万般施设不如休今朝廓尔X忘缘去任听桥流水不流遂泊然而逝其临大变殊异如此仁宗皇帝以皇祐四年十二月九日遣中使降御问于净因大觉禅师怀琏曰才去竖拂人立难当琏方与众晨粥遂起谢恩延中使粥粥罢即以颂回进曰有节非干竹三星绕月宫一人居日下弗与众人同于是皇情大悦既而复赐颂曰最好坐禅僧忘机念不生无心焰巳息珍重往来今琏和而进之曰最好坐禅僧无念亦无生空潭明月现谁说古兼今于时华严隆公尝谓琏即心是佛颂乃虗空钉橛然琏公仰醻御问应机而然隆公言之亦各有旨哉黄龙南禅师平时见学者来必问生缘佛手驴脚故丛林目为三关亦尝自作三颂发明其旨世只传其佛手驴脚而遗却生缘庐山圆通旻公乃黄龙法孙于南岳广辩首座处见南公亲笔三颂曰我手佛手兼举禅人直下荐取不动干戈道出当处超佛越祖我脚驴脚并行步步踏着无生会得云収日卷方知此道纵横生缘有语人皆识水母何曾离得虾伹见日头东畔上谁能更喫赵州茶若以林间录所载佛手驴脚颂校辩之本十有一字不同无乃先后改更而然且如南公颂勘婆话呈慈明尚以有没字见工拙由是而观岂无优劣哉舂陵有水曰濂周公茂叔先世所居既乐庐山之幽胜而筑室则以濂名其谿葢识不忘本矣于时佛印X禅师元公寓鸾谿之上相与讲道为方外友由是命佛印作青松社主追媲囟白莲故事嘉祐中公通守灨上寻有谮公于部使者临之甚威公处之超然佛印闻而述庐山移文寄之曰仕路风波尽可惊唯君心地坦然平未谈世利眉先皱才顾云山眼便明湖宅近分堤柳色田斋新占石谿声青松巳约为禅社莫遣归时白发生公未归间复趣之曰常思湖口绸缪别又忆匡庐烂漫游两地山川频在目十年风月澹经秋仙家丹药谁能致佛国干坤自可休况有天池莲社约何时𢹂手话峰头公虽为穷理之学而推佛印为社主苟道之不同岂能相与为谋耶庐山汤泉在山南为小剎熈宁间禅公住持丛林亦雍肃因举南泉同归宗麻谷去礼觐国师路次于地画一圆相云道得即去宗便于相中坐谷便作女人拜泉云与么则不去也宗云是甚么心行泉于是唤回禅乃颂曰独掌不浪鸣灵光各自有梵剎一才兴大家出只手大慧老师再董径山因勉学徒持钵亦尝举此禅公乃真净之嗣云仰山小释迦住豫章观音僧齐巳为总辖庶务有粥疏曰粥名良药佛所赞扬义冠三檀功标十利更祈英哲各遂愿心既备清晨永资白业昔刊于石既经建炎兵火无复存矣豫章职方乘但云诗僧齐巳粥疏已之所书文墨可观不収其词今禅林晨粥唯唱前四句且不知谁作也已世姓胡潭之益阳人幼捐X俗于大沩依祐公葢与寂公为同门友其后居西山金鼓而示寂塔尚存龙盘乃其书堂元祐间马都运醇有小诗题院壁曰支遁逍遥不我逢等闲下马憩莲宫欲询齐已幽栖事七十山僧两耳聋慈照禅师聪公住襄州石门请待制查公为撰僧堂记曰干明寺者去郡百里古曰石门因勑易之高山崚谷虎豹所伏岐路硗确人烟敻绝非志于道者罔能栖其心也游官之徒羇束利名虽观其胜绝而罕能陟其境道守郡日知有学者法字守荣自雍熈三年参寻而至后安禅之堂卑隘隳坏于是发心重构克坚其志聚落求化多历年所召良工市美材迄景德三年始告成凡五间十一架春有学徒慧果𢹂钖至京请余识之将刊于石乃书曰自佛法广被达磨西来具信根者求证本源星居旷野蔽身艹木衣不御寒食不充腹及正法渐漓人法替怠百丈禅师乃营其栋宇以安老病迩来禅剎竞构宏壮少年初学恣卧其间殊不知化缘者劳形苦骨施财者邀福忏罪明因果者如卧铁牀若当冤敌自非朝夕密密增长圣胎其次亲善知识者志求解脱可以暂容其形龙神攸护其或心汩葢缠身利温煖不察无明不知命缩唯记语言自谓究竟韶尽迁谢堕彼恶趣丈夫勐利得不动心者哉荣公生凤翔虢邑出家于雍州鄠县白云山净居禅院大中祥符二年四月八日记世之所传只从佛法广被至得不动心者哉而止矣X所以黄太史答芝昙秀手简曰查公前朝名士游杨文公王文惠公之门参禅学道有气息者也然此僧堂记恐尚有首尾耳公早参琅邪觉禅师躳事薪水因琅邪示以註三祖信心铭于上大写一句而下细写一句至数句之后豁然悟旨觉遂告之曰老僧一期描𦘕虗空直须吐却始得妙喜老师尝谓大观间闻太平州耆宿言其如此佛心禅师才公始于受业院袭声梵应时俗因如城置法器遇一叟语之曰汝自是法器何用更佗覔才忽勐省即趋西禅法席闻方丈海印隆禅师云平生睡不落人前起不落人后遂窃慕焉及见老宿达道者看经至一毛头狮子百亿毛头一时现才指问曰一毛头狮子作么生得百亿毛头一时现达曰汝乍入丛林岂可便理会许事寻又问以不在内不在外不在中间此何理哉达使其自看才由是凡出入门必跨定其限默思不在内外中间却在那里其纯诚若此于时西禅众逾万指才发心领净头职一夕汛扫次隆适夜参至则遇结座掷拄杖云了即毛端吞巨海始知大地一微尘才豁然有省及出闽造豫章黄龙山与死心禅师机不契乃参灵源禅师凡入室出必挥泪自讼曰此事我见得甚分明只是临机吐不出若为奈何灵源知其勤笃告以须是大彻方得自在也居无何窃观邻案僧读曹洞广录至药山採薪归有僧问甚么处来山曰讨柴来僧指山腰下刀X曰鸣剥剥是箇甚么山拔刀作斫势才忽欣然掴邻案僧一掌揭帘趋出寮门冲口说偈曰彻彻大海干枯虗空迸裂四方八面绝遮栏万象森罗齐漏泄才之生缘长谿县出世南岳上封归闽住东山大乘福清灵石后迁鼓山而示寂其为人褊急丛林蚤目之为才煎云丞相张无尽居士平居与庐山东林照觉总禅师为方外侣元丰辛酉秋以序送羽士蹇拱辰字翊之往参问于总曰成都道士蹇翊之来言于余曰吾乡羽衣之族世相与为婚姻娶妻生子与俗流无异拱辰因观道藏神仙传记翻然觉悟当吾血气刚强视听聪明喔咿哇呜顺吾耳青黄赤白炫吾目甘脆膏腴爽吾口馨香馥烈适吾鼻滑泽纤柔佚吾体欢欣动荡感吾意此六宼者乘吾瞀乱昼夜与吾相亲而未尝相释也一旦吾之形秏而羸气秏而衰精秏而萎神秏而疲八风寒暑之所薄百邪鬼崇之所欺阴魄欲沈阳魂欲飞则六宼者曾莫吾代而天下之至苦吾独当之房闼之恋莫如妇血肉之恩莫如女拱辰于是悉囊中之所有与之而谢去绐以佗事出游百里遂泛涪江下濮水历缙云出涂山访岑公之洞府瞻神女之祠观而达于渚宫也将泛九江入庐山结茅于锦绣之谷长啸乎香炉之顶抚陶石以遥想挹远谿以濯足葢吾之术以性为基以命为依始乎有作终乎无为窃闻先生究离微之旨穷心迹之归奏X无絃之曲驾铁牛之机故不远而来见先生也当试为余言之余曰壮哉子之志乎难行能行难弃能弃吾弗及子矣余适有口疾不能答子吾有方外之侣曰常总居于东林必能决子之疑请持吾之说而往问之噫无尽不指蹇见道家流而指往东林厥有旨哉径山明禅师绍兴辛酉随侍大慧老师过衡阳日化于市以赡菴众须一绳为率癸亥秋辞往浙西持钵期明年上元回大慧以偈送之曰藞苴明大禅孟浪绝方比识得玄中玄作得主中主赤脚走长街一日数百里色力既勇勐殊不畏寒暑如是二三年日日只如此人皆谓渠狂渠只笑而巳秋阳方炽然忽来辞妙喜持钵入閙市普化乃知己肩横楖𣗖杖其兴不可止临行赠汝言汝令须记取甲子上元前却要到这里仍求得大慧像赞曰直饶畵得十分犹是真常流注普化倒翻筋斗爬着了明痒处有箇末后句当机难禁制咄且不要絮明道貌丰硕气宇雄迈应机施设必以法为乐故得丛林大禅之誉至于偈颂多率尔而成亦有新意隆兴元年春自庄山被旨住径山由广德军开法院僧首宗俨求颂发挥其修造明掇笔书曰这箇俨僧首灵机常在手𡎺着磕着处塞却娘生口言外领略得三三不成九僧首如是传大作狮子吼诸佛亦如是喝下须弥走做起参天大梵剎千年万岁摩星斗今径山姑苏别业岁入二万X斛乃明化于杨和王府未几而示寂既撰田记明无与焉昔韩昌黎奉诏撰平淮西碑为李愬部卒石孝忠推仆以其纪功不及于愬以是方于田事大略相似惜丛林无孝忠之作耳豫章东山僧修演里中刘氏子得法于石门谦公有偈曰未悟之日要参禅一见石门便坦然蒙师指箇真消息方知盐咸醋是酸自尔修杜多行常于夏夜裸体以飤蚊蚋有施与衣则受而转济无者亦甞说偈见意曰四十年来常跣足不剃头兮不澡浴郡官为我换衣衫只恐平生愿不足以故世称为刘道者居无何告其徒曰吾将入定可以甎泥为护须三年后与汝相见及期果出定显化异常落成梵宇至天禧二年岁余二日复将入定遂嘱徒属以四十九寒暑当启吾圹即瞑目焉治平三年如其所嘱之数由是寺僧以其事闻于太守程公辟率僚属就视而趺坐俨然遂傅以香泥奉安佛殿之西庑以应民庶祈祷夫演公悲愿宏深而能回首尘劳曲开方便如此福州鼓山于绍兴之初刊行古尊宿语录二十有二洪之翠嵓芝禅师者其一焉芝开堂于郡城有问如何是洪州境答曰滕王阁下千峰秀孺子亭前薄雾生又问如何是境中人答曰出入敲金镫朱衣对锦屏其刊本漏却答境一联与问人一句乃以对人而醻境其颠错若此绍兴甲子逮今模印流通天下不X知其几许遂使标志此道者不见古人大全可不惜哉西蜀钓鱼山回禅师早为石工而有契证故丛林目之为回石头蜀之名士冯当可唐文若与数客语论次举孔子曰由诲汝知之乎知之为知之不知为不知是知也回缄默静听徐曰古人意莫不如此坐客骇异且命回释其大意回即说偈曰会得知之为知之步步踏着上天梯叵耐古人无意智刚惹闲人说是非举座倾服后冯公当可叙回语录曰五祖晚得南堂慥暴生狞凌跨勤远天遒地窄投老大隋回道者以运鎚攻石之手仰击坚高出力既麤一鎚便透归坐钓鱼山下乖崖峭壁十倍其师狼毒砒霜不容下口其徒彦文更不瞥地要取余毒散施诸方余恐后人不着便宜自取僵仆故为叙引以冠前文绍兴间卍菴颜公自径山首众归蜀经钓鱼山值回为众入室颜直前醻酢而出少顷回询于众曰适来黥面僧子安在有识颜者曰其僧乃径山颜首座巳登舟矣回使侍者邀颜上山讲丛林之礼颜尝为剧宼虏而黥面也钱塘僧道潜者以诗见知于苏文忠公号其为参寥子凡诗词迭唱更和形于翰墨必曰参寥及吕丞相为奏玅总师名之后与简牍则曰玅总老师江浙石刻具存者多今略记公离钱塘以长短句别之曰有情风万里卷潮来无情送潮归问钱塘江上西兴浦X口几度斜晖不用思量今古俛仰昔人非谁似东坡老白首忘机记取西湖西畔正暮山好处空翠烟霏算诗人相得如我与君稀约佗年东还海道愿谢公雅志莫相违西州路不应回首为我沾衣噫今世之小生于有道宗师必名唿而示其忽慢亦安知文忠于一诗僧尚尔况道德崇重者耶白云端和尚住浔阳能仁新其堂与厨略记其实曰古之称善知识者葢专以祖法为务旦夕坐于方丈间应诸学者之问而决疑焉若院之事则有学者分而集之故善知识之称得其实而有尊矣愚嘉祐丙申孟夏自圆通应命来继兹席虽不揆其实而至且患其法堂厨舍悉皆颓𡉏有风雨不堪之忧何足以容众而继人之后者哉巳而得州人周氏怀义大新其堂明年有慕蔺来者又新其厨然后风雨不足忧而徒众得以安焉周氏素达于吾教不欲书以自显愚谓厨资出诸远近之人不书之无以嘉其善乃併以二善刻于厨壁噫考于古之称善知识者之义愚尚有媿焉己亥九月十七日住持沙门守端述石刻既毁前辈典刑无复见矣今立根椽片瓦便彰饰说邀功归己欺于后世安肯自书其媿耶待制韩公子苍与大慧老师厚善及公侨寓临川广寿精舍大慧入闽取道过公馆于书斋几半年晨兴相揖外非时不许讲行不让先后坐不问宾主葢相忘于道术也故公诗有禅心如密付更为少淹留之X句公因话次谓少从苏黄门问作文之法黄门告以熟读楞严圆觉等经则自然词诣而理达东坡家兄谪居黄州杜门深居驰骋翰墨其文一变如川之方至后读释氏书深悟实相参之孔老愽辩无碍浩然不见其涯故为其载于墓志隆兴改元仲夏东莱吕伯恭登径山谒大慧为两月留大慧语及韩公得斯论于苏黄门伯恭亦谓闻所未闻也右街僧录慈云大师善因以政和五年夏诣庙堂陈词曰伏为教门于四月十六日奉圣旨指挥为道录董南运诉释教所有毁汉天师等事下有司取藏经见行捡寻焚毁次今不避冐渎朝廷輙有陈述切缘天下寺院大藏经文元系太祖太宗圣旨彫造印行流通及都城寺院并后妃之家功德院藏经又系本朝所赐其辩正论甞蒙仁宗皇帝收入崇总录若御府之书遽然焚毁在臣子之心有所不忍恭惟国家功成治定政教兴隆崇奉祖宗凡所旧书未闻焚毁只如扬子搥提仁义灭绝礼学之言世人谓之指斥老氏庄子作盗跖渔父之篇世人谓之毁摈孔圣然而老子之道愈兴孔子之教益着此所以孟子有戒尽信书之言也明矣岂非毁之者适所以尊之今道教中有辅正除邪等论毁斥释氏切害甚多而教门未甞取乞除毁伏望钧慈特赐详察使释道二教不许互相排诋以专柔无诤为事各守一道上助清朝兴化之万一乞特降朝旨禁止引用斥道X教之言免焚毁藏经则天下幸甚由是庙堂奏闻至六月十一日奉圣旨依奏呜唿靖康之乱推原其端实由林灵素之徒私于快己黩紊朝纲卒致生民堕于涂炭悲夫庐山罗汉系南禅师临汀张氏子母妊时梦烈丈夫擐金甲巡行庭隅遂诘其由对以有善知识寄生汝家故来卫护耳逮生而恃怙拊抱即啼遂从保母乳育甫十岁依金泉院僧德廉出家廉于俗则伯父也虽距里闬不远阅三霜未甞归省适其父𢹂世味与廉讲手足之敬南怅然曰清净伽蓝以荤茹秽污其可耶廉闻而诟其礼违敬顺深加屏斥于时役者踈剪庭栢南冲口成洗栢偈以见意曰两株寒栢种堦前翠叶灵根渐次坚自禀万年高操在等闲霜雪莫相煎廉骇异之至年十九占僧籍因与同院僧海评为檀越礼梁武忏忽感慨谓评曰佛菩萨既是吾徒之祖悉不能知其从来至于读忏文字句尚差况奥义乎今肖类以为胤嗣宁无媿心耶既而谒郡之开元潭公赏月次潭使其徒着语以见志南遽应曰中秋十五夜明月碧溪流不独鄞江上光充四百州潭欣然谓其未易量也寻出游江国首造庐陵隆庆闲公之室次诣仰山伟公咸器重焉元丰己未至长沙道林参礼祐禅师于言下疑情顿释祐既谢院事随侍氐庐岳逮元祐丙寅祐住罗汉南辅相建立丛林雄冠江表祐因告老南继其席则年三十有九处事X抚众风规峻整道誉四驰阅于七白忽陞堂告众曰罗汉今日倒骑铁马逆上须弥踏破虗空不留朕迹乃归方丈跏趺而逝实绍圣改元甲戌门人行初摭其事命蜀僧允平纪次可谓备矣续僧宝传以南为首既不得其详无乃摸象耶池州梅山愚丘宗禅师因练塘居士洪庆善持江东使节夜宿山间相与夜话洪问以饭僧见于何经其旨安在宗曰四十二章经有云饭恶人百不如饭一善人乃至饭千亿三世诸佛不如饭一无住无作无证之者其无修证则是正念独脱能饭斯人则功超诸佛然前辈知此旨者多矣洪曰其为谁乎宗曰且以近说如秦少游滕州贬所自作挽章有谁为饭黄缁之句东坡既闻秦计以书送银五两嘱范元长为秦饭僧及东坡北归至毗陵以疾不起太学生裒钱于东京慧林饭僧苏黄门撰东坡墓志首载之洪曰嚫金有据乎宗曰公岂不见毛诗小雅鹿鸣燕羣臣嘉宾也既饮食之又实币帛筐篚以将其厚意葢饮食不足以尽敬而加赠遗以致慇懃也于是为诵丁晋公斋僧疏曰佛垂遍智道育羣生凡欲救于倾危必预形于景贶谓白衣干禄叨冢宰之重权丹陛宣恩忝先皇之优渥补仲山之衮曲尽巧心和傅说之羹难调众口甞于安寝忽梦清容妙训泠泠俾尘心而早悟真仪隐隐恨凡目以那知葢智未周身事乖远害至祸临而莫测成灾及以非常黜向西京感圣X恩而宽宥窜于南裔当忠宪以甘心咎实自贻孽非佗作念一家上散地望万里以何归既为负国之臣永绝经邦之术程游湘土道假灵山正当烦恼之身忽接清凉之众方知富贵难保始终直饶鼎食之荣岂若盂羹之美特形归命恭发精诚䖍施白金充修净供饭苾蒭之高德答嬾瓒之深慈冀保此行乞无他恙伏愿天回南眷泽赐下临免置边夷白日便同于鬼趣赐归中夏黄泉再感于天恩䖍罄丹诚永繄法力洪曰向读名臣传只见补仲山衮和傅说羹一联而巳今获全闻其精祷若此黄龙死心禅师因蜀僧泉法涌入室次死心曰闻汝解吟诗试吟一篇泉曰请师题目死心竖起拂子泉曰一句坐中得片心天外来死心曰川藞苴落韵了也泉曰杜撰试官如麻似粟拂袖而出无何死心有语曰黄龙长老触着烦恼若论心地红日杲杲有易触着烦恼为无头无脑者死心闻而怒诟泉曰此正与老师出光彩死心曰川僧休来胡胫泉曰祖师偈云真性心地藏无头又无尾亦胡胫耶死心不觉解颜死心甞赞六祖曰六祖当年不丈夫倩人书壁自涂煳明明有偈言无物却受佗家一钵盂是时依其韵而和者亦众死心复次元韵醻泉曰绝句精明胜丈夫出言吐气不麻胡须知得意如流水笑杀黄梅争钵盂泉寻以颂辞别有祖意西来我不知之句死心即拈其句送之曰祖意西来我不知知时未得入X离微离微彻了离微旨始信心源独自归雪窦持禅师嗣象田卿公乃东林照觉之孙平居偈颂冲口而成其赋纸帐曰不犯条丝不涉机细揉霜楮净相宜半轩秋月难分夜一榻寒云未散时睡去浩然忘混沌坐来虗白称无为绵绵不许纤尘入任汝风从八面吹又假山曰数拳幽石叠嵳峨池水泓然一寸波识得山川无限意目前萧洒不消多又闲居曰年来趋世勿心情阁钖孤峯计巳成快活有时无奈何绕松长啸两三声大慧老师前住径山法席雄盛诸山未甞敢有登其门者独持造谒大慧为上堂讲法眷之礼相与观𦘕工图临济像次持且欲传其本大慧令为揎肘作𡎺拳之势持遂命为赞曰面似淋了灰堆喝似旱天怒雷虽然麤麤慥慥且不隈隈𣯧𣯧咄是甚么若不得这箇道理定作一枚渠魁其后诸方有𦘕顶相效颦作露肘握拳之状未免取诮识者持公尤善滑稽谈对峻捷有范生乃攫士之雄者入寺饕餐不巳范一日饭罢摩腹而行持问以腹有疾耶范遽言忝从事于道家流养生之诀所谓饭了行百步急以手摩肚持即应之曰儞要学长生不易我常住由是范惭而退遂不复至矣龙牙禅师讳从密字世踈以艹圣为世所珍舒人张怀素自号落魄野人以幻术游公卿间崇宁四年怀素谋反事败陵迟处斩检其橐有密艹书洪公觉范䟦其后由是二公连累获谴密后归闽因有偈曰长X汀有箇老头陀勐省思量恶业多怕老人中添白发惊翻浪里走黄河天涯海角藏身去劒树刀山眨眼过今日南归犹活在从佗笑不似禅和甞有四大颂曰地风火水本无根今借其元作尔尊六用停时人不见一机空处我何存休于燥湿寻宗祖勿向坚摇认子孙记得曾郎言谛当都卢似箇破沙盆密晚住福之东禅一日招郑编修尚明饭手自瀹茗乃曰某大事到来屈公证明又云曾得某艹书千字文否郑云未蒙见贶师乃命笔艹千字大胜平时所作又索纸书偈云阅尽人间七十秋万缘今日一时休虗空扑破浑闲事惊起全身露地牛投笔而逝茶毗烟所至处皆五色舍利衡州花药英禅师江之湖口李氏子也初于真净处受记莂乃往云居佛印命首众僧一日佛印握拳问曰首座如何英曰佗日不敢忘和尚佛印私以为喜有偈遗之曰谁人识得吉州英觜是新罗铁打成终不随佗乌鹊队望云闲呌两三声葢美其机辩矣由是丛林唿为英铁觜绍圣元年秋于云居受潭之开福命而为真净之嗣自是岁之冬夏必致安问而献衣须戒去仆候孟朔投书然真净殊无物为报唯临迁寂嘱付黄伽梨英既得讣受衣哀号仆地大慧老师称其如此且谓于师笃法义未有过英铁觜者熈宁间西湖有僧清顺字怡然居湖山胜处往来灵X隐天竺以偈句陶写闲中趣味曰浪宕闲吟下翠微更无一法可思惟有人问我出山意藜杖头挑破衲衣又曰事事无能一不前喜归天竺过残年饥餐困卧无余事休说壶中别有天石林叶丞相少蕴谓顺为人清约介静不妄与人交无大故不至城市士大夫多往就见时有馈之米者所取不过数斗以缾贮置几上日三二合食之虽蔬茹亦不常有东坡在岭南时因人往西湖有笔语曰垂云顺阇梨乃余监郡日往还诗友也清介贫甚食仅足而巳几于不足也然未甞有忧色老矣不知尚徤不噫今吾党以清贫为耻以厚蓄为荣及溘然则不致其徒于缧绁者几希若使其少慕顺之风岂至遗臭耶汪翰林彦章牧苕谿时于道有闻晚之叹遇休沐日必会诸山长老道话因思谿慈受道场普明何山佛灯坐于书斋其壁间有布袋和尚像葢名𦘕也公遂指而问诸山曰𦘕得如何慈受曰此可谓出新意于法度之中寄玅理于豪放之外者公曰佗还会禅否佛灯曰不会公曰为甚么不会佛灯曰会则不问也公于是大笑苕谿郑禹功参道于佛灯亦甞言之严阳山在武宁县东南四十里有赵州和尚嗣法上首讳善信者乐山之奇秀结庵其间信以道德崇重世不欲名故称严阳尊者二虎一蛇驯绕左右尊者甞问赵州一物不将来时如何赵州曰放下着尊者X曰既是一物不将来又放下箇甚么赵州曰放不下便担取去黄龙南禅师有颂发挥之曰一物不将来肩头担不起言下忽知非心中无限喜毒恶既忘怀蛇虎为知己光阴几百年清风犹未巳唐天祐间江西制置刘公于县治之西剏新兴院迎尊者居焉僧致问曰如何是新兴水答曰面前江里今院之额改为明心国初有僧道宁于尊者祠堂作分书写尊者送僧偈大观中尚存败壁间曰身如云兮貌如祖及至身中无伴侣楖𣗖横担不顾人直入千峯万峯去今丛林唯诵后二句亦不知为谁作至于传灯录遗脱尊者之名诚可大息也大慧老师以大观丁亥时年十有九经大平州隐静与二僧游杯渡菴有犬逸怒吠二僧惧而返大慧径前犬则如迎宿客而菴之主僧延遇特厚大慧曰某甲晚生岂足以当盛意主僧顾伽蓝土偶而言曰昨宵将三鼓梦此人告以今日云峯悦禅师来且戒其为待耳大慧谢不敏及回隐静询云峯于老宿有以云峯语录为示开卷恍然过目诚诵终不忘自时丛林传大慧为云峯后身逮圜寂甞有对灵文略曰举世知云峯悦老之后身逢时获南岳让公之前号葢南岳让和尚谥大慧禅师云南禅师居黄檗积翠菴时豫章帅程公辟以诗招住翠巖曰翠巖泉石冠西山欲得高人住此间曾是早年听法者今生更欲见师颜南和之曰白发满头如X雪山尪羸无力出人间翻思有负公侯命旦夕彷徨益厚颜及程归朝阅二年复除江西漕南以颂寄之曰洪井分飞早二年林间仕路两相悬近闻北阙明君诏又领江西漕使权列郡望风皆艹偃故人高枕得云眠马尘未卜趋何日预把音书作信传程和答曰七字新吟忆旧年此时怀抱极悬悬师今有道居禅首我本何人掌吏权明月每思云下坐青山一任日高眠庵前弟子知多少来者如灯续续传程之帅豫章乃治平三年丙午岁奏准明堂赦勘会未有名额院宇例赐之由是豫章管内律院并获其额今鲜有知程之措意焉然非取重南公之道德岂能外护法门如是勤笃耶潮阳刘方明绍兴间帅夔府夜登郡阁见有白光发于地乃使人物色其处即军营教场中待旦掘数尺间得石大如斗剖而中分莹洁有圆相刘为之喜作瑞石赞欲刊其上适有鉴禅者过焉因告以何不䥴圣像于圆光中使人瞻仰葢其光非圣像不能显发也刘然其言以李伯时所𦘕观音大士像模勒是时大慧老师居衡阳因命而为之赞曰非因非缘非自然此石此𦘕亦复尔是光非摄此身相是相非从是光里二俱难以意测量大士度生亦如是我作此偈助发挥观者当净身口意赞虽收广录而遗其缘起则不见赞意之大全也丰城净逊监寺与庐陵道一维那辅相泉南教忠光X禅师法席有声于江湖光乃大慧老师号为禅状元者逊有渊才雅思谈噱有味因天寒岁晚诸友拥炉逊适扪蝨戏爇于炉有调之者曰端狮子尚能为报晓鸡作文以祭兄既烧蝨岂可不说法语而升济乎逊冲口成颂曰蝨子听我语自今宜记取汝堕于蝨中为贪血肉故天堂不去生来生我裩袴养儿名作虮其虮多无数我身亦非坚汝岂能长固当知梦幻躯如电亦如露我今开方便示汝转身处向此一炉中切莫生惊怖尽此一报身莫复来时路毕竟教伊向甚么处去烈焰堆中爆一声尘尘剎剎无回互于是诸友譁然称其贤于端狮子文远矣逊寻旋乡示寂于力士岸之超果一过其庐悼以偈曰出处丛林二十春孜孜矻矻道为邻金牛几度遭涂炭鼻孔方知搭上唇才借瞎驴开正眼岂期狮子遽翻身死生既了显何憾万古秋空月色新一至梅阳省觐大慧辞往洋屿侍光之病大慧送以偈曰不忘道义闽中去洋屿菴中看病僧趒出梅阳烟瘴窟千山万水一条藤光谢事福唐龟山养病于海上洋屿也钱塘喻弥陀者早专𦘕弥陀佛为业杨杰次公赏识其精玅以姓唿之为喻弥陀由是得名有部使者问以能𦘕弥陀何不参禅答以偈曰平生只解𦘕弥陀不解参禅可奈何幸有五湖风月在太平何用动干戈寻于西湖七宝山䥴石为佛使水陆往来悉得瞻仰既及百尺而门下侍郎薛公问之曰彼弥勒佛见X在天宫为诸天说法于此凿顽石将奚以为耶亦以偈对曰咄哉顽石头全凭巧匠修只今弥勒佛莫待下生求年三十五占僧籍名思净乃于城北僦舍日持钵乞食期以饭百万僧不二十寒暑及八百万郡移玅行院额于其处以旌其勤方腊之乱所至无噍类既犯钱塘净造其前愿以一身代一城之命诚心感动贼锋为之少戢焉苏州枫桥温禅师初参鼓山老禅因随侍过鴈荡能仁未至间寺罹回禄一夕而烬温为干修造事老禅以偈将其行曰老禅不打鼓山鼓投老来归鴈荡山杰阁隆楼浑不见谿边茅屋两三间二曰温禅单打布衫过口硬如铁说诸方肯为老禅持钵去信之有麝自然香三曰七百间屋几时了十万贯钱何日归除是腰缠更骑鹤道人方了目前机温至虎丘有遗白金数百星于僧堂前温以衲蒙首坐其处伺访者来果仓皇窘甚问其故不以告但怅然而巳温徐曰獃汉若遗却物就山门具名件交取其人曰果尔敢以三之一资公干缘温曰佛谓行匃摧我慢结佗缘乌用是哉温之固穷单打布衫而不苟受施且援先训以拒可谓知本者欤莫尚书将字少虗家世豫章分宁因于西蜀谒南堂静禅师咨决心要静使其向一处提撕适如厕俄闻秽气急以手掩鼻遂有省即以偈呈静曰从来姿韵爱风流几笑时人向外求万别千差无覔处得来元X在鼻尖头静答之曰一法才通法法周纵横玅用更何求青蛇出匣魔军伏碧眼胡僧笑点头真州六合县释迦院玅应大师伯华者以风鑑之术游士夫间决祸福寿夭多奇中孙尚书仲益与叔诣内翰兄手牍略曰觌过全州遇玅应𢹂被从之通夕语谓觌去死尚远也其信从可见于此而尚书果享寿几及期颐华虽蕴异能解笃为杜多之行如张魏公尤深知遇题其肖像曰坦然心地元无物萧洒容仪自出尘日诵观音呪一藏不妨功行拯迷津润之焦山虗席有欲延华为东道主华力辞曰愚不曾参禅何敢妄为许事耶闻者贤其言李参政泰发甞遗以诗曰要知耳目是真梯寿骨穹隆贯伏犀老去不传梅岭信生年似与赵州齐恒沙经论心常转古佛钳鎚手自𢹂二广山川踏应遍打包同过浙东西华年九十九而逝塔于湘西世之挟术盗名滥踞大剎顾华所为盍少贬焉李觏字泰伯旴江人时称大儒皇祐二年范文正公以表荐之其略曰臣伏见建昌军艹泽李觏前应制科首被召试有司失之遂退而隐竭力养亲不复干禄乡曲俊异从而师之善讲论六经辩愽明连释然见圣人之旨着书立言有孟轲杨雄之风实无媿于天下之士而朝廷未赐釆收议者嗟惜可谓遗逸矣臣今取刻本人所业礼论七篇明堂定制图序一篇平土书三篇易论十三篇共二十四篇编为十卷缮X写上进伏乞圣慈当乙夜之勤一赐御覧则知斯人之才之学非常儒也由是就门除一官复差充太学说书未几而卒泰伯先甞着潜书又广潜书力于排佛嵩明教𢹂所着辅教论谒之辩明泰伯方留意读佛书乃怅然曰吾辈议论尚未及一卷般若心经佛道岂易知耶有门下士黄汉杰者以书诘其然泰伯答之略曰民之欲善葢其天性古之儒者用于世必有以教导之民之耳目鼻口心知百体皆有所主其异端何暇及哉后之儒者用于世则无以教导之民之耳目鼻口心知百体皆无所主舍浮图何适哉噫心经乃唐太宗诏玄弉法师所译才五十四句二百六十七字耳该夫大般若经六百卷而理穷根极泰伯所言非其自肯安能尔哉南闽脩仰书记绍兴间为艹堂和尚掌记室于泐潭甞题净发图体类俳优而用事切当其词曰垢污蓬首笑志公堕声闻之乡特地洗头嗟菴主入雪峰之彀为当时之游戏属后世之品量谁知透石门关别有弃繻手段饮泐潭水总是突雾爪牙更不效从前来两家直要用顶𩕳上一着锋铓才动心手相应一搦一擡谁管藏头白海头黑或擒或纵说甚胡须赤赤须胡曾无犯手伤锋不用扬眉瞬目一新光彩逈绝廉纤休寻头上七宝冠好看顶后万里相一时胜集七日良期不须到佛殿堦前彼处无艹普请向大智堂里此间有人逮参大慧老师于衡阳未几随侍X迁梅阳郡守谢朝议以大慧语僚属曰朝廷编置所谓长老者但一僧耳兵马司东偏之隙地从其居止既而僧行日至几数百指施锹䦆而平基址运竹木而缚屋庐听其指唿无敢怠者守虽闻其服勤如此亦未知果何人也于是延见一二观其能为仰适承命乃与从容弥日语论英发搉古商今逢原左右守复征等伍更有蕴异能者否仰遂告以负大经论者有之博极书史者有之诗词高玅者有之翰墨飃逸者有之其所以未能明彻则佛祖大事因缘而巳是以不惮艰险随侍而来得依仁政幸莫大焉守且骇异知其徒皆为法忘躯之士自是于大慧日益加敬遣其子纯粹求入道捷径大慧示以法语八篇仰之学富才高于文无所不能既罹瘴毒卒于潮阳光孝畴不为太息也太平州芜湖吉祥讷禅师初出游方至庐山东林是时法席雄盛英俊毕集讷制照觉禅师𦘕像赞而为绍介曰雪眉昂藏犀骨挺峻象王回旋狮子奋迅驾铁牛机佩毗卢印坐断炉峰巍巍独镇黄金阙下诏不来白莲社里清风震照觉见而喜待以异礼讷后参圆通禅师秀公遂为其嗣晚年多依圆通法属故得讷叔之誉于丛林甞有偈曰啸月吟风水石间忘机赢得此心闲无端打破空狼借羞对白云归旧山讷有禅余集载名卿宿衲言论之胜丛林秘其传也庐山栖贤真教果禅师以南康守𢹂客游山客肆其X忽慢果遂着示欺客文曰凡人之所爱人者必取其道德之渊奥言行之粹美出一言则千里服膺而不倦立一行则百世景仰而不忘逃名于盛世匿耀于灵府返淳复朴终日如愚虽天地至大不足方其志日月至明不足类其达却崇高莫大之富贵若一毫之轻保光辉非常之事业若千钧之重厉而修勤而行至其所至闻其所闻彻众智之源造绝学之域允蹈乎六合之外冥运乎万机之内醻酢往来若空谷之答响此乃吾之深爱者也若夫骋虗声被殊服私一位之雄踞百人之上又乌足为惊骇焉客庸讵欺我其无能为而我且不知其所以为者也欺客若此其智小哉果甞註辅教编洪驹父为后序又题其像曰鹤鸣峰前声闻于天瀑布之下思如涌泉望之毅然即之温然双劒屹立香炉生烟之人也之德也与兹山而俱传江西宗派中有僧可正平者乃果之徒弟也真净和尚住宝峰日洪明一祖同在侍寮祖请暂假真净不许及上巳日唿俱侍行为宝莲庄主具饭真净题偈于壁曰元符二年三月三春饼撮餤桐饭兼真净来看信道者洪明一祖相随参祖匿笑谓同列曰元来老和尚以我名厕于偈故不给假也洪乃觉范祖即超然超然为仰山东道主而与大慧竹菴心虗量珍布衲亦于上巳之晨游獭径桥话宝莲事未免以后之视今犹今之视昔耳X径山本首座自号无住叟因桐庐陈居士求指示遂有偈曰修禅入定元非佛垢污佯狂不是魔一句脱然如道得桐庐江上逆翻波大慧老师见而为之喜本出世住信之博山以偈寄乌巨行和尚乌巨山头老大虫爪牙何啻利如锋等闲坐断三衢路哮吼一声天地空及移住鄱阳荐福赞开山伏虎师曰人无人而虎也虎无虎而人也毒恶无所发乎中物我无所形乎外莫知其为人也莫知其为虎也葢道之所在而巳人虎于是乎如如也又平居以颂发明古今因缘凡三十余解既迁寂则为侍僧所匿今只记其颂华亭船子话曰生涯来往华亭上钓尽烟波获锦鳞蓑笠既穿船亦破更无一法在江濵龙牙才禅师早服勤于佛鉴法席而局务不辞难名巳闻于丛林及游方迫暮至黄龙适死心在三门问其所从来既称名则知为舒州太平才庄主矣翌日入室死心问曰会得最初句便会末后句会得末后句便会最初句最初末后拈放一边百丈野狐话作么生会才曰入户巳知来见解何须更举轹中泥死心曰新长老死在上座手里也才曰语言虽有异至理且无差死心曰如何是无差底事才曰不扣黄龙角焉知颔下珠死心便打是时死心自题其像曰齿缺面黑广南正贼空腹高心不识文墨才疏为四偈以献曰齿缺面黑达磨重来人心直指大施门开广南正贼曾经海阵夺得骊珠受用无尽空腹高心骂X佛骂人名传天下越古超今不识文墨六祖同参虽不踏碓见解一般死心见而喜才既住龙牙开堂于潭府有问多答苏嚧由是丛林雅唿为才苏嚧怀玉山宣首座初于筠阳黄檗闻祥和尚夜参举一叶飃空便见秋法身须透閙啾啾忽有省寻造径山或有谓大慧老师曰明州宣来探宗旨大慧曰我禅如蚌蛤开则五脏皆露何用探焉宣闻而骇异暨随侍过衡阳服勤久之甞颂竹篦话曰背触太乖张痴禅眼似羊贪他一粒米失却半年粮雪峰慧日禅师闻公于衡阳受怀玉命宣与偕行相与建保社汪圣钖半剌宜春时以疏致宣住南源曰佛法至于慈明卷舒作用极其变化得度者四十有六人既巳多矣至其枝分派别披敷演迆愈久愈多又独能不失其真宣公禅师其五世孙也不由阶梯直入妙觉得不自得珍不自珍方且韬光休影唯恐人之保我然其名字羶芗终不可揜今萍乡南源实慈明所坐道场甘棠勿剪三径就荒为之子孙当不忍坐视知恩报恩势不可巳以此为请尚其肯来宣擨揄曰我粥饭僧实不愿出人间世矣王舍人洋登山谒之赠以诗曰衲帔腾腾粥饭师无人曾见下山时相逢只道无能解肯作红楼应制诗宣之大槩于诗疏可见矣建炎三年元日圜悟禅师在云居甞曰隐士王梵志颂城外土馒头豏草在城里每人喫一箇莫嫌没滋味而黄鲁直谓已且为土馒头当使谁食之由是东X坡为易其后两句预先着酒浇使教有滋味然王梵志作前颂殊有意思但语差背而东坡革后句终未尽余兴今足成四韵不唯警世亦以自警城外土馒头豏草在城里着群哭相送入在土皮里次第作豏草相送无穷巳以兹警世人莫开眼瞌睡圜悟遂手写以遗一书记乃住万年号村僧者是也楚安方禅师参道和尚于大别未几改寺为神霄宫方附商舟过湘南于舟中闻岸人操乡音厉声云呌那由是有省即说偈曰沔水江心唤一声此时方得契平生多年相别重相见千圣同归一路行后道住文殊方为首众甞作三颂曰太彻犹如铁壁山有谁曾透文殊关金圈栗棘都拈出公验分明道者难二曰太彻犹如铁壁山佗家曾踏上头关通身手眼全锋刃满口知音吐露难三曰太彻犹如铁壁山离言离相显重关当年断臂规模在三拜才终开口难既出世楚安有颂送僧作丐曰自住楚安穷彻骨搜罗净尽都无物令僧未免登檀门直须深入苍龙窟拏取骊龙颔下珠任运卷舒频出没归来呈似住山翁令我安居坐兀兀觉华严以其具正眼而居荒僻小剎由是疾世无公议为作小传赞之略曰其悟处谛当如人善射所发皆中的其应机如鸣珂佩玉徐行于坦途举止皆可法其偈颂如驱市人以战不问怯勇举无遗䇿世以觉为知言也泉州北山之顶有横石如舟世以舟峰名之大比丘X讳庆老字龟年既结茅山麓号舟峰菴主然其蚤以道德文章为泉南缁素歆艶李参政汉老甞访之不值有诗略曰慧远过谿应送陆玉川入寺不逢曦于时大慧菴小谿之上百衲所栖舟峰亦与焉舟峰因谓大慧老师曰和尚竹篦话如民家被科胥产业巳籍没犹要其纳大慧曰公只道得一半在若无得纳何不投河自缢放身舍命去也舟峰自是于道日臻其奥大慧迁径山遂与俱行为掌记室词章华赡殊增丛林光润舟峰甞自题记容曰捡点眉毛太通真伏犀插脑见精神霜頾渐茁何妨老褛褐长披却耐贫一壑平生专畏影十方从此倦分身君看逐块纷无数孰与清源独角麟绍兴癸亥孟秋委顺李参政汉老祭之其文曰我初来泉块然寡俦有谒于门曰老比丘其出诗文锵然琳璆今洪觉范古汤慧休徐叩所有载籍兼収公才吏用孰与子侔晚遇宗师针芥相投千山不惮一钵孤游才高者忌众言所咻我独不然既拔其尤金石不迁万物波流佛法衰微裨贩相求屈迹府县僒若抅囚公独先觉与道为谋再挽不出归安巖幽我老落莫赖以忘忧有疑斯讲有唱斯醻胡为舍我逝去莫留白云无郛明月无辀去来昨梦起灭浮沤唯余窣堵揭示千秋孝宗皇帝淳熙十年二月乙丑以御註圆觉经赐径山传法僧宝印具表奏谢仍进颂曰古佛与今佛同一广长舌于无途辙中为物启途辙拨开千嶂云放X出一天月普令大地人言下悉照彻觉亦无可圆幻亦无可灭只此无亦无红炉一点雪稽首佛与佛字字无异说既经乙夜之览皇情大悦巳而宣对降御问曰庄老何如人印奏云只作得佛门中小乘声闻人盖小乘人厌身如桎梏弃智如杂毒化火焚身入无为界正如庄子所谓形固可使如藁木心固可使如死灰也于是称旨逮印示寂谥曰慧辨禅师云白云海会守从禅师丰城朱氏子于里中西龙院依德真薙发神宇靖深颀长貌古舌有异相覆绕鼻端如红菡萏早同庐山系南禅师参潭之道林祐公南临顺寂顾谓众曰应首座从藏主久在先师会下深明此道且俾众咨决焉从即师矣既而绝九江入皖山遯迹于山谷寺出世白云海会有白云关颂曰白云关广藏法界入圣出凡无罣碍等闲把住问来由底事分明却不会又自号竹灵叟有颂曰白云竹灵叟狞似子湖狗衲子拟思量当头着一口更欲取腹心圣凡皆倒走住住住乘时脱却娘生裤大慧老师游方时曾与从法席施编正法眼藏访寻语录而不得故甞言之太学上舍生杨麟以绍兴丁丑夏诣育王冠带拜大慧于无异堂垂泣云愿从和尚出家语未竟掷下巾帽袖中出剪刀自落其发大慧亟唿左右执其手问其故乃以实对因摄受之次日陞堂示众曰巳着槽厂将错就错骑却圣僧不妨快乐龙象蹴踏非驴所X作堪笑诸方妄生穿凿休穿凿祥麟只有一只角麟便膜拜曰谢师安名即名祖麟大慧复语以六祖于大庾岭示明上座不思善恶乃至密语密意尽在汝边之话使其于日用提撕自是除大慧有问则答其士夫衲子并不与交一词然麟之仪状雄伟既毅然自处人亦不得而亲踈唐舍人立夫以偈寄大慧曰蚤岁屠龙晚获麟西风一夜海生尘掀天搅地难寻提阿育山前失却身大慧迁径山麟亦随侍于道既有彻证忽尔违和大慧遣了德侍者往问之麟以片纸书偈曰衣冠不御发齐眉一室翛然自不知薄相等闲聊示疾起佗菩萨几多疑寻市香三瓣随爇而誓曰后世身为男子遇明眼宗师童真入道既爇罢泊然而化大慧为秉炬曰担却一片睦州版一去万牛不可挽祖师门下真祥麟堪作人天正法眼无何时节忽到来援毫写偈自催趱杨道者休催趱火里蝍蟟吞铁刬麟家世建阳乃文公裔浮山圆鉴远禅师天圣中许公式漕淮南命出世太平兴国寺逮庆历癸未逸居天柱山月华庵至丙戌岁吕翰林济叔以浮山延致皇祐辛卯谢事而菴于寺西癸巳岁应姑苏天平之招至和中复旋浮山旧隐然三住持并革故创新为禅林于治平丁未年七十有七以仲春六日有遗语曰法远以一幻身旅泊三界虽职导利实无一法与人深惭诳世实媿虗称兹乃形质朽败四大将离聚沫之躯有何久计既当X风烛何叹逝川又念幻身在世仁信多有供须耻无道业昇消曷有胜缘报答忖量唯已自知湛寂真元却还本道忍死半刻援笔陈谢观其词杂而理到可见为临行亲笔矣至于谦损亦足警诫吾徒耳又颂曰幻世出没有何穷幻化本来体自空南山起云北山雨楼头鼓动庆阳钟又曰来时无物去亦无譬似浮云布太虗抛下一条皮袋骨还如霜雪入洪炉又自叹曰孤舟夜静泛波澜两岸芦华对月圆金鳞自入深潭去空使渔翁执钓竿师之嗣法云者继席浮山录师行实劖于石世姓沈年十七占僧籍及僧宝传所收以沈为王以十七为十九庆历皇祐间师之道大显着接投子青续洞上宗派指老东山参白云端于宗门可谓有功矣出处差紊其可乎寂音尊者崇宁元年夏于长沙云盖是时陈公瓘莹中谪岭外以偈见寄且欲其为负华严经入岭偈曰大士游方兴尽回家山风月绝谶埃杖头多少闲田地挑取华严入岭来寂音和之曰因法相逢一笑开俯看人世过飞埃湖湘岭外休分别圜寂光中共往来其后寂音坐与公游而获谴靖康元年甞诣刑部陈词曰放停僧慧洪见年五十六岁本贯筠州人元系右街香积院僧籍先因崇宁初谏官陈瓘论列蔡京事忤旨编管连州慧洪为见陈瓘当官尽节投窜岭海一身万里恐致踈虞调护前去往来海上前后四年因与陈瓘厚善又缘得度为僧元系故宰相张X商英奏名政和元年商英奏取陈瓘所撰尊尧录是时内官梁师成与蔡交结见宰相荐引蔡京仇人陈瓘百计挤陷旬月之间果遭斥逐猜疑是慧洪与陈瓘为地发怒讽谕开封尹李孝寿勾慧洪下狱非理考鞠特配吉阳军后来因患不堪执役蒙恩放令逐便经今一十四年近闻朝廷追赠张商英陈瓘官爵旌其忠节流窜蔡京梁师成岭外正其罪恶显见慧洪前顷所坐情节委实冤枉慧洪切见绍圣间杭州僧道潜缘与苏轼内翰相善仇家吕升卿任浙西使者収捉道潜付苏州狱枉法编管兖州后来经朝廷雪理改正为僧近见右街僧永道宣和初因改德士上书争救开封尹盛章収捉决配道州去年内亦蒙改正讫切念慧洪别无犯由只缘开封官吏观望内臣权势遂将慧洪枉法行遣与道潜永道冤枉情理前后比类相同今来具状告投判部尚书欲乞依道潜永道例别赐改正为僧未敢专擅伏听台旨是时朝廷事属多故未果举行而明年夏寂音委顺于同安韩舍人子苍为铭其塔谓其友贤招怨真知言矣云卧纪谈卷上X云卧纪谭X卍XXX云卧纪谈卷下东都玅慧尼寺住持净智大师慧光出于成都范氏其着书号唐鑑乃其叔父也徽庙时禁中以法衣施诸禅长老光亦与焉因命资次说法而光受当其末陞座问答罢顾视大众曰若论说禅说道则诸大禅师巳说了也教山僧到这里说箇甚么即得岂不见先德道千种言万般解只要教君长不昧既然如是毕竟如何光遂以法衣覆顶良久云衲帔蒙头万事休此时山僧都不会便下座于日缁素听者万计靡不叹服所以韩舍人子苍铭光之塔称其多闻善辩焉塔剏于豫章西山圣相之原幸宗皇帝御重华宫时制原道辩曰朕观韩愈原道因言佛老之相混三教之相绌未有能辨之者且文繁而理迃揆圣人之用心则未昭然矣何则释氏专穷姓命弃外形骸不着名相而于世事自不相关又何与礼乐仁义哉然尚立戒曰不杀不淫不盗不饮酒不妄语夫不杀仁也不淫礼也不盗义也不饮酒知也不妄语信也如此于仲尼夫何远乎夫子从容中道圣人也圣人所为孰非礼乐孰非仁义又乌得而名焉譬如天地运行阴阳循环之无端岂有意春夏秋冬之别哉此圣人强名之耳亦犹礼乐仁义之别圣人所以设教治世不得不然也因其强名揆而求之则道也道也者仁义礼乐之宗也仁义礼乐固X道之用也彼扬雄谓老氏槌仁义灭礼乐今迹老子之书其所宝者三曰慈曰俭曰不敢为天下先孔子曰温良恭俭让又曰唯仁为大老子之所谓慈岂非仁之大者耶曰不敢为天下先岂非逊之大者耶至其会道则互相偏举所贵者清净宁一而于孔圣果相背驰乎葢三教末流昧者执之自为异耳夫佛老绝念无为修心身而巳矣孔子教以治天下者特所施不同耳譬犹耒耜而织机杼而耕后世徒纷纷而惑固失其理或曰当如之何去其惑哉曰以佛修心以老治身以儒治世斯可也唯圣人为能同之不可不论也闲禅师者熈宁中庐陵太守张公鉴命出世隆庆未朞月王公韶帅豫章延居西山龙泉不逾年以病谢事庐陵缁素具舟迎归隆庆馆于西堂阅二寒暑以元丰四年三月十三日遗偈曰露质浮世奄质浮灭五十三岁六七八月南岳天台松风㵎雪珍重知音红炉优钵遂泊然坐逝俾𦘕工就写其真首忽自举次日仍旧平视其语录才数端刊于泉南有室中垂问曰祖师心印篆作何文诸佛本源深之多小又曰十二时中上来下去开单展钵此是五蕴败坏之身那箇是清净法身又曰不用指东画西实地上道将一句来又曰十二时中着衣喫饭承甚么人恩力又曰鱼行水浊鸟飞毛落亮座主一入西山为甚么杳无消息闲之阇维奇瑞详于苏黄门子由之记故兹X略录遗偈垂语庶不殒其实云南岳芭蕉菴主世唿为泉大道以其歌颂间有大道为题如六巴鼻颂曰大道巴鼻问着瞌睡背负葫芦狂歌逸戏散圣巴鼻逢场作戏东涌西没南州北里禅师巴鼻有利无利碧岳崔嵬龙行虎视衲僧巴鼻坐具尺二休寻短长风高云起座主巴鼻悬河无滞地涌金莲手擎如意山童巴鼻金将火试客问山居远来不易一日斐然成狂歌曰阿呵呵忆着我前年在青州喫箇枣如今立地忽思量独笑独歌任得倒张颠李八伯黄婆郑九嫂心草草牀头失却大猫儿走下门前捉蛤蚾休更讨南山云引北山云归去来兮一二三四五六七八九朵其言虽似放旨则有归既自以为适亦足照映丛林矣福州闽县般若精舍绍兴甲寅岁有西堂乃洞江大悲闲长老时年八十有四大慧老师居洋屿与般若一水之隔闲虽老而尤笃参究日来随众入室大慧因问曰不与万法为侣是甚么人闲曰扶不起大慧曰扶不起底是甚么人速道速道闲拟对大慧以竹篦便打闲忽契悟大慧说偈印之曰一棒打破生死窟当时凡圣绝行踪返笑赵州心不歇老来犹自走西东而闽中有嘲之以偈曰八十老翁闲灌顶只说如今行路难海门洋屿烟波里依旧渔翁把钓竿大慧演为四偈曰八十老翁闲灌顶鵞王择乳自家知寄语丛林瞎漆桶莫将鹤唳作鸎啼只说如今行路X难前三三与后三三寄语丛林瞎漆桶云头放下更来参海门洋屿烟波里得到其中有几人寄语丛林瞎漆桶不须背后起贪瞋依旧渔翁把钓竿锦鳞虾蠏不颟顸寄语丛林瞎漆桶休将生灭话头看佛印禅师元丰五年九月自庐山归宗赴金山之命维舟秦准谒王荆公于定林公以双林傅大士像需赞佛印掇笔书曰道冠儒履佛袈裟和会三家作一家忘却率陀天上路双林痴坐待龙华公虽为佛印所调而终服其词理至到故小行书弥勒发愿偈数百字为酬山谷为䟦佛印既住云居而刊于石尚复存焉魏府老华严者讳怀洞五季时初弘华严之教晚参兴化存弉禅师得教外别传之旨遂出世天钵次徙压沙禅苑河朔缁素尊事之故称老华严禅门宗派图有天钵和尚系出兴化者是也洞尝有示众语曰佛法在儞日用处在儞行住坐卧处喫茶喫饭处语言相问处所作所为处若举心动念又却不是也还会么儞若会得即是担枷带锁重罪之人何故如此佛法不远隔尘沙劫一念中见得在儞眉毛鼻孔上儞若见不得如接竹点月相似无有是处儞究竟么切莫思惟不可言论时中承何恩力儞若知得须有欢喜处所以古人道寂寂常历历诸佛不求覔众生断消息儞还会么一切诸佛本无情一切诸佛本无名一切众生本自灵混然如太虗空无欠无余儞若X不会直得触途成滞今林间录以此为天钵元公语又元为老华严则误矣元嗣天衣怀乃云门五世孙洞以大父事临济其说法旨趣端可验矣无际道人乃张侍郎渊道之女超宗道人乃刘侍郎季高犹子之母其于大慧老师之门俱受记莂者无际尝诣径山扫塔有颂曰衣湿灵山泪鑪焚少室香云山空满目不见法中王时超宗不至无际督之超宗以偈答曰塔本无尘何用去扫扫即尘生所以不到初无际居家日有相者过之曰此宝座说法之人也后果为尼名慧照晚继其落发师资寿无着之法席尝以渔家傲赞圜悟禅师曰七坐道场三奉诏空花水月何时了小玉声中曾悟道真堪笑从来谩得儿孙好辩涌海潮声浩浩明如皓月当空照飞钖西归云杳渺巴猿啸大家唱起还乡调干道七年迁住临平明因淳熈四年六月于无为军忽别其子梁签判径往光孝坐绳牀而逝及剃发舍利无数时当伏暑留数日室貌俨然住资寿小师觉真迎归姑苏暂菆楞伽山阅十一秋其子迁还三衢龛才出穴而泉亦随涌缁白骇敬非般若之验欤惟正禅师秀之华亭黄氏子甫五岁见佛书能指识其字才诱读则琅然成诵逮冠入杭之北山资圣师事本如郡人朱绍安欲启帑金为补僧籍掉头不诺乃怅然曰古之度人以清机密旨今殊不然正以舍去老幼童其颠褐其身而巳奈何真不胜伪滔滔皆X是耶居无何霑祥符覃渥独拥毳袍且弊同列慢之正曰佛乎佛乎仪相云乎哉僧乎僧乎盛服云乎哉厥后有愿输奉岁时用度俾继如之院务亦复谢曰闻托钵乞食未闻安坐以享闻历谒诸祖未闻废学自任况我齿茂气完正在筋力为礼非从事屋庐之秋也于是提䇿东引学三观于天台复旋径山咨单传之旨于老宿居素寻参侍素董临安功臣山净土院戮力为集百事天禧中素示寂正从佥议嗣其席正雅富于学作诗有陶谢趣临羲献书益尚简淳至于吐论卓荦推为辩博之雄如王文康胥内翰吴宣献蔡密学皆乐与为方外游然平居识虑洒然不牵世累处已清尚于诗尤可见矣谿行绝句曰小谿一曲一诗成吸尽诗源句愈清行到上流聊憩寂云披烟断月初明皇祐元年孟夏八日语众曰夫动以对静未始有极吾一动历年六十有四今静矣然动静本何有哉于是泊然而逝南和尚居黄檗时答邹长者偈五章曰短序长书皆典雅五言七字更工夫若能言行长相顾万古新昌君子儒二曰日往月来如掷梭年颜不觉暗消磨劝君早践菩提路世谛喽啰不用多三曰时人心地长蒿芜受报因兹错道涂举世不论僧洎俗要须言行与相符四曰久闻斋素好持经钦羡莲华火里生浮世劳劳皆梦幻叮咛只此是前程五曰仆者言归不暂居聊成数偈答君书烟霞幸得为邻竝从此相知X德不孤南禅师以伽陀复寒温之问如此可谓造次不忘于诱道矣饶州教授严公朝康问道于荐福雪堂报恩应菴甞有颂曰赵州狗子无佛性我道狗子佛性有蓦然言下自知归从兹不信赵州口着精神自抖擞随人背后无好手骑牛覔牛笑杀人如今始觉从前谬时大慧老师在梅阳严以其颂寄呈而大慧答以书略曰随人背后无好手此八万四千皆公活路严乃湖州长兴人也鼎州文殊道禅师初游成都讲肆究唯识论几十稔有诘之者曰三界唯心万法唯识今目前森然心识安在道茫然不知对乃出崃周流江淮既氐舒之太平闻佛鑑禅师夜参举赵州庭前栢树话至觉公言先师无此语处而大疑提撕既久一夕豁然以颂发挥之曰赵州有箇栢树话禅客相传遍天下多是摘叶与寻枝不能直自根源会觉公说道无此语正是恶言当面骂禅人若具通方眼好向斯中辨真假及佛鑑示寂于钟山为举哀拈香曰悲想今年十月八钟阜先师示寂灭石女号咷恨离别木人眼里泪流血师资之道情何切一度追思一哽咽唯凭一炷紫檀香珍重当年说不说道享年七十有二于建炎已酉上巳日为湖南巨宼钟相者所害典牛菴主游公以偈悼之曰苦竹穿心透嵴满路生血滴滴大龙㵎水山花何似白乳三尺刀锵林里休休报德醻恩巳X毕他时后日相逢饭台更与一趯倚松菴主乃临川饶节字德操者政和间裂儒衣从释氏名如璧无何朝廷建议以僧为德士使加冠巾德操有颂曰德士旧来称进士黄冠初不异儒冠种种是名名是假世人谁不被名谩又尝次韵答吕居仁曰向来浪说济时功大似频伽饷远空我巳定交木上座君犹求旧管城公文章不疗百年老世事能排两颊红好贷夜牕三十刻胡牀趺坐究幡风其山居颂曰禅堂茶散卷残经竹杖芒鞵信脚行山尽路回人迹绝竹鸡时作两三声石楠子熟雪微干曾向人家畵里看觌面似君君未领问君何处有遮阑几被儒冠误此身偶然随分作闲人二时斋粥随缘饱长短高低一任君律师持律笑禅虗禅客参禅笑律拘禅律二途俱不学几箇男儿是丈夫陈莹中有偈寄之曰旧知饶措大今日璧头陀为问安心法禅儒较几何大沩佛性禅师为其嗣者潭州慧通旦公尝颂觉铁觜先师无此语话曰谁道先师无此语焦尾大虫元是虎胡蜂不恋旧时窠勐将不归家里死急着眼勿回顾若会截流那下行帀地清风随步武佛性见而谕之曰颂古拈古要奢俭得所如人解使钱不必多也及颂黄檗示众噇酒糟话曰荆棘林中宣玅义蒺䔧园里放毫光千言万语无人会又逐流莺过短墙佛性颔之大慧老师婴难居衡阳旦寄以偈曰出岫X孤云岂系怀致令猿鹤有余哀吾皇讵肯忘吾道不日恩光动地来二曰佛祖嫌来不肯做却言无位可安排笑他用力区区者刚把虗空取次埋三曰异类中行世莫猜故教佛日暂云霾度生悲愿曾无间却作南安再出来公讳清旦字明及蓬州人也苏文忠公以绍圣甲戌夏为潮州麻田吴子野赞泗州像曰盲人有眼不自知忽然见日喜而舞非谓日月有存亡实自庆我眼根在泗州大士谁不见而有熟视不见者彼岂无眼业障故以知见者皆希有若能便作希有见从此成佛如翻掌传摹世间千万亿皆自大士法身出麻田供养东坡赞见者无数悉成佛公既安置惠州于丁丑岁被命责儋耳专守方子容自𢹂告身而弔之曰此皆前定无可恨者吾室沈氏事泗州甚谨一夕梦泗州告别问何所往答以当与苏子瞻同往在七十二日之后也今日如其数岂非前定乎苏曰事孰非前定者不待梦知矣然余何人辱与泗州和尚同行得非夙世有缘契乎参寥子尝有偈为纪之曰临淮大士本无私应物长于险处施亲护舟航渡南海知公盛德未全衰南昌信无言者早以诗鸣于丛林徐公师川洪公玉父品第其诗韵致高古出廋权癞可一头地由是收名定价于二公及参大慧老师于泉南小谿俱康南二道者事蔬供众因䦆地次南曰䦆头边道将一句来信擎起䦆头康以土块掷中柄上信忽有省故甞X有诗曰新菴小谿上英俊颇浩浩从渠作佛祖任渠会禅道荷锄向东园事蔬誓毕老乘月始抱瓮破午正杀草芥蓝被虫食秋茄亦旱藁斋盂从此去但愿蔓菁好士大夫游小谿喜言诗者大慧必曰此间有箇园头能诗然信之议论尤高聆其绪余者莫不屈服自是随侍之径山过衡阳寻放浪于衡岳栖迟道吾为最久削木以蔽风雨于院之西偏牓以版菴禅燕自牧于湖居士张公帅潭闻其高风力致出世湘西鹿苑赠之以诗曰诗卷随身四十年忙中参得竹篦禅而今投老湖西寺卧看湘江水拍天句中有眼悟方知悟处还应痛着锥一箇身心无两用鸟窠拈起布毛吹信和之今记其一曰竹篦子话选当年直下无私不是禅既遇状元真眼目敢拈沈水向人天平时制作名为南昌园夫集胡侍郎明仲易之曰奇葩以序冠集首云无尽居士张公为玉泉皓禅师撰塔碑纪其入厨见馔晚饍问待过客耶为众僧耶既以实对即唿知事杖而数之曰吾昔参禅为人汲水舂米今现成米面焏炊造作与供养诸佛菩萨无异饱喫了竝不留心参学百般想念五味馨香假作驴肠鱓生羊骨鼈腕夗隹餵饲八万四千户虫开眼随境摄阖眼随梦转不知注禄判官掠剩大夫随汝抄札消凿禄簿教汝受苦有日在徒众不堪其枯寂谮于县宰曰长老不能安众唯上来下去点捡零碎县宰召皓至语之曰大善X知识何不在丈室端坐两廊下三门前来去得许多耶皓曰大通智胜佛十劫坐道场长官以坐是佛耶坐杀佛去也县宰笑而巳噫皓布裩平居凡圣莫测而无尽公欲其传世得非借古以警今耶关西除馑女名真如者早进入官以才能选为内夫人隷乔贵妃合乔氏崇佛容其剪䰂参道四方既入闽与大慧老师泉南小谿云门法会一日作偈曰平地偶然着攧起来都无可说若人更问如何笑指清风明月大慧为小参对众说偈曰今日如师姑昔时王师父身居罗绮丛只着麤麻布开口便高谈嫌佛不肯做趒出是非坑截断生死路入虎穴魔宫心中无怕怖杜撰八阳经自有三千部爱吟落韵诗偏不勒字数行脚走天下参禅无所悟近日到云门一时都败露错认碓觜头唤作冬瓜瓠如此作师姑劝君少喫醋更有一处乖且道那一处嘉州大像喫炙麸陜府铁牛撑破肚如之施为可槩见矣保宁玑道者天资精勤谈噱有味大慧老师谓其为惺惺道者江东漕使以威临诸禅因以过水罗汉畵像与玑观玩而指其作老态过不得者问曰保宁莫过得否对曰合眼便过得漕使为之解颜巳而诸禅毕集于保宁宝公菴有设问曰既是宝公菴为甚么无宝公然须次第下转语以为胜集之乐玑曰从年腊下而上葢在座唯玑为年腊长也及至于玑有曰当老和尚下语矣玑遽离坐顾诸禅曰请去方丈里X喫茶闻者莫不大噱玑见僧来必问近离何许夏在甚处待其祇对毕却问人人有箇生缘作么生是上座生缘于时寂音甞请益于玑曰和尚与兄弟相见何不便问生缘玑曰且要伊开得口其存诚及物又如此冯公济川绍兴戊午坐夏径山有宣城广心上座以大慧老师畵像请冯赞之曰要识径山长老强项更无伦匹安却百千大众常住元无颗粒若论说道说禅果是纵横难敌一味性气不常佛也理会不得隔江一见便回敢保上上大吉大慧见而题其后曰玅喜玅喜济川赞儞广心会么隘是隘是葢宣城乡谚有路上行人隘是耶之句又济川适中风而口㖞斜大慧以偈问候曰未解野犴鸣先作狮子吼只因谤般若㖞却一边口观其道术相忘未易以常情测度耳明州奉化县岳林寺迺布袋和尚道场崇宁间董氏造阁而任氏塑布袋像奉安其上后董氏不平移下其像而自塑焉寻有善数术者云董氏所舍者只得六十年运任氏始发耳绍兴末阁经回禄像俱为灰烬逆其数如所谓也于时饶道者然一臂募缘重建阁以任氏之像居中祷祈必应主僧莹禅师字温叟以三偈遗饶曰忘身一臂等闲然勇勐头陀了胜缘閙市门前打得着始知无手解行拳二曰汝将粉骨报谁恩稽首龙华补处尊无指可弹犹省力重重楼X阁自开门三曰我亦将头入閙蓝且图香火有同龛布囊贮满一落索巷尾街头学放憨其号布袋者以其杖荷布囊而供身之具尽贮于中自称名契此示寂于五季之梁贞明二年丙子岁也徽州简上座者径山颜首座因问之曰一二三四五六七明眼衲僧数不足儞试数看简便喝颜复曰七六五四三二一儞又作么生简拟对颜便打出即曰儞且莫乱道简于言下有省遽说偈曰儞且莫乱道皮毛卓竖寒只知梅子熟不觉鼻头酸甞颂狗子无佛性话曰赵州老汉浑无面目言下乖宗神号鬼哭先是大慧老师揭牓于佛殿不许凭栏干简既犯所戒遭删去未几而卒年未三十交朋靡不伤悼之海昏逸人号日涉园夫者李彭商老参道于宝峰湛堂遇山舒水缓必拉大慧老师为禅悦之乐故尝有语曰日涉园夫与杲上人同泛烟艇遡脩江而上游炭妇港诸野寺杲击棹歌渔父声韵清越令人意界萧然因语园夫曰子其为我作颂尊宿渔父歌之自汾阳巳下戏成十首付杲上人谈笑而就故不复窜也一汾阳曰南院嫡孙唯此箇西河狮子当门坐绢扇清凉随手簸君知么无端喫棒休寻过二慈明曰掌握千差都照破石霜这汉难关锁水出高源醻佛陀哩稜逻须弥作舞虗空和三云峰曰孤硬云峰无计较大愚滩上曾垂钓佛法何曾愁烂了桶箍爆通身汗出呵呵笑四老南曰万古黄龙真夭矫斩新勘X破台山媪佛手驴蹄人不晓无关窍胡家一曲非凡调五晦堂曰宝觉禅河波浩浩五湖衲子来求宝忽竖拳头宜速道茫然讨难逃背触君须到六真净曰贬剥诸方真净老顶门眼正形枯藁一点深藏人莫造由来玅光明烜赫机锋峭七潜菴曰积翠十年丹凤穴当时亲得黄龙钵掣电之机难把撮真奇绝分明水底天边月八死心曰骂佛骂人新孟八是非窟里和身拶不惜眉毛言便发门庭滑红炉大鞴能生杀九灵源曰绝唱灵源求和寡失牛寻得西家马顾陆笔端难拟畵千林谢吟风摆雪真萧洒十湛堂曰选佛堂中川藞苴衲僧鼻孔头垂下独秀握来无一把杖头挂从教四海禅徒讶丞相张公天觉眼明机峻慧辩难敌宣和二年春大慧老师再访之于荆南一日公问佛具正徧知亦有漏网处师曰何谓也公曰吾儒尚云西方有大圣人不治而不乱不言而自化然尧舜禹汤皆圣人也佛竟不言之何耶师曰尧舜禹汤比梵王帝释有优劣否公曰尧舜禹汤岂可比梵王帝释哉师曰佛以梵释为凡夫余可知矣公曰何以知之师曰吾教备言佛出则梵王前引帝释后随公乃击节以为高论后绍兴九年秋尹侍讲访师于径山夜话及此尹亦首肯再三大慧老师先住径山日遣谦首座往零陵问讯张魏公是时竹原菴主宗元者与谦有维桑契分元于道X先有所证谦因慨然谓元曰一生参禅见知识不得了当而今只管奔波如何则是元笑而语之曰不可路上行便参禅不得也儞但平日参得底悟得底及长灵圜悟佛日三老为儞说底都不须理会我今偕行途中可替底都替儞了其替不得有五件事儞自管取谦曰何谓五事元曰着衣喫饭疴屎送尿驼箇死尸路上行谦未逮半途忽有契悟元贺曰今日且喜大事了当我巳见清河公竟兄当独往宗元从此归乡矣魏公尝为谦识其悟为名菴曰自信而记之略曰余氐湖湘佛日又使谦来发武林越衡阳崎岖三千余里曾不惮烦中途缘契悟彻真理一见神色怡然若碍膺之疾巳除者仍以笔诰寄元曰余谪居零陵径山佛日禅师遣谦师上人来问动止僧宗元因佛日室中举竹篦话心地先有发明处毅然与谦偕来既至抚信问谦亦因缘契会放下从前参学窠窟元喜曰我巳见清河公矣径归东阳为众办众事余嘉其行止近道书此寄元因勉以护持云绍兴戊午四月二十三日紫巖居士张浚德远书及谦回大慧逆自半山望见便曰这汉和骨都换了谦后归建阳结茅于仙洲山闻其风者悦而归之如曾侍郎天游吕舍人居仁刘宝学彦脩朱提刑元晦以书牍问道时至山中有答元晦其略曰十二时中有事时随事应变无事时便回头向这一念子上提撕狗子还有佛性也无赵州云无将这话头只管提撕不要思X量不要穿凿不要生知见不要强承当如合眼趒黄河莫问趒得过趒不过尽十二分气力打一趒若真箇趒得这一趒便百了千当也若趒未过但管趒莫论得失莫顾危亡勇勐向前更休拟议若迟疑动念便没交涉也谦有出山相赞曰芦膝鹊巢成底事蓬头垢面出山来若言悟道今成佛当甚街头破草鞵又颂即心是佛曰谁家饭挂空梁指与小儿令看解开见是灰囊当下命根便断又衡阳道中示同行曰月照天心古馆明衡阳春色为谁青不知雪拥鳌山后庆快平生有几人大慧先住径山语要乃谦有衡阳编次谦甞从刘宝学所请出世建之开善南海僧守端字介然为人高简持律严甚于书史无不博究商搉古今动有典据丛林目为端故事亦喜工诗务以雅实其题石盆菴曰菴额初颁挂树头树摧菴朽几经脩石盆不减数升水野菜时添一筋油童子面承天子问老师心与祖师俦我来蹭蹬思高躅万壑云横楚甸秋甞栖养于佛手嵒洪谏议是时监太平观施以米有疏曰太平散吏洪刍谨月舍俸米入佛手嵒供介然禅师惟佛手嵒不二之台真庐山间第一之境自因公之既往何作者之无闻恭惟禅师杖钖来仪解包戾止影不出山久矣脇不至席有焉居士闻风而悦之俗子望崖而退耳室有生尘之甑爨无欲清之人初无半菽之粮孰置五斗之饭刍今者食供日中之一月输斗米之三厥数虽减于X渊明但索犹贤于方朔定有诸天之办供岂无野鹿之衔花折脚铛中拾枯松而煑瀑布掉头吟处破明月而抹清风丈室虽受于一牀绕腹岂须于三篾葢自是台无餽也孰谓继粟之徒欤旋予授子之粲兮请嗣缁衣之好耳嵒在庐山之北李氏有国日行因师居焉苏州辩禅师初参穹窿圆公有所省发既入京与天宁圜悟法席愈臻奥阃因大慧老师颂船子接夹山话曰蓦口一桡除作解从兹夹岭气冲天离钩三寸无消息独向沧溟泛铁船辩属其韵曰合头着语醻船子恰似堀地覔青天直饶楫下通明彻也是华亭破漏船辩之为人疎放丛林目为辩麤尝有四威仪颂曰山中行穿林野鸟乱纵横往往山僧杀心重猿猱惊得堕深坑山中住密室俨然念无数可怜穷鬼出家儿覔得盐来又无醋山中坐叠足跏趺似推磨草鞵踏破几千双惹得通身都是过山中卧榾䂐枕头豁然破突出金刚正眼睛宇宙知音无一箇其后出世未尝开堂而终大觉禅师以治平三年上表辞英庙乞归山曰臣闻大道无为万物备求其应圣人在宥百姓各遂其生矧当熈洽之辰得豫便安之理仰蕲俞允俯集凌兢臣怀琏伏念臣爰自顷年误知先帝忝绍隆于祖席尤霑被于宸庥久历岁华未忘山薮屡尝引退靡获报音膺陛下纂服之秋属海内向风之旦愿宣X佛事上答尧仁奈以暮龄益衰夙疾增剧昨捐众务权止寺居伏蒙皇帝陛下特遣使华送回本院仍传圣谕且驻神京自惟无用之躯实出非常之遇是天地有再生之德而草莱谢重茂之心伏望圣慈垂雨露之恩均日月之照俯从人欲下狥愚衷庶令朽钝之姿得遂林泉之志然而微虫得计诚无易水之情疲马增鸣但起恋轩之思誓懃焚诵式报生成将远宸庭无任瞻天望圣激切屏营之至谨奉表奏辞以闻大觉既渡江少留金山而氐西湖四明郡守以育王虗席迎致是时奉化九峰韶公作缁素劝请疏曰鄮岭特秀佛祠颇严烟云蔽亏金碧焕烂胜绝若此宜待乎谁不然皓月流空遇暗即破至人应世随方即居岂以小奇汩彼大度钦惟禅师道恊主上名落天下伦辈显赫何莫由斯当念东南以来吾宗颓𡉏纵有扶救之者如操朽索御彼奔轮渐使异徒坐观倾覆禅师闻此当如之何良谓道高位崇理不可免沥诚露胆言不敢文众等但加归投遐听其足音耳大觉阅罢悯其详切欣然允从自是丛林靡不谓大觉为九峰一疏而来究其所自岂不然耶佛印禅师平居与东坡昆仲过从必以诗颂为禅悦之乐住金山时苏黄门子由欲谒之而先寄以颂曰麤砂施佛佛欣受恠石供僧僧不嫌空手远来还要否更无一物可增添佛印即醻以偈云空手持来放下难三贤十圣聚头看此般供养能歆享木马泥牛X亦喜欢然黄门佛印以斯道为际见之欢视老杜赞公来往风流则有间矣雪堂行禅师禀性和易不倦随机开导住括苍干明时有僧问曰宗门中事望师直指对曰门前石塔子僧不契久而复请益因以偈示之曰门前石塔子八白仍九紫方位巳分明莫被巡官使寻有优婆塞问曰一切事临身处置不下时如何行曰此不能转物正是我家禅和子用工夫处岂不见观音经云呪咀诸毒药所欲害身者念彼观音力还着于本人只这本人两字极是难会若非透向上关棙者不识所以法眼和尚颂曰呪咀毒药形身之逆眼耳若通本人何适云峰悦禅师为芝禅师充维那于豫章翠巖时命蜀僧绘达磨祖师像龛于堂司岁月既久尘蒙蛛丝有灨上比丘慧空出力妆治之由是神明还旧观生气凛然绍兴戊午南城童藻之敏德尝为赞曰昔从西天鼎来东土为佛法心印未传面壁而坐九伏腊一华既开只履乃归道巳洽道如广厦有梁有栋不倾厌今覩遗像龙章凤姿离尘杂巍巍堂堂犹想无语踞禅榻去古滋远异端横流少检狎九原可作吾欲起公主盟歃徐枢密师川出知上饶因焚黄次经由翠巖俾门生读赞而不能句遂自三复击节其格之新也苏黄门子由元丰间左迁高安榷筦之任而于公余X必与诸山讲道为乐景福顺禅师者尤笃维桑世契顺有三偈寄公故尝和曰融却无穷事都成一片心此心仍不有从古到如今如今亦如忘相逢笑一场此间无首尾尺寸不烦量要识东坡老堂堂古丈夫近来知此事也不读文书公将移绩谿以书别顺曰自来高安唯有二三老僧相知既又蒙公远来相访方今南老门人公为第一因此又识南公遗风为幸多矣前日得告当往绩谿旦暮成行不获面违怅仰无穷凝寒法候何如更冀以道自重顺后住西山香城其徒以公偈并书刊石尚复存焉陈文惠公阆中人平居于释氏留心因游山寺恍然有得而成偈曰殿古寒炉空流尘暗金碧独坐了无人又得真消息景祐间拜相寻出判郑州以太子太师致仕居于郑圃阅四寒暑而薨临终自志其墓曰有宋颕川先生尧佐字希元号知余子年八十二不为夭官一品不为贱卿相纳禄不为辱三者粗可归息于父母栖神之域矣吁公于幻妄境中了无遗恨其自谓又得真消息固可与知者道欤湖州报本元禅师其见于林间录谓开法吴江圣寿投黄龙法嗣书南公视其名曰吾偶忘此僧书未欲开可以亲至元遂辍住持事即日腰包而来然南公书尺集有答元曰手书达吴江圣寿长老前年永上人自二浙迎金像回得书一封因念汝离黄檗十有余年一钖飘然孤踪不定虽知白而守黑奈果熟而X自香缘在吴江应时而出宜遵圣贤规范如说而行勿效庸鄙之流唐言自恣凡百住持必须慎护此不尽书也今观其委曲如是岂偶忘其名耶元尝有三颂示学者曰儞问西来意傍人意巳彰病嫌春冷淡老见事寻常睡里游三界惺来梦一场言应言不及得坐细思量儞问西来意余生在广南官人须汉语百姓只乡谈九夏须纨扇三冬厌绤衫曹溪门大启应不阻人参儞问西来意同声了了知博闻非智慧寡学岂愚痴拾得能烧火寒山解作诗咄哉颠蹶汉谁唱罗罗哩中际可遵禅师号野轩早于江湖以诗颂暴所长故丛林目之为遵大言因题庐山汤泉东坡见而和之自是名愈彰无为子杨杰字次公以为道交杨以偈调之曰无孔铁鎚太重堕在野轩诗颂酸豏气息全无一向扑入󳶘瓮遵即继其韵曰无为不甚尊重到处吟诗作颂直饶百发百中未免唤钟作瓮居无何有僧往无为军持钵遵以偈送其行且简次公曰今去无为化有情野轩无物赠君行若从杨杰门前过为我高声喝一声杨尝问道于雪窦门下诸公而遵嗣报本兰以雪窦为大父云武宁徐龙图禧字德占早参黄龙晦堂和尚而受印可遂与灵源为法友因致问于灵源曰昔有老宿见人便唤为倒骑牛汉且道如何得不被佗恁么唤灵源对以是佗巴鼻在我手里仍有颂发挥之曰涂中X作主门里出身倒骑顺骑谁为最亲莫嫌土面尘埃甚百尺竿头步步新大洪恩禅师与无尽居士张公以禅教之要相与征诘无尽因谓之曰华严註释古人各有所长如题目七字大清凉得之妙矣始成正觉李长者所具勦绝佛智既无尽无量信乎名句文字所不能诠输他临济噼耳便掌三人公案未知如何试论之恩遂答曰伏蒙剖示清凉李长者临济一宗公案理事分明谁敢异议可怜箇不了事汉子被无尽居士一时勘破了也虽然罪不重科既往不咎要之犹有责情三十棒若据令而行转见尽法无民若放一线道又恐知而故犯于此二途如何即是彼上人者难为醻对只应倒走三千里如别纸故叙乃罄此意也恩仍封别纸示之无尽于封来白纸上书一偈寄恩曰不须倒走三千里何必重科三十藤尽是河沙真宝藏夜寒挑起读书灯恩乃疏为四偈答之曰不须倒走三千里浩浩清波平地走百尺竿头笑不休临济德山徒侧耳何必重科三十藤放行把住此为凭居士传来应有在三峰鼎峙碧层层尽是河沙真宝藏聊与人间作归向来时无口问卢能惊怪泥牛吞大象夜寒挑起读书灯坏衲蒙头箇老僧惭愧净名多意气自怜多病百无能恩嗣投子青公也永道法师者出于东颕沈丘毛氏礼顺昌府南罗汉院僧安恭为师既而怅然曰佛之设教广度群品今X不扶护教门力究大乘饶益有情则徒为耳遂趋上都讲席业唯识百法二论获臻其奥继主左街香积院于天宁节恩例得宝觉大师之号宣和元年正月诏下改僧为德士道偕律师悟明华严讲师慧日与道士林灵素抗辨邪正诉于朝廷忤旨流道州二年六月依赦量移经由长沙邂逅寂音尊者以诗遗之曰道公胆大过身躯敢逆龙鳞上谏书只欲袒肩担佛法故甘引颈受诛锄三年窜逐心无媿万里归来貌不枯佗日教门纲纪者近闻靴笏趂朝趋寻令逐便七年五月奉旨前宝觉大师毛永道累经赦宥特与依旧披剃自尔屡蒙恩渥无何建炎初京城留寺元帅宗公服道德义令借补宣教郎充留守司招谕官兼总管使司参谋军事护佐军旅俾往淮颖劝慕豪右得钱数万助国赡军累蒙召起行在都堂议事于是宰执力勉返初补授文官兼带武职分领兵权以佐王室遂成偈辞之曰昔年为法致遭黥大使监防用将兵禁锢南行经半纪往还万里计途程冰霜未易松筠操鑪炭难移铁石情愿与佛陀为弟子不堪辅佐作公卿语虽非工纪实而巳寻准三省枢密院赏功司札子奉圣旨特赐宝觉圆通法济大师尚书礼部公据云前件师号据祖宗法系是试鸿胪卿崇观之后改赐六字师号比视品官又承都省札子旌其护法赐名法道绍兴三年二月诣朝廷与道士刘若谦等正祈祷道场所僧道班次其札略曰X缘崇宁大观间道士王资息林灵素等叨冐资品紊乱朝纲由是起例道压僧班窃见靖康建炎巳来所有道士官资巳行追毁既无官荫须合遵依祖宗旧制伏望朝廷明降指挥特赐改正颁行天下以正风俗是时未蒙与决施行逮绍兴十三年十月再行整会僧道班次僧并居东永为定制道于十七年七月二十有七日示寂于临安府祥符兰若其辞世偈曰万法本空一真绝妄如彼太虗元同谷响若夫东都事略谓道士林灵素以左道得幸势倾一时而道与之抗辨略无挠辞其扶护教门利益有情真不孤初志耳世以伊蒲塞误为苹藻无乃沿袭而未之考今观东汉楚王英传永平八年诏令天下死罪皆入缣赎英遣郎中令奉黄缣白纨三十匹诣国相曰託在藩辅过恶累积欢喜天恩奉送缣帛以赎罪愆国相以闻诏报曰楚王讲黄老之微言尚浮屠之仁祠洁斋三月与神为誓何嫌何疑常有悔吝其还赎缯以助伊蒲塞桑门之盛馔其传註曰伊蒲塞即优婆塞中华译为近住乃禀戒行堪近僧住以是可见非苹藻矣又桑门即沙门译为息心瑞应云息心达本源故号为沙门然天竺之国有五所至方言音讹不同若夫比丘比丘尼优婆塞优婆夷谓之四众既具盛馔而飨则称为四众斋亦可矣金山达观颖禅师为人奇逸智识敏妙书史无不观X词章亦雅丽与夏英公王文康公欧阳文忠公赵参政平叔游殊相乐也尝着性辩曰今古圣贤言性者只得情也脱能穷理不能尽性何也不知三才万物皆性也天性上人性下金利水湿木直火热土厚此五行性也统而论之精而察之万物之性皎然可见矣就中最灵者人也阴阳交遘而生变化而动者情也约人情纯粹者也其所以可上可下为贤为愚受性上者君子也外情不能惑性虽混于小人犹金玉之中土石耳至于尧舜禹汤垂名万古乃当时保高位守常道而察人情随性立法也桀纣幽厉惑富贵失大宝纵自性被情迁也天地虽无情风云四时易其候山川万物乱其形唯人居中度天时随地利而不失其节所以人为天地心也情意识皆本乎性也随物所显故外有多名耳余不可备叙也情者心也牵于用意者志也记于事识者知也辨于物爱恶喜怒皆情也夫为大圣人者性决定也不被外惑不为情牵性制于情也所以我教谓之正觉者也易唯知穷理尽性之说而未见乎出古入今之道者也苏翰林子瞻以绍圣元年秋经由南华着衲衣与长老辩公坐次忽客来谒乃着公服遂谓辩曰里面着衲衣外面着公服大似压良为贱辩曰外护也少不得苏曰言中有响辩曰灵山付属不要忘却巳而为作苏程菴铭其引曰程公菴南华长老辩公为余表弟程德孺作也余南迁过之更其名曰苏程且铭之X辩作菴宝林南程取之不为贪苏后到住者三苏既住程则去一弹指三世具如我说无是处百千灯同一光一尘中两道场齐说法不相妨本无通安有碍程不去苏不在各遍满无杂坏程为广东漕使而辩作是菴也闲禅师者初参高菴悟公于云居悟问乡里甚处对曰天台悟曰天台石桥倒是否闲趋前以手掖悟笑而巳悟平居喜举玄沙示众因我得礼儞话闲闻有省以颂呈悟曰因我礼儞鱼腮鸟觜更问如何白云万里未几辞归故居高自标致继通安问于悟得其所报曰此事须是力行久久自然灵验向来因我得礼儞颂可谓通古冠今矣自尔道价四驰为时宗仰郡守革万年律居而为禅席命闲权舆焉乌巨雪堂行禅师视闲为犹子游天台闲请其陞座行有颂曰因我得礼儞天台石略彴今古往来人几箇亲踏着闲之为人庄重能踪迹其高菴迁数剎而终老于云居三塔云蒋山佛慧禅师丛林号泉万卷者有北邙行曰前山后山高峨峨丧车辚辚日日过哀歌幽怨满巖谷闻者潜悲薤露歌哀歌一声千载别孝子顺孙徒泣血世间何物得坚牢大海须弥竟磨灭人生还如露易晞从来有会终别离苦乐哀慼不暂辍况复百年惊电驰去人悠悠不复至今人不会古人意栽松起石驻墓门欲为死者长年计魂魄悠扬形化土五趣茫X茫井轮度今人还葬古人坟今坟古坟无定主洛阳城里千万人终为北邙山下尘沈迷不记归时路为君孤坐长悲辛昔日送人哭长道今为孤坟卧芳草妖狐穿穴藏子孙耕夫拨骨寻珠宝老木萧萧生野风东西坏冢连晴空寒食巳过谁享祀冢畔余华寂寞红日月相催若流矢贫富贤愚尽如此安得同游长乐乡纵经劫火无生死观其词理悽壮有关教化世之持暴气溺欲乐者见之宜自警省焉西蜀政书记居百丈山最久而内外典坟靡不该洽至于诗词虽不雅丽尤多德言珪禅师早从之游政以诗赠之曰少年诗律如春雨点染万物发佳处时复一篇出新意澜锦轻纱脱机杼自知文意费雕刻日益巧伪蔽心腑飜然洗心谋大道超然不与万法侣车轮峰下从吾游杲杲素练濯秋渚一染灿然得正色不为朱紫所等伍妙高无处见德云梦中楼阁启钥户了然心腑不可蔽无烦彫刻得巧语谪仙人在一尘中一一尘中有杜甫根尘界处皆腹藁八万四千无数句意句圆美若弹丸咏歌不足欲起舞秋风遶树扫苍颜园林失翠作岣嵝远追清兴别吾游泠然不待风为御招此百年未归客送行天地一逆旅要收春雨点新意佗日相逢为君举珪遂行诣佛眼而得法后住和之褒禅东偏植竹因为退居名曰竹菴有诗种竹百余箇结茅三两间才通谿上路不碍屋头山黄叶水去住白云风往还平生只这是道X者少机关竹菴讳士珪诗选收为道珪作则误也云卧纪谈卷下云卧菴主书十一月七日丰城曲江感山云卧菴主晓莹上状问讯径山遯菴无言首座禅师友兄日者禋兄居上蓝时蒙以函翰附其递至展绎真旨开慰之深何啻执热而濯清风第以相望阔远殊乏雅便无繇略具禀报可胜媿怍唐顾况有言一别二十年人堪几回别与兄之违异偻指则踰其数又七寒暑其何以堪耶追怀畴昔道义琢磨之益炯炯此心恍如隔世矣窃承坐分法施开悟多众苟非辣手段大钳鎚未易及此故尝以祇夜寄意于歆艶曰径山突兀上云烟高遁山颠绝世缘握以黑蛇分半座却将毒气喷人天其实祖室重寄有在于是钦仰钦仰即兹冬仲寒冷濅严必然觉体于四威仪中日享龙天恭敬之福为乐无涯涘也愚自量命薄才疎跨短步窄难追逐诸友高躅于丛林未免禀志遵分于干道辛卯缚屋荒山既高寒孤逈老病不堪至淳熈戊戌冬以徒弟隶名感山小寺而徙居焉寺基税钱三十有一并无常产唯破屋数间如玉川子洛城之居耳亲旧怜其谋X生计拙奉养清甚相与出资剏小轮藏庶几财法互陈补其日给岁在癸卯徒弟遽殁遂自任其洒扫之责而量柴头数米颗之外无佗念装怀且图睡快而巳禋兄谢事上蓝既到山间乐其幽寂为留十有一月应南源命而迁青原祖席缘法颇盛亦有二三衲子不孤其竹篦用事所用竹篦乃大慧老师在梅阳来报恩为兄弟入室者无着尝作铭纪其由铭有引曰大慧老师以竹篦揭示佛祖不传之妙几四十年遂使临济正派勃兴焉至于居患难中亦不倦提击所以梅州报恩有竹篦在堂司也江西莹仲温尝掌其职得之而归岂特为丛林千载之荣观邪无着妙总谨稽首为之铭曰南山有竹不削自异状若黑蚖喷喷毒气如尺之捶用之无匮锻圣烹凡经天纬地仲温得之尤宜保秘照映丛林千古不坠愚涡沈乡井收得诚为闲家具溘然后定被摩那辈将去拨火何如于未盖棺前以竹篦及无着亲写之铭併归于禋兄所幸其用得灵验想兄闻而必为之喜也其山头兄弟与兄契分厚而过江西愚得复见者唯古冈永兄受仰山命时取道豊城来菴所相访因送其入院其后迁大沩二年而示寂长谿晦兄住香城亦至山舍及董大沩阅一月而委顺建昌圆兄自鹅湖移仰山迃路相寻亦送其至临江慧力无何领院事七日而西迈然晦圆二兄世缘不假借如此在其分上又何憾焉育王光兄道福如是之盛向来朝游夕处X而不识韦皇是贵人者多矣自其出世收书三四其在灵隐故尝问之以书曰兄今羽凡骨为飞仙起故鱼为云龙之时如演圆二兄尚未闻人天推毂何邪兄虽不借其齿牙余论而道香德风自然蔼着其所以问之者庶其不忘持天下丛林之公论也今丛林无公论奈何奈何前夏净慈密兄以书见寄󳵧诚尽意不替畴昔祖道正赖其主盟为本色衲子所归岂谓去夏遽尔踰葱岭而去兄必为短气耳况江湖朋旧彫零如霜叶脱木亦无几矣殊使人怆然也今华藏琏兄住保安日有书来云祖咏住越之兴善巳数年在临安时缀集大慧始末作年谱一册不肯上径山与前辈看详急于刊行亦多踈脱愚于是答其书纠其年谱之谬今试为兄略举数端谱云师再至荆南张无尽问以尧舜禹汤古之圣君而释典不言何也师云梵王帝释说法因缘为对其所取简脱如此适足以增排佛者之诮若据当时所问所答极有理趣而老师甞于绍兴九年间与尹侍讲彦明说尹首肯者再三即非对以梵王请佛说法因缘愚以其详具于云卧纪谈兹不欲缕陈又赞草堂像则是十年宝峰化主求之于径山其时草堂尚无恙故有小根魔子还知否此是吾家真白眉之句乃非十三年作于衡阳也又李参政泰发所赠绝句其引云适衡闻州郡欲免旬呈师毅然不可曰无以我累人此意岂流俗泛泛者所能窥之哉感叹成小诗曰十畆荒园X旋结茅芥菘挑尽到同蒿圣恩未许还磨衲且向堦前转几遭盖十一年冬间非二十年也大慧初到衡阳菴于城中廖司户西园其谱改十畆作十里在衡阳城岂容十里园邪又改同蒿作蓬蒿且蓬非可食之菜然参政公之诗如唐高力士责崃州咏荠菜而寄意焉其谱中有作说踈谬处谩为兄略言其数段如云梅为南方烟瘴之郡医药极少东归而不霑霈泽者六十有三既无人字则是何物若是人而死烟瘴盖为法忘躯之士既非罪责岂可不霑霈泽邪昔徐师川在昭州有诗曰岭外昭州最瘴烟华人罪大此为迁老夫无罪缘何事也向昭州住半年其死于梅州六十有三人可比类徐公在昭州也又云师居梅州衲子追随于荒寒寂寞之濵丐一言冀一盼以为终身慰幸足可下视诸方若尔则适足取笑诸方以老师参徒非标志于宗门本分事乃东山颂今者丛林走大声之谓也又云绍兴甲戌在梅州以临济正宗法语付法宏首座道先侍者宏既不得其死于梅阳而先亦死于径山侍寮宏先既死则正宗法语付之谁邪今不得正宗法语付授而嗣法者则何以借口此所谓华词损实耳昔圜悟在蜀甞以衣并钵寄来泉南与老师是时老师有偈曰付来铁钵盛猫饭磨衲袈裟入墨盆祖宗活计都坏了不知将底付儿孙老师既施为如此何必独収正宗法语付宏先也又云兄与琏密禋于老师语录节其纲要离为五X册既节则是删繁去冗然其间不无去取似不当揭示于世徒使丛林增阿难眊矣之叹也又有按事出武库者却不叙武库所出端由今略叙武库之权舆乃绍兴十年春信无言数辈在径山以前后闻老师语古道今聚而成编福清真兄戏以晋书杜预传中武库二字为名至十一年四月间老师陞座而张侍郎与法会老师因说张魏公之兄昭远参圜悟而圜悟谓其为铁刬禅今山僧却谓侍郎禅为神臂弓未免以偈见意曰神臂弓一发穿过千重甲子细拈来看当甚臭皮袜次日侍郎请陞座而台州了因禅客致问曰神臂弓一发千重关鎻一时开吹毛劒一挥万劫疑情悉皆破犹是生死岸头事作家相见时如何师曰拖出这死尸进云和尚为谁恁么道师云棺木里瞠眼进云此未是学人问处师云儞问处又作么生进云把手上高山师云非儞境界进云毒蛇头上也要揩痒师云儞不是这般人进云若不登龙门焉知沧海阔师云争奈巳遭点额逮五月间侍郎遭台评被及老师有衡阳之行盖是时朝廷议兵而神臂弓之论颇纷纭所以侍郎答何中丞书有除帅在月末之语巳而张徽猷昭远有偈嘲老师曰小菴菴主放憨痴爱向人前说是非只因一句臭皮韈几乎断送老头皮由是山头识者莫不以武库二字为忧故千僧阁首座江州能兄揭牓子于阁门曰近见兄弟录得老师寻常说话编成册子题名武库恐于老X师有所不便可改为杂录则无害焉其后又伪作李参政汉老䟦而以绍兴辛酉上元日书于小谿草堂之上其实老师则不知有武库及于绍兴庚午在衡阳见一道者写册取而读则曰其间亦有是我说话何得名为武库遂曰今后得暇说百件与丛林结缘而易其名未几移梅阳至癸酉夏宏首座以前语伸请于是闲坐间有说则宏录之自大吕申公执政至保宁勇禅师四明人乃五十五段而罢兴时福州礼兄亦与编次宏遂以老师洋屿众寮牓其门有兄弟参禅不得多是杂毒入心之语取禀而立为杂毒海宏之亲录为德侍者収礼之亲录在愚处礼之录其中尚有说云盖古和尚丛林谓古慕固者颂狗子无佛性话曰赵州狗子无佛性终日庭前睡不惊狂风打落古松子起来连吠两三声老师曰此吟狗子诗也礼之小楷笔力精劲殊有风韵盖出之于晋宋法帖耳又谱中于二十年収四句诗而不叙其由但云皆预谶岭海之意诗曰鴈回始觉潇湘远石鼓滩头莫怨天一住十年秦楚隔木弓重续旧因缘盖是雪峰闻兄于绍兴十二年从衡阳来临安见有以西蜀费孝先之术设肆而为人决休咎闻因以老师问焉故有是诗也衡阳有回鴈峰潇湘有石鼓滩而辛酉至庚午移梅阳则十年或云古以梅木为弓未详所出若以卦诗较老师衡阳之事可谓奇中矣又谱中収而使人不可晓者如云华药寺庆忏钟楼小参说X偈戏操闽音用其里语后以杜牧之诗惊起暮天沙上鴈为断句愚甞闻筠阳瑫兄说仰山钟楼壁间旧有题云突然架起一间屋中心悬箇铁琅珰惊起暮天沙上鴈海门斜去两三行以老师与竹菴在仰山时甞登楼读而为笑及于华药小参举以为法乐若谓海门为谶则老师未甞过海门何谶之有哉又谱収祭圜悟文不动轩记巳见于泉南刊舟峰文集则是其代亦不必収为老师作也至于临示寂遗奏四十二字乃亲蹟而却不収遂収愚所录嘱嗣法委曲之语然愚是时于丧司职在掌记所以于语之结尾明说是口授侍者令录以为别此所谓老夫常谈何足収邪又谱云师隆兴癸未三月闻王师凯旋作偈有氛埃一扫荡然空之句然偈初欲以进而未果真蹟在贤兄处贤卒而流落为仰山权兄收偈前有臣某甲上进五字氛埃一扫荡然空百二山河在掌中世出世间俱了了当阳不昧主人公若此偈可全収而却不尔谱末云夺食驱耕断桥塞路盖游戏耳若以是为游戏可乎此所谓妄言伤正也前辈曰夺食驱耕手段辣兹可见宗师体裁耳又云其所摄化倾仓倒廪堕珥遗簪唯恐不适师意则人情相奉而非归依至道从其摄化也其堕珥遗簪则是遗失堕落而非韩文公所谓越商胡贾脱身献耳谱中间有按塔铭而并无按正续传至于有数段按师谓侍者若是说话初无定论既非上纸笔何可言按俗谚所谓X口说无凭也又谱䟦云採摭正续传所不载者集为年谱及观谱之所収尽出于正续传何得为不载邪兴国军安兄作建康出队先驰归谓愚曰老师缘秦太师有亲戚命陞座乃言我虽被太师编管十七年未甞敢怨佗其实事有前定也遂引东山受业院于崇宁甲申塑佛有异人丁生便谓像有难则人来出家像毁则人有难若较我平生事时日无差岂不是前定邪士大夫闻者靡不服其达也正续传首载此事而谱却按为定上座普说而说然说事有由不若为秦太师亲戚说者为优耳试于广录检寻于定普说有无便见其凿空造端欺诳于世也绍兴丙子秋老师曾于鄂渚舟中以愚生缘洪州顾而谓曰洪州出得几箇尊宿如宝峰月海会从云峰悦辈甚生次第又云我年十九游隐静杯渡菴其菴主说所梦便谓我是云峰悦和尚后身及到瑞竹珵和尚处却道我是再来人是时老师说得甚详故甞备载于云卧纪谈而谱中只说珵说为再来人却不能収云峰后身之事然老师屡说而丛林知者亦众也所以向来对灵文故云举世知云峰悦老之后身逢时获南岳让公之前号盖让公亦赐大慧禅师也江西近有一僧撰隆兴佛运统纪凡两巨编印行以初祖迦叶于周懿王四年庚寅入鸡足山而传灯录载却是孝王五年丙辰也其差紊二十八年于迦叶尚如此余可知矣又収晋怀帝为刘曜使衣青衣而行酒及东晋X孝武帝晚年长星现而举酒祝曰长星劝尔一杯酒观其二事何与佛运邪愚因见统纪无足取遂用小青江纸一幅上𦘕小佛两旁𦘕八十眼于每眼中只写四字如甲寅示生至壬申入灭之数其下叙化迹七百余字名曰释迦文佛住世图其叙说法年时略曰初诣鹿苑开演二乘其癸未至甲午唯谈生灭是为阿含经声闻小乘也其次乙未至壬寅说方等诸大乘经弹诃二乘令耻小慕大其次癸卯至甲子说般若诸经融通二乘令心通泰其次乙丑至壬申说法华涅槃等经开权显实指小即大混而为一所谓身住世七十九年而教谈三百余会也愚向甞与池州南道者议欲撰老师住世图今亦不复措意矣南与述首座字无巳者是乡人也述同老师在京师圜悟会中而至云居知老师出处之详无如述也南与之同行其闻见可知也老师初住径山述作先驰与首座勘辨亦有机语由是丛林只唿为述先驰甞随过衡阳既移梅阳而述归乡首众僧于梅山愚丘禅师席端而卒愚平时与南亲密每闻其语丛林典故也愚又因见吉州禾山方和尚令福唐祖一书记所编死心行状及较舟峰续僧宝传则没交涉其传则谓初谒栖贤秀次之黄龙参晦堂会坐下板知事捶行者闻杖声而悟晚住黄龙退居晦堂夜参有乞末后句与偈泊然而逝而行状则谓初谒晦堂于黄龙阅九载一夕燕坐微困闻雷大震廓然契悟又经九X载方离黄龙徧参而至栖贤谒秀铁面及再住黄龙往大庄写鼓楼牌为安心阁体中不佳院众来请归遂厉声曰吾以大千为家何院之归乎况衲僧家胡往不利哉藏主僧慧宣曰和尚宜自警省师蹶起曰川僧我这里事定于是泊然而逝是时灵源居昭默堂以偈告死心灵席其偈有叙曰伏念十三日承降弊寮碾茶具食笑语甚欢且举昨日答舒州朝请徐师川甘露真乘书其语委曲和软异乎平时复举今早答隐静祖印书云渠巳作寿塔云彼此老大今后不必寄书来也食罢从容说话乃去至次日晚闲报和尚早晨出庄斋后似不快恐今夕不归十五日早闻巳归寂某力病登方丈见趺坐颜㒵睟然如平常身体温软但问不复应矣唯是不应亦涉呶呶然知者方知其如未具无耳之听者何因着偈以告于灵席噫慈音正色尚能为我发忉忉之诮乎偈曰平生诋真语正色无忌讳垂灭流软音向人真有谓于余尤更懃煑茗罗珍味那知越夕闲遽作飜身势闻登方丈观跏趺皃和睟问焉不余应即承亲说示其如有耳人难听无声义何当妙寂中等复演玄祕然其偈叙与行状同而与传则不同矣其传既行其行状则无闻于丛林也死心可谓命世大宗师其平时出处丛林不得闻其详是可太息也愚向虽谬用其心以所闻所见缀成大慧正续传无垢闻道传无着投机传庶几于后文章宗工如孙尚书仲益作圜悟传X秀紫芝作欧阳文忠公传而不至如舟峰作死心传之踈脱耳中昨雪峰闻兄云居熈兄并欲以传锓木而力拒其不可者其中必有不合舆议处若不锓木尚可改易若锓木则是以管见而欺当时会中朋旧谓秦无人也灵源作晦堂行状有云早不奉戒律且逢横逆天柱静公以书力诋其不当言又踈山如公编次草堂行录有日持心经一藏以般若力资云巖造藏而东山空公以书纠其非是其灵源踈山智高识博尚取诟于同列况佗人哉然正续所収嗣法止于在洋屿小谿前住径山受记莂者其衡梅与再住径山并无与焉至于収无着者盖依彷达磨传载尼总持在于无着则不忝耳今闻光二兄法子法孙棊布名山以传不収其师必怒骂生灭也昔灵源着五祖演和尚正续铭而无圜悟名但佛鑑佛眼而巳盖是时圜悟出世西蜀而道声未及南方孟子所谓尽信书不如无书也雪堂作佛眼正续记久巳刊行兄曾见否前得兄书有言不附承动静巳十年登时口占一偈曰吴楚相望亦远哉十年方得一书来世无百岁之人也纵有书来能几回彼此书尺踈得往复其道义于大圆镜中岂有踈阔哉昨于待来之人剽闻兄力却秀峰之命而今而后设使有援薛廷望请德山故事必难施其计故甞有二偈奉怀曰自从相别几经年湖海唯闻道价传以遯名菴真箇遯献华无路在诸天又曰闻道秀峰招不去想于双径作终X焉既然穴鼻图高卧敢问时人作么穿谩录去聊博一笑耳愚行年六十有八而来无多前辈所谓人生七十鬼为隣则近之矣今俱老大相望阔远必无荐见之因怀抱何由轩豁既形于纸笔未免䌤缕相告以兄为知言之人故也即日愿言斋息是卫永永眉寿以副丛林依向此外无可为祝不宣晓莹再拜