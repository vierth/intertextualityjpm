钦定四库全书集部五五峯集别集类四元提要臣等谨案五峯集十卷元李孝光撰孝光字季和乐清人隐居教授伯页台哈布哈常师事之至正七年诏徴隐士以秘书监着作郎召明年陞文林郎秘书监丞所着诗文嵗久散佚是编乃明治甲子怀逺钱杲为乐清令访求遗稿得全集于儒生周纶家因俾纶编次板行其诗文不分卷帙但以各体分编今依次分为十卷元诗绮靡者多孝光独风骨道上力欲排突古人乐府古体皆刻意奋厉不作庸音近体五言竦秀有唐调七言颇出入江西派中而俊伟之气自不可遏中间如赠潘九霞絶句所云道士自称潘九霞身骑黄鹤大如车借我北眠一夜酒醒共吃白丹砂失之麤犷者亦间有之然不害其风格也杂文凡二十首皆矫矫无凡语杨维桢作陈樵集序举元代作者四人以孝光与姚燧呉澄虞集并称亦不虚矣干隆四十六年十二月恭校上总纂官臣纪昀臣陆锡熊臣孙士毅总校官臣陆费墀钦定四库全书五峰集卷一元李孝光撰乐府诗集序太原郭茂倩所辑乐府诗百卷上采尧舜时歌謡下迄于唐而置次起汉郊祀茂倩欲因以为四诗之续耳郊祀若颂铙歌鼓吹若雅琹曲杂诗若国风以其始汉故题云乐府诗乐府教乐之官也于殷曰瞽宗周因殷周官又有大司乐之属至汉乃有乐府名茂倩杂取诗謡不可以皆被之弦歌且后人所作弗中于古率成于侈心犹录而不削其意或有属也歳久将弗传监察御史济南彭叔仪父得其书手自校雠正其缺譌及是更购求缮本吴粤之间重为挍之使文学童万元刻诸学官曰将使世之学士皆得受业焉上且兴礼乐此足为之兆属孝光序之孝光曰昔者圣人之作乐鬯天地之和达万物之情其徳神明矣徒心耳之娱哉凡乐之制羣圣人所増更至于周而大偹周之歌乐尽圣人之徒之所自作其报祀天地百神又皆遵用黄帝尧舜禹汤之乐舞宗庙之中神且下则奏九徳之歌九防之舞舞招舞也歌招诗也然则自云门以下乐皆自有歌因可知矣周时于黄帝尧舜相去二千有余嵗而乐犹不壊由先王世世肄业存以遗后圣故周公为乐颇遵用之是皆羣圣人之所作冝乎动荡天地变化国俗曾不崇朝而后致或称伏羲之立基神农之下谋祝融之属续颛顼之五茎帝喾之六英以质故弗用余曰不然岂其制久而遂亡不可复索意周公不能无遗憾向使犹有存者则周公并用之矣自汉髙时为武徳之舞骖用招舞而更曰文始武舞而更曰五行又因秦乐人制宗庙乐诗三侯之章而房中乐楚声至令唐山夫人为歌及孝武世益为十九章则有宛马产芝白麟赤蛟之物以明得意至是圣制遂冺而黄帝以下之诗于是始并亡矣此非独汉过秦已帝秦以为功徳上兼三五改古制度不师圣哲弃先王之道勿复用汉因而不修过秦过也汉不得不任之且公子完去陈虞招犹不废田仲微大夫也负担流离之际不敢失坠诚令汉访求之是时去古未逺什二三倘可得也孔子至自卫叹曰吾自卫反鲁然后乐正雅颂各得其所乃取殷周之诗皆弦歌之以求夫韶舞雅颂之音孔子所为叹殆周公之意也然则后之继周者盍亦思其本矣由今论之殷周之诗具在汉至于唐若茂倩所次又弗可考遗其所不可知而讲其所可知其殆庶几乎余尝窃谓周汉视六代其微辞显义不及者多矣及闻叔仪父言又深有感于不削之意故为具着以俟至元六年十一月乙巳永嘉李孝光谨序萧山县公署记防稽属县萧山汉余暨也吴曰永兴唐始以山名萧山土地陋故宋都吴时以比壮县淳祐中令髙厯大起居治作堂曰翠帘自厯至今百有余岁风雨飘摇墉屋挠缺吏失威重民慢勿庄至元五年居延崔侯嘉讷为县尹中诚病之未敢以为功乃务先利安斯民恩勤顾省视如其家民滋信尹防是嵗大熟赋平人和进其耆艾而告之将作居治皆应曰我且率子弟以供凡役于是鸠工度材因其故制而拓之隆之相地卑湿增髙其址乃作防事次宾幕次吏舍度其南作谯楼置鼓又少南作观化之亭以居察民之所好恶凡役皆次第以成而侯且代去县尹李侯守其政如崔侯适主簿刘君伯焕至共踵成之益使为丹艧涂塈砥甓树垣植松栢于庭至是民思尹而曰我见诸吏赋功未有不渔民而侯于是役不以病我其意常恐伤我此徳厚宜报乃谋树刻石余以为善保民者其民思报之保民者仁民也自崔侯之去今五年矣民犹不能忘而将报其徳噫崔侯庻几知保民矣夫令受民于上不难于治民而诚仁民之为难治民者固多为之防严为之制以禁其邪僻之行伐其慆淫之思期无犯刑止耳仁民异于是寒徃衣之饥徃食之无以为居舍之又唯忧其或坠于恶道之徳以絶其诡行飬其仁以易其邪思习之礼以消其异习朝妪夕煦若顾赤子故民亦以为上常仁我而未尝厉我父母视其上而不怨由保民也观于豳风之诗其曰八月载绩载载黄我朱孔阳为公子裳又曰取彼狐狸为公子裘以报衣也其曰跻彼公堂称彼兕觥以报饮食也其曰上入执宫功昼尔于茅宵尔索绹亟其乘屋其始播百糓以报居室也其所为报劳于趋工非有驱廹狥戒之者上以此仁之下以此报之若初无所事而其效自至呜唿仁哉此其于治民者殆有间矣今不肖不知虑此既不能保又不能治甚者愚其民以自殖不得所欲则下苛政以厉之民且仇之今民思我尹果遵何徳而至是吾故曰崔侯庻知保民者矣始入雁山观石梁记予家距雁山五里近四方客游者或舍止吾家吾嵗率三四至山中每一至常如遇故人万里外泰定元年冬十一月予与客张子约陈叔夏复来他日从小笋用自愒昼为糇粮食给夕则舍顿牀敷恒衡于吾心而莫得纵于是尽屏去之独从家僮两持衾裯杖履冬日妍燠黄叶布地客行望见山北口立石髧然如浮屠氏腰隆起若世之游方僧自幞被者客辴然而笑时落日正射东南山山气尽紫鸟相唿如妇人入宿石梁石梁防起地上如大梯倚屋檐端檐下入空洞中可容千人地上石脚空嵌类腐木根檐端有小树长尺许倒挂絶壁上叶着霜正红始见谓是踯躅花絶可爱梁下有寺寺僧具煮茶醅酒客主俱醉月已没白云西来如流水风吹橡栗堕瓦上转射岩下小屋从瓴中出撃地上积叶铿镗宛转殆非世间金石音灯下相顾苍然无语夜将半设两榻对卧子约沾醉比晓犹唿其门生不知岩下宿也游灵峰洞记自石梁南出五百步折而西行过谢公岭岭东居人多谢姓故名或曰地旧属临海郡谢灵运为临海开山适至此人因以名之既渡缘涧南石路欲登观罗汉洞于篁竹窥见水西大石壁下有谷若槖子约曰譆此或一竒也不可失唿家僮扶过涧入谷中见谷中石崭然下垂如悬户卷然中抱如壊壁坐其下而啸如语瓮盎中居顷有人语声渐近则吾家弟思诚子防与诸生也因皆屏从者从洞下入寺未至见道傍有石潭方丈而深莫可测仰视潭南上有山孤起如偃芝北上有山离立平地上如骈笋稍入始见两大石相倚如合掌入天数千丈从合掌根入两傍植石栏直上千步乃至掌中望见山峃中青天如悬一片氷旁设大士一罗汉十八设应真像悬崖上五百然皆为人缘取持去空遗土座如燕巢栖崖上岩罅泉水下滴唧唧如秋雨鸣屋檐间令人大唿唿声绕洞中不即出泉坠半未至于地为声所轧则飘吹衣冠草木尽湿家僮戏驰石栏中脚顿道上石渊渊作鼓声既下出家僮守橐者私自更守窃登之顾见主者皆已下即撃罗汉绳状傍小钟钟声奔谷中如鸾凤行鸣半天上倚杕聼不可去忆吾儿时从先君子来列胡状坐客洞隂令侍者先登杂吹笙箫击悬磬众音缥缈铿锽飘飘客新从他县来或骇愕不敢上因大笑以为乐俛仰隔世凄然久之凡山寺僧皆为羙名拟之若龙虎麒麟莲花芝草之属皆不录录尤胜者谷中恒有云气是日又欲雨山木黯然户牖黝黒因唿守橐者持槖中笔砚就屋上亭修逰事所舍亭曰防不足盖取昔人山前向见白头翁自道此山防不足者诗云暮入灵岩记出灵峰院偶坐涧水南客有言雁山信多竒然岂复有过于此者予为言山之峭刻瑰诡莫若灵峰雄壮浑厐莫若灵岩峰言鋭岩言大也余适小疲倚大树坐甚恬客闻灵岩急欲徃即起促不得休前是一日行五里輙止舍是日防已暮顷刻驰十里到寺天正曛黑及阶举头见巨石孤立如人之俯月出正悬东南角星象累累下垂四旁客胁息不可上如游鱼噞喁以身为浮防在灏气上也入坐佛宫南阶上正视见其面进升堂倚石夹室则旁睨其脇夜分又数数开南牖视之月欲堕未堕夜色如霜雪诸峰相向立俨然三四老翁衣冠而偶语独西南一柱白而长身者也明日粥后由昌上人房下过涧得小石岭可五六百歩上观所谓龙鼻水山半横石作鳞甲状防入石中独见其嵴从西南石峡中绕出数十丈势尽乃垂入谷中作悬鼻疑是石髓积嵗月化为石故独此鼻如瓠大乃绀碧腻滑异他石鼻端泉时时一下滴谷石涧西有立石长三千丈如卓笔曰卓笔峰峰傍流泉堕入涧中亦三千丈曰小龙湫稍西飞泉涌出石罅直上指尺许曰剑峰泉寺以岩名岩又以佛宫北大石障独髙且大絶顶正平如涂丹垩是为平霞障诸峰皆牵连在障傍其大石如树旗居障左臂曰展旗其大柱居障右臂曰天柱龙鼻水又在障右脇间小龙湫卓笔峰剑峰泉当居脇中灵岩二竒记僧言山有二竒其一由障左臂架栈道至旗半有石穴下窥穴中别有平土类人间土田一一具沟塍畎浍以小石下撃如转鸣瓮中其一由障右脇旁令人百计牵挽上悬崖上有石室室南有小径沿径两旁皆麦门冬草如人手植路平熟数里若日有人徃来者絶端有洼石洼中泉冬暖如汤僧乃言昔有罗汉常浴是泉故石上有平偃迹石室则其愒息地也予与客相顾窃笑恶其言渉于怪然犹记之他日身至其地可一一推而知也岂真有隐者居之如木客之类宋英宗时有居人行湫水上见老父手弄药一丸大如橡栗语之曰尔为我持此献天子忽复不见诣郡言状郡驿上之天子遣中使持香来于是雁山名始在天下老父岂董五经之徒能先知云访钦禅师过马鞍岭记夜宿天柱下寺水英二上人来坐与之语不悖其师者也颇能言钦禅师修浮屠氏之法居退让之节知止足之义予久不见钦因二人者谢之两客怪而问之子平生名不喜其法而窃私其人胡谓也余谓客今众子百家皆不能抗仲尼氏之道而异端独遗其二焉曰佛与老而已矣为佛之説又有二焉曰大乗小乘乘犹言道也或为其大者或为其小者凡为果报祸福轮廻之说皆其道之所谓小者为其大者固已讥笑之所谓为其大者曰吾将以求吾心也吾将以见吾性也然恒过于中而弗趋于常泥于体而不适于用视儒者之有父子君臣夫妇昆弟也輙讪而卑之然其处斯世也非儒之力则不能一息居也其讪而卑我者又其徒之不能尽其师之道者也彼有能尽其师之道常頼吾之有君臣父子夫妇昆弟也则不为强者之所暴贪者之所攘然后去之穷山大谷取其人之枯藁顦顇不适于用而为世之所弃者以为之徒而教以其师之説舍茨而不以宫衣麻而不以丝食麦与菽而无以膏酪鱼牲其言曰修吾法者其为宫室土田衣服膏酪无以异于人是自成其心也故其有宫室土田衣服膏酪则其徒之不肖悖其师之意假为祸福之説以劝愚民也今使周公孔子之居是也亦将修其礼乐政教以扶树君臣父子夫妇之道而已彼枯藁顦顇不适于用为世之所弃去之穷山大谷以修其师之道则亦莫之制也今名为浮屠氏废其法不用然而为儒者不能尽其道则亦何以异于是而钦独善守其师之法而又能自为其道之大者亦可尚矣于是客咸愿一见其为人去从院南登小山复折入西南过小溪百歩许至柏庵问钦适徃延恩院未归惟有一僮居户下遂南去谷口与持橐者防南过马鞍岭借宿山人家山人姓金氏大龙湫记大徳七年秋八月予尝从老先生来观大龙湫苦雨积日夜是日大风起西北始见日出湫水方大入谷未到五里余闻大声转出谷中从者心掉望见西北立石作人俯势又如大楹行过二百歩乃更作两股相倚立更进百数歩又如树大屏风而其颠谽谺犹蟹两螯时一动摇行者兀兀不可入转缘南山趾稍北回视如树圭又折而入东崦则仰见大水从天上堕地不挂着四壁或盘桓久不下忽迸落如震霆东岩趾有诺讵那庵相去五六歩山风横射水飞着人走入庵避余沬迸入屋犹如暴雨至水下捣大潭轰然万人鼓也人相持语但见口张不闻作声则相顾大笑先生曰壮哉吾行天下未见如此瀑布也是后予一歳或一至至常以九月十月则皆水缩不能如向所见今年冬又大旱客入到庵外石矼上渐闻有水声乃缘石矼下出乱石间始见瀑布垂勃勃如苍烟乍大乍小鸣渐壮急水落潭上洼石石被激射反红如丹砂石间无秋毫土气产木宜瘠黑反碧滑如翠羽凫毛潭中有斑鱼卄余头闻转石声洋洋逺去闲暇囘缓如避世士然家僮方置大瓶石旁仰接瀑水水忽舞向人又益壮一倍不可复得瓶乃觧衣脱帽着石上相持扼掔欲争取之因大唿笑西南石壁上黄猿数十闻唿声皆自惊扰挽崖端偃木牵连下窥人而啼纵观久之行出瑞鹿院前日已入苍林积叶前行人迷不得路独见明月宛宛如故人老先生谓南山公也宿能仁寺东庵记雁山西南一峰絶髙下视众大山犹当是大父行舟行南海月余望见直西北有物如髙髻乱髪才一握大倚为指南又其上常有云气居人不唿某山而唿曰常云傍出二里有能仁院院亦名常云予与客从大龙湫出欲宿院中度已夜遂从山人家宿迟明浩上人闻吾当至山中来迎舍东庵庵行公营以归老殁今三年其徒义上人秀上人居之设粥茗酒醴且止予宿日正亭午犹可去忻然许之遂弛担焉是行也察于为佛者得三人焉钦能尽其道者也秀与义能不悖其师之道者也逰惠上人开西谷记灵峰去灵岩十里而近中路有亭名翠微旁夹树两垣路从垣间出过涧行绕北山麓折而南南有深谷梁石过之复折而西入谷中始见石林如犬牙岩下佛寺曰净明遇兵焚其庐独遗壊屋数楹残僧喜闭门而不喜迎客徃徃过者不复知有寺予方欲游而不得其间是日至自常云将入门僧拒户不聼客入即唿溪南居媪隔户语僧云是游山人乃防去拒门木入弛担为午炊吾儿及诸生疲极皆小偃息陈生腹痛自煮药家僮炊未熟予将子约出南户徘徊徃来望屋上山山围屋如城府或累累然如蜂脾缀下而刳其中淫淫然如燕果斜罥而剖其户颔者罛者仰者歕者羃者讹者伛者喙者掉者俛而窥者腾而上者如人皆具耳目口鼻而无一相似意此中当有大佳处耳更着从屋中出上屋上山行二十步复得石桥过涧去子约持杕撃草又得石坛数方皆古人作亭遗址坛为阶二三级或五六级坛相距虽皆四五歩毎一坛上辄见山如人腹脇背尻向背一一不同复益上数步草中寻见石阶八九转一转皆六七级两傍夹大石壁如行巷中仰头见青天如曲池中绿水止而不波泉滴两崖间如雪消作水建瓴下注谷中大石上忽忆先子言净明维摩石室旁有西谷是惠上人所开絶佳当是此地耳今寺僧乃畏人知更作屋因相遮以故从中出不尔不见此竒特书之庻无为僧所欺恵字栁下工为五言诗云雁宕山记客问山以雁名胡谓也予为言长老相传絶顶上有大湖冬春雁过入南海常栖止其中居人以为名湖水堕入防流谷口为大龙湫湖傍有比丘尼塔寺一夕沉湖中至今五百余歳然犹遗余地败址棠梨花数十百株皆俨然成行列土絶膏肥种蹲鸱大如斗长老又言湖水渐淤为葑田歳月浸久彼湖皆化为腴土十年前有僧来乞食因言吾于前年去雁湖傍依大树缚屋种莱菔菜蹲鸱以为糇粮独无所栖愿乞金钱作屋予闻之欣然止其宿问道路何从入僧具言去从灵云寺南入山时时过极险挽牵悬藤偃木以过日初出时上山正中仅可到山巅望见永嘉城下大江如牵一线白东靣海气苍苍如夜色山上无膏烛地炉中烧木叶苇竹山鼠来与人相向坐如狐狸大无屋不可居也予爱其言久欲登之度持二日粮乃足又向乞食僧已去无茒舍釡灶赍具当用肉糒糗麨杂器之属不果徃五六年前尝一至灵云寺观所从入路因徃至梅雨潭潭上瀑水悬空数十丈谷中风起水吹着人常蒙蒙如四五月间雾雨亦一竒也旁有邻寺三四区曰古塔寳冠罗汉石门又有一寺在南山巅与常云相望路极高曰飞泉种种自作面势皆可逰独不大耳秋逰雁荡记比从天台来入古东瓯郡境上望见西南有山相向立如两浮屠逰者咸曰此雁山门户也益深入其阻视罗汉洞东西天柱大龙湫犹人有眉目十八寺皆其肺腑也僧言其祖自开雁山为诺讵罗去游方时师悬语之曰若行四方当值胜妙山水起塔立寺花名村鸟名山则其地也讵罗适行至山下问田间老父父所居云何父曰芙蓉村又问山云何曰雁山讵罗曰是吾师所语我者吾于此乎老矣入过四十九盘结屋谷底面湫水以居既殁其徒弟子为立塔庙是十八寺之萌芽也讵罗首所开正得其肺腑今人言春游天台秋游雁荡此非言地势便利其时独可游耳雁山无土田桑枣两山束涧水人行尽日曲折在水中又多篁竹草长没人春夏十日九雾雨后行人不见前行人时时遥相语又马蜞毒物善啮人缘木叶草末风动即着人出血数升独秋冬时草木黄落毒虫尽去乃可入至数百里山皆在目中无秋毫蔽遮然患游者匆匆絶佳地恒逺在深谷中不尽见也古人云绊芒鞋行一月彷佛见得皮肤耳非过言也吕夷简焦伯强刘器之王龄皆尝为大官而能留连山谷中尽发其胜岂古人用此为陶写地耶然名为游者众矣壁间姓名一一为狐狸貒貉防尽独此三四人者至今凛然有生气何耶其草多寒凉药可用治疽痬滞下其木多杉桧豫章其兽多防狙豕而无虎其虫无蚊蚋而有马蜞蜞善啮人以烧竹叶涂创血立止其居人不为稼穑皆取给衣食于僧云王贞妇传至元十三年冬王师南至贞妇夫舅姑俱被执师中千夫将见妇色丽乃尽杀其舅姑与夫而欲私之贞妇愤痛即自杀千夫夺挽不得杀责俘囚妇人杂守之妇欲死不得间自念当被汚即佯曰若杀吾舅姑与夫而求私我所为妻妾者欲我终善事主君也吾舅姑与夫死我不为之哀是不天也不天君焉用我为愿请为服朞月苟不聴我我终死耳不能为若妻也千夫畏其不难死许之然愈益置守明年春师还挈行至嶀嵊守者信之滋益懈过青枫岭上妇仰天窃叹曰吾得死所矣乃啮拇指出血冩口占诗山石上已南向望哭自投崖下而死或视血渍入石间尽已化为石天且隂雨复见血坟起如始日当是时后妃嫔嫱不死之三公九卿不死之郡国守邉大吏不死之而贞妇独守死下从舅姑与夫独何人也夫秉彛之性靡不有乃匹夫匹妇出之遂以惊动万世苟人人虑此则金汤不足喻其固矣钩防不足喻其利矣勇士不足喻其强矣何有亡国偾家之忧彼贞妇何为者顾奋为烈丈夫之所不必为彼宜为而有不为悲夫防稽嵊丞徐瑞为起石屋树碑庙中以旌其鬼焉余曰始吾见长老言贞妇所从死不能悲也后身过其地见指血化为石追念贞妇决死时徬徨悲伤不能去岂其鬼未冺尚犹感人耶嗟夫匹夫匹妇颠沛流离诚能动天如此天岂逺人哉天岂逺人哉五峰集卷一钦定四库全书五峰集卷二元李孝光撰古乐府长干行秋风従西来吹我庭前树闻欢在扬州却向姑蘓去估客离长干教侬寄书处妾薄命妾薄命当告谁身年二八为娇儿阿婆嵗嵗不嫁女二十三十颜色衰天公两手抟日月下烛万物无偏私奈何丑女得好匹一生长在黄金闺美人如花不嫁人父母既殁诸孤痴寄书东家小姑道得嫁莫择夫壻好他人好恶那得知失时不嫁令人老一车南一车南一车北山川悠逺无消息野风吹草朝日黄覊旅独憎絺绤凉男儿生身髙七尺何苦相思损颜色西市日日买鲤鱼鱼中防有逺寄书吴趋曲四座并清聴有客歌狭邪狭邪不可聴聴我为尔歌吴趋美人珠衱貂诸于美人寳钗有九雏美人投我眀月珠采莲曲采莲江之南采莲江之北采莲何所有但采莲中菂蚤闻离别苦当尔不愿従前作相识縦令离别不复相忆云之蒸云之蒸如鼎鬴天地坱圠兮有茹者吐隂阳糅兮作雨万物膏泽兮功其惟汝溪之水兮幽幽下如槖兮中有蛟与虬人涉兮卬否我操其具以楫以舟五日一风十日雨凉着稻花香着土秋风防防黄粘天千家万家狂欲舞溪头大笑语向人溪南出云溪北雨莲叶何田田莲叶何田田宛在水中央别离不足念亦复可怜生莲叶何田田见叶不见水贫贱贫贱交富贵富贵友花生满洲渚不复叶田田持身许人易将心许人难采莲曲采莲复采莲莲生隔江水不愁无舟楫但愁风浪起采莲复采莲水深不得归儿饥须母哺当令阿谁饴送且迎曙月疎星天欲眀马鸣萧萧予且行行虽不远思汝切重是兄弟难为情星如撒沙天欲暝稚子候门人汲井还车在郊予复返檐隙持灯笑相领江桥树江桥树荏苒年华暮迎得行人归送得行人去落叶成秋风行人在何处江桥树日日斜阳暮春风吹落花半随流水去落花有尽时水流无尽处羽林曲公子遗我白鼯裘公子遗我眀月珠孤儿假父云姓刘其官髙于五诸侯公子之恩何日酬白翎雀黄金铸作钟子期防丝绣作平原君平原能拔天下之竒士子期能识天下之苦心丈夫生逢如此二贤者有身岂复愁沈沦富贵不用自摧谢困厄不怨为穷人在昔帝尧大舜为臣元凯并举驭鳯覊麟周公勤劳握髪吐哺身致多士为王强辅赤帝之子有士如云相何肺腑为汉举信揷置羽翮拂摩龙鳞我歌白翎雀子为我起舞人生不满百一絶如飘雨户下有冻酒席上有悬脯宾客共饮此聴我歌中语君年未五十遭逢大圣人圣人之德如流泉先后辅挟皆英贤大开眀堂布万化垂衣拱手仁如天时雍讵异尧舜日持盈逺过成周年汝于此时守东壁讨论文字在上前何敢更较官大小小星帝留卫帝垣嗟我行年五十六此岂有意凡骨仙但令公等皆尽心我惟歌咏酧丰年今者别离何不乐且饮莫问月未落官职况在天禄阁呜唿国士之恩何日酧为尔重歌白翎雀为尔重歌白翎雀陇头水陇头水呜咽鸣行人聴断膓声陇头水鸣呜咽行人泪眼中血月薄塞云低行人到此心伤悲世间万水东流去陇水分流独向西效玉台軆夜夜曲黄雀不离棘鸿飞不离云可怜天上月夜夜照见君擕手曲擕手复擕手送出建业城男儿不在家又作万里行悲寒风夜漫漫风凛凛严霜下风更甚狐鸣兔哂有今夕仓卒劒防生髙枕神光堕地摧白虹呜咽英雄泪空饮桐江朝取鳣与鲔暮取鲂与鲤赋民无令困革尽毛安处我欲言之大将军家将军不见省奈何减民田租将军出乗大马入乗髙车南山有鸟南山有鸟名白鹇乃与凡鸟悬十尘樊笼既不能絷握粟又不能驯好风东方来吹上天之门渇饮玉山之玉酒饥食县圃之瑶草鸣声和乐羽毛鲜好天上鳯凰与之偕老成相歌天不逺儿吁天哀哉父母儿弃捐死而无怨阿儿泪滴到黄泉天甚髙闻儿号儿心慊慊一何劳谓予不信葭则有莩芡则槖櫜书窈窕图后予观宋玉曺子建洛神诸赋其词若近于嫚防而世咸以为诚有是事殆不然也自国风雅颂之亡也一变而为离骚然其比兴之法则未甞亡盖诗之善善恶恶也其美是人则形容其德之盛如曷不肃雍王姬之车之类是也其讥刺是人则夸张其服餙之美颜色之丽如胡然而天胡然而帝之类是也夫其所以爱恶之意固以跃然于言外如屈原之湘君夫人宋玉之美人子建之洛神亦皆为是假餙之词以是发泄其忧怨悲愤之情盖比兴之遗音也今观刘君宏度其所貎窈窕图又读其所为歌诗而识其意眀屈宋之作为庻防正大之情而非徒为是淫乱之辞其言忠厚合于予心故歌以繋之其辞曰神煜煜兮来下翘翠旌翩其如舞嗟夫君兮懐女风凄凄兮无感我户神将举兮委蛇扪予心兮啸歌不我与兮奈何循吾理兮靡他行无留兮媞媞巫维子之宫兮安女栖胡独受命兮不齐吁嗟防蝀兮朝隮题睃上所藏蕙兰图嗟荪之生兮亦在中林窃独不頋兮恶木之隂夫霜露之慅慅兮而予愔愔昔逢君之不见察兮恐孺子之不任苟返予乎中路兮尚当君之心唶有瑳其佩兮又何逺于子之襟所思君乗马兮予追于丘君乗舟兮予望于沙逺而不见兮涉江与淮岂无人兮望予之所思鸿鹄髙飞兮孰知其志道之方行兮我又焉求怡云山有云兮为雨滂沱山有云兮媚江维河山中之人兮和乐而有仪予心休休兮媚予非他而有客兮于予寤歌再赋怡云诗予既为鲁君伦甫作怡云之诗与之别六年而复以示予则或有为是诗作序者于是更作诗贻之永嘉令林清源见予诗又为易置改定前序之词而题其后曰容成之山鲁君伦甫隐君子也孝友于家泊然无求于外者也扁所居室曰怡云取陶景之言以言志夫人也非淡于世味而自得于中者不足以喻斯言也至正三年正月九日复写此诗而志清源之辞云云予怡乎我以为饴予云怡乎云曽不知予朝出而云与出暮归而云与归南山不烂兮常与云期黄民尚所藏王若水陶令归来图连山兮云中緑树兮重重行人兮始归伫立兮秋风乡予息兮栁下治田兮墙东谁令去此兮防失予躬谅非予之不知兮逢彼之穷呜唿知我者西邻老翁有车送韩従事行县有车兮涉逺大川当前兮漫漫吾所弗济兮有如兹川民之方艰兮我能独安夙夜以思兮抚髀覆颠有车兮桑田植其两轮兮蒸我农人曰尔农兮伤我食艰曰予天子之吏兮来绥尔民尚犹有寃兮及尔话言民曰嘻兮田吾力农公惠我人兮不其已多我生庻防兮有瘳凡百在位兮吾韩侯是仿竹石图山之石兮峩峩鸣有鳯兮下来鳯无止兮予忧鳯之饥盍归来兮天池山有竹兮其实离离嵗将晏兮谁其俟之横絶浮云兮虽有矰缴焉能知双松图有郁者髯兮两其蜿蜒望之在涧兮其渐而山霜雪之慅慅兮受命独全鬈而在涧兮有苍者年孰为嗟女兮胡不嵗寒嗟金之良兮宁久女捐栋则隆兮尚终异夫茅与荃莲花障池水有蒲兮君子有酒曰予有政兮庻也无侮池有荷花兮其下维鱼曰政其举兮非予室家有跂者鹓兮有振者鹭君子燕喜兮生民之休大冠绣裳兮君子有光眉夀而和乐兮俾民弗忘民之弗忘兮维德之长福源精舍彩舟兮焕焕风将起兮无岸渚花兮白红若有人兮为粲相我乐兮未殚时防何兮日旰极浦兮水深下有兮龙吟洞箫作兮波浪涌逆将归兮于南谅佳人兮未逺令我思兮何心飔风兮吹人层波兮粼粼掇芳草兮寄逺与我期兮阳春滁水滁水兮滔滔其坎兮有蛟谓予兮无济遂济兮无匏使予心兮怓怓择木孔子居卫叹曰鸟能择木木岂能择鸟予将去楚而适吴越窃有感于斯言作择木诗提提兮飞鸟翔而集兮于木场有委粟兮而予之不欲樊则有棘兮非予之乐鸷则不仁兮曽莫予毒提提兮飞鸟又集于陵毋堕于矰岂不知兮有命嗟今之人兮不仁瓶有粟友人张子约名其斋曰颜乐予见而讯之则曰吾姑以自名吾乌知所谓颜子渊彼固不自知而孔子知之吾又乌知吾之乐凡吾所自名亦待夫吾知者尔予于是为之作瓶有粟瓶有粟兮孰知予瘦居有宫兮孰笑予陋御冬有褐兮又焉用夫文绣予哀兮予不知入事父与母兮出从仲尼谓蟏蛸兮无罥我户吾啸歌兮其下沂有梁沂有梁兮维鲤维鲂沂之两厓兮有枣树桑居沂之人兮寛裕而善良古之人古之人兮翺翔予之归老兮沂之南阳箕山操为许生作箕之阳兮其木飕飕箕之冡兮白云幽幽夫世之人兮孰能遗我以忧虽欲従予兮其路无由朝有人兮来饮其牛东干彦眀我所思兮南麓之阳欲徃従之兮川无梁乃心向徃兮弗忘縦不见兮何伤其二我所思兮南麓之下欲徃従之兮无马抚予心兮独苦仰而太息兮不可以写风泠泠兮吹女云之阳送人之兄代之云之阳雁成行我不如羣翺翔伯兮裹橐与其囊曰将去此兮浮海之航我有兄弟同我父母岂不念父如足之于手愿而富贵归故乡阿弟兮策马来相取云之飞成行雁我不如鸣相唤鸡鸣戒行裹其飰曰将去此兮阙勤之涧嗟哉仕宦岂不有宠荣欲将兄弟离居难为情愿而富贵蚤归来阿弟趋车来相迎行则有车送李德章侍尊入京师行则有车兮涉则有船人则兄弟兮不如我之同姓予好仁兮乐子之仁子而在兮尚予有邻舟则在川兮车则在坂人则兄弟兮不如我之同本我思古人兮鼎耳而玉铉思而不见兮终防无愆孰辅予仁兮孰谓仁逺五峰集卷二钦定四库全书五峰集卷三元李孝光撰四言有翼羙郡监也郡使吏作哨船备不虞也为作有翼之诗以羙之有翼大舰如山之崇轻利攻突视彼艨冲司其操縦为万夫雄中建重室守以貔虎其止如林其渉如舞孰敢当之予防钲鼓钲鼓渊渊其旗斾斾风扬其斿如云斯荟波涛不惊鲸鲵怳溃有防于海或抗于涛舟师理舵军旅树纛执获穷冦率剪其曺还泊于沙雨潦浸淫物久则腐或漏或沉是名武偹矧公实临维仁侯公施惠布令使吏更作毋为民病命我岳守承其有政岳守谓民公实仁女官为亟作于民无取有翼斯舰唯国之武我武孔张皇威畅逺盗贼消沮改恶慕善海若安流阳侯有愆大哉皇仁武偹弗忘鹢彩漾影蛟文流光君子为政恒慎豫防河流为隂君锡作河流洋洋维鲤维鲂君子有母君子之光乌飞提提子则哺之君子有母何以事之南山有云凄其以雨我则有母莫在膝下岂无好爵我不敢私母寒母燠归视母宜席何乡矣又何趾矣其何羞矣命我妇子我游四方妇子甚敬虽有妇子不如我仁嗟予有子事我甚善女则有子事女无愆岐山岐山小隐图杨善卿追图其先人所居之里宅也善卿独事母夫人宦游江南将二十年归而未得因作是图以示不忘其先人第宅丘墓之故其意亦可悲矣他日予徃至善卿所见是图于壁间予为之怃然而又以知善卿之仁也为作岐山之诗以慰之嗟乎以善卿之善事其母奚必岐之宅而后为养哉孝子之心亦曰如是而后尽焉耳我思岐山无日不思彼岐出云亦返于岐思胡不归孰言其逺舟则在川车则在坂维岐之阳有枣有桑予归不遑予心之伤原田乐成温属县也为乡六其田土错海中轩輖如犬牙独山门直县北其地多髙山深溪土敝而瘠居人无所稼穑五代间防有丁公者始教民治田起大防其为式沉竹笼水中楗以巨石隆以栖苴因地势罄折行水稍沟以灌溉水势所至尽可耕种自丁公时为埭凡三曰北阁九房丁公丁公埭在淀村其民曰我不知治田丁公寔教我因名其埭曰丁公使我子孙世世无忘丁公也淀村之民愚蠢而醇厚视诸为农者又最劳苦纵无年不甚困乡之富者窃睨而垂涎欲隂壊其利而攘之而持布泉防恶人去丁公三百歩更起埭夺水民讼诸有司吏畏富人不即受民则泣守枯田悒悒不能言泰定二年秋防县尹靳公来止富人素畏威名乃自令恶人壊埭他日又辄嗾恶人致词小人乃喜淀村民咸自相语曰公且去富人取吾属矣公惠我等甚大愿相从留公以续吾命即不愿当卧塞其门无聼公去李孝光闻其言而悲之为之歌以达其词我田维何于彼高原曰有知者淫水两山有渠阁阁丁公所作爰稼爰穑援手于壑我渠既成我稼既同嵗则大有化为沃壤饮食世世丁公之绩富人睨旁隂作蟊贼嗟彼富人胡俾我壊天生靳公小人所畏我不有命汝则夺之孰我父母靳公活之嗟嗟小人君子所怒公在如鼠公去如虎尔操其辀我絷其驹有能还公则脱其牛归来有悸孺子衣之狐裘匪予之病予以为仇既撰予杖升望于丘江不可渉夕具予舟有樊有樊有樊树予以荪胡不萧艾萧艾实繁彼樊胡治刈而为刍嗟人有邑曾不是图匪予荪之病予闻有命东山云出于山不见云还我不如云我巢其间譬彼援溺操其具以行奈何乎苍生奈何乎苍生东里葛之漫漫毋败我垣河水之溃母啮我稻田予甚劳苦彼黔不知予将遂归其畬其菑东里之老闻予言而嘻予曰归哉郑氏义门诗南有嘉树凤鸟所巢君子之孝君子是效予何效矣有践者礼匪予能孝自予祖祢先祖相宅犹泉之原岂不贻世而瓞其绵击鼓之镗兄弟雁行衎衎栗栗执徳孔明伯也甚敬衣冠燕防叔也弦歌陈其豆爼有髧而稚锦绅佩数视诸父视其举趾匪夫之良有妇有娣瑟彼中馈饙饎酒醴谡哉话言自我诸昆羣弟具聼有踞其敬毋狥毋怠毋酗毋淫毋聼妇言毋讙我庭嗟嗟话言胡独尔行凡人有家用尔为训尚愿子孙终永无忒作嘉树歌以朂明徳五峰集卷三钦定四库全书五峰集卷四元李孝光撰五言絶句清音亭次雪庵和尚韵天地播清籁僧来聴法音雪庵归去后多是少知心诸葛武侯自谓吾管乐或人犹笑之岂知扶汉手犹是帝王师纨扇题俛元镇野水见落日幽人殊未还白云满洲渚搔首望青天记持子所作山头有草诗山头有长草山下有短蒲但见长草死不见短蒲枯松雪竹石幽篁碧悄悄白石白粼粼帝子吹箫罢月明愁杀人子昻画汀洲木叶下斜日倚湘娥我欲采芳草洞庭秋水多倪氏雨竹落日楚江深鹧鸪啼逺林相思不可见池上写春隂段氏扇子江上竹枝歌为君颦两蛾秋风团扇底零落黛痕多吕子敬所藏赵子昻墨荪彼羙幽人姿妙此造化寄秋风日夜来孤香动天地采芹为樊子芳作采芹复采芹芹生才出泥朝食君作羹暮食君作虀题皎如晦长老煑笋帖自修良独坐忘在转身触所以千载间尚想人如玉寳林八咏飞来峰山似琅玕小地将秦望雄越王歌舞处长作梵王宫应天塔飞来山顶上塔有应天名天作穹庐势惟须一柱撑罗汉泉稽首阿罗汉神通五百秋石中能凿井泉涌几时休灵鳗井一勺石间泉如闻异物眠今年雷鼓壁可出作丰年大布衣曾被白长身防呵烦鬼神流传六百载捧匮见如新古铁钵一日惟一食不着万象挠自古学道人本领不求饱深竹堂枝枝含清风叶叶濯朝露堂无万个竹炎热何处度盘翠轩鸟浴旋木杪危轩临广谷雨余朝日升万象如初沐五峰集卷四钦定四库全书五峰集卷五元李孝光撰五言古体灵隠十咏灵隠寺南州绵西极太山树崇阙经营缅齐梁宏丽自吴越玉水生虹霓金枢孕初月稍髙得纵观川流静如发冷泉亭寒漪乱方折倒影荡晴宇滥觞侧江流盈缩见寒暑下土方旱暵神物閟霖雨水上有佳人不得与之语莲花峰怪石蟠厚地神功谢琢饰水深玉井冻风多日车侧空闻涉江咏尚见嘉树惜匪石有遗诫我心不可易飞来峰石室藏素猿丹穴养鹫刻划鬼力穷防凿禹功旧贝叶出虫书璞玉冺螭钮栋宇何王家后人遂奔走炼丹井人生百歳期乃欲比金石鬼神守丹火龙虎泣液寒泉石已冻繁露秋易碧徃者汲井生髙举有飞舄唿猿洞猿静不自躁栖宿有常处朝饮既在涧暮止或在树冥冥青枫林上有飞鸟路思尔不可见去隠南山雾水台盘幽幽南山下中沚有欹石洼樽絶制度曲流泛醪液自鉴愧濯足临深怀袵席惟应洗心者能使百虑释翻经台髙台亦荒芜云气乆已寂伊人树白业后人念遗迹虫鱼出华言科斗藏壊壁嗟然不可见风雨日易夕高峰塔地势倾东维华岳持厚载灵户俯河汉雄标防江海初日射清晖宛虹贯华彩扬舲指吴越遥见出崦霭龙洞隂雨肃然至神物在洞府雷火走石间虎气上幽处泄云无时出积雪自太古屈蟠混泥涂作觧致雷雨寒汀小景图为去疾监丞作秋气向黄落小雨収虹霓绵绵溆浦间水干见涂泥芦人徃何处艇子乱凫鹥飞鸿恶见欺决起无东西江水动落日羣飞终不迷岂无稻梁愿湖海尚择栖冥冥一髙举不知弋与罤感此三太息北风吹草低双竹诗卷老翁牵六鳌投此虹霓竿二子嘻已茁立玉照嵗寒精气原不隔紫鬛雷雨翻神物有如此岂乆泥中蟠招张子约枣花昔枣实今纂纂人生将几何乃畏命发短不见或两月可莫一昔欵江水今正防望子在中潬题梅石为王集虚尊师书纸屏上北风吹倒山三日雪塞门愔愔岩石里万木命归根天翁粲然笑洗出明月魂春如鼎中香已觉火力温和天锡郎中城字韵朝登石头戍暮还建业城野花满嘉树芳草亦复生日夕城郭暗仰见天星明登髙地势壮谁谓东南倾送萧仲威御史归葬提提枝上鸟亦有哺母恩伤哉孝子心梦见母倚门有心心亦折有泪泪如河岂不念父母尚奈君恩何清晖飔风飘余霭旭日散清晖雨止山逾緑草木含芳菲林居多乐意未与佳人违静者有妙理观此万化机行逢流水源坐悟白云飞仰天发孤咏怊怅以忘归杂诗髙堂风雨夕深夏生防清但惊秋气至壁间蟋蟀鸣起坐念始衰遂令百感并前修谅非逺学道何由成哲士不言命烈士恒狥名放歌泪欲出乃复有吾生其二有风西北来鸷鸟尽髙飞山头两黄鹄羽毛何摧頺黄鹄子众多路逺不得归在者虽小弱鸱恶来乗之哀鸣绕树飞欲去重徘徊我徃喻黄鹄鹄汝且勿悲幸尔族类繁饮啄在天池一朝衔阙母子去令汝母子生光辉鳯凰叅翺翔长无渴与饥鸷鸟皆愧死寕论吓鼠鸱其三芳草摇防风幽花泣轻露清晨有佳气力疾坐南户感懐聊晤歌思逺屡延伫吾道未褊廹谁能自劳苦俯仰尘世中炼修亦何补所以王子乔陋世自轻举其四幽人有佳期乃在南山阳上登南山冢云气郁苍苍中有云栖翁得道夀命长披髪日中坐眸子如电光粲然启玉齿防吟入琼章见之炎热除如雪置我膓日夜闻道妙饥食日月芒举世无此乐乐哉不可忘其五促织复促织奈此秋气何属我有所思倚户商声歌男儿乗盛名千嵗乃不磨勲业未及树流光已蹉跎志士贵匪石贞女誓靡他劝汝一杯酒髙鸟无网罗其六北林有秋声夜静独先闻寒暑迭相谒万物何芸芸深坐百忧息仰见孤飞云嗟予亦有念谁哉致夫君其七手种庭前竹苞生渐成樷枝枝濯零露叶叶含清风一罹斤斧灾遂为草莽蒙君子有终惠幽人实所恫芜秽既云剪膏沐亦易充已欣集鸾鳯将恐媚虬龙荣悴自有时时哉系其逢其八予昔年始壮读书无杂虑昼读不知疲宵漏亦忘寐深念古人事恒恐已不逮及兹五十余懒惰疾病至抽书目増就寝心若醉一夜再三起悲伤负初意宁甘即摧折踯躅类老骥终嗤十驾驽长蓄千里志吁嗟先民教学道功不计徃者讵可追来者犹可防其九童子小而黠髧髪臼长身性恶不可蓄使气闘比邻幸哀夫子老为拂席上尘左右驱蝇蚋令毋污冠巾升堂朴犬豕腥臊不可闻庭宇日清浄未厌洒埽频孰谓童子恶童子仁以勤为我除众患逍遥任天真取人弃其短有过宁掩勲吾衰方借汝但称童子仁其十美人不可见夕河在云端金茎髙露堕玉井碧梧残鸡鸣戒天旦虫语伤夜寒同心疲梦寐遥知行路难读韩信传因和李白赠新平少年韵信之所以成功以能忍也惜其能忍于跨下之辱而不能忍假齐之请遂令功名不终亦可悲矣余观太史公书追羽垓下事是时汉髙方为王而书帝信犹为齐王而书淮隂其意防矣反覆读之令人叹息不已太白诗云韩信在淮隂少年相欺凌屈体若无骨壮心有所慿一遭龙颜君啸咤从此兴千金荅漂母万古共嗟称而我竟何为寒苦坐相仍长风入短袂两手如懐氷故友不相恤新交宁见矜摧残槛中虎羁绁鞲上鹰何时腾风云搏击中作能駃騠不可超国士安可凌当其跨下辱意有神明慿蓄愤乆乃泄隆凖亦遂兴锡圭王全楚遗烈士所称乃公少念功自作传云仍嗟乎烈士心皎月在清冰贫贱宁愧耻富贵曽不矜草间鷃与鹊自同脱臂鹰登任玉女仙台东崦有仙台仰见地势隔冬日转清丽过午得散策山花亦逶迤山鸟鸣始磔防行大松下其石尽玉脉路经福乡井帝子动精魄防意一筦尔吾道未褊廹阮籍竟何物但作眼青白何如张山人有此扪虱客送医师王宜徃维扬医疾如医国乃贵知虑周生死固有命慎此汤液投瞑不足惊坐令积疾瘳活人树隂德岂爱千金醻上天工报施能令子门髙勿言医小技大者喻国谋为术宜慎重众药亦预收吾言如足念可比明月球夏日荷亭即事避暑何所适南亭俯中渚鸥鹜了不惊况复凉入髓水华露未晞香气纷旖旎美人美无度婵娟照江水翛翛玉雪姿何能畏袢暑南风从天来入我懐袖里髙气行青云且置吾白羽迩来不饮酒煮药咽香蕊羣贤致自佳有作动盈纸但恐清兴防遭此催诗雨天台谣送人还山前年过天姥夜起窥扶桑碧海三万里日出吐九芒飞光上琼台琼台与天通积雪自混沌却在元气旁龙驹防灵刍白石皆白羊神人乆不死骑气凌苍苍手把青筠杖身着云锦裳倒影照防没飘飖渡银潢其中学仙子面白双瞳方能读八琼书再遣凋年芳暮入雷电室朝窥朱鸟窻被谪向下土不使通緑章真宰遭其怒叱咤欲发狂见我鳯凰山一别忆廿霜瞳子照人碧十日飞电光自言得赐还复侍紫极宫去君五百嵗共防安期生别后倘相忆山头吹玉笙吴明之既葬乃祖阳冈阡杨仲宏追为墓铭赵子昻喜其才自为书之有诗名湖海者皆为赋诗予客杭意必来征因赋云云来阳冈南云来阳冈北去者日以悠恻恻复恻恻嗟哉氷在盘聚散不可测精神本流通心思岂终极东邻有佳士夀干彦明真宰自闲暇控抟天地先赋物如防水未尝致私偏生人分以定上夀满百年嵗月车毂贵在天者全东邻有佳士美鬛朱庭寛窥见造物意颇得性所安能持诗书暇爱此山水妍结庐在南陆开门湖水邉芙蓉间青竹日出照碧鲜时时有好客洒埽东头眠今日复何日置酒花竹间人皆祈公夀我甚哀子贤相见且乐饮怡此好妙颜九月一日李晋仲张子良张仲举蔡行之载酒西湖是日防者凡九人分韵得采字积水生秋隂旭日动晨彩始忻天宇旷稍见川容改骑童屡见招舟子亦相待菱荷纷菲菲葭苇青漼漼浮鸟或上下逰鯈自行队山冈西北骛江水东南防羣贤聚城邑三载隔江海长懐逺缯至性同蕙升髙露未晞出谷日犹在幽期谅难违黄菊行可采送王成能生归畨阳王生颇嗜学从师向江南安用四科续蚤闻炅炔防哙哙发头角终嵗成讨探危坐不出户専如书中蟫闻道得指画丈间两席函析理中肯綮时作霜钟韽诸生坐剖席对之靣发惭讵止白受和何言青谢蓝夜半梦倚闾懐袖馈珍柑明日告归养思自进防甘秦淮水方盛舟楫密如蚕挂颿指彭蠡千里杭江潭入门彩衣趋乡党相媚谈南邻喜子归翁媪馈罂甔古有嗜学子逸乐不自妉况乃孔子圣犹师郯与耼盛年惜分隂利器淬矛锬扬名在本朝后世称竒男赋天芗我登鳯凰山夜半望踆乌髙秋爽气豁金茎露涂涂青天一浩荡挂此白玉壶嵯峨千里水下连江与湖月脇亦何有丹桂八九株山河孕灵气白兔不受唿仙人骑鳯凰翩然上清都神女皆青腰共守明月珠五老顾之笑帯劒立玉除归来梦犹阙醉坐锦毺张本之春晖堂泰山有嘉气上与青天齐枝枝濯晨露叶叶含芳姿有鸟巢其颠羽毛金色芝鳯凰生九子一一好光仪母食九子哺母飞九子随嗟我有父母常愿千嵗期父兮捐我去今独与母居愿母加餐饭且勿念儿饥愿母増襦袴勿念儿未衣夀命悬苍天苍天岂无私莫作冬日速且作春日迟寄张伯雨清晨推南窻风雨鸡不已别来曽信宿屡起望吾子沈有奴客遗我书一帋新从城中来佳否问何似上言善眠食下言丞相防丞相幸康强髪白颜色美峩冠藻朱裳赤舄正几几甚髙先生贤不用衣青紫嵗晚无乃寒何时戒行李时时问故旧颇及张外史日望两客来议论得亹亹平生信尼父将老尚泥滓知士乃世用愚暗不得跂青黄真木灾愿涂曳尾珠玉生无胫或自致千里造物何厚薄得失聊自喜荣华忽萎落妄谓月出朏自我来江东餍饫好山水两月留句曲善与麋鹿友薄言霜露初青青见兰芷亦逢留药苗终嵗竟不死便欲求神仙谁念走城市终然服名教神怪乌足恃遂将持子去谋道先博依登楼放长懐发咏天地始忧来望城郭聊用消迅晷古云佳丽地淮水清且弥髙冢空麒麟牧骑项棰岂无酒可沽亦有鲂与鲤亭亭鳯台山应落吾樽耳韩别驾旧宅防稽韩别驾有宅枣木坊种德累数世上天降善祥属嵗在壬戍季冬泽已氷女丁媕灾害壬夫遂走藏前拥祝融节后驱风伯从瞠目防入屋中夜树绛幢势延万家邑易于燎秋蓬赤子当道号大官救火下马叩头祝酷烈不得禳独遗枣木宅岌若水在傍如闻被帝命下为逐毕方热官齚舌根肃然来反风邑子奔走救争愿与火杭云是别驾宅焦烂甘所防虐熖既衰止画檐照城隍宗祢俨如故稍修屋与墙遗老垂涕道賔客贺在堂主人出拜客但言天所贶客称别驾时为善多隂功视民苦疾烈摩抚剧在躬有子身已贵恂恂比诸生至孝自天性朴易而寛平能事母夫人受教跪向牀居官号亷洁恺悌如治中后来捐馆嵗夫人尚无恙诸孙亦类父好文气温良内外无遗言长穉顺有恒家与子钱贷予人不能偿是为夫人教义声日已扬天人一致耳下报捷影响好德生贤子富贵无咎殃遂令不焚室乃见天赐彰我常造其宅徴客言不空公子皆有道森森似圭璋爼豆具静洁事客奉酒浆庭前紫荆树深坐闻防香羣子雁行出睍睆鸣鳯凰因知积德乆其气愈益昌仁人不望报吉士有余庆作诗附佳传愿此善自强与杜书史杜宗多贤人磊落照青史诗书百世泽源源若流水前年识尊公今复见令子而公身玉雪皎白无泥滓三年不得见规切常在耳昨日使车至民气已湔洗防狱行郡国六辔清弥弥况闻绣衣贤恺悌真父母秋堂耿华灯民命悬可否上天有报施世世被青紫次铎志文韵送之归武昌昆仑起西极地势郁磅礴洪河荡其胸土裂苍石削羣水日夜走风霆无时作泰山天下嵴龃龉见防防升髙望三晋黒子仅错落风气得精悍人性尽恢廓每问青云器徃徃在隠约识子吴楚间贫贱苦不乐手弄瑚钩去欲东采药我畏与子别十夜梦犹愕男儿竟何物嵗晚或可托北风簸江浪况也蛟龙恶少忍待舟楫送子岳麓脚送张信父秋水清练练秋色在嘉树登髙骋逺望临别抒情愫朝发梁楚郊暮厯燕代路思君无冬春使我烦夙夜幸辞案牍劳上直云霄顾借之黄金闺实之白玉署画史朱好古卷真宰簸槖籥笑睨造化炉皷金铸贤智抟土作下愚画史天机精窃见造化枢盘礴解衣纵当窻吮铅朱沾涂狡兔翰神气如走珠手掣巨鳌簮防生肌肤六丁防山来下无根与株海风吹之凝累累揷江湖其中有幽人傲兀不可唿已知画手好令我心踌躇五湖风雨夕径去理钓舟子技亦精絶白玉无疵瑕谁令荐天子遣之画云台一朝被赏识富贵真萌芽但访青牛君乞受黄金壶观龙鼻水赠天柱钦上人天根盘海底大浪舂其南众山渐萌芽迸出碧玉簮波涛蚀之半玲珑兀空龛其隂生玕琪其阳产楩楠絶顶逼太白才可一劒圅银河从西来白鳯毛毵毵鱼龙撼不醒醉如卧箔蚕其中黒无底铜杖不可探一线出山腹牛乳清而甘清寒潄草木日出香馣馣云雾急卷去玉气射紫岚千峰碧菡蓞春霞散红酣或黝如苍璧或青如挼蓝或树旗杠一或覆鼎足三或抉如怒猊或呀如洪蚶或如马奔踶或如虎视眈耸者如楼观窽者如罂甔仰者如箕踞俯者如负儋或螺髻绀目俨雅如瞿昙或厐眉鲐背伛偻如老耼硚如天女戱卑如童子参万鬼苦斵削天巧未易谈招提十八寺过者常脱骖中有天人师乆卧老柏庵法界如尘沙一一毫端含长风吹逰子鬓毛青防鬖幽寻忽至此佳处若已谙我家雁荡顶择胜不敢贪但悲食尘子腐作书中蟫相逢一大笑新诗出长锬明朝芙蓉路惟聴霜钟韽失题鳯凰在髙冈亦在嘉树林我昔见君子未见君子心心如朱丝弦可和南风琴愿子鼓一曲杂以丹鳯吟一曲南风至再奏百鸟喑寄达兼善天风起西北坚氷在河水日车寒易侧霜露方泥泥居入涂户牖日晏犹未起客子将安之行役乃不已平生丈夫愿剪鬌防弧矢岂不甘陋巷宁能老桑梓近者发扬州舟楫水上舣幸逢地主贤设摆共遮止张灯转清夜髙论杂燕喜忽闻故人来如渴饮醪醴三年隔江潭终日候河涘言旋犹望尘失笑或乃尔人生一邂逅亦复自牾抵明日驱车去不得待行李闻将入临海相见亦近耳海临古壮县正在天姥里大山揷青天琼台屹相倚其东见扶桑踆乌有三趾碧海浸后土东维绕地底山上多桃花雪霜摧不死我家山之南欲徃亦屡矣因君紫旄节去访白云子赠徐仲礼泰山有桂树结根千仞颠上枝撑紫冥下枝凌碧烟髙秋八九月孤香挂青天赤子大如桔飞入黄金盘白兔灵药辛苦不敢眠和以白玉屑芗泽腴且鲜仙圣众咽肤革丰如莲鳯凰未饮啄蜕出彩翮姸何物烟火肠望之疗饥涎日食五斗尘意欲轻神仙有客东方来闻之思飘然手招金色鹄去入云中翩下视食尘者一笑三千年谢山人诗卷为鹤阳外祖题忆吾为儿时将命父母傍舅氏袖鉅简有作似季唐云是而外祖遗此手泽芳再拜求之读吾母泣自窻谓儿幸念我兹文逢尔昌骨肉重违隔俯仰三十霜少长初知学渐喜攻词章痛昔川岳裂文气苦不扬天运乆好还东壁暗复明嗜好徐自定众川渐趋江及观葆光篇悠然超鸿厐张乐轩辕丘镛磬兼籥笙五弦落吾耳天上孤鳯鸣南风三万里吹之散大荒嗟哉彼孰氏出此惊聩盲重是吾母党外祖始有光母也有遗教感叹涕泗滂吾今在牛下坐须羽翮成天子正好文去献明光宫送熊括侍父至京师我昔为儿时防书不停手十二作文赋防笔咏鹦鹉长者见之骇云出诸父口窃聴樽爼间倔强愈自负寳剑新出匣其气动牛斗功名不经意自谓可拾取英华日韬敛荏苒今白首家居来诸生终嵗守户牖时人不见収何异兰在滫去年应嘉招道路得奔走强颜为人师设席事授受心知蓝谢青独喜获小友虎嵴千里姿驽骀避梁蹂今晨别我去言欲省父母何以祝子行问学当无咎尊翁清郎拜闲暇得时叩男儿志逺大岂愧緑綟绶闗河嵗将晏严霜已催栁层氷碍行舟轺车就官道平生过齐鲁观礼佐公酒见善思已迁气质变矫揉古人惜寸隂嵗月屈信肘努力树明德鉴我遂衰老作诗不成歌聊与子击缶古诗圣天子龙飞诏被郡国之日四海赤子欢喜鼓舞布衣臣李孝光輙为古诗七首书之所居巢以志喜孝光南人也因用南飞觉有安巢鸟为声韵次第以自道其鸢飞鱼跃之情青青庭中树有鸟巢其南户牖聊自谋饮啄性所甘中野有缯缴相戒慎勿贪日出照我屋政见鹡鸰飞鸣声甚和乐永懐家人肥兄弟式相好吾生式相依恩情重自将父母讵可违冬气渐闭塞百物尽零落中林有贞姿粲然独先觉尺蠖递屈信天运不终剥勿言霜露酷晞阳已潜作明月入我户照我何所有壁间有藏书牖下有浊酒吾虽畆居先人所遗守独念区中人嵗月屈信肘锱铢见纷华丘岳积灾咎野中有老翁平生版筑手武丁动梦寐殷商实左右主臣俱圣贤百世所称首考盘在涧谷伐檀寘河千利达或忘返穷处实已难中夜起太息取琴为尔弹智士当黾勉仁人良独安旭日始曰旦有鸟鸣嘐嘐牡出得饮啄雌完守故巢幽人念兹乆尼父讵系匏先民重自任贵器借白茅东方有一士心思恒悄悄日闻天子圣至仁蒙海表阳春达萌芽百物觧苛娆吉人在髙位郊棷有鳯鸟衡门有一士衡门有一士闭门恒苦饥俯仰良自惜日晏空弦歌小人未足异君子或见之宁为兰玉摧不愿萧艾滋结庐南山下结庐南山下颇纡故人辙浮沉各自媚长愧生理拙中园黄菊花契濶见晚节平生匡济心敢叙已独洁岂无一樽酒可以疗饥渴归哉视汝菊将恐霜露结中园中园斩萧艾幽花发孤姸纷吾穷所谐乃独叙汝贤岂无桃李花谅非同心言平生屈大夫不为人所怜与范子泽仁人在髙位幽士适中林出处元一致持尔耿介心黄流受圭瓒秋兰盈我襟故人既如此朱弦有遗音其二夷吾菁茅谋仲父四方翰悠哉南山歌夜永何时旦北风吹短衣千载有余叹相见且乐酒况也云雨散其三佳菊有芳气鸣雁忽南征故人在海县重此话平生防防黄尘下乃见玉屑清丈夫各有适贵贱定交情和叔夏赋朝雪鸟巢不畏人啧啧上庭树萧条山日黄惨憺江气暮游子未得归天严风断渡送翁景阳作台州掾门前五株桃春暮始作花劝汝一杯酒丈夫莫思家功成持身归吏民相邀遮男儿自应尔父老慎勿夸赠岳仲逺大雅日已逺淫哇不可长素王树人道作戒存桑中斯文如缀旒东壁暗复明五弦落吾耳天上孤鳯鸣南风九万里吹之散大荒遗音正回薄令我心和平梦先君二首皇天政不仁尚忍夺吾父百身不可续至寳销为土精神夲流通多梦在父所依依平生欢鸡鸣月在户父子百世縁父子一日欢一聚复一泮政如氷在盘呜唿谁为此皇天真少恩愿欲寄尺书将与地下魂和张子约早起婉婉黄花菊暧暧霜露晓习懒养性真百虑今已扫众人自趋功我独不自寳夷吾菁茅谋百世圣所讨题溧阳冶城财赋官王吉甫卷玉山有嘉禾其大闻専车取禾食骐骥三年起晨凫一息驰万里不顾后马驽终当献天子啖之以龙刍送武呈景耀随伯氏之金华驱车出东门东行有离声升髙望城郭嘉树何青青平生畏离别乃复送子行寄宪使木斋王公泰山有嘉树结根在青天生子赤如日鳯凰巢其颠胡为廊庙具卧镇江海濵王事政靡盬驱马抚百城中夜阙载起永懐思致身鬰鬰孤生松婉婉庭下菊天寒嵗将晏况乃霜露酷玉雪终不如岂云受命独君子亦可懐出门望遐躅观弋阳诸公诗题其后东刘国瑞客有袖短牍过我城南陬云是乡诸老文字吾所収当窻取之读惊喜频掉头应接不自疲赤手捕蛟虬徃徃与我防殊源忽同流雄文虎鳯跃清诗千里驹才名自如此咳唾传九州羣公皆髙年老拳非众仇辞醇殆纯熟智妙足发谋张子吾所畏文成已汗牛徐君金闺彦缀文笔不留碧海运月窟双袖瑚钩烂漫发竒怪天公闻之愁署云白玉署是使作者羞愿我方老矣技薄讵敢酬揽卷三太息深坐愧冥搜岂无正始音击壶歌不休常恐文献落见此岂复忧沽酒白门下作赋仲宣楼放荡且娱乐焉知敝貂裘送段仲巩之京师赴奎章典书忆在天厯初先帝图中兴天造固草昩国势不可凌更修世祖业实借众股肱次第兴礼乐厚爵収俊能宫中树延阁奎章如日升天球间河图兼以古豆登煌煌大寳祖武自足绳当时侍黄屋盍簮引其朋长才皆董贾涕唾错与光辉生被服玉壶贮清氷简防遗嗣圣多士日烝烝公子虽后至已作飞黄腾季父在文部天下士气増传家三万卷载之车上縢强学足致逺任重力所胜我逰吴楚间识子南城登都防賔客重况闻众交称宁辞为子歌安得酒如渑送观志能分韵得更字银河复西倾北斗亦西柄江水秋易风日暮蛟龙横逰子好结束骑马事秋阙送者来如两川上舟楫盛畏别不忍发天东挂飞镜照见别离人独我心怲怲挽须祝君来持酒劝君更西舫弹琵琶忽作瓶中迸前曲度白鹤后曲妾薄命平生烈士心掩耳不愿聴男儿树声名上与古人映愿君且自爱聴我洛生咏与郑廷举及其伯氏廷瑞我行出天台羣山秀如舞大江忽中开金汤踞深阻地势抱鳌颔人家缀蜂戸东南有秀气天地此融聚眼中识郑君精粹产兹土元方亦防防眉秀长鬛古严君鹤发新诸郎鳯毛吐郑君爱敬客灯火聴夜雨剧谈隠民瘼开口见肺腑方今生民困子亦念此否努力树明德非子不与语送心非镜上人且寄铭师二首北风吹庭树斜雨入茅屋念子当逺去持酒一相属丈夫未怀土出户望遐躅况子浮屠法恩爱反予毒中林有贞姿不见霜露酷乆矣秉玉雪岂云受命独行哉无淹留送子出西谷江海多风雪鸿飞亦冥冥平生好交友十年各飘零相见防有涯鬓发岂复青浮云日夜去怅望埼山亭长思读书地相共聚流萤送王将军桓桓王将军皎皎青云姿被服甚姸雅蕙带白玉佩翺翔诸公间独有好羽仪丹鳯五色毛摆落金笼羁嵗晚始食粟闭戸常苦饥借问何为尔有粟士共之贼曺幸无事日晏犹弦歌小人或予侮骂之如狐狸至性有如此讵异吐哺姬吾论天下士尔独无愧尤天子重爱士岂复令公遗行哉戒车舟秋风大江陂题安彛方美政卷鳯鸣峄山南鳯鸣含山北自古鳯鸟至恒集有道国其民皆和乐防泳至仁德此时鳯来鸣百鸟喑以息后来亦屡集世治乃下食方今天子圣守令拔正直含山得仁宰宣布上膏泽知民处疾苦念之内憷惕为政不勐戾稍除去蟊贼里无愁叹声谈宰喜见色复为树学宫秀子挟书防民性变醇厚昔犷今遂革嗟哉即鸣鳯何必五彩翮四疆颇沾涂弦诵事文饰要令作大郡乃始见植立用之无不宜防刃妙觧砉谁能荐天子使一展羽翼曈曈日初升照耀锦绣臆鸣声中律吕赤霄意所适歌风贻其民聊补采诗职送夏简伯之京大堤花黄黄河水清弥弥行人驱车去反顾浮云驰谅酬四方愿焉知怀土悲所嗟予滞留蹉跎鬓成丝子龄正秀好况乃富才思髙堂望鹤发努力谋养志违离倘有念吾诗可弦歌赠林泉生兄弟予八月十八日至钱塘二十二日吴明之自三山来防明日林氏兄弟曰泉生同生亦来假馆因为借仙林僧房居之临别作此为赠林少年有才情能为时文闻其父颇种德是二子者食其报者也然二子之瑰竒敦雅非长者正其身欤泉生字清源同生字清流一字亦流蟋蟀入牀下鸿雁亦南征江头送归客浩荡万里情昨日始识靣已觉畏子行萧萧一樽酒怊怅不能倾行子在道路梦见鹤髪人悬知灯火夕笑语乆咿嘤男子四方愿养志在致身髙树春色满待子聴流莺潘子政具庆堂清清椿树林黄黄萱草花阶庭大洁净老翁长在家夀媪年六十鬓毛黑如鸦起居中礼度平生无叹嗟大儿在仕版身为管茶小儿读父书被服生光仪时康出游衍众儿自将车布席茂林间花木烂交加緑隂映朝旭防芳防晴池衣清雨初霁客至日未斜移榻闻莺啭钩帘见蜂衙诸妇羞甘脆奉觞进流霞羣孙飘锦绅摘花共迎遮当轩舞傞傞连声歌白华老翁顾之笑教语思无邪歌我具庆篇此乐讵可涯书丘老先生诗轴送蔡石云县正仙家有浮玉六鳌引首扛天地结根蒂日月开八窻石林千丈碧云气树赤幢飚车不可到羽仙驾飞艭中有九气翁髯紫脩眉厐大瓢玉酒嗽咽香满腔而我来问道心拜气伏降赐之琼丹笈锵然发愚蠢大钟雷霆怒镗鎝谁敢摐叹我髄未洗药开昏眬饷以五彩笔送以白鹤双归来疑梦寐怳怳心如撞长思天风起吹渡万里矼日暖蛟龙出巨石撑晴江次江存厚逰盖竹洞天韵地轴蟠东南水深山幽幽仙人五云巢皎然堕蛮陬玉胎白虹暖石璺清髄流羡门安期生夀考天为俦羽旓翠霓旌光耀夜不収芙蓉白玉童居然导神逰嗟我闻道晚爱闲复好修坐阅千嵗来疾如递书邮神仙不可学兹焉营一丘伐竹构我屋凿井洗我眸赤脚踏紫鳯白云翼之浮翻悲赤松子暮年愿封留长啸挥白羽吾将洗吾愁同靳从矩县尹宿雁山天柱院东南地势下海水复善啮青天乆轩轾独见斗柄揭古帝省下土东维或欹缺大灵骏奔走蛟螭改其穴洚水缩入地万鬼拔山出想见风雨黑电火上下掣两柱防支撑真宰仰咋舌遂令天行健不复见卼臲鬼工妙斲削又不见剞劂日月转半腹避隠若两蝶我夜卧其傍戸外白如月开户天冥冥岝崿立积雪居然混沌素元气淡不裂平生山水性念此心屡结缅想万物初天地亦萌蘖众人如蝼蚁细大强区别俯仰聊自喻白云一怡悦亭午日气还鸟鸣着青樾我仆膏吾车前路在嵽嵲溪行分韵得美字条风泛轻春野碧润如雨幽人有新懐相携玩山水岩花既菲菲山石亦齿齿意行无前期适趣成坐起况兹豪俊姿陶冩出妙理东山携妓逰风流未余美持杯劝松风韶頀忽盈耳归来乐未央题诗寄幽绪和叔夏观石梁二首六丁运神斧凿此混沌素飞梁跨天来横絶山中路行人不敢过白云自来去长啸出山门罗衣翠烟暮青山栖白云颠倒冩绘素上有仙圣巢下有猿鹤路秦王窥扶桑此物驱不去至今万鬼神喑呜风雨暮华山有泉名沈碧玉暖山脉润雨新花气薰铜瓶百尺绠触裂阶前云天光堕空碧万象涵无垠蛟龙吐氷雹松窻絶飞蚊五峰集卷五钦定四库全书五峰集卷六元李孝光撰五言律天台道上闻天香八月天台路清风物物嘉晴虹生逺树过雁帯平沙日气常蒸稻天香喜酿花门前五株栁定是故人家越州郡庠壁和颜氏子韵歳月渺无涯居然鬓髪华干坤鸡屡旦霜露菊犹花城里鉴湖稻山隂日铸茶东南好官守行子莫思家送友人依依渉野水渺渺渡秋隂短褐北风急布防南斗深行酬丈夫愿乃见故人心莫作长回首因风惠好音挽朱西隠清气还天地英灵太飒然年尊几耳顺子孝自心传星陨忧髙士山頽惜大贤竹西有旧隠草木亦苍妍乆客寄刘度有客凄凉甚思家少定懽夜深知笛短秋半觉衣单积水莼丝滑髙田豆叶干月明星露坠慎莫倚阑干晚戴春涧夫子不可作斯文又陆沈平生伊吕梦老去绮园心宇宙理雄剑精灵防雅琴犹闻书万卷自有鳯毛寻其二偃蹇经纶手俄残两鬓青人间梦霖雨天上失文星喑咽防麟绂飘飖趂鹤翎文章能盖世祗合自为铭江心寺赠唐博士银浪舞轻航天风起石塘六鳌扶地势万象发天光树涌中流碧莲生隔浦香潭龙莫深卧一雨九州凉送萨郎中赋得新亭登髙望呉楚芳草满汀洲离别安足念英雄翻百忧山河吞故国江汉入秦州今日新亭饮因君感滞留同徐仲礼刘方存在雁山作北雁山前路扶藜上紫山空猿自语云暖鹤初醒诗妙惊天老琴灵畏瀑腥夜分萧寺榻南斗下文星代友人送于彦明之鄞诗舸几时发秋风海水腥云分雁荡路江绕蛣防亭天府文星聚名山僧气灵凴君道问讯无恙读书萤送裕上人归仪兴行寻桂树隠已与菊花期江永鱼龙夕风髙鸿雁饥独怜相见晚况复欲归时楚雨枫林黒劳予入梦思陪萨使君志能游城西光孝院得茶字入谷向亭午城门已集鸦风沙天易夕霜露菊犹花骑马寻修竹逢僧问煮茶江南有独客日夜忆京华送客出门严鼓后送客入舟时已自伤覊旅令人畏别离江蟠全楚地山掩小姑祠歳晏多风雪题诗寄所思次萨郎中题铁塔寺壁平生谢太傅胜日得重临地势呑呉尽江流入楚深金汤非旧国栋宇尚青林野露漙黄菊独为游子吟东林寺骑马过东林当阶入緑隂路斜瑶草合云去落花深老去况独立兴来时一吟数来成故旧相对挽重临送郭仲方莫作匆匆别人生易聚萍官船贤圣酒客帐短长亭恨不车生角毋为井坠瓶萧斋清夜莫负读书萤送人蟋蟀已在宇凉风吹角巾别离低壮士富贵改全人旅食貂裘敝文游白髪深萧萧一尊酒落日大江滨次韵虞学士见寄白髪眉山老玉堂清昼闲声名满天下翰墨落人间才俊贾太传行髙无鲁山独怜江海客尊酒夜阑匡济春风起天际游子若为情多病仍覊旅令人白髪生山连三楚壮地入九江平匡济宁无术栖迟敢自名送达兼善佥事相逢九日里更觉转离羣倚杖防黄菊升堂望白云天星犹耿耿江水正沄沄勋业无劳梦平生有爱君送王子安上淳安县石峡书院山长峡里淳安县深山树学门野人尊爼豆遗老识罍樽茅屋依山阙桃花入水源山中便静者官秩未须论癸酉元日前一日歳除立春昨日春有信今晨春已深江梅阙白玉湖栁带黄金作室儿孙计收书父母心登楼防万象此亦足清吟寄劳干彦明自呉归去及花时发来逢暑雨沾树凉人憩午江热马行盐不畏黄金尽祗愁白髪添君防双燕子随意入人帘冬至日用文字韵宫中五色线刺绣补天文辰次星珠合郊严羽葆纷隆平今有象麟鳯动成羣共仰尧天日仍书鲁观云留侯感慨留侯事曽来客下邳手扶仁义主身是帝王师兴汉功居最存韩志可悲如何刼髙后反使卯金危寄夏友伯长忆浣花宅醉君双玉瓶春风吹白髪山雨隔青灯卧病从无客居闲欲似僧何时溪上路倚杖防鱼梅边别墅小酌五人春色已可爱溪桃花始繁却怜京兆骑来问武陵源山暖蒸花气泉清露竹根羣公招小饮文字得重论次相国鲁公钟山韵上邑垂虹帯祈僧孕素灵井沈龙虎气冈防凤皇形地势通句曲江源异建瓴悬车南斗下自有老人星送人天上回麟鳯人间下使星相防愧弭节欲发尽扬舲喜气通乌鹊平安报嵴令韦家有近集送酒玉为瓶赠能仁寺建禅师坐此山水僻乱趋麋鹿羣茶香隣屋借芋熟骑童分湖淤兼成葑山髙常有云禅师识道理杯酒得论文送张子约击铗髙歌里丈夫轻别离鸡鸣裹行槖灯暗覆残棋行矣复何适嗟哉我所思且归慰妻子莫学五羊皮次萨使君道林寺壁诗妙人皆诵才髙世不容旧题经在眼新别忆闻钟市逺依春树川明见石舂南风洲渚静幽窟閟鱼龙秋岑更觉秋岑碧能寻胜日跻树深来鹊鹤山防见虹霓释子行相问幽人去不迷雨余天姥出吾欲陟丹梯用韵呈真人灯明髙阁里今日重论文歳晏寻黄独云生叹白分防书当益友把酒畏离羣为客近长至登台候彩云逺山楼前万里月窈窕碧峰孤江上自浓淡云间疑有无行人穿乱树落日界平芜伫立有真意隂隂鸟自唿緑水青春足新雨漪緑上鱼矶积翠疑摇眼拖蓝欲染衣云行天影动风飐日光微竚立无人见沙禽背艇飞自和寄陈良友向来诗律近庾谢不枝梧笠子从前瘦梅花未可孤更怜冬夜寂宁觉壮心无暖日令人喜还胜满眼沽代送靳尹谩説休官去恨公独见几玉箫和客恨黄菊待人归诗屋天围座官船月上衣门前五株栁樽酒莫相违次王宣政园亭复过髙阳社还同北海尊池开摇倒影木落见孤根爱日窥南户春风在北园老翁工种徳庭下鳯毛蕃题元镇画古木寒林冬气渐闭宻万物亦归根岁晏龙蛇蛰山深雪霰繁物理不终剥上天谅何言春风一朝至清隂被万轩次萨使君题畅曽伯都事幽居四海畅夫子时归学灌园儿童散书帙耆旧识罍樽移竹须逢醉刈葵休防根升堂定何日冻酒为余温何处难忘酒何处难忘酒飘零祗自伤狂歌搔白首多病在他乡秋雨思鱼鲙青天防防行友于深寄意加饭愿身强五马呈昻夫大尹五马何时发聊逢胜日留天晴占鼓角地湿谨衣裘愿试匡时画归余理钓舟浮云浩今古别地望神州五峰集卷六钦定四库全书五峰集卷七元李孝光撰六言江边江边古树犹碧天际白云自流七十二滩浩荡夕阳照见孤舟题莺啭上林图台榭东风婉婉池塘緑树隂隂有个黄鹂飞入一惊众鸟皆喑雪晴雪干玉飰初香月瘦珠胎犹小开门不见臞仙白鹤横江清晓池上李花天寒古雪逾碧月落行云未归孤鹤横秋清晓仙翁颠倒裳衣五言排律七首山隂县学文防用杜诗分韵予得春字淮南树北县为政属贤人黉舎陈笾豆初筵集缙绅酬賔更盥爵敬老有重裀相见修容盛还惊礼教新湛露沾清夜泮水照芳春但愿崇明徳盟鸡庻有邻王都事仲能书巢频过三槐宅湖水带阶除储书向籀阁为知类轈车户牖绸缪后标枝偃伏初大壮除风雨文字起龙鱼有虞谢岩室迁史羡萧居无烦猒俭朴堪容万卷书陪萨使君饮酒鉄塔寺分题得箨龙轩分韵得而字琅玕尽灵种玉立近东池已与风云防终含冰雹姿气酣犹赑屃鳞动觉之而雨暗思雷泽天清入葛陂鳯毛当户见蛇影倒杯疑神物烦呵防应防变化时去病秘丞赵君凉国公子也四世三公重承恩自主知清官守图籍华省近论思英聚悬车后斑衣致养时更闻紫霄愿兼领白云司玉节光先起金闺步不迟世知麟趾贵人喜鳯毛垂嵩岳生祥瑞朝廷树羽仪于门种隂徳庭下见佳儿竺云为昙山人作云来自西极骀荡复委蛇影度流沙晓峰临鹫岭竒从龙飘婉转触石起参差光拟鳯毛紫清同玉业垂芙蓉连华岳绮藻映天池五色生祥瑞贤人懐羽仪冬馆饮酒分韵得冲字良朋谢悁悒仙赏属冬野濶梅将发山干雪不封生荑近芳节出日媚川容愁用诗湔浣寒凭酒折冲幽人毎多暇俗子自无悰聊以供娯悦讵知縻万钟李子云白云图白云如白月宛宛复离离青霓依涧出玉华映檐垂讵阂飞花度还同病鹤窥分辉含户牖倒影园池近防吁欲落伫立意俱迟坐卧常相对成峰晚更奇五峰集卷七钦定四库全书五峰集卷八元李孝光撰七言絶句箫台八景云门福地古帝南巡事已非土阶茅屋尚依依夜深月底吹箫去度得云门一曲归盖竹洞天蝙蝠翻云似白鸦石林玉气乱晴霞山中鸡犬应相笑溪上红桃几树花双瀑飞泉雨洗天根云洞幽黑蛟飞雹舞长湫只应壮士思酣战组练相衔夜不休箫台明月山月峥嵘露玦环石楼香冷白云闲玉箫吹裂阶前竹骑鹤仙人去不还白鹤晨钟风约疎钟下窈冥天南曙月飐飞星駞鸣阊阖嚣声起老鹤巢深梦未醒紫芝晚磬萧萧清磬出云迟月死空林日气微重过紫芝山下路坏垣灯火照人衣东塔云烟海月四更移塔去天风万里擘松开烟销日出无人到独自看云山上来西岑松雪山上行人如冻蝇西崖日出淡青荧太隂积雪草木缩留得孤松长茯苓鸡啼尧舜文章如混沌臯夔礼乐凿崆峒鸡鸣天地如梦醒日出扶桑照海红白发半夜鸡鸣非恶声揽衣起舞若为情鬓边白发三千丈总为忧君忧国生六月初十日雨止月出坐大桂树旁西风先秋软玉衣裳翡翠环暖笙初学凤绵蛮广寒宫阙西风紧一夜天香满世闲得故人书风前一纸故人书上説相思下起居却道梅溪新事业声名全胜绍兴初题牧牛图郭经歴牛下平生笠与蓑月明奈此北风何阿童吹笛无人问中有南山夜半歌春风春风随处作春晴杨栁依依緑未成昨夜池塘新雨足蛙声刚乱读书声石门观瀑神龙卷海上青天万斛明珠乱后前天下苍生望膏泽试将霖雨作丰年过钓台赤龙已挟故人飞却爱清江理钓丝八觐匆匆谋去就当时犹悔见机迟农事落日蜻蜓处处飞槿花门巷豆花篱行边野老问农事稻雨湿衣香未知天台道中闻天香写赠胡仲宾万斛天香夜气收晓风凉月酿清秋诗人试与评花品定是人间第一流送李仲羽归江东因寄伯循御史江中八月雨如烟去买徐州送客船采石山头送李白身骑明月上青天二使者新从南海归囊无薏苡献慈帏自闻彻外开龙节颇忆江头把锦衣三扁舟便拟下姑熟恰值先生不在家杖策过从王御史城南寺里看黄花春风狂甚漫成为语春风莫太颠请函封事上皇天密转洪钧生众物莫吹急雪坏丰年次朱希颜韵士当禾用思见用不见南山夜半歌防跋黄尘赤日下翻思幽谷弄春萝送周良臣上湖州幕兼寄希颜日晏黄堂报起衙縁溪骑马看桃花莫翻墨汁涂春水篆籀成文散碧纱二建业水恶不可饮瓢泉最美忆湖州亦欲因君乘舴艋故人正住霅溪头正月戊子夜大雨偏方未觉春寒尽骤暖先疑雨气生一夜东风弄雷电揽衣起坐数三更二昨夜水浅雀儿浴今日兼行万斛舟人生有时防称意请看秦淮新水流送蔡飞卿之维扬眼底阅人如过雨传来家法只论心老翁曾对明光殿大笑时闻趣赐金二送君直渡秦淮水风急桃花飞过江自有行人囘首处升州山色满船牕题聚乘图收拾兰荪弃棘鍼铜瓶活水注深深国香不与凡花并要见平生国士心宿缑山侯氏宅海东月明九万里照见山头白鹤还竹几匡牀清似雪不知门外是缑山赠灵岩秀禅师北林日千暖如烘尽日溪行曲折中自爱敲冰看鱼上山头树影落溪红二密室都无霜露气壁间看此一枚笻平霞龛底论文酒未信阇黎饭后钟时思庵通求颂一源家住雁峰南复南碧寥飞雪下晴潭曹溪一滴无多子要向源头活处叅通之弟成求雪屋颂倒挽天河转翠微玉虬鳞甲满天飞道人结屋东边住爱看晴花不掩扉偶书所感钟鼎山林易地难丈夫出处正相闗绣鞍大马都门道却忆西楼看碧山拟西轩栽竹寛筑墙围小筑园多栽修竹倚晴轩我无一防容心事养取清髙遗子孙清明日郊行清明处处麦风斜诗老得闲长在家逺树小村千瓦雪不知落日上棃花寄张颜乐灯前秋雨白沈沈慎莫思家恐损心夫子宫南木樨树有谁沽酒唤君吟洗佩小刀鳞甲青荧紫焰低犹能夜夜吐虹霓自从洗出雌雄剑桥下苍龙不敢啼白菊予读古人咏白菊诗不惬予意继作二首香无邪气素无缁傲杀清霜死不衰谁遣白衣来送酒到今魂魄绕东篱二昨夜西风吹汝寒幽香楚楚玉鳞鳞平生屈叟嫌侬醉不放衣裳染曲尘赠胡仲宾九月风多短褐单剑光抱月忽飞还人言华顶峰前路正在白云飞处山十月羣饮茅屋茅茨十月暖如烘熨破南枝冻蜡红政恐无人共料理却将诗句恼天翁题丁宪使琴鹤图七尺孤桐十万师清风凛凛洗疮痍词髙调古无人识惟有千年老鹤知又题其四知图人间私语如雷动暮夜如何可受金政坐当年轻取友故人不是不知心微恙而臞聊自嘲安卧书巢读父书较量伏腊又赢余读书未必能成癖伊傅诸公也太臞望西北羣山青处模煳白处多西山无奈白云何诗人入细平章过翻作岐阳石鼔歌送辅贤出山作儒官不畏简书催拄杖休惊石上苔行到水穷云起处路从四十九盘来二路从四十九盘来树底看云首独囘客里不知身是客向人犹爱话箫台张颜乐诗集后蚤蜚声入紫庭暮年白社共传灯香山句法无多子可使儿童老婢听送人江上晚山无数青行人草草似流萍水边灯火江船发五十长亭第一亭次萨使君韵乌几绳牀诗梦熟惊闻风雨欲翻江酒醒忆是长芦寺半夜松声绕北牕二大江北岸望南岸山色微茫似破罾石马麒麟竟何有南公空说晋诸陵三使客匆匆感嵗华杏花消息又桃花江南佳丽春风见栁絮楼台十万家四江气萧萧如过雨起看北斗挂船头犹忆前年称使客卧听笳鼔入扬州李遵道山水便面为董仲证题银河飞来挂絶壁下有长江彻骨清谪仙骑鲸上天去应向山头吹玉笙新月光中新见仙人迹桂树初生影未浓仰望青天如止水西头一瓣玉芙蓉赠潘九霞道士自称潘九霞身骑黄鹤大如车借我北牕眠一夜酒醒共吃白丹砂九霞听松图不到茅山又五年煮茶更试碧云泉山中百事便静者惟苦松声搅醉眠夜梦老人身长而峩冠自称住钓台仆意其为严子陵居旁者曰此朱元晦也梦中作诗遗之既觉犹能成诵赤龙飞起九天开縁底先生住钓台昨夜月明烟水濶白鸥飞去又飞来东古元端上人竹扉花牖雨声新一榻清风不着尘石笋山中旧时客幸来相就説前身牧牛歌锦裆触破死生机嵗月如流未得归惭愧情人逺相访阿童惟有一牛衣谢人送盐淡饭粗茶藜苋肠父书万卷菜根香知君端是调羮手遣送山人味最长赵都监梅一度来时一度看白须人立月阑干先生定有归来日要索夫君话嵗寒过王贞妇庙山下江流幸自清山头明月已无情此心若愧王贞妇莫向清风岭上行寄朱希颜江边鸿雁下年年客子何由两鬓七十二滩秋月白荻花风落钓鱼船二城中咚鼔雨凄凄舟子牵船上恶溪囘首意中人不见两边枫树郭公啼怀萨使君城上乌啼欲闭门萧萧风雨又黄昏无端画角连云起铁铸梅花也断魂二二月江城未见花笛声袅袅起谁家曲中大半伤离别马上无人写琵琶三门前杏树髙过屋常説开时倒一樽不道花开君作客暖风晴日与谁论四二月已过十五日北墙梅花犹未开今日开门花满树颇忆共君衔一杯五月子纎纎青海头使君昨夜过扬州城中髙髻琼花曲去听吹箫何处楼祠宇观登楼先生长出访丹砂去入何宫道士家不是山南即山北款门先覔看黄花二凤凰台前看明月姓字从此落人间西风昨夜吹庭树又逐闲云过别山三祠宇观前劚茯苓偶登髙阁眼为青西南到江三百里只似案头双砚屏舟过吴江十五女郎可怜生牵挽百丈踏泥行洗脚上船歌白苎春风吹过阖闾城二二十四番花信老溪头红减緑初肥东君也是多情思尽日扶持栁絮飞三寒山寺里风雨横栁下争来系客船后到官船钲鼓急却驱人出索人牵怀萨使君人到中年畏别离况逢多病转相思夜深风雨满髙竹自起挑灯读寄诗题敬仲古木髙鸾不下尚轮囷百尺龙门半死生裁制仙禽酬素赏清风流薄夜啼声观镜芬陀室老夫问讯芬陀室人与华芬久自薰波利城中君到不爇香长是逐风闻题断江雪诗老翁忍寒作寒语宁知愿作冷秋菰今日张诗向素壁只如怅见北风图辨妙明善苏帖学苏未有能酷似品第空门入妙神妙明寺里杂花苑百赝忽然逢一真题山谷遣姚青帖君看用意到履屐得似先生始识仁霁月光风奈何许分明茂叔一流人华山图山头梦觉三十年大笑骑驴踏紫烟后世儿孙尽仙骨断除烟火学神仙二紫髯緑发如飞仙白驴偷吃种芝田二月三月春气盛山头桃花红入天莱上人弱水颂岂无船筏奈君何生怕无风水自波碧海倒流三万里手提明月上银河次韵萨使君杂咏扣门人至从题凤写字谁怜可博鵞独露亭中未归客懒闲成癖奈诗何二吴姝弹筝向秋月锦鞲裹恨覔题诗东邻丑妇持门户不愿蛾眉映匏犀三乌衣更无王谢宅青山好在仲宣楼南堂明月无人管清簟疎帘夜夜秋四僧学蜜蜂开牖户山中八月未知秋银牀正换养花水屋上一声黄栗留五明月相窥怜我瘦幽云不动妬僧闲病余无力看宾客独露亭南数碧山六秋来野水亦已落行过女墙悲古苔西日正阙雕鹗起北风频兼鸿雁来秋江晚渡散发卧看江水流萧萧天地一孤舟白苹红蓼斜阳外短笛偏生唤客愁陪观志萨天锡二使君游城西光孝寺客子知寒归未归北风鸿雁又南飞东家借马看黄菊头白山僧开竹扉石竹题胡元中石竹春山上白云如白茅夜寒玉气渐应髙春风吹碧琅玕了清晓西池看凤毛次萨郎中送萧御史韵送萨郎中楼上吴姬唱竹枝东风正急纸鸢飞客游先自无聊赖况是离人作恶时十月庚申登舟口号北风大浪依舟楫暂出归来诗满箧家人急遣笋舆迎雁山一路看红叶老莺千丝影里一梭金织得闲愁满緑隂花外不知春已去绵蛮犹自语芳心归樵晚渡老翁住向溪西崦日暮溪南拾堕樵唤得邻家人打渡停舟更看碧嶕峣次崇禧真人徐景周韵送茅山镇长冯秦卿与君游久最知我借问谁能似我闲即买扁舟过淮去舒州城上望钟山从开元寺怡光长老覔茶防跋黄尘赤日里终慙触热到人家病起颇思茶破闷愿从君覔雨前芽四月二十九日泊舟姑苏台下入城舍乌鹊桥南姑苏台下牵船过乌鹊桥南见月生三更五更风露堕谁家长笛故园情希夷子睡图户外春风作意颠落花如雪解漫天先生醉睡复醒睡燕语莺啼又一年和萨郎中韵绳牀小寐听茶熟梦绕山风犹怒号诗来恰逢三日雪兴教寺前春水髙二江上杨栁又青青双防复作鵞鹳鸣中流击楫渡江去半夜啼鸡非恶声三客子飘零归未得但愿美酒为消忧故人若问吾消息好説周南正滞留病起寄伯循御史何言痛饮即吾师病覆壶觞亦废诗客久自应甘寂寞独怜风雨打牕时二病起无聊带减围看花惊有未开枝主家十二楼中见烂漫春风只自知题王士让御史所藏画卷风雨归舟画卷天昏地黑蛟龙恶风雨如山擘不开舟中自有刺蛟手笑杀舟师捩柁囘寒江独钓光光明月照青天青天落落江不老翁未是寻常人一丝能令九鼎重古庙折碑山下荒祠山上溪系牲断石是谁题落日行人更囘首青枫树里鹧鸪啼送茂上人五湖春水緑溶溶两岸花开鬭白红欲买扁舟随汝去卧听疎雨打南篷二楚雨绵绵暗五湖稍看新水没菰蒲湖中恐有隠君子借问曾逢范蠡无三二月狂风已不禁天笼大野日隂隂髙斋一夜听新雨想见城东栁色深漅湖之水九月流出江江水春长复入漅湖洲渚日落雁相唿春风过雨乱菰蒲江水西来百余里一夜倒流还漅湖病中日夜东风相荡磨故应地上落红多更须病起能拈酒可奈东池芍药何静轩静中万物见天机只有春风阙所知尽日緑隂庭院里闲看科斗上盆池送陈辅贤上栁州兴宁簿阿儿有母阿儿饴请看林乌哺母时见说栁州好风土江鱼入馔老人宜和戴舜臣楼字韵子房老去愿封侯庾亮平生独上楼百曲青山百曲水诗人浩气拍天浮游石梁戏嘲主僧树底秋声树杪苔杖藜又过白云堆青山纵是无情物解笑山僧厌客来主僧曰予岂厌客者哉求予解嘲用前韵山头老树碧于苔山脚丹枫绣作堆惭愧山僧更解事丁宁莫引俗人来书岳法师屏眼中有客久不见长见白云成徃还风着纸牕疑是雨酒醒忽忆在南山宿枣树湾枣树湾西乱石矼萧萧落木见秋江渔郎击楫悲歌意不道风吹上客牕雷裕之钓雪斋一丝能令九鼎重江海廊庙皆有余今日天严风断渡先生谈笑脍鲈鱼书所见八口人家麦未黄白头老妇色凄凉青裙少妇事供给土灶烟微虀菜香江头春日江头杨栁弄黄金栁下春江緑已深可见东风能富贵吹将红紫上园林松石图怪底白虹成玉气惟应麈尾影离离嵗寒拟共青松説交分宁无石友知送上虞黄万石作天台教赤城本説是仙家雪白山青江隐沙防染秋霜乌桕树刘郎误认是桃花二昔年曾向天台去走上璚楼看日生跳出海波三丈许始闻山下一鸡鸣题彭生小景江边落木萧条后百鸟皆生网罟悲防有春风吹众緑飞鸿况托最髙枝次焦守赠天台老人韵老翁教儿惟力田两儿扶翁才及肩不知愁苦衣食足何用离家师继前二白发髙颧映秀眉小儿竹马大儿持南风转夏小麦熟犹説身迎太守时八马黄发白面三尺棰八马最怜黄马良勅号凌云当玉辇驽骀何意后腾骧送江隂天寿观吴清隠提防仙法惟称逺入山芙蓉城阙在人间红霞覆地无人见惟有飞仙自徃还二行年满百渐轻强犹説长生却酒浆身在清都看下土更嫌日月徃来忙和宗儒县尹见寄为别经年望已深惟思觌面写丹心髙楼极目应千里修绠寒泉有百寻二升髙侦候有千囘意倦随人坐碧苔忽报輶轩逾峤过急须杖策望尘来赋树下居南溪南曲作屠苏终愧古人树下居緑隂十亩人稀到惟有青天见读书二防跋黄尘赤日下每逢行处借僧居老夫衰甚畏暴欲受幽人种树书题放翁诗后老翁行年几一百画舸长从镜里还想见挥毫向宾客眉间豪气郁如山竹林寺姚上人求月潭颂月到天心无防缀风来水面絶埃尘寒山到此无人説笑杀何由举似人题秋江送别落尽桃花落杏花晓风吹栁向西斜玉阑干畔无消息燕入寻常百姓家次茂禅师寛字韵为鉴上人题蒙古御史墨竹借问谁家庭院寛春风唤起玉千竿客来看竹无人识独自吹笙跨凤鸾次萨使君六合诗韵瞿塘雪解水初回浪触金山怒转雷惟有诗人天亦爱迎船怪雨为君开二梦驱枢郎发船去两舷成与蛟龙撞醒时唿童开户看月在青天天在江用志能台郎韵寄萨使君今为江南诸道御史台令史騊駼传疾趋乌府凤凰曹贵拜清郎羣公幸自在霄汉小子且可歌沧浪二金尽壮士安足惜酒多好怀聊复开昨夜东家借生马升州髙处望君来为郑自牧题梅花睡鹊图屋上朝来乌鹊语此生直可相随飞月明星落春风起应梦双鬟翠袖归题外郎所藏杨补之梅卷其家有清白堂孤影独留明月在苦心赖有老天知君家世世能清白烂漫春风雪一枝题森緑堂人言种徳如种树雨露百年初满盈要识丈夫培养手緑隂庭院读书声髙书记求为独峰诗曾到泰山山冡上四垂星斗白累累天坛路絶无风雨雷拱蛟龙饮石池二先生家近扶桑岛独上山头见月生碧海沈沈三万里仙人遥住白银城题刘商观奕棋局间袖手看人奕石烂海枯人不知原是杀机生胜负机心要看未生时题李遵道枯木竹石图谪仙夜入雷电室捕得飞来石上梭却斫灵楂挂明月横吹玉笛上天河次韵伯循御史登滕王阁见寄春风一纸至穷檐客久只令白发添别地初惊花婉婉归时方见月纎纎题钱生折枝图枝以三折为一图前山花其色白中黄蜀葵末金沙花即长春也天宫自是长春手白白红红锦绣围一种赤心能向日百花不敢鬬光辉白衣送酒图南邻来馈五经酒束带迎渠意甚真莫谓白衣田父耳不妨元亮一流人十二月十三日登凤凰台望淮南雪中诸山兼书道上所见雪花一丈欲齐楼人住凤凰台上头雪隔淮南数千里青山断处是滁州二貂帽金鞲緑袴襦骑童自押小氊车黄金博得歌姬笑却笑先生夜读书次梁有章韵谁怜范叔老犹寒客里兼旬酒榼干天若无情天亦老自调緑绮向君弹干彦明新筑南湖过而爱之门前流水緑深深不着诗人此一吟昨夜雨来添数尺小舟莫动白鸥心送泽南州游四明髙秋送子四明去正见仙人开石牕怪牒神经读未徧时逢白鹤下来双忆升州学至顺三年夏予在升州学宫斋庐之西池水汗漫而多芹藻菱茨鱼禽鸟之属两鸂时时下之予又尝与彦思置酒思乐亭上令僮仆下求莲菂还持大鱼来二尺舁鼎堦下烹而饮酒夜暑风雨凉甚追忆旧事因为二诗其一以遗晋仲也鸂复下否其一以遗伯羽公尝与彦思饮亦颇得大鱼烹之否并贻诸君一笑马鬛谁翻酒一壶阶前平地化为湖荷花菱叶应如拭鸂飞来定下无其二思乐亭前引酒壶苍奴踏藕作虀菹颇哀老子无肴设又入荷花踏鲤鱼香鼎香鼎茶瓶只自随先生有兴只吟诗借居僧舍无书看幸有东隣许一鸱郭巨图自恨子骄分菽水独哀母老共羮藜当时颍叔黄泉策应愧埋儿郭巨妻怀萨使君憎夜还闻蟋蟀吟定知秋色上青林坐看黄叶落四五记得题诗入緑隂其二山雨萧萧到楚囘夜凉鸿鴈渐应来题诗满壁无人看墙下玉簪花又开宿嶀间乘月登枣树湾岭下瞰大江洲渚明如雪怅然怀古野水苍苍霜满衣隔江欵乃雁南飞江边洲渚明如雪恐是王郎访戴归百雁图稻梁追逐不自饱风雨急难从友于雁行至性有如此题作人间百子图自寿小耳长髯髙两颧自持青镜照神仙梦骑黄鹤飞绕日手弄紫云行补天次张义侍郎思亲韵朝防簿书官有程又骑官马过重城鬓间白发三千丈尽是爱君忧国情其二思亲欲归餽甘防故乡有时梦钓游老翁前日寄书到但言君恩许汝酬其三马上雪花大如掌黄州诗律俱老苍纫衣女见手中线进饭颇思鱼在梁其四绣衣玉节迁文部眼底佳儿百不愁小阙还能致宾客何妨老子住南州观驾壑船用文公韵何人云路驾飞船世上空传汝济川今日休嗔山鬼笑论功只合锁荒烟送谢仲连小阙巡检承平已久桴鼔息事简官清只煮茶山崦东西足僧寺时时骑马看黄花二将军乃是谢博士旌旗渡海压殊方丈夫岂止知文字身试兜鍪铁裲裆送卫县尹秋风吹雨滴芙蓉下马便看江上峰送者当归船早发县中父老望官侬其二轩辕羽仗上云霄天上璚台绛节朝桂树隂隂明月出画屏西畔听吹箫静轩卷沈沈院落无人语燕子归来栁絮初行绕东池日卓午春风吹乱一牀书纪梦中所赋天髙城郭散棊槊日出草木抽金银山上无泥莫惮逺下沟路近泥没轮病中化工弄春手未滑虚负几番花信风自倚东园花未遍故将小病恼诗翁其二忆骑竹马戏阶除忽漫人前号老夫病起又添新白发可能几度问胡卢道上双栁桥头春水生微云遮日起新晴春风千里庐江道五马东来入大城十五日午次下臯是夜宿柘臯白马郎君着赭袍中兴名将属金刀将军快战人犹説道上时时问柘臯丙子五日雪南土冬暄苦无雨今年春雪没行车夜深户外如月白自起开牕续汉书其二一舸真成贯月槎乗风径去渡天河人间不用支机石但乞天孙织锦梭其三廓野无人鸿雁静独留明月在船牕舟人若道河流急雪夜漅湖流入江龙潭寄孟季明秦淮舟楫密如蚕长送行人北以南离别偏能生白发况逢风雨过龙潭送冯秦卿天下承平边事少将军卧治莫谈兵公庭吏散无来客自数阶前挝鼓声二山头月落茅君过慎莫抨弓恐鹤惊马上春风三十里碧桃花下少人行三忆君共坐桃树下画壁长廊贴彩旗门掩落花闻玉磬青眉道士学无为从雪牕上人覔茶蔗浆金椀定何物啜茗哦诗正自佳忽忆緑隂堂上坐娑罗花影满南阶琼花观画阁朱帘映小星东风淡淡度重城扬州十月如三月却入琼花观里行送宋武臣尉安庆之桐城令人作恶惟离别今日江头送客还赢得秋风斜照里倚篷满意看青山送王叔载上慈溪教风流文采似深宁髙屐峩冠慰后生自着仲尼称祖徳前贤制作日星明二深宁学圣如朱子一代文章续六经自着河汾语王道后园莫着草亭题梅木落山空众草美人明月与为魂北风遮莫春消息吹得雪多花更繁送法玑首坐天则游四明僧来每説三山好独乗舴艋过东湖育王寺里风雨横投宿田家满眼沽二郧山多蕴丽名曾宿山头看月生照见齐州烟几防须臾山下一鸡鸣示郭竒童竒童十嵗事游学五湖四海濶于天愿儿拒户习静坐黄卷中间面圣贤题兰是谁识得幽花意解道风和轻重香月地玉阶今寂寞犹余丽句断人肠送宋武臣之桐城欲霜江气已飕飕鸿雁南飞木叶愁好为故人连夜饮平明笳鼓出扬州用观志能韵寄萨使君杏花落后见辛夷烈士无歌忆别离春草池塘蛙吹早斜阳巷陌燕归迟过贾元实宅共过故人溪上宅春风野水欲绵绵先生半月无诗思恐有新诗在雪边赵汝甫枯木竹石卷中林黄叶净沄沄眼底峥嵘见此君清晓东池看黄菊凤毛无数落春云姑苏台阊门杨栁自春风水殿幽花泣露红飞絮年年满城郭行人不见馆娃宫题拒霜鹦鹉凉月纷纷露脚斜守宫红滴拒霜花翠襟相向愁清絶敢怨春风只自嗟题桃花鹦鹉只因充贡贮金笼自怨能言入汉宫眼底碧山归未得杏花嵗嵗属春风题观奕图当机慎莫弄精神黑白由来辨未真笑杀临枰争胜负输他缩手袖闲人次韵萨使君杂咏阙万古情夜闻林竹堕遗笙宁知击铁髙歌阙牀头竹脚铛二阙楚尾望吴头倦依秦淮卖酒楼清夜忽闻鸿雁阙唿明月伴人愁题吴孟思八分书黄庭经后妩媚无边王右军黄庭未省博鵞羣緑隂清昼城南阙梦见文姬临八分舟过吴口昨夜南风开夏阙江边野花香入船道上行人去如蚁匆匆不解惜流年题刘万户用中所藏马图天廏騊駼马有神牵来但有气超羣龙驹川上春风阙蹴踏龙乌上紫云五峰集卷八钦定四库全书五峰集卷九元李孝光撰七言古体湖山八咏沙头酒店陌头杨栁金虫落雨过桃花香漠漠沙头小市类新丰阿姬十五当垆喾缕金半臂双鸳鸯翠杓银罂唤客尝嘶杀门前五花马罗敷有夫空断肠山顶樵居隠者辟人如辟虎山上衣冠自中古长老嬉游类小儿一生不识持门户南山阿婆许嫁女北山老翁自迎妇野花竹叶并银钗山下黄金贱如土秋江渔火八月九月风气肃白波如山楚天緑苍苍夜色入芦花船泊中流燃楚竹夜半起坐寒飕飕遥见惊飞双白鸥鲈鲙莼羹入我梦扁舟去起三吴秋晓寺僧钟大星煌煌小星落城头乌乌吹画角机心暮夜伏不行钟鸣一声羣动作市人射利坐待旦居人日晏唿不觉嗟嗟居人未足多钟兮钟兮奈尔何竹引流泉山头洼尊积冰雪铜瓶持归疗饥渴汝家阿母太怜君斩竹来从虎豹羣传声夜落青云湿坎中已作糟牀泣囘首碧山心独苦行逐蛟龙作云雨木檐蔽日緑气湿湿阑干北赤乌欲下娇无力解衣磅礴忽倦卧苍鼠时行坏屋壁客子触热不自怜此岂有意清风前屋头夜色如霜雪却向溪南见明月屿迎潮灵吐纳日月光轩轾大海鼓其阳海枯石烂不得死甲间緑发如尺长昔年洛书荐神瑞攻车独见收文章天球河图在东序岂久置汝南海旁石亭避暑南山石槛跨絶壑有飞翚者谁所作女蜗补天或见遗徃徃天隂搆冰雹天上大火伏不流南山草木含清秋老夫衰年畏炎热朝来忽念山中客鉴湖雨越角鉴湖三百曲雨余曲曲添新緑八月九月风已髙诗人夜借渔船宿渔翁城中沽酒来筐底白鱼白胜玉当时贺老狂复狂乞得鉴湖此生足和叔夏寄童质夫溪头春水緑欲活溪上行人马蹄滑溪山周匝空翠香驻马看山惜不发有客有客苍髯眉兰襟蕙带光参差手携鲤鱼压清酒劝我且复留斯须道傍废垣藓花裂昔人富贵春云灭此时不饮将奈何为君醉倒溪头月题青山白云图江气赑屃如蛟龙晓风吹老金芙蓉神女凌波洗云去莫为行雨阳台东朝来白云散白石小姑蛾眉翠欲滴老蛟化作白嵗翁彭郎矶头夜吹笛秋晓角青天荡荡吞孤月众星荧荧明复灭城中鸡鸣如苍蝇城头画角哀鸣裂八月九月风惊沙穷边夜夜吹梅花四方无事卧笳鼔行子何用思还家赋絶照法师所畜砚屏山水东风日暮吹兰蘂美人相思隔江水九疑青落九州外白云飞髙明月死海边八月客星来一尺银河三万里墨梅银蟾呵春墨花碧香落江南浓欲滴孤山招得老逋魂白鹤归来楚云黑王孙嵗晚客京华衣上缁尘深一尺小姬未嫁怨东风夜夜髙楼吹铁笛山宫观瀑山宫寺前瀑布流直下千尺垂林丘山僧无灯静欲死夜气如月空中浮黄河昆仑何壮哉鬼神牵挽天上来先生藜杖来照影白发千丈空崔巍送杨明仲江南老春浓压酒神蓝挼緑营东栁风吹落花飞入城行子思归百囘首越雨洗江鸭头碧舟子牵船踏沙碛莼花香冷楚鸎鸣比户琵琶唿磔磔夫君五夜梦封侯城中狐腋髙于丘泰山桂树年年緑凤凰踏玉声啾啾笋雷公蹑蛇夜鼔噪惊起龙孙触旌纛炎沙烧之修尾脱六丁控抟忽颠倒欲落不落虎豹皮锦防婴儿笼大帽斧斤幸贷凌云姿留以观渠嵗寒操墨竹苍髯老翁鳞甲香力能拔山补青冈池边日日吐云雨道人牀敷夜气凉道人嗜睡莫勅嬲阿翁劝尔以一觞天边石上有髯客看汝巉龙头角长寄友人河边老人念我出逺寄京华书一行为言白发今多少又报南园竹树荒门外石田秔稻熟犊子新生子如鹿莫恋官家有俸钱长年作客阙如束龙鼻水听琴为刘芳在作玉笥仙人鞭白犀天风吹度芙蓉溪手脱长剑洗妖血惊起石上蛟啼炎沙烧尾鳞甲赤腹中惨淡蟠云霓顽铁冶出太古色霜露欲结风凄凄老翁摩挲莫惊汝置之膝上听其语大声伏雷鸣地中小声飒飒吹风雨阿香辛苦玉龙睡收霆卷电还元气颔底明珠忽迸落金支罗袜凌波去江清云暖天无风暗潮自撼黄银宫紫髯甲卧不动真翁息深至踵大笑欠伸忽飞起清月萧萧在秋水君为我起扣其角我亦长歌返其朴却骑过海唿安期送君七尺珊瑚枝觉此山和尚新住持双峰作此赞叹之双峰矗天佛头碧双峰揷地沧海黑道人入山作化雨蓝玉亭边深一尺光明白防红鬘衣説法香南连雪北紫皇香案九重天日照麒麟生五色和萨郎中秋日海棠韵念奴弹折鹍鸡索君王正在彤云幙内官连夜竖花旛苑中明日东风薄妖环生作倾城姿开元始承恩泽时麒麟障泥红叱拨七宝作镫黄金羁金乌东来啄大屋宫中犹报睡未足翠袖皆涂守宫血专房唯诏环儿独七月七日天无风玉蜍吐渍毺红锦官进锦裹金钿紫罽车八长生宫骊山瑶池行幸处秋风吹老珊瑚树九华游魂归不归应忆仙人掌中露草木腥腐终无情美人薄命如花轻古闻公桑祀神防安用絶色能倾城马嵬冈头断消息去时彩云化为蜨莫歌玉环能涴人君看黄菊真颜色宿雁山下作瀑布诗寄徐仲礼金台刺天一万丈涌出海底开青莲下有三千六百地轴相钩聨压遍东南地欲折白龙卷海飞上天雷公击鼓冯夷鞭龙漦入江化为石巨灵扶起太古色应真晏坐天人来十八招提若幻出长风吹开天骨碧张葵斋所藏江山风雨图元气囷蠢生蛟龙银河倒揷金芙蓉九疑正在九州外碧树悄悄连丹枫上有万古不死之明月下有掀天巨浪之长风有客有客陆蒙徃来江南成老翁天地无穷屡囘首放船去踏江上之青峰船头十日悬青雨风拔银山映万户山随没鹘落中原水作巴蛇走全楚向来英雄定黄土空遗绢素留今古天地一合如金瓯万嵗千秋奉明主次三衢守马昻书垒韵主人歌且止听我为尔歌作垒不厌小买书不厌多地上小儿喜夸大睚眦生怒如膰蛙先生书垒止类巢不树长防兼横戈清净如与圣贤遇髙明屡烦神物呵却笑飞仙十二城鬼功日夜长琢磨其南通丹穴其东蹴女倭北引崆峒挹酒之长柄西收西漠专车之木禾啸歌聚族无不可祓除安用索与傩羽衣伏妖踏白茅朱鬘善幻言呿啰而我先生不语怪二氏羞伏面发酡我垒何所有但闻诗作魔雕锼夺天巧雅淡消众疴我垒何所有地窄安不颇惟有屈宋字文声铿然相戛摩我垒何所有而蓄礼士罗罗致尽俊杰徃徃为么么我垒何所有而无白马防羣书汗牛马不涉流沙河我垒何所有而有太白力士靴着鞭见天子竟徃金銮坡我垒何所有而有韩公紫玉珂通籍引金阙不愧国老皤先生宁钝不为铦宁方不为鈋窃闻先生骨已朽空教众语漫缕覼春秋讹字变亥豕宋楚方言作箕箩后来继者浸灭裂何其婴齓相防唆纷纭百鸟更啁唧安知清庙连猗那勿言我垒狭不用草与蓑容膝志自足吾其敢蹉跎问字函丈间吴炔续四科勿言我垒小日月才一梭徃来云汉上飘忽若轻蛾组织成文章飞扬如女萝中心若止水水上元不波深如相公读书屋大如尧夫安乐窝可以扣我匣中之飞景可以理我厀上之云和弦歌以解吾心之蕴结弹铗以解吾愁之诱囮如轈而不辐如舟而不舵髙如鹳鸣垤矗如蜂房涡又如仙人宅初拔又如野处礼不苛又如橘中饮来去又如树间生以哦如莲防偃蹇如藻井馺娑又如探虎穴又如封蚁柯客至足周旋髙论如切磋坐以毺席酌以鹦鹉螺佳儿引银艾诸生避蓼莪开笼放白鹤临池看白鹅张具设中厨营饆锣緑腰唱昆仑苍头弹鼙婆屡歌明之君举酒呌姮娥丰草露湛湛流水山峩峩人生意气足可惜奈此明月青天何昔者介推胡为乎自焚于绵上屈平胡为乎自沈于汨罗何如先生日髙官事了登城照影清江沱日课作诗三百首翻怜笔吏传写讹丈夫作事要磊落布衣狐腋皆委佗海滨白首钓鳌客清秋策杖相经过送达兼善典佥江头风多花暗天舟子击鼓牵官船绣鞍大马来如烟学士翠雕袍领妍袖中三尺软玉鞭手挥送者日在山陇西男子更致言东方民力愿少寛达官担槖横索钱先生归到明主前上言赤子天哀怜仁人在位如解悬大臣不让臯夔贤天下画一徽张弦未将俎鼎烹小鲜如吾但愿兴力田眼见霖雨开丰年墙下饭牛荠花圆次欧阳公效孟郊体用緑字韵题庆上人万竿图白石如白羊起跪变化速芸芸箨龙雏身与云俱緑嗟哉两神物曾不受迫逐我有囊中方因之试餐玉袖中钓鳌手十年梦渔屋凤凰干仞姿未省一枝足自我见此君夜夜翻冻醁踏倒山中玉板师春风大笑成三宿送周子善上金华教官二月已暮江水深春风吹折行人心山头明月落未落杜鹃夜半莫哀吟泊船上有青枫林其二三月欲来花绕陌又唱铜鞮送行客男儿莫尔可怜生男儿生身好颜色拔剑起舞鸡鸣栅茅山谣送邓上人道人两鬓青如莲大醉上山扪青天青天荡荡玉盘出引手举盘天上悬银河倾倒桂树影长风吹香落丹井地上小儿霑玉馥白兔急捣霜熟愔愔仙家十二楼夜半起拂踆乌浴手招茅君呌列仙带剑上立红云前茅君骑虎上天去道人乞我明霞篇五峰集卷九钦定四库全书五峰集卷十元李孝光撰七言律次存厚周先生曲肱亭韵曲肱亭前花木深红尘受一毛侵息不动养夜气化蝶相忘伏午隂富贵浮云天地醒胸襟霁月圣贤心南风一枕负清梦竹里煎茶沃醉吟次国性庵韵送之入雁山竹杖彭铿响白云山之南北水之濒猿白雁愁行客紫气青霓下应真药老云根几万本山开石髓又千春却还有客来相看已与先生隔一尘和蔡石云县尉登西岑西岑路滑不可上我此曾搘六尺藤塔顶云凝明似鹤松根石老瘦于僧玉箫苒苒飞春县画舸耽耽飐夜灯闻有丹霞旧门户欲叅大意喜谁升寄王真人天上初分玉笋班鞭鸾笞凤入名山轻軿紫气浮闗近雄剑红光照海殷风露吹香台雁北星辰含润斗牛间随龙羽翼多云雨乞洗平生太朴颜贺梅水落山空百草干天宫玉女耐髙寒松根云暖客吹笛竹外月髙谁倚门嵗晚王孙犹怨色天寒公主欲归魂北风端是春消息吹得雪多花更繁送王元凤并游英俊尽己贵夫子犹淹命世才老去勋名空汗竹平生论议只盐梅江南野水帆千幅稷下秋风酒一杯鸿雁南归江汉落卜君到日寄书囘天香阁青腰神女跪焚香花雨缤纷七宝牀玉臼云英生蘂气冰壶寒露潄天浆珠帘弄月秋先到青琐含烟夜未央为尔题诗向丹笈急驱白捣霜宿檇李寺次韵三过堂石刻东坡所遗文老诗雨花阁前双桂树小云积翠宛重重西临大野羣水走南望连山隔海空想见勾吴争霸主遂令擕李记前功吾家正住璚台下看浴踆乌渤海东二城上乌啼犬吠村泊舟来打了庵门先生三过真弹指狂客重来得共论坐定却唿诸子见酒行犹説丈人尊君家好客多如雨一嘿何如发万言三三过堂中旧游客飞鸿踏雪已难寻锦裆何物闗生死玉带谁言阅古今明月随人宁有意白云似我少无心平生乡曲维桑梓春酒无辞百罚深胡节妇同穴从君结发时忍逢中路见孤独哀夫没姑当养不愿人言妇有知名续乗车修烈女身传手泽与佳儿东邻日暮歌黄鹄得似共姜誓死诗送王宪使绣衣龙节下霄汉早晚即归明主前江海独惊华发在风霜只见菊花妍行舟白鹭山山满落日汀云树树悬有客嗟然惭未至当牕三叹理朱弦泊舟姑苏台下霸主吞雄事莽然空遗陈迹向千年天寒笛起孤城里日暮舟行积水边万里飞鸿如识路故园黄菊不胜妍吴王台沼连衰草惟有西山出断烟冶城飞龙亭诗卷翠盖鸾旂殷绣墙南公挥涕话先皇鸿宫望气成龙虎法驾吹箫引凤凰今日画图看御幄当时草木识天香先生曾对明光殿奏报新松似鹤长次黄蕙卿韵黄自号服兰汉南五栁此班荆万象森然阙欲明竹底孤香天地静石间紫茁雪霜盟纫归璜佩离忧色谱列朱弦太古情昨夜凉风天末浩歌忽忆楚修名次韵薛公三衢石桥石桥风雨碧冥冥天上神官隔九京吐蜃斜连银汉白垂虹遥度翠云平偶随木客来看奕逢着仙人不问名便拟提携九节杖烂柯山上访先生二丹梯路絶倚冥上帝髙居在紫京定有编书在黄石欲将神怪卜君平鹤归日暮衘松子人住山中识药名笞凤鞭鸾在何处遥应隔海呌期生三赤斧丹城跨紫冥上天官府玉为京云含雌虎朝先见雷挟黄虬路未平采药老翁犹避世衘花幽鸟自唿名若逢仙子休看奕乞授黄庭学养生送青观道士玉泉淮南道士传鸿宝眸子照人双电光贯日白虹生玉气出山青髓射天浆去年踏雪寻丹井连日题诗满画廊长忆青送客处栁花无数绕衣裳送张生工祝骏奔阙主在奉常最贵九卿卑前闻白士撡周礼遂共清郎习汉仪骑覔孝亷惊估客屣迎逢掖矢羣儿难兄天上司喉舌愿试君家千里姿玉林卷天绕龙宫日月低鸾轺曾驻洛城西龙光午夜入牛斗玉气千岁生虹霓承恩已报紫旄节受诏屡入黄金闺神媛仙官守桂树东明碧缕自天题送王佥宪使者楼船鼔三叠犹见车前白鹭翿休嗔惜别把衣袂他日与谁拈酒醪龙蛇未蛰江水壮鸿雁欲动秋风髙槐树东头读书处更忆君家双凤毛送仲亨文学精舍山长子合谈经上石渠更从文学住精庐到家为覔言偃宅弛担先藏笠泽书日落青天犹过雁雪消新水欲生鱼传闻圣世求遗士倘召君乘谒者车挽熊天慵先生归来白发照江湖伊吕平生亦钓徒八代文章惟子在百年礼乐要人扶身骑箕尾神先见梦觉龙蛇嵗已徂幸自有书遗手泽凤毛后日色敷腴游双峰赠觉上人茶具酒壶从两童入山慎莫作匆匆雪消新水鸭头緑沙暖小桃猩血红吾意人生行乐耳只今杯酒与君同依依蓝玉亭前路他日重来忆逺公和元泽见寄平生豪气欲消磨坐对长松尽日哦功业向来刍狗耳丈夫政尔奈天何眼看孺子分符竹耳厌乡民怨老禾忽遣新诗相料理天孙自有织云梭次韵送叔夏陈生莲菂出泥香张老调髙含征商来日燕翻芹雨暖别时人趂稻风凉阙头二客嘲虀杵乞巧诸郎具酒觞日暮西风过鸿雁莫言无使问真长为吴宗师题髙年耆徳门秀眉鹤发度期頥膝下儿孙锦作围赐酒金盘通蘂气髙门银榜散春晖天文清润三辰正圣阙神明二老归万古君家敦孝友垂鱼玉带出深衣代送人别离未是寻常事要见丈夫儿女情太傅中年犹作恶阿蒙三日即知名北风鸿雁天笼野落日牛羊路绕城我亦平生四方愿先生未可办归耕和王修竹时思庵韵山公风流日逺矣还向山中问葛强补树老云晴亦雪栖崖残瀑夜何霜九原父母不可起百世子孙清徳长竹色苍寒风雨梦只应魂魄尚思乡二道人旧住雪庵旁瀑布穿云千尺强虚室天光清似月隂崖夜色白于霜移来怪石欺僧瘦种得新松共鹤长石鼎煨茶欢客阙送刘起宗御史内除身着防衣依日月手分龙节借光荣喜闻主上收贤俊复见朝廷用老成四海清风生玉树九天甘露冻金茎袖中自有补衮线要与天家建太平登平山堂故址今为司徒庙蜀山有堂已改作骑马出门西北行日落牛羊散平楚风髙鸿雁过三城山河已失金汤固汗竹空遗带砺盟骆驼坡头孔融墓令人忆尔泪纵横寘磁瓯于砚池旁以蓄水十余日前得桂花二枝揷瓶中数日花叶皆萎落戊辰早乍闻香气满室视之两枝皆再作花叶亦鲜碧佛书云天风吹萎花更雨新好者感之为赋诗云六六画栏生晚凉青鸾对舞渡银潢十分天上山河阙万斛人间雨露香珠佩风清生阙玉壶冰薄吐蟾光白银宫阙红云合金粟缤纷七寳牀入三茅山夜宿白云观赠沈紫山有神灵气郁然茅君骑虎蔚蓝天自担诗草看云去莫剪灯花听雨眠白鹤空悲累塜客青牛犹见渡闗年五峰双涧连飞阁闻説留侯更学仙寄玉虚刘尊师用赵凉公石亭韵三见重瞳列紫庭还山更笑客居亭云中鸡唱飘金磬木杪人行渡锦屏未语察微谈补謶终怜宣室问先醒石间泉水冷彻骨长照真翁链鹤形二玉池曾和白云谣归访云林洗郁陶碧海生平超李契香山嵗晚説刘豪袖中龙泣翻青雨门外风髙偃翠涛勺水祗因人物在孤舟明月掣金鳌用前韵寄张尊师鸿雁南飞草木零放歌重上草亭坐深狂客俄吹帽语久清童屡触屏晏嵗风多衣自短空山月出酒初醒江南客子归来得漂泊何须影问形二自信文章凌鲍谢兼闻诗律逼韦陶云霞此日交何慊湖海平生兴太豪曲累蠏肥吹怪雨松肪酒熟云涛世人未识能题凤名刺何妨作钓涛为范以善赋云林清逺图九老紫都青郁然神峰鼎脚上蜿蜒风髙碧入金茎露月出青囘玉树烟独鹤飘飖渡沧海大鹏决起负青天牕中夜看踆乌浴一笑吹笙引列仙次吴宗师韵寄赵闲逺真士天光水镜忽同流却忆吹笙驾玉虬鸡下五更知旦气鹤归千嵗问天游白云为放神峰出落月能兼河汉秋防见仙官陪紫府却逢明主对青丘次张伯雨韵寄徐闲逺真士好闲还寻幽子庐习静自与外人疎牛羊半下日夕后鸿雁大来宿雨初黄菊未疎急酿酒碧山可数聊停车眼中之人美无度十日不见九寄书又次张尊师韵寄沈紫学仙何曾拔宅去习静谁能与世疎月下鹤雏随母夜屋头梅树欲花初天随杞菊甘胜肉东里杖藜安当车正欲与君同乐事不辞书后更题书二论交已与古俱妙为别宁嫌迹转疎风雨登楼鱼素里江湖行李雁声初丈夫有志更弹铗他日相逢防下车清晓阙题还建业归来就月理残书登石头城登髙怅望谢家墩千古风流酒一尊城郭已非空故国英雄垂尽只游魂天围建业山形断日落淮南海气昏未信浮云能蔽日欲占北斗问干坤二石头遗堞满苍苔前日英雄安在哉芳草离离为谁緑野花漠漠向人开鼎湖云暗龙先去建业城荒凤不来二月江南梅未发北风日夜涨黄埃金清叔为其友人某求夏梅冈挽诗人説先生是漫塘风流儒雅未俱忘山林白发空新气径路黄花只旧香賸作唐诗传众口独操周礼付诸行杖藜若步佳城路应见梅花为断肠过阙墓何日先生起九原已将灵气返山川论诗转觉庾陶近佐主终惭稷贤拱木笙竽犹落日荒丘翁仲只寒烟当时故物青山在说到英雄意惘然鄱江寺拥翠楼缥缈新居一握天好山将緑到楼前烟霏入闼清谈麈紫气薰人湿坐氊未放白云分榒住爱看青雨映帘悬自怜华发江南客也为登临忆仲宣元日陪赵相国家宴红光瑞气起曚曈元日樽罍对上公转午东风生渤澥指寅北斗直崆峒天垂紫盖黄旗外人在琼林玉树中喜覩承平新气象三朝合侍大明宫夀平章凉国公迂轩先生黄发虬髯社稷臣手扶七圣转洪钧初迎年至收霖雨遂遣人间识凤麟紫府微闻珠佩集红云下覆衮衣晨天令元老培皇祚玉女神官守大椿送伯循御史天锡照磨至龙湾留别西日杲杲马萧萧君行不行手屡招舟人夜语见月出客子别愁须酒浇霜天欲雨鸿雁去秋风未落河汉摇寄语扬州张仲举月明何处问吹箫谢转运判官张公口号新分金节来天上即见褰帷下日邉汗竹勲名优大节盐梅议论见名贤小人终畏王纮在使者无逾子骏先亦有疲民要苏息愿将仁气洗腥羶同吴明之在灵峰作人言万壑争流胜故作雨中藤一枝枫树朝来青鼠出竹根日暮白鹇飞要看云起水穷处政在峰回路转时莫道白鸥机事少只今野老亦忘机次陈辅贤游雁山韵竹杖椶鞋去去赊一春红到杜鹃花山椒雨暗蛇如树石屋春深燕作家老父行寻灵运宅道人唤吃赵州茶明朝尘土芙蓉路犹忆山僧饭一麻鹤胎化有鸟今千年俛啄璚枝饮醴泉缟带长身通夜白丹砂涂顶入秋圆山空蕙帐客初去月落竹房僧未眠髙气出尘如玉雪长风万里趂飞仙题师鲁菊逸卷十年种菊东臯下为爱清香更不衰晚节未愁霜露迫苦心终与嵗寒期南阳身后成何事彭泽归来只自知见説大官忧转剧平生匡济欲谁为发舟钱塘五年羇客留荆楚今日江头把绣衣鸿雁欲飞天气白蛟龙昼蛰水妖微弹冠终坐王阳起敝褐何年季子归一舸南游真胜事幽期未与故人违次达公晚过钓台韵杳杳青枫江水暗客星遗庙映江花空闻使者来持节犹有祠官祼聚沙平日故人多礼数终身髙谊厌纷华汉家九鼎如山重霜露凄然在菼葭春晖堂老翁种徳百年强眼见诸郎复堂日绕大椿初转午雪融萱草自生香牕前鹤发迎春好庭下凤毛随日长慈母殷勤手中线他年愿补舜衣裳送吉希政赴诸暨同知父书更遣读龙门户于今拥节旄青海神驹含骏骨赤霄威凤叠竒毛悬知贰守分符竹坐使豪民卖佩刀锦缆牵船渡江去到州明月已应髙为陈师复赋喜白发之什畎畞平生足忧患爱将短发照沧浪意怜得见从渠白却笑縁愁只自长秦羽终惭头有帻冯唐未负老为郎角巾小制聊容世漫向春风舞欲狂避风龙潭五日登防即事建业放舟下京口候风三老正髙眠歌长且复忘羇旅游逺何如归力田茅屋晨炊系牛犊丛祠社祭落乌鸢故乡风物浑相似只忆南溪踏钓船冬至造物何言播大钧又迎南至向初晨天开黄道三辰正日转青云万象春姤复已知涵太极干坤元自有深仁相君设醴珠林馆眼见梅花一笑新送客携手出门倍惆怅北风吹树丹枫林栅中鸡鸣天地醒城头雁去江湖深行人万里稀归梦烈士向来多苦心东西相望道路永一书可抵双南金送人还鄱阳东西湖水百花洲行子归时雪已收明月可能随客去浮云自足使人愁重来栁树应千尺相见梅花隔数州我亦髙歌望吾子春风好在仲宣楼喜闻开经筵口号封事如蚕照緑函九闗虎豹静耽耽天垂赤县神州外地入黄旌紫葢南明主飞龙当位五重臣赐燕拜恩三喜闻经幄延黄发致主唐虞政不惭同萨使君饮凤凰台凤凰髙飞横四海锦袍犹赋凤凰游天随没鹘低淮树江学巴蛇入楚流勲业何如饮名酒衣冠未省望神州天涯芳草萋萋緑王粲归来更倚楼次萨使君登石头城西州门外石头寺共説英雄緑鬓凋王气黄旗千歳尽水声广乐六时朝白鼯裘坏埋珠柙玉燕钗飞坠藻翘重到谢安携妓处维舟寂寞听春潮送国侍者离别还同箭离题诗修竹记他年芦人楚语时相问估客巴歌也自传遥望牵颿上南斗正逢飞雁出青天绵绵逺道劳归梦忽见梅花意惘然舟中上赵相国锦衣绣纛向秦川有客将离独黯然日食犹分丞相饼传唿自愧孝亷船春风候雁青天外暮雨行人积水边因过清湘问欵乃楚侬此曲至今传泊舟铜陵县下铜陵县前风已急鹢首凌波破石隂日送飞鸿知北乡夜闻羌笛起南音地通三楚青山断天入九江春水深五羖敢忘今日贵相如自有白头吟正月十四日夜宿巢县旅食荆吴改嵗年春风逺道思绵绵青山故绕周瑜墓明月犹窥亚父泉楚县城荒惟画角漅湖日落有归船天涯芳草萋萋緑想见登楼忆仲宣松风阁上方碧气隔尘寰絶顶岿然丈室寛风雨夜深珠佩语江山秋净玉笙寒老龙抱月髯犹碧独鹤惊云梦欲残防得无声无住相曹溪有色上阑干送鄞县尹秋风吹女鬓成丝移病还家竟不疑官似伯强曾补处身如元亮已归时青山老去浑相识黄菊平生最受知我亦相从上吴防夕阳骑马看残碑题本觉寺空翠亭琅玕千亩映江渚天籁沈沈欲下来已见凤毛沾雨露长疑龙气挟风雷树团车盖春隂合月射金银夜色开中野白云如白石不辞一日到千囘送郭子熈归江西我来钱塘住三月又识南昌郭子熈好古大类欧阳氏作歌今无韩退之曾见鲁晨援赤制还寻唐刻问苓芝买船持女渡江去秦望禹穴故多竒十六日宿芜湖县芜湖县南泊船夜欲霜天色已苍苍云山欲曙江流紫洲渚初昏烧火黄自笑头颅向华发尚为羇旅适他乡东船西舫无人语可惜牕中明月光喜雨次神字韵録録呈逹兼善绣衣持斧后犹新又为人间洗火尘符节归巡九江郡函香行祷独山神沾涂宿麦囘清润采掇嘉蔬讶碧匀天上于今待霖雨凤池花栁不胜春二净洗烦寃六合新清晨沙路絶嚣尘泰山自古兴云雨淫祀何劳问鬼神淝水急流舟欲起漅湖浮黛画初匀客游却忆鱼羮饭归到江南及暮春客孤山孤山山中笋蕨香孤山山头月汤汤桃雨洗除脂粉气栁风酝酿曲尘黄江山有待诗应老天地无情客谩狂行李萧萧明日发乌盐角外转凄凉次韩希古观灯韵大城春夜气曈昽灯大如霞翠欲空牛女含星双阙上湘妃弄月五云中电烧鱼尾蒸天紫山涌鳌头照海红北斗南头有诗伯九天珠玉吐春风和张颜乐秋夜闻蛩西风蟋蟀共悲凉病木飘残托腐肠邻媪秋来借灯火行人夜语怨参商啼残红叶催霜雨吟傍黄花饮露香商防秋风与秋月腹中那有许雌黄二候虫磔磔语新凉大耐平生铁石肠茅屋清秋动机杼土阶永夜答宫商云深过雁揩鸣瑟月黒飞萤度篆香遮莫丁宁惊嬾妇晓妆犹爱理花黄和人游雁山家字韵北雁山中路诘曲夕阳木杪见人家笋舆穿树惊霜叶铜杖敲云损土花白雁秋髙还荡顶乱萤月黒出檐牙匆匆但得皮肤耳出外逢人莫谩夸二峡中钟鼓十八寺山腹茅茨三两家雨后乱溪青似发霜前病叶赤于花悬崖万仞涂猩血怪石千株错犬牙牢绊芒鞋行一月出山慎勿向人夸入雁荡山兴国年间路始开前朝碑墨见苍苔雁横荡月惊寒到僧踏湫云看瀑来一岭才教灵运识万松都是了翁栽此行曾与秋风约説与山猿不用猜予早作堂南户二蚊止余足听厌其欲而驱之其一飏去其一伏而不飞盖贪而不知止者遂朴之因托以诗而警夫贪墨者利口端能作祸枢来从下土即纷拏饱思飏去仅免死贪不知休或殒躯去楚原非爱醴酒假齐终必化枭葅二虫得失寘勿论门户碧山如画图牡丹富贵风流拔等伦百花低首拜芳尘画栏绣幄围红玉云锦霞裳踏翠裀天上有香能盖世国中无色可为隣名花也自难培植合费天公万斛春题雁图蒲苇冥冥秋正疎江山渺更愁予飔风吹影横青女落月收声望白榆梦寐平生缯缴逺头颅万里稻梁初前身定是典属国曾见卑栖雪满须与郝万户貂蝉奕叶旧衣冠玉雪精神凤羽翰骐骥已闻开道路衣裘自可防风寒平生翰墨殊相识老大功名转耐看灯火新凉评丽句城头北斗又阑干道适句章舣舟曹江入谒曹娥坟庙仰天誓下杀蛟魅敢拟涛江得父囘从古生民皆有死独闻孝女自兴哀巫言先见清风起神降惟同夜月来遗塜断碑秋雨里枉教黄绢忌雄才为栖霞道士陈侪赋蟾宫爬沙縁上青霄里嵗久神灵故解飞忆与嫦娥来月地即同顾兔款天扉清光忽射楼台白夜色能留霜雪辉牕外梅花临镜发却疑道士羽为衣吴文静晚香斋緑隂紫茁已森森直待秋风满地金烈士总知存晚节可人终不负芳心肃辰霜露那能酷正色馨香不少侵元亮平生多劲气暮年华发遂幽寻岳王祠人臣功髙逢忌嫉令终美殒古来稀山东义士向天哭海外将军被诏归奏入国家无吉语狱成廊庙定危机呜唿信史为君讳自坏长城可叹唏松风阁谡谡长松作人语开门出听又千囘海潮欲上寒江动瓦屋微鸣小雨来不用吹笙随燕婉如聆广乐上蓬莱往年曾向三茅听饷我丹砂满玉杯送人游天台此去兰亭修禊后平明驱马试征衣海边山尽天无尽花底春归人未归一浦潮生鱼入市千山月上鹤投扉旧游二十年前路辜负东风赋采薇三益堂芙蓉三十六陂烟水碧红绀嬲客着雕防守宫血暖娥池晓翡翠巢香玉井寒风急周郎挥白羽日髙毛遂揷铜盘絶怜月落无人见飒爽英姿大耐看冬日见桂花北风吹倒碧琅玕金粟栖枝露未干翠气遥连仙掌晓天香微堕玉壶寒明蟾照影临丹阙青女销香着画栏可是天翁露消息小春先得一枝看访王君济好溪沙渚更停桡来访仙人王子乔稚子候门如有喜故人索酒不须招门含古树春先到帘映青山雪未消老子红颜如昔日只添白发不相饶寄周别峰雨洒髙城栁散丝扁舟长忆送君时前时书去惟凭客今日诗成欲语谁修竹娟娟当石净归云故故入山迟平生不解求人识惭愧黄金铸子期咏棋国手功名满世间几多竒思上眉端人心险处千机变局面危时一着安阵入乌江迷项羽势穷赤壁走曹瞒近来黑白无分晓输与樵翁冷眼看七月十四夜宿东县明日登山上亭海上归来访旧游草堂开宴醉新秋金花木落鱼初鲙玉液香浮酒旋篘展席凉风依緑树振衣斜日濯清流五年不见孙郎面一笑相看总白头二髙人清隠住衡茅倦客过从话旧交露下碧梧啼络纬霜凋黄叶挂蟏蛸药瓢或见临川洗茶臼颇闻隔竹敲穷爱夜凉连榻坐共看明月学吹匏送赵岐山饥马萧萧静不哗大城落日听清笳北风吹黑貂裘领明月磨青寳劒花论定男儿能报国古来烈士不思家酒阑笑脱吴钩赠逺道相依当辅车戏柬王季行才子劳心治墨庄风流文采足飞扬蒲萄酿酒浇鹦鹉桐叶题诗咏凤凰春满画阑花欲语月临华屋竹生香髙堂想像焉能赋翘首西风引兴长送蔡县正齐唱骊驹白玉珂使君千骑拥鸣笳盐梅霖雨真吾事劒履星辰旧世家天碧玉笙寒裂竹江清画鹢暖围花九重香案红云晓日晒麒麟卧紫霞送余同知冠盖风流二百春太平盛事复还真山林杖履何妨乐丘壑经纶未苦贫丞相座间惊小友文公席上着元宾闲中日月清如许政恐功名解逼人二楼船欲动鼓三叠玉节霓旌降素涛丞相何须将更至大夫宁敢怨贤劳蟾蜍出海城郭曙鸿雁顺风河汉髙孺子自与使君约他年竹马候江臯答台州中山两鬓星星白发翁扳援如与上天同山藏白鹤暮烟紫石枕金鸡落叶红地载楼台归足下天垂星斗落胸中诗狂欲把塔为笔倒蘸长江写碧空至九眼陡门飞梁压水接通津潮落苍崖见藓痕山色凌空孤凤舞水声触石万牛奔风扶酒斾摇亭宇云趂征帆出海门人物尽随时节换独留鸥鹤伴江村题梅仲蕃深净亭来看紫凤啄琅玕阙菜莼花午影圆渭水有云香不断华峰见月骨应仙犹闻龙化惊投防防报来迎钓船近日鹤雏能送客独留被发看青天送友人金陵漕运金陵从古帝王州漕运君今事胜游丹凤有台春树老乌衣无国夕阳收潮声挟雨翻蛟室山气浮空结蜃楼白发髙堂日相待早囘兰桡莫淹留读陶隠居九锡文録呈赵虚一真士独鹤能空鸡鹜羣仙阶还许世人闻题诗未倚李太白学道愿逢茅长君白鹿随车绕山木丹沙入鼎染溪云先生少留亦不恶共读华阳九锡文次潘尊师韵潘名雅言尝住大茅峰下后住白云观今年七十六诗为王季玉忌日作王名景温季玉其字也始树白云崇福观每十二月十二日祠祭忌日神君控鹤下冲融看浴踆乌碧海中仙去空遗三尺剑道成更住一拳宫金丹授诀君应熟修竹题诗我未工忌日诸孙起祠祭令人百世想风十三夜听吴道士吹箫梓潼道士目方瞳酒醒吹箫月影中赤防银河有阙气千年万壑自松风沄沄緑水初生夜荡荡青天直下笼白鹤归时应有阙神君俨候锦城东过山寺隔溪茅屋半开扉緑防晴林尽打围野鹿饮泉山影动幽禽出树防花飞百年往事囘头换一路斜阳送客归要识上方何处是钟声隠隠隔烟霏雨后村行雨过沙头落涨痕满林红叶自纷纷水平路面髙低见风约溪声断续闻老屋无桥横独木沧洲有雁起寒云残芦头顶花如雪莫是吟人鬓上分二泽国秋深景物非西风猎猎又吹衣路行落叶离人去山破寒烟独鸟飞潮信到滩推月上隣家停火候船归村醪香软鲈鱼美自笑吟边貌不肥苦竹村蓝舆轧轧路髙低苦竹村南古岘西草舍爨茅留客饭麦田焚棘断人蹊花梢春意闗禽语石磴霜痕印虎蹄心自爱闲身尚役好山何处是真栖十里官河十里数家庄石埠门前系野航梅月逢庚江雨歇稻花迎午水风凉桥横自界村南北候断谁知里短长倦矣野塘行瘦马云山杳杳复苍苍秋晚别业偶成平原渺渺路西东荳叶才黄柿半红獭下江潭塘水涸鼠归墙屋野田空烧烟不断经秋旱草路无多彻夜风行过小桥人住处短篱清晓防畦菘为学古澹藏主题安庆金君美秀野次潘仲举韵户外黄尘满地流亭边山色转幽幽牛无令鬬残吾竹客与俱来上某丘池上小风花树午夜深疎雨橘林秋老翁独乐宁非计正使先生忆钓游迁新居与表弟徐元泽对牀卧夜半风雨作推枕赋此复就枕梦缚秦桧既寐再和前韵呈元泽此身畎亩亦何忧出处男儿要熟筹风雨对牀弟兄梦山林筑室子孙谋酒无着处红生面老欲来时白上头长怪平生王景略只将扪虱取封侯二钟鼎山林不损忧为君借箸席前筹身前恐是岳鹏举生子要如孙仲谋那用功名悬口角不縁忧乐改眉头栽花种竹溪南宅拟比人间万户侯泊舟姑苏台下望逺升髙意慨慷姑苏台下水泱泱重湖日落波浪紫大野风多草木黄台榭当时藏妓女霸图无乃失金汤犹怜壮士收全楚却悮君王舞袖长送客日日秦淮送客船江中八月雨如烟道逢鸿雁东南去眼见蟾蜍四五圆美酒相看不成醉黄花别后为谁妍貂裘已敝秋风起我正思归种石田题宗师吴闲闲诗卷簇仗神官踏緑烟玗琪华静白麟眠梦骑黄鹄飞绕日手弄紫云行补天歌咏太平追雅颂扶持圣主属神仙宫中应受长生诀珠笈琼章映御筵闻诏赦因次王继学大参听诏韵陛下聪明世武间尚方赐劒斩三奸樽开白兽千官入诏下金鸡万国欢宗衮防闻朝日驭神驹自合在天闲观书一夜思贤佐廊庙于今即诏还其二书阙鳯诏下初闻圣主应思奕世勲抗直甚知杨震论持盈不愧老耼云山寒白石羊羣起城转双江燕尾分定有新诗荐宾客买丝愿绣信陵君送伏囘川长老游京师京师自昔精蓝盛西域仍传象教新天上香炉朝佛祖云中星宿号仙人瑶阶乍识九苞凤金地长逢五色麟东土髙僧妙説法归时更礼老能仁用羣字韵寄伯雨尊师使轺草草索离羣南北东西不更闻别去廿年如梦寐山头一日忽逢君蓬莱阁里唿明月抚掌东边洗白云诗律老苍无可説只须出酒覔论文谢刘尊师云江先生三用羣字韵神官青女动成羣宫殿香多下界闻绛节珠幢引仙子千秋万嵗上明君天垂白兽开金瓮日炙麒麟卧紫云宝剑玉符生五色自将拂拭认龙文登鹤情超辽台崇禧宫北水二源鹤情亭前云一垣乌鸟啄林动落日黄菊辟霜当石根自怜髙坐看修竹翻畏归时遭闭门下到南宫见月出忽忆谁家老瓦盆商山四皓图帝忧母主重废嫡人料子房宜与谋盟诅不虞髙后刼卑辞翻为建成筹腹心已去悲歌起羽翼虽成女祸留俱堕术中曾不寤先生轻出后人羞徐尊师寿父母诗卷天公不妄与人龄眉寿原从种徳生翁媪真酬偕老愿子孙亦有养亲名萱芽含土春晖暮椿树生香鹤发清何日奉巵看盛事文人百嵗住青城自寿小耳长髯髙两颧自持青镜照神仙梦骑黄鹤飞绕日手弄紫云行补天幸自读书逢圣世喜闻阙起遗贤平生儒术须君试更看渠能晚节全次张伯雨韵佳士望见知耐久俗子定交心已疎中林有客赋招隠后日何人问遂初达官不入祢衡刺逸史防给陈农车我见弥明太玩世自言不解人间书题崇禧宫道士苏仲简梅石自号卷句曲二竒在肺腑九老咽飞蘂浆贞女玉貌临台迥丹气青泥出户香先生愿试调鼎手神人自有补天方春风吹碧琅玕子为尔题诗向石牀题奉冯秦卿索榻将军结发事俎豆却领貔貅节鼔鼙试剑未妨骑恶马读书颇复听灵鸡即逢佳士为下榒自督儿曹学灌畦投夜买鱼为酒事悬知二客醉如泥和范文正公游茅山有作韵着书寂寞旧相如也爱名山亦驻车丹气忽腾山木上异松画出雪霜余致君尧舜宁无术愿学神仙自有书念我功成拂衣去却从句曲卜吾居次疎斋公书句曲唐侯韵尽説唐侯济世才一车还过句容来池塘水满曾看影花栁春深定手栽宾客能言为县日儿孙曾筑读书台于公种徳天公笑大马髙车只自猜癸酉元日造物无私播大钧江云不动养麒麟青阳发嵗春风令黄道经天日驭新仰见瑞图开至理元知宰相有深仁锦囊自有河清颂去上金銮献圣人春雪寄萨使君江东精舍好修竹翻忆吾庐近北林急雪未须愁见睍白日自足怀羣隂乌鹊飞来三绕夜老骥平生千里心张灯送客出门去城头画角闻哀吟次郑以吾清明韵衢州城下清江好一舸因君作重寻早日头颅能种种春风门巷自深深穷鱼得赖升斗活老骥终悲千里心我别先生知更苦出门搔首望飞岑二北阙曽上河汾防寂寞空垂后世名漂泊郑防只老去佯狂李白似平生衰翁犹是人麟凤佳士能为世重轻我送君归吾亦去欲依僧寺听江声送朱希颜暖入旧年晴雪消闻君昨日买轻舠只怜老母思骥子还喜诸公识凤毛何日重逢曲阿酒他年防听郁轮袍吴姬莫唱花满店雨后秦淮春水高送古淡上人用张仲举韵夜闻石鼎车声苦梦绕扬澜浪蹴天狂客还寻破虱録清童解答野狐禅水来巴蜀如衣带云断中峰见岳莲恨杀秦淮旧嵗月向人离别照年年送许参议上官中书企想才名二十年遽陪清宴赋登临苍生正借经纶手烈士尽知匡济心已觉东风苏万蛰未愁白日作轻隂官船击鼔催官发一夜秦淮春水深次王彦谦韵升州逆旅竟何物宁识人间有子房东野暮年只説剑临邛当日亦求凰鱼生春水桃初雨雉没髙原草欲香寄语归来双燕子乌衣巷口又斜阳次薛公信安太守韵江山好在足淹留莫上新亭对楚囚赤制文章骖史籀丹书功过掩春秋论心且复歌明月知己何劳怨白头我亦江南未归客夜来独倚仲宣楼二五马何为叹淹留春风夏雨洗阙囚飞花寂寂转亭午众緑含含向麦秋衡鉴自因居省眼竹符六合阙雷头行天明月三万里后夜相思更倚楼副提举陈众仲乗传如临川为江浙行中书请起学士虞伯生挍文赋诗送平生识公殊恨晚曾见雄才九鼎扛向惊使星入吴楚遂驾官舸行浙江玉为龙节指南斗山似蛇牙盘碧牕闻汝去访青城老安得化为黄鹤双闻得孙曾占吉繇非熊罴喜气俄阙尺纸驰为报生孙留緑鬌颇惭为祖镊霜髭俊声莫作三珠树佳梦先惊五彩旗愿我得龄逾八十眼看文字属雄儿送昭功判官保时中材贤宜置凤凰曹将相东行拥节旄使者当时闻进熟侍臣岂敢赋贤劳河渠冰赤鲂鱮困江汉风多鸿雁髙春事即乘轺待发愿陈计画补钧陶五峰集卷十