南华真经循本正统道藏三家本三十卷洞神部玉诀类庄子聴七庄子宋人也名周字子休生睢阳蒙县尝爲蒙漆园吏学无所不窥要本归于老子之言故其着书十余万言大抵率寓言也其言洸洋自恣以适己故自王公大人不能器之楚威王闻周贤使使厚币迎之许以爲相周笑谓使者千金重利卿相尊位也子独不见郊祭之牺牛乎养食之数岁衣以文绣以入太庙当是之时欲爲孤豚其可得乎子亟去无污我我宁游戏污渎之中自快无爲有国者所羁终身不仕以快吾志焉唐封南华眞人书爲南华眞经南华眞经循本释题庄子爲书虽恢恑谲怪佚宕于六经外譬犹天地日月固有常经常运而风云开阖神鬼变幻要自不可阙古今文士每每奇之顾其句法字面自是周末时语有非后世所能悉晓然尚有可征者如正获之问于监市履狶乃大射有司正司获见仪礼解之以牛之白颡者与豚之亢鼻者与人有痔病者不可以适河乃古天子春有解祠见汉郊祀志唐子乃掌堂涂之子犹周王族之适子称门子义台乃仪台郑司农云故书仪但爲义其脰肩肩乃见考工记梓人爲磬虚数目顾脰肩即顅宇如此类不一而士无古学不足以知之诸家解者或敷演清谈或牵联禅语或强附儒家正理多非本文指义漫曰此文宇奇处妙絶又恶识所谓奇妙寥寥千八百载间作者之意郁而未伸剽窃之用转而多误岂非羣书中一欠事勉道幸以蚤遂退闲託志清虚因得时以鄙见梳剔一二爰笔其说不觉成帙自谓庶几循其本指题曰庄子循本云南华真经循本正统道藏三家本三十卷洞神部玉诀类南华眞经循本卷之一庐陵竹峰罗勉道述门人彭祥点校内篇逍遥游北冥有鱼其名爲鲲鲲之大不知其几千里也化而爲鸟其名爲鹏鹏之背不知其几千里也怒而飞其翼若垂天之云是鸟也海运则将徙于南冥南冥者天池也北冥南冥非泛言北海南海乃海之南北极处以其广远杳冥故曰冥鲲尔雅云凡鱼之子总名鲲故内则卵酱读作鲲鲁语亦曰鱼禁鲲鲕皆以鲲爲鱼子庄子乃以至小爲至大此便是滑稽之开端鹏不载经传岛夷杂志云崑崙层期国常有大鹏飞则遮日能食骆驼有人拾得鹏翅截其管作水桶鲲言大不知几千里鹏言背不知几千里质之大者化益大也怒而飞鼓怒作势方能起也海运则将徙于南冥者运动也飓将起则海气动故徙以避之鲁语曰爰居止于鲁东门之外三日展禽曰今兹海其有灾乎夫广川之鸟兽皆知避其灾是岁海多大风冬煖是其事也天池者海水际天处犹日浴咸池之池池爲鱼鸟所泊之所鹏所泊在此池也曰南冥者天池又曰穷发之北有冥海者天池盖爲冥海二字犹未尽极远之义又申之曰天池则方见是海水际天处以见鹏飞从海之极北过海之极南如此其远也篇首言鲲化而爲鹏则能高飞远徙引喻下文人化而爲圣爲神爲至则能逍遥游初出一化字乍读未觉其有意细看始知此字不间齐谐者志怪者也谐之言曰鹏之徙于南冥也水击三千里搏扶揺而上者九万里去以六月息者也齐谐者齐人谐谑之书孟子曰齐东野人之语则齐俗宜有此谐之言曰者谐谑之书所言也庄子自多怪诞却谓齐谐爲志怪亦是滑稽处击打也鹏气势飞上波浪打起其高三千里也搏随风圜转也扶揺旋风也风势相扶揺摆而上所谓东海扶揺之枝亦取此义九万里者言北冥至天之里数若中土至天顶则又不止此数按考灵耀云周天三百六十五度四分度之一每度二千九百三十二里千四百六十一分里之三百四十八圆周一百七万一千里以围三径一言之直径三十五万七千里此爲二十八宿周围直径之数又二十八宿之外上下东西各有万五千里是爲四游之极谓之四表据四表之内并星宿内总有三十八万七千里之径天中央正半之处则一十九万三千五百里地在于中厚三万里春分之时地正当中自此渐渐而下至夏至之时地下万五千里地之上畔与天中平夏至之后地渐渐向上至秋分地正当天之中央自此地渐渐而上至冬至上游万五千里地之下畔与天中平自冬至后地渐渐而下地常升降于三万里之中四游之说元出周髀文浑仪家未有未知然否但其以天度纽筭里数似爲可据又郑玄註周礼以句股求表景得八万一千三百九十四里三十歩五尺三寸六分爲天径之半者乃日下距地之里数耳去以六月息者鹏起北冥而徙南冥经行半周天之里数故止消半年而息以见鹏飞亦合天度也上只言鹏徙之远此又证其飞之高先安顿九万里一句在此后面却从而解说野马也尘埃也生物之以息相吹也天之苍苍其正色邪其远而无所至极邪其视下也亦若是则己矣息气也野马尘埃喻游气也横渠张子曰气坱然太虚升降飞扬未尝止息易所谓絪緼庄生所谓生物以息相吹野马欤晦庵朱子曰干道成男坤道成女此游气之纷扰也苍苍远望之色已止也此不过解说九万里一句恐人认游气苍苍便以爲是天体之极处疑无有九万里故言太虚中如野马尘埃者乃造化生物以此气相吹者也人囿此气中而不自知但远望则苍苍然今仰而观之其苍苍然者是天之正色邪抑上面犹远而无所至极邪自苍苍而上尚无穷极是以鹏去得九万里至于自上俯视下亦如此苍苍然者则爲有形之地矣止于此矣不可复去矣盖言苍苍之上非如苍苍之下去不得也汉郗萌云天了无质仰而瞻之高远无极眼瞀精絶故苍苍然正与此合则已矣三字说者多作而已矣逴过看遂致上下文意不贯且夫转接处多用且夫请试言之等读者若知此机括亦使文字不断水之积也不厚则负大舟也无力覆杯水于㘭堂之上则芥爲之舟置杯焉则胶水浅而舟大也风之积也不厚则其负大翼也无力故九万里则风斯在下矣而后乃今培风背负青天而莫之夭阏者而后乃今图南㘭堂堂上地坳处芥爲之舟芥流转如舟也培积也青天非自下所见苍苍然者九万里上方是青天上文言苍苍非正色则青爲正色可知六经未有言青天者只言苍天盖止据所见者言也又解说鹏之所以必飞上九万里者要借风力之大方能远徙以水喻风以舟喻鹏水不厚则负大舟无力风不厚则负大翼无力故九万里高则风在下力厚盛得许大背负青天则天路空阔无有妨害鹏惟培得此风方可图南乃今者将徙之时下文且适南冥则遂徙矣此一节说鲲鹏变化之异引齐谐者所以证其飞上九万里野马以下所以申明可至九万里之理蜩与鷽鸠笑之曰我决起而飞抢榆枋时则不至而控于地而已矣奚以之九万里而南爲蜩蝉类形黑而五月鸣者爲蜩形斑而七月以后鸣者爲蝉形青者爲蛁音貂料其类不一俗总谓之蝉或蜣蜋或水虫或粪中蛴螬所化鷽鸠鷽本山鹊之名以其类山鹊故名鷽鸠月令鸣鸠拂其羽疏引郭璞云似山鹊而小短尾青黑色多声今江东唿爲鹘鸼月令仲春鹰化爲鸠王制仲秋鸠化爲鹰左传爽鸠氏杜註鹰也亦以二物相化故鸠可名鹰二虫能化而小故以与鲲鹏相形决起尽力而起犹决战之决赌此气力也抢冲突也榆枋二木名时则不至而控于地有时榆枋亦不能至则控止于地言二虫飞不能高也此设爲蜩鸠笑鹏之辞凡人之以小见而笑大道者何以异此适莽苍者三湌而反腹犹果然适百里者宿舂粮适千里者三月聚粮之二虫又何知莽苍者一望之间莽然苍然也果能腹饱之貌果勇也腹饱则勇馁则怯矣二虫蜩鸠也人所适弥远则积粮弥多鹏翼弥广则积风弥厚二虫又何足以知之小知不及大知小年不及大年二知字皆平声缀上知字起下庄子文法多如此二虫之所以笑鹏者只爲所知之小不及鹏所知之大耳因借小年大年以喻小知大知奚以知其然也朝菌不知晦朔蟪蛄不知春秋此小年也楚之南有冥灵者以五百岁爲春五百岁爲秋上古有大椿者以八千岁爲春八千岁爲秋而彭祖乃今以乆特闻衆人匹之不亦悲乎菌地蕈也大曰中馗小曰菌菌之生以朝计故曰朝菌蟪蛄亦蝉类郑氏通志略云寒螀正名蟪蛄九十月其鸣悽急小山云蟪蛄鸣子啾啾岁暮子不自聊是也庄子所谓蟪蛄不知春秋者则是四五月小紫青色者耳冥即南冥灵灵龟也麟凤龟龙谓之四灵冥灵者冥海之灵龟也朝菌与大椿蟪蛄与冥灵是举一植一动对说则㝠灵非植物明矣五百岁爲春五百岁爲秋者史记曰龟千岁尺二寸二箇五百总千岁之数也八千岁爲春八千岁爲秋者拆椿字爲二箇八百乗之以十则二箇八千之数也滑稽杜撰偶然出此殆亦亥字二首六身之类而愚弄千载之下莫有能悟盖凡如此者人例以寓言目之而不知所谓寓言亦必有所依倣近似读庄子者勘破此等则其怪诞之术穷矣彭祖衆人又人之小年大年也以衆人而匹彭祖则衆人可悲矣此言年之小大悬絶亦如人之小知大知也汤之问棘也是己引汤问棘一段便是蜩鸠笑鹏之比穷发之北有冥海者天池也有鱼焉其广数千里未有知其脩者其名爲鲲有鸟焉其名爲鹏背若大山冀若垂天之云搏扶揺羊角而上者九万里絶云气负青天然后图南且适南冥也斥鴳笑之曰彼且奚适也我腾跃而上不过数仞而下翱翔蓬蒿之间此亦飞之至也而彼且奚适也此小大之辩也羊角者抟扶揺之形梦溪笔谈云恩州武成县有旋风自西南来望之插天如羊角官舍居民悉卷入云中又志林云眉州人家畜数百鱼深池中三十余年忽一日天清无雷池有声如风雨鱼尽踊起羊角而上不知所往二事所纪皆得庄子本意絶云气者九万里高则截云气在下矣斥者斥卤之地书所谓海滨广斥是也鴳鴽也内则爵鷃蜩范疏引公食大夫礼以鴳爲鴽李巡云鴽䳺是鷃即鴽鴽即䳺月令季春田鼠化爲鴽是鴳亦化之小者故以比蜩鸠又就海滨讨箇小小变化之物引证蜩鸠笑鹏之说夫鸠之化也已失其鸷击之习蜩之化也仅脱于污泥之中低飞榆枋无复远见其窃笑固亦无怪殆犹穷乡下士乌识大人君子之前斥鴳虽赋质微小不出蓬蒿然生于海滨宇宙之大风月之浩荡亦饫见而熟知之矣乃亦妄讪大鹏其于人也游圣人之门而下愚不移自暴自弃者欤自汤问棘以下数语收拾前面殆尽前引齐谐志怪此引汤问棘又似实事前言鲲之大不知其几千里此又实其广数千里前言鹏之背不知其几千里此又实其背若大山前言抟扶摇而上此又添羊角二字形状之此一节说蜩鸠斥鴳变化之小而反笑鹏之九万里凡言九万里者四大意只解说此句要见天池距天实有九万里太虚寥廓神游无碍以破世俗浅漏之见而豁其逍遥之胷次故夫前一段是先设一箇譬喻此一段却从人身上议论知效一官行比一乡德合一君而征一国者其自视也亦若此矣此一等是小见之徒与蜩鸠斥鴳何异而宋荣子犹然笑之且举世而誉之而不加劝举世而非之而不加沮定乎内外之分辩乎荣辱之境斯已矣彼其于世未数数然也虽然犹有未树也犹然笑貌犹与字义同前一等人是以小笑大宋荣子却笑前一等人是以大笑小且者不特能笑前一等人且能如下文所云也未数数不汲汲也树立也宋荣子不惑于人之毁誉而内外之分荣辱之境了然胸中以爲吾之自守如此足矣此一等人虽不汲汲于世犹未能卓然自立也夫列子御风而行泠然善也旬有五日而后反彼于致福者未数数然也此虽免乎行犹有所待也若夫乗天地之正而御六气之辩以游出一游字无穷者彼且恶乎待哉泠然风清之意善者善之也旬有五日者半月之期比之半年一息者异矣致福者待风而后能行风起则是其福未数数然者不汲汲于得风以爲福也乗车者主也御车者佐也天地之正气即太极动而生阳静而生阴人所得以生者道家谓之先天一气六气者阴阳风雨晦明厥阴风木少阴君火少阳相火太阴湿土阳明燥金太阳寒水皆谓之六气名殊而实同散在天地间而具于人身者也以正气爲主六气爲御即老子三十辐共一毂之义列子固胜宋荣子矣然犹有所待此一等人犹未尽化若乗天地之正而御六气之辩以神游无极者无非取之吾身又何待于外至此则无不化矣下文却指能如此之人故曰至人无己神人无功圣人无名旧解以此三句爲上文结句不知乃是下文起句上既次两等人化之小者此却次三等人化之大者大而化之谓圣圣而不可测之谓神至者神之极三等亦自有浅深无功则事业且无何有名声无己则并己自亦无何有事业下文逐一证之许由圣人也藐姑射神人也四字至人也尧让天下于许由曰日月出矣而爝火不息其于光也不亦难乎时雨降矣而犹浸懽其于泽也不亦劳乎夫子立而天下治而我犹尸之吾自视阙然请致天下许由曰子治天下天下既己治也而我犹代子吾将爲名乎名者实之賔也吾将爲賔乎鹪鹩巢于深林不过一枝偃鼠饮河不过满腹归休乎君子无所用天下爲庖人虽不治庖尸祝不越樽俎而代之矣许由隐于箕山太史公曰余登箕山其上有许由冢立起也尸主也阙然不足也尧言许由起则天下治矣我乃犹主此位自视不足不能及许由也名者实之賔实爲主而名爲客也吾将爲賔乎不肯务名也鹪鹩似黄雀而小又名鹪𪃦一名桃雀即诗所谓挑虫俗谓能生鵰偃鼠即鼹鼠大鼠也归休乎君休息也尧即许由访焉许由谓尧其归而息此让天下之事乎语尾复称君以致其珍重之意此说圣人无名故曰吾将爲名乎名者实之賔也吾将爲賔乎肩吾问于连叔曰吾闻言于接舆大而无当往而不反吾惊怖其言犹河汉而无极也大有径庭不近人情焉连叔曰其言谓何哉曰藐姑射之山有神人居焉肌肤若冰雪淖约若处子不食五谷吸风饮露乗云气御飞龙而游乎四海之外其神凝使物不疵疠而年谷熟吾以是狂而不信也连叔曰然瞽者无以与乎文章之观聋者无以与乎钟鼓之声岂惟形骸有聋盲哉夫知亦有之是其言也犹时女也之人也之德也将旁礴万物以爲一世蕲乎乱孰弊弊焉以天下爲事之人也物莫之伤大浸稽天而不溺大旱金石流土山焦而不热是其尘垢粃糠犹将陶铸尧舜者也孰肯以物爲事庄子所言人姓名或实或虚肩吾连叔不可知接舆即楚狂者故下文云吾以是狂而不信往而不反者一向说将去更不回顾也迳门前路庭堂外地大有径庭者径与庭相距本不远今接舆之言比之寻常言语大异如径庭之大远不比寻常径庭也藐姑射之山见山海经淖约净洁貌处子处女也使物不疵疠而年谷熟言所居而化也是其言也犹时女也此八字当连作一句读其指接舆也犹即若也时此也女即处子也因上淖约若处子而言接舆言神人之如此处女也如下文所云言字下着一也字是他句语软活处若作两句读误矣旁礴转石声言其能转动万物也蕲乎乱求乎治也弊弊疲困也尘垢粃糠犹将陶铸尧舜尧舜所得者神人之所弃也此言神人无功明曰有神人居焉又曰使物不疵疠而年谷熟旁礴万物以爲一世蕲乎乱皆言功也宋人资章甫而适越越人断发文身无所用之尧治天下之民平海内之政往见四子藐姑射之山汾水之阳窅然丧其天下焉四子不必究其姓名汾阳尧所都尧见四子于藐姑射之山归汾水之阳而窅然若丧其天下盖见四子而自失也却先说一箇譬喻越人断发文身何用宋人之章甫四子隐逸山林何有尧之政治此言至人无己四子不知有己者尧见四子亦失其在己者惠子谓庄子曰魏王贻我大瓠之种我树之成而实五石以盛水浆其坚不能自举也剖裒上之以爲瓢则瓠落无所容瓠读仍本字瓠虽大剖之爲瓢则其瓠浅落而盪漾所容不多矣非不呺然大也吾爲其无用而掊之庄子曰夫子固拙于用大矣宋人有善爲不龟乎之药者世世以洴澼絖爲事客闻之请买其方百金聚族而谋曰我世世爲洴澼絖不过数金今一朝而鬻技百金请与之客得之以说吴王越有难吴王使之将冬与越人水战大败越人裂地而封之能不龟手一也或以封或不免于洴澼絖则所用之异也今子有五石之瓠何不虑以爲大樽而浮乎江湖而忧其瓠落无所容则夫子犹有蓬之心也夫蓬字正与江湖字相对言不浮游江湖而此心犹局于山林草莱之中也此言一器之用而未化若以之浮游江湖则化矣惠子谓庄子曰吾有大树人谓之樗其大本拥肿而不中绳墨其小枝卷曲而不中规矩立之涂匠者不顾今子之言大而无用衆所同去也庄子曰子独不见狸狌乎狸狌鼬鼠也状如鼯赤黄色大尾能啖鼠俗乎鼠郎郭璞云江东名鼪卑身而伏以候敖者敖平声物之游遨者鸡鼠之属东西跳梁不避高下中于机辟入于机中如受刑辟死于罔罟今夫斄牛其大若垂天之云此能爲大矣而不能执鼠狸狌小能捕而反遭害牛大不能执鼠而得全其生今子有大树何不树之于无何有之乡广莫之野彷徨乎无爲其侧逍遥乎寝卧其下不夭斤斧物无害者无所可用安所困苦哉此言一木之用而未化若树之无何有之乡广莫之野则化矣此篇以逍遥游名而终篇贯串只一化字第一段言鲲鹏蜩鸠斥鴳之化大小不同故其飞有高下第二段言人之化亦有大小不同故其爲逍遥游有优劣第三段言人能因无用而化爲有用则亦可以逍遥游夫天之所赋各有定分岂可强同蜩鸠斥鴳于鲲鹏哉而人则无智愚贤不肖皆可以阶大道然亦有自视若蜩鸠斥鴳者焉故于篇终晓之曰人虽如呺然难举之瓠拥肿卷曲之樗茍能因其资质用之随事而化岂失其爲逍遥游哉南华眞经循本卷之一南华真经循本正统道藏三家本三十卷洞神部玉诀类南华眞经循本卷之二聴八庐陵竹峰罗勉道述门人彭祥点校内篇齐物论上南郭子綦隐几而坐仰天而嘘嗒焉似丧其耦南郭子綦所居隐几低头凭几也嘘开口出气也嗒焉合口也方俯而凭几俄仰而嘘气忽嗒焉合其口顷刻三变写出如画丧其耦者神以形爲耦遗耳目形骸如死然也颜成子游立侍乎前曰何居乎形固可使如藁木而心固可使如死灰乎今之隐几者非昔之隐几者也颜成子游子綦弟子姓颜名偃字子游谥成可者谓其可也言不知人之形与心可使之如此怪而善之也昔以隐几仰天之顷爲昔也怪今隐几之子綦非昔隐几之子綦昔活而今若死也子綦曰偃不亦善乎而问之也不亦善吾如此而问之今者吾丧我汝知之乎吾神也我形也吾我己三字若无异义而我之与己终有私意故孔子无我而告颜渊以克己道家养炼元神视身如遗子綦嗒焉之际韬神于寂身心俱灭故曰今者吾丧我汝知之乎者子綦反问子游知之乎却从而告之也汝闻人籁而未闻地籁汝闻地籁而未闻天籁夫以人籁引起地籁而以地籁引起天籁言汝若闻地籁天籁之说则知吾之所以丧我者矣子游曰敢问其方子綦曰夫大块噫气其名爲风是唯无作作则万窍怒呺而独不闻之翏翏乎大块天地也翏翏长风之声风长则所被者广山林之畏隹大木百围之窍穴似鼻似口似耳似枅似圈似臼鼻口耳三者似人之形枅则相累积有空缺圈则圆而中空臼则中窊三者似器之形似洼者似污者水聚牛迹曰洼水流窊下之所曰污二者似地之形激者謞者叱者吸者呌者譹者宎者咬音咬者上言形此言声激如水激声謞如箭去声譹如号哭声宎室东南隅如深室中声咬如鸟咬咬声前者唱于而随者唱喁于竽通韩非曰竽爲五声长喁者衆窍如鱼口之噞喁泠风则小和飘风则大和厉风济则衆窍爲虚泠风清泠之风飘风飘忽之风庄多读烈爲厉济止也风至极勐则止矣唱和二字是形容籁字而独不见之调调刁刁乎调调刁刁树尾风调调然和而刁刁然微动也今俗唿风小爲调调地而采茶者以嫩条爲刁掇言刁刁然可掇也此一节言地籁翏翏者风作之时调调刁刁者风济之时先有许多声响忽然无有人生正如此引起下文子游曰地籁则衆窍是已人籁则比竹是已敢问天籁地籁则前所说衆窍是己人籁则笙竽之类是已此不必问敢问天籁子綦曰夫吹万不同而使其自己也咸其自取怒者其谁邪己字与前我字相应天之生物亦如吹焉要形容天籁故下吹字吹万不同而使其皆若自己爲之而造物无与焉许多变态皆其自取其怒而出者果谁爲之邪怒字不可专作喜怒解言许多变态暴怒出来如风之勐厉而衆窍暴怒也大知闲闲小知间间大言炎炎小言詹詹闲闲防闲又防闲间间一间又一间炎炎烁人貌詹詹谆至貌言人之知识言语有此不同其寐也魂交其觉也形开与接爲构日以心鬭邵康节曰神者人之主将寐在脾熟寐在肾将寤在肝正寤在心庄子所谓魂即康节所谓神人寐则神交于肾而形静寤则神舍于心而形动寤而与物接则自有许多机关下文备言之缦者莫半切缦缯无文也计谋错综而不见者似之卿云歌礼缦缦兮亦取礼文错综之义窖者密者窖者掘地藏物也密者细密也三句言人之机关有如此者句法与激者謞者相应小恐惴惴大恐缦缦小恐惧则惴惴不自保大恐惧则爲计如组织句法与小和大和相应其发若机栝其司是非之谓也其发于外如射者机栝必期于中其司是非之的有如此者其留如诅盟其守胜之谓也其留滞于中如会盟诅祝不可得渝言其守好胜之私有如此者其杀如秋冬以言其日消也其溺之所爲之不可使复之也其衰杀如秋冬肃杀言其焦心劳思日见销烁有如此者又申一句云此乃其溺于物慾所爲不能使其自反也其厌也如缄以言其老洫也近死之心莫使复阳也其厌没如缄縢闭固言其终老于嗜慾之沟渎有如此者又申一句云此乃其心已近于死不可复生也自其发若机栝至莫使复阳也文义与厉风济则衆窍爲虚而独不见调调刁刁乎相应到此分明是说教倒地了下文喜怒哀乐又突起可见笔力有余喜怒哀乐虑叹变慹音慴姚佚启态慹字从执从心言其心拘执也姚治也佚放佚也启开启聪明也态度也荀子亦云莫不美丽姚冶奇衣妇饰血气态度儒书只言七情庄子又增作十二般乐出虚蒸成菌此十二者如乐音之出于空虚地气之蒸成朝菌然律始于无中生一自一而三而九历十二辰得十七万七千一百四十七是爲黄钟之实于是损益之而成十二律是之谓乐出虚菌亦虚空中所产皆所以形容天籁者也日夜相代乎前而莫知其所萌已乎已乎旦暮得此其所由以生乎叹息而言已乎已乎世人如此其休乎不过旦暮得此以爲所由生乎此一节言天籁天之生人有许多情态正如风作之时有许多声响自篇首至此庄子述起子綦问荅而下文因广其说非彼无我非我无所取是亦近矣而不知其所爲使若有眞宰而特不得其眹可行己信而不见其形有情而无形就子綦吹万不同而使其自己咸其自取上摘出来议论非彼无我即吹万不同而使其自己也非我无所取即咸其自取也非彼造物固无我之累非是有我亦安取许多变态子綦此说亦近之矣但尚欠说到此变态之所爲役使处子游不知之也所爲役使而听命者如有眞宰焉眞宰者即无极之眞妙合二气五行而人所具以生者也人身中有此眞宰故血气爲之役使而许多变态可收敛寂然然而人莫得其眹兆无可用工处其爲可行验之得道之人已足深信而终不可得其形盖虽有坎离交媾子母留恋之情而本无形象也此老氏大道之指而丹经之所由出百骸九窍六藏赅而存焉吾谁与爲亲汝皆悦之乎其有私焉如是皆有爲臣妾乎其臣妾不足以相治乎其递相爲君臣乎其有眞君存焉自反吾之一身百骸九窍六藏莫不该存吾与谁者爲亲又设爲自问之辞莫是汝皆悦之乎莫是有私爱焉无私爱之理也既是如此则皆相爲臣妾乎莫是皆爲臣妾则不足以相治而更迭爲君臣乎曲折疑难却终之曰其有眞君存焉言百骸九窍六藏所以听命者眞君也眞君即眞宰因言君臣变文耳如求得其情与不得无益损其眞一受其形不亡以待尽此情字即有情而无形之情人求得此情与不得此情皆于其眞无损益眞者自如也人受形之初便有此眞与生俱生未尝亡失以待形尽后已与物相刃相靡其行尽如驰而莫之能止不亦悲乎终身役役而不见其成功薾然疲役而不知其所归可不哀邪人谓之不死奚益其形化其心与之然可不谓大哀乎相刃相杀伤相靡相服从形以载眞形化则心与之俱化所谓不亡者亦尽矣因言不亦悲乎又言可不哀邪又言可不谓大哀乎辞愈痛切其警世深矣人之生也固若是芒乎其我独芒而人亦有不芒者乎芒芒昩无知也此一节是庄子因子綦天籁之说而指示人以赋予之初元有眞宰者存后面数节却极陈是非彼此不足争辩唯当明此眞宰而已夫随其成心而师之谁独且无师乎奚必知代而心自取者有之愚者与有焉未成乎心而有是非是今日适越而昔至也是以无有爲有无有爲有虽有神禹且不能知吾独且柰何哉随其成心而师之谁独且无师乎是从子綦师弟子问答上来奚必知代而心自取者是从日夜相代咸其自取来成乎心者心之主宰万事之名有眞宰爲之主则成箇心无以主之则走东走西不成箇心矣学道者不必外求师但反之吾心自有余师此眞宰在人无知愚皆有之不特晓得日夜相代咸其自取之理者有之虽愚昩不晓者亦与有焉若未知眞宰所在其心未成而先有是非之辩譬之今日方往越而谓昔已至宁有此理虽神禹且不能将无爲有以知天下之事况我乎先安顿是非二字在此下文却反覆言之夫言非吹也言者有言其所言者特未定也果有言邪其未尝有言邪其以爲鷇音亦有辩乎其无辩乎又从吹万不同上来夫人之言非如天籁之吹万物一以无心也乃言者之人有言耳既出于人则宁免无私故其言特未定不可爲凖言既未定则人视之亦如无有故曰果有言邪其未尝有言邪鷇鸟初出卵者人闻禽鸟之音如鹊则报喜鸦则报凶鹳鸣知雨布谷鸣催耕可听之爲准鷇音未定则不爲准矣人言之未定亦犹是也道恶乎隐而有眞伪言恶乎隐而有是非道恶乎往而不存言恶乎存而不可道隐于小成言隐于荣华故有儒墨之是非以是其所非而非其所是欲是其所非而非其所是则莫以明总上文道与言作议论所谓成心便是道大道本无眞伪因何隐而有眞伪至言本无是非因何隐而有是非道因何去失而不存言因何存而不可凖此设问之辞却答云道隐于旁门小成之术言隐于浮华不实之说故有儒墨二家相与是非如墨以儒爲非则自以墨爲是矣儒又自以儒爲是则以墨爲非矣是其所非而非其所是此儒墨之所以纷纷也遂申言而晓之曰与其欲是其所非而非其所是莫若明吾之眞宰犹言且理会自己工夫说甚闲是非前一节结句云人之生也固若是芒乎其我独芒而人亦有不芒者乎故此结句云莫若以明明者知眞宰所在芒昩者不知也后二节皆以此结申重丁宁之意深矣物无非彼物无非是自彼则不见自知则知之故曰彼出于是是亦因彼彼是方生之说也前一节只言是非两字而是非寔生于彼我之相对故此一节又以彼是两字作议论物无非彼者凡物皆有彼我以彼爲彼而彼又以我爲彼物无非是者凡物皆有是彼以彼爲是而我又以我爲是自彼则不见者自彼人言之则皆不见其爲彼与是何也彼自以彼爲我则不见其爲彼矣彼以彼之非爲是则不见所谓是矣自我则知之者自我言之则见彼之爲彼矣见彼有不是处则知所谓是矣言人不可自蔽如彼人不自知自我观之则知也彼出于是者我之指彼爲彼彼之指我爲彼皆出于自是之故我自是则以非归之彼而谓彼爲彼矣彼自是则以非归之我而谓我爲彼矣是亦因彼者我之自是与彼之自是亦因各分在彼之故我以彼爲彼则必以非归之彼而以我爲是矣彼以我爲彼则必以非归之我而以彼爲是矣此彼是方生未已也虽然方生方死方死方生方可方不可方不可方可又缀上方生字却下虽然一转虽彼是之说方生然方生则有方死方死则又有方生方可则有方不可方不可则又有方可以循环之理观之则彼是之说须有死灭时而今不可齐者须有可齐时因是因非因非因是是以圣人不由而照之于天亦因是也今且因其是非而是非之以待其自定必覆言因是因非因非因是者既因其是则亦因其非既因其非则亦因其是如因其一而不因其一则犹未免于争是以圣人不行是非之途超然物外或有是非只照之于天犹言或是或非天自监之亦所以因其是也既言因是因非却又只言因是省文耳下文皆申明因是之说是亦彼也彼亦是也彼亦一是非此亦一是非果且有彼是乎哉果且无彼是乎哉此圣人因是之说凡是者亦归之彼凡彼者亦以爲是如此则此尽以彼爲是而此自认其非彼亦尽以此爲是而彼自认其非彼此各有一是非矣果何分于彼是乎哉彼是莫得其偶谓之道枢枢始得其环中以应无穷是亦一无穷非亦一无穷也彼是不对立则无是非矣此谓之道枢又解说枢之义枢者门牡也枢处于环中圆转不碍而开阖无穷圣人执道之枢而一听是非之无穷犹是也故曰莫若以明照前结句以指喻指之非指不若以非指喻指之非指也以马喻马之非马不若以非马喻马之非马也天地一指也万物一马也可乎可不可乎不可道行之而成物谓之而然恶乎然然于然恶乎不然不然于不然物固有所然物固有所可无物不然无物不可此从前一节方可方不可上来战国时有白马非马之辩故引之而又近即身之指以并论此指也而辩者必云非指然以指之类喻其非指不若以非指之类喻其非指也此马也而辩者必云非马然以马之类喻其爲非马不若以非马之类喻其爲非马也若合天地爲一指则人之所谓指者非指矣若总万物爲一马则人之所谓马者非马矣盖执着观之则必指爲指马爲马不执着观之则天地可爲指万物可爲马故人于是非之间不可有执着但当可乎其所可不可乎其所不可夫道本无名人行之而成道之名物本无名人谓之而立物之名则然与不然者亦人强谓之耳因而然之不然之可也虽物固有所端的是然是可者亦以是观之则无物不然无物不可矣固有所者端的之意故爲是举莛与楹厉与西施恢恑憰怪道通爲一莛屋梁楹堂东西两楹厉恶人西施美人莛横而楹直厉丑而施妍恑怪万状皆以道通之而爲一其分也成也其成也毁也凡物无成与毁复通爲一其分裂也或所以爲成全其成全也或所以爲毁坏故凡物无成与毁反复通之则只爲一盖只从成而观之则不见其毁只从毁而观之则不见其成通成毁循环而观之则成可以爲毁毁可以爲成其实则一唯达者知通爲一爲是不用而寓诸庸庸也者用也用也者通也通也者得也适得而几矣因是已已而不知其然谓之道达者之人知通爲一故爲不用而寓诸事功寓诸事功即用也用即通也既通则得诸心矣既得则近乎道矣如此者所谓因是已一向如此既而纯熟不知其然则谓之道劳神明爲一而不知其同也谓之朝三何谓朝三曰狙公赋芧曰朝三而暮四衆狙皆怒曰然则朝四而暮三衆狙皆喜名实未亏而喜怒爲用亦因是也是以圣人和之以是非而休乎天均是之谓两行凡劳苦其心神爲此一偏之见者不知通之爲一者也如衆狙喜怒不自知觉狙公顺其所欲而无亏于名实亦因是之道也是以圣人因其是而是之因其非而非之调和之使不争而休息乎天理之均平此之谓是非两行而不相悖古之人其知有所至矣恶乎至以爲未始有物者至矣尽矣不可以加矣其次以爲有物矣而未始有封也其次以爲有封焉而未始有是非也是非之彰也道之所以亏也道之所以亏爱之所以成因上文云圣人又推而言古之人未始有物者即所谓无极也知至于此则至矣尽矣不可复加矣中庸亦曰上天之载无声无臭至矣未始有物则何有是非和之以是非已是后世圣人事古之人併此亦无也果且有成与亏乎哉果且无成与亏乎哉有成与亏故昭氏之鼓琴也无成与亏故昭氏之不鼓琴也昭文之鼓琴也师旷之枝策也惠子之据梧也三子之知几乎皆其盛者也故载之末年唯其好之也以异于彼其好之也欲以明之彼非所明而明之故以坚白之昧终而其子又以文之纶终终身无成若是而可谓成乎虽我亦成也若是而不可谓成乎物与我皆无成也是故滑疑之耀圣人之所图也爲是不用而寓诸庸此之谓以明文昭氏之名枝䇿所以忧瑟者梧以梧桐爲琴瑟也几近也载事也末年老年也纶绪也缀上成字而言若以爲有成与亏便如昭氏之鼓琴若以爲无成与亏便如昭氏之不鼓琴试以昭文之鼓琴言之昭文之鼓琴与师旷惠子三人之知相近皆技艺之高者也能与师旷惠子抗衡则其于琴可见其精矣故从事于此至老而不辍者乃其笃好之欲以表异于人其笃好之也欲以明示衆人而已彼衆人非所可明而强欲明之故卒无知音如坚白之辩者始欲明之而终至晦昧也昭文既无成矣其子又以文之绪终其业亦终身而无知音如此看来使昭氏当来不学鼓琴则何有成与亏惟其好鼓琴故有成亏也若是犹言见存如此若据见存如此而谓之成则我今亦可谓之成若据见存如此而不可谓之成则物与我何有成日是故滑乱可疑无分晓中自有光耀乃圣人之所图不必分别孰爲成孰爲不成也却缴前爲是不用而寓诸庸一句结之曰此之谓以明仍照前结句南华眞经循本卷之二南华真经循本正统道藏三家本三十卷洞神部玉诀类南华眞经循本卷之三聴九庐陵竹峯罗勉道述门人彭祥点校内篇齐物论下今且有言于此不知其与是类乎其与是不类乎类与不类相与爲类则与彼无以异矣此一节从言者有言上来而今且把人之有言与此相类或不相类者皆相与爲类如此以爲是而彼亦以爲是此以爲非而彼亦以爲非固相类矣或此以爲是而彼以爲非者亦同其非此以爲非而彼以爲是者亦同其是皆相与爲一类则与彼之说无异而不争矣虽然请尝言之有始也者有未始有始也者有未始有夫未始有始也者有有也者有无也者有未始有无也者有未始有夫未始有无也者俄而有无矣而未知有无之果孰有孰无也今我则有谓矣而未知吾所谓之其果有谓乎其果无谓乎请尝言之请试言之也前有言于此者人之言也此我则有谓者我之言也虽然又下一转究观天地万物之初有无俱无无无亦无有无之说乃起于后世则人之有言固不足凭而我之有谓岂爲眞的天下莫大于秋豪之末而太山爲小莫寿乎殇子而彭祖爲夭天地与我并生而万物与我爲一既已爲一矣且得有言乎既己谓之一矣且得无言乎一与言爲二二与一爲三自此以往巧历不能得而况其凡乎故自无适有以至于三而况自有适有乎无适焉因是已秋毫之末本小然既曰秋豪之末不可复加矣谓之大可也太山之外犹有大者焉亦可谓之小殇子本夭然名爲殇子不过得年如此谓之寿可也彭祖之外犹有寿者焉亦可谓之天但以天地万物观之初无分别人之生也身中便具一天地是天地与我并生万物莫不然是万物与我一体何分于小大寿夭夫既爲一则不容有言矣傥说箇一字则其言便长而是非无穷矣故只当反乎虚无之初以因其是而已又应前因是字夫道未始有封言未始有常爲是而有畛也又以道与言对说畛又密于封矣请言其畛有左有右有伦有义有分有辩有竞有争此之谓八德伦次序也义合宜也既次序之而又逐事要合宜分别也辩又详矣竞主心言争主力言左氏传曰不心竞而力争六合之外圣人存而不论六合之内圣人论而不议春秋经世先王之志圣人议而不辩春秋经世先王之志史书也周礼小史掌邦国之志言天地古今圣人皆所不言议详于论辩详于议故分也者有不分也辩也者有不辩也曰何也圣人怀之卷藏之衆人辩之以相示也故曰辩也者有不见也欲见之而反不见夫大道不称大辩不言大仁不仁大廉不嗛音慊口衔物也爲心有所衔之义有衔其快与足者有衔其恨与少者此言不嗛大廉者不以廉自足也大勇不忮道昭而不道言辩而不及仁常而不成不恃勇而害物昭揭之则不足爲道辩之则有不及处拘于常所爱则仁有限而不成仁矣廉清而不信以清洁自许则不足取信于人勇忮而不成恃勇害物则不成大勇五者园而几向方矣园圆也大道不称至大勇不忮五者本圆活道理道昭而不道至勇忮而不成五者却拘执了是几向方矣故知止其所不知至矣孰知不言之辩不道之道若有能知此之谓天府注焉而不满酌焉而不竭而不知其所由来此之谓葆光葆养也未知此理则曰莫若以明既得此理则养其光曜矣此一段分爲五节第一节以芒字结第二第三第四皆以以明字结第五以葆光字结芒者明之反光者明之盛也大意只说外则因是而内则自明其眞故凡言因是者五而言以明者三故昔者尧问于舜曰我欲伐宗脍胥敖南面而不释然其故何也舜曰夫三子者犹存乎蓬艾之间若不释然何哉昔者十日并出万物皆照而况德之进乎日者乎宗脍胥敖三国名宗一脍二胥敖三三子者三国之君犹尚也存在也若汝也三子处于僻陋未见德化如蒙蔽草莽之间何足芥蔕惟当反之吾德耳日犹有照所不及十日并照则无不及矣况德之照临何啻于日三国虽僻陋亦将斩蓬藋披荆棘而来率化矣何以伐爲啮缺问乎王倪曰高士传王倪尧时贤人天地篇云啮缺之师子知物之所同是乎曰吾恶乎知之然则物无知耶曰吾恶乎知之虽然尝试言之庸讵知吾所谓知之非不知邪庸讵知吾所谓不知之非知邪且吾尝试问乎汝王倪反问啮缺民溼湿字寝则腰疾偏死体一边不仁䲡然乎哉木处则惴慄恂惧猨猴然乎哉三者孰知正处民食刍豢麋鹿食荐稠草也汉景帝诏或池饶广荐草莽赵充国奏今虏去其美地荐草蝍且甘带且音狙广雅云蜈公也带蛇也鸱雅耆读作嗜鼠四者孰知正味猨猵狙獦也音葛牂也以爲雌猵狙以猨爲雌也麋与鹿交䲡与鱼游毛嫱丽姬人之所美也鱼见之深入鸟见之高飞麋鹿见决骤四者孰知天下之正色哉自我观之仁义之端是非之涂樊然淆乱吾恶能知其辩啮缺曰子不知利害则至人固不知利害乎啮缺以王倪爲至人故怪其不知王倪曰至人神矣王倪以爲别有至人大泽焚而不能热河汉沍而不能寒疾雷破山风振海而不能惊若然者乗云气骑日月而游乎四海之外死生无变于己而况利害之端乎瞿鹊子问乎长梧子曰吾闻诸夫子圣人不从事于务不就利不违害不喜求不縁道不拘拘于循道无谓有谓有谓无谓谓说也人之无说者独有说道是也人之有说者独无说是非是也而游乎尘垢之外夫子以爲孟浪之言而我以爲妙道之行也夫子瞿鹊子师孟浪犹泛滥也其师自以前所言者泛滥之言耳而瞿鹊子闻之则以爲妙道而行之吾子以爲奚若又质问于长梧子长梧子曰是黄帝之所听莹也耳听而心莹而丘长梧子名也何足以知之谦辞且汝亦大早计见卵而求时夜鸡司夜见弹而求鸮炙讥其欲速不达未闻要道也子尝爲汝妄言之汝以妄听之奚妄者亦谦辞言已亦不能的知妙道试以谬妄爲汝言之汝亦以谬妄听之如何旁日月挟宇宙此是长梧子与瞿鹊子说妙道语道家烹炼以曰月爲药材以宇宙爲鼎器故丹经有手搦乌兔宇宙在身之说旁者随之以运挟者持之以用爲其脗合置其滑涽以隶相尊脗合者太极判而爲阴阳人具一太极则身中自有阴阳配对相与脗合即前所言有情无形而人所当自爲也滑涽者目鼻口心思之欲使人滑乱昏沉即前所言喜怒哀乐虑叹变慹姚佚启态而人所当弃置也以隶相尊者爲之者爲尊置之者爲隶即前所言其有爲臣妾乎其有眞君存焉而人当明吾眞宰使百骸九窍六脏听命也衆人役役圣人愚芚参万岁而一成纯愚芚愚蒙也参合也衆人役役情慾之中圣人独抱一守中如愚蒙然参合万歳之运而一成其纯全之功丹经火候蹙三万六千日之工程于一时正此之谓一成纯者所谓打成一片也万物尽然而以是相藴予恶乎知悦生之非惑邪予恶乎知恶死之非弱丧而不知归者邪上文元说予尝爲汝妄言之汝以妄听之奚故末后又自骂倒了大见解人以脩炼爲小术不足爲也有生有死万物皆然而修炼者以此道授受相与藴藏于身独爲长生不死亦惑矣弱曲礼曰二十曰弱丧亡失也弱丧少年亡失其家不知所归也丽之姬艾封人之子也明非骊戎男亲女贱也晋国之始得之也涕泣沾襟及其至于王所与王同筐状食刍豢而后悔其泣也喻下文予恶乎知夫死者不悔其始之蕲生乎梦饮酒者旦而哭泣又譬喻梦哭泣者旦而田猎方其梦也不知其梦也梦之中又占其梦焉觉而后知其梦也且有大觉而后知此其大梦也而愚者自以爲觉窃窃然知之君乎牧乎分贵贱也固哉陋也丘也与女皆梦也予谓汝梦亦梦也说者亦是梦是其言也其名爲弔诡至怪也万世之后而一遇大圣知其解者解脱然也是旦暮遇之也以万世爲旦暮言难遇此人恐终无有若万世之后一遇之犹旦暮之近也下文却言未遇此人则无能知之既使我与若辩矣若胜我我不若胜若果是也我果非也邪我胜若若不吾胜我果是也而果非也邪其或是也其或非也邪其俱是也其俱非也邪我与若不能相知也则人固受其黮闇上贪闇切黮闇不明也我与若不能相知而委他人质正之则人固领受此煳涂不明矣亦安能正之吾谁使正之使同乎若者正之既与若同矣恶能正之使同乎我者正之既同乎我矣恶能正之使异乎我与若者正之既异乎我与若矣恶能正之使同乎我与若者正之既同乎我与若矣恶能正之然则我与若与人俱不能知也而待彼也邪言我与若与人俱不能知而待彼万世之后大圣人也邪何谓和之以天倪瞿鹊子就问也此亦道家常语故以爲问曰是不是然不然是若果是也则是之异乎不是也亦无辩然若果然也则然之异乎不然也亦无辩凡事惟当是人之所不是凡言惟当然人之所不然吾所是者若果爲是则此事固是他事虽不是亦不必校其爲异而辩之吾所然者若果爲然则此言固然他言虽不然亦不必校其爲异而辩之化声之相待若其不相待化声犹书所谓声教孟子所谓仁声之声言闻风而化也人待声闻而化何似不待声闻而化之爲妙无辩已善矣併声亦无之又加一等也和之以天倪天者自然之谓倪者端倪也才发端便出于自然之天不待其显着此谓和之以天倪因之以曼衍游衍也所以穷年也忘年忘义振于无竟故寓诸无竟振发也寓止也无竟无极也发于无极故止于无极罔两问景音影曰罔两影外微阴向云景之景也髣髴无有中与影爲两故名罔两曩子行今子止曩子坐今子起何其无特操与景曰吾有待而然者邪所待形也吾所待又有待而然者邪形之动也又有使之然吾待蛇蚹蜩翼邪蛇蚹蛇腹下龃龉可行者蛇以蚹行蜩以翼飞二物既蜕则爲不能行不能飞之形矣吾所待之形其犹蛇蚹蜩翼一旦神去则不能以自动也恶识所以然恶识所以不然人之言有然不然者犹形也吾之然之与不然之犹影也而所以然所以不然者犹形不能自知其行止也则吾恶能知之昔者庄周梦爲胡蝶栩栩然胡蝶也自喻适志与不知周也俄然觉则蘧蘧然寤怱遽貌周也不知周之梦爲胡蝶与胡蝶之梦爲周与觉亦是梦则似蝶梦爲周矣周与胡蝶则必有分矣周与胡蝶必有分别而不能自知也则是非彼此之判安能知之此之谓物化此谓万物变化之理玩物之化则物有不必齐者矣此篇以齐物名故仍收归物字上结南华第二篇世称难读今析爲三大段自南郭子綦隐几而坐至旦暮得此其所由以生乎爲第一段于中小分三节初述子綦师弟子问答之辞次地籁次天籁自非彼无我至此之谓葆光爲第二段于中小分五节初因子綦天籁之说言人自有眞宰而芒昩不知第一节以后多摘公孙龙之辩第二节摘是非第三节摘彼是第四节摘非指非马第五节推其弊不若无言爲尚自尧问于舜至篇末爲第三段不过引证以终前段之义布置亦如前篇于中小分四节第一节言德之进乎日所以申前以明之意第二节言至人超乎生死之外何有是非第三节言道亦不必脩何有是非第四第五说两箇譬喻只就人身上有不能知安能知是非故惟有听物之不齐而齐耳南华眞经循本卷之三南华真经循本正统道藏三家本三十卷洞神部玉诀类南华眞经循本卷之四庐陵竹峯罗勉道述门人彭祥点校内篇养生主吾生也有涯而知也无涯以有涯随无涯殆己己而爲知者殆而已矣爲善无近名爲恶无近刑縁督以爲经可以保身可以全生可以养亲可以尽年近附近之近縁顺也督中也衣背缝之中曰裻亦取此义爲善者必有名称爲恶者必有刑罚善养生者释知而善恶两忘谓其爲善则无近名之美谓其爲恶则无近刑之祸盖无善恶之迹则自超乎刑名之外但顺吾之中以爲常老氏所谓中者抱一守中之中非谓夹善恶中间也朱子书皇极辩后非之未必是其本指庖丁爲文惠君解牛手之所触肩之所倚用力而肩斜足之所履膝之所踦砉然向然奏刀騞然砉声犹微响则可闻矣騞则声大矣奏刀者其用刀有节奏如奏乐然莫不中音合于桑林之舞乃中经首之会左传註桑林殷天子之乐礼记射义诸侯以貍首爲节又曰貍首者乐会时也又曰诸侯以时会天子爲节举此二乐章者爲汤祷桑林以身爲牺牲诸侯歌貍首以射首不来朝者皆于解牛有取义也文惠君曰譆善哉技盖至此乎庖丁释刀对曰臣之所好者道也进乎技矣始臣之解牛之时所见无非牛者三年之后未尝见全牛也方今之时臣以神遇而不以目视官知止而神欲行目之官司视依乎天理天自然也理条理也牛之身体其间有天生自然之条理依而解之批大郄导大窾因其固然技经肯綮之未尝肯綮筋骨交结处而况大軱乎良庖岁更刀割也但割肉而不中骨族衆也庖月更刀折也折断其骨故损刀今臣之刀十九年矣前言三年此言十九年积至一章之数也所解数千牛矣而刀刃若新发于硎刃者刀之锋铓硎磨刀石也彼节者有间而刀刃者无厚以无厚入有间恢恢乎其于游刃必有余地矣是以十九年而刀刃若新发于硎虽然每至于族吾见其难爲憷然爲戒视爲止行爲迟动刀甚微謋然已解如土委地提刀而立爲之四顾爲之踌躇满志善刀而藏之文惠君曰善哉吾闻庖丁之言得养生焉又下一转虽是吾之用刀固善矣每至族庖用刀之时吾见其爲之甚难则又不敢自恃惕然爲之戒惧昔之不以目视者视爲之凝止昔之神行者行爲之迟缓昔之游刃有余者动刀甚微焉乃至謋然已解如土之委地则提刀而立爲之四向顾眄而目空无人爲之踌躇少立而满惬其志于是善其刀而藏之养生之道何以异此公文轩公文氏轩名宋人见右师宋官有右师左师而惊曰是何人也恶乎介也偏则爲介刖而爲右师如孙膑之类天与人与莫是天命欤莫是人所致欤曰天也非人也天之生是使独也人之貌有与也以是知其天也非人也自言自答曰此介者岀于天非人也人必有两足相与今乃独足是出于天矣言遭则亦是命当如此无非天也泽雉十步一啄百步一饮不蕲畜乎樊中神虽王不善也雉在泽中饮啄自如不求就养于樊笼若在樊笼神虽养得完全终是局促不以爲善言独足何妨但居右师之职既有官守宁无祸患此失其养生之道者也老聃死秦失弔之三号而出弟子曰非夫子之友邪曰然然则弔焉若此可乎老聃弟子问秦佚非老聃之友邪秦佚曰然弟子曰既是老聃之友岂能无情今弔焉三号而出可乎曰然秦佚曰始也吾以爲其人也而今非也其指老聃始吾以弟子爲是老聃之徒而今见其非也谓未免世俗之情向吾入而弔焉有老者哭之如哭其子少者哭之如哭其母彼其所以会之必有不蕲言而言不蕲哭而哭者是遁天倍情忘其所受古者谓之遁天之刑会犹感也遁天遁逃天理倍情违背眞情忘其所受忘其受命于天者自有一定之数也刑罪也言向时入弔见老少哭之过哀彼其所以感会于心必有不求其哀而自哀者曰哭曰言者哭而且言也此是遁逃天理违背眞情忘其受命之初者也上古虚无恬淡之世若有如此便是逆天底罪人责弟子典丧之过适来夫子时也适去夫子顺也安时而处顺哀乐不能入也古者谓是帝之县解音玄解生者适然而来如时之忽至死者适然而去如时之顺去安其时则生不足乐处其顺则死不足哀帝即天也帝之县解者天以阴阳五行化生万物人禀受以生便有喜怒哀乐吉凶悔吝爲其所县系若安时处顺哀乐不能入则天之所县系者解散矣上古之人皆如此故秦失止于三号而出也指穷于薪火传也不知其尽也又说箇譬喻以明死生之理如以指计薪薪多而指有穷尽及火相传烧而不知其即时罄尽人未有不死者哭之何爲过哀前二节言养生后一节言死生如一视死生如一乃所以养生也学道者当以此爲养生之主南华眞经循本卷之四南华真经循本正统道藏三家本三十卷洞神部玉诀类南华眞经循本卷之五聴十庐陵竹峯罗勉道述门人彭祥点校内篇人间世道颜回见仲尼请行曰奚之曰将之卫曰奚爲焉曰回闻卫君其年壮其行独轻用其国而不见其过轻用民死死者以国量乎泽若蕉民其无如矣量犹准也泽如云梦之类蕉草也言死者甚衆以其国准之泽国人之死如泽中草焉即陈逢滑曰吾日敝于兵暴骨如莽民其无如者动触刑戮无所逃也回尝闻之夫子曰治国去之乱国就之医门多疾医门正欲人之多疾以行其术犹乱国可以行其道愿以所闻思其则愿以所闻于夫子者思其治卫之法庶几其国有瘳乎仲尼曰譆若殆往而刑耳夫道不欲杂杂则多多则扰扰则忧忧而不救古之至人先存诸己而后存诸人所存于己者未定何暇至于暴人之所行且若亦知夫德之所荡而知之所爲出乎哉德荡乎名知出乎争名也者相轧也知也者争之器也二者凶器非所以尽行也且德厚信矼未达人气名闻不争未达人心厚信在于气质故言未达人气不争在于心意故言未达人心而强以仁义绳墨之言术暴人之前者是以人恶有其美也命之曰菑人菑人者人必反菑之若殆爲人菑夫句且苟爲悦贤而恶不肖恶用而求有以异若唯无诏王公必将乗人而鬭其捷而目将荧之目爲其所眩而色将平之色与之和平口将营之营救自解容将形之爲擎跽之形心且成之且遂成其非是以火救火以水救水名之曰益多不能正救更添其过顺始无穷若殆以不信厚言必死于暴人之前矣彼顺其始之恶无有穷极汝若谏之则必以汝言爲不信厚怒汝而不免于刑戮矣且昔者桀杀关龙逄纣杀王子比干是皆脩其身以下伛拊人之民以下拂其上者也故其君因其脩以䄢之是好名者也昔者尧攻丛枝胥敖禹攻有扈国爲虚厉居宅无人曰虚死而无后曰厉身爲刑戮其用兵不止其求实无己是皆求名实者也而独不闻之乎名实者圣人之所不能胜也而况若乎丛枝胥敖欲与尧争名实有扈欲与禹争名实尧禹犹且不能堪而伐之何况于汝乎虽然若必有以也尝以语我来颜回曰端而虚勉而一则可乎曰恶恶可夫以阳爲充孔扬采色不定常人之所不违因案人之所感以求容与其心名之日渐之德不成而况大德乎将执而不化外合而内不訾其庸讵可乎端正而谦虚所以尽乎已黾勉而专一所以入乎人夫以阳爲充孔扬言卫君以充阳之性自爲充足甚扬扬得志也采色不定常人之所不违者喜怒无定人莫敢逆之也案与按同感触也容与犹纵肆也因按抑人之触己以求纵肆其心也日渐之德不成而况大德乎者言逐日积渐之德且不能成何况大德乎执固执也訾毁也彼将固执而不化汝必外与之合而心内亦不复訾毁之矣然则汝之所谓端而虚勉而一者岂可乎外合而内不訾即前所谓容将形之心且成之者也然则我内直而外曲成而上比内直者与天爲徒与天爲徒者知天子之与己皆天之所子而独以己言蕲乎而人善之蕲乎而人不善之邪若然者人谓之童子是之谓与天爲徒颜回更说此三条内直而外曲者由内径直而外爲委曲也成而上比者举其成说上合于古人也内由径直则顺乎其天故曰与天爲徒天子与己皆天之所子是已与天子皆子而已何能相胜而独以己言求人之从是己乃胜于天子邪若能知此理而不以己救胜则全天所以皆相子之意故曰若然者谓之童子言尚如童子时未分是非也此之谓与天爲徒外曲者与人之爲徒也擎跽曲拳人臣之礼也人皆爲之吾敢不爲邪爲人之所爲者人亦无疵焉是之谓与人爲徒外爲委曲所以周旋人事故曰与人爲徒成而上比者与古爲徒其言虽教谪之实也古之有也非吾有也若然者虽直不爲病是之谓与古爲徒举古人之成说以告之其言不过诵说教诏而实所以爲箴规盖以此乃古人所有之言非吾所有也如此贝虽直不至爲害此之谓与古爲徒若是则可乎仲尼曰恶恶可大多政法而不谍不能间谍入之虽固亦无罪虽然止是耳已夫胡可以及化犹师心者也犹是自师用其心者颜回曰吾无以进矣敢问其方仲尼曰斋吾将语若有而爲之其易邪易之者皞天不宜颜回曰回之家贫唯不饮酒不茹荤者数月矣若此则可以爲斋乎曰是祭祀之斋非心斋也回曰敢问心斋仲尼曰若一志无听之以耳而听之以心无听之以心而听之以气听止于耳心止于符气也者虚而待物者也符犹言性也扬雄答賔戏愼脩所志守尔天符言性与天符故谓之符如符劵然听声则止于耳心思则止于符唯气则无所思惟虚而待物唯道集虚虚者心斋也颜回曰回之未始得使实自回也得使之也未始有回也未知道则百骸无所听命实自是一颜回既得道则唯虚而已何有此身哉可谓虚乎夫子曰尽矣吾语若若能入游其樊而无感其名入则鸣不入则止无门无毒一宅而寓于不得已则几矣以禽爲喻卫以其国爲樊笼颜回欲往卫如入樊笼焉但当入游其国而无感动其赫奕之名谓之入游则虽入而有遨游自得之意不拘于所遇若得入则谏若不得则止不必定要得入也却言得入后居止之道卫本非可居无一门而无毒但得一宅以居而寄此身于不得已可也寓寄也不必执着之意如此则得与卫侯相近矣几近也此是教颜回且入身去住待居乆而自化也下文却教以化之之道絶迹易无行地难人要絶灭踪迹易而无行地难欲不见踪迹何如无行爲人使易以伪爲天使难以伪虽是人事便有天理人可欺而天不可欺此四句言颜回当泯形迹黜浮伪闻以有翼飞者矣未闻以无冀飞者也闻以有知知者矣未闻以无知知者也无知之知乃大知未闻有如此人此四句言颜回当外智巧瞻彼阕者虚室生白吉祥止止却告颜回以虚心之说瞻彼门阕之内有室犹人身之有心也虚室无蔽碍则自然生白而百祥萃止虚心无蔽碍则自然光明而万善凝止止止者止而又止也阴阳者流飞九星而以中官得白爲吉祥亦取其虚空无碍也夫且不止是之谓坐驰比心放纵不知所止则身虽静而心不静故谓之坐驰夫徇耳目内通而外于心知鬼神将来舍而况人乎耳目本外而徇之于内心知本内而黜之于外惟虚而已如此则鬼神将来与我并处而况人乎舍字应前宅字是万物之化也禹舜之所纽也伏义几蘧之所行终而况散上声焉者乎前虚心之道乃万物之所由以感化也乃禹舜之所以爲枢纽也伏羲几蘧所行以终身也而况卫君不过散杂之人耳何难化之有如言散卒散马不与正数叶公子高将使于齐问于仲尼曰王使诸梁也甚重齐之待使者盖将甚敬而不急匹未犹未可动也而况诸侯乎吾甚慄之子尝语诸梁也曰凡事若小若大寡不道以懽成言必以懽好而成事若不成则必有人道之患若成则必有阴阳之患忧思以致阴阳不调而成疾若成若不成而后无患者唯有德者能之吾食也执粗而不臧爨无欲清之人今吾朝受命而夕饮冰我其内热与粗粝食也不臧不精善也欲清者苦热而欲清凉也言吾所食但执粗粝而不精善厨爨萧然爨者不必苦热而思清凉今乃朝受使齐之命而夕饮冰此忧思之过遂成内热非饮食之过也吾未至乎事之情实也未曾做到事之实处而既有阴阳之患矣事若不成必有人道之患是两也爲人臣者不足以任之子其有以语我来仲尼曰天下有大戒二其一命也其一义也子之爱亲命也不可解于心天所命之理仁爱出于自然未尝与此心相离也臣之事君义也无适而非君也普天之下莫非王土率土之滨莫非王臣无所逃于天地之间是之谓大戒是以夫事其亲者不择地而安之孝之至也夫事其君者不择事而安之忠之盛也自事其心者哀乐不易施乎前知其不可柰何而安之若命德之至也爲人臣子者固有所不得己行事之情而忘其身何暇至于悦生而恶死夫子其行可矣丘请复以所闻凡交近则必相靡以信近者相靡服以信不待有言远则必忠之以言言必或传之夫传两喜两怒之言天下之难者也两处之言皆喜皆怒两喜必多溢美之言两怒必多溢恶之言如两国皆喜则其言必有过相称美处两国皆怒则其言必有过相诋訾处传者所以爲难凡溢之类也妄妄则其信之也莫莫则传言者殃故法言曰传其常情无传其溢言则几乎全且以巧鬭力者始乎阳常卒乎阴泰至则多奇巧以巧而鬭力如汉书卞射武戏如起于戏巧无他姦计是爲属阳卒恐不胜遂相侵牟属阴矣以礼饮酒者始乎治常卒乎乱泰至则多竒乐凡事亦然始乎谅常卒乎鄙其作始也简其将毕也必巨言者风波也行者实丧也夫风波易以动实丧易以危言虚如波之随风故易以动行实常患丧失故易以危故忿设无由巧言偏辞兽死不择音气息茀然于是并生心厉若遇所与言之人施其忿怒不问情由则只得巧言偏辞如兽之将死不暇择其声音美恶惟觉气息茀然不平而已于是有阴阳之患而并生心病克核大至则必有不肖之心应之而不知其然也克核克定而核实必欲与之求详也苟惟不知其然也孰知其所终故法言曰无迁令无劝成过度益也迁令劝成殆事此两句是总括两法言传其溢言则过其则度乃是添益改其命令劝其成好则事危殆美成在乆恶成不及改美之成甚难历乆而后成恶之成甚远不及于欲改可不愼与且夫乗物以游心託不得已以养中至矣何作爲报也莫若爲致命此其难者何必作爲巧伪以报白齐君但致楚君之命而已又恐叶公以爲迂阔终之曰此其难者应上文天下之难者也颜阖将传卫灵公太子而问于蘧伯玉曰有人于此其德天杀杀物之心如出于天性与之爲无方则危吾国与之爲有方则危吾身其知适足以知人之过而不知其所以过若然者吾柰之何蘧伯玉曰善哉问乎戒之愼之正汝身哉形莫若就心莫若和虽然之二者有患就不欲入和不欲出刑就则不睽隔又不可入其所好而与之诡随心和则不乖戾又不可表𣞺于外而自矜伐形就而入且爲顚爲灭爲崩爲蹶心和而出且爲声爲名爲妖爲孽彼且爲婴儿亦与之爲婴儿彼且爲无町畦亦与之爲无町畦彼且爲无崖亦与之爲无崖达之入于无疵此岂徒然哉必达之入于无疵过之地汝不知夫螳蜋乎怒其臂以当车辙不知其不胜任也是其才之美者也螳蜋以臂能当物爲才美戒之愼之积伐而美者以犯之几矣伐夸也而汝也几危也积其夸汝之才美以犯之其身危矣汝不知夫养虎者乎不敢以生物与之爲其杀之之怒也不敢以全物与之爲其决之之怒也生物则必杀全物则必决因而生怒时其饥饱达其怒心虎之与人异类而媚养己者顺也故其杀者逆也性之顺逆也夫爱马者以筐盛矢以蜄盛溺蜄蚌也以蚌饰器也适有蚊虻仆縁而拊之不时则缺衔毁首碎胷意有所至而爱有所亡可不愼邪仆縁仆仆然着马体也虎马之性以喻卫太子匠石之齐至于曲辕见栎社树其大蔽牛絜之百围围量之也围有小大不同有以一尺围者有以八尺爲仞围者此百围以尺论下文三围四围以仞论也其高临山十仞而后有枝其可以爲舟者旁十数观者如市匠伯不顾遂行不辍弟子厌观之走及匠石曰自吾执斧斤以随夫子未尝见材如此其美也先生不肯视行不辍何邪曰已矣勿言之矣散木也以爲舟则沉以爲棺椁则速腐以扃器则速毁以爲门户则液樠草干切液出樠木上以爲柱则蠹是不材之木也无所可用故能若是之寿匠石归栎社见梦曰汝将恶乎比予哉若将比予于文木邪中山王文木赋谓有文理夫𣙁梨橘柚果蓏之属实熟则剥则辱大枝折小枝泄小枝摘去实而木液泄此以其能苦其生者也故不终其天年而中道夭自掊击于世俗者也物莫不苦是且予求无所可用乆矣几死乃今得之爲予大用使予也而有用且得有此大也邪予求无所可用之日乆矣几爲不识者所伐死乃今得匠石谓予不材遂得以无用爲予之大用且也若与予也皆物也柰何哉其相物也而几死之散人又恶知散木匠石谓爲不材之木是相物也木固是物汝亦天地间之物耳柰何其相物若分别汝爲人木爲物则人与物既各别安能相知汝亦几死之散人耳又恶知几死之散木匠石觉而诊其梦弟子曰趣取无用则爲社何邪彼既趍取于无用则其爲社何邪爲社是又不能无用也曰密若无言匠石使弟子闭密无言似谓社树有灵恐知之彼亦直寄焉以爲不知己者诟厉也直但也彼亦但寄此身于曲辕耳以爲不相知者强以爲社也名爲社乃诟骂厉病之不爲社者且几有翦乎翦伐也若不爲社亦无人伐之且也彼其所保与衆异而以义誉之不亦远乎凡且也者又进一歩说彼其所保全此生者与衆人异而我欲以义理誉之不亦与之相远乎言前此谓其不材固不是今若称誉之亦不足爲彼轻重南伯子綦即南郭子綦居南而字伯游乎商之丘见大木焉有异结驷千乗隐将芘其所藾聚驷车千乗而隐藏其下将可芘其所借赖子綦曰此何木也哉此必有异材夫仰而视其细枝则拳曲而不可以爲栋梁俯而视其大根则轴解而不可以爲棺椁咶其叶则口烂而爲伤嗅之则使人狂醒二日而不己子綦曰此果不材之木也以至于此其大也嗟夫神人以此不材宋有荆氏宜楸柏桑其拱把两手曰拱一手曰把而上者求狙猴之杙以职切者斩之所以栖狙猴者三围四围求高名之丽者斩之高名者屋之高大而有名也丽与欐同屋栋也柳文小石城山记其上爲睥睨梁欐之形七围八围贵人富商之家求禅傍者斩之司马云棺之全一边者故未终其天年而中道夭于斧斤此材之患也此又出一段有用之爲患故解之汉郊祀志古天子常以春解祠言解罪求福也以牛之白颡者与豚之亢鼻者与人有痔病者不可以适河不可祭河神也此皆巫祝以知之矣所以爲不祥也此乃神人之所以爲大祥也支离䟽者支离形不全貌疏名颐隐于齐齐与隮同伛者不见其颐隐于脐间肩高于顶头低而肩高于顶会撮指天台竺缁撮之撮会合其发而撮爲髻古者髻近项嵴曲而头低故髻指天也五管在上管腧也五藏之腧皆在上两体爲胁嵴在髀裹故以两髀爲胁挫鍼治繲衣也能挫缝衣之针足以餬曰鼓筴播精鼓动其䇿以占即今人抽签者也精精米所以享神楚辞怀椒糈而要之注糈精米也播者陈之以享神也言能䇿占并祀神也足以食十人所得不止于餬其口上征武士则支离欀臂其间恃其无用故不自藏匿上有大役则支离以有常疾不受功上与病者粟则受三钟与十束薪夫支离其形者犹足以养其身终其天年又况支离其德者乎孔子适楚楚狂接舆游其门曰凤子凤予何如德之衰也来世不可待往世不可追也天下有道圣人成焉天下无道圣人生焉方今之时仅免刑焉福轻乎羽莫之知载祸重乎地莫之知避已乎己乎临人以德殆乎殆乎画地而趍行者宜任其所至若指画所往之地而疾趍焉则困殆矣迷阳迷阳无伤吾行迷阳迷蕨也蕨生蒙密能迷阳明之路故曰迷阳托兴言之吾行却曲却音隙无伤吾足以上因论语而附益之其下是庄子之言山木自寇也膏火自煎也桂可食故伐之漆可用故割之人皆知有用之用而莫知无用之用也上述栎社树商丘木故于此就木上结之南华眞经循本卷之五南华真经循本正统道藏三家本三十卷洞神部玉诀类南华眞经循本卷之六聴十一庐陵竹峯罗勉道述门人彭祥点校内篇德充符鲁有兀者王骀从之游者与仲尼相若常季问于仲尼曰王骀兀者也从之游者与夫子中分鲁立不教坐不议虚而往实而归固有不言之教无形而心成者邪是何人也仲尼曰夫子圣人也丘直后而未往耳仲尼曰我亦将往从之游但偶后于衆人尚未往耳丘将以爲师而况不若丘者乎奚假鲁国何借鲁国之衆以爲重丘将引天下而与从之常季曰彼兀者也而玉先生其与庸亦远矣苦然者其用心也独若之何仲尼曰死生亦大矣而不得与之变虽天地覆坠亦将不与之遗审乎无假而不与物迁命物之化而守其宗也命物之化者物之变化惟吾所命常季曰何谓也仲尼曰自其异者视之肝胆楚越也自其同者视之万物皆一也夫若然者且不知耳目之所宜而游心乎德之和物视其所一而不见其所丧视丧其足犹遗土也常季曰彼爲己句以其知得其心以其心得其常心物何爲最之哉常季虽闻仲尼之言犹未悟王骀之所以然彼指王骀也言彼之修已以其知言之非有至神之知不过得其心思所及之知而已以其心言之非有大圣之心不过得其常人所有之心而已人何爲尊之仲尼曰人莫鑑于流水而鑑于止水唯止能止衆止仲尼答之云水一也有流处亦有止处人莫去鑑他流处只鑑他止处以喻常季不必以奇异看王骀只就他得常心看便是他高处唯止能止衆止者止水之所衆流归之莫不从而皆止矣王骀以常心而能化人亦犹是也受命于地唯松栢独也在冬夏青青受命于天唯舜独也正幸能正生以正衆生又以松栢引喻圣人以明惟止能止衆止之义凡草木皆受命于地而松栢独冬夏青青凡人皆受命于天而舜独得其正纷纷衆邪之中使非有舜之正则几乎举世皆恶矣幸而舜能正吾之生以正天下之衆生则可以见唯止能止衆止夫保始之征不惧之实勇士一人雄入于九军将求名而能自要者而犹若是而况官天地府万物直寓六骸象耳目一知之所知而心未尝死者乎保始之征者守其初志必有征验使人可信也不惧之实者刚勇不惧自有其实非爲人知也九军者古军阵因井田之制每军分爲九军更递以战也求名者求爲名声即保始之征者也自要者自守要约即不惧之实者也官天地者天地爲吾官守之司也府万物者万物爲吾府藏之物也直但也寓者寄寓而不执着象者彷象而非眞实一知之所知而心未尝死者一其知之所知而心未尝陷于物以死也应前以其知得其心以其心得其常心二句言求名自要之人尚能勇冠千万人之上何况王骀外形骸一心知又非求名自要者所可比儗岂不能感动鲁国之衆乎彼且择日而登假人则从是也彼且何肯以物爲事乎假至也登假犹言升仙升至于天也大宗师登假于道亦音格崔本比于列星之下有其生无父母死登假三年而形遯亦升至于天之义言彼且有一日升仙去则遗弃人世矣故人之所以从之者爲此也由此观之彼且何肯以物爲事乎物字应前物何爲最之哉道家多有择日升仙事申徒嘉兀者也而与郑子产同师于伯昏无人子产谓申徒嘉曰我先出则子止子先出则我止其明日又与合堂同席而坐子产谓申徒嘉曰我先出则子止子先出则我止今我将出子可以止乎其未邪问之欲使必不并已且子见执政而不违子齐执政乎申徒嘉曰先生之门固有执政焉如此哉居先生之门者当忘贵贱子而悦子之执政而后人者也闻之曰鑑明则尘垢不止止则不明也乆与贤人处则无过与贤人处以免过犹鑑借人以磨去尘垢今子之所取大者先生也取于人以大其德而犹出言若是不亦过乎未能无过也子产曰子既若是矣犹与尧争善计子之德不足以自反邪爲善者莫若尧犹与尧争善是欲胜于尧爲第一人也子既不谨而遭刖矣乃犹欲与尧争善计子之德恐不足自反以补其遭刖之过安能胜尧哉申徒嘉曰自状其过以不当亡者衆不状其过以不当存者寡自状自陈也因上文过字言若自陈说己之过则己无大过故止于受刖其形之不当亡者尚衆若不陈说已之过则人以爲罪大恶极当不止于刖其形之不当存者尚寡知不可奈何而安之若命唯有德者能之游于羿之彀中中央者中地也然而不中者命也羿善射物游于羿之彀中中央者必中之地也然而或不中得免于死者命也言已不免于刑亦命也人以其全足笑吾不全足者衆矣我怫然而怒而适先生之所则废然而反废向者之怒而后常不知先生之洗我以善邪吾与夫子游十九年矣而未尝知吾兀者也今子与我游于形骸之内而子索我于形骸之外不亦过乎形骸内德也形骸外刖也重言不亦过乎应前子产蹴然改容更貌曰子无乃称既悟则愧其言曰子无如此说矣鲁有兀者叔山无趾叔山字因名无趾踵见仲尼仲尼曰子不谨前既犯患若是矣虽今来何及矣无趾曰吾惟不知务而轻用吾身吾是以亡足今吾来也犹有尊足者存右爲尊虽刖左足犹有右足存吾是以务全之也夫天无不覆地无不载吾以夫子爲天地安知夫子之犹若是也刖孔子曰丘则陋矣夫子胡不入乎请讲以所闻无趾出孔子曰弟子勉之夫无趾兀者也犹务学以复补前行之恶而况全德之人乎无趾语老聃曰孔丘之于至人其未邪彼何賔賔以学子爲彼且蕲以諔诡幻怪之名闻不知至人之以是爲己桎梏邪老聃曰胡不直使彼以死生爲一条以可不可爲一贯者解其桎梏其可乎无趾曰天刑之安可解鲁哀公问于仲尼曰卫有恶人焉曰哀骀它丈夫与之处者思而不能去也妇人见之请于父母曰与爲人妻宁爲夫子妾者十数而未止也未尝有闻其倡者也常和人而己矣无君人之位以济乎人之死无聚禄聚于上者所以散于下以望人之腹又以恶骇天下和而不倡知不出乎四域且而雌雄合乎前此三句将上文转折说雌雄即丈夫妇人是必有异乎人者也寡人召而观之果以恶骇天下与寡人处不至以月数而寡人有意乎其爲人也不至乎期年而寡人信之国无宰寡人传国焉闷然而后应氾而若辞寡人丑乎寡人爲丑乎因其丑而自反卒授之国无几何也去寡人而行寡人卹焉若有亡也若元与乐是国也是何人者也仲尼曰丘也尝使于楚矣适见豚子食于其死母者少焉眴眴惊觉而动目也若皆弃之而走不见己焉耳不得类焉耳所爱其母者非爱其形也爱使其形者也不见己焉尔者豚子安知其爲母但知己所食而已今忽不见己所食也不得类焉耳者类似也今所食之乳忽不似每日也使其形者神也豚子本不理会得母死忽弃之而走者神不相接也以喻哀骀它前日相处非以形交乃以神交一旦失之如豚子失其母之神战而死者其人之葬也不以翣资翣以木爲筐衣以白布画云气其上有柄如扇以障柩资送葬也刖者之屦无爲去声爱之皆元其本矣形爲本翣与屦爲文爲天子之诸御不爪翦不穿耳取妻者止于外不得复礼记三年之丧与新有妻者期不使形全犹足以爲尔而况全德之人乎今哀骀它未言而信无功而亲使人枚己国惟恐其不受也是必才全而德不形者也以战死刖者引起天子五御及娶妻者而说归哀骀它身上来哀公曰何谓才全仲尼曰死生存亡穷达贫富贤与不肖毁誉饥渴寒暑是事之变命之行也此皆人事之变革而有天命行其间日夜相代乎前而知去声不能规其始者也规求也虽有知者不能求其初生禀受之所以然故不足以滑和不可入于灵府使之和豫通而不失于兊使日夜无却而与物爲春是接而生时乎心者也死生贫富等虽日夜相代乎前吾则使之日夜无罅隙不见其相代之迹视之如一而与物混然爲春如年有四时不见其爲夏秋冬但见其爲春而已如此者是接续其罅隙处而生时乎吾心者也因春字故下生时字时不生于阴阳之气而生于吾心也是之谓才全何谓德不形曰平者水停之盛也其可以爲法也盛极也极平者莫如水停内保之而外不荡也内保之者水性沈定有内保之义德者成和之脩也成其内和则德脩矣德不形者物不能离也德惟内修不形于外而物自亲之不能释离如哀公之于哀骀它哀公异日以告闵子曰始也吾以南面而君天下执民之纪而忧其死吾自以爲至通矣今吾闻至人之言恐吾无其实轻用吾身而亡吾国吾与孔丘非君臣也德友而己矣以哀骀爲至人而仲尼爲德友亦是滑稽闉跂支离无脤闉城门也跂举足而行也闉跂者跂而守城门也支离者形不全之貌无脤无脚跟也盖无脤之人后脚不能到地但跂而行其形支离而因名无脤犹名无趾也说卫灵公灵公说之而视全人其脰肩肩脰项也肩肩细长之貌言悦无脤而视全人反觉其项细长丑而不足观也周礼梓人云数目顅脰注长脰貌盖肩与顅同瓮盎大瘿说齐桓公桓公说之而视全人其脰肩肩故德有所长而形有所忘人不忘其所忘而忘其所不忘此谓诚忘所忘者形也所不忘者德也世人不忘其形而忘其德此眞忘者也故圣人有所游而知爲孽约爲胶德爲接工爲商圣人不谋恶用知不斲恶用胶无丧恶用德不货恶用商四者天鬻也天鬻也者天食也既受食于天又恶用人孽妖孽也约谨守也胶固也接应接也工艺能也商如商贾也圣人心有天游而以智者爲妖孽约者爲胶固德者爲役于应接艺能者爲商贾之徒圣人不计谋何用智巧不斲削何用胶固无所丧失何用行道而有得不嗜货利何用行商四句中两句是正说两句是比喻因商字又言四者天鬻也天之付予即如鬻焉得天鬻则爲天所食矣既受食于天又恶用人之所食犹言既得天爵不求人爵也有人之形无人之情有人之形故羣于人无人之情故是非不得于身眇乎小哉所以属于人也謷乎大哉独成其天謷放也放而得之意此言无情下文又引与惠子辨难以伸无情之义惠子谓庄子曰人故无情乎庄子曰然惠子曰人而无情何以谓之人庄予曰道与之貌天与之形恶得不谓之人惠子曰既谓之人恶得无情庄子曰是非吾所谓情也吾所谓无情者言人之不以好恶内伤其身常因自然而不益生也惠子曰不益生何以有其身庄子曰道与之貌天与之形无以好恶内伤其身今予外乎子之神劳乎子之精倚树而吟据藁梧而暝天选子之形子以坚白鸣道与之貌天与之形者自然也不益生者人生有自然之天不可加一毫人力也藁梧即今所谓枯桐也枯桐同义桐亦可称梧桐之类不一惟枯桐中琴瑟故名琴瑟爲藁梧也据之而暝言琴瑟常在手虽疲困而暝犹据之也立则倚树而吟坐则据藁梧而暝皆外神劳精之所爲是负天之所予而从事乎坚白之辩者也南华眞经循本卷之六南华真经循本正统道藏三家本三十卷洞神部玉诀类南华眞经循本卷之七祸一庐陵竹峯罗勉道述门人彭祥点校内篇大宗师知天之所爲知人之所爲者至矣知天之所爲者天而生也知人之所爲者以其知之所知以养其知之所不知终其天年而不中道夭者知之盛也知天之所爲者体天道之自然也知人之所爲者尽人事之当然也天而生者顺其天而生也知之所知者如脩善去恶趋吉避凶之类知之所不知者即吾身之至眞人皆有之而不自知能养之而不害则亦得终其天年不至中道夭折此亦知之盛者虽然有患夫知有所待而后当其所待者特未定也庸讵知吾所谓天之非人乎所谓人之非天乎虽然所谓知人之所爲者尚有可虑处人虽知之又必有待于天而后得其定当定也但其待于天者正自无定如颜天跖寿善未必福而恶未必祸则安知吾所谓天者不属乎人所谓人者不属乎天且有眞人而后有眞知眞人方眞知天人之辨何谓眞人古之眞人不逆寡得虽少而不逆于意不雄成功虽成而不雄其气不谟士士与事通事皆付之自然不豫爲之谋若然者过而不悔当而不自得也若然者登高不慄入水不濡入火不热是知之能登假于道也若此古之眞人其寝不梦其觉无忧其食不甘其息深深眞人之息以踵衆人之息以喉息之深者如藏于足息之浅者如出于喉其实气海爲息之根蔕屈服者其嗌言若哇屈服谄媚于人者其喉间之言如淫哇之乐其耆音嗜欲深者其天机浅天机者天然之气机即息也嗜欲之深则息浅矣如屈服者嗜欲深也嗌言若哇者天机浅也古之眞人不知悦生不知恶死其出不䜣其入不距翛然而往翛然而来而己矣不忘其所始不求其所终受而喜之忘而复之是之谓不以心捐道不以人助天是之谓眞人若然者其心志在心爲志未驰骛也其容寂其颡頯达跪二音额广平不蹙也凄然似秋煖然似春喜怒通四时与物有宜而莫知其极故圣人之用兵也亡国而不失人心利泽施乎万世不爲爱人故乐通物非圣人也有亲非仁也天时非贤也元气混然何分四时利害不通非君子也通而一之何分利害行名失已非士也亡身不眞非役人也人若狐不偕务光黄帝时人耳长七寸伯夷叔齐箕子胥余尸子云箕子名胥余或云比干纪他申徒狄殷时人荀子载其负石沉河是役人之役适人之适而不自适其适也古之眞人其状义而不朋与物同宜而不朋党若不足而不承谦退不足而不轻于顺承与乎其觚而不坚也与容与也觚器之有稜者容与自得如器虽有稜隅而不坚顽也张乎其虚而不华也张大也气象张大虽虚而非徒事华藻邴邴乎其似喜乎崔乎其不得已乎邴邴犹扬扬崔自抑意虽可喜而有不得已滀乎进我色也与乎止我德也滀充积也虽充于色而止于德也厉乎其似世乎謷乎其未可制也厉丑恶也虽不事脩饰同乎流俗而謷乎高放不可得而制驭连乎其好闲也悗乎忘其言也连连绵也悗废忘也虽连绵闭塞无可窥寻而悗焉废忘未尝夸说以刑爲体以礼爲翼以知爲时以德爲循以刑爲体者绰乎其杀也以礼爲翼者所以行于世也以知爲时者不得已于事也以德爲循者言其与有足者至于丘也而人眞以爲勤行者也礼者立身之本本所以爲体刑者辅治之法本所以爲翼然刑虽具而宽仁不杀故可以爲体礼虽严而举世可行故可以爲翼德主自然本如四时之运行无心知以周物本如人之循行有迹然知以不得已而应事则亦出于自然故可以爲时德之修非出于勉强如偶有登山之迹不知者眞以爲勤于行故亦可以爲循故其好之也一其弗好之也一其一也一其不一也一其一与天爲徒其不一与人爲徒天与人不相胜也是之谓眞人其好之者固与我爲一矣其弗好者亦视之如一则其与我爲一者固一其不一者亦一矣其一者自与天爲徒其不一者自与人爲徒天与人本不相胜何必置好恶其间死生命也其有夜旦之常天也人之所不得与皆物之情也彼特以天爲父而身犹爱之而况其卓乎人特以有君爲愈乎己而身犹死之而况其眞乎泉涸鱼相与处于陆相呴以湿相濡以沫不如相忘于江湖与其誉尧而非桀也不如两忘而化其道物之情物之实理也以天爲父父者子之天也卓此道卓然尊于父也眞此道乃君之眞者也化其道化于其道而毁誉自无也死生有命犹天有夜旦之常非人力所得干与此乃物之实理不可移易人但当反求此道而已此道在人尊于君父而人不自知与其纷纷是非毁誉之场何如超然于此道夫大块载我以形劳我以生佚我以老息我以死故善吾生者乃所以善吾死也夫藏舟于壑藏山于泽谓之固矣然而夜半有力者负之而走昧者不知也藏小大有宜犹有所遯若夫藏天下于天下而不得其所遯是恒物之大情也特犯人之形而犹喜之若人之形者万化而未始有极也其爲乐可胜计邪故圣人将游于物之所不得遯而皆存善夭善老善始善终人犹效之又况万物之所系而一化之所待乎善吾生善吾死此善字属造物善夭善老善始善终此善字属人善夭者虽夭而非恶死一化与万化不同万化是万般变化由人所爲一化是一超大道不杂他迳又从生死说来有生必有死而世之贪生避死卒不免焉譬如藏舟于壑藏山于泽自以爲固不知夜半猝然之间舟爲有力者移去山爲有力者侵伐出于意料之外而不自知也夫壑大而舟小泽大而山小小大包藏各得其宜而犹有所遯若夫藏天下于天下无所包藏而自无可遯之处言与其有心于藏不若无心于藏也所谓藏天下于天下者如耕田凿井不知帝力是也天下亦物也故言是恒物之大情前只说物之情此又添恒与大字以藏舟藏山藏天下似说得怪故下一恒字以推广及于天下故下一大字却引归藏于人身者而言人身难得一犯着人之形犹爲可喜所贵人之形者其中藏得万般变化其爲乐何可胜计故圣人将游于物之所不得遯而皆存即藏天下于天下之谓圣人得藏天下之要使民养生丧死而无札瘥妖厉之患人犹慕其治而效之况藏道于身实爲万物之宗一化之原近而且切有易于藏天下者乎夫道有情有信无爲无形可传而不可受可得而不可见自本自根未有天地自古以固存神鬼神帝生天生地在太极之先而不爲高在六极之下而不爲深先天地生而不爲久长于上古而不爲老揭夫道二字以见太宗师在此有情有信无爲无形即齐物篇所谓可行己信而不见其形有情而无形也有交媾之情有征验之信而无所作爲无有形象可口传而不可手授可心得而不可目见盖以其无形也乃阴阳五行之本根未有天地先有此理鬼与帝借之以神天与地借之以生即老子所谓天地根也人与造化同一枢机故身中亦有一太极老庄论道止于如此后世假借铅汞龙虎等比喻益明且切矣不爲高不爲深不爲乆不爲老皆赞美之辞狶韦氏得之以挈天地伏戏得之以袭气母维斗得之终古不惑日月得之终古不息堪坏得之以袭崑崙袭取元气之母北斗爲天纲维司马云堪坏神名人面兽形冯夷得之以游大川司马云清泠传曰冯夷华阴潼乡隄首人服八石得水仙是爲河伯一云以八月庚子浴于河而溺死肩吾得之以处太山司马云山神不死至孔子时黄帝得之以登云天颛顼得之以处玄宫黄帝得道升天玄宫北方之宫月令曰其帝颛顼其神玄冥禺强得之立乎北极司马云山海经曰北海之渚有神人面鸟身珥两青蛇践两赤蛇名禺强西王母得之坐乎少广山海经曰西王母状如人狗尾蓬头戴胜善啸居洵水之涯汉武帝内传云西王母与上元夫人降帝美容貌神仙人也少广司马云穴名崔云山名或云西方空界之名莫知其始莫知其终此两句属西王母彭祖得之上及有虞下及五伯李云五伯夏昆吾殷大彭豕韦周齐桓晋文傅说得之以相武丁奄有天下乗柬维骑箕尾而比于列星司马云傅说一星在尾上言其乗东维骑箕尾之间也箕斗爲天汉津之东维崔本此下更有二十二字者于文义不当有此篇首至此明大道之要尽矣犹恐人泥于执着下文又极论死生俱无以广其见犹命宗性宗之说南伯子葵问乎女偊曰子之年长矣而色若孺子何也曰吾闻道矣南伯子葵曰可得学邪曰恶恶可子非其人也夫卜梁倚有圣人之才而无圣人之道我有圣人之道而无圣人之才吾欲以教之庶几其果爲圣人乎不然以圣人之道告圣人之才亦易矣吾犹守而告之三日而后能外天下已外天下矣吾又守之七日而后能外物已外物矣吾又守之九日而后能外生己外生矣而后能朝彻一朝而透彻不俟七日与九日朝彻而后能见独见独而后能无古今无古今而后能入于不死不生杀生者不死生生者不生藁形死心所以杀生也而不死纵情肆欲所以生生也而不生其爲物也无不将也无不迎也无不毁也无不成也其名爲撄宁将送也物虽触之而自宁定撄宁者撄而后成者也南伯子葵曰子恶乎闻之曰闻诸副墨之子副墨之子闻诸洛诵之孙成者成定也副墨洛诵者假文墨之名洛诵之孙闻之瞻明瞻明闻之聂许瞻明聂许者假耳目之名聂许闻之需役需役闻之于讴需役于讴者假役夫歌謡之名于讴闻之玄冥玄冥闻之参寥参寥闻之疑始参寥者参合寥旷迷茫之始则玄之又玄矣子祀子舆子梨子来相与语曰孰能以无爲首以生爲嵴以死爲尻孰知死生存亡之一体者吾与之友矣四人相视而笑莫逆于心遂相与爲友俄而子舆有病子祀往问之曰伟哉夫造物者将以予爲此拘拘也拘拘挛曲之甚将者恐自此更甚曲偻发背曲偻则背发露在上上有五管颐隐于齐肩高于顶句赘指天句赘项椎也句犹言节也椎骨二十四节赘其形如赘瘤也此五句皆述子舆之形阴阳之气有沴音戾此一句才说他疾其心间而无事跰𨇤而鑑于井曰嗟乎夫造物者又将以予爲此拘拘也无事不以疾爲苦跰𨇤扶曳而行之貌而鑑于井自然其形既偻矣又复病又将自此拘挛转甚也子祀曰女恶之乎子祀戏言汝恶之乎曰亡予何恶浸假而化予之左臂以爲鸡予因以求时夜浸假而化予之右臂以爲弹予因以求鸮炙浸假而化予之尻以爲轮以神爲马予因而乗之岂更驾哉且夫得者时也失者顺也安时而处顺哀乐不能入也此古之所谓县解也浸渐也假设使也时犹司也县作悬解音蟹悬系解散犹解倒悬之义而不能自解者物有结之悬物于上忽然自解谓之悬解不能自解者有人用力结之则无自解之理言人心系累既深则不能自解且夫物不胜天乆矣吾又何恶焉俄而子来有病喘喘然将死其妻子环而泣之犁往问之曰叱避无怛化道家以死爲化叱其避去勿惊动其化倚其户与之语曰伟哉造化又将奚以汝爲将奚以汝适以汝爲鼠肝乎以汝爲虫臂乎言不知将化爲何物或化爲至小未可知子来曰父母于子东西南北唯命之从阴阳于人不翅于父母彼近吾死而我不听我则悍矣彼何罪焉夫大块载我以形劳我以生佚我以老息我以死故善吾生者乃所以善吾死也今大冶铸金金踊跃曰我且必爲镆鎁大冶必以爲不祥之金今一犯人之形而曰人耳人耳夫造物者必以爲不祥之人言不必定要爲人化爲物又何妨今一以天地爲大鑪以造化爲大冶恶乎往而不可哉成然寐蘧然觉成然犹安然蘧然觉而匆遽之貌人生乃是寐死乃是觉也子桑户孟子反子琴张三人相与友曰孰能相与于无相与相爲于无相爲孰能登天游雾挠挑无极相忘以生无所终穷三人相视而笑莫逆于心挠挑者犹戏弄三人皆能如所云故不复应答但相视而笑无逆于心遂相与友莫然有间而子桑户死未葬孔子闻之使子贡往待事焉往而待爲治丧事也三人皆鲁人故子贡往焉或编曲或鼓琴相和而歌曰嗟来桑户乎嗟来桑户乎而已反其眞而我犹爲人猗子贡趋而进曰敢问临尸而歌礼乎二人相视而笑曰是恶知礼意礼之本意縁人情而生情不动何用乎礼子贡反以告孔子曰彼何人者邪脩行无有而外其形骸临尸而歌颜色不变无以命之彼何人者邪孔子曰彼游方之外者也而丘游方之内者也外内不相及而丘使女往弔之丘则陋矣彼方且与造物者爲人而游乎天地之一气方者法度也与造物者爲人言顺其所生而与之爲人也天地生物不过一气人之生世乃所以游乎天地之一气彼以生爲附赘县疣以死爲决𤴯溃痈夫若然者又恶知死生先后之所在假于异物託于同体忘其肝胆遗其耳目反覆终始不知端倪芒然彷徨乎尘垢之外逍遥乎无爲之业彼又恶能愦愦然爲世俗之礼以观衆人之耳目哉子贡曰然则夫子何方之依愦乱也衆人之耳目应前礼乎之问前言游方之内今所见如此又未知何方之依曰丘天之戮民也虽然吾与汝共之孔子自谓吾不能如彼乃天所刑戮之民虽是如此吾与汝且共此道子贡曰敢问其方孔子曰鱼相造乎水人相造乎道相造乎水者穿池而养给相造乎道者无事而生定问其方却问其法度如何造诣也相造乎水者穿池则养给矣相造乎道者无事则生定矣故曰鱼相忘乎江湖人相忘乎道术相忘乎江湖则不在于穿池矣相忘乎道术则不在于无事矣相造又不如相忘也子贡曰敢问畸人孔子常不偶于世故子贡以畸人爲问曰畸人者畸于人而侔于天故曰天之小人人之君子人之君子天之小人也颜回问仲尼曰孟孙才其母死哭泣无涕中心不慼居丧不哀无是三者以善丧盖鲁国固有无其实而得其名者乎回壹怪之仲尼曰夫孟孙氏尽之矣进于知矣胜于知丧礼者唯简之而不得夫己有所简矣学道者唯欲损其情而不能得孟孙氏已有所损矣孟孙氏不知所以生不知所以死不知就先不知就后若化爲物以待其所不知之化己乎且方将化恶知不化哉方将不化恶知己化哉上化爲物指已化之人下化己指未化之人所不知之化己者所不自知其化到己身者也言若以爲先死者化而爲物以等待所不知后化之已乎则彼死者方将化安知不化者哉未死之己方将不化又安知已化者哉吾特与汝其梦未始觉者邪梦而未觉安能知之且彼有骇形而无损心彼指学道之人形之变虽若可骇然不足以损其心有旦宅而无情死人生住世倏如一旦然不足以死其情孟孙氏特觉人哭亦哭是自其所以乃乃尔汝之称乃字正与吾字相对父母是吾亲傍人则可唿之爲尔汝今孟孙氏但觉傍人哭亦哭是哭不由中心而由其所以相尔汝者言视其亲如傍人之亲也且也相与吾之耳矣庸讵知吾之所谓吾之乎本只下单且字添一也字令句语软活可读且夫且也其义则一因上乃字遂生下吾字设爲孔子云且吾与颜回不敢如孟孙氏之视其亲犹傍人相与吾之矣又安知吾所谓吾之者果然乎下文申明其义且汝梦爲鸟而厉乎天梦爲鱼而没于渊不识今之言者其觉者乎其梦者乎只寻常梦爲鱼鸟未足异梦爲鸟而直戾天梦爲鱼而直潜渊分明吾身是鱼鸟矣今却在此言语知得见今是觉邪莫反是梦邪如此看来吾所谓吾之者正不可知也前言吾特与汝其梦未始觉此言觉亦恐是梦又深一歩造适不及笑献笑不及排造诣也适适意也喜者必笑忽诣适意之境者中有眞乐不及待笑而后适献笑者忽自献其笑也排布置也自献其笑者出于不觉不及布置使之笑以喻自然天眞不待于拘守礼法安排而去化乃入于寥天一缀上排字人生富贫贵贱各有定分如造物布置然但当安之而已死去则化无复更有寥者旷远之意一者太极未判之初入于寥天一者复归其初也意而子见许由曰尧何以资汝意而子曰尧谓我汝必躬服仁义而明言是非许由曰而奚来轵夫尧既已黥汝以仁义而劓汝以是非矣汝将何以游夫遥荡恣时转徙之涂乎恣睢自纵貌转徙者不拘常也意而子曰虽然吾愿游于其藩许由曰不然夫盲者无以与乎眉目颜色之好瞽者无以与乎青黄黼黻之观无瞳子曰盲有瞳子曰瞽意而子曰夫无庄之失其美据梁之失其力皆託言人名无庄者不假庄饰据粱者据其强梁也黄帝之亡其知皆在鑪锤之间耳庸讵知夫造物者之不息我黥而补我劓使我乗成以随先生邪许由曰噫未可知也我爲汝言其大略吾师乎吾师乎䪡万物而不爲义泽及万世而不爲仁长于上古而不爲老覆载天地刻雕衆形而不爲巧此所游已颜回曰回益矣仲尼曰何谓也曰回忘仁义矣曰可矣犹未也它日复见曰回益矣曰何谓也曰回忘礼乐矣曰可矣犹未也老庄以仁义出于人爲故亚于礼乐它日又复见曰回益矣曰何谓也曰回坐忘矣仲尼蹴然曰何谓坐忘颜回曰堕肢体黜聪明离形去知同于大通此谓坐忘仲尼曰同则无好也无物不同则无所私好化则无常也唯化所适则无常所而果其贤乎丘也请从而后也子舆与子桑友而淋雨十日子舆曰子桑殆病矣里饭而往食之至子桑之门则若歌若哭鼓琴曰父邪母邪天乎人乎有不任其声而趋举其诗焉趋七住切不任其声惫也趋促也趋举其诗无音曲也子舆入曰子之歌诗何故若是曰吾思夫使我至此极者而弗得也父母岂欲吾贫哉天无私覆地无私载天地岂私贫我哉求其爲之者而不得也然而至此极者命也夫南华眞经循本卷之七南华真经循本正统道藏三家本三十卷洞神部玉诀类南华眞经循本卷之八祸二庐陵竹峯罗勉道述门人彭祥点校内篇应帝王啮缺问于王倪四问而四不知啮缺因跃而大喜行以告蒲衣子蒲衣子曰而乃今知之乎有虞氏不及泰氏有虞氏其犹藏仁以要人亦得人矣而未始出于非人泰氏其卧徐徐其觉于于一以己爲马一以己爲牛其知情信其德甚眞而未始入于非人有虞氏怀藏仁道以要结人心固亦得人矣然犹出于人爲不若非人则相与于无相与故曰未始出于非人若上古泰氏寝处自然无所作爲或一以己爲马或一以已爲牛初无定名盖縁泰氏其知实信其德甚眞不如有虞氏怀仁以要人故也然本非有意如此故曰未始入于非人因未始出字却生未始入字肩吾见狂接舆狂接舆曰日中始何以语汝肩吾曰告我君人者以己出经以身出经常之典式义度人敢不听而化诸狂接舆曰是欺德也其于冶天下也犹涉海凿河而使蚊负山也式义用义以准则人涉海必溺凿河难成蚊负山则不胜任夫圣人之治也治外乎正而后行确乎能其事者而己矣圣人之治岂治其外乎但全其性分之内正己而后行确然信实爲其所能之事而已且鸟高飞以避矰弋之害鼷鼠深穴乎神丘之下以避熏凿之患而曾二虫之无知言君人者若欲齐之以法度则人皆逃而避之矣鸟鼠且知避害何况乎人曾谓此二虫之无知乎天根游于殷阳至蓼水之上适遭无名人而问焉曰请问爲天下无名人曰去汝鄙人也何问之不豫也言其问使人不乐予方将与造物者爲人厌则又乗夫莽眇之鸟以出六极之外而游无何有之乡以处圹垠之野汝又何帠莽眇轻虚之状圹垠音广朗犹旷荡也帠疑是勥字音强上声古篆之讹上强讹而爲臼下力尚不失篆体以治天下感予之心爲又复问无名人曰汝游心于淡合气于漠顺物自然而无容私焉而天下治矣阳子居见老聃曰有人于此向疾彊梁趋向敏疾彊梁不屈物彻䟽明遇物透彻疏通明朗学道不倦如是者可比明王乎老聃曰是于圣人也胥易技系劳形憷心者也胥刑徒易犹率更也技系以技巧而系累也胥徒更作之人则劳形技巧系累之人则憷心且也虎豹之文来田猎也猨狙之便执斄之狗来借如是者可比明王乎阳子居蹴然曰敢问明王之治老聃曰明王之治功盖天下而似不自己化贷万物而民弗恃化施于万物如假贷之以贷而民不侍赖其恩有莫举名有莫能举而名之即民无能名焉之义使物自喜立乎不测而游于无有者也郑有神巫曰季咸知人之死生存亡祸福寿夭期以岁月旬日若神郑人见之皆弃而走列子见之而心醉归以告壶子曰始吾以夫子之道爲至矣则又有至焉者矣壶子曰吾与汝既其文未既其实而固得道与既尽也吾与汝平日但尽其外之文未尽其中之实而固以爲得道欤未爲得道也衆雌而无雄而又奚卵焉参同契云牝鸡不独卵盖谓徇其一偏之术则不能成道此喻列子未尽其实处而以道与世亢必信天而欲以道与世相高而必人之相信乎故使人得而相汝尝试与来以予试之明日列子与之见壶子出而谓列子曰嘻子之先生死矣弗活矣不以旬数矣吾见怪焉见湿灰焉列子入泣涕沾襟以告壶子壶子曰曏吾示之以地文萌乎不震不正是殆见吾杜德机也尝又与来山川草木地之文也草木萌芽恬然安静不见动摇各正性命不待人力正之但觉大地寂然而已度人经所谓神风静默山海藏云天无浮翳四气朗清一国地土山川林木缅平一等无复高下正是此意即所谓杜德机杜闭藏不可见也示之以此故不能相更令列子与之明日重来明日又与之见壶子出而谓列子曰幸矣子之先生遇我也有瘳矣全然有生矣吾见其杜权矣列子入以告壶子壶子曰曏吾示之以天壤名实不入而机发于踵是殆见吾善者机也尝又与来吾见其杜权者闭藏之中却有权变觉与昨日所见略不同也杜权正与杜德相对天壤者天之十二辰犹言天之壤地也天壤字又是与地文相对地主静天主动谓之天便有动意示以天壤者外则名实不能入其心内则机发于至深季咸殆见吾善端发露之机耳犹有不能尽知者故又俾之明日与来明日又与之见壶子出而谓列子子之先生不齐吾无得而相焉试齐且复相之列子入以告壶子壶子曰吾曏示以太沖莫胜是殆见吾衡气机鲵桓之审列子作潘音番米汁也则此审字当作沈亦汁也爲渊止水之审爲渊流水之审爲渊渊有九名此处三焉尝又与来见其动静不一故俾之斋以一其心太沖犹言太和太沖则在杜德机善者机之间莫有胜于此者故言太沖莫胜衡平也衡气机者处于地文天壤之间动静各半得其平也衡字又对上文权字示之以太沖莫胜者即所谓衡气机也鲵桓鲵所盘桓也潘米汁也水成渊处必有泡沬浮在水面如米汁也止水之潘爲渊者上面虽水流下头却水渟滀也鲵桓之处止水之处上面流水底下渟滀之处皆谓之渊渊有九名者列子黄帝篇曰鲵旋之潘爲渊止水之潘爲渊流水之潘爲渊滥水之潘爲渊沃水之潘爲渊氿水之潘爲渊雍水之潘爲渊汧水之潘爲渊肥水之潘爲渊淮南子亦有九璇之渊渊名有九此不过处其三言尚有未尽用也止水之渊以况地文杜德机是全然不动鲵桓之渊以况天壤善者机虽是渊水不动却见有鲵盘桓其中便是静中有微动意流水之渊以况太沖莫胜衡气机水上面一半流底下一半止流止各半正得其平故以爲太沖衡气之喻言仅以此三者示之尚不能知况示之以其余乎故又许之与来明日又与之见壶子立未定自失而走壶子曰追之列子追之不及反以报壶子曰已灭矣己失矣吾弗及已自彼言之曰灭自此言之曰失壶子曰曏吾示之以未始出吾宗吾与之虚而委蛇不知其谁何因以爲弟靡因以爲波流故逃也吾宗即所谓大宗师委蛇顺也不知谁何不分彼此也弟靡如人之弟靡然从兄也波流如波之顺流也虽变化无常而未始出吾大宗大宗者道之本原惟虚而已无分尔我因以爲弟靡波流故彼莫测其所以而逃也然后列子自以爲未始学而归三年不出爲其妻爨食豕如食人于事无与亲雕琢复朴块然独以其形立雕琢复朴者削去文华复于质朴纷而封哉一以是终自此以下乃因上文壶子之事而申论至虚之理叹曰纷然各分封疆之世哉但一切以此终其生而已无爲名尸无爲谋府无爲事任无爲知主体尽无穷而游无眹尽其所受乎天而无见得亦虚而已至人之用心若镜不将不迎应而不藏故能胜物而不伤如镜空明物之来者未尝迎之去者未尝送之但应物而不爲物所伤下文却言其所以伤者南海之帝爲儵北海之帝爲忽中央之帝爲浑沌儵与忽时相与遇于浑沌之地浑沌待之甚善儵与忽谋报浑沌之德曰人皆有七窍以视听食息此独无有尝试凿之日凿一窍七日而浑沌死此篇名应帝王故所言皆帝王之事篇末以壶子示季咸一段明应世随时之道仍结归南海北海之帝内篇凡七文字最爲精密皆是先命篇名而作南华眞经循本卷之八南华真经循本正统道藏三家本三十卷洞神部玉诀类南华眞经循本卷之九祸三庐陵竹峯罗勉道述门人彭祥点校外篇騈拇骈拇枝指出乎性哉而侈于德附赘县疣出乎形哉而侈于性骈拇足大指连第二指枝指手指生傍枝赘息肉依附于形故谓之附赘疣肿结悬系于形故谓之县疣性生也德得也侈过多也骈拇枝指出乎天生而自人之所得言之则爲过多矣附赘县疣出乎有形之后而自天生言之则爲过多矣多方乎仁义而用之者列于五藏哉而非道德之正也多方多端也列于五藏如肝神仁肺神义之类是故骈于足者连无用之肉也枝于手者树无用之指也多方骈枝于五藏之情者淫僻于仁义之行而多方于聪明之用也是故骈于明者乱五色淫文章青黄黼黻之煌煌非乎而离朱是已司马云黄帝时人百步见秋毫之末一云见千里针锋孟子作离娄多于聪者乱五声淫六律金石丝竹黄钟大吕之声非乎而师旷是已枝于仁者擢德塞性以收名声使天下簧鼓以奉不及之法非乎而曾史是已擢抽也簧鼓如笙簧之鼓动也曾曾参史史䲡骈于辩者累瓦结绳窜句游心于坚白同异之间而敝跬誉无用之言非乎而杨墨是已累瓦器而不倾结绳而能解小技之巧者以喻辩者之巧也窜句犹云遁辞也敝疲也跬半歩也言辩者之劳如疲敝之人半步而行也故此皆多骈旁枝之道非天下之至正也彼正正者上正字疑即至字之误不失其性命之情故合者不爲骈而枝者不爲跂长者不爲有余短者不爲不足是故凫胫虽短续之则忧鹤胫虽长断之则悲故性长非所断性短非所续无所去忧也意仁义其非人情乎彼仁人何其多忧也且夫骈于拇者决之则泣枝于手者龁之则啼二者或有余于数或不足于数其于忧一也今世之仁人蒿目而忧世之患蒿目忧思而目蒙然也不仁之人决性命之情而饕贵富故意仁义其非人情乎自三代以下者天下何其嚣嚣也嚣许骄切声也自三代以下天下之说仁义者何其声之嚣嚣也且夫待钩绳规矩而正者是削其性也待绳墨胶漆而固者是侵其德也屈折礼乐呴俞仁义以慰天下之心者此失其常然也天下有常然常然者曲者不以钩直者不以绳圆者不以规方者不以矩附离不以胶漆约束不以纆索故天下诱然皆生而不知其所以生同焉皆得而不知其所以得故古今不二不可亏也钩爲曲之器诱然犹津津然九字句故古今爲一而不见其亏坏则仁义又奚连连如胶漆纆索而游乎道德之间爲哉使天下惑也庄老尊道德而小仁义故有是言夫小惑易方大惑易性何以知其邪自虞氏招仁义以挠天下也莫不奔命于仁义是非以仁义易其性与故尝试论之自三代以下者天下莫不以易其性矣小人则以身殉利士则以身殉名大夫则以身殉家圣人则以身殉天下故此数子者事业不同名声异号其于伤性以身爲殉一也臧与谷方言齐之北鄙燕之北郊凡民男而壻婢谓之臧女而归奴谓之获因臧者善之名併名其一曰谷二人相与牧羊而俱亡其羊问臧奚事则挟筴读书问谷奚事则博塞筴音荣竹简长二尺四寸塞悉代切汉书吾丘寿王以善格五待诏注博塞也以游二人者事业不同其于亡羊均也伯夷死名于首阳之下盗跖死利于东陵之上二人者所死不同其于残生伤性均也奚必伯夷之是而盗跖之非乎天下尽殉也彼之所殉仁义也则俗谓之君子其所殉货财也则俗谓之小人其殉一也则有君子焉有小人焉若其残生损性则盗跖亦伯夷已又恶取君子小人于其间哉且夫属其性乎仁义者虽通如曾史非吾所谓臧也属其性乎五味虽通知俞儿尸子曰膳俞儿和之以姜而爲人主上食淮南子作申儿非吾所谓臧也属其性乎五声虽通如师旷非吾所谓聪也属其性乎五色虽通如离朱非吾所谓明也吾所谓臧非仁义之谓也臧于其德而已矣吾所谓臧者非所谓仁义之谓也任其性命之情而已矣吾所谓聪者非谓其闻彼也自闻而已矣吾所谓明者非谓其见彼也自见而已矣夫不自见而见彼不自得而得彼者是得人之得而不自得其得者也适人之适而不自适其适者也夫适人之适而不自适其适虽盗跖与伯夷是同爲淫僻也余愧乎道德是以上不敢爲仁义之操而下不敢爲淫僻之行也南华眞经循本卷之九南华真经循本正统道藏三家本三十卷洞神部玉诀类南华眞经循本卷之十庐陵竹峯罗勉道述门人彭祥点校外篇马蹄马蹄可以践霜雪毛可以御风寒龁草饮水翘足而陆虽有义台路寝无所用之郑司农云古者书仪但爲义仪台即郊特牲所谓台门也筑土爲台台上架屋当中爲门因以爲宫室之仪今俗犹称仪门天文亦有大仪之庭路寝正寝也举仪台与路寝总宫室之全言之及至伯乐音洛姓孙名阳善驭马石氏星经云伯乐天星名主曲天马孙阳善驭马故以爲名曰我善治马烧之剔之刻之雒之烧谓烧铁以灼之剔谓剔其爪甲刻谓刻入其肉㓢谓去其皮节连之以羁馽编之以皁栈马之死者十二三矣饥之渴之驰之骤之整之齐之前有橛饰之患而后有鞭筴之威而马之死者已过半矣橛口衔也饰马镳饰即颔下缨陶者曰我善治埴圆者中规方者中矩匠人曰我善治木曲者中钩直者应绳夫埴木之性岂欲中规矩钩绳哉然且世世称之曰伯乐善治马而陶匠善治埴木此亦治天下者之过也吾意善治天下者不然彼民有常性织而衣耕而食是谓同德一而不党命曰天放故至德之世其行塡塡其视顚顚当是时也山无蹊隧泽无舟梁万物羣生连属其乡禽兽成羣草木遂长是故禽兽可系羁而游鸟鹊之巢可攀援而闚夫至德之世同与禽兽居族与万物并恶乎知君子小人哉同乎无知其德不离同乎无欲是谓素朴素朴而民性得矣及至圣人蹩躠爲仁踶跂爲义而天下始疑矣塡实而不虚浮顚冥而不晶采蹩躠跂足而勉行故以喻爲仁踶跂企足而强行故以喻爲义澶漫爲乐摘僻爲礼而天下始分矣澶漫犹泛滥摘僻紏摘其邪僻也故纯朴不残孰爲牺樽白玉不毁孰爲珪璋道德不废安取仁义性情不离安用礼乐五色不乱孰爲文采五声不乱孰应六律夫残朴以爲器工匠之罪也毁道德以爲仁义圣人之过也夫马再以马爲喻又进一步说陆居则食草饮水喜则交颈相靡怒则分背相踶喜则以颈交加相与靡顺怒则背必分背相与踶踢盖马之相踶各以足向后故曰分背相踶马知已此矣夫加之以衡扼齐之以月题衡辕前横木扼与轭同所以扼马颈者而马知介倪闉扼鸷曼诡衔窃辔介甲也战马必带甲闉城门也扼持也城门所以扼持姦慝鸷曼骄纵也诡衔诈爲受衔也窃辔窃出辔外也言马习知人情未被甲而已知甲之端倪未出城而已知城门之扼处遂骄纵不可驾驭诡爲受衔窃出辔外有此情状故马之知而能至盗者伯乐之罪也夫赫胥氏之时民不知所爲行不知所之含哺而熙鼓腹而游民能已此矣及至圣人屈折礼乐以匡天下之形县跂仁义以慰天下之心而民始踶跂好知争归于利不可止也此亦圣人之过也县跂者知悬物而使人跂足及之南华眞经循本卷之十南华真经循本正统道藏三家本三十卷洞神部玉诀类南华眞经循本卷之十一祸四庐陵竹峯罗勉道述门人彭祥点校外篇胠箧将爲胠箧胠腋下傍开其箧如从腋取之探囊之盗爲守备则必摄缄縢探囊以手探取其中摄管摄之缄縢封识之具固扃鐍鐍古穴切扃关也鐍环舌此世俗之所谓知也然而巨盗至则负匮揭箧担囊而趋唯恐缄縢扃鐍之不固也然则向之所谓知者不乃爲大盗积者也故尝试论之世俗所谓知者有不爲大盗积者乎所谓圣者有不爲大盗守者乎何以知其然邪昔者齐国都邑相望鸡狗之音相闻罔罟之所布耒耨之所刺耒者耜之柄耨者除草器说文头长六寸柄长三尺刃广二寸方二千余里阖四境之内所以立宗庙社稷治邑屋州闾乡曲者曷尝不法圣人哉然而田成子一旦杀齐君而盗其国所盗者岂独其国邪并与其圣知之法而盗之故田成子有乎盗贼之名而身处尧舜之安小国不敢非大国不敢诛十二世有齐国则是不乃窃齐国并与其圣知之法以守其盗贼之身乎田成子即陈成子恒也春秋庄二十二年陈杀其太子御寇公子完字敬仲惧祸奔齐爲桓公工正匿其氏爲田氏陈田声近故也五世至釐子乞爲景公大夫收赋税于民以小斗受之以大斗予民由是得衆遂专齐政卒子成子恒弑简公立平公封邑大于公所食历襄子般庄子白共九世至田和篡齐爲侯传桓公午威王因宣王辟疆庄子宣王时人故云十一世有齐国田和以前虽未有国而育姜代陈已见于卜筮故并数之尝试论之世俗之所谓至知者有不爲大盗积者乎所谓至圣者有不爲大盗守者乎何以知其然邪昔者龙逄斩比干剖第弘肔子胥靡靡者胥靡胥相也靡随也罪轻而不至朴者令衣褐带索相随以执役故四子之贤而身不免乎戮故跖之徒问于跖曰盗亦有道乎跖曰何适而无有道邪夫妄意室中之藏圣也入先勇也出后义也知可否知也分均仁也五者不备而成大盗者天下未之有也由是观之善人不得圣人之道不立跖不得圣人之道不行天下之善人少而不善人多则圣人之利天下也少而害天下也多故曰脣竭则齿寒鲁酒薄而邯郸围释文邯郸赵都也楚宣王朝诸侯鲁恭公后至而酒薄宣王怒欲辱之恭公不受命乃曰我周公之胤长于诸侯行天子礼乐勋在周室我送酒已失礼方责其薄无乃大甚遂不辞而还宣王怒乃发兵与齐攻鲁梁惠王常欲击赵而畏楚救楚以鲁爲事故梁得围邯郸言事相由也又许愼註淮南子楚会诸侯鲁献酒于楚王鲁酒薄而赵酒厚楚之主酒吏求酒于赵赵不与吏怒乃以赵厚酒易鲁薄酒奏之楚王以赵酒薄围邯郸圣人生而大盗起掊击圣人纵舍盗贼而天下始治矣夫川竭而谷虚丘夷而渊实圣人己死则大盗不起天下平而无故矣圣人不死大盗不止虽重圣人而治天下则是重利盗跖也爲之斗斛以量之则并与斗斛而窃之爲之权衡以称之则并与权衡而窃之爲之符玺以信之则并与符玺而窃之爲之仁义以矫之则并与仁义而窃之何以知其然邪彼窃钩者诛窃国者爲诸侯诸侯之门而仁义存焉则是非窃仁义圣知邪故逐于大盗揭诸侯窃仁义并斗斛权衡符玺之利者虽有轩冕之赏弗能劝斧钺之威弗能禁此重利盗跖而使不可禁者是乃圣人之过也故曰鱼不可脱于渊国之利器不可以示人彼圣人者天下之利器也非所以明天下也故絶圣弃知大盗乃止摘玉毁珠小盗不起焚符破玺而民朴鄙倍弗折衡而民不争以鄙协玺以争协衡句中作弄殚残天下之圣法而民始可与论议擢乱六律铄絶竽瑟塞瞽旷之耳而天下始人含其聪矣灭文章散五采胶离朱之目而天下始人含其明矣毁絶钩绳而弃规矩攦工倕之指而天下始人有其巧矣故曰大巧若拙削曾史之行钳杨墨之口攘弃仁义而天下之德始玄同矣彼人含其明则天下不铄矣人含其聪则天下不累矣人含其知则天下不惑矣人含其德则天下不僻矣彼曾史杨墨师旷工倕离朱者皆外立其德而以爚乱天下者也法之所无用也子独不知至德之世乎昔者容成氏大庭氏伯皇氏中央氏栗陆氏骊畜氏轩辕氏赫胥氏尊卢氏祝融氏伏戏氏神农氏当是时也民结绳而用之甘其食美其服乐其俗安其居邻国相望鸡狗之音相闻民至老死而不相往来若此之时则至治已今遂至使民延颈举踵曰某所有贤者赢粮而趣之则内弃其亲而外去其主之事足迹接乎诸侯之境车轨结乎千里之外则是上好知之过也上诚好知而无道则天下大乱矣何以知其然邪夫弓弩毕弋机变之知多则鸟乱于上矣钩饵罔罟罾笱之知多则鱼乱于水矣削格罗落罝罘之知多则兽乱于泽矣知诈渐毒颉滑坚白解垢同异之变多则俗惑于辩矣以上文例之亦当爲三事知诈渐毒者以知相诈积渐成毒也坚白者坚执爲白同异者合异爲同皆公孙龙之书有此语颉相竞爲高也滑犹走弄不定也彼圣执以爲白而辩之者与之相颉使之走弄不定解散也垢身之尘垢也解垢同异者解散其同如垢之脱也上一句说知下二句说辩故天下每每大乱罪在于好知故天下皆知求其所不知而莫知求其所已知者皆知非其所不善而莫知非其所已善者是以大乱故上悖日月之明下烁山川之精中堕四时之施喘耎肖翘莫不失其性甚矣好知之乱天下也自三代以下是已舍夫种种之民种上声种类也一类而已非有秀异而悦夫役役之佞释夫恬淡无爲而悦夫啍啍之意啍啍已乱天下矣南华眞经循本卷之十一南华真经循本正统道藏三家本三十卷洞神部玉诀类南华眞经循本卷之十二庐陵竹峯罗勉道述门人彭祥点校外篇在宥闻在宥天下不闻治天下也在之者恐天下之淫其性也宥之者恐天下之迁其德也天下不淫其性不迁其德有治天下者哉者尧之治天下也使天下欣欣焉人乐其性是不恬也桀之治天下也使天下瘁瘁焉人苦其性是不愉也夫不恬不愉非德也而可长久者天下无之在宥两字想当时有此语今人读之差异耳如诗宥密亦不他见在者任其自然犹言在他宥宽也在宥天下者无所作爲治天下者必有礼乐刑政若在之宥之则何有治天下者哉欣欣焉不恬静者不在之故瘁瘁焉不愉悦者不宥之之故人大喜邪毗于阳大怒邪毗于阴毗助也凡喜属阳怒属阴人之一身阴阳调和则无疾若过于喜则助其阳胜矣过于怒则助其阴胜矣阴阳并毗四时不至寒暑之和不成其反伤人之形乎以四时之阴阳喻人身之阴阳也使人喜怒失位居处无常思虑不自得中道不成章于是天下始乔诘卓鸷而后有盗跖曾史之行中道不成章言作事至中道而不成条理也乔诘卓鸷不可制驭之貌故举天下以赏其善者不足举天下以罚其恶者不给故天下之大不足以赏罚自三代以下者匈匈焉终以赏罚爲事彼何暇安其性命之情哉因喜怒上发出赏罚一段而且悦明邪是淫于色也悦聪邪是淫于声也悦仁邪是乱于德也悦义邪是悖于理也悦礼邪是相于技也悦乐邪是相于淫也悦圣邪是相于艺也悦知邪是相于疵也天下将安其性命之情之八者存可也亡可也天下将不安其性命之情之八者乃始脔卷伧囊而乱天下也相助也助之即非自然礼有仪文故以爲技圣则多能故以爲艺知则察人之过故谓之疵脔卷不伸舒之状伧囊犹抢攘多事貌而天下乃始尊之借之甚失天下之惑也岂直过而去之邪乃齐戒以言之跪坐以进之鼓歌以儛之吾若是何哉跪坐以进之即老子所谓坐进此道吾若是何哉言吾如此等人何故君子不得已而临莅天下莫若无爲无爲也而后安其性命之情故贯以身于爲天下则可以託天下爱以身于爲天下则可以寄天下贵爱其身甚于爲天下则乃可以寄託天下故君子苟能无解其五藏无擢其聪明尸居而龙见渊默而雷声神动而天随从容无爲而万物炊累上声焉吾又何敢治天下哉解擢皆所以伤之尸居坐如尸也龙见如龙之变化也渊默而雷声默然如渊之深沉而若听雷声也皆静中变动非徒枯木死灰万物炊累谓万物皆囿吾生育之中如炊气积累而熟崔瞿问于老聃曰不治天下安臧人心老聃曰汝愼无撄人心人心排下而进上上下囚杀淖约柔乎刚强廉刿雕琢其热焦火其寒凝冰其疾俯仰之间而再抚四海之外其居也渊而静其动也县而天偾骄而不可系者其唯人心乎此极言人心之状排抑之则缩沮而下升进之则奋起而上排下者虽一时缩沮如囚缚然其不平之气固在进上者若恣其奋发则充其怒至于能杀人淖约柔乎刚强柔而能刚也廉刿雕琢刚而可柔也其字皆指心而言疾速也抚犹行也其动也县而天此心动时如空中悬系于天也偾骄者不可禁之势黄帝始以仁义撄人之心尧舜于是股无肰胫无毛以养天下之形愁其五藏以爲仁义矜其血气以规法度然犹有不胜也尧于是放讙兜于崇山杀三苗于三恑流共土于幽都此不胜天下也夫施及三王而天下大骇矣下有桀跖上有曾史而儒墨毕起于是乎喜怒相疑愚知相欺善否相非诞信相讥而天下衰矣大德不同而性命烂漫矣天下好知而百姓求竭矣于是乎釿切锯制焉绳墨杀爲推凿决焉天下嵴嵴与不救不蹐之蹐同累足而行也大乱罪在撄人心故贤者伏处大山嵁巖之下而万乗之君爱慄乎庙堂之上今世殊死者相枕也桁杨者相推也刑戮者相望也而儒墨乃始离跂攘臂乎桎梏之间离跂者促抵伴离地攘臂者举其臂谈者足与手俱起也意甚矣哉其无愧而不知耻也甚矣吾未知圣知之不爲桁杨接槢也仁义之不爲桎梏凿枘也焉知曾史方不爲桀跖嚆矢也弓矢所以爲利用言曾史乃爲桀跖之利用故曰絶圣弃知而天下大治黄帝立爲天子十九年令行天下闻广成子在于空同之上尔雅云北戴斗极爲空同山一曰在梁国虞城东三十里故往见之曰我闻吾子达于至道敢问至道之精吾欲取天地之精以佐五谷以养民人吾又欲官阴阳以遂羣生爲之奈何广成子曰而所问者物之质也而所欲官者物之残也汝所问者至道是物之本质而汝所官使者阴阳二气是物之残零自而治天下云气不待族而雨草木不待黄而落日月之光日以荒矣而佞人之心剪剪者又奚足以语至道黄帝退捐天下筑特室席白茅间居三月复往邀之广成子南首而卧黄帝顺下风膝行而进再拜稽首而问曰闻吾子达于至道敢问治身奈何而可以长乆广成子蹙然而起曰善哉问乎来吾语汝至道至道之精窈窈冥冥至道之极昏昏默默无视无听抱神以静形将自正必静必清无劳汝形无揺汝精乃可以长生目无所见耳无所闻心无所知汝神将守形形乃长生愼汝内闭汝外多知爲败我爲汝遂于大明之上矣至彼至阳之原也爲汝入于窈冥之门矣至彼至阴之原也遂者往而竟至也阴阳之原先天太极也天地有官阴阳有藏愼守汝身物将自壮官者如官司藏者如府藏物者如官司府藏之中物我守其一以处其和故我脩身千二百岁矣吾形未尝衰黄帝再拜稽首曰广成子之谓天矣广成子曰来余语汝彼其物无穷而人皆以爲终彼其物无测而人皆以爲极得吾道者上爲皇而下爲王失吾道者上见光而下爲土生而上见日月之光死则下爲土矣今夫百昌皆生于土而反于上百昌者凡百昌盛之物故将去汝入无穷之门以䢟无极之野吾与日月参光吾与天地爲常当我缗乎远我昏乎人其尽死而我独存乎缗丝之合也昏杳冥也当我谓近我而来之境即无穷之门无极之野远我谓远我而去之世即去汝也言自此去后恐仙境之近我者如缗之合而不可离乎尘世之远我者杳冥而不复见乎其未得道之人尽死而我独存乎三乎字有恻然悯世而忧道絶之意云将东游过扶揺之枝李云扶摇神木也生东海而适遭鸿蒙司马云自然元气也鸿蒙方将拊髀雀跃而游云将见之倘然止贽然立倘音敞自失貌贽然立者致恭而立如执贽然曰叟何人邪叟何爲此鸿蒙拊髀雀跃不辍对云将曰游云将曰朕愿有问也鸿蒙仰而视云将曰吁云将曰天气不和地气郁结六气不调四时不节今我愿含六气之精以育羣生爲之柰何鸿蒙拊髀雀跃掉头曰吾弗知吾弗知云将不得问又三年东游过有宋之野而适遭鸿蒙云将大喜行趋而进曰天忘朕邪天忘朕邪再拜稽首愿闻于鸿蒙鸿蒙曰浮游不知所求猖狂不知所往游者鞅掌以观无妄朕又何知云将曰朕也自以爲猖狂而民随予所往朕也不得已于民今则民之放也愿闻一言鸿蒙曰乱天之经逆物之情玄天弗成解兽之羣而鸟皆夜鸣灾及草木祸及昆虫噫治人之过也云将曰然则吾柰何鸿蒙曰噫毒哉僊僊乎归矣噫毒哉叹治天下者之遗害也僊僊乎归矣鸿蒙欲翩然归也云将曰吾遇天难愿闻一言鸿蒙曰噫心养不言养心而言心养者心以无爲爲养也汝徒处无爲而物自化堕尔形体吐尔聪明伦与物忘伦类一切之类皆与物忘大同乎涬溟解心释神莫然无魂万物云云各复其根各复其根而不知即所谓一物各具一太极云云者非一言可尽也浑浑沌沌终身不离若彼知之乃是离之具于身中未尝相离但人不能自知耳若彼能知之则是外物可离者矣无问其名无闚其情物故自生即所谓男女构精万物化生云将曰天降朕以德示朕以默躬身求之乃今也得此不在身外反而求之即得矣老庄之所以眇观天地糠秕人事者恃其有此耳今袭其学者皆空谈而辟之者竟莫得其实再拜稽首起辞而行世俗之人皆喜人之同乎己而恶人之异于己也同于己而欲之异于己而不欲者以出乎衆爲心也夫以出乎衆爲心者曷尝出乎衆哉因衆以宁所闻不如衆技衆矣有人异己便是他不肯服从故喜人之同己而恶人之异己者欲人皆服从而超出乎衆也然以出乎衆爲心者何尝出乎衆哉因衆人之同己而无异论然后耳根方宁静如此则是吾之所能不如衆人之所能多矣人何尝出乎衆哉而欲爲人之国者此揽乎三王之利而不见其患者也此以人之国侥倖也几何侥倖而不丧人之国乎其存人之国也无万分之一而丧人之国也一不成而万有余丧矣悲夫有土者之不知也言治国者皆欲出乎衆者也夫有土者有大物也有大物者不可以物物而不物故能物物明乎物物者之非物也岂独治天下百姓而已哉出入六合游乎九州独往独来是谓独有独有之人是之谓至贵大物者只是一箇大物物物者逐物分之也不物者不役于物也天下乃是浑全一箇大物岂可分爲物物纤悉治之惟能不役于物者任其纷纷不足以挠之故云而不物物故能物物晓得物物者之非是物则岂特治天下不烦碎进于道矣得道之人独爲至贵乃能出乎衆也大人之教若形之于影声之于响有问而应之尽其所怀爲天下配处乎无响行乎无方挈汝适复之挠挠以游无端适复往复也挈汝往复扰扰之民以游于无端出入无旁与日无始颂论形躯合乎大同而无己无己乌乎得有有睹有者昔之君子覩无者天地之友贱而不可不任者物也卑而不可不因者民也匿而不可不爲者事也麤而不可不陈者法也远而不可不居者义也亲而不可不广者仁也节而不可不积者礼也中而不可不高者德也一而不可不易者道也伸而不可不爲者天也故圣人观于天而不助成于德而不累出于道而不谋会于仁而不恃薄于义而不积应于礼而不讳接于事而不辞齐于法而不乱恃于民而不轻因于物而不去物者莫足爲也而不可不爲不明于天者不纯于德不通于道者无自而可不明于道者悲夫何谓道有天道有人道无爲而尊者天道也有爲而累者人道也主者天道也臣者人道也天道之与人道相去远矣不可不察也此章意浅语嗫必狗尾之续貂南华眞经循本卷之十二南华真经循本正统道藏三家本三十卷洞神部玉诀类南华眞经循本卷之十三祸五庐陵竹峯罗勉道述门人彭祥点校外篇天地天地虽大其化均也万物虽多其治一也人卒虽衆其主君也君原于德而成于天故曰玄古之君天下无爲也天德而己矣以道观言而天下之君正以道观分而君臣之义明以道观能而天下之官治以道汎观而万物之应备故通于天地者德也行于万物者道也上治人者事也能有所艺者技也技兼于事事兼于义义兼于德德兼于道道兼于天故曰古之畜天下者无欲而天下足无爲而万物化渊静而百姓定记曰通于一而万事毕无心得而鬼神服夫子曰此两夫子曰无嘉本皆爲别章崔本亦然然连上文则爲引证之语离而析之则无顿着处疑所谓夫子即老子上文所引记曰者老子也故就述其言耳不然庄子之所尊事者也下文夫子问于老聃曰者则明指孔子矣夫道覆载万物者也洋洋乎大哉君子不可以不刳心焉刳去其情慾之心下文乃庄子演其说无爲爲之之谓天无爲言之之谓德爱人利物之谓仁不同同之之谓大行不崖异之谓宽有万不同之谓富故执德之谓纪德成之谓立循于道之谓备不以物剉志之谓完君子明于此十者则韬乎其事心之大也沛乎其爲万物逝也事藏而心不窄物往而心不留若然者藏金于山藏珠于渊不利货财不近贵富不乐寿不哀夭不荣通不丑穷不拘一世之利以爲己私分不以王天下爲己处显显则明纵处显耀其本心明自若万物一府死生同状夫子曰夫道渊乎其居也漻乎其清也金石不得无以鸣金石有声不考不鸣万物孰能定之居止也漻水清貌言道之本体如水渊乎其止故漻乎其清又如金石元有其质故击之则鸣即水与金石推之则万物之理莫不然但人不能审定之耳夫王德之人素逝而耻通于事立之本原而知通于神故其德广王德其德足以王天下也素逝犹易言素履往王德之人此心恬素而往以通晓事务爲耻但立之本原得其要道而其知自与神明通故其德广大而足以王天下其心之出有物採之故形非道不生生非德不明存形穷生立德明道非王德者邪荡荡乎忽然出勃然动而万物从之乎此谓王德之人此又从人心上说来其心之出有物採之即所谓人生而静天之性也感于物而动性之欲也吾儒说得平坦庄子说得痛口耳形非道不生生非德不明老庄之所谓道德不可以吾儒之见解之荡荡广大难名之状至于忽然出勃然动而万物从之方见其爲王德之人也视乎冥冥听乎无声冥冥之中独见晓焉无声之中独闻和焉故深之又深而能物焉神之又神而能精焉故其与万物接也至无而供其求时骋而要其宿大小长短脩远视乎冥冥以下皆言其道之妙处其与万物应接亦变化无穷至虚无一物而能供人之所求时复驰骋而终有归宿之地或大而忽然小或长而忽然短或短而又忽然脩且远所谓王德之人盖如此窃谓前一段是插入伪撰是以有两夫子曰文意深浅自粲然可见当删之黄帝游乎赤水之北登乎崑崙之丘而南望还归遗其玄珠使知索之而不得使离失索之而不得使喫诟索之而不得也乃使象罔象罔得之黄帝曰异哉象罔乃可以得之乎此皆託言玄珠道也知巧者也离朱即离娄明者也喫诟喫人诟骂无能者也是巧者之反象罔无有形象是明者之反言智巧目明皆不足以得道顽钝无耻近之矣而犹未得必有超乎形象之外而后得之尧之师曰许由许由之师曰啮缺啮缺之师曰王倪王倪之师曰被衣尧问于许由曰啮缺可以配天乎吾籍王倪以要之许由曰殆哉圾乎天下啮缺之爲人也聪明叡知给数以敏其性过人而又乃以人受天其资性既过人而又乃使之受天命爲天子则所爲愈过矣彼审乎禁过而不知过之所由生与之配天乎彼且乗人而无天与之配天彼且凌驾人而并不知天矣方且本身而异形本只一身而爲千万人之身是一身而异形也方且尊知而火驰尊尚知巧其心如火之驰方且爲绪使爲事之绪余所役使方且爲物絯絯公才切束也爲物所束缚方且四顾而物应方且应衆宜二句义同上句应物下句应衆人之所宜方且与物化而未始有恒逐物变化未能布其恒性夫何足以配天乎虽然有族有祖可以爲衆父而不可以爲衆父父虽上文所言啮缺如此然人不可以一槩论譬如人有族有祖族各有所尊而祖又衆族之所尊啮缺亦可以爲衆族之父但不可以爲衆族之祖衆父父者祖也治乱之率也北面之祸也南面之贼也啮缺之才拨乱世之将率也而不免下爲人臣之祸上爲人君之贼犹言治世之能臣乱世之姦雄也尧观乎华华封人曰嘻圣人请祝圣人使圣人寿尧曰辞使圣人富尧曰辞使圣人多男子尧曰辞封人曰寿富多男子人之所欲汝独不欲何邪尧曰多男子则多懽富则多事寿则多辱是三者非所以养德也故辞封人曰始也我以汝爲圣人邪今然君子也天生万民必授之职多男子而授之职则何惧之有富而使人分之则何事之有夫圣人鹑居而鷇食鸟行而无彰鹑无常居鷇仰母哺鸟行乎人不见之境天下有道则与物皆昌天下无道则脩德就间千岁厌世去而上仙乗彼白云至于帝乡三患莫至身常无殃则何辱之有封人去之尧随之曰请问封人曰退已尧治天下伯成子高立爲诸侯尧授舜舜授禹伯成子高辞爲诸侯而耕禹往见之则耕在野禹趋就下风立而问焉曰昔尧治天下吾子立爲诸侯尧授舜舜授予而吾子辞爲诸侯而耕敢问其故何也子高曰昔尧治天下不赏而民劝不罚而民畏今子赏罚而民且不仁德自此衰刑自此立后世之乱自此始矣夫子阖行邪无落吾事俋俋乎耕而不顾泰初有无无有无名一之所起有一而未形物得以生之谓德未形者有分且然无间谓之命留动而生物物成生理谓之形形体保神各有仪则谓之性性脩反德德至同于初同乃虚虚乃大合喙鸣喙鸣合与天地爲合其合缗缗若愚若昏是谓玄德同乎大顺设问泰初有乎无乎曰无有也亦无此名也而无之中一由此起有一矣特未形着耳此所谓无极而大极也万物得此以生者谓之德其未形之时万理皆具已各有条理可以分别但且以其混然无间而谓之命及其留者不能不动而生物物各成生理谓之形形体中保合元神各有仪则谓之性所谓物各具一大极也性脩则复于德矣德之至极则同于未形之初矣同乃虚虚则无是非彼我凡天下之以喙争鸣者皆合爲一矣喙鸣合则同乎天地矣缗缗如纶之合也其合缗缗若愚若昏形容合之意玄德者深妙之德大顺者无一民一物不顺也相传太极图出于方外之士由此观之末必不然夫子问于老聃曰有人治道若相放可不可然不然辩者有言曰离坚白若县㝢若是则可谓圣人乎老聃曰是胥易技系劳形憷心者也执狸之狗成思猨狙之便自山林来丘予告若而所不能闻与而所不能言凡有首有趾无心无耳者句衆有形者与无形无状而皆存者尽无其动止也其死生也其废起也此又非其所以也有治在人忘乎物忘乎天其名爲忘己忘己之人是之谓入于天治道所治之道若放犹言相似离析县揭也㝢宇也县揭天宇昭然可见也胥易技系以下四句解见前有首有趾犹言有首有尾无心者无心于听无耳不闻也孔子问于老聃曰有人于此其所居之道若与圣人相似可人之不可然人之不然善辩者尝有言曰离析坚白如揭天宇昭然可见此人正如此问可以谓之圣人乎老聃曰云云岂得爲圣人又唿而告之曰予告汝以汝所不能闻与汝所不能言凡人所闻有记得有首有尾者有听得无心如无耳者所言有说得许多有形象者有说从无形无影而如在面前者凡此尽非眞有皆是虚无其所论动止死生废起不过幻诡之言又非其眞实所以然之理辩者之无益如此别有所治之道在彼人者却不然既忘乎物又忘乎天天者物之所从出併忘则忘之至也世以多忘者名忘己故名此人爲忘己忘己之人是之谓入于天言忘已则纯乎天矣后面有治在人一句应前有人治道若相放一句文义甚明蒋闾葂见季彻曰鲁君谓葂也曰请受教辞不获命既已告矣未知中否请尝荐之吾谓鲁君曰必服恭俭拔出公忠之属而无阿私民孰敢不辑季彻局局然笑曰若夫子之言于帝王之德犹螳蜋之怒臂以当车轶则必不胜任矣且若是则其自爲处危其观台多物将往投迹者衆蒋闾勉覤覤然惊曰葂也汒若于夫子之所言矣虽然愿先生之言其风也季彻曰大圣之治天下也揺荡民心使之成教易俗举灭其贼心而皆进其独志若性之自爲而民不知其所由然若然者岂兄尧舜之教民溟涬然弟之哉欲同乎德而心居矣危其观台多物将往投迹者衆言自处于高趋者衆多有不胜任之患矣揺荡民心不使之拘束也贼心相戕之心独志自得之志岂兄尧舜之教民溟涬然弟之哉谓大圣治天下任其自然尧舜治天下不能无迹大圣之如此者岂肯与尧舜爲兄弟哉心居心宁止也与天下同德无所作爲则心宁止矣子贡南游于楚反于晋过汉阴见一丈人方将爲圃畦凿隧而入井抱瓮而出灌搰搰然用力甚多而见功寡子贡曰有械于此一日浸百畦用力甚寡而见功多夫子不欲乎爲圃者仰而视之曰奈何曰凿木爲机后重前轻挈水若抽数如泆汤其名爲橰爲圃者忿然作色而笑曰吾闻之吾师有机械者必有机事有机事者必有机心机心存于胸中则纯白不备纯白不备则神生不定神生不定者道之所不载也吾非不知羞而不爲也子贡瞒然慙俯而不对有间爲圃者曰子奚爲者邪曰孔丘之徒也爲圃者曰子非夫博学以拟圣于于以盖衆于于语助犹俗嘲儒之说之乎也者云独弦哀歌以卖名声于天下者乎汝方将忘汝神气堕汝形骸而庶几乎而身之不能治而何暇治天下乎子往矣无乏吾事子贡卑陬失色顼顼然不自得行三十里而后愈其弟子曰向之人何爲者邪夫子何故见之变容失色终日不自反邪曰始吾以爲天下一人耳不知复有夫人也吾闻之夫子事求可功求成用力少见功多者圣人之道今徒不然执道者德全德全者形全形全者神全神全者圣人之道也託生与民并行而不知其所之汒乎淳备哉託吾之生与民并行而不知其所如往只是言与民相安相忘却语下别汒乎即茫然淳备即淳全功利机巧必忘夫人之心若夫人者非其志不之非其心不爲虽以天下誉之得其所谓謷然不顾以天下非之失其所谓傥然不受天下之非誉无益损焉是谓全德之人哉我之谓风波之民风起波动不能定也反于鲁以告孔子孔子曰彼假脩浑沌氏之术者也浑沌即谓太极识其一不知其二治其内不治其外夫明白入素凡质之明白者入得素净无爲复朴体牲抱神以游世俗之间者汝固惊邪且浑沌氏之术予与汝何足以识之哉谆芒将东之大壑适遇苑风于东海之滨苑风曰子将奚之曰将之大壑曰奚爲焉曰夫大壑之爲物也注焉而不满酌焉而不竭吾将游焉苑风曰夫子无意于横目之民乎愿闻圣治谆芒曰圣治乎试言所谓圣治者乎官施而不失其宜拔举而不失其能毕见其情事而行其所爲行句言自爲而天下化手挠顾指四方之民莫不俱至此之谓圣治所谓圣治者官施政事而不失其宜拔举人才而不失其能尽见人情事理而行其所爲当行者惟恐其有差错尝言人当自脩爲而天下化既能自脩爲则手所挠目所指而人莫不俱至愿闻德人苑风闻谆芒之言圣治未爲至又问愿闻德人曰德人者居无思行无虑不藏是非美恶四海之内共利之之爲悦共给之之爲安怊乎若婴儿之夫其母也傥乎若行而失其道也财用有余而不知其所来饮食取足不知其所从此谓德人之容愿闻神人曰上神乗光与形灭亡此谓照旷得道之后神升而上只在光景中遨游下视其躯殻如枯木粪土此之谓照旷言照彻空旷无复形拘也致命尽情天地乐而万事销亡万物复情此之谓混冥致推极也上既言神人之状矣又言人能究极命根尽其情实与天地同乐而万事尽泯万物复其本然则混然冥漠之间矣门无鬼与赤张满稽观于武王之师赤张满稽曰不及有虞氏乎故离此患也门无鬼曰天下均治而有虞氏治之邪其乱而后治之与赤满稽曰天下均治之爲愿而何计以有虞氏爲天下均治则愿足矣又何用有虞氏有虞氏之药疡也秃而施髢病而求医孝子操药以脩慈父其色焦然圣人羞之武王之师固不及有虞氏而有虞氏之治亦不过如医之用药疗病非出于自然也至德之世不尚贤不使能上如标枝上君上也树标高出于上而无心古之君上如之民如野鹿端正而未知以爲义相爱而不知以爲仁实而不知以爲忠当而不知以爲信蠢动而相使不以爲赐是故行而无迹事而无传孝子不谀其亲忠臣不谄其君臣子之盛也亲之所言而然所行而善则世俗谓之不肖子君之所言而然所行而善则世俗谓之不肖臣而未知此其必然邪世俗之所谓然而然之所谓善而善之则不谓之导谀之人也然则俗故严于亲而尊于君邪世所谓忠臣孝子以其能有过则谏不事谄谀也随和君亲者世俗必爲谄谀而随和世俗者却不以爲谄谀如此则是敢谏君亲而不敢谏世俗世俗及严于亲而尊于君邪谓己导人则勃然作色谓己谀人则怫然作色而终身导人也终身谀人也合譬饰辞聚衆也是终始本末不相坐人不肯受导谀之名而所爲乃终身导谀混合譬喻矫饰言辞求以聚衆人之归己非导谀而何然不自觉也是一人之身而终始本末自不相坐罪垂衣裳设采色动容貌以媚一世而不自谓导谀与夫人之爲徒通是非而不自谓衆人愚之至也此方说归舜身上舜垂裳而天下治以五采彰施于五色恭己正南面故云垂衣裳设采色动容貌舜以此媚悦一世而不自谓导谀与斯人之徒通论是非而不自谓同于衆人乃愚之至也此是说舜下文却说从武王去只似藏头说话读者不觉知其愚者非大愚也知其惑者非大惑也大惑者终身不解大愚者终身不灵缀上愚字添一惑字立论庄子文法每见之三人行而一人惑所适者犹可致也惑者少也二人惑则劳而不至惑者胜也而今也以天下惑予虽有祈向不可得也不亦悲乎此以行爲喻如三人同行欲适东有一人欲适西不过一人惑耳犹有可致东之理若二人欲西则惑者胜矣徒劳而不能至也以喻武王伐纣而归之者八百国是天下皆惑矣予赤张满稽自予也祈向欲向也予虽自有所欲趋向不可得已不亦悲乎重伤武王之事也大声不入于里耳折杨皇华则嗑然而笑是故高言不止于衆人之心至言不出俗言胜也以二缶钟惑而所适不得矣而今也以天下惑予虽有祈向其庸可待邪此又以乐爲喻古乐不入衆耳闻俗乐则喜设有二人击瓦钟以爲音则人必喜其新声而爲其所惑古乐之音不能行矣况今天下皆惑予虽欲有所趋向岂可得邪重譬喻重言之文意觉痛切旧解因所适二字遂连前一节读之而欲改缶钟爲垂踵谬矣此所适不得亦是就上文所适二字粘缀来上文所适者人之行也此所适者乐之行也知其不可得也而强之又一惑也故莫若释之而不推不推谁其比去声忧此又暗说伯夷之类比同也舍之而不寻究其事则不必与人同忧矣厉之人夜半生其子遽取火而视之汲汲然唯恐其似已也却举一箇不必同之譬喻厉丑恶之人也厉人生子唯恐其似己是不欲其同者则又何必与人同忧百年之木破爲牺樽青黄而文之其断在沟中比牺樽于沟中之断则美恶有间矣其于失性一也跖与曾史行义有间矣然其失性均也且夫失性有五一曰五色乱目使目不明二曰五声乱耳使耳不聪三曰五臭薰鼻因嵕好公中颡四曰五味浊口使口厉爽五曰趣含滑心使性飞杨此五者皆生之害也而杨墨乃始离跂自以爲得非吾所谓得也夫得者困可以爲得乎则鸠鸮之在于笼也亦可以爲得矣且夫趣舍声色以柴其内下文有柴栅字则是闭固之义皮弁鹬冠搢笏绅脩以约其外内支盈于柴栅外重纆缴睆睆然在纆缴之中而自以爲得则是罪人交臂历指而虎豹在于囊槛亦可以爲得乎南华眞经循本卷之十三南华真经循本正统道藏三家本三十卷洞神部玉诀类南华眞经循本卷之十四祸六庐陵竹峯罗勉道述门人彭祥点校外篇天道天道运而无所积故万物成帝道运而无所积故天下归圣道运而无所积故海内服无所积无留滞明于天通于圣六通四辟于帝王之德者其自爲也昧然无不静者矣昩然者聪明尽泯六通四辟者如六合四方皆洞达圣人之静也非曰静也善故静也非以静爲善故制之使静万物无足以铙心者故静也水静则明烛须眉平中准大匠取法焉周礼匠人水地以县水静犹明而况精神圣人之心静乎天地之鉴也万物之镜也夫虚静恬澹寂寞无爲者天地之平而道德之至故帝王圣人休焉休则虚虚则实实者伦矣虚中有实自有伦序虚则静静则动动则得矣静中有动动则无适而不得静则无爲无爲也则任事者责矣无爲则任事者自任其责无爲则俞俞俞俞者忧患不能处年寿长矣夫虚静恬澹寂寞无爲者万物之本也明此以南乡尧之爲君也明此以北面舜之爲臣也以此处上帝王天子之德也以此处下玄圣素王之道也以此退居而间游江海山林之士服以此进爲而抚世则功大名显而天下一也静而圣动而王无爲也而尊朴素而天下莫能与之争美夫明白于天地之德者此之谓大本大宗与天和者也所以均调天下与人和者也与人和者谓之人乐与天和者谓之天乐庄子曰吾师乎吾师乎䪡万物而不爲戾泽及万世而不爲仁长于上古而不爲寿覆载天地刻雕衆形而不爲巧此之谓天乐故曰知天乐者其生也天行其死也物化静而与阴同德动而与阳同波故知天乐者无天怨无人非无物累无鬼责故曰其动也天其静也地一心定而王天下其鬼不崇其䰟不疲一心定而万物服言以虚静推于天地通于万物此之谓天乐天乐者圣人之心以畜天下也夫帝王之德以天地爲宗以道德爲主以无爲爲常无爲也则用天下而有余有爲也则爲天下用而不足故古之人贵夫无爲也上无爲也下亦无爲也是下与上同德下与上同德则不臣下有爲也上亦有爲也是上与下同道上与下同道则不主上必无爲而用天下下必有爲爲天下用此不易之道也故古之王天下者知虽落天地不自虑也辩虽雕万物不自悦也能虽穷海内不自爲也天不产而万物化地不长而万物育帝王无爲而天下功故曰莫神于天莫富于地莫大于帝王故曰帝王之德配天地此乗天地驰万物而用人羣之道也本在于上末在于下要在于主详在于臣三军五兵之运德之末也赏罚利害五刑之辟教之末也礼法度数形名比详治之末也钟鼓之音羽旄之容乐之末也哭泣衰绖隆杀之服哀之末也此五末者须精神之运心术之动然后从之者也末学者古人有之而非所以先也君先而臣从父先而子从兄先而弟从长先而少从男先而女从夫先而妇从夫尊卑先后天地之行也故圣人取象焉天尊地卑神明之位也春夏先秋冬后四时之序也万物化作萌区有状盛衰之杀变化之流也夫天地至神而有尊卑先后之序而况人道乎宗庙尚亲朝廷尚尊乡党尚齿行事尚贤大道之序也语道而非其序者非道也语道而非其道者安取道是故古之明大道者先明天而道德次之道德已明而仁义次之仁义己明而分守次之分守已明而形名次之形名已明而因任次之因任已明而原省次之省音生上原赦而省形原省已明而是非次之是非己明而赏罚次之赏罚己明而愚知处宜贵贱履位仁贤不肖袭情必分其能必由其名以此事上以此畜下以此治物以此脩身知谋不用必归其天此之谓太平治之至也故书曰有形有名形名者古人有之而非所以先也古之语大道者五变而形名可举九变而赏罚可言也自明天至形名而五至赏罚而九骤而语形名不知其本也骤而语赏罚不知其始也倒道而言迕道而说者人之所治也安能治人骤而语形名赏罚此有知治之具非知治之道可用于天下不足以用天下此之谓辩士一曲之人也礼法数度形名比详古人有之此下之所以事上非上之所以畜下也昔者舜问于尧曰天王之用心何如尧曰吾不敖无告不废穷民苦死者嘉孺子而哀妇人此吾所以用心已舜曰美则美矣而未大也尧曰然则何如舜曰天德而出宁日月照而四时行若书夜之有经云行而雨施矣尧曰然则胶胶扰扰乎子天之合也我人之合也夫天地者古之所大也而黄帝尧舜之所共美也故古之王天下者奚爲哉天地而已矣夫天地者古之所大也以下庄子引尧舜问答而结之之语孔子西藏书于周室子路谋曰由闻周之征藏史有老聃者免而归居夫子欲藏书则试往因焉孔子曰善往见老聃而老聃不许于是繙十二经以说一说诗书礼乐易春秋六经又加六纬合爲十二一说易上下经并十翼爲十二一说春秋十二公经其说不同亦不必泥老聃中其说曰大谩愿闻其要孔子曰要在仁义老聃曰请问仁义人之性邪孔子曰然君子不仁则不成不义则不生仁义眞人之性也又将奚爲矣老聃曰请问何谓仁义孔子曰中心物恺兼爱无私此仁义之情也老聃曰意平声几乎后言近乎落后底说话夫兼爱不亦迂乎无私焉乃私也夫子若欲使天下无失其牧乎则天地固有常矣日月固有明矣星辰固有列矣禽兽固有羣矣树木固有立矣夫子亦放德而行循导而趋已至矣又何偈偈乎揭仁义若击鼓而求亡子焉意夫子乱人之性也士成绮见老子而问曰吾闻夫子圣人也吾固不辞远道而来愿见百舍重趼而不敢息今吾观子非圣人也鼠壤有余蔬而弃妹不仁也生熟不尽于前而积歛无崖鼠壤中有食余之蔬而乃不能养其妹生熟之物不尽于前而积敛犹无崖此皆不仁之事上句不仁也包下句弃妹积敛以世俗所见爲讥非有此事老子漠然不应士成绮明日复见曰昔者吾有刺于子今吾心正却矣郄退却也不复讥刺矣何故也老子曰夫巧知神圣之人吾自以爲脱焉昔者子唿我牛也而谓之牛唿我马也而谓之马苟有其实人与之名而弗受再受其殃吾服也恒服吾非以服有服服服从也吾之服从人乃是平日常存服从之心不是止服其有可服者虽其言不足服亦服之也士成绮鴈行避影履行遂进而问脩身若何老子曰而容崖然而目冲然而颡頯然而曰阚然而状义然似系马而止也马虽系之而意常奔驰动而持发也机察而审知巧而睹于泰凡以爲不信边境有人焉其名爲窃举动而必持守不放则一旦纵发必如弩机之不可止察视而必细微详审则知巧所极必见其过于泰甚凡如此者以爲不信实之人若是边境上有此等人即爲盗贼矣夫子曰夫道于大不终于小不遗故万物备广句广乎其无不容也渊乎其不可测也形德仁义神之未也非至人孰能定之夫至人句有世不亦大乎而不足以爲之累天下奋㨀而不与之偕审乎无假而不与利迁极物之眞能守其本故外天地遗万物而神未尝有所困也通乎道合乎德退仁义賔礼乐至人之心有所定矣此一段以老子言类于士成绮问答之后世之所贵道者书也书不过语语有贵也语之所贵者意也意有所随意之所随者不可以言传也而世固贵言传书世虽贵之哉犹不足贵也爲其贵非其贵也故视而可见者形与色也听而可闻者名与声也悲夫世人以形色名声爲足以得彼之情夫形色名声果不足以得彼之情则知者不言言者不知而世岂识之哉桓公读书于堂上轮扁斲轮于堂下释椎凿而上问桓公曰敢问公之所读者何言邪公曰圣人之言也曰圣人在乎公曰己死矣曰然则君之所读者古人之糟魄己夫桓公曰寡人读书轮人安得议乎有说则可无说则死轮扃曰臣也以臣之事观之斲轮徐则甘而不固疾则苦而不入不徐不疾得之于手而应于心口不能言有数存焉于其间臣不能以喻臣之子臣之子亦不能受之于臣是以行年七十而老斲轮古之人与其不可传也死矣然则君之所读者古人之糟魄己夫南华眞经循本卷之十四南华真经循本正统道藏三家本三十卷洞神部玉诀类南华眞经循本卷之十五祸七庐陵竹峯罗勉道述门人彭祥点校外篇天运天其运乎地其处乎日月其争于所乎日月同黄道故云争于所孰主张是孰维纲是意者其有机缄而不得己邪意者其运转而不能自止邪有机缄者如有以系属之不能自止者无以系属之云者爲雨乎雨者爲云乎孰隆施是孰君无事淫乐而劝是风起北方之西一东有上彷徨孰嘘吸是孰居无事而披拂是言风起于北方从而西东又上而彷徨言起于北则自北而南故不必言南言上则自下而上故不必言下敢问何故巫咸祒曰来吾语汝天有六极五常帝王顺之则治逆之则凶九洛之事治成德备监照下土天下载之此谓上皇洛与落同九州聚落之事商大宰荡问仁于庄子庄子曰虎狼仁也曰何谓也庄子曰父子相亲何爲不仁曰请问至仁庄子曰至仁无亲大宰曰荡闻之无亲则不爱不爱则不孝谓至仁不孝可乎庄子曰不然夫至仁尚矣孝固不足以言之此非过孝之言也不及孝之言也此言即至仁无亲之言过者有爲不及者自然夫南行者至于郢北面而不见冥山是何也则去之远也冥山北山名行之远则不见冥山以喻仁之至则不见孝矣故曰以敬孝易以爱孝难以爱孝易而忘亲难忘亲易使亲忘我难使亲忘我易兼忘天下难兼忘天下易使天下兼忘我难夫德遗尧舜而不爲也利泽施于万世天下莫知也岂直大息而言仁孝乎哉至仁者德可诒与尧舜而不爲利泽施及万世而天下莫能知之岂肯大息而夸说仁孝哉夫孝悌仁义忠信贞廉此皆自勉以役其德者也不足多也故曰至贵国爵屏焉至富国财屏焉至愿名誉屏焉是以道不渝北门成问于黄帝曰帝张咸池之乐于洞庭之野吾始闻之惧复闻之怠卒闻之而感荡荡默默乃不自得荡荡神不定默默口不能言不自得者心不自安帝曰汝殆其然哉吾奏之以人徽之以天行之以礼义建之以太清夫至乐者先应之以人事顺之以天理行之以五德应之以自然然后调理四时太和万物四时迭起万物循生一盛一衰文武伦经一清一浊阴阳调和流光其声蛰虫始作吾惊之以雷霆其卒无尾其始无首一死一生一偾一起所常无穷而一不可待汝故惧也四时万物言合造化之自然盛衰文武清浊阴阳言其间节奏流光其声者言其声流顺而光莹也添此一句协上韵此即从之纯如也蛰虫始作吾惊之以雷霆其卒无尾其始无首言忽然而起忽然而终如雷霆不测也一死一生一偾一起所常无穷而一不可待当连作一串读一死一生一偾一起相爲循环常无穷尽而所谓一者不可以等待一死则一生继之一偾则一起继之更无停留何可迟疑等待北门成惟闻乐之如此故生恐惧吾又奏之以阴阳之和烛之以日月之明其声能短能长能柔能刚变化齐一不主故常在谷满谷在阬满阬涂却守神以物爲量其声挥绰其名高明是故鬼神守其幽日月星辰行其纪吾止之于有穷流之于无止子欲虑之而不能知也望之而不能见也逐之而不能及也傥然立于四虚之道倚于藁梧而吟目知穷乎所欲见力屈乎所欲逐吾既不及已矣形充空虚乃至委蛇汝委蛇故怠缀上文阴阳调和而言吾又奏之以阴阳之和烛之以日月之明虽和而有分辨即所谓曒如也其声能短能长能柔能刚变化齐一不主故常皆曒如之意在谷满谷在阬满阬声之充满也涂却犹言涂耳塞目吾之奏乐不作聪明惟守其神而自随物分量所受以爲声之大小其乐之声则发挥宽绰其乐之名则高大明显鬼神守其幽日月星辰行其纪各不紊乱吾止之于有穷流之于无止或止或流无常也子虽欲思之而不能知望之而不能见追之而不能及傥然自失立于四面空虚之路倚于藁梧而吟但觉目穷力屈所谓虽欲从之末由也已既不可及则惟见其形象充满虚空此心遂放弛而自怠矣吾又奏之以无怠之声调之以自然之命故若混逐丛生林乐而无形布挥而不曳幽昏而无声动于无方居于窈冥或谓之死或谓之生或谓之实或谓之荣行流散徙不主常声世疑之稽于圣人圣也者达于情而遂于命也天机不张而五官皆备此之谓天乐无言而心悦故有焱氏爲之颂曰听之不闻其声视之不见其形充满天地苞裹六极汝欲听之而无接焉而故惑也缀上文怠字而言吾又奏之以无怠之声所谓无怠者调之以自然之天命出于自然如天命流行也故其声若混然相逐丛然并生林然共乐而无有形象即所谓绎如也其布散发作则罄尽而不留曳其幽深昏默则又寂然而无声其动则无有方所其居则又窈窈冥冥不可得而测度或谓之死或谓之生或谓之实或谓之荣但见其行流散徙不主常声于是疑之而稽考其说遂参攻之于圣人以爲圣人者能达人情以至天命此乐非圣人不能爲也此一箇命字与前调之以自然之命相应天机不张不将机籁之张设也吾官皆备五声之所司皆备具也天乐者即自然之命也无言而心悦者不可以言语形容而心自悟悦也引有焱氏之颂以见其声外之妙也汝欲听之妙处不可接故疑惑也乐也者始于惧惧故崇吾次之以怠怠故遁卒之于惑惑故愚愚故道道可载而与之俱也此结上文三节而要其所归惧则精神爲之森爽若有鬼崇然故曰崇怠则心力疲竭欲弃去之故曰遁惑则知识昏迷故曰愚既愚则可以入道可以入道则可与并载矣因论乐而及道也此一段文字便似张乐洞庭之野无首无尾难以卒看而细䌷之自有条理乃自孔子语太师乐来庄子亦非盗龚陈言者论乐之一成其妙处自然如此孔子西游于卫颜渊问师金曰以夫子之行爲奚如师金曰惜乎而夫子其穷哉颜渊曰何也师金曰夫刍狗之未陈也盛以箧衍巾以文绣尸祝斋戒以将之及其已陈也行者践其首嵴苏者取而爨之而已将复取而盛以箧衍巾以文绣游居寝卧其下彼不得梦必且数眯焉眯物入眼爲病也不特梦不成且有妖怪见于目中今而夫子亦取先王己陈刍狗取弟子游居寝卧其下故伐树于宋削迹于卫穷于商周是非其梦邪本言不得梦却急语言非其梦邪犹论语本言其未得之也患不得之却急语言患得之围于陈蔡之间七日不火食死生相与邻是非其眯邪匡人以爲阳虎围之便似妖怪眯目也夫水行莫如用舟而陆行莫如用车以舟之可行于水也而求推之于陆则没世不行寻常句古今非水陆与周鲁非舟车与今蕲行周于鲁是犹推舟于陆也劳而无功身必有殃彼未知夫无方之传应物而不穷者也惟无常法故应时而不穷且子独不见夫桔槔者乎引之则俯舍之则仰彼人之所引非引人也故俯仰而不得罪于人故夫三皇五帝之礼义法度其犹柤梨橘柚邪其味相反而皆可于口故礼义法度者应时而变者也今取猨狙而衣以周公之服彼必龁啮挽裂尽去而后慊观古今之异乎周公也故西施病心而矉其里其里之丑人见而美之归亦捧心而矉其里其里之富人见之坚闭门而不出贫人见之挈妻子而去之走彼知美矉而不知矉之所以美惜乎而夫子其穷哉孔子行年五十有一而不闻道乃南之沛见老聃老子陈国相人属苦县与沛相近老聃曰子来乎吾闻子北方之贤者也子亦得道乎孔子曰未得也老子曰子恶乎求之哉曰吾求之于度数五年而未得也老子曰子又恶乎求之哉曰吾求之于阴阳十有二年而未得老子曰然使道而可献则人莫不献之于其君使道而可进则人莫不进之于其亲使道而可以告人则人莫不告其兄弟使道而可以与人则人莫不与其子孙然而不可者中无主而不止外无正而不行由中出者不受于外圣人不出由外入者无主于中圣人不隐一则人自己身中无主宰而不得其所止一则外无人相与是正而不知所以行其有自能晓悟由中而出者又无师承不肯受教于外虽圣人不能使此道出于其人之外其有因人指教由外而入者又自暴弃无主于中虽圣人不能以此道藏于其人之中此道之所以不可求也名公器也不可多取仁义先王之蘧庐也止可以一宿而不可乆处觏而多责若被人识破则多责怒古之至人假道于仁託宿于义以游逍遥之墟食于苟简之田立于不贷之圃逍遥无爲也苟简易养也不贷无出也古者谓是采眞之游以富爲是者不能让禄以显爲是者不能让名亲权者不能与人柄操之则慄舍之则悲而一无所鉴以闚其所不休者是天之戮民也于至眞之理一无所见但窥其情慾之所不休者此乃天之戮民怨恩取与谏教生杀八者正之器也唯循大变无所湮者爲能用之故曰正者正也其心以爲不然者天门弗开矣大变犹言大化即天也八者所以正天下之具惟循天理自然当怨而怨当恩而恩当取而取当与而与当谏而谏当教而教当杀而杀当生而生无所汩没者爲能用之故曰正之爲言正也一有私意其间则不得爲正世人之心以此理爲不然而必欲用其私意者是于天理懵然无所见如天门弗开矣乃是因上闚字遂生此天门字孔子见老聃而语仁义老聃曰夫播糠眯目则天地四方易位矣蚊虻𠾱肤则通昔不寐矣夫仁义憯然乃愤吾心乱莫大焉吾子使天下无失其朴吾子亦放风而动总德而立矣又奚杰然若负建鼓而求亡子者邪揭仁义以示人犹击而求亡子夫鹄不日浴而白乌不日黔而黑黑白之朴不足以爲辩名誉之观不足以爲广泉涸鱼相与处于陆相呴以湿相濡以沫不若相忘于江湖孔子见老聃归三日不谈弟子问曰夫子见老聃亦将何规哉孔子曰吾乃今于是乎见龙龙合而成礼散而成章乗乎云气而养乎阴阳予口张而不能嗋予又何规老聃哉子贡曰然则人固有尸居而龙见雷声而渊默发动如天地者乎赐亦可得而观乎遂以孔子声见老聃老聃方将倨堂而应微倨坐堂上应之语微曰予年运而往矣子将何以戒我乎子贡曰夫三皇五帝之治天下不同其系声名一也而先生独以爲非圣人如何哉老聃曰小子少进子何以谓不同对曰尧授舜舜授禹禹用力而汤用兵文王顺纣而不敢逆武王逆纣而不肯顺故曰不同老聃曰小子少进余语汝三皇五帝之治天下黄帝之治天下也使民心一民有其亲死不哭而民不非也尧之治天下也使民心亲民有爲其亲杀其杀而民不非也舜之治天下使民心竞民孕妇十月生子子生五月而能言不至乎孩而始谁则人始有天矣禹之治天下使民心变人有心而兵有顺杀盗非杀人自爲种而天下耳是以天下大骇儒墨皆起其作始有伦而今乎妇女何言哉爲其亲杀其杀者自斩衰而下杀爲五服又复杀之也人始有天矣者时至而然天也先时而然则是人始有其天矣兵有顺者以兵爲顺事杀盗非杀者杀人之盗未是杀必争地争城杀人方谓杀人自爲种而天下耳者本以天所覆之下混然相同而谓之天下今乃各分种类以此爲天下耳其作始有伦而今乎妇女者其制作婚礼之始本欲人有伦序而今乃妇其女则彝伦攸斁矣余语汝三皇五帝之治天下名曰治之而乱莫甚焉三皇之制上悖日月之明下睽山川之精中堕四时之施其知憯于𧓽虿之尾鲜规之兽莫得安其性命之情者而犹自以爲圣人不可耻乎其无耻也子贡蹴蹴然立不安孔子谓老聃曰丘治诗书礼乐易春秋六经自以爲久矣孰知其故矣以奸者七十二君论先王之道而明周召之迹一君无所钩用甚矣夫人之难说也道之难明邪老子曰幸矣子之不遇治世之君也夫六经先王之陈迹也夫迹履之所出而迹岂履哉夫白鶂之相视眸子不运而风化虫雄鸣于上风雌应于下风而风化类自爲雌雄故风化性不可易命不可变时不可止道不可壅苟得于道无自而不可失焉者无自而可孔子不出三月复见曰丘得之矣乌鹊孺鱼傅沫细要者化有弟而兄啼乆矣夫丘不与化爲人不与化爲人安能化人老子曰可丘得之矣乌鹊育雏物理之常也鱼傅沬而卵则不必如乌鹊矣至于细要负螟蛉而化则又不必如鱼矣自其化而观之则何者爲眞何者爲假而人之生子切切焉以爲亲不知长幼分而爱憎生则有弟而兄不得安反物之不若矣下一啼字痛切不与化爲人者不随之化也我既不随之化岂要人随我化故曰安能化人南华眞经循本卷之十五南华真经循本正统道藏三家本三十卷洞神部玉诀类南华眞经循本卷之十六祸八庐陵竹峯罗勉道述门人彭祥点校外篇秋水秋水时至百川灌河泾流之大两涘渚涯之间不辩牛马泾流浊流也不辩牛马水大岸远而见不明也于是焉河伯欣然自喜以天下之美爲尽在己顺流而东行至于北海东面而视不见水端于是焉河伯始旋其面目望洋向若而叹望洋者目迷茫之貌若者海神名曰野语有之曰闻道百以爲莫己若者我之谓也且夫我尝闻少仲尼之闻而轻伯夷之义者始吾弗信今我睹子之难穷也吾非至于子之门则殆矣吾长见笑于大方之家北海若曰井鼃不可以语于海者拘于虚也虚者井中所见空处夏虫不可以语于冰者笃于时也曲士不可以语于道者束于教也今尔出于涯涘观于大海乃知尔丑尔将可与语大理矣天下之水莫大于海万川归之不知何时止而不盈尾闾泄之不知何时已而不虚春秋不变水旱不知此其过江河之流不可爲量数而吾未尝以此自多者自以比形于天地而受气于阴阳吾在天地之间犹小石小木之在大山也方存乎见少又奚以自多计四海之在天地之间也不似礨空之在大泽乎计中国之在海内不似稊米之在大仓乎号物之数爲之万人处一焉人卒九州谷食之所生舟车之所通人处一焉此其比万物也不似豪末之在于马体乎五帝之所连三王之所争仁人之所忧任士之所劳尽此矣伯夷辞之以爲名仲尼语之以爲博此其自多也不似尔向来之自多于水乎河伯曰然则吾大天地而小豪末可乎北海若曰否夫物量无穷时无止分无常终始无故是故大知观于远近故小而不寡大而不多知量无穷证曏今故故遥而不闷掇而不跂知时无止察乎盈虚故得而不喜失而不忧知分之无常也明乎坦涂故生而不说死而不祸知终始之不可故也计人之所知不若其所不知其生之时不若其未生之时以其至小求穷其至大之域是故迷乱而不能自得也由此观之又何以知豪末之足以定至细之倪又何以知天地之足以穷至大之域河伯曰世之议者皆曰至精无形至大不可围是信情乎北海若曰夫自细视大者不尽自大视细者不明夫精小之微也垺大之殷也故异便此势之有也夫精粗者期于有形者也无形者数之所不能分也不可围者数之所不能穷也可以言论者物之粗也可以意致者物之精也言之所不能论意之所不能察致者不期精粗焉是故大人之行不出乎害人不多仁恩动不爲利不贱门隶货财弗争不多辞让事焉不借人不多食乎力不贱贪污行朱乎俗不多僻异爲在从衆不贱佞谄世之爵禄不足以爲劝戮耻不足以爲辱知是非之不可爲分细大之不可爲倪闻曰道人不闻至德不得大人无己约分之至也大人之行固不害人亦不以仁恩自多固不爲利而动亦不鄙贱门隷门隷者趋利之人也固于货财不争亦不以能辞让自多固作事不资借于人亦不以自食其力爲多亦不鄙贱贪污之人贪污者不守己而求人者也行固殊乎世俗亦不以僻异自多所爲在于从衆不鄙贱佞谄之人事焉不食其力以下三句一意行殊乎俗以下四句一意约分之至者敛约已分极于不可分不可爲倪所谓毛犹有伦上天之载无声无臭至矣河伯曰若物之外若物之内恶至而倪贵贱恶至而倪小大北海若曰以道观之物无贵贱以物观之自贵而相贱以俗观之贵贱不在己以差观之因其所大而大之则万物莫不大因其所小而小之则万物莫不小知天地之爲稊米也知豪末之爲丘山也则差数覩矣以功观之因其所有而有之则万物莫不有因其所无而无之则万物莫不无知东西之相反而不可以相无则功分定矣以趣观之因其所然而然之则万物莫不然因其所非而非之则万物莫不非知尧桀之自然而相非则趣操睹矣昔者尧舜让而帝之哙让而絶汤武争而王白公争而灭由此观之争让之礼尧桀之行贵贱有时未可以爲常也梁丽可以冲城而不可以室穴言殊器也骐骥骅骝一日而驰千里捕鼠不如貍狌言殊技也鸱鸺夜撮蚤察豪末昼出瞋目而不见丘山言殊性也故曰盖师是而无非师治而无乱乎是未明天地之理万物之情者也是犹师天而无地师阴而无阳其不可行明矣然且语而不舍非愚则诬也帝王殊禅三代殊继差其时逆其俗者谓之篡夫当其时顺其俗者谓之义之徒默默乎河伯汝恶知贵贱之门小大之家河伯曰然则我何爲乎何不爲乎吾辞受趣舍吾终奈何北海若曰以道观之何贵何贱是谓反衍无拘而志与道大蹇何少何多是谓谢施无一而行与道参差严乎若国之有君其无私德繇繇乎若祭之有社其无私福汎汎乎其若四方之无穷其无所畛域兼怀万物其孰承翼是谓无方万物一齐孰短孰长道无终始物有死生不恃其成一虚一满不位乎其形年不可举时不可止消息盈虚终则有始是所以语大义之方论万物之理也物之生也若骤若驰无动而不变无时而不移何爲乎何不爲乎夫固将自化衍引长也以道观之本无贵贱若以贵贱相反衍而伸之不知几等自公卿言之固公贵而卿贱自卿大夫言之又卿贵而大夫贱故曰无贵无贱是谓反衍若拘执尔之志以爲某贵某贱则与道蹇涩矣谢施即报施也报答人之施与者必计较多少若偏一尔之所行孰爲多少而报答之则与道参差矣繇繇乎与孟子所谓由由然同兼懐万物其孰承翼言兼爱万物而不见其辅赞之功也河伯曰然则何贵于道邪北海若曰知道者必达于理达于理者必明于权明于权者不道人不闻至德不得大人无已约分之至也大人之行固不害人亦不以仁恩自多固不爲利而动亦不鄙贱门棣门隷者趋利之人也固于货财不争亦不以能辞让自多固作事不贤借于人亦不以自食其力爲多亦不鄙贱贪污之人贪污者不守已而救人者也行固殊乎世俗亦不以僻异自多所爲在于从衆不鄙贱侫谄之人事焉不食其力以下三句一意行殊乎俗以下四句一意约分之至者敛约已分极于不可分不可爲倪所谓毛犹有伦上天之载无声无臭至矣河伯曰若物之外若物之内恶至而倪贵贱恶至而倪小大北海若曰以道观之物无贵贱以物观之臭贵而相贱以俗观之贵贱不在已以差观之因其所大而大之则万物莫不大因其所小而小之则万物莫不小知天地之爲禄米也知豪末之爲丘山也则差数覩矣以功观之因其所有而有之则万物莫不有因其所无而无之则万物莫不无知东南海也然而指我则胜我鳟我亦胜我虽然夫折大木蜚大屋者唯我能也故以衆小不胜爲大胜也爲大胜者唯圣人能之孔子游于匡宋人围之数帀而弦歌不辍子路入见曰何夫子之娱也孔子曰来吾语汝我讳穷乆矣而不免命也求通乆矣而不得时也当尧舜而天下无穷人非知得也当桀纣而天下无通人非知失也时势适然夫水行不避蛟龙者渔父之勇也陆行不避兕虎者猎夫之勇也知穷之有命知通之有时临大难而不惧者圣人之勇也由处矣吾命有所制矣无几何将甲者进辞曰以爲阳虎也故围之今非也请辞而退公孙龙问于魏牟曰龙少学先王之道长而明仁义之行合同异离坚白然不然可不可困百家之知穷衆口之辩吾自以爲至达已今吾闻庄子之言汒焉异之不知论之不及与知之弗若与今吾无所开吾喙敢问其方公子牟隐机大息仰天而笑曰子独不闻夫埳井之鼃乎谓东海之鼈曰吾乐与吾跳梁乎井干之上入休乎缺甃之崖赴水则接掖持颐蹶泥则没足灭跗还虷蟹与科斗莫吾能若也且夫擅一壑之水而跨跱埳井之乐此亦至矣夫子奚不时来入观乎东海之鼈左足未入而右膝已絷矣于是逡巡而却告之海曰夫千里之远不足以举其大千仞之高不足以极其深禹之时十年九潦而水弗爲加益汤之时八年七旱而崖不爲加损夫不爲顷乆推移不以多少进退者此亦东海之大乐也于是埳井之鼃闻之适适然惊规规然自失也且夫知不知是非之竟而犹欲观于庄子之言是犹使蚊负山商距驰河必不胜任矣且夫知不知论极妙之言而自适一时之利者是非埳井之鼃与且彼方跐黄泉而登大皇无南无北奭然四解沦于不测无东无西始于玄冥反于大通子乃规规然而求之以察索之以辩是直用管闚天用锥指地也不亦小乎子往矣且子独不闻夫寿陵余子之学行于邯郸与未得国能又失其故行矣直匍匐而归耳今子不去将忘子之故失子之业公孙龙口呿而不合舌举而不下乃逸而走庄子钓于澲水楚王使大夫二人往先焉曰愿以竟内累矣庄子持竿不顾曰吾闻楚有神龟死已三千岁矣王巾笥而藏之庙堂之上此龟者宁其死爲留骨而贵乎宁其生而曳尾于涂中乎二大夫曰宁生而曳尾于涂中庄子曰往矣吾将曳尾于涂中惠子相梁庄子往见之或谓惠子曰庄子来欲代子相于是惠子恐搜于国中三日三夜庄子往见之曰南方有鸟其名鹓雏子知之乎夫鹓雏发于南海而飞于北海非梧桐不止非练实不食非醴泉不饮于是鸱得腐鼠鹓雏过之仰而视之曰吓今子欲以子之梁国而吓我邪庄子与惠子游于濠梁之上庄子曰鯈鱼出游从容是鱼乐也惠子曰子非鱼安知鱼之乐庄子曰子非我安知我不知鱼之乐惠子曰我非子固不知子矣子固非鱼也子之不知鱼之乐全矣庄子曰请循其本惠子曰汝安知鱼乐云者既己知吾知之句而问我句我知之濠上也惠子曰如庄子所言我非子固不知子矣然子固非鱼则子全然不知鱼之乐矣盖我与子犹同是人子与鱼人物殊异则全然不相知可见矣庄子曰请循其本者本来只说鱼乐因有不知之辨今且循本来话柄子言我不知鱼乐云者已知吾知之特故问我耳今我与汝言所以知鱼乐者我知之濠上也夫鱼游于濠中庄子游于濠上乐意相关有不期然而然者浴乎沂风乎舞雩之气象也南华眞经循本卷之十六南华真经循本正统道藏三家本三十卷洞神部玉诀类南华眞经循本卷之十七祸九庐陵竹峯罗勉道述门人彭祥点校外篇至乐天下有至乐无有哉有可以活身者无有哉今奚爲奚据奚避奚处奚就奚去奚乐奚恶夫天下之所尊者富贵寿善也所乐者身安厚味美服好色音声也所下者贪贱夭恶也所苦者身不得安逸口不得厚味形不得美服目不得好色耳不得音声若不得者则大忧以惧其爲形也亦愚哉夫富者苦身疾作多积财而不得尽用其爲形也亦外矣夫贵者夜以继日思虑善否其爲形也亦䟽矣人之生也与忧俱生寿者惛惛乆忧不死何之苦也其爲形也亦远矣烈士爲天下见善矣未足以活身吾未知善之诚善邪诚不善邪若以爲善矣不足活身以爲不善矣足以活人故曰忠谏不听蹲循勿争低蹲而顺循之故夫子胥争之以残其形不争名亦不成诚有善无有哉今俗之所爲与其所乐吾又未知乐之果乐邪果不乐邪吾观夫俗之所乐举羣趣者乐举羣趣四字相连誙誙然如将不得己而皆曰乐者吾未之乐也亦未知不乐也果有乐无有哉吾以无爲诚乐矣又俗之所大苦也故曰至乐无乐至誉无誉天下是非果未可定也虽然无爲可以定是非至乐活身唯无爲几存请尝试言之天无爲以之清地无爲以之宁故两无爲相合万物皆化芒乎芴乎而无从出乎芴乎芒乎而无有象乎万物职职皆从无爲殖故曰天地无爲也而无不爲也人也孰能得无爲哉庄子妻死惠子弔之庄子则方箕踞鼓盆而歌惠子曰与人居长子老身死不哭亦足矣又鼓盆而歌不亦甚乎庄子曰不然是其始死也我独何能无槩然察其始而本无生非徒无生也而本无形非徒无形也而本无气杂乎芒芴之间变而有气气变而有形形变而有生今又变而之死是相与爲春秋冬夏四时行也人且偃然寑于巨室而我噭噭音叫然随而哭之自以爲不通乎命故止也支离叔与滑介叔观于冥伯之丘崑崙之墟黄帝之所休俄而柳生其左肘其意蹶蹶然恶之支离叔曰子恶之乎滑介叔曰亡予何恶生者假借也假之而生生者尘垢也死生爲书夜且吾与子观化而化及我我又何恶焉冥伯死者之称犹文选所称冥漠君冥伯之丘死人墓也其墓在崑崙之墟崑崙者曾经黄帝之所休息崑崙有五城十二楼神仙所居黄帝乃古者得道升仙之帝感慨追忆言此人居神仙之境而不能如黄帝学仙以至死也柳者障柩之柳檀弓周人墻置翣注墻柳衣也正义曰墻之障柩犹垣墻障家故谓障柩之物爲墻墻即柳也缝人注柳聚也诸饰所聚支离叔与滑介叔观于冥伯之丘墟墓之间意想所致倏有障柩之柳出于左手所肘处不祥之征殆将死矣故其意蹶蹶然惊动而恶之支离叔既恶之又问滑介叔曰汝恶之乎介叔曰无予何恶之有生者假借而已所谓四大假合是也既假之而生则不过如尘垢之集耳何足控搏遂言死生犹昼夜乃理之常不足惊惧生者假借也又是论人生死之生不必粘上生其左肘之生字且吾与子观化而化及于我化死也孟子曰比化者无使土亲肤言吾与子适墓观人之死而睹此不祥死将及于我人有死则我亦必有死我又何恶焉或以柳爲杨柳殊与此章文义不相贯庄子之楚见空髑髅髐然有形檄以马捶因而问之曰夫子贪生失理而爲此乎将子有亡国之事斧钺之诛而爲此乎将子有不善之行愧遗父母妻子之丑而爲此乎将子有冻馁之患而爲此乎将子之春秋故及此乎于是语卒授髑髅枕而卧夜半髑髅见梦曰子之谈者似辩士视子所言皆生人之累也死则无此矣子欲闻死之说乎庄子曰然髑髅曰死无君于上无臣于下亦无四时之事从然以天地爲春秋虽南面王乐不能过也庄子不信曰吾使司命复生子形爲子骨肉肌肤反子父母妻子闾里知识子欲之乎髑髅深膑蹙頞曰吾安能弃南面王乐而复爲人间之劳乎颜渊东之齐孔子有忧色子贡下席而问曰小子敢问囬东之齐夫子有忧色何邪孔子曰善哉汝问昔者管子有言丘甚善之曰褚小者不可以怀大绠短者不可以汲深夫若是者以爲命有所成而形有所适也夫不可损益吾恐回与齐侯言尧舜黄帝之道而重以燧人神农之言彼将内求于己而不得不得则惑人惑则死且汝独不闻邪昔者海鸟止于鲁郊鲁侯御而觞之于庙奏九韶以爲乐具大牢以爲膳鸟乃眩视忧悲不敢食一脔不敢饮一杯三日而死此以己养养鸟也非以鸟养养鸟也夫以鸟养爲者宜栖之深林游之坛陆浮之江湖食之䲡䱔随行列而止委蛇而处彼唯人言之恶闻奚以夫譊譊爲乎咸池九韶之乐张之洞庭之野鸟闻之而飞兽闻之而走鱼闻之而下入人卒闻之相与还而观之鱼处水而生人处水而死彼必相与异其好恶故异也故先圣不一其能不同其事名止于实义设于适是之谓条达而福持列子行句食于道从列子从字下有者字指字下有顾谓弟子百丰字曰见百岁髑髅攓蓬而指之曰唯予与汝知而未尝死未尝生也若果养乎予果欢乎种有几得水则爲㡭得水土之际则爲龟蠙之衣生于陵屯则爲陵舄陵舄得郁栖则爲乌足乌足之根爲蛴螬其叶爲胡蝶胡蝶胥也化而爲虫生于灶下其状若脱其名爲鸲掇鸲掇千日爲鸟其名爲干余骨干余骨之沫爲斯弥斯弥爲食醯颐辂生乎食醯黄軦生乎九猷瞀苪生乎腐懽羊奚比乎不箰乆竹生青宁青宁生程程生马马生人人又反入于机万物皆出于机皆入于机生则有待于养死则无累故懽以爲汝未尝死我未尝生则安知汝不爲养而我不爲懽乎种有几以下不可尽晓姑摭其可解者𢇍古文絶字地至于水则絶矣而亦有物生焉得水土交接之际则爲鼃蠙之衣鼃蠙之衣水舄也生于水者爲水舄即诗所谓言采其藚鼃与蚌依其下以爲衣焉生于陵屯则爲陵舄即诗所谓芣苡俗云车前草一物而有水陆之异也食醯蠛蠓也青宁竹根虫也万载有老人言曾见一虫可五寸长其后尚有寸许是竹根未变得非所谓青宁者乎余寓安乡亲见灯下一白蛾投灯忽尾后一箇复一箇非出孕育乃是虚空幻化又见洞庭湖中有明山山顶有禹庙山崦多人家每岁季春䳺鹑充斥庙宇及人家以竹帚朴取腌以爲酢商人先期予直及期征收有未变尚存一半鼠形者即月令所谓田鼠化爲鴽也以此观天地间变化何限未可以耳目所不及疑之马生人人又反入于机何异释氏轮回之说但释氏说得拘谓生前作恶则死后或变爲狗马业尽又变爲人有何证据庄子却说得活万物皆岀于机皆入于机夫机者气之动处出于机者生也入于机者死也盈天地间只是阴阳二气化生万物死则阳气归天阴气归地此气不出天地间明日复生人物仍前只是阴阳二气爲之但不可把已死之马爲方生之人已死之人爲方生之马耳朱子语録张横渠说形溃反原以爲人生得此箇物事既死此箇物事却复归大原本去又别从里面抽岀来生人最爲明白若如释氏说则天地间须分几万万团气各自轮回生灭缠来缠去何有了期成造化笔谈云延州人至今谓虎豹爲程盖言虫也南华眞经循本卷十七南华真经循本正统道藏三家本三十卷洞神部玉诀类南华眞经循本卷之十八祸十庐陵竹峯罗勉道述门人彭祥点校外篇达生达生之情者不务生之所无以爲无以爲犹论语曰无以爲也言无用如此达命之情者不务知之所无奈何养形者必先之物物有余而形不养者有之矣有生必先无离形形不离而生亡者有之矣生之来不能却其去不能止悲夫世之人以爲养形足以存生而养形果不足以存生则世奚足爲哉虽不足爲而不可不爲者其爲不免矣不免于有形也夫欲免爲形者莫如弃世弃世则无累无累则正平正平则与彼更生彼造物也造物生我必有死我又能存此生是与造物更相而生更生则几矣事奚足弃而生奚足遗弃事则形不劳遗生则精不亏夫形全精复与天爲一天地万物之父母也合则成体散则成始形精不亏是谓能移精而又精反以相天天叶韵汀移即上文更字言能与之更移也有生本具此精役役世事几失之今能更生则又具此精矣与我此生者天也我又能与天存此生是相天也子列子问关尹曰至人潜行不窒蹈火不热行乎万物之上而不慄请问何以至于此关尹曰是纯气之守也非知巧果敢之列居吾语汝凡有貌象声色者皆物也物与物何以相远夫奚足以至乎先是色而己先犹超也上文貌象声色只一色字包括之则物之造乎不形而止乎无所化夫得是而穷之者物焉得而止焉彼将处乎不淫之度而藏乎无端之纪游乎万物之所终始壹其性养其气合其德以通乎物之所造夫若是者其天守全其神无却物奚自入焉夫醉者之坠车虽疾不死骨节与人同而犯害与人异其神全也乗亦不知也坠亦不知也死生惊惧不入乎其胸中是故运物而不慴彼得全于酒而犹若是而况得全于天乎圣人藏于天故莫之能伤也复雠者不折镆干虽有忮心者不怨飘瓦是以天下平均故无攻战之乱无杀戮之刑者由此道也不开人之天而开天之天开天者德生开人者贼生不厌其天不忽于人民几乎以其眞仲尼适楚出于林中见痀偻者承蜩犹掇之也仲尼曰子巧乎有道邪曰我有道也五六月累丸二而不坠则失者锱铢累三而不坠则失者十一累五而不坠犹掇之也吾处身也若厥株拘吾执臂也若藁木之枝虽天地之大万物之多而唯蜩翼之知吾不反不侧不以万物易蜩之冀何爲而不得孔子顾谓弟子曰用志不分乃疑于神蜀本作疑下文亦云器之所以疑神者其是与俗作凝其痀偻丈人之谓乎颜渊问仲尼曰吾尝济乎觞深之渊津人操舟若神吾问焉曰操舟可学邪曰可善游者数能若乃夫没人则未尝见舟而便操之也吾问焉而不吾告敢问何谓也仲尼曰善游者数能忘水也若乃夫没人之未尝见舟而便操之也彼是渊若陵视舟之覆犹其车却也覆却万方陈乎前而不得入其舍恶往而不暇以瓦注者巧以钩注者惮以黄金注者殙其巧一也而有所矜则重外也凡外重者内拙舍指心而言田开之见周威公威公曰吾闻祝肾学生吾子与况肾游亦何闻焉田开之曰开之操拔篲以侍门庭亦何闻于夫子威公曰田子无让寡人愿闻之开之曰闻之夫子曰善养生者若牧羊然视其后者而鞭之威公曰何谓也田开之曰鲁有单豹者巖居而水饮不与民共利行年七十而犹有婴儿之色不幸遇饿虎饿虎杀而食之有张毅者高门县薄无不走也行年四十而有内热之病以死豹养其内而虎食其外毅养其外而病攻其内此二子者皆不鞭其后者也羊已前行者不须鞭唯鞭其在后者以喻既养其内者不必更用工于内但当养其外既养其外者不必更用工于外但当养其内仲尼曰无入而藏无出而阳柴立乎其中央三者若得其名必极柴立者如藁木之立也柴立乎其中央者不出不入也夫畏涂者十杀一人则父子兄弟相戒也必盛卒徒而后敢出焉不亦知乎人之所取畏者衽席之上饮食之间而不知爲之戒者过也祝宗人玄端以临牢筴说彘曰汝奚恶死吾将三月㹖汝十日戒三日斋借白茅加汝肩尻乎雕俎之上则汝爲之乎爲彘谋曰不如食以糠糟而错之牢筴之中自爲谋则苟生有轩冕之荣死得于腞盾之上聚偻之中则爲之爲彘谋则去之自爲谋则取之所异彘者何也腞盾画盾也诗蒙伐有菀谓画雉羽之文于盾上聚偻曲薄所以卷聚物者桓公田于泽管仲御见鬼焉公抚管仲之手曰仲父何见对曰臣无所见公反诶诒爲病数日不出齐士有皇子告敖者曰公则自伤鬼乌能伤公夫忿滀之气散而不反则不爲不足上而不下则使人善怒下而不上则使人善忘中身当心则爲病桓公曰然则有鬼乎曰有沈有履灶有髻户内之烦壤雷霆处之东北方之下者倍阿鲑聋跃之西北方之下者则泆阳处之水有罔象丘有山辛山有夔野有彷徨泽有委蛇公曰请问委蛇之状何如皇子曰委蛇其大如毂其长如辕紫衣而朱冠其爲物也恶闻雷车之声则捧其首而立见之者殆乎霸桓公冁然而笑曰此寡人之所见者也于是正衣冠与之坐不终日而不知病之去也蠪音聋赤驳蚍蜉也纪渻子爲王养斗鸡十日而问鸡己乎曰未也方虚憍而恃气十日又问曰未也犹应向景十日又问曰未也犹疾视而盛气十日又问曰几矣鸡虽有鸣者己无变矣望之似木鸡矣其德全矣异鸡无敢应者反走矣孔子观于吕梁县水三十仞流沫四十里鼋鼍鱼鼈之所不能游也见一丈夫游之以爲有苦而欲死也使弟子并流而拯之数百步而出被发行歌而游于塘下孔子从而问焉曰吾以子爲鬼察子则人也请问蹈水有道乎曰亡吾无道吾始乎故长乎性成乎命与齐俱入与汩俱出从水之道而不爲私焉此吾所以蹈之也孔子曰何谓始乎故长乎性成乎命曰吾生于陵而安于陵故也长于水而安于水性也不知吾所以然而然命也齐读与脐同左传噬齐亦作齐水漩入处如脐也汩水滚岀处梓庆削木爲鐻鐻成见者惊犹鬼神鲁候见而问焉曰子何术以爲焉对曰臣工人何术之有虽然有一焉臣将爲鐻未尝敢以耗气也必齐音斋以静心齐三日而不敢怀庆赏禄齐五日不敢怀非誉巧拙齐七日辄然忘吾有四枝形体也当是时也无公朝其巧专而外滑消然后入山林观天性形躯至矣然后成见鐻然后加手焉不然则已则以天合天器之所以疑神者其谓是与鐻钟鼓之柎东野稷以御见庄公进退中绳左右旋中规庄公以爲文所画规矩之文弗过也使之钩百而反颜阖遇之入见曰稷之马将败公密不欲彰露也而不应少焉果败而反公曰子何以知之曰其马力竭矣而犹求焉故曰败工倕旋而盖规矩以手旋转而自中盖之规矩指与物化而不以心稽故其灵台一而不桎忘足屦之适也妄要带之适也知忘是非心之适也不内变不外从事会之适也始乎适而未尝不适者忘适之适也有孙休者踵门而诧子扁庆子曰休居乡不见谓不脩临难不见谓不勇然而田原不遇岁事君不遇世賔于乡里逐于州部则胡罪乎天哉休恶遇此命也扁子曰子独不闻夫至人之自行邪忘其肝胆遗其耳目芒然彷徨乎尘垢之外逍遥乎无事之业是谓爲而不恃长而不宰今汝饰知以惊愚脩身以明污昭昭乎揭日月而行也汝得全而形躯具而九窍无中道夭于聋盲跛蹇而比于人数亦幸矣又何暇乎天之怨哉子往矣孙子出扁子入坐有间仰天而叹弟子问曰先生何爲叹乎扃子曰向者休来吾告之以至人之德吾恐其惊而遂至于惑也弟子曰不然孙子之所言是邪先生之所言非邪非固不能惑是孙子之所言非邪先生所言是邪彼固惑而来矣又奚罪焉扁子曰不然昔者有鸟止于鲁郊鲁君说之爲具大牢以飨之奏九韶以乐之鸟乃始忧悲眩视不敢饮食此之谓以己养养鸟也若夫以鸟养鸟者宜栖之深林浮之江湖食之以委蛇则平陆而已矣今休款启寡闻之民也吾告以至人之德譬之若载鼷以车马乐鴳以钟鼓也彼又恶能无惊乎哉款小窍也启开也款启言小见也南华眞经循本卷十八南华真经循本正统道藏三家本三十卷洞神部玉诀类南华眞经循本卷之十九祸十一庐陵竹峯罗勉道述门人彭祥点校外篇山木庄子行于山中见大木枝叶盛茂伐木者止其旁而不取也问其故曰无所可用庄子曰此木以不材得终其天年夫子出于山舍于故人之家故人喜命竖子杀鴈而烹之竖子请曰其一能鸣其一不能鸣请奚杀主人曰杀不能鸣者明日弟子问于庄子曰昨日山中之木以不材得终其天年今主人之鴈以不材死先生将何处庄子笑曰周将处夫材不材之间材与不材之闾似之而非也故未免乎累若夫乗道德而浮游则不然无誉无訾一龙一蛇与时俱化而无肯专爲一上一下以和爲量浮游乎万物之祖物物而不物于物则胡可得而累邪此神农黄帝之法则也若夫万物之情人伦之传则不然合则离成则毁廉则挫尊则议有爲则亏贤则谋不肖则欺胡可得而必乎哉悲夫弟子志之其唯道德之乡乎贤者尽心以谋事而小人反奸诈以肆欺市南宜僚见鲁侯鲁侯有忧色市南子曰君有忧色何也鲁侯曰吾学先王之道脩先君之业吾敬鬼尊贤亲而行之无须臾离居然不免于患吾是以忧市南子曰君之除患之术浅矣夫丰狐文豹栖于山林伏于巖穴静也夜行昼居戒也虽饥渴隐约犹且胥䟽于江湖之上而求食焉定也然且不免于罔罗机辟之患是何罪之有哉其皮爲之灾也今鲁国独非君之皮邪吾愿君刳形去皮洒心去欲而游于无人之野胥相也疏远也虽饥渴隐约犹且相远于江湖之上而求食言只在山林不肯出江湖之上求食也南越有邑焉名爲建德之国其民愚而朴少私而寡欲知作而不知藏与而不求其报不知义之所适不知礼之所将猖狂妄行乃蹈乎大方其生可乐其死可葬吾愿君去国捐俗与道相辅而行君曰彼其道远而险又有江山我无舟车奈何市南子曰君无形倨无留居以爲君车君曰彼其道幽远而无人吾谁与爲邻吾无粮我无食安得而至焉市南子曰少君之费寡君之欲虽无粮而乃足君其涉于江而浮于海望之而不见其崖愈往而不知其所穷送君者自崖而反君自此远矣自南越有邑焉至此是后人参入且文字浅陋必非庄语故有人者累见有于人者忧故尧非有人非见有于人也吾愿去君之累除君之忧而独与道游于大莫之国方舟而济于河有虚船来触舟虽有褊心之人不怒有一人在其上则唿张歙之一唿而不闻再唿而不闻于是三唿邪则必以恶声随之向也不怒而今也怒向也虚而今也实人能虚已以游世其孰能害之北宫奢爲卫灵公赋敛以爲钟爲坛乎郭门之外三月而成上下之县王子庆忌见而问焉曰子何术之设奢曰一之间无敢设也奢闻之既雕既琢复归于朴侗乎其无识倘乎其怠疑萃乎芒乎其送往而迎来来者勿禁往者勿止从其强梁随其曲传因其自穷故朝夕赋敛而毫毛不挫而况有大涂者乎道一而已若有作爲便贰之以二矣故曰一之间无敢设也侗乎无识之貌倘乎无心之貌萃乎芒乎如物之丛生而无心也强梁不顺之人委曲依传之人一听其自然因其自穷者因其自至则受之不挫者不损也大涂者大道也赋敛之事且然况以大道治天下乎孔子围于陈蔡之间七日不火食太公任往弔之曰子几死乎曰然子恶死乎曰然任曰予尝言不死之道东海有鸟焉其名曰意怠其爲鸟也翂翂翐翐而似无能引援而飞迫脇而栖进不敢爲前退不敢爲后食不敢先尝必取其绪是故其行列不斥而外人卒不得害是以免于患直木先伐甘井先竭子其意者饰知以惊愚脩身以明污昭昭乎如揭日月而行故不免也昔者吾闻之大成之人曰自伐者无功功成者堕名成者亏孰能去功与名而还与衆人道流而不明居得行而不名处纯纯常常乃比于狂削迹损执不爲功名是故无责于人人亦无责焉至人不闻子何喜哉孔子曰善哉辞其交游去其子弟逃于大泽衣裘褐食杼栗入兽不乱羣入鸟不乱行鸟兽不恶而况人乎孔子问子桑雽曰吾再逐于鲁伐树于宋削迹于卫穷于商周围于陈蔡之间吾犯此数患亲交益疏徒友益散何与子桑雽曰子独不闻假人之亡与假託人而得逃林回弃千金之璧负赤子而趋或曰爲其布与赤子之布寡矣爲其累与赤子之累多矣弃千金之璧负赤子而趋何也林回曰彼以利合此以天属也夫以利合者迫穷祸患害相弃也以天属者迫穷祸患害相收也夫相收之与相弃远矣且君子之交淡若水小人之交甘若醴君子淡以亲小人甘以絶彼无故以合者则无故以离孔子曰敬闻命矣徐行翔佯而归絶学捐书弟子无挹于前其爱益加进异日桑雽又曰舜之将死眞泠禹曰汝戒之哉形莫若縁情莫若率縁则不离率则不劳不离不劳则不求文以待形固不待物眞泠禹是人名汝指舜也庄子衣大布而补之正緳系履而过魏王魏王曰何先生之惫邪庄子曰贫也非惫也士有道德不能行惫也衣弊履穿贫也非惫也此所谓非遭时也王独不见夫腾猿乎其得柟梓豫章也揽蔓其枝而王长其间虽羿逄蒙不能眄睨也及其得柘棘枳枸之间也危行侧视振动悼慄此筋骨非有加急而不柔也处执不便朱足以逞其能也今处昏上乱相之间而欲无惫奚可得邪此比干之见剖心征也夫正緳正其带也孔子穷于陈蔡之间七日不火食左据藁木右击藁枝而歌焱氏之风有其具而无其数有其声而无宫角木声与人声犁犹犁者其土释然也然有当于人之心颜回端拱还目而窥之仲尼恐其广己而造大也爱己而造哀也曰回无受天损易无受人益难无始而非卒也人与天一也夫今之歌者其谁乎回曰敢问无受天损易仲尼曰饥渴寒暑穷桎不行天地之行也运物之泄也言与之偕逝之谓也爲人臣者不敢去之执臣之道犹若是而况乎所以待天乎饥渴寒暑穷困不通皆天地之气流行所以运动万物发泄而不可遏者人欲免乎此必须天地之气不行而后可但当与之偕往可也人臣视君犹天地亦惟顺之而已矣何谓无受人益难仲尼曰始用四达爵禄并至而不穷物之所利乃非己也吾命有在外者也始得见用之时并无窒碍爵禄穹隆非不可喜然鞠躬尽瘁但所以利物而已其于己何与吾命有在于此之外者君子不爲盗贤人不爲窃吾若取之何哉故曰鸟莫知于鷾鸸目之所不宜处不给视虽落其实弃之而走其畏人也而袭诸人间社稷存焉耳鷾鸸燕也不给不暇也实卵也社稷春秋祭社稷之时也燕于人家不可处者不暇视虽落其卵弃之不复顾其所以然者畏人故也其袭处于人间不过祭社稷之时存焉耳燕以春社来秋社去春秋传曰无钟鼓曰袭此不过眼前说话而解者自爲迂僻可笑类此甚多何谓无始而非卒仲尼曰化其万物而不知其禅之者焉知其所终焉知其所始正而待之而己耳何谓人与天一邪仲尼曰有人天也有天亦天也人之不能有天性也圣人晏然体逝而终矣凡事非人所能爲有人做得底皆天也而有天所爲者亦天也凡人之所以不能自有皆天性之自然也圣人惟与天一故晏然体逝安然身与之俱逝也庄周游乎雕陵之樊睹一异鹊自南来者翼广七尺目大运寸感周之额而集于栗林庄周曰此何鸟哉翼殷不逝目大不睹褰裳躩步执弹而留之睹一蝉方得美荫而忘其身螳蜋执翳而搏之见得而忘其形异鹊从而利之见利而忘其眞庄周憷然曰噫物固相累二类相召也捐弹而反走虞人逐而谇之庄周反入三月不庭兰且从而问之夫子何爲顷间甚不庭乎庄周曰吾守形而忘身观于浊水而迷于清渊且吾闻诸夫子曰入其俗从其俗今吾游于雕陵而忘吾身异鹊感吾额游于栗林而忘眞栗林虞人以吾爲戮吾所以不庭也阳子之宋宿于逆旅逆旅人有妾二人其一人美其一人恶恶者贵而美者贱阳子问其故逆旅小子对曰其美者自美吾不知其美也其恶者自恶吾不知其恶也阳子曰弟子记之行贤而去自贤之行安往而不爱哉人但当行贤德之事则于人何所不爱南华眞经循本卷之十九南华真经循本正统道藏三家本三十卷洞神部玉诀类南华眞经循本卷之二十祸十二庐陵竹峯罗勉道述门人彭祥点校外篇田子方田子方侍坐于魏文侯数称谿工文侯曰谿工子之师邪子方曰非也无择之里人也称道数当故无择称之文侯曰然则子无师邪子方曰有曰子之师谁邪子方曰东郭顺子文侯曰然则夫子何故未尝称之子方曰其爲人也眞人貌而天虚縁而葆眞清而容物三句文法一同虽人之貌而合乎自然之天虽虚以顺物而自葆其眞虽清而能容物物无道正容以悟之使人之意也消横逆之来惟正其在我以悟之而其意自消释无择何足以称之子方出文侯傥然终日不言召前立臣而语之曰远矣全德之君子始吾以圣知之言仁义之行爲至矣吾闻子方之师吾形解而不欲动口钳而不欲言吾所学者眞土梗耳夫魏眞爲我累耳温伯雪子适齐舍于鲁鲁人有请见之者温伯雪子曰不可吾闻中国之君子明乎礼义而陋于知人心吾不欲见也至于齐反舍于鲁是人也又请见温伯雪子曰往也蕲见我今也又蕲见我是必有以振我也出而见客入而叹明日见客又入而叹其仆曰每见之客也必入而叹何邪曰吾固告子矣中国之民明乎礼义而陋乎知人心昔之见我者进退一成规一成矩从容一若龙一若虎其谏我也似子其道我也似父是以叹也仲尼见之而不言子路曰吾子欲见温伯雪子乆矣见之而不言何邪仲尼曰若夫人者目击而道存矣亦不可以容声矣目击而道存者目一加而道即存不待详察也颜渊问于仲尼曰夫子步亦步夫子趋亦趋夫子驰亦驰夫子奔逸絶尘而回瞠若乎后矣夫子曰回何谓邪曰夫子步亦步也夫子言亦言也夫子趋亦趋也夫子辩亦辩也夫子驰亦驰也夫子言道回亦言道也以下句解上五句及奔逸絶尘而回瞠若乎后者夫子不言而信不比而周无器而民蹈乎前而不知其所以然而已矣仲尼曰恶可不察与夫哀莫大于心死而人死亦次之日出东方而入于西极万物莫不比方有目有趾者待是而后成功是出则存是入则亡万物亦然有待也而死有待也而生吾一受其成形而不化以待尽效物而动日夜无隙而不知其所终薰然其成形知命不能规乎其前丘以是日徂吾终身与女交一臂而失之可不哀与女殆着乎吾所以着也彼已尽矣而女求之以爲有是求爲于唐肆也吾服女也甚忘女服吾也亦甚忘虽然女奚患焉虽忘乎故吾吾有不忘者存螳若乎后者直视而不能追及也无器而民蹈乎前者无鼓动民之具而民自舞蹈乎前也颜渊不知其所以然故仲尼曰恶可不察与其所以不知者人惟执着死其心故尔因以日爲喻万物莫不视日之出入而作息其有待而生死亦然仲尼不过效物而动与之相爲不息任其成形亦不论命但以此日往而已薰然者如气之熏烝而成也吾终身与汝犹吾无行而不与二三子之与吾终身以此道示汝今以爲不可及是犹不曾两臂相交只交得一臂而相失岂不可哀哉汝所言者时见吾之可见者耳着见也彼夫子自彼也彼以净尽空虚矣而汝求之以爲有如求马于唐肆唐肆固卖马之处而岂常有马哉诗云中唐有甓注中唐爲庭中路盖卖马之肆庭中有路以便马之出入也汉书建章宫西有唐中数十里杨雄羽猎赋序云甘露零其庭醴泉流其唐班固西都赋前唐中而浚大液服佩服也吾佩服汝之言与汝佩服吾之言皆当大忘之又恐颜渊患其终不及虽然汝何患焉忘之中乃有不忘者存所忘者执着也不忘者至眞也汝虽把吾之旧说忘之若自有所得则有不忘者存矣孔子见老聃老聃新沐方将被发而干慹然似非人孔子便而待之少焉见曰某也眩与其信然与向者先生形体掘若藁木似遗物离人而立于独也老聃曰吾游心于物之初孔子曰何谓邪曰心困焉而不能知口辟焉读爲辟邪之辟必亦切口如被辟而不能言也而不能言尝爲女议乎其将将将然也试爲汝言其将然之初也至阴肃肃至阳赫赫肃肃出乎天赫赫发乎地两者交通成和而物生焉或爲之纪而莫见其形消息满虚一晦一明日改月化日有所爲而莫见其功生有所乎萌死有所乎归始终相反乎无端而莫知其所穷非是也且孰爲之宗孔子曰请问游是老聃曰夫得是至美至乐也得至美而游乎至乐谓之至人孔子曰愿闻其方曰草食之兽不疾易薮水生之虫不疾易水行小变而不失其大常也喜恕哀乐不入于胸次夫天下也者万物之所一也得其所一而同焉则四支百体将爲尘垢而死生终始将爲昼夜而莫之能滑而况得丧祸福之所介乎弃隶者苦弃泥涂知身贵于隶也贵在于我而不失于变且万化而未始有极也夫孰足以患心己爲道者解乎此亲自得道者方能晓比也孔子曰夫子德配天地而犹假至言以脩心古之君子孰能说焉说音脱谁能免此也老聃曰不然夫水之于汋也无爲而才自然矣至人之于德也不脩而物不能离焉若天之自高地之自厚日月之自明夫何脩焉孔子出以告颜回曰丘之于道也其犹醯鸡与微夫子之发吾覆也吾不知天地之大全也庄子见鲁哀公哀公曰鲁多儒士少爲先生方者庄子曰鲁少儒哀公曰举鲁国而儒服何谓少乎庄子曰周闻之儒者冠圜冠者知天时履句屦者知地形缓佩玦者事至而断君子有其道者未必爲其服也爲其服者未必知其道也公固以爲不然何不号于国中曰无此道而爲此服者其罪死于是哀公号之五日而鲁国无敢儒服者独有一丈夫儒服而立乎公门公即召而问以国事千转万变而不穷庄子曰以鲁国而儒者一人耳可谓多乎百里奚爵禄不入于心故饭牛而牛肥使秦穆公忘其贱与之政也有虞氏死生不入于心故足以动人宋元君将画图衆史皆至受揖而立舐笔和墨在外者半有一史后至者儃然不趋受揖不立因之舍公使人视之则解衣槃礴臝君曰可矣是眞画者也文王观于臧见一丈夫钓而其钓莫钓虽钓而不钓也非持其钓有钓者也常钓也文王欲举而授之政而恐大臣父兄之弗安也欲终而释之而不忍百姓之无天也于是旦而属之大夫曰昔者寡大梦见良人黑色而𩑺乗駮马而偏朱蹄号曰寓而政于臧丈人庶几乎民有瘳乎诸大夫蹙然曰先君王也文王曰然则卜之诸大夫曰先君之命王其无他又何卜焉遂迎臧丈人而授之政典法无更偏令无出三年文王观于国则列士坏植散羣长官者不成德斔斛不敢入于四竟列士坏植散羣则尚同也长官者不成德则同务也斔斛不敢入于四竟则诸侯无二心也文王于是焉以爲大师北面而问曰政可以及天下乎臧丈人昧然而不应泛然而辞朝令而夜遁终身无闻钓有钓者钓其有可钓者谓鱼也常钓者不钓而寻常垂钓也非是持其钓以钓有可钓之鱼乃无意于钓但常常垂此钓而已先君王言所梦者文王之父也偏令无出未尝出一令也坏植自坏其所植立不求异于人也此依傍吕望之事而又若别爲一事者颜渊问于仲尼曰文王其犹未邪又何以梦爲乎仲尼曰默汝无言夫文王尽之也而又何论刺音字焉彼直以循斯须也斯须者指言我百与汝三焉列御寇爲伯昏无人射引之盈贯措杯水其肘上发之适矢复沓方矢复寓当是时犹象人也伯昏无人曰是射之射非不射之射也尝与女登高山履危石临百仞之渊若能射乎于是无人遂登高山履危石临百仞之渊背逡巡足二分垂在外揖御寇而进之御寇伏地汗流至踵伯昏无人曰夫至人者上闚青天下潜黄泉挥斥八极神气不变今女憷然有恂目之志弥于中殆矣夫适矢复沓者矢去而复沓前矢也方矢复寓者矢方发而后矢复寓于弦上也背逡巡足二分垂在外者背渊面山背逡巡而退垂二分足于外也肩吾问于孙叔敖曰子三爲令尹而不荣华三去之而无忧色吾始也疑子今视子之鼻间栩栩然子之用心独奈何孙叔敖曰吾何以过人哉吾以其来不可却也其去不可止也吾以爲得失之非我也而无忧色而已矣我何以过人哉且不知其在彼乎其在我乎其在彼邪亡乎我在我邪亡乎彼方将踌躇方将四顾何暇至乎人贵人贱哉栩栩然见其卧而鼻息安然也仲尼闻之曰古之眞人知者不得说美人不得滥盗人不得劫伏戏黄帝不得友死生亦大矣而无变乎己况爵禄乎若然者其神经乎大山而无介入乎渊泉而不濡处卑细而不惫充满天地既以与人己愈有无介无间隔也楚王与凡君坐少焉楚王左右曰凡亡者三凡君曰凡之亡也不足以丧吾存夫凡之亡不足以丧吾存则楚之存不足以存存由是观之则凡未始亡而楚未始存也南华眞经循本卷之二十南华真经循本正统道藏三家本三十卷洞神部玉诀类南华眞经循本卷之二十一因一庐陵竹峯罗勉道述门人彭祥点校外篇知北游知北游于玄水之上登隐弅之丘而适遭无爲谓焉知谓无爲谓曰予欲有问乎若何思何虑则知道何处何服则安道何从何道则得道三问而无爲谓不答也非不答不知答也知不得问反于白水之南登狐阕之上而睹狂屈焉知以之言也问乎狂屈狂屈曰唉予知之将语若中欲言而忘其所欲言知不得问反于帝宫见黄帝而问焉黄帝曰无思无虑始知道无处无服始安道无从无道始得道知问黄帝曰我与若知之彼与彼不知也其孰是邪黄帝曰彼无爲谓眞是也狂屈似之我与汝终不近也夫知者不言言者不知故圣人行不言之教道不可致德不可至仁可爲也义可亏也礼相伪也故曰失道而后德失德而后仁失仁而后义失义而后礼礼者道之华而乱之首也故曰爲道者日损损之又损以至于无爲无爲而无不爲也今已爲物也欲复归根不亦难乎其易也其唯大人乎生者死之徒死者生之始孰知其纪人之生气之聚也聚则爲生散则爲死若死生爲徒吾又何患故万物一也是其所美者爲神奇其所恶者爲臭腐臭腐复化爲神奇神奇复化爲臭腐故曰通天下一气耳圣人故贵一知谓黄帝曰吾问无爲谓无爲谓不应非不我应不知应我也吾问狂屈狂屈中欲告我而不我告非不我告中欲告而忘之也今予问乎若若知之奚故不近黄帝曰彼其眞是也以其不知也此其似之也以其忘之也予与若终不近也以其知之也狂屈闻之以黄帝爲知言天地有大美而不言四时有明法而不议万物有成理而不说圣人者原天地之美而达万物之理是故至人无爲大圣不作观于天地之谓也今彼神明至精与彼百化物已死生方圆莫知其根也扁然而万物自古以固存六合爲目未离其内秋豪爲小待之成体天下莫不沈浮终身不故阴阳四时运行各得其序惛然若亡而存油然不形而神万物畜而不知此之谓本根可以观于天矣神明至精人心也今人不能如圣人之观天乃以其神明至精者与彼百般变化故物之死生方员不能知其本根然逝者固翩然莫返矣而万物之理自古未尝不存人自不觉耳此道无内外无小大天下莫不囿于沈浮消长之中常新而不故四时之序亦运行而不息能惛然若亡而存油然不形而神万物并蓄而不知则能知其本根而可以观天矣啮缺问道乎被衣被衣曰若正汝形一汝视天和将至摄汝知汝度神将来舍德将爲汝美道将爲汝居汝瞳焉如新生之犊而无求其故言未卒啮缺睡寐被衣大悦行歌而去之曰形若藁骸心若死灰眞其实知不以故自持媒媒晦晦无心而不可与谋彼何人哉舜问乎丞曰道可得而有乎曰汝身非汝有也汝何得有夫道舜曰吾身非吾有也孰有之哉曰是天地之委形也生非汝有是天地之委和也性命非汝有是天地之委顺也孙子非汝有是天地之委蜕也故行不知所往处不知所持食不知所味天地之疆阳气也又胡可得而有邪孔子问于老聃曰今日晏闲敢问至道老聃曰汝斋戒疏瀹而精神掊击而知夫道窅然难言哉将爲汝言其崖略夫昭昭生于㝠㝠有伦生于无形精神生于道形本生于精而万物以形相生故九窍者胎生八窍者卵生其来无迹其往无崖无门无房四达之皇皇也邀于此者四枝彊思虑恂达耳目聪明其用心不劳其应物无方天不得不高地不得不广日月不得不行万物不得不昌此其道与且夫搏之不必知辩之不必慧圣人以断之矣若夫益之而不加益损之而不加损者圣人之所保也渊渊乎其若海魏魏乎其终则复始也运量万物而不匮则君子之道彼其外与万物皆往资焉而不匮此其道与中国有人焉非阴非阳处于天地之间直且爲人将反于宗自本观之生者喑醷物也虽有寿夭相去几何须臾之说也奚足以爲尧桀之是非言人不必搏之辩之圣人已有一定之说矣圣人之说不可损益也渊渊乎其若海魏魏乎其终则复始两句所以赞圣人之道运量万物而不匮则君子之道彼其外与言有心于运量万物者皆务外也万物皆往资焉而不匮此其道也与言不足爲道也中国有人超出阴阳之外其处于天地之间但聊且爲人耳将反于其宗宗者太虚也自大虚观之人之生者如喑醷之物耳礼记注醷梅浆也喑乆醖之也浆虽乆喑能得几时日多者爲寿日少者爲夭故凡世人所搏辩者皆须臾之说也奚足以爲尧桀之是非果蓏有理伦虽难所以相齿圣人遭之而不违过之而不守调而应之德也偶而应之道也帝之所兴王之所起也果蓏虽微物而枝条花实亦有伦理君臣父子夫妇朋友之伦虽若烦难亦所以相齿序圣人处人伦之间遇之而不违未尝废之过之而不守未尝留恋焉与之调和而应之所以爲德与之并偶而应之所以爲道帝王兴起皆不外是也人生天地之间若白驹之过却忽焉而已注然勃然莫不出焉油然漻然莫不入焉已化而生又化而死生物哀之人类悲之解其天弢堕其天𧙍纷乎宛乎魂魄将往乃身从之乃大归乎不形之形形之不形是人之所同知也非将至之所务也此衆人之所同论也彼至则不论论则不至明见无值辩不若默道不可闻闻不若塞此之谓大得纷乱宛转形容解弢堕𧙍之貌不形之形无而生也形之不形化而无也值遇也大道之要明见者不能值之故辩不如默东郭子问于庄子曰所谓道恶乎在庄子曰无所不在东郭子曰期而后可庄子曰在蝼蚁曰何其下邪曰在稊稗曰何其愈下邪曰在瓦甓曰何其愈甚邪曰在屎溺东郭子不应庄子曰夫子之问也固不及质正获之问于监市履狶也愈下愈况期指定言之也质本也所问泛然不及于本故吾对之如此正获者仪礼饮射之礼有司正司获监市履狶者市监买卖以足履豕而知其斤两者也司正司获之与监市履狶虽异职而同爲饮射之事故问之也履狶者从豕之上体而履至下体每下愈比况而肥瘠见矣俗以两髀齐爲豕肥是也所言愈下愈甚比况观之而道可见矣汝唯莫必无乎逃物至道若是大言亦然周徧咸三者异名同实其指一也尝相与游乎无何有之宫同合而论无所终穷乎尝相与无爲乎澹而静乎漠而清乎调而间乎寥已吾志无往焉而不知其所至去而来不知其所止吾已往来焉而不知其所终仿徨乎冯闳大知入焉而不知其所穷莫不然也必必然也即论语无适也无莫也之义上文言道无不在故此云汝唯或莫必皆顺物之自然不与物相违所谓至道如此而已所谓大言亦然周徧咸三言者异名同实其指则一可以包括衆事如是则皆是非则皆非自无争矣尝试也尝相与游乎无何有之宫同合而论无所终穷乎作一连读寥虚也寥已吾志虚吾心也虽或有往只如无往而不知其所至之地虽去而来不知其所止之地虽已经往来亦不知曾往来故曰不知其所终冯闳虚无之门也天问冯翼惟像何以识之淮南子天地未形冯冯翼翼彷徨乎冯闳者徜徉乎虚无之门也大知之人直入此门而莫知其所极物物者与物无际而物有际者所谓物际也不际之际际之不际者也谓盈虚衰杀彼爲盈虚非盈虚彼爲衰杀非衰杀彼爲本末非本末彼爲积散非积散上文申言不知其终穷之意物物上物字人物之以名枚数之也所谓者衆所谓也下谓字同彼亦指所谓之彼也以名数物者无穷尽与之无涯际其有涯际者乃衆之谓物际也其实无际而彼谓之际故云不际之际彼所谓际其实无际故云际之不际者也妸荷甘与神农同学于老龙吉神农隐几阖户昼瞑妸荷甘日中奓户而入曰老龙死矣神农隐几拥杖而起嚗然放杖而笑曰天知予僻陋慢訑故弃予而死己矣夫予无所发子之狂言而死矣夫弇堈弔句闻之曰夫体道者天下之君子所系焉今于道秋毫之端万分未得处一焉而犹知藏其狂言而死又况夫体道者乎视之无形听之无声于人之论者谓之㝠㝠所以论道而非道也奓户推开户嚗然放杖声天指老龙吉予无所发予之狂言而死矣夫者言我所发言多是狂妄无知老龙吉在则我发问可以质正今老龙吉死则我无所发我之狂言而亦终于泯没以死矣今于道秋毫之末万分未得处一焉指神农也藏其狂言即无所发也于人之论者谓之冥冥人之论道者以其无形无声而但谓之冥冥也于是泰清问乎无穷曰子知道乎无穷曰吾不知又问乎无爲无爲曰吾知道曰子之知道亦有数乎曰有曰其数若何无爲曰吾知道之可以贵可以贱可以约可以散此吾所以知道之数也泰清以之言也问乎无始曰若是则无穷之弗知与无爲之知孰是而孰非乎无始曰不知深矣知之浅矣弗知内矣知之外矣于是泰清中而叹曰弗知乃知乎知乃不知乎孰知不知之知无始曰道不可闻闻而非也道不可见见而非也道不可言言而非也知形形之不形乎道不当名无始曰有问道而应之者不知道也虽问道者亦未闻道道无问问无应无问问之是问穷也无应应之是无内也以无内待问穷若是者外不观乎宇宙内不知乎太初是以不过乎崑崙不游乎太虚光曜问乎无有曰夫子有乎其无有乎光曜不得问而孰视其状貌窅然空然终日视之而不见听之而不闻搏之而不得也光曜曰至矣其孰能至此乎子能有无矣而未能无无也及爲无有矣何从至此哉大马之捶钩者年八十矣而不失毫芒大马曰子巧与有道与曰臣有守也臣之年二十而好捶钩于物无视也非钩无察也是用之者假不用者也以长得其用而况乎无不用者乎物孰不资焉大马者大司马也捶钩者煅带钩之工冉求问于仲尼曰未有天地可知邪仲尼曰可古犹今也冉求失问而退明日复见曰昔者吾问未有天地可知乎夫子曰可古犹今也昔日吾昭然今日吾昧然敢问何谓也仲尼曰昔之昭然也神者先受之今之昧然也且又爲不神者求邪无古无今无始无终未有子孙而有子孙可乎冉求未对仲尼曰己矣未应矣不以生生死不以死死生死生有待邪皆有所一体有先天地生者物邪物物者非物物出不得先物也犹其有物也无己圣人之爱人也终无己者亦乃取于是者神者人心之神明昔之昭然者此心之神先领受之今之昩然者此心忽然蒙蔽又有不神处也天地本无古今无始终汝问未有天地之先犹问人未有子孙而有子孙可乎已矣未应矣者言冉求之未应可以已矣不须应矣我爲汝言之生者自生不是以生生其死死者自死不是以死死其生生死本无所待只是生则一体同生死则一体同死岂有先天地而生之物邪凡羣然迸出而谓之物物者本非物也未生以前此身在何处物之出不得有在物之先者但如有物以生之耳如有物以生之则生生之道自无穷已圣人之爱人终无已者亦有取于生生不息之义也颜渊问乎仲尼曰回尝闻诸夫子曰无有所将无有所迎回敢问其游仲尼曰古之人外化而内不化今之人内化而外不化与物化者一不化者也安化安不化安与之相靡必与之莫多狶韦氏之囿黄帝之圃有虞氏之宫汤武之室君子之人若儒墨者师故以是非相𩐎也而况今之人乎圣人处物不伤物不伤物者物亦不能伤也唯无所伤者爲能与人相将迎外化而内不化者应物而心不与之俱内化而外不化者心无定而爲事物所撑触也与物化者外化也一不化者内不化也安者何也何所谓化何所谓不化何能与之相磨必爲其所销铄而所存无几矣自狶韦黄帝有虞汤武至于儒墨家元以是非辩论相𩐎粉何况今之人乎相𩐎则甚于相磨矣圃则狭于囿室则深于堂愈趍愈甚也伤字正与磨字𩐎字相照山林与臯壤与使我欣欣然而乐与乐未毕也哀又继之哀乐之来吾不能御其去弗能止悲夫世人直谓物逆旅耳夫知遇而不知所不遇知能能而不能所不能无知无能者固人之所不免也夫务免乎人之所不免者岂不亦悲哉至言去言至爲去爲齐知之所知则浅矣南华眞经循本卷之二十一南华真经循本正统道藏三家本三十卷洞神部玉诀类南华眞经循本卷之二十二因二庐陵竹峯罗勉道述门人彭祥点校杂篇庚桑老聃之役有庚桑楚者偏得老聃之道以北居畏垒之山其臣之画然知者去之其妾之挈然仁者远之拥肿之与居鞅掌之爲使居三年畏垒大壤畏垒之民相与言曰庚桑子之始来吾洒然异之今吾曰计之而不足岁计之而有余庶几其圣人乎子胡不相与尸而祝之杜而稷之乎庚桑子闻之南面而不释然弟子异之庚桑子曰弟子何异于予夫春气发而百草生正得秋而万寳成夫春与秋岂无得而然哉大道己行矣吾闻至人尸居环堵之室而百姓猖狂不知所往今以畏垒之细民而窃窃焉欲俎豆予千贤人之间我其杓之人邪吾是以不释于老聃之言至人尸居环堵之室而百姓猖狂不知所如往言至人隐处而人不知其姓名故猖狂莫知所归杓与标同揭木爲标则人皆见之不释于老聃之言谓老聃之道以无爲爲主而人犹不能相忘吾是以不释于其所言弟子曰不然夫寻常之沟巨鱼无所还其体而鲵䲡爲之制步仞之丘陵巨兽无所隐其躯而㜸狐爲之样且夫尊贤授能先善与利自古尧舜以然而况畏垒之民乎夫子亦听矣庚桑子曰小子来夫函车之兽介而离山则不免于网罟之患吞舟之鱼砀而失水则蚁能苦之故鸟兽不厌高鱼鼈不厌深夫全其形生之人藏其身也不厌深渺而己矣且夫二子者尧舜又何足以称扬哉是其于辩也将妄凿垣墻而殖蓬蒿也简发而栉数米而炊窃窃乎又何足以济世哉举贤则民相轧任知则民相盗之数物者不足以厚民民之于利甚勤子有杀父臣有杀君正昼爲盗日中宂阫吾语汝大乱之本必生乎尧舜之间其末存乎千世之后其必有人与人相食者也南荣趎蹙然正坐曰若趎之年者已长矣将恶乎託业以及此言邪庚桑子曰全汝形抱汝生无使汝思虑营营若此三年则可以及此言也南荣趎曰目之与形吾不知其异也而盲者不能自见耳之与形吾不知其异也而聋者不能自闻心之与形吾不知其异也而狂者不能自得形之与形亦辟矣而物或间之邪欲相求而不能相得今谓趎曰全汝形抱汝生勿使汝思虑营营趎勉闻道达耳矣庚桑子曰辞尽矣曰奔蜂不能化藿蠋越鸡不能化鹄卵鲁鸡固能矣鸡之与鸡其德非不同也有能与不能者其才固有巨小也今吾才小不足以化子子胡不南见老子庚桑子教南荣趎以全形趎不以爲然曰试以形言之耳目心同是形体初无或异而盲聋者不能自见闻狂者不能自得当其赋形未尝不开辟而物或间之则虽欲相求而不能相得是形不可全也趎虽勉强闻庚桑子之道不过达于耳而巳目犹无所见心犹无所得也庚桑子却引喻曰人有常言其㫖尽矣曰奔蜂不能化藿蠋越鸡不能化鹄卵以喻吾之才小不能化南荣趎故又使之见老聃也南荣趎赢粮七日七夜至老子之所老子曰子自楚之所来乎南荣趎曰唯老子曰子何与人偕来之衆也南荣趎惧然顾其后老子曰子不知吾所谓乎南荣趎俯而慙仰而欢曰今者吾忘吾答因失吾问老子曰何谓也南荣趎曰不知乎人谓我朱愚丹朱不肖故后世谓不识理者爲朱愚知乎反愁我躯不仁则害人仁则反愁我身不义则伤彼义则反愁我己我安逃此而可此三言者趎之所患也愿因楚而问之老子曰向吾见若眉睫之间吾因以得汝矣今汝又言而信之若䂓䂓然若丧父母揭竿而求诸海也汝亡人哉惘惘乎汝欲反汝情性而无由入可怜哉南荣趎请入就舍召其所好去其所恶十日自愁复见老子老子曰汝自洒濯孰哉郁郁乎然而其中津津乎犹有恶也夫外韄者不可繁而捉将内犍内韄者不可谬而捉将外犍外内韄者道德不能持而况放道而行者乎孰与熟同郁郁犹陆离汝自修治洒濯得熟郁郁然可观然此特其外耳其中津津然流动者犹有可恶也韄者以皮束物制缚之意犍者门牡关闭之意制其外者繁多而不可把捉则将拒闭之于内制其内者谬乱而不可把捉则将拒闭之于外内外韄者其病若此虽有道德者将不能自持而况学者方依倣而行者乎南荣趎曰里人有病里人门之病者能言其病然其病病者犹未病也下二病字训甚能言其病之所以然则病虽甚犹未得爲甚也若趎之闻大道譬犹饮药以加病也趎愿闻卫生之经而已矣老子曰卫生之经能抱一乎能勿失乎能无卜筮而知吉凶乎能止乎能已乎能舍诸人而求诸己乎能翛然乎能侗然乎能儿子乎儿子终日嘷而嗌不嗄和之至也终日握而手不掜嗄失声也掜以手拊打也共其德也终日视而目不瞚偏不在外也行不知所之居不知所爲与物委蛇而同其波是卫生之经己南荣趎曰然则是至人之德已乎是乃所谓冰解冻释者夫至人者相与交食乎地而交乐乎天不以人物利害相撄不相与爲怪不相与爲谋不相与爲事翛然而往侗然而来是谓卫生之经己曰然则是至乎儿子动不知所爲行不知所之身若藁木之枝而心若死灰若是者祸亦不至福亦不来祸福无有恶有人灾也南荣趎疑老子所言卫生之经莫是至人之德否老子曰非也此乃所谓冰解冻释冰冻初解释未尽消溶犹未得爲至也夫至人者相与交食乎地至侗然而来皆是说至人处却申言前所言者是卫生之经已曰然则是至乎者南荣趎曰然则此所言卫生之道极至乎老子曰未爲至也吾所以告汝曰能儿子者可以无祸无福而已矣宇泰定者发乎天光发乎天光者人见其人人有脩者乃今有恒有恒者人舍之天助之人之所舍谓之天民天之所助谓之天子学者学其所不能学也行者行其所不能行也辩者辩其所不能辩也知止乎其所不能知至矣若有不即是者天钧败之心宇泰定者自然发乎天光即所谓定生慧人见其发乎天光以爲人能如是不知由于心宇泰定者天也有一等人不能心宇泰定必假脩爲则亦不能发乎天光可以有常而已有常者人虽舍之天必助之人之所舍则无位而爲天民天之所助则有位而爲天子此皆非其至者必尽黜聪明知虑若无所能而后爲至其有不能成此者天钧自败之不必不爲天所助也天钧吾之大钧也备物以将形藏不虞以生心敬中以达彼若是而万恶至者皆天也而非人也不足以滑成不可内于灵台灵台者有持而不知其所持而不可持者也将养也藏存也生犹立也外则备物以养形内则常存不虞之防以立心主敬于中以达于外如此而祸至者皆天命而非人事所召不足以滑乱我之成德不可以横逆之事入于吾心心者虽有所持而人不知其所持有不可持者言不可执者也洪容斋随笔载洪庆善解乃吾儒家说耳不见其诚己而发每发而不当业入而不舍每更爲失爲不善乎显明之中者人得而诛之爲不善乎幽间之中者鬼得而诛之明乎人明乎鬼者然后能独行此反上文言之人惟未能诚己而发故每发而不中虽明知其不诚然业已入其间而不能舍去之既不能改过反更益其过故有人鬼之祸不可以横逆言矣券内者行乎无名券外者行乎期费行乎无名者唯庸有光志乎期费者唯贾人也人见其跂犹之魁然与物穷者物入焉与物且者其身之不能容焉能容人不能容人者无亲无亲者尽人劵内分内也求诸分内者所行不务名声求诸分外者所志期于广大费广也中庸君子之道费而隐之费行乎无名者虽晦而明用有光显志乎期费者欲以眩鬻当世如商贾之人又如跂立者人见其魁然长大而实不然劵外者与物驰逐穷极而物反入据其位劵内者与物苟且相应而不爲所累且不知有其身岂知有人无人者虽至亲亦无无亲者人尽无矣此离世独立之意兵莫憯于志镆鎁爲下寇莫大于阴阳无所逃于天地之间非阴阳贼之心则使之也道通其分也其成也毁也所恶乎分者其分也以备所以恶乎备者其有以备故出而不反见其鬼出而得是谓得死灭而有实鬼之一也以有形者象无形者而定矣本无成与毁人自分而爲二故道者所以通其分也所恶乎分者何以其分之远则必至于极成者百般计巧做到成就毁者一切放弛任其毁坏备犹极也所以恶乎极者何既极则如人之出外而不反矣但见其逐于外物日渐销铄如鬼之屈而不伸而世人却自以爲出而有得不过得死之道而已得死之道则此生已灭矣而自以爲有其实与鬼何异哉以有形者象无形者以人而象鬼也而定矣者不能反之爲人也出无本入无窍有实而无乎处有长而无本剽有所出而无窍者有实有实而无乎处者宇也有长而无本剽者宙也有乎生有乎死有乎出有乎入入出而无见其形是谓天门天门者无有也万物出乎无有有不能以有爲有必出乎无有而无有一无有圣人藏乎是所谓道者出而不见其有本入而不见其有窍有其实而不见其处所剽与标同末也有其长而不见其本末然虽出无本入无窍而又有其实不是空言有实而无乎处者如四方上下之宇何有定所有长而无本剽者如古往今来之宙何有起止生死出入皆不见其形是谓天门天门者空虚无有而万物出乎无有之中凡有不能以有爲有必出乎无有之中而併与无有亦无有圣人懐藏此道而已古之人其知有所至恶乎至有以爲未始有物者至矣尽矣弗可以加矣其次以爲有物矣将以生爲丧也以死爲反也是以分己已是分生死爲两途其次曰始无有既而有生生俄而死以无有爲首以生爲体以死爲尻孰知有无死生之一守者吾与之爲友是三者虽异公族也昭景也着戴也甲氏也着封也非一也戴职任也封封邑也三者虽异譬如昭景甲皆楚之公族持或以职着或以封着而有不同耳有生黬也披然曰移是尝言移是非所言也虽然不可知者也腊者之有膍胲可散而不可散也观室者周于寝庙又适其偃焉爲是举移是黬釜底黑披然散也移是所谓是者转移不定也腊冬至后三戌祭名膍牛百叶肱足指毛肉偃偃息之室也人之所以自是者譬如釡底之星披然而开转移不定故曰移是试言移是之说本不足道然事正有不可知者如腊祭者分膍与肱于俎上是可散也而总一牲之体则不可散又如观室者必周匝寝庙方谓之全室然必须适其息偃之所观之一则须分之而合一则须合之而分是不可知者也如此看来安有眞的是处故爲此而举移是之说请尝言移是是以生爲本以知爲师因以乗是非果有名实因以已爲质使人以爲己节因以死偿节若然者以用爲知以不用爲愚以彻爲名以穷爲辱移是今之人也是蜩与鷽鸠同于同也上言有生黬也披然曰移是此言移是者正縁人以有生爲根本看得大重师知则因而生是非信名实则因而惟知有巳立节操则因而死且不顾如此者必以用舍穷通憷其心故移是者乃当今世俗之人也其视蜩与鷽鸠之小见何异二虫同矣而人又与之同故云同于同蹍市人之足则辞以放骜兄则以妪大亲则己矣故曰至礼有不人至义不物至知不谋至仁无亲至信辟兵入金蹍践也偶然践市人之足则辞谢以放骜不检束之过若践兄之足则但呴妪之而已大亲父母也父母则并呴妪不必矣辟屏去也至信则不必以金寳爲质彻志之勃解心之谬去德之累达道之塞贵富显严名利六者勃志也容动色理气意六者谬心也恶欲喜怒哀乐六者累德也去就取与知能六者塞道也此四六者不盪胸中则正正则静静则明明则虚虚则无爲而无不爲也篇中凡如此者烦絮不切自可无道者德之钦也生者德之光也性者生之质也钦者敬也有收歛之义道而后德故云道者德之钦有德则润身故云生者德之光性与生俱生故云性者生之质性之动谓之爲爲之伪谓之失知者接也知者谟也知之所不知犹睨也动以不得己之谓德动无非我之谓治名相反而实相顺羿工乎中微而拙乎使人无己誉圣人工乎天而拙乎人夫工乎天而俍乎人唯全人能之唯虫能虫唯虫能天全人恶天恶人之天而况吾天乎人乎圣人工乎与天合而拙乎使人无己誉唯全人能工乎天而又能乎人然岂以此自多虫能虫而亦能天则能人能天未足自多是以全人恶有能天之名且恶人之天而况我之天与之人乎一雀适羿羿必得之威也以天下爲之笼则雀无所逃是故汤以庖人笼伊尹秦穆公以五羊之皮笼百里奚是故非以其所好笼之而可得者无有也介者拸画外毁誉也胥靡登高不惧遗死生也兀者栘去画像以形既不全无事乎人之毁誉也胥靡登高而不惧以罪囚中视死生爲轻也喻人之外荣辱好恶者岂可得而笼之哉夫复謵不餽而忘人忘人因以爲天人矣故敬之而不喜侮之而不怒者唯同乎天和者爲然出怒不怒则怒出于不怒矣出爲无爲则爲出于无爲矣欲静则平气欲神则顺心有爲也欲当则縁于不得己不得己之类圣人之道复应答也謵与詟同小语也应答之际低声细语如出于不得已未尝自以言送人极其至也至于忘人此一句作三节看南华眞经循本卷之二十二南华真经循本正统道藏三家本三十卷洞神部玉诀类南华眞经循本卷之二十三因三庐陵竹峯罗勉道述门人彭祥点校杂篇徐无鬼徐无鬼因女商见魏武侯释文徐无鬼缗山人魏隐士李云无鬼女商并魏幸臣武侯劳之曰先生病矣苦于山林之劳故乃见于寡人徐无鬼曰我则劳于君君有何劳于我君将盈嗜欲长好恶则性命之情病矣君将黜嗜欲掔好恶则耳目病矣我将劳君君有何劳于我武侯超然不对少焉徐无鬼曰尝语君吾相狗也下之质执饱而止是狸德也中之质若视日上之质若亡其一狗所以猎也下等之质所捕执者小足饱其腹而止是狸之材耳德犹言材也中等之质志高视远如视天上之日不顾目前小兽固胜于下等者矣然上等之质并以捕猎之事爲不足道狗之所专一者猎也上等者失其所专一则有超乎常狗之外者矣吾相狗又不若吾相马也吾相马直者中绳曲者中钩方者中矩圆者中规谓御之而中绳钩矩规也是国马也而未若天下马也天下马有成材若卹若失若丧其一若卹若失如闷而失志也马之专一者驰走也忘其专所事则出于自然非常马矣若是者超轶絶尘不知其所超轶过也絶尘足不踏地无尘起也武侯大悦而笑徐无鬼出女商曰先生独何以说吾君乎吾所以说吾君者横说之则以诗书礼乐从说之则以金弢六弢金板六弢周书篇名太公六弢文武虎豹龙犬也奉事而大有功者不可爲数而吾君未尝启齿今先生何以说吾君使吾君悦若此乎徐无鬼曰吾直告之吾相狗马耳女商曰若是乎曰子不闻夫越之流人乎去国数日见其所知而喜去国旬月见所尝见于国中者喜及期年也见似人者而喜矣不亦去人滋乆思人滋深乎夫逃虚空者藜藋拄乎鼪鼬之迳踉位其空闻人足音跫然而喜矣而况乎昆弟亲戚之謦欬其侧者乎乆矣夫莫以眞人之言謦欬吾君之侧乎柱塞也踉踉蹡也位处也疾趋处乎空谷也跫然行歩声也以喻乆无人以至言进之武侯故闻狗马之说而亦爲之喜徐无鬼见武侯武侯曰先生居山林食芧栗厌葱韭以賔寡人乆矣夫今老邪其欲干酒肉之味邪其寡人亦有社稷之福邪徐无鬼曰无鬼生于贫贱未尝敢饮食君之酒肉将来劳君也君曰何哉奚劳寡人曰劳君之神与形武侯曰何谓邪徐无鬼曰天地之养也一登高不可以爲长居下不可以爲短君独爲万乗之主以苦一国之民以养耳目鼻口夫神者不自许也夫神者好和而恶姦夫姦病也故劳之唯君所病之何也问武侯所以思虑而病者何事武侯曰欲见先生乆矣吾欲爱民而爲义偃兵其可乎徐无鬼曰不可爱民害民之始也爲义偃兵造兵之本也君自此爲之则殆不成凡成美读恶器也君虽爲仁义几且伪哉形固造形一有形迹则又造添形迹矣成固有伐变固外战此心一动则与外物战鬪君亦必无盛鹤列于丽谯之间无徒骥于锱坛之宫鹤列阵名犹鱼丽之类丽谯楼名徒歩卒骥骑卒锱坛宗庙祭祀之地言嗜欲战于中如室内之戈矛无藏逆于得有得则有失逆境已藏于顺境之中无以巧胜人无以谋胜人无以战胜人夫杀人之士民廉人之土地以养吾私与吾神者其战不知孰善胜之恶乎在君若勿己矣君如必欲爲之而不已则如下文所云即孟子无已则有一焉之意修胷中之诚以应天地之情而勿撄夫民死己脱矣君将恶乎用夫偃兵哉黄帝将见大隗乎具茨之山方明爲御昌寓骖乗张若謵朋前马昆阍滑稽后车至于襄城之野七圣皆迷无所问涂适遇牧马童子问涂焉曰若知具茨之山乎曰然若知大隗之所存乎曰然黄帝曰异哉小童非徒知具茨之山又知大隗之所存请问爲天下小童曰夫爲天下者亦若此而已矣又奚事焉予少而自游于六合之内自述其少时则童子非眞童子乃色若孺子耳予适有瞀病有长者教予曰若乗日之车而游于襄城之野以其瞀病故教以乗日之车则随日而能视今予病少痊予又且复游于六合之外夫爲天下亦若此而已予又奚事焉黄帝曰夫爲天下者则诚非吾子之事虽然请问爲天下小童辞黄帝又问小童曰夫爲天下者亦奚以异乎牧马者哉亦去其害马者而已矣黄帝再拜稽首称天师而退知士无思虑之变则不乐辩士无谈说之序则不乐察士无凌谇之事则不乐皆囿于物者也凌轹也谇问也每事轹过谇问之招世之士兴朝中民之士荣官筋力之士矜难勇敢之士奋患兵革之士乐战枯藁之士宿名法律之士广治礼教之士敬容仁义之士贵际招世以天下爲己事如招揽之也兴朝立于朝也宿名留名也贵际以交际爲重也农夫无草莱之事则不比商贾无市井之事则不比庶人有旦暮之业则劝百工有器械之巧则壮比合也不比失业流散也劝者勉于力壮者勇于爲钱财不积则贪者忧权势不比则夸者悲势物之徒乐变遭时有所用不能无爲也此皆顺比于歳不物于易者也驰其形性潜之万物终身不反悲夫物事也徒类也势事之类喜于变易无常人但当处之无心遇其有用之时则不能无爲不必如贪者夸者之所爲能知此理者如顺合四时不与事物变易者也今人驰其形与性潜入于万物而不自知终其身不能自反可悲已庄子曰射者非前期而中谓之善射天下皆羿也可乎惠子曰可庄子曰天下非有公是也而各是其所是天下皆尧也可乎惠子曰可庄子曰然则儒墨杨秉四与夫子爲五果孰是邪或者若鲁遽者邪其弟子曰我得夫子之道矣吾能冬爨鼎而夏造冰矣鲁遽曰是直以阳召阳以阴召阴非吾所谓道也吾示子乎吾道于是乎爲之调瑟废一于堂废一于室鼓宫宫动鼓角角动音律同矣夫或改调一弦于五音无当也鼓之二十五弦皆动未始异于声而音之君矣且若是者邪射者必前期志的而中谓之善射今非前期志的偶尔幸中便谓之善射是天下皆羿也可乎以喻天下非有公是而各是其所是以爲天下皆尧也可乎冬爨鼎者冬寒之时能不以火而爨夏造冰者夏热之时能以水而爲冰二事虽若奇异然不过因冬至阳生以阳召阳而爲火因夏至阴生以阴召阴而爲冰未足以爲奇异也废犹置也置一瑟于堂置一瑟于室鼓此瑟之宫声则彼瑟之宫声自动鼓此瑟之角声则彼瑟之角声自动似爲奇异矣然其所以然者律相同故声相应耳亦未爲奇异如唐曹绍夔知音律洛阳有僧房中磬日夜自鸣僧以爲怪因成疾绍夔素与僧善来问疾僧造之故俄击斋钟磬复作声绍夔笑曰明日可设盛馔当爲除之僧如其言食讫绍夔出怀中错鑪击数下而去声遂絶僧苦问其所以云此磬与钟律合故击彼此应僧大喜疾亦愈又如李嗣眞得车铎振之地中有应者掘之得钟盖有此事当主也学记鼓无当于五声之当又或别改调一弦于五音无所主而鼓之二十五弦皆动此一弦者初无或异而能然者乃是爲衆音之主故鼓之而衆弦莫不听命耳六十四调皆起于黄钟之宫宫爲君故能役他律此亦理之常何足爲奇异且若是者邪言惠子之所以自是者亦若鲁遽邪惠子曰今夫儒墨杨秉方且与我以辩句相拂以辞相镇以声而未始吾非也则奚若矣惠子答云庄子谓我与儒墨杨秉爲五不知孰爲是而四子之辩终不能折我则我是而四子非矣此义又如何庄子曰齐人蹢子于宋者其命阍也不以完其求钘钟也以束缚其求唐子也而未始出域有遗类矣蹢者蹢䠱行不进貌礼记蹢䠱焉踟蹰焉钘钟钘鼎与钟也唐堂涂也乃庭中之路诗云中唐有甓唐子者堂涂给使令之人犹周礼云门子今俗云厅子耳田子方篇亦云求马于唐肆盖货马之肆亦有堂涂马所出入也齐人有蹢行其子于宋而使爲阍人者以其形之不完故弃之外国然形虽不完毕竟是亲子何忍弃之试推其类其求钘钟也束缚维系之惟恐损坏比之弃其子者爲何如其求唐子也但使之给堂涂使令未始出疆域之外比之弃其子于外国爲何如是于惟类之道有遗矣人于亲疏贵贱远近之类蔽而不自觉以喻惠子知四子之辩爲非而不知自己之非也夫楚人寄而蹢阍者夜半于无人之时而与舟人鬪未始离于岑而足以造于怨也离罹同至也岑山岸也楚人寄寓船上而蹢躅行爲他国之阍者夜半于无人之时而与舟人争鬪不思未到岸时何可与人鬪徒足以造怨而已此又进一歩说与人争鬪不惟有自蔽之患亦且有祸庄子送葬过惠子之墓顾谓从者曰郢人垩漫其鼻端若绳翼使匠石斲之匠石运斤成风听而斲之尽垩而鼻不伤郢人立不失容宋元君闻之召匠石曰尝试爲寡人爲之匠石曰臣则尝能斲之虽然臣之质体也立者爲体斲者爲用死乆矣自夫子之死也吾无以爲质矣吾无与言之矣管仲有病桓公问之曰仲父之病病矣可不谓云至于大病则寡人恶乎属国而可管仲曰公谁欲与公曰鲍叔牙曰不可其爲人絜廉善士也其于不已若者不比之又一闻人之过终身不忘使之治国上且钩乎君下且逆乎民其得罪于君也将弗乆矣公曰然则孰可对曰勿已则隰朋可其爲人也上忘而下畔愧不若黄帝而衰不已若者以德分人谓之圣以财分人谓之贤以贤临人未有得人者也以贤下人未有不得人者也其于国有不闻也其于家有不见也勿已则隰朋可吴王浮于江登乎狙之山衆狙见之恂然弃而走逃于深蓁有一狙焉委蛇攫𢮞见巧于王王射之敏给搏捷矢王命相趋射之狙执死王顾谓其友颜不疑曰之狙也伐其巧恃其便以敖予以至此殛也戒之哉嗟乎无以汝色骄人哉颜不疑归而师董梧以锄其色去乐辞显三年而国人称之南伯子綦隐几而坐仰天而嘘颜成子入见曰夫子物之尤也形固可使若藁木心固可使若死灰乎曰吾尝居山穴之口矣当是时也田禾一睹我而齐国之衆三贺之我必先之彼故知之我必卖之彼故鬻之若我而不有之彼恶得而知之若我而不卖之彼恶得而鬻之嗟乎我悲人之自丧者吾又悲夫悲人者吾又悲夫悲人之悲者其后而日远矣自此而后相悲于无穷也仲尼之楚楚王觞之孙叔敖执爵而立市南冝僚受酒而祭曰古之人乎于此言已赞仲尼非今人之比而爲之乞言曰丘也闻不言之言矣未之尝言于此乎言之市南宜僚弄丸而两家之难解孙叔敖甘寝秉羽而郢人投兵丘愿有喙三尺孙叔敖蔿贾之子名艾猎爲楚庄王令尹在仲尼前市南宜僚善弄丸铃常八箇在空中一箇在手楚与宋战宜僚披胸受刃于军前弄丸铃一军停战遂胜之亦在仲尼卒后寓言而已言二人皆以无爲而解难息兵则吾亦何以言爲若言可用则吾愿有喙三尺矣言无所用则无用如此喙也彼之谓不道之道此之谓不言之辩彼谓二子此谓仲尼故德总乎道之所一而言休乎知之所不知至矣道之所一者德不能同也知之所不能知者辩不能举也名若儒墨而凶矣故海不辞东流大之至也圣人并包天地泽及天下而不知其谁氏是故生无爵死无谥实不聚名不立此之谓大人狗不以善吠爲良人不以善言爲贤而况爲大乎夫爲大不足以爲大而况爲德乎夫大备矣莫若天地然奚求焉而大备矣知大备者无求无失无弃不以物易己也反己而不穷循古而不摩大人之诚子綦有八子陈诸前召九方歅曰爲我相吾子孰爲祥九方歅曰梱也爲祥子綦瞿然喜曰奚若曰梱也将与国君同食以终其身子綦索然出涕曰吾子何爲以至于是极也九方歅曰夫与国君同食泽及三族而况父母乎今夫子闻之而泣是御福也子则祥矣父则不祥子綦曰歅汝何足以识之而梱祥邪尽于酒肉入于鼻口矣而何足以知其所自来吾未尝爲牧而牂生于奥未尝好田而鹑生于宎奥室西南隅宎室东南隅未尝牧羊未尝田猎而二物乃得于吾室中若生于奥宎焉即诗所谓不狩不猎胡瞻尔庭有县鹑兮但下得生字差异若勿怪何邪吾所与吾子游者游于天地吾与之邀乐于天吾与之邀食于地吾不与之爲事不与之爲谋不与之爲怪吾与之乗天地之诚而不以物与之相撄吾与之一委蛇而不与之爲事所宜今也然句有世俗之偿焉凡有怪征者必有怪行殆乎句非我与子之罪几天与之也吾是以泣也无几何而使梱之于燕盗得之于道全而鬻之则难不若刖之则易于是乎刖而鬻之于齐适当渠公之街然身食肉而终啮缺遇许由曰子将奚之曰将逃尧曰奚谓邪曰夫尧畜畜然仁吾恐其爲天下笑后世其人与人相食与夫民不难聚也爱之则亲利之则至誉之则劝致其所恶则散爱利出乎仁义捐仁义者寡利仁义者衆夫仁义之行唯且无诚且假夫禽贪者器是以一人之断制利天下譬之犹一覕也一覕者一顷刻之见不足爲定也夫尧知贤人之利天下也而不知其贼天下也夫惟外乎贤者知之矣有暖姝者有濡需者有卷娄者所谓暖姝者学一先生之言则暖暖姝姝而私自悦也自以爲足矣而未知未始有物也是以谓暖姝者也濡需者豕蝨是也择䟽鬛自以爲广宫大囿奎蹄曲隈乳间股脚自以爲安室利处不知屠者之一旦鼓臂布草操烟火而己与豕俱焦也此以域进此以域退此所谓濡需者也宴安不自拔濡滞需待卷偻者舜也羊肉不慕蚁蚁慕羊肉羶也舜有羶行百姓悦之故三徙成都至邓之墟而十有万家尧闻舜之贤举之童土之地曰冀得其来之泽舜举乎童土之地年齿长矣聪明衰矣而不得归休所谓卷娄者卷曲伛偻不得伸舒是以神人恶衆至衆至则不比不比则不利也故无所甚亲无所甚疏抱德炀和以顺天下此谓眞人于蚁弃知于鱼得计于羊弃意以目视目以耳听耳以心复心若然者其平也绳其变也循上言舜得衆而不得归休故此言是以神人恶衆至衆至则各有好恶而不比不比则纷争起而不利故与人无所亲踈抱道温和以顺天下者此之谓眞人前所言蚁慕羊肉者蚁能有知故不能无慕羊不能无意故不能不羶眞人则于蚁弃知于羊弃意却插入于鱼得计亦因前面濠上鱼乐之说故来得不觉以目视目以耳听耳以心复心此不是等闲语非亲造其境者不能知其平也绳平是寂然不动之时绳者直而已更无邪曲其变也循变是感物而动之时循者事物之交唯顺以应之不爲其所乱古之眞人以天待之不以人入天天者自然也人则有爲矣古之眞人得之也生失之也死得之也死失之也生药也其实堇也桔梗也鸡𢋊也豕零也是时爲帝者也何可胜言句践也以甲楯三千栖于会稽唯种也能知亡之所以存唯种也不知其身之所以愁古之眞人付得失于自然以爲有得必有失有失必有得一件生则一件死一件死则一件生常相倚伏却以药譬之堇与桔梗鸡𢋊豕零相爲君臣佐使得失何常之有又以越事证之大夫种知越亡之后可以存而不知反以杀其身是皆得失无常者也故曰鸱目有所适鹤胫有所节解之也悲自此连以五箇故字申言其义鸱目夜则明昼则昏自有所适鹤胫长则宜短则不宜自有所节若以刀解之伤其生矣言但当因其自然也故曰风之过河也有损焉日之过河也有损焉请只风与日相与守河而河以爲未始其撄也恃源而往者也此一节又说向亲切处来不是教人事物之来强排遣将去直是自家有箇主张如水之有源头方能如此故水之守士也审影之守人也审物之守物也审言此箇道理元相厠守未尝相离如水之守土影之守人物之守物审定而不移故目之于明也殆耳之于聪也殆心之于殉也殆凡能其于府也殆殆之成也不给改祸之长也兹萃其反也循功其果也待乆而人以爲己寳不亦悲乎故有亡国戮民无已不知问是也又以三殆字反前三审字心与耳目若徇外则不能审定而危殆矣又推广言之凡有所能皆爲害举府则藏在其中矣殆之成不及可改而祸之长滋积言不好则甚速也欲其反殆爲安反祸爲福必须循循渐进之功其刚果自克者亦必待乆而后能言好则甚难也而世之人玩溺耳目聪明心思之欲如寳然近而丧身大而亡国戮民其祸未已盖不知问此未有晓之者故足之于地也践虽践恃其所不蹍而后善博也人之知也少虽少恃其所不知而后知天之所谓也知太一知太阴知太目知太钧知太方知太信知太定至矣太一通之太阴解之太目视之太钧縁之太方体之太信稽之太定持之尽有天循有照冥有枢始有彼则其解之也似不解之者知之也似不知之也不知而后知之足之所践者无几而要所不践者方可行立知之所知者无几而要所不知方爲大知太一太阴太目太钧太方太信皆是不拘于小处吾以爲尽于此矣而又有不尽之天吾以爲自循其所当行而已而又有照临之者吾以爲杳冥矣而又有执其枢者吾以爲自此始矣而又有彼焉则彼又自爲始因上文太阴解之言如此究竟则解之也似不曾解之知之也似不曾知之然惟不知而后能知之其问之也不可以有崖而不可以无崖颉滑有实古今不代而不可以亏则可不谓有大扬攉乎阖不亦问是已奚惑然爲以不惑解惑复于不惑是尚大不惑上文言不知问是也故此提出问字来结若问此道本无崖际而亦未尝无崖际说着来只似前所言颉滑坚白之辩而此却有其实凡物皆有更代而此无更代不可亏损扬攉许愼註淮南子云无虑大数名也亦解得不明白盖扬者举扬也攉者反覆手也当衆举扬对答以手反覆指陈之也二字想是当时俗语今襌家升座说法亦然言此道说来似差异却又眞实岂不是箇大举扬话柄人何不问此而自迷惑爲有能以己之不迷解人之迷使之亦复于不迷则庶几都不迷矣虽无问者犹冀有能开悟之神仙中人用心往往如此南华眞经循本卷之二十三南华真经循本正统道藏三家本三十卷洞神部玉诀类南华眞经循本卷之二十四因四庐陵竹峯罗勉道述门人彭祥点校杂篇则阳则阳游于楚夷节言之于王王未之见夷节归彭阳见王果曰夫子何不谭我于王王果曰我不若公閲休彭阳曰公闽休奚爲者邪曰冬则擉鼈于江夏则休乎山樊有过而问者曰此予宅也彭阳好进故以隐者语之使其自悟夫夷节己不能而况我乎吾又不若夷节夫夷节之爲人也无德而有知不自许以之神其交固顚冥乎富贵之地非相助以德相助涓也夫冻者假衣于春暍者反冬乎冷风夫楚王之爲人也形尊而严其于罪也无赦如虎非夫侫人正德其孰能挠焉故圣人其穷也使家人忘其贫其达也使王公忘爵禄而化卑其于物也与之爲娱矣其于人也乐物之通而保己焉故或不言而饮人以和与人并立而使人化父子之宜彼其乎归居而一闲其所施其于外人心者若是其远也故曰待公閲休不自许以之神其交者屈己随人而人莫测其所以也冻者遇春即爲衣暍者遇冷风即反而爲冬喻楚王虽沈酣于利欲之中得人诱掖之亦易从也侫人指夷节之徒正德指公閲休之徒挠屈服之侫人则以侫辞屈服之正人则以正道屈服之也化卑化爲卑屈也与人并立而化父子之宜与他人并立而化爲父子之亲也彼其乎赞叹而言彼其人乎或藏或用皆不动念外去常人利欲之心如此其远也此叚此予宅也以上说公閲休夫夷节已不能至相助消也说夷节夫冻者至其孰能挠焉说楚王故圣人以下又说从公閲休上圣人达绸缪周尽一体矣而不知其然性也复命揺作而以天爲师人则从而命之也忧乎知而所行恒无几时其有止也若之何绸缪事理轇轕处惟圣人爲能达之周徧一身无非此理而不知其所以然所谓性之也其静也归根复命其动也撼摇兴作皆合乎天人则从而名之爲圣人忧乎知而所行恒无几即人生不满百常怀千岁忧之意生而美者人与之鑑不告则不知其美于人也若知之若不知之若闻之若不闻之其可喜也终无己人之好之亦无己性也圣人之爱人也人与之名不告则不知其爱人也若知之若不知之若闻之若不闻之其爱人也终无己人之安之亦无己性也旧国旧都望之畅然虽使丘陵草木之缗入之者十九犹之畅然况见见闻闻者也以十仞之台县衆间者也冉相氏得其环中以随成与物无终无始无几无时日与物化者一不化者也畅然喜也缗合也衆间笙镛以间之间环中空虚之地也望旧国都者无不喜虽草木缗合十塞其九犹爲之喜况见所见闻所闻如以十仞台县衆乐谁不见谁不闻乎如冉相氏得其中空之理日与物化而未尝化阖尝舍之阖何也舍弃置也何尝昇置事物不与之交际哉夫师天而不得师天与物皆殉其以爲事也若之何夫圣人未始有天未始有人未始有始未始有物与世偕行而不替所行之备而不洫其合之也若之何汤得其司御门尹登恒爲之傅之从师而不囿得其随成爲之司其名之名赢法得其两见仲尼之尽虑爲之傅之容成氏曰除日无岁无内无外天者自然若要去法他便不是自然世有不安其自然者以身殉物其以之爲事也若之何言其爲事不能合道也圣人则併天无之又何有所谓人所谓始所谓物虽与世并行而不足以妨废虽应事接物所行周备不至陷溺其合于道也若之何言自然合道也两若之何是两意门尹登恒或谓即伊尹汤得门尹登恒爲师不局于䂓矩随寓而成功然所成者不过爲汤司其名使汤得见称于天下然名乃身外余剩之法于本分上何益但得人见得君相两箇好看耳而仲尼之徒方且罄其思虑以爲时君之傅过矣末引容成氏之言曰岁之所以得名爲岁者以三百六十日积而名之若除去日则无歳矣人能自其一念微处除之则无外名之累矣无内故无外魏莹与田侯牟约田侯牟背之魏莹怒将使人刺之犀首闻而耻之曰君爲万乗之君也而以匹夫从雠衍请受甲二十万爲君攻之虏其人民系其牛马使其君内热发于背然后拔其国忌也出走然后抶其背折其嵴季子闻而耻之曰筑十仞之城城者既十仞矣则又坏之此胥靡之所苦也今兵不起七年矣此王之基也衍乱人不可听也华子闻而丑之曰善言伐齐者乱人也善言勿伐者亦乱人也谓伐之与不伐乱人也者又乱人也君曰然则若何曰君求其道而已矣惠子闻之而见戴晋人晋人曰有所谓蜗者君知之乎曰然有国于蜗之左角者曰触氏有国于蜗之右角者曰蛮氏时相与争地而战伏尸数万逐北旬有五日而后反君曰噫其虚言与曰臣请爲君实之君以意在四方上下有穷乎君曰无穷曰知游心于无穷而反在通达之国若存若亡乎君曰然曰通达之中有魏于魏中有梁于梁中有王王与蛮氏有辩乎君曰无辩客出而君惝然若有亡也客出惠子曰夫吹管也犹有嗃也吹剑首者吷而已矣尧舜人之所誉也道尧舜于戴晋人之前譬犹一吷也孔子之楚舍于蚁丘之浆其邻有夫妻臣妾登极者子路曰是稯稯何爲者邪仲尼曰是圣人仆也是自埋于民自藏于畔其声销其志无穷其口虽言其心未尝言方且与世违而心不屑与之俱是陆沈者也是其市南宜僚邪子路请往召之孔子曰已矣彼知丘之着于己也知丘之适楚也以丘爲必使楚王之召已也彼且以丘爲侫人也夫若然者其于佞人也羞闻其言而况亲见其身乎而何以爲存子路往视之其室虚矣蚁丘之浆蚁丘地卖浆者也登极升屋栋而望也稯稯衆也圣人仆圣人之徒也畔疆也陆沈居平陆而沈沦犹言市隐也是其市南宜僚邪宜僚亦隐于市南而人不识也何以爲存言必逃也长梧封人问子牢曰君爲政焉勿卤莽治民焉勿灭裂昔予爲禾耕而卤莽之则其实亦卤莽而报予芸而灭裂之则其实亦灭裂而报予予来年变齐深其耕而熟耰之其禾繁以滋予终年厌殆庄子闻之曰今人之治其形理其心多有似封人之所谓遁其天离其性灭其情亡其神以衆爲故卤莽其性者欲恶之孽爲性萑苇蒹葭始萌以扶吾形寻擢吾性欲恶始萌之时谓可以扶吾形随即擢乱吾性始字与寻字相唿唤俗读兼葭始萌爲句者可笑并溃漏发不择所出漂疽疥痈内热溲膏是也以衆爲言如此者多也孽妖也寻即也擢拔也溲膏溲溺出膏也皆乱性之病栢矩学于老聃曰请之天下游老聃曰已矣天下犹是也又请之老聃曰汝将何始曰始于齐见辜人焉罪囚之人推而强之推者尊尚之强之者起其羸困解朝服而幕之号天而哭之曰子乎子乎天下有大菑子独先离之曰莫爲盗莫爲杀人荣辱立然后睹所病货财聚然后覩所争今立人之所病聚人之所争穷困人之身使无休时欲无至此得乎古之君人者以得爲在民以失爲在己以正爲在民以枉爲在己故一形有失其形者退而自责今则不然匿爲物而愚不识大爲难而罪不敢重爲任而罚不胜远其涂而诛不至民知力竭则以伪继之日出多伪士民安取不伪夫力不足则伪知不足则欺财不足则盗盗窃之行于谁责而可乎蘧伯玉行年六十而六十化未尝不始于是之而卒诎之以非也未知今之所谓是之非五十九非也万物有乎生而莫见其根有乎出而莫见其门人皆尊其知之所知而莫知恃其知之所不知而后知可不谓大疑乎已乎已乎且无所逃此所谓然与然乎与乎皆疑辞言蘧伯玉自以爲知四十九年之非未可爲眞知也仲尼问于太史大㢭伯常骞狶韦曰夫卫灵公饮酒湛乐不听国家之政田猎毕戈不应诸侯之际其所以爲灵公者何邪大弢曰是因是也上是字此也下是字人所是也因人所是谥之伯常骞曰夫灵公有妻三人同滥而浴史䲡奉御而进所句抟币而扶翼其慢若彼之甚也见贤人若此其肃也是其所以爲灵公也狶韦曰夫灵公也死卜葬于故墓不吉卜葬于沙丘而吉掘之数仞得石椁焉洗而视之有铭焉曰不冯其子灵公夺而埋之夫灵公之爲灵也乆矣之二人何足以识之抟持也扶翼使人扶助之也不凭其子其子不可托也少知问于大公调曰何谓丘里之言大公调曰丘里者合十姓百名而以爲风俗也合异以爲同散同以爲异今指马之百体而不得马而马系于前者立其百体而谓之马也是故丘山积卑而爲高江河合水而爲大大人合并而爲公是以自外入者有主而不执由中出者有正而不距四时殊气天不赐故岁成五官殊职君不私故无名无名故无爲无爲而无不爲时有终始世有变化祸福淳淳至有所拂者而有所宜自殉殊面有所正者有所差比于大泽百材皆度观乎大山木石同坛此谓丘里之言大人合并而爲公是以自外入者中有公道爲主而不执滞由中出者外有公道相是正而不距絶不赐者不以爲恩时有终始世有变化不可执一也淳淳实也福善祸淫皆实理有所拂逆者或有所宜即塞翁失马未必非福自殉殊面有所正者有所差者人各以私意自殉如面不同而欲有所正之反有所差失少知曰然则谓之道足乎大公调曰不然今计物之数不止于万而期曰万物者以数之多者号而读之也是故天地者形之大者也阴阳者气之大者也道者爲之公因其大以号而读之则可也已有之矣乃将得比哉则若以斯辩譬犹狗马其不及远矣已有道之名矣安得又以他物比之哉若以他物比之譬犹引狗马爲喻愈远矣少知曰四方之内六合之里万物之所生恶起大公调曰阴阳相照相盖相治四时相代相生相杀欲恶去就于是桥起雌雄片合于是庸有安危相易祸福相生缓急相摩聚散以成此名实之可纪精之可志也随序之相理桥运之相使穷则反终则始此物之所有言之所尽知之所至极物而已睹道之人不随其所废不原其所起此议之所止桥起桥然高起片合分合也精之可志精微之记志也言之所尽知之所至极物而已言到尽处知到至处不过止于物而已惟见道之人不随物之终不原物之始归之无有此辩论之所以息也少知曰季眞之莫爲接子之或使二家之议孰正于其情孰偏于其理大公调曰鸡鸣狗吠是人之所知虽有大知不能以言读其所自化又不能以意其所将爲斯而析之精至于无伦大至于不可围或之使莫之爲未免于物而终以爲过莫爲者莫有爲之者孟子曰莫之爲而爲者天也或使者或有使之然者孟子曰行或使之二子之说其不同如此斯噼碎也诗曰斧以斯之斯而析之则微而至于无伦大而至于不可围诗所谓毛犹有伦上天之载无声无臭至矣所谓莫爲或使未免犹有物而终有差矣或使则实莫爲则虚有名有实是物之居无名无实在物之虚可言可意言而愈疏未生不可忌已死不可阻死生非远也理不可覩或之使莫之爲疑之所假吾观之本其往无穷吾求之末其来无止无穷无止言之无也与物同理或使莫爲言之本也与物终始道不可有有不可无道之爲名所假而行或使莫爲在物一曲夫胡爲于大方言而足则终日言而尽道言而不足则终日言而尽物道物之极言默不足以载非言非默议有所极不可忌不可禁也南华眞经循本卷之二十四南华真经循本正统道藏三家本三十卷洞神部玉诀类南华眞经循本卷之二十五庐陵竹峯罗勉道述门人彭祥点校杂篇外物外物不可必故龙逢诛比干戮箕子狂恶来死桀纣亡人主莫不欲其臣之忠而忠未必信故伍员流于江苌弘死干蜀藏其血三年而化爲碧人亲莫不欲其子之孝而孝未必爱故孝己忧而曾参悲木与木相摩则然金与火相守则流阴阳错行则天地大絯于是乎有雷有霆水中有火乃焚大槐两而雷霆乃水中有火雷火又能焚木独言槐者以槐木取火之木有甚忧两陷而无所逃螴蜳不得成心若县于天地之间尉暋沈屯利害相摩生火甚多衆人焚和月固不胜火于是乎有僓然而道尽此却言人心之火亦有人甚忧其两陷如前所言木与木相摩金与火相守者而卒不能逃以其心之不能忘利害也螴蜳虫起蛰而未甦貌事之不得成如此也事不得成则心若县系于天地之间郁抑强躁沈溺屯结有此数者之病利害相摩则心之生火愈多不止如水中之火暂时然也衆人皆以此而焚其性之和譬如月本属阴而亦变爲火不胜其多矣天理之微不足以当人欲之炽于是斯道頽然而丧庄周家贫故往贷粟于监河侯监河侯曰诺我将得邑金将贷子三百金可乎庄周忿然作色曰周昨来有中道而唿者周顾视车辙中有鲋鱼焉周问之曰鲋鱼来子何爲者邪对曰我东海之波臣也君岂有斗升之水而活我哉周曰诺我且南游吴越之王激西江之水而迎子可乎鲋鱼忿然作色曰吾失我常与我无所处吾得斗升之水然活耳君乃言此曾不如早索我于枯鱼之肆任公子爲大钩巨缁五十犗以爲饵蹲乎会稽投竿东海旦旦而钓期年不得鱼已而大鱼食之牵巨钩䤾没而下骛扬而旧鬐白波若山海水震荡声侔鬼神惮赫千里任公子得若鱼离而腊之自制河以东苍梧以北莫不厌若鱼者已而后世诠才讽说之徒皆惊而相告也夫揭竿累趋灌渎守鲵鲋其于得大鱼难己饰小说以干县令其于大达亦远矣是以未尝闻任氏之风俗其不可与经于世亦远矣儒以诗书发冢大儒胪传曰东方作矣事之若何小儒曰未解裙襦口中有珠诗固有之曰青青之麦生于陵陂生不布施死何含珠爲接其鬓擪其顪儒以金椎控其颐徐别其颊无伤口中珠又撰爲世人所作儒者发冢之诗自青青之麦至无伤口中珠皆诗也若以爲诗止于四句其下爲大儒分付之语老莱之弟子出薪遇仲尼反以告曰有人于彼脩上而趋下末偻而后耳视若营四海不知其谁氏之子老莱子曰是丘也召而来仲尼至曰丘去汝躬矜与汝容知斯爲君子矣仲尼揖而退蹙然改容而问曰业可得进乎老莱子曰夫不忍一世之伤而骜万世之患抑固窭邪亡其略弗及邪惠以欢爲骜终身之丑中民之行进焉耳相引以名相结以隐与其誉尧而非桀不如两忘而闭其所誉反无非伤也动无非邪也圣人踌躇以兴事以每成功柰何哉其载焉终矜尔脩上上身长也趋下下狭也所谓腰以下不及禹三寸未微也末偻背微曲也后耳面前视之不见耳也躬矜身自矜持容知饰外貌以求知骜放骜不顾也骜万世之患骜然自以爲得不顾其贻患于万世也抑转语抑汝固贫窭而爲此邪失其智略而不及虑此邪惠顺也顺从人意以成欢爱而不知其爲骜万世患故曰惠以欢爲骜汝虽以此爲骜乃终身之丑此不过寻常人之行进于此耳相引导以名声相结约以昏蔽而已隐昏蔽也仲尼每称尧非桀故教之曰与其誉尧而非桀不如毁誉两忘并誉亦不必也若反背此理无非伤害也若妄动无非邪僻也圣人举事踌躇若不得已而应是以每有成功矣载犹行也柰何哉其所行终矜尔者戒其勿终如此也宋元君夜半而梦人被发闚阿门曰予自宰路之渊予爲清江使河伯之所渔者余且得予元君觉使人占之曰此神龟也君曰渔者有余且乎左右曰有君曰令余且会朝明日余且朝君曰渔何得对曰且之网得白龟焉其圆五尺君曰献若之龟龟至君再欲杀之再欲活之心疑卜之曰杀龟以卜吉乃刳龟七十二钻而无遗筴仲尼曰神龟能见梦于元君而不能避余且之网知能七十二钻而无遗筴不能避刳肠之患如是则知有所困神有所不及也虽有至知万人谋之鱼不畏网而畏鹈鹕去小知而大知明去善而自善矣婴儿生无石师而能言与能言者处也虽有至知不如与万人谋之鱼不畏网而畏鹈鹕此鱼之不知也盖鱼知鹈鹕之能害已而网出于其所不觉殊不知鹈鹕之害小纲之害大人能去小知而大知明矣不矜其善而自善矣譬如婴儿无硕师以教之而自能言盖与能言者相处故也人虽有知亦当与衆谋之惠子谓庄子曰子言无用庄子曰知无用而始可与言用矣夫地非不广且大也人之所用容足耳然则厠足而垫之致黄泉人尚有用乎惠子曰无用庄子曰然则无用之爲用也亦明矣厠足置足垫陷也庄子曰人有能游且得不游乎人而不能游且得游乎夫流遁之志决絶之行噫其非至知厚德之任与覆坠而不反火驰而不顾虽相与爲君臣时也易世而无以相贱故曰至人不留行焉夫尊古而卑今学者之流也且以狶韦氏之流观今之世夫孰能不波唯至人乃能游于世而不僻顺人而不失已彼教不学承意不彼游者浮游天地间与世顺处而不相牴牾之谓人有能游且得不游乎人而不能游且得游乎言有能有不能下文见之流遁决絶不能游者也至人能游者也流遁之志纵情肆欲流荡忘反也决絶之行专决独任不可諌止也叹此皆非至知厚德者之所任用盖知之至则不流遁德之厚别无决絶如此之人如临覆坠而不知退歩如火势延去而曾无回顾人虽一时屈服爲之臣易世之后不相统摄无贵贱矣既说不好底又说箇好底且如狶韦氏是古者好帝王到今之世人亦随波逐流尊其所事不复说狶韦氏矣唯至人屈能游于世而不爲偏僻说异之行然虽顺人而不失其在己彼之爲教吾固不学之亦顺承其意而不彼外之如儒墨之辩任其自然如不与之分彼此也目彻爲明耳彻爲聪鼻彻爲颤口彻爲其心彻爲知知彻爲德凡道不欲壅壅则哽哽而不止则跈跈则衆害生物之有知者恃息其不殷非天之罪天之穿之日夜无降人顾塞其实颤动也彻通也耳目之通爲聪明鼻之通则触气而头爲之颤动哽咽也跈践也足不良于行者如被人跈践也足三阴之脉皆起于足指而循喉咙邪气循经络而行故哽而不止则变爲足病也足病则衆害皆生不特哽与跈矣以喻道不欲塞塞则其病如是也殷盛也又言物之有知者恃其息之流通此身故也其息之不盛者非天使然天之生人穿其孔窍气日夜运行无有止息顾人自塞其窦耳降下也人身中之息皆自下而升若降而不升则死矣此借息以爲心之喻胞有重䦘心有天游室无空虚则妇姑勃磎心无天游则六凿相攘大林丘山之善于人也亦神者不胜德溢乎名名溢乎暴谋稽乎誸知出乎争柴生乎守官事果乎衆宜春雨日时草木怒生铫鎒于是乎始脩草木之到植者过半而不知其然重䦘重门限也胞中空虚其通窍处有如室之重䦘也胞则有重䦘心则有天游若室无空虚则妇姑拍塞在眼前矣盖室有空虚之处则妇姑可以宽处心无天游则六府相攘夺矣盖心有天然游衍之处则情欲不相斗争又如人睹大林丘山而善之者縁平日胸次窄隘精神不能胜之故也若吾之精神足以胜之何爲善之哉德本在内因名声而溢名本不彰因表暴而溢溢者如水之汎溢而出也谋本无甚计较因欲诱人而稽留愈深柴即天地篇柴栅之义官司屯守之处坚柴栅以爲卫柴栅木不立生于官司之所守事本无固必因衆人之所宜遂果决行之皆失其自然者也譬如春雨之时草木自然怒生而铫鎒之器始修之反伤其生而逆其性矣倒者逆也静然可以补病眦𡟬可以休老宁可以止遽虽然若是劳者之务也非佚者之所未尝过而问焉圣人之所以駴天下神人未尝过而问焉君子所以駴国贤人未尝过而问焉演门有亲死者以善毁爵爲官师其党人毁而死者半演门党名官师官长也尧与许由天下许由逃之汤与务光务光怒之纪他闻之帅弟子而踆于窾水诸侯吊之三年申徒狄因以踣河筌者所以在鱼得鱼而忘筌蹄者所以在兔得兔而忘蹄言者所以在意得意而忘言吾安得夫忘言之人而与之言哉南华眞经循本卷之二十五南华真经循本正统道藏三家本三十卷洞神部玉诀类南华眞经循本卷之二十六因五庐陵竹峯罗勉道迷门人彭祥点校杂篇寓言寓言十九重言十七巵言日出和以天倪寓言假託言之重言郑重言之巵言如巵酒相欢言之十九十七者十中有九有七也日出者日日出比言不止十中有九有七也寓言十九籍外论之亲父不爲其子媒亲父誉之不若非其父者也非吾罪也人之罪也与己同则应不与己同则反同于己爲是之异于己爲非之亲父不爲其子媒不能荐进之也亲父不能自誉其子必籍外人誉之以见言出于己则人不信必假託外人之言则人始信然爲此假託者非吾罪也乃人之罪也世人但喜同于己而不喜异于己者则吾之言必不见信是以不容不假託言之重言十七所以己言也是爲耆艾年先矣而无经纬本末以期年耆者是非先也人而无以先人无人道也人而无人道是之谓陈人郑重言之者所以止人争辩之言也郑重之言必出于老成之人人所尊敬是爲耆艾然所谓耆艾者非徒以年之先也若是年虽先而出言无经纬本末徒以耆颐之年爲耆宿者是未得爲先辈也人之所以先人者以其能尽人之道也若不能尽人之道则徒有年寿不过陈乆无用之人耳巵言日出和以天倪因以曼衍所以穷年不言则齐齐与言不齐言与齐不齐也故曰无言言无言终身言未尝言终身不言未尝不言有自也而可有自也而不可有自也而然有自也而不然恶乎然然于然恶乎不然不然于不然恶乎可可于可恶乎不可不可于不可物固有所然物固有所可无物不然无物不可非巵言日出和以天倪孰得其乆万物皆种也以不同形相禅始卒若环莫得其伦是谓天均天均者天倪也已见齐物篇者不复赘解不言则物自齐一有言则是非纷起而不齐矣此齐之与言言之与齐所以皆不齐也无言言无言者无言之言无有言说也犹云无声之乐终身言而不足以化人则其言如无有是未尝言也终身不言而人自化之则虽不言而若有以教之是未尝不言也其可不可然不然虽皆有所自吾恶能知之但然于所然可于所可而已物固有的然是然的然是可吾亦以爲无不然无不可非巵言日出和以天倪如何得他常乆无争乆字与日出字相应又推广言之万物在天地间本同一种皆太极二气五行之所生但其赋形不同耳其实此理此气屈伸消息相爲襌代始终循环莫得其伦序此谓天均均者同也何必较其是非天均者即天倪言其初端倪已如是庄子谓惠子曰孔子行年六十而六十化始时所是卒而非之未知今之所谓是之非五十九非也惠子曰孔子勤志服知也庄子曰孔子谢之矣而其未之尝言孔子云夫受才乎大本复灵以生鸣而当律言而当法利义陈乎前而好恶是非直服人之口而已矣使人乃以心服而不敢蘁立定天下之定已乎已乎吾且不得及彼乎服知从事乎知也才犹孟子云天之降才也大本犹大初也复灵人心虚灵昏于物欲复之使如初也蘁逆也定天下之定天下自有定理不过定其所定也惠子闻庄子言孔子六十而化以爲孔子不过勤劳心志而从事乎多知未得爲化庄子曰不然孔子之言曰夫受性于初而能返其虚灵以生鸣则合于条律言则合于法度利义陈乎前而知好恶是非此儒者之事但能服人之口而已至于使人心服不敢违逆此乃方是至人之道又赞之曰道止于此乎止于此乎吾且不得及彼至人乎已乎以下皆孔子之言也曾子再仕而心再化曰吾及亲仕三釜而心乐后仕三千钟不及吾心悲弟子问于仲尼曰若参者可谓无所县其罪乎曰既已县矣夫无所县者可以有哀乎彼视三釜三千钟如观雀蚊虻相过乎前也县犹揭也无所县其罪言参之事亲可谓至孝无所揭其罪仲尼曰其罪已揭矣夫无所揭罪之人岂以悲哀动其心哉彼视三釜三千钟犹雀与蚊虻相过乎前何足道哉三千钟犹雀三釜犹蚊虻颜成子游谓东郭子綦曰自吾闻子之言一年而野二年而从三年而通四年而物五年而来六年而鬼入七年而天成八年而不知死不知生九年而大妙一年反其朴二年知所入三年无所不达四年皆爲吾用五年随取而来六年鬼神来舍七年与天爲一八年生死不足动其心九年神妙不可测生有爲死也劝句公以其死也有自也而生阳也无自也而果然乎恶乎其所适恶乎其所不适劝勉也公称死者也自由也生者有爲死者劝勉云公以爲死必有所由如疾病刑戮皆由人致而生者阳气自然发生非由人爲其说果然乎公将何所从何所不从乎天有历数地有人㨿吾恶乎求之莫知其所终若之何其无命也莫知其所始若之何其有命也有以相应也若之何其无鬼邪无以相应也若之何其有鬼邪世之论天者有历数之法论地者有人所考㨿之迹此果足以尽天地之理乎吾恶乎求之人不能必其末后贫富贵贱寿夭如何是必有司之者安得谓之无命然赋予之初谁实爲之安得谓有命福善祸淫有以相应安得谓之无鬼然颜夭跖寿又无以相应安得谓之有鬼此皆提醒死者之词衆罔两问于影曰若向也俯而今也仰向也括而今也被发向也坐而今也起向也行而今也止何也影曰叟叟也奚稍问也予有而不知其所以予蜩甲也蛇蜕也似之而非也火与日吾屯也阴与夜吾代也彼吾所以有待邪而况乎以有待者乎彼来则我与之来彼往则我与之往彼强阳则我与之强阳强阳者又何以有问乎括括发叟老人之称稍略也彼指形也况乎以之以训用强阳阳气之不正者罔两与影譬如叟之与叟也二叟相逢住世能几相问之时不过稍稍而已汝何必稍问也予影自谓也予虽有此影而不知其所以然之故若曰影生于形如蜩之甲如蛇之蜕此说似矣而非甲犹是生于蜩蜕犹是生于蛇若影则遇火与日照之则屯聚遇天阴方夜则代去无火日则虽有形不能爲我影如此看来则彼之形虽能爲吾影而必有所待况罔两又用影之有待者乎彼形来往吾固与之来往彼形强阳而吾亦与之强阳强阳者本非血气之正而影亦随之以见形影皆非眞实又何以问爲此段重出而语意尤超叟叟之喻絶精此老胸中文字无限又不可谓外不及内篇矣阳子居南之沛老聃西游于秦邀于郊至于梁而遇老子老子中道仰天而叹曰始以汝爲可教今不可也阳子居不答至舍进盥漱巾栉脱履户外膝行而前曰向者弟子欲请夫子夫子行不间是以不敢今间矣请问其过老子曰而睢睢盱盱而谁与居大白若辱盛德若不足阳子居蹴然变容曰敬闻命矣其往也舍者迎将句其家公执席妻执巾栉舍者避席炀者避灶其反也舍者与之争席矣阳子居闻老子之言深自抑损退晦故不爲人所窥今依东坡苏氏说删去让王盗跖说剑渔父四篇而接列御寇之齐中道而反遇伯昏瞀人合爲寓言全篇东坡庄子祠堂记云当疑盗跖渔父则眞若诋孔子者至于让王说剑皆浅陋不入于道反复观之得其寓之终曰阳子居西游于秦遇老子其往也舍者将迎其家公执席妻执巾栉舍者避席炀者避灶其反也与之争席矣去其让王说剑渔父盗跖四篇以合于列御寇之齐中道而反曰吾惊焉吾食于十浆而五浆先馈然后悟而笑曰是固一章也庄子之言未终而昩者勦之以入其言耳列御寇之齐中道而反遇伯昏瞀人伯昏瞀人曰奚方而反曰吾惊焉曰恶乎惊曰吾尝食于十浆而五浆先馈卖浆之家有十而馈浆者居其半伯昏瞀人曰若是则汝何爲惊已曰夫内诚不解形谍成光以外镇人心使人轻乎贵老而𩐎其所患内诚不解者不能中虚也外谍成光不能只于无迹外可间谍而成光采遂爲人所窥也轻乎贵老者不问人之有道与否但以其老宿而尊贵之𩐎犹腌酿也所患谓舍其自然而从事外敬故以爲患也夫浆人特爲食羹之货多余之赢其爲利也薄其爲权也轻而犹若是而况于万乗之主乎身劳于国而知尽于事彼将任我以事而效我以功吾是以惊伯昏瞀人曰善哉观乎汝处已人将保汝矣无几何而往则户外之屦满矣保汝者人归之借以保护也汉纪萧曹恐踰城保高祖义同伯昏瞀人北面而立敦杖蹙之乎颐敦音顿坚也蹙之乎颐以杖拄颐而皮肉皱也立有间不言而出賔者以告列子提屦跣而走曁乎门曰先生既来曾不发药乎曰已矣吾固告曰人将保汝果保汝矣非汝能使人保汝而汝不能使人无保汝也而焉用之感豫出异也必且有感揺而本才豫未然才或作性感之于未然所以岀异衆之验必且有所感则摇动尔之本性又无谓也与汝游者莫汝告也又无人言之者虽与汝游者亦莫以相告也彼所小言者尽人毒也小言者细巧入人之言及有小言者又爲人之害者也莫觉莫悟何相孰也孰谁何也相问之辞言莫有能觉悟者何取其爲相问巧者劳而知者忧无能者无所求饱食而遨游汎若不系之舟虚而遨游者也郑人缓也呻吟裘氏之地只三年而缓爲儒河润九里泽及三族使其弟墨儒墨相与辩其父助翟十年而缓自杀其父梦之曰使而子爲墨者予也阖胡尝视其良既爲秋栢之实矣夫造物者之报人也不报其人而报其人之天彼故使彼夫人以己爲有以异于人以贱其亲齐人之井饮者相捽也故曰今之世皆缓也自是有德者以不知也而况有道者乎古者谓之遁天之刑呻吟诵读也只三年只三年而儒业成也河润九里以喻泽及三族言爲儒食禄而泽及宗族也使其弟墨资其弟学墨翟之道也阖盍也盍胡皆何也谆聂之辞梦中与其父言资而之子学墨者我也而父何尝以善视之我死已爲墓上楸梧之实矣庄子引此事却断之曰夫造物之报人也不屑屑于报其人之所爲往往或报其所不能爲者缓乃责报于所爲之事误矣彼造物者实使彼能墨而缓乃诗已以贱其亲譬齐人之饮水于井争而相捽也井无分于予夺而饮者自相捽是不知天也今世之人皆缓之徒也由此言之有德之人且以造物之报爲不可知而况有道之人乎有道之人一切付之自然矣古者谓缓之徒爲遁逃天理之刑圣人安其所安不安其所不安衆人安其所不安不安其所安此数语足上意缓盖不安者也庄子曰知道易勿言难知而不言所以之天也知而言之所以之人也古之人天而不人朱泙漫学屠龙于支离益单千金之家三年技成而无所用其巧圣人以必不必故无兵衆人以不必必之故多兵顺于兵故行有求兵恃之则亡小夫之知不离包苴竿牍敝精神乎蹇浅而欲兼济道物大一形虚若是者迷惑乎宇宙形累不知太初大一形虚与寻常言太一太初者不同其句法是兼济对大一道物对形虚兼济乎道与物大一乎形与虚犹言极均平之耳形累不知太初者爲形所累不知有太初彼至人者归精神乎无始而甘暝乎无何有之乡水流乎无形发泄乎太清悲哉乎汝爲知在豪毛而不知大宁至人如水之无心知在毫毛小知也宋人有曹商者爲宋王使秦其往也得车数乗王悦之益车百乗反于宋见庄子曰夫处穷闾阨巷困窘织屦藁项黄馘者商之所短也藁项者项枯藁无肉黄馘者耳黄悴消削如被馘然一悟万乗之主而从车百乗者商之所长也庄子曰秦王有病召医破癕溃痤者得车一乗舐痔者得车五乗所治愈下得车愈多子岂治其痔邪何得车之多也子行矣鲁哀公问于颜阖曰吾以仲尼爲贞干国其有瘳乎曰殆哉圾岌同乎仲尼方且饰羽爲画画音化文彩也饰羽以爲文彩从事乎华辞以支爲㫖忍性以视民而不知其不信受乎心宰乎神夫何足以上民言人之生受得此心自有神以爲之主宰而仲尼强欲制之何足以治民夫指仲尼也彼宜汝与予颐与误而可矣今使民离实学伪非所以视民也彼指民汝指哀公予颜阖自谓颐犹颐指误错误彼民宜与之相忘汝与我但颐指示之自可何必政令虽或差误亦不妨以其相与以实也爲后世虑不若休之难治也施于人而不忘非天布也若以仲尼爲桢干乃爲后世虑不如且休且国难治也施于人而不能相忘非自然之施也商贾不齿虽以事齿之神者弗齿商贾不得与士大夫齿虽或偶以事故相齿而人之神终不乐言意不欲与之齿也颜阖不乐仲尼意盖如此爲外刑者金与木也爲内刑者动与过也宵人之离外刑者金木讯之离内刑者阴阳食之夫免乎外内之刑者唯眞人能之此颜阖说眞人之道与仲尼夐别也孔子曰凡人心险于山川难于知天天犹有春秋冬夏旦暮之期人者厚貌深情故有貌愿而益貌若愿朴而心求利益有长若不肖有才能而缺藏若不肖有顺懁而达顺快轻懁反达于事理有坚而缦有缓而釬虽坚确而缦回虽迟缓而刻急故其就义若渴者其去义若热故君子远使之而观其忠近使之而观其敬烦使之而观其能卒然问焉而观其知急与之期而观其信委之以财而观其仁告之以危而观其节醉之以酒而观其则杂之以处而观其色九征至不肖人得矣正考父一命而再命而偻三命而俯循墻而走孰敢不轨如而夫者一命而吕再命而于车上儛三命而名诸父孰协唐许正考父事见春秋传而夫指世俗之人车上儛乗车而轩舞也名诸父唿诸父之名也唐许陶唐时许由也许由让天下而不受岂以爵命自骄孰协者谁能如之贼莫大乎德有心而心有眼及其有眼也而内视内视而败矣凶德有五中德爲首何谓中德中德也者有以自好也而吡其所不爲者也耳目鼻口心五者之欲皆凶德而心主其中心之欲尤爲凶德之首凡自好而訾人之不爲我所爲者即是凶德穷有八极达有三必举穷达二者下文申言之必者必然也形有六府美髯长大壮丽勇敢八者俱过人也因以是穷美髯长大爲一壮丽勇敢爲一知襄子美须长大则贤射御足力则贤亦是二事并六府爲八以八者之所能爲过人因以是穷此申言穷有八极也縁循偃佒困畏不若人三者俱通达縁循者顺其自然偃佒者偃仰自在困畏不若人者因抑畏怯自处于不如人三者不求通而自通此中言达有三必也智慧外通勇动多怨仁义多责达生之情者傀达于知者肖达天命者随达小命者遭此文缀上通达字论之知慧外通者勇动则多招怨仁义则多招责惟达有生自然之情者能傀伟自任达于知者虽不及此亦克肖似即践形惟肖之肖达天命之大者动与天随达天命之小者虽不能及此亦能安其所遭言所谓通达者非事乎其外也人有见宋王者钖车十乗以其十乗骄稚庄子庄子曰河上有家贫恃纬萧而食者其子没于渊得千金之珠其父谓其子曰取石来锻之夫千金之珠必在九重之渊而骊龙颔下子能得珠者必遭其睡也使骊龙而寤子尚奚微之有哉今宋国之深非直九重之渊也宋王之勐非直骊龙也子能得车者必遭其睡也使宋王而寤子爲𩐎粉夫骄稚者骄矜而孩视之纬萧者织草爲器奚微之有者爲龙所食无少遗也或聘于庄子庄子应其使曰子见夫牺牛乎衣以文绣食以刍菽及其牵而入于太庙虽欲爲孤犊可得乎庄子将死弟子欲厚葬之庄子曰吾以天地爲棺椁以日月爲连璧星辰爲珠玑万物爲赍送吾葬具岂不备邪何以加此弟子曰吾恐乌鸢之食夫子也庄子曰在上爲乌鸢食在下爲蝼蚁食夺彼与此何其偏也以不平平其平也不平以不征征其征也不征明者唯爲之句使神者征之夫明之不胜神也乆矣而愚者恃其所见入于人其功外也不亦悲乎征验也南华眞经循本卷之二十六南华真经循本正统道藏三家本三十卷洞神部玉诀类南华眞经循本卷之二十七因六庐陵竹峰罗勉道述门人彭祥点校杂篇天下天下之治方术者多矣皆以其有爲不可加矣方术者方枝之术各挟其所有以爲人莫能加之古之所谓道术者道术者有道之术进乎方术矣果恶乎在曰无乎不在曰神何由降明何由出圣有所生王有所成皆原于一不离于宗谓之天人不离于精谓之神人不离于眞谓之至人以天爲宗以德爲本以道爲门以上总说天人神人至人兆于变化谓之圣人以仁爲恩以义爲理以礼爲行以乐爲和薰然慈仁谓之君子以法爲分以名爲表以操爲验以稽爲决其数一二三四也百官以此相齿以事爲常以衣食爲主蕃息畜藏老弱孤寡爲意皆有以养民之理也以上说君子相齿相列也以事爲常者各治其职事也以衣食爲主者务农桑也蕃息者鸡豚狗彘之畜蓄藏者仓廪府库之积老弱孤寡爲意者以老弱孤寡爲念也民之理者治民之道也自天人至君子总括古之道术尽矣下文却叹古今之异古之人其备乎配神明醇天地育万物和天下泽及百姓明于本数系于末度六通四辟小大精粗其运无乎不在其明而在数度者旧法世传之史尚多有之其在于诗书礼乐者邹鲁之士搢绅先生多能明之诗以道志书以道事礼以道行乐以道和易以道阴阳朱子解易系辞一阴一阳之谓道甚有取于此句春秋以道名分其数散于天下而设于中国者百家之学时或称而道之以上说古之道术伏羲神农黄帝尧舜禹汤文武周孔包括在中天下大乱贤圣不明道德不一天下多得一察焉以自好譬如耳目鼻口皆有所明不能相通犹百家衆技也皆有所长时有所用虽然不该不徧一曲之士也判天地之美析万物之理察古人之全寡能备于天地之美称神明之容是故内圣外王之道闇而不明郁而不发天下之人各爲其所欲焉以自爲方悲夫百家往而不反必不合矣后世之学者不幸不见天地之纯古人之大体道术将爲天下裂天下大乱以下说后世之方术一察者只见得一偏天下之人多是得一偏之见以自喜如耳目鼻口皆有所知而不能相通百家衆技皆有所长时有所用而徇于一偏者正如此察古人之全寡能备于天地之美称神明之容者观古人全处则一偏之士少能备天地之美称神明之容容颂古通用即美也自爲方自爲方术也悲夫以下皆伤叹之辞以后各迷诸家之异不侈于后世不靡于万物不晖于数度以绳墨自矫而备世之急不侈于后世不开后世以奢侈也不靡于万物不以外物爲靡丽也不晖于数度不以礼乐度数爲晖耀也以绳墨自矫守绳墨以自矫拂也备世之急务而不爲不切之事也古之道术有在于是者墨翟禽滑釐闻其风而悦之爲之大过已之大顺作爲非乐命之曰节用生不歌死无服古之道术固有如此者而墨翟之徒乃独喜其说爲之大过所以绳墨自矫者极其过甚也已之大顺所以不侈不靡不晖者极其随顺也作爲非乐言所作爲皆非可乐之事也墨子汎爱兼利而非鬭其道不怒又好学而博不异不与先王同不异于衆人而亦与先王之道不同毁古之礼乐黄帝有咸池尧有大章舜有大韶禹有大夏汤有大濩文王有辟雍之乐武王周公作武古之丧礼贵贱有仪上下有等天子棺椁七重诸侯五重大夫三重士再重今墨子独生不歌死不服桐棺三寸而无椁以爲法式以此教人恐不爱人以此自行固不爱己未败墨道教人以薄恐非所以爱人然他却自行以薄固未尝爱己是以人无非之者不至败墨道虽然歌而非歌哭而非哭乐而非乐是果类乎虽然以下是庄子评品之辞当歌而不歌当哭而不哭当乐而不乐岂近人情乎其生也勤其死也薄其道大觳使人忧使人悲其行难爲也恐其不可以爲圣人之道反天下之心天下不堪墨子虽独能任柰天下何离于天下其去王也远矣此不与先王同也墨子称道曰昔者禹之湮洪水决江河而通四夷九州也名川三百支川三千小者无数禹亲自操橐梠而九杂天下之川九字当如桓公九合诸侯之九读作紏紏杂者紏合错杂天下之川使之脉络贯穿而注于海也腓无胈胫无毛沐苦雨栉疾风置万国禹大圣也而形劳天下也如此使后世之墨者多以裘褐爲衣以跂硚爲服日夜不休以自苦爲极曰不能如此非禹之道也不足谓墨相里勤之弟子五侯之徒五等诸侯左传五侯九伯南方之墨者苦获己齿邓陵子之属俱诵墨经而倍谲不同相谓别墨以坚白同异之辩相訾以觭偶不忤之辞相应不忤不违也不违则相应以巨子爲圣人皆愿爲之尸冀得爲其后世至今不决巨子犹言大人择其党之巨者爲圣人尸主也皆愿以之爲主冀得爲后世传道之派然而人或信或否至今其论不能定墨翟禽滑釐之意则是其行则非也将使后世之墨者必自苦以腓无胈胫无毛相进而已矣乱之上也治之下也虽然墨子眞天下之好也将求之不得也虽枯藁不舍也才士也夫不累于俗不饰于物不苟于人不忮于衆愿天下之安宁以活民命人我之养毕足而止以此白心古之道术有在于是者宋钘尹文闻其风而悦之作爲华山之冠以自表华山上下均平作冠象之接万物以别宥爲始语心之容命之曰心之行以脉合驩以调海内请欲置之以爲主语心之容者说心之形容也命之犹名之心之行心之用也胹煮熟也旧本作日傍者误言心之用如以烹饪与人合驩使之饫乐以此调和海内而已请欲斯人立此心以爲之主见侮不辱救民之鬭禁攻寝兵救民之战以此周行天下上说下教虽天下不取强聒而不舍者也故曰上下见厌而强见也虽然其爲人大多其自爲大少曰请欲固置五升之饭足矣先生恐不得饱弟子虽饥不忘天下日夜不休曰我必得活哉图傲乎救世之士哉自言日得五升之饭足矣然先生恐不得饱弟子亦饥而随之日夜行不休曰我必求得活民命哉图以傲夫救世之士不尽心者哉曰君子不爲苛察不以身假物以爲无益于天下者明之不如己也以禁攻寝兵爲外以情欲寡涉爲内其小大精粗其行适至是而止其学有小大精粗不同而其行适至此足矣言亦无小大高深之义也公而不党易而无私泆然无主趣物而不两不顾于虑不谋于知于物无择与之俱往易平坦也决然无主者遇事决然行之而不先立主意也趋物而不两者随事而趣不生两意如做一事人别生一意便是有心矣古之道术有在于是者彭蒙田骈愼到闻其风而悦之齐万物以爲首曰天能覆之而不能载之地能载之而不能覆之大道能包之而不能辩之知万物皆有可有所不可故曰选则不徧教则不至道则无遗者矣是故愼到弃知去己而縁不得已泠汰于物以爲道理曰知不知将薄知而后邻伤之者也有所选择则不周徧以之爲教则有不至惟归之道则无有遗失矣泠者清泠之意汰者洗涤之意泠汰于物犹言遇事脱洒也知不知者虽知只作不知薄与邻皆略也若略知则必有略伤彭蒙田骈愼到惠施邓析皆齐宣王时人居稷下其学本黄老见尹文子及荀子謑音傒髀花上无任謑忍耻也髀独行也无任无所事任也而笑天下之尚贤也纵脱无行纵肆脱略不事行检而非天下之大圣椎拍輐断与物宛转椎以拍之輐以断之皆与之无竞舍是与非苟可以免不师智虑不知前后魏然而已矣推而后行曳而后往若飘风之还若羽之旋若磨石之隧全而无非动静无过未尝有罪风还羽旋有宛转之意磨隧亦宛转而出是何故夫无知之物无建己之患无用智之累动静不离于理是以终身无誉故曰至于若无知之物而已无用贤圣夫块不失道豪杰相与笑之曰愼到之道非生人之行而至死人之理适得怪焉块然无知则不失道矣豪杰之人却相与笑愼到所爲以爲此非生人之行乃死人之理徒怪讶而已田骈亦然学于彭蒙得不教焉彭蒙之师曰古之道人至于莫之是莫之非而己矣其风窢然恶可而言常反人不聚观而不免于魭断其所谓道非道而所言之韪亦不免于非彭蒙田骈愼到不知道虽然槩乎其皆尝有闻者也田骈亦然者亦如愼到也彭蒙者田骈之师田骈学于彭蒙而得不言之教盖彭蒙之师固曰古之道人至于莫之是莫之非而已其风露𨵙然不可得而窥又何可得而言是以彭蒙亦无言但见田骈常自彭蒙之家而反乆后人不复聚观而犹不免三两人如鱼队之断续而来言虽不惊竦人终不免有人识之也由此论之则田骈之所谓道非道纵言之是而亦不免于非矣庄子评之曰彭蒙田骈愼到未可许其知道然以大槩观之亦尝有所闻矣庄子盖以老聃爲知道故以此一段近之以本爲精以物爲粗以有积爲不足澹然独与神明居古之道术有在于是者关尹老聃闻其风而悦之建之以常无有主之以太一以濡弱谦下爲表以空虚不毁万物爲实关尹曰在己无居形物自着其动若水其静若镜其应若响芴乎若亡寂乎若清同焉者和得焉者生未尝先人而常随人老聃曰知其雄守其雌爲天下谿知其白守其辱爲天下谷辱即黑也谿谷皆虚而有容之处故以比喻即所谓玄牝人皆取先己独取后曰受天下之垢人皆取实己独取虚无藏也故有余岿然而有余其行身也徐而不费无爲也而笑巧人以求福己独曲全曰苟免于咎以深爲根以约爲纪曰坚则毁矣锐则挫矣常宽容于物不削于人可谓至极关尹老聃乎古之博大眞人哉寂漠无形变化无常死与生与天地并与神明往与芒乎何之忽乎何适万物毕罗莫之以归古之道术有在于是者庄周闻其风而悦之以谬悠之说荒唐之言无端崖之辞时纵恣而不傥不以畸见之也犹言不以一端而见以天下爲沈浊不可与庄语以巵言爲曼衍以重言爲眞以寓言爲广独与天地精神往来而不敖倪于万物不谴是非以与世俗处其书虽坏玮而连犿无伤也其辞虽参差而諔诡可观庄子固自奇其文彼其充实不可以已上与造物者游而下与外死生无终始者爲友其于本也弘大而辟深闳而肆其于宗也可谓调适而上遂矣即前不离于宗之宗虽然其应于化而解于物也其理不竭其来不蜕芒乎昧乎未之尽者庄子即老聃之学前既赞老聃爲博大眞人则庄子复何言哉故末一段只说着书事惠施多方梁相庄子同时前历言道术此独言多方则所谓方术也其书五车其道舛驳其言也不中历物之意曰至大无外谓之大一至小无内谓之小一无厚不可积也其大千里天与地毕山与泽平日方中方睨物方生方死大同而与小同异此之谓小同异万物毕同毕异此之谓大同异其言不中于理遂一忖度事物之意而言之无厚不可积也其大千里者无有不可积之厚自微而积之其大可至千里方睨者日昃可睨而视之也天地山泽日之中昃物之生死皆合之爲同若大者同而小者异则谓之小同异若尽同尽异则谓之大同异南方无穷而有穷今日适越而昔来连环可解也我知天下之中央燕之北越之南是也氾爱万物天地一体也惠施以此爲大观于天下而晓辩者天下之辩者相与乐之居北方者不知南方地理以爲无穷然毕竟有穷处虽今日方适越然到越则知越矣谓之昔日已来可也天下之中央不知在何处然燕越之人各以其所处爲中则燕之北越之南亦可以爲中矣汜爱万物则天地与吾爲一体矣卵有毛鸡三足郢有天下大可以爲羊马有卵丁子有尾火不热山出口轮不蹍地目不见指不至至不絶龟长于蛇矩不方规不可以爲圆凿不围枘飞鸟之景未尝动也镞矢之疾而有不行不止之时狗非犬黄马骊牛三白狗黑孤驹未尝有母一尺之捶日取其半万世不竭辩者以此与惠施相应终身无穷此一段是当时辩者有此数般话靶羽毛生于卵中是卵有毛鸡本两足而足之行者意也是爲三足郢本诸侯之国而称爲王是有天下之号大羊之名皆人所命若先名犬爲羊则人必唿爲羊矣马固胎生然马生下有毛则与卵生何异岂特禽兽之生有尾试观制字丁字子字即有尾之状荀子亦曰钩有须卵有毛此说之难持者也而邓析惠施能之彼註云钩有须即丁子有尾也丁之曲者爲钩须与尾类火热也至冬则不热山静也空谷传声则能出口车轮之极圆者不蹍地考工记轮人云进而眡其轮欲其微至也无所取之取诸圜也目有所蔽则不见指有所遗则不至虽至有所不能尽蛇长而龟短龟能知吉凶则长于蛇矣矩者爲方之器然矩之体本不方䂓者爲圆之器然䂓之体本不可以爲圆凿本非围枘而枘自入之飞鸟之影虽动然影只附于形与形不相离是未尝动也镞矢虽疾然不发之则不行发之则不可止是其疾在人而不在镞矢狗犬一也而有悬蹄则谓之犬无悬蹄则止谓之狗而不得谓之犬矣马一也而又有所谓黄者焉二也彼自黄耳而黄之者人也非三欤骊牛亦然狗之黑者不可以变白而白者可以变黑则曰狗可以名之爲黑驹而曰孤驹则谓未尝有母可也一尺之棰不爲长也今日用其半明日又用其半展转用之则万世不竭当时辩者以此与惠施相与应和终身不知穷止桓团公孙龙辩者之徒饰人之心易人之意能胜人之口不能服人之心辩者之囿也惠施日以其知与人之辩特与天下之辩者爲怪此其柢也然惠施之口谈自以爲最贤曰天地其壮乎施存雄而无术辩者之囿言辩者莫不囿于其说之中人之辩者凡人也天下之辩者超出乎凡人者如言天下之善士也柢犹根也言惠施每日但以其知与凡人之辩者交一旦特与桓团公孙龙相敌是与天下之辩者敌岂不爲怪此其如木之根柢盘错难破也然惠施口中谈话自以爲最贤曰吾之强其犹天地乎人安能胜天地其妄诞如此惠施虽存雄胜之心而无胜人之术始言多方终言无术则併方术无矣南方有倚人焉曰黄缭问天地所以不坠风雨雷霆之故惠施不辞而应不虑而对徧爲万物说说而不休多而无己犹以爲寡益之在怪以反人爲实而欲以胜人爲名是以与衆不适也弱于德强于物其涂隩音欲矣弱于德不足于德也强于物有余于辩也涂路也隩迂曲也言惠施所由之路迂曲不正由天地之道观惠施之能其犹一蚊一虻之劳者也其于物也何庸夫充一尚可曰愈贵道几矣充虫一偏之说尚可若曰甚贵之道则危矣惠施不能以此自宁散于万物而不厌率以善辩爲名惠施不能安其爲一徧而欲空笼万物以爲能惜乎惠施之才骀荡而不得逐万物而不反是穷响以声形与影并走也悲夫惠施曰天地其壮乎故此一段言天地之道惠施何足以知之庄子于编末极诋惠施所以厌战国之纵横者可见矣末篇叙道术先天人神人至人次及圣人君子后世道术裂而后有诸家之异最末及惠施方术下矣庄子自列于老聃后固未尝敢以上掩六经也读至此岂复更有余篇哉南华眞经循本卷之二十七南华真经循本正统道藏三家本三十卷洞神部玉诀类南华眞经循本卷之二十八因七庐陵竹峯罗勉道述门人彭祥点校黜伪刻意刻意尚行离世异俗高论怨诽爲亢而已矣此山谷之士非世之人枯藁赴渊者之所好也语仁义忠信恭俭推让爲脩而已矣此平世之士教诲之人游居好学者之所好也语大功立大名礼君臣正上下爲治而已矣此朝廷之士尊主强国之人致功并兼者之所好也就薮泽处间旷钓鱼间处无爲而已矣此江海之士避世之人间暇者之所好也吹呴唿吸吐故纳新熊经鸟申爲寿而已矣此导引之士养形之人彭祖寿考者之所好也若夫不刻意而高无仁义而脩无功名而治无江海而间不导引而寿无不忘也无不有也澹然无极而衆美从之此天地之道圣人之德也故曰夫恬惔寂漠虚无无爲此天地之平而道德之质也故曰圣人休休焉则平易矣平易则恬惔矣平易恬惔则忧患不能入邪气不能袭故其德全而神不亏故曰圣人之生也天行其死也物化静而与阴同德动而与阳同波不爲福先不爲祸始感而后应迫而后动不得已而后起去知与故循天之理无天灾无物累无人非无鬼责其生若浮其死若休不思虑不预谋光矣而不耀信矣而不期其寝不梦其觉无忧其神纯粹其魂不罢虚无恬惔乃合天德故曰悲乐者德之邪喜怒者道之过好恶者德之失故心不忧乐德之至也一而不忧静之至也无所于忤虚之至也无所于逆粹之至也故曰形劳而不休则弊精用而不已则劳劳则竭水之性不杂则清莫动则平郁闭而不流亦不能清天德之象也故曰纯粹而不杂静一而不变淡而无爲动而以天行此养神之道也夫有干越之剑者柙而藏之不敢用也寳之至也精神四达并流无所不极上际于天下蟠于地化育万物不可爲象其名爲同帝纯素之道唯神是守守而勿失与神爲一一之精通合于天伦野语有之曰衆人重利廉士重名贤士尚志圣人贵精故素也者谓其无所与杂也纯也者谓其不亏其神也能体纯素谓之眞人缮性缮性于俗学以求复其初诸本多一俗字者误于重写也滑欲于俗思以求致其明谓之蔽蒙之民古之治道者以恬养知生而无以知爲也谓之以知养恬知与恬交相养而和理出其性夫德和也道理也德无不容仁也道无不理义也义明而物亲忠也中纯实而反乎情乐也信行容体而顺乎文礼也礼乐徧行则天下乱矣彼正而蒙己德德则不冒冒则物必失其性也古之人在混芒之中与一世而得澹漠焉当是时也阴阳和静鬼神不扰四时节万物不伤群生不夭人虽有知无所用之此之谓至一当是时也莫之爲而常自然逮德下衰及燧人伏戏始爲天下是故顺而不一德又下衰及神农黄帝始爲天下是故安而不顺德又下衰及唐虞始爲天下兴治化之流𣻏醇散朴离道以善险德以行然后去性而从于心心与心识知而不足以定天下然后附之以文益之以博文灭质博溺心然后民始惑乱无以反其性情而复其初由是观之世丧道矣道丧世矣世与道交相丧也道之人何由兴乎世世亦何由兴乎道哉道无以兴乎世世无以兴乎道虽圣人不在山林之中其德隐矣隐故不自隐古之所谓隐士者非伏其身而弗见也非闭其言而不出也非藏其知而不发也时命大谬也当时命而大行乎天下则反一无迹不当时命而大穷乎天下则深根宁极而待此存身之道也古之存身者不以辩饰知不以知穷天下不以知穷德危然处其所而反其性已又何爲哉道固不小行德固不小识小识伤德小行伤道故曰正己而已矣乐全之谓得志古之所谓得志者非轩冕之谓也谓其无以益其乐而已矣今之所谓得志者轩冕之谓也轩冕在身非性命也物之傥来寄也寄之其来不可围其去不可止故不爲轩冕肆志不爲穷爲趋俗其乐彼与此同故无忧而已矣今寄去则不乐由是观之虽乐未尝不荒也故曰丧己于物失性于俗者谓之倒置之民让王尧以天下让许由许由不受又让于子州支父子州支父曰以我爲天子犹之可也虽然我适有幽忧之病方且治之未暇治天下也夫天下至重也而不以害其生又况他物乎唯无以天下爲者可以托天下也舜让天下于子州支伯子州支伯曰予适有幽忧之病方且治之未暇治天下也故天下大器也而不以易生此有道者之所以异乎俗者也舜以天下让善卷今常德府武陵县南苍山有善卷坛宋和中赐号遁世高蹈先生郡守李焘爲记坛之近仍有其坟善卷曰余立于宇宙之中冬日衣皮毛夏日衣葛絺春耕种形足以劳动秋收歛身足以休食日出而作日入而息逍遥于天地之间而心意自得吾何以天下爲哉悲夫子之不知余也遂不受于是去而入深山莫知其处舜以天下让其友石户之农石户之农曰卷卷乎后之爲人葆力之士也以舜之德爲未至也于是夫负妻戴携子以入于海终身不反也大王亶父居邠狄人攻之事之以皮帛而不受事之以犬马而不受事之以珠玉而不受狄人之所求者土地也大王亶父曰与人之兄居而杀其弟与人之父居而杀其子吾不忍也子皆勉居矣爲吾臣与爲狄人臣奚以异且吾闻之不以所用养害所养因杖策而去之民相连而从之遂成国于岐山之下夫大王亶父可谓能尊生矣能尊生者虽富贵不以养伤身虽贫贱不以利累形今世之人居高官尊爵者皆重失之见利轻亡其身岂不惑哉越人三世弑其君王子搜患之逃乎丹穴而越国无君求王子搜不得从之丹穴王子搜不出越人熏之以艾乗以王舆王子搜援绥登车仰天而唿曰君乎君乎独不可以舍我乎王子搜非恶爲君也恶爲君之患也若王子搜者可谓不以国伤生矣此越人之所欲得爲君也韩魏相与争侵地子华子见昭僖侯昭僖侯有忧色子华子曰今使天下书铭于君之前书之言曰左手攫之则右手废右手攫之则左手废然攫之者必有天下君能攫之乎昭僖侯曰寡人不攫也子华子曰甚善自是观之两臂重于天下也身亦重于两臂韩之轻于天下亦远矣今之所争者其轻于韩又远君固愁身伤生以忧戚不得也僖侯曰善哉教寡人者衆矣未尝得闻此言也子华子可谓知轻重矣鲁君闻颜阖得道之人也使人以币先焉颜阖守陋闾苴布之衣而自饭牛鲁君之使者至颜阖自对之使者曰此颜阖之家与颜阖对曰此阖之家也使者致币頽阖对曰恐听者谬而遗使者罪不若审之使者还反审之复来求之则不得已故若颜阖者眞恶富贵也故曰道之眞以治身其绪余以爲国家其土苴以治天下由此观之帝王之功圣人之余事也非所以完身养生也今世俗之君子多危身弃生以殉物岂不悲哉凡圣人之动作也必察其所以之与其所以爲今且有人于此以随侯之珠弹千仞之雀世必笑之是何也则其所用者重而所要者轻也夫生者岂特随侯之重哉子列子穷容貌有饥色客有言之于郑子阳者曰列御寇盖有道之士也居君之国而穷君无乃爲不好士乎郑子阳即令官遗之粟子列子见使者再拜而辞使者去子列子入其妻望之而拊心曰妾闻爲有道者之妻子皆得佚乐今有饥色君过而遗先生食先生不受岂不命邪子列子笑谓之曰君非自知我也以人之言遗我粟至其罪我也又且以人之言此吾所以不受也其卒民果作难而杀子阳楚昭王失国屠羊说走而从于昭王昭王反国将赏从者及屠羊说屠羊说曰大王失国说失屠羊大王反国说亦反屠羊臣之爵禄已复矣又何赏之有王曰强之屠羊说曰大王失国非臣之罪故不敢伏其诛大王反国非臣之功故不敢当其赏王曰见之屠羊说曰楚国之法必有重赏大功而后得见今臣之知不足以存国而勇不足以死寇吴军入郢说畏难而避寇非故随大王也今大王欲废法毁约而见说此非臣之所以闻于天下也王谓司马子綦曰屠羊说居处卑贱而陈义甚高子其爲我延之以三旌之信屠羊说曰夫三旌之位吾知其贵于屠羊之肆也万钟之禄吾知其富于屠羊之利也然岂可以贪爵禄而使吾君有妄施之名乎说不敢当愿复反吾屠羊之肆遂不受也原宪居鲁环堵之室茨以生草蓬户不完桑以爲枢而瓮牖二室褐以爲塞上漏下湿匡坐而弦子贡乗大马中绀而表素轩车不容巷往见原宪原宪华冠纵履杕藜而应门子贡曰嘻先生何病原宪应之曰宪闻之无财谓之贫学而不能谓之病今宪贫也非病也子贡逡巡而有愧色原宪笑曰夫希世而行比周而友学以爲人教以爲己仁义之慝舆马之饰宪不忍爲也曾子居卫緼袍无表颜色种哙手足胼胝三日不举火十年不制衣正冠而缨絶捉衿而肘见纳屦而踵决曳纵而歌商颂声满天地若出金石天子不得臣诸侯不得友故养志者忘形养形者忘利致道者忘心矣孔子谓颜回曰回来家贫居卑胡不仕乎颜回对曰不愿仕回有郭外之田五十亩足以给飦粥郭内之田十亩足以爲丝麻鼓琴足以自娱所学夫子之道足以自乐也回不愿仕孔子愀然变容曰善哉回之意丘闻之知足者不以利自累也审自得者失之而不惧行修于内者无位而不怍丘诵之乆矣今于回而后见之是丘之得也中山公子牟谓瞻子曰身在江湖之上心居乎魏阙之下柰何瞻子曰重生重生则利轻中山公子牟曰虽知之未能自胜之瞻子曰不能自胜则从神无恶乎不能自胜而强不从者此之谓重伤重伤之人无寿类矣魏牟万乗之公子也其隐巖穴也难爲于布衣之士虽未至乎道可谓有其意矣孔子穷于陈蔡之间七日不火食藜羹不糁颜色甚惫而弦歌于室颜回择菜子路子贡相与言曰夫子再逐于鲁削迹于卫伐树于宋穷于商周围于陈蔡杀夫子者无罪借夫子者无禁弦歌鼓琴未尝絶音君子之无耻也若此乎颜回无以应入告孔子孔子推琴喟然而叹曰由与赐细人也召而来吾语之子贡子路入子路曰如此者可谓穷矣孔子曰是何言也君子通于道之谓通穷于道之谓穷今丘抱仁义之道以遭乱世之患其何穷之爲故内省而不穷于道临难而不失其德天寒既至霜雪既降吾是以知松栢之茂也陈蔡之隘于丘其幸乎孔子削然反琴而弦歌子路扢然执干而舞子贡曰吾不知天之高也地之下也古之得道者穷亦乐通亦乐所乐非穷通也道德于此则穷通爲寒暑风雨之序矣故许由虞于颖阳而共伯得乎共首司马云共伯名和脩其行好贤人周厉王之难天子旷絶诸侯皆请以爲天子即位十四年大旱屋焚卜于太阳兆曰厉王爲宗召公乃立宣王共伯复归于宗逍遥得意共山之首恐此说不根史谓周召行政谓之共和舜以天下让其友北人无择北人无择曰异哉后之爲人也居于畎亩之中而游尧之门不若是而已又欲以其辱行漫我吾羞见之因自投清泠之渊汤将伐桀因卞随而谋卞随曰非吾事也汤曰孰可曰吾不知也汤又因瞀光而谋瞀光曰非吾事也汤曰孰可曰吾不知也汤曰伊尹何如曰强力忍垢吾不知其他也汤遂与伊尹谋伐桀克之以让卞随卞随辞曰后之伐桀也谋乎我必以我爲贼也胜桀而让我必以我爲贪也吾生乎乱世而无道之人再来漫我以其辱行吾不忍数闻也乃自投稠水而死汤又让瞀光曰知者谋之武者遂之仁者居之古之道也吾子胡不立乎瞀光辞曰废上非义也杀民非仁也人犯其难我享其利非廉也吾闻之曰非其义者不受其禄无道之世不践其土况尊我乎吾不忍乆见也乃负石而自沈于卢水昔周之兴有士二人处于孤竹曰伯夷叔齐二人相谓曰吾闻西方有人似有道者试往观焉至于岐阳武王闻之使叔旦往见之与盟曰加富二等就官一列血牲而埋之二人相视而笑曰嘻异哉此非吾所谓道也昔者神农之有天下也时祀尽敬而不祈喜其于人也忠信尽治而无求焉乐与政爲政乐与治爲治不以人之坏自成也不以人之卑自高也不以遭时自利也今周见殷之乱而遽爲政上谋而下行货阻兵而保威割牲而盟以爲信扬行以说衆杀伐以要利是椎乱以易暴也吾闻古之士遭治世不避其任遇乱世不爲苟存今天下闇周德衰其并乎周以涂吾身也不如避之以絜吾行二子北至于首阳之山遂饿而死焉若伯夷叔齐者其于富贵也苟可得已则必不赖高节戾行独乐其志不事于世此二士之节也南华眞经循本卷之二十八南华真经循本正统道藏三家本三十卷洞神部玉诀类南华眞经循本卷之二十九因八庐陵竹峯罗勉道述门人彭祥点校杂篇盗跖孔子与柳下季爲友柳下季之弟名曰盗跖盗跖从卒九千人横行天下侵暴诸侯穴室枢户驱人牛马取人妇女贪得忘亲不顾父母兄弟不祭先祖所过之邑大国守城小国入保万民苦之孔子谓柳下季曰夫爲人父者必能诏其子爲人兄者必能教其弟若父不能诏其子兄不能教其弟则无贵父子兄弟之亲矣今先生世之才士也弟爲盗跖爲天下害而弗能教也丘窃爲先生羞之丘请爲先生往说之柳下季曰先生言爲人父者必能诏其子爲人兄者必能教其弟若子不听父之诏弟不受兄之教虽今先生之辩将柰之何哉且跖之爲人也心如涌泉意如飘风强足以拒敌辩足以饰非顺其心则喜逆其心则怒易辱人以言先生必无往孔子不听颜回爲驭子贡爲右往见盗跖盗跖乃方休卒徒大山之阳脍人肝而餔之孔子下车而前见谒者曰鲁人孔丘闻将军高义敬再拜谒者谒者入通盗跖闻之大怒目如明星发上指冠曰此夫鲁国之巧伪人孔丘非邪爲我告之尔作言造语妄称文武冠枝木之冠带死牛之胁多辞谬说不耕而食不织而衣揺唇鼓舌擅生是非以迷天下之主使天下学士不反其本妄作孝悌而徼倖于封侯富贵者也子之罪大极重疾走归不然我将以子肝益昼餔之膳孔子复通曰丘得幸于季愿望履幕下谒者复通盗跖曰使来前孔子趋而进避席反走再拜盗跖盗跖大怒两展其足按剑瞋目声如乳虎曰丘来前若所言顺吾意则生逆吾心则死孔子曰丘闻之凡天下有三德生而长大美好无双少长贵贱见而皆说之此上德也知维天地能辩诸物此中德也勇悍果敢聚衆率兵此下德也凡人有此一德者足以南面称孤矣今将军兼此三者身长八尺二寸面目有光唇如激丹齿如齐贝音中黄钟而名曰盗跖丘窃爲将军耻不取焉将军有意听臣臣请南使吴越北使齐鲁东使宋卫西使晋楚使爲将军造大城数百里立数十万户之邑尊将军爲诸侯与天下更始罢休兵卒收养昆弟共祭先祖此圣人才士之行而天下之愿也盗跖大怒曰丘来前夫可规以利而可谏以言者皆愚陋恒民之谓耳今长大美好人见而悦之者此吾父母之遗德也丘虽不吾誉吾独不自知邪且吾闻之好面誉人者亦好背而毁之今丘告我以大城衆民是欲规我以利而恒民畜我也安可长乆也城之大者眞大乎天下矣尧舜有天下子孙无置锥之地汤武立爲天子而后世絶灭非以其利大故邪且吾闻之古者禽兽多而人民少于是民皆巢居以避之昼拾橡栗暮栖木上故命之曰有巢氏之民古者民不知衣服夏多积薪冬则炀之故命之曰知生之民神农之世卧则居居起则子于民知其母不知其父与糜鹿共处耕而食织而衣无有相害之心此至德之隆也然而黄帝不能致德与蚩尤战于涿鹿之野流血百里尧舜作立羣臣汤放其主武王杀纣自是之后以强凌弱以衆暴寡汤武以来皆乱人之徙也令子脩文武之道掌天下之辩以教后世缝衣浅带矫言伪行以迷惑天下之主而欲求富贵焉盗莫大于子天下何故不谓子爲盗丘而乃谓我爲盗跖子以甘辞说子路而使从之使子路去其危冠解其长剑而受教于子天下皆曰孔丘能止暴禁非其卒之也子路欲杀卫君而事不成身菹于卫东门之上是子教之不至也子自谓才士圣人邪则再逐于鲁削迹于卫穷于齐围于陈蔡不容身于天下子教子路菹此患上无以爲身下无以爲人子之道岂足贵邪世之所高莫若黄帝黄帝尚不能全德而战涿鹿之野流血百里尧不慈舜不孝禹偏枯汤放其主武王伐纣文王拘羑里此六子者世之所高也孰论之皆以利惑其眞而强反其情性其行乃甚可羞也世之所谓贤士伯夷叔齐伯夷叔齐辞孤竹之君而饿死于首阳之山骨肉不葬鲍焦饰行非世抱木而死申徒狄谏而不听负石自投于河爲鱼鼈所食介子推至忠也自割其股以食文公文公后背之子推怒而去抱木而燔死尾生与女子期于梁下女子不来水至不去抱梁柱而死此六子者无异于磔犬流豕操瓢而乞者皆离名轻死不念本养寿命者也世之所谓忠臣者莫若王子比干伍子胥子胥沈江比干剖心此二者世谓忠臣也然卒爲天下笑自上观之至于子胥比干皆不足贵也丘之所以说我者若告我以鬼事则我不能知也若告我以人事者不过此矣皆吾所闻知也今吾告子以人之情目欲视色耳欲听声口欲察味志气欲盈人上寿百岁中寿八十下寿六十除病瘦丧死忧患其中开口而笑者一月之中不过四五日而已矣天与地无穷人死者有时操有时之具而托于无穷之间忽然无异骐骥之驰过隙也不能悦其志意养其寿命者皆非通道者也丘之所言皆吾之所弃也亟去走归无复言之子之道狂狂伋伋诈巧虚伪事也非可以全眞也奚足论哉孔子再拜趋走出门上车执辔三失目芒然无见色若死灰据轼低头不能出气归到鲁东门外适遇柳下季柳下季曰今者阙然数日不见车马有行色得微往见跖邪孔子仰天而叹曰然柳下季曰跖得无逆汝意若前乎孔子曰然丘所谓无病而自灸也疾走料虎头编虎须几不免虎口哉子张问于满苟得曰盍不爲行无行则不信不信则不任不任则不利故观之名计之利而义眞是也若弃名利反之于心则夫士之爲行不可一日不爲乎满苟得曰无耻者富多信者显夫名利之大者几在无耻而信故观之名计之利而信眞是也若弃名利反之于心则夫士之爲行抱其天乎子张曰昔者桀纣贵爲天子富有天下今谓臧聚曰汝行如桀纣则有怍色有不服之心者小人所贱也仲尼墨翟穷爲匹夫今谓宰相曰子行如仲尼墨翟则变容易色称不足者士诚贵也故势爲天子未必贵也穷爲匹夫未必贱也贵贱之分在行之美恶满苟得曰小盗者拘大盗者爲诸侯诸侯之门义士存焉昔者桓公小白杀兄入嫂而管仲爲臣田成子常杀君窃国而孔子受币论则贱之行则下之则是言行之情悖战于胸中也不亦拂乎故书曰孰恶孰美成者爲首不成者爲尾子张曰子不爲行即将疏威无伦贵贱无义长幼无序五纪六位将何以爲别乎满苟得曰尧杀长子舜流母弟疏戚有伦乎汤放桀武王杀纣贵贱有义乎王季爲适周公杀兄长幼有序乎儒者伪辞墨者兼爱五纪六位将有别乎且子正爲名我正爲利名利之实不顺于理不监于道吾日与子讼于无约曰小人殉财君子殉名其所以变其情易其性则异矣乃至于弃其所爲而殉其所不爲则一也故曰无爲小人反殉而天无爲君子从天之理若枉若直相而天极面观四方与时消息若是若非执而圆机独成而意与道徘徊无转而行无成而义将失而所爲无赴而富无殉而成将弃而天比干剖心子胥抉眼忠之祸也直躬证父尾生溺死信之患也鲍子立干申子不自理廉之害也孔子不见母匡子不见父义之失也比上世之所传下世之所语以爲士者正其言必其行故服其殃离其患也无足问于知和曰人卒未有不兴名就利者彼富则人归之归则下之下则贵之夫见下贵者所以长生安体乐意之道也今子独无意焉知不足耶意知而力不能行邪故推正不忘邪知和曰今夫此人以爲与己同时而生同乡而处者以爲夫絶俗过世之士焉是专无主正所以览古今之时是非之分也与俗化世去至重弃至尊以爲其所爲也此其所以论长生安体乐意之道不亦远乎惨怛之疾恬愉之安不监于体憷惕之恐欣欢之喜不监于心知爲爲而不知所以爲是以贵爲天子富有天下而不免于患也无足曰夫富之于人无所不利穷美究势至人之所不得逮贤人之所不能及侠人之勇力而以爲威强秉人之知谋以爲明察因人之德以爲贤良非享国而严若君父且夫声色滋味权势之于人心不待学而乐之体不待象而安之夫欲恶避就固不待师此人之性也天下虽非我孰能辞之知和曰知者之爲故动以百姓不违其度是以足而不争无以爲故不求不足故求之争四处而不自以爲贪有余故辞之弃天下而不自以爲廉廉贪之实非以迫外也反监之度势爲天子而不以贵骄人富有天下而不以财戏人计其患虑其反以爲害于性故辞而不受也非以要名誉也尧舜爲帝而雍非仁天下也不以美害生也善卷许由得帝而不受非虚辞让也不以事害己此皆就其利辞其害而天下称贤焉则可以有之彼非以兴名誉也无足曰必持其名苦体絶甘约养以持生则亦乆病长阨而不死者也知和曰平爲福有余爲害者物莫不然而财其甚者也今富人耳营钟鼓管籥之声口嗛于刍豢醪醴之味以感其意遗忘其业可谓乱矣侅溺于冯气若负重行而上也可谓苦矣贪财而取慰贪权而取竭静居则溺体泽则冯可谓疾矣爲欲富就利故满若堵耳而不知避且冯而不舍可谓辱矣财积而无用服膺而不舍满心戚醮求益而不止可谓忧矣内则疑刦请之贼外则畏寇盗之害内周楼䟽外不敢独行可谓畏矣此六者天下之至害也皆遗忘而不知察及其患至求尽性竭财单以反一日之无故而不可得也故观之名则不见求之利则不得缭意絶体而争此不亦惑乎南华眞经循本卷之二十九南华真经循本正统道藏三家本三十卷洞神部玉诀类南华眞经循本卷之三十庐陵竹峯罗勉道述门人彭祥点校杂篇说剑昔者赵文王喜剑剑士夹门而客三千余人日夜相击于前死伤者岁百余人好之不厌如是三年国衰诸侯谋之太子悝患之募左右曰孰能说王之意止剑士者赐之千金左右曰庄子当能太子乃使人以千金奉庄子庄子弗受与使者俱往见太子曰太子何以教周赐周千金太子曰闻夫子明圣谨奉千金以币从者夫子弗受悝尚何敢言庄子曰闻太子所欲用周者欲絶王之喜好也使臣上说大王而逆王意下不当太子则身刑而死周尚安所事金乎使臣上说大王下当太子赵国何求而不得也太子曰然吾王所见唯剑士也庄子曰诺周善爲剑太子曰然吾王所见剑士皆蓬头突鬓垂冠曼胡之缨短后之衣瞋目而语难王乃说之今夫子必儒服而见王事必大逆庄子曰请治剑服治剑服三日乃见太子太子乃与见王王脱白刃待之庄子入殿门不趋见王不拜王曰子欲何以教寡人使太子先曰臣闻大王喜剑故以剑见王王曰子之剑何能禁制曰臣之剑十步一人千里不留行王大说之曰天下无敌矣庄子曰夫爲剑者示之以虚开之以利后之以发先之以至愿得试之王曰夫子休就舍待命令设戏请夫子王乃校剑士七日死伤者六十余人得五六人使奉剑于殿下乃召庄子王曰今日试使仕敦剑庄子曰望之乆矣王曰夫子所御仗长短何如曰臣之所奉皆可然臣有三剑唯王所用请先言而后试王曰愿闻三剑曰有天子剑有诸侯剑有庶人剑王曰天子之剑何如曰天子之剑以燕谿石城爲锋齐岱爲锷晋魏爲嵴周宋爲镡韩魏爲夹包以四夷裹以四时绕以渤海带以恒山制以五行论以刑德开以阴阳持以春夏行以秋冬此剑直之无前举之无上按之无下运之无旁上决浮云下絶地纪此剑一用匡诸侯天下服矣此天子之剑也文王芒然自失曰诸侯之剑何如曰诸侯之剑以知勇士爲锋以清廉士爲锷以贤良士爲嵴以忠圣士爲镡以豪桀士爲夹此剑直之亦无前举之亦无上按之亦无下运之亦无旁上法圆天以顺三光下法方地以顺四时中和民意以安四乡此剑一用如雷霆之震也四封之内无不賔服而听从君命者矣此诸侯之剑也王曰庶人之剑何如曰庶人之剑蓬头突鬓垂冠曼胡之缨短后之衣瞋目而语难相击于前上斩头领下决肝肺此庶人之剑无异于鬭鸡一旦命己絶矣无所用于国事今大王有天子之位而好庶人之剑巨窃爲大王薄之王乃牵而上殿宰人上食王三环之庄子曰大王安坐定气剑事已毕奏矣于是文王不出宫三月剑士皆服毙其处也渔父孔子游乎缁帷之林休坐乎杏坛之上弟子读书孔子弦歌鼓琴曲奏未半有渔父者下船而来须眉交白被发揄袂行原以上距陆而止左手据膝右手持颐以听曲于而招子贡子路二人俱对客指孔子曰彼何爲者也子路对曰鲁之君子也客问其族子路对曰族孔氏客曰孔氏者何治也子路未应子贡对曰孔氏者性服忠信身行仁义饰礼乐选人伦上以忠于世主下以化于齐民将以利天下此孔氏之所治也又问曰有上之君与子贡曰非也侯王之佐与子贡曰非也客乃笑而还行言曰仁则仁矣恐不免其身苦心劳形以危其眞呜唿远哉其分于道也子贡还报孔子孔子推琴而起曰其圣人与乃下求之至于泽畔方将杖挐而引其船顾见孔子还乡而立孔子反走再拜而进客曰子将何求孔子曰曩者先生有绪言而去丘不肖未知所谓窃待于下风幸闻咳唾之音以卒相丘也客曰嘻甚矣子之好学也孔子再拜而起曰丘少而修学以至于今六十九岁矣无所得闻至教敢不虚心客曰同类相从同声相应固天之理也吾请释吾之所有而经子之所以子之所以者人事也天子诸侯大夫庶人此四者自正治之美也四者离位而乱莫大焉官治其职人忧其事乃无所陵故田荒室露衣食不足征赋不属妻妾不和长少无序庶人之忧也能不胜任官事不治行不清白羣下荒怠功美不有爵禄不持大夫之忧也廷无忠臣国家昏乱工技不巧贡职不美春秋后伦不顺天子诸侯之忧也阴阳不和寒暑不时以伤庶物诸侯暴乱擅相攘伐以残民人礼乐不节财用穷匮人伦不饰百姓淫乱天子有司之忧也今子既上无君侯有司之势而下无大臣职事之官而擅礼乐选人伦以化齐民不泰多事乎且人有八疵事有四患不可不察也非其事而事之谓之总莫之顾而进之谓之侫希意道言谓之謟不择是非而言谓之谀好言人之恶谓之谗析交离亲谓之贼称誉诈伪以败恶人谓之慝不择善否两容颊适偷拔其所欲谓之险此八疵者外以乱人内以伤身君子不友明君不臣所谓四患者好经大事变更易常以挂功名谓之叨专知擅事侵人自用谓之贪见过不更闻谏愈甚谓之狠人同于己则可不同于己虽善不善谓之矜此四患也能去八疵无行四患而始可教已孔子愀然而叹再拜而起曰丘再逐于鲁削迹于卫伐树于宋围于陈蔡丘不知所失而离此四谤者何也客悽然变容曰甚矣子之难悟也人有畏影恶迹而去之走者举足愈数而迹愈多走愈疾而影不离身自以爲尚迟疾走不休絶力而死不知处阴以休影处静以息迹愚亦甚矣子审仁义之间察同异之际观动静之变适受与之度理好恶之情和喜怒之节而几于不免矣谨修其身愼守其眞还以物与人则无所累矣今不修之身而求之人不亦外乎孔子愀然曰请问何谓眞客曰眞者精诚之至也不精不诚不能动人故强哭者虽悲不哀强怒者虽严不威强亲者虽笑不和眞悲无声而哀眞怒未发而威眞亲未笑而和眞在内者神动于外是所以贵眞也其用于人理也事亲则慈孝事君则忠贞饮酒则欢乐处丧则悲哀忠贞以功爲主饮酒以乐爲主处丧以哀爲主事亲以适爲主功成之美无一其迹矣事亲以适不论所以矣饮酒以乐不选其具矣处丧以哀无问其礼矣礼者世俗之所爲也眞者所以受于天也自然不可易也故圣人法天贵眞不拘于俗愚者反此不能法天而恤于人不知贵眞禄禄而受变于俗故不足惜哉子之早湛于人伪而晩闻大道也孔子又再拜而起曰今者丘得遇也若天幸然先生不羞而比之服役而身教之敢问舍所在请因受业而卒学大道客曰吾闻之可与往者与之至于妙道不可与往者不知其道愼勿与之身乃无咎子勉之吾去子矣乃刺船而去延縁苇间颜渊还车子路授绥孔子不顾待水波定不闻拏音而后敢乗子路旁车而问曰由得爲役乆矣未尝见夫子遇人如此其威也万乗之主千乗之君见夫子未尝不分庭伉礼夫子犹有倨傲之容今渔父仗挐逆立而夫子曲要磬折言拜而应得无太甚乎门人皆怪夫子矣渔父何以得此孔子伏轼而叹曰甚矣由之难化也湛于礼义有间矣而朴鄙之心至今未去进吾语汝夫遇长不敬失礼也见贤不尊不仁也彼非至人不能下人下人不精不得其眞故长伤身惜哉不仁之于人也祸莫大焉而由独擅之且道者万物之所由也庶物失之者死得之者生爲事逆之则败顺之则成故道之所在圣人尊之今渔父之于道可谓有矣吾敢不敬乎南华眞经循本卷之三十