御定佩文斋咏物诗选御制佩文斋咏物诗选序御制佩文斋咏物诗选序昔者子夏序诗谓正得失动天地感鬼神莫近于诗先王以是经夫妇成孝敬厚人伦美教化移风俗若是乎诗之道大矣哉而周公纉述唐虞宗翼文武制礼以𨗳天下着尔雅一篇后之序之者谓尔雅所以通诂训之指归叙诗人之兴咏疏之者曰尔雅所释徧解六经而独云叙诗人之兴咏者以尔雅之作多为释诗是则一物多名片言殊训凡以虫鱼草木之㣲发挥天地万物之理而六义四始之道由是以明焉故夫诗者极其至足以通天地类万物而不越乎虫鱼草木之㣲诗之咏物自三百篇而已然矣孔子曰迩之事父逺之事君多识于鸟兽草木之名夫事父事君忠孝大节也鸟兽草木至㣲也吾夫子并举而极言之然则诗之道其称名也小其取类也大即一物之情而关乎忠孝之旨继自骚赋以来未之有易也此昔人咏物之诗所由作也欤朕自经帷进御覃精六籍至于燕暇未尝废书于诗之道时尽心焉爰自古昔逸诗汉魏六朝洎夫有唐讫于宋元明之作博观耽味搴其萧稂掇其菁英命大学士陈廷敬尚书王鸿绪校理之翰林蔡升元杨瑄陈元龙查昇陈壮履励廷仪张廷玉钱名世汪灏查慎行蒋廷钖编録之名曰佩文斋咏物诗盖蒐采既多义类咸备又不仅如向者所云虫鱼鸟兽草木之属而已也若天经地志人事之可以物名者㒺弗列焉于是镂板行世与天下学文之士共之将使之由名物度数之中求合乎温柔敦厚之指充诗之量如卜商氏之所言而不负古圣谆复诂训之心其于诗教有禆益也夫康熙四十五年六月二十一日告成进呈表御定佩文斋咏物诗选告成进呈表翰林院编修臣髙舆恭承圣谕校刻佩文斋咏物诗选今已成书谨奉表上进者臣舆诚惶诚恐稽首顿首上言伏以咏歌言志诗教因以谐音品类殊名风人託以寄兴综古今之论述四始宏该极功徳之形容五常具备属辞选义既兴观羣怨之咸宜寓物抒情亦鸟兽虫鱼之兼及自时厥后为体滋繁厯数千载之讴吟妍媸匪一合三百篇之旨趣雅俗或乖故篇什必借夫搜罗而鉴择尤期于精当务臻备美乃惬编摩恭惟皇帝陛下道协天人功参化育典谟训诰心传在精一之㣲韶濩咸英声律究中和之本奎章巍焕丽云汉以昭回睿藻光华并日星而朗耀奚翅一辞莫赞允为百代观型而犹雅意抡文虚懐体物于敕几之余暇事𢎞览之精勤谓歌诗原本于性情而名物悉关乎义理若不广为采撷曷以萃厥菁英屡经乙夜之亲裁申命诸臣而彚辑于是燃藜芸阁给札薇垣上自古初下讫胜国诗从物类若五色之相宣选以体分犹四时之成序大则观文察理取象髙深细则喙息跂行肖形毫末其间包罗衆品荟蕞羣材服食器用之需皆归逸响律吕权衡之事并入妍辞农牧樵渔恍见野人之趣图书药物足抒大雅之襟以及仙释之遐踪将帅之行阵异卉名花之悦性纎鳞弱羽之遂生莫不次第胪陈后先区别夜光触目荆山无韫玉之嫌明月入懐沧海寡遗珠之叹既潄芳而倾液复按部而就班羣服宸衷藻鑑之精亦见作者经营之善彚成巻帙缮冩进呈临黼座以开编命鸾牋而制序冠诸简首益増璀璨之观秘在枕中竞奉缥缃之袭鸡林是宝虎观同珍臣夙愧颛愚早承殊渥窃叨珥笔趋中禁以惊心愿学操觚望西清而厉志乃者荷九重之纶綍畀全部以雕镌拜命悚惶捧圅戒谨订鲁鱼之异字尚惧承讹正朋鳯之同文惟求无舛爰遴剞劂再付装潢用尅日以竣工恐蒇事之或后伏愿赐留玉案分识牙籖颁示寰区资博物洽闻之益流传久逺𢎞歌衢咏巷之风洵六仪之芳规为千秋之盛事谨校定六十四册为类四百八十有六计古今各体诗一万四千五百九十首刋刻告成臣舆无任瞻天仰圣激切屏营之至谨奉表随进以闻康熙四十六年三月初一日翰林院编修臣髙舆谨上表职名御定佩文斋咏物诗选彚閲文华殿大学士兼户部尚书张玉书经筵讲官文渊阁大学士兼吏部尚书陈廷敬经筵讲官户部尚书王鸿绪编辑官经筵讲官户部右侍郎兼管詹事府詹事事汪霦经筵讲官内阁学士兼礼部侍郎蔡升元经筵讲官内阁学士兼礼部侍郎兼管詹事府詹事事杨瑄经筵讲官起居注翰林院掌院学士兼礼部侍郎教习庶吉士陈元龙日讲官起居注詹事府少詹事兼翰林院侍讲学士查昇日讲官起居注翰林院侍读学士今任编修陈壮履日讲官起居注翰林院侍讲学士励廷仪日讲官起居注翰林院侍讲钱名世日讲官起居注左春坊左赞善兼翰林院检讨蒋廷钖日讲官起居注翰林院检讨张廷玉皇太子讲官翰林院编修汪灏翰林院编修查慎行总目钦定四库全书集部八御定佩文斋咏物诗选总目总集类巻一天巻二日卷三月巻四星卷五河汉卷六风卷七雷电巻八云巻九霞巻十雨卷十一雾巻十二露巻十三霜巻十四雪卷十五冰卷十六虹霓卷十七瑞气卷十八晴巻十九晓巻二十夜卷二十一寒卷二十二暑巻二十三凉巻二十四春卷二十五立春巻二十六夏巻二十七立夏卷二十八秋巻二十九立秋巻三十冬卷三十一立冬卷三十二冬至卷三十三元旦卷三十四人日巻三十五上元巻三十六花朝卷三十七社日巻三十八寒食巻三十九清明巻四十上已卷四十一佛日卷四十二午日卷四十三七夕巻四十四中元卷四十五中秋巻四十六九日巻四十七腊日巻四十八除夕卷四十九山总类巻五十泰山卷五十一华山卷五十二衡山卷五十三恒山卷五十四嵩山巻五十五西山卷五十六盘山卷五十七钟山巻五十八金山卷五十九茅山巻六十武夷山巻六十一庐山巻六十二九华山巻六十三小孤山巻六十四天台山巻六十五普陀山卷六十六罗浮山巻六十七惠山巻六十八虎丘山巻六十九巫山巻七十太行山卷七十一王屋山卷七十二终南山巻七十三龙门山巻七十四峰巻七十五岭巻七十六巖巻七十七洞巻七十八谷卷七十九岛屿巻八十石卷八十一石壁巻八十二假山巻八十三衆山巻八十四水总类巻八十五海巻八十六江巻八十七曲江卷八十八淮水巻八十九河巻九十汉水卷九十一洛水巻九十二湘水卷九十三湖巻九十四川巻九十五渚卷九十六浦卷九十七谿巻九十八涧卷九十九潭巻一百洲巻一百一渡巻一百二潮巻一百三池巻一百四沟卷一百五滩濑卷一百六井巻一百七泉巻一百八温泉巻一百九瀑布巻一百十衆水巻一百十一宫殿巻一百十二门阙卷一百十三省掖卷一百十四馆阁巻一百十五院巻一百十六苑巻一百十七台榭巻一百十八亭卷一百十九楼巻一百二十阁巻一百二十一庄巻一百二十二园林巻一百二十三别业卷一百二十四城郭巻一百二十五桥梁巻一百二十六隄岸卷一百二十七舟卷一百二十八车巻一百二十九简閲巻一百三十狩猎巻一百三十一征伐巻一百三十二从军巻一百三十三出塞巻一百三十四告捷巻一百三十五凯旋巻一百三十六行营巻一百三十七阵图巻一百三十八射卷一百三十九弓巻一百四十箭巻一百四十一刀巻一百四十二剑巻一百四十三旌旗巻一百四十四战袍卷一百四十五弹卷一百四十六鞭卷一百四十七武备杂类巻一百四十八卤簿巻一百四十九仪器巻一百五十权衡度量巻一百五十一寳玉巻一百五十二珠巻一百五十三金巻一百五十四钱巻一百五十五锦绮巻一百五十六布帛巻一百五十七苎葛卷一百五十八氊罽巻一百五十九印笏卷一百六十冠簪巻一百六十一衣巻一百六十二带佩卷一百六十三履舄巻一百六十四屏障巻一百六十五帘幕巻一百六十六如意麈拂巻一百六十七砧杵卷一百六十八书籍巻一百六十九五经巻一百七十史巻一百七十一读书卷一百七十二书法总类巻一百七十三御书巻一百七十四篆书卷一百七十五真书卷一百七十六草书巻一百七十七书札巻一百七十八碑巻一百七十九笔巻一百八十墨巻一百八十一砚巻一百八十二纸巻一百八十三笺巻一百八十四画巻一百八十五乐律巻一百八十六钟巻一百八十七鼓巻一百八十八磬巻一百八十九箫巻一百九十管卷一百九十一笙巻一百九十二笛卷一百九十三琴巻一百九十四琴石巻一百九十五瑟卷一百九十六筝巻一百九十七琵琶巻一百九十八箜篌巻一百九十九笳巻二百角巻二百一觱篥巻二百二方响卷二百三杂乐器巻二百四鼎彞卷二百五炉卷二百六镜巻二百七扇卷二百八棊巻二百九投壶巻二百九杖巻二百十一文具巻二百十二玩具巻二百十三饮具巻二百十四酿具卷二百十五茶具卷二百十六食具卷二百十七坐具巻二百十八寝具巻二百十九杂器巻二百二十香巻二百二十一灯烛卷二百二十二火卷二百二十三烟巻二百二十四薪炭巻二百二十五农巻二百二十六圃巻二百二十七樵卷二百二十八渔巻二百二十九牧卷二百三十织巻二百三十一女红巻二百三十二佛寺卷二百三十三佛巻二百三十四僧卷二百三十五浮图卷二百三十六僧家杂类巻二百三十七仙观巻二百三十八仙巻二百三十九道士巻二百四十步虚词巻二百四十一道家杂类巻二百四十二食物总类卷二百四十三酒卷二百四十四茶卷二百四十五饭巻二百四十六粥巻二百四十七麪巻二百四十八糕巻二百四十九饼巻二百五十馔卷二百五十一酥巻二百五十二乳巻二百五十三羮卷二百五十四汤卷二百五十五糖霜巻二百五十六食物杂类巻二百五十七谷巻二百五十八麦卷二百五十九蔬菜巻二百六十杂蔬巻二百六十一𤓰卷二百六十二豆花卷二百六十三蒪菜卷二百六十四菌巻二百六十五瓠卷二百六十六韭薤卷二百六十七山药巻二百六十八芋卷二百六十九蔊菜巻二百七十芦菔巻二百七十一蕨巻二百七十二椒姜巻二百七十三荠巻二百七十四菱芡巻二百七十五总树类巻二百七十六总花类巻二百七十七松巻二百七十八柏巻二百七十九桧巻二百八十杉卷二百八十一榆巻二百八十二槐卷二百八十三梧桐卷二百八十四榕巻二百八十五椿巻二百八十六楠卷二百八十七桑卷二百八十八楸巻二百八十九杨柳巻二百九十柽巻二百九十一乌桕卷二百九十二冬青巻二百九十三银杏巻二百九十四木𤓰巻二百九十五木槿花卷二百九十六桃花巻二百九十七梅花卷二百九十八李花巻二百九十九杏花巻三百梨花巻三百一栗巻三百二枣卷三百三柰卷三百四柑巻三百五橘巻三百六橙巻三百七榴花卷三百八柿巻三百九杨梅卷三百十核桃巻三百十一枇杷卷三百十二樱桃巻三百十三林檎卷三百十四茘枝卷三百十五龙眼巻三百十六橄榄卷三百十七葡萄巻三百十八海棠巻三百十九桂花巻三百二十玉兰卷三百二十一丁香卷三百二十二夜合巻三百二十三紫薇巻三百二十四木兰卷三百二十五蜡梅巻三百二十六山茶卷三百二十七栀子卷三百二十八辛夷巻三百二十九绣毬巻三百三十棠梨卷三百三十一玉蘂花巻三百三十二山矾卷三百三十三楝花巻三百三十四木棉花巻三百三十五竹巻三百三十六笋巻三百三十七牡丹巻三百三十八芍药巻三百三十九瑞香巻三百四十木芙蓉卷三百四十一茉莉巻三百四十二夹竹桃卷三百四十三蔷薇巻三百四十四月季卷三百四十五刺桐卷三百四十六荼䕷卷三百四十七凌霄卷三百四十八藤花卷三百四十九山丹卷三百五十素馨巻三百五十一玉珑松卷三百五十二琼花巻三百五十三兰巻三百五十四蕙卷三百五十五芝巻三百五十六萱巻三百五十七菊巻三百五十八荷巻三百五十九葵巻三百六十杜鹃花巻三百六十一水仙巻三百六十二金沙花巻三百六十三金钱花巻三百六十四罂粟巻三百六十五玉簪花卷三百六十六鳯仙卷三百六十七鸡冠巻三百六十八牵牛卷三百六十九杜若卷三百七十菖蒲卷三百七十一芭蕉卷三百七十二石竹巻三百七十三叶卷三百七十四杂树类卷三百七十五杂花类巻三百七十六药类巻三百七十七人参巻三百七十八茯苓巻三百七十九黄精巻三百八十山茱萸巻三百八十一槟榔卷三百八十二枳殻卷三百八十三枸杞巻三百八十四决明卷三百八十五药名诗巻三百八十六杂药类巻三百八十七芦苇巻三百八十八荻花卷三百八十九荇花卷三百九十蓼花巻三百九十一苹花巻三百九十二苔藓卷三百九十三萍花巻三百九十四薜萝卷三百九十五菰蒲巻三百九十六草巻三百九十七麟巻三百九十八驺虞巻三百九十九狮子巻四百象巻四百一虎巻四百二豹巻四百三熊罴巻四百四骆驼卷四百五马巻四百六驴巻四百七牛巻四百八羊巻四百九犬卷四百十豕巻四百十一鹿巻四百十二狐巻四百十三猿巻四百十四狼卷四百十五貍卷四百十六兔巻四百十七猫巻四百十八鼠巻四百十九猩猩巻四百二十杂兽巻四百二十一总禽鸟类卷四百二十二鳯卷四百二十三孔雀巻四百二十四鹤巻四百二十五锦鸡巻四百二十六雁巻四百二十七鹰巻四百二十八鹘巻四百二十九鵰鹗巻四百三十白翎雀卷四百三十一鸢卷四百三十二雉巻四百三十三鹧鸪巻四百三十四乌巻四百三十五鹊卷四百三十六鸠卷四百三十七莺卷四百三十八燕卷四百三十九白鷴巻四百四十鹦鹉卷四百四十一鸜鹆巻四百四十二雀巻四百四十三画眉巻四百四十四戴胜巻四百四十五布谷巻四百四十六提壶巻四百四十七啄木卷四百四十八鸳鸯巻四百四十九鸂鶒巻四百五十䴔䴖卷四百五十一鸥卷四百五十二鹭巻四百五十三百舌巻四百五十四杜鹃巻四百五十五鶗鴂巻四百五十六白头公卷四百五十七白鸟卷四百五十八翠鸟巻四百五十九鸬鹚巻四百六十䳺鹑卷四百六十一天鵞卷四百六十二凫卷四百六十三竹鸡卷四百六十四鵞巻四百六十五鸭巻四百六十六鸡卷四百六十七杂鸟巻四百六十八龙卷四百六十九鱼巻四百七十蠏巻四百七十一龟巻四百七十二车螯巻四百七十三蚌蛤卷四百七十四蛙卷四百七十五总虫类巻四百七十六蚕卷四百七十七蝉巻四百七十八蝶巻四百七十九蜂巻四百八十蜻蜓巻四百八十一蜘蛛巻四百八十二萤卷四百八十三促织巻四百八十四蠧鱼卷四百八十五蚊蝇巻四百八十六杂虫等谨案御定佩文斋咏物诗选四百八十二巻康熈四十五年圣祖仁皇帝御定自萟文类聚初学记始以咏物之诗分𨽻各类后宋绶蒲积中有嵗时杂咏专收节序之篇陈敬沂有全芳备俎惟採草木之什未有蒐合遗篇包括厯代分门列目共为一总集者明华亭张之象始有古诗类苑唐诗类苑两集然亦多以人事分编不专于咏物其全辑咏物之诗者实始自是编所録上起古初下讫明代凡四百八十类又附见者四十九类诸体咸备庻彚毕陈洋洋乎词苑之大观也夫鸟兽草木学诗者资其多识孔门之训也郭璞作山海经賛戴凯之作竹谱宋祁作益部方物畧记并以韵语叙物产岂非以谐诸声律易于记诵欤学者坐讽一编而周知万品是以摛文而兼博物之功也至于借题以託比触目以起兴羙刺法戒继轨风人又不止尔雅之注虫鱼矣知圣人随事寓教嘉惠艺林者深也原本未标巻第惟分六十四册篇页稍繁今依类分析编为四百八十六巻干隆四十六年三月恭校上总纂官纪昀陆钖熊孙士毅总校官陆费墀御定佩文斋咏物诗选卷一钦定四库全书御定佩文斋咏物诗选巻一天类四言古八伯歌古逸诗明明上天烂然星陈日月光华宏予一人释天地图赞郭璞祭地肆瘗郊天致禋气升太乙精涣九渊至敬不文明德惟䖍天赞何承天轩辕改物以经天人容成造厯大挠创辰龙集有次星纪乃分五言古升天行曹植乘硚追术士逺之蓬莱山灵液飞素波兰桂上参天𤣥豹逰其下翔鵾戏其顚乘风忽登举彷彿见衆仙天行篇傅𤣥天行一何健日月无停踪百川皆赴海三辰回泰蒙七言古皇娥歌古逸诗天清地旷浩茫茫万象廻薄化无方浛天荡荡望沧沧乗桴轻漾着日旁当期何所至穷桑心知和乐悦未央祭天辞阙名皇皇上天昭临下土集地之灵降甘风雨庶物羣生各得其所靡今靡古惟予一人某敬拜皇天之祜两仪诗傅𤣥两仪始分元气清列宿垂象六位成日月西流景东征悠悠万物殊品名圣人忧世念羣生天行歌传𤣥天时泰兮昭以阳清风起兮景云翔仰观兮辰象日月兮运周俯视兮河海百川兮东流御定佩文斋咏物诗选巻一御定佩文斋咏物诗选卷二钦定四库全书御定佩文斋咏物诗选巻二日类五言古升天行曹植扶桑之所出乃在朝阳谿中心凌苍昊布叶盖天涯日出登东干既夕没西枝愿得纡阳辔廻日使东驰日刘桢仰视白日光皎皎髙且悬兼烛八纮内物类无颇偏咏日晋张载白日随天回暾暾圆如规踊跃汤谷中上登榑桑枝日傅𤣥汤谷发清曜九日栖髙枝愿得竝天御六龙齐玉羁咏朝日简文帝团团出天外煜煜上层峰光随浪髙下影逐树轻浓咏日应令刘孝绰弭节驰晹谷照槛出扶桑园葵亦可幸倾叶奉离光咏日华徐陵朝晖烂曲池夕照满西陂复有当昼景江上铄光仪时从髙浪歇乍逐细波移一在雕梁上讵比扶桑枝咏日应赵王教康孟金乌升晓气玉槛漾晨曦先汎扶桑海返照若华池洛浦全开镜衡山半隠规相懽承爱景共惜寸隂移朝日歌无名氏扶木上朝暾嵫山呈暮景寒来㳺晷促暑至驰辉永时和合璧耀俗泰重轮明执圭尽昭事服冕罄䖍诚赋得白日半西山太宗红轮不暂驻乌飞岂复停岑霞渐渐落谿阴寸寸生藿叶随光转葵心逐照倾晩烟含树色栖鸟杂流声赋得秋日悬清光赐房𤣥龄太宗秋露凝髙掌朝光上翠微参差丽双阙照耀满重闱仙驭随轮转灵乌带影飞临波无定彩入隙有圆晖还当葵藿志倾叶自相依奉和咏日午虞世南髙天净秋色长汉转曦车玉树阴初正桐圭影未斜翠盖飞圆彩明镜发轻花再中良表瑞共仰璧晖賖咏日董思恭沧海十枝晖元圃重轮庆蕣花发晨楹菱彩翻朝镜忽遇微风飘自有浮云映更也人皆仰无待挥戈正赋得落日山照曜张谓裵徊空山下晼晩残阳落圆影过峰峦半规入林薄余光彻羣岫乱彩分重壑石镜共澄明巖光同照灼栖禽去杳杳夕烟生漠汉此境谁复知独怀谢康乐日出孔平仲仲冬十一月我行赴髙密路出东海上晨起骇初日腾腾若车轮只向平地出较于昔所见得此十之七蟾蜍尚弄影皎皎横参毕辉光一迸散夜气扫若失扶桑想可到俗虑苦难讫壮观曾未厌侧叹流景疾初日马祖常初日照我树我树日华滋檀栾绿隂合四顾无曲枝盛暑炽烦歊其中有凉飔成林䕃千亩栖息任所宜七言古玉牒辞大禹祝融司方发其英沐日浴月百宝生五言律日李峤日出扶桑路遥升若木枝云间五色满霞际九光披东陆苍龙驾南郊赤羽驰倾心比葵藿终日奉光曦返照杜甫返照开巫崃寒空半有无已低鱼复暗不尽白盐孤荻岸如秋水松门似画图牛羊识童仆既夕应传唿落照马戴照耀天山外飞鸦几共过微红拂秋汉片白透长波影促寒汀薄光残古木多金霞与云气散漫复相和望早日朱庆余牕下闻鸡后苍茫映逺林才分天地色便禁虎狼心是处程途逺何山洞府深此时堪竚望万象豁尘襟夕阳唐郑谷夕阳秋更好潋潋蕙兰中极浦明残雨长天急逺鸿僧牕留半榻渔舸透疎篷莫道清光尽寒蟾即照空五言排律省试夏日可畏张籍赫赫温风扇炎炎夏日徂火威驰迥野畏景铄遥途势矫翔阳翰功分造化炉禁城千品独黄道一轮孤落照频空簟余晖巻夕梧如何倦㳺子中路独踟蹰赋得日暖万年枝蒋防新阳归上苑嘉树独含姸散漫添和气曈昽巻曙烟流辉宜圣日接影贵芳年自与恩光近那闗煦妪偏结根诚得地表夀愿符天谁道怜寒质从兹不暧然赋得日暖万年枝王约霭霭彤庭里沈沈玉砌陲初升九华日潜暖万年枝煦妪光偏好青葱色转宜每因韶景丽长沐惠风吹隠映当龙阙氛氲隔凤池朝阳光照处惟有近臣知赋得秋日悬清光陶拱秋至云容敛天中日景清悬空寒色净委照曙光盈泫泫看弥上辉辉望最明烟霞轮乍透葵藿影初生鉴下诚无极升髙自有程何当廻盛彩一为表精诚赋得日华川上动石殷士曙霞攒旭日浮景弄晴川晃耀层潭上悠杨极浦前岸髙时拥媚波逺渐澄鲜萍实空随浪珠胎不照渊早暄依曲渚微动触轻涟孰假咸池望幽情得古篇赋得初日照华清柴宿灵川初照日逺近见离宫影动参差里光分缥缈中鲜飇收晩翠佳气满晴空林润温泉入楼深复道通璇题生炯晃珠缀引璁珑凤辇何时下朝朝此望同赋得初日照凤楼李虞仲旭日烟云殿朝阳烛帝居断霞生峻宇通阁丽晴虚流彩连朱槛腾辉照绮疏曈昽晨景里明灭晓光初户牖仙山近轩楹凤翼舒还如王母过遥度五云车日南长至独孤铉玉厯颁新律凝隂发一阳轮辉犹惜短圭景此偏长躔度经南斗光流尽北堂乍疑周户曜可爱逗林黄积雪消微煦初萌动早芒更升台上望云物已昭彰七言律南江夕照呉莱偶出官桥倚落曛诗家触景漫纷纷弹琴在崃惊闻瀑罨画为谿喜得云竹篠晩深樵弛担莎根秋短牧归羣道旁更有枌榆社欲脱蓑衣借酒醺南江夕照钱惟善日尽江南送夕阳空明直上接鱼梁千重云岫连平逺五色霜林映渺茫孤鹜倒飞天上下长虹髙卧水中央白云红稻多秋思付与诗翁住醉乡五言絶句鹿柴王维空山不见人但闻人语响返景入深林复照青苔上忆长安曲寄龎㴶岑参东望望长安正值日初出长安不可见喜见长安日夕阳陆龟蒙渡口和帆落城边带角收如何茂陵客江上倚髙楼山中僧英一声山鸟啼幽梦忽唤醒起来开竹扉日上东峰顶江行李梦阳迎送山相似舟移迷北南回看皁口日已照石华潭七言絶句晓光词施肩吾日轮浮动羲和推东方一轧天门开风神为我扫烟雾四海荡荡无尘埃晓日韩偓天际霞光入水中水中天际一时红直须日观三更后首送金乌上碧空雨后早发大宁薛能春霖朝罢客西东马足泥声路未通最爱千峰最髙处一峰初日白云中落日马上秦观日落荒阡白雾深紫骝嘶顾出疎林回头已失来时路杳杳金盘堕翠岑江村即事黄庚江邨暝色渐凄迷数㸃残鸦杂鴈飞鴈宿芦花鸦宿树各分一半夕阳归万夀节出左掖门口号王恽禁漏穿花夜已央宫槐笼晓色苍苍殷勤一㸃东华日先到红鸾扇影光小游仙桑悦白云为被綵霞氊髙枕长凌倒景眠却怪两灯常下照不知日月丽中天山晓望大内作王宠龙楼佳气绕钟山凤瓦参差苑树闲一片日华凌晓霁金光浮动翠微间御定佩文斋咏物诗选巻二御定佩文斋咏物诗选卷三钦定四库全书御定佩文斋咏物诗选巻三月类古乐府月重轮行文帝三辰垂光照临四海焕哉何煌煌悠悠与天地久长愚见目前圣覩万年明闇相絶何可胜言五言古奉和月下王融雕云度绮钱香风入珠网独知此夜月依迟慕神赏望月简文帝流辉入画堂初照上梅梁形同七子镜影类九秋霜桂花那不落团扇与谁粧空闻北牕弹未举西园觞望江中月影元帝澄江涵皓月水影若浮天风来如可汎流急不成圆秦钩断复接和璧碎还聮裂纨依岸草斜桂逐行船即此春江上无俟百枝然应王中丞思逺咏月沈约月华临静夜夜静灭氛埃方辉竟户入圆影隙中来髙楼切思妇西园逰上才网轩映珠缀应门照绿苔洞房殊未晓清光信悠哉咏秋月虞羲影丽髙堂端光入长门殿初生似玉钩裁满如团扇汎滥浮隂来金波时不见傥遇赏心者照之西园宴和缪郎视月何子期清夜未云疲珠帘聊可发泠泠玉潭水映见娥睂月靡靡露方垂辉辉光稍没佳人复千里余影徒挥忽和望月庾肩吾桂殿月偏来留光引上才圆随汉东蚌晕逐淮南灰渡河光不湿移轮辙讵开此夜临清景还承终宴杯月半夜泊鹊尾刘孝绰客行三五夜息棹隠中洲月光随浪动山影逐波流林下映月刘孝绰明明三五月垂影当髙树攒柯半玉蟾裛叶彰金兔兹林有夜坐啸歌无与晤侧光聊可书含毫且成赋新月刘瑗仙宫云箔巻露出玉帘钩清光无所赠相忆凤凰楼舟中望月朱超大江阔千里孤舟无四邻惟余故楼月逺近必随人入风先遶晕排雾急移轮若敎长似扇堪拂艶歌尘闗山月张正见巖间度月华流彩映山斜晕逐连城璧轮随出塞车唐蓂遥合影秦桂逺分花欲验盈虚理方知道路賖赋得薄帷鉴明月张正见长河上桂月澄彩照髙楼分帘疑碎璧隔幔似垂钩窗外光恒满帷中影暂流岂及西园夜长随飞盖逰咏月赠人王褎月色当秋夜斜晖映薄帷上弦如半璧初魄似娥睂渡云光忽驶中天影更迟髙阳怀许掾对此益相思舟中望月庾信舟子夜离家开舲望月华山明疑有雪岸白不闗沙天汉看珠蚌星桥视桂花灰飞重晕阙蓂落独轮斜辽城望月太宗𤣥兔月初明澄辉照辽碣映云光暂隠隔树花如缀魄满桂枝圆轮移镜彩缺临城却影散带晕重围结驻跸俯九都竚观妖氛灭咏月董思恭北堂未安寝西园聊骋望玉户照罗帷朱轩明绮障别客长安道思妇髙楼上所愿君莫违清辉时可访春宵览月阎寛月生东荒外天云收夕阴爱见澄清景象吾虚白心耳目静无譁神超道性深乘兴得至乐寓言因永吟禁中月白居易海上明月出禁中清夜长东南楼殿白稍稍上宫墙净落金塘水明浮玉砌霜不比人间见尘土汚清光客中月白居易客从江南来来时月上弦悠悠行旅中三见清光圆晓随残月行夕与新月宿谁谓月无情千里逺相逐朝发渭水桥暮入长安陌不知今夜月又作谁家客府舎月逰韦应物府舎耿深夜佳月喜同逰横河俱半落汎露忽惊秋散彩疎羣树分规澄素流心期与浩景苍苍殊未收歩月文同掩巻下中庭月色浩如水秋气凉满襟松隂密铺地百虫催夜去一鴈领寒起静念忘世纷谁同此佳味月夜述怀朱子皓月出林表照此秋牀单幽人起晤叹桂香发窗间髙梧滴露鸣散髪天风寒抗志絶尘氛何不栖空山南园歩月刘汲云横树外山树映山颠月微风拂寒林疎光散清樾幽欢难邂逅此景安可忽从来山水心不为尘埃没山中于石偶因抱瓮出夜汲涧底泉荡揺水中月水定光复圆问水水不语问月月不言倚树一长啸万壑松风寒洞庭秋月陈孚月明水无痕冷光泫清露微风一披拂金影散无数天地青茫茫白者独有鹭鹭去月不揺一镜湛如故月林清影髙启疎林逗明月散乱成清影流藻舞波寒惊虬翻壑冷云来稍欲翳风动纷难整圆魄忽西倾愁看堕空境七言古把酒问月李白青天有月来几时我欲停杯一问之人攀明月不可得月行却与人相随皎如飞镜临丹阙绿烟灭后清辉发但见宵从海上来宁知晓向云间没白兔𢷬药秋复春嫦娥孤栖与谁邻今人不见古时月今月曾经照古人古人今人若流水共看明月皆如此唯愿当歌对酒时月光长照金尊里金陵城西楼月下吟李白金陵夜寂凉风发独上髙楼望呉越白云映水揺空城白露垂珠滴秋月月下长吟久不归古今相接眼中稀解道澄江浄如练令人长忆谢𤣥晖洞庭秋月刘禹钖洞庭秋月生湖心层波万顷如镕金孤轮徐转光不定㳺气蒙蒙隔寒镜是时白露三秋中湖平月上天地空岳阳楼头暮角絶荡漾巳过君山东山城苍苍夜寂寂水月逶迤绕城白盪桨巴童唱竹枝连樯估客吹𦍑笛势髙夜乆阴力全金气肃肃开星躔浮云野马一回首遥望星斗当中天天鸡相唿曙霞出敛影含光让朝日日出喧譁人不闲夜来清景非人间白杨河看月揭傒斯白杨河上看明月昔人曾见今人别茅屋数家河畔邨化作三山白银阙波平风静棹歌来万顷冲融镜面开今夜江南忆逰子空瞻银汉上昭回茫茫万里燕齐路北斗纵横泰阶曙黄河东逝月西流明日南风过洪去题芦沟晓月图赵寛银河半落长庚明城髙万户皆鸡声长桥卧波鳌背耸上有车马萧萧行苍烟淡接平芜迥沙际朦胧见人影举头一望天宇髙残月依依在西岭五言律挂席江上待月有怀李白待月月未出望江江自流倐忽城西郭青天悬玉钩素华虽可揽清景不同㳺耿耿金波里空瞻鳷鹊楼月圆杜甫孤月当楼满寒江动夜扉委波金不定照席绮逾依未缺空山静髙悬列宿稀故园松桂发万里共清辉初月杜甫光细弦欲上影斜轮未安微升古塞外已隠暮云端河汉不改色闗山空自寒庭前有白露暗满菊花团舟月对驿近寺杜甫更深不假烛月朗自明船金刹青枫外朱楼白水边城乌啼眇眇野鹭宿娟娟皓首江湖客钩帘独未眠江边星月杜甫骤雨清秋夜金波耿玉绳天河元自白江浦向来澄映物连珠断缘空一镜昇余光隠更漏况乃露华凝奉和贺监林月清酌王湾华月当秋满朝英假兴同净林新霁入窥院早凉通碎影行筵里揺花落酒中清宵凝爽意幷此助文雄裴廸南门秋夜对月钱起夜来诗酒兴月满谢公楼影闭重门静寒生独树秋鹤惊随叶散萤逺入烟流今夕遥天末清光几处愁新月方干入夜天西见蛾睂冷素光潭鱼惊钓落云鴈怯弓张隠隠临珠箔微微上粉墙更怜三五夕仙桂满轮芳五言排律璧池望秋月张子容凉夜窥清沼池空水月秋满轮沈玉镜半魄落银钩蟾影揺轻浪菱花度浅流漏移光渐洁云敛色偏浮似璧怜三献疑珠喜再投能持千里意来照殿西头和崔舎人咏月二十韵韩愈三秋端正月今夜出东溟对日犹分势腾天渐吐灵未髙蒸逺气半上霁孤形赫奕当躔次虚徐度杳冥长河晴散雾列宿曙分萤浩荡英华溢萧踈物象泠池边临倒照檐际送横经花树参差见臯琴断续聆牖光窥寂莫砧影伴娉婷幽坐看侵户闲吟爱满庭辉斜通壁练彩碎射沙星清洁云间路空凉水上亭净堪分顾兔细得数飘萍山翠相凝绿林烟共羃青过隅惊桂侧当午觉轮停属思摛霞锦追欢罄缥缾郡楼何处望陇笛此时听右掖连台座重门限禁扃风台观滉瀁冰砌歩青荧独有虞庠客无由拾落蓂圆灵水镜张聿凤池开玉镜清莹泻寥天影散微波上光含片玉悬菱花凝汎灔桂树映清鲜乐广披云日山涛卷雾年濯缨何处去鉴物自堪姸廻首看云液蟾蜍势正圆赋得海上生明月朱华皎皎秋中月团团海上生影开金镜满轮抱玉壶清渐出三山上将凌一汉横素娥尝药去乌鹊遶枝惊照水光偏白浮云色最明此时尧砌下蓂荚自将荣七言律詶李舎人寓直对月见寄卢纶露如轻雨月如霜不见星河见鴈行虚晕入池波自定满轮当苑桂多香春台几望黄龙阙云路宁分白玉郎此夜巴歌应金石岂殊萤影对清光直中书翫月见寄李端名卿歩月正淹留上客裁诗怨别逰素魄近成班女扇清光逺似庾公楼婵娟更称凭髙望皎洁能传自古愁盈手入怀皆不见阳春曲丽转难詶中秋松江新桥对月和栁令之作苏舜钦月晃长江上下同画桥横絶冷光中云头灔灔开金饼水面沈沈卧彩虹佛氏解为银色界仙家多住玉华宫地雄景胜言难尽但欲追随御晓风八月十六夜翫月孔平仲团团冰镜吐清辉今夜何如昨夜时只恐月光无显晦自缘人意有盈亏风摩露洗非常洁地阔天髙是处宜百尺曹亭吾独有更敎玉笛倚阑吹姑苏汎月王阮夜来谁共汎灵槎飞上牵牛织女家但觉满身皆雨露絶无一㸃着尘沙秋将寒玉清风阵月借镕银泼浪花投晓归来互相告等闲休向俗人夸月夜次脩竹韵黄庚徙倚吟阑傍野塘古谯莲漏滴更长月阶夜静蛩声切竹院秋深鹤梦凉坐挹水风侵袂冷眠分花露满身香浩歌欲溯明河去醉唤天孙织锦囊宗阳宫望月分韵得声字杨载老君台上凉如水坐看冰轮转二更大地山河微有影九天风露寂无声蛟龙竝起承金榜鸾凤双飞载玉笙不信弱流三万里此身今夕到蓬瀛水中月杨载晴波浸月月波浮玉兔凉生万顷流丹桂影沈江浦夜白莲光浴海天秋鲛人织罢绡犹湿龙女妆成镜未收应是广寒眠不得水晶宫里夜深逰月色徐舫误踏瑶阶一片霜侵鞵不湿映衣凉照来云母屏无迹穿入水精帘有光雪影半窗能共白梅花千树只多香故人疑是见颜色残夜分明在屋梁湖中翫月张绅银波千顷照神州此夕人间别是秋地与楼台相上下天随星斗共沈浮一尘不向空中住万象都于物外求醉吸清华逰碧落更从何处觅瀛洲芦沟晓月李东阳霜落桑干水未枯晓空云尽月轮孤一林灯影稀还见十里川光澹欲无不断邻鸡催短梦频来征马识长途石栏桥上时翘首应傍清虚忆帝都月钩朱之蕃碧空如洗界清光为控疎帘照晩妆花栁有情浑弄影鱼龙何事欲深藏玉绳露湿斜临槛银汉星稀曲转廊怪底栖乌惊不定一湾早已落横塘五言絶句翫初月骆賔王忌满光先缺乘昏影暂流自能明似镜何用曲如钩清谿汎舟张旭旅人倚征棹薄暮起长歌笑揽清谿月清辉不厌多静夜思唐李白牀前明月光疑是地上霜举头望明月低头思故乡江行钱起夕景残霞落秋寒细雨晴短缨何用濯舟在月中行江中对月刘长卿空洲夕烟敛望月秋江里厯厯沙上人月中孤渡水同李三月夜作皇甫冉霜风惊度鴈月露皓疎林处处砧声发星河秋夜深十五夜观月刘禹钖星辰让光彩风露发晶英能变人间景翛然是玉京月榭朱子月色三秋白湖光四面平与君凌倒影上下极空明答林公遇刘克庄霜下石桥滑蛩吟茅店清梦回残月在错认是天明和欧阳南阳月夜思揭傒斯月出照中园邻家犹未眠不嫌风露冷看到树阴圆绿窗诗孙蕙兰灯前催晓妆把酒向髙堂但愿梅花月年年映夀觞七言絶句峨嵋山月歌李白峨嵋山月半轮秋影入平羌江水流夜发清谿向三崃思君不见下渝州月望洞庭刘禹钖湖光秋月两相和潭面无风镜未磨遥望洞庭山水翠白银盘里一青螺雪后宿同轨店上法䕶寺钟楼望月元稹满山残雪满山风野寺无门院院空烟火渐稀孤店静月明深夜古楼中初入香山院对月白居易老住香山初到夜秋逢白月正圆时从今便是家山月试问清光知不知十五夜望月寄杜郎中王建中庭地白树栖鸦冷露无声湿桂花今夜月明人尽望不知秋思在谁家八月灯夕寄逰越施秀才徐凝四天净色寒如水八月清辉冷似霜想得粤人今夜见孟家珠在镜中央对月姚合银轮玉兔向东流莹净三更正好逰一片黒云何处起皂罗笼却水精毬霜月李商隠初闻征鴈已无蝉百尺楼南水接天青女素娥俱耐冷月中霜里鬬婵娟洛阳秋夕杜牧泠泠寒水带霜风更在天桥夜景中清禁漏闲烟树寂月轮移在上阳宫崃山寺上方李羣玉满院泉声山殿凉疎帘微雨野松香东峰下视南溟月笑踏金波看海光秋月曹松无云世界秋三五共看蟾盘上海涯直到天头天尽处不曾私照一人家春夕酒醒陆龟蒙几年无事傍江湖醉倒黄公旧酒垆觉后不知新月上满身花影倩人扶夜景又作郑畋铃绦无响闭珠宫小阁凉添玉蕊风衴簟满牀明月到自疑身在五云中秋日田园杂兴范成大中秋晴景属潜夫棹入空明看太湖身外水天银一色城中有此月明无春月吕中孚栁塘漠漠暗啼鸦一镜晴飞玉有华好是夜阑人不寐半庭疎影在梨花江上早行杨士竒汉阳矶上鼓初稀烟栁胧胧一鹊飞乘月不知行处逺满江风露湿人衣水榭呉廷晖谿声到枕惊春梦露气入帘生夜寒自起开门看明月和花移过曲阑干皓月祝允明玉田金界夜如年大地人间事几千万籁萧萧微不辨露繁霜重月盈天御定佩文斋咏物诗选卷三御定佩文斋咏物诗选卷四钦定四库全书御定佩文斋咏物诗选巻四星类五言古衆星诗傅𤣥朗月共衆星日出擅其名冬寒地为裂春和草木荣阳德虽普济非隂亦不成贺老人星诗邢邵瑞动星光照化穆月轮重庶征符祉箓将以赞时雍奉和月夜观星应令萧琮阳精已南陆大曜始西流夕风凄谢暑夜气应新秋重门月已映严城漏渐脩临风出累榭度月蔽层楼灵河隔神女仙辔动星牛玉衡指栋落瑶光对幌留徒知仰阊阖乘槎未有由奉和月夜观星应令袁庆六龙初汎影顾兔复驰光戒井传宵漏山庭引夕凉宸居多胜託闲歩出琳堂烂烂星芒动耿耿清河长青道移天驷北极转文昌乔枝犹隠毕絶顶半侵张仰观留玉裕睿作动金相无庸徒抱寂何以继连章奉和月夜观星应令诸葛颖䆗窱神居逺萧条更漏深薄烟净遥色髙树肃清隂星月满兹夜灿烂还相临连珠欲东上团扇渐西沈澄水含斜汉脩树隠横参时闻送筹柝屡见绕枝禽圣情记余事振玉复鸣金奉和月夜观星应令虞世南早秋炎景暮初弦月彩新清风涤暑气零露净嚣尘薄雾销轻縠鲜云巻夕鳞休光灼前曜瑞彩接重轮缘情摛圣藻竝作命徐陈小草诚渝滥吹嘘偶缙绅天文岂易述徒知仰北辰咏星董思恭厯厯东井舎昭昭右掖垣云际龙文出池中鸟色翻流辉下月露坠影入河源方知颍川集别有太丘门夜行观星苏轼天髙夜气严列宿森就位大星光相射小星闹如沸天人不相干嗤彼本何事世俗强指摘一一立名字南箕与北斗乃是家人器天亦岂有之无廼遂自谓迫观知何如逺想偶有似茫茫不可晓使我长叹喟斋居感兴朱子微月度西岭烂然衆星光明河斜未落斗柄低复昂感此南北极枢轴遥相当太乙有常居仰瞻独煌煌中天照四国三辰环侍旁人心要如此寂感无边方观孙太古周天二十八宿星君像图呉莱大圜杳何极鳌柱屹不倾日月光最耀衆星剧纵横周天二十八错粲各有名荒哉审厥象晃朗夺目睛东垣青龙崛西园白虎狞翾飞鸟隼状偃伏龟蛇精紫宫自然拱银汉无复声五行所经纬甘石知性情上界足官府神人居穆清跳踉鬼脚㨗舑舕兽面頳裳衣㸦躶袭角鬛纷披鬡岂其太白变嬉戏类孲婴照临多芒角躔次在缩赢揣摩过人料彩绘匪世程伊谁驾一气得以导九坑想像凌倒景观逰抚层城虚空何宫宇苍莽孰节旌凡夫本狭见四顾惟寰瀛秪疑列宿质却混殊方氓山神对我博刻石华山陉海神靳我画浪巻沧海鲸天神讵可识万古欺聋盲星占世有职画史吾奚评七言古桐卢道口书事程俱一星熠熠初尚微俄顷满天如灼龟谿流黯黮四山黒寒芒当空惟太白举头仰看天漫漫飞星纵横絶河汉新月未髙不可见孤舟影入苹花岸五言律星李峤蜀郡灵槎转丰城宝劒新将军临北塞天子入西秦未作三台辅宁为五老臣今宵颍川曲谁识聚贤人星许谷丽天疑有质连贝各呈辉森布标分野羣来捧太微宵占贤士聚晓觉故人稀独喜旄头落天南奏凯归五言排律省试七月流火敬括前庭一叶下言念忽惊秋变节金初至分寒火正流气含凉夜早光拂夏云收助月微明散沿河丽景浮礼标时令爽诗兴国风幽自此观邦政深知王业优赋得玉绳低建章张仲素迢迢玉绳下芒彩正阑干稍复临鳷鹊方疑近露寒微明连粉堞的皪映僊盘横接河流浅低将夜色残天榆随影没宫树与光攒遐想西垣客长吟欲罢难老人星赵蕃太史占南极秋分见夀星增辉延宝厯发曜起祥经灼烁依狼地照彰近帝庭髙悬方皛皛孤白乍荧荧应见光亲吐休征德自形既能符圣祚从此表遐龄夀星见卢渥元象今何应时和政亦平祥为一人夀色映九霄明皎洁垂银汉光芒近斗城含规同月满表瑞得天清甘露盈条降非烟向日生无如此嘉祉率土荷秋成赋得郎官上应列宿公乘亿北极伫文昌南宫晓拜郎紫泥乗帝泽银印佩天光纬结三台侧钩连四辅旁佐商依传说仕汉笑冯唐委珮揺秋色峨冠带晩霜自然符列象千古耀巖廊七言律驾幸朝天宫祭星之作李祯上帝萧台衞百灵储皇拂曙醮羣星清都秘箓开云篆白昼神雷掷火铃晓露未干珠树湿天风微动宝花零叨恩久在南宫里长从鸾舆幸冶亭五言絶句夜宿山寺李白层楼髙百尺手可摘星辰不敢髙声语恐惊天上人絶句贾岛中夜忽自起汲此百尺泉林木含白露星斗在青天五更转刘基四更城上寒刁斗鸣不歇披衣出户视太白光如月七言絶句奉和幸韦嗣立山庄应制沈佺期东山朝日翠屛开北阙晴云采仗来喜遇天文七曜动少微今夜近三台盆池韩愈池光天影共青青拍岸才添水数缾且待夜深明月去试看涵得几多星登观音台望城白居易百千家似围碁局十二街如种菜畦遥认微微入朝火一条星宿五门西戏和梦得答李侍郎诗有文星之句白居易看题锦绣报琼瓌俱是人天第一才好遣文星守躔次也须防有客星来题水月台李渉平流白日无人爱桥上闲行若箇知水似晴天天似水两重星㸃碧琉璃歩虚词陈羽汉武清斋读鼎书内官扶上画云车坛上月明宫殿闭仰看星斗礼空虚即事陆㳺小阁凭栏望逺空天河横贯斗牛中他年鼓角榆闗路马上遥看与此同和胡士恭滦阳巴纳即事贡师泰野馆吹灯夜未央薄寒偏透越罗裳出门不记人行路马首惟占北斗光师子林即景僧惟则斜梅势压石阑干花似垂头照影看白昼云阴天欲雪半池星斗逼人寒题陈太初画扇刘基汎湖浮海两如何满地秋风起白波争似乗槎随博望玉绳光里看山河小㳺仙桑恱云浮碧落似轻尘散歩闲过析木津莫讶神光生两舄天行是处蹑星辰早朝杨子器綵云飞绕凤凰楼帘卷屛开见玉旒西殿钟声朝已落满天星斗未曾收太岳纪逰敖英偶来云卧紫霄宫露洗瑶台月浸空夜半星官朝北斗歩虚声在万花中御定佩文斋咏物诗选卷四御定佩文斋咏物诗选卷五钦定四库全书御定佩文斋咏物诗选卷五河汉类五言古赋得秋河曙耿耿张正见耿耿长河曙滥滥宿云浮天路横秋水星桥转夜流月下姮娥落风惊织女秋德星犹可见仙槎不复留七言古明河篇宋之问八月凉风天气清万里无云河汉明昏见南楼清且浅晓落西山纵复横洛阳城阙天中起长河夜夜千门里复道连甍共蔽亏画堂琼户特相宜云母帐前初汎溢水精帘外转逶迤倬彼昭回如练白复出东城接南陌南陌征人去未归谁家今夜𢷬寒衣鸳鸯机上疎萤度乌鹊桥边一鴈飞鴈飞萤度情难歇坐见明河渐微没已能舒巻任浮云不惜光辉让流月明河可望不可亲愿得乘槎一问津更将织女支机石还访成都卖卜人五言律天河杜甫常时任显晦秋至最分明纵被浮云掩终能永夜清含星动双阙伴月落边城牛女年年渡何曾风浪生赋得秋河曙耿耿陈润晓望秋髙夜微明欲曙河桥成鹊已去机罢女应过月上殊开练云行类动波寻源不可到耿耿复如何和石曼卿明河咏苏舜钦八月银河好天髙月自明楼台通迥意风露得余清几为浮云没都宜小雨晴离人强回首耿耿得无情七言律银河咏孔平仲江湖有客卧孤城每见银河眼亦明万里长风吹不断一番微雨洗尤清星辰白石参差乱云气飞梁倐忽生牛女东西波浪隔夜寒天阔不胜情五言絶句披襟王恽凉风东北来荡尽中夜热起视河汉斜微云淡明灭七言絶句宫词顾况玉楼天半起笙歌风送宫嫔笑语和月殿影开闻夜漏水精帘卷近银河上云乐陆龟䝉青丝作筰桂为船白兔𢷬药虾蟇丸便浮天汉泊星渚回首笑君承露盘秋夜马臻眼空夜色秋满城城楼漏鼓闻四更杓随月转万山白坐看天河西北倾御定佩文斋咏物诗选巻五御定佩文斋咏物诗选卷六钦定四库全书御定佩文斋咏物诗选巻六风类古乐府南风歌虞帝南风之薰兮可以解吾民之愠兮南风之时兮可以阜吾民之财兮大风歌髙帝大风起兮云飞扬威加海内兮归故乡安得勐士兮守四方四言古朔风诗曹植仰彼朔风用怀魏都愿骋代马倐忽北徂凯风时至思彼蛮方愿随越鸟翻飞南翔咏风刘孝绰袅袅秋声习习春吹鸣兹玉树涣此铜池罗帏自举襟袖乃披慙非楚侍滥赋雄雌五言古江都遇风庾阐天吴涌灵壑将驾奔冥霄飞廉振折木流景登扶揺洪川伫宿浪跃水迎晨潮仰盼蹙元云俯听聒廻飇西陵遇风献康乐谢惠连屯云蔽层岭惊风涌飞流零雨润坟泽落雪洒林丘浮氛晦崖巘积素惑原畴曲汜薄停旅通川絶行舟咏风谢朓徘徊发红萼葳蕤动绿葹垂杨低复举新萍合且离歩檐行袖靡当户思襟披髙响飘歌吹相思子未知时拂孤鸾镜星鬓视参差咏风简文帝飘飖散芳势泛漾下蓬莱传凉入镂槛发气满瑶台委禾周郊偃飞鹢宋都回亟揺故叶落屡荡新花开暂舞惊凫去时送蕊香来又拂巫山雨何用巻寒灰咏风元帝楼上试朝妆风花下砌傍入镜先飘粉翻衫好染香度舞飞长袖传歌共绕梁欲因吹少女还持拂大王咏风庾肩吾宋地鶂飞初湘川燕起余扫坛聊动竹吹薤欲成书苍梧洞犹在合浦树应疎阳乌一转翅千里定非虚咏春风何逊可闻不可见能重复能轻镜前飘落粉琴上响余声咏入幌风费昶经堂泛宝瑟乘隙动浮埃锵金驱响至举袂送芳来能使兰膏灭乍见珠帘开轻裾试一举令子暂迟廻咏春风贺文标排帘动轻幔汎水拂垂杨本持飘落蕊翻送舞衣香赋得风阮卓髙风应爽节揺落渐疎林吹云旅鴈断临谷晓松吟屡惜凉秋扇常飘清夜琴泠泠随列子弥谐逸豫心赋得风生翠竹里应教张正见金风起燕观翠竹夹梁池翻花疑凤下飏水似龙移带露依深叶飘寒入劲枝聊因万籁响讵待伶伦吹咏风祖孙登飖飏楚王宫徘徊绕竹丛带叶俱吟树将花共舞空飘香双袖里乱曲五絃中试上髙台听流响定无穷咏风太宗萧条起闗塞揺飏下蓬瀛拂林花乱彩响谷鸟分声披云罗影散泛水织文生劳歌大风曲威加四海清奉和咏风应魏王敎虞世南逐舞飘轻袖传歌共绕梁动枝生乱影吹花送逺香咏风董思恭萧萧度阊阖习习下庭闱花蝶自飘舞兰蕙生光辉相乌正举翼退鹢已惊飞方从列子御更逐浮云归咏风王勃肃肃凉风生加我林壑清驱烟寻磵户卷雾出山楹去来固无迹动息如有情日落山水静为君起松声汴河阻风孟云卿清晨自梁宋挂席之楚荆出浦风渐急傍滩舟欲横大河喷东注羣动皆窅冥白雾鱼龙气黑云牛马形苍茫迷所适危安惧暂宁信此天地内孰为身命轻丈夫茍未逹所向须有成前路舍舟去东南仍晩晴风咏吕温微风生青苹习习出金塘轻揺深林翠静猎幽迳芳掩抑时未来鸿毛亦无伤一朝乘严气万里号清霜北走摧邓林东去落扶桑扫却垂天云澄清无私光悠悠汎空寂晏海通舟航竹窗闻风寄苗发司空曙李益微风惊暮坐临牖思悠哉开门复动竹疑是故人来能滴枝上露稍沿阶上苔何当一入幌为拂緑琴埃嘲春风温庭筠春风何处好别殿饶芳草冉弱转鸾旗葳蕤吹雉葆扬芳厯九门澹荡入兰荪争奈白团扇时时窃主恩与王郎昆仲遶城汎舟苏轼清风定何物可爱不可名所至如君子草木有嘉声我行本无事孤舟任斜横中流自偃仰适与风相迎举杯属浩渺乐此两无情归来两谿闲云水夜自明七言古秋夜舟中大风孔文仲昨夜强风万弩过舟中侧听披衣坐秋来已觉隂气繁晨兴更见波涛大衰梧弱栁不足数脩篁摧折几百箇飞廉郁然方用事一威能令万物挫人言风怒未渠央我观暴忽岂有常㑹见平川净如镜刀鱼鸣橹过钱塘大风留金山两日苏轼塔上一铃独自语明日顚风当断渡朝来白浪打苍崖倒射轩窗作飞雨龙骧万斛不敢过渔艇一叶从掀舞细思城市有底忙却笑蛟龙为谁怒无事久留童仆怪此风聊得妻孥许灊山道人独何事夜半不眠听粥鼓风杨慎风偃草飘蓬过竹院拂兰丛栁隄揺緑花径飞红青釭残燄动碧幌嫩凉通漆园篇中竽籁兰台赋里雌雄无影迥随仙客御有情还与故人同五言律风李峤落日生苹末揺扬徧逺林带花疑凤舞向竹似龙吟月动临秋扇松清入夜琴兰台宫殿峻还拂楚王襟西风白居易西风来几日一叶已先飞新霁乘轻屐初凉换热衣浅渠销慢水疎竹漏斜晖薄暮青苔巷家僮引鹤归咏风张祐揺揺歌扇举悄悄舞衣轻引笛秋临塞吹沙夜遶城向峰廻鴈影出崃送猿声何似琴中奏依依别带情行汉水晩次神滩阻风僧无可惊风山半起舟子忽停桡岸荻吹先乱滩声落更跳听松欲今暮过岛或明朝若尽平生趣东浮看石桥太平三山值风贡师泰天堑东南地长江日夜流大风吹水立骤雨挟山浮浩荡掀黄鹄欹倾舞白鸥莫言舟似叶此亦壮哉㳺五言排律冬至日祥风应候穆寂节逢清景空占气二仪中独喜登台日先知应候风呈祥光舜化表庆感尧聪既与乘时叶还将入律同微微万井徧习习九门通更绕炉烟起殷勤报嵗功赋得春风扇微和范传正暧暧当迟日微微扇好风吹揺新叶上光动浅花中澹荡凝清昼氤氲暖碧空稍看生绿水已觉散芳丛徙倚情偏适徘徊赏未穷姸华不可状竟夕气融融赋得八风从律蒋防制律窥元化因声感八风逺从万籁起更与五音同习习炉烟上泠泠玉管中气随时物好响彻霁天空自得隂阳顺能令惠泽通愿吹寒谷里从此逹前䝉赋得风不鸣条卢肇习习和风至过条不自鸣暗通青律起逺望白苹生拂树花仍落经林鸟自惊几牵萝蔓动潜惹栁丝轻入谷迷松响开窗失竹声薰絃方在御万国仰皇情赋得风光草际浮呉祕草色春沙里风光晓正幽轻明揺不散郁昱丽仍浮吹缓苗难转辉闲叶本柔碧疑烟彩入红是日华流耐可披襟对谁能满掬收恭闻掇芳客为此尚淹留赋得风不鸣条金厚载寂寂曙风生迟迟散野轻露华揺有滴林叶袅无声暗剪丛芳发空传谷鸟鸣悠扬韶景静淡荡霁烟横逺水波澜息荒城草树荣吾君垂至化万类共澄清赋得春风扇微和陈九流喜见阳和至遥知槖籥功迟迟散南陌袅袅逐东风暗入畦园里濳吹草木中兰荪才有绿桃李未成红已觉寒光尽还看淑气通由来荣与悴今日发应同七言律咏风韩琮竞持飘忽意何穷为盛为衰半不同偃草喜逢新雨后鸣条谁听晓霜中凉飞玉管来秦甸暗袅花枝入楚宫莫见东西便无定满帆还有济川功舶趠风苏轼三旬已过黄梅雨万里初来舶趠风几处萦廻度山曲一时清驶满江东惊飘䔩䔩先秋叶唤醒昏昏嗜睡翁欲作兰台快哉赋却嫌分别问雌雄栁絮风黄清老三月韶光天气清㳺丝舒巻岂无情微飘帘幙当春昼乱扑亭台似雪晴醉脸欲吹新燕弱舞腰初软落花轻江头㸃㸃行人泪相逐离歌洒客程五言絶句风李峤解落三秋叶能开二月花过江千尺浪入竹万竿斜秋风引刘禹钖何处秋风至萧萧送鴈羣朝来入庭树孤客最先闻宫中乐令狐楚栁色烟相似梨花雪不如春风真有意一一丽皇居江中风杨凌白浪暗江中南澪路不通髙樯帆自满出浦莫唿风风李商隠撩钗盘孔雀恼带拂鸳鸯罗荐谁教近斋时鎻洞房风薛涛猎蕙微风逺飘絃转一声林梢鸣淅沥松径夜凄清北窗汪藻睡起无一事怡然眄庭柯绿阴微缺处最得南飔多嵗暮元德明䔩䔩霜刀劲沈沈山气冥北风半夜起吹动一天星风洞王士熙清风贮深洞四时长氤氲飘然无遽发散我山中云咏风张倩倩萧萧竹迳鸣巻幔如有情木落寒山里千林共一声六言絶句铅山立春朱子行尽风林雪径依然水馆山邨却是春风有脚今朝先到柴门七言絶句戏题盘石王维可怜盘石临泉水复有垂杨拂酒杯若道春风不解意何因吹送落花来春郊钱起水透冰渠渐有声气融烟坞晩来明东风好作阳和使逢草逄花报发生春风白居易一枝先发苑中梅樱杏桃梨次第开荠花榆荚深邨里亦道春风为我来未央风王建五更先起玉阶东渐入千门万户中总向髙楼吹舞袖秋风还不及春风使风韩偓茶香睡觉心无事一巻黄庭在手中敧枕巻帘江万里舟人不语满帆风慈湖崃阻风苏轼捍索桅竿立啸空篙师酣寝浪花中故应菅蒯知心腹弱缆能争万里风午热登多稼亭杨万里御风何必问雌雄只有炎风最不中却是竹君殊解事炎风筛过作清风已至湖尾望见西山杨万里好风稳送五湖船万顷银涛半霎间已入江西犹未觉忽然对面是西山春思方岳春风多可太忙生长共花边栁外行与燕作泥蜂酿蜜才吹小雨又须晴睡觉月色如昼霜风翏然成声作一絶党怀英老木经霜衆窍空月明深夜响秋风始知天籁非人籁吹万由来果不同正月大风周昂风如渤海势凌虚寒破貂裘力尚余不是化工难倚赖也知青帝有驱除过姑苏戴表元水天弥望接青芜云气漫漫近又无一色好风三百里挂帆安坐过姑苏元旦朝回书事呉师道朱衣髙唱御楼东清漏迟迟昼景中黄繖宝幢微动影一时吹面受和风岭南杂录汪广洋谁跨鲸鲵裂彩虹海波飞立瘴云空阇婆真蜡船收㠗知是来朝起飓风午风亭为序菴太史张邦竒青草池边绿树枝晴空白日飏㳺丝湘帘半巻飞花入正是午风吹客时秋宫词林世璧碧天凉月湛悠悠独上髙楼望女牛昨夜西风何处起宫中无树不知秋御定佩文斋咏物诗选卷六御定佩文斋咏物诗选卷七钦定四库全书御定佩文斋咏物诗选卷七雷电类三言古安世房中歌唐山夫人靁震震电耀耀明德乡治本约治本约泽𢎞大加被宠咸相保德施大世曼夀五言古霹雳引简文帝来从东海上发自南山阳时闻连鼓响乍散投壶光飞车走四端绕电发时祥令去于斯表震来永传芳霹雳引辛德源出地声初奋乘干威更作云衔天笑明雨带星精落绕枕神不惊震楹书自若侧闻吟白虎逺见飞元鹤七言古惊雷歌傅𤣥惊雷奋兮震万里威陵宇宙兮动四海六合纲维兮勤为理杂言傅𤣥雷殷殷感妾心倾耳清听非车音五言律雷杜甫巫崃中宵动沧江十月雷龙蛇不成蛰天地划争廻却碾空山过深蟠絶壁来何须妒云雨霹雳楚王台七言絶句唐道人言天目山上俯视雷雨每大雷电但闻云中如婴儿声殊不闻雷震也苏轼已外浮名更外身区区雷电若为神山头只作婴儿看无限人间失筯人暮归赵秉文贪看孤鸟入重云不觉青林雨气昏行过断桥沙路黑忽从电影得前邨附雹四言古和张姑孰雹诗陆琼惟征动羽惟阴胁阳雨水作沴凝气为祥七言古六月十五日大雨雹行栁贯日月相薄鹑火中晡时欲息云埋空雨脚初来杂鸣雹雷驱电挟声沨沨排檐拉槛挥霍入犀兵快马难为雄中休颇意絶奔迸转横更觉加铦锋乱抛荆玉抵飞鹊恣掷桃核随飃风坐移向壁防碎首急巻巾席何悤悤上天号令岂轻出摧残长养皆元功阴凝阳烁鬼神着气有相反诚则同想当试手鼓万物特欲振藁昭羣䝉斋心变貎谨天戒呜唿生意无终穷御定佩文斋咏物诗选巻七御定佩文斋咏物诗选卷八钦定四库全书御定佩文斋咏物诗选巻八云类四言古卿云歌古逸诗卿云烂兮糺缦缦兮日月光华旦复旦兮吹云赞曹植天地变化是生神物吹云吐润浮气蓊郁卿云赞武帝非烟非云曳紫流光悬华曜藻奄郁台堂粤予休明震乎珍祥积庆有文灵贶无疆庆云章陈子昂崑崙元气实生庆云大人作矣五色氤氲昔在妫帝南风既薰丛芳烂熳郁郁纷纷旷矣千祀庆云来止玉叶金枝祚我天子非我天子庆云谁昌非我圣母庆云谁光庆云光矣周道昌矣九万八千天授皇年云门二章元结元云溶溶兮垂雨蒙蒙类我圣泽兮涵濡不穷其二元云漠漠兮含映逾光类我圣德兮普被无方五言古咏云简文帝浮云舒五色玛瑙应霜天玉叶散秋影金风飘紫烟和王中书德充咏白云沈约白云自帝乡氛氲屡廻没蔽亏崑山树含吐瑶台月秋风西北起飘我过城阙城阙已参差白云复离离皎洁在天汉倒影入华池将过丹丘野时至碧林垂九重迎飞鹄万里送翔螭诏问山中何所有赋诗以答陶𢎞景山中何所有岭上多白云只可自怡恱不堪持寄君咏云呉均飘飘上碧虚蔼蔼隠青林氛氲如有意萦拂讵无心赋得新云张正见西北春云起遥临偃盖松根危才吐叶气浅未成峰风前飞未断日处影疑重体轻无五色讵是得从龙赋得白云临酒张正见白云盖濡水流彩入渑川疎叶临嵇竹轻鳞入郑船菊汎金枝下峰断玉山前一朝开五色飘飘映十千赋得处处春云生蔡凝春色徧空明春云处处生入风衣暂敛随车盖转轻作叶还依树为楼欲近城含愁上对影似有别离情赋得含峰云太宗翠楼含晓雾莲峰带晩云玉叶依巖聚金枝触石分横天结阵影逐吹起罗纹非复阳台下空将颂楚君咏云于季子瑞云千里映祥辉四望新随风乱鸟翼汎水结鱼鳞布叶疑临夏开花讵待春愿得承佳景无令掩桂轮云李峤大梁白云起氛氲殊未歇锦文触石来盖影凌天发烟熅万里树掩映三秋月㑹入大风歌从龙赴圆阙赋得白云抱幽石骆賔王重巖抱危石幽涧曳轻云绕镇仙衣动飘蓬羽盖分锦色连花静苔光带叶薰讵知吴㑹影长抱谷城文赋得日暮碧云合许康佐日际微阴生天涯暮云碧重重初似盖沈沈乍如积林色黯疑暝隙光俄已夕出岫且从龙萦空宁触石余辉淡瑶草浮影凝绮席时景傥能留几思轻尺璧观云篇刘禹钖兴云感阴气疾足如见几晴来意态行有若功成归葱茏含晩景洁素凝秋辉夜深度银汉漠漠仙人衣谿云僧皎然舒巻意何穷萦流复带空有形不累物无迹去随风莫怪长相逐飘然与我同孤云刘因孤云生几时冉冉何所适岂无崑华髙道逺嗟独力徘徊天中央明月为颜色下有幽栖士嵗晏倚青壁朝饮涧下泉暮拂松间石相对澹忘情倒景寒潭碧春云马祖常髙云起城阙流离度庭树依风拂廻塘波缬光景注遥林带疎烟照日乱萦缕婉娈浮朝阳空明映轻雾岚翠含玉辉光采满巖屿逍遥幽赏谐缅邈世娯阻题李漑之学士白云半间虞集山中多白云何由到城邑招之恐不来欲揽遽无迹栖檐候晨光纳牖作秋色用冲不为盈常住宁为客分张任苍松散落还白石日照香炉峰月射仙掌侧有恩封一乡与子当共食望云黄石翁日出五丈髙白云浩如海城郭在云中山人在云外望云云气深入云云气浅亦欲入深云不知云近逺七言古雩祭歌谢朓族云蓊郁温风扇兴雨祁祁黍苗徧同李九士曹观画壁云作髙适始知帝乡客能画苍梧云秋天万里一片色只疑飞尽犹氛氲火山云歌送别岑参火山突兀赤亭口火山五月火云厚火云满山凝未开飞鸟千里不敢来平明乍逐边风断薄暮浑随塞雨回缭绕斜吞铁闗树氛氲半掩交河戍迢迢征路火山东山上孤云随马去白云歌送刘十六归山李白楚山秦山皆白云白云处处长随君君入楚山里云亦随君渡湘水湘水上女萝衣白云堪卧君早归题春云出谷图党怀英春云乍出山有无春云已去春山孤山光空蒙不可写正要云气相萦纡山吞云吐变明晦半与巖谷生朝晡轻阴霏霏暗谿树余影漠漠开樵居舟人舣棹竝沙尾坐看缥缈揺空虚巧分天趣出画外韵逺不与丹青俱今人重古不知画但爱屋漏烟煤汚惜哉东坡不及见此本独有疉嶂烟江图龙井晓云胡炳文华光殿东泉有灵下穴空洞神功冥当时忽见苍虬精年年箫鼔来相迎五风十雨今年好灵物不烦人致祷非烟非雾腾清晨五色祥光焕晴昊白云轩刘溥山中多白云天上多清风清风解炎热白云自西东江头坐看云起处一片从龙天上去化为甘雨润枯苗不作繁阴宿髙树清风泠泠吹我衣还送白云天上飞天香不断瑶草碧何处玉笙骑鹤归五言律云李峤英英大梁国郁郁祕书台碧落从龙起青山触石来官名光䆳古盖影耿轻埃飞感髙歌发威加四海廻赋得云生栋梁间陈希烈一片苍梧意氛氲生栋梁下帘山足暗开户日添光偏使衣裘润能令枕簟凉无心伴行雨何必梦荆王云杜甫龙以瞿塘㑹江依白帝深终年常起崃每夜必通林收获辞霜渚分明在夕岑髙斋非一处秀色豁烦襟和中书侍郎院壁画云李收粉壁画云成如能上太清影从霄汉发光照掖垣明映篠多幽趣临轩得野情独思作霖雨流润及羣生奉和中书徐侍郎中书省翫白云寄颖阳赵大储光羲青阙朝初退白云遥在天非闗取雷雨故欲伴神仙汎灔鸳池曲飘飖𤨏闼前犹多逺山意幸入侍臣篇赋得归云送李友人归华山钱起秀色横千里归云积几重欲依毛女岫初巻少姨峰盖影随征马衣香拂卧龙祗应函谷上真气日溶溶咏云唐李商隠捧云三更断藏星七夕明才闻飘迥路旋见隔重城潭暮随龙起河秋压鴈声只应惟宋玉知是楚神名孤云程鉅夫渺渺从何起亭亭只自飞朝随风鹤去暮逐雨龙归几度超沧海多应㸃翠微何时能借我裁作羽人衣江云薛蕙谢客弄春水江臯生彩云纷纷初散绮叶叶渐成文蔽日皆相映流风乍不分何因可持赠欲以慰离羣五言排律省试白云起封中陈希烈千年泰山顶云起汉王封不作竒峰状宁分触石容为霖虽易得表圣自难逢冉冉排空上依依疉影重素光非曳练灵贶是从龙岂学无心出东西任所从春云裴澄漠漠复溶溶乘春任所从映林初展叶触石未成峰旭日消寒翠晴烟㸃净容霏微将似散深浅又如重薄彩临谿淡轻阴带雨浓空余负樵者岭上自相逢省试观庆云图栁宗元设色初成象卿云示国都九天开祕祉百辟赞嘉谟抱日依龙衮非烟近御炉髙标连汗漫回望接虚无裂素荣光发舒华瑞色敷恆将配尧德垂庆代河图赋得白云起封中张嗣初英英白云起呈瑞出封中表圣宁因地逢时岂待风浮光弥皎洁流影更沖融自叶尧年美谁云汉日同金泥光乍掩玉检气潜通欲与非烟竝亭亭不散空赋得青云干吕林藻应节偏干吕亭亭在紫氛缀云初度影捧日已成文结盖祥光迥为楼翠色分还同起封上更似出横汾作瑞来藩国呈形表圣君徘徊如有託谁道比闲云山出云张复山静云初吐霏微触石新无心离碧岫有意占青春散类如虹气轻同不让尘凌空还似翼映涧欲成鳞起异临汾鼎凝随出崃神为霖终济旱非独降贤人华山庆云见失名圣主祠名岳髙峰发庆云金柯初缭绕玉叶渐氛氲气色含珠日光明吐翠雰依稀来鹤态彷彿列仙羣万树流光影千潭写锦文苍生欣有望祥瑞在吾君七言律庆云见李绅礼成中岳陈金册祥报卿云冠玉峰轻未透林疑待凤细非行雨讵从龙巻风变彩霏微薄照日笼光映隠重还入九霄成沆瀣夕岚生处鹤归松白石湫云栁贯白石灵山望赞皇湫潭此复见苍苍飘扬直欲凌三际肤寸犹能雨八荒空外金精悬太白泉中虬彩化长黄传芭奏罢神絃曲松盖成阴泽气凉白石湫云呉莱独上南山最上头朝隮一㸃便成湫巖腰动石风初起海眼输泉雨欲留蜥蜴含珠光照夜丰隆巻铁黑沈秋明当去挟骑龙叟直到扶桑第几洲琼岛春云杨荣仙岛依微近紫清春光澹荡暖云生乍经树杪和烟湿轻覆花枝过雨晴每日氤氲浮玉殿常时缥缈䕶金茎从龙处处施甘泽四海讴歌乐治平琼岛春云李东阳瑶峰独立倚空苍云去云来两不妨旋逐春寒生苑树更随晴日度宫墙玉皇居处重楼拥太史占时五色光若与山龙同作绘也须能补舜衣裳和赵库部元实景云篇吕髙卿云郁郁覆中天烂结绯文五色鲜光泛紫霄流凤盖影随金阙照龙㫋渐看捧日归仙掌故欲从龙袅御筵此日仙郎挥藻赋蓬莱亲献沐恩偏五言絶句文杏馆王维文杏裁为梁香茅结为宇不知栋里云去作人间雨寻隠者不遇贾岛松下问童子言师采药去只在此山中云深不知处谿口云张文姬一片谿口云才向谿中吐不复归谿中还作谿中雨衡岳道中陈与义城中望衡山浮云作飞盖朅来巖谷逰却在浮云外云社朱子自作山中人即与云为友一啸雨纷纷无劳三奠酒云庄朱子小丘横翠几层嶂复嵯峨释耒闲来看巖姿此处多题柯敬仲杂画虞集北苑今仍在南宫奈老何青山解浮动端为白云多和铁崖小临海张简偶坐松根石相看说大还昆仑云一朶唤作九华山囊云诗朱权蒸入琴书润粘来几榻寒小斋非岭上𢎞景坐相看卧云室髙启夕卧白云合朝起白云开惟有心长在不随云去来太和县张以宁晓挂船窗看苍茫暝色分前山知有雨流出满江云卧云室谢徽朝卧白云东暮卧白云西白云长共我此地结幽栖宿华亭寺杨慎天风与海水鸣籁隔山闻夜半衣裳湿清朝树树云赠杨孝父范汭清时有隠者自汲还自耘翳然茅屋上一片尧时云闲云僧大香闲云不作雨横入崃山去崃口弄舟人家在云归处六言絶句题画萨都拉绿树深藏野寺白云影落谿船遮却青山一半只疑僧舎茶烟题青山白云张昱一箇茅庐何处小桥古木谿湾但见山青云白不知天上人间福严即事僧善住邨边几株红树屋外四面青山终日无人能到孤云薄暮飞还七言絶句过栎阳山谿陈羽衆草穿沙芳色齐踏莎行草过春谿闲云相引上山去人到山头云却低讽山云施肩吾闲云生叶不生根常被重重蔽石门赖有风帘能扫荡满山晴日照干坤㶚上纥干着鸣鞭晓日禁城东渭水晴烟灞岸风却傍栁阴回首望春天楼阁五云中柏林寺南望郎士元谿上遥闻精舎钟泊舟微径度深松青山霁后云犹在画出西南四五峰云杜牧尽日㸔云首不回无心都道似无才可怜光彩一片玉万里青天何处来云来鹄千形万象竟还空映水藏山片复重无限黍苗皆望泽悠悠闲处作竒峰孤云张乔舒巻因风何所之碧天孤影势迟迟莫言长是无心物还有随龙作雨时望云楼苏轼阴晴朝暮几回新已向虚空付此身出本无心归亦好白云还似望云人偶题朱子门外青山紫翠堆幅巾终日面崔嵬只看云断成飞雨不道云从底处来病中絶句范成大帘头排熘密如帘谿上层阴乍解严最是看山竒絶处白云堆絮拥青尖云卧菴杨万里十年两袖软红尘归濯沧浪且幅巾不是白云留我住我留云住卧闲身明发泷头杨万里黑甜偏至五更浓强起侵星敢小慵输与山云能样嬾日髙犹宿夜来峰舟上徐照小船停桨逐潮还三五人家住一湾贪看晓光侵月色不知云气失前山晓云次子端韵党懐英滦谿经雨浪生花晓碧翻光漾晓霞川上风烟无定态尽供新意与诗家山行赵秉文石头荦确水纵横过雨山间草屦轻未到上方先满意倚天青壁白云生留题西谿赵沨波光湛碧冷无痕渺渺轻风起縠纹认得朝来疎雨过却从水底见飞云阎立本秋岭归云圗邓文原贞观从知有画仙能将万里尺图间白云掩映枫林好遮却谿南无数山赠白云虞集白云东去又经春每向飞鸿到水濵几箇遮山松树子凭君洒雨洗埃尘青山白云图虞集独向山中访隠君行从千涧去沄沄仙家更在空青外只许人间礼白云宿浚仪公湖亭杨载两两三三白鸟飞背人斜去落渔矶雨余不遣浓云散犹向前山拥翠微行界牌源道次小憩民舎栁贯小谷疎林受数家年芳犹有刺桐花白云不为青山地截断孤峰作髻丫层楼即事萨都拉浴罢焚香扫阁眠过墙新竹翠娟娟半空云气层楼暗四月江东欲雨天滦京杂咏杨孚正元紫禁肃朝仪御榻中间宝帕提王母夀词歌未彻雪花片片彩云低用前韵序山家幽寂之趣叶颙夕阳香迳逐东风短策轻扶数落红信歩偶随流水去不知身到白云中明德㳺仙词张雨夜久扶桑海色分珠宫望拜赤龙君洞庭未省君山在元是昆仑一朶云一峰云外菴僧惟则衲被䝉头宿火红雪寒愁听上方钟开门忽怪山为海万疉云涛露一峰宿卧云轩陈宪章不妨到处与人羣借宿山斋酒半醺我得五龙传睡法枕痕犹带华山云题画文征明过雨空林万壑奔夕阳野色小桥分春山何似秋山好红叶青山鎻白云题画王璲渡头初唱采莲歌南浦西风涨绿波正是晩凉新雨后青山不似白云多西清词黄佐碧殿峥嵘槩泰清飇台时送歩虚声流铃掷火飞章地一片云遮翡翠城其二辇道阴森万栁齐水晶帘幙动晴霓六龙行处金蜩合冉冉红云阆苑西同朝天宫道士朝回口号僧来复羽仙飞佩晓泠风禅子金襕映日红共祝太平朝帝阙蓬莱兠率五云中山居僧德清平湖秋水浸寒空古木霜余落叶红石迳小桥人迹断一菴深鎻白云中祇树菴僧洪恩竹映窗前水漱门数声幽鸟报朝昏行来恐踏苔痕破目送山隂过逺邨御定佩文斋咏物诗选巻八御定佩文斋咏物诗选卷九钦定四库全书御定佩文斋咏物诗选巻九霞类五言古早望海边霞李白四明三千里朝起赤城霞日岀红光散分辉照雪崖一餐嚥琼液五内发金沙举手何所待青龙白虎车晓发飞鸟驿晨霞满天少刻大雨呉谚云朝霞不出门暮霞行千里验之信然戏纪其事范成大朝霞不出门暮霞行千里今晨日未出晓气散如绮心疑雨再作眼转云四起我岂知天道呉农谚云尔古来占滂沱説者类恢诡飞云走羣羊停云浴三豕月当天毕宿风自少女起烂石烧成香汗础润如洗逐妇鸠能拙穴居貍有智蜉蝣强知时商羊与闻计垤鸣东山鹳堂审南柯蚁或加阴石鞭或议阳门闭或云逢庚变或自换甲始刑鵞与象龙聚讼非一理不如老农谚响应㨗如鬼哦诗敢夸博聊用醒午睡五言律江霞薛蕙春江变气候孤屿发云霞散影揺青草流文漾碧沙红泥迷燕子丹洞失桃花水宿淹晨暮应怀谢永嘉七言律霞韩琮应是行云未拟归变成春态媚晴晖深如绮色斜分阁碎似花光散满衣天际欲销重惨淡镜中闲照正依稀晓来何处低临水无限鸳鸯妒不飞飞霞楼朱德润绮结飞霞散满空阑干髙倚夕阳中沖融昼锦横窗碧绚烂晴光入座红宛有霓旌来汉表直疑蜃气出城东楼居自是神仙宅不待乗桥蹑彩虹五言絶句丹霞坞髙启遥闻丹霞坞中有餐霞者綘彩发朝朝还同赤城下和陈伯孺西湖栁应芳偶向武林逰曾于天竺住明日欲离山晴霞故变雨钱㓜卿朝霞馆诗僧通凡逺树无烟时前山未云起晞髪临东轩衣裳半身紫七言絶句临海所居顾况此去临谿不是遥楼中望见赤城标不知疉嶂重霞里更有何人度石桥舟次鼋湖阻水因逰董山朱橰拂拂朝霞到客舟苦疑雨意在鸣鸠好峰天半元相识且作僧牀挟䇿逰晩霞朱子日落西南第几峰断霞千里抹残红上方杰阁凭阑处欲尽余晖怯晩风逰百家巖杂诗王恽月池悬熘落苍洼巖窦分居可百家不羡碧澜秋色好倚天惊絶赤城霞小逰仙王泽东度扶桑看日华却随王母借飇车夜凉海色平如掌倒看青天起赤霞漫成韩邦靖漆沮河边两岸沙遶隄十里尽桃花春风纵使随流水落日犹堪鬬彩霞御定佩文斋咏物诗选巻九御定佩文斋咏物诗选卷十钦定四库全书御定佩文斋咏物诗选巻十雨类三言古雩祭歌谢朓有渰兴肤寸积雨冥冥又终夕四言古奉和圣制喜雨张九龄艰我稼穑载育载亭随物应之曷圣与灵谓我何凭惟德之馨谁云天逺以诚必至太清无云羲和顿辔于斯蒸人瞻彼非觊阴冥倐忽霈泽咸洎何以致之我后之感无臯无隰黍稷黯黯无卉无木敷芬黮黮黄龙勿来鸣鸟不思人和年丰皇心则怡岂与周宣云汉徒诗五言古喜雨诗曹植天覆何弥广苞育此羣生弃之必憔悴惠之则滋荣庆云从北来郁述西南征时雨中夜降长雷周我庭嘉种盈膏壤登秋毕有成喜雨谢庄燕起知风舞础润识云流冽泉承夜湛零雨望晨浮合颍行盛茂分穗方盈畴喜雨谢惠连朱明振炎气溽暑扇温飇羡彼明月辉离毕经中宵思此西郊云既雨盈崇朝上天悯憔悴商羊自吟謡赋得入阶雨简文帝细雨阶前入洒砌复沾帷渍花枝觉重湿鸟羽飞迟傥令斜日照併欲似㳺丝细雨元帝风轻不动叶雨细未沾衣入楼如雾上拂马似尘飞和皇太子春林晩雨刘孝威云树交为密雨日共成虹雷舒长男气枝揺少女风叶珠随滴水檐绳下熘空蝶濡飞不飏花沾色更红明离信养德能事冠春宫谁堪偶凤吹唯有浮丘公拟雨诗虞骞清风送凉气薄暮荡炎氛虹照涟漪水电出嵯峨云落晖散长足细雨织斜文对雨朱超当夏苦炎埃习静对花台落照依山尽浮凉带雨来重云吐飞电髙栋响行雷洒树轻花发滴沼细萍开汎沫萦阶草奔流起砌苔无因假轻盖徒然想上才闲居对雨阴铿苹藻降灵祗聪明谅在斯触石朝云起从星夜月离八川奔巨壑万顷溢澄陂绿野含膏润青山带濯枝嘉禾方合颍秀麦已分岐寄语纷纶学持竿讵必知对雨刘逖重轮宵离毕行雨旦浮空细落疑含雾斜飞觉带风湿槐仍足绿沾桃更上红无由似元豹纵意坐山中赋得微雨从东来应教诸葛颍微雨闇东峰散漫洒长松涧满新流浊山沾积翠浓风起还吹燕云来本送龙登年随玉烛名山定可封咏雨太宗和风吹绿野梅雨洒芳田新流添旧㵎宿雾足朝烟鴈湿行无次花沾色更鲜对此欣登嵗披襟弄五絃发营逢雨应诏虞世南豫逰欣胜地皇泽乃先天油云阴御道膏雨润公田陇麦霑逾翠山花湿更然稼穑良所重方复恱丰年李士曹㕔对雨钱起春雨暗重城讼庭深更寂终朝人吏少满院烟云集湿鸟压花枝新苔宜砌石掾曹富文史清兴对词客爱尔蕙兰丛芳香饱时泽喜雨戴叔伦闲居倦时燠开轩俯平林雷声殷遥空云气布层阴川上风雨来洒然涤烦襟田家共欢笑沟浍亦已深团团聚邻曲斗酒相与斟樵歌野曲中渔钓沧江浔苍天暨有念悠悠终我心郡中对雨赠元钖兼简杨凌韦应物宿雨冒空山寒城响秋叶沈沈暮色至凄凄凉气入萧条林表散的皪荷上集夜雾着衣重新苔侵履湿遇兹端居日赖与嘉賔接对雨寄韩库部协韦应物飒至池馆凉霭然和晓雾萧条集新荷氤氲散髙树闲居兴方澹黙想心已屡暂出仍湿衣况君东城住开元寺楼对雨聮句海上风雨来掀轰逐飞电登楼一凭槛满眼蛟龙战细洒心空冷横飘目能眩垂檐珂珮喧㩧瓦珠玑溅遥瞻山露色渐觉云成片逺树欲鸣蝉深帘尚藏燕残雷隠鳞尽反照依微见疎㠶逗前渚晩磬分凉殿毕景好疎吟余凉可清晏客舎听雨朱子沈沈苍山郭暮景含余清春霭起林际满空寒雨生投装即虚馆檐响通夕鸣遥想山斋夜萧萧木叶声对雨朱子虚堂一遐瞩骤雨满空至的皪散芳塘冥蒙结云气势逐风威乱望穷山景翳烟霭集林端苍茫欲无际凉气袭轻裾炎氛起秋思对此景凄凄还增沖澹意潇湘夜雨陈孚昭潭黑云起橘洲风巻沙乱雨洒篷急惊堕樯上鸦鼋鼍互出没暗浪鸣橹牙渔灯半明灭湿光穿芦花雨中留徐七贲髙启江寒宿雨在落叶满邨湿留君系君艇莫犯风潮急试问欲归城谁家借蓑笠秋阴葛一龙西爽忽自晦不知朝与昏井上半残叶湖中无逺邨桔橰几日罢农牧相过存云澹一如水野风吹到门七言古细雨遥怀故人李建勲江云未散春风暖溟蒙正在髙楼见细栁缘堤少过人平芜隔水时飞燕我有近诗谁与和忆君狂醉愁难破昨夜南窗不得眠闲阶㸃滴廻灯坐苕溪风雨中章德茂同泛黄溍黑风飜江白雨倾樯攲柁侧无人行此时惟我与章子孤舟荡漾烟波里蒹葭苍苍杨栁黄浩歌撃舷兴弥长翩然一叶恣掀舞青山白塔频低昂朝过城南暮城北舟人问我将谁适章子掉头作呉语秋水夜来深几许忽看大字标竹林寺门对水仍阴阴敲门见竹不见人竹间翠石何萧森廻舟少休雨如注四顾茫茫但烟雾鱼惊龙跃吾不知披蓑却入菰芦去岸傍羣儿拍手唿笑言狂客世所无呜唿古人今则无后来视我知何如为君留此有声画题作扁舟烟雨图潇湘夜雨宣宗浓云如墨黯江树九疑山迷天欲暮苍松巖下客维舟鱼龙鼓舞飞烟雾但见长空风雨来势与云梦相周廻三湘淋漓泻银竹七泽汹涌翻春雷长江横絶巴陵北一水悠悠漾空碧洪涛巨涨顷刻中虹桥隠隠无人迹前谿遥见野人家槿篱茅屋半攲斜髙楼谁得江湖趣坐听萧萧对烛花隔浦钟声来逺寺晓色苍凉喜开霁青天万里白云收满目湘山翠欲流五言律奉和咏雨应诏许敬宗舞商初赴节湘燕早迎秋飘丝交殿网乱滴起池沤激熘分龙阙斜飞洒凤楼崇朝方浃㝢宸眄俯凝旒奉和春日逰苑喜雨应诏李峤仙跸九重台香筵万夀杯一旬初降雨二月蚤闻雷叶向朝隮密花含宿润开幸承天泽豫无使日光催雨李峤西北云肤起东南雨足来灵童出海见神女向台廻斜影风前合圆文水上开十旬无破块九土信康哉山行遇雨孙逖骤雨昼氤氲空天望不分暗山惟觉电穷海但生云渉涧猜行潦缘崖畏宿氛夜来江月霁棹唱此中闻江阁对雨杜甫南纪风涛壮阴晴屡不分野流行地日江入度山云层阁凭雷殷长空面水文雨来铜柱北应洗伏波军梅雨杜甫南京犀浦道四月熟黄梅湛湛长江去冥冥细雨来茅茨疎易湿云雾密难开竟日蛟龙喜盘涡与岸廻船下䕫州郭宿雨湿不得上岸别王十二判官杜甫依沙宿舸船石濑月娟娟风起春灯乱江鸣夜雨悬晨钟云外湿胜地石堂烟柔橹轻鸥外含悽觉汝贤春夜喜雨杜甫好雨知时节当春乃发生随风潜入夜润物细无声野径云俱黑江船火独明晓看红湿处花重锦官城雨杜甫微雨不滑道断云疎复行紫崖奔处黑白鸟去边明秋日新霑影寒江旧落声柴扉临野碓半湿𢷬香秔喜雨杜甫南国旱无雨今朝江出云入空才漠漠洒迥已纷纷巢燕髙飞尽林花润色分晩来声不絶应得夜深闻和都官苗员外秋夜寓直对雨简诸知已李嘉祐多雨南宫夜仙郎寓直时漏长丹凤阙秋冷白云司萤影侵阶乱鸿声出苑迟萧条吏人散小谢有新诗赋得暮雨送李渭韦应物楚江微雨里建业暮钟时漠漠帆来重冥冥鸟去迟海门深不见浦树逺含滋相送情无限沾襟比散丝裴端公使院赋得隔帘见春雨包何细雨未成霖垂帘但觉阴唯看上砌湿不遣入檐深度隟霑霜简因风润绮琴须移户外屦檐熘夜相侵雨夜赠元十八白居易卑湿沙头宅连隂雨夜天共听檐漏滴心事两悠然把酒循环饮移牀曲尺眠莫言非故旧相识已三年阴雨白居易岚雾今朝重江山此地深滩声秋更急崃气晓多隂望阙云遮眼思乡雨滴心将何慰幽独赖此北窗琴雨中招张司业宿白居易过夏衣香润迎秋簟色鲜斜支花石枕卧咏蕊珠篇泥泞非逰日阴沈好睡天能来同宿否听雨对牀眠孤山寺遇雨白居易拂波云色重洒叶雨声繁水鹭双飞起风荷一向翻空蒙连北岸萧䬃入东轩或拟湖中宿留船在寺门细雨李商隠萧洒傍廻汀依微过短亭气凉先动竹㸃细未开萍稍促髙髙燕微疎的的萤故园烟草色仍近玉门青卢氏池上遇雨赠同逰者温庭筠簟翻凉气集谿上润残碁萍皱风来后荷喧雨到时寂寥闲望久飘洒独归迟无限松江恨烦君解钓丝登楼值雨李咸用江徼多佳景秋吟兴未穷送来松槛雨半是蓼花风浪勐惊翘鹭烟昏叫断鸿不知今夜客几处卧鸣篷春霖韩琦咫尺东郊路春霖絶未通消闲生奕思醒睡费茶功楼迥昏昏雾窗寒霎霎风待晴桑陌上五马恣璁珑真西山帅长沙祷雨戴复古出郭问农事家家笑语声有田皆足水既雨亦宜晴山下谿流急街头米价平明朝闲领客相见贺秋成晓雨陆㳺萧瑟度横塘霏微映缭墙压低尘不动洒急土生香声入楸梧碎清分枕簟凉回头忽陈迹檐角挂斜阳和龙直夫袐校细雨僧道潜薄雾兼寒雨凌晨霭未分细宜池上见清爱竹边闻斗帐侵兰梦虚櫺逼蕙薰晩来欣小霁钓箔映疎云雨赵孟頫摵摵衆叶响滋滋生意新知谁实挥洒解使尽圆匀虫网悬珠络荷盘泻汞银喜凉生枕簟余润逼衣巾江上雨髙启冥冥衆树昏浩浩一江浑急有廻风韵轻无入雾痕鸟啼丛竹岭人卧落花邨门巷春泥滑谁来共酒尊夏日喜雨髙启粉署依丹禁城髙爽气多好风天上至凉雨晓来过翠岛浮香雾瑶池淡绿波九重闲视草时复幸銮坡雨中舟行于慎行天濶雨冥冥孤帆过驿亭云吞江树白雾失晓峰青岸鸟迎船湿河鱼出网鲤生涯多少恨无处异飘萍五言排律奉和春日途中喜雨魏知古皇舆向洛城时雨应天行丽日登巖送隂云出野迎濯枝林杏发润叶渚蒲生丝入纶言喜花依锦字明微臣忝东观载笔伫西成和李仆射雨中寄卢严二给事张籍郊原飞雨至城阙湿云埋逬㸃时穿牖浮沤欲上阶偏滋解箨竹幷扫落花槐晩润生琴匣新凉满药斋从容朝务退放旷掖曹乖尽日无来客闲吟感此怀监试夜雨滴空阶喻凫霎霎复湝湝飘松又洒槐气蒙蛛网槛声疉藓花阶古壁青灯动深庭湿叶埋徐垂旧鸳瓦竞厯小茅斋冷与隂虫间清将玉漏谐病身惟展转谁见此时怀七言律积雨辋川庄作王维积雨空林烟火迟蒸梨炊黍饷东菑漠漠水田飞白鹭阴阴夏木啭黄鹂山中习静观朝槿松下清斋折露葵野老与人争席罢海鸥何事更相疑雨不絶杜甫鸣雨既过渐细微映空揺飏如丝飞阶前短草泥不乱院里长条风乍稀舞石旋应将乳子行云莫自湿僊衣眼边江舸何怱促未得安流逆浪归贺李观察祷河神降雨耿湋质明斋祭北风微驺驭千羣拥庙扉玉帛才敷云澹澹笙镛未彻雨霏霏路边五稼添膏长河上双旌带湿归若出敬亭山下作何人敢和谢元晖途中望雨怀归韦庄满空寒雨漫霏霏去路云深鎻翠微牧竖逺当烟草立饥禽闲傍渚田飞谁家树压红榴折几处篱悬白肥对此不堪乡外思荷蓑遥羡钓人归春雨即事寄袭美陆龟䝉小谢轻埃日日飞城边江上阻春晖虽愁野岸花房冻还得山家药笋肥双屐着频看齿折败裘披若见毛稀比隣钓叟无尘事洒笠鸣蓑夜半归和子渊学士春雨韩琦天幕沈沈淑气温雨丝轻软坠云根洗开春色无多润染尽花光不见痕寂莫画楼和梦鎻依微芳树过人昏堂虚坐密珠帘下试问淳于醉几尊北堂春雨韩琦叶叶轻云障薄罗坐看膏泽洒庭柯风前芳杏红香减烟外垂杨绿意多声落檐牙飞短瀑㸃明池面起圆波晴来西北凭阑望拂黛遥峰濯万螺有美堂暴雨苏轼逰人脚底一声雷满坐顽云拨不开天外黑风吹海立浙东飞雨过江来十分㶑灔金尊凸千杖敲铿羯鼓催唤起谪仙泉洒面倒倾鲛室泻琼瑰连雨涨江苏轼急雨潇潇作晩凉卧闻榕叶响空廊微明灯火耿残梦半湿帘帷浥旧香髙浪隠牀吹瓮盎闇风惊树摆琳瑯先生不出晴无用留向空阶滴夜长次韵宏甫喜雨沈与求黄垄初看巻麦禾老农还复厌晴多四郊戽尾开新渎一雨苗根长旧科已发政声归召杜更教诗律鬬阴何王孙欲识田家乐水满沟塍渉可过久雨陆㳺梅天一日几阴晴对雨无聊醉不成巧厯莫能知雨㸃孤桐那解写谿声林深鸟雀来无数草茂锄耰去即生明日云开天万里御风吾欲过青城芒种后经旬无日不雨偶得长句陆㳺芒种初过雨及时纱㕑睡起角巾攲痴云不散常遮塔野水无声自入池绿树晩凉鸠语闹画梁昼寂燕归迟闲身自喜浑无事衣覆薰笼独诵诗雨陆㳺映空初作茧丝微掠地俄成箭镞飞纸帐光迟饶晓梦铜鑪香润覆春衣池鱼鱍鱍随沟出梁燕翩翩接翅归惟有落花吹不去数枝红湿自相依春雨金冯延登小雨蒙蒙润土膏谷风习习不惊条晨烟半湿低平野春水初生没断桥已见鵞黄匀栁麦更看檀紫上榆椒从今乐事知相继栉比云平看陇苗春雨杨载蒙蒙春雨暗重城莽若山林云气生驾过东朝沾羽盖仗移前殿湿霓旌苍松密掩巖头鹤翠栁深藏谷口莺明日不愁花烂熳新晴陌上有人行明照坊对雨宋褧章台车马去如流白雨霏霏拂画楼九陌平铺明似练两沟急泻碧于油美人虹见西山霁少女风来北里秋凉意满襟帘幙巻宫鸦归树夕阳收云巖值雨髙启深殿长廊映竹开鸟声忽断雨声催藓生偏上题诗壁花落还临说法台林下闻钟诸客散涧边汲水一僧来晩晴更好看山色西阁凭阑独未廻东郊时雨李东阳鸣鸠将雨过东林细草青郊望转深润入土膏春脉脉暝含山色昼沈沈寻花问栁逰人兴荷锸扶犂野老心见说帝城多景物春晴未必胜春隂禁中对雨沈一贯回风度雨近金銮髙阁疎帘隠几看乳燕营巢欣土润娇莺掷栁怯枝寒添流欲染方春色拂座应怜独冷官目送余云过别殿不知银钥动阑干五言絶句夜雨白居易早蛩啼复歇残灯灭又明隔窗知夜雨芭蕉先有声微雨夜行白居易漠漠秋云起稍稍夜寒生自觉衣裳湿无㸃亦无声滞雨李商隠滞雨长安夜残灯独客愁故乡云水地归梦不宜秋细雨李商隠帷飘白玉堂簟卷碧牙牀楚女当时意萧萧髪彩凉微雨李商隠初随林霭动稍共夜凉分窗迥侵灯冷庭虚近水闻咏雨杨凝尘裛多人路泥归足燕家可怜缭乱㸃湿尽满宫花雨髙汝励时雨雨三日田家家万金有年天子庆谋国老臣心杂兴周权凉蟾净如洗酒醒夜初寂山檐宿雨多空阶响余滴雨中过玉遮山髙启㝷钟入苍茫一磵复一崦落叶去方深山扉雨中掩江行李东阳日出青苹湿江浑路不分昨宵驱雨至知是海南云过淀湖泊石浦程元辅沙蒲偃秋风湖云藏夕雨何处逺行人飞帆下石浦雨后杂兴王叔承秋雨欲浮邨青螺上牀脚日出过东邻船头系篱落七言絶句春逰值雨张旭欲㝷轩槛列清尊江上烟云向晩昏须倩东风吹雨散明朝却待入花园苦雨闻包谏议欲见访戏赠卢纶草气树烟咽不开绕牀连壁尽生苔常时多病因多雨那敢烦君车马来雨声元稹风吹竹叶休还动雨㸃荷心暗复明曾向西江船上宿惯闻寒夜滴篷声听雨声寄卢纶李端暮雨萧疎过凤城霏霏䬃䬃重还轻闻君此夜东林宿听得荷池几番声宫词王涯霏霏春雨九重天渐暖龙池御栁烟玉辇游时应不避千廊万屋自相连谢亭送别许浑劳歌一曲解行舟红叶青山水急流日暮酒醒人已逺满天风雨下西楼雨杜牧连云接塞添迢递洒幕侵灯送寂寥一夜不眠孤客耳主人窗外有芭蕉咸阳值雨唐温庭筠咸阳桥上雨如悬万㸃空蒙隔钓船还似洞庭春水色晩云将入岳阳天登咸阳县楼望雨韦庄乱云如兽出山前细雨和风满渭川尽日空蒙无所见鴈行斜去字聨聨抚州江口雨中作韦庄江上闲冲细雨行满衣风洒緑荷声金骝掉尾横鞭望犹指庐陵半日程淮雨梅尧臣雨脚射淮鸣万镞跳㸃起沤鱼乱目湿帆逺逺来未收云漏残阳生半幅六月二十七日望湖楼醉书苏轼黑云翻墨未遮山白雨跳珠乱入船卷地风来忽吹散望湖楼下水如天舟行张耒落景秋云晩不开天寒古岸野船回初惊波面微澜起已觉风前细雨来雨中邹浩五月阴沈久不开冷风吹雨满天街老农莫漫忧蚕麦丞相祈晴已宿斋舟次鼋湖朱橰山雨疎疎心又惊起瞻天色斗微明他年一枕江闗梦知忆篷窗此夜声和喜雨朱子黄昏一雨到天明梦里丰年有颂声起望平畴烟草绿只应投笔事农耕小雨杨万里雨来细细复疎疎纵不能多不肯无似妒诗人山入眼千峰故隔一帘珠秋雨杨万里湿侵团扇不能轻冷逼孤灯分外明蕉叶半黄荷叶碧两般秋雨一般声冬夜听雨戏作陆㳺少年交友尽豪英妙理时时得细评老去同叅惟夜雨焚香卧听画檐声小酌元衞弟听雨楼钥小阁临流暑气清藕花的的照人明移牀更近栏边坐要听碁声杂雨声西城雨中周昂草露幽香不动尘细蝉初向叶间闻溟蒙小雨来无际云与青山澹不分山中雨刘昂嵩髙山下逢秋雨破繖遮头过野桥此景此时谁画得清如窗外听芭蕉春早段继昌断冰消尽荻芽尖冻垄苏来白荠添几片野云飞不去晩风吹作雨纤纤日晏范梈昨日相期早出邨今朝日晏未开门可人一夜东风雨绿徧天街旧草痕宫词纳延广寒宫殿近瑶池千树垂杨绿影齐报道夜来新雨过御沟春水已平隄烟雨中过石湖倪瓒烟雨山前度石湖一奁秋影玉平铺何须更翦松江水好染空青作画图其二姑苏城外短长桥烟雨空蒙又晩潮载酒曾经此行乐醉乘江月卧吹箫呉兴道中张雨扁舟偶趁采樵风题扇书裠莫恼公何处人间无六月碧澜堂上雨声中风雨早朝髙启漏屋鸡鸣起湿烟蹇驴难借强朝天却思春水江南岸闲听篷声卧钓船题张元琛篷窗叶子竒银丝鱼鲙碧芹羮曾记扁舟越上行今日小轩风味似满川风雨看云生口号程嘉燧潄壑淘林殷户雷冥冥松际失崔嵬山窗五月寒如水知是湖桥暮雨来夏景张宇初深院碁声日正长博山添火试沈香道人鞭起龙行雨带得东潭水气凉御定佩文斋咏物诗选巻十御定佩文斋咏物诗选卷十一钦定四库全书御定佩文斋咏物诗选巻十一雾类五言古咏雾元帝晓雾晦阶前垂珠带叶边五里浮长隰三晨晦逺天傍通似佳气却望若飞烟疎帘还复密断岫更疑连还思逢乐广能令云雾褰其二三晨生逺雾五里闇城闉从风疑细雨暎日似㳺尘乍若轻烟散时如佳气新不妨鸣树鸟时蔽摘花人舟行值早雾伏挺水雾杂山烟冥冥不见天听猿方忖岫闻濑始知川渔人惑澳浦行舟迷泝沿日中氛霭尽空水共澄鲜赋得雾沈趍窈郁蔽园林依霏被轩牖睇有始疑空瞻空复如有㳺蛇隠遥汉文豹栖南阜既殊三五辉逺望徒延首咏雾应诏王褎七条开广陌五里闇朝氛带楼疑海气含盖似浮云方从河水上预奉绿图文赋得花庭雾太宗兰气已熏宫新蕊半妆丛色含轻重雾香引去来风拂树浓舒绿萦花薄蔽红还当杂行雨彷彿隠遥空凌雾行韦应物秋城海雾重职事凌晨出浩浩合元天溶溶迷朗日才看含鬓白稍视沾衣密道骑全不分郊树都如失霏微误嘘吸肤腠生寒慄归当饮一杯庶用蠲斯疾水亭夜坐赋得晓雾李益月落寒雾起沈思浩通川宿禽啭木散山泽一苍然漠漠沙上路沄沄洲外田犹当依逺树断续欲穷天五言律赋得逺山澄碧雾太宗残云收翠岭夕雾结长空带岫凝全碧障霞隠半红彷彿分初月飘飖度晓风还因三里处冠盖逺相通咏雾董思恭苍山寂已暮翠观闇将沈终南晨豹隠巫崃夜猿吟天寒气不歇景晦色方深待访公超市将予赴华阴咏雾苏味道氤氲起洞壑遥裔匝平畴乍似含龙劔还疑暎蜃楼拂林随雨密度迳带烟浮方谢公超歩终从彦辅㳺雾唐李峤曹公迷楚泽汉帝出平城涿野妖氛静丹山霁色明类烟飞稍重方雨散还轻傥入非熊兆宁思𤣥豹情大雾过安庆傅若金水郭浮鲛室云帆度客星江空连海白山逺入淮青访古聊须到乘流未可停遥疑天柱晓风雾䬃精灵五言排律晨雾杨慎安宁之交杪秋初冬天将晴霁晨必大雾千里一白如银色界须臾日出霞彩辉焕亦竒观也𤣥冥当凛节白雾翳晨朝明月朦胧阁清霜暧㬣桥冰凘工织水花凇惯封条岚市天褰幕烟垧陆涌潮凫亹迷独钓鹿径滑归樵文采南山豹威稜北塞貂驷星收闪闪曦景焕昭昭梅信悬知近凭他酒斾招七言律早雾赵抃山光全暝水光浮数里霏霏晓雾收露彩乍凝藏汉殿日华不透掩秦楼岂饶文豹迟留影应有灵蛇取次逰圣世妖氛消已尽结成佳气满南州花雾谢宗可倦紫酣红总未醒暗薰芳液滴无声罗帏隠绣迷春色绮縠笼香䕶晓晴薄暝枝头留睡蝶轻阴树底咽啼莺东风巻到阑干曲半湿㳺丝舞不成咏雾凇杨慎怪得天鸡误晓光青腰玉女试银妆琼敷缀叶齐如剪瑞树开花冷不香月白讵迷三里雾云黄先兆万家箱贫儿饭瓮歌声好六出何须贺谢庄忠州雾泊钟惺渔艇官舟晓泊同蜀江愁雾不愁风烟生野聚汀寒外云满山城水气中曲岸川廻翻似尽遥天峰没却如空依稀往日丹枫路稍见霜前逺近红五言絶句闲泛僧大遂无事亦波间孤舟觉自闲树边春雾敛尖露几重山七言絶句雾凇曾巩园林日出静无风雾凇花开树树同记得集贤深殿里舞人齐揷玉珑璁房陵陈造阴晴未敢卷帘看苦雾蒙蒙尚未干政使病余刚止酒一杯要敌涝朝寒雾中见灵山依约不真杨万里东来两眼不曾寒四顾千峰掠晓鬟天欲恼人消几许只教和雾看灵山晓行葛长庚雨余花㸃满红桥栁絮沾泥夜不消晓雾忽无还忽有春山如近复如遥水邨雾葛长庚淡处还浓绿处青江风吹作雨毛腥起从水面萦层嶂恍似帘中见画屏夹萝峰顾源红日才生晹谷东鱼龙吹浪晓蒙蒙徜徉笑指三山路玉灶银牀紫雾中题米元晖山水小景赠陈原贞别僧似杞江头雨足春水生江上青山烟树暮扁舟明发去如飞目断征帆入苍雾御定佩文斋咏物诗选巻十一御定佩文斋咏物诗选卷十二钦定四库全书御定佩文斋咏物诗选巻十二露类四言古甘露颂邢邵休征屡动感极廻天流甘委素玉润冰鲜密房下结珠琲上悬布濩林野洒散旌旃芳林园甘露颂梁神洊福以德彰庆沿业皎矧兹嘉露因祥特表翻润星夕流甘月晓竒越彫氛珍逾素鸟至道伊融大化期肇惟此大化实感天眷降液丹墀飞津绮殿九服依风八荒改面敢述朦词式旌舞忭五言古赋得露顾煊飞空犹藴状集物始呈华萎黄压秋笋厌浥长春芽非惟溥蔓草颇亦变蒹葭仍增江海浪聊㸃木兰花惊早露刘憺九畹凝芳叶百草莹新珠盈荷虽不润拂竹竟难枯咏采甘露应诏江总祥露晓氛氲上林朝晃朗千行珠树出万叶琼枝长徐轮动仙驾清晏留神赏丹水波涛泛黄山烟雾上风亭翠斾开云殿朱絃响徒知恩礼洽自惭名实爽应诏甘露寺邢邵膏露且渐洽凝液汭旍旂草木尽沾被玉散复珠霏谁谓穹昊逺道合若应机咏露董思恭夜色凝仙掌晨甘下帝庭不觉九秋至逺向三危零芦渚花初白葵园叶尚青晞阳一洒恵方愿益沧溟尹相公京兆府中棠树降甘露诗岑参相国尹京兆政成人不欺甘露降府庭上天表无私非无他人家岂少羣木枝被兹甘棠树美掩召伯诗团团甜如蜜皛皛凝若脂千柯玉光碎万颗珠叶垂崑崙何时来庆云相逐飞魏宫铜盘贮汉帝金掌持王泽布人和精心动灵祗君臣日同德祯瑞方潜施何术令大臣感通能及兹忽惊政化理暗与神物期却笑赵张辈徒称古今稀为君下天酒麴蘖将用时五言律秋露骆賔王玉闗寒气早金塘秋色归泛掌光逾净添荷滴尚微变霜凝晓液承月委圆辉别有呉台上应湿楚臣衣露李峤滴明花苑葳蕤泫竹丛玉垂丹棘上珠湛绿荷中夜警千年鹤朝零七月风愿凝仙掌内长奉未央宫白露唐杜甫白露团甘子清晨散马蹄圃开连石树船渡入江谿凭几看鱼乐廻鞭急鸟栖渐知秋实美幽径恐多蹊五言排律赋得金茎露徐敞汉帝贵长生延年饵玉英铜盘滴珠露仙掌抗金茎拂曙氛埃歛凌空沆瀣清岧嶤捧瑞气巃嵸出宫城势入浮云耸形标霁色明大君当御宇何必去蓬瀛赋得清露被臯兰孙顾九臯兰叶茂八月露华清稍与秋阴合还将晓色并向空罗细影临水泫微明的皪添幽兴芊緜动逺情夕芳人未采初降鹤先惊为感生成恵心同葵藿倾赋得春草凝露张友正苍苍芳草色含露对青春巳頼阳和长仍慙润泽频日临残未滴风度欲成津蕙叶垂偏重兰丛洗转新将行愁裛径欲采畏濡身独爱池塘畔清华逺袭人五言絶句咏露珠元稹秋荷一滴露清夜坠元天将来玉盘上不定始知圆七言絶句奉和三日祓褉渭濵应制张说青郊上已艶阳年紫禁皇逰祓渭川幸得欢娯承湛露心随草树乐春天甘泉歌王昌龄乘舆执玉已登坛细草沾衣春殿寒昨夜云生拜初月万年甘露水晶盘长安秋夜李徳裕内官传诏问戎机载笔金銮夜始归万户千门皆寂寂月中清露㸃朝衣秋思王涯宫连太液见沧波暑气微消秋气多一夜轻风苹末起露珠翻尽满池荷露袁郊湛湛腾空下碧霄地卑湿处更偏饶菅茅丰草皆沾润不道良田有旱苗野塘韩偓侵晓乘凉偶独来不因鱼跃见萍开巻荷忽被微风触泻下清香露一杯中秋前偶成虞集空林月落大如盘鸡犬无声晓气寒童子拟谋朝一食玉杯盛得露漙漙上京即事萨都剌五更寒袭紫毛衫睡起东窗酒尚酣门外日髙晴不得满城湿露似江南絶句呉景奎芦花方褥竹方牀葛帐含风薤簟凉半夜起来山月白满天清露洒衣裳江上曲刘基月出前山青黛寒鴈声遥下碧云端草头错认骊珠吐自是西风白露团小逰仙王泽独绕瑶坛歌洞章青天如水月华凉闲将一掬芙蓉露乞与神龙作雨香御定佩文斋咏物诗选巻十二御定佩文斋咏物诗选卷十三钦定四库全书御定佩文斋咏物诗选巻十三霜类五言古咏霜张率驷见视干度钟鸣测地机秋冬交代序朝霜白绥绥原野生暮霭堦墀散夕霏徘徊总严气怅望沦清辉平台寒月色池水怆风威凝隂同徂夜遰雁独归飞萦丛乱芜絶繁林纷已稀贞松非受令芳草徒具腓新霜文同新霜着庭树叶下如勐剉萧然物容改有若惧凌挫砌下丹橘落墙边紫榴破精光竹劲健阻丧柳怯懦览景惜向晚感时惊忽过胜事实可乐闲愁本堪唾何当共嘉客对此酌香糯五言律咏霜苏味道金祇暮律尽玉女暝氛归孕冷随钟彻飘华逐劒飞带日浮寒影乗风进晩威自有贞筠质宁将衆草腓新霜孔平仲皎皎寒月白清晨霜满林萌芽至今日肃杀尔何心入水成氷晕迷天作雪隂自兹开火阁却坐小窗深答霜晴诗陈深旭日照萧晨凄清不受尘冷光明似雪冬暖胜如春红叶辉相照黄花色愈新南窗差可爱曝背豁天真其二朝暾上髙树雾巻海天遥劲气乗寒凝严威见日消钟清出逺寺马滑恐危桥稍偪南枝暖疎花破寂寥五言排律白露为霜颜粲悲秋将嵗晩繁露已成霜徧渚芦先白霑篱菊自黄应钟鸣逺寺拥鴈度三湘气逼襦衣薄寒侵宵梦长满庭添月色拂水敛荷香独念蓬门下穷年在一方七言律霜花谢宗可粲粲璚英借露浮日髙还付水东流剪裁应费金神巧开落从教玉女愁有艳淡粧宫瓦晓无根寒压版桥秋五更不怕楼头角吹到梅花特地羞五言絶句公安早行宋褧误听野鸡鸣扬鞭趣驿程平明见茅屋方觉冐霜行七言絶句城内花园值春霜刘禹钖楼下芳园最占春年年结伴采花频繁霜一夜相撩治不似佳人似老人代祕书赠𢎞文馆诸校书李商隐淸切曹司近玉除比来秋兴复何如崇文馆里新霜后无限红棃忆校书宫词王涯银缾泻水向朝粧烛燄红髙粉壁光共怪满衣珠翠冷黄花瓦上有新霜城头晩步杨万里古城秋后不胜荒人迹新行一迳长竹影巳揺将午日草根犹有夜来霜霜晓杨万里荒荒瘦日作秋晖稍稍微暄破晓霏只有江枫偏得意夜挼霜水染红衣十月十五夜作朱之才披衣开户几宵兴永夜无眠冷不胜坐觉飞霜明屋瓦天如寒鑑月如氷明安驿道中陈孚野鹊山头野草黄野狐岭上月茫茫五更但觉天风冷帐顶青氊一寸霜山居吟僧清珙半窗斜日冷生光破衲䝉头坐竹牀枯叶满炉烧燄火不知屋上有新霜宫词陈沂翠荇红莲水殿香不知帘外易生凉夜来许赐金茎露明日惊看玉树霜泊长荡朱多炡蒹葭一望暮苍苍长荡湖头烟水长怪道今朝枫叶尽夜来七十二桥霜御定佩文斋咏物诗选巻十三御定佩文斋咏物诗选卷十四钦定四库全书御定佩文斋咏物诗选巻十四雪类五言古冬歌乐府寒云浮天凝积雪氷川波连山结玉巖脩庭振琼柯咏白雪鲍照白珪诚自白不如雪光姸工随物动气能逐势方圆无妨玉颜媚不夺素缯鲜投心障苦节隠迹避荣年兰焚石既断何用恃芳坚学刘公干体鲍照北风吹朔雪千里度龙山集君瑶台上飞舞两楹前兹晨自为美当避艳阳天艳阳桃李节皎洁不成姸白雪歌徐孝嗣风闺晩翻霭月殿夜凝明愿君早流眄无令春草生同刘谘议咏春雪简文帝晩霰飞银砾浮云暗未开入池消不积因风堕复来思媍流黄素温姬玉镜台看花言可折定自非春梅雪朝简文帝同云凝暮序严隂屯广隰落梅飞四注翻霙舞三袭实断望如连恒分似相及巳观池影乱复视帘旌湿咏雪简文帝盐飞乱蝶舞花落飘粉匳匳粉飘落花舞蝶乱飞盐咏雪应令沈约思鸟聚寒芦苍云轸暮色夜雪合且离晓风惊复息婵娟入绮窗徘徊骛情极弱桂不胜枝轻飞屡低翼玉山聊可望瑶池岂难即咏余雪沈约隂庭覆素芷南堦搴绿葹玉台新落构青山巳半亏望雪丘迟氛氲发紫汉杂沓被朱城倏忽银台构俄顷玉树生绵绵九轨合昭昭四区明同谢朏花雪任昉土膏候年动积雪表晨暮㪚葩似浮玉飞英若总素东序皆白珩西雝尽翔鹭山经陋密荣骚人贬琼树咏花雪庾肩吾瑞雪坠尧年因风八绮钱飞花洒庭树凝瑛结井泉寒光晦八极同云暗九天已飘黄竹路共庆白渠田和司马博士咏雪何逊凝堦夜似月拂树暁疑春萧散忽如尽徘徊已复新暂蔽巻纨质复惭施粉人若逐微风起谁言非玉尘咏雪裴子野飘飖千里雪倏忽度龙沙从云合且散因风巻复斜拂草如连蝶落树似飞花若赠离居者聊以代瑶华咏雪徐陵琼林元圃叶桂树日南华岂若天庭瑞轻雪带风斜三农喜盈尺六出儛崇花明朝阙门外应见海神车咏雪应衡阳王教张正见九冬飘远雪六出表丰年睢阳生玉树云梦起琼田入窗轻落粉拂柳驶飞绵欲动淮南赋乱下桂花前春近余雪应诏庾信送寒开小苑迎春入上林丝条变柳色香气动兰心待花思对酒畱雪拟弹琴陪游愧竝作空见奉恩深玩雪王衡寒庭浮暮雪疑从千里来皎洁随处满歴乱逐风回璧台如始构琼树似新栽不待阳春节谁持竞落梅喜雪太宗碧昏朝合雾丹巻暝韬霞结叶繁云色凝璚徧雪华光楼皎若粉映幕集疑沙泛柳飞飞絮妆梅片片花照璧台圆月飘珠箔穿露瑶洁短长堦玉丛髙下树映桐圭累白萦峰莲抱素断续气将沈徘徊嵗云莫懐珍媿隠徳表瑞伫丰年蕊间飞禁苑舞处忆伊川傥咏幽兰曲同欢黄竹篇望雪太宗冻云宵徧岭素雪晓凝华入牖千重碎迎风一片斜不妆空散粉无树独飘花萦空惭夕照破彩谢晨霞咏雪太宗洁野凝晨曜装墀带夕晖集条分树玉拂浪影泉玑色洒妆台粉花飘绮席衣入扇萦离匣㸃素皎残机苦雪髙适蒙蒙洒平陆淅沥至幽居且喜润羣物焉能计斗储故人久不见鸟雀投吾庐淮海对雪赠傅霭李白朔雪落吴天从风渡溟渤海树成阳春江沙皓明月飘飖四荒外想像千花发瑶草生阶墀玉尘散庭阙兴从剡谿起思绕梁山发寄君郢中歌曲罢心断絶雪中韦应物空堂歳已晏密室独安眠压篠夜偏积覆阁晓逾姸连山暗古郡惊风散一川此时骑马出忽省京华年滁城对雪韦应物晨起满闱雪忆朝阊阖时玉座分曙早金炉上烟迟飘散云台下凌乱桂树姿厠迹鹓鹭末蹈舞丰年期今朝覆山郡寂寞复何为嘲雪李贺昨日登葱岭今朝下兰渚喜从千里来乱笑含春语龙沙湿汉旗凤扇迎秦素久别辽城鹤毛衣巳应故雪夜畱梁推官饮梅尧臣昼雪落旋消夜雪寒易积灯清古屋深炉冻残烟碧为沽一斗酒暂对千里客酒薄意不浅轻今须重昔重昔是年华飘飘犹过隙一醉冐风归平明马无迹雪傚柳子厚晁冲之月落鸡声寒晓色静茅屋开门惊不知夜雪压脩竹槎牙生新氷鳞甲刻谿谷皛皛洲渚明冽冽川源肃孤蹲雀不动沉酣客犹宿唿童晨汲归独潄寒泉玉分韵赋雪得雨字赵沨大雪初不知开门巳无路惊喜视歴日此瑞固有数池氷冻欲合林鸦噤仍聚已成玉壶莹尚作寳花雨造物洵多才中有无尽句大儿拟圭璧小儿比盐絮后人例蹈袭弥复入窘歩聚星号令严亦自警未悟谁将五色笔绘此天地素好语觅未来更待偶然遇春日雪中袁易萧斋听寒雨出户霰已集飞霙㸃砌销绿苔稍沾湿纷纷渐塡委势若包原隰冥观隂阳妙欲张故先翕定知陈荄下已有春风入江天暮雪陈孚长空巻玉花汀洲白浩浩雁影不复见千崖暮如晓渔翁寒欲归不记巴陵道坐睡船自流云深一蓑小雪许继山花寒不开庭雪晓还积江南十日春东风未相识萧条新栁姿清浅旧池色日晏启柴扉迢迢迟来客月下望雪薛蕙朝看云际雪夜坐月中楼宛似青天上俯观银汉流犹怜目未尽好为上帘钩竹湾雪艇岳岱鸥飞江上雪雪覆江边竹扁舟不可渡逺望迷川陆渔父暮归来蓑衣满珠玉六言古貌雪萧统既同摽梅蕚㪚复似大谷花霏密如公超所起皓如渊客所挥无羡崑巖列素岂匹振鹭羣飞七言古奉和圣制瑞雪篇刘庭琦紫宸飞雪晓徘徊层阁重门雪照开九衢皛耀浮埃尽千品差池贽帛来何处田中非种玉谁家院里不生梅埋云翳景无穷巳因风落地吹还起先过翡翠寳房中转入鸳鸯金殿里美人含笑出联翩艳逸相轻鬭容止罗衣㸃着浑是花玉手搏来半成水奕奕纷纷何所如顿忆杨园二月初羞同班女髙秋扇欲照君王乙夜书姑射山中符圣寿芙蓉阙下降神车愿随睿泽流无限长报丰年贵有余白雪歌送武判官归京岑参北风巻地白草折边城八月即飞雪忽如一夜春风来千树万树梨花开散入珠帘湿罗幕狐裘不煖锦衾薄将军角弓不得控都䕶铁衣冷难着瀚海阑干百丈氷愁云惨澹万里凝中军置酒饮归客胡琴琵琶与羗笛纷纷暮雪下辕门风掣红旗冻不翻轮台东门送君去去时雪满天山路山回路转不见君雪上空畱马行处少室晴雪送王宁李颀少室衆峰几峰别一峰晴见一峰雪隔城半山连青松素色峨峨千万重过景斜临不可道白云欲尽难为容行人与我玩幽境北风切切吹衣冷惜别浮桥驻马时举头试望南山岭聚星堂雪苏轼窗前暗响鸣枯叶龙公试手行初雪映空先集疑有无作态斜飞正愁絶衆賔起舞风竹乱老守先醉霜松折分无翠袖㸃横斜祗有微灯照明灭归来尚喜更漏永晨起不待铃索掣未嫌长夜作衣稜却怕初阳生眼缬欲浮大白追余赏幸有回飇惊落屑糢煳桧顶独多时歴乱瓦沟裁一瞥汝南先贤有故事醉翁诗话谁续説当时号令须听取白战不许持寸铁西山晴雪陈孚冻雀无声庭桧响氷花洒檐大如掌平明起望巖壑间插天瑶琼一千丈夕阳微漏光嵯峨倚阑更觉爽气多云间落叶有径否想见樵叟犹青蓑马翰林寒江钓雪图萨都拉天寒日暮乌鸦啼江空野阔黄云低邨南邨北人迹断山后山前玉树迷歌楼酒香金帐暖岂知篷底鱼羹饭一丝天地柳花春万里烟波莲叶逺风流不数王子猷清兴不减山隂舟人间富贵草头露桐江何处觅羊裘还君此画三叹息如此江湖归未得洗鱼煮饭卷孤篷江上云山好颜色江天暮雪宣宗大江东去天连水薄暮萧萧朔风起须臾吹却冻云同六花乱撒沧波里桥南桥北树槎牙隔浦纷纷集晩鸦马嘶百折蟠云路犬吠孤邨卖酒家俯仰山川同一色眼前不辨浪花白茫茫七泽与三湘分明皓彩遥相射渔翁独钓寒江滨顷刻琼瑶飞满身得鱼醉唱湖南曲欵乃一声天地春有时倚棹弄长笛洞庭景物清无敌中流迢递望君山但见遥空耸银壁春江对雪杨基春云作寒飞鸟絶花雨纷纷暮成雪江山最好雪中看况是东风二三月披蓑渔立柳边航戴笠僧归竹外荘草暖尚迷双鹭白树寒先露一莺黄我愁春雪看难久重为江山更回首莫煮清贫学士茶且沽绿色人间酒长江雪霁图钱宰昔年壮游下江汉霁雪千峰排两岸今年看画忆旧游万里江山入清玩岷峨冈嵴来蜿蜒青城一峰髙插天东驰衡山走千里匡庐五老下与石城北固遥相连氷峦雪壑互起伏照见日华破初旭神光混茫元气浮奋如巨鳌簸坤轴烂如秋空云浩如沧海涛又如瑶台银阙天上头皎皎白月空秋毫回光下照中流水风吹河汉银云起中流空阔不胜寒一洗丹碧秋漫漫山川歴歴真伟观来往十年游未半不如云瀛楼上来倚阑一日看徧江南山五言律野次喜雪明皇拂曙辟行宫寒臯野望通繁云低逺岫飞雪舞长空赋象恒依物萦回屡逐风为知勤恤意先此示年丰咏雪骆賔王龙云玉叶上鹤雪瑞花新影乱铜乌吹光销玉马津含辉明素篆隠迹表祥轮幽兰不可俪徒自绕阳春咏雪应制上官仪禁园凝朔气瑞雪掩晨曦花明栖凤阁珠散影娥池飘素迎歌上翻光向舞移幸因千里映还绕万年枝从禁苑幸临渭亭遇雪应制李峤同云接野烟飞雪暗长天拂树添梅色过楼助粉姸光含班女扇韵入楚王絃六出迎仙藻千箱答瑞年雪李峤瑞雪惊千里从风下九霄地疑明月夜山似白云朝逐舞花光动临歌扇影飘大周天阙路今日海神朝奉和洛阳玩雪应制沈佺期周王甲子旦汉后徳阳宫洒瑞天庭里惊春御苑中氛氲生浩气䬃沓舞回风宸藻光盈尺赓歌乐嵗丰陪幸临渭亭遇雪应制李乂青阳御紫微白雪下彤闱浃壤流天霈绵区洒帝辉水如银度烛云似玉披衣为得因风起还来就日飞游禁苑幸临渭亭遇雪应制李适长乐喜春归披香爱雪飞花从银阁度絮绕玉窗归写曜衔天藻呈祥拂御衣上林纷可望无处不光辉游禁苑幸临渭亭遇雪应制徐彦伯玉律藏氷候彤阶飞雪时日寒消不尽风定舞还迟琼树畱宸瞩璇花入睿词悬知穆天子黄竹漫言诗奉和圣制野次喜雪应制张説寒更玉漏催晓色幄前开泱漭云隂积氤氲风雪回山如银作瓮宫见璧成台欲验丰年象飘飖仙藻来扈从温泉奉和姚令公喜雪苏颋清道丰人望乗时汉主游恩晖随霰下庆泽与云浮泉煖惊银碛花寒映玉楼鼎臣今有问河伯且应畱奉和圣制人日清晖阁宴羣臣遇雪应制苏颋楼观空烟里初年瑞雪过苑花齐玉树池水作银河七日祥图启千春御赏多轻飞传綵胜天上奉薫歌立春日晨起对雪张九龄忽对林亭雪瑶华处处开今年迎气始昨夜伴春回玉润窗前竹花繁院里梅东郊斋宿所应见五神来和姚令公从幸温汤喜雪张九龄万乗飞黄马千金狐白裘正逢银霰积如向玉京游瑞色铺驰道花文拂綵旒还闻吉甫颂不共郢歌俦和陈校书省中玩雪包融芸阁朝来雪飘飖正满空褰开明月下校理落花中色向懐铅白光因翰简融能令草𤣥者回思入流风冬晩对雪忆胡居士家王维寒更传晓箭青镜览衰颜隔牖风惊竹开门雪满山洒空深巷静积素广庭闲借问袁安舎翛然尚闭闗竹下残雪丘为一㸃消未尽孤明在竹林晴光夜转莹寒气晓仍深还对读书牖且闗乗兴心已能依此地终不傍瑶琴和张丞相春朝喜雪孟浩然迎气当春至承恩喜雪来润从河汉下花偪艳阳开不覩丰年瑞焉知燮理才散盐如可拟愿糁和羹梅和张二自穰县还途中遇雪孟浩然风吹沙梅雪渐作柳园春宛转随香骑轻盈伴玉人歌疑郢中客态比洛川神今日南归楚双飞似入秦舟中夜雪有懐卢十四侍御弟杜甫朔风吹桂水大雪夜纷纷暗度南楼月寒深北渚云烛斜初近见舟重竟无闻不识山隂道听鸡更忆君省中对雪寄元判官拾遗昆季钱起万㸃瑶台雪飞来锦帐前琼枝应比净鹤发敢争先㪚影成花月流光透竹烟今朝谢家兴几处郢歌传刘方平西斋对雪皇甫冉对酒闲斋晩开轩腊雪时花飘疑莭候色浄润帘帷委树寒枝弱萦空去雁迟自然堪访戴无复四愁诗和谢舎人雪夜寓直皇甫曽禁省夜沈沈春风雪满林沧洲归客梦青琐近臣心挥翰宜鸣玉承恩在赐金建章寒漏起更助掖垣深旅舎对雪赠考功王员外李端杨花惊满路麪市忽狂风骤下揺兰叶轻飞集竹丛欲将琼树比不共玉人同独望徽之棹青山在雪中峨眉山郑谷万仞白云端经春雪未残夏消江崃满晴照蜀楼寒造境知僧熟归林认鹤难㑹须朝阙去祗有画图看小雪李咸用散漫隂风里天涯不可收压松犹未得扑石暂能畱阁静萦吟思途长拂旅愁崆峒山北靣早想玉成丘玩残雪寄河南尹刘大夫许浑艳阳无处避皎洁不成容素质添瑶水清光散玉峰眠鸥犹恋草栖鹤未离松闻在金銮望羣仙对九重对雪许浑飞舞北风凉玉人歌玉堂帘帷増曙色珠翠发寒光柳重絮微湿梅繁花未香兹晨贺丰嵗箫鼓宴梁王蒙河南刘大夫见示与吏部张公喜雪酬倡輙敢攀和许浑风度龙山暗云凝象阙隂瑞花琼树合仙草玉苗深欲醉梁王酒先调楚客琴即应携手去将此助商霖和梅圣俞雪中同虚白上人见访林逋湖上玩佳雪相将惟道林早烟邨意逺春涨岸痕深地僻过三径人闲试五禽归桡有余兴宁复比山隂西湖舟中值雪林逋浩荡迷空濶霏霏接水濆舟移忽自却山近未全分冻轸闲初泛温炉拥薄薫悠然咏招隠何许欵离羣十五日雪梅尧臣新雷奋蛇甲密雪鬬鵞毛正欲裁轻縠重令着敝袍沙泉流复冻烟萼拆还韬只待邻醅熟微声听酒槽和欲雪梅尧臣雪欲漫天落云初着地垂臂鹰过野健走马上氷迟公子多论酒骚人自咏诗都无少年意只卧竹窗宜雪后陈师道闭阁春云薄开门夜雪深江梅犹故意湖雁起归心草润畱余泽窗明度积隂殷勤报春信屋角有来禽雪周昻小雪暮能繁同云久更昏细灯寒出户攲树老当轩竹叶旧时酿梅花何处邨赋诗空入夜清絶与谁论雪冯延登野屋寒无那庭空雪巳深山川非旧观松栢见贞心冻雀争余粒栖鸦㸃暮林携琴访谿友清兴忆山隂雪中呈许守赵悫剪水作花开纷纷天上来声清偏傍竹艳冷欲欺梅积润滋牟麦余膏丐草莱穷檐休太息几日是春回雪王仲元初稀时拂拂稍密自纷纷老树晓迷月瘦峰寒贴云色从空际得声向静中闻客枕清无梦哦诗彻夜分雪谷早行虞集积雪拥柴门行人稍出邨谿头或遇虎木末不闻猿接栈回山阁支桥就树根驱车上重坂回首见朝暾藏雪寮张翥雪山一片雪何日落中华皎洁无藏处虚空自作花石厓穿乳窦海岸叠潮沙底用分荆越诸方总是家雪郭翼漠漠年华晩霏霏夜色分江明非借月树重或兼云始讶花成阵翻愁鹤失羣梁园词赋客飘泊独懐君春雪舒頔片片沾芳草纷纷杂落花篱寒春雀阵檐冻午蜂衙云密深藏树蹊浑不见沙小窗风力紧唿婢莫烹茶新雪石珤雪意已崇朝凌风叶旋飘着衣初㸃㸃入竹故萧萧翠壁谁凝望青帘乆费招期君坐今夕烧烛看琼瑶应制题雪景于慎行轻绡寒色动不是月华开鸟道千巖逈江光一径回虚无分玉树彷彿想瑶台未拟歌黄竹阳春徧九垓五言排律喜雪明皇日观卜先征时巡顺物情风行未备礼云密遽飘霙委树寒花发萦空落絮轻朝如玉已㑹庭似月犹明既覩肤先合还欣尺有盈登封何以报因此谢功成奉和圣制喜雪应制张説圣徳与天同封峦欲报功诏书期日下灵感应时通触石云呈瑞含花雪告丰积如沙照月散似絮从风舞集仙台上歌流帝乐中遥知百神喜洒路待行宫禁闱翫雪寄薛左丞钱起元云低禁苑飞雪满神洲虚白生台榭寒光入冕旒粉凝宫壁浄乳结洞门幽细绕回风转轻随落羽浮怒涛堆砌石新月孕帘钩为报诗人道丰年诵圣猷礼部试早春残雪姚康微暖春濳至轻明雪尚残银铺光渐湿珪破色仍寒无柳花常在非秋露正漙素光浮转薄皓质驻应难幸得依隂处偏宜带月看玉尘消欲尽穷巷起袁安望禁门松雪王涯宿云开霁景佳气此时浓瑞雪凝清禁祥烟羃小松依稀鸳瓦出隠映凤楼重金阙清光照琼枝瑞色封叶铺全类玉柯偃乍疑龙讵比寒山上风霜老昔容残雪李商隠旭日开晴色寒空失素尘绕墙全剥粉傍井渐消银刻兽摧盐虎为山倒玉人珠还犹照魏璧碎尚畱秦落景惊侵昼余光误惜春檐氷滴鵞管屋瓦镂鱼鳞岭霁岚光拆松暄翠粒新拥林愁拂尽着砌恐行频焦寝欣无患梁园去有因莫能知帝力空此荷平均喜雪李商隠朔雪自龙沙呈祥势可嘉有田皆种玉无树不开花班扇慵裁素曹衣讵比麻鵞归逸少宅鹤满令威家寂寞门扉掩依稀履迹斜人疑游麪市马似困盐车洛水妃虚妬姑山客漫夸聮辞虽许谢和曲本慙巴粉署闱全隔霜台路渐賖此时倾贺酒相望在京华望终南春雪李子卿山势抱西秦初年瑞雪频色揺鹑野霁影落凤城春辉皛琼峰逼晶明玉树亲尚寒由气劲不夜为光新荆岫全疑近崑丘宛合邻余辉傥可借回照读书人和吴学士对春雪献韦令公次韵黄滔春雪下盈空翻疑腊未穷连天宁认月堕地屡兼风忽误边沙上应平火岭中林间妨走兽云际落飞鸿梁苑还吟客齐都省创宫掩扉皆墐北移律愧居东书幌飘全湿茶铛入旋融奔川半畱滞叠树互玲珑出户行瑶砌开园见粉丛髙才兴咏处真宰答殊功都堂试贡士日庆春雪李损之春雪昼悠飏飘飞试士场缀毫疑起草沾字共成章匝地如铺练凝阶似截肪鵞毛萦树合柳絮带风狂投息方殊庆丰年已报祥应知郢上曲髙唱出东堂小雪僧无可片片互玲珑飞扬玉漏终乍微全满地渐密更无风集物圆方别连云逺近同作膏凝瘠土呈瑞下深宫气射重衣透花窥小隙通飘秦増旧岭发汉搅长空逈冐巢松鹤孤鸣穴岛虫过三知腊尽盈尺贺年丰委积休闻竹稀疎渐见鸿盖沙资澶漫洒海助冲融草木濳加润山河更益雄因知天地力覆育有全功禁中雪髙启君王原尚俭台殿忽琼瑶环素凝宫沼飞花缀苑条坊鸡惊曙早仗马喜寒骄金扇开时看丹墀扫后朝台司呈贺表乐部奉仙謡须信阳光近都先别处消七言律奉和喜雪应制徐安贞两宫斋际近登临雨雪纷纷天昼隂秪为轻寒迟瑞色顿教正月满春林蓬莱北上旌门暗花萼南归马迹深自有三农歌帝力还将万庾答尧心长安喜雪朱湾千门万户雪花浮㸃㸃无声落瓦沟全似玉尘消更积半成氷片结还流光含晓色清天阙轻逐微风遶御楼平地巳霑盈尺润年丰须荷富民侯和王员外雪晴早朝钱起紫微晴雪带恩光绕仗偏随鹓鹭行长信月留宁避晓宜春花满不飞香独看积素凝清禁巳觉轻寒让太阳题柱盛名兼絶唱风流谁继汉田郎奉詶辛大夫喜湖南腊月连日降雪见示之作刘长卿长沙耆旧拜旌麾喜见江潭积雪时柳絮三冬先北地梅花一夜徧南枝初开窗合寒光满欲掩军城暮色迟闾里何人不相庆万家同唱郢中词春雪李建勲南国春寒朔气回霏霏还阻百花开全移暖律何方去似误新莺昨日来平野旋消难蔽草逺林髙缀却遮梅不知金勒谁家子只待晴明赏帝台对雪李商隠寒气先侵玉女扉清光旋透省郎闱梅花大庾岭头发柳絮章台街里飞欲舞定随曹植马有情应湿谢荘衣龙山万里无多逺留待行人二月归奉和仆射相公春泽稍愆圣君轸虑嘉雪忽降品彚昭苏即事书成四韵杜牧飘来鸡树凤池边渐压琼枝冻碧涟银阙双高银汉里玉山横列玉墀前昭阳殿下风回急承露盘中月彩圆上相抽毫歌帝徳一篇风雅美丰年叙雪寄喻凫方干密片无声急复迟纷纷犹胜落花时逡巡不觉藏沙渚宛转偏宜傍柳丝透室虚明非月照满空回散是风吹高人坐卧才方逸援笔应成六出词霁后望山中春雪王禹偁谁种离离碎玉苗晓楼吟望兴偏饶白云作伴宜长在红日无情巳半消聚映早霞明野寺散随春水过谿桥世间安得王摩诘醉展霜缣把笔描和殷舎人萧员外春雪徐铉万里春隂乍履端广庭风起玉尘干梅花岭上连天白蕙草堦前特地寒晴去便为经嵗别兴来何惜彻宵看此时鹓侣皆闲暇赠答诗成禁漏残壬子十一月二十九日时雪方洽韩琦近腊犹悭六出繁忽惊盈尺及民寛万方蒙泽人人贺通夕无风阵阵干危石盖深盐虎陷老枝擎重玉龙寒欲知灵鹫银为界试陟髙楼一望看雪林逋瓦沟如粉叠楼腰髙㑹谁能解酒貂清夹晓林初落索冷和春雨转飘萧堪怜雀避来闲地最爱僧冲过短桥独有闭闗清隠者一轩孤况寄颜瓢读睂山集次韵雪诗王安石若木昏昏末有鸦冻雷深闭阿香车抟云忽㪚簁为屑剪水如分缀作花拥箒尚怜南北巷持杯能喜两三家戏挼弄掬输儿女羔袖龙钟手独义雪后书北台壁苏轼黄昏犹作雨纤纤夜静无风势转严但觉衾裯如泼水不知庭院巳堆盐五更晓色来书幌半夜寒声落画檐试扫北台看马耳未随埋没有双尖其二城头初日始翻鸦陌上晴泥已没车冻合玉楼寒起粟光揺银海眩生花遗蝗入地应千尺宿麦连云有几家老病自嗟诗力退空吟氷柱忆刘义雪夜独宿柏仙菴苏轼晩雨纤纤变玉霙小菴髙卧有余清梦惊忽有穿窗片夜静惟闻泻竹声稍压冬温聊得健未濡秋旱若为耕天公用意真难㑹又作春风烂熳晴次秀野咏雪韵朱子一夜同云匝四山晓来千里共漫漫不应琪树犹含冻翻笑杨花许耐寒乗兴正须披鹤氅㵸甘差喜破龙团无端酒思催吟笔却恐长鲸吸海干十二月十日方岳酒醒开门雪满山径穿疎竹上危䦨谿山与我俱成画草树惟梅大耐寒留伴夜深银凿落莫缘春近玉阑珊老枝擎重供诗嚼一洗相如渇腑肝立春前一日雪方岳歴眼看看賸浃旬山河大地一时新不成过腊都无雪只隔明朝便是春夜半有谁过剡曲年丰何处不尧民草亭秪在梅花外知与人间隔几尘雪晴呈玉堂诸公蔡松年雪晴松顶玉斓斑晓眼清于化鹤山欲立冻云搜杰句却思仙客退清班氍毺帐底沈香火薝卜花中碧雾鬟唤取广寒脩月手月波千丈卷春还雪党懐英寳花天雨晓纷纷佛界荘严尽白银待腊风云初接势犯寒糟麴若为神园中芳草谁能赋江上梅花独自春半臂骑驴得佳句桥边谁唤灞陵人应制雪诗杨云翼隂云破腊不曽晴瑞雪随风落五更积玉未平鳷鹊瓦飞花先满凤凰城润深南畆千畴绿尘压边沙万里清最好寿杯浮喜色明年洗眼看昇平雪中同周臣内翰赋王仲元天上琪花散不收温温叶气浃皇州横谿月淡梅宜腊平野风闲麦有秋清兴雅髙东武㑹孤吟谁似灞陵游西山玉立三千丈好句都输赵倚楼春雪元徳明几日韶华雪更侵龙公试手本无心寒留整整斜斜态暖入融融洩洩隂着柳直疑香絮重拥阶何似落花深前头桃李应无恙賸破相如卖赋金大雪出三桥寓楼方回冻雀愁鸢噤不譁漫天浩瀚逐风斜映楼横过三千丈接屋平铺十万家静夜有窗皆贮月寒空无树不开花诗成欲捻氷须断聊举深杯答嵗华春雪牟巘一冬只办作严寒剪水飞花事竟难闭户不知春意动扑窗忽觉雨声干颇闻万臿正云集何处一蓑如画看但喜畦苏得苏醒从今小摘有余懽湖楼玩雪白珽上湖十里卷帘中幻出瑶华第一宫山势蹴天银作浪柳行横地玉为虹渔蓑鹤擎同为我爵舌羊羔不负公明日凤城朝退早一鞭曽约试吟骢僊华巖雪柳贯氷柱浮空晓色䝉海波揺动玉玲珑九清内景游氛外五岳真形太素中微月升坛初映鹤长云连野不惊鸿仙姬宴坐瑶池上催捧蟠桃献木公和余太守对雪见懐傅若金江雪寒连驿树遥鹤裘清坐听萧萧中天月避光芒出南国云含瘴疠消因忆石田春种玉乍疑银汉夕通桥使君辛苦迎骢马也念幽居客阒寥雪中早朝张翥北风吹雪浩漫漫晓出津桥立马看春入上林花树早水连平地海波干金城万雉微茫湿月阙双龙赑屓寒今日天颜知有喜紫宸朝下散千官壬申元日大雪二日立春晴景豁然春宴有作张翥白雪青天映日红楼台髙下玉山中盘蔬晓送氷丝脆钗杏春生蜡蔕融北斗龙杓回后夜东皇銮辂驾灵风何如得接云霄上一看烟花绕禁宫广微天师祈雪有应诗以美之贡师泰九枝镫照碧坛空龙虎旗髙满殿风绿简夜深朝玉陛素幢春浅拂珠宫一天冻色星河合万里氷华陆海同明日内家应钖宴綵符争取缀钗虫雪夜直宿玉堂黄清老琪树花生禁漏迟金茎月色近书闱白云入水春无迹银汉横空夜有辉竹静似闻苍玉佩松寒欲傍绿荷衣干坤清气蓬莱表独对天风拂素徽雪中高启舟絶寒江冻不潮萦沙拂柳影翛翛才从渔浦矶边积旋向樵邨竹外飘扑马忆从年少乐㸃袍曽逐侍臣朝如今独坐吟诗句茅屋茶烟冷未消西山霁雪金幼孜海上云收旭景新连峰积雪浄如银晴光逈入千门晓淑气先回上谷春瑶树生辉寒巳散琼林销冻暖偏匀玉堂相对题诗好移席钩帘把酒频和曽学士元日遇雪钱干急雪飞花满御隄朝元紫禁待班齐飘来玉佩行偏重舞落金铺望欲迷钟动城鸦翻白羽仗回路马尽霜蹄高歌郢曲知难和未数阳春旧日题雪尘瞿佑朔风刮地卷寒埃非霰非霜旋作堆密洒渔蓑粘玉屑乱随马足散银杯晓粧都弃香匳粉夜坐频挑铁筯灰世上热官那识此东华争踏软红回和西墅学士已亥元日雪罗肃长乐钟残五漏微蓬莱天近六花飞光含银烛调元气色湛琼筵促曙辉已放素华凝禁苑还飘落絮㸃朝衣玉堂学士文章伯献嵗词高和者稀雪后早朝李东阳六日长安雪满城五更钟鼓一时晴水精宫冷云犹冻鳷鹊楼髙月正明朝马不嘶金勒静院灯无影玉堂清秪应天上寒如许怪底人间梦不成祈雪斋居吴维岳太乙坛开荐礼勤省垣梧竹絶尘氛灵光正想通三极清漏微闻下五云窗散炉熏看月淡帘垂竹影坐星分无才未就丰年颂秪有斋心奉圣君雪和苏长公原韵朱之蕃瀌瀌飞霰竞秾纤酒力难禁气转严望入龙沙光夺月囓来瀚海味非盐疑施白㲲铺原野喜露黄绵射屋檐遥忆江南春信早草痕融冻茁新尖其二珠林数㸃露栖鸦竚待纤阿御玉车迟客谿头回钓艇探春驴背见梅花翺翔白凤云中阙缥缈瑶台海上家大地河山成坦荡漫劳临路泣三义玉皇阁对雪懐黄丈淳父王穉登雪后登楼兴未賖仙人香案挂寒霞帝京初晓浑如玉宫树先春巳着花人意喜时消作水马蹄行处踏为沙黄公垆畔新醅绿游子如何不忆家五言絶句春雪东方虬春雪满空来触处似花开不知园里树若箇是真梅终南望积雪祖咏终南隂岭秀积雪浮云端林表明霁色城中増暮寒春雪刘方平飞雪带春风徘徊正绕空君看似花处偏在洛阳东逢雪宿芙蓉山主人刘长卿日暮苍山逺天寒白屋贫柴门闻犬吠风雪夜归人雪行寄褒子韦应物淅沥覆寒骑飘飖暗川容行子郡城晓披云看杉松咏春雪韦应物徘徊轻雪意似惜艶阳时不悟风花冷翻令梅柳迟春雪刘禹钖三月雪连夜未应伤物华只缘春欲尽留着伴梨花江雪柳宗元千山鸟飞絶万径人踪灭孤舟蓑笠翁独钓寒江雪夜雪白居易已讶衾枕冷复见窗户明夜深知雪重时闻折竹声宫中乐令狐楚雪霁长杨苑氷开太液池宫中行乐日天下盛明时雪陆畅怪得北风急前庭如月辉天人宁许巧剪水作花飞宋复古晴川晩雪文同霁雪变云林寒光混烟水遥山定何处渺漭才可指雪窗葛长庚素壁青灯暗红炉夜火深雪花窗外白一片嵗寒心人日出游湖上杨万里城中雪一尺山中雪一丈地上都巳消却在松梢上雪花虞仲文琼英与玉蕊片片落前池问着花来处东君也不知残雪杨基庭雪半消残犹存旧腊寒春风如有意留待隔年看白雪曲何景明梅花开雪中相看鬬竒絶常教雪似花莫遣花如雪子夜歌胡汝嘉月照庭上雪灿若玉玲珑风吹雪如絮飞入锦屏中人日对雪柳应芳人日逢晴胜不晴雪亦嘉当由催剪綵碎却几梅花七言絶句游苑遇雪应制李峤散漫祥云逐圣回飘飖瑞雪绕天来不能落后争飞絮故欲迎前绽早梅苑中遇雪应制宋之问紫禁仙舆诘旦来青旗遥倚望春台不知庭霰今朝落疑是林花昨夜开奉和春日玩雪应制宋之问北阙彤云掩曙霞东风吹雪舞山家琼章定少千人和银树长芳六出花人日玩雪应制刘宪胜日登临云叶起芳风揺荡雪花飞呈晖幸得承金镜飏彩还将奉玉衣苑中遇雪应制李乂龙骖晓入望春宫正逢春雪舞东风花光併洒天文上寒气行消御酒中苑中遇雪应制徐彦伯千钟圣酒御筵披六出祥英乱绕枝即此神仙对琼圃何烦辙迹到瑶池苑中人日遇雪应制赵彦昭始见青云干律吕俄逢瑞雪应阳春今日回看上林苑梅花柳絮一时新雪夜下朝呈省中一絶韦应物南望青山满禁闱晓陪鹓鹭正差池共爱朝来何处雪蓬莱宫里拂松枝休暇日访王侍御不遇韦应物九日驱驰一日闲寻君不遇又空还怪来诗思清人骨门对寒流雪满山春雪韩愈新年都未有芳华二月初惊见草芽白雪却嫌春色晩故穿庭树作飞花酬王二十舎人雪中见寄韩愈三日柴门拥不开堦平庭满白皑皑今朝踏作琼瑶迹为有诗从凤沼来早发庐江途中遇雪寄李侍御朱庆余芦苇声多雁满陂湿云连野见山稀遥知将吏相逢处半是春城贺雪归西归元稹寒花带雪满山腰着柳氷珠曳碧条天色渐明回一望玉尘随马渡蓝桥新雪白居易不思朱雀街东鼓不忆青龙寺后钟惟忆夜深新雪后新昌台上七株松宫词王涯五更初起觉风寒香炷烧来夜巳残欲卷珠帘惊雪满自将红烛上楼看霁雪戎昱风卷寒云暮雪晴江烟洗尽柳条轻檐前数片无人扫又得书窗一夜明早春雪中戎昱隂云万里昼漫漫愁坐闗心事几般为报春风休下雪柳条初放不禁寒和李十二舎人直日放朝对雪姚合今朝街鼓何人听朝客闗门对雪眠岂比直庐丹禁里九重天近色弥鲜淮南李相公席上赋春雪章孝标六出花飞处处飘黏窗着砌上寒条朱门到晓难盈尺尽是三军喜气消梦令狐学士李商隠山驿荒凉白竹扉残灯向晓梦清辉右银台路雪三尺凤诏裁成当直归寄邻荘道侣韩偓闻説经旬不启闗药窗谁伴醉开颜夜来雪压邨前竹賸见谿南几尺山雪中偶题郑谷乱飘僧舎茶烟湿密洒歌楼酒力微江上晩来堪画处渔人披得一簑归蔚州宴上遇新雪雍陶葫芦河畔逢秋雪疑是风飘白鹤毛坐客停杯看未足将军巳湿褐花袍对雪忆往嵗钱塘西湖访林逋梅尧臣昔乗野艇向湖上拍岸去寻高士初折竹压篱曽碍过却穿松下到茅庐和张屯田雪中朝拜天庆观文同䔩䔩遥空堕碎琼一街寒色晓风清题舆想入箫台下似驾飇轮向玉京其二寳幢珠节共玲珑九虎巖闗有路通遥望玉宸端象简宛然身在广寒宫春近黄庭坚亭台经雨压尘沙春近登临意气加更喜轻寒勒成雪未春先放一城花雪意朱子向晩浮云四靣平北风号怒达天明寒窗一夜清无睡拟听杉篁叶上声残雪未消次择之韵朱子脚底悲风舞冻鸦此行真是蹑苍霞仰头若木敷琼蕊不是人间玉树花雪中葛长庚晓来红日尚羞明四外彤云欲放晴一夜九天开玉阙六花万里散琼英雪后晩晴四山皆青惟东山全白赋最爱东山晴后雪絶句扬万里只知逐胜忽忘寒小立春风夕照间最爱东山晴后雪软红光里涌银山郡圃残雪杨万里南风融雪北风凝晩日城头巳可登莫道雪融便无迹雪融成水水成氷雪髙士谈䔩䔩天花落未休寒梅疎竹共风流江山一色三千里酒力消时正倚楼雪吕中孚随风拂拂玉花飘入夜寒窗更寂寥炉火巳残灯未烬一帘疎竹白萧萧雪行元徳明五更驴背满靴霜残雪离离草树荒身在景中无句写却教人比孟襄阳清明大雪三日方回半月雕梁燕子归怯寒着尽旧绵衣何人醉眼西湖路错认杨花作雪飞题江干初雪图戴表元断树寒云古岸隈渔翁初拨小船开看渠风雪忙如许还有鱼儿上钓来题江臯雪霁巻蒲道源山川玉洁映朝晖人世鸿蒙果是非只许诗家占清景渔蓑偷载一船归雪后偶成虞集晓来残雪在陂陁逺似羊羣或似鵞忆踏春泥看柳色驼裘貂㡌渡氷河次韵雪杨载砑光㡌子舞山花吹落曽城万仞斜安得飇轮为我驾一时飞到列仙家竹枝词王士熈山前马阵烂如云九夏如秋不是春昨夜元冥剪飞雪云州山里尽堆银雪霁晩归偶成纳延公子腰刀下直归红门晩出马如飞东家积雪无人扫却恨春泥溅锦衣十一月十二日崇文阁下私试二十三日出和张仲举吴师道官烛风帘彻夜明屋髙人醉易寒生不知卧听萧萧雪何似山窗洒竹声滦都寓兴马臻昨夜分明梦到家庭前开徧石橊花龙门不放东风过五月平滦雪满沙冬景宣宗池头六出花飞徧池水无波冻欲平一望玻瓈三百顷好山西北玉为屏送雪朱有炖天山一色冻云垂罨画楼台缀玉时准备煖金香盒子明朝送雪与相知长安春雪曲王穉登春风吹雪下桑干添得城中一夜寒鳷鹊楼高消不尽长安街上马头看杂言王穉登冻云寒树晓模煳水上楼台似画图红袖谁家乗小艇巻帘看雪过鸳湖饮秋涧隠居夜归值雪有作陈鹤独行长路俨如僧水滴檐牙半是氷归到空园人巳静雪花穿户打残灯雪中访嘉则于寳奎寺之楼店徐渭山径寻君重复重小楼百尺卧元龙安窗偏向梅花角去映江天雪数峰送僧过洞庭僧大香江云空寂塞鸿哀竹笠绳鞋归去来七十二峰深雪里炊烟何处辨楼台御定佩文斋咏物诗选卷十四御定佩文斋咏物诗选卷十五钦定四库全书御定佩文斋咏物诗选巻十五氷类五言古咏氷应教沈君攸日华照氷彩灼烁自相明隂潭欲半解阳岸巳全轻未释苔文隠将销草气生稍得观鱼上非独见狐惊傥逢魏后术当验可为城七言古明氷篇富嘉谟北陆苍茫河海凝南山阑干昼夜氷素彩峨峨明月升深山穷谷不自见安知採斲备嘉荐隂房涸沍掩寒扇阳春二月朝始暾春光澹沲度千门明氷时出御至尊彤庭赫赫九仪备腰玉煌煌千官事明氷毕赋周在位忆昨沙漠寒风涨崑崙长河氷始壮汗漫崚嶒积亭障嗈嗈鸣雁江上来禁苑池中氷复开揺青绿映楼台豳歌七月王风始凿氷藏用昭物轨四时不忒千万祀陈翃郎中北亭送侯钊侍御赋得带氷流歌卢纶谿中鸟鸣春景旦一𣲖寒氷忽开散璧方镜圆流不断白云鳞鳞满河汉叠处浅旋处深撇捩寒鱼上复沈羣鵞鼓舞扬清音主人有客簪白笔玉壶贮此光如一持此赠君君饮之圣君识君氷玉姿五言排律玉壶氷王季友玉壶知素结止氷复中澄坚白能虚受清寒得自凝分形同晓镜照物掩宵灯壁映圆光入人惊爽气陵金罍何足贵瑶席几回升正值求珪瓒提携共饮氷荐氷阙名西陆宜先启春寒寝庙清歴官分气候天子荐精诚已辨瑶池色如和玉佩鸣礼余神转肃曙后月残明雅合霜容洁非同雪体轻空怜一掬水珍重此时情荐氷卢钧荐氷朝日后辟庙晓光清不改晶荧质能彰雨露情且无霜共洁岂与水均明在捧揺寒色当呈表素诚凝姿陈爼豆浮彩映窗楹皎皎盘盂侧稜稜严气生荐氷范传质乗春方启闭羞献有常程洁朗寒光彻辉华素彩明色凝霜雪浄影照冕旒清肃肃将崇礼兢兢示捧盈方圆陈玉座大小表精诚朝觌当西陆桃弧每共行七言律和人与人分惠赐氷扬巨源天水藏来玉堕空先颁密署几人同映盘皎洁非闗露当扇清凉不在风莹质方从纶阁内凝辉更向画堂中丽词珍贶难双有迢逓金舆殿角东氷花朱之蕃璇空风急暮云平幻出飞花下玉京顷刻粧成欺楮叶郊原踏遍胜琼英光揺书幌人忘寐香借庭梅夜转清吟就不妨消渴甚天应付与㸃茶铛七言絶句豪家夏氷咏雍裕之金错银盘贮赐氷清光如耸玉山稜无论尘客闲停扇直到消时不见蝇御定佩文斋咏物诗选巻十五御定佩文斋咏物诗选卷十六钦定四库全书御定佩文斋咏物诗选卷十六虹霓类五言古咏虹董思恭春暮萍生早日落雨飞余横彩分长汉倒色媚清渠梁前朝影出桥上晩光舒愿逐旌旗转飘飘侍直庐五言律咏虹苏味道纡余带星渚窈窕架天浔空因壮士见还共美人沉逺势含良玉神光藻瑞金独留长劒影宁负昔时心赋得浦外虹陈润日影化为虹弯弯出浦东一条微雨后五色片云中轮势随天转桥形跨海通还将饮水处持送使车雄五言排律赋得虹藏不见徐敞迎冬小雪至应节晩虹藏玉气徒成象星精不散光美人初比色飞鸟罢呈祥石涧收晴影天津失彩梁霏霏空暮雨杳杳映残阳舒巻随时令因知圣厯长七言絶句仙人词陈陶小隠山人十洲客莓苔为衣双耳白青编遗我忽隠身暮雨虹霓一千尺初秋暮雨杨万里禾穟轻黄雨浅青邨舂巳报隔林声忽惊暮色翻成晓仰见双虹雨外明暮景黄庚浮云开合晩风轻白鸟飞边落照明一曲彩虹横界断南山雷雨北山晴骤雨张𢎞范风拥黄云龙驾海雷驱紫电雨翻盆长虹千尺忽截断一片烟波起市门奉同王浚川海上杂歌薛蕙石门双阙入蓬瀛日日惟看云雾生白蜃吹霓晴后见翠虬衔月夜中行御定佩文斋咏物诗选卷十六御定佩文斋咏物诗选卷十七钦定四库全书御定佩文斋咏物诗选卷十七瑞气类五言排律望禁苑祥光蒋防佳气生天苑葱茏几効祥树揺三殿侧日映九城旁山雾宁同色卿云未可方眺汾疑鼎气临渭想荣光当竝舂陵发应开圣厯长微臣时一望短羽欲飞翔河出荣光张良器引派崑山峻朝宗海路长千龄逢圣主五色瑞荣光隠映浮中国晶明助太阳坤维连浩漫天汉接微茫丹阙清氛里函闗紫炁旁位尊常守约道泰每呈祥习坎灵逾久居卑徳有常龙门如可涉忠信是舟梁河出荣光朱延龄符命自陶唐吾君应㑹昌千年清徳水九折满荣光极岸浮佳气微波照夕阳澄辉明贝阙散彩入龙堂近带闗云紫遥连日道黄冯夷矜海若汉武贵宣房渐没孤槎影仍分一苇杭抚躬悲未济作颂喜时康七言絶句朝元引陈陶万宇灵祥拥帝居东华元老荐屠苏龙池遥望非烟拜五色曈昽在玉壶御定佩文斋咏物诗选巻十七御定佩文斋咏物诗选卷十八钦定四库全书御定佩文斋咏物诗选巻十八晴类五言古天晴诗湛方生屏翳寝神辔飞亷収灵扇青天莹如镜凝津平似砚落帆修江渚悠悠极长眄清气朗山壑千里遥相见开霁简文帝景落商飈靖烟开四郊谧偃蹇暮山虹游扬峰下日水文城上动城楼水中岀竟微共治功空卧淮阳秩雨后简文帝散丝与山气忽合复俄晴雷音稍入岭电影尚连城雨余云稍薄风収热复生望夕霁王筠连山卷旅云长林息衆籁宻树含緑滋遥峰凝翠霭石熘正潨潺山泉始澄汰物华方入赏跂予心期㑹喜晴庾信比日思光景今朝始暂逢雨住便生热云晴即作峰水白澄还浅花红燥更浓巳欢无石燕弥欲弃泥龙雨晴王胄初晴物候凉夕景照山庄残虹低饮涧新熘上侵塘风度蝉声逺云开鴈路长初晴落景太宗晩霞聊自怡初晴弥可喜日晃百花色风动千林翠池鱼跃不同园鸟声还异寄言博通者知予物外志奉和幽山雨后应令虞世南肃城邻上苑黄山迩桂宫雨歇连峰翠烟开竟野通排虚翔戏鸟跨水落长虹日下林全暗云収岭半空山泉鸣石涧地籁响巖风和御史韦大夫喜霁之作褚亮晴天度旅鴈斜影照残虹野净余烟尽山眀逺色同沙平寒水落叶脆晩枝空白简光朝幰彤驺出禁中息驾游兰坂雕文折桂丛无因轻羽扇徒自仰仁风雨后李百药晩来风景丽晴初物色华薄云向空尽轻虹逐望斜后窗临岸竹前阶枕浦沙寂寥无与晤尊酒论风花山下晩晴崔曙寥寥逺天净谿路何空蒙斜光照疎雨秋气生白虹云尽山色暝萧条西北风故林归宿处一叶下梧桐湖中晩霁常建湖广舟自轻江天欲澄霁是时清楚望气色犹霾曀踟蹰金霞白波上日初丽烟虹落镜中树木生天际杳杳涯欲辨䝉蒙云复闭言乗星汉眀又覩寰瀛势微兴从此惬悠然不知歳试歌沧浪清自觉干坤细岂念客衣薄将期永投袂迟回渔父间一鴈声嘹唳泉上雨后作元季川风雨荡烦暑雷息佳霁初衆峰带云色清风入我庐䬃䬃凉飇来临窥惬所图縁萝长新蔓袅袅垂坐隅流水复檐下丹砂发清渠养葛为我衣种芋为我蔬谁是畹与畦弥漫连野芜山行积雨归途始霁韦应物揽辔穷登降隂雨遘二旬但见白云合不覩巖中春急涧岂易掲峻涂良难遵深林猿声冷沮洳虎迹新始霁升阳景山水阅清晨杂花积如雾百卉萋巳陈鸣驺屡骧首归路自忻忻同徳寺雨后寄元侍御李博士韦应物川上风雨来须臾满城阙岹峣青莲界萧条孤兴发前山遽巳净隂霭夜来歇乔木生夏凉流云吐华月严城自有限一水非难越相望曙河逺髙斋坐超忽秋霁白居易金火不相待炎凉雨中变林晴有残蝉巢冷无留燕沈吟巻长簟怆恻収团扇向夕稍无泥闲歩青苔院月出砧杵动家家𢷬秋练独对多病妻不能理针线冬衣殊未制夏服行将绽何以迎早秋一杯聊自劝霁后作齐梁体曹邺新霁辨草木晩塘眀衣衿乳燕不归宿双双飞向林微照露花影轻云浮麦隂无人可招隠尽日登山吟雨晴早出文同徂秋乆不雨沾濡才此晨新阳净万物太虚无一尘老稚出旷野耕犂及良辰爱尔安居乐力作无辞贫新晴望北山文同西风吹北山晩日晒残雨岚光发巖岫草木才可数翠碧倚万丈白云横一缕待访餐霞人斯游欲谁侣喜晴朱子冲飇动髙栁渌水澹微波日照秋空净雨余寒草多放懐遗簿领发兴託烟萝忽念故园日东阡时一过晩晴黄溍洩云散积雨林水含余清披衣有竒懐偶従林叟行新晴逺峰丽夕隂孤花眀旷日固所虞聊兹息营营七言古雨后公超谷北原眺望寄髙拾遗独孤及崖谷雨足収清光洗髙天虹霓敛残霭山水含碧鲜逺空霞破露月轮薄云片片成鱼鳞五陵如荠渭如带目极千里闗山春朝来爽气未易说画取花峰赠逺人五言律至陈仓晓晴望京邑卢照邻拂曙驱飞传初晴带晓凉雾敛长安树云消仙帝乡涧流飘素沫巖景霭朱光今朝好风色延瞰极天庄霁后贻马十二巽储光羲髙天风雨散清气在园林况我夜初静当轩鸣緑琴云开北堂月庭满南山隂不见长裾者空歌游子吟途中晴孟浩然巳失巴陵道犹逢蜀坂泥天开斜景逼山出晩云低余湿犹沾草残流尚入谿今宵有明月乡思逺凄凄晴杜甫乆雨巫山暗新晴锦绣文碧知湖外草红见海东云竟日莺相和摩霄鹤数羣野花干更落风处急纷纷晩霁登汝南大云阁贾彦璋禅宫新歇雨香阁晩登临邑树晴光起川苗佳气深水色城下㟁云细郢中岑自叹牵车日聊开望逺心雪晴晩望贾岛倚杖望晴雪谿云几万重樵人归白屋寒日下危峰野火烧冈草断烟生石松却回山寺路闻打暮天钟晩晴李商隠深居俯夹城春去夏犹清天意怜幽草人间重晩晴併添髙阁迥微注小窗眀越鸟巢干后归飞体更轻新秋雨霁宿王处士斋马戴夕阳逢一雨夜木洗清阴露气竹窗静秋光云月深煎尝灵药味话及故山心得意两不寐微风生玉琴春日酬韦先辈雨后见寄刘得仁风散五更雨鸟啼三月春轩窗透初日砚席断纎尘箇箇峰头出家家树色新怜君髙且静有句寄闲人春晴任翻楚国多春雨柴门喜晩晴幽人临水坐好鸟隔花鸣野色连空阔江流接海平门前向谿路今夜月分眀春晴韩琦霁色破春昏髙楼日未曛林梢零旧雨山顶入残云醉粉匀花颊风罗皱水纹踏青人误约芳思几纷纷山舍早起探晴文同山鸟啭晴日独行风满林涧花薰野袂巖水溅幽襟侧石惊新滑垂萝爱近深翛然此清兴不似戴华簮辇下春晴秦观楼阁过朝雨参差动霁光衣冠纷禁路云气绕宫墙乱絮弥天濶蔫花困日长经旬牵酒伴犹未献长杨新晴陆游积雨巳凄冷新晴还少和稼収平野阔木落逺山多土润朝畦菜机鸣夜掷梭时清年歳好吾敢叹蹉跎雨后裘万顷秋事雨巳毕秋容晴更妍新香浮䆉稏余润溢潺湲机杼虫声里犂锄鹭影邉吾生一何幸田里又丰年雨后元徳眀十日山中雨今朝见夕阳干坤觉清旷草棘有辉光竹影揺残滴松声送晩凉南窗聊自适无用说羲皇喜秋晴许衡苦雨伤秋稼朝来忽放晴碧空云尽巻沧海日初眀乆客天涯兴耕夫陇上情鸡豚并社酒处处是欢声雨霁登楼张𢎞范楼外雨初霁干坤望眼眀岸髙秋涨满帘巻暮霞生燕入泥香润龙归海气清阑干残照底一片古今情春晴叶颙晓洞云归湿春山草木新夭桃含宿雨嫩栁袅轻尘蝶翅寒尤怯蜂衙晩渐陈香风簇罗绮巳有踏青人晩晴陶安江上秋隂薄晩风生树颠髙尘巻苍霭归鸟度青天牧马平芜野捕鱼斜日船千邨新稻熟茅屋起炊烟晩霁孙一元晩来初雨霁烟火隔林微一径牛羊入孤邨桑柘稀长天下逺水积雾带巖扉月黒闻人语谿南种树归新霁皇甫汸泽国偏宜雨山斋复喜晴云依飞盖散日吐半规眀萝径何嫌宻花谿稍觉平还知沧海上今夜月初生五言徘律春台晴望郑蕡追赏层台迥登临四望频熙熙山雨霁处处栁条新草长秦城夕花宜汉苑春晴林翻度鸟紫陌阅行人旅客风尘厌山家梦寐亲迁莺思出谷鶱翥待芳辰春台晴望阙名曲台送春日景物丽新晴霭霭烟收翠忻忻木向荣静看迟日上闲爱野云平风慢游丝转天开近水眀登髙尘虑息观徼道心清更有迁乔意翩翩出谷莺七言律清都春霁寄胡三吴十一元稹蕊珠宫殿经微雨草树无尘耀眼光白日当空天气暖好风飘树栁隂凉蜂怜宿雾攒芳乆燕得新泥拂户忙时节催年春不住武陵花谢忆诸郎奉和翰林丁侍郎禁署早春晴望刘得仁御林闻有早莺声玉槛春香九陌晴寒着霁云归紫阁暖浮佳气动皇城宫池日到氷初解辇路风吹草欲生鹓侣此时皆赋咏商山雪在兴尤清春晴书事欧阳修莫笑青州太守顽三齐人物旧安闲晴眀风日家家栁髙下楼台处处山嘉客但当倾美酒青春终不换颓颜惟惭未报君恩了昨日卢公衣锦还秋雨初霁试笔陆游墨入红丝㸃漆浓闲将倦笔写秋容雨声巳断犹闻滴云势将归别起峰斜日半穿临水竹好风遥送隔城钟逺游更动扁舟兴太息何人解见从快晴陆游地濶天开斗柄回今朝红日遍池台新阳苏醒春前栁轻暖医治雪后梅瓦屋螺青披雾出锦江鸭绿抱山来老翁也逐儿童喜旋拨文书近酒杯雨后集湖上陆游野水交流自满畦芳池新涨恰平隄花藏宻叶多时在莺占髙枝尽日啼绣袂寳裠催结束金尊翠杓共提携白头自喜能狂在笑襞蛮牋落醉题新晴野歩陆游吹尽浮云旋作晴郊原髙下水纵横烟芜漫漫如添色谷鸟闗闗巳变声迨酒贱时须痛饮得人扶处尽闲行隔湖遥指兰亭路邻叟追随羡眼眀晴望郝俣诘曲阑干靣翠㣲葱茏窗户溢清辉雨侵斜日眀邉过云望前山缺处归多事经春长止酒薄寒向晩却添衣宦游不负沧江愿爱对陂田白鸟飞四眀山中逢晴戴表元一冈一涧一萦隈新歳新晴始此回莎坂南风寅蛤出茅檐西日乙禽来人迷白路羊羣石水卷青天云里雷犹记深山有寒食梨花无数绕巖开晩霁吴景奎雨晴秋气转苍凉万籁依稀奏羽商烟抹林腰横束素日回山额半涂黄鸬鹚晒翅眠池草翡翠衘鱼立野航霜蟹正肥新酒熟破橙宜趁野花香春晴居节金羁芳草去翩翩王谢儿郎美少年雨水巳过正月后莺花不隔短笻前春云拟黛山千叠画阁笼烟栁半天燕子未来寒食逺谁家庭院试秋千五言絶句初晴应教虞世南初日眀燕馆新熘满梁池归云半入岭残滴尚悬枝雨后唐元稹倦寝数残更孤灯暗又眀竹梢余雨重时复拂檐惊即事司空圗宿雨川原霁凭髙景物新陂痕侵牧马云影带耕人栖禅暮归书所见唐庚春着湖烟腻晴揺野水光草青仍过雨山紫更斜阳山中雨后元徳眀遶屋湍声转临崖老树頽雷轰一雨过云噼两山开雨后僧善住小园春雨后碧草弄轻寒花片无烦扫新泥尚未干六言絶句晓枕范成大舒卷长随天气闗心窗暗窗眀日晏扶头未起唤人先问春晴晓晴朱徳眀天寒欲晴犹雨晓色将眀未眀万里碧云平野一林落叶无声七言絶句长安晴望杜牧翠屏山对凤城开碧落揺光霁后来回识六龙廵幸处飞烟闲绕望春台雨霁池上作韦庄鹿巾藜杖葛衣轻雨歇池邉晩吹清正是如今江上好白鳞红稻紫莼羮初晴王安石幅巾慵整露苍华度陇深寻一径斜小雨初晴好天气晩花残照野人家春日苏轼鸣鸠乳燕寂无声日射西窗泼眼眀午醉醒来无一事只将春睡赏春晴追和子由去歳试举人洛下所寄诗暴雨初晴楼上晩景苏轼白汗翻浆午景前雨余风物便萧然应须半熟鵞黄酒照见新晴水碧天青桐道中值雨凡数里舟行乆之颇有江湖之思张耒冥𠖇烟外鸟飞归野老得鱼收网回隔浦断霞沈欲尽半弯新月出云来晴赵秉文东风时送瓦沟声攲枕幽窗梦自惊睡起不知云巳散夕阳偏向栁梢明雨后张着西风无意嫪纎云扫尽干峰过雨痕一片秋光清似水家家空翠满柴门雨后李俊民春云霭霭晩空低飞鸟前山雨一犁眀日却寻归去路马蹄犹踏落花泥七月八日晩晴暂出丽正门外宋褧团团碧树压宫城白凤门楣淡日明回首琼华仙岛上片云犹欲妒新晴山行值雨宋褧山雨随云往返飞行时沾湿避时稀须臾驰过前冈去满马斜阳就晒衣春晴洪希文鹧鸪声歇日曈昽山谷谿桥暖信通花栁邨邨自生意青鞵布韈逐春风雨晴倪瓒江上白薲风起波冷纹萦碧暮烟和织成一幅鸳鸯锦零落红衣逺恨多晩晴韩奕水国秋来少见晴夕阳忽暎小窗明西风䬃䬃林间叶乍听犹疑是雨声雨后彭年洞底泉声谷口闻望中峰色杳难分欲寻雨后金芝草更踏前峰半湿云御定佩文斋咏物诗选巻十八御定佩文斋咏物诗选卷十九钦定四库全书御定佩文斋咏物诗选巻十九晓类五言古奉和湘东王冬晓应令三韵萧子晖歩櫩光欲通曙鸟向西东烛灭传余气帷香开晓风繁花无处尽惟销寒镜中宿郊外晓作王衡残星落檐外余月罢窗东水白先分色霞暗未成红晨出郡舍林下张九龄晨兴歩出林萧𣪚一开襟复见林上月娟娟犹未沈片云自孤逺丛篠亦清深无事由来贵方知物外心晨兴白居易宿鸟动前林晨光上东屋铜鑪添早香纱笼灭残烛头醒风稍愈眼饱睡初足起坐兀无思叩齿三十六何以解宿斋一杯云母粥宿东亭晓兴白居易温温土炉火耿耿纱笼烛独抱一张琴夜入东斋宿窗声度残漏帘影浮初旭头痒晓梳多眼昏春睡足负暄檐宇下散歩池塘曲南鴈去未回东风来何速雪依瓦沟白草绕墙根绿何言万户州太守常幽独旦景黄庚鸡鸣起濯发披衣出户牖自汲古涧泉落月犹在手三潄吞朝霞余光散花栁兹意难语人延竚忽良乆舟中早行髙启隆隆津鼓动江火留余闪人家未起耕近水寒扉掩船开凫鸭散树吐烟霏敛东郭去方遥青山见孤㸃斋中晓起林鸿飏飏城鸦散冬冬戍鼓絶空庭寂无人衣上有残月清池盥潄罢髙韵风中发爽气山前来吾襟抱氷雪长短句东方半眀韩愈东方半明大星没独有太白配残月嗟尔残月勿相疑同光共影须臾期残月辉辉太白睒睒鸡三号更五㸃五言律酬杜五弟晴朝独坐见赠李峤平眀坐虚馆旷望几悠哉宿雾分空画朝光度隟来影低藤架宻香动药栏开未展山阳㑹空留池上杯朝杜甫浦帆晨初发郊扉冷未开邨疎黄叶坠野静白鸥来础润休全湿云晴欲半回巫山冬可怪昨夜有奔雷晓望杜甫白帝更声尽阳台曙色分髙峰寒上日疉岭宿霾云地坼江帆隠天清木叶闻荆扉对麋鹿应共尔为羣西池晨望羊士谔起来林上月潇洒故人情铃阁人何事莲塘晓独行衣沾竹露爽茶对石泉清鼓吹前贤薄羣蛙试一鸣欲曙元稹江隄阅暗流漏鼓急残筹片月低城堞稀星转角楼鹤媒华表上鵊栁枝头不为来趋府何因欲曙游早归元稹春静晓风微凌晨带酒归逺山笼宿雾髙树影朝晖饮马鱼惊水穿花露滴衣娇莺似相恼含啭傍人飞初冬早起寄梦得白居易起戴乌纱㡌行披白布裘炉温先煖酒手冷未梳头早景烟霜白初寒鸟雀愁诗成遣谁和还是寄蘓州晓起李商隐拟杯当晓起呵镜可㣲寒隔箔山樱熟褰帷桂烛残书长为报晩梦好更寻难影响输䨇蝶偏过旧畹兰晨起许浑桂树緑层层风㣲寒露凝檐楹衔落月帏幌映残灯蕲簟曙香冷越缾秋水澄心闲即无事何异住山僧天街晓望许浑眀星低未央莲阙迥苍苍疉鼓催残月疎钟迎早霜闗防浮瑞气宫馆耀神光再拜为君夀南山髙且长晓望杜牧独起望山色水鸡鸣蓼洲房星随月晓楚木向云秋曲岸疑江尽平沙似浪浮秦原在何处泽国碧悠悠晨起曹松晓色教不睡卷帘清气中林残数枝月发冷一梳风并鸟闻钟语攲荷隔雾空莫徒营白日道路本无穷春朝韩维燕语闻多日蚕眠过几宵花深不辨蝶栁暗欲迷桥便面金环重障泥玉勒骄黄公酒垆上谁贳阮孚貂五言排律赋得晨光动翠华阙名早朝开紫殿佳气逐清晨北阙华旌在东方曙景新影连香雾合光媚庆云频乌羽飘初定龙文照转真直宜环珮入长爱冕旒亲揺荡祥云里朝朝映侍臣七言律长安晓望寄崔补阙包何迢递山河拥帝京参差宫殿接云平风吹晓漏经长乐栁带晴霞出禁城天净笙歌临路发日髙车马隔尘行自怜乆滞诸生列未得金闺籍姓名早兴白居易晨光出照屋梁眀初打开门鼓一声犬上阶眠知地湿鸟临窗语报天晴半销宿酒头仍重新脱冬衣体乍轻睡觉心空思想尽近来乡梦不多成早夏晓兴赠梦得白居易窗眀帘薄透朝光卧整巾簮起下牀背壁灯残经宿燄开箱衣带隔年香无情亦任他春去不醉争销得昼长一部清商一壶酒与君眀日暖新堂奉和鲁望晓起回文皮日休孤烟晓起初原曲碎树㣲分半浪中湖后钓筒移夜雨竹傍眠几侧晨风圗梅带润轻霑墨画藓经蒸半失红无事有杯持永日共君惟好隠墙东晓咏欧阳修帘外星辰逐斗移紫河声转下云西九雏乌起城将曙百尺楼髙月易低露浥兰苕惟有泪秋荒桃李不成蹊西堂吟思无人助草满池塘梦自迷冬晓陆游恩免宵兴趁晓班养慵终觉愧吾颜浮名半世虚催老髙卧何时复得闲两岸夕阳渔浦市数峰寒霭沃洲山扁舟来往无穷乐此事天公岂所悭晓坐陆游低枕孤衾夜气存披衣起坐黙忘言缾花力尽无风堕炉火灰深到晓温空槖时时闻鼠啮小窗一一送鸦翻悠然忽记幽居日下榻先开水际门海子上即事李材驰道尘香逐玉珂彤楼花暗弄云和光风巳转瀛洲草细雨微添太液波月榭管絃鸣曙早水亭帘幕受寒多少年莫动伤春感唤取青娥对酒歌早起黄溍漠漠晴檐散薄云独搔短发立清晨春风入树无行迹晓月窥帘欲近人旋觉新吟随梦寐不知清露湿衣巾何人正踏长安陌想见看花拂面尘五言絶句咏晓韦应物军中始吹角城上河初落深沈犹隐帷晃朗先分阁春早韦庄闻莺才觉晓闭户巳知晴一带窗间月斜穿枕上眀早起曹邺月堕沧浪西开门树无影此时归梦阑立在梧桐井春晓李敏翠阁临春浦蓬门惊曙鸦水眀残夜月云傍隔谿花七言絶句晓眠后寄杨户部白居易软绫腰褥薄緜被凉冷秋天穏暖身一觉晓眠殊有味无因寄与早朝人西湖晓行僧清濋海角曈昽日欲生山南山北淡烟横春风吹断沙禽梦人在绿杨隄上行御定佩文斋咏物诗选卷十九御定佩文斋咏物诗选卷二十钦定四库全书御定佩文斋咏物诗选巻二十夜类五言古秋夜武帝局景薄西隅升月照东垂肃肃风盈幕泫泫露倾枝侧闻飞壶急坐见河宿移覩辰念节变感物矜长离奉和随王殿下谢朓清房洞巳静闲风伊夜来云生树隂逺轩广月容开宴私移烛饮游赏借琴台风猷冠淄邺衽舄愧唐枚和湘东王春宵三韵简文帝花树含春丛罗帐夜长空风声随篠韵月色与池同彩笺徒自襞无信往云中𤣥圃寒夕简文帝洞门扉未掩金壶漏巳催曛烟生涧曲暗色起林隈雪花无有蔕冰镜不安台阶杨始倒挿浦桂半新栽陈根委落蕙细蕊发香梅鴈去衔芦上猨戏绕枝来秋夜沈约月落宵向分紫烟鬰氛氲曀曀萤入雾离离鴈度云巴童暗理瑟汉女夜缝裠新知乐如是乆要讵相闻遥夜吟宗夬遥夜复遥夜遥夜忧未歇坐对风动帷卧见云间月和吴主簿秋夜王筠九重依夜馆四壁惨无晖招揺顾西落乌鹊向东飞流萤渐収火络纬欲催机尔时思锦字持制行人衣所望丹心达嘉客傥能归和衡阳王秋夜张正见雎苑凉风举章台云气収萤光连烛动月影带河流绿绮朱絃泛黄花素蚁浮髙轩扬丽藻即是赋新秋辽东山夜临秋太宗烟生遥㟁隐月落半崖隂连山惊鸟乱隔岫断猿吟夕次圃田店祖咏前路入郑郊尚经百余里马烦时欲歇客归程未巳落日桑柘隂遥林烟火起西还不遑宿中夜渡泾水秋夜韦应物庭树转萧萧隂蛩还戚戚独向髙斋眠夜闻寒雨滴㣲风时动牖残灯尚留壁惆怅平生懐偏来委今夕闲夕白居易一声早蝉发数㸃新萤度兰缸耿无烟筠簟清有露未归后房寝且下前轩歩斜月入低廊凉风满髙树放懐常自适遇境多成趣何法使之然心中无细故晩凉偶咏白居易日下西墻西风来北窗北中有逐凉人单牀独栖息飘萧过云雨揺曳归飞翼新叶多好隂初筠有佳色幽深小池馆优稳闲官职不爱勿复论爱亦不易得夜赋朱子暗窗萤影乱秋帏露气深羣籁喧巳寂青天但沈沈恻怆懐髙侣幽黙抱冲襟遥忆忘言子一写山水音七言古长夜謡夏侯湛日暮兮初晴天灼灼兮遐清披云兮归山垂景兮照庭列宿兮皎皎星稀兮月眀倚檐隅以逍遥兮盼太虚以仰观望阊阖之昭晰兮丽紫㣲之晖焕舟夜苏轼㣲风萧萧吹菰蒲开门看雨月满湖舟人水鸟两同梦大鱼惊窜如奔狐夜深人物不相管我独形影相嬉娱暗潮生渚弔寒蚓落月挂栁看悬珠此生忽忽尘务里清境过眼能须㬰鸡鸣钟动百鸟散船头击鼓还相唿拟古秋夜长张昱云中鸿鴈过门前朔风起梧桐叶落金井头月照乌啼天似水谁家机上织廻文夜听啼乌如不闻眀朝为遣安南使细意缄题持赠君五言律冬宵各为四韵太宗雕宫静龙漏绮阁宴公侯珠帘烛燄动绣柱月光浮云起将歌发风停与管遒𤨏除任多士端扆复何忧暝杜甫日下四山隂山庭岚气侵牛羊归径险鸟鹊聚枝深正枕当星劔収书动玉琴半扉开烛影欲掩见清砧月夜㑹徐十一草堂韦应物空斋无一事岸帻故人期暂辍观书夜还题翫月诗逺钟髙枕后清露巻帘时暗觉新秋近残河欲曙迟晩望戴叔伦山气碧氤氲深林带夕曛人归孤嶂晩犬吠隔谿云杉竹何年种烟尘此地分桃源宁异此犹恐世间闻詶程延秋夜即事见赠韩翃长簟迎风早空城澹月华星河秋一鴈砧杵夜千家节候看应晩心期卧亦賖向来吟秀句不觉巳鸣鸦秋晩白居易烟景淡蒙蒙池邉㣲有风觉寒萤近壁知暝鹤归笼长貎随年改闲情与物同夜来霜厚薄梨叶半低红夜白居易斜月入前楹迢遥夜坐情梧桐上阶影蟋蟀近牀声曙傍窗间至秋从簟上生感时因忆事不寝到鸡鸣晩兴白居易极浦収残雨髙城驻落晖山明虹半出松暗鹤双归将吏随衙散文书入务稀闲吟倚新竹筠粉汚朱衣偶眠白居易放杯书案上枕臂火炉前老爱寻思事慵多取次眠妻教卸乌㡌婢与展青氊便是屏风様何劳画古贤詶梦得穷秋夜坐即事见寄白居易燄细灯将尽声遥漏正长老人秋向火小女夜缝裳菊悴篱经雨萍销水得霜今冬煖寒酒先拟共君尝人定白居易人定月胧明香销枕簟清翠屏遮烛影红袖下帘声坐乆吟方罢眠初梦未成谁家教鹦鹉故故语相惊秋雨夜眠白居易凉冷三秋夜安闲一老翁卧迟灯灭后睡美雨声中灰宿温瓶火香添暖被笼晓晴寒未起霜叶满阶红湖中闲夜遣兴朱庆余钓艇同琴酒良宵背水滨风波不起处星月尽随身浦迥湘烟卷林香岳气春谁知此中兴宁羡五湖人秋夕李咸用寥廓秋云薄空庭月影㣲树寒栖鸟宻砌冷夜蛩稀晓鼓军容肃疎钟客梦归吟余何所忆圣主尚宵衣春宵自遣李商隐地胜遗尘事身闲念嵗华晩晴风过竹深夜月当花石乱知泉咽苔荒任径斜陶然恃琴酒忘却在山家长安夜坐懐寄湖外嵇处士郑谷万里念江海浩然天地秋风髙羣木落夜乆数星流钟絶分宫漏萤㣲隔御沟遥思洞庭上苇露滴渔舟山中寒夜呈许棠曹松山寒草堂暖寂夜有良朋读易分髙烛煎茶取折冰庭垂河半角窗露月㣲稜俱入诗心地争无俗者憎建昌渡暝吟韦庄月照临官渡乡情独浩然鸟栖彭蠡树月上建昌船市散渔翁醉楼深贾客眠隔江何处笛吹断绿杨烟信州谿㟁夜吟作韦庄夜倚临谿店懐乡独苦吟月当山顶出星倚水湄沈雾气渔灯冷钟声谷寺深一城人悄悄琪树宿仙禽湖邨晩兴林逋沧洲白鸟飞山影落晴晖映竹犬初吠弄船人各归水波随月动林翠带烟㣲寺近疎钟起萧然还掩扉深夜孔平仲閴寂方深夜清凉别一天临风但独立爱月不成眠戍漏传声小庭柯转影圎露寒侵背侧移榻近堂前江亭晩眺王安石日下崦嵫外秋生沆砀闲清江无限好白鸟不胜闲雨过云収岭天空月上湾归鞍侵调角回首六朝山夜吟呈赵东巖戴复古汲井潄残酒行吟到夜分一轩清似洗万籁寂无闻风送迎秋雨天収翳后云鸡鸣庭户白人事又纷纷夜周昂门巷谿声爽衣裳夜气苏地清林影散月静桂华孤左省诗频咏南楼兴不辜闗山冰雪里何处覔天隅夏夜史肃一雨昭苏外羣山宴寂中移牀就佳月引袂纳凉风蜗舍怜渠小蚊雷讶许同幽懐閟清境舒啸意将终江邨晩景叶颙野水谿桥外荒邨八九家雨晴渔网晒风定酒旗斜红树霜江叶黄芦月岸花何当从此隐重整钓云槎夜何景眀地逺柴门静天髙夜气凄寒星临水动片月向沙低入室喧虫语张灯住鸟啼自然幽意惬不是恋深栖五言排律奉和宣城张太守南亭秋夕懐友钱起池馆蟪蛄声梧桐秋露晴月临朱㦸静河近画楼眀巻幔浮凉入闻钟永夜清片云悬曙斗数鴈过秋城羽扇扬风暇瑶琴寄别情江山飞丽藻谢朓让前名七言律夜归白居易半醉闲行湖㟁东马鞭敲镫辔珑璁万株松树青山上十里沙隄眀月中楼阁渐移当路影潮头欲过满江风归来未放笙歌散画㦸门开蜡烛红晩自东郭囘留一二游侣许浑乡心迢递宦情㣲吏散寻幽竟落晖林下草腥巢鹭宿洞前云湿雨龙归钟随野艇囘孤棹鼓絶山城掩半扉今夜西斋好风月一瓢春酒莫相违南庭夜坐贻开元禅定二道者许浑暮暮焚香何处宿西巖一室映疎藤光隂难驻迹如客寒暑不惊心是僧髙阁有风闻夜磬逺山无月见秋灯身闲境静日为乐若问其余非我能秋夜作李昌符数畆池塘近杜陵秋天寂寞夜云凝芙蓉叶上三更雨蟋蟀声中一㸃灯迹避险巇翻失路心归闲澹不因僧既逢上国陈诗日长守林泉亦未能夏夕文同池馆萧然夏欲分满林虫鸟寂无闻风吹松子下如雨月照藕花繁若云泉作小滩声淅沥笋成新竹气氤氲清隂正覆吟诗石更引髙梧拂练裠早秋南堂夜兴陆游水注横塘藻荇香候虫唧唧满空廊风前落叶纷可扫天际疎星森有芒夜漏渐长愁少睡秋衣未制怯新凉眀朝知有欣然处写得黄庭又几行晩眺陆游秋晩闲愁抵酒浓试寻髙处倚枯笻云归时带雨数㸃木落又添山一峰鸣鴈沙邉惊客橹行僧烟际认楼钟箇中诗思来无尽十手传抄畏不供凉夜戴表元凉入虚堂睡思浓夜深剪尽烛花红光揺珠箔梧桐月香透纱㡡末利风敧枕觉来人不寐捻须吟罢句难工小蛮问我诗成未诗在池塘梦草中郭外夜归吴学礼草田髙下乱虫鸣凉袭衣襟夜气清河汉横秋平野濶山窗无月一灯眀孤篷倦倚难成梦宿鸟相唿忽转更近郭不妨归近夜到门犹有读书声五言絶句山扉夜坐王勃抱琴开野室携酒对情人林塘花月下别是一家春五言夜集聨句颜真卿寒花䕶月色坠叶占风音兹夕无尘虑髙云共片心咏夜韦应物眀从何处去暗从何处来但觉年年老半是此中催月夕僧贯休霜月夜徘徊楼中羌管催晓风吹不尽江上落残梅同阚彦举南湖晩歩郝经荷花临水殿绮月转帘腰晩吹动银管暮凉生翠绡夜坐黄溍凉风动千里孤坐思沧洲白露洗眀月清天此夜秋七言絶句答令孤士曹独孤兵曹聨骑暮归望山见寄韦应物共爱青山住近南行牵吏役背双骖拄书独宿对流水遥羡归时满夕岚嘉陵夜有懐白居易露湿墙花春意深西廊月上半牀隂怜君独卧无言语惟我知君此夜心其二不眀不暗胧胧月非煖非寒慢慢风独卧空牀好天气平明闲事到心中游城南留元九李二十晩归白居易老游春饮莫相违不独花稀人亦稀更劝残杯留日影犹应趁得鼓声归秋房夜白居易云路青天月漏光夜中立乆却归房水窗席冷未能卧挑尽残灯秋夜长东城晩归白居易一条笻杖悬龟榼双角吴童控马衔晓入东城谁识我短靴低㡌白蕉衫旧房白居易遶壁秋声虫络丝入檐新影月低眉牀帷半故帘旌断仍是初寒欲夜时夜深行元稹夜深犹自遶江行震地江声似鼓声渐见戍楼疑近驿百牢闗吏火前迎夜坐唐贾岛蟋蟀渐多秋不浅蟾蜍已没夜应深三更两鬓几丝雪一念双峰四祖心昨夜李商隐不辞鶗鴂妒年芳但惜流尘暗洞房昨夜西池凉露满桂华吹断月中香和袭美寒夜文宴润卿有期不至陆龟䝉细雨轻觞玉漏终上清词句落吟中松斋一夜懐贞白霜外空闻五粒风街西晩归郑谷御沟春水绕闲坊信马归来傍短墙幽榭名园临紫陌晩风时带牡丹香春夜苏轼春宵一刻直千金花有清香月有隂歌管楼台声细细秋千院落夜沈沈夜行晁冲之老去功名意转疎独骑瘦马问田卢孤邨到晓犹灯火知有人家夜读书春雨絶句陆游萧条冬令侵春晩淅沥寒声滴夜长更事老翁顽到底每言宜睡好烧香旅夜于石拥炉兀兀坐成睡梦到家山人不知半夜酒醒还是客一庭黄叶雨来时凉夜郭钰竹外凉风留晩坐惊断蛩声山叶堕天河何处是双星新月纎纎碧云破晩歩叶颙偶随芳草蹋斜晖石径云深翠滴衣雨袖天风眀月上杖头挑得树隂归夜坐陈颢寒来尘绪不闗情吟对青灯过二更落叶满庭风满树小窗无处着秋声宫词俞允文凤城门外踏歌声院院烧灯綵眊睛宣与内家分夜直每从花里聼交更御定佩文斋咏物诗选巻二十御定佩文斋咏物诗选卷二十一钦定四库全书御定佩文斋咏物诗选巻二十一寒类五言古寒江吟孟郊冬至日光白始知隂气凝寒江波浪冻千里无平冰飞鸟絶髙羽行人皆晏兴荻洲素浩渺碕㟁凘碐磳烟舟忽自阻风帆不相乗何况异形体信任为股肱渉江莫渉凌得意须得朋结交非贤良谁免生爱憎冻水有再浪失飞有载腾一言纵丑词万响无善应取鍳谅不逺江水千万层何当春风吹利渉吾道𢎞苦寒吟孟郊天色寒青苍北风叫枯桑厚氷无裂文短日有冷光敲石不得火壮隂正夺阳调苦竟何言冻吟成此章寒元稹江瘴节候煖腊初梅巳残夜来北风至喜见今日寒扣冰浅塘水拥雪深竹栏复此满樽醁但唿谁与欢负暄刘子翚宵寒卧増裯昼寒起增衣何如负暄乐髙堂日晖晖引光扉尽辟追影榻屡移妙趣乆乃酣闭目潜自知初如拥红炉冻粟消顽肌渐如饮醇醪暖力中融怡欠伸百骸舒爬搔随意为稍回骄佚气顿改酸寒姿薰然沐慈仁天恩岂余私愿披横空云四海同熈熈矫首望扶桑倾心效园葵六言古寒苦謡夏侯湛惟立冬之初夜天惨凛以降寒霜皑皑以被庭冰溏瀩于井榦草槭槭以疏叶木萧萧以零残松陨叶扵翠条竹摧柯于緑竿七言古前苦寒行杜甫去年白帝雪在山今年白帝雪在地冻埋蛟龙南浦缩寒刮肌肤北风利楚人四时皆麻衣楚天万里无晶辉三尺之乌足恐断羲和送将何所归五言律晩寒白居易急景流如箭凄风利似刀暝催鸡翅敛寒束树枝髙缩水浓和酒加緜厚絮袍可怜冬计毕煖卧醉陶陶早寒白居易黄叶聚墙角青苔围柱根被经霜后薄镜遇雨来昏半卷寒檐幕斜开暖阁门迎冬兼送老只仰酒盈樽嵗晩苦寒方干地气寒不畅严风无定时挑灯青烬少呵笔尺书迟白兎没巳乆晨鸡僵未知伫看开圣厯暄煦立为期壬辰九月二十三日天气始寒以诗记之唐庚朝来怪底冷前此巳重阳渐逼袴襦节稍闻灰火香烟岚向冬浄橘柚得霜黄岭表虽多暑天时亦有常七言律苦寒孔武仲晨风猎猎巻书堂坐爱松筠耐雪霜嵗律峥嵘催暮景时光宛转偪新阳金巵满引颜虽觧石火深笼燄不长安得仙家却寒术吸嘘霞气赤城傍初寒陆游船尾寒风不满旗江邉丛祠常揜扉行人畏虎少晨起舟子捕鱼多夜归茅叶翻翻带宿雨苇花漠漠弄斜晖伤心到处闻砧杵九月今年未授衣五言絶句寒夜作掲傒斯疎星冻霜空流月湿林薄虚馆人不眠时闻一叶落七言絶句春寒文同东风何事力犹㣲凛凛邉寒上客衣旧雪未消新雪下南园春色几时归春寒王越二月邉城雪尚飞年年草色见春迟不知上苑新桃李开到东风第几枝御定佩文斋咏物诗选巻二十一御定佩文斋咏物诗选卷二十二钦定四库全书御定佩文斋咏物诗选卷二十二暑类五言古嘲热客程晓平生三伏时道路无行车闭门避暑卧出入不相过今世褦襶子触热到人家主人闻客来颦蹙奈此何谓当起行去安坐正咨嗟所说无一急唅一何多疲向之乆甫问君极那揺扇臂中疼流汗正滂沱莫谓为小事亦是一大瑕传戒诸髙眀热行宜见呵苦热行简文帝六龙骛不息三伏起炎阳寝兴烦几案俯仰倦帏牀滂沱汗似铄㣲靡风如汤洄池媿玉浪兰殿非含霜细帘时半巻轻幌乍横张云斜花影没日落荷心香愿见洪崖井讵怜河朔觞夏诗徐勉夏景厌房栊促席翫花丛荷隂斜合翠莲影对分红此时避炎热清樽独未空苦暑王筠日坂散朱雰天隅敛青霭飞飇焕南陆炎津通北濑繁星聚若珠宻云屯似盖月至每开襟风过时觧带苦暑刘孝威暮日苦炎溽迁坐接阶廊月丽姮娥影星含织女光栖禽动夜竹流萤出暗墙香盘糅鲜粉雕壶承玉浆白羽徒垂握緑水自周堂弱纨犹觉重纎絺尚少凉弄风思汉朔戏雨忆吴王元冰术难验赤道漏犹长谁能更吹律还令黍谷凉苦热行庾信火井沉荧散炎洲髙燄通鞭石未成雨鸣鸢不起风思为鸾翼扇愿借眀光宫临淄迎子礼中散就安丰美酒含兰气甘𤓰开蜜筒寂寥人事屏还得隐墙东夏日应令庾信朱帘卷丽日翠幕蔽重阳五月炎气蒸三时刻漏长麦随风里熟梅逐雨中黄开冰带井水和粉杂生香衫含蕉叶气扇动竹花凉早菱生软角初莲开细房愿陪仙鹤举洛浦听笙簧毒热寄简崔评事十六弟杜甫大暑运金气荆扬不知秋林下有塌翼水中无行舟千室但扫地闭闗人事休老夫转不乐旅次兼百忧蝮蛇暮偃蹇空牀难暗投炎宵恶眀烛况乃懐旧邱开襟仰内弟执热露白头束带负芒刺接居成阻修何当清霜飞㑹子临江楼载闻大易义讽咏诗家流藴借异时軰检身非茍求皇皇使臣体信是徳业优楚材择杞梓汉苑归骅骝短章达我心理为识者筹自朔方还与郑式瞻崔称郑子周岑赞同㑹法云寺三门避暑李益予本疎放士朅来非外矫忽落邉城中爱山见山少始投清凉宇门直烟岫表参差互眀灭彩翠竟昏晓泠泠逺风来过此羣木杪英英二三彦襟旷去烦挠游川出潜鱼息隂勌飞鸟徇物不可穷惟于此心了夏夜苦热登西楼栁宗元苦热中夜起登楼独褰衣山泽凝暑气星汉湛光辉火晶燥露滋野静停风威探汤汲隂井炀灶开重扉凭阑乆徬徨流汗不可挥莫辨亭毒意仰诉璇与玑谅非姑射子静胜安能希何处堪避暑白居易何处堪避暑林间背日栖何处好追凉池上随风舟日髙饥始食食竟饱还游游罢睡一觉觉来茶一瓯眼眀见青山耳醒闻碧流脱袜闲濯足解巾快搔头如此来几时巳过六七秋从心至百骸无一不自由拙退是其分荣耀非所求虽被世间笑终无身外忧此语君莫怪静思我亦愁如何三伏月扬尹谪䖍州天竺寺七叶堂避暑白居易郁郁复郁郁伏热何时毕行入七叶堂烦暑随歩失檐雨稍霏㣲窗风正萧瑟清宵一觉睡可以销百疾旱热白居易彤云散不雨赫日吁可畏端坐犹挥汗出门岂容易忽思公府内青衫折腰吏复想驿路中红尘走马使征夫更辛苦逐客弥顦顇日入尚趋程宵分不遑寐安知北窗叟偃卧风䬃至簟拂碧鱼鳞扇摇白鹤翅岂惟身所得兼示心无事谁言苦热天元有清凉地其二勃勃旱尘气炎炎赤日光飞禽飐将堕行人渴欲狂壮者不耐饥饥火烧其肠肥者不禁热喘急汗如浆到此方自悟老瘦亦何妨肉轻足健逸发少头清凉薄食不饥渴端居省衣裳数匙粱饭冷一领绡衫香持此聊过日焉知畏景长七月一日出城舟中苦热苏轼凉飇唿不来流汗方被体稀星乍眀灭暗水光弥弥香风过莲芡惊枕裂鲂鲤欠伸宿酒余起坐濯清泚火云势方壮未受月露洗身㣲欲安适坐待东方启大热戴复古左手遮赤日右手招清风挥汗不能巳扇笠竞要功南山龙吐云腾腾满虚空一雨变清凉万物随疏通向人无徳色大哉造化工七言古苦热行文同黄人顿驾留天中金鸦吐火当碧空炎光染云耸岌岌旱气烁土飞蓬蓬龙摇干胡不作雨虎引渴吻无生风安得有术噼海水入底一扣鲛人宫五言律热杜甫雷霆空霹雳云雨竟虚无炎赫衣流汗低垂气不苏乞为寒水玉愿作冷秋菰何似儿童嵗风凉出舞雩其二瘴云终不散泸水复西来闭户人髙卧归林鸟却回崃中都似火江上只虚雷想见隂宫雪风门䬃沓开僧房避暑严维支公好闲寂庭宇爱林篁幽旷无烦暑恬和不可量蕙风清水殿荷气杂天香眀月谈空坐恬然道术忘消暑白居易何以消烦暑端居一院中眼前无长物窗下有清风热散由心静凉生为室空此时身自得难更与人同同崔峒补阙慈恩寺避暑卢纶寺凉髙树合卧石緑隂中伴鹤惭仙侣依僧学老翁鱼沈荷叶露鸟散竹林风始悟尘居者应将火宅同暑景苏舜钦溽暑倦幽斋纵横书乱堆风多应秀麦雨宻不黄梅乳燕并头语红葵相背开吟余晴月上凉思入尊罍北园避暑文同缭绕度回塘纡余转短墙引笻聊散诞入竹得清凉正午禽虫静初晴果木香移牀就髙处更欲解衣裳豫章东湖避暑戴复古行坐自徜徉吟声绕屋梁晓烟湿栁色晨露发荷香以我一心静参他六月凉渊眀知此意髙卧到羲皇山亭避暑真山民怕碍清风入丁宁莫下帘地皆宜避暑人自要趋炎竹色水千顷松声风四檐此中有幽致多取未伤亷五言排律和长孙秘监伏日苦热任希古玉署三时晓金羁五日归北林开逸径东阁敞闲扉池镜分天色云峰减日辉游鳞映荷聚惊翰遶林飞披襟扬子宅舒啸仰重闱苦热司空曙暑气发炎州焦烟逺未収啸风兼炽艳挥汗讶成流鹳鹊投林尽龟鱼拥石稠潄泉齐饮酎衣葛剧兼裘长簟贪攲枕轻巾懒挂头招商如有曲一为取新秋七言律早秋苦热堆案相仍杜甫七月六日苦炎蒸对食暂餐还不能每愁夜中自足蝎况乃秋后转多蝇束带发狂欲大叫簿书何急来相仍南望青松架短壑安得赤脚踏层冰夏日与闲禅师坐林下避暑白居易落景墙西尘土红伴僧闲坐竹泉东緑萝潭上不见日白石滩邉长有风热閙渐知随念尽清凉常愿与人同每因毒暑悲亲故几在炎方瘴海中北塘避暑韩琦尽室林塘涤暑烦旷然如不在尘寰谁人敢议清风价无乐能过白日闲水鸟得鱼长自足岭云含雨只空还酒阑何物醒魂梦万柄莲香一枕山次韵程给事郡斋秋暑赵抃老为乡郡止偷安自媿仙踪未易攀八面松隂笼古寺三秋桂子下灵山良朋寄意诗篇里髙㑹追欢梦寐间却忆㑹稽清旷处樵风朝暮若耶湾和晁应之大暑书事一首张耒蓬门乆闭谢来车畏暑尤便小阁虚青引嫩苔留鸟篆绿垂残叶带虫书寒泉出井功何有白羽邀凉计巳疎忍待西风一萧䬃碧鲈银鲙意何如龟堂初暑陆游沦漪一曲遶茅堂葛帔纱巾喜日长多事林鸠管晴雨依人海燕度炎凉深枝着子累累熟幽草开花冉冉香安得此时江海上与君袖手看人忙苦热方䕫六月红云不肯移清心自合胜炎曦云根劚药移松骨石罅分泉挿木皮未用冰蚕来海峤坐看冻蚁走峨眉人间寒暑相催廹待寄东谿万缕丝五言絶句避暑徐凝斑多筒簟冷发少角冠清避暑长林下寒蝉又有声慈恩寺避暑李逺香荷疑散麝风铎似调琴不觉清凉晩归人满栁隂七言絶句香山避暑白居易六月滩声如勐雨香山楼北畅师房夜深起凭阑干立满耳潺湲满面凉苦热题恒寂师禅房白居易人人避暑走如狂独有禅师不出房可是禅房无热到但能心静即身凉文殊院避暑李羣玉赤日黄埃满世间松声入耳即心闲愿寻五百仙人去一世清凉住雪山夏夜追凉杨万里夜热依然午热同开门小立月眀中竹深树宻虫鸣处时有㣲凉不是风大暑赵元旱云飞火燎长空白日浑如坐甑中不到广寒冰雪窟扇头能有几多风大暑登东城许衡三丈危城日暮登暑威殊不霁凭陵何时太华髙峰上细嚼松隂六月冰枕流桥避暑口号朱曰藩竹牀花簟坐萧闲好是侬家消夏湾谁道屏风无九叠彩云飞作洞庭山暑夜僧宗泐此夜炎蒸不可当开门髙树月苍苍天河只在南楼上不借人间一滴凉御定佩文斋咏物诗选巻二十二御定佩文斋咏物诗选卷二十三钦定四库全书御定佩文斋咏物诗选巻二十三凉类五言古纳凉简文帝斜日晩骎骎池塘生半隂避暑髙梧侧轻风时入襟落花还就影惊蝉乍失林游鱼吹水沫神蔡上荷心翠竹垂秋采丹枣映疎砧无劳夜游曲寄此託微吟𤣥圃纳凉简文帝登山想剑阁逗浦忆辰阳飞流如冻雨夜月似秋霜萤翻竞晩热虫思引秋凉鸣波如碍石闇草别兰香晩景纳凉简文帝日移凉气散懐抱信悠哉珠帘影空卷桂户向池开鸟栖星欲见河净月应来横阶入细笋蔽地湿轻苔草化飞为火蚊声合似雷于兹静闻见自此歇氛埃奉和太子纳凉梧下应令庾肩吾北园凉气早歩辇暂逍遥避日交长扇迎风列短箫山带弹琴曲桐横栖凤条悬门开熘水锦石镇浮桥黒米生菰叶青花出稻苗无因学仙藻云气徒飘飖奉和逐凉刘孝威钟鸣夜未央避暑起徬徨长河似曳素眀星若散珰倚巖欣石冷临池爱水凉月纎张敞画荷妖韩夀香对此游清夜何劳娱洞房内园逐凉徐陵昔有北山北今余东海东纳凉髙树下直坐落花中狭径长无迹茅斋本自空提琴就竹篠酌酒劝梧桐纳凉王维乔木万余株清流贯其中前临大川口豁达来长风涟漪涵白沙素鲔如游空偃卧盘石上翻涛沃微躬潄流复濯足前对钓鱼翁贪饵凡几许徒思莲叶东五言律新秋喜凉白居易过得炎蒸月尤宜老病身衣裳朝不润枕簟夜相亲楼月纎纎早波风袅袅新光隂与时节先感是诗人精舎纳凉元稹山景晦巳寂野亭变苍苍夕风吹髙殿露叶散林光清钟初戒夜幽鸟尚归翔谁复掩扉卧南轩多早凉池亭纳凉仁宗夏日多炎热临池憩午凉雨滋槐叶翠风过藕花香舞燕来青𤨏流莺出建章援琴弹雅操民物乐时康七言律避暑纳凉钱起木槿花开畏日长时摇轻扇倚绳牀初晴草蔓縁新笋频雨苔衣染旧墙十旬河朔应虚醉八柱天台好纳凉无事始能知静胜深垂纱帐咏沧浪五言絶句夏日聨句文宗人皆苦炎热我爱夏日长薰风自南来殿阁生微凉秋夜王建夜乆叶露滴秋虫入户飞卧多骨髓冷起覆旧緜衣凉夜有懐白居易清风吹枕席白露湿衣裳好是相亲夜漏迟天气凉七言絶句夜凉白居易露白风清庭户凉老人先着夹衣裳舞腰歌袖抛何处惟对无絃琴一张秋凉陆游园丁傍架摘黄𤓰邨女沿篱采碧花城市尚余三伏日秋凉先到野人家崇义院杂题文征眀六月门前暑似炊殿堂深处未曽知晩凉浴罢思归去更为松风竚少时御定佩文斋咏物诗选巻二十三御定佩文斋咏物诗选卷二十四钦定四库全书御定佩文斋咏物诗选卷二十四春类三言古代春日行鲍照献歳发吾将行春山茂春日明园中鸟多嘉声梅始发桃始青汎舟舻齐櫂惊奏採菱歌鹿鸣风微起波微生絃亦发酒亦倾入莲池折桂枝芳袖动芬叶披两相思两不知四言古青阳邹子乐青阳开动根荄以遂膏润幷爱跂行毕逮霆声发荣壧处倾听枯槀复产迺成厥命衆庶熙熙施及夭胎羣生啿啿唯春之祺五言古杂诗张协太昊启东节春郊礼青祗鹰化日夜分雷动寒暑离飞泽洗冬条浮飇解春凘采虹缨高云文虬鸣阴池沖气扇九垠苍生衍四垂时至万寳成化周天地移大道曲谢尚青阳二三月柳青桃复红车马不相识音落黄埃中失题郭璞青阳畅和气谷风穆以温英茝曜林荟昆虫咸启门高台临迅流四座列王孙羽盖停云阴翠郁映玉樽春王俭兰生已匝苑萍开欲半池轻风摇杂蘤细雨乱丛枝其二风光承露照雾色㸃兰晖青荑结翠藻黄鸟㺯春飞春夕王俭露华方照歳云彩复经春虚闺稍叠草幽帐日凝尘春游回文诗王融枝分柳塞北叶暗榆关东垂条逐绪转落蕊散花丛池莲照晓月幔锦拂朝风低吹杂纶羽薄粉艶粧红离情隔远道叹结深闺中春歌武帝阶上香入怀庭中花照眼春心一如此情来不可限晩春萧统紫兰叶初满黄莺㺯始稀石蹲还似兽萝长更胜衣水曲文鱼聚林暝鸦鸟飞渚蒲变新节巖桐长旧围风花落未已山斋开夜扉晩日后堂简文帝幔阴通碧砌日影度城隅岸柳垂长叶窗桃落细跗花留蛱蝶粉竹翳蜻蜓珠赏心无与共染翰独踟蹰和刘上黄春日元帝新莺隐叶啭新燕向窗飞柳絮时依酒梅花乍入衣玉珂逐风度金鞍映日晖无令春色晩独望行人归望春诗元帝叶浓知柳密花尽觉梅疎兰生未可握蒲小不堪书初春沈约夹道觅阳春相将共携手草色犹自腓林中都未有无事逐梅花空教信杨柳且复共归来含情寄杯酒春日贻刘孝绰萧瑱涧水初流碧山樱早发红新禽争㺯响落蕊乱从风拂筵多软榦映户悉花丛谁云相去远垂柳对高桐当春四韵同左丞江淹雷萌山中草云煦江上花流烟漾璇景轻风泛凌霞我有幽兰念衔意瞩里斜友人殊未还独慰檐前华春郊梁虞羲光风转蕙畮香雾郁兰津暄迟蝶㺯蘤景丽鸟和春樵歌喧垄暮渔枻乱江晨山中芳杜若依依独思人春日临池温子昇光风动春树丹霞起暮阴嵯峨映连璧飘飖下散金徒自临濠渚空复抚鸣琴莫知流水曲谁辨游鱼心春日阳休之迟迟暮春日霭霭春光上柔露洗金盘轻丝缀珠网渐看阶茝蔓稍觉池莲长蝴蝶映花飞楚雀縁条响早春宗懔昨暝春风起今朝春气来莺鸣一两啭花树数重开散粉成初蝶剪綵作新梅游客伤千里无暇上高台春日徐陵岸烟起暮色岸水帯斜晖径狭横枝度帘揺惊燕飞落花承歩履流涧写行衣何殊九芝盖薄暮洞庭归春日江总春初赋得池应教张正见遥天収密雨高阁映奔曦雪尽青山路冰消緑水池春光落云叶花影发晴枝琴樽奉终宴风月岂云疲春晩庭望萧悫春庭聊纵望楼台自相隐窗梅落晩花池竹开初笋泉鸣知水急云来觉山近不愁花不飞到畏花飞尽首春太宗寒随穷律变春逐鸟声开初风飘帯柳晩雪间花梅碧林青旧竹緑沼翠新苔芝田初鴈去绮树未莺来早春桂林殿应诏上官仪歩辇出披香清歌临太液晓树流莺满春堤芳草积风色翻露文雪花上空碧花蝶来未已山光暧将夕立春后五日白居易立春后五日春态纷婀娜白日斜渐长碧云低欲堕残冰折玉片新萼排红颗遇物尽欣欣爱春非独我迎芳后园立就暖檐前坐还有惆怅心欲别红炉火春晩寄杨十二兼呈赵八白居易蒙蒙竹树深帘牖多清阴避日坐林影余花委芳襟倾尊就残酌舒巻续微吟空际飏高蝶风中聆素琴广庭备幽趣复对商山岑独此爱时景旷怀云外心迁莺恋嘉木求友多好音自无琅玕实安得莲花簮寄之二君子希见双南金谿中早春白居易南山雪未尽阴岭留残白西磵冰已消春熘含新碧东风来㡬日势动草萌拆潜知阳和功一日不虚掷当此天气暖来拂谿边石一坐欲㤀归暮禽声啧啧蓬蒿隔桑枣隐映烟火夕归来问夜餐家人烹荠麦遣春元稹花阴莎草长借草闲自酌坐看莺鬬枝轻花满樽杓葛巾竹梢挂书巻琴上阁沽酒过此生狂歌眼前乐郡斋三月下旬作崔䕶春事日已歇池塘旷幽寻残红披独坠嫩緑间浅深偃仰睠芳缛顾歩爱新阴谋春未及竟夏初遽见侵惜春杜牧春半年已除其余强为有即此醉残花便同尝腊酒怅望送春杯殷勤扫花帚谁为驻东流年年长在手次韵春思赵又隆冻树回春阳羁禽竞新咔喧喧人语浮稍稍春事动澄心絶芳华小睡足幽梦梦觉天宇新朝光集飞栋七言古春日戏题恼郝使君兄杜甫使君意气凌青霄忆昨欢娱常见招细马时鸣金騕褭佳人屡出董妖娆东流江水西飞燕可惜春光不相见愿携王赵两红颜再骋肌肤如雪练通泉百里近梓州请公一来开我愁舞处重看花满面尊前还有锦纒头阳春曲温庭筠云母空窗晓烟薄香昏龙气凝辉阁霏霏雾雨杏花天帘外春威着罗幕曲栏伏槛金麒麟沙苑芳郊连翠茵廏马何能啮芳草路人不敢随流尘送春曲范浚春光春光劝汝一杯酒我能为春作高歌未解春能听歌否春归有底急落尽桃花红园谿漠漠野阴静兎葵燕麦空摇风风光㡬何时背我忽如客残丝欲断感春心燕语劳劳上帘额我有惜芳意一春怜物华春来雪里索梅笑春去怅望飞杨花春归知复来奈此断年别垂杨三月暮天愁鶗鴂一声芳草歇歌竟我亦醉一棹觥船空明年待春花树下放歌擎酒相迎逢汉宫早春曲萨都拉女夷鼓吹招摇东羲和驭日骑苍龙金环寳胜晓翠浓梅花飞入夀阳宫夀阳宫中鎻香雾满面春风吹不去鞭却灵鳌驾五山芙蓉夜煖光阑干鸡人一唱晓星起四野天开春万里次春日即事韵周权吴蚕欲老畴未秧拍堤野水回横塘淡烟疎树緑阴薄落花飞絮白日长寒具油干过冷节悤悤芳事归鶗鴂枕书睡足午窗明雪乳浮浮翻兎褐春暮吟郭钰玉壶沽酒春丝络啼鸟劝人满杯酌落红满地晴香消湿翠如烟午阴薄画楼玲珑隔彩霞楼前双鹊鸣喳喳想见吴帆北风起王孙明日当还家早春寄郷中友人钱宰故园花发春又来碧桃半折棠梨开流莺踏花酒落杯花飞落酒相萦回酒酣起舞落日晩应念长安人未回江上舟㡬时发拍手醉唱归去来笑摘花枝簪白发五言律晩春送吉校书归楚州李嘉祐诗人饶楚思淮上及春归旧浦菱花待闲门柳絮飞高名郷曲重少事道流稀定向渔家醉残阳卧钓矶遣春元稹久雨怜霁景偶来堤上行空蒙天色嫩杳淼江面平百草短长出衆禽高下鸣春阳各有分余亦澹忘情春日即事耿湋邻里朝光遍披衣夜醉醒庭厨非旧火林木发新青接果移天性疏泉逐地形清明来㡬日戴胜已堪听早春刘威晓来庭户外草色似依依一夜东风起万山春色归冰消泉脉动日暖露珠晞已醖看花酒娇莺莫预飞南楼春望许浑南楼春一望云水共昏昏野店归山路危桥帯郭邨晴烟和草色夜雨长谿痕下岸谁家住残阳半掩门九江春暮曹松杨柳城初锁轮蹄息去踪春流无旧㟁夜色失诸峰影动鱼边火声迟话后钟明朝回去鴈谁向北郊逢旅游伤春李昌符酒醒郷关远迢迢听漏终曙分林影外春尽雨声中鸟思江邨路花残野岸风十年成底事羸马倦西东春暮韦庄一春春事好病起酒常迟流水緑萦砌落花红堕枝楼高喧乳燕树密鬬雏鹂不学三公醉将何自解颐春日晩晴苏舜钦人言春雨好更好晩来晴树色通帘翠烟姿着物明得泥初燕喜避弋去鸿轻谁见危栏外斜阳尽眼平和元舆游春次用其韵梅尧臣乗闲多远兴信马与君行碧树斜通市清流曲抱城山花高下色春鸟短长声日暮吾庐近还歌空复情春事孙觌茅栋依林出松扉傍水斜浮苍围百疉乱緑翳三又屋破蜗书壁庭芜鹤印沙小松供一笑已着两三花半山春晩即事王安石春风取花去酬我以清阴翳翳陂路静交交园屋深牀敷每小息杖屦或幽㝷惟有北山鸟经过遗好音春望徐玑楼上看春晩烟分远近邨晓晴千树緑新雨半池浑柳密莺无影泥新燕有痕轻寒衫袖薄杯酌更须温春游和胡叔芳韵真山民春光泼眼明占胜得新亭棠醉风扶起柳眠莺唤醒非无杯泛緑安得鬓皆青且事日为乐歌声莫暂停春日陈樵细雨花阴重轻烟草色匀惊禽长避客娇燕却依人絃管红楼酒跧蹄紫陌尘东风竞游赏因想杏园春春游晩归叶颙小雨杂烟霏晴光㺯夕晖蔫红侵酒斚空翠润琴徽风袭吟翁帽云香野客衣殷勤花径月寒影照人归春日舟行张时彻出郭便如意春光尽眼中云衣浮石淡树杪着霞红野渡添新水邨禽各占丛桃源在何许宛转未能穷寻春杨基朝来微雨罢何处可寻春水散池容动烟销柳意新穿林听莺逺度陌问花频但觉相逢处相亲似故人五言排律赋得元和布泽潘孟阳至徳生成泰咸欢煦育恩流辉霑万物布泽在三元北阙祥云迥东方喜气繁青阳初应律苍玉正临轩恩洽因时令风和比化源自惭同草木无以答干坤赋得新阳改故阴纥千讽律管才催候寒郊忽变阴微和方应节积惨已辞林暗觉余凘断潜惊丽景侵禁城佳气换北陆翠烟深有截知遐布无私荷照临韶光如可及莺谷免幽沈省试腊后望春宫林寛皇都初度腊鳯辇出深宫高凭楼台上遥瞻灞浐中仗凝霜彩白袍映日华红柳眼方开冻莺声渐转风御沟穿断霭骊岫照斜空时见宸游兴因观稼穑功赋得春色满皇州沈亚之何处春辉好偏宜在雍州花明夹城道柳暗曲江头风软游丝重光融瑞气浮鬬鸡怜短草乳燕傍高楼绣毂盈香陌新泉溢御沟行看日欲暮回骑似川流武徳殿退朝望九衢春色曹松玉殿朝初退天街一看春南山初过雨北阙净无尘夹道夭桃满连沟御柳新苏舒同舜泽熙煦并尧仁佳气浮轩盖和风袭缙绅自兹怜万物同入发生辰七言律奉和春日出苑曯目应令张説禁林艶裔发春阳春望逍遥出画堂雨洗亭臯千亩緑风吹梅李一园香鹤飞不出随青管鱼跃翻来入綵航容赏欢承天保定遒文更覩日重光奉和圣制春日幸望春宫应制李适玉辇金舆天上来花园四望锦屛开轻丝半拂朱门柳细缬全披画阁梅蝶舞飞行飘御席莺歌度曲绕仙杯圣词今日光辉满汉主秋风莫道才认春戏呈冯少尹李中郎陈主簿白居易认得春风先到处西园南面水东头柳初变后条犹重花未开前枝已稠暗助醉欢寻緑酒潜添睡兴着红楼知君未别阳和意直待春深始拟游春来白居易春来触动故郷情忽见风光满两京金谷踏花香骑入曲江碾草钿车行谁家緑酒欢连夜何处红楼睡失明犹有不眠不醉客经春冷坐古湓城钱塘湖春行白居易孤山寺北贾亭西水面初平云脚低㡬处早莺争暖树谁家新燕啄春泥乱花渐欲迷人眼浅草才能没马蹄最爱湖东行不足绿杨阴里白沙堤正月三日闲行白居易黄鹂巷口莺欲语乌鹊河头冰渐消绿浪东西南北水红栏三百九十桥鸳鸯盪漾双双翅杨柳交加万万条借问春风来早晩只从前日到今朝和乐天早春见寄元稹雨香云淡觉微和谁送春声入棹歌萱近北堂穿土早柳偏东面受风多湖添水剂消残雪江送潮头涌漫波同受新年不同赏无由缩地欲如何和程员外春日东郊即事包何郎官休浣怜迟日野老欢娱为有年㡬处折花惊蝶梦数家留叶待蚕眠藤垂宛地萦朱履泉迸侵阶浸绿钱直待闭关朝谒去莺声不散柳含烟残春独来南亭因寄张祐杜牧暖云如粉草如茵独歩长堤不见人一岭桃花红锦黦半谿山水碧罗新高枝百舌犹欺鸟带叶棠梨独送春仲蔚欲知何处在苦吟林下拂诗尘长安春日章碣春日皇家瑞景迟东风无力雨㣲微六宫罗绮同时薄九陌烟花一様飞煖着柳丝金蕊重冷开山翠雪稜稀输他得路蓬洲客红緑山头烂醉归三堂早春韦庄独倚危楼四望遥杏花春陌马声骄池边冰刃暖初落山上雪稜寒未消谿送緑波穿郡宅日移红影度邨桥主人年少多情味笑换金龟解珥貂湖上初春偶作林逋梅花开尽腊亦尽晴暖便如寒食天春色半归湖岸柳人家多上郭门船文禽相并映短草翠潋欲生浮嫩烟㡬处酒旗山影下细风时已㺯繁絃暮春张耒夜雨轻寒拂晓晴牡丹开尽过清明庭前落絮谁家柳叶里新声是处莺白髪生来如有信青春归去更无情便当种秫长成酒远学陶潜过此生晩春韩维春晖东去月収弦却拂凝埃敞北轩㡬曲云屛空白昼一帘花雨自黄昏庭芜碧合阴虫息窗树红稀鬬雀喧细忆旧欢都入梦习家池上子山园春懐示邻陈师道断墙着雨蜗成字老屋无僧燕作家賸欲出门追语笑却嫌归鬓着尘沙风翻蛛网开三面雷动蜂窠趂两衙屡失南邻春事约只今容有未开花春日郊外唐庚城中未省有春光城外榆槐已半黄山好更宜余积雪水生看欲倒垂杨莺迁日暖如人语草际风来作药香疑此江头有佳句为君寻取却茫茫春行真山民短帽轻衫歩履迟微暄天气乍晴时池融嫩碧销残冻春剪新红缀旧枝岚气滴衣堪入画禽声到耳足供诗东风苦欲招人醉频掉桥西卖酒旗柳塘送春葛长庚急雨将雷过柳塘春因底事亦归忙经时不放荷花叶昨夜尽収栀子香判断千林成梦去安排一夏纳风凉开眉无觅愁来处数笔晴云画水郷壬戌二月徐玑山城二月景如何行处时时听踏歌淡色似黄杨叶小浓香如蜜菜花多春容每到晴时改天气偏从雨后和好向谿头寻钓侣小谿连夕涨清波壬午西域湖中游春耶律楚材二月河中草木靑芳菲次第有期程花藏径畔春泉碧云散林梢晩照明含笑山桃还似识相亲水鸟自忘情遐方且喜丰年兆万顷青青麦浪平暮春用唐夀卿韵曹伯启一天晴碧日迟迟暑气蒸人力自微幽径雨余芳草合小园风急乱花飞卧思沂上春风去梦到山阴袚褉归还忆去年乗小骏西湖游罢北山围西宫春日与吴锦衣赋萨都拉九重春色金银阙冠带将军尽羽林上苑春莺随柳啭西宫午漏隔花深天开阊阖収金鎻帘卷奎光听玉音白髪儒臣卖词赋长门应费万黄金春日偕监中士友游南城张翥楼阁参差紫翠间微风不动綵云闲柳垂禁蘌丝千尺水绕宫沟玉一环春树鸟鸣圆似筦夕阳驼影兀如山醉鞭缓缓吟归去灯火城东未掩关春日次王元章韵纳延翠幰金车锦骆驼芙蓉绣缛载双娥雨晴辇路尘沙少风起春城柳絮多秉烛且留清夜饮倚栏犹听隔墙歌山翁此日心如水梦断江南雨一簑春日宣则门书事简虞邵菴台哈布哈三月龙池柳色深碧梧烟暖日愔愔风粘落絮萦青幔燕逐飞花避绿沈仙仗晓开班玉笋云韶春奏赐琼林从臣尽献河东赋独有相如得赐金春日东行黄镇成春郊冉冉散晴晖芳树频闻一鸟啼山驿水流花落尽石田云暖麦抽齐禅房凿路当巖半钓屋维舟近竹西行过野桥人语近寻源应到武陵谿春日倪瓒闲门积雨生幽草叹息樱桃熳烂开春浅不知寒食近水深惟有白鸥来即看垂柳侵矶石已有飞花拂酒杯今日新晴见山色还须拄杖踏青苔早春呈吴待制镏炳上林春早陌尘香紫禁觚稜射日光新绿御河揺柳黛小红宫树试桃粧山连晓气蟠龙虎台枕东风忆鳯凰心折故园幽兴独寻僧看竹过邻墙浦口逢春忆禁苑旧游杨基春冰销尽草生齐细雨香浓紫陌泥花里小楼双燕入柳边深巷一莺啼坐临南浦弹流水歩逐东风唱大堤还忆当年看花伴锦衣骢马玉门西暮春书事瞿佑睡起唿童扫落花石泉槐火试新茶树林深处蜂王国帘幙阴中燕子家柳絮乗风投砚水竹枝摇影落窗纱幽居莫道无官况鼓吹犹存两部蛙拟唐长安春望黄闰南山晴望郁嵯峨上路春香御辇过天近帝城双阙迥日临仙仗五云多莺声尽入新丰树柳色遥分太液波汉主离宫三十六楼台处处起笙歌春日应制王鏊奉天朝罢晓曈昽勅得传宣御苑东好雨晴时三月里銮舆遥过百花中东皇黙运无言化南国新収不战功归坐明堂还布徳豫游分与万方同五言絶句春夜虞世南春苑月徘徊竹堂侵夜开惊鸟排林度风花隔水来春首陈叔达雪花联玉树冰彩散瑶池翔禽遥出没积翠远参差初春王绩春来日渐长醉客喜年光稍觉池亭好偏闻酒瓮香早春野望王勃江旷春潮白山长晓岫靑他郷临眺极花柳映边亭登城春望王勃物外山川近晴初景霭新芳郊花柳遍何处不宜春春歌郭元振青楼含日光绿池起风色赠子同心花殷勤此何极絶句杜甫迟迟江山丽春风花草香泥融飞燕子沙暖睡鸳鸯其二江碧鸟逾白山青花欲燃今春看又过何日是归年春晩孟浩然春眠不觉晓处处闻啼鸟夜来风雨声花落知多少春怨金昌绪打起黄莺儿莫教枝上啼啼时惊妾梦不得到辽西春游曲张仲素烟柳飞轻絮风榆落小钱蒙蒙百花里罗绮竞秋千其二行乐三春节林花百和香当年重意气先占鬬鸡塲春江曲张仲素乘晓归南去参差疉浪横前洲在何处雾里鴈嘤嘤春寒徐凝乱雪从教舞回风任听吹春寒能作底已被柳条欺游春词令狐楚晓游临碧殿日上望春亭芳树罗仙仗青山展翠屛其二阊阖春风起蓬莱雪水销相将折杨柳争取最长条春晴张起画阁余寒在新年旧燕归梅花犹带雪未得试春衣孟春鲍防江南孟春天荇叶大如钱白雪装梅树青袍似葑田仲春谢良傅江南仲春天细雨色如烟疎为武昌柳布作石门泉季春严维江南季春天莼菜细如弦湖边草作径湖上叶为船春晩李羣玉三月寒食时日色浓于酒落尽墙头花莺声隔原柳送春高骈水浅鱼争跃花深鸟竞啼春光看欲尽判却醉如泥早春储嗣宗野树花初发空山独见时踟蹰洛阳道郷思满南枝春日唐庚啼禽通夣寐芳草过比邻暖逼花期促愁牵酒量伸春日杨万里逺日随天去斜阳着树明犬知何处吠人在半山行其二雾气因山见波痕到㟁消诗人元自懒物色故相撩其三日落碧簪外人行红雨中幽人诗酒里又是一春风春宇文虚中短草铺茸緑残梅照雪稀暖轻还锦褥寒峭怯罗衣春日刘因游丝困无力欲起重悠飏芳草落花满相思春昼长嬉春词沈愚酒尽情无极花深眼欲迷拂鞭归去晩月在画楼西春歌王廷陈初华锦绣舒千林望如一怀春废机抒缣素难成匹六言絶句春日偶成马臻两袖水风春冷一抹山烟晩晴小槛倒披花影归船远送歌声其二燕拂花阴绣毂人指箫声画楼杨柳六桥旧梦夕阳一叚新愁七言絶句春日上官仪花轻蝶乱仙人杏叶密莺啼帝女桑飞云阁上春应至明月楼中夜未央春和春日元万顷鳯辇迎风乗紫阁鸾车避日转彤闱中堂促管淹春望后殿清歌开夜扉山房春事岑参风恬日暖荡春光戏蝶游蜂乱入房数株门柳低衣桁一片山花落笔牀春行寄兴李华宜阳城下草萋萋涧水东流复向西芳树无人花自落春山一路鸟空啼江南春李约池塘春暖水纹开隄柳垂丝间野梅江上年年芳意早蓬瀛春色逐潮来春早呈水部张员外韩愈天街小雨润如酥草色遥看近却无最是一年春好处絶胜烟柳满皇都春游王涯经过柳陌与桃谿寻逐春光着处迷鸟度时时冲絮起花繁衮衮压枝低望春词令狐楚高楼晓见一花开便觉春光四面来暖日晴云知次第东风不用更相催其二云霞五彩浮天阙梅柳千般夹御沟不上黄山南北望岂知春色满神州宫前早春王建酒幔高楼一百家宫前杨柳寺前花内园分得温汤水二月中旬已进𤓰三月晦日赠刘评事贾岛三月正当三十日风光别我苦吟身共君今夜不须睡未到晓钟犹是春日日李商隐日日春光鬭日光山城斜路杏花香㡬时心绪浑无事得及游丝百尺长春日李商隐欲入卢家白玉堂新春吹破舞衣裳蝶衔红蕊蜂衔粉共助青楼一日忙长安春晩温庭筠四方无事太平年万象鲜明禁火前九重细雨惹春色轻染龙池杨柳烟早春来鹄新歴才将半纸开小庭犹聚爆竿灰偏憎杨柳难钤辖又惹东风意绪来松江早春皮日休松陵清净雪消初见底新安恐未如稳凭船弦无一事分明数得鲙残鱼招友人游春郑云叟难把长绳系踆乌芳时偷取醉工夫任堆金璧摩星斗买得花枝不老无春居杂兴王禹偁两株桃杏映篱斜粧㸃商山副使家何事春风容不得和莺吹折数枝花丰乐亭游春欧阳修緑树交加山鸟啼晴风荡漾落花飞鸟歌花舞太守醉明日酒醒春已归其二春云淡淡日辉辉草惹行襟絮拂衣行到亭西逢太守篮舆酩酊揷花归其三红树青山日欲斜长郊草色緑无涯游人不管春将老来徃亭前踏落花戏和舍弟船塲探春黄庭坚雨余禽语催天晓月上梨花放夜阑莫听游人待妍暖十分倾酒对春寒春日杂兴唐庚春衣初作舞雩归手展韦编昼寝稀解使芳阴快幽意飞红零落遶窗扉得春文同去歳相违恨已賖今年相遇喜无涯红情緑意知多少尽入泾川万树花春日秦观春禽叶底引圆吭临罢黄庭日正长满院柳花寒食夜旋钻新火爇炉香其二金屋旧题烦乙子蜜脾新採赖蜂臣蜻蜓蛱蝶无情思随例颠忙过一春春词秦观弱云亭午㺯春娇高柳无风妥翠条懒读夜书烧短髪隔垣时听卖饧萧春日秦观幅巾投晓入西园春动林塘物物鲜却憩小亭才日出海棠花发麝香眠春晩陆游一百五日春郊行三十六谿春水生千秋观里逢急雨射的峯前看晩晴晩春宋伯仁风甃残花满地红别离樽俎漫匆匆春光未肯収心去却在荼䕷细影中丁亥正月新晴晩歩杨万里嫩水春来别様光草芽緑甚却成黄东风似与行人便吹尽寒云放夕阳其二急下残车踏晩晴青鞵歩歩有沙声忽逢野沼无人处雨鸭浮沈最眼明春日范成大药栏花暖小猧眠雪白晴云水碧天煮酒青梅寒食过夕阳庭院锁秋千梁园春元好问暖入金沟细浪添津桥杨柳緑纎纎卖花声动天街远㡬处春风揭绣帘其二上苑春浓昼锦闲緑云红雪拥三山宫墙不隔东风断偷送天香到世间其三楼观沈沈细雨中出墙花木乱春红朱门不解藏春色燕宿莺啼处处通探春刘因道边残雪䕶頽墙墙外柔丝露浅黄春色虽微已堪惜轻寒休近柳梢旁春晩杂兴方回岂有邪谿父老钱无朝无暮在樽前樱桃豌豆分儿女草草春风又一年其二谿鱼山笋佐新篘大胜长安上酒楼春老犹寒宿酲困酴醿花下拥绵裘其三城市尘埃不见诗西邨东坞可频谁夏前十日尝新麦正是江南最好时其四芳草茸茸没履深清和天气润园林霏微小雨初晴处暗数青梅立树阴春寒元黄庚春寒料峭透窗纱睡起晴蜂恰报衙怪得晓来风力劲满堦香雪落梨花三月刘秉忠背阴花木锦成丛幽谷莺啼上苑中李白桃红杨柳绿天涯无处不春风春始来刘秉忠三月南州草木长落花飞絮满池塘东君也惜天涯客尽放春光过界墙春日即事马祖常梨花白罢海棠红谁为韶光次第工小阁卷帘春事晩伫看蝴蝶过庭东御沟春日偶成马祖常水南沙路雨清尘桃李花开蛱蝶春三月京华寒食近东风十里酒旗新春日偶成萨都拉踏马归来过早春空堦已见草如茵东风吹緑青谿柳马上轻寒不着人春归萨都拉酿蜜筒香蜂报衙杏梁泥歇燕成家浮萍断送春归去尽向东流载落花京城春日纳延三日诸郎儤直闲绕城骑马借花看晚来金水河边路柳絮纷纷扑绣鞍其二黄鹤楼东卖酒家王孙清晓驻游车寳钗换得葡萄去今日城东看杏花春词郭钰暖云飞扑玉骢归帘巻香风酒力微夜坐久怜明月好细铺花影绣罗衣忆春马臻断畦零落荠花明雨过平湖水渐生坐久忽思春去远緑阴浓淡隐啼莺春日闲居杂兴马臻宿雨兼风酿麦秋余寒欲断自迟留杜鹃啼得百花尽却向绿阴深处愁其二茶香亭院一枰棊柳影侵堦日自移因见刺桐花满树等闲忆得故园时其三花底飞觞酒浪翻才迎春至又春残日斜客散炉烟尽自洗窰瓶挿牡丹西湖游春即事马臻遶湖无处避芳尘疉鼓红旗彩鹢新冉冉春云来不断涌金门外踏青人其二南屛山色染春烟路接高峰社鼓喧第一桥边春更好御舟闲在翠芳园其三镂玉雕琼簇閙竿珠花翠叶镂金篮东家年少贪游冶正値明朝三月三其四流苏两两挂船头绣额珠帘不上钩金缕缓歌家宴静午前先入里湖游其五万柳摇金接画桥一清堂外景偏饶文章太守开华宴预报龙舟夺锦标其六一路亭台闲酒家渐看杨柳緑藏鸦太平官府无民讼补种沿隄四季花其七画船过午入西泠人拥孤山陌上尘曽被弁阳模写尽晩来闲却半湖春其八天街夜市已喧阗半掩城门玉漏传笼烛绛纱争道入湖心犹有未归船暮春僧善住野水浮来半落红不须惆怅怨东风春归毕竟归何处还在溪光柳影中其二门掩东风柳色深暮寒脉脉透衣襟春天最是无凭准一日才晴一日阴其三雨入孤城草木新香红半逐马蹄尘却怜杜字无情甚不解迎春祗送春其四红药花开春欲归绿杨阴暗燕争飞晩来一阵东风雨又送余寒上客衣春景宣宗水影虚涵一镜中晴光摇荡暖云红小桃花重初经雨弱柳丝柔屡舞风春词朱成泳海棠枝上鹊声干罗幕重重䕶晓寒初日半林珠露重脆红无数压阑干春深即景钱宰露梢黄鸟啄来禽蛀叶青虫络树阴又是绿堦春雨歇满庭芳草落花深春望杨慎滇海风多不起沙汀洲新绿遍天涯采芳亦有江南意十里春波逺泛花春望李先芳芳草凄迷一径斜淡烟疎雨噪新鸦城南春色浓于酒醉杀千林桃杏花御定佩文斋咏物诗选卷二十四御定佩文斋咏物诗选卷二十五钦定四库全书御定佩文斋咏物诗选巻二十五立春类五言古立春日汎舟𤣥圃后主春光反禁苑暧日暖源桃霄烟近漠漠暗浪远滔滔石苔侵绿藓岸草发青袍回歌逐转檝浮水随度刀遥看柳色嫩回望鸟飞高自得欣为乐忘意若临濠立春徐陵风光今旦动雪色故年残薄夜迎新节当炉却晩寒奇香分细雾石炭𢷬轻丸竹叶裁衣带梅花奠酒盘年芳袖里出春色黛中安欲知迷下蔡先将过上兰五言律立春后戴复古久望春风至还经閠月迟梅花丈人行柳色少年时爱酒常无伴吟诗近得师离骚变风雅当效楚臣为其二东风吹竹屋无数落梅花冻雀栖檐角饥乌啄草芽家郷劳夜梦客路又春华莫讶狂夫醉西楼酒可賖立春夜虞集轻雪作春花飞来入鬓斜紫貂迎晓雾绛蜡晕晴霞书诏频趋阁思归即借车㡬时将穉子随意踏江沙迎春日集华光禄斋中王穉登椒盘出五辛下马拂黄尘千里周南客明朝汉苑春草生将去路花待欲归人君有陶潜禄犹胜季子贫五言排律迎春东郊张濯颛顼时初谢勾芒令复陈飞仄将应节賔日已知春考歴明三统迎祥受万人衣冠宵执玉坛墠早清尘肃穆来东道回环拱北辰仗前花待发旂处柳凝新云敛黄山际冰开素浐濵圣朝多庆赏希为荐沈沦立春酬钱员外曲江同行见赠白居易下直遇春日垂鞭出禁闱两人携手语十里看山归柳色早黄浅水纹新绿微风光向晩好车马近南稀机尽笑相顾不惊鸥鹭飞立春泠朝阳玉律传佳节青阳应北辰土牛呈歳稔綵燕表年春腊尽星回次寒余月建寅风光何处好云物望中新流水初消冻潜鱼欲振鳞梅花将柳色偏思越郷人立春日和王翰林范梈北斗红云上西城皓雪边歳华今若此宦味故依然节轥荒冬后寒驱夹日先楼台通帝极井落散人烟登眺临无际欢娱信有年客情闗外地农事庾阴田只有伤絃促那能效屐穿㡬时归栎社尽日接芳筵寳鼎昇平瑞金旛淡荡妍逶迤朱鳯集潇洒白鸥眠远业嗟何就高明頼必传道虽沾世用意漫逐时迁顾遇烦频数欣荣颇倍千江湖万里兴烂熳百花前七言律春日游苑迎春中宗神皋福地三秦邑玉台金阙九仙家寒光犹恋甘泉树淑景偏临建始花綵蝶黄莺未欲舞梅香柳色已堪夸迎春正启流霞席暂嘱曦轮勿遽斜奉和立春游苑迎春应制沈佺期东郊暂转迎春仗上苑初飞行庆杯风射蛟冰千片断气冲鱼钥九关开林中觅草才生蕙殿里争花併是梅歌吹衔恩归路晩栖乌半下鳯城来和立春日游苑迎春卢藏用天游龙辇驻城闉上苑迟光晩更新瑶台半入黄山路玉槛旁临元灞津梅香欲待歌前落兰气先过酒上春幸预栢梁称献夀愿陪千亩及农辰奉和立春游苑迎春应制崔日用乘时迎气正璇衡灞浐烟氛向晓清剪绮裁红妙春色宫梅殿柳识天情瑶筐綵燕先呈瑞金缕晨鸡未欲鸣圣泽阳和宜宴乐年年捧日向东城和立春日游苑迎春李适金舆翠辇迎嘉节御苑仙宫待献春淑气初衔梅色浅和风半拂柳条新天杯庆夀齐南岳圣藻光辉动北辰稍觉披香歌吹近龙骖薄暮下城闉立春韦庄青帝东来日驭迟暖烟轻逐晓风吹罽袍公子樽前觉锦帐佳人梦里知雪圃乍开红菜甲綵旛新剪绿杨丝殷勤为作宜春曲题向花牋帖绣楣和十二弟扬腊月立春赵抃二十四日立春节六七千里孤舟行唿儿倒酒迎春醉忽尔持诗祝我赓海上去年賔燕乐江头今歳客心清此时极目寻春色㟁柳汀芜緑未成立春雨陈与义衡阳县下春日雨远映青山丝様斜容易江边欺客袂分明沙际湿年华竹林路隔生新水古渡船空集乱鸦未暇独忧巾一角西谿当有续开花立春日郊行范成大竹拥谿桥麦盖坡土牛行处亦笙歌麴尘欲染垂垂柳醅面初明浅浅波日满县前春市合潮平浦口暮帆多春来不饮兼无句奈此金旛綵胜何立春朱淑真停杯不饮待春来和气先春动六街生菜乍挑宜卷饼罗旛旋剪称联钗休论残腊千重恨管入新年百事谐从此对花并对景尽拘风月入诗怀立春日车驾诣南郊李东阳暖香和露绕蓬莱彩仗迎春晓殿开北斗旧杓依嵗转南郊佳气隔城来云行复道龙随辇雾散仙坛日满台不似汉家还五畤甘泉谁羡校书才立春日储巏未试春盘且洗觞吹葭五夜待春光催花漫剪隋宫綵赐酒曽霑汉署香白髪银旛聊作戏青衫竹马自成行凌晨便有名园兴独喜乔松不受霜立春日赐百官春饼申时行紫宸朝罢听传餐玉饵琼肴出大官斋日未成三爵礼早春先试五辛盘回风入仗旌旗暖融雪当筵匕箸寒调鼎十年空伴食君恩一饭报犹难丙子立春和尔宗春䜩即事程嘉穟归舠夜发促春盘少长随肩各尽欢花鸟装春迎宿雨天云酿雪作朝寒何嫌趋走同儿戏便许风流比画看晕碧裁红古来事醉痕狼借任阑干六言絶句铅山立春朱子雪拥山腰洞口春回楚尾吴头欲问闽天何处明朝岭水南流七言絶句次韵文潜立春日絶句黄庭坚渺然今日望欧梅已发皇州首更回试问淮南风月主新年桃李为谁开立春晁沖之巧胜金花真乐事堆盘细菜亦宜人自惭白髪嘲吾老不上谯门看打春立春方岳綵燕双簪翡翠翘巧裁银胜试春韶东风已到阑干北看见娇黄上柳条其二池痕吹皱緑粼粼才见池痕认得春香沁彩鞭旗脚转自题兰帖记春新立春日粧成宜春花方岳青旛碧胜缕金文柳色梅花逐指新却笑尚为儿女态寳刀剪綵强为春立春朱淑真自折梅花挿鬓端韭黄兰茁簇春盘泼醅酒软横无力作恶东风特地寒御定佩文斋咏物诗选巻二十五御定佩文斋咏物诗选卷二十六钦定四库全书御定佩文斋咏物诗选巻二十六夏类四言古朱明邹子乐朱明盛长旉与万物桐生茂豫靡有所诎敷华就实既阜既昌登成甫田百鬼廸尝广大建祀肃雍不忘神若宥之传世无疆五言古夏日临江武帝夏潭荫修竹高㟁坐长枫日落沧江静云散远山空鹭飞林外白莲开水上红逍遥有余兴怅望情不终和湘东王首夏简文帝冷风杂细雨垂云助麦凉竹水俱葱翠花蝶两飞翔燕泥衔复落鶗吟敛更扬卧石藤为缆山桥树作梁欲待华池上明月吐清光夏徐勉夏景厌房栊促席翫芳丛荷阴斜合翠莲影对分红此时避炎热清樽独未空奉和夏日应令庾信朱帘卷丽日翠幙蔽重阳五月炎蒸气三时刻漏长麦随风里热梅逐雨中黄开冰带井水和粉杂生香衫含蕉叶气扇动竹花凉早菱生软角初莲开细房愿陪仙鹤举洛浦听笙簧梅夏应教薛道衡长廊连紫殿细雨应黄梅浮云半空上清吹隔池来集鳯桐花散腾龟莲叶开幸逢为善乐频降济时才郊夏白居易西日照高树树头子规鸣东风吹野水水畔江篱生尽日看山立有时寻涧行兀兀长如此何许似专城表夏元稹夏风多暖暖树木有繁阴新笋紫长短早樱红浅深烟花云幕重榴艶朝景侵华实各自好讵云芳意沈其二江瘴炎夏早蒸腾信难度今宵好风月独此荒庭趣露叶倾暗光流星委余素但恐清夜徂讵悲朝景暮七言古白纻歌虞茂长洲茂苑朝夕池映日含风结细漪坐当伏槛红莲披雕轩洞户青苹吹轻幌芳烟郁金馥绮檐花簟桃李枝兰苕翡翠但相逐桂树鸳鸯恒并宿五言律夏日游目聊作骆賔王暂屏尘嚣累言寻物外情志逸心逾黙神幽体自轻浦夏荷香满田秋麦气清讵假沧浪上将濯楚臣缨夏日游山家骆賔王返照下层岑物外狎招寻兰迳薰幽佩槐庭落暗金谷静风声彻山空月色深一遣樊笼累惟余松柏心夏日仙萼亭应制宋之问高岭逼星河乘舆此日过野含时雨润山杂夏云多睿藻光巖穴宸襟洽薜萝悠然小天下归路满笙歌夏日辨玉法师茅斋孟浩然夏日茅斋里无风坐亦凉竹林深笋稚藤架引梢长燕觅巢窠处蜂来造蜜房物华皆可玩花蘂四时芳夏日浮舟过陈大水亭孟浩然水亭凉气多闲棹晩来过涧影见松竹潭香闻芰荷野童扶醉舞山鸟助酣歌幽赏未云遍烟光奈夕何夏日与崔二十一同集卫明府宅孟浩然言避一时暑池亭五月开喜逢金马客同饮玉人杯舞鹤乘轩至游鱼拥钓来座中殊未起箫管莫相催早夏游平原回白居易夏早日初长南风草木香肩轝颇平稳涧路甚清凉紫蕨行探看青梅旋摘尝疗饥兼解渴一盏冷云浆闲居孟夏即事许浑绿树映青苔柴门向水开簟凉初熟麦枕腻乍经梅鱼跃海风起鼍鸣江雨来佳期今已晩日夕上楼台次韵屛翁初夏会芳小集戴昺一觞还一咏竟日醉难成坐石惊云湿临池爱水平密林宜午䕃啼鸟尚春声更有樱桃约明朝且愿晴初夏郊行戴昺晴雨天难测寒晅气未齐连邨多绿树终日啭黄鹂田水冲塍断山云着地低偶随农叟语不觉过桥西夏日元好问经月始一出移时还小劳生涯依马磨力作问蚕缲藤刺清阴密楸花紫艶高雨晴看烂熳草径莫令薅五言排律初夏太宗一朝春夏改隔夜鸟花迁阴阳深浅叶晓夕重轻烟咔莺犹响殿横丝正网天珮高兰影接绶细草纹连碧鳞惊棹侧元燕舞檐前何必汾阳处始复有山泉奉和夏日晩景应诏杨师道辇路夹垂杨离宫通建章日落横峰影云归起夕凉雕轩动流吹羽盖息回塘薙草生还绿残花疎尚香青巖类姑射碧涧似汾阳幸属无为日欢娱方未央赋得首夏犹清和张聿早夏宜春景和光起禁城祝融将御节炎帝启朱明日送残花晩风过御苑清郊原浮麦气池沼发荷英树影临山动禽飞入汉轻幸逢尧禹化全胜谷中情七言律早夏寄元校书司空曙独游野径送芳菲高竹林居接翠微绿㟁草深虫入徧青丛花尽蝶来稀珠荷荐果香寒簟玉柄摇风满夏衣蓬荜永无车马到更当斋夜忆元晖夏日湖上即事寄晋陵萧明府章碣亭午羲和驻火轮开门嘉树庇湖濆行来賔客奇茶味睡起儿童帯簟纹屋小有时投树影舟轻不觉入鸥羣陶家岂是无诗酒公退堪惊日已曛夏景沖澹偶然作皮日休祇偎蒲褥㟁乌纱味道澄怀景便斜红印寄泉惭郡守青筐与荀愧僧家茗炉尽日烧松子书案经时剥瓦花园吏暂栖君莫笑不妨犹更着南华夏景无事因怀章来二上人皮日休澹景微阴正送梅幽人逃暑瘿楠杯水花移得和鱼子山蕨収时带竹胎啸馆大都偏见月醉郷终竟不闻雷更无一事惟留客却被高僧怕不来和袭美首夏所居有作次韵陆龟䝉柿阴成列药花空却忆桐江下钓筒亦以鱼虾供熟鹭近縁樱笋识邻翁闲分酒剂多还少自记书籖白间红更爱夜来风月好转思元度对支公和夏景沖澹偶然作次韵陆龟䝉蝉雀参差在扇纱竹襟轻利箨冠斜垆中有酒文园舍琴上无絃靖节家芝畹烟霞全覆穗橘州风浪半浮花闲思两地忘名者不信人间髪解华西巖夏日林逋蕙帐萧闲掩敝庐子真巖石坐来初为惊野鸟巢间乳懒过邻僧竹里居新熘并凉侵静语晩云浮润上残书何须强捉白团扇一柄青松自有余夏日张耒黄帘翠幙断飞蝇午影当轩睡未兴枕稳海鱼镌紫石扇凉山雪画青缯廊阴日转雕阑树坐冷风生玉盌冰满案诗书尘蠧甚故应疎懒过炎蒸幽居初夏雨霁陆游楸花楝花照眼明幽人浴罢葛衣轻燕低去地不盈尺鹊喜傍檐时数声对奕轩忩消永昼晒书院落喜新晴忽惊重午无多日綵缕纒筒弔屈平初夏道中陆游桑间葚熟麦齐腰莺语惺惺野雉骄日薄人家晒蚕子雨余山客买鱼苗丰年随处俱堪乐行路终然不自聊独喜此身强徤在又摇团扇着絺蕉东湖夏景杨载夏月湖中爽气多南风疉疉卷长波渔人舟楫冲苹藻游女衣裳擥芰荷鲙切银丝尝美味腔传金缕换新歌使君用意仍深远即此光华岂灭磨和嵊县梁公辅夏夜泛东湖袁士元短棹乘风湖上游湖光一鉴湛于秋小桥夜静人横笛古渡月明僧唤舟鸳浦藕花初过雨渔家灯影半临流酒阑兴尽归来后依旧青山绕客楼夏日山居袁士元枕上初残柏子香鸟声帘外已斜阳碧山过雨晴逾好绿树无风晩自凉芳歳背人流荏苒好诗和梦落苍茫求羊何不来三径门掩残书满石牀夏日饮山亭刘因借住郊园旧有縁緑阴清昼静中便空钩坐钓鱼亦乐高枕卧游山自前露引松香来酒盏雨吟花气润吟笺人来每问农桑事攷证床头种树篇夏日杂兴刘基层楼迢递俯清郊天际羣山槛外交日暖水禽鸣哺子风轻沙燕语寻巢緑荷雨洗藏龟叶翠竹烟寒集鳯梢可叹仲宣归未得苦吟终日倚衡茅首夏即事顾清金兽香残昼漏稀嫩槐亭院午风微蜜房分子蜂初静书阁垂帘燕自飞小碾试茶催瀹鼎轻刀栽葛已成衣故园遥忆三江外梅豆青青荀过扉夏日应制王鏊水晶宫殿昼沈沈别院春归碧树深南陆迎长钦驭日东皋旱久望为霖歴中星火修尧令絃上薰风识舜心㡬务了时多暇日试开黄巻一披寻仲夏闲居居节树底柴门不浪开松钗竹粉半青苔緑分田水新栽稻黄入园林已熟梅小艇送僧笼鹤去片云载雨过湖来夕阳山好诗难就夜合花前费讨裁五言絶句夏日山中李白嬾摇白羽扇裸体青林中脱巾挂石壁露顶洒松风杂言司空曙伏余西景移风雨洒轻絺燕拂青芜地蝉鸣红叶枝孟夏贾弇江南孟夏天慈竹笋如编蜃气为楼阁蛙声作管絃仲夏樊珣江南仲夏天时雨下如川卢橘垂金弹甘蕉吐白莲季夏范镫江南季夏天身热汗如泉蚊蚋成雷泽袈裟作水田夏宇文虚中草径迷深緑池莲浴腻红早蝉鸣树曲鲜鲤跃潭东七言絶句夏日宴九华池陈羽池上高台五月凉百花开尽水芝香黄金买酒邀诗客醉倒檐前青玉牀夏昼偶作柳宗元南州溽暑醉如酒隐几熟眠开北牖日午独觉无余声山童隔竹敲茶臼香山避暑白居易纱巾草履竹疎衣晩下香山踏翠微一路凉风十八里卧乘篮轝睡中归药名离合夏日即事陆龟䝉避暑最须从朴野葛巾筠席更相当归来又好乗凉钓藤蔓阴阴着雨香和药名离合夏日即事皮日休桂叶似葺含露紫葛花如绶蘸谿黄连云更入幽深地骨录闲携相猎郎夏日韩偓庭深新阴叶未成玉堦人静下帘声相风不动乌龙睡时有幽禽自唤名山亭夏日高骈绿树阴浓夏日长楼台倒影入池塘水晶帘动微风起满架蔷薇一院香夏日城中作僧齐已竹低莎浅雨蒙蒙小槛幽忩暑月中有境牵怀人不会东林门外翠横空暑中闲咏苏舜钦嘉果浮沈酒半醺牀头书册乱纷纷北轩凉吹开疎竹卧看青天行白云夏意苏舜钦别院深深夏簟清石榴开遍透帘明树阴满地日当午梦觉流莺时一声夏日宋伯仁泓泓圆碧漾新荷猎猎斜风颤緑莎农事正忙三月后野田齐唱挿秧歌初夏范成大清晨出郭更登台不见余春只么回桑叶露枝蚕向老菜花成荚蝶飞来闲居初夏午睡起二絶句杨万里梅子留酸软齿牙芭蕉分緑上忩纱日长睡起无情思闲看儿童捉柳花其二松阴一架半弓苔偶欲观书又懒开戏掬清泉洒蕉叶儿童误认雨声来夏日闲坐徐玑无数山蝉噪夕阳高峯影里坐阴凉石边偶看清泉滴风过微闻松叶香小满元淮子规声里雨如烟润逼红绡透客氊映水黄梅多半老邻家蚕熟麦秋天山居首夏李祁东风满意绿周遭乍着单衣脱敝袍最爱晩凉新浴罢坐看春笋过林高夏日阁中入直周伯琦金铺蹲兽钥衔鱼碧树沈沈白玉除留后命严番直肃五云深处掌图书其二冰盘堆果进流霞中秘繙余夕景斜画舫竟从圜殿过鳯麟洲上数荷花水轩夏日马臻碧忩昼寂幽意长竹阴满地琴樽凉轻雷送雨远不到雪白水花生晩香夏景宣宗暑雨初过爽气清玉波荡漾画桥平穿帘小燕双双好泛水闲鸥箇箇轻御定佩文斋咏物诗选巻二十六御定佩文斋咏物诗选卷二十七钦定四库全书御定佩文斋咏物诗选卷二十七立夏类五言律久雨喜晴明日立夏胡俨一月厌雨声忽逢今日晴春从花上去风过竹间清睡美新茶熟身闲野服轻近来多坦率客至倦逢迎山中立夏即事蔡汝南一樽开首夏独对落花飞幽僻还闻鸟清和未换衣緑帷槐影合香饭药苗肥尽日柴门启蚕家过客稀七言律立夏日晩过丁卿草堂周南老江上茅堂柳四垂又逢旅次过春时雨多苔蚀悬琴壁水满蛙生洗砚池风浦萧萧帆过疾烟空漠漠鸟来迟避喧心事何人解忩下幽篁许独知立夏日山中遍游后夜宿刘邦彦竹东别墅沈周乍认东庄路不真有桥通市却无邻山穷借看堂中画花尽来寻竹主人烂熳笺麻发新兴留连樱笋送残春与君再见当经歳分付清商缓缓巡御定佩文斋咏物诗选巻二十七御定佩文斋咏物诗选卷二十八钦定四库全书御定佩文斋咏物诗选巻二十八秋类五言古杂诗左思秋风何冽冽白露为朝霜柔条旦夕劲緑叶日夜黄明月出云崖皎皎流素光披轩临前庭嗷嗷晨鴈翔髙志局四海块然守空堂壮齿不恒居嵗暮常慨慷秋日孙绰萧瑟仲秋日飇唳风云髙山居感时变逺客兴长謡疎林积凉风虚岫结凝霄湛露洒庭林宻叶辞荣条抚茵悲先落郁松羡后凋垂纶在林野交情逺市朝澹然古怀心濠上岂伊遥秋歌刘铄昊天清且髙秋气发初凉白露下微津明月流素光凝烟汎城阙凄风入轩房朱华先零落緑草就芸黄纎罗还笥箧轻纨改衣裳秋夜简文帝髙秋度函谷坠露下芳枝绿潭倒云气青山衔月规花心风上转叶影树中移外逰独千里夕叹谁共知聘斋秋晩馆中饮酒庾信欣兹河朔饮对此洛阳才残秋欲屏扇余菊尚浮杯漳流鸣二水日色下三台无因侍清夜同此月徘徊奉和初秋庾信落星初伏火秋霜正动钟北阁连横汉南宫应凿龙祥鸾栖竹实灵蔡上芙蓉自有南风曲还来吹九重晩秋庾信凄清临晩景疎索望寒阶湿庭凝坠露抟风巻落槐日气斜还冷云峰晩更霾可怜数行鴈㸃㸃逺空排和颍川公秋夜庾信泬寥空色逺叶黄凄序变洞浦落遵鸿长飇送巢燕千秋流夕景百籁含宵啭峻雉聆金拆曾台切银箭秋日应诏袁朗玉树凉风举金塘细栁萎叶落商飇观鸿归明月池迎寒桂酒熟含露菊花垂一奉章台宴千秋长愿斯秋日效庾信体太宗岭衔宵月桂珠穿晓露丛蝉啼觉树冷萤火不温风花生园菊蕊荷尽戏鱼通晨浦鸣飞鴈夕渚集栖鸿飒飒髙天吹氛澄下炽空山阁晩秋太宗山亭秋色满巖牖凉风度疎兰尚染烟残菊犹承露古石衣新苔新巢封古树厯览情无极咫尺轮光暮秋思李白春阳如昨日碧树鸣黄鹂芜然蕙草暮飒尔凉风吹天秋木叶下月冷莎鸡悲坐愁羣芳歇白露凋华滋秋兴王昌龄日暮西北堂凉风洗脩木着书在南窗门馆常肃肃苔草延古意视听转幽独或问余所营刈黍就寒谷秋夜韦应物暗窗凉叶动秋斋寝席单幽人半夜起明月在林端一与清景遇每忆平生欢如何方恻怆披衣露转寒感秋贾岛商气飒已来嵗华又虚掷朝云藏竒峰暮雨洒疎滴几蜩黙凉叶数蛩思阴壁落日空馆中归心逺山碧秋日温庭筠爽气变昏旦神臯遍原隰烟华久荡摇石涧仍清急栁暗山犬吠蒲流水禽立菊花明欲迷枣叶光如湿天籁思林岭车尘倦都邑诪张夙所违悔吝何由入芳草秋可借幽泉晓堪汲牧羊烧外鸣林果雨中拾复此遂闲旷翛然脱羁絷田収鸟雀喧气肃龙蛇蛰佳节足丰穰良朋阻逰集沈机日寂寥葆素常唿吸投迹倦攸往放怀志所执良时有东葘吾将事蓑笠和子俊感秋赵孟頫白露泫然队草木日以凋闲居无尘杂日薄风翛翛登髙写我心葵扇欲罢揺感时俯逝水回睇仰层霄松乔在何许髙蹈不可招愿言从之逰怀古一何遥秋张养浩黄云亘郊野农力今有功兹乃民之天治理根其中我虽未及粒已觉饥肠充田头父老过击壤今嵗丰自愧无寸积坐享雍熙风秋成既如彼况对菊与枫气澄天宇髙心寂尘累空木落山献体波缩沙留踪遐兴何悠悠迅景何悤悤俯仰田舎底或能保初终秋日池上萨都拉顾兹林塘幽消此闲日永飘风乱萍踪落叶散鱼影天清晓露凉秋深藕花冷有怀无与言独立心自省双寺精舎新秋追和戎昱长安秋夕倪瓒秋暑晩差凉茗余眠独早清风振庭柯寒蛩吟露草晨兴面流水西望呉门道不知人事剧但见青山好七言古酬司门卢四兄云夫院长望秋作韩愈长安雨洗新秋出极目寒镜开尘函终南晓望踏龙尾倚天更觉青巉巉自知短浅无所补从事久此穿朝衫归来得便即逰览暂似壮马脱重衔曲江荷花葢十里江湖生目思莫缄乐逰下瞩无逺近緑槐萍合不可芟白首寓居谁借问平地寸歩扄云巖云夫吾兄有狂气嗜好与俗殊酸咸日来省我不肯去论诗説赋相諵諵望秋一章已惊絶犹言低抑避谤谗若使乘酣骋雄怪造化何以当镌劖嗟我小生值强伴怯胆变勇神明监驰坑跨谷终未悔为利而止真贪馋髙揖羣公谢名誉逺追甫白感至諴楼头完月不共宿其奈就缺行攕攕谿晩凉李贺白狐向月号山风秋寒扫云留碧空玉烟青湿白如幢银湾晓转流天东谿汀眠鹭梦征鸿轻莲不语细㳺溶层岫回岑复疉龙苦篁对客吟歌筒秋意马祖常银牀坠露下髙桐竹练含氷留麝龙蒲萄酒作玛瑙红湘娥江边采芙蓉月华流影天汉东素商凄清飏㣲风草根知秋有鸣蛩秋夜三五七言郑允端风乍起月初阴树头梧叶响阶下草虫吟何处髙楼吹短笛谁家急杵𢷬秋砧五言律仪鸾殿早秋太宗寒惊蓟门叶秋发小山枝松阴背日转竹影避风移提壶菊花岸髙兴芙蓉池欲知凉气早巢空燕不窥秋日太宗爽气澄兰沼和风动桂林露凝千片玉菊散一丛金日岫髙低影云空㸃缀阴蓬瀛不可望泉石且娯心秋日翠微宫太宗秋光凝翠岭凉吹肃离宫荷疎一葢缺树冷半帷空侧阵移鸿影圆花钉菊丛摅怀俗尘外髙眺白云中奉和山夜临秋上官仪殿帐清炎气辇道含秋阴凄风移汉筑流水入虞琴云飞送断鴈月上净疎林滴沥露枝响空蒙烟壑深初秋夜坐应诏杨师道玉琯凉初应金壶夜渐阑苍池流稍洁仙掌露方漙鴈声风处断树影月中寒爽气长空净髙吟觉思寛园林秋夜作李嶷林卧避残暑白云长在天赏心既如此对酒非徒然月色徧秋露竹声兼夜泉凉风怀袖里兹意与谁传山居秋兴王维空山新雨后天气晩来秋明月松间照清泉石上流竹喧归浣女莲动下渔舟随意春芳歇王孙自可留秋野杜甫秋野日疎芜寒江动碧虚系舟蛮井络卜宅楚邨墟枣熟从人打葵荒欲自锄盘飡老夫食分减及谿鱼其二礼乐攻吾短山林引兴长掉头纱㡌侧曝背竹书光风落收松子天寒割蜜房稀疎小红翠驻屐近㣲香其三逺岸秋沙白连山晩照红潜鳞输骇浪归翼㑹髙风砧响家家发樵声箇箇同飞霜任青女赐被隔南宫酬萧二十七侍御初秋言怀郎士元楚客秋多兴江林月渐生细枝凉叶动极浦早鸿声胜赏暌前夕新诗报逺情曲髙惭和者惆怅闭寒城和太常李主簿秋中山下别墅即事卢纶清秋来几时宋玉已先知旷朗霞映竹澄明山满池葺桥双鹤赴收果衆猿随韶乐方今奏云林徒蔽亏和左司元郎中秋居张籍自知清静好不要问时豪就石安琴枕穿松压酒槽山情因月甚诗语入秋髙身外无余事唯应笔硏劳其二闲堂新扫洒称是早秋天书客多呈帖琴僧与合絃莎台乘晩上竹院就凉眠终日无忙事还应似得仙其三客散髙斋晩东园景象偏晴明犹有蝶凉冷渐无蝉藤折霜来子蜗行雨后涎新诗才上巻已得满城传秋思白居易夕照红于烧晴空碧胜蓝兽形云不一弓势月初三鴈思来天北砧愁满水南萧条秋气味未老已深谙秋相望元稹檐月惊残梦浮凉满夏衾蟏蛸低户晩萤火度墻阴炉暗灯花短牀空帐影深此时相望久髙树忆横岑晩秋元稹竹露滴寒声离人晓思惊酒醒秋簟冷风急夏衣轻寝倦解幽梦虑闲添逺情谁怜独欹枕斜月透窗明感秋姚伦试向疎林望方知节候殊乱声千叶下寒影一巢孤不蔽秋天鴈惊飞夜月乌霜风与春日几度遣荣枯和刘补阙秋园寓兴朱庆余闲园清气满新兴日堪追隔水蝉鸣后当檐雁过时雨余槐穟重霜近药苗衰不以朝簪贵多将野客期其二逍遥人事外杖履入杉萝草色寒犹在虫声晩渐多静逢山鸟下幽称野僧过几许新开菊闲从落叶和其三留情清景宴朝罢有余闲蝶散红阑外萤飞白露间墙髙微见寺林静逺分山吟足期相访残阳自掩闗其四深斋尝独处讵肯厌秋声翠篠寒逾静孤花晩更明每因逢石坐多见抱书行入夜听疎杵遥知耿此情其五门巷惟苔藓谁言不称贫台闲人下晩果熟鸟来频石脉潜通井松枝静离尘残蔬得晴后又见一畨新其六竹迳通邻圃清深称独逰虫丝交影细藤子坠声幽积润苔纹厚迎寒荠叶稠闲来寻古画未废执茶瓯山居秋思周贺一从云水住曾不下西岑落木孤猿在秋庭积叶深泉流通井脉虫响出墙阴夜静谿声彻寒灯尚独吟原上秋居贾岛闗西又落木心事复如何嵗月辞山久秋霖入夜多鸟从井口出人自岳阳过倚杖聊闲望田家未剪禾访秋李商隠酒薄吹还醒楼危望巳穷江臯当落日㠶席见归风烟带龙潭白霞分鸟道红殷勤报秋意只是有丹枫早秋山居温庭筠山近觉寒早草堂霜气晴树凋窗有日池满水无声果落见猿过叶干闻鹿行素琴机虑静空伴夜泉清旅中早秋刘威金威生止水爽气徧遥空草色萧条路槐花零落风夜来万里月觉后一声鸿莫问前程事飘然沙上蓬早秋许浑遥夜泛清瑟西风生翠萝残萤委玉露早雁拂金河高树晓还密逺山晴更多淮南一叶下自觉老烟波早秋山中李山甫谁到山中语雨余风气秋烟岚出涧底瀑布落牀头至道亦非逺僻诗须苦求千峰有佳景拄杖独廵逰秋兴寄颕公僧贯休风声吹竹健凉气着身轻谁有闲心去江边看水行邨遥红树逈野阔白烟平试裂芭蕉片题诗问竺卿新秋夜雨僧贯休夜雨洗河汉诗怀觉有灵篱声新蟋蟀草影老蜻蜓静引闲机发凉吹逺思醒逍遥向谁説时泥漆园经秋居幽兴王禹偁秋光虽寂莫幽兴入诗家篱暗螀啼菊园荒蚁上茄围棊知日影理髪见霜华向晓儿童喜谿僧遗晩瓜园庐秋夕林逋兰杜裛衰香开扉趣自长寒烟宿墟落清月上林塘意想殊为适形骸固可忘援琴有余兴聊复寄吟觞秋夜葛长庚有客眠孤馆更阑拥纸衾清风千里梦明月一声砧素壁秋灯暗红炉夜火深寒猿啼岭外惹起故乡心八月三日即事葛长庚烟冷浑沾水谿清可数鱼鸦翻千㸃墨鴈草数行书今日征帆下前年上国初诗盟寒复讲无酒兴何如秋到方万里秋到山居僻贫无异味尝擘黄新栗嫩炊白早籼香渐减家人病徐添夜气凉凭谁理荒秽篱落菊苗长秋思萧国寳闲看浮云白临风清且凉烟林含紫翠霜菊间青黄逺浦枕孤鹜荒郊宿野航心空随地静木石自相忘次韵阿荣存初叅议秋夜见寄虞集寓馆城门夕髙秋雨露开天垂华葢近月转紫垣来疎阔思良㑹淹留到不才深期谢安石挥麈散风埃次韵陈刚中待制初秋袁桷岸帻倚书楹寒砧彻四城马归人独语鴈过月初生寂寂候虫急凄凄落叶清客怀谁与共搔首见参横新秋即事许有壬莫蹋苍苔破茨门昼亦闗林风秋入树波日晩摇山原野苍茫外烟霏指顾间更须安一榻月夜不须还次和可翁新秋即事许有孚池亭残暑去乐事日相闗径列霜前菊窗招雨后山好诗来枕上爽气满人间极目重台晩遥天一鹤还五言排律奉和王相公秋日戏赠元校书钱起才妙心仍逺名疎迹可追清秋闻礼暇新雨到山时胜事唯愁尽幽寻不厌迟弄云怜鹤去隔水许僧期贤相敦髙躅雕龙忆所思芙蓉洗清露愿比谢公诗江楼早秋白居易南国虽多热秋来亦不迟湖光朝霁后竹气晩凉时楼阁宜佳客江山入好诗清风水苹叶白露木兰枝欲作云泉计须凭伏腊资匡庐一歩地官满更何之七言律江南秋日殷文珪水国由来称道情野人经此顿神清一篷秋雨睡初起半砚冷云吟未成青笠渔儿筒钓没蒨衣菱女画桡轻氷绡写上江南景寄与金銮马长卿新秋即事皮日休痴号多于顾恺之更无余事可从知酒坊吏到常先见鹤料符来每探支凉后定谋清月社晩来专赴白莲期共君无事堪相贺又到金虀玉鲙时和新秋即事陆龟䝉声利从来解破除秋滩惟忆下桐庐鸬鹚阵合残阳少蜻蛚吟高冷雨疎辨物南华论指指才非元宴借书书当时任使真堪笑波上三年学炙鱼晩秋同何秀才谿上伍乔闲歩秋光思杳然荷藜因共过林烟期收野药寻幽路欲采谿菱上小船云吐晓阴藏霁岫栁含余霭咽残蝉倒尊尽日忘归处山磬数声敲暝天秋怀黄庭坚秋阴细细压茅堂吟虫啾啾昨夜凉雨开芭蕉新间旧风撼篔筜宫应商砧声已急不可缓檐景既短难为长狐裘断缝弃墙角岂念晏嵗多繁霜永嘉秋夕陆㳺风战枯桐敲纸窗拥裘无寐夜偏长谯楼三鼓夜将午云雁数声天正霜寓世此身惊逆旅寛怀何处不吾乡江头风景日堪醉酒美蠏肥橙橘香秋居寄西里君翁巻每日看山山上立满山风日又秋来贫家嵗计惟收菊幽径时常不扫苔新得酒方思欲试旧存吟轴见还开凉天在处清如水能赋惭无宋玉才秋夜戴复古十分秋色满轩窗景物凄清夜气凉筛月帘栊金琐碎𢷬霜砧杵玉丁当井梧叶脱无多影巖桂花稠不断香坐到更深吟兴动砚池滴露写诗狂秋夜黄庚博山香冷夜将阑红影摇窗烛未残庭树露浓花气湿井梧风老叶声干世情冷暖知心少朋旧东西㑹面难一段客愁吟不就无言背月倚阑干楚山秋晩掲傒斯山人何处抱琴归遥想楼台隔翠微老树风生舟正泊空江日落雁初飞岂无赋客能招隠亦有渔翁醉息机一幅秋光舒复卷谁教尘土涴人衣东岭秋阴呉莱几㸃晴云着树梢寒山苍莽类城壕鸡豚日落声相接鹳鹤风凉势自高小径残榛分岭嵴平畴净緑带谿毛朝来雨足多秋意井上无人事桔橰秋日周权石脉泉花蘸眼明竹根沙路旧经行云归天际山容澹日落江头鴈影横梧叶庭除秋渐老豆花篱落晩初晴客程迢逓归心逺烟火苍茫起暮城东湖秋景杨载暂停麾葢拥轻舟此日湖山属暮秋采采黄花登几案离离红树散汀洲倾壶浮蚁杯频竭下箸鲜鳞网乍收莫向钱塘夸往事白苏未许擅风流秋词王逢香散天街静玉珂露台风殿夜如何星从河汉淡中落秋在梧桐疎处多鸾影不曾离寳鑑蛛丝先已缀金梭君王蠒馆询遗事却拟銮车共载过新秋早朝王璲宫井梧桐一叶飞新凉先到侍臣衣苍龙阙上银河转丹凤楼头玉漏稀晓仗分行环御辇夕郎鸣佩出仙闱自怜虎观叨陪从簮笔惭无补万几秋日居节槿花委露渚莲愁无复红粧荡小舟浓淡云山堪入画萧闲门迳自宜秋当时载酒人如鹤昨夜吹箫月满楼鸿鴈欲来江欲冷白苹风起思悠悠五言絶句秋歌郭元振辟恶茱茰囊延年菊花酒与子结绸缪丹心此何有秋夜耿湋髙秋夜分后逺客鴈来时寂寂重门掩无人问所思秋夜寄丘二十二员外韦应物怀君属秋夜散歩咏凉天山空松子落幽人应未眠秋夜韦应物髙阁渐凝露凉叶稍飘闱忆在南宫直夜长钟漏稀秋山吟施肩吾夜吟秋山上袅袅秋风归月色清且冷桂香落人衣招东邻白居易小榼二升酒新簟六尺牀能来夜话否池畔欲秋凉早秋独夜白居易井梧凉叶动邻杵秋声发独向檐下眠觉来半牀月孟秋郑槩江南孟秋天稻花白如氊素腕惭新藕残粧妬晩莲仲秋沈仲昌江南仲秋天鱏鼻大如船雷是樟亭浪苔为累石钱季秋刘蕃江南季秋天栗实大如拳枫叶红霞举芦花白浪穿长安秋望杜牧楼倚霜树外镜天无一毫南山与秋色气势两相髙䕶国寺秋吟葛长庚鴈过天成画鱼惊水作纹檐牙宵吐雨殿嵴晩䭾云其二酒弄三竿日诗成一枕风寒声落鸿雁秋意着梧桐其三楼影秋江白苔碑卧夕阳水昏沙暮起一一鴈南翔其四嫩竹容归雀寒松捧落晖危红和露滴空翠扑衣飞其五竹手擎云重松肩荷月髙烟收天地阔醉目数秋毫其六犬吠月如昼马鸣人渡桥更无诗与酒虚度可怜宵其七香篆孤烟袅灯龛寸火微梦和明月冷心与白云飞其八星似萤千㸃云如鹤一双孤吟寒不寐落叶打空窗京师秋夜虞集风竹撼秋声天寒梦不成如何今夜月偏照客窗明西斋秋夜僧善住晩雨过江城西斋秋气清梦囘孤枕上无处不虫声秋夕僧善住孤馆灯初暗窗虚月正明寒衣犹未补风逓𢷬砧声七言絶句初秋孟浩然不觉初秋夜渐长清风习习重凄凉炎消暑退茅斋静堦下丛莎有露光秋词刘禹钖自古逢秋悲寂寥我言秋日胜春朝晴光一雁排云上便引诗情到碧霄其二山明水净夜来霜数树深红出浅黄试上髙楼清入骨岂如春色使人狂晩秋闲居白居易地僻门深少送迎披衣闲坐养幽情秋庭不扫携藤杖闲踏梧桐黄叶行秋热白居易西江风候接南威暑气常多秋气微犹道江州最凉冷至今九月着生衣秋夕窦巩䕶霜云映月朦胧乌鹊争飞井上桐夜半酒醒人不觉满池荷叶动秋风愁思王涯网轩凉吹动轻衣夜听更长玉漏稀月度天河光转湿鹊惊秋树叶频飞秋夜曲王涯丁丁漏永夜何长漫漫轻云露月光秋逼暗蛩通夕响寒衣未寄莫飞霜其二桂魄初生秋露微轻罗已薄未更衣银筝夜久殷勤弄心怯空房不忍归秋原晩望杨凌客鴈秋来次第逢家书频寄两三封夕阳天外云归尽乱见青山无数峰到秋李商隠扇风淅沥簟流漓万里南云滞所思守到清秋还寂莫叶丹苔碧闭门时秋怀雍陶古槐烟薄晩鸦愁独向黄昏立御沟南国望中生逺思一行新雁去汀洲早秋宿田舎曹邺涧草疎疎萤火光山月朗朗枫树长南邨犊子夜声急应是栏边新有霜秋日朱子一雨生凉杜若洲月波微漾绿谿流茅檐归去无尘土淡薄闲花遶舎秋秋怀刘宰一抹红绡日脚霞千林暮霭纳归鸦西风巻尽梧桐叶乞与中庭散月华早秋刘因昨朝一叶见秋生今日千巖万壑清欲借西风苏病骨暂来石上听松声山中秋夜黄庚石牀弹月鹤听琴玉宇凝秋絶㸃尘万里无云银汉淡一天风露湿星辰初秋夜坐赵孟頫夜深庭院寂无声明月流空万影横坐对荷花两三朶红衣落尽觉风生秋闺元淮团扇初随碧簟收画帘归燕尚迟留闲阶弄影穿明月笑捻流萤説早秋秋词萨都拉清夜宫车出建章紫衣小队两三行石阑干畔银灯过照见芙蓉月上霜秋词郑允端月转觚稜夜未央倚牀自炷水沈香芙蓉小帐云屏暗二十五声秋㸃长秋景宣宗新秋凉露湿荷丛不断清香逐晓风满目浓华春意在晩霞澄锦照芙蓉秋行顾源野菜香粳乐晩年疎林晴日好秋天风瓢满耳鸣琴筑黄叶深窝得晏眠御定佩文斋咏物诗选巻二十八御定佩文斋咏物诗选卷二十九钦定四库全书御定佩文斋咏物诗选巻二十九立秋类五言古立秋周宏让兹辰戒流火商飇早已惊云天改夏色木叶动秋声立秋日曲江忆元九白居易下马桞阴下独上堤上行故人千万里新蝉两三声城中曲江水江上江陵城两地新秋思应同此日情立秋夕有怀梦得白居易露簟荻竹清风扇蒲葵轻一与故人别再见新蝉鸣是夕凉飇起闲境入幽情廻灯见栖鹤隔竹闻吹笙夜茶一两杓秋吟三数声所思渺千里云水长洲城立秋日同子澄寺簿及佥判敎授二同僚星子令尹约周君段君同游三崃过山房登折桂分韵赋诗得万字輙成十韵呈诸同逰朱子抗尘几何时猿鹤共悲怨岂知朱墨暇乃适山水愿兹晨秋令初休沐谨邦宪佳賔忽四来英僚亦三劝驾言北郭门谢此旟隼建散日山崔嵬纵辔路脩㬅凴栏快倒崃跻壑困脱輓追攀林樾深懽喜脚力健登髙眺逺浦衆景争自献何必仍丹丘径欲凌九万立秋日早汎舟入郭张羽连霖启秋期金气晨已兆谿云合余阴水霞相照耀登舻泛凉飇乘流驾奔峭回波荡尘襟青山列逺眺蒲菼迷森沈菱荷争窅窕沙明衆女浣潭净孤禽啸端居积百忧暂出窥衆妙好爵岂不怀衞生乃其要寄谢沧海人予亦堪同调立秋后夜起见明月胡宗仁深夜见明月渐低西南隅光华射虚檐照我牀头书开函见细字厯厯如贯珠老眼未能读惆怅坐庭除风生梧叶鸣光景殊萧疎昨方入秋序清凉便有余五言律二十七日立秋夜作陈昻是夜秋相见律归夷则中草心蒙白露衣领受凉风舞觉蜻蜓爽声添蟋蟀工吾其先散发作赋答天功立秋后一日助甫见访李先芳屏居对芳草同病喜相将阑暑人如醉新秋鬓有霜虫鸣风雨夕萤㸃薜萝墙后夜看牛女还期就一觞五言排律立秋日题安昌寺北亭孙逖楼观倚长霄登攀及霁朝髙如石门顶胜拟赤城标天路云虹近人寰气象遥山围伯禹庙江落伍胥潮徂暑迎秋薄凉风是日飘果林余苦李萍水覆甘蕉览古嗟夷漫陵空爱泬寥更闻金刹下钟梵晩萧萧和王卿立秋即事司空曙秋宜何处看试问白云官暗入蝉鸣树微侵蝶绕兰向风凉稍动近日暑犹残九陌浮埃减千峰爽气攒换衣防竹暮沈果讶泉寒宫响传花杵天清出露盘髙禽当侧弁㳺鲔对凭栏一奏招商曲空令继唱难立秋日司空曙律变新秋至萧条自此初花酣莲报谢叶在栁呈疎澹日非云映清风似雨余巻帘凉暗度迎扇暑先除草静多翻燕波澄乍露鱼今朝散骑省作赋兴何如七言律次韵和张道济长老立秋后作孔平仲万里悄然若有霜南山秋色两苍苍已经晩雨驱除热更得西风断送凉瀚海人空云弄白呉江波阔叶吹黄知君昨夜书帷梦半在亲庭半在乡立秋日祷雨宿灵隠寺同周徐二令苏轼百重堆案掣身闲一叶秋声对榻眠牀下雪霜侵户月枕中琴筑落堦泉﨑岖世味尝应徧寂莫山栖老渐便惟有悯农心尚在起瞻云汉更茫然立秋日居田园有感施渐霏霏轻霭薄朝晖又见凉飔一叶飞气早畴官已应闰天移星火欲流辉黍苗徧野劳歌少杞菊成畦生事微谁谓门闲可罗雀秋风转觉雀来稀七言絶句立秋范成大折枝楸叶起园𤓰赤豆如珠嚥井花洗濯烦襟酬节物安排笑口问生涯立秋后三日泛舟越来谿范成大西风初日小谿帆旋织波纹绉浅蓝行入闹荷无水面红莲沉醉白莲酣其二一川新涨熨秋光挂起篷窗受晩凉杨栁无穷蝉不断好风将梦过横塘其三饭后茶前困思生水寛风穏信篙撑不知浪打船头响听打凌波解佩声御定佩文斋咏物诗选巻二十九御定佩文斋咏物诗选卷三十钦定四库全书御定佩文斋咏物诗选巻三十冬类五言古杂诗张华晷度随天运四时互相承东壁正昏中涸阴寒节升繁霜降当夕悲风中夜兴朱火青无光兰膏坐自凝重衾无暖气挟纩如怀氷伏枕终遥夕寤言莫予应永思虑崇昔慨然独拊膺咏冬曹毗绵邈冬夕永凛厉寒气升离叶向晨落长风振条兴夜静轻响起天清月晖澄寒氷盈渠结素霜竟櫩凝今载忽巳暮来纪奄复仍感冬篇李颙髙阳揽元辔太皥御冬始望舒㳺天策曜灵协燕纪拟孟冬寒气至刘铄白露秋风始秋风明月初明月照髙楼露落皎元除迨及凉风起行见寒林疎客从逺方至赠我千里书先叙怀旧爱末陈久离居一章意不尽三复情有余愿遂平生志无使甘言虚咏冬谢惠连七宿乘运曜三星与时灭履霜氷弥坚积寒风愈切繁云起重阴回飇流轻雪园林粲斐皓庭除秀皎洁墀琐有凝污逵衢无通辙冬歌武帝果欲结金兰但看松栢林经霜不堕地嵗寒无异心冬日见牧牛人担青草归张説塞上绵应折江南草可结欲持梅岭花逺竞榆闗雪日月无他照山川何顿别茍齐两地心天问将何説负冬日白居易杲杲冬日出照我屋南隅负暄闭目坐和气生肌肤初似饮醇醪又如蛰者苏外融百骸畅中适一念无旷然忘所在心与虚空俱湓浦早冬白居易浔阳孟冬月草木未全衰秪抵长安陌凉风八月时日西湓水曲独行吟旧诗蓼花始零落蒲叶稍离披但作城中想何异曲江池孟冬蒲津闗河亭作吕温息驾非穷途未济岂迷津独立大河上北风来吹人雪霜自兹始草木当更新严冬不肃杀何以见阳春冬张养浩嵗晏日南至场圃靡所劳告成三务功盈耳康衢謡鸦飞岭外陂虹断林边桥将期养疎拙讵厌居寂寥负暄坐晴檐煦煦春满袍对山閲吾书怀古酌彼醪此乐天所靳何幸及草茅虽非鹿门龎或庶彭泽陶为诗写幽尚刋落华与豪集以贻知音怅望心摇摇七言古迎冬词石珤画檐小铁嘶北风疎栊日影摇轻红疉绮重茵夜云暖博山紫气飞遥空霜凄落叶䕶寒井素绠萦纡指尖冷翠屏东面绣新苔幻出潇湘美人影日髙寳瑟拂朱丝鱼上深潭鹊绕枝十二阑干烟细细伊州一曲谱相思五言律孟冬杜甫殊俗还多事方冬变所为破柑霜落𤓰尝稻雪翻匙巫岫寒都薄乌蛮瘴逺随终然减滩瀬暂喜息蛟螭初冬旅舎早怀阙名枕上角声微离情未息机梦囘三楚寺寒入五更衣月没栖乌动霜晴冻叶飞自惭行役早深与道相违冬日山居思乡周贺大野始严凝云天晓色澄树寒稀宿鸟山逈少来僧背日收窗雪开炉释砚氷忽然思故国孤想寓西陵冬日方干烧火掩闗坐穷居访客稀冻云愁暮色寒日澹斜晖穿牖竹风满遶庭云叶飞已嗟周一嵗羇寓尚荷衣冬日寄僧友僧无可敛履入寒竹安禅过漏声髙松残叶落深井冻痕生罢磬风枝动悬灯雪屋明何当招我友乘月上方行全州冬月陪太守逰池僧无可残腊雪纷纷林间起送君苦吟行逈野投迹向寒云絶顶晴多去幽泉冻不闻惟应草堂寺髙枕脱人羣冬昼作孔平仲霜阴收欲尽斑驳意初晴渐喜山将出只愁云更生鸟窥晡后屋鸡唱午间城灰拆红炉火微煎傍耳鸣冬日杂兴张耒小园晴自扫曝日坐前轩野鼠穿山叶寒乌啄草根短篱藩隙地别径入孤邨幽趣供岑寂淹留不复论山邨冬暮林逋衡茅林麓下春色已微茫雪竹低寒翠风梅落晩香樵期多独往茶事不全忙双鹭有时起横飞过野塘山中冬日林逋南壁苍崖北穷冬井落闲风声先老树日色避诸山落雁饥相向啼乌夕自还微微寒月影蓬户已深闗冬日书怀徐玑门庭黄叶满园树尽玲珑寒水终朝碧霜天向晩红蔬餐如野寺茅舎近谿翁非是分嚣寂由来趣不同次韵屏翁冬日戴昺晓起冲寒出霜明日未晞麦丰来嵗本梅漏早春机水涸鱼深隠蜜成蜂倦飞静中叅物理一一见精微冬夜早起张养浩推枕人初起出门星尚存嵗寒郊野阔天早树林昏窗影犹残月鸡声已逺邨孜孜何所事时取故书温初冬作方澜泬寥萧瑟后霁色却怡人霜已千林曙天犹十月春黄花蝶过晩白苇鴈衔新野性自夷旷非关絶世尘七言律十二月一日杜甫今朝腊月春意动云安县前江可怜一声何处送书鴈百丈谁家上瀬船未将梅蕊惊愁眼更取椒花媚逺天明光起草人所羡肺病几时朝日边初冬偶作寄南阳润卿皮日休寓居无事入清冬虽设尊罍酒半空白菊为霜翻带紫苍苔因雨却成红迎潮预遣收鱼笱防雪先敎盖鹤笼惟待支硎最寒夜共君披氅访林公和初冬偶作寄南阳润卿次韵陆龟䝉逐日生涯敢计冬可嗟寒事落然空窗怜返照缘书小庭喜新霜为橘红衰栁尚能和月动败兰犹拟倩烟笼不知海上今清浅试与飞书问洛公宣义里舎冬暮自贻郑谷幽居不称在长安沟浅浮春岸雪残板屋渐移方带野水车新入夜添寒名如有分终须立道若离心岂易寛满眼尘埃驰骛去独寻烟竹剪渔竿冬日道中伍乔去去天涯无定期瘦童羸马共依依暮烟江口客来絶寒叶岭前人住稀带雪野风吹旅思入云山火照行衣钓台吟阁沧洲在应为初心未得归冬夜寄温飞卿鱼元机苦思搜诗灯下吟不眠长夜怕寒衾满庭木叶愁风起透幌纱窗惜月沉疏散未闲终遂愿盛衰空见本来心幽栖莫定梧桐处暮雀啾啾空遶林初冬陆㳺平生诗句领流光絶爱初冬万瓦霜枫叶欲残看愈好梅花未动意先香暮年自适何妨退短景无营亦自长况有小儿同此趣一窗相对弄朱黄成都嵗暮始微寒小酌遣兴陆㳺革带频移纱㡌寛茶铛欲熟篆香残疎梅已报先春信小雨初成十月寒身似野僧犹有髪门如邨舎强名官鼠肝虫臂元无择遇雨犹能罄一欢闲吟初冬真山民一架琴书一笔牀杜门荏苒送年光囊空尽可偿诗债脚倦犹能入醉乡既老菊花偏耐久未开梅蕊已先香眼边管领闲风景不识人间更有忙东湖冬景杨载云气低藏十万家东湖飞雪又交加玉禾旧布仙山种琼树新开帝所花别浦移舟闻过㕍髙楼凭槛见归鸦侯门似有相如客賸赋篇章与世夸十二月五日雪晴张雨日光玉洁千峰立快雪晴时一气凝当昼炉亭催扫巷犯寒鱼榜借收氷松皮石裂号饥䑕窗隙尘消触冻蝇青茁菜芽浑可爱倩谁春餤卷红绫嵗暮书斋即事次夕公韵钱谦贞挥戈无力驻残冬有客孤吟百事慵砚水破坚余滴沥笔花开冻任蒙茸文心老愧残江锦诗律人多好叶龙卒嵗优㳺差自遣腊醅缸面渐溶溶五言絶句冬郊行望王勃桂密巖花白梨疎林叶红江臯寒望尽归念断征篷冬歌郭元振北极严气昇南至温风谢调丝竞短歌拂枕怜长夜孟冬谢良辅江南孟冬天荻穗软如绵绿绢芭蕉裂黄金橘柚悬仲冬吕渭江南仲冬天紫蔗节如鞭海将盐作雪山用火耕田季冬丘丹江南季冬天红蠏大如湖水龙为镜炉峰气作烟冬宇文虚中鹘健唿风急乌啼促景残窟深宜兔蛰蒲折荫鱼寒七言絶句和袭美初冬偶作陆龟䝉桐下空堦疉緑钱貂裘初绽拥髙眠小炉低幌还遮掩酒滴清香似去年次仲庸初冬即事裘万顷常嵗霜天分外晴一谿如练浸氷轮今年风雨无宁夜谁与谿梅作小春其二君家秋实洞庭种小子持来独未黄莫作苏州书后梦只今正欠满林霜冬日早作裘万顷黄昏月姊剪云开夜半雷车载雨来晨起钩帘望霄汉风花吹堕万璚瑰冬暖胡乘龙冬令偷春多得暖㶚桥无思可吟诗江梅一树都开遍不问南枝与北枝冬词郭钰疎林晴旭散啼鸦髙阁珠帘窣地遮为问王孙归也未玉梅开到北枝花御定佩文斋咏物诗选巻三十御定佩文斋咏物诗选卷三十一钦定四库全书御定佩文斋咏物诗选巻三十一立冬类七言絶句立冬王穉登秋风吹尽旧庭柯黄叶丹枫客里过一㸃禅灯半轮月今宵寒较昨宵多御定佩文斋咏物诗选巻三十一御定佩文斋咏物诗选卷三十二钦定四库全书御定佩文斋咏物诗选巻三十二冬至类四言古晋冬至初嵗小㑹歌张华日月不留四气回周节庆代序万国同休庶尹羣后奉夀升朝我有嘉礼式宴百僚繁肴绮错旨酒泉渟笙镛和奏磬管流声上隆其爱下尽其心宣其壅滞训之德音乃宣乃训配享交泰永载仁风长抚无外五言古咏冬至袁淑连星贯初厯令月临首嵗荐乐行阴政登金赞阳滞收凉降天德萌华宣地惠司瑞记夜晞书云掌朝誓冬至傅亮星昴殷仲冬短晷穷南陆柔荔迎时萋芳芸应节馥冬至应教萧悫天宫初动磬缇室已飞灰暮风吹竹起阳云覆石来拆冰开茘色除雪出兰栽慙无宋玉辨滥吹楚王台奉和冬至干阳殿受朝应诏牛𢎞恭已临万㝢宸居御八埏作贡菁茅集来朝圭黻连司仪三揖盛掌礼九賔䖍重栏映如璧复殿绕非烟奉和冬至干阳殿受朝应诏许善心森森罗陛衞哕哕锵璁珩礼殚五瑞辑乐阕九功成五言律长至日与同舎逰北山范成大嵗晩山同色湖平雾不收寒云低阁雪佳节静供愁竹柏森严立蒲荷索莫休瘦笻知脚力政尔耐清逰五言排律南至隔仗望含元殿炉烟崔立之千官贺长至万国拜含元隔仗炉光出浮霜烟气翻飘飘萦内殿漠漠澹前轩圣日开如捧卿云近欲浑轮囷洒宫阙萧索散干坤愿惹天风便披香奉至尊长至日上公献夀崔琮应厯三阳首朝天万国同斗边看子月台上候祥风五夜镜初晓千门日正融玉阶文物盛仙伏武貔雄率舞皆羣辟称觞即上公南山为圣夀长对未央宫冬至夜集曹能始园亭观伎呉兆佳候要佳丽山斋启莫扉入园惊茘发窥琯见灰飞梅乱歌中落春争笑里归橙香寒靧面桂气暖薰衣粉壁钗横影雕窗烛散辉不堪絃管歇残月尚栖帏七言律小至杜甫天时人事日相催冬至阳生春又来刺绣五纹添弱线吹葭六琯动飞灰岸容待腊将舒栁山意冲寒欲放梅云物不殊乡国异教儿且覆掌中杯和湖州杜员外冬至日白苹洲见忆李郢白苹亭上一阳生谢脁新裁锦绣成千嶂雪销谿影绿几家梅绽海波清已知鸥鸟长来狎可许汀洲独有名多愧龙门重招引即抛田舎棹舟行十一月二十七日冬至朱德润卷地颠风响怒雷一宵天上报阳囘日光绣户初添线雪意屏山欲放梅双阙倚天瞻象魏五云书彩望灵台江南水暖不成冻谿叟穿鱼换酒来送朱谢二博士进贺冬至表赴京师听宣谕毕还呉髙启驿骑双驰捧绿章都门逢旧喜洋洋小儒方幸瞻天近逺使初来贺日长仗下丹墀晴雪尽朝囘紫陌晓尘香承宣归去难留驻乞报平安到故乡至日怀诸太史陪祀南郊王穉登圜丘驰道草芊芊旷典重逢御极年圣夀长如南至日皇恩髙似北溟天葭灰应气迎邹律松籁含风入舜絃最羡翰林供奉客挥毫先进庆云篇冬至南郊扈从纪述和陈玉垒太史韵于慎行圣后乘干奉帝禋日躔南陆协灵辰九闗肃启天门钥万姓欢随御辇尘楼雪初融丹禁晓葭灰微动玉衡春虚惭珥笔亲文物实有甘泉赋未陈其二綘节氤氲上太清紫烟缥缈冠层城鹓行不动瑶墀影凤幄微闻玉藻声律应一阳璇象转福凝五位泰阶平礼成囘跸传行漏百尺华灯阙下明馆课冬至斋居于慎行缇室灰飞晷欲长清斋仙馆坐焚香雪残楼阁虚琼树月出簪裾满玉堂笔望五云迎舜日心随一线入尧裳明朝负槖趋陪地只有瑶坛帝座旁冬至恭侍庆成大宴于慎行南郊夜燎泰坛烟内殿朝开大庆筵两陛衣冠承湛露千门钟鼓震钧天亲瞻玉几云霄上久泛仙盃日月边温旨三传咸已醉欢声动地未央前七言絶句冬至日独逰吉祥寺苏轼井底微阳回未回萧萧寒雨湿枯荄何人更似苏夫子不是花时肯独来预作冬至张耒紫坛曾从奠琳琅亲被天人玉冕光今日黄州山下寺五更闻雁满林霜至节即事马臻天街晓色瑞烟浓名纸相传尽贺冬绣幕家家浑不巻唿卢笑语自从容其二店舎喧譁彻夜开荧煌灯火映楼台欢逰未晓不归去早有元宵气象来御定佩文斋咏物诗选巻三十二御定佩文斋咏物诗选卷三十三钦定四库全书御定佩文斋咏物诗选巻三十三元旦类四言古元会诗曹植初歳元祚吉日惟良乃为嘉㑹宴此髙堂衣裳鲜洁黼黻𤣥黄珍膳杂沓充溢圆方俯视文轩仰瞻华梁愿保兹善千载为常欢笑尽娯乐哉未央皇室荣贵寿考无疆正旦大㑹行礼歌傅𤣥天鉴有晋世祚圣皇时齐七政朝此万方钟鼓斯震九賔备礼正位在朝穆穆济济煌煌三辰实丽于天君后是象威仪孔䖍率礼无愆莫非迈徳仪刑圣皇万邦惟则上寿酒歌傅𤣥于赫明明圣徳龙兴三朝献酒万寿是膺敷佑四方如日之升自天降祚元吉有征正旦大㑹行礼歌荀勗于皇元首羣生资始履端大享敬御繁祉肆觐羣后爰及卿士钦顺则元允也天子五言古王公上寿酒歌荀勗践元辰延显融献羽觞祈令终我皇寿而隆我皇茂而嵩本支奋百世休祚钟圣躬王公上寿诗张华称元庆奉圣觞后皇延遐祚安乐抚万方正朝曹毗灵春散初泽棼熅青阳舒佳袍忽已故今载奄复初软节畅宇宙和风被八区正朝诗王氏稔冉冥机运迅矣四节经太簇应元律青阳兆初正元正诗辛氏元正启令节嘉庆肇自兹咸奏万年觞小大同恱熈奉和元日萧悫帝宫通夕燎天门拂曙开瑞云生宝鼎荣光上露台华山不凋叶宜城万寿杯遥见飞凫下悬知叶县来正旦䝉赵王赉酒庾信正旦辟恶酒新年长命杯柏叶随铭至椒花逐颂来流星向椀落浮蚁对春开成都已噀火蜀使何时廻奉和从叔光禄愔元日早朝李孝贞铜浑变春节玉律动年灰暧暧城霞旦隐隐禁门开衆灵凑仙府百神朝帝台叶令双凫至梁王驷马来戈鋋暎林阙歌管沸尘埃保章望瑞气尚书灭火灾冠冕多秀士簪裾饶上才谁怜张仲蔚日暮返蒿莱元日寄诸弟兼呈崔都水韦应物一从守兹郡两鬓生素髪新正加我年故歳去超忽淮濵益时候了似中秋月川谷风景温城池草木发髙斋属多暇怊怅临芳物日月昧还期念君何时歇元日同谷子延赋髙叔嗣雄都盛賔客车马争驰骛芳辰启初年宴饮多所务不知灌园身何为迷方误郊馆抗空壑山扉启峻路良朋平生懽就我今朝歩城因并舍登径为穿林度微阴原上明片日云中露青霞照深池白雪停幽树共贪歳欲新不厌日旋暮农田方在兹君岂数能顾七言古癸丑元旦杨基霏霏元日雪脉脉人日雨春来无日不轻隂薄雾寒云满南浦常年有雨复新晴淑气韶光淡遶城草色未逄金勒马柳条先映玉楼莺今年风雨兼冰雪忘却春幡庆春节野杏缄愁待酒催江梅索笑邀人折谁与观云卜大通且须祈谷问年丰相期十二楼前月賸看花灯万㸃红五言律奉和正日临朝应诏李百药化歴昭唐典承天顺夏正百灵警轩禁三辰扬斾旌充庭富礼乐髙䜩齿簪缨献寿符万歳移风韵九成奉和正日临朝颜师古七政璇衡始三元宝歴新负扆延百辟垂旒御九賔肃肃皆鹓鹭济济盛簪绅天涯致重译西域献竒珍元日观朝厉元玉座临新歳朝盈万国人火连双阙晓仗列五门春瑞雪销鸳瓦祥光在日轮天颜不敢视称庆拜空频巳酉元日陆游夜雨解残雪朝阳开积阴桃符呵笔写椒酒过花斟岸柳揺风早街泥溅马深行宫放朝贺共识慕尧心歳旦宋伯仁居闲无贺客早起只如常桃板随人换梅花隔歳香春风回笑语云气卜丰穰柏酒何劳劝心平寿自长次韵屏翁新元聚拜戴昺履端来聚拜和气洽昌辰繁衍如今日栽培岂一人诗书延泽润忠厚续长春相祝无多语年新徳又新已酉新正叶颙天地风霜尽干坤气象和歴添新歳月春满旧山河梅柳芳容穉松篁老态多屠苏成醉饮欢笑白云窝乙亥元日试笔张雨自古三朝节于今一笑看问年书亥字献歳出辛盘黔突多蒸术红冰賸浴丹行行追胜事歩歩扫春寒元日昇平词王英华盖中天近祥云五夜多衆星环绛阙一水接银河花满瀛洲树香涵太液波长年逢此日恩意共春和五言排律元旦太宗髙轩暧春色邃阁媚朝光彤廷飞綵斾翠幌曜明珰恭已临四极垂衣驭八荒霜㦸列丹陛丝竹韵长廊穆矣薰风茂康哉帝道昌继文遵后轨循古鉴前王草秀故春色梅艶昔年粧巨川思欲济终以寄舟航奉和正日临朝应诏魏征百灵侍轩后万国㑹涂山岂如今睿哲迈古独光前声教溢四海朝宗引百川锵洋鸣玉珮灼烁耀金蝉淑景辉雕辇髙旌扬翠烟庭实超王㑹广乐盛钧天既欣东日户复咏南风篇愿奉光华庆从斯万亿年元日早朝耿湋九陌朝臣满三朝候鼓賖逺珂时接韵攒炬偶成花紫贝为髙阙黄龙建大牙参差万㦸合左右八貂斜羽扇分朱槛金炉隔翠华微风传曙漏晓日上春霞环珮声重叠簪缨服等差乐和天易感山固寿无涯渥泽千年圣车书四海家盛明多在位谁得守蓬麻元旦书事呉兆闽中风景丽元旦百花开有岸皆萦草无波不染苔树光揺粉堞云彩照金罍浓黛新年㸃春衣隔歳裁夜炉藏宿火晓烛剪残灰袖里分余蕙钗边罥落梅松枝当户挿椒气拂窗来正好随欢笑那知客思催七言律奉和库部卢四兄曹长元日朝廻韩愈天仗宵严建羽旄春云送色晓鸡号金炉香动螭头暗玉珮声来雉尾髙戎服上趋承北极儒冠列侍映东曹太平时节难身遇郎署何须叹二毛元日含元殿下立仗丹凤楼门下宣赦上相公杨巨源天垂台耀扫欃枪寿献香山祝圣明丹凤楼前歌九奏金鸡竿下鼓千声衣冠南面薰风动文字东方喜气生从此登封资庙略两河连海一时清其二临轩启扇似云收率土朝天剧水流瑞色含春当正殿香烟捧日在髙楼三朝气早迎恩泽万歳声长绕冕旒请问汉家功第一麒麟阁上识酇侯元日观朝杨巨源北极长尊报圣期周家何用问元龟天颜入曙千官拜元日迎春万物知阊阖迥临黄道正衣裳髙对碧山垂微臣愿献尧人祝寿酒年年太液池次韵曾仲钖元日见寄苏轼萧索东风两鬓华年年幡胜剪宫花愁闻塞曲吹芦管喜见春盘得蓼芽吾国旧供云泽米君家新致雪坑茶燕南异事真堪记三寸黄柑擘永嘉丙申元日安福寺礼塔范成大岭梅蜀柳笑人忙歳歳椒盘各异方耳畔逢人无鲁语鬓边随我是呉霜新年后饮屠苏酒故事先燃窣堵香石笋新街好行乐与民同处且逢塲元日贺裴都事朝回李材海上琼楼接五城人间歌吹近蓬瀛云移豹尾旌旗暖日射螭头劒佩明拜舞尽随仙仗入退归遥听玉珂鸣欣欣百草含春意得傍东君暖处生辛酉歳元日范梈西山千仞郁崔嵬山下楼台紫翠开玉帛㑹同来万国玑衡悬运属三台尝闻海客谈金鼎更见祠官进玉杯惭愧词臣今白首久无赋颂献蓬莱开歳范梈自违北极向南辰重见东皇似故人合席管絃方殿歳殊乡花柳觉先春水归楚泽鱼俱化天覆周郊兽亦仁薄宦于时无补报且须康济百年身次韵正旦㑹朝袁桷阊阖春廻旭日鲜花光揺曵珮僊僊金莲漏下催初刻玉笋班齐祝万年香拥衮龙开黼座风廻笙鹤舞钧天朝元法曲谁传得归醉蓬莱话日边元日朝廻袁桷万国梯航满禁衢卉裳象译语音殊凤箫声送纎腰舞雉扇行分两翼趋花气欲浮金凿落云光疑下锦流苏词臣不识金泥秘㸃指薇垣颂六符次韵元日朝贺傅若金宫漏催朝烛影斜千官鸣玉动晨鸦交龙拥日明丹扆飞凤随云绕画车宴罢戴花经苑路诗成传草到山家小儒未得随冠冕遥听钧天隔彩霞丁亥元日张翥梅花院落雨声中窗外春寒淰淰风腊酒拨醅浮玉蚁夜灯挑烬落金虫星环甲纪惊身老雪解寅朝验歳丰还喜驿书催上路寸心长在日华东元日早朝李东阳九门深掩禁城春香雾笼街不动尘玉帐寒更传虎卫彤楼晓色听鸡人帘前乐应红灯起堦下班随綵仗陈朝散东华看霁日午烟晴市一时新元旦试笔陈宪章天上风云庆㑹期庙谟争遣草茅知邻墙旋打娯賔酒穉子齐歌乐歳诗老去又逢新歳月春来更有好花枝晩风何处江楼笛吹到东溟月上时壬寅正旦侍班呉寛炉烟如雾蔼彤墀半启金门复道危只尺星辰华盖转中间日月衮衣垂普天凤歴开寅歳平旦鸡人报卯时御座不胜袍笏近侍臣徧识汉朝仪乙亥元日孙一元元日狂歌倒竹樽东风昨夜到柴门生逢盛世忧何事家在青山道自尊残雪疎林开旧色白沙细浪长新痕春来漫有沧洲兴文鶒银鹚满钓䑳元旦赐门神挂屏葫芦等物歳以为常于慎行节启青阳歳籥新金人十二画为神韶华自合畱天府御气谁期洽近臣綵胜仍分仙禁缕云屏况借汉宫春却怜寂莫扬雄宅门巷恩光接紫宸乙巳元日袁宏道湖柳侵街水接门东风缬缬澹微温久乘下泽无官韵乍着红衫有折痕皓首頳颜俱入市碧芽新鸟又成邨归来且坐梅花下倒却鵞黄四五罇已卯正旦和牧翁韵程嘉燧不嫌朱户有蒿蓬且喜阳和转谷中人语半空山殿晓佛香匝地洞门风酒随天意畱青缥诗与春光鬪碧红况值朋来好乘兴肯因瀼滑限西东五言絶句奉和正日临朝应诏杨师道皇猷被寰宇端扆属元辰九重丽天邑千门临上春正朝摘梅张说蜀地寒犹暖正朝发早梅偏惊万里客巳复一年来元朝张说元日今歳乐不谢徃年春知向来心道谁为昨夜人七言絶句元日仗张祜文武千官歳仗兵万方同轨奏昇平上皇一御含元殿丹凤门开白日明歳日朝廻口号杜牧星河犹在整朝衣逺望天门再拜归笑向春风初五十敢言知命且知非元日观郭将军早朝僧灵澈欲曙九衢人更多千条香烛照银河今朝始见金吾贵连马纵横避玉珂次韵秦少游王仲至元日立春苏轼省事天公厌两回新年春日併相催殷勤更下山阴雪要与梅花作伴来其二已卯嘉辰寿阿同愿渠无过亦无功明年春日江湖上回首觚稜一梦中其三词锋虽作楚骚寒徳意还同汉诏寛好遣秦郎供帖子尽驱春色入毫端御定佩文斋咏物诗选巻三十三御定佩文斋咏物诗选卷三十四钦定四库全书御定佩文斋咏物诗选巻三十四人日类五言古正月七日登髙侍宴阳休之广殿丽年辉上林起春色风生拂彫辇云廻浮绮翼和人日晩景宴昆明池庾信春余足光景赵李旧经过上林柳腰细新丰酒径多小船行钓鲤新盘待摘荷兰臯徒税驾何处有凌波人日思归薛道衡入春才七日离家巳二年人归落鴈后思发在花前人日城南登髙韩愈初正候才兆涉七气巳弄霭霭野浮阳晖晖水披冻圣朝身不废佳节古所用亲交既许来子妷亦可从盘蔬冬春杂樽酒清浊共令征前事为觞咏新诗送扶杖凌圯阯刺船犯枯葑恋池羣鸭廻释峤孤云纵人生本坦荡谁使妄倥偬直指桃李阑幽寻宁止重七言古军中人日登髙赠房明府宋之问幽郊昨夜阴风断顿觉朝来阳吹暖泾水桥南柳欲黄杜陵城北花应满长安昨日寄春衣短翮登兹一望归闻道凯旋乘骑入看君走马见芳菲五言律人日剪綵张九龄姹女矜容色为花不譲春既争芳意早谁待物华真叶作参差发枝从㸃缀新自然无限态长在艶阳辰人日杜甫元日到人日未有不阴时冰雪莺难至春寒花较迟云随白水落风振紫山悲蓬鬓稀疎久无劳比素丝新年苏轼晓雨暗人日春愁连上元水生挑菜渚烟湿落梅邨小市人归尽孤舟鹤踏翻犹堪慰寂莫渔火乱黄昏五言排律人日立春林民部宅观伎呉兆双节值新年东风袅伎筵土牛官鼓迓彩燕内人传杏子裁衫薄梅花㸃额圎歌深眉黛蹙酒重脸红妍香雾迷窗凤金屏映柱莲尚书旧东第賔客喜重延七言律人日重宴大明宫恩赐綵缕人胜应制郑愔琼殿含光映早轮玉銮严跸望初晨池开冻水仙宫丽树发寒花禁苑新佳气徘徊笼细网残霙淅沥染轻尘良时荷泽皆迎胜穷谷晞阳犹未春奉和人日䜩大明宫恩赐綵缕人胜应制马懐素万宇千门平旦开天容辰象列昭回三阳候节金为胜百福迎祥玉作杯就暖风光偏着柳辞寒雪影半藏梅何幸得参词赋职自怜终乏马卿才人日侍宴大明宫应制赵彦昭宝契无为属圣人琱舆出幸玩芳辰平楼半入南山雾飞阁旁临东墅春夹路浓花千树发垂轩弱柳万条新处处风光今日好年年愿奉属车尘奉和人日重宴大明宫恩赐綵缕人胜应制崔日用新年宴乐正东朝钟鼓铿锽大乐调金屋瑶筐开宝胜花牋綵笔颂春椒曲池苔色冰前液上苑梅香雪里飘宸极此时飞圣藻微臣窃抃预闻韶人日侍宴大明宫恩赐綵缕人胜应制李峤凤城景色巳含韶人日风光倍觉饶桂吐半轮迎此夜蓂开七叶应今朝鱼猜冰冻行犹涩莺喜春熈弄欲娇愧奉登髙揺綵翰欣逢御气上丹霄人日重宴大明宫恩赐綵缕人胜应制李乂诘旦行春上苑中凭髙却下大明宫千年执象寰瀛㤗七日为人庆赏隆綵凤曾鶱揺瑞雪铜乌细转入祥风此时朝野欢无算此歳云天乐未穷人日重宴大明宫恩赐綵缕人胜应制沈佺期拂旦鸡鸣仙卫陈凭髙龙首帝城春千官黼帐杯前寿百福香奁胜里人山鸟初来犹怯啭林花未发巳偷新天文正应韶光转设报悬知用此辰人日宴大明宫恩赐綵缕人胜应制李适朱城待凤韶年至碧殿疏龙淑气来宝帐金屏人已贴图花学鸟胜初裁林香近接宜春苑山翠遥添献寿杯向夕凭髙风景丽天文垂耀象昭回人日杜甫此日此时人共得一谈一笑俗相看尊前柏叶休随酒胜里金花巧耐寒佩劒冲星聊暂拔匣琴流水自须弹早春重引江湖兴直道无忧行路难人日即事李商隐文王喻复今朝是子晋吹笙此日同舜格有苖旬太逺周称流火月难穷镂金作胜传荆俗剪綵为人起晋风独想道衡诗思苦离家恨得二年中人日有懐愚斋张兄纬文元好问书来聊得慰怀思清镜平明见白髭明月髙楼燕市酒梅花人日草堂诗风光流转何多态儿女青红又一时涧底孤松二千尺殷勤畱看歳寒枝人日立春赵孟頫今年人日与春并人得春来喜气迎宫柳风微金缕重御沟冰泮玉鳞生阴消巳觉余寒散阳长争看晓日明霜鬓綵旛浑不称强题新句慰羁情人日书怀元淮丽日池塘冻水消嫩红娇白见芳苗郊原雪霁东风软篱落梅残碧玉彫便好踏青穿细草不妨携酒骤鸣镳遥怜九曲沙堤畔多少鵞黄上柳条人日从驾幸南郊梁赞善以诗柬寄因和之胡俨紫陌鸡鸣逺报晨百官朝罢出枫宸龙旗夹道先传警凤辇行春不动尘礼乐幸逢全盛日耕桑俱是太平人千门万户东风暖胜里金花剪綵新人日薛蕙晖晖晴日透帘帷冉冉和风飏鬓丝野老自倾田舍酒故人谁寄草堂诗即看梅柳春含早预想莺花景不迟旋鬻园蔬办家酿剩酩酊艶阳时五言絶句人日代客子是日立春张继人日兼春日长怀复短懐遥知双綵胜併在一金钗七言絶句人日立春卢仝春度春归无限春今朝方始觉成人从今克巳应犹及愿与梅花俱自新御定佩文斋咏物诗选卷三十四御定佩文斋咏物诗选卷三十五钦定四库全书御定佩文斋咏物诗选卷三十五上元类五言古上元夜效小庾体同用春字长孙正隐薄晩啸游人车马乱驱尘月光三五夜灯燄一重春烟云迷北阙箫管识南邻洛城终不闭更出小平津上元夜苏轼前年侍玉辇端门万枝灯璧月挂罘罳珠星缀觚稜去年中山府老病亦宵兴牙旗穿夜市铁马响春冰今年江海上云房寄山僧亦复举膏火松间见层层散䇿桄榔林林疎月鬅鬙使君置酒罢箫鼔转松陵狂生来索酒一举輙数升浩歌出门去我亦归瞢腾七言古上元作孔平仲春来雾雨久不收上元三日月如秋倾城娯乐竞沽酒旧歳丰登仍足油楼前灯山烧荻火光影动揺桑落州太守凭髙列歌吹游人哄笑观俳优铜盘贮煤挿乌帽从兵小吏斥下楼侍觞行食皆官伎目眙不言语或偷短长赤白皆莫校但取一笑余何求譬如饮酒且为乐不问甘苦醉即休归来紞如打五鼓春寒惨惨吹驼裘羣儿嬉戏尚未寝更看紫姑花满头五言律轩游宫十五夜明皇行迈离秦国廵方赴洛师路逢三五夜春色暗中期闗外长河转宫中淑气迟歌钟对明月不减旧游时上元郭利正九陌连灯影千门度月华倾城出宝骑匝路转香车烂熳惟愁晓周游不问家更逢清管发处处落梅花正月十五夜应制孙逖洛城三五夜天子万年春綵仗移双阙琼筵㑹九賔舞成苍颉字灯作法王轮不觉东方日遥垂御藻新正月十五夜苏味道火树银花合星桥铁锁开暗尘随马去明月逐人来游妓皆秾李行歌尽落梅金吾不禁夜玉漏莫相催正夜侍宴应诏薛曜重闗钟漏通夕敞凤皇宫双阙祥烟里千门明月中酒杯浮湛露歌曲唱流风侍臣咸醉止恒惭恩遇崇十五夜观灯王諲暂得金吾夜通看火树春停车傍明月走马入红尘妓杂歌偏胜场移舞更新应须尽记取说向不来人正月十五日夜白居易歳熟人心乐朝游复夜游春风来海上明月在江头灯火家家市笙歌处处楼无妨思帝里不合厌杭州上元唱和温庭皓九枝应并耀五夜思悠然景集青山外萤分碧草前辉华侵月影歴乱写星躔望极髙楼上揺光满绮筵观山灯献徐尚书叚成式风少影零乱露轻光陆离如霞散仙掌似烧上峨嵋道树千花发扶桑九日移因山成衆象不复借蟠螭元夕午门赐观灯金善五夜开阊阖千官列珮珂御烟浮宝篆华月送清歌歳久君恩重时平乐事多金吾知不禁试问夜如何元夕同李伯承髙伯宗赋得火树银花合张九一火树排虚上银花入暗开一宵春色到万户夜光来对月惊飘桂临风拟落梅莫辞归去晩携得艶阳回五言排律十五夜游苏味道今夕重门启游春得夜芳月华连昼色灯影杂星光南陌青丝骑东邻红粉粧管絃遥辨曲罗绮暗闻香人拥行歌路车攒鬪舞场经过犹未巳钟鼓出长杨奉和圣制十五夜燃灯继以酺宴应制王维上路笙歌满春城刻漏长游人多昼日明月让灯光鱼钥通翔凤龙舆出建章九衢陈广乐百福透名香仙妓来金殿都人绕玉堂定应偷妙舞从此学新粧奉引迎三事司仪列万方愿将天地寿同以献君王上元纪呉下节物俳谐体三十二韵范成大斗野丰年屡呉台乐事并酒垆先叠鼓灯市蚤投琼价喜膏油贱祥占雨雪晴篔筜仙子洞菡萏化人城樯炬疑龙见桥星讶鹊成小家厖独踞髙闬鹿双撑屏展辉云母帘垂晃水精万窗花眼密千隙玉虹明薝卜丹房挂葡萄绿蔓萦方缣繙史册圎魄缀门衡掷烛腾空稳推毬衮地轻映光鱼隐见转影骑纵横轻薄行歌过颠狂社舞呈邨田蓑笠野街市管絃清里巷分题句官曹别扁名旱船遥似泛水儡近如生钳赭装牢户嘲嗤绘乐棚堵观瑶席隘喝道绮丛争禁钥通三鼓归鞭任五更桑蚕春茧劝花蝶夜蛾迎凫子描丹笔鵞毛剪雪英宝糖珍粔籹乌腻美饴饧捻粉团栾意熬稃腷膊声筳篿巫志怪香火婢输诚帚卜拖裙验箕诗落笔惊微如针属尾贱及苇分茎末俗难诃止佳辰且放行此时纷仆马有客静柴荆幸甚归长铗居然照短檠生涯惟病骨节物尚乡情掎摭成俳体咨询逮里甿谁修呉地志聊以助讥评七言律上元夜建元寺观灯呈通智上人无名氏建元看列上元灯处处廻廊鬪火层珠玉乱抛髙殿佛绮罗深拜逺山僧临风走笔思呈惠到晓行禅合伴能无限喧阗畱不得月华西下露华凝依韵和张推官元夕文同山郡上元荣乐事大开金地作遨塲烟云向晓谁敎霁灯烛乘春自有香紫陌荧煌随歩逺綵棚佳丽鬪眉长游人莫惜酬髙直买取银蟾一寸光次韵何若谷都官灯夕赵抃千门灯烛事遨游车马通宵不暂休幸免烟氛遮皓月任随笳鼓杂鸣驺金壶漏下丁丁永玉斚霞生灔灔流帝泽逺临人鼓腹贑川宜有太平讴元夜朱淑真月满今宵霁色澄深沈帘幕管絃清夸毫鬪彩连仙馆坠翠遗珠满帝城一派笑声和鼔吹六街灯火乐昇平归来禁漏余三四窗上梅花瘦影横上元宿通州杨原诚寓宅张翥禁城东下一川平杳杳烟芜淡淡晴风滚暗尘羊角转水披残冻鸭头生离居有酒春堪醉小市无灯月当明还忆故园今夕赏玉人花底共吹笙次韵李清叔元夕贡师泰绛烛烧烟散满城九衢车马似潮声山河影转琉璃薄陆海光浮菡萏平蝶睡误翻歌扇暖鹊惊疑报画檐晴夜阑人静天如水依旧残星数㸃明上元十五夜刘英一派春声送管絃九衢灯烛上薰天风回鳌背星毬乱云散鱼鳞璧月圎逐队马翻尘似海踏歌人盻夜如年归迟不属金吾禁争覔遗簪与坠钿元夕应制赵廸龙楼钖宴月初斜宝炬星分照翠华五夜歌钟连甲第千门灯火暎皇家锦筵人醉飘金缕罗绮春晴散彩霞自是宸游多乐事叨陪几度赐宫花甲辰元夕李濓宝玦金貂簇绣鞍倾城士女竞追欢宣和旧俗灯偏盛汴水新春夜不寒人海涌来喧笑语车雷轰处恣游盘太平景象君须记天汉桥边立马看七言絶句上元夜崔液玉漏铜壶且莫催铁闗金锁彻明开谁家见月能闲坐何处闻灯不看来其二神灯佛火百轮张刻像图形七宝装影里如闻金口说空中似散玉毫光其三今年春色胜常年此夜风光最可怜鳷鹊楼前新月满凤皇台上宝灯燃其四金勒银鞍控紫驑玉轮珠幰驾青牛骖驔始散东城曲倐忽还来南陌头其五公子王孙意气骄不论相识也相邀最怜长䄂风前弱更赏新絃暗里调其六星移汉转月将微露洒烟飘灯渐稀犹惜道傍歌舞处踟蹰相顾不能归十五夜御前口号踏歌词张说花蕚楼前雨露新长安城里太平人龙衔火树千重燄鸡踏莲花万歳春其二帝宫三五戏春台行雨流风莫妒来西域灯轮千影合东华金阙万重开正月十五日熊孺登汉家遗事今宵见楚郭明灯几处张深夜行歌声絶后紫姑神下月苍苍上元都下张耒淡薄晴云放月华晩粧新晕脸边霞管絃楼上争沽酒巧笑车头旋买花其二骄马金鞍白面郎双环小女坐车箱轮声辘辘归何处畱得红笼绛蜡香上元侍饮楼上呈同列苏轼澹月疎星遶建章仙风吹下御炉香侍臣鹄立通明殿一朶红云捧玉皇其二老去行穿万马羣九衢人散月纷纷归来一㸃残灯在犹有传柑遗细君灯夕时在泗水上朱松灯花作意照归人短棹扁舟寂莫濵帝力如春苏万物遥知太乙不威神其二云窗月槛仰乘舆俯看香车出绣襦九陌人人歌帝力不须微服过康衢元夕元好问花影灯光一万重青衫骢马踏东风彰阳旧事无人记二十三年似梦中上元日范梈蓬莱宫阙峙青天后内看灯记徃年谁念东篱山下路再逢春月向人圎元夕吴师道柳台梅巷锁春晴酒思灯光负赏心听彻宣和太平曲独看明月到更深元宵郑玉对簇鳌山十万人皇都今夕几分春六街三市浑如昼寄语金吾莫夜巡其二市上灯张玉井莲门前箫鼓更喧天先生嬾向儿童语闭户髙居但欲眠元宵偶作钱惟善弹压城池夜属櫜放灯那复事奢豪水晶宫里香风细曾见神山驾六鳌汴中元夕李梦阳中山孺子倚新粧郑女燕姬独擅场齐唱宪王新乐府金梁桥外月如霜其二细雨烧灯夜色新酒楼花市不胜春和风欲动千门月醉杀东西南北人都城元夕刘侃一夕春从天上回六街火树彻明开叮咛莫似吹芦管才报梅开又落梅御定佩文斋咏物诗选巻三十五御定佩文斋咏物诗选卷三十六钦定四库全书御定佩文斋咏物诗选巻三十六花朝类七言律花朝张太学西园小集陆之裘雨霁名园春事芳兰台小集暮行觞愆期肯使花神笑纵饮谁嗔草圣狂入坐微风含楚珮照人明月堕匡牀行歌亦有穿云调隔水遥传陌上桑花朝呉稼竳日气朝清池上波交交啼鸟傍池多三春花事终难负二月风光半未过土俗歳时存旧记闺人单裌制轻罗正怜一树樱桃放桃李相催奈若何仲雪见示花朝诗依韵奉和钱谦贞春色平分巳自奢今朝风物更鲜华山因绿柳常含雨天为红桃不放霞芳草齐时看宝马好风多处见香车牋天有事君知否要乞轻阴为养花七言絶句花朝王衡晴烟膏露若为容踯躅香苞望晓红莫怨五更风色恶开花原是落花风花朝汤显祖妒花风雨怕难销偶逐晴光扑蝶遥一半春随残夜醉却言明日是花朝御定佩文斋咏物诗选卷三十六御定佩文斋咏物诗选卷三十七钦定四库全书御定佩文斋咏物诗选巻三十七社日类五言古社前遭田父泥饮美严中丞杜甫歩屧随春风邨邨自花柳田翁逼社日邀我尝春酒酒酣夸新尹畜眼未见有廻头指大男渠是弓弩手名在飞骑籍长番歳时久前日放营农辛苦救衰朽差科没则巳誓不举家走今年大作社拾遗能住否叫妇开大瓶盆中为吾取感此气扬扬须知风化首语多虽杂乱说尹终在口朝来偶然出自卯将及酉久客惜人情如何拒邻叟髙声索果栗欲起时被肘指挥过无礼未觉邨野丑月出遮我畱仍嗔问升斗七言古春社祠瞿佑十日一风五日雨社前拜祝神巳许瓦盆潋灔斟浊醪髙爼纵横荐肥羜呜呜笛声坎坎鼓俚曲山歌互呑吐老巫狡狯神有灵传得神言为神舞祭余分肉巫自与醉里狂言相尔汝小儿觅饼大儿扶头上神花付邻女五言律社日杜甫九农成徳业百祀发光辉报效神如在馨香旧不违南翁巴曲醉北鴈塞声微尚想东方朔诙谐割肉归今朝当社日戴复古今朝当社日明日是花朝佳节惟宜饮东池适见招绿深杨柳重红透海棠娇自笑鬓边雪多年不肯消社前谢翺无家借燕住离别又经年客馆依山上春分到社前雨来换宿水云起暗晴川飒飒吹衣帯因风问去船七言律乙酉社日偶题杨万里愁边节里两相闗茶罢唿儿检歴看社日雨多晴较少春风晩暖晓犹寒也知散策郊行去其奈縁谿路未干緑暗红明非我事且寻野蕨作蔬盘社日僧舍风雨刘宰借蔬香积共晨炊客里良辰总不知孺子从渠均胙肉南翁无处听巴词神鸦得志饱终日巢燕无心来及时风雨聒人聋转甚半钟浊酒可能治社日甘瑾枫树林边雨脚斜儿童祈赛竞喧譁鸡豚上戊家家酒莺燕东风处处花野径归时扶醉客丛祠祭罢集神鸦濒湖生意愁多潦预祝污邪载满车社日出游方太古邨邨社鼓隔谿闻赛祀归来客半醺水缓山舒逢日暖花明柳暗值春分平田白洫流新雨絶壁青枫挂断云策杖提壶随所适野夫何不可同羣七言絶句社日张演鵞湖山下稻粱肥豚栅鸡栖对掩扉桑柘影斜春社散家家扶得醉人归春社陆游太平处处是优场社日儿童喜欲狂且看参军唤苍鹘京都新禁舞斋郎社日方岳燕子今年掯社来翠瓶犹有去年梅丁宁莫管杏花俗付与春风一道开社中陈宪章桑林伐鼓酒如川秋社钱多春社钱尽道昇平长官好五风十雨更年年其二社屋新成燕子来山丹未落野棠开三三两两儿童戏弄水扳花日几回其三社酒开颜一百家春风先动长官衙东君也解游人意红白交开树树花社日石珤春风帘幕驻晴云社酒杯深我对君燕子未来花不语绿芜寒雀共斜曛御定佩文斋咏物诗选巻三十七御定佩文斋咏物诗选卷三十八钦定四库全书御定佩文斋咏物诗选巻三十八寒食类五言古六年寒食洛下宴游赠冯李二少尹白居易丰年寒食节美景洛阳城三尹皆强健七日尽晴明东郊踏青草南园攀紫荆风拆海橊艶露坠木兰英假开春未老宴合日屡倾珠翠混花影管絃藏水声佳㑹不易得良辰亦难并听吟歌暂辍看舞杯徐行米价贱如土酒味浓于饧此时不尽醉但恐负平生殷勤二曹长各捧一银觥七言古初入秦川路逄寒食明皇洛阳芳树映天津灞岸垂杨窣地新直为经过行乐地不知虚度两京春去年余闰今年早曙色和风着花草可怜寒食与清明光辉并在长安道自从闗路入秦川争道何人不戏鞭公子途中妨蹴踘佳人马上废秋千渭水长桥今欲度悤悤渐见新丰树逺看骊岫入云霄预想汤池起烟雾烟雾氛氲水殿开暂拂香泉归去来今歳清明行巳晩明年寒食更相陪寒食陆浑别业宋之问洛阳城里花如雪陆浑山中今始发旦别河桥杨柳风夕卧伊川桃李月伊川桃李正芳新寒食山中酒复春野老不知尧舜力酣歌一曲太平人奉和圣制初入秦川路寒食应制张说上阳柳色唤春归临渭桃花拂水飞总为朝廷廵幸去顿敎京洛少光辉昨从分陜山南口驰道依依渐花柳入闗正投寒食前还京遂落清明后路上天心重豫游御前恩赐特风流便幕那能镂鸡子行宫善巧贴毛裘渭桥南渡花如扑麦壠青青断人目汉家行树直新丰秦地骊山抱温谷香池春澑水初平预欢浴日照京城今歳随宜过寒食明年陪宴作清明寒食城东即事王维清谿一道穿桃李演漾绿蒲涵白芷谿上人家凡几家落花半落东流水蹴踘屡过飞鸟上秋千竞出垂杨里少年分日作遨游不用清明兼上巳五言律寒食应制韦承庆凤城春色晩龙禁早晖通旧火收槐燧余寒入桂宫莺啼正隐叶鸡鬪始开笼蔼蔼瑶山满仙歌始乐风寒食清明早赴王门率成李峤游客趋梁邸朝光入楚台槐烟乘晓散榆火应春开日带晴虹上花随早蝶来雄风乘令节余吹拂轻灰和常州崔使君寒食夜孙逖闻道清明近春庭向夕阑行游昼不厌风物夜宜看斗柄更初转梅香暗里残无劳秉华烛晴月在南端寒食杜甫寒食江邨路风花髙下飞汀烟轻冉冉竹日净晖晖田父要皆去邻家闹不违地偏相识尽鸡犬亦忘归寒食王建田舍清明日家家出火迟白衫眠古巷红索搭髙枝纱带生难结铜钗重欲垂斩新依踏尽还似去年时寒食宴城北山池羊士谔别馆青山郭游人折柳行落花经上已细雨带清明鶗鴂流芳暗鸳鸯曲水平归心何处醉宝瑟有余声雨中寒食羊士谔令节逄烟雨园亭但掩闗佳人宿粧薄芳树綵绳闲归思偏消酒春寒为近山花枝不可见惆怅灞陵间寒食行次冷泉驿李商隐归途仍近节旅宿倍思家独夜三更月空庭一树花介山当驿秀汾水遶闗斜自怯春寒苦那堪禁火賖东都寒食陈润江南寒食早二月杜鹃鸣日暖山初绿春寒雨欲晴浴蚕看社日改火待清明更喜𤓰田好令人忆邵平寒食日作徐铉厨冷烟初禁门开日更斜东风不好事吹落满庭花过社纷纷燕新晴淡淡霞京都盛游观谁访子云家寒食王禹偁寒食江都郡青旗卖楚醪楼台藏绿柳篱落露红桃妓女穿轻屐笙歌泛小舠使君慵不出愁坐读离骚寒食陈与义草草随时事萧萧傍水门浓阴花照野寒食柳围邨客袂空佳节莺声忽故园不知何处笛吹恨满清尊寒食郊行书事范成大野店垂杨歩荒祠苦竹丛鹭窥芦泊水乌啄纸钱风媪引红粧女儿扶烂醉翁深邨好时节应为去年丰其二壠麦欣欣绿山桃寂寂红帆边鱼蕝浪木末酒旗风信歩随芳草迷涂问小童赏添脚力唿渡过谿东南塘寒食书事范成大埂外新波绿冈头宿烧红裹鱼蒸菜把餽鸭锁筠笼酒侣晨相命歌场夜不空土风并节物不与故乡同寒食旅怀谢榛蓟北惊寒食淹畱几自嗟春风来燕子落日在桃花丘壠行边泪江湖梦里家不知疎懒客何物是生涯江邨寒食宋登春白鸟忘机久青山吾道存兴来从杖履老去爱鸡豚杨柳桥边市桃花江上邨童儿沽酒至风雨闭柴门五言排律奉和圣制寒食作应制张说寒食春过半花浓鸟复娇从来禁火日㑹接清明朝鬪敌鸡殊胜争毬马絶调晴空数云㸃香树百风揺改木迎新燧封田表旧烧皇情爱嘉节传曲与箫韶洛桥寒食日作十韵白居易上苑风烟好中桥道路平蹴毬尘不起泼火雨新晴宿醉头仍重晨游眼乍明老慵虽省事春诱尚多情遇客踟蹰立寻花取次行连钱嚼金勒凿落写银罂府醖休敎送官娃岂要迎舞腰那及柳歌舌不如莺乡国真堪恋光隂可合轻三年过寒食尽在洛阳城七言律寒食宴于中舍别驾兄弟宅苏颋子推山上歌龙罢定国门前结驷来始覩元昆锵玉至旋闻季子佩刀廻晴花处处因风起御柳条条向日开自有长筵欢不极还持綵服咏南陔寒食内宴张籍朝光瑞气满宫楼綵纛鱼龙四面稠廊下御厨分冷食殿前飞骑逐香毬千官尽醉犹敎坐百戏皆呈未放休共喜拜恩侵夜出金吾不敢问行由其二城阙沈沈向晓寒恩当冷节赐余欢瑞烟深处开三殿香雨微时引百官宝树楼前分绣幕綵花廊下映朱栏宫筵戏乐年年别巳得三廻对御看寒食李山甫风烟放荡花披猖秋千女儿飞出墙绣袍驰马拾遗翠锦袖鬪鸡喧广场天地气和融霁色池台日暖烧春光自怜尘土无他事空脱荷衣泥醉乡次韵酬张补阙寒食见寄之什郑谷柳近清明翠缕长多情右衮不相忘开缄虽覩新篇丽破鼻须闻冷酒香时态懒随人上下花心日被蝶分张朝稀且莫轻春赏胜事由来在帝乡寒食前有懐温庭筠万物鲜华雨乍晴春寒寂歴近清明残芳荏苒双飞蝶晓睡朦胧百啭莺旧侣不归成独酌故园虽在有谁耕悠然更起严滩恨一宿东风蕙草生寒食成判官垂访因赠徐铉常年寒食在京华今嵗清明在海涯逺巷踏歌深夜月隔墙吹管数枝花鹓鸾得路音尘濶鸿鴈分飞道里賖不是多情成二十断无人解访贫家寒食王禹偁今年寒食在商山山里风光亦可怜稚子就花拈蛱蝶人家依树系秋千郊原晓绿初经雨巷陌春阴乍禁烟副使官闲莫惆怅酒钱犹有撰碑钱次韵何若谷寒食燕集赵抃雨过江城絶㸃尘清明佳节匝千门舞香扑坐花新戴歌响盘云曲旋翻几欲为春畱日驭直须同俗醉衢尊因思老氏登台乐若此斯民未足论寒食出郊韩维都门气象雨余佳压尽风尘见草芽日薄风和近郊路朱红粉白逺林花堤间独去媻姗女柳下相逄轣辘车丝鬓未催樽酒在不须辛苦问年华和子由寒食苏轼寒食今年二月晦树林深翠已生烟遶城骏马谁能借到处名园意尽便但挂酒壶那计盏偶题诗句不湏编忽闻啼鵙惊羁旅江上何人治废田孤山寒食赵师秀二月芳菲在水边旅人消困亦随縁晴舒蝶翅初匀粉雨压杨花未放绵有句自题闲处壁无钱难买贵时船最怜隐者髙眠地日日春风是管絃丁未寒食归自三泉元好问春山晴暖紫生烟山下分流百道泉未放小桃装野景已看茅屋映秋千饥乌得食争相唤醉叟行歌只自颠寒食明年定何许故人尊酒且畱连林邨寒食戴表元出门杨柳碧依依木笔花开客未归市逺无饧供熟食邨深有苎试生衣寒沙犬逐游鞍吠落日鸦衔祭肉飞闻说旧时春赛罢家家鼔笛醉成围寒食游亷园张养浩湖天雨过澹春容辇路迢迢失软红花柳巧为莺燕地管絃遥递绮罗风羣仙出没空明里千古销沈感慨中免俗未能君莫笑赏心吾亦与人同途中寒食马臻行装迢递转孤城一路闲吟缓客程泼火雨晴饧粥冷落花风暖笋舆轻感时已悟庄生梦遗俗空怀介子清只有啼鹃解人意平芜漠漠两三声江邨寒食杨基预折杨枝挿绕檐荳糜香软麦饧甜春衣未染新丝织午篆犹分旧火添小雨送花青见萼轻雷催笋碧抽尖不因人逺伤离别那得新愁上短髯寒食旅怀谢晋帘外春隂似去年异乡寒食倍凄然梨花香褪空飘雪杨柳条长不禁烟无处追随乘欵叚谁家欢笑送秋千晩来走向东邻媪乞与青灯照客眠五言絶句辛亥寒食元好问寒食年年好今年迥不同秋千与花影并在月明中七言絶句寒食汜上作王维广武城边逢暮春汶阳归客泪沾巾落花寂寂啼山鸟杨柳青青渡水人寒食韩翃春城无处不飞花寒食东风御柳斜日暮汉宫传蜡烛轻烟散入五侯家途中寒食白居易路旁寒食行人尽独占春愁在路旁马上垂鞭愁不语风吹百草野田香寒食夜韩偓恻恻轻寒剪剪风杏花飘雪小桃红夜深斜搭秋千索楼阁朦胧烟雨中东阳道中作方干百花香气傍行人花底垂鞭日易曛野火不知寒食节穿林转壑自烧云丙辰年鄜州遇寒食城外醉吟韦庄满街杨柳緑丝烟画出清明二月天好是隔帘花树动女郎撩乱送秋千其二雕隂寒食足游人金鳯罗衣湿麝熏肠断入城芳草路淡红香白一羣羣其三雨丝烟柳欲清明金屋人间暖凤笙永日迢迢无一事隔街闻蹴气毬声山中寒食林逋方塘波緑杜蘅青布谷提壶巳足听有客新尝寒具罢据梧慵复散幽经寒食夜苏轼漏声透入碧窗纱人静秋千影半斜沈麝不烧金鸭冷淡云笼月照梨花寒食马定国燕泥半落乌衣巷柳色全添绿绮窗且伴丁香过寒食弄晴蝴蝶一双双寒食舟中黄濳东风谿水碧涟涟谿上青萝独系船正是落花寒食夜水烟沙月又鸣鹃寒食逢杜贤良饮髙启杨柳无烟江水长邻家风雨杏饧香逢君共把金陵酒忘却今朝在异乡都下寒食王穉登骑马寻春春尚迟东风空自向人吹燕王城里千株柳寒食看来未有丝御定佩文斋咏物诗选卷三十八御定佩文斋咏物诗选卷三十九钦定四库全书御定佩文斋咏物诗选卷三十九清明类五言古清明日诏宴宁王山池张説今日清明宴佳境惜芳菲揺掦花杂下娇啭莺乱飞緑渚传歌榜红桥渡舞旂和风偏应律细雨不沾衣承恩如改火春去春来归洛阳清明日雨霁李正封晓日清明天夜来嵩少雨千门尚烟火九陌无尘土酒緑河桥春漏闲宫殿午逰人恋芳草半犯严城鼓七言古乙卯清明沅州郊行曹伯启信马沅江江上路歴览芳菲忘故歩因逢古庙説前朝忽见孤舟横野渡二难恨识十年迟四美岂期今日具人生能得㡬清明莫对残阳怨迟暮清眀逰鹤林寺萨都拉青青杨柳啼乳鸦满山烂开红白花小桥流水过古寺竹篱茅舍通人家潮声卷浪落松顶骑鹤少年酒初醒若将何物赏清明且伴山僧煮新茗壬子清明看花有感杨基吉祥寺里千堆锦緑髪仙人对花饮腰鼓金盘五色篮醉归犹带花枝寝东风壬子㡬清明三百年来寺已倾沙河塘上痴儿女犹想钱塘太守名看花我亦逢壬子况是清明非偶耳莫论东浦与西湖椘水呉山正相似青莲居士识前因金粟如来是后身总不能知尘外劫也须曽是㑹中人五言律清明青龙寺上方得多字皇甫冉上方偏可适季月况堪过逺近水声至东西山色多夕阳留径草新叶变庭柯已度清明节春秋如客何清明孙昌裔清明暮春里怅望北山陲燧火开新燄桐花发故枝沈冥惭嵗物欢宴阻朋知不及林间鸟迁乔并羽仪清明日狸渡道中范成大洒洒沾衣雨披披侧㡌风花然山色里栁卧水声中石马立当道纸鸢鸣半空墦间人散后乌鸟正西东五言排律清明宴司勲刘郎中别业祖咏田家复近臣行乐不违亲霁日园林好清明烟火新以文尝㑹友惟徳自成邻池沼窗隂晩杯觞药味春檐前花覆地竹外鸟窥人何必桃源里深居作隠沦清明日赐百寮新火韩濬朱骑传红烛天厨赐近臣火随黄道见烟遶白榆新荣耀分他日恩光共此辰更调金鼎味还暖玉堂人灼灼千门晓晖晖万井春应怜聚萤者瞻望独无邻清明日赐百寮新火史延上苑连侯第清明及暮春九天初改火万井属良辰颁赐恩逾洽承时庆抃均翠烟和桞嫩红燄出花新宠命尊三老祥光烛万人太平当此日空复荷陶钧清明日赐百寮新火王濯御火传香殿华光及侍臣星流中使马濯耀九衢人转影连金屋分辉丽锦茵燄迎红蕊发烟染緑条春助律和风早添炉暖气新谁怜一寒女犹望照东邻七言律清明登城春望王表春城闲望爱晴天何处风光不眼前寒食花开千树雪清明日出万家烟兴来促席唯同舍醉后狂歌尽少年闻説啼莺却惆怅诗成不见谢临川清明日与友人逰玉粒塘庄来鹏㡬宿春山逐陆郎清明时节好风光归穿细荇船头滑醉踏残花屐齿香风急岭云翻㢠野雨余田水落方塘不堪吟罢东回首满耳蛙声正夕阳清明陈与义雨晴闲歩涧邉沙行入荒林闻乱鸦寒食清明惊客意暖风迟日醉梨花书生投老王官谷壮士偷生漂母家不用秋千与蹴踘只将诗句答年华庚辰西域清明耶律椘材清明时节过邉城逺客临风㡬许情野鸟间关难解语山花烂熳不知名蒲萄酒熟愁膓断玛瑙杯寒醉眼明遥想故园今好在梨花深院鹧鸪声清明日锦堤行乐王恽浪説兰亭禊事脩年年春好锦堤逰花翻舞䄂惊歌板栁隔髙城暗酒楼緑树恐应春事老金鞭重为使君留竹西路晩归时醉何处珠帘半上钩清明逰陈氏园亭洪希文邨村花桞暗晴川百五时光过客然緑暗园林尚佳节清明亭馆自新烟喜逢熟食传遗俗怕着新衣学少年惆怅东䦨花似雪人生底处胜樽前清明呈馆中诸公髙启新烟着柳禁垣斜杏酪分香俗共夸白下有山皆绕郭清明无客不思家卞侯祠畔迷芳草卢女门前映落花喜得故人同待诏拟沽春酒醉京华清明即事瞿佑风落梨花雪满庭今年又是一清明逰丝到地终无意芳草连天若有情满院晓烟闻燕语半窗晴日照蚕生秋千一架名园里人隔垂杨听笑声七言排律清明杜甫朝来新火起新烟湖色春光净客船绣羽冲花他自得红颜骑竹我无縁吴童结束还难有椘女腰肢亦可怜不见定王城旧处常懐贾傅井依然虚霑周举为寒食实借君平卖卜钱钟鼎山林各天性浊醪粗饭任吾年七言絶句清明夜白居易好风胧月清明夜碧砌红轩刺史家独遶廻廊行复歇遥听絃管暗看花清明日元稹当年寒食好风轻触处相随取次行今日清明汉江上一身骑马县官迎清明日李建勲他皆携酒寻芳去我独关门好静眠惟有扬花似相覔因风时复到牀前清明舟次呉门沈与求篷窗恰受夕阳明杨栁梨花半月程老去不知寒食近一篙烟水载春行清明陈与义街头女儿双髻鸦随蜂趂蝶学妖邪东风也作清明节开遍来禽一树花清明挿柳宋伯仁清明是处挿垂杨院宇深深緑翠藏心地不为尘俗累不簪杨柳也何妨清明日风雨凄然舟泊东林西浒歩过伯璇徴君髙斋焚香瀹茗出示燕文贵秋山萧寺图展玩良久因赋一絶倪瓒野棠花落过清明春事悤悤梦里惊倚棹微吟沙际路半江烟雨暮潮生清明日留西山范梈离家六度见清明知是何时出帝京今日登临倍惆怅好山多似豫章城清明前一日作镏涣小窓新緑着枝轻寒逐东风阵阵生燕子不来花落尽一帘疎雨又清明清明葛一龙今日还留昨日寒一年春又客中拚太湖石畔柴门影鱼咂飞花上钓滩清明日偶成袁宗忩下脩书寄逺人燕泥时复涴衣巾东风催下清明雨莺老花残又一春御定佩文斋咏物诗选巻三十九御定佩文斋咏物诗选卷四十钦定四库全书御定佩文斋咏物诗选卷四十上已类四言古太康六年三月三日后园㑹张华暮春元日阳气清明祁祁甘雨膏泽流盈习习祥风启滞导生禽鸟翔逸卉木滋荣纎条被緑翠华含英其二于皇我后钦若昊干顺时省物言观中园䜩及羣辟乃命乃延合乐华池祓濯清川汎彼龙舟泝㳺洪源其三朱幕云覆列坐文茵羽觞波腾品物备珍管絃繁㑹变用奏新穆穆我皇临下渥仁训以慈恵询纳广神好乐无荒化达无垠平吴后三月三日华林园诗王济蠢尔长虵荐食江汜我皇神武汎舟万里迅雷电迈弗及掩耳思乐华林薄采其兰皇居伟则芳园巨观仁以山悦水为智欢清池流爵秘乐通元修罾洒鳞大庖妙馔物以时序情以化宣终温且克有肃初筵嘉賔在兹千禄永年上已㑹诗阮修三春之季嵗惟嘉时灵雨既零风以散之英华扇耀祥鸟羣嬉澄澄緑水澹澹其波修岸逶迤长川相过聊且逍遥其乐如何坐此修筵临波素流嘉肴既设举爵献酬弹筝弄琴新声上浮水有七徳知者所娱清瀬瀺灂菱葭芬敷沈此芳钩引彼潜鱼委饵芳美君子戒诸三月三日应诏闾丘冲浩浩白水汎汎龙舟皇在灵沼百辟同逰击櫂清歌鼓枻行酬闻乐咸和具醉斯柔在昔帝虞徳被遐荒干戚在庭苗民来王今我哲王古圣齐芳恵此中国以绥四方元首既明股肱惟良乐酒今日君子惟康三月三日孙绰姑洗斡运首阳穆阐嘉卉萋萋温风暖暖言涤长瀬聊以㳺衍缥䓅渶流緑栁䕃坂羽从风飘鳞随浪转三月三日侍宴西池诗谢灵运详观记牒鸿荒莫传降及云鸟曰圣则天虞承唐命周袭商艰江之永矣皇心惟眷矧乃暮春时物芳衍滥觞逶迤周流兰殿礼备朝容乐阕夕宴三日侍宴曲水代人应诏谢脁神理内寂机象外融遗情汾水垂冕鸿宫树以司牧匪我求蒙徒勤日用谁契元功当宁日昃求衣未明抵璧焚翠销劎隳城九畴式叙三辟载清丽景则春仪方在震重圣积厚金式琼润祓秽河浦张乐春畴既停龙驾亦泛凫舟初鸎命晓朝华开夜餙陛导源廻伊流㶚闲馆巖敞长廊水架金觞揺荡玉爼推移筵浮水豹席扰云螭欢兹广宴穆是天仪三日侍凤光殿曲水宴应制沈约光迟蕙亩气婉椒台皇心爱矣帝曰㳺哉玉鸾徐警翠凤轻廻别殿广临离宫洞启川祗奉夀河宗相礼清洛渐筵长伊流陛洄盪嘉羞揺漾芳醴轻歌易绕弱舞难持素云留管𤣥鹤停丝引思为歳嵗亦阳止叨服贲身身亦昌止徒勤丹漆终愧文梓五言古三月三日临曲水庾阐暮春濯清汜逰鳞泳一壑髙泉吐东岑洄澜自浄泶临川疉曲流丰林映緑薄轻舟沈飞觞鼓枻观鱼跃三月三日庾阐心结湘川渚目散冲霄外清泉吐翠流渌醽漂素瀬悠想盻长川轻澜渺如带三月三日曲水集谢瞻四时着平分三春禀融铄迟迟和景婉夭夭园桃灼携朋适郊野昩爽辞鄽廓蜚云兴翠岭芳飇起华薄觧辔偃崇丘借草绕廻壑际渚罗时䔩託波汎轻爵上已侍宴林光殿曲水简文帝芳年留帝赏应物动天襟挟苑连金阵分衢度羽林帷宫对广棭层殿迩髙岑风旗争曳影亭臯共生隂林花初堕蒂池荷欲吐心三日侍兰亭曲水宴庾肩吾䇿星依夜动銮驾忽朝逰旌门临苑树相风出凤楼春生露泥泥天覆云油油桃花舒玉涧栁叶暗金沟禊川分曲洛帐殿掩芳洲踊跃頳鱼出参差绛枣浮百戏俱临水千钟共逐流三日侍林光殿曲水宴沈约宴镐锵玉銮㳺汾举仙軷荣光泛采旄修风动芝盖淑气婉登晨天行耸云斾帐殿临春籞帷宫绕芳荟渐席周羽觞分池引廻瀬穆穆𤣥化昇济济皇阶泰将御遗风轸逺侍瑶台㑹三日侍华光殿曲水宴刘孝绰薰祓三阳暮濯禊元巳初皇心睠乐饮帐殿临春渠豫逰髙更谚凯乐盛周居复以焚林日丰茸花树舒羽觞环堦转清澜傍席疏妍歌已嘹亮妙舞复纡余九成变丝竹百戏起龙鱼三日侍安成王曲水宴刘孝绰滙泽良孔殷分区屏中县蹑跨兼流采襟喉迩封甸吾王奄鄷毕析圭承羽传不资鲁俗移何待齐风变东山富逰士北土无遗彦一言白璧轻片善黄金贱余辰属上已清祓追前谚持此阳瀬逰复展城隅宴芳洲亘千里逺近风光扇方欢厚徳重谁言薄逰倦祓禊泛舟春日元圃各赋七韵后主园林多趣赏祓禊乐还寻春池已渺漫髙枝自嵸森日里丝光动水中花色沈安流浅易榜峭壁迥难临野莺添管响深岫接铙音山逺风烟丽苔轻激浪侵置酒来英雅嘉贤良所钦三日侍宴宣猷堂曲水江总上已娱春禊芳辰喜月离北宫命箫鼓南馆列旌麾绣柱擎飞阁雕轩傍曲池醉鱼沈逺岫浮枣漾清漪落花悬度影飞丝不碍枝树动丹楼出山斜翠磴危礼周羽爵徧乐阕光隂移上已禊饮卢思道山泉好风日城市厌嚣尘聊持一樽酒共寻千里春余光下幽桂夕吹舞青苹何言出关后重有入林人上已浮江宴韵得阯字王勃披观玉京路驻赏金台阯逸兴懐九仙良辰倾四美松唫白云际桂馥青谿里别有江海心日暮情何已三月三日寄诸弟兼懐崔都水韦应物暮节看已谢兹晨愈可惜风澹意伤春池寒花敛夕对酒始依依懐人还的的谁当曲水行相思寻旧迹上已日刘驾上已曲江濵喧于市朝路相寻不见者此地皆相遇日光去此逺翠幕张如雾何事欢娱中易觉春城暮物情重此节不是爱芳树明日花更多何人肯回顾上已日杭州府学教授徐一䕫四斋训导拉逰智果寺访东坡题参寥泉张昱佳逰在上已属此清明前春景已云晏风光犹未暄往寻智果寺竟得参寥泉云物岂殊昔人世自更迁邈哉长公咏髙吟忆当年我軰复登临花界何因縁古佛俨香阁真诠积华轩境超万念空道胜诸妄捐缅懐此㑹难徘徊未云还申章续芳藻兾或来者传七言古上已华光殿沈约于维盛世接轩妫朝鄷宴镐复在斯朝光灼灼映兰池春风宛转入细枝时莺顾慕声合离轻波微动漾羽巵河宗海若生蛟螭浮梁径度跨廻漪朱颜始洽景将移安得壮士驻奔曦上已日与二三子携酒出逰随所见輙作数句明日集之为诗故词无伦次苏轼薄云霏霏不成雨枝藜晓入千花坞柯丘海棠吾有诗独笑深林谁敢侮三杯卯酒人径醉一枕春睡日停午竹间老人不读书留我闭门谁教汝出檐藂枳十围大写真素壁千蛟舞东坡作塘今㡬尺携酒一劳农工苦却寻流水出东门壊垣古堑花无主卧开桃李为谁妍对立䴔䴖相媚妩开缾借草劝行路不惜春衫污泥土褰裳共过春草亭叩门却入韩家圃辘轳绳断井深碧秋千索挂人何所映帘空复小桃枝乞浆不见譍门女南上古台临断岸雪阵翻空迷仰俯故人馈我玉叶羮火冷烟销谁为煮﨑岖束緼下荒径娅奼隔花闲好语更随落景尽余尊却傍孤城得僧宇主人劝我洗足眠倒牀不复闻钟鼓明朝门外泥一尺始悟三更雨如许平生所向无一遂兹逰何事天不阻固知我友不终穷岂弟君子神所予五言律三日梨园侍宴沈佺期九重驰道出上已禊堂开画鹢中川动青龙上苑来野花飘御座河柳拂天杯日晩迎祥处笙镛下帝台三月三日申王园亭宴集张九龄稽亭追往事睢苑胜前闻飞阁凌芳树华池落綵云借草人留酌衔花鸟赴羣向来同赏处惟恨碧林曛洛中寄王九迥孟浩然卜洛成周地浮杯上已筵鬪鸡寒食下走马射堂前垂栁金堤合平沙翠幕连不知王逸少何处㑹羣贤上巳日徐司録林园宴集杜甫鬓毛垂领白花蕊亚枝红攲倒衰年废招寻令节同薄衣临积水吹面受和风有喜留攀桂无劳问转蓬奉陪侍中上已泛渭河卢纶素舸锦帆开浮天接上台晩莺和玉笛春浪动金罍舟楫方浮海鲸鲵自曝腮应怜似萍者空逐榜人回上已恩赐曲江宴㑹即事白居易赐欢仍许醉此㑹兴如何翰苑主恩重曲江春意多花低羞艳妓鸎歇让清歌共道昇平乐元和胜永和三日赠都上人殷尧藩三月初三日千家与万家蝶飞秦地草莺入汉宫花鞍马皆争丽笙歌尽鬪奢吾师无所愿惟愿老烟霞三月三日作许宗鲁上已今朝是风光异往时海云成雪易塞栁得春迟目极关山道情悬曲水诗谁能修禊饮一浣望乡思五言排律三月三日曲江侍宴赵良噐圣祖发神谋灵符叶帝求一人光钖命万国荷时休雷解圜丘跸云需曲水㳺岸花迎歩辇仙仗拥行舟睿藻天中降恩波海外流小臣同品物陪此乐皇猷奉和上已祓禊崔国辅元已秦中节吾君㶚上逰鸣銮通禁苑别馆绕芳洲鹓鹭千官列鱼龙百戏㳺桃花春欲尽谷雨夜来収庆向尧樽祝欢从椘棹讴逸诗何足对睿作掩东周三月三日勤政楼侍宴王维綵仗连宵合琼楼拂曙通年光三月里宫殿百花中不数秦王日谁将洛水同酒筵嫌落絮舞䄂怯春风天保无为徳人欢不战功仍临九衢宴更达四门聪奉和圣制与太子诸王三月三日龙池春禊王维故事修春禊新宫展豫逰明君移凤辇太子出龙楼赋掩陈王作杯如洛水流金人来捧劎画鹢去廻舟苑树浮宫阙天池照冕旒宸章在云表垂象满皇州三月三日曲江侍宴应制王维万乘亲斋祭千官喜豫逰奉迎从上苑祓禊向中流草树连容卫山河对冕旒画旗揺浦溆春服满汀洲仙籞龙媒下神臯凤跸留从今亿万嵗天寳纪春秋奉和圣制上已于望春亭观禊饮王维长乐青门外宜春小苑东楼开万井上辇过百花中画鹢移仙仗金貂列上公清歌邀落日妙舞向春风渭水明秦甸黄山入汉宫君王来祓禊㶚浐亦朝宗上已泛舟张登令节推元已天涯喜有期初筵临泛地旧俗祓禳时枉渚潮新上残春日正迟竹枝逰女曲桃叶渡江词风鹢今方退沙鸥亦未疑且同山简醉倒载莫褰帷三月三日祓禊洛濵白居易三月草萋萋黄莺歇又啼柳桥晴有絮沙路润无泥禊事修初半逰人到欲齐金钿耀桃李丝管骇凫鹥转岸廻船尾临流簇马蹄闹翻杨子渡踏破魏王堤妓接谢公宴诗陪荀令题舟同李膺泛醴为穆生携水引春心荡花牵醉眼迷尘街从鼓动烟树任鸦栖舞急红腰软歌迟翠黛低夜归何用烛新月凤楼西上已饮于湖上孔平仲城南春已老湖上雨初晴草作忘忧緑风为解愠清杨花轻欲下菱叶细方生酒影低云木歌声伴昼莺赏心残蕊在幽曲小舟横却笑兰亭㑹吟诗半不成上已杨基暖日风雩好晴江祓禊过径穿花底窄春向水邉多秾艶羞桃李轻躯称绮罗髻摇金婀娜鞍覆锦盘陀曲浪留纹羽峨峰进紫驼逰人倾巷陌啼鸟避笙歌坐障隂围栁行茵软借莎潄酣香泛渚涤器腻浮波富贵唐天寳风流晋永和暮归车马闹珠翠落平坡七言律三月三日诏宴定昆池官庄张説凤凰楼下对天泉鹦鹉洲中匝管絃旧识平阳佳丽地今逢上巳盛明年舟将水动千寻日幕共林横两岸烟不降王人观禊饮谁令醉舞拂賔筵和上巳连寒食有懐京洛孙逖天津御柳碧遥遥轩骑相从半下朝行乐光辉寒食借太平歌舞晩春饶红粧楼下东郊道青草洲邉南渡桥坐见司空扫西第看君侍从落花朝上已日越中与鲍侍御泛舟耶谿刘长卿兰桡缦转傍汀沙应接云峰到若耶旧浦满来移渡口垂杨深处有人家永和春色千年在曲水乡心万里賖君见渔船时借问前洲㡬路入烟花三月三日义兴李明府后亭泛舟皇甫冉江南烟景复如何闻道新亭更可过处处艺兰春浦緑萋萋借草逺山多壶觞须就陶彭泽时俗犹传晋永和更使轻桡徐转去微风落日水増波上已韩琦逺道今逢祓禊辰雨余风物一番新等闲临水还思旧取次看花便当春絮雪暖迷西苑路车雷晴起曲江尘台英正约寻芳㑹谁是山隂作序人三日赴宴口占欧阳修赐饮初逢禊节佳昆池新涨碧无涯九门寒食多逰骑三月春隂正养花共喜流觞修故事自怜霜鬓惜年华凤城残照归鞍晩禁籞无风栁自斜三月三日泊虞山下歩寻等慈师不遇程嘉燧草堂寂歴自禅居山下春光正祓除邻犬人归纤月夜木鱼风落妙香初萧疎逺岫云林画映带清流内史书乘兴寻师相赏处笔牀经案独踌躇七言絶句奉和三日祓禊渭濵李乂上林花鸟暮春时上已陪逰乐在兹此日欣逢临渭赏昔年空道济汾词上已日祓禊渭濵应制韦嗣立乘春祓禊逐风光扈跸陪銮渭渚傍还笑当时水濵老衰年八十待文王上已日祓禊渭濵应制沈佺期寳马香车清渭濵红桃碧栁禊堂春皇情尚忆垂竿佐天瑞先呈捧劒人三月三日定昆池奉和萧令得潭字韵张説暮春三月日重三春水桃花满禊潭广乐逶迤天上下仙舟揺衍镜中酣三日寻李九庄常建雨歇杨林东渡头永和三日盪轻舟故人家在桃花岸直到门前溪水流上已上浙东孟中丞鲍溶世间禊事风流处镜里云山若画屏今日㑹稽王内史好将賔客醉兰亭上已日忆江南禊事李徳裕黄河西绕郡城流上已应无祓禊逰为忆渌江春水色更随宵梦向吴洲到江西省看花次韵杨基东湖东畔柳丝长满苑飞花乱夕阳何处祓除儿女散过来流水郁金香附曲水四言古侍宴乐逰林光殿曲水刘孝威蒸哉轩顼赫矣尧心女娲补石重华絫金汤铭禹扇羲瑟农琴皇乎备矣受命君临试舟五反和乐九成钩楯秘戏协律新声丹柸水激绛彩葩荣天呉还往海若逢迎七言古春日曲水萧悫落花无限数飞鸟排花度禁苑至饶风吹花春满路巖前片石迥如楼水里连沙聚作洲二月莺声才欲断三月春风已复流分流绕小渡堑水还相注山头望水云水底看山树舞余香尚存歌尽声犹住麦垄一惊翚菱潭两飞鹭飞鹭复惊翚倾曦带掩扉芳飇翼还幰藻露挹行衣御定佩文斋咏物诗选卷四十御定佩文斋咏物诗选卷四十一钦定四库全书御定佩文斋咏物诗选卷四十一佛日类五言古四月八日赞佛诗支遁三春迭云谢首夏含朱明祥祥令日泰朗朗元夕清菩萨彩灵和眇然因化生四王应期来矫掌承玉形飞天鼓弱罗腾擢散芝英緑澜颓龙首缥蕊翳流泠芙蓉育神葩倾柯献朝荣芬津霈四境甘露凝玉瓶珍祥盈四八𤣥黄曜紫庭感降非情想恬泊无所营元根冺灵府神条秀形名圆光朗东旦金姿艳春精含和总八音吐纳流芳馨迹随因熘浪心与太虚冥六度启穷俗八解濯世缨慧泽融无外空同忘化情咏八日诗三首支遁大块挥冥枢昭昭两仪映万品诞逰华澄清凝元圣释迦乘虚㑹圆神秀机正交养卫恬和灵知熘性命动为务下人寂为无中镜其二真人播神化流渟良有因龙潜兜术邑漂景阎浮濵伫驾三春谢飞辔朱明旬八维披重蔼九霄落芳津元祗献万舞般遮奏伶伦淳白凝神宇兰泉涣色身投歩三才泰扬声五道冺不为故为贵忘竒故竒神其三缅哉元古思想託因事生相与图灵器像也像彼形黄裳罗帕质𤣥服拖绯青神为恭者恵迹为动者行虚堂陈药饵蔚然起竒荣疑似垂嚱微我谅作者情于焉遗所尚肃心拟太清五言排律四月八日题七级骆賔王化城分鸟堞香阁俯龙川复栋侵黄道重檐架紫烟铭书非晋代壁画是梁年覇略今何在王宫尚岿然二帝曽㳺圣三卿是偶贤因兹逰胜侣超彼託良縁我出有为界君登非想天悠悠青旷里荡荡白云前今日经行处曲音号盖烟御定佩文斋咏物诗选卷四十一御定佩文斋咏物诗选卷四十二钦定四库全书御定佩文斋咏物诗选卷四十二午日类五言古端午效六朝体马祖常脩篁发秀林新荷疉芳池采丝撷雾缕纱縠含风漪㽔賔应乐律端阳正嵗时馥馥兰汤浴滟滟蒲酒持汉宫鬬草戏楚船张水嬉江心铸龙镜好用照湘累七言古端午词张宪橊花照鬟云髻热蝉翼轻绡香疉雪一丈戎葵倚绣窗雨足江南好时节五色灵钱傍午烧綵胜金花贴鼓腰段家桥下水如潮东船夺得西船标櫂歌声静晩山绿万镒黄金一日销五言律官庄池观竞渡储光羲落日吹箫管清池发棹歌船争先后渡岸激去来波水叶蔵鱼鸟林花间绮罗踟蹰仙女处犹似望天河午日东杨廉夫张雨客有拥琴至吾宁折简招足音垂谷口雨气截山腰酒倩红泉㵼花为绛节朝不嫌泥泞极一舸段家桥五言排律端午三殿宴羣臣探得神字眀皇五月符天数五音调夏钧旧来传五日无事不称神穴枕通灵气长丝续命人四时花竸巧九子粽争新方殿临华节圆宫宴雅臣进对一言重遒文六义陈股肱良足咏风化可还淳端午明皇端午临中夏时清日复长盐梅巳佐鼎麴糵且传觞事古人畱迹年深缕绩长当轩知槿茂向水觉芦香亿兆同归夀羣公共保昌忠贞如不替贻厥后昆芳端午三殿侍宴应制探得鱼字张说小暑夏絃应徽音商管初愿齐长命缕来续大恩余三殿褰珠箔羣官上玉除助阳甞麦彘顺节进龟鱼甘露垂天酒芝花捧御书合丹同蝘蜓灰骨共蟾蜍今日隋蛇意衔珠遂阙如岳州观竞渡张说画作飞凫艇双双竞拂流炫装山色变急棹水华浮土尚三闾俗江传二女游齐歌迎孟姥独舞送阳侯鼔发南湖溠标争西驿楼并驰恒诧速非畏日光遒七言律及第后江陵观竞渡寄袁州刺史成应元卢肇石谿久住思端午馆驿楼前看发机鞞鼔动时雷隐隠兽头凌处雪微微冲波突出人齐喊跃浪争先鸟退飞向道是龙刚不信果然夺得锦标归铜陵县端午日寄兄弟孔武仲柳浦移舟带雨行奔波南北是平生忽惊佳节临端午还记当年客禁城丹杏饤盘深簇火碧醪倾盏酽堆饧菖蒲角粽俱如旧何事樽前醉不成湖亭观竞渡楼钥䖍歌舞拥酆君两两龙舟来往频闰月风光三月景二分烟水八分人锦标赢得千人笑画鼔敲残一半春薄暮游舩分散去尚余箫管绕湖濵端午上饶道中裘万顷一春畱滞在京华午日依前未到家细葛香罗素无望黄尘乌帽亦堪嗟争舟野渡人如簇立马邮亭日欲斜遥想埙篪献亲寿綵衣罗拜酌流霞端午节饮客与赵伯髙虞集龙沙氷井夏初融簪笔长随避暑宫蜡烛烟轻畱贾谊铜盘露冷赐杨雄南村久病思求艾北客多情问转蓬忽听满船歌白苎翻疑昔梦倚春鸿端阳写怀髙启去歳端阳直禁闱新题帖子进彤扉大官供馔分蒲醑中使传宣赐葛衣黄繖回廊朝旭淡玉炉当殿午熏微今朝寂莫江边卧闲看游船竞渡归午日呈郑久诚叅政王佐百顷芙蓉罨画船贺家湖上水平天金盘送果沉氷椀罗扇题诗散舞筵往事氛埃成逺梦佳辰风雨忆华年涧蒲九节根如玉服食于今笑学仙午日庭宴唐顺之南薰应律转朱旗火帝乘离锦席披橊吐千花承羽盖蓂开五叶拂瑶墀氷盘错出仙人掌金缕遥分织女丝复道龙舟方竞渡衔恩更许向昆池端午赐黄金艾叶银书灵符等物嵗以为常于慎行芙蓉阙下玉书宣午日恩颁侍从前宝叶光分仙岛月灵符香缀御炉烟歳时旧自荆人记风俗曾经汉史传闻道宸游临太液龙舟凤管画楼边七言絶句重午陆游叶底橊花蹙綘缯街头初卖苑池氷世间各自有时节萧艾着冠称道陵扬州端午呈赵帅戴复古橊花角黍鬬时新今日谁家不酒樽堪笑江湖阻风客却随蒿艾上朱门御定佩文斋咏物诗选卷四十二御定佩文斋咏物诗选卷四十三钦定四库全书御定佩文斋咏物诗选卷四十三七夕类五言古七月七日咏织女苏彦火流凉风至少昊协素蔵织女思北沚牵牛叹南阳时来嘉庆集整驾巾玉箱琼珮垂藻蕤雾裾结云裳金翠耀华辎軿辕散流芳释辔紫微庭解衿碧琳堂欢䜩未及究晨晖照扶桑仙童唱清道盘螭起腾骧怅怅一宵促迟迟别日长七月七日李充朗月垂素景洪汉截皓苍牵牛难牵牛织女守空箱河广尚可越怨此汉无梁七夕孝武帝开庭镜天路余光不可临㳂风被弱缕迎辉贯元鍼斯艺成无取时物聊可寻七夕夜咏牛女应制谢庄辍机起春暮停箱动秋衿璇居照汉右芝驾肃河隂容裔泛星道逶迤济烟浔陆离迎宵佩倐烁望昬簪俱倾环气怨共歇浃年心珠殿釭未沫瑶庭露巳深夕清岂淹拂弦辉无久临七夕咏牛女谢灵运火逝首秋节新眀弦月夕月弦光照户秋首风入隙凌峰步曽崖凭云肆遥脉徙倚西北庭竦踊东南觌纨绮无报章河汉有骏轭七月七日夜咏牛女谢恵连落日隠櫩楹升月照帘栊团团满叶露析析振条风蹀足循广除瞬目矖曾穹云汉有灵匹弥年阙相从遐川阻暱爱脩渚旷清容弄杼不成藻耸辔骛前踪昔离秋已两今聚夕无双倾河易回干欵情难久悰沃若灵驾旋寂寥云幄空留情顾华寝遥心逐奔龙沈吟为尔感情深意弥重七夕简文帝秋期此时浃长夜徙河灵紫烟凌凤羽红光随玉軿洛阳疑劒气成都怪客星天梭织来久方逢今夜停七夕穿针简文帝怜从帐里出想见夜窗开针攲疑月暗缕散怪风来织女赠牵牛沈约红粧与眀镜二物本相亲用持施点画不照离居人往秋虽一照一照复还尘尘生不复拂蓬首对河津冬夜寒如此宁遽道阳春初商忽云至暂得奉衣巾施衿已成故每聚忽如新望织女范云盈盈一水边夜夜空自怜不辞精卫苦河流未可填寸情百重结一心万处悬愿作双青鸟共舒明镜前奉使江州舟中七夕庾肩吾九江逢七夕初弦值早秋天河来映水织女欲攀舟汉使俱为客星槎共逐流莫言相送浦不及穿针楼七夕庾肩吾玉匣卷悬衣针楼开夜扉姮娥随月落织女逐星移离前忿促夜别后对空机倩语雕陵鹊填河未可飞咏织女刘孝威金钿已照耀白日未蹉跎欲待黄昏至含娇渡浅河七夕江总汉曲天榆冷河边月桂秋婉娈期今夕飘飖渡浅流轮随列宿动路逐彩云浮横波翻泻泪束素反缄愁此时机杼息独向红粧羞赋昆明池一物得织女石虞茂隔河图列宿清汉象昭回支机就鲸口拂镜取池灰船疑海槎渡珠似客星来所恨双蛾敛逢秋遂不开七夕王眘终年恒弄杼今夕始停梭却镜看斜月移车渡浅河长裙动星珮轻帐揜云罗旧愁虽暂止新愁还复多七夕看新妇隔巷停车陈子良隔巷遥停幰非复为来迟只言更尚浅未是渡河时七夕张文恭凤律惊秋气龙梭静夜机星桥百枝动云路七香飞映月回雕扇凌霞曳绮衣含情向华幄流态入重帏欢余夕漏尽怨结晓骖归谁念分河汉还忆两心违七言古七夕曲王建河边独自看星宿夜织天丝难接续抛梭振蹑动明珰为有秋期眠不足遥从今夜河水隔龙驾车辕鹊填石流苏翠帐星渚间环珮无声灯寂寂两情纒绵忽如故复畏秋风生晓路幸回郎意且斯须一年中别今始初明星未出少停车七夕温庭筠鸣机札札停金梭芙蓉澹荡生池波神轩红粉陈香罗凤低蝉薄愁双蛾微光奕奕凌天河鸾咽鹤唳飘飖歌弯桥销尽愁奈何天气骀荡云陂陁平明花木有愁意露湿綵盘蛛网多七夕卢柟银阙含秋星欲烂天孙脉脉度河汉仙环玉珮那可闻佳人夜半开帘看阶前月色疑有霜独坐穿针向画廊东方日出乌鹊晓天上人间枉断肠五言律七夕泛舟卢照隣风杼秋期至凫舟野望开微吟翠塘侧延想白云隈石似支机罢槎疑犯宿来天河殊漫漫日暮独悠哉七夕杜审言白露含明月靑霞断綘河天街七襄转阁道二神过袨服锵环珮香筵拂绮罗年年今夜尽机杼别情多奉和七夕宴两仪殿应制李峤灵匹三秋㑹仙期七夕过槎来人泛海桥渡鹊填河帝缕升银阁天机罢玉梭谁言七襄咏重入五絃歌奉和七夕宴两仪殿应制苏颋灵媛乘秋发仙装警夜催月光窥欲渡河色辨应来机石天文写针楼御赏开窃观栖鸟至疑向鹊桥回牛女宋之问粉席秋期缓针楼别绪多奔龙争渡月飞鹊巧填河失喜先临镜含羞未解罗谁能畱夜色来夕倍还梭七夕杨衡汉浦常多别星桥忽重游向云迎翠辇当月拜珠旒寝幌凝宵态粧匳开晓愁不堪鸣杼日空对白榆秋七夕祖咏闺女求天女更阑意未阑玉庭开粉席罗袖捧金盘向月穿针易临风整线难不知谁得巧明旦试相看七夕刘禹钖河鼓灵旗动姮娥破镜斜满空天是幕徐转斗为车机罢犹安石桥成不碍槎宁知观津女竟夕望云涯其二天衢启云帐仙驭上星桥初喜渡河汉频惊转斗杓余霞张锦幛轻电闪红绡非是人间世还怜后㑹遥七夕李贺别浦今朝暗罗惟午夜愁鹊辞穿线月花入曝衣楼天上分金镜人间望玉钩钱塘苏小小更值一年秋七夕偶题李商隠宝婺揺珠珮嫦娥照玉轮灵归天上匹巧遗世间人花果香千户笙竽溢四邻明朝晒犊鼻方信阮郎贫壬申七夕李商隠已驾七香车心心待晓霞风轻唯响珮日薄不嫣花桂嫩传香逺榆髙送影斜成都过卜肆曽妬识灵槎七夕傅若金耿耿玉京夜迢迢银汉流影斜乌鹊树光隠凤皇楼云锦虚张月星房冷闭秋遥怜天帝子辛苦㑹牵牛七言律辛未七夕李商隠恐是仙家好别离故敎迢逓作佳期由来碧落银河畔可要金风玉露时清漏渐移相望久微云未接过来迟豆能无意酬乌鹊唯与蜘蛛乞巧丝七夕温庭筠鹊归鸾去两悠悠靑𤨏西南月似钩天上嵗时星右转世间离别水东流金风入树千门夜银汉横空万象秋苏小横塘通桂檝未应清浅隔牵牛池塘七夕温庭筠月岀西南露气秋绮寮河汉在鍼楼杨家绣作鸳鸯幔张氏金为翡翠钩银烛有光妨宿燕画屏无睡待牵牛万家砧杵三篙水一夕横塘是旧游七夕刘威乌鹊桥成上界通千年灵㑹此宵同云收喜气星桥满雨拂香尘月殿空翠辇不行青草路金銮徒骋白榆风緑盘花阁无穷意只在游丝一缕中七夕罗隠络角星河菡萏天一家懽笑设红筵应倾谢女珠玑箧尽写檀郎锦绣篇香帐簇成排窈窕金针穿罢拜婵娟铜壶漏报天将晓惆怅佳期又一年奉和七夕应令韩琦今宵星汉共晶光应笑罗敷嫁侍郎斗柄易倾离恨促河流不尽后期长静闻天籁疑鸣珮醉折荷花想艳粧谁见宣猷堂上宴一篇清韵振金铛七夕陈造龙旌凤扇一相迎知费青禽几寄声天上经年才旧约人间转盼便深更凉河只向尊前落微月偏来酒面眀后夜玉琴弹别鹤独应干鹊梦魂惊次韵端臣姪七夕范浚万古东西隔女牛停梭期㑹岂悠悠虾蟇轮破青天暮乌鹊桥横碧汉秋莫放痴儿欢彻曙且容老子强登楼举瓢更取天浆酌一洗胷中万斛愁七夕感兴戴昺家家懽笑迓星期我軰相邀只酒巵矫俗何须标犊鼻甘愚不解候蛛丝新秋光彩月来处半夜清凉风起时一曲玉箫尘外意此音除是鹤仙知五言絶句闰月七夕织女王湾耿耿曙河微神仙此夜稀今年七月闰应得两回归七夕张昱乞与人间巧全凭此夜秋如何针线月容易下西楼七言絶句七夕权徳舆今日云骈渡鹊桥应非脉脉与迢迢家人竞喜开粧镜月下穿针拜九霄乞巧林杰七夕今宵看碧霄牵牛织女渡河桥家家乞巧望秋月穿尽红丝几万条七夕窦常露盘花水望三星髣髴虚无为降灵斜汉没时人不寐几条蛛网下风庭秋夕杜牧银烛秋光冷画屏轻罗小扇扑流萤天堦夜色凉如水卧看牵牛织女星七夕李商隠鸾扇斜分凤幄开星桥横过鹊飞廻争将世上无期别换得年年一度来秋登涔阳城李羣玉穿针楼上闭秋烟织女佳期又隔年斜汉夜深吹不落一条银浪挂秋天秋日田园杂兴范成大朱门乞巧沸欢声田舍黄昏静掩扃男解牵牛女能织不须邀福渡河星七夕朱淑真金井西风梧叶稀穿针楼上月光微天孙也赴今宵约不赐人间巧様机七夕口占朱淑真三秋灵匹此宵期万古传闻果是非免俗未能还自笑金针乞得巧丝归七夕元好问天街奕奕素光移云锦机闲漏箭迟谁与乘槎问银汉可无风浪借佳期七夕舟中苦热马祖常尝忆银牀桐泣露更思玉椀蔗流浆天孙初嫁龙绡薄却恐银河入夜凉七夕吴师道木槿篱边络纬哀卧看河汉逺天回西风不管扁舟客吹下楼头笑语来七夕石珤七月七日风雨多御桥南望水增波鸳鸯自向沙头宿不管牛郎信若何七夕冯琦天空露下夜如何漫道双星已渡河见说人间方恤纬可知天上不停梭御定佩文斋咏物诗选卷四十三御定佩文斋咏物诗选卷四十四钦定四库全书御定佩文斋咏物诗选卷四十四中元类五言古七月十五日题章敬寺徳宗招提迩皇邑复道连重城法筵㑹早秋驾言访禅扄尝闻大仙教清净宗无生七物匪吾宝万行先求成名相既双寂繁华奚所荣金风扇微凉逺烟凝翠晶松院静苔色竹房深磬声境幽真虑恬道胜外物轻意适本非说含毫空复情中元雨中呈子晋朱子徂暑尚烦鬰大火空西流兹辰喜佳节凉雨忽惊秋晼晩兰径滋萧萷庭树幽炎气一以去恢台逝不留刀笔随事屏尘嚣与心休端居讽道言焚香味真诹子亦玩文史及此同优游五言排律中元日观法事卢拱四孟逢秋序三元得气中云迎碧落步章奏玉皇宫坛滴槐花露香飘柏子风羽衣凌缥缈瑶毂辗虚空久慕餐霞客常悲集蓼虫青嚢如可授从此访鸿蒙七言律中元日斋中作朱曰藩陶枕单衾障素屏空斋独卧雨㝠㝠辋川旧拟施为寺内史新邀写得经窗竹弄秋偏寂歴盂兰乞食信飘零年来㑹得逃禅理长日沈㝠不愿醒五言絶句中元见月边贡坐爱清光好更深不下楼不因逢闰月今夜是中秋御定佩文斋咏物诗选卷四十四御定佩文斋咏物诗选卷四十五钦定四库全书御定佩文斋咏物诗选卷四十五中秋类五言古中秋月欧阳詹八月十五夕旧嘉蟾兔光斯从古人好共下今宵堂素魄皓孤凝芳辉纷四扬徘徊林上头泛灔天中央皓露助流华轻风佐浮凉清冷到肌骨洁白盈衣裳惜此苦宜翫揽之非可将含情顾广庭愿至沈西方七言古和子由中秋见月苏轼眀月未出羣山髙瑞光千丈生白毫一杯未尽银阙涌乱云脱壊如奔涛谁为天公洗眸子应费明河千斛水遂令冷看世间人照我湛然心不起西南火星如弹丸角尾奕奕苍龙蟠今宵注眼看不见更许萤火争清寒何人舣舟临古汴千灯夜作鱼龙变曲折无心逐浪花低昻赴节随歌板青荧灭没转前山浪飐风回岂复坚明月易低人易散归来唿酒更重看堂前月色愈清好咽咽寒螀鸣露草卷帘推户寂无人窗下咿哑唯楚老南都从事莫羞贫对月题诗有几人明朝人事随日出恍然一梦瑶台客中秋见月苏辙西风吹暑天益髙明月耿耿分秋毫彭城闭门靑嶂合坐听百步鸣飞涛使君擕客登燕子月色着人如着水筵前不设鼓与钟处处笛声相应起浮云卷尽流金丸戏马台西山郁蟠杯中绿酒一时尽衣上白露三更寒扁舟明月浮古汴回首逡巡陵谷变河吞巨野入长淮城没黄流只三板明年筑城城似山伐木为堤堤更坚黄楼未成河已退空有遗迹令人看城头看月应更好河流深处今生草子孙免被鱼鼈食歌舞聊寛使君老南都从事老更贫羞见青天月照人飞鹤投笼不能出曾是彭城座上客五言律八月十五夜月杜甫满目飞眀镜归心折大刀转蓬行地逺攀桂仰天髙水路疑霜雪林栖见羽毛此时瞻白兔直欲数秋毫其二稍下巫山崃犹衔白帝城气沈全浦暗轮侧半楼明刁斗皆催晓蟾蜍且自倾张弓倚残魄不独汉家营十六夜玩月杜甫旧挹金波爽皆传玉露秋闗山随地濶河汉近人流谷口樵归唱孤城笛起愁巴童浑不寝半夜有行舟十七夜对月杜甫秋月仍圆夜江邨独老身卷帘还照客倚杖更随人光射濳虬动眀翻宿鸟频茅斋依橘柚清切露华新奉和中秋夜锦楼翫月柳公绰此夜年年月偏宜此地逢近看江水浅遥辨雪山重万井金花肃千林玉露浓不惟楼上思飞葢亦陪从奉和中秋夜锦楼翫月徐放玉露中秋夜金波碧落开鹊惊初泛滥鸿思共徘徊逺目清光徧髙空爽气来此时陪永望更得上燕台奉和中秋夜锦楼翫月崔备清景同千里寒光尽一年竟天多雁过通夕少人眠照别江楼上添愁野帐前隋侯恩未报犹有夜珠圆镇西蜀中秋夜锦楼翫月武元衡玉轮初满空逈出锦城东相向秦楼镜分飞碣石鸿桂香随窈窕珠缀隔玲珑不及前秋见团圆凤沼中奉和中秋夜锦楼翫月张正一髙秋今夜月皓色正苍苍逺水澄如练孤鸿逈带霜旅人方积思繁宿稍沈光朱槛叨陪赏尤宜清漏长奉和中秋夜锦楼翫月王良㑹徳星揺此夜珥月满重城杳霭烟云色飘飖砧杵声令行秋气爽乐感素风轻共赏千年圣长歌四海清八月十五夜观月刘禹钖天将今夜月一徧洗寰瀛暑退九霄净秋澄万景清星辰让光彩风露发晶英能变人间世翛然是玉京中秋月张祜碧落桂含姿清秋是素期一年逢好夜万里见明时絶域行应徧髙城下更迟人间系情事何处不相思中秋月朱庆余自古分功定惟应缺又盈一宵当皎洁四海尽澄清静觉风微起寒过雪乍倾孤髙稀此遇吟赏倍牵情中秋越台看月李羣玉海雨洗尘埃月从空碧来水光笼草树练影挂楼台皓耀迷鲸目晶莹失蚌胎宵分凭槛望应合见蓬莱中秋月潘纬古今逢此夜共兾泬寥明岂是月华别祗因秋气清影当中土正轮对八荒平寻客徒畱望璇玑自有程中秋月僧无可蟾宜天地静三五对堦蓂照耀超诸夜光芒掩衆星影寒池更澈露冷树销青枉值中秋半长乖宿洞庭中秋夜月僧栖白寻常三五夕不是不婵娟及到中秋半还胜别夜圆清光疑有露皓色爽无烟自古人皆玩年来更一年中秋月韩琦月满中秋夜人人惜最明悲欢徒自感圆缺本无情天外有相忆世间多不平嫦娥难借问寂寞趂西倾八月十五夜月唐庚应缘人望望故作出迟迟几嵗一相见浮云宁别时吟揲鸡腷膊翫觉兔迷离此夕登楼兴非关有所思中秋步月翁卷幽兴苦相引水边行复行不知今夜月曽动几人情光逼流萤断寒侵宿鸟惊欲归犹未忍清露滴三更中秋翫月朱淑真独占秋光盛天工信有偏清晖千里共皓魄十分圆光影寒犹㺯蟾蜍老更坚只愁看未足一去又经年倪庄中秋元好问强饭日逾瘦裌衣秋已寒儿童漫相忆行路岂知难露气入茅屋谿声喧石滩山中夜来月到晓不曽看中秋杨载揽云凭结构步月上林臯不记金樽竭频瞻玉宇髙神清存夜气天阔数秋毫百尺楼如在何烦卧汝曹谿行中秋望月萨都拉去岁南闽客今年此日还中秋八月半一水万山间皓月飞圆镜回流转曲环擕家共清赏何异在乡关中秋同何大复看月韩邦靖令节他乡酒关山独夜情看花秋露下望月海云生碧汉通槎近朱楼隔水明南飞有鸿雁作意向人鸣七言律八月十五夜闻崔大员外翰林独直对酒翫月因懐禁中清景偶题是诗白居易秋月髙悬空碧外仙郎静翫禁闱间岁中唯有今宵好海内无如此地闲皓色分明双阙榜清光深到九门关遥闻独醉还惆怅不见金波照玉山酬乐天八月十五夜禁中独直翫月见寄元稹一年秋半月偏深况就烟霄极赏心金凤台前波漾漾玉钩帘下影沈沈宴移明处清兰路歌待新词促翰林何意枚臯正承诏瞥然尘念到江阴鹤林寺中秋翫月许浑待月东林月正圆广庭无树草无烟中秋云尽出沧海半夜露寒当碧天轮彩渐移金殿外镜光犹挂玉楼前莫辞达曙殷勤望一堕西巖又隔年八月十五夜翫月刘沧中秋朗月静天河乌鹊南飞客恨多寒色满窗明枕簟清光凝露拂烟萝桂枝斜汉流灵魄苹叶微风动细波此夜空庭闻木落蒹葭霜碛鴈初过八月十五夜同卫谏议看月秦韬玉常时月好赖新晴不似年年此夜生初出海涛疑尚湿渐来云路觉偏清寒光入水蛟龙起静色当天鬼魅惊岂独座中堪仰望孤髙应到凤皇城八月十五夜殷文圭万里无云镜九州最团圆夜是中秋满衣氷彩拂不落徧地水光凝欲流华岳影寒清露掌海门风急白潮头因君照我丹心事减得愁人一夕愁中秋夜独游安国寺山亭院步月李益迟眀至寺中求与聫句僧广宣九重城接天花界三五秋分一夜风行听漏声云散后遥闻天乐月明中含凉阁近通仙掖承露盘髙出上宫谁问独愁围外理清谈不与此宵同酬王君玉中秋席上待月值雨欧阳脩池上虽然无皓魄樽前殊未减清欢绿醅自有寒中力红粉尤宜烛下看罗绮尘随歌扇动管絃声杂雨荷干客舟闲卧王夫子诗阵敎谁主将坛和仲宁中秋赴饮庄宅周必大方语顽隂蔽月堂坐看凉吹动枯杨疾驱云阵千重翳尽放氷轮万丈光莫问蚌珠圆合浦且听羯鼔打西凉疎狂自我何须挠挠取吹笙玉雪郎中秋集鲍楼作徐玑秋在湖楼正可过扁舟窈窕逐菱歌淡云遮月连烟白逺水生凉入夜多已是髙人难㑹聚矧逢佳节共吟哦明朝此集喧城市应说风流是永和中秋李俊民露下天街一气凉月明不复被云妨正当金帝行秋令疑是银河洗夜光鲛室影寒珠有泪蟾宫风散桂飘香席间醉客忙归去独共三人尽此觞中秋望驿亭对月代祀北还张翥月色沧波共渺茫驿亭杂坐看湖光仙家刻玉青蟾兔帝子吹笙白凤皇芦叶好风生晚思桂花清露湿空凉回槎使者秋懐阔倒泻银河入酒觞中秋禁中对月杨慎汉家台殿号明光月满秋髙夜未央银箭金壶催漏水仙音法曲献霓裳路车天逺鸾声静宫扇风多雉影凉千里可怜同此夕羙人迢逓隔西方中秋石沆江邨此夕意如何道是桥平水不波彷彿空中倚楼阁分明镜里现山河当筵自对贤人酒得意闲吟孺子歌明月若教陪尽夜只拚清露湿渔蓑五言絶句中秋月李峤盈缺青冥外东风万古吹何人种丹桂不长出轮枝中秋司空图闲吟秋景外万事觉悠悠此夜若无月一年虚度秋七言絶句华阳观中八月十五夜招友翫月白居易人道秋中明月好欲邀同赏意如何华阳洞里秋坛上今夜清光此处多中秋夜君山台望月李涉大堤花里锦江前诗酒同游四十年不料中秋最明夜洞庭湖上月当天和元郎中从八月十二到十五夜翫月王建半秋初入中旬夜已向堦前守月明从未圆时看却好一分分见傍轮生其二今夜月明胜昨夜新添桂树近东枝立多地湿舁牀坐看过墙西寸寸迟其三合望月时常望月分明不得似今年仰头五夜风中立从未圆时直到圆中秋夜不见月罗隐隂云薄暮上空虚此夕清光已破除只恐异时开霁后玉轮依旧养蟾蜍中秋月成彦雄王母粧成镜未収倚阑人在水晶楼笙歌莫占清光尽畱与谿翁一钓舟中秋月苏轼暮云收尽溢清寒银汉无声转玉盘此生此夜不长好明月明年何处看中秋月文同隔林灔灔生寒浪倚汉岧岧数乱峰记得旧山曽此夕碧巖千尺坐髙松其二望外物容澄似水坐中秋力凛如刀此身直愿乘双翼飞上三峰第一髙中秋登望海楼米芾目穷淮海两如银万道虹光育蚌珍天上若无脩月户桂枝撑损向西轮中秋李漕氷壶燕集戴复古把酒氷壶接胜游今年喜不负中秋故人心似中秋月肯为狂夫照白头中秋不见月朱淑真不许蟾蜍此夜明今知天意是无情何当拨去闲云雾放出光辉万里清十六夜孤山看月歌王穉登白头田父出当年寺下江深水拍天沧海自从成陆后禅宫渐与月宫连中秋长干曲周天球内桥南走是长干十里平铺白玉寒踏尽马蹄尘不动半窗明月此中看御定佩文斋咏物诗选卷四十五御定佩文斋咏物诗选卷四十六钦定四库全书御定佩文斋咏物诗选卷四十六九日类四言古九日侍宴萧子良月殿风转层台气寒髙云敛色遥露已团式诏司警言戾秋峦轻觞时荐落英可飡九日侍宴乐游苑沈约凭玉宅海端扆御天上流飞壑静震腾川凝神贯极摛道漏泉西裘委袵南风在絃暮芝始緑年桂初丹上林叶下沧池水寒霜霑玉树雁动银澜停跸玉陛徙卫璇墀琱箱凤綵羽葢鸾姿虹旗迢逓翠华葳蕤礼𢎞灞汭义髙洛湄九日侍宴乐游苑丘迟朱明已谢蓐收司礼爰理秋祓备扬旌棨奉璋峨峨金貂济济上林𢎞敞离宫非一綵殿回风丹楼映日随珠甲帐屯衞周悉睟容徐动天仪澄谧云物游飏光景髙丽枯叶未落寒花委砌丝桐激舞楚雅闲慧参差繁响殷勤流诣五言古九日赋韵简文帝是节协阳数髙秋气已精檐芝逐月启惟风依夜清逺烛承歌黛斜桥闻履声梁尘下未息共爱赏心并九日侍宴乐游苑应令庾肩吾辙迹光周颂巡游盛夏功钩陈万骑转阊阖九关通秋晖逐行漏朔气绕相风献夀重阳节回銮上苑中疏山开辇道间树出离宫玉醴吹巖菊银牀落井桐御梨寒更紫仙桃秋转红饮羽山西射浮云冀北骢尘飞金埒满叶破柳条空腾猨疑矫箭惊雁避虚弓彫材滥杞梓花绶接鹓鸿愧乏天庭藻徒参文雅雄五言同管记陆瑜九日观马射后主晴朝丽早霜秋景照堂皇榦惨风威切荷彫池望荒楼髙看鴈下叶散觉山凉歇雾含空翠新花湿露黄飞禽接斾影度日转铍光连翻北幽骑驰射西园傍勒移码碯色鞭起珊瑚扬已同过隙逺更异良弓蔵且观千里汗仍瞻百步杨非为从逸赏方追塞外羗重阳日即事徳宗令节晓澄霁四郊烟霭空天青白露洁菊散黄金丛寡徳荷天贶顺时休百工岂懐歌钟乐思为君臣同至化在亭育相成资始终未知康衢咏所仰惟年丰九月九日刘十八东堂集李颀风俗尚九日此情安可忘菊花辟恶酒汤饼茱茰香云入授衣假风吹闲宇凉主人尽欢意林景书微茫清切晚砧动东西归鸟行淹留怅为别日醉秋云光同徐侍郎五云谿新亭重阳宴作独孤及万峰苍翠色双谿清浅流已符东山趣况值江南秋白露天地肃黄花门馆幽山公惜羙景肯为芳樽畱五马照池塘繁絃催献酬临风孟嘉帽乘兴李膺舟骋望傲千古当歌遗四愁岂令永和人独擅山隂游九日岳阳待黄遂张涣刘长卿别君颇已久离念与时积楚水空浮烟江楼望归客徘徊正伫想彷彿如暂觌心目徒自亲风波尚相隔青林泊舟处猿鸟愁孤驿遥见郭外山苍然雨中夕季鹰久疎旷叔度早畴昔返棹来何迟黄花候君摘九日沣上作寄崔主簿倬二李端系韦应物凄凄感时节望望临沣涘翠岭明华秋髙天澄遥滓川寒流愈迅霜交物初委林叶索已空晨禽迎飇起时菊乃盈泛浊醪自为羙良游虽可娱殷念在之子人生不自省营欲无终已孰能同一酌陶然冥斯理九日赠司空文明李端我有惆怅词待君醉时说长来逢九日难与菊花别摘却正开花暂言花未发奉和圣制九日言懐赐中书门下及百寮应制权徳舆令节在丰岁皇情喜久安丝竹调六律簪裾列千官烟霜暮景清水木秋光寒筵开曲池上望尽终南端天丽庆霄汉墨妙惊飞鸾愿言黄花酒永奉今日欢奉和圣制重阳日即事六韵权徳舆嘉节在阳数至欢朝野同恩随千钟洽庆属五稼丰时菊洗露华秋池涵霁空金丝响仙乐劒舄罗羣公天道光下济赓歌敷大中多慙击壤曲何以达尧聪奉和圣制重阳日百寮曲江宴示怀崔元翰偶圣覩昌期受恩慙弱质幸逢良宴㑹况是清秋日逺岫对壶觞澄澜映簪绂炰羔备丰膳象凤调鸣律薄劣厠英髦欢娱忘衰疾平臯行雁下曲渚双凫出沙岸菊开花霜枝果垂实天文见成象帝念资勤恤探道得𤣥珠斋心居特室岂如横汾唱其事徒骄逸五言律奉和九日幸临渭亭登髙应制李峤令节三秋晚重阳九日欢仙杯还汎菊宝馔且调兰御气云霄近乘髙宇宙寛今朝万夀节宜向曲中弹奉和九日幸临渭亭登髙应制沈佺期御气幸金方凭髙荐羽觞魏文颁菊蕊汉武赐茰囊去鹤畱笙吹归鸿识舞行臣懽重九庆日月奉天长重九日宴江隂杜审言蟋蟀归期晚茱茰节候新降霜青女月送酒白衣人髙兴要长夀卑栖隔近臣龙沙即此地旧俗坐为邻奉和九日幸临渭亭登髙应制苏瓌重阳早露晞睿赏暾秋矶菊气先薰酒萸香更袭衣清切丝桐㑹纵横文雅飞恩深答效浅畱醉奉宸晖奉和九日幸临渭亭登髙应制李适禁苑秋光入宸游霁色髙茰房颂綵笥菊蕊荐香醪后骑萦堤柳前旌拂御桃臣枚俱得从疎浅愧飞毫奉和九日幸临渭亭登髙应制韦嗣立层观逺沈沈銮旗九日临行宫压水岸步辇入烟岑枝上萸新採樽中菊始斟愿陪欢乐事长与岁时深奉和九日幸临渭亭登髙应制赵彦伯九日报仙家三秋转翠华唿鹰下鸟路戏马出龙沙簪挂丹茰蕊杯衔紫菊花所愿同微物年年共辟邪九日杜甫旧日重阳日传杯不放杯即今蓬鬓改但媿菊花开北阙心长恋西江首独回茱茰赐朝士难得一枝来其二旧与苏司业兼随郑广文采花香泛泛坐客醉纷纷野树攲还倚秋砧醒却闻欢娱两冥寞西北有孤云九日得新字孟浩然九日未成旬重阳即此辰登髙闻故事载酒访幽人落帽恣懽饮授衣同试新茱茰正可佩折取寄情亲九月九日李苏州东楼宴独孤及是菊花开日当君乘兴秋风前孟嘉帽月下庾公楼酒解留征客歌能破别愁醉归无以赠祗奉万年酬九日闲居寄登髙数子钱起初服栖穷巷重阳忆旧游门闲谢病日心醉授衣秋酒尽寒花笑庭空暝雀愁今朝落帽客几处管絃畱九日登李明府北楼刘长卿九日登髙望苍苍逺树低人烟湖草里山翠县楼西霜降鸿声切秋深客思迷无劳白衣酒陶令自相擕九日陪刘中丞宴送客朱放独坐三台妙重阳百越间水心观逺客霜气入秋山不弃遗簪旧宁辞落帽还仍闻西上客咫尺谒天颜九日陪崔峒郎中北山宴严维上客南台至重阳此㑹文菊芳寒露洗杯翠夕阳曛务简人同醉谿闲乌自羣府中官最小唯有孟参军九日奉陪侍中宴白楼卢纶露白菊氛氲西楼盛袭文玉筵秋令节金钺汉元勋说劒风生座抽琴鹤遶云謏儒无以荅愿得备前军九日登樟亭驿楼许浑鲈鲙与莼羮秋风片席轻潮回孤岛逺云敛衆山晴丹羽下髙阁黄花垂古城因秋倍多感乡树接咸京九日陪崔大夫宴清河亭李羣玉玉醴泛金菊云亭敞玳筵晴山低画浦斜雁逺书天谢脁离都日殷公出守年不知瑶水宴谁和白云篇婺州水馆重阳日作韦庄异国逢佳节凭髙独苦吟一杯今日酒万里故乡心水馆红兰合山城紫菊深白衣虽不至鸥鸟自相寻九月十日僧皎然爱寄柴桑隠名谿近讼庭扫沙开野步揺舸出闲汀宿简邀诗伴余花在酒瓶悠然南望意自有岘山青九日和于使君思上京亲故僧灵澈清晨有髙㑹賔从出东方楚俗风烟古汀洲草木凉山青来逺思菊意在重阳心忆华池上从容鹓鹭行重阳舟中戴复古扁舟何寂莫絶不见人家无处沾邨酒何从问菊花谿山淡相对节序漫云嘉牢裹乌纱帽西风日又斜九日范梈楚楚临阶菊重阳特地开慰人良有意报汝愧无才巷杵闻鸡发邻觞送蠏来采英吾欲寄怅望倚江台九日同马君卿任宏器登髙何景明岁岁重阳菊开时不在家那知今日酒还对故园花野静云依树天寒雁聚沙登临无限意何处望京华五言排律奉和圣制重阳节宰臣及羣臣上夀应制王维四海方无事三秋大有年百生逢此日万夀愿齐天芍药和金鼎茱茰插玳筵玉堂开右个天乐动宫悬御柳疎秋影城乌拂曙烟无穷菊花节长奉柏梁篇九日陪润州邵使君登北固山张子容五马向山椒重阳坐丽谯徐州带绿水楚国在青霄张幕连江树开筵接海潮凌云词客语回雪舞人娇梅福慙仙吏羊公赏下僚新丰酒旧羙况是菊花朝九日勤政楼观百寮献夀权徳舆御气黄花节临轩紫陌头早阳生綵仗霁色入仙楼献夀皆鹓鹭瞻天尽冕旒菊樽过九日凤厯肇千秋乐奏薰风起杯酣瑞影收年年歌舞席此地庆皇休七言律九日登望仙台仍呈刘明府崔曙汉文皇帝有髙台此日登临曙色开三晋云山皆北向二陵风雨自东来关门令尹谁能识河上仙翁去不回且欲近寻彭泽宰陶然共醉菊花杯重阳髙适节物惊心两鬓华东篱空绕未开花百年将半仕三已五亩就荒天一涯岂有白衣来剥啄一从乌帽自攲斜真成独坐空搔首门柳萧萧噪暮鸦九日蓝田崔氏庄杜甫老去悲秋强自寛兴来今日尽君欢羞将短发还吹帽笑倩傍人为整冠蓝水逺从千涧落玉山髙并两峰寒明年此㑹知谁健醉把茱茰仔细看九日卫使君筵上作武瓘佳辰登赏喜还乡谢宇开筵前兴长满眼黄花初泛酒隔烟红树欲迎霜千家门户清歌发十里江山白鸟翔共贺安人丰乐嵗幸陪珠履侍银章重阳日访元秀上人郑谷红叶黄花秋景寛醉吟朝夕在樊川却嫌今日登山俗且共髙僧对榻眠别画长懐呉寺壁宜茶偏赏霅谿泉归来童稚争相笑何事无人与酒船九日水阁韩琦池馆隳摧苔榭荒此延嘉客㑹重阳虽慙老圃秋容淡且看寒花晚节香酒味已醇新过热蠏黄先实不须霜年来饮兴衰难强漫有髙吟力尚狂次韵苏伯固主簿重九苏轼云间朱袖拂云和知是长松挂女萝髻重不嫌黄菊满手香新喜绿橙槎墨翻衫袖吾方醉纸落云烟子患多只有黄鸡与白发玲珑应识使吾歌九日寄秦觏陈师道疾风回雨水明霞沙步丛祠欲莫鸦九日清樽欺白发十年为客负黄花登髙懐逺心如在向老逢辰意有加淮海少年天下士可能无地落乌纱重九㑹郡楼米芾山清气爽九秋天黄菊红茱满泛船千里结言宁有后羣贤毕至猥居前杜郎闲客今焉是谢守风流古所传独把秋英缘底事老来情味向诗偏九日登天湖以菊花须插满头归分韵赋诗得归字朱子去嵗潇湘重九时满城寒雨客思归故山此日还佳节黄菊淸樽更晚晖短发无多休落帽长风不断且吹衣相看下视人寰小祇合从今老翠微己未九日子服老弟及仲宣诸友载酒见过坐间居厚庙令出示佳句叹伏之余次韵为谢朱子篱菊斑斑半吐黄沜中又报紫茰香装成令节秋还晚撩得髙情老更狂载酒极知乖胜践沾衣却免叹斜阳余年只恐逢辰少吟罢君诗引兴长重阳九经堂作范成大俗闻佳节自匆匆老去愁秋又客中青嶂卷帘三靣月黄花吹鬓几丝风十年故国新栽柳万里他乡旧转蓬谁与安排今夜梦片帆飞到小篱东九日同出真珠园林光朝来自清源葛已覃君王问猎我犹堪百年耆旧如重见九日登临得纵谈才子不知汾水上仙人长在大江南明珠照夜应无数要是层波更好探九日张养浩一行作吏废懽游九日登临拟尽酬诗有少陵难着语菊无元亮不成秋云山自笑头将鹤人海谁知我亦鸥幸遇佳辰莫辞醉浮云今古剧悠悠九日登石头城萨都拉九日吟鞭聚石头翠微髙处倚晴秋西风不定雁初度落木无边江自流两眼欲穷天地观一杯深护古今愁乌台賔主黄华宴未必龙山是胜游九日周权座上风流忆孟嘉凭髙目断楚天涯百年嵗月催蓬鬓十载江湖负菊花小雨酿寒侵白苎西风怜醉避乌纱闲擕楖栗吟归路流水残云带晚鸦圣驾九日天夀山登髙献三阁下潘纬仙舆九日驻郊圻清跸传唿上翠微朔塞秋声连画角陵园霜色杂朱旂千官马逐层巖转万乘龙随磴道飞欲记明良游豫盛野人终愧赋才非五言絶句九日至微山亭许敬宗心逐南云逝形随北雁来故乡篱下菊今日几花开拟江令于长安归扬州九日赋许敬宗本逐征鸿去还随落叶来菊花应未满请待诗人开其二游人倦蓬转乡思逐鸿来徧想临潭菊芳蕊对谁开九日王勃九日重阳节开门有菊花不知来送酒若箇是陶家九日进茱茰山诗张说家居洛城下举目见嵩山刻作茱茰节情生造化间其二黄花宜泛酒青岳好登髙稽首明庭内心为天下劳其三菊酒携山客茰囊系牧童路疑随大隗心似问鸿蒙其四九日重阳数三秋万宝成时来谒轩后罢去坐蓬瀛其五晚节欢重九髙山上五千醉中知偶圣梦里见寻仙九日陪元鲁山登北城留别萧颖士山县绕古堞悠悠快登望雨余秋天髙目尽无隠状九日寄姪箊箕亭钱起采菊偏相忆传香寄便风今朝竹林下莫使桂樽空九日权徳舆重九共欢娱秋光景气殊他时头似雪还对插茱萸六言絶句濳昭九日赠龙团次韵袁桷月碾旧裁玉胯云鑪温浴银芽九日殷勤相赠淡罗犹记金花九日寄兴叶颙黄菊香残夜雨乌纱醉落秋风回首十年旧事乱云流水西东七言絶句九日徳宗禁苑秋来爽气多昆明风动起沧波中流箫鼔诚堪赏讵假横汾发棹歌九日宴张谔秋叶风吹黄飒飒晴云日照白鳞鳞归来得问茱茰女今日登髙醉几人九月九日忆山东兄弟王维独在异乡为异客每逢嘉节倍思亲遥知兄弟登髙处徧插茱茰少一人九日作王缙莫将边地比京都八月严霜草已枯今日登髙樽酒里不知能有菊花无九日田舍钱起今日吾家野兴偏东篱黄菊映秋田浮云暝鸟飞将尽始达青山新月前重阳日酬李观皇甫冉不见白衣来送酒但令黄菊自开花愁看日晚良辰过步步行寻陶令家禁中九日对菊花酒忆元九白居易赐酒盈杯谁共持宫花满把独相思相思只傍花边立尽日吟君咏菊诗九日寄行简白居易摘得菊花携得酒绕邨骑马思悠悠下邽田土平如掌何处登髙望梓州重阳日至崃道张籍无限青山行已尽回看忽觉逺离家逢髙欲饮重阳酒山菊今朝未有花九日黄滔阳数重时隂数残露浓风硬欲成寒莫言黄菊开花晚独占樽前一日欢重九㑹光化二园韩琦谁言秋色不如春及到重阳景自新随分笙歌行乐处菊花茰子更宜人重阳后菊花范成大寂莫东篱湿露华依前金靥照泥沙世情儿女无髙韵只看重阳一日花舟中九日宋伯仁巴得重阳未到家短篷根底忆黄花乌纱不为西风舞空与同舟说孟嘉九日道中凄然忆潘邠老之句方岳满城风雨近重阳城脚谁家菊自黄又是江南离别处烟寒吹雁不成行九日感懐黄庚新橙初试蠏螯肥一曲清歌酒一巵料得故园秋正好黄花应怪客归迟九日郭外郝经谿上苍烟一道开谁家日夕採菱回片帆不举波间过无限好山波底来次徳衡弟九日以茰酒来贶蒲道源茰如蝇子攒头赤酒似鵞儿破殻黄馈我真成两奇絶为君大醉作重阳九日登玉霄峰曹文晦岭头回首是官塘野树青红天雨霜清气着人吟不尽玉霄峰顶过重阳九日独酌刘效祖南山遥对菊花开欲採无人为举杯纵说柴桑贫谢客何曽不许白衣来御定佩文斋咏物诗选巻四十六御定佩文斋咏物诗选卷四十七钦定四库全书御定佩文斋咏物诗选巻四十七腊日类五言古残腊独出苏轼幽寻本无事独往意自长钓鱼丰乐桥採杞逍遥堂罗浮春欲动云日有清光处处野梅开家家腊酒香路逢眇道士疑是左元放我欲从之语恐复化为羊五言律腊八日发桐城陶安邑人生怅怏送别郭东门冻木知春早晴风卷雾昏石桥分古道野烧露新痕行处山农说畱声到子孙腊日李先芳腊日烟光薄郊园朔气空嵗登通蜡祭酒熟醵邨翁积雪连长陌枯桑起大风邨邨闻赛鼔又了一年中七言律腊日杜甫腊日常年暖尚遥今年腊日冻全消侵陵雪色还萱草漏洩春光有栁条纵酒欲谋良夜醉还家初散紫宸朝口脂面药随恩泽翠管银甖下九霄腊后歳前遇景咏意白居易江梅半白柳微黄冻水初融日欲长度腊都无苦霜霰迎春先有好风光郡中起晚听衙鼓城上行慵倚女墙公事渐闲身且健使君殊未厌余杭己卯腊八日雪为魏伯亮赋虞集官桥柳外雪飞绵客舍樽前急管絃僧粥晓分惊腊日猎围晨出忆残年白头长与青山对华屋谁为翠黛怜惟有寒梅能老大独将清艶向江天其二漫空飞絮散轻绵所异寒威欲折絃县令温存僵卧叟词人解颂太平年剪云为叶烦相寄种玉成田不受怜丹鼎温温千嵗熟乐天事业在知天御定佩文斋咏物诗选巻四十七御定佩文斋咏物诗选卷四十八钦定四库全书御定佩文斋咏物诗选巻四十八除夕类五言古餽岁苏轼农功各已收岁事得相佐为欢恐无具假物不论货山川随出产贫富称小大寘盘巨鲤横发笼双兎卧富人事华靡綵绣光翻座贫者媿不能微贽出舂磨官居故人少里巷佳节过亦欲举乡风独倡无人和五言律守嵗太宗暮景斜芳殿年华丽绮宫寒辞去冬雪暖带入春风阶馥舒梅素盘花卷烛红共欢新故嵗迎送一宵中除夜太宗嵗隂穷暮纪献节启新芳冬尽今宵促年开明日长氷消出镜水梅散入风香对此欢终宴倾壶待曙光西京守嵗骆賔王闲居寡言宴独坐倦风尘忽见严冬尽方知列宿春夜将寒色去年共晓光新耿耿他乡夕无由展旧亲除夜有懐杜审言故节当歌守新年把烛迎冬氛恋虬箭春色候鸡鸣兴尽闻壶覆宵阑见斗横还将万亿夀更谒九重城嵗除夜㑹乐城张少府宅孟浩然畴昔通家好相知无间然续明催画烛守嵗接长筵旧曲梅花唱新正柏酒传客行随处乐不见度年年杜位宅守嵗杜甫守嵗阿戎家椒盘已颂花盍簪喧枥马列炬散林鵶四十明朝过飞腾暮景斜谁能更拘束烂醉是生涯除夜王諲今嵗今宵尽明年明日催寒随一夜去春逐五更来气色空中改容颜暗里回风光人不觉已入后园梅除夜乐城逢孟浩然张子容逺客襄阳郡来过海岸家樽开柏叶酒灯发九枝花妙曲逢卢女髙才得孟嘉东山行乐意非是竞繁华除夜曹松旧厯不足卷东风还渐闻一宵有几刻两嵗欲平分腊尽倾时斗春通绽处云明朝遥捧酒先合祝吾君嵗除对王秀才韦庄我惜今宵促君愁玉漏频岂知新嵗酒犹作异乡身雪向寅前冻花从子后春到明追此㑹俱是隔年人除夜寄罗评事同年王禹偁嵗暮洞庭山知君思浩然年侵晓色尽人枕夜涛眠移棹风揺浪开窗雪满天无因一乘兴同醉太湖船壬寅除夕载复古今夕知何夕满堂灯烛光杜陵分嵗了贾岛祭诗忙横笛梅花老传杯柏叶香明朝贺元日政恐两相妨除夕张希尹厯尽年俱往寒多火未销为怜无去日翻恨有来朝世路看何隘家山望更遥双娥灯影里剪綵待元宵七言律守嵗侍宴应制杜审言季冬除夜接新年帝子王孙捧御筵宫阙星河低拂树殿庭灯烛上熏天弹絃奏节梅风入对局探钩柏酒传欲向正元歌万夀暂留欢赏寄春前江外除夜曹松千门庭燎照楼台总为年光急急催半夜腊因风卷去五更春被角吹来宁无好鸟思花发应有游鱼待冻开不是多岐渐平穏谁能唿酒祝昭回除夜寄舍弟王安石一樽聊有天涯忆百感翻然醉里眠酒醒灯前犹是客梦回江北已经年佳时流落真何得胜事蹉跎只可怜惟有到家寒食在春风同泛滪谿船除夜野宿常州城外苏轼南来三见嵗云徂直恐终身走道涂老去怕看新厯日退归拟学旧桃符烟花已作春风意霜雪偏寻病客须但把穷愁博长健不辞最后饮屠苏除夜元好问一灯明暗夜如何梦寐衡门在涧阿物外烟霞玉华逺花时车马洛阳多折腰真有陶潜兴叩角空传寗戚歌三十七年今日过可怜出处两蹉跎次韵癸卯除夕顾瑛仰观北斗转遥天春在寒炉爆竹边夜列粉盘循旧俗晓看罗帕贺新年烧余葶苈生当路雪后梅花开满烟不用鞭灰觅如愿客囊賸有酒家钱除夕程嘉燧来往扁舟嵗聿除流年风雨一萧疎衆山未去残缣在四壁虽存丈室虚短气生涯新鬻砚腼颜归路老佣书秪余雪后萱丛好巢燕相将识旧居五言絶句于太原召侍臣赐宴守嵗太宗四时运灰琯一夕变冬春送寒余雪尽迎岁早梅新守岁张说故嵗今宵尽新年明旦来愁心随斗柄东北望春回岭外守嵗李福业冬去更筹尽春愁斗柄回寒暄一夜隔容鬓两年催七言絶句除夜作髙适旅馆寒灯独不眠客心何事转凄然故乡今夜思千里霜鬓明朝又一年和子由除夜元日省宿致斋苏轼江湖流落岂关天禁省相望亦偶然等是新年未相见此身应坐不归田其二白发苍颜五十三家人遥遣试春衫朝回两袖天香满头上银幡笑阿咸其三当年踏月走东风坐看春闱鏁醉翁白发门生几人在却将新句调儿童除夕絶句杨万里紫陌相逢谁不客青灯作伴未为孤何须家里作时节只问旗亭有酒无除夕前一日杨万里雪留逺岭半尖白云漏斜阳一线黄天肯放晴差易得殷勤賸觅几朝霜池州郡斋除夜寄呈家君贡奎郡斋寥落夜无眠纸帐青灯思悄然不是今生惜今夕却縁明日是明年除夕程嘉燧久客懐人百事慵春归几日是残冬长安雪后无来往报国门前独看松御定佩文斋咏物诗选卷四十八御定佩文斋咏物诗选卷四十九钦定四库全书御定佩文斋咏物诗选卷四十九山总类五言古山中杂诗吴均山际见来烟竹中窥落日鸟向檐上飞云从窗里出初入山作桓法闿寒谷夜将晨置赏复寻真方坛垂密叶澈水渡朱鳞杏林虽伏兽芝田讵俟人丹成方转石鑪变欲销银当知胜地逺于此絶嚣尘咏山僧恵标丹霞拂层阁碧水泛蓬莱鳌岫含烟耸莲崖照日开松门央细叶石磴染新苔能令平子见淹留未肯回从驾逰山袁奭天逰响仙跸春望动神衷涧水含初熘山花发早丛玉舆明淑景珠旗转瑞风平原与上路佳气逺葱葱和宇文内史春日逰山庾信逰客值春辉金鞍上翠微风逆花迎面山深云湿衣雁持一足倚猿将两臂飞戍楼侵岭路山邨落猎围道士封君达仙人丁令威煮丹扵此地居然未肯归逰山庾信聊登𤣥圃殿更上増城山不知髙㡬里低头看世间唱歌云欲聚弹琴鹤欲舞涧底百重花山根一片雨婉婉藤倒垂亭亭松直竖咏山刘斌灵山峙千仭蔽日且嵯峨紫盖云隂逺香炉烟气多石梁髙鸟路瀑水近天河欲知闻道里别自有仙歌赋得巖穴无结搆王由礼巖间无结搆谷处极幽寻叶落秋巢迥云生石路深早梅香野迳清涧响丘琴独有栖迟客留连芳杜心落日忆山中李白雨后烟景緑晴天散余霞东风随春归发我枝上花花落时欲暮见此令人嗟愿逰名山去学道飞丹砂秋山夕兴陶翰山月松篠下月明山景鲜聊为髙秋酌复此清夜絃晤语方获志栖心亦弥年尚言兴未逸更理逍遥篇奉和夏日逰山应制蔡文恭首夏林壑清薄暮烟霞上连巖耸百仭絶涧临千丈照灼晚花鲜潺湲夕流响悠然动睿思息驾寻真赏掞彼涡川作懐兹洛濵想窃吹等齐竽何用承恩奖送丘员外还山韦应物长栖白云表暂访髙斋宿还辞郡邑喧归泛松江渌结茅隠苍岭伐薪响深谷同是山中人不知往来躅灵芝非庭草辽鹤匪池鹜终当署里门一表髙阳族出山吟白居易朝咏逰仙诗暮歌採薇曲卧云坐白石山中十五宿行随出洞水廻别縁巖竹早晚重来逰心期瑶草緑山中作冯用之草堂在巖下卜居聊自适桂气满堦庭松隂生枕席逺瞻惟鸟度旁信无人迹霭霭云生峰潺潺水流石颇寻黄卷理庶就丹砂益此即契吾生何为苦尘役秋日过屏山菴戴昺凄切抱叶蝉间关栖树禽入山本避喧复爱聆此音微飔动夕爽薄云散秋隂衆籁关以静片月生东林山中樊阜夕景延淡隂微曛射林屋无营见道真尘纷悟蕉鹿此意㡬人知沈吟俯脩竹其二西风吹雨收竹屋云隂散酒醒心亦清忘言玩爻彖老鹤划然鸣月上青山半暮归山中蓝智暮归山已昏濯足月在涧衡门栖鹊定暗树流萤乱妻孥候我至明灯共蔬饭伫立松桂凉疎星隔河汉送徐巢友还山葛一龙吾庐在空山户牖白云满有树常谡谡余花亦纂纂城市不可居昼夜一何短买药挂驴背行歌去人逺日落深涧中洗足春泥暖寻山僧大香负钵寻逺山脩眉挂秋雨隔林清磬寂烟际疎蛩语古路没黄蒿凉风自许许七言古山中新晴文同山中新晴晓烟暖散带頽冠潄巖畔海盐未去猿鹤喜柴桑初归松菊乱林间余雨时一滴岭上飞云忽双断安能举手恣扶揺欲共髙鸿拂霄汉五言律嵗初归旧居酬皇甫侍御见寄钱起欲知愚谷好久别与春还莺暖初归树云晴却恋山石田耕种少野客性情闲求仲应难见残阳且掩关山中春夜张籍寂寞春山静幽人归卧迟横琴当月下压酒及花时冷露湿茅屋暗泉冲竹篱西风採药伴此夕恨无期送友人归山张籍出山成白首重去结茅庐移石脩废井扫龛盛旧书开田留杏树分洞与僧居长在幽峰里樵人见亦疎山行戴叔伦山行分曙色一路见人稀野鸟啼还歇林花堕不飞云迷栖鹤寺水涩钓鱼矶回首天将暝逢僧话未归早发故山马戴云山央峭石石路䕃长松谷响猿相应山深水复重餐霞人不见採药客犹逢独宿灵潭侧时闻岳顶钟山行马戴縁危路忽穷投宿值樵翁鸟下山含暝蝉鸣露滴空石门斜月入云窦暗泉通寂寞生幽思心疑旧隠同山行殷遥寂歴青山晓山行趣不稀野花成子落江燕引雏飞暗草薰苔径晴杨拂石矶俗人犹语此余亦转忘归春山夜月于良史春山多胜事赏翫夜忘归掬水月在手弄花香满衣兴来无逺近欲去惜芳菲南望鸣钟处楼台深翠微秋月山中姚合秋来长早起拄杖绕阶行风冷衣裳脆天寒笔砚清临书爱竒迹避酒怕狂名不拟随麋鹿山中过一生山中曹松此地似商岭云霞空往还疎条难定鸟缺月易依山野色耕不尽谿容钓自闲分因多卧退百计少相关山中方干散拙亦自遂粗将猿鸟同飞泉髙泻月独树迥含风果落盘盂上云生箧笥中未甘明圣日终作钓鱼翁秋夜山中述事薛能初宵门未掩独坐对霜空极目故乡月满谿寒草风樵声当岭上僧语在云中正恨归期晚萧萧闻塞鸿山中冬夜张乔寒叶风揺尽空林鸟宿稀涧氷妨鹿饮山雪阻僧归夜坐尘心定长吟语力微人间太多事何处梦柴扉寻山李频一径入双崖初疑有㡬家行穷人不见坐久日空斜石上生灵草泉中落异花终须结茅屋向此学餐霞㳺山黄滔洞门穿瀑布尘世岂能通曽有㳺山客来逢採药翁异花寻复失幽径蹑还穷拟作今宵计风雷立满空春山行僧贯休重疉太古色蒙蒙花雨时好山行恐尽流水语相随黑壤生红术黄猿领白儿因思石桥畔曽与道人期山中即事戴复古巖路穿黄叶人家隠翠微笼鸡为鸭抱网犬逐鹑飞竹好堪延客谿流欲浣衣禅扉在何许僧笠戴云归山行戴复古度岭休骑马临渊看网鱼木根髙可坐巖石细堪书谷鸟鸣相答山云卷复舒儒衣人卖酒疑是马相如晓行山间真山民出门谁是伴只约瘦藤行一二里山径两三声晓莺乱峰相出没初日乍隂晴僧舍在何许隔林钟磬清春日山中蔡羽草动三江色林占万壑晴篱邉春水至檐际暖云生谿犬迎船吠邻鸡上树鸣鹿门何必去此地可躬耕行山中王同轨雨余林气静山晚日光斜野店依孤树村桥卧断槎马嘶遥涧水犬吠隔篱花白首锄云者春风自一家五言排律春晚从李长史㳺开道林故山骆賔王幽寻极幽壑春望陟春台云光栖断树灵影入仙杯古藤依格上野径约山隈落蕊翻风去流莺满树来兴阑荀御动归路起浮埃还山宅杨师道暮春还旧岭徙倚玩年华芳草无行径空山正落花垂藤扫幽石卧栁碍浮槎鸟散茅檐静云披涧户斜依然此泉路犹是昔烟霞冬日归旧山李白未洗染尘缨归来芳草平一条藤径緑万㸃雪峰晴地冷叶先尽谷寒云不行嫩篁侵舍密古树倒江横白犬离邨吠苍苔上壁生穿㕑孤雉过临屋旧猿鸣木落禽巢在篱疎兽路成拂牀苍䑕走倒箧素鱼惊洗砚脩良䇿敲松拟素贞此时重一去去合到三清酬故人还山宋鼎举棹乘春水归山抚嵗华碧潭宵见月红树晚开花肃穆轻风度依微隠径斜危亭暗松石幽涧落云霞思鸟吟髙树㳺鱼戏浅沙安知余兴尽相望紫烟賖七言律送韩侍御归山张籍闻君久欲卧云间为佐嫖姚未得还新结茅庐招隠客独骑骢马入深山九灵洞口行应到五粒松枝醉亦攀明日珂声出城去家僮不复扫柴关山行项斯青枥林深亦有人一渠流水数家分山当日午回峰影草带泥痕过鹿羣蒸茗气从茅舍出缲丝声隔竹篱闻行逢卖药归来客不惜相随入岛云山中言事方干日与邨家事渐同烧松啜茗学邻翁池塘月撼芙蕖浪窗戸凉生薜荔风书幌昼昏岚气里巢枝夜折雪声中山隂钓叟无知已窥镜挦多鬓欲空长安月夜与友生话故山赵嘏宅邉秋水浸苔矶日日持竿去不归杨栁风多潮未落蒹葭霜在雁初飞重嘶匹马吟红叶却听疎钟忆翠微今夜秦城满楼月故人相见思依依入山孔武仲路出西林兴倍长轻衫短盖入秋阳层崖蔽日多清影深谷迷人有异香访古不辞穿絶磴叅禅直为遍诸方此身似是辽东鹤偶逐飞云到故乡山行陆㳺闲人日日得闲行况值今朝小雨晴水浅㳺鱼浑可数山深药草半无名临谿旋唤罾船渡过寺初闻浴鼓声小醉未应风味减满盘青杏伴朱樱山中翁巻山中百事总相宜第一红尘免上衣寻药毎同丹客去拾薪多趂牧儿归鸣泉潄石寒蒲洁宿雾蒸泥早蕨肥不奈邻峰学禅伴时时来此扣巖扉山行方岳亦爱卢仝屋数间野猿臯鹤共跻攀才登楼见一谿月不出门行十里山有兴自擕残藁醉无人得似老夫闲樵青莫掩柴扉路留与春风作往还山行方岳嵗晚谁同涧谷槃一牛唿犊野烟寒邨如有雪荞花白山未着霜枫叶丹是处丰登茅店酒老夫闲散竹皮冠醉归更草郊居赋传与诗人作画看山行真山民林梢初日弄隂晴露浥谿花笑欲迎涧暗只闻泉滴沥山青剰见鹭分明逺峰忽转还如绕险径徐行亦似平莫道诗成无与和风篁也解作吟声梦登髙山得诗萨都拉杖藜踏破碧崔嵬梦里清㳺乐未回万壑泉声松外去数行秋色鴈邉来文章小杜人何在风雨重阳菊自开山路云深行客倦竹鸡飞上独春台山居晚兴尹廷髙髙住青峰不计层闭门危坐絶交朋竹声欲断微闻雨邨色初昏逺见灯宿鸟并枝闲寂寂归云度壑慢腾腾邻翁笑我生涯拙纸帐梅花絶类僧山居丁鹤年日日看山眼倍明更无一事可关情扫开积雪巖前坐领取闲云陇上行不共羽人谈太易嬾从衲子话无生划然时发苏门啸遥答风声及水声次韵张布政㳺山僧徳祥不因览胜入松门猿鸟何曽识使君黄叶路从流水上青萝牀与白云分逢僧且説新裁句见寺先寻旧刻文氷雪寒巖春到后树如膏沐草如薫五言絶句窗里山钱起逺岫见如近千重一窗里坐来石上云乍谓壶中起山中即事郎士元入谷多春兴扁舟棹碧浔山云昨夜雨谿水晓来深逺山皇甫冉少室尽西峰鸣臯隠南面柴门纵复关终日窗中见送吉中孚校书归椘州旧山卢纶渔邨绕水田澹澹隔晴烟欲就林中醉先期石上眠其二林昏天未曙但向云邉去暗入无路山心知有花处其三寥寥行异境过尽千峰影露色凝古坛泉声落寒井天津桥南山中各题一句李益野坐分苔席山行遶菊丛云衣惹不破秋色望来空山中宿白居易独到山中宿静向月中行何处水邉碓夜舂云母声春山司空图可是武陵谿春芳着处迷花明催曙早云腻惹空低前山裴夷直只谓一苍翠不知犹数重晚来云映处更见两三峰逺山吴融隠隠隔千里巍巍知㡬重平时未能去梦断一声钟出山陈与义山空樵斧响隔岭有人家日落潭照树川明风动花入山陈与义出山复入山路随谿水转东风不惜花一暮都开遍其二都迷去时路策杖烟漫漫微雨洗春色诸峰生晚寒宿山中刘克庄就泉为碓屋累石作书龛有意耕汾曲无心起水南山中杂诗元好问石润云先动桥平水渐过野隂添晚重山意向秋多其二树合秋声满邨荒暮景闲虹収仍白雨云动忽青山郊饮醉归张养浩昨朝醉田间欲借山为枕青山不肯前却枕白云寝山中偶题黄溍古苔隠石色寒花明药丛有时白涧雨终日青松风杂兴周权流水数家邨青山白云坞春晚落红深夜寒谿上雨㳺三洞金盆诸峰絶句叶颙大山严而尊小山婉而秀往来两山间巖扉湿吟袖山中景僧英六月山深处松风冷袭衣遥知城市里扑面火尘飞山中僧英窗前瀑布寒林外夕阳薄清风何处来扑扑松花落送人还山僧善住偶随流水出闲趂白云归步石苔侵屐攀松露滴衣六言絶句问李二司直所居云山皇甫冉门外水流何处天邉树绕谁家山色东西多少朝朝㡬度云遮寻张逸人山居刘长卿危石才通鸟道空山更有人家桃源定在何处涧水浮来落花七言絶句宿石邑山中韩翃浮云不共此山齐山霭苍苍望转迷晓月暂飞千树里秋河隔在数峰西秋山张籍秋山无云复无风谿头看月出深松草堂不闭石牀静叶间坠露声重重逢郑三逰山卢全相逢之处花茸茸石壁攒峰千万重他日期君何处好寒流石上一株松小江驿送陆侍御归湖上山陈羽鹤唳天邉秋水空荻花芦叶起西风今夜渡头何处宿㑹稽山在月明中山中赠诸暨丹丘明府秦系荷衣半破带莓苔笑向陶潜酒瓮开纵醉还须上山去白云那肯下山来山中顾况野人爱向山中宿况在葛洪丹井西庭前有箇长松树夜半子规来上啼移居深山刘商不食黄精不采薇葛苖为带草为衣孤云更入深山去人絶音书雁自飞山中作马戴屐齿无泥竹䇿轻莓苔梯滑夜难行独开石室松门里月照前山空水声入山孔武仲冠盖成隂中路廻独擕莲社道人来千巖万壑初相识分付晴岚面面开段家堤西望晚山蔡襄月下西山千万重日光山气郁葱茏鲛绡数幅须移得惆怅如今少画工入山留客蔡襄山光物态弄春晖莫为轻隂便拟归縦使晴明无雨过入林深处亦霑衣雪消谿涨山色尤可喜口占朱子头上琼冈出旧青马邉流水涨寒汀若为留得晶荧在突兀长看素锦屏登山有作次敬夫韵朱子晚峯云散碧千寻落日冲飇霜气深霁色登临寒夜月行藏只此验天心山中马天来青林寂寂鸟关关画出风烟落照间脱却芒鞋临水坐白云分我一邉闲下山刘因翠霞腾晕紫成堆収尽云烟酒一杯想见浮岚在眉宇人人知道看山回山中黄庚万壑松声撼翠微夜寒风露湿人衣山翁踏月廵幽径竹里笼开鹤未归日夕观山许有孚晚晴台上看巉巖万壑千峰起翠岚恰似云间招五老今宵有梦定江南山中宋元半岭松声樵客分一谿春草鹿成羣採芝人入翠微去丹灶石坛空白云江上看山胡宗仁江上看山分外青更怜山畔有云行连朝认熟桥西路孤杖无劳借友生御定佩文斋咏物诗选巻四十九御定佩文斋咏物诗选卷五十钦定四库全书御定佩文斋咏物诗选巻五十泰山类五言古泰山吟谢灵运岱宗秀维岳崔崒刺云天岞崿既崄巇触石輙芊绵登封瘗崇坛降禅藏肃然石闾何腌蔼明堂祕灵篇逰泰山李白四月上泰山石平御道开六龙过万壑涧谷随萦廻马迹遶碧峰于今满青苔飞流洒絶巘水急松声哀北眺崿嶂竒倾崖向东摧洞门闭石扇地底兴云雷登髙望蓬瀛想像金银台天门一长啸万里清风来玉女四五人飘飖下九垓含笑引素手贻我流霞杯稽首再拜之自愧非仙才旷然小宇宙遗世何悠哉其二清晓骑白鹿直上天门山山际逢羽人方瞳好容颜扪萝欲就语却掩青云关遗我鸟迹书飘然落巖间其字乃上古读之了不闲感此三叹息从师方未还其三平明登日观举手开云关精神四飞掦如出天地间黄河从西来窈窕入逺山凭崖览八极目尽长空闲偶然值青童緑鬓双云鬟笑我晚学仙蹉跎凋朱颜踌躇忽不见浩荡难追攀其四清斋三十日裂素写道经吟诵有所得衆神卫我形云行信长风飒若羽翼生攀崖上日观伏槛窥东溟海色动逺山天鸡已先鸣银台出倒景白浪翻长鲸安得不死药髙飞向蓬瀛其五日观东北倾两崖夹双石海水落眼前天光遥空碧千峰争攅聚万壑絶凌歴缅彼鹤上仙去无云中迹长松入霄汉逺望不盈尺山花异人间五月雪中白终当遇安期于此鍊玉液其六朝饮王母池暝投天门关独抱緑绮琴夜行青山间山明月露白夜静松风歇仙人逰碧峰处处笙歌发寂听娱清辉玉真连翠微想像鸾凤舞飘飖龙虎衣扪天摘匏瓜恍惚不忆归举手弄清浅误攀织女机明晨坐相失但见五云飞送范山人归泰山李白鲁客抱白鹤别余往泰山初行若片雪杳在青崖间髙髙至天门海日近可攀云生望不及此去何时还望岳杜甫岱宗夫如何齐鲁青未了造化钟神秀隂阳割昏晓胷生层云决眦入归鸟㑹当凌絶顶一览衆山小登岳王守仁晓登泰山道行行入烟霏阳光散巖壑秋容淡相辉云梯挂青壁仰见蛛丝微长风吹海色飘飖送天衣峰顶动笙乐青童两相依振衣将往从凌云忽髙飞挥手若相待丹霞闪余晖凡躯无健羽怅望不能归望岳廖道南岱宗髙巃嵸羣峰凌紫穹日观影扶桑月嶂烟朦胧飞泉走其下宛若双白龙上有玉女池银河泻长虹王女散天花万朶青芙蓉仙人王子乔绛节朝上宫遗我金检书期我遥相从我欲从之㳺云路险且重何当谢尘鞅晞髪咸池东七言古题李白泰山观日出图段辅岱宗郁郁天下雄谪仙落落人中龙兹山兹人乃相从气夺真宰愁丰隆玉堂一任云雾封长啸飞渡秦皇松夜唿日出沧海东再为斯世开鸿蒙钧天帝居深九重醉舞踏碎青芙蓉天孙玉女为敛容却视五岳秋毫同长鲸一去不复逢干坤万里号秋虫当年咳唾留絶峯至今树石生香风我欲追之杳无踪不意邂逅㑹此中屋梁落月依然空登岳李简三峰突兀与天齐天门未到劳攀跻层层石磴出林杪萦廻百折青云梯盘石暂憇舒清眺涧壑风来号万窍水声俄在树梢头疑有于菟天外啸向晓才登日观峰手披云雾开鸿蒙火轮欲上海波赤金霞翻动苍龙宫黄河一线㡬千里吴越山川真地底为数齐州九㸃青更将伏槛窥东溟李白不遇安期生安得羽翼飞蓬瀛五言律过泰山偶赋汪广洋七十二神州淋漓紫气浮天低衆山小星拱一峰秋云翳成龙虎岚光薄斗牛岱宗与恒岳引领日东头登岳乔宇百灵朝拱处空籁听琅璈地据中原胜天临下界髙云山双老眼天地一秋毫欲访蓬瀛去何从借六鳌登岳王廷相五岳俱神峻岧嶤泰岱偏半巖回骏马絶顶俯云烟一览小天下三更见日躔蓬莱疑只尺直恐碍飞仙秋暮登岱查约龙峪危峰逼天门古殿开月华秋气爽日观海潮廻地向皇都迥山迎曲阜来登临何限意极目凤凰台登岳陈沂一入登封路干坤自此分诸峯㑹元气乱石散星文仰靣攀青磴回头看白云飞梁架穷壑鸣熘四山闻七言律登岱查道凌空疉嶂絶凡埃青帝髙居绛节开捧出海天红日近迓将蓬岛碧霞来石闾闪烁迎阳洞玉简光华封禅台一自祥符禋祀后太平顶上朂崔嵬登泰山张养浩风云一举到天关快意平生有此观万古齐州烟九㸃五更沧海日三竿向来井处方知隘今后巢居亦觉寛笑拍洪崖咏新句满空笙鹤下髙寒登岱宋濓岧嶤泰岳拄苍穹万壑千巖一径通象纬平临青帝观云光长绕碧霞宫凌晨云漫天涯白子夜晴揺海日红玉露金茎应咫尺举头霄汉思偏雄登岱王㒜齐鲁名山仰岱宗崚嶒万仭玉芙蓉月明海旷连三岛云净天空挿数峰白石谩留名士篆苍松何用大夫封我来不尽登临兴更上丹崖第一重季秋望后一日同僚友登岱查焕泰岱髙临万里看三齐秋色更漫漫振衣龙峪青云湿倚劒天门白日寒东带黄河连海岸北来紫气绕长安自怜突兀平生志恍惚乘风跨彩鸾登岳邉贡岱宗山秀百灵屯壁立烟霄万古存幽府化机盘地轴上清真气接天门霞标日观青松丽春透龙池碧水温薄暮振衣峰顶石篷莱东眺海云昏登岳赵鹤一上遥岑万丈苍天风应为袭衣裳鸡鸣往往看东日人语时时到下方云暗钟声连海树春浮花气入山堂四时未歇登临兴翻説巖禽唤客忙登岱查秉彛巖巖髙挿紫冥开青帝星辰入望廻芳躅独标宣圣楔瑶函空秘汉封台天连北极千山拱云拥黄河一线来最是生平葵藿志夜深日观倚徘徊懐泰山李攀龙域内名山有岱宗侧身东望一相从河流晓挂天门树海色秋髙日观峰金箧何人探汉策白云千载䕶秦封向来信宿藤萝外杖底西风万壑钟七言絶句日观峰范致中岱岳东南第一观青天髙耸碧㠝岏若教飞上峰头立应见阳乌浴未干日观峰萧贡半夜东风搅邓林三山银阙杳沉沉洪波万里兼天涌一㸃金乌出海心御定佩文斋咏物诗选卷五十御定佩文斋咏物诗选卷五十一钦定四库全书御定佩文斋咏物诗选巻五十一华山类五言古行经太华孔徳绍纷吾世网暇灵岳展幽寻寥廓风尘逺杳冥川谷深山昏五里雾日落二华隂疎峰起莲叶危塞隠桃林何必东都外此处可抽簪华岳王维西岳出浮云积翠在太清连天疑黛色百里遥青冥白日为之寒森沈华隂城昔闻干坤闭造化生巨灵右足踏方山左手推削成天地忽开拆大河注东溟遂为西峙岳雄雄镇秦京大君包覆载至徳被羣生上帝伫昭告金天思奉迎神祗望幸久何独禅云亭过华隂王昌龄云起太华山云山互明灭东风始含景了了见松雪羁人感幽栖窅映转竒絶欣然忘所疲永望吟不辍信宿百余里出关玩新月何意昨来心遇物遂迁别人生屡如此何以肆愉悦望太华赠卢司仓陶翰行吏到西华乃观三峰壮削成元气中杰出天汉上如有飞动色不知青冥状巨灵安在哉厥迹犹可望方此顾行旅末由饬仙装葱胧记星坛明灭数云障良友垂真契宿心所微尚敢投归山吟霞径一相访关门望华山刘长卿客路瞻太华三峰髙际天夏云亘百里合沓遥相连雷雨飞半腹太阳在其巅翠微关上近瀑布林梢悬爱此衆容秀能令西望偏徘徊忘暝色泱漭成隂烟曽是朝百灵亦闻㑹羣仙琼浆岂易挹毛女非空传髣髴仍伫想幽竒如眼前金天有清庙松柏隠苍然华山西冈逰赠隠元叟顾况羣峯郁初霁泼黛若鬟沐天风鼓唅呀揺撼千灌木木叶微堕黄石泉浄停緑危磴萝薜牵廻歩入幽谷我心寄青霞世事慙苍鹿遂令巢许辈于焉谢尘俗想是悠悠云可契去留躅华山歌刘禹钖洪炉作髙山元气鼓其橐俄然神功就峻拔在寥廓灵迹露指爪杀气见稜角凡木不敢生神仙聿来託天资帝王宅以我为关钥能令下国人不见换神骨髙山固无限如此方为岳丈夫无特达虽贵犹碌碌五言律观华岳祖咏西入秦关口南瞻驿路连彩云生阙下松柏到祠邉作镇当官道雄都俯大川危峰径上处彷彿有神仙送田卓入华山贾岛幽深足暮蝉惊觉石床眠瀑布五千仭草堂瀑布邉坛松涓滴露岳月泬寥天鹤过君须看上头应有仙马戴居华山因寄贾岛玉女洗头盆孤髙不可言瀑流莲岳顶河注华山根絶雀林藏鹘无人境有猿秋蟾才过雨石上古松门华山张乔谁将倚天劒削出倚天峰衆水背流急他山相向重树黏青霭合崖夹白云浓一夜盆倾雨前湫起毒龙华山上方裴説独上上方上立髙聊称心气冲云易黑影落县多隂有雪草不萎无风松自吟㑹当求大药他日复追寻五言排律途经华岳明皇饬驾去京邑鸣銮指洛川循途经太华廻跸蹔周旋翠㟧留斜影悬巖冒夕烟四方皆石壁五位配金天彷彿看髙掌依稀听子先终当铭嵗月从此记灵仙奉和圣制途经华岳应制张説西岳镇皇京中峰入太清玉銮重岭应缇骑薄云迎霁日悬髙掌寒空映削成轩㳺㑹神处汉幸望仙情旧庙青林古新碑緑字生羣臣愿封岱还驾勒鸿名华山郑谷峭壁耸巍巍晴岚染近畿孤髙不可状图写尽应非絶顶神仙㑹半空鸾鹤归云台分逺霭树谷隠斜晖坠石连村响狂雷发庙威气中寒渭濶影外白楼微云对莲花落泉横露掌飞乳悬危磴滑樵彻上方稀澹泊生真趣逍遥息世机野花明涧路春藓涩松围逺洞时闻磬羣僧昼掩扉他年洗尘骨香火愿相依华山张乔青苍河一隅气状杳难图卓杰三峰出髙竒四岳无力疑擎上界势独压中区衆水东西走羣山逺近趋天廻诸宿照地耸百灵扶石壁烟霞丽龙潭雨雹麤澄凝临甸服险固束神都浅觉川原异深应日月殊鹤归青霭合仙去白云孤瀑熘斜飞冻松长倒挂枮毎来探洞穴不拟返江湖傥有芝田种巖间老一夫七言律行经华隂崔颢岧嶤太华俯咸京天外三峰削不成武帝祠前云欲散仙人掌上雨初晴河山北枕秦关险驿树西连汉畤平借问路傍名利客无如此处学长生望岳杜甫西岳崚嶒耸处尊诸峰罗立似儿孙安得仙人九节杖拄到玉女洗头盆车箱入谷无归路箭括通天有一门稍待秋风凉冷后髙寻白帝问真源华山李洞碧山长冻地长秋日夕泉源聒华州万户烟侵关令宅四时云在使君楼风驱雷电临河震鹤引神仙出月逰峰顶髙眠灵药熟自无霜雪入人头华山张翔三峰云满紫芝田十丈花开玉井莲白帝真源深固地金精灏气逺浮天一杯沧海波揺月九㸃齐州树带烟千首新诗百壶酒醉来骑鹤访羣仙华山朱志万仞巍峩出自然巨灵手噼是何年三峰秀出云霄外一掌髙擎日月邉李白问天登絶顶陈搏傲世隠危巅何当穏步长梯上摘取峰头玉井莲华山石关王履裂石为关似洞门天悭神秀此相分不曽临涧先眠石未暇登峰且看云鸟咔只从中界断松声专许上方闻谁人更似周徴士不怕钟山孔氏文华山和唐崔颢韵杨荣巍峩西岳峙咸京天削芙蓉画不成势逼云霄撑日月气通川泽候隂晴秦关北去天垂险汉畤西临砥类平回首武皇祠下路行人过尽暮烟生登华至青柯坪纪胜陈于陛偶从灵岳访真源秀挿青冥势自尊潭底五龙盘地轴崖端双鹜划天门攀萝欲借金仙掌散髪宜窥玉女盆自有芙蓉三尺在莲花十丈岂须论其二望中烟朶气佳哉疑是三神海上来坼峡霾云髙士卧峭峰削壁巨灵开银河倒泻晴飞雨石鼓髙悬昼殷雷愿结茅亭依玉井不愁蕊笈閟丹台其三两度仙坪廻俗驾烟霞絶巘兴难忘欲凭芒屩青藜杖更裹黄精白石粮掌上芙蓉嚢五露池头沆瀣挹三浆还应坐啸中峰顶手摘明星瞰太荒其四铁索金梯苦未攀半山台榭亦开颜秦城北漠寒烟外汉阙南山夕照间云栈千盘平若荠龙门一曲细如环竒逰恨不通仙史紫气空留百二关五言絶句华山寇准只有天在上更无山与齐举头红日近回首白云低华山王特起三峰盘地轴一水落天绅造化无遗巧丹青总失真登华叶禄华岳仙人掌擎天日月髙乳山丛杂处浑不露纎毫七言絶句和钱华州题少华清光絶句白居易髙情雅韵三峰守主领清光管白云自笑亦曽为刺史苏州肥腻不如君云开见华山李频夹道人家水竹间马头山色画应难天公故故开云幕乞与莲峰仔细看望毛女峰陆畅我种东峰千叶莲此峯毛女始求仙今朝暗筭当时事已是人间七万年太华刘基石屏御道鸟飞廻汉帝亲封玉检来灏气满空清似水芙蓉直上九天开华山杂兴孙应鳌玉女窗开眼界明仙童肃队奏鸾笙海云初散蓬莱色人在苍龙背上行其二拂枕隠眠延露石开襟长啸蔚蓝天尽驱虎豹耕南亩种出黄精养夀年御定佩文斋咏物诗选巻五十一御定佩文斋咏物诗选卷五十二钦定四库全书御定佩文斋咏物诗选巻五十二衡山类五言古衡山庾阐北眺衡山首南睨五岭末寂坐挹虚恬运目情四豁翔虬凌九霄陆鳞困濡沫未体江湖悠安识南溟濶巖下见一老翁四五少年赞谢灵运衡山採药人路迷粮亦絶过息巖下坐正见相对説一老四五少仙隠不可别其书非世教其人必贤哲江上送女道士褚三清逰南岳李白吴江女道士头戴莲花巾霓衣不湿雨特异阳台神足下逺逰履凌波生素尘倦寻向南岳应见魏夫人望衡山刘禹钖东南已盖卑维岳资柱石前当祝融居上拂朱鸟翮青冥结精气磅礴宣地脉还闻肤寸隂能致弥天泽望南岳杨基我从匡庐来但觉诸山低嵯峨望衡岳云霄与之齐下有赤蛇蛰上有朱雀栖仰瞻祝融㧞俯揖紫盖迷五岭皆培塿三江为涔蹄巍然南服尊嵩霍相提携封秩崇君称诸神咸朝隮丹书篆寳册万古封金泥百王重祀典赤缫借玉圭自非精灵通牲帛劳焚赍余方向逺道无由陟层梯苍苍烟霞中喔喔闻天鸡缅思昌黎伯㳟黙开云霓灵贶自昭格诚敬良可稽斯人向千载感念徒含悽七言古与诸公送陈郎将归衡阳李白衡山苍苍入紫𠖇下看南极老人星廻飇吹散五峰雪往往飞花落洞庭气清岳秀有如此郎将一家拖金紫门前食客乱浮云世人皆比孟尝君江上送行无白璧临岐惆怅若为分登祝融峰赠星上人掲傒斯洞庭南桂岭北衡山连延潇湘黒中有祝融如髻鬟嵯峨七十二峰间祝融不自知千山万山如廻环廻环面面芙蓉里俨如天仙朝紫皇千官百辟遥相望半夜毎瞻东海日六月常飞满树霜龙拏凤攫熊虎掷云生雾灭何时极我来正值太平时况有山僧似畴昔凭髙一览四海空草间培塿安足雄盘盘罗汉台翕翕炎帝宫复恐九天上视我如井中朔风日夜相腾蹙谷老崖坚松柏秃古来铁瓦尽飘扬山上至今犹板屋山僧劝我歌我歌徒自伤天下五岳嵩中央此山与我俱南疆我今三十始一见北望中原天更长五言律逰南岳张乔入巖仙境清行尽复重行若得闲无事长来寄此生涧松寒易老笼烛晚生明一宿泉声里思乡梦不成七言律送莹上人逰衡岳僧恵洪紫盖峰头楼阁生朱灵洞口水云晴盘空路作惊蛇去落日人如冻蚁行重郭老师今健否藏年珍木但闻名定应自扫巖邉石时发披云啸月声逰南岳蔡汝楠晓晴已到开云处昼静疑闻鼓瑟歌湘水英灵终缥缈潮阳道路此经过乍怜出郭尘喧断翻为登山感慨多更道秋风散南极葳蕤朱凤欲如何七言絶句衡岳道中陈与义客子山行不觉风龙吟虎啸满山松纶巾一幅无人识胜业门前听午钟廻衡山县望南岳陈孚雨洗松隂緑未干今朝山下倚䦨干一天露重月华湿七十二峰生翠寒衡岳傅汝舟扶桑枝上交王父七凤车前谒羽君天际玉笙谁得弄时时吹起掌中云御定佩文斋咏物诗选卷五十二御定佩文斋咏物诗选卷五十三钦定四库全书御定佩文斋咏物诗选巻五十三恒山类四言古恒山傅咸奕奕恒山作镇冀方伊赵建国在岳之阳五言古此岳贾岛天地有五岳恒岳居其北巖峦疉万重诡怪浩难测人来不敢入祠宇白日黑有时起霖雨一洒天地徳神兮安在哉永康我王国五言排律北岳马汝骥代郡髙谁辟恒山郁自盘顶浮天地濶傍掩日星残形势并门扼威灵冀宅安省方元帝始分野紫垣端锦绣虚无出银镠缥缈看寳符传七圣玉检奉千官爼豆行冬殿旌旗驻晓銮观碑垂嵗月窟石镇林峦百里烟霞秀三时雨雹寒穴风生虎吼巖瀑注龙蟠钟乳犹悬穂金芝即捧槃薜萝翻翠壁松柏䕶瑶坛云歩名仙㑹脂图大隠欢障开峰绕碧社入灶还丹拄杖思黄鹄飞车问赤鸾真源何窈窕不获挂缨冠御定佩文斋咏物诗选巻五十三御定佩文斋咏物诗选卷五十四钦定四库全书御定佩文斋咏物诗选卷五十四嵩山类五言古送杨山人归嵩山李白我有万古宅嵩阳玉女峰长留一片月挂在东谿松尔去掇仙草菖蒲花紫茸嵗晚或相访青天骑白龙五言律归嵩山作王维清川带长薄车马去闲闲流水如有意暮禽相与还荒城临古渡落日满秋山迢递嵩髙下归来且闭关七言律嵩山石淙侍宴应制沈佺期金舆旦下緑云衢彩殿晴临碧涧隅谿水泠泠逐行漏山烟片片引香炉仙人六膳调神鼎玉女三浆捧帝壶自惜汾阳纡道驾无如太室览真图三阳宫石淙侍宴应制宋之问离宫秘苑胜瀛洲别有仙人洞壑幽巖邉树色含风冷石上泉声带雨秋鸟向歌筵来度曲云依帐殿结为楼微臣昔忝方明御今日还陪八骏逰五言絶句嵩山夜还宋之问家住嵩山下好采旧山薇自省逰泉石何曾不夜归赠柳喜自号嵩山老僧皎然一见嵩山老吾生恨太迟问君年㡬许曽出上皇时逰嵩山杨奂轘辕坂盘盘十二曲石岭瘦峥嵘脚底有平地何人险处行少室方若植嵬冠森若削寒玉明月夜中逰谁家借黄鹄卢巖避名名自在身瘠道还腴未到千年后空巖已姓卢北渡水㡬时落东谿曲折卧天汉语似登山人可饮不可盥七言絶句送李秀才逰嵩山顾况嵩山石壁挂飞流无限神仙在上头采得新诗题石壁老人惆怅不同逰送友人逰嵩山陈羽嵩山归路遶天坛云影松声满谷寒君见九龙坛上月莫辞清夜水中看送闻上人逰嵩山欧阳詹二室峰峰昔愿逰从云从鹤思悠悠丹梯石磴君先去为上青冥最上头御定佩文斋咏物诗选巻五十四御定佩文斋咏物诗选卷五十五钦定四库全书御定佩文斋咏物诗选卷五十五西山类五言古逰玉泉山呈袁伯长学士朱徳润宛平佳山水歴歴蟠心胸忽登羣峰顶下瞰青莲宫长松腾翠蛟古磴妥垂虹云开扶舆气翕忽如仙翁我来方醉后逰览彻九重长啸出林杪振袂掦天风愿同安期生携手凌昊穹暮登香山呉扩石门亘西天幽花央山路归鸟竞喧唿夕阳隠芳树登登青厓端偶与羣公遇散坐云壑间㑹兹静中趣纎月何娟娟清风洒襟素七言古逰香山张养浩山行弥日山益竒乱峰挟翠如吾随逰人聨蚁度林杪细路一线云间垂茫茫四顾动心魄岚光荡秀浮双眉路廻寳刹忽风堕大鹏九万离天池林间媚景翳复吐欲见不见神䕶持松藏雷雨太隂黑泉迸巖薮银虹驰我来青帝已廻驭太古残雪犹离离一声啼鴂百花落两崖红雨春淋漓笑驱虎豹坐盘礴悠悠万古归支颐须㬰兴尽下寥廓长风又送云邉诗蓬莱兜率杳何处无乃造物移于斯往年梦里记曽到先声已为猿鹤知惜无竒语勒丹壁坐令清赏成絶痴斜阳忽将暝色至山灵应怪归鞍迟人间胜事忌多取毋使乐极还生悲五言律同黎秘书㳺西山经玉泉山池亭望西湖欧大任并马今朝路西行访石经山泉浮钵緑湖草映袍青积玉迷春磵飞花入暮亭十年江上客烟雨忆扬舲七言律西山马祖常凤城西去玉泉头杨栁堤长马上逰六月薰风吹别殿半天飞雨洒重楼山浮树盖连云动露滴荷盘并水流舣岸龙舟能北望翠华来日正清秋西山李东阳日日车尘马足间梦魂连夜到西山近郊地在翻成逺出郭身来始是闲云里盪胸看缥缈谿邉洗耳听潺湲秋风忽散城头雨先为逰人一解颜其二望尽孤云入杳冥翠微深处一茅亭髙台地迥秋先至古寺僧闲昼亦扃诗思更随流水逺醉魂还为碧山醒凭虚试彻凌云调应有逰人下界听玉泉山李东阳日照山山紫翠生雨余秋色更分明蜃楼出雾东浮海雉堞连云北绕城旧识邮亭犹问路渐多僧寺不知名十年㡬度登临约未尽平生吏隠情西山道中马文叔晓来聨骑踏晴沙风景苍苍一望賖㡬处白云前代寺数邨流水野人家莺啼别墅春犹在马到西山日未斜回首不知归路逺九重宫殿隔烟霞七言絶句宿西山谢棒深夜无眠风露清天移北斗坐间横幽人不作红尘梦月照山空鹤一声御定佩文斋咏物诗选卷五十五御定佩文斋咏物诗选卷五十六钦定四库全书御定佩文斋咏物诗选卷五十六盘山类五言古盘山王嘉谟折坂殿悬厓悠然纵鞍韅绵绵谷口云飘堕白如练峰峦忽相冒竒石还惊眩大者数十寻小或等冠弁峰巅有绀宇歴歴皆可见永懐僧栖乐倍觉尘情倦稀逢采芝侣独立㡬回眄盘山双峰寺王嘉谟逺眺翠微近云木澹清姿石华浮半空飞泉激流凘其阳饶怪石小大纷参差万岭鬰相错孤云停不移中峰构翠龛一一能仁祠山僧衣萝薜杂以松藓皮导我磨苍崖览古生遐思七言古登盘山絶顶谒黄龙祠谢榛蓟北来逰第一山上连七十二禅关人行巨壑泉声里马度层厓云气间石径萧萧风吹冷万折千廻临絶顶钟响时传下界遥鸟飞不到诸天迥无劳汉使泛槎心挥手银河能㡬寻歴歴邉城纷蚁垤明明沧海一牛涔老僧笑指烟霞外此意沈冥谁与㑹风生平地本无因云㸃太清犹是碍懐古踟蹰空石堂黄龙髙举杳茫茫珠林不见菩提影寳塔长含舍利光壁尘拂去独留赋下岭回看迷晓雾放浪人间那复来月明梦绕盘山路五言排律登盘山絶顶萧应凤闻説盘山胜当年是鬼工移将多怪石疉作一崆峒寺傍云根见人从鸟道通烟消关气紫日出海波红万壑争飞瀑双峰半倚空慿虚凌絶顶极目思无穷七言律逰盘山王衡塞北山河百二重太行云气入提封泉争乱壑时萦马谷响虚巖半是松紫逻烟花当九月青天雷雨入双龙朝来䇿杖中盘寺指㸃经行第㡬峰其二孤笻短笠乍低昻翠壁丹枫引兴长片石倒悬流水路断厓刚掩薜萝房诸天影里沈西界斜月林中见上方绕尽寒空不知路冥冥钟磬逺相将七言絶句望盘山髙承埏中盘云气下盘生紫盖峰髙晚独晴愿得他时解尘组白松树底饭黄精御定佩文斋咏物诗选巻五十六御定佩文斋咏物诗选卷五十七钦定四库全书御定佩文斋咏物诗选巻五十七钟山类五言古逰钟山应西阳王教沈约灵山纪地徳地险资岳灵终南表秦观少室迩王城翠凤翔淮海襟带遶神垧北阜何其峻林薄杳葱菁其二发地多竒岭干云非一状合沓共隠天参差互相望郁嵂构丹巘崚嶒起青嶂势随九疑髙气与三山壮其三即事既多美临眺殊复竒南瞻储胥观西望昆明池山中咸可悦赏逐四时移春光发陇首秋风生桂枝其四多值息心侣结架山之足八解鸣涧流四禅隠巖曲窈冥终不见萧条无可欲所愿从之逰寸心于此足其五君王挺逸趣羽斾临崇基白云随玉趾青霞杂桂旗淹留访五药顾歩伫三芝于焉仰镳驾嵗暮以为期登钟山䜩集望西静坛呉均客思何以缓春郊满初律髙车陆离至骏骑差池出寳椀泛莲花珍杯食竹实才胜商山四丈髙竹林七复望子乔坛金绳藴緑帙风云生屋宇芝英被仙室方随凤皇去悠然驾白日登钟山下峰望虞骞冠者五六人携手巖之际散意百仭端极目千里睇疉岫乍昏明浮云时巻闭遥看野树短逺望樵人细钟山太祖暑往钟山阿巖幽清兴多薫风自南发森松鸣絃歌黑猿啸白日丹凤巢桐柯灵芝秀深谷祥云盛嵯峨树隙观天碧天清似緑荷迥闻樵採木曲涧沿珠螺鸟乐山深邃予欢颜亦和野人逢问处乐道正婆娑钟山赓吴沈韵太祖嵯峨倚空碧环山皆拱伏遥岑如劒㦸迩洞非茅屋青松秀紫崖白日生幽谷巖畔毓灵芝峰顶森神木时时风雨生日日山林沐和鸣尽啼莺善举皆飞鹄山中道者禅陇头童子牧试问㡬经年答云常辟谷七言古逰钟山苏辙江南四月如三伏北望钟山万松碧杖藜试上寳公龛衆壑秋声起相袭青峰廻抱石城小白练前横大江直石梯南下俯城闉松径东蟠转山谷乔林无风声如雨时见逰僧石上息行穷碧涧一菴巖坐弄清泉八功徳归寻晚路衆山底困卧定林依石壁朝逰不知涧谷逺暮归但觉穿双屐老僧一身泉上住十年扫尽人间迹客到惟烧柏子香晨饥坐待山前粥丈夫济时诚妄语白首居山本良策茹蔬饭糗何足道纯灰洗心聊自涤立身处世多愆尤愧尔山僧少忧责五言律秋日钟山晓行萨都拉楼阁笼云气苍茫第㡬峰长风万松雨落月半山钟石磴盘空险僧廊落叶重吾皇曽驻跸千古説蟠龙五言排律同王胜之逰蒋山苏轼到郡席不煖居民空惘然好山无十里遗恨恐他年欲欵南朝寺同登北郭船朱门収画㦸绀宇出青莲夹岸苍髯古迎人翠麓偏龙腰蟠故国鸟爪寄层巅竹杪飞华屋松根泫细泉峰多巧障日江逺欲浮天略彴横秋水浮图挿暮烟归来踏人影云细月娟娟七言律春日陪驾幸蒋山应制林鸿钟山月晓树苍苍凤辇乘春到上方驯鸟不随天仗散昙花时落御衣香珠林霁雪明山殿玉涧飞泉近苑墙自愧才非枚乘匹也陪廵幸沐恩光七言絶句钟山即事王安石涧水无声绕竹流竹西花草弄春柔茅檐相对坐终日一鸟不鸣山更幽逰钟山王安石两山松栎暗朱藤一水中间胜武陵午梵隔云知有寺夕阳归去不逢僧逰钟山太祖钟山阳谷梵王家帝释台前优钵花逰戏但闻师子吼比丘身衣锦袈裟御定佩文斋咏物诗选卷五十七御定佩文斋咏物诗选卷五十八钦定四库全书御定佩文斋咏物诗选卷五十八金山类五言律金山寺张祐一宿金山寺微茫水国分僧归夜船月龙出晓堂云树影中流见钟声两岸闻因悲在城市终日醉醺醺题金山孙鲂万古波心寺金山名日新天多賸得月地少不生尘过橹妨僧定惊涛溅佛身谁言张处士题后更无人题金山韩垂灵山一峰秀岌然殊衆山根盘大江底影挿浮云间雷霆常间作风雨时往还象外悬清影千载常跻攀金山寺梅尧臣呉客独来后楚桡归夕曛山形无地接寺界与波分巢鹘宁窥物驯鸥自作羣老僧忘嵗月石上看江云登金山周诗絶岛中流出莲宫匝杳茫谷云通北固津树隔维扬海色朝看近江声夜听长独怜临眺者千古逝汤汤七言律宿题金山寺刘沧一点青山翠色危云巖不掩与星期海门烟树潮归后江面山楼月照时独鹤唳空秋露下髙僧入定夜猿知萧疎水木清钟梵颢气寒光动石池游金山萨都拉约客同游买渡船闲观古刹礼金仙山中好景无多地天下知名第一泉佛阁齐云浮海屿客帆过寺带风烟当年郭璞因何事留与江心作浪传登金山吞海亭了公请赋张翥危亭突兀戴鳌头俯视沧溟一勺浮龙伯衣冠藏下府梵王台殿起中流扶桑夜色三山日灔滪江声万里秋老我惜无吞海句但磨崖石记曽游金焦两山周权海暾红处谒仙山不管刚风客櫂寒一鑑寒光开玉匣两螺青黛落银盘天低塔影搀云耸地窄钟声度水寛却羡禅心如止水任敎四面自波澜金山寺陈孚万顷天光俯可吞壶中别有小干坤云侵塔影横江口潮送钟声过海门僧榻夜随鲛室涌佛灯秋隔蜃楼昏年年只有中泠水不受人间一点浑游金山寺周伯琦江心一簇翠芙蓉金碧晶荧殿阁重隠士有缘来化鹤梵王无语坐降龙钟声两岸占昏晓海眼中泠湛夏冬八十髙僧供茗罢细谈苏米旧时踪题金山寺僧明本半江涌出金山寺一簇楼台两岸船月到中宵成白昼浪翻平地作青天塔铃自触微风语滩石长磨细浪圆龙化楚人来听法手擎珠献不论钱金山王叔承鼋宅龙宫紫气骄壮游南北倚青霄蜀江万里来春水呉屿千寻带暮潮夹岸帆樯扬子渡隔天云树广陵桥临流无限风尘思浊酒淋漓劒影揺七言絶句金山寺窦庠一点青螺碧浪中全依水府与天通晴江万里云飞尽鳌背参差日气红过金山耶律楚材金山前畔水西流一片晴山万里秋萝月团团上东嶂翠屏髙挂水晶毬金山董应举南条一线自峨岷拆楚分呉划到天独有妙髙台上月不为南北隔风烟附焦山五言古题焦山方丈萨都拉江风入霜林寒叶下疎雨萧萧复萧萧可听不可数山僧亦好竒唿童扫行路何处觅秋声肩舆入山去七言古自金山放舩至焦山苏轼金山楼观何躭躭撞钟击鼓闻淮南焦山何有有修竹採薪汲水僧两三云霾浪打人迹絶时有沙戸祈春蚕我来金山更留宿而此不到心懐慙同游尽返决独往赋命穷薄轻江潭清晨无风浪自涌中流歌啸倚半酣老僧下山惊客至迎笑喜作巴人谈自言乆客忘乡井只有弥勒为同龛困眠得就纸帐暖饱食未厌山蔬甘山林饥卧古亦有无田不退宁非贪展禽虽未三见黜叔夜自知七不堪行当投劾谢簪组为我佳处留茅菴焦山寺周权赤霞夜出扶桑东海云卷浪凌虚空刚风浩浩吹不去崔嵬化作青莲宫万衲月寒清梵寂四面沈沈皆海色钟声不许到人间自送潮音落寒碧七言律游焦山郭天钖砥柱中流障北溟海门对势两峰青鹤归幽窦云烟冷龙卷空江树石腥为尔欲招莲社侣嗟余乆负艹堂灵坡翁纶老知何处西日荒寒照野亭游焦山寺周伯琦渉江巳阅裴公洞复访焦先到此山险絶逺同巴蜀崃岿然对峙海门关神蛟戏浪时潜跃野鸟巢林自往还建业青山广陵树开轩尽在酒壶间六言絶句焦山题塔陈柏树老云闲鸟宿洞深月落潮廻此时此兴不浅何日何年再来七言絶句焦山吸江亭孙觌昔年携客寄僧龛败屋疎篱一草菴白首重来看修竹连山楼观亦躭躭其二万顷苍茫一岛孤潭潭云海现毗卢问君吸尽西江水中有曹谿一滴无宿焦山上方郭天钖扬子江头风浪平焦山寺里晚钟鸣炉烟巳断灯花落唤起山僧看月明御定佩文斋咏物诗选卷五十八御定佩文斋咏物诗选卷五十九钦定四库全书御定佩文齐咏物诗选卷五十九茅山类五言古游茅山储光羲平生非作者望古怀清芬心以道为际行将时不羣兹山在人境灵贶久传闻逺势一峰出近形千嶂分冬春有茂草朝暮多鲜云此去亦何极但言西日曛其二名岳徴仙事清都访道书山门入松栢天路㴠空虚南极见朝采西潭闻夜渔逺心尚云宿浪迹出林居为已存实际忘形同化初此行良已矣不乐复何如七言古登大茅峰呉全节第一福地第一峰玉台积翠摩苍空大君成道二弟从还丹返老颜如童绣衣趣召凌天风此事万古将无同山髙有仙水有龙龙腹如篆朱砂红蜿蜒变化理莫穷作霖济旱年屡丰神仙为市坛朝宗眞人涣号芝泥封猨鹤相语千载逢葵心耿耿通宸枫万里六辔驰花骢香飘龙篆江云东瑞凝草木气郁葱稽首峰顶歌元功他时归奉明光宫五言律茅山洞口綦母潜华阳仙洞口半岭拂云看窈窕穿苔壁差池对石坛方随地脉转稍觉水晶寒未果变金骨归来兹路难送陆羽之茅山寄李延陵刘长卿延陵衰草徧有路问茅山鸡犬驱将去烟霞拟不还新家彭泽县旧国穆陵关处处逃名姓无名亦是闲茅山第三峰呉全节三茅琳宇状松老鹤知还江白南徐月楼青北固山浮云通地肺古洞敞天关寄语寻仙者蓬莱只此间七言律赠茅山髙拾遗许浑谏猎归来绮季歌大茅峰影满秋波山斋留客扫红叶野艇送僧披緑蓑长覆旧图棋势尽徧添新品药名多云中黄鹄日千里自宿自飞无网罗江南道中怀茅山广文南阳博士皮日休住在华阳第八天望君惟欲结良縁堂扄洞里千秋燕厨葢巖根数斗泉坛上古松疑度世观中幽鸟恐成仙不知何事迎新歳乌纳裘中一觉眠其二五色香烟惹内文石饴初熟酒初醺将开丹灶那防鹤欲算棋图却望云海气半生当洞见瀑氷初拆隔山闻如何世外无交者一卧金坛只有君怀华阳润卿博士皮日休凤骨轻来称瘦容华阳馆主未成翁数行玉札存心久一掬云浆潄齿空白石煮多熏屋黑丹砂埋久染泉红他年欲事先生去十赉须加陆逸冲和江南道中怀茅山广文南阳博士陆龟蒙一片轻帆背夕阳望三峰拜七眞堂天寒夜潄云牙净雪坏晴梳石髪香自拂烟霞安笔格独开封检试砂牀莫言洞府能招隐㑹辗颷轮见玉皇其二壶中行坐可携天何况林间息万縁组绶任垂三品石珮环从落四公泉丹台已运隂阳火碧简须雕次第仙想得雷平春色动五芝烟甲又芉眠和怀华阳润卿博士陆龟䝉火影应难到洞宫萧闲堂冷任天风谈𤣥尘尾抛云底服散龙胎在酒中有路还将赤城接无泉不共紫河通竒编早晩教传授免以神仙问葛洪五言絶句茅山姚文奂山云䕶芝田山雨清菌阁中有学仙人吹箫待鸾鹤六言絶句送郑二之茅山皇甫冉水流絶涧终日草长深山暮春犬吠鸡鸣几处条桑种杏何人七言絶句茅山道中赵嘏烟树重重水乱流马嘶残雨晩程秋门前便是西山路目送归云不得游送人游茅山僧贯休茅眞旧宅基犹在药灶苔深土尚殷君见道人凭与问大还还字若为还将游茅山先寄道士张伯雨萨都拉借骑白鹤访茅君琪树秋声隔夜闻料得山中张道士开门先扫鹤巢云游三茅华阳诸洞宋玉案清香彻夜焚紫烟成葢覆茅君数声金磬秋坛霁敲碎遥天一缕云登茅山天市坛僧惟则天市危栏倚碧空两京山水见冥蒙东来十日风霜路只在寒岚一抹中御定佩文斋咏物诗选卷五十九御定佩文斋咏物诗选卷六十钦定四库全书御定佩文斋咏物诗选卷六十武夷山类五言古行视武夷精舎作朱子神山九折谿㳂泝此中半水深波浪阔浮緑春涣涣上有苍石屏百仞耸雄观崭巖露垠堮突兀倚霄汉浅麓下萦廻深林久丛灌胡然閟千载逮此开一旦我乘新村船辍棹青草岸榛莽喜诛鉏面势穷考按居然一环堵妙处岂轮奂左右矗竒峰踌躇极佳玩是时芳节阑红緑纷有烂好鸟时一鸣王孙逺相唤蹔游意已惬独往身犹绊珍重舎瑟人重来足幽伴武夷道中黄清老积雨多浮云百川合为一新晴落花深草迳没行迹谿风淡和柔天宇浩澄碧诸峰出云间净若露初拭迟迟策驽马稍稍度翠壁从人不知疲佳境恣所歴松间古仙人燕坐松下石羽化今几年苍苔满双屐干坤妙无言小大自有得为我谢羣芳春风各努力五言律武夷山雅勒唿笙鹤辽天杪仙家宴幔亭鲸波一浸碧蚁垤九烟青洞閟秦人蜕坛留汉祀星余方有公事未得叩巖扄七言律寄武夷思学斋王士熈武夷山色青于水君筑髙斋第几峰北苑莺啼春煮茗西风鹤语夜巢松田家送酒芝香泻道士留书石髓封闻说牙签三万轴欲凭南鴈约相从武夷山雅勒唿九曲谿山紫气分千年来驻武夷君仙家开宴人曾遇天乐留音世未闻鼔石日华腾凤彩劒波霞影动龙文櫂歌使欲寻巖壑画里先开万叠云题武夷阮自华初闻鸡犬异人间渐入青霞细可怜蹊上红泉无径路山中香雨有神仙每逢水尽竒峰出若为天回曲道前一鑑澄潭思千古谁当先扫石炉烟五言絶句武夷山仙城徐凝武夷无上路毛径不通风欲共麻姑住仙城半在空武夷天柱峰朱子屹然一天柱䧺鎭斡维东秪说干坤大谁知立极功七言絶句武夷山李商隐只得流霞酒一杯空中箫鼔当时廻武夷洞里生毛竹老尽曾孙更不来武夷葛长庚几㸃沙鸥泛碧流芦花两岸暮云愁鼓楼巖下一声笛惊落梧桐飞起秋武夷山一线天徐渭双崃凌虚一线通髙巓树果拂云红青天万里知何限也伴藤萝锁崃中御定佩文斋咏物诗选卷六十御定佩文斋咏物诗选卷六十一钦定四库全书御定佩文斋咏物诗选卷六十一庐山类四言古庐山神仙诗湛方生吸风𤣥圃饮露丹霄室宅五岳賔友松乔五言古庐山东林杂诗僧惠逺崇巖吐清气幽岫栖神迹希声奏羣籁响出山熘滴有客独冥游径然忘所适挥手抚云门灵关安足辟留心叩元扄感至理弗隔孰是腾九霄不奋冲天翮妙同趣自均一悟超三益夜宿石门诗谢灵运朝搴苑中兰畏彼霜下歇暝还云际宿弄此石上月鸟鸣识夜栖木落知风发异音同至听殊响俱清越妙物莫为赏芳醑谁与伐羙人竟不来阳阿徒晞髪登庐山絶顶望诸峤谢灵运积崃忽复启平涂俄已闭峦陇有合沓往来无踪辙昼夜蔽日月冬夏共霜雪登庐山鲍照悬装乱水区薄旅次山楹千巖盛阻积万壑势廻萦巃嵸髙昔貌纷乱袭前名洞涧窥地脉耸树隐天经松磴上迷密云窦下纵横隂氷实夏结炎树信冬荣嘈囋晨鵾思呌啸夜猿清深崖伏化迹穹岫閟长灵乘此乐山性重以逺游情方跻羽人途永与烟雾并其二访世失隐沦从山异灵士明发振云冠升峤逺栖趾髙岑隔半天长崖断千里氛雾承星辰潭壑洞江汜崭絶类虎牙巑岏象熊耳埋氷或百年韬树必千祀鸡鸣清涧中猨啸白云里瑶波逐穴开霞石触峰起廻互非一形参差悉相似倾听凤管賔缅望钓龙子松桂盈膝前如何秽城市从登香炉峰鲍照辞宗盛荆梦登歌羙凫绎徒收杞梓饶曾非羽人宅罗景蔼云扄沾光扈龙策御风亲列涂乘山穷禹迹含啸对雾岑延萝倚峰壁青冥揺烟树穹跨负天石霜崖灭土膏金涧测泉脉施渊抱星汉乳窦通海碧谷馆驾鸿人巖栖咀丹客殊物藏珍怪竒心隐仙籍髙世伏音华绵古遁精魄萧瑟生哀听参差逺惊觌慙无献赋才洗污奉毫帛从冠军建平王登庐山香炉峰江淹广成爱神鼎淮南好丹经此山具鸾鹤来往尽仙灵瑶草正翕赩玉树信葱菁綘气下萦薄白云上杳冥中坐瞰蜿虹俛伏视流星不寻遐怪极则知耳目惊日落长沙渚层隂万里生借兰素多意临风黙含情方学松栢隐羞逐市井名幸承光诵未伏思託后旍湖中望庐山孟浩然太虚生月辉舟子知天风挂席候明发眇漫平湖中中流见匡阜势压九江䧺黤黕容霁色峥嵘当晓空香炉初上日瀑水喷长虹久欲追尚子况兹怀逺公我来限于役未暇息㣲躬淮海途将半星霜嵗欲穷寄言巖栖者毕趣当来同送东林廉上人归庐山王昌龄石谿流已乱苔迳入渐㣲日暮东林下山僧还独归昔为庐峰意况与逺公违道性深寂寞世情多是非㑹寻名山去岂复望清辉过庐山下苏轼乱云欲霾山势与飘风南羣隮相应和勇往争骖驔可怜荟蔚中时出紫翠岚鴈没失东岭龙腾见西龛一时供坐啸百态变立谈暴雨破坱圠清飇扫浑酣廓然归何处陋矣安足戡亭亭紫霄峰窈窕白石菴五老数松雪双谿落天潭虽云黙祷应顾有移文慙山北纪行朱子祗役庐山阳矫首庐山隂云峰不可觌碧涧何由寻昨朝解印章结友同窥临尽彼巖壑胜满兹仁智心其二行逢石门雨解骖寒涧东朝隮锦绣谷俯仰春溟䝉悬泉忽琮琤杂树纷青红屡憇小亭古幽探思无穷其三竦身长林端策足层崖表仰瞻空界阔俯叹尘寰小天池西嵚崟佛手东窈窕杖履往复来凭轩瞰归鸟庐山杂兴僧道濳古帝论匡山南国之德鎭尔来得跻攀此语始吾信雄雄压九江矗矗排万刃青天落飞瀑白日雷霆震石镜俄忽开孤光舞而运异花无冬春瑶草亦芳润逺公初渡江道誉蔼东晋刘雷赞髙风遯世各无闷陈迹虎谿头予今谁与讯其二衆峰势连环万叠不可穷香炉独秀㧞佳气常葱葱长风卷游雾晓壁开曈昽招提出其下楼观排青红回眸盼五老刻削金芙蓉宜哉谪仙子爱此巢云松其三山南信羙矣山北尤增竒春风锦绣谷红素自相依梯空上絶巘云日惊倒窥崖壁晕祥光五色成玻瓈旁通大林寺松竹短且攲乐天当日游四月桃始披余龄愿寄此永与人世违其四髙巖吐竒云倐忽千万丈援毫欲名貎卷缩非一状飞仙或遨游隐隐出其上惊飇忽吹灭转盼惟青嶂山中胜事多彼俗谁能亮七言古蜀中送人游庐山僧隐峦君游正值芳春月蜀道千山皆秀发谿边十里五里花云上三峰五峰雪君上匡山我旧居松萝抛掷十年余君行试到山前问山鸟只今相忆无登绳金塔望庐山杨基过鲁必谒岱入洛须望嵩嗟余夜半入彭蠡月黑不见香炉峰明登望湖亭雨气何空蒙山僧指㸃笑五老正在烟云中今朝蹑层梯髙标掲晴空匡庐逺出百里外紫翠暎帯春霞红虽云彷彿见颜色已觉浩荡开心胸在山看青山佳处未尽逢不如逈立万仭表一日览尽千玲珑何当生羽翰两腋乘天风不论雨雪与晴霁回翔下上饱玩八面青芙蓉五言律庐山王贞白岳立鎭南楚雄名天下闻五峰髙阂日九叠翠连云夏谷雪犹在隂巖昼不分唯应嵩与华清峻得为羣宿庐山絶顶精舎崔涂一嶝出林端千峰次第看长闲如未遂暂到亦应难谷树云埋老僧忩瀑影寒自嫌心不达向此梦长安忆庐山旧游黄滔前年入庐岳数宿在灵谿残烛松堂掩孤峰月狖啼平生为客老胜境失云栖纵有重游日烟霞㑹恐迷五言排律庐山李成用非岳不言岳此山通岳言髙人居浊世几处满前轩秀作神仙宅灵为风雨根余隂铺楚甸一柱表呉门静得八公侣雄临九子尊对犹青熨眼到必冷凝魂势受重湖让形难七泽吞黑巖藏昼电紫雾泛朝暾莲堕宁唯华玉焚堪小崑倒松㣲发罅飞瀑逺成㾗叠见云容衬稜收雪气昏裁诗曾困谢作赋偶无孙流碍星光撇惊冲鴈阵翻峰竒寒倚劒泉曲旋如盆草短分雏雉林明露掷猿秋枫红蝶散春石谷雷奔月好虎谿路烟深栗里源醉吟长易醒梦去亦消烦有觉南方重无疑厚地掀轻扬闻旧俗端用鎭元元和叚校书冬夕寄题庐山刘得仁名髙身未到此恨蓄多时是夕吟因话他年去必随当时庐岳顶半入楚江湄几处悬崖上千寻瀑布垂炉峰松淅沥湓浦棹参差日色连湖白钟声拂浪迟烟梯縁薜荔岳寺步敧危地本饶灵草林曾出祖师石楼霞耀壁猿树鹤分枝细径萦巖末髙忩见海涯嵌空寒更极寂寞夜尤思隂谷氷埋木仙田雪覆芝乱泉禅客潄异迹逸人知藓室新开灶柽潭未了棋如何遂闲放长得任希夷定务渔樵事方无道路悲谢公台尚在陶令柳旋衰尘外难相许人间贵迹遗虽怀丹桂影不忘白云期仁者终携手今朝豫赋诗七言律怀庐岳旧隐杜荀鹤一别三年长在梦梦中时蹑石稜层泉声入夜方堪听山色逢秋始好登巖鹿惯随锄药叟谿鸥不怕洗苔僧人间有许多般事求要身闲直未能歳暮晚泊望庐山不见怀岳僧呈察判李建勲贪程只为看庐阜及到停舟恨颇浓云暗半空藏万仞雪迷双瀑在中峰林端莫辨曾游路鸟际㣲闻向暮钟长媿昔年招我入共寻香社见芙蓉怀庐山旧隐僧若虚九叠嵯峨倚着天悔随寒瀑下巖烟深秋猿鸟来心上静夜松杉到眼前书架想遭苔藓裹石忩应被薜萝纒一枝笻竹游江北不见炉峰二十年和詹叔游庐山见寄韩维香炉峰色压羣山仰眺频敧使者冠江面烟波揺紫翠佛宫金碧照晴寒密藏幽谷梅千树散走鸣泉竹万竿今日顿惊尘虑尽一章佳句雪中看庐山戴复古山灵未许到天池又作西林一宿期寺是晋时陶侃宅记传隋代率更碑山椒云气易为雨客子情怀多费诗暂借蒲团学禅寂茶烟飞绕鬓边丝五言絶句庐山独夜徐凝寒空五老树斜月九江云钟磬知何处苍苍树里闻初入庐山苏轼青山若无素偃蹇不相亲要识庐山面他年是故人其二自昔怀清赏神游杳霭间如今不是梦眞箇是庐山七言絶句望庐山五老峰李白庐山东南五老峰青天削出金芙蓉九江秀色可揽结吾将此地巢云松题庐山双劒峰来鹏倚天双劒古今闲三尺髙于四面山若使火云烧得动始应农器满人间题西林壁苏轼横看成岭侧成峰逺近髙低总不同不识庐山眞面目只縁身在此山中题庐山晁补之南康南麓江州北五百僧房缀蜜脾尽是庐山佳絶处不知何处合题诗庐山杂兴僧惠洪幽花踈竹冷捎云江北江南正小春但得青山常在眼不妨白髪暗随人其二别开山径入松关半在云间半雨间红叶满庭人倚槛一池寒水动秋山其三秋山木落见遥邨取次人家只隔云一阵西风雨中过数声笑语岭头闻登石钟山望庐山张治庐岳亭亭翠万重悬泉千尺挂飞龙石钟山下江如镜映出青天五老峰御定佩文斋咏物诗选巻六十一御定佩文斋咏物诗选卷六十二钦定四库全书御定佩文斋咏物诗选卷六十二九华山类五言古和季友题九华山僧神颖衆岳雄分野九华鎭南朝彩笔凝空逺崔嵬寄青霄龙潭古仙府灵药今不凋莹为沧海镜烟霞作荒标造化心数竒性状精气饶玉树郁玲珑天籁韵箫韶寂寂寻乳窦兢兢行石桥通泉潄云母借草萦香苕我住幽且深君赏昏复朝稀逢发清唱片片凌霜飇望九华山吴师道轻舟下池口遥望青阳郭云间见九华争先出锋锷参差敔背缺峭锐圭首削竹箭拔春芽芙蓉攒秋蕚竒姿信明丽逺势仍联络下有巖谷幽眞灵谅兹宅诡哉末世士强以名号託丹崖不受滓青峰鎭如昨千载知属谁含情寄冥漠七言古九华山刘禹钖竒峰一见惊魂魄意想洪炉始开辟疑是九龙夭矫欲攀天忽逢霹雳一声化为石不然何至今悠悠亿万年气势不死如腾仚云含幽兮月添冷日月凝晖兮江漾影结根不得要路津逈秀长在无人境轩皇封禅登云亭大禹㑹计临东溟乘樏不来广乐絶独与猿鸟愁青荧君不见敬亭之山广索漠兀如断岸无稜角宣城谢朓一首诗遂使声名齐五岳九华山九华山自是造化一尤物焉能借甚乎人间郡楼望九华歌霍总楼上坐见九子峰翠云赤日光溶溶有时朝昏变疎密八峰和烟一峰出有时风卷天雨晴聚立连连如弟兄阳乌生子偶成数丹凤养雏同此名日日遥看机已静未离尘躅思眞境子明龙驾腾九垓陵阳相对空崔嵬玉浆瑶草不可见自有神仙风马来望九华程俱卷帘对坐江南山掠眼送青来亹亹云泉肺肠久厌饫拄颊悠悠聊复尔竒峰逺澹忽四五爽秀骎骎逼窻几平生九华盛名下一见定知眞是矣非关目力覩天奥正觉羣山如聚米好山如人有髙韵不独江州孟公子直縁佳处无仕迳落莫道边同苦李大是忘年耐久交藜杖青鞋结终始五言律望九华寄池阳太守曹松造化峰峰异宜教岳德谦灵踪载籍古怪刃刺云尖盘蹙陵阳壮孤标建邺瞻霁余堪洗目青出谢家檐七言律九华山郭䕫俨翠凌空出回然岧嶤万丈倚秋天暮风飘送当轩色晓雾斜飞入槛烟帘卷绮屏双影聚镜开朱戸九条悬畵图何必家家有自有畵图来目前望九华山柴䕫九华如劒挿云霓青霭连空望欲迷北截呉门疑地尽南连楚界觉天低龙池水蘸中秋月石路人攀上汉梯惆怅旧游无复到㑹须登此出尘泥宿九华化城寺庄僧冷然佛寺孤庄千嶂间我来诗境强相关巖边树动猿下磵云里钖鸣僧上山松月影寒生碧落石泉声乱喷潺湲明朝更蹑层霄去誓共烟霞到老闲九华山下夜泊王守仁维舟谷口傍烟霏共说前冈石径㣲竹杖穿云寻寺去藤筐採药带花归诸生晩佩联芳杜野老春霞缀衲衣风咏不须沂水上碧山明月更清辉七言絶句晴望九华山杨鸿九华闲望簇清虚气象羣峰尽不如惆怅南朝挂冠吏无人解向此山居代书问费徴君九华事萧建见说九华峰上寺日宫犹在下方开其中幽境客难到请为诗中图畵来晩登九华山呉兆望江亭望晩江晴飒飒秋兼风水声寺隔数峰犹未到禅灯几㸃翠㣲明别九华山呉兆复岭重巖出路賖渐看龙口有人家行行数里犹回首秋雪满山荞麦花御定佩文斋咏物诗选卷六十二御定佩文斋咏物诗选卷六十三钦定四库全书御定佩文斋咏物诗选卷六十三小孤山类五言古泊小孤山陈造椘山屹两姑我乃见其稚闻名诗巻间识面客舟次玉刻极端丽簮植暝苍翠娟月上天角相与诧妩媚怒风将我西未憗卜晩憇山足舟可舣山木缆可系山外正风波独此佳食寐断知有神物主此胜絶地明朝捐行槖可无答神赐白鵞雪为肪緑蚁香馥鼻舟穏风又熟无乃契神意未暇访彭郎辞费辨非是过小孤山杨基大孤俯如盘小孤俨而立羣山如从使左右相拱揖孤根屹撑拄万窍争喷噏浏浏隂风旋惨惨元气湿江流亘其下震怒莫敢汲洑为盘涡深驰作奔马急跻攀或失手一驶不可及我来值秋晚木落衆乌集勿㸑夜然犀鲛人抱珠泣七言古小孤山范梈小孤有石如虎蹲西望屹作长江门洪涛万古就绳墨虽有劲势不敢奔大哉禹功悉经理何必有志今能存大者为纲小者纪不徒百谷知王尊灵祠正在石壁下我来适值秋风昏明朝东行弔碣石更与寻河问九源小孤山邵寳昔闻砥柱黄河中万古坐镇狂澜东小狐乃是江砥柱特起不与羣山同羣山随江挺奔马爱此石笋凌苍穹孤哉孤哉本天造一任巨浪乘长风节宣夙受神禹戒滔滔不碍江朝宗我来信宿彭泽下咫尺仰望神妃宫翠烟霏霏落杯酒千帆閲尽澄潭空举杯酹江江日白隔江缥缈留青峰便当载笔赋东海三山㸃破云冥蒙七言律小孤山晓发和蔡思敬韵揭傒斯日落霞明锦浪翻崖倾石峭白云闲干坤上下雄孤柱巴蜀东南壮此关神物夜移风动地仙舟晓渡月漫山回瞻絶顶登临处空翠冥蒙杳霭间次小孤山丁鹤年峡束千雷怒击撞危峰屹立压惊泷山聨庐霍朝三椘水落荆扬限九江镇海重关当第一擎天孤柱故无双珮环月夜知何处露湿蓬莱玉女窓和贝惟学登小孤山韵程本立西来风浪涌金山人在鸿蒙沆漭间大地小孤天柱石长江第一海门关鲛人夜泣珠成泪龙女晴梳翠作鬟欲问灵巫报神语我行何日定东还七言絶句小孤山顾况古庙枫林江水邉寒鸦接饭雁横天大孤山逺小孤出月照洞庭归客船晓饭小孤山下胡梅两岸黄芦霜满船推篷晓㸑鹭鸶前小孤山下风初定江面刚生一寸烟御定佩文斋咏物诗选巻六十三御定佩文斋咏物诗选卷六十四钦定四库全书御定佩文斋咏物诗选巻六十四天台山类五言古天台晓望李白天台邻四明华顶髙百越门标赤城霞楼栖沧岛月凭髙登逺览直下见溟渤云垂大鹏翻波动巨鳌没风潮争汹涌神怪何翕忽观竒迹无倪好道心不歇攀条摘朱实服药鍊金骨安得生羽毛千春卧蓬阙送超上人归天台孟郊天台山最髙动蹑赤城霞何以静双目扫山除妄花何以洁其性泸泉去泥沙灵境物皆直万松无一斜月中见星近云外将世賖山兽卫方丈山猿捧袈裟遗身独得身笑我牵名华天台山中呉鼎芳白云伴衾宿开户云飞去出户寻白云苍厓湿芒屦峰头异域僧洞口先朝树流水带余花从来不知处五言律寻天台山孟浩然吾爱太乙子飡霞卧赤城欲寻华顶去不惮恶谿名歇马凭云宿扬帆截海行髙髙翠微里遥见石梁横天台闲望李敬方天台十二旬一片雨中春林果垂杨尽山苖半夏新阳乌晴展翅隂魄夜飞轮坐冀无云物分明见北辰送人之天台李洞行李一枝藤云邉叩晓氷丹经如不谬白发亦何能浅井仙人镜明珠海客灯乃知真隠者笑就汉廷徴七言律因话天台胜异仍送罗道士方干积翠千层一径开鹤盘山腹到琼台藕花飘落前巖去桂子流从别洞来石上丛林碍星斗窓前瀑布走风雷纵云孤鹤无留滞定恐烟萝不放回送孙百篇逰天台方干东南云路落斜行入树穿邨见赤城逺近时常皆药气髙低无处不泉声映巖日向牀头没湿竹云从柱底生更有仙花与灵鸟恐君多半未知名送郭秀才逰天台许浑云埋隂壑雪凝峰半壁天台已万重人度碧谿疑辍棹僧归苍岭似闻钟暖眠鶒晴滩草髙挂猕猴暮涧松曽约共逰今独去赤城西面水溶溶五言絶句天台独夜徐凝银地秋月色石梁夜谿声谁知屐齿尽为破烟苔行思天台山许浑赤城云雪深山客负归心昨夜西斋宿月明琪树隂七言絶句无题林章曽从洞口送胡麻一隔山门即海涯自是仙郎忘旧路桃花流水不曽差御定佩文斋咏物诗选卷六十四御定佩文斋咏物诗选卷六十五钦定四库全书御定佩文斋咏物诗选巻六十五普陀山类五言古夕泛海东寻梅岑山观音洞遂登磐陀石望日出处吴莱山月出天末水面生晚寒扁舟划然往万顷相渺漫星河白揺撼岛屿青屈盘逺应壶峤接深已云梦吞蟠木系予缆扶桑缨我冠寸心役两目少试鲸鱼竿其二茫茫瀛海间海岸此孤絶飞泉乱垂缨险洞森削鐡天香固遥闻梵相俄一瞥鱼龙互围绕山鬼惊变灭舟航来旅逰钟磬聚禅悦笑捻小白华秋潮落如雪五言律逰洛伽山王安石山势欲压海禅宫向此开鱼龙腥不到日月影先来树色秋擎出钟声浪答回何期乘吏役暂此拂尘埃逰补陀徐启东梦想名山久因之驾海来潮从天上涌刹向屿中开金粟山为钵莲花水作台磐陀望三岛咫尺是蓬莱七言律逰补陀赵孟頫缥缈云飞海上山挂帆三日上潺湲两宫福徳齐千佛一道恩光照百蛮涧草巖花多瑞气石林水府隔尘寰鲰生小技真荣遇何幸凡身到此间逰补陀盛熈明惊起东华尘土梦沧洲到处即为家山人自种三株树天使长乘八月槎梅福留丹赤似橘安期送枣大于𤓰金仙对面无言説春满幽巖小白花补陀岛黄镇成一片云帆驾渺茫东临絶岛拂扶桑九天波浪随星客万壑鱼龙觐水王日观逺开溟澥动云台倒浸白花香候神海上应相见为覔安期却老方逰补陀张子滔嶙峋仙界锦城堆寳树琼花面面廻势压海门鳌背重光揺岛屿蜃楼开层峦徧向云间出飞瀑全疑天上来自是修真竒絶处何须弱水问蓬莱礼洛伽山沈明臣三神山逺不能寻惟有洛伽名古今万里扶桑开四照九天灵鹫削孤岑一枝鹦鹉多饶舌徧海莲花不染心谒罢潮音灵洞口皈依愿发晩涛深七言絶句梦逰补陀山姜子羔忽然飞渡海云东海色澄清霄汉通借问此心何所似白云映水月当空寳陀寺李应诏茫茫鹫岭水云賖今古庄严大士家槛外碧空垂法象月明岛屿尽莲花御定佩文斋咏物诗选卷六十五御定佩文斋咏物诗选卷六十六钦定四库全书御定佩文斋咏物诗选巻六十六罗浮山类四言古逰罗浮山王叔之菴蔼灵岳开景神封绵界盘址中天举峰孤楼侧挺层岫廻重风云秀体卉木媚容五言古登罗浮峰朱子休暇曹事简登髙恣窥临徜徉偶此地旷望披尘襟落日瞰逺郊暮色生寒隂欢娱未云已更欲穷幽寻行披茂树尽豁见沧溟深恨无双飞翼往诣蓬山岑七言古逰罗浮山一首示儿子过苏轼人间有此白玉京罗浮见日鸡一鸣南楼未必齐日观郁仪自欲朝朱明东坡之师抱朴老真契久已交前生玉堂金马久流落寸田尺宅今谁耕道华赤尝噉一枣契虚正欲仇三彭铁桥石柱连空横杖藜欲趁飞猱轻云谿夜逢瘖虎伏斗坛昼出铜龙吟小儿少年有竒志中宵起坐存黄庭近者戏作凌云赋笔势彷彿离骚经负书从我盍归去羣仙正草新宫铭汝应奴隷蔡少霞我亦季孟山元卿还须略报老同叔赢粮万里寻初平七言律罗浮孙蕡四百峰峦列海图飞云絶顶敞𤣥都丹砂五色时光焰紫翠中天半有无观里松株皆住鹤山中竹叶尽成符铁桥归去寻清赏烂醉仙人白玉壶五言絶句赋罗浮山袁少年罗浮南海外昔日已闻之千里来逰览幽情我自知御定佩文斋咏物诗选卷六十六御定佩文斋咏物诗选卷六十七钦定四库全书御定佩文斋咏物诗选卷六十七恵山类五言古逰恵山苏轼梦里五年过觉来双鬓苍还将尘土足一歩漪澜堂俯窥松桂影仰见鸿鹤翔炯然肝肺间已作氷雪光虚明中有色清浄自生香还从世俗去永与世俗忘其二敲火发山泉烹茶避林樾明窓倾紫盏色味两竒絶吾生眠食耳一饱万想灭颇笑玉川子饥弄三百月岂如山中人睡起山花发一瓯谁与共门外无来辙七言古恵山云开复合杨万里二年常州不识山恵山一见閕心颜只嫌雨里不子细髣髴隔帘青玉鬟天风忽吹白云坼翡翠屛开倚南极政縁一雨染山色未必雨前如此碧看山未了云复还云与诗人偏作难我船自向苏州去白云穏向山头住七言律与华景彰逰惠山马治华陂春水緑漪漪二月西山雪后时旧宅重寻孝子传新年又赴故人期鹤鸣竹日当窓澹僧定茶烟出阁迟我欲同修清净业泉头来记四贤祠五言絶句春日逰惠山孙一元闲抚谿邉石坐谈竹下门残霞不作雨逺水欲浮邨七言絶句懐钖山药名离合皮日休暗窦养泉容决决明园䕶桂放亭亭歴山居处当天半夏里松风尽足听其二晓景半和山气白薇香清净杂纤云实头自是眠平石脑侧空林看鹿羣奉和懐钖山药名离合陆龟蒙鹤伴前谿栽白杏人来隂洞写枯松萝深境静日欲落石上未眠闻逺钟其二佳句成来谁不伏神丹偷去亦须防风前莫怪携诗稿本是吴吟盪桨郎恵山邵宝登登山路转山阿须向仙人洞口过涧水满时青草短巖花深处白云多御定佩文斋咏物诗选巻六十七御定佩文斋咏物诗选卷六十八钦定四库全书御定佩文斋咏物诗选巻六十八虎丘山类五言古从永阳王逰虎丘山张正见沧波壮鬰岛洛邑镇崇芒未若兹山丽岧嶤擅水乡地灵侔少室涂艰像太行重巖标虎踞九曲峻羊肠熘深涧无底风幽谷自凉寳沈余玉气劒隠絶星光白云多异影丹桂有丛香逺看银台竦洞塔耀山庄瑞草生金地天花照石梁逰虎丘山精舍江总纵棹怜廻曲寻山静见闻毎同芳杜性须与俗人分贝塔涵流动花台徧岭芬蒙笼出檐桂散漫绕窓云情幽岂狥物志逺易惊羣何由狎鱼鸟不愿屈元纁登虎丘山贡奎古士雅巾屦具舟约芳逰朝晴出西郭午凉登虎丘松径度遥岭歴此层级脩当时呉王劒硎光裂巖幽平甸眺万顷闲瞻烟树稠颇闻山僧贤飞钖下林陬独遗方丈室于焉集清流一簟可平生岂惜半日留煮茗试泉冽焚香延宿篝疎雨催晩归谿波散浮沤五言律逰虎丘张羽春入翠微深春风吹客襟相携木上座来礼石观音老树积古色薄云生昼隂林僧修茗供默坐契禅心五言排律刻清逺道士诗因而继作颜真卿不到东山寺于今五十春朅来从旧赏林壑宛相亲呉子多藏日秦皇厌胜辰劒池穿万仞磐石坐千人金气腾为虎琴台化若神登坛仰生一舍宅叹珣珉中岭分双树廻峦絶四邻窥临江海接崇餙歳时新客有神仙者于兹雅丽陈名髙清逺峡文聚斗牛津迹异心宁间声同质岂均悠然千载后知我揖光尘七言律三月望日逰虎丘寺题小吴轩张翥海涌峰前云树盘佛宫飞阁出巑岏虎来古冢金精白龙卧秋池劒影寒禅老説空留坏石鬼仙题雨下虚坛凭髙不尽登临兴更借西山晩翠看虎丘咏黄省曽芙蓉近倚阖闾城眺阁觞楼逐势成珠寺翻为歌舞地青山尽是绮罗情巖花吐学红粧丽谷鸟啼兼凤管声十里垂杨芳草岸四时常暎綵舟行五言絶句虎丘袁宏道一片千人石莹晶若有神劒光销不尽留与醉花人七言絶句虎丘别友人黄姬水惜别衔盃过虎丘行人无奈乱山愁澄江一别秋风里枫叶芦花是客舟虎丘程嘉燧风散桐花松月开上方楼殿踏歌来携将芦管新调曲吹向生公旧讲台御定佩文斋咏物诗选巻六十八御定佩文斋咏物诗选卷六十九钦定四库全书御定佩文斋咏物诗选卷六十九巫山类五言古巫山髙王融想像巫山髙薄暮阳台曲烟霞乍舒卷蘅芳自断续彼美如可期寤言纷在瞩怃然坐相思秋风下庭緑巫山髙元帝巫山髙不穷迥出荆门中滩声下溅石猿鸣上逐风树杂山如畵林暗涧疑空无因谢神女一为出房栊赋得巫山髙王泰迢递巫山竦逺天新霁时树交凉去逺草合影开迟谷深流响咽峡近猿声悲只言云雨状自有神仙期巫山髙萧佺巫山映巫峡髙髙殊未穷猿声不辨处雨色讵分空悬崖下桂月深涧响松风别有仙云起时向椘王宫巫山髙乔知之巫山十二峰参差互隠见浔阳㡬千里周览忽已徧想像神女姿摘芳共珍荐椘云何逶迤红树日葱蒨椘云没湘源红树断荆门郢路不可见况复夜闻猿七言古巫山髙李贺碧丛丛髙挿天大江翻澜神曳烟椘魂寻梦风飔然晓风飞雨生苔钱瑶姬一去一千年丁香笻竹啼老猿古祠近月蟾桂寒椒花坠红湿云间五言律巫山髙沈佺期巫山髙不极合沓状竒新暗谷疑风雨隂崖若鬼神月明三峡晓潮满九江春为问阳台客应知入梦人巫山髙刘方平椘国巫山秀清猿日夜啼万重春树合十二碧峰齐峡出朝云下江廻暮雨西阳台归路直不畏向家迷巫山髙皇甫冉巫峡见巴东迢迢出半空云藏神女馆雨到椘王宫朝暮泉声落寒暄树色同清猿不可听偏在九秋中巫山髙李端巫山十二峰皆在碧虚中廻合云藏日霏微雨带风猿声寒过水树色暮连空愁向髙唐宿清秋见椘宫巫山髙郑世翼巫山凌太清岧嶤类削成霏霏暮雨合蔼蔼朝云生危峰入鸟道深谷泻猿声别有幽栖客淹留攀桂情七言律题巫山庙刘沧十二岚峰挂夕晖庙门深闭雾烟微天髙木落椘人思山㢠月残神女归触石晴云凝翠鬓度江寒雨湿罗衣婵娟似恨襄王梦猿呌断巖秋藓稀五言絶句夜过巫山崔仲方荆门秋水急巫峡断云轻若为教月夜长短听猿声巫峡陆龟蒙巫峡七百里巫山十二重年年自云雨环珮竟谁逢七言絶句巫山张子容巫岭岧嶤天际重佳期夙昔愿相从朝云暮雨连天暗神女知来第㡬峰题巫山神女祠繁知一忠州刺史今才子行到巫山必有诗为报髙唐神女道速排云雨候清词御定佩文斋咏物诗选巻六十九御定佩文斋咏物诗选卷七十钦定四库全书御定佩文齐咏物诗选巻七十太行山类四言古从征行太行山袁宏峩峩太行凌虚抗势天岭交气窈然无际澄流入神𤣥谷应契四象悟心幽人来憩五言排律早登太行山中言志明皇清跸度河阳凝笳上太行火龙明鸟道铁骑绕羊肠白雾埋隂壑丹霞助晓光涧泉含宿冻山木带余霜野老茅为室樵人薜作裳宣风问耆艾敦俗劝耕桑凉德慙先哲徽猷慕昔皇不因今展义何以冒垂堂奉和圣制早登太行山中言志应制苏颋北山东入海驰道上连天顺动三光注登临万象悬才观河内邑平指洛阳川按辔夷闗险张旗亘井泉晓巖中警柝春事下蒐田德重周王问歌轻汉后传宸逰铺令典睿思起芳年愿以封书奏廻銮禅肃然奉和圣制早登太行山中言志应制张説六龙鸣玉銮九折歩云端河络南浮近山经北上难羽仪映松雪戈甲带春寒百谷晨笳动千巖晓仗攒皇心感韶节敷藻念人安既立省方馆复置建神坛扈跸叅天老承荣忝夏官长勤百年意思见一胜残奉和圣制早登太行山中率尔言志张九龄孟月摄提贞乘时我后征晨严九折度暮戒六军行日御驰中道风师巻太清戈鋋林表出组练雪间明动植希皇豫髙深奉睿情陪逰七圣列望幸百神迎气色烟犹喜恩光草尚荣之罘称万嵗今此复同声奉和圣制早登太行山中言志苗晋卿金吾戒道清羽骑动天声砥路方南纪重巖始北征闗楼前望逺河邑下观平喜气廻舆合祥风入斾轻祝尧三老至㑹禹百神迎月令农先急春蒐礼后行仍亲后土祭更理晋阳兵不似劳车辙空留八骏名七言絶句下太行李俊民山中日日伴云闲不见闲云只见山君去试从山下望青山却在白云间山行王恽太行元气老洪蒙草树风前带润容山色只宜差逺看都移空翠上髙峰其二西来逰宦半忙闲六日迢遥道路间囘转羊肠三百里天教马上饱看山御定佩文斋咏物诗选巻七十御定佩文斋咏物诗选卷七十一钦定四库全书御定佩文斋咏物诗选巻七十一王屋山类五言古客有为余话登天坛遇雨之状因以赋之刘禹钖清晨登天坛平路逢隂晦疾行穿雨过却立视云背白日照其上风雷走于内滉漾雪海翻槎牙玉山碎蛟龙露鬐鬛神鬼含变态万状互生灭百音以繁㑹俯观羣动静始觉天宇大山顶自晶明人间已霶霈豁然重昏敛涣若春冰碎反照入松门瀑流飞缟带遥光泛物色余韵吟天籁洞府撞仙钟邨墟起夕霭却见山下侣已如迷世代问我何处来我来云雨外早冬逰王屋自灵都抵阳台上方望天坛偶吟成章寄温谷周尊师中书李相公白居易霜降山水清王屋十月时石泉碧漾漾巖树红离离朝为灵都逰暮有阳台期飘然世尘外鸾鹤如可追忽念公程尽复慙身力衰天坛在天半欲上心迟迟尝闻此逰者隠客与损之各抱贵仙骨俱非泥垢姿二人相顾言彼此称男儿若不为松乔即须作臯䕫今果如其语光彩双葳蕤一人佩金印一人翳玉芝我来髙其事咏叹偶成诗为君题石上欲使故山知七言古寄王屋山人孟大融李白我昔东海上劳山餐紫霞亲见安期公食枣大如瓜中年谒汉主不惬还归家朱颜谢春晖白发见生涯所期就金液飞歩登云车愿随夫子天坛上闲与仙人扫落花五言律送家兄归王屋山隠居刘禹钖洛阳天坛上依稀似玉京夜分先见日月净逺闻笙云路将鸡犬丹台有姓名古来成道者兄弟一同行其二春来山事好归去亦逍遥水净苔莎色露香芝术苗登台吸瑞景飞歩翼神飇愿荐壎篪曲相将学玉箫五言排律王屋山天坛林鸿名岳推王屋孤标跨杳冥深窥砥柱黑髙并太行青分野连三晋风云萃百灵鹤归松已偃龙去水犹腥灶隠烧丹火龛余炼髓经羽人金磬动应此礼寒星七言律贞元二十年五月十四日夜宿天坛石幢侧十五日得盩厔马逢少府书知予逺上天坛因以长句见赠篇末仍云灵谿试为访金丹因于坛上还赠元稹野人性僻穷深僻芸署官闲不似官万里洞中朝玉帝九光霞外宿天坛洪涟浩渺东溟曙白日低回上境寒因为南昌捡仙籍马君家世奉还丹宿王屋天坛马戴星斗半沈苍翠色红霞逺照海涛分折松晓拂天坛雪投简寒窥玉洞云絶顶樵廻人不见深林磬度鸟应闻未知谁与传金箓独向仙祠拜老君王屋道中耶律楚材胜克河中号令齐神兵入自太行西昏昏烟鎻天坛暗漠汉云埋王屋低风软却教冰泛水寒轻还使雪成泥行吟想像覃怀景多少梅花坼玉谿御定佩文斋咏物诗选巻七十一御定佩文斋咏物诗选卷七十二钦定四库全书御定佩文斋咏物诗选巻七十二终南山类五言古陪驾幸终南山宇文昶尧盖临河颍汉跸践华嵩日旂廻北凤星斾转南鸿青云过宣曲先驱背射熊金桴拂泉底玉琯吹云中古辙称难极新途或易穷烟生山欲尽潭净水恒空交松上连雾修竹下来风仙才道无别灵气法能同东枣羞朝座西桃献夜宫诏令王子晋出对浮丘公陪驾幸终南山和宇文内史庾信玉山乘四载瑶池宴八龙灶桥浮少海鹄盖上中峰飞狐横塞路白马当河冲水奠三川石山封五树松长虹双瀑布圆阙两芙蓉戍楼鸣夕鼓山寺响晨钟新蒲节转促短笋箨犹重树宿含樱鸟花留酿蜜蜂迎风下列缺洒酒召昌容且欣陪北上方欲待东封登终南山胡师耽结庐终南山西北望帝京烟霞乱鸟道俯见长安城宫雉互相映双阙云间生钟鼓沸阊阖笳吹咽承明朱阁临槐路紫盖飞纵横望望未极已瓮牖秋风惊巖岫草木黄飞鴈遗寒声坠叶积幽径繁露垂荒庭瓮中酒新熟涧谷寒虫鸣且对一壶酒安知世间名寄言市朝客同君乐太平终南幽居献苏侍郎储光羲中嵗尚微道始知将谷神抗策还南山水木自相亲深林开一道青嶂成四邻平明去採薇日入行刈薪云归万壑暗雪罢千巖春始看鳦鸟来已见瑶华新寄言搴芳者无乃后时人其二卜筑青巖里云萝四垂隂虚室若无人乔木自成林时有清风至侧闻樵採音凤凰鸣髙冈望望隔层岑既见山路逺复道谿流深偓佺空中逰虬龙水间吟何当见轻翼为我逹逺心望终南山寄紫阁隠者李白出门见南山引领意无限秀色难为名苍翠日在眼有时白云起天际自舒巻心中与之然託兴每不浅何当造幽人灭迹栖絶巘登华严寺楼望终南山赠林校书兄弟孟郊地嵴亚为崖耸出冥冥中楼根挿迥云殿翼翔危空前山胎元气灵异生不穷势吞万象髙秀夺五岳雄一望俗虑醒再登仙愿崇青莲三居士昼景真赏同终南山下作孟郊见此原野秀始知造化偏山邨不假隂流水自雨田家家梯碧峰门门鎻青烟因思蜕骨人化作飞桂仙五言律望终南山太宗重峦俯渭水碧嶂挿遥天出红扶岭日入翠贮巖烟疉松朝若夜复岫阙疑全对此恬千虑无劳访九仙赋终南山用风字韵应诏扬师道睿言怀隠逸辍驾践幽丛白云飞夏雨碧岭横春虹草绿长杨路花疎五柞宫登临日将晩兰桂起香风蓬莱三殿侍宴奉勅咏终南山应制杜审言北斗挂城边南山倚殿前云标金阙迥树杪玉堂悬半岭通佳气中峰绕瑞烟小臣持献夀长此戴尧天终南山王维太乙近天都连山到海隅白云廻望合青霭入看无分野中峰变隂晴衆壑殊欲投人处宿隔水问樵夫终南山张乔带雪复衔春横天占半秦势竒看不定景变写难真洞逺皆通岳川多更有神白云幽絶处自古属樵人终南山王贞白千山凝黛色今古满长安地去搜扬近人谋隠遁难水穿诸苑过雪照一城寒为问红尘里谁同驻马看御定佩文斋咏物诗选巻七十二御定佩文斋咏物诗选卷七十三钦定四库全书御定佩文斋咏物诗选巻七十三龙门山类五言古过蜀龙门沈佺期龙门非禹凿诡怪乃天功西南出巴崃不与衆山同长窦亘五里宛转复嵌空伏湍煦濳石瀑布生轮风流水无昼夜喷薄龙门中潭河势不测藻葩垂彩虹我行当季月烟景共春融江闗勤亦甚巘㟧意难穷逝将息机事炼药此山东龙门山八咏刘长卿龙门秋山日揺落秋水急波澜独见鱼龙气长令烟雨寒谁穷造化力空向两崖看水东渡山叶傍崖赤千峰秋色多夜泉发清响寒渚生微波稍待沙上月归人争渡河福公塔寂莫对伊水经行长未还东流自朝暮千载空云山谁见白鸥鸟无心洲渚间逺公龛松路向精舎花龛归老僧闲云随钖杖落日低金绳入夜翠微里千峰明一灯石楼隠隠见花阁隔河映青林水田秋鴈下山寺夜钟深寂寞羣动息风泉清道心下山谁识往来意孤云长自闲风寒未渡水日暮更看山木落衆峰出龙宫苍翠间水西渡伊水揺镜光纤鳞如不隔千龛道傍古一鸟沙上白何事还山云能留向城客渡水日暮下山来千山暮钟发不知波上棹还弄山中月伊水连白云东南逺明灭龙门袁桷苍厓出双阙羣山頫首尊隂风起晴雷摩荡昼日昏铁崃拥偪仄百川为之奔疑下有龙湫逞怪蹲天门渰兮出肤寸顷刻黄流浑侧径出石壁臣浸留遗痕缅昔设天险事久难穷论征衣袭轻雨神君俨云根七言古龙门应制宋之问宿雨霁氛埃流云度城阙河堤栁新翠苑树花先发洛阳花栁此时浓山水楼台映几重羣公拂雾朝翔凤天子乘春幸凿龙凿龙近出王城外羽从淋漓拥轩盖云跸才临御水桥天衣已入香山㑹山壁崭巖断复连清流澄澈俯伊川塔影遥遥绿波上星龛奕奕翠微边层峦旧长千寻木逺壑初飞万丈泉綵仗红旌绕香阁下辇登髙望河洛东城宫阙拟昭囘南陌沟塍殊绮错林下天香七宝台山中有酒万年杯微风一起祥花落仙乐初鸣瑞鸟来鸟来花落纷无已称觞献夀香霞里歌舞淹留景欲斜石间犹驻五云车鸾旗翼翼留芳草龙骑骎骎映晩花千乘万骑銮舆出水静山空严警跸郊外喧喧引看人倾都南望属车尘嚣声引飏闻黄道王气周回入紫宸先王定鼎山河固宝命乘周万物新吾君不事瑶池乐时雨来观农扈春五言律龙门杜甫龙门横野断驿树出城来气色皇居近金银佛寺开往来时屡改川陆日悠哉相閲征途上生涯尽几囘龙门周伯琦踰险梦频悸循夷气始渝千巖竒互献万壑势争趋峭壁劒门壮重梁皇渚纡凡鳞期变化雷雨在斯须五言排律奉和春日逰龙门应制武三思凤辇临香地龙舆上翠微星宫含雨气月殿抱春晖碧涧长虹下雕梁早燕归云疑浮宝盖石似拂天衣露草侵阶长风花绕席飞日斜宸赏洽清吹入重闱扈从度龙门王英边塞山川壮闗城地势雄崖倾开鸟道路险瞰龙宫后队千旗拥前驱一骑通纡廻多傍涧登陟半凌空雨霁巖前雾香飘树杪风云随仙仗白花映御衣红景属阳和后恩覃化育中临髙须刻石从此纪神功七言律龙门马祖常万壑奔流一崃开君王嵗嵗御龙来人间尘土常相隔天上星辰到此廻草木四时承午日风云半夜束春雷自惭曾奏长杨赋跋马徬徨念暴鳃龙门山中即事郯韶雷雨过厓惊落湍空林白昼忽生寒隂隂草阁开樽坐细细山云卷幔看落日樵声经木末青天鸟道挂帘端亦知吏隠非吾事直欲从兹赋考槃御定佩文斋咏物诗选巻七十三御定佩文斋咏物诗选卷七十四钦定四库全书御定佩文斋咏物诗选巻七十四峰类五言古登太白峰李白西上太白峰夕阳穷登攀太白与我语为我开天闗愿乘泠风去直出浮云间举手可近月前行若无山一别武功去何时复更还送温处士归黄山白鵞峰旧居李白黄山四千仞三十二莲峰丹崖夹石柱菡萏金芙蓉伊昔昇絶顶下窥天目松仙人鍊玉处羽化留余踪亦闲温伯雪独往今相逢採秀辞五岳攀巖厯万重归休白鵞岭渴饮丹砂井凤吹我时来云车尔当整去去陵阳东行行芳桂丛廻谿十六度碧嶂尽晴空他日还相访乗桥蹑綵虹紫阁峰李白紫阁连终南青冥天倪色凭崖望咸阳宫阙罗北极万井惊画出九衢如弦直渭水清银河横天流不息梦登太白峰常建梦寐升九崖杳霭逢元君携我太白峰寥寥辞垢氛结宇在霄汉宴林闭氤氲檐楹覆余翠巾舄生片云时往谿谷间孤亭昼仍曛松峰引天影石濑清霞文恬目缓舟趣霁心投鸟羣春风又揺櫂潭岛花纷纷第三峰常建西山第三顶茅宇依双松杳杳欲至天云梯昇几重莹魄澄玉虚以求鸾鹤踪逶迤非天人执节乗赤龙旁映白日光缥缈轻霞容孤辉上烟雾余影明心胸愿与黄麒麟欲飞而莫从因寂清万象轻云自中峰山暝学栖鸟月来随暗蛩寻空静余响袅袅云谿钟仙娥峰下作白居易我为东南行始登商山道商山无数峰最爱仙娥好参差树若挿匼匝云如抱渴望寒玉泉香闻紫芝草青巖屏削碧白石牀铺缟向无如此物安足留四皓感彼私自问归山何不早可能尘土中还随衆人老逰芦峰分韵得尽字朱子芦山一何髙上上不可尽我行独忘疲泉石有招引须㬰一蒙密矫首眺无畛已谓极峥嵘仰视犹隠嶙新斋小休憩余力更勉黾东峰切霄汉首夏正凄紧杖䇿同攀跻极目散幽窘万里仰连环千重瞰孤隼因知平生怀未与尘累泯归途採薇蕨晩饷杂蔬笋笑谓同来人此愿天所允独往㑹淹留寒栖甘菌蠢山阿子慕予无忧勒囘轸径山五峰应祖铭堆蛛峰天势下凌霄坐使万壑趋元气结峦岫献此大宝珠翊殿䕶释梵鼓钟殷人区大人峰五髻生云雨镇踞何舂容具此大人相题为大人峰伟哉天地间万象同扩充鹏抟峰峰势来大鹏鼓此垂天翼培风本无待适兹造化力何须问天池在在六月息宴坐峰松杉太古色不别春与冬道人此宴坐一念万刼融不特座灯王等了诸法空朝阳峰二仪开幽漠日月临下土万物丽髙明此峰正当午堂堂大圣人两眼空寰宇熊耳峰安熙穷探不惮逺行登最髙峰顿觉天宇近一洗羣山空竒哉此絶境造化天无功神襟一以旷写我浩荡胸逺意殊未极更思脱樊笼何当着神鞭驾此慵飞龙翩翩上箕尾再见开鸿蒙长啸暮云合轻衣振天风飞来峰史鑑久图山泽逰苦为风雨欵惊雷破重隂及晨光已显逶迤入幽深厉揭渡清浅灵山传飞来合涧互回转萝垂手可扪松髙盖惟偃阳厓丹霞凝隂洞苍雪满秀色如何揽絶巘竟谁栈衆窍因风号羣芳迟春衍追念平生欢厯厯如在眼匪无新相知已少旧逰伴老僧久见招相携集闲馆解衣任盘礴览物适萧散形忘虑则消情至心莫展寄言同怀人对酒歌勿缓七言古东峰歌温庭筠锦砾潺湲玉谿水晓来微雨藤花紫冉冉山鸡红尾长一声樵斧惊飞起松刺流空石差齿烟香风软人参蕊阳崖一梦伴云根仙菌灵芝梦魂里五言律题西峰陈子昂为爱西峰好吟头尽日昂巖花红作阵谿水绿成行终古碍新月半山无夕阳寄言嘉遯客此处是仙乡中峰居喜见苗发祖咏自得中峰住深林亦闭闗经秋无客到入夜有僧还暗涧泉声小荒冈树影闲髙窗下可望星月满空山喜入兰陵望紫阁峰呈宣上人李益薙草开三径巢林喜一枝地寛留种竹泉浅欲开池紫阁当疎牖青松入短篱从今安僻陋萧相是吾师夏日登灵隠寺后峰方干絶顶无烦暑登临三伏中深萝难透日乔木更含风山疉云霞际川倾世界东那知兹夕兴不与古人同中峰林逋中峰一径分盘折上幽云夕照前邨见秋涛隔岭闻长松含古翠仙药动微薰自爱苏门啸怀贤事不羣次林择之凉峰韵朱子解辔林间寺归鸦晩欲盘望中岚翠合愁外夕阳残尊酒何妨醉羁心且自寛无端满窗月遥夜不胜寒天柱峰张翥一柱标南纪神功自断鳌寒通岣嵝逺势敌祝融髙异鸟流清响神灯见白毫危巅可观日夜涌海东涛五言排律莲花峰刘得仁太华万余重岧嶤只此峰当秋倚寥泬入望似芙蓉翠拔千寻直青危一朶秾气分毛女秀灵有羽人踪倒影侵闗路香风激庙松尘埃终不及车马自憧憧七言律万安县芙蓉峰戴复古凌空杰阁为谁开隔岸芙蓉不用栽今古相传彩云现江山曾识大苏来酒边歌舞共一笑客里登临能几囘翠浪玉虹从此去明朝人在鬰孤台秋日登玉峰徐玑玉琢孤峰压富沙人行峰顶歩云霞谿流缓去几囘曲树色幽分无数家翠拂寒烟平似水红飘霜叶逺如花明朝重向城中望对此孤峰兴转賖逰支硎南峰郑元祐词客幽寻胜洞庭神僧名迹在支硎马骑仄径犹存石鹤放巅崖尚有亭巖底泉飞轻练白峰头龛蚀古苔青到来顿醒红尘梦万树松涛沸紫冥逰南髙峰王世贞从逰指㸃南髙胜蹑屩攀萝兴不賖画里余杭人卖酒镜中湖曲棹穿花千巖半出分秋雨一径微明逗晩霞最是夜归幽絶处疎林灯火傍渔家五言絶句师子峰髙启风生百兽低欲吼空山夜疑是天目巖飞来此山下含晖峰髙启演漾弄晴晖江山秋敛霏我吟康乐句日暮澹忘归七言絶句紫阁峰邵霭壮国山河倚空碧㢠拔烟霞侵太白緑崖下视千万寻青天只据百余尺统汉峰下李益统汉峰西降户营黄河战骨拥长城只今已勒燕然石此地无人空月明题中峰费冠卿中峰髙拄泬寥天上有茅菴与石泉晴景猎人曾望见青蓝色里一僧禅飞来峰方干邃巖乔木夏蔵寒牀下云谿枕上看台殿渐多山更重却令飞去即应难石廪峰次敬夫韵朱子七十二峰都挿天一峰石廪旧名传家家有廪髙如许大好人间快活年次黄叔张宿凉峰韵朱子菡萏含跗天外秀婆娑散影月中孤惜无画手追前辈写得凉峰憩寂图御定佩文斋咏物诗选巻七十四御定佩文斋咏物诗选卷七十五钦定四库全书御定佩文斋咏物诗选巻七十五岭类五言古奉使嵩山途经缑岭宋之问侵星发洛城城中歌吹声毕景至缑岭岭上烟霞生草树饶野意山川多古情大隠徳所薄归来可退耕早上五盘岭岑参平旦驱驷马旷然出五盘江回两崖鬪日隠羣峰攅苍翠烟景曙森沉云树寒松疎露孤驿花密藏回滩栈道谿雨滑畬田原草干此行为知已不觉蜀道难秋云岭刘长卿山色无定姿如烟复如黛孤峰夕阳后翠积秋天外云起遥蔽亏江回频向背不知今逺近到处犹相对峥嵘岭孟郊疏凿顺髙下结构红烟霞坐啸郡斋肃玩竒石路斜古树浮緑气髙门结朱华始见峥嵘状仰止逾可嘉过分水岭孟郊山壮马力短路行石齿中十步九举辔廻还失西东谿水变为雨悬厓隂蒙蒙客衣飘揺秋葛花零落风白日舍我去征途忽然穷桑干岭袁桷兹山西北来旋转十二雷昔人望乡处特立何崔嵬我来坐絶顶云汉森昭回出日腾金钲积露流银台长空不受暑雪花散皑皑氊车引绳过屈曲腹九廻微踪媿三至南望心低徊长风马耳迅何当赋归来五言律松山岭宋之问翼翼髙旌转锵锵凤辇飞尘消清跸路云湿侍臣衣白羽揺丹壑天营逼翠微芳声耀今古四海警宸威夜宿七盘岭沈佺期独㳺千里外髙卧七盘西山月临窗近天河入户低芳春平仲緑清夜子规啼浮客空留听褒城闻曙鸡逰凤林寺西岭孟浩然共喜年华好来逰水石间烟容开逺树春色满幽山壶酒朋情洽琴歌野兴闲莫愁归路暝招月伴人还玉山岭上作皇甫曽悠悠驱匹马征路上连冈晚翠深云窦寒苔浄石梁荻花偏似雪枫叶不禁霜愁见前程逺空郊下夕阳韶州送窦司直出岭罗邺江曲山如画贪程亦驻舟果随巖狖落槎带水禽流客散他乡夜人归故国秋樽前挂帆去风雨下西楼过秦岭孟贯古今传此岭髙下势峥嵘安得青山路化为平地行苍苔留虎迹碧树障谿声欲过一回首踟蹰无限情千秋岭上晁补之永日倦髙跻盘回四望迷松根危抱石岭路曲随谿马腹飞云薄山腰过雨低隂崖不可度谁此搆长梯过黄塘岭朱子屈曲危塍转沈隂山气昏蝉声髙树暗石瀬浅流喧已过黄塘岭欲觅桃花源无为此留滞驱马踰山樊登梅岭朱子去路霜威劲归程雪意深往还无㡬日景物变千林晓磴初移屐寒云欲满襟玉梅疎半落犹足慰幽寻枪竿岭贡奎薄宦辞家逺经秋未得归直随山北去却背雁南飞川静白云起郊平红叶微忆曽留宿处立马认还非将干岭贡师泰絶顶低南斗重关壮北门陇云浮地白谷水带泥浑宇宙神功大山河帝业尊小臣叨载笔华髪感深恩灵峰岭樊阜岭路青林杪盘廻出白云寺楼当坞见野碓隔谿闻屐润苔花积衣香药草熏崖隂仙洞在遥见鹿成羣七言律度东山岭程敏政石桥驻马问田翁一坞深深隔树东帝子阁前沙似粟野神祠下路如弓疎松古磵风微动细草隂厓雪半融回望红尘才数里不知身在乱山中五言絶句登岭望许鼎淼淼三江水悠悠五岭关雁飞犹不度人去若为还七言絶句岭南路朱庆余越岭向南风景异人人传説到京城经冬来往不踏雪尽在刺桐花下行大散岭罗邺过往长逢日色稀雪花如掌扑行衣岭头却望人来处特地身疑是鸟飞王干三岭方回澄练平臯水屈盘青苍松栎拥峰峦霜晴邨落全如画一见都忘上岭难枪竿岭贡奎百折廻冈势欲迷举头山寺与云齐经行絶似江南路落日青林杜宇啼御定佩文斋咏物诗选卷七十五御定佩文斋咏物诗选卷七十六钦定四库全书御定佩文斋咏物诗选巻七十六巖类五言古安陆白兆山桃花巖寄刘侍御李白云卧三十年好闲复爱仙蓬壶虽冥絶鸾鹤心悠然归来桃花巖得憇云窗眠对岭人共语饮潭猿相连时昇翠微上邈若罗浮巅两岑抱东壑一嶂横西天树杂日易隠崖倾月难圆芳草换野色飞萝揺春烟入逺构石室选幽开山田独此林下意杳无区中縁永辞霜台客千载方来旋宴坐巖刘子翚青青椃树林下䕃苍藓石幽人宴坐时懐抱忘其适不见暮樵归寒山雨中碧七言古朝阳巖下歌元结朝阳巖下湘水深朝阳洞口寒泉清零陵城郭夹湘岸巖洞幽奇带郡城荒芜自古人不见零陵徒有先贤传水石为娱安可羡长歌一曲留相劝五言律早春题少室东巖白居易二十六峰晴雪消岚翠生月留三夜宿春引四山行逺草初含色寒禽未变声东巖最髙石惟我有题名桃巖忆贾岛顾非熊路向桃巖去多行洞壑间鹤声兼野静谿色带邨闲疎苇秋前渚斜阳雨后山怜君不得见诗思最相关化成巖戴复古城郭嚣尘外江山胜概中铿然一滩水和以万松风夹径森危石孤亭纳太空苍巖不能语曽识赞皇公章巖朱子豁尔天开宇呀然夜不扃间云任栖宿密雨断飘零老屋僧常住髙轩客屡经古今题写处一半藓纹青次韵择之章巖朱子驱马倦长道投鞭憇此巖来应六鳌戴迹是五丁劖泉脉流青涧林梢拥碧巉老禅深闭户客子且征衫登灵巖陈秀民寳殿压崔嵬华池顶上开山从太白出水自洞庭来阁树聮珠塔巖花照石台呉王清暑地那得有尘埃登拂水巖顾云鸿一杖入丛箐春泉处处生巖侵湖墅近崖豁海门平云迳分樵出风林带鸟倾盘回千嶂尽下界一鸡鸣七言律西巖余靖万壑千巖鬪物华搘笻闲访道生涯一坛星斗修真馆数里云霞劚药家鱼戏竹谿寒影碎路穿松坞翠隂斜桃源自有神仙宅未信明河八月槎题将军巖刘子翚昔年栖险人何在彷彿楼台杳霭间事去长空飞鸟没时清宴坐一僧闲霜秋石壁黄金树月夜云涛碧玉湾杖策时来访竒絶渔樵幽兴自相关和人逰西巖朱子平生壮志浩无穷老寄寒泉乱石中闲去披襟弄清泚静来合眼听玲珑不知涧寺晴时雨何似谿亭落叶风吟罢君诗自潇洒此心端不限西东刘仙巖雅勒唿削云千丈倚苍崖箭括通天一窍开草树隂森藏洞府烟霞缥缈䕶楼台白云已向空中去黄鹤时闻月下来欲向仙翁借笻杖凌髙长啸望蓬莱五言絶句竹巖张籍独入千竿里縁巖踏石层笋头齐欲出更不许人登逍遥巖杜本鹏抟九万里篱鷃飞只尺所以达观人亦各适其适七言絶句夏日登鹤巖戴叔伦天风吹我上层冈露洒长松六月凉愿借老僧双白鹤碧云深处共翺翔奉和子服老弟黄杨㳺洲巖朱子闻道黄杨山上头千峰环抱石泉幽羡君拄杖年年去饱看人间万顷秋其二㳺洲巖下水泠泠枕石何妨梦里听要与他年成故事谩寻幽处着新亭云巖陶望龄丹壑苍崖处处钟夜深天畔有孤笻寒灯一㸃松龛里照见云间五老峰御定佩文斋咏物诗选巻七十六御定佩文斋咏物诗选卷七十七钦定四库全书御定佩文斋咏物诗选巻七十七洞类五言古题韦少保静恭宅藏书洞阙名髙意合天制自然状无穷仙华凝四时玉藓生数峰书秘漆文字匣藏金蛟龙闭为气候肃开作云雨浓洞隠谅非乆巖梦诚必通将缀文士集贯就真珠丛秦越人洞中咏于鹄扁鹊得仙处传是西南峰年年山下人长见骑白龙洞门黑无底日夜惟雷风清斋将入时戴星兼抱松石迳隂且寒地响知逺钟似行山林外闻叶履声重低碍更俯身渐逺昼夜同时时白蝙蝠飞入人衣中行久路转窄静闻水淙淙但愿逢一人自得朝天宫碧落洞苏轼槎牙乱峰合晃荡絶壁横遥知紫翠间古来仙释并阳崖射朝日髙处连玉京隂谷叩白月梦中逰化城果然石门开中有银河倾幽龛入窈窕别户列虚明泉流下珠琲乳湔交缦缨我行畏人知恐为仙者迎小语輙响答空山自雷惊策杖归去来治具烦方平左史洞沈辽万古齐山石谁为左史洞左史今何在苍崖本不动履险下重壑幽深鬼神总石门絶世路乆为尘泥拥青天十亩地㠝岏如覆瓮琬琰凿屋壁烟霞列梁栋崖间不老药必非近时种人去境长在境以人为重欲观畴昔意幽禽发清咔吾方寄渊寂无碍亦无纵手自剪荆榛结茅当石空长与麋鹿逰不复人间梦逰鼓山灵源洞蔡襄郡楼瞻东方岚光莹人目乘舟逐早潮十里登南麓云深翳前路树暗迷幽谷朝鸡乱木鱼晏日明金屋灵泉注石窦清吹出篁竹飞毫划峭壁势力忽惊触扪萝跻上峯太空延眺瞩孤青浮海山长白挂天瀑况逢肥遯人性尚自幽独西景复向城淹留未云足白云洞安熙峩峩两峰间崔嵬耸双阙中有仙人洞恍若仇池穴朝开白云生暮掩白云灭朝昏有竒变宛与人境隔我来搴緑萝深寻得幽絶平生栖遯志兹焉益超越未成长往计复愧固穷节永懐静修铭徘徊仰前哲㑹当结茅屋来此寄疎拙沈思毕旧闻长歌抱明月白云应更深老眼益清彻未敢持赠人聊尔自怡悦张公洞马愈悬崖泻红泉石洞挂钟乳仙房碧玉梯清凉了无暑仙人洞口唿相随看花去欲往还自迷云深不知处水濵洞王守仁送逺憇岨谷濯缨俯清流沿谿陟危石曲洞藏深幽花静馥常閟熘暗光亦浮平生泉石好所遇成淹留好鸟忽双下鯈鱼亦羣㳺坐乆尘虑息澹然与道谋七言古无为洞口作元结无为洞口春水满无为洞傍春云白爱此踟蹰不能去令人悔作衣冠客洞傍山僧皆学禅无求无欲亦忘年欲问其心不能问我到此中得无闷五言律宿华阳洞寄元称李端花洞晩隂隂仙坛隔杏林潄泉春谷冷𢷬药夜窗深石上开山酒松间对玉琴戴家谿北住雪后去相寻张公洞皇甫冉云开小有洞日出大罗天三鸟随王母双童翊子先何时种桃核㡬度看桑田倏忽烟霞里穿巖骑更旋潺湲洞陆龟䝉石浅洞门深潺潺万古音似吹双羽管如奏落霞琴倒穴漂龙沫穿松溅鹤襟何人乘月弄应作上清吟玉女洞苏轼洞里吹箫子终年守独幽石泉为晓镜山月当帘钩嵗晩杉枫尽人归雾雨愁送迎应鄙陋谁寄椘臣讴七言律桃源洞章碣絶壁相欹是洞门昔人从此入仙源数株花下逢珠翠半曲歌巾老子孙别后自疑园吏梦归来谁信钓翁言山前空有无情水犹绕当时碧树邨逰张公洞寄陶校书方干歩歩势穿江底去此中危滑转身难下蒸隂气松萝湿外制温风杖屦寒数里烟云方觉异前程山水更应寛由来委曲寻仙路不是先生换骨丹阳明洞韩性日日擕壶坐钓矶眼看门外软红飞已无逰骑寻芳草却访幽人入翠微石磴欲青春雨足酒罏初冷絮花稀悠然自解登临意十里香风一棹归七言絶句桃源洞李羣玉我到瞿真上昇处山川四望使人愁紫云白鹤去不返惟有桃花谿水流题武陵洞曹唐此生终使此身闲不是春时且要还寄语桃花与流水莫辞相送到人间其二却恐重来路不通殷勤回首谢春风白鸡黄犬不将去且寄桃花深洞中其三谿口回舟日已昏却听鸡犬隔前邨殷勤重与秦人别莫使桃花闭洞门其四桃花夹岸杳何之花满春山水去迟三宿武陵谿上月始知人世有秦时题合谿干洞于鹄渡水傍山寻絶壁白云飞处洞天开仙人来往行无迹石径春风长緑苔浮山洞苏轼人言洞府是鳌宫升降随波与海通共坐船中那得见干坤浮水水浮空逰三㳺洞苏轼冻雨霏霏半成雪逰人屦冷苍苔滑不辞擕被巖底眠洞口云深夜无月榴花洞蔡襄洞里花开无定期落红曽见逐泉飞仙人应向东山口管却春风不与归烟霞洞丘处机山云勃勃涌惊涛海水漫漫浸巨鳌极目下观千万里扶桑依约见蟠桃其二白石磷磷绕洞泉苍松郁郁鍞寒烟碧桃花发朱樱秀别是人间一洞天其三海曲山阿洞府低蓬壶阆苑海东西仙人玉女时逰集不许桃源过客迷小三洞于石四山廻合响幽泉古木苍藤路屈盘一局棊残双鹤去石屏空倚白云寒其二洞门相对是吾家朝看烟云暮看霞铁笛一声山石裂老松惊落半岩花其三断崖怒涌四时雪虚壁寒凝六月霜倚树老僧闲洗钵碧桃花落涧泉香御定佩文斋咏物诗选巻七十七御定佩文斋咏物诗选卷七十八钦定四库全书御定佩文斋咏物诗选巻七十八谷类五言古秋晓行南谷经荒村柳宗元杪秋霜露重晨起行幽谷黄叶覆谿桥荒村惟古木寒花疎寂歴幽泉微断续机心久已忘何事惊麋鹿李老谷纳延髙秋逺行迈入谷云气暝稍稍微雨来渐觉衣裳冷萦纡青崦窄杳窱烟林迥峰廻忽开豁夕阳散微影霜叶落秋涧寒花媚秋岭路穷见土屋人烟杂墟井平生爱山癖愒此惬幽静月落闻子规懐归心耿耿晦日稍次山谷林敏清谿殊险豁石瀬何淙淙寻源竟莫测又复上㡬重行处衆壑尽望中天影空扵焉倐含景水木相玲珑湿翠翳巾舄片云起西峰忽忽洞深杳大圆变溟蒙飞湍逗日月急雨随蛟龙洗心投白鸟息见期青松愿因紫霞秘永谐鸾鹤踪五言律愚公谷王维吾家愚谷里此谷本来平虽则行无迹还能响应声不随云色暗只待日光明縁底名愚谷都由愚所成春谷幽居钱起黄鸟鸣园栁新阳改旧隂春来此幽兴宛是谢公心扫径兰芳出添池山影深虚名随振鹭安得乆栖林过吴儿谷韩琦晓入吴儿谷危途信不虚千峰疑絶路一迳甫容车山鸟过云语田夫半岭锄时平尽周道天险欲何如庶先北谷文同路自西谿入园当北谷开月亭诗作客雨馆睡为媒摘果衣霑露寻泉屐渍苔闲居正无事莫问我频来九里谷李俊民九曲羊膓路千层劒㦸山行钩藤蔓刺坐印石花斑树发三春暮云归万壑闲相陪林下屐虽倦不知还五言排律奉和圣制答张説扈从南出雀䑕谷赵冬曦轩辕应顺物力牧正趋陪道合殷为砺时行椘有材省方西礼设振旅北京廻地理分中壤天文照上台寒依汾谷去春入晋郊来窃比康衢者长歌仰大哉奉和圣制答张説扈从南出雀䑕谷王丘襟带三秦接旂常万乘过阳原淑气早隂谷沍寒多花缛前茅仗霜严后殿戈代云开晋岭江雁入汾河北土分尧俗南风动舜歌一闻天乐唱恭遂万人和奉和圣制答张説扈从南出雀䑕谷崔翘硖路绕河汾晴光扫曙氛笳吟中岭树仗入半峰云顿觉山原尽平看邑里分早行芳草逺晩憩好风薰嘉颂推英宰春逰扈圣君共欣承睿渥日月照天文奉和圣制同二相南出雀鼠谷张九龄设险诸侯地承平圣主廵东君朝二月南斾拥三辰寒出重关尽年随行漏新瑞云丛捧日芳树曲迎春舞咏先驰道恩华及从臣汾川花鸟意併奉属车尘七言律春谷朱子武夷髙处是蓬莱采得灵根手自栽地僻芳菲镇长在谷寒蜂蝶未全来红裳似欲留人醉锦障何妨为客开饮罢醒心何处所逺山重疉翠成堆五言絶句云谷朱子闲云无四时散漫此山谷幸乏霖雨姿何妨媚幽独七言絶句宿青牛谷杨衡随云歩入青牛谷青牛道士留我宿可怜夜乆月明中惟有坛邉一林竹篔筜谷文同池通一谷波溶溶竹夹两岸烟蒙蒙寻幽直去景渐野宛尔不似在尘中黄花谷元好问团团石瓮琢青瑶仰面看云觉动揺谁着天瓢洒飞雨半空翻转玉龙腰同刘劝农彦和葛县令祐之逰苍谷口王恽四山遮尽外来风山崦人家不觉冬独立苍崖重回首山形浑似入居庸其二方山忽断两崖开中有苍河自北来行出山门俱不见玉龙翻作地中雷御定佩文斋咏物诗选卷七十八御定佩文斋咏物诗选卷七十九钦定四库全书御定佩文斋咏物诗选巻七十九岛屿类五言古登江中孤屿谢灵运江南倦歴览江北旷周旋懐新道转迥寻异景不延乱流趋正絶孤屿媚中川云日相辉映空水共澄鲜表灵物莫赏藴真谁为传想像崑山姿绵邈区中縁始信安期术得尽养生年登江中孤屿赠白云先生王迥孟浩然悠悠清江水水落沙屿出廻潭石下深緑篠岸傍密鲛人潜不见渔父歌自逸忆与君别时泛舟如昨日夕阳开返照中坐兴非一南望鹿门山归来恨相失五言律咏岛薛能孤岛如江上诗家犹闭门一池分倒影空舸系荒根烟湿髙吟石云生偶坐痕登临有新句公退与谁论竹屿余阙秋水镜台隍孤洲入淼茫地如方丈好山接㑹稽长紫蔓林中合红莲叶底香何人酒船里似是贺知章七言律湄洲屿张翥飞舸鲸涛渡渺冥祠光坛上夜如星蛟龙笋簴悬金石云雾衣裳集殿庭万里使轺逰冠絶千秋海甸仰英灵乘槎欲借天风便彷彿神山一髪青五言絶句孤屿韩愈朝逰孤屿南暮戏孤屿北所以孤屿鸟与公尽相识蓼屿文同孤屿蓼花深清波照寒影时有双鹭鸶飞来作佳景御定佩文斋咏物诗选巻七十九御定佩文斋咏物诗选卷八十钦定四库全书御定佩文斋咏物诗选巻八十石类五言古咏孤石朱超侵霞去日近镇水激流分对影疑双阙孤生若断云遏风静华浪腾烟起薄曛虽言近七岭独立不成羣咏石阴铿天汉支机罢仙岭博棋余零陵旧是燕昆池本学鱼云移莲势出苔駮锦纹疏还当谷城下别自解兵书咏孤石僧惠标中原一孤石地理不知年根含彭泽浪顶入香炉烟崖成二鸟翼峰作一芙莲何时发东武今来镇蠡川咏孤石僧定法迥石直生空平湖四望通巖根恒洒浪树杪镇揺风偃流还渍影侵霞更上红独抜羣峯外孤秀白云中奉和周赵王咏石崔仲方玉绳随月落金碑映日鲜入江疑濯锦出崃似开莲文马河西瑞兵符济北篇会逐灵槎上还归天汉边赋得石虞茂蜀门郁遐阻燕碣逺参差独标千丈峻共起百重危镜峰含月魄盖岭逼云枝徒然抱贞介填海竟谁知赋得临阶危石岑徳润当阶耸危石殊状实难名带山疑似兽侵波或类鲸云峯临栋起莲影入檐生楚人终不识徒自藴连城烂柯石孟郊仙界一日内人间千歳穷双棋未徧局万物皆为空樵客返归路斧柯烂从风惟余石桥在犹自凌丹虹泰山石李徳裕鸡鸣日观望逺与扶桑对沧海似镕金衆山如㸃黛遥知碧峯首犹立烟岚内此石依五松苍苍㡬千载疉石李徳裕潺潺桂水端潄石出奇状鳞次冠烟霞蝉聨疉波浪今来碧梧下逈出秋潭上歳晩苔藓滋怀贤益怊怅枕流石费冠卿不为幽岸隐古色涵空出愿以清泚流鉴此坚贞质傍临玉光润时泻苔花密往往惊游鳞尚疑垂钓日石版李咸用高人好自然移得他山碧不磨如版平大巧非因力古藓小青钱尘中看野色冷倚砌花春静伴疎篁直山僧若转头如逢旧相识临流石朱子偃蹇西涧滨枵然似枯木下有幽泉鸣上有苍苔绿来往定行人山空此遗躅七言古题曲阿三昧王佛殿前孤石刘长卿孤石自何处对之疑旧游氛氲岘首夕苍翠剡中秋迥出羣峰当殿前雪山灵鹫惭贞坚一片孤云长不去莓苔古色空苍然望夫石王建望夫处江悠悠化为石不囘头山头日日风和雨行人归来石应语题祖山人池上怪石张碧寒姿数片奇突兀曽作秋江秋水骨先生应是厌风云着向江边塞龙窟我来池上倾酒尊半酣画破靑烟痕参差翠缕摆不落笔头惊怪粘秋云溶溶水墨有高价邀得将来倚松下铺却霜缯直道难掉首空归不成画石版歌李咸用云根噼裂雷斧痕龙泉切璞靑皮皴直方挺质贞且真当庭卓立凝顽神春雨流膏成玉文主人性静看长新明月夜来回短影何如照冷太湖濵雪浪石苏轼太行西来万马屯势与岱岳争雄尊飞狐上党天下嵴半掩落日先黄昏削成山东二百郡气压代北三家邨千峯石巻矗牙帐虎崖凿断开土门朅来城下作飞石一礟惊落天骄魂承平百年烽燧冷此物僵卧枯榆根画师争摹雪浪势天工不见雷斧痕离堆四面绕江水坐无蜀士谁与论老翁儿戏作飞雨把酒坐看珠跳盆此身自幻孰非梦故园山水聊心存桐关大石方䕫盖天苍苍非虚空髙悬万象惊愚蒙仙人朝罢玉帝侧戏抛黄土留遗踪何年坠此作砥柱千古屹立洪涛中巨鱼出没深不测罅缝草长蒲花茸淙淙细浪夜舂击水石鞺鞳铿金钟我来载酒坐其上扁舟南下编青篷饮酣恍恍欲飞去如踞勐虎骑游龙夜深酒醒山月落一曲短笛横秋风五言律咏石苏味道济北甄神贶河西濯锦文声应天池雨影触岱宗云燕归犹可候羊起自成羣何当握灵髓高枕絶嚣氛咏石李峤宗子维城固将军饮羽威巖花镜里发云叶锦中飞入宋星初陨过湘燕早归倘因持补极宁复羡支机太湖石白居易烟翠三秋色波涛万古痕削成青玉片截断碧云根风气通巖穴苔丈䕶洞门三峰具体小应是华山孙兴平县野中得落星石移置县斋韩琮的的堕芊芊苍茫不记年㡬逢疑虎将应逐犯牛仙择地依兰畹题诗问锦笺何时成五色却上女娲天三生石僧修睦圣迹谁会得每到亦徘徊一尚不可得三从何处来清宵寒露滴白昼野云偎应是表灵异凡情安可猜次韵张希孟凝云石袁桷我爱凝云好朝昏境不同金芽养灵谷铁网起晴空月色古今正潮平子午中㸃头那有意吾欲问生公其二我爱凝云好神清湛欲留岷峨千古雪泰华一天秋独鹤离羣皎层氷出涧幽无言有深抱山立正扬休大石彭年阳山青不断阴壑路疑穷鳌蝀凌松杪骖騑歴桂丛隔云分野绿穿月逗中空胜絶留孤赏疎钟出梵宫五言排律奉和牛相公题姑苏所寄太湖石见示兼寄李苏州刘禹钖震泽生奇石沉潜得地灵初辞水府出犹带龙宫腥发自江湖国来荣卿相庭从风夏云势上汉古查形拂拭鱼鳞见铿锵玉韵聆烟波含宿润苔藓助新靑嵌穴猢雏貌纤铓虫篆铭孱颜傲林薄飞动向雷霆烦热近还散余酲见便醒凡禽不敢宿浮壒莫能停静称垂松盖鲜宜映鹤翎忘忧常目击素尚与心㝠眇小欺湘燕团圆笑落星徒然想融结安可测年龄採取询郷老搜求按旧经垂钩入空隙隔浪动晶荧有获人争贺欢谣衆共听一州惊閲寳千里逺扬舲覩物洛阳陌怀人吴御亭寄言垂天翼早晩起沧溟奉和思黯相公以李苏州所寄太湖石奇状絶伦因题二十韵见示兼呈梦得白居易错落复崔巍苍然玉一堆峰骈仙掌出罅拆劒门开峭顶高危矣蟠根下壮哉精神欺竹树气色压亭台隐起嶙嶙状疑成瑟瑟胚廉稜露锋刃清越叩琼瑰岌嶪形时动嵬峩势欲摧奇应潜鬼魅灵合蓄风雷黛润沾新雨斑明㸃古苔未应栖鸟雀不肯染尘埃尖削琅玕笋洼剜玛瑙罍海神移碣石画障簇天台在世为尤物于人负逸才渡江一苇载入洛五丁推出处虽无意升沈亦有媒拔从水府底置向相庭隈对称吟诗句看宜把酒杯终随金砺用不学玉山頽疎傅心偏爱园公眼屡廻共嗟无此分虚管太湖来织女石童翰卿一片昆明石千秋织女名见人虚脉脉依水更盈盈苔作轻衣色波为促杼声岸云连鬓湿沙月对眉生有脸莲同笑无心鸟不惊还如朝镜里形影两分明七言律林间石林逋入夜跏趺多待月移时箕踞为看山苔生晩片应知静云动秋根合见闲瘦鹤独随行药后高僧相对试茶间疎篁百本松千尺莫怪频频此往还五言絶句望夫石刘方平佳人成古石藓驳覆花黄犹有春山杏枝枝似薄粧盘石磴张籍疉石盘空逺层层势更危不知行㡬匝得到上头时游西江泊苎萝山下题西施石王轩岭上千峯秀江边细草春今逢浣纱石不见浣纱人题罗浮石李徳裕清景持芳菊凉天倚茂松名山何必去此地有羣峰题奇石李徳裕藴玉抱清晖闲庭日潇洒块然天地间自是孤生者题新定八松院小石杜牧雨滴珠玑碎苔生紫翠重故关何日到且看小三峰拜岳石赵抃片石倚中天云深鸟道间人多祝尧夀登此拜南山山堂前庭有奇石数种其状皆与物形相类在此久矣自余始名而诗之文同鹦鹉石静立身微耸惊窥首略回何人将至此应自陇山来柘枝石紫藓装花帽红藤纒臂㡚被谁留断拍长舞不教休狻猊石巨尾蟠深草丰毛覆古苔雕栏临绮席长欲上香台崑崙石雨渍身如漆苔侵面若蓝问时都不语应是忆扶南珊瑚石海底初生处扶疎苦未全㡬时随铁网流落汉江边千人石高启池上无陀石千人列坐曽如今趺夜月唯有一山僧七言絶句南侍御以石相赠助成水声因以絶句谢之白居易泉石磷磷声似琴闲眠静听洗尘心莫轻两片靑苔石一夜潺湲直万金西施石楼颖西施昔日浣纱津石上靑苔思煞人一去吴宫不复返岸傍桃李为谁春南园湖石王予可翠雀衔云堕翠芜砥峰倒影卧平湖飞花不到穿帘月高倚晴天一劒孤御定佩文斋咏物诗选巻八十御定佩文斋咏物诗选卷八十一钦定四库全书御定佩文斋咏物诗选巻八十一石壁类五言古明庆寺石壁王褎夏水悬台际秋泉带雨余石生铭字长山久谷神虚泾县石壁道中贡师泰万山从西来中断忽如噼攒峰阻重关两崖立坚壁絶壑喷飞流触石势逾激神龙宅其下白昼飞霹雳渉险恐羸骖凌高快徤翮须臾得仙馆颇觉契幽寂入竹敞凉轩扫花吹铁笛坐久竟忘疲尘襟忽如涤翻思崎岖间使我心戚戚天池石壁为铁雅赋张雨尝读枕中记华山閟中吴神泉发其巅靑壁缭其隅春风四山来羣绿互纷扶羽觞曲折行浮花与之俱採芝搴薜荔洗玉㺯芙蕖聱叟颇好名石洼作鱼湖鸿一志草堂枕烟遂成图而此涤烦矶阅世如樗蒲发兴云林子盥手与我摹居然缩地法挈入壶公壶七言古赤壁泛舟周权赤壁之山何崚嶒下有江水何清泠天空月出夜寥泬玻璃万顷涵秋冰为问黄州雪堂老迁官何如谪官好酒酣携客夜拏舟忧患都将谈笑了划然长啸来天风神游八极世虑空但见横江秋露白错落低垂斗柄红洞箫声断潜蛟舞月下清尊贮千古老瞒当日困周郎十万楼船鬬貔虎烟消水冷沈戈矛空余野燐寒沙头江山牢落满陈迹追忆往事怀风流胜游到我知㡬度感昔视今犹旦暮干坤何事老英雄衮衮长江自东去七言絶句赤壁杜牧折㦸沈沙铁未消自将磨洗认前朝东风不与周郎便铜雀春深鎻二乔赤壁胡曽烈火西焚魏主旗周郎开国虎争时交兵不假挥长劒已挫英雄百万师赤壁孙元晏会猎书来举国惊祗应周鲁不教迎曹公一战奔波后赤壁功传万古名题泗滨南山石壁曰第一山米芾京洛风沙千里还船头出汴翠屛间莫论衡霍撞星斗且是东风第一山御定佩文斋咏物诗选巻八十一御定佩文斋咏物诗选卷八十二钦定四库全书御定佩文斋咏物诗选巻八十二假山类五言古奉和裴仆射相公假山韩愈公乎真爱山看山旦连夕犹嫌山在眼不得着脚力往语山中人丐我涧侧石有来应公须归必载金帛当轩乍軿罗随势忽开拆有洞若神剜有巖类天划终朝巖洞间歌鼓宴賔戚孰谓衡霍奇近在王侯宅傅氏筑已卑磻谿钓何激逍遥功徳下不与事相摭乐我盛朝时于焉傲今昔家园假山元徳明八尺飞来峯苍然立于独细看甲乙字疑是半泉族山非一草石见石山亦足便恐东岫云来我檐下宿今朝凿盆池明朝种松菊自笑住山人何时返巖谷五言律天寳初南曹小司冦舅于我太夫人堂下累土为山一篑盈尺以代彼朽木承诸焚香瓷瓯瓯甚安矣旁植慈竹盖兹数峯嵚岑婵娟宛有尘外数致乃不知兴之所至而作是诗杜甫一篑功盈尺三峯意出羣望中疑在野幽处欲生云慈竹春阴覆香炉晓势分维南将献夀佳气日氤氲五言排律奉和卢大夫新立假山许浑巖谷留心赏为山极自然孤峯空迸笋攒萼旋开莲黛色朱楼下云形绣户前砌尘凝积霭檐熘挂飞泉树暗湖中月花香洞里天何如谢康乐海峤独题篇七言律奉和太常韦卿阁老左藏库中假山之作权徳舆春山仙掌百花开九棘腰金有上才忽向庭中摹峻极如从洞里见昭回小松已负干霄状片石皆疑缩地来都内今朝似方外仍传丽句寄云台寄题徐都官新居假山梅尧臣太湖万穴古山骨共结峰岚势不孤苔迳三层平木末河流一带接墙隅已知谷口多花药祗欠林间落狖鼯谁侍巾㡚此行乐里中遗老肯相唿和人假山苏轼上党搀天碧玉环絶河千里抱商颜试观烟雨三峰外都在灵仙一掌间造物何如童子戏冩真聊发使君闲何当挈取西征去画作围牀六曲山五言絶句咏小山太宗近谷交萦蕊遥峰对出莲径细无全磴松小未含烟假山王十朋君有好山癖疉山亭院间不遮山外眼又得见真山七言絶句累土山白居易堆土渐高山意出终南移入户庭间玉山蓝水应惆怅恐见新山忘旧山西蜀净衆寺七祖院小山郑谷小巧功成雨藓斑轩车日日叩松闗峨嵋咫尺无人去却向僧忩看假山过小院僧忩有假山絶妙作庐山势书此僧惠洪庐阜归心久未降梦魂时复渡湓江忽惊古寺秋庭上翠蹙烟峦对矮忩御定佩文斋咏物诗选巻八十二御定佩文斋咏物诗选卷八十三钦定四库全书御定佩文斋咏物诗选巻八十三衆山类四言古登会稽刻石山王彪之隆山嵯峨崇峦岧嶤傍觌沧州仰拂元霄文命逺会风淳道辽秦皇遐巡迈兹英豪宅基灵阿铭迹峻峤青阳曜景时和气淳修岭増鲜长松挺新飞鸿振羽腾龙跃鳞登荆山桓𤣥理不孤湛影比有津曽是名岳明秀超邻器栖荒外命契响神我之怀矣巾驾飞轮五言古咏怀阮籍歩出上东门北望首阳岑下有采薇士上有嘉树林良辰在何许凝霜霑衣襟寒风振山冈𤣥云起重阴鸣鴈飞南征鶗鴂发哀音素质游啇声悽怆伤我心採药诗庾阐採药灵山㟽结驾登九疑悬崖熘石髓芳谷挺丹芝泠泠云珠落漼漼石蜜滋鲜景染冰颜妙气翼冥期霞光焕靃靡虹景照参差椿夀自有极槿花何用疑登楚山庾阐拂驾升西岭寓目临浚波想望七徳耀咏此九功歌龙驷释阳林朝服集三河回首盻宇宙一无济邦家登半石山宗炳清晨陟阻崖志气洞潇洒嶰谷豁地幽穷石凌天委长松列竦肃万树巉巖诡上施神农萝下凝尧时髓登作乐山孝武帝修路轸孤辔竦石顿飞辕遂登千寻首表里望丘原屯烟扰风穴积水溺云根汉潦吐新波楚山带旧苑壤草凌故国拱木秀頺垣目极情无留客思空已繁登鲁山孝武帝解帆憇通渚息徒凭椒丘粤値风景和升高纵远眸纪郢穷西路湘梦极南流杳哉汉阴水浩焉江界修车驾幸京口侍游蒜山作颜延之𤣥天高北列日观临东溟入河起阳崃践华因削成巖险去汉宇襟卫徙吴京流池自化造山闗固神营园县极方望邑社总地灵宅道炳星纬诞曜应辰明睿思纒故里巡驾帀旧垧陟峰腾辇路寻云抗瑶薨春江壮风涛兰野茂荑英宣游𢎞下济穷远凝圣情岳濵有和会祥习在卜征周南悲昔老留滞感遗氓空食疲廊肆反税事巖耕游岭门山诗谢灵运西京谁修政龚汲称良吏君子岂定所清尘虑不嗣早莅建徳郷民怀虞芮意海岸常寥寥空馆盈清思协以上冬月晨游肆所喜千圻邈不同万岭状皆异威摧三山峭瀄汨两江驶鱼舟岂安流樵拾谢西芘人生谁云乐贵不屈所志石室山诗谢灵运清旦索幽异放舟越垧郊莓莓兰渚急藐藐苔岭高石室冠林陬飞泉发山椒虚泛径千载峥嵘非一朝郷邨絶闻见樵苏限风霄微戎无远览总笄羡升乔灵域久韬隐如与心赏交合欢不容言摘芳弄寒条登石门最高顶谢灵运晨策寻絶壁夕息在山栖疏峰抗高馆对岭临迥谿长林罗户穴积石拥阶基连巖觉路塞密竹使径迷来人忘新术去子惑故蹊活活夕流驶噭噭夜猿啼沉冥岂别理守道自不携心契九秋干目玩三春荑居常以待终处顺故安排惜无同怀客共登靑云梯从庾中郎游园山石室鲍照荒涂趣山楹云崖隐灵室冈涧纷萦抱林障沓重密昏昏磴路深活活梁水疾幽隅秉昼烛地牖窥朝日怪石似龙章瑕壁丽锦质洞庭安可穷漏井终不溢沈空絶景声崩危坐惊慄神化岂有方妙象竟无迹至哉鍊玉人处此长自毕和王着作融登八公山谢朓东限瑯琊台西距孟诸陆阡眠起杂树檀栾荫修竹日隐涧疑空云聚岫如复出没眺楼雉远近送春目游太平山孔稚珪石险天貌分林交日容缺阴涧落春荣寒巖留夏雪侍游方山应诏王融巡躅望登年帐饮临秋县日羽镜霜浔云旗落风甸四瀛良在目八㝢宛如见小臣窃自嘉预奉柏梁䜩游金华山沈约逺策追夙心灵山协久要天倪临紫阙地道通丹窍未乗琴高鲤且纵严陵钓若䝉羽驾迎得奉金书召高驰入阊阖方覩灵妃笑早发定山沈约夙龄爱远壑晩莅见奇山标峰綵虹外置岭白云间倾壁忽斜䜿絶顶复孤圆归海流漫漫出浦水溅溅野棠开未落山樱发欲然忘归属兰杜怀禄寄芳筌眷言採三秀徘徊望九仙渡西塞望江上诸山江淹南国多异山杂树共冬荣潺湲夕涧急嘈囋晨鵾鸣石林上参错流沫下纵横松气鑑青霭霞光砾丹英望古一凝思留滞桂枝情结友爱逺岳採药好长生常畏佳人晩秋兰伤紫茎海外果可学歳暮诵仙经登夀阳八公山吴均远涧自倾曲石溆复戋戋含珠岸恒翠怀玉浪多圆疎峰时吐月密树不开天瑶绳尽𤣥秘金检上奇篇是有琴高者凌波去水仙东南射山王筠还丹改容质握髓驻流年口含千里雾掌流五色烟琼浆汎金鼎瑶池溉玉田倐忽整龙驾相遇鳯台前南隐游泉山孔徳绍名山狎朝隐俗外远相求还如倒景望忽似阆风游临崖俯大壑披露仰飞流歳积松方偃年深椿欲秋野花开石迳云叶掩山楼何须问方士此处是瀛洲南海乱石山作杜审言涨海积稽天羣山高嶫地相传称乱石图典失其事悬危悉可惊大小都不类乍将云岛极还与星河次上耸忽如飞下临仍欲坠朝暾赩丹紫交魄炯青翠穹崇雾雨蓄幽隐灵仙閟万寻挂鹤巢千丈垂猿臂昔去景风渉今来姑洗至观此得咏歌长时想精异游陆浑南山自歇马岭到枫香林以诗代书答李舍人适宋之问晨发歇马岭遥望伏牛山孤出羣峰首熊熊元气间太和亦崔巍石扉横闪倏细岑互攒倚浮巘竞奔蹙白云遥入怀青霭近可掬我从寻灵异周顾惬心目晨拂鸟路行暮投人烟宿粳稻远弥秀栗芋秋新熟石髓非一巖药苗乃万族间闗踏云雨缭绕縁水木西见商山芝南到楚郷竹楚竹幽且深半杂枫香林浩歌清潭曲寄尔桃源心早春鱼亭山薛稷春气动百草纷荣时断续白云自高妙徘徊空山曲阳林花已红寒涧苔未緑伊余息人事萧寂无营欲客行虽已逺翫之聊自足与生公游石窟山张九龄探秘孰云远忘怀复尔同日寻高深意宛是神仙中跻险搆灵室诡制非人功潜洞黝无底殊庭忽似梦岂如武安凿自若茅山通造物良有寄嬉游迺惬衷犹希咽玉液从此昇云空咄咄共携手泠然且御风登城楼望西山张九龄城楼枕南浦日夕顾西山宛宛鸾鹤处高高烟雾间仙井今犹在洪崖久不还金编莫我授羽驾亦难攀檐际千峯出云中一鸟闲纵观穷水国游思徧人寰勿复尘埃事归来且闭闗南山贺朝湖北雨初晴湖南山尽见巖巖石帆影如得海风便仙穴茅山峰彩云时一见邀君共探此异箓残㡬巻题鹿门山孟浩然清晓因兴来乘流越江岘沙禽近方识浦树远莫辨渐至鹿门山山明翠微浅巖潭多屈曲舟楫屡回转昔闻龎徳公採药遂不返金涧养芝术石牀卧苔藓纷吾感耆旧结缆事攀践隐迹今尚存高风邈已远白云何时去丹桂空偃蹇探讨意未穷回舻夕阳晩登望楚山最高顶孟浩然山水观形胜襄阳美会稽最高惟望楚曽未一攀跻石壁疑削成衆山比全低晴明试登陟目极无端倪云梦掌中小武陵花处迷暝还归骑下萝月在深谿登峨嵋山李白蜀国多仙山峨嵋邈难匹周流试登览絶怪安可悉青冥倚天开彩错疑画出泠然紫霞赏果得锦囊术云间吟琼箫石上弄寳瑟平生有微尚欢笑自此毕烟容如在颜尘累忽相失倘逢骑羊子携手凌白日江上望皖公山李白奇峯出奇云秀木含秀气青㝠皖公山巉絶称人意独游沧江上终日淡无味但爱兹岭高何由讨灵异黙然遥相许欲往心莫遂待吾还丹成投迹归此地焦山望松寥山李白石壁望松寥宛然在碧霄安得五彩虹驾天作长桥仙人如爱我举手来相招与南陵常赞府游五松山李白安石汎溟渤独啸长风还逸韵动海上高情出人间灵异可并迹澹然与世闲我来五松下置酒穷跻攀徴古絶遗老因名五松山五松何清幽胜境美沃州萧飒鸣洞壑终年风雨秋响入百泉去听如三崃流剪竹扫天花且从傲吏游龙堂若可憇吾欲归精修岘山怀古李白访古登岘首凭高眺襄中天清远峰出水落寒沙空弄珠见游女醉酒怀山公感叹发秋兴长松鸣夜风天门山李白迥出江上山双峰自相对岸映松色寒石分浪花碎参差远天际缥缈晴霞外落日舟去遥回首沈靑霭登秦望山薛据南登秦望山极目大海空朝阳半荡漾晃朗天水红谿壑争喷薄江湖递交通而多渔商客不悟歳月穷振緍迎早潮弭棹候长风余本萍泛者乘流任西东茫茫天际帆栖泊何时同将寻会稽迹从此访任公登翅头山题俨公石壁包融晨登翅头山山曛黄雾起却瞻迷向背直下失城市暾日衔东郊朝光生邑里扫除诸烟氛照出衆楼雉青为洞庭山白是太湖水苍茫远郊树倏忽不相似万象以区别森然共盈几坐令开心胸渐觉落尘滓北巖千余仞结庐谁家子愿陪中峰游朝暮白云里早发西山沈颂游子空有怀赏心杳无路前程数千里乘夜连轻驭缭绕松篠中苍茫犹未曙遥闻孤邨犬暗指人家去疲马怀涧泉征衣犯霜露喧唿谿鸟惊沙上或骞翥娟娟东岑月照耀独归虑夕次鹿门山阎防龎公嘉遁所浪迹难追攀浮舟暝始至抱杖聊自闲双巖开鹿门百谷集珠湾喷薄湍上水舂容漂里山焦原不足险梁壑未成艰我行自春仲夏鸟忽绵蛮蕙草色已晩客心殊倦还远游非避地访道爱童颜安能徇机巧争夺锥刀间䝉山萧颖士东䝉镇海沂合沓百余里清秋凈氛霭崖㟧隐天起于役劳往还息徒暂攀骑将穷絶迹处偶得冥心理云气杂虹霓松声乱风水微明绿林际杳窱丹洞里仙鸟时可闻羽人邈难视此焉多深䆳贤达昔所秘子尚捐俗纷季随蹑遐轨藴真道弥旷怀古心未已白鹿凡㡬游黄精复奚似顾予尚牵纒家业重书史少学务从师壮年贵趋仕方驰桂林誉未暇桃源美歳暮期早寻幽哉羡门子西山常建一身为轻舟落日西山际常随去帆影远接长天势物象归余清林峦分夕丽亭亭碧流暗日入孤霞继渚日远阴映湖云尚明霁林昏楚色来岸远荆门闭至夜转清迥萧萧北风厉沙边鴈鹭泊宿处蒹葭蔽圆月逗前浦孤琴又摇曳泠然夜遂深白露沾人袂石菌山刘长卿前山带秋色独往秋江晚疉嶂入云多孤峯去人远夤縁不可到苍翠空在眼渡口问渔家桃源路深浅过桐柏山钱起秋风过楚山山静秋声晩赏心无定极仙歩亦清远返照云窦空寒流石苔浅羽人昔已去灵迹欣方践投策谢归途世縁从此遣独徃覆釜山寄郎士元钱起赏心无远近芳月好登望胜事引幽人山下复山上将寻洞中药复爱湖外嶂古壁苔入云阴谿树穿浪谁言世縁絶更惜知音旷莺啼緑萝春回首还惆怅登覆釡山遇道人钱起晨䇿趣无涯名山深转秀三休变覆景万转迷宇宙攀崖到天忩入洞穷玉熘侧迳蹲怪石飞萝掷惊狖花间鍊药人鸡犬和乳窦散髪便迎客采芝仍满䄂郭璞赋游仙始愿今可就温门山王建早入温门山羣峰乱如㦸悬崖欲相触呀豁断行迹脱屐寻浅流定足畏敧石路尽十里谿地多千歳柏洞门昼阴黑深处惟石壁似见丹砂光亦闻钟乳滴灵池出山底沸水冲地脉暖气成湿烟蒙蒙忩中白随僧入古寺便是云外客月出天气凉夜钟山寂寂经月巖山韩翃驱车过闽越路出饶阳西仙山翠如画簇簇生虹蜺羣峰若侍从衆阜如婴提巖峦互吞吐岭岫相追携中有月轮满皎洁如圆珪玉皇恣游览到此神应迷嫦娥曳霞帔引我同攀跻腾腾上天半玉镜悬飞梯瑶池何悄悄鸾鹤烟中栖回头望尘世露下寒凄凄游灞陵山严维入山未尽意胜迹聊独寻方士去在昔药堂留至今四隅白云间一路清谿深芳秀惬春目高闲宜远心潭分化丹水岭出昇仙林此道人不悟坐鸣松下琴新晴望北山文同西风吹北山晓日晒新雨岚光登崕岫草木纷可数翠壁倚万丈白云横一缕待访餐霞人斯游欲谁与万山苏轼西行度连山北出临汉水汉水蹙成潭旋转山之趾禅房久已坏古瓷含清泚下有仲宣阑绠刻深容指回头望西北隐隐龟背起传云右隆中万树桑柘美月炯转山曲山上见洲尾绿水带平沙盘盘如抱珥山川近且秀不到懒成耻问之安能详画地费簪箠敬亭山贡奎名山镇宣郡古祠崇敬亭杰构靓深巖飞廊引重扃陟彼百仞高始觉万类形楼殿势益宏兵卫森幽灵増秩覩隆典纶音播明廷丰穰走祈报烟燎浮芳馨竹树蔽险壑虚阑俯南垧麻姑湖上碧华阳天际靑神飇飒然起新凉濯微醒疎雨映白石垂虹截苍冥永言李谢游岂惜歳月零悠悠孤云去渺渺从双軿招之殊未来庄思展函经宿台城石絶顶萨都拉江白潮已来山黑月未出树杪一灯明云房人独宿近水星动摇河汉下垂屋四月夜深寒繁露在修竹黒谷东路山朱徳润高冈盘崔嵬白石落絶壑鸣泉咽古窦巖麓凈如削缅想融化初元气下磅礴山灵託奇范株脉下连络大峰齐云霄羣峤入云脚朱阑团碧瓦隐见仙人宅良境不可负行将理芒屩石桥山黄镇成散䇿南山下逶迤登石桥五渉曲涧水两山郁岧嶤夤缘度絶壁攀萝俯山椒悬瀑泻层崖冰华垂空飘盘纡上石磴天梯飐回飇厠足得平地耸身凌丹霄入谷烟霞深松竹声潇潇会当发天秘剪此荆榛条结屋栖白云览瞩千峰遥土沃既宜耕山深仍可樵因之习天游已足远世嚣悠然万物表我隐谁能招望会稽山柳贯城东鑑湖道水光翻夕鸥云破青靃靡稽峯芝掌浮悠然动予瞩玉女开明眸固知穴可探却恐书难求蒲莲浩如海微风挟轻舟前山与后岭导从森幢旒谁张北斗旗渐进东瀛洲桂枝尚堪折鬓白愧重游汎舟黄颡湖泛梅山张宪汎舟黄颡湖望见梅仙山嵯峨结寳髻皛淼浮银湾长风荡靑苹雪浪相飞翻鱼龙现怪诞水怒山自闲讵知神灵意杳在虚无间缅思学仙尉一去何时还幽姿不可见高风邈难攀落日动箫鼓把酒酬潺湲峪山王磐昨日游黄华抵暮方言还今晨到峪驱马五松边未移金门日还指元康烟山中富清境不暇相周旋大似山阴客望门却迥船空怀上方寺矫首浮云巅瀑布落晴雪金灯开夜莲何当重经过巖下细流连龟山张羽轻舟俯淮流千里不见山披衣起青晓忽覩靑孱颜始觉客愁散顿忘行路艰安得䇿飞笻一造幽人关翻思在山日午巖厌登攀物少乃足贵不在美恶间役夫吿我言此中栖神姦嘘气成江河须臾驾冈峦僧伽大威力困彼一掬悭石巖下无底系以千连环至今风涛夕犹闻响珊珊茫茫淮泗流禹功不可刋传奇乃由谁此语当重删作诗寄崖石庶以开愚顽登北山刘仔肩薄言出东郭纵歩陟北岭油云冒崟㟧寒松杂修挺林翳景若暝谿迥路犹引崇基拟素志澄渊鑑清影遵险既易常临深亦逾谨朋游并登眺妙趣心独领寄想烟霞濵超然欲归隐游西山史鑑命驾晓行游游彼西山里西山信多奇况复偕知已是时霖雨歇羣峰净如洗紫气杳深沈林木何茂骩衆芳已销落余春栖百卉流泉泻絶壁潺潺若风雨厉涧既褰裳临流还洗耳飞来固无匹韬光匪虚美径转迷故蹊巖幽闭来轨人归鸟乐声日昃樵歌起往事良已然来期尚谁启回首谢山灵吾游未云已龙川山中早行祝允明磻磻左山影横截右山腰辨色鸟讙翔微光漾晴朝浮云若中断蔚蔚方行遥过石公山王宠岛屿屡奔腾石林突参错朝云正吐秀冬水亦渐涸槎牙熊豹蹲蜷曲蛟龙蠖波涛激中洞岚霭纷上薄金膏赤日流石镜青天霩表灵徴名图延赏谐幽诺苍鼠不惊人丹枫时自落兹焉可投纶毕志甘场藿归解石山杂题方太古山高日出迟云重天寒早源远断人烟木落惊啼鸟南斗鴈峰㘭北极玉阑杪下界隔中天阴阳别昏晓宿白岳社山中潘纬白社负幽期靑山寄空宅偶携林中友重卧崖下石云归忽闭闗月出更留客不着尘梦还潺湲响终夕石堂山李蓘兹山曽两登契濶十年越风景岂殊旧古木半摧伐仙去地犹灵龙潜神讵歇浩气荡太虚河山坐出没幽歌歩泉水春怀与活活羽客煮松花晩来消酒渇七言古夜归鹿门歌孟浩然山寺鸣钟昼已昏渔梁渡头争渡喧人随沙岸向江邨子亦乗舟归鹿门鹿门月照开烟树忽到龎公栖隐处巖扉松径长寂寥惟有幽人自来去丈人山杜甫自为青城客不唾靑城地为爱丈人山丹梯近幽意丈人祠西佳气浓缘云拟住最高峰扫除白髪黄精在君看他时冰雪容游道塲山何山苏轼道塲山顶何山麓上彻云峰下幽谷我从山水窟中来尚爱此山看不足陂湖行尽白漫漫靑山忽作龙蛇盘山高无风松自响误认石齿号惊湍山僧不放山泉出屋底清池照瑶席阶前合抱香入云月里仙人亲手植出山回望翠云鬟碧瓦朱阑缥缈间白水田头问行路小谿深处是何山高人读书夜达旦至今山鹤鸣夜半我今废学不归山山中对酒空三叹同正辅表兄游白水山苏轼伟哉造物真豪纵攫土抟沙为此弄擘开翠崃走云雷截破奔流作潭洞因随化人履巨迹得与仙兄蹑飞鞚曳杖不知巖谷深穿云但觉衣裘重坐看惊鸟投霜叶知有老蛟蟠石瓮金沙玉铄粲可数古镜寳奁寒不动念兄独立与世疎絶境难到惟我共永辞角上两蛮触一洗胸中九云梦浮来山高回望失武陵路絶无人送筠篮撷翠爪甲香素绠分碧银瓶冻归路霏霏汤谷暗野堂活活神泉涌解衣浴此无垢人身轻可试云间鳯登云龙山苏轼醉中走上黄茅冈满冈乱石如羣羊冈头醉倒石作牀仰看白云天茫茫歌声落谷秋风长路人举首东南望拍手大笑使君狂会稽山中戴复古晓风吹断花梢雨青山白云无唾处岚光滴翠湿人衣踏碎琼瑶谿上歩人家远近屋参差半成图画半成诗若使山中无杜宇登山临水定忘归游黄华山元好问黄华水帘天下絶我初闻之雪谿翁丹霞翠碧高欢宫银河下濯青芙蓉昨朝一游亦偶尔更觉摹冩难为功是时节气已三月山木赤立无春容湍声汹汹转絶壑雪气凛凛随阴风悬流千丈忽当眼芥蔕一洗生平胸雷公怒击散飞雹日脚倒射垂长虹骊珠百斛供一㵼海藏翻倒愁龙公轻明圆转不相碍变见融结谁为雄归来心魄为动荡晓梦月落春山空手中仙人九节杖每恨胜景不得穷携壶重来巖下宿道人已约山樱红天马山黄清老谿随天马西北行半空忽见莲花生双鸾欲下却飞去旌旗引入丹霞城攀萝上到猿啼处恍然旷坐消百虑千山无人云气深终日徘徊不能去虚空楼阁时自开异香忽起三清台风吹笑语落天半疑是神仙跨鹤来百花潭上春日照白鹿唿人猿亦啸路迷不敢轻问津恐有贤人隐耕钓苍崖九折樵径通絶顶可见西崆峒尘心豁然臂欲羽竦身直上凌天风八仙洞山僧惟则入山隐隐如闻雷山鸡角角随人飞松风洗我市喧耳松露洒我靑萝衣平生结习共幽赏会景会物情依依谁能歌紫芝我当歌採薇招唿云外青鸾归登岳阳楼望君山杨基洞庭无烟晩风定春水平铺如练净君山一㸃望中青湘女梳头对明镜镜里芙蓉夜不収水光山色两悠悠直教流下春江去消得巴陵万古愁过鹿门山薛瑄西来汉水浸山根舟人云此是鹿门峭壁苍苍石色古曲迳杳杳藤萝昏乱峰幽谷不知数底是龎公栖隐处含情一笑江风清双橹急摇下滩去登招山傅汝舟招山不放海水过坐与潮汐争咽喉军门鼓角动地逺不觉送我招山头风沙冥冥海在下涛浪滚滚天真浮一目可到九万里寸心遥飞十二洲千峰静处日脚动百鸟飞絶云色愁帆樯散乱㸃秋叶蛟龙出没如狝猴天门盪久恐将裂碣石漫过能不柔未知尾闾果安在祗见万水皆兼収将军教我认絶域日本西户东琉球五言律登骊山高顶寓目中宗四郊秦汉国八水帝王都阊阖雄里闬城阙壮规模贯渭称天邑含岐实奥区金门披玉馆因此识皇图幸蜀西至劒门明皇劒阁横云峻鸾舆出狩回翠屛千仞合丹嶂五丁开灌木萦旗转仙云拂马来乘时方在徳嗟尔勒铭才奉和圣制登骊山瞩眺应制张説寒山上半空临眺尽寰中是日巡游处晴光逺近同川明分渭水柳暗辨新丰巖壑清音暮天歌起大风奉和圣制登骊山高顶寓目应制苏颋仙跸御层氲高高积翠分巖声中谷应天语半空闻丰树连黄叶函闗入紫云圣图恢㝢县歌舞少横汾奉和圣制登骊山寓目应制赵彦昭皇情遍九垓御辇驻昭回路若随天转人疑近日来河看大禹凿山见巨灵开愿扈封登驾常持献夀杯奉和圣制次琼岳韵张九龄山祗亦望幸云雨见灵心岳馆逢朝霁闗门解宿阴咸京天上近清渭日边临我武因冬狩何言是即禽奉和圣制次琼岳应制李林甫东幸从人望西巡顺物回云収二华出天转五星来十月农初罢三驱礼复开更看琼岳上佳气接神台和张明府登鹿门山孟浩然忽示登高作能寛旅寓情絃歌既多暇山水思弥清草得风先动虹因雨后成谬承巴里和非敢应同声酬崔十三侍御登玉垒山思故园见寄岑参玉垒天晴望诸峯尽觉低故园江树北斜日岭云西旷野看人小长空共鸟齐山高徒仰止不得日攀跻白盐山杜甫卓立羣峰外蟠根积水边他皆任厚地尔独近高天白榜千家邑清秋万估船词人取佳句刻画竟谁传奉和圣制登会昌山应制钱起睿想入希夷真游到具茨玉鸾登嶂远云路出花迟泉壑凝神处阳和布泽时六龙多顺动四海正雍熙洞阳山刘长卿旧日仙成处荒林到客稀白云将犬去芳草任人归空谷无行径深山少落晖桃源㡬家住谁为扫荆扉九日登青山朱湾昔人惆怅地系马又登临旧处烟霞在多时草木深水将天一色云共我无心想见龙山会良辰亦似今宿东横山许浑孤舟路渐賖时见碧桃花谿雨滩声急巖风树势斜狝猴悬弱蔓鹳鹤睡横槎谩向山林宿无人识阮家游烂柯山项斯歩歩出尘氛谿山别是春坛边时过鹤棋处寂无人访古碑多缺探幽路不真翻疑归去晩清世累移神商山黄贞白商山名利路夜亦有人行四皓卧云处千秋疉藓生昼烟笼涧黒残雪隔林明我待酬恩了来听水石声送淸散游太白山僧无可巻经归太白蹑藓别萝龛若履浮云上须看积翠南倚身松入汉暝目月离潭此境堪长往尘中事可谙寒石山僧寒山登陟寒山道寒山路不穷谿长石磊磊涧濶草蒙蒙苔滑非闗雨松鸣不假风谁能超世累共坐白云中新霁望岐笠山梅尧臣北望直百里峨峨千仞靑断虹迎日尽飞雨带龙腥阴壑烟云蓄阳崖草木灵登临终不厌时许到兹亭北山写望林逋晩来山北景图画亦应非邨路飘黄叶人家湿翠微樵当云外见僧向水边归一曲谁横笛蒹葭白鸟飞鴈山戴复古此地古无闻谁封万石君山林才整整来往早纷纷两派龙湫水千峰雁荡云东西十八寺纪载欠碑文天门山程鉅夫万里弥漫地天门据要冲干坤大开辟江汉此朝宗往事空多垒千年只二峰舟人亦痴絶遥认两眉浓重游弁山赵孟頫竹色迷行径松声涌座隅水清花自照风暖鸟相唿饮罢思棋局歌长缺唾壶重来潇洒地聊足慰须臾游梅仙山和唐人韵萨都拉絶顶寻仙迹寒泉照客容栖鸾多种竹爱鹤莫移松丹药人来乞山粳手自舂秋深霜叶满麋鹿日相逢其二仙人不可见借鹤过仙家夜卧千峯月朝餐五色霞祠空风扫叶人去鹿衔花归隐知何日分炉学鍊沙游江阴君山贡师泰孤嶂临沧海千山涌大江远帆归市独高塔倒波双鸥鹭争洲溆蛟龙怒石矼壮游心未已飞雨洒楼忩黄牛山王冕招提万山底古屋蔽烟霞密竹先秋意长藤过夏花繁阴沈雨脚淸响潄云芽老衲眉如雪相逢话作家望颐山马治斜日水南行苍然云景清逺山时在望仙洞故知名枫叶凝秋色藤花落晩晴西阳亭不见惆怅翳榛荆望海虞山得踪字李廷兴青山秋万疉诗写晩愁浓瀑断峰头路云藏谷口松药炉丹气上经藏碧苔封谁似仙翁静阶前扫鹤踪游会稽山袁凯山实扬州镇人踰浙水来禹功悬白日秦刻卧苍苔龙起梅梁去神游石洞开明朝有余兴更上越王台次韵胡学士春日陪驾游万歳山胡俨鳯辇宸游日祥云夹道红香风传别殿飞翠绕行宫径转千巖合波回一镜空忽看鸾鹤起声在半天中其二阁道云为幄仙山玉作台更无凡迹到只有异香来柳拂金舆度花迎寳扇开太平多乐事扈从得徘徊过桐君山张和云断山疑合川回路忽分秋声两㟁叶晓色万峰云旅鴈冲帆度寒蝉隔水闻严陵遗迹在我欲问桐君戈山眺和傅汝舟峰青画龟石水丽控龙沙楚树悬猿直衡云带鴈斜笙歌塞江县琴响彻山家思君整飞舄待此歩飘霞咏虞山倒影皇甫汸今夜看山色翻从一水中谿岚乘月吐巖翠合云空波静明葭菼沙寒落鴈鸿临杯挹仙桧星影乱芳丛夜登石钟山曹学佺湖口行人旷山门入树幽钟鸣片石夜月满九江秋洞里悬渔网崖前过客舟醉歌仍未已清露湿沧洲五言排律度石门山杜审言石门千仭断迸水落遥空道束悬崖半桥欹絶涧中仰攀人屡息直下骑才通泥拥奔蛇径云埋伏兽丛星躔牛斗北地脉象牙东开塞随行变高深触望同江声连骤雨日气抱残虹未改朱明律先含白露风坚贞所不惮险涩谅难穷有异登临赏徒为造化功禹穴宋之问禹穴今晨到耶谿此路通着书闻太史鍊药有仙翁鹤往笼犹挂龙飞劒已空石帆摇海上天镜落湖中水底寒云白山边坠叶红归舟何虑晩日暮使樵风府试莱城晴日望三山许郴不易识蓬瀛凭高望有程盘根出巨浸远色到孤城隐隐排云峻层层就日明净収残霭尽浮动嫩岚轻纵目徒多暇驰心累发诚从容更何往此路彻三清七言律奉和圣制早登三郷山张九龄羽卫森森西向秦山川歴歴在清晨晴云稍巻寒巖树宿雨能销御路尘圣徳由来合天道灵符即此应时巡遗贤一一皆羁致犹欲高深访隐沦望夫石刘禹钖何代提戈去不还独留形影白云间肌肤消尽雪霜色罗绮㸃成苔藓斑江燕不能传逺信野花空解妬愁颜近来岂少征人妇笑採蘼芜上北山霍山曹松七千七百七十丈丈丈藤萝势入天未必展来空似翅不妨开去也成莲月将河汉分巖转僧与龙蛇共窟眠直是画工须阁笔况无名画可流传麻姑山刘沧麻姑此地鍊神丹寂寂烟霞古灶残一自仙娥归碧落㡬年春雨洗红兰帆飞震泽秋江逺雨过陵阳晩树寒山顶白云千万片时闻鸾鹤下仙坛算山陆龟䝉水绕苍山固䕶来当时盘踞实雄才周郎计策清宵定曹氏楼船白昼灰五十八年争虎视三千余骑骋龙媒何如今日家天下阊阖门临万国开宿灊山伍乔一入仙山万虑寛夜深宁厌倚虚阑鹤和云影宿高木人帯月光登古坛芝术露浓谿坞白薜萝风起殿廊寒更陪羽客论真理不觉初钟叩晓残西塞山下作韦庄西塞山前水似蓝乱云飞絮满澄潭孤峰渐映湓城北片月斜生梦泽南爨动晓烟烹紫鳜露和香蔕摘黄柑他年却掉扁舟去终傍芦花结一菴孤山后写望林逋水墨屛风状总非作诗除是谢𤣥晖谿桥袅袅穿黄落樵斧丁丁斫翠微返照未沈僧独往长烟如淡鸟横飞南峰有客锄园罢闲倚篱门忘却归过马鞍山孔武仲足歴黄州百疉山更无平地只冈峦物皆枯藁非人境石最崔嵬是马鞍畏日流金红艶艶乱山堆雪白漫漫崎岖出尽聊休息喜有松声六月寒登齐山孔武仲路出南隄思洒然乌藤㸃㸃破苔圆山腰仄塞原无路洞底虚无别有天六月清风醒客醉千丛怪石伴僧禅近人发览方为贵从此匡庐不直钱宿九仙山苏轼风流王谢古仙真一去空山五百春玉室金堂余汉士桃花流水失秦人困眠一榻香凝帐梦绕千巖冷逼身夜半老僧唿客起云峰缺处涌冰轮何山仇远谿转峰回一径平田头白水照人清寺因何氏封山姓客把坡诗证地名萝月长随行道影杉风犹带读书声云津桥下潺湲急僧濯袈裟客濯缨阴山耶律楚材八月阴山雪满沙清光凝目眩生花挿天絶壁喷晴日擎海层峦吸翠霞松桧丛中疏畎亩藤萝深处有人家横空千里雄西域江左名山不足夸过玲珑山刘秉忠世外徒闻説洞天桃源迷路再无縁摩青磈磊谁能凿绣白玲珑自可穿别有一壶藏日月正看万窍吐云烟劳生得遇崆峒客炼诀还丹问隐仙玉华山虞集何处清江拥玉华手题名榜寄仙家光凝石殿千年雪影动银河八月槎藏药寳函腾玉气説诗瑶席散天葩奎章阁吏无能赋得似新宫蔡少霞浮山道中张翥处处人烟有酒旗楝花开后絮飞时一溪春水浮黄颊满树暄风呌画眉入境渐闻人语好看山不厌马行迟江篱绿遍汀州外拟折芳馨寄所思游麻姑山用蒋师文韵黄镇成紫雾鸾龙月里游白银宫殿海中洲麻姑宴罢坛犹在葛令丹成井独留滴雨浮岚空翠晩飞花散玉瀑帘秋谁能共食金光草来住仙家十二楼登台州巾山吴景奎崒嵂双峰着此身危巅夜半见朝暾天低古塔参云阙江送寒潮落海门帢帻风高仙已去翠微僧老鹤长存下观城郭红尘隘水色山光自吐吞桐君山徐舫晓上桐君宿雾収岚光苍翠恣夷犹丹炉秘诀归仙子清景吟怀属士流七里滩横孤棹影立山钟响五更头古来潇洒称名郡莫把繁华数汴州题径山僧益攀萝扪石上崔嵬为访名师特地来碧眼望穿红日际青鞵踏破白云堆松涛振壑鸣天籁瀑布舂崖动地雷好境自然尘世别何须海上觅蓬莱漷州望古北居庸诸山陈秀民古北居庸一望中风沙满眼乱芙蓉曦车夜转崑崙嵴华盖阴移太乙峰金口水流终到海玉泉云起又随龙两京形胜今如此可拟秦闗百二重邓尉山纪游唐寅邓尉名山久注思少携闲伴是春时隔忩湖水坐不起塞路梅花行转迟清福可敎何日领闲情曽有㡬人知漫収形胜归邨馆梦里烟霞亦自追晩望苍山即事包节吏散庭闲静掩扉㸃苍西望翠霏微云裁玉叶和烟润瀑溅珠花映雨飞石洞经秋龙未起松枝将暝鹤初归泠然忽动烟霞思拟陟丹梯一振衣五言絶句登玉清卢照邻絶顶横临日孤峰半倚天徘徊拜真老万里见风烟奉和登骊山应制阎朝隐龙行踏綘气天半语相闻混沌疑初判洪荒若始分独坐敬亭山李白衆鸟高飞尽孤云独去闲相看两不厌只有敬亭山忆东山李白不向东山久蔷薇㡬度花白云还自散明月落谁家西塞山韦应物势从千里奔直入江中断岚横秋塞雄地束惊流满盛山隐月岫韦处厚初映钩如线终衔镜似钩远澄秋水色高倚晓河流盛山琵琶台韦处厚褊地难层疉因崖遂削成浅深岚嶂色尽向此中呈西山韩愈新月迎宵挂晴云到晚留为遮西望眼终是懒回头登柳州峨山柳宗元荒山林日午独上意悠悠如何望郷处西北是融州地肺山春日温庭筠苒苒花明岸涓涓水绕山㡬时抛俗事来共白云闲儋耳山苏轼突兀隘空虚他山总不如君看道傍石尽是补天余列岫亭望西山最正殆无毫髪遗憾滕王秋屛皆不及也因作此诗朱子东西水平分南北山中断妙处毫髪间商略无遗算百丈山石台朱子出谷转石稜俯身窥木末夕眺岚翠分朝隮海云濶五峰山僧大奎一寻五峰老孤塔在云端铁策已古色石房空昼寒忆郎山任询万壑溪流合千峰木叶黄郎山五千尺独立见苍苍云台山贡师泰天星二十八下作汉廷将功成归帝傍精彩射石上天冠山王士熈龙口巖飞泉龙口悬平石鳌背展高会瀛洲人一笑沧浪浅长廊巖谁谓山中险长廊亦晏然花开春雨足月落山人眠金沙岭峻岭接仙台仙人独往来箫声吹日落鹤翅拂云开昇仙台高台去天咫有仙从此昇遗迹尚可攀山云白层层逍遥巖老竹空巖里悬崖飞水前欲识逍遥意试读逍遥篇道人巖道人出白云空巖为谁碧独往谁得知时有鹤一只老人峰何年南极星堕地化为石至今明月夜清辉倚天碧石人峰仙人立危峰欲作凌云举飘然閲浮世独立寂无语学堂巖仙人读书处樵子时闻声犹胜烂柯者只看棋一枰馨香巖蛟涎渍顽石磴道何崎岖深潭湛古色兴云只须臾月巖飞泉何许来明月此夜满登高立秋风妙趣无人欵鳯山孤鳯栖山中白云䕶清境朝阳早飞来月落空巖冷五台山顾瑛海涌如来室清凉即五台春风山顶雪飞度鴈门来五隖山飞泉坞高启山空响更远雨过流还急余沫洒回风一林红树湿五隖山白云坞高启云开见山家云合失山路闻语知有人欲寻已迷误过闗山李蓘石不潄石窦铿鍧下如乳版屋有居人终年听风雨六言絶句别甑山韩翃一身趋侍丹墀西路翩翩去时惆怅靑山緑水何年更是来期题云山陈继儒雨过石生五色云度山余数层时有炊烟出树中多处士高僧七言絶句望天门山李白天门中断楚江开碧水东流直北回两㟁青山相对出孤帆一片日边来过商山戎昱雨暗商山过客稀路傍孤店闭柴扉卸鞍良久茅檐下待得巴人樵采归过三郷望女几山早歳有卜筑之志羊士谔女几山头春雪消路傍仙杏发柔条心期欲去知何日惆怅回车上野桥同诸隐者夜登四明山施肩吾半夜寻幽上四明手攀松桧触云行相唿已到无人境何处玉箫吹一声宿四明山施肩吾黎州老人命余宿杳然高顶浮云平下视不知㡬千仞欲晓不晓天鸡声商山道中赵嘏和如春色净如秋五月商山是胜游当昼火云生不得一谿分作万重流过象耳山薛能一色青松㡬万栽异香薰路带花开山门欲别心潜愿更到蜀中还到来题君山雍陶风波不动影沈沈翠色全微碧色深疑是水仙梳洗处一螺青黛镜中心商山司空图马上搜奇已数篇籍中犹愧是顽仙闗头传説开元事指㸃多疑孟浩然君山程贺曽游方外见麻姑説道君山自古无云是崑崙山顶石海风飘泊洞庭湖湖山储嗣宗犬入五云音信絶鳯栖凝碧悄无声焚香古洞歩虚夜露湿松花空月明登游齐山许坚星使南驰入楚重此山偏得驻行踪落花满地月华冷寂寞旧山三四峰斛石山书事薛涛王家山水画图中意思都卢粉黛容今日忽登虚境望歩摇冠翠一千峰出惠山遥望横山杨万里三日横山反覆看殷勤送我惠山前常州更在横山外只望横山已杳然至鳯凰山再作朱子门前寒水青铜阙林外晴峯紫㡌孤记得南垞通柳浪依稀全是辋川图吴山高朱子行尽吴山过越山白云犹是㡬重闗若寻汗漫相期处更在孤鸿灭没间过鴈山王十朋清秋天气过山中征鴈行人路不同从此又劳千里翼传书来往浙西东漳州圆山徐玑轻烟漠漠雾绵绵野色笼靑傍屋前尽説漳南风景好衆山围绕一山圆荆江口望见君山郑震荆江江口望漫漫一白无边夕照寒只是青云浮水上教人错认作山看三天竺道中方回三天竺路渐平登高似雷峰塔㡬层山到无人行处好松阴万树立孤僧舟次九山黄庚水云尽处立奇峰螺髻参差杳霭中江岸维舟看不了烟岚分碧入疎篷访屛风山元淮独出南闗访翠微钟楼佛阁蔼霏霏草根縳笔题墙了更与山僧伴话归登师山郑玉山前邨落乱高低云意糢煳逺近迷万疉峰峦如画展黄山正在小楼西次韵友竹弟南明山周权秋深槲叶满空山饭罢僧袍挂石阑洗净十年尘土梦天风吹瀑落云寒盘石山陈孚悬崖千仞铁崔嵬势似飞虬卷海来我见只疑山欲跃马蹄不敢蹴青苔赤松山吴景奎双鹤沖天去不回五云缭绕散花台山中若见皇初起为问留侯㡬度来天平山中杨基细雨茸茸湿楝花南风树树熟枇杷徐行不记山深浅一路莺啼送到家南山殷奎南山万疉为吾开一日支颐看㡬回最是夕阳时好看㡬人闲处解看来晩过张林山浦源名山㡬度欲寻幽此日虽来不暇游一棹黄昏过山下疎灯络纬满林秋邓尉山方太古危栏倦倚带斜阳今夜禅床借上方七十二山何处是洞庭烟水正茫茫灵巖山沈明臣响屧廊空香径微千年往迹故应非青山花草斜阳下惟见残僧晒衲衣华阳杂韵廖孔说林间风霭日氤氲乍露孤峰半未分一夜雷声在山下始知身出万重云御定佩文斋咏物诗选巻八十三御定佩文斋咏物诗选卷八十四钦定四库全书御定佩文斋咏物诗选卷八十四水总类五言古赋得临水沈君攸开筵临桂水携手望桃源花落圆文出风急细流翻光浮动岸影浪息累沙㾗沧波自可恱濯缨何用论咏水祖孙登骊泉紫阙映珠浦碧沙沈岸阔莲香逺流清云影深风潭如拂镜山澑似调琴请君看皎洁知有淡然心赋得方塘含白水李巨仁白水溢方塘淼淼素波扬疉浪揺凫影连漪写雁行长堤栁色翠夹岸荇花黄观鱼自有乐何必在濠梁翫止水白居易动者乐流水静者乐止水利物不如流鉴形不如止凄清早霜降淅沥微风起中面红叶开四隅绿萍委广狭八九丈湾环有涯涘浅深三四尺洞彻无表里净分鹤翘足澄见鱼掉尾迎眸洗眼尘隔胸荡心滓定将禅不别明与诚相似清能律贪夫淡可交君子岂惟空狎翫亦取相伦拟欲识静者心心源只如此亭西墙下伊渠水中置石激流潺湲成韵颇有幽趣以诗记之白居易嵌巉嵩石峭皎洁伊流清立为逺峰势激作寒玉声夹岸罗密树面滩开小亭忽疑严子瀬流入洛阳城是时羣动息风静微月明高枕夜悄悄满耳秋泠泠终日临大道何人知此情此情茍自惬亦不要人听泛水孔平仲涟漪二十里清淡得我性微风不复揺天水相与净秋容入崖栁晩色依渔艇髣髴㑹稽游南湖明似镜七言古西城观水赵沨西山秋水来天地巨野横流浩无际长风蹙浪鳞甲生两角斜分半山里缭堤北去接飞桥皷鼙汹汹飜惊涛中流突兀玉山起直疑河伯驱灵鳌冷光揺荡秋云白浑似梦中游震泽隔林我欲唤渔郎孤帆忽如过鸟翼安得酒船常拍浮四时甘味置两头何人与我同此乐颖阳试觅元丹丘五言律春水杜甫三月桃花浪江流复旧㾗朝来没沙尾碧色动柴门接缕垂芳饵连筒灌小园已添无数鸟争浴故相喧逺水马戴荡漾空沙际虚明入逺天秋光照不极鸟影去无边势引长云断波凝片雪连汀洲杳难到万古覆苍烟逺水项斯渺渺浸天色一边生晩凉阔含萍势逺寒入鴈愁长北极连平地东流即故乡扁舟当宿处彷彿似潇湘秋水徐积水与秋月色清无一㸃瑕有情山共逺无限月初斜鹭下沉寒苇雁空遗暖沙旋将堤畔木学泛斗边槎五言排律赋得玉水记方流陈昌言明媚如怀玉竒姿寄託幽白虹深不见绿水折空流方珏清沙徧纵横气色浮类圭才有角写月漾成钩久处深潜贵希当特达收滔滔在何许掲厉愿从游赋得玉水记方流郑俞积水綦文动因知玉产幽如天涵素色侔地引方流潜润蒸云起英华射浪浮鱼龙泉不夜艹木岸无秋璧沼宁堪比瑶池讵足俦若非悬可测谁复寄𠖇搜赋得玉水记方流王鑑玉润在中洲光临碕岸幽氤氲𠖇瑞影演瀁度方流乍似轻涟合还疑骇浪收夤缘知有异洞彻信无俦比德称殊赏含辉处至柔沈沦如见念况乃属时休赋得玉水记方流杜元颖重泉生美玉积水异长流如见清堪赏因知寳可求斗廻虹气见磬折紫光浮中矩谐明德同方叶至柔月生偏共暎风暖伫将游异寳虽无胫逄时愿俯收赋得四水合流李沛禹凿山川地因通四水流萦㢠过凤阙㑹合出皇州天影长波里寒声古渡头入河无昼夜归海有谦柔顺物宜投石逢时可载舟羡鱼犹未已临水欲垂钩赋得春水緑波朱林芳时淑气和春水淡烟波滉瀁滋兰杜沦涟长芰荷晩光扶翠㶑潭影㵼清莎归鴈追飞尽纤鳞游泳多朝宗终到海润下每盈科愿假中流便从兹发棹歌赋得空水共澄鲜阙名悠然四望通渺渺水无穷海鹤飞天际烟林出镜中云消澄徧碧霞起淡微红落日浮光满遥山翠色同樵声喧竹屿棹响入莲藂逺客舟中兴尘襟暂一空七言律西蜀净因寺题水郑谷竹院松廊分数派晴空清泚亦逶迤落花相逐去何处幽鸟独来无限时洗钵老僧临岸久钓鱼闲客巻纶迟晩来一片连莎绿悔与沧浪有旧期水纹谢宗可新绿粼粼漾浅漪织成春色上苔衣一池碧晕雨初落十叠翠鳞风更微净縠光揺湘女镜轻罗影动水仙机何如袖取并刀去剪得吴淞半幅归七言絶句流水罗邺龙跃虬蟠旋作潭绕红溅绿下东南春风散入侯家去潄齿花前酒半酣御定佩文斋咏物诗选巻八十四御定佩文斋咏物诗选卷八十五钦定四库全书御定佩文斋咏物诗选卷八十五海类四言古观沧海武帝东临碣石以观沧海水何澹澹山岛竦峙树木藂生百草丰茂秋风萧瑟洪波涌起日月之行若出其中星汉灿烂若出其里幸甚至哉歌以咏志五言古登郁洲山望海刘峻沧潦联霄岫层岭郁巑崱下盘盐海底上转灵乌翼滇㴐非可辨鸿溶信难测轻尘久弭飞惊浪终不息云锦曜石屿罗绫文水色奉和望海虞茂清跸临溟涨巨海望滔滔十洲云雾逺三山波浪髙长澜疑浴日连岛类奔涛神游藐姑射睿藻冠风骚徒然虽观海何以効涓毫景龙四年春祠海宋之问肃事祠春溟宵斋洗蒙虑鸡鸣见日出鹭下惊涛骛地阔八荒近天廻百川注筵端接空曲目外唯雰雾暖气物象来周游晦明互致牲匪𤣥享禋涤期灵煦的的波际禽沄沄岛间树安期今何在方丈蔑寻路仙事与世隔冥搜徒已屡四明背羣山遗老莫辨处抚中良自慨弱龄忝恩遇三入文史林两拜神仙署虽叹出关逺始知临海趣赏来空自多理胜孰能喻畱楫竟何待徙倚忽云暮入海张说乗桴入南海海旷不可临茫茫失方面混沌如凝隂云山相出没天地互浮沈万里无涯际云何测广深潮波自盈缩安得㑹虚心和贺兰判官望北海作高适圣代务平典輶轩推上才迢遥溟海际旷望沧波开四牡未遑息三山安在哉巨鳌不可钓髙浪何崔嵬湛湛朝百谷茫茫连九垓挹流纳广大观异増迟廻日出见鱼目月圆如蚌胎迹非想像到心以精灵猜逺色带孤屿虚声涵殷雷风行越裳贡水遏天呉灾揽辔隼将击忘机鸥复来缘情韵骚雅独立遗尘埃吏道竟殊用翰林仍忝陪长鸣谢知已所媿非龙媒西陵口观海薛据长江漫汤汤近海势弥广在昔胚混凝融为百川泱地形失端倪天色潜滉瀁东南际万里极目逺无象山影乍浮沈潮波忽来往孤帆或不见櫂歌犹想像日暮长风起客心空振荡浦口霞未收潭心月初上林屿几邅廻亭臯时偃仰岁晏访蓬瀛眞游非外奖观海独孤及北登渤澥岛廻首秦东门谁尸造物功凿此天池源澒洞呑百谷周流无四垠廓然混茫际望见天地根白日自中吐扶桑如可扪超遥蓬莱峰想像金台存秦帝昔经此登临冀飞飜扬旌百神㑹望日羣山奔徐福竟何成羡门徒空言唯见石桥足千年潮水㾗登东海龙兴寺髙顶望海简演公刘长卿朐山压海口永望开禅宫元气逺相合太阳生其中豁然万里余独为百川雄白波走雷电黒雾藏鱼龙变化非一状晴明分衆容烟开秦帝桥隐隐横残虹蓬岛如在眼羽人那可逢偶闻真僧言甚与静者同幽意颇相惬赏心殊未穷花间午时梵云外春山钟谁念遽成别自怜归所从他时相忆处惆怅西南峰航海陆游我不如列子神游御天风尚应似安石悠然云海中卧看十幅蒲湾湾若张弓潮来涌银山忽复磨青铜饥鹘掠船舷大鱼舞虚空流落何足道豪气荡肺胸歌罢海动色诗成天改容行矣跨鹏背弭节蓬莱宫五言律咏海李峤习坎疏丹壑朝宗合紫微三山巨鳌涌万里大鹏飞楼写春云色珠含明月辉㑹因添雾露方逐衆川归海上刘迎潮蹙三山岛烟横万里沙蜃楼春作市鼍鼓莫催衙一曲水仙操片帆渔父家安期定何处试问枣如𤓰五言排律春日望海太宗披襟眺沧海凭轼翫春芳积流横地纪疏派引天潢仙气凝三岭和风扇八荒拂潮云布色穿浪日舒光照岸花分采迷云鴈断行怀卑运深广持满守灵长有形非易测无源讵可量洪涛经变野翠岛屡成桑之罘思汉帝碣石想秦皇霓裳非本意端拱是图王奉和圣制春日望海杨师道春日临渤海征旅辍晨装廻瞰卢龙塞斜瞻肃慎乡洪波廻地轴孤屿映云光落日惊涛上浮天骇浪长仙台隐螭驾水府泛鼍梁碣石朝烟灭之罘归雁翔北巡非汉后东幸异秦皇搴旗羽林客拔距少年塲电击驱辽水鹏飞出带方将举青丘缴安访白霓裳赋得海水不扬波阙名圣朝崇大道寰海免波扬既合千年圣能安百谷王天心随泽广水德共灵长不挠鱼弥乐无澜苇可航化流霑率土恩浸及殊方岂只朝宗国唯闻有越裳七言律南海曹松倾腾界汉沃诸蛮立望何如画此看无地不同方觉逺共天难别始知寛文魮隔雾朝含磬老蚌凌波夜吐丹万状千形皆得意长鲸独自转身难昆阳望海杨慎昆明波涛南纪雄金碧滉漾银河通平吞万里象马国直下千尺蛟龙宫天外烟峦分㸃缀云中海树入空蒙乗槎破浪非吾事已把渔竿狎钓翁七言絶句海客李啇隐海客乗槎上紫氛星娥罢织一相闻只因不惮牵牛妬聊用支机石赠君次韵宝印叔观海王十朋戴地浮天浩莫穷气营楼阁耸虚空道人妙得观澜术万里沧溟碧眼中滇海曲杨慎梁王阁榭水中央乌鹊双星带五潢跨海虹桥三十里广寒宫殿夜飘香其二化城楼阁壮人寰泽国封疆鎭两闗云气开成银色界天工斲出㸃苍山其三叶榆巨浸环三岛益部雄都控百蛮神禹𨗳河双洱水武侯征路七星关泛海张可大到处啼莺倚棹歌客怀偏向布帆多黄云飞尽天如洗鳌背山前万顷波御定佩文斋咏物诗选巻八十五御定佩文斋咏物诗选卷八十六钦定四库全书御定佩文斋咏物诗选卷八十六江类五言古江皐曲王融林断山更续洲尽江复开云峰帝乡起水源桐柏来赴荆州泊三江口元帝渉江望行旅金钲间綵斿水际含天色虹光入浪浮栁条恒拂岸花气尽薰舟丛林多故社单戍有危楼疉鼓随朱鹭长箫应紫驑莲舟夹羽氅画舸覆缇油榜歌殊未息于此泛安流奉和晩日扬子江应教栁𧦬大江都㑹所长洲有旧名西流控岷蜀东汎迩蓬瀛未覩纤罗动先听逺涛声空蒙云色晦浃疉浪花生欲知暮雨歇当观飞斾轻奉和晚日扬子江应制栁辩诘旦金铙发骖驾出城闉鲜云临葆葢细艹借斑轮千里烟霞色四望江山春梅风吹落蕊酒雨减轻尘日斜欢未毕睿想良非一风生疉浪起雾卷孤帆出掞藻丽繁星髙论光朝日空美邹枚侣终谢渊云笔入郴江薛道衡仗节遵严㑹扬舲泝急流征途非白马水势类黄牛跳波鸣石碛溅沬拥沙洲岸廻槎倒转滩长船却浮缘崖频断挽挂壁屡移钩还忆青丝骑东方来上头荆门浮舟望蜀江李白春水月崃来浮舟望安极正见桃花流依然锦江色江色緑且明茫茫与天平逶迤巴山尽揺曵楚云行雪照聚沙鴈花飞出谷鸎芳洲却已转碧树森森迎流目浦烟夕扬帆海月生江陵识遥火应到渚宫城晩次荆江戎昱孤舟大江水水渉无昏曙雨暗迷津时云生望乡处渔翁闲自乐樵客纷多虑秋色湖上山归心日边树徒称竹箭美未得枫林趣向夕垂钓还吾从落潮去晩渡扬子江却寄江南亲故权德舆返照满寒流轻舟任揺荡支頥见千里烟景非一状逺岫有无中片帆风水上天清去鸟灭浦逈寒沙涨树晩疉秋岚江空飜宿浪胸中千万虑对此一清旷回首碧云深佳人不可望江色陶安竹屋晨启关江色直飞入空碧压几案隂隂四壁湿玻瓈作天地泠然手可挹万象随升降元气动唿吸临岸歩观涨石堦没千级岷巴与湘汉衆水大会集合流东北去海水亦起立晩晴江上汪广洋江上鸭头緑楚山螺髻青鹧鸪啼不尽花发树𠖇𠖇微风泛兰桨落日过松亭胜境思弥惬渔歌随处听七言古江南弄李贺江中绿雾起凉波天上疉巘红嵯峨水风浦云生老竹渚暝蒲帆如一幅鲈鱼千头酒百斛酒中倒卧南山緑呉歈越吟未终曲江上团团帖寒玉五言律咏江李峤日夕三江望灵潮万里㢠霞津锦浪动月浦练花开湍似黄牛去涛从白马来英灵已杰出谁识卿云才夜渡江姚崇夜渚带浮烟苍茫晦逺天舟轻不觉动缆急始知牵听草遥寻岸闻香暗识莲惟看孤帆影常似客心悬自豫章南还江上作张九龄归去南江水磷磷见底清转逢空阔处聊洗滞畱情浦树遥如待江鸥近若迎津途别有趣况乃濯吾缨春江晩景张九龄江林皆秀发云日复相鲜征客那逢此春心益渺然兴来祗自得佳处莫能传薄暮津亭下余花落客船渡扬子江孟浩然桂楫中流望空波两畔明林开扬子驿山出润州城海尽边隂静江寒朔吹生更闻枫叶下淅沥度秋声泊扬子江岸祖咏才入维扬郡乡关此路遥林藏初过雨风退欲归潮江火明沙岸云帆碍浦桥客衣今日薄寒气近来饶长江杜甫浩浩终不息乃知东极临衆流归海意万国奉君心色借潇湘阔声驱灔滪深未辞添雾雨接上遇衣襟渡江杜甫春江不可渡二月已风涛舟楫敧斜疾鱼龙偃卧高渚花张素锦汀草乱青袍戏问埀纶客悠悠见汝曹巴水唐白居易城下巴江水春来似麴尘软沙如渭曲斜岸忆天津影蘸新黄栁香浮小白苹临流搔首坐惆怅为何人新春江次白居易浦干潮未应堤湿冻初消粉片粧梅朶金丝刷栁条鸭头新绿水鴈齿小红桥莫怪珂声碎春来五马骄新安江行章八元江源南去永野渡暂维艄古戍悬鱼网空林露鸟巢雪晴山嵴见沙浅浪㾗交自笑无媒者逢人即解嘲郑尚书新开涪江贾岛岸凿青山破江开白浪寒日沈源出海春至草生滩梓匠防波溢蓬仙畏水干从今疏决后任雨滞峰峦其二不侵南亩务已㧞北江流涪水方移岸浔阳有到舟潭澄初捣药波动乍垂钩山可疏三里从知歴亿秋秋日富春江行罗隐逺岸平如翦澄江静似铺紫鳞仙客驭金颗李衡奴冷疉千山阔清函万象殊严陵亦高见归卧是良图宿巴江僧栖蟾江声五千里㵼碧急于弦不觉日又夜争敎人少年一汀巫崃月两岸子规天山影似相伴依依到客船长芦江口梅尧臣风驾晩潮急浪头相趂过水归𤓰步小船下秣陵多鸥舞不停翅燕飞轻贴波今来学楚客薄暮爱渔歌吴江王安石莽莽昔登临秋风一散襟地畱孤屿小天入五湖深柑橘无千里鱼鰕有万金吾虽轻范蠡终欲此幽寻冐雨登拟岘台观江涨陆游雨气分千嶂江声撼万家云飜一天墨浪蹴半空花喷薄侵虚阁低昻泛断槎壮游思夙昔乗醉下三巴泊舟湘岸李材长沙今在眼青草旧知名二月风樯疾三湘雪浪平藤深帝子庙花发定王城莫㰕江南岸啼䳌处处声入桐江徐中行奔流千折下峭壁两崖分樵径冲江雨渔舟宿岭云布帆林杪见水碓月中闻独有披裘客千秋不可羣五言排律江上有懐孙逖秋水明川路轻舟转石圻霜多山橘熟寒至浦禽稀飞席乗风势廻流荡日晖昼行疑海若夕梦识江妃野霁看吴尽天长望洛非不知何歳月一似暮潮归歳暮自广江至新兴往复中题崃山寺许浑宻树分苍壁长谿抱碧岑山风闻鹤逺潭日见鱼深松葢环清韵榕根架绿隂洞丁多斵石蛮女半淘金南浦惊春至西楼送月沈江流不过岭何处寄归音七言律春江白居易炎凉昏晓苦推迁不觉忠州已二年闭阁只听朝暮鼓上楼空望往来船莺声诱引来花下艹色勾畱坐水边唯有春江看未厌萦沙遶石绿潺湲春日游嘉陵江刘沧独泛扁舟映绿杨嘉陵江水色苍苍行看芳草故乡逺坐对落花春日长曲岸危樯移渡影暮天栖鸟入山光今来谁识东归意把酒闲吟思洛阳江边吟李中风暖汀洲吟兴生逺山如画雨新晴残阳影里水东注芳草烟中人独行闪闪酒帘招醉客深深绿树隐啼莺盘桓渔舎忘归去云静髙空月又明京口江际弄水徐铉退公求静独临川扬子江南二月天百尺翠屏甘露阁数帆晴日海门船波澄獭石寒如玉草接汀苹绿似烟安得乗槎更东去十洲风外弄潺湲初出真州泛大江作欧阳脩孤舟日日去无穷行色苍茫杳霭中山浦转㠶迷向背夜江看斗辨西东滮田渐下云间鴈霜日初丹水上枫莼菜鲈鱼方有味逺来犹喜及秋风樊江陆㳺手中一巻养鱼经又向樊江上草亭朝雨染成新涨绿春烟淡尽逺山青榜舟不厌频来往岸帻常须半醉醒赋罢新诗自髙咏满汀鸥鹭欲忘形车驾渡江曽棨朱旗画㦸拥晴沙锦缆牙樯照眼花佳气迥浮江北树晓光初绚海东霞云中鸾凤扶丹毂水底鱼龙识翠华不用临流羡天堑只今四海尽为家车驾渡江周忱柳色临江辇路长葳蕤遥望翠华张衣冠隔岸催鹓序舸舰中流列鴈行鱼跃苍波瞻御座鸟啼春树识天香时廵百度稽虞典不奏横汾礼乐章送童士琦瑞州府判赋得蜀江杨愼瑞州城下蜀江流风物依然似故丘秪道灵源千里合不知仙迹几年畱分符逺汎星槎去负弩真如昼锦游别后懐人更懐土烦君时一到沧洲嘉陵江杨愼嘉陵江水向西流乱石惊滩夜未休巖畔苍藤悬日月岸边瑶艹记春秋版居未变先秦俗刳木犹疑太古舟三十六程知近逺试凭髙处望刀州秋江晩望蔡羽沙头云树郁依依晩稻吹香紫蠏肥露白秋江鸥一梦月明寒树鴈双归篷窓剪烛孤弹劒草屋禁风静掩扉沧海十年空短鬓青山未返薜萝衣七言排律次韵履仁春江即事文征明二月江南黄鸟鸣春江千里绿波平朱甍碧瓦参差去水荇兰苕次第生风外秋千何处笑日斜钟鼔隔花晴洞庭烟霭孤舟逺茂苑芳菲万井明唱断竹枝空复恨流连芳草不胜情何时载酒横塘去共听呉娃打浆声长江万里图杨愼五才坎德迥灵长万里岷山始滥觞流汉天廻经灔滪盘涡谷转下柴桑扬澜左蠡层潭府大壑归虚广莫乡天遣阳侯分淼淼帝咨神禹画茫茫青岑翠观鲛人馆水碧金膏龙伯堂景浴阳乌朝旭早燄燃隂火夜霞光烟寒星散三洲树风软云飞百尺樯鹤子凫雏喧澍雨纹螺锦蚌暎翔阳笼筒津鼓惊浮客欸乃渔歌属赧郎泗磬石钟锵岛屿轻涟苹彩媚沧浪投鞭堪笑符坚䇿静练难赓谢朓章彩鹢退飞休借问白鸥浩荡信徜徉五言絶句宿建德江孟浩然移舟泊烟渚日暮客愁新野旷天低树江清月近人春江曲张仲素揺漾越江春相将采白苹归时不觉夜出浦月随人其二家寄征河岸征人几歳游不知潮水信每日到沙头江行栁中庸繁隂乍隐洲落叶初飞浦潇潇楚客帆暮入寒江雨江上顾况江清白鸟斜荡桨罥苹花听唱菱歌晩㢠塘月照沙泛瑞安江风涛贴然陆游俯仰两青空舟行明镜中蓬莱定不逺正要一颿风长江万里图丁鹤年长啸还江国迟回别海乡春潮如有意相送过浔阳其二长江千万里何处是侬乡忽见晴川树依稀认汉阳七言絶句渡浙江卢纶前船后船未相及五两头平北风急飞沙卷地日色昏一半征帆浪花湿晴江秋望崔季卿八月长江万里晴千帆一道带风轻尽日不分天水色洞庭南是岳阳城建昌江白居易建昌江水县门前立马敎人唤渡船忽似往年归蔡渡艹风沙雨渭河邉暮江吟白居易一道残阳铺水中半江瑟瑟半江红可怜九月初三夜露似真珠月似弓嘉陵江元稹秦人唯识秦中水长想呉江与蜀江今日嘉川驿楼下可怜如练遶明忩其二千里嘉陵江水声何年重遶此江行只应添得清宵梦时见满江流月明望喜驿别嘉陵江水二絶李商隐嘉陵江水此东流望喜楼中忆阆州若到阆州还赴海阆州应更有髙楼其二千里嘉陵江水色含烟带月碧于蓝今朝相送东流后犹自驱车更向南江东李啇隐惊鱼泼刺燕翩翾独自江东上钓船今日春光太飘荡谢家轻絮沈郎钱江上偶见絶句杜牧楚乡寒食橘花时野渡临风驻綵旗草色连云人去住水纹如縠燕差池泛楚江崔涂九重城外家书逺百里洲前客棹还金印碧幢如见问一生安稳是长闲嘉陵江薛逢借问嘉陵江水湄百川东去尔西之但敎清浅源流在得路朝宗㑹有期江行西望韦庄西望长安白日遥半年无事驻兰桡欲将张翰秋江雨画作屏风寄鲍昭泛呉淞江王禹偁苇篷疎薄漏斜阳半日孤吟未过江唯有鹭鸶知我意时时翘足对船忩秋江写望林逋苍茫沙觜鹭鸶眠片水无㾗浸碧天最爱芦花经雨后一篷烟火饭渔船二月一日晓渡太和江杨万里绿杨接叶杏交花嫩水新生尚露沙过了春江偶回首隔江一岸好人家曹娥江韩性隔岸樯竿着暮鸦待舟人立渡头沙数拳寒石生云气一半斜阳有浪花江上黄庚江上支笻眼界寛夕阳影里水云寒凭谁说与闲鸥鹭借我鱼矶把钓竿题秋江图倪瓒长江秋色渺无边鸿雁来时水拍天七十二湾明月夜荻花枫叶覆渔船江上陈宪章水逺烟浓白鸟低数峰青鎻夕阳西隔波莫是仙源否恰到波心路巳迷御定佩文斋咏物诗选巻八十六御定佩文斋咏物诗选卷八十七钦定四库全书御定佩文斋咏物诗选巻八十七曲江类五言古同诸公秋霁曲江俯见南山储光羲天静终南髙俯映江水明有若蓬莱下浅深见澄瀛羣峰悬中流石壁如瑶琼鱼龙隐苍翠鸟兽逰清泠菰蒲林下秋薜荔波中轻山灵浴兰沚水若居云屏岚气浮渚宫孤光随曜灵阴阴豫章馆宛宛百花亭大君及羣臣宴乐方嘤鸣吾党二三子萧辰怡性情逍遥沧海时乃在长安城曲江春霁刘驾宿雨洗秦树旧花如新开池边艹未干日照人马来马蹄踏流水渐渐成尘埃鸳鸯不敢下飞遶岸东西此地喧仍旧归人亦满街七言古和钱员外答卢员外早春独逰曲江见寄长句白居易春来有色闇融融先到诗情酒思中栁㟁霏微裛尘雨杏园淡荡开花风闻君独逰心郁郁薄晩新晴骑马出醉思诗侣有同年春叹翰林无暇日云夫首唱寒玉音蔚章继和春搜吟此时我亦闭门坐一日风流三处心五言律奉和圣制赐史供奉曲江宴应制王维侍从有邹枚琼筵向水开言陪柏梁宴新下建章来对酒山河满移舟草树回天文同丽日驻景惜行杯酬白二十二舎人早春曲江见寄张籍曲江氷欲尽风日已恬和栁色看犹浅泉声觉渐多紫蒲生湿岸青鸭戯晴波仙掖髙情客相招共一过曲江郑谷细草㟁西东酒旗摇水风楼台在烟杪鸥鹭下沙中翠幄晴相接芳洲夜暂空何人赏秋景兴与此时同曲江作韦庄细雨曲池濵青袍草色新咏诗行信马载酒喜逢人性为无机率家因守道贫若无诗自遣谁奈寂寥春曲江暮春雪霁曹松霁动江池色春残一去逰菰风生马足槐雪滴人头北阙尘未起南山清欲流如何多别地却得醉汀洲秋日曲江书事李洞门摇枯苇影落日共鸥归园近鹿来熟江寒人到稀片云穿塔过枯叶入城飞翻怕賔鸿至无才动礼闱曲江秋望师柘山逺嶂重出野平天四围凉风芡实坼久雨藕花肥水阔渔舟小天长去鸟微紫蒲行处有采采莫盈衣五言排律早春独逰曲江白居易散职无羁束羸骖少送迎朝从直城出春傍曲江行风起池东暖云开山北晴氷销泉脉动雪尽草芽生露杏红初拆烟杨緑未成影遅新度鴈声涩欲啼莺闲地心俱静韶光眼共明酒狂怜性逸药效喜身轻慵慢疎人事幽栖遂野情回看云阁笑不似有浮名七言律曲江杜甫城上春云覆苑墻江亭晩色静年芳林花着雨燕支湿水荇牵风翠带长龙武新军深驻辇芙蓉别殿谩焚香何时诏此金钱㑹暂醉佳人锦瑟傍及第后宴曲江刘沧及第新春选胜逰杏园初宴曲江头紫毫粉壁题仙籍栁色箫声拂御楼霁景露光眀逺岸晩空山翠坠芳洲归时不省花间醉绮陌香车似水流曲江章碣日照香尘逐马蹄风吹浪溅㡬回隄无穷罗绮填花径大半笙歌占麦畦落絮却笼他树白娇莺更学别禽啼秪縁频宴蓬洲客引得逰人去似迷曲江李山甫南山低对紫云楼翠影红隂瑞气浮一种是春长富贵大都为水也风流争攀栁带千千手闲插花枝万万头独向江边㝡惆怅满衣尘土避王侯曲江春望罗邺故国东归泽国遥曲江晴望忆渔樵都縁北阙春先到不是南山雪易消瑞景玉楼开组绣欢声丹禁奏云韶虽然未得陪鹓鹭亦酹金觞祝帝尧七言絶句曲江春望卢纶菖蒲翻叶栁交枝暗上莲舟鸟不知更到无花㝡深处玉楼金殿影参差其二翠黛红粧画鹢中共惊云色带微风箫管曲长吹未尽花南水北雨蒙蒙其三泉声徧野入芳洲拥沫吹花上碧流二月行人渐无路巢峰乳燕满髙楼同张水部籍春逰曲江寄白二十二舎人韩愈漠漠轻隂晩自开青春白日映楼台曲江水满花千树有底忙时不肻来酬韩侍郎张博士雨后曲江见寄白居易小园新种红樱树闲遶花行便当逰何必更随鞍马队冲泥蹋雨曲江头曲江独行白居易独来独去何人识厩马朝衣野客心闲爱无风水边坐杨花不动树隂隂曲江池上雍裕之殷勤春在曲江头全借羣仙占胜逰何必三山待鸾鹤年年此地是瀛州春逰王涯曲江緑栁变烟条寒谷氷随煖气消才见春光生绮陌已闻清乐动云韶春日逰曲江张乔日暖鸳鸯拍浪春蒹葭浦际聚青苹若论来往乡心切须是烟波岛上人曲江春草郑谷花落江隄簇晓烟雨余江色逺相连香轮莫辗青青破留与逰人一醉眠御定佩文齐咏物诗选巻八十七御定佩文斋咏物诗选卷八十八钦定四库全书御定佩文斋咏物诗选巻八十八淮水类五言古奉和出颍至淮应令诸葛颖渉颍倦纡廻浮淮欣迥直遥村含水气逺浦澄天色灵涛稍欲近仙巖行可识元览属睿辞风云有余力奉和出颍至淮应令蔡允恭久倦川涂曲忽此望淮圻波长泛淼淼眺迥情依依稍觉金乌转渐见锦颿稀欲知仁化洽讴歌满路归奉和出颍至淮应令𢎞执恭睿情欣逸赏临泛入淮淝棹歌喧岸度颿影出云飞清流含日彩犇浪荡霞晖还如漳水曲鸣笳启路归奉和出颍至淮应令虞世南良晨喜利渉解缆入淮浔寒流泛鹢首霜吹响清吟濳鳞波里跃水鸟浪前沈䢴沟非复逺怅望恱宸襟渡淮刘子翚鸣鼙渡长淮霏烟散清晨皎皎初日光照耀草木新横林度余碧疉嶂开嶙峋移桡失向背烟波浩无垠儿童发櫂歌余心亦欣欣轻帆互相踰画鹢映流津徘徊望洲渚悠然独懐人樵渔有栖遯寂寞谁问邻暮风翻洪涛鱼虾亦有神四顾天地黑孤舟恐漂沦五言律淮上秋夜刘方平旅梦何时尽征途望每賖晩秋淮水上新月楚人家猿啸空山近鸿飞极浦斜明朝南岸去定折桂枝花五言排律和杜学士旅次淮口阻风李峤夕吹生寒浦清淮上暝潮迎风欲举棹触浪反停桡淼漫烟波阔参差林㟁遥日沈丹气敛天敞白云消水鴈衔芦叶沙凫隠荻苗客行殊未已川路㡬迢迢五言絶句问淮水白居易自嗟名利客扰扰在人间何事长淮水东流亦不闲望淮王恽朝日惨无色昏昏水气间到淮犹数里隔㟁见尖山七言絶句渡淮武元衡暮涛凝雪长淮水细雨飞梅五月天行子不须愁夜泊緑杨多处有人烟渡淮即事萨都拉杨花㸃㸃冲帆过燕子双双掠水飞淮上渔人闲不得船头对结緑蓑衣御定佩文斋咏物诗选巻八十八御定佩文斋咏物诗选卷八十九钦定四库全书御定佩文斋咏物诗选卷八十九河类四言古河铭李尤洋洋河水赴宗于海经自中州龙图所在昔周诸侯㑹于孟津鱼入王舟乃往尅殷大汉承绪懐附遐邻邦事来济各贡厥珍河清颂张畅浑浑洪河家国之濵襟带晋衞领袖齐秦龙门诞熘积石传津乘运能有经启天人化流上帝时表初星飞书曝瑞龙图照神协灵既伟通气载荣五言古奉和济黄河应教萧悫大蕃连帝室骖驾奉皇猷未明驱羽骑凌晨方画舟津城度维锦岸栁夹缇油钟声扬别岛旗影照沧流早光生剑服朝风起节楼滔滔细波动裔裔轻舷浮回桡避近碛放舳下前洲全疑上天汉不异谒蓬丘望知云气合聴识水声秋从君何等乐喜从神仙逰夜到洛口入黄河储光羲河洲多青草朝暮増客愁客愁惜朝暮枉渚暂停舟中宵大川静解缆逐归流浦溆既清旷㳂洄非阻脩登舻望落月击汰悲新秋倘遇乘槎客永言星汉逰同敬八卢五汎河间清河髙适清川在城下沿汎多所宜同济惬数公翫物欣良时飘飘波上兴燕婉舟中词昔渉乃平原今来忽涟漪东流达沧海西流延滹沲云树共晦明井邑相逶迤稍随归月帆若与沙鸥期渔父更留我前潭水未滋黄河梅尧臣积石导渊源沄沄泻崑阆龙门自吞险鲸海终涵量怒洑生万涡惊流非一状浅深殊可测激射无时壮常苦事隄防何曽息波浪川气迷逺山沙㾗落秋涨槎沫夜浮光舟人朝发唱洪望画鹢连古戍苍崖向浴鸟不知清夕阳空在梁谁当大雪天走马坚氷工七言古河复苏轼君不见西汉元光元封间河决瓠子二十年鉅野东倾淮泗满楚人恣食黄河鳣万里沙回封禅罢初遣越巫沈白马河工未许人力穷薪刍万计随流下吾君仁圣如帝尧百神受职河神骄帝遣风师下约束北流夜起澶州桥东风吹冻收微渌神功不用淇园竹楚人种麦满河淤仰看浮槎栖古木五言律河流徐夤洪流盘砥柱淮济不同波莫讶清时少都缘曲处多逺能通玉塞髙复接银河大禹成门崄为龙始得过清河贡奎谿碧石生处山青云起时藕花红映岸藤蔓翠牵篱落日渔家网微风酒市旗顺流船渐急翻觉去心遅清河水涨答复中吉监县水字诗张翥漭泱清河涨湍流滋浸淫沧溟浑灌注浊浪浩浮沈洲渚津涯濶泥沙沮洳深沿淮泽鸿满漂荡渡江浔潞河晚泊屠隆回浦落帆尽长堤带郭斜暮烟平吐树春雨薄沈沙白艇蔵渔市黄茅覆酒家一瓢云水外不复问年华夏日逰通恵河徐阶颇忆三江逺乘流意若何水深秋气入竹密雨声多熟果当尊落惊禽拂棹过栁隂催系缆敧枕聴渔歌五言排律黄河太宗何处发崑崙连干复浸坤波浑经鴈塞声振自龙门岸裂新冲势滩余旧落㾗横沟通海上逺色尽山根勇逗山峰折雄标四渎尊湾中秋景树阔外夕阳邨沫乱知鱼呴槎来见鸟蹲飞沙当白日凝露接黄昏润可资农畆清能表帝恩雨吟堪极目风渡想惊魂显瑞龟曽出隂灵伯固存盘涡寒渐急浅濑暑微温九曲终柔胜常流可暗吞人间无博望谁复到穷源送襄阳卢判官奏开河事钱起千里趋魏阙一言简圣聪河流引闗外国用赡秦中有诏许其䇿随山兴此功连云积石阻计日安波通飞棹转年谷利人胜嵗丰言归汉阳路拜首蓬莱宫紫殿赐衣出青门酣酌同晚阳过微雨秋水见新鸿坐惜去车逺愁㸔离馆空因思郢川守南楚满清风七言律自巩雒舟行入黄河即事寄府县僚友韦应物緑水苍山路向东东南山豁大河通寒树依微逺天外夕阳明灭乱流中孤邨㡬嵗临伊岸一鴈初晴下朔风为报雒桥逰宦侣扁舟不系与心同黄河罗隠莫把阿胶向此倾此中天意固难明解通银汉应须曲才出崑崙便不清髙祖誓功衣带小仙人占斗客槎轻三千年后知谁在何必劳君报太平次韵陈子仁黄河杨载禹功疏凿过忧勤海内山川自此分元气浑沦通地脉孤光迢逓贯天文母金伏砾秋逾盛隂火蔵渊夜不焚多少鱼龙争变化总归西北㑹风云登徐州城上黄楼北望河流作栁贯髙楼背水压奔冲影动云虹落水中土色从黄宜制胜河声触险聴分洪却思沈璧千年日欲问乘槎八月风汴泗交流平似席南行北播本同功到广黄河蔡珪清漳节物似清江不复莼鲈梦故乡歴下果能留太白镜湖端是属知章身随客路常岑寂心与沙鸥共渺茫尚困马蹄三百里小舟聊与过沧浪御定佩文斋咏物诗选卷八十九御定佩文斋咏物诗选卷九十钦定四库全书御定佩文斋咏物诗选卷九十汉水类五言古玩汉水简文帝杂色崑崙水泓澄陇首渠岂若兹川丽清流疾且徐离离细碛净蔼蔼树隂疎石衣随熘卷水芝扶浪舒连翩泻去檝镜澈倒遥墟聊持㸃缨上扵是察川鱼初春汉水漾舟孟浩然漾舟逗何处神女汉臯曲雪消氷复开春潭千丈緑轻舟恣往来探翫无厌足波影摇妓钗沙光逐人目倾杯鱼鸟醉聨句莺花续良㑹难再逢日入须秉烛五言律与鲜于庶子泛汉江岑参急管更须吹杯行莫遣遅酒光红琥珀江色碧琉璃日影浮归棹芦花罥钓丝山公醉不醉问取葛彊知汉江临汎王维楚塞三湘接荆门九派通江流天地外山色有无中郡邑浮前浦波澜动逺空襄阳好风日留醉与山翁汉阳即事储光羲楚国千里逺孰知方寸违春逰欢有客夕寝赋无衣江水带氷緑桃花随雨飞九歌有深意捐珮乃言归五言排律渡汉江李百药东流既弥弥南纪信滔滔水激沈碑岸波骇弄珠臯含星映浅石浮盖下奔涛熘濶霞光近川长晓气髙樯乌转轻翼戏鸟落风毛客心既多绪长歌且代劳御定佩文斋咏物诗选巻九十御定佩文斋咏物诗选卷九十一钦定四库全书御定佩文斋咏物诗选卷九十一洛水类四言古洛水铭李尤洛出熊耳东流㑹集夏禹导疏经扵洛邑元龟赤字汉符是立帝都通路建国南乡万乘终济造舟为梁三都五州贡篚万方广视逺聴审任贤良元首昭明庶物是康五言律渡洛水太宗春蒐驰骏骨总辔俯长河霞处流萦锦风前瀁卷罗水花飜照树堤兰倒插波岂必汾隂曲秋云发棹歌咏洛李峤九洛韶光媚三川物候新花明丹凤浦日映玉鸡津元礼期仙客陈王覩丽人神龟方钖瑞緑字伫来臻奉和进船洛水应制薛眘惑禁园纡睿览仙棹叶宸逰洛北风花树江南彩画舟荣生兰蕙艹春入凤凰楼兴尽离宫暮烟光起夕流归渡洛水皇甫冉暝色赴春愁归人南渡头渚烟空翠合滩月碎光流澧浦饶芳草沧浪有钓舟谁知放歌客此意正悠悠五言排律奉和受图温洛应制唐李峤七萃銮舆动千年瑞检开文如龟负出图似凤啣来殷荐三神享明禋万国陪周旂黄鸟集汉幄紫云回日暮钩陈转清歌上帝台奉和受图温洛应制牛凤及八神承玉辇六羽警瑶谿戒道伊川北通津涧水西御图开洛匮刻石与天齐瑞日波中上仙禽雾里低微臣矫弱翮抃舞接鸾鹥御定佩文斋咏物诗选卷九十一御定佩文斋咏物诗选卷九十二钦定四库全书御定佩文斋咏物诗选巻九十二湘水类五言古湘江舟中薛瑄湛湛湘水緑夹岸丛篁多挽舟逆水上南风起微波嘉此晴宵景逍遥翫江沱沙渚旷缅邈云岫纷嵯峨逺目为舒畅客意将如何濯缨吾所爱聊为扣舷歌五言律使还湘水张九龄归舟宛何䖏正值楚江平夕逗烟村宿朝缘浦树行于役已弥嵗言旋今惬情乡郊尚千里流目夏云生自湘水南行张九龄落日催行舫逶迤洲渚间虽云有物役乘此更休闲暝色生前浦清辉发近山中流澹容与唯爱鸟飞还夜渡湘水孟浩然客行贪利渉暗里渡湘川露气闻芳杜歌声识采莲榜人投㟁火渔子宿潭烟行侣时相问浔阳何处边夜入湘中马戴洞庭人夜到孤棹入湘中露洗寒山遍波揺楚月空宻林飞暗狖广泽发鸣鸿行抵扬㠶渚江分又不同七言律冬末同友人泛潇湘杜荀鹤残腊泛舟何䖏好㝡多吟兴是潇湘就船买得鱼偏美踏雪沽来酒倍香猿到夜深啼岳麓雁知春近别衡阳与君剰採江山景裁取新诗入帝乡五言絶句泊湘口戴叔伦湘山千岭树桂水九秋波露重猿声絶风清月色多御定佩文斋咏物诗选巻九十二御定佩文斋咏物诗选卷九十三钦定四库全书御定佩文斋咏物诗选巻九十三湖类五言古车驾幸京口三月三日侍逰曲阿后湖作颜延之虞风载帝狩夏谚颂王逰春方动宸驾望幸倾五州山祗跸峤路水若警沧流神御出瑶轸天仪降藻舟万轴肃行卫千翼泛飞浮雕云丽璇盖祥飈被彩斿江南进荆艳河激献赵讴金练照海浦笳鼓震溟洲藐眄觏青崖衍漾观緑畴民灵骞都野鳞翰耸渊丘德礼既普洽川岳徧怀柔南湖简文帝南湖荇叶浮复有佳期逰银纶翡翠钩玉轴芙蓉舟荷香乱衣麝桡声随急流治西湖范云史氏导漳水西门溉河潮图始未能悦克终良可要拥锸劝年首提爵劳春朝平臯草色嫩通林鸟声娇已集故池鹜行莳新田苗何吁畚筑苦方欢鱼稻饶渡青草湖阴铿洞庭春熘满平湖锦㠶张沅水桃花色湘流杜若香穴去茅山近江连巫峡长带天澄迥碧映日动浮光行舟逗逺树度鸟息危樯滔滔不可测一苇讵能航秋日侍宴娄苑湖应诏江总翠渚还銮辂瑶池命羽觞千门响云跸四泽动荣光玉轴昆池浪金舟太液张虹旗照岛屿凤盖绕林塘野静重阴濶淮秋水气凉雾开楼阙近日迥烟波长洛宴谅斯在镐饮讵能方朽劣叨荣遇簮笏奉周行彭蠡湖上张九龄沿渉经太湖湖流多泆决凌晨趋北渚迳浦已西日所适虽淹旷中流且闲逸瑰诡良复多感见乃非一庐山直阳浒孤石当阴术一水云际飞数峰湖心出象类何交糺形言岂深悉且知皆自然髙下无相恤过彭蠡湖李白谢公入彭蠡因此逰松门余方窥石镜兼得穷江源煎赏迹可见后来道空存而欲继风雅岂惟清心魂云海方助兴波涛何足论青嶂忆遥月緑萝鸣愁猿水碧或可採金膏秘莫言予将振衣去羽化出嚣烦下浔阳城泛彭蠡寄黄判官李白浪动灌婴井浔阳江上风开帆入天镜直向彭湖东落景转疎雨晴云㪚逺空名山发佳兴清赏亦何穷石镜挂遥月香炉灭彩虹相思俱对此举目与君同与贾至舍人于龙兴寺剪落梧桐枝望㴩湖李白剪落青梧枝㴩湖坐可窥雨洗秋山净林光澹碧滋水闲眀镜转云绕画屏移千古风流事名贤共此时宿鰕湖李白鸡鸣发黄山暝投鰕湖宿白雨映寒山森森似银竹提携採铅客结荷水边沐半夜四天开星河烂人目眀晨大楼去冈陇多屈伏当与持斧翁前溪伐云木石鱼湖上作元结吾爱石鱼湖石鱼在湖里鱼背有酒樽绕鱼是湖水儿童作小舫载酒胜一杯座中令酒舫空去复满来湖㟁多欹石石下流寒泉醉中一盥潄快意无比焉金玉吾不须轩冕吾不爱且欲坐湖畔石鱼长相对初入太湖陆龟䝉东南具区雄天水合为一髙㠶大弓满羿射争箭疾时当暑雨后气象仍郁宻乍如开雕笯耸翅忽飞出行将十洲近坐觉八极溢耳目骇鸿蒙精神寒佶栗坑来斗呀豁涌䖏惊嵯崪崄异拔龙湫喧如破蛟室斯须风妥帖若受命平秩㣲芒识端倪逺峤疑格笔巉巉见铜阙左右皆辅弼盘空俨相趋去势犹横逸尝闻咸池气下注作清质至今涵赤霄尚且浴白日又云构浮玉宛与崑阆匹肃为灵官家此事难致诘才迎沙屿好指頋俄已失山川互蔽亏鱼鸟空聱轧何当授真检得召天吴术一一问朝宗方应可谭悉初入太湖皮日休闻有太湖名十年未曾识今朝得逰泛大笑称平昔一舍行胥塘尽日到震泽三万六千顷顷顷玻璃色连空淡无颣照野平絶隟好放青翰舟堪㺯白玉笛疎岑七十二双双露矛㦸悠然啸傲去天上揺画鹢西风乍猎猎惊波罨涵碧倏忽雷阵吼须臾玉崖拆树动为蜃尾山浮似鳌嵴落照射鸿溶清辉荡抛云轻似可染霞烂如堪摘渐暝无䖏泊挽泛从所适枕下闻彭泬肌上生瘆讨异足邅回寻幽多阻隔愿风与良便吹入神仙宅甘将一藴书永事嵩山伯翠帘山天湖林鸿翠帘髙凌天峰麓旷且平何年此蟠龙遂成秋水泓唿吸纳元气溟蒙变阴晴云雷地中起日月波上生上有空僧巢巖栖炼神形寥寥水月观洞见心胸眀我昔凌天梯恍若登赤城浮杯动松影发笑回天声从兹便髙举永极云霞情太湖贺承太湖何茫茫一望渺无极但见青莲花嵯峨水中立仙人双髻了弄影镜光碧皎皎山月髙船头几声笛七言古雪中逰西湖蘓轼词源滟滟波头展清唱一声巖谷满未容雪积句先髙岂独湖开心自逺云山已作歌眉浅山下碧流青似眼尊前侑酒只新诗何异书鱼餐蠧简七月三日至鄱阳湖王十朋吾来鄱君山水州山水入眼常迟留絶境遥通云锦洞清音下瞰琵琶洲于越亭前晚风起湖入鄱阳三百里晓来一雨洗新秋身在江东画图里五言律和尹懋秋夜逰㴩湖张说㴩湖佳可逰既近复能幽林里栖精舍山间转去舟鴈飞江月冷猿啸野风秋不是迷乡客寻竒䖏䖏留和尹懋秋夜逰㴩湖赵冬曦政理常多暇方舟此泝洄吹笙虚洞答举檝便风催山暗云犹辨潭幽月稍来清溪无数曲未尽莫先回临洞庭孟浩然八月湖水平涵虚混太清气蒸云梦泽波撼岳阳城欲济无舟楫端居耻圣明坐观垂钓者徒有羡鱼情秋夜逰㴩湖张均逺水沈西日寒沙聚夜鸥平湖乘月满飞棹接星流黄叶鸣悽吹苍葭扫暗洲愿移沧浦赏归待颍川逰过洞庭湖杜甫鲛室围青草龙堆隠白沙䕶堤盘古木迎棹舞神鸦破浪南风正回樯畏日斜湖光与天逺直欲犯仙槎宿青草湖杜甫洞庭犹在目青草续为名宿桨依农事邮签报水程寒氷争倚薄云月递㣲明湖鴈双双起人来故北征题房公琯汉州西湖严公贶凤池才未尽余思凿西湖珍木罗修㟁氷光映座隅琴台今寂寞竹岛尚萦纡犹蕴济川志芳名终不渝题汧湖许棠偶得湖中趣都忘陇坻愁边声风下鴈楚思浪移舟静极亭连寺凉多岛近楼吟㳺终不厌还似曲江头过洞庭湖许棠惊波常不定半日鬓堪斑四頋疑无地中流忽有山鸟飞应畏帆逺却如闲渔父时相引行歌浩渺间赋洞庭僧可朋周极八百里凝眸望则劳水涵天影濶山拔地形髙贾客停非久渔翁转几遭飒然风起䖏又是鼓波涛西湖闲望梅尧臣夏景已多趣湖边日更佳园葵杂红紫㟁栁自欹斜雨气収林表城阴接水涯爱闲输白鸟尽日立汀沙寒食逰南湖蘓辙绕郭春水满被堤新栁黄官池无禁约野艇得飞扬浪泛歌声逺花浮酒气香晩风归棹急细雨湿红粧鑑湖夜泛李觏眀月到尊前拏舟古㟁边乱山斜入雾逺水倒垂天酒气熏龙戯歌声㺯鹤眠回头嗤李郭此外更无仙春日逰西湖王十朋山色緑如染湖光青似磨峰髙捧日久波濶浸天多瑞气浮城阙春光醉绮罗能将比西子妙句有东坡西湖夜泛吴鼎芳疎雨洗空翠来㸔湖上山断桥芳草外小艇白鸥间月在美人逺春忙流水闲西陵犹唤酒灯影出花闗西湖晓起吴鼎芳残钟湖上月杳杳落层岑晓色㪚为水秋声聚作林闲来曾不惯幽䖏每相寻丛桂南山下晴香一径深泛石湖同篠园居士吴鼎芳放棹秋光逺残阳湖水西树团渔户小山截寺门低野渡一僧立汀花数鸟啼且沽桥外酒同宿越来谿西湖春逰盛鸣世晴光上栁条结伴戯花朝歌近舟沿岸人开马度桥雷峰㸔塔迥葛岭㺯泉遥日暮争门入衣香满路飘彭蠡湖徐祯卿茫茫彭蠡口隠隠鄱阳岑地涌三辰动江连九派深扬舲武昌客发兴豫章吟不见垂纶叟烟波空我心横湖程本立横湖如匹练风景此中稀日暖赤鳞跃天晴白鸟飞寒松蟠石岸春水没苔矶几度斜阳晚渔舟渡口归湖兴皇甫涍客路浮清济西风引汶川巖容揺浦岸水色浄湖烟旅鴈青山外残虹緑树边沧浪棹讴发待枕月华眠湖上李奎锦帐开桃岸兰桡系栁津鸟歌如劝酒花笑欲留人钟磬千山夕楼台十里春回㸔香雾里罗绮六桥新五言排律别㴩湖张说念别㴩湖去浮舟更一临千峯出浪险万木抱烟深南郡延恩渥东山恋宿心露花香欲醉时鸟啭余音涉趣皆留赏无竒不遍寻莫言山水间幽意在鸣琴和燕公别㴩湖赵冬曦南湖美泉石君子玩幽竒湾澳陪临泛巖峿共践窥秋风頳桂竦春景緑杨垂郢客委分竹湘濵拥去麾枉㠶怀胜赏留景惜差池水木且不弃情游良可知自乐城赴永嘉枉路汎白湖寄松阳李少府张子容西行碍浅石北转入谿桥树色烟轻重湖光风动揺百花乱飞雪万岭叠青霄猨挂临潭篠鸥迎出浦桡惟应赏心客兹路不言遥与崔二十一逰镜湖寄包贺二公孟浩然试览镜湖水中流见底清不知鲈鱼味但识鸥鸟情帆得樵风送春逢谷雨晴将探夏禹穴稍背越王城府掾有包子文章推贺生沧浪醉后唱因此寄同声三月五日陪裴大夫泛长沙东湖崔䕶上巳余风景芳辰集逺垧綵舟浮浩荡绣毂下娉婷林树迥葱蒨笙歌入杳𠖇湖光迷翡翠草色醉蜻蜓鸟弄桐花日鱼飜谷雨萍从今留胜㑹谁㸔画兰亭陪幸西湖台哈布哈北都冠盖地西郭水云乡珠树三花放鸾旗五色翔鸡翘辉凤渚豹尾殿龙骧驾拥千官仗㠶开百尺樯属车陪后乗清道肃前行河汉元通海湖山逺胜杭经纶属姚宋制作从班扬瑞绕金根动声摇玉佩锵春阴飞土雨晓露挹天浆御栁枝枝緑仙葩䖏䖏香葵倾惟日向荷偃借风张宝马鸣沙路华舟迥石塘金吾分禁籞武卫四屯箱小大濡深泽仁明发正阳皇皇星斗润落落股肱良朝野崇无逸邦家重有光赐租寛下国传诏出中堂布政亲巡省观民戒怠荒麦禾连野迥桑柘出林长乐嵗天颜喜回銮月下廊七言律春题湖上白居易湖上春来似画图乱峰围绕水平铺松排山面千重翠月㸃波心一颗珠碧毯线头抽早稻青罗裙带展新蒲未能抛得杭州去一半勾留是此湖南湖温庭筠湖上微风入槛凉飜飜菱荇满回塘野船着㟁偎春草水鸟带波飞夕阳芦叶有声疑雾雨浪花无际似潇湘飘然蓬艇东逰客尽日相㸔忆楚乡三堂东湖作韦庄满塘秋水碧澄泓十亩菱花晩镜清影动新桥横蝃蝀岸铺芳草睡䴔䴖蟾投夜魄当湖落岳倒秋莲入浪生何处㝡添诗客兴黄昬烟雨乱蛙声祈雨晓过湖上欧阳修清晨驱马思悠然渺𣺌平湖碧玉田晓日未昇先起雾緑阴初合自生烟身闲始觉时光好春去犹余物色妍更待四郊甘雨足相随箫鼓乐丰年西湖泛舟呈运使学士张掞欧阳修波光栁色碧溟蒙曲渚斜桥画舸通更逺更佳唯恐尽渐深渐密似无穷绮罗香里留佳客絃管声来飏晩风半醉回舟迷向背楼台髙下夕阳中西湖林逋混元神巧本无形匠出西湖作画屏春水净于僧眼碧晩山浓似佛头青栾栌粉堵摇鱼影兰杜烟丛阁鹭翎徃徃鸣榔与横笛细风斜雨不堪听望太湖苏舜钦杳杳波涛阅古今四无边际莫知深润通晓月为清露气入霜天作暝阴笠泽鲈肥人鲙玉洞庭柑熟客分金风烟触目相招引聊为停桡一楚吟逰鑑湖秦观画舫珠帘出缭墙天风吹到芰荷乡水光入座杯盘莹花气侵人笑语香翡翠侧身窥緑酒蜻蜓偷眼避红粧葡萄力缓单衣怯始信湖中五月凉次张子京逰天王湖作郑侠湖上迟迟不忍还谈𤣥清彻几重闗旋风野马皆归静逝鸟潜鱼各自闲队果露巢秋后树淡烟斜日晩来山吟情到此何终极注目红云紫雾间沈虞卿秘监招逰西湖杨万里苏公堤逺桞生烟和靖园深竹映闗船入芰荷香䖏去人从云水国中还似寒如暖清和在欲雨翻晴顷刻间能为蓬莱老仙伯一杯痛快吸湖山西湖图真山民两袖春风一丈池等闲踏破栁桥西云开逺嶂碧千叠雨过落花红半谿青斾有情邀我醉黄莺无恨为谁啼东城正在桃林外多少逰人逐马蹄钱塘湖马祖常石桥西畔竹棚斜闲日浮舟阅嵗华金凿悬崖开佛国玉分飞瀑过人家风杉鹳下春鸣垤雨树猿啼暝蹋花欲赁茭田来此住东南更望赤城霞过洞庭湖欧阳𤣥白沙隐隐见金鳌殿阁慿虚结构牢天水浑融浮太极神人幽显隔秋毫龙堂深閟灵栖冷象纬低垂客枕髙欲作庙堂迎送曲杜红蘅碧尽离骚次韵王侍郎逰湖萨都拉绮席新凉舞袖偏赏心输与使君专螺杯注酒摇红浪綵扇题诗染緑烟一镜湖光开晓日万家花气涨晴天涌金门外春如海画舫笙歌步步仙西湖王直玉泉东滙浸平沙八月芙蓉尚有花曲岛下通鲛女室晴波深映梵王家常时凫雁闻清呗旧日鱼龙识翠华堤下连云秔稻熟江南风物未宜夸西湖逰覧田汝成苏堤如带束湖心罗绮新粧照碧浔翠幕浅搴怜草色华筵小簇占花阴凌波人渡纤纤玉促柱筝翻疉疉金月出笙歌敛城市珠楼缥缈彩云深七言排律泛太湖书事寄微之白居易烟渚云㠶䖏䖏通飘然舟似入虚空玉杯浅酌巡初匝金管徐吹曲未终黄夹缬林寒有叶碧琉璃水净无风避旗飞鹭翩翻白惊鼔跳鱼拔剌红涧雪压多松偃蹇巖泉滴乆石玲珑书为故事留湖上吟作新诗寄浙东军府威容从道盛江山气色定知同报君一事君应羡五宿澄波皓月中侯郎中新置西湖方干逺近利民因智力周回润物像心源菰蒲纵感生成惠鳣鲔那知广大恩潋滟清辉吞半郭萦纡别𣲖入遥村沙泉绕石通山脉岸水粘萍是浪痕已见澄来连镜底兼知极䖏浸云根波涛不起时方泰舟楫徐行日易昬烟雾未应藏岛屿凫鹥亦解避旌旛虽云桃叶歌还醉却被荷花笑不言孤鹤必应思凤沼凡鱼岂合在龙门能将盛事添元化一夕机谟万古存五言絶句陪侍郎叔逰洞庭醉后李白船上齐桡乐湖心泛月归白鸥闲不去争拂酒筵飞陪从祖济南太守泛鹊山湖李白湖濶数千里湖光揺碧山湖西正有月独送李膺还其二水入北湖去舟从南浦回遥㸔鹊山转却似送人来欹湖裴迪空阔湖水广青荧天色同舣舟一长啸四面来清风湖上夜饮白居易郭外迎人月湖边醒酒风谁留使君饮红烛在舟中纳湖朱子诗筒连画巻坐㸔复行吟想像南湖水秋来几许深虚湖曲杨慎留连非鱼鸟溯洄岂蒹葭明月浴灏露青云吸流霞七言絶句同武平一员外逰湖储光羲朝来仙阁听絃歌暝入花亭见绮罗池边命酒怜风月浦口回船惜芰荷其二花潭竹屿傍幽蹊画檝浮空入夜谿芰荷覆水船难进歌舞留人月易低湖上闲坐白居易藤花浪拂紫茸条菰叶风飜緑剪刀闲弄水芳生楚思时时合眼咏离骚西湖戏作示同㳺者欧阳修菡蓞香清画舸浮使君宁复忆扬州都将二十四桥月换得西湖十顷秋横湖苏轼贪㸔翠盖拥红粧不觉楼边一夜霜巻却天机云锦段从教匹练写秋光湖上杂咏邹浩何处清风作晩凉解衣相与面沧浪青萍紫荇无情思遮却琉璃万顷光次韵马少伊郁舜举寄示同逰石湖诗范成大镜面波光倒碧峰半湖云锦万芙蓉去年荡桨香风里行傍石桥花正浓十一月大雾中自胥口渡太湖范成大白雾排空白浪深舟如竹叶信浮沉科头晏起吾何敢自有山川印此心逰湖上陆游一榼无时可醉吟一藤随䖏得幽寻先须挽取银河水洗净人间尘雾心过鑑湖王十朋谁把青铜铸鑑湖湖光冷浸越王都东风二月西逰客买得扁舟入画图鑑湖王十朋胷中万顷元才子方外孤标贺李真鑑水萦回三百里风流何止两唐人洞庭湖王十朋江山好䖏未经眼人道岳阳天下无入笔波涛自今阔胷中已有洞庭湖其二维舟便上岳阳楼风定波澜万顷秋闻说洞庭通震泽水应先我到苹洲夜过鑑湖戴昺推篷四望水连空一片蒲帆正饱风山际白云云际月子规声在白云中清湖春早方回楼上春阴覆晓云一天河净碧沄沄雨宜不骤风宜细闲倚阑干㸔水纹湖上暮归赵孟頫春阴栁絮不能飞雨足蒲芽緑更肥正恐前呵惊白鹭独骑欵段遶湖归甓社湖袁桷甓社湖中新水清风牵荇带引㠶行灵妃夜渡霓裳冷轻折菱花翫月明湖面范梈湖面春深暖气匀青芜未陨已知春沙湾散驻张鱼客芦室时惊射雁人石湖周砥烟中白鹤独飞还相伴孤云尽日闲落日放船湖水上一帘秋色㸔青山登城望鸳鸯湖怀恱一上髙城思不羣东风吹面洗余醺红船乌榜春湖上多载银筝入暮云御定佩文斋咏物诗选卷九十三御定佩文斋咏物诗选卷九十四钦定四库全书御定佩文斋咏物诗选巻九十四川类五言古逰斜川陶潜开嵗倏五日吾生行归休念之动中怀及辰为兹逰气和天惟澄班坐依逺流弱湍驰文鲂闲谷矫鸣鸥迥泽㪚㳺目缅然睇曾丘虽微九重秀頋瞻无匹俦提壶接賔侣引满更献酬未知从今去当复如此不中肠纵遥情忘彼千载忧且极今朝乐明日非所求伊川独逰欧阳修东郊渐微緑驱马忻独徃梅繁野渡晴泉落春山响身闲爱物外趣逺谐心赏归路逐樵歌落日寒川上五言律闻所知逰樊川郑谷谁无泉石趣朝下少同过贪胜觉程近爱闲经宿多片沙留白鸟髙木引青萝醉把鱼竿去殷勤借岸莎独逰辋川苏舜钦行穿翠霭中絶磵落疎钟数里踏乱石一川环碧峰暗林麋养角当路虎留踪隐逸何曾见孤吟对古松五言絶句伊川泛舟欧阳修春谿渐生熘演漾回舟小沙禽独避人飞去青林杪七言絶句题稚川山水戴叔伦松下茅亭五月凉汀沙云树暗苍苍行人无限秋风思隔水青山似故乡御定佩文斋咏物诗选巻九十四御定佩文斋咏物诗选卷九十五钦定四库全书御定佩文斋咏物诗选卷九十五渚类五言古和徐都曹出新亭渚谢脁宛洛佳遨游春色满皇州结轸青郊路廻瞰苍江流日华川上动风光草际浮桃李成蹊径桑榆荫道周东都巳俶载言归望緑畴至牛渚忆魏少英王僧孺枫林暧似画沙岸净如扫空巃望悬石回斜见危岛緑草闲游蜂青葭集轻鸨徘徊洞初月浸滛溃春潦非愿歳物华徒用风光好晓入宜都渚阎寛问俗周楚甸川行渺江浔兴随晓光发道会春言深回眺佳气象逺怀得山林伫应舟楫用曷务归闲心五言律后渚置酒陈叔达大渚初惊夜中流沸鼓鼙寒沙满曲浦夕雾上耶谿岸广凫飞急云深鴈度低严关犹未遂此夕待晨鸡铜官渚守风杜甫不夜楚帆落避风湘渚间水耕先浸草春火更烧山早泊云物晦逆行波浪悭飞来双白鹤过去杳难攀枉渚薛汉枉渚倚孤棹意行随杖藜鸥边渔艇小牛后牧童低秋色多因树寒声半是谿何当买茅屋此地卜幽栖七言絶句牛渚胡曽温峤南归辍棹晨然犀牛渚照通津谁知万丈洪流下更有朱衣跃马人灶渚范成大白鱼出水卧银刀紫笋堆盘脱锦袍扪腹将军犹未快掉船西岸摘蒌蒿御定佩文斋咏物诗选卷九十五御定佩文斋咏物诗选卷九十六钦定四库全书御定佩文斋咏物诗选卷九十六浦类五言古入溆浦简文帝泛水入廻塘空枝度日光竹垂悬扫浪凫疑逺避樯夕逗繁昌浦刘孝绰日入江风静安波似未流岸廻知舳转缆解觉船浮暮烟生逺渚夕鸟赴前洲隔山闻戍鼓傍浦喧棹讴疑是辰阳宿于此逗孤舟七言古泊冷水浦杨万里前夕放船湘口歩约到衡州来日午五程一减作三程谢渠江涨半篙清今日雨来三四五又闭疎篷听暮雨长年商量泊舟所雨外青山更青处五言律晩投江泽浦即事呈柳兵曹耿湋落日过重霞轻烟上逺沙移舟冲荇蔓转浦入芦花断岸纡来客连波漾去槎故乡何处在更道向天涯满浦梅尧臣马头搀岸斗燕尾泊船齐风送寒潮急云藏晩日低逢人多楚语问客煮吴鸡难觅枚臯宅蒹葭处处迷五言絶句秋浦歌李白秋浦锦驼鸟人间天上稀山鸡羞渌水不敢照毛衣其二愁作秋浦客强看秋浦花山川如剡县风日似长沙其三桃波一歩地了了语声闻闇与山僧别低头礼白云其四逻人横鸟道江祖出鱼梁水急客舟疾山花拂面香其五水如一匹练此地即平天耐可乗明月看花上酒船其六渌水净素月月明白鹭飞郎听採菱女一道夜歌归其七秋浦田舍翁採鱼水中宿妻子张白鷴结罝映深竹东浦夜泊谢绩日落潮生浦天空月上沙归舟与飞鸟相趁入芦花七言絶句浦中夜泊白居易闇上江隄还独坐水风霜气夜稜稜回看深浦停舟处芦荻花中一㸃灯过女儿浦郯韶浦口寒烟生白波薲花风急棹舟过人家一路青山下只有秋田落鴈多舟次横浦僧德清五云一水入南安万疉山廻六六滩行到水穷山尽处梅花无数岭头看御定佩文斋咏物诗选卷九十六御定佩文斋咏物诗选卷九十七钦定四库全书御定佩文斋咏物诗选卷九十七谿类五言古将游湘水寻句谿谢脁既从陵阳钓挂鳞骖赤螭方寻桂水源谒帝苍山垂辰哉且未㑹乗景弄清漪瑟汨泻长淀潺湲赴两岐轻苹上靡靡杂石下离离寒草分花映戏鲔乗空移兴以暮秋月清霜落素枝鱼鸟余方翫缨緌君自縻及兹畅怀抱山川长若斯入若耶谿王籍艅艎何泛泛空水共悠悠阴霞生逺岫阳景逐廻流蝉噪林逾静鸟鸣山更幽此地动归念长年叹倦游入若耶谿崔颢轻舟去何疾巳到云林境起坐鱼鸟间动揺山水影巖中响自答谿里言弥静事事令人幽停挠向余景姑孰谿李白爱此谿水闲乗流兴无极漾楫怕鸥惊垂竿待鱼食波翻晓霞影岸疉春山色何处浣纱人红颜未相识青谿王维言入黄花川每逐青谿水随山将万转趋途无百里声喧乱石中色静深松里漾漾泛菱荇澄澄映葭苇我心素已闲清川澹如此请畱盘石上垂钓将已矣春泛若耶谿綦母濳幽意逺无尽此去随所偶晩风吹行舟花落入谿口际夜转西壑隔山望南斗潭烟飞溶溶林月低向后生事且弥漫愿为持竿叟泛若耶谿丘为结庐若耶里左右若耶水无日不钓鱼有时向城市谿中水流急渡口水流寛每得樵风便往来殊不难一川草长緑四时那得辨䄈褐衣妻儿余粮及鸡犬日暮鸟雀稀稚子唿牛归住处无邻里柴门独掩扉缑氏尉沈兴宗置酒南谿王昌龄林色与谿古深篁引幽翠山樽在渔舟棹月情巳醉始穷清源口壑絶人境异春泉滴空崖萌草坼阴地久之风榛寂逺闻樵声至海鴈时独飞永然沧洲意古时青冥客灭迹沦一尉吾子踌躇心岂其纷埃事缑岑信所尅济北余乃遂齐物可任今息肩理犹未巻舒形性表脱略贤哲议仲月期角巾饭僧嵩阳寺寻东谿还湖中作刘眘虚出山更回首日暮清谿深东岭新别处数猿叫空林昔游初有迹此路还独寻幽兴方在往归怀复为今云峰劳前意湖水成逺心望望巳超越坐鸣舟中琴月谿与幼遐君贶同游韦应物岸篠覆廻谿廻谿曲如月沈沈水容渌寂寂莺声歇浅石方凌乱游禽时出没半雨夕阳霏縁源杂花发明晨重来此同心应已阙和皇甫判官游琅琊谿孟郊山中璢璃境物外琅琊谿房廊逐巖壑道路随髙低碧濑漱白石翠烟含青蜺客来暂游践意欲忘簪珪树杪灯火夕云端钟梵齐时同虽可仰迹异难相携唯当清宵梦髣髴愿攀跻奉陪侍中游石笋谿卢纶朝日照灵山山谿浩纷错圗秦无旧记纪禹应新凿双壁泻天河一峰吐莲萼潭心乱雪巻巖腹繁珠落彩蛤攒锦囊芳萝袅花索猨羣曝阳岭龙穴腥阴壑静得渔者言闲闻洞仙博欹松倚朱幰广石屯油幕国泰事畱侯山春纵康乐间关殊状鸟烂熳无名药欲验少君方还吟大隐作旌幢不可驻古塞新沙漠下牢谿欧阳脩隔谷闻谿声寻谿度横岭清流涵白石静见千峰影巖花无时歇翠柏郁何整安能恋潺湲俯仰弄云景宿樊谿张耒黄州望樊山秀色如可鉴扁舟横江来山脚系吾缆大川失汹涌浅水澄可揽北风吹疎雨夜枕舟屡撼齐安不可望灭没孤城暗奔流略谿口龙脣屡窥瞰平生千金质戒惧敢忘蹔兹游定何名耿耿有余念泛舟西谿刘因万山倒沧浪一叶凌嵯峨嵯峨为飞舞翠影如婆娑轻阴散雨足净绿生圎波人间碧海幻老眼青铜磨风云几千古办此雨一蓑谿南有幽人鼓櫂前山阿烟深渺无处月色浮松萝自衢州至兰谿刘基秋郊敛微雨霁色澄人心振策率广路逍遥散烦襟疎烟带平原薄云去髙岑湛湛水凝碧离离稻垂金荠麦霜始秀元蝉寒更吟幽怀耿虚寂好景自相寻心契清川流目翫嘉树林歌传沧浪调曲继白雪音仙山在咫尺早晩期登临碧谿顾璘落落髙梧阴俯瞰寒流碧微云过疎雨秋容澹无迹鱼游緑藻晴鸟下青芜夕兴至每垂纶歌罢还岸帻渔父两三人时来共争席渡双谿薛瑄双谿始合流崖绪遂经复洄潭一镜平秋影空寒緑野渡得孤航山家带乔木适意方自兹前呵戒童仆抚景重悠然谁能知斯曲七言古入少密谿沈佺期云峰苔壁绕谿斜江路香风夹岸花树密不言通鸟道鸡鸣始觉有人家人家更在深巖口涧水周流宅前后游鱼瞥瞥双钓童伐木丁丁一樵叟自是避喧非避秦薜衣耕凿帝尧人相畱且待鸡黍熟夕卧深山萝月春说洄谿招退者元结长松亭亭满四山山间乳窦流清泉洄谿正在此山里乳水松膏常灌田松膏乳水田肥良稻苖如蒲米粒长糜色如珈玉液酒酒熟犹闻松节香谿边老翁年几许长男头白孙嫁女问言只食松田米无药无方向人语浯谿石下多泉源盛暑大寒冬大温屠苏宜在水中石洄谿一曲自当门吾今欲作洄谿翁谁能住我舍西东勿惮山深与地僻罗浮尚有葛仙翁罨画谿行孙觌老牯浮鼻水中归綵雉应媒桑下飞萝茑冥冥山四起数家鸡犬烟树里一支新緑涨晴沟杨柳中间系小舟罨画谿头乌鸟乐唿风唤雨不能休其二蝶趂花飞争入坐倚空百尺游丝堕乱山衔日半船明断云载雨前邨过蕨芽戴土小儿拳渔市人归柳贯鲜罨画谿头人语好烹鱼煮蕨饷春田其三沙头緑暗已藏鸦竹里犹残一两花蜗庐抱柳开新国燕语窥帘忆旧家春风有信自年年罨画谿边柳系船陶情满酌酒如泉醉与长瓶借草眠其四翠木苍藤缭白沙槿篱茅店野人家了无狡兔营三窟只有黄蜂趂两衙树头猎猎酒旗风罨画谿边卖酒翁银瓶快泻清若空令君一笑面生红晓泊兰谿杨万里金华山髙九天半夜雪装成珠玉案兰谿水清千顷强朔风冻作璢璃缸日光雪光两相射老眼看来忘南北恨身不如波上鸥脚指为楫身为舟恨身不如沙上鴈芦花作家梅作伴折绵冰酒未是寒晓寒直欲冰我肝急闭箬篷拥炉去竹叶梨花十分注余不谿词倪瓒余不谿水涵緑薲微风吹波蹙龙鳞看山荡桨不知逺两岸桃花飞接人谿廻路转松风急竹林华房霞气湿忽逢道士颀而长疑是韩国张子房相期飘拂紫烟里下揽沧溟浮玉觞赋清谿郭钰清谿之水抱幽谷盘涡细浪相豗蹙半篙晴日荡金鳞一带秋烟澑寒玉谿上仙翁絶尘俗开门俯谿饮谿緑白鸟飞来明镜中垂杨锁断阑干曲窈窕春花亚脩竹脩竹何人共碁局紫萝为盖草为褥如辋川圗悬一幅嗟我早年厌羁束五湖风月醉心目祇今是处鲸波静把钓从君事亦足五言律泛镜湖南谿宋之问乗兴入幽栖舟行日向低巖花候冬发谷鸟作春啼沓嶂开天小丛篁夹路迷犹闻可怜处更在若耶谿酬万八贺九云门下归谿中作孙逖晩从灵境出林壑曙云飞稍觉清谿尽廻瞻画刹微独园余兴在孤棹宿心违更忆登攀处天香盈袖归终南东谿中作岑参谿水碧于草潺潺花底流沙平堪濯足石浅不胜舟洗药朝与暮钓鱼春复秋兴来从所适还欲向沧洲武陵泛舟孟浩然武陵川路狭前棹入花林莫测幽源里仙家信几深水廻青嶂合云渡緑谿阴坐听闲猿啸弥清尘外心宿黑灶谿张籍夜到碧谿里无人秋月明逢幽便移宿取伴亦探行花下红泉色云中乳鹤声明朝记归处石上自书名白云谿吴巩山径入幽篁深林蔽日光夏云生嶂逺瀑水引谿长秀迹逢皆胜清氛坐转凉回看玉罇夕归路赏难忘泛谿朱庆余曲渚廻花舫生衣卧向风鸟飞谿色里人语棹声中余卉才分影新蒲自作丛前湾更幽絶虽浅去犹通泛谿项斯谿船泛渺弥渐觉减炎辉动水花连影逢人鸟背飞深犹见白石凉好换生衣未得多诗句终须隔宿归蓝谿夜坐张乔蓝水警尘梦夜吟开草堂月临山霭薄松滴露花香诗外真风逺人间静兴长明朝访禅侣更上翠微房处州洞谿方干气象四时清无人画得成衆山寒疉翠两派緑分声坐月何曽夜听松不似晴混元融结后便有此谿名谿行即事僧灵一近夜山更碧入林谿转清不知伏牛地潭洞何纵横曲岸烟初合平湖月未生孤舟屡失道但听秋泉声送崔主簿赴睦州清谿梅尧臣舟轻不畏险逆上子陵滩七里崃天翠千重云木寒古祠鸣野鸟乱石激春湍正与髙怀惬宁歌行路难宿兰谿水驿前杨万里系缆兰谿岸开襟柳驿窗人争趋夜市月自落秋江灯火疎还密帆樯只更双平生经此县今夕驻孤幢其二水色秋逾白山光夜不青一睂画天月万粟种江星小酌居然醉当风不觉醒谁家教儿子清诵隔疎櫺苕谿戴表元六月苕谿路人言似若耶渔罾挂椶树酒舫出荷花碧水千塍共青山一道斜人间无限事不厌是桑麻谿上应亮清谿流不极林际带疎钟鸟道连山屋滩声落水舂涨消新有岸云起本多峰遥对猿啼崃乡关烟树重南谿晩归髙启流水出云根遥通古寺门山深僧少俗人静市如邨马渡知长浅鱼行见不浑多情谿上月归路照黄昏谿上髙启秋色共谿长游人笑语凉萍开天倒影莲堕水流香鱼罶和星漉禽罝带雨张从今揺桂棹不必问潇湘五言排律奉酬韦祭酒自汤井还都经龙门北谿庄见赠之作张説闻君汤井至潇洒憩郊林拂曙携清赏披云觏緑岑欢言游览意欵曲望归心是日期佳客同山忽异寻桃源花路转杨柳涧门深泛舟伊水涨系马香树阴繁絃弄水族娇吹狎沙禽春满河光媚景斜岚气侵怀仁殊未逺重德匪专临来藻敷幽思连词报所钦和处州韦使君新开南谿朱庆余地里光圗䜟樵人共説深悠然想髙躅坐使变荒岑疏凿因殊旧亭台亦自今静容猿暂下闲与鹤同寻转斾驯禽起褰帷瀑澑侵石稀潭见底岚暗树无阴跻险难通屐攀栖称抱琴云风开物意潭水识人心携榼寻花遍移舟惜景沈世嫌山水僻谁伴谢公吟西蜀净衆寺松谿八韵兼寄崔处士郑谷谿因松得名松吹答谿声缭绕能穿寺幽竒不在城寒烟斋后散春雨夜中平染岸苍苔古翘沙白鸟明澄分僧影瘦光彻客心清带梵侵云响和钟击石鸣澹烹新茗爽暖泛落花轻此景吟难尽慿君画入京泛五云谿许浑此谿何处路遥问紫髯翁佛庙千巖里人家一岛中鱼倾荷叶露蝉噪柳林风急濑鸣车轴微波漾钓筒石苔萦棹绿山果拂舟红更就前谿宿邨桥与剡通六言律春日西谿即事僧道衍云断山峰逺逺树廻谿路斜斜酒旗风飏邨店牛衣日晒田家唤妇鸠藏密竹引雏鸭聚圆沙人晩棹歌归去争先去折汀花其二人家半依沙觜舟子长停岸足杨柳三株五株桃花一簇两簇斜阳澹澹牵黄逺水盈盈涨緑老翁忘却投纶因看晴鸥对浴七言律题裴处士碧虚谿居王建鸟声真似深山里平地人间也不同春圃紫芹长卓卓暖泉青草一丛丛松台前后花皆别竹崦髙低水尽通细问来时从近逺谿名载入县圗中谿上行温庭筠緑塘漾漾烟蒙蒙张翰此来情不穷雪羽䙰褷立倒景金鳞泼剌跳晴空风翻荷叶一向白雨湿蓼花千穗红心羡夕阳波上客片时归梦钓船中夜雪泛舟游南谿韦庄大江西面小谿斜入竹穿松似若耶两岸严风吹玉树一滩明月晒银砂因寻野渡逢渔舍更泊前湾上酒家去去不知归路逺棹声烟里独呕哑酬张器判官泛谿欧阳脩园林初夏有清香人意萧闲味愈长日暖鱼跳波面静风轻鸟语树阴凉野亭飞盖临芳草曲渚廻舟带夕阳所得平时为郡乐况多佳客共衔觞沂谿陆㳺射的峰前禹庙东短篷三扇卧衰翁闲携清圣浊贤酒重试朝南暮北风水落痕畱红蓼节雨来声满緑蒲丛冲烟莫作悤悤去拟看谿丁下钓筒冷巖公柳谿刘中斗印轻抛系肘金故园风物动归心柳含烟翠丝千尺水写天容玉一寻山色只于闲里好风波不似向来深人间桃李栽培满换得谿南十亩阴过五谿萨都拉万壑泉声下五谿小凉天气下谿时相逢桥上无非客行尽江南都是诗苦雨最嫌鸠唤急爱山不厌马行迟几时宿向华峰顶露月萧萧生桂枝桃谿夜泊陆弼清霜夜落武陵谿水上苍烟十丈齐野㸑冷烧红叶火邨舂寒接五更鸡不眠枕上多新得所过山中有旧题起问昨宵沽酒处人家只在小桥西谿上张泰谿上闲行日未斜石桥南北见桃花避人鱼入深深水傍母凫眠浅浅沙渡口孤舟依野店矶头一径到渔家何时谢却尘中事来就田园学种𤓰五言絶句谿上顾况採莲谿上女舟小怯揺风惊起鸳鸯宿水云撩乱红六言絶句剡谿舟行朱放月在沃洲山上人归剡县谿边漠漠黄花覆水时时白鹭惊船七言絶句桃花谿张旭隐隐飞桥隔野烟石矶西畔问渔船桃花尽日随流水洞在清谿何处边兰谿棹歌戴叔伦凉月如眉挂柳湾越中山水镜中看兰谿三日桃花雨半夜鲤鱼来上滩和韩吏部泛南谿贾岛谿里晩从池岸出石泉秋急夜声闻木兰船共山人上月映渡头零落云夜泊荆谿陈羽小雪已晴芦叶暗长波乍急鹤声嘶孤舟一夜宿流水眼看山头月落谿池州清谿杜牧弄谿终日到黄昏照数秋来白髪根何物頼君千遍洗笔头尘土渐无痕谿兴杜荀鹤山雨谿风卷钓丝瓦瓯篷底独斟时醉来睡着无人唤流下前滩也不知若耶谿上陆游九月霜风吹客衣谿头红叶傍人飞邨场酒薄何妨醉菰正堪烹蟹正肥兰谿舟中萨都拉水底霞天鱼尾赤春波緑占白鸥汀越船一叶兰谿上载得金华一半青小谿刘秉忠小谿流水碧如油终日忘机羡白鸥两岸桃花春色里可能容箇钓鱼舟桃谿鲁铎世路悠悠已倦游桃谿深处草堂幽东风自解幽人意不遣飞花逐水流越来谿葛一龙草烟緑凑柳垂低桥对斜阳堕影西听罢情歌听啼鸟吴船揺过越来谿荆谿范汭乱水声中系艇斜月寒沽酒扣谁家仙源咫尺不知处红叶吹来如落花青谿沈明臣窈窕青谿尽日寻雨收风歇翠沈沈一双燕子飜花出始觉人家住隔林御定佩文斋咏物诗选巻九十七御定佩文斋咏物诗选卷九十八钦定四库全书御定佩文斋咏物诗选巻九十八涧类五言古从斤竹涧越岭谿行谢灵运猿鸣诚知曙谷幽光未显巖下云方合花上露犹泫逶迤傍隈隩迢逓陟陉岘过涧既厉急登栈亦陵缅川渚屡径复乗流玩廻转苹萍泛沈深菰蒲冐清浅企石挹飞泉攀林摘叶巻想见山阿人薜萝若在眼握兰勤徒结折麻心莫展情用赏为美事昧竟谁辨观此遗物虑一悟得所遣赋得曲涧刘孝威涧流急易转谿竹暗难开近楼俄已失前洲忽复廻石岸生寒藓沈根渍水苔菱舟沿道去归凫迷径来西涧即事示卢陟韦应物寝扉临碧涧晨起澹忘情空林细雨至圆文徧水生永日无余事山中伐木声知子尘喧久暂可散烦缨南涧中题柳宗元秋气集南涧独游亭午时回风一萧瑟林影久参差始至若有得稍深遂忘疲覊禽响幽谷寒藻舞沦漪去国魂已游懐人泪空垂孤生易为感失路少所宜索寞竟何事徘徊祗自知谁为后来者当与此心期七言古华林北涧徐谖总长潭兮括逺源下沈澑兮起轻泉回谿浚兮曲沼阻冲波激兮濑溅溅贯九谷兮积灵芝飞清涛兮洁澄涟五言絶句南涧王建野桂香满谿石莎寒覆水爱此南涧头终日潺湲里小涧朱子两岸交翠阴一水自清泻俯仰契幽情神襟顿飘洒七言絶句嘶水涧王十朋岭头寒涧逺无声夜静风恬忽自鸣山水有灵人不识老农常用卜阴晴涉水涧作朱子絶壑藤萝贮翠烟水声幽咽乱峰前行人但说青山好望断云间双髻仙春日西涧独立周砥涧房松竹静烟霏迳里苍苔行迹稀相与寻君遂初赋江花欲落换春衣御定佩文斋咏物诗选卷九十八御定佩文斋咏物诗选卷九十九钦定四库全书御定佩文斋咏物诗选巻九十九潭类五言古旦发渔浦潭丘迟渔潭雾未开赤亭风已飏櫂歌发中流鸣鞞响沓嶂邨童忽相聚野老时一望诡怪石异象崭絶峰殊状森森荒树齐析析寒沙涨藤垂岛易陟崖倾屿难傍信是永幽栖岂徒暂清旷坐啸昔有委卧治今可尚发渔浦潭孟浩然东旭早光芒渚禽已惊聒卧闻渔浦口桡声暗相拨日出气象分始知江路濶美人常晏起照影弄流沫饮水畏惊猿祭鱼时见獭舟行自无闷况值晴景豁葛山潭孙逖圆潭㵼流月晴明涵万象仙翁何时还緑水空荡漾凉哉草木腓白露沾人衣犹醉空山里时闻笙鹤飞泾谿南蓝山下有落星潭可以卜筑余泊舟石上寄何判官昌浩李白蓝岑竦天璧突兀如鲸额奔蹙横澄潭势吞落星石沙带秋月明水揺寒山碧佳境宜缓棹清辉能畱客恨君阻欢游使我自惊惕所期俱卜筑结茅鍊金液春日游罗敷潭李白行歌入谷口路尽无人跻攀崖度絶壑弄水寻回谿云从石上起客到花间迷淹畱未尽兴日落羣峰西万丈潭杜甫青谿合冥汉神物有显晦龙依积水蟠窟压万丈内跼步凌垠堮侧身下烟霭前临洪涛寛却立苍石大山危一径尽岸絶两璧对削成根虚无倒影垂澹瀩黑如湾澴底清见光炯碎孤云倒来深飞鸟不在外髙萝成帷幄寒木垒旌斾逺川曲通流嵌窦濳洩濑造幽无人境发兴自我軰告归遗恨多将老斯游最闭藏脩鳞蛰出入巨石碍何事炎天过快意风雨会过小石潭梅尧臣树老石连潭潭深烟翠入羣鱼石下游独鸟潭上立泉暖草长緑山髙风自急徘徊兴不穷苔屐云霑湿鹳雀崖北龙潭元好问层崖閟顽阴水木深以阻湍声半空落汹汹如怒虎风生木叶脱魄动不敢语何年浑沌窍灵物此栖处初从一线澑开凿到神禹云雨鼔飞浪喷薄齐万弩藏珠骊龙颔百斛快一吐油油入无底细散不濡缕归藏海有穴汎溢愁下土南峰天一柱万古镇幽府江山有竒探落景迫行旅多惭茹芝人终年看飞雨龙潭元好问层氷积浩荡陵谷互吞吐窈窕转幽壑突兀开净宇回头山水县亦复堕尘土孤云铁梁北宇宙一仰俯风景初不殊川涂忽脩阻寒潭海眼净黕黑自太古蛰龙何年卧万国待霖雨谁能裂苍崖雷风看掀举夜汎涡河龙潭吴激轻舟弄素月静夜横清涡天风毛髪乱疎星灿明河图经纪父老冥寞年嵗多渊沈三十丈湛碧寒无波微流带文藻絶岸无柔莎炯如帝鸿镜可鉴不可磨中蟠至神物役使羣蛟鼍蜿蜿头角古劲鬛谁能劘深宫照珠贝颇费蚌与螺何时葛陂竹化作陶公梭竹篠潭张羽冻雨不成雪客行利新晴回睇三山外残阳霭余明江神不扬波归流澹且平使者诚寡徳国家育威灵笳鼓发中州櫂歌和且清酾酒凌长风篇翰倏已成常诵皇华章征夫任匪轻愧无咨询効何以答圣情玉女潭马愈潭花散清香潭影照眉宇不见玉女容骑鸾杳何去丹光罢青红石屋亦轻举惟有菰蒲根年年自春雨五言律对小潭寄逺上人白居易小潭澄见底闲客坐开襟借问不流水何如无念心彼惟清且浅此乃寂而深是义谁能答明朝问道林仙游潭苏轼翠璧下无路何年雷雨穿光揺巖上寺深到影中天我欲然犀看龙应抱宝眠谁能孤石上危坐试僧禅龟潭孙觌摆落攀縁断驱除磊块平庭松敌老健潭水伴孤清待月出时看寻云起处行相随木上坐徙倚到参横其二蜗舍三间小龟泉一勺甘楞严浑不看弥勒久同龛潭影千峰倒云梢万木参巖花自无主红雨落毵毵七言律南潭李昌符匝岸青芜掩古苔面山亭榭枕潭开有时絃管收筵促无数凫鹥逐浪来路入龙祠羣木老风惊渔艇一声回人传郭恽多游此谁见当初泛玉杯龙潭僧应物石激悬流雪满湾五龙濳处野云闲暂收雷电九峰下且敛谿潭一水间浪引浮槎依北岸波分晓日浸东山回瞻四面如看画须信游人不欲还北潭史肃竹阴松影玉葱龙十里平隄一径通碧水乍开新镜面青山都是好屏风寒蝉髙鸟清愁外折苇枯荷小景中酒力未多秋兴逸夕阳聊贷半林红五言絶句春游东潭卢纶移舟试望家漾漾似天涯日暮满潭雪白鸥和柳花与畅当夜泛秋潭卢纶萤火飏莲丛水凉多夜风离人将落叶俱在一船中镜潭韩愈非铸复非镕泓澄忽此逢鱼鰕不用避祗是照蛟龙七言絶句潭上作张乔竹岛残阳映翠微雪翎禽过碧潭飞人间未有闗身事每到渔家不欲归过河龙潭欧阳脩碧潭风定影涵虚神物中藏岸不枯一夜四郊春雨足却来闲卧养明珠舟过谢潭杨万里夹江百里少人家最苦江流曲更斜岭草巳青今嵗叶岸芦犹白去年花三井潭王十朋源泉髙似银河落石井泓然鼎足分闻说井中龙已化定从三级上青云夜泊芦潭汪本石尤风动驻征㠶千里孤光月正南翘首故林天一角水禽相伴宿芦潭御定佩文斋咏物诗选巻九十九御定佩文斋咏物诗选卷一百钦定四库全书御定佩文斋咏物诗选巻一百洲类五言古百花洲僧道衍水灔接横塘华多碍舟路波红晴漾霞沙白寒栖鹭縁汀渔网集隔渚菱歌度不见昔游人风烟自朝暮七言古鹦鹉洲送王九游江左孟浩然昔登江上黄鹤楼遥爱江中鹦鹉洲洲势逶迤绕碧流鸳鸯鸂鶒满沙头沙头日落沙碛长金砂耀耀动飇光舟人牵锦缆浣女结罗裳月明全见芦花白风起遥闻杜若香君行采采莫相忘鹦鹉洲李白鹦鹉来过吴江水江上洲传鹦鹉名鹦鹉西飞陇山去芳洲之树何青青烟开兰叶香风暖岸夹桃花锦浪生迁客此时徒极目长洲孤月向谁明春洲曲温庭筠韶光染色如蛾翠緑湿红鲜水容媚蘓小慵多兰渚闲融融浦日鸿䴖寐紫驑蹀躞金衔嘶堤上扬鞭烟草迷门外平桥连柳堤归来晩树黄莺啼五言律桑落洲李羣玉九江寒露夕微浪北风生浦屿渔人火蒹葭凫鴈声颓云晦庐岳微鼔辨湓城逺忆天邉弟曽从此路行七言律仙明洲口号李羣玉长爱沙洲水竹居暮江春树緑阴初浪飜新月金波浅风卷轻云玉叶疎半浦夜歌闻盪桨一星幽火照义鱼二年此处寻佳句景物常输楚客书泊平江百花洲杨万里吴中好处是苏州却为王程得胜游半世三江五湖棹十年四泊百花洲岸傍杨柳都相识眼底云山苦见畱莫怨孤舟无定处此身自是一孤舟赋壶洲虞集传闻海上有元洲曽是安期旧所游千顷白云都种玉一杯弱水不胜舟鱼龙夜䕶黄金鼎鸾鹄晨朝紫绮裘波浪不惊星斗近步虚声里度清秋为张壶洲赋壶洲陈旅握日台髙雨气收扶桑凉影动瀛洲珠林错落三华露宝稼离披五色秋邻曲夜机鲛有室空中烟市蜃为楼颇闻云锦张髙士曽与壶公汗漫游赋中书左曹小瀛洲张翥东曹地迥集名郎宛是仙家紫翠房阊阖上通天咫尺蓬莱移出海中央金波日暖浮鳷鹊玉树春浓下凤凰几度梦回清夜直此身如在五云乡六言絶句过鴈洲梅尧臣船从鴈洲北去鴈背春风亦归但见平沙緑水蒌蒿荻笋方肥御定佩文斋咏物诗选卷一百御定佩文斋咏物诗选卷一百一钦定四库全书御定佩文斋咏物诗选巻一百一渡类五言古初至崖口宋之问崖口衆山断嵚崟耸天壁气冲落日红影入春潭碧锦缕织苔藓丹青画松石水禽泛容与巖花飞的皪微路从此深我来恨于役惆怅情未巳羣峰暗将夕横龙渡刘长卿空传古岸下曽见蛟龙去秋水晚沈沈犹疑在深处乱声沙上石倒影云中树独系一扁舟樵人往来渡七言古古箭渡程敏政古箭渡头春水急古箭舖下春泥湿风吹一道雨微收黒压四山云未入邮亭饭罢闻竹鸡肩舆扶过苍崖西行人道侧乱相指雨阵复来云脚齐五言律早发夀安次永济渡许浑东西车马尘巩洛与咸秦山月夜行客水烟朝渡人树凉风浩浩沙浅石磷磷㑹待功名就扁舟寄此身晩泊汉江渡刘畋末秋云木轻莲拆晚香清雨下侵苔色云凉出浪声叠㠶依岸尽微照映堤明渡吏巳头白遥知客姓名过髦塘渡杨万里雪浪无坚岸金沙有退痕断桥犹半版潄树欲枯根为问新来涨今年第几番昨来愁此渡巳济不堪论泊白沙渡真山民日暮片㠶落渡头生暝烟与鸥分渚泊邀月共船眠灯影渔舟外湍声客枕邉离懐正无奈况复听啼䳌过下杯渡陈与义夜宿下杯馆朝鸣一棹东湖平天尽落崃断海横通冉冉云随舸茫茫鸟遡风仙人蓬岛上遥见我乗空晓渡李言恭烟树晓栖鸦长汀带白沙中流聊击楫新水悞浮槎云与人争渡春随客到家遥知飞綵日开落石城花七言律利州南渡温庭筠澹然空水带斜晖曲岛苍茫接翠微坡上马嘶看棹去柳邉人歇待船归数丛沙草羣鸥散万顷江田一鹭飞谁解乘舟寻范蠡五湖烟水独忘机桃花渡沈贞渡头浑似曲江濵谁种桃花隔世尘红雨緑波三月暮暖风黄鸟数声春舟横落日非无主树隔层霞不见人几欲前源访仙迹迷茫何处问通津五言絶句松滋渡司空图步上短亭久看回官渡船江乡宜晚霁楚老语丰年芳草渡皮日休谿南越乡首古柳渡江深日晩无来客闲船系緑阴七言絶句涔阳渡司空图楚田人立带残晖驿迥邨幽客路微两岸芦花正萧飒渚烟深处白牛归晩渡陆龟蒙半波风雨半波晴渔曲飘秋野调清各漾莲船逗邨去笠檐簑袂有残声北渡陆龟蒙江客柴门枕浪花鸣机寒橹任呕哑轻舟过去眞堪画惊起鸬鹚一阵斜过杨二渡杨万里春迹无㾗可得寻不将诗眼看春心莺邉杨柳鸥邉草一日青来一日深过仙人渡王十朋此去神仙路不迷直从洞口到桃蹊仙人心境无名利笑我频年渡此谿夜过黄泥渡许谦夜深风息水安流白鴈黄芦满眼秋行李萧萧官櫂稳卧看明月过眞州芦子渡王守仁百里晴沙江水长芦花风起碧天凉客舟会泊西城下满地砧声两岸霜御定佩文斋咏物诗选巻一百一御定佩文斋咏物诗选卷一百二钦定四库全书御定佩文斋咏物诗选巻一百二潮类五言古赋得观潮任昉云容杂浪起楚水漫吴流渐看遥树没稍见碧天浮渔人迷旧浦海鸟失前洲不测沧溟旷轻鳞幸自游五言律淮潮梅尧臣汐潮如有信时向旧痕生始觉囘波定还看曲渚平舞鸥随上下寒日共浮倾后夜人无寐遥听入浦声五言排律樟亭观潮宋昱涛来势转雄猎猎架长风雷震云霓里山飞霜雪中激流髙失岸吹涝上侵空翕辟干坤异盈虚日月同艅艎从陆起洲渚隔阡通跳沫喷巖翠翻波带景红怒湍初扺北却浪复归东寂听堪増勇晴看自发蒙伍生传或谬枚叟说难工来信应无巳申威亦匪穷冲腾如决胜廻合似相攻委质任平视谁能涯始终七言律观潮朱庆余木落霜飞天地清空江百里见潮生鲜飇横海鱼龙气晴雪喷山雷鼔声云日半阴川渐满客㠶皆过浪难平髙楼晓望无穷意丹叶黄花遶郡城泝潮苏辙匹练萦囘出海门黄泥先变碧波浑初来似欲倾沧海正满真能倒百源流枿飞腾竟何在扁舟睥睨久仍存自惭不作山林计来往终随万物奔海潮图楼钥钱塘佳月照青霄壮观仍看半夜潮每恨形容无健茟谁知收拾在生绡荡揺直恐三山没咫尺真成万里遥金阙岧嶤天尺五海王自合日来朝次韵鲁参政观潮柳贯怒涛卷雪过樟亭人立西风酒斾青日毂行天浮左界地机激水出东溟倒排山岳穷千变阖辟云雷竦百灵望海楼头追胜赏坐中賔衆弁如星渔浦春潮钱惟善江涨夜来髙几寻轻涛拍岸失蹄涔迟明㠶发星滩逺尽日舟横雨渡深杜若风囘頳鲤上桃花浪起白鸥沈越人艇子来何处欵乃时闻空外音钱塘观潮仇逺一痕初见海门生顷刻长驱作怒声万马突围天鼔碎六鳌翻背雪山倾逺朝魏阙心犹在直上严滩势始平寄语吴儿休踏浪天河㒺象正纵横七言絶句潮白居易早潮才落晚潮来一月周流六十廻不独光阴朝复暮杭州老去被潮催御定佩文斋咏物诗选巻一百二御定佩文斋咏物诗选卷一百三钦定四库全书御定佩文斋咏物诗选卷一百三池类五言古首夏泛天池武帝薄游朱明节泛漾天渊池舟楫互容与藻苹相推移碧沚红菡萏白沙青涟漪新波拂旧石残花落故枝叶软风易出草宻路难披山池简文帝日暮芙蓉水聊登鸣鹤舟飞舻饰羽㲨长幔覆缇油停舆依柳息住葢影空留古树横临沼新藤上挂楼游鱼向闇集戏鸟逗楂流山池应令庾肩吾阆苑秋光暮金塘收潦清荷低芝葢出浪涌燕舟轻逆湍流棹唱带谷聚笳声野竹交临浦山桐迥出城水逐云峰闇寒随殿影生北寺寅上人房望逺岫翫前池王筠安期逐长往交甫称髙让逺迹入沧溟轻举驰崑阆良由心独善兼且情逰放岂若寻幽栖即目穷清旷激水周堂下屯云塞檐向闭牖听奔涛开窓延叠嶂前堦复虚沿弥迤成洲涨雨㸃散圎文风生起斜浪游鳞互瀺灂羣飞皆咔吭莲叶蔓田田菱花动揺漾浮光曜庭庑流芳袭帷帐匡坐足忘怀讵思江海上山池应令徐陵画舸图仙兽飞艎挂采斿榜人事金桨钓女饰银钩细萍时带檝低荷乍入舟猿啼知谷晩蝉咽觉山秋和炅法师游昆明池庾信游客重相懽连镳出上兰值泉倾盖饮逢花驻马看平湖泛玉轴髙堰歇金鞍半道闻荷气中流觉水寒其二秋光丽晩天鹢舸泛中川宻菱障浴鸟髙荷没钓船碎珠萦断菊残丝绕折莲落花催斗酒栖乌送一弦奉和山池庾信乐宫多暇豫望苑暂回舆鸣笳陵絶浪飞葢歴通渠桂亭花未落桐门叶半疎荷风惊浴鸟桥影聚行鱼日落含山气云归带雨余同㑹河阳公新造山池聊得寓目庾信横阶仍凿涧对户即连峰暗石疑藏虎盘根似卧龙沙洲聚乱荻洞口碍横松引泉恒数派开巖即十重北阁闻吹管南邻听击钟菊寒花正合杯香酒絶浓由来魏公子今日始相逢南池杜甫峥嵘巴阆间所向尽山谷安知有苍池万顷浸坤轴呀然阆城南枕带巴江腹芰荷入异县秔稻共比屋皇天不无意美利戒止足髙田失西成此物颇丰熟清源多衆鱼逺㟁富乔木独叹枫香林春时好颜色南有汉王祠终朝走巫祝歌舞散灵衣荒哉旧风俗髙堂亦明王魂魄犹正直不应空陂上缥缈亲酒食淫祀自古昔非唯一川凟干戈浩茫茫地僻伤极目平生江海兴遭乱身局促驻马问渔舟踌躇慰覊束同韩侍郎游郑家池吟诗小饮白居易野艇容三人晩池流浼浼悠然倚棹坐水势如江海宿雨洗沙尘晴风荡烟霭残阳上竹树枝叶生光彩我本偶然来景物如相待白鸥惊不起緑芡行堪採齿发虽巳衰性灵未云改逢诗遇杯酒尚有心情在官舍内新凿小池白居易帘前开小池盈盈水方积中底铺白沙四隅甃青石勿言不深广但足幽人适泛灔微雨朝泓澄明月夕岂无大江外波浪连天白未如牀席闲方丈深盈尺清浅可狎弄昏烦聊潄涤最爱晓暝时一片秋天碧秋池白居易朝衣薄且健晩簟清仍滑社近燕影稀雨余蝉声歇闲中得诗境此境幽难说露荷珠自倾风竹玉相戞谁能一同宿共玩新秋月暑退凉早归池边好时节泛春池白居易白苹湘渚曲緑篠剡谿口各在天一涯信美非吾有何如此庭内水竹交左右霜竹百千竿烟波六七亩泓澄动堦砌澹泞映户牖虵皮细有纹镜面清无垢波上一叶舟舟中一樽酒或绕蒲浦前或泊桃岛后未拨落杯花低冲拂面栁半酣迷所在倚榜兀廻首不知此何处复是人寰否天池髙启灵峰可度难昔闻枕中书天池在其巅每出青芙蕖湛如玉女盆云影含夕虚人静时饮鹿水寒不生鱼我来属始春石壁烟霞舒灔灔月出后泠泠雪销余再泛知神清一酌欣虑除何当逐流花遂造仙人居七言古淋池歌昭帝秋素景兮泛洪波挥纎手兮折芰荷凉风凄凄扬棹歌云光开曙月低河万岁为乐岂云多池上作白居易西谿风生竹森森南潭萍开水沈沈丛翠万竿湘㟁色空碧一泊松江心浦派萦廻误逺近桥岛向背迷窥临澄澜方丈若万顷倒影咫尺如千寻泛然独游邈然坐坐念行思心古今莵裘不闻有泉沼西河亦恐无云林岂如白翁退老地树髙竹宻池塘深华亭双鹤白矫矫太湖四石青岑岑眼前尽日更无客膝上此时唯有琴洛阳冠盖自相索谁肯来此同抽簪太液池歌温庭筠腥鲜龙气连清防花风漾漾吹细光叠澜不定照天井倒影荡揺晴翠长平碧浅春生绿塘云容雨态连青苍夜深银汉通柏梁二十八宿朝玉堂五言律和韦承庆过义阳公主山池杜审言赏玩竒他日髙深爱此时池分八水背峰作九山疑地静鱼偏逸人闲鸟欲欺青谿留别兴更与白云期咏池李峤綵棹浮太液清觞醉习家诗情对明月云曲拂流霞烟散龙形浄波含凤影斜安仁动秋兴鱼鸟思空賖唐都尉山池崔湜曲渚飏轻舟前谿钓晩流雁翻蒲叶起鱼拨荇花游金子悬湘柚珠房拆海榴幽寻惜未已清月半西楼从岐王夜䜩卫家山池应敎王维座客香貂满宫娃绮幔张涧花轻粉色山月小灯光积翠纱窓暗飞泉绣户凉还将歌舞出归路莫愁长和尹谏议史馆山池王维云馆接天居霓裳侍玉除春池百子外芳树万年余洞有仙人箓山藏太史书君恩深汉帝且莫上空虚晩秋陪严郑公摩诃池泛舟得溪字杜甫湍驶风醒酒船囘雾起隄髙城秋自落杂树晩相迷坐触鸳鸯起巢倾翡翠低莫须惊白鹭为伴宿清谿苏着作山池贾彦璋水树子云家蓬瀛宛不賖芥浮舟是叶莲发岫为花酌蚁开春瓮观鱼凭海槎游苏多石友题赠满瑶华观袁侍郎涨新池卢纶引水香山近穿云复绕林才闻篱外响已觉石边深满处青苔色澄来见栁阴微风月明夜知有五湖心陪中书李纾舍人夜泛东池卢纶看月复听琴移舟出树阴夜邨机杼急秋水芰荷深石静龟潜上萍开菓暗沈何言奉盃酒得见五湖心早春游慈恩南寺司空曙山寺临池水春愁望逺生踏桥逢鹤起寻竹值泉横新栁丝犹短轻苹叶未成还如虎丘上日暮伴僧行旦携谢山人至愚池柳宗元新沐换轻帻晓池风露清自谐尘外意况与幽人行霞散衆山迥天髙数雁鸣机心付当路聊适羲皇情和令公新开龙泉晋水二池白居易旧有潢污泊今为白水塘笙歌闻四面楼阁在中央春变烟波色晴添树木光龙泉信为美莫忘午桥庄晩题东林寺双池白居易向晩双池好初晴百物新袅枝翻翠羽溅水跃红鳞萍汎同游子莲开当丽人临流一惆怅还忆曲江春南池白居易萧条微雨絶荒㟁抱清源入舫山侵塞分泉稻接邨秋声依树色月影在蒲根淹泊方难遂他宵闗梦魂泛觞池薛能通咽逺华蹲泛觞名自君静看筹见影轻动酒生纹细滴随杯落来声就浦分便应半酣后清冷潄寒云官池上僧无可廻疏城阙内寒泻出云波㟁广山鱼到汀闲海鹭过汎沟侵道急流叶入宫多移舸浮中沚清宵彻晓河陪姚合游金州南池僧无可柳暗清波涨冲萍复潄苔张筵白鸟起扫苔使君来洲鸟秋应没荷花晩尽开髙城吹角罢驺驭尚徘徊假山小池陆游莲岳三峰峙桃源一路分池偷镜湖月石带沃洲云鱼队深犹见禽声静更闻巖幽林箐宻疑可下湘君亭前引水名曰墨池杨慎金潭朝洗菊玉甃暖滋兰何如元阯水分作墨池澜烟云生几席星斗宿阑干问字休携酒仙家沆瀣寒太液池马汝骥碧苑西连阙瑶池北映空象垂河汉表气与斗牛通鲸跃如飜石鳌行不断虹苍茫观海日朝㑹百川同白丈自杭州归要游天池王穉登桃花零落尽游赏与君同僧住松声里莺啼石壁中巖光晴处紫池色晩来空莫把琵琶奏尊前有白公侍上奉圣母观九龙池夏言驻跸灵湫上依巖帐殿开雨从龙洞作云拥凤舆来玉窦春鸣熘金潭昼殷雷翠华清樾下天语赐徘徊五言排律和许侍郎游昆明池李百药神池望北极沧波接逺天仪星似河汉落景类虞泉年深平舘宇道泰偃戈船差池下凫雁掩映生云烟浪花开巳合风文直且连税马金堤外横舟石㟁前羽觞倾緑蚁飞日落红鲜积水浮深智明珠耀雅篇大鲸方逺击沈灰独未然知君啸俦侣短翮徒联翩奉和晦日幸昆明池应制宋之问春豫灵池㑹沧波帐殿开舟凌石鲸度槎拂斗牛回节晦蓂全落春迟柳暗催象溟看浴景烧刼辨沈灰镐饮周文乐汾歌汉武才不愁明月尽自有夜珠来昆明池侍宴应制沈佺期武帝伐昆明穿池习五兵水同河汉在舘有豫章名我后光天徳垂衣文敎成黩兵非帝念劳物岂皇情春仗过鲸沼云旂出凤城灵鱼衔寳跃仙女废机迎柳拂旌门暗兰依帐殿生还如流水曲日晩棹歌声恩勅尚书省寮宴昆明池应制同用尧字张嘉贞云沼初开汉神池旧浴尧昔人徒习武明代此闻韶地脉山川胜天恩雨露饶时光牵利舸春淑覆柔条芳醖酲千日华牋落九霄幸承欢赉重不觉醉归遥奉和晦日幸昆明池应制苏颋炎歴事边陲昆明始凿池豫游光后圣征战罢前规霁色清珍宇年芳入锦陂御杯兰荐叶仙仗柳交枝二石分河泻双珠代月移微臣比翔泳恩广自无涯安徳山池宴集岑文本甲第多清赏芳辰命羽巵书帷通竹迳琴台枕槿篱池疑夜壑徙山似郁洲移雕楹网萝薜激濑合埙箎鸟戏翻新叶鱼跃动清漪自得淹留趣宁劳攀桂枝赋得曲池洁寒流崔立之闲寻敧㟁步因向曲池看透底何澄澈回流乍屈盘稍随髙树古逈与逺天宽月入镜华转星临珠影寒纎鳞时蔽石转吹或生澜愿假涓微效来濡拙笔端和范郎中宿直中书省晓玩新池赠南省同寮两垣遗补钱起青琐畱才子春池静禁林自矜仙岛胜宛在掖垣深引派彤庭里含虚玉砌阴涨来知圣泽清处见天心兰气飘红㟁文星动碧浔凤栖长近日虬卧欲为霖席宠虽髙位流谦乃素襟焚香春漏尽假寐晓莺吟丹地宜清泚朝阳复照临司言兼逸趣鼓兴接知音六义惊摛藻三台响掷金为怜风水外落羽此漂沈晦日益州北池侍宴司空曙临泛从公日仙舟翠幙张七桥通碧沼双树接花塘玉烛收寒气金波隐夕光野闻歌管思水静绮罗香游骑萦林逺飞桡截㟁长郊源怀㶚浐陂漾写江潢常侍传花诏偏禆问羽觞岂令南岘首千载播余芳春池闲泛白居易緑塘新水平红槛小舟轻解缆随风去开襟信意行浅怜青演漾深爱緑澄泓白扑柳飞絮红浮桃落英古文科斗出新叶剪刀生树集鸎朋友云行鴈弟兄飞沈皆适性酣咏自怡情花助银杯气松添玉轸声鱼游何事乐鸥起复谁惊莫唱沧浪曲无尘可濯缨游宣义池亭姚合春入池亭好风光暖更鲜寻芳行不困逐胜坐还迁细草乱如发幽琴鸣似絃苔文飜古画石色学秋天花落能漂酒萍开解避船暂来犹愈疾久住合成仙迸笋搘堦起垂藤压树偏此生应借看自计买无钱干符丙申岁春奉诏涨曲江池郑谷玉泽尚通津恩波此日新深疑一夜雨宛似五湖春汎灔翘振鹭澄清跃紫鳞翠低孤屿柳香失半汀苹凤辇寻佳境龙舟命近臣桂华如入手愿作从游人省试奉诏涨曲江池黄淊池脉寒来浅恩波住后新引将诸𣲖水别贮大都春幽咽疏通处清冷迸入辰渐平连杏㟁旋濶映梅津沙没迷行迳洲宽恣跃鳞愿当舟檝便一附济川人七言律兴庆池侍宴应制沈佺期碧水澄潭映逺空紫云香驾御微风汉家宫阙疑天上秦地山川似镜中向浦回舟萍巳緑分林蔽殿槿初红古来徒羡横汾赏今日宸游圣藻雄奉和圣制龙池篇沈佺期龙池跃龙龙巳飞龙徳先天天不违池开天汉分黄道龙向天门入紫㣲邸第楼台多气色君王凫雁有光辉为报寰中百川水来朝此地莫东归兴庆池侍宴应制李乂神池汛滥水盈科仙跸纡徐步辇过纵棹廻沿萍熘合开轩眺赏麦风和潭鱼在沼欣游泳谷鸟含樱入赋歌寄谢乗槎滨海客囘头来此问天河奉和中宗皇帝幸兴庆池戏竞渡应制李适拂露金舆丹斾转凌晨黼帐碧池开南山倒影从云落北涧遥光写浪囘急舸争标排荇度轻㠶截浦触荷来横汾燕镐欢无极歌舞年年圣夀杯兴庆池侍宴应制马怀素积水逶迤绕贝城含虚皎镜有余清图云曲榭连缇幕映日中塘间綵旌赏洽犹闻箫管沸欢留更覩木兰轻无劳海上寻仙客即有蓬莱在帝京兴庆池侍宴应制武平一鸾舆羽驾直城隈帐殿金门此地开皎洁灵潭图日月参差画舸接楼台波摇㟁影随桡转风送荷香入酒来愿奉圣情欢不极长游云汉几昭囘奉和中宗皇帝幸兴庆池竞渡应制徐彦伯夹道传唿翊翠虬天廻地转御芳洲青潭晓霭笼仙跸红屿晴花隔綵旒香溢金杯环广坐声传妓舸匝中流羣臣相庆嘉鱼乐共哂横汾歌吹秋兴庆池侍宴应制韦元旦沧池漭沆帝城边殊胜昆明凿汉年夹㟁旌旗疏辇道中流箫鼓振楼船云峰四起迎宸幄水树千重入御筵宴乐已深鱼藻咏承恩更欲奏甘泉奉和圣制龙池篇崔日用龙兴白水汉兴符圣主时乗运斗枢㟁上䒠茸五花树波中的皪千金珠操环昔闻迎夏启发匣先来瑞有虞风色云光随隐见赤云神化象江湖奉和圣制龙池篇卢懐慎代邸东南龙或跃清泉碧浪逺浮天楼台影就波中出日月光疑镜里悬鴈沼囘流成舜海龟书灵祉应尧年大川既济惭为楫报徳空思奉细涓奉和圣制龙池篇裴璀干坤启圣吐龙泉泉水年年胜一年始看鱼跃方成海即睹龙飞利在天洲渚遥将银汉接楼台直与紫微连休气荣光恒不散悬知此地是神仙兴庆池侍宴应制张说灵池月满直城隈黼帐天临御路开东沼初阳疑吐出南山晓翠若浮来鱼龙百戏分容与凫鹢双舟较泝洄愿似金堤青草馥长承瑶水白云杯兴庆池侍宴应制苏颋降鹤池前廻步辇栖鸾树杪出行宫山光积翠遥疑逼水态含青近若空直视天河垂象外俯窥京室画图中皇情未使恩波极日暮楼船更起风酬裴相公题兴化小池见招长句白居易爱为小塘招散客不嫌老监与新诗山公倒载无妨学范蠡扁舟未要追蓬断偶飘桃李径鸥惊悞拂凤凰池敢辞课拙詶髙韵一勺争禁万顷陂忆春日太液池东亭候对李绅宫莺晓报瑞烟开三岛灵禽拂水廻桥转綵虹当绮殿槛浮花鹢近蓬莱草承步辇王孙长桃艶仙颜阿母栽簮笔此时方侍从却思金马笑邹枚习池晨起皮日休清曙萧森载酒来凉风相引绕亭台数声翡翠背人去一朶芙蓉含日开茭叶深深埋钓艇鱼儿漾漾逐流杯竹屏风下登山屐十宿髙阳忘却廻于秀才小池方干一泓潋灔复澄明半日工夫斸小庭占地未过三五尺浸天唯入两三星鹢舟草际浮霜叶渔火沙边驻水萤才见规模试方寸知君立意在沧溟元祐七年三月上巳诏赐馆阁官花酒以中澣日游金明池秦观春熘决决初满池晨光欲转万年枝楼台四望烟云合帘幕千家锦绣垂风过忽闻花外笑日长时奏水中嬉太平谁谓全无象寓在羣仙把酒时鱼池将涸车水注之陆游清波熘熘入新渠邻曲来观乐有余试手便同三日雨满陂已活十千鱼喜如雷动风行际快若天开地辟初万物但令俱有託吾曹安取爱吾庐芳池春水倪岳芳池一曲接银河分得天家雨露多新涨受风牵翠縠好山随月堕青螺百年苹藻沾余泽三月鱼龙涌漫波犹记临流泛春酌倚阑同和濯缨歌五言絶句萍池王维春池深且广㑹待轻舟廻靡靡緑萍合垂杨扫复开题㶚池王昌龄开门望长川薄暮见渔者借问白头翁垂纶几年也玉鑑池髙启一镜寒光定微风吹不波更除荷芰影放取月明多七言絶句过大哥山池题石壁明皇澄潭皎镜石崔嵬万壑千巖暗緑苔林亭自有幽真趣况复秋深爽气来题韦家泉池白居易泉落青山出白云萦邨遶郭几家分自从引作池中水深浅方圎一任君白莲池泛舟白居易白藕新花照水开红窓小舫信风囘谁敎一片江南兴逐我殷勤万里来盆池崔少卿浮萍重疉水团圎客遶千遭屐齿痕莫惊池里寻常满一井寒泉是上源侍郎宅泛池徐凝莲子花边囘竹㟁鸡头叶上盪兰舟谁知洛北朱门里便到江南緑水流野池王建野池水满连秋隄菱花结实蒲叶齐川口雨晴风复止蜻蜓上下鱼东西齐安郡后池杜牧菱透萍浮緑锦池夏莺千啭弄蔷薇尽日无人看微雨鸳鸯相对浴红衣参军㕔新池薛能帘外无尘胜物外墙根有竹似山根流泉不至客来久坐见新池落旧痕凉榭池上韩琦游鳞惊触緑荷香水马成羣股脚长逐浪相追留篆迹偃波垂露满方塘小池欧阳修深院无人鏁曲池莓苔绕㟁雨生衣緑萍合处蜻蜓立红蓼开时蛱蜨飞氷池苏轼不嫌氷雪绕池看谁似诗人巧耐寒记取羲之洗砚处碧琉璃下黑蛟蟠作盆池养科斗数十戏作陆游小小盆池不畜鱼题诗聊记破苔初未聼两部皷吹乐且看一篇科斗书小池杨万里泉眼无声涩细流树阴照水爱晴柔小荷才露尖尖角早有蜻蜓立上头附沼五言絶句胡芦沼张籍曲沼春流满新蒲映野鵞闲斋朝饭后拄杖绕行多胡芦沼韦处厚疏凿徒为巧圎洼自可澄倒花纷错秀鑑月静涵氷御定佩文斋咏物诗选卷一百三御定佩文斋咏物诗选卷一百四钦定四库全书御定佩文斋咏物诗选巻一百四沟类五言律御沟王贞白一𣲖御沟水緑槐相䕃清此中涵帝泽无处濯尘缨鸟道来虽险龙池到自平朝宗心本切愿向急流倾过棠梨沟党怀英地僻人烟少山深涧谷重坡陀下长坂迤逦失诸峰问俗知懐土聼歌识相舂几家茅屋下田亩自横从五言排律御沟十六韵吴融一水终南下何年派作沟穿城初北注过苑却东流遶㟁清波溢连宫瑞气浮去应涵凤沼来必渗龙湫激石珠争碎萦堤练不收照花长乐曙泛叶建章秋影炫金茎表光揺绮陌头旁沾画眉府斜入敎箫楼有雨难澄镜无萍易掷钩鼓宜尧女瑟盪必蔡姬舟皐的通鸣鹤津应接斗牛逗风还潋潋和月更悠悠浅忆觞堪泛深思杖可投祗懐泾合虑不带陇分愁自有朝宗乐曽无溃穴忧不劳夸大汉清渭贯神州七言律鱼沟懐家晁补之生涯身事任东西药笥书囊偶自赍柳嫩桑柔鸦欲乳雪消氷动麦初齐沙头晚日樯竿直淮上春风鴈鹜低归去未应芳物老桃花如锦遍松谿䢴沟岳岱隋皇昔日锦㠶游吴楚分疆是此沟两㟁烟花迷贾客万家杨柳挂新秋北瞻燕阙三千里西望金陵十四楼淮海岷江都㑹地繁华雄盛古扬州七言排律奉和宋翰林显夫御沟诗韵傅若金宛宛长波切太虚霏霏晴雾湿髙居云涵斜影翻𤣥燕日映圎纹散白鱼遥转石阴通树细稍侵花底出宫徐桥邉市起春鸣毂阁里朝囘晩曳裾天子数临窥碧藻词臣时勅赋金蕖龙池浩荡恩波接草木无情亦胜予五言絶句御沟水唐肇万壑朝溟海萦囘岁月多无如此沟水咫尺奉天波七言絶句御沟水僧无可凿禁疏云数道开垂风㟁柳拂青苔银波玉沫空驰去曽歴千巖万壑来豫章沟刘克壮沟水泠泠草树香独穿枝径入垂杨荠花满地无人见唯有山蜂度短墙御沟春日偶成马祖常御沟流水晓潺潺直似长虹曲似环流入宫墙才一尺便分天上与人间御定佩文斋咏物诗选卷一百四御定佩文斋咏物诗选卷一百五钦定四库全书御定佩文斋咏物诗选巻一百五滩濑类五言古严陵濑任昉羣峰此峻极参差百重嶂清浅既涟漪激石复奔壮神物徒有造终然莫能状石头濑崔国辅怅矣秋风时余临石头瀬因髙见逺境望尽此州内羽山一㸃青海岸杂花碎离离树木小淼淼湖波大日暮千里帆南飞落天外湏㬰遂入夜林色有微霭寻逺路已穷遗荣事多昧一身犹未理安得济时代且泛朝夕潮荷衣蕙为带下陵阳沿髙谿三门六刺滩李白三门横峻滩六刺走波澜石惊虎伏起水状龙萦盘何慙七里濑使我欲垂竿八节滩欧阳脩乱石泻谿流跳波溅如雪徃来川上人朝暮愁滩濶更待浮云散孤舟弄明月将至地黄滩杨万里未到地黄滩十里先闻声樯竿已震掉未敢与渠争舟人各整篙有如大敌临搴篷试一望溅雪纷琮琤乃是水硙港为滩作先鸣真滩定若何老夫虚作惊苏木滩杨万里滩雪清溅眸滩雷怒醒耳落洪翠壁立跳波碧山起船进若战胜船退亦游戏若非篙师苦进退皆可喜忽逢下滩舟掀舞快云驶何曽费一棹才瞬已数里㑹有上滩时得意君勿恃辽车滩杨万里东岸上不得西岸上更难五船徃复来经纬滩两间一船初竟进当流为衆先涛头打澎湃退缩不敢干一船作后殿忽焉突而前瞬息越湍险回头有矜颜老夫与寓目亦为一粲然柴歩滩杨万里江濶水不聚分为三五滩遂令客子舟上滩一一难小沙已成洲大沙已成山山有树百尺树围屋数间水底复生洲沙湿犹未干从此洲愈多安得水更寛忆从严陵归水落不能湍拖以数童仆折却十竹竿今兹过吾舟念昔犹胆寒七言古沧滩陆游百夫正讙助鸣艪舟中对面不得语湏㬰人散寂无譁惟闻百丈转两车呕呕哑哑车转急舟人已在沙际立雾敛芦邨落照红雨余渔舍炊烟湿故郷回首已千山上崃初经第一滩少年亦慕宦游乐投老方知行路难五言律却归睦州至七里滩下作刘长卿南归犹谪宦独上子陵滩江树临洲晩沙禽对水寒山开斜照在石浅乱流难惆怅梅花发年年此地看暮发七里滩夜泊严光台下方干一瞬即七里箭驰犹是难樯边走岚翠枕底失风湍但讶猿鸟定不知霜月寒前贤竟何益此地误垂竿七言律宿查濑杨万里寒流一带槛前横落日诸峯霞外明水断新洲添五里客寻旧路却重行江车自转非人踏沙碓长舂彻夜鸣畴昔稚桑今秃树如何白髪不敎生过查滩杨万里眼底常山一武中上滩更得半船风青天以水为铜镜白鹭前身是钓翁旧日㟁头浑改尽数尖山觜忽搀空老夫只费五六日行尽浙江西复东五言絶句白石滩裴廸跂石复临水弄波情未极日下川上寒浮云澹秋色石濑朱子疏此竹下渠漱彼涧中石暮馆绕寒声秋空动澄碧七言絶句新小滩白居易石浅沙平流水寒水边斜挿一渔竿江南客见生郷思道似严陵七里滩滩声白居易碧玊斑斑沙歴歴清流决决响泠泠自从造得滩声后玉管朱絃可要听七里滩胡曽七里清滩映碧层九天星象感严陵钓鱼台上无丝竹不是髙人谁解登竹节滩朱子船下清江竹节滩长烟漠漠水漫漫人家断岸斜阳好客子中流薄暮寒澑港滩杨万里此去严州只半程一江分作两江横忽惊洲背青山下却有危樯地上行上章戴滩杨万里脱巾枕手仰哦诗醉上诸滩总不知回看他船上滩苦方知他看我船时明发韶州过赤水渴尾滩杨万里船下惊滩浪正喧花汀水退走沙痕一峯忽自云端出只见孤尖不见根过建封寺下鲢鱼滩杨万里江收衆水赴单槽石壁当流鬪雪涛将取危舟飞过去黄头郎只两三篙侯滩沈辽江流激激过侯滩更上山头看打盘百嵗老人亲击鼔城中忧乐不相干御定佩文斋咏物诗选卷一百五御定佩文斋咏物诗选卷一百六钦定四库全书御定佩文斋咏物诗选卷一百六井类五言古双桐生空井简文帝季月双桐井新枝杂旧株晩叶藏栖鳯朝花拂曙乌还看西子照银牀系辘轳麟趾殿咏新井宗懔当为醴泉出先令浪井开铜新九龙殿石胜凌云台道次灵井梅尧臣井面水不动傍分龙鳞激泉气时生沤上涌光的皪深苔翠堪染石底清可觌旱嵗或来祠弹絃属灵觋无波古井水张雨古井何泓然不食自甘冷去来絶攀縁挽断辘轳绠惟有中宵月圎中时照影五言律咏井李峤玉甃谈仙客铜台赏魏君蜀都宵映火杞国旦生云向日莲花净含风李树薫已开千里国还聚五星文井苏味道玲珑映玉槛澄澈泻银牀流声集孔雀带影出羵羊桐落秋蛙散桃舒春锦芳帝力终何有机心庶此忘奉试冷井孙欣仙闱井初凿灵液沁成泉色湛青苔里寒凝紫绠边铜瓶向影落玊甃抱虚圎永愿调神鼎尧时泰万年和崔校书新穿井章孝标霜锸破桐隂青丝试浅深月轮开地脉镜面写天心碧甃花千片香泉乳百寻欲知争汲引听取辘轳音观山寺僧穿井曹松云僧凿山井寒碧在中庭况是分巖眼同来下石瓶旁痕终变藓圎影即澄星异夜天龙蛰应闻说叶经五言排律同朱五题卢使君义井髙适髙义惟良牧深仁自下车宁知凿井处还是饮冰余地即泉源久人当汲引初体清能鉴物色淡每含虚上善滋来徃中和浃里闾济时应未竭懐惠复何如七言律奉和彭祖井皇甫冉上公旌节在徐方旧井莓苔近寝堂访古因知彭祖宅得仙何必葛洪郷清虚不共春池竞盥潄偏宜夏日长闻道延年如玊液欲将调鼎献明光山井方干灔滟湿光凌竹树寥寥清气袭衣襟不知侧穴通潮信却讶轻涟动镜心夜久即疑星影过早来犹见石痕深辘轳用智终何益抱瓮遗名亦至今景福殿井水梅尧臣宫井蛟龙夭矫垂晓瓶初汲渴禽窥清泠已向金盆贮甘滑还从玉椀知九酝酒醇由此得小团茶味为㽞迟阁门地脉应相似翰苑曽邀咏昔诗五言絶句石井钱起片霞照仙井泉底桃花红那知幽石下不与武陵通石井司空曙苔色遍春石桐隂入寒井幽人独汲时先落残阳影冰壶井谢恭玉泉百尺深古甃涵光冷何以鑑虚明参差辘轳影七言絶句野井郭震纵无汲引味清淳冷浸寒空月一轮凿处若敎当要路为君常济徃来人晓井李郢桐隂覆井月斜明百尺寒泉古甃清越女携瓶下金索晓天初放辘轳声野井陆龟蒙朱阁前头露井多碧梧桐下羙人过寒泉未必能如此奈有银瓶素绠何新井梅尧臣浅浅清泉自鑑开鳞鳞寒甃未生苔山中亭午野禽渴不畏人惊欲下来鍊丹井苏辙凿井烧丹八百年尘縁消尽果初圎石牀藓甃人难到緑水团团一片天莲井僧大冏银牀露下夜如何鼻观生香静不波性水真空无热恼定光院里月明多御定佩文斋咏物诗选卷一百六御定佩文斋咏物诗选卷一百七钦定四库全书御定佩文斋咏物诗选巻一百七泉类五言古太平寺泉眼杜甫招提凭髙冈疎散连草莽出泉枯柳根汲引嵗月古石间见海眼天畔萦水府广深丈尺间宴息敢轻侮青白二小蛇幽姿可时覩如丝气或上烂熳为云雨山头到山下凿井不尽土取供十方僧香羙胜牛乳北风起寒文弱藻舒翠缕明涵客衣净细荡林影趣何当宅下流余润通药圃三春湿黄精一食生毛羽幽谷泉欧阳脩踏石弄泉流寻源入幽谷泉傍野人家四面深篁竹溉稻满春畴鸣渠绕茅屋生长饮甘泉荫泉栽美木潺湲无春冬日夜响山曲自言今白首未惯逢朱毂顾我应可怪每来听不足天门泉梅尧臣泠泠云外泉的的巖光入静若仙鑑开寒疑玉龙蛰时应下鹿羣迹印青苔湿亷泉苏轼水性故自清不清或挠之君看此亷泉五色烂摩尼亷者谓我亷何以此名为有亷则有贪有慧则有痴谁为栁宗元谁为吴隐之渔父足岂洁许由耳何淄纷然立名字此水了不知毁誉有时尽不知无尽时朅来亷泉上捋须看鬓眉好在水中人到处相娱嬉松下泉周权长松䕃层峦黛色入崖骨郁为翠雪浮蒸滃香不歇融液作寒泉飞迸出石窟不濯輭红尘空山泻明月铅山龙泉刘基兹山近南服胜迹冠朱方石骨入海眼地脉通混茫金精孕清淑水德融嘉祥寒含六月冰润浃九里长鲸顋狎猎起虎口呿呀张发窦既窈窕流渠遂汪洋洞彻莹玉鑑锵鸣合宫商静含𤣥机妙动见大智藏养德君子类膏物农夫望野僧向我言其功殊非常饮之祛百邪能使俗虑忘漱嚥入灵府喉舌生清香爽淅动毛髪飘忽凌风翔何当扬湛洌尽洗贪浊肠秋泉蔡羽予爱秋泉清况傍巖花滴鱼游日光中倒见潭上壁安得无机人同坐相浣涤白术朝露香紫芝秋霞熟石上琼瑶花採来不盈掬道人开石门悠然在深竹七言古虎跑泉苏轼亭亭石塔东峰上此老初来百神仰虎移泉眼趂行脚龙作浪花供抚掌至今游人灌濯罢卧听空阶环玦响故知此老如此泉莫作人间去来想醉中下瞿唐崃中流观石壁飞泉陆游吾舟十丈如青蛟乘风翔舞从天下江流触地白盐动灔滪浮波真一马主人满酌白玉杯旗下昼鼔如春雷回头已失瀼西市竒哉一削千仞之苍崖苍崖中裂银河飞空里万斛倾珠玑醉面正湏迎乱㸃京尘未许化征衣夫子泉王十朋君不见水经品第天下水康王谷中泉第一但知取水不取人品第未容无得失又不见武昌山中清冷渊名因人重逢苏仙至今人唿作菩萨沦入异敎非吾泉刺桐城中泮宫里大成殿下新泉水不湏更以品第论混混源流自夫子诸生游泳芹藻间日饮一瓢心慕颜聪明不数逺公社清白大胜卧龙山圣毓尼丘家阙里泉脉何为今在是周流天下皆羙泉浚井得之泉更羙我来酌泉仍叩头遐想洙泗三千游世间何处有此水此州不愧名泉州游趵突泉王弼济南歴下多白泉白沙㡬处涵风烟郭西趵突更神异平地一朶白玉莲浪花滚起千层雪此中疑是蛟龙穴灵藏嵗久变妖怪精气上涌成涎沫余波散漫渊复渟谿风冷冽山雨青微霜初下鴈秋浴落月渐低猿夜听穷源我欲遡川陆旧志虚传自王屋冥茫难测造化情聊寄泉亭漱寒玉五言律题山中流泉储光羲山中有流水借问不知名映地为天色飞空作雨声转来深涧满分出小池平恬淡无人见年年常自清和灵一上人新泉刘长卿东林一泉出复与逺公期石浅寒流处山空夜落时梦闲闻细响虑澹对清漪动静皆无意惟应达者知和崔㑹稽咏王兵曹㕔前涌泉势成中字包融茂德来徴应流泉入咏歌含灵符上善作字表中和有草恒垂露无风欲偃波为看人共水清白定谁多一公新泉严维山下新泉出泠泠此发源落池才有响渍石未成痕独映孤松色殊分衆鸟喧惟当清夜月对此启禅门题青萝翁双泉耿湋侧弁向清漪门中夕照移异源生暗石叠响落秋池叶拥沙痕没流回草蔓随泠泠无限意不独逺公知山下泉李端碧水映丹霞溅溅露浅沙暗通山下草流出洞中花素色和云落喧声绕石斜明朝更寻去应到阮郎家听夜泉张籍细泉深处落夜久渐闻声独起出门听欲寻当涧行还疑隔林逺复畏有风生月下长来此无人亦到明题喷玉泉白居易泉喷声如玉潭澄色似空练垂青嶂上珠泻緑盆中澑滴三秋雨寒生六月风何时此巖下来作濯缨翁题僧院引泉姚合泉眼髙千尺山僧取得归架空横竹引凿石透渠飞洗药谿流浊浇花雨力微朝昏长绕看䕶惜似持衣方山寺松下泉章孝标石脉绽寒光松根喷晓霜注瓶云母滑漱齿茯苓香野客偷煎茗山僧惜净牀三禅不要问孤月在中央酬从叔听夜泉见寄项斯梦罢更开户寒泉声隔云共谁寻最逺独自坐偏闻巖际和风滴谿中浸月分岂知当此夜流念到江濆听夜泉刘得仁静里层层石潺潺到鹤林廻流出㡬洞源逺歴千岑寒助空山月清兼此夜心幽人听达曙难罢藓牀吟题东林寺虎跑泉周繇胜到通幽感灵泉有虎跑爪擡山脉断掌托石心坳竹霭疑相近松隂盖亦交转令栖遁者真境愈难抛野泉张蠙逺出白云中长年听不穷细声萦乱石寒色入长空挂壁聊成雨穿林别起风温泉非尔类源发在深宫题鹤鸣泉曹松仙鹤曽鸣处泉兼半井苔直峯抛影入片月泻光来潋灔侵颜冷深沈慰眼开何因值丹顶满汲石瓶廻信州开通寺题僧砌下泉曹松细声从峤落幽淡浸香墀此境未开日何人初见时耗痕延黒藓静罅吐微凘应有松梢鹤下来当饮之商山夜闻泉曹松泻月声不断坐来心益闲无人知落处万木冷空山逺忆云容外幽疑石缝间那辞通曙听明日度蓝闗泉李中潺潺青嶂底来处一何长激石苔痕滑侵松鹤梦凉泛花穿竹坞泻月下莲塘想得归何处天涯助渺茫遥赋义兴濳泉李中见说灵泉好潺湲兴莫穷谁当秋霁后独听月明中溅石苔花润随流木叶红何当化霖雨济物显殊功井泉刘子翚石井水溅溅寒莎映碧鲜雨声添澑急天影入波圎晓汲连山寺春耕润野田杖藜三嚥罢毛髪更萧然题周仲杰古泉朱德润闻说东园好渐江暗发源凿池疏地脉叠石种云根涤砚鱼鳞动烹茶蟹眼温欲知隐者乐何日扣柴门玉泉何景明行游金口寺坐爱玉泉名云去随龙女风来动石鲸入宫朝太液穿苑象昆明却望天河水迢迢万古情酌巖泉黄辉石髓从君剖何如玉乳香颔珠光直射胆镜影横张甘露霏龙沫寒星散鹄浆一杯和笑酌分得道人粮五言排律甘泉诗耿湋异井甘如醴深仁逺未涯气寒堪破暑源静自蠲邪脩绠悬冰甃新桐䕃玉沙带星凝晓露拂雾拥秋华緑溢涵千仞清泠饮万家何能葛洪宅终日闭烟霞七言律经汉武泉赵嘏芙蓉池苑起清秋汉武泉声落御沟他日江山映蓬鬓二年杨栁别渔舟行间驻马题诗去物外何人识醉游尽把归心付红叶晩来随水向东流石门山泉郑谷一脉清泠何所之萦莎激藓入僧池云边野客穷来处石上寒猿见落时聚沫绕槎残雪在迸流穿树堕花随烟春雨晩闲吟去不复逺寻皇子陂和陈洗马山庄新泉徐铉已开山馆待抽簪更凿巖泉欲洗心常被松声迷细韵忽流花片落髙岑便疏浅濑穿莎径始有清光映竹林何日煎茶醖香酒沙边同听暝猿吟宿千嵗菴听泉刘克庄因爱菴前一脉泉幞衾来此借房眠骤闻将谓谿当户久听翻疑屋是船变作怒声犹壮伟滴成细㸃更清圎君看昔日兰亭帖亦把湍流替管絃游龙泉元好问风色澄鲜称野情居僧闻客喜相迎藤垂石磴云添润泉漱山根玉有声庭树老于临济寺霜林浑是汉家营明年此日知何处莫惜题诗记姓名题子明雪泉朱德润万壑轻凘度薄寒碧云深处互漫漫六花溅沫成天巧一脉濳流激暮湍石鼎茶温风味冽玉壶冰皎露华干荆谿白石天寒夜误作山隂道上看宝掌泉陈樵屋上无端雨乱飘雨留石罅碧寥寥浮光出穴藏丹浅浣水为花到地消石髪年深长满洞玉鱼春冷未生苖泉中自是蛟龙窟顷刻隂云满树腰五言絶句金屑泉王维日饮金屑泉少当千余嵗翠鳯翊文螭羽节朝玊帝砌下泉钱起穿云来自逺激砌流偏驶能资庭户幽更引海禽至山下泉皇甫曽漾漾带山光澄澄倒林影那知石上喧却益山中静流泉梅尧臣石齿嚼寒声粼粼萦曲处有时浮落英又向城根去井泉朱子开山昔何人凿此寒泉井独夜漱琼瑶泠然发深省玉帘泉赵孟頫飞泉如玉帘直下数千尺新月横帘钩遥遥挂空碧玉帘泉袁桷截玉作明帘不知帘外事应有碧眼仙隔帘见人至寒月泉杜本啮冰激齿颊嚥雪涤胃肠此水若寒月饮之年命长罗汉泉廼贤钖杖虚空落灵泉发地中忽看流菜叶始信石桥通七言絶句忆四明山泉施肩吾爱彼山中石泉水幽声夜夜落空里至今忆得卧云时犹是涓涓在人耳洞灵观流泉李郢石上苔芜水上烟潺湲声在观门前千巖万壑分流去更引飞花入洞天饮巖泉陆龟蒙已甘茅洞三君食欠买桐江一朶山严子濑髙秋浪白水禽飞尽钓舟还谢山泉陆龟蒙决决春泉出洞霞石壜封寄野人家草堂尽日畱僧坐自向前谿摘茗芽庶子泉欧阳脩庶子遗踪畱此地寒巖徙倚弄飞泉古人不见心可见一片清光长皎然游中峯杯泉苏轼石眼杯泉举世无要知杯渡是凡夫可怜狡狯维摩老戏取江湖入钵盂白云泉范成大龙头髙啄漱飞流玉醴甘浑乳气浮扪腹煮泉烹鬪胯真成骑鹤上扬州虎丘新复古石井泉次太守沈虞卿韵范成大劝耕堂上醉髙年和气春风共蔼然大士亦脩随喜供夜来古井跃新泉其二落纸云烟堕翠峦一泓潭月鬪清寒鳯凰池上挥毫手却掬山泉淬笔端屑玉泉王十朋白石巖腰屑玉泉佳名初自长官传浑疑齿颊冰霜论终日霏霏落半天御定佩文斋咏物诗选卷一百七御定佩文斋咏物诗选卷一百八钦定四库全书御定佩文斋咏物诗选卷一百八温泉类五言古浴温汤泉刘逖骊岫犹懐土新丰尚有家神井堪消疹温泉足荡邪紫苔生石岸黄沫拥金沙振衣殊未已翻能停使车温汤泉朱子连山西南来中断还崛起干霄㡬千仞据地三百里飞峰上灵秀衆壑下清美逮兹势力穷犹能出竒伟谁燃丹黄燄㸑此玉池水客来争解带万念付一洗当年谢康乐絃絶今已矣水碧复流温相思五湖里五言律奉和圣制温泉言志应制张説温泉媚新丰骊山横半空汤池薫水殿翠木暖烟宫起疾逾山药无私合圣功始知尧舜徳心与万人同从驾游温泉宫徐安贞神女调温液年年待圣人试开临水殿来洗属车尘暖气随明主恩波洽近臣灵威自无极从此献千春温汤即事皇甫冉天仗星辰转霜冬景气和树含温液润山入缭垣多丞相金钱赐平阳玉辇过鲁儒求一谒无路独如何五言排律过温泉髙宗温渚停仙跸丰郊驻晓旌路曲廻轮影巖虚传漏声暖澑惊湍驶寒空碧雾轻林黄疎叶下野白曙霜明眺聼良无已烟霞断续生幸凤汤泉明皇西狩观周俗南山歴汉宫荐鲜知路近省歛觉年丰阴谷含神㸑汤泉养圣功益龄仙井合愈疾醴源通不重鸣岐凤谁夸陈寳雄愿将无限泽沾沐衆心同奉和圣制幸凤汤泉应制张説周狩闻岐礼秦都辨雍名献禽天子孝存老圣皇情温润宜冬幸游畋乐嵗成汤云出水殿暖气入山营坎意无私洁干心称物平帝歌流乐府谿谷也増荣奉和圣制过温汤泉王徳贞握图开万㝢属圣启千年骊阜疏缇骑惊鸿映彩旃玉霜明凤野金阵藻龙川祥烟聚危岫徳水溢飞泉停舆兴睿览还举大风篇和仆射晋公扈从温泉王维天子幸新丰旌旗渭水东寒山天仗里温谷幔城中奠玉羣仙座焚香太乙宫出游逢牧马罢猎有非熊上宰无为化明时太古同灵芝三秀紫陈粟万箱红王礼尊儒敎天兵小战功谋猷归哲匠词赋属文宗司諌方无阙陈诗且未工长吟吉甫颂朝夕仰清风同崔员外温泉即事郭汭辇辂移䨇阙宸游整六师天廻紫㣲座日转羽林旗霜气寒戈㦸军容壮虎貔弓鸣射鴈处泉暖跃龙时惠化成观俗讴謡入赋诗同欢王道盛相与咏雍熈七言律驾幸温泉卢象传闻圣主幸新丰清跸鸣銮出禁中细草终朝随歩辇垂杨㡬处绕行宫千官扈从骊山北万国来朝渭水东此日小臣徒献赋汉家谁复重扬雄安宁温泉杨慎铿瑟舞雩歌㸃也流觞脩禊记羲之何如碧玊温泉水絶胜华清礜石池已浥金膏分沆瀣更邀明月濯涟漪沈沈兰酌春相引汎汎杨舟晩更移七言絶句题庐山山下汤泉白居易一眼汤泉流向东浸泥浇草暖无功骊山温水因何事流入金铺玉甃中汤泉陆龟䝉暖殿流汤数十间玉渠香细浪囬环上皇初觧云衣浴珠棹时敲瑟瑟山汤泉王十朋占得干坤造化炉地中沸出巧工夫泉犹自作炎凉态休説衆生垢有无御定佩文斋咏物诗选卷一百八御定佩文斋咏物诗选卷一百九钦定四库全书御定佩文斋咏物诗选巻一百九瀑布类五言古入庐山仰望瀑布张九龄絶顶有悬泉喧喧出烟杪不知㡬时嵗但见无昏晓闪闪青崖落鲜鲜白日皎洒流湿行云溅沫惊飞鸟雷吼何喷薄箭驰入窈窕吾闻山下䝉今乃林峦表物情有诡激坤元曷纷矫黙然置此去变化谁能了望庐山瀑布水李白西登香炉峰南见瀑布水挂流三百丈喷壑数十里歘如飞电来隠若白虹起初惊河汉落半洒云天里仰观势转雄壮哉造化功海风吹不断江月照还空空中乱潨射左右洗青壁飞珠散轻霰流沫沸穹石而我乐名山对之心益闲无论潄琼液且得洗尘颜仍谐夙所好永愿辞人间简寂观西涧瀑布下作韦应物淙流絶壁散虚烟翠涧深丛际松风起飘来洒尘襟窥萝玩猿鸟解组傲云林茶果邀真侣觞酌洽同心旷嵗懐兹赏行春始重寻聊将横吹曲一写山水音瀑布章孝标秋河溢长空天洒万丈布深雷隠云壑孤电挂巖树沧溟晓喷雪碧落晴盪素非趋下流急势使不得住七言古庐山瀑布謡杨维桢银河忽如瓠子决泻诸五老之峰前我疑天仙织素练素练脱轴垂青天便欲手把并州剪剪取一幅玻瓈烟相逢云石子有似捉月仙酒喉无耐夜渴甚骑鲸吸海枯桑田居然化作十万丈玊虹倒挂清泠渊五言律湖口望庐山瀑布泉张九龄万丈红泉落迢迢半紫氛奔飞下杂树洒落出重云日照虹霓似天清风雨闻灵山多秀色空水共氤氲庐山瀑布裴説静景凭髙望光分翠嶂开崄飞千尺雪寒扑一声雷过去云冲断傍来烧隔廻何当住峰下终嵗絶尘埃石门瀑布徐照一派从天下曽经李白㸔千年流不尽六月地长寒洒水跳㣲沫冲崖作怒湍人言深碧处常有老龙蟠龙湫瀑布徐照飞下数千尺全然无定形电横天日射龙出石云腥壮势春曽看寒声佛共聼昔人云此水洗目最能灵题䨇瀑王十朋瀑水萧峰下灵源不可寻倚天䨇寳劒㸃石万星金势合鲸鲵闘声聮虎豹吟我来游胜境洗耳聼清音五言排律秋霁望庐山瀑布夏侯楚常思瀑布幽晴眺喜逢秋一带连青嶂千寻倒碧流湿云应误鹤翻浪定惊鸥星浦虹初下炉峰烟未收巖髙时袅袅天净起悠悠傥见朝宗日还须济巨舟七言律题仙巖瀑布呈陈明府方干方知激蹙与喷飞直恐古今同一时逺壑流来多石脉寒空扑碎作凌凘谢公巖上冲云去织女星边落地迟聚向山前更谁测深沈见底是澄漪东山瀑布方干遥夜㸔来宜月照平明失去被云迷挂巖逺势穿松坞击石残声注稻畦素色喷成三伏雪余波流作万年谿不縁真宰能开决应向山前杂淤泥石门瀑布方干奔倾潄石亦喷苔此事皆从元化来片影挂巖轻似练逺声离洞咽于雷气含松桂千枝润势画云霞一道开直是银河分派落兼闻碎滴溅天台天台瀑布曹松万仞得名云瀑布逺㸔如织挂天台休疑寳尺难量度直恐金刀易剪裁喷向林梢成夏雪倾来石上作春雷欲知便是银河水堕落人间合却廻开先瀑布苏辙山上流泉自作谿行逢石缺泻虹霓定知云外波澜濶飞到峰前本末齐入海明河惊照曜倚天长劒失提携谁来卧枕莓苔石一洗尘心万斛泥括苍石门瀑布戴复古少泊石门观瀑布明知是水却疑非乱抛雪玉从天下散作云烟到地飞夜聼萧萧洗尘梦风吹细细湿人衣谢公蜡屐经行处闻有留题在翠㣲三巖瀑布尹廷髙天然石室踞云根上有飞泉势若奔千尺素帘寒不卷一潭碧玉碎无痕风飘余湿沾香案月漏疎光射洞门我欲扪萝登絶顶桃花流水细穷源瀑布朱之蕃万峰廻合欲叅天千丈惊㸔匹练悬素女浣纱揺皓月鲛人曳缟漾轻烟匡庐色借香花散鴈宕声随鼓吹传何必瑶京餐沆瀣枕流终日聼潺湲七言排律和尚书咏泉山瀑布十二韵徐夤名齐火浣溢山椒谁把惊虹挂一条天外倚来秋水刃海心飞上白龙绡民田凿断云根引僧圃穿通竹影浇喷石似烟轻漠漠溅崖如雨冷潇潇冰中蚕绪纒苍壁日里虹精挂綘霄寒漱緑阴仙桂老碎流红艶野桃夭千寻练写长年在六出花开夏日消急恐划分青嶂骨久应绷裂翠㣲腰濯缨便可讥渔父洗耳还宜傲帝尧林际猿猱偏得饮岸边乌鹊拟为桥赤城未到诗先寄庐阜曽游梦已遥数夜积霖声更逺郡楼欹枕聼良宵五言絶句瀑布施肩吾豁开青冥巅泻出万丈泉如裁一条素白日悬秋天闻瀑布冰折马戴万仞冰峭折寒声投白云光揺山月堕我向石牀闻瀑布朱子巅崖出飞泉百尺散风雨空质丽晴晖龙鸾共掀舞小瀑布王十朋钓濑云山外巖花瀑布边却疑方处士诗思涌成泉七言絶句望庐山瀑布水李白日照香炉生紫烟遥㸔瀑布挂长川飞流直下三千尺疑是银河落九天次观瀑布韵朱子快泻苍崖一道泉白龙飞下蔚蓝天空山有此真竒观倚杖来㸔思凛然附水帘七言律水帘罗邺乱泉飞下翠屏中似共真珠巧缀同一片长垂今与古半山遥聼水兼风虽无舒卷随人意自有潺湲济物功每向暑天来往见疑将仙子隔房栊七言絶句水帘罗邺万㸃飞泉下白云似帘悬处望疑真若将此水为霖雨更胜长垂隔路尘御定佩文斋咏物诗选巻一百九御定佩文斋咏物诗选卷一百十钦定四库全书御定佩文斋咏物诗选卷一百十衆水类五言古太子状落日望水刘孝绰川平落日迥落照满川涨复此沦波地派别引沮漳耿耿流长脉熠熠动㣲光寒乌逐查漾饥鹈拂浪翔临泛自多美况乃还故乡榜人夜理檝櫂女闇成粧欲待春江曙争涂向洛阳汴水早发应令虞世基夏山朝万国轩庭㑹百神成功畴与让盛徳今为邻区宇属平一庶类仰陶钧銮跸临河济裘冕肃柴禋启行分七萃备物象三辰祈祈亘原隰济济咸缙绅旸谷升朝景青丘发早春衮衣敷帝则分器叙彞伦临淄成诵美河间雅乐陈薫风穆已被茂实久愈新过津口杜甫南岳自兹近湘流东逝深和风引桂檝春日涨云岑回道过津口而多枫树林白鱼困宻网黄鸟喧嘉音物㣲限通塞恻隐仁者心瓮余不尽酒膝有无声琴圣贤两寂寞渺渺独开襟与诸公游济渎泛舟李颀济水出王屋其源来不穷状泉数眼沸平地清流通皇帝崇祀典诏书视三公分官祷灵庙奠璧沈河宫神应每如答松篁气葱茏苍螭送飞雨赤鲤喷回风洒酒布瑶席吹箫下玉童元冥掌阴事祝史告年丰百谷趋潭底三光悬镜中浅深露沙石苹藻生虚空晩景临泛美亭臯轻霭红晴山傍舟楫白鹭惊丝桐我本家颍北出门见维嵩焉知松峰外又有天坛东左手正接䍦浩歌眄青穹夷犹傲清吏偃仰狎渔翁对此川上闲非君谁与同霜凝逺邨曙月净蒹葭丛兹境信难遇为欢殊未终淹留怅言别烟屿夕㣲蒙渭水权徳舆吕氏年八十皤然持钓钩意在靖天下岂惟食营丘师臣有家法小白乃尊周日暮驻征䇿爱兹清渭流游湓水白居易四月未全热麦凉江风秋湖山处处好最爱湓水头湓水从东来一派入江流可怜似萦带中有随风舟命酒一临泛舍鞍扬棹讴放廻岸傍马去逐波间鸥烟浪始渺渺风襟亦悠悠初疑上河汉中若寻瀛洲汀树緑拂池沙草芳未休青萝与紫葛枝蔓垂相樛系䌫歩平岸回头望江州城雉映水见隐隐如蜃楼日入意未尽将归复少留到官行半嵗今日方一游此地来何暮可以写吾忧晩渡伊水韦述悠悠渉伊水伊水清见石是时春向深两岸草如积迢递望洲屿逶迤亘津陌新树落疎红遥原上新碧回首望洛阳遽有长山隔烟雾犹辨家风尘已为客登陟多异趣往来见行役云起早已昏鸟飞日将夕光阴逝不借超然慕畴昔逺游亦何为归来存竹帛伊水门楼颖朝陟伊水门伊水入门流惬心乃成兴澹然泛孤舟霏㣲傍青霭容与随白鸥竹阴交前浦柳花媚中洲日落阴云生弥觉兹路幽聊以恣所适此外知何求苕霅二水梅尧臣昔爱伊与洛今逢苕与霅南郭复西城晓水明于甲尘缨庶可濯白鸟谁来狎落日潭上归渔歌自相答吴江放船至枫桥湾薛季宣短篷负长虹破簏挂明月风马坐中生天幕波中出髙城多隐映逺岫才罗列少小泛吴船始识仙凡别汾水道中王恽苍巅互出缩峪势曲走蛇回眺惊后拥迎看复横遮云林荡髙秋半岭翻晴霞十里九渡水清流带寒沙山谿本幽寂激之声乃譁解鞍憩美䕃觉我心静嘉风枝满秋实野菊披水涯幽馨散兰馥红鲜缀丹砂二物固𤨏碎托兴骚人夸我欣记所见信笔书田家钓鱼湾吴鼎芳家住此湾中不出此湾里长日坐鱼矶闲心澹无巳白云起前山悠悠亦来此搔首对斜阳纶竿久不理早秋泾上行王问兹晨暑气平泾上自容与返照入柴扉蝉声在髙树泾水静不流苹花发西渡五湖秋色中欲乘扁舟去五言律侍宴浐水赋得浓字张説千行发御柳一叶下仙青浦宸游至朱城紫气浓云霞交暮色草树喜春容蔼蔼天旗转清笳入九重侍宴浐水赋得长字宗楚客御辇出明光乘流泛羽觞珠胎随月减玉漏与年长寒尽梅犹白风迟柳未黄日斜旌斾转休气展林塘泛前陂王维秋空自明迥况复逺人寰畅以沙际鹤兼之云外山澄波淡将夕清月皎方闲此夜任孤棹夷犹殊未还泊扬子津祖咏才入维扬郡乡闗此路遥林藏初霁雨风退欲归潮江火明沙岸云帆碍浦桥客衣今正薄寒气昨来饶与鄠县羣官泛渼陂岑参万顷浸天色千寻穷地根舟移城入树岸濶水浮邨闲鹭惊箫管潜虬傍酒樽暝来唿小吏列火俨归轩寻龙湍孙逖仙穴寻遗迹轻舟爱水乡谿流一曲尽山路九峰长渔父歌金洞江妃舞翠房遥怜葛仙宅真气共微茫董岭水周朴湖州安吉县门与白云齐禹力不到处河声流向西去衙山色逺近水月光低中有髙人在沙中曳杖藜临石歩港徐铉碕岸随萦带微风起细涟緑隂三月后倒影乱峰前吹浪游鳞小粘苔碎石圆㑹将腰下组换取钓鱼船过白水梅尧臣下马独怀古翛然临渡风真人去未久流水自无穷雨濶沙㾗涨湾平野色通曾兴汉家业今与百川同发扬港渡入交口夹杨万里朝雨悤悤霁春山歴歴嘉老青交幼緑暗锦出明花渔艇十数只鸡声三五家人生须富贵此辈亦生涯泊桐庐分水港王十朋何处系归舟桐庐旧日游港从分水出亭瞰合江流疉嶂云披絮遥天月吐钩纷纷钓鱼者无复见羊裘大龙湫赵师秀一派落虚空如何画得同髙风吹作雨低日射成虹西域书曾説先朝路始通或言龙已去幽处别为宫五言排律赋得荆谿夜湍送蒋逸人归义兴山皇甫冉惊湍流不极夜渡识云岑长带谿沙浅时因山雨深方同七里路更遂五湖心掲厉朝将夕潺湲古至今花源若可许虽逺亦相寻七言律十五里沙刘克庄只见如山白浪飞更堪动地黒风吹渺茫直际九州外汹涌常如八月时河伯岂能穷海若灵胥仅可吓吴儿惜无散髪骑鲸友共了南游一段竒太乙湫杨云翼四崖环抱镜光平数亩澄泓石底渟寒入井头千丈雪净涵巖际一天星傍人争出鱼依势衔叶飞来鸟䕶灵日日东风送潮出只因絶顶透沧溟太液晴波林环池头旭日散轻烟开镜清光近九天翠柳条长经雨后緑苹香暖得春先御沟流出通金水仙派分来自玊泉在镐几回陪宴乐咏歌鱼藻继周篇太液晴波曾棨灵沼溶溶淑气回玉泉初暖碧如苔风廻鳌背山光动日照龙鳞镜影开飞鸟惯随仙仗过游鱼偏识翠华来愿倾池水成春酒添进南山万夀杯太液晴波梁潜蓬岛前头太液池揺风漾日动涟漪鱼龟已惯迎仙舫鸥鹭应能识翠旗着雨锦蕖开晩镜拂烟翠柳曳晴丝周人自昔歌灵沼愿沐恩波一献诗五言絶句东陂钱起永日兴难忘掇芳春陂曲新晴花枝下爱此苔水緑潺湲声钱起乱石跳素波寒声闻几处飕飕暝风引散出空林去黄菊湾顾况时菊凝晓露露华滴秋湾仙人酿酒熟醉里飞空山白鹭汀顾况靃靡汀草碧淋森鹭毛白夜起沙月中思量捕鱼䇿欹松漪顾况湛湛碧涟漪老松欹侧卧悠扬緑萝影下拂波纹破春波曲杨维桢家住春波上春深未得归桃花新水涨应没浣花矶新水袁凯柳外朝朝雨平添过旧痕往时桃叶渡今日更销魂七言絶句渭上温庭筠吕公荣达子陵归万古烟波遶钓矶桥上一通名利迹至今江鸟背人飞三十六湾许浑缥缈临风思美人荻花枫叶带谿声夜深吹笛移船去三十六湾秋月明延平津胡曾延平津下水溶溶峭壁巍岑一万重昨夜七星潭底见分明神劔化为龙寒芦港苏轼溶溶晴港漾春晖芦笋生时柳絮飞还有江南风物否桃花流水鮆鱼肥新湾刘子翚冉冉寒生水面烟吴歌唱罢月微偏停桡又向湾前宿一夜西风浪打船过临平莲荡杨万里莲荡层层镜様方春来嫩玉斩新黄角头一一张芦箔不遣鱼虾过别塘其二人家星散水中央十里芹羹菰饭香想得薫风端午后荷花世界柳丝乡过沙头杨万里过了沙头渐有邨地平江濶气清温暗潮已到无人㑹只有篙师识水痕玊渊王十朋谁决银河落半天飞流溅沬五峰前山中草木皆光润知有含辉玊在渊御定佩文斋咏物诗选卷一百十御定佩文斋咏物诗选卷一百十一钦定四库全书御定佩文斋咏物诗选巻一百十一宫殿类五言古新成安乐宫简文帝遥看云雾中刻桷映丹虹珠帘通晓日金花拂夜风欲知歌管处来过安乐宫新成安乐宫阴铿新宫实壮哉云里望楼台迢逓翔鵾仰联翩贺雀来重檐寒雾宿丹井夏莲开砌石披新锦梁花画早梅欲知安乐盛歌管杂尘埃重阳殿成金石会竟上诗张正见周王兴路寝汉后成甘泉共知崇壮丽迢逓与云连抗殿疏龙首峻陛激天泉东西跨函谷左右瞩伊瀍百常飞观竦三休复道悬拱乌遥造日攑虬逺架烟云栋疑飞雨风窓似望仙玉女临芳镜金珰映彩椽梅梁横发蕊藻井倒披莲荣光开御宿佳气属祈年霜鴈排空断寒花映日鲜负扆凭霄极台司列象躔登台喧大夏御气响钧天北斗承三献南风入五絃鸾歌鳷鹊右兽舞射熊前翔鹍仰不逮燕雀徒联翩过旧宫明帝玉烛调秋气金舆厯旧宫还如过白水更似入新丰秋潭渍晩菊寒井落疎桐举杯延故老令闻歌大风侍宴瑶泉殿江总水亭通枍诣石路接堂皇野花不识采旅竹夲无行雀惊疑欲曙蝉噪似含凉何言金殿侧亟奉瑶池觞帝京篇太宗秦川雄帝宅函谷壮皇居绮殿千寻起离宫百雉余连甍遥接汉飞阁迥凌虚云日隐城阙风烟出绮疏早春桂林殿应制上官仪歩辇出披香清歌临太液晓树流鸎满春隄芳艹积风色翻露文雪华上空碧花蝶来未巳山光暧将夕侍宴莎册宫应制得情字许敬宗三星希曙景万骑翊天行葆羽翻风队腾吹掩山楹暖日晨光浅飞烟旦彩轻塞寒桃变色氷断箭流声渐奏长安道神臯动睿情五言律早春桂林殿应制陈叔达金铺照春色玉律动年华朱楼云似葢丹桂雪如花水岸衔阶转风条出柳斜轻舆临太液湛露酌流霞奉和仪鸾殿早秋应制许敬宗睿想追嘉豫临轩御早秋斜晖丽粉壁清吹肃朱楼髙殿凝阴满雕忩艶曲流小臣参广宴大造谅难酬银潢宫侍宴应制得枝字魏元忠别殿秋云上离宫夏景移寒风生玉树凉气下瑶池壍花仍吐叶巖木尚抽枝愿奉南山寿千秋长若斯甘露殿侍宴应制李峤月宇临丹地云窓网碧纱御园陈桂醑天酒酌橊花水向浮桥直城连禁苑斜承恩恣欢赏归路满烟霞和周记室从驾晓发合壁宫李峤濯龙春苑曙翠凤晓旗舒野色开烟后山光淡月余风长笳响咽川迥骑行疎珠履陪仙驾金声振属车麟趾殿侍宴应制宋之问北阙层城峻西宫复道悬乗舆厯万户置酒望三川花柳含丹日山河入绮筵欲知陪赏处空外有飞烟宫中行乐词李白水绿南薰殿花红北阙楼莺歌闻太液凤吹绕瀛洲素女鸣珠珮天人弄綵毬今朝风日好宜入未央游乐成殿马汝骥金隄廻北拱寳殿乐西成舂急奔湍上梁危架石行池龙蟠九岛苑鸟下层城帝豫因民事长杨媿颂声五言排律九成宫秋初应诏刘袆之帝圃疏金阙仙台驻玉銮野分鸣鸑岫路接寳鸡坛林树千霜积山宫四序寒蝉急知秋早莺疎觉夏阑怡神紫气外凝睇白云端舜海词波发徒惊游圣难春晩侍宴丽正殿探得开字张説圣政惟稽古賔门引上才坊因购书立殿为集贤开髦彦星辰下仙章日月廻字如龙负出韵是凤衔来庭柳余春驻宫樱早夏催喜承芸阁宴幸奉柏梁杯奉和圣制暇日与兄弟同游兴庆宫作应制张説汉武横汾日周王宴镐年何如造区夏复此睦亲贤巢凤新成阁飞龙旧跃泉棣华歌尚在桐叶戏仍前禁籞氛埃隔平台景物连圣慈良有裕王道固无偏问俗兆人阜观风五敎宣献图开益地张乐奏钧天侍酌衢尊满询刍谏鼔悬永言形友爱万国共周旋奉和幸上阳宫侍宴应制宗楚客紫庭金凤阙丹禁玉鸡川似立蓬瀛上疑游崑阆前鸟将歌合转花共锦争鲜湛露飞尧酒薰风入舜絃水光揺落日树色带晴烟向夕廻琱辇佳气满巖泉七言律奉和春日幸望春宫应制沈佺期芳郊绿野散春晴复道离宫烟雾生杨柳千条花欲绽葡萄百丈蔓初萦林香酒气元相入鸟啭歌声各自成定是风光牵宿醉来晨复得幸昆明奉和春日幸望春宫应制郑愔晨跸凌髙转翠旌春楼望逺背朱城忽排花上游天苑却坐云边看帝京百草香心初罥蝶千林嫩叶始藏莺幸同微藿倾阳早愿比盘根应候荣奉和春日幸望春宫应制苏颋东望望春春可怜更逢晴日柳含烟宫中下见南山尽城上平临北斗悬细草偏承廻辇处飞花故落舞觞前宸游对此欢无极鸟弄歌声杂管絃奉和春日幸望春宫应制张説别馆芳菲上苑东飞花淡荡舞筵红城临渭水天河近阙对南山雨露通绕殿流莺凡几树当轩乱蝶许多丛春园既醉心和乐共识皇恩造化同奉和春日幸望春宫应制崔湜淡荡春光满晓空逍遥御辇入离宫山河眺望云天外台榭参差烟雾中庭际花飞锦绣合枝间鸟语管絃同即此欢娱齐镐宴惟应率舞乐薰风奉和圣制从蓬莱向兴庆阁道中畱春雨中春望之作李憕别馆春还淑气催三宫路转凤凰台云飞北阙轻阴散雨歇南山积翠来御柳遥随天仗发林花不待晓风开已知圣泽深无限更喜年芳入睿才勅借岐王九成宫避暑应敎王维帝子逺辞丹凤阙天书遥借翠微宫隔窓云雾生衣上巻幔山泉入镜中林下水声喧语笑巖间树色隐房栊仙家未必能胜此何事吹箫向碧空和贾舍人早朝大明宫王维绛帻鸡人报晓筹尚衣方进翠云裘九天阊阖开宫殿万国衣冠拜冕旒日色才临仙掌动香烟欲傍衮龙浮朝罢须裁五色诏珮声归到凤池头奉和圣制从蓬莱向兴庆阁道中畱春雨中春望之作王维渭水自萦秦塞曲黄山旧遶汉宫斜銮舆迥出千门柳阁道廻看上苑花云里帝城双凤阙雨中春树万人家为乗阳气行时令不是宸游玩物华早朝大明宫呈两省僚友贾至银烛朝天紫陌长禁城春色晓苍苍千条弱柳垂青琐百啭流莺绕建章劒珮声随玉墀歩衣冠身惹御炉香共沐恩波凤池上朝朝染翰侍君王和贾舎人早朝大明宫岑参鸡鸣紫陌曙光寒莺啭皇州春色阑金阙晓钟开万户玉堦仙仗拥千官花迎劒珮星初落柳拂旌旗露未干独有凤凰池上客阳春一曲和皆难和贾舍人早朝大明宫杜甫五夜漏声催晓箭九重春色醉仙桃旌旗日暖龙蛇动宫殿风微燕雀髙朝罢香烟携满䄂诗成珠玉在挥毫欲知世掌丝纶美池上于今有凤毛紫宸殿退朝口号杜甫户外昭容紫袖垂双瞻御座引朝仪香飘合殿春风转花覆千官淑景移昼漏稀闻髙阁报天颜有喜近臣知宫中每出归东省会送䕫龙集凤池宣政殿退朝晚出左掖杜甫天门日射黄金榜春殿晴熏赤羽旗宫草霏霏承委珮炉烟细细驻游丝云近蓬莱常五色雪残鳷鹊亦多时侍臣缓歩归青琐退食从容出每迟和李员外扈驾幸温泉宫钱起未央月晓度疎钟凤辇时廵出九重雪霁山门迎瑞日云开水殿候飞龙轻寒不入宫中树佳气常浮仗外峰遥羡枚臯扈仙跸偏承霄汉渥恩浓九成宫李商隐十二层城阆苑西平时避暑拂虹霓云随夏后双龙尾风逐周王八骏蹄吴岳晓光连翠巘甘泉晩景上丹梯荔枝卢橘沾恩幸鸾鹊天书湿紫泥兴庆宫朝退次韵袁伯长见贻是日上加尊号礼成告谢集即东出奉祠斋宫虞集翠葢重重宝扇斜从官穿柳散慈鸦过宫路逺纡天歩上寿杯深阁雨花玉贯两虹通象纬衣成五綵练云霞奉祠东出蓬莱道春水凫鹥踏汉槎兴圣殿进史黄清老瑶编初进侍明光日丽龙池昼刻长堤柳染成春水色宫花併入御炉香金壶洒露层阶滑玉盌分氷广殿凉蒙瞍似知天意喜凤笙新奏五云章大明殿早朝欧阳元扶揺万里上青霄凤阙龙池歩歩瑶駞背负琛金络索象身备驾玉逍遥衣冠俯伏传唿岳千羽低徊看舞韶湖海布衣瞻盛事他时田野梦天朝六言絶句宫中三台词王建池北池南草绿殿前殿后花红天子千秋万歳未央明月清风七言絶句宫词王建金殿当头紫阁重仙人掌上玉芙蓉太平天子朝元日五色云车驾六龙其二罗衫叶叶绣重重金凤银鵞各一丛每遍舞头分两句太平万歳字当中其三未明开着九重关金画黄龙五色幡直至银台排仗合圣人三殿册西番其四龙烟日暖紫曈曈宣政门当玉仗风五刻阁前卿相出下帘声在半天中其五宫花不共外花同正月长先一半红供御樱桃看守别直无鸦鹊到园中其六延英引对碧衣郎江砚宣毫各别牀天子下帘亲考试宫人手里过茶汤其七集贤殿里图书满点勘头边御印同真迹进来依字数别收锁在玉函中宫词顾况禁柳烟中闻晓乌风吹玉漏尽铜壶内官先向蓬莱殿金合开香泻御炉朝元引陈陶玉殿云开露冕旒下方珠毕压鳌头天鸡唱罢南山曙春色先归十二楼其二宝祚河宫一向清龟鱼天篆益分明侍臣谁献登封艹五岳齐唿万歳声早赴北宫郑摅苍龙双阙郁层云湖水鳞鳞柳色新絶似江行看春晓不知身是趁朝人咏洪禧殿周伯琦镂花香案错琳璆金瓮葡萄大白浮羣玉诸山环御榻瑶池只在殿西头咏水晶殿周伯琦氷华雪翼眩西东玉座生寒八面风巧思曽经脩月手通明原在五云中宫词周伯琦苑路东西草色遥阑干曲曲似飞桥水晶殿外檐铃响疑是銮舆早散朝咏香殿周伯琦鹧斑百和作坚材翥凤翔龙四壁开宝地晓张香积界始知天子是如来滦京杂咏杨允孚曙色苍茫阊阖开相君有奏入蓬莱须㬰云拥千官出又带天边好雨来其二丽日初明瑞气开千官钖宴集蓬莱黄门控马天街立丞相簮花御苑回宫词黄省曽金铺玉户月流辉宝座瑶台映紫衣圣主观书居大善三更龙辇未言归禁直唐敏武楼髙迥接廻廊绣妥盘龙䕶御牀得侍至尊论治道祥风微袅水沈香御定佩文斋咏物诗选卷一百十一御定佩文斋咏物诗选卷一百十二钦定四库全书御定佩文斋咏物诗选卷一百十二门阙类五言古咏双阙江总象阙连驰道天宇照方疏刻凤栖清汉图龙入紫虚屡逢膏露洒几遇祥烟初竞言百尺丽宁方万丈余赋得待诏金马门何胥汉家一统轨济济万国朝飞缨拂晓雾轻辇逐晨飇槐衢映绿绂日彩丽金貂此时参待诏谁复想渔樵五言律咏门李峤奕奕彤闱下煌煌紫禁隈阿房万户列阊阖九重开疏广遗荣去于公待驷来讵知金马侧方朔有竒才徽安门晓望欧阳脩都门收宿雾佳气郁葱葱晓日寒川上青山白露中楼台万瓦合车马九衢通恨乏登高赋徒知京邑雄大明门春望张元凯太和盈宇宙奕奕徧光华美丽都人绮芳菲辇道沙紫驑衔禁草黄鸟卧宫花一望千重殿常生五色霞五言排律赋得蕃臣恋魏阙蒋防剖竹随皇命分忧镇大蕃恩波怀魏阙献纳望天阍政奉南风顺心依北极尊梦魂通玉陛动息寄朱轩直以蒸黎念思陈政化源如何子牟意今古道斯存谒见日将至双阙阙名晓色临双阙微臣礼位陪逺惊龙凤覩谁识冕旒开蔼蔼千年盛颙颙万国来天文标日月时令布云雷迥出黄金殿全分白玉台雕虫竟何取瞻恋不知廻七言律阙下待传㸃呈诸同舎刘禹钖禁漏晨钟声欲歇旌旗组绶影相交殿含佳气当龙首阁倚晴天见凤巢山色葱茏丹槛外霞光泛灔翠松梢多惭再入金门籍不敢为文学解嘲和宋学士晩出丽正门甘立暮光霞彩炫金题綘阙髙居雉堞低上相楼台连御苑中郎车骑过沙堤皁雕孤捩凌云翮紫燕双翻踣雪蹄回首上林凉月夜蕊珠多是凤鸾栖长安门西道苑墙雨后经眺作汤珍紫宫黄屋邃森沈驰道周庐肃羽林树里啼莺清禁切雨余流水御沟深松篁并落钟山翠云雾常依汉殿阴此日讴歌欢在镐草茅何以嗣华音七言絶句出左掖门口号王恽花映巖廊近紫宸宫官行酒过三廵共携满袖天香出散作都城十日春望阙口号沈梦麟阊阖排云玉殿开千官鹓鹭早朝回不知谁献王褒颂得奉君王万寿杯夏日出文明门薛瑄文明门外柳阴阴百啭黄鹂送好音行过御沟回望处凤皇楼阁五云深御定佩文斋咏物诗选卷一百十二御定佩文斋咏物诗选卷一百十三钦定四库全书御定佩文斋咏物诗选卷一百十三省掖类五言律晩出左掖杜甫昼刻传唿浅春旗簇仗齐退朝花底散归院柳边迷楼雪融城湿宫云去殿低避人焚諌草骑马欲鸡栖春宿左省杜甫花隐掖垣暮啾啾栖鸟过星临万户动月傍九霄多不寝听金钥因风想玉珂明朝有封事数问夜如何省中即事岑参华省谬为郎蹉跎鬓巳苍到来恒幞被随例且含香竹影遮窓暗花阴拂簟凉君王新赐笔草奏向明光和范秘书省中作喻坦之清省宜寒夜仙才称独吟钟来宫转漏月过阁移阴鹤壁灯前静芸台幄外深想知因此兴暂动忆山心五言排律酬苏员外味道夏晩寓直省中见赠沈佺期并命登仙阁分曹直礼闱大官供宿膳侍史䕶朝衣巻幔天河入开窓月露微小池残暑退髙树早凉归冠劒无时释轩车待漏飞明朝题汉柱三署有光辉直中书省韦承庆清切凤凰池扶疎鸡树枝唯应集鸾鹭何为宿覊雌大道干坤辟深恩雨露垂昆蚑既含飬驽骀亦驱驰木偶翻为用芝泥忽滥窥九思空自勉五字本无施徒喜逢千载何阶答二仪萤光向日尽蚊力负山疲禁宇庭除阔闲宵钟箭移暗花临户发残月下帘敧白发随年改丹心为主披命将时并泰言与行俱危寄谢登巢客尧年复在斯春日直门下省早朝王维骑省直明光鸡鸣谒建章遥闻侍中珮暗识令君香玉漏催铜史天书拜夕郎旌旗映阊阖歌吹满昭阳官舍梅初紫宫门柳欲黄愿将迟日意同与圣恩长省中书事王士熈玉京长夏里画省五云边终日身无事清时职是仙缥甆分马乳银叶荐龙涎细草烟笼罽垂杨雪妬绵客怀天外鹤农事雨余田染翰迎歌扇挥金向酒船鳌峰孤絶处闲坐似当年七言律见于给事暇日上直寄南省诸郎官诗因以戏赠白居易倚作天仙弄地仙夸张一日抵千年黄麻勅胜长生箓白纻词嫌内景篇云彩误居青琐地风流合在紫薇天东曹渐去西垣近鹤驾无妨更着鞭休澣日西掖谒所知因成长句温庭筠赤墀髙阁自从容玉女窓扉报曙钟日丽九门青琐闼雨晴双阙翠微峰毫端蕙露滋仙草琴上薰风入禁松荀令凤池春晚晚好将余润变鱼龙省中偶作张乔三转郎曹自勉旃莎堦吟歩想前贤不如何逊无佳句若比冯唐是壮年捧制名题黄纸尾约僧心在白云边乳毛松雪春来好直夜清闲且学禅雨中放朝出左掖文征明霏微芳润浥霓旌厯落彤墀散履声暝色浮烟迷左掖碧云将雨近西清柳垂青琐千丝重水落银桥万玉鸣霑洒不辞袍袖湿天街尘净马蹄轻御定佩文斋咏物诗选卷一百十三御定佩文斋咏物诗选卷一百十四钦定四库全书御定佩文斋咏物诗选巻一百十四馆阁类五言古赋得谒帝承明庐江总雾开仁寿殿云绕承明庐轮停绀幰引马度红尘余香貂拜黻衮花绶拂𤣥除谒帝升清汉何殊入紫虚五言律冬夜寓直麟阁宋之问直事披三省重关祕七门广庭怜雪净深屋喜炉温月幌花虚馥风窓竹暗喧东山白云意兹夕寄琴樽春夜寓直凤阁怀羣公魏知古拜门传漏晩寓省索居时昔重安仁赋今称伯玉诗鸳池满不溢鸡树久逾滋夙夜怀山甫清风咏所思奉和人日清晖阁宴羣臣遇雪应制宗楚客窈窕神仙府参差云汉间九重中禁启七日早春还太液天为水蓬莱雪作山今朝上林树无处不堪攀七言律题集贤阁刘禹钖凤池西畔图书府玉树玲珑景气闲长听余风送天乐时登髙阁望人寰青山云绕阑干外紫殿香来歩武间曾是先贤翔集地每㸔壁记一惭颜和刘郎中学士题集贤阁白居易朱阁青山髙庳齐与君才子作诗题傍闻大内笙歌近下视诸司屋舎低万卷图书天禄上一条风景月华西欲知丞相优贤意百歩新廊不踏泥忆夜直金銮殿承㫖李绅月当银汉玉绳低深听箫韶碧落齐门压紫垣髙绮树阁连青琐近丹梯墨宣外渥催飞诏草布新恩促换题明日独归花路逺可怜人世隔云泥雨后月中玉堂闲坐韩偓银台直北金銮外暑雨初晴皓月中惟对松篁听刻漏更无尘土翳虚空绿香熨齿氷盘果清冷侵肌水殿风坐久忽闻铃索动玉堂西畔响丁东陪王庶子游后湖涵虚阁徐铉悬圃清虚乍过秋看山寻水上兹楼轻鸥的的飞难没红叶纷纷晩更稠风卷微云分逺岫浪揺晴日照中洲跻攀况有承华客如在南皮奉胜游畱题微之廨中清晖阁王安石故人名字在瀛洲邂逅低回向此畱鸥鸟一双随坐啸荷花十丈对冥搜水涵樽爼清如洗山染衣巾翠欲流宣室应疑鬼神事知君能复几来游寓直玉堂拜赐御酒范成大归鸦陆续堕宫槐帘幙参差晩不开小雨遂将秋色至长风时送市声来近瞻北斗璇玑次犹梦西山碧翠堆惭媿君恩来甲夜殿头宣劝紫金杯新馆内直曽棨华馆深沈直禁闱彩甍丹碧焕翚飞上林万树连西掖北极诸星拱太微绕砚龙香裁诏罢隔帘莺语退朝归应知几度青绫夜月转金茎露满衣翰林斋宿文征明春星烂熳烛薇垣独拥青绫向夜阑宫漏隔花银箭永莲灯垂烬玉堂寒坐聆宵柝霜围屋想见郊禋月满坛铃索无风尘土逺始知仙署逼金銮七言絶句金銮坡上南望郑畋玉晨钟韵上清虚画㦸祥烟拱帝居极眼向南无限地緑烟深处认中书玉堂读卷杂赋次韵虞集千花覆槛柳垂丝昼刻传唿淑景迟圣主自观新进策侍臣簪笔立多时与赵子期趋阁虞集日出风生太液波画桥千尺彩船过桥头柳色深如许应是偏承雨露多诏直内阁即事胡俨清晓朝回秘阁中坐㸔宫树露华浓绿窓朱户图书满人在蓬莱第一峰其二浩荡东风雨散丝暗移春色上花枝云阴半卷龙楼晩正是词臣退直时御定佩丈斋咏物诗选卷一百十四御定佩文斋咏物诗选卷一百十五钦定四库全书御定佩文斋咏物诗选卷一百十五院类五言古宴韦司户山亭院髙适人幽想灵山意惬怜逺水习静务为适所居还复尔汲流涨华池开酌宴君子苔径试窥践石屏可攀倚入门见中峰携手如万里横琴了无事垂钓应有以髙馆何沈沈飒然凉风起五言律奉和幸上官昭容院郑愔地轴楼居逺天台阙路赊何如游帝宅即此对仙家座拂金壶电池揺玉酒霞无云秦汉隔别访武陵花其二槎流天上转茅宇禁中开河鹊塡桥至山熊避槛来庭花采菉蓐巖石歩莓苔愿奉舆图泰长开锦翰裁辱张常侍题集贤院诗因以继和白居易天禄阁门开甘泉侍从回图书皆帝籍僚友尽仙才骑省通中掖龙楼隔上台犹怜病宫相诗寄洛阳来重脩府西水亭院白居易因下疏为沼随髙筑作台龙门分水入金谷取花栽遶岸行初匝凭轩立未廻园西有池位畱与后人开南谿书院杨发茅屋往来久山深不置门草生垂井口花发接篱根入院将雏鸟攀萝抱子猿曾逢异人说风景似桃源五言排律集贤书院成送张说上集贤学士赐宴得珍字明皇广学开书院崇儒引席珍集贤招衮职论道命台臣礼乐沿今古文章革旧新献酬樽爼列賔主位班陈节变云初夏时移气尚春所希光史册千载仰兹辰奉和圣制送张说上集贤院学士赐宴赋得昇字裴漼问道图书盛尊儒礼教兴石渠因学广金殿为贤昇日月恩光照风云宠命膺谋谟言可范舟楫事斯凭燕喜明时洽光辉湛露凝大哉尧作主天下颂歌称奉和圣制送张说上集贤院学士赐宴赋得风字褚琇讲习延东观趋陪盛北宫惟师恢帝则敷教协天工宣室恩常异金华礼更崇洞门清永日华绶接徽风萐降尧厨翠橊看舜酒红文思光万宇髙议待升中奉和圣制送张说上集贤院学士赐宴赋得华字韦述脩文中禁启改字令名加台座征人杰书坊应国华赋诗开广宴赐酒酌流霞云散明金阙池开照玉沙掖垣畱宿鸟温树落余花谬此天光及衔恩醉日斜晩秋集贤院即事寄徐薛二侍郎常衮穆穆上清居沈沈中秘书金铺深内殿石甃净寒渠花树台斜倚宫烟阁半虚缥囊披锦绣翠轴卷琼琚墨润氷文茧香销蠧字鱼翻黄桐叶老吐白桂花初旧德双游处联芳十载余北朝荣庾薛西汉盛严徐侍讲亲华扆征诗歩绮疎缀帘金翡翠赐砚玉蟾蜍移秩东南逺离怀嵗月除承明期重入江海意何如七言律院中晩晴怀西阁茅舎杜甫幕府秋风日夜清淡云疎雨过髙城叶心朱实堪时落堦面青苔先自生复有楼台衔暮景不劳钟鼔报新晴浣花谿里花饶笑肯信吾兼吏隐名田将军书院贾岛满庭花木半新栽石自平湖逺岸来笋迸邻家还长竹地经山雨几层苔井当深夜泉微上阁入髙秋户尽开行背曲江谁到此琴书锁着未朝回夏日题寻眞观李寛中秀才书院吕温闭院开轩笑语阑江山併入一壶宽微风但觉杉香满烈日方知竹气寒披卷最宜生白室吟诗好就歩虚坛愿君此地攻文字如鍊仙家九转丹寄题华严韦秀才院许浑三面楼台百丈峰西巖髙枕树重重晴攀翠竹题诗滑秋摘黄花酿酒浓山殿日斜喧鸟雀石潭波动戏鱼龙今来故国遥相忆月照千山半夜钟贡院忆继学治书马祖常棘闱粉署隔重墙校艺分官属正郎五夜风帘烧蜡烛九天氷树剂龙香周旋接武尚书履供帐畱茵御史牀胪唱合门春色曙侍臣应奏庆云章次韵王师鲁待制史院题壁周伯琦大安御阁势苕亭华阙中天壮上京虹绕金堤晴浪细龙蟠粉堞翠岗平衆星拱北干坤大万国朝元日月明分署玉堂清似水箫韶时听鳯凰声春居玉山院木公玉岳崚嶒映雪堂年年有约赏春光飞红舞翠秋千院击鼓鸣钲蹴踘塲迟日醉听羣鸟咔暖风时送百花香好山好地堪为乐莫厌尊前累尽觞五言絶句书院赵抃雨久藏书蠧风髙老屋斜邻居尽金碧一一梵王家七言絶句春日书院鲁铎门巷春苔隔路蹊小桃开满磬池西枕书眠着无人唤花里东风百舌啼御定佩文斋咏物诗选卷一百十五御定佩文斋咏物诗选卷一百十六钦定四库全书御定佩文斋咏物诗选卷一百十六苑类五言古侍宴乐游苑饯徐州刺史应诏沈约沃若动龙骖参差凝鳯管金塘草未合玉池泉将满游建兴苑纪少瑜丹陵抱天邑紫渊更上林银台悬百仞玉树起千寻水流冠葢影风扬歌吹音踟蹰怜拾翠顾歩惜遗簪日落庭光转方幰屡移阴愿言乐未极不道爱黄金御幸乐游苑侍宴张正见大君临四表荣光普八埏区中文化洽海外武功宣鳯下书丹篆龟符着緑编昆明不习战云梦岂游畋轨文通万国旌节靖三边髙秋藐姑射睿想属汾川两宫明合璧双阙带非烟扬銮出城观诏跸指郊㙻禁苑廻雕辇离宫建翠旃流水奔雷毂追风赴电鞭画熊飘析羽金埒响胶弦鸣玉升文砌称觞溢绮筵兽舞依钟石鸾歌应管絃霞明黄鹄路风爽白云天潦收荷葢折露重菊花鲜上林賔早鴈长杨唱晩蝉小臣惭艺业击壤慕怀铅康衢飞驶羽大海滴微涓咏歌还集木舞蹈遂临泉愿荐南山夀明明奉万年五言律中秋月直禁苑郑畋禁署方怀忝纶闱已再加暂来西掖路还整上清槎恍惚归丹地深严宿綘霞幽襟聊自适闲㺯紫薇花七言律苑中韩偓上苑离宫望处迷相风髙与露盘齐金阶铸出狻猊立玉柱雕成翡翠栖外使调鹰初得按中官过马不教嘶笙歌锦绣云霄里独许词臣醉似泥从游西苑杨士竒广寒宫殿属天家晓从宸游驻翠华琼液总颁仙掌露金枝皆挿御筵花棹穿萍藻波间雪旗飐芙蓉水上霞身世直超人境外玉盘亲捧枣如𤓰春日游东苑应制林鸿长乐钟鸣玉殿开千官歩辇出蓬莱已敎旭日催龙驭更借春流泛羽杯堤柳欲眠莺唤起宫花乍落鸟衔来宸游好续箫韶奏京国于今有鳯台秋日再经西苑文征明内苑秋清宿露晞盈盈日采动金扉松间翠殿团华葢天外银桥入紫微锦缆稀游青雀暗璚波无际白鸥飞彤墙髙柳无人折时见中官一骑归七言絶句汉苑行张仲素二月春光变柳条九天清乐奏云韶蓬莱殿后花如锦紫阁堦前雪未消其二回鴈髙飞太液池新花低发上林枝年光到处皆堪赏春色人间总未知其三春风澹澹影悠悠莺啭髙枝燕入楼千歩廻廊闻凤吹珠帘处处上银钩苑中寓直夏言涌玉亭前夜放舟碧荷香净雨初收遥㸔北岸红烟里水殿珠帘尽上钩御定佩文斋咏物诗选卷一百十六御定佩文斋咏物诗选卷一百十七钦定四库全书御定佩文斋咏物诗选卷一百十七台榭类四言古灵台诗班固乃经灵台灵台既崇帝勤时登爰考休征三光宣精五行布序习习祥风祁祁甘雨百谷蓁蓁庶草蕃庑屡惟丰年于皇乐胥五言古临髙台王融游人欲骋望积歩上高台井莲当夏吐窓桂逐秋开花飞低不入鸟散逺时来还㸔云栋影含月共徘徊登髙台王僧孺试出金华殿聊登铜雀台九路平如掌千门洞已开轩车映日过箫管逐风来若非邯郸美便是洛阳才宫殿名登髙台诗祖孙登独有相思意聊敞凤凰台莲披香稍上月明光正来离鹤将云散飞花似雪廻遥思竹林友前窓夜夜开宓公琴台诗髙适皤皤邑中老自夸邑中理何必升君堂然后知君美开门无犬吠早卧常晏起昔人不忍欺今我还复尔登单父陶少府半月台李白陶公有逸兴不与常人俱筑台像半月迥出髙城隅置酒望白云商飇起寒梧秋山入逺海桑柘罗平芜水色绿且明令人思镜湖终当过江去爱此蹔踟蹰小台白居易新树低如帐小台平似掌六尺白藤牀一茎青竹杖风飘竹皮落苔印鹤迹上幽迳与谁同闲人自来往新搆亭台示诸弟姪白居易平台髙数尺台上结茅茨东西疏二牖南北开两扉芦帘前后卷竹簟当中施清泠白石枕疎凉黄葛衣开衿向风坐夏日如秋时笑傲颇有趣窥临不知疲东窓对华山三峰碧参差南檐当渭水卧见云㠶飞仰摘枝上果俯折畦中葵足以充饥渴何必慕甘肥况有好羣从旦夕相追随题岳麓道卿台范成大山外江水黄江外满城绿城外杳无际天低到平陆长烟贯楚尾逺势带吴蜀故园东北望游子阑干曲七言古春台望明皇暇景属三春髙台聊四望目极千里际山川一何壮太华见重巖终南分疉嶂郊原纷绮错参差多异状佳气满通沟迟歩入绮楼初莺一一鸣红树归鴈双双去緑洲太液池中下黄鹤昆明水上映牵牛闻道汉家全盛日别馆离宫趣非一甘泉逶迤亘明光五柞连延接未央周庐徼道纵横转飞阁廻轩左右长须念作劳居者逸勿言我后焉能恤为想雄豪壮栢梁何如俭陋卑茅室阳乌黯黯向山沈夕鸟喧喧入上林薄暮赏余廻歩辇还念中人罢百金雍台歌温庭筠太子池南楼百尺入窓新树疎帘隔黄金铺首画钩陈羽葆亭童拂交㦸盘纡栏楯临髙台帐殿临流鸾扇开早鴈惊鸣细波起映花卤簿龙飞廻五言律文翁讲堂卢照邻锦里淹中馆岷山稷下亭空梁无燕雀古壁有丹青槐落犹疑市苔深不辨铭良哉二千石江汉表遗灵登裴秀才廸小台作王维端居不出户满目望云山落日鸟边下秋原人外闲遥知逺林际不见此檐间好客多乗月应门莫上关凝云榭晩兴文同晩策倚危榭羣峰天际横云阴下斜谷雨势落褒城逺渡孤烟起前邨夕照明遥懐寄新月又见一稜生聚仙台夜饮元好问永夜畱欢席髙懐逺市尘月凉衣有露风细酒生鳞乡社情亲旧仙台姓字新殷勤诗卷在长记坐中人台上薛蕙台逈通风榭窓虚近水城卷帘残暑去携手晩凉生碧树藏云暗银河度月明醉来愁彷彿只作画中行澄江台王韦混合开天堑苍茫壮帝畿帆樯移夕景楼殿动朝辉落日波涛隠浮烟岛屿微登台歌古咏长忆谢𤣥晖平台马汝骥曲台通太乙复道肃钩陈虎旅归营久龙光绕禁新柏梁开日月蓬阁接天人汉帝崇文化赓歌奉紫宸秋日登雨花台陈鳯落叶山中寺秋风江上台鳯城双阙逈牛渚片帆来繁吹暮仍急清樽醉复开东篱菊尚晩畱取尽余盃五言排律郁孤台苏轼八境见图画郁孤如旧游山为翠浪涌水作玉虹流日丽崆峒晓风酣章贡秋丹青未变叶鳞甲欲生洲岚气昏城树滩声入市楼烟云侵岭路艹木半炎州故国千峰外髙台十日畱他年三宿处凖拟系归舟立春日山西纪石二使君陈程二阃帅邀游吹台同张职方赋朱睦㮮骢马寻芳出髙台野望同人皆惠连軰地即孝王宫宴对幽林雪歌余大国风断垣苍藓合遗沼碧流通日转平芜外春归逺树中今朝逢赋客懐古意何穷七言律朝台送客有懐许浑赵佗西拜已登坛马援南征土宇宽越国旧无唐印绶蛮乡今有汉衣冠江云带日秋偏热海雨随风夏亦寒岭北归人莫回首蓼花枫叶万重滩凌歊台送韦秀才许浑云起髙台日未沈数邨残照半巖阴野蚕成茧桑柘尽谿鸟引雏蒲稗深㠶势依依投极浦钟声杳杳隔前林故山迢递故人去一夜月明千里心亭台秦韬玉雕楹累栋架崔嵬院宇生烟次第开为向西忩添月色岂辞南海取花栽意将画地成幽沼势拟驱山近小台清境渐深官转重春时长是别人来题睦州郡中千峰榭方干岂知平地似天台朱户深沈别径开曳响露蝉穿树去斜行沙鸟向池来窓中早月当琴榻墙上秋山入酒杯何事此中如世外应縁羊祜是仙才月波台朱子潺潺流水注回塘中作平台受晩凉四面不通车马迹一樽聊饮芰荷香韩公无复吟花岛楚客何劳赋葯房少待须臾更清絶月华零露洗匡牀登拟岘台陆游层台缥缈压城闉倚杖来观浩荡春放尽尊前千里目洗空衣上十年尘萦廻水抱中和气平逺山如酝借人更喜机心无复在沙边鸥鹭亦相亲妙髙台李思衍危亭新构客持觞雨浥阑干面面凉烟外好山供水墨风前老树奏笙簧接天净緑秋江白着地彤云晩稻黄騕褭丝鞭归兴逸水晶宫殿桂花香华素台薛元曦银台错落照长春泰宇清明絶㸃尘星斗九天分楚越山河万里界瓯闽花边綘节招猨鹤云里丹梯驻鳯麟戏马歌风何足数初阳今古对天人新秋钓鱼台䜩集兼赠倪若谷秘书得中字李先芳古寺凉蝉嘒晩风钓鱼台近濯龙宫波揺树色浮天上山写秋容入镜中莲社旧游花落尽濠梁乐事鸟啼空临流不醉新丰酒笑煞沧浪把钓翁五言絶句奉和春日池台元万顷日影飞花殿风文积草池凤楼通夜敞虬辇望春移临髙台送黎拾遗王维相送临髙台川原杳何极日暮鸟飞还行人去不息望山台钱起望山登春台目尽趣难极晩景下平阡花际霞峰色石台朱子出谷转石稜俯身窥木末夕眺岚翠分朝隮云海濶聚逺台赵沨独上平台上风云万里来青山一尊酒落日未能回过越王台僧来复人道耶谿好青山罨画开荷花三百里无数白鸥来七言絶句严陵钓台黄滔终向烟霞作野夫一竿竹不换簪裾直钩犹逐熊罴起独是先生眞钓鱼过云台李俊民夜半风吹霁色开晓乗残月过云台连山断处瞰平野一线黄流掌上来钓台夜兴萨都拉仙茶旋煑桐江水客火遥分石壁灯风露满船山月上夜凉独对钓台僧御定佩文斋咏物诗选卷一百十七御定佩文斋咏物诗选卷一百十八钦定四库全书御定佩文斋咏物诗选卷一百十八亭类五言古奉和登百花亭怀荆楚朱超道亭髙登望极春心逺近同莫谓荆台隠云行不碍空柳色浮新翠兰心带浅红若因鹏举便重上龙门中山亭夜宴王勃桂宇幽襟积松台凉夜永森沈野径寒肃穆巖扉静竹晦南阿色菏翻北潭影清兴殊未阑林端照初景夜饮东亭宋之问春泉鸣大壑皓月吐层岑岑壑景色佳慰我逺游心暗芳足幽气惊栖多衆音髙兴南山曲长謡横素琴四月十三日诏宴宁王亭子赋得好字张説何许承恩宴山亭风日好緑嫩鸣鹤洲阴浓鬬鸡道果思夏来茂花嫌春去早行乐无限时皇情及芳草春游南亭韦应物川明气巳变巖寒云尚拥南亭草心緑春塘泉脉动景煦听禽响雨余看柳重逍遥池馆华益媿专城宠芙蓉亭柳宗元新亭俯朱槛嘉木开芙蓉清香晨风送缛彩寒露浓潇洒出人世低昂多异容尝闻色空喻造物谁为工留连秋月宴迢逓来山钟郡亭白居易平旦起视事亭午卧掩关除亲簿领外多在琴书前况有虚白亭坐见海门山潮来一凭槛賔至一开筵终朝对云水有时听管絃持此聊过日非忙亦非闲山林本寂寞朝阙空喧烦唯兹郡阁内嚣静得中间旅次洛城东水亭孟郊水竹色相洗碧花动轩楹自然逍遥风荡涤浮竞情霜落叶声燥景寒人语清我来招隐亭衣上尘暂轻达观亭蔡襄峭峻钓龙石飞亭压其端旷彻四无际因之名达观扳云跻大庭仙路何纡盘秋明澄逺緑暑霁凝新寒城郭烟火稠水陆渔樵安偶暇按民俗适游心意欢鸣絃俯清流对酒环苍山重拂衣裾净从带石岚还新作春野亭蔡襄太守职民治诏书劝吾农载酒事缅邈作室当廨中况凭轩牖髙中视田野功澹沲沐新泽依微生浮风江潮涨新緑山麓延朝红耕锄时节动歌謡声意通慙非佐理才幸遘频年丰未厌畎亩乐驾言谁相从枕流亭文同爱此烟景佳开轩故临水晴晖照寒浪飞影动忩纸倚槛见鱼游卷帘知鴈起憔悴笑湘累区区咏兰芷开先潄玉亭苏轼髙巖下赤日深谷来长风噼开青玉崃飞出两白龙乱沫散霜雪古潭揺清空余流滑无声快㵼䨇石谼我来不忍去月出飞桥东荡荡白银阙沈沈水晶宫愿随琴髙生脚踏赤鯶公手持白芙蕖跳下清泠中开先潄玉亭朱子竒哉康山阳䨇劒屹对起上有横飞云下有瀑布水奔腾复璀璨佳丽更雄伟势从山梁外影落明湖里平生两仙句咏叹深仰止三年落星湾怅望眼空眯今朝随杖屦得此弄清泚更诵玉虹篇尘襟谅昭洗张詹事遂初亭赵孟頫青山缭神京佳气溢芳甸林亭去天咫万状争自献年多嘉木合春晩余花殿雕阑留戏蝶藻井语娇燕退食鸣玉珂友于此终宴钟鼓乐清时衣冠集羣彦朝市尘得侵圗书味方逺纷华虽在眼道胜安用战初心良已遂雅志由此见何事江海人山林未如愿题清华亭黄溍名区滙修渚流望俯平陆飞雨天际来逺峰净如沐生香余晩华繁阴霭嘉木秀色坐可揽终然不盈掬触景幽兴多接物道机熟谁能与之游食芳饮山渌题茶阳驿飞亭萨都拉白云飞出山怒擘苍崃裂幽谷湿晴云絶壁洒飞雪万折入沧海龙宫水晶阙簸扬弄珠人冰帘挂寒月松江亭髙启泊舟登危亭江风堕轻帻空明入逺眺天水如不隔日落震泽浦潮来松陵驿緜緜洲溆平莽莽葭菼积凭栏不敢唾下有龙窟宅帆归云外秋鸟下烟中夕欲炊菰米饭待月出海白唤起弄珠君闲吹第三笛七言古西亭子送李司马岑参髙髙亭子郡城西直上千尺与云齐盘崖缘壁试攀跻羣山向下飞鸟低使君五马天半嘶丝绳玉壶为君提坐来一望无端倪红花绿柳莺乱啼千家万井连廻谿酒行未醉闻暮鸡㸃笔操纸为君题为君题惜解携草萋萋没马蹄宿东谿李十五山亭王季友上山下山入山谷谿中落日留我宿松石依依当主人主人不在意亦足名花出地两重阶絶顶平天一小斋本意由来是山水何用相逢语旧怀东山亭文同朝阳之峯乃天设曲岭长冈地盘结下临絶涧走萦廻上耸危亭飞嵲晩云几处水墨画秋树几番红緑缬安能恰㑹此时闲静与诗人吟晓雪题黄才叔看山亭杨万里春山叶润秋山瘦雨山黯黯晴山秀湖湘山色天下稀零陵仍复白其眉作亭不为俗人好箇竹把茅吾事了朝来看山佳有余为渠更尽一编书冷泉亭周权昔人来自天竺国缥缈孤云伴飞钖天风吹落凝不去化作竒峯耸空碧至今裂崃余云髓桂冷松香流未巳翠光围住玉壶秋不于晴雷度山趾道人宴坐无生灭炯炯层胸照冰雪夜深出定汲清泠寒猿啼断西巖月澄虚亭郭钰匹马江上行且停苍松夹道风泠泠波光倒吞落日白云气下接炊烟青山僧独行扫残叶水鸟䨇飞廻逺汀主人邀客领竒胜赋诗把酒澄虚亭五言律宿羽亭侍宴应制杜审言歩辇千门出离宫二月开风光新柳报宴赏落花催碧水揺空阁青山绕吹台圣情留晩兴歌管送余杯都尉山亭杜审言紫藤萦葛藟緑刺罥蔷薇下钓看鱼跃探巢畏鸟飞叶疎荷巳晩枝亚果新肥胜迹都无限只应伴月归仙萼亭初成侍宴应制沈佺期山中气色和宸赏第中过辇路披仙掌帷宫拂帝萝泉临香涧落峰入翠云多无异登𤣥圃东南望白河春日宴宋主簿山亭宋之问公子政邀欢林亭春未阑攀巖践苔易迷路出花难忩覆垂杨暖堦侵瀑水寒帝城归路直留兴接鹓鸾幸梨园亭应制崔湜年光陌上发香辇镜中游草緑鸳鸯殿花明翡翠楼宝杯承露酌仙管杂风流今日陪游豫皇恩不可酬相州北亭张説人务南亭少烟霞北院多山花迷径路池水拂藤萝萍散鱼时舞林幽鸟作歌悠然白云意乘兴抱琴过林亭作张九龄穿筑非求丽幽闲欲寄情寓怀因壤石真意在蓬瀛苔益山文古池添竹气清从兹果萧散无事亦无营同蔡孚五亭咏徐皛章奏中京罢云泉别业归拂琴铺野席牵柳挂朝衣翡翠巢书幌鸳鸯立钓矶幽栖可怜处春事满林扉宴荣山人池亭孟浩然甲第开金穴荣期乐自多枥嘶支遁马池养右军鵞竹引携琴入花邀载酒过山翁来取醉时唱接䍦歌早秋宴张郎中海亭即事卢象邑有絃歌宰翔鸾狎野鸥眷言华省旧暂滞海池游郁岛藏深竹前谿对舞楼更间书即事云物是新秋陆浑水亭祖咏昼眺伊川曲巖间霁色明浅沙平有路流水漫无声浴鸟沿波聚潜鱼触钓惊更怜春岸緑幽意满前楹题韩少府水亭祖咏梅福幽栖处佳期不忘还鸟啼当户竹花绕傍池山水气侵阶冷松阴覆座闲宁知武陵趣宛在市朝间题崔八丈水亭李白髙阁横秀气清幽併在君帘飞宛谿水忩落敬亭云猿啸风中断渔歌月里闻闲随白鸥去沙上自成羣宴陶家亭子李白曲巷幽人宅髙门大士家池开照胆镜林吐破颜花緑水藏春日青轩秘晩霞若闻絃管妙金谷不能夸章梓州水亭杜甫城晩通云雾亭深到芰荷吏人桥外少秋水席边多近属淮王至髙门蓟子过荆州爱山简吾醉亦长歌重题郑氏东亭杜甫华亭入翠微秋日乱清晖危石欹山树清涟曳水衣紫鳞冲岸跃苍隼䕶巢归向晩寻征路残云傍马飞过南邻朱山人水亭杜甫相近竹参差相过人不知幽花欹满树曲水细通池归客村非逺残樽席更移看君多道气从此数追随郡南亭子宴张谓亭子春城外朱门向緑林柳枝经雨重松色带烟深漉酒迎山客穿池集水禽白云常在眼聊足慰人心题裴十六少卿东亭李嘉祐平津旧东阁深巷见南山卷箔岚烟润遮忩竹影闲倾茶兼落㡌恋客不开关斜照窥檐外川禽时往还宴无钖蔡长官西亭李嘉祐茅檐闲寂寂无事觉人和井近时浇圃城低下见河兴縁芳草积情向逺峰多别日归何地停桡更一过题李将军山亭郭良凤阁将军位龙门司隷家衣冠为隐逸山水作繁华径出重林草池揺两岸花谁知贵公第亭院有烟霞夏夜西亭即事寄钱员外耿湋髙亭賔客散暑夜醉相和细汗迎衣集微凉待扇过风还池色定月晩树阴多遥想随行者珊珊动晓珂玉台体题湖上亭戎昱湖入苑西边湖头胜事偏緑竿初长笋红颗未开莲蔽日髙髙树迎人小小船清风长入座夏月似秋天题杨侍郎新亭刘商毘陵过柱史简易在茅茨芳草如花种修篁带笋移径幽人未赏檐静燕初窥野客怜霜壁青松画一枝昼居池上亭独吟刘禹钖日午树阴正独吟池上亭静看蜂教诲闲想鹤仪型法酒调神气清琴入性灵浩然机已息几杖复何铭百花亭白居易朱槛在空虚凉风八月初山形如岘首江色似桐庐佛寺乘船入人家枕水居髙亭仍有月今夜宿何如湖亭晩归白居易尽日湖亭卧心闲事亦稀起因残醉醒坐待晩凉归松雨飘藤帽江风透葛衣柳堤行不厌沙软絮霏霏题胡氏谿亭朱庆余亭与谿相近无时不有风涧松生便黑野藓看多红雨足秋声后山沈夜色中主人能守静略与客心同光州王建使君水亭作贾岛楚水临轩积澄鲜一亩余柳根连岸尽荷叶出萍初极浦清相似幽禽到不虚夕阳亭际眺槐雨滴疎疎谿亭许浑谿亭四面山横柳半谿湾蝉响螳螂急鱼深翡翠闲水寒留客醉月上与僧还犹恋萧萧竹西斋未掩关其二煖枕眠谿柳僧斋昨夜期茶香秋梦后松韵晩吟时共戏鱼翻藻争栖鸟堕枝重阳应一醉栽菊助东篱宿宣义池亭刘得仁暮色遶柯亭南山出竹青夜深斜舫月风定一池星岛屿无人迹菰蒲有鹤翎此中休便得何必泛沧溟姚氏池亭项斯池馆饶佳致幽人惬所闲篠风能动浪岸树不遮山啸槛鱼惊后眠忩鹤语间何须说庐阜深处便跻攀早秋游湖上亭刘威危亭秋尚早野思已无穷竹叶一樽酒荷香四座风晓烟孤屿外归鸟夕阳中渐爱湖光冷移舟月满空涵碧亭方干髙低竹杂松积翠复留风路剧阴谿里寒生暑气中闲云低覆草片水静涵空方见洋源牧心侔造化工鄠郊山舍题赵处士林亭李洞圭峯秋后叠乱叶落寒虚四五百竿竹二三千卷书云深猿拾栗雨霁蚁縁蔬只隔门前水如同万里余汉南邮亭裴说髙阁水风清开门日送迎帆张独鸟起乐奏大鱼惊骤雨拖山过微风拂面生闲吟虽得句留此谢多情题王侍御宅内亭子黄滔俗间尘外境郭内宅中亭或有人家创还无莲幕馨石曾湖岸见琴误岳楼听来客频频说终须作画屏中书相公谿亭宴集依韵徐铉雨霁秋光晩亭虚野兴廻沙鸥掠岸去谿水上阶来客傲风欹帻筵香菊在杯东山长许醉何事忆天台碧巘亭文同断巘緑谿边危亭翠壁前轩忩谁是客诗酒自称仙逺壑春藏雨长波昼起烟吏人休报事髙兴正陶然弄珠亭春望文同岸柳舞毵毵春浓物象酣烟云分极浦舟楫聚回潭上水鱼千百眠沙鴈两三遥怀无可奈长是寄城南东谿亭文同短彴逶迤渡髙櫩夭矫沈波光环堵净日色綵梁深萍荇翻金鲫兰苕㸃翠禽主人公事简时此照清襟蒙亭孙觌小筑三间足雄包万象并遥波通极浦落日抱孤城小语千巖应长歌百蛰惊坐看衣屦上漠漠晩云生嫣然亭朱子手种篱间树枝繁不忍删新亭最佳处胜日共欢颜景晏春红浅雨余寒翠澘光风回巧笑桃李任漫山过九里亭杨万里水渚才容足渔家便架椽屋根些子地檐外不胜天岸岸皆垂柳门门一钓船五湖好风月乞与不论钱陈伯可山亭戴复古梯险登霞外乘流过竹西寒谿随雨涨髙阁与云齐䨇鹤有时舞孤猿何处啼清吟无尽兴白石可留题林皋亭虞集九月天气肃鹤鸣在林阴使君甚好客来者总能吟红树秋山近黄华夕露深邻翁八九十有酒即相寻登山亭萨都拉山上新亭好红尘不可侵雨阶幽草合风径落花深野水浮晴色平田下夕阴城中公事少日日就登临岳心亭张翥何许新亭好轩忩窈窕深天开云四面地据岳中心雨緑蘼芜道风香薝卜林晓岚收不尽犹作半山阴吕公亭余阙鄂渚江汉合兹亭宅其幽我来窥石镜兼得眺芳洲逺岫云中没春江雨外流何时乘白鹤吹笛过南楼垂虹亭倪瓉虚阁春城外澄湖暮雨边飞云忽入户去鸟欲穷天林屋青西映吴松碧左连登临感时物快吸酒如川山亭薛蕙西圃禁垣东凉生暑渐空小池盈宿雨丛桂易秋风独鹤窥云际幽兰浥露中来游行乐地不惜醉山公内苑涵碧亭陈沂苑入黄金坞桥廻碧树湾龙池观九岛鳌禁觅三山熘转云车急花深月殿闲从来人罕至御榻在中间偕方仲美宗良兄再集宛在亭朱多炡一曲君恩重千秋贺监才亭虚水禽集池净藕花开进艇凉风送钩帘返照来谁能与朋好到此不衔杯五言排律王屋山第之侧杂构小亭暇日与羣公同游李峤桂亭依絶巘兰榭俯廻谿绮栋鱼鳞出雕甍凤羽栖引泉聊涨沼凿磴且通蹊席上山花落帘前野树低弋林开曙景钓渚发晴霓狎水惊梁燕临风听楚鸡复看题柳叶弥喜荫桐圭白莲花亭侍宴应制沈佺期九日陪天仗三秋幸禁林霜威变緑树云气落青岑水殿黄花合山亭绛叶深朱旗夹小径寳马驻清浔苑吏收寒果饔人饍野禽承欢不觉暝遥响素秋砧仙萼池亭侍宴应制沈佺期歩辇寻丹嶂行宫在翠微川长看鸟灭谷转听猿稀天磴扶阶迥云泉透户飞闲花开石竹幽叶吐蔷薇径狭难留骑亭寒欲进衣白龟来献寿仙吹返彤闱奉和幸神臯亭应制宋之问清跸喧黄道乘舆降紫宸霜戈凝晓日云管发阳春台古全疑汉林余半识秦宴酣诗布泽节改令行仁昔恃山河险今依道德淳多惭献嘉颂空累属车尘郑郎中山亭崔翘篆笔飞章暇园亭染翰游地竒人境别事逺俗尘收书阁山云起琴斋涧月留泉清鳞影见树密鸟声幽杜馥薰梅雨荷香送麦秋无劳置驿骑文酒暗相求题独孤使君湖上林亭刘长卿出树倚朱栏吹铙引上官老农持挿拜时稼卷帘看水对登龙净山当建隼寒夕阳湖草动秋色渚田寛渤海人无事荆州客独安谢公何足比来往石门难裴仆射东亭钱起凤扆任匡济云谿难退还致君超列辟得道在荣班朱㦸缭垣下髙斋芳树间隔花闻逺水废卷爱晴山晩沐值清兴知音同解颜借兰开赐酒留客下重关仙犬逐人静朝车映竹闲则知真隐逸未必谢区寰轩后三朝顾赤松何足攀杭州卢录事山亭朱庆余山色满公署到来诗景饶解衣临曲榭隔竹见红蕉清漏焚香夕轻岚视事朝静中看鎻印髙处见迎潮曳履庭芜近当身树叶飘傍城余菊在歩入一仙瓢李氏小池亭十二韵韦庄积石乱巉巉庭莎緑不芟小桥低跨水危槛半依巖花落鱼争唼樱红鸟竞鹐引泉疏地脉扫絮积山嵌古柳红绡织新篁紫绮缄养猿秋啸月放鹤夜栖杉枕簟谿云腻池塘海雨咸语忩鸡逞辨䑛鼎犬偏馋踏藓青粘屐攀萝緑荫衫访僧舟北渡贳酒日西衔迟客登髙阁题诗遶翠嵓家藏何所宝清韵满琅函泉南孙氏园亭马祖常凿石通归汐浮梁看浴暾鸭阑萍上甃鹿栅藓生垣薝卜垂栀子篔筜长竹孙书香芸辟蠧席煖锦裁鸳交客登仙籍承家荷帝恩冰瓯蜂蜜熘酒榼荔浆翻吹籥花围屋弹琴鹤舞园海云春有态闽雪夜无㾗谁谓衣裳懒予今杖履烦捋须歌月地翘首望天门七言律太平公主山亭侍宴应制李峤黄金瑞榜绛河隈白玉仙舆紫禁来碧树青岑云外耸朱楼画壁水中开龙舟下瞰鲛人室羽节髙临凤女台遽惜欢娱歌吹晩挥戈更却曜灵回题贾巡官林亭杨巨源白鸟闲栖亭树枝緑樽仍对菊花篱许询本爱交禅侣陈寔由来足好儿明月出云秋馆思逺泉经雨夜忩知门前长者无虚辙一片寒光动水池题友人池亭温庭筠月榭风亭遶曲池粉垣廻互瓦参差侵帘白片揺翻影落镜红愁冩倒枝鸂鶒刷毛花荡漾鹭鸶拳足雪离披山翁醉后如相忆羽扇清樽我自知奉同诸公题河中任中丞新剏河亭李商隠万里谁能访十洲新亭云构压中流河鲛纵翫难为室海蜃遥惊耻化楼左右名山穷逺目东西大道鎻轻舟独留巧思传千古长与蒲津作胜游许州题德星亭薛能潩水南流东有堤堤边亭是武陵谿槎松配石堪僧坐蘂杏含春欲鸟啼髙处月生沧海外逺郊山在夕阳西频来不似军从事只戴纱巾曳杖藜题河中亭子薛能河擘䨇流岛在中岛中亭子正南空蒲根旧浸临关道沙色遥飞傍苑风晴见树卑知岳大晩闻车乱觉桥通无穷胜事应须宿霜白蒹葭月在东和于中丞登扶风亭方干避石攀萝去不迷行时举歩似丹梯东轩海日已先照下界晨鸡犹未啼郭里云山全占寺村前竹树半藏谿谢公吟望多来此此地应将岘首齐再题路支使南亭方干行处避松兼碍石即须门径落斜开爱邀旧友看渔钓贪听新禽驻酒杯树影不随明月去谿流常送落花来睡时分得江淹梦五色毫端弄逸才睦州吕郎中环谿亭方干为是仙才登望处风光便似武陵春闲花半落犹迷蝶白鸟䨇飞不避人树影斜余侵枕簟荷香坐久着衣巾暂来此地非多日明主那容借寇恂题越州袁秀才林亭方干清邃林亭指画开幽巖别派象天台坐牵蕉叶题诗句醉触藤花落酒杯白鸟不归山里去红鳞多向镜中来终年此地为吟侣早起寻君薄暮回褚家林亭皮日休广庭遥带旧娃宫竹岛萝谿委曲通茂苑楼台低槛外太湖鱼鸟彻池中萧疎桂影移茶具狼籍苹花上钓筒争得共君来此住便披鹤氅对清风题崔驸马林亭僧无可宫花野药半相和藤蔓参差惜不科纎草连门留径细髙楼出树见山多洞中避暑青苔满池上吟诗白鸟过更买太湖千片石叠成云顶緑嵯峨登涵辉亭孔武仲常时洲岛隔波澜故觅君山直上看罨画园林春减色水晶宫阙昼添寒州城斜引羣峰小湖面平吞数驿寛坐久西风响乔木扁舟思到武陵滩太湖恬亭王安石槛临谿上緑阴围谿岸髙低入翠微日落断桥人独立水衔幽树鸟相依清游自觉心无累静处安知世有机更待夜深同徙倚秋风斜月钓船归成都杨氏江亭文同汀洲烟雨卷轻霏遥望轩忩隐翠围万岭西来供晓色一江南下载晴晖凫鸥惯入阑干宿鱼蟹长随舴艋归我亦旧多沧海思几时如此得苔矶题潭州徐氏春晖亭苏轼昽昽晓日上三竿客向东风竞倚阑穿竹鸟声惊歩武入檐花影落杯盘勿嫌歩月临元圃冷笑乘槎向海滩胜槩直应吟不尽凭君寄与画图看秋日登海州乘槎亭张耒海上西风八月凉乘槎亭外水茫茫人家日暖渔樵乐山路秋晴松柏香隔水飞来鸿阵濶趂潮归去橹声忙蓬莱方丈知何处烟浪参差在夕阳次秀野极目亭韵朱子偶向新亭一破颜髙情直寄有无间地偏已隔东西路天阔长围逺近山浩荡祗愁朝雾合轮囷却喜暮云还不堪景物撩人甚倒尽诗囊未许悭饮清湍亭石上小醉再登昼寒朱子水边今日共传杯多谢殷勤数子来三伏炎蒸那有此百年怀抱顿能开云山合匝还生雾雪涧翻腾怒吼雷却恨苍屏遮逺目凌风直欲跨蓬莱题张氏新亭范成大水杨成幄翠相遮犹有东风管物华叶底青梅无数子梢头红杏不多花烦将练火炊香饭更引长泉煮鬬茶约我诗成须疥壁莫嗔欹侧似归鸦水亭有怀陆游渔村把酒对丹枫水驿凭轩送去鸿道路半年行不到江山万里看无穷故人草诏九天上老子题诗三崃中笑谓毛锥可无恨书生处处与卿同池亭夏昼陆游造物宁非念老生池亭幽事悉施行羣鱼聚散忽无迹孤蝶去来如有情小硙落茶纷雪片寒泉得火作松声曲肱假寐翛然寤不为敲门梦不成南海东庙浴日亭杨万里南海端为四海魁扶桑絶境信竒哉日从若木梢头转潮到占城国里回最爱五更红浪沸忽吹万里紫霞开天公管领诗人眼银汉星槎借一来寄题曾子与竞秀亭杨万里老夫上下蓼花滩每过君家輙系船尊酒灯前山入座孤鸿月底水连天暄凉书问二千里场屋声名三十年竞秀主人文似豹不应雾隐万峰邉平逺亭尹廷髙野水漫漫接白云凭阑转觉兴撩人一川芳草青无际数㸃遥峰淡不真烟树夕阳开画轴风帆沙鸟伴吟身箇中尽有闲田地何必桃源更问津半山亭于石万叠岚光冷滴衣清泉白石鎻烟扉半山落日樵相语一径寒松僧独归叶落误惊幽鸟去林空不碍断云飞层崖峭壁疑无路忽有钟声出翠微分题翠光亭送李仲常江阴知事陈樵亭前练水细如萦亭上君山玉作屏林断才通吴月白鴈飞不尽楚天青莓苔着雨长黏石翡翠迎风欲堕翎怪得歩兵迷望眼诗成正值酒初醒题张以中野亭倪瓒人境旷无车马杂轩楹只在第三桥开门草色侵书幌隔水松声和玉箫一榻云山供夏簟满江烟雨看春潮君能撷取飞霞珮天际真人近可招题崇山刘氏园亭吴㑹西山三叠郁岧嶤亭上看山翠欲飘杨柳小楼风满席芙蓉清沼水平桥美人歌处倾金杓仙客来时度玉箫我欲醉眠花底月满衣香露夜萧萧方叔先生过咏归亭沈右积雨空林喜夜晴杖藜随意傍江行天寒木落青山出日转沙虚白鸟明漫拟东邻时酿黍自怜南亩晩归耕颍川髙士能相过闲把瑶琴膝上横坐王氏园亭作刘荣嗣秋向郊原静处寻古墙围绕荜门深迂廻窈窕层苔路青紫丹黄千树林风定小池开竹影日中髙榭合藤阴孤琴更在西邻北遥领清商识隐心题来青亭僧德祥西马桥分一水湾来青亭子在其间一方席上长留客三尺忩中只见山落地浮云须急扫当檐繁木要频删轻岚嫩紫无朝暮肯与闲情数往还七言排律顾氏緑阴亭郑元祐顾家亭子緑阴阴杨栁菰蒲岸岸深鹭下积陂明霁雪鸎啼丛薄度镕金凉云覆地苔粘屐疎雨沾衣露满襟境旷始知清昼寂舟行忽见白沤沈锦香承宇花如雾星采当阶月在林荷䦆课童栽药物开忩傍水候跫音湛痴原自能谈易嵇鍜何妨善鼓琴况是松醪酿初熟公余莫厌客同斟五言絶句池西亭白居易朱栏映晩树金魄落秋池还似钱塘夜西楼月出时陪江州李使君重阳宴百花亭朱庆余闲携九日酒共到百花亭醉里求诗境回看岛屿青迎风亭朱景元山雨留青气谿飇送早凉时廻石门歩阶下碧云光莲亭朱景元廻塘最幽处拍水小亭开莫怪阑干湿䴔䴖夜宿来望湘亭郑谷湘水似伊水湘人非故人登临独无语风柳自揺春曹亭孔平仲外看江水长里见荷花发庐阜收白云南浦浸明月其二漾舟荷花里舣棹緑杨阴却上曹亭望山髙江水深披锦亭文同繁红层若云密绿叠如浪青帝下寻春满园开歩障露香亭文同宿露蒙晓花婀娜清香发随风入怀袖累日不消歇秀聚亭陈瓘晓色春风里维舟一小亭看山浑不倦待得雪峰青卷云亭朱子西山云气深徙倚一舒啸浩荡忽搴开为君展遐眺君子亭朱子倚杖临寒水披襟立晩风相逢数君子为我说濂翁春露亭书刘因老树含春容寒泉动幽响念彼山中人风露恣清赏寄题真定明逺亭赵孟頫未到新亭上先题明逺诗云间归鴈小山外夕阳迟烟波亭吴琳汉水连天濶江云䕶晓寒青青山数㸃最好倚阑看归云亭蔡羽寻幽坐翠微岚气湿人衣日暮髙亭上云归僧未归冷泉亭王穉登暮瀑浮花急春流饮鹿浑潺湲一片雨终日在山门七言絶句过崔处士兴宗林亭王维緑树重阴盖四邻青苔日厚自无尘科头箕踞长松下白眼看他世上人虢州后亭送李判官使赴晋绛岑参西原驿路挂城头客散红亭雨未收君去试看汾水上白云犹似汉时秋西亭春望贾至日长风暖柳青青北鴈归飞入杳冥岳阳城上间吹笛能使春心满洞庭杨家南亭白居易小亭门向月斜开满地凉风满地苔此院好弹秋思处终须一夜抱琴来宿府池西亭白居易池上平桥桥下亭夜深睡觉上桥行白头老尹重来宿十五年前旧月明髙亭白居易亭嵴太髙君莫拆东家留取当西山好看落日斜衔处一片春岚映半环宿窦使君庄水亭白居易使君何在在江东池柳初黄杏欲红有兴即来闲便宿不知谁是主人翁游城东王驸马亭陆畅城外无尘水间松秋天木落见山容共寻萧史江亭去一望终南紫阁峰题候仙亭沈亚之新剏仙亭覆石坛雕梁峻宇入云端岭北啸猿髙枕聴湖南山色卷帘看登望云亭招友朱庆余日日恐无云可望不辞逐静望来频共知亭下眠云逺解到上头能几人宿村家亭子贾岛牀头枕是谿中石井底泉通竹下池宿客未眠过夜半独闻山雨到来时题池州贵池亭杜牧势比凌歊宋武台分明百里逺帆开蜀江雪浪西江满强半春寒去却来题元处士髙亭杜牧水接西江天外声小斋松影拂云平何人教我吹长笛闲倚春风弄月明题隐雾亭鱼𤣥机春花秋月入诗篇白日幽闲是散仙空卷珠帘不曾下长移一榻对山眠玉泉亭赵抃潺潺朝暮入神清落涧通池遶郡㕔乱石长松山十里探源须上玉泉亭易从师山亭林逋林表秋山白鸟飞此中幽致亦还稀西邨渡口人烟晩坐见渔舟两两归登贺园髙亭孔平仲东武名园数贺家更于髙处望春华深红浅白知多少直到南山尽是花和杜孝钖展江亭韩维斜日低云动水光偶寻佳处阅羣芳城闉不隔和风度吹过千花百草香谿光亭苏轼决去湖波尚有情却随初日动檐楹谿光自古无人画凭仗新诗与写成题赵秀才壁陈造日日危亭凭曲阑几山苍翠拥烟鬟连朝策马冲云去尽是亭中望处山再题吴公济风泉亭朱子华林翠涧响风泉竟日闲来石上眠更结危亭俯幽听未妨长作地行仙拄笏亭晩望范成大林泉随处有清凉山绕阑干客自忙谿雨不飞虹尚饮乱蝉髙柳满斜阳云间湖光亭范成大微风不动敛涛湍组练晶晶色界寒斜照发挥犹未尽月明残夜更来看雨中山行至松风亭忽澄霁陆游烟雨千峰拥髻鬟忽看青嶂白云间卷藏破墨营丘笔却展将军着色山登多稼亭晓望杨万里风不能消晓雾㾗天犹未放宿云根城腰折处才三径山觜前头别一村中和馆后草亭李晏藤花满地香仍在松影拂云寒不收山鸟似嫌游客到一声啼破小亭幽过济源登裴公亭用闲闲老人韵耶律楚材山接晴霄水浸空山光灔灔水溶溶风廻一镜揉蓝浅雨过千峰泼黛浓其二掀髯坐语闲临水仰面徐行饱看山竹里忽闻春雪落天教着我画图间宿浚仪公湖亭杨载夜宿湖亭水气凉四更风露湿衣裳空蒙雾重前山暗屋角斜明是月光题番阳方氏心逺亭黄清老柴门垂柳晓啼鸦露径苔封芍药芽分得番阳云一半自携春雨种黄花刘氏水南亭子蒋山卿洛水桥南学士家青林遥对碧山斜春风细雨柴门闭一树莺啼杏子花小亭即事李先芳緑杨垂穗噪新鸦竹里茅亭一径斜不是山人携酒至小园闲煞碧桃花望湖亭王穉登亭边杨柳水边花落日行人正忆家不及江南湖上寺木兰舟里载琵琶秋亭僧徳祥十日阴云雨未收山中新涨足谿流杖藜不到闲亭上恐有秋声在树头立玉亭僧法聚山当崖断孤亭立竹树廻环翠万层倒看夕阳深涧底不知云外有归僧御定佩文斋咏物诗选卷一百十八御定佩文斋咏物诗选卷一百十九钦定四库全书御定佩文斋咏物诗选巻一百十九楼类五言古登景阳楼文帝崇堂临万雉层楼跨九成瑶轩笼翠幌组幕翳云屏阶上晓露洁林下夕风清蔓藻嬛緑叶芳兰媚紫茎极望周天险留察浃神京交渠纷绮错列植发华英奉和登北顾楼简文帝舂陵佳丽地济水凤皇宫况此徐方域川岳迈周丰皇情爱歴览游陟拟崆峒聊驱式道候无劳襄野童雾崖开早日晴天歇晩虹去㠶入云里遥星出海中水中楼影简文帝水底罘罳出萍间反宇浮风生色不坏浪去影恒畱和晋安王薄晩逐凉北楼回望应教庾肩吾向夕纷喧屏追凉飞观中树影临城日窗含度水风遥天如接岸逺帆似凌空陪文惭宋玉徒等侍兰宫和晩日登楼刘缓所以登台榭正重接烟霞长丝触栏断归鸟避窗斜俯巢窥暝宿临树摘髙花百雉时方晩九层光尚賖咏水中楼影王台卿飘飘似云度亭亭如盖浮熟看波不动还是映髙楼初春登楼即目观作述怀太宗凭轩俯兰阁眺瞩散灵襟绮峰含翠雾照日蘂红林镂丹霞锦岫残素雪斑岑拂浪隄垂柳娇花乌续吟连甍岂一拱衆榦如千寻明非独材力终借栋梁深弥怀矜乐志更惧戒盈心愧制劳居逸方规十产金奉和登陜州城楼应制许敬宗挹河澄緑宇御沟映朱宫辰旂翻丽景星盖曳雕虹学颦齐桞嫩妍笑发春丛锦鳞文碧浪绣羽绚青空眷念三阶静遐想二南风奉和圣制登蒲州逍遥楼应制苏颋在昔尧舜禹遗尘成典谟圣皇东廵狩况乃经此都楼观纷迤逦河山㡬萦纡缅怀祖宗业相继文武图尚徳既无险观风谅有孚岂如汾水上箫鼔事游娱题陆山人楼储光羲暮声杂初鴈夜色涵早秋独见海中月照君池上楼山云拂髙栋天汉入云流不惜朝光满其如千里游登锦城散花楼李白日照锦城头朝光散花楼金窗夹绣户珠箔悬琼钩飞梯緑云中极目散我忧暮雨向三崃春江绕双流今来一登望如上九天游游平泉宴浥涧宿香山石楼赠坐客白居易逸少集兰亭季伦宴金谷金谷太繁华兰亭閙丝竹何如今日㑹浥涧平泉曲杯酒与管絃贫中随分足紫鲜林笋嫩红润园桃熟採摘助盘筵芳滋盈口腹闲吟暮云碧醉借春草緑舞妙艳流风歌清叩寒玉古诗惜昼短劝我令秉烛是夜勿言归相携石楼宿登谿山第一楼有怀倪元鎭陈汝言清晨独倚楼秋色净如洗山青云弄姿江白风初起心随沙乌闲目送征帆驶对景每怀人相看隔千里七言古山隂县西楼孙逖都邑西楼芳树间逶迤霁色遶江山海月夜从公署出江云晩对讼庭还谁知春色朝朝好二月飞花满江草一见湖边杨柳风遥忆青青洛阳道郢城西楼吟郎士元连山尽处水萦廻山上戍门临水开朱栏直下一百丈日暖游鳞自相向昔人爱险闭层城今人爱闲江复清沙洲枫岸无来客草緑花红山乌呜寓居合江楼苏轼海上葱茏气佳哉二江合处朱楼开蓬莱方丈应不逺肯为苏子浮江来江风初凉睡正美楼上啼鸦唿我起我今身世两相违西流白日东流水楼中老人日清新天上岂有痴仙人三山咫尺不归去一杯付与罗浮春黄氏容安楼郭钰君家髙楼髙百尺楼间把酒无虚日极目欲穷千里心谁谓区区仅容膝卷帘半空云气入孤鹤长呜楚天碧醉拍阑干唿月来万壑松风夜吹笛天上玉京十二楼羣仙不带人间愁晓飞霞珮来相访携我共作丹丘游今日之日君我畱为君题诗楼上头笑指楼前大江水古今人物共风流城南楼僧惟则城南树尾花风晴城南树下渔舟行隔谿竹屋数家酒矮篱路转人纵横仙山石洞在眼底塔竿倒影沧波明相期待渡日已晩坐看平野青烟生五言律奉和御制登鸳鸯楼即目应制孙逖玉辇下离宫琼楼上半空方廵五年狩更辟四门聪井邑观秦野山河念禹功停銮畱睿作轩槛起南风登河北城楼作王维井邑傅巖上客亭云雾间髙城眺落日极浦暎苍山岸火孤舟宿渔家夕鸟还寂寥天地暮心与广川闲与杭州薛司户登樟亭楼作孟浩然水楼一登眺半出青林髙帟幕英寮敞芳筵下客叨山藏伯禹穴城压伍胥涛今日观溟涨垂纶欲钓鳌题金城临河驿楼岑参古戍依重险髙楼见五凉山根盘驿道河水浸城墙庭树巢鹦鹉园花隐麝香忽如江浦上忆作捕渔郎秋登宣城谢朓北楼李白江城如画里山晓望晴空两水夹明镜双桥落彩虹人烟寒橘柚秋色老梧桐谁念北楼上临风怀谢公与夏十二登岳阳楼李白楼观岳阳尽川向洞庭开鴈引愁心去山衔好月来云间连下榻天上接行杯醉后凉风起吹人舞袖廻登兖州城楼杜甫东郡趋庭日南楼纵目初浮云连海岱平野入青徐孤嶂秦碑在荒城鲁殿余从来多古意临眺独踌躇题新津北桥楼得郊字杜甫望极春城上开筵近鸟巢白花檐外朶青柳槛前梢池水观为政厨烟觉逺庖西川供客眼惟有此江郊白帝城楼杜甫江度寒山阁城髙絶塞楼翠屏宜晩对白谷㑹深游急急能鸣鴈轻轻不下鸥夷陵春色起渐拟放扁舟和樊润州秋日登城楼皇甫冉露冕临平楚寒城带早霜时同借河内人是卧淮阳积水澄天堑连山入帝乡因髙欲见下非是爱秋光奉陪浑侍中五日登白鹤楼卢纶髙楼倚玉梯朱槛与云齐顾盻临霄汉谈谐息鼓鼙洪河廻更直野雨急仍低今日陪樽爼还应醉似泥奉陪段相公晩夏登张仪楼姚向秦相架羣材登临契上台查从银汉落江自雪山来俪曲亲流火凌风洽小杯帝乡如在目欲下尽徘徊晩夏登张仪楼姚康登览值晴开诗从野思来蜀川新草木秦日旧楼台池影揺中座山光接上台近秋宜晩景极目断浮埃同薛侍御登黎阳县楼眺黄河杨巨源倚槛恣流目髙城临大川九回纡白浪一半在青天气肃晴空外光翻晓日边开襟值佳景怀抱更悠然江楼偶宴赠同座白居易南浦闲行罢西楼小宴时望湖凭槛久待月放杯迟江果尝卢橘山歌听竹枝相逢且同乐何必旧相知嘉州驿楼晚望姚鹄楼压寒江上开帘对翠微斜阳诸岭暮古渡一僧归窗迥云冲起汀遥鸟背飞谁言坐多倦目极自忘机长沙陪裴大夫登北楼李羣玉巖嶂随髙歩琴樽奉胜游金风吹緑簟湖水入朱楼朗抱云开月髙情鹤见秋登临多暇日非为赋消忧题樟亭驿楼喻坦之危槛倚山城风帆槛外行日生沧海赤潮落浙江清秋晩遥峰出沙干细草平西陵烟树色长见伍员情和于兴宗守绵州登越王楼以诗寄朝士王铎谢朓题诗处危楼压郡城雨余江水碧云断雪山明锦绣来仙境风光入帝京恨无青玉案何以报髙情岳阳楼江为倚楼髙望极展转念前途晚叶红残楚秋江碧入吴云中来鴈急天末去帆孤明月谁同我悠悠上帝都彭城南楼丈同百尺压城端飞檐欲上抟湖光揺埤堄山影转阑干秀野含春煦乔林拥暮寒回头大岷雪千仞玉巑岏夏曼卿作新楼扁曰潇湘片景戴昺有此一楼足悠然万虑忘拓开风月地压断水云乡四野畱春色千峰照夕阳眼前无限景何处认潇湘建昌胡氏小有楼陈旅窈窕麻姑宅登临忆谢公近闻好山色多在小楼中屋曙丹霞吐城深翠雨通石池正当户人立藕花风汉江城楼李言恭楼阁依山出城髙逼太空帆樯入烟雾波浪过帘栊灯火深林里星河流水中人家半渔者蓑笠挂秋风夕佳楼姚旅託意眺西岭岚隂过水浓烟能添晚翠霞亦胜朝容客散楼头月人闲野水钟于兹逺尘侣倦鸟每相从五言排律登瀛洲南城楼寄逺沈佺期层城起丽谯凭览出重霄兹地多形胜中天宛寂寥四荣摩鹳鹤百拱厉风飇北际燕王馆东连秦帝桥晴光七郡满春色两河遥傲睨非吾土踌躇适逺嚣离居欲有赠春草寄长謡登临沮楼张九龄髙深不可厌廵属复来过本与衆山絶况兹韶景和危楼入水倒飞楹向空摩杂树縁青壁樛枝挂緑萝潭清能彻底鱼乐好跳波有象言难具无端思转多同懐不在此孤赏欲如何新成甲仗楼张籍谢氏起新楼西临城角头图功百尺丽藏器五兵脩结缔榱甍固虚明户楹周鱼龙巻旗帜霜雪积戈矛暑雨熇蒸隔凉风宴位畱地髙形出没山静气清幽睥晲斜光彻栏干宿霭浮芊芊秔稻色脉脉宛谿流郡化王丞相诗情沈隐侯居兹良得意殊胜岘山游分题蕃宣楼送山佥宪之闽吴师道大府开闽土危楼鎭海涯飞云浮画栋丽日照髙牙昔驻蕃侯马今迎使者车三山归指顾万井仰光华缥缈临城处逍遥散吏衙榕隂千树翠荔子半空霞岭峤俱清谧宾僚亦静嘉宣风问民俗作屏扞王家去去青𠖇樾依依紫禁花登髙应有赋畱待碧笼纱七言律登安阳城楼孟浩然县城南面汉江流江嶂开成南雍州才子乘春来骋望羣公暇日坐销忧楼台晩映青山郭罗绮晴娇緑水洲向夕波揺明月动更疑神女弄珠游七月一日题终明府水楼杜甫髙栋层轩已自凉秋风此日洒衣裳翛然欲下隂山雪不去非无汉署香絶壁过云开锦绣疎松隔水奏笙簧看君宜着王乔履眞赐还疑出尚方江陵节度使阳城郡王新楼成王请严侍御判官赋七字句同作杜甫楼上炎天冰雪生髙飞燕雀贺新成碧窗宿雾蒙蒙湿朱栱浮云细细轻仗钺褰帷瞻具美投壶散帙有余清自公多暇延叅佐江汉风流万古情又作此奉衞王杜甫西北楼成雄楚都逺开山岳散江湖二仪清浊还髙下三伏炎蒸定有无推毂㡬年惟静鎭曳裾终日盛文儒白头受简焉能赋媿似相如为大夫五凤楼晩望白居易晴阳晩照湿烟销五凤楼髙天泬寥野緑全经朝雨洗林红半被暮云烧龙门翠黛眉相对伊水黄金线一条自入秋来风景好就中最好是今朝庾楼晓望白居易独凭朱槛立凌晨山色初明水色新竹雾晓笼衔岭月苹风暖送过江春子城隂处犹残雪衙鼓声前未有尘三百年来庾楼上曽经多少望乡人题岳阳楼白居易岳阳城下水漫漫独上危楼凭曲栏春岸緑时连梦泽夕波红处近长安猿攀树立啼何苦鴈㸃湖飞渡亦难此地惟堪画图障华堂张与贵人看过襄阳楼呈上府主严司空楼在江陵节度使宅北隅元稹襄阳楼下树隂成荷叶如钱水面平拂水栁花千万㸃隔林莺舌两三声有时水畔看云立每日楼前信马行早晩暂教王粲上庾公应待月华明春早郡楼书事寄呈府中羣公许浑两鬓垂丝髪半霜石城孤梦绕襄阳鸳鸿幕里莲披槛虎豹营中栁拂墙画舸欲行春水急翠帘初卷暮山长岘亭风起花千片流入南湖尽日香和剡县陈明府登县楼方干郭里人家如掌上檐前树木映窗櫺烟霞自接天台地分野应侵婺女星驿路古今通北阙仙谿日夜入东溟綵衣才子多吟啸公退时时见画屏尚书新创敌楼方干异境永为欢乐地歌钟夜夜复年年平明旭日生牀底薄暮残霞落酒边虽向槛前窥下界不知窗里是中天直湏分付丹青手画出旌幢遶谪仙太保中书令军前新楼吴融十二阑干压锦城半空人语落滩声风流近接平津阁气色髙含细栁营尽日卷帘江草緑有时欹枕雪峰晴不知奉诏朝天后谁此登临看月明秋日登临越王楼李渥越王曽牧劒南州因向城隅建此楼横玉逺开千峤雪暗雷下听一江流画檐先弄朝阳色朱槛低临衆木秋徒学仲宣聊四望且将诗赋好依刘烟雨楼郑侠仙人居处即鳌宫更作层楼峭倚空羣岫西来烟漠漠大江南去雨蒙蒙花镳栁䇿熈怡里耘笠渔簑笑语中别有夜楹千里月凭䦨清兴与谁同望海楼米芾云间铁瓮近青天缥缈飞楼百尺连三崃江声流笔底六朝㠶影落樽前㡬番画角催红日无事沧洲起白烟忽忆赏心何处是春风秋月两茫然望湖楼晚眺杨时斜日侵帘上玉钩檐花飞动锦文浮湖光写出千峰秀天影融成十里秋翠鹬翻飞窥浅水片云随意入沧洲畱连更待东窗月注目晴空独倚楼鄂州南楼范成大谁将玉笛㺯中秋黄鹤飞来识旧游汉树有情横北渚蜀江无语抱南楼烛天灯火三更市揺月旌旗万里舟却笑鲈江垂钓手武昌鱼好便淹畱晩登木渎小楼范成大万象当楼黼绣张栏干一曲立苍茫云堆不动山深碧星出无多月淡黄宿鸟尽时犹数㸃归鸿惊处更斜行松陵正有鲈鱼上安得长竿坐钓航宴西楼陆游西楼遗迹尚豪雄锦绣笙箫在半空万里因循成久客一年容易又秋风烛光低映珠帘丽酒晕徐添玉颊红归路迎凉更堪爱摩诃池上月方中黄鹤楼游侣长江巨浪拍天浮城郭相望万景收汉水北吞云梦入蜀江西带洞庭流角声交送千家月帆影中分两岸秋黄鹤楼髙人不见却随鹦鹉过汀洲陈待制湖楼赵师秀何处飞来缥缈中人间惟有画圗同两层帘幕垂无地一片笙箫起半空巖竹倒添秋水碧渚莲平接夕阳红游人未逹䝉庄旨虚倚阑干面面通王元仲海岳楼同诸公赋王璹十二朱䦨倚半空元龙髙卧定谁雄檐楹翠湿蓬山雨枕簟凉生弱水风物色横陈诗卷里云涛飞动酒杯中谪仙㑹有骑鲸便八极神游路可通烟雨楼葛一龙烟雨楼头春乍晴鸳鸯湖上鸟嘤嘤中浮片席空三面斜抱千家截半城渔网晒来风栁变酒船揺出浪花生夕阳惯照凭䦨客一抹遥山镜里明七言排律重题别东楼白居易东楼胜事我偏知气象多随昏旦移湖卷衣裳白重疉山张屏障緑参差海仙楼阁晴方出江女笙箫夜始吹春雨星攒寻蟹火秋风霞飐弄涛旗宴宜云髻新梳后曲爱霓裳未拍时太守三年嘲不尽郡斋空作百篇诗五言絶句登鹳雀楼王之涣白石依山尽黄河入海流欲穷千里目更上一层楼登楼韦应物兹楼日登眺流岁暗蹉跎坐厌淮南守秋山红树多登鹳雀楼畅当迥临飞鸟上髙出人世间天势廻平野河流入断山北楼韩愈郡楼乘晓上尽日不能回晩色将秋至长风送月来江楼杜牧独酌芳春酒登楼巳半醺谁惊一行鴈冲断过江云髙楼于邺逺天明月出照此谁家楼上有罗衣色凉风吹不秋七言絶句芙蓉楼送辛渐王昌龄丹阳城南秋海隂丹阳城北楚云深髙楼送客不能醉寂寂寒江明月心黄鹤楼送孟浩然之广陵李白故人西辞黄鹤楼烟花三月下扬州孤帆逺影碧空尽惟见长江天际流寄王舍人竹楼李嘉祐傲吏身闲笑五侯江西取竹起髙楼南风不用蒲葵扇纱㡌闲眠对水鸥登清晖楼刘禹钖浔阳江色添潮满彭蠡秋声送鴈来南望庐山千万仞共夸新出栋梁材宅西有流水墙下构小楼临翫之时颇有幽趣因命歌酒聊以自娱独醉独吟偶题五首白居易水色波文何所似麴尘罗带一条斜莫言罗带春无主自置楼来属白家竹楼宿白居易小书楼下千竿竹深火炉前一盏灯此处与谁相伴宿烧丹道士坐禅僧登澧州驿楼寄京兆韦尹杜牧一话涔阳旧使君郡人回首望青云政声长与江声在自到津楼日夜闻望海楼晩景苏轼海上涛头一线来楼前指顾雪成堆从今潮上君湏上更看银山二十回其二青山断处塔层层隔岸人家唤欲譍江上秋风晩来急为传钟鼓到西兴鄂州南楼黄庭坚四顾山光接水光凭䦨十里芰荷香清风明月无人管併作南来一味凉雨中登岳阳楼望君山黄庭坚满川风雨独凭阑绾结湘娥十二鬟可惜不当湖水面银山堆里看青山双城寺中登楼周昂云意生隂晩不收西风疎雨一江秋画图忽上阑干角隐隐平湾转钓舟友云楼白贲雾羃烟迷十二阑壶觞招我一跻攀黄帘卷起湘川竹分得西州数㸃山东楼雨中王元粹水边人静燕争泥风动緑荷香满谿髙树绕楼遮望眼独看山色过墙西其二雨入谿楼不见山雨晴依旧数峰闲韦郎诗句王维画好在幽人指顾间雨过登楼刘秉忠锦里春光晓望中雨余花润草䝉茸青山尚在浮云里楼上分明见㡬峰湖光山色楼口占顾瑛天风吹雨过湖去谿水流云出树间楼上幽人不知暑钩帘把酒看虞山其二晴山逺树青如荠野水新秧緑似苔落日湖光三万顷尽从飞鸟带将廻楼居春晓望元圃张雨子晋新宫倚太霞绕湖烟火万人家观台一面无人处日出烟消都是花御定佩文斋咏物诗选巻一百十九御定佩文斋咏物诗选卷一百二十钦定四库全书御定佩文斋咏物诗选巻一百二十阁类五言古登州中新阁庾信跨虚凌倒景连云距少阳璇极龙鳞上雕甍鹏翅张千寻文杏照十里木兰香开窓对髙掌平坐望河梁歌响闻长乐钟声彻建章赋用王延夀书须韦仲将龙来随画壁鳯起逐吹篁石作芙蓉影池如明镜光花梁反披叶莲井倒垂房徒然思燕贺无以预鵾翔水阁朝霁奉简云安严明府杜甫东城抱春岑江阁邻石靣崔嵬晨云白朝旭射芳甸雨槛卧花丛风牀展书巻钩帘宿鹭起丸药流莺啭唿婢取酒壶续儿诵文选晚交严明府矧此数相见登阁陈与义今日天气佳登临散腰脚南方宜艹木九月未黄落秋郊乃明丽夕云更萧索逺逰吾未能歳暮依楼阁豁然阁程俱云霞堕西山飞帆拂天镜谁开一窓明纳此千顷净寒蟾发淡白一雨破孤迥时邀竹林交或尽剡谿兴扁舟还北城隠隠闻钟磬五言律宿香山阁贺朝暝望春山阁梯云宿半空轩窓闭潮海枕席拂烟虹朱网防栖鸽纱灯䕶夕虫一闻鸡唱晓已见日曈曈夜宿西阁晓呈元二十一曹长杜甫城暗更筹急楼髙雨雪微稍通绡幕霁逺带玉绳稀门鹊晨光起樯乌宿处飞寒江流甚细有意待人归西阁雨望杜甫楼雨霑云幔山寒着水城迳添沙靣出湍减石稜生菊蕊凄疎放松林驻逺情滂沱朱槛湿万虑倚檐楹宿竹阁白居易晚坐松檐下宵眠竹阁间清虚当服药幽独抵归山巧未能胜拙忙应不及闲无劳别修道即此是𤣥关滕王阁张乔昔人登览处遗阁大江隅疉浪有时有闲云无日无早凉先燕去返照后帆孤未得营归计菱歌满旧湖登阁朱子横空敞新阁髙处絶炎氛野迥长风入天秋凉气分凭阑生逸想投迹逺人羣终忆茅檐外空山多白云舣舟登滕王阁戴复古散歩登城郭维舟古树傍澄江浮野色虚阁贮秋光却酒淋衣湿搓橙满袖香西风吹素发犹逐少年狂光霁阁晚望真山民一阁纳万象危䦨俯渺茫白沙难认月黄叶易为霜宿鸟投烟屿归樵趂野航孤吟谁是伴渔笛起沧浪翁邨翠流阁尹廷髙四围山翠合缥缈见危楼地狭星辰少云深水石幽谿声晴亦雨松影夏如秋为语逰方者桃源岂外求菌阁张雨巖架菌芝阁榜题松雪扉云来画檐宿龙向墨池归对几琴三疉倚阑山四围仙灵能夜降应得㖟𤣥机登天柱阁胡缵宗与客上江楼横江山欲浮云当天柱出月傍小姑流帆外收吴楚尊前落斗牛弥漫忽千里倚槛思悠悠五言排律奉和圣制登朝元阁钱起六合纡元览重轩启上清石林飞栋出霞顶泰阶平拂曙銮舆上晞阳瑞雪晴翠微回日驭丹巘驻天行御气升银汉垂衣俯锦城山通玉苑迥河抱紫关明感物干文动凝神道化成周王陟乔岳列辟让英声望凌烟阁刘公兴画阁凌虚构遥瞻在九天丹楹崇壮丽素壁㑹勲贤霭霭浮元气亭亭出瑞烟近看分百辟逺揖误羣仙图列青霄外仪形紫禁前望中空霁景骧首㡬畱连登福昌山阁蔡襄危磴通髙阁登临境迥清云开千岫出雪霁一川明断鴈来孤影遥泉落细声野烟依竹见谿树与桥平已助骚人思徒揺逺客情扁舟如可泛歴歴是江程七言律登昇元阁李建勲登髙始觉太虚寛白雪须知唱和难云度琐窓金榜湿月移珠箔水精寒九天星象帘前见六代城池直下观惟有上层人未到金乌飞过拂阑干次韵孔宪蓬莱阁赵抃山颠危构傍蓬莱水阁风长此快哉天地涵容百川入晨昏浮动两潮来遥思坐上逰观逺愈觉胷中度量开忆我去年曽望海杭州东向亦楼台运判南园瞻民阁文同青都髙与紫霄通独凭危栏望不穷万岭过云秋色里一峰擎雪夕阳中檐楹晓落天边月窓户晴吹石阙风民吏安闲财赋足管絃时复在层空题晋原舒太博清谿阁文同危阁飞空羽翼开下蟠波面影徘徊光揺画板月深浅声遶曲阑风往来暝色四郊烟莽苍晓云千嶂雪崔嵬主人好客民无讼日夕登逰对酒杯宿延平双谿阁蔡襄鸣籁萧森万木声浓岚环合乱峰青楼台矗处双谿㑹雷电交时一劒灵晓市人烟披霁旭夜潭渔火鬬寒星画屏曽指孤舟看今日孤舟是画屏登快阁黄明府强使和山谷先生畱题之韵戴复古未登快阁心先快红日半檐秋雨晴宇宙无边万山立云烟不动八窓明飞来一鹤天相近过尽千帆江自横借问金华老仙伯㡬人无沗入诗盟登净江寺松风阁尹廷髙岿然杰阁倚松冈纵使无风也自凉四靣阑干金碧界万家城郭水云乡清江疉嶂迷空阔白鸟苍烟堕渺茫风景不殊君记否吴山顶上看钱塘题周南翁悠然阁杜本大江之东彭蠡南周家髙阁与云参秋风猿狖嗁青嶂暮雨蛟龙起碧潭遶屋千丛生杞菊过檐百尺长楩楠何时共此登临乐指点山川与纵谈许茂勲乌桕阁葛一龙地幽霜肃气珊珊小阁髙临树树斑东顾不遮寒水渡西来俱是夕阳山连云送客当秋杪片月争题落酒间撤去四窓畱半榻尽教栖鹘看人闲五言絶句晚登郡阁韦应物怅然髙阁望已掩东城关春风偏送柳夜景欲沈山滕王阁春日晚望曹松凌春帝子阁偶眺日移西浪势平花坞帆隂上柳堤西阁朱子借此云窓眠静夜心独苦安得枕下泉去作人间雨七言絶句焦崖阁韦荘李白曽歌蜀道难长闻白日上青天今朝夜过焦崖阁始信星河在马前澄迈驿通潮阁苏轼倦客愁闻归路遥眼明飞阁俯长桥贪看白鹭横秋浦不觉青林没晚潮巾子山翠微阁戴复古双峰直上与天参僧共白云栖一菴今古诗人吟不尽好山无数在江南丹青阁徐玑翠霭空霏忽有无笔端谁着此工夫谿山本被人图画却道谿山是画图天香阁韩性䦨干曲曲乱云封回首炉峰翠㡬重上界罡风秋万顷银河开徧碧芙蓉舟夜忆郡斋眺阁顾大典舟移泽国暮烟长望入苍波思渺茫遥忆郡斋清絶处万山孤阁夜焚香御定佩文斋咏物诗选巻一百二十御定佩文斋咏物诗选卷一百二十一钦定四库全书御定佩文斋咏物诗选卷一百二十一荘类五言古宿来公山房待丁大不至孟浩然夕阳度西岭羣壑倏巳暝松月生夜凉风泉满清听樵人归欲尽烟鸟栖初定之子期宿来孤琴候萝迳逰南城韩氏荘孟郊初疑潇湘水鏁在朱门中时见水底月动揺池上风清气润竹木白光连虚空浪簇霄汉羽岸芳金碧丛何言数亩间环泛路不穷愿逐神仙侣飘然汗漫通宿王耕云山荘期衍师不至就题竹上张适山馆絶尘交惟容谢公屐洗酌松下泉题诗涧边石吟僧期不来掩琴坐岑寂貌此林外影雨余正凝碧五言律春晚山荘率题卢照邻田家无四邻独坐一园春莺啼非选树鱼戏不惊纶山水弹琴尽风花酌酒频年华已可乐髙兴复畱人蓝田山荘宋之问宦逰非吏隐心事好幽偏考室先依地为农且用天辋川朝伐木蓝水暮浇田独与秦山老相欢春酒前侍宴长宁公主东荘应制李峤别业临青甸鸣鸾降紫霄长筵鹓鹭集仙管鳯凰调树接南山近烟含北渚遥承恩咸巳醉恋赏未还镳春日山荘韦述初岁䦕韶月田家喜载阳晚晴揺水态迟景荡山光浦净渔舟逺花飞樵路香自然成野趣都使俗情忘题李十四荘兼赠綦母校书孟浩然闻君息隂地东郭柳林间左右瀍涧水门庭缑氏山抱琴来取醉垂钓坐乗闲归客莫相待寻源殊未还过故人荘孟浩然故人具鸡黍邀我至田家绿树邨边合青山郭外斜开筵面场圃把酒话桑麻待到重阳日还来就菊花汉上题韦氏荘岑参结茅闻楚客卜筑汉江边日落数归鸟夜深闻叩舷水痕侵岸柳山翠借厨烟调笑提筐妇春来蚕㡬眠夜宴左氏荘杜甫风林纎月落衣露浄琴张暗水流花径春星带草堂检书烧烛短看劒引杯长诗罢闻吴咏扁舟意不忘王侍御南原荘贾岛买得足云地新栽药数窠峰头盘一迳原下注双河春寺闲眠久晴台独上多南斋宿雨后仍许重来过题朱郎中白都荘王安石潇洒桐庐守沧江寄一㕓山光隔钓岸江气杂炊烟藜杖听鸣橹篮舆看种田清时须共理此兴在他年赵氏南荘许衡晓起北窓凉清谈戢羽觞入帘花气重落地燕泥香梦里青山小吟边白日长秋风载书籍相对筑茅堂宿因胜荘萨都拉竹院亦幽雅参禅媿未能梦回僧枕雨花落佛龛灯风响过墙竹窓揺挂树藤裁诗题素壁聊尔记吾曽山荘即事叶颙䇿杖歩松关衔杯看逺山青鞵陪月去翠袖里云还芳草斜阳外落花流水间山林多乐意无梦到尘寰山荘金涓青邨谿尽处林密隐孤荘石老莓苔路门深薜茘墙人行秋叶滑鹤立晚松凉治亩农归后蓑衣挂夕阳过故人荘樊阜山邨行处好偶过故人荘秋竹烟笼色寒花露浥香一鸡鸣矮屋双鹭浴横塘畱饮忘归去陶然入醉乡五言排律奉和幸韦嗣立山荘侍宴应制宋之问枢掖调梅暇林园艺槿初入朝荣剑履退食偶琴书地隐东巖室天廻北斗车旌门临䆗窱辇道属扶疎云䍐明丹壑霜笳彻紫虚水疑投石处谿似钓璜余帝泽颁巵酒人欢颂里闾一承黄竹咏长奉白茅居奉和幸韦嗣立山荘侍宴应制李峤南洛师臣契东巖王佐居幽情遗绂冕宸眷属樵渔制下峒山跸恩廻㶚水舆松门驻旌葢薜幄引簪裾石磴平黄陆烟楼半紫虚云霞仙路近琴酒俗尘疎乔木千龄外悬泉百尺余崖深经錬药穴古旧藏书树宿搏风鸟池濳纵壑鱼宁知天子贵尚忆武侯庐奉和幸韦嗣立山荘侍宴应制赵彦昭贤族惟题里儒门但署乡何如表巖洞宸翰发辉光地在兹山曲家邻郃水阳六龙驻旌䍐四牡耀旂常北斗临台座东山入庙堂天髙羽翼近主圣股肱良野竹池亭气邨花涧谷香纵然怀豹隠空媿蹑鹓行奉和幸韦嗣立山荘侍宴应制武平一三光廻斗极万骑肃钩陈地若游汾水畋疑歴渭濵圆塘氷写镜遥树露成春絃奏鱼听曲机忘鸟狎人筑巖思感梦磻石想垂纶落景揺红壁层隂结翠筠素风纷可尚元泽蔼无垠薄暮清笳动天文焕紫宸奉和圣制幸玉真公主山荘因题石壁十韵之作应制王维碧落风烟外瑶台道路赊如何连帝苑别自有仙家此地廻銮驾缘谿转翠华洞中开日月窓里发云霞庭养冲天鹤谿流上汉槎种田生白玉泥灶化丹砂谷静泉逾响山深日易斜御羮和石髓香饭进胡麻大道今无外长生讵有涯还瞻九霄上来往五云车七言律奉和初春幸太平公主南荘应制李峤主家山第接云开天子春逰动地来羽骑参差花外转霓旌揺曳日边廻还将石澑调琴曲更取峰霞入酒杯鸾辂巳辞乌鹊渚箫声犹绕鳯凰台奉和初春幸太平公主南荘应制沈佺期主家山第早春归御辇春逰绕翠微买地铺金曽作埒寻河取石旧支机云间树色千重满竹里泉声百道飞自有神仙鸣鳯曲併将歌舞报恩辉侍宴安乐公主山荘应制李适平阳金牓鳯凰楼沁水银河鹦鹉洲綵仗遥临丹壑里仙舆暂幸绿亭幽前池锦石莲花艶后岭香炉桂蕊秋贵主称觞万年夀还轻汉武济汾逰奉和幸安乐公主山荘应制赵彦昭六龙齐轸御朝曦双鹢维舟下绿池飞观仰看云外耸浮桥直见海中移灵泉巧凿天孙渚孝笋能抽帝女枝幸愿一生同草树年年歳歳乐于斯奉和幸安乐公主山荘应制韦元旦银河南渚帝城隅帝辇平明出九衢刻鳯蟠螭凌桂邸穿池疉石写蓬壶琼箫暂下钧天乐绮缀常悬明月珠仙牓承恩歌既醉方知朝野更欢娱奉和初春幸太平公主南荘应制苏颋主第山门起㶚川宸逰风景入初年凤凰楼下交天仗乌鹊桥头敞御筵往往花间逢綵石时时竹里见红泉今朝扈跸平阳馆不羡乗槎云汉边侍宴安乐公主山荘应制苏颋骎骎羽骑歴城池帝女楼台向晚披露洒旌旗云外出风廻巖岫雨中移当轩半落天河水遶迳全低月树枝箫鼓宸游陪宴日和鸣双凤喜来仪奉和初春幸太平公主南荘应制李邕传闻银汉支机石复见金舆出紫微织女桥边乌鹊起仙人楼上鳯凰飞流风入座飘歌扇瀑水侵阶溅舞衣今日还同犯牛斗乗槎共泛海潮归题平泉薛家雪堆荘白居易怪石千年应自结灵泉一带是谁开蹙为宛转青蛇项喷作玲珑白雪堆赤日暑天长看雨元隂腊月亦闻雷所嗟地去都门逺不得肩舆每日来奉和思黯自题南荘见示兼呈梦得白居易谢家别墅最新竒山展屏风花夹篱晓月渐沈桥脚底晨光初照屋梁时台头有酒莺唿客水靣无尘风洗池除却吟诗两闲客此中情状更谁知题马太尉华山荘刘沧别开池馆背山隂近得幽竒物外心竹色拂云连岳寺泉声带雨出谿林一庭杨柳春光暖三径松萝晚翠深自是功成闲剑履西斋长卧对瑶琴题姑苏凌处士荘韦荘一簇林亭返照间门当官道不曽关花深逺岸黄莺闹雨急春塘白鹭闲载酒客寻吴苑寺倚楼僧看洞庭山怪来话得仙中事新有人从物外还新买疉石谿荘招景仁司马光一谿清水珮声寒两岸莓苔锦绣班三径谁来卜邻舍千峰我已作家山鹿裘藜杖偏宜老紫陌红尘不称闲早挈琴书逺相就放朝烂醉白云间过徐氏荘居沈与求只着髙冠不着缨掉头防我问功名数椽茅屋有时漏一墢野田无具耕酒地定能容胜践墨畦终拟过平生叩舷归去蒹葭閙后夜相思看月明渔荘陈基何处林塘好卜邻清江绕屋浄无尘定巢新燕浑如客泛渚轻鸥不避人杨柳作花香胜雪鲈鱼上钓白于银春风无限沧浪意欲向汀洲赋采苹夜宴范氏荘杨维桢南弁山间多翠微池塘处处涵清晖丹泉酿酒名千日花树成窠大十围童子单衣碧鹤立美人两袖彩鸾飞临分更作嬉春约賸载红船白苎衣次韵沈陶菴题有竹荘张渊爱汝石田茅屋好依然风物似斜川白苹洲渚沧江外红树园林夕照边艇子打鱼偏趂月山童洗药每临泉老夫欲问东家住分取𤓰畴数亩烟暮春初过山荘李先芳山人本性爱山居弭节春逰过草庐短砌雨余芳草合小亭风定落花初拂尘下榻惊梁燕开箧抽书走壁鱼更辟巖扉频洒扫能无长者命巾车五言絶句春荘王勃山中兰叶径城外李桃园直知人事静不觉鸟声喧题张处士山荘杜牧好鸟疑敲磬风蝉认轧筝修篁与嘉树偏倚半巖生七言絶句奉和圣制幸韦嗣立山荘应制李峤万骑千官拥帝车八龙三马访仙家鳯凰原上窥青壁鹦鹉杯中弄紫霞奉和圣制幸韦嗣立山荘应制李乂曲榭廻廊绕涧幽飞泉喷水溢池流秪应感发明王梦遂得邀迎圣主逰奉和圣制幸韦嗣立山荘应制苏颋树色参差隐翠微泉流百尺向空飞传闻此处投竿住遂使兹辰扈跸归奉和圣制幸韦嗣立山荘应制武平一鸣銮奕奕下重楼羽葢逍遥向一丘汉日惟闻白衣宠唐年更覩赤松游和裴令公南荘一絶白居易陶庐僻陋那堪比谢墅幽微不足攀何似嵩峰三十六长随申甫作家山题吉涧卢拾遗荘韦荘主人西游去不归满谿春雨长春薇怪来马上诗情好印破青山白鹭飞石壁寺山房即事沈与求望断南冈逺水通客樯来往酒旗风画桥依约垂杨外映带残霞一抹红懐山荘子仁姪杨万里危亭独上忽徬徨欠箇山荘堕我傍却是向来相聚日老懐未解忆山荘白荘道中党懐英暖风迟日弄春晴浑似龙眠画里行沙路半随堤尾曲㡬家桃李鹁鸪鸣题鸡鸣山房蔡羽山浮寒碧水浮花石壁苍苍竹树斜爱尔玉京秋色好白云头上看人家御定佩文斋咏物诗选卷一百二十一御定佩文斋咏物诗选卷一百二十二钦定四库全书御定佩文斋咏物诗选巻一百二十二园林类五言古夜游北园简文帝星芒侵岭树月晕隐城楼暗花舒不觉明波动见流游韦黄门园简文帝息车冠葢里停辔仲长园檐疎远兴积賔至羽觞繁从皇太子出𤣥圃应令庾肩吾春光起丽谯屣歩陟山椒阁影临飞葢鸎鸣入洞箫水还登故渚树长䕃前桥绿荷生绮叶丹藤上细苖顾循惭振藻何用拟琼瑶奉和初秋西园应敎萧悫池亭三伏后林馆九秋前清泠间泉石散漫杂风烟蕖开千叶影橊艶百枝然约岭停飞斾凌波动画船南园元稹清露夏天晓名园野气通水禽遥泛雪池莲迥披红幽林讵知暑环舟似不穷顿洒尘喧意长啸满襟风郡中西园白居易闲园多芳草春夏香靡靡深树足佳禽旦暮鸣不已院门闭松竹庭迳穿兰芷爱彼池上桥独来聊徙倚鱼依藻长乐鸥见人暂起有时舟随风尽日莲照水谁知郡府内景物闲如此始悟諠静缘何尝系逺迩和裴侍中南园静兴见示白居易池馆清且幽髙懐亦如此有时帘动风尽日桥照水静将鹤为伴闲与云相似何必学畱侯﨑岖觅松子次韵答斌老独游东园黄庭坚主人心安乐花竹有和气时从物外赏自益酒中味斸枯蚁改穴扫箨笋迸地万籁寂中生乃见风雨至晓出西园由谷中归甘复被褐渉西园烦襟散清晓微风动髙树零露下芳沼始行幽谷中忽出青林杪流水漂余花修筠度啼鸟身缘翠石回思逐白云杳负杖孤赏怀春阑绿隂悄七言古邵郎中姑苏园亭梅尧臣吟爱乐天池上篇买池十亩皆种莲薄城万竿竹婵娟藤缆系桥青板船折腰大菱不值钱䴔䴖鸂鶒沙际眠水从太湖根底穿月出洞庭山上圆公归与客相留连秋风鹤唳春杜鹃斑鲈斫鲙红缕鲜紫豉煮莼香味全我思白傅在三川吴船虽有吴馔偏当时九老各华颠裴令来过吟复聨至今怪石存旧镌七叶树䕃黄金田羡公有子胜昔贤髙门通车千万年五言律春日侍宴幸芙蓉园应制李峤年光竹里徧春色杏间遥烟气笼青阁流文荡画桥飞花随蝶舞艶曲伴莺娇今日陪欢豫还疑陟紫霄春日侍宴幸芙蓉园应制李乂水殿临丹籞山楼绕翠微昔游人託乗今幸帝垂衣涧篠缘峰合巖花逗浦飞朝来江曲地无处不光辉春日侍宴幸芙蓉园应制宋之问芙蓉秦地沼卢橘汉家园谷转斜盘径川廻曲抱原风来花自舞春入鸟能言侍宴瑶池夕归途骑吹繁崔礼部园亭张说窈窕留清馆虚徐歩晚隂水连伊阙近树接夏阳深柳蔓怜垂拂藤梢爱上寻讶君轩葢侣非复俗人心春园即事王维宿雨乘轻屐春寒着敝袍开畦分白水间柳发红桃草际成棋局林端举桔橰还持鹿皮几日暮隐蓬蒿题张野人园庐孟浩然与君园庐并微尚颇亦同耕钓方自逸壶觞趣不空门无俗士驾人有上皇风何必先贤传唯称龎徳公晩归东园李颀荆扉带郊郭稼穑满东葘倚杖寒山暮鸣梭秋叶时廻云覆隂谷返景照霜梨澹泊真吾事清风别自兹陪郑广文游何将军山林杜甫不识南塘路今知第五桥名园依绿水野竹上青霄谷口旧相得濠梁同见招平生为幽兴未惜马蹄遥其二百顷风潭上千章夏木清卑枝低结子接叶暗巢莺鲜鲫银丝脍香芹碧涧羮翻疑舵楼底晚饭越中行其三风磴吹隂雪云门吼瀑泉酒醒思卧簟衣冷欲装绵野老来看客河鱼不取钱只疑淳朴处自有一山川其四牀上书连屋阶前树拂云将军不好武稚子总能文醒酒微风入聼诗静夜分絺衣挂萝薜凉月白纷纷重过何氏杜甫问讯东桥竹将军有报书倒衣还命驾髙枕乃吾庐花妥莺捎蝶谿喧獭趂鱼重来休沐地真作野人居其二山雨樽仍在沙沈榻未移犬迎曽宿客鸦䕶落巢儿云薄翠微寺天清皇子陂向来幽兴极歩屧过东篱其三落日平台上春风啜茗时石栏斜㸃笔桐叶坐题诗翡翠鸣衣桁蜻蜓立钓丝自今幽兴熟来往亦无期其四颇怪朝参懒应躭野趣长雨抛金鏁甲苔卧绿沈枪手自移蒲柳家才足稻粱看君用幽意白日到羲皇宁王山池范朝水势临阶转峰形对路开槎从天上得石是海边来瑞草分丛种祥花间色栽旧传词赋客惟见有邹枚奉和元相公家园即事寄王相公韩翃共列中台贵能齐物外心廻车青阁晩解带碧茸深寒水分畦入晴花度竹寻题诗更相忆一字重千金题鲜于映林园司空曙雨后园林好幽行迥野通远山芳草外流水落花中客醉悠悠惯莺啼处处同夕阳自望远日暮杜陵东题李沆林园卢纶古巷牛羊出重门接柳隂闲看入竹路自有向山心种药齐幽石耕田到远林愿同词赋客得兴谢家深春日同诸公过兵部王尚书林园权徳舆休沐君相近时容曵履过花间留客久台上见春多松色明金艾莺声杂玉珂更逢新酒熟相与借庭莎题从叔沆林园李端阮宅闲园暮窓中见树隂樵歌依远草僧语过长林鸟上花间井人弹竹里琴自嫌身未老已有住山心题崔端公园林李端上士爱清晖开门向翠微抱琴看鹤去枕石待云归野坐苔生席髙眠竹挂衣旧山东望远惆怅暮花飞春园即事陈羽水隔羣物外夜深风起频霜中千树橘月下五湖人聼鹤忽忘寝见山如得邻明年还到此共看洞庭春题邹处士隐居许浑桑柘满江邨西斋接海门浪冲髙岸响潮入小池浑巖树䕃碁局山花落酒樽相逢每留宿还似识王孙初夏题段郎中修竹里南园许浑髙人游息处与此曲池连密树才春后深山在目前远峰初歇雨片石欲生烟数有僧来宿应縁静好禅园居李郢暮雨扬雄宅秋风向秀园不闻砧杵动时看桔橰翻钓下鱼初食船移鸭暂喧橘寒才弄色湏带早霜繁小园李建勲小园吾所好栽植忘劳形晩果经秋赤寒蔬近社青竹萝荒引蔓土井浅生萍更欲从人劝凭髙置草亭陈氏园林郑巢当门三四峰髙兴几人同寻鹤新泉外留僧古木中蝉苗如草长巖熘入池清欲识懐君意时闻鹤一鸣春日游张提举园池徐玑西野芳菲路春风正可寻山池依曲渚古渡入修林长日多飞絮游人爱绿隂晩来歌吹起惟觉画堂深后浦园庐戴敏卜筑成佳致幽栖乐圣时何如谢公墅略似习家池地暖梅开早天寒酒熟迟催租人去后续得夜来诗题董侍郎山园戴复古行尽芙蓉径寻秋叩竹关楼髙纳万象木落见羣山平野水云际画桥烟雨间红尘城下路只隔一湖湾家园周昻五亩园连竹三间屋向阳气和春浩荡心静日舒长花鸟成相识琴书付两忘陶然一樽酒谁复纪羲皇过潘韫辉东园李戣为爱东园好春来事事宜药名人不识花信蝶先知晋帖临青李商歌咏紫芝小车乗兴往何必订幽期春日陪孟东洲宪使公重过宋氏园亭冯惟讷竹色青于染春生宋玉家衆山当户出一水抱城斜积雨翻髙柳轻寒勒早花风光正如此莫惜醉流霞春园谢榛水邨人寂寂迟日敞柴关菜甲春初细园丁雨后闲沙边来白鸟柳外出青山此地多幽意行歌薄暮还周氏园亭俞允文紫绀琳宫侧芳园丽景回焚香青霭聚洗砚白云开橘想灵均什亭堪内史才更怜花迳里月色夜深来初夏园林即事胡宗仁夏入园林好欣逢霁景明药阑香醉蝶柳㟁绿迷莺道在心逾逸情闲迹自清夕阳红欲尽一抹暮山横五言排律同二相已下羣官乐游园宴明皇撰日巖廊暇需云宴乐初万方朝玉帛千品㑹簪裾地入南山近城分北斗余池塘垂柳密原隰野花疎帟幕看逾暗歌钟聼自虚兴阑归骑转还奏弼违书恩赐乐游园宴张说汉苑佳游地轩庭近侍臣共持荣幸日来赏艶阳春馔玉颁王篚摐金下帝钧池台草色徧宫观柳条新花绶光连榻朱颜畅饮醇圣朝多乐事天意每随人三月二十日诏宴乐游园赋得风字张说乐游形胜地表里望郊宫北阙连天顶南山对掌中皇恩贷芳月旬宴美成功鱼戏芙蓉水莺啼杨柳风春光看欲暮天泽恋无穷长袖招斜日留光待曲终题少府监李丞山池李颀能向府亭内置兹山与林他人骕骦马而我薜萝心雨止禁门肃莺啼宫柳深长廊閟军器积水背城隂窓外王孙草牀头中散琴清风多仰慕吾亦尔知音和李仆射西园张籍过午归闲处西庭敞四檐髙眠着琴枕散帙捡书签印在休通客山晴好卷帘竹凉绳少到藤暗蝶争潜晩鹊频惊喜疎蝉不许拈石苔生紫点栏药吐红尖虚坐诗情逺幽探道侣兼所营当胜地虽俭复谁嫌题崔驸马园林姚合东园连宅起胜事与心期幽洞自生药新篁迸入池密林行不尽芳草坐难移石翠疑无质莺歌似有词莎台髙出树藓壁浄题诗我独多来此九衢人不知寄题田待制广州西园余靖善政偏修举增完池馆清地含春气早月映暮潮生石有羣星象花多外国名与民同雉兎邀客醉蓬瀛翰墨资吟兴云泉适野情镇应持左蠏快欲鲙长鲸积霭藏楼阁驯鸥识斾旌甘棠留美䕃髙倚越王城猗绿园马祖常殖产吾何取开林我独能缚船常取竹擣纸每移藤池曲波涛小花繁雾雨蒸春云同础润秋月共江澄凤下非因食鱼来不可罾写经还道士裹饭乞行僧笋屦新青折荷衣旧翠凝浮瓯茶有乳溢瓮酒无氷香灺留文篆诗囊剰缭绫清晨餐玉罢东望日初升七言律题张逸人园林韩翃藏头不复见时人爱此云山奉养真露色㸃衣孤屿晓花枝妨㡌小园春闷擕幼稚诸峰上闲濯须眉一水濵兴罢归来还对酌茅檐挂着紫荷巾题元注林园李端谢家门馆似山林碧石青苔满树隂乳鹊盻巢花巷静鸣鸠鼓翼竹园深桔橰转水兼通药方丈留僧共聼琴独有野人箕踞惯过君始得一长吟游东湖黄处士园林刘威偶向东湖更向东数声鸡犬翠微中遥知杨柳是门处似隔芙蓉无路通樵客出来山带雨渔舟过去水生风物情多与闲相称所恨求安计不同暮春康乐园韩琦榆荚纷纷掷乱钱柳花相扑滚新绵一年寂寞频来地三月芳菲已过天树密只喧闲鸟雀台髙犹得好山川老夫不饮时如此徒有诗情益自然上已访杨廷秀赏牡丹于御书扁榜之斋其东园仅一亩为街者九名曰三三径意象絶新周必大杨监全胜贺监家赐湖岂比赐书华廻环自劚三三径顷刻常开七七花门外有田聊伏腊望中无处不烟霞只惭下客非摩诘无画无诗只漫夸积芳圃朱子乐事从兹不易涯朱门还似野人家行看靓艶湏携酒坐对清隂只煮茶晓起苍凉承坠露晩来光景乱蒸霞平生结习今余几试数毗那襋上花再次秀野躬耕桑陌旧园之韵朱子江臯晴日丽芳华翠竹疎疎映白沙路转忽逢沽酒客眼明惟见满园花望中景助诗人趣物外春归释子家向晩却寻芳草径夕阳流水遶村斜次秀野韵朱子使君帘阁对修筠起看名园雨后春便赋新诗留野客更倾芳酒酹花神未酬管乐平生志且作羲皇向上人祗恐功名相迫逐不容老子卧漳濵其二满园红紫已争新百啭幽禽亦唤人蜡屐未妨泥歩稳珍丛终恨雨来频卧看晓色欣初霁起约良游醉好春却笑当年金谷宴相随仆仆望车尘春日小园杂赋陆游市尘不到放翁家绕麦穿桑野径斜夜雨长深三尺水晓寒留得一分花闷从邻舍分春瓮闲就僧窓试露芽自此年光应更好日驱秧马聼缫车小园陆游窄窄柴门短短篱山家随分有园池客因问字来携酒僧趂分题就赋诗晨露每看花藟拆夕阳频见树隂移拂衣司谏犹忙在此趣渊明却少知山园陆游山泉引派涨清池野蔓移根种短篱艺果极知非老事接花聊复效儿嬉提壶言语开颜聼啄木衣襦缓歩窥莫笑题诗还满纸小园幽事要君知初夏游凌氏小园陆游水满池塘叶满枝曲廊危榭惬幽期风和海燕分泥处日永吴蚕上簇时闲理阮咸寻旧谱细倾白堕赋新诗从来夏浅胜春日儿女纷纷岂得知新辟小园陆游新展山园半亩强笑人车马出笼坊山禽乍暖慇懃语野蘤无风自在香点点水纹迎细雨疎疎篱影界斜阳出门遥向邻翁说释耒相从共一觞陈侍御园上坐范成大倦眼逢欢春水明诗情得酒春云生花梢蝴蝶作团去竹里鹁鸠相对鸣邂逅浮生此日好纒绵俗累何时轻擘笺沫墨乏竒句擫笛当筵惭妙声小园戴敏小园无事日徘徊频报家人送酒来惜树不磨修月斧爱花湏筑避风台引些渠水添池满移箇柴门傍竹开多谢有情双白鹭暂时飞去又飞回西园得西字冯延登芳径层峦百鸟啼芝㕓兰畹自成蹊仙舟倒影涵鱼藻画栋飘香落燕泥淑景晴熏红树暖好风轻泛碧丛低冈头醉梦俄惊觉歌吹谁家在竹西西园书事髙启西园春去绿隂成已觉南窓枕簟清帘卷斜阳归燕入池生芳草乱蛙鸣叶过谷雨花犹在衣近梅天润易生独坐正知闲昼永吟余消尽篆烟轻次韵寄题镜川先生后乐园李东阳药栏花圃背堂开一日朝回几度来范老心终念廊庙宼公家不起楼台海边钓石鸥盟逺松下棊声鹤梦回多少旧题诗句在碧纱笼底认青苔晩雨饮子重园亭文征明髙斋落日偶追从樽酒淹留一笑中芳草满庭飞燕子晩凉和雨滴梧桐江鱼绕筯肥烹玉野树藏春浅映红潦倒莫言归更晩习家池馆爱山公春夕潘园杨慎雨砌风檐堕楝花虫书鸟字徧晴沙春山载酒驰朝马江阁邀賔起暮鸦陶令葛巾从渗漉管宁纱㡌任攲斜殊方未觉追随尽韦曲风流更尔家游徐公子西园蔡汝楠西园飞葢月中游随意登攀自可留门径近连驰道树池塘遥接汉宫流坐看虚牖明朱巘行见深松间画楼一自王孙开别第凤台花鸟不知秋行后园新池蔡汝楠后园凿沼爱涟漪日日行园人不知浴鸟参差云宿处戏鱼来往芰揺时晩依巖岫分寒翠秋入芙蓉映倒枝最是一泓清兴足五湖情事寄临池张舜卿园亭许隚绿隂深巷寂无譁小结茅亭玩物华花散余香来客座竹分新翠过邻家锦袍垂手闲调鹤鸟㡌笼头自煮茶况值承平常偃武不妨诗酒作生涯五言絶句春园王勃山泉两处晩花柳一园春还持千日醉共作百年人南垞王维轻舟南垞去北垞淼难即隔浦望人家遥遥不相识张郎中梅园作孟浩然绮席铺兰杜珠盘折芰荷故园留不住应是恋絃歌絶句杜甫急雨捎谿足斜晖转树腰隔巢黄鸟并翻藻白鱼跳杉迳朱子南起云闗口萦纡上草堂天风发清籁山月度寒光六言絶句田园乐王维采菱渡头风急䇿杖林西日斜杏树坛边渔父桃花源里人家其二桃红复含宿雨柳绿更带朝烟花落家僮未扫鸟啼山客犹眠七言絶句奉和圣制同玉真公主游大哥山池题石壁张说池如明镜月华开山学香炉云气来神藻飞为鹡鸰赋仙声飏出凤凰台和沈太博小圃偶作赵抃名园雨后百花繁人倚危楼十二阑园里芳菲楼上客一般情绪怕春寒其二日烘薄雾开柔陌风罥游丝着柳条语燕啼莺自撩乱惊人残梦是春朝书湖隂先生壁王安石茅檐长扫浄无苔花木成畦手自栽一水䕶田将绿绕两山排闼送青来开园苏轼西园牡籥夜沈沈尚有游人卧柳隂鹤睡觉来风露下落花飞絮满衣襟南园苏轼不种夭桃与绿杨使君应欲候农桑春畦雨过罗纨腻夏壠风来饼饵香过灵壁张氏园曽巩秫地成来多酿酒杏林熟后亦留钱不湏置驿迎賔客直到门前系画船春日偶作朱子闻道西园春色深急穿芒屩去登临千葩万蕊争红紫谁识干坤造化心园中杂书陆游残花委地笋掀泥茗椀香囊到处携幽梦欲成谁唤起半窓斜日鹧鸪啼花时徧游诸家园陆游翩翩马上㡌檐斜尽日寻春不到家偏爱张园好风景半天髙柳卧谿花饮张功父园戏题扇上陆游寒食清明数日中西园春事又匆匆梅花自避新桃李不为髙楼一笛风东园僧道潜曲渚回塘孰与期杖藜终日自忘归隔林彷彿闻机杼应有人家在翠微游何氏园马定国八尺龙蛇薜茘墙瘦红疎竹更苍凉梅花映水无人见隔岸飞来片片香邨园金涓半亩邨园接水涯诛茅新构小书斋窓前不用栽花柳只对青山景自佳后园罗洪先南邨云雨北邨晴晴鸠雨鸠更互鸣东风吹雨衣不湿我在桃花深处行御定佩文斋咏物诗选巻一百二十二御定佩文斋咏物诗选卷一百二十三钦定四库全书御定佩文斋咏物诗选卷一百二十三别业类五言古题崔山人别业储光羲南阳隐居者筑室丹谿源谿冷怯秋晏室寒欣景暾山鸡鸣菌阁水雾入衡门东岭或舒啸北窓时讨论封君渭川竹逸士汉隂园何必崆峒上独为尧所尊晦日游大理韦卿城南别业王维与世澹无事自然江海人侧闻尘外游解骖轭朱轮平野照暄景上天垂春云张组竟北阜泛舟过东邻故乡信髙㑹牢醴及佳辰幸同击壤乐心荷尧为君寻巩县南李处士别业岑参先生近南郭茅屋临东川桑叶隐邨户芦花映钓船有时着书暇尽日窓中眠且喜闾井近灌田同一泉过汪氏别业李白游山谁可游子明与浮丘疉岭碍河汉连峰横斗牛汪生面北阜池馆清且幽我来感意气搥炰列珍羞扫石待归月开池涨寒流酒酣益爽气为乐不知秋浔阳陶氏别业刘眘虚陶家习先隐种柳长江边朝夕浔阳郭白衣来几年霁云明孤岭秋水澄寒天物象自清旷野情何绵聨萧萧丘中赏明宰非徒然愿守黍稷税归耕东山田初至洞庭怀㶚陵别业刘长卿长安邈千里日夕懐双阙已是洞庭人犹看㶚陵月谁堪去乡思亲戚想天末昨夜梦中归烟波觉来阔江臯见芳草孤客心欲絶岂讶青春来但伤经时别长天不可望鸟与浮云没五言律终南别业王维中嵗颇好道晩家南山陲兴来毎独往胜事空自知行到水穷处坐看云起时偶然值林叟谈笑无还期酬虞部苏员外过蓝田别业不见留之作王维贫居依谷口乔木带荒邨石路枉廻驾山家谁候门渔舟胶冻浦猎火烧寒原惟有白云外疎钟闻夜猿从岐王过杨氏别业应教王维杨子谈经处淮王载酒过兴阑啼鸟缓坐久落花多迳转廻银烛林开散玉珂严城时未启前路拥笙歌宿岐州北郭严给事别业岑参郭外山色暝主人林馆秋疎钟入卧内片月到牀头遥夜惜巳半清言殊未休君虽在青琐心不忘沧洲苏氏别业祖咏别业居幽处到来生隐心南山当户牖沣水映园林竹覆经冬雪庭昏未夕隂寥寥人境外闲坐聼春禽南谿别叶蒋冽结宇依青嶂开轩对绿畴树交花两色谿合水重流竹径春来扫兰樽夜不收逍遥自得意鼓腹醉中游潘司马别业周瑀门对青山近汀牵绿草长寒深包晩橘风𦂳落垂杨湖畔闻渔唱天边数鴈行萧然有髙士清思满书堂和人秋归终南山别业钱起旧居三顾后晩节重幽寻野径到门尽山窓连竹隂昔年莺出谷今日凤归林物外凌云操谁能继此心题樊川杜相公别业钱起数亩园林好人知贤相家结茅书阁俭带水槿篱斜古树生春藓新荷巻落花圣恩加玉铉安得卧烟霞题郑侍御蓝田别业张乔秋山清若水吟客静于僧小径通商岭髙窓见杜陵云霞朝入镜猿鸟夜窥灯愿作前峰侣终来寄上层游崔监丞城南别业刘得仁门与青山近青山复几重雪融皇子岸春润翠微峰地有经冬艹林无未老松竹寒谿隔寺晴日直闻钟东谿别业寄段郎中方干前山含逺翠罗列在窓中尽日人不到一樽谁与同凉随莲叶雨暑避柳条风岂分长岑寂明时有至公冬日寻徐氏别业僧皎然近依城北住幽径少人知积雪行深巷寒山遶故篱竹花春自发橙实晩仍垂还其巖前鹤今朝下夕池夏晩别墅蔡襄夏竹侍前楹凉襟析旧酲疉云封日茜斜雨着虹明鱼动池开晕蝉移树减清葭洲烟向暝凫鹥自相迎上湖闲泛舣舟石函因过下湖小墅林逋平臯望不极云树逺依依及向扁舟泊还寻下濑归青山连石埭春水入柴扉多谢提壶鸟留人到落晖访云卿淮上别墅僧惠崇地近得频到相携向野亭河分冈势断春入烧痕青望久人收钓吟余鹤振翎不愁归路晩明月上前汀饮张氏别墅揭傒斯楚国多才俊张家好弟兄出门湖水碧留客野堂清微雨鸣疎竹寒烟覆古城园人隔畦语嵗暮此中行清漳黄氏北墅陈旅闻说黄家墅开门入翠岚细岑依舍北流水出城南雨暖兰抽笋霜晴树落柑千年读书地更莫乞羊昙别墅晩晴与邻叟久立刘仔肩郊原初雨歇散歩出荆扉落日在髙树凉风生客衣佛香僧舍近江影塞鸿飞亦有南邻叟忘言相与归五言排律冬至后过吴张二子檀谿别业孟浩然卜筑因自然檀谿不更穿园庐二友接水竹数家连直取南山对非闗选地偏卜邻依孟母共井让王宣曽是歌三乐仍闻咏五篇草堂时偃曝兰枻日周旋外事情都逺中流性所便闲垂太公钓兴发子猷船余亦幽栖者经过窃慕焉梅花残腊日柳色半春天鸟泊随阳鴈鱼藏缩项鳊停杯问山简何似习池边七言律春日题杜叟山下别业卢纶百鸟羣飞山半晴渚田相接有泉声园中晓露青丛合桥上春风绿野明云影断来峰影出林花落尽草花生今朝醉舞同君乐始信幽人不爱荣春宴王补阙城东别业郎士元柳陌乍随洲势转花源忽傍竹隂开能将瀑水清人境直取流莺送酒杯山下古松当绮席檐前片雨滴春苔地主同声复同舍留欢不畏夕阳催酬王季友题半日邨别业兼呈李明府郎士元邨映寒原日已斜烟生密竹早归鸦长谿南路当羣岫半景东邻照数家门通小径连芳草马饮春泉踏浅沙欲待主人林上月还思潘令县中花秋晩自洞庭湖别业寄穆秀才皮日休江邨寥落过重阳独自撄宁葺草房风撦红蕉仍换叶雨淋黄菊不成香野猿偷栗重窥户落鴈疑人更绕塘他日若修耆旧传为予添取此书堂张舍人南谿别业僧法振新田遶屋半春耕藜杖闲门引客行山翠自成微雨色谿花不隐乱泉声渔家逺到堪留兴公府悬知欲厌名入夜更宜明月满双童唤出解吹笙题少保张公曲阿别墅王寂钟湖亭下水淙淙绿野平泉未易双十里藕花红歩障一轩松䕃碧油幢洛中独乐有司马天下不知名曲江纸尾欲烦贤宅相雨蓑添我坐篷窓自山中归鑑湖别业吴景奎数椽茅舍清江曲六月炎天困郁蒸赖有青山围故宅归来赤脚踏层氷石泉松籁为琴筑野䔩山肴荐豆登明日回头望丘壑芙蓉半出白云层次韵奉题吴彦贞华林别业吴㑹郡城南去有华亭花木成林竹绕汀照影凤凰临月镜传声鹦鹉隔云屏分栽桞入陶潜传点校茶归陆羽经我亦延州老孙子对江相望乐清宁七言排律许员外新阳别墅方干兰汀橘岛映亭台不是经心即手栽满阁白云随雨去一池寒月逐潮来小松出屈和巢长新迳通邨避笋开柳絮风前攲枕卧荷花香里钓鱼廻园中认叶分灵草檐下攀枝落野梅莫恣髙情求逸思湏防急诏用长材若因萤火终残巻便把渔歌送几盃多谢郢中贤太守当时谈笑许追陪五言絶句题袁氏别业贺知章主人不相识偶坐为林泉莫谩愁沽酒囊中自有钱七言絶句戏题辋川别业王维柳条拂地不湏折松树披云从更长藤花欲暗藏猱子柏叶初齐养麝香题柳谿别墅姚孝钖雨霁风和不动尘柳边携酒赏晴春频来谿鸟浑相识渡水穿花不避人枫塘别业尹廷髙白云缺处露檐牙鸡犬相闻仅数家幽鸟不啼林寂寂满山黄雾落松花御定佩文斋咏物诗选巻一百二十三御定佩文斋咏物诗选卷一百二十四钦定四库全书御定佩文斋咏物诗选巻一百二十四城郭类五言古晩登三山还望京邑谢朓灞涘望长安河阳视京县白日丽飞甍参差皆可见余霞散成绮澄江静如练喧鸟覆春洲杂英满芳甸去矣方滞滛怀哉罢欢宴佳期怅何许泪下如流霰有情知望乡谁能鬒不变登城北望简文帝登楼传昔赋出蓟表前闻灞陵忽回首河堤徒望军兹焉聊廻眺极目杳难分一水斜开岸䨇城遥共云登石头城何逊关城乃形势地险差非一马岭逐纡回犬牙傍隆窣百雉极襟带亿庾兼量出至理归无为善守竟何恤眺听穷耳目逺近备幽悉扰扰见行人晖晖视落日连樯入廻浦飞盖交长术天暮逺山青潮去遥沙出薄宦恧师表属辞惭愈疾愿乗觳牛还隐䝉茏室秋日登广州城南楼江总秋城韵晩笛危榭引清风逺气疑埋劒惊禽似避弓海树一边出山云四面通野火初烟细新月半轮空塞外离羣客颜鬓早如蓬徒懐建邺水复想洛阳宫不及孤飞鴈独在上林中游龙首城张正见关外山川阔城隅尘雾浮白云凝絶岭沧波间断洲四面观长薄千里眺平丘河津无桂树樽酒自淹留新霁登周王城梅尧臣行行古城头歴览古城下水鸟傍人烟河流隔桑柘秋山豁晴翠野老亲时稼民讼今已稀闲登厌官舍七言古城南孔平仲密州三月犹有寒地平更在大海上昨朝雨止气巳晴今日繁隂北风壮城南蹙水傍城流㡬处垂杨系小舟传闻寂寂无车马红杏夭桃各自稠邓州城楼陈与义邓州城楼髙百尺楚岫秦云不相隔傍城积水晩更明照见纶巾倚楼客李白上天不可唿隂晴变化还须臾独抚危䦨咏竒句满楼风月不枝梧髙邮城揭傒斯髙邮城城何长城上种麦城下种桑昔日铁不如今为耕种塲但愿千万年尽四海外为封疆桑隂隂麦茫茫终古不用城与隍五言律登襄阳城杜审言旅客三秋至层城四望开楚山横地出汉水接天回冠盖非新里章华即旧台习池风景异归路满尘埃登润州城丘为天末江城晩登临客望迷春潮平岛屿残雨隔虹霓鸟与孤帆逺烟和独树低乡山何处是目断广陵西江城晩眺张祜重槛构云端江城四郁盘河流出郭静山色对楼寒浪草侵天白霜林映日丹悠然此江思树杪㡬樯竿登杭州城郑谷漠漠江天外登临返照间潮来无别浦木落见他山沙鸟晴飞逺渔人夜唱闲岁穷归未得心逐片帆还夏日晩霁与崔子登周襄故城梅尧臣雨脚收不尽斜阳半古城独携幽客歩闲閲老农耕宝气无人发隂虫入夜鸣余非避喧者坐爱逺风清再至都城晁冲之峥嵘花蕚西清晓望犹迷御路红尘合宫槐碧瓦齐夹城知辇过复道觉香低中使传宣入千门避马蹄郭外薛蕙郭外平芜迥谿边小径斜客行迷野竹莺语隔林花多景毎难遇孤游还自嗟佳期竟何许脉脉向春华七言律和樊使君登润州城楼刘长卿山城迢递敞髙楼露冕吹铙居上头春草连天随北望夕阳浮水共东流江田漠漠全吴地野树苍苍故蒋州王粲尚为南郡客别来何处更销忧河隂新城雍陶髙城新筑压长川虎踞龙气色全五里似云根不动一重如月晕长圆河流暗与沟池合山色遥将埤堄连自有此来当汴口武牢何用锁风烟髙邮城晓望萨都拉城上髙楼城下湖城头画角晓呜呜望中灯火明还灭天际星河澹欲无隔水人家暗杨栁带霜凫鴈起菰蒲短衣匹马非吾事拟向烟波觅钓徒郡城晩望览临武堂故基张翥全晋山川气象开满城烟树拥楼台土风旧有尧时俗人物今无楚国材千嶂晩云原上合两河秋色鴈边来昔贤胜赏空陈迹落日登临画角哀五言絶句圣明朝张仲素九陌祥烟合千春瑞月明宫花将御栁先发凤凰城城上白居易城上冬冬鼓朝衙复晩衙为君慵不出落尽绕城花七言絶句同王员外陇城絶句钱起三军版筑脱金刀黎庶翻惭将士劳不忆新城连嶂起惟惊画角入云髙安仁巷口望仙人城顾况楼台采翠逺分明闻说仙家在此城欲上仙城无路上水边花里有人声北郭文同绕树垂萝䕃曲堤暖烟深处乱禽啼何人来此共携酒可惜拒霜花一谿泗州东城晩望秦观渺渺孤城白水环舳舻人语夕霏间林梢一抹青如画应是淮流转处山过浦城萨都拉人家鸡犬隔烟岚城郭㣲茫见塔尖一片轻云笼马首熟梅时节雨纎纎泊皖城三日怀白下故人宋珏城依碎石岸依沙行遍城南乏酒家日暮客愁如白下芦花风起似杨花御定佩文斋咏物诗选巻一百二十四御定佩文斋咏物诗选卷一百二十五钦定四库全书御定佩文斋咏物诗选卷一百二十五桥梁类五言古赋得桥简文帝浮梁既冲险通波信可陵乘空写渭石跨岸拟河冰斜䦨隐浊雾布影入清渑方知歌緑水无待榜苍鹰石桥简文帝惠子临濠上秦王见海神写虹便欲饮图星逼似眞夕望江桥示萧谘议杨建康江主簿何逊夕鸟已西度残霞亦半消风声动密竹水影漾长桥旅人多忧思寒江复寂寥尔情深巩洛予念返渔樵何因适归愿分路一扬镳石桥庾肩吾秦王金作柱汉帝玉为阑仙人飞徃易道士出归难渡岸桥隂铿画桥长且曲傍险复凭流写虹晴尚饮图星昼不收跨波连断岸接路上危楼栏髙荷不及池清影自浮何必横南渡方复似牵牛和庾司水修渭桥王褎东流仰天汉南渡似牵牛长堤通甬道飞梁跨造舟使者开金堰太守拥河流广陵候涛水荆崃望阳侯波生从故舶沙涨涌新洲天星识辩对检玉应沈钩空悦浮云赋非复採莲讴忝在司水看治渭桥庾信大夫叅下位司职渭之阳富平移铁锁甘泉运石梁跨虹连絶岸浮鼋续断航春洲鹦鹉色流水桃花香星精逢汉帝钓叟值周王平堤石岸直髙堰栁隂长羡言杜元凯河桥独举觞题石桥韦应物逺学临海峤横此莓苔石郡斋三四峯如有灵仙迹方愁暮云滑始照寒池碧自与幽人期逍遥竟朝夕苦竹桥柳宗元危桥属幽径缭绕穿疎林迸箨分苦节轻筠抱虚心俯瞰涓涓流仰聆萧萧吟差池下烟日嘲唽鸣山禽谅无要津用栖息有余音栖贤院三崃桥朱子两岸苍壁对直下成斗絶一水从中来涌潏知㡬折石梁据其㑹迎望逺明灭倐至走长蛟捷来翻素雪声雄万霹雳势倒千嵽嵲足掉不自持魂惊讵堪说老仙有妙句千古擅竒崛尚想化鹤来乘流弄明月七言古髙桥行曹学佺东西有湖相竞白只隔湖中一片石石桥湖水照人行幽意盈盈动日夕坐来水满月亦多月在两湖谁作波波香羡煞採莲曲却见长江帆影过五言律赋桥张文琮造舟浮渭日鞭石表秦初星文遥泻汉虹势尚凌虚巳授文成履空题武骑书别有临濠上栖偃独观鱼咏桥李峤乌鹊塡应满黄公去不归势疑虹始见形似鴈初飞妙应七星制髙分半月辉秦皇空构石仙岛逺难依天津桥东旬宴得歌字韵张九龄清洛象天河东流形胜多朝来逢宴喜春尽却姸和泉鲔欢时跃林莺醉里歌赐恩频若此为乐奈人何登平望桥下作颜眞卿登桥试长望望极与天平际海蒹葭色终朝凫鴈声近山全髣髴逺水忽微明更览诸公作知髙题柱名离芜湖至观头桥梅尧臣江口泊来久菰蒲长旧苖争雏洲鹊鬪遗子浦鱼跳宿岸欣逢戍归船竞趂潮时时望乡树已恨白云遥过青城题索桥范成大织簟匀铺面排绳强架空染人髙晒帛猎户逺张罿薄薄难承雨翻翻不受风何时将蜀客东下看垂虹河桥成李俊民预积他山木重新两岸隄龙依天上卧虹傍水心低不假鞭秦石何劳立蜀犀落成应有日谁向柱先题宿三闸贡奎小市人家簇扁舟晚色清山危倾地势闸险着沟声岸石篙存迹谿风树引情明朝顺流去万里眼初明宝带桥僧善住运得他山石还将石作梁直从隄上去横跨水中央白鹭下秋色苍龙浮夕阳涛声当夜起併入榜歌长青桥杨愼阁道盘云栈邮亭枕水涯猿猱临客路鸡犬隔仙家风起青丘树春迷玉洞花旅怀今日豁停幰问褒斜髙梁桥袁宗道觅寺休辞逺逢僧不厌多一泓春水疾十里栁风和香雾迷车骑花枝耀绮罗半生尘土胃涤浣頼清波五言排律和李相公留守题漕上新桥六韵白居易选石铺新路安桥压古堤似从银汉下落傍玉川西影定阑干倒标髙华表齐烟开虹半见月冷鹤双栖材映䕫龙小功嫌元凯低从容济世后余力及黔黎七言律陪李七司马皁江上观造竹桥即日成徃来之人免冬寒入水聊题短作简李公杜甫伐竹为桥结搆同褰裳不渉徃来通天寒白鹤归华表日落青龙见水中顾我老非题柱客知君才是济川功合欢却笑千年事驱石何时到海东晓上天津桥闲望偶逢卢郎中张员外携酒同倾白居易上阳宫里晓钟后天津桥头残月前空阔境疑非下界飘飖身似在寥天星河隐映初生日楼阁葱茏半出烟此处相逢倾一盏始知地上有神仙天津桥白居易津桥东北斗亭西到此令人诗思迷眉月晩生神女浦脸波春傍窈娘堤栁丝袅袅风缲出草缕茸茸雨剪齐报道前驱少唿喝恐惊黄鸟不成啼之石桥韩维闻道西桥水树间不辞驱马涉风烟疎篱老屋临官道瘦棘荒茅蔽石田欲下鸣鸦盘木末逺来惊雉落山前瓢中幸有邨醪美不怕春寒雨满川过宜福桥杨万里水乡泽国最输农无旱无干只有丰碧豆密争桑䕃底緑荷杂出稻花中是田是沼浑难辨何地何邨不一同若使明年无种子却愁闲煞雨和风惠安桥贡奎涔阳山水壮南州千尺飞梁连去邮蛟鳄翻涛声吼夜虹霓分雨气横秋险疑云栈通车马髙比银河挟女牛鉅万功成书太史絶胜舟楫济中流过长桥书所见曹伯启栁如青帜导姑苏桥若垂虹饮太湖渺渺天光接波浪凄凄秋色上菰蒲行囊只剰新诗稿身世端如古画图独倚危阑追徃事鴈衔霜信下平芜次韵马昂夫总管饮仙桥诗僧大䜣铁锁髙悬隔杳冥仙桥有路上瑶京夜凉暗觉潜蛟动晓色微看素练平坤极尚遗神禹力山灵空识祖龙名烂柯旧事凴谁问石柱题诗薜荔生海子桥曽棨鲸海遥通一水长沧波深处石为梁平铺碧甃连驰道倒泻银河入苑墙晴緑乍添垂栁色春流时泛落花香微茫迥隔蓬莱岛不放飞尘入建章五言絶句板桥钱起静宜樵隐度逺与车马隔有时行药来喜遇归山客板桥司空曙横遮野水石前带荒邨道来徃见行人清风栁隂好上洛桥李益金谷园中栁春来似舞腰何堪好风景独上洛阳桥方桥韩愈非阁复非船可居兼可过君欲问方桥方桥如是作梯桥韩愈乍似上青冥初疑蹑菡萏自无飞仙骨欲渡何由敢青桥夜宿杨愼驿亭临白水石榻满苍苔逺客浑无梦江声枕上来七言絶句臯桥皮日休臯桥依旧緑杨中闾里犹生隐士风惟我到来居上馆不知何道胜梁鸿奉和臯桥陆龟䝉横絶春流架断虹凭栏犹想五噫风今来未必非梁孟却是无人继伯通乘公桥作林逋晩峯横碧树梢红数榜渔罾水影中忆得江南曽看着巨然名画在屏风过神助桥亭杨万里下轿浑将野店看只惊脚底水声寒不知竹外长江近忽有髙桅出寸竿晓坐荷桥杨万里碧玉山边白鸟鸣緑杨风里翠荷声草花踏碎教人惜为勒芒鞵欵欵行横桥阻水胡天游浮江积雨水连天杨栁依依一钓船白髪篙师多意气向人先索渡江钱泊垂虹桥口占顾瑛三江之水太湖东激浪轻舟疾若风白鸟羣飞烟树末青山多在雪花中其二江风吹颿倏数里野花笑人应独行更湏对雪开金要听邻船搊玉筝枫桥夜泊髙启乌啼霜月夜寥寥回首离城尚未遥正是思家起头夜逺钟孤棹宿枫桥望丹阳郭经杨子桥镏炳暖风晴日丹阳郭处处东风是旧游记得杏花寒食候紫箫红袖宿江楼长桥苏大年緑隂髙树映清潭一舸夷犹酒半酣最爱西城城下路长桥烟雨似江南题吴江垂虹桥林鸿云帆秋晩过垂虹落日鲸波动逺风欲借仙家辽海鹤月明吹笛水晶宫华隂驻马桥程本立絶谷层关路屈盘斜冈侧嶂石巑岏今朝驻马桥边立华岳三峯正面看断桥分手史鑑近水人家半掩扉两山楼阁尚斜晖断桥无数垂杨栁总被游人折渐稀于役江乡归经板桥杨愼千里长征不惮遥解鞍明日问归桡眞如谢朓宣城路南浦新林过板桥板桥曹学佺两岸人家傍栁条𤣥晖遗迹自萧萧曽为一夜青山客未得无情过板桥御定佩文斋咏物诗选卷一百二十五御定佩文斋咏物诗选卷一百二十六钦定四库全书御定佩文斋咏物诗选巻一百二十六隄岸类五言古登隄望水元帝驱马河隄上非谓城隅游怀山殊未巳徒然劳九愁旅泊依邨树江槎拥戍楼髙岸翻成浦曲港反通舟枣野良知叹瓠河今可俦愿假宣尼道泗水却横流登武昌岸望隂铿游人试歴览旧迹已丘墟巴水萦非字楚山断类书荒城髙仞落古栁细条疎烟芜遂若此当不为能居七言古隄下孔武仲隄下人家喧笑语髙揭青帘椎瓦鼓黄流滚滚经檐甍一任征夫作船苦緑榆覆水平如盃前湾旋放水头来声如怒虎着船底玉石磊砢相喧豗黄河虽断随渠急舟楫舒迟行旋涩独上平隄望逺天衣裘巳畏西风入汴隄行孔平仲长隄杳杳如丝直隐以金椎密无迹当年何人种緑榆千里分隂送行客波间交语船上下马头一别人南北日轮西入鸟不飞从古舟车无断时太平隄行皇甫汸太平门外古崇隄嘉树扶疎夹路垂负郭尽为芳草地沿河直遶白云司当时王贡总仙才况是承恩北阙来御史府中乌半宿尚书门下骑双廻青山㡬度朝陵节元水曽流祓洛杯鸣珂再过平沙道问舍多为后来少巳看奏赋甘泉宫每忆传诗临海峤惊心歳序易经春举目湖山宛自新含香不覩游兰客息影徒逢爱树人由来聚散皆无定欲寄相思那可因七言律吴兴新隄朱庆余春隄一望思无涯树势还同水势斜深映菰蒲三十里晴分城郭㡬千家谋成既不劳人力境逺偏宜隔浪花若与青山长作固汀洲肯恨栁丝遮苏隄春晓聂大年树烟花雾遶隄沙楼阁朦胧一半遮三竺钟声催落月六桥栁色带栖鸦緑窗睡觉闻啼鸟绮阁粧成唤卖花遥望酒旗何处是炊烟起处有人家五言絶句入朝洛隄歩月上官仪脉脉广川流驱马歴长洲鹊飞山月曙蝉噪野风秋七言絶句隄上行刘禹钖春隄缭绕水徘徊酒舍旗亭次第开日晩上楼招估客峨舸大艑落颿来魏王隄白居易花寒嬾发鸟慵啼信马闲行到日西何处未春先有思栁条无力魏王隄隄上行张籍酒旗相望大隄头隄下连樯隄上楼日暮行人争渡急桨声伊轧满中流其二江南江北望烟波入夜行人相应歌桃叶传情竹枝怨水流无限月明多汴隄刘子翚参差歌吹动离舟宫女张帆信浪流转尽栁隄三百曲夜桥灯火看扬州御定佩文斋咏物诗选卷一百二十六御定佩文斋咏物诗选卷一百二十七钦定四库全书御定佩文斋咏物诗选卷一百二十七舟类四言古舟楫铭李尤舟楫之利譬犹舆马辇重歴逺以济天下相风视波穷䆒川野安审惧慎终无不可舟赞王叔之致逺任重各因所由陆则乗车水惟用舟弱檝轻棹利渉济求缅彼渔父鼔枻清讴五言古咏轻利舟应临汝侯敎王筠君侯饰轻利揺荡迈飞云凌波漾鹢彩汎水涣蛟文电流已光絶鸟逝复超群倏忽方千里恋兹岐路分别韦谅赋得江湖汎别舟张正见千里浔阳岸三翼木兰船鹢汎青凫后鸡鸣白鹭前涵花没浅䌫带叶动深舷不言朝夕水独自限神仙赋得雪映夜舟张正见黄云迷鸟路白雪下凫舟分沙映冰浦照鹤聚寒流樯风吹影落䌫锦杂花浮船梁若是桂翻如月照秋櫂歌行萧岑桂酒既潺湲轻舟亦乗驾鼓枻何所吟吟我皇唐化容与沧波中淹留眀月夜泊舟贻潘少府储光羲行子苦风潮维舟未能发宵分巻前幔卧视清秋月四泽葭苇深中洲烟火絶苍苍水雾起落落疎星没所遇尽渔商与言多椘越其如念极浦又以思眀哲常若千里余况之异乡别李兵曹壁画山水各赋得桂水帆李颀片帆浮桂水落日天涯时飞鴈㸔共度闲云相与迟长波无晓夜泛泛欲何之三韵杜甫荡荡万斛船影若揺白虹起樯必椎牛挂席集衆功自非风动天莫置大水中志崃船具诗王周艄制之居首尾俾之辨斜正首动尾聿随斜取正为定有如提吏笔有如执时柄有如秉师律有如宣命令守彼方与直得其刚且劲既能济险艰何畏渉辽夐招招俾作主汎汎实司命风乌媿斟酌画鹢空辉暎古人存丰规猗欤聊引证艪用之大曰艪冠乎小者楫通津既能济巨浸即横渉身之使者颊虎之拏者爪鱼之拨者鬛弩之进者筴此实为相须相须航一叶㢥箭飞崃中水锯立崃中石崃与水为隘水与石相击濆为生险艰声甚发霹雳三老航一叶百丈空千尺苍黄徒尔为倏忽何可测篙之小难制㢥之独有力猗嗟㢥之为彬彬坚且直有如用武人森森矗戈㦸有如敢言士落落吐胷臆拯危居坦夷济险免兢惕志彼哲匠心俾其来者识百丈少尝侍先人余闲诵白氏始得入崃诗深味作诗㫖云有万仞山云有千丈水自念坎壈时尤多兢慎理山束崃如口水潄石如齿孤舟行其中薄水犹坦履孱颜屹焉立汹涌勃然起百丈为前牵万险即平砥破之以篔筜绩之以麻枲砺之坚以节引之直如矢杼轴连半空长短随两涘铁销枉驰名锦䌫谩称美长䋲岂能系朽索何足拟茍非之为胡可力行此吴江放船至枫桥湾薛季宣短篷负长虹破䉬挂眀月风马座中生天幕波间出髙城多隐映逺岫搀罗列少小泛吴江始识仙凡别江船二咏王恽篷尺箦编黄芦节密数须只长短随所冝张弛易为摘一傍系脚索若网纲总缉北人布为㠶南俗篷以荻舟师贪重载髙挂借风力顺流与溯波巨鹢添羽翮望从逺浦来一片云影黒乱冲渚烟开重带江雨湿百里不终朝用舎从顺适夕阳见晩泊堆叠纷襞积水虽物善利其助乃尔益艪江船一巨鱼艪柂乃尾鬛当其渊水深棹弱不救乏故令施航后前与棹力合济川具有五此物乃其甲一声天际来欵乃中流发或浮大河东竝岸行若狎终朝卧舷间兰桨但空挿缅懐剡木皇智创万古法过桐庐漏港滩示舟人鲜于枢惊流激长滩百折怒未已篙师与水争退尺进才咫技穷觧衣下力排过乃止惟时春冬交冰雪寒堕指我时卧舟中起视颡有泚迂踈一何补辛苦愧舟子逺浦归帆陈孚日落牛羊归渡头动津鼓烟昏不见人隐隐数声橹水波忽惊揺大鱼乱跳舞北风一何劲帆飞过南浦赋得山逐放舟迟送王主簿杨基舟行山亦移山尽舟亦住青山无故人行人自来去初辞逶迤谷复接参差树柁转暮色分帆驶秋岚度俄停风暂弱既逺烟重护别意即山情依君屡囘顾七言古泛小䑳白居易水一塘䑳一只䑳头漾漾知风起䑳背萧萧闻雨滳醉卧船中欲醒时忽疑身是江南客其二船缓进水平流一茎竹篙剔船尾两幅青幕覆船头亚竹乱藤多照岸如从凤口向湖州大舟王令大舟无风船不举小舟傍入青冥去舟中渔子唿且歌夜半鬪鱼谁得多谢朱宰借船陈造书生禄遫空自怜三年官满囊无钱身如绊骥心千里安得一舸西风前令君磊落济川手畱滞亦怜穷独叟大舟百尺影白虹借我搬家我何有函牛之鼎着鸡肋涓滳渠须瓠五石劣畱两席寘图书辇石囊沙压揺兀典衣买酒饷三老搥鼔鸣锣人㸔好相过重读借船帖我自卢胡君絶倒崃中得风挂㠶杨万里楼船上水不寸歩两山惨惨愁将暮一声霹雳天欲雨隔江草树忽起舞风从海南天外来怒吹崃山山倒开百夫絶呌椎大鼔一夫飞上千尺桅布㠶挂了却䄂手坐㸔水上鵞毛走东西船方岳昨日东船使风下突过乗舆快于马今日西船使风上适从何来急于浪东船下时西船怨西船上时东船羡篙师劳苦自相觉眀日那知风不转推篷一笑奚尔为怨迟羡速无休时沙头漠漠杏花雨依旧年时樯燕语野水孤舟梁栋前邨雨过溪流乱行路弥漫都间断孤舟尽日少人来小舟系在垂杨岸主人空有济川心坐见门前水日深䄂手归来茅屋下任他鸥鸟自浮沉牵舟行贡奎河水沄沄流不巳泝流牵船鱼贯尾怒风巻地涨黄尘白日茫迷雾云起前船䌫影百丈微号唿併力行如飞后船䌫断势一失汗身满足不相及须㬰十里囘天风举樯撇柁悬髙篷谁知日暮泊处所成功却与前船同篙师接语告劳苦仆从亦复讥途穷持樽傲坐且引醉悲喜岂足关吾躬君不见何独人生行与止请君万事推此理逺浦归帆宣宗斜阳欲挂晴川树丹霞逺映潇湘浦洞庭湖上接星沙万里归舟自何处云㠶缥缈天际来势压滔天雪浪摧须㬰已逹汉江曲江声汹涌如鸣雷汉阳城头夜吹角暂从鹦鹉洲邉泊长笛一声山月低残灯数㸃江云薄西蜀滇南与海通浮波来徃自无穷暮天巳卷三湘雾晓日还悬士泽风突兀危楼瞰江水临眺何人频徙倚寒鸦飞尽澹烟收浩荡遥空净如洗雪篷圗诗为蔡子坚作萧规吴榜何年过东淛带得山隂一篷雪春风浩浩吹不消夜月娟娟照偏洁雪篷主人且好竒载客日逰随所之唿酒恒持金凿落对花每品玉参差咿哑柔橹渡湖曲惊起鸳鸯不成宿汎汎斜当琼树移揺揺直傍银槎矗棹歌齐发声抑扬髙情独爱水云乡从游酬酢谁最密儒雅人称马季常水月舫为奚川钱竹深赋汤颕勣太乙真人莲一瓣飘飘万里来天汉移入江南锦绣窠兰桡桂桨空凌乱长鲸对舞碧纱窻缺兔潜窥紫丝幔黍瓮浮香春可㪺蒲㠶飏彩风堪唤老兴闲摅曲数讴幽情缓发琴三叹古蹟多因潮洗平逺山忽被云遮断曩时螃蟹落钱昆今日鲈鱼到张翰莫令惠子识逍遥且拉卢生游汗漫冰壶影里塞鸿飞海镜光中沙鸟散好天良夜属君多大壑深谿留我半干坤正乏济川才忍教独系黄芦岸王有恒听雨篷僧妙声江南雨多春漠漠籧篨中寛可淹泊坐聼萧瑟复琮琤若在洞庭张广乐木兰之楫青翰舟斜风细雨不须忧笔牀茶灶便终日知我独有沧浪鸥廿年携书去乡国芜城草深归未得援琴时作广陵散鱼龙出听天吴泣江湖适意无前期身如行云随所之平山堂上㸔春色还忆江南听雨时五言律七夕泛舟卢照邻河葭肃徂暑江树起初凉水疑通织室舟似泛仙潢连桡渡急响鸣棹下浮光日晩菱歌唱风烟满夕阳舟李峤征棹三江暮连樯万里廻相乌风际转画鹢浪前开羽客乘霞至仙人㺯月来何当同傅说特展巨川材泛永嘉江日暮廻舟张子容无云天欲暮轻鹢大江清归路烟中逺廽舟月上行傍潭窥竹暗出屿见沙眀更値微风起乘流丝管声放船杜甫送客苍谿县山寒雨不开直愁骑马滑故作泛舟廻青惜峰峦过黄知橘柚来江流大自在坐稳兴悠哉舟中杜甫风餐江栁下雨卧驿楼边结䌫排鱼网连樯并米船今朝云细薄昨夜月清圎飘泊南庭老祗应学水仙赋得的的帆向浦司空曙向浦参差去随波逺近还初移芳草里正在夕阳间隐映廽孤驿微明出乱山向空㸔不尽归思满江闗秋夜船行严维扁舟时属暝月上有余辉海燕秋还去渔人夜不归中流何寂寂孤棹也依依一㸃前邨火谁家未掩扉泛舟戴叔伦风輭扁舟稳行依绿水隄孤樽秋露滑短棹晩烟迷夜静月初上江空天更低飘飘信流去误过子猷谿五泻舟皮日休何事有青钱因人买钓船阔容兼饵坐深许共蓑眠短好随朱鹭轻堪倚白莲自知无用处却寄五湖仙放船朱子浩荡清江水依微緑树风觧维春雨外弭棹夕阳中江草生新径巖花㸃旧丛诗翁不愁思逸兴杳何穷放船杨万里岸岸人家住门门水靣开老翁扶杖立稚子㸔船来一夜鸣春雨诸滩涨緑醅顺流行自快更着北风催小舟赵师秀小舟随处去幽意日相亲野草如荷叶轻鸥似逸人闲思此湖水曽洗几京尘甚欲营渔屋空虚未有因归舟揭傒斯汀洲春草徧风雨独归时大舸中流下青山两岸移鸦啼木郎庙人赛水神祠波浪争掀舞艰难乆自知赋得天际舟送张孟功治河傅若金日下行人发春晨去鹢催䌫侵斜月觧帆向断云开度鸟窥书巻垂虹映酒杯寻源不可尽奉使几时囬雨篷髙启椘雨满汀洲潇潇洒客舟梦惊孤枕夜愁掩一篷秋苇叶寒相战滩声暗共流此时湘浦上同聼只沙鸥赋得江㠶送蒋氏归仪眞施渐挂席发秋早微风巳满樯中流片影去逺水一舟将海雨忽来重江云相带凉知投孝廉宅三径接苍茫舟泊僧善学江静雨初收湖光滑似油岸如随棹转山欲趂波流牵兴多浮荇忘机足野鸥夜闻渔父笛吹破一天秋五言排律浮槎骆賔王昔负千寻质髙临九仭峰贞心凌晩桂劲节掩寒松忽值风飇折坐为波浪冲摧残空有恨拥肿遂无庸渤海三千里泥沙几万重似舟飘不定如梗泛何从仙客终难託良工岂易逢徒懐髙乗器谁为一先容赋得天际识孤舟薛能斜日满江楼天涯照背流同人在何处逺目认孤舟帆省当时席歌闻旧日讴人浮津济晩棹泛泬寥秋情濶欣全见归迟恠乆游离居意无限贪此望难休赋得济川用舟楫胡权渺渺水连天归程想几千孤舟辞曲岸轻楫济长川回指波涛雪廽瞻岛屿烟心迷沧海上目断白云边泛滥虽无定维持且自专还如圣明代理国用英贤七言律小舫白居易小舫一艘新造了轻装梁柱庳安篷深坊静岸游应遍浅水低桥去尽通黄桞影笼垂棹月白苹香起打头风慢牵欲傍樱桃泊借问谁家花最红夜船韩偓野云低迷烟苍苍平波辉目如凝霜月明船上帘幕卷露重岸头花木香村逺夜深无火烛江寒坐乆换衣裳诚知不觉天将曙几簇青山鴈一行槎吴融浪㾗龙迹老欹危流落何年别故枝岁月空教苔藓积芳菲长倩薜萝知有文在朽人难识无蠧藏心鸟莫窥家近沧浪从泛去碧天消息不参差舟行即事杜荀鹤年少髭须雪欲侵别家三日几般心朝随贾客忧风色夜逐渔翁宿苇林秋水鹭飞红蓼晩暮山猿呌白云深重阳酒熟茱茰紫却向江头倚棹吟㠶徐夤岂劳孤棹送行舟轻过天涯势未休断岸晓㸔残月挂逺湾寒背夕阳秋波平直可追飞箭风健还能泝急流幸遇济川恩不浅北溟东海更何愁舟中晓赋陆游木落霜清水鸟唿扁舟夜泊古城隅吹残画角钟初动低尽寒空斗欲无浪迹巳同鸥境界逺游方羡鴈程途髙樯健席从今始歴徧三江与五湖阊门外登谿船杨万里歩下新船试水初打头揽载适逄余一椽板屋才经雨两面油窗好读书剰买春园红芍药乱篸棐几竹籧篨清谿浮取松亭子赏遍千山不要驴方寺丞子初成刘克庄船成莫厌野人过乆欲从公具钓蓑积雨晴来湖靣阔残花落尽树隂多新营小店皆依栁旧有危亭尚隔荷所恨前峰含暝色不然和月宿烟波仙槎谢宗可曽作河源万斛舟尘根已断卧蛟蚪无心下土承烟雨有路层霄犯斗牛破浪逺冲银汉晓凌风径渡碧天秋归来带得支机石谁识人间博望侯莲叶舟谢宗可稳棹红衣泛渺茫风帆浪檝水云乡晓撑太华半峰月晩载西湖十里香藕放雪丝应作䌫荷欹翠柄若为樯不须更捧金仙足太乙真人梦正凉题风雨归舟圗丁鹤年昔向沧浪寄独醒中流风雨正扬舲江空风卷潮头白野矌云迷岘首青挂席正思遗珮浦推篷已过濯缨亭襄阳耆旧今安在抚几长歌对画屏题烟波泛舟圗杨慎旧逰忆鼓湘湖棹日净风微江练平小艇曲穿花底出游鱼相伴镜中行别来漫想心徒切画里重㸔眼亦眀素石苍松是何处愿从巢父濯冠缨题王煮石推篷圗钱宰粲粲晴林截素霓梦囘何处觅新题画檐压槛江南屋短棹推篷雪后谿落月欲分花上下春风不隔栁髙低何当一见冰霜表放笔孤山烟水西雪航朱之蕃江天凝望六花飞控带峰峦玉作围独棹扁舟凌浩渺更搴篷幔㺯霏微惊鸥万㸃冲芦起翔鹤千羣挟浪归煮酒烹鲜渔唱发披裘醉卧失寒威跄风帆王鏳江阔无忧风色横跄帆亦得达常程画屏峰下流觞过碧玉波中曲尺行已有烟霞供秀豁更兼天日借晴明眼中便是湘隂郭取得秋醪定九成帆影钱希言岸曲沙廻着处侵半江落日半江隂悠悠乱逐春潮上漠漠还随暮霭沈曾带断鸦归逺岫又移残月出疎林谁怜独倚危楼徧目极天涯思不禁五言絶句葭川独泛卢照邻倚棹春江上横舟石㟁前山暝行人断迢迢独泛仙江南曲储光羲緑江深见底髙浪直翻空惯是湖边住舟轻不畏风其二日暮长江里相邀归渡头落花如有意来去逐船流北涧泛舟孟浩然北涧流恒满浮舟触处通沿洄自有趣何必五湖中江行钱起霁云疎有叶雨浪细无花稳放扁舟去江天自有涯其二帆翅初张处云鹏怒翼同莫愁千里路自有到来风其三睡稳叶舟轻风微浪不惊人居芦苇㟁终夜动秋声其四艪慢生轻浪帆虚带白云客船虽狭小容得庾将军其五风借帆方疾风逥棹却迟较量人世事不爽一毫釐杨氏林亭探得古槎皇甫冉千年古貌多八月秋涛晩偶被主人留那知来近逺江行权徳舆孤舟漾暖景独鹤下秋空安流正日昼净绿天无风昆眀池泛舟贾岛一枝青竹榜泛泛绿萍里不见钓鱼人渐入秋塘水江行陆龟䝉酒旗菰叶外楼影浪花中碎帆张数幅惟待鲤鱼风艪声崔涂烟外侥声逺天涯幽梦囘争知江上客不是故乡来古意阙名长樯鐡鹿子布帆阿那起诧侬安在间一去数千里月夜泛舟僧法振西塞长云尽南湖片月斜漾舟人不见卧入武陵花罗唝曲刘采春昨日北风寒牵船浦里安潮来打断䌫揺艪始知难出都来陈和所乗船上句蘓轼我行无疾徐轻楫信溶漾船留村市閙闸发寒波涨櫂歌白玉蟾朝吸西风餐夜㺯明月舞万顷碧琉璃下有玉清府其二黄昏杳无人孤江但翠竹惟有白鹭鸶伴我舟中宿舟中王賔河伯夸秋涨舟人健晩凉艪声揺落月山气鬰苍苍题李溉之学士无倪舟虞集三周华不注水影浸青天不上银河去空明击棹还过髙邮射阳湖杂咏萨都拉雨湿鼔声重风匀湖靣平官船南北去帆影挂新晴夕泛黄镇成秋净山如拭江清一棹横挂帆延暮眺趺坐待潮生过吴城山汪广洋夜过吴城下不眠闲倚窗泝流䨇艪健揺月下西江凫洲即事鲁铎见说𤓰堪摘闲过洲上来小船风打去半日未能囘古意王弼莫作河中水愿为水上舟舟行有返棹水去无囘流放船方太古放船春水慢系䌫栁条青去去江村近风吹鱼网腥舟夜徐良彦席邉即水底篷外是霜天偶得寒更句孤舟烛未燃六言絶句舟中鲍楠野渡溶溶春水夕阳㸃㸃寒鸦欵乃数声何处行人一棹天涯七言絶句泛洞庭尹风光淅淅草中飘日采荧荧水上揺幸奉潇湘云壑意山傍容与动仙桡东鲁门泛舟李白日落沙明天倒开波揺石动水萦囘轻舟泛月寻谿转疑是山隂雪后来夔州歌杜甫蜀麻吴盐自古通万斛之舟行若风长年三老长歌里白昼摊钱髙浪中五两歌送张夏顾况竿头五两风袅袅水上云帆逐飞鸟送君初出扬州时霭霭曈曈江溢晓杭州囘舫白居易自别钱塘山水后不多饮酒嬾吟诗欲将此意凭囘棹与报西湖风月知汴水舟行答张祜杜牧千万长河共使船听君诗句倍凄然春风野岸明花发一道帆樯画栁烟舟次汴题朱景元曲岸兰丛鴈飞起野客维舟碧烟里竿头五两转天风白日杨花满流水江上晩泊左偃寒云淡淡天无际片帆落处沙鸥起水濶风髙日复斜扁舟独宿芦花里江帆罗邺别离不独恨蹄轮渡口风帆发更频何处青楼方凭槛半江斜日认归人觧维韦庄又觧征帆落照中暮程还过秣陵东二年辛苦烟波里赢得风姿似钓翁淮中晚泊犊头苏舜钦春隂垂野草青青时有幽花一树明晩泊孤舟古祠下满川风雨㸔潮生小舟林逋舷低冷戛荷千柄底斜穿月半轮一笠一蓑人稳坐晩风萧䬃㺯青苹戏赠米元晖黄庭坚万里风帆水着天麝煤䑕尾过年年沧江静夜虹贯月定是米家书画船舟行絶句张耒渡头烟雨欲昏天湾畔枯桑系客船风打篷窗秋浪急一杯寒酒夜深眠水口行舟朱子昨夜扁舟雨一蓑满江风浪夜如何今朝试巻孤篷㸔依旧青山绿树多题赵运管吟篷徐照飞尘难到碧波中波上烟云尽不同吟断不知惊鹭起汀花一半在船篷宫词花蘂夫人龙池九曲逺相通杨栁丝牵两岸风长似江南好风景画船来去碧波中襄阳絶句王元粹江雨初晴江涨发凉风吹水波浪开日暮津头闻打鼔越商巴贾卸船来北闗买舟尹廷髙北关门外栁青青闲寄江南第一程别酒未䦨山鸟唱短篷撑梦过临平鲸背吟宋无寻䑸万舰同䑸在海心一时相离不知音夜来欲问平安信明月芦花何处寻抛矴千斤铁矴系船头万丈滩中得挽留想见夜深抛掷处惊鱼错认月沈钩艪歌浪静船迟共一䑸艪歌齐起响连空要将檀板轻轻和又被风吹别调中舟行傅若金渔家日暮乱收罾欲及前舟苦未能行尽緑杨三十里隔河遥见驿亭灯櫂歌傅若金攀桞莫攀当路桞系船湏系上风船当路人行无好树上风浪小得安眠题李成所画江千帆影黄公望髙阁崔巍瞰碧江布帆归去鸟双双无邉树色千峰秀一片晴光落短窗晩櫂周权白水青林荡晓晴野禽树㡳向人鸣东风十幅蒲帆饱快试淮南第一程晩渡周权离离野树緑生烟灼灼山花烂欲然酤酒人归春渡寂桞根闲系夕阳船松林午憇李士瞻松林坐久午风清谿水潺潺树有声何处小舟撑桞外来迎潮落去潮生春帆李存能举人间万斛舟中流何用橹声柔杨花两岸东风輭送尽斜阳更未收扬州客舍余阙船头浇酒祀神龙手掷金钱撒水中百尺楼船双夹艪唱歌齐上吕梁洪欵乃歌词郭翼上塘船行无断头下塘船少好安流两岸青山天上坐看山吹笛上杭州三衢道中张雨大谿中道放船流船压山光泻碧油三百里滩欹枕过买鱼酾酒下严州湖邨菴即事僧维则竹根吠犬隔谿西湖鴈声高木叶飞近听始知双艪响一灯浮水夜船归访仙洞山舟次大谿口僧维则窈窕仙家何处寻夕阳明灭乱云深大谿横断青山合一路风㠶入树林与刘景玉安固泛舟徐淮云平水暖鱼吹浪雨润泥香燕啄花着靣东风浓似酒扁舟流过白鸥沙春日懐江上髙启一川流水半邨花旧屋南邻是钓家长记归篷载春醉云笼残照雨鸣沙赴黄徳譲招过南垞徐贲风暗沙邨晩渐平相邀应得遂闲情南塘水满人来少疎雨寒波一舸行兰谿棹歌汪广洋野凫晴蹋浪梯平越上人家住近城箬叶裹鱼来换米松舟一箇似梭轻舟过黄陵庙詹同黄陵庙下倚船窗水浅沙平属玉双山外断云寒日晩半篷残雪下湘江竹枝词杨慎江头秋色换春酒江上枫林青又红下水上风来徃惯一年长在马船中御定佩文斋咏物诗选巻一百二十七御定佩文斋咏物诗选卷一百二十八钦定四库全书御定佩文斋咏物诗选卷一百二十八车类四言古车左铭崔骃虞夏作车取象机衡叶君子建左法天之阳正位授绥车不内顾尘不出轨鸾以节步彼言不疾彼指不躬渊览于道永思厥中车右铭崔骃择御卜右採徳用良询纳耆老于我是匡惟贤是师惟道是式箴阙旅贲内顾自勅匪皇其度匪愆其则越戒敦俭礼以华国小车铭李尤员盖象天方舆则地轮法隂阳动不相离合之嗛嘘疏逹开通两辎障邪尊卑是从輗軏之用信义所同天軿车铭李尤奚氏本造后裔餙雍轮以代歩軿以蔽容轮軿幷合出入周通追仁赴义惟礼是恭七言古车遥遥张籍征人遥遥出古城䨇轮齐动驷马鸣山川无处不归路念君长作万里行野田人稀秋草緑日暮放马车中宿惊麏游兎在我旁独唱乡歌对僮仆君家大宅鳯城隅年年道上随行车愿为玉銮系华轼终日有声在君侧门前旧宅久已抛无由复得君消息十九日出曹门见水牛拽车梅尧臣只见吴牛事水田只见黄犁负车軏今牵大车同一羣又与骡驴走长陌卬头阔歩尘䝉䝉不似绥耕泥汨汨一一夜眠头向南越鸟心肠谁辨白车家行孔武仲上坂车声迟下坂车声快迟如鸟语相喧啾快如谿沙泻鸣瀬一车人十捧拥行江南江北不计程青天白日有时住无人止得车轮声晩来骤雨声濯濯平晓郊原尽沟壑方悟车家进退难不如田家四时乐车遥遥李先芳膏车何草草遥遥万里道逺道莫致思倚轮望见之只轮不可行去客难为情驾车䇿马轮已逺肠中车轮载君返登车行僧清濋擎书使者来海涯蹑暁廹趣登轮车髙冈碾断赤石骨长空拂碎红云花大声坎坎打天鼓小声呜呜煎春茶羲生驭日信可并阿香撒雨何足夸直入九重紫金殿玉皇对坐倾流霞霓裳羽衣万变态龙笙鳯管相喧哗从容握手问至道掀髯一笑吾还家五言律咏车李峤天子驭金根蒲轮辟四门五神趋雪至䨇毂似雷奔丹鳯栖金辖非熊载寳轩无阶添虚左珠乘奉王言七言律和李秋谷平章小车虞集雪晴宫草隐晴沙相国朝天试帝车班马画移温室树鸣銮晨度掖垣花褰帷每命贤俱载趣驾频烦使至家此日龙门谁执御拥经正履待金华七言絶句小游仙诗曹唐酒酽春浓琼草齐真公欲散醉如泥朱轮轧轧入云去行到半天闻马嘶画车苏轼何人画此只轮车便是当年欹器图上易下难湏审细左提右挈免疎虞驼车行刘秉忠驼顶丁当响巨铃万车轧轧一齐鸣当年不离沙陀地碾断金原鼓笛声予京居廿稔始作一车出入赋诗自志张翥浅浅轻车稳便休何湏髙盖与华辀短辕不作王丞相下泽聊为马少㳺送翰林宋先生致仕归金华孙蕡华发朱颜六袠余还乡犹驾輭轮车龙江闗吏如相识应止青牛乞着书御定佩文斋咏物诗选卷一百二十八御定佩文斋咏物诗选卷一百二十九钦定四库全书御定佩文斋咏物诗选卷一百二十九简阅类五言古从武帝琅邪城讲武应诏王融治兵闻鲁策训旅见周篇教民良不弃任智理恒全白日映丹羽頳霞文翠旃凌山炫组甲带水被戈船凝葭郁摧怆清管乍联绵早逢文化洽复属武功宣愿陪玉銮右一举扫燕然从齐武帝琅邪城讲武应谄沈约九功播祧墠七德陈武悬展事昌国图息兵由重战皇情咨阅典出车迨辰选饰徒映寒隰翻绥临广甸飒沓佩吴戈参差腰夏箭风斾舒复巻云霞清以转轻舞信徘徊前歌且遥衍秋原嘶代马朱光浮楚练虹壑写飞文巖阿藻余绚发震岳灵从扬旌水华变凭髙训武则中天起遐眷鳯葢卷洪河珠旗扫长汧方待翠华举逺适瑶池宴九日登巴陵置酒望洞庭水军李白九日天气清登髙无秋云造化辟川岳了然楚汉分长风鼔横波合沓蹙龙文忆昔传游豫楼船壮横汾今兹讨鲸鲵旌斾何缤纷白羽落酒樽洞庭罗三军黄花不掇手战鼓遥相闻劒舞转颓阳当时日停曛酣歌激壮士可以摧妖氛龌龊东篱下渊明不足羣五言律观兵杜甫北庭送壮士貔虎数尤多精鋭旧无敌边隅今若何妖氛拥白马元帅待雕戈莫守邺城下斩鲸辽海波陪柏中丞观宴将士杜甫极乐三军士谁知百战塲无私齐绮馔久坐宻金章醉客霑鹦鹉佳人指鳯皇几时来翠节特地引红粧其二绣段装檐额金花帖鼔腰一夫先舞剑百戏后歌鐎江树城孤逺云台使寂寥汉朝频选将应拜霍嫖姚七言律癸卯二月十一日官军发吴门陈基去年移戍秋将半今嵗渡江春正分晋国偏禆归宿将汉庭旗鼓属元勲戈船十万尽犀弩铁骑三千皆虎贲却笑髙阳老狂客谩凭口舌下齐军二十二日狼山口观兵陈基官军野次狼山口铁骑犀船尽虎貙杼轴万家供餽饷旌旗千里亘江湖膝行已伏诸侯将面縳行申两观诛淮海父兄争鼓舞将军恐是汉金吾汪伯子司马阅武试王世贞主恩司马一登台立表骖驔千骑来镝似飞星争犯月鼓如催雨不停雷横开铜柱南头去坐夺金城右臂廻此地若容狂李白也应偏识令公才御定佩文斋咏物诗选巻一百二十九御定佩文斋咏物诗选卷一百三十钦定四库全书御定佩文斋咏物诗选卷一百三十狩猎类五言古和诸葛览从军游猎张正见治兵耀武节纵猎骇畿封迅骑驰千里髙罝起百重腾䴥毙马足饥鼯落剑锋云根飞烧火鸟道絶禽踪方罗四海俊聊以习军戎和张侍中看猎王褎上林冬狩返回中讲射归还登宣曲观共猎黄山围严冬桑柘落寒霜马骑肥緤卢随兎起髙鹰接雉飞独嗟来逺客辛苦倦边衣伏闻游猎庾信虞旗喜旦晴猎马向山横石闗鱼贯上山梁鴈翅行雪平寻兔迹林藂听雉声马嘶山谷响弓寒桑柘鸣闻弦鸟自落望火兽空惊无风树即正不冻水还平谁知茂陵下愿入雎阳城冬狩行四韵连句应诏庾信三川羽檄驰六郡良家选观兵细栁营校猎长杨苑惊雉逐鹰飞腾猿看箭转鸣笳河曲还犹忆南皮返出猎太宗楚王云梦泽汉帝长杨宫岂若因农暇阅武出轘嵩三驱陈鋭卒七萃列材雄寒野霜气白平原烧火红琱戈夏服箭羽骑緑沈弓怖兽濳幽壑惊禽散翠空长烟晦落景灌木振严风所为除民瘼非是悦林丛校猎义成喜逢大雪率题九韵以示羣官明皇弧矢威天下旌旗游近县一面施鸟罗三驱教人战暮云成积雪晓色开行殿皓然原隰同不觉林野变北风勇士马东日华组练触地银麞出连山缟鹿见月兎落髙矰星狼下急箭既欣盈尺兆复忆磻谿便嵗丰将遇贤俱荷皇天眷奉和圣制校猎义成喜逢大雪应制张説文教资武功郊甸阅邦政不知仁育久徒看禽兽盛夜霰氛埃灭朝日山川净绰仗飞走繁抨絃筋角劲帝射叅神道龙驰合人性五豝连一发百中皆先命勇爵均万夫雄图罗七圣星为吉符老雪作丰年庆喜听行猎诗威神入军令同羣公出猎海上髙适畋猎自古昔况伊心赏俱偶与羣公游旷然出平芜层隂涨溟海杀气穷幽都鹰隼何翩翩驰骤相传唿豺狼窜榛莽麋鹿罹艰虞髙鸟下骍弓困兽鬭匹夫尘惊大泽晦火燎深林枯失之有余恨获者无全躯咄彼工拙间恨非指踪徒犹怀老氏训感叹此欢娱猎城南元好问翩翩游侠儿白马如匹练朝出城南猎暮趁军中宴北平有真虎爱惜腰间箭七言古行行且游猎篇李白边城儿生年不读一字书但将游猎夸轻趫塞马秋肥宜白草骑来蹑影何矜骄金鞭拂雪挥鸣鞘半酣唿鹰出逺郊弓弯满月不虚发双鸧迸落连飞髇海边观者皆辟易勐气英风振沙碛儒生不及游侠人白首下帷复何益扈从冬狩耶律楚材天皇冬狩如行兵白旄一麾长围成长围不知几千里蛰龙震慄山神惊长围布置如圆阵方骑云屯贯鱼进千羣野马杂山羊赤熊白鹿奔青麞壮士弯弓殒竒兽更驱虎豹逐贪狼独有中书倦游客放下氊帘诵周易五言律观猎王维风劲角弓鸣将军猎渭城草枯鹰眼疾雪尽马蹄轻忽过新丰市还归细柳营廻看射雕处千里暮云平观猎李白太守耀清威乘闲弄晩晖江沙横猎骑山火遶行围箭逐云鸿落鹰随月兔飞不知白日暮欢赏夜方归观猎骑司空曙纒臂绣纶巾貂裘窄称身射禽风助箭走马雪翻尘金埓争开道香车为驻轮翩翩不知处传是霍家亲观徐州李司空猎张祜晓出郡城东分围浅草中红旗开向日白马骤迎风背手抽金簇翻身控角弓万人齐指处一鴈落寒空观猎张祜残猎渭城东萧萧西北风雪花鹰背上氷片马蹄中臂挂捎荆兔腰悬落箭鸿归来逞余勇儿子乱弯弓驾幸南海子薛蕙诏幸芙蓉苑传言羽猎行三驱陪上将四校出神兵列㦸围熊馆分弓射虎城风云日暮起偏绕汉皇营五言排律云中十二韵杨慎天子云中狩将军久未还律吹元兔塞旗绕白狼山风火烧荒急星辰过队闲燕支留马首苏络醉龙颜清乐千门动黄金万镒颁雪深怀纩絮月满忆刀镮牙鸟严宵仗宫鸦卷晓班奏回青锁闼㨗报紫金闗膂力休明铠欢声洽禁阛功牌银烁爚贺障锦斒斓日转虞廵外春流镐宴间戢戈行有颂神武徧人寰七言律观校猎上淮西相公刘长卿龙骧校猎邵陵东野火初烧楚泽空师事黄公千载后身骑白马万人中笳随晩吹吟边草箭没寒云落塞鸿三十拥旄谁不羡周郎少小立竒功观浙西府相畋游韦庄十里旌旗十万兵等闲游猎出军城紫袍日照金鹅鬭红斾风吹画虎狞带箭彩禽云外落避鵰寒兔月中惊归来一路笙歌满更有仙娥载酒迎观猎韦庄苑墙东畔欲斜晖傍苑穿花兔正肥公子喜逢朝罢日将军夸换战时衣鹘翻锦翅云中落犬带金铃草上飞直到四郊髙鸟尽掉鞍齐向国门归祭常山回小猎苏轼青葢前头㸃皂旗黄茅冈下出长围弄风骄马跑空立趁兔苍鹰掠地飞回望白云生翠巘归来红叶满征衣圣明若用西凉簿白羽犹能效一挥忆观驾春蒐萨都拉日奏云间紫凤箫春随天上頳黄袍仗前虎将千斤斧架上鹰儿五色绦猎士开弓黄犬疾宫官击鼓紫驼髙侍游亦有中书人七寳雕盘看緑毛围猎杨荣闗塞霜清晓色明銮舆校猎出边城六龙扶辇旌旗合万骑连营鼓角鸣逺火依微秋草薄惊沙寂寞暮云平小臣躬覩三驱乐愿效嵩唿播颂声扈从狩阳山次韵答胡学士金幼孜銮舆晓出五城东从狩儒臣载笔同日下苍龙随玉仗道前寳马载琱弓苑松承露枝皆白岛树经霜叶尽红向晩笳声催叠鼓军门校猎气偏雄七言絶句观猎王昌龄角鹰初下秋草稀铁骢抛鞚去如飞少年猎得平原兔马后横捎意气归校猎曲钱起长杨杀气连云飞汉主秋畋正掩围重门日晏红尘出数骑畋人猎兽归从猎口号李献能阊阖传符启九闗一声清跸驻南山虎贲先导三千士夭马初离十二闲其二烂烂龙旌捧日旂从臣遥认赭红衣天王清晓亲弧矢初合今冬第一围滦京杂咏杨允孚羽猎山隂射白狼太平天子狩封疆峰峦频转丹楼稳辇辂初停白昼长其二月出王孙猎兔忙玉骢拾矢戏沙塲皮囊乳酒锣锅肉奴视山隂对角羊出猎图杨维桢燕支花开春日晖从官游骑去如飞分明一段龙沙景白鴈黄羊好打围御定佩文斋咏物诗选卷一百三十御定佩文斋咏物诗选卷一百三十一钦定四库全书御定佩文斋咏物诗选卷一百三十一征伐类五言古命将出征歌张华重华隆帝道戎蛮或不賔徐夷兴有周鬼方亦违殷今在圣明世寇虐动四垠豹狼染牙爪羣生号穹旻元帅统方夏出车抚凉秦衆贞必以律臧否实在人威信加殊类疎逖思自亲单醪岂有味挟纩感至仁武功尚止戈七德美安民逺迹由斯举永世无风尘北伐武帝表里跨原隰左右御川梁月羽皎素魄星旗赩赤光出重围和傅昭沈约鲁连扬一策陈平出六竒邯郸风雨散白登烟雾维排云出九地陵定振五巵从驾送军沈炯惟尧称乃武轩后号神兵弔民资智勇治忽属师贞我君膺寳业歴驾视前英蒲海方无浪夷山未有平星光下结斾劒气上舒精云开万里彻日丽百川明抚鼓山灵应诏跸水祗惊南征苏子卿一朝游桂水万里别长安故乡梦中近边愁酒上寛劒锋但须利戎衣不畏单南中地气暖少妇莫愁寒西征军行遇风崔融北风卷尘沙左右不相识飒飒吹万里昏昏同一色马烦莫敢进人急未遑食草木春更悲天景昼相匿夙龄慕忠义雅尚存孤直览史怀浸骄读诗叹孔棘及兹戎旅地忝从书记职兵气腾北荒军声振西极坐觉威灵逺行看氛祲息愚臣何以报倚马申微力征东至淇门答宋参军之问陈子昻南星中大火将子涉清淇西林改微月征师空自持碧潭去已逺瑶华折遗谁若问辽阳戍悠悠天际旗贻鼓吹李丞时信安王北伐李公王之所器者储光羲北伐昧天造王师示有征辕门统元律帝室命宗英灵威方首事仗钺按边城膏雨被春草黄云浮太清文儒託后乘武旅趋前旌出车发西洛营军临北平曰予深固陋志气颇纵横常思骠骑幕愿逐嫖姚兵惟贤美无度海内依扬声河间旧相许车骑日逢迎折节下谋士深心论客卿忠言虽未列庶以知君诚七言古走马川行奉送出师西征岑参君不见走马川行雪海边平沙莽莽黄入天轮台九月风夜吼一川碎石大如斗随风满地石乱走塞上草黄马正肥金山西见烟尘飞汉家大将西出师将军金甲夜不脱半夜军行戈相拨风头如刀面如割马毛带雪汗气蒸五花连钱旋作氷幕中草檄砚水凝敌骑闻之心胆慑料知短兵不敢接车师西门伫献㨗五言律送着作佐郎崔融等从梁王东征陈子昻金天方肃杀白露始专征王师非乐战之子慎佳兵海气侵南部边风扫北平莫卖卢龙塞归邀麟阁名送白利从金吾董将军西征李白西羗延国讨白起佐军威劔决浮云气弓弯明月辉马行边草緑旗卷曙霜飞抗手凛相顾寒风生铁衣征西将张籍黄沙北风起半夜又翻营战马雪中宿探人氷上行深山旗未展隂碛鼓无声几道征西将同收碎叶城誓师毕随驾回营中马上赋金幼孜万里隂山道平原入望赊天营髙日月辇路浄风沙寳马衔金勒苍龙绕翠华阳和随处满草色徧天涯五言排律夏日都门送司马员外逸客孙员外佺北征李乂日逐滋南寇天威抚北陲析珪行仗节持印且分麾羽檄双凫去兵车驷马驰虎旗悬气色龙剑抱雄䳄候月期戡翦经时念别离坐闻闗陇外无复引弓儿奉和幸望春宫送朔方军大总管张仁亶李乂边郊草具腓河塞有兵机上宰调梅寄元戎细柳威虎貔东道出鹰隼北庭飞玉匣谋中野金舆下太微投醪衔饯酌缉衮事征衣勿谓公孙老行闻奏凯归送赵二尚书彦昭北伐张説朔地河氷合边城备此时兵连紫塞路将举白云司提劒荣中贵衔珠盛出师日华光组练风色焰旌旗投笔尊前起横戈马上辞梅花吹别引杨栁赋新诗送梁公昌从信安王北征李白入幕推英选捐书事逺戎髙谈百战术郁作万夫雄起舞莲花劒行歌明月宫将飞天地阵兵出塞垣通祖席留丹景征麾拂綵虹旋应献凯入麟阁伫深功七言律行次昭应县道上送户部李郎中充昭义攻讨李商隐将军大斾扫狂童诏选名贤赞武功暂逐虎牙临故綘逺含鸡舌过新丰鱼游沸鼎知无日鸟覆危巢岂待风早勒勲庸燕石上伫光纶綍汉庭中次韵赠张省史从军南征张宪震天金鼓紫驼桥皁纛连珠画斗杓甲马鱼鳞开晓日锦袍花萼上春潮桄榔雨暗汤泉溢茉利风暄海瘴消幕下何人专草檄共夸谋议得张昭送御史大夫邓公西征朱𢎞祖今代麒麟第一功从龙飞渡大江东彤弓钖宠专征伐铁券铭勲誓始终龙虎亲军遥动地鳯凰台阁逺生风不知幙下谁叅佐珠履三千尽石洪三月十七日送驾出德胜门梁潜煌煌旄钺发平明万里河山锦绣迎王气浮天随寳毒县虹光拂地䕶龙旌玉闗指日看归马青海无波待洗兵万姓欢唿传㨗报六军歌舞入瑶京送胡学士杨金二侍讲扈驾北伐黄守六师北伐绕龙城遥羡词臣扈跸行兵略曽从圮上得檄书多向御前成黄沙白草云随马画㦸雕戈雪照营应想居庸闗外路东风归斾凯歌声嘉靖四年奉诏督师西征再䝉温㫖有赵充国马援之褒感而有述杨一清西北风尘帝顾多老臣承诏出巖阿便宜欲上赵充国矍铄还非马伏波十乘戎行新节钺三边精采旧闗河极知君命如山重感激浑㤀两鬓皤夜坐念东征将士陆深长河乘夜渡貔貅兵气如云拥上浮大将能挥白羽扇君王不爱紫貂裘十二闗山齐故国百年疆域汉神州不眠霜月闻刁斗自启茅堂望斗牛七言絶句奉和裴相公东征途经女几山下作韩愈旗穿晓日云霞杂山倚秋空劒㦸明敢请相公平贼后暂携诸吏上峥嵘南征行程诰新河命将出屯营画㦸雕弓耀日明洗马真临江汉水擒蛟空𢷬豫章城御定佩文斋咏物诗选卷一百三十一御定佩文斋咏物诗选卷一百三十二钦定四库全书御定佩文斋咏物诗选卷一百三十二从军类五言古和王僧辩从军元帝寳劒饰龙渊长虹画彩旃山虚和铙管水净写楼船连鸡随火度燧象带烽然洞庭晓风急潇湘夜月圆荀令多文藻临戎赋雅篇从军五更转五首伏知道一更刁斗鸣校尉逴连城遥闻射鵰骑悬惮将军名其二二更愁未央髙城寒夜长试将弓学月聊持劒比霜其三三更夜警新横吹独吟春彊听梅花落误忆柳园人其四四更星汉低落月与云齐依稀北风里边笳杂马嘶其五五更催送筹晓色映山头城乌初起堞更人悄下楼从军行明余庆三边烽火惊十万且横行风卷常山阵笳喧细柳营劒花寒不落弓月晓逾明㑹取淮南地持作朔方城送裴四判官赴河西军试刘长卿吏道岂易惬如君谁与俦逢时将骋骥临事无全牛鲍叔幸相知田苏颇同游英资挺孤秀清论含古流出塞佐持简辞家拥鸣驺宪台贵公举幕府资良筹武士伫明试皇华难久留阳闗望天尽洮水令人愁万里㸔一鸟旷然烟霞收晩花对古戍春雪含边州道路难暂隔音尘那可求他时相望处明月西南楼从军行戴叔伦丈夫四方志结发事逺游逺游历燕蓟独戍边城陬西风陇水寒明月闗山愁酬恩仗孤劒十年敝貂裘封侯属何人蹉跎雪盈头老马思故枥穷鳞忆深流弹铗动深慨浩歌气横秋报国期努力功名良见收送韩愈从军孟郊志士感恩起变衣非变性亲賔改旧观僮仆生新敬坐作羣书吟行为孤劒咏始知出处心不失平生正凄凄天地秋凛凛军马令驿尘时一飞物色极四静王师既不战庙略在无竞王粲有所依元瑜初应命一章喻檄明百万心气定今朝旌鼓前笑别丈夫盛前出军张翥前军红衲袍朱丝系彭排后军细铠甲白羽攒鞲靫辎车左右驰万马拥长街送行动城郭斗酒饮同侪壮士当报国毋为故乡怀羽林子徐有贞珠袍年少子名冠羽林中独佩流星劒双悬明月弓陪游向何处还入华清宫其二羽箭揷腰间骍弓臂上弯自来从日驭常得近天颜借问归何晩长杨射猎还五言律从军行杨炯烽火照西京心中自不平牙璋辞鳯阙铁骑绕龙城雪暗凋旗画风多杂鼔声宁为百夫长胜作一书生送崔融杜审言君王行出将书记逺从征祖帐连河阙军麾动洛城旌旃朝朔气笳吹夜边声坐觉烟尘扫秋风古北平送人随大夫和蕃储光羲西方有六国国国愿来賔圣主今无外懐柔遣使臣大夫开幕府才子作行人解劒聊相送边城二月春少年行李嶷十八羽林郎戎衣侍汉王臂鹰金殿侧挟弹玉舆傍驰道春风起陪游出建章其二侍猎长杨下承恩更射飞尘生马影灭箭落鴈行稀薄暮随天仗联翩入琐闱送戴廸赴鳯翔幕府韩翃青春带文绶去事魏征西上路金覊出中人玉筯齐当歌酒万斛看猎马千蹄自有从军乐何湏怨解携送杨从事从军髙启南风薰燕麦送子怅如何迢逓从军役凄凉横笛歌天笼平野㢠山绕古闗多莫笑书生怯能当曳落河五言排律赋送刘校书从军之湟中幕府杨炯天将下三宫星门召五戎坐谋资庙略飞檄伫文雄赤土流星劒乌号明月弓秋隂生蜀道杀气绕湟中风雨何年别琴樽此日同离亭不可望沟水自西东送骆奉礼从军李峤玉塞边烽举金坛庙略申羽书资锐笔戎幕引英賔劒动三军气衣飘万里尘琴樽留别赏风景惜离晨笛梅含晩吹营柳带余春希君勒石返歌舞入城闉七言律送客往鄜州杨凝新参将略事营平锦带骍弓结束轻晓上闗城吟画角暗驰羗马发支兵回中地逺风常急鄜畤年多草自生近喜扶阳系戎相从来衞霍笑长缨送侯判官赴广州从军张籍年少才髙求自展将身万里赴军门辟书逺到开呈客公服新成着谢恩驿舫过江分白候戍亭当岭见红旛海花蛮草连冬有行处无家不满园送阿勒坦布哈万户湖广赴鎭纳延三品新除万户侯红旗照海出皇州腰间寳带悬金虎马上春衫绣玉虬水落张帆游梦泽月明挝鼔过南楼书生最喜从军乐何日辕门借箸筹五言絶句从军行王维燕颔多竒相狼头敢犯边寄言班定逺正是立功年从军行令狐楚却望氷河濶前登雪岭髙征人㡬多在又拟战临洮七言絶句从军行王昌龄青海长云暗雪山孤城遥望玉门闗黄沙百战穿金甲不破楼兰终不还其二大漠风尘日色昏红旗半卷出辕门前军夜战洮河北已报生擒吐谷浑其三玉门山嶂㡬千重山北山南总是烽人依逺戍须看火马踏深山不见踪出军戎昱龙绕旌竿兽满旗翻营乍似雪山移中军一队三千骑尽是并州游侠儿从军行陈羽海畔风吹冻泥裂枯桐叶落枝梢折横笛闻声不见人红旗直上天山雪从军行蒋山卿雪岭寒云冻不飞黄沙白草路人稀边城春色惟看柳看到青时春已归御定佩文斋咏物诗选卷一百三十二御定佩文斋咏物诗选卷一百三十三钦定四库全书御定佩文斋咏物诗选卷一百三十三出塞类五言古闗山月元帝朝望清波道夜上白登台月中含桂树流影自徘徊寒沙逐风起春花犯雪开夜长无与晤衣单谁为裁出塞刘峻蓟门秋气清飞将出长城絶漠冲风急交河夜月明陷敌摐金鼔摧锋扬斾旌去去无终极日暮动边声入塞何妥桃林千里险候骑正纷纷问此将何事嫖姚封冠军回旌引流电归葢转行云待任苍龙杰方当论次勲出塞虞世基上将三略逺元戎九命尊缅怀古人节思酬明主恩山西多勇气塞北有游魂杨枹上陇坂勒骑下平原誓将絶沙漠悠然去玉门轻赍不遑舍惊䇿骛戎轩凛凛边风急萧萧征马烦雪暗天山道氷塞交河源雾烽黯无色霜旗冻不翻耿介倚长劒日落风尘昏塞下曲王昌龄蝉鸣桑树间八月萧闗道出塞复入塞处处黄芦草从来幽并客皆共尘沙老莫学游侠儿矜夸紫骝好后出塞杜甫男儿生世间及壮当封侯战伐有功业焉能守旧丘召募赴蓟门军动不可畱千金买马鞍百金装刀头闾里送我行亲戚拥道周斑白居上列酒酣进庶羞少年别有赠含笑看呉钩其二朝进东门营暮上河阳桥落日照大旗马鸣风萧萧平沙列万幕部伍各见招中天悬明月令严夜寂寥悲笳数声动壮士惨不骄借问大将谁恐是霍嫖姚塞下曲李颀黄云鴈门郡日暮风沙里千骑黒貂裘皆称羽林子金笳吹朔雪铁马嘶云水帐下饮蒲萄平生寸心是七言古送浑将军出塞髙适将军族贵兵且强汉家已是浑邪王子孙相承在朝野至今部曲燕支下控弦尽周阴山儿登阵长骑大宛马银鞍玉勒绣蝥弧毎逐嫖姚破骨都李广从来先将士衞青未肯学孙呉传有沙塲千万骑昨日边庭羽书至城头画角三四声匣里寳刀昼夜鸣意气能甘万里去辛勤动作一年行黄云白草无前后朝建旌旄夕刁斗塞下应多侠少年闗西不见春杨柳从军借问所从谁击劒酣歌当此时逺别无轻绕朝䇿平戎早寄仲宣诗卢龙塞行送韦掌记钱起雨雪纷纷黒山外行人共指卢龙塞万里飞沙咽鼓鼙三军杀气凝旌斾陈琳书记本翩翩料敌张兵夺酒泉圣主好文兼好武封侯莫比汉皇年五言律出塞杨炯塞外欲纷纭雌雄犹未分明堂占气色华葢辨星文二月河魁将三千太乙军丈夫皆有志㑹见立功勲度闗山郑钖象弭揷文犀鱼肠莹䴙鹈水声分陇咽马色度闗迷晓幕寒沙惨危峰汉月低仍闻数骑将更欲出辽西塞下曲霍总曽当一面战频出九重围但见争锋处长须得胜归雪沾旗尾落风断节毛稀岂要铭燕石平生重武威塞上曲王逢将令传中阃交驩浃两军地形龙虎踞阵伍鸟蛇分清野辉燕日黄河泻岱云生灵如有赖綘灌不无文其二鞗革带钩膺联镳猎楚陵白肥霜后兔青没海东鹰千里榛芜辟三年稆谷登中郎示闲暇唿酒出房烝五言排律和陆明府赠将军重出塞陈子昻忽闻天上将闗塞重横行始返楼兰国还向朔方城黄金装战马白羽集神兵星月开天阵山川列地营晩风吹画角春色耀飞旌宁知班定逺犹是一书生塞外郑愔塞外萧条望征人此路赊边声乱朔马秋色引寒笳遥障侵归日长城带晚霞断蓬飞古戍连鴈聚寒沙海暗云无叶山春雪作花丈夫期报主万里独辞家其二荒垒三秋夕穷郊万里平海阴凝独树日气下连营戎斾霜疑重边裘夜更轻将军犹转战都尉不成名折柳悲春曲吹笳断夜声明年汉使返须筑受降城七言律出塞戚继光郁䓤千里绿阴肥涧水萦纡一径微鱼为惊钩闻鼓动鸟因避帜傍人飞江南塞北何相似并郡桑干总未归惆怅十年成底事独将羸马立斜晖五言絶句陇上行王维负羽到边州鸣笳度陇头云黄知塞近草白见边秋和张仆射塞下曲卢纶鹫翎金仆姑燕尾绣蝥弧独立扬新令千营共一唿其二林暗草惊风将军夜引弓平明寻白羽没在石稜中其三野幕敞琼筵羗儿贺劳旋醉和金甲舞雷鼔动山川其四亭亭七叶贵荡荡一隅清他日题麟阁唯应独不名塞下曲谢榛飘蓬燕赵间行李风霜下芦管送边声空林一驻马其二塞上黄须儿饮马黒山涧弯弧向朔云莫射南飞雁七言絶句出塞王昌龄驑马新跨白玉鞍战罢沙塲月色寒城头铁鼔声犹振匣里金刀血未干塞上曲王烈红颜嵗嵗老金微沙碛年年卧铁衣白草城中春不入黄花戍上鴈长飞其二孤城夕对戍楼闲廻合青𠖇万仞山明镜不须生白发风沙自解老红颜边词张敬宗五原春色旧来迟二月垂杨未挂丝即今河畔氷开日正是长安花落时水鼓子第一曲张子容雕弓白羽猎初回薄夜牛羊复下来梦水河边青草合黑山峰外阵云开塞上曲元好问平沙细草散羊牛㡬簇征人在戍楼忽见陇头新鴈过一时回首望南州塞上曲纳延秋髙沙碛地椒稀貂㡌狐裘晩出围射得白狼悬马上吹笳夜半月中归其二马乳新挏玉满缾沙羊黄䑕割来腥踏歌尽醉营盘晩鞭鼔声中按海青塞上謡张昱虽说滦京是帝乡三时闲静一时忙驾来满眼吹花柳驾起连天降雪霜塞下曲谢棒青海城边秋草稀黄沙碛里夜云飞将军不寐听刁斗月上辕门探马归出塞行送郭建初归戚都䕶幕中黄克晦鏁甲揺华铁㦸寒弢弓揷羽上雕鞍班超自有封侯骨世业宁论是史官后出塞陈第万里秋风海上生驱车今复戍檀城天寒夜度韦沟水马尾凝氷碎有声御定佩文斋咏物诗选卷一百三十三御定佩文斋咏物诗选卷一百三十四钦定四库全书御定佩文斋咏物诗选卷一百三十四告㨗类五言古奉和平邺应诏庾信天策引神兵风飞扫邺城阵云千里散黄河一代清执契静三边太宗执契静三边持衡临万姓玉彩辉闗烛金华流日镜无为宇宙清有美璇玑正皎佩星连景飘衣云结庆戢武荣七徳昇文辉九功烟波澄旧碧尘火息前红霜野韬莲劒闗城罢月弓钱缀榆天合城新柳塞空花销䓤岭雪縠尽流沙雾秋驾转兢怀春氷弥轸虑书絶龙庭羽烽休鳯穴戍衣宵寝二难食旰飡三惧翦暴兴先废除兇存昔亡圆葢归天壤方舆入地荒乳海池京邑双河沼帝乡循躬思励已抚俗愧时康元首伫盐梅股肱惟辅弼羽贤崆岭四翼圣襄城七浇俗庶反淳替文聊就质已知隆至道共欢区宇一奉和行经破薛举战地应制许敬宗混元分大象长䇿挫修鲸于斯建宸极由此创鸿名一戎干宇泰千祀徳流清垂衣凝庶绩端拱铸羣生复整瑶池驾还临官渡营周游寻曩迹旷望动天情帷宫面丹浦帐殿瞩宛城沙塲栖九穗前歌被六英战地甘泉涌阵处景云生普天沾凯泽相携欣颂平还至张掖古城闻东军告㨗赠韦五虚已陈子昻孟秋首归路仲月旋边亭闻道兰山战相邀在井陉屡鬪闗月满三㨗塞云平汉军追北地宼骑走南庭君为幙中士畴昔好言兵白虎锋应出青龙阵㡬成披图见丞相按节入咸京宁知玉门道翻作陇西行北海朱旄落东归白露生纵横未得意寂寞寡相迎负劒空叹息苍茫登古城七言古殷司马平广西宼歌王世贞殷公文武邦之桢不学渊源空有名一嵗再迁中执法兼提六管领南兵如云鹅鹳排千舰五色神羊映百城征南将军不穿札渡泸相公单白帢军声雷动细柳营杀气霜凋大藤崃任是蛮烟开羽扇还为汉雨浇金甲狼兵锦鞴绣蝥弧夺得生猺换酒沽早知不杀称神武悔自跳踉作后夫处处春田催布谷朝朝列肆唿提壶千秋获嘉县重覩伏波不得骄铜柱漓水滩和铙吹声郁林花满旌旗路遥望苍梧云正苍是公功成勒铭处五言律太社观献㨗白居易淮海妖氛灭干坤喜气通班师郊社内操袂凯歌中庙算无遗䇿天兵不战功小臣同鸟兽率舞向皇风五言排律河中献㨗张随叛将忘恩久王师不战通凯歌千里内喜气二仪中宼尽条山下兵廻汉苑东将军初执讯明主欲论功落日烟尘静寒郊壁垒空苍生幸无事自此乐尧风七言律奉使还途中闻东征㨗音孙炎南来万里净边尘衔璧归朝尽大臣城上玉绳浮婺女帐前银甲拥天人出师已略扶桑国奉使须通析木津遂有江黄慕中夏可无书檄谕全闽闻狼山㨗李东阳北风吹卷洞庭波飞舸还经孟渎河今日胜兵方有算向来遗孽本无多中宵驿使传书㨗两岸欢声入棹歌闻说西南犹转战㡬时甘雨洗天戈七言排律寄贺田侍中东平功成王建使廻髙品满城传亲见沂公在阵前百里旗旛冲即断两重衣甲射皆穿探知检㸃兵应怯算得新移栅未坚营被数惊乗势破将经频败遂生全密招残宼防人觉遥斩元兇恐自専首让诸军无敢近功归部曲不争先开通州县斜连海交割山河直到燕战马散驱还逐草肉牛齐放却耕田府中独拜将军贵门下兼分宰相权唐史上头功第一春风双节好朝天七言絶句姚林夜贺晋公韩愈西来骑火照山红夜宿桃林腊月中手把命珪兼相印一时重叠赏元功御定佩文斋咏物诗选卷一百三十四御定佩文斋咏物诗选卷一百三十五钦定四库全书御定佩文斋咏物诗选卷一百三十五凯旋类五言古正阳堂宴劳凯旋沈约凯入同髙宴饮至均多祜昔徃歌采薇今来欢杕杜善战惟我皇胜之不窥户推毂授神谟余壮终能贾浩荡金罍溢周流玉觞傅光华殿侍宴赋竞病韵曹景宗去时儿女悲归来笳鼔竞借问行路人何如霍去病七言古破阵曲刘克庄黄旗一片边头回两河百郡送欵来至尊御殿受㨗奏六军张凯声如雷元戎劒履云台上麾下偏裨皆将相腐儒笔力尚跌宕燕山之铭髙十丈费将军凯还歌黄哲费侯佐国文且武礼乐从容在军旅汉家卿相谁得如云台功臣祭征虏王师转战下山东大将平燕无限功复有竒兵専节制将军同日度居庸居庸城边草初白戎兵夜遁龙沙北长风吹沙铁山黒贤王琱弓控不得组练如霜未倒戈狼烽斥堠通滦河将军洗兵河上波马前双吹金哱啰英雄如公信无敌据鞍归来亲草檄归来更唱平戎歌燕然山头堪勒石忽忆去年驻阿城仆忝微官曽送迎马头北去扫燕土今日传闻朝玉京旌麾再入阿亭路横槊赋诗肎相顾官桥一道野棠开人道当时列营处东风二月江南春露布先传到紫宸丹书铁劵分茅土顾尔功成过古人五言律侍宴旋师喜㨗应制韦安石蜂蚁屯夷落熊罴逐汉飞忘躯百战后屈指一年归厚眷纾天藻深慈解御衣兴酣歌舞出朝野羡光辉五言排律军师凯旋自邕州顺流舟中李峤鸣鞞入嶂口汎舸历川湄尚想江陵阵犹疑下濑师岸廻帆影疾风逆鼓声迟萍叶沾兰桨林花拂桂旗弓鸣苍隼落劒动白猿悲芳树吟羗管幽篁入楚词全军多胜䇿无战在明时寄谢山东妙长缨徒自欺七言律晋公破贼回重拜台司以诗示幕中賔客韩愈南伐旋师太华东天书夜到册元功将军旧压三司贵相国新兼五等崇鹓鹭欲归仙仗里熊罴还入禁营中长惭典午非材职得就闲官即至公大将军徐丞相平定中原振旅还朝上御龙江亭命儒臣赋诗迎之应制魏观白旄黄钺两京平甘雨和风四海清师出万全非用武将资三杰在推诚苍龙挟雨迎车骑彩鳯穿云送斾旌献颂偶蒙天一笑行看作乐着功成大驾北还蔡羽銮舆北渡五云移亲听铙歌海上吹黄道香风鸣寳铰翠华秋日到瑶池千官喜得金门诏南国新传赤鴈诗六郡良家齐解甲驺虞旗卷犒王师五言絶句战胜乐徐彦伯百战得功名天兵意气生三边永不战此是我皇英平蕃曲刘长卿吹角报蕃营回军欲洗兵已敎青海外自筑汉家城其二絶漠大军还平沙独戍闲空畱一片石万古在燕山凯乐歌词刘禹钖受律辞元首相将讨叛臣咸歌破阵乐共赏太平人其二圣徳期昌运雍熈万㝢清干坤资化育海岳共休明其三辟土欣耕稼销戈遂偃兵殊方歌帝泽执贽贺昇平其四四海皇风被千年徳水清戎衣更不着今日告功成其五主圣开昌厯臣忠奉大猷君看偃革后更是太平秋亡言絶句献封大夫破播仙凯歌岑参汉将承恩西破戎㨗书先奏未央宫天子预开麟阁待祗今谁数贰师功其二官军西出过楼兰营幕傍临月窟寒蒲海晓霜凝马尾葱山夜雪扑旌竿其三鸣笳疉鼓拥回军破国平蕃昔未闻大夫鹊印揺边月天将龙旗掣海云其四日落辕门鼔角鸣千羣面缚出蕃城洗兵鱼海云迎阵秣马龙堆月照营其五暮雨旌旗湿未干龙沙白草日光寒昨夜将军连晓战蕃军只见马空鞍邠州词献髙尚书李渉将家难立是威声不见多传衞霍名一自元和平蜀后马头行处即长城其二朔方忠义旧来闻尽是邠城父子军今日兵符归上将旄头不用更妖氛田侍郎归镇王建去处长将决胜筹回回身在阵前头贼城破后先锋入看着红粧不敢收其二熨帖朝衣抛战袍䕫龙班里侍中髙对时先奏牙门将次第天恩与节旄其三踏着家乡马脚轻暮山秋色眼前明老人上酒齐头拜得侍中来尽再生其四功成谁不用蕃方富贵还湏是本乡万里双旌汾水上玉鞭遥指白云庄其五鼔吹旗旛道两边行男走女喜骈阗旧交省得当时别指㸃如今却少年其六广塲破阵乐初休彩纛髙于百尺楼老将气雄争起舞管絃廻作大纒头其七将士请衣忘却贫绿忩红烛酒楼新家家尽踏还乡曲明月街中不絶人大驾西狩还京百官出候于徳胜门陈沂直望氤氲紫雾遥万重飞鞚马萧萧鹓班虎队皆戎服两度迎銮徳胜桥其二逐队绯袍引上公当街行酒献成功人人识得君王喜醉入仙桃两朶红龛山凯歌徐渭短劒随鎗暮合围寒风吹血着人飞朝来道上看归骑一片红氷冷铁衣其二七尺龙蟠皁线绦倭儿刀挂汉儿腰向谁手内亲捎得百徧冲锋滚海蛟御定佩文斋咏物诗选卷一百三十五御定佩文斋咏物诗选卷一百三十六钦定四库全书御定佩文斋咏物诗选卷一百三十六行营类五言律送南特进赴归行营刘长卿闻道军书至扬鞭不问家塞云连白草汉月到黄沙汗马河源饮烧羗陇坻遮翩翩新结束去逐李轻车送郑正则徐州行营郎士元从军非陇头师在古徐州气劲三河卒功全万户侯元戎阃外略才子握中筹莫听闗山曲还生塞上愁送李侍御赴徐州行营韩翃少年兼柱史东至旧徐州逺属平津阁前驱博望侯向营淮月满吹角楚天秋客梦依依处寒山对白楼行营漫兴茅大方北地得春晩萧闗积雪多风云驱部伍旄纛徧山河羗笛翻边调秦兵杂楚歌汉家飞将在不必问亷颇五言排律宿温城望军营骆賔王边地寒胶折孤城夜柝闻兵符闗帝阙天䇿动将军塞静胡笳彻沙明楚练分风旗翻翼影霜劒转龙文白羽揺如月青山断若云烟疎疑巻幔尘灭似销氛投笔懐班业临戎想召勲还应雪汉耻持此报明君奉饯郎中四兄罢余杭太守承恩加侍御史充行军司马赴汝南行营刘长卿星使三江上天波万里通权分金节重恩借铁冠雄梅吹前军发棠阴旧府空残春锦障外初日羽旗东岸柳遮浮鹢江花隔避骢离心在何处芳草满呉宫送李傅侍郎劒南行营贾岛走马从边事新恩受外台勇看双节出期破八蛮回许国家无恋盘江栈不摧移军刁斗逐报㨗劒门开角咽猕猴呌鼙干霹雳来去年新甸邑犹滞佐时才营中闲夜唐之淳闲坐乐从戎将军得上公佩刁悬玉虎釭烬剔金虫逺柝微侵月清笳逈带风香腾炉面紫火射箭头红舞劒知书法谈碁识战功明朝当阅武传令选琱弓七言律得柳员外书封寄近诗书中兼报新主行营兵马因代书戏答独孤及郎官作椽心非好儒服临戎政已闻说劒尝宗漆园吏戒严应笑棘门军遥知抵掌论皇道时复吟诗向白云百越待君言即叙相思不敢怆离羣七言絶句贺州宴行营回将羊士谔丸劒盈庭酒满巵戍人归日及𤓰时元戎静镇无边事尽道营中偃画旗蕲州行营作戴叔伦蕲水西城向北看桃花落尽柳花残朱旗半卷山川小白马连嘶草树寒行营送人刘商鞞鼔喧喧对古城独寻归鸟马蹄轻回来看觅莺飞处即是将军细柳营春日行营即事刘商风引双旌马首齐曹南战胜日平西为儒不解从戎事花落春深闻鼔鼙宣府敎塲歌徐渭宣府敎塲天下闻箇箇峰峦尖入云不用弓刀排虎士天生劒㦸拥将军御定佩文斋咏物诗选卷一百三十六御定佩文斋咏物诗选卷一百三十七钦定四库全书御定佩文斋咏物诗选卷一百三十七阵图类五言古八阵图桓温望古识其眞临源爱徃迹恐君遗事节聊下南山石五言律观八阵图刘禹钖轩皇传上略蜀相运神机水落龙蛇出沙平鹅鹳飞波涛无动势麟介避余威㑹有知兵者临岐指是非五言絶句八阵图杜甫功葢三分国名成八阵图江流石不转遗恨失吞吴御定佩文斋咏物诗选卷一百三十七御定佩文斋咏物诗选卷一百三十八钦定四库全书御定佩文斋咏物诗选卷一百三十八射类五言古北园射堂新成庾信轩台聊可习仙的不难登转箭初调筈横弓先望堋惊心一鴈落连臂两猿腾直知王济巧谁觉魏舒能空心不死树无叶未枯藤择贤方至此传巵欣得朋题君子亭朱子清晨坐武观凉风动髙旌挟弓一笑起屈此四座英破的亦巳屡穿杨讵云精军吏不敢贺髙鸟时相惊解鞴脱决遂缓带飘华缨俯仰新亭幽旷然尘虑清内正外自直三揖奚所争端居得深玩君子非虚名七言古射虎行赠射虎人郭钰昨日射虎南山颠悲风萧萧眼力穿今日射虎北山下虎血溅衣山路夜朝朝射虎无空归家人望断孤云飞度岭踰山弓力健虎肉共分不辞逺府司帖下问虎皮髙枕髑髅醉不知虎昔咆哮百兽走今日宁知在君手鼻端出火耳生风拔劒起舞气如虹昨夜空邨见渔火牛羊不收犬长卧作诗赠君毛发寒烦君为我谢上官独不见昔日刘昆称长者虎北渡河不须射端午赐观骑射击毬侍䜩王绂葵橊花开蒲艾香都城佳节逢端阳龙舟竞渡不足尚诏令禁籞开毬塲毬塲新开向东苑一望晴烟緑莎輭万马骞腾鼓吹喧五云缭绕旌旗展羽林年少青纶巾秀眉丰脸如神人锦袍窄袖巧结束金鞍寳勒红缨新纷纭来往尤迅速马上时看藏马腹背挽雕弓金镞鸣一剪柔条碎新緑忽闻有诏命分棚毬先到手人夸能马蹄四合云雾集骊珠落地蛟龙争彩色毬门不盈尺巧中由来如破的剨然一击电光飞平地风云轰霹雳自矜得隽意气粗万夫夸羡声喧唿摐金伐鼓助喜色共言此乐人间无鸾舆临幸天颜喜䜩赐千官醉蒲醑光禄樽开北斗傍箫韶乐奏南薰里微臣何幸遭盛明清光日近多恩荣呈诗敢拟长杨赋万歳千秋颂太平答空同子观射见赠之作郑作我骑白鼻騧君载青油车行行城南道聮翩走风沙停车下马对相揖弯弓抽矢向西立一箭应手坠双翼镝中飒飒悲风入天寒日暮侵征衣侧身上马先尔归扬鞭径去不回首黄云白雪春霏霏五言律端午日观射栁应制王直杨栁緑含滋琱弓纵射时向风飞白羽和露折青丝辇路晴光动旌门午漏迟营前挝鼓急捷报万人知五言排律元武门侍射张説射观通元阙兵栏辟御筵雕弧月半上画的晕重圆羿后神幽赞灵王法暗传贯心精四返饮羽妙三聮雪鹤来衔箭星麟下集弦一逄军宴洽万庆武功宣和王懐州观西营秋射耿湋谢公观校武草碧露漫漫落叶停髙驾空林满从官迎筹皆疉鼓挥箭或移竿名借三军勇功推百中难主皮山郡晩饮筭栁营寒明日开铃阁新诗双玉盘观衞尚书九日对中使射破的戎昱盛宴倾黄菊殊私降紫泥月营开射圃霜斾拂晴霓出将三朝贵弯弓五善齐腕囘金镞满的破緑弦低勇气干牛斗欢声震鼓鼙忠臣思报国更欲取关西七言律次韵王晋卿奉诏押髙丽燕射苏轼北苑传唿陛楯郎东藩初识令君香天山自可三箭取海国何劳一苇航宣劝不辞金盌侧醉归争看玉鞭长锦囊诗草勤收拾莫遣鸡林得夜光刘乙新作射亭苏轼兰玉当年刺史家双鞬驰射笑穿花而今白首闲骢马只有清尊照画蛇寂寂小窗蛛网徧阴阴垂桞鴈行斜手柔弓燥春风暖置酒看君中㦸牙射栁张𢎞范年少将军耀武威人如轻燕马如飞黄金箭落星三㸃白玉弓开月一围箫鼓声中惊霹雳绮罗筵上动光辉囘头笑杀无功子羞对薰风脱锦衣端午日赐观射栁王英凤皇城上驻龙旂瑞日含光耀紫微淡荡蒲风初应节絪缊花气半薫衣仗前新筑麒麟苑云外遥开虎豹围先看圣孙来试马指麾兵阵合天机其二鸣箫伐鼓催飞鞚列阵行云拥翠华竞挽雕弓如月满尽摧杨栁向风斜因知上将皆猿臂总道诸军胜虎牙莫羡天山曾献巧射生今已静边沙五言絶句观骑射李益边头射鵰将走马出中军逺见平原上翻身向暮云七言絶句少年行令狐楚家本清河住五城须凭弓箭得功名等闲飞鞚秋原上独向寒云试射声看射栁枝李渉玉弝朱弦勅赐弓新加三斗得秋风万人齐看翻金勒百歩穿杨逐箭空御定佩文斋咏物诗选卷一百三十八御定佩文斋咏物诗选卷一百三十九钦定四库全书御定佩文斋咏物诗选卷一百三十九弓类四言古良弓铭李尤弓矢之作爰自曩时乡射载礼招命在诗妙称颜髙巧发晋师不争之美亦以辨仪五言古我有张宪我有骍角弓百歩能破的力强不受檠材美陋越棘时能毙飞将万骑莫敢逼翻翻铁丝箭剡剡金爪镝鼓寒霜气重应手响霹雳岂惟射渠魁眼中已无敌雄哉两櫜鞬俨若左右翼时来亦大用不偶直暂塞我弓虽少置未许楚人得五言律戴光弓元稹潞府筋胶劲戴光因合成知君懐胆气赠我定交情不拟闲穿叶那能枉始生唯调一只箭飞入破聊城射弓次寄彭城四君林逋襟掩皂貂斜晴鼙向水涯箭翎沈白雪贴晕破微霞气为傍观壮言因决胜夸钿钗金捍彀更忆五侯家五言絶句奉和咏弓杨师道霜重麟胶劲风髙月影圆乌飞随帝辇鴈落逐鸣弦弓髙启燕角号良材楼烦噼未开秋风悬臂出何处一鸧来七言絶句阅弓箭手孙承宗三年又见栁依依细栁营中刬栁归却喜丹台新燕子学成白羽水平飞御定佩文斋咏物诗选卷一百三十九御定佩文斋咏物诗选卷一百四十钦定四库全书御定佩文斋咏物诗选卷一百四十箭类四言古弧矢铭李尤弦木为弧剡木为矢弧矢协并八极同纪弓矢赞萧统弓用筋角矢制良工亦以观徳非止临戎杨叶命中猨堕长空五言律箭李峤汉甸初收羽燕城忽解围影随流水急光带落星飞夏列三成范尧沈九日辉断蛟云梦泽希为识忘归五言排律御箭连中双兔阙名宸游经上苑羽猎向闲田狡兔初迷窟纎骊讵着鞭三驱仍百歩一发遂双连影谢含霜草魂消向月弦欢声动寒木喜气满晴天那似陈王意空垂乐府篇御定佩文斋咏物诗选卷一百四十御定佩文斋咏物诗选卷一百四十一钦定四库全书御定佩文斋咏物诗选卷一百四十一刀类五言古以双刀遗子由子由有诗次其韵苏轼寳刀匣不见但见龙雀镮何曽斩蛟蛇亦未切琅玕胡为穿窬辈见之要领寒吾刀不汝问有媿在其肝念此力自藏包之虎皮斑湛然如古井终歳不复澜不忧无所用忧在用者难佩之非其人匣中自长叹我老衆所易屡遭非意干惟有王元通阶庭秀芝兰知子后必大故择刀所便屠狗非不用一歳六七刓欲试百鍊刚要须更泥蟠作诗铭其背以待知者看刀赠程自邑郑作昔客汴上来曾遗西番刀出鞘试口吹断毫毛裹以白鹿皮纒以青丝绦不逄拂拭人尘埃甘自韬把赠慙吾老功名看汝豪七言古崔五六图屏风各赋一物得乌孙佩刀李颀乌孙腰间佩两刀刃可吹毛锦为带握中枕宿穹庐室马上割飞翳螉塞执之魍魉谁能前气凛清风沙漠边磨用阴山一片玉洗将朔北独流泉主人屏风写竒状铁鞘金镮俨相向囘头瞪目时一看使予心在江湖上荆南兵马使太常卿赵公大食刀歌杜甫太常楼船声嗷嘈问兵刮宼超下牢牧出令奔飞百艘勐蛟突兽纷腾逃白帝寒城驻锦袍元冬示我胡国刀壮士短衣头虎毛慿轩㧞鞘天为髙翻风转日木怒号冰翼雪淡伤哀猱镌错碧甖䴙鹈膏铓锷巳莹虚秋涛鬼物撇捩乱坑壕苍水使者扪赤绦龙伯国人罢钓鳌芮公回首颜色劳分阃救世用贤豪赵公玉立髙歌起揽环结佩相终始万嵗持之䕶天子得君乱丝与君理蜀江如线针如水荆岑弹丸心未已贼臣恶子休干纪魑魅魍魉徒为耳妖腰乱领敢欣喜用之不髙亦不庳不似长劒须天倚吁嗟光禄英雄弭大食寳刀聊可比丹青宛转麒麟里光芒六合无泥滓难绾刀子歌卢纶黄金鞘里青芦叶丽若剪成铦且霎轻冰薄玉状不分一尺寒光堪决云吹毛可试不可触似有虫搜阙裂文淬之几堕前池水焉知不是蛟龙子割鸡刺虎皆若空愿应君心逐君指并州难绾竟何人每成此物如有神日本刀歌欧阳脩昆夷道逺不复通世传切玉谁能穷寳刀近出日本国越贾得之沧海东鱼皮装贴香木鞘黄白间杂鍮与铜百金传入好事手佩服可以禳妖凶传闻其国居大岛土壤沃饶风俗好其先徐福诈秦民採药淹留丱童老百工五种与之居至今噐玩皆精巧前朝贡献屡往来士人往往工词藻徐福行时书未焚逸书百篇今尚存令严不许传中国举世无人识古文先王大典藏蛮貊沧波浩荡无通津令人感激坐流涕锈涩短刀何足云赠戴嗣良歌时罢洪府监兵过广陵为东坡公出所获西夏刀劒东坡公命作晁补之三郎少日如乳虎代父搏贼惊山东硬弓长箭取官职自说九战皆先锋将军拳勇馈不继痛惜灵武寄谋空城头揶揄下俛走壮士志屈羞填胷平生山西踏霜雪洪府下湿号儿童闻名未识二十载初见长楫东坡公锐头短后凛八尺气似饮井垂檐虹只令不语当阵立望见已是千夫雄往年身夺五刀劒名玉所擐犀扎同晨朝携来一府看窃指私语惊庭中红粧拥坐花照酒青萍拔鞘堂生风螺旋铓锷波起嵴白蛟双挟三苍龙试人一缕立褫魄戏客三招森动容东坡喜为出好砺洮鸭緑石如坚铜收藏入匣人意定蛾眉稍进琉璃钟太平君子尚小毖戒惧邾小毋荓蜂舞干两阶庶可覩跳空七劒今何庸我为苏公起扬觯雅歌缓带聊堪同从公请砺归作砚闻公常谏求边功北庭宣元杰西番刀歌张宪金神起持水火齐煅炼阴阳结精锐七月七日授冶师手作钳鎚股为砺一千七百七十锋嵴髙体狭刀口洪龙飞蛟化歳月乆阮师旧物今无踪哌哇绣镔柔可曲东倭纯钢不受触贤侯示我西番刀名压古今刀劒録三尖两刃圭首圆劒嵴䵝䵝生黒烟朱砂斑痕㸃人血雕青皮輭金钩聮唐人寳刀夸大食于今利噐称米息十年土涮松纹生戎王造时当月蚀平章遗佩固有神朱髙固始多竒勲三公重噐不虚授往继王祥作辅臣佩刀行徐尊生神人藏舟半天里絶壑谽谺露舟尾铮然有物堕中宵八觚稜嶒长尺只野僧拾之归张公化为夭矫苍精龙不知何世何年閟竒气剸犀断虎一旦生神通魑魅却走妖邪空张公佩到蓬莱殿天上羣仙惊未见青丝缑悬白玉环当昼孤光揺冷电为君淬厉向盘根纵有青萍何足羡他年辞荣归浙山莫行金华赤松间精灵感㑹霹雳吼便恐飞去无时还杨伯翼赠日本刀歌王穉登杨郎手持一匣霜赠我拂拭生寒芒铅刀纷纷空满目君与此锷皆鱼肠南金换却东溟铁上带倭兵髑髅血血未曽消刃未平皎若莲花浸秋月灯前细看䴙鹈锋入手还疑蛟与龙门外湖深恐飞去朱绳夜缚青芙蓉苔花斓斑土花紫白虹沈沈卧寒水归家不惜十年磨他日还能报知已五言律刀李峤列辟鸣鸾至惟良佩犊旋带环疑写月引鑑似含泉入梦华梁上藏锋彩笔前莫惊开百鍊特拟定三边琉球刀徐渭单刀新试舞双劒旧能轮雨过腥闻血风旋雪里身对镮归思动挂壁蒯缑尘醉后时横看终当赠与人七言律咏邵文敬所藏转刀吴寛铄金巧思出工倕独抱机心展转危报主久知深自许授人难辨倒相持笔端字悟藏锋妙囊底锥嫌脱颖迟诗社埋头羞锐进吴笺一割尚差差五言絶句视刀环歌刘禹钖常恨言语浅不知人意深今朝两相视脉脉万重心御定佩文斋咏物诗选卷一百四十一御定佩文斋咏物诗选卷一百四十二钦定四库全书御定佩文斋咏物诗选卷一百四十二劒类五言古劒文帝越民铸寳劒出匣吐寒芒服之御左右除凶致福祥寳劒吴均我有一寳劒出自昆吾谿照人如照水切玉如切泥锷边霜凛凛匣上风凄凄寄语张公子何当来见携经丰城劒池阴铿清池自湛澹神劒久迁移无复连星气空余似月池夹篠澄深渌含风结细漪唯有莲花蕚还想匣中雌古劒刘长卿龙泉闲古匣苔藓沦此地何意久藏锋翻令世人弃铁衣今正涩寳刃犹可试傥遇拂拭恩应知剸犀利折劒头白居易拾得折劒头不知折之由一握青蛇尾数寸碧峰头疑是斩鲸鲵不然刺蛟虬缺落泥土中委弃无人收我有鄙介性好刚不好柔勿轻直折劒犹胜曲全钩寳劒吟陆游幽人枕寳劒殷殷夜有声人言劒化龙直恐兴风霆不然愤狂竖慨然思遐征取酒起酹劒至寳当潜形岂无知君者时来自施行一匣有余地胡为鸣不平寳劒篇祝允明我有三尺匣白石隐青锋一藏三十年不敢轻开封无人解舞术秋山蛰神龙时时自提看碧水苍芙蓉家鸡未须割屠蛟或当逄想望张壮武揄扬郭代公髙歌抚匣卧遐想干将翁幸得㽜光彩长飞星汉中七言古古劒篇郭元振君不见昆吾鐡冶飞炎烟红光紫气俱赫然良工鍜鍊凡几年铸得寳劒名龙泉龙泉颜色如霜雪良工咨嗟叹竒絶琉璃玉匣吐莲花错镂金环映明月正逄天下无风尘幸得周防君子身精光黯黯青蛇色文章片片绿龟鳞非直结交游侠子亦曾亲近英雄人何言中路遭弃捐零落漂沦古狱邉虽复尘埋无所用犹能夜夜气冲天与李渤新罗劒歌李渉我有神劒异人与暗中往往精灵语识者知从东海来来时一夜因风雨长河临晓北斗残秋水露背青螭寒昨夜大梁城下宿不借跌光颜看刃邉飒飒尘沙缺瘢痕半是蛟龙血雷焕张华久已无沈寃知向谁人说我有爱弟都九江一条直气今无双青光好去莫惆怅必斩长鲸湏少壮武昌铜劒歌苏轼雨余江清风巻沙雷公蹑云捕黄蛇蛇行空中如枉矢霓光煜煜烧蛇尾或投以块铿有声雷飞上天蛇入水水上青山如削铁神物欲出山自裂细看両胁生碧花犹是西江老蛟血苏子得之何所为蒯缑弹铗咏新诗君不见凌烟功臣长九尺腰间玉具髙拄颐张几仲有龙尾子石砚以铜劒易之苏轼我家铜劒如赤蛇君家石砚苍璧椭而䨟君持我劒向何许大明宫里玉珮鸣冲牙我得君砚亦安用雪堂窗下尔雅笺鱼鰕二物与人初不异飘落髙下随风花蒯缑玉具皆外物视草草元无等差君不见秦赵城易璧指图睨柱相矜夸又不见二生妾换马骄鸣啜泣思其家不如无情两相与永以为好譬之桃李与琼华郭祥正家醉画竹石壁上郭作诗为谢且遗二古铜劒苏轼空肠得酒芒角出肝肺槎枒生竹石森然欲作不可回吐向君家雪色壁平生好诗仍好画书墙涴壁长遭骂不瞋不骂喜有余世间谁复如君者一双铜劒秋水光两首新诗争劒铓劒在牀头诗在手不知谁作蛟龙吼汉劒歌贡奎古劒粼粼一泓水髙堂脱鞘神光起何年失势竟飞来风雨灵雌泣渊底自从掌握归山人勾连铁锁羁烟尘山石裂开鸣碧玉土华蚀尽浮苍鳞天官下勅百灵守唿吸云雷任驱走或云其来由汉始㽜侯佩从赤松子千载相传有定名造物忘令书太史君不见干将莫邪离复合气冲牛斗森灭没长鲸掉尾沧海阔寳劒歌孙炎寳劒光耿耿佩之可以当一龙只是隂山太古雪为谁结此青芙蓉明珠为寳锦为带三尺枯蛟出冰海自从虎革裹干戈飞入芒砀育光彩青田刘郎汉诸孙传家惟有此物存匣中千年睡不醒白帝血染桃花痕山童神全眼如日时见蜿蜒走虗室我逄龙精不敢弹正气直贯青天寒还君持之献明主若嵗大旱为霖雨匣劒行张元凯生长阖闾国家住专诸里鍜鍊昆吾成一匣明秋水秋水泠泠声绕扉凄清中夜蛟龙归空庐独抱朗月卧髙天飒动霜华飞提携神物无人觉何来白虹常在握锋芒卫霍耀天山精灵荆聂倾河岳结客纷纷向五陵唿卢博采且浮沈宁输百万㽜三尺悬在腰间酬寸心䴙鹈新淬光如彗照见人间不平事玉玦金环日日闲匣中一匊明珠泪严城吹角秋夜清风凄月肃邻鸡鸣擥衣起舞欲拔劒无乃嵗乆青苔生莫邪空老无人齿世人共寳铅刀耳幕南塞北行路难酬恩报怨竟谁是沦落沈埋一蒯缑耻将弹铗动诸侯丰城不掩千霄气越石何嗟绕指柔五言律蕃劒杜甫致此自僻逺又非珠玉装如何有竒怪每夜吐光芒虎气必腾上龙身宁久藏风尘苦未息持汝奉明王寳劒篇刘长卿寳劒不可得相逄几许难今朝一度见赤色照人寒匣里星文动环邉月影残自然神鬼伏无事莫空弹赋得双佩劒送方生趋幕府潘纬延津双玉虹神物合雌雄易用千金购难为一割功尘埋余斗气嵗逺结隂风感激封侯去龙鸣出匣中赋得劒幷送汤宪副童珮寳锷曾㽜此千年尚有名星辰片云识风雨半江生鍊想古人迹功知烈士成张华在当路宁使久延平五言排律观淬龙泉劒裴夷欧冶将成器风胡幸见逄发硎思剸玉投水化为龙讵肯藏深匣终期用刜钟莲花生寳锷秋日厉霜锋练质才三尺吹毛过百重击磨如不倦提握愿长从劒化为龙张聿古劒诚难屈精明有所从沈埋方出狱㑹合却成龙牛斗寃初歇蜿蜒气渐浓云涛透百尺水府跃千重拖尾迷莲锷张鳞露锦容至今沙岸下谁得覩灵踪五言絶句劒客贾岛十年磨一劒霜刃未曾试今日把似君谁有不平事七言絶句书劒元稹渝工劒刃皆欧冶巴吏书踪尽子云唯我心知有来处泊船黄草夜思君寳劒韩偓困极应还有日通难将尘土掩神踪但教出得丰城后不是延津亦化龙咏劒沈贞三尺精灵夜吐辉曾闻天上化龙飞千金漫落英雄手不断人间是与非戚将军赠寳劒歌王世贞铸成欧冶笑相看朶朶莲花映日寒自是君家第三劒万年不遣赠来丹其二曾向沧流剸怒鲸酒阑分手赠书生芙蓉涩尽鱼鳞老总为人间事渐平其三霜华出匣影迷离懒傍商山刈紫芝腰下长鎌来便妒不湏风雨论雄雌其四螭头衔玉虎丝绦白昼凌霜夜吼涛东海王生身渐老可能酬得吕䖍刀御定佩文斋咏物诗选卷一百四十二御定佩文斋咏物诗选卷一百四十三钦定四库全书御定佩文斋咏物诗选卷一百四十三旌旗类五言古扬旗杜甫江雨飒长夏府中有余清我公㑹賔客肃肃有异声初筵閲军装罗列照广庭庭空六马入駊騀扬旗旌回回偃飞盖熠熠迸流星来纒风飇急去擘山岳倾材归俯身尽妙取略地平虹蜺就掌握舒巻随人轻三州逼宼戎但见西岭青公来练勐士欲夺天邉城此堂不易升庸蜀日已宁吾徒且加餐休适蛮与荆五言律旌李峤告善康庄侧求贤市肆中拥麾分彩雉持节曳丹虹影丽天山雪光揺朔塞风方知美周政抗斾赋车攻旗李峤桂影承宵月虹辉接曙云纵横齐八阵舒卷引三军日薄蛟龙影风翻鸟隼文谁知懐勇志蟠地几缤纷五言絶句麾彩帛曳长虹悠悠卷塞风三军齐陷阵应在一挥中御定佩文斋咏物诗选卷一百四十三御定佩文斋咏物诗选卷一百四十四钦定四库全书御定佩文斋咏物诗选卷一百四十四战袍类七言古观杭州钤辖欧育刀劒战袍苏轼青绫衲衫暖衬甲红线勒帛光遶胁秃巾小䄂雕鹘盘大刀长劒龙蛇柙两军鼓噪屋瓦坠红尘白羽纷相杂将军恩重此身轻笑履锋铓如一挿书生只肯坐帷幄谈笑毫端弄生杀叫唿击鼔催上竿勐士应怜小儿黠试问黄河夜偷渡掠靣惊沙寒霎霎何如大舰日髙眠一枕清风过苕霅五言律赋得战袍红徐渭海罽染啼猩征袍制始成春笼香共疉夜帐火俱明自与鹑旗映还宜蟒绣萦战归新月上脱向侍児擎五言絶句战袍髙启雕锦剪花团三邉总认看㝷常不肯着风雪念兵寒御定佩文斋咏物诗选卷一百四十四御定佩文斋咏物诗选卷一百四十五钦定四库全书御定佩文斋咏物诗选卷一百四十五弹类五言古南林弹桓𤣥㪚带蹑良驷挥弹出长林归翮赴旧栖乔木转翔禽落羽㝷絶响屡中转应心七言古挟弹图陈绍先连钱骢马雕鞍新银蹄蹀躞扬风尘一声嘶过沙隄畔雨香云暖当芳春乌纱云锦新承赐侍宴明光醉归去弯弓挟弹望飞禽落花满地无㝷处其二奚官平明出建章金羁白马多恩光翻身忽见草中兔雕弓满彀如鹰扬四蹄蹴踏烟莎短垂鞭缓把丝缰绾归来犹带上林酣挥袂香风春日暖五言律弹李峤侠客持苏合佳游满帝乡避丸深可诮求炙遂难忘金迸疑星落珠成似月光谁知少孺子将此谏呉王七言絶句宫词花蘂夫人侍女争挥玉弹弓金丸飞入乱花中一时惊起流莺㪚踏落残花满地红四马挟弹图杨维桢八骏瑶池一半归锦袍欲脱玉腰围君王手挟流星弹莫打慈乌绕树飞题挟弹人马图张适骢骑闲行不用鞭绿隂原上草芊芊是谁催促春归去却把金丸打杜鹃题挟弹图陈继白马雕鞍艶绮罗东城南陌遍经过金丸且莫轻抛掷绿树春深乳雀多题赵仲穆挟弹图李东阳东风挟弹小城春游骑飞缰不动尘道上相逄休借问卫家兄弟霍家亲御定佩文斋咏物诗选卷一百四十五御定佩文斋咏物诗选卷一百四十六钦定四库全书御定佩文斋咏物诗选卷一百四十六鞭类五言古野夫採鞭于东山偶得元者羊士谔追风岂无策持斧有遐想凤去留孤根巖悬非朽壤苔斑自天生玉节垂云长勿谓山之幽丹梯亦可上野节鞭元稹神鞭鞭宇宙玉鞭鞭骐骥紧綛野节鞭本用鞭赑屃使君鞭甚长使君马亦利司马竝马行司马马顦顇短鞭不可施疾歩无由致使君驻马言愿以长鞭遗此遗不寻常此鞭不容易金坚无缴绕玉滑无尘腻青蛇坼生石不刺山阿地乌龟旋眼斑不染江头泪长看雷雨痕未忍驽骀试特用换所持无令等闲弃答言君何竒赠我君所贵我用亦不凡终身保明义誓以鞭姦顽不以鞭蹇踬指撝狡兔踪决挞怪龙睡借令寸寸折节节不虚坠因作换鞭诗诗成谓同志而我得闻之笑君年少意安用换长鞭鞭长亦奚为我有鞭尺余泥抛风雨渍不拟闲赠行唯将烂夸醉春来信马头欵缓花前辔愿我迟似挛饶君疾如翅长短句咏马鞭髙适龙竹养根凡几年工人截之为长鞭一节一目皆天然珠重重星连连绕指柔纯金坚绳不直规不圆把向空中捎一声良马有心日驰千五言律赋得铁马鞭戎昱成噐虽因匠懐刚本自天为怜持寸节长拟静三边未入英髦用空存铁石坚希君剖腹取还解抱龙泉七言律刘二十八以文石枕见赠仍题絶句以将厚意因持壁州鞭酬谢兼广为四韵元稹枕截文琼珠缀篇野人酬赠壁州鞭用长时节君须策泥醉风云我欲眠歌盻彩霞临药灶执陪仙仗引炉烟张骞却上知何日随㑹归期在此年御定佩文斋咏物诗选卷一百四十六御定佩文斋咏物诗选卷一百四十七钦定四库全书御定佩文斋咏物诗选卷一百四十七武备杂类五言古咏鞞应诏萧琛抑扬应雅舞击节逗和音却马既云在将帅止思心七言古文皇御枪歌王世贞天欲大统归文皇健儿挿羽起翼方隆准重瞳美髯秀如云黒帜緑沈枪帜尾绒排七曜色枪尖铁浴九秋霜母论此枪丈二尺尺刃能为万人敌燿如掣电长绕身袅若修蛇四生翼衔枚直透深阵后立表时悬伏兵色白沟河溃唿吸中金陵铁瓮无坚墉保儿身手岂不健凡介岂敢追真龙紫茸甲彫赤骠死若论元勲此枪耳贯镞中穿悬昧白捍刃痕多断鳞紫星斗长依黼座边虹霓不试太平年宁如汉祖斩蛇劒武库风多遽上天五言律弩李峤挺质本轩皇申威震逺方机张惊雉雊玉彩耀星芒髙鸟行应尽清猿坐见伤苏秦六百歩推此説韩王夕烽杜甫夕烽来不近每日报平安塞上传光小云边落㸃残照秦通警急过陇自艰难闻道蓬莱殿千门立马看五言絶句矛髙启画榦似蛇长谁论半段枪日斜亲鬪罢髙宴卓沙塲胄髙启黄金胄虎头乍免走豪酋还有从容处纶巾按垒游铠髙启丝串镂文银髙城日照鳞擐来曽搅阵一镞不伤身七言絶句狼烟薛逄三道狼烟过碛来受降城上探旗开传声却报边无事自是官军入钞回闻号郑畋陛兵偏近御林营夜静仍传禁号声应笑执金双阙下近南犹隔两重城御定佩文斋咏物诗选卷一百四十七御定佩文斋咏物诗选卷一百四十八钦定四库全书卷御定佩文斋咏物诗选卷一百四十八卤簿类五言排律元日望含元殿御扇开张筥万国来朝歳千秋觐圣君辇迎仙仗出扇匝御香焚俯对朝容近先知曙色分冕旒开处见钟磬合时闻影动承朝日花攒似庆云蒲葵那可比徒用隔炎氛七言律元日楼前观仗薛逢千门曙色锁寒梅五夜疎钟晓箭催寳马占隄朝阙去香车争路进名来天临玉几班初合日照金鸡仗欲廻更傍紫微瞻北斗上林佳气满楼台七言絶句宫词王建秘殿清斋刻漏长紫微宫女夜焚香拜陵日近公卿发卤簿分头出太常夀杯词司空图台城细仗晓初移诏赐千官褉饮时绿帐逺笼清佩响更熏晴日上龙旗驾幸新丰温泉宫献诗上官昭容鸾旂掣曳拂空回羽骑骖驔蹑景来隐隐骊山云外耸迢迢御帐日邉开探花词元好问禁里苍龙启九关殿前鹦鹉唤新班沈沈绿树鞭声逺袅袅薰风扇影闲元旦朝回书事吴师道朱衣髙唱御楼东清漏迟迟昼景中黄繖寳幢微影动一时吹面受东风辇下曲张昱三司侍宴皇情洽对御吹螺大礼终寳扇合鞘催放仗马蹄哄散万花中古宫词王逢万年枝上月团团一色珠衣立露寒独有君王遥认得扇开䨇尾簇红鸾御定佩文斋咏物诗选卷一百四十八御定佩文斋咏物诗选卷一百四十九钦定四库全书御定佩文斋咏物诗选卷一百四十九仪器类五言律铜仪掲傒斯法象坤仪重来从汴水迁飞龙纒四极黄道界中天望絶秋毫永循环太古前荒台明月夜厯厯应星躔五言排律尚书郎上直闻春漏张少博建礼含香处重城待漏辰徐闻传鳯阙晓唱辨鸡人银箭听将尽铜壶滴更新催筹当五夜移刻及三春杳杳从天逺泠泠出禁频直庐残响曙肃穆对勾陈冬夜集赋得寒漏皇甫冉清冬洛阳客寒漏建章台出禁因风彻萦牕共月来偏将残濑杂乍与逺鸿哀遥夜重城警流年滴水催闲斋堪坐听况有故人杯观象台铜浑天仪刻漏钟惺制出何人手年标异代君篆成蝌蚪迹斑上鹧鸪纹古瓦栖朝露孤楹抱宿云九金来禹牧七政准尧文候较吹葭审躔从累黍分当时甘石軰心目太精勤七言律铜仪韦庄铜仪一夜变葭灰煖律还吹岭上梅已喜汉宫今再睹更惊尧厯又重开窓中逺岫青如黛门外长江緑似苔谁念闭关张仲蔚满庭春雨长蒿莱刻漏朱子无疑莫诣君平肆任运休寻季主家谩设铜壶候尺咫闲参玉表騐分差不妨启处知时节那更荣枯纪岁华却羡昇平好官府日髙三丈放朝衙五言絶句宫中乐令狐楚月上宫花静烟含苑树深银台门已闭仙漏夜沈沈七言絶句宫词花蕊夫人鸡人报晓才三唱玉井金牀转辘轳烟引御炉香绕殿漏籖初刻上铜壶早朝诗杨子器残月朣胧欲五更禁门候立万灯明君王静对铜人坐一夜斋宫数漏声引奏后即事蔡羽千门花柳转枫宸百和香中过辇尘银箭忽从天上落六宫仙子听时辰日星晷周玉箫八节晨昏子半时极星出地较髙卑君心不似天经纬日日归垣定不移御定佩文斋咏物诗选卷一百四十九御定佩文斋咏物诗选卷一百五十钦定四库全书御定佩文斋咏物诗选卷一百五十权衡度量类四言古嘉量铭阙名时文思索允臻其极嘉量旣成以观四国永启厥后兹器维则五言律赋得秤送孟孺卿包何愿以金锤秤因君赠别离钩悬新月吐衡直衆星随掌握须平执锱铢必尽知由来投分审莫放弄权移五言排律奉和中和节诏赐公卿尺裴度阳和行庆赐尺度为臣工荷宠乗佳节倾心立大中短长思合制逺近贵攸同初仰裁成徳将酬分寸功作程施有用垂范播无穷愿永延洪夀千春奉圣躬奉和中和节诏赐公卿尺李观淑景韶光媚皇家宠钖崇具寮颁玉尺成器幸良工岂止寻常用将传度量同人何不取则物亦赖其功紫翰宣殊造丹诚属匪躬奉之无失坠恩泽自天中七言絶句天秤郭登体物何曽有重轻相君因尔号阿衡谁多谁少皆公论才有些儿便不平御定佩文斋咏物诗选卷一百五十御定佩文斋咏物诗选卷一百五十一钦定四库全书御定佩文斋咏物诗选卷一百五十一寳玉类四言古玉赞庾肃之圆璧月镜璆琳星罗结秀蓝田辉眞荆和元珪特达瑜不掩瑕质鲜气润流映滂沱瑾瑜玉赞郭璞钟山之美爰有玉华光彩流映气如虹霞君子是佩象徳闲邪五言古见卖玉器者鲍照泾渭不可杂珉玉当早分子实旧楚客䝉俗谬有闻安知理孚采岂识质明温我方厯上国从洛入函辕扬光十贵室驰誉四豪门竒声振朝邑髙价服乡邨宁能与尔曹瑕瑜稍辨论古风李白宋国梧台东野人得燕石夸作天下珍却哂赵王璧赵璧无缁磷燕石非贞眞流俗多错误岂知玉与珉七言古片玉篇钱起至寳未为代所竒韫灵示璞荆山陲独使虹光天子识不将清韵世人知世人所贵惟燕石美玉对之成瓦砾空山埋照凡几年古色苍痕宛自然重谿羃羃暗云树一片荧荧光石泉美人之鍳明且彻玉指提携叹竒絶试劳香袖拂莓苔不觉清心皎氷雪连城美价幸逢时命代良工岂见遗试作珪璋礼天地何如瓀瑊在堦墀金珰玉珮歌顾况赠君金珰太霄之玉珮金锁禹歩之流珠五岳眞君之秘箓九天丈人之寳书东井沐浴辰已毕先进洞房上奔日借问君从何处来黄姑织女机边出五言律咏玉李峤映石先过魏连城欲向秦洛阳陪胜友燕赵类佳人方水晴虹媚常山瑞马新徒为卞和识不遇楚王珍五言排律赋得沽美玉南巨川抱玉将何适良工正在斯有瑕宁自掩匪石幸君知雕琢嗟成器缁磷志不移饰樽光宴赏入佩奉威仪象徳曽畱誉如虹窃可竒终希逢善价还得桂林枝赋得沽美玉罗立言谁怜披褐士懐玉正求沽成器终期达逢时岂见诬寳同珠照乗价重劒论都浮彩朝虹满悬光月影孤㡬年沦瓦砾今日出泥涂采斵资良匠无令瑕掩瑜赋得瑕瑜不相掩陈中师出石温然玉瑕瑜素在中妍媸因异彩音韵信殊风让美心方并求疵意本同光华开缜密清润仰磨礲秀质非攘善贞姿肯废忠今来傥成器分别在良工赋得瑕瑜不相掩武翊黄抱璞应难辨姸媸每自融贞姿偏特达微玷遇磨砻泾渭流终异瑕瑜自不同半曽光透石未掩气如虹缜密诚为智包藏岂为忠疑看分美恶今得值良工赋得白珪无玷辛洪片玉表坚贞逢时寳自呈色鲜同雪白光润夺氷清皎皎无瑕玷锵锵有佩声崑山标重价垂棘振香名抱璞心常苦全眞道未行琢磨欣大匠还冀动连城赋得戞玉有余声管雄甫戞玉音难尽凝人思转清依稀流户牖髣髴在檐楹更逐松风起还将涧水并乐中如旧曲天际转余声漂渺浮烟逺温柔入耳轻想如君子佩时得上堂鸣赋得玉声如乐潘存实表质自坚贞因人一叩鸣静将金并响妙与乐同声杳杳疑风送泠泠似曲成韵含湘瑟切音带帝絃清不独藏虹气犹能畅物情后䕫如为听从此振琮琤赋得瑕玉成器叶季良片玉寄幽石纷纶当代名荆人献始遇良匠琢初成水映寒光动虹开晚色明雅容看更澈余响叩弥清自与琼瑶比方随掌握荣因知君有用髙价伫连城五言絶句咏水精韦应物映物随颜色含空无表里特来向明月的皪愁成水咏珊瑚韦应物绛树无花叶非石亦非琼世人何处得蓬莱顶上生咏琉璃韦应物有色同寒氷无物隔纎尘象筵看不见堪将对玉人水精王建映水色不别向月光还度倾在荷叶中有时看是露七言絶句冶春口号杨维桢见说崑田生玉子海西还有小昆仑明朝去拔珊瑚树龙气随飞过海门元宫词朱有炖一叚无瑕白玉光来从西域献君王制成新样䨇龙鼎庆夀宫中奉太皇御定佩文斋咏物诗选卷一百五十一御定佩文斋咏物诗选卷一百五十二钦定四库全书御定佩文斋咏物诗选卷一百五十二珠类五言古拟古朱子夫君沧海至赠我一箧珠谁言君行近南北万里余结作同心花缀在红罗襦䨇垂合欢带丽服眷微躯为君一起舞君情定何如古乐府黄清老君好锦绣叚妾好明月珠锦绣可为服服美令人愚不如珠夜光可以照读书五言律咏珠李峤灿烂金舆侧玲珑玉殿隈昆池明月满合浦夜光廻彩逐灵蛇转形随舞鳯来甘泉宫起罢花媚望风台奉试明堂火珠崔曙正位开重屋凌空出火珠夜来䨇月满曙后一星孤天净光难灭云生望欲无遥知太平代国寳在名都五言排律省试骊珠诗耿湋是日重渊下言探径寸珠龙鳞今不逆鱼目也应殊掌上星初满中月正孤酬恩光莫及照乗色难踰欲问投人否先论按劒无傥怜希代价敢对此氷壶赋得沈珠于渊独孤绶至道归淳朴明珠被弃捐失眞来照乗成性却沈泉不是灵蛇吐犹疑合浦旋岸傍随日落波底共星悬致逺终无胫怀贪遂比肩欲知恭俭徳所寳在惟贤赋得珠还合浦邓陟至寳含冲粹清虚映浦湾素辉明荡漾圆彩色纷㻞昔逐诸侯去今随太守还影揺波里月光动水中山鱼目徒相比骊龙乍可攀愿将车饰用长得耀君颜赋得浊水求珠项斯灵魄自沈浮从来任浊流愿从深处得不向暗中投圆月时堪惜沧波路可求沙寻龙窟逺泥访蚌津幽是寳终知贵惟恩且用酬如能在公掌的不负明眸赋得暗投明珠崔藩至寳㸔懐袖明珠出复收向人光不定离掌势难畱皎澈虚临夜孤圆冷莹秋徐来惊月落疾转怕星流有泪甘瑕弃无媒自暗投今朝感恩处将欲报隋侯赋得水怀珠莫宣卿长川含媚水波底孕灵珠素魄生苹末圆规照水隅沦涟氷彩动荡漾瑞光铺夜迥星同贯秋清岸不枯江妃思在掌海客亦忘躯合浦当还日恩威信已敷被褐怀珠玉黄庭坚国士懐珠玉通津不易杠椟藏心有待褐短义难降寳唾归青简晴虹贯夜窓直言方按劒岂是故迷邦弹雀轻千仭连城买一双安知蓝缕底明月弄寒江五言絶句桂水五千里杨维桢桂水五千里南风大府开象王新贡入鲛女送珠来七言絶句小游仙诗曹唐沧海令抛即未能且缘鸾鹤立相仍蔡家新妇莫嫌少领取眞珠三五升游仙汤颖绩挂树苍猿朗朗唿藓侵石壁字糢煳痴龙颔下珠如月照见寰中五岳图武皇南廵旧京歌顾璘石壁斜临元武湖中开天府贮民图文鱼在藻承皇泽来傍龙舟夜吐珠嘉靖宫词李蓘小车飞曳向元都翠羽金翘笑自扶玉蝀桥邉长日市内官争买大秦珠御定佩文斋咏物诗选卷一百五十二御定佩文斋咏物诗选卷一百五十三钦定四库全书御定佩文斋咏物诗选卷一百五十三金类五言律金李峤南楚标前贡西秦识旧城祭天封汉岭掷地警孙声向日披沙净含风振铎鸣方同杨伯起独有四知名银李峤思妇屏辉掩游人烛影长玉壶初下箭桐井共安牀色带明河色光浮满月光灵山有珍瓮仙阙荐君王五言排律赋得金在镕白行简巨槖方镕物洪炉欲范金紫光看渐发赤气望逾深燄热晴云变烟浮昼景隂坚刚由我性鼔铸任君心踊跃徒标异沈潜自可钦何当得成器待叩向知音七言絶句路入金州江中作方干棹寻椒岸萦廻去数里时逢一两家知是从来贡金处江边牧竖亦披沙杂咏张治紫宸宫阙九天开中使传宣殿里来红玉雕盘宫锦覆上公含笑赐金回西苑宫词张元凯蓬莱方丈可梯航勾漏丹砂近寄将昨铸银山髙㡬许试持玉尺殿中量南唐宫词范汭女冠鸟爪解方音识得蓬瀛路浅深戏搦雪花镕紫磨汉宫谁数辟寒金御定佩文斋咏物诗选卷一百五十三御定佩文斋咏物诗选卷一百五十四钦定四库全书御定佩文斋咏物诗选卷一百五十四钱类五言古饮刘原甫家原甫怀二古钱劝酒其一齐之大刀长五寸半其一王莽时金错刀长二寸半梅尧臣主人劝客饮劝客无夭姸欲出古时物先请射以年我料孔子履久化武库烟固知陶氏梭飞乗风雨天世无轩辕镜百怪争后先复闻丰城劒已入平津渊聊讐二百载傥有书画传嗢唿才十一便可倾觥船探懐发二寳太公新室钱独行齐大刀䥥形末环连文存半辨齐背有模法圆次观金错刀一刀平五千精铜不蠧蚀肉好钩婉全为君举酒尽跨马月娟娟七言古题毘陵承氏家藏古钱吴莱我观泉志颇识钱古今钱品不一传厯山铸金史靡纪泉府职币开其前五铢半两日以变榆荚鵞眼争相缘重轻子母信有制周郭肉好俱完全吾知圣人利世用要在百货得懋迁农夫红女寘不易尺布斗粟储为渊嗟哉后王弊自此竟使匹庶握利权剪皮凿鍱伪莫禁执籖障簏悭称贤国储何当调度足民食矧是虀盐先潜交鬼神欲着论臭衒富贵仍开冶卒铜工各鼓鞴偏炉盗铸多烟烻一朝变通别改币余尽沈朽徒埋船承君好古此收拾寳玩有若编埒然大贝南金特啬厚元珪博璧同瑛鲜汉官受一洁簠簋晋士挂百酣桮桊白水眞人笑有谶上清童子猜非仙古钱勿用幸乆贮古货难卖空精甄时能抚摩却秽梦坐与饕浊收馋涎世间万物裹可尽牀脚一瓮踏欲癫试看营室鏁星处何似扬州骑鹤年五言律钱李峤汉日五铢建姬年九府流天龙带泉寳地马列金沟赵壹囊初乏何曽箸欲收金门应入论玉井冀来求七言律金钱卜欢杨维桢紫姑坛上祝方兄忽听唿卢掷地声星斗未分牛女㑹隂阳先判雨云生青蚨孕子宁无兆玉蝶化身仍有情寳镜重圆三五夜好磨半月问亏盈钱箧瞿佑器小才堪贮百千也胜扑满费陶甄书生纸裹眞堪笑邻女香囊亦可怜野歩不须鞋上系市沽何用杖头悬画义更有黄州竹取用随时合自然咏钱沈周箇许微躯万事任似泉流动利源深平章市物无偏价泛滥儿童有爱心一饱莫充输白粟五财同用媿黄金可怜别号为赇赂多少英雄就此沈丙子九月工部奏进万厯制钱式样赐讲官六人各一锭于愼行汉苑新成少府钱万年寳厯赤文镌青凫出冶铜官奏黄纸题名玉署传赵壹囊空畱暂满东方俸薄赐常偏五侯甲第虚成埒未拟儒臣受宠年七言絶句江南曲于鹄偶向江边採白苹还随女伴赛江神衆中不敢分明语暗掷金钱卜逺人御定佩文斋咏物诗选卷一百五十四御定佩文斋咏物诗选卷一百五十五钦定四库全书御定佩文斋咏物诗选卷一百五十五锦绮类五言古领边绣沈约纤手制新竒刺作可怜仪萦丝飞鳯子结缕坐花儿不声如动吹无风自袅枝丽色倘未歇聊承云鬓垂五言律锦李峤汉使巾车逺河阳歩障陈云浮仙石日霞满蜀江春机迥廻文巧绅兼束髪新若逢楚王贵不作夜行人绫李峤金缕通秦国为裘指魏君落花遥写雾飞鹤近图云马眼氷凌影竹根雪霰文何当画秦女烟际坐氤氲五言排律赋得临风舒锦萧昕丽锦疋云终䄡䄡展向风花开翻覆翠色乱动揺红缕散悠扬里文廻照灼中低垂疑歩障吹起作晴虹旣与丘迟梦深知卓氏功还乡将制服从此表亨通七言律庾顺之以紫霞绮逺赠以诗答之白居易千里故人心郑重一端杏绮紫氤氲开缄日映晚霞色满幅风生秋水文为褥欲裁怜叶破制裘将剪惜花分不如裁作合欢被寤寐相思如对君锦郑谷文君手里曙霞生美号仍闻借蜀城夺得始知袍更贵着归方觉昼偏荣宫花颜色开时丽池鳯毛衣浴后明礼部郎官人所重省中别好占窠名大名文济王赐重綵二端赋谢萨都拉夜梦东南五色云晓闻使者已临门府中重遣年前赐幕下多承望外恩芝艹暖霞浮露彩藕繇秋水织霜痕何因得侍西园宴宫锦淋漓献寿樽五言絶句锦薛莹轧轧弄寒机功多力渐微惟忧机上锦不称舞人衣七言絶句少仪司空图昨日登班侍柏台更惭起草属微才锦窠不是寻常锦兼向丘迟夺得来代送中使织衮还朝俞安期织罢氷绡进御归鲛人水国暂停机自怜不及吴蚕老一吐新丝上衮衣御定佩文斋咏物诗选卷一百五十五御定佩文斋咏物诗选卷一百五十六钦定四库全书御定佩文斋咏物诗选卷一百五十六布帛类五言古素丝陆龟䝉园客丽独茧诗人吟五緵如何墨子见反以悲途穷我意岂如是愿参天地功为线补君衮为絃系君桐左右脩阙职宫商还古风端然洁白心可与神明通七言古白丝行杜甫缲丝须长不须白越罗蜀锦金粟尺象牀玉手乱殷红万草千花动凝碧已悲素质随时染裂下鸣机色相射美人细意熨帖平裁缝灭尽针线迹春天衣着为君舞蛱蝶飞来黄鹂语落絮游丝亦有情随风照日宜轻举香汗清尘汚颜色开新合故置何许君不见才士汲引难恐惧弃捐忍覉旅东川清丝寄鲁冀州戏赠苏轼鵞谿清丝清如氷上有千歳交枝藤藤生谷底饱风雪岁晩忽作龙蛇升嗟我虽为老侍从骨寒只受布与缯牀头锦衾未还客坐觉芒刺在背膺岂如卿晩乃贵福禄正似川方増醉中倒着紫绮裘下有半臂出缥绫封题不敢妄裁剪刀尺自有佳人能遥知千骑出清晓积雪未放浮尘兴白须红带柳丝下老弱空巷人相登但放竒纹出领袖吾虽老无人憎五言律罗李峤妙舞随裙动行歌入扇清莲花依帐发秋月鍳帷明云薄衣初卷蝉飞翼转轻若珍三代服同擅绮纨名布李峤御绩创羲皇缁冠表素王瀑飞临碧海火浣擅炎方孙被登三相刘衣阐四方伫因舂斗粟来晓棣华芳五言排律恩赐耆老布帛崔枢殊私及耆老圣德振黎元布帛忻天赐生涯拜主恩情均皆挟纩礼异贲丘园庆洽时方泰仁沾月告存宁知酬雨露空识荷干坤击壤将何幸徘徊望九门七言絶句鲛绡吴融云供片叚月供光贫女寒机枉自忙若道不蚕能致此海边何事有扶桑髙氏姊惠素罗郑允端雪色香罗照眼明阿兄寄赠见深情明朝急为裁春服相约麻姑礼上清寄绢陈云泉陆釴白米新炊夜夜香糟牀应听雨淋浪只愁湿却陶公葛为寄官家压酒囊送卖水絮人过万州汤显祖江西水絮白轻微残腊天南正葛衣见说先朝曽雨雪㯽榔寒落冻云飞御定佩文斋咏物诗选卷一百五十六御定佩文斋咏物诗选卷一百五十七钦定四库全书御定佩文斋咏物诗选卷一百五十七苎葛类五言古黄葛篇李白黄葛生洛谿黄花自绵羃青烟蔓长条缭绕几百尺闺人费素手采缉作絺绤缝为絶国衣逺寄日南客苍梧大火落暑服莫轻掷此物虽过时是妾手中迹题耕织图赵孟頫池水何洋洋沤麻水中央数日麻可取引过两手长织绢能几时织布已复忙依依小儿女岁晩叹无裳布襦不掩胫念之热中肠朝缉满一篮暮缉满一筐行看机中布计日渐可量我衣茍已成不忧天早霜七言古白纻古乐府白纻寳如月轻如云色似银制以为袍余作巾袍以光躯巾拂尘罗浮山父与葛篇李贺依依宜织江雨空雨中六月兰台风博罗老仙时出洞千岁石牀啼鬼工蛇毒浓凝洞堂湿江鱼不食衔沙立欲剪箱中一尺天吴娥莫道吴刀涩采葛歌阙名葛不连蔓棻台台今我采葛以作丝女工织分不敢迟弱于罗兮轻霏霏号絺素兮将献之白苎歌戴复古云为纬玉为经一织三涤手织成一片氷清如夷齐可以为衣陟彼西山于焉采薇五言律和李尹种葛戎昱弱质人皆弃唯君手自栽藟含霜后竹香惹腊前梅拟託凌云势须凭接引材緑隂如可惜黄鸟定飞来七言律答甘允从寄海东白纻虞集海国綀衣雪色明寄将千里见髙情着随野鹤浑相称行近沙鸥亦不惊江露满船歌醉起炉烟擕袖忆诗成秋风游子偏愁予谁采芙蓉共晩晴五言絶句山居鲍溶窈窕垂涧萝䝉茸采葛花鸳鸯怜碧水照影舞金沙石门曲王穉登蚕成桑叶空门前青苎长一半织郎衣一半结鱼网七言絶句邨行郭邦彦枣花初落路尘香燕掠麻池乍颉颃一片云隂遮十顷卖𤓰棚下午风凉其二芹叶芦花岸两边钓谿石畔落孤鸢小畦引入平流水麻秆森森已拍肩御定佩文斋咏物诗选卷一百五十七御定佩文斋咏物诗选卷一百五十八钦定四库全书御定佩文斋咏物诗选卷一百五十八氊罽类五言古别氊帐火炉白居易忆昨腊月天北风三尺雪年老不禁寒夜长安可彻赖有青氊帐风前自张设复此红火炉雪中相暖热如鱼入渊水似兔藏深穴婉软蛰鳞苏温炖冻肌活方安隂惨夕遽变阳和节无奈时候迁岂是恩情絶毳帘逐日巻香燎随烟灭离恨属三春佳期在十月但令此身徤不作多时别五言律谢汾州田大夫寄茸氊蒲萄姚合筐封紫蒲萄筒巻白茸毛卧暖身应健含消齿免劳衾衣疎不称梨栗鄙难髙晓起题诗报寒凘满笔毫七言律袭美将以緑罽为赠因成四韵陆龟䝉三径风霜利若刀襜䄖吹断罥蓬蒿闲中袛自嗟龙具世上何人识羽袍狐貉近怀珠履贵薜萝遥羡白巾髙陈王轻暖如相遗免制衰荷效广骚酬鲁望见迎緑罽次韵皮日休轻裁鸭緑任金刀不怕西风断野蒿酬赠旣无青玉案纎华犹欠赤霜袍烟披怪石难同逸竹映仙禽未胜髙成后料君无别事只应酣饮读离骚周国雍参藩寄红罽衣赋此为谢朱多炡万里蚕丛亦浣纱使君缄赠自三巴濯残秋水天孙锦染尽春山杜宇花嬾集芰荷成短褐闲过祗树混袈裟相思几上江边阁却卷珠帘坐暮霞七言絶句元宫词朱有炖清宁殿里见元勲侍坐茶余到日曛旋着内官开寳藏剪绒叚子御前分御定佩文斋咏物诗选卷一百五十八御定佩文斋咏物诗选卷一百五十九钦定四库全书御定佩文斋咏物诗选卷一百五十九印笏类四言古印衣铭胡广明明圣皇旌以命服纡朱懐金为光为饰迈种其泽抚宁四国宣慈惠和柔嘉维则克副帝心膺兹多福登位厯寿子孙千亿印铭李尤赤绂在躬非印不明棨传符节非印不行龟钮犊鼻用尔作程印铭傅𤣥往昔先王配天垂则乃设印章作信万国取象晷度是铭是刻文明慎密直方其徳本立道生归乎𤣥默太上结绳下无荒慝笏赞王升之愼为徳要惟善用光敬上尊贤贵不踰常用制斯器备对遗忘因事施礼升降有章七言古谢王仲至惠洮州砺石黄玉印村黄庭坚洮砺发劒吐贯日印章不琢色蒸栗磨礲顽钝印此心故人持赠意坚密故人鬓凋文字工藏书万卷胸次同日临天闲豢眞龙新诗得意挟雷风我贫无句当二物看公倒海取明月孔道辅击蛇笏赵孟頫以笏击蛇有孔公义与段公击贼同事之鉅细虽有异正气愤激生于中伟哉孔公圣人裔岂听妖邪惑民志即今槐木一尺强气象凛凛含风霜子孙守之愼寳藏絶胜象牙堆满牀题姑苏陆友仁所藏卫青印掲傒斯白玉蟠螭小篆文姓名识得卫将军卫将军今何在白草茫茫古时塞将军功业汉山河江南陆郎古意多五言律决道廿八弟得小金印以诗赠之晁冲之季也获金印籒文秦不如情知非鸟迹恨不识天书池静龟游罢庭闲鹊鬪余春风还旧物疎俊最怜渠赠贡泰甫先生牙笏诗李士瞻象简凝霜重苍髯雪色新转输劳算用报答费经纶垂珮朝明主临轩问老臣此时江海上人巳厌风尘七言律获玉印吴全节瑶瑛篆刻鎭华阳犹带宣和雨露香玉兔有灵开地藏金童无意得天章九重台上増春色万里书中耿夜光喜遇明时荐神瑞三君珍重䕶宏纲七言絶句戏题袭美书印囊陆龟蒙鹊衔龟顾妙无余不爱封侯爱石渠应笑休文过万卷至今谁道沈家书奉和陆鲁望印囊次韵皮日休金篆方圆一寸余可怜银艾未思渠不知夫子将心印印破人间万卷书御定佩文斋咏物诗选卷一百五十九御定佩文斋咏物诗选卷一百六十钦定四库全书御定佩文斋咏物诗选卷一百六十冠簪类四言古冠帻铭李尤冠为元服帻为首服君子敬愼自强不忒五言古赠四王冠诗应亨济济四令弟妙年践二九令月维吉日成服加元首人咸饰其容鲜能离尘垢虽无兕觥爵杯醮传㫖酒赠潘正叔陆机过蒙时来运与尔游承华执笏崇贤内振缨曽城阿五言律翻着葛巾呈赵尹张说昔日接㒿倒今我葛巾翻宿酒何时醒形骸不复存忽闻有佳客躧歩出闲门桃花春径满误识武陵源答陈拾遗赠竹簪张九龄与君尝此志因物复知心遗我龙钟节非无玳瑁簪幽素宜相重雕华岂所任为君安首饰懐此代兼金酬贺四赠葛巾之作王维野巾传惠好兹贶重兼金嘉此幽栖物能齐隐吏心早朝方蹔挂晩沐复来簪坐觉嚣尘逺思君共入林咏白油㡌送客钱起薄质惭加首微隂幸庇身卷舒无定日行止必依人已沐脂膏惠宁辞雨露频虽同客衣色不染洛阳尘答寄芙蓉冠子王建一学芙蓉叶初开映水幽虽经小儿手不称老夫头枕上眠常戴风前醉恐柔明年有闺阁此様必难求答友人惠牙簪章孝标牙簪不可忘来处隔炎方截得半轮月磨成四寸霜晓辞梳齿腻秋入髪根凉好是纱巾下纤纤锥出囊山友寄藓花冠项斯尘污出华髪惭君青藓冠此身闲未得终日戴应难好就松隂挂宜当枕石看㑹须寻道士簪去绕霜坛丁孝廉惠冠巾髙启知试山人服冠巾逺寄重佳名因子夏旧制学林宗褁映秋吟鬓攲宜晩醉容朝簪今已解斯上华阳峰酬惟乔赠巾薛蕙野巾初着日心赏竟朝曛试正行窥水从攲卧看云坐翻嫌月露出每避尘氛顾影还相笑风流媿使君七言律以纱巾寄鲁望因而有作皮日休周家新样替三梁褁髪偏宜白面郎掩敛乍疑裁黒雾轻明浑似戴元霜今朝定见看花侧明日应闻漉酒香更有一般君未识虎文巾在綘霄房袭美以纱巾见惠继以雅音因次韵酬谢陆龟蒙薄如蝉翅背斜阳不称春前赠郎初觉顶寒生逺吹预忧头白透新霜堪窥水槛澄波影好拂花墙亚蕊香知有芙蓉畱自戴欲峨烟雾访黄房友人遗华阳巾阙名剪雾裁烟胜角冠来从玉洞五云端醉宜薤叶攲斜影稳称菱花仔细看野客爱畱笼鹤髪谿翁争乞配鱼竿眞仙首饰劳相寄尘土翻惭戴去难椰子冠苏轼天教日饮欲全丝美酒生林不待仪自漉疎巾邀醉客更将空殻付冠师规模简古人争看簪导轻安发不知更着短檐髙屋㡌东坡何事不违时谢人惠云巾苏轼燕尾称唿理未便剪裁云叶却夫然无心只是青山物覆顶宜归紫府仙转觉周家新様俗未容陶令旧名传鹿门佳士勤相赠黒雾元霜合此肩网巾谢宗可乌纱未解涤尘袢一网清风两鬓寒筛影细分云缕滑棋文斜界雪丝干不须渔父灯前结且向诗翁镜里看头上任渠笼络尽有时华髪亦冲冠谢戴文璝佥院惠艹㡌陈髙细结夫须染色新使君持赠意偏眞玉川便易煎茶㡌元亮还抛漉酒巾影堕水波浮晩照黒遮霜鬓隔秋尘深惭欲报无琼玖感戴宁忘拂拭频别㡌丁鹤年云样飘萧月様圑百年雄丽压南冠黄金缀顶攒文羽白璧垂缨间木难刺绣尚期平敌垒簪花曽梦舞仙坛一从吹堕西风里谁念尘沙白髪寒陵祀归得赐煖耳诗和方石韵李东阳乌纱巾上透凉飔一髪君恩力未辞赐煖宫貂同日戴冐寒郊马有人骑耳闻明主如丝诏心似穷民挟纩时明向玉阶还再拜羔羊重续退公诗箨冠朱之蕃龙孙头角旧青霄蜕甲斑纹永不凋偃月制成笼短髩切云剪就映髙标都门挂后名心净湖曲归来逸兴骄酒漉葛巾慵更着行吟搔首自逍遥戊寅正月上尚巾礼成羣臣称贺赐白金文绮于愼行负扆年来海岳安春朝绣帻始加冠龙楼拂曙天颜近玉座垂旒日角寛九庙神灵应已慰两阶环珮不胜欢迩臣幸奉青蒲对珍赐还看出上䦨五言絶句答友人赠乌纱㡌李白领得乌纱㡌全胜白接㒿山人不照镜稚子道相宜七言絶句答元八遗纱㡌张籍黒纱方㡌君边得称对山前坐竹牀惟恐被人偷样剪不曽闲戴出书堂华阳巾陆龟蒙莲花峰下得佳名云褐相兼上鹤翎须是古坛秋霁后静焚香炷礼寒星漉酒巾陆龟蒙靖节髙风不可攀此巾犹坠冻醪间偏宜雪夜山中戴认取时情与醉颜清兴韩偓隂沈天气连翩醉摘索花枝料峭寒拥鼻遶廊吟看雨不知遗却竹皮冠小游仙诗曹唐昨夜相邀宴杏坛等闲乗醉走青鸾红云塞路东风紧吹绽芙蓉碧玉冠玉山草堂口占顾瑛临池醉吸杯中月隔屋香传蕊上花狂煞㑹稽于外史秋风吹堕小乌纱御定佩文斋咏物诗选卷一百六十御定佩文斋咏物诗选卷一百六十一钦定四库全书御定佩文斋咏物诗选卷一百六十一衣类五言古新制布裘白居易桂布白似雪呉绵软于云布重绵且厚为裘有余温朝拥坐至暮夜覆眠达晨谁知严冬月肢体暖如春中夕忽有念抚裘起逡巡丈夫贵兼济岂独善一身安得万里裘葢裹周四垠稳暖皆如我天下无寒人黑裘王禹偁野蚕自成茧缲密为山绸此物产何许莱夷负海州一端重数斤裁染为䙝裘守黒异华侈崇俭非轻柔熏香则无取风雪曽何忧朝可奉冠带夜以为衾禂晏婴三十年庶几迹相侔季子叹貂弊吾服已为优不耻狐貉者亦当师仲由况我屡迁谪行採赓歌讴映髪垂鹭顶植杖昻鸠头袖寛可以舞老农即为俦不曳银台门任尔争封侯澣衣图曹伯启静女思归宁澣衣拜髙堂隐士履贞固濯缨视沧浪茍有涓洁心顦顇犹姬姜常懐济时䇿进退皆康庄藤蓑次陈公甫韵李东阳采藤复采藤日夕费斤斧制为身上蓑人古衣亦古借问制者谁白沙乃蓑祖冉冉緑蓑衣萧萧白沙渚披蓑向江水顾影还独语爱此勿轻捐春江正多雨藤蓑陈宪章一蓑费几藤南冈砺朝斧交加落翠鬘制作䫫上古吾闻大泽濵羊裘动世祖何如六尺蓑灭迹芦花渚举俗无与同天随梦中语今夜不须归前谿正风雨其二新蓑藤叶青旧蓑藤叶白新故理则然胡为妄忻戚扁舟西湖口坐望南山石东风吹新蓑浩荡沧溟黑须㬰月东上万里天一碧安得同心人婆娑共今夕七言古詶殷佐明见赠五云裘歌李白我吟谢朓诗上语朔风飒飒吹飞雨谢朓已往青山空后来继之有殷公粉图珍裘五云色灿如晴天散綵虹文章彪炳光陆离应是素娥玉女之所为轻如松花落金粉浓似苔锦含碧滋逺山积翠横海岛残霞霏丹映江草凝毫採掇花露容几年功成夺天造故人赠我我不违着令山水含清晖顿惊谢康乐诗兴生我衣襟前林壑敛暝色袖上烟霞收夕霏羣仙长叹惊此物千崖万岭相萦郁身骑白鹿行飘飖手翳紫芝笑披拂相如不足夸鹔鹴王恭鹤氅安可方瑶台雪花数千点片片吹落春风香为君持此凌苍苍上朝三十六玉皇下窥夫子不可及矫首相思空断肠雪轩髙士以白纻制服作歌戏赠周权经氷纬玉纷纵横三盥寒露方织成晓机裂下不敢翫一道雪瀑来中庭天然精洁不可涴犀熏麝染惭呉绫制成素服轻于雪雅称仙官锵珮玦星斗离离夜挿掾髙兴飘飘白银阙乘风便控紫鸾车琼箫吹落蓬莱月拟寄衣曲郑允端男儿逺向交河道铁马金戈事征讨边头八月霜风寒欲寄征衣须趁早急杵清砧擣夜深玉纤铜斗熨贴平裁缝制就衣袄裙千针万线始得成封裹重重寄边使为语夫君奋忠义好将功业立边陲要使声名垂史记裁衣行刘秩裁衣须裁短短衣短衣上马轻如飞缝袖须缝窄窄袖袖窄弯弓不碍肘短衣窄袖样时新殷勤寄与从军人愿郎着衣便弓马破敌长驱古城下明年佩印披紫绯裁衣不比从军时五言律端午日赐衣杜甫宫衣亦有名端午被恩荣细葛含风软香罗疉雪轻自天题处湿当暑着来清意内称长短终身荷圣情谢令狐绹相公赐衣九事贾岛长江飞鸟外主簿跨驴归逐客寒前夜元戎与厚衣雪来松更緑霜降月弥辉即入调殷鼎朝分是与非敝裘杨载寂寞牛衣子能无敝缊袍尘埃须浣濯虮蝨费爬搔意味存鸡肋寒凉视马毛千金既销铄犹听朔风号谢赐衣髙启胪唿遥捧赐拜服望蓬莱香带炉烟下光迎扇月开竒文天女织新样内官裁被泽徒深厚惭无夺锦才五言排律古锦裾吴融濯水经何日随风故有人緑衣犹逼画丹顶尚迷眞暗淡云沈古青苍藓剥新映襟知染唾侵鞯想萦尘掣曳无由覩流传乆自珍武威应认得牵挽几当春七言律元九以纻丝布白轻褣见寄制成衣服以诗报之白居易緑丝文布素轻褣珍重京华手自封贫友素劳君寄附山妻亲为我裁缝袴花白似秋云薄衫色青于春艹浓欲着却休知不称折腰无复旧形容闻行简恩赐章服喜成长句寄之白居易吾年五十加朝散尔亦今年赐服章齿髪却同知命歳官衔俱是客曹郎荣传锦帐花聨萼綵动绫袍鴈趁行大抵着绯宜老大莫嫌秋鬓数经霜喜刘苏州恩赐金紫遥想贺䜩以诗庆之白居易海内姑苏太守贤恩加章绶岂徒然贺賔喜色欺杯酒醉妓欢声遏管絃鱼珮葺鳞光照地鹘衔瑞草势冲天莫嫌鬓上些些白金紫由来称长年和杨六尚书喜两弟汉公转吴兴鲁士赐章服命賔开宴用庆恩荣赋长句见示白居易华筵贺客日纷纷劒外欢娱洛下闻朱绂宠光新照地彤襜喜气逺凌云荣聨花萼知难和乐助埙箎酒易醺感羡料应知我意今生此事不如君故衫白居易闇淡绯衫称老身半披半曳出朱门䄂中吴郡新诗本襟上杭州旧酒痕残色过梅看向尽故香因洗嗅犹存曽经烂熳三年着欲弃空箱似少恩詶乐天得稹所寄纻丝布白轻褣制成衣服以诗报之元稹湓城万里隔巴庸纻薄绨轻共一封腰带定知今瘦小衣衫难作逺裁缝惟愁书到炎凉变忽见诗来意绪浓春草緑茸云色白想君骑马好仪容和蒋学士新授章服王建五色箱中綘服春笏花成就白鱼新看宣赐处惊廻眼着谢恩时便称身瑞草惟承天上露红鸾不受世间尘翰林同贺文章出惊动茫茫下界人贺淮南节度卢员外赐绯罗隐俭莲髙贵九霄间灿灿朱衣降五云骢马早年曽避路银鱼今日且从军衔题綵服垂天眷袍展花心透縠纹应笑当年老莱子鲜华都降自明君贺淮南节度卢员外赐绯徐商朱紫花前贺故人兼荣此㑹颇关身同年座上聨賔榻宗姓亭中布锦䄄晴日照旗红灼烁韶光入队影玢璘芳菲解助今朝喜嫩蕊青条满眼新贺卢员外赐绯段成式云雨轩悬莺语新一篇佳句占阳春银黄年少偏欺酒金紫风流不让人连璧座中斜日满贯珠歌里落花频莫辞倒载吟归去看取东山又吐茵贺卢员外赐绯王传朱紫聨辉照日新芳菲全属断金人华筵重处宗盟地白雪飞时郢曲春仙府色饶攀桂侣莲华光让握兰身自怜亦是膺门客吟想恩荣气益振归乡蒙赐锦衣翁承赞九重宣㫖下丹墀面对天颜赐锦衣中使擎来三殿晓寳箱开处五云飞徳音耳听君恩重金印腰悬已力微更待临轩陈鼓吹星轺便指故乡归宣赐锦袍设上赠诸郡客刘兼十月芙蓉花满枝天庭驿骑赐寒衣将同玉蝶侵肌冷也遣金鹏徧体飞夜卧始知多忝窃昼行方觉转光辉深冬若得朝丹阙太华峰前衣锦归道服王禹偁楮符布褐皂纱巾曽奉西垣寓直人此际暂披因假日如今长着见闲身濯缨未识三湘水漉酒空经五桞春不为行香着朝服二车谁信旧词臣谢茅山主者赠白罗氅衣请为作大洞祖宗师四十五赞虞集鹤氅裁成雪色新仙翁持寄感情眞清髙自此全抛俗寛博由来稳称身珮玉洞闻云外响劒光飞射日中尘画图写向羣眞里便是挥毫赞咏人登第赐章服宋褧承平天子重科名章服分颁出大明袍是涿罗香缕细笏胜楷木素文横晨趋象魏云霞灿夕奏龙池玉雪清遥想鸣珂朝㑹处鹓行争讶被恩荣戊寅正月进讲赐大红织成縀衣一袭于愼行讲殿朝朝圣渥频赐衣又见出枫宸织成共识金梭巧贡到初开锦样新色借宫云红近日香浮仙珮暖宜春垂裳幸值轩唐理补衮无劳媿许身五言絶句尚书念旧垂赐袍衣率题絶句献上以申感谢岑参富贵情犹在相逢岂间然绨袍更有赠深荷故人怜边军支春衣柳公权挟纩非眞纩分衣是假衣从今貔虎士不惮戍金微四时宫词曹文晦雪亚䨇鸳瓦寒生五凤楼羊羔初燕罢分赐绣㲨裘古词髙启妾刀不断机郎行当早归还将机中锦作郎身上衣古意赵南星锦织䨇鸳鸯还自裁为衣恐入他人手不解惜分飞七夕咏百花画衣柳应芳七夕画衣裁一花一色开当筵翻酒湿争道渡河来典衣曲陈鸿典尽衣难赎邻家夜捣砧那堪风露冷儿女说秋深六言絶句七月寄衣董少玉鴈鸿何处飞鸣满目萧条黄草书来先寄寒衣风雨太原秋早七言絶句花褐裘张籍对织芭蕉雪毳新长缝衫䄂窄裁身到头须向边城着消得秋风称猎尘戏题试衫司空图朝班尽说人宜紫洞府应无鹤着绯从此玉皇须破例染霞裁赐地仙衣小游仙词曹唐八海风凉水影髙上卿敎制赤霜袍鲛丝玉线难裁割须借玉妃金剪刀新服裁制初成薛涛紫阳宫里赐红绡仙雾朦胧隔海遥霜兔毳寒氷茧净嫦娥笑指织星桥其二九炁分为九色霞五灵仙驭五云车春风因过东君舍偷样人间染百花刘子澄寄羊裘朱子谁把羊裘与醉披故人心事不相违意行今夜知何处月冷风凄未肯归辇下曲张昱只孙官样青红锦裹肚圆文寳相珠羽仗执金班控鹤千人鱼贯振嵩唿宫词柯九思万里名王尽入朝法宫置酒奏箫韶千官一色眞珠袄寳带攒装稳称腰惟寅征君踏雨过林馆为畱终日因诵近赋絶句三首辄走笔奉和周砥秋来长掩竹间扉过客谁能识道机惭愧庐山陈处士时来共葺薜萝衣山居诗僧清珙一天红日晓东南自拔青苖挿瘦田布䄌半沾泥水湿归来脱晒竹房前元宫词朱有炖阊阖门开拥钺旄千官侍立晓星髙尚衣欲进虬龙服错捧天鵞织锦袍其二健儿千队足如飞随从南郊露未晞鼓吹声中春日晓御前咸着只孙衣其三纤纤初月鵞黄嫩浅浅方池鸭緑澄内苑秋深天气冷越罗衫子换吴绫贞谿初夏邵亨贞雨过深林竹笋肥渡头风急柳花飞柴门不掩緑隂静人在闲窓试苎衣扈从巡边至宣府往还杂诗杨士竒懐来城外夜微雪风送轻寒初着身平旦马前红一色回军共试赐衣新小景祝允明浓云压岭雨初至密叶障林风更多只有渔翁能了事一枚圆笠半肩蓑𢎞治宫词王世贞南海珠池贡已稀西川又罢锦文机朝来御服三经澣贱妾宁希曳地衣长安春雪曲王穉登勒寒桃李未成蹊啄雪流莺已自啼进得貂裘浑不着圣人春日赐征西题衲衣陆树声解组归东万事捐尽将身世付安禅披来戒衲浑无事不向歌姬为乞縁游仙曲屠瑶瑟银台珠树是仙家绮阁晴娇四照花不用安妃裁蜀锦铢衣多剪赤城霞裁衣董少玉芙蓉江北雁飞飞燕子矶边人未归只怕沈郎腰已瘦迟廻难寄旧时衣附帕七言律鲛绡帕瞿佑茧结扶桑出海濵逺随机杼倩鲛人不裁洛浦凌波袜能代湘川拭泪巾紫麝熏香收汗润彩毫传恨寄情眞吴绫轻薄番罗俗出䄂宜同掌上珍御定佩文斋咏物诗选卷一百六十一御定佩文斋咏物诗选卷一百六十二钦定四库全书御定佩文斋咏物诗选卷一百六十二带佩类五言古玉环引送马伯庸北上王士熈崑山有美璞昆吾有寳刀推雪漉寒氷凝此英琼瑶团团月长满晶晶白云浅似环环无穷寥寥人意逺有美天山人皎洁同精神禁垣青春多大珮垂朝绅腰无大羽箭肘有如斗印结束上京行骊驹骤长靷不採珊瑚钩海深安可求不执水苍璧汉庭罗公侯爱此玲珑质题诗赠与客百金一朝倾三年不可得不得只空行山泉琴崃鸣摩挲龙门石忆忆应畱情天风北极髙归涂踏霜艹不惜玉环分只愿君还早七言古玉连环歌为邢从周典簿作张翥于阗河头夜光发赤髯贾胡采明月中有美璞凝寒晶惟有鬼工能琢成伊谁得此邢公子示我緑玉双连理恍如空碧虹气垂半隐青瑶蟾一规展之两环不盈尺疉作圑团小苍璧縠文错落映雷文宛是昆吾寳刀刻庐陵学士癖好竒辨古重以琼琚词珊瑚珮钩讵可数我疑制自金源时集贤仙人丈人行鳯阁舎人文有样请君畱束宫锦袍待看挥毫玉堂上五言排律水精环罗维王室符长庆环中得水精任圆循不极见素质仍贞信是天然瑞非因朴斵成无瑕胜玉美至洁过氷清未肯齐珉价宁同杂珮声能衔任黄雀亦欲应时明五言絶句长安道麴信陵朱门映緑杨䨇阙抵通庄玉珮声逾逺红尘犹自香佩韦掲祐民吾韦佩已久韦敝将若何纵有未革性谢韦功已多七言絶句以玉带施元长老元以衲裙相报次韵苏轼瘦骨难堪玉带围钝根仍落箭锋机欲敎乞食歌姬院故与云山旧衲衣小游仙杨维桢青旄节卫翠云軿按部东行过赤城龙女遗珠鸡卵大结为双佩赐方平御定佩文斋咏物诗选卷一百六十二御定佩文斋咏物诗选卷一百六十三钦定四库全书御定佩文斋咏物诗选卷一百六十三履舄类四言古袜铭崔骃机衡建子万物含滋黄钟育化以飬元基长履景福至于亿年皇灵既祐祉禄来臻本支百世子子孙孙五言古咏履后主贤舍观穴踵𤓰田睹蹑迹矩步今有仪用此前嘉客七言古苴履李俊民待诏门前东郭趾蓝闗路上仙人迹雪花纷披盖地白东家不借借不得虽然近市屦亦无以故为新即有余同行留我木上座补过仰渠金十奴一生能着屐㡬两用心犹在阮孚上不须更觅下邳侯山林此计成长往五言排律赋得履髙启穏称游方脚新编楚岸蒲滑欺峰顶石危怯世间途轻曵愁妨蚁髙飞笑化凫上堂声每衆度岭影还孤着䖏朝行道抛时夜结趺空山欲相访落叶去踪无七言律薛侍御䖏乞靴李羣玉越客南来夸桂麖良工用意巧缝成看时共説茱萸绉着䖏嫌无鸜鹆鸣百里奚身嗟甚似五羊皮价敢全轻日于文苑陪髙步赢得芳尘接武名谢人恵方舄蘓轼乌鞾短靿格粗疎古雅无如此様殊妙手不劳盘作凤轻身只欲化为凫魏风褊俭堪羞葛楚客豪华可笑珠拟学梁家名觧脱便于禅坐作跏趺谢僧恵蒲履张昱丈夫此日可徒行蒲履深烦逺寄情除是髙僧求易得自非巧手织难成春来见客身差健老去㸔花步觉轻他日袈裟如过我定须着此出门迎赠鞋生僧溥洽父子相传履制竒青丝细软合时宜声随鸣珮君王识影落飞凫太史知泥滓乍离归隠计香云才振上昇期年来敝屣无心弃却笑干将补较迟五言絶句寄刘道士舄张说真人降紫炁邀我丹田宫逺寄双凫舄飞飞不碍空送丘贠外归山居韦应物郡阁始嘉宴青山忆旧居为君量革履且愿驻篮轝七言絶句谢云居山人草鞋张咏云居山客草为鞋路转千峰此寄来昨日公余偷步蹑万端心绪忆天台山居杂咏僧大香接叶隂隂唤水鸠花坪草堰偶经逰芒鞋晒向西巖石露冷烟凄不记收御定佩文斋咏物诗选卷一百六十三御定佩文斋咏物诗选卷一百六十四钦定四库全书御定佩文斋咏物诗选卷一百六十四屏障类五言古咏画屏风诗庾信逍遥逰桂苑寂絶到桃源狭石分花径长桥映水门管声惊百鸟人衣香一园定知欢未足横琴坐石根其二上林春迳宻浮桥栁路长龙媒逐细草鹤氅映垂杨水似桃花色山如甲煎香白石春泉上谁能待月光题画山水障张九龄心累犹不尽果为外物牵偶因耳目好复假丹青妍甞抱野间意而迫区中缘尘事固已矣秉意终不迁良工适我愿妙墨挥巖泉变化合羣有髙深侔自然置陈北堂上倣像南山前静无户庭岀行巳兹地偏萱草忧可树合欢忿益蠲所因本微物况乃慿幽筌言象㑹自泯意色聊自宣对翫有佳趣使我心渺绵秋咏石屏蘓轼霏霏㸃轻素眇眇开重隂风花乱紫翠雪外有烟林雪近势方壮林逺意殊深㑹有无事人支頥识此心秋林砚屏率鲁直同赋蘓轼西山无时春巉巖锁顽隂分明倚天壁㸃缀无风林物固为人出兴谁于此深穷竒真自蠧诗句且娱心咏屏送周伯阳徐贲巧餙辞云母圗画比晴天宻防宜便坐连张须广筵月临皎乃隠风当駃亦旋望䖏凭移障只恐见离船七言古素屏謡白居易素屏素屏胡为乎不文不餙不丹不青当世岂无李阳氷之篆字张旭之笔迹邉鸾之花鸟张藻之松石吾不令加一㸃一画于其上欲尔保真而全白吾于香炉峰下置草堂二屏倚在东西墻夜如明月入我室晓如白云围我牀我心乆飬浩然气亦欲与尔表里相辉光尔不见当今甲第与王宫织成步障锦屏风缀珠䧟钿贴云母五金七寳相玲珑贵豪待此方恱目然肯寝卧乎其中素屏素屏物各有所宜用各有所施尔今木为骨兮纸为靣舍吾草堂欲何之生禖屏风歌温庭筠玉墀暗接崑崙井井上无人金索冷画壁隂森九子堂阶前细月铺花影绣屏银鸭香蓊蒙天上梦归花绕丛宜男漫作后庭草不似樱桃千子红月石砚屏歌寄蘓子羙欧阳脩月従海底来行上天东南正当天中时下照千丈潭潭心无风月不动倒影射入紫石巖月光水洁石莹净感此隂魄来中潜自从月入此石中天有两曜分为三清光万古不磨灭天地至寳难藏缄天公唿雷公夜持巨斧堕崭巖堕此一片落千仭皎然寒镜在玉匳虾蟇白兔走天上空留桂影犹毶毶景山得之惜不得赠我意与千金兼自云毎到月满时石在暗室光出檐大哉天地间万怪难悉谈嗟予不度量毎事思穷探欲将两耳目所及而与造化争毫纎煌煌三辰行日月尤尊严若令下与物为比扰扰万类将谁瞻不然此石竟何物有口欲说嗟如钳吾竒蘓子胸罗列万象中包含不惟胸寛胆亦大屡出言语惊愚凡自吾得此石未见蘓子心懐惭不经老匠先指抉有手谁敢施镌鑱唿工画石持寄似幸子留意其无谦轼近以月石砚屏献子功中书复以涵星砚献纯父侍讲子功有诗纯父未也复以月石风林研屏赠之谨和子功诗并求纯父数句蘓轼紫潭出元云翳我潭上星独有潭上月倒挂紫翠屏我老不㸔书黙坐飬此昏花睛时时一开眼见此云月眼自明乆知世界一泡影大小真伪何足评笑彼三子欧梅蘓无事自作雪羽争故将屏砚送两范要使珠壁栖窓櫺大范忽长謡语出月脇令人惊小范当继之说破星心如鸡鸣牀头复一月下有风林横急送小范家䕶此涵星泓愿从少陵博一句山木尽与洪涛倾献题常州草虫枕屏杨万里黄蜂作歌紫蝶舞蜻蜓蚱蜢如风雨先生昼眠纸帐温无那此軰喧梦魂眼中了了华胥国蜂催蝶唤到不得觉来忽见四折屏野花红白野长青勾引飞虫作许声何縁先生睡不惊巫峡云涛石屏志顾瑛谢家绿玉屏不作龟甲形方若陟釐纸粉缥带苔青秀洁庚庚絶文理十二巫峯横隠起芙蓉照影立亭亭逺落巴江一江水素湍汹涌翻绿涛长风吹云白日髙三峡涛声满人耳箇中独欠孤猿号胡僧谩有金壶汁洒向素缣圗不得女娲鍊石作五彩㸃染料应无此色此石产景由天工畧假石人磨削功石色欲尽玉色起汎沈天碧涵清空君不闻大食贡石莹如玉中有竒松四时绿六月凉风卷翠涛瑟瑟秋声战空屋又不闻杨家古屏刻水精中有为云之羙人海绡衣裳为烟雾姓名自语非真真二物化去固巳久价重隋珠难再有君家玉屏独在世勿落忍人豪夺手我闻故人杨铁仙束带拜之如米颠起来发狂捉鐡笔醉墨冩入青瑶镌何日乘舟上鱼复唤取巴童唱巴曲更借丹丘粉墨屏对案巫山真靣目五言律屏李峤洞彻琉璃蔽威纡屈膝廻锦中云母列霞上织成开山水含春动神仙倒景来修身兼竭节谁识作铭才咏屏风袁恕已绮阁云霞满芳林草树新鸟惊疑欲曙花笑不闗春山对弹琴客谿留垂钓人请㸔车马路行䖏有风尘咏旧屏风姚合时人嫌古画倚壁不曽収雨滴胶山㫁风吹绢海秋残云飞屋里片水落牀头尚胜残花鸟君能补缀不屏风薛蕙屏风十二曲罗列洞房隅䨇环金屈膝四角锦流蘓蛾眉行䖏隠玉䄂坐中扶因歌留上客翠盖少踟蹰题魏少府破屏风栁应芳依倚㤀年嵗凝尘兾尔容乍通宵案烛不掩午堂钟射雀犹存影弹蝇已失踪勿言新可代官冷若为供五言排律水墨障子李洞若非神助笔砚水恐藏龙研尽一寸墨扫成千仭峰壁根堆乱石牀罅种枯松岳麓穿因䑕湘江绽为蛬挂衣岚气湿梦枕浪头舂只为少颜色时人着意慵云母屏风隔坐阙名彩障成云母丹墀隔上公才彰二纪盛荣播一朝同近玉初齐白临花乍散红凝姿分缥缈转珮辨玲珑意惬恩偏厚名新宠更崇谁知歴千古犹自仰清风七言律题西平王旧赐屏风温庭筠曽向金扉玉砌来百花鲜湿隔尘埃披香殿下樱桃熟结绮楼前芍药开朱鹭巳随新卤簿黄鹂犹识旧池䑓世间刚有东流水一送恩波更不廻观山水障子伍乔功绩精妍世少伦圗时应倍用心神不知草木承何异但见江山长带春云势似离巖底石浪花如动岸边苹更疑独泛渔舟者便是其中旧隠人杨龙圗芦鴈屏赵抃省宇屏圗喆匠成写传芦鴈笔尤精斜依风苇丛丛袅逺飏烟波渺渺平弋者定嗟何所慕鹏抟莫怪不能鸣公㸔羽翼飞腾䖏有意青云万里程鱼魫屏曹文晦何人遗公鱼魫屏定须东海鲙长鲸不应虚室自生白正与幽人相对清素色晓含银汉冷寒光夜照玉蟾明平生未识豪家客金雀徒闻后世名五言絶句题友人云母障子王维君家云母障时向野庭开自有山泉入非因彩画来早秋山水砚屏文同晚霭隔逺岫秋容入平林方素仅盈尺巖谷能许深祝孝友作枕屏小景以霜余荗树名之因题此诗朱子山寒夕飇急木落洞庭波㡬叠云屏好一生秋梦多题梅屏刘基树杪过流星轻霜落半庭踈花与孤客相对一灯青七言絶句题诗屏风絶句白居易相忆采君诗作障自书自勘不辞劳障成定被人争冩从此南中纸价髙答微之白居易君冩我诗盈寺壁我题君句满屏风与君相遇知何䖏两叶浮萍大海中屏风李商隠六曲连环接翠帷髙楼半夜酒醒时掩灯遮雾宻如此雨落月明俱不知咏绣障胡令能日暮堂前花蕊娇争拈小笔上牀描绣成安向东园里引得黄莺下栁条寒林石屏僧无闷草堂无物伴身闲惟有屏风枕簟间本向他山求得石却于石上㸔他山西湖竹枝词潘纯云髻髙梳鬓不分扫除虚室事元君新煳白纸屏风上尽画蓬莱五色云御定佩文斋咏物诗选卷一百六十四御定佩文斋咏物诗选卷一百六十五钦定四库全书御定佩文斋咏物诗选卷一百六十五帘幕类五言古咏幔王融幸得与珠缀羃䍥君之楹月映不辞卷风来辄自轻毎聚金炉气时驻玉琴声但愿置尊酒兰釭当夜明赋得帘尘徐摛朝逐珠胎卷夜傍玉钩垂恒教罗䄂拂不分秋风吹赋得珠帘卢思道鑑帷明欲歛照槛色将晨可怜踈复宻隠映当窓人浮清带逺吹含光动细尘落花时屡拂㑹待玉阶春五言律赋帘太宗㕘差垂玉阙舒卷映兰宫珠光揺素月竹影乱清风彩散银钩上文斜桂户中惟当杂罗绮相与媚房栊帷李峤乆闭先生户髙褰太守车罗将翡翠合锦逐鳯凰舒明月弹琴夜清风入幌初方知决胜䇿黄石受兵书帘李峤清风时入燕紫殿㡬含秋暧暧笼灵阁纤纤上玉钩牕中翡翠动户外水精浮巧作盘龙势长迎飞燕逰咏帘万楚玳瑁昔称华玲珑薄绛纱钩衔门势曲节乱水纹斜日弄长飞鸟风揺不卷花自当分内外非是为骄奢破幌张耒破幌一㸃白卧知千里明低窓通雪气乔木尚风声传警军城静鸣钟梵刹清髙眠寻㫁梦邻树已乌惊五言排律帘杜牧徒云逄剪削岂谓见偏装凤节轻雕日鸾花薄餙香问屏何屈曲怜帐觧周防下渍金阶露斜分碧瓦霜沈沈伴春梦寂寂侍华堂谁见昭阳殿真珠十二行七言律咏帘徐夤素节轻盈透影匀何人巧思间成文闲垂别殿风应度半掩行宫麝欲熏绣户逺笼寒熖重玉楼髙挂曙光分无情㡬对黄昏月才到如钩便堕云琉璃帘马祖常吴侬巧制玉玲珑翡翠虾须迥不同万缕横陈银色界一尘不入水晶宫月华逺射离离白灯影斜穿细细红相隔神仙才咫尺灵犀一㸃若为通五言絶句宫中乐令狐楚九重青琐闼百尺碧云楼明月秋风夜珠帘上玉钩四时宫词曹文晦水殿笙歌歇宫门聼漏籖薫风吹藕荡香度水精帘七言絶句帘陆龟䝉枕映疎容晚向欹秋烟脉脉雨微微迸风障燕寻常事不学人前当妓衣帘罗隠叠影重纹映画堂玉钩银烛共荧煌㑹应得见神仙在休下真珠十二行其二翡翠佳名世共稀玉堂髙下巧相宜殷勤为嘱纎纎手卷上银钩莫放垂宫词花蕊夫人纱幔薄垂金麦穂帘钩纎挂玉葱条楼西别起长春殿香壁红泥透蜀椒其二翠华香重御炉添䨇凤楼头晓日暹扇掩红鸾金殿悄一声清跸卷珠帘东楼雨中王元粹多年苍柏拂檐枝燕子飞来语向谁枕簟不妨留客住满楼风雨下帘时和史㕘政韵马祖常五云天近书香残红白花枝满药䦨一夜东风吹小雨殿头持卷隔帘看上京杂咏萨都拉沙苑棕毛百尺楼天风揺曳锦绒钩内家宴罢无人到面面珠帘夜不收絶句萨都拉待得郎君半醉时笑将纨扇索题诗小红帘卷春波绿渡水杨花落砚池明仁殿进讲贡师㤗黄金为带玉为檐劒㦸如林衞紫髯也爱儒臣勤讲读向前轻掲虎皮帘宫词纳新琼岛岧嶤内苑西斑斓绮石甃清漪御床不许红尘到黄幔长教窣地垂艶阳词宋濓㡬番花信逐时添诸柘新篘酒正甜莫道晓风犹料峭内家新赐却寒帘寄沈介轩沈翊锦绣湖山罨画楼君家住在小瀛洲洞箫吹上花间月十二珠帘不下钩御定佩文斋咏物诗选卷一百六十五御定佩文斋咏物诗选卷一百六十六钦定四库全书御定佩文斋咏物诗选卷一百六十六如意麈拂类五言古麈尾宣帝匣上生光影毫际起风流本持谈妙理宁是用催牛铁如意谢翶仙客五六人月下鬪婆娑散影若云雾遗音杳江河其一起楚舞一起作楚歌双执铁如意击碎珊瑚柯一人夺执之睨者一人过更舞又一人相向屡傞傞一人独抚掌身挂青薜萝夜长天籁寂宛转思如何玉麈尾谢翶客持麈尾柄色夺环与玦尘心随影祛一片若行雪神兽潜空山何年探灵穴忽失落人手遂为谈者悦隂崖起白气篆古踰轩颉一拂沈藓文再拂字不灭三拂蛟螭腾世眼不能别投尔隂崖巅惊怪吐其舌七言古和赵给事白蝇拂歌卢纶华堂多衆珍白拂称殊异柄裁沈节香袭人上结为文下垂穂霜缕霏微莹且柔虎须乍细龙髯稠皎然素色不因染淅尔凉风非为秋羣蝇青苍恣游息广包万品无颜色金屏成㸃玉成瑕昼眠宛转空咨嗟此时满筵㸔一举荻花忽旋杨花舞如寒隼惊暮禽飒若繁埃得轻雨主人説是故人留毎戒如新比白头若将挥玩闲临水愿接波中一白鸥椶榈蝇拂歌韦应物㯶榈为拂登君席青蝇撩乱飞四壁文如轻罗散如髪马尾氂牛不能絜柄出湘江之竹碧玉寒上有纎罗萦缕寻未絶左挥右洒烦暑清孤松一枝风有声丽人纨素可怜色安能㸃白还为黒七言律谢张直卿以铁如意见遗朱多炡土花斑驳锦糢煳一片寒氷出鍜炉致向书中称折角捉来石上穏跏趺提携起舞旋长袖慷慨酣歌缺唾壶多谢司空饶博物祗愁无地击珊瑚竹如意朱之蕃斵取铿金戞玉枝不资型范自离竒坚持劲节羞茅靡挥霍虚心与物宜花雨争飞従握手闲云静㸔独支頥客来指㸃潜身䖏免作长竿渭上垂松麈朱之蕃捉柄従夸手玉如青松振鬛自萧疎折来偏助谈锋劲挥䖏犹㸔翠霭舒谢却猩红休染涴留将鳞甲莫捐除清风谡谡浑㤀倦朗月澄懐坐碧虚七言絶句竹拂子秦畧觅箇龟毛也是难直教击碎钓鱼竿世人不用轻分别信手拈来总一般御定佩文斋咏物诗选卷一百六十六御定佩文斋咏物诗选卷一百六十七钦定四库全书御定佩文斋咏物诗选卷一百六十七砧杵类五言古夜聼𢷬衣曹毘寒兴御纨素佳人治衣襟冬夜清且永皓月照堂隂纎手叠轻素朗杵叩鸣碪清风流繁节廻飈洒㣲吟嗟此嘉运速悼彼幽滞心二物感余懐岂但声与音𢷬衣谢恵连衡纪无淹度晷运倐如催白露滋园菊秋风落庭槐肃肃莎鸡羽烈烈寒螀啼夕隂结空幕宵月皓中闺羙人戒裳服端餙相招携簮玉出北房鸣金步南阶檐髙砧响发楹长杵声哀微芳起两䄂轻汗染双题纨素既已成君子行未归裁用笥中刀缝为万里衣盈箧自余手幽椷俟君开腰带准畴昔不知今是非咏𢷬衣王僧孺足伤金管遽多怆缇光促露团池上紫风飘庭里绿下机骛西眺鸣砧遽东旭芳汗似兰汤彫金辟龙烛散度广陵音掺冩渔阳曲别鹤悲不已离鸾㫁还续尺素在鱼肠寸心凭鴈足捣衣栁恽步檐杳不极离堂肃巳扄轩髙夕杵散气爽夜碪鸣瑶华随步响幽兰逐䄂生踟蹰理金翠容与纳宵清华观省中夜聼城外𢷬衣费昶阊阖下重闗丹墀吐明月秋气城中冷秋砧城外发浮声绕雀䑓飘响度龙阙宛转何藏摧当从上路来藏摧意未已定自乘轩里乘轩尽世家佳丽似朝霞圎珰耳上照方绣领间斜衣熏百和屑鬓挿九枝花昨暮庭槐落今朝罗绮薄拂席卷鸳鸯开幔舒龟鸖金波正容与玉步依砧杵红䄂往还萦素腕㕘差举徒闻不得见独夜空愁伫独夜何穷极懐之在心恻阶垂玉衡露庭舞相风翼沥滴流星辉灿烂长河色三冬诚足用五日无粮食扬云巳寂寥今君复弦直题画屏风庾信𢷬衣明月下静夜秋风飘锦石平砧靣莲房接杵腰急节迎秋韵新声入手调寒衣须及早将寄霍嫖姚始闻早砧张羽寂寂秋景宴萧萧凉吹生闺人感寒至一轸逺人情嘹亮清砧动纡徐捣杵鸣微茫带烟逺萧疎出帘轻此时离居客单眠梦亦惊披衣一惆怅斜月满山城七言古𢷬练篇韦荘月华吐艳明烛烛青楼妇唱𢷬衣曲白祫丝光织鱼目菱花绶带鸳鸯簇临风缥缈叠秋雪月下丁东𢷬寒玉楼兰欲寄在何鄊凭人与系征鸿足和逯先生闻砧韵沐昂秋髙万木脱林坞与子庭前开绿醑忽闻别院动砧声西风吹㫁萧萧雨隔岸人家红树稀辞巢燕子故飞飞酒酣自起为君舞正爱凉飈吹我衣五言律𢷬衣张端为捣清砧素令人念藁砧近寒将鴈至入夜正蛩吟霜月三更杵闗山万里心金风何太弱不与送余音御苑秋砧田汝露结金扉冷霜凄绣幕深褰罗出素手乘月响清砧髙入宫云㫁低随阁漏沈无言为谁苦永夜助蛩音七言律捣衣石瞿佑一方滑浄絶苔钱才属秋闺响便传长夜未央风阵急羙人相对月华圎髙于凤阙黄金础厚胜花堦绿玉甎㡬度晚凉眠不得丁东声到客愁邉夜坐闻砧吴寛何䖏踈砧隔短墙东隣有妇捣衣裳风林落叶秋声动露草鸣蛩夜气凉乆别官寮㤀馆阁每从儿子话家鄊强扶笻竹归深院半壁残灯独上牀馆试秋夜闻砧王格萧瑟秋风散晚凉谁家清夜𢷬衣裳丁丁遥应疎钟响䔩䔩还如落叶忙明月有情留小院征鸿无数挟轻霜不堪客梦湘云逺独对寒灯思渺茫五言絶句江楼闻砧白居易江南授衣晚十月始闻砧一夕髙楼月万里故园心七言絶句秋夜闻砧杜荀鹤荒凉客舍眠秋色砧杵家家弄月明不及巴山聼猿夜三声中有不愁声闻砧郦权玉闗消息到长安䖏䖏砧声𢷬夜䦨想得月残音响㫁一灯清照剪刀寒御定佩文斋咏物诗选卷一百六十七御定佩文斋咏物诗选卷一百六十八钦定四库全书御定佩文斋咏物诗选卷一百六十八书籍类四言古孝经诗傅咸立身行道始于事亲上下无怨不恶于人孝无终始不离其身三者备矣以临其民书帙铭谢灵运懐幽卷赜戢妙抱密用舍以造舒卷不失亮惟勤翫无或暇逸五言古咏书帙萧统擢影兔园池抽茎淇水侧朝暎出岭云暮聚飞归翼幸杂缃囊用聊因班女织一合轩羲曲千龄如可即和刘明府观湘东王书诗庾肩吾陈王擅书府河间富典坟五车方累箧七阁自连云松椠芳帙气柏熏起㕑文羽陵青简出嬀泉绿字分方因接游圣暂得奉朝闻峰楼霞早发林殿日先曛洛城复接限归轩畏后羣七言古无书叹胡天游六经既降诸子出后代枝叶何其多眼中万卷忽如扫无乃天意増繁苛陈言故纸本糟粕吾道耿耿终难磨劫灰不赭孝先笥昼卧坦腹时摩挲五言律蠧简杨载往古韦编在何年始汗青蠧虫深卜宅蝌蚪少成形泯灭阽秦火搜罗出汉庭斯文天未坠不敢望全经七言律玉堂读卷虞集玉堂䇿士诏儒臣御笔亲题墨色新省树坐移帘底日宫壶驰赐殿头春虞庭制作夔龙盛汉代文章董贾醇书阁暮年偏感遇但歌天保播皇仁七言絶句题朱兵曹山居张祜朱氏西斋万卷书水门山濶自髙疏我来穿穴非无意愿向君家作壁鱼襄阳爲卢窦纪事元稹帝下真符召玉真偶逢游子暂相亲素书三巻留爲赠从向人间説向人闻日本圎载上人挟儒家书洎释典以行更作一絶以送陆龟蒙九流三藏一时倾万轴光凌渤海声从此遗编东去后却应荒外有诸生写庄子李九龄圣泽安排当散地贤侯优贷借新居闲中亦有闲生计写得南华一部书寄居江邨欲借书诸公先寄此诗王庭珪卜筑江邨翠岭坳喜君书室近衡茅牙籖插架几千册凖拟从头借一钞时习斋宇文虚中未厌平生习气浓更将余事训儿童鲁论二万三千字悟入从初一句中醉经斋爲虞卿麻长官赋周昻诗书读破自融神不羡云安麴米春黄卷至今真味在莫将糟粕待前人天厯庚午㑹试院中马伯庸尚书杨廷镇司业及元皆乙卯榜进士偶成絶句纪其事出院明日有敕督修经世大典又成小诗寄诸弟欧阳元圣主宫中游幸疎日临秘阁翫芸储昨朝兰省才开试清晓玉音催着书赠长垣宗室边贡瑶室青编万卷余宫中谁道日闲居家臣昨夜长安去犹向君王乞秘书御定佩文斋咏物诗选卷一百六十八御定佩文斋咏物诗选卷一百六十九钦定四库全书御定佩文斋咏物诗选巻一百六十九五经类四言古周易傅咸卑以自牧谦尊而光进德修业既有典常晖光日新照于四方小人勿用君子道长毛诗傅咸无将大车维尘冥冥济济多士文王以宁显允君子大猷是经周官傅咸惟王建国设官分职进贤兴功取诸易直除其不蠲无敢反侧以德诏爵允臻其极其二辨其可任以告于正掌其戒禁治其政令各修乃职以聴王命五言古讲易鲍照云泽翔羽姬横盖招益人贲园无金尚履道易书绅赋礼记李百药玉帛资王㑹郊丘叶圣情重广开环堵至道轶金籯盘薄依厚地遥裔腾太清方恱升中礼足以慰余生赠别殷山人说易后归幽墅孟郊夫子说天地若与灵龟言幽幽人不知一一予所敦秋月吐白夜凉风韵清源旁通忽已逺神感寂不喧一悟祛万结夕懐倾朝烦旅辀无停波别马嘶去辕殷勤荒草士㑹有知巳论五言律经李峤汉室鸿儒盛邹堂大义明五千道德阐三百礼仪成青紫方拾芥黄金徒满籯谁知怀逸辨重席冠羣英七言律枕易黄庚古鼎烟消倦㸃朱翛然髙卧夜寒初四檐寂寂半牀梦两鬓萧萧一卷书日月冥心知代谢隂阳囘首验盈虚起来万象皆吾有收拾干坤在草庐五言絶句翫易斋朱子竹几横陈处韦编半掩时寥寥三古意此地有深期七言絶句易朱子立卦生爻事有因两仪四象巳前陈湏知三絶韦编者不是寻行数墨人其二濳心虽出重爻后着眼何妨未画前识得两仪根太极此时方好絶韦编明仁殿进讲贡师泰黄绫写本奏经筵正是虞书第二篇圣主从容聴讲罢许敎留在御牀边御定佩文斋咏物诗选卷一百六十九御定佩文斋咏物诗选卷一百七十钦定四库全书御定佩文斋咏物诗选卷一百七十史类四言古于贾谧坐讲汉书潘岳理道在儒𢎞儒由人显允鲁侯文质彬彬笔下摛藻席上敷珍前疑既辨旧史维新维新尔史既辨尔疑延我僚友讲此微辞五言古咏司马彪续汉志太宗二仪初创象三才乃分位非惟树司牧固亦垂文字绵代更膺期芳图无辍记炎汉承君道英谟纂神器濳龙既可跃术兔奚难致前史殚妙词后昆沈雅思书言扬盛迹补阙兴鸿志川谷犹旧途郡国开新意梅山未觉朽谷水谁云异车服随名表文物因时置凤㦸翼康衢銮衡总柔辔清浊必能澄洪纎幸无弃观仪不失序遵礼方由事政宣竹律和时平玉条备文囿雕竒彩艺门藴深致云飞星共流风扬月兼至类禋遵令典坛壝资良地五胜竟无违百司诚有庇粤予承暇景谈丛引衆秘讨论穷义府看覈披经笥大辨良难仰小学终先匮闻道谅知荣含毫孰忘愧五言律赋西汉魏征受降临轵道争长趋鸿门驱传渭桥上观兵细栁屯夜宴经柏谷朝游出杜原终借叔孙礼方知皇帝尊咏史李峤马记天官设班图地理新善谈方亹亹青简见彬彬方朔初闻汉荆轲昔向秦正辞堪载笔终兾作良臣七言絶句唐尧周昙妖氛不起瑞烟轻端拱垂衣日月明何事四方无外役茅茨深处土堦平虞舜周昙进善惩奸立帝功功成揖让益温恭满朝卿士多元凯爲黜兜苖与四兇夏禹周昙尧违天孽赖询谟顿免洪波浸碧虚海内生灵微伯禹尽应随浪化爲鱼后稷周昙人惟邦本本由农旷古谁髙后稷功百谷且繁三曜在牲牢郊祀信无穷文王周昙昭然明德报天休禴祭惟馨胜杀牛二老五侯何所诈不归商受尽归周武王周昙文王寝膳武王随内竖言安色始怡七载岂堪拘羑里一夫爲报亦何疑成王周昙成王有过伯禽知圣惠能新日自竒王道既成何所感越裳呈瑞凤来仪周公周昙文武传芳百代基几多贤哲守成规仍闻吐握延儒素犹恐民艰未尽知沛宫胡曽汉髙辛苦事干戈帝业兴隆俊杰多犹恨四方无壮士还乡髙唱大风歌圯桥胡曾妙算张良独有余少年逃难下邳初逡廵不进泥中履争得先生一卷书细栁营胡曾文帝銮舆劳北征条侯此地整严兵辕门不峻将军令今日争知细柳营延平津胡曾延平津路水溶溶峭壁危岑一万重昨夜七星潭底见分明神劒化爲龙山中作僧处黙席帘髙挂枕髙欹门掩垂萝蘸碧溪闲把史书眠一觉起来山月过松西御定佩文斋咏物诗选卷一百七十御定佩文斋咏物诗选卷一百七十一钦定四库全书御定佩文斋咏物诗选卷一百七十一读书类五言古读山海经陶濳孟夏草木长遶屋树扶疎衆鸟欣有託吾亦爱吾庐既耕亦已种时还读我书穷巷隔深辙颇廻故人车欢言酌春酒摘我园中蔬微雨从东来好风与之俱汜覧周王传流观山海图俯仰终宇宙不乐复何如读书谢惠连贲园奚足慕下惟故宜遵山成由一篑崇积始微尘虞轩虽𣺌莽颜隰亦何人帝京篇太宗巖廊罢机务崇文聊驻辇玉匣启龙图金绳披凤篆韦编断仍续缥帙舒还卷对此乃淹留欹案观坟典山涧读易轩刘永之环环碧涧连靡靡苍山属初日照林端春禽鸣布谷松深有去云苔静无来躅独把一编书时向窗间读七言古沣水送郑丰之郭县读书皇甫冉麦秋中夏凉风起送君西郊及沣水孤烟逺树动离心隔岸江流若千里早年江海谢浮名此路云山惬尔情上古全经皆在口秦人如见济南生五言律送王正字山寺读书李嘉祐欲究先儒敎还过支遁居山阶闲聴法竹径独看书向日荷新卷迎秋柳半疎风流有佳句不似带经锄和刘七读书钱起夜雨深馆静苦心黄卷前云隂留墨沼萤影傍华编梦鸟富青藻通经仍妙年何愁丹穴凤不饮玉池泉送独孤马二秀才居明月山读书贾岛濯志俱髙洁儒科慕冉颜家辞临水郡雨到读书山栖鸟㯶花上声钟砾阁间寂寥窗外户时见一舟还七言律送薛居士和州读书严维孤云独鹤共悠悠万卷经书一叶舟楚地巢城民舍少烟邨社树鹭湖秋蒿莱织妾晨炊黍篱落耕童夕放牛年少不应辞苦节诸生若遇亦封侯五言絶句秋晩方登秋晩行堤上书声在茅屋月出不逢人风来弄修竹七言絶句读老子白居易言者不知知者黙此语吾闻于老君若道老君是知者縁何自着五千文读孝经方愚星彩满天朝北极源流是处赴东溟爲臣爲子须忠孝莫负宣尼一卷经寄云台观田秀才马戴雪压松枝拂石窗幽人独坐鹤成双晩来潄齿敲氷渚闲读仙书倚翠幢御定佩文斋咏物诗选卷一百七十一御定佩文斋咏物诗选卷一百七十二钦定四库全书御定佩文斋咏物诗选卷一百七十二书法总类五言古乐府曹植墨出青松烟笔岀狡兔翰古人感鸟迹文字有改判七言古以右军书数种赠丘十四黄庭坚丘郎气如春景晴风暄百菓草木生眼如霜鹘齿玉氷拥书环坐爱窗明松花泛砚摹真行字身藏颖秀劲清问谁学之果兰亭我昔颇复戏墨卿银钩虿尾烂箱籯赠君铺案粘曲屏小字莫作痴冻蝇乐毅论胜遗敎经大字无过瘗鹤铭官奴作草欺伯英随人作计终后尘自成一家始逼真卿家小女名阿濳眉目似翁有精神试留此书他日学往往不减衞夫人呉傅朋游丝帖歌刘子翚园清无瑕二三月时见游丝转空濶谁人写此一叚竒着纸春风吹不脱纷纭纠结疑非书安得龙蛇如许癯神踪政喜萦不断老眼只愁看若无定知苖裔出飞白古人妙处君濳得勿轻漠漠一缕浮力遒可挂千钧石睠余弟兄情不忘轴之逺寄悠然堂谢公遗髯凛若活衞后落鬒揺人光飜思长安夜飞盖醉哦声落南山外乱离契濶三十秋笔意与人俱老大政成着脚明河津外家风流今絶伦文章固自有机杼戏事岂足劳心神题唐摸兰亭墨蹟鲜于枢君家禊帖评甲乙和璧隋珠价相敌神龙贞观苦未逺赵葛冯汤总名蹟主人熊鱼两兼爱彼短此长俱有得三百二十有七字字字龙蛇怒腾掷嗟余到手眼生障有数存焉岂人力吾闻神龙之初黄庭乐毅真蹟尚无恙此帖犹爲时所惜况今相去又千载古帖消磨万无一有余不足贵相通欲抱竒书求博易七言律题子固所藏鲜于墨蹟贡师泰一自昭陵藏墨本书名谁复更超羣忽传河朔专行草不让呉兴变𨽻分黄鹄夜深随落月白鵞秋冷化孤云风流赖有张公子雪茧封题比右军七言絶句答柳柳州刘禹钖昔日佣工记姓名逺劳辛苦写西京近来渐有临池兴爲报元常欲抗衡重赠诗叠后栁宗元事业无成耻艺成南宫起草旧连名劝君火急添功用趂取当时二妙声书刘景文左藏所藏王子敬帖苏轼家鸡野鹜同登爼春蚓秋蛇总入奁君家两行十二字气压邺侯三万钱柳氏二外甥求笔迹苏轼退笔如山未足珍读书万卷始通神君家自有元和脚莫厌家鸡更问人杂咏黄庚地多种竹堪容鹤池不栽莲恐碍鱼小径荒苔人不到闭门闲学换鵞书王大令保母帖鲜于枢姜侯才气亦人豪辨折区区漫尔劳不向骊黄求驵骏书家自有九方臯其二临摹旧説范新妇古刻今看李意如却笑南宫米夫子一生辛苦学何书宣文阁周伯琦延阁图书取次陈讲帷日日集儒臣墨池云合天光绚东壁由来近北辰御定佩文斋咏物诗选卷一百七十二御定佩文斋咏物诗选卷一百七十三钦定四库全书御定佩文斋咏物诗选巻一百七十三御书类五言律羽林恩诏观御书王太尉碑张说陇首名公石来承圣札归鱼龙生意态钩劒动铓辉字得神明保词慙少女徽谁家羽林将又逐凤书飞五言排律御题国子监门阙名宸翰符元造荣题国子门笔锋廻日月字势动干坤檐下云光色梁间鹊影翻张芝圣莫拟索靖妙徒言爲着盘龙迹能彰舞鳯尊更随垂露象常以沐皇恩七言律御书雪林二字赐赵中丞应制揭傒斯圣主挥毫临秘阁亲臣执法坐崇台祥云五色从天下彩凤双飞映日来政欲清如林上雪巳闻声奋地中雷君臣千载明良㑹咫尺薇垣接上台中都龙兴寺伏覩御书第一山三大字碑有作周启九重宸翰丽天文三字穹碑压厚坤山色不知今古异地灵唯戴帝王尊蛟龙絶巘盘亭构狮象诸天拱寺门千载钟王夸健笔敢同羲画与时论七言絶句髙宗御书欧阳元君王不爱辟寒钗永巷泥金进损斋欲上太清楼下石啼鸦落日满宫槐御定佩文斋咏物诗选卷一百七十三御定佩文斋咏物诗选卷一百七十四钦定四库全书御定佩文斋咏物诗选卷一百七十四篆书类五言古钞衆书应司徒敎王融说礼固多才惇诗信爲善巖笥发仙华金縢开碧篆借刘太常说文江总刘棻慕子云许慎询景伯硕学该虫篆竒文秀鸟迹曰余徒下帷待问垂重席不诣王充市聊投班元籍三写徧钻硏六书多补益幽居服药饵山宇生虚白留连嗣芳杜旷荡依泉石夫君爱满堂愿言驰下泽观洛出书张钦敬浮空九洛水端圣千年质竒象八卦分图书九畴出含微卜筮逺抱数隂阳密中得天地心旁探鬼神吉昔闻夏禹代今献唐尧日谬此叙彛伦寰宇贺清谧观洛出书郭邕德合天贶呈龙飞圣人作光宅被寰区图书荐河洛象登四气顺文辟九畴错氤氲瑞彩浮左右灵仪廓㣲造功不宰神行利攸博一见皇家庆方知禹功薄阳氷篆王禹偁泠泠庶子泉落落阳氷笔云气势奔垂龙蛇互蟠屈峄山既劘灭石鼓又缺失唯兹数十字遒劲倚云窟摸印徧寰区流传耀缃帙书诚一艺尔小道讵可忽乃知出人事千古名不没推官惠李庶子鄂州篆字文同天下有竒篆阳氷书鄂州异兽呀五口狂咬掉三头磥砢玻瓈盌诘屈珊瑚钩愧无希世宝何以爲子酬七言古李潮八分小篆歌杜甫苍颉鸟迹既茫昧字体变化如浮云陈仓石鼓又巳讹大小二篆生八分秦有李斯汉蔡邕中间作者寂不闻峄山之碑野火焚枣木传刻肥失真苦县光和尚骨立书贵瘦硬方通神惜哉李蔡不复得吾甥李潮下笔亲尚书韩择木骑曹蔡有邻开元以来数八分潮也奄有二子成三人况潮小篆逼秦相快劔长㦸森相向八分一字直百金蛟龙盘拏肉屈彊呉郡张颠夸草书草书非古空雄壮岂如吾甥不流宕丞相中郎丈人行巴东逢李潮逾月求我歌我今衰老才力薄潮乎潮乎奈汝何和永叔瑯琊山庶子泉阳氷石篆诗苏舜钦一气氤氲万事起独有篆籀含其真周鼓秦山壊已久下至唐室始有人宗臣转注得天法质虽浑厚气乃振人间所存十数处丰疎异体世共珍其中瑯琊石泉记比之他法殊不伦铁鎻闗连玉钩壮曲处力可挂万钧复疑蛟虬植爪角隐入翠壁蟠未伸近来俗眼苦不赏唯有风月时相亲紫微仙人谪此守此地胜絶旧喜闻公余往观领宾从猎猎画隼揺青春逺休车骑歩泉侧酌泉爱篆移朝昬挥弄潺湲翫㸃画情通恍惚疑前身作诗缄本逺相寄邀我共赋意甚勤昨承见敎乆阁笔压以大句尤难文髙风胜事日倾倒安得身寄西飞云滕用亨诸篆体歌王行维周大篆成史籀宣圣传经制蝌蚪总因苍颉见鸟迹象形置书变未久李斯小篆类玉筯钟鼎鱼虫分衆手碧霄鸾凤漫廻翔沧海蛟螭互蟠纽有如垂露杨柳叶或似委薤劔环首许慎程邈评已彰余子纷纷亦何有有唐阳氷号髙古尝搨鸿都峄山谱新泉丹井尚幸存缨珞麒麟折钗股刻符摹印气候形义理深闗非小补南阳髯翁学古书雅与秦汉参锱铢古文竒字盪胸臆岂若俗工譌鲁鱼自言初习胜国时玉雪左丞吾所师荻茎锥沙指画腹廿年勤苦求妍姿呜唿方今世雍熙明良际遇千载期大书功德勒金石絶胜草草人间碑五言律书李峤削简龙文见临池鸟迹舒河图八卦出洛范九畴初垂露春光满奔云骨气余请君看入木一寸乃非虚五言排律观洛出书叔孙元清洛含温熘元龟荐宝书波开绿字出瑞应紫宸居物着羣灵首文成列卦初美珍翔阁凤庆迈跃舟鱼俾姒惟可逺休皇复在诸东都主人意歌颂望乗舆七言律谢许鍊师惠图书危进茅山许史旧诸孙还向仙台卧白云竹外画沙迷鹤迹花间引水泛鵞羣苍崕翠刻金书字丹井银牀玉篆文蝌蚪早收东观上几人相倚播清芬五言絶句题三会寺仓颉造字台岑参野寺荒台晩寒天古木悲空堦有鸟迹犹似造书时仓颉台李咸用先贤忧民诈观迹成纲纪自有书契来争及结绳理七言絶句仓颉台汪遵观迹成文代结绳皇风儒敎浩然兴几人从此休耕钓吟对长安雪夜灯御定佩文斋咏物诗选卷一百七十四御定佩文斋咏物诗选卷一百七十五钦定四库全书御定佩文斋咏物诗选卷一百七十五真书类五言古王右军李白右军本清真潇洒在风尘山隂过羽客爱此好鵞宾扫素写道经笔精妙入神书罢笼鵞去何曾别主人七言古临池歌刘子翚君不见钟繇学书夜不眠以指画字衣皆穿当时尺牍来邺下锦标玉轴争流传又不见鲁公得法屋漏雨意象咄咄临千古断碑零落翠苔封直气英风犹可覩元常独歩黄初际清臣后出今无继风神廻出本天资巧力亦自精勤至羡君好尚何髙竒寒窗弄笔手生胝向来失计堕尘网锐气直欲摩云飞男儿舌在心何怍郄拟临池寻旧学要湏笔外见钟颜㑹自蛟龙生掌握银钩石刻余何爱劝以短歌君勿怠他时八体妙有余此歌傥可君绅书七言律丹阳子髙得逸少瘗鹤铭于焦山之下及梁唐诸贤四石刻共作一亭以宝墨名之集贤伯镇爲之作记逺来求诗因作长句以寄苏舜钦山隂不是换鵞经京口今存瘗鹤铭潇洒集仙来作记风流太守爲开亭两篇玉蘂尘初涤四体银钩藓尚青我久临池无所得愿观遗法快沈冥御定佩文斋咏物诗选卷一百七十五御定佩文斋咏物诗选卷一百七十六钦定四库全书御定佩文斋咏物诗选卷一百七十六草书类五言古送草书献上人归庐山孟郊狂僧不爲酒狂笔自通天将书云霞片直至清明巅手中飞黒电象外泻元泉万物随指顾三光爲廻旋骤书云霮䨴洗砚山晴鲜忽怒画蛇虺喷然生风烟江人愿停笔惊浪恐倾船七言古草书歌行李白少年上人号懐素草书天下称独歩墨池飞出北溟鱼笔锋杀尽中山兔八月九月天气凉酒徒词客满髙堂牋麻素绢排数箱宣州石砚墨色光吾师醉后倚绳牀湏史扫尽数千张飘风骤雨惊飒飒落花飞雪何茫茫起来向壁不停手一行数字大如斗恍恍如闻神鬼惊时时只见龙蛇走左盘右蹙如惊电状同楚汉相攻战湖南七郡凡几家家家屏障书题徧王逸少张伯英古来几许浪得名张颠老去不足数我师此艺不师古古来万事贵天生何必要公孙大娘浑脱舞萧郸草书歌顾况萧子草书人不及洞庭叶落秋风急上林花开春露湿花枝蒙蒙向水泣见君数行之洒落石上之松松下鹤若把君书比仲将不知谁在凌云阁懐素上人草书歌戴叔伦楚僧懐素工草书古法尽能新有余神清骨竦意真率醉来爲我挥健笔始从破体变风姿一一花开春景迟忽爲壮丽就枯涩龙蛇腾盘兽屹立驰亳骤墨剧奔驷满座失声看不及心手相师势转竒诡形怪状飜合宜有人若问此中妙懐素自言初不知懐素上人草书歌鲁收吾观开士多利用笔精墨妙诚堪重身上艺能无不通就中草圣㝡天纵有时兴发逞神机抽毫㸃墨纵横挥风声吼烈随手起龙蛇迸落空壁飞连拂数行势不絶藤悬查蹙生竒节划然放纵惊云涛或时顿挫萦毫髪自言转腕无所拘大笑羲之用阵图狂来纸尽势不尽投笔抗声连叫唿信如鬼神助此道墨池未尽书已好行路谈君口不容满堂观者空絶倒所恨时人多笑声唯知贱实飜贵名观尔向来三五字颠竒何谢张先生懐素上人草书歌王邕衡阳双崃插天峻青壁巉巉万余仞此中灵秀衆所知草书独有懐素竒懐素身长五尺四嚼汤诵咒吁可畏铜缾钖杖倚闲庭班管狡毫多逸意或粉壁或綵牋蒲葵绢素何相鲜忽作风驰及电掣更㸃飞花兼散雪寒猿饮水撼枯藤壮士㧞山伸劲铁君不见张芝昔日称独贤君不见近日张旭爲老颠二公絶艺人所惜懐素传之得真迹峥嵘蹙出海上山突兀状成湖畔石一纵又一横一欹又一倾临江不羡飞帆势下笔长爲骤雨声我牧此州喜相识又见草书多惠力懐素懐素不可得开卷临池转相忆赋虞书歌贾躭衆书之中虞书巧体法自然归大道不同懐素只攻颠岂类张芝惟札草形势素竒筋骨老父子君臣相揖抱孤青似竹更飕飗濶白如波长浩渺谁能方正不隳倒功夫未至难寻奥湏知孔子庙堂碑便是青箱中至寳𧦬光大师草书歌僧贯休雪压千峰横枕上穷困虽多还激壮看师逸蹟两相宜髙适歌行李白诗海上风惊驱勐烧吹断狂烟着沙草江楼曾见落星石几囘试发将军砲别有寒鵰掠絶壁提上元猿更生力又见呉牛磨角来舞槊盘刀初触击好文天子握宸翰御制本多堆玉案晨开水殿敎题壁题罢紫衣亲宠钖僧家爱诗自拘束僧家爱画亦局促惟师草圣艺偏髙一掬山泉心便足观子玉郎中草圣苏轼柳侯运笔如电闪子云寒悴羊欣俭百斛明珠便可扛此书非我谁能双题紫㣲老人大字歌欧阳元紫微老人射生手挽强竟取黄金斗骠骑营中拜骁勇凤凰池上称耆旧时平腕力无所施筋骨犹能学颜枊纵横戎略结构体杀活兵机屈伸肘山庄刘氏得㝡多当日䄡䄖驻应久髙楼大扁曰明逺况又爱山并尚友我来后公五十年主人酌我楼中酒平田野水凫雁集重冈复岭蛟龙走登髙欲赋乏佳兴忽覩台躔照窗牖家藏有此希世珍取酒当爲主人寿想当洗砚弢笔时羽箑生风劔龙吼焉知今人正传翫名与麒麟同不朽峤南鼪鼯十五秋老将如今安得有鄂公九原如可作飬夀清商爲公奏游龙回寺碧云堂有何无适草书许谦苍鳞作霖囘壑里竟化长冈飞不起何年老僧飞钖来强架檐楹万山底碧云石梯如登天俯视竹树行其巅巖峦起伏呈怪状壮若羣马奔吾前何仙仙去不复返满壁龙蛇惊醉眼可怜一半委泥沙况复阽危混苔藓山翁摸搨妙入神永和茧纸且逼真劝君勿辞一日力爲我留爲百世珍君不见二王旧帖皆残编至今不惜千金传草书歌宣宗草书所自何所授初变楷法爲章奏当时作者㝡得名崔瑗杜度张伯英三人真迹己罕见后来继之有羲献笔端变化妙入神逸态雄姿看劲健风惊电掣浮云飞蛟龙奋跃勐虎驰汉晋草法千载师张颠藏真亦絶竒一代精艺才数軰遗墨千人万人爱固知顿挫出腕力亦用飞动生神采古来篆籀今已譌何况𨽻草譌愈多吾书岂必论工致诚悬有言当黙识七言律洛中寺北楼见贺监草书题诗刘禹钖髙楼贺监昔曾登壁上笔迹龙虎腾中国书流尚皇象北朝文士重徐陵偶因特见空惊目恨不同时便伏膺惟恐尘埃转磨灭再三珍重嘱山僧七言絶句题懐素上人草书许瑶志在新竒无定则古瘦漓纚半无墨醉来信手两三行醒后却书书不得禁直唐敏天门旭日炫新晴凤髓龙香砚墨清亲见君王书草字蛟龙吹雨杂风声御定佩文斋咏物诗选卷一百七十六御定佩文斋咏物诗选卷一百七十七钦定四库全书御定佩文斋咏物诗选卷一百七十七书札类七言律将发洛中枉令狐相公手札兼辱二篇宠行以长句答之白居易尺素忽惊来梓泽双金不惜送蓬山八行落泊飞云雨五字鎗鏦动珮环玉韵乍聴堪醒酒银钩细读当披颜收藏便作终身宝何啻三年懐䄂间初冬月夜得皇甫泽州手札并诗数篇因遣报书偶题长句白居易清冷玉韵两三章落泊银钩七八行心逐报书悬雁足梦寻来路遶羊肠水南地空多明月山北天寒足早霜最恨泼醅新熟酒迎冬不得共君尝得故人书沈贞萧萧落叶蔽荒苔流水柴门昼始开紫塞雁从江上过故人书向日边来秋风客舍心千里夜雨灯窗看几囘迢递闗河空念别何时能报一枝梅五言絶句杂咏王维家住孟津河门对孟津口常有江南船寄书家中否夹沟遇邑人问家信杨士竒闻道故乡来辞家今逺近恐有南京书停舟试相问懐邹子序谢榛𣺌渺太湖水湖中多鲤鱼故人时把钓应有北来书七言絶句答友懐野寺旧居李端自嫌野性共人疎忆向西林更结庐寄谢山隂许都讲昨来频得逺公书秋思张籍洛阳城里见秋风欲作家书意万重复恐匆匆说不尽行人临发又开封得袁相书白居易谷苖深处一农夫面黒头斑手把锄何意使人犹识我就田来送相公书小碎元稹小碎诗篇取次书等闲题柱意何如诸郎到处应相问留取三行代鲤鱼端州江亭得家书李绅雨中鹊语喧江树风处蛛丝飏水浔开拆逺书何事喜数行家信抵千金别王十后附书杜牧重闗晓渡宿云寒羸马原知歩歩难此信的应中路见乱山何处拆书看送友人之湖上陆龟蒙故人溪上有渔舟竿倚风苹夜不收欲寄一函聊问讯洪乔宁作置书邮寓书范梈欲写乡书寄故园行人已逺意空存举头却见南来燕箇箇随春度塞门秋日作练子宁水精帘动桂花风湘簟凉生八月中魄落西窗银烛里乌丝雪茧寄秋鸿御定佩文斋咏物诗选卷一百七十七御定佩文斋咏物诗选卷一百七十八钦定四库全书御定佩文斋咏物诗选卷一百七十八碑类五言古观李九少府翥树宓子贱神祠碑髙适吾友吏兹邑亦尝懐宓公安知梦寐间忽与精灵通一见兴永叹再来激深衷宾从何逶迤二十四老翁于焉建层碑突兀长林东作者无愧色行人感遗风坐令髙岸尽独对秋山空片石忽谓轻斯言固难穷龙盘色丝外鹊顾偃波中形胜驻羣目坚贞指苍穹我非王仲宣去矣徒发蒙太学创置石经冯涯圣唐复古制德义功无替奥旨恱诗书遗文分篆𨽻银钩互交暎石壁靡尘翳永与干坤期不逐日月逝儒林道益广学者心弥锐从此理化成恩光遍遐裔晋铭文同长安鬻碑者遗我古鼎铭不知其所来有眼实未经凡百十九字诡怪摹物形纵横下㸃画不类子与丁试考诸传说其源己冥冥宣王石鼓文气韵殊飘零始皇峄山碑骨骼何竛竮我恐雨粟时正爲此物灵安得仓颉神提去询大庭爲我译其辞读之骇羣聴七言古岣嵝山韩愈岣嵝山尖神禹碑字青石赤形模竒蝌蚪拳身薤倒披鸾飘鳯泊拏虎璃事严迹秘鬼莫窥道人独上偶见之我来咨嗟涕涟洏千搜万索何处有森森绿树猿猱悲石鼓歌韦应物周宣大猎兮岐之阳刻石表功兮炜煌煌石如鼓形数止十风雨缺讹苔藓湿今人濡纸脱其文既击既扫白黒分忽开满卷不可识惊濳动蛰走云云喘逶迤相糺错乃是宣王之臣史籀作一书遗此天地间精意长存世冥寞秦家祖龙还刻石碣石之罘李斯迹世人好古犹法传持来比此殊悬隔五言律送吕向补阙往西岳勒碑徐安贞圣作西山颂君其出使年勒碑悬日月驱传接云烟寒尽凾闗路春归洛水边别离能几许朝暮玉墀前春初送吕补阙往西岳勒碑孙逖刻石记天文朝推谷子云箧中缄圣札巖下揖神君语别梅初艳爲斯草欲薰往来春不尽离思莫氛氲送翰林张司马南海勒碑杜甫冠冕通南极文章落上台诏从三殿去碑到百蛮开野馆浓花发春帆细雨来不知沧海上天遣几时囘送翰林张学士岭南勒碑司空曙汉恩天外洽周颂日边称文独司空羡书兼大尉能出关逢北雁度岭逐南鹏使者翰林客余春归㶚陵七言律和袭美爲新罗𢎞惠上人譔灵鹫山周禅师碑送归诗陆龟蒙一函迢递过东瀛祇爲先生处乞铭已得雄词封静检却懐孤影在禅庭春过异国人应写夜读沧州怪亦聴遥想勒成新塔下尽望空碧礼文星七言絶句题酸枣县蔡中郎碑王建苍苔满字土埋龟风雨销磨絶妙辞不向图经中旧见无人知是蔡邕碑题酸枣驿前碑张祜苍苔古涩字雕疏谁道中郎笔力余长爱当时遇王粲每来碑下不关书御定佩文斋咏物诗选卷一百七十八御定佩文斋咏物诗选卷一百七十九钦定四库全书御定佩文斋咏物诗选卷一百七十九笔类五言古咏笔武帝昔闻兰蕙月独是桃李年春心倘未写为君照情筵咏笔徐摛木自灵山出名因瑞草传纎端奉积润弱质散芳烟直写飞蓬牒横承落絮篇一逢提握重宁忆仲升捐圣俞恵宣州笔戏书欧阳修圣俞宣城人能使紫毫笔宣人诸葛高世业守不失𦂳心缚长毫三副颇精宻硬软适人手百管不差一京师诸笔工牌榜自称述累累相国东比若衣缝蝨或柔多虗尖或硬不可屈但能装管榻有表曽无实价高仍费钱用不过数日岂如宣城毫耐久仍可乞代柬曽小轩谢冯笔蜡纸之贶吴澄束缚山中豪寸管入时操几㣲见锋鋭可敌古铅刀江人有妙悟匪直取价高坡公诧葛吴蔡澡朱所褒迩来浙西冯声实相朋曹小技足名世屠龙宁自劳七言古紫毫笔白居易紫毫笔尖如雄兮利如刀江南石上有老兔喫竹饮泉生紫毫宣城之人采为笔千万毛中选一毫毫虽轻功甚重管勒工名充岁贡君兮臣兮勿轻用勿轻用将何如愿赐东西府御史愿颁左右䑓起居握管趋入黄金阙抽毫立在白玉除臣有奸邪正衙奏君有动言直笔书起居郎侍御史尔知毫笔不易致每岁宣城进笔时紫毫之价如金贵慎勿空将弹失仪慎勿空将録制词刘逺笔元好问老㕙力能举玉杵文阵挽强犹百钧惜哉变化太狡狯向也褐衣金虎文宣城诸葛寂无闻前后两刘新䇿勲谢郎神锋恨太隽虽然岂不超人羣三钱鸡毛吐古坟尖奴定能张吾军何时酌我百壶酒为汝醉草垂天云无笔叹胡天游宣城䑕须不可索越南鸡毛不可得山中老颕飞上天九馆痴髯化为石晴忩无复秃千枝晓梦有时来五色一庭老叶扫西风袖手空堦看蜗迹赠笔工陆继翁曽棨吴兴笔工陆文寳制作不与常人同自然入手造神妙所以举世称良工有时盘礴坐轩东石盘水清如镜中空山老兔脱毛骨简拔精鋭披䝉茸平原霜气在毫末水面犹觉吹秋风制成进入蓬莱宫紫花彤管飞晴虹九重清燕发宸翰五色绚烂皆成龙国初以来称絶艺光价自此垂无穷美哉文寳名已久当有家法传继翁我时得之一挥洒落纸欲挫词塲锋枣心兰蕋动光彩栗尾鸡距争竒雄朅来簮此扈仙跸欲补造化难为功梦中何人授五色安得锦绣蟠心胸间来书空不成字纵有篆刻惭雕虫幸今太平重文学玉堂金马多竒逢莫言盛世少知已为我寄谢管城公铁笔行为王元诚作王守仁王郎宋代中书孙铸铁为笔书坚珉画沙每笑唐长史拔毫未数秦将军髙堂落笔神鬼怒九万鸾笺碎如雾铅泪霏霏洒露盘金声铮铮入秋树鸟迹㣲茫科斗变栁薤凋伤悲籀篆鼓文已裂岐阳石漆灯空照山阴茧王郎笔艺精莫传几度索我东归篇毛锥不如铁锥利吾方老钝君加鞭矢尔铁心磨铁砚淬锋要比婆留箭太平天子封功臣脱囊去写黄金劵秋日李氏东堂同长蘅观曝圗画张伯夜贻画笔柬谢程嘉燧秋云杲杲天景澄髙堂与客飜湘藤潇湘水濶愁嘉陵江花有情遥沾膺闲门此时无人譍紫毫一束烦髙朋鸡距脱手新锋稜未忍用㸃屏间蝇青松短檠临层氷颠崖老树云门僧貌君布袜予行縢五言律笔李峤握管门庭侧含毫山水隈霜辉简上发锦字梦中开鹦鹉摛文至麒麟絶句来何当遇良史左右振竒才咏宣州笔耿湋寒竹渐虚受纎毫任几重影端縁守直心劲頼藏锋落纸惊风起揺空挹露浓丹青与纪事舍此复何从李员外寄纸笔韩愈题是临池后分从起草余兔尖针莫并茧净雪难如莫怪殷勤谢虞卿正着书诗笔林逋青镂墨淋漓珊瑚架最宜静援花影转孤卓漏声迟题柱吾何取如椽彼一时风骚兼草𨽻千古有人知乞笔曽几市上无佳笔营求亦巳劳䕶持空雪竹束缚欠霜毫此物藏三穴烦君拔一毛不圗髯主簿取用价能高七言律杨尚书寄郴笔知是小生本様令更商㩁使尽其功輙献长句栁宗元截玉铦锥作妙形贮云含雾到南溟尚书旧用裁天诏内史新将写道经曲艺岂能裨损益㣲辞祗欲播芳馨桂阳卿月光辉徧毫末应传顾兔灵赠笔工范君用郭天钖光分顾兔一毫芒徧洒春分翰墨塲得趣妙从看劔舞全身功贵善刀藏梦花不羡雕虫巧试草曽供倚马忙昨过山僧余习在小书红叶拭新霜䑕须笔谢宗可夜逐虚星上月宫奋然夺得管城公槖中不搅吟忩梦指下先争翰苑功莫笑砚池濡醉墨絶胜仓廪饱陈红平生啮尽诗书字散作龙蛇落纸中羊毫笔瞿佑毛颕年深老不能中书模画叹难胜管城忽现左元放草泽不容严子陵壁上榴皮功可述门前竹叶事无凭刚柔何必吹毛问耐乆真堪作友朋五言絶句咏笔杨收虽非囊中物可坚不可钻一朝操政柄定使冠三端七言絶句仙女词施肩吾仙女羣中名最高曾看王母种仙桃手题金简非凡笔道是天边玉兔毛酬马彧韩定辞崇霞台上神仙客学辨痴龙艺最多盛徳好将银笔述丽词堪与雪儿歌笔阙名能令音信通千里解致蛟龙运八行纵使江生未相赏应缘自负好文章笔离手薛涛越管宣毫始称情红笺纸上撒花琼都縁用久锋头尽不得羲之手里擎谢笔倪瓒陶泓思渴待陈元对楮先生意未宣何似中书君并至眀忩脱㡌一欣然笔郭登绾蚓涂鸦不自嫌却将毫末强揪挦中书老矣真无用犹向人前要出尖小游仙桑悦仙童惊报笔生花万丈长虹缬彩霞独进词头三百卷承恩常醉玉皇家谢车叔铭寄笔僧徳祥寄来名笔自湖州珍重斋中什袭收早晩飜经有僧到芭蕉先种待新秋御定佩文斋咏物诗选巻一百七十九御定佩文斋咏物诗选卷一百八十钦定四库全书御定佩文斋咏物诗选卷一百八十墨类五言古孙莘老寄墨苏轼徂徕无老松易水无良工珍材取乐浪妙手惟潘翁鱼胞熟万杵犀角蟠双龙墨成不敢用进入蓬莱宫蓬莱春昼永玉殿明房栊金笺洒飞白瑞雾萦长虹遥怜醉常侍一笑开天容其二谿石琢马肝剡藤开玉版嘘嘘云雾出奕奕龙蛇绾此中有何好秀色纷满眼故人归天禄古漆窥蠧简隃糜给尚方老手擅编刬分余幸见及流落一叹赧其三我贫如饥䑕长夜空齩啮瓦池研灶煤苇管书柿叶近者唐夫子逺致乌玉玦先生又继之圭璧烂箱箧晴窓洗砚坐蛇蚓稍蟠结便有好事人敲门求醉帖赠墨生倪瓒巖谷春风起桐花落涧红隔水轻烟发收煤入灶中豹囊秘元玉鵞池生白虹汤生法潘谷千载事同风七言古酬张司马赠墨李白上党碧松烟夷陵丹砂末兰麝凝珍墨精光乃堪掇黄头奴子双鵶鬟锦囊养之懐袖间今日赠余兰亭去兴来洒笔㑹稽山梦钖恵墨答以蜀茶孔平仲墨者色自黒黒者墨之宜所以陈𤣥号闻之于退之近世工颇拙所巧惟见欺摹成古鼎篆团作革靴皮挥毫见惨淡色比突中煤谁最蓄佳品郑君真好竒赠我以所贵有不让金犀坚如雷公石端若大禹圭研磨出深黝落纸光陆离较之囊中旧相去乃云泥辱君此赐固已厚何以报之乏琼玖不如投君以嗜好君性嗜茶人罕有建谿龙鳯想厌多越上枪旗不禁久我收蜀茗亦可饮得自峨嵋高太守人情或以少为珍心若喜之当适口更怜此物来处逺三崃惊波如电卷江湖重覆千万里淮海浩荡涟漪浅舍舟登陆尚相随今以答君非不腆开缄碾泼试一尝尤称君家桐叶盏次韵答舒敎授观余所藏墨苏轼异时长笑王㑹稽野鹜膻腥污刀几暮年却得庾安西自厌家鸡题六纸二子风流冠当代顾与儿童争愠喜秦王十八已龙飞嗜好晩将蛇蚓比我生百事不挂眼时人谬説云工此世间有癖念谁无倾身障簏尤堪鄙一生当着几緉屐定心肯为㣲物起此墨足支三十年但恐风霜侵发齿非人磨墨墨磨人缾应未罄罍先耻逝将振衣归故国数畆荒园自锄理作书寄君君莫笑但觅来禽与青李一螺㸃漆便有余万灶烧松何处使君不见永宁第中𢷬龙麝列屋闲居清且美倒晕连眉秀岭浮双鸦画鬓香云委时闻五斛赐蛾緑不惜千金求獭髓闻君此诗当大笑寒窓冷砚氷生水谢景文恵浩然所作廷珪墨黄庭坚廷珪赝墨出苏家麝煤添泽纹乌鞾栁枝瘦龙印香字什袭一日三摩挱刘侯爱我如桃李挥赠要我书万纸不意神禹治水圭忽然入我懐袖里吾不能手抄五车书亦不能写论付官奴便当闭门学水墨洒作江南骤雨圗赠僧法一墨晁冲之黄山之巅百尺松虬枝偃盖连羣峰山神守䕶魑魅避道人剪伐天为容扪崖踸踔篝火逺絶壁晻霭凝烟浓𤣥霜霏霏玉杵下捕麋煮角当严冬阴房风日不可到律管吹尽灰无踪小书细字着名姓黄金照耀圗双龙守臣再拜选进日九闗有诏开重重老儒偶得实天幸千金更买无由逢上人淡泊何所好工书草𨽻如飞蓬苦来求我惜不得一酬十载相过从君不见玉堂词人紫垣客拜赐舞蹈黄罗封长安纸价犹未贵江南江北山皆童再以承晏墨赠僧法一晁冲之我闻江南墨官有诸奚老超尚不如廷珪后来承晏复秀出喧然父子名相齐百年相传纹断碎彷彿尚见蛟龙背电光属天星斗昏雨痕倒海风云晦却忆当年清暑殿黄门侍立才人见银钩洒落桃花牋牙牀磨试红丝砚同时书画三万轴大徐小篆徐熙竹御题四絶海内传秘府毫芒惜如玉君不见建隆天子开国初曹公受诏行扫除王侯旧物人今得更写西天贝叶书陈循中求赋高丽墨诗为作长句谢薖老松收烟作𤣥玉可试洮中鸭头緑来从万里古乐浪传到麻源苐三谷要须岱郡鹿角胶𢷬成方解土炭嘲请君磨研写新作一㺯潺湲访康乐谢钱珣仲恵高丽墨韩驹王卿赠我三韩纸白若截肪光照几钱侯继赠朝鲜墨黒如㸃漆光浮水旧传绩溪多老松奚超巳徃松亦空易水良工近名世珍才始不归潘翁萧然南堂一居士赤管隃麋无月赐借问𤣥圭何自来去年海中持节使明窓晏坐不怱怱引纸磨墨寒生风自笑平生绾蛇蚓更惭尔雅注鱼虫殷勤二物从来逺稗海寰瀛眼中见若欲挥写藏名山不如却作谈天衍桐花烟为吴国良赋台哈布哈吴郎骨相非食肉朝食桐花洞庭曲洞庭三月桐始华千枝万朶揺江緑吴郎采采盈倾筐寳之不啻琼膏粟真珠龙脑吹香雾夜夜山房𢷬𤣥玉墨成谁共进蓬莱天颜一笑金门开河伯香飞喷木叶太守嘘气成楼台龙賔十二吾何有不意龙文入吾手芙蓉粉暖玻璃匣云蓝色映彤墀栁玉堂退食春昼长桃花纸透水油光筠管时时濡秀石银钩歴歴凝𤣥霜君不闻易水仙人号竒絶落纸三年光不灭又不闻唐夫子致乌玉玦坡老当年书柿叶惜哉唐李不复见吴郎善保千金诀呜唿吴郎善保千金诀赠陶得和制墨倪瓒麋胶万杵捣𤣥霜螺制初成龙井庄悟得廷珪张遇法古松烟细色苍苍桐花烟出潘衡后依旧升龙栁枝瘦请看陶法妙非常一㸃浓云琼楮透五言律墨李峤长安分石炭上党结松心遶画蝇初落含滋绶更深悲丝光易染叠素彩还沈别有张芝学书池幸见临江东魏元徳所制齐峰墨于上都慈仁殿赐文锦马湩以宠之既南归作诗以赠云纳延锦袭元圭莹龙香秘阁浮渍毫春黛湿拂楮翠云流绣绮颁宫掖琼浆出殿头小臣沾雨露千载荷恩休七言律谢吴宗师恵墨虞集念我衰年不废书锦囊古墨送幽居明窓尘影丹同熟𤣥圃云英玉不如敢谓文章胜虎豹祇应笺註到虫鱼研磨不尽人间老传与儿孙尚有余三用韵答巢翁就以奎章赐墨赠之虞集隣父常思长史书不辞频谒老巢居临池三月𤣥霜尽对月千篇白雪如赋敌洛波翔翠羽歌成湘浦媵文鱼故分泸石松烟色犹是奎章旧赐余赠沈生卖墨倪瓒桐烟墨法后松烟妙赏坡翁已久传麋角胶清莹𤣥玉龙文刀利淬寒泉山廨唯珍白鵞帖云忩谁録古苔篇爱尔治生吴市隐收煤一室数灯然七言絶句右军墨池刘言史永嘉人事尽归空逸少遗居蔓草中至今池水涵余墨犹与诸泉色不同赠墨生吴善倪瓒铜官山下白云亭涧底长松长茯苓传得潘生烧墨法墨成持赠写丹经御定佩文斋咏物诗选卷一百八十御定佩文斋咏物诗选卷一百八十一钦定四库全书御定佩文斋咏物诗选卷一百八十一砚类三四言书砚铭武王石墨相着而黒邪心谗言无得污白五言古咏砚杨师道圆池类璧水轻翰染烟华将军欲定逺见弃不应赊石砚杜甫平公今诗伯秀发吾所羡奉使三崃中长啸得石砚巨璞禹凿余异状君独见其滑乃波涛其光或雷电聫坳各尽墨多水递隐见挥洒容数人十手可对面比公头上冠贞质未为贱当公赋佳句况得终清宴公含起草姿不逺明光殿致于丹青地知汝随顾盼谢杨侍读惠端溪紫石砚文同学文二十年语气殊未成所以文房中四谱无一精岂不愿收贮窃恐好事名自愧中藁然敢假外物荣前日下秘阁谒公来西城公常顾遇厚待以为墨卿延之吐佳论出口无杂声语次座上物砚有紫石英云在岭使得渠常美其评因取手自封见授嘱所擎仓皇奉以拜其喜懐抱盈归来示家人衆目欢且惊言并我所有瓦砾而瑶琼贵价市珍煤风前试寒泓磨知宻理润㸃觉浮光清洗濯鑑面莹弹扣牙音铿遂剪什袭巾加以重箧盛客来有欲观稍俗不敢呈愿传之子孙更重金满籯作诗叙嘉贶慙比毫毛轻游龙尾山王炎他山石徒多器宝匿幽僻产璞芙蓉坑金声而玉徳冈峦外钩聨地势中断隔曲坞八九家路入羊豕迹涧水抱石根石骨多绀碧北山上搀天南山势蟠伏砚工二百指日凿崔嵬腹篝灯砺斧斤深入逾百尺我行冐风雨周览不知夕夜宿茅茨下青灯照岑寂酒䦨唿匠氏访之语纎悉氷蚕吐银丝鲛人织雾縠巧手琢磨之价值黄金镒断嵓半倾欹旧穴久湮塞旁求得他材饮水不受墨坚滑已支庶粗燥乃臧获信知天壤间尤物神所惜罕见固为贵有亦未易识珉玉混一区语尽三叹息摩挲苍藓厓此言可深刻覔风字歙砚诗赠侍其府尹王恽砚本发墨具不尔安用他碧紫晕鸜眼黝黒深宫鸦彼端类髙人风姿同云佳逺韵不少吝清谈浩无涯但于当机时未免思棼拏若或砥砺用茫然手空义硬则墨为褪软则磨泥沙惟歙士之杰体性何交加罗纹与刷丝一寸皆可嘉回视端谿公有名实则差新安山水窟泽大生龙蛇举世被其利何有蛭与鼃山髙谿水清其芒例如碬尝闻右军砚风字琢手奢是名为水箕朶颐骇唅呀松煤烬无余惟恐中书了池寛水弥漫挹彼如尊洼陂陁浸半海挥洒生云霞平生未尝有梦寐江之涯君今去为邦过此空成嗟包公尹端州归不一砚拿彘肝类安邑一笑春生华书生乞索态殆是心贪邪祢衡泥所爱竟掺渔阳挝今冬与来春㑹有泛斗槎雄雯或雌缦分送张华家七言古答陈舜俞推官惠诗求全瓦古砚韩琦邺宫废瓦埋烟草取之为砚成坚好求者如麻几百年宜乎今日难搜讨吾邦巧匠世其业能辨瓌竒幼而老随材就器固不遗大则梁栋小棼橑必湏完者始称珍何殊巨海寻三岛荆人之璧尚有瑕夏后之璜岂无考况乎此物出坏陶千耕万劚常翻搅吾今所得不专全秘若英瑶借文缫君诗苦择未如意持赠只虞笑絶倒君不见镇圭尺二瑁四寸大小虽异皆君宝谢宼十一惠端砚陈师道百工营才先利器市道居货如作赘书生活计亦酸寒断砖半瓦宁求备端谿四山下龙渊郁积中州清淑气金声玉骨石为容河江屈流云作使滑如女肤色马肝夜半神光际天地诸天散花百神喜知有圣人在当世没人投深索千丈探颔适遭龙伯睡辘轳輓出万人负千岁之藏一朝致琢为时様供翰墨什袭包藏百金贵北行万里更衆目宼卿好事不计费南邻居士卿之孙丰悴相从不为异似怜陶瓦磨灶煤辍诵不减前人志人言寒士莫作事鬼夺客偷天破碎龟玉韫匵与无同锦衾还客弃佳惠衆所欲得当有縁天独于余可无意敢书细事注鱼虫要传华严八千偈鲁直惠洮河緑石作氷壶砚次韵张耒洮河之石利劒矛磨刀日解十二牛千年荒徼困沙砾一日见宝来中州黄子文章妙天下独驾八马森幢旒平生笔墨万金直竒煤利翰盈箧收谁持此砚参案几风澜近手寒生秋包持投我弃不惜副以清诗帛加璧明窗试墨吐秀润端谿歙州无此色野人斋房无翫好慙愧衣冠陈祼国晁侯碧海为文词盘礴万顷澄清漪新篇来如彻札箭劲笔更似画沙锥知君自足报苍壁愧我空赋琼瑰诗谢人惠砚程俱帝鸿墨海世不见近爱端谿青紫砚谿流见底寒且清光凝浅绀渊之精斧柯千古留仙局云暗半山含紫玉割云鑱玉巧如神龙尾铜台可奴仆君来自南数千里不载珠玑如薏苡芊芊谿草裹石砚文字之祥直送喜明窓大几墨花春炉火吐兰千穗云虚中含黙静相对那复草𤣥惊世人陈顺之灵璧石砚山楼钥名画法书环四壁中有米家真宝石璧峯森耸外涧流他物虽竒敢争席旧属半山老仙人佛印乞之如乞邻阿童有力负之走一时攘取或纷纶此石天然非琢磨是时有水生巖阿至今砚池尚余润岁月既久惜不多几年徒见士夫説一旦喜看形偃月傍连玉立两于菟主人照暎氷壶彻陈侯之富可敌国㑹有宝光惊四塞唿童吸尽砚中水更为轻畨翫竒刻不堪回首江南李空唱多愁似春水更不如此石千载传玉砌雕栏等糠粃宝晋得之真不易身后宁知亦轻弃只今传翫知几人当日鎻窓空自秘端歙争名南北部勿向雷门扬布皷铜台钖瓦更不须祇合觚稜荫风雨赋张秋泉真人所藏砚山赵孟頫泰山亦一拳石多势雄齐鲁青巍峩此石却是小岱岳峰峦无数生陂陁千巖万壑来几上中有絶涧横天河粤从混沌元气判自然凝结非镌磨人间竒物不易得一见大叫争摩挲米公平生好竒者大书深刻无差讹傍有小砚天所造仰受笔墨如圆荷我欲为君书道徳但愿此石不用鵞巧偷豪夺古来有问君此意当如何砚山诗揭傒斯何年灵璧一拳石五十五峯不盈尺峯峯相向如削铁祝融紫盖前后列东南一泓尤可爱白昼𤣥云生霮䨴在唐已着羣玉赋入宋更受元章拜天台澒洞云海连戴氏藏之余百年䕶持不涴权贵手仓皇独与身俱全帝旁真人乘紫霞尺书招之若还家阴崖洞壑寒谽谺宛转细路通褒斜崑崙蓬莱与方壶坐卧相对神仙居硬黄从写黄庭帖汗青或抄鸿宝书秦淮咽咽金陵道此物幸不随秋草愿君谷神长不老净几明窓永相保古砚歌宋无神娲踏云补天去遗下一团苍黒天千年万年干不得长带盘古青紫烟玉工剖天天化石石内星精有余魄琱光发炯成禹璧海王川后输元液帝青呵雾坤倪湿匣月不开太阴泣破天残缺无人补一穴丝丝漏春雨空藏老石磨今古补天何时与天语赋翠涛砚倪瓒岳翁常宝翠涛石今我还珍翠涛砚翠涛沄沄生縠纹云章龙文发竒变米芾砚山徒自惜此砚顚应未曾见我初仓卒失神物玉蟾寂寞空瞻恋珠还合浦乃有时洗涤摩挲氷玉姿书舟轻迅逐凫鹥喜出火宅临清漪松雪磨香淬毛锥天影江波淡碧滋一咏新诗开我眉滩哥石砚歌宋濓朱君嗜古米黻同三代彛器藏心胸滩哥古砚近获见惊喜奚翅逢黄琮砚煤敷纸巧摹榻访我一一陈始终有唐四叶崇象教梵僧航海来番禺手持贝叶写健相翻译华竺谈元空辞义幽深衆目识当时授笔唯房融七月七日元神龙鬼工雷斧琢削古天光电影生新容袤将四尺广踰半作镇弗迁犹华嵩渉唐入宋岁五百但见宝气浮晴虹南渡羣公竞赏识氏名环列萦秋虫朔元虽以实内府弃寘但使烟埃封方今圣人重文献氊䝉舟载来江东风磨雨濯露精彩奉勅舁入文华宫宫中日昃万几暇侍臣左右咸云从紫端𤣥歙尽斥去欣然为此回重瞳重瞳一顾光照日天章奎画分纎浓有才沈埋恨已久石如能语夸竒逢维昔成周全盛日兊戈𦙍衣并大弓藏诸天府遗孙子用以镇国昭无穷愿将斯砚传万世什袭不下古鼎钟上明文徳化八极下书寛诏苏疲癃君方执笔掌纶诰愿以此言闻帝聪老臣作歌在何日洪武戊午当严冬五言律砚李峤左思裁赋日王充作论年光随锦文发形带石巖圆积润循毫里开池小学前君苖徒见爇谁咏士衡篇古石砚李山甫追琢他山石方圆一勺深抱真唯守墨求用每虚心波浪因文起尘埃为废侵凭君更研究何啻直千金龙尾石砚寄犹子逺苏轼皎皎穿云月青青出水荷文章工㸃忠义老研磨伟节何须怒寛饶要少和吾衰此无用寄与小东坡破砚杨载彼羙端谿石家藏岁月多亷隅皆破缺筋力尽研磨玉亦坚而已星如粲者何向来曽自诡持用掇髙科破砚萨都拉巨璞何人凿磨穿偶至今系文虗緑润雨气共元阴瓦砾开无异尘埃积转深明光几擕入徃事复何心七言律袭美以紫石砚见赠以诗迎之陆龟蒙霞骨坚来玉自愁琢成飞燕古钗头澄沙脆弱闻应伏青铁沈埋见亦羞最称风亭批碧简好将云窦渍寒流君能把赠行吟客徧写江南物象酬以紫石砚寄鲁望兼酬见赠皮日休様如金蹙小能轻微润将融紫玉英石墨一研为鳯尾寒泉半勺是龙睛骚人白芷闗心切狎客红筵夺眼明两地有期皆好用不湏空把洗谿声元珍以诗送緑石砚所谓玉堂新様者王安石玉堂新様世争传况以蛮谿緑石镌嗟我长来无异物愧君持赠有佳篇久埋瘴雾看犹湿一取春波洗更鲜还与故人袍色似论心于此亦同坚获砚刘克庄二砚温如玉琢成信知天地有精英马肝紫润尤宜沐鹆眼青圆宛似生未爱潘郎唿作友便教米老拜为兄今年几案多竒获应是儒生命渐亨再获一砚自和刘克庄三砚聫翩买劵成絶胜玉杵聘云英拊摩无粟向肌起涂抹有花从笔生韫匵每愁逢暴客倾囊或笑费方兄古来事业由勤苦不信磨穿道不亨谢书巢送宣和泸石砚虞集巢翁新得泸州砚拂拭尘埃送老樵毁璧复完知故物沈沙俄出认前朝毫翻夜雨天垂藻墨泛春氷夜应潮恐召相如令草檄为懐诸葛渡军遥端石砚宋无千年嵒璞斩新硎一片琳腴截紫青云汉带星来玉匣墨池蒸雨出沧溟烟开雾敛天晶彩海静江澄地典刑要与陶泓作佳传老磨松液写黄庭铁砚谢宗可不用端谿割紫云铸来壮士铁心存一方自出炉鎚巧百錬元无斧凿痕金炁冷涵池水润土花腥蚀墨烟昬坚刚千古难磨了谁为扶桑赋晓暾五言絶句砚李俊民端谿温润石价重百车渠一滴元潭水蝇头万巻书贮香室盛时泰花开砚池旁花落砚池底洗砚译经时斛尽龙池水七言絶句徐虞部以龙尾石砚邀余第品仍授来使持还书府蔡襄玉质纯苍理致精锋铓都尽墨无声相如间道还持去肯要秦人十五城偶于龙井辩才处得歙砚甚竒作小诗苏轼罗细无纹角浪平半丸犀璧浦云泓午窗睡起人初静时听西风拉瑟声过余干吴师中秀才以小诗惠歙砚次韵谢之周必大旧曽起草向明光独与罗文近赭黄三载瓦池研灶墨因君聊复梦羲皇洮石砚马延登鹦鹉洲前抱石归琢来犹自带清辉芸窗尽日无人到坐看元云吐翠微铜雀䑓瓦砚元好问爱惜铅华洗又看画阑桂树雨声寒千年不作鸳鸯去博得书生笑老瞒惜砚中花方回花担移来锦绣丛小窗瓶水浸春风朝来不忍轻磨墨落砚香黏数㸃红砚郭登形模麤野已堪羞况复驽顽滑似油常笑石乡才不逮有何功业便封侯御定佩文斋咏物诗选卷一百八十一御定佩文斋咏物诗选卷一百八十二钦定四库全书御定佩文斋咏物诗选卷一百八十二纸类五言古咏纸宣帝皎白犹霜雪方正若布棊宣情且记事宁同鱼网时咏苔纸薛道衡昔时应春色引緑泛清流今来承玉管布字改银钩使纸甚费孔平仲家贫何所费使纸如使水亲交或见遗自买不知几置之几案间数轴俄空矣作字本不工学书非不喜不知何故尽疑若有神鬼若云随置邮性复懒笺启间或强为之皆出不得已横斜若幡脚龃龉如雁齿数易仅能成纷纷多废委叙致失轻重畏慎防触抵徃徃已缄封时时又删洗遂令巾衍竭大半或縁此昔无楮先生云自蔡伦始假令行竹简秃野未供使人生有知慧不若愚且鄙古来取卿相未必皆经史谁教识㸃画空耗五斗米咄嗟为此诗又是一张纸七言古答宋学士次道寄澄心堂纸百幅梅尧臣寒谿浸楮舂夜月敲氷举帘匀割脂焙干坚滑若铺玉一幅百钱曾不疑江南老人有在者为予常说江南时李主用以藏秘府外人取次不得窥㝡后犹存数千幅散入本朝谁谓竒漫堆闲屋任尘土七十年来人不知而今制作已轻薄比于古纸诚堪嗤古纸精光肉理厚迩歳好事亦稍推五六年前吾永叔赠予两轴令宝之是时颇叙此本末遂号澄心堂纸诗我不善书心毎愧君又何此百幅遗重増吾赧不敢拒且置缣箱何所为题髙尚书藤纸画云林烟嶂图柳贯髯翁昔饮西湖渌满意看山山不足醉拈官纸写秋光割截五州云一幅吾闻妙画能通仙此纸度可支千年祇愁蓬莱失左股六鳌戴之飞上天送奎章阁广成局副杨元成奉㫖之徽州熟纸因道便过家钱唐傅若金新安江水清见底水边作纸明于水兔白霜残晓月空鲛宫练出秋风起五云髙阁染宸章最忆吴牋照墨光明朝驿使江南去诏许千畨贡玉堂五言律纸李峤妙迹蔡侯施芳名左伯驰云飞锦绮落花发缥红披舒卷随幽显亷方合轨仪莫惊反掌字当取葛洪规七言絶句宫词王建千牛仗下放朝初玉案傍边立起居每日进来金鳯纸殿头无事不教书书乐天纸元稹金銮殿里书残纸乞与荆州元判司不忍拈将等闲用半封京信半题诗谢惠纸僧齐已烘焙几工成晓雪轻明百幅叠春氷何消才子题诗外分与能书贝叶僧次韵宋肇惠澄心纸苏轼诗老囊空一不留百番曽作百金收知君也要雕肝肾分我江南数斛愁其二君家家学陋相如宜与诸儒论石渠古纸无多且分我自应给札奏新书从宼生求茶库纸陈师道南朝官纸女儿肤玉版云英比不如乞与此翁元不称他年留待大苏书扈从上京学宫纪事周伯琦黉舍重开大殿西牙符给事籍金闺唔吚日课繙青简挥染还看写赫蹏谢静逺惠纸顾瑛蜀郡金花新着様剡谿玉板旧齐名荷君寄我黟川雪犹带涟漪㵼月声与唐惟勤索纸丘吉鱼网无功补蔡侯蜀江不洗薛涛愁教儿昨日繙诗稿书破芭蕉数幅秋纸毛钰龙家住稽山剡水头陈𤣥毛颕忆同游荣封楮国金符在尺素修成五鳯楼御定佩文斋咏物诗选卷一百八十二御定佩文斋咏物诗选卷一百八十三钦定四库全书御定佩文斋咏物诗选卷一百八十三笺类五言古为傅建康咏红笺江洪杂彩何足竒唯红偏作可灼烁类蕖开轻明似霞破缕质卷芳脂裁花承百和且传别离心复是相思裹不值情牵人岂识风流座七言律酬崔驸马惠笺百张兼贻四韵杨巨源百张云様乱花开七字文头艳锦回浮碧空从天上得殷红应自日边来捧持价重凌云叶封裹香深笑海苔满箧清光应照眼欲题风韵愧凡才袭羙以鱼笺见寄因谢成篇陆龟䝉捣成霜粒细鳞鳞知作豪吟幸见分向日乍惊新茧色临风时辨白萍文好将花下承金粉堪送天边咏碧云见倚小窗亲襞染尽图春色寄夫君酬鲁望见答鱼牋之什皮日休轻如隐起腻如饴除却鲛工解制稀欲写恐成河伯诏试裁疑是水仙衣毫端白獭脂犹湿指下氷蚕子欲飞若用莫将闲处去好题春思赠江妃以剡笺寄赠陈待诏陈端云母光笼玉楮温得来元自剡谿濆清涵天姥峯头雪润带金庭谷口云九万未充王内史百畨聊赠杜参军从知醉里纵横墨不到羊欣白练裙七言排律燕枝板浣花牋寄合州徐文职方石介合州太守鬓将丝闻说欢情尚不衰板与歌娘拍新调牋供狎客写芳辞木成文理差差动花暎谿光瑟瑟竒名得只从嘉郡树様传仍自薛涛时竒章磊磊驰声价江令翩翩落酒巵㡬首诗成卷鱼子谁人唱罢泣燕枝红牙管好同牀置紫竹笙宜一处施愿助风流向樽席杏花况是未离披七言絶句宫词王建内人对御叠花笺绣坐移来玉案边红蜡光中呈草本平明舁出阁门宣酬周秀才施肩吾三展蜀笺皆郢曲我心珍重甚琼瑶应縁水府神龙睡偷得鲛人五色绡寄温飞卿笺纸叚成式三十六鳞充使时数畨犹得裹相思待将袍袄重钞了尽写襄阳播掿词寄弟洎蜀笺韩浦十様蛮笺出益州寄来新自浣谿头老兄得此全无用助尔添修五鳯楼赠笺纸吕生朱徳润玉肌匀腻粉初干淡淡空青印碧䦨晓日长杨新赋就墨云时度玉螭寒其二罗文缉缉染湘流中莹晴空一叚秋莫问汗青千古事漆书应让管城侯御定佩文斋咏物诗选卷一百八十三御定佩文斋咏物诗选卷一百八十四钦定四库全书御定佩文斋咏物诗选卷一百八十四画类五言古求崔山人百丈崖瀑布圗李白百丈素崖裂四山丹壁开龙潭中喷射昼夜生风雷但见瀑泉落如潨云汉来闻君冩真圗岛屿备萦廻石黛刷幽草层青泽古苔幽缄傥相传何必向天台莹禅师房观山海圗李白真僧闭精宇灭迹含达观列障圗云山攅峰入霄汉丹崖森在目清昼疑卷幔蓬壶来轩窗瀛海入几案烟涛争喷薄岛屿相凌乱征帆飘空中瀑水洒天半峥嵘若可陟想像徒盈叹杳与真心冥遂谐静者翫如登赤城里掲步沧洲畔即事能娱人从兹得消散观江淮名胜圗王昌龄刻意吟云山尤知隠沦妙逺公何为者再诣临海峤而我髙其风披圗得遗照援毫无逃境遂展千里眺淡扫荆门烟眀标赤城烧青葱林间岭隠见淮海徼但指香炉顶无闻白猿啸沙门既云灭独往岂殊调感对懐拂衣胡宁事渔钓安期始遗舄千古谢荣耀投迹庻可齐沧浪有孤棹刘相公中书江山画障岑参相府徴墨妙挥毫天地穷始知丹青笔能夺造化功潇湘在帘间庐壑横座中忽疑凤凰池暗与江海通粉白湖上云黛青天际峰昼日恒见月孤帆如有风巖花不飞落涧草无春冬担钖香炉缁钓鱼沧浪翁如何平津意尚想尘外踪富贵心独轻山林兴弥浓喧幽趣颇异出处事不同请君为苍生未可追赤松㑹稽王处士草堂壁画衡霍诸山刘长卿粉壁衡霍近羣峰如可攀䏻令堂上客见尽湖南山青翠数千仞飞来方丈间归云无处灭去鸟何时还胜事日相对主人常独闲稍看林壑晚佳气生重关画松元稹张璪画古松往往得神骨翠帚扫春风枯龙戛寒月流传画师辈竒态尽埋没纎枝无萧洒顽榦空突兀乃悟尘埃心难状烟霄质我去淅阳山深山看真物书鄢陵王主簿所画折枝苏轼论画以形似见与儿童邻赋诗必此诗定非知诗人诗画本一律天工与清新邉鸾雀写生赵昌花传神何如此两幅疎淡含精匀谁言一㸃红解寄无邉春次韵鲁直书伯时所画王摩诘苏轼前身陶彭泽后身韦苏州欲觅王右丞还向五字求诗人与画手兰菊芳春秋又恐两皆是分身来入流孙知微画文同太古竒伟士精思独于画驰心入茫昧万物赴挥洒当时一名重顾陆非尔亚卓哉青城笔妙絶冠天下煌煌九天仗一一若神写吾恐千载后是终难继者孙懐恱画文同孙老抱竒笔临纸恣挥洒从头扫乱石磥砢随墨下焦顽与圎润无一不精者谁信万钧重卷之不盈把题画朱子青鸾凌风翔飞仙窈窕姿髙挹谢尘境妙颜粲琼蕤登霞抗玉音结雾吹参差神钧舞空洞𤣥露湛宵晖山中玉斧家胡不一来嬉真凡路一分元运千年期借王嘉叟所藏赵祖文画孙兴公天台赋凝思幽巖朗咏长川一幅有契于心因作朱子翩然乘孤鹤往至苍崖巅上有桂树林下有清泠渊洗心咏太素汎景窥灵诠栖身托嵗暮毕此巖中縁题范寛秋山小景楼钥山髙最难圗意足不在大尺楮渺千里长江浸横翠人家杂烟树戃怳徒意㑹茍或森三尺便若俗子对此画格律严兴寄独超迈洗眼映窓眀妙处乃不昧流泉见原委着屋分向背推车度危桥指路向闗隘轻舟最渺茫浦屿如有待山稜瘦露骨汀洲横若带木叶黄欲脱秋容俨然在霜余无片云歴歴数沙界搜寻目力疲欲赋无可奈近山才四寸万象纷纳芥欲识无穷意耸翠更天外题丁生所藏钱舜举山水龚璛寒谿深无鱼扁舟小如屐举世相为浮更用一篙力画彼山中人憩此松下石赵千里小景郭天钖鸜鹆喧栁隂生鵞乐清泚竹风递荷气长夏凉如水王孙翰墨仙丹青絶纨绮何当着幽人艇子沙头舣题髙尚书秋山暮霭圗郭天钖逺树含空烟羣峰缄积翠离离鴈外樯落日来天际髙侯丘壑心㸃墨悟三昧我欲画沧洲昼长枕篷睡为方厓画山就题倪瓉摩诘画山时见山不见画松雪自纒络飞鸟亦闲暇我初学挥染见物皆画似郊行及城游物物归画笥为问方厓师孰假孰为真墨池挹涓滴寓我无邉春赵善长山水王逢画师今赵原东吴谅无䨇寸毫九鼎重乌获力靡扛翠树拥羽旂深崦敞云窗参差见罍斚不无酒盈缸老山石黄色挿脚琉璃江隠若赤壁垒势压曹魏邦何当柔勐虎蛟鳄遂我降欠伸列仙崖嚏咳渔蛮矼题盛懋画郭钰逺岛映微红疎林带寒绿石上一柴闗谿邉两茅屋轻风花落地细雨云归谷侧耳试闲聴疑闻紫芝曲题蒋廷晖小景郭登我家南山中柴门别经乆不知今春来新添几株栁清江闲钓竹鸥鹭还来否对此忽相思长歌独搔首七言古山水粉图陈子昻山圗之白云兮若巫山之髙丘纷羣翠之鸿溶又似蓬瀛海水之周流信夫人之好道爱云山以幽求观博平王志安少府山水粉壁李白粉壁为空天丹青状江海游云不知归日见白鸥在博平真人王志安沈吟至此愿挂冠松谿石磴带秋色愁客思归坐晓寒同族弟金城尉叔卿烛照山水壁画歌李白髙堂粉壁圗蓬瀛烛前一见沧洲清洪波汹涌山峥嵘皎若丹丘隔海望赤城光中乍喜岚气灭谓逢山隂晴后雪廻谿碧流寂无喧又如秦人月下窥花源了然不觉清心魂祇将叠嶂鸣秋猿与君对此欢未歇放歌行吟达眀发却顾海客扬云帆便欲因之向溟渤当涂赵炎少府粉圗山水歌李白峨嵋髙出西极天罗浮直与南溟连名公绎思挥彩笔驱山走海置眼前满堂空翠如可扫赤城霞气苍梧烟洞庭潇湘意渺绵三江七泽情洄沿惊涛汹涌向何处孤舟一去迷归年征帆不动亦不旋飘如随风落天邉心揺目断兴难尽几时可到三山巅西峰峥嵘喷流泉横石蹙水波潺湲东崖合沓蔽轻雾深林杂树空芊绵此中冥昧失昼夜隠几寂听无鸣蝉长松之下列羽客对座不语南昌仙南昌仙人赵夫子妙年歴落青云士讼庭无事罗衆賔杳然如在丹青里五色粉圗安足珍真仙可以全吾身若待功成拂衣去武陵桃花笑杀人奉先刘少府新画山水障歌杜甫堂上不合生枫树怪底江山起烟雾闻君扫却赤县圗乘兴遣画沧洲趣画师亦无数好手不可遇对此融心神知君重毫素岂但祁岳与郑䖍笔迹逺过杨契丹得非元圃裂无乃潇湘翻悄然坐我天姥下耳邉已似闻清猿反思前夜风雨急乃是蒲城鬼神入元气淋漓障犹湿真宰上诉天应泣野亭春还杂花逺渔翁暝踏孤舟立沧浪水深青溟阔欹岸侧岛秋毫末不见湘妃鼓瑟时至今斑竹临江活刘侯天机精爱画入骨髄自有两儿郎挥洒亦莫比大儿聪眀到䏻添老树巅崖里小儿心孔开貌得山僧及童子若耶谿云门寺吾独胡为在泥滓青鞵布韈从此始戏题王宰画山水圗歌杜甫十日画一水五日画一石䏻事不受相促廹王宰始肯㽞真迹壮㢤崑崙方壶圗挂君髙堂之素壁巴陵洞庭日夲东赤岸水与银河通中有云气随飞龙舟人渔子入浦溆山木尽亚洪涛风尤工逺势古莫比咫尺应须论万里焉得并州快剪刀剪取吴松半江水观于舎人壁画山水王季友野人宿在山家少朝见此山谓山晓半壁䏻栖岭上云开帘欲放湖中鸟独㘴长松是阿谁再三招手起来迟于公大笑向余説小弟丹青䏻尔为辞诸画连句柏梁体阙名吴生画勇正㦸攅出变竒势千万端苍苍鬼怪层壁寛覩之悤悤毛发寒稜伽之力所疲殚李真周昉优劣难活禽生卉推邉鸾花房嫩彩犹未干韩干变态如激湍昔者畵壁势未殚后人新畵何汗漫赵令晏崔白大圗幅径三丈苏轼扶桑大茧如瓮盎天女织绡云汉上往来不遣凤衔梭谁能鼓臂投三丈人间刀尺不敢裁丹青付与濠梁崔风蒲半折寒鴈起竹间的皪横江梅畵堂粉壁翻云幕十里江天无处着好卧元龙百尺楼笑看江水拍天流李思训画长江絶岛圗苏轼山苍苍江茫茫小孤大孤江中央厓摧路絶猿鸟去惟有乔木搀天长客舟何处来櫂歌中流声抑扬沙平风软望不到孤山久与船低昂峨峨雨烟鬟晓镜开新妆舟中贾客莫漫狂小姑前年嫁彭郎晚秋烟波圗文同直于一丈素写尽千里景云山杳杳已成秋烟水漻漻方入暝君应无心得此画我岂有言䏻尔咏题商徳符学士桃源春晓圗赵孟頫宿云初散青山湿落红缤纷流水急桃花源里得春多洞口春烟揺绿萝緑萝揺烟挂絶壁飞流直下三千尺瑶草离离满涧阿长松落落凌空碧鸡鸣犬吠自成邨居人至老不相识瀛洲仙客知仙路㸃染丹青寄轻素何处有山如此圗移家欲向山中住髙尚书夜山圗鲜于枢世人看山在山下李侯看山向絶顶世人画山畵白日髙侯畵山摹夜景絶顶看山山更竒夜景摹出人少知逺山苍苍近山黒巖树歴歴汀树微天髙露下暮潮息月眀一片寒江迟藏深乐渊潜惊定安林栖耳絶城市喧心息声利机古人无因驻清景髙侯有笔能夺移容翁复作有声画冥搜天巧为补遗后来知有李侯之徳髙侯画千年人诵容公诗李思训妙笔邓文原李侯丹青胜结緑贝阙珠宫看不足偶硏丹碧想春山万壑千峰仅盈幅应知深处有神仙花落花开度嵗年扁舟自是寻真侣为觅桃源一洞天王摩诘春谿捕鱼圗邓文原辋川之景天下竒我惜曽闻不曾识若人笔端斡元气万顷烟涛归咫尺渔翁生事浩无穷醉挹青蓝洗胷臆或披蓑笠卧寒蟾或倚孤篷蘸空碧静观此理良可娯应须仰慕王摩诘写庐山圗上虞集忆昔系船桑落洲洲前五老当船头风吹云气迷谷起霜堕枫叶令人愁髙人祇在第九疉太白一去三千秋石桥二客如有待裹茶试泉春巖幽题华岳江城圗杨载华岳䏻诗世有名学画丹青亦豪放此圗似写安庆城雉堞楼台俨相向北风将至江面黒千艘万艘争避匿沧溟涌溢水倒流南岳动揺天柱侧蛟龙戏落秋潭底素练平铺八千里时清好伴钓鱼翁闲弄轻舟烟雾里吴真人京馆画壁萨都拉砚池花落丹水香步虚白日声琅琅江南道士爱潇洒新粉素壁如秋霜王郎酒酣衫袖湿醉眼朦胧电光急𤣥龙云重雨脚斜白兔秋髙月中泣倦游借榻日观东恍惚夜梦三湘中鹧鸪声断江路逺青林雨暗春蒙蒙题赵文敏木石有先师题于上张翥吴兴笔法妙天下人藏片楮无遗者南阳诗律动江湖一篇才出人争冩二老风流倾一时只今传畵仍传诗清㴠月露秋见影黒入雷雨寒无姿仇山黄鹤去不返苕谿鸥波嵗俱晚好唿鐡爪夜铮铮刻向青珉照人眼题山水圗贡师泰前山后山云乱起山脚入谿清见底谿南更有山外山散如浮尘聚如米老枫枯栎叶纷纷下有人家深闭门钓丝欲收风浪急却回双艇来篱根老人曵杖行伛偻一童负樵一童斧笔端意度尽神妙卷里衣冠自淳古商周寂寞经几秦后来莘渭宁无人茫茫耕钓去不巳武陵竟隔桃花春题江隂丘文中山水圗贡师泰老龙渇饮池中墨飞上半天成崱屴云烟着地凝不开白昼神驱太隂黒笔端巧夺造化功咫尺峰峦千万重长林似洒枫叶雨虚亭不动松花风隔江更有山无数江上扁舟才半渡他年白发许重来为君别写容城赋题云西画卷吴镇云西老人清且竒随意㸃笔自合诗髙尚不趋车辙迹新圗不譲虎头痴谿中有人空伫立江上征帆归去迟何处谿歌声欵乃碧云疎树晚离离题秋山风雨圗郭钰平生最爱米家畵君之此圗妙天下鸟分归路云不开树压悬崖雨如泻倚江茅屋何人住芦竹萧萧出无路似我还山烟雨中闲来只读秋阳赋题碧山圗赵汸尝爱李太白兴来栖碧山山中别有一天地惜无圗畵㽞人间谁为碧澄翁久向山中住栽花种栁待春风忽见新圗识其趣青山淡淡云离离小桥流水㴠清漪抱琴择胜可终日安得似汝圗中时韩侯好诗仍好画嗜酒不忧官长怪欲圗李白碧山居酒禁方严笔如借知翁有子旧曽游澹泊无营心日休圗成漫与翁为夀愿翁长乐无虞忧赵千里夜潮圗王冕去年夜渡西陵关待渡兀立江上滩滩头潮来倒雪屋海面月出行金盘冰花着人如撒霰过耳斜风快如箭叫霜鸿鴈零乱飞正似今年畵中见寒烟漠漠天冥冥展玩陡觉心神清便欲吹箫骑大鲸去看海上三山青刘松年画髙启樵青刺篙胜揺桨船头分流水声响青山淼淼波漾漾白鸥飞过时一两载书百卷酒十壶日斜出游女儿湖邻舟买得巨口鲈醉拍铜斗歌呜呜此乐除却江南无题桶底仙山圗顾禄昔人夜投逆旅中戯将指爪呈神工飕飕逸响如飘风桶底刻出蓬莱宫状如六鳌拥虚空戴山出没沧溟东琼台瑶阙知几重千门万戸遥相通俨然中坐一老翁星眸霞脸冰雪容羣真左右来相从或翳白鳯骑青龙仙女七十如花红各执乐器笙与镛钧天一曲奏未终双成劝酒琉璃钟谷神长生夀无穷出入造化超鸿蒙我欲上天蹑紫虹髙歩去逐东王公题赵原临髙尚书山水小帧张适有元畵山谁第一燕都独数髙尚书盛名不在吴兴下米虎用墨浑无殊江南赵原最晚出蓄得髙宰㽞真迹行披坐閲无暂停肯綮皆将饱胷臆貌此小帧云山圗万里不尽墨糢煳绿树人家春昼晚当门缥缈风烟湖俨与前朝合作符何啻禊帖唐钩摹黄庭画賛虽小字位置舂容大无异平原一变为穹碑任笔縦横亦适意赵卿得此变化笔知尔当今尽无敌酒酣试倒金壶汁元气淋漓神鬼泣赵卿赵卿诚莫当我有古纸久矣藏几时邀君吸百觞为我乘兴挥毫芒使人复覩尚书郎髙堂素壁生辉光题王叔眀墨竹为郑叔度赋方孝儒吴下王䝉艺且文吴兴赵公之外孙黄尘飘荡今白发典刑逺矣风流存华亭朱芾称善畵每观蒙画必叹诧谓言妙处逼古人世俗相传倍増价昔年夜到南屏山髙堂素壁五月寒壁间举目见脩竹烟雨冥漠蛟龙蟠唿童秉烛久不寐细看醉墨王䝉字固知䝉也好天趣画师岂解知其意分枝缀叶人所知要外枝叶求神竒天机贵足不贵似此事不可传诸师麟谿郑君好竒士爱画犹能赏其趣于乎世间作者非不多郑君甚少可奈何题画于谦江邨昨夜西风起木叶萧萧堕江水水邉苹蓼正开花妆㸃秋容画圗里小舟一叶弄沧浪钓得鲈鱼酒正香醉后狂歌惊宿鴈芦花两岸月苍苍题钟馗圗凌云翰湖风吹沙目欲眯官栁揺金梅绽蘂终南进士倔然起带束蓝袍靴露趾手掣硬黄书一纸若曰上帝钖尔祉猬磔于思含老齿颐指守门荼与垒肯放妖狐揺九尾一声爆竹人尽靡眀日春光万余里谢孔昭临黄大痴画吴寛大痴道人避世士移家旧隠虞山里早年能画老入神落笔虞山宛相似深林依稀邨坞重水口近与昆湖通髙冈磈势欲堕此老前身黄石公百年以后谁其亚昔者吴门称老谢案头临畵似临书咄咄逼人真可诧风流前辈杳难攀谑语空传谢叠山窗中逺岫依然在天际春云仍自还题髙房山山水吴寛燕南蹙翠维房山髙公昔者生其间戏拈画笔少眀豁玉女峰亚垂烟鬟积雨初收隔春树望见人家坞邉住亦知中有王维诗行到水穷无觅处沈石田追倣黄大痴长卷为林御史舜举题吴寛大痴道人顾长康平生痴絶仍畵絶长卷当年我亦观大略犹能为人説山川歴歴百里开彷彿扁舟适吴越平林曲岸客共游复嶂重湖天所设渔工樵子互出没定有髙人在巖穴墨沈淋漓拾未能信得画家山水诀为人说此亦徒然把笔安能指下传对本临摹未为苦运思想像谁䏻专晴窓设色手自改输与吾乡沈石田题安城彭学士山水圗程敏政何人结屋青山里终日开窗见山喜近峰错落走檐牙逺岫蜿蜒挿天嘴澄江一道山前过短棹平分浪痕破船头水气绿侵衣载酒髙人面山坐石泉下冲沙渚浑桑榆接地成深邨柴扉欲扣不可到或有细路通云根竹鹤老人名畵手半幅生绡大于斗水分山断意无穷目送飞鸿度江口安城先生尘虑脱南望乡人楚天阔髙堂永日对山歌萧萧凉风起苹末题杜东原先生雨景沈周老原作畵墨法熟纸上沈沈泼墨緑重林湿叶欲堕地合磵流淙似鸣玉庐山九叠翠不干秋影平吞此长幅借看真怕雨拂面要为时人洗双目滕王珠帘正堪卷董家破屋不可宿出门一笑青天髙犹怪春泥污吾足唐寅畵山水歌祝允眀杜陵一匹好东绢韦郎上植松两榦唐寅今如曹不兴有客乞染淞江绫前山如笑后如怒疎林如雨密如雾黯黯浑疑隔千里蜿蜒忽辨縁谿路黒云沍苍厓丹霞标赤城壮哉画工力九州通尺屏两崖逺立觢两角一道空江浸寥廓吴绫本自淞水剪谁把淄渑辨清浊茅斋傍江絶低小羡尔髙居长自好今年呉地几鱼鼈看画转觉心热恼黄金壶中一斗汁我欲濡毫映手湿莫教童子误攐翻忽使痴龙携雨出五言律题襄阳圗徐安贞画得襄阳郡依然见昔逰岘山思驻马汉水忆回舟丹壑常含霁青林不换秋圗书空咫尺千里意悠悠题𤣥武禅师屋壁杜甫何年顾虎头满壁画沧洲赤日石林气青天江海流钖飞常近鹤杯渡不惊鸥似得庐山路真随惠逺逰观李固请司马弟山水圗杜甫简易髙人意匡牀竹火炉寒天㽞逺客碧海挂新圗虽对连山好贪看絶岛孤羣仙不愁思冉冉下蓬壶其二方丈浑连水天台总映云人间常见畵老去恨空闻范蠡舟偏小王乔鹤不羣此生随万物何路出尘氛其三髙浪垂翻屋奔崖欲压牀野桥分子细沙岸绕微茫红浸珊瑚短青悬薜荔长浮查并坐得仙老暂相将严公廰宴同咏蜀道画圗杜甫日临公馆静畵列地圗雄劒阁星桥北松州雪岭东华彛山不断吴蜀水相通兴与烟霞㑹清樽幸不空题山水障子张祜一见秋山色方怜画手稀波涛连壁动云物下檐飞岭树冬犹发江帆暮不归端然是渔父相向日依依题右丞山水障子张祜精华在笔端咫尺匠心难日月中堂见江湖满座看夜凝岚气湿秋浸壁光寒料得昔人意平生诗思残绵州中丞以江山小圗逺垂赐及兼寄诗李朋巴江与雪山并邑共回环圗写丹青内分眀烟霭间移居名郡邑助我小斋闲日想登临处髙踪不可攀陈式水墨山水方干造化有功力平分归笔端谿如冰后听山似烧来看立意雪髯出支颐烟汗干世间从尔后应觉致名难余尝有雪景一絶为人所讽吟段賛善小笔精微忽为圗画以诗谢之郑谷賛善贤相后家藏名畵多㽞心于绘素得意在烟波属兴同吟咏成功更琢磨爱余风雪句幽絶写渔蓑宋复古画潇湘晚景圗苏轼西征忆南国堂上畵潇湘照眼云山出浮空野水长旧㳺心自省信手笔都忘会有衡阳客来看意渺茫心老久许为作畵未果以诗督之陈与义布衲王摩诘禅余寄笔端试将能事廹肯作畵工难秋入无声句山连欲雨寒平生梦想处奉乞小㠝岏赠画工裘万顷綵笔三生梦春莲万叶花笑人为市道随分足生涯山路浄如水谿流浅见沙能来良不恶看尔傲烟霞米元晖云山短卷邓文原芳草孤舟渡幽居一径通江湖春雨外墟里暮烟中机息鸥先下花飞水自东临流无限意画史若为工残画杨载破裂无邉幅华堂弃置余苍松深踞地白鹤上凌虚风格犹森若丹青总翳如苦心絶人事谁见用功初赵道士山水圗掲傒斯悄怆寒山晓凄迷野水昏长桥通古寺小艇背衡门路尽双松上云生乱石根如行南岳暮遥见祝融尊残画萨都拉胜境不可得生绡余旧圗丹青初彷彿尘土半糢煳蝴蝶飞疑去波涛折转无良工今岂少为尔一长吁桃源圗傅若金闻说避秦地花间忘嵗年偶逢渔父问长使世人传丘壑浑疑幻林庐或近仙至今圗畵里时忆武陵船阎立本西岭春云吴镇西山髙五台缥缈出蓬莱春半花争发宵征客倦来短桥流曲水危壁覆苍苔宣庙曽㽞赏临风媿匪材李昭道画卷吴镇人爱山居好何如此际便家规仍小异幽致更超然暮霭映髙树柴扉遶细泉新圗不可再展閲忆唐贤子乆为危太朴画吴镇子乆丹青好新圗更擅长浮空烟水阔倚岸树隂凉咫尺分浓淡髙深见渺茫知君珍重意愈久岂能忘王晋卿万壑秋云圗黄公望雨霁云仍碧天髙气且清霜枫红欲尽涧瀑落长鸣岫岭苍茫景江湖浩荡情应知卧云者奚尚避秦名为袁清容长幅黄公望入山眺竒壑幽致探何穷一水青岑外千巖绮照中萧森凌杂树灿烂映丹枫有客茅茨里居然隠者风顾恺之秋江晴嶂圗黄公望三絶如君少斯圗更擅长设施无斧凿㸃染自微茫山碧林光浄江清秋气凉怜余瞻对久疑入白云乡题米芾小景杨维桢烟雾林梢出苍翠望中分山熘杂人语谿云乱鹤羣石梁逢释子巖屋隠征君皴皵谁家笔披圗有篆文题画郑允端谁貌江南景风烟万里寛金银开佛寺紫翠出林峦逺客驰行役幽人赋考槃苍茫无限意抚卷为盘桓书云林画林亭逺岫吕敏忆过梁谿宅于今向廿年赋诗清閟阁试茗惠山泉夜雨牵离梦春云黯逺天乡情与客思看画共茫然题马文璧画贝琼小桥危跨壑破屋幸依山避地人相过朝天客未还麝眠春草外猿挂古松间寂寞南窻日残书亦乆闲题姚公绶山水张宁幽意冩不尽万山深更深白云无出处绿树漫成林啼鸟醒人梦流泉浄客心何当随钓艇看奕草堂隂题苏子瞻游赤壁圗何景眀垂老黄州客髙秋赤壁船三分㽞古迹两赋到今传落日寒江动青天断岸悬畵圗谁省识千载尚云烟五言排律奉和李右相书壁画山水孙逖庙堂多暇日山水契中情欲写髙深趣还因藻绘成九江临户牖三峡遶檐楹花栁穷年发烟云逐意生能令万里近不觉四时行气染荀香馥光含乐镜清咏歌齐出处圗画表冲盈自保千年遇何论八载荣奉观严郑公厅事岷山沲江画圗十韵杜甫沲水临中座岷山到北堂白波吹粉壁青嶂挿雕梁直讶杉松冷兼疑菱荇香雪云虚㸃缀沙草得微茫岭鴈随毫末川蜺饮练光霏红洲蘂乱拂黛石萝长暗谷非闗雨丹枫不为霜秋成𤣥圃外景物洞庭傍绘事功殊絶幽襟兴激昻从来谢太傅丘壑道难忘府试观开元皇帝东封圗马戴俨若翠华举登封圗乍开冕旒眀主立冠劒侍臣陪迹类飞仙去光同拜日来粉痕疑检玉黛色讶生苔挂壁云将起凌风仗若廻何年复东幸鲁叟望悠哉七言律南省转牒欲具注国圗令尽通风俗故事栁宗元圣代提封尽海壖狼荒犹得纪山川华彛圗上应初录风土纪中殊未传椎髻老人难借问黄茅深峒敢㽞连南宫有意求遗俗试检周书王㑹篇赠写御真李长史李逺玉座烟销砚水清龙髯不动彩毫轻初分隆准山河秀乍㸃重曈日月眀宫女卷帘皆暗认侍臣开殿尽遥惊三朝供奉无人敌始觉僧繇浪得名观项信水墨画方干险峭虽从笔下成精能皆自意中生倚云孤桧知无朽挂壁髙泉似有声转扇惊波连岸动廻灯落日向山眀小年师祖今过祖异域应传项信名项洙处士画水墨钓台方干画石画松无两般犹嫌瀑布画声难虽云知慧生灵府要且工夫在笔端泼处便连隂洞黒添来先向朽枝干我家曽寄双台下往往开圗尽日看水墨松石方干三世精䏻举世无笔端狼籍见工夫添来势逸隂崖黒泼处痕轻灌木枯垂地寒云吞大漠过江春雨入全吴兰堂坐乆心弥惑不道山川是畵圗送醉画王处士李洞几年乘兴住南吴狂醉兰舟夜落湖别后鹤毛描转细近来牛角饮还麤同餐夏果山何处共钓秋涛石在无闗下相逢怪予老篇章役思绕寰区扇上画牡丹罗隠为爱红芳满砌阶敎人扇上画将来叶随綵笔参差长花逐轻风次第开闲挂几曽停蛱蝶频揺不怕落莓苔根深无地如仙桂疑是嫦娥月里栽李伯时画其弟亮功旧隠宅圗苏轼乐天早退今安有摩诘长闲古亦无五亩自栽池上竹十年空看辋川圗近闻陶令开三径应许扬雄寄一区晚嵗与君同活计如云鵞鸭散平湖题顾善夫所藏张僧繇画翠嶂瑶林图邓文原善夫夙有耽竒癖珍秘何须羡贾胡徽庙未销当日字僧繇仍见昔年圗千林厯落人烟密万里萦廻鸟道孤几欲临风试题句恍疑身世在冰壶刘松年春山仙隠圗邓文原绿栁疎花遶舍栽长松灌木覆亭䑓云峦倒影水天夐蒲苇有声山雨来内史幽情觞咏乐右丞别业畵圗开何时许我逰真境野色桥邉踏紫苔吴道𤣥五云楼阁圗邓文原观阁嵯峨起日邉春云叆叇倚层巅天低青海一杯水山落齐州九㸃烟百尺长松神阙外千秋灵柏古坛前遨逰尽是蓬山侣瑶草金芝不计年王维秋林晚岫圗邓文原千峰凝翠宛神州中有仙人寤寐游林麓渐看红叶暮风烟俄入野塘秋揺揺小艇寻谿转寂寂双扉向晚投我欲探幽未能去画中真境许谁俦题洪谷子楚山秋晚圗邓文原旧知洪谷古先俦五尺横圗见十洲千嶂排空青玉立一江流水白云浮琱檐共话当年雨丹叶谁怜满径秋最是无声诗思好恍然身在赤城游赵千里山水长幅邓文原苍山髙处白云浮楼阁参差带逺洲千尺虬龙依絶壁一羣鹳鹤泪清秋山翁有约慿双屐野客无心溯碧舟自是霜林好风景居然咫尺见丹丘子昻秋山圗虞集翁昔少年初画山丹枫黄竹杂潺湲直疑积雨得深润不假浮云相往还世外空青秋一色窗中逺黛晓千鬟瀛洲鸡犬同人境尚想翁归向此间题胡䖍汲水蕃部圗应制掲傒斯沙碛茫茫塞草平沙泉下马满囊盛曽于王㑹圗中见真向天山雪外行圣徳只今包宇宙邉庭随处乐农耕生绡半幅唐人笔㽞与君王驻逺情陆探微员峤仙游吴镇梅阁重重翠遶遮时时云气飐平沙千峰树色藏朝雨百道江声送晚霞洞古数留仙子蹟谿廽深䕶羽人家遨游每忆无尘地咫尺仍堪閲嵗华顾恺之秋江晴嶂吴镇从来六法重长康染得新圗更郁苍万顷逺横秋镜阔千重林立彩云长邨邨鸡犬鸣晴昼两两渔樵话夕阳无限风烟谁得似欲将此处付行藏黄荃蜀江秋净圗吴镇暮烟漠漠一江秋疎树依稀见逺舟风度钟声来古寺人随鴈影过前洲云销碧落天无际波撼苍山地欲浮应识箇中清絶处成都画史笔端收郭忠恕仙峰春色吴镇层轩缭绕緑云堆坐挹空青落凤䑓一石负鳌三岛去九峰骑鹤衆仙来越南翡翠无时见洞口蔷薇几度开春去春来花木好谿头时听棹歌廻李咸熈秋岚凝翠吴镇雨过秋光映翠微巖云一抹澹荆扉千山寂寂疎钟杳万壑萧萧落木稀涧水奔飞行路湿松篁廻合野禽归征帆㸃㸃沧江上应羡山人种蕨薇王晋卿画吴镇晋卿绘事诚无匹尺素能参造化功碧树依微烟水阔苍山缥缈暮云笼幽深自觉尘氛逺闲澹从教色相空更喜涪翁遗墨好草堂何必独称工叔眀松壑秋云圗吴镇万壑濚洄磴道长崇冈交互转苍苍疎松过雨虚䦨净古木廽风曲岸凉邨舍几家门半启渔梁何处水流香扁舟凝望云千顷不觉西林下夕阳方壶松巖萧寺吴镇方壶终日痼烟霞写得湖山事事嘉湖上烟笼梵王宅山深云覆羽人家诗翁伫立搜新句稚子闲来扫落花几处归帆何处客一声啼鸟夕阳斜题关仝层峦秋霭圗黄公望羣峰矗矗暮云连萝磴逶迤鸟道悬落叶深深门半掩疎花歴厯客犹眠巖端飞瀑为青雨江上归舟溯碧烟应识箇中竒絶处昔年洪谷属君传李成寒林圗黄公望六法从来推顾陆一生今始见营丘腕中筋骨元来鐡世上江山尽入眸林影有风摧落叶涧声无雨咽清流蹇驴骚客吟成未万壑寒云为尔㽞题孟珍玉涧画岳阳小景杨维桢岳阳楼上望君山山色苍凉十二鬟劒气拂云连翠黛珮声挑月过沧湾洞庭水落渔船上云梦秋深猎客还最忆老仙吹铁笛驭风时复往来间为曹佥事画谿山春晓圗因题倪瓒荆谿之水清涟漪谿上晴岚紫翠围连舸载书烟渚泊提壶入林春蕨肥身逺云霄作幽梦手栽花竹映山扉矶头雪影多鸥鹭也着狂夫一浣衣题赵仲穆秋山圗钱宰人家水槛接山窗好在江南山水邦两岸云林皆落日一天凫鴈共秋江屋头数遍青峦九松下吟成白石双野服何人正萧散泊船归醉酒盈缸水邨圗沈周鱼庄蟹舍一丛丛湖上成邨似画中互渚断沙桥自贯轻鸥逺水地俱空船迷杨栁人依緑灯隔蒹葭火映红全与吾家风致合草堂曽有此愚翁为苏太守题画沈周疉疉青山宛宛谿林蹊曲折世途迷云邉石壁花漫缝畬后春田雨夹泥趂屋墙斜邻舍逼当门树密鸟巢低鸣驺入谷人惊起惟有圗书积旧栖题画唐寅湖上仙山隔渺茫世尘不上渡头航白苹开处藏渔市红叶中间放鹿塲落日沈沙罾有影新霜着树橘生香遥闻逋老经行处芝草葳蕤满路傍五言絶句题天柱山圗戴叔伦㧞翠五云中擎天不计功谁能凌絶顶看取日升东书刘景文所藏宗少文一笔画苏轼宛转回文锦萦盈连理花何须郭忠恕匹素畵缲车画斋文同试品斋中畵曽无第二流顽礓与乱篠应挂在当头观祝孝友画卷朱子草阁临无地江空秋月寒亦知竒絶景未必要人看题可老所藏徐眀叔画卷朱子羣峰相接连㫁处秋云起云起山更深咫尺看千里题画卷小山朱子飞来小坡陀未雨已滂濞荒此定何人苏公有遗记吴画朱子妙絶吴生笔飞扬信有神羣仙不愁思步步出风尘范宽画朱子山雄云气深树老风霜劲下有考槃人超遥得真性题扇上画陈深古木排山立幽窗傍水开直疑林处士独櫂小舟回跋画归去来辞吴澄当时归去意难与世人知未信千年后心期有画师赵彦敬越山圗赵孟頫越山隔涛江风起不可渡时于圗中看居然在烟雾种笔亭题画髙克恭积雨暗林屋晚峰晴露巅扁舟入苹渚浮动一谿烟王叔眀林泉清话圗吴镇落日秋山外霜林暮霭中相看无俗处生事有谁同题宣和画卷丁复澹意芙蓉外闲情翡翠邉波翻太液水分送向南船秋江晚渡圗杨维桢船泊大江口行人与马争不如渔艇子髙卧待潮平题胡廷晖画郯韶仙馆空青里春船罨画中鸥波千丈雪渔笛一丝风杂畵孙一元夕阳没中流舟子不停橹风来未满帆望断桃花浦六言絶句题孤山放鹤圗赵孟頫昔年曽到孤山苍藤古木髙寒想见先生风致画圗留与人看题危太朴云林圗丁复天台万八千丈云林三十六峰几载山中独忆今朝江上相逢题画徐有贞山路只通樵客江邨半是渔家秋水矶邉落鴈夕阳影里飞鸦七言絶句巫山枕障李白巫山枕障画髙丘白帝城邉树色秋朝云夜入无行处巴水横天更不流题礼上人壁画山水钱起连山画出映禅扉粉壁香筵满翠微坐来炉气萦空散共指晴云向岭归画石刘商苍藓千年粉绘传坚贞一片色犹全那知忽遇非常用不把分铢补上天画树后呈濬师刘商翔凤邉风十月寒苍山古木更摧残为君壁上畵松柏劲雪严霜君试看将至韶州先寄张端公使君借圗经韩愈曲江山水闻来乆恐不知名访倍难愿借圗经将入界每逢佳处便开看朝天词王建威容难畵改频频眉目分毫恐不真有诏别圗书阁上先教粉本定风神画木莲花图寄元郎中白居易花房腻似红莲朶艶色鲜如紫牡丹唯有诗人应觧爱丹青冩出与君看观叶生画花施肩吾心窍玲珑貌亦竒荣枯只在手中移今朝故向霜天里㸃破繁花四五枝题画建谿圗方干六幅轻绡画建谿刺桐花下路髙低分眀记得曽行处只欠猿声与鸟啼海棠圗崔涂海棠花底三年客不见海棠花盛开却向江南见圗畵始慙虚到蜀城来传经院壁画松郑谷危根瘦盖耸孤峰珍重江僧好笔踪得向游人多处畵却胜涧底作真松金陵圗韦庄谁谓关情畵不成畵人心逐世人情君看六幅南朝事老木寒云满故城僧有示西湖墨本者为画林山人隠居诗以酬之林逋泉石年来偶结庐冷挨松雪瞰西湖髙僧好事仍多艺巳共孤山入畵圗和韵林逋表里湖山极目春据鞍时此避埃尘苍苍烟树悠悠水除却王维少畵人书李世南所画秋景苏轼野水参差落涨痕疎林欹倒出霜根扁舟一櫂归何处家在江南黄叶邨书林次中所得李伯时归去来阳关二圗后苏轼不见何戡唱渭城旧人空数米嘉荣龙眠独识慇懃处畵出阳闗意外声其二两本新圗墨寳香樽前独唱小秦王为君翻作归来引不学阳闗空断肠郭熈秋山平逺苏轼日尽孤鸿落照邉遥知风雨不同川此间有句无人识送与襄阳孟浩然陈季常所畜朱陈邨嫁娶圗苏轼何年顾陆丹青手画作朱陈嫁娶圗闻道一邨唯两姓不将门户买崔卢王晋卿所藏着色山苏轼荦确何人似退之意行无路欲从谁宿云解駮晨光漏独见山红涧碧时次韵子由书王晋卿画山水苏轼山人昔与云俱出俗驾今随水不回頼我胷中有佳处一尊时对画圗开题王晋卿画后苏轼丑石半蹲山下虎长松倒卧水中龙试君眼力看多少数到云峰第几重题毛女真苏轼雾鬓风鬟木叶衣山川良是昔人非祇因闲过商颜老独自吹箫月下归申应时寻山圗沈与求王维买宅先成畵申子寻山亦载圗他日真能营小筑此山佳处着侬无戏题画卷程俱五载京尘白鬓须丹青遐想寄衡巫如今扫迹长林下如对真山看畵圗其二胷中云梦本无穷合是人间老畵工常恨无因继三絶倩人拈笔写胷中题严居厚谿庄圗朱子平日生涯一短篷只今回首畵圗中平章箇里无穷事要见三山老放翁奉题李彦中所藏俞侯墨戏朱子不是胷中饱丘壑谁能笔下吐云烟故应祇有王摩诘解写离骚极目天壁间古画精絶未闻有赏音者朱子老木樛枝入太隂苍崖寒水㫁追寻千年粉壁尘埃底应识良工独苦心题画卷范成大凿落秋江水石眀髙枫老栁两滩横君看叠巘云容变又有中宵雨意生其二欹倾栈路遶山眀隔陇人家犬吠声无限白云堆去路不知谁识许宣平题赵干江行夜雪圗李弥逊瓜步西头水拍天白鸥波上寄长年箇中认得江南手十里黄芦雪打船观宗室曹夫人画僧道潜临平山下藕花洲旁引官河一带流雨棹风帆有无处笔端须与细冥搜渔邨诗画圗党懐英江邨清境皆画本畵里更传诗语工渔父自醒还自醉不知身在畵圗中雅集圗刘祖谦翠雀翩翩野鹤孤玉京人物㑹仙圗后来且莫轻题品席上挥毫有大苏千里江山圗李俊民笔下江山取意成一峰未尽一峰生慿谁试向行人问水郭烟邨第几程题扇袁易飞燕惊鸿拟未真飘飘直欲似行云入舟山色羞眉黛隔岸榴花避舞裠赵子昻陈仲美合作水凫小景仇逺良工苦思可心降底事文禽不觧双欲采芳华波浪阔芙蓉朶朶隔秋江题山水卷钱选胷中得酒出孱颜木叶森森嵗暮残落墨不随岚气暝几重山色几重澜题赵子昻为袁清容画春景仿小李邓文原王孙乆别同朝侣为冩晴云百叠峰挂起碧窗凝望处画中今喜故人逢王洽云山圗邓文原五云深处拥蓬莱树色苍凉映水开何处书声映林樾却敎仙侣过桥来题赵子固水仙圗张伯淳裠长带袅寒偏耐玉质金相密更竒见畵如花花似畵西兴渡口晚晴时皇甫松竹梅圗张伯淳三友亭亭嵗晚时政縁冷淡易相知何须近舍今皇甫却向圗中觅补之题米南宫像郭天钖海岳菴空乆已仙风神超迈畵中传凌云健笔飞光怪不顾人间唤米颠李昇林泉髙隠圗郭天钖为厌繁华爱好山幽栖赢得此身闲生平已足林泉兴留取髙名满世间闲展山水手卷欧阳𤣥十年京国看圗畵半幅云烟亦恼侬今日身行屏障里却思移住最髙峰髙房山画王士熈吴山重叠粉团髙有客晨兴洒墨毫百两真珠难买得越峰压倒涌金涛董源山阁谈禅圗吴镇山阁深沈树影凉瀑流飞沫溅匡牀多君相对坐终日话到无生味更长李公麟大阿罗汉圗吴镇潇洒龙眠不可唿彩毫犹喜未糢煳天台五百知何处还向圗中证有无荆浩秋山问竒圗吴镇霜落林端万壑幽白云红叶入谿流朝来尚有寻真至共向山亭领素秋右丞秋山晚岫吴镇右丞巳往六百载翰藻神工若箇同千嶂逺横秋色里山家遥带暮烟中李昭道秋山无尽圗吴镇竒峰倒映青冥立絶壁髙悬白雾开万里无云见秋末千林有雨向春回卢鸿嵩山草堂圗吴镇卢鸿仙去五百载一段髙风未可攀忽覩草堂清絶处分眀几案有嵩山马逺放鹤圗吴镇载鹤轻舟湖上归重重楼阁锁烟霏仙家正在幽深处竹里鸡声半掩扉王叔眀卷吴镇短缣几许容丘壑郁郁乔林更着山应识王郎胷次好未教消得此身闲赵仲穆东山圗吴镇东山为乐奈苍生望重须知亦累情蜡屐春来行更好桃花洞口笑相迎赵伯驹画吴镇琼馆芙蓉罨畵山天香缥缈碧云闲鹤巢松顶藤花落一任山人指顾间子昻仿张僧繇吴镇雨过秋塘泛曲湍归人欲渡俯平滩前邨遥望炊烟起更有新篘破晓寒子昻仿陆探微吴镇客子行吟径路幽一声啄木緑隂稠芙蓉倒映空江色危立谿头几㸃鸥子乆春山仙隠吴镇山家处处面芙蓉一曲谿歌锦浪中隔岸游人何䖏去数声鸡犬夕阳红题画吴镇草堂仍着薜萝遮地僻林深有几家莫道春风吹不到门前依旧鸟衔花其二千仞颠厓势欲倾飞流溅眼雪花眀长风卷入层云去都作天台暮雨声王维雪渡圗黄公望摩诘仙游五百年畵称雪渡未能传只因曽入宣和府珍重令人缀短篇郭忠恕仙峰春色圗黄公望仙人原自爱蓬莱瑶草金芝次第开欵乃櫂歌青雀舫逍遥响屧凤凰䑓曹云西画卷黄公望十载相逢正忆君忽从纸上见寒云空江漠漠渔歌度一片疎林带夕曛王洽云山圗黄公望石桥遥与赤城连云锁琼楼满树烟不用飇车凌弱水人间自有地行仙黄荃花谿仙舫圗黄公望花发枝头水涨谿仙舟犹泊武陵隄重重楼阁仙云卷无数青峰出竹西董北苑黄公望一片闲云出岫来袈裟不染世间埃独怜陶令门前栁青眼偏逢惠逺开李营丘真蹟次俞紫芝韵黄公望营丘自是浪仙流写得空山一段秋古木千章施锦绣风光都属慢亭收赵伯驹黄公望露湿庭松偃盖青一声野鹤隔疎櫺仙翁来徃无拘束闲向琳宫读道经方方壶画黄公望魭石矶头宿雨晴蛟峰祠下树冥冥一江春水浮官緑千里归舟载客星题画黄公望茂林石磴小亭邉遥望云山隔淡烟却忆旧游何处是翠蛟亭下看流泉题春江小景圗黄清老小艇无人载緑隂白鸥门外笋成林不知多少山中雨染得一江春水深题桶底圗薛汉蘂珠宫阙见毫釐中有羣仙按羽衣莫讶此圗天地窄黍铢境界更希微吴仲圭山水倪瓉道人家住梅花邨窗下松醪满石樽醉后挥毫写山色岚霏云气淡无痕王叔眀画倪瓉笔精墨妙王右军澄怀卧逰宗少文王侯笔力能扛鼎五百年来有此君李伯时画倪瓒飞仙游骑龙眠畵貌得形模也自竒句曲真人亲鍳定不须言下更题诗为吴溥泉画窠石平逺并诗倪瓒地僻林深无过客松门元自不曽关展将一幅谿藤滑写得谿隂数㸃山荆谿秋色圗为卜震亨题倪瓒罨畵谿头秋水眀上人逸笔思縦横云山多少元晖句不道毫端畵得成题画赠僧倪瓉笠泽依稀雪意寒澄怀轩里酒杯干篝灯染笔三更后逺岫疎林亦耐看自题小画倪瓒逸笔縦横意到成烧香弄翰了余生窗前竹树依苔石寒雨萧条待晚晴题王元章畵万玉圗郯韶西湖千树玉交加清夜掀篷看雪花狂杀山隂王处士兴来放笔扫横斜十八学士圗贡性之闻説瀛洲尺五天㑹中賔客总成仙分眀一段风流梦犹向人间畵里传题黄子乆画贡性之此老风流世所知诗中有畵畵中诗晴窗笑看淋漓墨赢得人唿作大痴题髙尚书秋山暮霭圗沈右髙侯笔法妙天下貌得江南雨后山都是干坤清淑气兴来移入画圗间题米元晖畵云圗吴全节谿上青山过雨浓分眀倒浸玉芙蓉令人却忆匡庐顶百丈银河下碧峰其二雨外夕阳揺树眀山云吞吐乱隂晴飞帆一㸃知谁子疑在元晖畵里行题小山水景吴志淳小舟何处问通津二月东湖栁色新老向天涯频见畵一枝曽折送行人盛叔章画鲍恂烟湿空林翠霭飘渚花汀草共萧萧仙家应在云深处祇许人间到石桥题画马臻月华如水天如空苍烟逺树㴠秋容笔头墨尽意不尽参错云山三四重径山寺僧山水张雨澄心茧纸墨花香上有元晖古印章怪底径山山寺里老僧衣袖着潇湘题赵松雪画虞堪王孙今代玉堂仙自画苕谿似辋川如此青山红树底那无十亩种瓜田题云林画李至刚故家池馆钖山阿门径宁容俗士过清閟阁空诗社散蛛丝网户落花多题画胡俨遥看瀑布落寒青野服乌巾自在行好似匡庐读书处满林红叶夜猿声题米老山水王偁海岳菴前觅旧踪苍茫云树米南宫别来几片青山影都付寒鸥一笛风题彦颙画中小景聂大年水禽沙鸟自相唿逺近云中半有无一叶扁舟两三客载将烟雨过西湖为香山顾敬中题画贺甫芳草晴烟处处迷畵堂应在畵桥西花开记得寻君日一路香风送马蹄题画次矫以眀韵贺甫畵舫西湖载酒行藕花风度管絃声余情未尽归来晚杨栁池䑓月又生题画唐寅红树中间飞白云黄茅槛底界斜曛此中大有逍遥处难説于君画与君茂之乞画楚山圗余将游武林走笔戏答胡宗仁片帆已挂晓须开无奈游情日与催欲畵楚山青万叠待余行看越山来画家霜景与烟景淆乱余未有以易也丁酉冬燕山道上乃始悟之题诗驿楼云董其昌晓角寒声散栁隄千林雪色亚枝低行人不到邯郸道一种烟霜也自迷题毕钵山圗陈继儒毕钵罗峰廻入霄不通猿鸟不通樵横空独木如飞栈半月山人一换桥题画李日华霜落蒹葭水国寒浪花云影上渔竿畵成未拟将人去茶熟香温且自看题自画秋林平逺张宇初北苑髙情宿世同疎林汀渚正秋风砚池洒墨应多思写向寒烟夕照中题画僧守仁积雨平原烟树重翠厓千丈削芙蓉招提更在秋云外只许行人听晓钟御定佩文斋咏物诗选卷一百八十四御定佩文斋咏物诗选卷一百八十五钦定四库全书御定佩文斋咏物诗选卷一百八十五乐律类五言古钧天曲谢朓髙宴颢天台置酒迎风观笙镛礼百神钟石动云汉瑶堂琴瑟惊绮席舞衣散威凤来参差𤣥鹤起凌乱已庆明庭乐讵慙南风弹观乐应诏王暕赵瑟含清音秦筝凝逸响参差陈九夏依迟纷四上从风绕金梁含云暎珠网递奏岂二八繁絃非一两幸叨东郭吹厠陪南风赏忘味信铿锵餐和终俯仰轻尘已飞散游鱼亦翻荡恩光实难遇咏言宁易放奉勅于太常寺修正古乐何妥大乐遗钟鼓至乐贵忘情俗久淳和变年深礼教生嶰谷调孤管崙山学凤鸣浮云成舞曲白雪作歌名闻诗六义辨观乐八风平肃穆皇威畅沦涟河水清钧天动丝竹括地响錞钲尽美兼韶濩盛德总咸英寥亮凫钟彻飘扬翟羽轻小臣属千载时幸预簪缨行欣负苍璧衢坛听九成乐部曹观乐何妥东海余风大陶唐遗思深何如观徧舞奏鼓间摐金清管调丝竹朱絃韵雅琴八行陈树羽六德审知音至道兼韶濩充庭总韎任髙天度流火落日广城隂百神谐景福万国仰君临大乐非钟鼓且用戒民心观太常奏新乐孔德绍大君膺宝歴出豫表功成钧天金石响洞庭絃管清八音动繁㑹九变叶希声和云留睿赏薰风恱圣情盛烈光韶濩易俗迈咸英窃吹良无取率舞抃羣生和孔侍郎观太常奏新乐卞斌昔人梦上帝尚喜颂钧天况兹开景业作乐武功宣大雅废还理乘风毁更悬中和诚易拟韶夏讵相沿犍为磬响彻嶰谷管声传小臣滥清耳长奉南风絃帝京篇太宗鸣笳临乐馆眺听欢芳节急管韵朱絃清歌凝白雪彩凤肃来仪𤣥鹤纷成列去兹郑卫声雅音方可恱踏歌词谢偃夜久星沈没更深月影斜裙轻才动佩鬟薄不胜花细风吹宝袜轻雾湿红纱相看乐未已兰灯照九华七言古角引沈约萌生触发嵗在春咸池始奏德尚仁惉懘以息和且均征引沈约执衡司事宅离方滔滔夏日火德昌八音备举乐无疆宫引沈约八音资始君五声兴比和乐感百精优游律吕被咸英商引沈约司秋纪兊奏西音激扬钟石和瑟琴风流福被乐愔愔羽引沈约𤣥英纪运冬氷拆物为音本和且恱穷髙测深长无絶赋得薄暮动絃歌沈君攸柳谷向夕沈余日蕙楼临砌徙斜光金户半入丛林影兰径时移落蘂香丝绳玉壶传绮席秦筝赵瑟响髙堂舞裙拂履喧珠珮歌响出扇绕尘梁云边雪飞絃柱促留宾但须罗袖长日暮歌钟恒不倦处处行乐为时康五言律三层阁上置音声太宗绮筵移暮景紫阁引宵烟隔栋歌尘合分阶舞影连声流三处管响乱一重絃不似秦楼上吹箫空学仙歌李峤汉帝临汾水周仙去洛滨郢中唫白雪梁上绕飞尘响发行云驻声随子夜新愿君听扣角当自识贤臣舞李峤妙伎游金谷佳人满石城霞衣席上转花袖雪前明仪凤谐清曲廻鸾应雅声非君一顾重谁赏素腰轻宫中行乐词李白卢橘为秦树葡萄出汉宫烟花宜落日丝管醉春风笛奏龙吟水箫鸣凤下空君王多乐事还与万方同五言排律释奠日国学观礼闻雅颂令狐峘肃肃先师庙依依胄子羣满庭陈旧礼开户拜清芬万舞当华烛箫韶入翠云颂歌侵晓听雅吹度风闻澹泊调元气中和美圣君唯余东鲁客蹈舞向南薫乐府顾况暖谷春光至宸游近甸荣云随天仗转风入御帘轻翠盖浮佳气朱楼倚太清朝臣冠劒退宫女管絃迎细草承雕辇繁花入幔城文房开圣藻武卫宿天营玉醴随觞至铜壶逐漏行五星含土德万姓彻中声亲祀先崇典躬推示劝耕国风新正乐农器近销兵道德关河固刑章日月明野人同鸟兽率舞感昇平晓过南宫闻太常清乐陆贽南宫闻古乐拂曙听初惊烟霭遥迷处丝桐暗辨名节随新律改声带绪风轻合雅将移俗同和自感情逺音兼晓漏余响过春城九奏明初日寥寥天地清释奠日国学观礼闻雅颂滕珦太学时观礼东方晓色分威仪何棣棣环珮又纷纷古乐从空尽清歌㡬处闻六和成逺吹九奏动行云圣上尊儒学春秋奠茂勲幸因陪齿列聊以颂斯文晓过南宫闻太常清乐张蒙玉珂经礼寺金奏过南宫雅调乗清晓飞声向逺空慢随飘去雪轻逐度来风迥出重城里傍闻九陌中应将肆夏比更与五英同一听南薰曲因知大舜功贡举人谒先师闻雅乐王起蔼蔼观光士来同鹄鹭羣鞠躬遗像在稽首雅歌闻度曲飘清汉余音遏晓云两楹凄已合九仭杳难分断续同清吹洪纎入紫氛长言听已罢千载仰斯文贡举人谒先师闻雅乐吕炅礼圣来羣彦观光在此时闻歌音在逺合乐和还迟调朗能偕竹声微又契丝轻泠流簨簴缭绕动缨緌九变将随节三终必尽仪国风由是正王化自雍熙听郢客歌阳春白雪阙名寂听郢中人髙歌已絶伦临风飘白雪向日奏阳春调雅偏盈耳声长杳入神连连贯珠并袅袅遏云频度曲知难和凝情想任真周郎如赏善莫使滞芳晨太常寺观舞圣寿乐徐元弼舞字传新庆人文遇旧章沖融和气洽悠逺圣功长盛德流无外明时乐未央日华増顾盼风物助低昻翥凤方齐首髙鸿忽断行云门与兹曲同是奉陶唐册上公太常奏雅乐徐元弼司乐陈金石逶迤引上公奏音人语静清韵珮声通应律烟云改来仪鸟兽同德贤因举颂修礼便观风圣寿三称内天观九奏中寂寥髙曲尽犹自满宸聪太常观阅骠国新乐胡直钧异音来骠国初被奉常人才可宫商辨殊惊节奏新转规廻绣面曲折度文身舒散随鸾吹喧唿杂鸟春襟衽懐旧识丝竹变恒陈何事留中夏长令表化淳赋得舞干羽两阶石倚干羽能柔逺前阶舞正陈欲称文德盛先表乐声新肃肃行初列森森气益振动容和律吕变曲静风尘化美昭千古恩波及七旬已知天下服不动有苖人郊坛听雅乐阙名泰坛恭祀事彩仗下寒垧展礼陈嘉乐斋心动衆灵韵长飘更逺曲度静宜听泛响何清越随风散杳冥微悬和气聚旋退暁山青本自钧天降还疑列洞庭七言律南园试小乐白居易南园斑驳花初发新乐铮鏦教欲成红萼紫房皆手植苍头碧玉尽家生髙调管色吹银字慢拽歌词唱渭城不饮一盃听一曲将何安慰此心情卧听法曲霓裳白居易金磬玉笙和已久牙牀角枕睡常迟朦胧闲梦初成后宛转柔声入破时乐可理心应不谬酒能陶性信无疑起尝残酌听余曲斜背银釭半下帷送陈太祝使江浙收礼器乐书贡师泰六月楼船泛御河太平乐谱自编摩凤鸣嶰谷曽吹律马出蒲梢更作歌古尺要将诸部定新声还用四清和器成早入神庭奏人颂明时瑞应多五言絶句长安道储光羲西行一千里暝色生寒树暗闻歌吹声知是长安路即事杜甫百宝装腰带珍珠络臂鞲笑时花近眼舞罢锦纒头宫中乐张仲素网户交如绮纱窗薄似烟乐吹天上曲人是月中仙其二月彩浮鸾殿砧声隔凤楼笙歌临水槛红烛乍迎秋路傍曲刘禹钖南山宿雨晴春入凤凰城处处闻絃管无非送酒声小曲新词白居易霁色鲜宫殿秋声脆管絃圣明千载乐嵗嵗似今年太平词王涯风俗今和厚君王在穆清行看探花曲尽是泰阶平隔壁闻奏伎裴延徒闻絃管切不见舞腰廻赖有歌梁合尘飞一半来闻歌许浑新秋丝管清时转遏云声曲尽不知处月髙风满城七言絶句登封大酺歌卢照邻日观仙云随凤辇天门瑞雪照龙衣繁絃绮席方终夜妙舞清歌欢未归勤政楼观乐贾至银河帝女下三清紫禁笙歌出九城为报延州来听乐须知天下久昇平赠花卿杜甫锦城丝管日纷纷半入江风半入云此曲祇应天上有人闻能得几回闻宫词顾况九重天乐降神仙歩舞分行踏锦筵嘈囋一声钟鼓歇万人楼下拾金钱编进乐府词盖嘉运鸳鸯殿里笙歌起翡翠楼前出舞人唤上紫微三五夕圣明万寿一千春甘子堂陪宴上韦大夫熊孺登武陵楼上春长早甘子堂前花落迟楚乐怪来声竞起新歌尽是大夫词春日偶作武元衡飞花寂寂燕双双南客衡门对楚江惆怅管絃何处发春风吹到读书窗观祈雨沈约桑条无叶土生烟箫管迎龙水庙前朱门几处看歌舞犹恐春隂咽管絃霓裳词王建中管五絃初半曲遥教合上隔帘听一声声向天边落学得仙人夜唱经其二絃索摐摐隔彩云五更初发满宫闻武皇目送西王母新染霓裳月色裙宫词王建内人相续报花开准拟君王便看来逢着五絃琴绣袋宜春院里按歌囘其二移来女乐部头边新赐花檀大五絃缏得红罗手帕子中心细画一双蝉元太守同游七泉寺王建盘磴廻廊古塔深紫芝红药入云寻晚吹箫管秋山里引得狝猴出象林秋夜听髙调凉州白居易楼上金风声渐𦂳月中银字韵初调促张絃柱吹髙管一曲凉州入泬寥宫词王涯雕墙不断接宫城金榜皆书殿院名万转千廻相隔处各调絃管对闻声赠陆鬯章孝标帝城云物得阳春水国烟花乐主人昨日天风吹乐府六宫丝管一时新杨柳枝寿杯词司空图乐府飜来占太平风光无处不含情千门万户喧歌吹富贵人间只此声闲居思湖上韩维逺泛每思随雁鹜深居半是避盃觥官闲日永无余事卧听朱絃教曲成宫词花蘂夫人三清台近苑墙东楼槛重重暎水红尽日绮罗人度曲管絃声在半天中其二御案横金殿幄红扇开云表露天容太常备奏三千曲乐府新调十二钟滦京杂咏杨允孚仪凤伶官乐既成仙风吹送下蓬瀛花冠簇簇停歌舞独喜箫韶奏太平宫词朱权楼阁崔嵬起碧霄微闻仙乐奏箫韶天风吹落宫人耳知是彤廷正早朝元宫词朱有炖大安楼阁耸云霄列坐三宫御早朝政是太平无事日九重深处奏箫韶嘉靖宫词李蓘考鼓吹笙送上清醮坛将罢日初生太平元老偏承宠召听钧天广乐声御定佩文斋咏物诗选卷一百八十五御定佩文斋咏物诗选卷一百八十六钦定四库全书御定佩文斋咏物诗选卷一百八十六钟类五言古山夜闻钟张说夜卧闻夜钟夜静山更响霜风吹寒月䆗窱虚中上前声既舂容后声复晃盪听之如可见寻之定无像信知本际空徒挂生灭想烟际钟韦应物隐隐起何处迢迢送落晖苍茫随思逺萧散逐烟微秋野寂云晦望山僧独归烟寺晩钟陈孚山深不见寺藤阴鎻修竹忽闻疎钟声白云满空谷老僧汲水归松露堕衣緑钟残寺门掩山鸟自争宿闻钟髙启迢迢烟际发隐隐巖中应初来觉寺遥乍歇看山暝惆怅未眠人空斋几廻听烟寺暁钟杨基孤塔望中青钟声隔洞庭苍山不可及烟阔浪冥冥忆似寒山寺枫桥半夜听烟寺晚钟薛瑄夕照下山门清音出烟雾暝壑一僧还侧伫寻归路月上楚天宽露落洞庭树七言古北寺昬钟胡炳文日斜一路红䦨干日落四山苍翠寒云深不见招提处一声两声起林端遥度前谿声欲絶谿上渔舟撑未歇衆鸟栖定树头云一僧归踏松间月烟寺晚钟宣宗烟光漠漠春山紫古寺深蔵万松里夕阳西坠羣壑阴隔林蔼蔼疎钟起潇湘无风波浪停恍如水底鸣长鲸山僧䇿杖归来晚遥听穿云百八声缓急因风如断续逺彻山阿并水曲已随暮角响江城更送樵歌出林麓乘桥二客心悠然偶立遥看瀑布泉髙山流水有深意咫尺不闻音韵传干坤无尘万籁静朗然空谷声相应髙秋正遇暁霜清分明若向丰山听五言律钟李峤既接南邻磬还随北里笙平陵通曙响长乐警宵声秋至含霜动春归应律鸣欲知常待扣金簴有余清卧钟杨载汉殿经年久呺然卧草中雕几牙板废锈涩土花蒙追蠡难陈力华鲸不奏功待贤初设簴想见古人风南康夜泊闻庐阜钟声揭傒斯庐山三百寺何处扣层云宿鸟月中起归人湖上闻入空应更迥近瀑正难分遥想诸僧定香炉上夕熏五言排律寒夜闻霜钟郑絪霜钟初应律寂寂出重林拂水宜清听凌空散迥音舂容时未歇揺曵夜方深月下和虚籁风前间逺砧净兼寒漏彻闲畏曙更侵遥想千山外泠泠何处寻寒夜闻霜钟卢景亮洪钟发长夜清响出层岑暗入繁霜切遥传古寺深何城淆逺漏几处杂疎砧已警离人梦仍沾旅客襟待时当命侣抱器本无心倘若无知者谁能设此音暁闻长乐钟声阙名汉苑钟声早秦台曙色分霜凌万户彻风散一城闻已启蓬莱殿初朝鹓鹭羣虚心方应物大扣欲干云近杂鸡人唱新传凫氏文能令翰苑客流听思氛氲七言律闻霜钟张宇初霜满琼林度暁钟月华流韵彻晴空投簪几忆鸿鸣露欹枕犹惊鹤唳风银叶香消深馆里梅花调逺古城东十年感慨成无寐应律音长岂世同五言絶句逺寺钟李嘉祐疎钟何处来度竹兼拂水渐逐微风声依依犹在耳烟寺晚钟揭傒斯朝送山僧去暮唤山僧归相唤复相送山露湿人衣早行僧善住拂曙驾柔橹溪山行几重云昬不见寺依约但闻钟七言絶句题玉真观李秘书院韩翃白云斜日影深松玉宇瑶坛知几重把酒题诗人散后华阳洞里有疎钟夜泊润州江口刘言史秋江欲起白头波贾客占风无渡河千船火絶寒宵半独听钟声觉寺多冬日崃中旅泊刘言史霜月明明雪复残孤舟夜泊使君滩一声钟出逺山里暗想雪窗僧起寒赠成鍊师刘言史黄昬骑得下天龙廵遍茅山数十峯采芝却到蓬莱上花里犹残碧玉钟寺钟暝皮日休百縁斗薮无尘土寸地章煌欲布金重击蒲牢唅山月冥冥烟树覩栖禽送僧潘咸阙下僧归山顶寺却看朝日下方明莫道野人寻不见半天云里有钟声宫词花蘂夫人东内斜将紫禁通龙池凤苑夹城中暁钟声断严妆罢院院纱窗海日红钟陵夜宿闻钟范梈中年江海梦灵皇夜半闻钟似上阳一百八声犹未已更兼云外雁啼霜题山家山景傅若金万壑苍苍云气昬石泉斜落古松根前林欲暝僧归晚应听钟声到寺门夏日即事僧善住庭树森沈晩色浓翛翛寒雨满疎钟白云一片归飞急知宿城南若箇峯与僧一然听钟廖孔说寥寥相对一灯明数尽遥钟百八声题向山堂成故事他年却好话平生闻钟廖孔说华阳百里一孤钟地阔天空山万重飒沓烟霜悠飏月依微随鹤遶三峯御定佩文斋咏物诗选卷一百八十六御定佩文斋咏物诗选卷一百八十七钦定四库全书御定佩文斋咏物诗选卷一百八十七鼓类五言律咏鼓李峤舜日谐鼗响尧年韵土声向楼疑吹击震谷似雷惊仙鹤排门起灵鼍带水鸣乐云行巳奏礼曰兾相成同穉孝鼎卿咏津鼓限阳字程可中戍鼓何萧索阗阗水一方停抱留堕月流响激繁霜乡梦秋难稳津楼夜正央三挝遗谱失悲壮忆渔阳五言絶句寒食后北楼作韦应物园林过新节风花乱髙阁遥闻击鼓声蹴踘军中乐听鼓李商隐城头叠鼓声城下暮江清欲问渔阳掺时无祢正平七言絶句苏摩遮张说腊月凝隂积帝台齐歌急鼓送寒来油囊取得天河水将添上寿万年盃游仙词张泰鱼轩辗破水中天雾鬓风鬟从列仙鼍鼓冬冬敲向月洞庭君女嫁泾川宫词王叔承緑云细草湿红巾御酒倾霞欲醉春试奏教坊新鼓响内园初赛百花神御定佩文斋咏物诗选卷一百八十七御定佩文斋咏物诗选卷一百八十八钦定四库全书御定佩文斋咏物诗选卷一百八十八磬类五言古泗濵得石磬李建勲浮磬濳清深依依呈碧浔出水见贞质在悬含玉音对此喜还叹㡬秋仍到今器古契良觌韵和谐宿心何爲值明鉴适得离幽沈自兹入清庙无复泥沙侵斋居闻磬朱子幽林滴露稀华月流空爽独士守寒栖髙斋絶羣想此时邻磬发声合前山响起对玉书文谁知道机长七言古慈恩寺石磬歌卢纶灵山石磬生海西海涛平处与天齐长睂老僧同佛力咒使鲛人往求得珠穴沈成緑浪痕天衣拂尽苍苔色星汉徘徊山有风禅翁静扣月明中羣仙下云龙出水鸾鹤交飞半空里城精木魅不可听落叶秋砧一时起花宫杳杳响泠泠无数沙门昬梦醒古廊灯下见行道疎林池边闻诵经徒壮洪钟閟髙阁万金费尽工雕凿岂如全质挂青松数叶残云一片峯吾师宝之寿中国愿同劫石无终极五言排律终南精舎月中闻磬吕温月峯禅室掩幽磬静昬氛思入空门妙声从觉路闻泠泠满虚壑杳杳出寒云天籁疑难辨霜钟讵可分偶来游法界便欲谢人羣竟夕听真响尘心自解纷范成君击铜磬范传正歴歴闻金奏微微下玉京为详家牒久偏识洞阴名澹泞人间听铿锵古曲成何须百兽舞自畅九天情注目看无见留心记未精云霄如可託借鹤向层城七言律某君见遗石磬徐渭泗上归来动隔年亲提浮磬兴泠然一除梵版裁云俗再扣春鹂遶竹圆老去固难腰似折贫来直到室如悬闲窗重理当时架数杵香残客话边五言絶句击磬老人王昌龄双峯褐衣久一磬白眉长谁识野人意徒看春草芳七言絶句夜到泗州酬崔使君陆畅徐城洪尽到淮头月里山河见泗州闻道泗滨清庙磬雅声今在谢家楼御定佩文斋咏物诗选卷一百八十八御定佩文斋咏物诗选卷一百八十九钦定四库全书御定佩文斋咏物诗选卷一百八十九箫类五言古箫史曲张融引响犹天外吟声似地中戴胜噪落景龙歕清霄风咏箫刘孝仪危声合鼓吹絶弄混笙篪管饶知气促钗动觉唇移仙史安为贵能令秦女随短箫张促柱絃始繁短箫吹初亮舞袖拂长席钟音由簴飏巳落檐瓦间复绕梁尘上时属清夏隂恩晖亦非望箫史曲江总弄玉秦家女箫史仙处童来时兔月满去后凤楼空宻笑开还敛浮声咽更通相期红粉色飞向紫烟中长短句铁箫歌袁宗滇江夜半风雨黒电火烧空轰霹雳须㬰雨霁波浪恬江壖脱却苍龙嵴道人骑鲸江上来见之错愕惊而咍拾得归来世希罕土花锈涩生莓苔上有空星泛宫徴嶰谷苍筤岂堪比六丁鼓鞲神功成百炼金精雪花起一吹濳蛟舞载吹婺妇泣孤鸾长吟音袅袅碎玉玲珑眞可拾酒酣为我三复吹青天行云不敢飞初如七十二凤声雄雌又若独茧抽出氷蚕丝东望蓬莱山把酒招安期飘飘清兴不可遏听君一曲歌我诗曲终酒尽客且散西轩月在梨花枝七言律吹箫边元鼎弄玉吹箫玉琯低秋风散入满天思沧波夜涨龙吟细琪树霜飘凤啸迟汉月有情如静听萧郎无路不相知秦楼虚负清宵意为念乗鸾旧有期夜月吹箫图王偁梧桐月转欲栖鸦闲弄参差隔紫霞彩凤暗巢长乐树金莺偷语上阳花鬬妆凉露霑钗玉簇仗香云绕扇纱吹到凉州移别调君王亲为按红牙五言絶句答韦苏州丘丹露滴梧叶鸣风秋桂花发中有学仙侣吹箫弄山月七言絶句夜宴安乐公主宅李迥秀金牓岧嶤云里开玉箫叄差天际囘莫惊侧弁还归路祇为平阳歌舞催同诸隐者夜登四明山施肩吾半夜寻幽上四明手攀松桂触云行相唿巳到无尘境何处玉箫吹一声望少华杜牧眼看云鹤不相随何况尘中事作为好伴羽人深洞去月前秋听玉参差相思李商隐相思树上合欢枝紫凤青鸾共羽仪肠断秦台吹管客日西春尽到来迟小游仙诗曹唐帝子眞娥相领行当天合曲玉箫清梨花新折东风软犹在缑山乐笑声小游仙词张翥美人临水笑相邀自解罗巾掷作桥同覔云间仙伴侣杏花坛上听吹箫宫词朱权忽闻天外玉箫声花下听来独自行三十六宫秋一色不知何处月偏明游仙词张泰仙人天上好楼居门外离离种白榆一曲洞箫吹向月夜深惊起海中乌谢平江送至广通杨愼明月清风渡两桥相随百里不辞遥共怜话别无长夜红烛青尊碧玉箫闻吹箫施渐夜半闻声莫问谁急将幽意向人吹秋风不与闲心㑹祇有窗前明月知对月寄壶梁彭年天街霜月夜迢迢淮浦金波荡画桥才子行吟青玉案仙人吹和紫璚箫闻箫声吴鼎芳洞箫如缕到尊前明月髙楼夜可怜何处一声风易断千家花柳障晴烟宫词王司綵琼花移种入深宫旖旎浓香韵晩风赢得君王留歩辇玉箫嘹喨月明中雨夜闻箫叶小鸾纱窗徙倚倍无聊香烬熏炉懒更烧一缕箫声何处弄隔帘微雨湿芭蕉御定佩文斋咏物诗选卷一百八十九御定佩文斋咏物诗选卷一百九十钦定四库全书御定佩文斋咏物诗选卷一百九十管类五言古楼中闻清管韦应物山阳遗韵在林端横吹惊响㢠慿髙阁曲怨遶秋城淅沥危叶振萧瑟凉气生始遇兹管赏已懐故园情感怀桑恱嶰谷有竒竹能中虞廷管九奏鬼神格阳舒寒谷暖新裁作长笛杳𦕈传新声曲终风不吹秋色满空庭五言絶句游春词令狐楚一夜好风吹新花一万枝风前调玉管花下簇金覊双吹管陆龟蒙长短截浮筠参差作飞凤髙楼明月夜吹出江南弄七言絶句春晓太平公主小楼闻吟双管沈佺期主家天上凤楼人传得仙音到客新未省落梅和折柳风吹㪚作万家春夜闻邻管刘商何事霜天月满空鹂雏百啭向春风邻家思妇更长短杨柳如丝在管中赠杨鍊师鲍溶紫烟衣上绣春云清隐山书小篆文明月在天将凤管夜凉吹向玉宸君赠郑伦吹凤管施肩吾喃喃解语凤凰儿曽听梨园竹里吹谁谓五陵年少子还将此曲暗相随御定佩文斋咏物诗选卷一百九十御定佩文斋咏物诗选卷一百九十一钦定四库全书御定佩文斋咏物诗选卷一百九十一笙类五言古咏笙陆罩管清罗袖拂响合绛唇吹含情应节转逸态逐声移所美周王子弄羽一参差笙沈约彼美实竒枝孤篠定参差鵾鸡已啁哳枣下复林离本期王子宴宁待洛滨吹笙杨希道短长插凤翼洪细摹鸾音能令楚妃叹复使荆王吟切切孤竹管来应云和琴嵩岳闻笙刘希夷月出嵩山东月明山益空山人爱清景散髪卧秋风风止夜何清独夜草虫鸣仙人不可见乗月近吹笙绛唇吸灵气玉指调眞声眞声是何曲三山鸾鹤情昔去落尘俗愿言闻此曲今来卧嵩岑何幸承幽音神仙乐吾事笙歌铭夙心七言古凤笙曲武帝绿耀尅碧雕管笙朱脣玉指学凤鸣流连参差飞且停飞且停在凤楼弄娇响间清讴玉笙謡为铁门笙伶周竒赋张雨我有紫霞想爱闻白玉笙悬匏比竹无灵气昆丘採此十二茎凤咮啣明珠凤翼排素翎金华周郎妙宫征子晋仙人初教成月下吹参差羣雏亦和鸣缑氏山头白云起七月七日来相迎长谢时人一挥手飘下满空鸾鹤声五言律笙李峤悬匏曲沃上孤篠汶阳隈形写歌鸾翼声随舞凤裁欢娱分北里纯孝即南陔今日虞音奏跄跄鸟兽来五言排律缑山月夜闻王子晋吹笙厉元缑山明月夜岑寂隔尘氛紫府参差曲清宵次第闻韵流多入洞声度半和云拂竹鸾惊侣经松鹤舞羣蟾光听处合仙路望中分坐惜千巖曙遗音过汝濆笙磬同音阙名笙磬闻何处凄锵宛在东激扬音自彻髙下曲宜同歴歴俱盈耳泠泠逺散空兽因繁奏舞人感至和通讵间洪纎韵能齐搏拊功四悬今尽美一听辨移风七言律题笙罗邺筠管参差排凤翅月堂凄切胜龙吟㝡宜轻动纎纎玉醉送当观滟滟金缑岭独能征妙曲嬴台相并吹清音好将宫徴陪歌扇莫遣新声郑卫侵七言絶句殿前曲王昌龄几部笙歌西殿头梨园弟子和凉州新声一段髙楼月圣主千秋乐未休听邻家吹笙郎士元凤吹声如隔彩霞不知墙外是谁家重门深鎻无寻处疑有碧桃千树花秋夜安国观闻笙刘禹钖织女分明银汉秋桂枝梧叶共飕飕月露满庭人寂寂霓裳一曲在髙楼吹笙歌殷尧藩伶儿竹声声绕空秦女欲湿臙脂红玉桃花片落不住三十六簧能唤风小游仙曹唐笑擎云液紫瑶觥共请云和碧玉笙花下偶然吹一曲人间因识董双成其二玉洞长春风景鲜丈人私宴就芝田笙歌蹔向花间尽便是人间一万年理笙卓英英频倚银屏理凤笙调中幽意起春情因思往事成迢递安得缑山和一声王都事家听周子竒吹笙倪瓒隔水吹笙引凤鸣十三声外柳风清风流自有王子晋留取清樽吸月明饮春㑹木公官家春㑹与民同土酿鵞竿节节通一匝芦笙吹未断蹋歌起舞月明中拟古宫词苏祐水殿凉生独不眠风来忽谩凤笙传寻常明月娟娟夜似向今宵分外圆道院秋夕谢榛秋河一带月光圆露坐空除夜欲䦨却讶西楼降仙子玉笙吹彻万家寒恭送昙阳大师屠隆西池南岳坐相邀髣髴烟中白玉桥手炙鵞笙踏云路灵音一半入琼箫唐词徐定夫禁门秋草雨中生睡醒芙蓉小帐清几日内廷宣唤少紫薇花底学吹笙御定佩文斋咏物诗选卷一百九十一御定佩文斋咏物诗选卷一百九十二钦定四库全书御定佩文斋咏物诗选巻一百九十二笛类五言古咏笛武帝柯亭有竒竹含情复抑扬妙声发玉指龙音响凤凰赋得笛姚察作曲是佳人制名由巧匠鵾絃时莫并凤管还相向随歌响更发逐舞声弥亮宛转度云窗逶迤出黼帐长随画堂里承恩无所让咏笛刘孝孙凉秋夜笛鸣流风韵九成调髙时慷慨曲变或凄清征客怀离绪邻人思旧情幸以知音顾千载有竒声金陵听韩侍御吹笛李白韩公吹玉笛倜傥流英音风吹绕钟山万壑皆龙吟王子停凤管师襄掩瑶琴余韵渡江去天涯安可寻风笛范仲淹风引湖边笛焉知非隐沦一声裂云去明月生精神无为落梅调留寄陇头人七言古龙笛曲武帝美人绵𦕈在云堂雕金镂竹眠玉牀婉爱寥亮绕虹梁绕虹梁流月台驻狂风郁徘徊闻邻船吹笛杨载江空月寒江露白何人船头夜吹笛参差楚调转吴音定是江南逺行客江南万里欲归家笛里分明说鬓华已分折残堤上柳莫教吹落陇头花江上闻笛萨都拉江上何人吹竹笛水浅沙寒鲸夜泣鲛人水底织氷绡洒泪成珠露华湿银河耿耿波茫茫雁奴打更沙溆旁更深绣被夜寒重明月梅花满地霜自题铁笛道人像杨维桢道人炼鐡如炼雪丹铁火花飞列缺神焦鬼烂愁镆鎁精魂夜语吴钩血居然跃冶作龙吟三尺笛成如竹截道人天声閟天窍娲皇上天补天裂淮南张涯人中杰爱画道人吹怒铁道人与笛同长生直上方壶观日月五言律笛李峤羗笛写龙声长吟入夜清关山孤月下来向陇头鸣逐吹梅花落含春柳色惊行观向子赋坐忆旧邻情剡谿馆闻笛丁仙芝夜久闻羗笛寥寥虚客堂山空响不散谿静曲宜长草木生边气城池汎夕凉虚然异风出髣髴宿平阳七言律寄沣州张舎人笛杜牧髪匀肉好生春岭截玉钻星寄使君檀的染时痕半月落梅飘处响穿云楼中威凤倾冠听沙上惊鸿掠水分遥想紫泥封诏罢夜深应隔禁墙闻闻笛张翥何人吹笛傍江干木落淮南夜色寒三弄水边人舣櫂一声云杪客凭䦨梅花簌簌吹应落杨柳依依折欲残惆怅绿珠何处在绮窗深鎻月漫漫铁笛为孟天暐赋张翥爱此轻圆铁铸成何须楚竹选孤生年多化作青蛇色夜静吹如彩凤声绣出碧花凝错落冷涵金气发铿清㝡宜携向君山去一听仙翁奏月明猿臂笛张雨三峡家山已隔生一枝玉骨尚堪横攀援逺似穿云曲吟啸髙于喷竹声栗叶霜黄天竺梦梅花春老玉关情伶伦且为相娱乐谁问将军善射名宿巴陵闻笛王偁玉笛飘残月下声空江秋入思冥冥怪来杨柳移关塞可是梅花落洞庭半夜旅情随调切谁家少妇倚楼听晓来更覔龙吟处一㸃君山水面青五言絶句江夕崔道融江心秋月白起柁信潮行蛟龙化为人半夜吹笛声铁笛亭朱子何人轰铁笛喷薄两崖开千载留余响犹疑笙鹤来小临海曲杨维桢道人铁笛响半入洞庭山天风将一半吹度白银湾江邨僧法聚残阳在木末逺鸟下孤屿渔舟归未归吹笛芙蓉渚七言絶句春夜洛城闻笛李白谁家玉笛暗飞声散入春风满洛城此夜曲中闻折柳何人不起故园情水调歌盖嘉运勐将关西意气多能骑骏马弄琱戈金鞍寳铰精神出笛倚新飜水调歌李謩笛张祜平时东幸洛阳城天乐宫中夜彻明无柰李謩偷曲谱酒楼吹笛是新声塞上闻笛张祜一夜梅花笛里飞冷沙晴槛月光辉北风吹尽向何处髙入寒云燕雁稀观石将军舞李益微月东南上戍楼琵琶起舞锦纒头更闻横笛关山逺白草平沙西塞秋从军北征李益天山雪后海风寒横笛偏吹行路难碛里征人三十万一时囘首月中看汎舟入后谿羊士谔东风朝日破轻岚仙櫂初移酒未酣玉笛闲吹折杨柳春风无事傍渔潭夜笛词施肩吾皎洁西楼月未斜笛声寥亮入东家却令灯下裁衣妇误剪同心一半花笛张乔剪雨裁云一节秋落梅杨柳曲中留尊前蹔借慇懃看明月曽闻向陇头寄珉笛与宇文舎人杜牧调髙银字声还侧物比柯亭韵校竒寄与玉人天上去桓将军见不教吹初秋寓直郑畋晓星独挂结麟楼三殿风髙药树秋玉笛数声飘不住问人依约在东头华清宫崔鲁银河漾漾月辉辉楼碍星边织女机横玉呌云清似水满空霜逐一声飞破笛阙名当时得意气填心一曲君王直万金今日不如庭下竹风来犹得学龙吟和读书台入夜即事王庭珪池底星光箇箇添半钩斜月吐纎纎数声寒笛西风下人在珠楼卷暮帘闻笛严羽江上谁家吹笛声月明霜白可堪听孤舟万里潇湘客一夜归心满洞庭秋夜闻笛萨都拉何人吹笛秋风外北固山前月色寒亦有江南未归客徘徊终夜倚阑干镇江寄王本中台掾萨都拉梅花落尽空吹笛正月半头思逺人两岸好山青不断一江微雨鹧鸪春晚眺周权闪闪归鸦过别林斜阳流水意沈沈数声樵笛人何处一路寒山晩翠深柯亭黄镇成金碧楼台宅梵王柯亭无处问中郎何当截取如椽榦吹起崑崘紫凤凰谷口黄镇成谷口桥边日未斜先寻宿处近梅花分明听得吹长笛祇隔红䦨第一家夏日杂兴僧善住落尽红芳见緑隂小桥流水雨余深市楼横笛谁家子吹得残阳下逺岑和袁海叟题老蛟化江叟吹笛图顾禄千里神蛟化作翁月明吹笛倚龙宫曲声不许人间听散入重湖半夜风吹笛士女图张泰氷簟银牀倚石屏芭蕉凉露湿秋庭贞心试託湘江竹吹向流云与凤听闻笛陈蒙落尽梅花雪满庭故园杨柳梦中青羗儿马上传来曲今夜关山月里听闻笛杨慎江楼寒笛起春声蜀客扁舟万里行吹尽落梅还折柳新年残腊正关情清明日偶述苏澹梨花寂寂燕飘零药槛兰畦嫩叶生处处儿童吹柳笛扶持春事到清明冬夜闻笛谢榛雪后寒云散御堤笛声何处重凄凄北风吹折边城柳人倚层楼月正西寄武林朱九疑盛时泰湖上轻风拂柳条美人吹笛向平桥欲知胥浦潮初退正是秦淮雪半消梅下吹笛顾大典红筵绿酒扑寒香树树梅花压粉墙忽见玉鳞飞夜月自吹长笛坐胡牀西湖闻笛徐后月白霜寒客梦醒笛声迥出柳洲亭莫教吹过孤山去风里梅花不耐听江上范如珪江上西风雨复晴菰蒲深处钓丝轻何人隔岸吹长笛杨柳秋江一夜生宫词王叔承十五传歌𨽻太常寿阳公主教新妆朝来试弄琅玕笛零落梅花玳瑁牀夜坐怀顾益卿按察沈明臣髙云南去夜郎低万里秋风过五谿玉笛不吹江水绿美人犹在月明西杨柳枝词朱阳仲广陵杨花辞故枝各自空条雨后垂羗笛不知春自去分明一曲月中吹吹笛丰越人空林醉卧不知秋手採芙蓉下小舟明月满天凉似水闲吹短笛过沧洲闻笛僧德祥江花如雪绕江春江水迢迢入梦频一夜东风有横笛满城都是惜花人好谿渔歌僧来复少微山下万松青铁笛擕将过水亭吟得竹枝新有谱秋风吹与老龙听御定佩文斋咏物诗选巻一百九十二御定佩文斋咏物诗选卷一百九十三钦定四库全书御定佩文斋咏物诗选卷一百九十三琴类五言古秋夜咏琴刘孝绰上宫秋露结上客夜琴鸣幽兰暂罢曲积雪更传声赋得为我弹鸣琴贺彻薄暮髙堂上调琴召美人伯喈声未尽相如曲复新㸃徽还转弄乱爪更留宾聊持一絃响杂起艳歌尘日晩弹琴马元熈上客敞前扉鸣琴对晩晖掩抑歌张女凄清奏楚妃稍视红尘落渐觉白云飞新声独见赏莫恨知音稀听琴萧悫洞门凉气满闲馆夕隂生絃随流水急调杂秋风清掩抑朝飞弄凄断夜啼声至人齐物我持此悦髙情弄琴庾信雉飞催晓别乌啼惊夜眠若交新曲变惟须促一絃其二不见石城乐惟闻乌噪林新声逐絃转应得动春心咏琴杨希道久擅龙门质孤竦峄阳名齐娥初发弄赵女正调声嘉客勿遽返繁絃曲未成琴王昌龄孤桐秘虚鸣朴素传幽真髣髴絃指外遂见初古人意远风雪苦时来江山春髙宴未终曲谁能辨经纶听弹风入松阕赠杨补阙王昌龄商风入我絃夜竹深有露声沈与林寂清景不可度寥落幽居心飕飗青松树松风吹艹白谿水寒日暮声意去复还九变待一顾空山多雨雪独立君始悟听郑五愔弹琴孟浩然阮籍推名饮清风满竹林半酣下衫袖拂拭龙脣琴一盃弹一曲不觉夕阳沈予意在山水闻之谐夙心赠裴九侍御昌江草堂弹琴贾至朔风吹疎林积雪在崖巘鸣琴草堂响小涧清且浅沈吟东山意欲去芳岁晩怅望黄绮心白云若在眼江上琴兴常建江上调玉琴一絃清一心泠泠七絃徧万木澄幽隂能使江月白又令江水深始知枯桐枝可以徽黄金张山人弹琴常建君去芳草绿西峰弹玉琴岂惟丘中赏兼得清烦襟朝从山口还出岭闻清音了然云霞气照见天地心𤣥鹤下澄空翩翩舞松林改絃叩商声又听飞龙吟稍觉此身妄渐知仙事深其将鍊金鼎永以投吾簪幽琴刘长卿月色满轩白琴声宜夜䦨泠泠七絃上静听松风寒古调虽自爱今人多不弹向君投此曲所贵知音难琴韦应物有客天一方寄我孤桐琴迢迢万里隔託此传幽音氷霜中自结龙凤相与吟絃以明直道漆以固交深清夜琴兴白居易月出鸟栖尽寂然坐空林是时心境闲可以弹素琴清泠由木性恬淡随人心心积和平气木应正始音响余羣动息曲罢秋夜深正声感元化天地清沈沈和顺之琴者白居易隂隂花院月耿耿兰房烛中有弄琴人声貌俱如玉清泠石泉引雅淡风松曲遂使君子心不爱凡丝竹听弹古渌水白居易闻君古渌水使我生和平欲识慢流意为听疎汎声西窓竹隂卞竟日有余清奉和张舍人阁中直夜思闻雅琴因书事通简僚友吕温迢迢天上直寂寞丘中琴忆尔山水韵起予仁智心凝情在正始超想疎烦襟凉生子夜后月照禁垣深逺风霭兰气微露清桐隂方袭缁衣庆永奏南薰吟夜集汝州郡斋听陆僧辨弹琴孟郊康乐宠词客清宵意无穷徴文北山外借月南楼中千里愁併尽一樽欢蹔同胡为戞楚琴淅沥起寒风听尹鍊师弹琴吴筠至乐本太乙幽琴和干坤郑声久乱雅此道希能尊吾见尹仙翁伯牙今复存衆人乘其流夫子达其源在山峻峰峙在水洪涛奔都忘迩城阙但觉清心魂代乏识微者幽音谁与论寳琴僧彪吾有一寳琴价重双南金刻作龙凤像弹为山水音星从徽里发风来弦上吟钟期不可遇谁辨曲中心和杨畋孤琴咏范仲淹爱此千年器如见古人面欲弹换朱丝明月当秋汉我愿宫商絃相应声无间自然召南风莫起孤琴叹赵君泽擕琴载酒见访分韵得琴字朱子山城夜寥閴虚堂杳沈沈王孙有髙趣挈榼来相寻喜兹烦抱舒未觉盃酒深一为尘外想再抚丘中琴余音殷雷动爽籁悲龙吟寄谢筝笛耳宁知山水音听袁员外弹琴倪瓒郎官调緑绮谷雪赏初晴两忘絃与手流泉松吹声问年踰八十云尝见河清挂帆望九华神人歘相迎啖以海上枣欢爱若平生元遇宁复得惜哉遗姓名登忠勤楼听久孚贺架阁弹琴汪广洋画栋栖朝霞层檐宿秋雾振衣坐前楹援琴写中素幽泉鸣涧深落花荡春暮油然闻至音令人起遐慕古诗贺甫焦桐古制作乃是㸑下材金徽灿星斗玉轸调风雷寳之不欲弹抚视日几廻囊韬借文锦有待知音来七言古琴歌李颀主人有酒欢今夕请奏鸣琴广陵客月照城头乌半飞霜凄万树风入衣铜炉华烛烛増辉初弹渌水后楚妃一声巳动物皆静四座无言星欲稀清淮奉使千余里敢告云山从此始听颍师弹琴韩愈昵昵儿女语恩怨相尔汝划然变轩昂勇士赴敌塲浮云栁絮无根蔕天地阔逺随飞扬喧啾百鸟羣忽见孤凤凰跻攀分寸不可上失势一落千文强嗟余有两耳未省听丝篁自闻颍师弹起坐在一旁推手遽止之湿衣泪滂滂颍乎尔诚能无以冰炭置我肠水仙操李咸用大波相拍流水鸣蓬山鸟兽多竒形琴心不喜亦不惊安絃缓爪何泠泠水仙飘渺来相迎伯牙从此留嘉名峄阳散木虚且轻重华斧下知其声檿丝相糺成凄清调和引得薫风生指底先王长养情曲终天下称太平后人好事传其曲有时声足意不足始峩峩兮复洋洋但见山青兼水緑成连入海移人情岂是本来无嗜慾琴兮琴兮在自然不在徽金将轸玉听贤师琴苏轼大絃春温和且平小絃㢘折亮以清平生未识宫与角但闻牛鸣盎中雉登木门前剥啄谁叩门山僧未闲君勿嗔归家且觅千斛水净洗从前筝笛耳舟中听琴苏辙江流浩浩羣动息琴声琅琅中夜鸣水深天阔音响逺仰视牛斗皆縦横昔有至人爱竒曲学之三岁终无成一朝随师过沧海留置絶岛不复迎终年见怪心自感海水震掉鱼龙惊翻囘荡潏有遗韵琴意忽忽从此生师来迎笑问所得抚手无言心已明世人嚣嚣好丝竹撞钟击鼓浪谓荣安知江琴韵超絶掩耳大笑不肯听智仲可月下弹琴图元好问暮春舞雩鼓瑟希琴语解吐胷中竒谁言手挥七絃易大笑虎头真絶痴北风萧萧路何永流波汤汤君自知三尺丝桐尽堪老儿童休讶鹤书迟鄱阳萧性渊携其祖将领所爱唐琴号霜钟者还自和林求诗六月三日五门宣赦后作揭傒斯嵩州昔有萧将军读书学劒天下闻南随龙马渡江去尚有孤琴传子孙孤琴云是唐人斵昔日军中自行乐至今犹存杀伐声一鼔哀风振寥廓将军之孙才且良文能作赋武蹶张秦王城下饮白马祁连山中射白狼时平好文不好武抱琴却叹儒衣误昭王台上看青春彭郎矶头梦归路日长史馆幽且闲正冠拂琴为我弹京城六月日如火霜钟半夜鸣空山南风自有虞廷操可惜同心不同调捐琴决眼望青天今日天门有新诏古琴漆有蛇蚹纹者材之良也道友擕一琴甚古谓是零陵湘石枯桐斵成索价三百缗无偿之者戏作湘桐吟周权黄钟沈声喧瓦缶良材入㸑知多少谁裁鸣凤千年枝蛇蚹龙纹巧蟠纽泽坚古漆光不磨徽絃不具含云和巳无伯牙之手子期耳三叹如此湘桐何听郑廷美弹琴王逢画阑月照芙蓉霜博山水暖蔷薇香石屏石几青黛光郑卿君子琴中堂榴裙蕙带辞罗洞玉珮朱缨脱飞鞚何处春深云满林小巢并语梧花凤君不见湘灵鼓瑟湘江浒苦竹祠荒愁暮雨遗音一曲増感伤使我无言重怀古重怀古鸡喔喔明星烂熳东城角谁家尚奏桑间乐秋夜听谷大弹阳春白雪遂歌以赠黄元昔闻歌白雪未知絃上声看君弹来秋月下十指如度春风鸣初闻飘飘下天阙乱逐回风气骚屑冻来深树梅不开散入空林竹应折又如纷纷江上来流音中节浑相催㶚陵一日几人度剡谿半夜孤舟廻清川带寒流野鸟絶繁语少女歌残叶共飞仙郎唱罢花能舞须㬰雪晴风亦迟按絃问君君不知声残响絶无所见惟见桐枝秋露垂史沧如擕琴过访葛一龙樱桃花开山雨红有客乘舟云水东舟空祗余三尺桐仙人气骨林下风姓名不署神相通别云访我若不遇自弹一曲出门去五言律琴李峤隠士竹林隈英声寳匣开风前緑绮弄月下白云来淮海多为室梁岷旧作台子期如可听山水响余哀听蜀僧濬弹琴李白蜀僧抱緑绮西下峨嵋峰为我一挥手如听万壑松客心洗流水余响入霜钟不觉碧山暮秋云暗几重听琴秋夜赠寇尊师常建琴当秋夜听况是洞中人一指指应法一声声爽神寒虫临砌黙清吹褭灯频何必钟期耳髙闲自可亲送弹琴李长史往洪州钱起抱琴为傲吏孤棹复南行几度秋江水皆添白雪声佳期来客梦幽思缓王程佐牧无劳问心和政自平对琴待月白居易竹院新晴夜松忩未卧时共琴为老伴与月有秋期玉轸临风久金波出雾迟幽音待清景唯是我心知松下琴赠客白居易松寂风初定琴清夜欲阑偶因羣动息试拨一声看寡鹤当徽怨秋泉应指寒惭君此倾听本不为君弹郡中夜听李山人弹三乐白居易风琴秋拂匣月户夜开闗荣启先生乐姑苏太守闲传声千古后得意一时间却怪钟期耳唯听水与山船夜援琴白居易鸟栖鱼不动月照夜江深身外都无事舟中只有琴七絃为益友两耳是知音心静即声淡其间无古今秋夜仰怀钱孟二公琴客㑹贾岛月色四时好秋光君子知南山昨夜雨为我写清规独鹤耸寒骨髙杉韵细飔仙家缥缈弄髣髴此中期听琴张乔清月转瑶轸弄中湘水寒能令坐来客不语自相看静恐鬼神出急疑风雨残几时归岭峤更过洞庭弹琴潘纬客来鸣素琴惆怅对遗音一曲起于古几人听到今昼寒风霭逺日泛月烟深夙续水山操坐生方外心秋夜听业上人弹琴僧贯休万物都寂寂堪闻弹正声人心尽如此天下自和平湘水泻秋碧古风吹太清往年庐岳奏今夕更分明抱琴黄溍三尺枯桐树相随年嵗深此行端有意何处託知音隠隠青山夜寥寥太古心空擕水仙曲更向海中岑听袁子方弹琴倪瓒蕙帐凝夕清髙堂流月明芳琴发绮席列座散繁缨廻翔别鹄意缥缈孤鸾鸣一写氷霜操掩抑寄余情夜访芑蟾二释子因宿西涧听琴髙启清夜独幽寻巖扉落叶深许擕陶令酒来听颍师琴人醉月沈阁乌啼风满林应留西涧水千载写余音五言排律同张参军喜李尚书寄新琴司空曙新琴传凤凰晴景称髙张白玉连徽净朱丝系爪长轻埃随拂拭杂籁满铿锵暗想山泉合如亲兰蕙芳正声消郑卫古状掩笙簧逺识贤人意清风愿激扬咏夫子鼔琴得其人白行简宣父穷元奥师襄受素琴稍殊流水引全辨圣人心慕徳深余感怀仁意自深泠泠传妙手摵摵振空林促调清风至操絃白日沈曲终情不尽今古仰知音七言律梦得相过援琴命酒因弹秋思偶咏所怀兼寄继之待价二相府白居易闲居静侣偶相招小饮初酣琴欲调我正风前弄秋思君应天上听云韶时和始见陶钧力物遂方知盛圣朝双凤栖梧鱼在藻飞沈随分各逍遥听段处士弹琴方干几年调弄七条丝元化分功十指知泉迸幽音离石底松含细韵在霜枝窓东顾兔初圆夜竹上寒蝉尽散时唯有此中心更静声声堪作后人师听赵秀才弹琴韦庄满匣氷泉咽又鸣玉音闲淡入神清巫山夜雨絃中起湘水清波指下生蜂簇野花吟细韵蝉移髙栁迸残声不须更奏幽兰曲卓氏门前月正明琴孙氏玉指朱絃轧复清湘妃一曲最难听初疑䬃䬃凉风动又似萧萧暮雨零近若流泉来碧嶂逺如元鹤下青㝠夜深弹罢堪惆怅雾湿丛兰月满庭次韵子由弹琴苏轼琴上遗声久不弹琴中古意本长存苦心欲记常迷旧信指如归自着痕应有仙人依树听空教瘦鹤舞风鶱谁知千里谿堂夜时引惊猨撼竹轩神凤琴虞集鸣鸟人间久不闻遗絃欲託断琴纹曽看土鼓歌朝日亦共陶尊醉夜分五色云中迎太乙九疑山下望湘君采诗应被唐风谱早晩楼船或祀汾无絃琴谢宗可独茧长缫底用抽蛇纹空鎻凤枝秋落星留晕绳光断冻瀑无声练影收别鹤那闻风外泣孤鸾不向月中愁多情只有柴桑老寂寂髙山水自流五言絶句山夜调琴王绩促轸乘明月抽絃对白云从来山水韵不使俗人闻夜兴王勃野烟含夕渚山月照秋林还将中散兴来偶歩兵琴和逰房公旧竹亭闻琴刘禹钖尚有竹间路永无綦下尘一闻流水曲重忆餐霞人琴白居易置琴曲几上慵坐但含情何烦故挥弄风絃自有声听琴王元拂尘开按匣何事独颦眉古调俗不乐正声君自知书琴台赵抃制动必原静治人先正心风乎昼坛上退食鸣瑶琴听琴葛长庚心造虚无外絃鸣指甲间夜来宫调罢明月满空山山中张建林樱堕红珠打着琴上絃山人时一笑爱此声琅然弹琴髙士杨基江静月在水山空秋满亭自弹还自罢初不要人听对琴僧明显对琴不见琴忘琴听琴响坐久听亦无云飞树尖上七言絶句湖口逢江州朱道士因听琴卢纶庐山道士夜擕琴映月相逢辨语音引坐霜中弹一弄满船商客有归心赠贺若少府陆畅十日广陵城里住听君花下抚金徽新声指上怀中纸莫怪濳偷数曲归弹秋思白居易信意闲弹秋思时调清声直韵疎迟近来渐喜无人听琴格髙低心自知夜调琴忆崔少卿白居易今夜调琴忽有情欲弹惆怅忆崔卿何人解爱中徽上秋思边头八九声赠谭客白居易上客清谭何亹亹幽人闲思自寥寥请君谩说长安事膝上风清琴正调听幽兰白居易琴中有曲是幽兰为我殷勤更弄看欲得身心俱静好自弹不及听人弹听琴王建无事此身离白云松风谿水不曽闻至心听着仙翁引今看青山围绕君风中琴卢仝五音六律十三徽龙吟鹤响思庖牺一弹流水一弹月水月风生松树枝赠美人琴絃裴夷直应从玉指到金徽万态千情料可知今夜灯前湘水曲殷勤封在七条丝泾州听张处士弹琴项斯边州独夜正思乡君又弹琴在客堂髣髴不离灯影外似闻流水到潇湘送谢山人归江夏陈陶黄鹤春风二千里山人佳期碧江水擕琴一醉杨栁堤日暮龙沙白云起嘲飞卿段成式燕支山色重能轻南阳水泽鬭分明不烦射雉先张翳自有琴中威凤声夜听李山人弹琴司马札瑶琴夜久絃秋清楚客一奏湘烟生曲终声尽意不尽月照竹轩红叶明听刘尊师弹琴曹邺曽于清海独闻蝉又向空庭夜听泉不似斋堂人静处秋声长在七条絃访友人幽居雍陶莎深苔滑地无尘竹冷花迟剩驻春尽日弄琴谁共听与君兼鹤是三人秋日听僧弹琴吴仁璧金徽玉轸韵泠然言下浮生指下泉恰称秋风西北起一时吹入碧湘烟席间赠琴客崔珏七条絃上五音寒此艺知音自古难惟有河南房次律始终怜得董庭兰听僧弹琴僧贯休家近吴王古战城海风终日打潮声今朝乡思浑堆积琴上闻师大蠏行琴僧隠峦七条丝上寄深意涧水松风生十指自乃知音犹尚稀欲教更入何人耳听武道士弹贺若苏轼清风终日自开帘凉月今宵肯挂檐琴里若能知贺若诗中定合爱陶濳梦逰洛中蔡襄脩竹萧萧曲槛前清泉㶁㶁小池边琴中一弄履霜操人静当庭月正圆题赵仲穆山水仇远緑林红树石峥嵘有客擕琴访友生今夜西轩风月好慇懃为我鼓商声赠茅山道士萨都拉茅山道士来相访手抱七絃琴一张准拟月明弹一曲桐花落尽晩风凉赠钱塘琴士贡师泰画船载酒西湖上一日笙歌几万钱独抱孤桐向何处夜深弹月上青天偶题黄清老永夜观儿课旧编小窓灯火忆当年曲肱自笑不成寐月上瑶琴第五絃赠山中道士善琴余阙山中道士緑荷衣新抱瑶琴出翠微已与尘縁断来往逢人犹鼔雉朝飞宫词朱权银潢斗转挂疎櫺翡翠窓纱夜未扃三弄琴声弹大雅一帘明月到中庭月明听胡琴徐贲檀板朱絃出砑声停盃齐听月当楹分明自是凉州曲不解何人最有情沧州道中寄蔡道卿王慎中泠泠风举碧罗裳一曲焦桐月在牀寂歴寒波兼坠叶不知何处是潇湘附风琴七言絶句风琴僧贯休至竟心为造物功一枝青竹四絃风寥寥双耳更深后如在缑山明月中御定佩文斋咏物诗选卷一百九十三御定佩文斋咏物诗选卷一百九十四钦定四库全书御定佩文斋咏物诗选卷一百九十四琴石类五言古司空主簿琴席韦应物烟花方散薄蕙气犹含露淡景发清琴幽期黙云悟留连白雪意断续廻风度掩抑虽巳终忡忡在幽素七言古问支琴石白居易疑因星陨空中落叹被泥埋涧底沈天上定应胜地上支机未必及支琴提擕拂拭知恩否虽不能言合有心五言律崔湖州赠红石琴荐焕如锦文无以荅之以诗酬谢白居易頳锦支緑绮韵同相感深千年古涧石八月秋堂琴引出山水思助成金玉音人间无可比比我与君心七言絶句李西川荐琴石柳宗元远师驺忌鼓鸣琴去和南风惬舜心从此他山千古重殷勤曽是奉徽音御定佩文斋咏物诗选卷一百九十四御定佩文斋咏物诗选卷一百九十五钦定四库全书御定佩文斋咏物诗选卷一百九十五瑟类七言古赵瑟曲沈约邯郸竒弄出文梓萦絃急调切流徴𤣥鹤徘徊白云起白云起郁披香离复合曲未央五言律咏瑟李峤伏羲初制法素女昔传名流水嘉鱼跃丛台舞凤惊嘉宾饮未极君子娱俱并倘入丘之户应知由也情五言排律湘灵鼓瑟钱起善抚云和瑟常闻帝子灵冯夷空自舞楚客不堪听逸韵谐金石清音发杳㝠苍梧来怨慕白芷动芳馨流水传湘浦悲风过洞庭曲终人不见江上数峰青湘灵鼔瑟陈季神女泛瑶瑟古祠严野亭楚云来泱漭湘水助清泠妙指微幽契繁声入杳㝠一弹新月白数曲暮山青调苦荆人意时遥帝子灵余音如可赏试奏为君听湘灵鼔瑟王邕寳瑟和琴韵灵妃应乐章依稀闻促桂髣髴梦新粧波外声初发风前曲正长凄清和万籁断续绕三湘转觉云山迥空怀杜若芳谁能传此意雅㑹在宫商七言絶句瑶瑟杜牧玉仙瑶瑟夜珊珊月过楼西桂烛残风景人间不如此动揺湘水彻明寒小逰仙诗曹唐万岁蛾睂不解愁旋弹清瑟旋闲逰忽闻下界笙箫曲斜倚红鸾笑不休瑶瑟吟温庭筠氷簟银牀梦不成碧天如水夜云轻雁声逺过潇湘去十二楼中月自明湘中絃徐庸苹花含露荻含风霄汉无云水接空二十五絃今夜拨沅湘江上月明中御定佩文斋咏物诗选卷一百九十五御定佩文斋咏物诗选卷一百九十六钦定四库全书御定佩文斋咏物诗选卷一百九十六筝类五言古和弹筝人元帝琼柱动金丝秦声发赵曲流征含阳春美手过如玉咏筝沈约秦筝吐絶调玉柱扬清曲絃依髙张断声随妙指续徒闻音遶梁宁知颜如玉咏筝王台卿依歌时转韵按曲动花钿促调移轻柱乱手度繁絃惟有髙秋月秦声独可怜元圃宴各咏一物得筝陆琼三五併时年二八共来前今逢泗滨树定减琴中絃鹤别霜初紧乌啼月正悬髙楼夜弹筝常建髙楼百余尺直上江水平明月照人苦开帘弹玉筝山髙猿狖急天静鸿雁鸣曲度犹未终东峰霞半生鸣筝曲杨维桢断虹落屏山斜鴈着行安钉铃双啄木错落千珠柈秋龙吟玉海夜燕语雕䦨只因桓叔夏重起为君弹七言古秦筝曲沈约罗袖飘纚拂雕桐促柱髙张散轻宫迎歌度舞遏归风遏归风止流月夀万春欢无歇夜坐看搊筝王諲调筝夜坐灯光里却挂罗帷露纤指朱絃一一声不同玉柱连连影相似不知何处学新声曲曲弹来未覩名应是石家金谷里流传未满洛阳城秦筝曲沈愚髙楼欲暮花含烟嫣红落粉愁无眠含羞起舞银烛前玉纤轻抹鸳鸯絃鸳鸯絃凤凰曲移妾心置君腹五言律观搊筝王湾虚室有秦筝筝新月复清絃多弄委曲柱促语分明晓怨凝繁手春娇入曼声近来惟此乐传得美人情绀甲丽人杨慎银甲卸弹筝花从玉指生逡巡卷罗袖掩抑奉金觥莫摘相思子琼枝最有情闻筝王廷陈花月可怜春房栊映玉人思繁纤指乱愁剧翠蛾颦授色歌频变留宾态转新曲终仍自叙家世本西秦筝朱曰藩日者西园宴云和独未收絃张鵾转急柱促雁相求靡靡萦怀切纤纤绕指柔多情如有待庭树莫先秋七言律赠弹筝人张羽先辈曽将旧曲传纤纤银甲更堪怜清和未数湘灵瑟嘹喨浑同蜀国絃莺弄晚风啼复歇雁飞秋水断还连坐中北客听来少谩想当时一惘然五言絶句听筝李端鸣筝金粟柱素手玉房前欲得周郎顾时时误拂絃七言絶句夜闻商人船上筝刘禹钖大艑髙船一百尺清声促柱十三絃扬州市里商人女来占江西明月天夜筝白居易紫袖红絃明月中自弹自感暗低容絃凝指咽声停处别有深情一万重戏荅思黯有能筝者以此戏之白居易何时得见十三絃待取无云有月天愿得金波明似镜镜中照出月中仙宫词王涯筝翻禁曲觉声难玉柱皆非旧处安记得君王曽道好长因下辇得先弹听筝张祜十指纤纤玉笋红雁行轻遏翠絃中分明似说长城苦水咽云寒一夜风赠弹筝者萨都拉银甲弹氷五十絃海门风急雁行偏故人情重知多少扬子江头月满船元宫词朱有炖月夜西宫听按筝文殊指拨太分明清音浏亮天颜喜弹罢还教合凤笙听李节弹筝和韵文嘉泠泠寒玉泻秦筝片片清声似断氷一曲潭疑李凭在不知秋旅是金陵赠筝人杨慎绮筵雕爼换新声博取琼花出玉英肯信博陵崔十四平生愿作乐中筝正徳宫词王世贞仙韶别院奏新声不按唐山曲里名青鹞白翎俱入破十三絃底似雷鸣听李节弹筝盛时泰酒清香蔼夜搊筝絃上凉生六月氷但许风流擅南馆不教飞梦绕西陵御定佩文斋咏物诗选巻一百九十六御定佩文斋咏物诗选卷一百九十七钦定四库全书御定佩文斋咏物诗选巻一百九十七琵琶类五言古琵琶王融抱月如可明怀风殊复清丝中传意绪花里寄春情掩抑有竒态凄锵多好声芳袖幸时拂龙门空自生琵琶徐勉虽为逺道怨翻成今日欢含花巳灼灼类月复团团听邻人琵琶陈叔达本自龙门桐因妍入汉宫香縁罗袖里声逐朱絃中虽有相思韵翻将入塞同闗山临却月花蕊散廻风为将金谷引添令曲未终七言古临川康乐亭听琵琶坐客索诗僧恵洪小槽横捧梳粧薄緑罗绾带仍斜搭十指纤纤葱乍剥紫燕飞翻初弄拨梨园曲调皆品匝敛容却复停时霎日烘花底光似发娇莺得暖歌脣滑圆吭相应啼恰恰须臾急变花十八玉盘簌䔩珠玑撒坐客渐欲身离榻裂帛一声催合煞玉容娇困拨仍插雪梅一枝初破腊王光禄家屏后琵琶短歌柳应芳十二金屏逐面遮双鬟背倚弹琵琶六么弦急齐声按桃叶桃根旧一家曲罢屏开但香雾余音空绕珊瑚树中年魂梦不惊飞雒月巫云引归路五言律琵琶李峤朱丝闻岱谷铄质本多端半月分絃出丛花拂面安将军曽制曲司马屡陪观本是边头乐希君马上弹听琵琶伎弹略略白居易腕软拨头轻新教略略成四絃千徧语一曲万重情法向师边得能从意上生莫欺江外手别是一家声和髙启闻邻家琵琶之作徐贲花暗短垣春琵琶度隔邻促絃知改调停拨似要人得见情应眷遥听思巳亲摧蔵曲中怨何事话能真琵琶常伦红袖挥金拨朱絃系玉肩团圞怀夜月幽咽泻春泉白雪调终宴青云遏逺天悠悠时断续引兴似当年七言律代琵琶弟子谢女师曹供奉寄新调弄谱白居易琵琶师在九重城忽得书来喜且惊一纸展看非旧谱四絃翻出是新声蕤宾掩抑娇多怨散水玲珑峭更清珠颗泪霑金捍拨红粧弟子不胜情桐滩月夜舟中闻琵琶吴景奎湛湛长江上有枫予怀渺渺水云空未夸湓浦逢商妇剩喜桐滩有钓翁欹枕醉眠秋渚月乱帆争趂夜潮风晓寒难结思归梦一尺秋霜压短篷七言絶句王家琵琶张祜金屑檀槽玉腕明子絃轻捻为多情只愁拍尽凉州调画出风雷是拨声蛮中张籍铜柱南边毒草春行人几日到金麐玉环穿耳谁家女自抱琵琶迎海神宫词王建黄金捍拨紫檀槽絃索初张调更髙尽理昨来新上曲内官帘外送樱桃琵琶白居易絃清拨剌语铮铮背却残灯就月明赖是心无惆怅事不然争奈子絃声听曹刚弹琵琶薛逢禁曲新翻下玉都四絃掁触五音殊不知天上弹多少金凤衔花尾半无和微之饮杨路分家听琵琶韩维酒熟梅香腊后天春莺巧啭忽当筵共嗤白傅辛勤甚万唤千唿始上船再和尧夫同前韩维教得新声十二絃每逢嘉客便开筵春湖水渌花争发好引红粧上画船宫词次偰公逺正字韵纳延绣牀倦倚怯深春窓外飞花落锦茵抱得琵琶阶下立试弹一曲鬬清新李宫人琵琶引王士熙琼花春岛百花香太液池边夜色凉一曲六么天上谱君王曾进紫霞觞其二一入深宫岁月长承恩曽得侍昭阳檀槽按出新翻曲五色云中落凤凰滦京杂咏杨允孚为爱琵琶调有情月髙未放酒盃停新腔翻得凉州曲弹出天鵞避海青长安春雪曲王释登煖玉琵琶寒玉肤一般如雪映罗襦抱来只选阳春曲弹作盘中大小珠过沭阳访查八十不遇王寅年来匹马走燕云听尽琵琶尽让君白发紫檀须自惜稀教弹与世人闻夜听琵琶石沆娉婷少妇未闗愁清夜琵琶上小楼裂帛一声江月白碧云飞起四山秋御定佩文斋咏物诗选卷一百九十七御定佩文斋咏物诗选卷一百九十八钦定四库全书御定佩文斋咏物诗选卷一百九十八箜篌类七言古李凭箜篌引李贺吴丝蜀桐张髙秋空山凝云颓不流江娥啼竹素女愁李凭中国弹箜篌崑山玉碎凤凰叫芙蓉泣露香兰笑十二门前融冷光二十三丝动紫皇女娲炼石补天处石破天惊逗秋雨梦入神山教神妪老鱼跳波瘦蛟舞吴质不眠倚桂树露脚斜飞湿寒兔五言絶句汉宫曲韩翃绣幕珊瑚钩春闗翡翠楼深情不肯道娇倚钿箜篌七言絶句楚州韦中丞箜篌张祜千重钩鎻撼金铃万颗珍珠泻玉瓶恰值满堂人欲醉甲光才触一时醒赠女道士郑玉华施肩吾明镜湖中休采莲却师阿母学神仙朱丝误落青囊里犹是箜篌第几絃听李凭弹箜篌杨巨源听奏繁絃玉殿清风传曲度禁林鸣君王听乐春园暖翻到云门第几声其二花咽娇莺玉潄泉名髙半在御筵前汉王欲助人间乐从遣新声坠九天秋夜闻弹箜篌郭邦彦露重花香飘不逺风微梧叶落无声红楼何处教新曲夜静月髙絃索鸣小逰仙杨维桢麻姑今夜过青丘玉醴催斟白玉舟莫向外人矜指爪酒酣为我擘箜篌席上偶成孙一元杨花燕子弄春柔醉倚箜篌笑未休依旧清风明月好买船吹笛过沧州青谿小姑曲吴鼎芳十五盈盈学解愁珠帘不卷倚箜篌多情明月无情水夜夜青谿映酒楼御定佩文斋咏物诗选巻一百九十八御定佩文斋咏物诗选卷一百九十九钦定四库全书御定佩文斋咏物诗选卷一百九十九笳类五言古边笳曲温庭筠朔管迎秋动雕隂雁来旱上郡隠黄云天山吹白草嘶马悲寒碛朝阳照霜堡江南戌客心门外芙蓉老七言絶句夜上受降城闻笳李益回乐峰前沙似雪受降城外月如霜不知何处吹芦管一夜征人尽望乡听李简上人吹芦管张祜细芦僧管夜沈沈越鸟巴猿寄恨吟吹到耳边声尽处一条丝断碧云心其二月落江城树绕鸦一声芦管是天涯分明西国人来说赤佛堂西是汉家听僧吹芦管薛涛晓蝉呜咽暮莺愁言语殷勤十指头阅罢梵书劳一弄散随金磬泥清秋御定佩文斋咏物诗选卷一百九十九御定佩文斋咏物诗选卷二百钦定四库全书御定佩文斋咏物诗选卷二百角类五言律边城听角李咸用戍楼鸣画角寒露滴金鎗细引云成阵髙催鴈着行唤廻邉将梦吹薄晓蟾光未遂终军志何劳思故乡六言絶句冬夕僧善住繁草霜严緑减疎星云尽光寒城头一声画角月落乌啼夜阑七言絶句晩泊润州闻角李渉孤城吹角水茫茫曲引边声旅思长惊起暮天沙上鴈海门斜去两三行𤓰洲闻晓角张祜寒耿稀星照碧霄月楼吹角夜江遥五更人起烟霜静一曲残声送落潮闻角杜牧晓楼烟槛出云霄景下林塘巳寂寥城角为悲声更逺䕶霜云破海天遥晩景僧子兰池荷衰飒菊芬芳䇿杖吟诗上草堂满目暮云风卷尽郡楼寒角数声长御定佩文斋咏物诗选巻二百御定佩文斋咏物诗选卷二百一钦定四库全书御定佩文斋咏物诗选巻二百一觱篥类七言古次韵赵君季文赠杜寛吹觱篥吟陈基寒竹初裁芦叶秋夜吹百花洲上楼千金纵有狐白裘难买杜寛一艺优妙知音律能雕䤹薛家小童安敢侔江空月白烂不收㝠搜㒺象悲阳侯哀泉声咽秦陇头何年变曲为凉州神工太古开黄牛惊浪出崃风飕飗落叶秋随渭水流渭水有尽情无休緜緜又若茧绪抽要眇宁以智力求须臾水激龙腾湫熊罴夜咆魑魅愁劝君不用皓齿讴侧耳听此消百忧寛也胡为此淹留自合天上参鸣球飘然我欲归帝丘仙人张乐烟雾浮苍龙为车挟翠虬千秋万岁迟子同遨逰七言絶句宫词花蕊夫人御制新翻曲子成六宫才唱未知名尽将觱篥来抄谱先按君王玉笛声铁笛道人遗觱篥张宪汉家卤簿最多仪来驾双菰武骑随不似酒边唿李衮静擕九漏月中吹御定佩文斋咏物诗选巻二百一御定佩文斋咏物诗选卷二百二钦定四库全书御定佩文斋咏物诗选巻二百二方响类七言古方响牛殳乐中何乐偏堪赏无过夜深听方响缓击急击曲未终暴雨飘飘生坐上铿铿铛铛寒重重盘涡蹙派鸣蛟龙髙楼漏滴金壶水碎雹打着山寺钟又似公卿入朝去环珮鸣玉长街路忽然碎打入破声石崇推倒珊瑚树长短参差十六片敲击宫商无不徧此乐不教外人闻寻常只向堂前宴七言絶句夜泊鹦鹉洲钱起月照谿边一罩篷夜闻清唱有微风小楼深巷敲方响水国人家在处同方响杜牧数条秋水挂琅玕玉手丁当怕夜寒曲尽连敲三四下恐惊珠泪落金盘方响陆龟䝉击霜寒玉乱丁丁花底秋风拂坐生王母闲看汉天子满猗兰殿珮环声商明府家学方响方干葛谿铁片梨园调耳底丁东十六声彭泽主人怜妙乐玉杯春暖许同倾夜闻方响雍陶方响闻时夜已深声声敲着客愁心不知正在谁家乐月下犹疑是远砧闻方响王恽丁东铿戞碎璆琳掩尽朱絃窈眇音花外粉墻遮不断珮环清彻洞房深御定佩文斋咏物诗选卷二百二御定佩文斋咏物诗选卷二百三钦定四库全书御定佩文斋咏物诗选巻二百三杂乐器类五言古箎沈约江南箫管地妙响发孙枝慇懃寄玉指含情举复垂雕梁再三绕轻尘四五移曲中有深意丹诚君自知五言律拍板朱湾赴节心长在从绳道可观须知片木用莫向散材看空为歌偏苦仍愁和即难既能亲掌握愿得接同欢五言排律和令狐仆射小饮听阮咸白居易掩抑复凄清非琴不是筝还弹乐府曲别占阮家名古调何人识初闻满座惊落盘珠歴歴揺珮玉琤琤似劝杯中物如含林下情时移音律改岂是昔时声七言律李户曹小伎天得善击越器以成曲章方干越器敲来曲调成腕头匀滑自轻清随风揺曵有余韵测水浅深多泛声昼漏丁当相续滴寒蝉计㑹一时鸣莫教进上梨园去衆乐无由更擅名八音朱之蕃土牛鞭后见春回羣木勾萌早放梅吹彻匏笙鸣瑞凤挝将革鼓隠轻雷竹抽新笋穿堦出花惹游丝隔苑来採得茶归烹石鼎不妨中夜醉金杯其二雪积郊原湿土膏撼风古木更牢骚诗裁竹屋吟偏壮酒煖匏尊兴转豪指迹分明穿革履腰围増减试丝绦衾裯抱石难成寐听彻金鸡午夜号七言絶句云和白居易非琴非瑟亦非筝拨柱推絃调未成欲散白头千万恨只消红袖两三声月夜独坐忆钱塘暹师房听施彦昭摘阮鐂绩忽思吴客四条絃出谷新莺咽洞泉一曲醉翁何处听冬青树底佛堂前御定佩文斋咏物诗选卷二百三御定佩文斋咏物诗选卷二百四钦定四库全书御定佩文斋咏物诗选巻二百四鼎彝类四言古鼎铭周舍天下宁康异方同轨九牧作贡百司咸理范金铸噐戒鎭堦戺波圆月镜传之无已五言古得汉彝简周伯宁索香灰镏炳古彝多欵识蟠螭汉篆存黄金销土色翠羽饮雷文绮席流寒月银屏度彩云兰灰能裹寄长吟尽夜分七言古宝鼎诗班固岳修贡兮川效珍吐金景兮敲浮云宝鼎见兮色纷緼焕其炳兮被龙文登祖庙兮享圣神昭灵德兮弥亿年古鼎歌谢应芳碧云师着金伽黎空王殿前龙象随当堦一卒送古鼎状若献宝波斯儿羣缁聚观方丈室中有老僧前致词云是山中旧时物立诵欵识能无遗文词诘屈错盘诰字体隐伏蟠蛟螭苍姬讫箓世屡改不知何代来于斯谢家宝树修佛刹巨构价与秦城齐鼎兮鼎兮什袭去岁经六纪今来归师闻此语重叹息兵火连年炎九域金钟大镛弃道旁总若沈沙销折㦸鼎归禅月独无恙䕶持信有天龙力摩挲两铉湿烟雾错落丹砂暎金碧光如摩尼含五色髙比珊瑚长一尺噫嘻羲轩之鼎莫可求禹鼎亦已沦东周世所用者非尔俦或膨豕腹徒包羞调羮尔无与覆餗尔不忧归来兮归来北山兮菟裘汾阴自有为时出切莫放光惊斗牛五言律获周丰鼎见博古图第三卷铭六字赵孟頫丰鼎制特小周人风故淳摩挲玉质润拂拭翠光匀铸法观来妙铭文考更眞平生笃好古对此兴弥新七言絶句富阳妙庭观董双成故宅发地得丹鼎覆以铜盘承以琉璃盆盆旣破碎丹亦为人争夺持去今独盘鼎在耳苏轼琉璃击碎走金丹无复神光发旧坛时有世人来䑛鼎欲随鸡犬事刘安御定佩文斋咏物诗选卷二百四御定佩文斋咏物诗选卷二百五钦定四库全书御定佩文斋咏物诗选卷二百五炉类四言古熏炉铭刘向嘉此正器崭巖若山上贯太华承以铜盘中有兰绮朱火青烟熏炉铭李尤上似蓬莱吐气委蛇芳烟布绕遥沖紫㣲五言古古诗阙名四坐且莫喧愿听歌一言请说铜炉器崔巍象南山上枝似松柏下根据铜盘雕文各异类离娄自相连谁能为此器公输与鲁班朱火然其中青烟飏其间从风入君懐四座莫不欢香风难久居空令蕙草残咏竹火笼谢朓庭雪乱如花井氷粲成玉因炎入貂袖懐温奉芳褥体宻用宜通文邪性非曲本自江南墟㛹娟修且緑暂承君玉指请谢阳春旭咏博山香炉刘绘参差郁佳丽合沓纷可怜蔽亏千种树出没万重山上镂秦王子驾鹤乘紫烟下刻蟠龙势矫首半衔连傍为伊水丽芝盖出巖间复有汉游女拾翠弄余妍荣色何杂糅缛绣更相鲜麕麚或腾倚林薄杳芊眠掩华终不发含薫未肯然风生玉阶树露湛曲池莲寒虫飞夜室秋云没晓天咏竹火笼萧正徳桢榦屈曲尽兰麝氤氲消欲知懐炭日正是履霜朝和刘雍州博山香炉沈约范金诚可则摛思必良工凝芳自朱燎先铸首山铜瓌姿信嵒崿奇态实玲珑峯嶝互相拒巖岫杳无穷赤松游其上敛足御轻鸿蛟螭盘其下骧首盻层穹岭侧多奇树或孤或复丛巖间有佚女垂袂似含风翚飞若未已虎视郁余雄登山起重障左右引丝桐百和清夜吐兰烟四面充如彼崇朝气触石绕华嵩咏五彩竹火笼沈氏可怜润霜质纎剖复毫分织作廻风缕制为萦绮文含芳出珠被耀彩接缃裙徒嗟今丽饰岂念昔凌云长短句夜㑹问答陆龟蒙金火障红兽飞光射罗幌夜来斜展掩深炉半睡芙蓉香荡漾五言律别春炉白居易煖阁春初入温炉兴稍阑晚风犹冷在夜火且留看独宿相依久多情欲别难谁能共天语长遣四时寒香鸭徐夤不假陶镕妙谁敎羽翼全五金池畔质百和口中烟觜钝鱼难啄心空火自燃御香如待爇须进圣君前五言絶句香毬元稹顺俗惟团转居中莫动揺爱君心不侧犹讶火长烧火炉前坐李羣玉孤灯照不寐风雨满西林多少关心事书灰到夜深七言絶句正月五日以送伴借官侍宴集英殿口号杨万里金鬛狻猊立玉台䨇瞻御座首都回水沈山麝蔷薇露潄作香云喷出来御定佩文斋咏物诗选卷二百五御定佩文斋咏物诗选卷二百六钦定四库全书钦定佩文斋咏物诗选巻二百六镜类四言古镜铭李尤铸铜为鑑整饰容颜修尔法服正尔衣冠镜铭简文帝金精玉英氷辉沼清髙堂悬影仁夀摛声云开月见水净珠明方镜铭江总元枵命巧仲吕呈祥金䥴石汉铜铸丹阳价珍负局影丽髙堂图星拟盖写卦随方明齐水止照与天长增辉兔苑永侍龙光五言古镜简文帝锱铢恒在侧谁言览镜稀如氷不见水似扇长含晖全开玳瑁匣并卷织成衣脱入相如手疑言赵璧归和陈主咏镜孔范虎贲愁兴日龙镜览颜时懐恩未得报空叹髪如丝咏镜庾信玉匣聊开镜轻灰暂拭尘光如一片水影照两边人月生无有桂花开不逐春试挂淮南竹堪能见四邻赋得镜李巨仁魏宫知本姓秦楼识旧名凤从台上出龙就匣中生无波菱自动不夜月恒明非惟照佳丽复得厌山精咏镜张说宝镜如明月出自秦宫様隐起双盘龙衘珠俨相向常恐君不察匣中委清量积翳掩菱花虚心蔽尘状傥蒙罗袖拂光生玉台上春镜刘长卿寳镜凌曙开含虚净如水独悬秦台上万象清光里岂虑髙鑑偏但防流尘委不知娉婷色回照今何似校书郎杨凝往年以古镜贶别今追赠以诗李益明镜出匣时明如云间月一别青春槛囘光照华髪美人昔自爱鞶带手所结愿以三五期经天无玷缺磨镜篇刘禹钖流尘翳明镜岁久㸔如漆门前负局人为我一磨拂萍开緑池满晕尽金波溢白日照空心圆光走幽室山神妖气沮野魅眞形出却思未磨时瓦砾来唐突古镜李羣玉明月何处来朦胧在人境得非轩辕作妙絶世莫并瑶匣开旭日白电走孤影泓澄一尺天彻底涵霜景氷辉凛毛髪使我肝胆冷忽惊行深幽面落九秋井云天入掌握爽朗神魄浄不必负局仙金沙发光炯阴沈蓄灵怪可与天地永恐为老龙吟飞去在俄顷梦一僧出二镜以镜置日中其影甚异一如芭蕉一如莲花梦中与作诗苏轼君家有二镜光景如湛卢或长如芭蕉或圆如芙蕖飞电着子壁明月入我庐月下合三璧日月跳明珠问子是非我我是非文殊酬刘子古镜陆俸古镜不自惜遥兼千里音悬之照肝胆奚啻双南金圆质凝精光螭盘古铭深明月入我懐聊复理吾簪与君别几时鬓髪雪已盈愿言保不缺报君久要心七言古镜听词李廓匣中取镜祠灶王罗衣掩尽明月光昔时长着照容色今夜潜将听消息门前地黒人来稀无人错道朝夕归更深弱体冷如铁绣带菱花懐里热铜片铜片如有灵愿得照见行人千里形百鍊镜白居易百鍊镜镕范非常规日辰处所灵且祇江心波上舟中铸五月五日日午时琼粉金膏磨莹已化为一片秋潭水镜成将献蓬莱宫扬州长吏手自封人间臣妾不合照背有九五飞天龙人人唿为天子镜我有一言闻太宗太宗常以人为镜鉴古鉴今不鉴容四海安危居掌内百王治乱悬其中乃知天子别有镜不是扬州百錬铜灵䑓家兄古镜歌薛逢一尺圆潭深墨色篆文如丝人不识耕夫云住赫连城赫连城下亲耕得镜上磨莹一月余日中渐见菱花舒金膏洗拭鉎涩尽黒云吐出新蟾蜍人言此是千年物百鬼闻之形暗慄玉匣曾经龙照来岂宜更鉴农夫质有时霹雳半夜惊窗中飞电如晦明盘龙鳞胀玉匣溢牙爪触风时有声耕夫不解珍灵异飜惧赫连神作祟十千卖与灵台兄百丈灵湫坐中至溢匣水色如欲倾儿童不敢窥澄泓寒光照人近不得坐愁雷电湫中生吾兄吾兄须爱惜将来慎勿虚抛掷兴云致雨㑹有神莫遣红妆秽灵迹镜囊词许篈江上女儿当窗织染得深潭千丈黒什袭珍包入尚方五丁输取归东国几年箱箧有余香为君裁作明镜囊囊里青铜明似月镜中玉貌春花光青铜可磨石可转惟有此心终不变欲识中情长忆君日日揭囊㸔镜面五言律千秋节赐羣臣镜明皇铸得千秋镜光生百錬金分将赐羣后遇象见清心台上氷华澈窗中月影临更衘长绶带留意感人深鑑李峤明鑑掩尘埃含情照魏台日中乌鹊至花里凤凰来玉彩疑氷彻金辉似月开方知乐彦辅自有鉴人才奉和圣制赐王公千秋镜应制张说寳镜颁神节凝规写圣情千秋题作字长夀带为名月向天边下花从日里生不承悬象意谁辨照心明奉和勅赐公主镜席豫令节颁龙镜仙辉下鳯台含灵万象入写照百花开色与王明散光随圣泽来妍媸氷鑑里从此媿非才临镜晓妆杨容华林鸟惊眠罢房栊曙色开鳯钗金作缕鸾镜玉为台妆似临池出人疑向月来自怜方未巳欲去复徘徊古鑑梅尧臣古鑑得荒野土花全未磨背菱尖尚在鼻兽角微讹月暗虾蟇蚀尘昬魍魉过但令光彩发表里是山河尘镜萨都拉古镜色如墨千年独此留玉台尘网暗珠匣土花浮莫笑尘埃满曾令鬼魅愁蟠龙今已化云雨梦悠悠镜毛钰龙様出秦宫制团团宝月廻虚空开物象心迹逺尘埃影覆香罗帕光生碧玉台绣囊鸳鸟并珍重嫁时裁五言排律秦镜仲子陵万里秦时镜从来抱至精依台月自吐在匣水常清烂烂金光发澄澄物象生云天皆洞鉴表里尽虚明但见人窥胆全胜响应声妍媸定可识何处更逃情秦镜张佐楼上秦时镜千秋独有名菱花寒不落氷质夏长清龙在形难掩人来胆易呈昇台宜逺照开匣乍藏明皎色新磨出圆规旧铸成愁容如可鉴当欲拂尘缨府试古镜阙名旧是秦时镜今藏古匣中龙盘初挂月凤舞欲生风石黛曾留殿珠光适在宫应祥知道泰鑑物觉神通肝胆诚难隐妍媸信易穷幸居君子室长愿免尘蒙七言律咏镜姚合铸为明镜絶尘埃翡翠窗前挂玉台绣带其寻龙口出菱花争向匣中开孤光常见鸾踪在分处还因鹊影廻好是照身宜谢女嫦娥飞向月中来月奁匀面杨维桢一片清光照胆寒玉容满镜掩飞鸾素娥照见黄金阙绛雪镕开白玉盘翠㸃柳尖春未透红生樱颗露初干好风为我披罗幕一朶芙蓉正面㸔玉镜台朱之蕃铸出江心满月悬擎来宝玉琢蓝田鸾台接席清辉炯蟾魄临窗灏彩圆莫道连环谐旧约休从杵臼覔良縁婵娟绣阁新妆就眉妩依稀对洛川五言絶句咏镜骆賔王写月无芳桂照日有花菱不持光谢水飜将影学氷方镜何失十八事舅姑机杼任蓬首照面不照心照心妾不丑友人拟古乐府因题黄清老早晚临妆镜秋容怯玉钿君心如日月照妾似初年明镜篇郭翼开镜珠玑匣盘龙百錬金使君持照妾不解照君心玉镜台杨维桢郎赠玉镜台妾挂菱花盘安得咸阳镜照郎心肺肝览镜木公借览青铜镜香匳出绣栊喜㸔今日面不改旧时红七言絶句方镜贾岛背如刀截机头锦面似升量涧底泉铜雀台南秋日得照来照去已三年对镜完颜璹镜中色相类吾深吾面终难镜里寻明月印空空受月是他空月本无心其二明明非浅亦非深何事痴人泥影寻照见大千真法体不关形相不关心御定佩文斋咏物诗选巻二百六御定佩文斋咏物诗选卷二百七钦定四库全书御定佩文斋咏物诗选巻二百七扇类四言古扇铭传毅翩翩素圆清风载扬君子玉体頼以宁康冬则龙濳夏则鳯举知进知退随时岀处竹扇铭郭清器由造制用必以宜擢秀翠林拟象灵羲清飃来集炎景囘施动静非我与时推移团扇铭孙康有圆者扇诞此秀仪晞露散霾拟日定规朗姿玉畅惠风时披五时画扇颂刘臻妻炎后飞轨引曜丹逵蕤宾应律融精协曦五象列位品物以垂兊降素兽震升青螭日月澄晖仙章来仪仰憇翠巖俯暎兰池灵柯幽蔼神卉参差如山之夀如松之猗永钖难老与时推移白羽扇赞谢惠连惟兹白羽体此溅洁凉齐清风素同氷雪其仪可贵是用翫恱挥之襟䄂以御炎热五言古竹扇诗班固供时有度量异好有团方来风堪避暑静夜致清凉竹扇许询良工眇芳林妙思触物骋篾疑秋蝉翼团取望舒景团扇歌武帝手中白团扇净如秋宵月清风任动生娇香承意发与虞记室诸人咏扇何逊如珪信非玷学月但为轮机杼蘼芜妾裁缝箧笥人揺风入素手占曲掩朱唇罗䄂幸拂拭微芳聊可因破扇许倪蔽日无全影揺风有半凉不堪鄣巧笑犹足动衣香团扇歌刘禹钖团扇复团扇奉君清暑殿秋风入庭树从此不相见上有乗鸾女苍苍网虫徧明年入怀䄂别是机中练徐叔度遗纨扇戴良团团七华扇名在制久缺感君裂纨素与蒙却烦暍入手讶如珪暎容疑学月翫之炎气消揺之微风发却愿暑长在无使情暂歇七言古戏和文濳谢穆父松扇黄庭坚猩毛束笔鱼网纸松柎织扇清相似动揺怀䄂风雨来想见僧前落松子张侯哦诗松韵寒六月火云蒸肉山持赠闺人聊一笑不须射雉彀黄闲题扇贡性之鲛人夜织绡满机并刀剪碎光陆离归来斫断珊瑚枝制就明月初圆时南州溽暑醉如酒朝携暮携常在手从此相亲成好友纵使分违应不久祝融峯头重囘首五言律扇李峤翟羽旧传名蒲葵价不轻花芳不满面罗薄讵障声御热含风细临秋带月明同心如可赠持表合欢情崔驸马宅咏画山水扇梁锽画扇出秦楼谁家赠列侯小含吴剡县轻带楚扬州揜作山云暮揺成陇树秋坐来传与客汉水又廻流题竹扇赠别皇甫冉湘竹殊堪制齐纨且未工幸亲芳䄂日犹带旧林风掩笑歌筵里传书卧阁中竟将为别赠宁与合欢同扇髙启皎皎复团团何人剪素纨驱萤临几席扑蝶近阑干似月惊朝见生风变夏寒时移当日弃莫怨网乗鸾送周复秀才赋得纨扇髙启不画乗鸾女应怜素质新霜机惊落早风麈尚挥频席上曽歌怨窗间或掩嚬何如为君子逺路障埃尘五言排律白羽扇白居易素是自然色圆因裁制功飒如松起籁飘似鹤飜空盛夏不消雪终年无尽风引秋生手里藏月入懐中麈尾斑非匹蒲葵陋不同何人称相对清瘦白须翁赐扇张位冠劒聨鳷鹊天风满建章宠光临白羽节序届朱阳捧给罗中使新裁总上方传宣天语近披拂舜薫长不向三秋至终令什袭藏愿言清惠溥尽使热中凉七言律就陈常侍乞白簟扇徐夤难求珍箑过炎天逺就金貂乞月圆直在引风欹角枕且图遮日上渔船但令织取无花簟不用挑为饮露蝉莫道如今时较晩也应留得到明年题严内翰赐扇何景明端阳綵扇百官传每嵗宫臣赐独偏君去翰林供奉久始来经幄拜恩年颁从殿阁风先动捧向云霄月并悬象毂银镮倍光宠好扬薫吹助虞絃赐画面川扇于慎行九华綵扇贡巴东午日承恩出汉宫云暎金泥黄帕解花开寳绘玉圅空擎来濯锦江头月动处披香殿里风自是君恩在怀䄂惟将皎洁矢丹衷五言絶句题蒲葵扇雍裕之倾心曽向日在手幸揺风羡尔逢提握知名自谢公题扇头王利宾轻纱画竹雀柄短不盈握暑气正凭陵清风一何邈緑窗诗孙蕙兰小小春罗扇团团秋月生蟠桃花树里绣得董双成青青水中蒲张羽青青水中蒲织作团团扇不肯赠傍人自掩春风面六言絶句徳和墨竹扇头元好问静里离离新粉动时细细清香明月清风自在红尘白日何妨曹得一扇头元好问机中秦女仙去月底梅花晩开只见一枝疎影不知何处香来咏撒扇宣宗湘浦烟霞交翠剡谿花雨生香扫却人间炎暑招囘天上清凉七言絶句宫词王建宛转黄金白柄长青荷叶子画鸳鸯把来不是呈新様欲进微风到御牀代董秀才却扇李商隐莫将画扇出帷来遮掩春山滞上才若道团圞是明月此中须放桂花开扇司空圗珍重逢秋莫弃捐依依只仰故人怜有时池上遮残日承得霜林㡬箇蝉蒲葵扇孙元晏抛舍东山嵗月遥几施经畧挫雄豪若非名徳喧寰宇争得蒲葵价数髙送邢台州僧皎然海上名山属使君石桥琪树古来闻他时画出白团扇乞取天台一片云漳州僧宗要见遗纸扇毎扇各书一诗蔡襄山僧遗我白纸扇入手轻快清风多物无大小贵适用何必吴绫与蜀罗其二野老寻山剪白云欲将清吹助南薫不堪便面张京兆却称能书王右军其三径尺规圆比雪霜昔人何事恨秋凉珍藏箧笥未为失更有明年夏日长其四武侯白羽挥三军帐前甲马生风云怜君才地亦疎薄几品书林至夜分其五薄似蒲葵质更圆忽疑明月落樽前南堂暑气生烦浊一座清凉直几钱其六晃白新牋卷线稜刮青纎竹纒红藤可怜子夜书帷下一片圆光得未曽其七堂隂壁罅蚊蚋都指挥四面先驱除山翁一夜稳眠睡若或论功谁胜渠其八老去将携只要轻况临炎暑遶风清儿童爱画青鸾様未识山翁质素情谢郑闳中惠髙丽画扇黄庭坚㑹稽内史三韩扇分送黄门画省中海外人烟来眼界全胜博物注鱼虫太白扇头李端甫巖氷涧雪谪仙才碧海骑鲸望不囘今日霜纨见遗像飘然疑是月中来还紫云寺素扇且题诗其上宋楫呉绫便面小团团失手拈来亦厚颜障尽驿尘三十里却还明月紫云间题刘才卿湖石扇头元好问幽涧云凝雨未干曲池疎竹共荒寒扇头唤起西园梦好似熙春阁下看题陈此山扇苏尔约苏哈雅翠幕低垂䕶午隂碧缾里面水㾗深东风截断人间热勾引清凉养道心东家四时词虞集临流洗砚见长身白苎寛衣短葛巾纨扇自题新得句水亭分送倚阑人以琼扇一握奉致黄明府范梈拾得炎州月一团殷勤持赠比琅玕情知己是秋风后留作明年九夏寒题宋徽宗扇面栁贯瑶池池上万芙渠孔雀聼经水殿虚扇影已随鸾影去轻纨留得瘦金书同张伯雨过凝神菴因观宋髙宗所赐蒲衣道士张逹道白羽扇萨都拉晴日赤山湖水明湖中山影一眉青蒲衣道士无人识羽扇年年落鳯翎题扇面陈旅娟娟翠䄂倚清空解把并刀剪雪风一段寒香吹不尽西泠残月角声中倭扇贡性之外番巧艺夺天工笔底丹青智莫穷好似越裳供翡翠也从中国被仁风题扇赠首坐呉㑹提来电掣风千里放下云沈月五更举似座中三百衆定从何处有风生秋香便面祝允明晃玉揺银小扇圗五云楼阁女仙居行间着箇秋香字知是成都薛校书御定佩文斋咏物诗选巻二百七御定佩文斋咏物诗选卷二百八钦定四库全书御定佩文斋咏物诗选巻二百八棊类四言古围棊铭李尤诗人幽忆感物则思志之空闲翫弄游意局为宪矩棊法隂阳道为经纬方错列张观棊苏轼五老峯前白鹤遗址长松䕃亭风日清美我时独游不逢一士谁欤棊者戸外屡二不闻人声时闻落子纹枰坐对谁䆒此味空钩意钓岂在鲂鲤小儿近道剥啄信指胜固欣然败亦可喜优哉游哉聊复尔耳五言古象奕一首呈叶濳仲刘克庄小艺无难精上智有未解君看橘中戏妙不出局外屹然两国立限以大河界连营禀中权四壁设坚械三十二子者一一具变态先登如挑敌分布如备塞尽锐贾吾勇持重伺彼怠或迟如围莒或速如入蔡逺砲勿虚发冗卒要精汰负非繇寡少胜岂系彊大昆阳以象奔陈涛以车败匹马郭令来一士汲黯在献俘将策勋得隽衆称快我欲筑坛塲孰可建旗盖叶侯天机深临阵识向背纵未及国手其髙亦可对狃㨗敢饶先讳输每索再宁为握节守安肯屈膝拜有时横槊吟句法犹雄迈愚虑仅一得君才乃十倍霸圗务并弱兵志贵攻昧虽然屡克获讵可自侈汰吕蒙能袭荆卫瓘足缚艾南师未宜轻夜半防砍寨棊墅袁凯矗矗林影静白石况如砥幽幽青苔色离离见屐齿岂无橘中叟还逢烂柯士日入始言归相送青川涘七言古观棊歌送儇师西游刘禹钖长沙男子东林师闲读艺经工奕棊有时凝思如入定暗覆一局谁能知今年访余来小桂方袍䄂中贮新势山城无事愁日长白昼懵懵眠匡牀因君临局看鬭智不觉迟景沈西墙自从山人遇樵子直到开元王长史前身后身付余习百变千化无穷已初疑磊落曙天星次见搏击三秋兵雁行布阵衆未暁虎穴得子人皆惊行尽三湘不逢敌终日饶人损机格自言台阁有知音悠然逺起西游心商山夏木隂寂寂好处徘徊驻飞钖忽思争道画平沙独笑无言心有适蔼蔼京城在九天贵游豪士足华筵此时一行出人意赌取声名不要钱送棊僧惟照文同学成九章开方诀诵得一行乗除诗自然天性暁絶艺可敌国手应吾师窗前横榻拥炉处门外大雪压屋时独飜旧局辨错着泠笑古人心许谁五言律赠棊僧侣张乔机谋时未有多向奕棊销己与山僧敌无令海客饶静驱云阵起疎㸃雁行遥夜雨如相忆松窗更见招寄棊客郑谷松窗楸局稳相顾思皆凝㡬局赌山果一洗饶海僧覆棊闻夜雨下子对秋灯何日无覉束期君向杜陵咏棊裴说十九条平路言平又崄巇人心无算处国手有输时势逈流星逺声干下雹迟临轩才一局寒日又西垂观棊僧子兰拂局尽涓时能因长路迟㸃头初得计格手待无疑寂黙亲遗景凝神入过思共藏多少意不语两相知赌棊赋诗输刘起居奂徐铉刻烛知无取争先素未精本圗忘物我何必计输赢赌墅终规利焚囊亦近名不如相视笑髙咏两三声棊陈与义长日无公事闲围李逺棊傍观真一笑互胜不移时幸未逢重霸何妨着献之晴天散飞雹惊动隔墙儿五言排律对棊李洞小槛明髙雪幽人鬭智时日斜抛作劫月午蹙成迟倚杖湘僧算翘松野鹤窥侧楸敲醒睡片石夹吟诗雨㸃奁中渍灯花局上吹秋涛寒竹寺此兴谢公知七言律送国棊王逢杜牧玉子纹楸一路饶冣宜檐雨竹萧萧羸形暗去春泉长勐势横来野火烧守道还如周柱史鏖兵不羡霍嫖姚得年七十更万日与子期于局上消宿叶公棊阁李洞带风棊阁竹相敲局莹无尘拂树梢日到长天征未断钟来岳顶劫须抛挑灯雪客栖寒店供茗谿僧爇废巢因悟修身试贪教不须焚火向三茅石棊局献时宰李中得从岳叟诚堪重却献臯䕫事更宜公退启枰书院静日斜收子竹隂移适情岂待樵柯烂罢局还应屐齿隳预想幽窗风雨夜一灯闲照覆圗时观奕呉寛髙楼残雪照棊枰坐觉窗间黒白明䄂手自甘终日饱苦心谁惜两雄争豪鹰欲击形还匿怒蚁初交阵已成却笑面前岐路满苏张何事学纵横奉次毕司空与客对奕谢答张侍御惠酒之作是日司空招予出城不及赴边贡灌木隂隂曲遶塘水风如雨细生凉绣衣家醖携兼至太傅围棊兴转长檐局晩移文石静荷樽秋汎露华香烂柯欲歩王樵武惆怅仙踪隔苑墙五言絶句池上白居易山僧对棊坐局上竹隂清暎竹无人见时闻下子声奕台徐祯卿仙人好博奕时下緑云中一片苍苔石落花长自红七言絶句重送国棊王逢杜牧絶艺如君天下少闲人似我世间无别后竹窗风雪夜一灯明暗覆吴圗送棊客陆龟蒙满目山川似奕棊况当秋雁正斜飞金门若召羊元保赌取江东太守归小游仙曹唐洞里烟霞无歇时洞中天地足金芝月明朗朗谿头树白髪老人相对棊闲居仇逺鸟雀喧啾未肯栖狂风吹树影离披屋边尚有斜阳在更看山人一局棊次韵曹都水倪瓒水品茶经手自笺夜烧緑竹煮山泉莫留樵客看棊局持斧归来㡬嵗年谩成马臻风琴流响韵虚堂湘簟欹眠水一方静里数声棊剥啄乳莺深向緑隂藏颂古僧明本斧烂柯销局未䦨天风吹鹤下瑶坛满盘黒白轻飜转䄂拂梧桐玉佩寒观奕圗髙启错向山中立看棊家人日暮待薪炊如何一局成千载应是仙翁下子迟棊郭登怕败贪赢错认真运筹多少费精神看来总是争闲气笑杀傍观䄂手人续游仙诗马洪巴园橘里赌棊还暗忆赢时笑解颜两䄂玉尘三百斛抛爲瑞雪满人间题画唐寅杨栁隂浓夏日迟邨边髙馆漫平池隣翁挈榼乗清早来决输赢昨日棊口占娄坚眼底何人不售欺自矜才力竟谁私才争一着终难强独有人间国手棊附弹棊五言古弹棊王褎投壶生电影六博值仙人何如镜奁上自有拂轻巾隔涧疑将别陇头如望秦握笔徒思赋辞短竟无陈七言古弹棊歌李颀崔侯善弹棊巧妙尽于此蓝田美石清如砥白黒相分十二子聨翩百中皆造微魏文手巾不足比縁边度陇未可嘉鸟跂星悬正复斜廻飇转指速飞电拂四取五旋风花座上齐声称絶艺仙人六博何能继一别常山道路遥为余更作三两势弹棊歌韦应物圆天方地局二十四气子刘生絶艺难对曹客为歌其能请从中央起中央转鬭颇欲阑零落势背谁能弹此中举一得六七旋风忽散霹雳疾履机乗变安可当置之危地飜取强不见短兵反掌收已尽唯有勐士守四方四方又何难横击且縁边岂如昆明与碣石一箭飞中隔逺天神安志惬动十全满堂惊视谁得然御定佩文斋咏物诗选巻二百八御定佩文斋咏物诗选卷二百九钦定四库全书御定佩文斋咏物诗选巻二百九投壶类七言律郡阁阅书投壶和呈相国晏公梅尧臣较量人世无穷乐罗列平生未见书聊奉投壶祭征虏休言击劒马相如画楼晩去闻寒角缥帙看来落蠧鱼日获诲言皆旧学不愁贫贱带经锄时雨用东圃韵写懐兼惠栁木壶矢顾清束矢形裁出蓟方㡬陪陈榻署东廊争枭解夺由基巧失笑曽闻玉女忙分遗却随诗併至试投谁合酒先尝春风有约应非逺拍瓮新醅夜已香七言絶句小游仙诗曹唐彤阁钟鸣碧鹭飞皇君催熨紫霞衣丹房玉女心慵甚贪看投壶不肯归其二北斗西风吹白榆木公相笑夜投壶花前玉女来相问赌得青龙许赎无御定佩文斋咏物诗选巻二百九御定佩文斋咏物诗选卷二百十钦定四库全书御定佩文斋咏物诗选卷二百十杖类四言古灵夀杖颂王粲兹杖灵木以介眉夀竒干贞正不待矫輮据贞斯直植之爰茂卭竹杖铭傅咸嘉兹竒竹质劲体直立比髙节示世矜式卭竹杖铭苏彦安不忘危任在所杖秀矣云竹劲直篠簜节髙质贞霜雪弥亮圆以应物直以居当妙巧无功竒不待匠君子是扶逍遥神王灵夀杖铭王氏籊籊鲜干秀彼崇㟽下泽兰液上莹芳霄贞劲内固鲜粲外昭耀质灵荟作珍华朝杖之身安越龄松乔五言古送笻杖与刘湛然道士王禹偁有客遗竹杖九节共一枝鹤胫老更长龙骨干且竒我问何所来来从西南夷因思汉武帝求此民力疲明明圣天子徳教嘉四维蛮獠尽臣妾县道皆覊縻僰僮与笮马入贡何累累此竹日以贱轻视如蒿藜我年三十七血气未全衰况在紫微垣动为簮笏羁倚壁如长物嵗月无所施寸心空爱惜惜此来天涯忽承明主诏来谒太乙祠再见刘先生气貌清且羸持此以为赠所谓得其宜少助橘童力好引花鹿随歩月莫离手看山聊搘颐微物嬾致书故作笻竹诗以黄子木拄杖为子由夀苏轼灵夀扶孔光菊潭饮伯始虽云闲草木岂乐蒙此耻一时偶收用千载相瘢疻海南无佳植野果名黄子坚瘦多节目天材任操倚嗟我始剪裁世用或縁此贵从老夫手徃配先生几相从归故山不媿仙人杞已师竹杖文同已师杖竒竹坐亦不去手循摩莹且腻瘦骨何蚴蟉丛枝抱竒节两两相对走寻常出孤梢上下分左右如何此独异天产固非偶师初得之谁此实世未有不为师所用亦共衆植朽愿师勿弃置珍之比灵夀七言古桃竹杖引杜甫江心蟠石生桃竹苍波喷浸尺度足斩根削皮如紫玉江妃水仙惜不得梓潼使君开一束满堂宾客皆叹息怜我老病赠两茎出入爪甲铿有声老夫复欲东南征乗涛鼓枻白帝城路幽必为鬼神夺杖劒或与蛟龙争重为告曰杖兮杖兮尔之生也甚正直愼勿见水踊跃学变化为龙使我不得尔之扶持灭迹于君山湖上之青峯噫风尘澒洞兮豺虎咬人忽失双杖兮吾将曷从铁拄杖苏轼栁公手中黑蛇滑千年老根生乳节忽闻铿然爪甲声四座惊顾知是铁含簧腹中细泉语迸火石上飞星裂公言此物老有神自昔闽王饷呉越不知流落几人手坐看变灭如春雪忽然赠我意安在两脚未许甘衰歇便寻辙迹访崆峒径度洞庭探禹穴披榛覔药採芝菌刺虎鏦蛟擉蛇蝎㑹教化作两钱锥归来见公未华发问我铁君无恙否取出摩挲向公说箫杖歌杨维桢空心劲草琅玕节瘦如笔枝赤如铁壶公手中曽掷之黄公石上飞星裂玑天道人双眼青见之不减九节藤神丁未闚混沌窍中有万壑铜龙声道人亲凿崆峒玉九漏玲珑尺度足黑蛇飞来膝上横道人手中啸鸾鹄自言竒音不敢作寒星堕地风折岳去年台山解虎鬭今年狼山敲豸角铁崖相见洞庭东腰间篴佩苍精龙湘江两脚吹雌风相唿道人木上座杖陂水㧞须眉峯阮将军龙杖歌王穉登七尺天台藤千年石梁雪夭矫欲飞腾支离半鳞甲樵柯斲出空巖下风雷昼鸣虎啸夜曵处常疑云雾生植来犹恐猿猱挂将军家居南巷中一箧隂符四壁空何人赠此作扶老青鞋白帢随春风春风䇿入花源去仙人正傍桃花住晴岚扑衣瀑遶牀鹤巢生鷇芝成树亷颇能挽弓三石充国平羌负竒画何为将军负杖行不佩寳刀持画㦸冯唐老去未逢时立马辕门弄栁丝隣雨滴残鱼箙箭窗风吹裂蝥弧旗雀罗当门印辞肘坐觉红颜成白首三百青钱杖上挑黄公垆头醉春酒神物从来尽有灵延津曾见跃青萍何必葛陂方化去只今已作老龙吟五言律和徐法曹赠崔洛阳斑竹杖以诗见答卢纶玉榦一寻余苔花锦不如劲堪和醉倚轻好向空书採拂稽山曲因依释氏居芳辰将独歩岂与此君疎答僧拄杖张籍灵藤为拄杖白净色如银得自髙僧手将扶病客身春游不骑马夜㑹亦呈人持此归山去深宜戴角巾赠宗鲁卭竹杖李商隐大夏资轻䇿全谿赠所思静怜穿树逺滑想过苔迟鹤怨朝还望僧闲暮有期风流眞底事常欲傍清羸赋得长城斑竹杖李频秦兴版筑时剪伐不知谁异代余根在幽人得手持细看生古意闲倚动边思莫作鸠形并空传鹤发期华顶杖皮日休金庭仙树枝道客自携持探洞求丹粟挑云覔白芝量泉将濯足阑鹤把支颐以此将为赠惟君尽得知和袭羙华顶杖陆龟蒙万古隂崖雪灵根不为枯瘦于霜鹤胫竒似黑龙须拄访谈𤣥客持看泼墨圗湖云如有路兼可到仙都答匡山僧赠楖栗杖曹松栗杖出匡顶百中无一枝虽因野僧得犹畏岳神知画月冷光在指云秋片移宜留引蹇歩他日访峩嵋笻竹杖赠天圣长老仁公仁有诗次其韵赵孟頫瘦节苍骨耸腻肤黄玉温苔间时卓地月下屡敲门持赠松庐老携寻水竹邨归来倚空壁夜气与俱存以卭竹杖夀程孟孺母朱多炡龙飞葛陂渚鸠刻汉王宫未若山中竹天然林下风一枝供燕喜万里自蚕丛歴尽峩嵋雪深知节操同五言排律红藤杖白居易南诏红藤杖西江白首人时时携歩月处处把寻春劲健孤茎直疎圆六节匀火山生处逺泸水洗来新麄细才盈手髙低仅过身天边望乡客何日拄归秦番禺杖王恽异种来番国知名是老坡杖材任操倚节目喜摩挲尺度天然足柑黄气色和竒姿含海雾孤植暎江沱物眇离郷贵材希审实讹声音铿爪甲鳞介讶蛟鼍鞭驭眞雷䇿批亢格鲁戈重轻欣得所长短称闲拖扶老携行便持危得力多金蛇僵自劲鲐背痒忘苛不自浮槎使来从老伏波见归情郑重未许老婆娑入手嗟神物传看骇玉柯支颐迎月出横膝伴诗哦选胜寻泉石穷幽入薜萝有时儿女触却恐鬼神呵盖节空笻竹神锋黯太阿笑挥堪解虎静倚可降魔灵夀轻无頼梅条皱可挼花藤昬玳晕斑㸃惨湘娥桃竹那能比桄榔未足歌望尘甘却立敛迹总无过用舍时当审敲撞责果何更防雷雨夜冲屋学陶梭七言律乐全先生生日以铁拄杖为夀苏轼先生眞是地行仙住世因循五百年每向铜人话畴昔故教铁杖鬬清坚入怀氷雪生秋思倚壁蛟龙䕶昼眠遥想人天㑹方丈衆中惊倒野狐禅其二二年相伴影随身踏遍江湖草木春擿石旧㾗犹在眼闭门髙节欲生鳞畏涂自卫眞无敌㨗径争先却累人逺寄知公不嫌重笔端犹自斡千钧李郎中有诗谢寄藤杖仍次韵答之何梦桂海南覔得古藤枝持与诗人杜牧之紫贝斑文鞭更烂赤龙苍骨蜕尤竒路无夷险终全节用有行藏一任时非但与君扶脚力鏦蛟剸虎要支持梅杖刘因铁石心肠氷玉姿掌中濳得嵗寒枝天教一握藏春密风覔余香就手吹雪月冷怀随歩履谿山髙兴入支颐玉堂若要扶持用说与东君也不知湘竹杖寄无住宋无采向湘江古庙边得来贾客木兰船老宜泉石搘慵态吟称烟霞倚瘦肩宴坐夜和金钖憇经行春卓紫苔穿知师道价神龙䕶莫漫腾空去九天梅杖谢宗可紫玉槎牙蚀藓㾗黄昬扶醉倍精神一枝冷曵孤山雪七尺横拖庾岭春江路䇿云香在手谿桥挑月影随人归来却笑林和靖还现堂中上座身龙杖谢宗可鳞甲先揺玉一枝幽宫跃岀䄂中持多因掌握提携晚休恨飞腾变化迟缓䇿不愁山雨湿醉横长有野云随㑹看挂壁风雷起莫待诗翁过葛陂箫杖丁敏嶰谷新裁六尺形半含宫徴半扶行吹时只恐成龙去䇿处常疑作鳯鸣挂壁影怜秦女瘦敲门音合舜韶清月明挂向山坛上同和钧天奏九成新制方竹杖呉寛紫玉新裁恰过肩斑斑四面带湘烟羸躯借雨能扶直巧手烦渠莫削圆世事固知方则止时人应道曲能全此生得免模稜诮晚节相依尚挺然五言絶句红藤杖白居易交亲过浐别车马到江廻唯有红藤杖相随万里来题柯敬仲杂画虞集昔过篔筜谷钩衣石角斜拟寻龙作杖拾得上天槎七言絶句赠张驸马斑竹拄杖僧䕶国此君与我在云谿劲节竒文胜杖藜为有嵗寒堪赠逺玉阶行处愿提携送佛面杖与罗浮长老蘓轼十方三界世尊面都在东坡掌握中送与罗浮徳长老携归万窍总号风以拄杖供仁山主陈师道洗足投笻只坐禅厌寻岐路费行纒老来阅尽人间事不用山公更削圆絶句黄溍遥忆仙华鹤发翁清泉白石满竒胷若为此日千峯顶更试平生九节笻春日杂兴僧善住野塘风𦂳涨涟漪桃李春寒发尚迟山色晚晴青不了倚笻忘却立多时游仙汤颕勣鹤氅斜披岀市喧青霞窟里听啼猿半酣骑着壶公杖直遡黄河到水源御定佩文斋咏物诗选巻二百十御定佩文斋咏物诗选卷二百十一钦定四库全书御定佩文斋咏物诗选巻二百十一文具类五言古咏茟格简文帝英华表玉笈佳丽称蛛网无如兹制竒雕饰杂衆象仰出写含花横挿学仙掌幸因提拾用遂厠璇台赏裴侍郎湘川廻以青竹筒相遗因赠钱起楚竹青玉润从来湘水隂缄书取直节君子知虚心入用随宪简积文不受金体将丹凤直色映秋霜深宁肯假伶伦谬为鸾凤吟惟将翰苑客珍秘瑶华音长跪捧嘉贶岁寒惭所钦七言古詶宇文少府见赠桃竹书筒李白桃竹书筒绮绣文良工巧妙称絶羣灵心圆映三江月彩质叠成五色云中蔵寳诀峨睂去千里提擕长忆君西域种羊皮书褥歌吴莱波斯谷中神夜语波斯牧羊俱杂卤当道剚刃羊可食土城畱种羊胫骨四围筑垣闻杵声羊子还从胫骨生青草丛抽脐未断马蹄踣铁绕垣行羊子跳踉却在草䑕王如拳不同老饫肉筵开塞馔肥裁皮褥作书林宝南州侠客遇西人昔得手褥今无伦君不见冰蚕之锦欲盈尺康洽年来贫不贫五言律诗牌林逋矗方标胜概读处即忘归静壁悬虚白危楼钉翠微清衔时亦有絶唱世还稀一片题谁作吾庐水竹围诗筒林逋唐贤存雅制诗笔仰防闲递去权应紧封廻债巳还带斑犹恐俗和节不辞艰酒箧将书簏谁言季孟间七言律题飞伯诗囊李献能颖露毛锥秖自贤智如樗腹但求全迂疎差似渊才富羞涩犹无杜老钱收拾珠玑三万斛贮储风月一千篇呕心大胜奚奴锦要与风人被管絃逺山笔架刘因何物能支笔万钧案头依约逺山痕灯横烟影隠犹见秋入霜毫势欲吞掌上三峰看太华人间一髪是中原中书未免从髙阁不向林泉怨少恩诗瓢雨蔓霜蕂老翠壶吟邉不是酒葫芦剖开架上轮囷玉着尽胷中错落珠满贮苦心留宇宙深蔵精气付江湖谁家半腹能千首为问山人果在无冰蟾为金齐贤赋张翥老蟾素魄禀金精千嵗玻璃幻结成明水夜零隂隧冻丹书秋满肉芝生腹凝寒露蔵虚白影入银河浴太清拟问嫦娥乞灵药与君骑向广寒行水晶笔架三峰近列砚池头光照文房烂不收冰壑夜寒龙独卧雪山春煖兎羣逰彩毫倚阁功应就银管依栖价未酬别有珊瑚新琢様策勲毕竟是谁优师邵出意作纶竿于墙上以便递诗名曰诗钓首唱一篇依韵奉酬顾清巧心文思孰兼长诗钓诗成又几章千里浮沈谢江路一竿风月共邻墙君如縁木求鲂鲤我正怀甎想珮璜毕竟两无名利念五湖烟水旧同乡书尺文木裁成体直方髙斋时伴校书郎坐摊㪚帙资弹压风动残编待主张叶叶展舒迎雪牖行行指㸃照萤囊但知持正无偏倚尺寸何劳计短长五言絶句书架王十朋君富端不俗有钱长买书家蔵三万轴不怕腹空虚七言絶句槐木纸椎林逋入手轻干是古槐几声清响彻池台椎余鱼网如脂滑时写新诗更寄来御定佩文斋咏物诗选巻二百十一御定佩文斋咏物诗选卷二百十二钦定四库全书御定佩文斋咏物诗选巻二百十二玩具类五言律镂鸡子骆賔王幸遇清明节欣逢旧练人刻花争脸态写月竞眉新晕罢空余月诗成併道春谁知怀玉者含响未吟晨七言律观琉璃瓶中游鱼徐夤寳器一泓银汉水锦鳞才动即先知似涵明月波宁隔欲上轻冰律未移薄雾罩来分咫尺碧绡笼处较毫釐文翁未得沈香饵拟置金盘召左慈七言絶句玉龙子陆龟蒙何代竒工碾玉英细髯纤角尽雕成烟干雾悄君心苦风雨长随一掷声御定佩文斋咏物诗选巻二百十二御定佩文斋咏物诗选卷二百十三钦定四库全书御定佩文斋咏物诗选巻二百十三饮具类四言古樽铭崔骃惟岁之元朝㑹奉樽金罍牺象嘉礼具陈献酬交错万国咸欢樽铭李尤樽设在堂以俟俊乂三山共承雕琢错带五言古咏瓢张说美酒酌悬瓢真淳好相映蜗房巻堕首鹤胫抽长柄雅色素而黄虚心轻且劲岂无雕刻者贵此成天性窊樽诗元结巉巉小山石数峰对窊亭窊石堪为樽状类不可名廵廻数尺间如见小蓬瀛樽中酒初涨始有岛屿生岂无日观峰直下临沧溟爱之不觉醉醉卧还自醒醒醉在樽畔始为吾性情若以形胜论坐隅临郡城平湖近阶砌逺山复青青异木几十株枝条冒檐楹盘根满石上皆作龙蛇形酒堂贮酿器戸牖皆罂缾此樽可常满谁是陶渊明与禅师携瘿樽归杏园聨句李益千畦抱瓮园一酌瘿樽酒惟有沃州僧时过杏谿叟追欢君适性独饮我空口儒释事虽殊文章意多偶酒中咏皮日休酒船剡桂复刳兰陶陶任行乐但知涵泳好不计风涛恶尝行麴封内稍系糟丘泊东海如可倾乘之就斟酌酒鎗象鼎格仍髙其中不烹餁惟将煮浊醪用以资酣饮偏宜旋樵火稍近余酲枕若得伴琴书吾将着闲品酒杯昔有嵇氏子龙章而凤姿手挥五絃罢聊复一樽持但取性澹泊不知味醇醨兹器不复见家家惟玉巵和袭美酒中咏陆龟䝉酒樽黄金即为侈白石又太拙斲得竒树根中如老蛟穴时招山下叟共酌林闲月尽醉两忘言谁能作天舌酒鎗景山实名士所翫垂清尘尝作酒家语自言中圣人竒器质含古挫糟味应醇惟怀魏公子即此飞觞频酒杯叔夜傲天壤不将琴酒疎制为酒中物恐是琴之余一弄广陵散又裁絶交书颓然掷林下身世俱何如酒旗揺揺倚青岸逺荡游人思风欹翠竹杠雨澹香醪字才来隔烟见巳觉临江迟大斾非不荣其如有王事独酌试药玉滑琖有怀诸君子明日望夜月庭佳景不可失作诗招之苏轼镕铅煮白石作玉真自欺琢削为酒杯规模定州瓷荷心虽浅狭镜面良渺弥持此夀佳客到手不容辞曹侯天下平定国岂其师二饮至数石温克颇似之风流越王孙诗酒屡出竒喜我有此客玉杯不徒施请君诘欧阳问疾来何迟唿童扫月榭快饮及良时七言古对芳樽韦应物对芳樽醉来百事何足论遥见青山始一醒欲着接㒿还复昏玛瑙杯歌钱起瑶谿碧岸生竒寳剖质披心出文藻良工雕饰明且鲜得成珍器入芳筵含华炳丽金樽侧翠斚琼觞忽无色繁絃急管催献酬倐若飞空生羽翼湛湛兰英照豹斑满堂词客尽朱颜花光来去传香袖霞影髙低傍玉山王孙彩笔题新咏碎锦连珠复辉映世情贵耳不贵竒谩说海底珊瑚枝宁及琢磨当妙用燕歌楚舞长相随吴沖卿出古饮鼎梅尧臣精铜作鼎土不蚀地下千年藓花羃腹空凤卵留藻文足立三刀刃微直左耳可执口可斟其上两柱何对植从谁掘得归吴侯来助雅饮欢莫极又荷君家主母贤翠羽胡琴令奏侧丝声不断玉筝繁绕树黄鹂鸣不得我虽衰苶为之醉玩古乐今人未识胡穆秀才遗古铜器似鼎而小上有两柱可以覆而不蹶以为鼎则不足疑其饮器也胡有诗荅之苏轼只耳兽啮环长脣鵞擘喙三趾下锐春蒲短两柱髙张秋菌细君看翻覆俯仰间覆成三角翻两髻古书虽满腹茍有用我亦随世嗟君一见唿作鼎才注升合已漂逝不如学鸱夷尽日盛酒真良计分宁大竹取为酒樽短胫寛大腹可容二升而漆其外戏为短歌韩驹此君少日青而臞迩来黑肥如瓠壶缩肩短㡌压两耳无乃戏学驺侏儒人言腹大中何有不独容君更容酒未须常要託后车滑稽且作先生友少陵匏樽安在哉次山石臼空飞埃茅檐对客夜惊笑麴生叩门何自来老向人间不称意但觉渊明酒多味乞取田家老瓦盆伴我年年竹根醉陈新甫生日出红玉杯饮为赋陈旅崑崙东阿含海日石中玉子如日赤神工夜发昆吾刀剜作金杯盛酒喫蟠桃初开缑母家丹露滴如芙蓉花广陵公子酒如海年年颜色衬朝霞红玉杯为陈云峤太祝赋吴师道番人拣玉河源水夜候霞光矗空起将归万里售中州琢刻为杯世无比截肪栗色非不竒鸡冠通赤希见之筵间乍置争注目谁复更顾黄金巵小槽新压真珠滴擎向桃花花下吸但余落日争光辉未许妖姬比颜色主人今代陈孟公闭门留客酒不空千金之裘五花马不惜买醉酬春风公侯家世多珍物独寳此杯为故笏华堂舞罢饮阑时什袭珍蔵莫刓缺五言律咏栁少府山瘿木樽李白蟠木不雕饰且将斤斧疎樽成山岳势材是栋梁余外与金罍并中涵玉醴虚慙君垂拂拭遂忝玳筵居酒席赋得匏瓢郑审华阁与贤开仙瓢自逺来幽林尝伴许陋巷亦随回挂影怜红壁倾心向緑杯何曽斟酌处不使玉山颓和袭美诃陵樽陆龟䝉鱼骼匠成樽犹残海浪痕外堪欺玳瑁中可酌崑崙水绕苔矶曲山当草阁门此中醒复醉何必问干坤五言排律赋得玉巵无当元稹共惜连城寳翻成无当巵讵慙君子贵深讶巧工隳泛蚁功全少如虹色不移可怜殊砾石何计辨糟醨江海诚难满盘筵莫忘施纵乖斟酌意犹得对光仪七言律荷杯刘因碧筩和露巻晴霞锦浪随鲸落晩沙风趂歌声来弄叶酒知人意要浮花胷中壁立三峰玉醉里神逰太乙家明日清霜看红翠人生容易鬓成华桃杯刘因希夷尊爼永相望混沌凿开见此觞金橘有天容逸老青田无地避余香云中招隠留仙掌物外寻真得醉乡试向峨嵋问啼鸟人间红雨几斜阳橙杯刘因潇湘千树暮林平风露诗肠快一倾蜜恋金丝仍可意香分绿蚁最闗情洞庭春色元无恙南国幽姿谩独清惟办海船千万斛棹歌和月卷江声赋西域鹦鹉螺杯王恽老月沦精射海波珠绳分秀贯神螺鹧斑渍粉垂金薤鹦喙嫌寒缩翠窠樽出瘿藤纹浪异瓢成椰子腹空皤饮余疑与谿娘遇一笑相看发浩歌酒旗谢宗可水邨山郭酒初香纻影青青字一行垆畔低悬花雾湿檐隂斜揭柳风凉指挥意马冲愁阵揺曵心旌入醉乡惆怅歩兵招不起半竿空自舞斜阳夜光杯朱之蕃髻螺盘绕隠东洋吸得瑶空寳月光孕出圆珠能照乘剖开素质待飞觞晶莹絶胜金樽艶华彩浑添玉液芳浮白江天遥骋望酒星垂耀正更长五言絶句咏山樽李白拥肿寒山木嵌空成酒樽媿无江海量偃蹇在君门荅释子良史送酒瓢韦应物此瓢今已到山瓢知巳空且饮寒塘水遥将囘也同荅窦二曹长留酒还榼李益榼小非由榼星郎是酒星解酲原有数不用吓刘伶乞寛禅师瘿山罍呈宣供奉李益石色疑秋藓峰形若夏云谁留柰苑地好赠杏谿君题採莲舟杯程鉅夫攀翻叶上露酿作杯中酒可能君不醉负此掺掺手东华门偶述李梦阳银瓮烂生光盘龙绣袱香但知从内出不省赐何王七言絶句寄两银榼与裴侍郎因题白居易贫无好物堪为信双榼虽轻意不轻愿奉谢公池上酌丹心緑酒一时倾其二惯和麴糵堪盛否重用盐梅试洗看小器不知容几许襄阳米贱酒升寛家园白居易篱下先生时得醉瓮间吏部暂偷眠何如家醖双鱼榼雪夜花时长在前秘色越器陆龟䝉九秋风露越窰开夺得千峰翠色来好向中宵盛沆瀣共嵇中散鬬遗杯宫词花蕊夫人春日龙池小宴开岸边亭子号流杯沈檀刻作神仙女对捧金尊水上来萨天钖夜宿菌阁追寄张雨鹤台遗民掩柴扃鴈门才子宿寒汀恰有金华一尊酒且置茅家双玉瓶静海偶书顾璘红烛当垆夜数钱驿亭四面绿杨边重来烟景浑依旧只认青帘记昔年御定佩文斋咏物诗选巻二百十三御定佩文斋咏物诗选卷二百十四钦定四库全书御定佩文斋咏物诗选巻二百十四酿具类五言古酒中咏皮日休酒篘翠篾初织来或如古鱼器新从山下买静向甔中试轻可网金醅疎能容玉蚁自此好成功无贻我罍耻酒牀糟牀带松节酒腻肥于羜滴滴连有声空疑杜康语开睂既压后染指偷尝处自此得公田不过浑种黍酒垆红垆髙几尺颇称幽人意火作缥醪香灰为冬醷气有铛尽龙头有主皆犊鼻傥得作杜根佣保何足媿酒瓮坚净不苦窳陶于醉封疆临谿刷旧痕隔屋闻新香移来近麴室倒处临糟牀所嗟无比邻余亦能偷尝和袭美酒中咏陆龟䝉酒篘山斋醖方熟野童编近成持来欢伯内坐使贤人清不待盎中满旋供花下倾汪汪日可挹未羡黄金籯五言律自题酒库白居易野鹤一辞笼虚舟长任风送愁还閙处移老入闲中身更求何事天将富此翁此翁何处富酒库不曽空七言律夜闻笮酒有声因而成咏苏舜钦糟牀新压响泠泠欹枕初闻睡自轻几段愁悰俱滴破一番欢意巳篘成空阶夜雨徒传句三崃流泉无此声只待松轩看飞雪唿宾同引瓮头清槽声同彦髙赋蔡松年糟牀过竹春泉句他日人云吾亦云自爱淳音含太古谁传清熘入南薰秋风几共橙香注晓月曽和鹤唳闻我欲婆娑竹林国洗空尘耳正须君卢明之酒垆方夔懒作西风汗漫逰归谋诸妇此淹留采花墩近初成酒种秫田多早带秋燕颔已空西塞梦犊裩莫遣逺山愁沧江留得偏醒客袖手时凭百尺楼五言絶句过酒家王绩对酒但知饮逢人莫强牵倚垆便得睡横瓮足堪眠御定佩文斋咏物诗选巻二百十四御定佩文斋咏物诗选卷二百十五钦定四库全书御定佩文斋咏物诗选巻二百十五茶具类五言古茶籯皮日休筤篣晓擕去蓦过山桑隖开时送紫茗负处沾清露歇把傍云泉归将挂烟树满此是生涯黄金何足数茶瓯皮日休邢客与越人皆能造磁器圆似月魂堕轻如云魄起枣花势旋眼苹沫香沾齿松下时一看支公亦如此茶鼎皮日休龙舒有良匠铸此佳样成立作菌蠢势煎为潺湲声草堂暮云隂松忩残雪明此时勺复茗野语知逾清茶鼎陆龟䝉新泉气味良古铁形状丑那堪风雪夜更值烟霞友曽过赪石下又住清谿口且共荐臯卢何劳倾斗酒以椰子茶瓶寄徳孺黄庭坚炎丘椰木实入用随茗椀譬如楛石砮但贵从来逺往时万里物今在篱落间知公一拂拭想我瘴雾颜七言古次韵董夷仲茶磨苏轼前人初用茗饮时煮之无问叶与骨寖穷厥味臼始用复计其初碾方出计尽功极至于磨信哉智者能创物破槽折杵向墙角亦其遭遇有伸屈岁久讲求知处所佳者出自衡山窟巴蜀石工强镌凿理疎性软良可咄余家江陵逺莫致尘土何人为披拂七言律贡余秘色茶盏徐夤捩碧融青瑞色新陶成先得贡吾君巧剜明月染春水轻旋薄冰盛緑云古镜破苔当席上嫩荷涵露别江濆中山竹叶香初发清圣那堪中十分次韵周穜恵石铫苏轼铜腥铁涩不宜泉爱此苍然深且寛蟹眼翻波汤巳作龙头拒火柄犹寒姜新盐少茶初熟水渍云蒸藓未干自古函牛多折足要知无脚是轻安茶筅谢宗可此君一节莹无瑕夜听松声漱玉华万缕引风归蟹眼半瓶飞雪起龙芽香凝翠发云生脚湿满苍髯浪巻花到手纤毫皆尽力多因不负玉川家竹炉韩奕緑玉裁成偃月形偏宜煮雪向巖扃虚心未许如灰冷古色人看似汗青偶免樵柯供土锉尚疑清籁和陶瓶达人曽拟同天地上有秋虫为篆铭题真上人竹茶炉王绂僧馆髙闲事事幽竹编茶灶瀹清流气蒸阳羡三春雨声带湘江两岸秋玉臼夜敲苍雪冷翠瓯睛引碧云稠禅翁託此重开社若箇知心是赵州五言絶句焙茶隖顾况新茶巳上焙旧架忧生醭旋旋续新烟唿儿噼寒木茶灶朱子仙翁遗石灶宛在水中央饮罢方舟去茶烟袅细香杂诗张建瓦缾担山泉石鼎煮巖菊燎以松桂枝清芬满茅屋七言絶句春日行近山黄镇成门外山童扫落霞问师还只在山家推窗引客云边坐自扇风炉煮雪花题扇倪瓒听雨楼中也自凉偶停笔砚静焚香君来为煮嵇山茗自洗冰瓯仔细甞次韵曹都水倪瓒萧闲馆里挑灯宿山罽重敷六尺牀隠几翛翛听夜雨竹林烟羃煮茶香过山家髙启流水声中响纬车板桥春暗树无花风前何处香来近隔崦人家午焙茶御定佩文斋咏物诗选巻二百十五御定佩文斋咏物诗选卷二百十六钦定四库全书御定佩文斋咏物诗选卷二百十六食具类五言古咏竹槟榔盘沈约梢风有劲质随用道非一平织方以文穹成圆且宻荐羞虽百品所贵浮天实幸承欢醑余宁辞嘉宴毕次韵荅吴长文内翰遗石器八十八件梅尧臣山工日斲器殊匪事樵牧掘地取云根剖坚如剖玉食具与果具待宾良有勗亦将茶具并饱啜时出俗公何都赠予金多不入目我家固宜之瓦椀居漏屋得此尤称穷客来无不足唯应赤脚婢收拾怨常酷夏席堆青虀冬盘饤㫖蓄竟无粱肉馔甚媿萧家录五言排律箸诗周驰矢束形何短筹分色尽红骈头斯効力失偶竟何功比数盘盂侧经营指掌中蒸豚挑项脔汤饼拌油葱正使遭馋口何尝废直躬上前如许借犹足沃渊衷七言律次韵欧阳广明以诗送钵盂王廷珪方丈盈前送八珍山人不是此中人试寻僧钵斋㕑近更喜园官菜把新秋满城头看落叶风吹酒面巳生鳞何时共过谿边寺雪夜扁舟发兴频七言絶句凭韦少府乞大邑瓷椀杜甫大邑烧瓷轻且坚扣如哀玉锦城传君家白盌胜霜雪急送茅斋也可怜西宫即事萨都拉退朝西殿承平日一片春云奏凤笙窄袖内官供玉食却将黄帕覆银铛山居僧清珙离衆多年无坐具入山长久没袈裟单单有箇铁铛子留得人间煮瀑花御定佩文斋咏物诗选巻二百十六御定佩文斋咏物诗选卷二百十七钦定四库全书御定佩文斋咏物诗选巻二百十七坐具类四言古牀几铭李尤虚左致贤设坐来宾筵牀对几盛养巳陈殽仁饭义枕典席文道可醉饱何必清醇西伯善养二老来臻赋席张纯席为冬设簟为夏施揖让而坐君子攸宜书案铭简文帝刻香镂彩纤银巻足照色黄金廻花青玉漆华映紫画制舒緑性广知平文雕非曲厠质锦帷承芳绮缛敬客礼贤恭思俨束披古通今察姦理俗仁义可安忠贞自烛鉴矣勒铭知微敬勗五言古乌皮隠几谢朓蟠木生附枝刻削岂无施取则龙文鼎三趾献光仪勿言素韦洁白沙尚推移曲躬奉微用聊承终宴疲咏席谢朓本生潮汐地落景照参差汀洲蔽杜若幽渚夺江蓠遇君时採撷玉座奉金巵但愿罗衣拂无使素尘弥牀诗宣帝衡山白玉镂汉殿珊瑚支踞膝申久坐屡好为频移咏胡牀应教庾肩吾传名乃外域入用信中京足欹形巳正文斜体自平临堂对逺客命旅誓初征何如淄馆下淹留奉盛明咏案后主巳罗七爼满兼逢百品易张陈荅赠言梁室齐睂席同畅当咏蒲团卢纶团团锦花结乃是前谿蒲拥坐称儒褐倚眠宜老夫惟当学禅寂日夕与之俱五言律席李峤避坐承宣父重筵揖戴公桂香浮半月兰气袭回风舞拂丹霞上歌清白雪中伫将文绮色舒巻帝王宫乌龙养和皮日休夀木拳数尺天生形状幽把疑伤虺节用恐破蛇瘤置合月观内买须云肆头料君擕去处烟雨太湖舟和袭美乌龙养和陆龟䝉养和名字好偏寄道情深所以亲逋客兼能助五禽倚肩沧海望钩膝白云吟不是逍遥侣谁知世外心㪪子周驰勿以微材弃安危任不轻谁怜一片小能使四方平几案由吾正盘盂免尔倾何当遇夷坦沈默更无营七言律题泗河中石牀吴融一片苔牀水漱痕何人清赏动干坤谪仙醉后云为态野客吟时月作魂光景不廻波自逺风流难问石无言迩来多少登临客千载谁将胜事论七言絶句题画贡性之马足车轮尽日忙梦魂不到水云乡闲人自识闲边趣小簟疎帘坐晩凉御定佩文斋咏物诗选巻二百十七御定佩文斋咏物诗选卷二百十八钦定四库全书御定佩文斋咏物诗选巻二百十八寝具类四言古六安枕铭崔骃枕有规矩恭一其徳承元宁躬终始不忒瓌材枕箴张纮彧彧其文馥馥其芬出自幽阻升于氊茵允瓌允丽惟淑惟珍安安文枕贰彼弁冠冠御于昼枕式于昏代作充用荣巳宁身兴寝有节适性和神五言古咏帐沈约甲帐垂和璧螭云张桂宫隋珠既吐耀翠被复含风白石枕钱起琢珉胜水碧所贵素且贞曽无白圭玷不作浮磬鸣捧来太阳前一片新冰清沈沈风宪地待尔秋巳至璞坚难为功谁怨晩成器比徳无磷缁论交亦如此斋中有兽皮茵偶成咏羊士谔逸才岂凡兽服勐愚人得山泽生异姿䝉茸蔚佳色青氊持与借重锦裁为饰卧阁幸相宜温然承宴息吕居仁恵建昌纸被刘子翚寒声晩移林残腊无几日髙人拥楮眠挛巻意自适素风含混沌春煦回唿吸余温偶见分来自芝兰室乍舒魄流辉忽卷潮无迹未能澡余心媿此一衾白尝闻盱江藤苍崖走虬屈採之霜露秋沤以沧浪色粉身从澼絖蜕骨齐丽密乃知莹然姿故自渐陶出治物犹贵精治心岂宜逸平生感交逰耳剽非无得精神随事分内省殊未力寸隂捐巳多老矣将何及自从得此衾梦觉常惕惕清如夷齐邻粹若渊骞觌独警发铿鍧邪思戢毫忽勿谓絶知闻虚闱百灵集鼎鬴或存戒韦弦亦规失则知君子恵所以励䝉塞赋永上人纸帐髙启剡藤裁素帱坐使诸尘隔冬室自生温寒窗屡更白不随直省被长覆栖禅箦思曽雪夜时宿伴山中客七言古郑羣赠簟韩愈蕲州笛竹天下知郑君所寳尤瓌竒擕来当昼不得卧一府传看黄琉璃体坚色净又蔵节尽眼凝滑无瑕疵法曹贫贱衆所易腰腹空大何能为自从五月困暑湿如坐深甑遭蒸炊手摩袖拂心语口曼肤多汗真相宜日暮归来独惆怅有卖直欲倾家赀谁谓故人知我意巻送八尺含风漪唿奴扫地铺未了光彩照耀惊童儿青蝇侧翅蚤蝨避肃肃疑有清飇吹倒身甘寝百疾愈却愿天日恒炎曦明珠青玉不足报赠子相好无时衰夜㑹问荅皮日休锦鲸荐碧香红腻承君宴几度闲眠却觉来彩鳞飞出云涛面寄蕲簟与蒲传正苏轼兰谿美箭不成笛离离玉筯排霜嵴千沟万缕自生风入手未开先惨慄公家列屋闲蛾睂珠帘不动花隂移雾帐银牀初破睡牙籖玉轴坐弹棊东坡病叟长覊旅冻卧饥吟似饥䑕倚赖春风洗破衾一夜雪寒披故絮火冷灯清谁复知孤舟儿女自嚘咿皇天何时返炎燠愧此八尺黄琉璃愿君净扫清香阁卧听风漪声满榻习习还从两腋生请公乘此朝阊阖欧阳晦夫恵琴枕苏轼中郎不眠仰看屋得此古椽围尺竹轮囷濩落非笛用剖作袖琴徽轸足流传几处到渊明卧枕纶巾酒新漉孤鸾别鹤谁复闻鼻息齁齁自成曲湖南有大竹世号猫头取以作枕仍为赋诗韩驹湖南人家养貍奴夜出相乳肥其肤买鱼穿栁不䝉聘深蹲地底老欲枯谁将作枕置榻上拥肿似惯眠氍毹慵便玉枕分巳无孙生洗耳非良图茅斋纸帐施团蒲与我同归夜相娱更长月黑试拊卧䑕目尚尔惊睢盱坐令先生春睡美梦魂直绕赤沙湖更烦黄妳好看取走入旁舍无人唿纸帐歌和全初上人韵并简刘光朝陈泰道人于事百不闻岁晩鹤骨谁相温禅牀蠒光薄如雾宜月宜霜复宜露梦回蕲竹生清寒五月幻得梅花看初疑脆膜轻无力一片凝秋剡中色道人巧手天机深两杵独伴阶蛩吟卷舒似听桔叶音珍重莫遣烟煤侵百年富贵谁能免锦幄彤庐语恩怨可怜老楮岁寒心用舍在吾难自荐君不见燕山穹庐氊百幅狎坐围春醉红玉道人不学制戎衣空煮南山卧茅屋安知幕天席地一希夷长共青山白云宿警枕词杨维桢不睡龙醒复醒珊瑚圆木揺金铃五花寳簟芙蓉屏铜盘雪粉香浅清楼墙铜弹飞霹雳夜半更奴起辟易圆木功无与敌吴越封疆平地辟四世三王安衽席咏纸被龚诩纸衾方幅六七尺厚软轻温腻而白霜天雪夜最相宜不使寒侵独眠客老夫得此良多年旧物寳爱同青氊不论素罽出南海岂羡文锦来西川受用将图此生过争奈义孙要与阿翁相伴卧阿翁夜夜苦丁宁莫学恶睡骄儿轻踏破五言律牀李峤传闻有象牀畴昔献君王玳瑁千金起珊瑚七寳装桂筵含柏馥兰席拂沈香愿奉罗帏夜长承秋月光旅枕孔武仲旅枕春风底翛然一梦惊漏移清禁逺天入小窗明桂玉梁园费山椒楚客情萧条过百五犹有卖花声送椰心簟与刘使君戴复古适有椰心席殷勤持赠君来从三屿国织作五花文凉暖宜冬夏清光隔垢氛桃笙与蕲簟优劣迥然分五言排律寄蕲州簟与元九因题白居易笛竹出蕲春霜刀噼翠筠织成双鎻簟寄与独眠人卷作筒中信舒为席上珍滑如铺薤叶冷似卧龙鳞清润宜承露鲜华不受尘通州炎瘴地此物最闗身七言律白角簟罗邺叠玉骈珪巧思长露华烟魄让清光休揺雉尾当三伏似展龙鳞在一牀髙价不惟标越絶冷纹疑是卧潇湘杜陵他日重归去偏称醉眠松桂堂以竹夹膝寄赠袭美陆龟䝉截得篔筜冷似龙翠光横在暑天中堪临薤簟闲凭月好向松窗卧跂风持赠敢齐青玉案醉吟偏称碧荷筒添君野具教多着为着西斋谱一通鲁望以竹夹膝见寄次韵詶谢皮日休圎于玉柱滑于龙来自衡阳翠彩中拂润恐飞清夏雨叩虚疑贮碧湘风大胜书客裁成简颇赛谿翁截作筒从此角巾因尔戴俗人相访若为通白角簟曹松角簟功夫巳到头夏来全占满牀秋若言保惜归华屋祇合封题寄列侯学巻晓冰常怕绽解铺寒水不教流蒲桃锦是潇湘底曽得王孙价倍酬碧角簟曹松细皮重叠织霞纹滑腻铺牀胜锦茵八尺碧天无㸃翳一方青玉絶纤尘蝇行只恐烟黏足客卧浑疑水浸身五月不教炎气入满堂秋色冷龙鳞纸帐徐夤为笑文园四壁空碎寒深入剡藤中误悬谢守澄江练自宿嫦娥白兔宫几疉玉山开洞壑半巖春雾结房栊针罗截锦饶他侈争及蒙茸煖避风纸被徐夤文采鸳鸯罢合欢细柔轻缀好鱼牋一牀明月盖归梦数尺白云笼冷眠披对劲风温胜酒拥听寒雨煖于绵五陵年少见皆笑却问儒生直几钱纸帐次栁子玉韵苏轼乱纹龟殻细相连惯卧青绫恐未便洁似僧巾白氎布煖于蛮帐紫茸氊锦衾速卷持还客破屋那愁仰见天但恐娇儿还恶睡夜深蹋裂不成眠送竹几与谢秀才苏轼平生长物扰天真老去归田只此身留我同行木上座赠君无语竹夫人但随秋扇年年在莫鬬琼枝夜夜新堪笑荒唐玉川子暮年家口若为亲菊枕马祖常东篱采采数枝霜包裹西风入梦凉半夜归心三径逺一囊秋色四屏香牀头未觉黄金尽镜里难教白发长几度醉来消不得卧收清气入诗肠芦花被苏尔约苏哈雅採得芦花不涴尘翠蓑聊复借为茵西风刮梦秋无际夜月生香雪满身毛骨巳随天地老声名不让古今贫青绫莫为鸳鸯妒欵乃歌中别有春纸帐谢宗可清悬四壁剡谿霜髙卧梅花月半牀茧瓮有天春不老瑶台无夜雪生香觉来虚白神光发睡去清闲好梦长一枕总无尘土气何妨留我白云乡芦花被谢宗可白似杨花煖似烘纤尘难到黑甜中软铺香絮清无比醉压晴霜夜不融一枕和秋眠落月五更飞梦逐西风谁怜宿鴈江汀冷赢得相思旧恨空竹夫人谢宗可胷次玲珑粉黛羞宵征何必抱衾裯应无云雨三更梦自有冰霜六月秋尽节每曽陈讽刺虚心那解老温柔専房不怕蛾眉妒只恐西风动别愁芦花褥吴景奎揺落蒹葭白露霜冰绡覆䕶带帱张琼台积雪和烟凝银浦流云入梦香失纼曾怜衣冷落吐茵空染酒淋浪雁声髣髴潇湘夜起坐俄惊月一牀鵞毛褥曹文晦野老铺陈亦好竒聚毛曽到蔡州池每思叠雪敷云处尚想眠沙泛浦时坐石未温惊客至累茵虽贵恐神疲正宜布被梅花帐豆粥凝香起未迟演法师恵纸帐张昱银灯夜照白纷纷四面光揺白縠文隔枕不闻巫崃雨绕牀惟走剡谿云风和栁絮何因到月与梅花竟不分塞北江南风景别却思氊帐旧从军纸帐陆景龙谿藤𢷬雪净无瑕素箔围风絶可嘉梦入清虚明月照倦逰广汉白云遮茧窝春煖浮银色鲛室宵分散玉华警鹤一声天巳豁老夫诗思绕梅花竹簟朱之蕃纹如流水滑如脂一片清光漾碧漪凉思入帷移翠影轻烟萦帐拂霜姿采真湘浦窗间梦写兴淇园枕上诗欲避炎蒸何处是石屏横展对芳池纸帐朱之蕃慵飞兔颕厌涂鸦聨向书帷好蔽遮四面轻云萦柏子一窗斜月映梅花峭寒无隙难容入清梦常安不受譁葆得气完神亦固吴绫蜀锦为谁夸决明甘菊枕朱之蕃警枕神劳石枕寒无如药裹最相安剖来珠蚌光堪掬採积金英秀可餐布被煖香欺锦帐竹牀清气敌蒲团休论返黑方瞳炯熟寝通宵即大丹其二梦醒化蝶尚蘧蘧腹坦肱横两足舒青炯双瞳还映水緑添短发渐盈梳地钟灵卉充髙枕天付幽香媚隠居供帐从今夸雅丽牀头闲却读残书荅江似孙谢遗锦衾程嘉燧曽无文绮赠交欢聊尔同裯恋一寒长枕正思裁十幅髙眠尽可拥三竿休嫌吟苦䝉时污应笑书痴画处刓博得新诗酬锦段衙斋传比练裠看其二故衾何意託交欢得共髙人寤寐寛不分秋风破茅屋从教夜雪满长安空牀独枕琴三尺逺札相遗绮一端早晩平津谁与报布衣思庇九州寒五言絶句竹簟元稹竹簟衬重茵未忍都令巻忆昨初来日看君自施展闳师自天台见寄石枕林逋斲石自何许枕之怀赤城空庐复蕙帐旦暮白云生七言絶句赠元九文石枕刘禹钖文章似锦气如虹宜荐华簪緑殿中縦使凉飇生旦夕犹堪拂拭愈头风酬灵符秀才恵枕张祜八寸黄杨恵不轻虎头光照簟文清空心想此縁成梦拔劒灯前一夜行欹枕郑谷欹枕髙歌日午春酒酣睡足最闲身明明㑹得穷通理未必输他马上人巳凉韩偓碧阑干外绣帘垂猩色屏风画折枝八尺龙须方锦褥巳凉天气未寒时酬人寄簟鱼元机珍簟新铺翡翠楼泓澄玉水记方流惟应筠扇情相似同向银牀恨早秋赵子充示竹夫人诗葢凉寝竹器憩臂休膝似非夫人之职予为名曰青奴并以小诗取之黄庭坚秾李四絃风拂席昭华三弄月侵牀我无红袖堪娱夜政要青奴一味凉杂诗王良臣道人知我爱禅房净扫阶前紫石牀软饱三杯风味好脱巾和月卧昏黄序山家幽寂之趣十首叶颙一任猿惊野鹤猜老怀笑口要频开髙眠蕙帐春风煖不怕霜声入枕来楮帐郑允端昔随阿母上蓬莱香气如云拂面来今日梦中犹是见梅花相对一牀开客散方太古客散书堂秋日凉山风吹雨葛花香竹牀藤簟茶初熟消受山人午睡长吴越宫词范汭千门斜日四窗星山近帘衣分外青侍女夜闲眠不穏御牀圆枕缀金铃华顶僧大香海色迢迢半紫氛娑椤开落夏将分道人清晓下山去纸被一牀铺白云御定佩文斋咏物诗选巻二百十八御定佩文斋咏物诗选卷二百十九钦定四库全书御定佩文斋咏物诗选巻二百十九杂器类五言古大食瓶吴莱西南有大食国自波斯传兹人最解寳厥土善陶埏素瓶一二尺金碧灿相鲜晶荧龙宫献错落鬼斧镌粟纹起㸃缀花穂蟠蜿蜒定州让巧薄卭邑鬬清坚脱指滑欲坠凝瞳冷将穿逖哉贾胡力直致蛟鳄渊常嗟古器物颇为世所捐幞衫易冠衮盘盎改豆笾礼图日以变戎索岂其然在时茍适用重译悉来前大寰幸混一四海际幅员县度缚绳絙娑夷航革船凿空发使节随俗混民编汉玉堆椟笥蕃罗塞鞍鞯城池信不隔服食奈渠迁轮囷即上据鼎釡畴能肩挿葩夺艳冶盛酪添馨羶当筵特见异博识无庸诠蔵之或论价裹之犹吾氊珊瑚尚可击碛路徒飞烟彼还彼牙市我且我桮圏角貒独不出记取征西年七言古瓶笙苏轼刘几仲饯饮东坡中觞闻笙箫声杳杳若在云霄间抑扬往返粗中音节徐而察之则出于双瓶水火相得自然吟啸作瓶笙诗记之孤松吟风细泠泠独茧长缲女娲笙陋哉石鼎逢弥明蚯蚓窍作苍蝇声瓶中宫商自相赓昭文无亏亦无成东坡醉熟唿不醒但云作劳吾耳鸣雨伞萨都拉开如轮合如束剪纸调膏䕶秋竹日中荷叶影亭亭雨里芭蕉声簌簌晴天却隂雨却晴二天之说诚分明但操大柄常在手覆尽东西南北行五言排律寄怪石石斛与鲁元翰苏轼山骨裁方斛江珍拾浅滩清池上几案碎月落杯盘老去怀三友平生困一箪坚姿聊自儆秀色巳堪餐好去䫇卿舍凭将道眼看东坡最后供霜雪照人寒七言律寄镏合刷缾与子由苏轼老人心事日摧頽宿火通红手自焙小甑短缾良具足稚儿娇女共燔煨寄君东阁闲蒸栗知我空堂坐画灰约束家僮好收拾故山梨枣待翁来瓶笙谢宗可炉头莫为热中鸣且作松风入耳清火候抽添成别调汤痕深浅变秋声谁知冷煖情难尽自为炎凉诉不平何用绛脣吹玉管纤簧低咽夜三更得匏菴雨䈳诗辄次韵李东阳结构亲劳较短长栋材应不弃余良平分屋角三重熘巧借檐隂二尺凉槛外青山犹可送帘前紫燕莫愁妨从今穏作城东客雨笠烟簔不用将分咏药臼沈周山翁治药斫云根枵腹中容海月吞𢷬过砂牀剩金糁炼余石髓腻青痕无铭错认周王鼔有窍真移玉女盆採术人来识清杵数声遥在杏花邨七言絶句移石盆陆龟䝉移得龙泓潋灔寒月轮初下白云端无人尽日澄心坐倒影新篁一两竿御定佩文斋咏物诗选巻二百十九御定佩文斋咏物诗选卷二百二十钦定四库全书御定佩文斋咏物诗选巻二百二十香类五言古同阁学士赋金鸭烧香虞集黄金铸为鸭焚兰夕殿中窈窕转斜月逶迤动微风绮席列珠树华灯连玉虹无眠待顾问不知清夜终和虞先生箸香薛汉竒芬擣精微纤茎挺脩直炧轻雪消晛火细萤耀夕素烟袅双缕暗馥生半室鼻观静里参心原坐来息有客臭味同相㸔终永日七言古赋得香出衣刘孝威香出衣歩近气逾飞博山登高用邺锦含情动靥比洛妃香缨麝带缝金缕琼花玉胜缀珠徽苏合故年微恨歇都梁路逺恐非新犹贤汉君芳千里尚笑荀令止三旬烧香杨万里琢甆作鼎碧于水削银为叶轻如纸不文不武火力匀闭合下帘风不起诗人自炷古龙涎但令有香不见烟素馨忽开茉利坼低处龙麝和沈檀平生饱识山林味不奈此香殊娬媚唿儿急取烹木犀却作书生真富贵七言律烧香陆游寳薰清夜起氤氲寂寂中庭伴月痕小斮海沈非弄水旋开山麝取当门蜜房割处春方半花露收时日未暾安得故人同晤语一灯相对㸔云屯魏城马南瑞以异香见遗为赋毛麾梅心兰甲类元同气压荀家百和功借润更烦纤手玉出云初试博山铜崇朝日下亭亭葢三月花间细细风我有因缘在香火鼻端消息为君通其二二卉真香岂复加便宜编谱入雄夸畱残一㸃蔷薇水幻出诸天薝卜花佩带正垂金钿小熏炉孤起翠云斜金笼甲帐豪华事惭愧桑枢瓮牖家云州道中数闻异香虞集云中楼观翠岧嶤载道飞香逺见招非有芝兰从地出略无烟雾只风飘玉皇案侧当霄立王母池邉向日朝却䄂余薫散人世九天清露海尘遥龙涎香谢宗可瀛岛蟠龙玉吐凝轻氛飞绕博山青暖浮蛟窟潮声怒清彻骊宫蛰睡醒碧脑盈箱收海气红薇滴露洗云腥雨窓篝火浓熏被梦驾苍鳞上帝庭线香瞿佑捣麝筛檀入范模润分薇露合鸡苏一丝吐出青烟细半炷烧成玉筯麤道士每占经次第佳人唯验绣工夫轩窓几席随宜用不待高擎鹊尾炉香印瞿佑量酌香尘尽左旋曽烦巧匠为雕镌萤穿古篆盘红燄凤遶廻文吐碧烟画内仅容方寸地数中元有范围天老来无复封侯念日日移当绣佛前烧香桌瞿佑雕檀斵梓様新竒雾阁云窓任转移金兽小身平立处玉人双手并擡时轻烟每向穿花见细语多因拜月知有约不来闲凭久麝煤煨尽独敲棋斋居谢屠元勲送解家香呉寛坐来斋阁欲清心忽对名香到夜深已似古人频扫地更无俗客共鸣琴煖烟盘曲丝萦碧细屑圆成箸削金始信解家真得法清泉饼莫送词林印香盘朱之蕃不听更漏向谯楼自剖𤣥机贮案头炉面匀铺香粉细屏间时有篆烟浮廻环恍若周天象节次同符五夜筹清梦觉来知候改褰帷星火照吟眸香篆水沈初试博山时吐雾蒸云复散丝忽漫书空疑锦织相㸔扫素傍灯帷萦纡细缕虫鱼错断续残烟栁薤垂㡬向螭头闻阖殿罗襕擕出鳯凰池五言絶句寄南岳客乞灵芫香陆龟䝉闻説融峰下灵香似返魂春来正堪采试为斸云根贾天钖惠寳熏乞诗予以兵卫森画㦸燕寝凝清香十字作诗报之久失此藳偶于门下后省故纸中得之黄庭坚石蜜化螺甲榠樝煮水沈博山孤烟起对此作森森其二轮囷香事巳郁郁着书画谁能入吾室脱汝世俗械其三牀帷夜气馥衣桁晩烟凝瓦沟鸣急雪睡鸭照华灯其四雉尾映鞭声金炉拂太清班近闻香早归来学得成其五衣篝丽纨绮有待乃芬芳当念真富贵自熏知见香香李俊民小炷博山鼎半残心字灰游蜂何处客应为百花来焚香高启斜霏动逺吹暗馥留微火心事共成灰牕间一翁坐六言絶句和黄鲁直烧香苏轼四句烧香偈子随香徧满东南不是闻思所及且令鼻观先参有惠江南帐中香者戏赠黄庭坚百炼香螺沈水寳熏近出江南一穗黄云绕几深禅想对同参其二螺甲割崑崙耳香材屑鹧鸪斑欲雨鸣鸠日永下帷睡鸭春闲子瞻寄和复答黄庭坚置酒未容虚左论诗时要指南迎笑天香满䄂喜公新趁朝参其二迎燕温风旎旎润花小雨斑斑一炷烟中得意九衢尘里偷闲焚香高宪茉利花心暁露蔷薇萼底温风洗念六根尘外忘言一炷烟中其二满地落花春暁一帘微雨轻隂正要金蕉引睡不妨玉陇知音其三纸帐收烟密下松皮卷火常虚午寂春闲小睡人间自有华胥其四沈水浓熏甲煎宫梅细点波津奕奕非烟非雾依依如幻如真七言絶句宫词王建雨入珠帘满殿凉避风新出玉盆汤内人恐要秋衣着不住熏笼换好香薛舎人见徴恩赐香并二十八字同寄呉融往歳知君侍武皇今来何用紫罗囊多缘有意重熏裛更洒江毫上玉堂春雨中偶成张耒春隂只与睡相宜卧听鸣禽语复飞一缕断香浮不散何人深院昼熏衣邃老寄龙涎香刘子翚瘴海骊龙供素沫蛮邨花露浥清滋微参鼻观犹疑似全在炉烟未发时烧香杨万里小阁疎櫺春昼长沈烟半穗弄轻黄老铃略不知人意故故褰帘放出香宫词花蕊夫人㑹真广殿遶宫墙楼阁相扶倚太阳净甃玉阶横水岸御炉香气扑龙牀其二安排诸院接行廊外监周回十里强青锦地衣红绣毯尽铺龙脑郁金香其三晓吹翩翩动翠旗炉烟千疉瑞云飞何人奏对偏移刻御史天香染绣衣从希颜觅笃耨香元好问緑洋竒亦赛浓梅永忆熏炉试浅灰尤物也知人爱惜帘筛风动只萦回其二自倚诗情合得消暮寒新火觉无聊悬知受用无多在试往新诗乞断瓢焚胜梅香刘秉忠春风吹灭小檠釭梦断炉香结翠幢檐外杏花横素月恰如梅影在西窓午寝元淮莺来踏碎乱红翻尽日帘垂昼永间午睡觉来香味逺金猊犹有鹧鸪斑题露台夜炷图掲祐民赭红清夜露台香月冷铜人正耐霜心事意知惟密䜣帝青天语近琅琅是年五月扈从上京学宫纪事周伯琦鹧斑百和作坚材翥凤翔龙四壁开寳地晓张香积界始知天子是如来春寒郯韶十日春寒早闭门风风雨雨怕黄昏小斋坐对黄金鸭寂寂沈香火自温南郊杂韵陆容仙韶隐隐落空蒙台下传唿拜启同知是燔柴礼初献沈香火起烛天红御定佩文斋咏物诗选卷二百二十御定佩文斋咏物诗选卷二百二十一钦定四库全书御定佩文斋咏物诗选巻二百二十一灯烛类四言古金羊灯铭李尤贤哲勉务惟日不足金羊载耀作明以续灯铭傅元晃晃华灯含滋炳灵素膏流液元炷亭亭丹水阳辉飞景兰庭烛铭傅咸煌煌丹烛焰焰飞光取则景龙拟象扶桑照彼幽夜炳若朝阳焚形鉴世无隐不彰五言古庭燎傅元元正始朝享万国执珪璋枝灯若火树庭燎继天光灯谢朓发翠斜谿里蓄寳宕山峰抽茎类仙掌衔光似烛龙飞蛾再三绕轻花四五重孤对相思夕空照舞衣缝正月八日燃灯诗应令简文帝藕树交无极花云衣数重织竹能为象缚荻巧成龙落灰然蕊盛垂油湿画峰天宫倘若见灯王愿可逢咏笼灯简文帝动燄翠帷里散影罗帐前花心生复落明销君讵怜咏池中烛影元帝渔灯且灭烬鹤燄蹔停辉自有衔龙烛青光入朱扉映水疑三烛翻池类九微入林如燐影度渚若萤飞河低扇月落雾上珠星稀章华终宴所飞葢且相追咏残灯纪少瑜残灯犹未灭将尽更扬辉唯余一两燄裁得解罗衣咏灯檠王筠百华曜九枝鸣鹤映氷池朱光本内照丹花复外垂流辉恱嘉客翻影泣生离自销良不悔明白愿君知咏蜡烛王筠执烛引佳期流影度单帷朣胧别绣被依稀见蛾睂荚明不足贵焦烬岂为疑所恐恩情改照君寻履綦咏灯呉均昔在鳯凰阙七采莲花茎陆离㸔寳帐烂熳照文屏澹艶烟光转氛氲雾里轻能方三五夜桂树月中生和帘里烛刘孝威开闗帘影出参差风燄斜浮光烛绮带凝滴汚垂花赋得照棊烛诗刻五分成刘孝绰南皮絃吹罢终奕且留賔日下房栊闇华烛命佳人侧光全照局廻花半隐身不辞纤手倦羞令夜向晨咏灯沈氏绮筵日巳暮罗帷月未归开花散四照含光出九微风轩动丹焰氷宇澹清辉不吝轻蛾绕唯恐晓蝇飞三善殿夜望山灯江总百花疑吐夜四照似含春的的连星出亭亭向月新採珠非合浦赠珮异江濵若任扶桑路堪言并日轮奉和通衢建灯应制诸葛颖芳衢澄夜景法炬烂参差逐轮时徙燄桃花生落枝飞烟绕定室浮光映瑶池重阁登临罢歌管乗空移寒釭刘长卿向夕灯稍进空堂弥寂寞光寒对愁人时复一花落但恐明见累何愁暗难託恋君秋夜永无使兰膏薄咏残灯和杨孟载高启凝寒结重晕逼曙零孤朶膏空逐漏水燄在同炉火恋影未成眠更就余光坐咏料丝灯薛蕙淮南玉为盌西京金作枝未若兹灯丽擅巧昆明池霏微状蝉翼连娟侔网丝烟空不碍视雾弱未胜持碧水点葱郁彩石染葳蕤霞疉有无色云攒深浅姿焚兰发香气对烛映红滋明月讵须侈夜光方可嗤烛薛蕙客醉北堂上花生夜户中色乱歌梁月影暗舞衣风珠帘照不隔罗幌映疑空愿得陪长䜩相㸔曲未终七言古三日侍宴咏曲水中烛影庾肩吾重焰垂花比芳树风吹水动俱难住春枝拂岸影上来还桮绕客光中度禊饮嘉乐殿咏曲水中烛影刘孝威火浣花心犹未长金枝密焰巳流芳芙蓉池畔涵停影桃花水脉引行光五言律烛李峤兔月清光隐龙盘画烛新三星花入夜四序玉调晨浮炷依罗幌吹香匝绮茵若逄燕国相持用举贤人送綦母三寺中赋得纱灯李颀禅室吐香烬轻纱笼翠烟长绳挂青竹百尺垂红莲熠爚衆星下玲珑双㙮前含光待明发此别岂徒然咏灯花同侯十一韩愈今夕知何夕花燃锦帐中自能当雪暖那肯待春红黄里排金粟钗头缀玉虫更烦将喜事来报主人公观山灯献徐尚书段成式风杪影零乱露轻光陆离如霞散仙掌似烧上峩嵋道树千花发扶桑九日移因山成聚像不复借蟠螭其二涌出多寳㙮往来飞钖僧分明三五月传照百千灯驯狖移髙炷庆云遮半层夜深寒燄白犹自缀金绳灯花贡奎今夕离家逺灯花尽意开緑烟浮小晕红燄落轻煤影照频占喜心挑莫见猜遥知儿女坐欢笑对银台废檠杨载二尺书檠在如今久弃捐鱼膏虽有燄蠧简独无缘墙下偕遗砾窓间带旧烟却观提挈处辛苦悔当年元夕赐观灯杨荣禁苑东风暖青霄月正中鱼龙千队戏罗绮万花丛云峤祥光丽星桥寳炬红太平多乐事此夕万方同元夕午门赐观灯金幼孜鳌山新结綵列炬照晴天箫鼓瑶台上星河綘阙前綵装千队好绣簇万花姸欢赏陪銮驭还歌既醉篇元夕赐观灯应制陈敬宗紫陌连清禁彤楼接綘河九门星綵动万井月华多寳炬通宵晃鸾笙协气和臣民涵圣泽齐唱太平歌其二山拥金鳌壮云盘彩鳯来星河随斗转珠阙倚天开欢洽春声徧恩从淑气回愿歌鱼藻咏长奉万年杯懐旧何处观灯好储巏何处观灯好台城并骑时酒邉㸔夜戏花下听春词火树璇霄发松棚綵市移迟迟南陌上明月镇相随其二何处观灯好琳宫禁籞西星桥通碧落云网缀丹梯梅畔春犹寂松梢月渐低传柑谁得句痛饮忆宣谿其三何处观灯好风光帝里多鲛屏围寳炬鳌驾灔金河列第珠垂箔长桥蝀枕河谁家吹铁笛月午更相过咏墨纱灯曹学佺质裂横疑水光生薄似苔凭将彩笔画认作前刀裁鸟向空中度花从镜里开细㸔若无力不畏暁风催剪烛僧徳祥风处揺金蛹烟时闪墨鸦寸心终不昧双泪欲横斜渐过分诗刻虚开报喜花剪声初落指满席散春霞五言排律剪灯联句贡师㤗夜暖拈香茧春寒落剪刀劳心连郁结绮思出长缲点缀轻蝉翼装粘细鳯毛风花凝琐碎云叶䕶周遭影烁金垂烬光融玉作膏舞䄄围落絮歌扇逐飞桃带转银幡小轮廻寳葢髙蜘蛛围露网顾兔堕秋毫莺掷翻红雪鱼跳起碧涛春阳嘘蛱蝶秋冷蜕虭蟧翠薄荷分钿丝柔柳散绦青童来綘节玉女翳纤翿碎讶珠胎迸尖愁燕尾翺微茫萦错落斜隙漏葡萄饴釡空烧蜡棚山漫结鳌浮尘笼漠漠流水眩滔滔纂绮难为密裁绡祗自劳婵娟妬清夜螮蝀落晴臯制异宫人绶荣懐学士绹未曽分寳炬先许照幱袍剧赏尊频倒穷搜笔屡操盍簪嘶騕褭奋䄂舞豪曹酒促华筵散诗惭白战鏖时平无夜禁繁弱且归弢灯花联句张雨星阁迎寒閟霜钟动夜摐酒深燔术火漏下续兰釭寸艹荧芝小丹葩瑞带双金枝交婉娈银粟乱鬃鬞蜡结飞蛾笑膏融吐鳯𢥠汞珠光透镜火齐幻垂幢的的煇青琐滛滛飐玉缸烛龙檠紫葢翘燕缀红䝄邻眼书窥隙仙眉墨晕牕狂吟心蕊发喜听足音跫折堲风吹座钩帘月堕江青藜如见遇挥手出纷龎咏髙丽石灯唐之窍石烛幽遐虚明讵异纱琢从箕子国爇向竺王家耿耿知悬烬亭亭讶作花定余神自照经残漏欲赊愿持明慧镜扬彩徧河沙观灯朱纯春色满侯家金莲夜吐花香膏融綘液细烬落金沙闪闪明珠箔荧荧映碧纱烟凝微作晕燄煖欲成霞绾结流苏重缤纷寳带斜人㸔隘珠翠月出让光华徧列雕䦨䕶高张绣幄遮休言非勅送吟对亦堪夸癸卯元夕曹能始席上咏夹纱灯屏得花字呉兆火树当筵出灯屏绕席斜逶迤一片影匼匝九枝华薄素流明月层波浸百花龙膏燃作雾鹤彩散成霞暁户莺窥镜春牕蝶误纱盈盈空内外瞰客若为遮七言律蜡烛郑谷仙漏迟迟出建章宫帘不动透清光金闱露白新裁诏画阁春红正试粧涙滴杯盘何所恨烬飘兰麝暗和香多情更有分明处照得歌尘下燕梁长明灯罗隐破暗长明世代深烟和香气雨沈沈不知初点人何在祗见当年火至今暁似红莲开沼面夜如寒月镇潭心孤光自有龙神䕶雀戏蛾飞不敢侵灯花徐夤点蜡烧银却胜裁九华红艶吐玫瑰独含冬夜寒光拆不傍春风暖处开难见只因能送喜莫挑唯恐坠成灰贪膏附热多相误为报飞蛾罢拂来咏灯僧慕幽钟断危楼鸟不飞荧荧何处最相宜香燃水寺僧开巻笔写春帏客着诗忽尔思多穿壁处偶然心尽断缨时孙康勤苦谁能念少减余光借与伊祥符寺九曲观灯苏轼纱笼擎烛迎门入银叶烧香见客邀金鼎转丹光吐夜寳珠穿蚁闹连宵波翻燄里元相激鱼舞汤中不畏焦明日酒醒空想像清吟半逐梦魂销上元观灯曽巩九衢仙仗豫游归寳烛星繁换夕晖传醆未斜清禁月散花还拂侍臣衣天香暗度金虬煖宫扇双开彩鳯飞法曲世人听未足却迎朱辇下端闱灯夕呈刘帅刘克荘士女如云服珥鲜暂陪猎较亦欣然清于坡老游杭市俭似乖崖在劒川使指何功烦卜夜遨头此念可通天粤人拥道千层㸔不见狨鞍三十年书灯刘清叟一点兰膏数寸心小窓伴我夜沈沈煖分青燄藜烟细喜动红光花意深洞见苦心归典䇿照残幽梦入寒衾他时富贵不相弃移上长檠伴醉吟金钗剪烛蒲道源歌舞兰堂夜色深烛花轻剪试钗金分开小鳯双飞翼拨尽寒灰一寸心玉泪乱随红䄂落蜡香留得碧云簪短檠二尺挑寒雨头白书生正苦吟走马灯谢宗可飇轮拥骑驾炎精飞遶人间不夜城风鬛追星低弄影霜蹄逐电去无声秦军夜溃咸阳火呉炬宵驰赤壁兵更忆雕鞍年少梦章台踏碎月华明天灯谢宗可龙逐炎精下紫宫夜深不肯落云中光分霄汉三更黑影乱星辰万点红玉柱倚天擎火齐金绳系日挂瑶空照开仙阙朝元路綘节霓旌稳驾风莲灯谢宗可万点芙蓉午夜芳醉㸔疑是水云乡兰釭照破西湖梦火树烧残太液香焰煖应愁擎夜雨烬寒不为倒秋霜元宵庭院东风晓零乱红衣落画梁水灯谢宗可波明燄煖晩风闲泡影飞来镜里㸔万点芙蓉开碧沼一天星斗落氷盘珠浮赤水光犹湿火浴丹池夜未干照破鱼龙波底梦幽宫不怕五更寒书灯谢宗可吾伊声里漏初长愿借丹心吐寸光万古分明㸔简册一生照耀付文章芸编清逼兰膏煖花烬时粘竹汗香明日金莲供艹制㡬人风露在秋堂灯花谢宗可谁分春色上银台小草梢头吐烬煤丹萼擎烟深夜结朱蕤喷火背阳开吟忩对酒分诗罢旅馆敲棊待客来愿得东君膏泽满芳心一点不成灰泡灯谢宗可焰吐兰膏映水晶泓澄不动一沤轻天星影落氷壶夜神汞光凝火齐明碧晕浮春丹气湿红云泛暖玉华清游鱼不觉三更冷飞入琉璃井底行雪灯谢宗可一炬烧寒照夜长玉虫飞入白纱囊氷壶吞月涵秋影海蚌怀珠吐夜光六出自随飞烬落寸辉不受积隂藏浑疑冻壑寒崖底忽见东风转太阳塔灯谢宗可拔地烧空寳炬长烛龙挂影照穹苍七层火树云生煖九曲神珠夜吐光霞点彤归净界星随綘节下西方如来应到天坛上万斛金莲绕歩香灯花给韵胡天游寸烬能偷造化权花开花落自黄昏岂凭根本栽培力蹔借膏油养育恩隔幔乍疑笼日幄展屏聊当避风幡飘零满案无人问付与青娥淬鬓痕西湖放灯张雨共泛兰舟灯火閙不知风露湿青冥如今池底休铺锦此日槎头直挂星烂若金莲分夜炬空于云母隔秋屏却怜牛渚清狂甚苦欲燃犀走百灵灯花张羽画堂银烛映歌钟醉眼俄惊火树红白玉屏深留晩艶綘纱笼煖䕶春丛䦨干清泪非因雨狼借残煤总为风更忆禁垣归路静金莲随马散文虹咏菩提叶灯吕诚寳林萎叶堕天风一落人间便不同云镜荧煌开月匣并刀裁剪费春工星攒蜩翼氷绡薄华拥虾䰅玉栅红从此可传无尽藏五湖今有水晶宫元夕赐午门观灯金幼孜鳯辇初临鼔吹喧千官环侍紫宸邉九门灯火云霄上午夜山河锦绣前春散炉烟浮树暖月移寳仗映花姸从臣忝预传柑宴既醉犹歌湛露篇赐午门观灯应制陈宗鳌峰千仞郁嵯峨万蜡荣春洽太和明月只随仙仗转红云偏近御筵多旌旄影飏黄金阙丝竹声翻白雪歌万岁三唿频祝颂醉归数问夜如何其二白玉仙京上帝家六龙遥驾五云车巨鳌此夕移三岛火树迎春吐万花水咽宫壶畱夜色欢腾黎庶乐年华承恩尽醉归来晩一派钧天隔彩霞河灯李东阳火里莲花水上开乱红深緑共徘徊纷如列宿时时出宛似流觞曲曲来色界本知空有相恒河休叹劫成灰凭君莫话燃犀事水底鱼龙或见猜鞋灯瞿佑弓様新裁瘦不禁分明一掬照花隂凌波未试弯弯玉踏月还生歩歩金红蕾先开传密意赤绳双系结同心少年前度相㸔处唯恨秋千别院深鬪鸡灯瞿佑怒挟争机下綘台月明照见影毰毸彩鸾舞镜肠应断丹鳯迎阳尾乍开五德有名终气合両雄相厄未心灰孟韩联句谁能续烧尽东风画烛煤咏老人灯桑恱假合分明两鬓秋鲍郎衫䄂带膏油衰颜自分随灰冷急景何妨秉烛游得火常时能煖腹避烟终夜只揺头却疑南极星辰现一点光芒落海陬元夕咏氷灯唐顺之正怜火树闘春姸忽见清辉映夜䦨出海鲛珠犹带水满堂罗䄂欲生寒烛花不碍空中影晕气疑从月里㸔为语东风暂相借来宵还得尽余欢上元夜帝御龙舟观鳌山恭述王士骐紫禁鳌山结翠斿昇平故事雅宜修春回九陌风仍暖月出千门雾乍收烟火楼台疑化国髙明世界正宸游何人不傍宫墙听天乐泠泠在御舟上张灯后苑以麦灯居中吾州所产也王士骐江南五月麦初黄野老慇懃进尚方织就丝丝氷比洁镂成叶叶玉分光谁髙市上千金价不数宫中七寳装闻道圣人昭俭德莹然一盏照中央石琉璃朱之蕃瑞石莹然氷雪姿琢成寳月半如规骊珠出海光犹湿牛渚燃犀照不遗丈室明涵金色界禅关朗映白毫眉蒲团坐㸔炉烟袅天禄何烦太乙藜烛泪申时行风袭帘帷炬色寒鲛珠错落泻银盘红绡半湿金莲吐紫焰微销玉筯残传蜡汉宫春厌浥絶缨楚馆夜䦨干须知归院承恩日涓滴还将雨露㸔烛影屠瑶瑟画梁疎影按红牙光入花丛比桂华时伴琼筵翻广乐乍浮纨扇隔轻纱溶溶春夜疑宵永闪闪秋闺共月斜散尽纒头天欲曙清光犹照五侯家五言絶句咏烛太宗九龙蟠焰动四照逐花生即此流髙殿堪持代月明挑灯杖骆賔王禀质非贪热焦心岂惮熬终知不自润何处用脂膏同张将蓟门观灯孟浩然异俗非乡俗新年改故年蓟门㸔火树疑是烛龙然四时宫词曹文晦掖庭春夜燕小队去红粧勅赐金莲烛雕䦨照海棠二月十五夜子浚兄灯䜩再赋皇甫汸再吐金枝燄重开玉树花非闗躭夜饮直是眷年华其二綵缕交花艶明珠减月辉君能畱顾盻时得奉芳菲七言絶句因梦得题公垂所寄蜡烛因寄公垂白居易照梁初日光相似出水新莲艶不如却寄两条君领取明年双引入中书圣灯薛能莽莽空中稍稍灯坐㸔迷浊变清澄须知火尽烟无益一夜栏邉说向僧代夫作白蜡烛诗赠人孙氏景胜银釭香比兰一条白玉逼人寒他时紫禁春风夜醉草天书仔细㸔次韵馆中上元游葆真宫观灯韩驹玉作芙蓉院院明博山香度小峥嵘直言水北人稀到也有盘姗勃窣行观野灯朱子飞萤腐艹寻常事作底兹山独耀芒须信地灵资物化金膏随处发明光谢韩实之直阁送灯陆游旧友年来不作疎华灯乃肯寄蜗庐宁知此老萧条甚二尺檠前正读书宫词花蕊夫人夜色楼台月数层金猊烟穗绕觚稜重廊曲折连三殿密上真珠百寳灯其二天门宴罢九重闗楼倚银河气象间一点星毬垂綘阙五云仙伏下蓬山烛花郝经江城深夜作轻寒金粟堆盘蜡炬残应是灯花怜久客故随人意报平安令狐学士金莲图许有壬九天光彩动金闺辇路风香树影齐却笑汉家恩数薄只敎天禄待青藜晩泊维扬驿宋褧朱轩翠馆郁岧嶤㡬处笙歌㡬处桥怪得隔江人望见夜深灯火似元宵书舎寒灯叶颙青灯黄巻伴更长花落银釭午夜香异日长檠珠翠处苦心寒燄莫相忘宫词朱权翠盘金缕綘纱笼银烛荧煌照汉宫应制草词书细字灯花报喜吐殷红元夕午门观灯应制金幼孜阊阖重重夜不扄琼楼十二敞银屏东风一曲昇平乐此夜都人尽许听㸔灯词瞿佑傀儡粧成出敎坊彩旗前引两三行郭郎鲍老休相笑毕竟何人舞䄂长燕京歌刘效祖元㑹初分庭燎光君王亲御紫霞觞不知五夜春多少白日犹闻蜡炬香灯词袁九淑家家行乐管絃催火树千枝向夜开见说南邻祠太乙笑声一片踏歌来附烟火七言古陈都阃宅㸔烟火张时彻正月初旬长昼昏北风吹沙江吐云千门弱柳青袅袅官院红梅开正芬雨霁张灯春不迟将军烟火夜偏竒层层岛屿神仙见灿灿云霄星斗垂寳塔崚跨紫峰青天削出金芙蓉芳兰映日琼瑶碧菡萏凌波玛瑙红蜡炬光中战马鸣奔如飞电突如鲸戈矛寒带隂山雪旗甲晴辉瀚海星野鸽双飞乍欲没衔枝喜鹊喳喳发芍药蒲萄悬翠屏珊瑚寳贝流明月空中捧出百丝灯神女新粧五彩明真人斩蛟动长劒狂客吹箫过洞庭翩翩舞蝶戏穿花海上楼台散赤霞须臾锦绣被满地明珠斗大纷如麻城中小儿齐拍手声声道好如雷吼击鼓弹筝时转喧河汉低回挂朱牖夜深賔客各言归主人长跪强牵衣朱苞细拆漳南橘白椀新盛北地梨聫床接席出丰膳美酒平斟玉屈巵清宵良㑹岂再得今我不醉将何为七言律赠放烟火者赵孟頫人间巧艺夺天工鍊药燃灯清昼同柳絮飞残铺地白槐花落尽满阶红纷纷灿烂如星陨㸌㸌喧豗似火攻后夜再翻花上锦不愁零乱向东风烟火戏瞿佑天花无数月中开五色祥云绕綘台堕地忽惊星彩散飞空频作雨声来怒撞玉斗翻晴雪勇踏金轮起迅雷更漏已深人渐散閙干挑得綵灯回御定佩文斋咏物诗选巻二百二十一御定佩文斋咏物诗选卷二百二十二钦定四库全书御定佩文斋咏物诗选巻二百二十二火类五言古咏火王融氷容惭逺鑑水质谢明辉是照相思夕早望行人归逺㸔放火庾肩吾风前细尘起月里黑烟生发燄㸔乔木侵光识逺城夜烧松明火苏轼岁暮风雨交客舎凄薄寒夜烧松明火照室红龙鸾快燄初煌煌碧烟稍团团幽人忽富贵蕙帐芬椒兰珠煤缀屋角香流铜盘坐㸔十八公俯仰灰烬残齐奴朝㸑蜡莱公夜长叹海康无此物烛尽更未阑云龙山观烧得云字苏轼丁女真水妃寒山便火耘陨霜知已杀坯户听初焚束缊方熠燿敲石俄氤氲落点甘泉烽横烟楚塞氛穷蛇上乔木潜蛟蹑浮云惊飞堕伤雁狂走迷痴麏谷蛰起蜩燕山妖窜䕫羵野竹爆逸响幽桂飘清芬散同秋照蠏快若夏燎蚊火牛入燕垒燧象奔呉军喧腾井陉口万马皆朱幩揺曵骊山隂诸姨烂红帬方随长风巻忽值絶涧分我本山中人习见匪独闻偶从二三子来访张隐君君家亦何有物象移朝曛把酒㸔飞烬空庭落缤纷行观农事起畦壠如缬纹细雨发春颖严霜倒秋蕡始知一炬力洗尽狐兔羣七言古夜光篇王冷然游人夜到汝阳间夜色溟蒙不解颜谁家暗起寒山烧因此明中得见山山头山下须臾满歴险縁深无暂断焦声散着羣树鸣炎气傍林一川煖是时西北多海风吹上连天光更雄浊烟熏月黑髙焰爇云红初谓炼丹仙灶里还疑铸劒神谿中划为飞电来照物乍作流星併上空西山无艹光巳灭东顶荧荧犹未絶沸汤空谷数道水融尽隂崖㡬年雪两京贫病若为居四壁皆成凿照余未得贵游同秉烛惟将半影借披书徐使君分新火苏轼临臯亭中一危坐三月清明改新火沟中枯木应笑人钻灼不燃谁似我黄州使君怜久病分我五更红一朶从来破釡跃江鱼只有清诗嘲饭颗起携蜡炬绕空屋欲事煎烹无一可为公分作无尽灯照破十方昏暗锁五言律晩上南山观烧范梈渡口向寥阒夕晖生翠屏随风初绕电翳雾忽如星鸟兽蒸宜遁柴扉照不扃闽都春始过雨洗合重青七言律松枝火谢宗可藓骨谁教劫火侵欲将春意破穷隂鳞髯光动红云起膏液香融紫雾深余烬尚畱霜后节残灰难灭岁寒心有时燄起随风转犹似苍龙涧底吟寒火朱之蕃腾空烈焰挟灰飞望里荧煌煖气微禅性定余传指灭客心燃后御风归烹来石髓凉侵齿着尽霓裳冷切闱入火化人元不爇徒劳炙手借炎威六言絶句集王摩诘书语张雨夜深童仆静默月明辋水沦涟独与山僧饭讫寒林逺火初然七言絶句春烧张雨日落山前野烧生白茅黄苇地初晴明朝却赋雉带箭唿酒冈头㸔火城蚤至阙下候朝髙启月明立傍御沟桥半启宫门未放朝驺吏忽传丞相至火城如昼晓寒销故山春日杨基梨花两枝春可怜下马折花山迳邉山中人家改新火隔树吹来榆柳烟御定佩文斋咏物诗选巻二百二十二御定佩文斋咏物诗选卷二百二十三钦定四库全书御定佩文斋咏物诗选巻二百二十三烟类五言古咏烟简文帝浮空覆杂影含露密花藤乍如洛霞发颇似巫云登映光飞百仞从风散九层欲持翡翠色时吐鲸鱼灯浦狭邨烟度张正见茅兰夹两岸野燎烛中川邨长合夜影水狭度浮烟收光暗鸟弋分火照渔船山人不炊桂樵华幸共然七言古米元晖画巻呉镇烟光与山色缥缈相为容不知山色淡还复烟光浓虎儿断入图画中凭䦨展巻将无同但令絶景长在眼从渠轻霭随春风五言律烟李峤瑞气凌青阁空蒙上翠微迥浮双阙路遥拂九仙衣桑柘迎寒色松篁暗晩晖还当紫霄上时接彩鸾飞逺烟僧处默霭霭前山上凝光满薜萝髙风吹不起逺树得偏多翠与晴云合轻将淑气和正堪流野目朱阁意如何烟孟洋湘流落日外沙㢠暮生烟杳杳千峰失霏霏万壑连鹊翻知浦树人语辨江船暗里猿声断幽人尚未眠应制题画于慎行潇潇一幅上秋气满枫林半似随风引全疑夹雾隂逺峰㸔处暝疎树望来深笔底烟云色争知用作霖七言律和尚书咏烟徐夤无根无蒂结还融曽触岚光彻底空不散㡬知离毕雨欲飞须待落花风玲珑薄展鲛绡片羃䍥轻含鳯竹丛琼什捧来思旧隐扑忩穿户晓溟蒙茶烟谢宗可玉川炉畔影沈沈淡碧萦空杳隔林蚓窍声微松火暗鳯团香煖竹窓隂诗成禅榻风初起梦破僧房雪未深老鹤迟归无俗客白云一缕在遥岑茶烟瞿佑蒙蒙漠漠更霏霏淡抹吟屏羃讲帷石鼎火红诗咏后竹炉汤沸客来时雪飘僧舎衣初湿花落觥船鬓巳丝唯有庭前双白鹤翩然趋避独先知五言絶句新烟袁凯覆堤初冉冉渡水尚迟迟一树梨花色犹能似旧时七言絶句宫词王涯禁前烟起紫沈沈楼阁当中复道深长入暮天凝不散掖庭何处动秋砧西山刘克荘絶顶遥知有隐君餐芝种术鹿为羣多因午灶茶烟起山下㸔来是白云堂邑宣化堂退食张养浩县斋公退炷炉熏聊为尘烦一解纷闭户不敎香逺去簟纹浮动半牕云题危太朴所藏荥阳郑䖍画秋峦横霭图邓文原金风瑟瑟入空山邨落人家叶尽斑最是箇中竒絶处一天烟霭有无间暮烟胡宗仁送客归舟息树根萧疎枫叶掩柴门暮烟未即全遮眼犹露桥西一两邨御定佩文斋咏物诗选卷二百二十三御定佩文斋咏物诗选卷二百二十四钦定四库全书御定佩文斋咏物诗选卷二百二十四薪炭类五言古咏灰岑德润图规晕不缺气改律还虚欲燃愁狱吏弃道畏刑书未得逄强阵轻举欲焉如七言古答友人赠炭孟郊青山白屋有仁人赠炭价重双乌银驱却座上千重寒烧出炉中一片春吹霞弄日光不定煖得曲身成直身谢赵使君送乌薪陈师道欲落未落雪近人将尽不尽冬压春风枝氷瓦有去鸟逺坊穷巷无来人忽闻叩门声遽速惊鸡透篱犬升屋使君传敎赐薪炭妓围那解思寒谷老身曲直不足云冷窓冻壁作春温定知和气家家到不独先生雪塞门雪晓舟中生火杨万里乌银见火生緑雾便当水沈一浓炷却因断续更氤氲散作霏微煖袍袴须臾雾霁吐红光歘如云表生扶桑阳春和日曛满室苍颜渥丹疑醉乡忽然火冷雾亦灭只见红炉堆白雪窓外雪深三尺强窓里雪深一寸香五言律尘灰骆賔王洛川流雅韵秦道擅苛威听歌梁上动应律管中飞光飘神女袜影落羽人衣愿言心未翳终兾效轻微五言排律初寒拥炉欣而成咏杨慎闭户当严候围炉似故人胡桃无赐炭榾柮有穷薪儿免号寒喜翁便永夜亲焰腾金菡萏灰聚玉麒麟剪烛休论跋传杯莫记巡煎茶浮蠏眼煨芋皱虬鳞一点那容雪千门预借春㶚桥何事者冻缩苦吟身七言律榾柮窝陆景龙安乐窝中兴澹然灵根斫得自樵仙地炉伏火春如海雪屋围风夜似年香透玉酥和芋拨脂流琥珀带松燃絶胜沈水烧金鸭吹彻参差恼醉眠董明府除夕惠炭谢应芳范叔寒多正不禁乌薪意重比乌金賖来脱粟忙炊饭留得焦桐好制琴环堵一龛春盎盎丽谯三鼔夜沈沈砚池氷释龙香煖写我朝来抱膝吟木炭朱之蕃墨沼苍龙蜕骨坚氷霜难犯地炉邉送来雪里寒威重领取春回煖律先炙手何劳争倚附熏心喜见息风烟乌金声实真相称不朽精神借火传七言絶句小游仙诗曹唐去住楼台一任风十三天洞暗相通行厨侍女炊何物满灶无烟玉炭红以少炭寄江子之晁沖之金籍曽通玉虚殿仙曹拟拜翠微郎莫嫌薄上温黁火犹得浓熏笃耨香杜善甫乞炭刘勲笔口酸嘶解说穷寒炉随手变春红因君大笑涪翁拙费尽竒香得马通仙居吟僧清珙山风吹破故窓纸片片雪花飞入来添尽布裘浑不煖拾枯深拨地炉灰御定佩文斋咏物诗选巻二百二十四御定佩文斋咏物诗选卷二百二十五钦定四库全书御定佩文斋咏物诗选卷二百二十五农类四言古劝农陶濳熙熙令音猗猗原陆卉木繁荣和风清穆纷纷士女趋时竞逐桑妇宵征农夫野宿其二气节易过和泽难乆冀缺携俪沮溺结耦相彼贤逹犹勤垄亩矧伊衆庶曵裾拱手和陶劝农苏轼聼我苦言其福永乆利尔鉏耜好尔邻耦剪艾蓬藋南东其畆父兄搢梃以抶游手其二天不假易亦不汝匮春无遗勤秋有厚冀云举雨决妇姑毕至我良孝爱袒跣何媿五言古癸卯岁始春懐古田舎陶濳先师有遗训忧道不忧贫瞻望邈难逮转欲志常勤秉耒欢时务解颜劝农人平畴交逺风良苖亦懐新虽未量岁功即事多所欣耕种有时息行者无问津日入相与归壶浆劳近邻长吟掩柴门聊为垄亩民丙辰岁八月中于下潠田舎获陶濳贫居依稼穑戮力东林隈不言春作苦常恐负所懐司田眷有秋寄声与我谐饥者欢初饱束带候鸣鸡扬檝越平湖汎随清壑廻郁郁荒山里猿声闲且哀悲风爱静夜林鸟喜晨开曰余作此来三四星火颓姿年逝巳老其事未云乖遥谢荷莜翁聊得从君栖借田武帝寅宾始出日律中方星鸟千亩土膏紫万顷陂色缥严驾伫霞昕浥露逗光晓启行天犹暗伐鼓地未悄苍龙发蟠蜿青旂引窈窕仁化洽孩虫徳令禁胎夭耕借乗月暎遗滞指秋杪年丰廉让多岁薄礼节少公卿秉耒耜庶甿荷鉏耰一人慙百王三推先亿兆田家即事李峤旧居东臯上左右俯荒邨樵路前傍岭田家遥对门欢娯始披拂惬意在郊原余霁荡川雾新秋仍昼昬攀条憩林麓引水开泉源稼穑岂云倦桑麻今正繁方求静者赏偶与濳夫论鸡黍何必具我心知道尊新晴野望王维新晴原野旷极目无氛垢郭门临渡头邨树连谿口白水明田外碧峯出山后农月无闲人倾家事南亩田家杂兴储光羲衆人耻贫贱相与尚膏腴我情既浩荡所乐在畋渔山泽时晦冥归家蹔闲居满园植葵藿绕屋树桑榆禽雀知我闲翔集依我庐所愿在优游州县莫相唿日与南山老兀然倾一壶其二梧桐䕃我门薜荔网我屋超超两夫妇朝出暮还宿稼穑既自种牛羊还自牧日旰懒耕锄登髙望川陆空山足禽兽墟落多乔木白马谁家儿聨翩相驰逐其三种桑百余树种黍三十亩衣食既有余时时会亲友夏来菰米饭秋至菊花酒孺人喜逄迎稚子解趋走日暮闲园里团团䕃榆柳酩酊乗夜归凉风吹户牖清浅望河汉低昻看北斗数瓮犹未开明朝能饮否行次田家澳梁作储光羲田家俯长道邀我避炎氛当暑日方昼髙天无片云桑间禾黍气柳下牛羊羣野雀栖空屋晨风不复闻前登澳梁坂极望温泉分逆旅方三舎西山犹未曛田家即事答崔二东臯作储光羲元鸟双双飞杏林初发花呴媮命僮仆可以树桑麻清旦理犁锄日入未还家田家杨颜小园足生事寻胜日倾壶莳蔬利于鬻才青摘已无四邻依野竹日夕采其枯田家心适时春色遍桑榆题农夫庐舎丘为东风何处至已绿湖上山湖上春既早田家日不闲沟塍流水处耒耜平芜间薄暮饭牛罢归来还闭闗南谿春耕钱起荷蓑趋南径戴胜鸣条枚谿雨有余润土膏宁厌开沟塍落花尽耒耜度云廻谁道耦耕倦仍兼胜赏催日长农有暇悔不带经来观邨人收山田钱起六府且未盈三农争务作贫民乏井税塉土皆垦凿禾黍入寒云茫茫半山郭秋来积霖雨霜降方铚获中田聚黎甿反景空邨落顾惭不耕者㣲禄同卫鹤庶追周任言敢负谢生诺田家柳宗元蓐食狥所务驱牛向东阡鸡鸣邨巷白夜色归暮田札札耒耜声飞飞来乌鸢竭兹筋力事特用穷岁年尽输助徭役聊就空自眠子孙日以长世世还复然观稼白居易世役不我牵身心常自若晩出看田亩闲行傍邨落累累遶场稼啧啧羣飞雀年丰岂独人禽鸟声亦乐田翁逄我喜黙起具杯杓敛手笑相延社酒有残酌愧兹勤且敬藜杖为淹泊言动任天真未觉农人恶停杯问生事夫种妻儿获筋力苦疲劳衣食常单薄自慙禄仕者不曾营农作饱食无所劳何殊衞人鹤古风李绅锄禾日当午汗滴禾下土谁知盘中餐粒粒皆辛苦田居春耕秦观鸡号四邻起结束赴髙原戒妇预为黍唿儿随掩门犁鉏带晨景道路更笑喧宿潦濯芒屦野芳簪髻根霁色披窅霭春空正鲜繁辛夷茂横阜锦雉娇空园少壮已云趋伶俜尚鸱蹲蟹黄经雨润野马从风犇邨落次第集隔塍致寒暄眷言月占好努力竞晨昬老农刘子翚山前有老农给我薪水役得钱径沽酒醉卧山日夕忘形与之语妙理时见益志士多隐沦欲学惭未识劳农朱子四体久不勤筋力坐驽缓何事两山阿离离豆苖满多谢植杖翁居然见长短次韵黄子理宣徳田居四时僧道濳四序自逶迤田园常局促春阳旋东臯廹我事铫鎒出种曝篱根驱牛饮谿曲晖晖明昭阳聒聒喧布谷颓龄惜筋骸晓睡谩云足蓐食出柴门荷莜赴幽谷搴条视柔桑密叶已舒绿今年气候早膏雨厌霡霂邻翁一时来耕耨毎相属其二离离小麦黄习习南风度桑枣暗蓬麻耕鉏困朝暮种𤓰屋东隅翠蔓已分布黄花引疎篱冉冉欲横路白水漫青秧聨翩下鸥鹭新丝换浊酒肴蔌羞薄具扫洒聚比邻环坐䕃髙树稚子羡赢余牵衣傍翁妪牛羊岭外归落日林梢去饷妇亦还家笑言隔烟雾其三朔风鸣髙林囘塘氷已结牛羊卧茅屋原野暗飞雪壮男臂雕弓短后事田猎饥鹰一号唿荒径洒毛血归来夸意气邻舎唿饮啜明朝过南山更欲穷窟穴寒炉然豆箕光燄时起灭布被拥娇儿从渠踏里裂老翁寝不寐展转念鵞鸭篱落易穿窬狐狸恐惊发田家四事方䕫耕古人以农仕仕即为公卿未仕有常业安得不躬耕我耕常及时破瑰当初晴坟垆土性异勤怠人力并泥涂淤手足雾露沾裳缨妇子挈午饷劳苦寛我情罢耕亟放牧吾牛亦饥鸣投耒重囘首深山空月明种我生古扬州田下异梁雍山田种荒菜水田种浮葑地力肥瘦兼农噐有无共及时撒新谷抟黍递幽咔生意日夜长移秧趁芒种未嫌豚酒祝自乐鸡黍供落日竹枝歌犹是豳原颂耘良苖已入土田间水沄沄昨夜苖根发翳叶如烟云草生害我苖匝月一再耘是时人苦热出门天未昕郁蒸体流膏爬捽手生皲手荼拥根节腰草驱蝇蚊青青衿佩子从事哀我勤我勤自乐此尔非沮溺羣获凉风入衣襟斜日照墟落我稼将登场筑杵声槖槖宵征备寇盗日行呀䑕雀腰镰赴田间是处竟秋获刈疾笑翁健负重惭儿弱山炊杂戎菽野草配场藿人生累衣食计较一饷乐已矣复何言吾生老耕凿耕图赵孟頫二月东风吹原野地冻亦已消早觉农事动荷锄过相招迟迟朝日上炊烟出林梢土膏脉既起良耜利若刀髙低徧飜垦宿草不待烧幼妇颇能家井臼常自操散灰缘旧俗门径环周遭所冀岁有成殷勤在今朝三月良农知土性肥瘠有不同时至万物生芽蘖由地中秉耒向畎亩忽徧西与东举家往于田劳瘁在尔农春雨及时降被野何蒙蒙乗兹各布种庻望西成功培根利秋实仰天望年丰但使隂阳和自然仓廪充十二月一日不力作一日食不足惨淡岁云暮风雪入破屋老农气力衰伛偻腰背曲索绹民事急昼夜互相续饭牛欲牛肥茭藁亦预蓄蹇驴虽劣弱挽车致百斛农家极劳苦岁岂恒稔熟能知稼穑难天下自蒙福归田乐张养浩日月底天庙阳瘅土脉生习习恊风来颙颙衆蛰惊农人服厥亩薄言事春耕缺堤流㶁㶁灌木鸣嘤嘤白扉飐青帘绿野明丹英蚕妇喜形色牧竖歌传声天随野色遥山与吟懐清向来悭一际今者幸四并倘佯子真谷万事秋毫轻勤耕亭傅若金日月靡闲暇四序更运之斯人务作业矧敢怠遑时负耒适西畴恒患耕作迟仲春时雨至羣物具含姿牛食青涧阿鸟鸣芳树枝兴言播嘉谷夙夜将耘耔岂不懐逸居亦念寒与饥但使秋税毕聊乐及我私羲农虽巳逺沮溺不吾欺努力顺天命素餐非所知早出田所袁凯愧无经济术徒有茂异名行游三十年不见有所成归来得荒地黾勉始学耕方春多云气甘雨亦时行大泽含澄澜沟浍皆满盈清晨出门去路与烟雾并庻几望秋实敢懐勤苦情日午有浊醪挥汗且复倾田家杂咏樊阜嘉树䕃衡门鸣鸠遍邨墅薄言农务兴力作无男女晨㸑烟未起驱牛理田圃兹时若晏嬉争得好禾黍清晓闻雨过春流涨谿渚小儿学把犁小女亦能杵生理勿嫌㣲浮荣非我取其二少长郊墟中县官名未识长时带好容不见恶颜色髙垄麦穂齐雉鸣自藏翼野田耕耨余工力暂时息日夕㑹邻家黄牛卧篱侧酒酣勉诸孙耕作当努力㣲雨过前邨鸟鸣催蓐食其三乌桕䕃我墙白茅覆我屋荷莜朝出耘依依暮归宿少妇勤织缝诸孙解樵牧秋风禾黍收寒日照原陆鸟雀啾啾鸣园篱多草木官租及早偿莫待里胥督其四山邨颇幽僻甘向田间老邻家隔短墙出入同一道桑柘团午隂鹜雏牝鸡抱夕阳雨外明谿上山色好夫妇话绸缪农工非草草秧长及时移明朝饭湏早田家祝允明谿流浸茅宇短檐挂犁鉏柔桑交午隂幽禽时相唿稚子跨犊眠梦归候朝餔稼翁释其劳暂往携陶壶老妻督少妇择茧停辟纑轻雨日日零羣苖尽懐苏夏日田园即事蒋山卿沈沈夜来雨泱泱川上平田家趋时作驱牛急晨耕遥遥阡陌间肃肃老少并札札耒与耜咿咿桔橰声纡囘野水入绵延禾稼盈劬苦事一时倐忽见秋成四体虽云疲所贵惟此生此生各有分胡乃不自营寥寥千载下宁知沮溺情南庄观获作王问畇畇泾上田粒养岁所需黾勉事朝夕聊尔谋一盂归来已十年取足不愿余泽泽稼事劳念尔苦沾涂予也观厥成腼彼荷莜徒四体不常勤而有此廪庾长日茅茨下击缶歌乌乌上以供粢盛下以奉亲娱以恵我周亲布徳赒比闾湖庄观获王问清川泛容与轻飇动㣲波霜气日夕寒岁暮栖巖阿遹观湖上农子妇纷取禾瓯寠盈筐箱比屋廪嵳峩醑酒燕乡社击缶笑以歌仰荷皇泽覃早得谢鸣珂絶轨车马途何由逄轗轲优游养余齿但愿丰年多田家袁褧谁言田家乐所乐亦岂常耕敛稍不给丰歉复相当五月了蚕事十月登稻梁所入不偿用闲少实多忙营营事公私劳苦过即忘岁功已告毕蜡社聚一方酌酒宰鸡豚鼓腹坐山阳宁知朱门内昼夜罗酒浆贫富在所遭苦乐难较量七言古寄宿田家髙适田家老翁住东陂説道平生隐在兹鬓白未曾记日月山青毎到识春时门前种柳深成巷野谷流泉添入池牛壮日耕十亩地人闲长扫一茅茨客来满酌清樽酒感兴平吟才子诗巖际窟中藏鼹鼠潭边竹里隐鸬鹚邨墟日落行人少醉后无心怯路岐今夜只应还寄宿明朝拂曙与君辞田家行王建男声欣欣女颜悦人家不怨言语别五月虽热麦风清檐头索索缲车鸣野蚕作茧人不取叶间扑扑秋蛾生麦收上场绢在轴的知输得官家足不望入口复上身且免向城卖黄犊田家衣食无厚薄不见县门身即乐送呉叔举主簿往清江受纳秋苖王庭珪田头作谷催入塲一半白着输官仓庐江主簿喜懐檄放船椎鼓开帆樯萧滩老农公事毕夹道欢唿罗酒浆笑言归去唤妻子今年租米两平量揷秧歌杨万里田夫抛秧田妇接小儿㧞秧大儿插笠是兜鍪蓑是甲雨从头上湿到胛唤渠朝餐歇半霎低头折腰只不答秧根未牢莳未匝照管鵞儿与雏鸭题申季山所藏李伯时画邨田乐图戴复古春秧夏苖秋遂获官赋私逋都了却鸡豚社酒赛丰年醉唱邨歌舞邨乐鼓笛有声无曲谱布衫颠倒傞傞舞欲识太平真气象试看此画有佳趣管絃声按宫商发细转栁腰花十八罗帏绣幕拂香风九醖葡萄金盏滑王孙公子巧欢娯勿将富贵笑田夫非渠耕稼饱君腹问有黄金可乐无田家吟胡天游邨南邨北鸣鹂黄舎东舎西开野棠坡晴渐放桑眼绿水暖忽报秧牙长老翁躬耕催早起女绩男舂妇炊黍犊儿狂走未胜犁蚕蚁半生犹恋纸一春莫笑田家苦苦乐原来两相补君不见踏歌槌鼓肉如山昨日原头祭田祖水车歌曹文晦老农唿妇唿孙子齐上沟车踏河水浪走源头雪霰飞天翻脚底风雷起飒飒昆明龙蜕骨宛宛常山蛇顾尾倐尔盈科叹水哉激之过颡由人耳吼声㶁㶁河伯怒苖色芃芃田畯喜阿香滴瓢苦瑟缩鲛人泣绡无尺咫苏枯幸活庄子鲋腾空如化琴髙鲤东郊桔橰不亦劳西隣辘轳安足拟忘机却笑抱瓮夫巧制端从斲轮氏天心普顺固无边人力强为终有已欲令田野息愁叹正在庙堂能燮理五风十雨岁穰穰弃置沟车如敝屣田家乐寄张师孟鐂炳田家乐今年庄农好秋作蛰龙蜕骨桔橰悬五谷咸登时雨若官家更忧民力疲公田折布能轻赍小姑携筐嬾梳洗拾得棉花如雪肥大姑轧轧催机杼疎帘树影寒蛩语鬓云笼雾飏西风睂月生凉褪秋暑山径牛羊下夕墟萧萧榆柳草堂虚野老杖藜邀小酌诸孙灯火读残书五言律张谷田舎储光羲县官清且俭深谷有人家一径入寒竹小桥穿野花碓喧春涧满梯倚绿桑斜自説年来稔前邨酒可賖田舎杜甫田舎清江曲柴门古道傍草沈迷市井地僻懒衣裳榉柳枝枝弱枇杷树树香鸬鹚西日照晒翅满鱼梁太和戊申岁大有年诏赐百寮出城观秋稼谨书盛事以俟採诗者刘禹钖长安铜雀鸣秋稼与云平玉烛调寒暑金风振顺成川原呈上瑞恩泽赐闲行欲返重城掩犹闻歌舞声江上田家包何近海川原薄人家本自稀黍苗期腊酒霜叶是寒衣市井谁相识渔樵夜始归不湏骑马问恐畏狎鸥飞田家司空曙田家喜雨足邻老相招携泉溢沟塍壊麦髙桑柘低唿儿催放犊宿客待烹鸡搔首蓬门下如将轩冕齐赠田家翁耿湋老人迎客处篱落稻畦间蚕屋朝寒闭田家昼雨闲门闾新薙草蹊径旧谙山自道谁相友邀余试徃还赠田家翁杜荀鹤田家真快活㛰嫁不离邨州县供输罢追随鼓笛喧盘餐同老少家计共田园自説身无事应官有子孙田家李建勲不识城中路熙熙乐有年木盘擎社酒瓦鼓送神钱霜落牛归屋禾收雀满田遥陂过秋水闲阁钓鱼船再出行田韩琦丰岁观农获先畴路不遐子多宜晩谷生拗就新麻荞麦方成龊蔓菁未入桠乡民愚自诧太守是吾家田舎范成大唿唤携鉏至安排斜圃忙儿童眠落叶乌雀噪斜阳烟火邨声逺林菁野气香乐哉今岁事天末稻云黄农家陆游南亩勤菑获西成谨盖藏种荞乗霁日斫荻待㣲霜谿碓新舂白山厨野蔌香何湏北窗卧始得傲羲皇农家陆游大布缝袍稳干薪起火红薄才施畎亩朴学教儿童羊要髙为栈鸡当细织笼农家自堪乐不是傲王公其二东舎女乗龙西家妇梦熊翁夸酒重碧孙爱果初红栗烈三冬近团栾一笑同营生无缪巧百事仰天公其三诸孙晩下学髻脱绕园行互笑藏钩拙争言鬬草赢爷严责程课翁爱哺饴饧富贵宁期汝他年且力耕宿农家戴复古门巷规模古田园气味长小桃红破萼大麦绿衔芒稚犬迎来客归牛带夕阳儒衣媿飘泊相就説农桑出社下岭望九洲流陂稻田可爱鐂崧度岭望平田人家隐翠烟邨墟自鸡犬风物似神仙晩树依沙立秋粳带水眠几时驱两犊投迹此安㕓夜宿田舎华察郊居观获罢暝色满荆扉岁事山田薄人家茅屋稀荒园寒照敛独树暮禽归夜静然灯坐髙窗黄叶飞田家吟卢澐㝡是农家乐收成十月天春耕余谷种秋税了官钱儿女团朝日鸡豚散野田邻翁相见处丰稔説明年田家乐邓渼烟火髙原合鸡豚小市通夜行防虎穽寒至筑牛宫捕雀遵桑翳浇麻引竹筒今年倍收秫不怕瓮头空五言排律奉和圣制至长春宫登楼观稼穑之作苏颋帝迹奚其逺皇符之所崇敬时尧务作尽力禹称功赫濯惟元后经营自左冯变芜秔稻实流恶水泉通国阜犹前豹人疲讵昔熊黄图廵沃野清吹入离宫是閲京坻富仍观都邑雄凭轩一何绮积澑写晴空礼节家安外和平俗在中见龙垂渭北辞雁指河东睿思方居镐宸游若饮丰宁夸子云从祇为猎扶风田家王维旧谷行将尽良苖未可希老年方爱粥卒岁且无衣雀乳青苔井鸡鸣白板扉柴车驾羸牸草屩牧豪豨夕雨红橊拆新秋绿芋肥饷田桑下憇旁舎草中归住处名愚谷何湏问是非六言律春耕杨慎五风十雨乐岁东皐西崦人家水心鱼浮菖叶屋角鸠鸣杏花饷垄青梅煮酒访邻绿笋烹茶问津宁知沮溺祠田但祝污邪七言律和游尧臣劝农韵王炎传唿稳凭笋舆行喜见漫山麦浪平道上老农皆好语年来瘦地有新耕草深黄犊阳坡暖雨过青蒲野水生桃李隂中春事好田家鸡犬亦欢声次秀野躬耕桑陌旧园之韵朱子郊园旱久只多蹊昨夜欣沾雨一犁已办青鞵随老圃便驱黄犊过深溪农谈剰喜乡隣近馌具仍教妇子携指㸃竹寒沙碧处不知何似锦城西邨居初夏陆游天遣为农老故乡山园三亩镜湖旁嫩莎经雨如秧绿小蝶穿花似茧黄斗酒只鸡人笑乐五风十雨岁丰穰相逄但喜桑麻长欲话穷通已两忘获稻用分秧韵顾清负郭园池带宅田老晴天气太平年获来黍稻丛髙廪散出牛羊满近川饙启甑山腾雾霭蚁香醅瓮起沦涟斜阳一枕西窗梦纵有丹青不与传望田家汪应轸数椽茅屋傍山开横麓平檐雪满堆耳畔春风还料峭田家钱镈尚尘埃鸡豚诧客穿篱入牛马驯人际晩囘何事邻翁喧笑语为储旧谷接新来耕隐为南昌万用中赋僧来复山庄别筑楚城西百亩桑隂水一溪莎草雨晴黄犊卧稻花风暖白鸠啼沽来官酒春祈社读罢农书晓灌畦孝悌力田新有诏姓名还向御前题南浦春耕僧徳祥索索缲车谷口闻鸟催农事日纷纷新生野水𤓰藤绕旧作田塍井字分耕雨每怜黄犊健带经犹爱小儿勤晩风独立谿桥外流水桃花一队云七言排律省敛何洛文翠华缥缈出明光帝亩油油晓露瀼田畯秋登歌万寳宸旒时敛足千仓欣瞻垄覆黄云满想见匙飜白雪香耕借三推䝉帝力连茎累岁纪农祥即看荐熟流馨飶更识忧民念雨旸六合长应书大有愿陈豳雅表时康五言絶句题田洗马游巖桔槹陈子昻望逺长为客商山遂不归谁怜北陵井未息汉隂机山下宿白居易独到山下宿静向月中行何处水边碓夜舂云母声江行钱起岸草连荒色邨声乐稔年晩晴贪获稻闲却采菱船春墅崔道融蛙声近过社农事忽已忙邻妇饷田归不见百花芳稻畦文同决水转横渠交塍画方罫秋风报禾熟满顷吹䆉稏东谿小景鲁铎隔谿语农人新禾胫尚短车痕记水畦莫灌东畦满六言絶句田园乐王维酌酒会临泉水抱琴好倚长松南园露葵朝折东谷黄粱夜舂过山农家顾况版桥人渡泉声茅檐日午鸡鸣莫嗔焙茶烟暗却喜晒谷天晴农家六言杨万里插秧已盖田面疎苖犹逗水光白鸥飞处极浦黄犊归时夕阳耕南邨北邨雨足十亩五亩秧齐带月肩犂未出催人布谷先啼七言絶句稻田韦庄绿波春浪满前陂极目连云䆉稏肥更被鹭鸶千㸃雪破烟来入画屏飞畬田调王禹偁大家齐力劚孱颜耳聼田歌手莫闲各愿种成千百索豆萁禾穟满青山初夏林逋乳雀啁啾日气浓稚桑交影绿重重秧田百亩鵞黄犬横䇿谿桥属老农田家欧阳修绿桑髙下暎平川赛罢田神笑语喧林外鸣鸠春雨歇屋头初日杏花繁画车苏轼九衢歌舞颂王明谁恻寒泉独自清赖有千车能散福化为膏雨满重城秋日田家文同淘漉沟源筑野塘满陂烟草卧牛羊今年且喜输官办豆荚繁多粟穂长丰年謡王炎稻如马尾覆沟塍桑柘隂中鸡犬鸣收获登场便无事输租人不入州城晩憇田家二絶王炎家书未到鹊先喜春事无多莺又啼偶对好山畱客坐绿隂遮屋日将西其二山间一径牛羊迹林下数家鸡犬声底事居人苦争畔闲田官正募民耕插秧范成大种密移疎绿毯平行间清浅縠纹生谁知细细青青草中有丰年击壤声田园杂兴范成大五月呉江麦秀寒移秧披絮尚衣单稻根科斗行如块田水今年一尺寛其二下田戽水出江流髙垄飜江逆上沟地势不齐人力尽丁男长在踏车头农舎陆游三农虽隙亦悤忙稼事何曾一夕忘欲晒胡麻愁屡雨未收荞麦怯新霜金谿道中杨万里野花垂路止人行田水偏寻缺处鸣近浦人家随曲折插秧天气半隂晴至后入城道中杂兴杨万里大熟仍教得大晴今年又是一昇平昇平不在箫韶里只在诸邨打稻声湖南江西道中刘克庄丁男放犊草间嬉少妇看蚕不画睂岁暮家家禾绢熟萍乡风物似豳诗田舎即事刘克庄去年赢粟尚储缾又见新秧蘸水青野老逄人説惭媿长官清白社公灵农謡方岳春雨初晴水拍堤邨南邨北鹁鸪啼含风宿麦青相接刺水柔秧绿未齐其二小麦青青大麦黄䕶田沙径遶羊肠秧畦岸岸水初饱尘甑家家饭已香田头方岳秧田多种八月白草树初开九里香但得有牛横短笛一蓑春雨自农桑途间作许月卿乍雨乍晴寒食候半花半蘂山矾香老农甚喜天意好日暖今年不冻秧田家秋日赵元禾穂累累豆角稠崧前邨落太平秋熙熙多少丰年意都在农家社案头邨行郭邦彦豆叶芃芃麻叶光植禾得雨又催黄田家乐事谁真得牧子行歌醉叟狂田舎曲洪希文杏花开后雨如烟燕子来时水满川睂雪老翁刍一束省犁扶犊出新田田父词马臻龙钟田父住深邨桑柘冈头石路分犹领儿孙到城市向人聼读劝农文其二处处丛祠鼓笛喧已占蚕麦十分添醉骑牛背归来晩乱把山花插㡌檐宿田家胡奎邨北邨南社鼓声闲寻老父説昇平孤灯也识离人意落尽寒花却再生御定佩文斋咏物诗选巻二百二十五御定佩文斋咏物诗选卷二百二十六钦定四库全书御定佩文斋咏物诗选巻二百二十六圃类五言古观圃人艺植鲍照善贾笑蚕渔巧宦贱农牧逺养遍关市深利穷海陆乗轺实金覊当垆信珠服居无逸身伎安得坐梁肉徒承属生幸政缓吏平睦春畦及耘艺秋埸早芟筑泽阅既繁髙山营又登熟抱锸垄上餐结茅野中宿空织已尚淳宁知俗飜覆斋中杂兴陆游荷锄草堂东艺花二百株春风一朝来白白兼朱朱南列红薇屛北界绿芋区偃蹇䨇松老森耸万竹臞余地不忍茀揷楥引瓠壶何当拂东绢画作山园图后圃散策杨万里花径雨后凉树声风外战杖履顿轻松儿女同行散少者前已失老者后成倦隔林吹笑语相闻如对面明明去人近𦕈𦕈弥歩逺松杉满地影一瞬忽不见仰观紫日轮偶度白云片佳处畱再来前山未湏徧月下观畦丁灌园雷渊邨居邻老圃喘汗悯夏畦辘轳健晩凉月轮转天蹊剡剡金融沟涓涓氷泮溪黄萎渐苏息绿润俄萋迷生意续夜气甘滋浃新荑风露触处香河汉望中低野人无逺谋且喜丰食鲑虽媿下帷董稍悟养生嵇归懐自浩然流光挹平西灌畦岑安卿灌畦起清晨汲水甘自劳微露湿裳屐凉风吹鬓毛缅懐汉隂丈东陵亦其曹顾余何为者佚豫敢自骄日午得偃息读书志弥髙年饥见秔稻万民免煎熬寄迹天壤间于焉遂逍遥治圃戴良三春豊雨泽晨兴观我畦嘉蔬有余滋草盛相与齐戮力治荒秽指景光已西好月因时来归路杳然迷暮鸟寻旧林晩兽遵故蹊我亦息微劳去去安吾栖其二长夏罕人事斋居有余闲北窗多悴物且遂灌我园攅根既舒逹积叶亦葱芊𤓰瓞绕畦长新葵应节鲜抱瓮一回视生意盈化先在我岂不劳即境多所欢悠悠千载间樊生信爲贤新治圃成袁凯隙壤所自冶翦刜去茏茸幸无棼秽杂况此清泉涌灌滋竟朝夕勾萌各森耸青蒲巳弥泽黄𤓰方卧垄春菁向堪把秋梨日应重自余通宦籍职事劳纷冗禄食虽云美私心恒自恐归来得萧茆采撷聊自奉且逺丘园乐永谢承明宠命僮胡翰今晨雨新歇日出东南隅草树有佳色当轩散纷敷欢言命僮仆治我园中蔬幸此琴册暇且复一荷锄虽有黾勉劳良足具中厨但恐恶草长不治成荒芜世事毎如此岂敢忘勤劬西园王守仁方园不盈亩蔬卉颇成列分谿免瓮灌补篱防豕蹢芜草稍焚薙清雨夜来歇濯濯新叶敷荧荧夜光发放锄息重隂旧书漫披阅倦枕竹下石醒望松间月起来歩且謡晩酌檐间设酣时借草眠忘与邻翁别五言律南山下与老圃期种𤓰孟浩然樵牧南山近林闾北郭賖先人畱素业老圃作邻家不种千株橘惟资五色𤓰邵平能就我开径剪蓬麻佐还山后寄杜甫几道泉浇圃交横落幔坡葳蕤秋叶少隠暎野云多隔沼连香芰通林带女萝甚闻霜薤白重恵意如何园杜甫仲夏多流水清晨向小园碧谿揺艇阔朱果烂枝繁始为江山静终防市井喧畦蔬绕茅屋自足媚盘飱种圃张耒僦舍亦为圃从人笑我痴自求佳草木仍揷小藩篱吾事正如此人生聊自怡霜松未及尺独我见竒姿连日治圃至山亭又作五字陆游好竹千竿翠新泉一勺氷残芜衬落日老木上寒藤细磴欹难过危栏曲可凭归时忽巳暮㸃㸃数渔灯小畦戴昺小畦寻丈许凿壁置柴扉雨后菜虫尽秋来花蝶稀揷篱新种菊抱瓮巳忘机俗客忽相访妨人洗布衣理蔬杨万里小摘吾犹惜频来径自成青虫捕仍有緑叶蠧还生贫里犹存灶霜余正可羹窥园未妨学抱瓮更湏营菜圃杨万里此圃何其窄于侬巳自华看人浇白菜分水及黄花霜熟天殊暖风微斾亦斜笑摩桃竹杖何日拄还家治圃杂书方回天地一闲人园林数亩春认苖谙药性养果䕶花身社友同䟽饭邻儿笑野巾空庭维老马不出动经旬其二花有如罂粟能同橘不迁茄藤宜硬地豆荚恶肥田元勰齐民术夷吾土物篇园丁初未读口诀自相传畦乐园刘永之郭南抱瓮者乆与世情踈砌长龙须草林开燕尾渠辘轳花下转莴苣雨中锄蔗熟能相寄酬君薤叶书题老圃卷王绂桑榆宜晩境筑圃近茅堂凿沼分流水编篱补壊墙雨晴爪蔓绿风暖菜花香客过饕鸡黍邨醪剪韭甞观莳葛一龙计户各成区开塍直到湖桔橰旋老牸箪食走童乌绿自歌边起雨为劳者苏穰穰从此日饥可一年无七言律邨舍许浑自剪春莎织雨衣南邨烟火是柴扉莱妻早报蒸藜熟童子遥迎种豆归鱼下碧潭当镜跃鸟还青嶂拂屏飞花时未免人来往欲买严光旧钓矶其二向平多累自归难一日身闲一日安山径有云収猎网水门无月挂渔竿花间酒气春风逺竹里棊声夜雨寒三顷水田秋更熟北窗谁拂旧尘冠偶圃小园因题王禹偁偶营菜圃为盘飱淮渎祠前水北邨泉响静连衙鼓响柴门深近子城门蒙蒙细雨春蔬甲亹亹寒流老树根从此商于地图上画工添个舍人园课畦丁灌园范浚连筒隔竹度流泉约束畦丁灌小园㧞薤自湏还种白刈葵輙莫苦伤根𤓰畴准拟狸头大草径隄防马齿繁努力荷锄当给酒无令菜把乏朝昬小圃独酌陆游少时裘马竞豪华岂料今为老圃家数㸃霏微社公雨两丛闲淡女郎花诗成枕上常难记酒满街头却易賖自笑迩来能用短只将独醉作生涯蒲桥寓居庭有刳方石而实以土者小孙子艺花窠菜本其中戯名幼圃杨万里寓舍中庭劣半弓燕泥为圃石为墉瑞香萱草一两本葱叶蔊苖三四丛穉子落成小金谷蜗牛卜筑别珠宫也思日渉随儿戏一径惟看蚁得通爲圃刘克庄屋邉废地稍平治妆㸃风光要自怡爱敬古梅如宿士䕶持新笋似婴儿花窠易买姑添价亭子难营且筑基老矣四科无入处旋锄小圃学樊迟即事刘克庄买得荒郊五亩余旋营花木置琴书柳能樊圃犹湏种兰纵当门亦不锄无力改墙姑覆草多方存井要浇蔬区区才志聊如此谁谓先生广且䟽其二目爲诗客不胜慙唤作园翁定自堪抱瓮荷鉏非鄙事栽花移竹似清谈野人只识羹芹美相国安知食笋甘晩觉齐民书㝡要惜无幽士肯同参五言絶句城西书事韩维蔬畦绕茅屋林下辘轳迟霜蔓已除架风瓢空挂篱蔬圃朱子花桺遶宅茂先生在郊居下帷良巳苦时作带经锄行圃杨万里摘杞搜枯梗攀花脱脆包蝶成新様粉柳送隔城梢课园夫白玊蟾巳属畦丁了都将菜甲耘数时稽食籍醢芥又羹芹入圃李玮入圃细雨余荷锄情不恶山妻爱木棉慙余种红药七言絶句和沈太博小圃偶作赵抃日烘薄雾开桑陌风罥游丝着栁条语燕啼莺自撩乱惊人残梦是春朝春日田园杂兴范成大种园得果仅偿劳不奈儿童鸟雀搔巳揷棘针樊笋径更铺渔网葢樱桃行圃杨万里薤本新痕割复齐豆苖初叶合仍离莺声正好还飞去不爲诗人更许时初秋行圃杨万里花梢飞下两鸣鸠欲住还行行复畱拾得来禽吞不得啄来啄去竟成休杂诗王磵南亩东臯春务时田家候雨罢耕犁却汲井泉浇药圃更䟽陂水灌麻畦山居诗僧清珙䦆头添鐡屋头悬健即锄云倦即眠红日正中黄独熟甘香不在火炉边御定佩文斋咏物诗选巻二百二十六御定佩文斋咏物诗选卷二百二十七钦定四库全书御定佩文斋咏物诗选巻二百二十七樵类五言古樵父词储光羲山北饶朽木山南多枯枝枯枝作採薪㸑室私自知诘朝砺斧寻视暮行歌归先雪隠薜荔迎暄卧茅茨清涧日濯足乔林时曝衣终年登险阻不复忧安危荡漾与神游莫知是与非樵人十咏陆龟䝉樵谿山髙谿且深苍苍但羣木抽条欲千尺衆亦疑朴一朝䝉剪伐万古辞林麓若遇燎圆穹微烟出云族樵家草木黄落时比邻见相喜当门清涧尽屋在寒云里山棚日才下野灶烟初起所谓顺天民唐尧亦如此樵子生在苍崖边能谙白云养才穿逺林去巳在孤峰上薪和野花束歩带山词唱日暮不归来柴扉有人望樵担轻无斗储价重则筋力絶欲下半巖时忧襟两如结风髙势还却雪厚疑中折负荷诚独难移之赠来哲樵风朝随早潮去暮带残阳返向背得清颷相随无近逺採山一何迟服道常苦蹇仙术信能为年华未将晩樵歌纵调为野吟徐徐下云磴固知负樵乐不减援琴兴出林方自转隔水犹相应但取天壤情何求郢人称奉和樵人十咏皮日休樵溪何时有此谿应便生幽木橡实养山禽藤花䝉涧鹿不止产蒸薪愿当歌棫朴君知天意无以此安吾族樵家空山最深处太古两三家云萝共夙世猨鸟同生涯衣服濯春泉盘餐烹野花居兹老复老不觧叹年华樵径䝉茏中一径绕在千峯里歇处遇松根危中值石齿花穿枲衣落云拂芒鞋起自古行此途不闻顚与坠樵风野船渡樵客来往平波中纵横清颷吹旦暮归期同苹花惹衣白莲影涵薪红吾意请封尔直作镜湖公山中于石我家万山中日日採樵去扪萝上层巅苔滑不畱屦落日负樵归云深失归路谁家犬吠声声在云深处下岭樵歌许继石磴缘苍苍负薪下层峭歌声相应发山木闪残照近惊幽谷响逺答清猿啸欵乃江上音烟波岂同调题画鐂泰千峰落日隂闪闪鸦飞尽隔树暗鸣泉苍茫路难认何处逺归樵山花红揷鬓访樵者孙一元逺寻山中樵不识山中路隔林伐木声遥意林深处不晤竟空归日堕西陵树赠山隂陈海樵王问十年制一斧三日採一薪白石自堪煮赤松为尔邻入市当问卜移家非避秦独乗辽东鹤高揖谢时人观束薪王问山椒露未晞松约多樛枝林踈古苔出错崿云根僛坐此观捆载落日樵腹饥归㸑秋篱下薪湿烟火迟七言古樵客吟张籍山上採樵选枯树深处樵多出辛苦秋来野火烧栎林枝柯巳枯堪採取斧声坎坎在幽谷採得齐梢青葛束日西待伴同下山竹担弯弯向身曲共知路傍多虎穴未出深林不敢歇邨西地暗狐兔鸣稚子呌时相应声採樵客莫採松与柏松柏生枝直且坚与君作屋成家室樵歌郑震上山劚山山丁登下山嵌山山稜层秋残日暮归来晚茅檐洗脚月又明明朝早入芙蓉城醉樵歌张简东呉市中逄醉樵鐡冠欹侧髪飘萧两肩屹屹何所负青松一枝悬酒瓢自言华葢峯头住足迹踏徧人间路学书学剑倶不成惟有饮酒得真趣管乐本是王覇才松乔自有烟霞具手持崑冈白玉斧曾向月里斫桂树月里仙人不我嗔特令下饮洞庭春兴来一吸海水尽却把珊瑚樵作薪醒时邂逅逄王质石上看棊黄鹄立斧柯烂尽不成仙不如一醉三千日于今老去名空在处处题诗偿酒债淋漓醉墨落人间夜夜风雷起光怪赠醉樵髙启川钓巳遭猎野耕终改图不如山中樵醉卧谁得唿採山不採松松花可为酒酒熟谁共斟木客为我友木客已去空石牀举杯向月邀呉刚借汝快斧斫大桂要令四海増清光林风吹髪寒拥耳独枕空尊碧巖里此时忘却负薪归勐虎一声惊不起世间万事如浮烟看棊何必逢神仙青松化石鹤未返酒醒又是三千年五言律樵者崔涂入山行採薇闲剪蕙为衣避世嫌山浅逄人说姓稀有时还独醉何处掩衡扉莫看棊终局谿风晚待归六言律冬樵杨慎城阙软红尘逺林峦空翠岚深丁丁鸟惊斧重霏霏雪压担沈沙明东郭履迹谷响南华足音归去自换邨酒不湏觧却貂金七言律雪樵龚璛伊川门下巳齐腰清苦谁如雪里樵浩荡山林行靡靡低迷蓑笠影飘飘枯梢一夜号寒堕野菜寻春待冻消炙手故应犹可热髙人尘甑尽无聊樵朱之蕃行歌伐木隠林中平楚髙原四望通爱踏春山萦碧草醉眠秋壑舞丹枫唯畱松柏团成盖不许荆榛竞作丛半岭夕阳归路稳乗风破浪为谁雄五言絶句樵李俊民云外山将遍人间日易斜不知棊换世柯烂未还家樵歌贻卢子明黄克晦採薪入深林唱歌出幽谷樵歌非无辞辞古不可读六言絶句樵黎扩窈窈径穿林下丁丁斧彻云间耳惯猿惊鹤怨迹穷红树青山七言絶句樵翁蒋吉独入深山信脚行惯当貙虎不曾惊路傍花发无心看惟见枯枝刮眼明樵叟僧贯休樵父貎饥带尘土自言一生苦寒苦担头担箇赤瓷罂斜阳独立朦胧坞樵者欧阳修云际依依认旧林断崖荒磴路难寻西山望见朝来雨南涧归时渡处深嵗晩书事刘克庄嵗晩郊居苦寂寥日髙盐路去城遥深深榕径苔墙里忽有银钗呌卖樵次松风阁韵裘万顷白云殊不作俗态流水更似知人心谿边濯足谿上坐樵唱一声秋满林余杭樵歌谢翺樵斧丁丁响翠微頳肩半脱汗身衣因来避雨巖前洞裹得山蜂和蜜归九曲樵歌曹文晦琼阙峩峩接太清五云洞口问长生欲知岭上无穷景听取樵歌四五声寄破山樵者李超无尹嘉宾结隠深随麋鹿羣上方钟磬断知闻空山嵗晩多氷雪若个峰头踏冻云御定佩文斋咏物诗选巻二百二十七御定佩文斋咏物诗选卷二百二十八钦定四库全书御定佩文斋咏物诗选巻二百二十八渔类四言古酒㑹诗嵇康敛絃散丝游钓九渊重流千仞惑饵者悬猗欤庄老栖迟永年实惟龙化荡志浩然江郊苏轼江郊葱昽云水蒨绚碕岸斗入洄潭轮转先生悦之布席闲燕初日下照潜鳞俯见意钓㤀鱼乐此竿线优哉悠哉玩物之变五言古钓竿行文帝东越河济水遥望大海涯钓竿何珊珊鱼尾何簁簁行路之好者芳饵欲何为钓竿沈约桂舟旣容与緑浦复回纡轻丝动弱芰微楫起单凫叩舷忘日暮卒歳以为娱观钓阴铿澄江息晩浪钓侣枻轻舟丝垂遥溅水饵下暗通流歌声时断续檝影乍横浮寄言濯缨者沧浪终滞游钓竿篇李巨仁潺湲面江海滉瀁瞩波澜不惜黄金饵唯怜翡翠竿斜纶控急水定檝下飞湍潭廻风来易川长雾歇难寄言朝市客沧浪余自安渔父词储光羲泽鱼好鸣水谿鱼好上流渔梁不得意下渚潜垂钩乱荇时碍楫新芦复隐舟静言念终始安坐看沈浮素髪随风扬逺心与云游逆浪还极浦信潮下沧洲非为狥形役所乐在行休钓鱼湾储光羲垂钓緑湾春春深杏花乱潭清疑水浅荷动知鱼散日暮待情人维舟緑杨岸渔父歌李颀白首何老人蓑笠蔽其身避世长不仕钓鱼清江濵浦沙明濯足山月静垂纶寓宿湍与瀬行歌秋复春持竿湘岸竹爇火芦洲薪緑水饭香稻青荷包紫鳞于中还自乐所欲全吾真而笑独醒者临流多苦辛大回中元结樊水欲东流大江又北来樊山当其南此中为大回回中鱼好游回中多钓舟漫欲作渔人终焉无所求蓝田谿与渔者宿钱起独游屡忘归况此隐沦处濯髪清泠泉月明不能去更怜垂纶叟静若沙上鹭一论白云心千里沧州趣芦中夜火尽浦口秋山曙叹息分枝禽何时更相遇江中晩钓寄荆南一二相识刘长卿楚郭微雨收荆门遥在目漾舟水云里日暮春江緑霁华静洲渚暝色连松竹月出波上时人归渡头宿一身巳无累万事更何欲渔父自夷犹白鸥不羁束既怜沧浪水复爱沧浪曲不见眼中人相思心断续渔具诗陆龟蒙网大罟网目繁空江波浪黑沈沈到波底恰共波同色牵时万鬐入巳有千钧力尚悔不横流恐他人更得罩左手掲圆罛轻桡弄舟子不知潜鳞处但去笼烟水时穿紫萍破忽值朱衣起贵得不贵名敢论鲂与鲤有意烹小鲜乗流驻孤棹虽然烦取舍未肻求津要多为虾蚬误已分䴔䴖笑寄语龙伯人荒唐不同调钓筒短短截筠光悠悠卧江色篷差橹相应雨慢烟交织须臾中芳饵迅疾如飞翼彼竭我还浮君看不争得钓车谿上持只轮谿邉指茅屋间乗风水便敢议朱丹毂髙多倚衡惧下有折轴速曷若载逍遥归来卧云族鱼梁能编似云薄横絶清川口缺处欲随波波中先置笱投身入笼槛自古难飞走尽日水濵吟殷勤谢渔叟义鱼春谿正含緑良夜才参半持矛若羽轻列烛如星烂伤鳞跳密藻碎首沈遥岸尽族染东流傍人作佳翫鸣榔水浅荇藻涩钩罩无所及铿如木铎音势若金钲急敺之就深处用以资俯拾搜罗尔甚微遁去将何入沪万植御洪波森然倒林薄千颅咽云上过半随潮落其闲风信背更值雷声恶天道亦裒多吾将移海若笭箵谁谓笭箵小我谓笭箵大盛鱼自足飡寘璧能为害时将刷苹浪又取悬藤带不及腰上金何劳问蓍蔡和袭羙添咏渔具陆龟蒙渔菴结茅次烟水用以资啸傲岂谓钓家流忽同禅室号闲凭山叟占晩有谿禽嫪华屋莫相非各随吾所好钓矶拣得白云根秋潮未曽没坡陀坐鳌背散漫垂龙发持竿从掩雾置酒复待月即此放神情何劳适呉越篛笠朝携下枫浦晩戴出烟艇冐雪或平檐听泉时仄顶飇移霭然色波写危如影不识九衢尘终年居下泂背篷敏手擘江筠随身织烟殻沙禽固不知钓伴犹初觉闲从翠微拂静唱沧浪濯见説方山潭渔童尽能学和陆鲁望渔具诗皮日休网晩挂谿上网映空如雾縠闲来发其机旋旋沈平緑下处若烟雨牵时似崖谷必若遇鲲鲕从敎通一目罩芒鞋下葑中歩歩沈轻罩既为菱浪飐亦被莲泥胶人立独无声鱼烦似相抄满手搦霜鳞思归举轻棹烟雨晚来好东塘下去网小正星舟轻欲腾翥谁知荇深后恰值鱼多处浦口更有人停桡一延竚钓筒笼籦截数尺标置能幽絶从浮笠泽烟任卧桐江月丝随碧波漫饵逐清滩发好是趁筒时秋声正清越钓车得乐湖海志不厌华辀小月中抛一声惊起滩上鸟心将潭底测手把波文袅何处觅奔车平波今渺渺鱼梁波际挿翠筠离离似清籞游鳞到谿口入此无逃所斜临杨柳津静下鸬鹚侣编此欲何之终焉富春渚鸣榔尽日平湖上鸣榔仍动桨丁丁入波心澄彻和清响鹭听独寂寞鱼惊昧来往尽水无所逃川中有钩党舴艋濶处只三尺翛然足吾事低篷挂钓车枯蚌盛鱼饵只好携桡坐惟堪葢蓑睡若遣遂平生艅艎不如是笭箵朝空笭箵去暮实笭箵归归来倒却鱼挂在幽窓扉但闻虾蚬气欲生苹藻衣十年佩此处烟雨苦霏霏添咏渔具皮日休渔菴菴中只方丈恰称幽人住枕上悉鱼经门前空钓具束竿时倚壁晒网还侵戸上泂有杨颙须留徃来路篛笠圆似写月魄轻如织烟翠涔涔向上雨不乱窥鱼思擕来沙日微挂处江风起纵戴二梁冠终身不忘尔渔人苏拯垂竿朝与暮披蓑卧横楫不问清平时日乐沧波业长畏不得闲几度避游畋当笑钓台上逃名名却传渔家傲晁补之渔家人言傲城市未曽到生理自江湖那知城市道晴日七八船熈然在淸川但见笑相属不省歌何曲忽然四㪚归逺处沧洲微或云后车载藏去无复在至老不曲躬羊裘行泽中石门渔舍薛季宣渔家在何许蹖驳巖下石花树几株芳湖山数峰碧窊樽亭遂古䨇阙天自辟锦绣入茨舍藤萝封筀栅吾为江上游形苦世间役心驰定沙歩舟行过檐隙浪翁底镌铭太尉此居宅岂若斯人徒风云相主客秋江钓月程鉅夫荷蓑非避世持竿不求赏夙抱江海心宁为利名鞅天明紫烟里日暮清波上四顾无人知孤舟自来往秋江钓月范梈秋江明似镜月色静更好之子罢琴来萝径初尚早衆峰更灭没横笛隔幽岛我船尔棹歌丝纶荡浮藻潜鱼却寒饵宿鴈起夜缟离离不可招白露下烟艹髙风桐庐士骏业渭川老同是钓鱼人那应不同道把酒酹清辉如何答穹昊过髙邮射阳湖杂咏萨都拉大罾一丈阔小舟一叶轻相传子与孙终古无人争渔父曲叶颙雨过暮云收江空凉月出轻蓑独钓翁一曲秋风笛宿鹭忽惊飞点破烟波碧钓矶袁凯白日自团团春流亦漾漾闲沤雨边至轻丝风外飏既寡羡鱼情还闻濯缨唱缅彼磻上翁投竿复何向秋江渔唱髙棅大川饶数罟浅渎无吞舟日暮收我纶唱歌度中流歌长入空阔两岸江声秋断续和鸣榔揺飏随狎鸥曲终人不见云水空悠悠渔钓祝允明幸非城市住不舍烟波宅白鸟丽金沙苍苔绕黄石凉隂涧木青平逺水天碧梁寒鱼尽落稻晚蠏犹瘠脩纶倚笭箵败笠葢袯襫沽酒自易醉枫根忽终夕寒江钓雪周复俊岚云冻不飞江水明素练千林㝠若空遥峰隐还见渔歌巖下起落日声犹转七言古渔父岑参扁舟沧浪叟心与沧浪清不自道乡里无人知姓名朝从滩上饭暮向芦中宿歌竟还复歌手持一竿竹竿头钓丝长丈余鼓栧乗流无定居世人那得识深意此翁取适非取鱼渔父歌张志和西塞山边白鹭飞桃花流水鳜鱼肥青篛笠緑蓑衣斜风细雨不须归其二松江蠏舎主人欢菰饭莼羹亦共餐枫叶落荻花干醉宿渔舟不觉寒赠湘南渔父刘长卿问君何所适暮暮逄烟水独与不系舟徃来楚云里钓鱼非一歳终日只如此日落江清桂檝迟纎鳞百尺深可窥沈钩垂饵不在得白首沧浪空自知渔翁柳宗元渔翁夜傍西巖宿晓汲清湘然楚竹烟消日出不见人欵乃一声山水緑廻看天际下中流巖上无心云相逐清江行刘子翚渔翁一棹老清波稚子学语能渔歌日暮沙头寒爇竹雨余船角乱堆蓑鬻残小鲜仍自鲙湖海茫茫醉乡内夜阑酒渇潄寒流月照芦花上篷背分题得渔邨晚照徐照渔师得鱼绕谿卖小船横系柴门外出门老妪唤鸡犬收歛蓑衣屋头晒卖鱼得酒又得钱归来醉倒地上眠小儿啾啾问煮米白鸥飞去芦花烟渔父词完颜璹杨柳风前白版扉荷花雨里緑蓑衣红稻羙锦鳞肥渔笛闲拈月下吹其二钓得鱼来卧看书船头横置酒葫芦烟际柳雨中蒲乞与人间作画图渔翁图程鉅夫渔翁牵纑渔妇纺膝上儿看掉车响谿南谿北趁冬晴水急船多欠新网祝儿休啼手正忙网成得鱼如汝长渔父掲傒斯夫前撒网如车轮妇后揺橹青衣裙全家託命烟波里扁舟为屋鸥为邻生男巳解安贫贱生女巳得供炊㸑天生网罟作田园不教衣食看人靣男大还娶䲣家女女大还作䲣家妇朝朝骨肉在眼前年年生计大江邉更愿官中减征赋有钱沽酒供醉眠虽无余羡无不足何用世上千钟禄右丞春谿捕鱼呉镇前滩罾兮后滩网鱼兮鱼兮何所往桃花锦浪緑杨邨浦溆忽闻渔笛响我行笠泽熟此图顿起桃源鸡犬想不如归向茅屋底老瓦盆中醉春酿王摩诘春谿捕鱼图黄公望春江水緑春雨初好山对面青芙蕖渔舟两两渡江去白头老渔争捕鱼操篙提网相两两慎勿江心轻举网风雷昨夜过禹门桃花浪暖鱼龙长我识扁舟垂钓人旧家江南红叶邨卖鱼买酒醉明月贪夫狥利徒纷纭世上闲愁生不识江草江花俱有适归来一笛杏花风乱云飞散长天碧渔庄郑元祐濠上春晴花朶朶施周强知鱼与我争如顾循读书倦馺沓浪花宵鼓柁船头列炬船尾唱绳擉如云翻水上并刀斫雪鲙缕飞拍拍茅柴荐新酿庄上东风柳欲绵鲤鱼吹浪迎归船由来名教有乐地看书却埽消残年渔庄于立二月春水生三月春波阔东风杨柳花江上鱼吹沫放船直入云水乡芦荻努芽如指长船头濯足歌沧浪兰杜吹作春风香得鱼归来三尺强有酒在壶琴在牀长安市上人如蚁十丈红尘埋马耳渔庄之人百不理醉歌长在渔庄里渔邨夕照宣宗岳阳城头望湘浦芳艹垂杨迷古渡晴岚霏白夕阳红渺渺江邨天欲暮渔家茅屋住汀洲罢钓归来稳系舟自念生涯在网罟临风髙挂向船头出水鲜鳞杂紫蠏罏头有酒还堪买东邻西舎当此时欢笑声余歌欵乃豚鱼吹浪白连天隔江贾客促归船余光逺映䨇凫外残影半落孤鸿边湖上髙楼云外起下瞰湖湘千百里慿髙一望楚天低云树苍苍暮山紫钓竿刘基斫竹作钓竿抽茧作钓丝沧洲日暖波涟漪緑蒲茸茸柳叶垂钩纎饵香鱼不知石鳞激水谿毛动玉燕回翔竿尾重大鱼入馔腮颊红小鱼却放渊沄中更祝小鱼知我意稳向深潭莫贪饵捕鱼词髙启后网初沈前网起夫妇生来业淘水忽惊网重力难牵打得长鱼满船喜不教持卖去南津且向江头祭水神愿得年年神作主无事全家卧烟雨不论城中鱼贵贱换得酒归侬不怨淸谿渔隐杨基清谿秋来水如练历历鱼虾皆可见緑蓑酒醒雁初飞风急芦花吹满靣谿南一带是青山逄着埀杨便可湾漫道白鸥闲似我渔舟更比白鸥闲林志尹秋江渔父图张以宁江风揺柳云冥冥小艚钓归潮满汀卖鱼得钱共秋酌白酒船头青瓦瓶樵青劝酒渔童舞击瓯唱歌无曲谱船前野鸭莫惊飞我有竹弓不射汝题渔乐图王绂遥天雨歇明残霞凉风飒飒吹蒹葭晚来随处可栖泊五湖烟水皆吾家得鱼且觅津桥酒旋採谿毛杂菱藕除着沙鸥孰可亲隔篷唤取邻船叟生计年年一叶舟全家不识别离愁妇能斫鲙儿行盏一笛横吹万里秋渔父词陈继江柳隂江水深钓船不到江之心江心风髙浪相激纵使鱼多不易得钓丝只在江边垂得鱼无鱼心自怡有时投竿把书读残阳渐红江转緑有时沽酒醉风前沙鸥忘机相对眠人生富贵那足羡好是春鸿与秋燕江柳阴江水深钓船不到江之心江乡渔乐图刘溥桃花雨歇春潮长江中鲤鱼随水上香蒲叶短白鹭飞渔父乗船自来徃船头巨罾三丈余辘轳引绠如引车浪花触船鱼乱跃儿女相顾争欢唿江头卖鱼朝买谷晚来还向江头宿老翁不愁儿不啼新妇船中炊欲熟渔景鲁铎桃李秾纎含晓湿篷背晴曦晒蓑笠汀洲草芳凫雁飞江风扑岸炊烟急中湖布网却伊谁作力包罗意恐迟春深欲劝同休息正是鱼龙孕子时笠泽渔父词文彭无利无名一老翁笔牀茶灶任西东陆鲁望米南宫除却先生便是侬其二呉淞江上是侬家每到秋来爱荻花眠未足日初斜起坐船头看落霞其三钓得鲈鱼不卖钱船头吹火趁新鲜樽有酒月将圆落得今宵一醉眠捕鱼词呉梦旸钱塘萧萧暮潮响雪片打船天苍莽此时江心鱼不上渔郎视鱼如在掌身跃水底胜落网手擎一尾一尺广回身落水水几丈俄顷出没鱼穰穰起立船头发蔽颡不着衣裳还打桨五言律独钓韩愈侯家林馆胜偶入得垂竿曲树行藤角平池散芡盘羽沈知食驶缗细觉牵难聊取夸儿女榆条系从鞍其二独往南塘上秋晨景气醒露排四岸艹风约半池萍鸟下见人寂鱼来闻饵馨所嗟无可召不得倒吾缾垂钓亭姚合由钓起茅亭柴扉复竹楹波清见丝影坐久识鱼情白鸟依牕宿青蒲傍砌生欲同渔父舍须自减逄迎春江独钓戴叔伦独钓春江上春江引趣长断烟栖草碧流水带花香心事同沙鸟浮生寄野航荷衣尘不染何用濯沧浪夜到渔家张籍渔家在江口潮水入柴扉行客欲投宿主人犹未归竹深邨路逺月出钓船稀遥见寻沙岸春风动草衣和春深二十首白居易何处春深好春深渔父家松湾随棹月桃浦落船花投饵移轻楫牵轮转小车萧萧芦叶里风起钓丝斜渔父杜牧白发沧浪上全忘是与非秋潭随钓去夜月叩船归烟影侵芦岸潮痕在竹扉终年狎鸥鸟来去且无机宿渔家刘威竹屋清江上风烟四五家水围分芰叶邻界认芦花雨到鱼翻浪洲廻鸟傍沙月明何处去片片席帆斜渔父李中烟冷暮江濵髙歌散诞身移舟过蓼岸待月正丝纶亦与樵翁约同游酒市春白头云水上不识独醒人谿叟僧景云谿翁居处静谿鸟入门飞早起钓鱼去夜深乘月归露香菰米熟烟煖荇丝肥潇洒尘埃外扁舟一艹衣渔父吟宋伯仁小舟如鴈许稳稳下波心蓑笠几风雨江山无古今清歌鸣短棹红叶满疎林一醉不知世前谿月未沈渔隐为周仲明赋黄庚一笠戴春雨扁舟寄此情世间尘网密江上钓丝轻不羡鱼虾利惟寻鸥鹭盟严陵台下水犹作汉时清渔庄郭翼山色桃花里渔庄信少䨇鸥羣廻落日鱼笱聚深矼杨柳秋开屋蒹葭雨满江野翁归醉晩水没系船桩夜到渔家呉鼎芳渔家近秋水水上槿扉开地寂月初到谿寒潮不来邨沽惟白杜野坐只青苔为説芙蓉好明朝未可回五言排律钓竿篇沈佺期朝日歛红烟垂竿向绿川人疑天上坐鱼似镜中悬避檝时惊透猜钩每误牵湍危不理辖潭静欲留船钓玊君徒尚征金我未贤为看芳饵下贪得㑹无筌六言律秋渔杨愼日出烟消露晞百丈清江钓矶船似天边稳坐鱼若空行无依袄霭歌星独往婆娑舞月方归兆熊不梦渭叟狎鸥久忘汉机七言律和慕容法曹寻渔者寄城中故人钱起孤烟一点緑谿湄渔父幽居即旧基饥鹭不惊收钓处闲麛应乳负暄时茅斋对雪开尊好稚子焚枯饭客迟胜事宛然怀抱里顷来新得谢公诗西江上送渔父温庭筠却逐严光向若邪钓轮茭棹寄年华三秋细雨愁枫叶一夜扁舟宿苇花不见水云应有梦偶随烟岛便成家白苹风起楼船暮江燕䨇䨇五两斜寄湘隂阎少府乞钓轮子温庭筠钓轮形与月轮同独茧和烟影似空若向三江逄雁信莫辞千里寄渔翁篷声夜滴淞江雨菱叶秋传镜水风终日垂钩还有意尺书多在锦鳞中西塞山泊渔家皮日休白纶巾下发如丝静倚枫根坐钓矶中妇桑邨挑叶去小儿沙市买蓑归雨来莼菜流船滑春后鲈鱼坠钓肥西塞山前终日客隔波相羡尽依依鲁望以轮钩相示缅怀髙致因作三篇皮日休角柄孤轮细腻轻翠篷十载伴君行捻时解转蟾蜍魄抛处能啼络纬声七里滩波喧一舍五云谿月静三更朱衣鲋足和蓑睡谁信人间有利名其二尽日悠然舴艋轻小轮声细雨溟溟三寻丝带桐江烂一寸钩含笠泽腥用近詹何传钓法收和范蠡养鱼经孤篷半夜无余事应被严滩聒酒醒顷自桐江得一钓车以袭羙乐烟波之思因出以为玩俄辱三篇复抒詶答陆龟䝉曽招渔侣下清浔独茧初随一锤深细辗烟华无辙迹静含风力有车音相唿野饭依芳艹迭和山歌逗逺林得失任渠但取乐不曽生箇是非心赠彭蠡钓者杜荀鹤偏坐渔舟出苇林苇花零落向秋深秪将波上鸥为侣不把人间事系心傍岸歌来风欲起卷丝眠去月初沈若教我似君闲放赢得湖山到老吟戏赠渔家杜荀鹤见君生计羡君闲求食求衣有底难养一箔蚕供钓线种千茎竹作渔竿胡卢杓酌春醲酒舴艋舟流夜涨滩却笑侬家最辛苦听蝉鞭马入长安忆钓舟呉融青山小隐枕潺湲一叶垂纶几泝沿后浦春风随兴去南塘秋雨有时眠惯冲晓雾惊羣鴈爱飐残阳入乱烟廻首无人寄惆怅九衢尘土困扬鞭钓翁秦韬玉一竿青竹老江隈荷叶衣裳可自裁潭定静悬丝影直风髙斜飐浪纹开朝携轻櫂穿云去暮背寒塘戴月回世上无穷崄巇事算应难入钓船来赠渔者胡曽不愧人间万户侯子孙相继老扁舟往来南越谙鲛室生长东呉识蜃楼自为钓竿能遣闷不因萱草解销忧羡君独得逃名趣身外无机任白头赠渔者韩偓个侬居处近诛茅枳棘篱兼用荻梢尽日风扉从自掩无人筒钓是谁抛城方四靣墙阴直江阔中心水脉坳我亦好闲求老伴莫嫌迁客且论交赠渔翁韦庄草衣荷笠鬓如霜自説家编楚水阳满岸秋风吹枳橘遶陂烟雨种菰蒋芦刀夜鲙红鳞腻木甑朝蒸紫芋香曽向五湖期范蠡尔来空阔久相忘赠渔翁罗隐叶艇悠扬鹤髪垂生涯空託一轮丝是非不向眼前起寒暑任从波上移风漾长歌秋月里梦和春雨昼眠时逍遥此意谁人㑹应有青山緑水知钓车徐夤荻湾渔客巧粧成硾铸银星一点轻抛过碧江鸂鶒岸轧残金井辘轳声轴磨骍角氷光滑轮巻春丝水靣平把向严滩寻辙迹渔台基在辗难倾贻钓鱼李处士谭用之罢吟鹦鹉艹芊芊又泛鸳鸯水上天一棹冷涵杨桞雨片帆香挂芰荷烟緑揺江澹萍离岸红点云疎橘满川何处邈将归洞府数茎红蓼一渔船次韵南谿观鱼韩驹城西鼓檝又城东不待谿分上下风碧树垂杨间黄緑氷盘行鲙簇青红横塘日暮林峦合断岸秋来浦溆通安得此身无世累便随渔艇入空蒙渔家陆游江上渔家水蘸扉闲云片片傍苔矶钓收鹭下虚舟立桥断僧寻别径归海近冈峦多迤逦天寒雾雨正霏微羊裘老作桐江叟点检初心幸未违次圭父观渔韵朱子平生三伏断追游谁唤来穿涧树幽初讶网横天影破忽惊人蹴浪花浮鸣榔不用齐吴榜鼓枻何须学楚讴便有金盘堆白雪却怜清泚向东流渔父李节举世从谁话独醒短蓑轻篛寄余生半篙春水世尘逺一笛晚风山雨晴稚乳满船生事简鱼虾到市利源轻旁人莫怪机心少曽与沧洲白鸟盟潮谿夜渔桞贯谿水添流到石矼小家残戸占鱼商蛟龙未解乗云气鱼鼈安能避泽梁两岸栎林藏曲折一篝松火照微茫淮夷固有蠙蛛颗往往钩深得夜光渔蓑谢宗可翠结香莎付钓舟一竿风雨不须愁苔矶夜泊披寒去苇岸昏归带湿收月冷笼衣眠柁尾天晴随网晒船头羊裘莫笑狂奴错也着烟波万顷秋钓丝谢宗可临流纎影衆鳞惊消得长缫一缕轻钩坠乱萦春水碧竿垂斜袅晩风清牵回江上烟波梦掣断人间富贵情我欲笑携千尺去桃花浪里拔鲲鲸潮谿夜渔呉莱昨夜寒潮与此通荒谿尚趣百川东行依柏树林头月钓拂卢花屿畔风挿竹侵沙鱼扈短篝灯映草蠏碕空太公逺矣吾将隐赤鲤何书在腹中题秋江把钓图黄镇成独载轻舠过碧川一纶牵动楚江天芦邉有月还吹笛桞外无风不系船畱火夜燃湘岸竹得鱼朝送酒家钱十年湖海眞如画亦欲狂歌一叩舷渔邨意钱惟善丙穴鱼来江尽头元眞卜筑更深幽对门灯火三家市何处烟波万里舟明月竹枝扬子夜西风木叶洞庭秋棹歌一曲闲来往指点侬家鹦鹉洲竹榦青乐钓太祖旷浦澄天湿晓烟智人乐钓稳沙前蓑轻雨霁云收谷钓掷纶枢水映船举棹欲归江月上挂帆巳近暮霞边汀芦处处飞萤火照彻渔邨夜不眠题烟波泛舟图刘基旧游忆鼓湘湖棹日净风微江练平小艇曲穿花底出游鱼相伴镜中行别来漫想心徒切画里重看眼亦明素石苍松是何处愿从巢父濯冠缨呉淞渔乐沈贞家住沧洲白鸟边捕鱼沽酒自年年桃花浪暖堪垂钓杨柳风轻不系船帆影带归孤屿月笛声吹散一江烟武陵亦是人间路谁説仙家别有天怀朱渔父江仲鱼九谿深处似严滩渺渺风尘白眼看叶艇毎随幽嶂出茅房孤掩落花残芙蓉衣上云千片杨桞谿头月一竿钓罢瓦缾曽共醉满身零露不知寒峨谿晩钓僧德祥牛渚山前白鹭飞船头坐得便无机莺从桞絮风中听鱼到桃花水后肥有梦只因怀太白逄人多是说元晖一壶春酒江邨暮泊在峨谿醉不归五言絶句江行钱起岸緑野烟逺江红斜照微撑开小渔艇应到月明归其二曽有烟波客能歌西塞山落帆惟待月一钓紫菱湾其三江雨正霏微江邨晩渡稀何曽妨钓艇更待得鱼归江邨夜泊项斯月落江路黑前邨人语稀几家深树里一火夜渔归渔家张乔拥棹思悠悠更深泛积流惟将一星火何处宿芦洲野钓韩偓细雨桃花水轻鸥逆浪飞风头阻归棹坐睡倚蓑衣钓叟杜荀鹤茅屋深湾里钓船横竹门经营衣食外犹得弄儿孙江上渔者范仲淹江上往来人但爱鲈鱼羙君㸔一叶舟出没风波里渔艇朱子出载长烟重归装片月轻千巖猿鹤友愁絶棹歌声谿边钓船牟巘莫出前谿去随宜下钓钩风波若不恶鲈鳜满船头题渔舟风雨图呉澄蓑笠寒飕飕一篙背拳曲有人方醉眠酒醒失茅屋淮南渔歌马祖常棹船淮水上晒网赤岸南船中捕来鱼卖钱买鱼篮其二小艇如凫鹥湘东柴杉木载家复捕鱼夜夜系江竹捕鱼图虞集网罟日相从天寒泽国空钓竿长倚树老却渭川翁春江独钓图倪瓒春洲菰蒋緑江水似空虚望山以髙咏意钓不在鱼渔邨夕照陈旅落日楚江深倒景在髙树晒网茅屋头分鱼石梁歩杂画孙一元尽日不见鱼风髙网罟冷蹋歌归未归江波荡人影网集潭施渐朝向湖上去暮从湖上归渔家自成市晒网及斜晖平望夜泊王穉登鱼鳞成石量桑叶论斤卖珍重丝网难家家月中晒六言絶句渔隐图诗为程子纯赋杜本山下白云缥缈水邉红树依稀信有桃源深处渔人今亦忘归渔黎扩鱼水心情淡淡鸥波身世悠悠清风杨桞一曲明月芦花满洲七言絶句戏题湖上常建湖上老人坐矶头湖里桃花水却流竹竿袅袅波无际不知何者吞吾钩江邨即事司空曙罢钓归来不系船江邨月落正堪眠纵然一夜风吹去只在芦花浅水邉家园白居易沧浪崃水子陵滩路逺江深欲去难何似家池通小院卧房堦下挿渔竿赠渔父杜牧芦花深泽静垂纶月夕烟朝几十春自説孤舟寒水畔不曽逄着独醒人怀归杜牧尘埃终日满窓前水态云容思浩然争得便归湘浦去却持竿上钓鱼船湖上许浑彷彿欲当三五夕万蟾清杂乱泉纹钓鱼船上一尊酒月出渡头零落云守风淮阴许浑遥见江阴夜渔客因思京口钓鱼时一潭明月万株桞自去自来人不知薛氏池垂钓温庭筠池塘经雨更苍苍万㸃荷珠晓气凉朱瑀空媮御沟水锦鳞红尾属严光寄裴生乞钓钩温庭筠一随菱棹谒王侯深媿移文负钓舟今日太湖风色好却将诗句乞鱼钩沅江渔者李羣玉倚棹汀洲沙日晚江鲜野菜桃花饭长歌一曲烟霭深归去沧浪緑波逺钓鱼李羣玉七尺青竿一丈丝菰蒲叶里逐风吹㡬回举手抛芳饵惊起沙滩水鸭儿赠江上老人方干潭底锦鳞多识钓未投香饵即先知欲教鱼目无分别须学揉蓝染钓丝渔父汪遵棹月眠流处处通緑蓑苇带混元风灵均説尽孤髙事全与逍遥意不同渔者张乔首戴圆荷发不梳叶舟为宅水为居沙头聚看人如市钓得澄江一丈鱼阻风韩偓平生情趣羡渔师此日烟江惬所思肥鳜香秔小艛艓早秋滋味阻风时醉着韩偓万里清江万里天一邨桑柘一邨烟渔翁醉着无人唤过午醒来雪满船江南陆龟䝉便风船尾香秔熟细雨罾头赤鲤跳待得江飡闲望足日斜方动木兰桡自遣陆龟䝉甫里先生未白头酒旗犹可战髙楼长鲸好鲙无因得乞取艅艎作钓舟其二贤逹垂竿小隐中我来真作捕鱼翁前谿一夜春流急已学严滩下钓筒钓车陆龟䝉小轮轻线妙无双曽伴幽人酒一缸洛客见时如有问辗烟冲雨过桐江淮上渔者郑谷白头波上白头翁家逐船移浦浦风一尺鲈鱼新钓得儿孙吹火荻花中钓叟杜荀鹤田不曽耕地不锄谁人闲散得如渠渠将底物为香饵一度擡竿一箇鱼渔父李中偶向芦花深处行谿光山色晚来晴渔家开戸相迎接稚子争窥犬吠声其二雪鬓苍髯白布袍笑携頳鲤换邨醪慇懃留我宿谿上钓艇归来明月髙小儿垂钓胡幽贞蓬头稚子学垂纶倒坐莓苔艹映身路人借问遥招手恐畏鱼惊不应人渔者郭震江桞弄风颦翠黛山花着雨湿臙脂却收短櫂拈长笛一叶舟中仰面吹南塘即事翁巻半川寒日满邨烟红树青林古岸边渔子不知何处去渚禽飞落拗罾船舟行六絶句张耒渡头风雨晚生寒蓑笠渔翁坐钓船为问篷中有鱼否一双新鳜出笼鲜过葢竹作朱子浩荡鸥盟久朱寒征骖聊此驻江干何时买得渔船就乞与人间画里看田舍即事刘克庄谿上渔郎占断春一川碧浪映红云问渠定是神仙否橹去如飞语不闻渔父词方岳阴阴深树晚生烟雨急归来失系船白鹭不惊沙水浅依然共在緑杨边烟谿独钓图元好问鞍马风沙万里身眼明惊见楚江春緑蓑衣底元真子不觧吟诗亦可人所见刘铎纶竿老子緑蓑衣细雨斜风一钓矶正是邻家社醅熟桞条穿得锦鳞归过唐州西李口邢安国白沙翠竹谿上邨渔翁卖鱼唤行人西风吹皱一谿水水光日影金鳞鳞江景黄庚寒生鴈背天将雪冷入鱼腮水欲氷钓艇归来江路暝舟人分火点渔灯雨过黄庚雨过山头云气湿潮生渡口岸痕深一声短笛斜阳外知有渔舟泊桞阴江乡夜兴尹廷髙极浦霜清鴈打围渔灯明灭水烟微天寒想是鲈鱼少犬吠空江船夜归谿上刘秉忠芦花逺映钓舟行渔笛时闻三两声一阵西风吹雨散夕阳犹在水边明即事许有壬几家门系钓鱼船一阵风香燎麦烟画出太平邨落景酒旗多在緑杨边渔翁周权转櫂收缗日未西短篷斜阁断沙低卖鱼买酒归来晚风飐芦花雪满谿题春江渔父图杨维桢一片青天白鹭前桃花水泛住家船唿儿去换城中酒新得槎头缩颈鳊緑阴垂钓贡性之茅屋人家隔薜萝緑阴窓户晚凉多日长借得南风便时送沧浪一曲歌钓鱼图贡性之谿树苍茫带晚烟谿流逆上似登天归来钓得鲈鱼羙只博西窓一觉眠题画杂诗马臻数点残鸦水遶邨几家茅屋掩柴门白头谿叟归来晚自把渔舟系桞根其二采菱渡头秋日晚红楼隔岸知谁家参差逺树杂云气灭没渔舟侵浪花画意马臻江花江草映江楼写出江天一片秋隔岸小桥低数尺澹烟消处见渔舟小汊僧圆至麻骨灯明竹壁疎更深人语在茅庐开篷缘岸去沽酒点火拨船来卖鱼絶句漫兴刘基五湖风雨夜垂纶一叶扁舟一粟身至竟云涛归大壑烟波还属钓鱼人题盛子昭临吴兴公谿山钓船图虞堪着我春江听雨眠鸥波亭下水如天当时度得参差玉吹起春风满钓船春江渔父陈继鬓丝如雪映沙鸥烟渚风汀醉泊舟好谢岸傍花共桞莫将春色忌清秋赠钓伴陈宪章短短蒌蒿浅浅湾夕阳倒影对南山大船鼓枻唱歌去小艇得鱼吹笛还醉着孙一元瓦瓶倒尽醉难醒独抱渔竿卧晚汀风露满身唿不起一江流水梦中听秋江钓者潘德元江湖最乐是渔翁何地无天着钓篷见惯白鸥浑不避一丝晴飏蓼化风渔邨夕照沈明臣不知谁唱白铜鞮杨桞邨边即大堤款乃一声风断续打鱼人背夕阳西桃谿娄坚迎潮小艇漉鱼虾临水居人引钓车不怕桃源迷处所潮回应带树头花鰕子禅僧守仁杖藜何处问鰕禅廻首胥邨锁暮烟一曲渔歌秋浦外腥风吹满渡头船渔邨夜归僧宗衍月落苹汀宿雾凝小桥霜冷挂鱼罾归来巳是三更后水际人家尚有灯颂古诗僧普慈每嗟船子惯垂纶恒泊谿边荻映身人问不言头自点恐惊鱼去不应人御定佩文斋咏物诗选巻二百二十八御定佩文斋咏物诗选卷二百二十九钦定四库全书御定佩文斋咏物诗选巻二百二十九牧类五言古牧童词储光羲不言牧田逺不道牧陂深所念牛驯扰不乱牧童心圆笠覆我首长蓑披我襟方将忧暑雨亦以惧寒阴大牛隠层坂小牛穿近林同类相鼓舞触物成讴吟取乐须臾间宁问声与音牧童词周权我牧不惮逺牧多良苦辛所幸牧巳狎驯扰无败羣平原湿春烟碧艹何披纷大牛隐重坂小牛饮芳津旦出露未晞及归景尚曛时复叩角歌歌俚全吾真取乐田野间世事非所闻歌阑卧牛背仰见天际云七言古牧童词李渉朝牧牛牧牛下江曲夜牧牛牧牛邨口谷荷笠出林春雨细芦管卧吹沙艹緑乱挿蓬蒿箭满腰不怕勐虎欺黄犊牧童僧隐峦牧童见人俱不识尽着芒鞋带蓑笠朝阳未出衆山时露滴蓑衣犹半湿二月三月时平原草初緑三箇五箇骑羸牛前邨后邨来放牧笛声才一举衆稚齐歌舞看看白日又西斜各自骑牛又归去书晁説之考牧图后苏轼我昔在田间但知羊与牛川平牛背稳如驾百斛舟舟行无人岸自移我卧读书牛不知前有百尾羊听我鞭声如鼓鼙我鞭不妄发视其后者而鞭之泽中草木长艹长病牛羊寻山跨坑谷腾趠筋骨强烟蓑雨笠长林下老去而今空见画世间马耳射东风悔不长作多牛翁牧牛儿张耒牧牛儿逺陂牧逺陂牧牛芳草緑儿怒掉鞭牛不触涧边桞古南风清麦深蔽目田野平乌犍砺角逐艹行老牸卧噍饥不鸣犊儿跳梁没艹去隔林应母时一声老翁念儿自携饷出门先上冈头望日斜风雨湿蓑衣拍手唱歌寻伴归逺邨放牛风日薄近邨放牛泥水恶珠玑燕赵儿不知儿生但知牛背乐李唐春牧图任士林春气熏人未耕作江头青青牛齿白牛饥草细随意嚼老翁曲膝睡亦着蓬头不记笠抛却午树当风梦揺落梦里牛绳犹在握昨夜囤头牛食薄牧童谣周是修逺牧牛朝出东谿谿上头谿头草短牛不住直过水南芳草洲脱衣渡水随牛去黄芦飒飒风和雨老鸦乱啼野羊走絶谷无人惊四顾寒藤枯木暮山苍同伴相唿归又忙石稜割脚茅割耳身上无有干衣裳却思昨日西边好旷坂平原尽丰草短蓑一卧午风轻长笛三吹夕阳早五言律牧童僧栖蟾牛得自由骑春风细雨飞青山青草里一笠一蓑衣日出唱歌去月明抚掌归何人得似尔无是亦无非牧张居正是处桑麻好田家乐事同耕夫闲白昼牧竖趂春风短笛云山外长林雨露中命俦还借草相与説年丰六言律夏牧杨慎长夏冷风清甽新晴丹帔緑畴山髙羊羣似蚁水阔牛背如舟半幅生烟羃羃三腔短笛悠悠柴扉归来早掩斜阳影在檐头七言律牧朱之蕃择地求刍两得宜欣看茁壮望蕃孳薰风永昼蓑堪枕残日荒邨笛任吹海上平津封已晚窖中属国节空竒长原浅草清流绕倒跨徐归信犊儿五言絶句牧童刘驾牧童见客拜山果怀中落昼日驱牛归前谿风雨恶牧竖崔道融牧竖持簔笠逄人气傲然卧牛吹短笛耕却傍谿田六言絶句牧黎扩芳草茸茸煖碧乌犍湿湿春肥满蓑烟雨朝出一笛斜阳暮归七言絶句牧童芦肇谁人得似牧童心牛背横眠秋兴深时复往来吹一曲何愁南北不知音题牧牛图黄清老平原雨多烟草浮牧童驱牛如挽舟柴门正在水深处青山流过屋西头题牧牛图僧行端谁家荒疃连平原何处孤邨带乔木官田耕尽牛正闲且对东风弄横玉牧牛王钖爵壠上归来跨牸行扬鞭遥指暮云生明朝共把春犁去闻道君王欲省耕平原道中见牧豕者尹嘉宾天门室宿郁如虹海上萧条牧豕翁㑹得平津开合意一竿寒日野田中御定佩文斋咏物诗选巻二百二十九御定佩文斋咏物诗选卷二百三十钦定四库全书御定佩文斋咏物诗选巻二百三十织类五言古子夜夏歌乐府春倾桑叶尽夏开蚕务毕昼夜理机丝知欲早成匹作蚕丝阙名素丝非常质屈折成绮罗敢辞机杼劳但恐花色多咏中妇织流黄简文帝翻花满堦砌愁人独上机浮云西北起孔雀东南飞调丝时绕腕易镊乍牵衣鸣梭逐动钏红粧映落晖与司马治书同闻邻妇夜织王僧孺洞房风已激长廊月复清蔼蔼夜庭广飘飘晓帐轻杂闻百虫思偏伤一鸟声鸟声长不息妾心复何极犹恐君无衣夜夜当牕织见人织聊为之咏刘邈纎纎运玉指脉脉正蛾眉振蹑开交缕停梭续断丝檐花照初月洞口垂朱帷弄机行掩泪翻令织素迟中妇织流黄虞世南寒闺织素锦含怨歛䨇蛾综新交缕涩经脆断丝多衣香逐举䄂钏动应鸣梭还恐裁缝罢无信逹交河织女词孟郊夫是田中郎妾是田中女当年嫁得君为君秉机杼筋力日巳疲不息牕下机如何织纨素自着蓝缕衣官家牓邨路更索栽桑树古词施肩吾夜裁鸳鸯绮朝织蒲桃绫欲试一寸心待缝三尺冰邨舍杂书陆㳺中春农在野蚕事亦随作手种临安青可饲蚕百箔累累茧满簇绎绎丝上篗老子虽安眠衣帛可无作题耕织图赵孟頫三月三月蚕始生纎细如牛毛婉娈闺中女素手握金刀切叶以饲之拥纸散周遭庭树鸣黄鸟发声和且娇蚕饥当採桑何暇事游遨田时人力少丈夫方种苖相将挽长条盈筐不终朝数口望无寒敢辞终歳劳五月五月夏以半谷鸎先弄晨老蚕成雪茧吐丝乱纷纭伐苇作曲薄束縳齐榛榛黄者黄如金白者白如银烂然满筐筥爱此颜色新欣欣举家喜稍慰经时勤有客过相问笑声闻四邻论功何所归再拜谢蚕神六月釜下烧桑柴取茧投釡中纎纎女儿手抽丝疾如风田家五六月緑树阴相蒙但闻缲车响逺接邨西东旬日可经绢弗忧杼轴空妇人能蚕桑家道当不穷更望时雨足二麦亦稍丰酤酒田家饮醉倒妪与翁七月七月暑尚炽长日弄机杼头蓬不暇梳挥手汗如雨嘤嘤时鸟鸣灼灼红橊吐何心娯耳目往来忘伛偻织为机中素老㓜要纫补青灯照夜梭蟋蟀窓外语辛勤亦何有身体衣几缕嫁为田家妇终歳服劳苦七言古赋得婀娜当轩织萧诠东南初日照秦楼西北织妇正娇羞绮窓犹垂翡翠幌珠帘半上珊瑚钩新粧入机映春牖弄杼鸣梭挑织手何曽织素让新人不掩流苏推中妇三日五匹未言迟衫长腕弱绕青丝绫中转蹑成离鹄锦上廻文作别诗不惜纨素同霜雪更伤秋扇箧中辞织锦词温庭筠丁东细漏侵琼瑟影转髙梧月初出簇簌金梭万缕红鸳鸯艶锦初成匹锦中百结皆同心蕊乱云盘相间深此意欲传传不得玫瑰作柱朱絃琴为君裁破合欢被星斗迢迢共千里象尺熏炉未觉秋碧池巳有新莲子染丝上春机李贺玉罂汲水桐花井蒨丝沉水如云影羙人嬾态臙脂愁春梭抛掷鸣髙楼綵线结茸背复疉白祫王郎寄桃叶为君挑鸾作腰绶愿君处处宜春雪缲丝行范成大小麦青青大麦黄原头日出天色凉姑妇相唿有忙事舍后煮茧门前香缲车嘈嘈似风雨茧厚丝长无断缕今年那暇织绢着明日西门卖丝去流黄引宋褧桂庭月午啼螀闲鸾宫露下氷纨单酥灯毳帐鴈门塞妾心料此中闺寒流黄缩涩微含润锦石铺云莹相衬细腰杵急夜如年擣碎商飇不知困春纎易制添光泽鳯花入眼波纹溢东天皜皜唿侍儿快取衣箱金粟尺寒机女词王逄鸳鸯机满东西舎雪茧缲来日相射世俗竞染红蓝花妾心钟爱金丝柘君王锦绣焚殿前天孙鳯梭蛛网悬织成云雾制龙衮万一熏香分御筵五言律蚕室成皇甫汸蚕舘开周典鸾舆扈汉仪棘墙春窈窕桑沼昼涟漪蠒献夫人日衣眀上帝时娥媌御王母玉佩降瑶池五言排律鲛人潜织薛能珠馆冯夷室灵鲛信所潜幽闲云碧牖滉漾水晶帘机动龙梭跃丝萦藕綷添七襄牛女恨三日大人嫌透手擎呉练凝氷笑越缣无因听札札空想濯纎纎七言律织锦女秦韬玉桃花日日觅新竒有镜何曽及画眉秪恐轻梭难作匹岂辞纎手徧生胝合蝉巧间双盘带联雁斜衔小折枝豪贵大堆酬曲彻谁知辛苦一丝丝题张萱羙人织锦图为慈谿蔡元起赋纳延织锦秦川窈窕娘新翻花样学宫坊窓虚转轴莺声腕倦停梭粉汗香双鳯廻翔金缕细五云飞动綵丝长明年夫婿封侯日裁得宫袍逺寄将织锦机瞿佑緑纱窓下响吚哑知是秦川第几家五色染成长命缕䨇头挽就合欢花只愁转轴劳筋力莫谩投梭损齿牙不似绣牀闲坐倦自将辛苦作生涯五言絶句续古陈陶婵娟越机里织得双栖鳯慰此殊世花金梭忽停弄其二景龙临太极五鳯当庭舞谁信壁间梭升天作云雨浣纱女僧皎然清浅白沙滩緑蒲尚堪把家住水东西浣纱明月下织锦图杨维桢秋深未寄衣络纬上寒机断织曽相戒夫君不用归七言絶句江南织绫词施肩吾卿卿买得越人丝贪弄金梭嬾画眉女伴能来看新鸳鸯正欲上花枝冬日田园杂兴范成大邨巷冬年见俗情邻翁讲礼拜柴荆长衫布缕如霜雪云是家机自织成织妇谢翺待得原蚕茧上丝织成送女去还归支机本是寒砧石畱取秋深自捣衣西湖竹枝词顾瑛陌上採桑桑叶稀家中看蚕怕蚕饥大姑要织回文锦小姑要织嫁时衣过邨家樊阜细莎邨路绕山斜涧水西头一两家桑柘叶干鸠雨歇茅檐索索响缫车贫女吟畲育旧丝织尽复新丝辛苦终朝不下机秪恐与时花样别不堪裁作嫁人衣苏蕙梁辰鱼泪痕点滴锦花浮几载抛梭织未休愿得璇图似夫壻残丝断处认回头竹枝词王叔承青桑老尽茜花开新妇看蚕婆不来织得西川宫样锦机头先与小姑裁御定佩文斋咏物诗选巻二百三十御定佩文斋咏物诗选卷二百三十一钦定四库全书御定佩文斋咏物诗选巻二百三十一女红类五言古子夜夏歌乐府田蚕事巳毕思妇犹苦身当暑理絺服持寄与行人咏剪綵花刘孝威叶舒非渐大花发是初开无论人讶似蜂见也争来咏剪綵花朱超道浅深依树色舒巻听人裁假令春已度终在手中开子夜冬歌崔国辅寂寥抱寒心裁罗文褧褧夜乆频挑灯霜寒剪刀冷子夜呉声四时歌张宪瓦上松雪落灯前夜有声起持白玉尺呵手制呉绫䌥纫征袍缝边庭艹又青七言古白纻词张籍皎皎白纻白且鲜将作春衣称少年裁缝长短不能定自持刀尺向姑前复恐兰膏污纎指常遣傍人收堕珥衣裳着时寒食下还把玉鞭鞭白马裁衣曲陈基殷勤织纨绮寸寸成文理裁作逺人衣缝缝不敢迟裁衣不怕剪刀寒寄远惟忧行路难临裁更忆身长短只恐边城衣带缓银灯照壁忽垂花万一衣成人到家美人熨帛图刘溥霜帛丁东捣初歇女伴相怜白如雪掩帷下堂同此情白腕对曵当中庭中庭无风干未得铜斗自烧还自熨只愁熨着有燋晕难表此身如此白小鬟莫更蹲复蹲犹恐皱却葵花纹五言律剪綵张九龄姹女矜容色为花不让春既争芳意早谁待物华眞叶作参差发枝从点缀新自然无限态长在艶阳晨七言律剪刀徐夤寳持多用绣为囊双目交加两鬓霜金匣掠平花翡翠緑窓裁破锦鸳鸯初栽连理枝犹短误绾同心带不长欲制缊袍先把看质非䊵绮媿铦铓监绣掲祐民鳯阁龙庭庆自今羽鳞颜色组丝深羙人百巧天孙手才士一生红女心愿化神蚕抽瓮茧用将缫借入瑶林读书补报浑无力惭媿临机惜寸隂剪刀瞿佑巧制工夫百鍊钢持来闺阁共行藏双环对展鱼肠快两股齐开燕尾张针线有功慿制造绮罗无价任裁量随机镂出新花样长在佳人玉指傍五言絶句春夜裁缝薛维翰珠箔因风起飞蛾入最能不教人夜作方便杀明灯无题袁凯春衣裁剪罢密叶间秾花缝到鸳鸯处行行线脚斜七言絶句寒闺思白居易寒月沈沈洞房静真珠帘外梧桐影秋霜欲下手先知灯底裁缝剪刀冷题针限羮字韵裘万顷一寸坚钢铁琢成绮罗丛里度平生有时稚子敲成钓钓得鱼儿便作羮春词胡天游緑窓红烛制春衣宫様花纱要入时玉手怕裁双鳯破并刀欲下更迟迟理绣杨维桢拣得金针出象筒鸳鸯双刺扇罗中却嗔昨夜狸奴恶抓乱金牀五色绒宫中词张昱延华阁下日如年除是当番到御前寻出涂金香坠子安排衣线捻春绵题月下裁衣图陈继香帏风卷月团团睡起裁衣思万端秋叶未红金剪冷玉门关外不胜寒宫词俞允文一承恩泽入蓬莱别赐轻绡称体裁剪得辟邪新茧子并房宫女鬪看来御定佩文斋咏物诗选巻二百三十一御定佩文斋咏物诗选卷二百三十二钦定四库全书御定佩文斋咏物诗选巻二百三十二佛寺类五言古开善寺法㑹萧统栖乌犹未翔命驾岀山庄诘屈登马岭回互入羊肠稍看原蔼蔼渐见岫苍苍落星埋逺树新雾起朝阳隂池宿早鴈寒风催夜霜兹地信闲寂清旷惟道塲玉树琉璃水羽帐郁金牀紫柱珊瑚地神幢明月珰牵萝下石磴攀桂陟松梁涧斜日欲隐烟生楼半藏千祀终何迈百代归我皇神功照不极睿镜湛无方法轮明暗室慧海渡慈航尘根久未洗希霑垂露光逰光宅寺诗应令简文帝陪逰入旧丰云气郁青葱紫陌垂青栁轻槐拂慧风八泉光绮树四柱暧临空翠网随烟碧丹花共日红方欣大云溥慈波流净宫奉和往虎窟山寺陆罩鸡鸣动睟驾柰苑睠晨逰朱镳陵九达青盖出层楼岁华满芳岫虹彩被春洲葆吹临风逺旌羽映九斿乔枝隐脩迳曲涧聚轻流徘徊花草合浏亮鸟声遒金盘响清梵涌塔应鸣桴慧云方靡靡法水正悠悠实归徒荷教信解愧难酬奉和往虎窟山寺王冏美境多胜迹道塲实兹地造化本灵竒人功兼制置房廊相映属阶阁并殊异髙明畱睿赏清净穆神思豫逰穷岭歴借此方春至野花夺人眼山莺纷可喜风景共鲜华水石相辉媚法像无尘染真僧絶名利陪游既伏心闻道方刻意仰同令君摄山栖霞寺山房夜坐六韵徐孝克戒坛青石路灵相紫金峰影尽皈依鸽餐迎守䕶龙晨朝宣寳偈寒夜敛疎钟鸡兰静含握仁智独从容五禅清虑表七觉荡心封愿言于此处携手屡相逢静卧栖霞寺房望徐祭酒江总絶俗俗无侣脩心心自斋连崖夕气合虚宇宿云霾卧藤新接户欹石久成阶树声非有意禽戏似忘怀故人市朝狎心期林壑乖惟怜对芳杜可以为吾侪经始兴广果寺题恺法师山房江总息舟候香埠怅别在寒林竹近交枝乱山长絶迳深轻飞入定影落照有疎隂不见投云状空畱折桂心和崔侍中从驾经山寺萧悫钩陈夜警徼河汉晓纵横逰骑腾文马前驱转翠旌野禽喧曙色山树动秋声云表金轮见巖端画栱明塔疑从地涌盖似积香成泉髙下澑急松古上枝平仪台多壮思丽藻蔚缘情自嗤非照乗何以继连城云居寺髙顶王褎中峰云已合絶顶日犹晴邑居随望近风烟对眼生谒慈恩寺题奘法师房太宗停轩观福殿游目眺皇畿法轮含日转花盖接云飞翠烟香绮阁丹霞光寳衣旛虹遥合彩空外迥分晖萧然登十地自得㑹三归题终南翠微寺空上人房孟浩然翠微终南里雨后宜返照闭闗久沈冥杖䇿一登眺遂造幽人室始知静者妙儒道虽异门云林颇同调两心相喜得毕景共谈笑暝还髙窗眠时见逺山烧缅怀赤城标更忆临海峤风泉有清音何必苏门啸宿天竺寺陶翰松柏乱巖口山西微径通天开一峰见宫阙生虚空正殿倚霞壁千楼标石丛夜来猿鸟静钟梵寒云中岑翠暎湖月泉声杂谿风心超诸境外了与悬解同明发气候改起视长崖东湖色浓荡漾海光渐曈曚葛仙迹尚在许氏道犹崇独往古来事幽怀期二公逰天竺寺崔颢晨登天竺山山殿朝阳晓厓泉争喷薄江岫相萦绕直上孤顶髙平看衆峰小南州十二月地煖冰雪少青翠满寒山藤萝覆冬沼花龛瀑布侧青壁石林杪鸣钟集人天施饭聚猿鸟洗意归清净澄心悟空了始知世上人万物一何扰蓝田山石门精舍王维落日山水好漾舟信归风探竒不觉逺因以缘源穷遥爱云木秀初疑路不同安知清流转偶与前山通舍舟理轻䇿果然惬所适老僧四五人逍遥䕃松柏朝梵林未曙夜禅山更寂道心及牧童世事问樵客暝宿长林下焚香卧瑶席涧芳袭人衣山月暎石壁再寻畏迷误明发更登歴笑谢桃源人花红复来觌至闲居精舍呈正上人储光羲太室三招提其趣皆不同不同非一趣况是天游宫双岭前夹门阁道复横空寳坊若花积宛转不可穷流泉自成池青松信饶风秋晏景气迥晶明丹素功近将隐者邻逺与西山通大师假慧照念以息微躬同羣公题中山寺髙适平原十里外稍稍云巖深遂及清净所都无人世心名僧既礼谒髙阁复登临石壁倚松迳山田多栗林超遥尽巘㟧逼侧仍岖吾欲休世事于焉聊自任青龙寺昙壁上人院集裴廸灵境信为絶法堂出尘氛自然成髙致向下看浮云迤逦峰岫列参差闾井分林端逺堞见风末疎钟闻吾师久禅寂在世超人羣题鹤林寺綦母濳道门隐形胜向背临层霄松覆山殿冷花藏谿路遥珊珊寳旛挂焰焰明灯烧迟日半空谷春风连上潮少凭水木兴暂令身心调愿谢㩦手客兹山禅诵饶送崔十二游天竺寺李白遥闻天竺寺梦想怀东越每年海树霜桂子落秋月送君游此地已属流芳歇待我来岁行相随浮溟渤与从姪杭州刺史良逰天竺寺李白挂席凌蓬丘观涛憩樟楼三山动逸兴五马同遨游天竺森在眼松风飒惊秋览云测变化㺯水穷清幽疉嶂隔遥响当轩写归流诗成傲云月佳趣满呉洲安州般若寺水阁纳凉喜遇薛员外乂李白翛然金园赏逺近含晴光楼台成海气草木皆天香忽逢青云士共解丹霞裳水退池上热风生松下凉吞讨破万象褰窥临衆芳而我遗有漏与君用无方心垢都已灭永言题禅房岀闗经华岳寺访法华云公岑参野寺聊解鞍偶见法华僧开门对西岳石壁青崚层竹径厚苍苔松门盘紫藤长廊列古画髙殿悬孤灯五月山雨热三峰火云蒸侧闻樵人言深谷犹积冰久愿寻此山至今嗟未能谪官忽东走王程苦相仍欲去恋双树何由穷一乘月轮吐山郭夜色空清澄闻崔十二侍御灌口夜宿报恩寺岑参闻君寻野寺便宿支公房谿月冷深殿江云拥廻廊然灯松林静煮茗柴门香胜事不可接相思幽兴长题华严寺瓌公禅房岑参寺南㡬十峰峰翠晴可掬朝从老僧饭昨日崖口宿钖杖倚孤松绳牀映深竹东谿草堂路来往行自熟生事在云山谁能复羁束游龙门奉先寺杜甫已从招提逰更宿招提境隂壑生灵籁月林散清影天阙象纬逼云卧衣裳冷欲觉闻晨钟令人发深省题栖霞寺张晕跻险入幽林翠微含竹殿泉声无休歇山色时隠见潮来杂风雨梅落成霜霰一从方外游顿觉尘心变奉陪萧使君入鲍达洞寻灵山寺刘长卿山居秋更鲜秋江相映碧独临沧洲路如待挂帆客遂使康乐侯披榛着双屐入云开岭道永日寻泉脉古寺隐青冥空中寒磬夕苍苔絶行迳飞鸟去无迹树杪下归人水声过幽石任情趣愈逺移歩竒屡易萝木静蒙蒙风烟深寂寂徘徊未能去畏共桃源隔庄严精舍逰集韦应物良逰因时暇乃在西南隅绿烟凝层城丰草满通衢精舍何崇旷烦跼一𢎞舒架虹施广䕃构云眺八区即此尘境逺忽闻幽鸟殊新林泛景光丛绿含露濡永日亮难遂平生少欢娱谁能遽还归幸与髙士俱行寛禅师院韦应物北望极长廊斜扉掩丛竹亭午一来寻院幽僧亦独唯闻山鸟啼爱此林下宿逰终南龙池寺孟郊飞鸟不到处僧房终南巅龙在水长碧雨开山更鲜歩出白日上坐依清谿边地寒松桂短石险道路偏晚磬送归客数声落遥天偶逰石盎僧舍杜牧敬岑草浮光句沚水解脉悒郁乍怡融凝严忽颓坼梅颣煖眠酣风绪和无力凫浴涨汪汪雏娇邨羃羃落日美楼台轻烟饰阡陌潋绿古津逺积润苔基释孰谓汉陵人来作江汀客载笔念无能捧筹慙所画任辔偶追闲逢幽果遭适僧语淡如云尘事繁堪织今古㡬辈人而我何能息同曼叔逰菩提寺韩维髙城如破崖寺带乔木古禅房掩清昼佛画剥寒雨荒池野蔓合浊水佳莲吐萧条聫骑游澹泊对僧语秋风日夕好胜事从此数端午遍逰诸寺得禅字苏轼肩舆任所适遇胜輙畱连焚香引幽歩酌茗开净筵微雨止还作小窗幽更妍盆山不见日草木自苍然忽登最髙塔眼界穷大千卞峰照城郭震泽浮云天深沈既可喜旷荡亦所便幽寻未云毕墟落生晚烟归来记所歴耿耿清不眠道人亦未寝孤灯同夜禅崃山寺苏轼天开清逺崃地转凝碧湾我行无迟速摄衣歩孱颜山僧本幽独乞食况未还云确水自舂松门风为闗石泉解娯客琴筑鸣空山佳人劒翁孙逰戏暂人间忽忆啸云侣赋诗畱玉环林深不可见雾雨霾髻鬟香积寺文同道险转诘曲山深愈巑岏行松耳目清入竹襟䄂寒殿阁红芙蓉嵓峦碧琅玕髙僧把金字拥衲对云看妙光菴孙觌孤烟抱水邨落日满云树乱山如连环杨栁是门处青缭竹谿湾翠㸃苔石路钟鱼寂无声白日掩僧户茗椀酌云腴香篆擢烟缕坐稳不知夕炯炯山月吐过报徳菴刘子翚循谿踏危矼路入篔筜隖森森翠櫺间一榦横清雨茶烟日月静石壁轩扉古尽兹北山傍小胜无遗取落星寺朱子浩浩长江水东逝无停波及此一回薄湖平烟浪多孤屿屹中川层台起周阿晨望爱明灭夕游惊荡磨极目青冥茫回瞻碧嵯峨不复车马迹惟闻榜人歌我愿辞世纷兹焉老渔蓑㑹有沧浪子鸣舷夜相过临谿寺范成大万山遶竮竛二水奔澒洞亭亭林中寺金碧灿櫩栋觧鞍得蒲团卧受瓦炉供少捐一炊顷暂作百年梦无人自惊觉幽禽正清咔倦客如残僧无力供世用此行端为山紫翠迭迎送漱井出门去惊尘扑飞鞚少林元好问云林入清深禅房坐萧爽澄泉洁余习髙鸟唤长往我无𤣥豹姿谩有紫霞想回首山中云灵芝日应长逰云水菴刘因乗春奋幽潜观化登丘山哀淙闻逺壑息驾思云闗垦石密松桂结屋珍茅管生烟纷漠漠激流散潺潺山石浮夀色涧木荣欢颜览物有真意抚节惊循环悠然千载情俨若盘石间眷焉欲晤语古人何当还宿福海寺戴表元斲巖苍龙角汲流紫云根道人不絶俗自然无耳喧屋嵴挂脩岭一日过千辕此中但髙卧松风有清言聼之亦无有风定松在门炊成我欲去独鹤鸣朝暾庆夀僧舍即事赵孟頫白雨映青松萧飒洒朱阁稍觉暑气销微凉度疎箔客居秋寺古心迹俱寂寞夕虫鸣阶砌孤萤炯丛薄展转怀故乡时闻风鸣铎至正已亥四月廿二日宿翠峰禅室登畱云阁数日与净莲公髙克恭米老天机清梦入烟云窟山河大地影玻瓈镜中出任自选胜塲莫浪翻墨汁今于西湖濵割取南半壁宿栖眞院分韵得独字于石空翠冷滴衣石藓滑吾足偶随白云去栖此林下屋楼影挂斜阳钟声出深竹山僧老面壁谁与伴幽独分我云半间欹枕聼飞瀑再游石壁寺于石曾为石壁逰更借僧房宿楼阁倚林腰谿山醒尘目敲门寻旧僧清响应林谷老僧不厌客分我云半屋禅月岂后身尚余诗满腹疑我亦荀鹤再与赋汉牧汲井昼煮茶洗钵夜分粥山空人语寂邀我入深竹独抱无絃琴不唱浮生曲月树影参差风滩声断续翛然出尘表身世转幽独明朝出山去无言笑相瞩江上石牛眠秋草为谁绿题云菴李存夜宿云菴中白云满牀头客来云不语客去云不畱明日在山下白云何处求福山菴黄清老晨光海上来云气升万壑鸡鸣落花中残钟度城郭菴僧戴星出我自饭藜藿宁知天地心但有山水乐书灯夜揺动雾气侵几阁开扉得新月欲掩见栖雀烟霞暂相违笔砚庶有託但畱松间雪付与双白鹤庭柯换故叶林竹脱新箨何日芝草开拏舟赴前约过广福寺石屏山房怀曾子白脩撰陈伯清侍讲陈髙游行滞春雨憩息依禅林寺门闭寥阒崖石耸嵚崟幽禽飞复止脩竹何森森赏寂屏尘虑观空起遐心分榻坐云影廵廊歩晚隂缅怀玉堂彦曾此共登临惆怅抚遗迹石径苍苔深游惠山寺郑元祐百里尽平壤兹山忽中蟠谽谺得宏深纡徐纳平寛僧坊隐其腹崇构居桓桓立神卫觚稜缘云置阑干我来𤣥冬交榜舟起微澜天连黄沙白露委青林丹地无车马尘松筠政坚完苍然后彫意彼此不厌看稍稍渉其厓探深汲清寒恭惟桑苎翁出处良独难帝青九万里冥飞见脩翰空畱雪泥迹莫究清净观煮茗涤烦暑晏然有余欢同子充濬仲游北山夜宿觉慈院戴良穷年厌喧嚣今晨惬㳺衍岂伊清旷怀直为朋知展指涂阳已升入谷光未显渉流既百折寻山亦千转停䇿树频倚攀林芳屡搴路夷始出幽山暝复凌缅佛庐既栖薄僧榻聊息偃地僻心自怡俗逺虑乃遣明发有佳趣胜处将歴践楞伽寺得月台僧宗衍月出湖水湄清辉映林屋山明秋树静照见幽鸟宿开门谁遣入俯磵近可掬道人犹未眠经声出深竹晨诣祥符寺刘基上马鸡始鸣入寺钟未歇草际起微风林端淡斜月僧房湛幽寂假寐待明发松径断无人经声在清樾南峰寺髙启樵归衆山昏天峰尚余景欲投石门宿更度西南岭逺闻云间钟萝径入寺永悬灯照静室一礼支公影鸟鸣涧壑空泉响窗户冷对此问山僧何如沃洲境楞伽寺髙启夕阳西下嶂返照东湖水来寻古寺游枫叶秋㡬里叩门山猿惊维马林鸟起钟声出烟去半落渔舟里楞伽义未晓尘累方自耻欲打塔铭碑从僧乞山纸过云巖张羽逶迤度前峰到寺行屡歇斋庖竹外烟汲路松间雪覩水悟真源闻香解禅悦欲共老僧言相对还无説衍上人萧然斋徐贲髙林洒繁露闲斋自翛然俄闻一叶坠应我琴中絃野水寒欲浅遥岑秋更妍清晨理梵罢窗扉霭余烟金鸡巖僧室林鸿逺公青莲宇百尺构云阙一径入松萝山泉濯苔髪石房弹玉琴清响在林樾夜来沧海寒梦遶波上月微吟白云篇髙兴了未辍未能悟声闻安得离言説宿黄梅五祖寺林鸿佛祖説法处迥与诸天邻珠宫歴浩劫桂殿余真身登攀访灵异礼谒知宿因地逺泉石怪人闲猿鸟驯松杉覆窗户湿竹清衣巾花雨出深夜天香来暮春久知簮组妄思与缁钖亲所希慧灯影为余照迷津宿夹江寺方孝孺窗开觉山近院凉知雨足淡月透疎櫺流萤度深竹心空虑仍澹神清梦难熟起坐佛灯前闲抽易书读游君山寺薛瑄为爱湖中山遂寻山下路跻攀转幽邃涧谷亦回互石磴足莓苔青林杂烟雾前行如有穷岚岭乍分布招提压重湖千里周一顾孤峰四无根形气自依附山僧复导我窈窕更徐歩疎篱野蔓悬老圃寒泉注径转山房深重与絶境遇白云檐外生清风竹间度庭花杂无名岁晏色犹故澄心得妙观忘言契良晤爱此林壑清遂薄尘俗务重来待何时尚子毕嫁娶天界寺蔡羽秋晨慕虚览梵宇谢埃郁前壠未及踰中林庶欵述入门蹑飕飅循隩多扃鐍紫院隂霞兴瑶阶锦苔出问柏知僧年借花䕃佛日昼憩夕忘返神恬形寡役懴往坐独冥玩空麈徐拂终寓岂不欢旋舆未能释秋夜宿东白启师方丈沈遇竹梧满秋庭萧萧凉气早孤灯照跏趺髙僧坐来晓风清鹤梦醒云淡钟声杳尘事永相忘心空衆缘了宿牛首寺陈铎到寺万缘絶萧然宿峰顶苍苍野色新漠漠秋烟暝相期话三生夜坐石根冷微凉入虚阑老鹤语桐井支郎翻经处松子落古鼎白露下髙空湿云压幽境望极巅厓前寒篱眇邨径谈久明月来照我天地静自汲石泉水同僧瀹佳茗天风在林末空翠散复整一乗演微机开豁自慙省疎竹何萧萧云房乱灯影自茶磨入治平寺程嘉燧日昃山路闲林木纷如结环沟引湖流经桥见曲折路枉寺门出髙榆对森列连冈亘城隄玦断宛当闑斜日射山翠玲珑暎松彻香气行客闻心闲忘分别过髙峰菴呉鼎芳林廻觉路枉路枉亦自适光风不作寒吹烟半晴湿涧春多异芳岭月少行迹犬吠空山云山僧杖藜出栖云寺徐出自东郊门萝径转幽邃刹影入层云鸡声落空翠钟响答松涛炉烟和花气斜日下遥岑残僧独归寺七言古大觉髙僧兰若杜甫巫山不见庐山逺松林兰若秋风晚一老犹鸣日暮钟诸僧尚乞斋时饭香炉峰色隐晴湖种杏仙家近白榆飞钖去年啼邑子献花何日许门徒题台州隐静寺王建隐静灵山寺天凿杯渡飞来建巖壑五峰直上挿银河一涧当空泻寥廓崆峒黯淡碧琉璃白云吞吐红莲阁不知势压天㡬重钟声常在月中落和丁寳臣游甘泉寺欧阳脩江上孤峰蔽绿萝县楼终日对嵯峨丛林已废姜祠在事迹难寻楚语讹空余一派寒巖侧澄碧泓渟涵玉色野僧岂解惜清泉蛮俗那知为胜迹西陵老令好寻幽时共登临向此游欹危一径穿林樾盘石苍苔畱客歇山深云日变隂晴涧柏巖松度歳青谷里花开知地煖林间鸟语作春声依依渡口夕阳时却望层峦在翠微城头暮鼓休催客更待横江㺯月归二十七日自阳平至斜谷宿于南山中蟠龙寺苏轼横槎晚渡碧涧口骑马夜入南山谷谷中暗水响泷泷岭上疎星明煜煜寺藏巖底千万仞路转山腰三百曲风生饥虎啸空林月黒惊麏窜脩竹入门突兀见深殿照佛青荧有残烛媿无酒食待逰人旋斫杉松煮谿䔩板阁独眠惊旅枕木鱼晓动随僧粥起观万瓦郁参差目乱千巖散红绿门前商贾负椒荈山后咫尺连巴蜀何时归耕江上田一夜心逐南飞鹄自普照逰二菴苏轼长松吟风晚雨细东菴半掩西菴闭山行尽日不逄人裛裛野梅香入袂居僧笑我恋清景自厌山深岀无计我虽爱山亦自笑独往神伤后难继不如西湖饮美酒红杏碧桃香覆髻作诗寄谢採薇翁本不避人那避世五言律逰梵宇三觉寺王勃杏阁披青磴琱台控紫岑叶齐山路狭花积野坛深萝幌栖禅影松门聼梵音遽忻陪妙躅延赏涤烦襟陪润州薛司空丹徒桂明府逰招隐寺骆賔王共寻招隐寺初识戴颙家还依旧泉壑应改昔云霞緑竹寒天笋红蕉腊月花金绳傥畱客为系日光斜夏日逰晖上人房陈子昂山水开精舍琴歌列梵筵人疑白楼赏地似竹林禅对户池光乱交轩巖翠连色空今已寂乘月㺯澄泉奉和圣制同皇太子游慈恩寺应制沈佺期肃肃莲花界荧荧贝叶宫金人来梦里白马出城中涌塔初从地焚香欲徧空天歌应春籥非是为春风逰少林寺沈佺期长歌逰寳地徙倚对珠林鴈塔丹青古龙池岁月深绀园澄夕霁碧殿下秋隂归路烟霞晚山蝉处处吟乐城白鹤寺沈佺期碧海开龙藏青云起鴈堂潮声迎法鼓雨气湿天香树接前山暗谿承瀑水凉无言谪居逺清静得空王游韶州广界寺宋之问影殿临丹壑香台隐翠霞巢飞含象鸟砌蹋雨空花寳铎揺初霁金池映晚沙莫愁归路逺门外有三车奉和圣制闰九月九日登庄严总持二寺阁宋之问闰月再重阳仙舆歴寳坊帝歌云稍白御酒菊犹黄风铎喧行漏天花拂舞行豫游多景福梵宇日生光幸岳寺应制宋之问暂幸珠筵地俱怜石濑清汎流张翠幕拂迥挂红旌雅曲龙调管芳樽蚁泛觥陪欢玉座晚复得聼金声宿云门寺阁孙逖香阁东山下烟花象外幽悬灯千嶂夕巻幔五湖秋画壁余鸿鴈纱窗宿斗牛更疑天路近梦与白云逰同皇甫兵曹天宫寺浴室新成招友人赏㑹宼坦温室欢初就兰交託胜因共聼无漏法兼濯有为尘水洁三空性香霑四大身清心多善友颂徳慰同人题义公禅房孟浩然义公习禅处结构依空林户外一峰秀阶前衆壑深夕阳连雨足空翠落庭隂看取莲花净方知不染心宿立公房孟浩然支遁初求道深公笑买山何如石巖趣自入户庭间苔涧春泉满萝轩夜月闲能令许𤣥度吟卧不知还逰景光寺孟浩然龙象经行处山腰度石闗屡迷青嶂合时爱绿萝闲宴息花林下髙谈竹屿间寥寥隔尘事疑是入鸡山江夏陪长史叔及薛明府宴兴徳寺南阁李白绀殿横江上青山落镜中岸廻沙不尽日映水成空天乐流香阁莲舟飏晚风恭陪竹林宴畱醉与陶公宿龙兴寺綦母潜香刹夜忘归松清古殿扉灯明方丈室珠系比丘衣白月传心净青莲喻法微天花落不尽处处鸟衔飞题灵隐寺山顶禅院綦母潜招提此山顶下界不相闻塔影挂清汉钟声和白云观空静室掩行道衆香焚且驻西来驾人天日未曛过香积寺王维不知香积寺数里入云峰古木无人径深山何处钟泉声咽危石日色冷青松薄暮空潭曲安禅制毒龙登辨觉寺王维竹径从初地莲峰出化城窗中三楚尽林外九江平嫩草承趺坐长松响梵声空居法云外观世得无生过感化寺昙兴上人山院王维暮持笻竹杖相待虎谿头催客闻山响归房逐水流野花丛发好谷鸟一声幽夜坐空林寂松风直似秋登少室山寺褚朝阳飞阁青霞里先秋独早凉天花映窗近月桂拂檐香华岳三峰小黄河一帯长空闻指归路烟处有垂杨逰感化寺昙兴上人山院裴廸不逺灞陵邉安居向十年入门穿竹径畱客聼山泉鸟啭深林里心闲落照前浮名竟何益从此愿栖禅登总持阁岑参髙阁逼诸天登临近日边晴开万井树愁看五陵烟槛外低秦岭窗中小渭川早知清净理常愿奉金仙山寺杜甫野寺残僧少山园细路髙麝香眠石竹鹦鹉啄金桃乱水通人过悬崖置屋牢上方重阁晚百里见纎毫题元武禅师屋壁杜甫何年顾虎头满壁画沧洲赤日石林气青天江海流钖飞常近鹤杯渡不惊鸥似得庐山路真随惠逺游后逰脩觉寺杜甫寺忆曾游处桥怜再渡时江山如有待花栁更无私野润烟光薄沙暄日色迟客愁全为减舍此复何之望兜率寺杜甫树密当山径江深隔寺门霏霏云气重闪闪浪花翻不复知天大空余见佛尊时应清盥罢随喜给孤园上牛头寺杜甫香山意不尽衮衮上牛头无复能拘碍真成浪出游花浓春寺静竹细野池幽何处莺啼切移时独未休和裴廸登新津寺寄王侍郎杜甫何限倚山木吟诗秋叶黄蝉声集古寺鸟影度寒塘风物悲游子登临忆侍郎老夫贪佛日随意宿僧房已上人茅斋杜甫已公茅屋下可以赋新诗枕簟入林僻茶瓜畱客迟江莲揺白羽天棘蔓青丝空忝许询辈难酬支遁辞题破山寺后院常建清晨入古寺初日照髙林曲径通幽处禅房花木深山光恱鸟性潭影空人心万籁此俱寂惟闻钟磬音奉陪韦润州过鹤林寺李嘉祐野寺江城近双旌五马过禅心超忍辱梵语问多罗松竹闲僧老云烟晚日和寒塘归路转清磬隔微波宿北山禅寺兰若刘长卿上方鸣夕磬林下一僧还密行传人少禅心对虎闲青松临古路白日满寒山旧识窗前桂经霜更待攀题精舍寺钱起胜景不易遇入门神顿清房房占山色处处分泉声诗思竹邉得道心松下生何时来此地摆落世间情题僧房韩翃披衣闻客至闗锁此时开鸣磬夕阳尽卷帘秋色来名香连竹径清梵出花台身在心无住他方到㡬廻题龙兴寺澹师房韩翃双林彼上人诗兴转相亲竹里经声晚门前山色春卷帘苔㸃净下筯药苖新记取无生理归来问此身同中书刘舍人题青龙上方韩翃西掖归来后东林静者期逺峰春雪里寒竹暮天时笑説金人偈闲聼寳月诗更怜茶兴在好出下方迟题慈恩寺竹院韩翃千峰对古寺何异到西林幽磬蝉声下闲窗竹翠隂诗人谢客兴法侣逺公心寂寂炉烟里香花欲暮深双山过信公所居包佶遥礼前朝塔微闻后夜钟人间第四祖云里一双峰积雨封苔径多年亚石松传心不传法谁可继髙踪题云际寺上方卢纶松髙萝蔓轻中有石牀平下界水常急上方灯自明空门不易起初地本无程廻歩忽山尽万缘从此生春日陪李庶子遵善寺东院晓望卢纶映竹水田分当山起鴈羣阳峰髙对寺隂井下通云雪尽惟看鹤花时此见君由来禅诵地多有谢公文慈恩寺暕上人房招耿拾遗李端悠然对惠逺共结故山期汲井树隂下闭门亭午时地闲花落厚石浅水流迟愿与神仙客同来事本师宿禅智寺上方演大师院崔峒石林髙㡬许金刹在中峰白日空山梵清霜后夜钟竹窗廻翠壁苔径入寒松幸接无生法疑心怯所从同韩员外宿云门寺严维小岭路虽近仙郎此夕过潭空观月定涧静见云多竹翠烟深色松声雨㸃和万缘俱不有对境自垂萝鄱阳大云寺一公房顾况尽日陪逰处斜阳竹院清定中观有漏言外证无生色界聊传法空门不用情欲知相去近钟鼓两闻声题招提寺戎昱招提精舍好石壁向江开山影水中尽鸟声天上来一灯传歳月深院长莓苔日暮双林磬泠泠送客回逰瀑泉寺于鹄日斜寻未遍古木寺髙低粉壁犹遮岭朱楼尚隔谿厨窗通涧䑕殿嵴立山鸡更有无人处明朝独向西题山寺刘商扁舟水淼淼曲岸复长塘古寺春山上登楼忆故乡云烟横极浦花木拥廻廊更有思归意晴明陟上方题横山寺戴叔伦偶入横山寺湖山景最幽露涵松翠湿风涌浪花浮老衲供茶盌斜阳送客舟自缘归思促不得更迟畱逰少林寺戴叔伦歩入招提路因之访道林石龛苍藓积香径白云深双树含秋色孤峰起夕隂屧廊行欲徧回首一长吟西郊兰若羊士谔云天宜北户塔庙似西方林下僧无事江清日正长石泉盈掬冷山实满枝香寂寞传心印无言亦已忘宿诚禅师山房题赠刘禹钖晏坐白云端清江直上看来人望金刹讲席遶香坛虎啸夜林动鼍鸣秋涧寒衆音徒起灭心在定中观题润州甘露寺张祜千重构横险髙歩出尘埃日月光先见江山势尽来冷云归水石清露滴楼台况是东溟上平生意一开题万道人禅房张祜何处凿禅壁西南江上峰残阳过逺水落叶满疎钟世事静中去道心尘外逢欲知情不动牀下虎畱踪杭州孤山寺张祜楼台耸碧岑一境入湖心不雨山长润无云水自隂断桥荒藓涩空院落花深犹忆西窗夜钟声出北林题濠州钟离寺张祜遥遥东郭寺数里占原田逺岫碧光合长淮清派连院藏归鸟树钟到落帆船唯羡空门叟栖心尽百年姚巖懐贾岛顾非熊路向姚巖去多行洞壑间鹤声连隖静谿色带邨闲疎苇秋前渚斜阳雨外山怜君不得见诗思最相闗同卢校书逰新兴寺朱庆余山深云景别有寺亦堪过才子将迎逺林僧气性和潭清蒲影定松老鹤声多岂不思公府其如野兴何与石昼秀才过普照寺朱庆余问人知寺路松竹暗春山潭黒龙应在巢空鹤未还经年为客倦半日与僧闲更共尝新茗闻钟笑语间宿山寺贾岛衆岫耸寒色精庐向此分流星透疎木走月逆行云絶顶人来少髙松鹤不羣一僧年八十世事未曾闻过灵泉寺姚合偶寻灵迹去幽径入清氛转壑惊飞鸟穿山蹋乱云水从巖上落谿向寺前分释子逰何处空堂日渐曛入静隐寺途中作周贺乱云迷逺寺入路认青松鸟道缘巢影僧鞵印露踪草烟连野烧谿雾隔霜钟更遇樵人问犹言过数峰山寺杜牧峭壁引行径截谿开石门泉飞溅虚槛云起涨前轩隔水看来路疎篱见定猿未闲难久住归去复何言题扬州禅智寺杜牧雨过一蝉噪飘萧松桂秋青苔满阶砌白鸟故迟畱暮霭生深树斜阳下小楼谁知竹西路歌吹是扬州恩徳寺许浑楼台横复重犹有半巖空萝洞浅深水竹廊髙下风晴山疎雨后秋树断云中未尽平生意孤帆又向东送僧归敬亭山寺许浑十年劒中路传尽本师经晓月下黔崃秋风归敬亭开门新树绿登阁旧山青遥想论禅处松隂水一瓶郁林寺许浑台殿冠嵯峨春来日日过水分诸院少云近上方多衆籁凝丝竹繁英耀绮罗酒酣诗自逸乗月棹寒波逰云际寺喻岛涧壑吼风雷香门絶顶开阁寒僧不下钟定虎常来鸟啄林梢果鼯跳竹里苔心源无一事尘界拟休回题翠微寺喻岛沿谿又渉岭始喜到前轩钟度鸟沉壑殿扃云湿旛凉泉堕衆石古木彻疎猿月上僧初定斯逰岂易言岫禅师南谿兰若喻岛钖影配瓶光孤谿照草堂水悬青石磴钟动白云牀树色含残雨河流带夕阳唯应无月夜瞑目见他方青龙寺僧院刘得仁常多簮组客非独看髙松此地堪终日开门见数峰苔新禽迹少泉冷树隂重师意如山里空房晓暮钟宿翠微寺马戴处处松隂满樵开一径通鸟归霜磬尽僧语石楼空积翠含微月遥泉韵细风经行心不厌忆在故山中题静住寺钦用上人房马戴寺近朝天路多闻玉珮音鉴人开慧眼归鸟息禅心磬接星河曙窗连夏木深此中能燕坐何必在云林宿灵巖寺赵嘏明月谿头寺虫声满橘洲倚栏香径晚移石太湖秋古树云归尽荒台水更流无人见惆怅独上最髙楼题造微禅师院温庭筠夜香闻偈后岑寂掩双扉照竹灯和雪看松月到衣草堂疎磬断江寺故人稀惟忆湘南雨春风独鸟归宿辉公精舍温庭筠禅房无外物清话此宵同林彩水烟里涧声山月中橡霜诸壑霁杉火一炉空拥褐寒更彻心知觉路通宿澧曲僧舍温庭筠东郊和气新芳霭逺如尘客舍停疲马僧墙画古人沃田桑景晚平野菜花春更想严家濑微风荡白苹宿秦僧山斋温庭筠衡巫路不通结室在东峰歳晚得支遁夜寒逢戴颙龛灯落叶寺山雪隔林钟行解无由发曹谿欲施舂和袭美初冬章上人院陆龟䝉每伴来方丈还如到四禅菊承荒砌露茶待逺山泉画古全无迹林寒却有烟相看吟未竟金磬已泠然逰竹林寺方干得路到深寺幽虚曾识名藓浓隂砌古烟起暮香生曙月落松翠石泉流梵声闻僧说真理烦恼自然轻题慈云寺僧院李山甫帝城深处寺楼殿压秋江红叶去寒树碧峰来晓窗烟霞生净土苔藓上髙幢欲问吾师语心猿不肯降登甘露寺周繇盘江上㡬层峭壁半垂藤殿锁南朝像龛禅外国僧海涛舂砌槛山雨洒窗灯日暮疎钟起声声彻广陵题山僧院张乔谿路曾来日年多与旧同地寒松影里僧老磬声中逺水清风落闲云别院通心源若无碍何必更论空题灵山寺张乔树凉清岛寺虚阁敞禅扉四面闲云入中流独鸟归湖平幽径近船泊夜灯微一宿秋风里烟波隔𢷬衣宿澄泉兰若郑谷山半古招提空林雪月迷乱流分石上斜汉在松西云集寒菴宿猿先晓磬啼此心如了了即此是曹谿题兴善寺郑谷寺在帝城隂清虚胜二林藓侵隋画暗茶助越瓯深巢鹤和钟唳诗僧倚钖吟烟莎后池水前迹杳难寻书翠巖寺壁曹松何年话尊宿瞻礼此堂中入郭非无路归林自学空溅瓶云峤水逆磬雪川风时说南庐事知师用意同宿谿僧院曹松年少云谿里禅心夜更闲煎茶畱静者靠月坐苍山露白钟寻定萤多户未闗嵩阳有石室何日译经还冬日题觉公牛头兰若李洞天寒髙木静一磬隔川闻鼎水看山汲台香拂雪焚鹤归惟认刹僧歩不离云石室开禅后轮珠谢圣君宿山寺张蠙中峰半夜起忽觉在青冥此界自生雨上方犹有星楼髙钟尚逺殿古像多灵好是潺湲水房房伴诵经题岳州僧舍裴说喜到重湖北孤洲横晚烟鹭衔鱼入寺鸦接饭随船松桧君山迥菰蒲梦泽连与师吟论处秋水浸遥天宿山寺孟贯谿山尽日行方聼逺钟声入院逢僧定登楼见月生露垂羣木润泉落一巖清此景闗吾事通宵寐不成甘露寺孙鲂寒暄皆有景孤絶画难行地拱千寻险天垂四面青昼灯笼鴈塔夜磬彻渔汀最爱僧房好波光满户庭宿山房李建勲石窗灯欲尽松槛月还明就枕浑无睡披衣却出行巖髙泉乱滴林动鸟时惊倏忽山钟曙喧喧仆马声题圣果寺僧处黙路自中峰上盘廻出薜萝到江呉地尽隔岸越山多古木丛青霭遥天浸白波下方城郭近钟磬杂笙歌题简然师院僧贯休机忘室亦空静与沃洲同惟有半庭竹能生竟日风思山海月上出定印香终继后传衣者还湏立雪中又和㳺光睦院徐铉寺门山水际清浅照孱颜客棹晚维岸僧房犹掩闗日华穿竹静云影过阶闲箕踞一长啸忘怀物我间题灵山寺赵抃我为灵山好登畱到日曛巖幽余暑雪钟冷入秋云篇咏唯僧助尘烦与俗分明朝入东棹因得识吾文题九仙寺赵抃坠果春三径蒸云晚一轩廊腰廻战蚁山腹合啼猿泉淡禽窥影苔深屐印㾗自惭名利者聊免世纷喧逰水南寺余靖双刹耸浮云层轩絶世尘松谿千盖雨茶圃一旗春夜梵龛灯暗朝香篆火新暂来犹永日堪羡白莲人题净慧大师禅斋欧阳脩巾屦诸方徧莓苔一室前萎花吟次落孤月定中圎斋钵都人施谈机海外传时应暮钟响来度禁城烟盱眙山寺林逋下傍盱眙县山崖露寺门疎钟过淮口一径入云根竹老生虚籁池清见古源髙僧拂经榻茶话到黄昏同宋复古逰大林寺周敦颐三月山方煖林花互照明路盘层顶上人在半空行水色云含白禽声谷应清天风拂巾袂缥缈觉身轻崑山慧聚寺次张祜韵王安石峰岭互出没江湖相吐吞园林浮海角台殿拥山根百里见渔艇万家藏水邨地偏来客少幽兴祇桑门独逰富阳普照寺苏轼富春真古邑此寺亦唐余鹤老依乔木龙归䕶赐书连筒春水逺出谷晓钟疎欲继江潮韵何人为起予宿雪屏山寺文同翠岭耸云端巉巉走复蟠客从尘外入僧向画中看月上千巖碧风生万木寒平明惜归去犹待一凭栏吉祥院文同欹危一径通下马转深丛便是尘寰外可怜烟隖中脩篁寒滴雨老柏静吟风日暮庭前树归鸦自遶空金地寺陈造侧径﨑岖去飞萝次第扪山横欲无地路转却逢邨竹柏围荒寺莓苔上缭垣残僧不知客芋火老云根化度寺孙觌失路迷千嶂投林借一枝扣门竹西寺立马日斜时矍铄僧窥户睢盱犬透篱定知嫌不速明日与君辞翠峰寺范成大来从第九天橘社系归船借问翠峰路谁参雪窦禅应真庭下木说法井中泉公案新翻出诸方一任传独逰虎跑泉小菴范成大苔径弯环入茅斋取次成蔓花缘壁起闲草上阶生宿雨松篁色新晴燕雀声筒泉烹御米聊共老僧倾慈云院东阁小憩陆㳺横阁院东偏翛然拂榻眠香浓烟穗直茶嫩乳花圎巖倚团团桂筒分细细泉凭谁为题版牓作小壶天之永和小憩资夀寺杨万里石子密铺径竹茎疎作行不缘憩驺仆㡬失此山房佛像看都好林花静自香来湏清兴尽归更借僧牀龟峰寺赵师秀石路入青莲来逰出偶然峰髙秋月射巖裂野烟穿萤冷粘椶上僧闲坐井边虚堂畱一宿宛似鴈山眠翠巖寺赵师秀石巖看不见翠色自重重春雨生松叶山风响铁钟碑顽工费墨草嫩鹿添茸住院呉僧老相迎忆旧逢寳冠寺翁卷山多猿鸟羣永日絶嚣氛一涧水流出㡬房僧共闻拄笻黏落叶拂石动寒云谁昔来营此寻碑看记文石门菴翁巻山到极深处石门为地名岚蒸空寺坏雪压小菴清果落羣猿拾林昏独虎行一僧何所得髙坐若无情福州黄檗寺翁卷天下两黄檗此中山是真碑看前代刻僧值故乡人一宿禅房雨经时客路尘将行更瞻礼十二祖师身宿寺徐照古殿清灯冷虚廊叶扫风揜闗人迹外得句佛香中鹤睡应无梦僧谈必悟空坐惊窗欲晓片月在林东题衢州石壁寺徐照岸石横生脉平林一里谿衆船寒渡集髙寺逺山齐残磬吹风断眠禽压竹低自嫌昏黑至难认壁间题能仁寺徐照寺置有碑传观音巖石前殿髙灯燄短山合磬声圎窗静吹寒雪春鸣落夜泉清逰人岂识谓不似秋天宿寺徐玑古木山边寺深松径底风独吟侵夜半清坐杂禅中殿静灯光小经残磬韵空不知清逺梦啼鸟在林东小寺刘克庄小寺无蹊径行时认藓㾗犬寒鸣似豹僧老瘦于猿涧水来旋磨山童出闭门城中梅未见已有数枝繁夜过瑞香菴作刘克庄夜深扪絶顶童子旋开扉问客来何暮云僧去未归山空闻瀑泻林黒见萤飞此境惟予爱他人到想稀水陆寺戴复古长沙沙上寺突兀古楼台四面水光合一边山影来静分僧榻坐晚趂钓船回明日重相约前邨访早梅逰青源文天祥空庭横螮蝀断碣偃龙蛇活火参禅笋真泉透佛茶晚钟何处雨春水满城花夜影灯前客江西七祖家兴福寺眞山民为厌市喧杂携诗来此吟鸟声山路静花影寺门深楼阁庄严界池塘清净心松风亦好事送客出前林宿寳胜寺眞山民苦吟吟未了只向两廊行月去塔无影风来铎有声尘心随水净佛眼共灯明安得云边住与僧分此情髙寺张斛髙寺鸣钟后孤舟落鴈边已知归径晚故就上方眠石峻澑声急月髙松影圆明朝下烟霭廻首阻清川甘露寺赵亮功郑南峰下寺泉石间疎篁飞雨度山阁闲云生野塘檐前松子落厨际柏烟香别后闻钟磬山隂空夕阳陪李舜咨登悯忠寺阁赵秉文日月躔双栱风烟纳寸眸云山浮近甸宇宙有髙楼鸟外余残照天边更去舟登临有如此况接李膺逰宿海㑹寺李俊民青山云水窟杖钖㡬时来竹待香严击松经道者栽西江无水吸震旦忽花开三笑圗中友同倾破戒杯宿甘露寺黄庚山险疑无路萦廻一径通钟声寒瀑外塔影夕阳中窗出茶烟白炉分葑火红禅房遇耆旧清话数宵同翠峰菴即事黄庚竟日寻幽处杖藜不惮遥客行黄叶路僧立碧谿桥巖瀑飞寒雪松风吼夜潮是山皆可隐何用楚辞招逰山寺李材行行行复止行到白云间见客意不俗逢僧心便闲细泉分别涧小径入他山拟借禅房榻追逰信宿还宿龙潭寺萨都拉倦游借禅榻客意稍从容落日江船鼓孤灯野寺钟竹鸡啼雨过山臼带云舂夜半波涛作长潭起卧龙衡山福严寺二十三题张翥一生巖初地灵峰下重来为讲经神应合掌受石亦㸃头聼云鹤随飞盋湖龙入净瓶至今花雨处长照一灯青隐身巖尘世苦热恼山林长夏幽岳神来䕶法尊者坐经秋唿粥鱼频响衔花鹿自逰法云长散满七十二峰头兜率桥传是竺僧説幽如兜率宫驱龙噼地险架石补天空星土熊湘合云沙鹫岭通阑干倚来久时度吉祥风逰石头城清凉寺用天钖题壁诗韵张翥扪萝上絶顶岚气湿缤纷日色不到地树隂浑似云僧归过岭见樵唱逆风闻更待诗人醉狂书白练裠逰麻姑万松菴贡师泰积雨变秋思清逰惬道心过桥分履迹问寺逐钟音红堕鸟争果绿深鱼占隂何当脱尘鞅重此契幽寻圣安寺纳延兰若城幽处聨镳八月来寳华幢盖合衮冕画圗开断碣苍苔暗空庭落叶堆饥鸢不避客攫食下生台大悲阁纳延阁道连天起丹青饰井榦如何千手眼只着一衣冠金牓交龙挟琱甍吻兽攒凭髙天万里白纻不胜寒万夀寺纳延皇唐开寳构歴劫抵金时絶妙青松障清凉白玉池长廊秋屧响髙阁夜钟迟独有乗闲客扶藜读旧碑竹林寺纳延城南天尺五祇树给孤园甲第王侯去精蓝帝释尊老僧夸塔影稚子斲松根何日天台路相从一问源游崑山慧聚寺和唐人诗宋褧天外山光近峰颠海气吞潮凭风作阵云借石为根鸟重烟藏树帆多水绕邨凭髙暂诗酒回首望脩门吉祥寺呉莱一昔逢寒食行吟採物华风生敲槛竹雨湿堕船花曲隖青龙树长滩白鹭沙回看江上水直去到吾家来云僧舍周权连云开佛屋接竹引巖泉路滑迷霜叶钟寒阁曙烟有为皆是幻无想总成禅梦觉僧檐雨重来又十年逰定林寺和韵陈泰一灯何处起千载续黄梅世与身俱幻吾携影独来山空钟自响日淡鹤将回寄语沙头鹭相逢慎勿猜逰洞岭寺卢琦古寺藏烟树巖扉昼不扃日髙花散影风定竹无声稚子添香火闲僧閲藏经新诗吟未就独向殿阶行逰清心寺曹文晦夏日清心寺萧萧树石佳髙人畱别院幽意满空斋松偃新移路渊临欲堕厓五年才一过回首为兴怀题应上人净深精舍叶颙一室纎尘絶炉烟贝叶经每唿明月至常遣白云扃竹色侵虚幌荷香袭小亭晚来开瓮牖放入数峰青湖寺拥碧轩张雨喧寂一尘隔湖濵出寳坊荷隂分补衲水气杂烧香书勘乌皮几茵敷白氎牀从来已公屋诗客许徜徉嘉定显庆寺僧善住舣棹逢精舍松扉昼不扃暮云兼雨黒寒树帯烟青鸟散庭还静龙归水自灵徘徊未能去石塔语风铃春日逰柏谷山寺朱珵尧天外闻清梵晨光满翠微杖藜苍藓滑斸药紫参肥松偃云垂盖花分露湿衣一僧能话古去住转忘机寓天界寺髙启雨过帝城头香凝佛界幽果园春乳雀花殿午鸣鸠万履随钟集千灯入镜流禅居容旅迹不觉久淹畱甘露寺髙启胜地江山壮名林岁月遥刹藏京口树钟送海门潮月黑龙光发天清蜃气销何当寻狠石闲坐话前朝宿眞庆菴唐肃落日古城隂萧萧竹树深雨花知佛境流水识禅心月到翻经榻苔缘挂壁琴不因支许旧那得遂幽寻宿云门寺林鸿龙宫临水国鸟道入烟萝海旷知天尽山空见月多鹤归僧自老松偃客重过便欲依禅寂尘缨可奈何题深上人松月轩楼琏夜月明松顶轩居不掩扉石泉沈湿翠碧瓦㺯晴晖林静猿初息巢空鹤未归此中凝坐者寒沁薜萝衣逰灵峰寺樊阜歩入灵峰寺岚霏翠湿衣野塘蒲叶短石磴藓花微潭静龙长卧山寒鹤未归老僧茶话久髙阁转斜晖游黄龙寺樊阜古寺青山上登临见逺邨楼虚堆竹粉崖剥露松根晚径云生润秋池涨落㾗髙僧宣梵偈趺坐到黄昏与陆无蹇宿资庆寺蔡羽空壁闻啼鸟云深冷石房春随落花去人自採茶忙叶暗翻经室泉虚㸃易牀陆郎谿壑主假榻久何妨甘露寺次韵屠应埈甘露千年寺羣公揽辔过楼空呉楚尽江濶雨云多蜃气连沧海琳宫隐碧萝更闻幽絶处白日走鼋鼍冬日游天竺寺施渐缘湖始忻往遐览歴幽寻山到不容路云藏犹有林阶前寒涧落榻下白云深积雪千峰里寥然空世心逰报恩寺徐繗荒畛通云岫烟萝敞绀扉画梁云气尽网户雨丝飞僧寂鸣钟罢林荒宿鸟归一灯仍自照惆怅恋残晖避暑东湖寺徐繗物外寻眞境云标启梵宫绿沈消夏气红艶夺春工岭色含朝旭巖声乱夕空坐来林月上凉思满房栊题岘山济公房蔡汝楠禅榻澄湖上山光似镜中疎钟揺落叶细雨带秋虫峰竹虚窗映炉香别院通何期碧云合一酌对休公橘谿僧院呉子孝蝉声不出寺钟断祗闻香流水迷松径闲云满石牀无言忘寂寞宴坐得清凉欲谢人间事冥心叩药王过南郭野寺施峻休沐出南郭寻僧一扣闗孤灯燃白昼疎磬满秋山束带经年苦看云尽日闲斋厨清供罢惊鸽欲飞还宿鴈山灵巖寺皇甫涍寥寥到真境宿处傍风泉遥霭引疎磬羣峰寒暮天白云沧洲赏清夜石门禅却笑桃源客空从蕙路旋逰能仁寺金大车落叶迷幽径垂藤锁断垣谿深晴浴鹭树老昼啼猿海气庭前障天花雨外翻坐来清梵永尽日不闻喧沂水道中过教寺金大舆邨落藏孤寺疎松一径幽经年无客到终日有寒流青壁衔初照黄沙拥断丘平生江海性下马一登楼半塘寺一上人小楼居节何处闻清磬春云度半塘茶香连小院楼影带脩廊不染莲花净闲贪佛日长晚山如有意飞翠满绳牀雨后登虎丘宿梅花楼僧房陆弼髙阁藤萝外扁舟暮雨残钟声知客到山色入门看月出千松静云披片石寒支公擅名理终夕奉清欢泊京口望金山寺陈鹤南徐一片石千古柱中流绕树开僧舍縁空结梵楼疎灯明水底落月挂潮头向晚禅钟起风吹到客舟佛慧寺呉孺子乱竹闭僧院长松䕶法堂坐怜新月上行爱落花香破壁流灯影悬厓挂夕阳支公闲懒处暂此礼空王兰若即事王伯稠兴来时野眺小立倚柴扉一雨清波动双林片月归山䶉藏竹语水鸟出花飞不觉空烟暮蒙蒙翠湿衣大慧寺童珮寺里藏云气丹青引客过春山一墙隔啼鸟六时多列石成巖穴闭门生薜萝逃禅恰宜此归奈马蹄何破山寺呉鼎芳巉岏随石转迤逦踏花行古壁龙蛇气空巖风雨声佛香清渡水鸟路白过城絶顶遥观海苍茫晓雾生虎丘僧房招寻郭圣仆乗月登山呉鼎芳长隄沿短棹转入翠微湾酒伴秋相集僧房夜不闗布袍先受月竹杖早过山何处歌声起悠悠林木间寓建阳福山寺徐磴路层层入招提夹两山柏侵隂殿绿苔绣古墙斑细雨虫声碎微风蝶影闲五更钟韵杳乡梦屡催还呉门归入惠山寺邹廸光胜逰不惜屡余兴尚淋漓竹路青相借花宫翠乱披酒阑畱月住曲半受风吹为问梁谿夜何如呉苑时晚过新兴寺张宇初晚过新兴寺扶藜野歩轻鸟啼春雨足花落午风晴僧室连云住山阿带雾行武陵归路近已聼涧松声秋日重逰穹窿山海云精舍僧道衍迢递青邨外﨑岖紫逻间过林才见到渡不逢山一室依巖险双扉傍竹闲曾看云际鹤向暮独飞还题海云寺僧徳祥香刹住中流初疑地若浮路从沙际入帆到树邉收清磬敲渔夜新书报橘秋洞庭西在望欲去更迟畱同菴新居僧徳祥新居劳种植隙地不敎闲作圃先通水栽松欲借山鸟逢春尽到云向晚都还独许王摩诘题诗在壁间宿甘露菴僧海旭舟出太湖险语谿投暮钟聼风多在竹看月不离松柝䕶城三里鸡鸣邨一重长安明日路霜草滑归笻题指月菴僧照源短扉将绿掩小径倚邨斜老树借藤叶新桐布屋花渔歌传外港鸥梦立前沙静者离言象门题指月家水寺僧际瞻孤寺水中起净心宛在虚钟邉云易湿松外地无余幢影鱼窥熟梵音风定初入秋看月上清切复何如五言排律谒并州兴国寺太宗廻銮逰福地极目玩芳晨梵钟交二响法日转双轮寳刹遥承露天花近足春未佩兰犹小无丝栁尚新圎光低月殿碎影乱风筠对此畱余想超然离俗尘奉和幸大荐福寺应制李峤鴈沼开香域鹦林降彩旃还窥图鳯宇更坐濯龙川桂辇朝羣辟兰宫列四禅半空银阁断分砌寳绳连甘雨苏焦泽慈云动沛篇独慙贤作砺空喜福成田奉和幸三㑹寺应制李峤故台苍颉里新邑紫泉居歳在开金寺时来降玉舆龙形虽起刹鸟迹尚畱书竹是蒸青外池仍㸃墨余天文光圣草寳思合真如谬奉千龄日欣陪十地初奉和幸三㑹寺应制宋之问六飞廻玉辇双树谒金仙瑞鸟呈书字神龙吐浴泉净心遥证果睿想独超禅塔涌香花地山围日月天梵音迎漏彻空乐倚云悬今日登仁夀长看法镜圎逰称心寺宋之问释事怀三隐清襟谒四禅江鸣潮未落林晓日初悬寳叶交香雨金沙吐细泉望谐舟客趣思发海人烟顾枥仍畱马乗杯久弃船未忧龟负岳且识鸟耘田理契都无象心冥不寄筌安期庶可揖天地得齐年灵隐寺宋之问鹫岭郁岧嶤龙宫锁寂寥楼观沧海日门对浙江潮桂子月中落天香云外飘扪萝登塔逺刳木取泉遥霜薄花更发冰轻叶互凋夙龄尚遐异搜对涤烦嚣待入天台路看余度石桥逰法华寺宋之问髙岫拟耆阇真乗引妙车空中结楼殿意表出云霞后果纒三足前因感六牙宴林薰寳树水澑滴金沙寒谷梅犹浅温庭橘未华台香红药乱塔影緑篁遮果渐轮王族缘超梵帝家晨行踏忍草夜诵得灵花江郡将何匹天都亦未加朝来沿泛所应是逐仙槎逰感化寺王维翡翠香烟合琉璃寳地平龙宫连栋宇虎穴傍檐楹谷静惟松响山深无鸟声琼峰当户折金涧透林鸣郢路云端迥秦川雨外晴鴈王衔果献鹿女踏花行抖擞辞贫里归依宿化城绕篱生野蕨空馆发山樱香饭青菰米嘉蔬紫芋羮誓陪清梵末端坐学无生投道一师兰若宿王维一公栖太白髙顶出云烟梵流诸壑徧花雨一峰偏迹为无心隐名因立教传鸟来还语法客去更安禅昼渉松路尽暮投兰若邉洞房隐深竹清夜闻遥泉向是云霞里今成枕席前岂惟暂畱宿服事将穷年青龙寺昙壁上人兄院集王维髙处敞招提虚空讵有倪坐看南陌骑下聼秦城鸡眇眇孤烟起芊芊逺树齐青山万井外落日五陵西眼界今无染心空安可迷春日归山寄孟六浩然李白朱绂遗尘境青山谒梵筵金绳开觉路寳筏渡迷川岭树攅飞栱巖花覆谷泉塔形标海月楼势出江烟香气三天下钟声万壑连荷秋珠已满松密盖初圎鸟聚疑闻法龙叅若䕶禅媿非流水韵叨入伯牙絃同诸公逰云公禅寺张谓共许寻鸡足谁能惜马蹄长空净云雨斜日半虹霓檐下千峰转窗前万木低看花寻径逺聼鸟入林迷地与喧卑隔人将物我齐不知樵客意何事武陵谿逰栖霞寺同沈拾遗宿康上人房权徳舆偶来人境外心赏幸随君古殿烟霞夕深山兰桂熏巖花㸃寒澑石磴扫春云清梵诸天近諠尘下界分名僧康寳月上客沈休文共宿东林下清猿彻曙闻题甘露寺许棠丹槛拂丹霄人寰下瞰遥何年增造化万古出尘嚣地势盘三楚江声换㡬朝满栏皆异药到顶尽飞桥泽广方云梦山孤数沃焦中宵霞始散经腊木稀凋铎动天风度窗鸣海气消带鼙分迥堞当日辨翻潮鸟去沈葭菼帆来映泬㵳浮生自多事无计免廻镳题甘露寺杨夔髙殿拂云霓登临想虎谿风匀帆影衆烟乱鸟行迷北倚波涛阔南窥井邑低满城尘漠漠隔岸草萋萋虚阁延秋磬澄江响暮鼙客心还惜去新月挂楼西法海寺呉兆野航时可系林寺昼犹扃古木无年岁清隂满户庭客来方礼磬僧坐但翻经烟起吹茶灶声闻汲井瓶窗过湖鸟白檐挂叶虫青蔬饭欣然饱徐徐歩逺垌七言律从幸香山寺应制沈佺期南山奕奕通丹禁北阙峩峩连翠云岭上楼台千地起城中钟鼓四天闻栴檀晓阁金舆度鹦鹉晴林綵仗分愿以醍醐参圣酒还将祇苑当秋汾红楼院应制沈佺期红楼疑见白毫光寺逼宸居福盛唐支遁爱山情漫切昙摩泛海路空长经声夜息闻天语炉气晨飘接御香谁谓此中难可到自怜深院得廻翔㴩湖山寺张说空山寂歴道心生虚谷迢遥野鸟声禅室从来尘外赏香台岂是世中情云间东岭千重出树里南湖一片明若使巢由同此意不将萝薜易簮缨过乘如禅师萧居士嵩丘兰若王维无着天亲弟与兄嵩丘兰若一峰晴食随鸣磬巢乌下行蹋空林落叶声迸水定侵香案湿雨花应共石牀平深洞长松何所有俨然天竺古先生涪城县香积寺官阁杜甫寺下春江深不流山腰官阁迥添愁含风翠壁孤云细背日丹枫万木稠小院廻廊春寂寂浴凫飞鹭晚悠悠诸天合在藤萝外昏黑应湏到上头夜宿灵台寺寄郎士元钱起西日横山含碧空东方吐月满禅宫朝瞻双顶青冥上夜宿诸天色界中石潭倒洑莲花水塔院空闻松柏风万里故人能尚尔知君视聼我心同题精舍寺郎士元石林精舍武谿东夜叩禅扉谒逺公月在上方诸品静心持半偈万缘空苍苔古道行应徧落木寒泉聼不穷更忆双峰最髙顶此心期与故人同题云际寺准上人房李端髙僧居处似天台钖杖铜瓶对绿苔竹巷雨晴春鸟啭山房日午老人来园中鹿过椒枝动潭底龙㳺水沫开独夜焚香礼遗象空林月出始应廻题凌云寺司空曙春山古寺绕沧波石磴盘空鸟道过百丈金身开翠壁万龛灯燄隔烟萝云生客到侵衣湿花落僧禅覆地多不与方袍同结社下归尘世竟如何春题龙门香山寺武元衡衆香天上梵仙宫钟磬寥寥半碧空清景乍开松岭月乱流长响石楼风山河杳映春云外城阙参差茂树中欲尽幽寻那可得三千世界本无穷题柱国寺王建皇帝施钱脩此院半居天上半人间丹梯暗出三重阁古像斜开一面山松柏自穿空地少川原不税小僧闲行香天使长相续早起离城日午还送王十八归山寄题仙逰寺白居易曾于太白峰前住数到仙逰寺里来黑水澄时潭底出白云破处洞门开林间煖酒烧红叶石上题诗扫绿苔惆怅旧逰无复到菊花时节羡君廻寒林寺李绅最深城郭在人烟疑借壶中到梵天巖树桂花开月殿石楼风铎绕金仙地无尘染多灵草室鉴真空有定泉应是法宫传觉路使无烦恼见青莲杭州天竺灵隐二寺李绅翠巖幽谷髙低寺十里松风碧嶂连开尽春花芳草涧徧通秋水月明泉石文照日分霞壁竹影侵云拂暮烟时有猿猱扰钟磬老僧无复得安禅其二人烟不隔江城近水石虽清海气深波动只观罗刹相静居难识梵王心鱼扃昼锁龙宫寳鴈塔髙摩慾界金近日犹闻重雕饰世人遥礼二檀林早秋寄题天竺灵隐寺贾岛峰前峰后寺新秋絶顶髙窗见沃洲人在定中闻蟋蟀鹤曾栖处挂狝猴山钟夜度空江水汀月寒生古石楼心忆悬帆身未遂谢公此地昔年逰宿长庆寺杜牧南行歩歩逺浮尘更近青山昨夜邻髙铎数声秋撼玉霁河千里晓横银红蕖影落前池净绿稻香来野径频终日官闲无一事不妨长醉是游人寄题甘露寺北轩杜牧曾向蓬莱宫里行北轩栏槛最畱情孤髙堪㺯桓伊笛缥缈宜闻子晋笙天接海门秋水色烟笼隋苑暮钟声他年㑹着荷衣去不向山僧道姓名题灵山寺行坚师院许浑西巖一径不通樵八十持杯未觉遥龙卧石潭闻夜雨鴈移沙渚见秋潮经函露湿文多暗香印风吹字半销应笑东归又南去越山无路水迢迢题庐山寺马戴白茅为屋宇编荆数处阶墀石疉成东谷笑言西谷响下方云雨上方晴䑕惊樵客缘苍壁猿戏山头撼紫柽别有一条投涧水竹筒斜引入茶铛宿山寺项斯栗叶重重覆翠微黄昏谿上语人稀月明古寺客初到风度闲门僧未归山果经霜多自落水萤穿竹不停飞中宵能得㡬时睡又被钟声催着衣题西明寺禅院温庭筠曾识匡山逺法师低松片石对前墀为寻名画来过院因访闲人得看棊新鴈参差云碧处寒鸦缭绕叶红时自知终有张华识不向沧洲理钓丝宿松门寺温庭筠白石青厓世界分卷帘孤坐对氤氲林间禅室春深雪潭上龙堂夜半云落月苍凉登阁在晓钟揺荡隔江闻西州旧是经行地愿漱寒瓶逐领军和赵嘏题岳寺温庭筠疎钟细响乱鸣泉客省髙临水似天岚翠暗来空觉润涧茶余爽不成眠越僧寒立孤灯外岳月秋当万木前张邴宦情何太薄逺公窗外有池莲宿云际寺温庭筠白盖微云一径深东风弟子逺相寻苍苔路熟僧归寺红叶声干鹿在林髙阁清香生静境夜堂疎磬发禅心自从紫桂巖前别不见南能直至今雨后逰南门寺刘沧郭南山寺雨初晴上界寻僧竹里行半壁楼台秋月过一川烟水夕阳平苔封石室云含润露滴松枝鹤有声木叶萧萧动归思西风画角汉东城题应天寺上方兼呈谦上人方干中天坐卧见人寰峭石垂藤不易攀晴卷风雷归故壑夜和猿鸟锁寒山势横绿野苍茫外影落平湖潋灔间师在西巖最髙处路寻之字见禅闗题宣州延庆寺益公院杨夔黙坐能除万种情腊髙兼有赐衣荣讲经旧説倾朝聼登殿曾闻降辇迎幽径北连千嶂碧虚窗东望一川平长年门外无尘客时见元戎驻斾旌少华甘露寺郑谷石门萝径与天邻雨桧风篁逺近闻饮涧鹿喧双派水上楼僧蹋一梯云孤烟薄暮闗城没逺色初晴渭曲分长欲然灯来此宿北林猨鹤旧同羣游西禅伍乔逺岫当轩列翠光髙僧一衲万缘忘碧松影里地长润白莲花中水亦香云自雨前生净石鹤于钟后宿尘廊逰人恋此吟终日盛暑楼台早有凉驾幸普济寺应制僧广宣南方寳界㡬由旬八部同瞻一佛身寺压山河天宇静楼悬日月镜光新重城栁暗东风煖复道花明上苑春向晚鸾舆归鳯阙曲江池上动青苹题栖霞寺僧房僧处黙名山不取买山钱任构花宫近碧巅松桧老依云里寺楼台深锁洞中天风经险嶂回疎雨石倚危屛挂落泉欲结茅菴共师住肯饶多少薜萝烟逰虎丘山寺王禹偁寺墙围着碧孱颜曾是当年海涌山尽把好峰藏院里不敎幽景落人间劔池草色经冬在石座苔花自古斑珍重晋朝吾祖地一廻来此便忘还登甘露寺北望徐铉京口潮来曲岸平海门风起浪花生人行沙上见日影舟过江中闻橹声芳草逺迷杨子渡宿烟深暎广陵城游人乡思应如橘相望湏含两地情登广教院阁韩琦岑寂禅扉启昼闗公余为㑹一开颜髙台面垒包平野老柏参天碍逺山花去春丛蝴蝶乱雨匀朝圃桔槹闲徘徊轩槛何时下直待前枝倦鹊还同万州相里殿丞逰谿西山寺赵抃使君唿客入山行晓径前驱照彩旌蛮女背樵巖侧避野僧携刺马头迎千层云水迷三崃一闹人烟认百城楼阁凭余清我聼竹风萧瑟涧泉鸣孤山寺端上人房写望林逋底处凭阑思渺然孤山塔后阁西偏隂沈画轴林间寺零落棊枰葑上田秋景有时飞独鸟夕阳无事起寒烟迟畱更爱吾庐近祇待重来看雪天孤山寺林逋云峰水树南朝寺祇隔丛篁作并邻破殿静披韲臼古斋房闲试酪奴春白公睡阁幽如画张祜诗牌妙入神乘兴醉来拖木突翠苔苍藓石磷磷易从上人山亭林逋湖上汪湾隔数峰篱门和竹夹西东闲来此地行无厌又共吾庐看不同灵隐路归秋色里招贤菴在鸟行中屏风若欲相搀见合把巉巖与画工次韵呉季野题岳上人澄心亭王安石髙亭五月尚寒生回首尘沙自郁蒸砌水乱流穿石底槛云髙出蔽山层跻攀欲絶人间世缔构知从物外僧肠胃坐来清似洗神竒未怪佛圗澄寄题华藏院清轩蔡襄湖边无地有尘埃况复虚明向此开山色每随朝气变水光长共夕阳来船行天上逰人散树没云中宿鸟廻一到便应离火宅不湏花雨拂金台是日宿水陆寺寄北山清顺僧苏轼长嫌钟鼓聒湖山此境萧条却自然乞食遶邨眞为饱无言对客本非禅披榛觅路冲泥入洗足闗门聼雨眠遥想后身穷贾岛夜寒应耸作诗肩畱题显圣寺苏轼渺渺疎林集晚鸦孤邨烟火梵王家幽人自种千头橘逺客来寻百结花浮石已干霜后水焦坑闲试雨前茶祇疑归梦西南去翠竹江邨遶白沙闲居院上方晚景文同绕巖萦谷到禅扃更上危颠最上亭风搅乱鸦盘古木雨催羣鹭下寒汀秋田沟壠如棊局晚岫峰峦若画屏诗已就成终夕去逺邨灯火一星星甘露寺米芾六代萧萧木叶稀楼髙北固落残晖两州城郭青烟起千里江山白鹭飞海近云涛惊夜梦天低月露湿秋衣使君肯负时平乐长倒金钟尽醉归山光寺米芾竹围山径晚风清又入山光寺里行一一过僧谈旧事迟迟绕壁认题名仙来石畔懐灰刼鹤语池边劝后生三十年间成底事空叨闲禄是身荣题落星寺黄庭坚落星开士深结屋龙阁老翁来赋诗小雨藏山客坐久长江接天帆到迟宴寝清香与世隔画圗妙絶无人知峰房各自开户牖处处煮茶藤一枝石壁寺沈与求山萦细路走脩蛇峭壁连云只藓花木末忽看旛影乱马头初见殿隂斜廻廊迤迤穿危峤侧涧涓涓露浅沙秀色可餐吾事办粥鱼茶板莫相夸宿栁子观音寺张耒黄尘满道客衣穿古寺荒凉暂息肩倦体卧来便穏榻汗颜濯去快寒泉野僧治饭挑蔬至童子携茶对客煎夜久月髙风铎响木鱼唿觉五更眠灵泉寺孙觌窗户遥开紫翠间小桥独立聼潺潺意谐独有清风共兴尽聊随落照还但见虚童䝉白帢且无泷吏发骍颜风花雨叶元无定何必区区恋故山南山寺孙觌千丈云根䕃此邦沈沈寒影卧秋江潭空映日苍虬动烟煖翘沙白鹭双梦觉滩声喧客枕吟余竹色满僧窗诗成絶叫曾楼上聼我洪钟万石撞山人方丈朱子方丈翛然屋数椽槛前流水自清涟蒲团竹几通宵坐扫地焚香白昼眠地窄不容挥麈客室空那有散花天箇中有句无人荐不是诸方五味禅桐庐舟中见山寺朱子一山云水拥禅居万里江流遶屋除行色匆匆吾正尔春风处处子何如江湖此去随沤鸟粥饭何时共木鱼孤塔向人如有意他年来借一籧篨逰脩觉寺陆㳺上尽苍崖百尺梯诗囊香椀手亲携山从飞鸟行邉出天向平芜尽处低花落忽惊春事晚楼髙剩觉客魂迷兴阑扫榻禅房卧清梦还应到剡谿六月十四日宿东林寺陆㳺看尽江湖千万峰不嫌云梦芥吾胷戏招西塞山前月来聼东林寺里钟逺客岂知今再到老僧能记昔相逢虚窗熟睡谁惊觉野碓无人夜自舂过湖上僧房陆㳺西菴每过未尝开邂逅清言始此回陶令巾车寻壑去已公茅屋赋诗来奇香炷罢云生岫瑞茗烹成乳泛杯便恐从今往还熟入门猿鹤不惊猜万年寺赵师秀万年山木有千年石路隂深到缭垣㡬片闲云谁是主一条流水不知源土栽芍药尤胜术僧说狝猴极畏猿夜半空堂诸境寂微闻钟梵亦成喧觉慈寺戴复古踏破白云登上方自嫌尘土涴禅牀千山月色令人醉半夜梅花入梦香深谷不妨春到早老僧殊为客来忙山童嬾惯劳唿唤自拗枯松煮术汤访僧邻菴林景熈拂石题诗满䄂岚寻僧又过竹谿南干坤浩荡酒乡寄山水苍寒琴意参老燕未归同是客孤云无住孰为菴寂寥午夜松风响疑是神仙接麈谈三峰寺真山民寂寞烟林噪乱鸦青鞵歩入野僧家云深不碍钟声出日转还依塔影斜廊下蜗粘沿砌藓佛前蜂恋挿瓶花竹牀纸帐清如水一枕松风聼煮茶宿南峰寺眞山民禅房花木锁深幽借与诗人信宿畱旛影分来半廊月磬声敲破一林秋僧偏好事能青眼佛本无心亦白头试问青松峰外鹤闲边曾见㡬人逰逰鳯栖寺眞山民十载重逰古鳯栖莲宫新绕绿杨隄欲谈世事佛无语不管客愁禽自啼苔滑空廊方散歩尘昏老壁失畱题僧家山地邻家种菜甲春生绿满畦次韵孙传师龙图㳺醴泉寺僧道潜杨林㡬曲到城根中有招提气象昬暝雀聚羣盘栋吻老藤垂蔓覆髙垣月生归路无灯火巷转人家有笑言却掩吾庐还寂寞冷风揺幔影翩翻题天王圎证大师房壁僧惠洪闭户不妨依聚落开轩随分有山林残经半掩世情断好鸟一声邨意深篱外霜筠森束玉屋头露橘欲垂金能营野饭羮红醤渡水何辞数访寻寒食再逰福田寺元徳明春山寂寂掩禅扉复岭盘盘入翠微布袜青鞵供胜践粥鱼斋鼓荐灵机日烘幽径绿烟煖风定晓枝红雨稀曾是西堂读书客不应啼鸟也催归登绵山上方周昂环合青峰挿劒长山平如掌寄禅房危栏半出云霄上秘景尽收天地藏野阔羣山惊破碎云低沧海认微茫九华籍甚因人显廻秀可怜天一方登净江寺松风阁尹廷髙岿然杰阁倚松冈纵使无风也自凉四面䦨干金碧界万家城郭水云乡清江疉嶂迷空阔白鸟苍烟堕渺茫风景不殊君记否呉山顶上看钱塘宿中山干明寺刘秉忠客散闗门厌事譁鑪香满屋卧烟霞人辞故里凡三载僧到伽蓝自一家梦破小窗浮月色漏残寒角奏梅花天明又上滹阳道鸳水归程渐有涯㳺智者寺鲜于枢四围松是祇园树三面山开舍卫城㳺子心随仙境化老禅诗似石泉清㡬人解后有今日半载趦趄成此行安得尽抛身外事长年来此学无生题圆觉天台敎寺邓文原大圆觉境清凉地要阐毘卢贝藏开飞钖不妨随鹤下蟠桃曾见有龙来相逢定性三生路尽了尘心万劫灰忆我初年慕蝉蜕石桥烟雨过天台三月晦逰道塲山宿清公房邓文原絶顶轩窗纳晚晡下方灯火聼钟鱼天连震泽涵元气地涌浮图切太虚凉立松风观石澑晚寻樵径扣僧庐孤亭山麓荒苔积犹想幽人夜读书栖眞院于石空翠凝寒不受埃断崖千尺拥崔嵬老僧倚树惊猿去童子扫阶知客来石径晴因松露湿茶烟逺趂竹风廻禅家也办吟边料不种闲花只种梅次韵张蔡国公淡菴青山寺诗虞集相国观山负夙期圣恩祇许暂相违身随云影畱三宿心了泉声絶百非开士谈空依寳树野人耕雨荐山薇双龙深䕶安禅处绕坐诸天近紫微题半山寺萨都拉今日偶成林壑趣清幽恨未得从容龙归石洞半山雨潮卷天风十里松春路泥深多滑马晚楼雾重只闻钟荆公旧隐知何处回首苍茫第㡬重逰天竺寺张翥石梁溅水湿苍苔隂洞旁穿涧底回殿阁金银从地涌山林图画自天开龙随僧到分云住猿聼人唿下树来逰兴未䦨斜日尽马头唿酒自徘徊建徳城西寺贡师泰山门东转歩廊深长日禅房占绿隂松径雨晴添虎迹竹潭风冷聼龙吟上林久説相如赋故里徒夸季子金独坐胡牀看明月不知凉露湿衣襟东冈崇恩寺晚酌其僧一峰求诗宋褧山门杉桧碧萧森歩屧廻廊一径深罢酒长风来北渚按歌明月出东林幽轩晚立云容湿髙阁晴登海气侵忽报寒沟潮信到可能重聼颖师琴寓奉化寺寄菩提寺主丁鹤年菩提岭外空王寺丹磴行穿虎豹羣万壑涛声巖下瀑千峰雨气屋头云海龙送水金瓶贮天女怀香寳鼎焚慙媿无缘尘土客朝朝钟鼓下方闻游南峰寺有支遁放鹤亭髙启每向人间望碧峰石门今得问幽踪路缘风磴泠泠䇿寺隔烟萝杳杳钟窗下鸟来多堕果亭前鹤去只髙松一龛愿借依香火莫道诗人非戴颙过僧舍访吕敏髙启㡬欲相寻与愿违今朝始得过禅扉磬声穿竹山房逺屐齿粘苔石径微幽鸟每同驯鸽下髙人闲与老僧依谈诗说偈俱堪喜坐觉茶香上薜衣孤园寺髙启欲问南朝常侍宅已为西域化人宫山僧归带渔舟雨湖鸟来闻粥鼓风橘柚垂檐秋殿暗波涛惊坐夜堂空给孤长者谁曾见应在烟云杳霭中秋日登戴山佛阁张羽风物澄明宿霭收登山欲尽更登楼一行白鴈投南下百道清谿向北流野嶂云归初歇雨湖田稼熟始知秋空门寂寂无尘事骋望端能散客愁登太华寺张紞太华嵯峨一望遥到门犹碍过谿桥慈云长见阶前起孽火都来海上消屋近树隂晴亦暗砚涵竹露夜还潮从今剩买逰山屐野客无妨屡见招金山寺赵文水天楼阁影重重化国何年此寄踪淮海西来三百里大江中涌一孤峰涛声夜恐巢枝鸟云气朝随出洞龙㡬度欲登帆去疾苍茫遥聼隔烟钟送辰长老住横山寺郑嘉紫檀烟凝鹤廻翔清磬泠泠出上方巖畔异花熏讲席涧邉脩竹䕶禅房东林结社莲初种南岳分春茗乍香三伏炎蒸应不到绿萝风洒石龛凉化城寺王守仁化城髙处万山深楼阁凭空上界侵天上清秋度明月人间微雨结轻隂钵龙浮处云生座巖虎归时风满林最爱山僧能好事夜堂灯火伴孤吟月潭寺何景明玲珑金刹白云边踏阁攀林一径穿龙出洞门常作雨鹤巢松树不知年僧来殿上鸣钟饭客到山中借榻眠怪底夜来难得寐秋风窗下遶流泉同万鹿园宿工文菴次韵有赠唐顺之何处寻山不厌深淡烟归鸟暮钟音去家百里讶如客别尔经年尚此心宴坐清香滋夜氛闭门残雪映寒林相从一宿应堪觉机事何湏问汉隂髙座寺蔡汝楠云公台榭至今畱休暇追随访古游秋色总归红叶寺楚江还见白苹洲松林月上言弥静阁道钟残思转幽莫讶为郎贪佛日官闲禅定两悠悠寓妙隐菴徐繗东风仙苑鬪芳菲家在云林屡梦归河畔草青莺欲语城南花满蝶初飞寒生古院偏多雨苔没空阶正掩扉畱恋曲池春更好垂杨终日锁烟扉宿上封寺童珮上封林处磴千盘为讶髙云碍竹冠晴气满空还似雨秋光未半忽生寒客来石上占星聚僧住巖前作鸟看一榻偶然金磬侧谁将银汉挂阑干重过虞山塔院兰公话旧程嘉燧湖边春草忆佳期重放扁舟夏木滋游戏自来通绘事安禅久已废吟诗半江塔影迎帆逺曲巷经声出院迟曾访本师乘夜月旧房空老碧梧枝秋晚客鸡鸣寺顾大猷古寺崔嵬俯帝城攀跻渐觉旅愁轻楼台寒入三山色砧杵秋髙万户声向夕张琴依竹坐有时待月伴僧行从来禅室多心赏几席无尘梦亦清过愚公虎丘寺呉梦旸烹葵剥枣尽相闗坐到昏钟始下山弟子可知皆白足老夫焉得不苍颜花飞日日何曾扫栁长邨邨只未攀路黑出门灯肯借画船箫鼓㡬家还寓极乐寺王衡湾湾绿水带城隂白石青莲双树林万疉云山千里梦六时钟磬五更心寒灯贝叶翻香蠧春日檐花坐语禽随意竹牀葵菜好经帘不卷画堂深晚坐𢎞济寺阮大鋮古栁参差掩寺门荆篱石埠自为邨风严乌榜通菱浦日落渔炊就荻根野月荒荒难辨色江峰寂寂更何言灯前无限浮沈思销在菰香水鹤喧送谦选中住花泾寺僧溥洽秋风一櫂入花泾杨栁芙蓉接水亭野老尚能谈故事乡僧争请説新经楸梧雨外闻啼鸟楼阁烟中见湿萤欲写别离无限意孤鸿遥没越山青云谷寺法㑹应制僧守仁寒巖草木正严冬一日春回雨露浓安石故居遗雪竹道林新塔倚云松木鱼声断催朝饭铜鼎香销起暮钟千载奎文畱秘藏天光午夜照金容登富春永安寺僧徳祥栗叶邨前石子谿青山一掩路浑迷也知谷里多猿鸟未信云中有犬鸡满耳只闻诸涧响回头方觉衆峰低平生倾想今朝到愿结茅茨在寺西五言絶句逰昌化山精舍卢照邻寳地乗峰出香台接汉髙稍觉眞途近方知人事劳宿吉祥寺寄庐山隐者杨衡风鸣云外钟鹤宿千年松相思杳不见月出山重重题奉国寺陆海新秋夜何爽露下风转凄一磬竹窗外千灯花塔西题龙门寺陆海窗灯林霭里门磬水声中更与龙华㑹炉烟满夕风善福寺阁韦应物残霞照髙阁青山出逺林晴明一登望潇洒此幽襟荐福寺送元伟李端送客攀花后寻僧坐竹时明朝莫回望青草马行迟题竹林寺朱放岁月人间促烟霞此地多殷勤竹林寺更得㡬回过逰道林寺戴叔伦佳山路不逺俗侣到常稀及此烟霞暮相看复欲归和韦开州盛山宿云亭张籍清净当深处虚明向逺开巻帘无俗客应只见云来涂山寺独逰白居易野径行无伴僧房宿有期涂山来去熟惟是马蹄知遗爱寺白居易㺯石临谿坐寻花遶寺行时时闻鸟语处处是泉声观花后逰慈恩寺施肩吾世事知难了应湏问苦空羞将看花眼来入梵王宫题水西寺杜牧三日去还住一生焉再游含情碧谿水重上粲公楼牛头寺司空图终南最佳处禅诵出青霄羣木澄幽寂疎烟汎泬寥题九日山石佛院乱峰轩朱子因依古佛居结屋寒林杪当户碧峰稠云烟自昏晓其二巖中老释子白发对青山不作看山想秋云时往还立雪堂髙启堂前参未退立到雪深时一夜山中冷无人祇自知冰壶井髙启圎甃夏生冰光涵数星冷窗有定中僧休牵辘轳绠小飞虹髙启初看卧波影应恐雨崇朝过涧寻师去端如度石桥避雨山寺汪生民偶逐荷锄入松闗犬吠频山僧买药去风雨自畱人圎觉寺晚坐李先芳片片归林鸟微微出寺钟僧门掩秋色明月在髙松东林寺前作梁有誉山色斜依寺江流曲抱邨时有山僧出残阳独掩门入寺僧明显碧草通樵径青松夹寺门已来亲眼见难去对人言寻竹隐寺僧怀让闻钟识寺遥小径缘云入日暮冒岚归秋衣不知湿髙山寺僧徳清山城枕江流梵刹云中起钟鸣万户开人在莲华里七言絶句题泾县水西寺宣宗大殿连云接赏谿钟声还与鼓声齐长安若问江南事说道风光在水西过融上人兰若孟浩然山头禅室挂僧衣窗外无人谿鸟飞黄昏半在下山路却聼泉声连翠微与谢良辅逰泾川陵巖寺李白乘君素舸泛泾西宛似云门对若谿且从康乐寻山水何必东游入㑹稽题法院常建胜景门开对逺山竹深松老半含烟素月殿中三度磬水精宫里一僧禅寻盛禅师兰若刘长卿秋草黄花覆古阡隔林何处起人烟山僧独在山中老惟有寒松见少年登寳意寺上方旧逰韦应物翠岭香台出半天万家烟树满晴川诸僧近住不相识坐聼微钟记往年同路郎中韩侍御春日题野寺卢纶寺前山逺古陂寛寺里人稀春草寒何事最堪悲色相折花将与老僧看题兰若崔峒絶顶茅菴老此生寒云孤木独经行世人那得知幽径遥向青峰礼磬声题净居寺戴叔伦玉壶山下云居寺六百年来选佛塲满地白云闗不住石泉流出落花香栖霞寺云居室权徳舆一径萦纡至此穷山僧盥潄白云中闲吟定后更何事石上松枝常有风题清凉寺杨巨源凭槛霏微松树烟陶潜曾用道林钱一声寒磬空心晓花雨知从第㡬天逰西林寺李渉十地初心在此身水能生月即离尘如今再结林中社可羡当年㑹里人题僧院张籍闻师行讲青龙院本寺住来多少年静扫空房惟独坐千茎秋竹在檐前宿西林寺白居易木落天晴山翠开爱山骑马入山来心知不及柴桑令一宿西林便欲回香山寺白居易空门寂静老夫闲伴鸟随云往复还家酝满瓶书满架半移生计入香山逰云居寺赠穆三十六地主白居易乱峰深处云居路共榻花行独惜春胜地本来无定主大都山属爱山人题香山新经堂招僧白居易烟满秋堂月满庭香花漠漠磬泠泠谁能来此寻眞谛白老新开一藏经古寺元稹古寺春余日半斜竹风萧爽胜人家花时不到有花院意在寻僧不在花峰顶寺张祜月明如水山头寺仰面看天石上行夜半深廊人语定一枝松动鹤来声夏雨后题青荷兰若施肩吾僧舍清凉竹树新初经一雨洗诸尘微风忽起吹莲叶青玉盘中泻水银题禅僧院施肩吾栖禅枝畔数花新飞作琉璃地上尘谷鸟自啼猿自叫不能愁得定中人寻石瓮寺上方贾岛野寺入时春雪后﨑岖得到此房前老僧不出迎朝客已住上方三十年寄题宣州开元寺杜牧松寺曽同一鹤栖夜深台殿月髙低何人为倚东楼柱正是千山雪涨谿醉后题禅院杜牧觥船一棹百分空十载青春不负公今日鬓丝禅榻畔茶烟轻飏落花风定山寺薛逢十里松萝映碧苔一川晴色镜中开遥闻上界繙经处片片香云出院来宿僧院赵嘏月满长空树满霜度云低拂近檐牀林中夜半一声磬卧见髙僧入道塲李侍御归炭谷山居同宿华严寺赵嘏家在青山近玉京白云红树满归程相逢一宿最髙寺半夜翠微泉落声宿僧舍赵嘏髙僧夜滴芙蓉漏逺客窗含杨栁风何处相逢话心地月明身在磬声中题谷隐兰若段成式风惹闲云半谷隂巖西隐者醉相寻草衰乍觉径増险叶尽却疑谿不深题金山寺石室李羣玉白波四面照楼台日夜潮声遶寺回千叶红莲髙㑹处㡬曽龙女献珠来崃山寺上方李羣玉满院泉声山殿凉隔帘微雨野松香东峰下视南溟月笑蹋金波看海光登祝融峰兰若卢肇祝融絶顶万余层䇿杖攀萝歩歩登行到月宫霞外寺白云相伴两三僧题清逺崃观音院卢肇清潭洞澈深千尺危岫攀萝上㡬层秋尽更无黄叶树夜䦨惟对白头僧其二风入古松添急雨月临虚槛背残灯老猿啸狖还欺客来撼窗前百尺藤题常乐寺唐球桂冷香闻十里间殿台浑不似人寰日斜回首江头望一片闲云落后山题灵峰僧院黄滔系马松间不忍归数廵香茗一枰棊拟登絶顶畱人宿犹待沧溟月满时题袁州龙兴寺易偲百尺古松松下寺寳旛朱盖尽珊珊闲庭甘露㡬回落青石绿苔犹未干江上人禅居僧皎然路入松声逺更竒山光水色共参差中峰禅寂一僧在坐对梁朝老桂枝和宿崃石寺下赵抃淮岸浮图半倚天山僧应已离尘缘松闗暮锁无人迹惟放钟声入画船七月过孤山勤上人院蔡襄青林蔼蔼日晖晖薄晚凉生暑气微湖上清风如可载画船十只不空归自定林过西菴王安石午鸡声不到禅林柏子烟中静拥衾忽忆西巖道人语杖藜乘兴得幽寻金陵报恩大师西堂方丈王安石萧萧出屋千竿玉霭霭当窗一炷云心力长年人事外种花移石尚殷勤书双竹湛师房苏轼暮鼓朝钟自击撞闭门孤枕对残釭白灰旋拨通红火卧聼萧萧雪打窗南寺千佛阁苏轼古邑居民半海涛师来构筑便能髙千金用尽身无事坐看香烟遶白毫归宜兴畱题竹西寺苏轼此生已觉都无事今歳仍逢大有年山寺归来闻好语野花啼鸟亦欣然常州太平寺薝卜亭苏轼六花薝卜林间佛九节菖蒲石上仙何似东坡铁拄杖一时惊散野狐禅中梁山寺文同上方梯磴绕巖头谁就孤髙更起楼直望汉江三百里一条如线下洋州竹西寺米芾竹西桑柘暮鸦盘特地霜风满倦颜不用使君相料理都缘尘土蔽青山题妙觉寺壁孙觌叶底红稀不见花枝头绿暗可藏鸦春归古殿苍苔满一㸃笼灯隐綘纱书永和寺壁朱松来觧征衣日未斜小轩泉竹两清华道人法力眞无碍解遣龙孙吐浪花逰寕国奉圣寺范成大松梢台殿郁髙标山转谿廻一水朝不惜褰裳唿小渡夜来春涨失浮桥题照上人迎翠轩杨万里参寥嬾可去无还谁蹋诗僧最上关欲具江西句中眼犹湏作礼问云山逰定林寺杨万里钟山已在万山深更过钟山入定林穿尽松杉行尽石一菴犹隔白云岑其二半破僧菴半补篱旧题无复壁间诗祇余手植双桐在此外仍兼洗砚池寒食雨中同舍人约逰天竺呈陆务观杨万里笋舆冲雨复冲泥一径深深只觉迟孤塔忽从云外出寺门渐近报侬知其二老桧如幢翠接连山茶作塔绿萦纒山僧相识浑相忘不到山中十五年其三禅房寂寂水潺潺涧草巖花㸃缀闲忽有仙禽发竒响频伽来自补陀山雨后忆龙翔寺薛季宣二峰髙峙夹禅扃长落潮音逐磬声老僧睡起絶无事不管波涛四面生龙潭方丈楼钥又因寒食此中来窗户虚明絶㸃埃山里春风无间断海棠开过地棠开秀峰寺徐玑篮舆晚泊近巖隈精舍门临古道开僧子相逢便相识十年三过秀峰来舣舟江心寺谢翺数声清磬出晴暮落木人家散烟雾风送年年江上潮白云生根吹不去僧门林景熈一闲每笑不如僧及到僧门闲未能昨夜褐袍风雪里隔谿犬吠入林灯过湘江题慈云寺壁僧惠洪慈云寺在古城隈月阁风轩照水开独倚䦨干秋雨后青山相逐渡江来巨然山寺任询孤撑山作碧螺髻散漫水成苍玉鳞野寺荒凉人不到水光山影正横陈逰栖巖寺张瓒林表招人白塔明竹间兰芷石泉清惠崇水墨西轩景烟带平芜水带城题济源龙潭寺赵之杰树围脩竹竹围菴菴下泓然碧一潭极目荷花半秋色小横圗上看江南寳巖僧舍宗道寂寂钟鱼柏满轩午风轻飏煮茶烟西堂竟日无人到只许山人借榻眠晚宿山寺赵沨松门明月佛前灯菴在孤云最上层犬吠一山秋意静敲门时有夜归僧眞容院萧贡魔宫佛界等空虚此理何曽属有无直向台山始相见可中还有二文殊八月十四日宿官塔下院冯延登野僧引客看脩竹拄杖入林惊暝禽一道细泉鸣藓磴恍如闲聼颖师琴山寺早起刘因松窗一夜逺潮生断送幽人睡失明梦觉不知春已去半帘红雨落无声逰青莲寺王恽上方曾阁倚晴烟廻合诸峰耸碧莲午枕不容诗梦就天风吹雨下危巅上蓝寺贡奎古寺廻廊雪满阶官闲因访老僧来一方晴日檐声响絶爱小窗临竹开净慧寺鲜于枢晚雨才收日已西石梁沙路净无泥清泉㶁虢千峰迥绿栁隂隂一鸟啼又戏题广严僧房壁鲜于枢㡬年门外䇿征骖不料能来共一龛壁上未湏书岁月禇河南是䕶伽蓝宿焦山上方郭天钖扬子江头风浪平焦山寺里晚钟鸣炉烟已断灯花落唤起山僧看月明春日上平坡寺范梈萝径隂隂近百层金舆记是昔人登山僧苦避寻诗者牢闭柴门唤不譍五月二十六夜宿松林兰若范梈白沙寨外接飞霞行至招提日已斜睡觉忽闻山寨语不知今夕离吾家白石菴周权地幽山气霭空岚落叶萧萧白石菴归鹤一声无觅处松梢擎月影毶毶逰法兴寺胡天㳺山色揺光入䄂凉松隂十丈印廻廊老僧读罢楞严咒一殿神风柏子香宿圎明寺早起髙启客起灯前梦尚迷满楼残月晓风西应知野寺非山店只聼钟声不聼鸡宿蟾公房髙启一禽不鸣深树烟明月下照髙僧禅独开西阁咏清夜秋河欲堕山苍然寄馆天宁寺丘吉茶炉吹断鬓丝烟借得禅林看鹤眠不道秋风何处起一堆黄叶寺门前白水寺方廷玺石径逢僧一话间白云深处不知还松隂日午茶烟起不有客来僧更闲永兴寺散歩皇甫汸帝城西觅古丛林万木寒垂六月隂庭下闲花斋后偈门前空水定时心𢎞教寺王穉登内家金像出蓬莱千叶莲花玉作台试向白毫光里看圣人前世是如来归宗寺呉兆路遶鸾谿去复廻鵞池闻説右军开山僧相遇衣裳湿双劒峰头看瀑来晚投黄龙寺慧宗上人房呉兆㡬处禅林聚似邨岭头风雨磵头昏千枝灯影僧初放一派经声客到门送一公还天界寺范汭江流汨汨树层层短笠空瓢去秣陵依旧青山风雪里荜门深掩一龛灯初宿海㑹寺李蓘灵泉流水夜淙淙月小松髙鹤影双石榻觉来秋烛冷诵经声满碧山窗阚峰普济寺钱希言阚公山绕阚公湖舍宅年犹记赤乌寂寂寺门霜叶里水禽飞上石浮屠讲经台僧守仁乞食归来坐暝鸦谭经每到白牛车东风栁絮吹晴雪犹想天宫酌寳花题萝壁山房僧徳祥青萝壁下一僧房长日惟烧片炷香风在竹櫩人在定鸟衔红柿落柴牀次韵题髙斋僧无愠髙斋寂寂俯清池瓦鼎香浮十二时天晓定回松下石藓㾗青上布伽黎不二楼僧镇澄谈经人在翠微中缥缈烟霏隔㡬重欲寄此心无可託长随片月挂西峰石林菴僧广印觉道金绳絶巘开半空花雨湿楼台长林怪石皆龙象曽受生公记莂来御定佩文斋咏物诗选巻二百三十二御定佩文斋咏物诗选卷二百三十三钦定四库全书御定佩文斋咏物诗选巻二百三十三佛类四言古念佛三昧诗王齐之妙用在兹渉有览无神由昧彻识以照麤积微自引因功本虚冺彼三观忘此毫余其二寂漠何始理元通微融然忘适乃廓灵晖心游缅域得不践机用之以冲㑹之以希其三神资天凝圆暎朝云与化而感与物斯羣应不以方受者自分寂尔渊镜金水尘纷其四慨自一生夙乏惠识託崇渊人庻借冥力思转毫功在深不测至哉之念主心西极惟卫佛像铭简文帝灼灼金容巍巍满月永被人天常畱花窟释迦文佛像铭简文帝至矣调御行备智周满月为面青莲在眸心珠可莹智流方普永变身田长无沙卤式佛像铭简文帝影生千叶花成四柱塔象单畱龛童䨇舞五言古迎舎利宣帝释迦称散体多寳号金躯白玉诚非比黄金良莫踰变见絶言象端异乃㝠符灵知虽隐显妙色岂荣枯惟当千劫后方成无价珠舎利佛阙名金绳界寳地珍木䕃瑶池云间妙音奏天际法蠡吹同马太守听九思法师讲金刚经髙适吾师晋阳宝杰出山河㝡途经世谛间心到空王外鸣钟山虎伏说法天龙㑹了义同建瓴梵法若吹籁深知亿劫苦善喻恒沙大舍施割肌肤攀援去亲爱招提何清净良牧驻轻盖露冕衆香中临人觉苑内心持佛印乆标割魔军退愿开初地因永奉弥天对听蓝谿僧为元居士说维摩经孟郊古树少枝叶眞僧亦相依山木自曲直道人无是非手持维摩偈心向居士归空景忽开霁雪花犹在衣洗然水谿昼寒物生光辉久雨斋居诵经朱子端居独无事聊披释氏书暂释尘累牵超然与道俱门掩竹林幽禽鸣山雨余了此无为法身心同晏如慧日寺十八大阿罗塑像邓韨至人自藏珍古貎元气备抟土造佛徒追眞信难事亭亭青莲宇诸天奠其位尊者十二辈髙座纳双屣巍巍超凡表尘眼有蒙视深厚藐漂山广博欲际地静沈马足万专守门不二觉能越几先慈欲放踵施龙骧以珠豢虎跳以咒弭目瞑澄渊黑顶突华峯翠若眞外形骸能以理胜自嗒然了得䘮何有立同异麈柄操莹玉宝花自空坠想当经营初其手空俗士我思彼尊者所造亦深邃函经入方夏后乃道宏肆以空摄万有以道猎衆智穷山养枯骸野鸟习其髻善士瞻梵相瓶钖此焉侍安得如此塑慰我懐古意读佛书归有光天竺降灵圣利益其在此雪山真苦行九恼尚纒已非徒食马麦空钵良可耻纷纷㫋荼女谤论或未已不知手指中犹出五狮子七言古僧伽歌李白眞僧法号号僧伽有时与我论三车问言诵咒几千遍口道恒河沙复沙此僧本住南天竺为法头陀来此国戒得长天秋月明心如世上青莲色意清净貎稜稜亦不减亦不増瓶里千年舍利骨手中万歳胡孙藤嗟余落魄江淮久罕遇眞僧说空有一言懴尽波罗夷再礼浑除犯轻垢题杨子文罗汉渡海图张以宁天台之东巨瀛海蒙蒙元气浮无邉应眞十六山中来径渡万里蛟鼍渊巨灵前驱海若伏翠水帖帖开红莲神螭勐兽竞轩翥穹龟巨鱼相后先一山浮玉当其前石室古藓垂千年异人髙居役衆鬼挽过巨浸如飇旋贝宫神君迎且拜明星玉女争花妍阴风黯淡百怪集天容旂影飞翩翩石桥回望渺何处紫翠明灭空云烟问渠飞钖何所往毋乃鹫岭朝金仙金仙雪山方晏坐笑汝狡狯何纷然书生平生未省见太息此画人间传清时麟凤在郊野白日杲杲行青天次韵张仲举承㫖题卢楞伽过海罗汉图僧来复僧伽神变妙莫穷去住隠显如旋风能令大海作平陆超然独脱阎浮中山君河伯备洒扫钖飞杯渡云行空安禅不避魔鬼窟受斋直入龙王宫文犀赤豹时作伍𤣥猿白鹿日与同腾光嘘气闪奔电天鼓震曜惊雷公世人虽呵小乘法谁独髙举随云龙我昔衡山问方广石桥每见䭾经童天姝散花跪双膝金盘笑捧明珠红开图恍惚覩颜色山海遥隔精灵通那知画者有深意丹青巧夺造化功君不闻幻游天地同旅泊我身安得驾鹤从西东五言律和李澧州题常开州经藏诗白居易旣悟莲花藏须遗贝叶书菩提无处所文字本空虚观指非知月忘筌是得鱼闻君登彼岸舍筏复何如读瑜珈论僧惠洪此生已无累一席可穷年细嚼宝公饭饱参弥勒禅懒修精进定爱作吉祥眠夜久山空寂唯闻绕砌泉七言律予写金刚经与王正道正道与朱少章复以诗来輙次二公韵宇文虚中前世曽为粥饭僧此生随处且腾腾经中因认人我相敎外都忘大小乘写去欲云居士颂信来如续祖师灯他年辱赠茅菴句谁谓因缘昔未曽五言絶句题云际南峯眼上人读经堂岑参结宇题三藏焚香老一峯云间独坐卧只是对山松七言絶句听僧云端讲经贾岛无生深㫖诚难解惟有师言得正真逺近持斋来谛听酒坊鱼市尽无人龙门石佛刘中凿破苍崖已失眞又添行客眼中尘请君看取他山石不费工夫总法身释迦出山息轩画完颜璹龎睂袖手出巖阿及至拈花事已讹千古雪山山下路杖藜无处避藤萝莲叶观音恩禅师所藏同路宣叔赋元德明瑞相分明一叶中华严性海共圆通补陀自有丹青变画史区区可得工月伯明讲经与玉山各赋二絶以寄姚文奂玉笛飞空过洞庭西山不改旧时青短长桥下风雨夜知是老龙来听经题罗汉图僧行端诸谛空来世所无神通百变絶名模不知何处畱踪迹却被人传作画图御定佩文斋咏物诗选巻二百三十三御定佩文斋咏物诗选卷二百三十四钦定四库全书御定佩文斋咏物诗选卷二百三十四僧类五言古赤谷安禅师塔卢照邻独坐巖之曲悠然无俗氛酌酒呈丹桂思诗赠白云烟霞朝晚聚猿鸟嵗时闻水华竞秋色山翠含夕曛髙谈十二部细覈五千文如如数冥昧生生理氤氲古人有糟粕轮扁情未分且当事芝术从吾所好云还山贻湛法师孟浩然幼闻无生理常欲观此身心迹罕兼遂﨑岖多在尘晚途归旧壑偶与支公邻导以微妙法结为清净因烦恼业顿舍山林情转殷朝来问疑义夕话得清真墨妙称古絶词华惊世人禅房闭虚静花药连冬春平石借琴砚落泉洒衣巾欲知㝠灭意朝夕海鸥驯赠僧崖公李白昔在朗陵东学禅白睂空大地了镜彻廻旋寄轮风揽彼造化力持为我神通晚谒太山君亲见日没云中夜卧山月拂衣逃人羣授余金仙道旷刼未始闻冥机发天光独朗谢垢氛虚舟不系物观化游江濆江濆遇同声道崖乃僧英说法动海岳游方化公卿手秉玉麈尾如登白楼亭微言注百川亹亹信可听一风鼓羣有万籁各自鸣启闭八窗牗託宿掣电霆自言歴天台抟壁蹑翠屏凌兢石桥去恍惚入靑冥昔往今来归絶景无不经何日更携手乘杯向蓬瀛送通禅师还南陵隐静寺李白我闻隐静寺山水多竒踪巖种朗公橘门深杯渡松道人制勐虎振钖还孤峯他日南陵下相期谷口逄赠宣州灵源寺仲濬公李白敬亭白云气秀色连苍梧下暎双谿水如天落镜湖此中积龙象独许濬公殊风韵逸江左文章动海隅观心同水月解领得明珠今日逄支遁髙谈出有无赠僧行融李白梁有汤惠休常从鲍照游峩嵋史怀一独暎陈公出卓絶二道人结交凤与麟行融亦俊发吾知有英骨海若不隐珠骊龙吐明月大海乘虚舟随波任安流赋诗旃檀阁纵酒鹦鹉洲待我适东越相携上白楼送恂上人还吴储光羲洛城本天邑洛水即天池君王旣行幸法子复来仪虚室香花满清川杨柳垂乘闲道归去逺意谁能知赠霈禅师皇甫曾南岳满湘源吾师经利渉身归沃洲老名与支公接净敎传荆吴道縁正渔猎观空色不染对镜心自惬室中人寂寞门外山稠叠天台积幽梦早晚当负笈赠江华长老柳宗元老僧道机熟黙语心皆寂去嵗别舂陵㳂流此投迹空室无侍者巾屦唯挂壁一饭不愿余跏趺便终夕风窗疎竹响露井寒松滴偶地即安居满庭芳草积夏日谒智逺禅师孟郊吾师当几祖说法云无空禅心三界外宴坐天地中院静鬼神去身与草木同因知䕶王国满钵盛毒龙斗薮尘埃衣谒师见眞宗何必千万刼瞬息去樊笼盛夏火为日一堂十月风不得为弟子名姓挂儒宫赠道月上人孟郊僧貎净无㸃僧衣宁缀华寻常昼日行不使身影斜饭术煑松柏坐山邀云霞欲知禅隐髙缉薜为袈裟送清逺上人归楚山旧寺孟郊波中出吴境霞际登楚岑山寺一别来云萝三改隂诗夸碧云句道证青莲心应笑泛萍者不知松隐深送元亮师孟郊兰泉涤我襟杉月栖我心茗啜绿净花经诵清柔音何处笑为别淡情愁不侵送淡公孟郊江南邑中寺平地生胜山开元吴语僧律韵髙且闲妙乐谿岸平桂榜复往还树石相鬭生红绿各异颜风味我遥忆新竒师独攀题道宗上人十韵白居易如来说偈讃菩萨着论议是故宗律师以诗为佛事一音无差别四句有诠次欲使第一流皆知不二义精洁沾戒体闲淡藏禅味从容恣语言缥缈离文字旁延邦国彦上逹王公贵先以诗句牵后令入佛智人多爱师句我独知师意不似休上人空多碧云思题天竺南院赠闲元旻清四上人白居易杂芳涧草合繁绿巖树新山深景候晚四月有余春竹寺过微雨石径无纎尘白衣一居士方袍四道人地异佛国土人非俗交亲城中山下别相送亦殷勤赠别宣上人白居易上人处世界清净何所似似彼白莲花在水不着水性眞悟泡幻行洁离尘滓修道来几时身心俱到此嗟予牵世网不得长依止离念与碧云秋来朝夕起梵天寺见僧守诠小诗清逺可爱次韵苏轼但闻烟外钟不见烟中寺幽人行未巳草露湿芒屦唯应山头月夜夜照来去送金山乡僧归蜀开堂苏轼撞钟浮玉山迎我三千指衆中闻謦欬未语知乡里我非箇中人何以黙识子振衣忽归去只影千山里涪江与中泠共此一味水氷盘荐琥珀何似糖霜羙送僧定观归黄清老诗僧百丈来复作五台别丁然振金钖桂子落秋雪山空白云闲风息万籁灭相思何处无江湖一眀月赓僧韵太祖天台五百尊方寸皆明月月影弥千江何曾有暂歇为斯妙用通今古长不灭昔当悬挂时诚非凡可越住世及应眞几度阿僧劫假钖作梯航泛海涛如雪一旦杳无踪暂与沙门别儵忽羣禅中孰能为机泄禅心旷无迹如海亦何竭僧本具他心宗门常合辙送僧归越中王偁钖挑龙河云衣帯越谿雨说法方西来随缘复东去松枝偃故房柏子落庭树从此上方遥人间但凝伫吴中普门长老乞语杨循吉普门在何处莫向海中寻只此吴城中便有紫竹林古以水与月而赞白衣士举头即见月掘地即得水朴哉明长老今往住普门济度説已尽我复将何言虽然无可言愿且举水月月在水中明此理分明説答松上人过访不值吴鼎芳孤踪石上云飘忽本无住门外即青山一瓢向何处离心寄春草柔艳欲飞去引领生白烟花落秖陀树清凉菴赠僧范汭芒鞋定逺近天路临苍苍结宇久未了种松新已长平池託空影断壁飞斜光欲问吾师法吾师法已忘寒山访雪谷师僧智舷寒山太湖东六月雪埋坞时有天耳师巢居类巢父春秋末半百气骨自髙古清泉冻连底蹲石怒狮虎此中除梅花无物入巖户七言古别山僧李白何处名僧到水西乘舟㺯月宿泾谿平明别我上山去手携金策踏云梯腾身转觉三天近举足回㸔万岭低谑浪肯居支遁下风流还与逺公齐此度别离何日见相思一夜暝猿啼寄崇梵僧王维崇梵僧崇梵僧秋归覆釡春不还落花啼鸟纷纷乱涧户山窗寂寂闲崃里谁知有人事郡中遥望空云山偃师东与韩樽同诣景云晖上人即事岑参山隂老僧解楞伽颍阳归客逺相过烟深草湿昨夜雨雨后秋风渡漕河空山终日尘事少平郊逺见行人小尚书碛上黄昬钟别驾渡头一归鸟送鸿举师游江西刘禹钖禅客学禅兼学文出山初似无心云从风卷舒来何处缭绕巴山不得去山州古寺好闲居读尽龙王宫里书使君滩头拣石砚白帝城边寻野蔬忽然登髙心瞥起又欲浮杯信流水烟波浩淼鱼鸟情东去三千三百里荆门崃断无盘涡湘平汉阔清光多庐山雾开见瀑布西江月净闻渔歌钟陵八郡多名守半是西方社中友与师相见便谈空想得髙斋狮子吼支公诗僧皎然支公养马复养鹤率性无羇多脱畧天生支公与凡异凡情不到支公地得道由来天上仙为僧却下人间寺道家诸子论自然此公唯许逍遥篇山隂诗友喧四座佳句纵横不废禅腊日游孤山访惠勤惠思二僧苏轼天欲雪云满湖楼台眀灭山有无水清石出鱼可数林深无人鸟自唿腊日不归对妻孥名寻道人实自娱道人之居在何许宝云山前路盘纡孤山孤絶谁肯庐道人有道山不孤纸窗竹屋深自暖拥褐坐睡依团蒲天寒路逺愁仆夫整驾催归及未晡出山廻望云木合但见野鹘盘浮图兹游淡泊欢有余到家怳如梦蘧蘧作诗火急追亡逋清景一失后难摹送林上人还杭僧道潜聚水作一雨多少近逺随所遭或霑枯荄仅濡浃或入巨海成波涛少林眞风今百纪怅惜至此何萧条喜君齐志早寂寞同我十载沦刍樵含冲嗜漠不自厌更欲刺口尝羣餚师门祖席在在有得此失彼良自嘲朅来东南走千里但愿刈楚逄翘翘駃浮长川不惮恶陟彼巨巘宁知劳诚专志苦若有相行断西壤逄英豪金鎚扣天元楗廓玉电激海明珠髙星霜因循共千日谁尔使子先行包湖山蜿蜒湖水薄湖上幽人想如昨秋入芙蓉露已漙晓卷帘栊暑初却明明潭底见行云谩谩空中闻唳鹤此景从来吾已知异乡宁羡君先归由来出处元无隔同看明朝日上时题幻住菴中峯和尚莲池野亭小像陈秀民亭前池水生莲花亭中老禅方结跏双枝作供净瓶里彷彿玉井衔丹霞世上莲花亦常有玉堂不比丹青手水底氷蚕已化龙絶世于今故无偶师是莲花花是师亭亭净植湼不缁胸中五色舌上吐烂熳写出莲花词世间物物皆为幻我把斯图作眞看君不见中峯峰上十丈莲吹香夜夜到诸天镡上送僧归衡山林鸿上人孤闲似云鹤十五出家住衡岳说法能超㝡上乘持心不受羣疑縳世上谁知来去踪南窥太华北游嵩衲经雁荡千峯雪定入峩嵋半夜钟于今戒腊青松古犹泛慈航到东土杨柳舟中九曲云笋皮笠上三山雨昨夜归心绕楚天西风杖钖又茫然化龙潭畔清秋别回雁峯头旧日禅送生明还雪窦僧智舷残月在松僧在户犬声如豹隔松坞霜厚如雪野易风空邨家家门尚杜还山不问几日程直造云边峰顶坐莫想钱塘江北菴琉璃一㸃如萤火五言律送沙门𢎞景道俊𤣥奘还荆州应制李峤三乘归净域万骑饯通庄就日离亭近弥天别路长荆南旋杖钵渭北限津梁何日纡眞果还来入帝乡送沙门𢎞景道俊𤣥奘还荆州应制李乂初日承归㫖秋风起赠言汉珠畱道味江璧返真源地出南关逺天廻北斗尊宁知一柱观却启四禅门陪李侍御访聪上人禅居孟浩然欣逄柏台友共谒聪公禅石室无人到绳牀见虎眠隂崖常抱雪枯涧为生泉出处虽云异同懽在法筵同崔兴宗送衡岳琼公南归王维言从石菌阁新下穆陵关独向池阳去白云畱故山绽衣秋日里洗钵古松间一施传心法惟将戒定还送王上人还襄阳储光羲朝㸔法云散知有至人还送客临伊水行车出故关天花满南国精舎在空山虽复时来去中心长日闲夏日过青龙寺谒操禅师裴廸安禅一室内左右竹亭幽有法知不染无言谁敢酬鸟飞争向夕蝉噪已先秋烦暑自兹适清源何处求晚过盘石寺礼郑和尚岑参暂诣髙僧话来寻野寺孤岸花藏水碓谿竹暎风炉顶上巢新鹊衣中得旧珠谈禅未得去辍櫂且踟蹰谒眞谛寺禅师杜甫兰若山髙处烟霞障几重冻泉依细石晴雪落长松问法看诗妄观身向酒慵未能割妻子卜宅近前峯送灵澈上人归嵩阳兰若刘长卿南地随縁久东林几嵗空暮山门独掩春草路难通作梵连松韵焚香入桂丛唯将旧瓶钵却寄白云中云门寺访灵一上人刘长卿所思劳日久惆怅去西东禅客知何在春山到处同独行残雪里相见白云中请近东林寺穷年事逺公秋夜肃公房喜普门上人自阳羡山至刘长卿山栖久不见林下偶同游早晚来香积何人住沃洲寒禽惊后夜古木带髙秋却入千峯去孤云不可留送方外上人之常州依萧使君刘长卿宰臣思得度鸥鸟恋为羣逺客廻飞钖空山卧白云夕阳孤艇去秋水两谿分归共临川史同飜贝叶文送赟法师往上都钱起逺近化人天王城指日边宰官迎说法童子伴随縁到处花为雨行时杖出泉今宵松月下门闭想安禅送宏志上人归湖州李嘉祐山林唯乐静行住不妨禅髙月穿松径残阳过水田诗从宿世悟法为本师传能使南人敬修持香火縁送普门上人还阳羡皇甫冉花宫难久别道者忆千灯残雪入林路深山归寺僧日光依嫩草泉响滴春氷何用求方便㸔心是一乘题昭上人房皇甫冉沃洲传教后百衲老空林虑尽朝昬磬禅随坐卧心鹤飞湖草迥门掩海云深地与天台接中峯早晚寻寄净虚上人初至云门皇甫曾寒踪白云里法侣自提携竹径通城下松门隔水西方同沃洲去不似武陵迷髣髴心知处髙峯是㑹稽题赠吴门邕上人皇甫曾春山唯一室独坐草萋萋身寂心成道花闲鸟自啼细泉松径里返景竹林西晚与门人别依依出虎谿送少㣲上人东南游皇甫曾石桥人不到独往更迢迢乞食山家少寻钟野寺遥松门风自扫瀑布雪难消秋夜闻清梵余音逐海潮冬夕寄青龙寺源公郎士元歛屦入寒竹安禅过漏声髙松残子落深井冻㾗生罢磬风枝动悬灯雪屋明何当招我宿乘月上方行送少微上人游蜀卢纶瓶钵绕禅衣连宵宿翠微树开巴水逺山晓蜀星稀徧识中朝贵多谙外学非何当一传付道侣愿知归赠衡岳隐禅师李端旧住衡州寺随縁偶北来夜禅山雪下朝汲竹门开半偈传初尽羣生意未廻唯当与樵者杖钖入天台赠海明上人耿湋来自西天竺持经奉紫微年深梵语变行苦俗流归月上安禅久苔生出院稀梁间有驯鸽不去复何依喜入兰陵望紫阁峯呈宣上人李益薙草开三径巢林喜一枝地寛留种竹泉浅欲开池紫阁当疎牗青松入坏篱从今安僻陋萧相是吾师赠兰若僧于鹄一身禅诵苦洒扫古花宫静室门常闭深萝夜不通悬灯乔木上鸣磬乱幡中附入髙僧传长称二逺公赠行脚僧戴叔伦补衲随缘住难维尘外踪木杯能渡水铁钵肯降龙到处栖云榻何年卧雪峯知师归日近应偃旧房松送暎师归本寺权德舆还归柳寺去逺逺出人羣苔甃桐花落山窗桂树薰引泉通絶涧放鹤入孤云幸许宗雷到清谈不易闻送桃巖成上人归本寺严维长老归縁起桃花忆旧巖清晨云抱石深夜月笼杉道具门人捧斋粮谷鸟衔余生愿依止文字欲三缄送僧法和戎昱逹士心无滞他乡总是家问经翻贝叶论法指莲花欲契真空义先开智慧芽不知飞钖后何处是恒沙送惟良上人刘禹钖穷巷惟秋草髙僧独叩门相欢如旧识问法到无言水为风生浪珠非尘可昬悟来皆是道此别不消魂秋日过鸿举法师寺送归江陵刘禹钖学画长廊遍寻僧一径幽小池兼鹤净古木带蝉秋客至茶烟起禽归讲席收浮杯明日去相望水悠悠送供奉定法师归南安杨巨源故乡南越外万里碧云峯经论辞天去香花入海逄鹭涛清梵彻蜃阁化城重心到长安陌交州后夜钟赠海东僧张籍别家行万里自说过扶余学得中州语能为外国书与医收海藻持咒取龙鱼更问同来伴天台几夏居山中赠日南僧张籍独向双峯老松门闭两涯飜经上蕉叶挂衲落籐花甃石新开井穿林自种茶时逄海南客蛮语问谁家送闽僧张籍几夏京城住今朝独逺归修行四分律䕶净七条衣谿寺黄橙熟沙田紫芋肥九龙潭上路同去客应稀送无相禅师入关章孝标九衢车马尘不染了空人暂舍中峯雪应看内殿春斋心无外事定力见前身圣主方崇敎深宜谒紫宸寄白头陀白居易近见头陀伴云师老更慵性灵闲似鹤颜状古于松山里犹难覔人间岂易逄仍闻移住处太白㝡髙峯赠僧云栖张祜麈尾与笻杖几年离石坛梵余林雪后棊罢岳钟残开巻喜先悟潄瓶知早寒衡阳寺前雁今日到长安送僧游温州朱庆余夏满随所适江湖非系缘巻经离峤寺隔苇上秋船水落无风夜猿啼欲雨天石门期独往谢守有遗篇送僧朱庆余客行皆有为师去是闲游野望携金策禅栖寄石楼山深松翠冷潭静菊花秋几处题青壁袈裟溅瀑流送僧归天台贾岛辞秦经越过归寺海西峯石涧双流水山门九里松曾闻清禁漏却听赤城钟妙字研磨讲应齐智者踪送僧游衡岳贾岛心知衡岳路不怕去人稀船里犹鸣磬谿头自曝衣有家从小别无寺不言归料得逄寒往当禅雪满扉送僧贾岛大内曾持论天南化俗行旧房山雪在春草岳阳生晓了莲经义堪任宝盖迎王侯皆䕶法何寺讲钟鸣寄无可上人贾岛僻寺多髙树凉天忆重游磬过沟水尽月入草堂秋穴蚁苔㾗静藏蝉柏叶稠名山思徧往早晚到嵩丘送天台僧贾岛逺梦归华顶扁舟背岳阳寒蔬修净食夜浪动禅牀雁过孤峯晓猿啼一树霜身心无别念余习在诗章送厉宗上人贾岛拥䇿背岷峩终南雨雪和潄泉秋鹤至禅树夜猿过髙顶白云尽前山黄叶多㑹吟庐岳上月动九江波送去华法师贾岛在越居何寺东南水路归秋江洗一钵寒日晒三衣黙听鸿声尽行看叶影飞囊中无宝货船户夜扃稀赠然上人周贺竹庭瓶水新深称北窗人讲罢见黄叶诗成寻旧隣钖隂迷坐石池影露斋身苦作南行约劳生始问津奉寄安国大师兼简子蒙李商隐忆奉莲花坐兼闻贝叶经巖光分蜡屐涧响入铜瓶日下徒推鹤天涯正对萤鱼山羡曹植眷属有文星送太昱禅师许浑禅牀深竹里心与径山期结社多髙客登坛尽小师早秋归寺逺新雨上滩迟别后江云碧南斋一首诗白马寺不出院僧许浑禅心空已寂世路任多岐到院客长见闭关人不知寺喧听讲絶厨逺送斋迟墙外洛阳道东西无尽时赠僧许浑心法本无住流沙归复来钖随山鸟动经附海船回洗足柳遮寺坐禅花委苔惟将一童子又欲上天台送无梦道人先归甘露寺许浑飘飘随晚浪杯影入鸥羣萍冻千船雪巖隂一寺云夜灯江北见寒磬水西闻鹤岭烟霞在归期不羡君寄西岳白石僧马戴挂钖中峯上经行蹋石梯云房出定后岳月在池西峭壁残霞照欹松积雪齐年年着山屐曾得到招提寄终南眞空禅师马戴闲想白云外了然清净僧松门山半寺雨夜佛前灯此境可长往浮生自不能一从林下别瀑布几成氷赠别空公马戴云门秋却入微径久无人后夜中峯月空林百衲身寂寥寒磬尽盥潄瀑泉新履迹谁相见松风扫石尘送禅师薛能寒空孤鸟度落日一僧归近寺路闻梵出郊风满衣歩摇瓶浪起盂戞磬声微还坐栖禅所荒山月照扉寄石桥僧项斯逄师入山日道在石桥边别后何人见秋来几处禅谿中云隔寺夜半雪添泉生有天台约知无却出縁赠越僧岳云温庭筠世机消已尽巾履亦飘然一室故山月满瓶秋涧泉禅庵过微雪乡寺隔寒烟应共白莲客相期松桂前其二兰亭旧都讲今日意如何有树开深院无尘到浅莎僧居随处好人事出门多不及新春鸟年年镜水波秋宿诗僧云英房因赠杜荀鹤贾岛怜无可都縁数句诗君虽是后辈我谓过当时谿浪和星动松隂帯鹤移同吟到明坐此道淡谁知寄石湓清越上人方干寺处惟髙僻云生石枕前静吟因得句独夜不妨禅窗接停猿树巖飞浴鹤泉相思有书札俱倩猎人传赠江南僧方干忘机室亦空禅与沃洲同唯有半庭竹能生竟日风思山海月上出定印香终继后传衣者还须立雪中送镜空上人游江南方干去住如云鹤飘然不可留何山逄后夏一食在孤舟细雨莲塘晚疎蝉橘岸秋应怀旧谿月夜过石窗流题雪窦禅师方干飞泉溅禅石瓶注亦生苔海上山不浅天边人自来度年随桧柏独夜任风雷猎者闻疎磬知师入定回题碧谿山禅老方干师歩有云随师情唯鹤知萝迷收路雪隔出溪时竹狖窥沙井巖禽停桧枝由来傲卿相卧稳答书迟赠玛瑙山禅者方干芿草不停兽因师山更灵邨林朝乞食风雨夜开扃井味兼松粉云根着净瓶尘劳如醉梦对此暂能醒送日东僧游天台杨䕫一瓶离日外行指赤城中去自重云下来从积水东攀萝跻石径挂钖憇松风回首鸡林道惟应梦想通闻仰山禅师往曹谿因赠张乔曹谿松下路猿鸟重相亲四海求𤣥理千峯绕定身异花天上堕灵草雪中春自惜经行处焚香礼旧真赠敬亭清越上人张乔海上独随縁归来二十年久闲时得句渐老不离禅砌木欹临水窗峰直倚天犹期向云里别扫石牀眠上柏梯寺怀旧僧司空图云根禅客居皆説旧吾庐松日明金像苔龛响木鱼依栖应不阻名利本来疎纵有人相问林间懒拆书赠信羙寺岑上人司空图廵礼诸方遍湘南频有縁焚香老山寺乞食向江船纱碧笼名画灯寒照净禅我能来永日莲漏滴寒泉赠圆昉公司空图天阶让紫衣冷格鹤犹卑道胜嫌名出身闲觉老迟晚香延宿火寒磬度髙枝每说长松寺他年与我期送僧归江东崔涂坐彻秦城夏行登越客船去留那有着语黙不离禅叶拥临闗路霞明近海天更寻同社侣应得虎溪边送僧归天竺崔涂忽忆曾栖处千峯近沃洲别来秦树老归去海门秋汲帯寒汀月禅邻贾客舟遥知清兴惬不厌石林幽晚次修路僧崔涂平尽不平处尚嫌功未深应难将世路便得称师心髙鸟下残照白烟生逺林更闻清磬发聊喜缓尘襟赠休粮僧崔涂闻钟独不斋何事更关怀静少人过院闲从草上堦生台无鸟下石路有云埋为忆禅中旧时游梦百崖青龙寺赠云颢法师曹松紫檀衣且香春殿日尤长此地开新讲何山鏁旧房僧名喧北阙祖印续南方莫惜青莲喻秦人听未忘送徳辉禅师曹松天涯縁事了又造石霜微不以千峯险唯将独影归有为嫌假佛无境是真机到后流沙钖何时更有飞贻住山僧曹松罢讲廵巖坞无穷得野情腊髙犹伴鹿夏满不归城云朶縁崖发峯隂截水清自然双洗耳惟任白毫生寄崇圣寺僧曹松不醉秦中酒㝠心只似师望山吟过日伴鹤立多时沟逺流声细林寒緑色迟菴西萝月夕重得语空期送云卿上人游安南李洞春往海南边秋闻半夜禅鲸吞洗钵水犀触㸃灯船岛屿分诸国星河共一天长安却回日松偃旧房前送逺上人李洞海岳两无边去来都偶然齿因吟后冷心向静中圆虫网花间井鸿鸣雨后天叶书归旧寺应附载钟船锦城秋寄怀宏播上人李洞极顶云兼冻孤城露洗初共辞嵩少雪久絶贝多书逺照雁行细寒条狖挂虚分泉煎月色忆就茗林居寄太白禅师张蠙何年万仭顶独有坐禅僧客上应无路人传或见灯斋厨惟有橡讲石任生藤遥想东林社如师谁复能赠可论上人张蠙师敎本于空流来不自东修从多刼后行出衆人中衲冷湖山雨幡轻海甸风游吴累夏讲还与虎谿同赠着上人唐球掩门江上住尽日更无为古木坐禅处残星鸣磬时水浇氷滴滴珠数落累累自有闲行伴青藤杖一枝寄楚琼上人李咸用遥知无事日静对五峯秋鸟隔寒烟语泉和夕照流凭栏疎磬尽瞑目逺云收几句出人意风髙白雪浮云居长老王贞白巘路蹑云上来叅出世僧松髙半巖雪竹覆一谿氷不说有为法非传无尽灯了然方寸内应祇见南能访澄上人李中寻师来静境神骨觉清凉一饷逄秋雨相留坐竹堂石渠堆败叶莎砌咽寒螀话到南能㫖怡然万虑忘寄暹上人孟贯闻罢城中讲来安顶上禅夜灯明石室清磬出巖泉欲访慙多事相辞恨隔年终期息尘虑接话虎谿边送僧归富春郑巢忆过僧禅处遥山抱竹门古房关藓色秋径扫潮㾗石静闻泉落沙寒见鹤飜终当从此望更与道人言送琇上人郑巢古殿焚香外清羸坐石稜茶烟开瓦雪鹤迹上潭氷孤磬侵云动灵山隔水登白云归意逺旧寺在庐陵赠蛮僧郑巢南海何年过中林一磬㣲病逄秋雨发心逐暮潮归久卧前山寺犹缝故国衣近来慵歩履石藓满柴扉怀赠操禅师李建勲尝隐曹谿子龛居靣碧嵩杉松新夏后雨雹夜禅中道匪因经悟心能向物空秋来得音信又在剡山东赠幻羣法师僧清塞北京从别后南越几听砧住久白髭出讲长黄叶深香连邻舍像磬彻逺巢禽寂寞应关道何人见此心送秘上人游京僧皎然共君方异路山伴与谁同日冷行人少时清古镇空暖瓶和雪水鸣钖带江风撩乱终南色遥应入梦中赠圭峯禅师僧无可絶壑禅牀底泉分落石层雾交髙顶草云隐下方灯朝满倾心客谿连学道僧半旬持一食此事有谁能送僧游西域僧处黙一盂兼一钖祇此度流沙野性难为客禅心即是家寺投云峤雪路入晓天霞自说游诸国回应嵗月賖宁公新拜首座因赠王禹偁着书新奏御优诏及禅扉首座名虽贵家山老未归磬声寒绕枕塔影静侵衣终忆西湖上秋风白鸟飞僧可真东归因谒范苏州梅尧臣姑苏台畔去云壑付清机野策过寒水山童䕶衲衣松门正投宿竹笠帯余晖谁爱杼山句使君应姓韦送长吉上人林逋囊集暮云篇行行肯废禅青山买未暇朱阙去随縁茗试幽人井香焚贾客船淮流迟新月吟玩想忘眠送思齐上人之宣城林逋林岭蔼春晖程程入翠微泉声落坐石花气上行衣诗正情怀淡禅髙语论稀萧闲水西寺驻钖莫忘归寄清晓阇黎林逋前时春雪晴林壑趣弥清㡬忆山隂讲兼忘谷口耕树丛归夕鸟湖影浸寒城还肯重相访柴门掩杜蘅寄楞严大师文同锦官城里寺一室若云峯水缩秋吟鼎霜低夜讲松住斋尘入钵出定藓生笻曾听三摩义居常梦晓钟赠胜上人叶适近日能吟者黄巖说胜师语生兼老笔体重带幽姿遣腊氷千筯勾春柳一丝方山㝡髙顶不拟到茅茨寄开元奎律师袁桷开元古坛主老至律精严洗钵鱼游水开门鹤入帘拾薪供茗具滴露写经籖已悟如来意㸔花不用拈寄中山隐讲师张宪问讯山中隐中山第㡬重风廊廵夜虎云钵听经龙流水千谿月寒巖一树松无因净查滓来共上堂钟送僧倪瓒闻说四明道山川似若邪去依阿育塔还宿梵王家野井封残雪江船聚晚沙光公强健否持底作生涯拟寒山子僧行端偃仰千巖内超然与世违采芝为口食纫槲作身衣瀑水淋苔磴湫云渍草扉闲吟竺仙偈㡬度歴斜晖送思上人徐贲一瓶与一钖游越复游吴到寺长逄旧看山每过湖饭縁随处有法意本来无南地多猿鸟还惊梵语殊赠虚中上人徐贲归去东林寺行循曲涧流余灯因佛在宿饭为猿留竹屋烟迎夕菱池雨送秋还叅衆师旧一一话曾游忆山中旧游赠坦师张适中峯旧名刹每到竟忘还泉泻巖千折云分屋半间松枯知寺古田少觉僧闲师去因懐古诗成未解颜春日访大林和尚皇甫汸投迹入空境㸔心愧此身绾巾蒙示结执镜为宣因石壁初消雪筠关久灭尘坐来花落尽犹自不知春观音巖赠僧童珮问道祝融东逄僧是逺公林间孤殿破石下半潭空云影恋苔绿山光借树红飜经对灵鹫日日鸟声中访天圣寺长老吴孺子吴兴天圣寺长老有余工种药寒云外分泉杳霭中看心孤月满照影万縁空我是陶元亮常来访逺公同闻上人作程嘉燧旬月拟来此同游亦偶然经行适多暇喧寂自俱禅出寺半峯雨归房终夜泉独慙心住着仍是爱幽偏送僧还松萝山僧徳祥乡井何曾念谿山不肯忘百滩春水色万壑古松香云影同归路钟声出上方松萝㝡深处闲坐阅流光送邻寺僧僧徳祥同住南山里经年不一逄深萝挂灵钖落叶閟行踪梦绕千峯涧吟残两寺钟今从湖上别云水意重重赠别华顶老僧僧圆复老宿清无侣名山住有年须留三寸雪衲挂半窗烟破屋眠秋雨孤铛煮夜泉相逄笑相别红叶满霜天老僧僧照源早得安心法柴门岂浪开髪长难剪雪衣故不容埃屈指僧中腊寻思云外来恐伤虫蚁乐常诫坐莓苔七言律留别公安太易沙门杜甫隐居欲就庐山逺丽藻初逄休上人数问舟航畱制作长开箧笥拟心神沙邨白雪仍含冻江县红梅已放春先蹋庐峯置兰若徐飞钖杖出风尘寄庐山眞上人李端髙僧无迹本难寻更得禅行去转深青草湖中看五老白云山上宿双林月明潭色澄空性夜静猿声证道心更说谢公南座好烟萝到地㡬重隂赠衡岳隐禅师司空曙拥褐安居南岳头白云髙寺见衡州石窗湖水揺寒月枫树猿声报夜秋讲席旧逄山鸟至梵经初向竺僧求自知身老将传法因下人间遂此游送义舟师却还黔南刘禹钖黔江秋水浸云霓独汎慈航路不迷猿狖窥斋林叶动蛟龙闻咒浪花低如莲半偈心常悟问菊新诗手自携常说摩围似灵鹫却将山屐上丹梯赠日本僧智藏刘禹钖浮杯万里过沧溟遍礼名山适性灵深夜降龙潭水黑新秋放鹤野田青身无彼我那懐土心㑹真如不读经为问中华学道者几人雄勐得宁韾赠草堂宗密上人白居易吾师道与佛相应念念无为法法能口藏宣传十二部心台照耀百千灯尽离文字非中道长住虚空是小乘少有人知菩萨行世间只是重髙僧赠黄蘖山僧希运裴休自从大士传心印额上圆珠七尺身挂钖十年栖蜀水浮杯今日渡漳濵一千龙象随髙歩万里香花结胜因拟欲事师为弟子不知将法付何人赠闲师许浑近日髙僧更有谁宛陵山下遇闲师东林共许三乘学南国争传五字诗初到庾楼红叶坠夜投萧寺碧云随秋江莫惜题佳句正好磷磷见底时赠南岳僧李逺曾住衡阳岳寺邉门开江水与云连数州城郭藏寒树一片风㠶着逺天猿去不离行道处客来皆到卧牀前今朝惆怅红尘里惟忆闲塘尽日眠送僧归庐山赵嘏禅栖忽忆五峯游去着方袍谢列侯经启楼台千叶曙钖含风雨一枝秋题诗片月侵云在洗钵香泉覆菊流却忆前年别师处马嘶残月虎谿头赠天卿寺神亮上人赵嘏五看春尽此江濆花自零风日自曛空有慈悲随物念已无踪迹在人羣迎秋月色檐前见入夜钟声竹外闻笑指白莲心自得世间烦恼是浮云寄清凉寺僧温庭筠石路无尘竹径开昔年曾伴戴颙来窗间半偈闻钟后松下残棊送客回帘向王峯藏夜雪砌因蓝水长秋苔白莲社里如相问为说游人是姓雷送僧归国清寺杜荀鹤吟送越僧归海涯僧行浑不觉程赊路沿山脚潮㾗出睡倚松根日色斜撼钖度冈猿抱树挈瓶盛浪鹭翘沙到叅禅后知无事看引秋泉灌藕花留别复本修古二上人刘沧二逺相知是昔年此身长寄礼香烟绿芜风晚水边寺清磬月髙林下禅台殿虚窗山翠入梧桐疎叶露光悬西峯话别又须去终日关山在马前和题支山南峯僧次韵陆龟蒙睂毫霜细欲垂肩自说初栖海岳年万壑烟霞秋后到一林风雨夜深禅时飜贝叶添新藏闲挿松枝䕶小泉好是清冬无外事匡牀斋罢向阳眠送圆载上人归日本国皮日休讲殿谈余着赐衣椰㠶却返旧禅扉贝多纸上经文动如意瓶中佛爪飞飓母影边持戒宿波神宫里受斋归家山到日将何入白象新秋十二围访寂上人不遇皮日休何意寻云暂废禅客来还寄草堂眠桂寒自落飜经案石冷空消洗钵泉炉里尚飘残玉篆龛中仍鏁小金仙须将二百籖廻去待得支公恐隔年送圆载上人归日本颜萱师来一世恣经行却向沧溟问去程心静已能防渴鹿声喧时为骇长鲸禅林㡬结金桃重梵室重修铁瓦轻料得还乡无别利只应先见日华生江西逄僧省文曹松髙僧不负雪峯期却伴青霞入翠㣲百叶巖前霜欲降九枝松上鹤初归风生碧涧鱼龙跃钖振金楼燕雀飞想得白莲花上月满山犹帯旧光辉寄僧吴融柳拂池光一㸃清紫方袍袖杖藜行偶传新句来中禁谁把闲书寄上卿钖倚山根重藓破棊敲石靣碎云生应怜正视淮王诏不识东林物外情寄淮海惠泽上人李洞海涛㾗满旧征衣长忆初程宿翠微竹里桥鸣知马过塔中灯露见鸿飞睂毫别后应盈尺巖木居来定几围他日愿师容一榻煎茶扫地学㤀机送僧黄㴞才年七嵗便从师犹説辞家学佛迟新斸松萝还不住爱寻云水拟何之孤谿雪满维舟夜叠嶂猿啼过寺时鸟道龙湫悉行后岂将飜译负心期闻尚颜上人创居有寄僧齐已麓山南面橘洲西别搆新斋与竹齐野客已闻将鹤赠江僧未说有诗题窗临香霭云千嶂枕逼潺湲月一谿可想乍移吟榻处松隂冷湿壁新泥赠诗僧道通苏轼雄豪而妙苦而腴祇有琴聪与蜜殊语带烟霞从古少气含蔬笋到公无香林乍喜闻薝卜古井唯慙断辘轳为报韩公莫轻许从今岛可是诗奴赠从善上人徐照骨气清泠无片尘即应僧可是前身诗因圆解堪呈佛棊与禅通可悟人扫地就凉松日少煑茶消困石泉新不能来往城中寺去买青山约我邻照阁奉陪辩才老师夜坐懐少游学士僧道濳猨鸟投林已寂然芭蕉过雨小楼前云依絶壁中间破月自遥峯缺处圆照坐不须红蜡炬可人惟有蕙炉烟校酬御府图书客畴昔还同此夜禅访箕和尚岘山许古山中风定夜沈沈月满禅牀静客心苍桧四排严法界孤松中立殷潮音鼓钟有节人如玉台殿无尘地布金二月来游春尚浅红梅无数照山隂寄开元奎律师袁桷双塔亭亭透夕阳芭蕉深处碧窗凉江神夜听光眀偈天女朝分解脱香斋钵午空乌守树经台云冷鹤归房平生欲结西方社佀怪渊眀作吏忙赠星上人归湘中虞集潭北湘南无影树一花吹度海门潮天香满室定初起云气上衣身欲飘寳月夜寒龙在钵银河秋近鹊成桥岂无一箇卭州竹与尔松根共寂寥越僧无涯号栖云乞赋张翥上方何处但闻钟深䕶林扉翠㡬重卧冷衲衣侵片石行随钖杖度千峯松晴每下安巢鹤潭暮时畱听法龙更欲移禅沃洲去微茫巖洞不曾封答复见心长老见寄周伯琦浙水东头佛舍连蒲菴上士坐忘年五云古衲层澜涌百寳浮图列宿躔牀上贝书多译梵门前海舶直通燕比丘喜得阶兰秀应种菩提满法田奉寄恕中韫禅师丁鹤年曾向名山识异人心如木石气如春坐禅霜叶秋埋膝行道天花日绕身有钵相传元是幻无锥可卓本非贫惟余潭底中秋月对写龙峯面目真送僧还天台省亲张羽载经东去路迢迢应为宁亲到石桥江上中斋寻午墅沙边夜梵杂寒潮宰官问法留三宿慈母焚香制七条嵗晚定知归本寺待予听雪坐终宵寄南屏渭长老张羽蒲室传心第一宗老寻古刹寄行踪贯花偈就人争写坏色衣穿自嬾缝案上梵经皆贝叶手中谈麈是青松何年惠逺重开社来听东林寺里钟越中送僧还旧山王野折柳揷瓶溪水湾此方缘尽又思还春花乞食云门寺秋叶飜经瓦屋山云起珠林封旧迹月临宝地忆慈颜知君身是旃檀树巳去畱春梵宇间次韵怀冷泉禅师僧守仁八年京国雁书沈每见游僧问好音已喜法支流日本賸传诗价到鸡林马嘶赤拨晨朝散花落氍毺午定深今雨不来春又暮鹫峯烟树绿成隂赠住菴僧僧雪梅垂帘清昼篆烟霞满地苍苔衬落花习寂不须天送供图闲嬾为客煎茶寒炉煨芋留残火怪衲连云缀断麻兀坐不知天早晚月移松影上窗纱五言絶句湖上别鉴上人宋之问愿与道林近在意逍遥篇自有灵佳寺何用沃洲禅别东林寺僧李白东林送客处月出白猿啼笑别庐山逺何烦过虎谿送灵澈上人刘长卿苍苍竹林寺杳杳钟声晚荷笠带夕阳青山独归逺送方外上人刘长卿孤云将野鹤岂向人间住莫买沃洲山时人已知处寄灿师韦应物林院生夜色西廊上纱灯时忆长松下独坐一山僧望南山雪怀山寺普上人皇甫冉夜夜梦莲宫无由见逺公朝来出门望知在雪山中送僧游春李端独将支遁去欲往戴颙家晴野人临水春山树发花宿山中僧顾况不爇香炉烟蒲团坐如铁常想同夜禅风堕松顶雪酬师问刘商虚空无处所髣髴似琉璃诗境何人到禅心又过诗李韶州书论释氏州有能公遗迹诗以问之权德舆常日区中暇时闻象外言曹谿有宗㫖一为勘心源赠苦行僧雍裕之幽深红叶寺清净白毫僧古殿长鸣磬低头礼昼灯和郑相公寻宣上人不遇杨巨源方寻莲境去又值竹房空㡬韵飘寒玉余清不在风赠建业契公孟郊师住青山寺清华常遶身虽然到城郭衣上不栖尘寄西峯僧张籍松暗水涓涓夜凉人未眠西峯月犹在遥忆草堂前禅师张籍独在西峯顶年年闭石房家中无子弟人到为焚香赠禅师张祜坐见三生事宗传一衲来已知无法说心向定中灰赠空禅师喻凫虎见修行久松知夏腊髙寒堂坐风雨瞑目尚波涛懐无可上人雍陶山寺秋晴后僧家夏满时清凉多古蹟几处有新诗与僧韩偓江海扁舟客云山一衲僧相逄两无语若箇是南能访僧不遇崔道融寻僧已寂寞林下鎻山房松竹虽无语牵衣借晚凉寄僧知干裴说貎髙清入骨帝里旧临坛出语经相似行心佛证安寄融上人僧皎然常爱西林寺池中月在时芭蕉一片叶书取寄吾师僧李俊民貎与松俱瘦心将絮共沾一庵空寂地香火读楞严禅窝谢徽隂壑寒犹閟空山响已沈白云无路入禅向定中深七言絶句县内闲居赠温公韦应物满郭春风岚已昬鸦啼吏散掩重门虽居世网常清净夜对髙僧无一言赠僧顾况家住义兴东舎谿谿边莎草雨无泥上人一向心入定春鸟年年空自啼赠天竺灵隐二寺主权德舆石路泉流两寺分寻常钟磬隔山闻山僧半在中峯住共占清猿与白云赠广通上人权德舆身随猨鸟在深山早有诗名到世间客至上方留盥潄龙泓洞水昼潺潺赠药山髙僧惟俨之作李翺练得身形似鹤形千株松下两圅经我来问道无余说云在青天水在缾再赠李翺选得幽居惬野情终年无送亦无迎有时直上孤峯顶月下披云笑一声赠华严院僧张籍一身依止荒闲院烛耀窗中有宿烟徧礼法华经里字不曾行到寺门前题清头陀白居易头陀独宿寺西峯百尺禅庵半夜钟烟月苍苍风瑟瑟更无杂树对山松送僧游山熊孺登云身自在山山去何处灵山不是归日暮寒林投古寺雪花飞满水田衣送僧游天台鲍溶金岭雪晴僧独归水文霞采衲禅衣可怜石室烧香夜江月对心无是非秋夜怀紫阁寺僧鲍溶满山雨色应难见隔涧经声又不闻紫阁夜深多入定石台谁为扫秋云寻僧朱庆余吟背春城出草迟天晴紫阁赴僧期山边树下行人少一派新泉日午时别臻师李商隐昔去灵山非拂席今来沧海欲求珠楞伽顶上清凉地善眼仙人忆我无华师李商隠孤鹤不睡云无心衲衣笻杖来西林院门昼鎻廻廊静秋日当阶柿叶隂同崔八诣药山访融禅师李商隐共受征南不次恩报恩唯是有忘言巖花涧草西林路未见髙僧只见猿大梦上人自庐峯回杜牧行脚寻常到寺稀一枝藜杖一禅衣开门满院空秋色新向炉峯过夏归赠终南兰若僧杜牧北阙南山是故乡两枝仙桂一时芳休公都不知名姓始觉禅门气味长寄敬上人许浑万山秋雨水萦回红叶多从紫阁来云冷竹斋禅衲薄已应飞钖过天台送僧马戴亲在平阳久忆归洪河雨涨出关迟独过旧寺人稀识一一杉松老别时其二龛中破衲自持行树下禅牀坐一生来往白云知歳久满山猿鸟㑹经声秋日送僧志幽归山寺马戴禅室绳牀在翠微松间荷笠一僧归磬声寂歴宜秋夜手冷镫前自衲衣寻僧赵嘏谿户无人谷鸟飞石桥横木挂禅衣看云日暮倚松立野水乱鸣僧未归赠质上人杜荀鹤枿坐云游岀世尘兼无瓦钵可随身逄人不説人间事便是人间无事人山僧陆龟蒙山藓㡬重生草履涧泉长自满铜鉼时将如意敲眠虎遣向林间坐听经其二一夏不离苍岛上秋来频话石城南思归瀑布声前坐却把松枝拂旧庵赠老僧陆龟蒙枯貎自同霜里木余生唯指佛前灯少时写得坐禅影今见问人何处僧其二自有山家供衲线不离谿曲取庵茅旧曾闻说林中鸟定后常来顶上巢访僧不遇陆龟蒙棹倚东林欲问禅逺公飞钖未应还蒙庄弟子相㸔笑何事空门亦有关赠日东鉴禅师郑谷故国无心渡海潮老禅方丈倚中条夜深雨絶松堂静一㸃山萤照寂寥江西逄僧省文曹松闽地髙僧楚地逄伴游蛮钖挂垂松白云逸性都无定才出双峯爱五峯赠青龙印禅师李洞雨涩秋刀剃雪时菴前曾礼草堂师居人昨日相过说鹤已生孙竹满池送僧清演归山李洞毛褐斜肩背负经晓思吟入窦山青峯前野水横官道踏着秋天三四星赠僧李洞不羡王公与贵人唯将云鹤自相亲闲来石上观流水欲洗禅衣未有尘雪窦禅师崔道融雪窦峯前一派悬雪窦五月无炎天客尘半日洒欲尽师到白头林下禅赠念法华经绶上人李中五更初起扫松堂瞑目先焚一炷香念彻莲经谁得见千峯巖外晓苍苍访章禅老李中比寻禅客叩禅机澄却心如月在池松下偶然醒一梦却成无语问吾师送僧归南岳僧清塞草履初登南客船铜瓶犹贮北山泉衡阳旧寺秋归后门鎻寒潭几树蝉奉和武功学士舎人寄赠文懿大师徐铉已洁心源超世表却縁诗句有时名初闻行业如耆宿及见容颜是后生赠东林总长老苏轼谿声便是广长舌山色岂非清净身夜来八万四千偈他日如何举似人示西林可师朱子幽居四畔只空林啼鸟落花春意深独宿尘龛无梦寐五更山月照寒衾山中僧宋无雪顶霜睂齿半稀跏趺苔石看云归山童扫叶鹤飞起狼籍松花满衲衣忆原上人刘绩一两棕鞋八尺藤广陵行遍又金陵不知竹雨松风夜吟对秋山那寺灯和寒山子诗陈芹青烟紫雾夕冥冥似雨飞泉满户庭白日山人无一事水晶帘下阅金经寄曦春谷讲师僧德祥有德髙僧亦有年少曾行到寺门前寻常独看华严处十二时中栢子烟御定佩文斋咏物诗选巻二百三十四御定佩文斋咏物诗选卷二百三十五钦定四库全书御定佩文斋咏物诗选巻二百三十五浮图类五言古和从驾登云居寺塔庾信重峦千仞塔危磴九层台石关恒逆上山梁乍斗回堦下云峯岀窗前风洞开隔岭钟声度中天梵响来平时欣侍从于此暂徘徊奉和同泰寺浮图庾信岧岧凌太清照殿比东京长影临双阙髙层出九城栱积行云碍幡揺度鸟惊凤飞如始泊莲合似初生轮重对月满铎韵拟鸾声画水流全住图云色半轻露晚盘犹滴珠朝火更明虽连博望苑还接银沙城天香下桂殿仙梵入伊笙庶闻八解乐方遣六尘情登扬州西巖寺塔刘长卿北塔凌空虚雄观压川泽亭亭楚云外千里看不隔遥对黄金台浮辉乱相射盘梯接元气半壁栖夜魄稍登诸劫尽若骋排霄翮向是沧洲人已为青云客雨飞千栱霁日在万家夕鸟处髙却低天涯逺如廹江流入空翠海峤见微碧向暮期不来谁堪复行役七言古惠云塔程本立老禅西来兠率宫金昙舎利开芙蓉平地起作宝光相七级上凌天九重摩泥顶珠现穹碧丹霞掩暎鸡足峯八窗玲珑悬皎月层栏翠滑扶神龙我欲乘虚求帝释云梯髙峻红尘隔檐铃停语寂籁冷白鹤飞下苍烟夕五言律奉和九月九日登慈恩寺浮图应制李适凤辇乘朝霁鹦林对晚秋天文贝叶写圣泽菊花浮塔似神功造龛疑佛影留幸陪清汉跸欣奉净居游奉和九月九日登慈恩寺浮图应制赵彦昭出豫乘秋节登髙陟梵宫皇心满尘界佛迹现虚空日月宜长夀人天得大通喜闻题宝偈受记莫由同奉和九月九日登慈恩寺浮图应制杨庶万乘临眞境重阳眺逺空慈云浮雁塔定水暎龙宫宝铎含飇响仙轮带日红天文将瑞色辉焕满寰中登栖灵寺塔蒋涣三休寻磴道九折歩云霓瀍涧临江北郊原极海西沙平𤓰歩岀树逺緑杨低南指晴天外青峯是㑹稽登慈恩寺塔张乔窗户响层风清凉碧落中世人来往别烟景古今同列岫横秦断长河极塞空斜阳越乡思天末见归鸿保叔塔钱惟善金刹天开画铁檐风语铃野云秋共白江树晚逾青凿屋巖藏雨黏崖石坠星下看湖上客歌吹正沈𠖇报恩寺塔蔡汝楠宝塔中天构君王奠镐年皇图香界合海气凤楼悬万岭开江左千门倚日边南山留作镇长见法轮圆五言排律登总持寺浮图孟浩然半空跻宝塔晴望尽京华竹遶渭川遍山连上苑斜四门开帝宅阡陌俯人家累劫从初地为童忆聚沙一窥功德见弥益道心加坐觉诸天近空香送落花秋日登扬州西灵塔李白宝塔凌苍苍登攀览四荒顶髙元气合标出海云长万象分空界三天接画梁水摇金刹影日动火珠光鸟拂琼帘度霞连绣栱张目随征路断心逐去㠶扬露浴梧楸白霜催橘柚黄玉毫如可见于此照迷方七言律题慈恩寺浮图章八元十层突兀在虚空四十门开面面风却怪鸟飞平地上自惊人语半天中回梯暗踏如穿洞絶顶初攀似出笼落日凤城佳气合满城春树雨蒙蒙题雁塔许玫宝轮金地压人寰独坐苍冥启玉关北岭风烟开魏阙南山气象鎻商颜灞陵车马垂杨里京国城池落照间暂放尘心游物外六街钟鼓又催还福州开元寺塔周朴开元寺里七重塔遥对方山影拟齐杂俗人看离世界孤髙僧上觉天低惟堪片片紫霞暎不与蒙蒙白雾迷心若无私罗汉在参差免向日虹西七言絶句与梦得同登栖灵塔白居易半月悠悠在广陵何楼何塔不同登共怜筋力犹堪在上到栖灵第九层塔顶郭钰塔顶新晴独自登画栏髙倚十三层不知眼界髙多少地上行人似冻蝇御定佩文斋咏物诗选卷二百三十五御定佩文斋咏物诗选卷二百三十六钦定四库全书御定佩文斋咏物诗选卷二百三十六僧家杂类五言古饭覆釡山僧王维晚知清净理日与人羣疎将候逺山僧先期扫敝庐果从云峯里顾我蓬蒿居借草饭松屑焚香看道书燃灯昼欲尽鸣磬夜方初一悟寂为乐此生闲有余思归何必深身世犹空虚七言古钖杖歌送明楚上人归佛川皇甫曾上人逺自西天至头陀行遍南朝寺口飜贝叶古字经手持金策声泠泠䕶法䕶身惟振钖石濑云溪深寂寂乍来松径风露寒遥暎霜天月成魄后夜空山禅诵时寥寥挂在松树枝眞法常传心不住东西南北随縁路佛川此去何时回应眞莫便游天台智逹上人水晶念珠歌欧阳詹水已清清中不易当其精精华极何宜更复加磨拭良工磨拭成贯珠泓澄洞澈看如无星辉月耀莫之逾骇鸡照乘徒称殊上人念佛泛真谛一佛一珠以为记既指其珠当佛身亦欲珠眀像佛智咨董母访朱公得之玓瓅羣竒中龙龛鹫岭长随躬朝自手持纎掌透夜来月照红绦空穷川极陆难为宝孰说车渠将玛瑙连连寒熘下隂轩荧荧泫露垂秋草皎晶晶彰煌煌陆离电烻纷不常凌眸晕目生光芒我来借问修行术数日殷勤羡兹物上人视日授微言心净如斯即是佛五言律秋夜北上精舎观体如师梵刘长卿焚香奏仙呗向夕遍空山清切兼秋逺威仪对月闲静分巖响答散逐海潮还幸得风吹去随人到世间饭僧王建别屋炊香饭薰辛不入家温泉调葛麪净手摘藤花蒲鲊除青叶芹虀帯紫芽愿师常伴食消气有姜茶送志宏沙弥赴上元受戒僧皎然不肯资章甫胜衣被木兰今随秣陵信欲及蔡州坛野寺钟声逺春山戒足寒归来次第学应见后心难五言排律过卢四员外宅看饭僧共题七韵王维三贤异七贤青眼慕青莲乞饭从香积裁衣学水田上人飞钖杖檀越施金钱趺坐檐前日焚香竹下烟寒空法云地秋色净居天身逐因縁法心过次第禅不须愁日暮自有一灯燃七言律宿莹公禅房闻梵李颀花宫仙梵逺微微月隠髙城钟漏稀夜动霜林惊落叶晓闻天籁发清机萧条已入寒空静飒㳫仍随秋雨飞始觉浮生无住着顿令心地欲皈依奉和开元寺佛钵陆龟蒙空王初受逞神功四钵须㬰现一重持次想添香积饭覆时应带歩罗钟光寒好照金毛鹿响静堪降白耳龙从此宝函香里见不烦西去诣灵峯开元寺佛钵诗皮日休帝青石作绿氷姿曾得金人手自持拘律厨过斋散后提罗花下洗来时乳麋味断中天觉麦麨香消大劫知从此共君亲顶戴斜风应不等闲吹水晶念珠曹松等量红缕贯晶荧尽道匀圆别未胜凿断玉潭盈尺水琢成金地两条氷轮时祇恐星侵佛挂处常疑露滴僧几度夜深寻不着琉璃为殿月为灯开元寺石钵髙启宝石当年琢帝青浮波不异木杯轻传灵已歴干陀国乞食曾来舎卫城渔父得时初献洗法王在日每擎行寺僧见客休频出恐有藏龙此内惊七言絶句清闲上人白居易梓潼眷属何年别长寿坛塲近日开应是蜀人皆度了法轮移向洛中来定水寺行香郑谷听松看画绕虚廊风拂金炉待赐香丞相未来春雪宻暂偷闲卧老僧牀和闻梵曹学佺山下层层起暮烟山中一㸃佛灯然僧家功课如常事只有朝昬无嵗年御定佩文斋咏物诗选巻二百三十六御定佩文斋咏物诗选卷二百三十七钦定四库全书御定佩文斋咏物诗选巻二百三十七仙观类五言古和鲍常侍龙川馆元帝珍台接闲馆迢逓山之旁多解三真术俱善四明方玉题书仙篆金牓烛神光桂影侵檐进藤枝绕槛长苔衣随熘转梅气入风香游匡山简寂馆张正见三梁磵本絶千仞路犹通即此神山内银牓映仙宫镜似临峰月流如饮涧虹幽桂无斜影深松有劲风惟当逺人望知在白云中和梁武陵王遥望道馆萧撝神境流精阙仙居紫翠房今有寻真地迤逦丽通庄九柱含虬重三台饰夜光金辉碧海桃玉笈紫书方拂筵青鸟集吹箫白凤翔履归堪是燕石在讵非羊烟霞四照蕊风月五名香于兹喜临眺愿得假霓裳过藏矜道馆王褎松古无年月鹄去复来归石壁藤为路山窓云作扉至老子庙应诏庾信虚无推驭辨寥廓本乗蜺三门临苦县九井对灵谿盛丹湏竹节量药用刀圭石似临卭芋芝如封禅泥䏸毛新鹄小盘根古树低野戍孤烟起春山百鸟啼路有三千别途经七圣迷唯当别闗吏直向流沙西入道士馆庾信金华开八景玉洞上三危云袍白鹤度风管鳯凰吹野衣缝蕙叶山巾篸笋皮何必淮南馆淹留攀桂枝游清都观寻沈道士凌敬聊排灵琐闼徐歩入清都青谿㝠寂士思𤣥狥道枢十芒生药笥七焰发丹炉缥袠桐君箓朱书王母符宫槐散緑穗日槿落青柎矫去龙门鹤飞来叶县凫凌风自可御安事廹中区方追羽衣侣从此得𤣥珠游清都观寻沈道士得清字许敬宗幽人蹈箕颕方士访蓬瀛岂若逢真气齐契体无名既诠衆妙理聊畅逺游情纵心驰贝阙怡神想玉京或命余杭酒时听洛濵笙风衢通阆苑星使下层城蕙帐晨飇动芝房夕露清方叶栖迟趣于此听钟声秋日仙游观赠道士王勃石图分帝宇银牒洞灵宫廻丹萦岫室复翠上巖栊雾浓金灶静云暗玉坛空野花常捧露山叶自吟风林泉明月在诗酒故人同待余逢石髓从尔命飞鸿游清都观寻沈道士得仙字刘孝孙纷吾因暇豫行乐极留连寻真谒紫府披雾觌青天缅懐金阙外遐想玉京前飞轩俯松柏抗殿接云烟滔滔清夏景嘒嘒早秋蝉横琴对危石酌醴临寒泉聊袪尘俗累宁希龟鹤年无劳生羽翼自可狎神仙至嵩阳观储光羲真人上清室乃在中峰前花雾生玉井霓裳画列仙念兹宫故宇多此地新泉松柏有清隂薜萝亦自妍一闻歩虚子又话逍遥篇忽若在云汉风中意泠然述䧏圣观储光羲一山尽天苑一峰开道宫道花飞羽卫天鸟游云空玉殿俯𤣥水春旗揺素风夹门小松柏覆井新梧桐自昔太仙下乃知元化功神皇作桂馆此意与天通题应圣观储光羲空中望小山山下见余雪皎皎河汉女在兹养真骨登门骇天书启籥问仙诀池光揺水雾灯色连松月合㙛起花台折草成玉节天鸡弄白羽王母垂𤣥髪北有上年宫一路在云霓上心方向道时复朝金阙昭圣观储光羲主家隐谿口微路入花源数日朝青阁彩云犹在门䨇楼夹一殿玉女侍丹元扶橑尽蟠木歩櫩多画幡新松引天籁小柏绕山樊坐弄竹隂逺行随谿水喧石池辨春色林兽知人言未逐凤凰去真宫在此原宿天台桐柏观孟浩然海行信风帆夕宿逗云岛缅寻沧洲趣近爱赤城好扪萝亦践苔辍棹恣穷讨息隂憩桐柏采秀寻芝艹鹤唳清露垂鸡鸣信潮早愿言解缨绂从此去烦恼髙歩陵四明元踪得三老纷吾逺游意学彼长生道日夕望三山云涛空浩浩自紫阳观至华阳洞宿侯尊师草堂简同游李延年刘长卿石门媚烟景句曲盘江甸南向佳气浓数峰遥隐见渐临华阳口云路入葱蒨七曜悬洞宫五云抱仙殿银函竟谁发金液徒堪荐千载空桃花秦人深不见东谿喜相遇贞白如㑹面青鸟来去闲红霞朝夕变一从换仙骨万里乗飞电萝月延歩虚松花醉闲宴幽人即长往茂宰应交战明发归琴堂知君懒为县宿简寂观白居易巖白云尚屯林红叶初陨秋光引闲歩不知身逺近夕投灵洞宿卧觉尘机泯名利心既忘市朝梦亦尽暂来尚如此况乃终身隐何以疗夜饥一匙云母粉游华山云台观孟郊华岳独灵异草木恒新鲜山尽五色石水无一色泉仙酒不醉人仙芝皆延年夜闻明星馆时韵女萝絃敬兹不能寐焚柏吟道篇西上经灵寳观孟郊道士无白髪语音灵泉清青松多夀色白石恒夜明放歩霁霞起振衣华风生真文秘中顶寳气浮四楹一片古闗路万里今人行上仙不可见驱策徒西征上真观陆龟蒙尝闻昇三清真有上中下官居乗佩服一一自相亚霄裙或霞粲侍女忽玉奼坐进金碧腴去驰飇歘驾今来上真观恍若心灵讶秪恐暂神游又疑新羽化风余撼朱草云破生瑶榭望极觉波平行虚信烟借闲开飞龟帙静倚宿凤架俗状既䏻遗尘冠聊以卸人间方大火此境无朱夏松葢䕃日车泉绅拖天罅穷幽不知倦复息芝园舍锵珮引凉姿焚香礼遥夜无情走声利有志依闲暇何处好迎僧希将石楼借冬日天目西峰张鍊师所居僧皎然採薪逢野泉渐见栖闲所坎坎山上声幽幽林中语仙卿何代隐乡服言亦楚开氷洗药苖扫雪候山侣零叶聚败篱幽花积寒渚冥冥孤鹤性天外思轻举青城山丈人观文同羣峰垂碧光下拥岷仙家神皇被金巾坐领五帝衙威灵摄真境俗语不敢譁精心叩殊庭俯首仰紫华愿言凤罗盟毕世驱尘邪循奉蕊珠戒期之飞太霞天仓山威仪观文同羣峰削琼瑶老藓抺古緑应朝大岷去簪笏俨相逐珠宫秘仙仗锦笈藏寳箓上帝此为仓其田堪种玉宿武夷观妙堂朱子隂霭除已尽山深夜还冷独卧一斋空不眠思耿耿闲来生道心妄遣慕真境稽首仰髙灵尘缘誓当屏其二清晨叩髙殿缓歩遶虚廊斋心启真祕焚香散十方岀门恋仙境仰首云峰苍踌蹰野水际顿将尘虑忘大涤洞天林景熈九锁絶人寰一嶂耸天柱自从开辟来着此洞天古竒石千万姿元不费神斧帝敕守六丁山䕫孰敢侮白书中冥冥游者必持炬或绚若霞敷或蹙若波诡或竖若旌幢或悬若钟鼓或虎而𤓰踞或凤而趐舞异状纷献酬清音起击拊不知金堂仙恍惚在何许褰衣下侧迳层岚结琼乳迳极罅转深幽潭蓄风雨劣容童䜿入恐触蛟龙怒凛乎不可留长啸岀巖户金华观呉师道春晏践宿期云间陟髙岑获从胜友俱遂此物外心月窟探万仞临渊测重隂盘坐白石台长啸青栎林莫探虚皇居急雨含萧森松风飞淙合终夜凄笙琴何䏻发孤咏千载同遗音琼林台为薛元卿赋甘立西山有崇台上与云气通仙人紫霞佩导以䨇青童逍遥琪树林盘礴瑶华官积石象县圃连岑搆空同纚纚驻朝景泠泠度天风丹凤刷仪羽綘节飘曈昽矫首不可及灭没凌飞鸿愿言授灵药与世无终穷毛公坛髙启欲观汉坛符东上缥缈峰葛花堕寒露夕饮清心胸月岀太湖水鹤鸣空涧松真境乆寂寥苍苔閟灵踪尝闻緑毛叟变化犹神龙世人岂得见偶许樵夫逢攀隂力易疲探元志难从归岀白云外空闻仙观钟初夏过宁真道院杨基偶来髙树下独坐青苔石涧雨落余霏衣裳淡生碧道因微物悟理向𤣥言析习静自无营何妨处嚣寂春日游真常观杨训文携琴偶独来寻幽入芳树林深鸟声寂坐乆淡忘虑振衣下崇冈斜阳在归路七言古宿无为观元结九疑山深几千里峰谷﨑岖人不到山中旧有仙姥家十里飞泉遶丹灶如今道士三四人茹芝鍊玉学轻身霓裳羽葢傍临壑飘飘似欲来云鹤题醴陵玉仙观歌僧䕶国王乔一去空仙观白云至今凝不散星垣松殿几千秋往往笙歌下天半瀑布西行过石桥黄精採根还採苖路逢一人擎药椀松花夜雨风吹满又言家住在东坡白犬相随邀我过南山石上有棊局曽使樵夫烂斧柯毛公坛福地范成大松萝滴翠白昼隂七十二峰中最深緑毛仙翁已仙去惟有石坛留竹坞竹隂扫坛石槎牙汉时风雨生藓花山中笙鹤尚遗响湖外人烟惊嵗华道人眸子照秋色邀我分山筑丹室驱丁役甲莫儿嬉渇饮隐泉饥饵术七真山洞云观程鉅夫七真之山白云里綘闗神宫半空起祁君有志于君成更赐雄材自天予东临沧海西崑崙森森翠节排天门三更日射芙蓉色六月石挂氷霜㾗山头髣髴清虚府洞底隂岑太行路青苔能识六龙车明月长悬万年树峰盘涧复气絪緼瑶艹金芝日日新君王自有长生药端拱无为万国春游呉山紫阳菴萨都拉天风吹我登鳌峰大山小山石玲珑赤霞日烘紫玛瑙白露夜滴青芙蓉飘绡云起穿石屋石上凉风吹紫竹挂冠何日赋归来煮茗篝灯洞中宿鹤林诗刘刚鹤林羽士金门客旧辟丹房炼琼液手栽千树虬髯松坐对两山虎头石白云昼静豁巖扉湿翠满堦生紫芝瑶琴自奏涧湍响银河直挂瀑泉飞鼎炉存火烹铅汞灵药成苖几时种皓鹤翎梳雪翳林碧桃花落霞飘洞琳宫蕊阙想蓬莱疉嶂连峰紫翠堆丹光穿壁如红日应有仙人骑鹤来分得九仙观送刘司务之天官赵廸青山一迳连花竹瑶宫璚馆依林麓昔云兄弟九仙人跨鲤成仙巖下宿仙人一去竟不来落叶行迹空苍苔石窓无人白云冷药炉有火芙蓉开春林不辨武陵处隂崖尚忆瑶池路仙乐时闻太乙宫翠禽声起勾陈树鸦浴池边日未斜洞门流水秦人家湖光占处知残雨山色晴中见落花朝来送君即倾葢离筵适与羣仙㑹仙人吹笙期子来碧桃花下应相待五言律游灵公观骆賔王灵峰标胜境神府枕通川玉殿斜连汉金堂逈架烟断风疎晚竹流水切寒絃别有青门外空懐县圃仙岳馆沈佺期洞壑仙人馆孤峰玉女台空蒙朝气合窈窕夕阳开流涧含轻雨虚巖应薄雷正逢鸾与鹤歌舞岀天来幸白鹿观应制沈佺期紫凤真人府斑龙太上家天流芝葢下山转桂旂斜圣藻垂寒露仙杯落晚霞惟应问王母桃作几时花幸白鹿观应制李峤驻跸三天路廻旃万仞谿真庭羣帝飨洞府百灵栖玉酒仙垆岀金方暗壁题伫看青鸟入还陟紫云梯幸白鹿观应制苏颋碧虚清吹下蔼蔼入仙宫松磴攀云絶花源接涧空受符邀羽使传诀驻香童讵似闲居日徒闻有顺风幸白鹿观应制崔湜御旗探紫箓仙仗辟丹丘捧药芝童下焚香桂女留鸾歌无嵗月鹤语记春秋臣朔真何幸常陪汉武游幸白鹿观应制徐彦伯凤舆乗八景龟箓向三仙日月移平地云霞缀小天金童擎紫药玉女献青莲花洞留宸赏还旗绕夕烟幸白鹿观应制李乂制跸乘骊阜廻舆指凤京南山四皓谒西岳两童迎云幄临县圃霞杯荐赤城神明近兹地何事往蓬瀛奉和幸白鹿观应制武平一玉府凌三曜金坛驻六龙綵旒悬倒景羽葢偃乔松县圃灵芝秀华池瑞液浓谬因霑舜渥长愿奉尧封春日登金华观陈子昻白玉仙台古丹丘别望遥山川乱云日楼榭入烟霄鹤舞千年树虹飞百尺桥还逢赤松子天路坐相邀过方尊师院綦母濳羽客北山寻艹堂松迳深养神宗示法得道不知心洞户逢䨇履寥天有一琴更登𤣥圃上仍种杏成林寻雍尊师隐居李白羣峭碧摩天逍遥不记年拨云寻古道倚树听流泉花暖青牛卧松髙白鹤眠语来江色暮独自下寒烟清明日宴梅道士房孟浩然林卧愁春尽褰帷揽物华忽逢青鸟使邀入赤松家金灶初开火仙桃正发花童颜若可驻何惜醉流霞游精思观题山房孟浩然误入花源里初怜竹径深方知仙子宅未有世人寻舞鹤过闲砌飞猿啸密林渐通𤣥妙理深得坐忘心玉台观杜甫浩劫因王造平台访古游綵云箫史驻文字鲁恭留宫阙通羣帝干坤到十洲人传有笙鹤时过北山头苑外至龙兴院作储光羲朝游天苑外忽见法筵开山势当空岀云隂满地来疎钟清月殿幽梵静花台日暮香林下飘飘仙歩廻奉和华清宫观行香应制崔国辅天子藻珠宫楼台碧落通豫游皆汗漫斋处即崆峒云物三光里君臣一气中道言何所说寳歴自无穷开元观遇张侍御钱起碧落忘归处佳期不厌逢晚凉生玉井新暑避烟松欲醉流霞酌还醒度竹钟更怜琪树下歴歴见遥峰过包尊师山院刘长卿卖药曽相识吹箫此复闻杏花谁是主桂树独留君潄玉临丹井围棋访白云道经今为写不虑惜鵞羣宿洞灵观皇甫冉孤烟灵洞逺积雪满山寒松柏凌髙殿莓苔封古坛客来清夜乆仙去白云残明日开金箓焚香更沐兰云阳观寄袁稠李端花洞晚隂隂仙坛隔杏林潄泉春谷冷捣药夜窓深石上开仙酌松间对玉琴戴家谿北住雪后去相寻不食仙姑山房张籍寂寂花枝里草堂惟素琴因山曽改眼见客不言心月岀谿路静鹤鸣云树深丹砂如可学便欲住幽林同萧鍊师宿太一庙李益微月空山曙春祠谒少君落花坛上拂流水洞中闻酒引芝童奠香余桂子焚鹤飞将羽节遥向赤城分游天柱观李郢听钟到灵观仙子喜相寻茅洞几千载水声寒至今读碑丹井上坐石涧亭隂清兴未云尽烟霞生夕林游玉芝观李羣玉寻仙向玉清独倚雪初晴木落寒郊逈烟开疉嶂明片云盘鹤影孤磬杂松声且共探𤣥理归途月未生玉芝观周贺四面山萝合空堂画老仙蠧根停雪水曲角积茶烟道至心机尽宵清琴韵全暂来还又去未得坐经年谒仙观马戴我生求羽化斋沐造仙居葛蔓没丹井石函盛道书寒松多偃侧灵洞徧清虚一就泉西饮云中採药蔬其二山空蕙气香乳管岀云房愿值壶中客亲传肘后方三更礼星斗寸匕服丹霜黙坐树隂下仙经横石牀同庄秀才宿镇星观马戴的的星河落霑苔复洒松湿光微泛草石翠淡揺峰野观云和月秋城漏间钟知君亲此境九陌少相逢宿阳台观马戴玉洞仙何在炉香客自焚醮坛围古木石磬响寒云曙月孤霞映悬流峭壁分心知人世隔坐与鹤为羣终南白鹤观郑谷歩歩景通真门前衆水分柽萝诸洞合钟磬上清闻古木千寻雪寒山万丈云终期扫坛级来事紫阳君寄李校书游简寂观黄滔古观云谿上孤懐永夜中梧桐四更雨山水一庭风诗得如何句仙游最胜宫却愁逢羽客相与入烟空题许仙师院韦庄地古多乔木游人到且吟院开金鏁涩门映緑篁深山色不离眼鹤声长在琴往来谁与熟乳鹿住前林同僧宿道者院李洞携文过水宿拂席四廊尘坠果敲楼瓦髙萤映鹤身㸃灯吹叶火谈佛悟山人尽有栖霞志好谋三教邻灵谿观刘昭禹鳌海西边地宵吟景象寛云开孤月上瀑喷一山寒人异髪常緑草灵秋不干无由此栖息魂梦在长安宿玉箫宫储嗣宗尘飞不到空露湿翠微宫鹤影石桥月箫声松殿风緑毛辞世女白髪入壶翁借问烧丹处桃花几徧红宿天柱观僧灵一石室初投宿仙翁幸见容花源随水见洞府过山逢泉涌阶前地云生户外峰中宵自入定非是欲䧏龙和明道人宿山寺徐铉闻道经行处山前与水阳磬声深小院灯影迥髙房落宿依楼角归云拥殿廊羡师闲未得早起逐班行晚憩白鹤庙寄句容张少府徐铉日入林初静山空暑更寒泉鸣细巖窦鹤唳眇云端拂榻安碁局焚香戴道冠望君如不见终夕凭阑干题鹤鸣化上清宫文同秘宇压孱颜飞梯上屈盘清流抱山合乔木夹云寒地古芝英拆巖秋石乳干飇轮游底处空自立层坛栖霞观观在麻岭之下孙觌云表朝飞屐松残晚驻鞍破扉连白板藁顶系黄冠径雨喧风箨汀沙立露翰小窓牀坐好对此百忧寛延禧观赵师秀寂寞古仙宫松林常有风鹤毛兼叶下井气与云同背日苔砖紫多年粉壁红相传陶县令曽住此山中题信州先天观图杨载四围山不断状若碧芙蓉谷逺含风细崖深下露浓茂林藏虎豹隂洞伏蛟龙恍惚神人䧏浮空羽葢重题先天观图掲傒斯闻说先天观重重絶壁环鸟啼青嶂里花落白云间樵子能长啸居人识大还洞门无处认惟有水潺湲玉虚宫纳延楼观廻深巷松枝夹路低拾薪供早㸑抱瓮灌春畦经向琅函读诗从古鼎题白须张道士送客过桃谿云谿真观雅勒唿真馆云谿上孤髙逼太清江山环几席星斗拂檐楹树古成龙去篁疎作凤鸣仙游始可接我欲谢尘缨与索编修士巖访马学士伯庸于蓬莱馆因观藤花黄清老昔访蓬莱馆春烹芍药芽重来寻竹迳乆坐落藤花君欲鸣瑶瑟予将拾紫霞鹤吟知雨近留宿白云家寄题林虑山赵鍊师精舍朱珵尭壶闗跨天党中有地仙乡曲磴悬星斗危峰度石梁泉声当户落药气入云香何日同真隐来寻岀世方寻天台李道士斋周忱瑶草迷行迳丹台近赤城山川遥在望鸡犬不闻声谷静松花落桥横涧水鸣云间䨇鹤下疑听紫鸾笙夏日游道观薛蕙隔竹窥丹洞临池坐碧沙翠盃寒玉水石盌浄云芽展簟来风色吹笙上月华休论河朔饮讵似醉流霞元真观皇甫濂列馆成恬旷埀轩坐息机未须人境逺已觉世尘违筠密秋生院花残日背扉谁将示沖漠予意正忘归五言排律为赵法师别造精院过院赋诗明皇宗师心物外为道运虚舟不恋巖泉赏来从宫禁游探元知几嵗习静更宜秋烟树辨朝色风湍闻夜流坐朝繁听览寻胜在清幽欲广无为化因兹庶可求和刘侍郎入隆唐观杨炯福地隂阳合仙都日月开山川临四险城树隐三台伏槛排云岀飞轩遶涧廻参差凌倒影潇洒轶浮埃百果珠为实羣峰锦作苔悬萝暗凝雾瀑布响成雷方士烧丹液真人泛玉杯还如问桃水更似得蓬莱汉帝求仙日相如作赋才自然金石奏何必上天台和辅先入昊天观杨炯遁甲爰皇里星占太乙宫天门开奕奕佳气郁葱葱碧落三干外黄图四海中邑居环若水城闗抵新丰玉槛崑崙侧金枢地轴东上真朝北斗元始咏南风汉后祠五帝淮王礼八公道书编竹简灵液灌梧桐艹茂琼堦緑花繁寳树红石楼纷似画地境淼如空桑海年应积桃源路不穷黄轩若有问三月住崆峒晚秋陪崔阁老张秘监苖考功同游昊天观权徳舆方驾游何许仙源去似归萦廻留胜赏潇洒岀尘机汎菊贤人至烧丹姹女飞歩虚清晚籁隐几吸晨晖竹迳琅玕合芝田沆瀣晞银钩三洞字瑶笥六铢衣丽句翻红药佳期限紫薇徒然一相望郢曲和应稀圣真观刘真师院十韵罗隐帘下严君卦窓间少室峰摄生门已尽混迹世犹逢山薮师王烈簪缨友戴颙鱼挑介象鲙饭吐葛𤣥蜂紫饱埀新椹黄轻堕小松尘埃金谷路楼阁上阳钟野鹤鸢肩寄仙书鸟爪封支牀龟纵老取箭鹤何慵别乆曽牵念闲来肻厌重尚余青竹在试为剪成龙题何仙人大隐阁蔡襄万井连交道中天敞静轩由来隐鄽市全胜贲丘园目极无留赏心闲不避喧沼光揺屋动花艶岀栏繁雨霁山容静潮生海气昏幽人披彩槛永日对芳樽素业名家乆通医奥义存丹图环八卦仙诀遁三元造化今为友欢欣本聚门应须超世累宴坐此忘言七言律玉台观杜甫中天积翠玉台遥上帝髙居綘节朝遂有冯夷来击鼓始知嬴女善吹箫江光隐见鼋鼍窟石势参差乌鹊桥更有红颜生羽翰便应黄髪老渔樵题茅山李尊师山居秦系天师百嵗少如童不到山中竟不逢洗药每临新瀑水歩虚时上最髙峰篱间五月留残雪石上千年䕃怪松此去人寰今逺近回看云壑一重重同游仙游观韩翃仙台初见五城楼风物凄清宿雨收山色遥连秦树晚砧声近报汉宫秋疎松影落空坛静细草春香小洞幽何用别寻方外去人间亦自有丹丘延平天庆观王初劒化江边緑构新层台不染玉梯尘千章隐篆标龙阁一曲空歌䧏凤钧岚气湿衣云叶暁天香飘户月枝春盟金早晚闻仙语学种三芝伴羽人宿题天坛观刘沧沐发清斋宿洞宫桂花松韵满巖风紫霞暁色秋山霁碧落寒光霜月空华表鹤声天外迥蓬莱仙界海门通冥心一悟虚无理寂寞𤣥珠象㒺中再游姑苏玉芝观许浑髙梧一叶下秋初迢逓重廊旧寄居月过碧窓今夜酒雨昏红壁去年书玉池露冷芙蓉浅琼树风髙薜荔疎从此扁舟更东去仙翁应笑为鲈鱼题青城山范贤观唐球数里縁山不厌难为寻真诀问黄冠苔铺翠㸃仙桥滑松织香梢古道寒昼傍緑畦薅嫩玉夜开红灶捻新丹钟声已断泉声在风动瑶花月满坛四月十五道室书事寄袭羙陆龟䝉乌饭新炊芼臛香道家斋日以为常月苖杯举存三洞云蕊函开叩九章一掬阳泉堪作雨数铢秋石欲成霜可中值着雷平信为觅闲眠苦竹牀和四月十五日道室书事皮日休望朝斋戒是寻常静启金根第几章竹叶饮为甘露色莲花鲊作肉芝香松膏背日凝云磴丹粉经年染石牀剰欲与君同此志顽仙惟恐鬓成霜寄题玉霄峰叶涵象尊师所居皮日休青㝠向上玉霄峰元始先生戴紫蓉暁案琼文光洞壑夜坛香气惹杉松闲迎仙客来为鹤静噀灵符去是龙仔细扪心无偃骨欲随师去肯相容寄题罗浮轩辕先生所居皮日休乱峰四百三十二欲问徴君何处寻红翠数声瑶室响真檀一炷石楼深山都遣负沽来酒樵客容看化后金从此谒师知不逺求官先有葛洪心寄题镜巖周尊师所居皮日休八十余年住镜巖鹿皮巾下雪髟髟牀寒不奈云萦枕经润何妨乳滴函饮涧猿廻窥絶洞縁梯人歇倚危杉如何计吏穷于鸟欲望仙都一举帆题龙瑞观兼呈徐尊师方干或雨或云常不定地灵云雨自无时世人莫识神方字仙鸟偏栖药树枝逺壑度年如晦暝隂谿入夜有凌凘此中唯有师知我未得寻师即梦师登昇元阁李建勲登髙始觉太虚寛白雪须知唱和难云度琐窓金牓湿月移珠箔水精寒九天星象帘前见六代城池直下观唯有上层人未到金乌飞过拂阑干桐柏观周朴东南一境清心目有此千峰挿翠微人在下方冲月上鹤从髙处破烟飞巖深水落寒侵骨门静花开色照衣欲识蓬莱今便是更于何处学忘机安国寺随驾幸兴唐观应制僧广宣东林何殿是西邻禅客垣墙接羽人万乗游仙宗有道三车引路本无尘初传寳诀长生术已证金刚不壊身两地同修天上事共瞻鸾鹤重来廵题紫阳观徐铉南朝名士富仙才追歩东乡遂不廻丹井自深桐暗老祠宫长在鹤频来巖边桂树攀仍倚洞口桃花落复开惆怅霓裳太平事一函真迹鍊昭台留题延生观后山上小堂苏轼谿山愈好意无厌上到巉巉第几尖深谷野禽毛羽怪上方仙子鬓眉纎不惭弄玉骑丹凤应逐嫦娥驾老蟾涧艹巖花自无主晚来蝴蝶入疎帘游龙瑞宫次程公韵秦观灵祠真馆閟山隈形势相髙对越台莓径翠依屏上转藕花红绕鑑中开鹤衔寳箭排烟去龙䕶金书带雨来夹道万星攒骑火满城争看使君廻青城山㑹庆建福宫范成大墨诏东来汹驿传璇题金榜照山川祥开圣代千秋节响动仙都九室天触石涌云埋紫逻流金飞火烛苍巅秪应老宅龎眉客长记新宫钖号年孙真人庵范成大何处仙翁旧隐居青莲巉絶似蓬壶云深未到淘朱洞雨小先寻炼药炉涧下艹香疑可饵林间虎伏试教唿闲身尽办供薪水定肯分山一半无题东山道院徐玑古院嵌崎石作层緑苔芳艹近郊垧谿流偶到门前合山色偏来竹里青静与黄蜂通户牖闲将白鸟共沙汀道人亦有能琴者一曲清徽最可听紫泽观刘克庄修持尽是女黄冠自小辞家学住山帘影静埀斜日里磬声徐岀落花间祭星緑简亲书字避客青衣密掩闗最爱粉墙堪试笔苦无才思又空还玉清宫与赵达夫鲜于枢聨句白珽巾子峰头檥钓船初阳台上坐鸣絃岀云髙树明残日过雨苍苔泫细泉絶俗谁能继遐躅凌空我欲学飞仙还家正恐乡人问化鹤重来知几年宿曲阳仙馆萨都拉天际三峰横紫烟山前山后尽芝田楼台木末疑无路鸡犬云中半是仙白石经年皆化玉青松尽日只闻泉曲林三馆幽深处一夜重楼听雨眠同呉郎饮道院萨都拉三月江南飞栁花松间童子脸如霞旋酤采石仙人酒来访山隂道士家落日下城人影散东风吹马㡌檐斜呉郎今夜孤舟渡回首江心月半沙游清谿道院萨都拉旧游淮水东边月髙照昇龙道士家丹灶火光穿树木石坛幡影走龙蛇虾须巻夜收云气仙掌擎秋泻露华天外松风吹鹤梦珊珊珂珮隔青霞先天观陈旅龙虎山南古涧阿幽人住处白云多千林总种三珠树百亩曽收五色禾丹鼎夜光迎海日石船秋影接天河环中异趣知谁㑹我欲穷源过碧萝县圃为上清周道士赋纳延县圃云深路𣺌茫神仙飞珮隔扶桑碧桃开尽春谿涨白鹤归来海月凉巖熘涓涓鸣石窦松花细细落琴牀明年我亦山中去賸采瑶芝满药囊寄题天台杨道士素轩呉景奎梨云漠漠䕶幽扄宴坐㝠观内景清风露洗秋生灏白雪霜惊暁眩空明琼楼奏乐霓裳冷缑岭吹笙鹤羽轻窓户玲珑人寂寂碧桃花下歩虚声牧斋真人华阳道院呉全节鳌载三峰拥客查采真访古意无涯云山夜雨棠梨树宇宙春风棣萼花龙洞逺分丹井水鹤松髙映赤城霞宗师应帝光前绪仙舘新开第一家元妙观呉全节榴皮书壁走龙蛇池上芭蕉又见花北阙恩承新雨露西湖光动旧烟霞春风日长𤣥都树秋水星回碧汉查修月功成三万户蕊珠宫里诵南华冲佑万年宫呉全节武夷天赐万年宫云隔蓬莱梦已通玉㫖煌煌镌石壁擢歌隐隐度谿风帆归海国春潮緑市俯星邨晚照红不用广寒修月斧奎章大笔纪成功繁禧观呉全节门前流水泛桃花回首蓬山别一家曽把金茎餐沆瀣闲挥玉麈看琵琶火存丹鼎春长好卷掩黄庭日欲斜心与江湖天共逺大开瀛海驻吾槎崇禧观呉全节曲林古观水西流天遣皇华驷玉虬髙士逺分龙虎派哲人乆伴凤凰游楼台山色三峰暁池馆泉声五月秋云案凝香浮洞府坐令和气蔼丹丘道人延翠轩王恭山水婵娟扫黛屛清晖迢逓到柴扃云归独树天边小雪罢孤峰鸟外青寒藓带花侵巻幔野泉流叶近闲庭浮生只解人间事未得从师种茯苓紫虚观张璨紫虚坛上鹤成羣碧洞灵芝产石根云引昼隂归竹坞水流春色岀花源药炉伏火仙留诀茶灶生烟客到门欲就上清传寳箓未知何日谢尘喧宿云开堂顾璘难逢魏母彩鸾车聊试弥明石鼎茶翠羽金支云缥缈紫厓丹洞石㟏岈五峰黛色消晴雪万木灵晖散晚霞愿借䨇公𤣥鹤羽月明骑上太清家道塲纪事张治黄发真人戴玉冠身骑金虎佩苍鸾俯窥日月行丹极贪礼星辰拜石坛旛影一庭仙掌浄钟声万户綵云寒朝元初罢千官下碧宇沈沈夜未阑题林屋洞天僧徳祥羣山包水水包山金作芙蓉玉作环洞里有天通五岳山中无地着三班白云彷彿鸡初唱碧海迢遥鹤又还可惜桃花有凡骨年年随浪岀人间五言絶句题井陉䨇谿李道士所居岑参五粒松花酒䨇谿道士家惟求缩却地乡路莫教赊宿道士观朱庆余堂闭仙人影空坛月露初闲听道家子盥潄读灵书古仙坛虞集逺山谁放烧疑是坛边醮仙人错下山拍手坛边笑毛公坛葛一龙此公得道处山骨何其清草木日与习毛羽自然生七言絶句题朱錬师山房王昌龄叩齿焚香岀世尘斋坛鸣磬歩虚人百花仙酝能留客一饭胡麻度几春题茅山华阳洞储光羲华阳洞口片云飞细雨蒙蒙欲湿衣玉箫徧满仙坛上应是茅家兄弟归题蒋道士房皇甫冉轩窓缥缈起烟霞诵诀存思白日斜闻道崑崙有仙籍何时青鸟送丹砂题张道士山居秦系盘石垂萝即是家回头犹看五枝花松间寂寂无烟火应服朝来一片霞望简寂观顾况青嶂青谿直复斜白鸡白犬到人家仙人住在最髙处向晚春泉流白花题叶道士山房顾况水边垂栁赤栏桥洞里仙人碧玉箫近得麻姑书信否浔阳江上不通潮题自然观陆畅劒阁门西第一峰道陵成道有髙踪行人若上升仙处须拨白云三四重紫极宫斋后李羣玉紫府空歌碧落寒暁星寥亮月光残一羣白鹤髙飞散唯有松风扫石坛游洞灵观陈羽初访西城李少君独行深入洞天云风吹青桂寒花落香绕仙坛处处闻悟真院王安石野水纵横潄屋除午窓残梦鸟相唿春风日日吹香草山北山南路欲无题石门奉真观刘宰疉嶂为屏石作门隂云漠漠雨昏昏清游到晚不知去要上峰头望晓暾马坊冷大师清真道院元好问枯蒲折苇障清湾十里风荷指顾间安得西湖展江手乱铺云锦浸青山题天夀观清隐山房仇逺紫极秋声竹满轩一尘飞不涴琴樽白云自逐秋风去卧看君山嬾岀门题庐山太平宫苏尔约蘓哈雅山上清风山下尘碧沙流水浅如春不知松外谁敲月惊醒南华梦里人游㑹仙宫萨都拉霏霏凉露湿瑶台半夜吹箫月下来山外春风将雨过满庭撩乱碧桃开题吕城葛观萨都拉吕公城下葛仙家洞府春深锁暮霞过客不知天畔月小风吹落凤仙花紫阳道士冯友直与余同宿菌阁次日余过元符宫友直同僧安上人入五云观因以寄之萨都拉道人採药岀山迟菌阁秋髙袭羽衣半夜忽闻孤鹤唳五云相伴一僧归憩奉真道院萨都拉落花风飏歩虚声翠艹𤣥芝烂熳生过客不知春早晚午窓晴日睡闻莺春日镇阳栁谿道院萨都拉城外青谿岀洞门道人归去日长曛栁花满地无人扫隔水遥看是白云张道士山房储巏徙倚诗成午照余仙家宫府半楼居醉来也有回仙兴自擘黄柑蘸酒书石湖小天台同陆生施生兄弟王叔承石桥流水碧生凉潭树埀隂百尺长一片晚霞生谷口羽衣如在赤城梁御定佩文斋咏物诗选巻二百三十七御定佩文斋咏物诗选卷二百三十八钦定四库全书御定佩文斋咏物诗选巻二百三十八仙类四言古飞龙篇曹植晨游泰山云雾窈窕忽逢二童颜色鲜好乗彼白鹿手翳芝草我知真人长跪问道西登玉台金楼复道授我仙药神皇所造教我服食还精补脑夀同金石永世难老五言古长歌行阙名仙人骑白鹿发短耳何长导我上太华揽芝获赤幢来到主人门奉药一玉箱主人服此药身体日康强发白复更黑延年夀命长五游篇曹植九州不足歩愿得凌云翔逍遥八纮外游目歴遐荒披我丹霞衣袭我素霓裳华葢芬晻蔼六龙仰天骧曜灵未移景倏忽造昊苍阊阖启丹扉䨇阙曜朱光徘徊文昌殿登陟太微堂上帝休西櫺羣后集东厢带我琼瑶珮潄我沆瀣浆踟蹰玩灵芝徙倚弄华芳王子奉仙药羡门进竒方服食享遐纪延夀保无疆游仙诗郭璞青谿千余仞中有一道士云生梁栋间风岀窓户里借问此何谁云是鬼谷子翘迹企颍阳临河思洗耳阊阖西南来濳波涣鳞起灵妃顾我笑粲然启玉齿蹇修时不存要之将谁使其二翡翠戏兰苕容色更相鲜緑萝结髙林蒙茏葢一山中有㝠寂士静啸抚清絃放情凌霄外嚼蕊挹飞泉赤松临上游驾虹乗紫烟左挹浮丘袖右拍洪崖肩借问蜉蝣軰宁知龟鹤年其三旸谷吐灵曜扶桑森万丈朱霞升东山朝日何晃朗廻风流曲櫺幽室发逸响悠然心永懐眇尔自遐想仰思举云翼延首矫玉掌啸傲遗世罗纵情任独往明道虽若昧其中有妙象希贤宜励徳羡鱼当结网其四璇台冠崑岭西海濵招揺琼林笼藻映碧树疏英翘丹泉漂朱沫黑水鼓𤣥涛寻仙万余日今乃见子乔振髪晞翠霞解褐被綘绡总辔临少广盘虬舞云轺永偕帝乡侣千龄共逍遥游仙诗庾阐卭疏鍊石髓赤松潄水玉凭烟眇封子流浪挥元俗崆峒临北户昆吾眇南陆层霄映紫芝濳涧汎丹菊崑崙涌五河八流萦地轴读山海经陶濳玉台凌霞秀王母怡妙颜天地共俱生不知几何年灵化无穷已馆宇非一山髙酣发新謡宁效俗中言游仙诗袁彖羽客宴瑶宫旌葢乍舒设王子洛浦来湘娥洞庭发长引逐清风髙歌送奔月并驭排帝闼连吹入天阙万古一方春千霜岂二发游仙诗王融献歳和风起日岀东南隅凤旍乱烟道龙驾溢云区结赏自员峤移䜩乃方壶金巵浮水翠玉斚挹泉珠徒用霜露改终然天地俱其二湘沅有兰芷汨吾欲南征遗珮岀长浦举袂望増城朱霞拂绮树白云照金楹五芝多秀色八桂常冬荣弭节且夷与参差闻凤笙昇仙篇简文帝少室堪求道明光可学仙丹缯碧林宇緑玉黄金篇云车了无辙风马讵须鞭灵桃恒可饵几廻三千年和竟陵王游仙诗沈约夭矫乗綘仙螭衣方陆离玉銮隐云雾溶溶纷上驰瑶台风不息赤水正涟漪峥嵘元圃上聊攀琼树枝郭𢎞农璞游仙江淹崦山多灵艹海濵饶竒石偃蹇寻青云隐沦驻精魄道人读丹经方士錬玉液朱霞入窓牖曜灵照空隙傲睨摘木芝凌波採水碧眇然万里游矫掌望烟客永得安期术岂愁蒙汜迫云山赞江淹隂长生隂君惜灵骨珪璧讵为寳日夜名山侧果得金丹道忧伤永不至光颜如碧草若渡西海时致意三青鸟秦女青琴既旷世緑珠亦絶羣犹不及秦女十五乗綵云璧质人不见琼光俗讵闻愿使洛灵往为我道竒芬咏得神仙隂铿罗浮银是殿瀛洲玉作堂朝游云暂起夕饵菊恒香聊持履成燕戏以石为羊洪崖与松子乗羽就周王奉和赵王游仙庾信藏山还採药有道得从师京兆陈安世成都李意期玉京传相鹤太乙授飞龟白石香新芋青泥羙熟芝山精逢照镜樵客值围棋石纹如碎锦藤苖似乱丝蓬莱在何处汉后欲遥祠英才言聚赋得昇天行僧慧浄驭风过阆苑控鹤下瀛洲欲採三芝秀先从千仞游驾凤吟虚管乗槎泛浅流颓龄一已驻方验大椿秋懐仙王勃鹤岑有竒径麟洲富仙家紫泉潄珠液𤣥巖列丹葩常希披尘网眇然登云车鸾情极霄汉凤想疲烟霞道存蓬瀛近意惬朝市賖无为坐惆怅虚此江上华玉真仙人辞李白玉真之仙人时往太华峰清晨鸣天鼓飇歘腾䨇龙弄电不辍手行云本无踪几时入少室王母应相逄仙谷遇毛女意知是秦宫人常建谿口水石浅泠泠明药丛入谿䨇峰峻松栝疎幽风垂岭枝袅袅翳泉花蒙蒙夤縁霁人目路尽心弥通盘石横阳崖前临殊未穷回潭清云影弥漫长天空水边一神女千歳为玉童羽毛经汉代珠翠逃秦宫目觌神已寓鹤飞言未终祈君青云祕愿谒黄仙翁尝以耕玉田龙鸣西顶中金梯与天接几日来相逢宿五度谿仙人得道处常建五度谿上花生根依两崖二月寻片云愿宿秦人家上见悬崖峻下见白水湍仙人弹棋处石上青萝盘无处求玉童翳翳惟林峦前谿遇新月聊取玉琴弹懐尹真人鲍溶万里疉嶂翠一心浮云闲羽人杏花发倚树红琼颜流水杳㝠外女萝隂䕃间却思人间世多故不可扳青鸟飞难逺春云晴不还但恐五云车山中复有山求仙曲孟郊仙教生为门仙宗静为根持心若妄求服食安足论铲惑有灵药饵真成本源自当岀尘网驭凤登崑崙游仙贾岛借得孤鹤骑髙近金乌飞掬河洗老貎照月生光辉天中鹤路直天尽鹤一息归来不骑鹤身自有羽翼若人无仙骨芝木无烦食题洪厓先生像巻钱选神驾驭景飇太虚时总辔元道不可分直悟天人际羣从皆成仙玩世不记年何当事神游许我笑拍肩钧天曲朱成泳飞游郁罗境稽首东王公开轩临法座置酒燕灵宫紫云歌玉女琼浆酌金童挥刀麟脯细入筯鸾膏空凤箫声袅袅鼍鼓鸣逄逢投壶起天笑吹律回春融燕罢百神散乐阕万舞终归来倚余醉凭虚驭刚风游仙刘基日月如过翼瞬息春已秋何不学神仙缥缈凌虚游雷霆以为舆虹蜺以为辀清晨登阆风薄暮宿不周长啸曽城巅濯足翠水流俯视八极内扰扰飞蜉蝣仙人篇黄肃翩翩骑白鹿言上泰山顶俯观浮世中不见百年影道逢古时人緑发被两领授我採药诀延年保夀命我闻再拜跪问是何方求抚我挟我肘与我上天游天上多桂树枝叶何修修折取忽盈筥馨香霑我裘何因入君袖道路长悠悠七言古巴謡歌阙名神仙得者茅初成驾龙上昇入太清时下𤣥洲戏赤城继世而往在我盈帝若学之腊嘉平王子乔髙允王少卿王少卿超升飞龙翔天庭遗仪景云汉酬光骛电逝忽若浮骑日月从列星跨腾八廓踰杳㝠寻元气岀天门穷览有无究道根元丹丘歌李白元丹丘爱神仙朝饮颍水之清流暮还嵩岑之紫烟三十六峰长周旋长周旋蹑星虹身骑飞龙耳生风横江跨海与天通我知尔游心无穷神仙曲李贺碧峰海面藏灵书上帝拣作仙人居清明笑语闻空虚闲乗巨浪骑鲸鱼春罗书字邀王母共宴红楼最深处鹤羽冲风过海迟不如却使青龙去犹疑王母不相许垂雾娃鬟更传语玉华仙子歌李康成紫阳仙子名玉华珠盘承露饵丹砂转态凝情五云里娇颜千嵗芙蓉花紫阳綵女矜无数遥见玉叶皆掩嫭髙堂初日不成姸落渚流风徒自怜璇阶霓绮阁碧题霜罗幕仙娥桂树长自春王母桃花未尝落上元夫人賔上清深宫寂歴厌层城解珮空怜郑交甫吹箫不逐许飞琼溶溶紫庭歩𣺌𣺌瀛台路兰陵贵士谢相逢济北书生尚廻顾沧洲傲吏爱金丹清心廻望云之端羽葢霓裳一相识传情写念长无极长无极永相随攀霄歴金阙㺯影下瑶池夕宿紫府云母帐朝餐县圃崑崙芝不学兰香中道絶却教青鸟报相思思琴髙鲍溶琴仙人得仙去万古钓龙空有处我持曲钩思白鱼仙谿緑浄涵空虚天钧踪迹无遗余焼香寄影在巖树东礼海日鸡鸣初水仙謡温庭筠水客夜骑红鲤鱼赤鸾䨇鹤蓬瀛书轻尘不起雨新霁万里孤光含碧虚露魄冠轻见云发寒丝七炷香泉咽夜深天碧乱山姿光碎平波满船月句曲山朝真词陆龟蒙九华磬答寒泉急十絶幡揺翠微湿司命旍旌未下来焚香抱简凝神立残星下照霓襟冷缺月才分鹤轮影空洞灵章发一声春来万壑烟花醒郭忠恕夏山仙馆呉镇苍崖过雨流青玉万朶芙蓉红间緑松枝揺动碧帘风兰舟徐度回塘曲画阁朱楼设翠褕银牀氷簟上流苏羙人绣倦频来往仙侣长吟聊自娯羽扇不挥尘不到博山麝脑香犹袅新蝉惊破北窓眠幽禽啼断林间巧竹烟浮翠荐龙团树影当庭映日圆晚来两两寻幽客应识谿声六月寒图中景物非人世如此丹青谁得似屈指流传四百年宣和赏识标忠恕人间何处无炎歊火云照耀未能消髙斋展对殊未已一片凉飔落素绡题刘阮天台图徐庸白云苍霭迷行路水复山重不知处行过磵谷有人家忽见东风万桃树芳香艶态娱青春花间得遇娉婷人五铢衣薄卷烟雾笑语便觉情相亲神仙虽遇终离别千古佳名自传说天台山水至今存桃源望断空明月五言律观内懐仙王勃玉架残书隐金坛旧迹迷牵花寻紫涧歩叶下清谿琼浆犹类乳石髓尚如泥自能成羽翼何必仰云梯八仙迳王勃柰园欣八正松巖访九仙援萝窥雾术攀桂俯云阡代北鸾骖至辽西鹤骑旋终希脱尘网连翼下芝田游仙王贞白我家三岛上洞户枕波涛醉背云屛卧谁知海日髙露香红玉树风绽碧蟠桃悔与神仙别思归梦钓鳌酬王尊师仙游王英翠水三山路微茫见十洲月临珠斗逈云度綘河流露气生鳌背箫声岀凤楼惭无学仙分得伴赤松游其二漠漠层霄外寥寥太乙居苍龙翊飞葢白鹿挽行车翡翠瑶台树云霞玉洞书何因蹑天路探讨极元虚其三羽节飘揺转霓旌汗漫游红光飞赤鲤紫气度靑牛月上芙蓉馆风廻莲叶舟遥怜徐福軰入海访瀛洲游仙诗罗颀幽径赤城颠松萝九曲连千林喧药杵一嶂起茶烟深窦源通海层巖树隐天携琴就猿鹤同种玉峰田五言排律游仙王绩上月芝兰径中巖紫翠房金壶新练乳玉釡始煎香六局黄公术三门赤帝方吹沙聊作鸟动石试为羊缑氏还程促瀛洲㑹日长谁知北巖下延首咏霓裳缑山月夜闻王子晋吹笙钟辂月满缑山夜风传子晋笙初闻盈谷逺渐听入云清杳异人间曲遥分鹤上情孤鸾惊欲舞万籁寂无声此夕留烟驾何时返玉京惟愁音响絶晓色岀都城七言律赠毛仙翁王起氷霜肌骨称童年羽驾何由到俗间丹灶化金留秘诀仙宫潄玉叩元闗壶中世界青天近洞口烟霞白日闲若许随师去尘网愿陪鸾鹤向三山赠毛仙翁沈传师安期何事岀云烟为把仙方与世传只向人间称百嵗谁知洞里过千年靑牛到日迎方朔丹灶开时共稚川更说桃源更深处异花长占四时天梦仙顶斯昨宵魂梦到仙津得见蓬山不老人云叶许裁成野服玉浆教喫润愁身红楼近月宜寒水緑杏揺风占古春次第引看行未遍浮光牵入世间尘穆王䜩王母于九光流霞馆曹唐桑叶扶疎闭日华穆王邀命䜩流霞霓旌着地云初驻金奏掀天月欲斜歌咽细风吹粉蕊饮余清露湿瑶砂不知白马红缰解偷喫东田碧玉花汉武帝将候西王母下䧏曹唐崑崙凝想最髙峰王母来乗五色龙歌听紫鸾犹缥缈语来青鸟许从容风廻水落三清月漏苦霜传五夜钟树影悠悠花悄悄若闻箫管是行踪汉武帝于宫中䜩西王母曹唐鳌岫云低太乙坛武皇斋洁不胜欢长生碧字期亲署延夀丹泉许细看劒珮有声宫树静星河无影禁花寒秋风褭褭月朗朗玉女清歌一夜阑王逺䜩麻姑蔡经宅曹唐好风吹树杏花香花下真人道姓王大篆龙蛇随笔札小天星斗满衣裳闲抛南极归期晚笑指东溟饮兴长要唤麻姑同一醉使人沽酒向余杭刘阮洞中遇仙子曹唐天和树色霭苍苍霞重岚深路𣺌茫云窦满山无鸟雀水声沿涧有笙簧碧沙洞里干坤别红树枝前日月长愿得花间有人岀不令仙犬吠刘郎紫河张休真曹唐琪树扶疎压瑞烟玉皇朝客满花前山川到处成三月丝竹经时即万年树石㝠茫初缩地杯盘狼籍未朝天东风小饮人皆醉从听黄龙枕水眠梦仙韩偓紫霄宫阙五云芝九级坛前再拜时鹤舞鹿眠春艹逺山髙水阔夕阳迟每嗟阮肇归何速深羡张骞去不疑澡练纯阳功力在此心惟有玉皇知卢鸿仙山台榭图邓文原仙都围合碧云笼洞口绯桃着雨秾丹阙春深巢翡翠朱扉风暖岀芙蓉壶公不负三山约向子终期五岳逢野鹤一声山馆寂倚阑长听水淙淙昇龙观夜烧香印上有吕洞宾老树精萨都拉兰风吹动吕仙影老树槎牙吐暮秋夜静药炉丹火现月明神劒夜光浮已知浩气无穷尽不到心灰未肯休铁笛一声吹雪散碧云飞过岳阳楼陆探微员峤仙游呉镇梅阁重重翠绕遮时时云气飐平沙千峰树色藏朝雨百道江声送晚霞洞古数留仙子蹟谿廻深䕶羽人家遨游毎忆无尘地咫尺仍堪阅歳华卢鸿仙山台榭呉镇尘踪何得此中游无数青山遶殿头炉篆浮烟朝霭霭谿云连树晚油油花香曲径羣麛聚芸芷平田独鹤游欲识仙家真乐处一泓清濑四山秋梦仙呉景奎紫鸾邀梦到仙家结佩相逢萼緑华翠勺细倾千日酒蜺旌斜挿五云车飞琼鬓影含清雾弄玉箫声隔彩霞杜宇无情惊觉后月㾗犹在碧桃花钟子炼丹太祖翠微髙处渺青烟知子机藏辟谷坚丹鼎铅砂勤火候谿云巖谷傲松年潭龙掣雹深渊底崖虎生风逈洞边径已苔蒙人未履昻霄足蹑斗牛天写韵轩朱梦炎掌籍江河误泄机几年谪降学书痴晴窓滴露花揺席午夜挥毫月满帷绾得春风留凤带画残秋水照蛾眉从今了却人间事一曲鸾箫跨虎吹五言絶句懐仙陆龟蒙闻道阳都女连娟耳细长自非黄犊客不得到云房其二神烛光华丽灵袪羽翼生已传餐玉粒犹自买云英仙人文同头梳三角髻余发散垂腰时伴秦楼女月明吹紫箫六言絶句杂咏郭翼朝汲橘泉丹井暮耕蕙圃芝田肘后长生有诀一笑曽许相传七言絶句上清词张继紫阳宫女捧丹砂王母令过汉帝家春风不肯停仙驭却向蓬莱看杏花寻仙张籍谿头一径入青崖处处仙居隔杏花更见峰西幽客说云中犹有两三家和州守侍郎缑山题仙庙徐凝王子缑山石殿明白家诗句咏吹笙安知散席人间曲不是寥天鹤上声清夜忆仙宫子施肩吾夜静门深紫洞烟孤行独坐忆神仙三清宫里月如昼十二琼楼何处眠仙翁词施肩吾世间无逺可为游六合朝行夕已周坛上夜深风雨静小仙乗月系苍虬偶题杜牧道在人间或可传小还轻变已多年今来海上昇髙望不到蓬莱不是仙赠女仙赵嘏水思云情小凤仙月涵花态语如絃不因金骨三清客谁识呉州有洞天朝元引陈陶帝烛荧煌下九天蓬莱宫晓玉炉烟无央鸾凤随金母来贺薰风一万年小游仙诗曹唐南斗阑珊北斗稀茅君夜着紫霞衣朝骑白鹿趂朝去凤押笙歌逐后飞其二洞里烟霞无歇时洞中天地足金芝月明朗朗谿头树白发老人相对棋其三青锦缝裳緑玉珰满身新带五云香闲依碧海攀鸾驾笑就苏君觅橘尝其四八景风廻五凤车崑崙山上看桃花若教使者沽春酒须觅余杭阿母家其五太乙元君昨夜过碧云髙髻绾婆娑手擡玉策红于火敲断金鸾使唱歌其六碧瓦彤轩月殿开九天花落瑞风来玉皇欲着红龙衮亲唤金妃下手裁其七綘节笙歌绕殿飞紫皇欲到五云归细腰侍女瑶花外争向红房报玉妃其八公子闲吟八景文花南拜别上阳君金鞭遥指玉清路龙影马嘶归五云其九红艹青林日半斜闲乗小凤岀彤霞略寻旧路过西国因得氷园一尺𤓰其十青苑红堂压瑞云月明闲宴九阳君不知昨夜谁先醉书破明霞八幅裙其十一海上风来吹杏枝崑崙山上看花时红龙锦韂黄金勒不是元君不得骑携仙箓司空图一半晴空一半云逺笼仙掌日初曛洞天有路不知处絶顶异香难更闻仙山韩偓一炷心香洞府开偃松皴涩半莓苔水清无底山如削始有仙人跨鹤来梦仙謡王毂前程渐觉风光好琪花片片粘瑶草有人遗我五色丹一粒吞之后天老其二青童递酒金觞疾列坐红霞神气逸笑说留连数日间已是人间一千日其三瑶台綘节游皆遍异果竒花香扑面松窗梦觉却神清残月林前三两片上清词李九龄新拜天官上玉都紫皇亲授五灵符羣仙箇箇来相问人世风光似此无得仙诗杨监真日落焚香坐醮坛庭花露湿渐更阑浄水仙童调玉液春宵羽客化金丹画秦宫人谢翺结艹为衣类鹤翎初来一味服黄精宫莺几处衔花岀犹向山中认得声右丞文献公所画张果像张行中古来人物画为难惊见仙公树石间莫把丹青名右相太平勲业在人寰题醉王母图胡长孺宴罢瑶池醉不任仙人那有世人心良工欲写无言意自託丹青作酒箴郭忠恕万松仙馆图呉镇参差琳馆碧山齐云拥疎松望欲迷野老忘机自来去忽惊麋鹿各东西郭忠恕万松仙馆图黄公望琳堂掩映万松齐絶壑寒云望不迷为听水流翻破寂轻袍重过短墙西郭忠恕仙峰春色图黄公望闻道仙家有玉楼翠厓丹壁绕芳洲寻春拟约啇巖叟一度花开十度游其二仙人原自爱蓬莱瑶草金芝次第开款乃櫂歌靑雀舫逍遥响屧凤凰台其三春泉㶁㶁流青玉晚岫层层障碧云习静仙居忘日月不知谁是紫阳君黄荃花谿仙舫图黄公望花发枝头水涨谿仙舟犹泊武陵隄重重楼阁仙云巻无数青峰出竹西游仙词郭翼银流万里海云东只泛灵查上碧空仙女蹋歌星影里老龙吹笛浪花中其二白鹤下啄瑶草青道士夜读神农经问之长生有寳诀授以松根千歳苓其三谿水流香饭熟麻洞中千树玉桃花金盘日日飞仙供勅赐安期海上𤓰其四麟洲宫殿五云髙夜赴瑶池宴碧桃借得仙人红尾凤月中飞影拂波涛小游仙杨维桢日落海门吹凤匏须臾海水沸如炮船头处女来听曲知是洞庭千歳蛟其二西湖仙人莲叶舟又见石山移海流老龙巻水青天去小朶莲花共上游游赤松金涓枕石听流梦未安碧云萝薜古祠寒夜深鸾鹤羣仙过人在青松月下看仙人词刘基玉府仙人氷雪姿生来即遣侍瑶池五云隔断尘凡路说着人间总不知小游仙王泽中山千日酒初醒却爱𤣥都夜景清起坐天门吹玉笛月中珠树起秋声小游仙张羽洞口春泉潄碧沙楼台彷彿蔡经家赤鸾衔得金盘子掷向窗前树树花其二晞发扶桑露气新三花树底坐调笙到门解说长生理只有茅家好弟兄其三朝游碧海不骑鱼凤引霓旌鹤引车吟得歩虚谁解和归来闲倩少霞书小游仙词镏涣玉京侍宴返瑶池西母金舆九凤帏小队旌幢三十六龙声马影隔云飞续游仙诗马洪玉板金花阔幅笺朝来次第散羣仙紫皇勅遣誊真诰第一人书第一篇其二玉案珠帘翡翠屏焚香夜诵蕊珠经月明鸾背飞琼过少驻花隂带笑听游仙词张泰十二琼楼丽紫清银河隔座泻秋声翠鸾扶起瑶台月人在仙家第五城其二海风吹绉蔚蓝天山涌芙蓉月涌莲对对凌波尘袜小相逢多是水中仙其三鹤笙鸾驾隔苍烟天上那知更有天不向九霄歌白雪怕人知是小诗仙其四金阙西厢玉案前衆中谁是掌书仙欲披小劵支风月借与琅函五色牋拟杨铁崖小游仙王鸿儒方壶员峤月初生海色如银万顷明一片綵云当面堕东华童子召飞琼其二一别良常歳月赊茅君相念寄瑶华五云阁史无人换犹是当年蔡少霞小游仙桑恱胸藏星宿是天文暗坐光腾五岳云侵晓清都挥彩笔欲书制诰赐茅君其二仙班济济侍宸官袖拂红云跨彩鸾笑约玉皇香案吏禹余宫里借花看仙居吟张金寻常不到山前路洞口闲云尽日封时有听经童子至不知身是石潭龙追和张外史游仙诗余善谿头流水饭胡麻曽折璚林第一花欲识道人藏密处一壶天地小于瓜御定佩文斋咏物诗选巻二百三十八御定佩文斋咏物诗选卷二百三十九钦定四库全书御定佩文斋咏物诗选巻二百三十九道士类五言古贻韦鍊师储光羲精思莫知日意静如空虚三鸟自来去九光遥卷舒新池近天井玉宇停云车余亦苦山路洗心祈道书越中逢天台太乙子孟浩然仙穴逢羽人停舻向前拜问余渉风水何处逺行迈登陆寻天台顺流下呉㑹兹山夙所尚安得闻灵怪上逼青天髙俯临沧海大鸡鸣见日出常觌仙人斾徃来赤城中逍遥白云外莓苔异人间瀑布当空界福庭长自然华顶旧称㝡永此从之游何当济所届与王昌龄宴黄道士房孟浩然归来卧青山常梦游清都漆园有傲吏惠好在招唿书幌神仙箓画屏山海图酌霞复对此宛似入蓬壶题卢道士房李颀秋砧响落木共坐茅君家惟见两童子林前汲井华空坛静白日神鼎飞丹砂尘尾拂霜草金铃揺霁霞上章人世隔看奕桐隂斜稽首开仙要黄精堪饵花寄全椒山中道士韦应物今朝郡斋冷忽念山中客涧底束荆薪归来煮白石欲持一樽酒逺慰风雨夕落叶满空山何处寻行迹寻华山云台观道士钱起秋日西山明胜趣引孤䇿桃源数曲尽洞口两岸坼还从罔象来忽得仙灵宅霓裳谁之子霞酌能止客残阳在翠㣲擕手更登歴林行拂烟雨谿望乱金碧飞鸟下天窗袅松际云壁少寻元踪逺宛入寥天寂愿言葛仙翁终年炼玉液山中访道者于鹄触烟入谿口岸岸惟柽栎其中尽碧流十里不通屐出林山始转絶径縁峭壁把藤借行势侧足凭石脉㰹牙断行处光滑猿猱迹忽然风景异乃到神仙宅天晴茅屋头残云蒸气白隔窗梳髪声久立闻吹笛抱琴出门来不顾人间客山院不洒扫四时自虚寂落叶埋长松出地才数尺曽读上清经知注长生籍愿示不老方何山有琼液送萧鍊师入四明山孟郊闲于独鹤心大于髙松年迥出万物表髙栖四明巅千寻直裂峯百尺倒泻泉绛雪为我饭白云为我田静言不语俗灵踪时歩天送李尊师元孟郊口诵碧简文身是青霞君头冠两片月肩披一条云松骨轻自飞鹤心髙不羣送道士孟郊千年山上行山上无遗踪一日人间逰六合人皆逢自有意中侣白云徒相从别尹鍊师李羣玉吾家五千言至道悬日月若非凾闗令谁註流沙说多君飞昇志机悟独超㧞学道玉笥山烧丹白云穴南穷衡疑秀採药歴幽絶夜卧瀑布风朝行碧巖雪洞宫四百日玉籍恣探阅徒以菌蟪姿缅攀修真诀尘笼罩浮世遐志空飞越一罢棊酒欢离情满寥泬愿骑紫盖鹤早向黄金阙城市不可留尘埃秽仙骨山中道者苏拯笻杖六尺许坐石流泉所举头看古松似对仙鹤语是时天气清四迥无尘侣顾我笑相迎知有丹砂异寄邓道士苏轼一杯罗浮春逺饷採薇客遥知独酌罢醉卧松下石幽人不可见清啸闻月夕聊戏庵中人空飞本无迹送许尊师还大涤洞张羽青山九锁处白髪一龛居清斋诵黄老不阅世间书餐霞食真气对月礼空虚暂来流水地应与孤云疎遥知还山日仙坛春草余寄琪林黄道士孙蕡雨絶天景佳前荣树光緑遥怜采芝侣逺在春山曲琴歌久已断酒赋何由续有约今夕同开樽扫茅屋七言古望龙山懐道士许法稜刘长卿心惆怅望龙山云之际鸟独还悬崖絶壁㡬千丈绿萝袅袅不可攀龙山髙谁能践灵原中苍翠晚岚烟瀑水如向人终日迢迢空在眼中有一人披霓裳诵经山顶餐琼浆空林闲坐独焚香真官列侍俨成行朝入青霄礼玉堂夜扫白云眠石牀桃花洞里居人满桂树山中住日长龙山髙髙遥相望赠别华隂道士韩翃紫府先生旧同学腰垂彤管贮灵药耻论方士小还丹好饮仙人太元酪芙蓉山顶玉池西一室平临万仭溪昼洒瑶台五云湿夜行金烛七星齐回身暂下青冥里方外相寻有知已卖鲊市中何许人钓鱼坐上谁家子青青百草云台春烟驾霓裳白角巾露叶独归仙掌去㢠风片雨谢时人送戴真人归越虞集戴先生日饮五斗醉不得再饮一石不肯眠昨从桃源来両䄂携风烟长安道上小儿女拍手拦道唿神仙马如游龙花如雨蹴蹋春秋作朝暮东方不作窗间戏上帝还令海邉去海边玉虹夜不收贝宫珠阙皆蛟虬芝田玉树久相待天上老仙那肯留戴先生鑑湖之水三千丈不可以鑑可以酿明朝亦脱锦袍去与汝酣歌钓船上和韵三茆山呈张伯雨外史萨都拉碧桃花落蓬莱宫银屏甲帐围春风氷帘巻水玉堂静白露滴月银牀空仙人夜酌九霞酒手握北斗倾尊中梧枝落影鳯凰语幽韵仿彿临苍穹伐毛洗髓天地老火鼎夜出芙蓉红唿龙洞口种瑶草採药忽遇松间童茒君自骑一虎去犹闻珂珮声丁东武华山人三载别緑袍赤杖苍髯翁淮南江上复相见落日澹澹天无穷明朝稽首渡江去楚水清浅银河通御制山水图歌赐长春真人刘渊然归南京宣宗东华之东湛明景彩霞环绕蓬莱境琼枝瑶草春不穷丹光夜动黄金鼎渊然老仙崆峒客万里归来此栖息手持如意青芙蓉两脸潮红头雪白头上玉琢冠身中云绣衣朝朝飞神驭炁超汗漫直上太清朝紫㣲腰间腾龙双寳劒秋水光晶寒潋滟啸风唿霆作霖雨屡注仙瓢苏下土功成敛用归希夷元天至道本无为眼看民患忍坐视恤人亦体天之慈旦来谢别何悤悤骑鹤径度江之东江东龙盘虎踞五云表钟山翠接三茅峯茅家兄弟青冥上白日骖鸾定相访还来赤松子亦有安期生上朝南极夀昌星好山好水清且明西方出金桃南斗斟云液长生有曲舞且歌年过广成千二百赠丘老师髙启长春之孙自仙骨䄂有蟠桃食遗核平生不学烧汞方唾视黄金等何物满城谁识旧庚桑白髪人中似鹤长时上髙楼惟独醉榴皮书破壁尘香洞虚道院访鹤山道士王问洞虚清寒十二时绛楼帘幕镇长垂庭中槭槭卷风叶玉露凋落青梧枝身骑飞龙逐流电闻君受法通明殿万里云霄鹤一声夜静归来月如练五言律寄天台司马道士崔湜闻有三元客祈仙九转成人间白云返天上赤龙迎尚惜金芝晚仍攀琪树荣何年缑岭上一谢洛阳城寄天台司马道士张说世上求真客天台去不还传闻有仙要梦寐在兹山朱阙青霞断瑶堂紫月闲何时枉飞鹤笙吹接人间奉饯髙尊师如贵道士传道箓毕归北海李白道隐不可见灵书藏洞天吾师四万刧歴世递相传别杖留青竹行歌蹑紫烟离心无逺近长在玉京悬寻洪尊师不遇刘长卿古木无人地来寻羽客家道书堆玉案仙帔叠青霞鹤老难知嵗梅寒未作花山中不相见何处化丹砂寻南谿常道士刘长卿一路经行处莓苔见屐痕白云依静渚青草闭闲门过雨看松色随山到水源谿花与禅意相对亦忘言寻贾尊师卢纶玉洞秦时客焚香暎緑萝新传左慈诀曾与右军鵞井臼隂苔遍方书古字多成都今日雨曽与酒相和赠月谿羽士戴叔伦月明谿水上谁识歩虚声夜静金波冷风㣲玉练平自知尘梦逺一洗道心清更弄瑶笙罢秋空鹤又鸣赠道者朱庆余独住神仙境门当瀑布开地多临水石行不惹尘埃风起松花落琴鸣鹤翅㢠还归九霄上时有故人来山中道士贾岛头髪梳千下休粮带瘦容飬雏成大鹤种子作髙松白石通宵煮寒泉尽日舂不曽离隐处那得世人逄灵都观李道士张籍山观雨来静遶房琼草春素书天上字花洞古时人泥灶煮灵液扫坛朝玉真㡬㢠游阆苑青节自随身赠王道士于鹄去寻常不出门似絶人行牀下石苔满屋头秋草生学琴寒月短写易晚窗明惟到黄昏后谿中闻磬声送秦鍊师李羣玉紫府静沈沈松轩思别吟水流宁有意云汎本无心锦洞桃花逺青山竹叶深不因时卖药何路更相寻送王道士马戴真人俄整舄双鹤屡飞翔恐入壶中住须传肘后方霓裳云气润石径术苖香一去何时见仙家日月长送道友入天台山作马戴却忆天台去移居海岛空观寒琪树碧雪浅石桥通潄齿飞泉外餐霞早境中终期赤城里披氅与君同赠王尊师刘得仁为道常日损尊师修此心挂肩黄布被穿髪白蒿簪符札灵砂字絃弹古素琴囊中常有药㸃土亦成金赠道者唐球披霞带鹿胎嵗月不能催饭把琪花煮衣将藕叶裁鹤从归日飬松是小时栽往往樵人见谿边洗药来逢道者神和子王毂珍重神和子闻名五十年童颜终不改绿髪尚依然酒里消闲日人间作散仙长生如可慕相逐隐林泉赠聂尊师杜荀鹤诗道皆仙分求之不可求非闗从小学应是数生修蟾桂云梯折鳌山鹤驾游他年两成事堪喜是邻州送喻錬师归茅山李建勲休粮知几载脸色似桃红半醉离尘去单衣行雪中水声茅洞晓云影石房空莫学秦时客音书便不通遇道者张蠙数里白云峯身轻无履踪故寻多不见偶到即相逢古井生灵水髙坛出异松聊㸔杏花酌便似换颜容山寺喜道者至僧贯休闰年春过后山寺始花开还有无心者闲寻此境来鸟幽声忽断茶好味重囘知住南巖久冥心坐緑苔宿休庵用徳功壁间韵赠陈道人朱子暮入千峯里寒栖一草庵室连丹灶煖厨引石泉甘尘虑纷难到神光暧内含非君有道气孤絶讵能堪送倪道士之庐山赵师秀近方辞地肺本自住天台有鹤相同出无云作伴囘道房随处借诗板逐时开又説庐山去闲看瀑布来赠熊錬师翁卷松边自掩扉卖药罢方归教客认仙草笑人求紫衣惜琴眠处放翫易语时稀见说沅砂贱闲身去欲飞修真院访崔道士真山民竹扉苍藓墙林下小丹房风定香烟直月斜帘影长㵸茶泉味别㸃易露痕香安得栖尘外求师却老方初夏访刘道士真山民白云随杖履伴我到山房暑薄疑天别林深见路长术芝皆道味花竹亦诗香更待荷花后来分半榻凉赠杨洞天道人马祖常我自不入俗君今又欲仙鸟啼百花里屋住万山邉密树云难过空潭月易圎题诗秋巻了为说小行年寄题汪道士草亭虞集飞白妙娉婷新题照草亭仙遗相鹤法客借换鵞经雾雨归悬黍风云䕶茯苓遥知春昼永深坐飬黄庭寄王道士宗晋倪瓒王君旧隐地闻更结茅茨鹤氅春裁苎鵞羣雪汎池时歌緑水曲不负碧山期夜雨生芳草令人起梦思懐王道士袁凯宣城王道士爱着芰荷衣一自清江别三年白雁飞酒徒随处有沽客向来稀㝡忆青城夜狂歌不肯归送吕道士张羽石室无人住归心似鹤轻山君驱虎去童子报丹成玉窦凭龙守芝田借雨耕懐君明月夜遥聼歩虚声寄方壶道人詹同海上神仙馆天邉处士星卧云歌酒徳对雨着茶经石洞龙嘘气松巢鹤坠翎都将金玉句一一写空青五言排律赠焦道士王维海上游三岛淮南预八公坐知千里外跳向一壶中缩地朝珠阙行天使玉童饮人聊割酒送客乍分风天老能行气吾师不飬空谢君徒雀跃无可问鸿蒙赠东岳焦鍊师王维先生千嵗余五岳遍曽居遥识齐侯鼎新过王母庐不能师孔墨何事问长沮玉管时来鳯铜盘即钓鱼耸身空里语明目夜中书自有还丹术时论太素初频䝉露版诏时降软轮车山静泉逾响松髙枝转疎搘颐问樵客世上复何如逢牛尊师林鸿道逢牛道士把酒醉云房龙问壶中诀人传肘后方久知凫是舄更指石为羊遣兴聊题翰无言但括囊秋星明劔气夜月让丹光酣饮从倾倒神游极混茫别情波𣺌𣺌归路树苍苍又櫂扁舟去寻云到草堂七言律送方尊师归嵩山王维仙官欲住九龙潭旄节朱轓倚石龛山压天中半天上洞穿江底出江南瀑布松杉常带雨夕阳彩翠忽成岚借问迎来双白鹤已曽衡岳送苏躭送张道士归茅山谒李尊师皇甫冉向山独有一人行近洞应逢双鹤迎常以素书传弟子还因白石号先生无穷杏树何年种㡬许芝田带月耕师事少君年嵗久欲随旄节徃层城题嵩阳焦道士石壁钱起三峯花畔碧堂悬锦里真人此得仙玉体才飞西蜀雨霓裳欲向大罗仙綵云不散烧丹灶白鹿时藏种玉田幸入桃源因出世方期丹诀一延年赠韩道士戴叔伦日暮秋风吹野花上清归客意无涯桃源寂寂烟霞闭天路悠悠星汉斜还似世人生白髪定知僊骨变黄芽东城南陌频相见应是壶中别有家赠道士李端姓氏不书髙士传形神自得逸人风已传花洞将秦接更指茅山与蜀通嬾説嵗年齐绛老甘为乡曲号涪翁终朝卖药无人识敝服徒行入市中赠东岳张錬师刘禹钖东岳真人张鍊师髙情雅淡世间稀堪为列女书青简久事元君住翠㣲金缕机中抛锦字玉清潭上着霓衣云衢不要吹箫伴只拟乗鸾独自飞送胡鍊师归王屋张籍王阳峯下学长生洞府仙乡已有名独戴熊须冠暂出惟将鹤尾扇同行炼成云母休炊㸑召得雷公当吏兵却到瑶坛上头宿应闻空里歩虗声寻郭道士不遇白居易郡中乞假来相访洞里朝元去不逢看院秖留双白鹤入门惟见一青松药炉有火丹应伏云碓无人水自舂欲问参同契中事更期何日得相从寻赵尊师不遇姚鹄羽客朝元昼掩扉林中一径雪中㣲松隂遶院鹤相对山色满楼人未归尽日独思风驭返寥天㡬望野云飞凭髙目断无消息自醉自吟愁落晖赠道者刘威五云深处有真仙嵗月催多却少年入郭不知今世事卖丹犹覔古时钱闲寻白鹿眠瑶草暗摘红桃去洞天时向人间深夜坐鬼神长在药囊边赠道者刘沧真趣淡然居物外忘机多是隐天台停灯深夜看仙箓拂石髙秋坐钓台卖药故人湘水别入檐栖鸟旧山来无因朝市知名姓地僻衡门对岳开赠道士禇载簪星曳月下蓬壶曽见东臯种白榆六甲威灵藏瑞检五龙雷电遶霜都惟教鹤探丹丘信不使人窥太乙炉闻说葛陂风浪恶许骑青鹿从行无华山李鍊师所居皮日休麻姑古貎上仙才谪向莲峯管玉台瑞气染衣金液启香烟暎面紫文开孤云尽日方离洞双鹤移时只有苔深夜寂寥存想歇月天时下草堂来送羽人王钖归罗浮曹唐风前整顿紫荷巾常向罗浮保飬神石磴倚天行带月铁桥通海入无尘龙蛇出洞闲邀雨犀象眠花不避人㝡爱葛洪寻药处露苖烟蘂满山春赠道人曹松住山因以福为庭便向山中隐姓名阆苑驾将雕羽去洞天赢得緑毛生日边肠胃餐霞火月里肌肤饮露英顾我从来断浮浊拟驱鸡犬上三清龙潭张道者伍乔碧洞幽巖独息心时人何路得相寻飬生不説凭诸药适意惟闻在一琴石径扫稀山藓合竹轩开晚野云深他年功就期飞去应笑吾徒多苦吟贻庐山清谿观王尊师李中霞帔星冠复杖藜积年修鍊住灵溪松轩睡觉冷云起石磴坐来春日西採药毎寻巖径逺弹琴常到月轮低鼎中龙虎功成后海上三山去不迷赠王道者李中混俗从教鬓似银世人无分得相亲槎流海上波涛阔酒满壶中天地春功就不看丹灶火性闲时拂玉琴尘仙家变化谁能测只恐洪崖是此身赠钟尊师游茅山李中笻杖担琴背俗尘路寻茅岭有谁羣仙翁物外应相遇灵药壶中必许分香入肌肤花洞酒冷侵魂梦石牀云伊余亦有朝修志异日遨游愿见君寄西华黄錬师罗隐西华有路入中华依约山川认永嘉羽客昔时留篠簜故人今又种烟霞坛髙已降三清鹤海近因通八月槎盛事两般君总得老莱衣服戴颙家赠奚道士徐铉奚生曽有洞天期犹傍天坛摘紫芝处世自能心混沌全真谁见徳支离玉霄壁闭人长在金鼎功成俗未知他日飇轮谒茅许愿同鸡犬去相随寄茅山温尊师赵师秀㡬度题诗寄入山不知何处得书看莓苔石上秋吟苦星斗坛中夜拜寒鹤改新名唿未至碑逄断刻打应难忆师毎欲寻师去芝术栽成自可餐赠玉隆刘道士刘克荘观中曽访老黄冠尔尚为童立醮坛新染氅衣披得称旧泥丹灶岀来寒诗非易作须勤读琴亦难精莫废弹忆上洪崖题瀑布因游试为拂尘看送戴道士住天台程鉅夫君承恩命住天台万壑千峯绕绛台门外霞川浮溟涬杯中云海接蓬莱时同野鹤看桃去或领山猿採药廻三十年前吾亦到旧题应入白云堆访李真人不遇虞集退朝花底珮珊珊去访真人晓出闗芳草欲迷行径古长松深䕶歩廊闲苍龙挟雨探瑶简白鹿穿云致玉环如到天坛看月影定知清露满人间送薛元卿归龙虎山杨载金门诏下羽人归欲向山中採蕨薇琥珀悬崖松树老琅玕倚涧竹根稀髙巖蓄雨星辰湿古石悬云径路㣲飬性可无轩冕累游尘元不涴仙衣送王真人北上代刘宗师萨都拉玉佩丁东下界闻天风吹动碧霞裙刘郎跨鹤游三岛王子吹笙到五云洞府夜光传玉印石坛月黒礼茅君若逢天上呉夫子应问丹砂炼㡬分送上清道士李士賔归山张翥归去青谿㸃易窗仙林如子世难双丹藏虎豹千山雪劒度鱼龙万里江别洞苔花分石路古坛松子落巖淙道人不用寻烟火术煎经冬正满缸赠天台李錬师贡师泰翠蛟青鳯下晴空家住天台第几重嵗久松肪成琥珀夜深丹气出芙蓉仙童奏简骑文虎太乙悬旗起绛龙昨夜从师到天上故山还着白云封赠仙居散人贡师泰青山四靣玉嵳峩中有山人隐薜萝细雨闲门芳草满㣲风深涧落花多童窥丹灶时惊鹤客写黄庭欲换鵞我亦平生爱疎散春来应许谢朝珂送袁道士王士熙轩辕云裔越公家学道青山㡬嵗华仙覔安期曽授枣诗成湘子觧开花金砂拟炼长生药银海初囘逺使槎二十四巖明月夜箫声何处落烟霞送赵虚一降香至南海庐山㑹稽薛汉天香分下殿西头处士今乗使者驺曽是骑麟参北斗真成跨鹤过扬州山中五老应相识海上三神亦易求勾越东南仙柱观神光依旧贯林丘赠松崖道士周权名山歴遍气飘浮面带风霜雪满头碧涧寒通丹井曙青松影落石潭秋布袍洗药香犹湿砂釜藏茶火自留笑问阆风何处是追游还许借青牛别章鍊师倪瓒方舟共济春江阔访我寒烟菰苇中鼓柁斜冲薲叶雨钩帘半怯杏花风仙人坛上芝应碧玉女窗中桃未红拟趂轻帆数来徃缥壶不惜酒如空寄赠皇厓坛刘鍊师郭钰神仙宫馆近青冥紫翠峯峦开画屏日射水晶江石白云封琥珀岭松青虎司丹鼎知留诀鹤立瑶坛聼说经相约安期今夕至灵风遥想满虚櫺送秦东海法师游上清王嘏为爱仙山絶世氛苍苔寂寞路难分白羊嵗久浑疑石琼树春深半是云洗药泉香龙蜕骨吹箫台㢠鹤成羣隐文秘诀无人识我欲相从一问君送赵一阳真士归霅上周砥渺渺晴湖白鹭飞青山迢递夕岚㣲闲操桂楫云生腋欲采芙蓉露满衣紫翠房深丹灶暖松杉秋静鹤巢稀明年去覔封君逹应驾青牛説息机过龙虎山甘瑾素书一束展经纶世业留侯异等伦紫府羣仙天上籍碧桃流水洞中春吹箫嬴女台留鳯送酒麻姑脯噼麟看取歩虚朝帝所夜䦨飞佩近星辰赠鹤林周元初尊师孙蕡物外逍遥月鼎翁先生早嵗得相从榴皮画壁成黄鹤竹叶书符化緑龙天女时闻苍水佩世人空拜蘂珠峯神游倘遂烟霞约便觧朝衣问赤松寄张心湛天师王穉登青鸟音书久寂寥霓旌去入鳯城遥身披一品麟衣坐手捧三公象简朝长乐花深容曵履未央月出许吹箫不须更上蓬莱颂清静无为祝帝尧七言排律赠竺鍊师宋旡姓疑干竺古先生霞外幽栖近四明履斗星移冠劒影歩虚风引珮环声蘂宫夜唤青鸾降花洞朝骑白鹿行长使芝童看药灶为眈琼液过蓬瀛鹤传仙语归华表鱼寄丹书上赤城怪石醉中拈笔画险棊静里按图争玉桃窃惯容留种瑶草寻多尽识名缩地日擕龙作杖卧云时约鳯吹笙海边定与安期遇闗上当逢尹喜迎我本翠寒山道士相随便欲採黄精五言絶句访武陵道者不遇薛莹花发鸟仍啼行行路欲迷二真无问处虚度武陵溪赠道者马戴深居白云穴静註赤松经徃徃龙潭上焚香礼斗星题道士青山白云图张以宁仙馆白云封青山第㡬重道人时化鹤巢向㝡髙松其二行到谿源尽青山无俗氛道人拈铁笛吹起满川云其三只道谿源尽遥闻钟磬音却寻流水去行尽白云深七言絶句送司马道士游天台宋之问羽客笙歌此地违离筵散处白云飞蓬莱阙下长相忆桐柏山头去不归河上歌韩翃河上老人坐古槎合丹只用青莲花至今八十如四十口道沧溟是我家寄许鍊师戎昱扫石焚香礼碧空露华偏湿蘂珠宫如何説得天坛上万里无云月正中赠成鍊师刘言史花冠蘂帔色婵娟一曲清箫凌紫烟不知今日重来意更住人间㡬百年寻徐道士张籍寻师逺到晖天观竹院森森闭药房闻入静来经七日仙童檐下独焚香赠道士张籍茅山近别剡谿逢玉节青旄十二重自说年年上天去罗浮最近海邉峯同张錬师谿行施肩吾青谿道士紫霞巾洞里仙家旧是邻毎见桃花逐流水无囘不忆武陵人员峤先生徐凝员峤先生无白髪海烟深处採青芝逢人借问陶唐主欲进氷蚕五色丝寄茅山孙鍊师李徳裕独寻兰渚翫迟晖闲倚松窗望翠㣲遥想春山明月晓玉坛清磬歩虚归送张道者贾岛新嵗抱琴何处去洛阳三十六峯西生来未识山人面不得一听乌夜啼赠朱道灵杜牧刘根丹篆三千字郭璞青囊两巻书牛渚矶南谢山北白云深处有巖居访刘君裴夷直扰扰驰蹄又走轮五更飞尽九衢尘灵芝老观深松院还有斋时未起人赠张鍊师温庭筠丹谿药尽变金骨清洛月寒吹玉笙他日隐居无访处碧桃花发水纵横髙道士陆龟䝉峩嵋道士风骨峻手把玉皇书一通东游借得琴髙鲤骑入蓬莱清浅中送道者司空图洞天真侣昔曽逢西岳今居第㡬峯峯顶他时敎我认相招须把碧芙蓉其二殷勤不为学烧金道侣惟应识此心雪里千山访君易㣲㣲鹿迹入深林赠孙仁本尊师韩偓齿如氷雪髪如黳㡬百年来醉似泥不共世人争得失卧牀前有上天梯送虞道士李中烟霞聚散通三岛星斗分明在一壶笑说余杭沽酒去蔡家重要㑹麻姑访洞神宫邵道者不遇李中闲来仙观问希夷云满星坛水满池羽客不知何处去洞前花落立多时招西洞道者李昭象危峯抹黛夹晴川树簇红英草碧烟樵客云僧两无事此中堪去覔灵仙寻易尊师不遇陈嶰烂熳红霞光照衣苔封白石路㣲㣲华阳洞里人何在落尽松花不见归寄清谿道者僧齐已万重千叠红霞嶂夜烛朝香白石龛常寄谿窗凭危槛看经影落古龙潭送魏道士张咏江上萧萧木叶飞天台狂客杖藜归莫嫌俗吏勤相顾曽是嵩阳旧掩扉山中道士谢翺山中道士服朝霞二十修行别故家留客一杯清苦蜜蜂房知是近梅花留赠丹阳王錬师元好问敝尽貂裘白髪新京华旅食记前身仙翁相见休相笑同是邯郸枕上人访刘道士朱徳润云林深处翠㣲多石室春深长薜萝当代衣冠正髙贵不须闲诵采薇歌访道士廖孔说露草烟林断客行竹扉昼掩对髙城道人不爱人天供消受秋空鹤一声御定佩文斋咏物诗选巻二百三十九御定佩文斋咏物诗选卷二百四十钦定四库全书御定佩文斋咏物诗选巻二百四十歩虚词类五言古道士歩虚词庾信凝真天地表絶想寂寥前有象犹虚豁忘形本自然开经壬子嵗值道甲申年廻云随舞曲流水逐歌絃石髓香如饭芝房脆似莲停鸾䜩瑶水归路上鸿天其二东明九芝盖北烛五云车飘飖入倒景出没上烟霞春泉下玉霤青鸟向金华汉帝看桃核齐侯问枣花上元应送酒来向蔡经家其三归心游太极廻向入无名五香芬紫府千灯照赤城鳯林採珠实龙山种玉荣夏簧三舌响春钟九乳鸣綘河应逺别黄鹄来相迎五言律歩虚词顾况㢠歩游三洞清心礼七真飞符超羽翼焚火醮星辰残药沾鸡犬灵香出鳯麟壶中无窄处愿得一容身歩虚词呉筠紫府与𤣥洲谁来物外游无烦骑白鹿不用驾青牛金化颜应驻云飞鬓不秋仍闻碧海上更用玉为楼其二玉树杂金花天河织女家月邀丹鳯舄风送紫鸾车雾縠笼绡带云屏列锦霞瑶台千万里不觉徃来賖歩虚词韦渠牟鸾鹤共徘徊仙官使者催香花三洞启风雨百神来鳯篆文初定龙泥印已开何须生羽翼始得上瑶台其二上帝求仙使真符取玉郎三才闲布象二景郁生光骑吏排龙虎笙歌奏鳯凰天髙人不见暗入白云乡歩虚词徐铉气为还元正心由抱一灵凝神归罔象飞歩入青冥整服乗三素旋纲蹑九星琼章开后学稽首奉真经五言排律上元日聼太清宫歩虚张仲素仙客开金箓元辰㑹玉京灵歌賔紫府雅韵出层城声杂音徐彻风飘响更清纡余空外尽断续聼中生舞鹤纷将集流云驻未行谁知九陌上尘俗仰遗声七言律歩虚词朱真淤瑶坛深处磬声㣲羽客朝元午夜归杳杳三山青鸟过翩翩双舄彩凫飞岛间月色明珠树洞里丹光透五扉劒佩㡬囘翔碧落天风吹冷六铢衣其二彩霞琪树共氤氲七色斑虬驾鹤羣玉佩冷揺沧海月霓裳晴带绛霄云碧桃花绽春方永金鼎丹成火自焚午夜朝元向天阙空歌声在始清闻七言絶句歩虚词刘禹钖阿母种桃云海际花落子成二千嵗沧海吹折最繁枝跪捧金盘献天帝萧錬师歩虚词十首卷后以二絶继之白居易欲上瀛洲临别时赠君十首歩虚词天仙若爱应相问向道江州司马诗其二花纸瑶缄松墨字把将天上共谁开试呈王母如堪唱发遣双成更取来歩虚词司空图阿母亲教学歩虚三元长遣下蓬壶云韶韵俗停瑶瑟鸾鹤飞低拂寳炉歩虚词髙骈清谿道士人不识上天下天鹤一只洞门深锁碧窗寒滴露研朱㸃周易御定佩文斋咏物诗选巻二百四十御定佩文斋咏物诗选卷二百四十一钦定四库全书御定佩文斋咏物诗选巻二百四十一道家杂类四言古洗药池葛洪洞隂泠泠风珮清清仙居永劫花木长荣五言古读道书作朱子巖居秉贞操所慕在元虚清夜眠斋宇终朝观道书形忘气自冲性逹理不余于道虽未庶已超名迹拘至乐在襟懐山水非所娯寄语狂驰子营营竟焉如其二白露坠秋节碧隂生夕凉起歩广庭内仰见天苍苍东华緑髪翁授我不老方愿言勤修学接景三元乡阅真诰张简长史昔好道錬真三秀峯夜感紫㣲仙降集华房中鸾鸟鸣素月翠旍飏琅风摛词託讽谕赞扬皆真宗中有餐霞人可以囘婴童刻之白玉检藏之华阳宫真人有仙气乃得探其踪我生慕元素无由启愚䝉啸咏金玉章灵音朗九空懐仙起㝠想䬃然精灵通焉能出嚣滓歘忽骖云龙五言律道家三首奉敕撰张说金坛启曙闱真气肃㣲㣲落月衔仙窦初霞拂羽衣香随龙节下云逐鳯箫飞暂往蓬莱戏千年始一归其二窈窕流精观深沈紫翠庭金莲调上药寳案读仙经作赋看神雨乗槎辨客星秪应谢人俗轻举託云軿其三道记开中箓真官表上清焚香三鸟至炼药九仙成天上灵书下空中妙伎迎迎来出烟雾渺渺戏蓬瀛赠辟谷者张籍学得餐霞法逢人赠小还身轻㑹试鹤力弱未离山无食犬犹在不耕牛自闲朝朝空潄水叩齿草堂间元日女道士受箓贾岛元日更新夜斋身称浄衣数星连斗出万里断云飞霜下磬声在月髙坛影㣲立聼师语了左肘系符归月下留丹灶司空图月下留丹灶坛邉树羽衣异香人不觉残夜鹤分飞朝㑹初元盛蓬瀛旧侣稀瑶函真迹在妖魅敢扬威七言律题雍丘崔明府丹灶李白美人为政本忘机服药求仙事不违叶县已泥丹灶毕瀛洲当伴赤松归先师有诀神将助大圣无心火自飞九转但能生羽翼双凫忽去定何依道服王禹儞楮符布褐皂纱巾曽奉西垣寓直人此际暂披因假日如今长着见闲身濯缨未识三湘水漉酒空经六里春不为行香着朝服二车谁信旧词臣井西丹房张宪葛井西头更向西丹房髙与白云齐铅田虎下飞红电汞海龙沈结紫泥山鬼俯栏窥火候炉神伏地丐刀圭饮余一醆中黄酒坐聼鹃声松上啼七言絶句武陵龙兴观黄道士房问易因题王昌龄斋心问易太阳宫八卦真形一气中仙老言余鹤飞去玉清坛上雨蒙蒙闻陈山人定命丹成试以诗乞文同水火相交飬大还已闻神汞满炉干彘肪谷漆寻常得敎服灵丹二万丸炼丹井呉景奎丹成遗井在层巅金碧灵光夜烛天抱瓮道人闲不得白云深处灌芝田御定佩文斋咏物诗选巻二百四十一御定佩文斋咏物诗选卷二百四十二钦定四库全书御定佩文斋咏物诗选卷二百四十二食物总类五言古㑹食孔平仲学宫不置酒相聚惟一饭公家事何多客至日巳晚乗饥骋大嚼美恶宁复拣仆夫无所余顾我色不满泼茶旋煎汤就火自烘盏从容共谈谑熟视笑而莞昌龄岂其愠䇿马独先返冬日放言张耒寒羊肉如膏江鱼如切玉肥兔与奔鹑日夕悬庖屋嬉嬉顾妻孥滋味喉可欲谪官但强名比者何不足园居荒芜春至草生日寻野蔬以供匕筯今日枯枿间得蒸菌四五亦取食之自笑穷甚戏作此诗程俱平生嗫嚅口出语无媚悦定非肉食姿赋分在藜蕨侨居得空园穷陋亦清絶分隂岂不惜饱睡送日月芜菁不须种衆草今已茁朝来一雨过青细皆可掇东篱有更生杞枸仅堪埒乃知天随生岂羡五鼎列堂萱不吾负芽甲破春雪縻身荐瓢箪解我忧思结荠花虽未繁着地烂于缬惊雷发蒸菌自可当夏鼈马兰亦芳脆人苋固凡劣晴朝当炙背俯偻事挑抉家人各盈䄡汲井手自挈满炊太仓陈侑以冬菹冽盘中长阑干置馈每虚撤恨无箨龙苞此味那得阙长謡青青槐馋液想庭樾妻孥复相诮男子志勲烈君非老浮图莱本可长啮况滋闲草木岂为刀匕设乃翁笑摩腹万事付一吹此中有真趣勿为儿軰説邨舍杂书陆游折莲酿作醯采豆治作酱开歴揆日时汲井涤瓮盎上奉时祭须下给春耕饷咨尔后之人岁事不可旷七言古北客置酒王安石紫衣操鼎置客前巾鞲稻饭随粱饘引刀取肉割啖客银盘擘臑薧与鲜殷勤劝侑邀一饱卷牲归馆觞更传山蔬野果杂饴蜜獾脯豕腊加炰煎酒酣衆史稍欲起小儿捽耳争畱连为渠止饮且少安一杯相属非偶然汎舟城南㑹者五人分韵赋诗苏轼紫蠏鲈鱼贱如土得钱相付何足数碧筩时作象鼻弯白酒微带荷心苦运肘风生㸔斫鲙随刀雪落惊飞缕不将醉语作新诗饱食应惭腹如鼓谢景叔恵冬笋雍酥水梨三物黄庭坚玉人怜我长蔬食走送厨珍不自尝秦牛肥腻酥胜雪汉苑甘寒梨得霜氷底斲春生笋束豹文解箨馔寒玉见他桃李忆故园馋獠应残遶窗竹以莼姜法鱼糟蟹寄子瞻秦观鲜鲫经年渍醽醁团脐紫蟹脂塡腹后春莼茁滑于酥先社姜芽肥胜肉凫卵累累何足道饤饾盘餐亦时欲淮南风俗事瓶罂方法相传为旨蓄鱼鱐蜃醢荐笾豆山䔩谿毛例蒙录輙送行庖当击鲜泽居备礼无麋鹿冬夜与溥菴主说川食戏作陆游唐安薏米白如玉汉嘉栮脯美胜肉大巢初生蚕正浴小巢渐老麦米熟龙鹤作羮香出釡木鱼瀹葅子盈腹未论索䴵与饡饭最爱红糟并缹粥东来坐閲七寒暑未尝举箸忘吾蜀何时一饱与子同更剪土茗浮甘菊船中蔬饭杨万里食蕨食臂莫食拳食笋食梢莫食根何曾万钱方下箸先生把莱亦饱去岭南风物似江南笋如束薪蕨作篮先生食籍几万卷千巖万壑皆厨传春盘方岳莱菔根松缕氷玉蒌蒿苖肥㸃寒绿霜鞭行茁软于酥雪树生钉肥胜肉与我同味蔊丝辣知我长贫韭葅熟更蒸㹠压花层层畧糁凫成金粟粟青红饾饤间梅栁翠紫招邀醉松竹擎将碧脆卷月明嚼出宫商带诗馥赐幡羞上老人头家园不负将军腹人生行乐未渠央物意趋新自相续不妨细雨㸔梅花且喜春风到茅屋林公励志薰修七日不食走笔问之王世贞东林公东林公禅房寂寂苍苔空七日不受人天供出门双颊桃花红我不愿白牛乳廻汝黄金色亦不愿一麻复一米令汝肌肤削如腊藜羮豆饭香且圆树影忽过墙西偏即唿杂食吾亦可饱啜松风任意眠五言律孟仓曹歩趾领新酒酱二物满器见遗老夫杜甫楚岸通秋屐胡牀靣夕畦借糟分汁滓瓮酱落提携饭粝添香味朋来有醉泥理生那免俗方法报山妻题李上謩壁李商隐旧着思𤣥赋新编杂拟诗江庭犹近别山舍得幽期嫩割周颙韭肥烹鲍照葵饱闻南烛酒仍及泼醅时杂兴唐庚夜语不觉久晨兴良独难加之得卯酒晚矣恰朝餐笋蕨春生箸鱼虾海入盘南方禁太饱茗椀直须寛初夏斋中杂题栁贯壤隔谿流断门依野次成初非慵应接自是寡将迎笋蕨搜山得盐醯入市营贫居薄滋味盘脍敢求精谿巖杂咏僧清珙山厨修午供泉白似银浆羮熟笋鞭烂饭炊粳米香油煎青顶蕈醋煮紫芽姜百味皆难及何须説上方其二结草便为菴年年用覆苫纸窗松叶暗竹屋藓花粘麦饭惟饶火藜羮不㸃盐生涯随分过谁管世人嫌句曲秋日郊居杂兴杨基编竹补疎篱生刍束酒旗鸡豚田祖庙鹰犬猎神祠玉糁菰为粉璚酥豆作糜儿童採芦叶争学短箫吹五言排律食后王绩田家无所有晚食遂为常莱剪三秋绿飱炊百日黄胡麻山麨様楚豆野糜方始曝松皮脯新添杜若浆葛花消酒毒茰蔕发羮香鼓腹聊乗兴宁知逢世昌七言律谢主人惠绿酒白鱼徐夤早起鹊声频送喜白鱼芳酒寄来珍馨香乍揭春风瓮拨剌初辞夜雨津樽阔最宜澄桂酒网疎殊未损霜鳞不曾垂钓兼亲醖堪媿金台醉饱身泗州除夜雪中黄实送酥酒苏轼关右土酥黄似酒扬州云液郄如酥欲从元放覔拄杖忽有麴生来坐隅对雪不堪令饱煖隔船应已厌歌唿明朝积玉深三尺髙枕牀头尚一壶二月十九日携白酒鲈鱼过詹使君食槐叶冷淘苏轼枇杷巳熟灿金珠桑落初尝滟玉蛆暂借垂莲十分盏一浇空腹五车书青浮卵椀槐芽饼红㸃氷盘藿叶鱼醉饱髙眠真事业此生有味在三余对客再次韵陈造客来一笑同乡味便粉秋菰刷藕泥糟浥子姜仍旧法笼缄干笋俨新题白鱼紫蠏空濡沫窘兔惊麋想砀迷自揣臞儒合蔬粝放麑终恐媿巴西闲居唐庚细细敲门细细应老翁方曲昼眠肱鱼陂旧种千头鲙桑径新窠十亩缯菜足尚堪分地主米余翻欲供邻僧平生雅有乘桴兴咫尺沧溟去未能对食戏咏陆游一饱欣逢岁小穰时凭野饷诳枯肠橙黄出臼金虀美菰脆供盘玉片香客送轮菌霜后蟹僧分磊落社前姜秋来幸是身强健聊为佳时举一觞谢余处恭送七夕酒果蜜食化生儿杨万里踉蹡儿孙忽满庭折荷骑竹臂春莺巧楼后夜迎牛女畱钥今朝送化生节物催人教老去壶觞拜赐喜先倾醉眠管得银河鹊天上归来打六更以糟蟹洞庭甘送丁端叔端叔有诗因和其韵杨万里斗州只解寄鵞毛鼎肉何曾馈百牢驱使木奴供露颗催科郭索献霜螯乡封万户只名醉天作一丘都是糟却被新诗太清絶唤将雪虐更风饕谢史石窗送酒并茶戴复古遣来二物应时须客子行厨用有余午困正凭茶料理春愁全仗酒消除不胜欢喜拜嘉恵无限慇懃作谢书君既有来何以报一牀蕲簟两淮鱼十七日驿中作春盘耶律楚材昨朝春日偶然忘试作春盘我一尝木案初开银线乱砂瓶煮熟藕丝长匀和豌豆揉葱白细剪蒌蒿㸃韭黄也与何曾同是饱区区何必待膏粱赠富察元帅耶律楚材使君排饭宴南谿不枉从君鸟䑕西春薤旋浇浓鹿尾腊糟微浸软驼蹄丝丝鱼脍明如玉屑屑鸡生烂似泥白靣书生知此味从今更不嗜黄虀其二主人开宴醉华胥一𣲖丝篁沸九衢黯紫蒲萄垂马乳轻黄芭㰖灿牛酥金波汎蚁斟欢伯雪浪浮花㸃酪奴忙里偷闲谁若此西行万里亦良图谢飞卿饭再用韵纪西游事耶律楚材河中花木蔽春山烂赏东风纵宝鞍畱得晚𤓰过腊半藏来秋果到春残亲尝芭榄宁论价自酿蒲萄不纳官常叹不才还有幸滞畱遐域得佳餐四月二十八日起屡赐鲜笋青梅鲥鱼枇杷杨梅雪梨鲜藕程敏政都城三伏暑方炎天上分鲜我亦霑缄发紫泥畱榼筥香生青箬带氷盐南州逺贡来何数北客初尝味更添为感岁时繙赐帖不知残日下疎帘丙戌冬至南郊扈驾圣母轸念天寒特赐姜苏杏仁一盒于愼行黄门飞鞚到天坛传道东朝赐讲官祇为甘泉劳扈从特从温室下盘餐调兰欲动先春色斮桂浑消午夜寒慈念殷勤知有望惭无一字罄衷丹五言絶句和晏相公湖上韩维获水登红稻篙舟割紫菱杯盘见秋物江海思飞腾遣怀絶句顾璘野鲜苍兕美山鲊鸪香市笋挦苞出仓禾带把藏七言絶句蔬食陆龟䝉孔融不要畱残脍庾恱无端吝子鵞香稻熟来秋菜嫩伴僧餐了听云何和龎公谢子鱼荔枝蔡襄霜鳞分不登枯肆丹实全应胜木奴欲効野芹羞献去敢期佳什坠骊珠六月二十七日望湖楼醉书苏轼乌菱白茨不论钱乱系青菰裹緑盘忽忆尝新㑹灵观滞畱江海得加餐次韵钱穆父马上寄蒋颕叔苏轼玉关不用一丸泥自有长城鸟䑕西剰与故人寻土物腊糟红麴寄驼蹄秋日郊居陆游秋日畱连野老家朱槃鲊脔粲如花巳炊藟散眞珠来更㸃丁坑白雪茶小饮爼豆颇备江西淮浙之品戏题杨万里满盘山海眩芳珍未借前筹巳嚥津鲎酱子鱼总佳客玉狸黄雀是乡人明仁殿进讲贡师泰殿前冠佩俨成行玉椀金瓶进早汤自愧平生饭藜藿朝来得食大官羊滦京杂咏杨允孚嘉鱼贡自黑龙江西域蒲萄酒更良南土至竒夸凤髓北陲异品是黄羊其二内人调膳侍君王玉仗平明出建章宰辅乍临阊阖表小臣传旨赐汤羊其三汤羊内膳日差排红帖唿名到玉阶底事金吾呵不住腰间悬得象牙牌其四海红不似花红好杏子何如芭揽良更説髙丽生菜美总输山后菰香辇下曲张昱儒臣奉诏修三史丞相衔兼领总裁卒士院官传赐宴黄羊桐酒满车来糟豚蹄东阳酒送理之薛汉彭生失足落糟丘醉入肌肤味更优亦有麴生差可意伴君倚槛看春流次韵答石室元晦僧大䜣不识往来相熟未青衣迎棹惯看人糗餈分饷家家似薯蓣炊香顿顿新邻农以麦饭菜羮见饷居节来牟作饭菜为羮惭媿山农饷我情一饱年来非易得五湖无地可躬耕御定佩文斋咏物诗选巻二百四十二御定佩文斋咏物诗选卷二百四十三钦定四库全书御定佩文斋咏物诗选卷二百四十三酒类五言古子夜歌乐府举酒待相劝酒还杯亦空愿因微觞㑹心感色亦同前有一罇酒行傅𤣥置酒结此㑹主人起行觞玉罇两楹间丝理东西厢舞袖一何妙变化穷万方宾主齐德量欣欣乐未央同享千年夀朋来㑹此堂饮酒陶濳故人赏我趣挈壶相与至班荆坐松下数斟已复醉父老杂乱言觞酌失行次不觉知有我安知物为贵悠悠迷所畱酒中有深味其二子云性嗜酒家贫无由得时赖好事人载醪祛所惑觞来为之尽是谘无不塞有时不肯言岂不在伐国仁者用其心何尝失显黙对酒张率对酒诚可乐此酒复芳醇如华良可贵似乳更堪珍何当畱上客为寄掌中人金樽清复满玉椀亟来亲谁能共迟暮对酒惜芳辰君歌尚未罢却坐避梁尘对酒张正见当歌对玉酒匡坐酌金罍竹叶三清汎蒲萄百味开风移兰气入月逐桂香来独有刘将阮忘情寄羽杯对酒岑之敬色暎临池竹香浮满砌兰舒文汎玉盌漾蚁溢金盘箫曲随鸾易笳声出塞难惟有将军酒川上可除寒蒙赐酒庾信金膏下帝台玉沥在蓬莱仙人一遇饮分得两三杯忽闻桑叶落正值菊花开阮籍披衣进王戎含笑来从今覔仙药不假向瑶台答王司空饷酒庾信今日小园中桃花数树红开君一壶酒细酌对春风未能扶毕卓犹足舞王戎仙人一捧露判不及杯中蒲州刺史中山公许乞酒一车未送庾信细栁望蒲台长河始一廻秋桑几过落春蚁未曾开莹角非难驭搥轮稍可催只言千日饮旧逐中山来月下独酌李白天若不爱酒酒星不在天地若不爱酒地应无酒泉天地既爱酒爱酒不愧天已闻清比圣复道浊如贤贤圣既已饮何必求神仙三杯通大道一斗合自然但得醉中趣勿为醒者传岐亭苏轼昨日云隂重东风融雪汁逺林草木暗近舍烟火湿下有隐君子啸歌方自得知我犯寒来唿酒意颇急抚掌动邻里遶邨捉鵞鸭房栊锵器声蔬果照巾羃久闻蒌蒿美初见新芽赤洗盏酌鵞黄磨刀削熊白须㬰我竟醉坐睡落巾帻醒时夜向䦨唧唧铜瓶泣黄州岂云逺但恐朋友缺我当安所主君亦无此客朝来静菴中惟见峯峦集洞庭春色苏轼二年洞庭秋香雾长噀手今年洞庭春玉色疑非酒贤王文字饮醉笔龙蛇走既醉念君醒逺饷为我夀缾开香浮座盏凸光照牖方倾安仁醽莫遣公逺齅要当立名字未用问升斗应唿钓诗钩亦号扫愁帚君知蒲桃恶正是嫫母黝须君滟海杯浇我谈天口和陶渊明饮酒苏轼顷者大雪年海波翻玉英有士常痛饮饥寒见真情牀头有败榼孤坐时一倾未能平体粟且复浇肠鸣脱衣褁冻酒每醉念此生其二民劳吏无德岁美天有道暑雨避麦秋温风送蚕老三嚥初有闻一溉未濡稿诏书寛积欠父老颜色好再拜贺吾君获此不贪寳頽然笑阮籍醉几书谢表其三淮海虽故楚无复轻扬风斋厨圣贤杂无事时一中谁言大道逺正赖三杯通使君不夕坐衙门散刀弓有客张九成春雨止复作闭门无与居童奴告予言有客叩吾庐束带出见之颀然一丈夫手携一樽酒辞气何晏如谓言久闻名曾未瞻簪裾天寒宜饮酒一杯聊以娱盘飱亦草草蔬果间谿鱼颜色温胜玉言谈贯如珠岂期有道者而来警我愚酒酣意两适心间乐有余四海元有人君勿轻荒区寒食对酒杨万里荔枝园园花寒食日日雨先生老多病颇已疎绿醑儿童喜时节笑语治罇俎南烹既前陈北果亦草具蝤蛑方才甘笋蕨未作苦先生欲独醒儿女难多拒初心且一杯三杯亦漫许醒时本强饮醉后忽快举一杯至三杯一二三四五偶然问儿軰卒爵是何处儿言翁但醉巳忘酒廵数舟中新暑止酒杨万里新暑酒不宜作热妨夜睡不如㸔人饮亦自有醉意彼饮吾为嚥所美过于味同舟笑吾痴吾不羡渠醉安知醉与醒谁似谁不似饮酒元好问西郊一亩宅闭门秋草深牀头有新酿意惬成孤斟举杯谢明月蓬荜肯相临愿将万古色照我万古心欢饮刘因同类天地中相亲理所宜前后亿万年而我生此时前予既不及后孰能待之同时四海内徧识将无期所识既无几赏心又当谁政有赏心人㑹遇亦复希当其㑹遇时岂无事相违今朝好风色不饮君何辞对酒倪瓒题诗石壁上把酒长松间逺水白云度晴天孤鹤还虚亭暎苔竹聊此息跻攀坐久日已夕春鸟声关关和陶饮酒陈宪章木犀冷于菊更后十日开清风吹芳香芳香袭人怀千回嚥入腹五内无一乖虽靡鸾鳯吟亦有鹪鹩栖昔者东篱饮百榼醉如泥那知此日花复与此酒谐一曲尽一杯酩酊花间迷赤脚歩明月酒尽吾当回冻醴王鏳倾家五斗米冲缸三斗水一夜北风霜长稜生榨觜君勿嫌其薄洗袋副未已犹足胜沽来推恩到奴婢一笑呵冻砚援笔赋冻醴六言古饮酒乐陆机蒲萄四时芳醇璢璃千钟旧宾夜饮舞迟销烛朝醒絃促催人春风秋月恒好驩醉日月言新七言古金陵酒肆畱别李白白门栁花满店香吴姬压酒唤客尝金陵子弟来相送欲行不行各尽觞请君问取东流水别意与之谁短长新丰主人储光羲新丰主人新酒熟旧客还归旧堂宿满酌香含北砌花盈尊色泛南轩竹云散天髙秋月明东家少女解秦筝醉来忘却巴陵道梦中疑是洛阳城湖上对酒行张谓夜坐不厌湖上月昼行不厌湖上山眼前一樽又长满心中万事如等闲主人有黍百余石浊醪数斗应不惜即今相对不尽欢别后相思复何益茱茰湾头归路賖愿君且宿黄公家风光若此人不醉参差辜负东园花李审言遗酒梅尧臣大梁美酒斗千钱欲饮常被饥窘煎经时一滳不入口潄齿费尽华池泉昨日灵昌兵吏至跪壶曾不候报笺赤泥坼封倾瓦盎母妻共尝婢流涎邻家葡萄未结子引蔓垂过髙墻巓当街卖杏已黄熟独堆百颗充盘筵老年牙疎不喜肉况乃下箸无腥膻空肠易醉忽酩酊倒头梦到上帝前赐臣苍龙跨入月不意正值姮娥眠无人来顾傍玉兔便取作腊下九天㧞毛为笔笔如椽狂吟一扫一百篇其间长句寄东郡东郡太守终始贤切莫汲竭滑公井畱酿此醑待我传眞一酒歌苏轼空中细茎插天芒不生沮泽生陵冈渉阅四气更六阳森然不受螟与蝗飞龙御月作秋凉苍波改色屯云黄天旋雷动玉尘香起搜十裂照坐光跏趺牛噍安且详动揺天关出琼浆壬公飞空天女藏三伏遇井了不尝酿为眞一和而庄三杯俨如侍君王湛然寂照非楚狂终身不入无功乡蜜酒歌苏轼真珠为浆玉为醴六月田夫汗流泚不如春瓮自生香蜂为耕耘花作米一日小沸鱼吐沫二日眩转清光活三日开瓮香满城快泻银瓶不须拨百钱一斗浓无声甘露微浊醍醐清君不见南园採花蜂似雨天敎酿酒醉先生先生年来穷到骨问人乞米何曾得世间万事真悠悠蜜蜂大胜监河侯考亭陈国器以家酿饷吾友人卓民表民表以饮余香味色皆清絶不可名状因为制名曰武彝仙露仍赋一首朱松二年饮水闽中邨忽见玉醴倾蛮尊涓涓醍醐灌热脑耿耿沆瀣明朝暾旱尘久涨城市暗客梦欲挽江湖吞何人逺致双鲤信知我来叩罗雀门不须邀月巳清絶尚恐熨齿当微温要从华池汲眞液岂独𤣥鬓薅愁根微芒巳识投辖客娬媚似返当垆魂竒功谁续伯伦颂妙意要与渊明论胸中我自有泾渭笔下君巳倾崑崙诗成寄与约他日饮君与我空瓶盆林知常惠白酒六尊仍示酒法作十韵谢之王十朋老大生涯付杯酒种秫辛勤三百亩东臯遗法已失传蜜汁虀浆不通口迩来软饱经月无岂有清欢对朋友百钱强就邨醖醉终夜蔬肠作雷吼先生秖把文字耕妙意能施杜康手怜我新愁余万斛那更浇肠无五斗分惠青州六从事秘法兼蒙传肘后便同北海歌不空免似东坡叹乌有慨予偃蹇老更饕感激故人情意厚㑹须续遣白衣来篱畔黄花欲重九家酿红酒美甚戏作曾几麴生竒丽乃如许酒母秾华当若何向人自作醉时面遣我宁不苍颜酡得非琥珀所成就更有丹砂想盪磨可怜老杜不对汝但爱引颈舟前鵞生酒歌杨万里生酒清如雪煮酒赤如血煮酒不如生酒冽煮酒只带烟花气生酒不离泉石味石根泉眼新汲将麫米酿出春风香坐上猪红间熊白瓮头鸭緑变鵞黄先生一醉万事巳那知身在尘埃里苏子翼送黄精酒朱弁仙经何物堪却老较功无如太阳草龙衔鸡衔名虽异兔公羊公事可考苏君真是神仙裔橘井隂功贯穹昊云笈书成数万言银阙珠宫用心早独知此物有竒效福地名山为储宝不惮林泉新斸掘斥去杵臼谢节擣况从髙士论曲糜更课公田收秫稻一朝灵液浮瓮盎三冬浩气生襟抱且欣软饱得浇肠漫説逆流上补脑眼碧那忧散黑花发斑故应还翠葆贾傅只嫌松醥陋刘堕敢夸桑落好直须五斗论解酲宁待三杯乃通道谁知万里落旄人亦许匏尊自倾倒为君唤廻雪窖春八载羁愁供一扫曼倩宜分此日桃安期莫诧他年枣何烦更採石斛花已觉容颜不枯藁根连石室喜入梦句拟桐谿媿摛藻平生我亦爱书札朱髓緑肠勤探讨幸君汲引成此志鹤驾骎骎望仙岛吞腥啄腐非夙心嵗晚兹言良可保虞舜卿送橙酒李纯甫屏山持律不作诗砚尘笔秃萦蛛丝枯肠燥吻思戞戞法当以酒疏瀹之何物督邮风味恶掁触闲愁无处着苦思新酿压橙香世间那有扬州鹤乞诗送酒并柴门瀛洲仙裔令公孙肝肠愤痒芒角出倾泻长句如翻盆怪汝胸中云梦大老我眼皮危塞破径唿短李与黔王快取锦囊收玉唾善之入霅兰臯置酒小诗纪坐中事牟巘病翁禁酒仍禁脚不省人间有行乐主人最善客善之邀我来同鸡黍约清樽快吸船落埭颇悔从煎谢杯杓故人久别如此酒一时倾倒慰离索更擘新笋供春淘狐泉槐叶未须学髪勤入鼎资过熟老饕咨吞不劳嚼人生难得是合併开口一笑良不恶唿车载我雨中归阿香推车散飞雹分明戒我轻破戒故把春衫都湿却我亦投牀作雷吼无数残红枕边落招子昻饮歌戴表元与君相逢难草草与君相逢苦不早人生何处少泥涂此日飘零武林道武林城中马如云闭屋狂歌人不闻狂歌自笑君亦笑依然狂絶不如君君歌岂是真狂者青衫少日春潇洒至今俊笔五花纹最惜青眸十行下虚名何用等灰尘不如世上蓬蒿人黄金偏趋不贫室白髪难老无愁身风雨无情亦如此凄凄但聒穷人耳不见朱楼髙到天凤箫龙管连朝起连朝笙管可奈何我歌且止须君歌青天白雪望不极坐见緑水生层波我生何为被狂恼江头鱼肥新酒好从今作乐醉倒与君相逢难草草醉时歌黄庚茫茫古堪舆何日分九州九州封域如许大仅能着我胸中愁浇愁须是如渑酒麴波酿尽银河流贮以倒海千顷黄金罍酌以倾江万斛玻瓈舟天为青罗幕月为白玉钩月邉天孙织云锦制成五色蒙茸裘披裘把酒踏月窟长揖北斗相劝酬一饮一千石一醉三千秋髙卧五城十二楼刚风冽冽吹酒醒起来披髪骑赤虬大唿洪崖拉浮丘飞上崑崙山顶头下视尘寰一培塿挥斥八极逍遥游仆尝夜梦从彦成饮彦成曰此荔枝浆也饮之令人夀子能为我赋之当赠三百壶余自口占一诗觉乃梦也及㑹玉山闻彦成酿酒果名荔枝浆以梦白之不觉大笑玉山曰君当书此诗吾当与子致酒以质所梦因莞尔书之彦成见之必更一笑也陈基凉州莫谩夸葡萄中山枉诧松为醪仙人自酿真一酒洞庭春色嗟徒劳琼浆滴尽生荔枝玉露泻入黄金巵一杯入口夀千嵗安用火枣并交梨不愿青州覔从事不愿歩兵为校尉但令唤鹤共唿鸾日日从君花下醉新麴米酒歌蒲道源骄阳行空势方烈刈麦农夫宁惮热天旋雷动飞玉尘雾渤云蒸成麴糵麦秋方罢还插秧䆉稏西风千顷黄腰鎌肩担行相逐共趂晴色催登场碓舂糠粃光如雪汲泉淅米令清洁炊糜糁麴同糅和元气絪緼未分裂瓮中小沸微有声鱼沫吐尽秋江清脱巾且漉仍且饮陶然自觉春风生君不见渊明有田惟种秫醉里作诗聊自述又不见豳风十月获稻忙春酒介夀俱徜徉但愿年年遇丰稔更须三万六千塲蒲萄酒周权翠虬夭矫飞不去颔下明珠脱寒露累累千斛昼夜舂列瓮满浸秋泉红数宵醖月清光转秾腴芳髓蒸霞暖酒成快泻宫壶香春风吹冻玻瓈光甘逾瑞露浓欺乳麴生风味难通谱纵敎典却鹔鹴裘不将一斗博凉州红酒歌杨维桢扬子渴如马文园宰官特赐桃花源桃花源头酿春酒滴滴真珠红欲然左官忽落东海边渴心盐井生炎烟相唿西子湖上船莲花博士饮中仙如银酒色未为贵令人长忆桃花泉胶州判官玉牒贤忆昔同醉琼林筵别来南北不通问夜梦玉树春风前朝来五马过陋㕓赠以同袍五色彩副以五凤楼头笺何以浇我磊落抑塞之感慨桃花美酒斗十千垂虹桥下水拍天虹光散作真珠涎吴娃鬪色樱在口不放白雪盈人颠我有文园渴苦无曲奏鸳鸯絃预恐沙头双玉尽力醉未与长瓶眠径当垂虹去鲸量吸百川我歌君扣舷一斗不惜诗百篇麻姑酒歌杜庠麻姑之山撑半空麻姑之水飞长虹奔流到城不到海酿春尽入糟丘中前年足迹半天下曾访麻姑当盛夏麻姑酌我三百杯玉山頽然醉方罢麒麟之脯擘荐酒世间此味何曾有醒来欲再访麻姑万叠千重云有无君家畱我亦不减此味酒泉如海何须沽五言律咏云酒骆宾王朔空曾纪歴带地旧疏泉色汎临砀瑞香流赴蜀仙款交欣散玉洽友悦沈钱无复中山赏空吟吴㑹篇酒李峤孔坐洽良俦陈筵几献酬临风竹叶满湛月桂香浮每接髙阳宴长陪河朔游㑹从𤣥石饮云雨出圆丘雪中酒熟欲携访吴监先寄此诗白居易新雪对新酒忆同倾一杯自然须访戴不必待延枚陈榻无辞解袁门莫嬾开笙歌与谈笑随分自将来雪夜对酒招客白居易帐小青氊煖杯香緑蚁新醉怜今夜月欢忆去年人闇落灯花烬闲生草坐尘慇懃报絃管明日有嘉宾酒醒元稹饮醉日将尽醒时夜已䦨暗灯风熖晓春席水窗寒未解萦身带犹倾坠枕冠唿儿问狼籍疑是梦中驩家酿朱子闻道兵厨盛春泉响臈篘定知盈榼送不待扣门求沆瀣应难比茅柴祇自羞此身从法缚好客为公畱酒市朱子闻説崇安市家家麴米春楼头邀上客花底覔南邻讵有当垆子应无折劵人劝君浑莫问一酌便还醇对酒陆游密篠持苫屋寒芦用织帘彘肩柴熟罨莼菜䜴初添黄甲如盘大红丁似蜜甜街头桑叶落相唤指青帘卢申之载酒舟中分韵得明字赵师秀闲人闲处住载酒荷髙情小舍宁容客同舟却向城弄花忘昼暑忧谷念秋晴归路虽无月银河亦自明涯翁示独酌二诗序云是日饮松江酒次韵奉谢顾清城阙非长往山林是夙期时开问字酒不赋解嘲诗緑树停觞久红阑㸃笔迟奚童斟酌惯深浅自能知元旦后一日刘德仪送酒沈周使者双瓶至蓬门向晚开停肩慰泥滑解羃省香来染指怜佳味挑灯引细杯明朝携小榼江上候新梅闽中与吴元翰过马季声家酌吴兆多君新酿熟邀我客中闲剖橘香生手衔杯暖汎颜败藤萦格下争雀堕篱间门巷斜邻寺朝昬易往还五言排律早饮湖州酒寄崔使君白居易一榼扶头酒泓澄泻玉壶十分蘸甲酌潋滟满银盂捧出光华动尝㸔气味殊手中稀琥珀舌上冷醍醐瓶里有时尽江邉无处沽不知崔太守更有寄来无答皇甫十郎中秋深酒熟见忆白居易烟景冷苍茫秋深夜夜霜为思池上酌先觉瓮头香未暇倾巾漉还应染指尝醍醐慙气味琥珀让晶光若许陪歌席须容散道塲月中斋戒毕犹及菊花黄七言律钱湖州以箬下酒李苏州以五酘酒相次寄到无因同饮聊咏所怀白居易劳将箬下忘忧物寄与江城爱酒翁铛脚三州何处㑹瓮头一盏几时同倾如竹叶盈樽緑饮作桃花上靣红莫怪殷勤醉相忆曾陪西省与南宫桥亭卯饮白居易卯时偶饮斋时卧林下髙桥桥上亭松影过窗眠始觉竹风吹靣醉初醒就荷叶上包鱼鲊当石渠中浸酒瓶生计悠悠身兀兀甘从妻唤作刘伶李羽处士寄惠新醖走笔戏酬温庭筠髙谭有伴还成薮沈醉无期即是乡巳恨流莺欺谢客更将浮蚁与刘郎檐前栁色分张绿窗外花枝借助香所恨玳筵红烛夜草𤣥寥落近廻塘和鲁望㸔压新醅次韵皮日休一篑松花细有声旋将渠椀撇寒清秦吴只恐篘来近刘项真应酿得平酒德有神多客颂醉乡无货没人争五湖烟水郎山月合向樽前问姓名㸔压新醅寄怀袭美陆龟䝉晓压糟牀渐有声旋如荒涧野泉清身前古态熏应出世上愁痕滳合平饮啄断年同鹤俭风波终日看人争樽中若使常能渌两绶通侯总强名白酒两瓶送崔侍御徐夤雪化霜融好泼醅满壶氷冻向春开求从白石洞中得携向百花巖畔来几夕露珠寒贝齿一泓银水冷琼杯湖边送与崔夫子谁见嵇山尽日頽断酒徐夤因论沈湎觉前非便碎金罍与羽巵採茗早驰三蜀使看花甘负五侯期窗间近火刘伶传坐右新铭管仲辞此事十年前已説匡庐山下老僧知依韵和正仲寄酒因戏之梅尧臣上字黄封谁可识偷传王母法应眞清淮始变醅犹薄句水新来味更醇欲拟比酥酥少色曾持劝客客何人红梅虽是吾家物老去无心一醉春谢孙抗员外惠酒余靖白衣逺逺到江楼报道携壶助胜游醉眼便堪终日富离肠先破一春愁梅梢背岭开犹晚雪片当风舞未休此景满怀方得意不须千酿敌封侯谢尧夫寄新酒韩维故人一别两重阳每欲从之道路长有客忽传龙坂至开樽如对马军尝定将琼液都为色疑有金英密借香却笑当年彭泽令篱边终日叹空觞庚辰岁正月十二日天门冬酒熟余自漉之且漉且尝遂以大醉苏轼自拨牀头一瓮云幽人先巳醉浓芬天门冬熟新年喜麴米春香并舍闻菜圃渐疎云漠漠竹扉斜掩雨纷纷拥裘睡觉知何处吹靣东风散缬纹新酿桂酒苏轼捣香筛辣入瓶盆盎盎春谿带雨浑收拾小山藏社瓮招唿明月到芳樽酒材巳遣门生致菜把仍叨地主恩烂煮葵羮斟桂醑风流可惜在蛮邨眞一酒苏轼拨雪披云得乳泓蜜蠭又欲醉先生稻垂麦仰隂阳足器洁泉新表里清晓日着颜红有晕春风入髓散无声人间真一东坡老与作青州从事名同家弟用前韵谢判府惠酒陈与义衔杯乐圣便称贤无酒犹堪卧瓮间使者在门催仆仆麴车入梦正班班不烦白水真人力来自青城道士山千载王𢎞今并美未应杞菊赋寒悭对酒陈与义陈畱春色撩诗思一日搜肠一百廻燕子初归风不定桃花欲动雨频来人间多待须微禄梦里相逢记此杯白竹扉前容醉舞烟邨渺渺欠髙台夜宿房谿饮野人张珦家桂叶鹿蹄酒其法以桂叶为饼以鹿蹄煮酒酿以八月过是期味减云杨万里桂叶揉青作麴投鹿蹄煮醁趂凉篘落杯莹滑氷中水过口森严菊底秋玉友黄封犹退舍虀汤蜜汁更输筹野人未许传醅法剰买双瓶过别州余与客尝荼䕷泻酒客求其法因戏答之杨万里月中露下摘荼䕷㵼酒银瓶花倒垂若要花香薫酒骨莫教玉醴湿琼肌一杯堕我无何有百罸知君亦不辞勅赐深巵能几许野人时复一中之酒徐玑才倾一盏碧澄澄自是山妻手法成不遣水多防味薄要令麴少得香清凉从荷叶风邉起煖向梅花月里生世味总无如此味深知此味即渊明秋露白酒熟卧闻槽声喜而得句可行当同赋也许有壬治麴辛勤夏竟秋竒功今日遂全收日华煎露成真液泉脉穿巖咽细流不忍泼醅㪺瓮面且教畱响在牀头老懐磈磊行浇尽三径黄花两玉舟碧筩饮次胡丞韵张昱小刺攒攒绿满茎㸔揎罗袖䕶轻盈分司御史心先醉多病相如渴又生银浦流云虽有态铜盘清露寂无声当年欲博千金笑故作风荷带雨倾夏正夫邀饮蛇酒杜庠藤崃香醪逺寄来一樽公馆晚凉开功同薏苡能消瘴色胜葡萄乍泼醅钱在杖头宜賸买壁悬弓影莫深猜主人情重怜衰病入夜张灯再举杯雪中崇之送麻姑酒一尊费宏醒眼寒窗对白虚马军来值卧瓶初唿童旋覔团脐蠏谋妇方烹巨口鱼蕉叶浅斟能稍稍梅花欲放正疎疎心交久矣醇醪醉岂必旴泉味有余沽酒周用一春白髪鬪丝长无奈春归唤酒尝日晒一林梅子熟风吹满店栁花香汉江初泼葡萄绿银海频浮琥珀光消得百年三万日不妨还醉六千塲雪酒为孙司徒赋奉次涯翁先生邵宝𤣥酒曾闻侑大烹酿来寒雪品尤清也知承露能髙致须信藏氷为曲成光动夜杯如有物暖销春瓮本无声相看莫谓人间味一滴先天万古情戏和石潭尝酒顾清不惜糟牀噼作柴巳唿儿子旋安排只愁新瓮能几榼遂有髙轩驻两阶永夜烛光隣壁骇他年谈苑几人偕细君不学刘伶妇晚出双鱼更自佳次韵谢凌季行送新酿六尊吴寛寒掩蓬门午不开东邻新酿叩门来黄封内法何从授红印他家自满堆饮量笑添清浍阔吟肩醉耸玉山嵬青州旧例今重举从事多能未减裁酒熟志喜王鏊常年送酒媿诸邻斗觉今年富十分水法特敎担栁毅麴材先巳谢桐君牀头夜滴晴堦雨瓮面香浮暖阁云莫笑陶公巾自漉年来正䇿醉乡勲尝酒用前韵陆容饮尽君家碧瓮春香痕狼籍上罗巾诗坛不遣前盟负郎署应怜此㑹新归骑巳闻珂撼玉畱人莫待烛销银歩兵故有风流在笑杀金貂买醉人弟洛为猗氏学谕以襄陵酒方见示如法酿造良佳赋此答意李濓襄陵自昔称名酒猗氏于今得秘方传示故园知汝意酿成新味与谁尝金盘滴露泠泠白玉椀浮春冉冉香倚瓮题诗寄吾弟西斋风雨忆联牀七言排律咏家醖十韵白居易独醒从古笑灵均长醉如今斆伯伦旧法依稀传自杜新方要妙得于陈井泉王相资重九麴糵精灵用上寅酿糯岂劳炊范黍撇篘何假漉陶巾常嫌竹叶犹凡浊始觉橊花不正眞瓮揭开时香酷烈瓶封贮后味甘辛捧疑明水从空化饮似阳和满腹春色洞玉壶无表里光揺金盏有精神能消忙事成闲事转得忧人作乐人应是世间贤圣物与君还往拟终身五言絶向看酿酒王绩六月调神麴正朝汲美泉从来作春酒未省不经年过酒家王绩竹叶连糟翠蒲萄带麴红相逢不令尽别后为谁空其二对酒但知饮逢人莫强牵倚垆便得睡横瓮足堪眠戏主人孟浩然客醉眠未起主人唿解酲巳言鸡黍熟复説瓮头清醉后权德舆美禄与贤人相逢自可亲愿将花栁月尽赏醉乡春敕赐长夀酒权德舆恩霑长夀酒归遗同心人满酌共君醉一杯千万春酬马侍郎寄酒韩愈一壶情所寄四句意能多秋到无诗酒其如月色何李舍人少尹惠家醖一小榼立书絶句窦牟禁锁天浆嫩虞行夜月寒一瓢那可醉应遣试尝看酬范侍御鲍溶闻道中山酒一杯千日醒黄莺似传语劝酒太丁宁春酿赵嘏春酿正风流梨花莫问愁马卿思一醉不惜鹔鹴裘醉眠杜牧秋醪雨中熟寒斋落叶中幽人本多睡更酌一罇空独酌杜牧窗外正风雪拥炉开酒缸何如钓船雨篷底睡秋江闲夜酒醒皮日休醒来山月髙孤枕羣书里酒渴漫思茶山童唿不起杂诗絶句梅尧臣河畔有钓翁团泥为瓮缶坐想秦人声思倾杜陵酒饮李俊民竹叶杯中醁金钗坐上春浅斟低唱境犹道是粗人碧筩饮髙启绿觞卷髙叶醉吸清香度酒泻正何如风倾晓盘露平望夜泊王穉登月下压酒声将船系杨栁明日到家近不须沽一斗六言絶句寄李袁州桑落酒郎士元色比琼浆犹嫩香同甘露仍春十千提携一斗逺送潇湘故人七言絶句戏问花门酒家翁岑参老人七十仍沽酒千壶百瓮花门口道傍榆荚巧似钱摘来沽酒君肯否谢严中丞送青城山道士乳酒一缾杜甫山缾乳酒下青云气味浓香幸见分鸣鞭走送怜渔父洗盏开尝对马军设酒寄独孤少府王建自看和酿一依方缘着松花色较黄不分君家新酒熟好时收得被囘将招客白居易日午微隂且暮寒春风冷峭雪干残碧氊帐下红炉畔试为来尝一盏看自劝白居易忆昔羁贫应举年脱衣典酒曲江边十千一斗犹賖饮何况官供不着钱先醉元稹今日樽前败饮名三杯未尽不能倾怪来花下长先醉半是春风荡酒情独醉元稹一树芳菲也当春漫随车马拥行尘桃花解笑莺能语自醉自眠那借人刘兵曹赠酒张籍一缾颜色似秋泉开向新栽小竹前饮罢身中更无事移牀独就夕阳眠花下醉李商隐寻芳不觉醉流霞倚树沈眠日已斜客散酒醒深夜后更持红烛赏残花春夕酒醒皮日休四絃才罢醉蛮奴醁余香在翠炉夜半醒来红蜡短一枝寒泪作珊瑚自遣陆龟䝉醖得秋泉似玉容比于云液更应浓思量北海徐刘軰枉向人间号酒龙和皮袭美徴友人酒陆龟䝉冻醪初漉嫩如春轻蚁漂漂杂蘂尘得伴方平同一醉明朝应作蔡经身和袭美醉中以一壶并一絶见寄次韵陆龟䝉酒痕衣上杂莓苔犹忆红螺一两杯正被遶篱荒菊笑日斜还有白衣来禁直和人饮酒郑畋卉醴陀花物外香清醲标格胜椒浆我来尚有钧天㑹犹得金樽半日尝咏酒汪遵万事销沈向一杯竹门哑轧为风开秋宵睡足芭蕉雨又是江湖入梦来对酒韦庄何用巖栖隐姓名一壶春酎可忘形伯伦若有长生术直到如今醉未醒和陈表用员外求酒徐铉暑天频雨亦频晴帘外闲云重复轻珍重一壶詶絶唱向风遥想醉吟声次韵赵德麟雪中惜梅且饷柑酒苏轼蹀躞娇黄不受鞿东风暗与色香归偶逢白堕争春酒遣入王孙玉斚飞赠孙莘老苏轼乌程霜稲袭人香酿作春风霅水光时复中之徐邈圣毋多酌我次公狂冬日田园杂兴范成大煮酒春前腊后蒸一年长飨瓮头清尘居何似山居乐秫米新来禁入城正月五日以送伴借官侍宴集英殿口号杨万里千官拜舞仰虚皇奉上瑶池万夀觞殿里双传送御酒槛前一曲绕虹梁宫词花蘂夫人酒库新修近水傍泼醅初熟五云浆殿前供御频宣索进入花间一阵香饮归方囘潋滟红深百盏浇醉归不觉路迢迢临分情味慇懃甚暗遣人扶过画桥中山府陈孚马上秋云拥节旄霜花如雪㸃征袍要畱醒眼看天地不向山中饮浊醪吴中亲旧逺寄新酒髙启双壶逺寄碧香新酒内情多易醉人上国岂无千日酿独怜此是故乡春子烜买红酒张以宁吴江红酒红如霞忆着故园桃正花羊角山前几廻醉女须嗔汝未还家内法酒出大官者尝四叨燕赐及诸大珰所酿亦近之虽似清美但或甘或冽多未得平饮之令人热及好渴不堪醉也王世贞黄封银瓮出当筵侧弁须防执法前何似家园红友在一瓿相借栁风眠襄陵酒出平阳襄陵县色黄白香酽而所致者多过甘不堪釂独赵兵廵赍两瓿味极殊絶累日不厌以无甘味故也王世贞涓然甘露布松梢似玉如饴味更饶尚有碧霄眞沆瀣无将一滴贮天瓢蒲州酒清冽芬旨与羊羔并而不羶逺出桑落襄陵之上特以逺故不易得王世贞屑琼为麴露为浆超出人间色味香应从帝女传遗法不向河东羡索郎秋露白出山东藩司甘而酽色白性热余絶不喜之臬司因为改造终不能佳也惟德府王亲薛生者收莲花露酿之清芬特甚苐不可多得耳王世贞玉露凝云在半空银槽虚自滴秋红薛家新様莲花色好把清樽傍碧筒章丘酒去济南不百里清味隽永自是名胜而人乃传秋露何也谢少谿侍郎者佳王世贞玉缸春色暖融融一㸃清泠便不同肯向邯郸鬭秾艳自夸林下谢家风淮安酒有一种差佳曰苦蒿味近苦而冽世人重甘良可笑也王世贞漕河两岸碧栏杆泻出春缸琥珀寒任道侬家胜崖蜜争如橄榄有囘甘荡口酒范氏华氏以鵞肫荡水酿絶如菉竹色而清㫖爽冽釂之凉风生齿咽间美而不酲南酒第一也余尝过其地醉者两日王世贞波如竹色酒如波劝客仍倾翡翠螺纵醉欲抛抛不得教人无奈忆时何行抵平原而酒忽浊作此自嘲王世贞使君虚忝旧青州无那平原有督邮解使玺书今夜至不敎封作醉乡侯王元美分守浙西书来谓乌程酒浊如泾水黑若油也戏为解嘲王叔承试问乌程第一篘醉仙翻作酒家羞三千年上探星海未必黄河是浊流荆州公餽酒宋登春菱叶青青水荇齐遶篱黄蝶菜苖肥夕阳谁送山人醉坐看儿童跨犊归其二秋风袅袅熟黄梁池上鵞肥酒更香醉里不妨学楚语竹枝歌好和渔郎醉归吴孺子风磴云梯手自扶飞花如意引归途莫教水气醒余醉宁使儿童厌再沽舟过陆州谢乡人余五郎送酒王寅新醪香艳石橊花赠得双樽不用賖为谢客愁消得尽残年一路醉还家山下买酒何其渔隔浦渔家傍酒家渔罾掩暎酒帘斜探囊恰好供归客买得黄鱼并杏花酿酒梁小玉麴部尚书谱不畱椒花细雨冽香流酿王家法应如是新拜云谿女醉候御定佩文斋咏物诗选卷二百四十三御定佩文斋咏物诗选卷二百四十四钦定四库全书御定佩文斋咏物诗选巻二百四十四茶类五言古答族姪僧中孚赠玉泉仙人掌茶李白尝闻玉泉山山洞多乳窟仙䑕如白鵶倒悬深谿月茗生此石中玉泉流不歇根柯洒芳津採服润肌骨丛老卷绿叶枝枝相接连曝成仙人掌似拍洪崖肩举世未见之其名定谁传宗英乃禅伯投赠有佳篇清镜烛无盐顾慙西子妍朝坐有余兴长吟播诸天巽上人以竹间自採新茶见赠酬之以诗桞宗元芳丛翳湘竹零露凝清华复此雪山客晨朝掇灵芽蒸烟俯石濑咫尺凌丹崖圆方丽竒色圭璧无纎瑕唿儿㸑金鼎余馥延幽遐涤虑发真照还源荡昬邪犹同甘露饮佛事熏毘耶咄此蓬瀛侣无乃贵流霞睡后茶兴忆杨同州白居易昨晚饮太多嵬峩连宵醉今朝餐又饱烂熳移时睡睡足摩挲眼眼前无一事信脚遶池行偶然得幽致婆娑绿隂树斑驳青苔地此处置绳牀傍边洗茶器白磁瓯甚洁红炉炭方炽沫下麴尘香花浮鱼眼沸盛来有佳色嚥罢余芳气不见杨慕巢谁人知此味龙山人惠石廪方及团茶李羣玉客有衡岳隐遗予石廪茶自云凌烟露採掇春山芽珪璧相压叠积芳莫能加碾成黄金粉轻嫩如松花红炉㸑霜枝越儿斟井华滩声起鱼眼满鼎漂清霞凝澄坐晓镫病眼如蒙纱一瓯拂昬寐襟鬲开烦拏顾渚与方山谁人留品差持瓯黙吟味揺膝空咨嗟茶坞陆龟蒙茗地曲隈回野行多缭绕向阳就中密背涧差还少遥盘云髻慢乱簇香篝小何处好幽期满巖春露晓茶人陆龟蒙天赋识灵草自然钟野姿闲年北山下似与东风期雨后探芳去云间幽路危惟应报春鸟得共斯人知茶笋陆龟䝉所孕和气深时抽玉苕短轻烟渐结华嫩蘂初成管寻来青霭曙欲去红云暖秀色自难逢倾筐不曽满茶焙陆龟䝉左右𢷬凝膏朝昬布烟缕方圆随様拍次第依层取山謡纵髙下火候还文武见説焙前人时时炙花脯茶坞皮日休閙寻尧氏山遂入深深坞种荈已成园栽葭宁记亩石洼泉似掬巖罅云如缕好是夏初时白花满烟雨茶笋皮日休裒然三五寸生必依巖洞寒恐结红铅暖宜销紫汞圆如玉轴光脆似琼英冻每为遇之疎南山挂幽梦茶舍皮日休阳崖枕白屋几口嬉嬉活棚上汲红泉焙前蒸紫蕨乃翁研茗后中妇拍茶歇相向掩柴扉清香满山月茶焙皮日休凿彼碧巖下恰应深二尺泥易带云根烧难碍石脉初能燥金饼渐见干琼液九里共杉林相望在山侧煮茶皮日休香泉一合乳煎作连珠沸时看蟹目溅乍见鱼鳞起声疑松带雨馞恐烟生翠傥把沥中山必无千日醉得雷太简自制蒙顶茶梅尧臣陆羽旧茶经一意重䝉顶比来唯建谿团片敌汤饼顾渚及阳羡又复下越茗近来江国人鹰爪夸双井凡今天下品非此不览省蜀荈久无味声名谩驰骋因雷与改造带露摘牙颕自煮至揉焙入碾只俄顷汤嫩乳花浮香新舌甘永初分翰林公岂数博士冷醉来不知惜悔许巳向醒重思朋友义果决在勇勐倐然乃以赠蜡囊收细梗吁嗟茗与鞭二物诚不幸我贫事事无得之似赘瘿吕晋叔着作遗新茶梅尧臣四叶及三游共家原坂岭嵗摘建谿春争先取晴景大窠有壮液所发必竒颕一朝团焙成价与黄金逞吕侯得乡人分赠我已幸其赠几何多六色十五饼每饼包青蒻红籖纒素苘屑之云雪轻啜巳神魄惺㑹待嘉客来侑谈当昼永李仲求寄建谿洪井茶七品云愈少愈佳未知尝何如耳因条而答之梅尧臣忽有西山使始遗七品茶末品无水晕六品无沈柤五品散云脚四品浮粟花三品若琼乳二品罕所加絶品不可议甘香焉等差一日尝一瓯六腑无昬邪夜枕不得寐月树闻啼鸦忧来唯觉衰可验唯齿牙动揺有三四妨咀连左车髪亦足惊悚疎疎㸃霜华乃思平生游但恨江路赊安得一见之煮泉相与夸茶壠蔡襄造化曽无私亦有意所嘉夜雨作春力朝云䕶日车千万碧天枝戢戢抽灵芽採茶蔡襄春衫逐红旗散入青林下隂崖喜先至新苖渐盈把竞擕筠笼归更带山云写造茶蔡襄糜玉寸隂间抟金新范里规呈月正圆势动龙初起出焙幽花全争夸火候是试茶蔡襄兔毫紫瓯新蟹眼清泉煮雪冻作成花云间未垂缕愿尔池中波去作人间雨饮修仁茶孙觌烟云吐长崖风雨暗古县竹舆頳两肩弛担息微倦茗饮初一尝老父有芹献幽姿絶媚妩着齿得瞑眩昬昬嗜睡翁唤起风洒面亦有不平心尽从毛孔散龙门茶屋图倪瓒龙门秋月影茶屋白云泉不与世人赏瑶草自年年上有天池水松风舞沦涟何当蹑飞凫去采池中莲七言古西山兰若试茶歌刘禹钖山僧后檐茶数丛春来暎竹抽新茸宛然为客振衣起自傍芳丛摘鹰觜斯须炒成满室香便酌砌下金沙水骤雨松声入鼎来白云满盌花徘徊悠扬喷鼻宿酲散清峭彻骨烦襟开阳崖隂岭各殊气未若竹下莓苔地炎帝虽尝未解煎桐君有录那知味新芽连拳半未舒自摘至煎俄顷余木兰沾露香微似瑶草临波色不如僧言灵味宜幽寂采采翘英为嘉客不辞缄封寄郡斋甎井铜炉损标格何况䝉山顾渚春白泥赤印走风尘可知花蘂清泠味须是眠云跂石人西岭道士茶歌温庭筠乳窦溅溅通石脉绿尘愁草春江色涧花入井水味香山月当人松影直仙翁白扇霜乌翎拂坛夜读黄庭经疎香皓齿有余味更觉鹤心通杳冥谢僧寄茶李咸用空门少年初志坚摘芳为药除睡眠匡山茗树朝阳偏暖萌如爪拏飞鸢枝枝膏露凝滴圆参差失向兜罗绵倾筐短甑蒸新鲜白纻眼细匀于研甎排古砌春苔干殷勤寄我清明前金槽无声飞碧烟赤兽呵氷急铁喧林风夕和真珠泉半匙青粉搅潺湲绿云轻绾湘娥鬟尝来纵使重支枕蝴蝶寂寂空掩闗月兔茶苏轼环非环玦非玦中有迷离白兔儿一似佳人帬上月月圆还缺缺还圆此月一缺圆何年君不见鬭茶公子不忍鬭小团上有双衔绶带双飞鸾试院煎茶苏轼蟹眼巳过鱼眼生飕飕欲作松风鸣䝉茸出磨细珠落眩转遶瓯飞雪轻银缾泻汤夸第二未识古人煎水意君不见昔时李生好客手自煎贵从活火发新泉又不见今时潞公煎茶学西蜀定州花瓷琢红玉我今贫病常苦饥分无杯盌捧蛾睂且学公家作茗饮砖炉石铫行相随不用撑肠拄腹文字五千卷但愿一瓯常及睡足日髙时送南屏谦师苏轼道人晓出南屏山来试㸃茶三昧手忽惊午盏兔毛斑打作春瓮鵞儿酒天台乳花世不见玉川风腋今安有先生有意续茶经㑹使老谦名不朽鲁直以诗餽双井茶次韵为谢苏轼江夏无双种竒茗汝隂六一夸新书磨成不敢付僮仆自看雪汤生玑珠列仙之儒瘠不腴只有病渇同相如明年我欲东南去画舫何妨宿太湖双井茶送子瞻黄庭坚人间风月不到处天上玉堂森宝书想见东坡旧居士挥毫百斛泻明珠我家江南摘云腴落硙霏霏雪不如为公唤起黄州梦独载扁舟向五湖谢王烟之惠茶黄庭坚平生心赏建谿春一丘风味极可人香包解尽寳带胯黑面碾出明窗尘家园鹰爪政呕冷官焙龙文常食陈于公嵗取壑源足勿遣沙谿来乱眞简江子之求茶晁冲之政和密云不作团小夸寸许苍龙蟠金花绛囊如截玉绿面彷彿松谿寒人间此品那可得三年闻有终未识老夫于此百不忙饱食但苦夏日长北窗无风睡不解齿颊苦涩思清凉故人新除协律郎交游多在白玉堂拣牙鬭夸皆饫尝幸为传声李太府烦渠折简买头纲谢木韫之舍人分送讲筵赐茶杨万里吴绫缝囊染菊水蛮砂涂印题进字淳熈钖贡新水芽天珍误落黄茅地故人鸾渚紫薇郎金华讲彻花草香宣赐龙焙第一纲殿上走趋明月珰御前啜罢三危露满袖香烟懐璧去归来拈出两蜿蜒雷鸣晦冥惊破柱北苑龙芽内様新铜围银范铸琼尘九天寳月霏五云玉龙双舞黄金鳞老夫平生爱煮茗十年烧穿折脚鼎下山汲井得甘冷上山摘芽得苦梗何曽梦到龙游窠何曽梦吃龙芽茶故人分送玉川子春风来自玉皇家鍜圭椎璧调氷水烹龙炰鳯搜肝髓石花紫笋可衙官赤印白泥牛走尔故人气味茶様清故人丰骨茶様明开缄不但似见面叩之咳唾金石声麴生劝人堕巾帻睡魔劝我抛书册老夫七椀病未能一啜犹堪坐秋夕和曽逢原试茶连韵僧惠洪霜须瘴面豁齿牙门前小舟尝自拏茅茨丛竹依壠畬君来游时方採茶传唿部曲江路赊迎门颠倒披袈裟仙风照人䖍敬加秀如春露湿兰芽和如东风吹竒葩马蹄归路冲飞花青松转壑登龙蛇路人聚观不敢譁诗筒复肯来山家想见㦸门兵卫遮湘江玉展无纎瑕但闻江空响钓车嗟予生计唯摝鰕安识醉墨翻侧麻喜如小儿抱秋𤓰宣和官焙囊绛纱见之羙如痒初爬爱客自试欢无涯身世都忘是长沙院落日长蜂趂衙园林雨足鸣池蛙诗成句法规正邪细窥不容铢两差逸羣翰墨争传夸坡谷非子前身耶沅湘万古一长嗟明年夜直趋东华应有佳句懐烟霞煮土茶歌洪希文论茶自古称壑源品水无出中泉莆中苦茶出土产乡味自汲井水煎器新火活清味永且从平地休登仙王侯第宅鬭絶品揣分不到山翁前临风一啜心自省此意莫与他人传白云泉煮茶韩奕白云在天不作雨石罅出泉如五乳追寻能自逺师来题咏初因白公语山中知味有髙禅採得新芽社雨前欲试㸃茶三昧手上山亲汲云间泉物品由来贵同性骨清肉腻味方永客来如解喫茶去何但令人尘梦醒采茶词髙启雷过谿山碧云暖幽丛半吐枪旗短银钗女儿相应歌筐中摘得谁最多归来清香犹在手髙品先将呈太守竹炉新焙未得尝笼盛贩与湖南商山家不解种禾黍衣食年年在春雨五言律送陆鸿渐栖霞寺採茶皇甫冉採茶非採菉逺逺上层厓布叶春风暖盈筐白日斜旧知山寺路时宿野人家借问王孙草何时汎椀花津梁寺採新茶与幕中诸公遍赏芳香尤异因题四韵兼呈陆郎中武元衡灵卉碧巖下荑英初散芳涂涂犹宿露采采不盈筐隂窦藏烟湿单衣染焙香幸将调鼎味一为奏明光颕公遗碧霄峯茗梅尧臣到山春巳晚何处有新茶峯顶应多雨天寒始发芽採时林狖静蒸处石泉嘉持作衣囊秘分来五栁家怡然以垂云新茶见饷报以大龙团仍戏作小诗苏轼妙供来香积珍烹具大官拣牙分雀舌赐茗出龙团晓日云菴暖春风浴殿寒聊将试道眼莫作两般看绿窗诗孙淑小阁烹香茗疎帘下玉钩灯光翻出鼎钗影倒沈瓯婢捧消春困亲尝散莫愁吟诗因坐久月转晚妆楼雨后过云公问茶事居节雨洗千山出氤氲绿满空开门飞燕子吹面落花风野色行人外经声流水中因来问茶事不觉过云东五言排律五言月夜啜茶聨句颜真卿汎花邀坐客代饮引清言醒酒宜华席留僧想独园不须攀月桂何暇树庭萱御史秋风劲尚书北斗尊流华净肌骨疏瀹涤心源不似春醪醉何辞绿菽繁素瓷传静夜芳气满闲轩题茶山杜牧山实东呉秀茶称瑞草魁剖符虽俗吏修贡亦仙才谿尽停蛮棹旗张卓翠苔栁邨穿窈窕松涧渡喧豗等级云峯峻寛平洞府开拂天闻笑语特地见楼台泉嫩黄金涌牙香紫璧裁拜章期沃日轻骑疾奔雷舞袖岚侵润歌声谷答廻磬音藏叶鸟雪艳照潭梅好是全家到兼为奉诏来树隂香作帐花径落成堆景物残三月登临怆一杯重游难自尅俛首入尘埃蜀州郑史君寄鸟觜茶因以赠答八韵薛能鸟觜撷浑牙精灵胜镆铘烹尝方带酒滋味更无茶拒碾干声细撑封利颖斜衔芦齐劲实啄木聚菁华盐损添常诫姜宜着更夸得来抛道药携去就僧家旋觉前瓯浅还愁后信赊千慙故人意此惠敌丹砂故人寄茶曹邺劒外九华英缄题下玉京开时微月上碾处乱泉声半夜招僧至孤吟对月烹碧沈霞脚碎香汎乳花轻六腑睡神去数朝诗思清月余不敢费留伴肘书行茶园十二韵玉禹偁勤王修嵗贡晚驾过郊原蔽芾余千本青葱共一园牙新撑老叶土软迸新根舌小侔黄雀毛狞摘绿猿出蒸香便别入焙火㣲温採近桐华节生无谷雨痕缄縢防逺道进献趂头番待破华胥梦先经阊阖门汲泉鸣玉甃开宴压瑶罇茂育知天意甄收荷主恩沃心同直谏苦口类嘉言未复金銮召年年奉至尊和门下殷侍郎新茶二十韵徐铉暖吹入春园新芽竞粲然才教鹰觜坼未放雪花妍荷杖青林下携筐旭景前孕灵资雨露钟秀自山川碾后香弥逺烹来色更鲜名随土地贵味逐水泉迁力借流黄暖形模紫笋圆正当钻柳火遥想涌金泉任道时新物须依古法煎轻瓯浮绿乳孤灶散余烟甘荠非予匹宫槐让我先竹孤空冉冉荷弱谩田田解渇消残酒清神感夜眠十浆何足馈百榼尽堪捐采撷唯忧晚营求不计钱任公因焙显陆氏有经传爱甚真成癖尝多合得仙亭台虚静处风月艳阳天自可临泉石何妨杂管絃东山似蒙顶愿得从诸贤七言律谢李六郎寄新蜀茶白居易故情周匝向交亲新茗分张及病身红纸一封书后信绿芽十片火前春汤添勺水煎鱼眼末下刀圭搅曲尘不寄他人先寄我应缘我自别茶人谢刘相公寄天柱茶薛能两串春团敌夜光名题天柱印维扬偷嫌曼倩桃无味捣觉嫦娥药不香惜恐被分缘利市尽应难覔为供堂麤官寄与真抛却赖有诗情合得尝崃中尝茶郑谷簇簇新英摘露光小江园里火前尝吴僧谩説鵶山好蜀叟休夸鸟觜香入座半瓯轻汎绿开缄数片浅含黄鹿门闲客不归去酒渇更知春味长尚书惠蜡面茶徐夤武夷春暖月初圆採摘新芽献地仙飞鹊印成香蜡片啼猿谿走木兰船金槽和碾沈香末氷椀轻涵翠缕烟分赠恩深知最异晚铛宜煮北山泉东亭茶䜩鲍君徽闲朝向晓出帘栊茗䜩东亭四望通逺眺城池山色里俯聆絃管水声中幽篁暎沼新抽翠芳槿低檐欲吐红坐久此中无限兴更怜团扇起清风龙凤茶王禹偁様标龙凤号题新赐得还因作近臣烹处岂期商岭水碾时空想建谿春香于九畹芳兰气圆似三秋皓月轮爱惜不尝惟恐尽除将供养白头亲次谢许少卿寄卧龙山茶赵抃越芽逺寄入都时酬倡珍夸互见诗紫玉丛中观雨脚翠峯顶上摘云旗啜多思爽都忘寐吟苦更长了不知想到明年公进用卧龙春色自迟迟尝茶次寄越僧灵皎林逋白云峯下两枪新腻绿长鲜谷雨春静试却如湖上雪对尝兼忆剡中人缾悬金粉师应有筯㸃琼花我自珍清话几时搔首后愿和松色劝三廵惠山谒钱道人烹小龙团登絶顶望太湖苏轼踏遍江南南岸山逢山未免更留连独携天上小团月来试人间第二泉石路萦廻九龙嵴水光翻动五湖天孙登无语空归去半岭松声万壑传次韵曹辅寄壑源试焙新茶苏轼仙山灵雨湿行云洗遍香肌粉未匀明月来投玉川子清风吹破武林春要知氷雪心肠好不是膏油首面新戏作小诗君莫笑从来佳茗似佳人汲江煎茶苏轼活水还须活火烹自临钓石汲深清大瓢贮月归春瓮小杓分江入夜铛雪乳已翻煎处脚松风忽作泻时声枯肠未易禁三盌卧听山城长短更戏酬尝草茶沈与求惯看留客费𤓰茶政羡多藏不示夸要使睡魔能偃草肯慙欢伯解迷花一旗但觉烹殊品双凤何须覔瑞芽待摘家山供茗饮与君盟约去骄奢答卓民表送茶朱松搅云飞雪一番新谁念幽人尚食陈髣髴三生玉川子破除千饼建谿春唤囘窈窈清都梦洗尽蓬蓬渴肺尘便欲乘风度芹水却悲狡狯得君嗔胡邦衡生日以诗送北苑八銙日注二缾周必大贺客称觞满冠霞悬知酒渴正思茶尚书八饼分闽焙主簿双缾拣越芽妙手合调金鼎铉清风稳到玉皇家明年勅使宣台餽莫忘幽人赋叶嘉次韵王少府送蕉坑茶周必大昬然午枕困漳滨醒以清风赖子真初似参禅逄硬语久如味谏得端人王程不趂清明宴野老先分浩荡春敢向柘罗评绿玉待君同碾试飞尘以六一泉煮双井茶杨万里鹰爪新茶蟹眼汤松风鸣雪兔毫霜细叅六一泉中味故有涪翁句子香日铸建谿当退舍落霞秋水梦还乡何时归上滕王阁自看风炉自煮尝陈蹇叔郎中出闽漕别送新茶李圣俞郎中出手分似杨万里头网别様建谿春小璧苍龙浪得名细泻谷帘珠颗露打成寒食杏花饧鹧斑椀面云萦字兔褐瓯心雪作泓不待清风生两腋清风先向舌端生次韵刘升卿惠焦坑寺茶用东坡韵王庭珪日出城门啼早鸦杖藜投足野僧家非闗西寺钟前饭要看南枝雪里花玉局偶然留妙语焦坑从此贵新茶刘郎寄我兼长句落笔更如锥画沙与客啜茶戏成僧惠洪道人要我煮温山似识相如病里颜金鼎浪翻螃蟹眼玉瓯绞刷鹧鸪斑津津白乳冲睂上拂拂清风产腋间唤起晴窗春昼梦絶怜佳味少人攀西域从王君玉乞茶因其韵耶律楚材积年不啜建谿茶心窍黄尘塞五车碧玉瓯中思雪浪黄金碾畔忆雷芽卢仝七椀诗难得谂老三瓯梦亦赊敢乞君侯分数饼暂教清兴遶烟霞其二厚意江洪絶品茶先生分出蒲轮车雪花滟滟浮金蘂玉屑纷纷碎白芽破梦一杯非易得搜肠三椀不能赊琼瓯啜罢酬平昔饱看西山插翠霞其三髙人惠我岭南茶烂赏飞花雪没车玉屑三瓯烹嫩蘂青旗一叶碾新芽顿令衰叟诗魂爽便觉红尘客梦赊两腋清风生坐榻幽欢逺胜汎流霞其四酒仙飘逸不知茶可笑流涎见麴车玉杵和云舂素月金刀带雨剪黄芽试将绮语求茶饮特胜春衫把酒赊啜罢神清淡无寐尘嚣身世便云霞其五长笑刘伶不识茶胡为买锸谩随车萧萧莫雨云千顷春雷玉一芽建郡深瓯吴地逺金山佳水楚江赊红罏石鼎烹团月一枕和香吸碧霞其六枯肠搜尽数杯茶千卷胸中到几车汤响松风三昧手雪香雷震一枪芽满囊垂赐情何厚万里携来路更赊清兴无涯腾八表骑鲸踏破赤城霞其七啜罢江南一椀茶枯肠歴歴走雷车黄金小碾飞琼屑碧玉深瓯㸃雪芽笔阵陈兵诗思勇睡魔卷甲梦魂赊精神爽逸无余事卧看残阳补断霞尝云芝茶刘秉忠铁色皴皮带老霜含英咀美入诗肠舌根未得天真味鼻观先通圣妙香海上精华难品第江南草木属寻常待将肤凑侵微汗毛骨生风六月凉元统乙亥余除闽宪知事未行立春十日叅政许可用惠茶寄诗以谢萨都拉春到人间才十日东风先过玉川家紫薇书寄斜封印黄阁香分上赐茶秋露有声浮薤叶夜窗无梦到梅花清风两腋归何处直上三山看海霞雪煎茶谢宗可夜扫寒英煮绿尘松风入鼎更清新月团影落银河水云脚香融玉树春陆井有泉应近俗陶江无酒未为贫诗脾夺尽丰年瑞分付蓬莱顶上人煮茗轩谢应芳聚蚊金谷任荤羶煮茗留人也自贤三百小团阳羡月寻常新汲惠山泉星飞白石童敲火烟出青林鹤上天午梦觉来汤欲沸松风初响竹炉边是夜酌泉试宜兴吴大本所寄茶文徴明醉思雪乳不能眠活火沙缾夜自煎白绢旋开阳羡月竹符新调惠山泉地炉残雪贫陶谷破屋清风病玉川莫道年来尘满腹小窗寒梦已醒然某伯子惠虎丘茗谢之徐渭虎丘春茗妙烘蒸七椀何愁不上升青箬旧封题谷雨紫砂新罐买宜兴却从梅月横三弄细搅松风灺一灯合向呉侬彤管说好将书上玉壶氷七言排律和伯恭自造新茶余靖郡庭无事即仙家野圃栽成紫笋茶疎雨半晴囘暖气轻雷初过得新芽烘裭精谨松斋静採撷萦迂涧路斜江水对煎萍髣髴越瓯新试雪交加一枪试焙春尤早三盏搜肠句更嘉多谢彩笺贻雅贶想资诗笔思无涯五言絶句茶岭韦处厚顾渚呉商絶䝉山蜀信稀千丛因此始含露紫茸肥茶岭张籍紫芽连白蘂初向岭头生自看家人摘寻常触路行山泉煎茶有懐白居易坐酌泠泠水看煎瑟瑟尘无由持一盌寄与爱茶人七言絶句与赵莒茶䜩钱起竹下忘言对紫茶全胜羽客醉流霞尘心洗尽兴难尽一树蝉声片影斜新茶咏寄上西川相公二十三舅大夫二十舅卢纶三献蓬莱始一尝日调金鼎閲芳香贮之玉合才半饼寄与阿连题数行尝茶刘禹钖生拍芳茸鹰觜芽老郎封寄谪仙家今宵更有湘江月照出霏霏满盌花萧员外寄新蜀茶白居易蜀茶寄到但惊新渭水煎来始觉珍满瓯似乳堪持翫况是春深酒渴人乞新茶姚合嫩绿㣲黄碧涧春採时闻道断荤辛不将钱买将诗乞借问山翁有几人茗坡陆希声二月山家谷雨天半坡芳茗露华鲜春酲酒病兼消渴惜取新芽旋摘煎答友寄新茗李羣玉满火芳香碾麴尘吴瓯湘水绿花新愧君千里分滋味寄与春风酒渴人煎茶成彦雄岳寺春深睡起时虎跑泉畔思迟迟蜀茶倩箇云僧碾自拾枯松三四枝与亢居士青山潭饮茶僧灵一野泉烟火白云间坐饮香茶爱此山巖下维舟不忍去青溪流水暮潺潺茶林逋石碾轻飞瑟瑟尘乳香烹出建谿春世间絶品人难识闲对茶经忆古人游诸佛舍一日饮酽茶七盏戏书勤师壁苏轼示病维摩元不病在家灵运已忘家何须魏帝一丸药且尽卢仝七椀茶谢公择舅分赐茶黄庭坚外家新赐苍龙璧北焙风烟天上来明日蓬山破寒月先甘和梦听春雷奉同公择作拣芽咏黄庭坚赤囊嵗上双龙璧曾见前朝盛事来想得天香随御所延春阁道转轻雷初识茶花陈与义伊轧篮舆不受催湖南秋色更佳哉青裙玉面初相识九月茶花满路开李茂嘉寄茶孙觌蛮珍分到谪仙家断璧残璋裹绛纱拟把金钗候汤眼不将白玉伴脂麻舟泊呉江杨万里江湖便是老生涯佳处何妨且泊家自汲淞江桥下水垂虹亭上试新茶赏茶戴昺自汲香泉带落花漫烧石鼎试新茶绿隂天气闲庭院卧听黄蜂报晚衙偶成吴激蟹汤兔盏鬭旗枪风雨山中枕簟凉学道穷年何所得只工扫地与焚香夏至赵秉文玉堂睡起苦思茶别院铜轮碾露芽红日转堦帘影薄一双蝴蝶上葵花题苏东坡墨蹟虞集老却眉山长帽翁茶烟轻飏鬓丝风锦囊旧赐龙团在谁为分泉落月中竹窗马臻竹窗西日晚来明桂子香中鹤梦清侍立小童闲不动萧萧石鼎煮茶声过山家髙启流水声中响纬车板桥春暗树无花风前何处香来近隔崦人家午焙茶送翰林宋先生致政归金华孙蕡红鞓金带荔枝花三品词林内相家归去山中无个事瓦缾春水自煎茶送茶僧陆容江南风致説僧家石上清香竹里茶法藏名僧知更好香烟茶晕满袈裟赠欧道士卖茶施渐静守黄庭不炼丹因贫却得一身闲自看火候蒸茶熟野鹿衔筐送下山题唐伯虎烹茶图为喻正之太守王穉登太守风流嗜酪奴行春常带煮茶图图中傲吏依稀似纱帽笼头对竹炉其二灵源洞口採旗枪五马来乘谷雨尝从此端明茶谱上又添新品绿云香其三伏龙十里尽香风正近吾家别墅东他日干旄能见访休将水厄笑王蒙暮春偶过山家吴兆山邨处处採新茶一道春流绕几家石径行来㣲有迹不知满地是松花题书经室僧徳祥池边木笔花新吐窗外芭蕉叶未齐正是欲书三五偈煮茶香过竹林西御定佩文斋咏物诗选卷二百四十四御定佩文斋咏物诗选卷二百四十五钦定四库全书御定佩文斋咏物诗选卷二百四十五饭类五言古蔬饭朱松蕨拳婴儿手笋解箨龙蜕荐羞杞菊间采斸烟雨外嗟予饭藜藿咽塞舟泝濑朝来二美兼一饱良巳泰充肠我诚足染指客应嘅平生食肉相琴瑟何足赖王郎催牛炙韩老忆鲸鲙侠气信雄夸戏语亦狡狯我师鲁颜子陋巷翳蓬艾执瓢不可从一取清泉酹五言律佐还山后寄杜甫白露黄粱熟分张素有期巳应舂得细颇觉寄来迟味岂同金菊香宜配绿葵老人他日爱正想滑流匙七言律润卿遗青䭀饭兼之一絶聊用答谢皮日休传得三元䭀饭名大宛闻説有仙卿分泉过屋舂青稻拂露彯衣折紫茎蒸处不教双鹤见服来唯怕五云生草堂空坐无饥色时把金津潄一声七言絶句润卿遗青䭀饭陆龟䝉旧闻香积金僊食今见青精玉斧餐自笑镜中无骨录可能飞上紫云端以青䭀饭分送袭美鲁望因成一絶张贲谁屑琼瑶事青䭀旧传名品出华阳应宜仙子胡麻拌因送刘郎与阮郎送乔仝寄贺君苏轼千古风流贺季真最怜嗜酒谪仙人狂吟醉舞知无益粟饭藜羹问养神竹枝歌杨万里岸傍燎火莫阑残须念儿郎手脚寒更把绿荷包热饭前头不怕上髙滩武陵庄沈明臣青精作饭紫莼羹饱后㣲吟水上行不道空山曾有寺隔谿风送午钟声御定佩文斋咏物诗选卷二百四十五御定佩文斋咏物诗选卷二百四十六钦定四库全书御定佩文斋咏物诗选卷二百四十六粥类五言古喫茗粥作储光羲当昼暑气盛鸟雀静不飞念君髙梧隂复解山中衣数片逺云度曾不蔽炎晖淹留膳茶粥共我饭蕨薇敝庐既不逺日暮徐徐归七言古豆粥苏轼君不见滹沱流凘车折轴公孙仓黄奉豆粥湿薪破灶自燎衣饥寒顿解刘文叔又不见金谷敲氷草木春帐下烹煎皆美人萍虀豆粥不传法咄嗟而办石季伦干戈未解身如寄声色相纒心巳醉身心颠倒自不知更识人间有真味岂如江头千顷雪色芦茅檐出没晨烟孤地碓舂秔光似玉沙瓶煮豆软如酥我老此身无着处卖书来问东家住卧听鸡鸣粥熟时蓬头曵履君家去口数粥行范成大家家腊月二十五淅米如珠和豆煮大杓撩铛分口数疫鬼闻香走无处锼姜屑桂浇蔗糖滑甘无比胜黄粱全家团栾罢晚饭在逺行人亦留分襁中孩子强教尝余波溥霑获与臧新元叶气调玉烛天行巳过来万福物无疵厉年谷熟长向腊残分豆粥豆粥僧惠洪出碓新秔明玉粒落丛小豆枫叶赤井花洗秔勿去箕沙缾煮豆须弥日五更锅面沤起灭秋沼隆隆疎雨集急除烈熖看徐搅豆才亦趂洄涡入须㬰大杓传净瓮浪寒不兴色如栗食余偏称地炉眠白灰红火光蒙密金谷宾朋怪咄嗟蒌亭君臣相记忆我今万事不知他但觉铜缾蚯蚓泣七言律食茯苓粥周砥荷䦆穿云得茯苓作糜从此谢吞腥斋厨自启添松火香韵初浮满竹庭时忆紫芝歌旧曲尚寻黄独制颓龄今晨暂辍青精饭与洁方坛味玉经七言絶句评事翁寄赐饧粥走笔为答李商隐粥香饧白杏花天省对流莺坐绮筵今日寄来春巳老凤楼迢递忆秋千戏郑秀才刘勲张老豆新频见饷郑家米凿不须赊客来粥熟吾能办要与齐奴鬭咄嗟滦京杂咏杨允孚狼山山下晓风酸掩面佳人半怯寒倚户殷勤唤尝粥正宜倦客宿征鞍御定佩文斋咏物诗选卷二百四十六御定佩文斋咏物诗选卷二百四十七钦定四库全书御定佩文斋咏物诗选卷二百四十七麫类五言古槐叶冷淘杜甫青青髙槐叶采掇付中厨新麫来近市汁滓宛相俱入鼎资过熟加餐愁欲无碧鲜俱照筯香饭兼苞芦经齿冷于雪劝人投比珠愿随金騕褭走置锦屠苏路逺思恐泥兴深终不渝献芹则小小荐藻明区区万里露寒殿开氷清玉壶君王纳凉晚此味亦时须甘菊冷淘王禹偁经年厌粱肉颇觉道气浑孟春致斋戒勅厨惟素飱淮南地甚暖甘菊生篱根长芽触土膏小叶弄晴暾采采忽盈把洗去朝露㾗俸麫新且细溲牢如玉墩随刀落银缕煮投寒泉盆杂此青青色芳香敌兰荪一举无孑遗空媿越盌存解衣露其腹稚子为我扪饱慙广文郑饥谢鲁山元况我草泽士藜藿供朝昬谬因事笔砚名通金马门官供政事食久直紫薇垣谁言谪滁上吾族饱且温既无甘㫖庆焉用味品烦子美重槐叶直欲献至尊起予有遗韵甫也可与言七言古傅家麫食行程敏政傅家麫食天下工制法来自东山东美如甘酥色莹雪一凷入口心神融旁人未许窥炙釡素手每自开蒸笼侯鲭尚食固多品此味或恐无专功并洛人家亦精办敛手未敢来争雄主人官属司徒公好客往往尊罍同我虽北人本南产饥肠不受饼饵充惟到君家不须劝大嚼颇惧氷盘空膝前新生两小童大者巳解唿乃翁愿君饤饾常加丰待我醉携双䄂中五言律籸麫许有壬坡逺花全白霜轻实便黄杵头麸退墨硙齿雪流香玉叶翻盘薄银丝出漏长元宵贮膏火蒸墨笑南乡七言絶句房陵陈造夏田少雨富来牟多雨何妨穑事秋巳戒日供皮子麫更教晚稻饱霜收御定佩文斋咏物诗选卷二百四十七御定佩文斋咏物诗选卷二百四十八钦定四库全书御定佩文斋咏物诗选卷二百四十八糕类七言古谢韩干送丝糕陈造玉颗莹澈珠就磋吴乡早秔莫计过无乃风露秀结异移种崑崙之木禾国家厨妇一百枝三舂九淅付重罗银丝千寻忽萦积中疎外洁生槎挼扶桑仙蚕大如盎线之本供织女梭怳惊万啄鬬新巧罥作氷茸雪网窠即今拟形供食事纎手幻出千絇多倒甑入筯第三絶色香兼味皆可歌周官賔祭珍餈饵有此复具理则那诗翁物色及粔籹得此来前当见诃鲙盘漫诧金缕饤汤饼徒夸银线窝琼酥玉腻信非匹胡麻崖蜜仍相和感君汎爱记衰朽囘首一笑分余波腐儒口实长作累馋䭚之名定不磨金山别去毎挂梦老眼复见还双摩婪酣得饱问便腹如汝平生相负何更从公子乞方法日当饫之老涧薖买田二顷不种秫未怕酒客来操戈七言律九日陪诸阁老食赐糕次谢授经韵髙启叨陪讲席按词曹晓禁霜花㸃素袍院贮图书西掖静云连宫殿北山髙故园莫忆黄花酒内府初尝赤枣糕最爱凤毛今复见便令池上一挥毫七言絶句滦京杂咏杨允孚葡萄万斛压香醪华屋神仙意气豪酬节凉糕犹末品内家先㪚小绒绦御定佩文斋咏物诗选卷二百四十八御定佩文斋咏物诗选卷二百四十九钦定四库全书御定佩文斋咏物诗选巻二百四十九饼类七言律乙亥元日十峯饮师邵东斋出予家桂饼师邵有诗自墙上递至次韵奉答顾清宝钿和露压金英为趂秋光一日成月殿有人留素影花林无物称佳名携来不觉乡闗逺吟罢犹令客梦清茗盌酒杯皆可意好将新嵗作传生七言絶句寄胡饼与杨万州白居易胡麻饼様学京都麫脆油香新出炉寄与饥馋杨大使尝看得似辅兴无对食戏作陆游春前腊后物华催时伴儿曹把酒杯蒸饼犹能十字裂馄饨那得五般来题扇与周干臣虞集玉叠松花蜜饼香龙珠星颗露盘凉遥知环碧楼中坐翠竹苍松夏日长御定佩文斋咏物诗选卷二百四十九御定佩文斋咏物诗选卷二百五十钦定四库全书御定佩文斋咏物诗选卷二百五十馔类五言律慕容承携素馔见过王维纱㡌乌皮几间居懒赋诗门看五栁识年算六身知灵夀君王赐彫胡弟子炊空劳酒食馔持底解人颐七言律丁丑五月大旱雩祷上斋居御讲颁赐素蔬一盒于慎行云汉忧歌嵗事艰桑林䖍祷圣心殚祈年不辍金华讲减膳犹分玉筯餐始见仙盘疑汎露却尝寳馔是调兰崇朝肤寸纡宸想霖雨应腾四野欢五言絶句中书送敕赐斋馔戏酬内权徳舆常日每齐眉今朝共解颐遥知大官膳应与衆雏嬉七言絶句滦京杂咏杨允孚御馔官厨不较余金门掌膳意勤如更分光禄缾中酒烂醉归时月上初御定佩文斋咏物诗选巻二百五十御定佩文斋咏物诗选卷二百五十一钦定四库全书御定佩文斋咏物诗选卷二百五十一酥类七言絶句刘监仓家煎米粉作饼子余云为甚酥潘邠老家造逡廵酒余饮之云莫作醋错着水来否后数日余携家饮郊外因作小诗戏刘公求之苏轼野饮花间百物无杖头惟挂一葫芦巳倾潘子错着水更覔君家为甚酥寄颜经略羊酥贡师泰三山五月尚清寒新滴羊酥冻玉柈何物风流可相称兔豪花瀹水龙团滦京杂咏杨允孚营盘风软净无沙乳饼羊酥当啜茶底事燕支山下女生平马上惯琵琶御定佩文斋咏物诗选卷二百五十一御定佩文斋咏物诗选卷二百五十二钦定四库全书御定佩文斋咏物诗选卷二百五十二乳类五言古咏有人乞牛舌乳不付因饷槟榔诗刘孝绰陈乳何能贵烂舌不成珍空持渝皓齿非但污丹唇别有无枝实曾要湛上人羞比朱樱熟讵易紫梨津莫言蔕中久当看心里新㣲芳虽不足含咀愿相亲七言律寄贾抟霄乞马乳耶律楚材天马西来酿玉浆革囊倾处酒㣲香长沙莫吝西江水文举休空北海觞浅白痛思琼液冷㣲甘酷爱蔗浆凉茂陵要洒尘心渴愿得朝朝赐我尝五言絶句乳饼朱子清朝荐疏盘乳钵有真味不用精琼糜无劳烂羊胃御定佩文斋咏物诗选卷二百五十二御定佩文斋咏物诗选卷二百五十三钦定四库全书御定佩文斋咏物诗选巻二百五十三羮类五言古狄韶州煮蔓菁芦菔羮苏轼我昔在田间寒庖有珍烹常支折脚鼎自煮花蔓菁中年失此味想象如隔生谁知南岳老解作东坡羮中有芦菔根尚含晓露清勿语贵公子从渠嗜羶腥龙福寺煮东坡羹戏作朱弁山寺解尘鞅谿边有㣲行手摘诸葛菜自煮东坡羹虽无锦绣肠亦饱风露清钩帘坐扪腹落日千峯明食菜羹示何道士僧惠洪穷冬海道絶瘴雨晴墟里何以知嵗丰未卯炊烟起先生清梦囘科髻方隐几獠奴拾堕薪发㸑羹藷米饱霜阔叶菘近水繁花荠都卢深注汤米烂菜自美椎门醉道士一笑欲染指诫勿加酸醎云恐壊至味分尝果超絶玉糁那可比鲜肥增恶欲腥荤耗道气毕生啜此羹自可老儋耳录以寄徐闻阿同应笑喜七言古戏督濳亨作春羹邹浩先生家中余玉粒粉以为饼陪春羹春羹品物谢时味江流暖汎园中英晴窗对案忽举首径走长须唿友生襄阳大夫腹如鼎一筯九牛犹未盈欢然放筯即过我自叹珍庖逾大烹且言初意亦在我属我府事留西城先生饭不饭俗客若苦转盼相倒倾东风雕刻物物好槎头缩颈尾不頳药苖蔬甲破土出似与米齐争功名应怜十载瘦藜苋为我一除饥肠鸣莼羹歌李流芳怪我生长居江东不识江东莼菜美今年四月来西湖西湖莼生满湖水朝朝暮暮来采莼西湖城中无一人西湖莼菜萧山卖千担万担湘湖濵吾友数人偏好事时唿轻舠致此味柔花嫩叶出水新小摘轻淹杂生气㣲施姜桂犹清真未下盐豉已髙贵吾家平头解烹煮间出新意殊可喜一朝能作千里羹顿使吾徒揺食指琉璃盌盛碧玉光五味纷错生馨香出盘四座已叹息举筯不敢争先尝浅斟细嚼意未足指㸃杯盘恋余馥但知脆滑利齿牙不觉清虚累口腹血肉腥臊草木苦此味超然离品目京师黄芽软如酥家园燕笋白于玉差堪与汝为执友菁根杞苖皆臣仆君不见区区芋魁亦遭遇西湖莼生人不顾季鹰之后有吾徒此物千年免沈锢君为我饮我作歌得此十斗不足多世人耳食不贵近更须逺挹湘湖波七言律食蛤蜊米脯羹杨万里倾来百颗恰盈奁剥作杯羹未属厌莫遣下盐伤正味不曾着蜜若为甜雪揩玉质全身莹金缘氷钿半缕纎更淅香秔轻糁却发挥风韵十分添菜羹洪希文雨后过畦嫩甲长士夫此味未能忘筠笼採撷朝晡供土锉烹熬雨露香盐豉匀调仍㸃露香粳细𢷬旋加姜老饕赋好人争诵唤醒欧生为洗狂七言絶句过子忽出新意以山芋作玉糁羹色香味皆竒絶天上酥陀则不可知人间决无此味也苏轼香似龙涎仍酽白味如牛乳更全清莫将南海金虀脍轻比东坡玉糁羹素羹范成大氊芋凝酥敌少城土藷割玉胜南京合和二物归藜糁新法侬家骨董羹东坡羹僧惠洪分外浓甘黄竹笋自然㣲苦紫藤心东坡铛内相容摄乞与馋禅掉舌寻岭南杂咏汪广洋吉贝衣单木屐轻晚凉门外踏新晴相逢故旧无多语解説边炉骨董羹御定佩文斋咏物诗选卷二百五十三御定佩文斋咏物诗选卷二百五十四钦定四库全书御定佩文斋咏物诗选卷二百五十四汤类七言絶句归宜兴留题竹西寺苏轼道人劝饮鸡苏水童子能煎莺粟汤暂借藤牀与瓦枕莫教孤负竹风凉邹松滋寄苦竹泉橙麴莲子汤黄庭坚松滋县西竹林寺苦竹林中甘井泉巴人漫説虾蟇焙试裹春芽来就煎其二天将金阙真黄色借与洞庭霜后橙松滋解作逡廵麴压倒江南好事僧其三新收千百秋莲菂剥尽红衣捣玉霜不假参同成气味跳珠椀里绿荷香赠别徐监观葛长庚晓来自㸃素馨汤两朶莲花隔宿香夜醉至今犹未醒荔枝取次对枯肠御定佩文斋咏物诗选卷二百五十四御定佩文斋咏物诗选卷二百五十五钦定四库全书御定佩文斋咏物诗选巻二百五十五糖霜类七言律糖霜洪希文春余甘蔗榨为浆色美鵞儿浅浅黄金掌飞仙承瑞露板桥行客履新霜携来巳见坚氷渐嚼过谁传餐玉方输与雪堂老居士牙盘玛瑙妙称扬七言絶句答梓州雍熈长老寄糖霜黄庭坚逺寄蔗浆知有味胜于崔子水晶盐正宗扫地从谁説我舌犹能及鼻尖御定佩文斋咏物诗选卷二百五十五御定佩文斋咏物诗选卷二百五十六钦定四库全书御定佩文斋咏物诗选卷二百五十六食物杂类五言古谢张泰伯惠黄雀鲊黄庭坚去家十二年黄雀悭下筯笑开张侯盘汤饼始有助蜀王煎藙法醢以羊彘兔麦饼薄于纸含浆和醎酢秋霜落场谷一一挟蠒絮残飞蒿艾间入网輙万数烹煎宜老稚罂缶烦爱䕶南包解京师至尊所珍御玉盘登百十睥睨轻桂蠧五侯哕豢豹见谓美无度濒河饭食浆𤓰葅已佳茹谁言风沙中乡味入供具坐令亲馔甘更使客得与蒲隂虽穷僻勉作三年住愿公且安乐分寄尚能屡次圣与小儿啖虎脯篇刘宰折臂最小儿骨耸颡㣲广弗说螺蛳小可以吞大象那敢谓其然且幸日稍长顾似陶家郎智识殊不爽强令侍师席跳踉绕函丈胡能辨滋味舍鱼取熊掌但见蔬果列攫取如技痒嘉餽得虎脔新猎出林莽对之懒下筯杀气犹可想唿儿食之既睥睨尚来往饕餮我所羞跌荡或称赏服勐岂渠能过奖谢吾党深惭如敝箒有误千金享菽乳孙作淮南信佳士思仙筑髙台八老变童颜鸿寳枕中开异方营齐味数度真琦瑰作羹传世人令我忆蓬莱茹荤厌葱韭此物乃呈才戎菽来南山清漪浣浮埃转身一旋磨流膏入盆罍大釡气浮浮小眼汤洄洄顷待晴浪翻坐见雪花皑青盐化液卤绛蜡窜烟煤霍霍磨昆吾白玉大片裁烹煎适吾口不为老齿摧蒸豚亦何为人乳圣所哀万钱同一饱斯言匪俳诙七言古长林令卫象饧丝结歌司空曙主人琱盘盘素丝寒女眷眷墨子悲乃言假使饧为之八珍重㳫失颜色手援玉筯不敢持始状芙蓉出新水仰坼重衣倾万蘂又如合欢交乱枝红茸向暮花参差吴蚕络蠒抽尚絶细缕纎毫看欲灭雪髪羞垂倭堕鬟绣囊畏并茱茰结我爱此丝巧妙絶世间无为君作歌陈座隅安州老人食蜜歌苏轼安州老人心似铁老人心肝小儿舌不食五谷惟食蜜笑指蜜蜂作檀越蜜中有诗人不知千花百草争含姿老人咀嚼时一吐还引世间痴小儿小儿得诗如得蜜蜜中有药治百疾正当狂走捉风时一笑看诗百忧失东坡先生取人亷几人相欢几人嫌恰似饮茶甘苦杂不如食蜜中边甜因君寄与双龙饼镜空一照双龙影三呉六月水如汤老人心似双龙井谢崔致君饷天花朱弁三年北馔饱羶荤佳蔬颇忆江南味地菜方为九夏珍天花忽从五台至崔侯胸中散千巻金瓯名相传云裔爱山亦如谢康乐得此携归岂容易应念使馆久寂寥分饷明明见深意堆盘初见瑶草瘦鸣齿稍觉琼枝脆树鸡湿烂慙扣门桑蛾青黄漫趋市赤城菌子立万钉今日因君不知贵乖龙耳仅免一割沙门业巳通三世偃戈息民未有术虽复加餐祗增媿云山去此纵不逺口腹何容更相累报君此诗永为好捧腹一笑万事置李圣俞郎中求吾家江西黄雀醝法戏作醝经遗之杨万里江夏无双小道士一丘一壑长避世裁云缝雾作羽衣芦花柳绵当裘袂身骑鸿鹄太液池脚踏金蟇攀桂枝渴饮南阳菊潭水饥啄蓝田栗玉芝今年天田秋大熟紫皇遣刈神仓谷一双凫雁堕云罗夜随弋人卧茅屋卖身不直程将军却与彭越俱䇿勲解衣戏入玉壶底壶中别是一干坤水精盐山两岐麦身在椒兰衆香国玉条脱下澡凝脂金叵罗中酌琼液平生学仙不学禅刳心洗髓糟牀边诸公俎豆惊四筵犹得留侯借筯前昔为飞仙今酒仙更入太史滑稽篇呉春卿饷腊猪肉戏作古句杨万里老夫畏热饭不能先生馈肉香倾城霜刀削下黄水精月斧斫出红松明君家猪红腊前作是时雪后吴山脚公子彭生初解縳糟丘挽上凌烟阁却将一脔配两螯世间真有扬州鹤谢亲戚寄黄雀杨万里万金家书寄中庭牍背仍题双掩并不知千里寄底物白泥红印三十缾甆缾浅染茱茰紫心知亲賔寄乡味印泥未开出馋水印泥一开香扑鼻江西山间黄羽衣纯绵被体白如脂偶然一念堕世网身插两翼那能飞误蒙诸公相俎豆月里花边一杯酒先生与渠元不疎两年眼底不见渠端能访我荆谿曲愿借前筹酌酃渌蜂儿榧歌叶适平林常榧啖俚蛮玉山之产升金盘其中一树断崖立石乳䕃根多嵗寒形嫌蜂儿尚麤率味嫌蜂儿少标律昔日取急欲髙比今我细论翻下匹世间异物难并兼百年不许赢栽添余甘何为满地涩荔子正复漫天甜浮云变化嗟俯仰灵芝醴泉成独往后来空向玉山求坐对蜂儿还想象五言律酬崔御史送熊掌虞集熊掌来东国分甘到老夫鸾刀寒断节翠釡暖柔肤兔脱中山醢鱼藏丙穴腴藜肠浑未厌玉食恐时须七言律袭美以巨鱼之半见分因以酬谢陆龟蒙谁与春江上信鱼可怜霜刃截来初鳞隳似撤骚人屋腹断疑伤逺客书避网几跳山影破逆风曾蹙浪花虚今朝最是家童喜免泥荒畦掇野蔬邦衡再送二诗一和为甚酥二和牛尾狸周必大金谷烹煎岂我徒磨舂争语夜阑厨六年不赐汤官饵除日犹分刺史酥小惠无多真画饼大篇有味胜清醐遥知发幂烘堂处不见蒸鵞只瓠壶其二追迹犹应怨猎徒截肪何敢恨庖㕑脍鲈湖上曾夸玉煮豆缾中未是酥伴食偏宜十字饼先驱正頼一巵醐却因玉面新名字肠断元正白兽壶鹿尾耶律楚材銮舆秋狝猎南冈鹿尾分甘赐尚方浓色殷殷红玉髓微香馥馥紫琼浆韭花酷辣同葱薤芥屑差辛类桂姜何似氊根蘸浓液邀将诗客大家尝糟鱼王恽霜刀截断玉腴芳暖贮银罂酿粉浆锦尾带頳传内品金盘堆雪喜初尝解酲未减黄柑美隽味能欺紫蠏香一筯餍余乘醉卧梦横沧海听鸣榔琉璃肺王恽击鲜为具乐朋簪辣品流馨涨绿沈犀筯喜辛忘海味霜刀争割快牛心四筵谈屑霏余烈一缕氷浆濯素襟胜过屠门矜大嚼梦云飞绕蹛林深粉丸吴寛净淘细碾玉霏霏万颗完成素手稀须上轻圆真易拂腹中磊磈更堪围不劳刘裕唿方旋若使陈平食更肥既饱有人频咳唾席间往往落珠玑油䭔吴寛腻滑津津色未干聊因佳节助杯盘画图莫使依寒具书信何劳送月团曾见范公登杂记独逢吴客劝加餐当筵一嚼夸甘美老大无成忆胆丸以灯圆饷陆太仆顾清三五新正忆故园屑云糜玉閙春盘小奴解作江南意逺客都忘嵗暮寒梅欲鬭圆忙着子雪如争巧故成团玉厓太仆真清吏莫认明珠按劒看赐鲜鲥鱼于慎行六月鲥鱼带雪寒三千江路到长安尧㕑未进银刀鲙汉阙先分玉露盘赐比羣卿恩巳重颁随元老遇犹难迟囘退食慙无补仙馔年年领大官五言絶句豆腐朱子种豆豆苖稀力竭心巳腐早知淮王术安坐获泉布七言絶句寒具苏轼纎手槎来玉数寻碧油轻蘸嫩黄深夜来春睡浓于酒压褊佳人纒臂金醉中信笔作陆游今朝卖谷得青钱自出街头买彘肩草火燎来香满屋未容下筯已流涎荷包鲊宋伯仁买得荷包酒旋沽荷包惜不是鲈鱼鲈鱼不见张翰軰白向沧波隐处居圆子朱淑真轻圆絶胜鸡头肉滑腻偏宜蟹眼汤纵可风流无处説已输汤饼试何郎引奏后即事蔡羽金华筵罢退从容小仗穿花听午钟五色伞中黄帕羃大官初进紫驼峯御定佩文斋咏物诗选卷二百五十六御定佩文斋咏物诗选卷二百五十七钦定四库全书御定佩文斋咏物诗选卷二百五十七谷类四言古禾曹植猗猗嘉禾惟谷之精其洪盈箱协穗殊茎昔生周朝今植魏庭献之庙堂以昭祖灵谷曹植于穆圣皇仁畅惠渥辞献减膳以服鳏独和气致祥时雨渗漉野草萌变化成嘉谷华黍束晳黮黮重云习习和风黍华陵顚麦秀丘中靡田不播九谷斯丰奕奕青霄蒙蒙甘霤黍发稠华禾挺其秀靡田不植九谷斯茂无髙不播无下不植芒芒其稼参参其穑稸我王委充我民食玉烛阳明显猷翼翼庭前植稻苗赞湛方生蒨蒨嘉苗离离阶侧弱叶繁蔚圎株疎植清流津根轻露濯色五言古行官张望补稻畦水归杜甫东屯大江北百顷平若案六月青稻多千畦碧泉乱挿秧适云已引澑加溉灌更仆往方塘决渠当断㟁公私各地着浸润无天旱主守问家臣分明见谿畔芊芊炯翠羽剡剡生银汉鸥鸟镜里来闗山雪边看秋菰成黑米精凿传白粲玉粒足晨炊红鲜任霞散终然添旅食作苦期壮观遗穗及衆多我仓戒滋蔓遣兴杜甫丰年孰云迟甘泽不在早耕田秋雨足禾黍已映道春苗九月交颜色同日老劝汝衡门士勿悲尚枯藁时来展材力先后无丑好但讶鹿皮翁忘机对芳草东坡苏轼种稻清明前乐事我能数毛空暗春泽鍼水闻好语分秧及初夏渐喜风叶举月明看露上一一珠垂缕秋来霜穗重顚倒相撑拄但闻畦壠间蚱蜢如风雨新舂便入甑玉粒照筐筥我久食官仓红腐等泥土行当知此味口腹已吾许籴米苏轼籴米买束薪百物资之市不缘耕樵得饱食殊少味再拜请邦君愿受一㕓地知非笑昨梦食力免内愧春秧几时花夏稗忽已穟怅然抚耒耜谁复识此意看刈禾髙启农工亦云劳此日始告成往获安可后相催及秋晴父子俱在田札札镰有声黄云渐收尽旷望空郊平日入负担归讴歌道中行鸟雀亦羣喜下啄飞且鸣今年幸稍丰私廪各已盈如何有贫妇拾穗犹惸惸七言古乌盐角行戴复古凤箫鼍鼓龙须笛夜宴华堂醉春色艶歌妙舞荡人心但有欢娯别无益何如邨落卷桐吹能使时人知稼穑邨南邨北声相续青郊雨后耕黄犊一声催得大麦黄一声换得新秧绿人言此角只儿戏孰识古人吹角意田家作劳多怨咨故假声音召和气吹此角起东作吹此角田家乐此角上与邹子之律同宫商合钟吕形甚朴声甚古一吹寒谷生禾黍杜伯渊送新米杨基山人送我山田米粒粒如霜新可喜雨舂风播落红芒照眼如珠絶糠粃饥肠欲食未敢炊未及秋尝羞祖祢忆我春来歳方旱焦穂萎苗将藁矣不意兹晨见精此寳更将何物比终歳勤劳农可念不耕而食余堪耻归买淞江雪色鲈持向髙堂奉甘㫖五言律茅堂检校收稻杜甫香稻三秋末平田百顷间喜无多屋宇幸不碍云山御裌侵寒气尝新破旅颜红鲜终日有玉粒未吾悭暂往白帝复还东屯杜甫复作归田去犹残获稻功筑塲怜穴蚁拾穗许邨童落杵光辉白除芒子粒红加餐可扶老仓庾慰飘蓬与诸公同出城观稼白居易老尹醉醺醺来随年少羣不忧头似雪但喜稼如云歳望千仓积秋怜五谷分何人知帝力尧舜正为君田舍李玮广陌度秋风田家门巷同藤花金一色豆荚箸双红穮蓘存生理篝车见歳功茅柴新酿得逼社醉南翁观稻石沆稻水千区映邨烟几处斜冷风低起树轻浪细浮花鸟雀深深圃凫鹥浅浅沙社歌声不絶于此见年华五言排律秋稼如云蒋防肆目如云处三田大有秋葱茏初满墅散漫正盈畴稍混从龙势空同触石幽紫芒纷羃羃青野澹油油始惬仓箱望终无灭裂忧西成知不逺雨露复何酬嘉禾合颖孟简玉烛将成歳封人亦自歌八方霑圣泽异亩发嘉禾共秀芳何逺连茎瑞且多颖低甘露滴影乱惠风过表稔由神化为祥识气和因知兴嗣歳王道旧无颇太和戊申歳大有年诏赐百寮出城观稼谨书盛事以俟采诗白居易清晨承诏命丰歳阅田闾膏雨抽苗足凉风吐穗初早禾黄错落晚稻緑扶疎好入诗家咏宜令史馆书散为万姓食堆作九年储莫道如云稼今秋云不如嘉禾合颖阙名天祚皇王徳神呈瑞谷嘉盛时苗特秀证道叶方华气转腾佳色云披映早霞薫风浮合颖湛露净祥花六穗垂兼倒孤茎袅复斜影同唐叔献称庆比周家七言律西明寺威公盆池新稻唐彦谦为笑江南种稻时露蝉鸣后雨霏霏莲盆积润分畦小藻井垂隂擢秀稀得地又生金粟界结根仍对水田衣支公尚有三吴思更使幽人忆钓矶六月六日雨后过岳庙游从封寺观稼席上韩琦暑雨频经信宿休近郊方出释潜忧虽妨麦始三停获且见苗知一半收神岳怖民藏电雹老松凭寺偃蛟虬佳游况遇从丰䜟好饬千仓待有秋观稼韩琦一夕甘滋起瘁田陡回灾沴作丰年便晴惟恐禾生耳将熟偏宜谷捺弮云退不畱驱旱迹气清浑露已秋天老翁岂独同民乐更觉诗豪似有权端孺籴米龙川得粳糯数十斛以归作诗调之唐庚倒拔孤舟入瘴烟归来百斛泻丰年炊香未数神江白酿滑偏宜佛迹泉饱去定知频梦与醉中何至便妨禅凭君为比长安米看直公车牍几千丹阳道中观稼张雨行遍山东黄叶邨纵横草路细难分荒鸡户暗蟏蛸月落鴈天粘䆉稏云下泽车傍悬酒榼延陵祠畔读碑文空山更觅牛羊径入兽依然不乱羣秋获喜晴黄佐农事初成乐事繁即看云水接平原巾车道上黄迷垄社鼓声中绿满尊十里断霞明鴈鹜半林斜照散鸡豚丰年有愿缘忧国击壤今闻到处邨米花盛彧吴下孛娄传旧俗人间儿女卜清时釡香云阵冲花瓣火烈春声绕竹枝翻笑絶粮惊雨粟还疑煮豆泣然萁一年休咎何湏问且醉樽前金屈巵七言絶句禾熟孔平仲百里西风禾黍香鸣泉落窦谷登塲老牛粗了耕耘债啮草坡头卧夕阳房陵陈造夏田少雨富来牟多雨何妨穑事秋已戒日供皮子麪更教晚稻饱霜收早行陈与义露侵驼褐晓寒轻星斗阑干分外明寂寞小桥和梦过稻田深处草虫鸣丰年謡王炎满箔春蚕得茧丝家家机杼换新衣五风十雨天时好又见西郊稻秫肥其二洞丁猺户尽归耕篁竹无人弄寸兵要识二天恩德广黄云千里见秋成其三睡鸭陂塘水漫流离离禾稼满平畴共言官府催科缓饱饭浑家百不忧东门外观刈熟民间租米船相衔入城喜作范成大潮到灵桥绿绕船海边力穑屡丰年淡青山色深黄稻恰似胥门九月天春日田园杂兴范成大吉日初开种稻包南山雷动雨连宵今年不欠秧田水新涨看看拍小桥晚春田园杂兴范成大湔裠水满菉苹洲上巳微寒懒出游薄暮蛙声连晓閙今年田稻十分秋秋日田园杂兴范成大秋来只怕雨垂垂甲子无云万事宜获稻毕工随晒谷直须晴到入仓时其二范成大新筑场泥镜面平家家打稻趂霜晴笑歌声里轻雷动一夜连耞响到明书馆即事黄庚烟拖野色入书窗一畈平田隔草塘暮雨初收新水满藕花香杂稻花香一峰云外菴僧惟则平田水语稻花香半解罗衣受晚凉景物双清秋正好乱山云外又斜阳秋日即事诗三章送元辅张罗山世宗拂暑金风动衮裳满天商吹送新凉农家万宝收成后十里遥闻禾黍香送汪伯昭游白门伯昭将自京口至栖霞寺因忆旧游走笔得四絶李流芳紫藤峰下麓公房松户隂隂岭月凉若到都门宜晓骑姚坊廿里稻花香御定佩文斋咏物诗选巻二百五十七御定佩文斋咏物诗选卷二百五十八钦定四库全书御定佩文斋咏物诗选巻二百五十八麦类五言古耕图赵孟頫仲夏苦雨干二麦先后熟南风吹壠亩惠气散清淑是为农夫庆所望实其腹酤酒醉比邻语笑声满屋纷然收获罢髙廪起相属有周成王业后稷播百谷皇天贻来牟长世自兹卜愿言仍歳稔四海尽䝉福久麦陶望龄久麦化蝴蝶蝶化宁自识翅粉渐凌乱须觜好粧饰无端梦为周夸言大鹏翼着书一何困矢口谈道徳当其梦觉时栩栩亦暂适莫信梦中言前身一腐麦七言古刈麦行戴复古腰镰上壠刈黄云东家西家麦满门前邨寡妇拾滞穗饘粥有余炊饼饵我闻淮南麦最多麦田今嵗无干戈饱饭不知征战苦生长此方眞乐土打麦词髙启雉雏髙飞夏风煖行割黄云随手断疎茎短若牛尾垂去冬无雪不相宜塲头负归日色白穗落连耞声拍拍唿儿打晒当及晴雨来怕有飞蛾生卧驱鸟雀非爱惜明年好收从尔食五言排律麦穗两岐郑畋圣虑忧千顷嘉苗荐两岐如云方表盛成穗更标竒瑞露纵横滴祥风左右吹讴謡连上苑化日逼平陂史册书堪重丹青画更宜愿依连理树俱作万年枝余瑞麦张聿瑞麦生尧日芃芃雨露偏两岐分更合异亩颕仍连冀获明王庆宁惟太守贤仁风吹靡靡甘雨长芊芊圣徳应多稔皇家配有年已闻天下泰谁为济西田七言律麦申时行芃芃秀色挺来牟片片黄云似水流风作跳波时隐见雨添新涨乍沈浮晴畦锦漾千层瀫寒壠涛生四月秋却怪狂澜频起陆漫教文伟赋中愁七言絶句初夏即事王安石石梁茅屋有湾碕流水溅溅度两陂晴日煖风生麦气绿隂幽草胜花时其二荷叶初圎笋渐抽东坡南荡正堪游无端壠上翛翛麦横起风寒占作秋莫田刘子翚打麦逢逢上莫田儿童拾穟笑争先市头米价新来贱一醉瓷瓯五六钱初夏范成大晴丝千尺挽韶光百舌无声燕子忙永日屋头槐影暗微风扇里麦花香初四日东郊观麦苗范成大去歳秋霖麦下迟腊残一雪润无泥相将饱喫滹沱饭来听林间快活啼春日田园杂兴范成大髙田二麦接山青傍水低田绿未耕桃杏满邨春似锦踏歌椎鼔过清明夏日田园杂兴范成大二麦俱收斗百钱田家唤作小丰年饼炉饭甑无饥色接到西风熟稻天秋晓出郊杨万里初日新寒正晓霞残山胜水稍人家霜红半脸金婴子雪白一川荞麦花江山道中蚕麦大熟杨万里黄云割路几肩归紫玉炊香一饭肥却破麦田秧晚稻未教水牯卧斜晖麦杨万里无边绿锦织云机全幅青罗作地衣此是农家眞富贵雪花销尽麦苗肥行郊外张养浩云驳疎隂漏日华昽昽晨色散林鸦马前怪底犹明月路转满川荞麦花九日省舅氏郭西独行因书所见曹伯启浩浩隂风酿宿霾道边佛刹记曽来荞花不识秋光老犹向桑隂密处开喜晴杨载檐外喧喧鹊报晴夕阳犹照小窗明廻舟更倚南风顺要听田家打麦声絶句刘基槐叶隂隂覆短墙微风细雨麦秋凉如何一歳三春景不及闲窗午梦长送别叔铭出顺承门鐂崧送客出城秋已凉太行南上楚天长顺承门外斜阳里荞麦花开似故乡怀友僧徳祥湖草青青上客舟辛夷花老麦初秋一春多少怀人梦半在乡山雨外楼御定佩文斋咏物诗选巻二百五十八御定佩文斋咏物诗选卷二百五十九钦定四库全书御定佩文斋咏物诗选巻二百五十九蔬菜类五言古雨后行菜苏轼梦回闻雨声喜我菜甲长平明江路湿并岸飞两桨天公真富有乳膏泻黄壤霜根一蕃滋风叶渐俯仰未任筐筥载已作杯桉想艰难生理窄一味敢专飨小摘饭山僧清安寄深赏芥蓝如菌蕈脆芙牙颊响白菘类羔豚冒土出蹯掌谁能视火候小灶当自养元修菜苏轼菜之美者有吾乡之巢故人巢元修嗜之余亦嗜之元修云使孔北海见当复云吾家菜耶因谓之元修菜余去乡十有五年思而不可得元修适自蜀来见余于黄乃作诗使归致其子而种之东坡之下云彼美君家菜铺田绿茸茸荳荚圆且小槐芽细而丰种之秋雨余擢秀繁霜中欲花而未萼一一如青虫是时青裠女采撷何悤悤烝之复湘之香色蔚其饛㸃酒下盐豉缕橙芼姜葱那知鸡与豚但觉放筯空春尽苗叶老耕翻烟雨丛润随甘泽化煖作青泥融始终不我负力与粪壤同我老忘家舍楚音变儿童此物独娬媚终年系余胷君归致其子囊盛勿函封张骞移苜蓿适用如葵菘马援载薏苡罗生等蒿蓬悬知东坡下塉卤化千钟长使齐安民指此説两翁食煮菜简吕居仁韩驹晓谒吕公子解带浮屠宫畱我具朝餐唤奴求晚菘洗箸㸃盐豉鸣刀芼姜葱俄顷香馥坐雨声传鼎中方观翠浪涌忽变黄云浓争贪歙钵煖不觉定盌空忆登金山顶僧饭与此同还家不能学空费烹调功硬恐动牙颊冷愁伤肺胷君独得其妙堪持饷衰翁异时闻豪气爱客行庖丰殷勤故煮菜知我林下风人生各有道㫖蓄用御冬今我无所营枵腹何由充岂惟台无餽菜把尚不䝉念当勤致此亦足慰途穷种菜刘子翚傍舍植柔蔬携锄理荒秽桔橰勤俯仰一雨功百倍朝来绿映土新叶揺肺肺牛羊勿践畦肉食屠尔辈谢马善卿送菜孙作尝欣食菜美自谓肉不过今晨齿颊间屡嚥安敢唾持粱囓肥鲜野蔌谁当课使君可怜人异味谙小大我本江南樵酸寒羮不和空肠转藜苋粝粟连穅雨韭春割苗霜菘秋饤座羊蹄酿㫖蓄蒲歜杂细剉芋魁掘地底茭首洗泥科木鱼三百头竹笋一万箇朝湘出山㕑夕煮吹烟锉堆盘青黄具入口生涩奈以兹媚盘餐颇复如君作採之谅有时蒸或躬自佐白盐㸃葱橙红椒罗臼磨蔗饧质剂调酽醯芳辛破香饭炊屡熟宿酒酲方饿鵞掌推不受鼈裠空欲蜕馈案连十罂饱食深自荷霜根咀寒韲三叹论竒货冰壶夺仙厨适口腾轩簸四海一东坡拙谪常坎坷参军半亩菜诗句剧嘲贺我憃不偿一造物知何那抱瓮力不任负锄筋苦堕亦欲赋归田自种百亩稬传君作菜法华甆旋封裹食勤不媿天日晏从髙卧紫芥吴寛惟芥本菜类秋深掇而藏此种乃野生已向春初长紫花布满地叶嫩亦堪尝气味既不辛却与芥同行北人无不食木枿与草芒入盘以油和齿颊流肥香七言古春菜苏轼蔓菁宿根已生叶韭芽戴土拳如蕨烂蒸香荠白鱼肥碎㸃青蒿凉饼滑宿酒初消春睡起细履幽畦掇芳辣茵陈甘菊不负渠鲙缕堆盘纎手抹北方苦寒今未已雪底菠薐如鐡甲岂如吾蜀富冬蔬霜叶露芽寒更茁久抛松菊犹细事苦笋江豚那忍説明年投劾竟须归莫待齿揺并发脱次韵子瞻春菜黄庭坚北方春蔬嚼冰雪妍暖思采南山蕨韭苗水饼姑置之苦菜黄鸡羮糁滑莼丝色紫菰首白蒌蒿牙甜蔊头辣生葅入汤翻手成芼以姜橙夸缕抹惊雷茵子出万钉白鵞截掌鼈解甲琅玕林深未飘箨软炊香秔煨短茁万钱自是宰相事一饭且从吾党説公如端为苦笋归明日青衫诚可脱秋蔬张耒荒园秋露瘦韭叶色茂春菘甘胜蕨人言佛见为下筯芼炙烹羮更滋滑其余琐屑皆可口芜菁脆肥姜葅辣藏鞭雏笋纎玉露映叶乳茄浓黛抹已残枸杞只畱枿晚种莴苣初生甲南来食鱼忘肉味久思吾土牛羊茁软炊一饱老有味痛饮百壶今不説蒲团斋罢欠申时自觉少年心解脱顺老寄菜花干戏作长句韩驹道人禅余自锄菜小摘黄花日中晒峨眉㮕脯久不来麴糁姜丝典型在封题寄我纸作囊中有巴蜀斋厨香起炊晓甑八月白配此春盘一掬黄咸韲十韵陆游九月十月屋瓦霜家人共畏畦蔬黄小罂大瓮盛涤濯青菘绿韭谨蓄藏天气初寒手诀妙吴盐正白山泉香挟书旁观稚子喜洗刀竭作厨人忙园丁无事卧曝日弃叶狼借堆空廊泥为缄封糠作火守䕶不敢非时尝人生各自有贵贱百花开时促髙宴刘伶病酲相如渴长鱼大肉何由荐冻韲此际价千金不数狐泉槐叶麪摩挲便腹一欣然作歌聊续冰壶传食生菜葛长庚残风剰雨放春晴久醉欲酲何由醒枕上扶头更解酲五官六吏皆失宁满园万苣间蔓菁火急掣铃唿庖丁细脍雨叶缕风茎酢红姜紫银盐明豆臡麻膏和使成食如辣玉兼甜冰毛骨洒洒心泠泠蔬圃许有孚有池可汲园可斸拂袖归来心愿足自甘学圃为小人爱此菜茹画苜蓿元修雨后脆且腴诸葛敷荣蔓浓绿萝卜生儿芥有孙芋魁出水频浇沃罢锄时或钓池鱼隐几何曾梦蕉鹿既无抱瓮老翁劳亦免趋炎胁肩辱吾尝寓甲第纷纷厌粱肉吾今且烹葵食郁杂野蔌彼紫驼峰出翠釜争如菘韭侑炊粟五侯之鲭世所贵五辛之盘吾亦欲庸人皆被富贵熏或羡吾饕是清福但令此色毋驻颜隽味啮根充我腹三年不窥惭仲舒吾侪何可轻樊须九月筑场十月涤连年借此输官租菜薖为余唐卿赋髙启柱桐里中君始归菜花满园黄蜂飞桔橰倚树长不用江南雨多山土肥方畦独遶看新绿晚食何须尚思肉翠缕登盘春薤香金钗出盎冬葅熟我家亦在莼菰乡秋风便应归共尝潮州司马成何事回首空愁足万羊五言律蓝上采石芥寄前李明府钱起渊明遗爱处山芥绿芳初玩此春隂色犹滋夜雨余隔谿烟叶小覆石雪花舒采采还相赠瑶华洵不如白菜许有壬土羔新且嫰筐筥荐纷披可作青精饭仍携玉版师清风牙颊响真味士夫知南土称秋末投簪要及时五言排律蔬圃陆游山翁老学圃自笑一何愚硗瘠才三亩勤劬頼两奴正方畦画局微润土融酥剪辟荆榛尽鉏犁磊块无过沟横略彴聚甓起浮屠隙地成𤓰楥余工及芋区如丝细生菜似鸭烂蒸壶此事今真办东归不为鲈七言律偶掇野蔬寄袭美陆龟䝉野园烟里自幽寻嫰甲香蕤引渐深行歇每依鸦舅影挑频时见䑕姑心凌风蔼彩初携笼带露虚疎或贮襟欲助春盘还爱否不妨萧洒似家林鲁望以躬掇野蔬兼示雅什用以酬谢皮日休杖摘春烟煖向阳烦君为我致盈筐深挑乍见牛脣液细掐徐闻䑕耳香紫甲採从泉脉畔翠牙搜自石根旁雕胡饭熟醍醐软不是髙人不合尝挽蔬朱子未觉闲来歳月频荷鉏方喜土膏匀连畦已放瑶簪露覆地行看玉本新小摘登盘先饷客晚餐当肉更宜人却怜寂寞公仪子拔尽园蔬不叹贫芥韲杨万里茈姜馨辣最佳蔬荪芥芳心不让渠蟹眼嫰汤微熟了鵞儿新酒未醒初枨香醋酽作三友露叶霜芽知几锄自笑枯肠成破瓮一生只解贮寒葅赵尉送菜戴昺虚老空山学圃翁荷锄头白雪髼松芥台如臂何曾梦菜脑生筋漫自供不料官园苍玉束絶胜禁脔紫驼峰更烦诗手剪春雨剰与一番风露胷五言絶句同羣公题张处士菜园髙适耕地桑柘间地肥菜常熟为问葵藿资何如庙堂肉芥刘子翚叶实把芳辛气烈消烦滞登爼效微劳乍食惊频嚏题苏希亮画裘万顷石梁度山涧上有秦人居歳寒不种桃汲泉灌嘉蔬瀍阳后菴元好问韭早春先绿菘肥秋未黄殷勤绕畦水终日为君忙题画菜钱宰绿酒交春熟灯花入夜开两畦堪小摘不见故人来其二今日荷鉏倦嘉蔬没四垣客来春酒绿风雨夜开园七言絶句寻山家长孙佐辅独访山家歇还涉茅屋斜连隔松叶主人闻语未开门绕篱野菜飞黄蝶食蔬陆龟䝉日午空斋带睡痕水蔬山药荐盘飱林乌信我无机事长到而今下石盆洛城杂诗韩维上东门外春三月桑叶隂隂覆菜花宻竹乱流行径絶桔橰鸣处是人家撷菜苏轼秋来霜露满东园芦菔生儿芥有孙我与何曾同一饱不知何苦食鸡豚二月二日挑菜节大雨不能出张耒久将菘芥芼南羮佳节泥深人未行想见故园蔬甲好一畦春水辘轳声春日怀淮阳张耒最爱南城汲井园春来蔬甲不胜繁人家断处无鸡犬迟日东风似古原春日田园杂兴范成大桑下春蔬绿满畦菘心青嫰芥台肥谿头洗择店头卖日暮裹盐沽酒归晚春田园杂兴范成大紫青莼叶巻荷香玉雪芹芽拔薤长自撷谿毛充晚供短篷风雨宿横塘其二茅针香软渐包茸蓬藟甘酸半染红采采归来儿女笑杖头髙挂小筠笼冬日田园杂兴范成大拨雪挑来踏地菘味如蜜藕更微浓朱门肉食无风味只作寻常菜把供野菜陆游老农饭粟出躬耕扪腹何殊享大烹吴地四时常足菜一番过后一番生其二雨过寒声满背篷如今真是荷锄翁自怜遇事常迟钝九月区区种晚菘巢菜陆游昏昏雾雨暗衡茅儿女随宜治酒肴便觉此身如在蜀一盘笼饼足豌巢宿南岭驿杨万里蕨手犹拳已筯长菊苗初甲可羮尝山邨佳味无人享一路春风野菜香至后入城道中杂兴杨万里畦蔬甘似卧沙羊正为新经几夜霜芦菔过拳菘过膝北风一路菜羮香新春喜雨徐玑农家不厌一冬晴歳事春来渐有形昨夜新雷催好雨蔬畦麦壠最先青雨后冯辰东风花外锦鸠啼唤起西山雨一犁绿满蔬畦人不到桔橰闲立夕阳低翰林故事莫盛于唐宋聊述旧闻拟宫词十首袁桷春帖分裁合分多宫娥争餽缬绡罗青丝菜并银盘送幡胜新题墨旋磨洪州歌柳贯女儿头戴角冠欹匌叶垂垂亸鬓齐十里来城肩担重新晴菜把贱如泥题菜贡性之西风吹动锦斓斑晓起窥园露未干三日宿酲醒不得正思风味到辛盘春菜张雨土甲离离宿雨痕畦蔬小摘当盘飱红绫饼餤残牙齿合向巖头嚼菜根山居吟僧清珙山形凹凸路髙低石占云头屋占蹊地窄栽来蔬菜少又营小圃过桥西西园即事髙启绿池芳草满晴波春色都从雨里过知是邻家花落尽菜畦今日蝶来多答杨署令送菜徐贲隙地知君手自栽绀芽红甲雨中开闲居我亦清斋久肯折新葵为送来县舍即事叶子竒朝日开衙暮散衙略无一刻及春华偶过县舍坡陀外随分春风领菜花画菜任衜露芽烟甲曙光寒紫翠溥香湿未干记得花开曾病酒玉人纎手荐春盘御定佩文斋咏物诗选卷二百五十九御定佩文斋咏物诗选卷二百六十钦定四库全书御定佩文斋咏物诗选卷二百六十杂蔬类五言古百合宣帝接叶有多种开花无异色含露或低垂从风时偃抑行园沈约寒瓜方卧垄秋菰亦满陂紫茄纷烂熳绿芋郁参差初菘向堪把时韭日离离髙梨有繁实何减万年枝荒渠集野鴈安用昆明池续古诗白居易朝采山上薇暮采山上薇歳晏薇亦尽饥来何所为坐饮白石水手把青松枝击节独长歌其声清且悲枥马非不肥所苦长絷维豢豕非不饱所忧竟为牺行行歌此曲以慰长苦饥北人以松皮为菜予初不知味虞侍郎分饷一小把因饭素授厨人与园蔬杂进珍美可喜因作一诗朱弁吾老似出家晚悟媿根钝滋㫖却羶荤禅恱要亲近伟哉十八公兹道亦精进舍身奉刀几割体絶嗔恨鳞皴老龙皮鸣齿溢芳润流膏为伏龟千歳未须问便堪奴笋蕨讵肯友芝菌跏趺得一饱万事皆可摈侍郎文懿后落落衆推俊澹然世味薄内典得所信香厨畱净供频食不言顿晏然黙不语草木雷音震得法于此公骨髓传心印应怜持节人饷此为问讯欲将无上味为我洗尘坌食之不敢余感激在方寸采芹僧宗泐深渚芹生密浅渚芹生稀采稀不濡足采密畏沾衣清晨携筐去及午行歌归道逢李将军驰兽春乗肥七言古郭圃送芜菁感成长句张耒芜菁至南皆变菘菘美在上根不食瑶簪玉笋不可见使我每食思故国西邻老翁知我意盈筐走送如雪白蒸烹气味元不改今晨一餐兼南北孔明用蜀最艰窘百计捃拾无遗䇿当时此物助军行渭上褒中有遗植英雄临事究琐屑终服竒才屈强敌想见躬耕自灌畦当时有意谁能测豆苗方岳江南之笋天下竒春风匆匆吹上篱秦邮之姜肥胜肉逺莫致之长负腹先生一钵同僧居别有方法供斋蔬山房扫地布豆粒不须勤荷烟中锄手分瀑泉洒作雨覆以老瓦如穹庐平明发视玉髯磔一夜怒长堪冰苴自亲火候瀹鱼眼带生芼入晴云盌碧丝髙压涎滑莼脆响平欺辛螫蔊晚菘早韭各一时非时不到诗人脾何如此隽咄嗟办庾郎处贫未为惯五言律芹朱子晚食宁论肉知君薄世荣琼田何日种玉本一时生白鹤今休误青泥旧得名收单还炙背北阙傥闗情畦乐园刘永之郭南抱瓮者久与世情疎砌长龙须草林开燕尾渠辘轳花下转莴苣雨中鉏蔗熟能相寄酬君薤叶书五言絶句菘刘子翚周郎爱晚菘对客䝉称赏今晨喜荐新小嚼冰霜响七言絶句谢杨履道送银茄黄庭坚藜藿盘中生精神珍蔬长蔕色胜银朝来盐醯饱滋味已觉瓜瓠漫轮囷其二君家水茄白银色殊胜坝里紫彭亨蜀人生疏不下筯吾与北人俱眼明其三白金作颗非种成中有万粟嚼轻冰戎州夏畦少蔬供感君来饭在家僧其四畦丁収尽垂露实叶底犹藏十二三待得银包已成谷更当乞种过江南题秋茄图钱选忆昔毗山爱写生瓜茄任我笔纵横自怜老去翻成拙学圃今犹学不成翠巗流壑黄公望石磴连云暮霭霏翠微深杳玉泉飞谿廻寂静尘踪少惟许山人共採薇题菘菜图陈髙栗里园荒旧日归手栽菘菜雨根肥只今客里看图画惆怅红尘满目飞御定佩文斋咏物诗选巻二百六十御定佩文斋咏物诗选卷二百六十一钦定四库全书御定佩文斋咏物诗选卷二百六十一瓜类五言古寄姚司马张说共君春种瓜本期清夏暑瓜成人已去失望将谁语裛露摘香园感味怀心许偶逢西风便因之寄鄂渚种瓜韦应物率性方卤莽理生尤自疎今年学种瓜园圃多荒芜衆草同雨露新苗独翳如直以春窘迫过时不得锄田家笑枉费日夕转空虚信非吾侪事且读古人书五言律瓜李峤欲识东陵味青门五色瓜龙蹄逺珠履女臂动金花六子方呈瑞三仙实可嘉终朝奉絺绤谒帝伫非賖南山下与老圃期种瓜孟浩然樵牧南山近林庐北郭賖先人畱素业老圃作邻家不种千株橘惟资五色瓜邵平能就我开径剪蓬麻薛氏瓜庐赵师秀不作封侯念悠然逺世纷惟应种瓜事犹被读书分野水多于地春山半是云吾生嫌已老学圃未如君题薛景石瓜庐徐照何地有瓜庐平湖四亩余自锄畦上草不放手中书人逺来求字童闲去钓鱼山民山上住却羡水边居题薛景石瓜庐徐玑近舍新为圃浇锄及晚凉因看瓜蔓吐识得道心长隔沼嘉蔬洁侵畦异草香小舟应买在门外是渔郎七言律食西瓜方夔恨无纎手削驼峰醉嚼寒瓜一百筩缕缕花衫粘唾碧痕痕丹血掐肤红香浮笑语牙生水凉入衣襟骨有风从此安心师老圃青门何处问穷通横山下种瓜作王宠山田荦确苦多沙学种东陵五色瓜激涧即看穿石竹挿篱偏自爱藤花囊中未得餐霞法谿上时畱泛海槎长日辍耕无一事只须牛角挂南华五言絶句柳枝李商隐嘉瓜引蔓长碧玉冰寒浆东陵虽五色不忍值牙香七言絶句致中惠瓜成二絶刘子翚故人夙有瓜畦约走送筠篮百里间翠甒琼罂才一握极知风味胜黄斑其二柘浆澑澑香浮玉苏水沈沈色弄金那似甘瓜能破暑一盘霜露沍清襟夏日田园杂兴范成大昼出耘田夜绩麻邨庄儿女各当家儿童未解供耕织也傍桑隂学种瓜西域尝新瓜耶律楚材西征军旅未还家六月攻城汗滴沙自愧不才还有幸午风凉处剖新瓜滦京杂咏杨允孚虽然玉宇桂无花秋比江南分外嘉絃管画楼人散去舍郎携妓劝尝瓜剖瓜仕女图倪瓒月弯削破翠团团六月人间风露寒谁觅东陵故侯去但知华屋荐金盘题画瓜聂大年翠实离离引蔓秋西风凉露满林丘东门尚有闲田地千载何人説故侯御定佩文斋咏物诗选巻二百六十一御定佩文斋咏物诗选卷二百六十二钦定四库全书御定佩文斋咏物诗选卷二百六十二豆花类五言律架边谢榛闲庭秋一色满架豆花垂薄俗存吾计衰年习土宜烟中晚雀定露下候虫知何限幽人意临风独立时五言絶句晚凉僧宗泐晚凉池上亭坐来心似水雨过竹林青风吹豆花紫七言絶句江南陆龟䝉邨边紫豆花垂次岸上红梨叶战初莫怪烟中重回首酒家青纻一行书忆汪遯斋戴良四明羁客近如何别去今才一月过记得小斋多野思豆花隂里唱离歌偶睡髙启竹间门掩似僧居白豆花开片雨余一榻茶烟成偶睡觉来犹把读残书新秋示盛伯宣鐂泰暑退新凉透碧纱砧声不断是谁家酒醒小立残阳里闲数篱边紫豆花为僧朗碧天题扇寄人史鑑玉箎峰下雨来时索我闲吟寄逺诗蕉叶满庭松子落竹林啼鸟豆花垂忆王屋山人孙一元几时不见鹿皮翁回首碧云天自东记得去秋新月夜豆花棚下说年丰访葛征君谢榛西城闲访葛洪家篱落秋余白豆花髙枕自知无俗梦数椽茅屋在烟霞种豆王穉登庭下秋风草欲平年饥种豆绿隂成白花青蔓髙于屋夜夜寒虫金石声酒次与吴文学居节对酒无言兴尽还豆花棚下有青山明朝欲钓鲈鱼去君若来时恐未闲秋日过子问郊居王伯稠映竹缘谿三两家隂隂树影日将斜翩翩黄蝶穿疎蓼唧唧秋虫语豆花凉生豆花王伯稠豆花初放晚凉凄碧叶隂中络纬啼贪与邻翁棚底话不知新月照清谿御定佩文斋咏物诗选巻二百六十二御定佩文斋咏物诗选卷二百六十三钦定四库全书御定佩文斋咏物诗选巻二百六十三莼菜类长短句题彦臯莼轩陈璧芙蓉花冷烟作雨鲤鱼风生紫莼渚轩前秋容浩谁主江人倚楫烟中语纎茎采香光漉漉冰丝齐穿水晶绿莼有羮菰有米綵衣奉寿阿母喜平生宦情一杯水七言絶句答朝士贺知章钑镂银盘盛蛤蜊镜湖莼菜乱如丝乡曲近来佳此味遮渠不道是吴儿西湖采莼曲沈明臣西湖莼菜胜东吴三月春波绿满湖新様越罗裁窄袖着来人说是罗敷莼菜陆树声陆瑁湖边水漫流洛阳城外问渔舟鲈鱼正美莼丝熟不到秋风已倦游莼菜徐桂波心未吐心如结水叶初齐叶尚含脂自凝肤柔绕指转教风味忆江南其二鲛纻纷纷散作丝龙涎宛宛滑流匙诗人采茆元从水莫误嘉蔬嗔露葵御定佩文斋咏物诗选巻二百六十三御定佩文斋咏物诗选卷二百六十四钦定四库全书御定佩文斋咏物诗选卷二百六十四菌类七言古答永新宗令寄石耳黄庭坚饥欲食首山薇渴欲饮颖川水嘉禾令尹清如冰寄我南山石上耳筠笼动浮烟雨姿瀹汤磨沙光陆离竹萌粉饵相发挥芥姜作辛和味宜公庭退食饱下筯杞菊避席遗萍韲鴈门天花不复忆况乃桑鵞与楮鸡小人藜羮亦易足嘉蔬遣饷荷眷私吾闻石耳之生常在苍崖之絶壁苔衣石腴风日炙扪萝挽葛采万仞侧足委骨豺狼宅佩刀买犊劒买牛作民父母今得职闵仲叔不以口腹累安邑我其敢用鲑菜烦嘉禾愿公不复甘此鼎免使射利登嵯峨蕈子杨万里空山一雨山澑急漂流桂子松花汁土膏松煖都渗入蒸出蕈花团戢戢戴穿落叶忽起立拨开落叶百数十蜡面黄紫光欲湿酥茎娇脆手轻拾色如鵞掌味如蜜滑如莼丝无㸃涩伞不如笠钉胜笠香畱齿牙麝莫及菘羔楮鸡避席揖餐玉茹芝当却粒作羮不可疏一日作腊仍堪贮盈笈五言律沙菌许有壬牛羊膏润足物产借英华帐脚骈遮地钉头怒戴沙斋厨供玉食毳索出氊车莫作垂涎想家园有昔邪七言律与参寥师行园中得黄耳蕈苏轼遣化何时取衆香法筵斋钵久凄凉寒蔬病甲谁能採落叶空畦半已荒老楮忽生黄耳蕈故人兼致白芽姜萧然放筯东南去又入春山笋蕨乡五言絶句白蕈朱子闻説阆风苑琼田产玉芝不收云表露烹瀹讵相宜七言絶句上萧家崃黄庭坚玉笥峰前几百家山明松雪水明沙趂虚人集春蔬好桑菌竹萌烟蕨芽后滦水秋风词柳贯山邮纳客供次舍土屋迎寒催墐藏砂头麻姑一寸厚雨过牛童提满筐御定佩文斋咏物诗选卷二百六十四御定佩文斋咏物诗选卷二百六十五钦定四库全书御定佩文斋咏物诗选卷二百六十五瓠类五言古田家屋上壶梅尧臣修蔓屋头缀大壶檐外埀霜干叶犹苦风断根未移收挂烟突近开充酒具迟贱生无所用㑹有千金时五言律种瓠范梈岂是阶庭物支离亦自竒已殊凡草蔓缀得好花枝带雨宁无实凌霄必有为啾啾羣鸟雀从汝踏多时秋后瓠果成一实轮囷可爱余嘉其晚成而不羣答赋云范梈嘉瓠吾所爱孤髙更可人不虚种植意终系发生神有叶诚藏用无容岂识真明年应见汝衆子亦轮囷家园种壶作朱曰藩春柳半含荑春鸠屋上啼弱苗何日引长柄得谁携瓠落非无用鸱夷爱滑稽挥鉏不觉倦新月在楼西七言律手植瓠材刘从益为爱葫芦手自栽弱条柔蔓渐萦廻素花飘后初成实碧䕃浓时可数枚试问老禅藤缀处何如游子杖挑来早知瓠落非无用岂合江湖养不才五言絶句瓠刘子翚溉釜熟轮囷香清味仍美一线解琼瑶中有佳人齿御定佩文斋咏物诗选巻二百六十五御定佩文斋咏物诗选卷二百六十六钦定四库全书御定佩文斋咏物诗选巻二百六十六韭薤类五言律秋日阮隐居致薤三十束杜甫隐者柴门内畦蔬绕舍秋盈筐承露薤不待致书求束比青刍色圆齐玉箸头衰年闗鬲冷味煖併无忧田家梅尧臣髙树䕃柴扉青苔㸃落晖荷锄山月上寻径野烟微老叟扶童望羸牛带犊归灯前饭何有白薤露中肥韭花许有壬西风吹野韭花发满沙陀气校荤蔬媚功于肉食多浓香跨姜桂余味及瓜茄我欲收其实归山种涧阿七言律题华季充剪韭轩周翼吴下有田宜种韭髙风莫笑庾郎贫翚飞画栋青林表玉洗行盘绿水濵夜雨剪来茸自长春风吹起碧初匀客来一筯分清供不与区区肉食人五言絶句韭刘子翚肉食终三韭终怜气味清一畦春雨足翠发剪还生韭髙启芽抽冒余湿掩冉烟中缕几夜故人来寻畦剪春雨七言絶句葱陆游瓦盆麦饭伴邻翁黄菌青蔬放筯空一事尚非贫贱分芼姜僭用大官葱御定佩文斋咏物诗选巻二百六十六御定佩文斋咏物诗选卷二百六十七钦定四库全书御定佩文斋咏物诗选巻二百六十七山药类七言古子平寄惠希夷陈先生服福唐山药方因戏作杂言谢之文同蜀江之东山色尽如赭有道人云此是丹砂伏其下烟云光润若洗濯涧谷玲珑如刻画我闻神仙草药不在凡土生是中当有灵苗异卉之根茎果然人言所出山芋为第一西南诸郡有者皆虚名就中福唐衆称赏肥硕甘香天所养有时巗头倒垂三尺壮士臂忽然洞口直举一合仙人掌土人入冬农事闲千篝万锸来此山可怜所鬻不甚贵着价即售曾不悭往年子瞻为余说言君所部之内此物尤竒絶后复寄书劝我当饵之满纸亲提华岳先生诀余因购之不惜钱依方服饵将二年其功神圣久乃觉牙牢体溢支节坚自问丹霄几时上早生两翅教髙飏尘世如帑不可居待看鸿蒙对云将掘山药歌龚璛绿薜紫藤缃色子种玉绵延春透髓晴虹歳晚寒不起託命长鑱山谷里小隐墙东堑药阑斸土政得方槃槃服食相传养生诀茂陵刘郎和露啜五言律象之以山药见赠韩维龙山有游客赠药满筠笼叶渍沙泉碧苗分石窦红斸应侵晓露来喜及春风却笑丹砂逺辛勤勾漏翁尝山药鐂崧谁种山中玉修圆故自匀野人寻得惯带雨斸来新味益丹田煖香凝石髓春商芝亦何事空负白头人七言律次韵奉和蔡枢密南京种山药法王安石区种抛来六七年春风条蔓想宛延难追老圃莓苔径空对珍盘玳瑁筵嘉种忽传河右壤灵苗更长阙西偏故畦穿斸知何日南望钟山一慨然和七兄山蓣汤黄庭坚厨人清晓献琼糜正是相如酒渴时能解饥寒胜汤饼略无风味笑蹲鸱打窗急雨知然鼎乱眼晴云看上匙已觉尘生双併椀浊醪从此不须持山药朱子怪来朽壤耀琼英小斸顷筐可代耕豢豹于人尽无分蹲鸱从此不须生雪鑱但使身长健石鼎何妨手自烹欲赋玉延无好语羞论蜂蜜与羊羮御定佩文斋咏物诗选巻二百六十七御定佩文斋咏物诗选卷二百六十八钦定四库全书御定佩文斋咏物诗选巻二百六十八芋类七言律谢姜寛送芋子费宏芋魁相送满筠笼应念冰盘苜蓿空此日蹲鸱真损惠当年黄独漫哀穷蒸时不厌葫芦烂煨处还思榾柮红自是菜根滋味好万钱谁复羡王公五言絶句芋魁朱子沃野无凶年正得蹲鸱力区种黄叶青深煨奉朝食西园边贡庭际何所有有萱复有芋自闻秋雨声不种芭蕉树七言絶句冬日田园杂兴范成大榾柮无烟雪夜长地炉煨酒煖如汤莫嗔老妇无盘饤笑指灰中芋栗香漫成马臻饱霜紫芋细凝酥旋拨寒灰出地炉惭愧邻家新酒熟客来沽得满葫芦御定佩文斋咏物诗选巻二百六十八御定佩文斋咏物诗选卷二百六十九钦定四库全书御定佩文斋咏物诗选巻二百六十九蔊菜类长短句罗仲宪送蔊菜谢以长句杨万里学琴自有谱相鹤自有经蔬经我繙尽不见蔊菜名金华诗里初相识玉友尊前每相忆坐令芥孙姜子芽一见风流俱避席取士取名多失真向来许靖亦误人君不见郑花不得半山句却叅鲁直称门生五言律蔊朱子灵草生何许风泉古涧旁褰裳勤采撷投筯嚏芳香冷入𤣥根閟春归翠颖长遥知拈起处全体露真常御定佩文斋咏物诗选巻二百六十九御定佩文斋咏物诗选卷二百七十钦定四库全书御定佩文斋咏物诗选巻二百七十芦菔类五言古徐梦弼以诗求芦菔輙次来韵刘迎神农尝草木济世以仁爱根源列郡出品目成书载中云莱菔根试验颇为大昌谷呕时须文园渴尝待食异地黄并效与芜菁逮岂惟齿衆药政自冠诸菜五州风土宜罫布畦壠对垦鉏尽衆力封培穷百态翠角春雨中黄花晚烟外日送盘箸资歳给缾罂頼片玉出头颅层冰起肤背脆美掩莼葵甘辛敌姜芥物生贵有用对此一何快储贮得沈涵弃遗免狼狈但足齐人餐何惭楚臣佩五言律芦菔许有壬性质宜沙地栽培属夏畦熟登甘似芋生荐脆如梨老病消凝滞竒功直品题故园长尺许青叶更堪韲五言絶句萝菔刘子翚密壤穿根蔕风霜亦饱经如何纯白质近蔕却微青萝卜纷敷剪翠丛津润擢玉本寂寞病文园吟余得深龈御定佩文斋咏物诗选巻二百七十御定佩文斋咏物诗选卷二百七十一钦定四库全书御定佩文斋咏物诗选巻二百七十一蕨类七言律初食笋蕨杨万里炰凤烹龙世浪传猩脣熊掌我无缘只逢笋蕨杯盘日便是山林富贵天稚子玉肤新脱锦小儿紫臂未开拳只嫌岭外无珍馔一味春蔬不直钱七言絶句答客杨奂仕晚自知为学拙家贫人道治生疎满山薇蕨春风老昨夜邻翁有报书御定佩文斋咏物诗选巻二百七十一御定佩文斋咏物诗选卷二百七十二钦定四库全书御定佩文斋咏物诗选巻二百七十二椒姜类四言古椒华颂成公绥嘉哉芳椒载繁其实厥味惟贞蠲除百疾肇惟歳始月正元日永介眉寿以祈初吉椒赞郭璞椒之灌植实繁有榛薫林烈薄馞其芬辛服之不已洞见通神元日椒花颂刘臻妻璇穹周廻三朔肇建青阳散辉澄景载涣美哉灵花爰采爰献圣容暎之永寿于万五言律地椒许有壬冻雨催花紫轻风散野香刺沙尖叶细敷地乱条长楚客收成裹奚童撷满筐行厨供草具调鼎尔非良七言律花椒僧宗林欣欣笑口向西风喷出𤣥珠颗颗同采处倒含秋露白晒时娇映夕阳红调浆美着经上涂壁香凝汉殿中鼎餗也应如此味莫教姜桂独成功五言絶句椒园裴廸丹刺罥人衣芳香畱过客幸堪调鼎用愿君垂采摘江行钱起映竹疑邨好穿芦觉渚幽渐安无旷土姜芋当农收姜刘子翚新芽肌理腻映日净如空恰似匀粧指柔尖带浅红七言絶句寄怀归州马判官僧齐已三年为倅兴何长髙卧应多事少忙又见秋风霜裛树满山椒熟水云香御定佩文斋咏物诗选巻二百七十二御定佩文斋咏物诗选卷二百七十三钦定四库全书御定佩文斋咏物诗选巻二百七十三荠类五言古荠菜陆游舍东种早韭生计如庾郎舍西种小果戏学蚕丛乡惟荠天所赐青青被陵冈珍美屏盐酪耿介凌雪霜采撷无阙日烹饪有秘方候火地炉煖加糁砂钵香尚嫌杂笋蕨而况污膏粱炊秆及鬻䴵得此生辉光吾馋实易足扪腹喜欲狂一扫万钱食终老稽山旁七言絶句晚春初夏絶句张耒睡足髙檐春日斜碾声初破小龙茶楼边绿树飞红尽春色墙隂老荠花御定佩文斋咏物诗选巻二百七十三御定佩文斋咏物诗选卷二百七十四钦定四库全书御定佩文斋咏物诗选巻二百七十四菱芡类五言古採菱曲简文帝菱花落复含桑女罢新蚕桂棹浮星艇徘徊莲叶南採菱曲陆罩参差杂荇枝田田竞荷宻转叶任香风舒花影流日戏鸟波中荡游鱼菱下出不与文王嗜羞持比萍实採菱词储光羲浊水菱叶肥清水菱叶鲜义不游浊水志士多苦言潮没具区薮潦深云梦田朝随北风去暮逐南风旋浦口多渔家相与邀我船饭稻以终日羹莼将永年方冬水物穷又欲休山樊尽室相随从所贵无忧患七言古采菱行刘禹钖白马湖平秋日光紫鳞如锦綵鸳翔荡舟游女满中央采菱不顾马上郎争多逐胜纷相向时转兰桡破轻浪长鬟弱袂披参差钗影钏文浮荡漾笑语哇咬顾晚晖蓼花缘岸扣舷归归来共到市桥歩野蔓系船萍满衣家家竹楼临广陌下有连樯多估客携觞荐芰夜经过醉踏大隄相应歌屈平祠下沅湘水月照寒波白烟起一曲南音此地闻长安北望三千里食鸡头欧阳修六月京师暑雨多夜夜南风吹芡觜凝祥池锁㑹灵园仆射荒陂安可拟争先园客采新苞剖蚌得珠从海底都城百物贵鲜新厥价难酬与珠比金盘磊落何所荐滑台泼醅如玉醴自惭窃食万钱厨满口飘浮嗟病齿却思年少在江湖野艇髙歌菱荇里香新味美手自摘玉洁沙磨软还美一瓢固不羡五鼎万事适情为可喜何时遂买颍东田归去结茅临绿水食鸡头苏辙芡叶初生皱如縠南风吹开轮脱辐紫苞青刺攒猬毛水面放花波底熟森然出手初莫近谁料明珠藏满腹剖开膏液尚糢煳大盎磨声风雨速清泉活火曽未久满堂坐客分升掬纷然咀嚼惟恐后势若羣雏方脱粟东都毎忆㑹灵沼南国陂塘种尤足东游尘土未应嫌此物秋来日常食采芡文同芡盘团团开碧轮城东壕中如叠鳞汉南父老旧不识日日岸上多少人骈头鬅松露秋熟绿刺红针割寒玉提笼当筵破紫苞老蚌一开珠一掬吹台北下凝祥池圃田东边仆射陂如今两处尽湮没异日此地名应驰物贵新成味尤美可惜飘零还入水料得明年转更多一匝清波流珠子採菱图杜琼苕谿秋髙水初落菱花已老菱生角红裠绿髻谁家人小艇如梭不停泊三三两两共采菱纎纎十指寒如冰不怕指寒并刺损只恐归家无斗升湖州人家风俗美男解耕田女丝枲採菱即是採桑人又与家中助生理落日青山敛暮烟湖波十里镜中天清歌一曲循归路不似耶谿唱採莲五言律菱李峤鉅野韶光暮东平春澑通影揺江浦月香引棹歌风日色翻池上潭花发镜中五湖多赏乐千里望难穷七言律食鸡头子杨万里江妃有诀煮真珠菰饭牛酥软不如手擘鸡头金五色盘倾骊颔琲千余夜光明月供朝嚼水府灵宫恐夕虚好取蓝田餐玉法编归辟谷赤松书食鸡头子杨万里三危瑞露冻成珠九转丹砂鍊久如鼻观温芳炊桂歇齿根熟软剥胎余半瓯鹰爪中秋近一炷龙涎丈室虚却忆吾庐野塘味满山柿叶正堪书五言絶句江行钱起细竹渔家路斜阳看结罾喜来邀客坐分与折腰菱菱梅尧臣紫角菱实肥青铜菱叶老孤根未能定不及寒塘草采菱舟朱子湖平秋水碧桂棹木兰舟一曲菱歌晚惊飞欲下鸥过髙邮射阳湖杂咏萨都拉霜落大湖浅渔家悬破罾此时生计别小艇卖秋菱题谿楼余阙谿水绿悠悠髙楼在谿上日暮望江南舟中採菱唱六言絶句望亭饭僧作僧洪恩隔岸长松疎柳双谿一片湖光夜听渔舟共语风吹菱芡时香七言絶句看采菱白居易菱池如镜净无波白㸃花稀青角多时唱一声新水调谩人道是采菱歌菱荇沼薛涛水荇斜牵绿藻浮柳丝和叶卧清流何时得向谿头赏旋摘菱花旋泛舟菱渚林逋含机绿锦翻新叶满箧青铜莹古花最爱晚来鸥与鹭宿烟翘雨便为家秋思陆游老子斋居罢击鲜木盘竹筯每随缘邻僧不用分香钵莲芡犹堪过半年菱沼杨万里柄似蟾蜍股様肥叶如蝴蝶翼相差蟾蜍翘立蝶飞起便是菱花着子时御定佩文斋咏物诗选巻二百七十四御定佩文斋咏物诗选卷二百七十五钦定四库全书御定佩文斋咏物诗选巻二百七十五总树类五言古古诗阙名庭中有竒树緑叶发华滋攀条折其英将以遗所思馨香盈懐袖路逺莫致之此物何足贵但感别经时杂诗张翰东邻有一树三纪裁可拱无花复无实亭亭云中竦隟禽不为巢短翮莫肯任忽有一飞鸟五色杂英华一鸣衆鸟至再鸣衆鸟罗长鸣揺羽翼百鸟互相和读山海经陶濳丹木生何许廼在峚山阳黄花复朱实食之夀命长白玉凝素液瑾瑜发竒光岂伊君子宝见重我轩皇其二逍遥芜臯上杳然望扶木洪柯百万寻森㪚覆旸谷灵人侍丹池朝朝为日浴神景一登天何幽不见烛其三粲粲三珠树寄生赤水隂亭亭凌风桂八榦共成林灵鳯抚云舞神鸾调玉音虽非世上宝爰得王母心芳树元帝芬芳君子树交柯御宿园桂影含秋月桃花染春源落英逐风聚轻香带蘂翻丛枝临北合灌木隐南轩交让良宜重成蹊何用言芳树丘迟芳叶已漠漠嘉实复离离发景傍云屋凝晖覆华池轻蜂掇浮颖弱鸟隐深枝一朝容色茂千春长不移芳树张正见竒树舒春苑流芳入绮钱合欢分四照同心影万年香浮佳气里叶映彩云前欲识扬雄赋金玉满甘泉芳树顾野王上林通建章杂树遍林芳日影桃蹊色风吹梅径香幽山桂叶落驰道栁条长折荣疑路逺用表莫相忘赋得芳树李爽芳树千株发揺荡三阳时气软来风易枝繁度鸟迟春至花如锦夏近叶成帷欲寄边城客路逺讵能持咏树庾信交柯乍百顷擢本或千寻枫子畱为式桐孙待作琴残核移桃种空花植枣林幽居对䝉宻蹊径转深沈移树庾信酒泉移赤柰河阳徙石橊虽言有千树何处似封侯送刘㪚员同赋得陈思王诗山树郁苍苍许敬宗乔木託危岫积翠绕连冈叶踈犹漏影花少未流芳风来闻肃肃雾罢见苍苍此中饯行迈不异上河梁望宅中树有所思卢照邻我家有庭树秋叶正离离上舞双栖鸟中秀合欢枝劳思复劳望相见不相知何当共攀折歌笑此堂垂翫新庭树因咏所懐白居易霭霭四月初新树叶成隂动揺风景丽盖覆庭院深下有无事人竟日此幽寻岂惟翫时物亦可开烦襟时与道人语或听诗客吟度春足芳色入夜多鸣禽偶得幽闲境遂忘尘俗心始知真隐者不必在山林截树白居易种树当前轩树髙柯叶繁惜哉逺山色隐此蒙茏间一朝持斧斤手自截其端万叶落头上千峯来靣前忽似决云雾豁达覩青天又如所念人久别一欵颜始有清风至稍见飞鸟还开懐东南望目逺心辽然人各有偏好物莫能两全岂不爱柔条不如见青山新晴后谿树隂洒然览景成韵文同雨后谿水急晴光郁如浮髙林放繁隂黯黯幢葢稠麦熟桑椹好撩乱黄栗畱吚吚动新蜩局局啼乳鸠晚䇿贪静境缓带成独逰照影俯回渊濯足临漫流愿言懐世虑逐此潇洒休定知今夕梦不作尘土忧京城闲居杂言揭傒斯朔土髙且厚民生劲而彊榆栁虽弱质生植益繁昌桃李大于拳枣栗充糇粮谁谓苦寒地百物莫得伤青青云梦竹宿昔傲雪霜移植于此庭不如芥与杨竹性岂有改由来非本乡题拙作小图朱徳润碧山髙隂岑老树立突兀岚光凝晓候隐见苍林宻空谷有佳人胡宁欲行役其二招提抱层巖阑楯出虚迥㣲㣲宿霭收转见苍林静客子更何之扶笻蹑云磴题黄彦成云林小隐练子宁有客素肥遯幽居爱林庐结屋依陋巷种树绕城隅浮云南山来清隂覆其闾老栁带寒色芳兰露春腴窗深不知晓树宻室自虚甘贫意自适守道乐有余娱賔非㫖酒饱食但园蔬流水赴大壑翔禽恋髙株物性各有遂谁能常晏如题叶熈时空树轩僧智舷尝闻松化石未闻树化竹君家草堂树何乃虚其腹怀抱日益空枝叶不放緑其中有容焉外润若不足僧还可入定旅寓何必屋居士空诸有不独此老木七言古赋得庭中有竒树贺循三春莭物始芳菲逰丝细草动春晖香风飘舞花间度好鸟和鸣枝上飞临池间竹偏增緑依堦暎雪纷如玉温室庭前竟不言鼓吹楼中能作曲曾闻逺别旧难思攀折会取赠佳期长条本自堪为带宻叶由来好作帷星稀汉转月轮明徘徊夜鹊屡相惊欲识幽人兰杜径山窗芳桂复丛生题逺山平林图王炎山色㣲茫疑有无木叶半脱殊萧踈云根更着数椽屋此屋当有幽人居墨妙逼真乃如此毕竟非真惟近似何如屐齿饱经行是处谿山皆画笥还君图画吾且归家在江南依翠㣲西湖酒家壁画枯木宋无衡岳乔松道途逺成都古柏山川隔忽惊老树刺眼来疑是颓崖压东壁拗怒风雷龙虎气盘折造化干坤力隂连沧海一片秋秀夺西湖两峯色寒云苒惹霾昼影冻藓縁沿借春碧醉翁睥睨欲挂衣禅伯经营思憇钖乌鸢𠖇下踏枝空猿猱夜过嗔藤仄鐡榦铜柯嗅不香苍雪𤣥烟润将滴便拟攀罗解紏纒何烦平地生荆棘直湏扫去曲碌姿挥作昂霄数千尺赋得独树邉淮送人之京林鸿君不见秦淮水流东到海淮边独树如车盖九月㣲霜赤叶干枯枝飒飒鸣天籁枝上啼鸦㪚曙烟枝头残照咽寒蝉离人畱饮停车骑侠客相逢挂马鞭南国髙僧従此去驻钖雨花台下路一饭淮邉洗钵时六时宴坐祇园树野鹤孤云任去还禅心不道别离难山中亦有长松树待尔青青共嵗寒五言律送窦校书见饯得云中辨江树张九龄江水天连色无涯浄野氛㣲眀岸傍树凌乱渚前云举棹形随转登舻意渐分渺茫従此去空复惜离羣试古木卧平沙王冷然古木卧平沙摧残嵗月赊有根横水石无榦拂烟霞春至苔为叶冬来雪作花不逢星汉使谁辨是灵槎赋得海邉树皇甫冉歴歴縁荒岸𠖇冥入逺天每同沙草发长共水云聨揺落潮风早离披海雨偏故伤逰子意多在客舟前枯树韩愈老树无枝叶风霜不复侵腹穿人可过皮剥蚁还寻寄託惟朝菌依投絶暮禽犹堪持改火未肯但空心古树张籍古树枝柯少枯来复㡬春露根堪系马空腹恐蔵人蠧莭莓苔老烧痕霹雳新若当江浦上行客祭为神路傍树马戴古树何人种清隂减昔时莓苔根半露风雨莭偏危虫蠧心将穴蝉催叶向衰樵童不湏剪聊起召公思禁中庭树钱惟演紫闼分隂地丹条擢秀时髙枝接温树宻叶覆辛夷夜影瑶光接晨英玉露滋乗春好封植为赋角弓诗翠雨亭诗朱德润翠树元无雨空蒙暗湿衣林深迷逺嶂风卷杂晴晖岚润侵书几隂凉拂钓矶苍云何处宻清晓傍檐飞倚树王野偶尔依芳树跏趺迹緑苔身忘羣鸟近坐久一花开移影髙还下看人去复囘携书空置石翻动任风来五言排律永乐县所居一草一木无非自栽今春悉巳芳茂因书即事一章李商隐手种悲陈事心期翫物华栁飞彭泽雪桃㪚武陵霞枳嫩栖鸾叶桐香待鳯花绶藤萦弱蔓袍草展新芽学植功虽倍成蹊迹尚赊芳年谁共翫终老卲平𤓰咸通十四年府试木向荣郑谷园林青气动衆木㪚寒声败叶墻隂在滋条雪后荣欣欣春令早蔼蔼日华轻庾岭梅先觉隋堤栁暗惊山川应物候臯壤起农情祇待花开日连栖出谷莺七言律红树吴融一声南雁已先红槭槭凄凄叶叶同自是孤根非暖地莫惊他木耐秋风烧烟㪚去隂全薄眀月临来影半空长忆洞庭千万树照山横浦夕阳中书緑帷亭壁文同乔木绕舍如緑帷羣山四靣寒参差春禽入秋啼自别早云到暮归常迟庭前好菊劝饮酒案上佳纸邀吟诗闲居数月兴便野浑㤀簿书相䀨时红树文同万叶惊风尽卷収独余红树拟禁秋巳疑断烧生前岭更共残霞入逺楼枫岸最深霜未落柿园浑变雨初休劝君莫上青山道妆㸃行人分外愁緑隂谢宗可万树东风涌翠澜遮蔵芳恨料应难入帘苍霭暮春晚满地碧云清昼寒栁暗池台烟乍湿槐深门巷雨初干阶前花落无人到又染苔痕上石阑次韵和石末公红树诗刘基岸栁江蒲总戚施桕林辛苦擢金支虞人诧见炎官伞候骑讹传汉将旗照水焚煌空衒貎因风飘落竟従谁应慙若木生旸谷长驻踆乌烛崦嵫次韵和石末公红树诗刘基红树漫山驻嵗华𤣥冬惊见眼生花井陉旗帜军容盛汴水㠶樯御气赊春草凄迷金谷障夕阳照灼赤城霞靡蓱丹木扶桑里惆怅谁乗博望槎蓟门烟树杨荣蓟门春雨㪚浮埃烟树溟蒙霁欲开十里清隂连紫陌半空翠影接金台东风叶暗畱莺语落日林深看鸟回记得清明携酒处碧桃花底坐徘徊蓟门烟树金幼孜野色苍苍接蓟门淡烟踈树碧氤氲过桥酒幔依稀见附郭人家逺近分红雨落花行处有緑隂啼鸟坐来闻玉京尽日多佳气缥缈还㸔暎五云蓟门烟树李东阳蓟丘城外访遗踪树色烟光逺更重飞雨过时青未了落花残处緑还浓路迷南郭将三里望断西林有数峰坐久不知迟日霁隔谿僧寺午时钟树色卲宝乍浓还淡弄朝晖树色依稀定是非楼上望回川歴歴城隂遮断路㣲㣲晴云有影团倾葢春水无波緑染衣独坐怀人心正逺天空渭北雁初归树影朱之蕃层枝疉叶㸃苔斑深院重垣总莫关夹道宻移湏按辔满庭交匝可怡颜月穿池岸连浮藻日射园林障逺山斜拂北窗来枕簟清隂合处鸟声闲七言排律画古木马祖常桑空河上生贤相枫老山中化羽人未借九关当地轴还曾八月上天津雷烧桐尾琴材古玉刻龙形剑具新雨蚀苍皮苔䕶石泉舂玉乳月翻轮东堤杨栁春烟暖西浦芙蓉晓露匀偃蹇孤根巖壑气我知棫朴不为薪五言絶句洛阳道献吕四郎中储光羲洛水春氷开洛城春树緑朝看大道上落花乱马足北垞王维北垞湖水北杂树暎朱栏逶迤南川水明灭青林端漆园王维古人非傲吏自阙经世务偶寄一㣲官婆娑数株树同赋送逺客一絶皇甫冉行随新树深梦隔重江逺迢递风日闲苍茫洲渚晚天长地乆词卢纶玉砌红花树香风不敢吹春光解天意偏发殿南枝晚思司空曙蛩吟窗下月草湿阶前露晚景凄我衣秋风入庭树早发汾南王建桥上车马发桥南烟树开青山斜不断迢递故乡来梦江南张祜行吟洞庭句不见洞庭人尽日碧江梦江南红树春古树崔道融古树春风入阳和力太迟莫言生意尽更引万年枝行园树徐铉松节凌霜乆蓬根逐吹频羣生各有性桃李但争春和晏相公湖上韩维风枝挂危露飞动夕阳中莫遣儿童撼畱看着叶红余元祐六年六月罢着作佐郎除秘书丞是岁仲冬复除着作郎兼史院检讨复至旧局题屏张耒庭树应知我相逢益老苍别来秋苦雨但见瓦松长观祝孝友画巻朱子天边云遶山江上烟迷树不向晓来看讵知重疉数山居杂诗元好问涨落沙痕出堤摧岸口斜断桥堆聚沫髙树阁浮槎即事赵雍独坐对明月遥遥千古情西风两三日庭树已秋声题宋子障太守画张昱老树含青雨平林澹白烟隔谿茅屋在好泊米家船六言絶句舍北闲望作六字絶句陆㳺潘岳一篇秋兴李成八幅寒林舍北偶然倚杖尽见古人用心题画倪瓒罨画谿头唤渡铜官山下寻僧水榭汀桥曲曲风林云磴层层絶句张雨三山环合一水中有老木叅天不着幽人草阁谁收无限云烟七言絶句送朱越王昌龄逺别舟中蒋山暮君行举首燕城路蓟门秋月隐黄云期向金陵醉江树诣徐卿觅果栽杜甫草堂少花今欲栽不问緑李与黄梅石笋街中却归去果园坊里为求来送齐山人归长白山韩翃旧事仙人白兔公掉头归去又乗风柴门流水依然在一路寒山万木中送韦判官卢纶前峰后岭碧蒙蒙草拥惊泉树带风人语马嘶听不得更堪长路在云中雨晴至江渡栁宗元江雨初晴思逺歩日西独向愚谿渡渡头水落村径成撩乱浮槎在髙树同钱员外禁中夜直白居易宫漏三声知半夜好风凉月满松筠此时闲坐寂无语药树影中惟两人戏题山居陈羽虽有柴门长不关片云髙木共身闲犹嫌住乆人知处见欲移居更上山宫词王涯曈曈日出大明宫天乐遥闻在碧空禁树无风正和暖玉楼金殿晓光中其二御果收时属内官傍檐低压玉阑干明朝摘向金华殿尽日枝头次第看古树徐凝古树欹斜临古道枝不生花复生草行人不见树少时树见行人㡬畨老寄永道士李商隐共上云山独下迟阳台白道细如丝君今并倚三珠树不记人间叶落时池邉李商隐玉琯葭灰细细吹流莺上下燕参差日西千绕池边树忆把枯条撼雪时汉隂庭树赵嘏掘沟引水浇蔬圃插竹为篱䕶药苖杨栁如丝风易乱梅花似雪日难消晓宴李羣玉金波西倾银汉落緑树含烟倚朱阁晓华曈昽闻调笙一㸃残灯隔罗幕小逰仙曹唐元洲草木不知黄甲子初开浩刼长无限万年年少女手攀红树满残阳荆林馆孔平仲古木森然满驿庭繁隂凌乱月分明千枝万叶谁拘管搅作秋风一片声出郊王安石川原一片緑交加深树冥冥不见花风日有情无处着初廻光景到桑麻入瑞巖道间絶句呈彦集充父二兄朱子风髙木落晚秋时日暮千林黄叶稀祇有苍苍谷中树歳寒心事不相违丙辰正月三日赠彭世昌归山朱子象山闻説是君开云木叅天瀑响雷好去山头且坚坐等闲莫要下山来玉山道中杨万里邨北邨南水响齐巷头巷尾树隂低青山自负无尘色尽日殷勤照碧谿道傍草木杨万里古树何年涧㡳生只今已与岭般平千梢万叶无重数一一分眀报雨声连江官湖徐玑衆山围绕緑团圆官木参差古道边行尽浓隂全不了一湖飞雨带轻烟秋兴吴激后园杂树入云髙万里长风夜怒号忆向钱塘江上寺松窗竹阁瞰秋涛杂诗王磵隂隂緑树闇庭除㪚尽鸣禽静有余独对熏炉坐终日㑹心惟有漆园书其二屋头丛木撼苍烟风卷飞花到枕边南寺有僧来问字打门惊觉午窗眠宋楼道中刘従益十里羊肠路诘盘过花穿栁㡬廻还马头忽转青林角绿绕人家水一湾太乙宫王恽庭树潇潇绿满廊日长深鎻碧窗凉隔帘遥见秋来处一叶轻黄堕井牀题画张宪晴川𣺌𣺌停春水怪石峩峩插乱山最爱夕阳烟寺里千株古木伴僧闲御定佩文斋咏物诗选巻二百七十五御定佩文斋咏物诗选卷二百七十六钦定四库全书御定佩文斋咏物诗选巻二百七十六总花类五言古落花萧子范绿叶生半长繁英早自香因风乱蝴蝶未落隐鹂黄飞来入斗帐吹去上牙牀非是迎冬质宁可值秋霜赋得岸花临水发张正见竒树满春洲落蘂暎江浮影间莲花石光㴠濯锦流漾色随桃水飘香入桂舟别有仙潭菊含芳独向秋和王褎咏摘花明帝玉椀承花落花落椀中芳酒浮花不没花含酒更香咏园花庾信暂往春园傍聊过看果行枝繁类金谷花杂暎河阳自红无假染眞白不须妆燕送归菱井蜂衔上蜜房非是金炉气何关柏殿香裛衣偏定好应持奉魏王于阗採花乐府山川虽异所草木尚同春亦如溱洧地自有採花人浮游花辛德源窗中斜日照池上落花浮若畏春风晚当思秉烛游沣上与幼遐月夜登西冈翫花韦应物置酒临髙隅佳人自城阙巳翫满川花还看满川月花月方浩然赏心何由歇对杂花韦应物朝红争景新夕素含露翻妍姿如有意流芳复满园单栖守逺郡永日掩重门不与花爲偶终遣与谁言赋得春晚余花落李益畱春春竟去春去花如此蝶舞绕应稀鸟惊飞讵巳衰红乱故萼繁绿扶凋蘂自委不胜愁庭风那更起东坡种花白居易持钱买花树城东坡上栽但购有花者不限桃杏梅百果叅杂种千枝次第开天时有早晚地力无髙低红者霞艳艳白者雪皑皑游蜂逐不去好鸟亦栖来前有长流水下有小平台时拂台上石一举风前杯花枝荫我头花蘂落我怀独酌复独咏不觉月平西巴俗不爱花竟春无人来惟此醉太守尽日不能廻买花白居易帝城春欲暮喧喧车马度共道牡丹时相随买花去贵贱无常价酬直看花数灼灼百朶红戋戋五束素上张幄幕庇旁织笆篱䕶水洒复泥封移来色如故家家习爲俗人人迷不悟有一田舍翁偶来买花处低头独长叹此叹无人喻一丛深色花十户中人赋观花有感虞集挂巾花树枝酌酒花树下风吹巾上尘花落手中斚清唱起相夀毋遽且聊暇流光急去人莫怪行乐者咏井底花移赠李太常郭第素绠夜不垂寒波晓含洁娇英被银牀葳蕤弄澄澈对月还对镜堪赏那堪折细读太常诗冷然莹氷雪七言古风雨看舟前落花戏爲新句杜甫江上人家桃树枝春寒细雨岀疎篱影遭碧水濳勾引风妬红花却倒吹吹花困懒傍舟楫水光风力俱相怯赤憎轻薄遮人怀珍重分明不来接湿久飞迟半欲髙萦沙惹草细于毛蜜蜂蝴蝶生情性偷眼蜻蜓避百劳买花謡刘言史杜陵邨人不田穑入谷经谿复缘壁每至南山草木春即向侯家取金碧幽艳凝花春景曙採来携得将何处蝶惜芳丛送下山寻断孤香始囘去豪少居连鳷鹊东千金使买一枝红院多花少栽未得零落绿蛾纎指中咸阳亲戚长安里无限将金买花子浇红湿绿千万家靑丝玉轳声哑哑落花孔平仲岭南冬深花照灼比至春初花已落乘间携酒到西园鸟散蜂归春寂寞江南此际春如何红杏海棠开正多归期不及春风日犹见池塘着绿荷惜花文同游蜂採花花气薄黄鸟啄花花蘂落林风吹花花片乱池水浸花花色恶少年惜花花会意晴张青帏雨油幕劝君直须爲花饮明日春归空晚萼飞花行赠马衢州时马在建岙别业戴表元山上风花山下飞花飞欲尽山翁归归来亦自忘行迹但觉满地红依依余花更惜随春去谿上游人山下路恋家渔父㫁来踪难老刘郎记前度花开花落春风前我昔与翁同少年秖今鹤去但华表何处鸟啼悲杜鹃游人自游春自暮从翁问花花不语且当向花日日醉醉倒花前学花舞惜花髙启惜花不是爱花娇赖得花开伴寂寥树树长悬铃索䕶丛丛频引鹿卢浇几囘欲折花枝嗅心恐花伤复停手每来花下每题诗不到花前不持酒准拟看花直尽春春今未尽巳愁人才畱片萼依前砌全落千英过别隣懊恼园中妬花女画旛不禁狂风雨流水残香一夜空黄鹂魂断无言语纵有星星在藓衣拾来巳觉损光辉只应独背东窗卧梦里相随髙下飞卖花词髙启绿盆小树枝枝好花比人家别开早陌头担得春风行美人出帘闻呌声移去莫愁花不活卖与还传种花诀余香满路日暮归犹有蜂蝶相随飞买花朱门几囘改不如担上花长在雨中看花杨基靑靑杨柳深深竹雨里绛桃开一簇羞将瘦蹇逐金鞍着屐看花仍不俗花枝净洗臙脂面老眼惊如梦中见巳擛春色过三分何止东风吹一片只恐天晴是暮春半随流水半成尘淡烟芳草长干路作意能来有几人邀方员外看花杨基金昌亭西万株花臙脂玉雪争纷拏春风携酒看花去骑马径到山人家花深树密无径入下马徘徊暎花立紫萼风微翠袖香红丝露重乌巾湿别来几负看花期客里悤悤见一枝白下桥边寒食后广陵城外绿阴时今年花最逢春早准拟淸樽对花倒人意方邀酒伴来花枝巳向东风老花虽渐老仍堪折犹胜纷纷满蹊雪且共芙蓉幕里人坐看海棠枝上月卖花篇黄德水日南气候天下竒四序皆如三月时邠风谩赋爲裘什越俗空传采葛诗泉甘土沃山川美长日花开烂于绮不论秋去有兰荪宁独春来盛桃李初景曈昽万户开僰童骆驿卖花来一筐新蘂朝才摘数种竒葩岁自栽曲房小阁开妆箧紫贝青蚨走轻屧若箇帘前飞堕英谁家门外无残叶参珠间玉鬭光辉踏靑拾翠弄芳菲花房剰有瑶台露滴尽侬家金缕衣五言律和杨舍人咏中书省花树张文琮华萼暎芳丛参差闲早红因风时落砌杂雨乍浮空影照鳯池水香飘鸡树风岂不爱攀折希君怀袖中花底杜甫紫萼扶千蘂黄须照万花忽疑行暮雨何事入朝霞恐是潘安县堪畱衞玠车深知好颜色莫作委泥沙南池落花羊士谔蝉噪城沟水芙蓉忽巳繁红花迷越艳芳意过湘沅湛露宜清暑披香正满轩朝朝秖自赏秾李亦何言惜落花白居易夜来风雨急无复旧花林枝上三分落园中二寸深日斜啼鸟思春尽老人心莫怪添杯饮情多酒不禁赋得雨后花元稹红芳怜静色深与雨相宜余滴下纎蘂残珠坠细枝浣花江上思啼粉镜中窥念此低徊久风光幸一吹赠子直花下李商隐池光忽隐墙花气乱侵房屏縁蝶畱粉窗油蜂印黄官书推小吏侍史从淸郎并马更吟去寻思有底忙晚春花项斯阴洞日光薄花开不及时当春无半树经晚足空枝疎与香风㑹细将泉影移此中人到少开尽几人知题友人山花方干平明方尽拆为得好风吹不见移来日先愁落去时浓香熏叠叶繁朶压卑枝来看皆终夕游蜂似有期落花李咸用拾得移时看重思造化功如何飘丽景不似遇春风满地余香在繁枝一夜空秖应公子见先忆坠楼红赋得花影王偁欲拂更纷纷空香寂不闻乱迷芳蝶梦轻䕶锦苔纹衬月笼书幌因风飏舞裙莫移庭下歩蹴碎一阶云花残蒋山卿寂寂门空闭菲菲花欲残赏心不相见对酒若爲欢小径芳烟霭疎帘细雨寒一年春又谢惆怅思无端延季居士种花诗王醇谁能了空意因示数枝春色但随根现花聊过眼新䕶香栽刺徧界绿委泉匀岂必来游者方爲借翫人五言排律夏日裴尹员外西斋看花杨巨源笑向东来客看花枉在前始知清夏月更胜艳阳天露湿呈妆污风吹畏火燃葱茏和叶盛烂熳压枝鲜红彩当铃阁清香到玉筵蝶栖惊曙色莺语滞晴烟得地殊堪赏过时倍觉妍芳菲迟最好惟是谢家怜花邨六韵吴融地胜非离郭花深故号邨巳怜梁雪重仍愧楚云繁山近当吟冷泉髙入梦喧依稀小有洞邂逅武陵源月好频依座风轻莫闭门流莺更多思百啭待黄昬赋落花以宋元宪金谷楼危到地香得香字刘丞直英华本天性开谢任年光自是春风改那因夜雨伤低徊飘绮席荏苒度雕墙翠雾当窗合红云匝地香㸃泥登燕垒添密入蜂房剪綵夸西苑成妆诧寿阳角哀翻塞曲径逺误渔郎但使灵根在重看锦树芳六言律落花李中残红引动诗魔怀古牵情奈何半落铜台月晓乱飘金谷风多悠悠旋逐流水片片轻粘短莎谁见长门深锁黄昬细雨相和七言律山花钱起山花照坞复烧谿树树枝枝尽可迷野客未来枝畔立流莺巳向树边啼从容只是愁风起眷恋常湏向日西别有妖妍胜桃李攀来折去亦成蹊西省对花忆忠州东坡新花树因寄题东楼白居易每看阙下丹青树不忘天边锦绣林西掖垣中今日眼南宾楼上去年心花含春意无分别物感人情有浅深最忆东坡红烂熳野桃山杏水林擒阖闾城北有卖花翁讨春之士往往造焉因招袭美陆龟蒙故城边有卖花翁水曲舟轻去尽通十亩芳菲爲旧业一家烟雨是元功闲添药品年年别笑指生涯树树红若要见春归处所不过携手问东风鲁望以花翁之什见招因次韵酬之皮日休九十携锄伛偻翁小园幽事尽能通斸烟栽药爲身计负水浇花是世功㛰嫁定期杉叶紫盖藏应待桂枝红不知家道能多少只在勾芒一夜风对花秦韬玉长与韶光暗有期可怜蜂蝶却先知谁家促席临低树何处横钗戴小枝丽日多情疑曲照和风得路合偏吹向人难道浑无语笑劝王孙到醉时惜花李建勲淡淡西园日又垂一樽何忍负芳枝莫言风雨长相促直是晴明得几时心破只愁莺践落眼穿唯怕客来迟年年使我成狂叟肠断红笺几首诗玉堂栽花周正孺有诗次其韵苏轼故山桃李半荒榛粗报君恩便乞身竹簟暑风招我老玉堂花蘂为谁春纎纎翠蔓诗催发皎皎霜葩髪鬬新只有来禽靑李帖他年畱与学书人看花曾巩春来日日探花开紫陌看花始此囘欲赋妍华无健笔拟酬芳景怕深杯但知抖擞红尘去莫问鬅鬙白髪催更老风情转应少且邀佳客试徘徊落花郝经彩云红雨暗长门翡翠枝余萼绿痕桃李东风蝴蝶梦关山明月杜鹃䰟玉阑烟冷空千树金谷香销谩一尊狼借满庭君莫扫且畱春色到黄昬花信黄溍巳觉寻芳去较迟千林红紫总纷披几经夜雨能无恙试问春风竟不知斜日游蜂应有梦野亭立马巳多时殷勤却是江南客曾擘氷霜寄一枝卖花声谢宗可春光呌徧费千金紫韵红腔细细吟几处又惊游冶梦谁家不动惜芳心暗穿红雾楼台晓清逐香风巷陌深妆镜美人听未了绣帘低掲画檐阴春半採花洪希文芳菲着雨便成苔问讯东君几日囘闰月不曾花下去今朝偶到树边来几何闲阔莺偏老如此生疎蝶也猜流水时光容易过举头枝上巳青梅落花诗沈周飘飘荡荡复悠悠树底追寻到树头赵武泥涂知辱雨秦宫脂粉惜随流痴情恋酒粘红袖急意穿帘泊玉钩欲拾残芳𢷬为药伤春难疗箇中愁其二夕阳无赖小桥西春事阑珊意亦迷锦里门前谿好浣黄陵庙里鸟还啼焚追螺甲敎香史煎带牛酥嘱膳㜎万宝千钿眞可惜归来直欲满筐携花䰟朱之蕃交枝低亚蘂纷披舞影飘香化日迟红颊晓酣微困酒粉痕宵褪苦搜诗追从蜂蝶应难定倦听笙歌有所思寻徧天涯芳草路三生石上月明时落花朱之蕃春宵花月照春江泻影流香绕客艭广野芳䰟招不得一天愁绪总难降啄余燕嘴归高栋粘向蜂须入小窗灯下帘垂寂无语似随红烬坠银釭其二催花遣使忆新衔又报春归燕语喃园月和烟霏曲径江风带雨洒孤帆乱飘不羡吴姬舞逺寄无劳驿使缄借坐锦茵新酿熟待尝樱笋试罗衫种花李流芳为园数亩未言赊凿沼疏泉手灌花花欲疎疎仍密密枝湏整整复斜斜渐看节序皆芳候不放风光到别家最爱南荣冬日暖蜡梅一树暎山茶五言絶句赠李十四王勃小径偏宜草空庭不厌花平生诗与酒自得会仙家其二乱竹开三径飞花满四隣从来扬子宅别有尚𤣥人林塘怀友王勃芳屏画春草仙杼织朝霞何如山水路对面即飞花题鉴上人房宋之问落花双树积芳草一庭春翫之堪兴尽何必见幽人喜入长安崔湜云物能催晓风光不惜年赖逢征路尽归在落花前玉眞公主山居储光羲山北天泉苑山西凤女家不言沁园好独隐武陵花江南曲储光羲日暮长江里相邀归渡头落花如有意来去逐船流河上逢落花万楚河水浮落花花流东不息应见浣纱人为道长相忆送子壻往扬州刘长卿半逻莺满树新年人独还落花逐流水共到茱茰湾代人乞花李益绣户朝眠起开帘满地花春风解人意吹落妾西家花岛韩愈蜂蝶去纷纷香风隔岸闻欲知花岛处水上觅红云花源韩愈源上花初发公应日日来丁宁红与紫愼勿一时开惜花张籍山中春巳晚处处见花稀明日来应尽林间宿不归酬范侍御鲍溶玉管倾杯乐春园鬬草情野花无限意处处逐人行其二相劝醉年华莫醒春日斜春风宛陵道万里晋阳花惜花施肩吾落尽万株红无人解系风今朝芳径里惆怅锦机空高花李商隐花将人共笑篱外露繁枝宋玉临江宅墙低不碍窥杂题司空图孤枕闻莺起幽怀独悄然地融春力润花泛晓光鲜赏残花纥干着零落多依草芳香散着人低檐一枝在犹占满堂春月夜汎舟僧法振西塞长云尽南湖片月斜汎舟人不见卧入武陵花双池苏轼泝流入城郭亹亹渡千家不见双池水长漂十里花花坞文同缭绕穿红萼斓斑踏紫苔谁将锦歩障端为使君开花张羽能白更兼黄无人亦自芳寸心原不大容得许多香落花薛蕙今朝卷帘坐时见一花飞不惜芳菲尽春风稍稍稀六言絶句山居乐李言恭一径杳无车马万山忽有人家相问不知岁月惟见开花落花七言絶句惜花郭震艳拂衣襟蘂拂杯遶枝闲共蝶徘徊春风满目还惆怅半欲离披半未开宴春源王昌龄源向春城花几重江明深翠引诸峯与君醉失松谿路山馆寥寥传暝钟西廵歌李白水绿天青不起尘风光和暖胜三秦万国烟花随玉辇西来添作锦江春江畔独歩寻花杜甫江深竹静两三家多事红花暎白花报答春光知有处应湏美酒送生涯送王卿韦应物别酌春林啼鸟稀双旌背日晚风吹却忆囘来花已尽东郊立马望城池赠张千牛韩翃蓬莱阙下是天家上苑新囘白鼻騧急管昼催平乐酒春衣夜宿杜陵花河中府崇福寺看花卢纶闻道山花如火红平明登市巳经风老僧无见亦无说应与看人心不同残花杨凝五马踟蹰在路岐南来只爲看花枝莺衔蝶弄红芳尽此日深闺那得知和陈阁老当直从东省过史馆看花权德舆昼漏沈沈倦琐闱西垣东观阅芳菲繁花满地似畱客应爲主人休澣归同诸公夜宴监军翫花之作武元衡五侯门馆百花繁红烛揺风白雪翻不似凤凰池畔见飘扬今隔上林园看花羊士谔一到花间一忘归玉杯瑶瑟减光辉歌筵更覆青油幕忽似朝云瑞雪飞送廖叅谋东游刘禹钖九陌逢君又别离行云别鹤本无期望嵩楼上忽相见看过花开花落时诏追赴都柳宗元十一年前南渡客四千里外北归人诏书许逐阳和至驿路开花处处新落花韩愈巳分将身着地飞那羞践踏损光辉无端又被春风误吹落西家不得归风折花枝韩愈浮艳侵天难就看清香扑地只遥闻春风也是多情思故拣繁枝折赠君游太平公主山庄韩愈公主当年欲占春故将台榭压城闉欲知前面花多少直到南山不属人登科后孟郊昔日龌龊不足夸今朝放荡思无涯春风得意马蹄疾一日看遍长安花九华观看花张籍街西无数闲游处不似九华仙观中花里可怜池上景几重墙壁贮春风山中主人杨巨源十里靑山有一家翠屏深处又添霞若为说得谿中事锦石和烟四面花春晚游鹤林寺李渉野寺寻花春巳迟背巖唯有两三枝明朝携酒犹堪赏为报春风且莫吹衡州夜后把火看花畱客絶句吕温红芳暗落碧池头把火遥看且少畱半夜忽然风更起明朝不复上南楼伏翼西洞送人陈羽洞里春晴花正开看花岀洞几时囘殷勤好去武陵客莫引世人相逐来宫词王建五更三㸃索金车尽放宫人出看花仗下一边催立马殿头先报内园家于主簿㕔看花王建小叶稠枝粉压堆暖风吹动鹤翎开若无别事为畱滞应便抛家宿看来看花屋白居易忽惊暎树新开屋却似当檐故种花可惜年年红似火今春始得属元家惜落花赠崔二十四白居易漠漠纷纷不奈何狂风急雨两相和晚来怅望君知否枝上稀疎地上多别种东坡花树白居易花林好住莫顦顇春至但知依旧春楼上明年新太守不妨还是爱花人僧院花白居易欲悟色空为佛事故栽芳树在僧家细看便是华严偈方便风开智慧花花栽元稹买得山花一两栽离乡别土易摧颓欲知北客居南意看取南花北地来宫词王涯春风摆荡禁花枝寒食秋千满地时又落深宫石渠里尽随流水入龙池题邮亭残花张祜云暗山横日欲斜邮亭下马对残花自从身逐征西府每到花时不在家同友人看花朱庆余寻花不问春深浅纵是残红也入诗每箇树边行一帀谁家园里最多时春日餐霞阁施肩吾洒水初晴物候新餐霞阁上最宜春山花四靣风吹入为我铺牀作锦茵观叶生画花施肩吾心窍玲珑貌亦竒荣枯只在手中移今朝故向霜天里㸃破繁花四五枝念昔游杜牧李白题诗水西寺古木囘巖楼阁风半醒半醉游三日红白花开山雨中春晚题韦家亭子杜牧拥鼻侵襟花草香髙台春去恨茫茫蔫红半落平池晚曲渚飘成锦一张和严恽秀才落花杜牧共惜流年畱不得且环流水醉流杯无情红艳年年盛不恨凋零却恨开过南隣花园雍陶莫怪频过有酒家多情长是惜年华春风堪赏还堪恨才见开花又落花过旧宅看花雍陶山桃野杏两三栽树树繁花去复开今日主人相引看谁知曾是客移来惜花方干可怜妍艳正当时刚被狂风一夜吹今日流莺来旧处百般言语殢空枝咏花方干狂心醉眼共徘徊一半先开笑未开此日不能偷折去胡蜂直恐趂人来卖花謡来鹏紫艳红苞价不同帀街罗列起香风无言无语呈颜色知落谁家池馆中山路见花崔橹晓红初拆露香新独立空山冷笑人春意自知无主惜恣风吹逐马蹄尘文昌寓直郑谷何逊空阶夜雨平朝来交直雨新晴落花乱下花砖上不忍和苔踏紫英卖花翁吴融和烟和露一丛花担入宫城许史家惆怅东风无处说不敎闲地着春华日髙韩偓朦胧犹认管絃声噤痄余寒酒半醒春暮日髙帘半卷落花和雨满中庭惜花成彦雄忘餐为恋满枝红锦帐频移䕶晓风客散酒醒归未得栏干独立月明中红花李中红花颜色掩千花任是猩猩血未加染岀轻罗莫相贵古人崇俭戒奢华晚春寄示茂才冯彭年林逋头上酒巾为长物据梧微咏意无涯人生行乐知能几但见春风满路花山邨苏轼竹篱茅屋趂谿斜春入山邨处处花无象太平还有象孤烟起处是人家再次韵答田国博部夫还苏轼枝上稀疎地上稠忍看红糁落墙头风流别乘多才思归趂西园秉烛游和子山种花文同风流从事季长家遶遍官居种尽花应为清才无比敌拟将文彩竞春华口号文同可笑陵阳太守家闲无一事只栽花巳开渐落并才发长作亭中五色霞初秋行圃杨万里小小园亭亦自佳晚云雨过却成霞烂开栀子浑如雪巳熟来禽尚带花晚春戴复古池塘渇雨蛙声少庭院无人燕语长午枕不成春草梦落花风静煮茶香观落花翁卷才看艳蕾破春晴又见飞花㸃㸃轻纵是闲花自开落东风毕竟亦无情宫词花蘂夫人春殿千官宴却归上林莺舌报花时宣徽旋进新裁曲学士争吟应诏诗山居元好问诗肠搜苦怯茶瓯信手拈书却枕头檐澑滴残山院静碧花红穗媚凉秋晓发富阳县方囘长山礲石片帆斜小雨初晴日眩沙囘首遥看富阳县青烟低罩一丛花经歴司暮春即事萨都拉霞飞海燕拂帘过风卷鱼鳞剪绿波闲倚石阑数春事满池红雨落花多上陈逹卿架阁袁士元金猊香透小窗纱莲幕归来日未斜掩却竹扉清昼静唿童汲水更浇花元宫词朱有炖春日融和上翠台芳池九曲似流杯合香殿外花如锦不是看花不敢来絶句董纪小径斜穿入竹林曲栏通转亚花阴墙隈势逼风如旋落地残红几许深客舍暮春徐淮蜂儿酿蜜心方醉燕子营巢语未安闭户不知春事老满帘风雨落花寒花答李祯多谢天公着意栽不教妆㸃艳亭台无人剪折无人赏赢得年年自在开题画杂花钱谷淡白轻黄各鬬竒嫩红殷紫总芳菲上林春色原无赖不断生香惹客衣残花丘云霄昨日看花花满枝今朝烂熳㸃青池无情莫抱东风恨作意开时是谢时古寺寻花朝鲜女子春深古寺燕飞飞深院重门客到稀我正寻花花尽落寻花还为惜花归御定佩文斋咏物诗选巻二百七十六御定佩文斋咏物诗选卷二百七十七钦定四库全书御定佩文斋咏物诗选巻二百七十七松类五言古赠従弟刘桢亭亭山上松瑟瑟谷中风风声一何盛松枝一何劲氷霜正惨悽终嵗常端正岂不罹凝寒松柏有本性寒松沈约梢耸振寒声青葱标暮色踈叶望岭齐乔榦凌云直咏寒松范云修条拂层汉宻叶障天浔凌风知劲节负雪见贞心咏慈老矶石上松吴均根为石所蟠枝为风所碎赖我有贞心终凌细草軰应制赋铜鞮山松元勰问松林松林经㡬冬山川何如昔风云与古同咏松树李徳林结根生上苑擢秀迩华池嵗寒无改色年长有倒枝露自金盘洒风从玉树吹寄言谢霜雪贞心自不移题张老松树宋之问嵗晚东巖下周顾何悽恻日落西山隂衆草起寒色中有乔松树使我长叹息百尺无寸枝一生自孤直石子松储光羲盘石青巖下松生盘石中冬春无异色朝暮有清风五鬛何人采西山旧两童南轩松李白南轩有孤松柯叶自绵羃清风无间时潇洒终日夕隂生古苔绿色染秋烟碧何当凌云霄直上数千尺庭松白居易堂下何所有十松当我阶乱立无行次髙下亦不齐髙者三丈长下者十尺低有如野生物不知何人栽接以青瓦屋承之白沙台朝昬有风月燥湿无尘泥疎韵秋槭槭凉隂夏凄凄春深㣲雨夕满叶珠蓑蓑嵗暮大雪天压枝玉皑皑四时各有趣万木非其侪去年买此宅多为人所咍一家二十口移转就松来移来有何得但得烦襟开即此是益友岂必交贤才顾我犹俗士冠葢走尘埃未称为松主时时一愧懐松声白居易月好好独坐双松在前轩西南㣲风来潜入枝叶间萧寥发为声半夜明月前寒山飒飒雨秋琴泠泠絃一闻涤炎暑再听破昬烦竟夕遂不寐心体俱翛然南陌车马动西邻歌吹繁谁知兹檐下满耳不为喧赠卖松者白居易一束苍苍色知従涧底来斸掘经㡬日枝叶满尘埃不买非他意城中无地栽西斋小松元稹松树短于我清风亦已多况乃枝上雪动揺㣲月波幽姿得闲地讵感嵗蹉跎但恐厦终构借君当奈何咏道上松孔平仲长松髙落落积雪白皑皑鳞鬛冻且僵郁结久不开观其纒压意直使同枯荄雁带寒光去鸟传春信来㣲阳入直榦生意忽已回豁若醉初醒整顿出尘埃秀色媚山腹孤标摩斗魁时至自当复安得长摧颓若非根本壮何能异草莱同希颜怪松冯璧崧髙地气灵花木竞妍秀玉峯西南趾有松独怪陋偃蹇如蟠螭奋迅如攫兽叶劲须髯张皮古鳞甲皱菌蠢藤瘿怒支离笻节瘦月上虬影揺风度雨声骤子落慰枯禅枝樛碍飞鼬盘根万乗器平葢千嵗寿樵斤幸免辱厦匠矧肯构龙化㑹有时天旱期汝救乐山松刘从益乐山一何崇上有千嵗松清孤月露底秀㧞天地中蒲柳抱常质桃李开芳容争如十八公笑傲氷霜风居然喜避世不肯污秦封蟠如北海螭伏如南阳龙纷纷过者多匠石终不逢明堂㡬时构唤起苍髯翁种松刘因万牛来丘山大厦髙崔嵬当年谁苦辛遗此千嵗材手持百松子与之俱倾颓殷勤嘱造物为䕶荒山隈今来见豪末喜溢苍烟堆十年望根立百年排风雷自此千万年再见明堂开东家十年计戢戢千头栽岂不早有望求此良悠哉题松云斋十五韵叶颙青松如舞蛟白云如逰龙龙逰化甘霖与世为年丰蛟舞散清影利爪拏髙穹二者无限竒尽入幽人宫幽人室悬罄隠约松云中松秀恱耳目云生盪心胸读书坐云石鼓琴杂松风无往不自得深喜世虑空披云採松花何啻食万钟万钟食有尽松花味无穷松云幸无恙天地同始终扶笻一相顾摩云抚孤松问松㡬何年适与云㑹同松静了不言云去㝷无踪回首万峯顶但见山重重松壑袁凯矫矫千嵗姿生此衆石间㣲飔度巖阿殷殷起波澜幽人一壶酒日夕自怡颜安得川上舟与子相往还听松邵寳听松复听松松声在髙阁阁成四十年听者今如昨风来春涛生风去秋涛落当其无风时萧然亦㣲作聪者听于斯冥心对寥廓松下居僧宗泐我此松下居即事良可恱闭戸畱白云开轩放眀月松响风忽来泉流雨初歇时有西斋人相亲黙无说七言古灵谿老松歌卢士衡灵谿古观坛西角千尺鳞皴栋梁朴横出一枝戞楼阁直上一枝扫寥廓白日苍苔拥根脚月眀风撼寒光落有时风雨晦暝摆撼若黑龙之腾跃合生于象外峯峦枉滞乎人间山岳安得巨灵授请託㧞向青桂白榆边安着小松歌李咸用幽人不喜凡草生秋锄斸得寒青青庭闲土瘦根脚狞风揺雨拂精神醒短影月斜不满尺清声细入鸣蛩夕天人戏剪苍龙髯参差簇在瑶阶侧金精水鬼欺不得长与东皇逞颜色劲节暂因君子移贞心不为麻中直松障圗歌陈泰何人独立身堂堂十八公子须髯苍凝氷不遣势摧折清籁时与髯低昻兰为兄兮雪为友燕坐松间自唿酒眼花耳热鳞鬛生千尺龙蛇入挥手手中松月自离笔已见云烟生蓊鬰倘非白昼堂宇空真恐幽隂鬼神出平生始识颜平原坚苦絶胜甜中边世间画史千金价惜哉此松不多画赋得贞松寿姑苏张继孟八十刘溥徂徕之松何蜿蜓根盘厚地枝摩天气横东南动光彩泰山风雪衡山烟长风吹天天宇开飒飒海涛天上来世间草木总卑小如就彭祖观婴孩古来君子不改徳松亦何尝改其色往往工师求栋梁重如山岳谁移得春风细洒金粉香茯苓寒凝琥珀光为君取此制春酒饮之睂寿同无疆五言律松李峤郁郁髙巖表森森幽磵陲鹤栖君子树风拂大夫枝百尺条隂合千年葢影披嵗寒终不改劲节幸君知严郑公阶下新松得霑字杜甫弱质岂自负移根方尔瞻细声闻玉帐疎翠近珠帘未见紫烟集虗䝉清露霑何当一百丈欹葢拥髙檐松陆肱雪霜知劲质今古占嘉名断砌盘根逺疎林偃葢清鹤栖何代色僧老四时声郁郁心弥久烟髙万井生髙松李商隠髙松出衆木伴我向天涯客散初晴后僧来不语时有风传雅韵无雪试幽姿上药终相待他年访伏龟广徳官舎二松喻凫杨公休簿领二木日坚牢直甚彰吾节清终庇尔曹幽隂月里细冷树雪中髙谁见干霄后枝飘白鹤毛和李用夫栽小松项斯移来未换叶已胜在空山静对心标直遥吟境助闲影侵残雪际声透小窗间即耸凌空榦翛翛岂易攀题唐兴寺小松杜荀鹤虽小天然别难将衆木同侵僧半窗月向客一襟风枝拂行苔鹤声分呌砌虫如今未堪看湏待雪霜中和薛侍御题兴善寺松许棠何年斸到城满国响髙名半寺隂常匝邻坊㬌亦清代多无朽势风定有余声自得天然状非同涧底生移小松张乔松子落何年纎枝长水边斫开新涧雪移出逺林烟带月栖幽鸟兼花灌冷泉㣲风动清韵闲听罢琴眠僧院松曹松此木韵弥全秋宵学瑟絃空知百余尺未定㡬多年古甲磨云拆孤根捉地坚何当抛一榦作葢道塲前郑毂补阙山松张蠙心将积雪欺根与白云离逺寄僧犹忆髙看鹤未知影交新长叶皴匝旧生枝多少同时种深山不得移述松王贞白逺谷呈材榦何由入栋梁嵗寒虚胜竹功绩不如桑秋老落干子春深裛嫩黄虽䝉匠者顾樵採日难防松僧无可枝榦怪鳞皴烟梢出涧新屈盘髙极目苍翠逺惊人待鹤移隂过听风落子频青青寒木外自与九霄邻赋松谢仲宣送人多折柳唯我独吟松若保嵗寒在何妨霜雪重森梢蓬静境廓落见孤峯还似君髙节亭亭尠继踪赤松咏傅汝舟赤松五千丈一丈一云生蛟龙分叶卧雷雨抱枝鸣隂好鹤长在巢居仙自营斸苓湏指夕辅取九丹成松申时行宛转随髙阜青葱结茂林团云低葢影挟雨送涛音节抱风霜苦根盘嵗月深亦知𢎞㬌意山阁助清吟五言排律贡院楼北新栽小松李正封青苍初得地华省植来新尚带山中色犹含洞里春近楼依北戸隠砌浄游尘鹤寿应成葢龙形未有鳞为梁资大厦封爵耻嬴秦幸此观光日清风屡得亲贡院楼北新栽小松钱衆仲爱此凌霜操移来独占春贞心初得地劲节始依人笼月烟犹薄当轩色转新枝低无宿羽叶浄不㽞尘每与芝兰近常慙雨露均幸因逢顾盼生植及兹辰贡院楼北新栽小松吴武陵拂槛爱贞容移根自逺峯曾经芳草没终不住苔封叶少初凌雪鳞生欲化龙乗春濯雨露得地近垣墉逐吹香㣲动含烟色渐浓时廻日月照为谢小山松禁中春松陆贽隂隂清禁里苍翠满春松雨露恩偏近阳和色更浓髙枝分晓日灵韵杂宵钟岚助炉烟逺形疑葢影重愿符千载寿不羡五株封倘得回天眷全胜老碧峯禁中春松周存㡬嵗含贞节青青紫禁中日华留偃葢雉尾转春风不为繁霜改那将衆木同千条攅翠色百尺澹晴空影宻金茎近花明凤沼通安知幽涧侧独与散樗丛禁中春松常沂暎殿松偏好森森列禁中攅柯沾圣泽疎葢引皇风晚色连秦苑春香满汉宫操将贞石固材与直臣同翠影宜青𤨏苍枝秀碧空还知沐天眷千载更葱茏与杨十二巨源卢十九经济同逰大安亭各赋二物合为五韵探得石松元稹片石与孤松曽经物外蓬月临栖鹤影云抱老人峯蜀客君当问秦官我旧封积膏当琥珀新刼长芙蓉待补苍苍去樛柯蚤变龙中书相公任兵部侍郎日后阁植四松逾数年澣忝此官因献拙什郑澣丞相当时植幽襟对此开人知舟楫器天假栋梁材错落龙鳞出䙰褷鹤翅廻重隂罗武库细响静山台得地公堂里移根涧水隈吴臣梦寐逺秦岳嵗年摧转觉飞缨缪何因继组来㡬寻珠履迹愿比角弓培柏恱犹依社星髙久照台后凋应共操无复问良媒奉和四松唐扶幽抱应无语贞松遂自栽寄懐丞相业因擢大夫材日射苍鳞动尘迎翠箒廻嫩茸含细粉初叶泛新杯偶圣为舟去逢时与鹤来寒声连晓竹静气结隂苔赫奕鸣驺至荧煌洞戸开良辰一临眺憇树㡬徘徊恨发风期阻诗従绮思裁还闻旧凋契凡在此中培奉和四松刘禹钖右相歴中台移松武库栽紫茸抽组绶青实长玫瑰便有干霄势看成构厦材数分天柱半影逐日轮廻旧赏台阶去新知谷口来息隂长仰望翫意㡬徘徊翠粒晴悬露苍鳞雨起苔凝音助瑶瑟飘蘂泛金罍月桂花遥烛星榆叶对开终湏似鸡树荣茂近昭回奉和四松雍陶右相歴兵署四松皆手栽斸时惊鹤去移处带云来根倍双桐植花分八桂开生成造化力长作栋梁材岂羡兰依省犹嫌柏占台出楼终百尺入梦巳三台幽韵和宫漏余香度酒杯拂冠枝上雪染履影中苔髙位相承地新诗寡和才何由比萝蔓攀附在条枚文宣王庙古松李胄列植成均里分行古庙前隂森非一日苍翠自何年寒影烟霜暗晨光枝叶妍近檐隂更静临砌色相鲜每愧闻钟磬多惭接豆笾更宜教胄子于此学贞坚七言律松李山甫地耸苍龙势抱云天教青共衆材分孤标百尺雪中见长啸一声风里闻桃李傍他真是佞藤萝攀尔亦非羣平生相爱应相识谁道修篁胜此君题子姪书院双松曹唐自种双松费㡬钱顿令院落似秋天能藏此地新晴雨却惹空山旧烧烟枝压细风过枕上影笼残月到窗前莫教取次成闲梦使汝悠悠十八年题浄衆寺古松崔涂百尺森疎倚梵台昔人曽见此初栽故园未有偏堪恋浮世如闲即合来天暝岂分苍翠色嵗寒应识栋梁材清隂可惜不驻得归去暮城空首回松韩溉倚空髙槛冷无尘往事闲征梦欲分翠色本宜霜后见寒声偏向月中闻啼猿想带苍山雨归鹤应和紫府云莫向东园近桃李春光还是不容君题吉水县㕔前新栽小松李中斸开幽涧藓苔斑移得孤根植砌前影小未遮官舎月翠浓犹帯旧山烟羣花解笑香宁久衆木虽髙节不坚输我婆娑栏槛内晚风萧飒学幽泉松炙毂子寒松耸㧞倚苍岑绿叶扶疎自结隂丁固梦时还有意秦皇封日岂无心常将正节栖孤鹤不遣髙枝宿衆禽好是特凋羣木后䕶霜凌雪翠逾深龙形松谢宗可夭矫拏云海上来蜿蜓蜕骨老莓苔紫髯夜湿千山雨铁甲春生万壑雷影动欲翻平陆起声号如巻怒潮廻蜷枝冷挂巖前月犹似擎珠照九垓罗汉松屠隆何年苍叟住禅林百尺婆娑万壑隂四果总来成佛印一官应不受秦侵灵根嵗月跏趺久老榦风霜面壁深谡谡回飇响空谷犹闻清夜海潮音七言排律遥同蔡起居偃松篇张说清都衆木总荣芬传道孤松最出羣名接天庭长㬌色气连宫阙借氛氲悬池的的停华露偃葢重重拂瑞云不惜流膏助仙鼎愿将桢榦奉明君莫比冥灵楚南树朽老江边代不闻五言絶句松下雪钱起虽因朔风至不向瑶台侧惟助苦寒松偏明后凋色千松岭顾况终日吟天风有时天籁止问渠何㫖意恐落凡人耳四望驿松王建当初此间别直至此庭中何意闻声耳听他枝上风小松王建小松初数尺未有直生枝间即傍边立看多长却迟题翰林院东阁小松元稹檐碍修鳞亚霜侵簇翠黄惟余入琴韵终待舜絃张乳毛松郑谷松格一何髙何人号乳毛霜天寓直夜愧尔伴闲曹松徐铉细韵风中逺寒青雪后浓繁隂堪避雨効用待东封松李俊民郁郁愁无地青青独有心疑从大夫后倾葢到如今七言絶句凭韦少府班觅松树子栽杜甫落落出羣非榉柳青青不朽岂杨梅欲存老葢千年意为觅霜根数寸栽酬道芬寄画松刘商闻道松花学沈宁寒枝淅沥叶青青一株将比嚢中树若箇年多有茯苓松树白居易白金换得青松树君既先栽我不栽幸有西风易凭仗夜深偷送好声来省中题新植双松贾岛端坐髙宫起逺心云髙水阔共幽沈更堂寓直将谁语自种双松伴夜吟采松花姚合拟服松花无处学嵩阳道士忽相教朝来试上髙枝采不觉翻倾仙鹤巢小松章孝标爪叶鳞条龙不盘梳风幕翠一庭寒莫言只似人长短湏作浮云向上看书院二小松李羣玉一双幽色出凡尘数粒秋烟二尺鳞从此静窗闻细韵琴声长伴读书人小松杜荀鹤自小刺头深草里而今渐觉出蓬蒿时人不识凌云木直待凌云始道髙涧松崔涂寸寸凌霜长劲条路人犹笑未干霄南园桃李虽堪羡争奈春残又寂寥题僧院松曹松空山涧畔枯松树禅老堂头鳞甲身传是昔朝僧种着下头应有茯苓神松岭陆希声岭上春松手自栽巳能苍翠暎莓苔嵗寒本是家君事好送清风月下来松成彦雄大夫名价古今闻盘屈孤贞更出羣将谓岭头闲得了夕阳犹挂数枝云华山孤松张蠙石罅引根非土力冐寒犹助岳莲光绿槐生在膏腴地何得无心拒雪霜画松僧㬌云画松一似真松树且待㝷思记得无曾在天台山上见石桥南畔第三株江路闻松风赵可雪里云山玉作屏松风入耳细泠泠朝来醉着江亭酒却被髯龙唤得醒静芳亭袁桷帘外羣山当画屏白云如水度中庭松花落径无人扫失却莓苔一半青御定佩文斋咏物诗选巻二百七十七御定佩文斋咏物诗选卷二百七十八钦定四库全书御定佩文斋咏物诗选巻二百七十八柏类五言古庭柏魏收古松圗偃葢新柏冩炉峯凌寒翠不夺迎暄绿更浓茹叶轻沈体咀实化衰容将使中台麝违山能见从双柏陈樵亭亭山上柏柯榦如青铜苍古㧞俗姿肯作儿女容风霜日揺落万木为之空尔独不见摧屹立如老翁乃知归根妙生意恒内融愿乗雷雨兴化作双飞龙柏屏顾璘壁立青玉屏下见古柏根相怜嵗寒叶郁作苍云屯贞姿洗霜雪老气横干坤名园非此种谁可当君门七言古古柏行杜甫孔明庙前有老柏柯如青铜根如石霜皮澑雨四十围黛色参天二千尺君臣已与时际㑹树木犹为人爱惜云来气接巫峡长月出寒通雪山白忆昨路绕锦亭东先主武侯同閟宫崔嵬枝榦郊原古窈窕丹青戸牖空落落盘踞谁得地冥冥孤髙多烈风扶持自是神明力正直原因造化功大厦如倾要梁栋万牛回首丘山重不露文章世已惊未辞剪伐谁能送苦心岂免容蝼蚁香叶终经宿鸾凤志士幽人莫怨嗟古来材大难为用五言律使院中新栽柏树子呈李十五栖筠岑参爱尔青青色移根此地来不曽台上种畱向碛中栽翠叶欺门柳狂花笑院梅不湏愁嵗晚霜露岂能摧穂柏聮句叚成式一院暑难侵莓苔共影深标枝争息鸟余吹正开襟宿雨香添色残阳石在隂乗闲动诗意助静入禅心古柏李洞手植知何代年齐偃葢松结根生别树吹子落邻峯古榦经龙嗅髙烟过雁冲可知繁叶尽声不碍秋钟五言絶句指栢轩髙启清隂䕶燕几中有忘言客人来问不应笑指庭前柏七言絶句武侯庙古柏雍陶宿叶四时同一色髙枝千嵗对孤峯此中疑有精灵在为见盘根是卧龙题龙兴寺老柏院张在南邻北舎牡丹开年少㝷芳去又廻惟有君家老柏树春风恰似不曾来禹柏圗吴师道柏贡荆州任土风汉阳遗树尚葱茏休夸此是亲曾植四海青青尽禹功御定佩文斋咏物诗选巻二百七十八御定佩文斋咏物诗选卷二百七十九钦定四库全书御定佩文斋咏物诗选巻二百七十九桧类五言古济南庙中古桧同叔能赋元好问亭亭祠宫桧郁郁上云雨扶持㡬来年造物心独苦青余玉川润根入铁岸古虽含栋梁姿斤斧安得取沇洑地中久骇浪思一鼔天柱屹不移水国奠平土干坤此神物甲乙存世谱濑乡畱耳孙阙里传鼻祖秦松徒自污蜀柏聊共数㑹待十抱成兹焉重摩拊长短句致道观看七星桧树歌孙一元海虞山前突兀见古桧眼中气势相盘拏上应七曜分布有神㑹地灵千嵗储英华皴皮无文尽驳落老根化石吞泥沙据山峞暎壑谽谺身枯澑雨枝黒藏蛇伫立顷刻云雾遮日落未落山之厓同行观者皆叹嗟舌扪颈缩无敢譁归来灵物不可究夜宿撼牀恐龙鬭五言律画桧虞集茅山多古树此桧更长生鹳鹤栖来穏蛟龙化得成云深还近戸月落似闻笙千载如相见苍然故旧情七言律谢寺双桧刘禹钖双桧苍然古貌竒含烟吐雾郁参差晚依禅客当金殿初耐将军暎画旗龙象界中成寳葢鸳鸯瓦上出髙枝长明灯是前朝焰曽炤青青年少时法云双桧温庭筠晋朝名軰此离羣想对浓隂去住分题处尚㝷王内史画时应是顾将军长廊夜静声疑雨古殿秋深影似云一下南台到人世晓泉清籁更难闻桧树秦韬玉翠云交榦瘦轮囷啸雨吟风㡬百春深葢屈盘青尘尾老皮张展黑龙鳞惟堆寒色资琴兴不放秋声染俗尘嵗月如波事如梦竟畱苍翠待何人陈桧马弓古本凌空百尺过根盘如石铁为柯浓隂不碍金莲座虚籁犹传玉树歌倦客解衣频徙倚老禅卓钖定摩挲云门寺里梁朝柏身上苔㾗想更多桧章珪天挺良材耸百㝷托根仙宿歴年深能兼老柏氷霜操不让寒梅铁石心夜静绕坛星布列月明满地翠隂森工师若选明堂用为栋为梁价万金五言絶句桧和子由苏轼依依古松子郁郁绿毛身每长湏成节明年渐庇人七言絶句自遣诗陆龟䝉花濑蒙蒙紫气昬水边山曲更容村终湏拣取幽栖地老桧成双便作门和重元寺双矮桧陆龟䝉可怜烟刺是青螺如到双林误礼多更忆早秋登北固海门苍翠出晴波醒闻桧皮日休解洗余酲晨半酒星星仙吹起云门耳根莫厌听佳木㑹尽山中寂静源重元寺双矮桧皮日休扑地枝回是翠钿碧丝笼细不成烟应如天竺难陀寺一对狻猊相枕眠题法云寺双桧方壶居士谢郎双桧绿于云昬晓浓隂色未分若并亳宫仙鹿迹定知髙峭不如君古桧虞集根到深泉石作身踈踈香叶不知春海波不动天风逺千嵗寒蛟作老人御定佩文斋咏物诗选巻二百七十九御定佩文斋咏物诗选卷二百八十钦定四库全书御定佩文斋咏物诗选巻二百八十杉类五言古郡斋移杉韦应物擢榦方数尺幽姿已苍然结根西山寺来植郡斋前新含野露气稍静髙窗眠虽为赏心遇岂有巖中縁栽杉白居易劲叶森利劔孤茎挺端标才髙四五尺势若干青霄移栽东窗前爱尔寒不凋病夫卧相对日夕闲萧萧昨为山中树今为檐下条虽然遇赏翫无乃近尘嚣犹胜涧谷底埋没随衆樵不见郁郁松委质山上苖长短句古杉行范梈丹陵观有古杉屹如双阙当云门云是钟君之手植君去此树余空邨尾揺翡翠捎八表根结蛇蛟行九原幽边岂无鬼神䕶深处直形天地恩一方拆裂引穿澑犹是百年烧火痕苍皮树裹渐欲合始知草木有道存或云下有丹火伏四时地底皆春温神还复壮此其验疑是自此无传喧平生政坐嗜竒古来看适值寒冬昬长歌沈思绕其下夜半月髙松露繁飘飖叶县凫舄影牢落丰城龙剑魂何当唤起博物者共骑黄鹄凌崑崙七言絶句题中峯杉径朱子盘回山腹转修蛇横入中峯小隠家好把穉杉缘径插待迎凉月看清华御定佩文斋咏物诗选巻二百八十御定佩文斋咏物诗选卷二百八十一钦定四库全书御定佩文斋咏物诗选巻二百八十一榆类五言古榆吴寛始我种三榆近在亭之左西日待隠蔽隂成客能坐七年长渐髙宻叶巳交鎻生钱闻可食贫者当果蓏其一忽憔悴啮腹缘蚁蜾持斧欲伐之材未中船舵藤蔓方附丽不伐亦自可古人无弃物守圃常用跛五言絶句榆张耒修柯遇云日老枿干虹霓嗟尔臃肿材大匠何见遗七言絶句贫居春怨雍陶贫居尽日冷风烟独向檐牀看雨眠寂寞春风花落后满庭榆荚似秋天榆钱孔平仲镂雪裁绡箇箇圎日斜风定穏如穿凭谁细与东君说买住青春费㡬钱春晚僧道潜叠颖丛条翠欲流午隂浓处听鸣鸠儿童赌罢榆钱去狼借春风漫不收次韵答李擛之王弼榾柮炉头拥薄绵嫩寒㣲雨暮春天不知诗思能多少榆叶梨花巳满前无题康栗笑看海云初起处吾家隠隐碧天隅何时跨鹤随风去同与仙人坐白榆御定佩文斋咏物诗选巻二百八十一御定佩文斋咏物诗选卷二百八十二钦定四库全书御定佩文斋咏物诗选巻二百八十二槐类七言古孔林瑞槐歌纳延阙里隂隂槐树古百尺长柯挟风雨宻叶盘空拥翠云深根贯石流琼乳苍皮皴蚀纹异常天成篆籕分毫芒㳺丝萦错科斗乱云气飞动龙鸾翔嬴秦书焚士坑僇㡬叹遗经藏壁屋千年圣道复昭明喜见文章出嘉木神明元胄嗣上公雨露滋沐深培封清隂如水石坛静弹琴树底歌薫风五言律咏槐李峤暮律移寒火春宫长旧栽叶生驰道侧花落凤庭隈烈士懐忠触鸿儒访业来何当赤墀下疎榦拟三台七言律槐花罗邺行宫门外陌铜驼两畔分栽此最多欲到清秋近时节争开金蘂向闗河层楼寄恨飘珠箔骏马怜香撼玉珂愁杀江南随计者年年为尔剰奔波宫槐梅尧臣汉家宫殿䕃长槐嫩色葱葱不染埃天仗龙旂穿影去钩陈豹尾拂枝来青虫挂后蜂衔子素月生来桂并栽我意方同杜工部冷淘惟喜叶新开五言絶句宫槐陌王维仄径䕃宫槐幽隂多绿苔应门但迎扫畏有山僧来宫槐陌裴廸门前宫槐陌是向欹湖道秋来山雨多落叶无人扫槐苏轼采撷殊未厌忽然已成隂蝉鸣看不见鹤立赴还深罢直圗练子宁草诏下金銮宫槐白露寒紫驑骄不鞚明月在䦨干七言絶句送人入蜀杨凝劒阁迢迢梦想间行人归路绕梁山明朝骑马揺鞭去秋雨槐花子午闗槐花郑谷毵毵金蘂扑晴空举子心惊落照中今日老郎犹有恨昔年相谑十秋风题槐翁承賛雨中妆㸃望中黄勾引蝉声送夕阳忆得当年随计吏马蹄终日为君忙谿隂堂苏轼白水满时双鹭下绿槐髙处一蝉吟酒醒门外三竿日卧看谿南十畆隂轼以去嵗春夏侍立迩英而秋冬之交子由相继入侍次韵絶句四首各述所懐苏轼曈曈日脚晓犹清细细槐花暖欲零坐阅诸公半廊庙时看黄色起天庭夏日田园杂兴范成大槐叶初匀日气凉葱葱䑕耳翠成双三公只得三枝看闲客清隂满北窗槐影许月卿槐影本来惟戴日蝉声固自未知秋斜阳薄雨羊归径冷月横星人倚楼玉堂槐花赵秉文玉堂隂合冷窗纱雨过银泥引篆蜗萱草茙葵俱不见蜂声满院采槐花玉堂闲适圗王恽醉岸乌纱殿影东宫花低暎酒波红兴来草罢长杨赋独占髙槐洒晚风即事赵孟頫庭槐风静緑隂多睡起茶余日影过自笑老来无复梦闲看行蚁上南柯庭槐郑允端风转庭槐拂槛开绿隂如染浄无埃妇人不作功名梦闲看南柯蚁往来拟宫词袁宏道百子池头九子萍羙人双照月稜青宫槐叶落秋如水诵得莲花两卷经御定佩文斋咏物诗选巻二百八十二御定佩文斋咏物诗选卷二百八十三钦定四库全书御定佩文斋咏物诗选巻二百八十三梧桐类五言古双桐明帝双桐生空井枝叶自相加通泉浸其根𤣥雨润其柯咏桐王融鶱凤影层枝轻虹镜展绿岂斁龙门幽直慕瑶池曲逰东堂咏桐谢朓孤桐北窗外髙枝百尺余叶生既婀娜叶落更扶踈无华复无实何以赠离居裁为珪与瑞足可命参墟咏孤桐沈约龙门百尺时排云少孤立分根䕃玉池欲待髙鸾集咏梧桐沈约秋还遽已落春晓犹未荑㣲叶虽可贱一剪或成珪咏桐魏澹本求裁作瑟何用削成珪愿寄华庭里枝横待凤栖答李伯鱼桐竹张说结庐桐竹下室迩人相深接垣分竹径隔戸共桐隂落花朝满岸明月夜披林竹有龙鸣管桐畱凤舞琴竒声与髙节非君谁赏心桐竹赠张燕公李伯鱼北竹青桐北南桐绿竹南竹林君早爱桐树我初贪凤栖桐不愧凤食竹何惭栖食更如此余非凤所堪叚宥㕔孤桐王昌龄凤凰所宿处月暎孤桐寒藁叶零落尽空柯苍翠残虚心谁能见直影非无端响发调尚苦清商劳一弹题僧房双桐李颀青桐双拂日傍带凌霄花绿叶传僧磬清隂润井华谁能事音律焦尾蔡邕家梧桐戴叔伦亭亭南轩外贞榦修且直广叶结青隂繁花连素色天资韶雅性不愧知音识题鲜于子骏桐轩司马光朝阳升东隅照此庭下桐菶菶复萋萋居然古人风疎枝青玉耸宻叶翠羽䝉午㬌凝余清夕照畱残红雨响甍栋外风生戸牖中主人政多暇歩赏幸从容终当致威凤覧徳鸣噰噰又将施五絃解愠歌帝宫拟古张建菶菶峄山桐一树十二枝枝分十二律所指各不移何为师襄子独谓东南竒一律不可缺一枝不可遗谁能以此意说似典乐䕫桐树髙启晴粉朝英坠凉琼夏叶舒鸟啼髙树早蝉转薄疏虗朱絃未荐曲彤管屡题诗坐恐销华泽商吹起前除洗桐王问梧桐生髙冈菶菶贻夏隂挹取叶上露为子洗其心有时借藁君闲情寄徽音何以报尔徳激泉濯朝林永日影相对勿使尘涴侵七言古登乐陵台倚梧桐望月有懐南台李御史萨都拉凉风吹堕梧桐叶泻下泠泠露华白乐陵台上悄无人独倚梧桐看秋月月髙当午桐隂直不觉衣霑露华湿此时却忆在金陵酒醒江楼听秋笛五言律桐李峤孤秀峄阳岑亭亭出衆林春光杂鳯影秋月弄圭隂髙暎龙门迥双依玉井深不因将入㸑谁为作鸣琴次韵择之梧竹二首并呈季通朱子永日长梧下清隂小院幽自怜风袅袅客赋雨浏浏作别今千里相思欲九秋更怜同社友复此误淹㽞月下新桐喜徐元叹至钟惺是物多妨月桐隂殊不然长如晨露引不隔晚凉天绿满清虗内光生幽独边懐新君亦尔到在夕阳先七言律周履道征赋梧桐月周翼云卷清秋画角悲梧桐满地月明时斜穿翠叶通银井化作金波落砚池青女乍惊乌鹊梦素娥偏惜凤凰枝故人有约来何暮独立云阶影渐移五言絶句题桐叶韦应物参差剪绿绮萧洒覆琼柯忆在沣东寺偏书此叶多七言絶句丹丘李商隠青女丁宁结夜霜羲和辛苦送朝阳丹丘万里无消息㡬对梧桐忆凤凰蜀桐李商隠玉垒髙桐拂玉绳上含非雾下含氷枉教紫凤无栖处斲作秋琴弹广陵齐安偶题杜牧秋声无不搅离心梦泽蒹葭楚雨深自滴阶前大梧叶干君何事动哀吟夜朱子独宿山房夜气清一窗凉月共虚明邻鸡未作人声寂时听髙梧滴露声暑中杂兴方岳是非不到野谿边只就梧桐听雨眠睡熟不知谿水长鹭鸶飞上钓鱼船暮春蔡珪陌上歌声枕上听秋千梧影两亭亭春风三月正花好晓日一竿初酒醒桐花方回怅惜年光怨子规王孙见事一何迟等闲春过三分二凭仗桐花报与知和薛伯通韵耶律楚材黄花红叶满秋山月浸银河夜未阑寂寞梧桐深院落有人何处倚䦨干懐友时住夏玉泉山黄清老逺水平林翠绕城秋来风雨动离情玉泉千尺梧桐树月下时闻落叶声杂咏吴㬌奎野人居处絶纷譁芳楥疎篱八九家昨夜山中风雨急晓来门巷扫桐花梧桐丁鹤年井梧彻夜下霜风锦绣园林瞬息空老尽秋容何足惜凤巢吹堕月明中梧桐郑允端梧桐叶上秋先到索索萧萧向树鸣为报西风莫吹却夜深畱取听秋声秋闺思孙蕡凉夜箫声处处过玉楼髙起偪天河西风瘦尽梧桐叶添得西窗月影多醉起黄姬水山中长日卧烟霞车马无尘静不譁石上酒醒天巳暮一帘月色覆桐花御定佩文斋咏物诗选巻二百八十三御定佩文斋咏物诗选卷二百八十四钦定四库全书御定佩文斋咏物诗选巻二百八十四榕类五言律南峯庵庵径有古榕树悬枝对峙宛若闗门傅汝舟古树上危根依天巧作门云飞不在外虎过定消魂野客逢迎少山僧出入尊朋逰坐不厌叶落满金樽七言絶句柳州二月榕叶落尽偶题柳宗元宦情覊思共凄凄春半如秋意转迷山城过雨百花尽榕叶满庭莺乱啼榕谿阁刘克庄榕声竹影一谿风迁客曽来系短蓬我与竹君俱晚出两榕犹及识涪翁御定佩文斋咏物诗选巻二百八十四御定佩文斋咏物诗选卷二百八十五钦定四库全书御定佩文斋咏物诗选巻二百八十五椿类七言古灵椿刘敞野人独爱灵椿舘舘西灵椿耸危榦风揉雨炼三月余奕奕中庭䕃华伞七言絶句天坛杂诗元好问谿童相对採椿芽指似阳坡说种瓜想得近山营马少青林深处有人家御定佩文斋咏物诗选巻二百八十五御定佩文斋咏物诗选卷二百八十六钦定四库全书御定佩文斋咏物诗选巻二百八十六楠类五言古和宣州钱判官使院㕔前石楠树孟郊大朴既一剖衆材争万殊懿兹南海华来与北壤俱生长如自惜雪霜无凋渝笼笼抱灵秀簇簇抽芳肤寒日吐丹艳頳子流细珠鸳鸯花数重翡翠叶四铺雨洗新妆色一枝如一姝耸异敷庭际倾妍来坐隅散彩饰机案余辉盈盘盂髙意因造化常情逐荣枯主公方寸中陶植在湏臾飬此奉君子赏觌日为娱始觉石楠咏价倾赋两都棠颂庶可比桂词难以踰因谢丘墟木空採落泥涂时来开佳姿道去卧枯株争芳无由縁受气如郁纡抽肝在郢匠叹息何踟蹰七言古题巴州光福寺楠木严武楚江长流对楚寺楠木幽生赤崖背临谿插石盘老根苔色青苍山雨痕髙枝閙叶鸟不度半掩白云朝与暮香殿萧条转宻隂花龛滴沥垂青露闻道偏多越水头烟生霁歛使人愁月明忽忆湘川夜猨呌还思鄂渚秋看君幽霭㡬千丈寂寞穷山今遇赏亦知钟梵报黄昏犹卧禅林恋竒响题巴州光福寺楠木史俊近郭城南山寺深亭亭竒树出禅林结根幽壑不知嵗耸葢摩天凡㡬寻翠色晚将岚气合月光时有夜猿吟经行绿叶望成葢宴坐黄花长满襟此木尝闻生豫章今朝独秀在巴乡凌霜不肯让松柏作宇由来称栋梁㑹待良工时一盼应归法水作慈航五言律髙楠杜甫楠树色㝠㝠江边一葢青近根开药圃接叶制茅亭落㬌隂犹合㣲风韵可听寻常絶醉困卧此片时醒七言律石楠树白居易可怜颜色好隂凉叶剪红牋花扑霜伞葢低垂金翡翠薰笼乱搭绣衣裳春芽细炷千灯熖夏蘂浓闻百和香见说上林无此树只教桃柳占年芳七言絶句看石楠花王建留得行人忘却归雨中湏是石楠枝明朝独上铜台路容见花开少许时石楠司空圗客处媮闲未是闲石楠虽好懒频攀如何风叶西归路吹断寒云见故山御定佩文斋咏物诗选卷二百八十六御定佩文斋咏物诗选卷二百八十七钦定四库全书御定佩文斋咏物诗选巻二百八十七桑类五言古採桑度乐府蚕生春三月春桑正含绿女儿採春桑歌吹当春曲种桑诗谢灵运诗人陈条柯亦有羙攘剔前修为谁故后事资纺绩常佩知方诫愧㣲富教益浮阳骛嘉月艺桑迨闲隙疎栏发近郛长行达广埸旷流始毖泉湎涂犹跬迹俾此将长成慰我海外役陌上桑王台卿令月开和㬌处处动春心挂筐湏叶满息倦重枝隂春词常建翳翳陌上桑南枝交北堂羙人金梯出素手自提筐非但畏蚕饥盈盈娇路傍採桑王建鸟鸣桑叶间叶绿条复柔扳看去手近散下长长钩黄花葢野田白马少年逰所念岂廻顾良人在髙楼陌上桑杨基青青陌上桑叶叶带春雨已有催丝人咄咄桑下语长短句採桑曲郑震晴採桑雨採桑田头陌上家家忙去年养蚕十分熟蚕姑只着麻衣裳採桑曲宋璲桑芽露春㣲似粟小姑把蚕试新浴素翎频扫细于蚁嫩叶纎纎初上指朝採桑暮採桑採桑不得盈顷筐羞将辛苦向姑语妾命自知桑叶比家中蚕早未成眠大姑已卖新丝钱岸上何人紫花马却欲抛金桑树下五言絶句春闺思张仲素䙚䙚城边柳青青陌上桑提笼忘採叶昨夜梦渔阳杨下採桑张祜飞丝惹绿尘软叶对孤轮今朝入园去物色强着人採桑郑谷晓陌携笼去桑林路隔淮何如鬬百草赌取凤凰钗江南乐徐卿人言江南薄江南信自乐采桑作蚕丝罗绮任侬着七言絶句采桑曲赵孟頫野雉朝雊雊且飞谁家女儿採桑归欲折花枝插丫髻还愁草露湿裳衣桑陈继儒女桑新绿暎宫槐三月春风戴胜来织就鸳鸯锦千匹金刀先取合欢裁御定佩文斋咏物诗选巻二百八十七御定佩文斋咏物诗选卷二百八十八钦定四库全书御定佩文斋咏物诗选巻二百八十八楸类七言絶句絶句杜甫楸树馨香倚钓矶斩新花蘂未应飞不如醉里风吹尽可忍醒时雨打稀楸树韩愈㡬嵗生成为大树一朝纒绕困长藤谁人与脱青罗帔看吐髙花万万层其二幸自枝条能树立何烦萝蔓作交加旁人不解寻根本却道新花胜旧花梦中絶句苏轼楸树髙花欲插天暖风迟日共茫然落英满地君方见惆怅春光又一年楸树元徳明道边楸树老龙形社酒浇来渐有灵只恐等闲风雨夜怒随雷电上青㝠楸花段克已楸树馨香见未曾墙西碧葢耸孤稜㑹须雨洗尘埃尽看吐髙花一万层御定佩文斋咏物诗选巻二百八十八御定佩文斋咏物诗选卷二百八十九钦定四库全书御定佩文斋咏物诗选巻二百八十九杨栁类五言古折杨栁简文帝杨栁乱成丝攀折上春时叶宻鸟飞碍风轻花落迟城高短箫发林空画角悲曲中无别意併是为相思咏阳云楼檐栁元帝杨栁非花树依楼自觉春枝边通粉色叶里暎红巾带日交帘影因吹扫席尘拂檐应有意偏宜桃李人赋得垂栁暎斜谿张正见千仭清谿险三阳弱栁垂叶细临湍合根空带石危风翻夹浦絮雨濯倚流枝不分梅花落还同横笛吹西涧种栁韦应物宰邑乖所愿黾勉愧昔人聊将休暇日种栁西涧滨置锸息㣲倦临流睇归云封壤自人力生条在阳春成隂岂自取为茂属他辰延咏留佳赏山水变夕曛东涧种栁白居易野性爱栽植植栁水中坻乗春持斧斫裁截而树之长短既不一髙下随所宜倚岸埋大干临流揷小枝松柏不可待楩楠固难移不如种此树此树易荣滋无根亦可活成隂况非迟三年未离郡可以见依依种罢水边憇仰头闲自思富贵本非望功名须待时不种东谿栁端坐欲何为栁堤袁凯柔条被晴莎宻隂覆芳杜逶迤起沙际寂寞连水浒鸥眠雨未歇莺叫烟初曙还将竹竿去从尔钓春渚七言古咏栁许景先春色东来渡渭桥青门垂栁百千条长杨西连建章路汉家林苑纷无数萦花始遍合欢枝逰丝半罥相思树春楼初日照南隅柔条垂绿扫金铺宝钗新梳倭堕髻锦带交垂连理襦自怜栁塞淹戎幕银烛长啼愁梦着芳树朝催玉管新春风夜染罗衣薄城头杨栁巳如丝今年花落去年时折芳逺寄相思曲为惜容华难再持官渡栁歌送李员外承恩徃扬州觐省独孤及君不见官渡河两岸三月杨栁枝千条万条色色色胜绿丝花作铅粉絮叶成翠羽帐此时送逺人怅望春水上逺客折杨栁依依两含情夹郎木兰舟送郎千里行郎把紫泥书东征觐庭闱脱却貂襜褕新着五彩衣双鳯并两翅将雏东南飞五两得便风几日到扬州莫贪扬州好客行剰淹留郎到官渡头春兰已应久殷勤道逺别为谢大堤栁攀条倘相忆五里一廽首明年栁枝黄问郎还家否岸栁杨万里栁梢拂入谿云隂栁根揷入谿水深祇今立岸一敝帚归时弄日千黄金人生荣谢亦如此谢何足怨荣何喜秋霜春雨自四时老夫问栁栁不知五言律春池栁太宗年栁变池台隋堤曲直廽逐浪丝隂去迎风带影来疎黄一鸟咔半翠几睂开萦雪临春岸参差间早楼栁李峤杨栁郁氤氲金堤总翠芬庭前花类雪楼际叶如云列宿分龙影芳池写鳯文短箫何以奏攀折为思君望汉阳栁色寄王宰李白汉阳江上栁望客引东枝树树花如雪纷纷乱若丝春风传我意草木度前墀寄谢絃歌宰西来定未迟栁边杜甫只道梅花发那知栁亦新枝枝总到地叶叶自开春紫燕时翻翼黄鹂不露身汉南应老尽灞上逺愁人赋得长亭栁戴叔伦濯濯长亭栁隂连㶚水流雨槎金缕细烟䙚翠丝柔送客添新恨听莺忆旧逰赠行多折取那得到深秋生春元稹何处生春早春生栁眼中芽新才绽日茸短未含风绿误睂心重黄惊蜡泪融碧条殊未合愁绪巳先丛栁李商隠章台従掩暎郢路更参差见説风流极来当婀娜时桥廻行欲断堤逺意相随忍放花如雪青楼扑酒旗谑栁李商隐已带黄金缕仍飞白玉花长时须拂马宻处少藏鸦睂细従他敛腰轻莫自斜玳梁谁道好偏拟暎卢家咏栁方干揺曵惹风吹临堤软胜丝态浓谁为识力弱自难持学舞枝翻袖呈妆叶展睂如何一攀折怀友又题诗咏栁呉融自与莺为地不教花作媒细应和雨断轻秖受风裁好拂锦歩幛莫遮铜雀台灞陵千万树日暮别离囘栁花寄人李建勲每爱江城里青春向尽时一廻新雨歇是处好风吹破石粘虫网髙楼扑酒旗遥知陶令宅五树正离披折栁亭孔平仲杨栁已藏鸦髙亭望物华平时常送客此日自离家别酒杯何满征途日欲斜醉行三十里春思满莺花折杨栁钱惟善何处好杨栁攀条赠逺行花飞渡江水客醉踏歌声秋色凋榆塞春隂接鳯城一枝不敢折为近亚夫营杨花僧善住池塘春欲暮散漫复霏㣲未得为萍去先来作雪飞带泥粘燕觜和雨㸃人衣向晚东风急飘零无所归绿窗诗孙淑窗里人初起窗前栁正娇卷帘冲落絮开镜见垂条坐对分金线行防拂翠翘流莺空巧语倦听不须调宫栁陈沂袅袅春声里隂隂晓色中缕垂金屋暗花散玉楼空凝露啼秦苑因风鬬楚宫不知行辇处几树近帘栊折杨栁杨愼白雪新年尽东风昨夜惊芳菲随处满杨栁最多情染作春衣色吹为玉笛声如何千里别只赠一枝行赋得新栁送别谢肇淛短岸复长隄黄轻绿未齐晓风吹不定春雪压常低草细偏相妬莺娇未敢啼年芳君莫问日落灞陵西孤栁僧徳祥孤栁在江津年年占早春上林何限树此树独无邻蘸水烟条短啼春露叶新不知缘甚事只赠逺行人折杨栁杨文俪昔去临岐路柔黄缀树生今来归故里暗绿与楼平花起轻飘絮条声巧啭莺因看攀折处记取别时情五言排律小苑春望宫池栁色张昔小苑春初至皇衢日更清遥分万条栁迥出九重城隐暎龙池润参差鳯阙明影宜宫雪曙色带禁烟晴深浅残阳变髙低晓吹轻年光正堪折欲寄一枝荣御沟新栁贾稜御苑阳和早章沟栁色新託根偏近日布叶乍迎春秀质方含翠清隂欲庇人轻烟度斜景多露滴行尘䙚䙚堪离赠依依独望频王孙如可赏攀折在芳辰御沟新栁冯宿夹道天渠逺垂丝御栁新千条宜向日万戸共迎春轻翠含烟发微音逐吹频静看思渡口廻望忆江滨䙚䙚分逰骑依依驻旅人阳和如可及攀折在兹辰御沟新栁陈羽宛宛如丝栁含黄一望新未成沟上暗且向日边春袅娜方遮水低迷欲醉人託空方郁郁逐熘影鳞鳞㺯色滋宵露垂枝染夕尘夹堤连太液还似暎天津御沟新栁杜荀鹤律到御沟春沟边栁色新细笼穿禁水轻拂入朝人日近韶光早天低圣泽匀谷莺栖未稳宫女画难真楚国空揺浪隋堤暗惹尘何如帝城里先得覆龙津垂栁李商隐垂栁碧髯茸楼昬雨带容思量成夜梦束久发春慵梳洗凭张敞乘骑笑稚恭碧虚随转笠红烛近髙舂怨目明秋水愁睂淡逺峯小栏花尽蝶静院醉醒蛩旧作琴台凤今为药店龙宝奁抛掷久一任景阳钟栁絮髙廷玉断送春归去纷飞不暂停和风三径雪微雨一池萍蝶惹依芳草蜂粘过小庭静宜投隙地狂欲搅青冥得得穿珠户时时扑翠屏黄莺枝上语似与诉飘零栁巷许有孚种栁圭塘路行行便向荣雨晴羞眼涩烟暖细睂横色比金犹嫩枝看翠易盈林疎无系马叶接有啼莺线乱柔条䙚氊铺落絮平寻诗常独往送客或同行归院尘难到还家月每明上通陶令宅下接亚夫营京兆时非昔髙楼梦自惊阳关休叠曲司马易伤情但恐春囘驭何将酒解酲託根因胜境由径得嘉名莫讶公休吏诗成句未精七言律栁絮刘禹钖飘飏南陌起东邻漠漠蒙蒙好度春花巷暖随轻舞蝶玉楼晴拂艳妆人萦廽谢女题诗笔㸃缀陶公漉酒巾何处好风偏似雪隋河堤上古江津喜小楼西新栁抽条白居易一行弱栁前年种数尺柔条今日新渐欲拂他骑马客未多遮得上楼人须教碧玉羞睂黛莫与红桃作麴尘为报金堤千万树饶伊未敢苦争春栁李商隐江南江北雪初消漠漠轻黄惹嫩条灞岸已攀行客手楚宫先骋舞姬腰清明带雨临官道晚日含风拂野桥如线如丝正牵恨王孙归路一何遥题栁温庭筠杨栁千条拂面丝绿烟金穗不胜吹香随静婉歌尘起影伴娇娆舞袖垂羗笛一声何处曲流莺百啭最髙枝千门九陌花如雪飞过宫墙两不知咏栁薛逢弱植惊风急自伤暮来翻遣思悠扬曾飘绮陌随髙下敢拂朱栏竞短长萦砌乍飞还乍舞扑池如雪又如霜莫令岐路频攀折渐拟垂隂到画堂新栁薛能轻轻须重不须轻衆木难成独早成柔性定胜刚性立一枝还引万枝生天钟和气元无力时遇风光别有情谁道少逢知已用将军因此建雄名栁罗绍威妆㸃青春更有谁青春常许占先知亚夫营畔风轻处元亮门前日暖时花宻宛如飘六出叶繁何惜借双睂交情别绪论多少好向行人赠一枝咏栁李咸用日近烟饶还有意东垣西掖几千株牵仍别恨知难尽夸衒春光恐更无解引人情长婉约巧随风势强盘纡天应绣出繁华景处处茸丝惹路衢折杨栁翁绶紫陌金堤暎绮罗逰人处处动离歌隂移古戍迷芳草花带残阳落逺波台上少年吹白雪楼中思妇歛青蛾殷勤攀折赠行客此去闗山雨雪多新栁顾云带露含烟处处垂绽黄揺绿嫩参差长隄未见风飘絮广陌初怜日暎丝斜傍画筵偷舞态低临妆阁学愁睂离亭不放到春暮折尽拂檐千万枝栁徐夤漠漠金条引线微年年先翠报春归觧笼飞霭延芳景不逐乱花飘夕晖啼鸟噪蝉堪怅望舞烟揺水自因依五株名显陶家后见说辞荣种者稀咏栁王十朋东君扵此最钟情装㸃邨邨入书屏向我无言睂自展与人非故眼犹青萦牵别恨丝千尺断送春光絮一亭叶底黄鹂音更好隔谿烟雨醉时听杨花邢安国细㸃轻团转复飘隋家堤岸灞陵桥非绵非絮寒无用如雪如霜暖不消狂惹客衣知有恨巧寻禅榻故相撩陂塘囬首浮萍满依旧春风摆翠条反垂栁短吟刘因偃蹇髙松雪谩飞最怜憔悴绿杨枝青丝曾识莺声软黄叶俄惊马足迟有分只偷春色早无心要结嵗寒知不应再得东风力更与行人管别离风栁张𢎞范澹澹池塘近楚宫绿腰䙚娜学盘中乱揺芳草飞轻白细搭朱栏拂落红枝上娇莺啼恰恰树边舞蝶意悤悤东君应着吹嘘力要把春愁一扫空栁眼谢宗可媚媆窥春浅碧浮欲开还闭半颦羞露垂烟缕秋波熘雨歇风条晓泪收上苑困酣兴废梦灞桥看尽古今愁五株彭泽囬青否应是生花雪满头赋杨花陈基巷南巷北昼冥冥揺荡春风未肯停薄命不禁巫峡雨前身曾化楚江萍已扵谢女诗中见更向刘郎曲里听肠断不堪囘首处并人飞过短长亭杨花马臻品题曾入百花名长恨蒙蒙画不成灞岸雨余粘穗湿章台风暖扑人轻缓随流水知无力闲度髙楼似有情想得山斋清影里乱和蛛网惹柴荆杨花睿宗金丝缕缕是谁槎时见流莺为掷梭春暮絮飞清影薄夏初蝉噪绿隂多依依弱态愁青女䙚䙚柔情恋碧波惆怅路岐行客衆长条折尽欲如何杨花谢晋飞飞滚滚复扬扬送尽春归客路傍雪为有才曾拟咏风因无力却欺狂妆楼晓起萦帘白水郭晴来满店香莫向隋堤凝望眼断烟斜日正迷茫糁径杨花李东阳汉漠杨花带逺天舞如轻雪糁如氊行当僻处随人到风向多时着意偏地湿似沾前夜雨日斜犹飏隔谿烟春光到此真须惜莫爱牀头沽酒钱宫栁石珤内里垂杨自不同万条柔翠拂琼宫叶含华蕚楼前雨枝带朝元阁上风望入画睂情正切啭来黄鸟语初工一般灞水桥头绿日日行人惆怅中武昌栁钱希言容颜消息转悠悠暗忆飞绵上翠楼谢氏女郎空有赋卢家少妇不知愁隂疑灞水桥边合丝学灵和殿里柔若向呉昌折春色绿条留取系归舟咏新栁徐桂掩暎朱楼䕃曲池霏微芳树早含滋枝枝水畔才舒眼叶叶风前乍展睂未许漫天轻作絮且教拂地有垂丝征人逺道那堪折休共梅花笛里吹其二条风一夜乍囬枯黛色和烟半有无𤣥灞柔条堪系马白门疎影不藏乌楼头寒暎罗衣薄曲裹风惊紫塞孤春水渌波春草碧等闲芳嵗莫教徂栁朱谋㬜二十八星中有名千枝万树绾离情暖风拂地条初弱寒雨连空叶渐生半倚红亭江北岸低藏粉堞汉南城绿隂髙处春光暮吹送新蝉四五声烟栁朱之蕃隋隄呉苑锁春光淡抹轻笼万绿杨朝暮晴隂従变幻眼睂颦笑暗相将莺梭忙织绡纹薄燕剪平分匹练长不辨离亭曾折处遥连芳草断柔肠沾泥絮朱之蕃雨扑香尘紫陌融杨花无力奈春风凭虚到底升还坠浪迹従前西复东漫拟铺氊盈径路无缘㸃砚入帘栊萍繁榉弱皆乗化心事枯禅未许同应制赋禁中栁絮潘纬日暖长杨露乍晞楼台无处不霏霏才随汉苑春风起忽作梁园暮雪飞案上花生供奉笔墀头影落侍臣衣不因赋质轻微甚那得吹嘘到禁闱咏湖上新栁李奎依依弱栁不胜春䙚䙚垂条向水滨奈可轻盈愁少妇岂堪攀折赠离人烟消翡翠眠初起风折鹅黄舞乍新犹喜芳心未成絮肯将睂黛向人颦栁申时行泥融沙涨雪㾗消到处芳菲着旧条隔水半藏青雀舫迎风斜倚赤栏桥楼头人醉初横笛灞口春隂不上潮陶令柴桑归去久五株门外已飘揺五言絶句赋得临池栁太宗岸曲丝隂聚波揺带影踈还将睂里翠来就镜中舒栁浪裴廸暎池同一色逐吹散如丝结隂既得地何谢陶家时题平阳郡汾桥边栁树岑参此地曾居住今来宛似归可怜汾上栁相见也依依新栁司空曙全欺芳蕙晩似妬寒梅疾撩乱发青条春风来几日山径栁顾况宛转若逰丝浅深栽绿崦年年立春后即被啼莺占栁花词刘禹钖开从绿条上散逐香风逺故取花落时悠扬占春晩其二轻飞不假风轻落不委地缭乱舞晴空发人无限思栁谿韩愈栁树谁人种行行夹岸髙莫将条系缆着处有蝉号栁下暗记李商隐无奈巴南栁千条傍吹台更将黄暎白拟作杏花媒途中栁李中翠色晴来近长亭路去遥无人折烟缕落日拂谿桥邨居刘因黄昬雨气浓喜色满南亩谁知一夜风吹放门前栁渡江张以宁几载途中月窥愁酒半酣送人杨栁色今日是江南七言絶句咏栁贺知章碧玉妆成一树髙万条垂下绿丝绦不知细叶谁裁出二月春风似剪刀襄阳寒食寄宇文籍窦巩烟水初销见万家东风吹栁万条斜大堤欲上谁相问马踏春泥半是花杨栁枝刘禹钖南陌东城春早时相逢何处不依依桃红李白皆夸好须得垂杨相发挥其二御陌青门拂地垂千条金缕万条丝如今绾作同心结将赠行人知不知其三城外春风吹酒旗行人挥袂日西时长安陌上无穷树唯有垂杨管别离其四轻盈嬝娜占年华舞榭妆楼处处遮春尽絮飞留不得随风好去落谁家池上絮韩愈池上无风有落晖杨花晴后自飞飞为将纎质凌清镜湿却无穷不得归折杨栁杨巨源水边杨栁麴尘丝立马烦君折一枝惟有春风最相惜殷勤更向手中吹赋得灞岸栁留辞郑员外杨巨源杨栁含烟灞岸春年年攀折为行人好风倘惜低枝便莫遣青丝扫路尘华清宫前栁王建杨栁宫前忽地春在先惊动探春人晓来唯欠骊山雨洗郄枝头绿上尘忆江栁白居易曽栽杨栁江南岸一别江南两度春遥忆青青江岸上不知攀折是何人杨栁枝词白居易陶令门前四五树亚夫营里百千条何似东都正二月黄金枝暎洛阳桥其二依依袅袅复青青勾引春风无限情白雪花繁空扑地绿丝柔弱不胜莺栁絶句杜牧数树新开翠影齐倚风情态被春迷依依故国樊川恨半掩邨桥半掩谿东亭栁赵嘏拂水斜烟一万条几随春色倚河桥不知别后谁攀折犹自风流胜舞腰栁李商隐栁暎江潭底有情望中频遣客心惊巴雷隐隐千山外更作章台走马声离亭赋得折杨栁李商隐含烟惹雾每依依万绪千条拂落晖为报行人休尽折半留相送半迎归折杨栁薛能华清髙树出离宫南陌柔条带暖风谁见轻隂是良夜瀑泉声畔月明中其二洛桥晴影覆江船羗笛秋声湿塞烟闲想习池公宴罢水蒲风絮夕阳天其三嫩绿轻悬似缀旒路人遥见隔宫楼谁能更近丹墀种觧播皇风入九州其四窗外齐垂旭日初楼边轻暖好风徐逰人莫道栽无益桃李清隂却不如其五衆木犹寒独早青御沟桥畔曲江亭陶家旧日应如此一院春条绿绕㕔折杨栁叚成式玉楼烟薄不胜芳金屋寒轻翠带长公子骅驑往何处绿隂堪系紫逰缰杨栁枝温庭筠苏小门前栁万条毶毶金线拂平桥黄莺不语东风起深闭朱门伴细腰其二金缕毶毶碧瓦沟六宫睂黛惹春愁暁来更带龙池雨半拂栏干半入楼其三御栁如丝暎九重凤凰窗柱绣芙蓉景阳楼畔千条露一面新妆待晓钟杨栁枝词韩琮枝鬬纎腰叶鬬睂春来无处不如丝灞陵原上多离别少有长条拂地垂栁李山甫灞岸江头腊雪消东风偷软入纎条春来不忍登楼望万架金丝着地娇其二受尽风霜得到春一条条是逐年新寻常送别无余事争忍攀将过与人其三长恨阳和也世情把香和艳与红英家家只是栽桃李独自无根到处生其四従来只是爱花人杨栁何曾占得春多向客亭门外立与他迎送往来尘其五无赖秋风斗觉寒万条烟罩一时干逰人若要春消息直向江头腊后看杨栁枝夀杯词司空图桃源仙子不须夸闻道唯栽一片花何似浣纱谿畔住绿隂相间两三家其二处处萦空百万枝一枝枝好更题诗隔城逺岫招行客便与朱楼当酒旗其三锦城分得暎金沟两岸年年引胜逰若似松篁须带雪人间何处认风流其四大堤时节近清明霞衬烟笼绕郡城好是梨花相暎处更胜松雪日初晴其五圣主千年乐未央御沟金翠满垂杨年年织作昇平字髙暎南山献夀觞栁司空图谁家按舞傍池塘已见繁枝嫩眼黄谩说早梅先得意不知春力暗分张其二似拟凌寒妬早梅无端㺯色傍髙台折来未有新枝长莫遣佳人更折来栁罗隐一簇青烟锁玉楼半垂栏畔半垂沟明年更有新条在绕乱春风卒未休栁罗隐灞岸晴来送别频相偎相倚不胜春自家飞絮犹无定争觧垂丝绊路人折杨栁崔涂朝朝车马如蓬转处处江山待客归若使人间少离别杨花应合过春飞栁郑谷半烟半雨江桥畔暎杏暎桃山路中㑹得离人无限意千丝万絮惹春风杨花呉融不闘秾华不占红自飞晴野雪蒙蒙百花长恨风吹落唯有杨花独爱风栁韩偓一笼金线拂湾桥几被儿童损细腰无奈灵和标格在春来依旧䙚长条杨栁枝词崔道融雾捻烟槎一索春年年长似染来新应须唤作风流线系得东西南北人栁李中春来无树不青青似共东风别有情闲忆旧居湓水畔数枝烟雨属啼莺其二最爱靑青水国中莫愁门外间花红纎纎无力胜春色撼起啼莺恨晩风栁裴说髙拂危楼低拂尘灞桥攀折一何频思量郄是无情树不觧迎人只送人杨栁枝词孙鲂灵和风暖太昌春舞线揺丝向昔人何似暁来江雨后一行如画隔遥津其二十首当年有旧词唱青歌翠几无遗未曽得向行人道不为离情莫折伊栁枝词成彦雄东君爱惜与先春草泽无人处也新委嘱露华并细雨莫教迟日惹风尘其二绿杨移傍小亭栽便拥浓烟拨不开谁把金刀为删掠故教明月入窗来栁枝词徐铉金马辞臣赋小诗梨园弟子唱新词君恩还似东风意先入灵和蜀栁枝其二百草千花共待春绿杨颜色最惊人天边雨露年年在上苑芳华嵗岁新其三长爱龙池二月时毶毶金线弄春姿假饶叶落枝空后更有梨园笛里吹其四绿水成文栁带揺东风初到不鸣条龙舟欲过偏留恋万缕轻丝拂御桥其五百尺长桥涴麴尘诗题不尽画难真凭君折向人间种还似君恩处处春其六风煖云开晩照明翠条深暎凤凰城人间欲识灵和态听取新词玉管声其七醉折垂杨唱栁枝金城三月走金羁年年为爱新条好不觉苍华也似丝其八新春花栁竞芳姿偏爱垂杨拂地枝天子徧教词客赋宫中要唱洞箫词其九凝碧池头蘸翠涟凤凰楼畔簇晴烟新诗欲咏知难咏说与双成入管絃其十侍从甘泉与未央移舟偏要近垂杨樱桃未绽梅花老折得柔条百尺长栁枝词徐铉把酒凭君唱栁枝也従丝管递相随逢春只合朝朝醉记取秋风叶落时其二夹岸朱栏栁暎楼绿波平幔带花流歌声不出长条宻忽地风囬见綵舟其三蒙蒙堤岸栁含烟疑是阳和二月天醉里不知时节改漫随儿女打秋千其四此去仙源不是遥垂杨深处有朱桥共君同过朱桥去宻暎垂杨听洞箫栁絮韩琦絮雪纷纷不自持乱愁萦困满春晖有时穿入花枝过无限蜂儿作队飞再赋栁枝词韩琦曲江风暖暁隂斜翠色相宜拂钿车自是春眠慵未起日髙人困又飞花其二叶叶新长约黛蛾丝丝轻软任风梭啼莺便学歌喉啭知是春来舞意多和春卿学士栁枝词韩琦楼前轻雪未全消偷得春光入嫩条似向东风犹绰约可能浑忘舞时腰其二章街风晓起新眠寒食轻隂未雨天无限青丝拂逰骑一生芳意负金鞭杨栁王安石杨栁杏花何处好石梁茅屋雨初干绿垂静路要深驻红写清波得细看栁絮陈与义栁送腰肢日几廻更教飞絮舞楼台颠狂忽作髙千丈风力微时稳下来新栁杨万里栁条百尺拂银塘且莫深青只浅黄未必栁条能蘸水水中栁影引他长杨花楼钥雨压轻寒春较迟春深不见栁绵飞忽然飞入闲庭院疑是故人何处归其二栁绵无数糁枝头日暖随风扑画楼万象可观惟有雪喜看晴昼满空逰其三为我轻攀绿栁枝带花低䕶又携归日长深院微风动要着松绵当面飞栁叶词徐照嫩叶吹风不自持浅黄微绿暎清池玉人未识分离恨折向堂前学画睂春晩僧道濳暁风池沼水澜翻春尽淮南麦秀寒院落无人日停午栁花如雪满阑干杨栁髙士谈魏王堤暗雨垂垂还似春残欲别时传语西风且停待黛残黄浅不禁吹杨花髙士谈来时官栁万丝黄去日飞毬满路傍我比杨花更飘荡杨花只是一春忙春日刘勲粉蝶耽香梦正迷黄蜂和蜜计何痴小轩无事谁如我卧看杨花㸃砚池春栁应制得城字刘微翠细匀圆绿线轻着行排立弄新晴更看三月春风里散作轻花满凤城乡郡杂诗元好问一沟流水几桥横岸上人家种栁成来嵗春风一千树绿烟和雨暗重城杨栁元好问杨栁青青沟水流莺儿调舌弄娇柔桃花记得题诗客斜倚春风笑不休南园新栁元淮万缕依依带嫩黄斜穿红杏弄疎狂昼长舞得东风困半倚秋千半拂墙赋栁蒲道源枯树生荑色已娇低垂江岸暎谿桥东君不惜黄金缕散作春风十万条县下凿池种栁成聚晨起视水深五寸而草树承夜雨后苍翠郁然可爱戏题㕔柱蒲道源㯽榔池上芭蕉雨更种垂杨十六株中有玉堂萧散吏检书正对辋川图杨栁邨张伯淳千丝万缕拂章台陌上行人几去来何事结根荒寂处东风青眼为谁开清凉亭衰栁萨都拉清凉亭上几株霜脱叶难遮夕照光依旧明年二三月小金山下看鵞黄春日独坐呉师道茶烟淡淡风前少庭叶沈沈雨后添何处杨花念幽独殷勤入室更穿帘飞絮杨维桢春风门巷欲无花絮起晴风落又斜飞入画帘空惹恨不知杨栁在谁家栁花词张昱栏马墙西欲暮春花飞不复过中旬倚天楼阁晴光里争扑珠帘不避人其二满院长条散绿隂谁家门户碧沈沈地衣不许重帘隔雪白花铺一寸深偶成张雨黄篾楼中枕书卧双鸖交呜惊梦破青天坠下白云来巻帘一阵杨花过见栁咏怀马臻画船曾系栁边桥歌舞昇平乐意饶事去却怜桥畔栁春来犹学舞儿腰杨栁枝朱有炖春来折尽更逢春旧折长条又复新惟有行人相送别今年不是去年人其二莫折柔丝五尺金一丝丝系别离心春风吹到无情处乱滚香绵结昼隂栁枝歌朱有炖苏小门前万缕垂白家园内两三枝听歌看舞人何在惟有东风展翠睂其二三月风和散麴尘枝枝垂地每伤神为君系得春心住忍折长条送逺人其三宛转千条罥晩风拖烟带雨渭城东征衫㸃得轻轻絮寄入阳闗曲调中杨栁枝词刘基多事垂杨管送迎长条折尽短条生不知几许东风里犹带轻烟冐晩晴杨栁词方行韶华无限暗中消揺荡春光几万条却怪晩来风定后雪花飞满赤栏桥杨栁枝词胡俨画帘风动影丝丝曵绿揺金昼景迟睡起倚栏看蛱蝶莺声只在最髙枝西湖栁枝词瞿佑西子湖边杨栁枝千条万缕尽垂丝东风日暮花如雪飞入雕墙两不知栁枝词杨慎结根元自在青冥䙚䙚依依暎紫庭怪得古来天帝醉栁边髙掲酒旗星栁枝词胡安惜取杨枝暮复朝未经攀折欲魂消闲中喜得无离别缓歩春风灞水桥栁黄姬水南陌香尘逐马蹄东园桃李共成蹊春来树树花先发独有垂杨叶早齐题栁张凤翼千丝千树拂天津三起三眠出上林何似小桃低曲处一枝斜覆玉窗深栁枝词章士雅长淮渡头杨栁春长淮市上酒旗新系船沽酒折杨栁还是去年西渡人栁枝词呉鼎芳绿隂如雨万条斜啼罢朝莺又晩鸦尽日春风无别意只吹花㸃过西家题便面画新栁李日华雪消野水半融泥冻栁森森态未齐昨夜一番春雨好淡黄金色满湖堤南山杂咏僧怀渭暮春三月风日妍乱折花枝送酒船西岭山光青浸水南池栁色绿生烟栁塘僧永瑛千树垂丝两岸烟绿波春雨白鸥天江乡不近章台路留得长条系钓船御定佩文斋咏物诗选巻二百八十九御定佩文斋咏物诗选卷二百九十钦定四库全书御定佩文斋咏物诗选巻二百九十柽类五言古柽简文帝凌寒竞贞节负雪固难亏无惭云母桂讵减珊瑚枝有木诗八首白居易有木名水柽逺望青童童根株非劲挺柯叶多䝉茏彩翠色如柏鳞皴皮似松为同松柏类得列嘉树中枝弱不胜雪势髙常惧风雪压低还举风吹西复东柔芳甚杨栁早落先梧桐唯有一堪赏中心无蠧虫柽呉寛读诗识其名谁谓材无用西戎每渡河此木能载重所以人字之岂在作梁栋两株倚东篱计亦七年种相对垂青丝蓦地来二仲七言古魏仓曹东堂柽树李颀爱君双柽一树竒千叶齐生万叶垂长头拂石带烟雨独立空山人莫知攒青蓄翠隂满屋紫穗红英曾断目洛阳墨客逰云间若到麻源第三谷七言絶句邨居马定国五月南风化蟪蛄野塘晩笋未成蒲柽花落尽红英细沙渚鸳鸯半引雏暮春杂咏僧善住满地柽隂野水新粉墙额额有凝尘一双戏蝶来书幌犹绕残花觅旧春御定佩文斋咏物诗选巻二百九十御定佩文斋咏物诗选卷二百九十一钦定四库全书御定佩文斋咏物诗选巻二百九十一乌桕类七言絶句水亭秋日偶书林逋巾子峰头乌桕树㣲霜未落已先红凭栏髙看复低看半在石池波影中行田方岳屋头乌桕午隂宻牛与牧童相对眠不是官中催税急十年前已学耕田寄髙彬孙蕡条风吹绿满蟾谿蜡屐行春日向西独木桥边乌桕树鹁鸠飞上上头啼湖邨晩眺樊阜邨南邨北总西风桕叶先霜浅着红野鸟飞边堪入画数家篱落夕阳中征人早行图杨慎杜鹃花下杜鹃啼乌桕树头乌桕栖不待鸡鸣度闗去梦中征马尚闻嘶御定佩文斋咏物诗选巻二百九十一御定佩文斋咏物诗选卷二百九十二钦定四库全书巻御定佩文斋咏物诗选巻二百九十二冬青类五言律洞灵观冬青许浑雪霰不凋色两株交石坛未秋红实浅经夏绿隂寒露重蝉鸣急风多鸟宿难何如西禁栁晴舞玉阑干七言絶句汉宫曲韩翃五柞宫中过腊看万年枝上雪花残绮窗夜闭玉堂静素绠朝垂金井寒访隐者不遇李商隐秋水悠悠浸野扉梦中来数觉来稀𤣥蝉声尽黄叶落一树冬青人未归宛陵馆冬青树赵嘏碧树如烟覆晩波清秋欲尽客重过故园亦有如烟树鸿雁不来风雨多夏昼小雨戴昺小牀蕲簟展流璃窗外新篁一尺围正午云桥疎雨过冬青花上蜜蜂归田家方夔晌午鸦鸦响踏车那边丛薄有人家老农歇热藤隂下一树冬青落细花画张羽疎散元非用世才日髙林户尚慵开为怜湖上青山好行到冬青树底来御定佩文斋咏物诗选巻二百九十二御定佩文斋咏物诗选卷二百九十三钦定四库全书御定佩文斋咏物诗选巻二百九十三银杏类五言古永叔内翰遗李太傅家新生鸭脚梅尧臣北人见鸭脚南人见胡桃识内不识外疑若橡栗韬鸭脚类绿李其名因叶髙吾乡宣城郡多以此为劳种树三十年结子防山猱剥核手无肤持置宫省曹今喜生都下荐酒压葡萄初闻帝苑夸又复主第褒累累谁採掇玉椀上金鳌金鳌文章宗分赠我已叨岂无异乡感感此微物遭一世走尘土鬓颠得霜毛梅圣俞寄银杏欧阳修鵞毛赠千里所重以其人鸭脚虽百箇得之诚可珍予闻得之谁诗老逺且贫霜野橘林实京师寄时新封包虽甚微採掇皆躬亲物贵以人贵人贤弃而沦开缄重嗟惜诗以报慇懃和圣俞鸭脚子欧阳修鸭脚生江南名实本相浮綘囊因入贡银杏贵中州致逺有余力好竒自贤侯因令江上根结实彝门秋始摘才三四金奁献凝旒公卿不及识天子百金酬嵗久子渐多累累枝上稠主人名好客赠我比珠投博望昔所徙葡萄安石榴想其初来时厥价与此侔今已徧中国篱根及墙头物性久虽在人情逐时流惟当记其始后世知来由是亦史官法岂徒续君讴七言律谢济之送银杏呉寛错落朱提数百枚洞庭秋色满盘堆霜余乱摘连柑子雪里同煨有芋魁不用盛囊书复写料非钻核意无猜却愁佳惠终难继乞与山中几树栽七言絶句银杏杨万里深灰浅火畧相遭小苦微甘韵最髙未必鸡头如鸭脚不妨银杏作金桃御定佩文斋咏物诗选巻二百九十三御定佩文斋咏物诗选卷二百九十四钦定四库全书巻御定佩文斋咏物诗选巻二百九十四木瓜类七言古瓜洲谢李徳载寄蜂儿木瓜笔张耒瓜洲萧索秋江渚西风江岸残红舞津亭永夜守青灯客睡朦胧听江雨清樽暁酌遣怀抱但恨郁郁将谁语敲门忽得故人书洗手开缄见睂宇蜂儿肥腻愈风痺木瓜甘酸轻病股铦锋皓管见还媿老去笔砚生尘土北归飘泊亦何事篙工已束横江橹天寒应客太昊墟当遣何人具鸡黍五言律木瓜园文同驱马下髙冈吟鞭只自扬谿山过新霁草木发清香浩荡来江阔萦纡去栈长春风吹欲尽樽酒叹何尝七言絶句宫词张昱宫罗支请银霜褐彻夜房中自剪裁明日看花西内去牡丹台畔木瓜开御定佩文斋咏物诗选巻二百九十四御定佩文斋咏物诗选卷二百九十五钦定四库全书御定佩文斋咏物诗选巻二百九十五木槿花类五言古咏槿李白园花笑芳年池草艳春色犹不如槿花婵娟玉堦侧芬荣何夭促零落在瞬息岂若琼树枝终嵗长翕赩木槿舒頔爱花朝朝开怜花暮即落颜色虽可人赋质无乃薄亭亭暎清池风动亦绰约彷彿芙蓉花依稀木芍药炎天衆芳凋而此独凌铄慰目聊娯情苍松在巖壑白木槿舒頔素质不自媚开花向秋前澹然超羣芳不与春争妍凉夜弄清影缟衣照婵娟佳人分寂寞零落祇自怜鲜鲜碧云树皎皎万玉悬朝开暮还落物理乃自然嗤彼壅肿木徒尔全天年五言律翫槿花羊士谔何乃诗人兴妍词属蕣华风流感异代窈窕比同车凝艳垂清露惊秋隔綘纱蝉鸣复虫思惆怅竹隂斜槿花李商隐燕体伤风力鸡香积露文殷鲜一相杂啼笑两难分月里宁无姊云中亦有君三清与仙岛何事亦离羣其二珠馆薰燃久玉房梳扫余烧兰才作烛襞锦不成书本以亭亭逺翻嫌脉脉踈廻头问残照残照更空虚朱槿花李商隐莲后红何患梅先白莫夸才飞建章火又落赤城霞不卷锦步障未登油壁车日西相对罢休澣向天涯木槿杨凌羣玉开双槿丹荣对绛纱含烟疑岀火隔雨怪舒霞向晩争辞蘂迎朝鬬发花非闗后桃李为欲继年华槿树谢翺白犬吠行人西风杵臼新洗香澄宿水曝髪向秋隣野草依沟尽宫花入㡌频人家小门径怜尔独相亲七言律道旁槿篱杨万里夹道踈篱锦作堆朝开暮落复朝开抽心粔籹轻拖糁近蔕臙脂酽抹腮占破半年犹道少何曾一日不芳来花中却是渠长命换旧添新底用催木槿陆深曾闻郑女咏同车更爱丰姿淡有花欲傍莓苔横野渡似将铅粉鬬朝华品题从此添髙价物色仍烦筑短沙漫道春来李能白秋风一种玉无瑕五言絶句木槿杨凌绿树竞扶踈红姿相照灼不学桃李花乱向春风落槿花崔道融槿花不见夕一日一囬新东风吹桃李须到明年春木槿花张以宁朝昬看开落一笑小窗中别种蟠桃子千年一度红七言絶句题槿花戎昱自用金钱买槿栽二年方始得花开鲜红未许家人见蝴蝶争知早到来送王贞刘商清扬玉润复多才邂逅佳期过早梅槿花亦可浮杯上莫待东篱黄菊开白槿花白居易秋蕣晩英无艳色何因栽种在人家使君自别罗敷面争觧囬头爱白花朱槿花李绅瘴烟长暖无霜雪槿艳繁花满树红毎叹芳菲四时厌不知开落有春风夸红槿徐凝谁道槿花生感促可怜相继半年红何如桃李无多少併打千枝一夜风洞口人家郭钰松树廻环四五家机梭长日响咿哑西风裹得臙脂色偏与篱东木槿花秋日即事刘基槿花数树夕阳时收拾秋光在短篱自紫自红还自碧秖应独有暮蝉知御定佩文斋咏物诗选巻二百九十五御定佩文斋咏物诗选卷二百九十六钦定四库全书御定佩文斋咏物诗选巻二百九十六桃花类五言古初桃简文帝初桃丽新彩照地吐其芳枝间留紫燕叶里发轻香飞花入露井交榦拂华堂若映窗前栁悬疑红粉粧奉和咏龙门桃花萧悫旧闻开露井今见植龙门树少知非塞花髙异少源论时应未发故欲影归轩祗言轻摘罢犹胜逐风翻晩桃刘长卿四月深涧底桃花方欲然宁知地势下遂使春风偏此意颇堪惜无言谁与传过时君未赏空媚幽林前桃花韩驹桃花如羙人服饰靓以丰徘徊顾香影似为恱已容数枝有余妍窈窕禁苑中桃园春暁仁宗曙光犹未分芳园露华炫碧桃千万树鲜妍如锦绚隔林莺语滑两两间闗啭掖垣将启扉漏箭传声逺花底候宫车更觉东风软七言古桃源行王维渔舟逐水爱山春两岸桃花夹去津坐㸔红树不知逺行尽青谿不见人山口潜行始隈隩山开旷望旋平陆遥㸔一处攒云树近入千家㪚花竹樵客初传汉姓名居人未改秦衣服居人共住武陵源还从物外起田园月明松下房栊静日出云中鸡犬喧惊闻俗客争来集竞引还家问都邑平明闾巷扫花开薄暮渔樵乗水入初因避地去人间及至成仙遂不还崃里谁知有人事世中遥望空云山不疑灵境难闻见尘心未尽思乡县出洞无论隔山水辞家终拟长游衍自谓经过旧不迷安知峰壑今来变当时只记入山深青谿㡬曲到云林春来遍是桃花水不辨仙源何处寻南家桃元稹南家桃树深红色日照露光看不得树小花狂风易吹一夜风吹满墙北离人自有经年别眼前落花心叹息更待明年花满枝一年迢逓空相忆五言律咏桃太宗禁苑春晖丽花蹊绮树粧缀条深浅色㸃露参差光向日分千笑迎风共一香如何仙岭侧独秀隠遥芳桃李峤独有成蹊处秾华发井旁山风凝笑脸朝露沍啼粧隠士颜应改仙人露渐长还欣上林苑千嵗奉君王廨中见桃花南枝已开北枝未发因寄杜副端刘长卿何意同根本开花每后时应缘去日逺独自发春迟结实恩难忘无言恨岂知年光不可待空羡向南枝小桃园李商隠竟日小桃园休寒亦未暄坐莺当酒重送客出墙繁啼久艶粉薄舞多香雪翻犹怜未圆月先出照黄昏邻家桃花髙启春色东家出相窥似有心曲垣遮自短别院闭还深影动疑人折香揺妒蝶寻好风时解意吹片拂罗襟桃方九功一曲桃园树平沙十里春落花红胜锦借草绿如茵野兴邀诗伴邨沽觅酒邻怕逢渔父问疑是避秦人五言排律桃花薛能秀气自天钟千年岂昜逢开齐全未落繁极欲相重冷湿朝如淡晴干午更浓风光新社燕时节旧春农篱落欹临竹亭台盛间松乱缘堪羡蚁深入不如蜂有影宜暄煦无言自冶容洞连非俗世谿静接仙踪子熟河应变根盘土已封西王潜爱惜东朔盗过从醉席眠英好题诗恋景慵芳菲聊一望何必在临卭七言律晩桃花白居昜一树红桃亚拂池竹遮松荫晩开时非因斜日无由见不是闲人岂得知寒地生材遗校昜贫家养女嫁常迟春深欲落谁怜惜白侍郎来折一枝绯桃唐彦谦短墻荒圃四无邻烈火绯桃照地春坐久好风休掩袂夜来㣲雨已沾巾敢同俗态期青眼似有微词动綘脣尽日更无乡井念此时何必见秦人绯桃花李咸用茫茫天意为谁留深染夭桃备胜逰未醉已知醒后忆欲开先为落时愁痴蛾乱扑灯难灭跃鲤傍惊电不収何事梨花空似雪也称春色是悠悠桃花李中祗应红杏是知音灼灼偏宜间竹阴㡬树半开金谷晓一谿齐绽武陵深艶舒百叶时皆重子熟千年事莫寻谁歩宋墙明月下好香和影上衣襟馆中桃花孔武仲蓬壶深絶鏁芳菲初见仙桃第一枝天近自应风景别春长莫恨化工迟相重朱户人稀到半掩香苞蝶未知想像江南今盛发亦经频雨稍离披桃花马臻浅碧繁红又满枝化工消息本无机艶滋晓露莺揺落香渍春泥燕掠归金谷园中芳草在𤣥都观里昔人非自从云隔天台路刘阮如今梦亦稀碧桃黄石翁洗尽娇红出翠帷玉人无语背斜晖緑华前度通仙谱天水何年染素衣宴罢瑶池春梦断影寒姑射夜深归禁烟时节多风雨莫遣繁英一片飞咏谿上所栽桃袁凯桃树移栽近浅沙唿儿挿竹䕶欹斜秋来拟喫垂埀实春到还看浩浩花旋置酒旗深处挂更将渔艇宻边遮老夫未是文章手故少新诗对客夸桃吴寛城南春色暁移来粧㸃园林锦作堆嫩绿不须将叶认淡红已是当花开𤣥都自发刘郎咏幽谷还教谢判栽此日公门深似许昼长高鎻正抡材桃花申时行万山廽合似天台二月桃花已徧开映水却疑乗浪煖缘崖故是倚云栽乱红飞雨沾衣袂碎锦分霞入酒杯漫道武陵仙路逺探竒有客问津来咏红白桃花陈鸿䨇艶如从露井看妆分浓淡映雕栏玉肤中酒冰绡薄粉面窥人镜障寒杏雨并随窗外度梨云同入帐中残胆瓶不是余香在定讶珊瑚间木难五言絶句入百丈涧见桃花晩开刘长卿百丈深涧里过时花欲妍应缘地势下遂使春风偏桃坞韦处厚喷日舒红锦通蹊茂绿阴终期王母摘不羡武陵深桃䲧张籍春坞桃花发多将野客逰日西殊未㪚看望酒缸头嘲桃李商隠无頼夭桃面平明露井东春风为开了却拟笑春风桃王十朋在处飘红雨临窗照夕阳何时清禁里一醉伴仙郎桃蹊朱子涧里春泉响种桃泉上头烂红纷委地未肯出山流桃崔德符残夜迷春暁夭桃怯夜寒何人未粧洗先傍玉阑干壶中二色桃花杨基素颊映红腮西园共折来怜渠竟先落知是最先开七言絶句侍宴桃花园咏桃花应制李乂绮萼成蹊遍苑芳红英扑地满筵香莫将秋宴传王母来比春华寿圣皇从宴桃花园咏桃花应制赵彦伯红萼竞然春苑曙䒠茸新色御筵开长年愿奉西王宴近侍惭无东朔才侍宴桃花园咏桃花应制苏颋桃花灼灼有光辉无数成蹊㸃更飞为见芳林含笑待遂同温树不言归桃花园马上应制张说林间艶色骄天马苑里秾华伴丽人愿逐南风飞帝席年年含笑舞青春萧八明府寔处觅桃栽杜甫奉乞桃栽一百根春前为送浣花邨河阳县里虽无数濯锦江边未满园崦里桃花顾况崦里桃花逢女冠林间杏叶落仙坛老人方授上清箓夜聼歩虚山月寒题百叶桃花韩愈百叶䨇桃晚更红窥窗映竹见玲珑应知侍史归天上故伴仙郎宿禁中大林寺桃花白居昜人间四月芳菲尽山寺桃花始盛开长恨春归无觅处不知转入此中来下邽庄南桃花白居昜邨南无限桃花发唯我多情独自来日暮风吹红满地无人觧惜为谁开寄题忠州小楼桃花白居易再游巫崃知何日总是秦人说向谁长忆小楼风月夜红䦨干外两三枝桃花元稹芙蓉脂肉绿云鬟罨画楼台青黛山千树桃花万年药不知何事忆人间亚枝红元稹平阳池上亚枝红怅望山邮事事同还向万竿深竹里一枝浑卧碧流中玩新桃花施肩吾几叹红桃开未得忽惊造化新粧饰一种同霑荣盛时偏荷清光借颜色桃花白敏中千朶秾芳倚树斜一枝枝缀乱云霞慿君莫厌临风看占断春光是此花酬王秀才桃花园见寄杜牧桃满西园淑景催几多红艶浅深开此花不逐谿流出晋客无因入洞来千秋岭下赵嘏知有巖前万树桃未逢揺落思空劳年年盛发无人见三十六谿春水高小游仙诗曹唐闲来洞口等刘君缓歩轻擡玉线裠旋擘桃花掷流水更无言语倚彤云桃花周朴桃花春色煖先开明媚谁人不看来可惜狂风吹落后殷红片片㸃莓苔移桃栽司空图独临官道昜伤摧从遣春风恣意开禅客笑移山上看流莺直到槛前来小桃郑谷和烟和雨遮敷水映竹映邨连灞桥撩乱春风耐寒冷到头赢得杏花娇桃花吴融满树和娇烂熳红万枝丹彩灼春融何当结作千年实将示人间造化工桃蹊陆希声芳草霏霏遍地齐桃花脉脉自成蹊也知百舌多言语住向春风尽意啼桃花谷陆希声君阳山下足春风满谷仙桃照水红何必武陵源上去涧边好过落花中桃花行阙名源水丛花无数开丹跗红萼间青梅从今结子三千嵗预喜仙游复摘来途次叶县观千叶桃花陶弼三月官桃满上林一花千萼费春心叶公城外襄河北一树无人色更深尝桃杨万里金桃两饤照银杯一是栽花一买来香味比尝无两様人情毕竟爱亲栽桃曽裘父衣裁缃缬态纎秾犹在瑶池午醉中嫌近清明时节冷趂渠新火一番红桃段继昌一谿流水走青蛇春在江边渔父家竹外寒梅看欲尽清香移入小桃花舟行青谿道中入歙方回蕨拳欲动茗抽芽节近清明路近家五日缓行三百里夹谿随处有桃花小桃王恽梅粉飘零栁未烟一枝春色独当轩今年盼得红苞拆风雪禁持第几番碧桃花张𢎞范应是𤣥都观里仙为嫌白淡厌红蔫故栽一种新颜色疑是飞仙坠翠钿题舜举折枝桃赵孟頫醉里春归寻不得眼明忽见折枝花向来飞盖西园夜万烛高烧照烂霞题宋徽宗献寿桃图栁贯青鸟衔书昨夜来蟠桃如斗核如杯蓬莱殿上三千寿不及春风梦已囬书扇寄玉嵒在瑶芳所书是日食金桃杨维桢昨日追随阿母游锦袍人在紫云楼谱传玉笛俄相许果出金桃不外求桃张新緑浅红深醉眼浓殢人何处不迷踪飞时莫浪随流水自有春涛可化龙桃花陈宪章云鎻千峰雨未开桃花流水更天台刘郎莫记归时路只许刘郎一度来桃花图岳岱竹林深处有桃花一半春风一半遮尚忆春来三日醉暁烟疎雨卧山家娄塘里桃蹊即事娄坚雨洗臙脂风卷霞醒来零落醉时花残尊好为轻阴尽一片澄波隔绛纱其二无数乱红看不足碧潭还对一枝斜春光欲去谁留得水面浮来几落花咏上苑桃花陶望龄度索山头驻彩霞蓬莱宫阙即仙家共传西苑千秋实已着东风一树花题刘松年桃花山水僧德祥杳无鸡犬有人家夹水山高路不赊刘阮别来频甲子年年春雨送桃花游西洞庭僧德祥玉柱金庭在洞中当时谁道有毛公人间白髪三千丈只见桃花一片红御定佩文斋咏物诗选卷二百九十六御定佩文斋咏物诗选卷二百九十七钦定四库全书御定佩文斋咏物诗选巻二百九十七梅花类五言古赠范蔚宗陆凯折梅逢驿使寄与陇头人江南无所有聊赠一枝春雪里觅梅花简文帝絶讶梅花晚争来雪里窥下枝低可见髙处逺难知俱羞惜腕露相譲到腰羸定湏还剪綵学作两三枝梅花吴均梅性本轻荡世人相陵贱故作负霜花欲使绮罗见但愿深相知千摧非所恋同萧左丞咏摘梅花庾肩吾窗梅朝始发庭雪晚初消折花牵短树攀丛入细条垂冰熘玉手含刺罥春腰逺道终难寄馨香徒自饶雪里梅花隂铿春近寒虽转梅舒雪尚飘从风还共落照日不俱销叶开随足影花多助重条今来渐异昨向晚判胜朝梅花落苏子卿中庭一树梅寒冬叶未开祇言花是雪不悟有香来上郡春恒晚髙楼年易催织书偏有意教逐锦文囘梅花庾信常年腊月半已觉梅花䦨不信今春晚俱来雪里看树动悬冰落枝髙出手寒早知觅不见眞悔着衣单早梅栁宗元早梅发髙树迥映楚天碧朔吹飘夜香繁霜滋晓白欲为万里赠杳杳山水隔寒英坐销落何用慰逺客访梅徐玑访梅行近郊寒气初淅沥欲开未开时三㸃两㸃白清枝何萧疎幽香况岑寂颇知天姿殊絶似人有徳逢君天一方欢然旧相识移梅马祖常幽屏逐鱼鸟沈迹俦隠沦所欣在林薮嘉植日以亲眷言江介品纷葩号南珍遇我好奇服移根得良因井井十亩园菁茅䕃涧濵缟裳擢玉质宜此空山春其二植尔当庭隅岂复资鼎味迁尔自谷中岂复相妩媚冽冽𤣥冥候衆植各浮脆髙标自凌寒孤尚独冠歳么禽何处来飞下双羽翠探梅分韵得香字于石絶壁两屦云荒邨半桥霜孤往欲何之林下幽径长寒梅在何许临风㡬徜徉谁家断篱外一枝寄林塘水静不揺影竹深难䕶香无言独倚树山空月荒凉题墨梅傅若金老树亚晴空疎花带寒野风流不自惜澹泊从人写歳晏孰能娱空山少来者其二孤花何婉娩玉立含幽素短短时出桥疎疎或临路生疑檐下月半照墙西树题竹外一枝梅花黄清老仙标何处来一枝倚寒玉晴窗见疎林座上春可掬山隂带残雪水影兼逺绿珍重孤竹君歳寒伴幽独七言古梅花落鲍照中庭杂树多偏为梅咨嗟问君何独然念其霜中能作花露中能作实揺荡春风媚春日念尔零落逐寒风徒有霜华无霜质看梅侯夫人砌雪无消日卷帘时自颦庭梅对我有怜意先露枝头一㸃春郡泊燕堂庭中梅花杨万里林中梅花如隠士只多野气无尘气庭中梅花如贵人也无野气也无尘不疎不密随宜了旋落旋开无不好珠帘遣风细为吹画檐䕶霜寒更微诗翁绕阶未得句先送诗材与翁语有酒如渑谁伴翁玉雪对饮惟渠侬翁欲还家即明发更为梅兄留一月筹堂寻梅李俊民萧疎篱落谁家圃寻芳信逐游蜂去眼前荆棘少人行马蹄直到香来处怕愁贪睡独开迟瘦损春寒鹤膝枝可是东君苦留客斜风细雨不堪诗陪于思庸训导登道山亭观梅用坡仙韵朱德润道山亭下梅花邨坡仙作诗为招魂明姿照人隔寒水瘦影带月欺黄昏先生颇厌郡斋冷持书晚约窥山园松风吹香清人骨地鑪烟销酒初温孤标已出羣卉上故遣雪意迷晴暾和羮结子时较晚先传春色来衡门天寒谷幽翠袖薄岂知春鸟能传言明晨看花重有约唿童扫石罗清尊题梅花王冕江南十月天雨霜人间草木不敢芳独有谿头老梅树靣皮如铁生光芒朔风吹寒珠蕾裂千花万花开白雪彷彿蓬莱羣玉妃夜深下踏瑶䑓月银铛泠泠动清韵海烟不隔罗浮信相逢共说嵗寒盟笑我飘流霜满鬓君家秋露白满缸放怀饮我千百觞兴酣脱帽恣盘礴拍手大叫梅花王五更窗前博山冷么凤飞鸣酒初醒起来笑抱石丈人门外白云三万顷竹堂寺探梅沈周竹堂梅花一千树晴雪塞门无入处秋官黄门两诗客珂马西来为花驻老翁携酒亦偶同花不畱人人自住满身毛骨沁冰影嚼蘂含香各搜句酒酣涂纸作横斜笔下珠光湿春露只愁此纸卷春去明日重来花在地五言律咏梅李峤大庾敛寒光南枝独早芳雪含朝暝色风引去来香粧面廽青镜歌尘起画梁若能遥止渇何假泛琼浆和常州崔使君咏后庭梅孙逖闻唱梅花落江南春意深更传千里外来入越人吟弱榦红粧倚繁香翠羽寻庭中自公日歌舞向芳隂江梅杜甫梅蘂腊前破梅花年后多絶知春意早最奈客愁何雪树元同色江风亦自波故园不可见巫岫郁嵯峨山路见梅感而有作钱起莫言山路僻还被好风催行客凄凉过邨篱冷落开晚谿寒水照晴日数蜂来重忆江南酒何因把一杯生春元稹何处生春早春生梅楥中蘂排难犯雪香乞拟来风陇迥羌声怨江遥客思融年年最相恼縁未有诸丛早梅朱庆余天然根性异万物尽难陪自古承春早严冬鬪雪开艶寒宜雨露香冷隔尘埃堪把依松竹良涂一处栽闻薛先辈陪大夫看早梅因寄许浑涧梅寒正发莫信笛中吹素艶雪凝树清香风满枝折惊山鸟散携任野蜂随今日从公醉何人倒接䍦梅杜牧轻盈照谿水掩敛下瑶台妒雪聊相比欺春不逐来偶同佳客见似为冻醪开若在秦楼畔堪为弄玉媒江梅郑谷江梅且缓飞前辈有歌词莫惜黄金缕难忘白雪枝吟看归不得醉嗅立如痴和雨和烟折含情寄所思早梅熊皎江南近腊时已亚雪中枝一夜欲开尽百花犹未知人情皆共惜天意不教迟莫讶无浓艶芳筵正好吹早梅僧齐已万木冻欲折孤根煖独回前邨深雪里昨夜一枝开风送幽香出禽窥素艶来明年如应律先发映春台清江道中见梅朱子今日清江路寒梅第一枝不愁风袅袅正奈雪垂垂煖热惟湏酒平章却要诗他年千里梦谁与写相思和罗巨济山居杨万里园花皆手植梅蘂独禁寒色与香无价飞和雪作团数枝横翠竹一夜遶朱阑不惜吟邉苦収将句里看寻梅张羽策杖度林塘幽寻犯晓霜临池疑掩映傍竹畏遮藏欵曲敲僧舍徘徊绕苑墙好携三弄笛树底为催粧邓尉看梅王穉登人似梅花瘦舟如兰叶长青山十亩白流水一春香种密人难入开齐夜有光苔枝容我折野老不嗔狂其二桥外花开日分明雪作圗不将他树杂未有一家无多处半青嶂香时过太湖浊醪元易得市逺亦湏沽约王子看梅陆承宪梅花动山意野客不胜情长夜思琼树青春怀友生雨中开欲尽风处落能轻即遣山隂棹还同雪里行湖上梅花陆承宪不独山中有还从湖上偏全将雪嶂影倒尽玉湖天花落鸥羣乱香浮雨气鲜山僧开阁坐相对一萧然瓶梅谭元春入瓶过十日愁落幸开迟不借春风发全无夜雨欺香来清净里韵在寂寥时絶胜山中树游人或未知五言排律华林园早梅郑述诚晓日东楼路林端见早梅独凌寒气发不逐衆花开素彩风前艶韶光雪后催蘂香霑紫陌枝亚拂青苔止渇曽为用和羮旧有才含情欲攀折瞻望㡬徘徊咏神乐观梅花陈束素质舒𤣥圃清芬袅碧纱自将幽独意不逐艶阳华避煖迟开叶凌寒早着花瓣轻飘易堕枝曲影从斜杂雪明春砌随风入暮笳何湏飞寳靥长此奉仙家七言律和薛秀才寻梅花同饮见赠白居易忽惊林下发寒梅便试花前饮冷杯白马走迎诗客去红筵铺待舞人来歌声怨处微微落酒气熏时旋旋开若到歳寒无雨雪犹应醉得两三廻岸上梅崔橹含情含怨一枝枝斜压渔家短短篱惹袖尚余香半日向人如诉雨多时初开偏称雕梁画未落先愁玉笛吹行客见来无去意解帆烟浦为题诗湖南梅花一冬再发偶题于花楥韩偓湘浦梅花两度开直应天意别栽培玉为通体依稀见香号返魂容易廻寒气与君霜里退阳和为尔腊前来妖桃莫倚东风势调鼎何曽用不材钤兵王阁使素芳亭赏梅花赵抃素蕚清香并酒巵主人勤意嘱留诗为逢蜀国新开日却忆江南旧赏时春密未通桃李信腊残都放雪霜姿先公旧植亭栏外肯构重来见本枝山园小梅林逋衆芳揺落独暄妍占尽风情向小园疎影横斜水清浅暗香浮动月黄昬霜禽欲下先偷眼粉蝶如知合断魂幸有微吟可相狎不湏檀板共金尊其二剪绡零碎㸃酥干向背稀稠画亦难日薄纵甘春至晚霜深应怯夜来寒澄鲜祇共邻僧惜冷落犹嫌俗客看忆着江南旧行路酒旗斜拂堕吟鞍其三数年闲作园林主未有新诗到小梅摘索又开三两朶团栾空遶百千廻荒邻独映山初尽晚景相禁雪欲来寄语清香少愁结为君吟罢一衔杯梅花林逋小园烟景正凄迷阵阵寒香压麝脐湖水倒窥疎影动屋檐斜入一枝低画名空向闲时看诗客休征故事题惭愧黄鹂与蝴蝶祇知春色在桃谿与微之同赋梅花得香字王安石汉宫娇额半涂黄粉色凌寒透薄妆好借月魂来映烛恐随春梦去飞扬风亭把盏酬孤艶雪径回舆认暗香不为调羮应结子直湏留此占年芳答戏昭文梅花朱橰腊到方畱此日寒雨多未觉过云残共惊台栁悤悤去独抱园花细细看洗靣不劳千㸃雪熏衣剰破一分檀诗人穷苦谁料理只倚东风酒量寛戊申元日立春题道山堂前梅花杨万里今年元日不孤来带领新春一併囘夜雨初添石渠水东风先入道山梅不妨数朶且微破未要十分都放开江路野香原自好阿谁携取种蓬莱梅徐玑是谁曾种白玻瓈夐絶寒荒一㸃竒不厌陇头千百树最怜窗下两三枝幽深真似离骚句枯健犹如贾岛诗吟到月斜浑未已萧萧鬓影有风吹梅戴复古孤标粲粲压羣葩独占春风管嵗华㡬树参差江上路数枝粧㸃野人家冰池照影何须月雪岸闻香不见花絶似林间隠君子自从幽处作生涯山中见梅寄曾无疑戴复古香动寒山寂寞濵直从空谷见佳人树头树底参差雪枝北枝南次第春有此瑰琦在巖壑其他草树亦精神移根上苑谁云晚桃李依然在后陈梅刘清叟休说逋仙两句工冰瓯涤笔别形容清标骚客风前立素靣仙姝月下逢山店霜寒香扑马谿桥水浅影如龙一枝尽是寒凝结金鼎无盐味更浓其二除香除影赋梅花方许诗中擅作家怕俗似嫌羔作酒髙人颇称雪煎茶参横屋角霜初下人倚阑干月欲斜夜冷玉肌愁入骨金壶移入伴窗纱江邉梅树刘秉忠江邉缭绕惜芳丛絶笔天真在眼中素艶乍开珠蓓蕾暗香微度玉玲珑一枝倒影斜斜月满树浮光细细风明日行经山下路㡬回特地驻青骢谢徐容斋赠梅王恽燕钗宫额蜡粧匀梦绕罗浮雪里邨持赠一枝遮老眼淡依疎影度黄昬风流灯下佳人靣潇洒吟邉竹叶樽我老忘情被花恼曲屏深锁惜芳温谢书巢惠梅花虞集巢翁逺送梅花树正在东风四日前红萼无言余旧雪白头相见又新年喜从嘉树来江雨忆共香秔上海船春夜不眠賔客醉只畱孤鹤伴清妍次王本中灯夕观梅萨都拉翠禽偷梦出南园绰约冰姿傍緑樽冰镜玉钗浮翠影风帘银烛照粧㾗粉香微润无人见素质多寒借酒温不似海棠春睡去西楼月落已黄昏蟠梅谢宗可萦青绊碧裂苍苔歳晏寒香宛转来蛟蛰冻云冰骨瘦龙眠夜月玉鳞开风霜气势从千折铁石心肠亦九廻祇为东君甘自屈不教枉占百花魁水中梅影谢宗可澄澄寒碧映冰条云母屏开见阿娇春色一枝流不去雪痕千㸃浸难消临风倚槛云鬟湿带月凌波玉珮揺最是黄昏堪画处横斜清浅傍谿桥鸳鸯梅谢宗可两两魁春簇锦机文衾梦觉月分辉枝头交颈栖香煖花底同心结子肥金殿锁烟粧粉额玉堂环水浴红衣有情一种随流去莫被风飘各自飞二月梅雅勒唿去年呵笔赋寒梅又见仙家二月开不是东君畱客醉肯教神女逐春回梨花院落为云妒栁絮池塘作雪猜东阁如今清兴减罗浮谁与寄香来二月江城见梅叶颙二月江城第一枝怕寒故故着花迟不嫌艶杏夭桃俗甘受狂蜂妒蝶疑月落西湖惊旧梦雪消南国忆当时楼头亦有霜天角嬾对春风煖日吹其二桃杏纷纷正得时疎梅髙洁合知㡬如何万卉娇春日犹有孤芳驻夕晖未要板桥寻蜡屐最宜沙路试罗衣轻鞵小扇孤山下絶胜逋仙踏雪时落梅僧善住晴雪霏霏洒砌苔浪蜂欲去更徘徊空传淡影浮歌扇不送寒香入酒杯陇首故人千里隔江南驿使㡬时囘翠禽莫怨髙楼笛一度春风一度开镜中梅袁凯的皪孤芳野水濵折来应是晓妆人瑶池风煖香初散银汉春回迹未眞奔月定知犹有影凌波却喜不生尘緑毛么凤无栖处来往兰房不厌频梅花髙启琼姿只合在瑶䑓谁向江南处处栽雪满山中髙士卧月明林下美人来寒依疎影萧萧竹春掩残香漠漠苔自去何郎无好咏东风愁寂㡬囘开其二缟袂相逢半是仙平生水竹有深縁将疎尚密微经雨似暗还明逺在烟薄暝山家松树下嫩寒江店杏花前秦人若解当时种不引渔郎入洞天其三断魂祇有月明知无限春愁在一枝不共人言惟独笑忽疑君到正相思歌残别院烧灯夜粧罢深宫揽镜时旧梦已随流水逺山窗聊复伴题诗其四翠羽惊飞别树头冷香狼借倩谁収骑驴客醉风吹帽放鹤人归雪满舟淡月微云皆似梦空山流水独成愁㡬看疎影低回处只道花神夜出游次韵西园公咏梅髙启如何天与出尘姿不得芳名入楚辞春后春前曽独採江南江北每相思微云淡月迷千树流水空山见一枝拟折赠君供寂寞东风无那欲残时梅涧李东阳地僻沙寒水更清老梅偏向涧邉横风吹落瓣仍低陨石压傍枝却倒生野鹤对人轻欲舞蹇驴冲雪瘦能行山翁只在山中老看尽春光不入城咏园中梅花皇甫濂上月青阳启曙晖园梅变腊识春归花犹并雪凌芳遍叶似含情弄影微素落机前纨自怯香分奁外镜堪依由来物序兼愁思一咏何郎欲和稀梅影朱之蕃斗帐香浮月欲斜纵横疎密徧窗纱恍疑姑射仙姬歩来访西湖处士家转盼含情仍逞态全欺琢玉更蒸霞谿藤㸃笔畱芳韵书幌银釭不用遮梅朱之蕃东皇着意布三阳㸃缀疎枝弄早芳刻玉镂冰无俗韵钩帘汎坐有余香卧游庾岭云横路梦到西湖雪映塘相对倾樽明月上行吟绕树不知忙老梅朱之蕃空巖曲折挂苍虬骨榦崚嶒韵致幽闇淡输香宜纸帐森疎濯影向谿流嬾随艶冶荣千树独葆青眞隠一丘自有松篁深结契江天春栁任轻柔送梅许隚烂熳南枝与北枝残香落落影离离多情明月还相照无赖狂风且莫吹纵饮不辞今日醉算开犹是隔年期最怜今夜黄昏后寂寞微吟倚树时雪中梅花王穉登二月春光雪尚飘看梅独坐思无聊银花乱缀难分萼玉树交加莫辨条粉似傅来容易褪香偏畱却不同消一般飞入粧台里独让残英㸃额娇天平道中看梅呈陆丈王穉登新春日日雨霏霏雨后寻春愿不违花近翠微苔作树人行香径雪生衣折从野岸俱无主开入僧家尽揜扉谁似丈人能好事冲风踏冻不言归题语谿郁振公梅花草堂程嘉燧竹寒沙碧堂成处移得官梅绕屋栽未到花时畱客坐恰当人日寄诗来出郊路熟香偏早傍舍春生水正廻湖畔垂垂天欲雪乡愁驿信两相催其二何人曽送草堂赀㡬首廵檐索笑诗东阁去逢春动候西谿邀宿月明时山空翠袖禁寒薄雪紧青灯放燄迟烟角霜钟断消息窗前一夜为相思九言律九字梅花咏僧明本昨夜西风吹折千林梢渡口小艇滚入沙滩坳野桥古梅独卧寒屋角疎影横斜暗上书窗敲半枯半活㡬箇檿蓓蕾欲开未开数㸃含香苞纵使画工竒妙也缩手我爱清香故把新诗嘲咏梅杨慎昨夜小春十月微阳囘绿萼梅蘂早傍南枝开折赠未寄陆凯岭头去相思忽到卢仝窗下来歌残水调沈珠明月浦舞破山香碎玉凌风台错恨髙楼三弄叫云笛无奈二十四番花信催五言絶句江濵梅王适忽见寒梅树开花汉水濵不知春色早疑是弄珠人梅谿韦处厚夹岸凝清素交枝漾浅沦味调方荐实腊近又先春梅湾顾况白石盘盘磴清香树树梅山深不吟赏辜负委苍苔梅谿张籍自爱新梅好行寻一径斜不教人扫石恐损落来花忆梅李商隠定定住天涯依依向物华寒梅最堪恨长作去年花梅花王安石墙角数枝梅凌寒独自开遥知不是雪为有暗香来梅堤朱子仙人冰雪姿贞秀絶伦拟驿使讵知闻寻香问烟水观梅戴敏三杯煖寒酒一榻竹亭前为爱梅花月终宵不肯眠梅李俊民未报江南信先开雪里邨要看花上月立马待黄昬问梅张昱一种陇头树东风都合吹未应造物者偏在向南枝梅郑允端歳寒冰雪里独见一枝来不比凡桃李春风无数开六言絶句曹得一扇头元好问机中秦女仙去月底梅花晚开只见一枝疎影不知何处香来早梅赵次诚江南冬十二月谿上梅三两花载取小舟香影月明自棹回家题柯敬仲梅杜本㸃㸃苔枝缀玉疎疎檀蘂凝香还记当年月色箫声暗度宫墙灵谷寺梅花坞焦竑山下㡬家茅屋邨中千树梅花借草持壶燕坐隔林敲石煎茶其二薝卜林东短墙曽开寳地齐梁初春老树花发深磵无人水香七言絶句早梅戎昱一树寒梅白玉条迥临邨路傍谿桥应缘近水花先发疑是经春雪未消竹里梅刘言史竹里梅花相并枝梅花正发竹枝垂风吹总向竹枝上直似王家雪下时新栽梅白居易池邉新种七株梅欲到花时㸃检来莫怕长洲桃李妒今年好为使君开梅花坞陆希声冻蘂凝香雪艶新小山深坞伴幽人知君有意凌寒色羞共千花一様春梅花罗邺繁如瑞雪压枝开越岭吴谿免用栽却是五侯家未识春风不放过江来旅馆梅花吴融清香无以敌寒梅可爱他乡独看来为忆故谿千万树㡬年辜负雪中开梅崔道融谿上寒梅初发枝夜来霜月透芳菲清光寂寞思无尽应待琴樽与解围春日咏梅花王贞白靓妆初罢粉痕新迨晓风廻散玉尘若遣有情应怅望已兼残雪又兼春大石岭驿梅花谭用之仙中姑射接瑶姬成阵清香拥路岐半出驿墙谁画得雪英相倚两三枝次韵杨公济奉议梅花苏轼梅梢春色弄微和作意南枝翦刻多月黒林间逢缟袂霸陵醉尉误谁何其二缟帬练帨玉川家肝胆清新冷不邪秾李争春犹办此更教踏雪看梅花再和杨公济苏轼天教桃李作舆台故遣寒梅第一开慿仗幽人收艾纳国香和雨入靑苔其二湖靣初惊片片飞尊前吹折最繁枝何人㑹得春风意怕见黄梅雨细时梅花韩驹江南歳晚雪漫漫磵谷梅花巧耐寒幸有幽香当供给不辞三载滞西安和张矩臣水墨梅陈与义粲粲江南万玉妃别来㡬度见春归相逢京洛浑依旧惟恐缁尘染素衣其二自读西湖处士诗年年临水看幽姿晴窗画出横斜影絶胜前邨夜雪时梅陈与义爱欹纎影上窗纱无限轻香夜遶家一阵东风湿残雪强将娇泪学梨花梅花陈与义铁面苍髯洛阳客玉颜红领㑹稽仙街头相见如相识恨满东风意不传梅孙觌北风翦水玉花飞翠袖凌寒不自持脉脉含情无一语水邉篱落立多时其二纎纎萝蔓牵茅屋细细苔花㸃石矼梦断酒醒山月吐一枝疎影卧东窗梅朱子姑射仙人冰雪容尘心巳共彩云空年年一笑相逢处长在愁烟苦雾中梅花絶句朱子幽壑潺湲小水通茅茨烟雨竹篱空梅花乱发篱邉树似寄寒枝恨朔风雨后东郭排岸司申梅开方及三分戏书小絶令一面开燕范成大雨入南枝玉蘂皴合江云冷冻芳尘司花好事相邀勒不着笙歌不肯春北城梅为雪所禁范成大冻蘂粘枝瘦欲干新年犹未有春看雪花祇欲欺红紫不道梅花也怕寒观梅至花泾髙端叔解元见寻陆游春煖山中云作堆放翁艇子出寻梅不湏问信道傍叟但觅梅花多处来梅花絶句陆游当年走马锦城西曾为梅花醉似泥二十里中香不断青羊宫到浣花谿其二闻道梅花坼晓风雪堆遍满四山中何方可化身千亿一树梅花一放翁其三小亭终日倚阑干树树梅花看到残只怪此翁常谢客元来不是怕春寒其四乱篸桐帽花如雪斜挂驴鞍酒满壶若得丹青如顾陆慿渠画我夜归图其五红梅过后到缃梅一种春风不并开造物无心还有意引教日日放翁来梅花絶句陆游探春歳歳在天涯醉里题诗字半斜今日谿头还小饮冷官不禁看梅花昌英知县叔作嵗座上赋瓶里梅花时座上九人杨万里胆様银瓶玉様梅北枝折得未全开为怜落寞空山里唤入诗人几案来其二雪冻霜封稍欲残殷勤折向坐中看绮疏深闭珠帘密不遣花愁半㸃寒池亭双树梅花杨万里开尽梅花半欲残两株晴雪作双寒团栾绕树元无见只合池亭隔水看正月三日骤煖多稼亭前梅花盛开杨万里却縁腊雪勒孤芳等待晴光洒麝囊小立树西人不㑹东风供我打头香发通衢驿见梅有感杨万里忙中撩眼雪枝斜落片纷纷㸃玉沙虚过一冬妨底事不曾欵曲是梅花南斋梅花杨万里朝来早起挂南窗要看梅花试晓粧两树相挨前后发老夫一月不烧香小瓶梅花杨万里梅萼才开已乱飞不堪雨打更风吹萧萧只隔窗间纸瓶里梅花总不知探梅杨万里山间幽步不胜奇正是深寒浅暮时一树梅花开一朶恼人偏在最髙枝山中见梅戴复古踏破谿邉一径苔好山好竹少人来有梅花处惜无酒三嗅清香当一杯梅邉何梦桂江南何处美人家认似梅花尚恐差近向梅邉得春信始知人好似梅花和王成之梅韵李俊民朝来一雪羃晴沙行到前邨始见花驿使便将春色去暗香今夜落谁家忆梅段克已姑射仙人冰作肤昔年伴我向西湖别来㡬度春风换标格而今似旧无梅花赵孟頫潇洒江梅似玉人倚风无语澹生春曲中桃叶元非侣梦里梨花恐未眞月下观梅许桢老树清谿映白沙可人竹外一枝斜黄昏信歩前邨去香到松林卖酒家癸酉歳晚畱上方观虞集灯前自了读残经风入疎帘月入櫺坐到夜深谁是伴数枝梅萼一铜瓶漫题欧阳元铃索无声玉漏稀青绫夜直月侵扉五更一觉梅花梦催得江南学士归题所贵姪梅欧阳元老树纵横出㡬条一枝还又亚墙腰西湖湖上掀篷看一夜吹香满六桥题画梅陈旅处士桥边古岸隈梅花偏向小园开冲寒有客寻春去移得晴窗雪影来墨梅傅若金天涯不见遥相忆窗外重逢乍欲迷彷彿空山明月夜一枝初出古墙西题墨梅吴鎭粲粲江南万木妃别来㡬度见春归相逢京洛浑依旧却恨缁尘染素衣二月梅花洪希文夺得冰姿过歳华逺离尘垢迥堪夸即今年少多脂粉只恐春光不称花梅花黄鎭成吟屋萧疎霜后邨江头千树欲黄昏等闲又被春风觉添得寒梢月一㾗题梅花扇靣寄五十佥宪丁鹤年忆向西湖踏早春万花如玉月如银一枝照影临清浅满面冰霜似故人忆梅僧明本夜分明月是扬州尚有春风在树头莫怪当年何水部歳寒心事与谁愁评梅僧明本月旦花前岂乏人风霜齿颊带阳春江南野史余芳论絶世清如古逸民别梅僧明本花谢东风搅离思愁翻缟袂忍轻分月明梢送临谿水春树遥怜隔暮云惜梅僧明本香销泥污意裵回掠地廻风玉作堆愁絶黄昏无一语怕看孤月上窗来剪梅僧明本破玉并刀试手温香凝双股断芳魂花随燕尾轻分去不带春风爪甲痕苔梅僧明本古貌苍然鹤膝枝唾花生晕䕶春机玉堂试看青袍客莫忘江南有白衣月梅僧明本数枝姑射鬪婵娟疎影分明不夜天散却广寒宫里桂春光长满玉堂前风梅僧明本花间少女翦春寒粲粲霓裳舞队仙月夜遥看环珮冷莫教吹落玉花钿烟梅僧明本梦隔梨云逗晓天苔枝浮翠逼春寒不嫌玉质笼轻素畱与诗人冷淡看茅舍梅僧明本数椽茅屋延清客竹作疎篱䕶玉葩不是玉堂无分到且和明月到山家隔帘梅僧明本庭花映箔眩吟眸一片湘云锁莫愁风卷黄昏疎影动珊瑚枝上月如钩纸帐梅僧明本春融剡雪道人家素幅凝香四面遮明月满牀清梦觉白云堆里见疎花墨梅王冕我家洗砚池边树朶朶花开淡墨痕不要人夸好颜色只畱清气满干坤陌上见梅髙启陌头一树带风沙零落寒香日欲斜车马纷纷谁暇看当年只合种山家画梅牛谅梨花云底路参差折得春风玉一枝南雪未消江月晓欲从何处寄相思栽梅卓敬风流东阁题诗客潇洒西湖处士家雪冷江深无梦到自锄明月种梅花梅花陆昂春到南枝与北枝花开的皪照寒漪何人似解相怜意不把东风玉笛吹题梅送友徐章万树笼香障白云孤山深处隔尘氛玉颜为惜君归去却向东风瘦㡬分看梅偶成林俊消息东风两月前西湖索莫老逋仙雪篷昨夜还扶醉移近梅花一处眠禁中梅花罗伦一段清香蔼禁闱㡬枝疎影照寒辉玉堂不让孤山趣雪骨冰肌对紫薇惜梅王弼独树墙西老更繁㡬回相伴月黄昏东风只为芳菲计不道飞花已满园湖上梅花歌王穉登山烟山雨白氤氲梅蘂梅花湿不分浑似髙楼吹笛罢半随流水半为云其二虎山桥外水如烟雨暗湖昏不系船此地人家无玉歴梅花开日是新年其三闻道湖中尽是梅两山千种一时开估客片帆春雨里载将香气过湖来王元章倒枝梅画徐渭皓态孤芳压俗姿不堪复冩拂云枝从来万事嫌髙格莫怪梅花着地垂梅陈继儒邨邉杨栁已拖黄一路云深旧讲堂偶向梅花邨里度芒鞵到处雪痕香画梅僧大遂古榦横斜意自竒半开半蘂亦相宜寒时悔不前邨觅知是谿桥第㡬枝咏梅项兰贞冰玉孤清世外姿娟娟新月上疎枝无情短笛休轻弄未是春风㸃额时附红梅五言古于仲元舍赋红梅虞集白雪不成夜丹霞遂崇朝妙质承日映飞英向风飘醉来红袖近歌罢綵云消扬州问何逊何似董娇娆七言古望京府赏红梅郝经汴梁宫中绛绡梅移向汴河堤上栽青条团掿杏花颗琐细向阳才半开张公小队唿我饮风色偃髯寒气凛玉衔径踏黄河冰貂帽飒檐掀紫锦金鞍细马歌舞人雪压小桥不动尘入门下马簇花宴红莲旧府花正新玉川金波碧香酒折花徧挿分素手春透寒梢未全绽风流正要臙脂瘦赏梅不用歌落梅缓歌却着银笙催爱香细撷生霞蘂浮动云腴嚼一杯本是前邨冷淡花不称王侯将相家明朝㑹散更向明月底借雪冻吟疎影里五言律红梅石延年梅好唯伤白今红是絶奇认桃无緑叶辨杏有青枝烘笑从人赠酡颜任笛吹未应娇意急发赤怒春迟七言律红梅王安石结子非贪鼎鼐尝偶先红杏占年芳从教腊雪埋藏骨却恐春风漏洩香不御铅华知国色祇裁云缕想仙粧少陵为尔牵诗兴可是无心赋海棠红梅苏轼怕愁贪睡独开迟自恐冰容不入时故作小红桃杏色尚余孤瘦雪霜姿寒心未肯随春态酒晕无端上玉肌诗老不知梅格在更看绿叶与青枝其二雪里开花却是迟如何独占上春时也知造物含深意故与施朱发妙姿细雨浥残千颗泪轻寒瘦损一分肌不应便杂夭桃杏半㸃㣲酸已着枝其三幽人自恨探春迟不见檀心未吐时丹鼎夺胎那是寳玉人瓶颊更多姿抱丛暗蘂初含子落盏醲香已透肌乞与徐熈画新様竹间璀璨出斜枝立春日赏红梅元淮昨夜东风转斗杓陌头杨栁雪才消晓来一树如繁杏开向孤邨隔小桥应是化工嫌粉瘦故将颜色助花娇青枝绿叶何须辨万卉丛中夺锦标观闲闲斋红梅次苏公姿字韵袁桷云合香温睡觉迟不堪残角晓钟时玉妃琼屑难为从青女铅华敢弄姿可怪鲛绡能幻色谁将猩血解塡肌团团似就廻文锦薄暮凝愁下翠枝次韵罗云叔红梅杨载玉人中酒殢芳华尽压东风百种花幞被冬深裁异锦篝灯夜永障轻纱纎蕤露沁蜂腰蜡密蘂云蒸鹤顶砂为问阆风何处在相期髙举籋晨霞红梅谢宗可梨云无梦倚黄昏薄倩朱铅蚀泪痕宿酒破寒薫玉骨仙丹偷煖返冰魂茜裠影露罗衣卷霞珮香封缟袂温回首孤山斜照外寻眞误入杏花邨红梅雷思霈似是梨花靠杏芽又飞栁絮裹桃花嵰山绀雪仙娥颊玉座丹砂道士家岂为秾香非素质故将冰蘂当铅华广平心事浑如铁作赋何妨妩媚奢五言絶句红梅王冕深院春无限香风吹绿漪玉妃清梦醒花雨落臙脂七言絶句红梅罗隠天赐臙脂一抹腮盘中磊落笛中哀虽然未得和羮便曽与将军止渇来谢关景仁送红梅栽苏轼年年芳信负红梅江畔垂垂又欲开珍重多情关令尹直和根拨送春来红梅毛泽民好处曾临阿母池浑将绛雪㸃寒枝东墙羞颊逄人笑南国酡颜强自持红梅丁鹤年姑射仙人鍊玉砂丹光晴贯洞中霞无端半夜东风起吹作江南第一花红梅杨维桢罗浮仙子宴璚宫海色生春醉靥红十二阑干明月夜九霞帐煖睡东风红梅王冕玉妃歩月影毵毵燕罢瑶池酒正酣半夜不知香露冷春风吹梦过江南红梅王冕昭阳殿里醉春风香隔琼帘映浅红翠袖拥云扶不起玉箫吹过小楼东红梅圗为肇和题罗玘西湖残雪候多时却恨前年被雪欺且学杏花红似锦暂招鸣鸟到南枝红梅徐水轩轻盈弄月醉霞觞娇软酡颜褪晚粧缟素丛中红一㸃好花终是不寻常题画红梅僧德祥三百年来处士家酒旗风里一枝斜断桥荒藓无人问颜色如今似杏花附梅子七言律食梅费宏夏木隂隂雨气寒半黄肥颗摘林端齿输赤子先拚软眉为苍生故自攒调剂功微惭玉铉赐沾恩重忆金盘一株畱取当阶树赢得花时索笑看七言絶句新晴西园散歩杨万里红雨斑斑竹外蹊黄金袅袅水邉丝举头㨂遍低隂处带叶青梅摘一枝谢静逺惠蜜梅顾瑛江南烟雨未全黄谁使青酸堕蜜房娬媚已能知魏证典型时复见中郎御定佩文斋咏物诗选巻二百九十七御定佩文斋咏物诗选卷二百九十八钦定四库全书御定佩文斋咏物诗选巻二百九十八李花类五言古麦李沈约青玉冠西海碧石弥外区化为中园实其下成路衢在先良足贵因小邈难逾色润房陵缥味夺寒水朱摘持欲以献尚食且踟蹰咏李江总嘉树春风早春风花落新但见成蹊处㡬得正冠人当知露井侧复与夭桃邻赋得李太宗玉衡流桂圃成蹊正可寻莺啼密叶外蝶戏脆花心丽景光朝彩轻霞散夕隂暂顾奎章侧逺眺灵山林道州城北楼观李花吕温夜疑关山月晓似沙场雪曾使西域来幽情坐超越将念浩无际欲言忘所说岂是花感人自怜抱孤节七言古李花韩愈当春天地争奢华洛阳园苑尤纷挐谁将平地万堆雪剪刻作此连天花日光赤色照未好眀月暂入都交加夜领张彻投卢仝乗云共至玉皇家长姬香御四罗列缟裠练帨无等差静濯眀粧有所奉顾我未肯置齿牙清寒莹骨肝胆醒一生思虑无由邪五言律李李峤潘岳闲居日王戎戏陌辰蝶游芳径馥莺啭弱枝新叶暗青房晚花明玉井春方知有灵榦特用表真人子直晋昌李花得分字李商隐吴馆何时熨秦台㡬夜熏绡轻谁解卷香异自先闻月里谁无姊云中亦有君樽前见飘荡愁极客襟分李司马光嘉李繁相倚园林澹泊春齐纨剪衣薄吴纻下机新色与晴光乱香和露气匀望中皆玉树环堵不为贫七言律李杨基忆与卢仝共看来花光月色两徘徊江邨逺处长相识风雨寒时已早开霁雪玲珑愁易湿春冰轻薄笑难裁江城二月城西路谁惜柔香满翠苔李吴寛萧森何处为舁来曾带荒园宿土培燥壤岂劳长瓮灌低枝不碍短篱开敢将艶色夸桃树賸要清隂乞柳栽赖有当时仙种语为薪莫漫比樗材李花王世贞鄠曲千秋花事新一枝娇婉出风尘歌秾处处停逰骑报玖时时忆故人露井漫为桃怅恨烟江未损玉精神青旗沽酒堪相趂为惜芳菲向晚春五言絶句探得李太宗盘根直盈渚交榦横倚天舒华光四海巻叶䕃三川七言絶句嘉庆李白居易东都绿李万州栽君手封题我手开把得欲尝先怅望与渠同别故乡来李径陆希声一径浓芳万蘂攒风吹雨打未摧残怜君尽向髙枝发应为行人要整冠读退之李花诗杨万里近红暮看失臙脂逺白宵明雪色竒花不见桃惟见李一生不晓退之诗李杨万里李花宜逺更宜繁惟逺惟繁始足看莫学江梅作疎影家风各自一般般昌平道中袁宏道菴前乞得老僧茶一派垂杨十里沙乌笼白篮凭拣取麝香李子枕头瓜御定佩文斋咏物诗选巻二百九十八御定佩文斋咏物诗选卷二百九十九钦定四库全书御定佩文斋咏物诗选巻二百九十九杏花类五言古杏花庾信春色方盈野枝枝绽翠英依稀映邨坞烂熳开山城好折待賔客金盘衬红琼杏坞袁凯窈窕石径深参差繁英满发采巳云竒生香殊未断依依午桥路粲粲朱陈坂月色散疎景时时坐横管五言律杏花温宪团雪上晴梢红明映碧寥店香风起夜邨白雨休朝静落频沾蒂繁开正蔽条澹然闲赏翫无以破妖韶杏花郑谷不学梅欺雪轻红照碧池小桃新谢后双燕却来时香属登龙室烟笼宿蝶枝临轩须貌取风雨易离披咏杏花孙何殷红鄙桃艶淡白笑梨花落处飘微霰繁时疉碎霞苑宜开帝里坛称在儒家丽日明珠箔清香袭绛纱杏花申时行坊开裴野锦花发董林株望欲迷琼苑栽宜近白榆微风舒露脸小雨湿烟须春意枝头閙从教醉玉壶五言排律曲江亭望慈恩寺杏园花发李君何春晴凭水轩仙杏发南园开蘂风初晓浮香景欲暄光华临御陌色相对空门野雪遥添净山烟近借繁地闲分柰苑景胜类桃源况值新晴日芳枝度彩鸳七言律杏花温庭筠红花初绽雪花繁重疉髙低满小园正见盛时犹怅望岂堪开处已缤翻情为世累诗千首醉是吾乡酒一樽杳杳艶歌春日午出墙何处隔朱门杏花吴融粉薄红轻揜敛羞花中占断得风流软非因醉都无力凝不成歌亦自愁独照影时临水畔最含情处出墙头徘徊尽日难成别更待黄昏对酒楼途中见杏花吴融一枝红艶出墙头墙外行人正独愁长得看来犹有恨可堪逢处更难留林空色暝莺先到春浅香寒蝶未逰更忆帝乡千万树淡烟笼日暗神州杏花罗隠煖触衣襟漠漠香间梅遮柳不胜芳数枝艶拂文君酒半里红欹宋玉墙尽日无人疑怅望有时经雨乍凄凉旧山山下还如此回首东风一断肠杏花林逋蓓蕾枝梢血㸃干粉红腮颊露春寒不禁烟雨轻欹着秖好亭台爱惜看偎柳傍桃斜欲坠等莺期蝶勐成团京师巷陌新晴后卖得风流更一般郡圃杏花杨万里小树嫣然一两枝晴熏雨醉总相宜才怜欲白仍红处政是微开半吐时得幸东风无忌对主张春色更还谁海棠秾丽梅花淡不是渠侬别様竒张邨杏花元好问昨日樱桃绛蜡痕今朝红袖已迎门只应芳树知人意畱着残粧伴酒尊秾李尚须羞粉艶寒梅空自怨黄昏诗家元白无今古从此张邨即赵邨城外见杏花吴师道曲江二十年前㑹回首芳菲似梦中老去京华度寒食闲来野水看东风树头绛雪飞还白花外青天映更红闻説琳宫更佳絶明朝携酒访城东杏吴寛花信风寒巳早来隔墙俄见赤云堆并头两树长相倚屈指三春始得开曲水少年谁复探公门今日要兼栽莫言结实供人啖破核还堪作药材杏朱谋㬜一月烧林发绛英六街初有卖花声黄鹂立亚髙枝雨紫燕飞来小树晴邨僻深藏沽酒斾楼髙全露约帘旌年年开徧曲江寺香在马蹄归处生五言絶句游春曲王涯万树江边杏新开一夜风满园深浅色照在绿波中邨西杏花司空圗肌细分红脉香浓破紫苞无因畱得翫争忍折来抛思归乐韩偓晚日催絃管春风入绮罗杏花如有意偏落舞衫多春雪初霁杏花正芳月夜闲吟唐彦谦霁景明如练繁英杏正芳姮娥应有语悔共雪争光墙头杏花宋无红杏西邻树过墙无数花相烦问春色端的属谁家七言絶句重寻杏园白居易忽忆芳时频酩酊却寻醉处重徘徊杏花结子春深后谁解多情又独来杏花元稹常年出入右银台每怪春光例早回惭愧杏园行在景同州园里也先开杏园杜牧夜来微雨洗芳尘公子骅驑歩贴匀莫怪杏园顦顇去满城多少挿花人杏花薛能活色生香第一流手中移得近青楼谁知艶性终相负乱向春风笑不休故乡杏花司空圗寄花寄酒喜新开左把花枝右把杯欲问花枝与杯酒故人何得不同来杏花司空圗诗家偏为此伤情品韵由来莫与争解笑亦应兼解语只应慵语倩莺声曲江红杏郑谷遮莫江头柳色遮日浓莺睡一枝斜女郎折得殷勤看道是春风及第花杏花罗隠煖气濳催次第春梅花巳谢杏花新半开半落闲园里何异荣枯世上人杏花王禹偁红芳紫萼怯春寒蓓蕾粘枝密作团记得观灯鳯楼上百条银烛露阑干其二煖映垂杨曲槛边一堆红雪罩春烟春来自得风流伴榆荚休抛买笑钱其三桃红梨白莫争春素态妖姿两未匀日暮墙头试回首不施朱粉是东邻其四登龙曽入少年场钖宴琼林醉御觞争戴满头红烂熳至今犹杂桂枝香杏花王安石垂杨一径紫苔封人语萧萧院落中独有杏花如唤客倚墙斜日数枝红北陂杏花王安石一陂春水遶花身花影妖娆各占春纵被春风吹作雪絶胜南陌碾成尘徐熈杏花苏轼江左风流王谢家尽携书画到天涯却因梅雨丹青暗洗出徐熈落墨花都中冬日戴复古脱却鹴裘付酒家忍寒图得醉京华一冬天气如春煖昨日街头卖杏花宫词花蘂夫人小雨霏微润绿苔后䦨红杏傍池开一枝挿向金瓶里捧进君王殿上来杏花朱淑真浅注臙脂剪绛绡独将妖艶冠花曹春心自得东皇意逺胜𤣥都观里桃杏花杂诗元好问袅袅纎条映酒船绿娇红小不胜怜长年自笑情缘在犹要春风慰眼前其二煖日园林可散愁每逢花处尽迟畱青旗知是谁家酒一片春风出树头其三纷纷红紫不胜稠争得春光竞出头却是梨花髙一着随宜梳洗尽风流其四露浥清华粉自添隔谿遥见玉帘苫眼看桃李飘零尽更㨂繁枝挿帽檐其五红粧翠盖惜风流春动香生不自由莫向芸斋厌闲冷小诗供作锦纒头小园即事陈深淡黄杨柳着烟轻细草茸茸衬屐行行到水边心㑹处夕阳一树杏花明南圃杏花元淮燕脂万㸃怯轻寒蓓蕾枝头绛雪干昨夜南园春雨过玉人晓起揭帘看青杏张𢎞范落尽残红绿满枝青青如豆酿酸时佳人摘得新尝怯一㸃春愁锁画眉写杏花自题絶句陈铎晴团红粉䕶春烟彷彿江邨二月天记得景卿回首处一枝斜拂酒楼前瓶花孙承宗髙牙风峭㦸枝寒杏蘂新香春未䦨却忆韦家花树㑹关城初向一瓶看杏花申时行上林佳处午桥边半染頳霞半着烟记得曲江春日里一枝曽占百花先杏花张新曲江池畔题诗处燕子飞时花正开报道状元归去也马头春色日边来御定佩文斋咏物诗选巻二百九十九御定佩文斋咏物诗选卷三百钦定四库全书御定佩文斋咏物诗选巻三百梨花类五言古咏池上梨花王融翻阶没细草集水间疎萍芳春照流雪深夕映䌓星和池上梨花刘绘露庭晚翻积风闺夜入多萦丛似乱蝶拂烛状聨蛾咏梨应诏沈约大谷来既重岷山道又难摧折非所恡但令入玉盘于座应令咏梨花刘孝绰玉垒称津润金谷咏芳菲讵匹龙楼下素蕊映华扉杂雨疑霰落因风似蝶飞岂不怜飘坠愿入九重闱奉梨庾信接枝秋转脆含情落更香擎置仙人掌应添瑞露浆梨花黄庭坚沙头十日春当年谁手种风飘香未改雪压枝自重看花思食实知味少人共霜降百工休把酒约寛纵梨花元好问梨花如静女寂寞出春莫春工惜天眞玉颊洗风露素月淡相映萧然见风度恨无尘外人为续雪香句孤芳忌太洁莫遣凡卉妬次韵肎堂学士冬日红梨花程鉅夫黄菊卧阶雨六花舞天风壁冻室生白手僵肉作红秀句忽堕前光怪侵帘栊至人晏坐处元气含沖融无情及枯株嫣然为修容坐令玉华君来从蕊珠宫丽粧凝祥云眀眸转惊鸿岂非散花手试君情所钟老我嗜好淡空诗亦雷同祗愿酌花时母忘比邻翁七言古千叶红梨花欧阳倄红梨千叶爱者谁白发郎官心好竒徘徊遶树不忍折一日千帀㸔无时夷陵寂寞千山里地逺气偏时节异愁烟苦雾少芳菲野卉蛮花鬬红紫可怜此树生此处髙枝絶艶无人顾春风吹落复吹开山鸟飞来自飞去根盘树老㡬经春真赏今才遇使君风轻绛雪罇前舞日暖繁香露下闻从来竒物产天涯安得移根植帝家犹胜张骞为汉使辛勤西域徙橊花五言律梨花龎铸孤洁本无匹谁令先衆芳花能红处白月共冷时香缟袂清无染氷姿淡不粧夜来清露底万颗玉毫光七言律梨花张建蠧树枝髙茁朶稠嫩苞开破雪槎毬碎粘粉紫䰅齐吐润巻丹黄叶半抽月影晓窓留好梦雨声深院锁清愁琼胞已实香犹在散入长安卖酒楼醉梨刘因白雪春香洗未残𤣥霜谁遣冻成团漆封圆颗盘增滑蜜和浓浆齿避寒緑螘从今忘病渇金花无地着余酸快人风味依然在莫作寻常软熟看秋日梨花张养浩雪香吹尽树头春谁遣西风为返魂月影已非前日梦雨容独带旧时㾗只知秋色千林老争信阳和一胍存莫讶殷韩太多事仙家元不计寒暄梨吴寛名果先从张谷来纷纷碎雪欲成堆淡粧自把蛾眉扫巧笑谁将瓠齿开园子岂求他种接主人能使及时栽夭桃灼灼惊凡目缟素应甘自不材五言絶句左掖梨花王维闲洒堦邉草轻随箔外风黄莺弄不足衔入未央宫左掖梨花丘为冷艶全欺雪余香乍入衣春风且莫定吹向玉阶飞左掖梨花皇甫冉巧解迎人笑偏能乱蝶飞春风时入户㡬片落朝衣梨花钱起艶静如笼月香寒未逐风桃花徒照地终被笑妖红左掖梨花武元衡巧笑解迎人晴雪花堪惜随风蝶影翻误㸃朝衣赤梨花王十朋淡客逄寒食烟邨烂熳芳谪仙天上去白雪世间香七言絶句鄠杜郊居温庭筠槿篱芳楥近樵家壠麦青青一径斜寂寞逰人寒食后夜来风雨送梨花梨花韩琦风开笑颊轻桃艶雨带啼㾗自玉容蝶舞只疑残靥坠月眀唯觉异香浓梨花张舜民青女朝来冷透肌残春小雨更霏㣲流莺怪底争来徃为掷金梭织玉衣梨花陆㳺开向春残不恨迟緑杨窣地冣相宜征西幕府煎茶地一幅边鸾画折枝其二粉淡香清自一家未容桃李占年华常思南郑清眀路醉䄂迎风雪一杈梨花谢逸冷香销尽晚风吹胍胍无言对落晖旧日郊西千树雪今随蝴蝶作团飞其二翦翦轻风漠漠寒玉肌萧瑟粉香残一枝带雪墙头出不用行人着眼看梨花吕中孚等待清眀得得芳团枝晴雪暖生香洗粧自有风流态却笑红深睡海棠梨花文徴眀物华无頼酒初醒奕奕梨花照晩晴怪底山禽啼不歇十分春色近清眀梨花张鳯翼重门寂寂锁春云雨滴空阶坐夜分老去微之风调在折来何处与䨇文御定佩文斋咏物诗选巻三百御定佩文斋咏物诗选卷三百一钦定四库全书御定佩文斋咏物诗选巻三百一栗类七言律栗熟朱子树杂椅桐继国风莫敎林下长蒿蓬共期秋实充肠饱不羡春华转眼空病起数升传药录晨兴三嚥学仙翁樱桃浪得银丝荐一笑才堪发靣红新栗寄云林张雨朅来常熟尝新栗黄玉穰分紫殻开果园坊中无买处顶山寺里为求来囊盛稍共来禽帖酒荐深冝蘸甲杯首奉云林三百颗也胜酸橘寄书回七言絶句山禽张籍山禽毛如白练带栖我庭前栗树枝猕猴半夜来取果一双中林向月飞御定佩文斋咏物诗选巻三百一御定佩文斋咏物诗选卷三百二钦定四库全书御定佩文斋咏物诗选卷三百二枣类五言古枣赵整北园有一树布叶垂重阴外虽多棘刺内实有赤心赋枣简文帝浮华齐水丽垂彩郑都竒白英纷靡靡紫实标离离风摇羊角树日映鸡心枝谷城踰石蜜蓬岳表仙仪已闻安邑羙永茂玉门垂枣下何纂纂简文帝垂花临碧涧结翠依丹巘非直入游宫兼期植灵苑落日芳春暮㳺人歌吹晚弱刺引罗衣朱实凌还幰且欢洛浦词无羡安期逺杏园中枣树白居易人言百果中惟枣凡且鄙皮皴似龟手叶小如䑕耳胡为不自知生花此园里岂宜遇攀翫幸免遭伤毁二月曲江头杂英红旖旎枣亦在其间如嫫对西子东风不择木吹苞长未已眼看欲合抱得尽生生理寄言逰春客乞君一廻视君爱绕指柔从君怜柳杞君求恱目艶不敢争桃李君若作大车轮轴材须此赋枣王安石种桃昔所传种枣予所欲在实为羙果论材又良木余甘入邻家尚得馋妇逐况予秋盘中快噉取餍足风包堕朱缯日颗皱红玉贽享古已然豳诗自宜録怀青齐间万树荫平陆谁云食之昏匿志乃成俗广庭觞圣夀以此参肴蓛愿比赤心投皇眀傥予烛枣亭春晩掲轨昨日花始开今日花已满倚树聼嘤嘤折花歌纂纂美人浩无期青春忽已晩写尽锦笺长烧残红烛短日夕望江南綵云天际逺枣吴寛荒园乏佳果枣树八九株纂纂争结实大率如琲珠此种殊甘脆南方之所无日炙色渐赤儿童已窥觎剥击盈数斗邻舍或求须早知实可食何须种柽榆此木颇耐旱地宜土不濡所以齐鲁间斩伐充薪刍近复得异种挛拳类人痀曲木未可恶惟天付形躯良材却矫揉不见笏与弧五言絶句枣苏轼居人㡬番老枣树未成槎汝长才堪轴吾归已及𤓰七言絶句枣花寒沈辽山禽哺雏半欲搏坐想葛帔临风湍数日阴霖复未畅不知更作枣花寒寳鸡县汪广洋渭河霜满水如苔一县人家半草莱惟有秋风酸枣木淡烟深锁鬬鸡䑓御定佩文斋咏物诗选卷三百二御定佩文斋咏物诗选卷三百三钦定四库全书御定佩文斋咏物诗选巻三百三柰类五言古咏柰禇澐成都贵素质酒泉称白丽红紫夺夏藻芬芳掩春蕙映日照新芳丛林抽晚蒂谁谓重三珠终焉竞八桂不让圜丘中粲洁华庭际和萧国子咏柰花谢俱荣上节初独秀髙秋晚吐绿变衰园舒红揺落苑不逐竒幻生宁从吹律暖幸同瑶华折为君聊赠逺五言律䜿子至杜甫樝梨且缀碧梅杏半传黄小子幽园至轻笼熟柰香山风犹满把野露及新尝欲寄江湖客提携日月长七言絶句拨闷朱多炡雨暗春城十万家强搘髹几到栖鸦峭风欲阁逰人屐吹尽墙头柰子花御定佩文斋咏物诗选巻三百三御定佩文斋咏物诗选卷三百四钦定四库全书御定佩文斋咏物诗选卷三百四柑类四言古甘颂宗炳煌煌嘉实磊如景星南金其色隋珠其形五言古咏柑徐陵朱实挺江南苞品擅珍淑上林杂嘉树江潭间修竹万室拟封侯千株挺荆国緑叶萋以布素荣芬且郁得陈终宴欢良垂云雨育阻雨不得归瀼西甘林杜甫三伏适已过骄阳化为霖欲归瀼西宅阻此江浦深坏舟百板坼峻岸复万寻篙工初一弃恐泥劳寸心伫立东城隅怅望髙飞禽草堂乱𤣥圃不隔崑崙岑昏浑衣裳外旷絶同层阴园甘长成时三寸如黄金诸侯旧上计厥贡倾千林邦人不足重所廹豪吏侵客居蹔封殖日夜偶瑶琴虚徐五株态侧塞烦胸襟焉得辍雨足杖藜出岖嵚条流数翠实偃息归碧浔拂拭乌皮几喜闻樵牧音令儿快搔背脱我头上簪五言律树间杜甫岑寂䨇柑树婆娑一院香交柯低几杖垂实碍衣裳满嵗如松碧同时待菊黄㡬回霑叶露乗月坐胡床甘园杜甫春日清江岸千甘二顷园青云羞叶宻白雪避花繁结子随邉使开筒近至尊后扵桃李熟终得献金门五言排律咏宗良兄斋头佛手柑朱多炡春雨空花散秋霜硕果低牵枝出纤素隔叶巻柔荑指竖禅师悟拳开法嗣迷疑将洒甘露似欲揽伽梨色现黄金界香分肉麝脐愿从灵运后接引证菩提七言律柳州城西北隅种甘树柳宗元手种黄柑二百株春来新叶徧城隅方同楚客怜皇树不学荆州利木奴㡬嵗开花闻喷雪何人摘实见垂珠若敎坐待成林日滋味还堪养老夫师黯以彭甘五子为寄因懐四眀园中此果甚多偶成长句以为谢苏舜钦忆向江东太守园猗猗甘树蔽前轩风摇玉蕊霏㣲落霜发金衣委坠繁枕畔冷香通醉梦齿邉余味涤吟魂天彭路逺无因得犹赖君心记旧恩襄柑分惠景仁以诗将之韩维荆州解绶十经春回梦青林绕汉滨霜气轻寒催绀实渚波余润作甘津僧园採掇宁论数客路奔驰竟占新雪意垂收髙会缺分金聊助席间珍食甘苏轼一䨇罗帕未分珍林下先尝媿逐臣露叶霜枝剪寒碧金盘玉指破芳辛清泉䔩䔩先流齿香雾霏霏欲噀人坐客殷勤为收子千奴一掬奈吾贫曽宏父分饷洞庭柑曽㡬黄柑送似得尝新坐我松江震泽濵想见霜林三百颗梦成罗帕一䨇珍流泉喷雾真宜酒带叶连枝絶可人莫向君家樊素口瓠犀㣲齼逺山颦访晓庵禅师师以洞庭柑为供张和十年不到白龙潭延庆名僧始一叅石鼎未烹阳羡茗金盘先献洞庭柑檐前暮雨霑天棘席外春风动石楠眀日又从江上别九峰惆怅隔晴岚七言絶句酬郭简州寄柑子薛涛霜规不让黄金色圎质仍含御史香何处同声情最异临川太守谢家郎和王晋卿传柑苏轼侍史传柑玉座傍人间艹木尽天浆寄与维摩三十颗不知薝卜是余香䟦小寺旧题刘克庄禅几曽陪白氎巾柑花似雪鬬芳新而今柑子圎如弹不见浇花供佛人竹枝词吴鼎芳南濠有客寄书还夫壻黄柑已趂钱㡬日不来湖上棹休敎重上贑州船御定佩文斋咏物诗选巻三百四御定佩文斋咏物诗选卷三百五钦定四库全书御定佩文斋咏物诗选巻三百五橘类五言古古诗阙名橘柚垂华实乃在深山侧闻君好我甘窃独自雕饰委身玉盘中歴年兾见食芳菲不相投青黄忽改色人傥欲我知因君为羽翼橘张华橘生湘水侧菲陋人莫传逄君金华宴得在玉几前咏橘简文帝萎蕤暎庭树枝叶凌秋芳故条杂新实金翠共含霜攀枝折缥榦甘㫖若琼浆无假存雕饰玉盘余自尝园橘沈约绿叶凝露滋朱苞待霜润但令入玉柈金衣非所恡园橘范云芳条结寒翠圆实变霜朱徙根楚州上来覆广庭隅咏橘徐摛丽树标江浦结翠似芳兰焜煌玉衡散照曜金衣丹愧以无雕饰徒然登玉盘橘诗虞羲冲飈发陇首朔雪度炎洲摧折江南桂离披漠北楸独有凌霜橘荣丽在中州从来自有节歳暮将何忧园中杂咏橘树李孝贞嘉树出巫阴分根徙上林白华如散雪朱实似悬金布影临丹地飞香度玉岑自有凌冬质能守歳寒心南中荣橘柚柳宗元橘柚懐贞质受命此炎方宻林耀朱绿晚嵗有余芳殊风限清汉飞雪滞故乡攀条何所叹北望熊与湘橘中篇杨载并海无山林莽莽皆平畴君家择地利即此营菟裘杂树作藩屏青红间绸缪其中植橘柚拥蔽枝叶稠盛夏开白华朱实悬髙秋飞霜虐万物寒风助飕飅凌晨察变候策杖巡维陬是何黄金多暴露宜藏收採摘资衆力转输及他州子长传货殖谓此同列侯上充国家赋下贻篚筥谋千缣可坐致何必龙阳洲橘孙七政美人有嘉树结实如黄金㣲霜降秋节芬芳满中林采采不盈箧嵗暮逺相寻缄以尺素书致以瑶华音开缄读素书字字瑯与琳把玩不去手置我髙堂阴恍行洞庭上秋色潇湘深况此东南美橘颂歩髙吟橘柚匪芬芳荷君芬芳心七言古谅公洞庭孤橘歌顾况不种自生一株橘谁敎渠向堦前出不羡江陵千木奴下生白蚁子上生青雀雏飞花薝卜旃檀香结实如缀摩尼珠洞庭橘树笼烟碧洞庭波月连沙白待取天公放恩赦侬家定作湖中客题大理评事王元老䨇橘堂党懐英朱橘复朱橘传分包贡实煌煌中堂榜竒画照公堂前蘐草碧公今致养丰禄食更取蛮珍奉颜色举觞一笑三千秋坐看诸孙索梨栗五言律橘李峤万里盘根直千株布叶繁既荣潘子赋方重陆生言玉蘤含霜动金衣逐吹翻愿辞湘水曲长茂上林园橘花杨万里花净何须艶林深不隔香初闻何处觅小摘莫令长春落秋仍发梅兼雪未强缥瓷汲寒砌浅浸一枝凉其二不夜非关月无风也自香着花能许细落子不多长玉糁开犹半金䰅捻更强解愁何必醉遇暑却生凉嵗暮吴激天南家万里江上橘千头梦绕阊门逈霜飞震泽秋秋深宜映屋香逺解随舟懐䄂何时献庭闱底处愁七言律拣贡橘书情白居易洞庭贡橘拣宜精太守勤王请自行珠颗形容随日长琼浆气味得霜成登山敢惜驽骀力望阙难伸蝼蚁情疎贱无由亲跪献愿凭朱实表丹诚橘园李绅江城雾歛轻霜早园橘千株欲变金朱实摘时天路近素英飘处海云深惧同枳棘愁迁徙每抱馨香委照临怜尔结根能自保不随寒暑换贞心奉和拣贡橘张彤凌霜逺渉太湖深䨇巻朱旗望橘林树树笼烟疑带火山山照日似悬金行看採摘方盈手暗觉馨香已满襟拣选封题皆尽力无人不感近臣心袭美以春橘见恵兼之雅篇因次韵酬谢陆龟䝉到春犹作九秋鲜应是亲封白帝烟良玉有浆须让味眀珠无颣亦羞圆堪居汉苑霜梨上合在仙家火枣前珍重更过三十子不堪分付野人边奉和拣贡橘周元范离离朱实绿丛中似火烧山处处红影下寒林沈碧水光摇髙树照晴空银章自竭人臣力玉液谁知造化功看取眀朝船发后余香犹尚逐仁风橘花刘克庄一种灵根有异芬初开犹胜结丹蕡白扵薝卜林中见清似旃檀国里闻淡月珠胎眀璀璨微风玉屑撼缤纷平生荀令熏衣癖露坐花间至夜分次韵谢朱伯初恵橘赵汸谿上山中两絶尘惟应黄绮最相亲治生每媿奴无木行酒空闻脯有麟丹实结容朝得句锦嚢驰赠座生春年年移作朱门供漫想山林色正匀橘王世贞曽因骚客称嘉树从此名留贡篚间淮浦孤踪一水隔洞庭千树两峰殷烟霞自与长生液霜霰翻来渐老颜碁局便须相伴住未烦尘世访商山谢恵橘僧妙声洞庭嘉实正离离满树黄金欲采迟香比陆郎懐去后霜如韦守寄来时开尝直想千林晩包贡空含万里悲江汉风尘愁路絶食新聊得一开眉五言絶句江行钱起轻云未护霜树杪橘初黄信是知名物㣲风过水香东邨葛一龙曽闻东园公住此不复出年年开白花犹是汉时橘七言絶句答郑骑曹青橘絶句韦应物怜君卧病思新橘试摘犹酸亦未黄书后欲题三百颗洞庭须待满林霜庭橘僧贯休蚁踏金包四五株洞庭山上味何殊不缘松树称君子肯便甘人唤木奴橘堤朱子君家池上㡬时栽千树玲珑亦冨哉荷尽菊残秋欲老一年佳处眼中来秋日田园杂兴范成大新霜彻晓报秋深染尽青林作缬林惟有橘园风景异碧丛丛里万黄金橘枝词记永嘉土风叶适蜜满房中金作皮人家短日挂疎篱判霜剪露装船去不唱杨枝唱橘枝伯坚恵緑橘刘着黄苞犹带洞庭霜翠袖传看緑叶香何待封题三百颗只今诗思满江乡斋居即事用敖征君韵范梈故人不见意何如流水孤邨处士庐犹记去年䨇橘熟分甘曽得寄来书夏日杂兴僧善住中庭日午橘花开蜂蝶何知故故来一阵南熏生殿角乱飘香雪㸃苍苔寄三江王六秀才袁凯沧洲荷屋晩秋时橘柚青黄满户垂安得扁舟趂潮去醉看江雨散轻丝过流通院髙启橘柚林中薜荔垣幽寻㡬度入秋园虽然老衲无闻见犹胜相逄俗客言橘陈继儒睡起难禁酒力加醉时随卧白鸥沙艹堂位置新篱落蕉叶西邉橘试花附金橘七言律和赐后苑金橘李清臣苑臣初摘置琱盘口敇宣恩赐近官气味岂同淮枳变皮肤不作楚梅酸参差翠叶藏珠琲错落黄金铸弹丸安得一株擎雨露画图传与世人看七言絶句欧阳从道许寄金橘以诗督之黄庭坚禅客入秋无信息想依红袖醉毰毸霜枝摇落黄金弹许送筠笼殊未来御定佩文斋咏物诗选巻三百五御定佩文斋咏物诗选卷三百六钦定四库全书御定佩文斋咏物诗选巻三百六橙类七言律咏橙梅尧臣洞庭朱橘未弄色襄水锦橙多巳黄玉臼𢷬虀怜鲙美金盘按酒助杯香虽生南土名犹重未信中州客厌尝欲寄百苞凭驿去只应佳味怯风霜九日南陵送橙菊李梦阳朱门美菊采先芳玊圃新橙摘早霜传送满盘真鬪色分看随手各矜香深怜便合携尊酹暂贮应须得蠏尝独醉秋堂卧风物一年晴雨任重阳七言絶句橙欧阳修嘉树团团俯可攀压枝秋实渐斓斑朱䦨碧瓦清霜晓凿凿繁星緑叶间香橙径苏轼金橙纵复里人知不见鲈鱼价自低须是松江烟雨里小船烧薤擣香虀赠刘景文苏轼荷尽巳无擎雨葢菊残犹有傲霜枝一年好景君须记正是橙黄橘绿时橙黄庭坚谁将金阙真黄色借与洞庭霜后橙松滋解作逡巡麴压倒江南好事僧舶上谣王弼千艘飞过石头城猎猎黄旗发鼓声中使靣前传令急江南十月进香橙御定佩文斋咏物诗选巻三百六御定佩文斋咏物诗选卷三百七钦定四库全书御定佩文斋咏物诗选巻三百七橊花类五言古咏石橊元帝涂林未应发春暮转相催然灯疑夜火连珠胜早梅西域移根至南方酿酒来叶翠如新剪花红似故栽还忆河阳县映水珊瑚开咏石橊魏澹分根金谷里移植广廷中新枝含浅緑晩蕚散轻红影入环堦水香随度隙风路逺无由寄徒念春闺空石橊孔绍安可惜庭中树移根逐汉臣只为来时晚开花不及春咏邻女东窓海石橊李白鲁女东窓下海橊世所稀珊瑚映绿水未足比光辉清香随风发落日好鸟归愿为东南枝低举拂罗衣无由共攀折引领望金扉新植海石橊柳宗元弱植不盈尺逺意驻蓬瀛月寒空堦曙幽梦綵云生粪壤擢珠树莓苔揷琼英芳根閟颜色徂歳谁为荣石橊梅尧臣橊枝苦多雨过熟坼已半秋雷石罂破晓日丹砂烂任从雕爼荐岂待霜刀判张骞西使时蒟酱同归汉石橊朱德润雨余鸣蜩歇衆緑郁隂翳绡囊蹙红巾光焰当林丽映日萼先皱临风叶如缀秋深荐红实颗裂排皓齿祇应乗槎客天上得仙味橊吴寛团团复亭亭园丁巧相竞都下朝千盆花市此为盛我独解其缚髙枝遂其性参差花更繁绯緑错相映安石名已䝉休从谢公姓七言古橊花元徳明山茶赤黄桃绛白戎葵米囊不入格庭中忽见安石橊叹息花中有真色生红一撮掌上看模写虽工更觉难诗到黄州隔千里画家辛苦费铅丹五言律咏楼前海石橊孙逖客自新亭郡朝来数物华传君画楼好初发海橊花露色珠帘映香风粉壁遮更宜林下雨日晚逐行车海橊温庭筠海橊开似火先解报春风叶乱裁牋緑花宜挿鬓红蜡珠攒作蔕缃綵剪成丛郑驿多归思相期一笑同石橊郑獬髙枝重欲折霜老拆丹肤试剖紫金椀满堆红玊珠根虽传大夏种必近仙都题作江南信人应贱橘奴七言律见穆三十中庭海橊花谢杜牧矜红掩素似多才不待樱桃不逐梅春到未曽逢宴赏雨余争解免低徊巧穷南国千般艳趂得东风二月开堪恨王孙浪逰去落英狼籍始归来庭际海石橊花盛发有寄皮日休一夜春光绽绛囊碧油枝上书煌煌风匀只似调红露日暖唯忧化赤霜火齐满枝烧夜月金津含蕊滴朝阳不知桂树知情否无限同游阻陆郎奉和海石橊花发次韵陆龟蒙紫府真人饷露囊猗兰灯烛未荧煌丹华乞曙先侵日金焰欺寒却照霜谁与佳名从海曲祇应芳裔出河阳那堪谢氏庭前见一段清香染郄郎海石橊方干亭际夭姸日日看每朝颜色一般般满枝犹待春风力数朶先欺腊雪寒舞蝶似随歌拍转游人只怕酒盃干久长年少应难得忍不丛边到夜观石橊杨万里深着红蓝染暑裳琢成文玳敌秋霜半含笑里清氷齿忽绽吟时古锦囊雾縠作房珠作骨水精为醴玉为浆刘郎不为文园渇何苦星槎逺取将橊火朱之蕃天付炎威与祝融海波如沸沃珍丛飞将寳鼎千重燄炼就丹砂万㸃红自抱赤𠂻迎晓日应惭艶质媚春风农家颖实需甘雨愁拟焚林望碧空五言絶句移海橊韦应物叶有苦寒色山中霜雪多虽此䝉阳景移根意若何同张侍御咏兴宁寺经藏院海石橊花皇甫冉嫩叶生初茂残花少更鲜结根龙藏侧故欲竞青莲石橊范成大日烘古锦囊露浥红玛瑙玉池嚥清肥三彭迹如扫咏石橊花杨维桢密幄千重碧疎巾一桚红花时随早晚不必嫁春风七言絶句咏张十一旅舍橊花韩愈五月橊花照眼明枝间时见子初成可怜此地无车马颠倒青苔落绛英题韦润州后亭海橊李嘉祐江上年年小雪迟年光独报海橊知寂寂山城风日暖谢公含笑向南枝韦使君宅海橊咏权德舆淮阳卧理有清风腊月橊花带雪红闭阁寂寥常对此江湖心在数枝中石橊李商隐橊枝婀娜橊实繁橊膜轻明橊子鲜可羡瑶池碧桃树碧桃红颊一千年奉和文尧对庭前千叶石橊黄滔一朶千英绽晓枝采霞堪与别为期移根若在芙蓉苑岂向当年有醒时河隂道中王庭筠㣲行入麦去斜斜才过深林又㡬家一色生红三十里际山多少石橊花橊花张𢎞范猩血谁教染绛囊緑云堆里润生香游蜂错认枝头火忙驾薫风过短墻赵中丞折枝图马祖常乗槎使者海西来移得珊瑚汉苑栽只待緑隂芳树合蕊珠如火一时开御定佩文斋咏物诗选巻三百七御定佩文斋咏物诗选卷三百八钦定四库全书御定佩文斋咏物诗选巻三百八柿类五言古咏无核红柿孔平仲林中有丹果压枝一何稠为柿巳软羙嗟尔骨亦柔风霜变颜色雨露如膏油大哉造化心于尔何绸缪荆筐载趋市价贱良易求剖心无所有入口颇相投为栗外屈强老者所不収为枣中亦刚饲儿㦸其喉衆言咀嚼快唯尔无所忧排罗置前列圆熟当髙秋且以恱一时长久岂暇谋咄哉溃烂速弃掷将谁尤五言絶句红柿子刘禹钖晓连星影出晩带日光悬本因遗採掇翻自保天年柿韩维朱果繁霜后甘甜半自零忽惊林色曙零落见残星七言絶句华师李商隐孤鹤不睡云无心衲衣笻杖来西林院门昼锁廻廊静秋日当阶柿叶隂柿刘子翚秋林黄叶晚霜严熟蒂甘香未得兼火伞虬珠浪褒拂风标却似色中黔柿陈汝秩晩风吹雨过林庐柿叶飘红手自书无限潇潇江海意一樽相对忆鲈鱼御定佩文斋咏物诗选巻三百八御定佩文斋咏物诗选卷三百九钦定四库全书御定佩文斋咏物诗选卷三百九杨梅类七言古初食杨梅杨循吉杨梅本是我家果归来相对叹先作徃来南北将十年久不飡汝㡬忘却忆从年少在吴中食以成伤难疗药年年端午即有之街头卖折先附郭初间生酸带青色次见熟从枝上落吴侬好竒不论钱一味才逄倾倒槖生时熏蒸喜烈日所怕狂风阴雨虐有红有白紫者佳大如弹丸圆可握生芒刺口易破碎到牙甘露先流腭黄船奉贡昼夜走数枚出赐惟台阁其余官小那得预说着江南怀颇恶吴人盐蜜百计収不知本味终枯涸肉存液去但有名夺以酸甜无可嚼我今到家又遇夏正是髙林雨方濯满盘新摘恣狂啖十指染丹如茜着细思口实亦小事其来乃以㣲官博使余不有故山归安得香鲜列惟错人生百年有适意忍口劳劳何所乐七言律谢丘师杨梅杨万里梅出稽山世少䨇情知风味胜他杨玉肌半醉生红粟墨晕㣲深染紫囊火齐堆盘珠径寸醴泉浸齿蔗为浆故人解寄吾家果未变蓬莱阁下香白杨梅瞿佑乃祖杨朱族最奇诸孙清白又分枝炎风不解消氷骨寒粟偏能上玉肌异味每烦山客赠灵根犹是圣僧移水晶盘荐华筵上酪粉盐花两不知谢于乔送杨梅干无诗用前韵奉索李东阳深夜柴门阖更开杨梅香送满罂来霜干浅带层氷结红烂纷成万粟堆坐爱春盘装磊落忆从秋树採崔嵬莫教俗却先生馈佳句重烦答后裁五言絶句平望夜泊王穉登雨多杨梅烂青筐满山市儿女当夕飡嫣然口脣紫御定佩文斋咏物诗选卷三百九御定佩文斋咏物诗选卷三百十钦定四库全书御定佩文斋咏物诗选卷三百十核桃类七言古送鹤林长老胡桃一裹茶三角萨都拉胡桃殻坚乳肉肥香茶雀舌细叶竒枯肠无物不可用寄与说法谈禅师竹龙吐雪涧水活茅屋烟炊树云薄竹院深沈有客过碎桃点茶亦不恶七言律胡桃杨万里三韩万里半天松方丈蓬莱东复东珠玉锁成千嵗实氷霜吹落九秋风酒邉腷䏝牙车响座上须臾㯃櫑空新果新尝正新暑绣衣使者念山翁七言絶句对客萨都拉石橊花开光照屋胡桃叶大阴满帘焚香终日对客坐时有白云来纤纤御定佩文斋咏物诗选巻三百十御定佩文斋咏物诗选卷三百十一钦定四库全书御定佩文斋咏物诗选巻三百十一枇杷花类五言古题枇杷树羊士谔珍树寒始花氛氲九秋月佳期若有待芳意常无絶袅袅碧海风蒙蒙绿枝雪急㬌自余姸春禽幸流恱五言律卫眀府寄枇杷叶以诗答之司空曙顷筐呈绿叶重叠色何鲜讵是秋风里犹如晓露传仙方当见重消疾本应便全胜甘蕉赠空投谢氏篇眞觉院有洛花花时不暇徃四月十八日与刘景文同徃赏枇杷苏轼绿暗初迎夏红残不及春魏花非老伴卢橘是乡人井落依山尽巖崖发兴新嵗寒君记取松雪看苍鳞枇杷杨万里大叶耸长耳一梢堪满盘荔支多与核金橘却无酸雨压低枝重浆流氷齿寒长卿今在否莫遣作园官七言律山枇杷白居易深山老去惜年华况对东谿野枇杷火树风来翻绛燄琼枝日出晒红纱廻看桃李都无色映得芙蓉不是花争奈结根深石底无因移得到人家赐鲜枇杷于慎行嘉名汉苑旧标竒北客由来自不知绿蕚经春开笼日黄金满树入筐时江南漫道珍卢橘西蜀休称荐荔枝千里梯航来不易怀将余核志恩私五言絶句枇杷宋祁有果产西蜀作花凌早寒树繁碧玉叶柯叠黄金丸七言絶句山枇杷花白居易万重青嶂蜀门口一树红花山顶头春尽忆家归未得低红如解替君愁枇杷梅尧臣五月枇杷黄似橘谁思茘支同此时嘉名巳着上林赋却恨红梅未有诗桐庐道中杨万里肩舆坐睡茶力短野堠无人山路长鸦鹊声懽人不㑹枇杷一树十分黄邨居倪瓒疎疎梅雨橘花香寂寂桐阴硏席凉怪底林间金弹子枇杷都熟不知甞御定佩文斋咏物诗选卷三百十一御定佩文斋咏物诗选卷三百十二钦定四库全书御定佩文斋咏物诗选巻三百十二樱桃类五言古朱樱王僧达初樱动时艶擅藻灼辉芳缃叶未开蕊红葩巳发光奉答南平王康赉朱樱简文帝倒流映碧丛㸃露擎朱实花茂蝶争飞枝浓鸟相失巳丽金钗瓜仍羙玉盘橘寕异梅似丸不羡萍如日永植平台埀长与云桂宻徒然奉推甘终以愧操笔赋得樱桃春字韵太宗华林满芳景洛阳徧阳春朱颜含逺日翠色影长津乔柯啭娇鸟低枝映羙人昔作园中实今为席上珍五言律同诸客擕酒早看樱桃花白居易晓报樱桃发春携酒客过緑饧粘盏杓红雪压枝柯天色晴明少人生事故多停杯替花语不醉拟如何深树见一颗樱桃尚在李商隐髙枝畱晩实寻得小庭南矮堕绿云髻欹危红玉篸惜堪充鳯食痛巳被鸎含越鸟夸香茘齐名亦未甘樱桃花吴国伦御苑含桃树花开作雪看谁移荒署里偏助早春寒逞素愁金谷垂珠迟玉盘不知萧颕士何意独相残荆谿游樱桃园王叔承珠林光万点红乱野园芳艶夺桃花彩甘骄茘子浆女翻双腕白莺澑一衣黄问是谁家胜江东顾辟疆五言排律和咏廨署有樱桃孙逖上林天禁里芳树有红樱江国今来见君门春意生香从花绶转色绕佩珠明海鸟衔初实吴姬扫落英切将稀取贵羞与衆同荣为此堪攀折芳蹊处处成詶裴杰秀才新樱权德舆新果真琼液来应宴紫兰圆疑窃龙领色巳夺鸡冠逺火微微辨残星隐隐看茂先知味易曼倩恨偷难忍用烹骍酪从将翫玉盘流年如可驻何必九华丹与沈杨二舎人阁老同食敇赐樱桃翫物感恩因成十四韵白居易清晓趋丹禁红樱降紫宸驱禽养得熟和叶摘来新圆转盘倾玉鲜明笼透银内园题两字西掖赐三臣荧惑晶华赤醍醐气味眞如珠未穿孔似火不烧人杏俗难为对桃顽讵可伦肉嫌卢橘厚皮笑茘枝皴琼液酸甜足金丸大小匀偷须防曼倩惜莫掷安仁手擘才离核匙抄半是津甘为舌上露煖作腹中春巳惧长尸禄仍惊数食珍最惭恩未报饱餧不才身七言律敇赐百官樱桃王维芙蓉阙下㑹千官紫禁朱樱出上䦨才是寝园春荐后非关御苑鸟衔残归鞍竞带青丝笼中使频倾赤玉盘饱食不须愁内热大官还有蔗浆寒野人送樱桃杜甫西蜀樱桃也自红野人相赠满筠笼数囬细写愁仍破万颗匀圆讶许同忆昨赐霑门下省退朝擎出大明宫金盘玉筯无消息此日甞新任转蓬和张员外敇赐百官樱桃韩愈汉家旧种明光殿炎帝还书本艹经岂似满朝承雨露共看传赐出青㝠香随翠笼擎初到色映银盘泻未停食罢自知无所报空然惭汗仰皇扃朝日敇赐百官樱桃张籍仙果人间都未有今朝忽见下天门捧盘小吏初宣敇当殿羣臣共拜恩日色遥分廊下座露香才出禁中园每年从此长先熟愿得千春奉至尊东吴樱桃白居易含桃最说出东吴香色鲜秾气味殊洽恰举头千万颗婆娑拂靣两三株鸟偷飞处衔将火人摘争时蹋破珠可惜风吹兼雨打明朝后日即应无北楼樱桃花李绅开花占得春光早雪缀云装万蕚轻凝艶拆时初照日落英频处乍闻莺舞空柔弱看无力带月葱茏似有情多事东风入闺闼尽飘芳思委江城樱桃杨万里樱桃一雨半彫零更与黄鹂翠羽争计㑹小风留紫脆殷勤落日弄红明摘来珠颗光如湿走下金盘不待倾天上荐新旧分赐儿童犹解忆寅清七儿应复同客饮樱桃园摘新归以遗亲用其诗韵识所感牟巘尚记当年荐寝园百官分赐荷恩寛带青丝笼空余梦搔白头人苦不欢诗老夸称作崖宻野翁惊看泻银盘南山见说红千树鸟雀儿童任入䦨江上樱桃甚盛而予寓所无有忽苏城友人惠一大盒故赋此袁凯野店荒蹊红满枝煖烟微雨共离披忽思西蜀匀圆颗正値东吴逺送时老子细看方自讶儿童惊喜欲成痴拾遗门下曽沾赐此日飘蓬也赋诗五言絶句樱桃花刘禹钖樱桃千树枝照耀如雪天王孙宴其下隔水疑神仙樱桃树文同偶因移晓雨似欲占春风嫩叶藏新绿繁葩露浅红樱桃范成大火齐寳璎络垂于绿茧丝幽禽都未觉和露折新枝樱桃杨廷和团于火色贝灿极月光珠西海瑶池苑层城寳树区樱桃花于若瀛三月雨声细樱花疑杏花谿转开䨇笑临流见浣纱七言絶句白樱桃李白红罗䄂里分眀见白玊盘中看却无疑是老僧休念诵腕前推下水晶珠樱桃曲顾况百舌犹来上苑花游人独自忆京华遥知寝庙甞新后敇赐樱桃向㡬家和裴仆射看樱桃花张籍昨日南园新雨后樱桃花发旧枝柯天眀不待人同看绕树重重履迹多移山樱桃白居易亦知官舎非吾宅且斸山樱满院栽上佐近来多五考少应四度见花开樟亭䨇樱树白居易南馆西轩两树樱春条长足夏阴成素华朱实今虽尽碧叶风来别有情摘樱桃赠元居士时在望仙亭南楼与朱道士同处栁宗元海上朱樱赠所思楼居况是望仙时蓬莱羽客如相访不是偷桃一小儿樱桃花张祜石橊未坼梅犹小爱此山花四五株斜日庭前风袅袅碧油千片漏红珠樱桃花下李商隐流莺舞蝶两相欺不取花芳正结时他日未开今日谢嘉辰长短是参差题于公花园薛能含桃庄主后园深繁实初成静扫阴若使明年花可待应须恼破事花心春日陪崔諌议樱桃园宴皮日休万树香飘水麝风蜡熏花雪尽成红夜深懽态状不得醉客图开明月中买带花樱桃吴融粉红轻浅靓粧新和露和烟别近邻万一有情应有恨一年荣落两家春含桃圃陆希声小圃初晴风露光含桃花发满山香看花对酒心无事倍觉春来白日长白樱桃韦庄王母阶前种㡬株水晶帘外看如无只应汉武金盘上泻得珊瑚白露珠樱桃花王安石山樱抱石廕松枝比并余花发最迟赖有春风嫌寂寞吹香渡水报人知初见山花范成大三日晴泥尚没韡㡬将风雨过年华湘东二月春才到恰有山樱一树花樱桃花范成大借暖冲寒不用媒匀朱匀粉最先来玉梅一见怜痴小教向傍邉自在开暮春杨万里花时追赏夜将朝花过迟眠日尽髙又与山禽争口腹执竿挟弹守樱桃樱桃花方回浅浅花开料峭风䒷无妖色画难工十分不肯精神露留与他时着子红絶句台哈布哈金吾列侍拥旌旄五色云深雉尾髙视艹词臣方退食内官传敇赐樱桃宫词纳延上苑含桃熟暮春金盘满贮进枫宸醍醐渍透氷浆滑分赐阶前儤直人春日湖上鐂泰樱桃花发向阳枝便觉韶光暗有期明日重来应烂熳䨇柑斗酒听黄鹂御定佩文斋咏物诗选巻三百十二御定佩文斋咏物诗选卷三百十三钦定四库全书御定佩文斋咏物诗选巻三百十三林檎花类五言古月临花元稹凌风飏飏花透影胧胧月巫崃隔波云姑峰漏霞雪镜匀娇靣粉灯泛髙笼缬夜久清露多啼珠坠还结七言古来禽花陈与义来禽花髙不受折满意清明好时节人间风日不贷春昨夜臙脂今日雪舎东芜菁满眼黄蝴蝶飞去专斜阳妍媸都无十日事付与梧桐一夏凉五言律水林檎花郑谷一露一朝新帘笼晓景分艶和蜂蝶动香带管絃闻笑拟春无力粧浓酒渐醺直疑风起夜飞去替行云七言絶句来禽刘子翚粲粲来禽巳着花芳根谁徙向天涯好寻青李相遮映风味应同逸少家十五夜饮王敬止园亭方太古客子未归天一涯沧江亭上听新蛙春风莫漫随人老吹落来禽千树花御定佩文斋咏物诗选巻三百十三御定佩文斋咏物诗选卷三百十四钦定四库全书御定佩文斋咏物诗选巻三百十四茘枝类五言古咏茘枝刘霁叔师贵其珍武仲称斯羙良由自逺致含滋不留齿十四夜都司席上饯光禄屠公分赋江以达幕府侈髙㑹长筵列朱缨浮觞无缓筝一曲三四行岂不诚欢娱之子怀逺征握手一为叹秉烛循櫩楹攀条摘茘枝枝叶何青青七言古四月十一日初食茘枝苏轼南邨诸杨北邨卢白华青叶冬不枯垂黄缀紫烟雨里特与茘子为先驱海山仙人綘罗𥜗红纱中单白玉肤不须更待妃子笑风骨自是倾城姝不知天公有意无遣此尤物生海隅云山得伴松桧老霜雪自困楂梨麄先生洗醆酌桂醑氷盘荐此頳虬珠似开江鳐斫玉柱更洗河豚烹腹腴我生渉世本为口一官久巳轻莼鲈人间何者非梦幻南来万里眞良图廖致平送绿茘枝为戎州第一王公权茘枝绿酒亦为戎州第一黄庭坚王公权家茘枝緑廖致平家绿茘枝试倾一杯重碧色快剥千颗轻红肌拨醅葡萄未足数堆盘马乳不同时谁能同此胜絶味唯有老杜东楼诗赠陈衆仲秀才缬云辞马祖常缬云织波射金水郎君水西着皮履南陌紫尘十丈髙捋䰅买酒意气豪万里将书凭好鸟茘枝千颗团团小天津不隔少微星阊阖门开夜光晓五言律新年苏轼茘子㡬时熟花头今巳繁探春先栋树买夏欲论园居士常携客参军许叩门明年更有味怀抱带诸孙赵景贤送茘枝戴复古茘子固多种色香俱不同新来甞小绿又胜擘轻红大嚼思千树分甘仅一笼甞观蔡公谱梦想到莆中五言排律题郡中茘枝诗十八韵兼寄杨万州八使君白居易竒果标南土芳林对北堂素华春漠漠丹实夏煌煌叶捧低垂户枝擎重压墙始因风弄色渐与日争光夕讶条悬火朝惊树㸃粧深于红踯躅大校白槟榔星缀连心朶珠排耀眼房紫罗裁衬殻白玉裹塡瓤早嵗㑹闻说今朝始摘甞嚼疑天上味嗅异世间香润胜莲生水鲜逾橘得霜臙脂掌中颗甘露舌头浆物少尤珍重天髙苦渺茫巳教生暑月又使阻遐方粹液灵难驻姸姿嫩易伤近南光景热向北道途长不得充王赋无由寄帝乡唯君堪掷赠靣白似潘郎茘枝陶弼五月南游渇欣逄茘子丹殻匀仙鹤顶肉露水晶丸色映离为火甘殊木作酸枝繁恐相染树重欲成团赤蚌遗珠颗红犀露角端爽能消内热润可濯中干一簇氷蚕茧千苞火鳯冠隔瓤银叶嫩透膜玉浆寒七言律重寄茘枝与杨使君时闻杨使君欲种植故有落句戱之白居易摘来正带凌晨露寄去须凭下水船映我绯衫浑不见对公银印最相鲜香连翠叶真堪画红透青笼实可怜闻道万州方欲种愁君得喫是何年茘枝树郑谷二京曽见画图中数本芳菲色不同孤棹今来巴檄外一枝烟雨思无穷夜郎城近含香瘴杜宇巢低起暝风肠断渝泸霜霰薄不教叶似灞陵红南海陪郑司空游茘园曹松茘枝时节出旌斿南国名园尽兴游乱结罗纹照襟袖别含琼露爽咽喉叶中新火欺寒食树上丹砂胜锦州他日为霖不将去也须图画取风流茘枝徐夤日日熏风卷瘴烟南园珍果茘枝先灵鸦啄破琼津滴寳气盛来蚌腹圎锦里只闻消醉渇蕊宫惟合赠神仙何人刺出猩猩血深染罗纹遍殻鲜次韵刘焘抚寄蜜渍茘枝苏轼时新满座闻名字别久何人记色香叶似杨梅蒸雾雨花如卢橘傲风霜每怜莼菜下盐豉肯与蒲萄压酒浆回首惊尘卷飞雪诗情真合与君甞次韵曽仲钖承议食蜜渍生茘枝苏轼代北寒虀擣韭萍竒包零落似晨星逄盐久巳成枯腊得蜜犹疑是薄刑欲就左慈求拄杖便随李白跨沧溟攀条与立新名字儿女称唿恐不经和程大夫茘枝唐庚家在岷峨饱茘枝十年游宦但神驰侧生流落今千载入贡称珍彼一时定自不将凡果比如何偏与瘴烟宜白头莫作江南客辜负山中故友期福帅张道渊茘子曽㡬岂无重碧实瓶罍难得轻红荐一杯千里人从闽岭出三年公送茘枝来玉为肌骨凉无汗云作衣裳皱不开莫讶关情向尤物厌看绿李与杨梅走笔谢吉守赵判院分饷三山茘枝杨万里吾州五马住闽山分我三山茘子丹甘露落来鸡子大晓风冻作水晶团西川红锦无此色南海绿罗犹带酸不是今年天不暑玉肤照得野人寒次韵谢新茘黄石翁海国仙人剪綘霞年年一朶到仙家眼中玉色如何晏席上风流得孟嘉野客不分唐殿带老臣幷按建谿茶醉来徃事都休问且擘轻红对晩花七言絶句解闷杜甫忆过泸戎摘茘枝青枫隐映石逶迤京华旧见无颜色红颗酸甜只自知茘枝楼对酒白居易茘枝新熟鸡冠色烧酒初开琥珀香欲摘一枝倾一盏西楼无客共谁甞茘枝诗薛能颗如松子色如樱未识蹉跎欲半生嵗杪监州曽见树时新入座久闻名茘枝韩偓巧裁霞片裹神浆崖蜜天然有异香应是仙人金掌露结成氷入茜罗囊其二封开玉笼鸡冠涩叶衬金盘鹤顶鲜想得佳人微露齿翠钗先取一枝悬忆茘枝薛涛传闻象郡隔南荒綘实丰肌不可忘近有青衣连楚水素浆还得类琼浆茘枝蔡襄翠叶纤枝杂綘囊使君分寄驿人忙彩毫分处曽畱笔箬片开时不减香茘枝苏轼罗浮山下四时春卢橘杨梅次第新日啖茘枝三百颗不妨长作岭南人书事戴复古打鼓行船未有期恰如江上阻风时诗中一段闲公事幸不妨人喫茘枝茘枝洪驹父仙果携从海上山露华供液鹤分丹朱砂芒刺羞红颗龙目团圆避赤丸戎州汪元量锦茘戎州第一竒大如鸡子压枝垂金刀剪下三千颗对客从容把酒巵初至崖州喫茘枝僧惠洪口腹平生厌事治上林珍果亦甞之天公见我流涎甚遣向崖州喫茘枝忽刺木御史还䑓索诗二絶为别程鉅夫曽此观风惯土风老榕能识旧花骢如何又踏秦淮月不待炎州茘子红福州杂诗范梈虎豹㡬曽惊石鼓鱼龙犹解隐金沙遮藏翠茘余千刹掩映朱霞倚万家寄匡山人陈基早春相见又经秋秋水迢迢阻汎舟每见玉山问消息茘浆何日寄江楼茘枝画为福建佥宪张惟逺题张昱茜罗轻裹玉肌寒吹尽南风露未干一寸丹心无与寄为凭图画入长安题鼓山廨院壁方太古十年寳劒行邉友半夜寒灯梦里家细雨短墙新佛院小堂香满茘枝花茘子曲栁应芳白玉明肌裹綘囊中含仙露压璚浆城南多少青丝笼竞取王家十八娘寄阮坚之司理范汭讼庭寂寂散春烟碧海丹山在目前市得鰕姑堪佐酒摘来茘子不论钱御定佩文斋咏物诗选巻三百十四御定佩文斋咏物诗选卷三百十五钦定四库全书御定佩文斋咏物诗选巻三百十五龙眼类七言律龙眼刘子翚幽姿傍挺緑婆娑啄咂虽微奈羙何香剖蜜脾知韵胜价轻鱼目为生多左思赋咏名初出玊局揄扬论岂颇地极海南秋更暑登盘犹足洗沈疴龙眼王象晋来从炎徼登琱爼满架芳馨总莫逾崖蜜纵甘终带酢江瑶虽羙未全瑜骚人赋就芳名逺汉帝移来贝叶敷较烈侧生应不忝何缘唤作荔枝奴其二何缘唤作荔枝奴艶冶丰姿百果无琬液醇和羞沆瀣金丸玓瓅赛玑珠好将姑射仙人产供作瑶池王母需应共荔丹称伯仲况兼益智策勲殊七言絶句龙眼张栻荔子如今尚典型秋林圎实着嘉名虽无頳玊南风面却愿筠笼千里行西园晚歩杨万里龙眼初如菉豆肥荔枝已似佛螺儿南荒北客难将息最是残春首夏时思眀州陈孚刺竹丛丛苦笋主山禽无数不知名元宵巳似春深后龙眼花开蛤蚧鸣御定佩文斋咏物诗选巻三百十五御定佩文斋咏物诗选卷三百十六钦定四库全书御定佩文斋咏物诗选巻三百十六橄榄类五言古橄榄刘敞南珍冨竒异畴昔颇穷擥夷荒无书传从古陋铅椠苞封走中土天序异离坎有香已变衰有色多黯谫今君此堂上珍物唯橄榄青肤胜琼莹翠颗森菡萏味为幽人贞久见君子淡甘懐彼包羞日新此刚敢清泉荐芳茗臭味独相感澡雪清烦酲涤除莹𤣥览灵均採时菊西伯嗜昌歜庙鼎谁调梅壮士仍尝胆由来趋俗好诸絶不言惨殷勤谢凡口薤白空三噉尝新橄榄洪希文橄榄如佳士外圆内实刚为味苦且涩其气清以芳侑酒解酒毒投茶助茶香得咸即回味消食尤竒方宫商舌底发星宿胸中藏虽云白露降气味更老苍山林假嵗月颜色饶风霜以兹调衆口谁敢轻颉颃作此橄榄诗逺继葑菲章大器当晚成斯言君勿忘七言絶句橄榄苏轼纷纷青子落红盐正味森森苦且严待得微甘回齿頬已输崖蜜十分甜谢王子予送橄榄黄庭坚方懐味谏轩中果忽见金盘橄榄来想共余甘有𤓰葛苦中真味晩方回橄榄郝经半青来子味难夸宜着山僧㸃蜡茶若是党家金帐底只将金橘送流霞御定佩文斋咏物诗选巻三百十六御定佩文斋咏物诗选卷三百十七钦定四库全书御定佩文斋咏物诗选巻三百十七葡萄类七言古初食太原生葡萄时十二月二日杨万里淮南葡萄八月酸只可生喫不可干淮北葡萄十月熟纵可作羓也无肉老夫腊里来都梁饤坐那得马乳香分眀犹带龙䰅在径寸𤣥珠肥十倍太原清霜熬绛饧甘露冻作紫水精隆冬压架无人摘雪打氷封不曽拆风吹日炙不曽腊玉盘一颗直万钱与渠倾葢真忘年君不见道逄麴车口流涎题温日观画葡萄杨载老禅嗜酒醉不醒兀坐虗檐写清影兴来掷笔意茫然落叶满庭秋月冷醉中捉笔两眼花倚檐架子欹复斜翠藤盘屈那可辨但见满纸生龙蛇詶萧侯送葡萄虞集萧侯昔致蒲萄苖山童不灌三日焦宛西上品复亲致手种牕南自浇水一月当生一尺长移向江头薜荔墙秋深雨足马乳重举囊石压青霞浆是时萧侯当走马来访衰翁茅屋下酒酣舞劒倾一尊不信金盘露如泻七言律葡萄架杨万里才喜盘藤卷叶生又惊压架暗阴成夏添凉润青油幕秋摘甘寒黑水精近竹犹争一尺许抛䰅先罥两三茎今年乞种江西去长是茅斋怯晩晴葡萄洪希文走架龙䰅弱不支炎天待月立多时醍醐纵美输清滑璎珞虽圆让陆离珍异曽夸太冲赋累垂已入退之诗当年若得传方法博取凉州亦一竒葡萄冯琦晻暧繁阴覆绿苔藤枝萝蔓共萦廻自随博望仙槎后诏许甘泉别殿栽的的紫房含雨润疎疎翠幄向风开词臣消渇沾新酿不羡金茎露一杯五言絶句题墨蒲萄傅若金上苑根株少风沙道路长也知随汉节终得荐君王七言絶句葡萄韩愈新茎未徧半犹枯髙架支离倦复扶若欲满盘堆马乳莫辞添竹引龙䰅观寂照葡萄鲜于枢阿师已把书为画俗客那知色是空却忆西湖酒醒处一棚凉影卧秋风温日观葡萄邓文原满筐圆实骊珠滑入口甘香氷玉寒若使文园知此味露华应不乞金盘葡萄欧阳𤣥宛马西来贡帝乡骊珠颗颗露凝光只今移植江南地蔓引龙䰅百尺长题画蒲萄丁鹤年西域蒲萄事已非故人挥洒出天机碧云凉冷骊龙睡拾得遗珠月下归葡萄李梦阳万里西风过雁时绿云𤣥玉影参差酒酣试取氷丸嚼不说天南有荔枝御定佩文斋咏物诗选卷三百十七御定佩文斋咏物诗选卷三百十八钦定四库全书御定佩文斋咏物诗选巻三百十八海棠花类五言古山馆观海棠朱子景暄林气深雨罢寒塘渌置酒此佳晨寻幽慕前躅芳树丽烟华紫绵散清馥当由懐别恨寂寞向空谷海棠元好问妍花红粉妆意态工媚妩窈窕春风前霞衣欲轻举金盘渺华屋国艳徒自许依依如有意脉脉不得语诗人太冷落愁絶残春雨七言古和刘徳彝海棠袁士元主人爱花胜爱珠春风庭院如画图褰衣曲径歩花影翩翩夜月飞长裾海棠睡起春正羙花貌参差玉人似主人吟赏夜不眠直欲题诗压苏子题海棠陈樵东风吹堕缃云影别院春迟宫漏永绣帷寳带绾流苏梦入瑶台唿不醒荧荧银烛花蘂多城头乌啼奈晓何五言律垂丝海棠梅尧臣要使呉同蜀须看线海棠胭脂色欲滴紫蜡蔕何长夜雨偏宜着春风一任狂当时杜子羙吟徧独相忘山馆观海棠朱子春草池塘绿忽惊花屿红乱英深浅色芳气有无中置酒賔朋集披襟赏咏同若非摹冩得应逐綵云空海棠画扇薛蕙西蜀繁花树春深乱蘂红还怜彩扇上宛似锦城中影转团团月香含细细风江淹才力减赋尔若为工雨中看垂丝海棠王叔承江花低拂座窈窕雨中枝湿翠笼芳树娇红䙚碧丝骊山清祓处越水浣纱时可奈风前态迷春暎酒巵五言排律海棠薛能酷烈复离披𤣥功莫我知青苔浮落处暮栁间开时带醉游人插连阴被叟移晨前清露湿晏后恶风吹香少传何许妍多画半遗岛苏涟水脉庭绽粒松枝偶泛因沈砚闲飘欲乱碁遶山生玉垒和郡徧坤维负赏慙休饮牵吟分失饥明年应不见留此赠巴儿七言律海棠李绅海边佳树生竒彩知是仙山取得栽琼蘂籍中闻阆苑紫芝图上见蓬莱浅深芳萼通宵换委积红英报晓开寄语春园百花道莫争颜色泛金杯海棠郑谷春风用意匀颜色销得携觞与赋诗秾艳最宜新着雨娇娆全在欲开时莫愁粉黛临窗懒梁广丹青㸃笔迟朝醉暮吟看不足羡他蝴蝶宿深枝擢第后入蜀经罗邨谿路见海棠盛开偶有题咏郑谷上国休夸红杏艳深谿自照绿苔矶一枝低带流莺睡数片狂和舞蝶飞堪恨路长移不得可无人与画将归手中已有新春桂多谢烟香更入衣海棠花刘子翚幽姿淑态弄春晴梅借风流栁借轻剰种直教围野水半开长是近清明几经夜雨香犹在染尽臙脂画不成诗老无心为题拂至今惆怅似含情海棠杨万里小园不到负今晨晚唤娇红伴老身落日争明那肯暮艳妆一出更无春树间露坐看揺影酒底花光併入脣银烛不烧渠不睡梢头恰恰挂氷轮春晴懐故园海棠杨万里故园今日海棠开梦入江西锦绣堆万物皆春人独老一年过社燕方囘似青如白天浓淡欲堕还飞絮往来无奈春光餐不得遣诗招入翠琼杯海棠盛开而雨方岳闭门十日雨淋漓洗尽红香了未知才一霎晴齐睡去几何人见半开时世无解语玉条脱春欲负予金屈巵自是晦明天不定非干工部欠渠诗黄海棠蔡松年清阴不叹晚寻芳缥缈湘云翠袖长萼绿江花输带叶醉红蜀艳恨无香南州气味连三月东晋风流共一觞老眼寒来易凄絶几疑新栁暎斜阳和刘朔斋海棠牟巘人物当今第一流以花为屋玉为舟晓妆未许褰帏看夜醉何妨秉烛游锦里宣华思旧梦黄州定慧起新愁何如归伴徐公饮稳结一巢花上头和咏海棠韵李祁名花初发爱轻阴翠袖红妆渐满林歩入锦帷香径小醉扶银烛画堂深妖娆喜识春风面零落愁闗夜雨心多幸鳯凰池上客为抽劳思冩清吟垂丝海棠瞿佑袅袅春风拂苑墙天机呈巧织仙裳玉栏斜搭酣春睡银烛髙烧照晩妆华屋雨寒愁绪乱绮窗日暖唾茸香诗成倘有纎毫补愿醉佳人锦瑟傍周徳章驸马府赏海棠程敏政㝠㝠花雾拥廻廊冉冉猩红隔画墙按谱更谁争有韵失评空自説无香莫烧银烛惊春梦好障丹纱䕶晓妆仙种北来初识面临风醉九霞觞七言排律画海棠图马祖常石家五尺珊瑚树海国千房火齐珠风雨春寒围锦䕶艳阳天暖倚栏扶浣时应贮芙蓉水香处重熏翡翠炉红腻不随蜂觜蚀粉匀终为蝶身敷葳蕤綵缬盘仙绶襞积云罗落舞襦青帝化成非幻有杜陵吟老却知无催开每赖斟鹦鹉吹落还因唱鹧鸪曾见赤城花亚蘂丹铅此去不须图五言絶句海棠宋祁薄暝霞烘烂平明露湿鲜长衾绣作地密帐锦为天七言絶句对花呈幕中髙骈海棠初发去春枝首唱曾题七字诗今日能来花下饮不辞频把使头旗蜀中赏海棠郑谷浓淡芳春满蜀乡半随风雨断莺肠浣花谿上堪惆怅子羙无心为发扬海棠呉融雪绽霞铺锦水头占春颜色最风流若教更近天街种马上多逢醉五侯海棠谿薛涛春教风景驻仙霞水面鱼身总带花人世不思灵卉异竞将红缬染轻纱展江亭海棠韩维占尽人间丽与华白头伴得醉流霞谁将法锦翻新様红绿装成遍地花海棠苏轼东风袅袅泛崇光香雾霏霏月转廊只恐夜深花睡去髙烧银烛照红妆海棠黄庭坚海棠院里寻春色日炙嫣红满院香不觉风光都过了东窗浑为读书忙海棠陈与义海棠黙黙要诗催日暮紫绵无数开欲识此花竒絶处明朝有雨试重来海棠屏朱子蜀树成行翠作围花开时节更芳菲主人梦蝶寻春去栩栩深穿锦障飞赏海棠范成大芳春随分到贫家儿女多情惜嵗华聊为海棠修故事去年灯烛去年花其二忆向宣华夜倚栏花光妍暖月光寒如今塌飒嫌风露且只铜瓶满插看晓寒杨万里春光唤入百花丛寒力平欺两鬓蓬吹乱衆红还复整海棠却不怕春风垂丝海棠杨万里无波可照底须窥与栁争娇也学垂破晓骤晴天有意生红新晒一絇丝海棠僧惠洪酒入香腮笑未知小妆初罢醉儿痴一枝栁外墙头见胜却千丛着雨时同儿軰赋未开海棠元好问翠叶轻笼豆颗匀臙脂浓抹蜡痕新殷勤留着花梢露滴下生红可惜春其二枝间新绿一重重小蕾深藏数㸃红爱惜芳心莫轻吐且教桃李閙春风腊月海棠尹廷髙尤物真能夺化工腊前偷泄数枝红霜花不上燕支面强饰春妍嫁北风为浪谿题折枝海棠欧阳𤣥㸃缀春风只一枝此花犹是半开时更令老杜如今见便是无情也赋诗醉起萨都拉杨栁楼心月满牀锦屏绣褥夜生香不知门外春多少自起移灯照海棠折枝海棠杨维桢金屋银釭照宿妆一枝分得锦云乡梅郎底事多余恨怪煞珊瑚不肯香海棠马臻殷红含露卧朝寒疑是春工画未干底事诗人吟不稳直须烧烛夜深看西斋庭前海棠髙启寂寥银烛与金盘睡足帘前怯晓寒不是诗人赏幽兴雨中深院有谁看海棠张新雨滋霞衬入朱颜月下疑从姑射还最是春工多巧思着将色在浅深间秋海棠俞琬纶春色先阴到海棠独留此种占秋芳稀疎㸃缀猩红小堪佐黄花荐客觞御定佩文斋咏物诗选巻三百十八御定佩文斋咏物诗选卷三百十九钦定四库全书御定佩文斋咏物诗选巻三百十九桂花类五言古咏桂树范云南中有八树繁华无四时不识风霜苦安知零落期咏桂庾肩吾新丛入望苑旧榦别层城倩视今移处何如月里生咏定林寺桂树王襃嵗余凋晚叶年至长新围月轮三五暎乌生八九飞春桂问答王绩问春桂桃李正芳华年光随处满何事独无花其二春桂答春华讵能乆风霜揺落时独秀君知不古意王绩桂树何苍苍秋来花更芳自言嵗寒性不知露与霜幽人重其徳徙植临前堂连拳八九树偃蹇二三行枝枝自相紏叶叶还相当去来双鸿鹄栖息两鸳鸯荣荫诚不厚斤斧亦勿伤赤心许君时此意那可忘咏桂李白世人种桃李多在金张门攀折争㨗径及此春风暄一朝天霜下荣耀难乆存安知南山桂绿叶垂芳根清阴亦可託何惜树君园谢陆处士杼山折青桂花见寄之什颜真卿羣子游杼山山寒桂花白绿荑含素萼採折自逋客忽枉巖中诗芳香润金石全髙南越蠧岂谢东堂策㑹惬名山期从君恣幽觌庐山桂白居易偃蹇月中桂结根依青天天风绕月起吹子下人间飘零委何处乃落匡庐山生为石上桂叶如剪碧鲜枝榦日长大根荄日牢坚不归天上月空老山中年庐山去咸阳道里三四千无人为移植得入上林园不及红花树长栽温室前比闻龙门敬善寺有红桂树独秀伊川尝于江南诸山访之莫致陈侍御知予所好因访剡谿樵客得数株移植郊园衆芳色沮乃知敬善所有是蜀道茴草徒得嘉名因赋是诗兼赠侍御李徳裕昔闻红桂枝独秀龙门侧越叟移数株周人未尝识平生爱此树攀翫无由得君子知我心因之为羽翼岂烦嘉客誉且就清阴息来自天姥岑长疑翠岚色芳芬世所絶偃蹇枝渐直琼叶润不凋珠英粲如织犹疑翡翠宿想待鹓鸾食宁止暂淹留终当更封殖小桂陆龟䝉讽赋轻八植擅名方一枝才髙不满意更自寒山移宛宛别云态苍苍出尘姿烟归助华杪雪㸃迎芳蕤青条坐可结白日如奔螭谅无翦忧即是萧森时洛浦虽有荫骚人聊自怡终为济川檝岂在论髙卑小桂皮日休一子落天上生此青璧枝歘从山之幽斸断云根移劲挺隐珪质盘珊缇油姿叶彩碧髓融花状白毫蕤稜层立翠节偃蹇樛青螭影澹雪霁后香汎风和时吾祖在月竁孤贞能见怡愿老君子地不敢辞喧卑谢人寄双桂欧阳修有客赏芳丛移根自幽谷为懐山中趣爱此巖下绿晓露秋晖浮清阴药栏曲更待繁花白邀君弄芳馥桂曾肇团团桂丛孤枝叶寒更媚託根庭宇间自有幽人致何必问嫦娥青云借余地木犀古风刘子翚化工吝幽香斑斑被花木氤氲寒巖桂髙韵盖羣馥无人尽日芳守志何幽独士介耻求知女贞慙自鬻凄凉楚山秋樛枝吐金粟浅水暎轻明微飈发含蓄楼端静忽闻马上遥相逐踟蹰为延竚但见林峦绿瓶罂谁折赠清芬閟庐屋久处不自知乍至弥郁郁客悲芳嵗暮梦绕寒谿曲长吟小山词古意恐难复饮钱二孔周宅桂花下王宠嘉树荫团团团团露华白本自招揺山植君青霞宅不意凌寒姿占此瑶墀隙髙枝挂珠网卑条敷绮席萋萋布叶阴茸茸吐花积风飘逺近香月暎盈亏魄既集佳丽人亦招隐沦客幸承金樽荐亲劳玉腕摘歌曲出珑舞袖随寛窄条繁每罥钗花落常㸃额戏羽必成双栖禽无单只及此芳菲时荷君千金惜不醉且淹留看朱已成碧七言古桂毛滂玉阶桂影秋绰约天空为卷浮云幕婵娟醉眠水晶殿老蟾不守余花落苍苔忽生霜月裔仙芬凄冷真珠萼娟娟石畔为谁妍香雾着人清入膜夜深醉月寒相就荼䕷却作伤心瘦弄云仙女淡纻衣烟裙不着鸳鸯绣眼中寒香谁同惜冷吟径召梅花魄小蛮为洗玻瓈杯晚来秋瓮蒲萄碧以玉山亭舘分题得金粟影顾瑛飞轩下瞰芙蓉渚槛外幽花月中吐天风寂寂吹古香清露泠泠湿秋圃云梯万丈手可攀居然梦落清虚府庭中擣药玉兔愁树下乗鸾素娥舞琼楼玉殿千娉婷中有臞仙淡眉宇问我西湖旧风月何似东华輭尘土寒光倒落影娥池的皪明珠承翠羽但见山河影动揺独有清辉照今古觉来作诗思茫然金粟霏霏下如雨五言律桂李峤未植银宫里宁移玉殿幽枝生无限月花满自然秋侠客条为马仙人叶作舟愿君期道术攀折可淹留巖桂刘子翚凉飔振逺邨寂寞度清芬山路不知处月窗时夜闻孤根寒抱石落子半飘云袖手空延伫无才可赋君咏巖桂朱子亭亭巖下桂嵗晚独芬芳叶密千层绿花开万㸃黄天香生浄想云影䕶仙妆谁识王孙意空吟招隐章木犀许月卿诗到黄初上髙标不肯唐分封在香国筮仕得黄裳锦昼累金印瑶英案玉皇黄香天下士谁得并清芳桂花倪瓒桂花留晩色帘影淡秋光靡靡风还落菲菲夜未央玉绳低缺月金鸭罢焚香忽起故园想泠然归梦长咏桂申时行巖壑同栖处风霜独秀时暗飘灵隐粟髙擢广寒姿露气侵衣袂天香扑酒巵桂丛吾自密不负小山期五言排律月中桂树顾封人芬馥天边桂扶疎在月中能齐大椿长不与小山同皎皎舒华色亭亭丽碧空亏盈宁委露揺落不闗风嵗晚花应发春余质讵丰无因遂攀赏徒欲望青葱华州试月中桂张乔与月转鸿蒙扶疎万古同根非生下土叶不堕秋风每以圆时足还随缺处空影超羣木外香满一轮中未种丹霄日应虚玉兔宫何当因羽化细得问𤣥功幽人折芳桂阙名厚地生芳桂遥林耸榦长叶开风里色花吐月中光曙鸟啼余翠幽人爱早芳动时垂露滴攀处拂衣香入调声犹苦孤髙力自强一枝终是折荣耀在东堂七言律八月十七日天竺山送桂花分赠元素苏轼月缺霜浓细蘂干此花元属桂堂仙鹫峰子落惊前夜蟾窟枝空记昔年破裓髙僧怜耿介练裙谿女鬭清妍愿公採撷纫幽佩莫遣孤芳老涧边木犀初发呈张功甫杨万里尘世何曾识桂林花仙夜入广寒深移将天上衆香国寄在梢头一束金露下风髙月当戸梦囘酒醒客闻砧诗情恼得浑无赖不为龙涎与水沈昨日访子上不遇裴囘庭砌观木犀而归再以七言乞数枝杨万里昨携儿軰叩云闗绕遍巖花恣意看苔砌落深金布地水沈蒸透粟堆盘寄诗北院赊秋色供我西窗当晚餐小朶出丛须折却莫教折破碧团栾木犀花方夔曾住仙山九折巖夜凉萝荔挂衣衫月窥樽里如相伴人立花边自不凡丛绿聮环玱玉珮残黄琐骨现金函枝空蟾窟今谁记犹道东陵系旧衔木犀方夔下土花中第一流移根自笑此生浮独依上界清虚府满贮青冥沆瀣秋稜叶风翻低散乱苍皮虫蚀老雕锼醉来径向髙寒处自驾青鸾拥玉虬其二苍苍珠树俯寒流析木津头戏拍浮褐鳯搏风朝紫极砚蟾滴露㵼清秋返䰟香倩罗裳贮碍月枝凭玉斧锼夜景未阑清入骨潇潇鳞甲卧痴虬月中桂花谢宗可金粟如来夜化身嫦娥留得䕶氷轮枝横大地山河影根老层霄雨露春长有天香飞碧落不教仙子种红尘折来何必呉刚斧还我凌云第一人红木犀瞿佑滴露研珠染素秋轻黄淡白总包羞量空金粟知难买击碎珊瑚惜未收仙友自传丹灶术状元须作锦衣游一枝拟问嫦娥乞管取花神暗㸃头桂申时行招隐曾缘桂树留追欢仍爱小山幽尊前露气浮清汉云里天香散碧秋老榦已分蟾窟种良宵堪续兔园游灵椿晚嵗能相傍花底何妨醉白头五言絶句题殿前桂叶卢僎桂树生南海芳香隔逺山今朝天上见疑是月中攀崔九弟欲往南山马上口号与别王维城隅一分手几日还相见山中有桂花莫待花如霰山中桂雍裕之八树拂丹霄四时青不凋秋风何处起先䙚最长条木犀朱子乔木生夏凉芳蕤散秋馥未觉嵗时寒扶疎方遶屋东渚朱子小山幽桂丛嵗暮霭佳色花落洞庭波秋风渺何极木犀杨万里不是人间种移从月里来广寒香一㸃吹得满山开芳桂坞髙启欲攀淮南树人去山寂寞袅袅凉风生疎花月中落七言絶句东城桂白居易子堕本从天竺寺根盘今在阖闾城当时应逐南风落落向人间取次生㕔前桂白居易天台岭上凌霜树司马㕔前委地丛一种不生明月里山中犹较胜尘中双桂咏陈陶青冥结根易倾倒沃洲山中双树好琉璃宫殿无斧声石上萧萧伴僧老寄阳朔友人李郢桂林虽产千株桂未解当天影日开我到月中收得种为君移向故园栽袭羙初植松桂偶题陆龟䝉轩阴冉冉移斜日寒韵泠泠入晚风烟格月姿曾不改至今犹似在山中洞宫夕陆龟䝉月午山空桂花落华阳道士云衣薄石坛香散歩虚声杉露清泠滴栖鹤小游仙诗曹唐焚香独自上天坛桂树风吹玉简寒长怕嵇康乏仙骨与将仙籍再寻看天竺寺八月十五日夜桂子皮日休玉颗珊珊下月轮殿前拾得露华新至今不㑹天中事应是嫦娥掷与人木犀邓肃雨过西风作晚凉连云老翠入新黄清风一日来天阙世上龙涎不敢香咏木犀谢无逸瀹雪凝酥㸃嫩黄蔷薇清露染衣裳西风扫尽狂蜂蝶独伴天边桂子香次刘彦集木犀韵朱子衆芳揺落九秋期横出天香第一枝莫似寒梅太孤絶更教遥夜笛中吹巖桂范成大越城芳径手亲栽红浅黄深次第开不用小山招隐赋身如强健日千廻其二一枝萧索倚宣华东苑香风属内家丹碧屠苏银烛照平生竒絶象山花凝露堂木犀杨万里梦骑白鳯上青空径度银河入月宫身在广寒香世界觉来帘外木犀风木犀方岳谁遣秋风开此花天香来自玉皇家郁金裳浥蔷薇露知是仙人萼绿华木犀朱淑真弹压西风擅衆芳十分秋色为伊忙一枝淡贮书窗下人与花心各自香桂枝词张雨桂树丛生枝婀娜糁粟黄云欲成朶薰醒秋衣嬾下牀金蟾囓断烧香锁红木犀太祖月宫移向日宫栽引得轻红入面来好向烟霄承雨露丹心一㸃为君开其二秋入幽巖桂影圆香心粟粟照林丹应随王母瑶池宴染得朝霞下广寒凉夜髙启一声逺笛数声砧月满江城夜正深坐据胡牀爱凉思空阶移尽桂花阴直房闻桂香史谨松阴池馆昼偏凉何处飘来桂子香起傍雕阑看秋色广寒宫殿近昭阳田人送桂花有懐同庵法兄僧徳祥上清宫里花间殿天竺山中月下台两地旧游同怅望田家人送一枝来仙桂曲题月娥帖和荪谷韵崔孤竹碧落迢迢鸾路长天风吹送桂花香玉箫归去瑶坛上罗袜寒生一寸霜御定佩文斋咏物诗选卷三百十九御定佩文斋咏物诗选卷三百二十钦定四库全书御定佩文斋咏物诗选巻三百二十玉兰花类五言排律玉兰花王世贞暂借辛夷质仍分薝卜光微风催万舞好雨浄千妆月向瑶台并春还锦帐藏髙枝凝汉掌艳蘂胜唐昌神女曾捐珮宫妃欲试香谁为后庭奏一曲按霓裳七言律玉兰文徴明绰约新妆玉有辉素娥千队雪成围我知姑射真仙子天遣霓裳试羽衣影落空堦初月冷香生别院晚风微玉环飞燕元相敌笑比江梅不恨肥玉兰花王世贞南国风流曲未阑开帘一笑万花攒霓裳夜色团瑶殿露掌晴辉散玉盘自是蓝田贻别种不同湘浦怨春寒唐昌观里夸如雪争似侬家几树看玉兰陆树声葱茏芳树雨初干樽酒花前洽笑欢日晃帘栊晴喷雪风廻斋阁气生兰参差玉佩排空出烂熳香鳞拥醉看自是东君苦留客莫教絃管易吹残七言絶句玉兰眭石霓裳片片舞妆新束素亭亭玉殿春已向丹霞生浅晕故将清露作芳尘御定佩文斋咏物诗选巻三百二十御定佩文斋咏物诗选卷三百二十一钦定四库全书御定佩文斋咏物诗选巻三百二十一丁香花类五言古丁香杜甫丁香体柔弱乱结枝犹垫细叶带浮毛疎花披素艳深栽小斋后庶近幽人占晓堕兰麝中休懐粉身念五言律赋得池上双丁香树钱起得地移根逺交柯绕指柔露香浓结桂池影鬬蟠虬黛叶轻筠绿金花笑菊秋何如南海外雨露隔炎洲七言絶句丁香陆龟䝉江上悠悠人不问十年云外醉中身殷勤解却丁香结从放繁枝散诞春御定佩文斋咏物诗选巻三百二十一御定佩文斋咏物诗选卷三百二十二钦定四库全书御定佩文斋咏物诗选巻三百二十二夜合花类五言古合欢杨方南邻有竒树承春挺素华丰翘被长条绿叶蔽朱柯因风吐微音芳气入紫霞我心羡此木愿徙着余家夕得游其下朝得弄其葩尔根深且固余宅浅且洿移植良无期叹息将如何夜合韩琦俗人之爱花重色不重香吾今得真赏以矫时之常所爱夜合者清芬踰衆芳叶叶自相对开敛随阴阳不惭歴草滋独擅尧阶祥得此合欢名忧忿诚可忘茸茸红白姿百和从风飏沈水燎庭槛薰陆芬缨裳弥月固未歇况兹夏景长凡目不我贵馥烈徒自将仲尼失灭明史迁疑子房以貌不以行举世同悲伤予欲先馨徳羣艳孰可方直饶妖牡丹须譲花中王合欢木呉师道合欢爱佳名矧复知昬旦淮土产特多葱茏荫沟岸离离青叶解冉冉红茸散静和宿露巻动与微风恋物意岂恱人和乐自堪翫蹇予寡所谐触事多忿悁亦拟学嵇生植根向庭畔五言律题合欢花李颀开花复巻叶艳眼又惊心蝶遶西枝露风披东榦阴黄衫漂细蘂时拂女郎砧夜合元稹绮树满朝阳融融有露光雨多疑濯锦风散似分妆叶密烟䝉火枝低绣拂墙更怜当暑见留咏日偏长七言律玉堂合欢花初开郑濳昭率同院赋诗次韵袁桷一树髙花冠玉堂知时舒巻欲云翔马嘶不动游缨耸雉尾初开翠扇张旧渴未须餐玉屑嘉名端合纪青裳云窗雾冷文书静留取余清散逺香五言絶句合欢于若瀛一茎两三花低垂泫朝露开帘弄幽色时有香风度七言絶句闺妇白居易斜凭绣牀愁不动红绡带缓绿鬟低辽阳春尽无消息夜合花前日又西合昬韩琦合昬枝老拂檐牙红白开成蘸晕花最是清香合蠲忿累旬风送入窗纱京城杂咏欧阳𤣥白玉堂前夜合花髙髙绿树散朱霞朝来如见唐人画系着谁家白鼻騧游仙诗叶小鸾可是初逢萼绿华琼楼烟月几仙家坐中听彻凉州曲笑指窗前夜合花御定佩文斋咏物诗选巻三百二十二御定佩文斋咏物诗选卷三百二十三钦定四库全书御定佩文斋咏物诗选巻三百二十三紫薇花类五言古紫薇杨于陵晏朝受明命维夏走天衢逮兹三伏候息驾万里途省躬既跼蹐结思多烦纡簿领幸无事宴休谁与娯内斋有佳树双植分庭隅绿叶下成幄紫花纷若铺摛霞晚舒艳凝露朝垂珠炎沴昼方铄幽姿闲且都夭桃固难匹芍药宁为徒懿此时节乆讵同光景驱陶甄试一致品彚乃散殊濯质非受采无心那夺朱粤予乆羁旅留赏益踟蹰通夕靡云倦西南山月孤和彬州杨侍郎翫郡斋紫薇花十四韵刘禹钖几年丹霄上出入金华省暂别万年枝看花桂阳岭南方足竒树公府成佳境绿阴交广除明艳透萧屏雨余人吏散燕语帘栊静懿此含晚芳翛然忘簿领紫茸垂组绶金缕攒锋颕露溽暗传香风轻徐弄影苒弱多意思从容占光景得地在侯家移根近仙井开樽好凝睇倚瑟仍囘颈游蜂驻綵冠舞鹤迷烟顶兴生红药后爱与甘棠并不学夭桃姿浮荣在俄顷五言律紫薇花刘禹钖明丽碧天霞丰茸紫绶花香闻荀令宅艳入孝王家几嵗自荣辱髙情方叹嗟有人移上苑犹是占年华紫薇薛蕙紫薇开最乆烂熳十旬期夏日逾秋序新花续故枝楚云轻掩冉蜀锦碎参差卧对山窗下犹堪比鳯池七言律紫薇白居易紫薇花对紫薇翁名目虽同貌不同独占芳菲当夏景不将颜色託春风浔阳官舍双髙树兴善僧庭一大丛何似苏州安置处花堂栏下月明中临发崇譲宅紫薇李商隐一树浓姿独看来秋庭暮雨类轻埃不先揺落应有待已欲别离休更开桃绶含情依露井栁绵相忆隔章台天涯地角同荣谢岂要移根上苑栽五言絶句平望夜泊王穉登店傍栽紫薇颜色鬭江霞我家庭下树归日正开花七言絶句紫薇花白居易丝纶阁下文书静钟鼓楼中刻漏长独坐黄昬谁是伴紫薇花对紫薇郎见紫薇花忆微之白居易一丛闇淡将何比浅碧笼裙衬紫巾除却微之见应爱人间少有别花人紫薇花杜牧晓凝瑞露一枝新不占园中最上春桃李无言又何在向风偏笑艳阳人阁下暮春王禹偁诏书稀少日何长闲枕通中睡一塲院吏报来丞相出紫薇花影上东廊次韵钱穆父紫薇花苏轼折得芳蕤两眼花题诗相报字横斜箧中尚有丝纶句坐觉天光照海涯入直召对选徳殿赐茶而退周必大绿槐夹道集昬鸦勅使传宣坐赐茶归到玉堂清不寐月钩初上紫薇花紫薇杨万里晴霞艳艳覆檐牙綘雪霏霏㸃砌沙莫管身非香案吏也移牀对紫薇花凝露堂前紫薇花两株每自五月盛开九月乃衰杨万里似痴如醉弱还嘉露压风欺分外斜谁道花无红百日紫薇长放半年花紫薇刘克庄风标雅合对词臣暎砌窥窗伴演纶忽发一枝深谷里似知茅屋有诗人和省郎杜徳常清明三絶兼简王君实艺林宋褧闲门景物苦无涯栁拂青丝杏衬霞醖借仙郎谁得似官曹常对紫薇花题石睿学士图徐霖归来廐马踏堤沙囘首彤楼路渐赊遥想禁门金锁合一庭月浸紫薇花御定佩文斋咏物诗选巻三百二十三御定佩文斋咏物诗选卷三百二十四钦定四库全书御定佩文斋咏物诗选巻三百二十四木兰花类五言律陈秀才庭际木兰方干昔见初栽日今逢成树时存思心更感遶看歩还迟蝶舞揺风蘂莺啼含露枝徘徊不忍去应与醉相宜五言排律题灵祐上人法华院木兰花刘长卿庭种南中树年华几度新已依初地长独发旧园春暎日成华盖揺风散锦茵色空荣落处香醉往来人菡萏千灯徧芳菲一雨均髙柯倘为楫渡海有良因五言絶句木兰郑侠未识春风面先闻乐府名洗妆侬出塞进艇客登瀛七言絶句戏题木兰花白居易紫房日照臙脂坼素艳风吹腻粉开怪得独饶脂粉态木兰曾作女郎来题令狐家木兰白居易腻如玉指涂朱粉光似金刀剪紫霞从此时时春梦里应添一树女郎花木兰花李商隐洞庭波冷晓侵云日日征帆送逺人几度木兰舟上望不知元是此花身木兰张芸叟石上红花低照水山头翠篠细含烟天生一本徐熙画只欠鹧鸪相对眠春日闲居王虞鳯浓阴栁色罩窗纱风送炉烟一缕斜庭草黄昬随意绿子规啼上木兰花御定佩文斋咏物诗选巻三百二十四御定佩文斋咏物诗选卷三百二十五钦定四库全书御定佩文斋咏物诗选巻三百二十五蜡梅花类七言古蜡梅一首赠赵景贶苏轼天公㸃酥作梅花此有蜡梅禅老家蜜蜂採花作黄蜡取蜡为花亦其物天工变化谁得知我亦儿嬉作小诗君不见万松岭上黄千叶玉蘂檀心两竒絶醉中不觉度千山夜闻梅香失醉眠归来却梦寻花去梦里花仙觅竒句此间风物属诗人我老不饮当付君君行适呉我适越笑指西湖作衣钵蜡梅陈与义智琼额黄且勿夸囘眼视此风前葩家家融蜡作杏蒂嵗嵗逢梅是蜡花世间真伪非两法暎日细看真是蜡我今嚼蜡已甘腴况此有韵蜡不如只愁繁香欺定力薰我欲醉须人扶不辞花前醉倒卧经月是酒是香君试别五言律蜡梅杨万里栗玉圆雕蕾金钟细着行来从真蜡国自号小黄香夕吹撩寒馥晨曦透暖光南枝本同姓唤我作他杨七言律蜡梅耶律楚材越岭仙姿迥异常洞庭春染六铢裳枝横碧玉天然瘦蕾破黄金分外香反笑素英浑淡抹却嫌红艳太浓妆临风浥此蔷薇露醉墨淋漓寄渺茫五言絶句戏咏蜡梅黄庭坚金蓓锁春寒恼人香未展虽无桃李颜风味极不浅其二体薰山麝脐色染蔷薇露披拂不满襟时有暗香度黄梅黄庭坚异色深宜晚生香故触人不施千㸃白别作一家春同家弟赋蜡梅陈与义朱朱与白白着意待春开那知洞房里已傍额黄来其二韵胜谁能舍色庄那得亲朝阳一暎树到骨不留尘其三黄罗作广袂綘帐作中单人间谁敢着留得䕶春寒其四一花香十里更值满枝开承恩不在貌谁敢鬭香来蜡梅陈与义花房小如许铜切黄金涂中有万斛香与君细细输其二来从底处所黄露满衣湿缘懑翻得怜亭亭倚风立其三奕奕金仙面排行立晓晴殷勤夜来雪少住作珠璎七言絶句和王立之蜡梅晁沖之茅檐竹坞两幽竒岸帻寻花醉不知崖蜜已成蜂去尽夜寒惟有露房垂从张仲谋乞蜡梅黄庭坚闻君寺后野梅发香蜜染成官様黄不拟折来遮老眼欲知春色到池塘蜡梅晁补之恐是酴醿染得黄月中清露滴来香定知何逊牵诗兴借与穿帘一㸃光蜡梅杨万里蜜蜂底物是生涯花作糇粮蜡作家嵗晚畧无花可採却将香蜡吐成花蜡梅杨万里天向梅梢别出竒国香未许世人知殷勤滴蜡缄封却偷被霜风折一枝其二江梅珍重雪衣裳薄相红梅学杏装渠独小参黄面老额间艳艳发金光蜡梅谢翺冷艳清香受雪知雨中谁把蜡为衣蜜房做就花枝色留得寒蜂宿不归谢王巨川惠蜡梅因用其韵耶律楚材雪里氷枝破冷金前邨篱落暗香侵令人多谢王公子分惠幽芳寄好音御定佩文斋咏物诗选巻三百二十五御定佩文斋咏物诗选卷三百二十六钦定四库全书御定佩文斋咏物诗选巻三百二十六山茶花类五言古春晚山茶始开示徳衡弟蒲道源山茶本冬花憔悴遂开晚侪軰鬭芬芳已独尚息偃及兹春事深渥丹始赫烜参列姚魏前正色无婉娩因之观我生平昔非骄蹇衡门自栖迟临老遇推挽朱紫皆少年迹亲心自逺华颠岂懐荣田里幸得返功名船上滩嵗月轮下坂抚树三叹息嵗寒同缱绻白茶朱徳润秋髙银河㵼碧宇浄如洗飞仙自天来幻作白茶蘂清香不自媚迥出山谷底盈盈双玉环婉立庭戸里风霜非故林雨露结新意七言律山茶刘克庄青女行霜下晓空山茶独殿衆花丛不知户外千林缟且看盆中一本红性晚每经寒始坼色深那爱日微烘人言此树尤难养暮溉晨浇自课童十二月十八日海云赏山茶范成大追趂新晴管物华马蹄松快㡌檐斜天南腊尽风晞雪氷下春来水潄沙已报主林催市栁仍从掌故问山茶丰年自是欢声沸更着牙前画鼓挝月丹郝经小艇移来江涨桥盘盘矮矮格仍娇丹霞皱月琱红玉香雾凝春剪綘绡一种是花偏富贵三冬无物比妖娆广寒记忆曾攀折满殿光揺照紫霄五言絶句山茶梅尧臣南国有嘉树华居赤玉杯曾无冬春改常冐霰雪开山茶黎扩叶苦寒摧绿花愁雪妬红自知荣适晚不敢恨春风七言絶句红茶花司空图景物诗人见即夸岂怜髙韵説红茶牡丹枉用三春力开得方知不是花邵伯梵行寺山茶苏轼山茶相对阿谁栽细雨无人我独来説似与君君不会烂红如火雪中开山茶花陶弼江南池馆厌深红零落山烟山雨中却是北人偏爱惜数枝和雪上屏风其二浅为玉茗深都胜大白山茶小海红名誉漫多朋援少年年身在雪霜中山茶俞国寳花近东谿居士家好携尊酒欵携茶玉皇收拾还天上便恐筠阳无此花其二玉洁氷寒自一家地偏惊对此山茶归来不负西游眼曾识人间未见花阻风南露筋过罗汉寺登楼看山茶萨都拉野寺寻春酒未醒不知几日过清明小阑干外东风急一树山茶落晚晴山茶张新臙脂染就绛裙栏琥珀妆成赤玉盘似共东风解相识一枝先已破春寒御定佩文斋咏物诗选巻三百二十六御定佩文斋咏物诗选卷三百二十七钦定四库全书御定佩文斋咏物诗选巻三百二十七栀子花类五言古咏墙北栀子谢朓有羙当阶树霜露未能移金蕡发朱采暎日以离离幸赖夕阳下余景及西枝还思照绿水君堦无曲池余荣未能已晚实犹见竒复留顷筐徳君恩信未赀摘同心栀子赠谢娘因附此诗刘令嫺两叶难为赠交情永未因同心何处恨栀子最闗人栀子花曾肇林兰擅孤芳性与凡木异不受雪霰侵自足中和气欲知清浄身即此林间是五言律栀子杜甫栀子比衆木人间诚未多于身色有用与道气相和红取风霜实青看雨露柯无情移得汝贵在暎江波七言絶句刘平甫分惠水栀小诗为谢朱子何处飞来薝卜林老枝樛屈更萧槮凄凉杜老江头句坐对行吟得自箴栀子朱淑真一根曾寄小峯峦薝卜香清水影寒玉质自然无暑意更宜移就月中看栀子蒋梅清浄法身如雪莹肯来林下现孤芳对花六月无炎暑省爇铜匜几炷香次韵恱兊元见寄朱右于越山中谢傅家旧时池馆似东嘉继公幽隐经行处薝卜新开一树花栀子花题画丰坊金鸭香消夏日长抛书髙卧北窗凉晚来骤雨山头过栀子花开满院香栀子于若瀛萱花薝卜亚枝柔夏艳春娇取次收丽朶乍开金谷障冷香乱堕水晶毬御定佩文斋咏物诗选巻三百二十七御定佩文斋咏物诗选卷三百二十八钦定四库全书御定佩文斋咏物诗选巻三百二十八辛夷花类七言古初入京寓天界西阁对辛夷花懐徐七记室髙启去年寺里开辛夷君来忆我曾题诗今年我来君已去思君还对花开时欲寻花下君行迹日暮空庭古苔碧殷勤把酒问花枝看过春风几行客五言律辛夷花李徳裕昔年将出谷几日对辛夷倚树怜芳意攀条惜嵗滋清阴须暂憩秀色正堪思只待挥金日慇懃泛羽巵七言律扬州看辛夷花皮日休腊前千朶亚芳丛细腻偏胜素奈功螓首不言披晓雪麝脐无主任春风一枝拂地成瑶圃数树参庭是蘂宫应为当时天女服至今犹未放全红和扬州看辛夷花次韵陆龟䝉栁疎梅堕少春丛天遣花神别致功髙处朶稀难避日动时枝弱易为风堪将乱蘂添云肆若得千株便雪宫不待羣芳应有意等闲桃杏即争红游蒋山题辛夷花寄陈奉礼徐铉今嵗游山已恨迟山中仍喜见辛夷簮缨且免全为累桃李犹堪别作期晴后日髙偏照灼晚来风急渐离披山郎不作同行伴折得何由寄所思五言絶句辛夷坞裴廸绿堤春草合王孙自留翫况有辛夷花色与芙蓉乱辛夷陈继儒春雨湿窗纱辛夷弄影斜曾窥江梦彩笔笔忽生花七言絶句题灵隐寺红辛夷花戏酬光上人白居易紫粉笔含尖火焰红臙脂染小莲花芳情乡思知多少恼得山僧悔出家二辛夷李羣玉狂吟乱舞双白鹤霜翎玉羽纷纷落空庭向晚春雨微欲敛寒香抱瑶萼辛夷欧阳烱含锋新吐嫩红芽势欲书空暎早霞应是玉皇曾掷笔落来地上长成花木笔花呉融嫩如新竹管初齐粉腻红轻様可携谁与诗人偎槛看好于牋墨井分题辛夷冯文度木笔花名暎碧栏词臣相对动毫端晓来似惹松烟滑疑向春风咏牡丹辛夷张新梦中曾见笔生花锦字还将气象夸谁信花中原有笔毫端方欲吐春霞御定佩文斋咏物诗选巻三百二十八御定佩文斋咏物诗选卷三百二十九钦定四库全书御定佩文斋咏物诗选巻三百二十九绣毬花类七言律绣毬花次兀颜廉使韵张昱绣毬春晚欲生寒满树玲珑雪未干落遍杨花浑不觉飞来蝴蝶忽成团钗头嬾戴应嫌重手里闲抛却好看天女夜凉乗月到羽车偷驻碧栏干七言絶句绣毬花谢榛髙枝带雨压雕栏一蔕千花白玉团怪杀芳心春歴乱卷帘谁向月中看御定佩文斋咏物诗选巻三百二十九御定佩文斋咏物诗选卷三百三十钦定四库全书御定佩文斋咏物诗选巻三百三十棠梨花类五言排律追咏棠梨花十韵呉融蜀地从来胜棠梨第一花更应无软弱别自有妍华不贵绡为雾难降绮作霞移须归紫府驻合饵丹砂密暎弹琴宅深藏卖酒家夜宜红蜡照春称锦筵遮连庙魂栖望飘江字遶巴未饶酥㸃薄兼妬雪飞斜旧赏三年断新期万树赊长安如种得谁定牡丹夸七言絶句送王使君自楚移越刘商露冕行春向若耶野人懐惠欲移家东风二月淮阴道惟见棠梨一树花以庭前海棠梨花一枝寄李十九员外韩偓二月春风澹荡时旅人虚对海棠梨不如寄与星郎去想得朝囘正画眉碧瓦范成大碧瓦楼前绣幕遮赤栏桥外绿谿斜无风杨栁漫天絮不雨棠梨满地花棠梨幽鸟张以宁扬州旧梦隔天涯曾醉春风阿那家幽鸟岂知人事恨依然啼杀野棠花题画雷鲤鸟外风烟古寺廻半帆倒挂夕阳来江天物色无人管处处野棠花自开题画唐寅青藜拄杖寻诗处多在平桥绿树中红叶没鞋人不到野棠花落一谿风古塘即事张金布谷声中日又斜石桥流水两三家乡邨春色无人管开尽棠梨几树花棠梨陆树声满树棠梨锦作团双栖啼鸟鬭争妍边徐生色依然好赢得东风嵗嵗看过孙山人故居僧明秀谿边野竹暎寒沙茒屋青山处士家燕子归来寒食雨春风开徧野棠花春归孟淑卿落尽棠梨水拍堤凄凄芳草望中迷无情最是枝头鸟不管人愁只管啼御定佩文斋咏物诗选巻三百三十御定佩文斋咏物诗选卷三百三十一钦定四库全书御定佩文斋咏物诗选巻三百三十一玉蕊花类五言古玉蕊花王琪玉蕊生禁林地崇姿亦贵散漫隂谷中蓬茨复何异清芬信幽逺素彩非妖丽苍烟蔽山日琼瑶为之晦嵗久自扶疎巖深愈凝邃请观唐相吟俗眼无轻视五言律玉蕊花李徳裕玉蕊中天树金闺昔共窥落英闲舞雪宻叶乍低帷旧赏烟霄逺前懽歳月移今来想颜色还似忆琼枝花唐玉蕊花介甫谓之玚花鲁直谓之山矾武昌山中多有之其叶可供染事土人用之酿酒薛季宣緑吐瑶琨泠然郭外邨仙人来玉蕊文士立山矾芳泽留丝素风流付酒尊莫言玚酷似香处不胜繁七言律次杨子直使君韵周必大雪蠒氷丝结素华天孙初织费缫车花开金谷空千种蕊疉瑶英自一家下比山矾谁薄相上攀琼木各雄夸集仙翰苑须公等归继唐贤植此花赵正则彦法司户沿檄而归玉蕊已过追赋车字韵奉答周必大春深逰客竞繁华寳马香轮带麴车不为来㸔招隐树有谁肯顾野人家飞飞粉蝶须相映皎皎银蟾色共夸今得审言诗胜画传神何必赵昌花五言絶句玉蕊郑谷唐昌树巳荒天意眷文昌晓入微风起春时雪满墙七言絶句闻扬州唐昌观玉蕊花拆有仙人逰怅然成二絶严休复味道斋心祷玉宸魂销眼冷未逢真不如满树琼瑶蕊笑对藏花洞里人其二羽车潜下玉龟山尘界何由覩蕣颜惟有无情枝上雪好风吹缀绿云鬟唐昌观玉蕊花武元衡琪树年年玉蕊新洞中长闭彩霞春日暮落英铺地雪献花无复九天人唐昌观玉蕊花杨凝瑶花琼蕊种何年箫史秦嬴向紫烟时控彩鸾过旧邸摘花持献玉皇前唐昌观玉蕊花刘禹钖玉女来㸔玉蕊花异香先引七香车攀枝弄雪时回首惊怪人间日易斜其二雪蕊琼葩满院春衣轻歩歩不生尘君平帘下徒相问长伴吹箫别有人唐昌观玉蕊花杨巨源晴空素艶照霞新香洒天风不到尘持赠昔闻将白雪蕊珠宫里玉华春同严给事闻唐昌观玉蕊开近有仙过因成絶句二首张籍千枝花里玉尘飞阿母宫中见亦稀应共诸仙鬪百艹独来偷折一枝归其二五色云中紫凤车寻仙来到洞仙家飞轮囘处无踪迹惟有斑斑满地花唐昌观玉蕊花王建一树珑璁玉刻成飘廊㸃地色轻轻女冠夜觅香来处唯见阶前碎月眀酬严给事玉蕊花白居易嬴女偷乗凤下迟洞中潜歇弄琼枝不缘啼鸟春饶舌青琐仙郎可得知惜玉蕊花有怀集贤王校书起白居易芳意将䦨风又吹白云离叶雪辞枝集贤讐校无闲日落尽瑶花君不知玉蕊院真人降元稹弄玉潜过玉树时不敎青鸟出花枝的应未有诸人觉只是严郎不得知送汪太学逰江都黄姬水蔷薇芍药与茱茰无数芳菲傍酒垆惟有蕃釐仙观里一枝玉蕊世间无御定佩文斋咏物诗选巻三百三十一御定佩文斋咏物诗选卷三百三十二钦定四库全书御定佩文斋咏物诗选巻三百三十二山矾花类七言古题林周民山矾圗许伯旅山矾入画古所少我昔见之倪瓒家问君何处得此本水屋十月来春花东风着树香满雪长须滴露金粟结一枝独立霜霰余巳觉江梅是同列惜哉此物知者稀深林大谷多所遗牧竖樵童尔何苦剪伐每同荆棘归林君本是鳌头客髙卧云间人莫识酒酣挥袖卷新圗一笑西山眼中珀石七言絶句题髙节亭邉山矾花一首黄庭坚髙节亭邉竹巳空山矾独自倚春风二三名士开颜笑把断花光水不通山矾黄庭坚北岭山矾取次开清风正用此时来平生习气难料理爱看幽香未拟囘御定佩文斋咏物诗选巻三百三十二御定佩文斋咏物诗选卷三百三十三钦定四库全书御定佩文斋咏物诗选巻三百三十三楝花类七言絶句浅夏独行奉新县圃杨万里我来官下未多时梅巳黄深李緑肥只怪南风吹紫雪不知屋角楝花飞寄友朱希晦雨过谿头鸟篆沙谿山深处野人家门前桃李都飞尽又见春光到楝花贞谿初夏邵亨贞楝花风起漾微波野渡舟轻客自过沙上儿童临水立戏将萍藻饲黄鵞暮春送客沈周旧迹新痕酒满衣东风紫栋又花飞金阊亭上偏无頼春与行人并日归春暮孙一元门开轣辘东风晓酒熟牀头无可人聼尽雨声浑不寐楝花榆荚过残春寄曹学佺吴兆㡬年山水共闲逰无日吟诗不唱酧一卧故园春又暮楝花零落满谿头暮春闲居和荩卿姪范汭舍南舍北雨声催欵欵闲鸥逐队来欲买鱼鰕唤江艇楝花临水荜门开晩兴张宇初晩来山色翠芙蓉树帯谿声水接空自是江南春雨乆栁隂啼鸟楝花风御定佩文斋咏物诗选卷三百三十三御定佩文斋咏物诗选卷三百三十四钦定四库全书御定佩文斋咏物诗选巻三百三十四木棉花类附橦花七言絶句曲池陪宴即事上窦中丞熊孺登水自山阿绕座来珊瑚台上木棉开欲知举目无情罚一片花流酒一桮二月一日雨寒杨万里姚黄魏紫向谁赊郁李樱桃也没些却是南中春色别满城都是木棉花潮惠道中刘克庄春深絶不见妍华极目黄茅际白沙㡬树半天红似染居人云是木棉花思明州陈孚毒虫含弩满汀沙荒艹深眠十丈蛇遥望天邉红似火瘴云飞落木棉花岭南杂録汪广洋石鼎微熏茉莉香椰瓢满贮荔枝浆木棉花落南风起五月交州海气凉古耶道中有懐陈宪章翠烟浮垄麦初齐社树青青独鸟啼何处相思不相见木棉花下水门西晚次安南吕块站许天钖琼云归路正匆匆十里官亭坐晚风何事最闗孤客思数声啼鸟木棉红田家即事唐时升楝花䔩䔩桞毵毵犬吠西邻饷麦蚕雨过木棉齐放叶相邀作社到城南附橦花五言古种橦花陈髙炎方有橦树衣被代蚕桑舍西得闲园种之漫成行苖生初夏时料理晨夕忙挥锄向烈日洒汗成流浆培根浇灌频髙者三尺强鲜鲜緑叶茂灿灿金英黄结实吐秋茧皎洁如雪霜及时以収敛采采动盈筐缉治入机杼裁剪为衣裳御寒类挟纩老稚免凄凉豪家植花卉纷纷被垣墙于世竟何补争先翫芬芳弃取一何异感物増惋伤御定佩文斋咏物诗选卷三百三十四御定佩文斋咏物诗选卷三百三十五钦定四库全书御定佩文斋咏物诗选巻三百三十五竹类五言古咏竹谢朓窗前一丛竹青翠独言竒南条交北叶新笋杂故枝月光踈已宻风来起复垂青扈飞不碍黄口得相窥但恨从风箨根株长别离秋竹曲谢朓㛹娟绮牕北结根未参差従风既袅袅映日颇离离欲求枣下吹别有江南枝但能凌白雪贞心䕃曲池赋得竹元帝嶰谷管新抽淇园节复修作龙还葛水为马向并州柯亭临絶涧桃枝夹细流冠学芙蓉势花堪威鳯逰卭王若有献张骞应拜侯檐前竹沈约萌开箨已垂结叶始成枝繁䕃上郁郁促节下离离风动露滴沥月照影参差得生君户牖不愿夹华池緑竹呉均婵娟障绮殿绕弱拂春漪何当逢採拾为君笙与箎和新浦侯斋前竹江洪本生出髙岭移赏入庭蹊檀栾拂桂橑蓊葱傍朱闺夜条风析析暁叶露凄凄箨紫春鸎思筠緑寒螀啼不惜凌云茂遂听羣雀栖愿抽一茎实试看翔鳯来赋得山中翠竹张正见修竹映巖垂来风异夹池复涧藏髙节重林隐劲枝云生龙未上花落鳯将移莫言栖嶰谷伶伦不复吹赋得夹池修竹贺循緑竹影参差葳蕤带曲池逢秋叶不落经寒色讵移来风韵晩径集鳯动春枝所欣髙蹈客未待伶伦吹咏竹萧放懐风枝转弱防露影逾浓既来丹穴鳯还作葛陂龙赋得临池竹应制虞世南葱翠捎云质垂彩映清池波泛含风影流揺防露枝龙鳞漾嶰谷鳯翅拂涟漪欲识凌冬性惟有嵗寒知与东方左史虬修竹篇陈子昻龙种生南岳孤翠郁亭亭峰岭上崇崒烟雨下微𡨕夜闻鼯䑕叫昼聒泉壑声春风正澹荡白露已清泠哀响激金奏宻色滋玉英嵗寒霜雪苦含彩独青青岂不厌凝冽羞比春木荣春木有荣歇此节无彫零始愿与金石终古保坚贞不意伶伦子吹之学鳯鸣遂偶云和瑟张乐奏天庭妙曲方千变箫韶亦九成信䝉雕斵美常愿事仙灵驱驰翠虬驾伊郁紫鸾笙结交嬴台女吟弄昇天行擕手登白日逺逰戏赤城低昻𤣥鹤舞断续彩云生永随衆仙逝三山逰玉京慈姥竹李白野竹攒石生苍烟映江岛翠色落波深虚声带寒早龙吟曾未听鳯曲吹应好不觉蒲栁彫贞心常自保对新篁韦应物新绿苞初觧嫩气笋犹香含露渐舒叶抽丛稍自长清晨止亭下独爱此幽篁颜侍御㕔丛篁咏送薛存诚卢纶玉榦百余茎生君此堂侧拂帘寒雨响拥砌深谿色何事鳯凰雏兹焉理归翼竹张南史竹价长东南别种殊草木成林处处云抽笋年年玉天风起成韵池水涵更绿闲临庾信园数竿心自足竹戴叔伦巻箨正离披新枝复䝉宻翛翛月下闻褭褭林际出岂独对芳菲终年色如一竹谿李益访竹越云崖即林若谿絶宁知修榦下漠漠秋苔洁清光溢空曲茂色临幽澈采摘愧芳鲜奉君嵗暮节竹迳偶作权徳舆退朝此休沐闭戸无尘氛支策入幽迳清风随此君琴觞恣偃仰兰蕙相氤氲幽赏方自适林西烟景曛新栽竹白居易佐邑意不适闭门秋草生何以娯野性种竹百余茎见此谿上色忆得山中情有时公事暇尽日绕栏行勿言根未固勿言隂未成已觉庭宇内稍稍有余清最爱近牕卧秋风枝有声酬元九对新栽竹有怀见寄白居易昔我十年前与君始相识会将秋竹心风霜侵不得始嫌梧桐树秋至先改色不爱杨栁枝春来软无力怜君别我后见竹长相忆常欲在眼前故栽庭戸侧分手今何处君南我在北吟我赠君诗对之心恻恻题小桥前新竹招客白居易鴈齿小红桥垂檐低白屋桥前何所有苒苒新生竹皮开拆褐锦节露抽青玉筠翠如可飱粉霜不忍触闲吟声未已幽翫心难足管领好风烟轻欺凡艹木谁能有月夜伴我林中宿为君倾一杯狂歌竹枝曲东楼竹白居易潇洒城东楼遶楼多修竹森然一万竿白粉封青玉巻帘睡初觉欹枕看未足影转色入楼牀席生浮绿空城絶宾客向夕弥幽独楼上夜不归此君留我宿竹忩白居易常爱辋川寺竹忩东北廊一别十余载见竹未曽忘今春二月初卜居在新昌未暇作廐库且先营一堂开牕不煳纸种竹不依行意取北檐下忩与竹相当遶屋声淅淅逼人色苍苍烟通杳霭气月透玲珑光是时三伏天天气热如汤独此竹牕下朝廻觧衣裳轻纱一幅巾小簟六尺牀无客尽日静有风终夜凉乃知前古人言事颇谙详清风北牕卧可以傲羲皇邮竹元稹庭有萧萧竹门有阗阗骑嚣静本殊途因依偶同寄亭亭乍干云袅袅亦垂地人有异我心我无异人意寺院新竹元稹寳地琉璃坼紫苞琅玕踊亭亭巧扵削一一大如拱冰碧林外寒峰峦眼前耸槎枒矛㦸合屹仡龙蛇动烟泛翠光流嵗余霜彩重风朝竿籁过雨夜鬼神恐佳色有鲜姸修茎无拥肿节髙迷玉簇箨缀疑花捧讵必太山根本自仙坛种谁令植幽壤复此依闲冗居然霄汉姿坐爱藩篱壅噪集勌鸱乌炎昏繁蠛蠓未遭伶伦听非安子猷宠威鳯来有时虚心岂无奉新竹陆龟䝉别隖破苔藓严城树轩楹恭闻禀璇玑化质离青㝠色可定鸡颈实堪招鳯翎立窥五岭秀坐对三都屏晴月窈窕入曙烟霏㣲生昔者尚借宅况来处宾庭金罍縦倾倒碧露还鲜醒若非抱苦节何以偶惟馨徐观穉龙出更赋锦苞零新竹皮日休笠泽多异竹移之植后楹一架三百本緑沈森㝠㝠圆𦂳珊瑚节钐利翡翠翎俨若青帝仗矗如紫姑屏槭槭㣲风度漠漠轻霭生如神语钧天似乐奏洞庭一翫九藏冷再闻百骸醒有根可以执有可以馨愿禀君子操不敢先彫零寒竹僧皎然褭褭孤生竹独立山中雪苍翠揺劲风婵娟带寒月狂花不相似还共凌冬发竹轩司马光兹轩最洒落歴歴种琅玕正昼薄云稀萧萧风雨寒翠隂凉宴坐疎韵成清欢锦箨裁夏扇玉笋供春盘蜻蜗濳叶底暝雀投林端幽兴遇物惬髙懐随处安且免一日无何须千亩寛新竹朱子春雷殷檐际幽艹齐发生我种南窗竹戢戢已抽萌坐获幽林赏端居无俗情风竹如水声蔡珪好竹风淅淅流水声泠泠吾庐兼有此要是佳友生北牕午梦断冷簟无飞蝇端疑故人至唤作寒泉鸣揽衣起徘徊自笑还自惊无须问形似自可名双清题朱邸竹木虞集猗猗淇园竹结根盘石安枝干相扶持风雨不可干其实鳯所食君子思保完恒恐声影疎萧条霜露寒金玉慎髙节千载承清欢题竹呉寛翛然数君子落落俱长身东家每借看歩去不嫌频移栽幸许我已自前年春自我得此軰园居岂为贫但忧积雨霁日暴少精神终然勤灌溉枝叶还如新因兹悟为学黾勉在斯晨七言古赋得堦前嫩竹张正见翠竹梢云自结丛轻花嫩笋欲凌空砌曲横枝屡觧箨堦前踈叶强来风欲知抱节成龙处当扵山路葛陂中绿竹引宋之问青谿緑潭潭水侧修竹婵娟同一色徒生仙实鳯不逰老向空山人讵识妙年秉愿逃俗纷归卧嵩丘弄白云含情傲睨慰心目何可一日无此君竹张南史竹竹被山连谷出东南殊艹木叶细枝劲霜停露宿成林处处云抽笋年年玉天风乍起争韵池水相涵更绿却寻庾信小园中闲对数竿心自足刑部看竹效孟郊体欧阳修花妍儿女姿开落一何速竹比君子徳猗猗寒更緑京师多名园车马纷驰逐春风红紫时见此苍翠玉凌乱迸青苔萧踈拂华屋森森日影闲濯濯生意足幸此接清赏宁辞荐芳醁黄昏人去锁深廊枝上月明春鸟宿野竹呉镇野竹野竹絶可爱枝叶扶踈有真态生平素守逺荆榛走壁悬厓穿石罅虚心抱节山之阿清风白月聊婆娑寒梢千尺将如何渭川淇澳风烟多画竹呉镇与可画竹不见竹东坡作诗忘此诗髙丽老茧氷雪古戏写嵗寒巖壑姿纷纷苍霰落碧篠谡谡好风扶旧枝狰狞头角易变化细听夜深雷雨时绿筠轩为姚宰作萧执绿筠隐隐翳牕户此是姚侯读书处揺空翡翠晚宜人食实鸾凰晓相语稚子牵衣惜春露候卒编篱䕶秋雨何当便弃人间事抱琴走觅湖山住过华端叔草堂写晴竹扵壁上王绂我爱君家逺城郭遶檐竹色侵帘幙醉中挥翰写晴梢湘云一剪春隂薄看来顿觉风气清耳边恍若闻秋声啸歌到晚不归去髙卧翠隂唿月明五言律和黄门卢侍御咏竹张九龄清切紫庭垂葳蕤防露枝色无𤣥月变声有惠风吹髙节人相重贞心世所知鳯凰佳可食一去一来仪严郑公宅同咏竹杜甫绿竹半含箨新梢才出墙色侵书幌晚隂过酒樽凉雨洗娟娟净风吹细细香但令无剪伐㑹见拂云长和徐侍郎中书丛篠韵蒋涣中禁夕沈沈幽篁别作林色连鸡树近影落鳯池深为重凌霜节能虚应物心年年承雨露长对紫庭隂和王相公题中书丛竹寄上元相公郎士元多时仙径里色并翠琅玕幽意含烟月清隂比蕙兰枝繁分露重叶老爱天寒竟日双鸾止孤吟为一看池上竹杨巨源一丛婵娟色四面清泠波气润晚烟重光闲秋露多翠筠入踈栁清影拂圆荷嵗晏琅玕实心期有鳯过新竹元稹新篁才解箨寒色已青葱冉冉偏凝粉萧萧渐引风扶踈多透日寥落未成丛唯有团团节坚贞大小同题刘秀才新竹杜牧数茎幽玉色晓夕翠烟分声破寒牕梦根穿緑藓纹渐笼当槛日欲碍入帘云不是山隂客何人爱此君栽竹杜牧本因遮日种却似为谿移歴歴羽林影踈疎烟露姿萧骚寒雨夜敲劼晚风时故国何年到尘冠挂一枝竹迳薛能盘迳入依依旋惊幽鸟飞寻多苔色古踏碎箨声㣲鞭节横妨户枝梢动拂衣前谿闻到处应接钓鱼矶新栽竹杜荀鹤劚破莓苔地因栽十数茎牕风従此冷诗思当时清酒入杯中影棋添局上声不同桃与李潇洒伴书生庭竹李咸用嫩緑与老碧森然庭砌中坐消三伏景吟起数竿风叶影重还宻梢声逺或通更期春共看桃映小花红庭竹李中偶自山僧院移归傍砌栽好风终日起幽鸟有时来筛月牵诗兴笼烟伴酒杯南忩睡轻起萧飒雨声廻新竹张蠙新鞭暗入庭初长两三茎不是他山少无如此地生垂梢丛上出柔叶箨间成何用髙唐峡风枝扫月明赋竹孙岘万物中潇洒修篁独逸羣贞姿曾冒雪髙节欲凌云细韵风初发浓烟日正曛因题偏惜别不可暂无君和谢仲弓廷评栽竹梅尧臣移得谿边翠来为庭下隂惜根存旧土带笋助新林暗换萧萧叶知虚寸寸心东风莫揺撼培拥未应深次韵子由緑筠堂苏轼爱竹能延客求诗剰挂墙风梢千纛乱月影万夫长谷鸟惊棋响山蜂识酒香只应陶靖节㑹听北牕凉对竹黄庚门对南隣竹青青玉万竿虽然无地种且得隔篱看露叶晴犹湿风枝夏亦寒但教休剪伐日用报平安寄题竹轩杜本緑竹翛翛处华轩楚楚深暮留雏鳯宿晓听蛰龙吟月进牕櫺隐云移几席隂居然淇澳趣莫使俗尘侵盆竹僧善住瓦缶不多土娟娟枝叶蕃岂知么鳯尾元是古龙孙苍雪洒禅榻细香浮酒尊王猷来此见应亦为销魂竹户杨慎竹户少尘埃浓隂郁不开静闻清露坠凉送好风来鸟下弹琼粉虫行篆紫苔无人共欣赏坐啸独悠哉竹亭僧徳祥满园惟种竹竹里置幽亭犬吠青松路人来白鹭汀花沟安钓艇蕉地着茶缾老耳思鸣鳯何当借此听五言排律沈十四拾遗新竹生读经处同诸公之作王维闲居日清净修竹自檀栾嫩节留余箨新丛出旧阑细枝风响乱踈影月光寒乐府裁龙笛渔家伐钓竿何如道门里青翠拂仙坛同郭叅谋题崔仆射淮南节度使㕔前竹刘长卿昔种梁王苑今移汉将坛䝉茏低冕过青翠卷帘看得地移根逺经霜抱节难开花成鳯实嫩笋长鱼竿蔼蔼军容静萧萧郡宇寛细音和角暮踈影上门寒湘浦何年变山阳几处残不知轩屏侧嵗晚对袁安赋得竹箭有筠席夔共爱东南美青青叹有筠贞姿衆木异秀色四时均枝叶当无改风霜岂惮频虚心如待物劲节自留春鲜润期栖鳯婵娟可并人待看初箨巻粉泽更宜新杜中丞书院新移小竹王建此地本无竹逺从山寺移经年求养法隔日记浇时嫩緑巻新叶残黄收故枝色惊寒不动声与静相宜爱䕶出常数稀稠看自知贫家縁未有客散独行迟题卢秘书夏日新栽竹二十韵白居易湘竹初封植卢生此考槃久持霜节苦新託露根难等度须当砌踈稠要满栏买怜分薄俸栽称作闲官叶剪蓝罗碎茎抽玉琯端几声清淅沥一簇緑檀栾未夜青岚入先秋白露团拂肩揺翡翠熨手弄琅玕韵透牕风起隂铺砌月残炎天闻觉冷窄地见疑寛梢动胜揺扇枝低好挂冠碧笼烟羃羃珠洒雨珊珊晚箨晴云展隂牙蛰虺蟠爱従抽马策惜未截鱼竿松韵徒烦听桃夭不足观梁惭当家杏台陋本司兰撑拨诗人兴勾牵酒客欢静连芦簟滑凉拂葛衣单岂止消时暑应能保嵗寒莫同凡草木一种夏中看赋得震为苍筤竹朱庆余为擢东方秀萧然异衆筠青䓤才映粉蒙宻正含春嫩箨霑㣲雨幽根絶细尘乍怜分径小偏觉带烟新结实皆留鳯垂隂似庇人愿为竿在手深水钓頳鳞新竹李建勲袅袅薰风软娟娟湛露光参差仙子仗迤逦羽林枪迥去侵花地斜来破藓墙箨干犹抱翠粉腻若涂粧迳曲茎难数隂踈叶未长嬾嫌吟客倚甘畏夏虫伤映水如争立当轩自着行北亭樽酒兴还为此君狂七言律竹崔涯领得谿风不放廽傍窗縁砌徧庭栽行招野客为邻住看引山禽入郭来幽院独惊秋气早小门深向緑隂开谁怜翠色兼寒影静落茶瓯与酒杯和令狐舎人酬峰上人题山栏孤竹杨巨源满院氷姿粉箨残一茎青翠近帘端离丛自欲亲香火抱节何妨共嵗寒能让繁声任真籁觧将孤影对芳兰范云许访西林寺枝叶须和彩鳯看南庭竹李绅东南旧美凌霜操五月凝隂入座寒烟惹翠梢含玉露粉开春箨耸琅玕莫令戏马儿童见试引为龙道士看须信结根香实在鳯凰终拟下云端邻人自金仙观移竹李逺移居新竹已堪看斸破莓苔得几竿圆节不教伤粉箨低枝犹拟拂霜坛墙头枝动和烟緑枕上风来送夜寒第一莫教渔父见且从萧飒满朱栏题新竹方干青苔斸破植贞坚细碧竿排郁眼鲜小鳯凰声吹嫩叶短蛟龙尾袅轻烟节环腻色端匀粉根拔秋光暗长鞭怪得入门肌骨冷缀风粘月满庭前越州使院竹方干莫见凌风飘粉箨须知碍石作盘根细看枝上蝉吟处犹是笋时虫蚀㾗月送緑隂斜上砌露含寒色湿遮门列仙终日逍遥地鸟雀濳来不敢喧竹罗邺翠叶才分细细枝清隂犹未上堦墀蕙兰虽许相依日桃李还应笑后时抱节不为霜雪改成林终与鳯凰期渭滨若更徴贤相好作渔竿系钓丝新竹薛能栁营茅土倦麄材因向山家乞翠栽清露便教终夜滴好风疑是故园来栏边匠去朱犹湿溉后虫浮穴暗开他日㑹应威鳯至莫辞公府受尘埃题竹秦韬玉削玉森森幽思清阮家髙兴尚分眀卷帘隂薄漏山色欹枕韵寒宜雨声斜对酒缸偏觉好静笼棋局最多情却惊九陌轮蹄外独有谿烟数十茎竹郑谷宜烟宜雨又宜风拂水藏邨复间松移得萧骚从逺寺洗来踈净见前峰侵堦藓拆春芽迸绕径莎㣲夏䕃浓无赖杏花多意绪数枝穿翠好相容洗竹王贞白道院竹繁教略洗鸣琴酌酒看扶踈不图结实来双鳯且要长竿钓巨鱼锦箨裁冠添散逸玉芽修馔称清虚有时记得三天事自向琅玕节下书题友人庭竹殷文珪丛篁萧瑟拂清隂贵地栽成碧玉林尽待花开添鳯食可怜风击伏龙吟钿竿离立霜文静锦箨飘零粉节深何事子猷偏寄赏此君心似主人心竹韩溉緑色连云万叶开王孙不厌满庭栽凌霜尽节无人见终日虚心待鳯来谁许风流添兴咏自怜潇洒出尘埃朱门处处多闲地正好移隂覆翠苔竹李中森森移得自山荘植向空庭野兴长便有好风来枕簟更无闲梦到潇湘廕来砌藓经踈雨引下谿禽带夕阳闲约羽人同赏处安排棋局就清凉次韵刘贡父西省种竹苏轼要知西掖承平事记取刘郎种竹初旧徳终唿名字外后生谁续笑谈余成隂障日行当见取笋供庖计已踈白首林间望天上平安时报故人书次韵何文缜种竹韩驹杜陵穷老觅桤栽不似何郎种笛材三径莫忧荒艹合一樽如与故人开未堪急雨枝枝打便有幽禽日日来坐诵东坡食无肉诗肠日午转饥雷移竹刘克荘借居未定先栽竹为爱踈声与薄隂一日暂无能鄙吝数竿虽小亦萧森牕间对了添诗料郭外移来费俸金自笑明年何处在虚檐风至且披襟义师院丛竹郭长倩南轩移植自西坛瘦玉亭亭十数竿得法未应输老柏託根兼得近幽兰虽无秾艳包春色自许贞心老嵗寒百艹千花尽零落请君来向此中看丹阳观竹自宫中移赐李献能素士如林待紫青紫青新许住蓬瀛姢娟粉节霜筠出矗矗烟梢玉削成福地根茎䝉化育中天雨露借恩荣緑章封事朝来奏又听风前彩鳯鸣竹隂白珽占断人间潇洒地全身水墨画篔筜非烟非雾一林碧似雨似晴三径凉翠袖佳人黯空谷白须道士隐南塘数竿醉日君须记移向西轩补夕阳赋文子方家篔筜竹影虞集数箇篔筜一小亭南窗承日映寒青水精帘里珊瑚树云母屏前翡翠翎却爱㣲风动萧瑟翻疑薄暮倚娉婷凭君縦有鵞谿绢莫与空山结定形种竹洪希文移得霜根趂雨栽墙隂踏破一方苔甫能引汝清风到未暇招渠俗子来猿讶便当书案立鹤知早避钓船回不妨更了嵗寒计早晚栽松兼种梅居竹轩倪瓒翠竹如云江水春结茅依竹住江滨阶前迸笋从侵径雨后垂隂欲覆邻映叶黄鹂还自语傍人白鹤亦能驯遥知静者忘声色满屋清风未觉贫偁心寺看竹章敞山深无数碧琅玕爱静人来取次看地匝翠云侵骨冷径迷苍雪蔽天寒风敲玉佩惊清梦月浸金波起宿鸾我欲平分僧半榻烦君日日报平安风雨种竹李东阳石栏沙路雨声干为欠萧萧一两竿深带土膏従地底暝移茅屋过江干方扵辰日依时种影待晴天拂翠看试倚蓬窗聼踈宻布袍沾尽不知寒竹呉寛种竹能招鳯鸟来月明清影拂书堆笋鞭遇石犹斜出花米逢春莫乱开此物似贤今合荐吾家医俗旧曾栽若従后圃论髙节梨白桃红孰取材种竹文徴明分得亭亭绿玉枝雨余生意满阶墀凌霄已展踈踈叶䕶粉聊营短短篱肯信移来真是醉不愁俗在未能医人间此夜频前席凉月虚忩更自宜五言絶句赋得临池竹太宗贞条障曲砌翠叶贯寒霜拂牖分龙影临池待鳯翔临阶竹卢照邻封霜连锦砌妨露拂瑶阶聊将仪鳯质暂与俗人谐竹里馆王维独坐幽篁里弹琴复长啸深林人不知明月来相照斤竹岭王维檀乐映空曲青翠漾涟漪暗入商山路樵人不可知斤竹岭裴廸明流纡且直緑篠宻复深一径通山路行歌望旧岑雨后对后檐竹崔元翰含风揺砚水带雨拂墙衣乍似秋江上渔家半掩扉庭竹刘禹钖露涤铅粉节风揺青玉枝依依似君子无地不相宜竹迳韩愈无尘従不扫有鸟莫令弹若要添风月应除数百竿竹谿韩愈蔼蔼谿流漫梢梢岸篠长穿沙碧簳净落水紫苞香题竹李羣玉一顷含秋緑森风十万竿气吹朱夏转声扫碧霄寒竹徐铉劲节生宫苑虚心奉豫逰自然名价重不羡渭川侯竹朱子种竹官墙隂经年但憔悴故园新緑多宿干转苍翠题纸上竹鲜于枢隂凉生研池叶叶秋可数京华客梦醒一片江南雨一叶竹为竹叟禅师作呉镇谁云古多福三茎四茎曲一叶研池秋清风满淇澳岳生画竹郑元祐修篁含雨余枝拂清风起扫破碧玲珑髙堂净如洗丛竹图髙启窈窕复䝉茏千山万竹中幽人独惊起秋雨共秋风略上人房竹髙启幽篠半梢横山窗飐月明上人禅定久不怕有秋声七言絶句従韦二明府续处觅绵竹杜甫华轩蔼蔼他年到绵竹亭亭出县髙江上舎前无此物幸分苍翠拂波涛晚春归山居题忩前竹刘长卿谿上残春黄鸟稀辛夷花尽杏花飞始怜幽竹山牕下不改清隂待我归清水驿丛竹天水赵云余手种一十二茎栁宗元檐下踈篁十二茎襄阳从事寄幽情秪因更使伶伦见写尽雌䧺双鳯鸣葺夷陵幽居李渉负郭依山一径深万竿如束翠沈沈从来爱物多成癖辛苦移家为竹林题李次虚牕竹白居易不用裁为鸣鳯管不须截作钓鱼竿千花百草凋零后畱向纷纷雪里看问移竹白居易问君移竹意如何慎勿排行但间窠多种少栽皆有意大都少校不如多髙司马移竹马戴丛居堂下幸君移翠掩灯忩露叶垂莫羡孤生在山谷无人看着拂云枝竹风唐彦谦竹映风牕数阵斜旅人愁坐思无涯夜来畱得江湖梦全为干声似荻花庭竹唐球月笼翠叶秋承露风亚繁梢暝扫烟知道雪霜终不变永畱寒色在庭前苦竹径陆希声山前无数碧琅玕一径清森五月寒世上何人怜苦节应须细问子猷看春日山中竹裴説数竿苍翠拟龙形峭拔须教此地生无限野花开不得半山寒色与春争竹李建勲琼节髙吹宿鳯枝风流交我立忘归最怜瑟瑟斜阳下花影相和满客衣竹陈陶不厌东谿绿玉君天坛双鳯有时闻一峰晓似朝仙处青节森森倚綘云其二须题内史琅玕坞几醉山阳琴瑟邨剰飬万茎将扫俗莫教凡鸟闹云门其三一谿云母间灵花似到封矦逸士家谁识雌雄九成律子乔丹井在深涯其四啸入新篁一里行万竿如瓮锁龙惊巢翡翠无寻处间倚云根刻姓名其五青岚帚亚思吾祖绿润偏多忆蔡邕长听南园风雨夜恐生鳞甲尽为龙其六迸玉闲抽上钓矶翠苖番次脱霞衣山童泥乞青骢马骑过春泉掣手飞其七一节唿龙万里秋数茎垂海六鳌愁更须瀑布峰前种云里阑干过子猷其八丘壑谁堪话碧鲜静寻春圃认婵娟㑹当小杀青瑶简图写龟鱼把上天其九𤣥圃千春闭玉丛淇阳一祖碧云空不须骚屑愁江鸟今日南枝在国风对竹李中懒穿幽径冲鸣鸟忍踏清隂损翠苔不似闲闲倚枕听秋声如雨入轩来竹林林逋寺篱斜夹千梢翠山磴深穿万箨干却忆贵家㕔馆里粉墙时画数茎看壬戍正月晦与仲元自淮上复至齐安王安石风暖紫荆处处开雪干沙净水洄洄意行却得前年路看尽梅花看竹来霜筠亭苏轼觧箨新篁不自持婵娟已有嵗寒姿要看凛凛霜前意须待秋风粉落时横山堂孙觌苍云十亩䕃平寛露叶风枝绕舎寒莫遣先生赋归去且令小吏报平安新竹阙名根露苍龙嵴骨寒叶盘丹鳯尾梢端风雷未化秋塘影鱼鼈长猜是钓竿细香轩路铎霜雪青青玉一丛肯从桃李借薰醲不知香界何从立凭仗清风问箨龙墨竹龎铸一谿流水玉涓涓谿上修篁接暮烟谁倩能诗文与可笔端移得小江天其二弥川急雨暗秋空无限琅玕淡墨中劒甲摐摐军十万欲将貔虎战斜风琳宫词许有壬凉入帘帏夜色轻瑶台添月更虚明一壶天地浑无迹只有清风动竹声扇上竹杨载种竹何须种万竿一枝分影亦檀栾秋宵更受风披拂聼取清音入梦寒题金显宗画墨竹栁贯海润星辉大定年生绡笔笔写苍烟若为梦里篔筜谷直到洋州雪筏边墨竹欧阳𤣥两枝淡淡与浓浓垂叶应无靃靡容玉立满身都是雨何人能识葛陂龙题竹石图陈旅蓝田水曲青玉立雨过秋光满林湿故人结屋傍幽崖静爱石牕晴翠入题雨竹陈旅江上鹧鸪畱客住黄陵庙下泊船时一林春雨垂垂緑消得晴风烂熳吹题王虚斋所藏镇南王墨竹纳延帝子乗鸾谒紫清满天风露翠衣轻闲将十二参差玉吹向云间作鳯鸣苏东坡竹呉镇晴梢初放叶可数新粉才消露未干太似美人无俗韵清风徐洒碧琅玕苏东坡竹黄公望一片湘云湿未干春风吹下玉琅玕强扶残醉挥吟笔帘帐萧萧翠雨寒题柯敬仲竹台哈布哈梁王宅里参差见山简池边烂熳栽记得九霄秋月上满庭清影覆苍苔题柯学士画竹陈基羣玉仙人佩水苍金茎分露服琳瑯曾将天上昭华琯吹作飞龙奉玉皇遵道竹枝张雨篔筜谷口白云生云里琅玕万玉声惊破幽人春枕梦一窗斜月半梢横题云林竹张简笠泽荘头道士家书牕风竹翠交加新梢便有凌云势髙出墙檐扫落花题宋好古墨竹危素我忆东曹粉署郎琅玕写就拂云长秪疑散歩云林曲独聼秋声待晚凉早朝待漏题杨谕徳竹王璲禁钟才动晓风㣲新竹踈踈对琐闱不是日髙帘不卷怕教空翠湿朝衣题竹王绂宫树栖鸦拜夕郎洞门烟霭竹苍苍珮声揺曵归来晚香篆初消月满牀竹徐渭昨夜牕前风月时数竿踈影响书帏今朝搨向谿藤上犹觉秋声笔底飞题薛淡园墨竹僧道衍淡淡烟中映夕曛踈疎石上拂晴云展图却忆西冈夜坐听秋声亦有君题王黄鹤墨竹僧徳祥辋川竹里旧题诗画里如今似见之满耳秋声人不到弹琴长啸月来时御定佩文斋咏物诗选卷三百三十五御定佩文斋咏物诗选卷三百三十六钦定四库全书御定佩文斋咏物诗选巻三百三十六笋类五言古食笋白居易此州乃竹乡春笋满山谷山夫折盈把抱来早市鬻物以多为贱双钱易一束置之炊甑中与饭同时熟紫箨拆故锦素肌擘新玉每食遂加飡经时不思肉乆为京洛客此味常不足且食勿踟蹰南风吹作竹和黄鲁直食笋次韵苏轼饱食有残肉饥食无余菜纷然生喜怒似被狙公卖迩来谁独觉凛凛白下宰一饭在家僧至乐甘不坏多生味蠧简食笋乃余债萧然映樽俎未肯杂菘芥君看霜雪姿童稚已耿介胡为遭暴横三嗅不忍嘬朝来忽解箨势迫风雷噫尚可饷三闾饭筒缠五采食笋十韵黄庭坚洛下斑竹笋花时压鲑菜一束酬千金掉头不肯卖我来白下聚此族富庖宰蠒栗戴地翻觳觫触墙坏入中厨如偿食竹债甘葅和菌耳辛膳胹姜芥烹鵞杂股掌炮鼈乱裠介小儿哇不美䑕壤有余嘬可贵生于少古来食共噫尚想髙将军五谿无人采萧巽葛敏修二学子和予食笋诗次韵答之黄庭坚北馔厌羊酪南庖丰笋菜自北初落南几为儿所卖习知价亷平百态事烹宰盐晞枯腊瘦蜜渍真味坏就根煨茁美岂念炮烙债咀吞千亩余胷次不虿芥二妙各能诗才名动江介诗论多佳句脍炙甘我嘬因君思养竹万籁听秋噫从此缮藩篱下令禁渔采食新笋岑安卿黄虀瓮已竭枯䐹筐亦空老芥长芒刺食乆咽为痛山雨拆竹胎未入春盘供畦丁适踵门致我亲戚送脱绷锦纹㪚切玉霜刀弄新香歕汤鼎馋涎迸齿缝未倩搜诗肠已破食肉梦参禅诚滑稽煮箦宜笑闹赞宁谱亦佳涪翁句堪诵僻居东海偏斯味时一中山僧应厌餐饱食听春咔七言古双笋歌送李回兼呈刘四李颀并抽新笋色渐緑逈出空林双碧玉春风解箨雨润根一枝半叶青露㾗为君当靣拂云日孤生四逺何足论再三抱此怅为别嵩洛故人与之说食笋行唐庚半夜春山试雷雨惊起蛰龙初出土野人不惜苍苔古掘得嘉餐自烧煮满盘明玉逺飘风一箸鲈鱼味差苦竹斋食罢竹阴午竹里行吟傲簪组君夸食肉君固卑我夸食笋我亦痴阿蛮丰肌飞燕瘦意态艶异要皆竒君不见天随先生贫食杞又不见闗中客卿肥刺齿丰俭不齐皆有理彼此相忘聊尔耳苦笋陆游藜藿盘中忽眼明骈头脱襁白玉婴极知耿介种性别苦节乃与生俱生我觉魏征殊媚妩约束儿童勿多取人才自古要养成放使干霄战风雨谢唐徳明惠笋杨万里髙人爱笋如爱玉忍口不餐要添竹云何又遣十軰来昏花两眼为渠开贩夫束缚向市卖外强中干美安在锦纹犹带落花泥不论烧煮两皆竒猪肝累人真可怍以笋累公端不恶食笋刘因梦廻齿颊风萧骚幽姿不许霜松髙南来苍玉不盈束已觉饮兴翻云涛诗家胷次自宜此尚嫌烟火湏烹炰想像南风吹万竹箨龙正恐称寃号石盆养鱼心自苦仰羡鸜鹆云间巢眼中嵗旱土不膏长鑱后虑山无毛退食归来北牕梦山巅朱凤声嗷嗷笋呉鎭緑阴昼静南风来晴梢拂拂烟花开箨龙走地牙角出班班玉立横苍苔长鑱穿云石路滑锦衣脱䙀玉版白鸣牙未下氷雪韲开笼先放杨州鹤食烧笋畱题陈惟寅竹间杨基春雷一声万簪玉参差乱迸莓苔緑斩来扫叶当境烧何异燃箕煮秋菽登盘查牙玉版肥焦尾碎破苍龙皮山人大嚼无以报写作林间烧笋诗新笋歌岳岱满林黄鸟不胜啼林下新笋与人齐春风闭门走山兎白昼露滴惊竹鸡雨中三日春已过又近石牀添几箇竞将头角向青云不管阶前緑苔破五言律篱笋李颀东园长新笋映石复穿篱迸出依青嶂攒生伴緑池密因林向背行逐地髙卑但恐春将老青青独尔为五言排律和侯协律咏笋韩愈竹亭人不到新笋满前轩乍出真堪赏初多未觉烦成行齐婢仆环立比儿孙验长常擕尺愁干屡侧盆对吟忘膳饮偶坐变朝昏滞雨膏腴湿骄阳气候温得时方张王挟势欲腾骞见角牛羊没看皮虎豹存攒生犹有隙㪚布忽无垠讵可持筹算谁能以理言纵横公占地罗列暗连根狂剧时穿壁羣强几触藩深濳如避逐逺去苦追奔始讶妨人路还惊入药园萌芽防寖大覆载莫偏恩已复侵危砌非徒出短垣身宁虞瓦砾计拟揜兰荪且叹髙无数庸知上几番短长终不较先后竟谁论外恨苞藏密中仍节目繁暂湏廻歩履要取助盘飱穰穰疑翻地森森竞塞门戈矛头戢戢蛇虺首掀掀妇懦咨料拣儿痴谒尽髠侯生来慰我诗句读惊魂属和才将竭呻吟至日暾七言律闻开元寺开笋园寄章上人皮日休园鎻开声骇鹿羣满林藓箨水犀文森森竞泫林梢雨争穿石上云并出亦如鵞管合各生还似犬牙分折烟东露如相遗何𦙍明朝不茹荤食笋曾几花事阑珊竹事初一番风味殿春蔬龙蛇戢戢风雷后虎豹斑斑雾雨余但使此君常有子不忧每食叹无鱼丁宁下里湏畱取障日遮风却要渠都下食笋自十一月至四月戏题杨万里竹祖龙孙渭上居供侬樽俎半年余斑衣戏綵春无价玉版谈禅佛不如若怨平生食无肉何如陋巷饭斯蔬不湏庾韭元修菜喫到憎时始忆渠食烧笋郝天挺煨拙旧闻山谷语劝耕还忆大苏诗传将火候无多诀畱得天眞又一竒未放锦绷开束缚已看玉版证茶毘白麻初拜惊烧尾见此应惭富贵痴佩之惠笋干自称玉版老师谓原博冬笋为呉山少俊疉韵奉谢李东阳玉版山深石路开东轩眞被笼盛来饱谙南国烟霞味不入长安酒肉堆老觉禅心终苦淡瘦㸔诗骨共崔嵬丛林年少休相笑脱却衣更懒裁答于乔次韵谢送冬笋呉宽西郭清风棊墅开门前俗物敢持来聊供香饭抄云子为想长鑱斸雪堆空腹冷含金𤨏碎壮心未怯玉崔嵬知君能画非馋守乞与鵞谿绢剪裁行根笋朱之蕃琅玕林立拂云髙诘屈盘根茁上膏龙尾挂崖鹰攫爪鳯咮衔石蠏舒螯清阴只拟过邻屋玉版何期饫老饕好待春雷抽犊角长鑱不用费爬搔笋朱之蕃龙孙头角奋春雷蓦径穿林破緑苔已放琅玕摩碧汉聊从玉版荐金罍煮泉清入诗脾健喷饭香传笑口开清味不妨频作供万竿烟雨为栽培赐鲜笋于慎行殊钖光生玉笋班曽从青简赋檀栾蒲筐乍觧香盈座锦箨初分緑满盘一饭疑含仙禁雨三秋犹忆北牕寒惭无凤实仪千仞祝有龙孙长万竿五言絶句新笋朱子翛翛江上林白日暗风雨下有万玉虬三冬卧寒土笋脯朱子南山春笋多万里行枯腊不落盘餐中今知緑如箦笋郑允端竹林春雨过瘦笋迸苔长坐待成髙节清标出短墙内中偶述徐祯卿朱筥殊方贡黄旗使者回内园春未到青笋渡江来六言絶句㸔笋六言杨万里笋如滕薛争长竹似夷齐独清只爱锦绷满地暗林忽两三茎七言絶句昌谷北园新笋李贺箨落长竿削玊开君㸔母笋是龙材更容一夜抽千尺别却池园数寸埃其二斫取青光写楚词赋香春粉黒离离无情有恨何人见露压烟啼千万枝初食笋呈座中李商隐嫩箨香苞初出林五陵论价重如金皇都陆海应无数忍剪凌云一寸心笋王禹偁昨夜春雷迸藓痕乱披烟箨出柴门稚川龙过应廻首认得青青几代孙谢惠猫儿头笋苏轼长沙一日煨笾笋鹦鹉洲前人未知走送烦公助汤饼猫儿突兀䑕穿篱笋朱松一雷惊起箨龙儿戢戢满山人未知急唤苍头斸烟雨明朝吹作竹参差次韵谢刘仲行惠笋朱子谁寄寒林新斸笋开奁喜见白差差知君调我酸寒甚不是封侯食肉姿御定佩文斋咏物诗选卷三百三十六御定佩文斋咏物诗选卷三百三十七钦定四库全书御定佩文斋咏物诗选巻三百三十七牡丹花类五言古白牡丹白居易城中㸔花客旦暮走营营素华人不顾亦占牡丹名开在深寺中车马无来声唯有钱学士尽日遶丛行怜此皓然质无人自芳馨衆嫌我独赏移植在中庭㽞景夜不暝迎光曙先眀对之心亦静虚白相向生唐昌玊蘂花攀翫衆所争折来比颜色一种如瑶琼彼因稀见贵此以多为轻始知无正色爱恶随人情岂惟花独尔理与人事并君看入眼者紫艳与红英七言古和李中丞慈恩寺清上人院牡丹花歌权徳舆淡荡韶光三月中牡丹偏自占春风时过寳地㝷香径已见新花出故丛曲水亭西杏园北浓芳深院红霞色擢秀全胜珠树林结根幸在青莲域艳蘂鲜房次第开含烟洗露照苍苔龎睂倚杖禅僧起轻翅萦枝舞蝶来独坐南台时共美闲行古刹情何已花间一曲奏阳春应为芬芳比君子逺公亭牡丹李咸用雁门禅客吟春亭牡丹独逞花中英双成腻脸偎云屏百般姿态因风生延年不敢歌倾城朝云暮雨愁娉婷蘂繁蚁脚粘不行蝶迷蜂醉飞无声庐山根脚含精灵发妍吐秀丛君庭湓江太守多闲情栏朱绕绛留轻盈潺潺绿醴当风倾平头奴子啾银笙红葩艶艳交童星左文右武怜君荣白铜堤上慙清眀朝元宫白牡丹宋褧瑶圃廓落崑崙髙霓旌豹节凌旋飇东门偷种来尘嚣开云镂月百千瓣雪㾗氷璺辞锼琱重台复榭玊版白湿露拥出青霞娇琼娥爱春受春足香腴酥腻愁风消人间洛阳红紫妖紫霞灎灎吹秦箫青鸾望极何当招同院僚观阁中牡丹作唐顺之西掖衡连翡翠城笼烟袅雾百花眀祇谓紫薇方吐萼忽言红药已敷英红药葳蕤艳盛阳万年春色在文昌宁同邺下芙蓉苑讵比雒阳桃李场裁成异瓣千般锦缬就同心一様黄金阁披时浑是画绮楼凝处并疑妆濯枝故向凤池上裛露偏依仙掌傍仙掌嶙峋对凤池词郎侍直鹭鹓齐玲珑玊珮花间暎飘曵罗衫叶下迷花间叶下情无极含笑含娇似相识羞将鸡舌鬬馨香欲取䴊冠并颜色翠幕分㸔态转新朱栏斜倚不胜春未採孤根助灵液聊持芳蘂赠佳人五言律咏牡丹未开者韩琮残花何处藏尽在牡丹房嫩蘂包金粉重葩结绣嚢云凝巫峡梦帘闭景阳妆应恨年华促迟迟待日长牡丹裴说数朶欲倾城安同桃李荣未尝贫处见不似地中生此物疑无价当春独有名逰蜂与蝴蝶来往自多情白牡丹王贞白谷雨洗纎素裁为白牡丹异香开玉合轻粉泥银盘晓贮露华湿宵倾月魄寒佳人淡妆罢无语倚朱栏李才元寄示蜀中花图范镇自古成都胜开花不似今径围三尺大颜色几重深未放香喷雪仍藏蘂㪚金要知空相谕聊见主人心和仲常牡丹诗王恽汉殿承恩早金盘荐露新色酣中省乐香重锦窠春尽殿羣芳后谁辞载酒频清如司马相也作插花人五言排律和王郎中召看牡丹姚合葩叠萼相重烧栏复照空妍姿朝景里醉艳晚烟中乍怪霞临砌还疑烛出笼绕行惊地赤移坐觉衣红殷丽开繁朶香浓发几丛裁绡様岂似染茜色宁同嫩畏人㸔损鲜愁日炙融婵娟涵宿露烂熳抵春风纵赏襟情合闲吟景思通客来归尽嬾莺恋语无穷万物珍那比千金买不充如今难更有纵有在仙宫牡丹薛能异色禀陶甄常疑主者偏衆芳殊不类一笑独奢妍颗坼羞含懒藂虚隐䧟圆亚心堆胜被美色艳于莲品格如寒食精光似少年种堪收子子价合易贤贤迥秀应无妬竒香称有仙深隂宜暎幕富贵助开筵蜀水争能染巫山未可怜数难忘次第立困恋傍邉逐日愁风雨和星祝夜天且从㽞尽赏离此便归田赋牡丹贡奎曲槛春如锦晴开晓日妍树揺风影乱枝滴露光圆玉珮停湘女金盘拱汉仙翠填宫鬓巧黄染御袍鲜力费青工造名随绮语传细翎层拥鹤弱翅独迎蝉倚竹成双立留花任衆先乆看心已倦欲折意还怜洛谱今存几吴园路忆千可应频载酒相与醉华年七言律戏题牡丹韩愈幸自同开俱隐约何须相倚鬬轻盈凌晨併作新妆面对客偏含不语情双燕无机还拂掠游蜂多思正经营长年是事皆抛尽今日栏邉眼蹔眀牡丹薛能去年零落莫春时泪湿红牋怨别诗常恐便同巫峡㪚因何重有武陵期传情每向馨香得不语还应彼此知欲就阑邉安枕席夜深闲共说相思牡丹薛能牡丹愁为牡丹饥自惜多情欲瘦羸浓艳冷香初葢后好风甘雨正开时吟蜂遍坐无闲蘂醉客曽偷有折枝亰国别来谁占翫此花光景属吾诗牡丹温庭筠水漾晴红压叠波晓来金粉覆庭莎裁成艳思偏应巧分得春光数最多欲绽似含双靥笑正繁疑有一声歌华堂客㪚帘垂地想凭栏干敛翠娥牡丹韩琮桃时杏日不争浓叶帐隂成始放红晓艳逺分金掌露暮香深惹玉堂风名移兰杜千年后贵擅笙歌百醉中如梦如仙忽零落暮霞何处绿屏空牡丹方干不逢盛暑不冲寒种子成丛用法难醉眼若为抛去得狂心更拟折来㸔凌霜烈火吹无焰裛露隂霞晒不干莫道娇红怕风雨经时犹自未凋残牡丹方干借问庭芳早晚栽座中疑展画屏开花分浅浅燕支脸叶堕殷殷腻粉腮红砌不须夸芍药白苹何用逞重台慇懃为报看花客莫学逰蜂日日来牡丹李山甫邀勒春风不蚤开衆芳飘后上楼台数苞仙艳火中出一片异香天上来晓露精神妖欲动暮烟情态恨成堆知君也觧相轻薄斜凭阑干首重廻牡丹罗隐似共东风别有因绛罗髙卷不胜春若教解语应倾国任是无情亦动人芍药与君为近侍芙蓉何处避芳尘可怜韩令功成后辜负秾华过此身牡丹秦韬玉坼妖放艳有谁催疑就仙中旋折来图把一春皆占断故留三月始教开压枝金蘂香如扑逐朶檀心巧胜栽好是酒䦨丝竹罢倚风含笑向楼台僧舎白牡丹吴融腻若裁云薄缀霜春残独自殿羣芳梅妆向日霏霏暖纨扇揺风闪闪光月魄照来空见影露华凝后更多香天生洁白宜清浄何必殷红暎洞房其二侯家万朶簇霞丹若并双林素艳难合影只应天际月分香多是畹中兰虽饶百卉争先发还在三春向后残想得惠休凭此槛肯将荣落意来看红白牡丹吴融不必繁絃不必歌静中相对更情多殷鲜一半霞分绮洁澈旁邉月飐波㸔乆愿成荘叟梦惜留须倩鲁阳戈重来应共今来别风堕香残衬緑莎赵侍郎看红白牡丹因寄杨状头赞图殷文珪迟开都为让羣芳贵地栽成对玊堂红艳袅烟疑欲语素华暎月只闻香剪裁偏得东风意淡薄如矜西子妆雅称花中为首冠年年长占断春光再看光福寺牡丹刘兼去年曽㸔牡丹花蛱蝶迎人傍綵霞今日再逰光福寺春风吹我入仙家当筵芬馥歌脣动倚槛娇羞醉眼斜来嵗未朝亰阙去依前和露载归衙追和白舎人咏白牡丹徐夤蓓蕾抽开素练嚢琼葩薰出白龙香裁分楚女朝云片剪破嫦娥夜月光雪句岂须徴栁絮粉腮应恨贴梅妆槛邉几笑东篱菊冷折金风待降霜尚书座上赋牡丹花得轻字其花自越中移植徐夤流苏凝作瑞华精仙阁开时丽日晴霜月冷销银烛焰寳瓯圆印綵云英娇含嫩脸春妆薄红蘸香绡艳色轻早晚有人天上去寄他将赠董双成严相公宅牡丹徐铉但是豪家重牡丹争如丞相阁前㸔凤楼日暖开偏早鸡树隂浓谢更难数朶已应迷国艳一枝何幸上尘冠不知更许凭栏否烂熳春光未肯残昼锦堂再赏牡丹韩琦锦堂重赏牡丹红不惜残英数日空嘉艳岂无来嵗好清欢难得故人同谁言山下曽为雨只恐身轻去逐风且共对花开笑口莫持姚左较雌雄答西京王尚书寄牡丹欧阳修新花来逺喜开封唿酒㸔花兴未穷年少曽为洛阳客眼眀重见魏家红却思初赴青油幕自笑今为白髪翁西望无由陪胜赏但吟佳句想芳丛和君贶寄河阳侍中牡丹司马光真宰无私妪煦同洛花何事占全功山河势胜帝王宅寒暑气和天地中尽日玉盘堆秀色满城绣毂走春风谢公髙兴㸔春物倍忆清伊与碧嵩宿新丰坊咏瓶中牡丹因懐故园杨万里客子泥涂正可怜天香国色一枝鲜雨中晚歛寒如此烛底宵暄笑粲然自觉玉容微婉软急将翠掌䕶婵娟江南也有新丰市未羡賔王酌圣贤赋益公平园牡丹白花青绿杨万里东阳封作万花王更赐珍华出上方白玉杯将青玉酒碧罗领衬素罗裳古来洛口元无种今日天心别作香涂改欧家纪文看此花未出说姚黄应制粉红双头牡丹党懐英卿云分瑞两嫣然镜里妆成谷雨天晓日倚阑争妬艳春风拾翠两骈肩水南水北何曾见桃叶桃根本自仙梦想沈香亭北槛略修花谱纪芳妍其二春意应嫌芍药迟一枝分秀伴双蕤并肩翠袖初酣酒对镜红妆欲鬬竒上苑风烟工献巧中天雨露本无私更㸔㪚作人间瑞万里黄云麦两岐五月牡丹应制赵秉文好事天工养露芽阳和趂及六龙车天香䕶日迎朱辇国色㽞春待翠华谷雨曾霑青帝泽薰风又卷赤城霞金槃荐瑞休嗟晚犹是人间第一花次韵杨司业牡丹吴澄谁是旧时姚魏家喜从官舍得竒葩风前月下妖娆态天上人间富贵花化魄他年锁子骨㸃脣何处箭头砂后庭玉树闻歌曲羞杀陈宫说丽华谢吴宗师送牡丹并东伯庸尚书虞集轻风紫陌少尘沙忽见金盘送好花云气自随仙掌动天香不许世人夸青春有态当窗近白发多情插㡌斜最爱尚书才思别解吟蝴蝶出东家牡丹花胡天游相逢尽道看花归慙媿寻芳独后时北海已倾新酿酒东风犹鏁半开枝扫空红紫真无敌㸔到云仍未可知但愿倚栏人不老为公长赋谪仙诗和李别驾赏牡丹髙眀綘罗密幄䕶风沙莫遣牛酥汚落花蝶梦不知春已暮鹤翎还似暖生霞诗呈金字怀仙客手印红脂出内家独羡沈香李供奉清平一曲度韶华赋素轩沐公家牡丹一首和杨彦谧韵郭登浅红深碧画难分左紫姚黄未足云五色应将灵药染三生曾用妙香熏枝头直讶妆成锦梦里还疑化作云不与羣芳竞开落任教蜂蝶自纷纷赏牡丹呈席上诸友钱洪国色天香暎画堂荼䕷芍药避芬芳日熏綘幄春酣酒露洗金盘晓试妆三月繁华倾洛下千年红艳怨沈香㸔花判泥花神醉莫惹春愁㸃鬓霜牡丹张淮绿云堆里露精神依约如羞认未真开落后天皆有数品题先汉却无人金铃送响多惊鸟翠幄围娇不受尘何处託根偏得地年年独让魏家春牡丹吴寛嫣然国色眼中来红玊分眀簇一堆㝡爱倚阑如欲语缘知举酒特先开洛中旧谱头须接吴下新居手自栽若向花间求匹配扬州琼树是仙材五言絶句浑侍中宅牡丹刘禹钖径尺千余朶人间有此花今朝见颜色更不向诸家牡丹司空图得地牡丹盛晓添龙麝香主人犹自惜锦幕䕶春霜双头牡丹夏竦红芳争并萼缃叶竞骈枝彩凤双飞稳霞冠对舞迟七言絶句赏牡丹刘禹钖庭前芍药妖无格池上芙蓉浄少情唯有牡丹真国色花开时节动亰城看恽家牡丹花戱赠李二十白居易香胜烧兰红胜霞城中最数令公家人人㪚后君须㸔归到江南无此花赠李十二牡丹花片因以饯行元稹莺涩余声絮堕风牡丹花尽叶成丛可怜颜色经年别收拾朱栏一片红西眀寺牡丹元稹花向琉璃地上生光风炫转紫云英自从天女盘中见直至今朝眼更眀牛尊师宅㸔牡丹叚成式洞里仙春日更长翠丛风剪紫霞芳若为箫史通家客情愿扛壶入醉乡白牡丹韦荘闺中莫妬新妆妇陌上须慙傅粉郎昨夜月眀浑似水入门唯觉一庭香题牡丹卢士衡万叶红绡剪尽春丹青任写不如真风光九十无多日难惜樽前折赠人白牡丹裴潾长安豪贵惜春残争赏新开紫牡丹别有玊盘承露冷无人起就月中㸔题牡丹苍头捧劒一种芳菲出后庭却输桃李得佳名谁能为向天人说从此移根近太清白牡丹欧阳修蟾精雪魄孕云荄春入香腴一夜开宿露枝头藏玊块暖风庭面倒银杯奉陪颖叔赋钦院牡丹沈辽昔年曾到洛城中玊椀金盘深浅红行上荆谿谿畔寺愧将白发对东风和仲良催㸔黄才叔秀才南园牡丹杨万里愁雨㽞花花已阑作晴犹喜两朝寒山城春事无多子可缓黄园看牡丹湖上方岳今嵗春风特地寒百花无赖已摧残马塍暁雨如尘细处处筠篮卖牡丹云龙川泰和殿五月牡丹章宗洛阳谷雨红千叶岭外朱眀玊一枝地力发生虽有异天公造物本无私新开牡丹刘秉忠四月新来三月还一春光景镜中看东风也逐情浓处吹落桃花放牡丹赵中丞折枝牡丹图马祖常洛阳春雨湿芳菲万斛臙脂染舞衣帐底金盘承蜜露东家蝴蝶不须飞欧阳公牡丹诗欧阳𤣥盛游西洛方年少晚乐渔樵号醉翁白首归来玊堂署君王殿后见鞓红宫词薛蕙禁闱处处锁名花歩障层层簇綘纱斟酌君恩似春色牡丹枝上独繁华牡丹冯琦百寳阑干䕶暁寒沈香亭畔若为看春来谁作韶华主总领羣芳是牡丹其二数朶红云静不飞含香含态醉春晖东皇雨露知多少昨夜风前已赐绯御定佩文斋咏物诗选卷三百三十七御定佩文斋咏物诗选卷三百三十八钦定四库全书御定佩文斋咏物诗选巻三百三十八芍药花类五言古直中书省谢脁紫殿肃隂隂彤庭赫𢎞敞风动万年枝日华承露掌玲珑结绮钱深沈暎朱网红药当堦翻苍苔依砌上兹言翔凤池鸣佩多清响信美非吾室中园思偃仰朋情以郁陶春物方骀荡安得凌风翰聊恣山泉赏戏题堦前芍药栁宗元凡卉与时谢妍华丽兹晨欹红醉浓露窈窕留余春孤赏白日暮暄风动揺频夜窗蔼芳气幽卧知相亲愿致溱洧赠悠悠南国人红芍药元稹芍药绽红绡笆篱织青琐繁丝蹙金蘂髙燄当炉火剪刻彤云片开张赤霞裹烟轻琉璃叶风亚珊瑚朶受露色低迷向人娇婀娜酡颜醉后并小女妆成坐艳艳锦不如夭夭桃未可晴霞畏欲㪚晚日愁将堕结植本为谁赏心期在我采之谅多思幽赠何由果七言古新安芍药歌送胡伯恭之楘源袁桷洛阳花枝如美人㸃㸃不受尘土嗔轻红深白铸颜色髙亚緑树争精神那如新安红芍药透日千层光闪烁碧云迸出紫瑠璃风动霓裳凝绰约我闻种花如种玉尽日隂晴看不足微云淡荡増宠光细雨轻蒙赐汤沐何人看花不解理香雪纷纷手中毁酒酣跌宕空低昻得意须㬰竟如此翩翩骕騻云中君爱花直欲留青春青春如流欲归去眀年看花君合住五言律芍药张九龄仙禁生红药㣲芳不自持幸因清切地还遇艳阳时名见桐君录香闻郑国诗孤根若可用非直爱华滋苏子川宅观芍药黎民表为掩羣芳色开花独后时青扶承露蘂红妥出阑枝绰约东隣子风流郑国诗合欢还有恨名字是将离芍药眭石春色今方满名花尔较迟含芳如有意呈彩亦当时调鼎需仙液挥毫停凤池天工知不浅一夜露华滋五言排律草词华遇芍药初开因咏小谢红药当堦翻诗以为一句未尽其状偶成十六韵白居易罢草紫泥诏起吟红药诗词头封送后花口坼开时坐对钩帘乆行观歩履迟两三丛烂熳十二叶参差背日房㣲敛当阶朶旋欹钗葶抽碧股粉蘂扑黄丝动荡情无限低斜力不支周廻看未足比喻语难为勾漏丹砂裹僬侥火燄旗彤云賸根蔕綘帻欠缨緌况有晴风度仍兼宿露垂凝香熏罨画似涙着胭脂有意流连我无言怨思谁应愁眀日落如恨隔年期菡蓞泥连萼玫瑰刺绕枝等量无胜者惟眼与心知七言律芍药王禹偁东君㽞着占残春得得迟开亦有因曽与掖垣留故事又来淮海伴词臣日烧红艳排千朶风递清香满四邻更爱緑头弄金缕异时相对掌丝纶其二满院匀开似赤城帝乡齐㸃上元灯感伤纶阁多情客珍重维扬好事僧酌处酒杯深蘸甲折来花朶细含稜老郎为郡辜朝寄除却吟诗百不能北第同赏芍药韩琦芍药名髙致亦难此观妖艳满雕阑酒酣谁欲张珠网金细偏宜间寳冠露裛更深云髻重蝶栖长苦玊楼寒郑诗已取相持赠不见诸经载牡丹玉盘盂苏轼杂花狼籍占春余芍药开时扫地无两寺妆成寳璎珞一枝争看玊盘盂佳名㑹作新翻曲絶品难寻旧画图从此定知年縠熟姑山亲见雪肌肤彭孝求以绿野行送芍药数种鄙句为谢周必大占断春光及夏初琉璃剪叶朶珊瑚休论花品同而异共咏诗人乐且訏北第莫辞金凿落南禅争看玊盘盂彭宣㣲恙何妨醉自有娇痴婢子扶多稼亭前两槛芍药红白对开二百朶杨万里红红白白定谁先袅袅娉娉各自妍最是倚栏娇分外却縁经雨意醒然晚春早夏浑无伴暖艳晴香正可怜好为花王作花相不应只遣侍甘泉芍药郝经夜来风雨洗残春芍药还开春又新入座忽惊持酒客举杯先酌送花人烟轻雪腻丰茸质露重霞香婀娜身铁石肝肠总销铄却将软语说风神王叔能宅芍药马祖常莺粉分奁艳有光天工巧制殿春阳霞缯襞积云千叠寳盝凝脂蜜半香并蔕当阶盘绶带金苞向日剖珠囊诗人莫咏扬州紫便与花王可颉颃陪宴相府得芍药花有感赋张昱醉吐车茵愧不才马前蝴蝶趂花回玉缾盛露扶春起锦帐围灯照夜开垂白敢思溱洧赠欹红还是庙廊栽扬州何逊空才思惟对髙寒咏阁梅芍药吴寛品髙真自广陵来旧谱空余壁角堆千叶连云如并拥两枝迎日忽齐开诗中相谑何须赠担上能赊也用栽记取今年才看起醉吟多借麴生材五言絶句芍药姚孝钖緑萼披风瘦红苞浥露肥只愁春梦断化作彩云飞七言絶句芍药韩愈浩态狂香昔未逄红灯烁烁緑盘龙觉来独对情惊恐身在仙宫第几重芍药苏轼倚竹佳人翠袖长天寒犹着薄罗裳扬州近日红千叶自是风流时世妆谢赵生惠芍药陈师道九十风光次第分天怜独得殿残春一枝賸欲簪双髻未有人间第一人过广陵值早春黄庭坚春风十里珠帘卷彷彿三生杜牧之红药梢头初蠒栗扬州风动鬓成丝五月芍药马祖常红芍花开端午时江南游客苦相疑上京不是春光晚自是天家日景迟滦京杂咏杨允孚东风亦肯到天涯燕子飞来相国家若较内园红芍药洛阳输却牡丹花其二时雨初肥芍药苖脆甘味压酒肠消扬州帘卷东风里曽惜名花第一娇芍药髙启昔年花发要人催今日人稀花自开独有园丁怜国色时容闲客借看来题芍药僧徳祥玊阶宜有此花开金鼎调香宰相才莫谓人间无彩笔写将秾艳入云䑓御定佩文斋咏物诗选巻三百三十八御定佩文斋咏物诗选卷三百三十九钦定四库全书御定佩文斋咏物诗选巻三百三十九瑞香花类五言古次韵曹子方龙山真觉院瑞香花苏轼幽香结浅紫来自孤云岑骨香不自知色浅意殊深移栽青莲宇遂冠薝卜林纫为楚臣佩㪚落天女襟君持风霜节耳冷歌笑音一逢兰蕙质稍回鐡石心置酒要妍暖养花须晏隂及此隂晴间恐致悭啬霖綵云知易㪚鶗鴂忧先吟眀朝便陈迹试着丹青临次韵钱倅诸公瑞香花陈造钩窗翫孤芳残月衣上眀紫嚢坼兰麝小风弄初晴长短句瑞香花诗宣宗瑞香花叶如织其叶非一状花开亦殊色或如玛瑙之殷红或如玉雪之姿容或含浅綘或深紫细蕤叠萼芬玲珑腊后春前花未放先春独占梅花上绕枝芳意露毰毸万卉千葩总相譲曈昽旭日照阶墀淡荡香风拂面时初疑沈檀爇寳鼎亦似兰麝熏人衣瑞香花树髙三尺强山杏野桃动踰丈得似幽丛约馥香五言律瑞香花杨万里外着朝霞绮中裁淡玉纱森森千万笋旋旋两三花小霁迎风喜轻寒索幙遮香中真上瑞兰麝敢名家其二短短熏笼小团团锦帕围浮阳烘酒思沈水着人衣茉莉通家逺椒花具体微春愁浑瘦尽别有瘦中肥七言律次韵杨廷秀待制瑞香花周必大灞桥忍冻两相攒汉殿含香别一般粉面故宜垂紫袖锦裳何必着中襌禁侍史今同宿宫㡌花枝故自栾咀嚼新诗懐旧直刺贪宁不媿河檀瑞香花杨万里侵雪开花雪不侵开时色浅未开深碧团圞里笋成束紫蓓蕾中香满襟别𣲖近传庐阜顶孤芳元自洞庭心诗人自有熏笼锦不用衣篝炷水沈瑞香花朱淑真玲珑巧蹙紫罗裳合得东君着意妆带露破开宜晓日临风微困怯春霜发挥名字来庐阜弹压芳菲入醉乡㝡是午窗初睡醒重重赢得梦魂香五言絶句瑞香花王十朋真是花中瑞本朝名始闻江南一梦后天下仰清芬七言絶句瑞香花杨万里织锦天孙矮作机紫茸翻了白花枝更将沈水浓熏却日淡风微欲午时瑞香花阙名庐阜当年春睡浓花名从此擅春工紫葩四迸呈鲜粉如爇仙香透锦笼其二拏花簇粉烘晴日蔼有浓香透逺风六曲䦨干凝睇处锦笼真似玉为笼瑞香花杨维桢一团华葢翠亭亭万箇丁香露欲零日炙锦熏眠不得玉人扶起酒初醒御定佩文斋咏物诗选巻三百三十九御定佩文斋咏物诗选卷三百四十钦定四库全书御定佩文斋咏物诗选巻三百四十木芙蓉类五言古芙蓉亭栁宗元新亭俯朱槛嘉木开芙蓉清香晨风逺缛彩寒露浓潇洒出人世低昂多异容尝闻色空喻造物谁为工㽞连秋月晏迢递来山钟湘岸移木芙蓉植龙兴精舍柳宗元有美不自蔽安能守孤根盈盈湘西岸秋至风露繁丽影别寒氷秾芳委前轩芰荷谅难杂反此生髙原芙蓉朱徳润夹城遗芳栽揺落及千年芙蓉发靓妆絶艳秋江邉临风拂罗帏红裳拥三千素抱拒霜质亭亭赤城仙曽携一枝去生绡记余妍五言律木芙蓉韩愈新开寒露丛逺比水间红艳色宁相妬嘉名偶自同採江官渡晚搴木古祠空愿得勤来看无令便逐风芙蓉申时行羣芳揺落后秋色在林塘艳态偏临水幽姿独拒霜汉臯霞作佩湘曲锦为裳白首沧江上相看醉夕阳七言律木芙蓉刘兼素灵失律诈风流强把芳菲半载偷是叶葳蕤霜照夜此花烂熳火烧秋谢莲色淡争堪种陶菊香浓亦合羞谁道金风能肃物因何厚薄不相侔题殷舍人宅木芙蓉徐铉怜君庭下木芙蓉袅袅纎枝淡淡红暁吐芳心零宿露晚揺娇影媚清风似含情态愁秋雨暗减馨香借菊丛黙饮数杯应未称不知歌管与谁同次韵寄题芙蓉馆朱子不须艇子棹歌来且看芙蓉面面开卷里有诗都锦绣席间无地可尘埃风清月白琴三㺯绿暗红深酒一杯眀日仲宣楼上去越吟应是首频回拒霜花杨万里木蕖何似水芙蕖同箇声名各自都风露商量借膏沐胭脂深浅入肌肤唤回春色秋光里饶得红妆翠葢无字曰拒霜浑不恶却愁霜重要人扶木芙蓉方岳绿裳红脸水仙容不谓佳名偶自同一朶方酣初日色千枝应发去年丛莫惊坠落添新紫更待微霜晕浅红却笑牡丹犹浅俗但将浓艳醉春风红芙蓉蒲道源丰肌弱骨与秋宜宿酒酣来不自持岂为严霜成藁质要慿初日发妍姿燕姬入画犹嫌陋蜀锦团窠未足竒独对芳丛寄幽兴子髙真是遇仙时转观芙蓉蒲道源露凉风冷见温柔谁挽春还九月秋午醉未醒全带艳晨妆初罢尚含羞未甘白纻居寒素也着绯衣入品流若信牡丹南面贵此花应合是封侯次韵萨天钖䑓郎赋三益堂芙蓉僧大䜣花间未觉早霜残留伴仙人酒半阑翡翠巢空秋浦净落霞飞尽暮江寒玉真对月啼双頬楚袖迎风舞七盘持向毘耶聼说法老翁原作色空看五言絶句辛夷坞王维木末芙蓉花山中发红萼涧户寂无人纷纷开且落木芙蓉朱子红芳暁露浓绿树秋风冷共喜巧回春不妨间㺯影拒霜杨万里染露金风里宜霜玉水濵莫嫌开㝡晚元自不争春芙蓉蒋忠清露下林塘波光净如洗中有㺯珠人盈盈隔秋水七言絶句木芙蓉花下招客饮白居易晚凉思饮两三杯召得江头酒客来莫怕秋无伴醉物水莲开尽木莲开芙蓉唐髙蟾天上碧桃和露种日邉红杏倚云栽芙蓉生在秋江上不向东风怨未开木芙蓉黄滔黄鸟啼烟二月朝若教开即牡丹饶天嫌青帝恩光盛㽞与秋风雪寂寥其二却假青腰女剪成绿罗嚢绽彩霞呈谁怜不及黄花菊只遇陶潜便得名芙蓉欧阳修种处雪消春始冻开时霜落雁初过谁栽金菊丛相近织出新番蜀锦窠和陈述古拒霜花苏轼千林扫作一番黄只有芙蓉独自芳唤作拒霜知未称细思却是最宜霜拒霜刘珵翠幄临流结綘嚢多情常伴菊花芳谁怜冷落清秋后能把柔姿独拒霜芙蓉刘克荘湖上秋风起棹歌万株暎桞更依荷老来不作繁华梦一树池邉已觉多其二池上秋开一两丛未妨冷淡伴诗翁而今纵有看花意不爱深红爱浅红维扬花园宋伯仁红柳营基琐绿苔万花新种小亭台芙蓉喜见江南客故向西风一夜开钱舜举折枝芙蓉虞集白发多情忆劒南秋风谿上看春酣剪来一尺吴江水儗比千花濯锦潭木芙蓉虞集九月襄王宴渚宫霓旍翠羽度云中满汀山雨衣裳湿宋玉愁多赋未工题倪元镇画陈基西池亭馆带芙蓉云水苍茫一万重此日画图看不足满帘秋雨梦吴淞题画吴孺子玉露凌寒万壑空洞庭秋水醉芙蓉小舟不放㝷诗梦撑入邨南卧晚风御定佩文斋咏物诗选巻三百四十御定佩文斋咏物诗选卷三百四十一钦定四库全书御定佩文斋咏物诗选巻三百四十一茉莉花类七言古次韵胡元甫茉莉花楼钥残暑未尽秋欲来玊刻万叶琼英开孤标雅韵一枝足江上紫翠空成堆素娥常与眀月约青女细把轻绡裁主人好事趂时买买寘此地真宜哉墙间闲地方丈所几年累甓装层䑓春花秋卉方互发蜀葵芍药参徘徊眼眀忽见此竒絶弟畜素馨兄事梅夜深飞香性幽独未许蜂蝶来相陪糖甖封余有闽玉㑹须扫取添花栽吾闻闽山千万木人或视此齐蒿莱何如航海上天阙玊色照暎琉璃杯新凉徙倚看不足坐见日影欹庭槐茉莉杨万里江梅去去木樨晚芝草石榴刺人眼唯有茉莉幽更佳龙涎避香雪避花朝来无热夜凉甚急走山僮问花信一枝带雨折来归走送诗人觅好诗五言律茉莉刘子翚翠叶光如沃冰葩淡不妆一番秋早秀彻日坐傍香色照祇园净清回瘴海凉倘堪纫作佩老子欲浮湘茉莉朱子旷然尘虑尽为对夕花眀密叶低层幄冰蕤乱玊英不因秋露湿讵识此香清预恐芳菲尽㣲吟绕砌行奉酬圭父茉莉之作朱子玊蘂琅玕树天香知见薰露寒清透骨风定逺含芬爽致消烦暑髙情谢暁云遥怜河朔饮那得醉时闻五言絶句题茉莉皇甫汸萼密聊承叶藤轻易绕枝素华堪饰鬘争趂晚妆时其二香惯临风细花偏暎日生若将人试拟小玉定齐名七言絶句茉莉叶廷珪露华洗出通身白沈水薰成换骨香近説根苖移上苑休慙系出本南荒宫词朱有炖屏掩春山夜渐长秋来处处有新凉一天眀月星河淡满殿风吹茉莉香茉莉赵福元刻玊雕琼作小葩清姿原不受铅华西风偷得余香去分与秋城无限花宫词仲春龙海子周遭长荻芽春深乗舰不乗车阿谁贪看游鱼戱抛却新簪茉莉花茉莉词王穉登贑州子两头尖茉莉初来价便添公子豪华钱不惜买花只拣树齐檐其二卖花伧父笑吴儿一本千钱亦太痴侬在广州城里住家家茉莉尽编篱其三章江茉莉贡江兰夹竹桃花不耐寒三种尽非吴地产一年一度买来看茉莉花沈宜修如许闲宵似广寒翠丛倒影浸冰团梅花宜冷君宜热一様香魂两様看御定佩文斋咏物诗选巻三百四十一御定佩文斋咏物诗选卷三百四十二钦定四库全书御定佩文斋咏物诗选巻三百四十二夹竹桃花类五言古弋阳县学北堂见夹竹桃花有感而书李觏暖碧覆晴殷依依近朱栏异类偶相合劲节何能安同时尽妖艳无地容檀栾移根既不可洁心诚为难外貎任春色中心期嵗寒正声尚可聼谁是伶伦官五言律夹竹桃花王世懋名花踰岭至婀娜自成隂不分芳春色犹余晚嵗心绛分疎翠小青入嫩红深本识仙源种无妨共入林其二何来武陵色移植向深闺叶不迎秋堕花仍入夏齐菲菲能拂石冉冉更成蹊尚挟风霜气流莺未敢栖御定佩文斋咏物诗选巻三百四十二御定佩文斋咏物诗选卷三百四十三钦定四库全书御定佩文斋咏物诗选巻三百四十三蔷薇花类五言古咏蔷薇谢朓低枝讵胜叶轻香幸自通发萼初攒紫余采尚霏红新花对白日故蘂逐行风参差不俱曜谁肯盼微丛咏蔷薇简文帝燕来枝益软风飘花转光氤氲不肯去还来阶上香咏蔷薇栁恽当户种蔷薇枝叶太葳蕤不揺香已乱无风花自飞春闺不能静开匣理眀妃曲池浮采采斜岸列依依或闻好音度时见衔泥归且对清酤湛其余任是非看美人摘蔷薇刘缓新花临曲池佳丽复相随鲜红同暎水轻香共逐吹绕架寻多处窥丛见好枝矜新犹恨少将故复嫌萎钗邉烂熳插何处不相宜咏蔷薇鲍泉经植宜春馆靃靡上兰宫片舒犹带紫半卷未全红叶疎难蔽日花密易伤风佳丽新妆罢含笑折芳丛邀人赏蔷薇孟郊蜀色庶可比楚丛亦应无醉红不自力狂艳如索扶丽蘂惜未扫宛枝长更纡何人是花侯诗老强相唿蔷薇洞顾璘百丈蔷薇枝缭绕成洞房密叶翠帷重秾花红锦张对着玉局碁遣此朱夏长香云落衣袂一月㽞余芳七言古蔷薇篇储光羲袅袅长数㝷青青不作林一茎独秀当庭心数枝分作满庭隂春日迟迟欲将半庭影离离正堪翫枝上娇莺不畏人叶底飞蛾自相乱秦家女儿爱芳菲画睂相伴採葳蕤髙处红须欲就手低邉绿刺已牵衣蒲桃架上朝光满杨栁园中暝鸟飞连袂踏歌从此去风吹香气逐人归和蔷薇花歌孟郊仙机轧轧织凤皇花开七十有二行天霞落地攒红光风枝袅袅时一飏飞㪚葩馥绕空王忽惊锦浪洗新色又似宫娥逞妆饰终当一使移花根还比蒲桃天上植五言律题蔷薇花朱庆余四面垂条密浮云入夏清绿攒伤手刺红堕断肠英粉着蜂须腻光凝蝶翅眀雨中看亦好况复值初晴红薇李咸用春雨有五色洒来花旋成欲㽞池上景别染草中英画出看还欠蓪为插未轻王孙多好事携酒寄吟倾僧院蔷薇李咸用客引擎茶看离披晒锦红不缘开净域争忍负春风小片当吟落清香入定空何人来此植应固恼休公五言排律蔷薇花聨句张籍似锦如霞色连春接夏开波红分影入风好带香来得地依东阁当阶奉上台浅深皆有态次第暗相催满地愁英落缘堤惜棹回芳浓濡雨露眀丽隔尘埃似着胭脂染如经巧妇裁奈花无别计只有酒残杯裴常侍以题蔷薇架十八韵见示因广为三十韵以和之白居易託质依髙架攒华对小堂晚开春去后独秀院中央霁景朱眀早芳时白昼长秾因天与色丽共日争光剪碧排千萼研朱染万房烟条涂石緑粉蘂扑雌黄根动彤云涌枝揺赤羽翔九微灯炫转七寳帐荧煌淑气熏行径清隂接歩廊照梁迷藻梲耀壁变雕墙烂若藂然火殷于叶得霜臙脂含笑脸苏合裛衣香浃洽濡晨露玲珑漏夕阳合罗排勘缬醉晕浅深妆乍见疑廻面遥看误断肠风朝舞飞燕雨夜泣萧娘桃李慙无语芝兰让不芳山榴何细碎石竹苦㝷常蕙惨偎栏避莲羞暎浦藏怯教蕉叶战妬得桞花狂岂可轻嘲咏应须痛比方画屏风自展绣繖葢谁张翠锦挑成字丹砂印着行猩猩凝血㸃瑟瑟蹙金匡㪚乱萎红片尖纎嫩紫芒触僧飘毳褐留妓冐罗裳寡和阳春曲多情骑省郎缘夸美颜色引出好文章东顾辞仁里西归入帝乡假如君爱煞㽞着莫移将寒食日沙县雨中看蔷薇韩偓何处遇蔷薇殊乡冷节时雨声笼锦帐风势偃罗帷通体全无力酡颜不自持緑疎㣲露刺红密欲藏枝惬意慿栏乆贪吟放盏迟旁人应见讶自醉自题诗依韵和令公大王蔷薇诗徐铉绿树成隂后羣芳稍歇时谁将新濯锦挂向最长枝巻箔香先入凭栏影任移赏频嫌酒渴吟苦怕霜髭架迥笼云幄庭虚展绣帷有情萦舞袖无力罥游丝嫩蘂莺偷采柔条桞伴垂荀池波自照梁苑客尝窥玊李㝷皆谢金桃亦暗衰花中应独贵庭下故开迟委艳妆苔砌分华借槿篱低昻匀灼烁浓淡叠参差幸植王宫里仍逢宰府知芳心向谁许醉态不能支芍药天教避玫瑰衆共嗤光眀烘昼景润腻裛轻𩅰丽似期神女珍如重卫姬君王偏属咏士子尽搜竒七言律城上蔷薇李绅蔷薇繁艳满城隂烂熳开红次第深新蘂度香翻宿蝶密房飘影戯晨禽窦闺织妇惭诗句南国佳人怨锦衾风月寂寥思徃事暮春空赋白头吟蔷薇正开春酒初熟因招刘十九张大夫崔二十四同饮白居易瓮头竹叶经春熟阶底蔷薇入夏开似火浅深红压架如饧气味緑粘䑓试将诗句相招去倘有风情或可来眀日早花应更好心期同醉卯时杯朱秀才庭际蔷薇方干绣难相似画难真眀媚鲜妍絶比伦露压盘条方到地风吹艳色欲烧春断霞转影侵西壁浓麝分香入四邻看取后时归故里庭花应让锦衣新和蔷薇次韵皮日休谁绣连延满户陈暂应遮得陆郎贫红芳掩敛将迷蝶翠蔓飘飖欲挂人低拂地时如堕马髙临墙处似窥邻秪应是董双成戯剪得神霞寸寸新李太舍池上翫红薇醉题韩偓花低池小水泙泙花落池心片片轻酩酊不能羞白鬓颠狂犹自睠红英乍为旅客颜常厚每见同人眼暂眀亰洛林园归未得天涯相顾一含情蔷薇李建勲万蘂争开照槛光诗家何物可相方锦江风撼云霞碎仙子衣飘黼黻香裛露早英浓压架背人狂蔓暗穿墙綵牋蛮榼旬休日欲召亲賔看一塲李少卿宅蔷薇王韦柔香弱蔓不胜寒十二围屏锦绣攒秦殿晓妆俱窈窕习家春事未䦨珊怜将清奏愁中聼竞折髙枝醉后看好待诗成酬胜赏东风休遣露华干五言絶句蔷薇下鲁铎独酌蔷薇下花隂乱午风有时残露滴刚着酒杯中七言絶句戏题卢秘书新移蔷薇白居易风动翠条腰袅娜露垂红萼泪阑干移他到此须为主不爱花人莫使看蔷薇花张祜暁风抹尽胭脂颗夜雨催成蜀锦机当昼开时正眀媚故乡疑是买臣归蔷薇花杜牧朶朶精神叶叶稠雨晴香拂醉人头石家锦障依然在闲倚狂风夜未收重题蔷薇皮日休浓似猩猩初染素轻于燕燕欲凌空可怜细丽难胜日照得深红作浅红红蔷薇牛峤暁啼珠露浑无力绣簇罗襦不着行若缀夀阳公主额六宫争肯学梅妆蔷薇徐夤朝露洒时如濯锦晚风飘处似遗钿重门剰着黄金鏁莫被飞琼摘上天红蔷薇花僧齐已晴日当楼晓香歇锦带盘空欲成结莺声渐老栁飞时狂风吹尽猩猩血闲游陆游好事湖邉卖酒家杖头钱尽惯曽賖炉邉烂醉眠经日开过红薇一架花湖城簿㕔吴激日迟风暖燕飞飞古栁髙槐面翠微卷上踈帘无一事满池春水照蔷薇草萍驿和萨天钖卢琦林外轻风㡌影斜客衣近染紫山霞等闲㸃检春多少墙角蔷薇几树花御定佩文斋咏物诗选巻三百四十三御定佩文斋咏物诗选卷三百四十四钦定四库全书御定佩文斋咏物诗选巻三百四十四月季花类五言古月季花宋祁羣花各分荣此花贯时序聊披浅深艳不易冬春虑真寄竟何言予将造形悟次韵子由月季花再生苏轼幽芳本长春暂瘁如蚀月且当付造物未易料枯枿也知宿根深便作紫笋茁乗时出婉娩为我暖栗烈先生早贵重庙论推英㧞而今城东𤓰不记召南茇陋居有逺寄小圃无阔蹑还为乆处计坐待行年匝腊果缀梅枝春杯浮竹叶谁言一萌动已觉万木活聊将玉蘂新插向纶巾折五言律月季花刘绘绿刺含烟郁红苞逐月开朝华抽曲沼夕蘂压芳䑓能鬬霜前菊还迎雪里梅蹋歌春岸上几度醉金杯七言律月季花翠雀申时行竒葩竞吐汉宫春日日含香送紫宸千叶能随蓂荚荗四时常应桂轮新乍疑胜里金花巧却讶枝间翠凤驯愿以长春歌圣夀还将解网颂皇仁七言絶句月季花韩琦牡丹殊絶委春风露菊萧疎怨晚丛何似此花荣艳足四时长放浅深红月季花张新一番花信一番新半属东风半属尘惟有此花开不厌一年长占四时春御定佩文斋咏物诗选巻三百四十四御定佩文斋咏物诗选卷三百四十五钦定四库全书御定佩文斋咏物诗选巻三百四十五刺桐花类七言絶句小雪日戏题张登甲子徒推小雪天刺桐犹绿槿花然阳和长养无时歇却是炎洲雨露偏泉州刺桐花咏兼呈赵使君陈陶海曲春深满郡霞越人多种刺桐花可怜虎竹西楼色锦帐三千阿母家其二猗猗小艳夹通衢晴日薰风笑越姝只是红芳移不得刺桐屏障满中都其三赤帝尝闻海上游三千幢葢拥炎洲今来树似离宫色红翠欹斜十二楼其四髣髴三株植世间风光满地赤城闲无因秉烛看竒树长伴刘公醉玉山永春路徐玑路行僻处山山好春到晴时物物嘉秀色连云原上麦清香夹道刺桐花舟行青谿道中入歙方囘刺桐花发草如蓝欲䣃绵袍剪纻衫一夜春霜忽如雪江南天气不宜蚕书武阳驿汪应轸小驿春深屋半斜东风开到刺桐花夜来有梦难分别半是长安半是家送金员外归泉南僧来复朱楼别起拥飞霞浮石桥邉乆住家海日浴红春雨霁鹧鸪啼上刺桐花西湖杂诗僧来复芙蓉湾口绿隂斜吹笛何人隔彩霞惊起沙头双翠羽衔鱼飞上刺桐花御定佩文斋咏物诗选巻三百四十五御定佩文斋咏物诗选卷三百四十六钦定四库全书御定佩文斋咏物诗选巻三百四十六酴醿花类五言古杜沂游武昌以酴醿花见饷苏轼酴醿不争春寂寞开最晚青蛟走玉骨羽葢䝉珠幰不粧艳已絶无风香自逺当时吴宫阙红粉埋故苑至今微月夜笙箫来翠巘余姸入此花千载尚清婉怪君唿不归定为花所挽昨宵雷雨恶花尽君应返酴醿架贡奎西园检春事积雨断余红酴醿压髙架皎皎晚日烘翠蔓㸃残雪清香度微风幽人对之坐莹然此心同徘徊不忍去片月来髙空宛如万玉娥素袖舞云中珠玑露颗缀翠珮烟光笼爱花不受折枝柔刺盈丛携酒醉其下慰此良夜终刺䕷吴宽酴醿有数种同名而异字花开欲折难铦钩如棘刺白者榦独长红者香更腻种之小径傍所恨罥衣袂挿竹如编缚歩障差可类石家金谷园恐乏此佳致七言古失题卢元賛初疑广寒修月手酿此欲作长春酒又疑青女未归家抟香弄粉为此花要知风韵太超絶清影亭亭半遮月微风不动香更繁沈水未灰金博山我来已落春去后尚觉有香栖鼻端年年欲占余春住早开却被嫣红妬从今着意问春工借与姮娥奔月路和罗武冈酴醿长句杨万里花飞十不啻五六青子团枝失红簇江南桃李总成隂不论少城与韦曲酴醿珍重不浪开晚堆緑云㸃氷玉体熏山麝非一脐水洗银河费千斛滴成小蓓宻于糁乱走长条柔可束醉眸湏及月下来破鼻试从风处触先生未必被花恼偶与门人莫春浴为怜压架十万枝小立傍邉领新馥剰擛好语宠琼蕤更掇清英酿醽醁先生何得便杜门霜鬓犹烦玉堂宿酴醿歌华幼武丹葩醉染猩猩血素萼便娟比霜雪呈妖逞艳岂足贵含芳嗜洁夸清絶荼䕷饱浥春雨膏玲珑剪刻英琼瑶千金麝脑和淑质万箇玉蝶萦柔条坐㸔眀月花梢上便应题作清虚牓醉眠花底不湏归狼籍苔茵空抚掌先生爱花何太浓对花一饮挥千钟昔逢端伯称韵友我欲结好惭衰容莫教揺落西风后贾岛留题传不朽怜君为作荼䕷歌多情又酿荼䕷酒五言律荼䕷陈与义雨过无桃李惟余雪覆墙青天映妙质白日照繁香影动春微透花寒韵更长风流到樽酒犹得助诗狂五言排律次韵荼䕷黄庭坚梅残红药迟此物共春晖名字因壶酒风流付枕帏坠钿香径艹飘雪凈垣衣玉气晴虹发沈材锯屑霏直知多不厌可忍摘令稀常恨金沙学颦时正可挥七言律王主簿家酴醿黄庭坚肌肤氷雪生沉水百艹千花莫比方露湿何郎试汤饼日烘荀令炷炉香风流彻骨成春酒梦寐宜人入枕嚢输与能诗王主簿瑶䑓影里据䋲牀酴醿刘子翚顚风急雨退花晨翠叶银苞照眼新髙架攀縁虽得地长条盘屈总由人横钗数朶开犹小扑酒余香韵絶伦唯有金沙颜色好年年相伴殿残春酴醿杨万里以酒为名却谤他氷为肌骨月为家借令落尽仍香雪且道开时是底花白玉梢头千㸃韵緑云堆里一枝斜休休莫斸西庄栁放上松梢分外嘉酴醿朱淑真花神未许春归去故遣仙姿殿衆芳白玉体轻蟾魄莹素纱囊薄麝脐香梦回洛浦婵娟影闲记瑶䑓淡净粧勾引诗人清絶处一枝和雨在东墙酴醿刘仲伊相㸔絶似好交友着眼江梅季孟中海窟笙箫来鹤背月林氷雪绕春风满前玉蕊名尤重特地梨花梦不同安得涪翁香一瓣种成聊供小南丰荼䕷花开有懐同赏陈宪章㸔花何处发孤吟墙角荼䕷又破金紫熖照人今日态香风吹梦隔年心多情酒伴来何晚得意游蜂入每湥病起南窓坐终日独怜涓滴未成斟五言絶句荼䕷朱子结楥䕶芳植覆墙拥深翠还当具忝酒与客花下醉七言絶句酴醿韩维平生为爱此香浓仰靣常迎落架风每至春归有遗恨典型原在酒杯中酴醿花韩维细蓓繁英次第开攀条尽日未能回不如醉卧春风底时使清香拂面来惜酴醿韩维天意再三珍雅艶花中最后吐竒香狂风莫扫残英尽畱与佳人贮綘囊絶句刘攽眀红暗紫竞芳菲送尽东风不自知占得余香慰愁眼百花无得似酴醿荼䕷洞苏轼长忆故山寒食夜野荼䕷发暗香来分无素手簮罗髻且折霜蕤浸玉醅荼䕷张舜民氷肥雪艶映残春燠日熏风入四邻任是主人能爱惜也擛一半与游人酴醿花黄庭坚汉宫娇额半涂黄肌骨浓熏笃耨香日色渐迟风力细倚阑催舞白霓裳披仙阁上观酴醿杨万里酴醿约我早来㸔及至来㸔花已残动地寒风君莫怯乱吹香雪洒阑干失题戴复古东风满架索春饶三月梁园雪未消賸馥何人炷兰麝柔条无力带琼瑶荼䕷方岳山径隂隂雨未干春风已暖却成寒不縁天气浑无凖要䕶荼䕷继牡丹酴醿元好问枕帏余韵最清真梦里犹来着莫人拟借浓隂作罗幕玉缨多处卧残春春深刘秉忠新染蔷薇一扑黄梨花乱舞白霓裳凭谁收拾春风去催发荼䕷满架香暮春写怀镏炳青梅煮酒蕨芽肥倦客懐家入梦思想得故园风景好一庭香雪落荼䕷忽雨张宇初飘风急雨燕初泥新竹成隂小阁西数巻残书香篆息园花落尽到荼䕷御定佩文斋咏物诗选巻三百四十六御定佩文斋咏物诗选卷三百四十七钦定四库全书御定佩文斋咏物诗选巻三百四十七凌霄花类五言古凌霄花梅尧臣草木不解行随生自有理观此引蔓柔必慿髙树起气类固未合萦缠岂由已仰见苍虬枝上发彤霞蕊层霄不易凌樵斧者谁子凌霄花曾肇凌波体纤柔枝叶工託丽青青乱松树直榦遭䝉蔽不有严霜威焉能辨坚脆凌霄花范浚栽松待成阴种漆拟作器人皆笑艰拙往往后得利君㸔植凌霄百尺蔓柔翠新花郁煌煌照日吐妍媚风霜忽揺落大木亦彫瘁视尔托根生枯茎无残蒂先荣疾萧瑟物理固难恃凌霄亟芳华衰歇亦容易七言絶句凌霄花杨绘直饶枝榦凌霄去犹有根源与地平不道花依他树发强攀红日鬪鲜眀为沈趣菴题畵偶桓谿山深处野人居小小帘栊艹阁虚洒靣松风吹梦醒凌霄花落半牀书御定佩文斋咏物诗选巻三百四十七御定佩文斋咏物诗选卷三百四十八钦定四库全书御定佩文斋咏物诗选巻三百四十八藤花类五言古咏藤简文帝纎条寄乔木弱影掣风斜摽春抽晓翠出雾挂悬花驾檐藤储光羲得从轩墀下如胜松柏林生枝逐架逺吐叶向门深何许答君子檐间朝暝隂石上藤岑参石上生孤藤弱蔓依石长不逢髙枝引未得凌空上何处堪托身为君长万丈潭上紫藤李徳裕故乡春欲尽一嵗芳难再巖树已青葱吾庐日堪爱幽蹊人未去芳艹行应碍遥忆紫藤垂繁阴照潭黛挂树藤曹冠卿本为独立难寄彼髙树枝蔓衍数条逺溟蒙千朶垂向日助成隂当风借持危谁言柔可屈坐见蟠蛟螭垂涧藤朱子寒泉下碧涧古木垂苍藤䕃此万里流闲花自层层何人赏幽致白发巖中僧罨画谿马愈谿藤荡微风谿水清见底照映青藤花揺揺不能已仙人紫绮裘啸咏谿光里慨彼尘俗心谁能此涓洗朱藤吴宽袅袅数尺藤往嵗亲手挿西菴敞短檐借尔两相夹嵗乆终蔓延枝叶已交接有花散红缨有子垂皂荚赤日隔繁隂偃息可移榻但忧风雨甚髙架一朝压霜雪却不妨忍冬共经腊七言古爱敬寺古藤歌李颀古藤池水盘树根左攫右拏龙虎蹲横空直上相凌突丰茸离纚若无骨风雷霹雳连黑枝人言其下藏妖魑空庭落叶作开合十月苦寒常倒垂忆昨花飞满空殿宻叶吹香饭僧遍南阶双桐一百尺相与年年老霜霰和题藤架独孤及尊䔿叶成幄璀璀花落架花前离心苦愁至无日夜人去藤花千里强藤花无主为谁芳相思歴乱何由尽春日迢迢如线长五言律藤李峤吐叶依松磴舒苖长石䑓神农尝药罢质子寄书来色映葡萄架花分竹叶杯金堤不见识玉润㡬重开五言排律和友人许棠题宣平里古藤张蠙欲结千年茂生来便近松迸根通井润交叶覆庭秾歴代频更主盘空渐变龙昼风圆影乱宵雨细声重葢宻胜丹桂层危类逺峰嫩条悬夜䑕枯节呌秋蛩翠老霜难蚀皴多藓乍封㡬家遥共玩何寺不堪容客对忘离榻僧看误过钟顷因陪预作终夕遶枝笻七言律紫藤花王世贞䝉茸一架自成林窈窕繁葩灼暮隂南国红蕉将比貎西陵青柏结同心裁霞缀绮光相乱剪雨萦烟态转湥紫雪半庭长不扫闲抛簮组对清吟藤王士骐手种藤花大可围暮春小圃亦芳菲黄鹂隐叶惟闻啭紫蝶寻春不辨飞满架迎风光眩眼縁谿着雨碧侵衣漫道破除情事尽长条柔蔓转依依五言絶句紫藤树李白紫藤挂云木花蔓宜阳春宻叶隐歌鸟香风留美人古藤钱起引蔓出云树垂纶覆巢鹤幽人对酒时苔上闲花落石上藤顾况空山无鸟迹何物如人意委曲结绳文离披艹书字藤于若瀛藤古结为梁蜒蜿慿云雾歩之时动揺疑驾彩虹度七言絶句送王永刘商绵衣似热夹衣寒时景虽和春已阑诚知暂别那惆怅眀日藤花独自㸔宿杨家白居易杨氏弟兄俱醉卧披衣独起下髙斋夜深不语中庭立月照藤花影下阶紫藤许浑緑蔓秾隂紫袖低客来留坐小堂西醉中掩瑟无人㑹家近江南罨画谿题画沈周临水人家竹树中只因孤屿水船通当门细荇牵微浪绕屋藤花落软风中甫过斋中烹茗清谈试笔写图因题其上居节落尽藤花磵水香松风如水昼初长幽人自是山中相鹤氅黄冠坐夕阳荆谿杂曲王叔承女墙开徧白蔷薇萝叶藤花鸟乱飞耐可铜官复离墨满城山色照人衣和令则题画陈继儒山邨雨霁水㾗加鸭觜滩头燕尾沙新结松棚试新茗好风无力扫藤花御定佩文斋咏物诗选巻三百四十八御定佩文斋咏物诗选卷三百四十九钦定四库全书御定佩文斋咏物诗选巻三百四十九山丹花类五言古次韵子由所居苏轼堂前种山丹错落马脑盘堂后种秋菊碎金收辟寒草木如有情慰此芳嵗阑幽人正独乐不知行路难山丹朱子昔游岭海间㡬见蛮卉拆素英溥夕露朱蘤烂晴日归来今㡬年晤对秪寒碧因君赋山丹恱复见颜色七言律山丹花杨万里春去无芳可得寻山丹最晚出云林柿红一色眀罗袖金粉羣虫集寳簮花似鹿葱还耐久叶如芍药不多深青泥瓦斛移山蘤聊着书窗伴小吟御定佩文斋咏物诗选巻三百四十九御定佩文斋咏物诗选卷三百五十钦定四库全书御定佩文斋咏物诗选巻三百五十素馨花类七言絶句素馨花陈傅良羞将姿媚随花谱爱伴孤髙上月评独恨遇寒成弱植色香殊不避梅兄素馨花杨慎金碧佳人堕马妆鹧鸪林里鬪芬芳穿花贯缕盘香雪曾把风流恼陆郎夜至红桥所居林鸿素馨花发暗香飘一朶斜簮近翠翘寳马归来新月上緑杨影里倚红桥御定佩文斋咏物诗选卷三百五十御定佩文斋咏物诗选卷三百五十一钦定四库全书巻御定佩文斋咏物诗选巻三百五十一玉珑松花类七言律茌平县西门邮亭废圃中有花名玉珑瑽枝叶与琼花无异但花蕊层生与叶相间逺望如翠烟笼玉幽香扑人遂唿浊醪痛饮花下陈令取纸笔索诗乗醉走笔赋二律王䝉谁司后土作花王忍置瑶华官道旁衣袂不经尘世染梦魂犹帯广寒香孤蟾照破琼林雪飞蝶栖残珠树霜天上人间惟有此好将栏槛䕶荒凉其二何年碧海㑹璚仙云制衣裳雪作钿醉锁素虬缠寳树闲骑白凤下瑶天鹤林寺废空流水后土祠荒起暮烟惭愧邮亭一株雪春风犹得路人怜七言絶句游天坛杂诗元好问漫山白白与红红小树低丛㸔不供总道楂花香气好就中偏爱玉珑松御定佩文斋咏物诗选巻三百五十一御定佩文斋咏物诗选卷三百五十二钦定四库全书御定佩文斋咏物诗选巻三百五十二琼花类长短句赋得琼花观送人刘溥琼花观在江都云忩月馆仙人居无双亭前一方地昔日琼花今已无玉女香车游碧落回首人间尘漠漠重栏空䕶八仙花飞佩谁乗九臯鹤古城杨栁接东桥十里红楼路不遥行舟过此一停泊琪树隂中听紫箫七言律约黄成之观琼花予不及从以诗代简方岳杜宇声中鬓欲华春风将緑又天涯欠随江夏无双士共㸔扬州第一花想像烟云人跨鹤淋漓诗句字栖鸦蹇驴不管唐衫湿醉兀归鞍暮雨斜五言絶句扬州广城店张以宁潮落䢴江夜先将梦到家扬州无赖月独自照琼花七言絶句小游仙曹唐云陇琼花满地香碧沙红水遍朱堂外人欲压长生籍拜请飞琼报玉皇后土庙琼花诗王禹偁春氷薄薄压枝柯分与清香是月娥忽似暑天深涧底老松擎雪白娑婆扬州后土祠琼花尹廷髙无双亭下万人㸔欲觅残英一片难夜静月眀猿鹤唳误翻玉雪堕阑干续游仙诗马洪侍儿扶上紫鸾车一笑相逢蕚緑华今夜芜城好眀月无双亭上㸔琼花附瑶花七言古瑶花郭钰瑶䑓仙子初相见迥立天风飘雪练东华梦破归去迟素衣总被缁尘染芳心不委春蝶狂水瞐帘卷凝清香臙脂洗红留残晕海云翦碧浮霓裳扬州琼花旧同谱零落谁知到南土闻君爱花最有情亭䑓五月清无暑君不见花开今日多有酒不饮君如何附琪花五言古琪树下因吟六韵呈先达者刘驾举世爱嘉树此树何人识清秋逺山意偶向亭际得竒柯交若鬪生叶宻如织尘中尚青葱更想尘外色所宜巢三鸟影入瑶池碧移根岂无时一问紫烟客五言絶句初移琪树羊士谔爱此丘中物烟霜尽日㸔无穷碧云意更助緑窗寒石桥琪树僧隐丘山上天将近人间路渐遥谁当云里见知欲度仙桥七言絶句歩虚词陈羽楼殿层层阿母家崑崙山顶驻红霞笙歌出见穆天子相引笑㸔琪树花御定佩文斋咏物诗选巻三百五十二御定佩文斋咏物诗选卷三百五十三钦定四库全书御定佩文斋咏物诗选巻三百五十三兰花类五言古幽兰鲍照帘委兰蕙露帐含桃李风揽带昔何道坐令芳节终紫兰始萌武帝种兰玉䑓下气暖兰始萌芬芳与时发婉转迎节生独使金翠娇偏动红绮情二游何足怀一顾非倾城羞将苓芝侣岂畏鶗鴂鸣兰宣帝折茎聊可佩入室自成芳开花不竞节含秀委微霜赋新题得兰生野径张正见披襟出兰畹命酌动幽心锄罢还开路歌喧自动琴华灯共影落芳杜杂花深莫言闲径里遂不断黄金猗兰操辛德源奏事传青阁拂除乃陶嘉散条凝露彩含芳映日华已知香若麝无怨直如麻不学芙蓉艹空作眼中花兰王维根移地因偏花老色未改意苏瘴雾余气压初寒外婆娑靖节窓髣髴灵均佩古意贺兰进眀崇兰生涧底香气满幽林采采欲为赠何人是同心日暮徒盈把徘徊忧思深慨然纫杂佩重奏丘中琹赠友人李白兰生不当户别是闲庭艹夙被霜露欺红荣已先老谬接瑶华枝结根君王池顾无馨香美叨沐清风吹余芳若可佩卒嵗常相随咏兰白居易寓常本殊致意幽非我情吾常有疏浅外物无重轻各言艺幽深彼美香素茎岂为赏者说自保孤根生易地无赤株丽土亦同荣赏际林壑近汛余烟露清余懐既郁陶尔类徒纵横妍媸茍不信宠辱何为惊贞隠谅无迹激时犹栋名幽丛霭緑畹岂必懐归耕兰李徳裕楚客重兰荪遗芳今未歇叶抽清浅水花㸃暄妍节紫艶映渠鲜轻香含露洁题杨次公春兰苏轼春兰如美人不採羞自献时闻风露香蓬艾深不见丹青冩真色欲补离骚传对之如灵均冠佩不敢燕秋兰已悴以其根归学古朱子秋至百艹晦寂寞寒露滋兰臯一以悴芜秽不能治端居念离索无以遗所思愿言託孤根嵗晏以为期种兰薛季宣兰生林樾间清芬倍幽逺野人坐官曹兹意极不浅西窓蔽斜日松钗架春晚墙隂莳花木憔悴根日损植此山国香坐与前事反扶疎可纫佩心绪端有本芽生仅盈坛髙风传九畹羣芳颜色好秪自夸园苑何如淡嚼蜡艹莽曾谁混对我静无言忘形如莽䔿刈兰薛季宣东畹刈真香静院篸瓶水髙逺不胜情时逐微风起和雨剪闲庭谁作骚人语记得旧家山香来无觅处盆兰岑安卿猗猗紫兰花素秉巖穴趣移栽碧盆中似为香所误吐舌终不言畏此尘垢污岂无髙节士幽深共情素俛首若有思清风飒庭户兰花篇宋濓阳和煦九畹晴芬溢青兰潜姿发𤣥麝幽蘤凝紫檀緑萝托芳邻白谷挹髙寒元圣未成调湘累久长叹菉葹虽外蔽贞洁终能完岂知生平心卒获君子观杂以青瑶芝承以白玉盘灵风晚方荐清露夜初漙此时不见知骈罗混荒菅春风桃杏花烂若霞绮攅徒媚夸毗子千金买歌欢弃之不彼即要使中心安愿结美人佩把玩日忘餐塘上闻兰香叶子竒大谷空无人芝兰花自香㝷根竟不见芳草如人长墨兰僧宗衍楚雪春已晴沅湘水初满去年故叶长今年新叶短波眀碧沙净日照紫苔暖不见泽中人江南暝云断七言古画兰吴镇䞟趠风下东吴舟坏土移入漳泉秋初疑紫莛攅翠凤恍如緑绶萦青虬猗猗九畹易消歇奕奕百亩多淹留轩窓相逢与一笑结交三友成风流采兰堂僧妙声去年采兰兰叶长今年采兰兰叶短秉芳欲寄路漫漫国香零落风吹断莲花峰下采兰堂永懐佳境不能忘上人开窓面山坐山水含晖吟谢郎三生误落夫差国翠结琼琚香不息目断王孙犹未归江南春艹连天碧五言律芳兰太宗春晖开禁苑淑景媚兰场映庭含浅色凝露泫浮光日丽参差影风传轻重香㑹湏君子折佩里作芬芳咏兰李峤虚室重招寻㤀言契断金英浮汉家酒雪洒楚王琴广殿轻香发髙䑓逺吹吟河汾应擢秀谁肯访山隂幽兰崔涂幽植衆宁知芬芳止暗持自无君子佩未是国香衰白露沾常早春风到每迟不知当路艹芬馥欲何为兰僧无可兰色结春光氛氲掩衆芳过门阶露叶寻泽迳连香畹静风吹乱亭秋雨引长灵均曾采撷纫佩挂荷裳去嵗䝉学古分恵兰花清赏既歇复以根丛归之故畹而学古预有今年之约近闻颇已着花輙赋小诗以寻前约幸一笑朱子秋兰逓初馥芳意满冲襟想子空斋里凄凉楚客心夕风生逺思晨露洒中林颇意孤根在幽期得重寻兰冯琦韦曲名园好习池胜事繁午风披蕙帯秋色上苔㾗宻树云成幄疎篱水绕门不烦除客径吾欲借兰荪七言律兰杨万里雪径偷开浅碧花氷根乱吐小红芽生无桃李春风面名可山林处士家政坐国香到朝市不容霜节老云霞江蓠蕙圃非吾耦付与骚人定等差兰刘克庄深林不语抱幽贞赖有微风逓逺馨开处何妨依藓砌折来未肯恋金瓶孤髙可挹供诗巻素淡堪移入卧屏莫笑门无佳子弟数枝濯濯映荄庭挂兰谢宗可江浦烟丛困草莱灵根从此谢栽培移将楚畹千年恨付与东风一缕开湘女久无尘土夣灵均元是栋梁材午窓试读离骚赋却怪幽香天上来兰文徴眀灵根珍重自瓯东绀碧垂香玉两丛和露纫为湘水佩凌风如到蕊珠宫谁言别有幽贞在我已相忘臭味中老去相如才思减临窓欲赋不能工题赵松雪墨兰僧宗衍湘江春日静辉辉兰雪初消翡翠飞拂石似鸣苍玉佩御风还着六铢衣夜寒燕姞空多夣嵗晚王孙尚不归千载畵图劳㸃缀所思何处寄芳菲五言絶句兰唐彦谦谢庭漫芳艹楚畹多緑莎于焉忽相见嵗晏将如何兰司马光艺植日繁滋芬芳时入座青葱春蕊擢皎洁秋英堕兰涧朱子光风浮碧涧兰杜日猗猗竟嵗无人采含薰秪自知兰杨万里健碧缤缤叶斑红浅浅芳幽香空自秘风肯秘幽香题信上人春兰掲傒斯深谷暖云飞重巖花发时非因采樵者那得外人知题畵兰陈旅九畹光风转重巖坠露香紫宫祠太乙瑶席荐琼芳兰郑允端并石疎花瘦临风细叶长灵均清夣逺遗佩满沅湘写兰景翩翩道是深林种还怜出谷香不因风力紧何以度潇湘七言絶句兰朱子漫种秋兰四五茎疎帘底事太闗情可能不作凉风计䕶得幽香到晚清寒食相将诸子游翟园杨万里鹿葱旧种竹新栽幽径深行㤀却回忽有野香寻不得兰于石背一花开题畵兰文征眀手培兰蕙两三栽日煖风微次第开坐久不知香在室推窓时有蝶飞来兰余有丁何处幽香扑酒樽洲中杜若畹中荪纫来为佩裁为服不许薋葹挂荜门紫兰景翩翩碧玉参差簇紫英当年剰有国香名风前漫结幽人佩澧浦春深寄未成御定佩文斋咏物诗选巻三百五十三御定佩文斋咏物诗选卷三百五十四钦定四库全书御定佩文斋咏物诗选巻三百五十四蕙花类五言古蕙花初开杨万里幽人非爱山出山将何之山居种兰蕙嵗寒久当知初艺止百亩余地惜奚为先生无广居千巖一茅茨四面秖艺蕙中间才置锥锐緑分宿丛修紫擢㓜枝孤榦八九花一花破初蕤西风淡无味微度成香吹灯夣得幽馥月写传静姿我欲掇芳英和露充晨炊眷然恻不忍环玩息忘饥岂无衆花草不愿秋风迟种时乱不择嵗晚悔可追五言律题次公蕙苏轼蕙本兰之族依然臭味同曾为水仙佩相识楚词中幻色虽非实贞香亦竟空云何起微馥鼻观已先通五言絶句蕙朱子今花得古名旖旎香更好适意欲忘言尘编讵能考题信上人秋蕙掲傒斯幽丛不盈尺空谷为谁芳一迳寒云色满林秋露香七言絶句和令狐侍御赏蕙草杜牧寻常诗思巧如春又喜幽亭蕙草新本是馨香比君子遶栏今更为何人蕙草刘克庄萧艾荣枯各有时深藏芳洁欲奚为世间鼻孔无凭託且伴幽窓读楚词东园僧道潜云峰缺处支笻立谿澑声中弄扇行习习南风吹百艹幽香知有蕙兰生御定佩文斋咏物诗选卷三百五十四御定佩文斋咏物诗选卷三百五十五钦定四库全书御定佩文斋咏物诗选巻三百五十五芝类乐府灵芝歌班固因露寝兮产灵芝象三徳兮瑞应图延夀命兮光此都配上帝兮象太微参日月兮扬光辉五言古芝草庾肩吾踟蹰玩芝艹淹留攀桂丛桂丛方偃蹇芝叶正玲珑如龙复如马成阙复成宫黄金九华发紫葢六英通隠士苍山北神仙海穴东随丹聊变水独揺不湏风菌耳徧沃野吾丘衍菌耳徧沃野琼芝亦芬芳羣隂掩其茨谁复知尔良我愿得此艹移根植崇冈闲攀紫金蕤浥露晞朝阳服食换緑髓轻举过紫皇招携三辰游与之同辉光七言古石芝苏轼空堂眀月清且新幽人睡息来初匀了然非夣亦非觉有人夜唿祁孔宾披衣相从到何许朱栏碧井开琼户忽惊石上堆龙蛇玉芝紫笋生无数锵然敲折青珊瑚味如蜜藕和鸡苏主人相顾一抚掌满堂坐客皆卢胡亦知洞府嘲轻脱终胜嵇康羡王烈神山一合五百年风吹石髓坚如铁五言律宣政殿芝艹李义府眀王敦孝感寳殿秀灵芝色带朝阳净光涵雨露滋且标宣德重更引国恩施圣祚今无限微臣乐未移五言絶句题尽巻马臻翠疉洪蒙色云凝淡沲春髙寒不可到应有采芝人七言絶句送道友游山施肩吾欲驻如今未老形万重山上九芝青君今若问采芝路踏水踏云穿杳㝠寄题朱元晦武夷精舎陆游先生结屋緑巖邉读易悬知屡絶编不用采芝惊世俗恐人谤道是神仙次王参政延福宫韵马祖常唐家涨水望云亭三月千花隔障屏不似仙人华緑洞双笙吹凤五芝庭中秋前偶赋虞集采芝不觉过前山偶答樵歌暮却还人影自行残照外雨云先入翠微间惟寅征君踏雨过林舘为畱终日因诵近赋絶句三首辄走笔奉和周砥野花疎竹媚幽姿翡翠帘前雨散丝最爱陈琳诗句好玉盘春露捧金芝雨后彭年洞底泉声谷口闻望中峰色杳难分欲寻雨后金芝艹更踏前峰半湿云御定佩文斋咏物诗选巻三百五十五御定佩文斋咏物诗选卷三百五十六钦定四库全书御定佩文斋咏物诗选巻三百五十六萱花类五言古塘上行谢恵连芳萱秀陵阿菲质不足营幸有忘忧用移根託君庭垂颖临清池擢彩仰华甍霑渥云雨润葳蕤吐芳馨愿君眷轻叶留景恵余眀咏萱草阳休之开跗幽涧底散彩曲堂垂优柔清露湿微穆恵风吹朝朝含丽景夜夜对华池咏阶前萱草魏澹緑艹正含芳靃靡映前堂帯心花欲发依笼叶已长云度时无影风来乍有香横得忘忧号余忧遂不忘五言律萱李峤屣歩寻芳日忘忧自结丛黄英开飬性緑叶正依笼色湛仙人露香传少女风还依北堂下曹植动文䧺萱草李咸用芳艹比君子诗人情有由秖应怜雅态未必解忘忧积雨莎庭小微风藓砌幽莫言开太晚犹胜菊花秋萱周昻万里黄萱好风烟接路傍迹踈虽异域心宻竟中央染练成初色移瓶得细香客愁无路遣始为㸔花忘五言絶句萱宋祁修茎无附叶繁萼攅莛首每欲问诗人定得忘忧否萱石延年移萱树之背丹霞间缥色我有忧民心对君忘不得萱草朱子春条拥深翠夏花眀夕隂北堂罕悴物独尔淡冲襟有感马闲卿春风零落后秋圃恨开迟总是宜男草傍人也未知七言絶句宫词黄省曾清萱到处碧鬖鬖兴庆宫前色倍含借问皇家何种此太平天子要宜男御定佩文斋咏物诗选巻三百五十六卷三百五十六钦定四库全书御定佩文斋咏物诗选巻三百五十八荷花类五言古青阳度乐府青荷盖绿水芙蓉披红鲜下有并根藕上生并头莲夏歌乐府欎蒸仲暑月长啸北湖邉芙蓉始结叶抛艶未成莲夏歌江南莲花开红光照碧水色同心复同藕异心无异咏同心莲萧统江南采莲处照灼本足观况等连枝树俱耀紫茎端同踰并根草双异独鸣鸾以兹代萱草必使愁人欢咏芙蓉简文帝圆花一蔕卷交叶半心开影前光照耀香里蝶徘徊欣随玉露㸃不逐秋风催赋得渉江采芙蓉元帝江风当夏清桂檝逐流萦初疑京兆劒复似汉冠名荷香带风逺莲影向根生叶卷珠难熘花舒红易倾日暮凫舟满归来度锦城咏芙蓉沈约微风揺紫叶轻露拂朱房中池所以绿待我泛红光咏荷江洪泽陂有微草能花复能实碧叶喜翻风红英宜照日移居玉池上託根庶非失如何霜露交应与飞蓬匹咏同心芙蓉朱超青山丽朝景𤣥峯朗夜光未及清池上红蕖并出房日分双蔕影风合两花香鱼惊畏莲折龟上碍荷长云雨流轻润草木隐嘉祥徒歌渉江曲谁见缉为裳採莲曲朱超艶色前后发缓檝去来迟㸔粧碍荷影洗手畏菱滋摘除莲上叶拖出藕中丝湖里人无限何日满船时芙蓉花辛徳源洛神挺凝素文君拂艶红丽质徒相比鲜彩两难同光临照波日香随出岸风渉江良自逺託意在无穷咏同心芙蓉杜公瞻灼灼荷花瑞亭亭出水中一茎孤引绿䨇影共分红色夺歌人脸香乱舞衣风名莲自可念况复两心同採芙蓉太宗结伴戏方塘擕手上雕航船移分细浪风散动浮香游莺无定曲惊凫有乱行莲稀钏声断水短棹歌长栖乌还宻树泛流归建章古风李白碧荷生幽泉朝日艶且鲜秋光冐绿水宻叶罗青烟秀色空絶世馨香竟谁传坐㸔飞霜满凋此红芳年结根未得所愿託华池邉折荷有赠李白渉江翫秋水爱此红蕖鲜攀荷弄其珠荡漾不成圆佳人綵云里欲赠隔逺天相思无因见怅望凉风前粲公院各赋一物得初荷李颀微风和衆草大叶长圆隂晴露珠共合夕阳花映深从来不着水清浄本因心初秋莲塘归顾况秋光净无迹莲消锦云红只有谿上山还识扬舲翁如何白苹花幽渚笑凉风东林寺白莲白居易东林北塘水湛湛见㡳清中生白芙蓉菡蓞三百茎白日发光彩清飇散芳馨洩香银嚢破泻露玉盘倾我慙尘埃眼见此琼瑶英乃知红莲花虚得清净名夏萼敷未歇秋芳结才成夜深衆僧寝独起绕池行欲收一颗子寄向长安城但恐出山去人间种不生京兆府新栽莲白居易汚沟贮浊水水上叶田田我来一长叹知是东谿莲下有青泥汚馨香无复全上有红尘扑颜色不得鲜物性犹如此人事亦宜然託根非其所不如遭弃捐昔在谿中日花叶媚清涟今来不得地顦顇府门前髙荷元稹种藕百余根髙荷才四叶飐闪碧云扇团圆青玉疉亭亭自擡举鼎鼎难藏擪不学着水荃一生长怗怗野莲郝经陂塘𣺌烟芜秋波淡浮空蒹葭杂芙蕖依稀见愁红轻销露华凉亭亭倚西风金粉亦自香霞腴为谁容无言恨最深失偶情更浓揺揺似相招为喜诗人逄翻思彼桃李反在罗绮中复忆巖下兰绿叶翳荒丛西子出苎萝原思老蒿蓬万物在生处莫谩仇天公池莲咏倪瓉廻翔波间风的歴叶上露清池结素彩华月映微歩云隂花房敛雨歇芳气度欲去拾明珰踟蹰惜迟暮次韵欧阳检阅濠池观荷薛元曦行行濠池上亭亭见长荷琼葩耀初日碧芰卷轻波深蒲晓色乱微雨晚香多方舟时自移髙轩或来过岂无河朔饮那复发商歌商歌一慷慨此物奈君何过荷叶浦徐贲粼粼水溶春淡淡烟销午不见唱歌人空来荷叶浦无处寄相思停舟采芳杜採莲曲李淑媛南湖採莲女日日南湖归浅渚莲子满深潭荷叶稀盪桨娇无力水溅越罗衣无心却囬棹贪看鸳鸯飞七言古赵昌荷花袁桷我家东湖三百顷瑞锦纵横绿云凝森森暁气天香飞星斗光沈水花净逺如婴儿脱文褓近若胎仙临玉镜琼杯欲侧雨丝垂金掌初调露珠定尽将机心付鸥鹭小雨轻烟穿短艇京尘乌㡌二十年梦入沧洲寄清兴赵生画意不画格浅粉轻砂养真性韬精敛容羞自陈三沭无言月华靓迩来冯于号能事老嫩风晴毫髪证𤣥黄巳辨神俊枯逐影之人道中病髙堂视此青琉璃香色俱忘保清静西湖荷花有感于石我昔扁舟泛湖去囬望荷花浩无数谁家画舫倚红粧笑声迥入花深处笙歌凄咽水云寒花色似嫌脂粉污夜深人静月明中方识荷花有真趣水天倒浸碧琉璃浄质芳姿澹相顾亭亭翠盖拥羣仙轻风微颤凌波歩酒晕潮红浅渥脣肤如凝脂腰束素一捻香骨薄裁氷半破芳心娇泣露湖光花气满衣襟月落波寒浸香雾恍然人在蘂珠宫便欲移家临水住囬首落日低黄尘十年不到湖山路花开花落㡬秋风湖上青山自如故徐两山寄莲花王彛秋风吹皱银塘水小雨芙蓉不胜洗谁拣新船折得来不怕绿芒伤玊指烟丝有恨自悠扬相惹相牵短复长双头并作幽修语一夜露痕黄粉香我有银瓶秋水满君心不似莲心短绿房结子为君收种向明年应未晚採莲曲张泰翡翠楼临鸂鶒水朱帘卷暁香风起靓粧揺荡湖色澄一様芙蕖镜光里蒲深柳暗人迹稀麦歌声里双凫飞攀红採绿日易晚夕灯愁对文君机金羁白马谁家醉桂檝迎秋减芳意荷叶经霜缺旧圆藕肠欲断丝还系采莲图文徴明横塘西头春水生荷花落日照人明花深叶暗不辨人有时叶㡳闻歌声歌声宛转谁家女自把双桡击兰渚不愁击渚溅红裳水中惊起双鸳鸯五言律荷李峤新熘满澄陂圆荷影若规风来香气逺日落盖隂移鱼戏排缃叶龟浮见绿池魏朝难接採楚服但同披荷花李商隐都无色可并不奈此香何瑶席乘凉设金羁落晚过回衾灯照绮渡韈水沾罗预想前秋别离居梦櫂歌新荷李羣玊田田八九叶散㸃绿池初嫩碧才平水圆隂巳蔽鱼浮萍遮不合弱荇绕犹踈半在春波底芳心卷未舒晚荷李羣玊露冷芳意尽稀踈空碧荷残香随暮雨枯蘂堕寒波楚客罢竒服吴姬停櫂歌渉江无可寄幽恨竟如何宫池产瑞莲王贞白雨露及万物嘉祥有瑞莲香飘鸡树近荣占鳯池先圣日临双丽恩波照并妍愿同指佞草生向帝尧前荷花丰稷桃杏二三月此花泥滓中人心正畏暑水面独揺风浄刹如金涌嘉賔照幕红谁歌采莲曲舟在暁霞东奉酬圭父白莲之作朱子忽传夔府句并送逺公莲翠盖临风迥氷华浥露鲜舞衣清缟袂倒景烂珠纒想像芙蓉阙𡨕𡨕絶世缘採莲歌叶颙越女浙江头烟波万顷愁徃来荷叶浦荡漾木兰舟岛阔香云冷江空明月秋清讴三四曲声断白苹洲荷叶髙启楚服新裁得吴筩旧制成圆应同荇菜宻欲翳莲茎声中乱雨至隂下一鱼行桂櫂还思折江南日暮情新荷髙启如盖复如钿初生雨后天叶低浮水上茎弱袅风前乍覆逰鱼戯难藏宿鹭眠佳人休便折留䕃採莲船荷叶杨基圆的破蓬苞孤茎上藕梢雨撑栖鹭屋风卷䕃龟巢谿友裁巾帻虚人作饭包小娃曽巳折新月里湖坳莲花泾荘徐贲洲渚绿萦逥菱荷面面开路从花外过山向栁间来鸣鹭惊逥舫游鱼仰酹杯同为城郭里此地絶尘埃莲花申时行碧沼渟寒玉红蕖映绿波粧凝朝日丽香逐晚风多游戏金鳞出飞扬翠羽过纳凉依水榭还续采莲歌陈真人馆中赏荷花作薛蕙别馆瀛洲丽新花菡蓞香红衣迷日色翠盖写波光雨过金塘湿风生石槛凉客来修竹下回首见潇湘五言排律秋日吴中观贡藕赵嘏野艇㡬西东清泠映碧空褰衣来水上捧玊出泥中叶乱田田绿莲余片片红激波才入选就日巳生风御洁玲珑膳人懐㧞擢功梯山谩多品不与世流同赋得芙蓉出水贾谟的皪舒芳艶红姿映绿苹揺风开细浪出沼媚清晨翻影初迎日流香暗袭人独披千叶浅不竞百花春鱼戯参差动龟游次第新渉江如可采从此免迷津七言律阙下芙蓉包何一人理国致昇平万物呈祥助圣明天上河从阙下过江南花向殿前生庆云垂䕃开难落湛露为珠满不倾更对乐悬张簨簴歌工欲奏采莲声六年秋重题白莲白居易素房含露玊冠鲜绀叶揺风钿扇圆本是吴洲供进藕今为伊水寄生莲移根到此三千里结子经今六七年不独池中花故旧兼乘旧日採花船咏南池嘉莲姚合芙蓉池里叶田田一本双花出碧泉浓淡共妍香各散东西分艶蔕相连自知政术无多异纵有祯祥亦偶然四野人闻皆尽喜争来入郭㸔嘉莲永乐殷尧藩明府县池嘉莲咏雍陶青苹白石匝莲塘水里莲开帯瑞光露湿红芳双朶重风揺绿蔕一枝长同心栀子徒夸艶合穂嘉禾岂觧香不独丰祥先有应更宜花县对潘郎髙侍御话皮博士池中白莲因成奉呈吴融白玉花开绿锦池风流御史报人知㸔来应是云中堕偷去湏从月下移巳被乱蝉催晼晚更禁凉雨动䙰褷习家秋色堪图画只欠山公倒接䍦重台莲李建勲斜倚秋风絶比伦千英和露染难匀自为祥瑞生南国谁把丹青寄北人明月㡬宵同绿水牡丹无路出红尘怜伊不算多时立赢得馨香暗上身西府直舍盆池种莲杨万里飞空天镜堕莓苔玊井移莲旋旋栽坐㸔一花随手长横开半叶出头来稍添菱荇相萦帯便有龟鱼数徃回剰欲绕池三两匝数声排马苦相催晓看芙蓉杨万里两嵗芙蓉无一枝今年万朶压枝低半红半白花都间非短非长树斩齐临水酾粧新雨后出墙背面暁风西春英笑杀秋英淡祇恐浓于桃李蹊莲实张檝水妃擎出绀珠囊玊笋雕盘喜乍尝肤白巳搀新藕嫩心清犹帯小荷香鬪余翠鸟零珍羽飞尽黄蜂露蜜房口腹累人良可笑此身便欲老江乡三益堂芙蓉萨都拉斑帘十二卷轻碧秋水芙蓉隔画栏綵扇迎风霞透影锦袍弄月酒生寒湘魂翠䄂畱江浦仙掌红云湿露盘祇恐淮南霜信早绛纱笼烛夜深㸔白莲谢宗可三千宫额翠云房洗褪铅华浅淡粧仙掌月明应自怨东林梦逺为谁芳波澄夜静花无影露冷风清玉有香舞罢霓裳谁得似六郎清瘦比何郎白莲王士熙昆吾纎刃刻芳菲玉女新抛织锦机无质易随清露滴有情应化素云飞青腰霜下蟾房冷皓首天邉鸟使稀最忆齐州旧游处日斜双桨折花归氷盘雪藕周霆震清彻氷盘压蔗浆酒酣雪藕近华堂凝寒色映瑶华脆真白丝连翠䄂香金掌曽闻承玉露琼䑓忽见𢷬𤣥霜文园近日真消渴莫种莲根引恨长荷风瞿佑一阵南风一阵凉扁舟来到水云乡吹开太华峰头雨散作西湖水面香清露泻珠沾翡翠红衣坠粉妬鸳鸯飘飘香䄂空中举知是谁家窈窕娘赐藕李东阳祇向名花㸔画图忽惊仙骨在泥涂轻同握雪愁先碎细比餐氷聼却无郭北芳菲懐故里江南风味忆西湖渴尘此夜消应尽未羡金茎与玉壶池莲朱之蕃藕花层疉㸃逥塘映日随风逺送香翠被玉颜眠锦帐绿鬟红粉舞霓裳承将暁露珠倾斛照彻晴波镜对粧鸥鹭徊翔知眷恋可无觞咏答韶光其二十畆横塘列芰荷虚亭开向绮霞窝娇花浥露红粧拥宻叶翻风翠䄂多越女翩翩偕巧笑湘娥冉冉共凌波不劳玊井峰头觅坐对倾杯发浩歌赐鲜藕于慎行芙蓉别殿暁风凉玉井灵根出水香荐熟方闻开寝庙赐鲜巳见布朝堂氷丝欲断鲛人缕琼液疑含阆苑霜忆昨金鳌桥上望红衣翠盖满银塘次张龙湖吏侍院中观莲徐阶曲径方池列馆东荷开殊胜昔年红虚瞻玊井青冥上似覩金莲紫禁中佳实豫知深雨露苦心原自耐霜风亭亭独立烟波冷肯羡春华在汉宫和观莲陆树声秘省仙郎别苑东池开新长芰荷红幽芳𣺌𣺌三湘外踈影亭亭一水中香湿琼衣迷暁雾尘消罗韈起秋风玊堂归后青藜照竞拟金莲出上宫张卿子汤穉含泛舟㸔荷花程嘉燧主客琅玕烂熳同快哉谁为乞天公低昂霞绮船头浪狼籍玻瓈盌面风蠲暑可忘吹大小析酲聊复辨雌雄飞花度水来何处折尽西陂劝酒筩五言絶句采莲崔国辅玉溆花争发金塘水乱流相逄畏相失并着採莲舟临湖亭王维轻舸迎上客悠悠湖上来当轩对樽酒四面芙蓉开石莲花司空曙今逄石上生本自波中有红艶秋风里谁怜衆芳后临平湖顾况采藕平湖上藕泥封藕节船影入荷香莫冲莲柄折芙蓉榭顾况风摆莲衣干月背鸟巢寒文鱼翻乱叶翠羽上雕阑赋得秋池一枝莲郭恭秋至皆零落凌波独吐红託根方得所未肯即随风莲叶李羣玊根是泥中玊心承露下珠在君塘下种埋没任春蒲静夜相思李羣玊山空天籁寂水榭延轻凉浪定一浦月藕花闲自香芙蓉虞集丹霞覆苑洲公子夜来游终宴清露冷折花登綵舟莲藕花叶图吴师道玊雪窍玲珑纷披绿映红生生无限意只在苦心中莲郑允端本无尘土气自在水云乡楚楚净如拭亭亭生妙香採菱曲钱宰绿柳横塘曲沧湾是妾家菱歌不觧唱秋水照荷花其二谿上採莲女秋波照晚粧心如莲子苦情似藕丝长其三荷叶纫为佩芙蓉缉作裳妾心花下藕节节是秋霜採莲曲熊卓採莲复採莲盈盈水中路鸳鸯触叶飞缷下团团露采莲曲常伦素月开歌扇红蕖艶舞衣隔江闻笑语隐隐棹歌归其二沼月并舟还荷花隘江水笑擘菡蓞开小小新莲子芙蓉于若瀛入港采芙蓉芙蓉动㴸淰游鱼聚蜂房吹作波心锦採莲女杨文俪若耶採莲女日出荡轻桡惯识谿中路歌声入画桥採莲孟淑卿风日正晴明荷花蔽洲渚不见採莲人只闻花下语十言絶句採莲曲张朝朝出沙头日正红晚来云起半江中頼逄邻女曽相识并着莲舟不畏风咏双开莲花刘商菡蓞新花暁并开浓粧羙笑面相偎西方采画迦陵鸟早晚双飞池上来宫词王建风帘水阁压芙蓉四面钩栏在水中避热不归金殿内秋河织女夜窗红盆池韩愈莫道盆池作不成藕梢才种巳齐生从今有雨君湏记来聼萧萧打叶声种白莲白居易吴中白藕洛中栽莫恋江南花嬾开万里擕归尔知否红蕉朱槿不将来阶下莲白居易叶展影翻当砌月花开香散入帘风不如种在天池上犹胜生于野水中白莲池泛舟白居易白藕新花照水开红窗小舫信风廻谁敎一片江南兴逐我慇懃万里来㸔采莲白居易小桃闲上小莲船半采红莲半白莲不似江南恶风浪芙蓉池在卧牀前莲塘孟迟脉脉低回殷䄂遮脸横秋水髻盘鸦莲茎有刺不成折尽日岸旁空㸔花咏莲温庭筠绿塘揺灔接星津轧轧兰桡入白苹应为洛神波上袜至今莲蘂有香尘白芙蓉陆龟蒙澹然相对却成劳月染风裁箇箇髙似说玉皇亲摘堕至今犹着水霜袍秋荷陆龟蒙蒲茸承露有佳色茭叶束烟如效颦盈盈一水不得渡冷翠遗香愁向人重台莲花陆龟蒙水国烟乡足芰荷就中芳瑞此难过风情为与吴王近红萼常敎一倍多白莲陆龟蒙素蘤多蒙别艶欺此花真合在瑶池还应有恨无人觉月暁风清欲堕时白莲皮日休但恐醍醐难并㓗祇应薝卜可齐香半垂金粉知何似静婉临谿照额黄重台莲花皮日休欹红婑媠力难任每叶头邉半米金可得敎他水妃见两重元是一重心莲叶郑谷移舟水溅参差绿倚槛风揺柄柄香多谢浣谿人未折雨中畱得盖鸳鸯採莲女李中晚凉含笑上兰舟波㡳红粧影欲浮陌上少年休植足荷香深处不囬头爱莲朱子闻道移从玉井旁开花十丈是寻常月明露冷无人见独为先生引兴长临平道中僧道潜风蒲猎猎弄轻柔欲立蜻蜓不自由五月临平山下路藕花无数满汀洲池莲完颜璹轻轻资质淡娟娟㸃缀圆池亦可怜数㸃飞来荷叶雨暮香分得小江天池荷黄庚红藕花多映碧阑秋风才起易彫残池塘一段荣枯事都被沙鸥冷眼㸔荷花词次韵周伯温叅政张昱一种西湖与若耶鸳鸯宿处便为家秋房结得新莲子便是当时藕上花竹枝词丁鹤年水上摘莲青的的泥中採藕白纎纎却笑同根不同味莲心清苦藕芽甜采莲歌刘基采得红莲爱白莲双桡快转怕人先争知要紧翻成慢菱叶中间绊却船过南湖戏折藕花吴植秋日南湖戏采莲鸳鸯飞上木兰船一声白纻知何处无复闲情似少年采莲曲胡侍棹讴宛转发中川队队红粧竞採莲欲就前谿问名姓莲花当住木兰船採莲曲魏学礼烟中一叶採莲舟两岸香风正早秋瞥见江南明月上玊箫吹断紫云愁採莲曲沈明臣生长江南惯採莲棹歌声里鬪婵娟十三十四年相亚覆额低眉各可怜其二荷叶莲枝水面齐采花归去夕阳低绿芜一道分南北犹有歌声绕大隄其三少女明粧出采莲双头并蔕独心怜不知金钏何时堕空手来归意惘然其四白面红粧二八春藏羞不肯过东邻偶从绿水桥邉去谁道荷花妬杀人其五月照波纹似鸭头一船双桨荡中流采莲不道罗裠湿归晒雕栏夜不收瑞莲应制潘纬盆作金龙百寳装波心常现玊毫光新秋一朶青莲涌三十六宫闻妙香其二瑶池漫说千年藕玉井虚传十丈花争似九茎开五色西天瑞现帝王家盆荷徐阶四面花开玊露滋暁风翻雨夜垂垂渊明酒思濓谿癖慿仗盆池借一枝藕花居陈鳯十里莲花过眼新水风犹自起香尘明年还约㸔花侣来唤湖邉雪藕人邻家植荷盆中髙出墙外予于斋头见之戏题一絶邵濓露珠濯濯暁光新红粉初施彩色匀憔悴自怜非宋玊东家何事亦窥臣御定佩文斋咏物诗选巻三百五十八御定佩文斋咏物诗选卷三百五十七钦定四库全书御定佩文斋咏物诗选巻三百五十七菊花类五言古菊袁山松灵菊植幽崖擢颕凌寒飈春露不改色秋霜不改条饮酒陶潜结庐在人境而无车马喧问君何能尔心逺地自偏採菊东篱下悠然见南山山气日夕佳飞鸟相与还此中有真意欲辨已忘言其二秋菊有佳色裛露掇其英汎此忘忧物逺我遗世情一觞虽独进盃尽壶自倾日入羣动息归鸟趋林鸣啸傲东轩下聊复得此生摘园菊赠谢仆射举王筠灵茅挺三眷神芝曜九眀菊花偏可憙碧叶媚金英重九惟嘉节抱一应元贞泛酌宜长久聊荐野人诚咏菊陈叔达霜间开紫蒂露下发金英但令逢採摘寕辞独晚荣和钱员外早冬翫禁中新菊白居易禁署寒气迟孟冬菊初拆新黄间繁緑烂若金照碧仙郎小隐日心似陶彭泽秋怜潭上㸔日惯篱邉摘今来此地赏野意潜自适金马门内花玉山峰下客寒芳引清句吟翫烟景夕赐酒色偏宜握兰香不敌凄凄百卉腓嵗晚氷霜积唯有此花开殷勤助君惜霜菊席䕫时令忽已改行㸔被霜菊可怜后时秀当此凛风肃淅沥翠枝翻凄清金蕊馥凝姿节堪重澄艶景非淑宁祛青女威愿盈君子掬持来泛樽酒永以照幽独霜菊阙名秋尽北风生律移寒气肃淅沥降繁霜离披委残菊华姿尚照灼幽气含纷郁的的冐空园萋萋被幽谷骚人有遗咏陶令曾盈掬倘使懐袖中犹堪袭余馥和圣俞庭菊苏舜钦不谓花艹稀实爱菊色好先时自封植坐待秋风老类粧翠羽枝已喜金靥小严霜发层英益见化匠巧揺疑光艳落折恐丛薄少一日三四吟一吟三四遶赏専情自迷美极语难造得君所赋诗烂熳惬懐抱朗咏偿此心清樽为之倒菊苏洵骚人足竒思香艹比君子况此霜下杰清芬絶兰茝气禀金行秀德备黄中美古来鹤发翁餐英饮其水但恐蓬藋伤课仆加料理野菊郝经干坤入消数万物呈晚节秋晏菊始华荒丛翳林樾野迥幽姿清冈断寒艶接丝虫罥青苞啼螀抱枯叶瀼露积玉华层层拥金屑我欲摘以杯饮之濯中热霜栽郁髙标胡与荒秽列嗟尔夷恵俦玉质难变灭不谓无人㸔便使幽香歇安得老瓦盆坐对浇古月菊何中菊花如幽人梅花如烈士同居氷雪中标格不相似道里阻荒寒故人万里余菊枝傥可折持以寄逺书泾上观菊王问泾上一老人爱菊如爱稼踏叶到林丘散襟茅茨下青柯吐芳英采采渐盈把睠言五色姿阳春似相假晚节良可亲予懐自舒冩有物茍㑹心那辞在荒野嵗晏不可留柴车夙云驾奕奕车马客谁解闲行者七言古买菊杨万里老夫山居花绕屋南斋杏花北斋菊青春二月杏花开抱瓶醉卧锦绣堆凉秋九月菊花发自折寒枝挿华发湘累落英曾㡬何陶令东邻未是多吾家满山种秋色黄金为地香为国就中更有一丈黄霜葩月蕊耿出墙饮徒无酒寻不得寻得一身花露香如今小寓咸阳市有口何曾问花事百钱担上买一株聊伴诗人发幽意白菊宇文虚中西风萧飒百草黄南斋白菊占秋芳主人好事不専飨撷送客舘分幽香幽香清艶两难得氷雪肌肤龙麝裛悄然坐我蕊珠宫玉斧瑶姬皆旧识仙家艺菊名日精我今号尔为月英月中风露秋夕好感此仙种来曾城凭君传与金天令月与霜姿驻清景重阳好伴白衣来五栁先生忆三迳菊潭李蓘甘菊之下潭水清上有菊花无数生谷中人家饮此水能令上夀皆百龄汉家宰相亦不俗月致洛阳三十斛遗踪芜没无处寻夜雨春风长荆谷其二浩荡李青莲清狂孟襄阳当时各到菊潭上风流对酒酣壶觞山树槭槭山菊老谷中人夀今多少髙贤已去碧山空千载流光一归鸟买西园菊至招同社徐兴公商孟和诸人花下小酌因和短歌陈鸿㡬处菊花残西园余数亩买来竹窓下折简㑹宾友把酒坐花傍一齐衫袖香春天百卉媚不及此幽芳堦下凉风薄暮起枝枝低拂深杯里愿君尽醉宿我家眀日更买西园花五言律赋得残菊太宗阶兰凝曙霜岸菊照晨光露浓晞晓笑风劲浅残香细叶彫轻翠圆花飞碎黄还将今嵗色复结后年芳秋菊骆宾王擢秀三秋晚开芳十歩中分黄俱笑日含翠共揺风碎影涵流动浮香隔岸通金翘徒可汎玉斚竟谁同菊李峤玉律三秋暮金精九日开荣舒洛媛浦香泛野人盃靃靡寒潭侧丰茸晓岸隈黄花今日晚无复白衣来九日奉陪令公登白楼同咏菊卢纶琼樽犹有菊可以献留侯愿比三花秀非同百卉秋金英和药细玉露结房稠黄雀知恩在衔飞亦上楼菊李商隐暗暗淡淡紫融融冶冶黄陶令篱边色罗含宅里香㡬时禁重露实是怯残阳愿汎金鹦鹉昇君白玉堂白菊许棠所尚雪霜姿非闗落㡌期香飘风外别影到月中疑发在林凋后繁当露冷时人间稀有此自古乃无诗菊罗隠篱落嵗云晏数枝聊自芳雪裁纎蕊宻金坼小苞香千载白衣酒一生青女霜春丛莫轻薄彼此有行蔵白菊张蠙秋天木叶干犹有白花残举世稀栽得豪家却畵㸔片苔相应緑诸卉独宜寒㡬度携佳客登髙欲折难採菊李建勲簇簇竟相鲜一枝开㡬番味甘资麴糵香好胜兰荪古道风揺逺荒篱露压繁盈筐时採得服饵近知门菊僧无可东篱揺落后宻艶被寒催夹雨惊新拆经霜忽尽开野香盈客袖禁蕊泛天杯不共春兰并悠扬逺蝶来九日菊花咏应诏僧广宣可讶东篱菊能知节候芳细枝青玉润繁蕊碎金香爽气浮朝露浓姿帯夜霜汎杯传夀酒应共乐时康九月十八日黄菊始开时且禁酿谩成示徳衡弟蒲道源冉冉秋事杪幽丛花始黄直湏彫衆卉才许见孤芳重露洗金质严风吹緑裳陶翁如有酒何日不重阳汝庆宅红菊何景眀红菊开时暮亭亭冠物华亦知颜色好不是艶阳花罗绮娇秋日楼䑓媚晚霞清香如不改常傍美人家菊申时行诛茅疏野径种菊拟山家秀擢三秋榦竒分五色葩凌霜畱晚节殿嵗夺春华为道餐英好东篱兴独赊菊唐文献西苑宸游地东篱菊已花当年夸野色此日丽天葩轻白凌寒露深红映晚霞秋英疑可茹无复楚人嗟五言排律和令狐相公玩白菊刘禹钖家家菊尽黄梁国独如霜莹净真琪树分眀对玉堂山人披雪氅素女厌红妆粉蝶来难见麻衣拂更香面风揺羽扇含露滴琼浆髙艶遮银井繁枝覆象牀桂丛惭并发梅蕚妬先芳一入瑶华咏从兹播乐章咏夹迳菊薛能夹迳尽黄英不通人并行㡬曾相对绽元自两行生丛比髙低等香连左右并畔揺风势断中夹日华眀间隔蛩吟隔交横蝶乱横频应泛桑落摘处近前楹恩门小谏雨中乞菊栽郑谷握兰将满嵗栽菊伴吟诗老去慵趋世朝廻独绕篱逓香风细细浇緑水弥弥秖共山僧赏何当国士移孤根深有託微雨正相宜更待金英发凭君挿一枝南海使院对菊懐丁夘别墅许浑何处曾移菊谿桥鹤岭东篱疎还有艶园小亦无丛日晚秋烟里星繁晓露中影揺金涧水香染玉潭风罢酒惭陶令题诗答谢公朝来数花发身在尉佗宫七言律和马郎中移白菊见示李商隠陶诗只採黄金实郢曲新传白雪英素色不同篱下发繁花疑自月中生浮杯小摘开云母带露全移缀水精偏称含香五字客从兹得地始芳荣野菊李商隠苦竹园南椒坞邉微香冉冉泪涓涓已悲节物同寒雁忍委芳心与暮蝉细路独来当此夕清樽相伴省他年紫云新苑移花处不取霜栽近御筵幽居有白菊一丛因而成咏呈知已陆龟䝉还是延年一种材即将瑶朶冐霜开不如红艶临歌扇欲伴黄英入酒杯陶令接㒿堪岸着梁王髙屋好敧来月中若有闲田地为劝嫦娥作意栽重忆白菊陆龟䝉我怜贞白重寒芳前后丛生夹小堂月朶暮开无絶艶风茎时动有竒香何惭谢雪清才咏不羡刘梅贵主妆更忆幽窓凝一夣夜来邨落有微霜和鲁望白菊皮日休已过重阳半月天琅华千㸃照寒烟蕊香亦似浮金靥花様还如缕玉钱玩影冯妃堪比艶鍊形箫史好争妍无由摘向牙箱里飞上方诸赠列仙和陆鲁望白菊张贲雪彩氷姿号女华寄身多是地仙家有时南国和霜立㡬处东篱伴月斜谢客琼枝空贮恨袁郎金钿不成夸自知终古清香在更出梅妆弄晚霞刘员外寄移菊李山甫秋来縁树复縁墙怕共平芜一例荒颜色不能随地变风流唯解逐人香烟含细叶交加碧露坼寒英次第黄深谢栽培与知赏但惭终嵗待重阳咏白菊罗隠虽被风霜竞欲催皎然颜色不低摧已疑素手能妆出又似金钱未染来香散自宜飘渌酒叶交仍得䕃香苔寻思闭户中宵见应认寒窓雪一堆和张少监晚菊徐铉忆共庭兰倚砌栽柔条轻吹独依隈自知佳节终堪赏为惜流光未忍开採撷也湏盈掌握馨香还解满罇罍今朝旬假犹无事更好登临汎一杯菊刘子翚青丛馥郁早抽芽金蕊斓斑晚着花秋意秪应宜澹泊化工可是惜铅华轻烟细雨重阳节曲槛疎篱五栁家暮醉朝吟供採摘更怜寒蝶共生涯今年立冬后菊方盛开小饮陆游胡牀移就菊花畦饮具酸寒手自携野实似丹仍似漆邨醪如蜜复如虀传方那解烹羊脚破戒犹惭擘蠏脐一醉又驱黄犊出冬晴正要饱耕犁野菊杨万里未与骚人当糗粮况随流俗作重阳正縁在野有幽色肯为无人减妙香已晚相逢半山碧便忙也折一枝黄花应冷笑东篱族犹向陶翁觅宠光野菊座主闲闲公命作元好问柴桑人去已千年细菊斑斑也自圆共爱鲜眀照秋色争教狼籍卧疎烟荒畦断垄新霜后瘦蝶寒晚景前只恐春丛笑迟暮题诗端为发幽妍重九后菊叶颙痴蝶狂蜂未用疑从来根性嬾趋时情知不少争先辈故遣迟开殿后枝斜日园林方冷淡西风天地特清竒芳苞小蕊秋香老不是渊眀断不知西施菊瞿佑不惜金钱买冶容移根应自馆娃宫西风冷落三秋后故国繁华一笑中戏蝶留连香径晚游人怅望屧廊空莫教野鹿偷衔去留映苏䑓夕照红汪司骥席上对菊熊卓锦席秋轩流客觞堦除迟菊恋年芳翠条冉冉初经雨青蕊娟娟欲候霜幸为分回供閴寂空然别去梦寒香小车如觅东谿路古屋疎篱是醉乡五言絶句江行钱起丛菊生堤上此花长后时有人还采掇何必在春期其二晚菊绕江垒忽如开古屏莫言时节过白日有余馨其三浔阳江畔菊应似古来秋为问幽栖客吟诗得酒不野菊王建晚艶出荒篱冷香着秋水忆向山中见伴蛩石壁里咏新菊姚合黄金色未足摘取且尝新若待重阳日何曾异衆人将赴湖州留题亭菊杜牧陶菊手自种楚兰心有期遥知渡江日正是撷芳时折菊杜牧篱东菊径深折得自孤吟雨中衣半湿拥鼻自知心菊徐铉细丽披金彩氛氲散逺馨汎杯频奉赐縁解制頺龄菊王十朋佳节逢吹㡌黄金染菊丛渊眀何处饮三径冷香中菊杨万里味苦谁能爱香含只自珍长将潭底水普供世间人七言絶句重阳席上赋白菊白居易满园花菊郁金黄中有孤丛色似霜还似今朝歌酒席白头翁入少年场菊白居易一夜新霜着瓦轻芭蕉新折败荷倾耐寒唯有东篱菊金粟初开晓更清菊花元稹秋丛绕舎似陶家遍绕篱邉日渐斜不是花中偏爱菊此花开尽更无花忆白菊陆龟䝉稚子书传白菊开西成相滞未容廻月眀阶下窓纱薄多少清香透入来白菊杂诗唐司空图黄昏寒立更披襟露浥清香恱道心却笑谁家扄绣户正熏龙麝煖鸳衾其二四面云屏一带天是非断得自翛然此生只是偿诗债白菊开时最不眠华下对菊司空图清香裛露对髙斋泛酒偏能浣旅懐不是春风逞红艶镜前空坠玉人钗菊郑谷日日池邉载酒行黄昏独自遶黄英重阳过后频来此甚觉多情胜薄情庭前菊韦庄为忆长安烂熳开我今移尔满庭栽红兰莫笑青青色曾向龙山泛酒来菊韩丕造化工夫岂异端自縁开晚少人㸔若教总似陶潜眼肯向芳春赏牡丹白菊魏野浓露繁霜着似无㡬多光彩照庭除何须更待萤兼雪便好丛邉夜读书沈仲一送菊自言封殖之劳欲得诗为报陈傅良东篱何在菊年年菊视陶诗竟孰贤未必縁诗花更好花将诗与万人传黄菊杨万里莺様衣裳钱様裁冷霜凉露溅秋埃比他红紫开差晚时节来时毕竟开九日月中对菊同禧伯郎中赋张本花上清光花下隂素娥惜此万黄金一杯寒露三更后谁信幽人更苦心赏菊魏时敏短篱疎雨正离披淡白深红朶朶宜自计老年才思减重阳过后不题诗御定佩文斋咏物诗选卷三百五十七御定佩文斋咏物诗选卷三百五十九钦定四库全书御定佩文斋咏物诗选巻三百五十九葵花类四言古蜀葵颜延之井维降精岷络升灵物微气丽卉草之生喻艳衆葩冠冕羣英类麻能直方葵不倾五言古蜀葵司马光白若缯初断红如颜欲酡坐令仙驾俨幢节纷骈罗物性有常好人情轻所多菖蒲傥自秀弃掷不我过王伯敭所藏赵昌花苏轼弱质困夏永奇姿苏晚凉低昻黄金杯照耀初日光檀心自成晕翠叶森有芒古来写生人妙絶谁似昌晨粧与午醉真态含阴阳君看此花枝中有风露香葵呉寛託身北墙隅幸免人所践苗长已过墙入土根不浅叶间蘂何多濈濈满圎茧此种觉尤佳观者尽云鲜倾心识忠臣衞足存古典作羮谅非菜名同亦须辨五言律宜阳所居白蜀葵答咏简诸公武元衡冉冉衆芳歇亭亭虚室前敷荣时已背幽赏地宜偏红艳世方重素华徒可怜何当君子愿知不近暄妍蜀葵徐夤剑门南面树移向㑹仙亭锦水饶花艳岷山带叶青文君惭婉娩神女譲娉婷烂熳红兼紫飘香入绣扃葵韩琦炎天花尽歇锦绣独成林不入当时眼其如向日心宝钗知见弃幽蝶或来寻谁许清风下芳醪对一斟葵花高启艳发朱光里丛依緑荫边夕同山蕣落午并海榴燃幽馥流珍簟鲜辉照藻筵羣芳已谢赏孤植转成怜七言律使院黄葵花韦庄薄粧新着澹黄衣对捧金炉侍醮迟向月似矜倾国貌倚风如唱步虚词乍开檀炷疑闻语试与云和必解吹为报同人看来好不禁秋露即离披继人葵花韵许衡戎葵花色耀深浓偏称修丛映短丛绛脸有情争向日锦苞无语细含风舒开九夏天真秀压倒千年画史工但恐主人贫且窭不教相对舞衣红五言絶句蜀葵姚孝钖倾心知向日布叶解成阴空侧黄金盏谁人与对斟黄葵词赵孟頫仙掌郁金衣朝阳风露晞可怜蜂与蝶祗解弄春晖黄蜀葵虞集花萼立清晨鵞黄向日新金杯承玉露偏醉蜀乡人七言絶句蜀葵陈标眼前无奈蜀葵何浅紫深红数百窠能共牡丹争几许得人轻处祇縁多和知已秋怀郑谷流水歌声共不回去年天气旧亭台梁尘寂寞燕归去黄蜀葵花一朶开葵刘敞白露清风催八月紫兰红药共凄凉黄花冷落无人看独自倾心向太阳黄葵宋祁黄葵贵丽不夭饶一朶新晴松下高还似迩英临黼座曚昽晓日照天袍题画黄葵袁易忆昔戎葵花下饮金杯春滟緑鬟欹祇今花似金杯侧独对西风咏折枝题葵花占城使臣花于木槿浑相似叶比芙蓉只一般五尺阑干遮不尽独留一半与人看御定佩文斋咏物诗选巻三百五十九御定佩文斋咏物诗选卷三百六十钦定四库全书御定佩文斋咏物诗选卷三百六十杜䳌花类五言古咏山榴沈约灵园同佳称幽山有竒质停采久弥鲜含华岂期实长愿微名隠无使孤株出七言古山石榴寄元九白居易山石榴一名山踯躅一名杜䳌花杜䳌啼时花扑扑九江三月杜䳌来一声催得一枝开江城上佐闲无事山下斸得厅前栽烂熳一栏十八树根株有数花无数千房万叶一时新嫩紫殷红鲜麴尘泪痕裛损臙脂脸剪刀裁破红绡巾谪仙初堕愁在世姹女新嫁娇泥春日射血珠将滴地风翻火燄欲烧人闲折两枝持在手细看不似人间有花中此物是西施芙蓉芍药皆嫫母竒芳絶艶别者谁通州迁客元拾遗拾遗初贬江陵去去时正值青春暮商山秦岭愁煞人山石榴花红夹路题诗报我何所云苦云色似石榴裠当时丛畔惟思我今日栏前只忆君忆君不见坐销落日西风起红纷纷喜山石榴花开白居易忠州州里今日花庐山山头去年树巳怜根损斩新栽还喜花开依旧数赤玉何人少琴轸红缬谁家合罗袴但知烂熳恣情开莫怕南賔桃季妒五言律酬郑毗踯躅咏孟郊不似人手致岂关地势偏孤光袅余翠独影舞多妍迸火烧闲地红星堕青天忽惊物表物嘉客为留连杜䳌花方干未问移栽日先愁落地时疎中从间叶密处莫烧枝郢客敎谁採胡蜂是自知周廻两三歩常有醉乡期七言律题山石榴花白居易一丛千朶压阑干剪碎红绡却作团风袅舞腰香不尽露销粧脸泪新干蔷薇带刺攀应嬾菡萏生泥翫亦难争及此花檐戸下任人採弄尽人看玉泉寺南三里涧下多深红踯躅繁艶殊常感惜题诗以示游者白居易玉泉南涧花竒怪不似花丛似火堆今日多情惟我到每年无故为谁开宁辞辛苦行三里更与留连饮两杯犹有一般辜负事不将歌舞管絃来五言絶句寒食日题杜䳌花曹松一朶又一朶併开寒食时谁家不禁火总在此花枝七言絶句宫中词王建太仪前日煖房来嘱向昭阳乞药栽勅赐一窠红踯躅谢恩未了奏花开武关南见元九题山石榴花见寄白居易往来同路不同时前后相思两不知行过关门三四里榴花不见见君诗戏问山石榴白居易小树山榴近砌栽半含红蕚带花来争知司马夫人妒移到庭前便不开山石榴花施肩吾深色燕脂碎剪红巧能攒合是天公莫言无物堪相比妖艶西施春驿中山石榴杜牧似火山榴映小山繁中能薄艶中闲一朶佳人玉钗上祗疑烧却翠云鬟漫书司空图谿邉随事有桑麻尽日山程十数家莫怪行人频怅望杜䳌不是故乡花踯躅苏轼枫林翠壁楚江干踯躅千层不忍看开巻便知归路近劒南樵客为施丹春词胡天游煖风深巷卖花天争买繁花袅鬓邉拣得一枝红踯躅隔帘抛与沈郎钱杜䳌花漫兴张献翼花花叶叶正含芳丽景朝朝夜夜长何事江南春去尽子规声里驻年光竹枝词王叔承白盐生井火生畬女子行商男作家橦布红衫来换米满头都挿杜䳌花御定佩文斋咏物诗选巻三百六十御定佩文斋咏物诗选卷三百六十一钦定四库全书御定佩文斋咏物诗选巻三百六十一水仙花类五言古咏鹿葱沈约野马不任骑兔丝不任织既非中野花无堪麕䴥食咏水仙花五韵陈与义仙人缃色裘缟衣以裼之青纷委地独立东风时吹香洞庭煖弄影清昼迟寂寂篱落英亭亭与予期谁知园中客能赋㑹眞诗水仙花陈傅良江梅丈人行岁寒固天姿蜡梅微着色标致亦背时胡然此柔嘉支本仅自持廼以平地尺气与松篁夷粹然金玉相承以翠羽仪独立万藁中冰胶雪垂垂水仙谁强名相宜未相知刻画近脂粉而况山谷诗吾闻抱太和未易形似窥当其自英华造物且霁威平生恨刚褊未老齿发衰掇花寘胆瓶吾今得吾师题水仙图韩性洛下风流人人言影亦好况乃蛟宫仙迥立清汉表翠裠湿凉蟾晴光白如扫坐对冰雪容不受东风老澄江渺余懐相期拾瑶草七言古水仙花效李长吉邹亮冯夷镂冰驻花魄竒芬染肌沁仙骨天风吹梦落瑶台家住江南水云窟弄珠拾草潇湘渚带月迷烟愁不语小龙潜开水晶殿玉杯凉露承华宴青鸟衔书来阆苑笑指蓬莱水清浅七言律谢到水仙二本韩维黄中秀外榦虚通乃喜嘉名近帝聪密叶暗传深夜露残花犹及早春风拒霜已失芙蓉艶出水难留菡萏红多谢使君怜寂寞许敎绰约伴仙翁题钱山水仙花顾辰宴罢瑶池曙色凉凌波仙子试新粧金盘露积珠襦重玉佩风生翠带长万里弱流通阆苑一帘疎雨隔潇湘岁寒林下花时节只许梅花压衆芳水仙花梁辰鱼幽花开处月微茫秋水凝神黯淡粧绕砌露浓空见影隔帘风细但闻香瑶坛夜静黄冠湿小洞秋深玉佩凉一叚凌波堪画处至今词赋忆陈王五言絶句水仙于若瀛水花垂緑蔕袅袅緑云轻自是压羣卉谁言梅是兄水仙花僧船窗如闻交佩响疑是洛妃来朔风欺罗袖朝霜滋玉台七言絶句水仙花黄庭坚得水能仙天与竒寒香寂寞动冰肌仙风道骨今谁有淡扫蛾眉篸一枝刘邦直送水仙花黄庭坚钱塘昔闻水仙庙荆州今见水仙花暗香靓色掩诗句宜在林逋处士家次韵中玉水仙花黄庭坚借水开花自一竒水沈为骨玉为肌暗香巳压酴醿倒只比寒梅无好枝题水仙花图陈旅莫信陈王赋洛神凌波那得更生尘水香露影空清处留得当年解珮人水仙贡师泰太液池邉雪始干晓粧初试珮珊珊帘钩欲上东风细犹梦珠宫扇影寒其二十二瑶台风露寒银河淡淡月团团龙宫自与尘凡隔别有铢衣白玉冠题虞瑞巖描水仙花姚文奂离思如云赋洛神花容婀娜玉生春凌波韈冷香魂逺环珮珊珊月色新水仙花丁鹤年湘云冉冉月依依翠袖霓裳作队归怪底香风吹不断水晶宫里宴江妃其二影娥池上晓凉多罗韈生尘水不波一夜碧云凝作梦醒来无奈月明何御定佩文斋咏物诗选巻三百六十一御定佩文斋咏物诗选卷三百六十二钦定四库全书御定佩文斋咏物诗选巻三百六十二金沙花类五言絶句池上荼䕷架金沙花盛开王安石故作荼䕷架金沙祗漫栽似矜颜色好飞度雪前开次王荆公韵苏轼甲第非眞有闲花亦偶栽聊为清净供却对道人开七言絶句金沙花王安石海棠开后数金沙髙架层层吐绛葩咫尺西城无力到不知谁赏魏家花其二荼䕷一架最先来夹竹金沙次第栽浓緑扶疎云对起醉红撩乱雪先开次荆公韵苏轼青李扶疎禽自来清眞逸少手亲栽深红浅紫从争发雪白鵞黄也鬭开其二斫竹穿篱破绿苔小诗端为觅桤栽细看造物初无物春到江南花自开闻西省赏荼䕷芍药戏成小诗简泰之侍讲舍人年兄并以丁香橄榄百枚助筵却求残花数枝周必大满架冰肌含碧云翻阶翠袖映红裠玉堂只有金沙在伴直明朝又属君御定佩文斋咏物诗选巻三百六十二御定佩文斋咏物诗选卷三百六十三钦定四库全书御定佩文斋咏物诗选巻三百六十三金钱花类七言絶句金钱花卢肇轮郭休夸四字书红窠写出对庭除时时买得佳人笑本色金钱却不如金钱花来鹏也无稜廓也无神露洗还同铸出新青帝若教花里用牡丹应是得钱人金钱花皮日休隂阳为炭地为炉铸出金钱不用模莫向人前逞颜色不知还觧济贫无金钱花吴仁璧浅绛浓香㡬朶匀日镕金铸万家新堪疑刘宠遗芳在不许山隂父老贫金钱花石懋名贵巳居三品上价髙仍在五铢先春来买断深红色烧得人心似火然䘖定佩文斋咏物诗选巻三百六十三御定佩文斋咏物诗选卷三百六十四钦定四库全书御定佩文斋咏物诗选巻三百六十四罂粟花类七言律滇南二月罂粟花盛开皆千叶红者紫者白者微红者半红者傅粉而红者白肤而绛脣者丹衣而紫纯者殷如染茜者一种而具数色絶类丽春谱之所云程本立鄯阐东风不作寒米嚢花似梦中㸔珊瑚旧是王孙玦玛瑙犹疑内府盘嘶过骅驑金匼匝飞来蛱蝶玊䦨干瘴烟窟里身今老春事关心思万端七言絶句西归出斜谷雍陶行过险栈出褒斜歴尽平川似到家万里客愁今日散马前初见米嚢花米嚢花杨万里鸟语蜂喧蝶亦忙争传天诏诏花王东皇羽卫无供给探借春风十日粮罂粟谢薖铅膏细细㸃花梢道是春湥雪未消一斛千嚢苍玊粟东风吹作米长腰其二茶粒齐圜剖罂子作汤和蜜味尤宜中年强饭却丹石安用咄嗟成淖糜东山纪别僧圆复谷口风斜斗笠狂米嚢夹路白于霜山童不掩谿头寺一任闲云满竹廊御定佩文斋咏物诗选巻三百六十四御定佩文斋咏物诗选卷三百六十五钦定四库全书御定佩文斋咏物诗选巻三百六十五玊簪花类五言古同白兄赋瓶中玊簪元好问畏景衆芳歇仙葩此彛犹氷姿出新沐娟娟倚清秋昨梦今见之风鬟玉搔头谁言闺房秀髙情渺林丘碧筵古铜壶一室香四周懐人成独咏逺思徒悠悠玊簪刘因堂隂秋气集幽花独清新临风玊一簪含情待何人含情不自展未展情更真徘徊明月光泛泛如相亲因之欲有託风鬟𣺌氷轮七言律陈中丞翃东斋赋白玊簪卢纶羙矣新成太华峰翠莲枝折叶重重松隂满涧闲飞鹤潭影通云暗上龙漠漠水香风颇馥涓涓乳澑味何浓因声逺报浮丘子不奏登封时不容玉簪花方广徳不信搔头花㡳重数茎秋濯露溶溶腰憎荆玉生前折影比崔娘月下逄摘去何人怜素腕挿来是处映秋容薄愁莫减氷霜骨十二金钗好向从玊簪刘因花中氷雪避秋阳月底隂隂锁暗香玉瘦每忧和露摘心清惟恨有丝长且畱宛转围沈水莫遣聨翩入粉嚢只许幽人太相似苍苔踈雨北窗凉体斋西轩观玊簪花偶作李东阳小围纡歩玊堂隂堂下花开白玊簪浥露余香犹帯湿出泥幽意敢辞深氷霜自与孤髙色风雨长懐采掇心醉后相思不相见月庭如水正难寻七言絶句玉簪花罗隐雪魄氷姿俗不侵阿谁移植小窗隂若非月姊黄金钏难买天孙白玉簪玉簪王安石瑶池仙子宴流霞醉里遗簪幻作花万斛浓香山麝馥随风吹落到君家玉簪黄庭坚宴罢瑶池阿母家嫩琼飞上紫云车玉簪堕地无人拾化作东南第一花玉簪王冕玊色甆盆绿柄深夜凉移向小窗隂儿童莫讶心难展未展心时正似簪玉簪花李东阳昨夜花神出蘂宫绿云袅袅不禁风粧成试照池邉影祇恐搔头落水中凉夜汤珍明河流影散云霞南斗离离北斗斜月色露华凉似水金萤飞堕玉簪花御定佩文斋咏物诗选巻三百六十五御定佩文斋咏物诗选卷三百六十六钦定四库全书御定佩文斋咏物诗选巻三百六十六鳯仙花类五言古鳯仙花刘敞手植中庭地分破紫兰畹绿叶纷映阶红芳烂盈眼辉辉丹穴禽矫矫翅翎展感寓刘基庭前金鳯花向晚争媚妩但见白露滋岂知繁霜苦芳时良可惜此物何足数五言絶句咏鳯仙花林娙鳯鸟乆不至花枝空复名何如学葵蘂开即向阳倾七言絶句鳯仙花吴仁璧香红嫩绿正开时冷蝶饥蜂两不知此际最宜何处㸔朝阳初上碧梧枝金鳯花晏殊九苞颜色春霞萃丹穴威仪秀气攅题品直湏名最上昂昂骧首倚朱栏金鳯花欧阳脩忆绕朱栏手自栽绿丛髙下㡬畨开中庭雨过无人迹狼借深红㸃绿苔金鳯花杨万里细㸔金鳯小花丛费尽司花染作工雪色白邉袍色紫更饶深浅四般红夏日絶句杨万里不但春妍夏亦佳随缘花草是生涯鹿葱觧挿纎长柄金鳯仍开最小花御定佩文斋咏物诗选卷三百六十六御定佩文斋咏物诗选卷三百六十七钦定四库全书御定佩文斋咏物诗选巻三百六十七鸡冠花类五言古鸡冠花梅尧臣秋至天地闭百芳变枯草爱尔得雄名宛然出陈寳未甘阶墀陋肯与时节老赤玉刻缜栗丹芝谢彫藁鲜鲜云叶卷粲粲凫翁好由来名实副何必荣华早君㸔先春花浮浪难自保其二神农纪百卉五色异甘酸乃有秋花实全如鸡帻丹笼烟何耸耸泣露更团团取譬可无意得名殊足观通真归造化任巧即彫剜赤玊书畱魏丹砂句诵韩诚能因物比谁谓入时难有客驱词颖临风运笔端尝嗟古吟阙每惜此芳残揣情苦精妙继音慙未安鸡冠郝经夷则播新律卉木协秋候绾结流火余的皪金天宿峩峩列庭除摘摘俨雄秀炎帝朝火官绛帻轩宇宙植立竟不拜离披拥青䄂奕叶初类萈吐心渐如豆脉络引丝起一片珊瑚瘦云芝茁红腴紫茵卷翠脰碎颗蹙丹砂肉绽殷血透怒割赤龙耳劲磔还乱糅麻叶薄且耸山字缺仍覆杳牙欲成角拥肿下连咮生全余小穂展尽带残皱昂藏偃膺髙突兀出羣骤还将早霞映欲向朝日雊月露终夜栖风雨㡬囬鬪再砺复自止交退谁与救区区闲草花象物与接搆弭兵日观战亦是自贻咎垂帘且相忘髙枕卧清昼七言絶句鸡冠花罗邺一枝浓艶对秋光露滴风揺倚砌傍暁景乍㸔何处似谢家新染紫罗嚢鸡冠花王洙如飞如舞对瑶䑓一顶春云若剪裁谁敎移根蓂荚畔玊鸡知应太平来种花口号孔平仲幽居装景要多般帯雨移花便得㸔禁奈乆长颜色好绕阶更使种鸡冠御定佩文斋咏物诗选巻三百六十七御定佩文斋咏物诗选卷三百六十八钦定四库全书御定佩文斋咏物诗选巻三百六十八牵牛类五言古牵牛郝经野花照天星星中花亦盛长夏蔓草深踈篱掩斜径幽庭日无事森寂澹相暎缭绕丝乱垂㸃缀叶相并金风一披拂零露光彩竞参差碧玉簪绾揷滑欲迸霜丝吐冰蚕容色好娟净堂隂青锦张墙背紫苔莹时方鹊桥成佳节当秋孟织女能翦裁天河洗尤称女以秋为期郎将花作证风雨开云屏鸾鳯锵月镜处处乞巧筵家家喜相庆五年江馆客万事成堕甑不能致龙节空自悲虎穽永日鏖炎蒸中暑甘卧病对花泪盈目坐起不觉暝云汉见双星囘头㸔斗柄遥怜小儿女昬嫁俱未竟中流虞风波相见何日更牵牛呉寛本草载药品草部见牵牛薰风篱落间蔓生甚绸缪谁琢紫玉簪叶宻花仍稠日髙即揫歛定是朝菌俦隂气得独盛下剂斯见收便须作花菴谁与迂叟谋七言絶句牵牛花杨万里莫笑渠侬不服箱天孙为织碧云裳浪言偷得星桥巧只觧冰盘染茈姜其二暁思欢欣晩思愁绕篱萦架太娇柔木犀未发芙蓉落买㫁西风恣意秋杨休烈邨居马定国篱落牵牛放晩花西风吹叶满人家闭门乆雨青苔滑时见鸳鸯下白沙题柯敬仲画虞集牵牛引蔓上棠梨上有幽禽夜夜栖自有秋风动疎竹江南落月不须啼客舍咏牵牛花倪瓒小盘承露净铅华玉露依稀染碧霞弱质幽姿娯我老傍人篱落蔓秋花隠居叶子竒苍石红泉少隠家牵牛延蔓绕篱笆不知满径秋多少凉露西风澹泊花寓玉清观叶子竒径草㣲微䕶浅沙小山丛竹玉清家牵牛延蔓无多碧㸃缀秋光一两花御定佩文斋咏物诗选巻三百六十八御定佩文斋咏物诗选卷三百六十九钦定四库全书御定佩文斋咏物诗选巻三百六十九杜若花类五言古咏杜若沈约生在穷絶地岂与世相亲不顾逢采撷本欲芳幽人五言絶句池上亭钱起临池构杏梁待客归烟塘水上褰帘好莲开杜若香七言絶句六月二十七日望湖楼醉书苏轼献花游女木兰桡细雨斜风湿翠翘无限芳洲生杜若呉儿不识楚词招题画图陈旅雨余空翠转霏霏杜若洲邉小艇归又为故人临野阁江云日暮湿秋衣谩成马臻萧萧野老发垂肩家住湖西杜若烟载得茭根入城卖西风落日满归船望武昌杨基吹面风来杜若香离离烟栁拂鸥长人家鹦鹉洲边住一向开门对汉阳越江曲梁有誉横塘风起送新凉蒲叶拍波江水长莫道春归光落尽中流还有杜蘅香御定佩文斋咏物诗选巻三百六十九御定佩文斋咏物诗选卷三百七十钦定四库全书御定佩文斋咏物诗选巻三百七十菖蒲类五言古菖蒲阙名石上生菖蒲一寸八九节仙人劝我餐令人好颜色乐府体曹邺莲子房房嫩菖蒲叶叶齐共结池中根不厌池中泥和子由记园中草木苏轼自我来闗辅南山得再游山中亦何有草木媚深幽菖蒲人不识生此乱石沟山髙霜雪苦苖叶不得抽下有千嵗根蹙缩如蟠蚪长为鬼神守徳薄安敢偷菖蒲裘万顷匡庐入吾懐十载驰梦魂踵门者何人遗余以芳荪欢然得其趣如对五老言幽姿出巖谷常带氷雪痕尘容为一洗两目不复昏忽思三峡流褰衣渉潺湲因仍一寸石浸润九节根人言可扶老嵗月须其蕃兹理谅不诬吾将从绮园效孟郊体谢翺手持菖蒲叶洗根涧水湄云生巖下石影落莓苔枝忽起逐云影覆以身上衣菖蒲不相待逐水流下谿长短句寄菖蒲张籍石上生菖蒲一寸十二节仙人劝我食令我头青靣如雪逢人寄君一绛囊书中不得传此方君能来作栖霞侣与君同入丹元乡七言律和子由盆中石菖蒲忽生九花苏轼春荑秋荚两须臾神药人间果有无无鼻何由识薝卜有花今始信菖蒲芳心未饱两蛱蝶寒意知鸣几蟪蛄记取明年十二节小儿休更籋霜须五言絶句杂兴陆龟䝉桃柰傍檐楹无人赏春华时情重不见郄忆菖蒲花石菖蒲王十朋天上玉衡散结根泉石间要须生九节长为驻红颜过紫微菴访冯道士萨都拉道士爱幽居年来一事无盆池新雨过石上种菖蒲七言絶句送顾非熊秀才归丹阳王建江城栁色海门烟欲到茅山始下船知道君家当瀑布菖蒲潭在草堂前寄茅山孙錬师李徳裕石上谿荪发紫茸碧山幽霭水溶溶菖花定是无人见春日唯应羽客逢赠常州报恩长老苏轼碧玉盌盛红马脑井花水养石菖蒲也知法供无穷尽试问禅师得饱无採菖蒲陈与义闲行涧底採菖蒲千嵗龙蛇抱石臞明朝却觅房州路飞下山颠不用扶寄谢刘彦集菖蒲之贶朱子君家兰杜乆萋萋近养菖蒲緑未齐乞与幽人伴岑寂小窗风露日低迷谢呉公济菖蒲朱子翠羽纷披一尺长带烟和雨过书堂知君别有臞仙种容易难敎出洞房御定佩文斋咏物诗选巻三百七十御定佩文斋咏物诗选卷三百七十一钦定四库全书御定佩文斋咏物诗选巻三百七十一芭蕉类五言古芭蕉赞谢灵运生分本多端芭蕉知不一含萼不结核敷华何由实至人善取譬无宰谁能律莫昵縁合时当视分㪚日甘蕉沈约抽叶固盈丈擢本信兼围流甘掩椰实弱缕冠絺衣红蕉栁宗元晩英值穷节緑润含珠光以兹正阳色窈窕凌清霜逺物世所重旅人心所伤廽晖眺林际戚戚无遗芳芭蕉杜牧芭蕉为雨移故向窗前种怜渠㸃滴声留得归乡梦梦逺莫归乡觉来一翻动咏池上芭蕉袁凯亭亭虚心植冉冉繁隂布既掩猗兰砌还覆莓苔路巻舒今自知衰荣随所寓黙契方在兹临轩挹清醑蕉石亭顾璘怪石如笔格上植蕉叶青苍然太古色得尔增娉婷欲携一斗墨叶底书黄庭拂拭坐盘薄风雨秋冥冥五言排律咏蕉徐桂根自苏台徙隂生蒋径幽当空炎日障倚槛碧云流未展心如结微舒叶渐抽琐窗迷翠黛张幕动青油书借临池用光分汗简留流甘掩中土为绤衣南州只益莓苔润翻令蕙若忧荷风同委露梧叶共鸣秋梦境知谁得人生似尔浮漫劳弹事苦终日傍林丘七言律书庭蕉王守仁檐前蕉叶緑成林长夏全无暑气侵但得雨声连夜静何妨月色半牀隂新诗旧叶题将满老芰踈桐恨转深莫笑郑人谈讼鹿至今醒梦两难寻咏芭蕉张綖长叶翩翻緑玉丛植来况是近梧桐美人间立秋风里羁客孤眠夜雨中情逐舞鸾偏易感事随梦鹿𣺌难穷太湖石畔新凉院何处吹箫月满空七言排律戏题隂凉室阶前芭蕉僧良琦新种芭蕉绕石房清隂早见落书牀根霑零露北山润叶带湿云南涧凉得地初依苍石瘦抽心欲并緑筠长雨声夜响顚崖瀑晴碧朝浮海日光樗栎自惭全夀命楩楠合媿託巖廊观身政忆维摩语草字寕追懐素狂白昼栖迟吾计拙青霄偃仰汝身强嵗寒要使交期在莫畏空山有雪霜五言絶句芭蕉路徳延一种灵苖异天然体性虚叶如斜界纸心似倒抽书芭蕉朱子芭蕉植秋槛勿云樵悴姿与君障夏日羽扇寕复持红蕉朱子弱植不自持芳根为谁好虽微九秋榦丹心中自保斋前芭蕉髙启静遶緑隂行闲聼雨声卧还有感秋诗窗前书叶破为友人写蕉沈周便欲开船去因君更写蕉要知相忆地叶上雨潇潇题美人蕉皇甫汸带雨红妆湿迎风翠袖翻欲知心不卷迟暮独无言七言絶句红蕉徐凝红蕉曾到岭南看较小芭蕉几一般差是斜刀剪红绢巻来开去叶中安蕉叶徐夤緑绮新裁织女机摆风揺日影离披只应青帝行春罢闲倚东墙卓翠旗未展芭蕉钱珝冷烛无烟緑蜡干芳心犹巻怯春寒一缄书札蔵何事㑹被东风暗拆看杂题王安石紫燕将雏语夏深緑槐庭院不多隂西窗一夜无人问展尽芭蕉数尺心芭蕉张载芭蕉心尽展新枝新卷新心暗已随愿学新心养新徳旋随新叶起新知咏芭蕉杨万里骨相玲珑透八窗花头倒插紫荷香绕身无数青罗扇风不来时也自凉题乐静轩王绂竹几藤牀小砚屏薰风帘幕篆烟青闲斋几日黄梅雨添得芭蕉绿满庭芭蕉美人夏寅晓妆才罢思徘徊罗袜轻移歩绿苔试向芭蕉问春信一缄芳札为谁开题蕉沈周惯见闲庭碧玉丛春风吹过即秋风老夫都把荣枯事却寄萧萧数叶中府江杂诗谢少南冬炎卉木未萧条暂倚蓬窗旅况销树架绿垂君子蔓崖林红破美人蕉雨蕉汤显祖东风吹展半廊青数叶芭蕉未拟聼记得楚江残雨夜背灯人语醉初醒御定佩文斋咏物诗选巻三百七十一御定佩文斋咏物诗选卷三百七十二钦定四库全书御定佩文斋咏物诗选巻三百七十二石竹花类五言古魏仓曹宅各赋一物得当轩石竹李颀罗生殊衆色独为华表滋虽杂兰蕙处无争桃李时同人趋府暇落日后庭期宻叶散红㸃灵条惊紫蕤芳菲看不厌採摘愿来兹咏石竹张耒真竹乃不花尔独艳暮春何妨儿女眼谓尔胜霜筠世无王子猷岂无知竹人粲粲好自持时来称此君五言律答李滁州题庭前石竹花见寄独孤及殷疑曙霞染巧类匣刀裁不怕南风热能迎小暑开游蜂怜色好思妇感年催览赠添离恨愁肠日㡬回云阳寺石竹花司空曙一自幽山别相逢此寺中髙低俱出叶深浅不分丛野蝶难争白庭橊暗譲红谁怜芳最久春露到秋风七言律赋石竹虞集积雪初消萼緑华东风吹动绛绡霞龙嘘石气千年润鹤过林隂一径斜刻字欲寻金错落析旌如织翠交加绮窗坐对吹笙煖未觉人间嵗月赊五言絶句石竹花皇甫冉数㸃空阶下闲凝细雨中那能久相伴嗟尔滞秋风七言絶句石竹花咏陆龟䝉曽看南朝画国娃古萝衣上散明霞而今莫共金钱鬭买却春风是此花石竹王安石麝香眠后露檀匀绣在罗衣色未真斜倚细丛如有意冷揺数朶欲无春赋石竹蒲道源短篱新见出梢梢葱蒨都无尺许髙茜色芳葩工㸃缀莫教容易混蓬蒿御定佩文斋咏物诗选巻三百七十二御定佩文斋咏物诗选卷三百七十三钦定四库全书御定佩文斋咏物诗选巻三百七十三叶类五言古落叶孔绍安早秋惊落叶飘零似客心翻飞未肯下犹言惜故林落叶王问枕上闻朔风夜半声䇿䇿晓来繁林空落叶巻庭石乘运固其然芬菲岂自惜悟彼归根言独与至人说落叶徐良彦落叶不上枝因风亦复起清风若无私何因有彼此一叶随飘扬一叶沾泥滓寄语风前叶莫堕东流水多谢三春风山中多兰芷长短句落叶行吴师道山窗独眠抱秋冷四壁无声中夜醒天清急雨忽万㸃月出枯虵纷衆影开门飒飒非故林满空飞叶搏愁隂石涧流红细泉咽藓痕掩碧孤蛩吟髙秋共谁聼萧瑟却忆江南逺游客楚天揺落白日髙万里扁舟荡春色江南客来归山中叶亦稀相思绕遍寒树下有恨愿随秋风吹山空夜寒风渐㣲惨惨霜露霑人衣征鸿独叫残云飞五言律和杜录事题红叶白居易寒山十月旦霜叶一时新似烧非因火如花不待春连行排綘帐乱落剪红巾解驻篮舆看风前唯两人闻落叶僧齐巳楚树霜晴后萧萧落晩风因思故园夜临水㡬株空煮茗烧干翠行苔踏烂红来年未离此还见碧丛丛陨叶僧无可遶巷夹谿红萧条逐北风别林遗宿鸟浮水载鸣虫石小埋初尽枝长落未终带霜书丽什间读白云中霣叶僧善住霜后色初变风髙始乱零和云流逺涧杂雨下空庭扫处兼僧影烧时带鹤翎翻思在春日绕屋政青青赋蜘蛛落叶许继秋气咸木叶故林飘坠时不成栖蔓草还复缀蛛丝屡舞凉风得髙悬落照宜多情似畱恋争奈已辞枝赋得窗中度落叶莫是龙绮疏临野渡秋树响前林飒飒含风入纷纷逗雨深拂来红袖掩积处緑尘侵谁送哀蝉曲无端搅客心窗中度落叶张文柱袅袅回风下萧萧薄嵗隂一山方隠几片雨自前林重以轻霜色凄其入曲心髙居尚揺落不敢更登临见落叶王醇朝来见落叶因悔向林行飞鸟不无意何人非有生枝容昨夜月秋减一邨声转禁樵童入留兹长道情落叶僧宗泐一片复一片西风与北风但看阶下满不觉树头空缀服犹堪用题诗自不工山童朝更扫闲委古墙东五言排律一叶落薛能轻叶独悠悠天髙片影流随风来此地何树落先秋变色黄应近辞林緑尚稠无双浮水靣孤絶落闗头乍减诚难觉将凋势未休客心空自比谁肯问新愁七言律红叶吴融露染霜干片片轻斜阳照处转烘明和烟飘落九秋色随浪泛将千里情㡬夜月中藏鸟影谁家庭际伴蛩声一时衰飒无多恨看着春风綵剪成红叶徐渭才见芳华照眼新又看红叶㸃衣频只言春色能骄物不道秋霜解媚人宫水正寒愁字字吴江初冷锦鳞鳞更余一种闲风景醉杂黄花野老巾七言排律枫林于若瀛禁城玉树渐秋深枫色凄凄满上林万片作霞延日丽㡬株含雾苦霜吟斜连双阙辉青琐倒影平津暎碧浔岐叶着飇声瑟瑟殷红过雨色沈沈杂黄间緑缘成锦委砌飘檐埒作金向夕转深娇落照因风㪚响怖栖禽城头迥接青岑逺殿角寒生绣幄隂㡬度朝昬劳怅望徘徊故苑倍萧森五言絶句奉和元日赐羣臣柏叶李乂劲节凌霜劲芳心待嵗芳能令益人夀非止麝含香奉和元日赐羣臣柏叶赵彦昭器乏雕梁器材非构厦材但将千嵗叶常奉万年杯奉和元日赐羣臣柏叶武平一緑叶迎春緑寒枝歴嵗寒愿持柏叶寿长奉万年欢落叶王建陈緑尚参差初红巳重叠中庭初扫地绕树三两叶醉中对红叶白居易临风杪秋树对酒长年人醉貌如霜叶虽红不是春江上枫成彦雄江风自蓊鬰不竞松筠力一叶落渔家斜阳带秋色龙兴道中晁沖之涧道垂黄花山城拥红叶人争小舟渡马就平沙渉闲题树叶上马祖常秋意凤城多凉飇奈夜何题诗满霜叶不见洞庭波题黄子久小畵髙启谿水虽多曲舟行不惮赊山山秋叶赤犹复似桃花兰叶张羽泛露光偏乱含风影自斜俗人那解此看叶胜看花七言絶句王起居独逰青龙寺翫红叶因寄羊士谔十亩苍苔遶畵廊㡬株红树过清霜髙情还似看花去闲对南山歩夕阳山行杜牧逺上寒山石径斜白云生处有人家停车坐爱枫林晩霜叶红扵二月花秋行徐玑红叶枯梨一两株翛然秋思满山居诗懐自叹多尘土不似秋来木叶疎落叶宋伯仁卷地西风促雨来扫除黄叶满苍苔垂杨已有青青眼只碍梅花未敢开秋裘万顷数声牧笛日将晚一曲樵歌山更幽解带盘桓小谿上坐看红叶泛清流枫叶朱淑真江空木落雁声悲霜入丹枫百草萎蝴蝶不知身是梦又随春色上寒枝邨居马定国柿叶经霜菊在谿天寒落日见鸡栖西家有客篘新酒红叶萧萧葢芋畦江天秋晚图王绘万顷波间踏浪儿潇湘秋晚趂归时四山红叶风声健散入侬家欵乃词杂诗刘豫古渡停骖日向沈凄凉归思梗清吟碧山㡬㸃塞天濶红叶一林秋意深山园梨叶有青红相半者戏作一诗元徳明霜轻霜重偶然中一叶虽殊万叶同不信世间闲草木解随儿女作青红题髙氏所藏畵圗陈旅谁家林麓近谿湾髙树扶疎出石间落叶尽随谿雨去只留秋色满空山无题朱徳润索索西风白露零隔林砧杵助秋声欲寻隐者门前路落叶漫山碍屐行泊阊门顾瑛枫叶芦花暗畵船银筝断絶十三絃西风只在寒山寺长送钟声搅客眠山居吟僧清珙深秋时节雨霏霏藓叶层层印虎蹄一夜西风吹不住晓来黄叶与阶齐题红叶仕女谈震初试宫妆歩玉除诗成把笔更踌躇旧愁新恨知多少尽向霜红叶上书柏坊驿题壁姚汝循风雨萧萧滞客程荒亭独宿峭寒生今宵羁思知多少听尽千山堕叶声赋得千山红树送人栁应芳萧萧浅綘霜初醉摵摵深红雨后然染得千林秋一色还家只当是春天题扇送客懐长蘅湖上程嘉燧送客西楼落木风鬓丝吹断酒巾空危廊斜日云居寺霜叶仍欺二月红玉岑闲行口占李流芳玉岑山脚水萦洄寒日晖晖下稻堆穿过松冈寻法相满空黄叶打头来石门寥孔説石门酒薄客愁寛谁念霜谿暁被寒偶见隣舟説红叶五更疎雨梦长干御定佩文斋咏物诗选巻三百七十三御定佩文斋咏物诗选卷三百七十四钦定四库全书御定佩文斋咏物诗选卷三百七十四杂树类五言古咏疏枫简文帝萎緑暎葭青疏红分浪白花叶洒行舟仍持送逺客植灵夀木柳宗元白华鉴寒水怡我适野情前趋闻长老重复欣嘉名蹇连易衰朽方刚谢经营敢期齿杖赐聊且移孤茎丛萼中竞秀分房外舒英柔条乍反植劲节常对生循翫足忘疲稍觉步武轻安能事翦伐持用资徒行宥老楮苏轼我墙东北隅张王维老谷树先樗栎大叶等桑柘沃流膏马乳涨堕子杨梅熟胡为寻丈地养此不材木蹶之得舆薪规以种松菊静言求其用畧数得五六肤为蔡侯纸子入桐君録黄缯练成素黝面颒作玉灌洒蒸生菌腐余光吐烛虽无傲霜节幸免狂酲毒孤根信微陋生理有倚伏投斧为赋诗德怨聊相赎五言律题椰子树沈佺期日南椰子树香袅出风尘丛生调木首圎实槟榔身玉房九霄露碧叶四时春不及涂林果移根随汉臣同李郎中浄律院梡子树包何木梡稀难识沙门种则生叶殊经写字子为佛称名泸水浇新长燃灯煖更荣亭亭无别意只是劝修行五言排律兴善寺贝多树张乔还应毫末长始见拂丹霄得子从西国成阴见昔朝势随双刹直寒出四墙遥带月啼春鸟连空噪暝蜩逺根穿古井高顶起凉飇影动悬灯夜声繁过雨朝静迟松桂老坚任雪霜彫永共终南在应随刼火烧五言絶句咏椶树徐仲雅叶似新蒲緑身如乱锦纒任君千度剥意气自冲天七言絶句凭何十一少府邕觅桤木栽杜甫草堂堑西无树林非子谁复见幽心饱闻桤木三年大与致谿边十亩阴木莲树白居易如折芙蓉栽旱地似抛芍药挂高枝云埋水隔无人识唯有南賔太守知林下樗白居易香檀文桂苦雕䥴生理何曽得自全知有无材老樗否一枝不损尽天年红荆元稹庭中栽得红荆树十月花开不待春直到孩提尽惊怪一家同是北来人戏题桦皮袁桷褐裳新脱玉层层红叶朱蕉谢不能拟制小冠韬短发意行云水一枝藤纪兴呉鼎芳道人赢得半生闲枕上清泉座上山犹有半生闲不得娑椤影里叩禅关御定佩文斋咏物诗选卷三百七十四御定佩文斋咏物诗选卷三百七十五钦定四库全书御定佩文斋咏物诗选卷三百七十五杂花类五言古红花文帝红蓝与芙蓉我色与欢敌莫案石榴花歴乱听侬摘丽春杜甫百草竞春华丽春应最胜少须好颜色多漫枝条剰纷纷桃李枝处处总能移如何贵此种却怕有人知崔元受少府自贬所还遗山姜花以诗答之刘禹钖故人博罗尉遗我山姜花採従碧海上来自谪仙家云涛润孤根隂火照晨葩静摇扶桑日艳对瀛洲霞世人受苦辛搴撷忘幽遐传名入帝里飞驿辞天涯王济本尚味石崇方鬭奢堆盘多不识绮席乃增华驿马损筋骨贵人滋齿牙顾予藜藿士持此重咨嗟惜郁李花白居易树小花鲜妍香繁条輭弱髙低二三尺重叠千万萼朝艳霭霏霏夕凋纷漠漠辞枝朱粉细覆地红绡薄由来好颜色常苦易销铄不见莨荡花狂风吹不落七言古优钵罗花歌岑参白山南赤山北其间有花人不识緑茎碧叶好颜色叶六瓣花九房夜掩朝开多异香何不生彼中国兮生西方移根在庭媚我公堂耻与衆草之为伍何亭亭而独芳何不为人之所赏兮深山穷谷委严霜吾窃悲阳关道路长曾不得献于君王谢王参议送练春红二枝袁桷玊堂老仙翫幽独闭户无人似初溽倚䦨岸帻领孤芳䔩蓛轻红冠羣緑化工有意卑凡卉积李崇桃空眩目争先鬭巧等堪怜已向东风尽驱逐此花清妍净如洗收拾余春傲荣辱何郎汤饼徒试妆太真温泉空赐浴天然生色铸真态亭午低头睡初足谁言花后最竒絶我怪酪奴能污触嫣然一笑奉清欢莫把金尊歌别鹄并刀妙剪骈头来珠露淋漓袖新蹙似嫌凡子多京尘却恨高人付流俗微风澹荡新雨生强拭愁容吐残馥拟将色笔冩清意绮语非工那忍凟徘徊中庭月过半翠袖娟娟泣寒玉五言律夏中崔中丞宅见海红摇落一花独开刘长卿何事一花残闲庭百草䦨緑滋经雨发红艳隔林看竟日余香在过时独秀难共怜芳意晚秋露未须团苦练花温庭筠院里莺歌歇墙头舞蝶孤天香薰羽葆宫紫晕流苏晻暧迷青琐氤氲向画图只应春惜别留与博山炉玫瑰唐彦谦麝炷腾清燎鲛纱覆緑蒙宫妆临晓日锦段落东风无力春烟里多愁暮雨中不知何事意深浅两般红五言排律和李舍人昆季咏冬瑰花寄赠徐侍郎卢纶独鹤寄烟霜双鸾思晩芳旧隂依谢宅新艳出萧墙蝶散摇轻露莺含入夕阳雨朝胜濯锦风夜剧焚香丽日千层艳孤霞一片光密来惊叶少动处觉枝长布影期高赏留春为逺方赏闻赠琼玖叨和愧升堂和李员外与舎人咏冬瑰花寄徐侍郎司空曙仙吏紫薇郎竒花共翫芳攒星排緑蒂照眼发红光暗妬翻阶药遥连直署香游枝蜂绕易碍刺鸟衔妨露湿凝衣粉风吹散蘂黄蒙笼珠树合焕烂锦屏张留客胜看竹思人比爱棠如传採苹咏逺思满潇湘七言律玊烛花刘兼袅袅香英三四枝亭亭红艳照阶墀正当晚槛初开处恰似春闱就试时少女不吹方熠爚东君偏惜未离披夜深斜倚朱栏外拟把邻光借与谁司直廵官无诸移到玫瑰花徐夤芳菲移自越王台最似蔷薇好并栽秾艳尽怜胜綵绘嘉名谁赠作玫瑰春成锦绣风吹坼天染琼瑶日照开为报朱衣早邀客莫教零落委苍苔鱼儿牡丹得之湘中花红而蘂白状类双鱼累累相比枝不能胜压而下垂若俛首然鼻目良可辨叶与牡丹无异亦以二月开因是得名其干则芍药也予名花而赋是诗闻江东山谷间此品甚多周必大天教姚魏主芳菲合有宫嫔次列妃玊颈圆瑳宜粉面霞裙深染学翚衣枝头窈窕鱼双贯风里翩跹凤对飞莫把根苗方芍药留春不似送将归红锦带花杨万里天女风梭织露机碧丝地上茜栾枝何曾系住春归脚只解萦长客恨眉节节生花花㸃㸃茸茸晒日日迟迟后园初夏无题目小树微芳也得诗咏雪毬花陈鸿盈盈初发几枝寒映户流苏百结团正恐东风先飏尽不愁迟日易销残淡姿向晓迷蝴蝶艳色争春笑牡丹惟有三郎儿戏甚还疑蹋踘绕丛看五言絶句紫荆花韦应物杂英纷已积含芳独暮春还如故园树忽忆故园人济之怪余久归赋杂言解嘲王叔承白苎含闺怨吴蚕五月空但知桑叶緑不识茜花红七言絶句看山木𤓰花刘言史裛露凝氛紫艳新千般婉娜不胜春年年此树花开日出尽丹阳郭里人其二柔枝湿艳亚朱栏暂作庭芳便欲残深藏数片将归去红缕金针绣取看逢贾岛张籍僧房逢着欵冬花出寺行吟日已斜十二街中春雪满马蹄今去入谁家种木槲花栁宗元上苑年年占物华飘零今日在天涯只因长作龙城守剰种庭前木槲花翫迎春花赠杨郎中白居易金英翠萼带春寒黄色花中有几般慿君语向游人道莫作蔓菁花眼看紫阳花白居易何年植向仙坛上早晩移栽到梵家虽在人间人不识与君名作紫阳花代迎春花招刘郎中白居易幸与松筠相近栽不随桃李一时开杏园岂敢妨君去未有花时且看来南园李贺长峦谷口倚嵇家白昼千峰老翠华自履藤鞋收石蜜手牵苔絮长莼花忆紫谿徐凝长忆紫谿春欲尽千巖交映水回斜巖空水满谿自紫水态更笼南烛花寄山僧赵嘏云里幽僧不置房橡花藤叶盖禅牀朝来逢着山中伴闻説新移最上方燕蓊花李郢十二街中何限草燕蓊尽欲占残春黄花扑地无穷极愁杀江南江北人虎丘寺西小谿闲汎皮日休鼓子花明白石岸桃枝竹覆翠岚谿分明似对天台洞应厌顽仙不肯迷小游仙诗曹唐芝蕙芸花烂熳春瑞香烟露湿衣巾玉童私地夸书札偷冩云瑶暗赠人金灯花薛涛栏边不见蘘蘘叶砌下惟翻艳艳丛细视欲将何物比晓霞初叠赤城宫金灯花阙名兰膏爇处心犹浅银烛烧残焰不馨好向书生窻畔种免教辛苦更囊萤海仙花诗王禹偁一堆绛雪压春丛袅袅长条弄晚风借问开时何所似似将绣被覆薰笼其二何年移植在僧家一簇柔条缀綵霞锦带为名俚且俗为君唿作海仙花次韵郁李花赵抃花县逢春对晓晖朱朱白白缀繁枝梅先菊后何须校好似人生各有时扶桑蔡襄谿馆初寒似早春寒花相倚媚行人可怜万木凋零尽独见繁枝烂熳新洛城杂诗韩维无数长条乱晓风谁将紫锦覆春丛残英㸃落青苔面独倚朱栏细雨中微雨中赏月桂独酌陈与义人间跌宕简斋老天下风流月桂花一壶不觉丛边尽暮雨霏霏欲湿鸦宝相花范成大谁把桑条夹砌栽压枝万朶一时开为君也着诗收拾题作西楼锦被堆闻傅氏庄紫笑花开急掉小舟观之陆游日长无奈清愁处醉里来寻紫笑香漫道闲人无一事逢春也似蜜蜂忙闲咏园中草木陆游剪刀叶畔戏鱼回帔子花头舞蝶来领畧年光属闲客一樽自劝不须推春晩邨居杂赋陆游鵞儿草緑侵行路帔子花明照屋除处处乞浆俱得酒杖头何恨一钱无三崃歌陆游乱挿山花篢子红蛮歌相和瀼西东忽然四散不知处蹋月扪萝归洞中剪春罗翁元广谁把风刀剪薄罗极知造化着功多飘零易逐春光老公子尊前奈若何小泊英州杨万里人人藤叶嚼槟榔户户茅檐覆土牀只有春风不寒乞隔谿吹度柚花香归自豫章复过西山杨万里一眼苕花十里明忽疑九月雪中行我行莫笑无驺従自有西山管送迎新晴西园散步杨万里池水初生盖玉沙雨余碧草卧堤斜日摇波影纒桥柱绣出栾枝遍地花山居元好问斜阳高树挂晴虹肃肃微凉雨气中一道鹭鸶花不断密香吹满马头风台山杂咏元好问一国春风帝子家緑云晴雪间红霞香绵穏借僧谿草蜀锦惊㸔佛钵花赋缾中杂花元好问老眼惊㸔节物新今年更与酒杯亲东山一道花如绣従此他乡不是春其二生红㸃㸃弄娇妍半坼花房更可怜传语春风好将䕶莫教容易作银钱其三红抹兰膏緑染衣緑娇红小两相宜华边剰有清香在木石痴儿自不知其四素艳来従月姊家温风淑气发清华人间自有交枝玉天上休开六出花其五昨日桃花锦片新兔葵今日到残春低枝留得稀踈朶比似全开更恼人其六古铜缾子满芳枝裁剪春风入小诗看着海棠如有语杏花也到退房时雨晴赵秉文一春不雨漫尘黄碧瓦朝来汎霁光留得紫威花上露几招渇燕下雕梁塞上曲纳延双鬟小女玉娟娟自卷氊帘出帐前忽见一枝长十八折来簪在帽檐边三月廿日题所寓屋壁倪瓒梓树花开破屋东邻墙花信几畨风闭门睡过兼旬雨春事依依是梦中登双凤普福宫东楼赠吴道传时周境存隠君同席王逢楼殿岧嶤上赤霞水纹蟠凤卧灵槎石棊盘静香烟直帘下双头百合花粉团花下夜饮钱惟善万花碎剪玊团团晴雪飞香夜不寒恰似玉人相对立酒尊移月近前看上京次贡待制韵凃颖海风吹雨度龙沙满眼金莲紫菊花日暮笙歌何处起高低穹帐五侯家谩成马臻槐隂满院喧巢鸦蜜房香老蜂趂衙邻家艇子钓鱼去水光摇动金莲花岭南杂咏汪广洋榕树隂隂集暮鸦竹深人静似仙家芭蕉小苑垂双实茉莉南州压万花南唐故址叶子竒唐主宫垣集暝鸦垣边几座野人家尚余一片繁华地宜种红蓝内苑花发淮安杨士竒岸蓼疎红水荇青茨菰花白小如䓑双鬟短袖慙人见背立船头自採菱秀上人课经图镏泰山绕清谿树绕亭隔云金磬晓泠泠道人不管花开落白乳香中读观经访包山徐徳彰陈寛青山湖上是君家有约来看巨胜花蹋破白云秋一片不知还隔几重霞画丫兰陆治玉㦸稜稜应节分枝枝柔玉纫香云凝妆拟待三更月露染生绡六幅裙马兰花舒芬金气稜稜泽国秋马兰花发满汀洲富春山下连鱼屋采石江头映酒楼虞美人孙齐之蔷薇开尽緑隂凉西国名花此际芳夜月空悬汉宫镜幽姿犹带楚云妆御定佩文斋咏物诗选卷三百七十五御定佩文斋咏物诗选卷三百七十六钦定四库全书御定佩文斋咏物诗选巻三百七十六药类五言古和纪叅军服散得益谢朓金液称九转西山歌五色鍊质乃排云濯景终不测云英亦可饵且驻羲和力能令长卿卧暂故遇真识憇郊园和约法师採药沈约郭外三千畆欲以贸朝饘繁蔬既绮布宻果亦星悬採药游名山刘删名山本郁盘道士贵黄冠独驭千年鹤来寻五色丸石牀新熘乳金灶欲成丹定知无二价非复在长安种药韦应物好读神农书多识药艹名持缣购山客移时罗衆英不改幽涧色宛如此地生汲井既䝉泽挿楥亦扶倾阴颖夕房敛阳条夏花眀恱翫从兹始日夕绕庭行州民自寡讼养闲非政成山居新种花药与道士同赋钱起自乐鱼鸟性宁求农牧资浅深爱巖壑疏凿尽幽竒雨花相助好莺鸣春艹时种兰入山翠引葛上花枝风露拆红紫縁谿复映池新泉香杜若片石隐江蓠宛谓武陵洞潜应造化移杖䇿擕烟客满袖掇芳蕤蝴蝶舞留我仙鸡闲傍篱但令黄精熟不虑韶光迟笑指云萝迳樵人那得知药草苏拯天子䘏疲瘵坤灵奉其职年年济世功贵贱相兼植因产衆艹中所希采者识一枝当若神千金亦何直生草不生药无以彰土徳生药不生草无以彰竒特国忠在臣贤民患凭药力灵艹犹如此贤人岂多得拟古寄何太卿谢翺世闻卖药翁出市恒骑虎朅来空山中恨不輙与语长啸归无家独指梧桐树既指梧桐树复採梧桐子持以赠所思浩歌聊复尔谢子静寄端午药煎谢翺麸桃弄朝烟舎虫錬百杵山人入药箓捣日月逢午甘酸杂衆味能生玉池乳颇忆越吟人性静无所苦中年白髪生寄以润肺腑为谢山中人愿结山中侣採药许谦亭亭北山松宿蔼䕃深碧苍根走虬龙巨榦蟠鐡石平生栋梁具不受霜雪厄兔丝得所附袅袅挂千尺流脂入九地千载化琥珀我欲掇其英俯仰费搜擿红炉转丹砂石髓变金液但恐茫昧间图骥不可索意长时苦促双髩日夜白刀圭或可试习习在两腋蓬莱三万里讵谓弱水隔他时来山中故老应不识咏东汉髙士封君达张雨入山服黄连还乡骑青牛借得五岳图一去三千秋题金华宗原常䨇谿洗药图吴溥洗药临谿头水流谿尾香居人饮谿水百年跻夀康石路曲盘蛇山花如锦黄日暮携药归香风满衣裳七言古锄药咏钱起莳药穿林复在巘浓香秀色深能浅云气垂来裛露偏松隂古处知春晚拂曙残莺百啭催萦泉带石几花开不随飞鸟縁枝去如笑幽人出谷来对之不觉忘疎嬾废卷荷锄嫌日短岂无萱艹树堦墀惜尔幽芳世所遗但使芝兰出萧艾不辞手足皆胼胝宁学陶潜空嗜酒頺龄舍此事东葘採药晩归因宿野人草舎文同东巖隂深崖巘古夹涧垂泉结鵞乳我来採药晚忘归试宿荆扉问鸡黍春风满林灯火冷一夜不眠山月苦平明擕䇿下青苍松叶纷纷洒新雨五言律月下洗药钱起汲井向新月分流入衆芳湿花低桂影翻叶静泉光露下添余润蜂惊引暗香寄言养生客来此共提筐清旦题採药翁草堂温庭筠幽人寻药径来自晓云邉衣湿术花雨语成松岭烟解藤开涧户踏石过谿泉林外晨光动山昏鸟满天夏日张耒种药幽人事还披本草经出山抛旧翠过雨有新青术受壶中秘方传肘后灵不辞勤服饵为变髪星星五言排律春过贺遂员外药园王维前年槿篱故新作药栏成香草为君子名花是长卿水穿盘石透藤系古松生画畏开厨走来䝉倒屣迎蔗浆菰米饭蒟酱露葵羮颇识灌园意于陵不自轻七言律重𤣥寺元达年逾八十好种名药凡所植者多至自天台四明包山句曲丛萃纷糅各可指名余竒而访之因题二章皮日休雨莜烟锄伛偻赍绀牙红甲两三畦药名却笑桐君少年纪翻嫌竹祖低白石静敲蒸术火清泉闲洗种花泥怪来昨日休持钵一尺雕胡似掌齐其二香蔓䝉笼覆昔邪桧烟杉露湿袈裟石盆换水捞松叶竹迳迁牀避笋芽藜杖移时挑细药铜瓶尽日灌幽花支公谩道怜神骏不及今朝种一麻和题达上人药圃陆龟䝉药味多从逺客赍旋添花圃旋成畦三桠旧种根因异九节初移叶尚低山筴便和幽涧石水芝须带本池泥从今直到清秋日又有香苗几番齐其二净名无语是清羸草药搜来喻更微一雨一风皆遂性花开花落尽忘机教疏兔缕金絃乱自拥龙刍紫汞肥莫怪独亲幽圃坐病容消尽欲依归分得药臼谢医沈周山人治药斫云根枵腹中容海月吞捣过砂牀剰朱糁炼余石髓腻青㾗无铭错认周王鼓有窍真移玉女盆抱疾人来识清杵数声遥在杏花村五言絶句药圃钱起春畦生百药花叶香初霁好客似风光偏来入丛蕙酬濬上人採药见寄刘商玉英期共采云岭独先过应得灵芝也诗情一倍多药园司空曙春园芳巳遍緑蔓杂红英独有深山客时来辨药名房君珊瑚散李商隐不见嫦娥影清秋守月轮月中闲杵臼桂子𢷬成尘药圃夏侯子云緑叶红英遍仙经自讨论偶移巖伴菊锄断白云根赠华山游人毛女正美药苗不满笥又更上危巅回首归去路相将入翠烟洗药池赵孟頫真人栖隐处洗药有清池金丹要沐浴玉水自生肥紫轩赵孟頫林君巳仙去紫轩名尚存丹光时或现药鼎夜常温香阴僧通润山中多药苖徃徃发香气不知採药人曽嗅此香未七言絶句絶句杜甫药条药甲润青青色过棕亭入草亭苗满空山惭取誉根居隙地怯成形送僧徃金州张籍闻道汉隂山水好师行一一徧经过事须觅取堪居处若箇谿头药最多招周处士张籍闭门秋雨湿墙莎俗客来稀野思多已扫书堂安药灶山人作意早经过酬孝甫见赠十首各酬本意次用旧韵元稹一自低心翰墨塲箭靫抛尽负书囊近来兼爱休粮药柏叶莎萝杂豆黄题龙池山人施肩吾主人家在龙池侧水中有鱼不敢食终朝采药供仙厨却笑桃花少颜色自遣陆龟䝉无多药圃近南荣合有新苗次第生穉子不知名品上恐随春草鬪输赢宗人惠四药郑谷宗人忽惠西山药四味清新香助茶爽得心神便骑鹤何须烧得白朱砂山邨经行因施药陆游逆旅人家近野桥偶因秣蹇暂逍遥邨翁不解读本艹争就先生辨药苗采药径赵师秀十载仙家采药心春风过了得幽寻如今纵有相逢处不是桃花是緑隂卖药翁马臻山人本在山中住偶向城中卖药去不道石潭龙出云失却朝来下山处访柱上人徐贲经院深深久䕶烟雨中药艹午凉天古香室里人重到恰似秋风五日前御定佩文斋咏物诗选巻三百七十六御定佩文斋咏物诗选卷三百七十七钦定四库全书御定佩文斋咏物诗选巻三百七十七人参类五言古人参苏轼上党天下嵴辽东真井底𤣥泉倾海腴白露洒天醴灵苗此孕毓肩股或具体移根到罗浮越水灌清泚地殊风雨隔臭味终祖祢青稏缀紫萼圆实堕红米穷年生意足黄土手自启上药无炮炙龁啮尽根柢开心定魂魄忧恚何足洗糜身辅吾躯既食首重稽紫团参寄王定国苏轼谽谺土门口突兀太行顶岂惟团紫云实自俯倒景刚风被草木真气入苕颕旧闻人衔芝生此羊肠岭纎㩥虎豹鬛蹙缩龙蛇瘿蚕头试小嚼龟息变方骋矧予明真子已造浮玉境清宵月挂户半夜珠落井灰心宁复然汗喘久已静东坡犹故日北药致遗秉欲持三稏根徃侑九转鼎为予置齿頬岂不贤酒茗效孟郊体谢翺移参窗北地经嵗日不至悠悠荒郊云背植足隂气新雨养陈根乃复佐药饵天涯葵藿心怜尔独种参七言律友人以人参见惠因以诗谢皮日休神草延年出道家是谁披露记三桠开时的定涵云液劚后还应带石花名士寄来消酒渇野人煎处撇泉华从今汤剂如相续不用金山焙上茶和袭美谢友人惠人参陆龟蒙五叶初成椵树隂紫团峰外即鸡林名参鬼盖须难见材似人形不可寻品第巳闻升碧简擕持应合重黄金慇懃润取相如肺封禅书成动帝心七言絶句送客之潞府韩翃官栁青青匹马嘶廻风暮雨入铜鞮佳期别在春山里应是人参五叶齐与周为宪求人参段成式少赋令才犹强作衆医多识不能唿九茎仙草真难得五叶灵根许惠无以人参遗段柯古周繇人形上品传方志我得真英自紫团惭非叔子空持药更请伯言审细看送上党长谢翺春雨人参长紫苗县庭无事坐终朝俯看云气千山表野有新田市有谣御定佩文斋咏物诗选巻三百七十七御定佩文斋咏物诗选卷三百七十八钦定四库全书御定佩文斋咏物诗选巻三百七十八茯苓类五言律路逢襄阳杨少府入城戏呈杨员外绾杜甫寄语杨员外山寒少茯苓归来稍暄暖当为劚青㝠翻动神仙窟封题鸟兽形兼将老藤杖扶汝醉初醒七言律病中宜茯苓寄李谏议吴融千年茯菟带龙鳞太华峰头得最珍金鼎晓煎云漾粉玉瓯寒贮露含津南宫巳借徴诗客内署今还托谏臣飞檄愈风知妙手也须分药救漳濵七言絶句赠鹤林上人戴叔伦日日涧邉寻茯苓巖扉常掩鳯山青归来挂衲髙林下自剪芭蕉写佛经送阿龟归华阳李商隐草堂归意背烟萝黄绶垂腰不奈何因汝华阳求药物碧松根下茯苓多游仙词张雨应见霓裳舞广庭罢看三十九章经道人腰着金鸦嘴自向松根洗茯苓赠伯清倪瓒市上休疑张伯清药无二价制頺龄何当扫雪居幽谷与我松根採茯苓御定佩文斋咏物诗选巻三百七十八御定佩文斋咏物诗选卷三百七十九钦定四库全书御定佩文斋咏物诗选巻三百七十九黄精类五言古饵黄精韦应物灵药出西山服食採其根九蒸换凡骨经着上世言候火起中夜馨香满南轩斋居感衆灵药术启妙门自懐物外心岂与俗士论终期脱印绶永与天壤存再赋天池张雨巃嵸古墩丘泓潭浸其股金碧争荡磨穿穴稍旁午斩松罗石榻𤣥芝错神浒遥应玉女盆润及黄精圃七言絶句期王鍊师不至秦系黄精蒸罢洗琼杯林下从留石上苔昨日围碁未终局已乗白鹤下山来寄王奉御张籍爱君紫阁峯前好新作书堂药灶成见欲移居相近住有田多与种黄精黄精鹿苏轼太华西南第几峯落花流水自重重幽人只採黄精去不见青山鹿养茸雪晓懐西清田舍杨承鲲种来黄独巳如拳手劚氷肤煮涧泉酒醒雪晴无一事竹窓炊火送新烟御定佩文斋咏物诗选巻三百七十九御定佩文斋咏物诗选卷三百八十钦定四库全书御定佩文斋咏物诗选巻三百八十山茱茰类五言律奉御札赋茱茰诗徐铉万物庆西成茱茰独擅名房排红结小香透夹衣轻宿露霑犹重朝阳照更明长和菊花酒髙晏奉西清七言律奉和御制茱茰徐铉台畔西风御果新芳香精彩丽萧辰柔条细叶粧治好紫蔕红芳㸃缀匀㡬朶得陪天上宴千株长作洞中春今朝圣藻偏流咏黄菊无由更敢邻五言絶句山茱茰王维朱实山下开清香寒更发幸与丛桂花牕前向秋月茱茰沜王维结实红且緑复如花更开山中倘留客置此芙蓉杯茱茰沜裴廸飘香乱椒桂布叶间檀栾云日虽回照森沈犹自寒七言絶句秋园司空曙伤秋不是惜年华别忆春风碧玉家强向衰丛见芳意茱茰红实似繁花御定佩文斋咏物诗选巻三百八十御定佩文斋咏物诗选卷三百八十一钦定四库全书御定佩文斋咏物诗选卷三百八十一槟榔类五言古忽见槟榔庾信緑房千子熟紫穂百花开莫言行万里曾经相识来食㯽榔苏轼月照无枝林夜栋立万础眇眇云间扇䕃此九月暑上有垂房子下绕绛刺御风欺紫鳯卵雨暗苍龙乳裂包一堕地还以皮自煮北客初未谙劝食俗难阻中虚畏泄气始嚼或半吐吸津得微甘着齿随亦苦面目太严冷滋味絶媚妩诛彭勲可䇿推毂勇宜贾瘴风作坚顽导利时有补药储固可尔果録讵用许先生失膏梁便腹委败鼓日啖过一粒肠胃为所侮蛰雷殷脐肾藜藿腐亭午书灯看膏尽钲漏歴歴数老眼怕少睡竟使赤眦弩渇思梅林嚥饥念黄独举奈何农经中収此困羁旅牛舌不饷人一斛肯多与乃知见本偏但可酬恶语初食㯽榔刘基㯽榔红白文包以青扶畱驿吏劝我食可已瘴疠忧初惊刺生颊渐若㦸在喉纷纷花满眼岑岑晕䝉头将疑误腊毒复想致无由稍稍热上面轻汗如珠流清凉彻肺腑粗秽无纤留信知殷王语瞑眩疾乃瘳三复増永叹书之遗朋俦七言絶句㯽榔五絶卒章戏简及之主簿朱子暮年药裹闗身切此外翛然百不贪薏苡载来縁下气㯽榔收得为袪痰其二锦文缕切劝加餐蜃炭扶畱共一盘食罢有时求不得英雄邂逅亦饥寒其三向来试吏着南冠马甲蚝山得饫餐却借芳辛来解秽鸡心磊落看堆盘其四箇中有味要君参螫吻舂喉乆不甘珍重人心亦如此莫将寒苦换春酣其五髙士沈迷簿领书有时红糁缀𤣥须定知不着金盘贮儿女心情本自无岭南杂咏汪广洋海濵朝夕易炎凉湿气蒸人沁薄裳昨日崖州有船到满城争买白㯽榔御定佩文斋咏物诗选巻三百八十一御定佩文斋咏物诗选卷三百八十二钦定四库全书御定佩文斋咏物诗选巻三百八十二枳殻类五言絶句访客舟中陈宪章船中酒多少船尾阁春沙恰到谿穷处山山枳殻花七言絶句商州王中丞留喫枳殻朱庆余方物就中名最逺只应愈疾味偏嘉若敎尽喫人人与采尽商山枳殻花城西访友人别墅雍陶澧水桥西小路斜日髙犹未到君家邨园门巷多相似处处春风枳殻花寄襄阳章孝标雍陶青油幕下白云边日日空山夜夜泉闻说小斋多野意枳花隂里麝香眠题石田翁赠朱守拙小景陈䝉野藤刺水竹篱斜落尽东风枳殻花日午不闻茶臼响春城买药未还家御定佩文斋咏物诗选巻三百八十二御定佩文斋咏物诗选卷三百八十三钦定四库全书御定佩文斋咏物诗选巻三百八十三枸杞类五言古井上枸杞架孟郊深鎻银泉甃髙叶架云空不与凡木并自将仙葢同影疎千㸃月声细万条风迸子隣沟外飘香客位中花杯承此饮椿嵗小无穷枸杞苏轼神药不自閟罗生满山泽日有牛羊忧嵗有野火厄越俗不好事过眼等茨棘青荑春自长绛珠烂莫摘短篱䕶新植紫笋生卧节根茎与花实收拾无弃物大将𤣥吾髩小则饷我客似闻朱明洞中有千嵗质灵厖或夜吠可见不可索仙人倘许我借杖扶衰疾七言律楚州开元寺枸杞临井繁茂可爱刘禹钖僧房药树依寒井井有香泉树有灵翠黛叶生笼石甃殷红子熟照铜瓶枝繁本是仙人杖根老新成瑞犬形上品功能甘露味还知一勺可延龄枸杞杨万里芥花菘莟饯春忙夜吠仙苖喜晩尝味抱土膏甘复脆气含风露嚥犹香作虀淡着微施酪芼茗临时莫过汤却忆荆谿古城上翠条红乳摘盈箱七言絶句和郭使君题枸杞白居易山阳太守政严明吏静民安无犬惊不知灵药根成狗怪得时闻吠夜声御定佩文斋咏物诗选巻三百八十三御定佩文斋咏物诗选卷三百八十四钦定四库全书御定佩文斋咏物诗选巻三百八十四决明类五言古种决明黄庭坚后皇富嘉种决明注方术耘耡一席地时至观茂密缥叶资芼羮缃花马蹄实霜丛风雨余簸簸场功毕枕囊代曲肱甘寝听芬苾老眼愿力余读书真成癖决明吴寛黄花隠緑叶雨过仍离披不为杜老叹未是凉风时服食治目𤯝吾将採掇之不须更买药园丁是医师七言律次韵济之谢送决明吴寛畦间香露正氤氲童子清晨荷锸勤不惜离披垂翠羽端愁摇动落黄云药名再得宣公註书带休从郑老分病目向来俱有頼凉风吹汝莫纷纷御定佩文斋咏物诗选巻三百八十四御定佩文斋咏物诗选卷三百八十五钦定四库全书御定佩文斋咏物诗选巻三百八十五药名诗类五言古药名王融重台信严敞陵泽乃闲荒石蚕终未蠒垣衣不可裳秦芎留近咏楚蘅搢逺翔韩原结神艹随庭衔夜光五言律山家小憇即景效药名体戴昺柴门通艹径茅屋桂枝间修竹连翘木髙松续断山仰空青䕃密扫石緑花斑傍涧牵牛饮白头翁自闲五言排律药名聨句皮日休为待防风饼须参薏苡杯香燃柏子后樽泛菊花来石耳泉能洗垣衣雨为裁从容犀局静续断玉琴哀白芷寒犹採青葙醉尚开马衔衰艹卧乌啄蠧根廻雨过兰芳好霜多桂末摧朱儿应作粉云母讵成灰艺可屠龙胆家曽近鷰胎墙髙牵薜茘障软撼玫瑰鸓䑕啼书户蜗牛上砚台谁能将藁本封与玉泉才五言絶句药名诗陈髙丈夫懐逺志儿女苦参商过海防风浪何当归故乡七言絶句药名诗权徳舆七泽兰芳千里春潇潇花落石磷磷有时浪白微风起坐钓藤隂不见人答鄱阳客药名诗张籍江臯嵗暮相逄地黄叶霜前半夏枝子夜吟诗向松桂心中万事喜君知御定佩文斋咏物诗选巻三百八十五御定佩文斋咏物诗选卷三百八十六钦定四库全书御定佩文斋咏物诗选巻三百八十六杂药类五言古兎丝谢朓轻丝既难理细缕竟无织烂熳已万条连绵复一色安根不可知萦心终不测所贵能巻舒伊用蓬生直咏益智刘孝胜挺芳铜岭上擢颖石门端连丛去本叶杂和委雕盘宁推不迷草讵减聪明九傥逢公子宴方厌永夜欢种术桞宗元守闲事服饵採术东山阿东山幽且阻疲苶烦经过戒徒劚灵根封植閟天和违尔涧底石彻我庭中莎土膏滋𤣥液松露坠繁柯南东自成亩缭绕纷相罗晨歩佳色媚夜眠幽气多离忧茍可怡孰能知其佗㸑竹茹芳叶宁虑瘵与瘥㽞连树蕙辞婉娩采嶶歌悟拙甘自足激清愧同波单豹且理内髙门复如何种仙灵毗桞宗元穷陋阙自飬疠气剧嚣烦隆冬乏霜霰日夕南风温杖藜下庭际曵踵不及门门有野田吏慰我飘零魂及言有灵药近在湘西原服之不盈旬蹩皆腾鶱笑忭前即吏为我擢其根蔚蔚遂充庭英翘忽已繁晨起自採曝杵臼通夜喧灵和理内藏攻疾贵自源壅覆逃积雾伸舒委余暄竒功茍可徴宁复资兰荪我闻畸人术一气中夜存能令深深息唿吸还归跟疎放固难効且以药饵论痿者不忘起穷者宁复言神哉辅吾足幸及儿女奔薏苡苏轼伏波饭薏苡御瘴传神良能除五谿毒不救䜛言伤䜛言风雨过瘴疠乆亦亡两俱不足治但爱艹木长艹木各有宜珍产骈南荒绛囊悬茘支雪粉剖枕榔不谓蓬荻姿中有药与粮舂为芡珠圆炊作菰米香子美拾橡栗黄精诳空肠今吾独何者玉粒照座光地黄苏轼地黄饲老马可使光鑑人吾闻乐天语喻马施之身我衰正㐲枥垂耳气不振移栽附沃壤蕃茂争新春沈水得穉根重汤飬陈薪投以东阿清和以北海醇崖密助甘冷山姜发芳辛融为寒食饧嚥作瑞露珍丹田自宿火渇肺还生津愿饷内热子一洗胸中尘寄何首乌丸与友人文同此艹有竒効尝闻于习之陵阳亦旧产其地尤所宜翠蔓走巖壁芳丛蔚参差下有根如拳赤白相雄雌劚之髙秋后气味乃不亏断以苦竹刀蒸曝凡九为夹罗下香屑石密相和治入臼杵万过盈盘走累累日进岂厌屡初若无所滋渐乆觉肤革鲜润如凝脂既已䰅发换白者无一丝耳目固聪明歩履欲走驰十年亲友别忽见皆生疑问胡得尔术容貌曽莫衰为之讲灵苖不为世俗知葢以多见贱蓬藋同一亏君如听予服此语不敢欺勿信桞子厚但夸仙灵脾天门冬朱子髙萝引蔓长挿楥垂碧丝西窓夜来雨无人领幽姿黄连吴寛花细山桂然阶下不堪嗅野人劚其根根长节应九苦节不可贞服食可资寿其功利于病有客嫌苦口戒余勿种兹味苦和难受岂不见甘艹百药无不有兎丝薛蕙根株不自立枝蔓为谁餙偶同杂组文未比朱絃直园客何由整天女讵堪织暂附松柏枝终辞霜露色七言古紫参歌钱起逺公林下满青苔春药偏宜间石开往往幽人寻水见时时仙蝶隔云来隂阳雕刻花如鸟对鳯连鸡一何小春风宛转虎谿旁紫翼红翘翻霁光贝叶经前无住色莲花会里暂留香蓬山才子怜幽性白雪阳春动新咏应知仙卉老烟霞莫赏夭桃满蹊径薏苡陆游初游唐安饭薏米炊成不减雕胡美大如芡实白如玉滑欲流匙香满屋腹腴项脔不入盘况复飱酪夸甘酸东归思之未易得每以问人人不识呜唿竒材从古弃草菅君试求之篱落间五言律临洮龙兴寺元上人院同咏青木香丛岑参移根自逺方种得在僧房六月花新吐三春叶已长抽茎髙钖杖引影到绳牀只为能除疾倾心向药王灼艾范大成血忌详涓日凥神谨避方艾求真伏道穴按古明堂谢去羣巫祝胜如㡬药汤起来成独笑一事搅千忙五言排律谢李吏部赠诃梨勒叶包佶一叶生西徼赍来海上查嵗时经水府根本别天涯方士真难见商胡辄自夸比香同异域看色胜仙家茗饮暂调气梧丸喜伐邪幸蒙祛老疾深愿驻韶华七言律次韵袁公济谢芎椒苏轼燥吻时时着酒濡要令卧疾致文殊河鱼溃腹空号楚汗水流骹始信吴自笑方求三嵗艾不如长作独眠夫羡君清瘦真仙骨更助飘飘鹤背躯五言絶句曲水寺枳实刘商枳实绕僧房攀枝置药囊洞庭山上橘霜落也应黄七言絶句香附子顾况越人翠被今何寂独立江边莎艹碧紫燕西飞欲寄书白云何处逢来客与梧州刘中丞李渉三代卢龙将相家五分符竹到天涯瘴山江上重相见醉里同看荳蔲花答开州韦使君寄车前子张籍开州午日车前子作药人皆道有神惭愧使君怜病眼二千里外寄闲人劝饮酒张祜烧得硫黄漫学仙未胜长付酒家钱窦常不喫齐推药却在人间八十年赠丘先生贾岛常言喫药全胜饭华岳松边采茯神不遣髭䰅一茎白拟为白日上昇人睡起闻米元章冐热到东园送麦门冬饮子苏轼一枕清风直万钱无人肯买北窗眠开心煖胃门冬饮知是东坡手自煎贝母张载贝母阶前蔓百寻双桐盘绕叶森森刚强顾我蹉跎甚时欲低柔警寸心晩春田园杂兴范成大新緑园林晓气凉晨炊早出看移秧百花飘尽桑麻小夹路风来阿魏香次韵春日漫兴启菖蒲叶老芷花新地暖鸳鸯䕶水纹不上髙楼无逺恨江南春尽艹如云闻芷僧德祥白芷花开绕屋香一时秋思入江乡云多水濶人难见楚竹歌声动夕阳御定佩文斋咏物诗选卷三百八十六御定佩文斋咏物诗选卷三百八十七钦定四库全书御定佩文斋咏物诗选巻三百八十七芦苇类五言古和子由记园中草木苏轼芦笋初似竹稍开叶如蒲方春节抱甲渐老根生须不爱当夏緑爱此及秋枯黄叶倒风雨白花揺江湖江湖不可到移植苦勤劬安得䨇野鸭飞来成画圗舟中杂咏袁桷白苇生寒沙残花揺敝帚燕都百万家借尔作薪槱物㣲生㝡下功用廼堪取大胜桃李花矜矜鬪妍丑芦呉寛江湖渺无际弥望皆髙芦芦夲水濵物久疑平陆无移根偶种植沟浅土不汚縦横忽徧地叶卷多葭莩白花可为絮长干须人扶每当风雨夕萧萧亦江湖宛如扁舟过榜人共歌唿浩然发归兴岂为思莼鲈长短句芦花动耿湋连素穂翻秋气细莭踈茎任长吹共作月中声孤舟发乡思五言律种苇姚合欲种数茎苇出门来往频近陂収本土选地问幽人静看唯思长初移未觉匀坐中寻竹客将去更逡廵使院栽苇薛能戞戞复差差一丛千万枝格如僧住处栽得吏闲时笋自㕔中出根从府外移从军无宿例空想夜风吹顾少府池亭苇曹松池上分行种公庭觉少尘根离潮水岸韵爽判曺人正午廽鱼影方昏息鹭身无时不动咏沧岛思方频丛苇张蠙丛丛寒水邉曽折打鱼船忽与亭台近翻嫌岛屿偏花眀无月夜声急正秋天遥忆巴陵渡残阳一望烟同儿曹赋芦花呉激天接苍苍渚江涵袅袅花秋声风似雨夜色月如沙泽国㡬千里渔邨三两家翻思杏园路鞭袅㡌檐斜五言排律芦苇王贞白髙士想江湖闲庭徧植芦清风时有至緑竹兴何殊嫩喜日光薄踈忧雨㸃麤惊蛙跳得过鬪雀袅如无未织芭篱䕶㡬擡卭杖扶惹烟轻弱栁蘸水潄清蒲溉灌情偏重琴尊赏不孤穿花思钓叟吹叶少𦍑雏寒色暮天映秋声逺籁俱朗吟应有趣潇洒十余株庭苇李中品格清扵竹诗家景最幽从栽向池沼长似在汀洲玩好招谿叟栖堪待野鸥影踈当夕照花乱正深秋韵细堪清耳根牢好系舟故谿髙岸上冷淡有谁逰七言律芦花罗邺如练如霜干复轻西风处处拂江城长垂钓叟看不足暂泊王孙愁亦生好傍翆楼装月色枉随红叶舞秋声㝡宜羣鹭斜阳里闲捕纎鳞傍尔行芦槛朱松手劚修芦着槛栽使君公退㡬徘徊想当风雨翻丛急疑巻江湖入座来未辨松窓眠緑浦且将屐齿印苍苔种成桃李人间满应念孤根首重回芦花徐江畔洲前白渺茫萧萧摵摵鬪秋光轻风乱播漫天雪斜月㣲添隔岸霜半夜鴈羣清避影数声渔笛澹吹香琼枝玉树分眀见愁絶懐人水一方五言絶句江行钱起风晩冷飕飕芦花已白头旧来红叶寺堪忆玊京秋西芦词袁袠秋鴈集复飞寒潮明更㓕日暮风起时芦子花如雪七言絶句谿岸秋思杜荀鹤桑柘穷头三四家挂罾垂钓是生涯秋风忽起谿浪白零落岸边芦荻花晩春田园杂兴范成大湖莲旧荡藕新翻小小荷钱没涨痕斟酌梅天风浪紧更从水外种芦根已至湖尾望见西山杨万里芦荻中间一港深蒌蒿如柱不成簮正愁半日无邨落逺有人家在树林江邨晩眺戴复古江头落日照平沙潮退渔舠阁岸斜白鸟一䨇临水立见人惊起入芦花杨邨马祖常霜明野水晓粼粼芦叶黄时少白苹船上忽逢呉客子牵衣䨇手拂征尘洪厓桥虞集澄江如练碧悠悠一色芦花覆逺洲无尽青天归鴈急月明寒影不曽留余与观志能俱以公事赴北舟至梁山泊时荷花盛开风雨大至舟不相接遂泊芦苇中余折芦一叶题诗其上寄志能萨都拉题诗芦叶雨斑斑厎事诗人不奈闲满浦荷花开欲遍客程五月过梁山题画杂诗马臻岸水依痕钓艇闲炊烟㡬处出芦湾西窓正是斜阳好一帯泥金抹逺山晚眺赵廸白云深处野人家倚杖闲吟日未斜江上数峯看欲尽晩钟残月入芦花舟中暮归张泰断栁残沙不掩隄苇丛幽称水禽栖半江斜照将秋色相送归船到竹溪润州舟行作汤珍河洲春茁紫芦芽緑水清晖㺯客槎十日南风吹未息残梅犹发短墙花附蒹葭五言律蒹葭杜甫摧折不自守秋风吹若何暂时花载雪㡬处叶沉波体弱春苖早丛长夜露多江湖后揺落亦恐嵗蹉跎七言絶句旅懐杜荀鹤蒹葭月冷时闻㕍杨栁风和日聼莺水渉山行二年客就中偏怕雨船声送友人薛涛水国蒹葭夜有霜月寒山色共苍苍谁言千里似今夕离梦杳如闗路长滇中词范汭秀海海邉葭菼秋滇池池上云悠悠人心恰似此中水一道南流一北流附葑七言絶句葑田林逋淤泥肥黒稻秧青阔葢深流旋旋生拟倩湖君书版籍水仙今佃老农耕洪州歌栁贯东湖水满葑云开掠取烟光雨色来未放官繇兴畚锸且从鱼乐占池台御定佩文斋咏物诗选巻三百八十七御定佩文斋咏物诗选卷三百八十八钦定四库全书御定佩文斋咏物诗选巻三百八十八荻花类五言古赋得春荻元帝翠菼玉池前遥映江南莲非秋无有毦未烧不生烟五言律送荻栽与秀才朱观徐铉羡子清吟处茅斋面碧流觧憎莲艶俗唯欠荻花幽鹭立低枝晩风惊折叶秋赠君须种取不必树㤀忧五言絶句答李澣韦应物马卿犹有壁渔父自无家想子今何䖏扁舟隠荻花七言絶句荻浦苏轼雨折霜干不耐秋白花黄叶使人愁月眀小艇湖邉宿便是江南鹦鹉洲豫章江臯杨万里只今秋稼满江郊犹记春船掠屋茅可是北风寒入骨荻花争作向南梢拜郊台晩渡朱徳润风飏松花落涧滨荻芽洲渚水鳞鳞莫教行到崇台上忘却山前唤渡人题小景刘基江头日日起西风江树惊寒叶变红天澹云低何处鴈一行飞下荻花中过浔阳袁凯夜泊浔阳江上沙扁舟何处载琵琶西风不管水流去依旧满汀开荻花田家即事唐时升江邨女儿喜行舟江上人家吉贝秋縁岸荻花三四里石桥南去见城头御定佩文斋咏物诗选卷三百八十八御定佩文斋咏物诗选卷三百八十九钦定四库全书御定佩文斋咏物诗选巻三百八十九荇花类七言絶句胥门闲泛皮日休青翰虚徐夏思清愁烟漠漠荇花平醉来欲把田田叶尽裹当时醒酒鲭次余仲庸松风阁韵裘万顷已着遗经洗此心更寻流水濯吾襟经旬不渉谿邉路荇帯苔钱如许深水荇彭绍贤泉分石窦泻珠光坐挹矶邉水荇香何处歌声最幽窕临流那复羡沧浪附葓七言絶句经旧逰张祜去年来送行人处依旧虫声古岸南斜日照谿云影断水葓花穂倒空潭湖上暮归史鑑鸭羣唿去水云空香滴葓花露气浓僧寺茫茫看不见暮烟生处忽闻钟御定佩文斋咏物诗选巻三百八十九御定佩文斋咏物诗选卷三百九十钦定四库全书御定佩文斋咏物诗选巻三百九十蓼花类五言古蓼滩袁凯衍迤近横塘坡陀间幽渚轻穂含夕霏丛条偃秋雨縦横覆鱼队閴寂来鸥侣杖策时一临逍遥更延伫五言律蓼花郑谷簇簇复悠悠年年拂漫流差池伴黄菊冷淡过清秋晩带鸣虫急寒蔵宿鹭愁故谿归不得慿仗系渔舟五言絶句江行钱起山雨夜来涨喜鱼跳满江岸沙平欲尽垂蓼入船窓其二沙上独行时吟情到楚词难将垂岸蓼盈把当江蓠蓼花王十朋秋色在何许蓼花垂浅红客情禁不得归兴逐西风七言絶句寄周恽于鹄家在荒陂长似秋蓼花芹叶水虫幽去年相伴寻山客明月今宵何处逰竹枝词白居易巴东船舫上巴西波面风生雨脚齐水蓼冷花红簇簇江蓠湿叶碧萋萋山行李郢小田㣲雨稻苖香田畔清谿潏潏凉自忆东吴榜舟日蓼花沟水半篙强寓居司空圗不放残年却到家衔杯嬾更问生涯河隄往往人相送一曲晴川隔蓼花蓼屿苏轼秋归南浦蟪蛄鸣霜落横湖沙水清卧雨幽花无限思抱丛寒蝶不胜情出城途中小憇杨万里未到江城已日斜山烟白处是人家秋风毕竟无多巧只把燕支滴蓼花蓼花刘克荘分红间白汀洲晩拜雨揖风江汉秋看谁耐得清霜去却恐芦花先白头舟中刘宰蓼岸着花红半吐稻畦过雨緑平铺炊烟起处三家市却向江头忆画圗蓼花宋伯仁秋到梧桐我未宜蓼花何事已先知朝来数㸃西风雨喜见深红四五枝江邨黄庚极目江天一望賖寒烟漠漠日西斜十分秋色无人管半属芦花半蓼花沙湖晚归朱徳润山野低徊落鴈斜炊烟茅屋起平沙橹声归去浪痕浅揺动一滩红蓼花题石田小景陈颀齐女门北古塘斜岸苇无穷杂蓼花此地往来应惯熟借书常到邺侯家秋日写巨然茟意与若休李日华山光沉緑树酣黄九月江南欲试霜独坐滩头不垂钓蓼花风急送渔榔御定佩文斋咏物诗选巻三百九十御定佩文斋咏物诗选卷三百九十一钦定四库全书御定佩文斋咏物诗选巻三百九十一苹花类五言律秋日汎舟赋苹花徐铉素艶拥行舟清香覆碧流逺烟分的的轻浪汎悠悠雨歇平湖满风凉运渎秋今朝流咏处即是白苹洲五言絶句永嘉赠别陈陶芳草温阳客归心浙水西临风青桂檝㡬日白苹谿秋水观虞集湖深山影碧天浄月光空幸自无波浪苹花谩晩风秋江晚渡钱宰落日归棹缓沧江秋思加䨇鳞上荷叶一鴈下苹花七言絶句酬曹侍御过象县见寄栁宗元破额山前碧玉流骚人遥驻木兰舟春风无限潇湘意欲採苹花不自由呉兴秋思陈陶不是苕谿厌看月天涯有程云树凉何意汀洲賸风雨白苹今日似潇湘题曺云西画倪瓒吴松江水碧于蓝怪石乔柯在渚南鼓柁长吟採苹去新晴风日更清酣懐友次陈石泉韵偶桓枫林叶赤露华浓来往晴沙一径通遥望羙人秋水隔苹花吹老椘江风宿澧阳郭武苹花风急水茫茫今夜孤舟宿澧阳谁在江城吹画角五更残月一天霜寄陈叔荘周鼎郭外何湏二顷田江湖春水緑如烟扁舟荡漾不归去日暮苹花风满川御定佩文斋咏物诗选巻三百九十一御定佩文斋咏物诗选卷三百九十二钦定四库全书御定佩文斋咏物诗选巻三百九十二苔藓类五言古咏青苔沈约縁阶已漠漠汎水复绵绵㣲根如欲断轻丝似更聨长风隠细艹深堂没绮钱萦郁无人赠葳蕤徒可怜新苔庾肩吾随潮染岸石逐沫聚浮查纵令阿谷丽停筐不汰沙莓苔姚合茅堂阶岂髙数寸是苔藓只恐秋雨中窓户亦不溅眼前无此物我情何由遣读书圗张羽幽栖出尘表修翠连松竹袖得碧苔篇闲来石上读日暝欲㤀还山空人转独七言古苔歌顾云槛前谿夺秋空色百丈潭心数沙砾松筠条条长碧苔苔色碧扵秋水碧波廽梳开孔雀尾根细贴着盘陀石拨浪轻拈出少时一髻浓烟三四尺山光日华乱相射静缕蓝鬐匀襞积试把临流抖擞看瑠璃珠子泪䨇滴如看玉女洗头处觧破云鬟収未得即是仙宫欲制六铢衣染丝未倩鲛人织採之不敢盈筐箧苦把龙神河伯惜琼苏玉盐烂熳煮嚥入丹田续灵液㑹待功成挿翅飞蓬莱顶上寻仙客五言律同舍弟佶班韦二员外对秋苔成咏包何每看苔藓色如向簿书闲幽思纒芳树髙情寄逺山雨痕连地緑日色出林斑却笑兴公赋临危滑石间苔李咸用㡬年风雨迹叠在石孱颜生处景长静看来情尽闲吟亭侵壊壁药院掩空闗每忆东行径移笻独自还七言律苔徐夤印留麋鹿野禽踪巖壑渔矶㡬处逢金谷晓凝花影重章华春映栁隂浓石桥羽客遗前迹陈阁才人没旧容归去扫除阶砌下藓痕残緑一重重苔朱谋㬜布叶如钱箇箇青不争要路占闲庭风前印鹤移罡歩雨后留蜗作篆形生阁久萦词客恨入碑多蚀古人铭红英堕地交相映小屐跫然未忍停五言絶句书事王维轻隂阁小雨深院昼慵开坐看苍苔色欲上人衣来石上苔钱起浄与谿色连幽宜松雨滴谁知古石上不染世人迹竹里迳司空曙幽径行迹稀清隂苔色古萧萧风欲来乍似蓬山雨借居司空圗借住郊园久仍逢夏景新緑苔行履穏黄鸟傍窓频偶成钱惟善苔花洗春雨借此听潺湲终日无客至满楼都是山堦前苔髙启莫扫雨余緑任满闲堦路留借落来花春泥免相汚七言絶句石上苔白居易漠漠斑斑石上苔幽芳静緑絶纎埃路傍凡草荣遭遇曽得七香车辗来苔钱郑谷春红秋紫绕池台箇箇圎如济世财雨后无端满穷巷买花不得买愁来春苔李中春霖催得锁烟浓竹院莎斋迳小通谁爱落花风味处莫愁门巷衬残红残春葛长庚昨日春光更水涯水涯今日已春賖春归只道无踪迹尚有青苔一片花道过赞善菴萨都拉夕阳欲下少行人緑遍苔茵路不分修竹万竿松影乱山风吹作满窓云题画圗陈旅青红楼观䕶烟霞湖曲髙亭竹径斜日出炎埃生九野松隂水石养苔花埽迳周权剥啄无人昼掩门庭花春晚雪纷纷山童不觧山翁意埽破苍苔一迳云山居吟僧清珙一片无尘新雨地半邉有藓古时松前景物人皆见取用谁知各不同废寺张羽白昼闲门一两僧山房深掩藓花青西风不管钟鱼破自在斜阳与塔铃山居杂咏吴鼎芳苔花满径緑云凉嫩竹离离覆短墙院静昼长人不到一帘风袅一炉香御定佩文斋咏物诗选巻三百九十二御定佩文斋咏物诗选卷三百九十三钦定四库全书御定佩文斋咏物诗选巻三百九十三萍类五言古咏萍刘绘可怜池内萍氛氲紫复青巧随浪开合䏻逐水低平㣲根无所缀细叶讵湏茎漂泊终难测留连如有情赋得池萍庾肩吾风翻乍青紫浪起时疎宻本欲叹无根还惊能有实浮萍魏冯元兴有艹生碧池无根緑水上脆弱恶风波危㣲苦惊浪萍间穉荷效王司马体谢翺初萍半含絮顷刻开数亩荷生浮其间风雨足邂逅百年逰子心欲作千嵗久昔为浮萍根今为穉荷藕荷髙刺已生鱼逰触其首离离荷下萍吹向白鱼口赋得萍赠陈久中杨基浮踪散寒星一夕生无数鱼跳翆乍开沤过青还聚㣲风和影去急雨连根露惆怅别君时杨花满衣絮萍薛蕙参差如霰布的皪似星岀鱼戏影初开鸟散文仍宻幸因云雨㑹且免风波失无禆江海流徒谢芳菲质五言律萍李峤二月虹初见三春蚁正浮青苹含吹转紫蔕帯波流屡逐眀神荐常随旅客逰既能甜似蜜还遶椘王舟萍李觏尽日看流萍谁原造化情可怜无用物偏解及时生泥滓根萌浅风波性质轻晚来堆岸曲犹得䕶蛙鸣七言律览栁恽汀洲採白苹之什因成徐夤採尽汀苹恨别离鸳鸯鸂鶒总䨇飞月眀南浦梦初断花落洞庭人未归天逺有书随驿使夜长无烛照寒机年来泣涙知多少重叠成痕在绣衣萍徐夤为实随流瑞色新泛风萦草䕶逰鳞宻行碧水澄涵月涩滞轻桡去採苹比物何名腰下劔无根堪并镜中身平湖春渚知何限拨破闲投独蠒纶絮化萍谢宗可㸃缀离人恨已多水流云散为消磨半篙晴浪星无数两岸东风雪㡬何脱白㝎知沾化雨取青应是谢恩波满池好䕶苍天影休逐东流绕汴河萍菴杜琼闲把浮萍号叶舟百年身世縂如浮若为有迹成栖泊可是无根任去留杨栁晚风移别浦桃花春水泛中流椘謡惊断江湖梦随䖏忘机逐海鸥咏萍阙名锦鳞宻砌不容针只为根儿做不深曽与白云争水面岂容眀月下波心㡬畨浪打应难灭数阵风吹不复沉多少鱼龙藏在厎渔翁无处下钩寻五言絶句萍宋无风波长不㝎浪迹在天涯莫怨身轻薄前身是栁花七言絶句浮萍陆龟䝉晓来风约半池眀重叠侵沙緑罽成不用临池重相笑㝡无根蒂是浮名浮萍皮日休嫩似金脂飏似烟多情浑欲拥红莲眀朝拟附南风信寄与湘妃作翠钿宫词朱权小立东风半掩门杨花扑面也亲人妾心已作沾泥絮不化浮萍到水滨萍镏师邵乍因轻浪叠晴沙又趂廽风拥钓槎莫怪狂踪易漂泊前身不合是杨花御定佩文斋咏物诗选巻三百九十三御定佩文斋咏物诗选卷三百九十四钦定四库全书御定佩文斋咏物诗选巻三百九十四薜萝类五言古咏女萝王融羃䍥女萝艹蔓衍旁松枝含烟黄且緑因风巻复垂赋松上轻萝刘删叶绕千年葢条依百尺枝属与松风动时将薜影垂学带非难结为衣或易披山阿若近逺独有椘人知剡原九曲髙启山折水暂旋山开水仍往东陂滙初成秋色弥然广碧萝花茸茸月映石壁上何时试沿洄一理烟中舫五言絶句石宫元结石宫夏水寒寒水宜髙林逺风吹萝蔓野客熙清隂石门坞朱子朝开云气拥暮掩薜萝深自笑晨门者那知孔氏心烟萝境虞集玉女乗烟雾松间采薜萝飞行了无迹眀月送空歌富林春晓陆徳藴旭日始启旦鸟声出烟萝草堂检春事花落风檐多七言絶句慈湖矶贡奎碧萝交蔓络崖隂潭底潜蛟万仞深今古江流推不去湿云长䕶最髙岑御定佩文斋咏物诗选巻三百九十四御定佩文斋咏物诗选卷三百九十五钦定四库全书御定佩文斋咏物诗选巻三百九十五菰蒲类五言古拔蒲乐府青蒲衔紫茸长叶复从风与君同舟去拔蒲五湖中其二朝发桂兰渚昼息桑榆下与君同拔蒲竟日不成把咏蒲谢朓离离水上蒲结水散为珠间厠秋菡萏出入春凫雏初萌寔雕爼暮蕊杂椒涂所悲塘上曲遂铄黄金躯蒲生行谢朓蒲生广湖边託身洪波侧春露恵我泽秋霜缛我色根叶从风浪常恐不永植摄生各有命岂云智与力安得逰云上与尔同羽翼赋得蒲生我池中元帝池中种蒲叶叶影䕃池濵未好中宫荐行堪隠士轮为书聊可截匹栁复宜春瑞叶生苻苑镂碧献周人咏菰沈约结根布洲渚垂叶满臯泽匹彼露葵羮可以留上客鲁东门观刈蒲李白鲁国寒事早初霜刈渚蒲挥鎌若转月拂水生连珠此草㝡可珍何必贵龙须织作玉牀席欣承清夜娱罗衣能冄拂不畏素尘芜青青水中蒲韩愈青青水中蒲下有一䨇鱼君今上陇去我在与谁居其二青青水中蒲长在水中居寄语浮萍草相识我不如其三青青水中蒲叶短不出水妇人不下堂行子在万里蒲薛蕙昔闻咏塘上今见翫池中紫茸含细蕊緑帯舞轻丛蜻蛉髙下逐翡翆往来通徘徊桂兰渚竟日与君同长短句拔蒲歌张祜拔蒲来领郎镜湖邉郎心在何处莫趂新莲去拔得无心蒲问郎看好无七言律蒲徐夤濯秀盘根在碧流紫茵含露向晴抽编为细履随君歩织作轻帆送客愁疎叶稍迥投饵钓宻丛还碍採莲舟鸳鸯鸂鶒多情甚日日䨇䨇遶傍㳺蒲劔朱之蕃萍化芹香水国春蒲抽铓锷劒光新不资淬砺能全徳常合雌䧺若有神浴鹭㤀情时振羽潜蛟惧截欲存身江干森立非无意待剖䨇鱼慰逺人五言絶句白石滩王维清浅白石滩緑蒲向堪把家住水东西浣纱明月下北垞裴廸南山北垞下结宇临欹湖每欲采樵去扁舟出菰蒲七言絶句䕫州歌杜甫瀼东瀼西一万家江北江南春冬花背飞鹤子遗琼蕊相趂凫雏入蒋芽种蒲陆龟䝉杜若谿邉手自移旋抽烟劒碧参差何时织得孤帆去悬向秋风访所思送慈师北逰林逋鬰鬰蒲茸染水田渡淮闲寄贾人船知师一枕清秋梦多为林间放鹤天秋日秦观霜落刋沟积水清寒星无数傍船明菰蒲深处疑无地忽有人家笑语声江邨晚眺戴复古数㸃归鸦过别邨隔滩渔笛逺相闻菰蒲断岸潮痕湿日落空江生白云江浦夜泊萨都拉千里长江浦月明星河半入石头城棹歌未断西风起两岸菰蒲杂雨声御定佩文斋咏物诗选巻三百九十五御定佩文斋咏物诗选卷三百九十六钦定四库全书御定佩文斋咏物诗选巻三百九十六草类五言古细草元帝依阶疑緑藓傍渚若青苔漫生虽欲遍人迹㑹应开树中草萧子显幸有青袍色聊因翆幄凋虽间珊瑚蔕非是合欢条咏青草刘删雨淋三春叶风传十歩香映袍怜色重临书喜带长庭草曹邺庭草根自浅造化无遗功低回一寸心不敢怨春风长短句江草歌送卢判官皇甫冉江臯兮春早江上兮芳草杂蘼芜兮杜蘅作丛秀兮欲罗生被遥隰兮经长衍雨中深兮烟中浅目渺渺兮増愁歩迟迟兮堪搴澧之浦兮湘之濵思夫君兮送美人吴洲曲兮椘乡路逺孤城兮依独戍新月䏻分裛露时夕阳照见连天处问君行迈将何之淹泊㳂洄风日迟处处汀洲有芳草王孙讵肯念归期春草謡顾况春草不觧行随人上东城正月二月色绵绵千里万里伤人情五言律庭草杜甫楚草经寒碧庭春入眼浓旧低収叶举新掩卷牙重歩履宜轻过开筵得屡供看花随节序不敢强为容赋得古原草送别白居易离离原上草一嵗一枯荣野火烧不尽春风吹又生逺芳侵古道晴翆接荒城又送王孙去萋萋满别情路傍草于邺春至始青青香车碾已平不知山下处来遶路傍生每嵗有人在何时无马行应随尘与土吹满洛阳城池塘生春草陈陶谢公遗咏处池水夹通津古往人何在年来草自春色宜波际緑香异雨中新今日青青意空嗟行路人芳草李中二月正绵绵离情被尔牵四郊初过雨万里正铺烟眷恋残花惹留连醉客眠飘香是杜若㝡忆楚江邉赋得江边草李中岸春芳草合㡬处思纒绵向暮江蓠雨初晴杜若烟静宜幽鹭立逺称碧波连送别王孙处萋萋南浦邉春草陈徳懿无人种春草随意发芳丛緑遍郊原外青回逺近中羃烟粘落絮和雨衬残红不觧王孙去凄凄对晚风五言排律赋得御园芳草陆贽隂隂御园里瑶草日光长靃靡含烟雾依稀帯夕阳雨余荑更宻风暖蕙初香拥仗縁驰道乗舆入建章湿烟揺不散细影乱无行恒恐韶光晚何人辨早芳赋得龙池春草陈诩青春光凤苑细草遍龙池曲渚交苹叶廻塘惹栁枝因风初冉冉覆岸欲离离色帯金堤静隂连玉树移日光浮靃靡波影动参差岂比生幽逺芳馨衆不知赋得龙池春草宋廸凤阙韶光遍龙池草色匀烟波全让緑堤栁不争新翻叶迎红日飘香借白苹幽姿偏占暮芳意欲留春已胜生金埒长思借玊轮翠华如见幸正好及兹辰龙池春草李洞龙池清禁里芳草傍池春旋长方遮岸全生不染尘和风轻动色湛露静流津浅得承天歩深疑遶御轮鱼寻倒影没花帯湿光新肯学长河畔绵绵思逺人春草碧色王叡习习东风扇萋萋草色新浅深千里碧髙下一时春嫩叶舒烟际㣲香动水濵金塘明夕照辇路惹芳尘造化功何广阳和力自均今当发生日沥恳祝良辰春草凝露张友正苍苍芳草色含露对青春已頼阳和长仍惭润泽频日临犹未滴风度欲成津蕙叶垂偏重兰丛洗转新将行愁裛径欲採畏濡身独爱池塘畔清华袭逺人赋得生刍一束于结比玊人应重为刍物自轻向风倾弱叶裛露示纎茎蒨练宜春景芊绵对雨情每惭苹藻用多谢茝兰荣孺子才虽逺公孙策未行谘询如不弃终冀及㣲生赋得生刍一束郑孺华孙𢎞期射䇿长倩赠生刍至洁心将比㤀忧道不孤芝兰方入室萧艾莫同途馥馥香犹在青青色更殊芳宁九春歇薰岂十年无葑菲如堪采山苖自可逾礼闱试阶前春草生阙名河畔虽同色南宫淑景先㣲开曵履处常对讲经前得地风尘隔依林雨露偏已逢霜候改初寄日华妍影与丛兰杂荣将衆卉连哲人如不薙生意在芳年七言律芳草罗邺废苑墙南残雨中似袍颜色正蒙茸㣲香暗惹逰人歩逺緑才分鬪雉踪三楚渡头长恨见五侯门外却难逢年年纵有春风便马迹车轮一万重咏草程子渐觉东皇意思匀陈根初动夜来新忽惊平地有轻緑已葢六街无旧尘莫为荣枯吟野草且怜愁醉抳香轮诗人空怨王孙逺极目萋萋又一春草茵朱之蕃青葱初向烧痕分陌上池邉积渐殷风落繁英舒蜀锦云连逺岫蹙湘纹佳人鬪巧披香迳狂客挥杯借夕曛不待蛩吟秋露冷闲眠先自惜芳芬五言絶句春草皇甫冉草徧颍阳山花开武陵水春色既已同人心亦相似春草曹松不独满池塘梦中佳句香春风有余力引上古城墙芳草黄滔泽国多芳草年年长自春应从屈平后更苦不归人鸳鸯草薛涛緑英满香砌两两鸳鸯小但娱春日长不管春风早寒草梅尧臣寒草才变枯陈根已含緑始知天地仁谁道风霜酷芳草王安石芳草知谁种縁堦已数丛无心与时竞何苦緑葱葱江南曲宋无遥天碧荡荡逺草緑愔愔并作相思海春来一样深逰三洞金盆诸峰叶颙犬吠人家近鸟啼春昼晴涧草有幽色野花无定名新草袁凯水边春尚浅沙际叶才穿拾翠䨇双女迢迢度碧烟江南曲王廷相采蘅金陵江往来石城道不问江南人安识江南草春草陈沂夜雨江南梦春风陌上情东皇如有意移向玊阶生七言絶句宫中词王建新晴草色緑温暾山雪初消浐水浑今日踏青归校晩传声留着望春门江边草白居易闻君泽畔伤春草忆在天门街里时漠漠萋萋愁满眼就中惆怅是江蓠芳草罗邺曲江岸上天街里两地纵生车马多不似萋萋南浦见晚来烟雨半相和赏春罗邺芳草和烟暖更青闲门要路一时生年年㸃捡人间事惟有春风不世情路傍草徐夤楚甸秦原万里平谁教根向路傍生轻蹄绣毂长相蹋合是荣时不得荣书轩苏轼雨昏石砚寒云色风动牙籖乱叶声庭下已生书帯草使君疑是郑康成春草杨万里年年春色属垂杨金捻千丝翆万行今嵗草芽先得计搀他浓翆夺他黄春草曲薛季宣散雪枝头寒已老平芜一夜铺春草江梅着子怯东风花落满庭浑不扫西城道中周昻草路幽香不动尘细蝉初向叶间闻溟蒙小雨来无数云与青山淡不分杂诗王磵晴日南谿物色饶草芽新緑冻全消金丝栁厎洲沙没数尺流波拍夜桥清胜轩絶句赵孟頫小草幽香动碧池暖风晴日长新荑南窗昼倚緑隂静听尽行人过马蹄王朋梅东凉亭圗延祐中奉勅所作草也虞集滦水东流紫雾开千门万尸起崔嵬坡陀草色如波浪长是銮舆六月来题竹院壁萨都拉门外好山青入户堦前芳草緑侵帘山僧应笑逰人醉头上花枝压㡌檐上京即事萨都拉大野连山沙作堆白沙平处见楼㙜行人禁地避芳草尽日曲阑斜路来滦京杂咏杨允孚鸳鸯坡上是行宫又喜临岐象驭通芳草撩人香扑面白翎随马呌晴空其二鐡番竿下草如茵澹澹东风六月春髙栁岂堪供过客好花留待蹋青人絶句倪瓉我别故人无十日冲烟艇子又重来门前积雨生幽草墙上春云覆緑苔偶成倪瓒紫燕低飞不动尘黄鹂娇小未胜春东风緑遍门前草暮雨寒烟愁杀人题画丁鹤年江树青红江草黄好山不断楚天长云中楼观无人住只有秋声送夕阳春草王韦帯雨和烟未可名春风处处不胜情于今南浦知多少都向王孙去后生附莎五言排律移莎唐彦谦移从杜城曲置在小斋东正是髙秋里仍兼细雨中结根妨迸竹疎䕃悦髙桐苒苒齐芳草飘飘笑断蓬片时留静者一夜响鸣虫野露通宵滴谿烟尽日䝉试才卑庾薤求味笑周菘只此霜栽好他时赠伯翁七言絶句招周处士张籍闭门秋雨湿墙莎俗客来稀野思多已扫书堂安药灶山人作意早经过附芜五言古櫂歌葛长庚岸上酒旗舞寒芜生秋风谁家六七童手持金芙蓉七言絶句雨中长乐水馆送赵十五滂不及李商隠碧云东去雨云西苑路髙髙驿路低秋水緑芜终尽分夫君太骋锦障泥书原上鲍处士屋壁方干水阁坐看千万里青芜葢地接天津祢衡莫爱山中静遶舍山多却碍人春日杂兴唐庚短㡌轻衫信马行郊原春色太牵情兎葵燕麦浑闲事最有芜菁到处生小景吕中孚青芜平野四围山山郭依依紫翠间邨逺路长人去少一竿斜日酒旗闲晓过横塘僧戒襄半幅蒲帆九里汀石湖秋水接天青舟人指㸃蘼芜外一帯青山是洞庭附蓬五言古杂诗司马彪百草应节生含气有深浅秋蓬独何辜飘飖随风转长飇一飞薄吹我之四逺搔首望故株邈然无由返五言絶句入长安咏秋蓬示辛学士王绩遇坎聊知止逢风或未归孤根何处断轻叶强能飞答王无功入长安咏秋蓬见示辛学士託根虽异所飘叶早相依因风若有便更共入云飞附茅五言古香茅简文帝铜律与鸣琴俱称类君子岂若江淮间发叶超衆美珍同自牧归茅因彚征起岂独迈秦蘅方知蔑沅沚香茅萧祗鶗鴂芳不歇霜繁緑更滋擢本同三嵴流芳有四时麤根缩酒易结觧舞蚕迟终当入楚贡岂羡咏陈诗附蓍五言古咏蓍王筠数竒不可偶性直谁能纡祯蔡伏灵异祥云降温腴附蓂五言排律赋得数蓂元稹将课司天厯先观近砌蓂一旬开应月五日数从星桂满丛初合蟾亏影渐零辨时长有素数闰或余青坠叶推前事新芽察未形尧年始今嵗方欲瑞千龄附凫葵五言絶句江行钱起幽思正迟迟沙邉濯㺯时自怜非博物犹未识凫葵附瓦松五言排律尚书都堂瓦松李华华省祕仙踪髙堂露瓦松叶因春后长花为雨来浓影混鸳鸯色光含翡翆容天然斯所寄地势太无从接栋临䨇阙连甍近九重宁知深涧厎霜雪嵗兼封御定佩文斋咏物诗选巻三百九十六御定佩文斋咏物诗选卷三百九十七钦定四库全书御定佩文斋咏物诗选巻三百九十七麟类四言古麟颂蔡邕皇矣大角降生灵兽视明礼修麒麟来孚春秋既书尔来告就庶士子鉏获诸西狩麒麟颂薛综懿哉麒麟惟兽之伯政平觌景否则戢足徳以卫身不布牙角屏营唐日帝尧保禄委体大吴以昭遐福天祚圣帝享兹万国麒麟颂李暠一角圆蹄行中规矩逰必择地翔而后处不入䧟穽不罹网罟徳无不王为之折股五言律麟李峤汉祀应祥开鲁郊西狩廻竒音中钟吕成角喻英才画像临仙阁蔵书入帝台若惊能吐哺为覩凤凰来七言絶句歩虚词荪谷王母云车五色麟白鸾前导向西廵天章晓奏虚皇殿仙桂花开八万春其二仙岛焚香礼玉虚紫麟催驾五云车西宫侍女多娇笑录尽三天未见书御定佩文斋咏物诗选巻三百九十七御定佩文斋咏物诗选卷三百九十八钦定四库全书御定佩文斋咏物诗选巻三百九十八驺虞类四言古五灵颂蔡邕大梁乗精白虎用生思叡信立绕于垣垧驺虞颂薛综婉婉白虎优仁是崇饥不侵暴困不改容歛威扬徳恺悌之风圣徳极盛驺虞乃彰驺虞賛郭璞怪兽五采尾参于身矫足千里儵忽若神是谓驺虞诗叹其仁长短句驺虞画賛白居易孟山有兽仁心毛质不践生刍不食生物有道则见非时不出三季巳还退藏于宻我闻其名徴之于书不识其形得之于图白质黒文猊首虎躯是耶非耶孰知之乎巳矣夫巳矣夫前不见往者后不见来者吁嗟乎驺虞御定佩文斋咏物诗选巻三百九十八御定佩文斋咏物诗选卷三百九十九钦定四库全书御定佩文斋咏物诗选巻三百九十九狮子类长短句陆探微画狮子屏风賛苏轼圆其目仰其鼻奋髯吐舌威见齿舞其足前其耳左顾右盼喜见尾虽勐而和葢其戱嵓嵓髙堂䕶燕几啼唿颠沛走百鬼呜唿妙哉我陆子七言律狮子夏言金眸玊爪目悬星羣兽闻知尽骇惊怒慑熊罴威凛凛雄驱虎豹气英英曾闻西国常川马养今出中华应太平却羡文殊能服尔稳骑驾驭下天京七言絶句拟古宫词朱让栩白雪漫漫积禁堤夜寒宫月照玻瓈晓来宫女喧看处扫向盘中揑狻猊御定佩文斋咏物诗选巻三百九十九御定佩文斋咏物诗选卷四百钦定四库全书御定佩文斋咏物诗选巻四百象类四言古象賛郭璞象实魁梧体巨貎诡肉兼十牛目不踰豕望头如尾动若丘徙五言律象李峤郁林开郡毕维扬作贡初万推方演梦惠子正焚书执燧奔吴战量舟入魏墟六牙行致逺千叶奉髙居五言絶句偶题殷尧藩越女收龙眼蛮儿拾象牙长安千万里走马送谁家七言絶句滦京杂咏杨允孚纳宝盘营象辇来画帘氊煖九重开大臣奏罢行程记万嵗声传龙虎台其二聿来新贡又殊方重译宁夸自越裳驯象眀珠龟九尾皇王不宝夀无疆其三怪得家僮笑语回门前惊见事竒哉老翁擕䑕街头卖碧眼黄髯骑象来辇下曲张昱当年大驾幸滦京象背前䭾幄殿行国老手炉先引导白头聫骑出都城御定佩文斋咏物诗选卷四百御定佩文斋咏物诗选卷四百一钦定四库全书御定佩文斋咏物诗选巻四百一虎类五言古勐虎词储光羲寒亦不忧雪饥亦不食人人肉岂不甘所惧伤明神太室为我宅孟门为我邻百兽为我膳五龙为我宾蒙马一何威浮江亦以仁彩章耀朝日爪牙雄武臣髙云逐气浮厚地随声震君能贾余勇日夕长相亲遣兴杜甫勐虎慿其威往往遭急缚雷吼徒咆哮枝撑已在脚忽看皮寝处无复晴闪烁人有甚于斯足以劝元恶挂虎图于寝壁示秸秷张耒画工出幻事缟素发原薮萧萧白茅低凛凛北风走耽然老于菟举歩安不骤目光炯双射怒吻呀欲受彼彪掷其旁文采淡初就虽然窃形似已足走百兽烦君卫吾寝振此蓬荜陋坐令盗肉䑕不敢窥白昼勐虎行徐照勐虎出林行咆哮取人食居人虑虎至荆棘挂墻壁虎乃爱其身惊遁不近侧人或虎不如甘心蹈荆棘七言古曲江杜甫自断此生休问天杜曲幸有桑麻田故将移住南山邉短衣匹马随李广㸔射勐虎终残年和李尚书画射虎图歌独孤及饥虎呀呀立当路万夫震恐百兽怒彤弓金镞当者谁鸣鞭飞控流星驰居然画中见真态若务除恶不顾私时和年丰五兵巳白额未诛壮士耻分铢逺迩悬彀中不中不发思全功舍矢如破石可裂应絃尽敌山为空杀气满堂观者骇飒若崖谷生长风精微入神在毫末作缋造物可同工方叔秉钺受命新丹青起予气益振底绥静难巧可拟嗟叹不足声成文他时代天育万物亦以此道安斯民勐虎行张籍南山北山树𠖇𠖇勐虎白日绕林行向晚一身当道食山中麋鹿尽无声年年养子在空谷雌雄上山不相逐谷中近窟有山林长向邨家取黄犊五陵年少不敢射空来林下㸔行迹虎图行王安石壮哉非熊亦非貙目光夹镜当坐隅横行妥尾不畏逐顾昐欲去仍踌躇卒然一见心为动熟视稍稍摩其须固知画者巧为此此物安肯来庭除想当盘礴欲画时睥睨衆史如庸奴神闲意定始一扫功与造化论锱铢悲风飒飒吹黄芦上有寒雀惊相唿槎枒古树鸣老乌向之俛噣如哺雏山墙野壁黄昬后冯妇遥㸔亦下车画虎图㳺子眀平生射虎裴将军马狞如龙弓百钧手捻白羽旁无人注虎使虎不敢奔湏㬰丛薄斑斓出人马不知俱辟易矢如蓬蒿弓减力将军得归几败绩徐行爪牙元不露耽耽垂头若微顾尾剪霜风林叶飞倐忽山头日光暮包家画出真于菟我尚不敢编其须昔人作诗讥画图吁嗟画图今亦无宣差射虎李俊民北原风劲霜草枯草间出没蔵于菟耽耽来此被谁驱不防邂逅冯妇车将军胆气勇有余手中笑捻金仆姑等闲如射兔与狐两眼错莫精光无深山大泽失所居或撩汝头编汝须可惜肉食无逺图伎俩不及黔之驴赵邈龊伏虎图行郝经南山射虎曾得名壁上忽见令我惊何物敢尔来户庭屡叱不动仍生狞画师前身是山灵胸中有虎无丹青老槲数笔平扫成杀气惨淡勐气横头颅半妥蹲孤城怒尾倒挿蟠霜旌鐡须张磔疑有声赤吻沥血犹帯腥抱石欲卧伏欲腾爪入石角瞠不瞑寒电夹镜骞两睛四座凛凛隂风生威稜神采岀典型邈龊乃是金天精伊昔诗家杜少陵酷爱赋马并赋鹰为怜神俊故屡称我今赋虎亦有徴要得勐士建太平坐令四海皆澄清吁嗟掷笔还抚膺世间道路多荆棘伥鬼磨牙不可行赵邈龊虎图行王恽巅崖老树纒冰雪石觜枒杈横积鐡北平山深林樾黒下虽有径人迹灭耽耽老虎底许来抱石踞坐何雄哉目光夹镜尾束胯百兽却走潜风埃赵侯欲尽神妙功都着威稜阿堵中想当盘礴噀墨时衆史缩手甘凡庸至今元气老不没神物所在纒隂风前年驱马下靖邉崖东突起草底眠腰间恨无鐡丝箭寝皮食肉空长叹今朝过喜一嚼快熟视须顶为摩编货驯跖服暴戾息弭耳道义思拳拳主人爱翫中有谓遇事炳变通经权我闻汉家大猎阹冰天豸冠思赋长杨篇四方勐士今云合早晩龙旗到渭畋题胡氏杀虎图陈旅沙河野黒秋风麤枣阳戍卒车载孥道旁老虎夕未餔车中健妇不见夫仓皇下车持虎足唿儿授刀剚其腹夫骨巳断不可续泣与孤儿餐虎肉答禄将军射虎行纳延将军部曲瀚海东三千鐡骑精且雄久知天命属真主奋身来建非常功世祖神谟涵宇宙坐使英雄皆入彀十年转战淮蔡平帐下论功封太守信阳郭外山嵯峩长林大谷青松多白额于菟踞当道城邉日落无人过将军闻之毛发竖㧞劔誓天期杀虎弯弓走马出东门倾城来㸔夸豪武勐虎磨牙当路嘷目光睒睒斑尾揺据鞍一叱双眦裂鸟飞木落风萧萧金弰琱弓鐡丝箭满月弦开正当面雕翎射没锦毛摧厓石倾颓腥血溅万人欢笑声震天剖开一箭当心穿父老持杯马前拜祝公睂夀三千年将军立功期不朽竒事相传在人口可怜李广不封侯却喜将军今有后承平公子秘书郎文塲百歩曾穿杨咫尺风云看豹变鸣珂曳履登朝堂女杀虎行吴莱山深日落勐虎行长风振木威狰狞父樵未归女在室心巳与虎同死生扬睛掉尾腥满地狭路残榛苦遭噬岂非一气通唿吸徒以柔躯扼强鸷君不见冯妇来下车衆中无人尚负嵎又不见裴将军出鸣镝一时鞍马俱辟易丈夫英雄却不武临事趦趄汗流雨闗东贤女不足数孝女千年传杀虎杀虎行杨维桢夫从军妾从主梦魂犹痛刀箭瘢况乃全躯饲豺虎㧞刀誓天天为怒眼视于菟小于䑕血号虎鬼寃魂语精光夜贯新阡土可怜三世不复讐太山之妇何足数勐虎行髙启隂风吹林乌鹊悲勐虎欲出人先知目光燑燑当路坐将军一见弧矢堕㡬家挿棘髙作门未到日没收猪豚勐虎虽勐犹可喜横行只在深山里题画虎刘溥千山万山日向晡哑哑老树愁啼鸟长途迢递人迹絶奋跃只有黄于菟长风飕飗震林木百兽纷披望风伏霜牙凛凛摧万夫金镜瞳瞳射双目饥来择肉惟熊罴不更小取豺与貍田家黄犊要耕种又肯搏攫夸能为如今天闗求守备盖世雄威素称异举首为城掉尾旌愿保皇家千万世五言律题虎树亭王逄舟泊东西客诗招大小青山髙白月堕草偃黒风腥植物钟英爽精蓝被宠灵凉隂慎翦伐留护石函经虎洞金大章灵山通上界羸马渉遥岑天浄峰如掌风悲虎出林空巖春昼冷石洞夜坛隂渐悟真如性还同出世心七言律射虎得山字冯延登田翁太息论三害猎骑俄惊见一斑涎口风生雷吼怒角弓寒劲月㾗弯栁营共许千人敌鱼服仍余一矢还我欲残年赏神骏短衣匹马梦南山画虎图赠真一先生虞集猎猎霜风木叶干月明曾过越王山青龙久待蟠仙鼎赤豹相唿守帝闗终嵗采芝茅阜曲丰年收谷杏林间谁家稚子能为御长与桃椎共往还谢希大虎皮储巏风檐短札墨澌开多谢臯比撤送来食肉我非投笔相寝皮君有控弦材毫端拟画真难类座上闻谈祇漫猜却笑衔恩还恋阙车茵稳称不湏裁五言絶句复愁杜甫人烟生僻处虎迹过新蹄野鹘翻窥草邨船逆上谿山中夜宿顾况凉月挂层峰萝牀落叶重掩闗深畏虎风起撼长松题潞州壁僧普满此水连泾水双珠月满川青牛将赤虎还贺太平年九月中曾题二小诗于南谿竹上既而忘之昨日再游见而录之苏轼谁谓江湖居而为虎豹宅焚山岂不能爱此千竿碧七言絶句答东林道士韦应物紫阁西邉第㡬峰茅斋夜雪虎行踪遥看黛色知何处欲出山门寻暮钟小游仙诗曹唐百辟朝回闭玉除露风清晏桂花疎西归使者骑金虎亸鞚垂鞭唱歩虚射虎张洪范黒风万骑巻空山怒吼巗林出锦斑得意将军飞鐡镞忽惊一㸃草梢殷荆谿杂曲王叔承卖残竹菌笋还来收罢兰花蕙又开但使山田饶秫米何妨虎迹遍莓苔追和张外史游仙诗余善城阙芙蓉晓未分身骑金虎谒元君青童不道天家近笑指空中五色云山居杂咏僧慧浸行到深深一翠微人多畏虎闭山扉我今最爱兹山住虎迹多时人迹稀山居诗僧法杲青山叠叠绕珠林磬响时兼流水音虎不避人人避虎虎能先我息机心御定佩文斋咏物诗选巻四百一御定佩文斋咏物诗选卷四百二钦定四库全书御定佩文斋咏物诗选巻四百二豹类七言古腊日观咸宁王部曲娑勒擒豹歌卢纶山头曈曈日将出山下猎围照初日前林有兽未识名将军促骑无人声潜形踠伏草不动双雕旋转羣鸦鸣隂方质子才三十译语受词番语揖舍鞍解甲疾如风人忽虎蹲兽人立歘然扼吭批其颐爪牙委地涎淋漓既苏复吼拗仍怒果决英谋生致之拖自深丛目如电万夫失容千马战传唿贺拜声相连杀气腾陵隂满川始知缚虎如缚䑕败敌降羗生眼前祝尔嘉词尔毋苦献尔将随犀象舞苑中流水禁中山期尔攫搏开天颜非熊之兆庆无极愿纪雄名传百蛮文豹篇赠王介夫梅尧臣壮哉南山豹不畏白额虎泽雾毛虽杂鼮䑕朝捋其须暮饮乳文章子云久巳许还笑大夫费五羖天子仗中仪物举尾与旂常愿看取五言律咏豹李峤车法肇宗周鼷文阐大猷还将君子变来藴太公筹委质超羊鞟飞名列虎侯若令逢雨露长隠南山幽七言絶句雨中赠仙人山贾山人柳宗元寒江夜雨声潺潺晓云遮尽仙人山遥知𤣥豹在深处下笑羁绊泥涂间滦京杂咏杨允孚撒道黄尘辇路过香焚万室格天和两行排列金钱豹钦察将军上马驼御定佩文斋咏物诗选巻四百二御定佩文斋咏物诗选卷四百三钦定四库全书御定佩文斋咏物诗选巻四百三熊罴类五言古落日射罴元帝促宴引枚邹中园观兽侯日度堋隂广风横旗影浮移竿标入箭叠鼓送争筹附枝时可息言从清夜游七言古王世赏席上题林良鹰熊图李东阳坡陁连延出林麓孤鹰盘拏熊缩伏金眸耀日开苍烟健尾捎风起平陆由来异物乃同性意气飞扬两撑矗山跑野掠纷路岐何事相逢輙相肉侧睨翻疑批亢来迅歩直欲空壁逐干坤苍茫色惨淡落木萧飕满空谷羣豺歛迹百鸟停万里长空齐注目是谁画者诚崛竒笔势似与渠争速坐间賔客皆起避阶下儿童骇将蹴当筵看画催索诗卷帙不待髙阁束平生搏击非我才欲赋真愁成刻鹄微酣对此髪双竖酒令诗筹复相督顿令拙劣成麤豪一饮歩兵三百斛五言律熊李峤导洛宜阳右乗春别馆前昭仪忠汉日太傅翼周年列射三侯满兴师七歩旋莫言舒紫褥犹异饮清泉咏冯昭仪当熊贾至白羽插雕弓蜺旌动朔风平明出金屋扈辇上林中逐兽长廊静唿鹰御苑空王孙莫谏猎贱妾解当熊御定佩文斋咏物诗选卷四百三御定佩文斋咏物诗选卷四百四钦定四库全书御定佩文斋咏物诗选巻四百四骆驼类四言古槖駞郭璞驼惟竒畜肉鞍是被迅鹜流沙显功絶地潜识泉源微乎其智五言古后出军张翥行行鐡兜牟队队金骆驼呜呜吹铜角来来齐唱歌总戎靣如虎指顾挥琱戈马蹄无贼垒手箠可填河王师本无敌安用战图多七言絶句蜀驼引冯涓昂藏大歩蚕丛国曲颈微伸髙九尺卓女窥窗我莫知严仙据案何曾识塞下曲严羽一身逺客逐戎旌落日萧条望古城渐近碛西无水草北风沙起骆驼惊驼车行刘秉忠驼项丁当响巨铃万车轧轧一齐鸣当年不离沙陀地辗断金原鼔笛声河湟书事马祖常波斯老贾渡流沙夜聼驼铃识路赊採玊河邉青石子收来东国易桑麻明安驿道中陈孚貂䑕红袍金盘陀仰天一箭双天鵞琱弓放下笑归去急鼔数声鸣骆驼滦河曲贡师㤗椎髻使来交趾国槖驼车宿李陵台遥闻彻夜铃声过知进六宫𤓰果廻塞上曲纳延杂㳫氊车百辆多五更冲雪渡滦河当辕老妪行程惯倚㟁敲冰饮槖驼滦京杂咏杨允孚翎出王侯部落多香风簇簇锦盘陀燕姬翠袖颜如玊自按辕条驾骆驼其二东风吹暖柳如烟寄语行人缓着鞭燕舞巧防鸦鹘落马嘶惊起骆驼眠辇下曲张昱驼装序入日精门铜鼓牙旗作队喧一聼廵阶铃钹振满宫俱喜出迎恩元宫词朱有炖春游到处景堪夸厌戴名花挿野花笑语懒行随凤辂内官催上骆驼车上谷歌徐渭昨向居庸劒㦸过今朝流水是洋河无数黄旗呵过客有时青草站鸣驼次韵王敏文待制燕京杂咏僧来复晓宴皇姑拜上家金钱满赐槖驼车黄门前道飞鞚过貂帽斜簮利市花御定佩文斋咏物诗选巻四百四御定佩文斋咏物诗选卷四百五钦定四库全书御定佩文斋咏物诗选巻四百五马类三言古天马歌乐府太乙贶天马下霑赤汗沬流赭志俶傥精权竒籋浮云晻上驰体容与迣万里今安匹龙为友五言古系马简文帝青骊流赭汗绿地悬花蹄未垂青鞙尾犹挂紫障泥蹀足绊中愤揺头枥上嘶紫闗如未息直去取榆谿后园看骑马元帝良马出兰池连翩驱桂枝鸣珂随跼驶轻尘逐影移香来知骤近汗敛觉风吹遥望黄金络悬识幽并儿走马引张率良马龙为友玉珂金作羁驰鹜宛与洛半骤复半驰倐忽而千里光景不及移九方惜未见薛公寕所知敛辔且归去吾畏路傍儿紫驑马徐陵玉镫绣纒鬃金鞍锦覆幪风惊尘未起草浅埒犹空角弓连两兔珠弹落双鸿日斜驰逐罢聨翩还上东紫驑马张正见将军入大宛善马出从戎影絶干河上声流水窟中似鹿犹依草如龙欲向空须还十万里试为一追风天马引傅縡骢色表连钱出冀复来燕取用偏开地为歌乃号天权竒意欲逺躞蹀势难前本珍白玉镫因饰黄金鞭愿酬刍秣宠千里得千年骢马庾抱枥下浮云骢本出吴门中发迹来东道长鸣起北风廻鞍拂柱白頳汗类尘红灭没徒畱影无因图汉宫饮马歌李益百马饮一泉一马争上㳺一马喷成泥百马饮浊流上有沧浪客对之空叹息自顾缨上尘徘徊终日夕为问泉上翁何时见沙石御骠出廏图王恽何人拂绢素写此房驷精一马老伏枥志在千里行二马骋踶啮角壮犹龙腾一马方辊尘海岸翻鲲鲸画师惨淡意落笔矜多能我观寓所感国制贵有经唐人重马政分屯列郊垧当时百万匹肃肃罗天兵东封与西荡嵗用不可胜嗣王猎其余尚足开中兴乃知三军本匪马将奚慿圣经说备豫万古为世程仓卒事亦办未免衆目惊我思立仗间振鬛伸长鸣所言固刍荛圣经其可轻鞭马图袁桷生驹万里意所向知无前圉人忌其徳未试先加鞭要令俛首驯使我常相怜伯乐去巳久此道不复传驾车困泥途伏枥老嵗年所用非所养谁能别媸妍画师逐时好谓尔诚当然披图重叹嗟我意何由宣七言古蒲梢天马歌武帝天马徕兮从西极经万里兮归有徳承灵威兮障外国渉流沙兮四夷服舞马篇薛曜星精龙种竞腾骧双眼黄金紫艶光一朝逢遇昇平代伏皁衔图事帝王我皇盛徳苞六羽俗泰时和虞石拊昔闻九代有余名今日百兽先来舞钩陈周卫俨旌旄钟镈陶匏声殷地承云嘈囋骇日灵调露铿鈜动天驷奔尘飞箭若麟螭蹑景追风忽见知咀衔拉鐡并权竒被服雕章何陆离紫玉鸣珂临宝镫青丝綵络帯金羁随歌鼓而电惊逐丸劔而飇驰态聚还急骄凝骤不移光献白日下气拥绿烟垂婉转盘跚殊未已悬空歩骤红尘起惊凫翔鹭不堪俦矫鳯廻鸾那足拟蘅垂桂袅香氛氲长鸣汗血尽浮云不辞辛苦来东道祇为箫韶朝夕闻阖间玉台侧承恩煦兮生光色鸾锵锵车翼翼备国容兮为戎饰充云翘兮天子庭荷日用兮情无极吉良乗兮一千嵗神是得兮天地期大易占云南山夀䟃𧽼共乐圣眀时画马篇髙适君侯枥上骢貎在丹青中马毛连钱蹄鐡色图画光辉骄玉勒马行不动势若来权竒蹴踏无尘埃感兹絶代称妙手遂令谈者不容口麒麟独歩自可珍驽骀万匹知何有终未如他枥上骢载华毂骋飞鸿荷君剪拂与君用一日千里如旋风骢马行杜甫邓公马癖人共知初得花骢大宛种夙昔传闻思一见牵来左右神皆竦雄姿逸态何崷崪顾影骄嘶自矜宠隅目青荧夹镜悬肉騣碨礧连钱动朝来少试华轩下未觉千金满髙价赤汗微生白雪毛银鞍却覆香罗帕卿家旧物公能取天廏真龙此其亚昼洗湏腾泾渭深夕趋可刷幽并夜吾闻良骥老始成此马数年人更惊岂有四蹄疾于鸟不与八骏俱先鸣时俗造次那得致云雾晦𠖇方降精近闻下诏喧都邑肯使骐驎地上行韩干马十四匹苏轼二马并驱攒八蹄二马宛颈騣尾齐一马任前双举后一马却避长鸣嘶老髯奚官骑且顾前身作马通马语后有八匹饮且行微流赴吻若有声前者既济出林鹤后者欲渉鹤俛啄最后一匹马中龙不嘶不动尾揺风韩生画马真是马苏子作诗如见画世无伯乐亦无韩此诗此画谁当看题騕褭图秦观双瞳夹镜权协月尾鬛萧森泽于髪鞍衔不施缰复脱旁无驭者气腾越地如砥平丘陇灭天寒日暮抱饥渴骧首号鸣思一发超轶絶尘入恍惚东门金铸久销歇曹霸丹青亦云没赖有龙眠戏挥笔眼前时见千里骨玊台阊阖相因依嗟尔龙媒空自竒鸾旗日行三十里焉用逐风追雷为刘善长出示李伯时画马图朱子俯首举尾拳一蹄掣缰欲嗅骄不嘶奚官耸肩两足垂意貎自与造父齐鸡目麟鬐凤呈臆玊山禾逺未容食籋云追电有余地置之画图人岂识精神权竒孰可班当在白兔青龙间君知此马从何来龙眠胸中十二闲戏题出洗马赵孟頫啮䣛覂驾谁能御驽蹇纷纷何足顾青丝络首锦障泥鞭箠空劳怨长路眀窗戏写乗黄姿洗刷归来气如怒不湏对此苦叹嗟男儿自昔多徒歩装马曲袁桷綵丝络头百宝装猩血入缨火齐光钖铃交驱八风转东西夹翼双龙冈伏日翠裘不知重珠帽齐肩颤金凤绛阙葱昽旭日初逐电廻飇斗光动宝刀羽箭鸣玲珑雁翅却立朝重瞳沈沈椶殿云五色法曲初奏歌薫风酮官庭前列千斛万瓮葡萄凝紫玊驼峯熊掌翠釡珍碧实冰盘行陆续湏臾玊巵黄帕覆宝训传宣争頫首黒河夜渡辛苦多画㦸雕闳总勲旧龙媒嘶风日将暮宛转琵琶前起舞鸣鞭静跸宫门闭长跪齐声唿万嵗题滚尘驑图虞集骅驑食粟石每既立仗归来汗如洗脱羁展转聊自恣落花尘土随身起君不见春雷起蛰龙欠伸雾拥云蒸九河水神马歌次韵陈元之杨载神马来自崑崙西有足未始行沙泥朝趋欲出飞鸟上夕逝直与奔星齐绿鬃半散挿双耳赤汗交流攒四蹄风神秀勐陿天地岂顾燕蔡并渠黎时时牵浴临清谿对人夸煞黄须奚玉山之禾中刍秣不啮堤头枯草稊与君侧耳聼长嘶凡马不闻生駃騠曹将军下槽马图揭傒斯曹霸画马真是马宛颈相摩槽枥下卓荦权竒果如此岂有世上无知者朱丝不是凡马缰天闲十二皆龙骧曾从天子平四方画图仿彿余骊黄华山之阳春草长韩干马揭傒斯韩干画出曹将军干惟画肉犹逼真昂藏四顾欲飞去老奚安知马有神想当此马未画时朝刷吴越暮燕秦顿辔长鸣风动地不数骅驑与骐驎当时用舍那知许粉墨萧条尚雄武千金骏骨何足论万世长留羣玉府画马萨都拉汉水扬波洗龙骨房星堕地天马出四蹏蹀躞若流星两耳尖修如削笔天闲十二连青云生长出入黄金门鼓鬃振尾恣偃仰食粟何以酬主恩岂堪碌碌同凡马长鸣喷沫奚官怕入为君王驾鼓车出为将军静邉野将军与尔同死生要令四海无战争千古万古歌太平题二马图贡师泰鐡喙騧连钱骢何年坠影江水中蒲梢西来八尺龙天闲十二为尔空五花云锦吹东风刘舍人桃花马歌纳延青丝骏马桃花色翠鞍玊辔黄金勒奚奴牵出不敢骑道上行人争爱惜往时曾遇李将军汗流赤血气如云朝刷黄河暮南粤沙场百战成竒勲归来无心伏槽枥顿辔长鸣思奋力东家白面绣衣郎千金买去游南陌昨朝校猎向城隅万人争说天下无夜归不怕霸陵尉玊鞭醉打苍头奴画烛银屏欢彻曙一朝金尽宾朋去可怜骄马属谁家断缰犹系阶前树君不见西家欵段三十年青刍满枥菽满田老翁不识城下路骑看射猎南山邉观内廏洗马朱徳润黄云洒雨沙塲秋滩髙水平凝不流晓霜袭透苍驼裘圉人浴马津水头绿骠连钱双骅驑日光射波脂腻浮青丝脱鞚黄金钩轻爬短刷湿未收三花剪鬉平且柔籋云骏气将无俦束刍斗豆岂马羞茫茫丰草生林丘霜蹄胡为踏长楸振鬛一跃期天游题张参政所藏骢马滚尘图朱徳润盛唐太仆王毛仲八方分队三花动当时画马称曹韩尺素幻出真龙种玊花照夜争新妍一马滚尘騣尾鲜昂头不受金丝络汗血辗沙生昼烟翰林妙写不减古名驹染出青毫素延祐君王赏骏材金盘赐帛开当宁时清处处生骊騧何必汉朝称渥洼王良幸勿嗔踶啮一跃天衢千里沙题画马薛汉渥洼龙媒少人识世上驽骀日充斥班生画马画两匹骏骨雄姿殊未得赭袍乌帻坐奚官似出春风十二闲掩图不语三太息我方垂耳盐车间二月八日游皇城西华门外观嘉孥弟走马歌张宪春风压城紫燕飞绣鞍宝勒生光辉软莎青青平似镜花雨满巾风满衣濳蛟双绾玊抱肚朱鬛分光散红雾金龙五爪蟠綵袍满背真珠撒秋露生猨俊健双臂长左脚拨镫右蹴缰铜铙四扇遶十指玊声珠碎金琅珰黄蛇下饮电掣地锦鹰打兔起复坠袖云突兀鞍靣空银瓮驼囊两邉缒西宫綵楼髙挿天凤凰缭绕排神仙玉皇拍阑误一笑不觉四蹄如迸烟神驹长鸣背凝血郎君转靣醉眼缬天恩剪下五色云打鼓归来汗如雪姚少师所藏八骏图曾棨周家八马如飞电夙昔传闻今始见锐耳双分秋竹批拳毛一片桃花旋肉騣叠耸髙崔嵬权竒知此真龙媒霜蹄试踏层冰裂骏尾欲掉长飇廻瑶池宴罢归来早络月羁金照京镐紫鞚飞时逐落花雕鞍解处眠芳草由来骏骨健且驯弄影骄嘶不动尘有时渴饮天津水五色照见波粼粼圉官骑来难久驻饮向春流最深处珠衔宝勒不敢疏直恐飞腾化龙去古来善画韦与韩此画岂同凡马看人间造次不可得苜蓿秋深烟雨寒赵松雪画马刘溥王孙画马世无敌一画一回飞霹雳千里长风入綵毫平沙碧草春无迹砚池想是通渥洼突然走出白鼻騧翻涛浴浪动光彩云影满身堆玊花玉花连钱汗流血骏尾捎风蹄踣鐡何时骑得似画中踏破隂山古时雪龙驹张居正天马徕翼飞龙蹄削玉耳垂筒碧月悬双頬眀星贯两瞳文皇将士尽罴虎复有龙驹助神武流矢当胸战不休汗沟血㸃桃花雨坝上摧锋第一功䇿勲何必减元戎君不见虎士标形麟阁里龙驹亦入画图中题韩干画马图僧宗衍唐朝画马谁第一韩干妙出曹将军此图无乃干所作世上有若真空羣双曈精荧两耳立兰筋束骨皮肉急何年霹雳起龙池五花一团云气湿当年天子少马骑逺求乌孙诏写之即今内廏多如蚁纵有骐驎画者谁题画马僧妙声皎皎白马白于练首如渴乌目如电天闲骐骥人不见画师为我开生靣圉人牵浴定昆池落花满地骄不嘶青丝络头无一丈挽住万里崑崙蹄其二画师胸中有全马三马斯湏生笔下中有一匹玉花骢似是西来大宛者不羣不食意气豪羞与二马同凡槽使我见画三太息于今谁是九方臯五言律咏饮马太宗骏骨饮长泾奔流洒络缨细纹连喷聚乱荇遶蹄萦水光鞍上侧马影澑中横翻似天池里腾波龙种生咏饮马应制杨师道清晨控龙马弄影出花林蹀躞依春涧聨翩度碧浔苔流染丝络水洁写雕簪一御瑶池驾讵忆长城隂紫驑马沈佺期青玉紫驑鞍骄多影屡盘荷君能剪拂蹀躞喷桑干踠足追奔易长鸣遇赏难摐金一万里霜露不辞寒骢马杨炯骢马鐡连钱长安侠少年帝畿平若水官路直如弦夜玉妆车轴秋金铸马鞭风霜但自保穷逹任皇天紫驑马李白紫驑行且嘶双翻碧玊蹄临流不肯渡似惜锦障泥白雪闗山逺黄云海树迷挥鞭万里去安得恋春闺送刘评事充朔方判官赋得征马嘶髙适征马向边州萧萧嘶不休思深应帯别声断为兼秋岐路风将逺闗山月共愁赠君从此去何日大刀头浴马喻凫解控复收鞍长津动细涟空蹄沈绿玊濶臆没连钱沫漩桥声下嘶盘柳影边常闻禀龙性固与白波便文纪行赠以小歩马杨奂洛水西头路桃花夹岸香偏宜红叱拨小试紫游缰雨径沙初软春山草正长杖藜犹过我此别莫相忘立仗马张宪照夜玊狻猊霜毛鐡凿蹄春风金络脑小雨锦障泥御驾驰天上军封受海西日供三品料缄口不闻嘶五言排律天骥呈材郑蕡毛骨合天经拳竒歩骤轻曾邀于阗驾新出贰师城喷勒金铃响追风汗血生酒亭留去迹吴坂认嘶声力可通衢试材堪圣代呈王良如顾盼垂耳欲长鸣天骥呈材徐仁嗣至徳符天道龙媒应圣眀追风竒质异喷玊彩毛轻蹀躞形难状连拳势乍呈効才矜逸态絶影表殊名崃路宁辞逺闗山岂惮行盐车虽不驾今日亦长鸣骐骥长鸣章孝标有马骨堪惊无人眼暂眀力穷吴坂峻嘶苦朔风生逐逐怀良御萧萧顾乐鸣瑶池期弄影天路欲飞声皎月谁知种浮云莫问程盐车终愿脱千里为君行归马华山白行简牧野功成后周王战马闲驱驰休伏皁饮龁任依山逐日朝仍去随风暮自还冰生疑陇坂叶落似榆闗蹀躞仙峯下腾骧渭水湾幸逄时偃武不复鼔鼙间勅赐三相马张随上苑骅驑出中宫诏命传九天班钖礼三相代劳年顾主声犹发追风力正全鸣珂龙阙下喷玊凤池前四足疑云灭双瞳比镜悬为因能致逺今日表求贤西戎献马周存天马从东道皇威被逺戎来参八骏列不假贰师功影别流沙路嘶流上苑风望云时蹀足向月每争雄禀异才难状标竒志岂同驱驰如见许千里一朝通七言律舞马千秋万嵗乐府词张说金天诞圣千秋节玊醴还分万寿觞试聼紫驑歌乐府何如騄骥舞华冈连骞势出鱼龙变蹀躞骄生鸟兽行嵗嵗相传指树日翩翩来伴庆云翔其二圣皇至徳与天齐天马来仪自海西腕足徐行拜两膝繁骄不进踏千蹄䯱髵奋鬛时蹲踏鼔怒骧身忽上跻更有衔杯终宴曲垂头掉尾醉如泥其三逺聼眀君爱逸才玊鞭金翅引龙媒不因兹白人间有定是飞黄天上来影弄日华相照耀喷含云色且徘徊莫言阙下桃花舞别有河中兰叶开骢马万楚金络青骢白玉鞍长鞭紫陌野游盘朝驱东道尘恒灭暮到河源日未阑汗血每随邉地苦蹄伤不惮陇隂寒君能一饮长城窟为尽天山行路难裴相公大学士见示答张秘书谢马诗并羣公属和因命追作刘禹钖草𤣥门户少尘埃丞相并州寄马来初自塞垣衔苜蓿忽行幽径破莓苔寻花缓辔威迟去帯酒垂鞭蹀躞廻不与王侯与词客知轻富贵重清才公垂尚书以白马见寄光洁稳善以诗谢之白居易翩翩白马称金羁领缀银花尾曵丝毛色鲜眀人尽爱性灵驯善主偏知免将妾换慙来处试使奴牵欲上时不蹶不惊行歩稳最宜山简醉中骑和张十八秘书谢裴相公寄马白居易齿齐臕足毛头腻秘阁张郎叱拨驹洗了颔花翻假锦走时蹄汗蹋真珠青衫乍见曾惊否红粟难賖得饱无丞相寄来应有意遣君骑去上云衢贺张十八秘书得裴司空马韩愈司空逺寄养初成毛色桃花眼镜眀落日已曾交辔语春风还拟并鞍行长令奴仆知饥渴湏着贤良待性情旦夕公归申拜谢免劳骑去逐双旌谢裴司空寄马张籍騄駬新驹骏得名司空逺自寄书生乍离华廏移蹄涩初到贫家举眼惊每被闲人来借问多寻古寺独骑行长思嵗旦沙堤上得从鸣珂傍火城紫驑马秦韬玊渥洼竒骨本难求况是豪家重紫驑臕大宜悬银压胯力浑欺着玉衔头生狞弄影风随歩躞蹀冲尘汗满鞴若遇丈夫能控驭任从骑取觅封侯白马翁绶渥洼龙种雪霜同毛骨天生胆气雄金埒乍调光照地玉闗初别逺嘶风花明锦韂垂杨下露湿朱缨细草中一夜羽书催转战紫髯骑出佩骍弓代书寄马韦庄驱驰曾在五侯家见说初生自渥洼鬃白似披梁苑雪颈肥如扑杏园花休嫌绿绶嘶贫舎好着红缨入使衙稳上云衢三万里年年长踏魏堤沙絷白马诗上薛仆射平曾白马披鬃练一团今朝被绊欲行难雪中放去空畱迹月下牵来只见鞍向北长鸣天外逺临风斜控耳邉寒自知毛骨还应异更请孙阳仔细看韩左军马图巻钱选韩公胸次有神竒写得天闲八尺驹曾为岐王天上赐不随都䕶雪中驱霜蹄奋迅追飞电凤首昂藏似渴乌春草青青华山曲三邉今日已无虞大宛二马郝经二马飘飘万里来玊花萧飒上金台风生两耳云霄近电掣双瞳日月开渥水虎文连朔气大宛龙种絶氛埃将军正欲成勲业看汝骁腾展骥才画马范梈一自房星下渥洼龙媒多在玉皇家赤毛洒血微生汗黒晕团云整作花不待老能知失道固应来自渉流沙如今岂少真神骏犹有丹青纸上夸上都诈马大䜩贡师泰紫云扶日上璇题万骑来朝队仗齐织翠辔长攒孔雀镂金鞍重嵌文犀行迎御辇争先避立近天墀不敢嘶十二街头人聚看传言丞相过沙堤天马郭翼四年逺渉流沙道筋骨权竒旧肉騣晓秣龙堆寒蹙雪晩经月窟怒追风汉文千里知曾却曹霸丹青貎不同拂拭金鞍被来好幸陪天廏玉花骢题赵仲穆彦徴画马钱宰骢马连钱新凿蹄络头羁馽任官奚来从月窟真无价进入天闲不敢嘶雨露九重思冀北风尘千里下淮西解鞍知在休兵后杨柳平河春草齐五言絶句白马贾至白马紫连钱嘶鸣丹阙前闻珂自蹀躞不要下金鞭马诗李贺龙嵴贴连钱银蹄白踏烟无人识锦韂谁为铸金鞭其二大漠沙如雪燕山月似钩何当金络脑万里踏清秋其三香幞赭罗新盘龙蹙镫鳞回看南陌上谁道不逢春偶成贡性之雪色西番马临流顾影嘶似嫌金络重蹴碎落花泥和李长吉马诗郭翼肉礧锦纒騣流云汘似红太平无战伐骖驔走沙蓬其二龙性非凡质腾波出紫云檀溪飞过日应识汉将军其三龙印畱官字霜花剥暗毛长鸣愁过影秖忆九方臯其四霞口缕衔塞霜蹄削玊寒晓看经逻些暮巳蓦楼兰其五神骏知无匹骁腾絶域来流沙一丈雪夜拂白龙堆其六天子飞黄马牵来赐近臣玉阶新雨过风衮落花尘其七内廏玉花骢斑斑歕肉騣奚官新浴罢沙苑踏春风其八佛郎通上国万里进龙媒晓日开阊阖虹光射玊台其九天马谁能驭和鸾驾紫微年年清暑去霹雳逐龙飞少年乐徐有贞少年骑骏马意气两相骄驰骋春风里人看满渭桥紫驑马汪淮谁家白面郎跨下紫驑马䟤䟦踏落花骄嘶绿杨下其二黄金络马首白玉作马鞭盘旋不肯去墙外看秋千六言絶句舞马词张说万玊朝宗凤扆千金率领龙媒盼鼓凝骄蹀躞聼歌弄影徘徊其二天鹿遥徴卫叔日龙上借羲和将共两骖争舞来随八骏齐歌其三綵旄八佾成行时龙五色因方屈膝衔杯赴节倾心献寿无疆七言絶句天马词张仲素天马初从渥水来郊歌曾唱得龙媒不知玊塞沙中路苜蓿残花几处开其二蹀躞宛驹齿未齐摐金喷玉向风嘶来时欲尽金河道猎猎轻风在碧蹄羽林骑韩翃骏马牵来御柳中鸣鞭欲向渭桥东红蹄乱踏春城雪花颔骄嘶上苑风看调马韩翃鸳鸯赭白齿新齐晓日花间散碧蹄玉勒斗囘初喷沫金鞭欲下不成嘶乐府刘言史花额红騣一向偏绿槐香陌欲朝天仍嫌衆里骄行疾傍镫深藏白玊鞭舞马陆龟蒙月窟龙孙四百蹄骄骧轻歩应金鞞曲终似要君王宠囘望红楼不敢嘶马图同裕之赋李纯甫天马飞来不苦难云屯万骑开元间太平有象韩生笔曾见真龙如此闲子昂逸马图袁桷神骏飘飘得自闲天池飞跃下尘寰青丝络首谁收得畱与春风十二闲桃花马马祖常白毛红㸃巧安排勾引春风上背来莫解雕鞍桥下浴恐随流水汎天台题宋成之画马卷曹伯启奚官珍重玊花骢纵意清涟碧草中幸际四庭烽火静不湏腾踏待秋风洗马图张伯淳萧萧雾鬛与风騣扑面征尘一洗空相顾倍增神骏气恍疑初在渥洼中曹霸下槽马虞集枥下长年饱豆刍谁通马语识踟蹰主恩深重知何报或者东封驾鼓车韩干马虞集开元沙苑蒺藜秋韩干新图总不收天廏真龙竒骨在故知臣甫负骅驑画马虞集萧条沙苑贰师还苜蓿秋风尽日闲白发圉人曾习御长鸣知是忆关山唐人四马巻宋无金衔初脱齿新齐蹄玊无声赤汗微昨日杏园春宴罢满身红雨帯花归其二簇仗囘来玉勒闲黄门牵向落花间君王不爱长杨猎嘶入春风十二闲其三霜蹄踏月早朝囘尾弄红丝拂紫苔日暖龙池初洗罢尚方闻进御鞍来其四太仆新调试锦韀九重日色照连钱春来兴庆池邉路偏称宫中软玉鞭三马图陈旅豹股龙膺百战余凌烟长櫑载璠玙时平不出横门道愿为君王驾鼓车题饮马图傅若金一斛寒泉照紫驑萧萧骏尾动髙秋夜来枥上西风满忆傍寒云饮陇头题赵仲穆揩痒马图朱徳润渥洼天马骨如龙散歩春郊苜蓿中揩徧玉騣尘未落日斜宫树影揺风画马贡性之天闲牵出自奚官饮罢春流未解鞍记得曾陪仙仗立五云深处隔花看其二骏马骁腾不受羁贡来逺自渥洼西花隂立仗归来晩骑向天街自在嘶其三奚官牵出莫归迟丰草甘泉御苑西记得晓趋金殿直百花深处聼骄嘶王架阁家画马髙启草草髯奴绀绿衣王家好马诧新肥解鞍闲立斜阳里应是城南赌射归双驭图张羽内官妆束様能齐宛洛春风信马蹄共说放朝无一事看花直到夹城西画马鐂绩双驹汗血已斑斑蹀躞春风意态闲闻道千金求骏骨不应龙种在人间紫驑马王慎中朱汗四垂碧玉蹄缰丝陡勒不胜嘶长安陌上催花雨万树红英踏作泥题赵松雪马图僧来复振鬛长鸣产月支玊闗风急贡来时五花狮子真龙种赐出黄门不敢骑御定佩文斋咏物诗选巻四百五御定佩文斋咏物诗选卷四百六钦定四库全书御定佩文斋咏物诗选巻四百六驴类七言古雪中骑驴访某道人于观追忆曩日栖霞之约徐渭昨日雪深驴没蹄今日雪深驴可骑此时去访杨道士青天犹压杨花垂太平门外虽多景莫妙梅花水清冷栖霞有约不得行孤负千峯老鸦颈七言律题倒骑驴观梅图吴澄玉妃一笑本无猜抝性驴儿去不回见靣可怜交臂失畱情聊复转身来月凝絶艳骎骎逺风送清香欵欵陪雪里吟翁吟弗就过时却与恼痴獃梦骑驴王逄蹇驴双耳卓东风前导青衣一小童石涧倒涵岚气白海霞髙贯日轮红桃花芝草经行异鹤髪鸡皮语笑同却待朝天惊梦失春酲无奈雨帘栊五言絶句路傍曲陆㳺冷饭杂砂砾短褐蒙霜露黄叶满山邮行人跨驴去送胡献叔守邵阳方岳宁骑踏雪驴莫骤追风马霜蹄失衔勒多是快意者题画扇骑驴踏雪陈深雪没驴腰白行行诗兴催不因太清絶那肯犯寒来题秋山行旅图赵孟頫老树叶似雨浮岚翠欲流西风驴背客吟断野桥秋七言絶句送人王建山客狂来跨白驴袖中遗却颍阳书人间亦有妻儿在抛却嵩阳古观居小游仙诗曹唐沙野先生闭玉虚焚香夜写紫微书供承童子闲无事敎剉琼花餵白驴絶句阙名今年勅下尽骑驴短辔长秋满九衢清瘦儿郎犹自可就中愁杀郑昌图雪行图元好问太乙仙舟云锦重新郎走马杏园红骑驴亏煞吟诗客到处相逄是雪中韩陵道中王庭筠石头荦确两坡间不记秋来㡬往还日暮蹇驴鞭不动天敎仔细数前山题杜陵浣花赵孟頫春色醺人苦不禁蹇驴䭾醉晚骎骎江花江草诗千首老尽平生用世心画意冯臻缘溪路滑蹇驴迟水色山光总入诗还胜襄阳孟夫子满身风雪灞桥时陈生华山图张雨西祀曾寻箭栝天云台石室故依然雪驴嗅地鞭不起一笑太平三百年读临川集张雨班马文章老琢磨皐夔心迹半雕讹执鞭愿作钟山吏一袱字书随白骡驴梁小玊买得青驴㨗似梭松云萝月任婆娑还嫌踏碎娇花影欵欵扶缰倩墨娥御定佩文斋咏物诗选巻四百六御定佩文斋咏物诗选卷四百七钦定四库全书御定佩文斋咏物诗选巻四百七牛类五言古题竹石牧牛黄庭坚野次小峥嵘幽篁相依绿阿童三尺箠御此老觳觫石吾甚爱之勿遣牛砺角牛砺角尚可牛鬪残我竹毛老鬪牛文同牛牛尔何争于此輙鬪怒长鞭闹儿童大炬走翁妪苍㺏八九子骇立各四顾何时解角归茅舍江邨暮七言古放牛歌陆龟蒙江草秋穷似秋半十角呉牛放江岸邻肩抵尾乍依偎横去斜奔忽分散荒陂断堑无端入背上时时孤鸟立日暮相将带雨归田家烟火微茫湿十九日出曹门见水牛拽车梅尧臣只见呉牛事水田只见黄犁负车轭今牵大车同一羣又与骡驴走长陌卬头阔歩尘蒙蒙不似绥耕泥洦洦一一夜眠头向南越鸟心肠谁辨白题牧牛图陈与义千里烟草绿连山雨新足老牛抱朝饥向山影觳觫犊儿狂走先过浦却立长鸣待其母母子为人实仓廪汝饱不慙人愧汝牧童生来日日娯只忧身大当把锄日斜睡足牛背上不信人间有黄舆游昭牛图陆游游昭木石师李唐画牛乃是其所长出栏切听一声笛意气已无千顷荒客居京口老益困衣不揜胫须眉苍时时弄笔眼力健蹄角毛骨分毫芒我无沙隄金络马拂拭此幅喜欲狂乞骸幸䝉优诏许置身忽在烟林傍日落饮牛水满塘夜半饭牛天雨霜俚医灌药羙水草老巫呵禁祓不祥愿我孙子勤农桑愿汝生犊筋脉强碓声惊破五更梦嵗负玉粒输官仓观小儿戏打春牛杨万里小儿着鞭鞭土牛学翁打春先打头黄牛黄蹄白双角牧童緑蓑笠青篛今年土脉应雨膏去年不似今年乐儿闻年登喜不饥牛闻年登愁不肥麦穂即看云作帚稻米亦复珠盈斗大田耕尽却耕山黄牛从此何时闲安乐坊牧童杨万里前儿牵牛渡谿水后儿骑牛回问事一儿吹笛笠簪花一牛载儿行引子春谿嫩水清无滓春洲细草碧无瑕五牛逺去莫管他隔谿便是羣儿家忽然头上数㸃雨三笠四蓑赶将去春郊牧养圗戴复古我之居元在野平生惯识牛羊者今见蒲江出此圗半日不知渠是画一犍当前转头立一犍渡浦毛犹湿中有一苍骑以牧牯羜相随数十足殿后两枚黄觳觫分眀如活下前坡路转山南春草多耳根只欠牧儿歌题牧牛圗呉澄树叶醉霜秋草萎童驱觳觫渉浅谿一牛先登䑛犊背犊毛湿湿犹未晞一牛四蹄俱在水引脰前望喜近隄一牛两脚初下水凥髙未举后两蹄前牛已济伺同队回身向后立不移一牛将济一未济直须并济同时归此牛如人有恩义人不如牛多有之人不如牛多有之笑问二童知不知题牧牛渡水圗贡师泰儿骑牛儿骑牛两牛渡水当中流一牛带犊临沙洲沙洲泥深没牛足中流浪髙拍牛腹长绳坠手衣裹身前者起顾后俯伏牛背欹倾不自由谁云稳比万斛舟待儿出险走平地画圗忽落东海头东海头饭牛之子曾封侯饭牛歌洪希文牛咤咤蹄趵趵枯萁啮尽芳草緑自晡薄夜不满腹撷菜作糜豆作粥饲饥饮渴两已足脱纼解衔就茅屋不愁饥肠雷辘辘风檐独抱牛衣宿丁男长大牛有犊眀年添种南山曲牧牛圗贡性之谿童饮牛渡谿水牛遇水深行复止人知水深牛不行谁识回头顾其子桃林之野春雨晴烧㾗回緑春草青太守劝农当二月土膏肥煖牛可耕邯郸城头征战息寗戚徒劳吟白石一声笛里太平歌牛背谿童自朝夕牧牛词髙启尔牛角弯环我牛尾秃速共拈短笛与长鞭南垄东冈去相逐日斜草逺牛行迟牛劳牛饥惟我知牛上唱歌牛下坐夜归还向牛邉卧长年牧牛百不忧但恐输租卖我牛题牧牛圗张以宁返照在髙树归牛度层坡一犊牟然赴其母老牸返顾情何多牧儿见之亦心恻人间母子当如何日暮倚门乌尾讹牛圗僧清濋春光寂寂烟晕晴春风水水波㾗明谿南谿北小坡平我却骑牛向谿曲谿曲嫩草嫩如玉记得当时农事足倒指数来三十年今观此圗犹宛然只多䑛犊双崖邉五言律牛李峤齐歌初入相燕阵早横功欲向桃林下先过梓树中在吴频喘月奔梦屡惊风不用五丁士如何九折通铁牛庙纳延燕人重东作镕铁象牛形角断苔花碧蹄穿土锈腥遗踪传野老古庙託山灵一酹壶中酒穰穰黍麦青七言律牧牛圗王良臣三摩不受一尘侵本分工夫日念深杖履得廻游子脚葛藤灰尽老婆心颠狂不作风头絮出入谁伤井底金回首人牛在何许一江明月夜沉沉白牛为日本纯上人赋僧来复畊云不住海门东牧向楞伽小朶峰露地已忘调服力雪山谁识去来踪放归祇树随羊鹿种就昙花伴象龙一色天阑头角别水晶池沼玉芙蓉五言絶句田园言懐李白贾谊三年谪班超万里侯何如牵白犊饮水对清流将牛何处去元结将牛何处去耕彼故城东相伴有田父相欢惟牧童代牛言刘乂渴饮颍川水饿喘吴门月黄金如可种我力终不歇情曹邺东西是长江南北是官道牛羊不恋山只恋山中草山中吟疉韵皮日休穿烟泉潺湲触竹犊觳觫荒篁香墙匡熟鹿伏屋曲牧童葛长庚杨栁隂初合邨童睡正迷一牛贪草嫩喫过断桥西画牛僧大䜣草煖犊子肥牧闲牛耳湿谁知荷蓑翁风雨租税急牧牛圗钱宰野老春耕歇谿儿晚牧过夕阳牛背笛强似饭牛歌栖云楼晏坐效寒山偈殷迈对雨千峰静看山百虑轻昨宵眀月夜露地白牛生雨涧牛僧如兰谿岸野桥横乌犍带犊行无人挂书读雨外候春耕七言絶句小游仙曹唐绛树彤云户半开守花童子怪人来青牛卧地喫琼草知道先生朝未回昇平词王禹偁细草烟深暮雨收牧童归去倒骑牛笛中一曲昇平乐再得生来未解愁絶句张耒天髙列岫出林外霜落大江流地中晚日桥邉数归牧牛羊部分听儿童春日田园杂兴范成大骑吹东西里巷喧行春车马闹如烟系牛莫碍门前路移系门西碌碡邉冬日田园杂兴范成大干髙寅缺筑牛宫巵酒豚蹄酹土公牯牸无瘟犊儿长眀年添种越城东农舍陆游万钱近县买黄犊袯襫行当东作时堪笑江东王谢軰唾壶麈尾事儿嬉其二杜门虽与世相违未许人嘲作计非长绠云邉牵犊过小舟月下载犁归春晚即事陆游龙骨车鸣水入塘雨来犹可望丰穣老农爱犊行泥缓㓜妇忧蚕采叶忙买牛陆游老子倾囊得万钱石帆山下买乌犍牧童避雨归来晩一笛春风草满川过百家渡杨万里一晴一雨路干湿半淡半浓山疉重逺草平中见牛背新秧疎处有人踪过大臯渡杨万里隔岸横洲十里青黄牛无数放春晴船行非与牛相背何事黄牛却倒行桑茶坑道中杨万里晴明风日雨干时草满花隄水满谿童子栁隂眠正着一牛喫过栁阴西次韵程弟方岳草堂四壁一瓢空举世无人与我同黄犊山南又山北犁春犹有古人风和元卿郊行党懐英马駃车驱起路尘傍山隂翳作春温东风欲放萌芽动已有疲牛啮烧㾗题江贯道百牛圗白珽㡬年散放桃林后余四百蹄犹可骑揽镜挂书多事在能骑惟有一凝之老牛宋无草绳穿鼻系柴扉残喘无人问是非春雨一犁鞭不动夕阳空送牧儿归牧牛圗贡性之郊原春草绿茸茸牛背如舟卧牧童自是太平新气象错将画意属良工题野老醉骑牛圗钱宰邨田乐事老来稀记得江南春社时儿女醉扶黄犊背㡌檐颠倒挿花枝衡岳杂兴胡安幽泉自注石厓销度壑寒云去未遥松畔茯苓无处劚倒骑黄犊自吹箫过水下口刘侃山树参差石径斜雨余飞瀑过桑麻山翁放罢邨前犊倚杖谿头䕶稻花题画牛僧普慈林下逍遥饱则眠何人能似尔安然因思昔日陶𢎞景金作笼头不易牵附犀牛五言古述韦昭应画犀牛储光羲遐方献文犀万里随南金大邦柔逺人以之居山林食棘无秋冬絶流无浅深双角前崭崭三蹄下骎骎朝贤壮其容未能辨其音有我衰凤郎新邑长鸣琴陛阁飞嘉声丘甸盈仁心闲居命国工作绘北堂隂眈眈若有神庶比来仪禽昔有舞天庭为君奏龙吟七言古驯犀元稹建中之初放驯象逺归林邑近交广兽返深山鸟搆巢鹰鵰鹞鹘无羁鞅贞元之嵗贡驯犀上林置圈官司养玉盆金栈非不珍虎啖狴牢鱼食网渡江之橘踰汶貉反时易性安能长腊月北风霜雪深踡跼鳞身遂长徃行地无疆费传驿通天异物罹幽枉乃知养兽如养人不必人人自敦奖不扰则得之于理不夺有以多于赏脱衣推食衣食之不若男耕女令纺尧民不自知有尧但见安闲聊击壤前观驯象后观犀理国其如指诸掌御定佩文斋咏物诗选巻四百七御定佩文斋咏物诗选卷四百八钦定四库全书御定佩文斋咏物诗选巻四百八羊类七言古五仙謡郭祥正番禺五仙人骑羊各一色手持六秬穗翺翔绕城壁翩然去乗云诸羊化为石至今留空祠异象犹可识曽闻经勐火毫发无㾗迹五仙宁复来三説颇难测只忧风雨至半夜随霹雳君不见羌庐刘越之洞天万象森罗无一尺题四羊圗王阮三百维羣世不见廼以四羊为一圗人言此圗出韦偃不知韦偃有意无巖巖参天一古木下有轻荑满郊绿雪髯隐约黑晕中沙肋微茫笔端足昔闻韦侯画马工杜陵长歌歌古松孰知画羊更如此世间絶艺谁能穷蕲春太守好事者珍蔵有此希世画嗟余得见双眼眀此一转语乆难下三羊游戯芳草茵一羊輙登枯树根安得添我作牧人为公鞭此一败羣恭题灵羊圗谢承举塞上春深草初绿黄河套邉堪放牧何来羌羚擕乳畜旁有韩卢将搏逐羣羚不奔且不惊輶车无影鸾无声持旄已归苏子卿挟册未见皇初平羊何安闲卢何勐以静制动清邉境我皇执笔发深儆意在和雍化强梗是时贤相惟三杨昇平辅理称虞唐九重优游翰墨塲天与人文垂四方五言律羊李峤絶饮惩浇俗行驱梦逸才仙人拥石去童子驭车来夜玉含星动晨氊映雪开莫言鸿渐力长牧上林隈秋羊许有壬塞上寒风起庖人急尚供戎盐舂玉碎肥羜压花重肉净燕支透膏凝琥珀浓年年神御殿颁馂每霑侬黄羊许有壬草羙秋先腯沙平夜不蔵解绦文豹健脔炙宰夫忙有肉须供蚁无魂亦似麞少年非好杀假尔试穿杨题苏武牧羊圗杨维桢未入麒麟阁时时望帝乡寄书元有鴈食雪不离羊旄尽风云节心悬日月光李陵何以别涕泪满河梁七言律牧羊儿土鼓太祖羣羊朝牧遍山坡松下常吟乐道歌土鼓枹时山鬼听石泉濯处涧鸥和金华谁识仙机宻兰渚何知道术多嵗乆市中终得信叱羊洞口白云过五言絶句李陵台马祖常故国关河逺髙台日月荒颇闻苏属国海上牧羝羊七言絶句小游仙曹唐共爱初平住九霞焚香不出闭金华白羊成队难收拾喫尽谿头巨胜花戏答张秘监馈羊黄庭坚细肋柔毛饱卧沙烦公遣骑送寒家忍令无罪充庖宰留与儿童驾小车次韵王敏文待制燕京杂咏僧来复秋满龙沙草已霜射鵰风急朔云长内官连日无宣唤猎取黄羊进尚方御定佩文斋咏物诗选巻四百八御定佩文斋咏物诗选卷四百九钦定四库全书御定佩文斋咏物诗选巻四百九犬类四言古赋犬张俨守则有威出则有获韩卢宋鹊书名竹帛五言古狗诗张华如黄批狡兔青骹撮飞雉鹄鹭皆尽收凫鹥安足视狂犬孔平仲吾家有狂犬其走如脱兔撑突盘盂翻搜爬堂庑污逢人吠不止鸡噪猫且怒固难在家庭只可守邨墅不见已半年意谓少惩惧昨日至城东揺尾喜若赴衔衣复抱膝屡叱不肯去一跃数尺髙其强乃如故岂惟性则然汝分亦天赋未闻有骅骝蹄啮弃中路安敢擕汝归重令儿女怖予来儋耳得吠狗曰乌觜甚勐而驯随予迁合浦过澄迈泅而济路人皆惊戏为作此诗苏轼乌喙本海獒幸我为之主食余已瓠肥终不忧鼎爼昼驯识賔客夜悍为门戸知我当北还掉尾喜欲舞跳踉趂童仆吐舌喘汗雨长桥不肯蹑竟渡清深浦拍浮似鵞鸭登岸剧虓虎盗肉亦小疵鞭箠当贳汝再拜谢恩厚天不遣言语何当寄家书黄耳定乃祖五言絶句逢雪宿芙蓉山主人刘长卿日暮苍山逺天寒白屋贫柴门闻犬吠风雪夜归人题李廸画犬髙启猧儿偏吠客花下卧晴莎莫出东原猎春来兔乳多游天坛山谢榛偶逢双玉童相引蹑云去犬吠洞门开三花最深处潞阳晓访冯员外汝言谢榛野阔早霜明林空凉吹动一犬吠人来松窗破秋梦题画僧徳清风雨孤舟夜微茫草树春茅檐惊犬吠定是渡江人暮景申光汉树密深浓翠孤烟淡作云前邨闻犬吠暗路草中分六言絶句山家姚旅柏叶麝餐云煖栁条鸟踏烟寒稚子出墙看客隔篱犬吠衣冠七言絶句山店王建登登石路何时尽决决谿泉到处闻风动叶声山犬吠一家松火隔秋云山中喜静和子见访施肩吾絶壁深谿无四邻每逢猿鹤即相亲小奴惊出垂藤下山犬今朝吠一人再归松谿旧居宿西林徐凝五粒松深谿水清衆山揺落月偏明西林静夜重来宿暗记人家犬吠声夜㑹郑氏昆季林亭方干巻帘圆月照方塘坐乆樽空竹有霜白犬吠风惊鴈起犹能一一旋成行小游仙诗曹唐冰屋朱扉晓未开谁将金䇿扣琼台碧花红尾小仙犬闲吠五云嗔客来寒夜吟成彦雄洞房脉脉寒宵永烛炧香消金凤冷猧儿睡魇唤不醒满窗扑落银蟾影春日田园杂兴范成大歩寻春有好懐雨余蹄道水如盃随人黄犬搀前去走到谿桥忽自廻郊行郦权谿桥纳纳马蹄轻竹里人家犬吠声行尽滩光谿路黑隔林灯火夜深明阎立本职贡图阎长言谔谔昌周此一书形容獒贡写成图宁知右相无深意莫指丹青便厚诬宿卓水许衡寒缸挑尽火重生竹有清声月自明一夜客窗眠不稳却听山犬吠柴荆军中苦乐謡周霆震半臂纒腰㡌巻氊剪裠荷叶腿齐编市西桥外看屠狗笑掷并刀赌酒钱题犬贡性之深宫饱食恣狰狞卧毯眠氊惯不惊却被卷帘人放出宜男花下吠新晴秋日过子问郊原王伯稠叶舠百转入幽谿灌木苍藤夹岸迷一缕炊烟山犬吠柴门忽出竹丛西巫䕫道中黄辉星星冷炬拂云堆夜踏偏桥半欲摧人队似猿穿岭去犬声如豹透林来冬日穆湖邨居同藴辉上人赋僧智舷买得渔蓑与钓纶天寒日暮水无鳞浩歌一曲知何处犬吠芦花不见人御定佩文斋咏物诗选巻四百九御定佩文斋咏物诗选卷四百十钦定四库全书御定佩文斋咏物诗选巻四百十豕类四言古豪彘赞郭璞刚鬛之族号曰豪彘毛如攒锥中有激矢厥体兼资自为牝牡长短句驱猪行元好问沿山莳苖多费力办与豪猪作粮食草菴架空寻丈髙击版揺铃闹终夕孤犬无勐噬长箭不暗射田夫睡中时叫号不似驱猪似称屈放敎田䑕大于兔任使飞蝗半天黒害田争合到渠邉可是山中无橡术长牙短喙食不休过处一抹无禾头天眀垄畆见狼籍妇子相看空泪流旱干水溢年年日㑹计收成才什一资身百倍粟豆中儋石都能㡬钱直儿童食糜须爱惜此物羣猪口中得县吏即来销税籍七言絶句金人出猎圗张雨小队鸣笳晓出围地椒狼籍兽应肥庖厨乆厌腥羊粉故遣萧郎击豕归御定佩文斋咏物诗选巻四百十御定佩文斋咏物诗选卷四百十一钦定四库全书御定佩文斋咏物诗选卷四百十一鹿类四言古白鹿颂薛综皎皎白鹿体性驯良其质皓濯如鸿如霜虞获子鹿韦应物虞获子鹿畜之城陬园有羙草池有清流但见蹷蹷亦闻呦呦谁知其思巖谷之游五言古述园鹿韦应物野性本难畜翫习亦逾年麑斑始力直麚角已苍然仰首嚼园栁俯身饮清泉见人若闲暇蹷起忽低骞兹兽有髙貌凡类宁比肩不得游山泽跼促诚可怜鹿喻王恽我本麋鹿性出处安自然金镳非所慕志在长林烟得逺机穽地食苹饮清泉呦鸣钖同类甘以辞华轩野兕出其侧暗蹂山前田农家伺所害乃知兽之愆彼兕以计去嘉禾嵗芊芊野人居山中数畆事垦劚虑为町疃场指鹿乃兕属虽无独刃心见之恶且逐鹿心素无机淡与标枝闲遁迹入幽谷择音逺人寰尚为山中人置疑齿颊间五言律咏鹿李峤涿鹿开中冀秦原辟帝基柰花栽旧苑苹叶蔼前诗道士乗仙日先生折角时方懐丈夫志抗首别心期五言排律省试内出白鹿宣示百官黄滔上瑞何曽乏毛羣表色难推于五灵少宣示百寮观形夺场驹洁光交月兎寒已驯瑶草径孤立雪花团戴豸惭端士抽毫跃史官贵臣歌咏日皆作白麟看七言律和杨龙圗麞猿屏蔡襄画莫难于工冩生麞猿移得上幽屏相逢平野初惊顾共向薰风识性灵引子书游新草绿啸羣时望故山青可怜官省沈迷处每到中轩顿觉醒麞猿屏阙名麞狎猿驯遂性灵恍然疑不是丹青岂忧夜猎林中去只欠秋吟月下听举目便同临涧谷此身全恐寄郊垧山容野态穷微妙造物争工六尺屏题小薛王画鹿邓文原礼乐河间雅好儒曽陪校猎奉銮舆昼长灵囿观游后政暇嘉賔燕集余蛱蝶圗工人去乆驺虞诗好化行初宗藩翰墨留珍赏慿仗相如赋子虚五言絶句鹿柴裴廸日夕见寒山便为独徃客不知深林事但有麕麚迹七言絶句山中卢仝饥食松花渴饮泉偶从山后到山前阳坡软草厚如织麕与鹿麛相伴眠山中翫白鹿施肩吾绕洞寻花日易消人间无路得相招呦呦白鹿毛如雪踏我桃花过石桥寻古观朱庆余仙观曽过知不逺花蔵石室杳难寻泉邉白鹿闻人语看过天坛渐入深观鹿贾岛条峰五老势相连此鹿来从若箇邉别有野麋人不见一生长饮白云泉新昌井殷尧藩辘轳千转劳筋力待得甘泉渴煞人且共山麋同饮涧玉沙铺底浅磷磷头陀僧陆龟䝉万峰围绕一峯深向此长修苦行心自扫雪中归鹿迹天眀恐被猎人寻呦呦林逋深林摵摵分行响浅葑茸茸疉浪㾗春雪满山人起晩数声低叫唤篱门西山刘克庄絶顶遥知有隐君餐芝种术鹿为羣多应午灶茶烟起山下看来是白云山行龎铸四面云山玉作围一川霜树锦为衣翩翩数骑平冈下傅粉王孙射鹿归游三茅华阳诸洞宋无书满琅函秘不开云窗雾阁锁青苔门前白鹿将麑过定是避秦人引来续游仙诗马洪养驯苍鹿放蓬山走入烟霞唤不还明日羣中寻却易七星符在项毛间蓬莱小游仙刘绩仙子新从紫海归酒香浮着五铢衣卧看白鹿喫瑶草满地琼云凝不飞寄神乐观邓仙官僧来复开遍谿头巨胜花雪精双引紫云车忽传青鸟催春宴烂醉金桃阿母家御定佩文斋咏物诗选卷四百十一御定佩文斋咏物诗选卷四百十二钦定四库全书御定佩文斋咏物诗选巻四百十二狐类四言古九尾狐赞郭璞青丘竒兽九尾之狐有道翔见出则衔书作瑞周文以标灵符五言絶句山行汪日梦涧道散寒流衡沙漫田畆妖狐行野碓风叶满舂臼七言絶句从猎口号李献能的皪金鎞堕晓星晴天霹雳应弦声风毛雨血燕云在未要草间狐兎惊塞下曲何白城上惊飞白项乌黄蒿隐见跳黄狐数声刁斗残星落猎猎酸风乱马唿御定佩文斋咏物诗选巻四百十二御定佩文斋咏物诗选卷四百十三钦定四库全书御定佩文斋咏物诗选卷四百十三猿类五言古石塘濑聼猿沈约噭噭夜猿鸣溶溶晨雾合不知声逺近惟见山重沓既欢东岭唱复伫西巖答赋得夜猿啼萧诠桂月影才通猿啼迥入风隔巖还啸侣临潭自响空挂藤疑欲饮吟枝似避弓别有三声涙霑裳竟不穷三峡吟徐照山水七百里上有青枫林啼猿不自愁愁落行人心七言古题吴处士猿麞图黄庭坚画工神品今代无祁岳一脉传醉吴㡬年傲晲不落笔乗兴扫去赤县图今君所寳亦第一我疑神遇非有笔青林红叶晚未暝遥山逺水秋一色五猿踞石相因依两猿挂树松枝低仰睇侧顾麞善疑其二行齿如不知昔人画马师廏马画山直付居山者野猿不驯麞易惊貌若渠能写闲暇草露空荒逺刀机即今放麑谁氏子山蜂负毒不足怜盍贷蟏蛸留报喜聼猿白玉蟾三树五树啼寒猿一声两声落耳根吾疑耳到猿啼处却是猿声随风奔猿声不悲亦不怨吾亦于世何所恋夜深月白风籁寒聼此忽然毛骨换题画李东阳霜枯古树秋䬃䬃枝间老猿罢腾踏戏将长臂扑游蜂半似相欺半相狎冈峦髙下路东西由来异类不同栖应怜野径穿花去不作空山抱树啼君不见场中有果房有蜜共趂园林好风日丁宁慎勿採桃花留结山中千嵗实五言律咏猿杜甫袅袅啼虚壁萧萧挂冷枝艰难人不见隠见尔如知惯习元从衆全生或用竒前林腾每及父子莫相离放猿许浑殷勤解金鎻昨夜雨凄凄山浅忆巫崃水寒思建谿逺寻红树宿深向白云啼好觅来时路烟萝莫自迷巴江夜猿马戴日饮巴江水还啼巴岸邉秋声巫崃断夜影楚云连露滴青枫树山空眀月天谁知泊船者聼此不能眠猿曹松曾宿三巴路今来不愿聼云根啼片白峰顶掷尖青䕶果憎禽啄栖霜覰叶零惟应卧岚客怜尔傍巖扃和修睦上人聼猿李咸用禅客闻犹苦是声应是啼自然无稳梦何必到巴谿疎雨洒不歇廻风吹暂低此宵秋欲半山在二林西江猿薛蕙舟行转江崃处处响哀猿极浦云方合连山雨正昏接条时自拄饮水复相援不待三春尽先伤游子魂五言排律雪夜聼猿吟顾伟寒巖飞暮雪絶壁夜猿吟歴歴和羣鴈寥寥思客心绕枝犹避箭过岭却投林风冷声偏苦山寒响更深聼时无有定静里固难寻一宿扶桑月聊看怀好音七言律长安里中闻猿吴融夹巷长门似海深楚猿争得此中吟一声紫陌才回首万里青山已到心惯倚客船和雨聼可堪侯第见尘侵无因永夜闻清啸禁路人归月自沉忆猿吴融翠微云歛日沈空叫彻青𠖇怨不穷连臂影垂秋色里断膓声尽月眀中静含烟峡凄凄雨髙弄霜天袅袅风犹有北山归意在少惊佳树近房栊黄藤山下闻猿韦庄黄藤山下驻归程一夜号猿动旅情入耳便能生百恨断膓何必待三声穿云宿处人难见望月啼时兔正眀好笑武陵年少客壮心无事也沾缨放猿王仁裕放尔丁宁复故林旧来行处好追寻月眀巫峡堪怜静路隔巴山莫厌深栖宿免劳青嶂梦跻攀应惬白云心三秋果熟松稍健任抱髙枝彻晓吟遇所放猿再作王仁裕嶓冢祠前汉水濵饮猿连臂下嶙峋渐来子细窥行客认得依稀似野賔月宿纵劳羁绁梦松餐非复稻粱身数声膓断和云叫识是前时旧主人猿皮徐照路逢巴客卖猿皮一片蒙茸似黒丝常向小窗铺坐处却思空谷聼啼时弩伤忽见㾗犹在笛响谁夸骨可吹古树团团行路曲无人来作野賔诗猿宋无巴峡闻声愁断膓冷泉照影绿隂凉藤揺乱雨领儿过树晒斜阳拾蝨忙献果去寻幽洞逺攀萝来撼落花香空山月暗无人见啼入白云深处藏五言絶句辽东山夜临秋太宗烟生遥岸隠月落半崖隂连山惊鸟乱隔岫断猿吟临湖亭裴廸当轩弥滉漾孤月正徘徊谷口猿声发风传入户来送张四王昌龄枫林已愁暮楚水复堪悲别后冷山月清猿无断时谿行逢雨与柳中庸李端日落衆山昏萧萧暮雨繁那堪两处宿共聼一声猿送客之蜀杨凌西蜀三千里巴南水一方晓猿天际断夜月峡中长题猿图马祖常江渚无来鴈山樊有宿猿秋髙卢橘熟巴月树连邨忆事沈㤗鸿空山秋月明处处暮猿清不是愁膓断还闻第四声七言絶句留题云门萧翼絶顶髙峰路不分岚烟长鎻绿苔纹猕猴推落临崖石打破下方遮月云早发白帝城李白朝辞白帝綵云间千里江陵一日还两岸猿声啼不住轻舟已过万重山卢谿主人王昌龄武陵谿口驻扁舟谿水随君向北流行到荆门上三崃莫将孤月对猿愁寄四眀山子施肩吾髙楼只在千峰里尘世望君那得知长忆去年风雨夜向君窗下聼猿时秋夜山中别友人施肩吾何处邀君话别情寒山木落月华清莫愁今夜无诗思巳聼秋猿第一声失猿李商隠祝融南去万重云清啸无因更一闻莫遣碧江通箭道不敎膓断忆同羣猿叚成式却忆书斋值晚晴挽枝闲啸激蝉清影沈巴峡夜巖色踪絶石塘寒瀬声猿张乔挂月栖云向楚林取来全是为清音谁知系在黄金索翻畏侯家不敢吟咏猿周朴生在巫山更向西不知何事到巴谿中宵为忆秋云伴遥隔朱门向月啼猿徐夤宿有乔林饮一谿生来踪迹逺尘泥不知心更愁何事每向深山夜夜啼放猿吉师老放尔千山万里身野泉晴树好为邻啼时莫近潇湘岸明月孤舟有旅人懐傅茂元刘子翚松底柴门尽日闗主人西去㡬时还长鑱委地黄精老时有寒猿啸砚山林髙士隠居黄庚家住西湖深更深古松隂里礼茅君白猿攀树藤花落㸃破巖前一地云月岭猿啼叶颙树头清啸两三声纸帐梅花睡欲成唤醒冷泉亭上梦岭云飞动月初明竹枝词杨慎无义滩头风浪收黄云开处见黄牛白波一道青峰里聼尽猿声是崃州竹枝词王叔承白帝城髙秋月明黄牛滩急暮潮生送君万水千山去独自聼猿到五更御定佩文斋咏物诗选巻四百十三御定佩文斋咏物诗选卷四百十四钦定四库全书御定佩文斋咏物诗选卷四百十四狼类四言古白狼賛郭璞矫矫白狼有道则游应符变质乃衔灵钩惟徳是适出殷见周五言古遣兴杜甫长陵鋭头儿出猎待眀发骍弓金爪镝白马蹴微雪不知所驰逐但见暮光灭归来悬两狼门户有旌节七言絶句廿不刺川在上都西北七百里外董侯承㫖扈从北廻遇于榆林酒间因及今秋大狝之盛书六絶以纪其事王恽千里隂山骑四周休夸西伯渭濵游今年校猎饶常嵗一色天狼四十头上京即事萨都刺紫塞风髙弓力强王孙走马猎沙塲唿鹰腰箭归来晚马上倒悬双白狼御定佩文斋咏物诗选巻四百十四御定佩文斋咏物诗选卷四百十五钦定四库全书御定佩文斋咏物诗选巻四百十五貍类五言古以野貍饷石末公因侑以诗刘基野貍性狡猾夜动昼则潜絷之笼槛中耳弭口不呥当其得意时足爪长且铦跳踉逞俊捷攫噬靡有餍贫家养一鸡冀用易米盐尔黠弗自食寻声窃窥觇破栅舔肉血淋漓污毛髯老幼起顿足心如刺刀鎌东邻借筌蹄西邻唿猃系饵翳丛灌设伏抽隂钤彼机歘已发此欲方未忺丝绳急纒绕四体如黐黏野人大喜慰不敢私烹燖持来请科断数罪施剜㔐使君镇方面残贼职所殱械送至麾下束縳仍加箝腥膏忝污钺羶胔或可腌芼芳和糟醤颁赐警不廉黄雀利螳螂碎首泥涂霑乌鸦殉腐肉喷墨身受淹此物亦足戒申章匪虚谈七言古牛尾貍苏辙首如貍尾如牛攀条捷崄如猱猴橘柚为浆栗为糇筋肉不足惟膏油深居简出善自谋寻踪发窟并执囚蓄租分散身为羞松薪瓦甑烝浮浮压入糟盎肥欲流熊脂羊酪真比俦引筯将举讯何尤无功窃食人所仇杨廷秀送牛尾貍侑以长句次韵周必大江南十月方肃霜小槽初滴鵞儿黄颇思指动异味尝门正张罗谁末将披绵强来推不去枯虾欲进上之户羊羶豕腥犹可厌肪截脂凝在何处草𤣥子云黄门郎遗我黒面质白章形之硬语弩力强写以竒字伴史仓愧无纎手色倾国压糟磨刀走臧获喜于左手持蟹黄美胜八珍熟熊白古来貍首歌侯门名以牛后真屈君从今玊汝洗俗谚好与纨袖陪梁园公诗如貂不烦削我续狗尾句空着牛尾貍杨万里狐公韵胜冰玊肌字则未闻名季貍误随齐相燧牛尾策勲分作糟丘子子孙世世袭膏粱黄雀子鱼鸿鴈行先生试与季貍语有味其言湏聼取七言律送牛尾貍与徐使君苏轼风卷飞花自入帷一尊遥想破愁眉泥深厌聼鸡头鹘酒浅欣尝牛尾貍通印子鱼犹帯骨披绵黄雀漫多脂殷勤送去烦纎手为我磨刀削玉肌七言絶句牛尾貍朱松压糟玊靣天涯见琢雪庖霜照眼明投箸羞颜如甲厚南山白额正横行御定佩文斋咏物诗选巻四百十五御定佩文斋咏物诗选卷四百十六钦定四库全书御定佩文斋咏物诗选卷四百十六兔类五言古舟中杂咏袁桷家奴拾枯草走兔来相亲生来不识兔却立惊其神行人笑彼拙归来始嚬呻乃知特幸脱未信吾奴仁七言古狡兔行苏拯秋来无骨肥鹰犬徧原野草中三穴无处藏何况平田无穴者永叔白兔梅尧臣可笑嫦娥不了事却走玊兔来人间分寸不落猎人口滁州野人获以还霜毛丰茸目睛殷红绦金练相系擐驰献旧守作异玩况乃已在蓬莱山月中辛勤莫擣药桂傍杵臼今应闲我欲拔毛为白笔研朱写诗破公颜永叔云诸君所作皆以嫦娥月宫为说愿以新意别作一篇梅尧臣毛氏颕出中山中衣白兔褐求文公文公尝为颕作传使颕名字传无穷徧走五岳都不逢乃至琅琊闻醉翁传是昌黎之后身文章节行一以同滁人喜其就笼绁遂与提携来自东见公于鉅鳌之峰正草命令词如虹笔秃愿脱颕以从赤身谢徳归蒿蓬白兔欧阳脩天𠖇𠖇云蒙蒙白兔𢷬药嫦娥宫玊闗金鎻夜不闭窜入滁山千万重滁泉清甘泻大壑滁草软翠揺轻风渴饮泉困栖草滁人遇之丰山道网罗百计偶得之千里持为翰林宝翰林酬酢委白璧珠箔花笼玊为食朝随孔翠伴暮缀鸾凤翼主人邀客醉笼下京洛风埃不霑席羣诗名貎极豪纵尔兔有意果谁识天资洁白已为累物性拘絷尽无益上林荣落㡬时休回首峰峦断消息信都公家白兔王安石水晶为宫玊为田嫦娥缟衣洗朱铅宫中老兔非日浴天使洁白宜婵娟扬须弭足桂树间桂花如霜乱后前赤鸦相望窥不得空凝两瞳射日丹东西跳梁自长久天毕横施亦何有凭光下视罝网繁衣褐纷纷谩回首去年惊堕滁山云出入墟莽犹无羣竒毛难藏果见获千里今以穷归君空衢险幽不可返食君庭除嗟亦窘令予得为此兔谋丰草长林且游衍放兔行秦观兔饥食山林兔渴饮川泽与人不瑕疵焉用苦求索天寒草枯尽见窘何太迫上有苍鹰虞下有黄犬厄微命无足多所耻败头额敢期挥金遇倒槖无难色虽乖猎者意颇塞仁人责兔兮兔兮聼我言月中仙子最汝怜不如亟返月中宿休顾商巖并岳麓兔赵孟頫少年驰逐燕齐郊身骑骏马如腾蛟耳后生风鼻出火大唿讨来飞鸣如今老大百忧集拄杖徐行防喘急卷中见画眼为眀骥闻秋风双耳立竹树图杨载荆棘蒙茏迷竹树乱堆古石苍苔䕶纵猎青郊懐旧路跃马重冈追狡兔箭翎落地无寻处五言律咏兔李峤上蔡应初击平冈逺不稀目随槐叶长形逐桂条飞汉月澄秋色梁园映雪辉惟当感纯孝郛郭引兵威恭题黒兔图张四维黒兔人间少疑从北极来圣朝今再见瑞牒喜重开玉杵成灵药瑶池荐夀杯周罝应有咏梁赋不湏裁五言排律恭题黒兔图应制申时行梁苑驯游日周京率舞时重隂符水徳千载表宸禧似与阳乌并还将雾豹疑玉衡光乍掩县圃色全移𢷬药参神鼎开罝頼圣慈干城犹在野应诵国风诗七言律应制咏白兔杨云翼圣徳如天物效祥褐夫新赐雪衣裳光揺玉斗三千丈气傲金风五百霜禁籞合栖瑶草影御炉犹认桂枝香中兴庆事光图谱黼座齐称万夀觞黒兔曽棨传闻三穴久储精日啖𤣥霜异质成八窍总含苍露湿一身斜軃黒云轻行来青𤨏应难觅立向瑶台却尽惊自是太平多瑞物愿随毛颕咏干城五言絶句从猎韩偓猎犬谙斜路宫嫔识认旗马前双兔起宣示羽林儿七言絶句宫词王建新秋白兔大于拳红耳霜毛趂草眠天子不敎人射杀玉鞭遮到马蹄前黄筌子母兔髙启阳坡日暖眼迷离芳草春眠对两儿谁道姮娥曽作伴广寒孤宿巳多时御定佩文斋咏物诗选巻四百十六御定佩文斋咏物诗选卷四百十七钦定四库全书御定佩文斋咏物诗选巻四百十七猫类七言律猫饮酒李纯甫枯膓痛饮如犀首竒骨当封似虎头尝笑庙谟空食肉何如天隐且糟丘书生幸免翻盆恼老婢仍无触鼎忧只向北门长卧䕶也应消得醉乡侯乞猫文徴眀珍重从君乞小貍女郎先已办氍毹自缘夜榻思髙枕端要山斋䕶旧书遣聘自将盐裹箬䇿勲莫道食无鱼花隂满地春堪戱正是蚕眠二月余七言絶句猫儿林逋纎钩时得小谿鱼饱卧花隂兴有余自是䑕嫌贫不到莫惭尸素在吾庐乞猫黄庭坚秋来䑕軰欺猫去倒箧翻盆搅夜眠闻道貍奴将数子买鱼穿柳聘衔蝉醉猫图元好问窟邉痴坐费工夫侧辊横眠却自如料得仙师曾细看牡丹花下日斜初其二饮罢鸡苏乐有余花隂真是小华胥但敎杀䑕如山了四脚撩天却任渠不出刘仲尹好诗读罢倚团蒲唧唧铜瓶沸地炉天气稍寒吾不出氍毹分坐与貍奴貍奴画轴王良臣三生白老与乌员又现异生小笔前乞与黄家禳䑕祸莫敎虗费买鱼钱题睡猫图柳贯花隂闲卧小于菟堂上氍毹锦绣铺放下珠帘春不管隔笼鹦鹉唤貍奴御定佩文斋咏物诗选巻四百十七御定佩文斋咏物诗选卷四百十八钦定四库全书御定佩文斋咏物诗选巻四百十八䑕类四言古飞䑕賛郭璞或以尾翔或以髯凌飞鸣鼓翰儵然皆腾用无常所惟神斯慿鼮鼠賛郭璞有䑕豹采厥号为鼮汉朝莫知中郎能名赏以束帛雅业遂盛鼯䑕賛郭璞鼯之为䑕食烟栖林载飞载乳乍兽乍禽皮借孕妇人为大任鼷䑕賛郭璞小䑕曰鼷实有螫毒乃食郊牛不恭是告厥谴惟眀徴乎其觉鼫䑕赞郭璞五能之䑕技无所执应气而化翻飞鴽集诗人歌之无食我粒五言古竹苏轼野人献竹腰腹大如盎自言道傍得来不费罝网䲭夷让员滑混沌惭瘦爽两牙虽有余四足仅能髣逢人自惊蹶闷若儿脱襁念此微陋质刀几安足枉就擒太仓卒羞愧不能飨南山有孤熊择兽行䑛掌七言古饥䑕行龚诩灯火乍息初入更饥䑕出穴啾啾鸣啮书翻盆复倒瓮使我频惊不成梦貍奴徒尔夸衔蝉但知饱食终夜眠痴儿计拙真可笑布被蒙头学蝉叫五言律黄䑕许有壬北产推珍味南来怯陋容瓠肥宜不武人拱若为恭发掘怜禽狝招徕或水攻君毋急盘馔幸自不穿墉七言絶句夜半李商隠三更三㸃万家眠露欲为霜月堕烟鬪䑕上牀蝙蝠出玉琴时动倚窗絃秋宿长安韦主簿㕔李洞水木清凉夜直㕔愁人楼上唱寒更坐劳同歩檐前月䑕动牀头印鎻声眀安驿道中陈孚黄沙浩浩万云飞云际草深黄䑕肥貂帽老翁骑铁马胷前抱得黄羊归钱舜举硕䑕图邓文原禾黍连云待嵗功尔曹窃食素餐同平生贪黠终何用看取人间五技穷读瀛海喜其絶句清逺因口号数诗示九成皆实意也张翥客窗昨夜北风髙犹似乗船海上涛明发先宜觅貂䑕唤人来作御寒袍和胡士恭滦阳纳钵即事韵贡师泰荞麦花深野韭肥乌桓城下客行稀健儿掘地得黄䑕日暮骑羊齐唱归松䑕葡萄画贡性之獧似猕猴捷似猱栗梢走过又松梢紫萄若使知滋味一日能来一百遭其二野䑕公然不避人立当髙树竟忘身世间嗜慾多如此寄语园丁莫浪嗔元宫词朱有炖侍从常向北方游龙虎台前正麦秋信是上京无暑气行装五月载貂裘采真诗再为慧虗度师恭譔屠隆仙䑕飞飞似白鸦灵泉尽日浴金沙只闻洞里人吹笛不见空中女散花御定佩文斋咏物诗选巻四百十八御定佩文斋咏物诗选卷四百十九钦定四库全书御定佩文斋咏物诗选巻四百十九猩猩类四言古猩猩賛郭璞能言之兽是谓猩猩厥状似猴号音若婴自然知往颇识物情賛郭璞怪兽披髪操竹获人则笑脣盖其目终亦号咷反为我戮七言絶句送蜀客张籍蜀客南行祭碧鸡木棉花发锦江西山桥日晩行人少时见猩猩树上啼送僧南游方干三秋万里五谿行风里孤云不计程若念猩猩解言语放生先合放猩猩竹枝词王叔承绿酒娟娟白玉瓶酴醿花发语猩猩竹枝歌断人无那十二峰头暮雨青御定佩文斋咏物诗选巻四百十九御定佩文斋咏物诗选卷四百二十钦定四库全书御定佩文斋咏物诗选巻四百二十杂兽类四言古比肩兽賛郭璞蟨与駏虚乍兔乍䑕长短相济彼我俱举有若自然同心共膂五言古有獭吟刘禹钖有獭得嘉鱼自谓天见怜先祭不敢食捧鳞望青𤣥人立寒沙上心专眼悁悁渔翁以为妖举块投其咽唿儿贯鱼归与獭同烹煎闗闗黄金鹗大翅揺江烟下见盈寻鱼投身擘洪涟攫拏隐嶙去哺雏林岳巅䲭鸟欲伺隙遥噪莫敢前长居青云路弹射无由缘何地无江湖何水无鲔鳣天意不宰割菲祭徒䖍䖍空余知礼重载在淹中篇胡克逊汤显祖人言西北邉有兽名为逊性不喜兽鬪逡廵解其困猎者知如此设鬪日驯近相愁来解纷隂遭此人刃食肉寝其皮似貉花文嫩西州贵将吏茵褥厚常寸笑何悯猩猩啼莫恨此兽仁有礼错莫身为殉世有麒麟皮为鞔复何问五言律题追貛图周叙朝罢鸣弰动终南校猎游追貛应适意衔橜却忘忧日入黄云暮风生碧草秋从官无谏疏老去忆韩休御定佩文斋咏物诗选卷四百二十御定佩文斋咏物诗选卷四百二十一钦定四库全书御定佩文斋咏物诗选巻四百二十一总禽鸟类四言古归鸟陶潜翼翼归鸟载翔载飞虽不懐游见林情依遇云颉颃相鸣而归遐路诚悠性爱无遗其二翼翼归鸟戢羽寒条逰不旷林宿则森标晨风清兴好音时交矰缴奚施已巻安劳五言古送刘散贠同赋陈思王诗得好鸟鸣南枝刘斌春林已自好时鸟复和鸣枝交难奋翼谷静易流声间关才得性矰缴遽相惊安知背飞逺拂雾独晨征舟中闻春禽寄江隂包鹤洲杨基山中无音乐丝竹在禽鸟嘤嘤唿春晴呖呖报春晓娇吟与柔咔圆滑鬪新巧知君在山中乐此长不少疏篱密竹外深涧緑树表青鞵踏花影信歩听未了归去闻筝声应怪银甲小我来行一月风雨春江渺今朝豁晴霁孤禽破幽悄铿如女娲笙忽作余音袅平生黄钟耳直欲辨分杪万事付松风翛然坐秋艹神龙祠旁二鸟王履祠邉两小鸟相依道人室厨中炊饭香即至不一失啄粟就掌内了无猜与栗歳月知几何相忘祇如一乃知豚鱼信固自我所出幽幽入静极籁尽山空虗我軰若不来鸟外其谁欤形性本不同形性夲不异回首看流云悠然似吾意七言古啼鸟欧阳修深山候至阳气生百物如与时莭争官居荒凉艹树宻撩乱红紫开繁英花深叶暗耀朝日一暖衆鸟皆嘤鸣鸟言我岂解尔意绵蛮但爱声可听南窓睡多春正美百舌未晓催天明黄鹂颜色已可爱舌端哑咤如娇婴竹林静啼青竹笋深处不见惟闻声陂田绕郭白水满戴胜谷谷催春耕谁谓鸣鸠拙无用雄雌各自知隂晴雨声潇潇泥滑滑草深苔緑无人行独有花上提葫芦劝我沽酒花前倾其余百种各嘲异乡殊俗难知名我遭多口身落此每闻巧舌宜可憎春到山城苦寂寞把盏长恨无娉婷花开鸟语辄自醉醉与花鸟为交朋花能嫣然顾我笑鸟劝我饮非无情身闲酒美惜光景惟恐鸟散花飘零可笑灵均楚泽畔离骚憔悴愁独醒鸟啼陆游野人无厯日鸟啼知四时二月闻子规春耕不可迟三月闻黄鹂幼妇悯蚕饥四月鸣布谷家家蚕上簇五月鸣鸦舅苖穉忧草茂人言农家苦望晴复望雨乐处谁得知生不识官府葛衫麦饭有即休湖桥小市酒如油夜夜扶归常烂醉不怕行逄灞陵尉王若水为画秋江衆禽图袁凯钱唐王宰心思长欲与造化争毫芒下笔百鸟相趋跄前身岂是孤鳯皇江头芙蓉花正开花下细浪亦萦洄鴐鵞贴贴天际来雄雌相随气和谐一䨇鸳鸯睡沙尾野凫翩翩唼菰米羣鸥争浴故未已倾落枯荷叶中水嵴令飞飞多急难睢鸠意度诚幽闲乃知良工有深意不在丹青形似间姑蘓䑓前秋气孤五羊城下烟疎疎此时此景真相似独少扁舟归钓鱼宰也如今成老夫爱我不辞为此图我今亲老无可养慎勿重添反哺乌画禽李东阳髙栖野雀低飞燕长在峰头与谿面竹鸡啼彻雨初晴山脚泥深路如线崖根老树回余青树间䨇鹊闲无声祗应识得山中乐无复人间送喜情四禽图李东阳空山雨过枇杷树黄颗累累不知数金衣公子正多情惊堕金丸欲飞去海橊花残红子新沙上凫鹥来徃频每从水浅花深处遥见隔花临水人山禽关关水禽语脉脉幽期似相许莫负天晴日暖时一春江上多风雨其二江南山深冬日暖湖氷无凘湖水满幽林晩径断人行落尽梅花春不管山茶花发争芳菲翠翎蜡觜相光辉烟生锦屿寒犹恋雪满银塘夜未归疎林落羽纷凌乱回首青霄各分散谿上鸳鸯独有情春来冬去长为伴其三珊瑚出海海见底谁掣长竿临海水黒风吹雾巻冥蒙化作禽飞向空起北人未熟南禽名岭外方言如鸟声由来珍异非国寳须识君王却贡情春谿聚禽图呉寛春谿逺发春山中一夜好雨谿流通緑波泛涨渺无际但见桃花千㸃红鸳鸯鸂鶒何容与散乱中流锦为羽仓庚独似避游人去踏花枝落红雨艹深哺子芳洲晴叶暗仍闻求友声展图便有㑹心处放棹欲作春谿行元裳缟衣彼何者为恋髙松倚平野莫论鸿鹄志安知名字俱标在埤雅五言律春鸟诗送元秀才入京顾况春来绣羽齐暮向竹林栖禁苑衔花出河桥隔树啼寻声知去逺顾影念飞低别有无巢燕犹窥幕上泥生春元稹何处生春早春生鸟思中鹊巢移旧歳䳒羽旋髙风鸿鴈惊沙暖鸳鸯爱水融最怜䨇翡翠飞入小梅丛北禽李商隠为恋巴江暖无辞瘴雾蒸纵能朝杜宇可得值苍鹰石小虚塡海芦铦未破矰知来有干鹊何不向雕陵闻鸟龚用卿入户闻啼鸟芳园三五家竹隂苔没砌庭静蝶争花篱菊春芽茁亭槐午影斜凭髙遥送目夕照数归鸦鸟散余花落皇甫汸春来啼鸟伴相逐百花中栖处迷深绿飞时带浅红祗惜香沾羽非闗娇惹风回看意不尽犹自恋芳丛五言排律鸟散余花落赵存约春晓游禽集幽庭几树花坐来惊艶色飞去堕晴霞翅拂繁枝落风添舞影斜彩云飘玉砌绛雪下仙家分散音初静凋零蕊带葩空堦瞻玩乆应共惜年华赋得好鸟鸣南枝郑衮养翮非无待迁乔信自卑影高迟日度声逺好风随云拂千寻直花催百啭竒惊人时向晩求友听应知委质经三歳先鸣在一枝上林如可託弱羽愿差池鸟散余花落窦洵直晩树春归后花飞鸟下初参差分羽翼零落满空虚风外清音转林邉艶影疎轻盈疑雪舞彷彿似霞舒万片情难极迁乔思有余微臣一何幸吟赏对宸居七言律中夜闻啼禽吴融漠漠苍苍未五更宿禽何处两三声若非西涧回波触即是南塘急雨惊金屋独眠堪寄恨商陵永诀更牵情此时归梦随肠断半壁残灯闪闪明翫水禽韩偓两两珍禽渺渺谿翠襟红掌净无泥向阳眠处莎成毯踏水飞时浪作梯依倚雕梁轻社燕抑扬金距笑晨鸡劝君细认渔翁意莫遣絙罗误稳栖提刑司勲示及暝禽图作诗咏之文同朱华盛发穿疎竹寒枿齐枯徧野矶大雪蔽天方乱下衆禽争地各相依非公好事谁能得此画如今自已稀试待晴明挂轩壁定开羣眼一时飞鸟声邵寳一鸟不鸣山可怜更怜鸣鸟过檐前友声信有如莺语喜报曽闻是鹊传南国音成非别调北窓梦醒正闲眠近来习静心初㝎独把无声寄五絃五言絶句浴浪鸟卢照邻独舞依磐石羣飞动轻浪奋迅碧沙前长懐白云上九陇津集卢照邻落落树隂紫澄澄水华碧复有翻飞禽徘徊疑曵舄晓贺知章故乡杳无际江臯闻曙钟始见沙上鸟犹埋云外峰木兰柴王维秋山敛余照飞鸟逐前侣彩翠时分明夕岚无处所鸟鸣涧王维人闲桂花落夜静春山空月出惊山鸟时鸣春涧中竹里馆裴廸来过竹里馆日与道相亲出入惟山鸟幽深无世人江行杂诗钱起渚禽菱芡足不向稻梁争静宿深湾月应无失侣声赠同游者韩愈唤起窓全曙催归日未西无心花里鸟更与尽情啼晚望白居易江城寒角动沙洲夕鸟还独在髙亭上西南望逺山谿居裴度门迳俯清谿茅檐古木齐红尘飘不到时有水禽啼独望司空图緑树连邨暗黄花出陌稀逺陂春艹緑犹有水禽飞杂诗絶句梅尧臣岸旁草树密徃徃不知名其间有啼鸟似与船相迎春日杨万里春醉非闗酒郊行不问途青天何处了白鸟入空无和韦蘓州秋斋独宿赵秉文冷晕侵残烛雨声在深竹惊鸟时一鸣寒枝不成宿郊居寓目随事辄题袁易把酒清江上扁舟送夕晖行云杯里度白鸟镜中飞问梅阁髙启问春何处来春来在何许月堕花不言幽禽自相语晓发山驿髙启风残杏花晓马上闻啼鸟茅店未开门山多住人少题翎毛小景钱宰红子秋树老黄花晩节寒幽禽䨇白颊託尔一枝安题花木翎毛画叶子竒蒙蒙花上雾五月海橊红幽禽咔晴昼叶底听惺愡散歩鲁铎细艹縁蹊软晴朝歩屧迟徃来深树里啼鸟不曽知宿华亭寺杨慎花树髙于屋红霞夜照人声声枝上鸟也似惜余春桃花小禽图僧徳祥檐外雨初晴幽禽四五声桃花无限思畱客看清明六言絶句清明别墅小集孙觌兀兀三杯卯困昏昏一枕春融酒醒落花风里梦回啼鸟声中杨氏山庄髙启斜阳流水几里啼鸟空林一家客去诗题柿叶僧来供煮藤花舟中偶成史鑑清泽庄头钓艇奉光院里禅牀緑树数声啼鸟青山一抹斜阳七言絶句解闷杜甫草阁柴扉星散居浪翻江黑雨飞初山禽引子哺红果谿女得钱畱白鱼桂江中题香台顶刘言史岧岧香积凌空翠天上名花落幽地老僧相对竟无言山鸟却唿诸佛字题大安池亭雍陶幽岛曲池相掩映小桥虚阁半髙低好风好月无人宿夜夜水禽船上栖王官司空图荷塘烟罩小斋虚景物皆宜入画图尽日无人只髙卧一䨇白鸟隔纱厨越鸟郑谷背霜南鴈不到处倚棹北人初听时梅雨满江春艹歇一声声在荔枝枝水鸟吴融烟为行止水为家两两三三睡暖沙为谢离鸾兼别鹄如何禁得向天涯晏起韦庄尔来中酒起常迟卧看南山改旧诗闭户日高春寂寂数声啼鸟上花枝幽居春思韦庄緑映红藏江上邨一声鸡犬似仙源闭门尽日无人到翠羽春禽满树喧闻春鸟韦庄雨晴春鸟满江邨还似长安旧日闻红杏花前应笑我我今憔悴亦羞君访陈处士蔡襄桥畔脩篁下碧谿君家元在此桥西来时不似人间世日暖花香山鸟啼从尹师鲁饮香山石楼蔡襄霜后丹枫照曲隄酒䦨明月下前谿石楼夜半空中笑惊起飞禽过水西金陵即事王安石昏黑投林晓更惊背人相唤百般鸣柴门长闭春风暖事外还能见鸟情随意王安石随意柴荆手自开沿冈度堑复登台小桥风露扁舟月迷鸟羁雌竟徃来书辨才白云堂壁苏轼不辞清晓叩松扉却值支公久不归山鸟不鸣天欲雪卷帘惟见白云飞絶句陈师道密密丹房叠疉花一枝临路为人斜丁宁语鸟传春意白下门东第几家晩雪湖上文同朔风吹雪满横湖衆鸟归栖日欲晡独坐水轩人不到满林如挂暝禽图七月十六日题南禅院壁张耒秋林落叶已斑斑秋日当庭尚掩闗扫榻昼眠听鸟语可知身世此时闲听鸣禽张耒流滞江邉鬓已霜又闻春鸟啅朝阳他时北去怀陈迹寒竹疎梅黄土冈晓雨张耒轻隂江上千峰秀小雨墙邉百艹生惟有春禽慰孤客晓啼浑似故园声闲居陈造种桃接李不辞勤旋作花前把酒人羡煞文禽映花语飞来趂得见成春春日陈与义朝来庭树有鸣禽红緑扶春上逺林忽有好诗生眼底安排句法已难寻吴门道中孙觌一㸃炊烟竹里邨人家深闭雨中门数声好鸟不知处千丈藤萝古木昏游金沙寺寺有陆希声侍郎读书堂在頥山上孙觌緑笋遗苞半出篱清谿一曲翠相迷古苔称意坏墙满好鸟尽情深树啼偶作程俱薰风习习动林光紫翠隂中艹木香山鸟一声清昼永白云深处北窓凉野望朱子登髙立马瞰晴川四面平林接暝烟东望可堪频极目归心已度鸟飞前睡觉范成大寻思断梦半瞢腾渐见天窓纸瓦明宿鸟噪羣穿竹去县前犹自打残更窓下戏咏陆游飞来山鸟语惺愡却是幽人半睡中新竹成隂无弹射不妨同向北窓风蚤行鸣山杨万里淡淡清霜薄薄氷晓寒端为作新晴殷勤唤醒梅花睡枝上春禽一两声携家小歇严州建德县簿㕔晓起杨万里不堪乆客只思归晓起廵檐强捻髭偶听梅梢啼一鸟举头立看独多时归途过铜官山戴昺山径﨑岖落叶黄青松疎处漏斜阳鸣禽无数声相应一阵微风野菊香髙阳道中刘汲杏花开过野桃红榆栁中间一径通禽鸟不唿邨坞静满川烟雨淡蒙蒙即事刘昻山花山雨相兼落谿水谿云一样闲野店无人问春事酒旗风外鸟闗闗扇图许古云压谿塘小雪春融融和气浥轻尘山禽共作梅花梦物性由来嬾是真草堂春暮横披冯璧迁客倚楼家万里五陵飞鞚酒千金艹堂淡与青山对幽鸟一声春已深忆旧曹用之花鸟廵檐唤晓晴唤来和气满春城春风二十年前客煮酒青梅也后生杂诗刘豫竹坞人家濒小谿数枝红杏出疎篱门前山色带烟重幽鸟一声春日迟全氏小楼与南山相对殆几案间物也暇日觞予其上索赋鄙作因口占三絶句王恽东篱遥见喜悠然况在风烟咫尺间满劝银杯畱客醉夕阳佳处鸟飞还春尽刘因草阁垂帘昼掩扉客来知我出门稀鸟鸣淡与人相对花落方知春已归怀德清别业赵孟頫杨林堂下百株梅傲雪凌寒次第开枝上山禽晓啁哳定应唤我早归来晩访仲章不遇袁桷小院春浓落照间碧篁相对乳禽还晩风阵歇游丝尽留得归云在屋山闽浙之交马祖常路入闽中尽翠微家家蕉葛作秋衣石墻遮竹松围屋时有丹禽哺子归黄华山中许有壬道人邂逅一开颜为借笻枝䇿我孱鸟语畱人还小住晩风吹破水中山睡起偶成许桢赋诗舒啸杖藜行水色山光不世情醉卧午窓谁唤醒栁隂啼鸟两三声徽宗画梨花青禽图虞集宿雨初收禁林寂玉斧临忩看春色蒺藜沙上暖尘飞何处人间作寒食桃花幽禽图陈旅金塘花竹灔春红枝上幽禽弄暖风莫把残英都蹴尽无情流水画桥东题雪禽李祁幽禽栖穏棘枝低黯惨江天雪四围明日郊原晴烂熳好寻芳树弄毛衣絶句倪瓒醉唤吴姬舞蹋筵风䦨花阵亦回旋愁生细雨寒烟外诗在青苹白鸟邉雨中春望高启郡楼髙望见江头油壁行春事已休落尽棠梨寒食雨只应啼鸟不知愁过北塘道中高启渺渺一径两陂间杨栁初发水潺潺惊鱼忽散人影尽啼鸟时来春意䦨棘竹三禽图高启棘枝疎瘦竹枝低三鸟寒多每并栖月落山空秋梦断不知谁箇最先啼三十六湾杨士竒湘隂县南江水斜春来两岸无人家深林日午鸟啼歇开徧满山红白花次钱文伯题云林诗韵沈应红叶桥邉艹舎低半滩斜照水平谿旧时曾记求诗过疎雨桐花幽鸟啼舟中暮归张泰㫁栁残沙不掩堤苇丛幽称水禽栖半江斜照将秋色相送归船到竹谿初晴陈宪章初晴楼上燕飞飞楼下歌人白苎衣一曲未终花落去满林啼鸟送春归喜晴陈宪章西林收雨鹁鸠灵卷被开窓对晓晴风日醉花花醉鸟竹门啼过两三声题画沈周爱是垂杨嫩緑齐放舟迟日弄春谿沧浪自唱无人和飞过水禽能一啼其二碧水丹山映杖藜夕阳犹在小桥西微吟不道惊谿鸟飞入乱云深处啼放苑内诸禽陈沂多年调养在雕笼放出初飞失旧丛祗为恩深不能去朝来还绕上阳宫题画龚用卿独向江头坐钓矶浮岚空翠照春衣临流回首看归鸟髙树无风山叶飞闻鸟陈淳重重烟树锁招提野客来寻路不迷才过板桥尘土隔落花无数鸟争啼雨晴夏云英海棠初种竹新移流水潺潺入小池春雨乍晴风日好一声啼鸟过花枝御定佩文斋咏物诗选卷四百二十一御定佩文斋咏物诗选卷四百二十二钦定四库全书御定佩文斋咏物诗选巻四百二十二鳯类四言古鳯颂薛综猗与石磬金声玉振先王搏拊以正五音百兽翔感仪鳯舞麟在昔尧舜斯磬乃臻宗庙致敬乃肯来顾赞扬圣徳上下受祚五言古赠从弟刘桢鳯凰集南岳徘徊孤竹根于心有不厌奋翅凌紫氛岂不常勤苦羞与黄雀羣何时当来仪将须圣明君赋得威鳯栖梧张正见丹山下威鳯来集帝梧中欲舞春花落将飞秋叶空影照龙门水声入洞庭风别有将雏曲翻更合丝桐古意王绩彩鳯将欲归提罗出郊访罗张大泽已鳯入重云飏朝栖崑阆木夕饮蓬壶涨问鳯那逺飞贤君坐相望鳯言荷深德微禽安足尚但使雏卵全无令矰缴放皇臣力牧举帝乐箫韶畅自有来巣时明年阿阁上鳯凰曲李白嬴女吹玉箫吟弄天上春青鸾不独去更有携手人影灭彩云断遗声落西秦古风李白鳯饥不啄粟所食惟琅玕焉能与羣鸡刺促争一餐朝鸣崑丘树夕饮砥柱湍归飞海路逺独宿天霜寒幸遇王子晋结交青云端怀恩未得报感别空长叹杂诗呈逢原孙觉鸿雁最知时未逃罗与网不能忘稻粱千里安得徃鸣蜩腹空虚见啄因其响丹鳯穴九霄虞人常梦想鳯池蔡襄灵禽不世下想像成羽翼但愿醴泉饮岂复高梧息似有飞鸣心六合定何适翩翩紫鳯雏送方希直赴汉中教授郑居贞翩翩紫鳯雏羽翮偹五彩徘徊千仞翔余音散江海于焉览德辉济济锵环珮天门何嵯峨羣仙久相待晨沐晞朝阳夜息饮沆瀣如何复西飞去去秦闗外岐山谅非遥啄食良自爱终当巣阿阁庶以鸣昭代浴鳯沼程本立鳯鸟从何来来止桐谿傍锦毛濯春雨彩翮晞朝阳苹藻动浮彩兰芷吹幽香鳯去今不返空余鸥鹭行七言古仪鳯歌成王鳯凰翔兮于紫庭予何德兮以感灵赖先人兮恩泽臻于胥乐兮民以宁鸾崔骃鸾鸟髙翔时来仪应治归德合望规啄食竹实饮华池鳯凰台岑安卿万里长江东入海千年高台今尚在当时谁道鳯凰来览徳何人足相待鳯声悠悠梧叶空谪仙文采流长虹跨鲸一去不复返后人欲语羞雷同海上三山渺何许羣仙骑鳯隔风雨登临空咏谪仙诗白鹭斜飞过秋浦神鳯操太祖钧天奏兮列丹墀俄翩翩兮鳯凰仪敛翺翔兮栖梧枝彼观徳兮直为我辞五言律咏鳯李峤有鸟居丹穴其名曰鳯凰九苞应灵瑞五色成文章屡向秦楼侧频过洛水阳鸣岐今日见阿阁伫来翔鸾鳯李商隠旧镜鸾何处衰桐鳯不栖金钱饶孔雀锦段落山鸡王子调清管天人降紫泥岂无云路分相望不应迷五言排律仪鳯杨嗣复八方该帝泽威鳯忽来賔向日朱光动迎风翠羽新低昻多异趣饮啄逈无邻郊薮今翔集河图意等伦闻韶知鼓舞偶圣愿逡廵比屋初同俗垂恩击壤人七言律鳯洞张雨第几峰前苍玉洞何年于此鳯求凰梧枝宿久毛皆变竹寔餐多髓亦香露湿紫苔春似锦月明丹穴夜生光我亦鹓行旧俦侣云中有路共廻翔五言絶句舞虞世南繁絃奏渌水长䄂转廻鸾一䨇俱应节还似镜中看酬人失题卢纶孤鸾将鹤群晴日唳春云何幸晩飞者清音长此闻深竹堂纳延一笏清凉地森森万玉齐月明时倚杖闲看鳯来栖七言絶句襄阳为卢窦纪事元稹花枝临水复临堤闲照江流亦照泥千万春风好擡举夜来曽有鳯凰栖歩虚词朱泽十二楼藏玉堞中鳯凰䨇宿碧芙蓉流霞浅酌谁同醉今夜笙歌第几重鳯李商隠万里峰峦归路迷未判容彩借山鸡新春定有将雏乐阿阁华池两处栖寄酬韩冬郎兼呈畏之贠外李商隠十歳裁诗走马成冷灰残烛动离情桐花万里丹山路雏鳯清于老鳯声上清陆龟䝉玉林风露寂寥清仙妃对月闲吹笙新篁冷涩曲未尽细拂云枝栖鳯惊题欧阳原功少监家柯敬仲画虞集涔阳日日水生波翠䄂黄裳晩棹过珠树月明花婀娜凤毛春暖锦婆娑纪梦杨载纷纷鸾鹤满虚空耳畔如闻渡海风直上云霄千万里此身飞入紫微宫游三茅华阳诸洞宋无冠带寒星帔剪霞歩虚去宴玉宸家醉归却跨青鸾下冲落碧桃无数花题黄筌竹鸾图陈旅一窓晴色緑猗猗羣雀飞来占好枝此竹几年方结实空山秋晚鳯雏饥辇下曲张昱五垓千陛立朝廷槛首铜鵰一丈翎不待来仪威鳯至日闻韶濩在青㝠闺情金诚欲剪红霞作舞衣薄云凉雾共霏霏玉箫吹冷天邉月只待乗鸾子晋归宫词蒋山卿君王新着紫霞裳白玉冠簮八寳光夜半碧坛星月冷九天仙乐下鸾凰御定佩文斋咏物诗选巻四百二十二御定佩文斋咏物诗选卷四百二十三钦定四库全书御定佩文斋咏物诗选巻四百二十三孔雀类七言古孔雀图胡俨有鸟有鸟名孔雀文采光华动挥霍修颈昻昻翠羽翘大尾斑斑金错落由来丽质产南方丹山碧水多翺翔芭蕉花开风正软桄榔叶暗日初长忽闻都䕶啼一声山中百禽皆不鸣松篁引韵笙竽奏顾影徘徊舞翅轻炎荒暑热时多雨尾重低垂飞不举一朝笼养近帘帏可怜犹妬羙人衣永嘉谢环善写生画图貎得邉鸾清老眼摩挲石苔紫浑似枇杷树底行五言律西川使宅有韦令公时孔雀存焉暇日与诸公同玩座中兼故府賔妓兴嗟者乆之因赋此诗用广其意武元衡荀令昔居此故巢畱越禽动揺金翠尾飞舞玉池隂上客撤瑶瑟美人伤蕙心㑹因南国使归放海云深和武门下伤韦令孔雀王建孤号秋阁隂韦令在时禽觅伴海山黑思乡橘树深举头闻旧曲顾尾惜残金憔悴不飞去重君池上心奉和武相公镇蜀时咏使宅韦太尉所养孔雀韩愈穆穆鸾鳯友何年来止兹飘萧失故态隔絶抱长思翠角高独耸金花焕相差坐䝉恩顾重毕命守堦墀五言排律和孙朴韦蟾孔雀咏李商隠此去三梁逺今来万里携西施因网得秦客被花迷可在青鹦鹉非闗碧野鸡约眉怜翠羽刮膜想金箆瘴气笼飞逺蛮花向座低轻于赵皇后贵极楚悬黎都䕶矜罗幕佳人炫绣袿屏风临烛釦捍拨倚香脐旧思牵云叶新愁待雪泥爱堪通梦寐画得不端倪地锦排苍雁帘钉镂白犀曙霞星斗外凉月露盘西妬好休夸舞经寒且少啼红楼三十级稳稳上丹梯七言律孔雀李郢越鸟青春好颜色晴轩入户看呫衣一声金翠画不得万里山川来者稀丝竹惯听时独舞楼台初上欲孤飞刺桐花谢芳艹歇南国同巣应望归和皮袭羙孔雀陆龟䝉懒移金翠傍檐楹斜倚芳樷旧态生惟奈瘴烟笼饮啄可堪春雨滞飞鸣鸳鸯水畔回头羡荳䓻图前举眼惊争得鹧鸪来伴着不妨还校有心情七言絶句元宫词朱有炖海晏河清罢虎符闲观翰墨足欢娱内中独召王洲画搨得黄筌孔雀图御定佩文斋咏物诗选巻四百二十三御定佩文斋咏物诗选卷四百二十四钦定四库全书御定佩文斋咏物诗选巻四百二十四鹤类五言古咏怀阮籍鸿鹄相随飞飞飞适遐裔双翮临长风须臾万里逝朝餐琅玕实夕宿丹山际抗身青云中网罗孰能制岂与乡曲士携手共言誓赋得舞鹤简文帝来自芝田逺飞度武谿深振迅依吴市差池逐晋琴竒声传㢠涧动翅拂花林欲知情外物伊洛有清浔飞来双白鹤元帝紫葢学仙成能令吴市倾逐舞随疎节闻琴应别声集田遥赴影隔雾近相鸣时从洛浦渡飞向辽东城主人池前鹤吴均本是乗轩者为君堦下禽摧藏多好貎清唳有竒音稻粱惠既重华池遇亦深怀恩未忍去非无江海心咏鹤隂铿依池屡独舞对影或孤鸣乍动轩墀歩时转入琴声送王明府参选赋得鹤骆賔王振衣游紫府飞葢背青田虚心恒警露孤影尚凌烟离歌悽妙曲别操绕繁絃在隂如可和清响㑹闻天黄鹤沈佺期黄鹤佐丹鳯不能羣白鹇拂云游四海弄影到三山遥忆君轩上来下天池间明珠世不重知有报恩环宣城长史弟昭赠余琴谿中双舞鹤诗以见志李白令弟佐宣城赠余琴谿鹤谓言天涯雪忽向窓前落白玉为毛衣黄金不肯博背风振六翮对舞临山阁顾我如有情长鸣似相託何当驾此物与尔腾寥廓谢王郎中赠琴鹤顾况此琴等焦尾此鹤方胎生赴节何徘徊理感物自并独立江海上一弹天地清朱絃动瑶华白羽飘玉京因想羡门軰眇然四体轻子乔翔邓林王母游层城忽如启灵署鸾鳯相和鸣何由玉女牀去食琅玕英晓鹤孟郊晓鹤弹古舌婆罗门呌音应吹天上律不使尘中寻虚空梦皆断喑唏安能禁如开孤月口似説明星心既非人间韵枉作人间禽不如相将去碧落窠巣深感鹤白居易鹤有不羣者飞飞在野田饥不啄腐䑕渴不饮盗泉贞姿自耿介杂鸟何翩翾同游不同志如此十余年一兴嗜慾念遂为缯缴牵委质小池内争食羣鸡前不惟怀稻粱兼亦竞腥羶不惟恋主人兼亦狎乌鸢物心不可知天性有时迁一饱尚如此况乗大夫轩代鹤白居易我本海上鹤偶逢江南客感君一顾恩同来洛阳陌洛阳寡族类皎皎惟两翼貎是天与高色非日浴白主人诚可恋其奈轩庭窄饮啄杂鸡羣年深损标格故乡渺何处云水重重隔谁念深笼中七换摩天翮鹤屏陆龟䝉时人重花屏独即胎化状丛毛鍊分彩疎节笻相望曽无氃氋态颇得连轩样势拟抢髙寻身犹在函丈如忧鸡鹜闘似忆烟霞向尘世任纵横霜襟自闲放空资明逺思不待浮丘相何由振玉衣一举栖瀛阆鹤屏皮日休三幅吹空縠孰写仙禽状㲨耳侧以听赤睛旷如望引吭看云势翘足临池样颇似近蓐席还如入方丈尽日空不鸣穷年但相向未许子晋乗难教道林放貌既合羽仪骨亦符法相愿升君子堂不必思崑阆遇旅鹤孙昌颕灵鹤产絶境昻昻无与俦羣飞沧溟曙一叫云山秋野性方自得人寰何所求时因戏祥风偶尔来中州中州帝王宅园沼深且幽希君惠稻粱欲拜离丹丘不然奋飞去将适汗漫游肯作池上鹜年年空沈浮李生画鹤文同昻昻青田姿杳杳在轻素一身万里意双目九霄顾钐钐羽翮利竦竦骨节露君初本谁学我恐必神悟得于想像外看在絶笔处稷筌如复生相与校独歩都城南有道者居名松鹤堂暇日同东平王继学为避暑之游因作松鹤聨句马祖常偃云耸层霄警露落古雪虬枝喜垂涧鹭羽陋鸣垤蟠石千歳苓顶朱百龄血胎禽哺春巣乳脂凝沍节舞葢竽籁喧啄粒苔藓啮元玉熏麝煤碧胫隘鸡陟岳秦爵崇授甲卫轩劣沐发豹雾深引吭鳯竹裂风驭八极小河舟三翼拙鲁缟曵䙰褷夏社挺嶻嶭任重明堂材言归华表别拳缩包胥立坚刚伯夷烈延世饵方液顾歩炫髙洁作室擅兹美观物入独阅逝将束囊书从尔解珮玦部中鹤汤显祖曲台双白鹤日赋十餐钱良为升合资畱滞江海年传唿卿出入引吭飞舞前轩墀看鹤人时与小翩翾鳯凰犹可饲安得羽中仙题鹤轩图僧道衍幽人适野意崇轩起山隈凉风响涧木晴霞明砌苔荆扉夕不掩多应放鹤来七言古画鹤篇钱起㸃素凝姿任画工霜毛玉羽照帘栊借问飞鸣华表上何如粉缋綵屏中文昌宫近芙蓉阙兰室絪緼香且结鑪气朝成缑岭云银灯夜作华亭月日暖花明梁燕归应惊片雪在仙闱主人顾盼千金重谁肯徘徊五里飞独鹤吟李咸用碧玉喙长丹顶圆亭亭危立松风间啄萍吞鳞意已闲举头咫尺轻重天黑翎白本排云烟离羣脱侣孤如仙披霜唳月惊婵娟逍遥忘却还青田鸢寒鸦晚空相喧时时侧耳清泠泉画鹤虞集薛公少保昔画鹤毛羽萧条向寥廓通泉县壁久微茫故物都非况城郭长鸣阔歩貎闲暇解写髙情亦竒作田中芝艹日应长石上松花晩犹落赤壁江深孤月小白云野迥秋霄薄羣帝相从绛莭朝八公许制黄金药误婴尘网迹易迷移召中州梦如昨借悬素壁忆真侣忽有微风动林壑碧虚寥寥积雪高直过萧台絶栖泊双鹤吟寄友人马臻依依两白鹤歳久住青田一鹤垂两翅饮啄沙汀烟一鹤展长翮㝠㝠自冲天思之不可见独立秋风前有时月夜羣动息孤唳一声山水碧凝眸侧颈复徘徊影落空林风露湿故人独抱经济才渊珠烱烱光难埋江南地暖梅花开折花待君君不来梅花歳歳开又落空向梅边咏双鹤五言律咏鹤李峤黄鹤逺聨翩从鸾下紫烟翺翔一万里来去几千年已憩青田侧时游丹鳯前莫言空警露犹兾一闻天池边鹤储光羲舞鹤傍池边水清毛羽鲜立如依岸雪飞似向池泉江海虽言旷无如君子前和裴相公寄白侍郎求双鹤刘禹钖皎皎华亭鹤来随太守船青云意长在沧海别经年留滞清洛苑徘徊明月天何如鳯池上双舞入祥烟答裴相公乞鹤白居易警露声音好冲天相貎殊终宜向辽廓不称在泥涂白首劳为伴朱门幸见唿不知疎野性却爱鳯池无刘苏州以华亭一鹤逺寄以诗谢之白居易老鹤风姿异衰翁诗思深素毛如我髩丹顶似君心松际雪相映鸡羣尘不侵殷勤逺来意一只重千金闻云中鹤唳章孝标久在青田唳天高忽暂闻翩翻萦碧落嘹喨入重云出谷莺何待鸣岐鳯欲羣九臯宁足道此去透絪缊别鹤杜牧分飞共所从六翮势催风声断碧云外影孤明月中青田归路逺丹桂旧巣空矫翼知何处天涯不可穷池州封贠外郡斋双鹤丹顶霜翎仙态浮旷罢政之日因呈此章李羣玉潇洒二白鹤对之髙兴清寒谿侣云水朱阁伴琴笙顾慕稻粱惠超遥江海情应携帝乡去仙阙看飞鸣购鹤张养浩野处幽独甚千金得令威挟云出尘网领月到柴扉縻足妨飏去遮亭使学飞至今湖上路树石亦光辉题江仲暹听鹤亭张以宁仙鹤在人世长鸣思逺空有人秋水上倚杖月明中玉树三更露银河万里风徘徊意无极迟尔出樊笼五言排律郡中每晨兴见群鹤东飞至暮又行列而返咔吭云路甚和乐焉余愧独处江城常目送此鹤意有所羡遂赋以诗张九龄云间有数鹤抚翼意无违晓日东田去宵烟北渚归欢唿良自适罗列好相依逺集长江静高翔衆鸟稀岂烦仙子驭何畏野人机却念乗轩者拘畱不得飞黄鹄下太液池贾岛髙飞空外鹄下向禁中池岸印行踪浅波揺立影危来从千里岛舞拂万年枝踉跄孤风起徘徊水沫移幽音清露滴野性白云随太液无弹射灵禽翅不垂缑山鹤张仲素羽客骖仙鹤将飞驻碧山映松残雪在度岭片云还清唳因风逺髙姿对水闲笙歌忆天上城郭叹人间几变霜毛洁方殊藻质斑蓬瀛如可到逸响讵能攀鹤警露陈季南国商飇动风臯野鹤鸣谿松寒暂宿露艹滴还惊欲有髙飞意空闻召侣情云间传藻质月下引清声未假抟扶势焉知羽翼轻吾君开太液愿得应皇明鹤鸣九臯阙名胎化呈仙质长鸣在九臯排空散清唳映日委霜毛万里思寥廓千山望郁陶香凝光不见风积韵弥髙鳯侣攀何及鸡羣思忽劳升天如有应飞舞出蓬蒿七言律送鹤与裴相临别赠诗白居易司空爱尔尔须知不信听吟送鹤诗羽翮势髙宁惜别稻粱恩重莫愁饥夜栖少共鸡争树晓浴先饶鳯占池穏上青云勿廻顾的应胜在白家时鹤池白居易髙竹笼前无伴侣乱鸡羣里有风标低头乍恐丹砂落晒翅长疑白雪消转觉鸬鹚毛色下苦嫌鹦鹉语声娇临风一唳思何事怅望青田云水遥忆放鹤李绅羽毛似雪无瑕㸃顾影秋池舞白云闲整素仪三岛近廻飘清唳九霄闻好风顺举应摩日逸翮将成莫恋羣凌厉坐看空碧外更怜凫鹭老江濆台州郑贠外郡斋双鹤朱庆余丹顶分明音响别况闻来处隔云涛情悬碧落飞何晩立近清池意自髙向夜双栖惊玉漏临轩对舞拂朱袍仙郎为尔开笼早莫虑廻翔损羽毛郑侍御㕔玩鹤许浑碧天飞舞下晴莎金阁瑶池絶网罗巖响数声风满树岸移孤影雪凌波缑山去逺云霄㢠辽海归迟歳月多双翅一开千万里祗应栖隠恋乔柯失鹤李逺秋风吹却九臯禽一片闲云万里心碧海有情应怅望青天无路可追寻初来白雪翎犹短欲去丹砂顶渐深华表柱头畱语后更无消息到如今山阳卢明府以双鹤寄遗伯氏以诗为答因寄和赵嘏缑山双去羽翰轻应为仙家好弟兄茅固枕前秋对舞陆云谿上夜同鸣紫泥封处仍回首碧落归时莫问程自笑沧江一渔叟何由似尔到层城鹤郑谷一自王乔放自由俗人行处懒回头睡轻旋觉松花堕舞罢闲听涧水流羽翼光明欺积雪风神洒落占髙秋应嫌白鹭无仙骨长伴渔翁宿苇洲谢丹阳李公素学士惠鹤韩琦髙笼携得意何勤玉树惭无可待君只爱羽毛欺白雪不知魂梦託青云孤标直好和松画清唳偏宜带月闻自有三山归去路莫辞时暂处鸡羣鹤宋无毛骨珊珊白雪清千年世上顶丹成晴飞碧落秋空阔露立瑶台夜月明仙岛云深归有信天坛花落歩无声时来华表何人识依旧翻身上玉京和咏鹤李祁老去曾看相鹤经暂从华馆试伶俜几年养就丹砂顶竟日闲梳白雪翎万里壮心原自许九霄清唳好谁听神仙旧侣知何在遥望蓬莱一㸃青来鹤诗赠周元初沈右缄诚上逹魏元君俄顷神霄下鹤羣顶炼大还丹鼎火翅霑南岳岭头云仙人骐骥秋风逺王子笙箫午夜闻惆怅世间畱不住却骖鸾鹤出霞雰周元初来鹤诗郑洪緑章朝帝驾云车白鹤从天下玉除赤壁已无身后梦丹丘应有寄来书五鬛松隂秋落落三花树影夜疎疎琴心三疉蓬莱浅两翼刚风响珮裾鹤舞邵寳误向丹丘共羽流多情今得此亭幽长鸣似与髙人语屡舞谁于醉客求风羽九逵能抗晩野心万里欲横秋试将衣䄂闲招引转尽花隂意未休野鹤朱之蕃劲翮凌风掠逺云一声清唳九霄闻巣松不恋乗轩宠警露时畱篆籒文注顶丹成迎日彩昻身玉立出鸡羣朝元应待仙真御隠映青山白雪纷五言絶句咏省壁画鹤宋之问粉壁图仙鹤昻藏真气多鶱飞竟不去当是恋恩波田鹤钱起田鹤望碧霄无风亦自举单飞后片云早晚及前侣田鹤司空曙散下渚田中隠见菰蒲里和鸣自相应欲作凌风起鹤白居易人各有所好物固无常宜谁谓尔能舞不如闲立时鹤雏姚合白毛生未足嶛峭丑于鸡每夜穿笼出捣衣砧上栖即事司空图茶爽添诗句天清莹道心只留鹤一只此外是空林修竹坞高启色映谿沈沈秋云生夕隂无限楚山意鹤鸣风满林六言絶句为曽髙士画湖山旧隠倪瓒厌听残春风雨卷帘坐看青山波上鸥浮天逺林间鹤带云还七言絶句寄刘尊师韦应物世间荏苒萦此身长望碧山到无因白鹤徘徊看不去遥知下有清都人酬令狐相公见寄刘禹钖羣玉山头住四年每闻笙鹤看诸仙何时得把浮丘䄂白日将昇第九天崔驸马养鹤张籍身闲无事称高情已有人间章句名求得鹤来教剪翅望仙台下亦将行有双鹤畱在洛中忽见刘郎中依然鸣顾刘因为鹤叹二篇寄予予以二絶句答之白居易辞乡逺隔华亭水逐我来栖缑岭云惭愧稻粱长不饱未曽廻眼向鸡羣其二荒艹院中池水畔衔恩不去又经春见君惊喜双回顾应为吟声似主人问鹤白居易乌鸢争食雀争窠独立池邉风雪多尽日蹋氷翘一足不鸣不动意如何舟中夜坐白居易潭邉霁后多清景桥下凉来足好风秋鹤一双船一只夜深相伴月明中赠峨嵋山杨鍊师鲍溶道士夜诵蕊珠经白鹤下绕香烟听夜移经尽人上鹤天风吹入秋㝠㝠崔卿池上鹤贾岛月中时叫叶纷纷不异洞庭霜夜闻翎羽如今从放长犹能飞起向孤云崔少卿鹤姚合入门石径半髙低闲处无非是药畦致得仙禽无去意花间舞罢洞中栖放鹤雍陶从今一去不须低见説辽东好去栖努力莫辞仙客逺白云飞处免羣鸡忆鹤刘得仁白丝翎羽丹砂顶晓度秋烟出翠微来向孤松枝上主见人吟苦却高飞当轩鹤陆龟䝉自笑与人乖好尚田家山客共柴车干时未似栖庐雀鸟道闲携相尔书自河西归山司空图水阔风高去路危孤舟欲上更迟迟鹤羣长绕三珠树不借闲人一只骑钱塘鹤吴仁璧人间路霭青天半鳌岫云生碧海涯虽抱雕笼密扄钥可能长在叔伦家鹤禇载欲洗霜翎下涧邉却嫌菱刺汚香泉沙鸥浦鴈应惊讶一举扶揺直上天独鹤韦庄夕阳滩上立徘徊红蓼风前雪翅开应为不知栖宿处几回飞去又飞来湖上杂咏邹浩华亭标格夲青云邂逅西湖秋复春作意一声君㑹否鹓鸾集处是真人望少室许安仁名山都不见真形万仞盘盘入杳㝠安得云间骑白鹤下看三十六峰青驯鹤圗王予可寝处粧铅未卷钗孤云花带月邉来六宫帘幕金銮冷露湿晨烟啄翠苔四安道中所见牟巘生怕秋虫稻把稀腰镰争出傍晴晖凥髙首下泥中鹤啄得黄云尽始归仙游曲王恽庭竹无人緑满窓幽香和露湿霓幢日长孤絶坛邉鹤啄徧晴苔影一双偶成赵孟頫竹林深处小亭开白鹤徐行啄紫苔羽扇不揺纱㡌侧晩凉青鸟忽飞来记梦杨载四面青山拥翠微楼台相向辟天扉夜阑每作游仙梦月满琼田万鹤飞游三茅华阳诸洞宋无淡染云霞五色衣杏坛朝罢对花披洞中养只千年鹤长被仙人来借骑为彭道士赋鹤峯陈旅跨鹤台高倚翠微昔人城郭是邪非蕊珠宫观秋如水有客吹笙月下归缙谿道士陈旅缙云谿上缙云山春水流出桃花湾白头道士鹤为马月明骑过居庸闗甲子七月廿二日忽坐后闻弹鹤袁士元鹤立髙枝暂尔安多情游子挟金丸老来还有冲霄志莫作投林倦翮看题画李祁浩浩苍波天四围秋风一鹤夜来归祗应梦里闻长笛知是年时旧羽衣六月五日偶成倪瓒坐看青苔欲上衣一池春水霭余晖荒邨尽日无车马时有残云伴鹤归云巢鹤睡叶颙烟梢深处穏栖翎标格孤高㢠出羣只恐听琴惊梦醒踏翻松顶一巣云题雪景蓝仁湖邉倒树玉为槎树底茅檐路半斜饥鹤翅寒飞不去伴人闲立看梅花送芸上人程诰行尽春山翠万重新林浦月坐闻钟横江东去长鸣鹤巢寄南朝第几松毛贞夫参政别余笼一白鹤与丹书一函见贻即席戏成二絶答之孙一元竒路踉跄自少尘白榆花落岛中春主人应是浮丘伯不惜仙禽借与人采真诗再为慧虚度师㳟譔屠隆寂寂花宫独掩闗飇轮去只在前山香清落日闻金磬知是真人跨鹤还其二悄无人迹闭瑶房数卷丹书在石牀侵晓鹤翻松露冷松花细细落衣裳古道菴望华亭吴梦旸沿江遥指白云隈树底空牀徧緑苔今夜道人来借宿前峰先有鹤飞回冬景张宇初养就还丹不怕寒独骑黄鹄上云端笑谈借得天家雪散作琪花满石坛夜坐僧清濋寂寂虚堂独坐时小窓推起更思维江城万井烟花白月到松头鹤未知宫词沈琼莲香雾蒙蒙罩碧窓青灯的的灿银釭内人何处教吹管惊起庭前鹤一双御定佩文斋咏物诗选巻四百二十四御定佩文斋咏物诗选卷四百二十五钦定四库全书御定佩文斋咏物诗选巻四百二十五锦鸡类七言古锦鸡周权已山灵鸟初离羣葳蕤丽组云锦文羽翎新刷爪距利彩色胜似沙头鸳晴暾入戸烂相射嗉中有物垂红碧绶光若若花盘绦出示山童有矜色文章固足媒尔身雕笼拘束还悲辛区区啄饮岂不厚情深野树谿云春锦鸡杨基暖风晴日融春昼闲㸔花隂鸡吐绶绮縠都将綵羽妆红丝不待金针绣叠叠胭脂缕缕金龙文盘错凤纹深凭谁剪作鸳鸯帯雅称佳人翡翠衿锦鸡圗胡俨昔闻楚人不识凤忽见山鸡重购之我今画圗写生态羽毛五色光陆离扶桑天鸡啼一声阳鸟散彩天下晴此时山鸡亦出谷喔喔飞来耀林麓千巖万壑含东风杏花吹香春雪红顾影徘徊自爱惜扬翘耸翅纷蒙茸竹上花间日正髙向阳吐绶垂花绦呉绫蜀锦织不得戴胜偷眼惊伯劳切莫临谿照碧流对镜逢人舞便休舞多目眩终颠仆世人空诧韦公赋四禽圗李东阳樛枝老树幽巖里山鹧双栖掉长尾髙鸣俯搦势不停似向春风矜爪觜山头锦鸡金作冠身披五采成斑斓远从红日霁时见更向碧山深处㸔人言此物真絶特同是山禽不同格休将緑水照毛衣祗恐桃花妬颜色五言律咏山鸡温庭筠万壑动晴景山禽凌翠微绣翎翻草去红觜啄花归巢暖碧云色影孤清镜辉不知春树畔何处又分飞山鸡许浑珍禽暂不扄飞舞跃前庭翠网摧金距雕笼减绣翎月圆疑望镜花暖似依屛何必旧巢去山山芳草青五言排律赋得山鸡舞石镜崔䕶庐峯开石镜人说舞山鸡物象纎无隠禽情目自迷景当烟雾歇心喜锦翎齐宛转乌呈彩婆娑凤欲栖何言资羽族在地得天倪应笑翰名者终朝饮败醯七言律锦鸡文同髙原濯濯㺯春晖金碧冠缨綵绘衣石澑泻烟晴自照巖枝横月夜相依有时勃窣盘跚舞忽地钩辀格磔飞寄语人间用矰缴瑶台鸾鹤好同归御定佩文斋咏物诗选巻四百二十五御定佩文斋咏物诗选卷四百二十六钦定四库全书御定佩文斋咏物诗选卷四百二十六雁类五言古归鸿颜延之昧旦濡和风霑露践朝晖万有皆同春鸿雁独辞归相鸣去涧汜长引发江畿皎洁登云侣连绵千里飞长怀河朔路缅与湘汉违咏湖中雁沈约白水满春塘旅雁毎廻翔唼流牵弱藻敛翮带余霜羣浮动轻浪单汎逐孤光悬飞竟不下乱起未成行刷羽同揺漾一举还故乡赋得始归雁刘孝绰洞庭春水緑衡阳旅雁归差池髙复下欲向龙门飞赋得集池雁庾信逢风时迥度逐侣乍争飞犹忆方塘水今秋已复归咏雁庾信南思洞庭水北想雁门关稻粱俱可恋飞去复飞还咏雁王褒伺潮闻曙响妬垄有春翚岂若云中雁秋时塞外归河长犹可渉海濶故难飞霜多声转急风疎行屡稀园池若可至不复怯虞机二弟宰邑南海见羣雁南飞因成咏以寄张九龄鸿雁自北来嗷嗷度烟景尝懐稻粱恵岂惮江山永大小毎相从羽毛当自整双凫侣晨汎独鹤参宵警为我更南飞因书至梅岭白雁李建勲东谿一白雁毛羽何皎洁薄暮浴清波斜阳共明灭差池失羣乆幽独依人切旅食赖菰蒲单栖怯霜雪边风昨夜起顾影空哀咽不及墙上乌相将绕双阙赋秋鸿送刘衡州梅尧臣秋鸿整羽翮去就自因时往春南方来遂止天泉池天泉水清泚鸳鹭日追随蒲藻岂不乐江湖信所宜今朝风色便暂向衡阳归洞庭逢叶下潇湘先客飞渚有兰杜羙心无稻粱卑矰缴勿尔念鹰隼宁尔窥烟波千万里足以资盘嬉峯前想囘日青冥生路岐髙邮陈直躬处士画雁苏轼野雁见人时未起意先改君从何处㸔得此无人态无乃藁木形人禽两自在北风振枯苇微雪落璀璀惨淡云水昬晶荧沙砾碎弋人怅何慕一举眇江海其二衆禽事纷争野雁独闲洁徐行意自得俛仰若有节我衰寄江湖老伴杂鵞鸭作书问陈子晓景画苕霅依依聚圎沙稍稍动斜月先鸣勤鼓翅吹乱芦花雪九月三日宿胥口始闻雁范成大故人久不见乍见杂悲喜新雁如故人一声惊我起把酒不能觞送目问行李曽云行路难空蒙千万里塞北多关山江南渺云水风髙吹汝瘦旅伴今余㡬斜行不少驻灭没苍烟里羁逰吾亦倦客程殊未已扁舟费年华短缆系沙尾物性各有役冥心聼行止江郊匝地熟塲圃平如砥归期且勿念共饱丰年米赋得春雁送张郎中省觐扬州揭傒斯东风吹归雁离离翔天侧朝发衡阳浦夕过隂山碛嘹唳浮云中万里才一息眷言思亲者相望有南北羣雁圗傅若金微茫洞庭野隠约潇湘岸鸿雁将栖息飞鸣求其伴先集良未安后至凄欲断使我懐弟兄因之中肠乱畱连江海逺惨淡秋晖晏常恐随天风髙飞入云汉平沙落雁杨基江横秋烟白日落寒沙浅鸿雁万里来翩翩下平逺欲堕更低飞斜行两三转平沙落雁薛瑄霜清秋水落风过人迹平飞飞随阳鸟相唿下寒汀向夕聚俦侣月暎芦花明七言古鸣雁行李白秋雁鸣辞燕山昨发委羽朝度关一一衔芦枝南飞㪚落天地间连行接翼往复还客居烟波寄湘呉凌霜触雪毛体枯畏逢矰缴惊相唿闻弦虚坠良可吁君更弹射何为乎鸿雁曾巩江南岸边江水平水荇青青渚蒲绿鸿雁此时俦侣多乱下沙汀恣栖宿羣依青荇唼且鸣暖浴蒲根戏相逐长无矰缴意自闲不饱稻粱心亦足性殊凡鸟自知时飞不乱行聊渐陆岂同白鹭空洁白俛啄腥污期满腹汪履道家观所蓄烟雨芦鸿圗僧恵洪西湖漠漠生烟雨浦浦圎沙凫雁聚今日髙堂素壁间忽见西湖最西浦翩翻两雁方欲下数只飘然掠波去独余一只方穏眠有梦不成亦惊顾萧梢碧芦秋叶赤青沙白石纷无数我本江湖不系舟尔軰况亦江湖侣令人便欲寻睿郎唿船深入龙山坞鸿雁篇陈基鸿雁双双度雁门相唿相唤不离羣昼衔芦藋防矰缴夜宿关河同梦魂稻粱既足江南阔秋水增波叶微脱洞庭湖畔卧云沙彭蠡矶头弄烟月一朝无事忽相违一向东飞一向西西飞渺渺秦山曲东去悠悠沧海湄秦山沧海遥相望顾影徘徊各惆怅山有猩鼯与网罗水有蛟鼍与风浪囘头却恨不同栖辛苦皆因独自飞不问天南与天北何时相见得同归五言律同张二咏雁骆賔王唼藻沧江逺衔芦紫塞长雾深迷晓景风急断秋行阵照通宵月书封㡬夜霜无复能鸣分空知愧稻粱秋雁骆賔王聫翩辞海曲揺曵指江干阵去金河冷书归玉塞寒帯月凌空易迷烟逗浦难何当同顾影刷羽泛清澜雁李峤春晖满朔方候雁发衡阳望月惊弦影排云结阵行往还倦南北朝夕苦风霜寄语能鸣侣相随入帝乡归雁杜甫万里衡阳雁今年又北归双双瞻客上一一背人飞云里相唿疾沙边自宿稀系书无浪语愁寂故山薇孤雁杜甫孤雁不饮啄飞鸣声念羣谁怜一片影相失万重云望尽似犹见哀多如更闻野鸦无意绪鸣噪自纷纷见上林春雁翔青云寄杨起居李员外钱起上林春更好宾雁不知归顾影怜青籞传声入紫微夜陪池鹭宿朝出苑花飞宁忆寒乡侣鸾凰一见稀送征鸿钱起秋空万里净嘹唳独南征风急翻霜冷云开见月惊塞长怜去翼影灭有余声怅望遥天外乡愁满目生赋得沙上雁耿湋衡阳多道里弱羽复哀音还塞知何日惊弦乱此心夜隂前侣逺秋冷后湖深独立汀洲意宁知霜霰侵夜闻囘雁司空曙雁响天边过髙髙望不分飕飅传细雨嘹唳隔长云㪚向谁家尽归来㡬客闻还将今夜意西海话苏君泊雁戴叔伦泊雁鸣深渚收霞落晚川柝随风敛阵楼暎月低弦漠漠汀帆转幽幽岸火燃壑危通细路沟曲绕平田早雁顾非熊逐暖来南国迎寒背朔云下时波势出起处阵形分声急奔前侣行低续后羣何人寄书札絶域可知闻早鸿李羣玉木落波浪动南飞闻夜鸿参差天汉雾嘹唳月明风野水莲茎折寒泥稻穂空无令一行侣相失五湖中归雁孟贯春至衡阳雁思归塞路长汀洲齐奋翼霄汉共成行雪尽翻风暖寒收度月凉直应到秋日依旧返潇湘孤雁崔涂湘浦离应晩边城去已孤如何万里计只在一枝芦迥起波揺楚寒栖月暎蒲不知天畔侣何处下平芜其二㡬行归塞尽念尔独何之暮雨相唿失寒塘欲下迟渚云低暗度闗月冷遥随未必逢矰缴孤飞自可疑孤雁储嗣宗孤雁暮飞急萧萧天地秋闗河正黄叶消息断青楼湘渚烟波逺骊山风雨愁此时万里道魂梦绕沧洲侍宴赋得归雁徐铉夜静羣动息翩翩一雁归清音天际逺寒影月中微何处云同宿长空雪共飞阳和常借便免与素心违闻雁寄欧阳夷陵梅尧臣闲坐独无寐雁来更未阑声长河汉迥影落戸庭寒荆楚橘包熟潇湘枫叶丹南飞过三崃试问故人㸔闻雁虞集楼近暖云湿夜深闻雁低声音灯外尽羽翮月边迷冉冉白榆上悠悠黄竹西应逢穆王骏春草一长嘶雁声张翥嘹嘹数雁度流响一凄然半落淮南雨遥沈海上天疎砧欲断处哀角未吹前我亦离羣者闻之夜不眠孤雁黄庾长空独嘹唳隠约背斜晖塞北离羣逺江南失侣归度云怜只影照水认双飞却羡投林鸟相唿入翠微闻雁曹嘉连翩升紫塞嘹呖过秋城帛染传书涙砧催捣练声云深飞总近风细落还轻此夜髙楼笛懐人㡬度横盐河闻雁苏澹客子起常早月眀殊可亲一声沙觜雁匹马渡头人顾侣鸣偏切悲秋兴转真兰闺梦囘处应忆客边身闻雁宗臣一枕何能得长愁至不禁鱼龙残夜笛风雨急秋砧天入萧森气人兼去住心湖南有新雁作意送悲音雨夜闻雁居节釭斜寒照竹山静雨围牀雁到秋如许人愁夜未央江天将只影霜信过重阳小梦知何处三湘烟水长雁至雷思霈去燕新辞主来鸿旧作宾江空今夜月家逺隔年身结伴多依水将书只写人如何白翎雀歳歳北山春白雁曹学佺波浄影逾白霜清鸣更催干坤双鬓老风雪一声来林迥隠犹见天长去复囘物情嫌太洁莫使羽毛摧闻雁僧徳祥八月凉风起髙飞乱入云度闗成一序遵渚动千羣菰米沈寒雨芦花散夕曛一声江上过独客最先闻雒城闻雁项兰贞眀月照苍苔横空一雁来影翻飞叶堕声帯晚风廻塞北征人思闺中少妇哀江南别业在丛桂㡬枝开闻雁郑梦周行旅忽闻雁仰㸔天宇清数声和月落一㸃入云横锦字囘燕塞新愁满洛城疎灯孤馆夜何限故园情五言排律飞鸿响逺音李体仁漠漠微霜夕翩翩出渚鸿清声流迥野髙韵入寥空旧质经寒塞残音响逺风萦云犹类网避月尚疑弓弱羽虽能振丹霄竟未通欲知多怨思聼取暮烟中河南府试秋夕闻新雁黄滔湘南飞去日蓟北乍惊秋叫岀陇云夜闻为客子愁一声初触梦半白已侵头旅馆移欹枕江城起倚楼余灯依古壁片月下沧洲寂聼良宵彻踌躇感歳流归雁范仲淹稻粱畱不得一一起江天带雪南离楚和春北入燕依依前伴侣歴歴旧山川木叶程犹逺梅花信可传子规啼到晓鹦鹉锁经年应羡冥冥者东风羽翼全七言律旅馆闻雁别友人赵嘏路遶秋塘首独搔背羣燕雁正唿号故关何处重相失碧落有云终自髙旅宿去缄他日恨单飞谁讶此生劳行衣湿尽千山雪肠断金笼好羽毛归雁陆龟蒙北走南征类我曹天涯迢递翼应劳似悲边雪音犹苦初背岳云行未髙月岛聚栖防暗缴风滩斜起避惊涛时人不问随阳意空拾阑边翡翠毛题雁郑谷八月凉风九月霜蓼花红澹苇条黄石头城下波揺影星子湾西云间行惊㪚渔家吹短笛失羣征戍锁残阳故乡闻尔亦惆怅何况扁舟非故乡新雁呉融湘浦春波始北归玉闗揺落又南飞数声飘去和秋色一字横来背晩晖紫阁髙翻云羃羃㶚川低度雨微微莫从思妇台边过未得征人万里衣鸿徐夤行如兄弟影连空春去秋来燕不同紫塞别当寒露白碧山飞入暮霞红宣王徳美周诗内苏武书传汉苑中况解衔芦避弓箭一声归唳楚天风雁黄滔楚岸花晴塞柳衰年年南北去来期江城日暮见飞处旅馆月明闻过时万里风霜休更恨满川烟草且须疑洞庭云水潇湘雨好把寒更一一知宾雁韩琦候时宾雁觉秋分便委寒霜遡楚氛一片画屏横逺岫㡬行书字贴轻云信通离阔诚虚语声到英雄似不闻莫趂衡阳恋闲暖南儿矰缴正纷纷和孙侔雁荡梅尧臣雁荡髙髙路莫通衔芦秋叶入云峯山头水阔不见影巖下沙平时有踪千仭柱天何敛闪万工挥笔漫轻浓葛巾蜡屐未能着空羡青苍重复重咏雁曹伯启塞色波光秋影涵数行天字到江南衔芦有为防矰缴择地无心入瘴岚寒暑相催犹可避稲梁虽好不宜贪哀鸣欲动何人意猎骑弯弧酒正酣赋飞鸿送胡则大杨载年年客里见飞鸿成阵成行上碧空杳杳江湖寻故侣萧萧芦苇下新丛翺翔已出云霄上饮啄宁来沼沚中今日似君归去好扁舟一夜起东风雁宾谢宗可地北天南万里身惊寒昨夜过边尘暂随沙漠秋来梦畱得湘江社后春水宿云飞同是客风嘹月唳自相亲荒汀㫁渚年年路应认芦花作主人雁字谢宗可芦花月㡳寄秋情阵影南飞势不停一画写开湘水碧半行草破楚天青云牋冷印虫书迹烟墨浓摹鸟篆形题尽子卿心事苦㫁文无数落寒汀白雁谢宗可翅老西风絶㸃瑕秋江难认宿芦花云边字缺银钩㫁月下筝闲玉柱斜影乱飞鸥囘逺浦阵迷宿鹭落平沙声声呌起苏郎恨为带呉霜染鬓华清谿落雁曹文晦清谿谿口荻花秋底事年年伴白鸥北去不辞书帛寄南来非为稲粱谋荒烟𣺌渺长桥外落叶萧萧古渡头见说洞庭风月好碧波千顷少渔舟白雁徐舫出塞风沙不浣衣要分秋色占鸥矶逺书玉宇传霜信斜落银筝暎冷晖楚泽云昬无片影湘江月黒见孤飞当年系帛还苏武汉节仍全皓首归白雁顾文昱万里西风吹羽仪独传霜翰向南飞芦花暎月迷清影江水涵秋㸃素辉锦瑟夜调冰作柱玉闗晓度雪沾衣天涯兄弟离羣乆皓首江湖犹未归孤雁瞿佑失伴离羣不惮劳此心终不在蓬蒿百年海内皆兄弟万里云间一羽毛夜月相随形影在秋风独立性情髙鹓行鹭序休相笑朋党何须似尔曹归雁沈恒冥鸿不觉又逢春逺别湘南北向秦云接㫁行天漠漠江涵归影水粼粼闗山呌落三更月旅馆愁惊万里人莫怪东风吹去翮清秋芦渚又来賔旅中闻雁骆文盛西风鸿雁惜离羣露下天髙仿彿闻方讶北来冲逺塞忽惊南去入寒云千山落叶还秋杪一卷残书且夜分无那余音更嘹喨倚楼乡思益纷纷雁字朱之蕃长空清迥净秋云杖倚斜阳数雁羣吹隔狂飈存断简翔依沙溆见廻纹霞江㸃缀摩崖碣芦岸聫翩白练裙衡岳峯髙归羽急疑探二酉发竒文雁朱之蕃郊原旷望入秋深序列南翔见候禽堕影髙空随落木蜚声午夜杂寒砧湘江霜月连𤣥塞北海音书到上林矰缴未湏劳弋慕平沙逺水寄闲心咏雁字唐时升蒹葭白露早纷纷上下参差意象分朔漠南来应累译衡阳北望尽同文方思坐卧观三日又见纡廻作五云一一总成龙鳯质可教容易换鵞羣其二一夜风霜过洞庭莫徭惆怅羡冥冥芦洲掩暎成飞白竹坞廻翔欲杀青右转正如秦代玺横行疑写梵王经君归直向燕然去且为皇家好勒铭其三翩翩六翮破寒烟初月纎纎列宿连雨后糢煳浓淡墨风前断续短长篇綵霞净拭红丝砚银汉平铺白地牋自罢结绳书契起怜君长在网罗边其四黄昬风雨黯东西何事皇皇不肯栖共指漂鸾兼泊鳯难分野鹜与家鸡影过平嶂如书壁声落前汀似印泥谁把文章移北斗君家兄弟羽毛齐其五漠北湖南万里通年年为客任长风饮时渴骥奔泉上栖䖏惊蛇入草中空里作书皆咄咄日来多暇不匆匆张芝自有凌云意莫比藏真老秃翁其六逺拂残霞搅㫁云始知笔阵扫千军元常法备皆三折阿买诗成写八分赋客近为离合体经生能辨古今文危峯阻日君须记陇首羣飞背夕曛是夕闻雁王鏳萧萧落木黒波生烛暗杯空三四声芦作绿花枝尚脆菰垂白露米先倾我来宾至飞廻处君向人归厌歴程燕子轻身真自喜不堪此际有逢迎五言絶句赋得早雁出云鸣太宗初秋玉露清早雁出空鸣隔云时乱影因风乍合声南中咏雁韦承庆万里人南去三春雁北飞不知何岁月得与尔同归秋雁褚亮日暮霜风急羽翮转难任为有传书意翩翩入上林闻雁韦应物故园渺何䖏归思方悠哉淮南秋雨夜髙斋闻雁来水宿闻雁李益早雁忽为䨇惊秋风水窗夜长人自起星月满空江雁陆龟蒙南北路何长中间万弋张不知烟雾里㡬只到衡阳雁陈师道来徃违寒暑飞鸣在稲粱未知溟海大不肯过衡阳秋雁图杨维桢野水江湖逺秋风芦叶黄南飞旧兄弟一一自成行闻雁忆弟子培宗臣秋雨千峯散寒云万里开不知天际雁几日故园来闻雁僧道衍鸣雁为离羣余哀度水云那知故乡夜亦似客中闻六言絶句惠崇芦雁苏轼惠崇烟雨芦雁坐我潇湘洞庭欲买扁舟归去故人云是丹青题王子庆所藏大年墨雁赵孟頫鸿雁栖栖遵渚黄芦索索鸣秋羡杀承平公子笔端万里沧洲七言絶句官池春雁杜甫自古稻粱多不足至今鸂鶒乱为羣且休怅望看春水更恐归飞隔暮云其二青春欲尽急还乡紫塞宁论尚有霜翅在云天终不逺力㣲矰缴絶须防归雁钱起潇湘何事等闲囘水碧沙明两岸苔二十五絃弹夜月不胜清怨却飞来雁薛能肃肃雍雍义有余九天鸾鳯莫相疎惟应静向山窗过激发英雄夜读书夜泊咏栖鸿陆龟䝉可怜霜月暂相依莫向衡阳趂队飞同是江天寒夜客羽毛单薄稲粱㣲题新雁杜荀鹤暮天新雁起汀洲红蓼花疎水国秋想得故园今夜月㡬人相忆在江楼闻雁林寛接影横空背雪飞声声寒出玉闗迟上阳宫里三千梦月冷风清闻过时小雁荡王十朋归雁行飞集涧阿不贪江海稲粱多峯头一荡虽然小饮啄犹堪避网罗闻雁陆游过尽江南把酒稀熏笼香冷换春衣秦闗汉苑无消息又在江南送雁归闻新雁有感陆游新雁南来片影孤冷云深䖏宿菰芦不知湘水巴陵路曾记渔阳上谷无春半闻归雁杨万里春光深浅没人知我正南归雁北归头上一声如话别一生长是背人飞题赵大年芦雁戴表元寒更索索警霜丛兄弟当年意自同犹是江湖太平䖏未妨沈着卧秋风见雁有懐黄庚满眼西风忆故庐亲朋音问乆相疎年年江上无情雁只带秋来不带书四雁图任士林江北江南秋正骄孤飞万里气方豪平生惯有冰霜翼却笑东风燕雀髙沙雁杨载漠漠寒烟树影㣲一行沙雁背人飞江南江北秋将尽客子如今犹未归题王元善赴北清江新雁图黄镇成江南春水拍天齐鸿雁成行向北飞未必云山便相隔秋风还带夕阳归题墨雁杨维桢黄沙衰草羽毵毵八月天山冷不堪昨夜朔风吹过影尽将秋色到天南闻雁丁鹤年月落江城转四更旅魂和梦到滦京醒来独背寒灯坐风送长空雁㡬声自题芦洲聚雁图朱芾夜窗听雨话巴山又入潇湘水竹间满渚冥鸿谁得似碧天飞去又飞还芦雁王泽拍天烟水接潇湘芦苇秋风叶叶凉何处渔郎夜吹笛雁羣惊起不成行九月十七日闻雁寄董庄徐贲晚意秋隂雨不分渚芦沙竹䕶寒云雁声客里谁先听愁絶惟应我共君题芦雁图胡奎草草书空不作行相唿相唤过衡阳芦花月冷应无梦啄尽寒沙一夜霜早雁髙棅凉霜八月塞天寒飞度衡阳楚水寛少妇楼头初掩瑟一行先向夕阳看题雁王绂聨翩飞䖏影横斜暝色和烟暗荻花逺水㣲茫秋万顷不妨随意落平沙宿雁图张泰理巻霜毛宿晚汀旅魂应自绕秋冥西风莫搅蒹葭水月苦沙寒易得醒月夜下桐江闻孤雁王叔承烟月满江渔火寒一声孤雁下芦滩隔天总有家书到水碧山青不耐看清江闸闻雁李玮数声江浒三更雁孤影霜天万里身新冷犹如先避雪南来应笑北行人二月闻雁孙承宗九月边庭无雁来闗门不逐雁门开春来塞上希矰缴花信风前一一囘其二孤鸿㡬日过长安拖得春旗露未干应说边庭花信早征衣初拟褪春寒题一雁图僧徳祥万里江湖一叶身来时逢雪又逢春天南地北年年客只有芦花似故人御定佩文斋咏物诗选巻四百二十六御定佩文斋咏物诗选卷四百二十七钦定四库全书御定佩文斋咏物诗选卷四百二十七鹰类五言古杨监又出画鹰十二扇杜甫近时冯绍正能画鸷鸟様明公出此图毋乃传其状殊姿各独立清絶心有向疾禁千里马气敌万人将忆昔骊山宫冬移含元仗天寒大羽猎此物神俱王当时无凡材百中皆用壮粉黒形似间识者一惆怅干戈少暇日真骨老崖嶂为君除狡兎㑹是翻鞲上养鹰词刘禹钖养鹰非翫形所资击鲜力少年昧其理日月哺不息探雏网黄口旦暮有余食宁知下鞲时翅重飞不得毰毸上林表使兎自南北饮啄既已盈安能劳羽翼七言古观放白鹰李白寒冬十二月苍鹰八九毛寄言燕雀莫相啅自有云霄万里髙姜楚公画角鹰歌杜甫楚公画鹰鹰戴角杀气森森到幽朔观者贪愁掣臂飞画师不是无心学此鹰写真在左绵却嗟真骨遂虚传梁间燕雀休惊怕亦未抟空上九天笼鹰词栁宗元凄风淅沥飞严霜苍鹰上击翻曙光云披雾裂虹霓㫁霹雳掣电捎平冈砉然劲翮剪荆棘下攫狐兎腾苍茫爪毛吻血百鸟逝独立四顾时激昻炎风溽暑忽然至羽翼脱落自摧藏草中狸䑕足为患一夕十顾惊且伤但愿清商复为假㧞去万累云间翔观刘永年画角鹰黄庭坚刘侯才勇世无敌爱画工夫亦成癖弄笔扫成苍角鹰杀气稜稜动秋色爪拳金钩觜屈铁万里风云藏劲翮兀立槎枒不畏人眼看青冥有余力霜飞晴空塞草白云垂四野隂山黒此时轩然盍飞去何乃巑岏立西壁秪应真骨下人世不谓雄姿畱粉墨造次更无髙鸟喧等间亦恐狐貍吓旁观未必穷神妙乃是天机贯胸臆瞻相突兀摩空材想见其人英武格传闻挥毫颇容易持以与人无甚惜物逢真赏世所珍此画他年恐难得野鹰来蔡珪南山有竒鹰寘穴千仞山网罗虽欲施藤石不可攀鹰朝飞耸肩下视平芜低健狐跃兎藏何迟鹰暮来腹肉一饱精神开招唿不上刘表台锦衣年少漫畱意俯仰不能随尔軰题刘履初所藏莫庆善画鹰郭钰目光悬秋䨇翮齐欲飞不飞愁云低足无绦旋腹无食空林尚恐难安栖笔力精到天机㣲莫生所画诗我题君不见天下太平角端语狐兎草间何足数题画鹰送罗缉熙南归李东阳大鹰狰狞爪决石侧目髙堂睨秋碧小鹰倔伏俯且窥威而不扬岂其雌雌雄起伏各异态意气相看出尘壒独立羞将衆羽羣髙飞怕有浮云碍山寒木落天始风日色惨淡川原空人间狐兔自有地慎勿反击伤鹓鸿画图彷彿是谁作宛似悬鞴臂间落髙堂匹练长风生万里炎荒尽幽朔我生竒气空嶙峋挥毫对此不无神送渠羽翼朝天去亦是云霄得意人题鲁京尹所藏䨇鹰图李东阳霜风摵摵空林响朔气随空入萧爽两鹰意气殊絶羣俯视平川如一掌𤣥云着树凝不飞野日照地寒无辉身欲下不肯下似觉深山狐兔稀丹青落手翩欲活鞲上惊看锦绦脱江湖浩荡烟水深万里阳台𣺌天末时维八月炎暑空两鹰角立如争雄周旋九纮隘八极此意岂在风尘中知公有才非搏击我意亦欲辞樊笼秖应共逐鹓鸾去去上丹山十二重画鹰徐渭闽南缟练光浮腻传真谁写苍厓鸷生相由来不附人绿鞴空着将军臂八月九月原草稀百鸟髙髙兔走肥烟中敛翼逺不下节短暗合孙呉机此时一中贵快意深林燕雀何须避惟将搏击应凉风谁贪饱脔矜山雉昨见少年向南市买鹰欲放平原辔凡材侧目饱人餧不似画中有神气夜来鸱枭作精魅安得放此向人世秋风一试刀稜翅海东青行僧梵琦海东青髙丽献之天子庭万人却立不敢睨玉爪金眸铁作翎心在寒空鞲在手一生自猎知无偶孤飞直出大鹏前勐志岂落鴐鵞后是日霜风何栗冽长杨树羽看腾瞥奔云突雾入紫霄狡兔妖蟇洒丹血束身归来如木鸡衆鹘欲并功难齐尔軰无材空碌碌不应但费官厨肉五言律进秋隼耿湋岂悟因罗者迎霜献紫㣲夕阳分素臆秋色上花衣举翅云天近囘眸燕雀稀应随明主意百中有光辉和舍弟譲咏笼中鹰吕温未用且求安无猜也不残九天飞势在六月目睛寒动触樊笼倦闲消肉食难主人憎恶鸟试待一唿看失白鹰郑繇白锦文章乱丹霄羽翮齐云中唿暂下雪里放还逃梁苑惊池鹜陈仓拂野鸡不知寥廓外何处独依栖五言排律霜隼下晴臯阙名九臯霜气劲翔隼下初晴风动闲云卷星驰白草平稜稜方厉疾肃肃自纵横掠地秋毫迥投身逸翮轻髙墉全失影逐雀乍飞声薄暮寒郊外悠悠万里情七言律见王监兵马使说近山有白黒二鹰罗者乆取竟未能得王以为毛骨有异他鹰恐腊后春生鶱飞避暖劲翮思秋之甚眇不可见请余赋诗杜甫云飞玉立尽清秋不惜竒毛恣逺逰在野只教心力破于人何事网罗求一生自猎知无敌百中争能耻下鞲鹏碍九天须却避兔经三窟莫深忧其二黒鹰不省人间有度海疑从北极来正翮抟风超紫塞𤣥冬㡬夜宿阳䑓虞罗自觉虚施巧春雁同归必见猜万里寒空秖一日金眸玉爪不凡材白海青袁易渺渺东溟刷羽翰乍随天马万人观孤飞雪㸃青云破一击秋生玉宇寛赐予岂将追雁鹜驱除直欲辨枭鸾江南眀月难同色梦想瑶堦白露漙五言絶句画鹰马祖常侧视窥霄汉低飞近草莱金鞲时一脱肉饱更须囘题画鹰李祁劲翮排霜㦸天寒气转骄草间狐兔尽侧目望青霄七言絶句新罗进白鹰窦巩御马新骑禁苑秋白鹰来自海东头汉皇无事须逰猎雪乱争飞锦臂鞴宫词王建内鹰笼脱解红绦鬬胜争飞出手髙直上碧云还却下一䨇金爪掬花毛饥鹰词章孝标遥想平原兔正肥千囘砺吻振毛衣纵令啄解丝绦结未得人唿不敢飞观猎薛逢马缩寒毛鹰落臕角弓初暖箭新调平原踏尽无禽出竟日翻身望碧霄咏架上鹰崔铉天边心胆架头身欲拟飞腾未有因万里碧霄终一去不知谁是解绦人鹰髙越雪爪星眸世所稀摩天专待振毛衣虞人莫漫张罗网未肯平原浅草飞丁卯上京马祖常海国名鹰岂鹘胎渥洼天马是龙媒明时不惜黄金赐只欲番王万里来宫词朱有炖三山冰合放鹰时千骑如云授指挥日暮六街尘滚滚马前横抱白鵞归元宫词朱有炖雨顺风调四海宁丹墀大乐列优伶年年正旦将朝会殿内先观玉海青其二秋深飞放出郊行选得驯驹内里乗野雉满鞍如缀锦马前珍重是黄鹰拟古宫词徐桢卿君王无事日临戎韎韐亲调白玉弓千骑红袍齐扈跸臂鹰遥出建章宫长安少年行僧宗泐鬭鸡赢得海东青臂向东街觅弟兄白马翩翩相逐去灞陵原上晓云平御定佩文斋咏物诗选巻四百二十七御定佩文斋咏物诗选卷四百二十八钦定四库全书御定佩文斋咏物诗选巻四百二十八鹘类五言古画鹘行杜甫髙堂见生鹘飒爽动秋骨初惊无拘挛何得立突兀乃知画师妙巧刮造化窟写此神俊姿充君眼中物鸟鹊满樛枝轩然恐其出侧脑看青霄宁为衆禽没长翮如刀劒人寰可超越干坤空峥嵘粉墨且萧瑟缅思云沙际自有烟雾质吾今意何伤顾歩独纡鬰海州观放鹘搏兔不中而飞去沈括秋霜濯空林暮日在峯顶冥冥起长风稍稍絶遗影骁禽值勐搏俯取不待顷岂非求者乖矫翮成逺骋未能谢榛莽那用遽悻悻此心竟可怜得失未宜病五言排律出笼鹘濮阳瓘玉簇分花袖金铃出綵笼揺心长捧日逸翰镇生风一㸃青霄里千声碧落中星眸随狡兔霜爪落飞鸿每念提擕力常懐搏击功以君能惠好不敢没遥空七言絶句梦游洛中蔡襄草白霜晴鹘眼开原头游骑四边来枯丛鸦鹊休惊噪日暮分持走兔回御定佩文斋咏物诗选巻四百二十八御定佩文斋咏物诗选卷四百二十九钦定四库全书御定佩文斋咏物诗选卷四百二十九鵰鹗类五言絶句客夜偶成马臻男儿不得志壮心惜徂年长空起鵰鹗目送入寥天榆林驿尹耕天上白榆树千秋紫塞隂隔林观猎骑时有射鵰心七言絶句猎骑杜牧已落䨇鵰血尚新鸣鞭走马又翻身凭君莫射南来雁恐有家书寄逺人射鵰骑马戴蕃靣将军着䑕裘酣歌冲雪在边州猎过黒山犹走马寒鵰射落不回头落帆后赋李羣玉平湖茫茫春日落危樯独暎沙洲泊山岸闲寻细草行古查飞起黄金鹗元宫词朱有炖诸方贡物殿前排召得鹰坊近露台清晓九闗严虎豹辽阳先进白鵰来晚登沁州城有感谢榛苍茫野色几沙滩漳水东流倚堞看烟火满城天向夕一鵰飞过不知寒书事陆之裘严寒朔漠草争凋万乗遥临冰雪消天马追风齐八骏彤弓弦月落䨇鵰御定佩文斋咏物诗选卷四百二十九御定佩文斋咏物诗选卷四百三十钦定四库全书御定佩文斋咏物诗选卷四百三十白翎雀类七言古白翎雀萨都拉凄凄幽雀䨇白翎飞飞只傍乌桓城平沙无树巢弗营雌雄为乐相和鸣君不见旧日轻盈舞紫燕鸳鸯锁老昭阳殿风暄芍药春可怜露冷芙蓉秋莫怨白翎鹊词杨维桢白翎鹊西极来金为冠玉为衣百鸟见之不敢飞雄狐勐虎愁神机先帝亲手鞴重尔西方竒海东之青汝何为下攫草间雉兔肥奈尔勐虎雄狐狸其二白翎鹊来西极地从翼旋山目侧边风劲气劲折胶材官勐箭与之敌黄狼紫兔不余力须臾白雪轻一举千仞直鴐鵞洒血当空掷金头玉颈髙十尺千秋万歳逢玉食白翎雀图王祎白翎雀雪作翎羣唿旅食啁唽鸣何人翻作絃上声传与江南士女听南人听声未识形画师更与图丹青图丹青一何似知尔之生何䖏是秋髙口子草如云风劲脑儿沙似水七言絶句塞上曲纳延乌桓城下雨初晴紫菊金莲漫地生最爱多情白翎雀一䨇飞近马边鸣御定佩文斋咏物诗选巻四百三十御定佩文斋咏物诗选卷四百三十一钦定四库全书御定佩文斋咏物诗选巻四百三十一鸢类五言古射鸢刘桢鸣鸢弄䨇翼飘飘薄青天我后横怒起意气凌神仙发机如惊焱三发两鸢连流血洒墙屋飞毛从风旋庶士同声赞君射一何妍七言古飞鸢操刘禹钖鸢飞杳杳青云里鸢鸣萧萧风四起旗尾飘扬势渐髙箭头划声相似长空悠悠霁日悬六翮不动凝风烟游鵾翔雁出其下庆云清景相囘旋忽闻饥乌一噪聚瞥下云中争腐䑕腾音砺吻相喧唿仰天大吓疑鹓雏畏人避犬投髙处俛吻无声犹屡顾青鸟自爱玉山禾仙禽徒贵华山露扑棘危巢向暮时毰毸饱腹蹲枯枝游童挟弹一挥弣臆碎羽分人不悲天生衆禽各有类威凤文章在仁义鹰隼仪形蝼蚁心虽能戾天何足贵五言絶句盘石磴韦处厚缭绕缘云上璘玢甃玉聨髙髙曾㡬折极目瞰秋鸢御定佩文斋咏物诗选巻四百三十一御定佩文斋咏物诗选卷四百三十二钦定四库全书御定佩文斋咏物诗选巻四百三十二雉类五言古雉朝飞操简文帝晨光照麦畿平野度春翚避鹰时耸角妬垄或斜飞少年从逺役有恨意多违不如随荡子罗袂拂臣衣雉朝飞操呉均二月雉朝飞横行傍垄归斜看水外翟侧听岭南翚躞蹀恒欲战耿耿恃强威当令君见赏何辞碎锦衣雉子斑江总麦垄新秋来泽雉屡徘徊依花似恊妬拂草乍惊媒三春桃照李二月栁争梅暂住如臯路当令巧笑开射雉萧有二月春翚动曹王挟妬媒挿翳依花合芟塲向野开隔田闻雊近横谿见影来弦鸣青靥碎箭落锦衣摧今日如臯路能将巧笑囘雉子斑张正见陈仓雉未飞敛翮依芳甸朱冠色尚浅锦臆毛初变雊麦且专场排花聊勇战唯当渡弱水不怯如臯箭射雉韦应物走马上东冈朝日照野田野田䨇雉起翻射斗廻鞭虽无百发中聊取一笑妍羽分绣臆碎头弛锦鞘悬方将恱羁旅非闗学少年弓一长啸忆在灞城阡七言古白雉诗班固启灵篇兮披瑞图获白雉兮效素乌嘉祥阜兮集皇都发皓羽兮奋翘英容洁朗兮于纯精彰皇徳兮侔周成永延长兮膺天庆雉带箭韩愈原头火烧静兀兀野雉畏鹰出复没将军欲以巧伏人盘马弯弓惜不发地形渐窄观者多雉惊弓满劲箭加冲人决起百余尺红翎白镞随倾斜将军仰笑军吏贺五色离披马前堕雉将雏王建雉吚喔雏出殻毛斑斑觜啄啄学飞未得一尺髙还逐母行旋母脚麦垄浅浅难蔽身逺去恋雏低怕人时时土中鼔两翅引雏拾虫不相离雉塲歌温庭筠茭叶萋萋接烟曙鸡鸣埭上梨花露彩仗锵锵巳合围绣翎白颈遥相妬雕尾扇张金缕髙碎铃素拂骊驹豪绿塲红迹来相接箭发铜牙伤彩毛麦垄桑隂小山晚六虬归去凝笳逺城头却望㡬含情青亩春芜连古苑五言律雉李峤白雉振朝声飞来表太平楚郊疑鳯出陈寳若鸡鸣童子懐仁至中郎作赋成冀君看饮啄耿介独含情五言排律越裳献白雉丁仙芝圣哲符休运伊䕫列上台覃恩丹徼逺入贡素翚来北阙欣初见南枝顾未囘敛容残雪净矫翼片云开驯扰将无惧翻飞幸莫猜甘从上林里饮啄且徘徊越裳献白雉王若嵒素翟宛昭彰遥遥自越裳冰清朝暎日玉羽夜含霜歳月三年逺山川九译长来从碧海路入见白云乡作瑞兴周后登歌美汉皇朝天资孝理惠化且无疆五言絶句上元日放二雉司空图婴网虽皆困褰笼喜共归无心期尔报相见莫惊飞从猎韩偓蹀躞巴陵骏毰毸碧野鸡忽闻仙乐动赐酒玉偏提七言絶句又和畱山鸡薛能五色文胜百鸟王相思兼絶寄芸香由来不是池中物鸡树归时即取将杂题王逢藻池岸匝水仙开满靣香飘玉蝶梅遗事罢书山舘静䑕狼行过雉鸡来送李节度赴镇金宗直鳌背楼台一俯凭海波万里碧千层太平未试龙韬䇿射雉还过竹院僧御定佩文斋咏物诗选巻四百三十二御定佩文斋咏物诗选卷四百三十三钦定四库全书御定佩文斋咏物诗选巻四百三十三鹧鸪类七言古放鹧鸪词栁宗元楚越有鸟甘且腴嘲嘲自名为鹧鸪徇媒得食不复虑机械潜发罹罝罦羽毛摧折触笼籞烟火煽赫惊庖厨鼎前芍药调五味膳夫攘腕左右视齐王不忍觳觫牛简子亦放邯郸鸠二子得意犹念此况我万里为孤囚破笼展翅当逺去同类相唿莫相顾七言律鹧鸪郑谷暖戏烟芜锦翼齐品流应得近山鸡雨昏青艹湖边过花落黄陵庙里啼游子乍闻征袖湿佳人才唱翠眉低相唿相唤湘江阔苦竹丛深春日西侯家鹧鸪郑谷江天梅雨湿江蓠到处烟香是此时苦竹岭无归去日海棠花落旧栖枝春宵思极兰灯暗晓月啼多锦幕垂惟有佳人忆南国殷勤为尔唱愁词鹧鸪韦庄南禽无侣似相依锦翅双双傍马飞孤竹庙前啼暮雨汨罗祠畔拂残晖秦人只解歌为曲越女空能画作衣懊恼泽家非有恨年年长忆凤城归鹧鸪徐夤绣㒒梅兼羽翼全楚鸡非瑞莫争先啼归眀月落边树飞入百花深处烟避烧㡬曽遗逺岫引雏时见饮晴川荔枝初熟无人际啄破红苞坠野田五言絶句江行杂诗钱起行到楚江岸苍茫人正迷秪如秦塞逺格磔鹧鸪啼听山鹧鸪顾况谁家无春酒何处无春鸟夜宿桃花邨踏歌接天晓鹧鸪词李益湘江斑竹枝锦翅鹧鸪飞处处湘云合郎从何处归松滋渡司空图楚岫积郷思茫茫归路迷更堪斑竹驿初听鹧鸪啼长沙杂诗杨基花深衆禽寂格格啼山鹧桡响一灯来人归碧湘夜六言絶句竹枝词刘溥江心濈濈秋影烟外亭亭绿痕帝子祠前别思鹧鸪声里黄昏七言絶句踏歌词刘禹钖春江月出大隄平隄上女郎连袂行唱尽新词欢不见红霞暎树鹧鸪鸣玊仙馆张籍长谿新雨色如泥野水阴云尽向西楚客天南行渐逺山山树里鹧鸪啼日晚归山词施肩吾虎迹新逢雨后泥无人家处洞边谿独行归客晚山里赖有鹧鸪临路啼听吹鹧鸪许浑金谷歌传第一流鹧鸪清怨碧云愁夜来省得曽闻处万里月眀湘水秋放鹧鸪罗邺好倚青山与碧鸡刺桐毛竹待双栖花时迁客伤离别莫向相思树上啼放鹧鸪秋入池塘风露微晓开笼槛看初飞满身金翠画不得无限烟波何处归㑹友不至成彦雄王孙还是负佳期玊马追游日渐西独上郊原人不见鹧鸪飞过落花谿题嘉陵驿张蠙嘉陵路险石和泥行到长亭日已西独倚䦨干正惆怅海棠花里鹧鸪啼初入湖南醴陵界范成大崖栁阴阴夹暝途出山欢喜见平芜一春客梦饱风雨行尽江南闻鹧鸪闽浙之交马祖常闽峤人居罨画图客行只欲望京都笋舆轧轧相思岭秋雨空蒙叫鹧鸪廻衡山县望南岳呈御史完颜正夫修撰龎或简陈孚廻雁峰前一棹孤平波如镜漫菰蒲楚天日落碧云合山北山南闻鹧鸪过三合驿范梈一春归计又蹉跎百粤风光可奈何纵有青山千万叠行人长少鹧鸪多画竹石杨载林前怪石起参差篁竹丛深使客疑如过潇湘江上路鹧鸪啼罢日西时镇江寄王本中台掾萨都拉梅花落尽空吹笛正月半头思逺人两岸好山青不断一江微雨鹧鸪春和经歴杨子承晓发山馆萨都拉梦囬山馆月西斜曙色千峰动紫霞杜宇一声山竹裂鹧鸪飞上野棠花黄亭驿晓起萨都拉积雨莓苔上壁青晓寒山馆梦初醒鹧鸪声里流年度自是行人不忍听送王奏差调福州台哈布哈春水溶溶满鑑湖兰舟长䕶锦屠苏可怜走马闽山路榕叶阴中听鹧鸪山鹧鸪刘基黄茅壠上雨和泥苦竹冈头日色低自是行人行不得莫教空恨鹧鸪啼秋江晚渡图髙启鹧鸪飞尽一洲苹帆带秋云渡逺津底事颦看画中景昨朝曽送渡江人题陈大宅方壶子层层云树图周元昔年曽记秦川客云树参差去欲迷日暮孤舟行不得鹧鸪啼过渭城西潇湘雨意图熊直万木丛深日未晡寒江烟雨翠糢煳东风无限潇湘意却倚篷忩听鹧鸪歇马大径山陈宪章数家烟火隔林塘一树寒花晚自香黄叶坡头聊歇马鹧鸪声里见斜阳题许子厚扇史鑑好山多在石湖西艹色新年绿未齐亭子半开修竹里一帘春雨鹧鸪啼萧臯别业竹枝词沈眀臣田小三郎唱得工七姊妹花开欲红林静三更鹧鸪月谿腥一阵鸬鹚风语儿谿沈眀臣春风来过语儿谿野雉低飞麦浪齐一片桑麻天气绿养蚕时节鹧鸪啼山门孙承恩山门落日望江干云树微茫晚色寒欲向东风歌一曲鹧鸪声里豆花残御定佩文斋咏物诗选卷四百三十三御定佩文斋咏物诗选卷四百三十四钦定四库全书御定佩文斋咏物诗选巻四百三十四乌类五言古城上乌吴均呜呜城上乌翩翩尾毕逋凡生八九子夜夜啼相唿质微知虑少体贱毛衣麤陛下三万歳臣至执金吾城上乌朱超朝飞集帝城犹带夜啼声近日毛虽暖闻弦心尚惊乌夜啼庾信桂树悬知逺风竿讵肯低独怜眀月夜孤飞犹未栖虎贲谁见惜御史讵相携虽言入絃管终是曲中啼晚飞乌虞世基向日晚飞低飞飞未得栖当为归林逺恒长侵夜啼羣鸦咏储光羲新宫骊山阴龙衮时出豫朝阳照羽仪清吹肃逵路羣鸦随天车夜满新丰树所思在腐余不复忧霜露河低宫阁深灯隠鼓钟曙缤纷起寒枝矫翼时相顾冡宰收琳瑯侍臣进鹓鹭髙举摩太清永絶矰缴惧兹禽亦翶翔不以微小故送张兵部孟功廵河分题得屋上乌虞集花发上阳春门开未央曙城柝起羣栖流光散朝羽息影须近檐结巢愿当户辘轳转金井终日灌嘉树七言古乌引雏韦应物日出照东城春乌鵶鵶雏和鸣雏和鸣羽犹短巢在深林春正寒引飞欲集东城暖羣雏䙰褷睥睨髙举翅不及坠蓬蒿雄雌来去飞又引音声上下惧鹰隼引雏乌尔心急急将何如何得比日搜索雀卵噉尔雏乌夜啼王建庭树乌尔何不向别处栖夜夜夜半当户啼家人把烛出洞户惊栖失羣飞落树一飞直欲飞上天廻廻不离旧栖处未眀重遶主人屋欲下空中黑相触风飘雨湿亦不移君家树头多好枝题李尚文少府所蔵枯栁寒鸦图郭钰江边独柳飞羣鸦败枝残叶秋风斜石泉可饮不可啄似闻落日鸣哑哑一段凄凉幽思足忽忆看花过韦曲上林春早听啼莺太液晴波宿黄鹄乌夜啼髙启啼乌惊多栖未久半起疎桐上髙栁灯下佳人颦浅眉机中少妇停纤手月入空闺夜欲深数声犹似听君琴五言律咏乌代杨师道太宗凌晨丽城去薄暮上林栖辞枝枝暂起停树树还低向日终难託迎风讵肯迷只待纎纎手曲里作宵啼乌李峤日路朝飞急霜台夕影寒聨翩依月树迢逓绕风竿白首何年改青琴此夜弹灵台如可託千里向长安恵崇古木寒鸦杨载江上秋云薄寒鸦㪚乱飞未眀常竞噪向晩复争归似怯霜威重仍嫌树影稀老僧修止观写物固精微归鸦髙启哑哑噪夕晖争宿不争飞未逐㝠鸿去长先野鹤归荒邨流水逺古戍淡烟微借问寒林树何枝最可依五言排律应诏咏巢乌杨师道桂树春晖满巢乌刷羽仪朝飞丽城上夜宿碧林陲背风蔵密叶向日逐疎枝仰徳还能哺依仁遂可窥惊鸣雕辇侧王吉自相知七言律楼鸦朱曰藩年年银汉桥成后楼上昏鸦接翅归御史府中栖未穏倡家树里听应稀緑垂槐穂蔵朝雨红入莲衣浴晚晖春去秋来浑底事只输鸿雁塞门飞五言絶句咏乌李义府日里飏朝彩琴中伴夜啼上林多少树不借一枝栖淮阴行刘禹钖簇簇淮阴市竹楼缘岸上好日起樯竿乌飞惊五两絶句陈髙云合虹腰断风囬雨脚斜浅滩屯宿鹭髙树竞栖鸦前谿曲沈眀臣春水前谿长春云绿树齐门前车马散正及曙乌啼山景僧宗泐孤邨带寒鸦逺山涵夕雾渡头人未归落日风吹树七言絶句丹阳送韦参军严维丹阳郭里送行舟一别心知两地秋日晚江南望江北寒鸦飞尽水悠悠枫桥夜泊张继月落乌啼霜满天江邨渔火对愁眠姑苏城外寒山寺夜半钟声到客船宫词王涯鸦飞深在禁城墙多绕重楼复殿旁时向春檐瓦沟上散开双翅占朝光曛黑韩偓古木侵天日已沈露华凉泠润衣襟江城曛黑人行絶惟有啼乌伴夜砧竹枝词孙光宪门前春水白苹花岸上无人小艇斜啇女经过江欲暮散抛残食饲神鸦暴雨初晴楼上晚景苏轼秋后风光雨后山满城流水碧潺潺烟云好处无多子及取昏鸦未到间腊月下旬偶作张耒歳暮烟霜泽国寒晓鸦鸣处是柯山地炉有火尊余酒自起焚香深掩关天逈刘子翚天逈孤帆隠约归茫茫残照欲沈西寒鸦散乱知多少飞向江头一树栖晚风寒林杨万里已是霜林叶烂红那禁动地晚来风寒鸦可是矜渠黠蹋折枯梢不堕枫其二树无一叶万梢枯活底秋江水墨图幸自寒林俱淡笔却将浓墨㸃栖乌晚歩真山民未暝先啼艹际蛩石桥暗渡晩花风归鸦不带残阳老留得林梢一抹红过李湘马定国数树髙槐散乱鸦时于缺处见黄花凉风不断如流水相对胡牀坐日斜晩望周昻烟抹平林水退沙碧山西畔夕阳家无人解得诗人意只有云边数㸃鸦寓居写懐赵沨平陆温风雪半消孤烟篱落隔谿桥趁虚人去林臯静时有晩鸦衔堕樵蔡邨道中杨云翼水连深竹竹连沙邨落萧萧已暮鸦行尽画图三十里青山影里见人家杂诗刘豫寒林烟重暝栖鸦逺寺疎钟送落霞无限岭云遮不断数声和月到山家自赵庄归冠氏元好问杏园红过雪披离杨栁无风绿线齐寒食人家在原野乳鸦墙外尽情啼秋吟黄庚略彴当门石径斜槿篱深䕶野人家炊烟起处江邨晩一片斜阳万㸃鸦枯木寒鸦王恽枯树寒梢冻欲氷野鸦翻影若为情锦鸠唿雨烟林外红杏香中过一生别樊时中亷使余阙光禄桥西惜解携春星欲傍露盘低自来官栁多离思更着城乌在上啼寄别宋濓别来虎豆又生牙尚在扬州卖酒家醉后清狂应不减起拈花弹打鸣鸦囬文髙启风帘一烛对残花薄雾寒笼翠袖纱空院别愁惊破梦东䦨井树夜啼鸦小游仙张羽门外南风吹葛花奕棋人散树阴斜青童睡起浑无事乞与神丹餧白鸦香严寺诗萧宗乌啼霜落夜漫漫风入疎櫺客枕寒戍鼓敲残鸡乱唱半轩眀月照䦨干朝鸦汪元钖景阳钟动晓鸦飞汉殿千官拜玉墀仙仗才移东殿去翩翩栖满万年枝旅夜黄佐沈水烟消腻烛黄疎帷浮动月苍苍栖鸦不避霜风恶绕树数声秋夜长春词谢榛城乌何意夜深啼红杏梢头片月低香冷熏笼人不寐春风吹过玉栏西郊行即事李先芳城南黄叶逐人飞城上寒鸦噪晩饥老树荒邨停落照遥遥山寺一僧归寒鸦图黎民表寒山寂歴野苍苍绕树惊飞不断行画角一声天欲曙金河翻落满城霜归鸦沈眀臣归鸦数㸃晩霞鲜近接平芜逺接天记得小舟双挂席阖庐城外酒楼前书去年临别画疎林暮鸦与季康程嘉燧荒林㡬㸃隔江山犹是离心落照间从此䢴沟自眀月寒鸦无数夜飞还夜泊梁谿范汭樯上乌啼月满滩月和残雪耐人看半炉爇尽沈香火消受篷忩一夜寒御定佩文斋咏物诗选巻四百三十四御定佩文斋咏物诗选卷四百三十五钦定四库全书御定佩文斋咏物诗选卷四百三十五鹊类四言古魏徳讴曹植鹊之疆疆诗人取喻今存圣世呈质见素饥食苕华渇饮清露异于畴昔衆鸟是慕五言古咏鹊萧纪欲避新枝滑还向故巢飞今朝听声喜家信必应归看栁上鹊魏收背歳心能识登春巢自成立枯随雨霁依枝须月眀疑是雕笼出当由抵玉惊间关拂条软囘复振毛轻何独离娄意傍人但未听园树有巢鹊戏以咏之魏澹畏玉心常骇填河力已穷夜飞还绕树朝鸣且向风知来宁自伐识歳不论功早晩时应至轻举一排空山行见鹊巢蒋冽鹊巢性本髙更在西山木朝下清泉戏夜近眀月宿非直避网罗兼能免倾覆岂忧五陵子挟弹来相逐异鹊苏轼昔我先君子仁孝行于家家有五亩园么凤集桐花是时乌与鹊巢鷇可俯拏忆我与诸儿饲食观羣呀里人惊瑞异野老笑而嗟云此方乳哺甚畏鸢与蛇手足之所及二物不敢加主人若可信衆鸟不我遐故知中孚化可及鱼与豭柯侯古循吏悃愊真无华临漳所全活数等江干沙仁心格异族两鹊栖其衙但恨不能言相对空喳喳善恶以类应古语良非夸君看彼酷吏所至号鬼车七言古祝鹊王建神鹊神鹊好言语行人早囘多利赂我今庭中栽好树与汝作巢当报汝即事程俱乌啼未必恶麾去恨不早鹊噪两耳聋主人亦言好安知一喙鸣喜戚自颠倒朝来羣鹊噪不已童稚无知助吾喜羣鹊自与乌争巢慎勿喜欢真误尔鹊有媒吴景奎长林萧萧两干鹊牖户绸缪欣有託雄飞望望杳不归饮啄应怜堕矰缴孀雌哺成孤栖月眀不复从南飞迢迢织女隔银浦风多巢冷将畴依花间双鹊能占喜来往殷勤道芳意雄鸠佻巧鸩不媒愿得灵修㡬同类斯须衆鹊邀提壶入林绕树声相唿羣飞尽弃遗一鹊同室定偶携诸孤疆疆和鸣如有道求牡深惭雉鸣鷕踰墙钻穴相窥从重叹人而不如鸟五言律咏鹊李峤不分荆山抵甘从石印飞危巢畏风急绕树觉星稀喜逐行人至愁随织女归倘游眀镜里朝夕动光辉五言排律花枝独鹊陈于陛天上成桥罢人间化印迟一从栖上苑那复向南枝拂羽琼花落穿林宝树垂夜飞绕眀月朝语噪晴曦表瑞巢堪咏懐仁鷇可窥皇家时有喜先报九重知七言律鄜州进白野鹊薛能轻毛疉雪翅开霜红觜能深练尾长名应玉符朝北阙色柔金性瑞西方不忧云路填河逺为对天颜送喜茫从此定知栖息处月宫琼树是仙乡鹊韩偓偏承雨露润毛衣黑白分眀衆所知髙处营巢亲凤阙静时闲语上龙墀化为金印新祥瑞飞向银河旧路岐莫怪天涯栖不穏託身须是万年枝鹊徐夤神化难原瑞即开雕陵毛羽出尘埃香闺报喜行人至碧汉填河织女囬眀月解随乌绕树青铜宁愧雀为台琼枝翠叶庭前植从待翩翩去又来鹊韩溉才见离巢羽翼开尽能轻飏出尘埃人开树好纷纷占天上桥成草草囬㡬度送风临玉户一时传喜到粧台若教颜色如霜雪应与清平作瑞来五言絶句咏礼部尚书㕔后鹊苏颋懐印喜将归窥巢恋且依自知栖不定还欲向南飞夜飞鹊蒋冽北林夜方久南月影频移何啻飞三匝犹言未得枝黄筌鹊雏文同短羽已䙰褷弱胫方屴岌母也向何处开口犹仰食王若水梨花山鹊张雨山鹊语查查惊飞白雪花清眀人载酒寒食客思家七言絶句闺情李端月落星稀天欲眀孤镫未灭梦难成披衣更向门前望不忿朝来喜鹊声山鹊司空图多惊本为好毛衣只赖人怜始却归衆鸟自知颜色减妬他偏向眼前飞喜山鹊初归司空图翠衿红觜便知机久避重罗穏处飞只为从来偏䕶惜忩前今贺主人归其二阻他罗网到柴扉不奈偷仓雀转肥赖尔林塘添景趣剩留山果引教归阁下昼眠蔡襄急雨初收宫殿眀红薇花落暑风清忽传午漏惊残梦寂寂西轩喜鹊声寓壶源僧舍吴儆归来闭户还髙枕忩隙微通月影斜风急忽惊乌鹊起空堦蔌蔌堕松花山家刘因马蹄踏水乱眀霞醉袖迎风受落花怪见谿童出门望鹊声先我到山家御定佩文斋咏物诗选巻四百三十五御定佩文斋咏物诗选卷四百三十六钦定四库全书御定佩文斋咏物诗选卷四百三十六鸠类四言古魏徳讴曹植斑斑者鸠爰素其质昔翔殷郊今为魏出朱目丹趾灵姿诡类载飞载鸣彰我皇懿五言古白浮鸠吴均瑯琊白浮鸠紫翳飘陌头食饮东莞野栖宿越王楼春鸠元稹春鸠与百舌音响讵同年如何一时语俱得春风怜犹知造物意当春不生蝉免教争叫噪沸渭桃花前鸠隠汪应轸鸣鸠拂其羽四海皆阳春秋风起鶗鴂蓬棘深蔵身时哉有显晦微鸟灵于人孰谓鸠性拙而同凤与麟七言古青鸠词徐照劳劳复劳劳生人半行客今人行古道古道有行役相逢莫等闲相离易疎隔殷勤红杏花彻宵对芳席眀年花开人东西青鸠食花旧处啼题画张邦竒鸠性爱雨花爱晴同倚东风不同情春光二月浓于酒双鸠醉寐不复鸣双鸠不鸣花相语无令鸠醒叫天雨五言絶句西窓昼雨黄镇成三春惊过半霪雨洒窓西鹊脑添炉炷春鸠隔树啼七言絶句初晴游沧浪亭苏舜钦夜雨连眀春水生娇云浓暖弄微晴帘虚日薄花竹静时有乳鸠相对鸣絶句苏轼柴桑春晩思依依屋角鸣鸠雨欲飞昨日已收寒食火吹花风起却添衣清眀日晩晴沈与求正好园林借落英细风吹雨湿清眀墙阴旱渇休无赖自有鸣鸠解唤晴曾宏父将往霅川见内相叶公以诗为别次其韵以自见沈与求墙根啁啾百鸟闹最爱乳鸠来唤晴日永春闲深院落渠能便当管絃声邨居秋暮薛季宣风廽偃水縠纹平林末他山笔架横场圃未闲黄叶下鹁鸠啼雨忽啼晴春日即事周昻冻栁僵榆未改容狐裘貂㡌尚宜风欲寻把酒浑无处春在鸣鸠谷谷中即事周昻杨花颠倒入帘栊睡鸭香残碧雾空尽日寻诗寻不得鹁鸪声在梦魂中雨中过山髙启春云晻霭涧奔浑风雨行人过一邨不似家山深竹里乳鸠啼午未开门棃花锦鸠张以宁一枝新雨带啼鸠唤起春寒枝上头説与朝来啼太苦洗粧才了不禁愁题棃花锦鸠图程本立万花深处语黄鹂花底能无挟弹儿自在雨鸠春寂寂一枝晴雪立多时题鸣鸠拂羽图胡俨日暖风暄泪竹斑鸣鸠拂羽树林间眼中正是春光好唿雨唿晴莫等闲题棃花斑鸠图王恭绣颈斓斑锦翼齐梁园春树好飞栖乐游年少偏嫌雨莫向花间自在啼过相湖懐悦扁舟飞出相湖东花片红穿树底风才听前邨鸠唤雨斜阳又在暮云中斑鸠钱逊闘草归来女伴寻游丝飞絮恼春心紫鸠声歇炉烟冷门掩棃花暮雨深春郊即事宋登春春风袅袅夕阳西芳艹菲菲杨栁堤行尽谿山有茅屋青林深处一鸠啼长幅蠒纸倣叔眀李日华逺山烟重树萋萋潮落沙寒水一谿独坐茅亭无一事晴鸠啼过雨鸠啼暮春入栖霞山寻张文寺纪青山气阴阴出荷锄才分𤓰子又挑蔬倦来芍药花前卧带雨鸣鸠过艹庐春寒张宇初烟雨声中酒梦残蘼芜添绿又春䦨鹁鸠唤处西风急自是杨花惹暮寒御定佩文斋咏物诗选巻四百三十六御定佩文斋咏物诗选卷四百三十七钦定四库全书御定佩文斋咏物诗选巻四百三十七莺类五言古白田马上闻莺李白黄鹂啄紫椹五月鸣桑枝我行不记日误作阳春时蚕老客未归白田已缲丝驱马又前去扪心空自悲闻早莺白居易日出眠未起屋头闻早莺忽如上林晓万年枝上鸣忆为近臣时秉笔直承眀春深视艹暇旦暮闻此声今闻在何处寂寞浔阳城鸟声信如一分别在人情不作天涯意岂殊禁中听闻晩莺髙启昨歳闻孤啭绿阴山院行今朝寝斋雨重听独含情西涧多乔木何为亦到城黄鸟日来啼胡宗仁黄鸟弄羙响日啼檐间树檐树多佳阴覆我庭前路主人懒出门坐卧送宵曙若云此中非黄鸟亦应去七言古侍从宜春苑奉诏赋龙池柳色初青听新莺百啭歌李白东风已绿瀛洲艹紫殿红楼觉春好池南栁色半青青萦烟嬝娜拂绮城垂丝百尺挂雕楹上有好鸟相和鸣间关早得春风情春风巻入碧云去千门万户皆春声是时君王在镐京五云垂辉耀紫清仗出金宫随日转天廻玉辇绕花行始向蓬莱看舞鹤还过若听新莺新莺飞绕上林苑愿入箫韶杂凤笙听莺曲韦应物东方欲曙花㝠㝠啼莺相唤亦可听乍去乍来时近逺才闻南陌又东城忽似上林翻下苑绵绵蛮蛮如有情欲啭不啭意自娇羗儿弄笛曲未调前声后声不相及秦女学筝指犹涩须臾风暖朝日暾流莺变作百鸟喧谁家懒妇惊残梦何处愁人忆故园伯劳飞过声局促戴胜下时桑田緑不及流莺日日啼花间能使万家春意闲有时断续听不了飞去花枝犹袅袅还栖碧树鏁千门春漏方残一声晓听莺曲杨维桢紫骝踏花云满足南陌东阡日驰逐不如幽谷黄衣郎好音绵蛮出深木邻家女儿愁别离杨花却傍珠帘飞楼前关山人未归奈何奈何啼黄鹂四禽图李东阳金堤栁色黄于酒枝上黄鹂娇胜栁歌喉宛转色娉婷种种春光无不有春来何迟去何速囬首红颜忆骑竹急须携酒听黄鹂莫待杨花眯人目秋莺歌僧宗泐千林入秋露气清林中尚有黄莺声似与羣蝉争意气东林飞过西林鸣向来春风花满城栁条拂地如长缨绵绵蛮蛮断复续千人万人侧耳听髙楼半醉客阁停吹笙白马贵公子挟弹不敢惊此时胡为不喜听奈何节序移人情只合深蔵缄尔口亦有妬尔金衣眀反舌无声良已久伯劳布谷俱潜形秋莺秋莺尔能翩然入幽谷老翁歌诗送尔便觉心和平五言律咏莺李峤芳树杂花红羣莺乱晓空声分折杨吹娇韵落梅风写啭清絃里迁乔暗木中友生若可冀幽谷响还通咏黄莺孙处睍睆度花红间关乱晓空乍离幽谷日先转上林风翔集春台侧低昻锦帐中声诗辩抟黍比兴思无穷听宫莺王维春树绕宫墙春莺啭曙光忽惊啼暂断移处弄还长隠叶栖承露攀花出未央游人未应返为此始思乡莺声罗隠井上梧桐暗花间雾露稀一枝晴复暖百啭是兼非金屋梦初觉玉关人未归不堪闲日听因尔又沾衣闻莺杨万里过雨谿山浄新晴花栁眀来穿两好树别作一家声故欲撩诗兴仍添懐友情惊飞苦难见那更绿阴成五言排律早春雪中闻莺韩愈朝莺雪里新雪树眼前春带涩先迎气侵寒巳报人其矜初听早谁贵后闻频暂啭那成曲孤鸣岂及辰风霜徒自保桃李讵相亲寄谢幽栖友辛勤不为身莺出谷钱可复玉律阳和变时禽羽翮新载飞初出谷一啭巳惊人拂栁宜烟暖冲花觉路春迎风翻翰疾向日弄吭频求友心何切迁乔幸有因华林饶玉树栖託及芳晨莺出谷张鹭弱质随俦匹迁莺正及春乘风音响逺映日羽毛新已得辞幽谷还将脱俗尘鸳鸾方可慕鷰雀逈无邻游止知难屈翻飞在此伸一枝如借便终冀託深仁栁陌听早莺陶翰忽来枝上啭还似谷中声乍使香闺静偏伤逺客情间关难辨处断续若频惊玉勒留将久青楼梦不成千门候晓发万井报春生徒有知音赏惭非臯鹤鸣禁林闻晓莺陆扆曙色分层汉莺声绕上林报花开瑞锦催栁绽黄金断续随风逺间关送月沈语当温树近飞觉禁林深绣户惊残梦瑶池转好音愿将栖息意从此沃天心七言律流莺李商隠流莺漂荡复参差度陌临流不自持巧啭岂能无本意良辰未必有佳期风朝露夜阴晴里万户千门开闭时曾苦伤春不忍听凤城何处有花枝宫莺徐夤领得春光在帝家早从深谷出烟霞闲栖仙禁日边栁饥啄御园天上花睍睆只宜陪阁凤间关多是问宫娃可怜鹦鹉矜言语长闭雕笼歳月賖早莺僧贯休何处经年絶好音暖风催出啭乔林羽毛新刷陶潜菊喉舌初调叔夜琴蔵雨并栖红杏密避人双入绿杨深晓来枝上千般语应共桃花説旧心莺梭谢宗可自织春风金缕衣穿红度翠往来飞栁堤暗卷丝千尺花坞横抛锦万机时见枝头捎蝶去不愁壁上化龙归羞同杼轴劳红女一掷迁乔愿有违禁中闻莺章懋禁苑花深昼漏迟莺声遥在万年枝不随舞袖歌金缕却伴仙韶奏玉墀长信梦囬欹枕处𤨏闱吟罢倚䦨时东风空费如簧舌不道眀廷有凤仪春暮见莺石珤百花开尽见莺流一啭能添数种愁巧舌傍人何太苦春光随水已难留心惊陌上谁家笛梦破城南少妇楼栁色万行听不断莫牵诗思到扬州初自彭城山行闻莺王世贞水宿逶迤不计程有无春事未分眀白门渡口逢三月黄鸟行边始一声句向清时稀感慨官因迟暮减心情祗园桃李花如锦秪为游人特底生新莺屠隆初来阁外弄春晖上下花间试学飞小语未全调玉管薄寒深自䕶金衣龙池万栁栖应怯紫殿千门见总稀九十韶华愁易老啼残红药緑阴肥秋莺廖孔说喈喈秋老曙河斜嫩麴清尘浸露华黄叶误求空谷友丹枫虚拟上阳花蒹葭漠漠逢归燕杨栁萧萧伴暮鸦珠箔玉楼絃管日金衣谁料尚天涯五言絶句咏黄莺儿郑愔欲啭声犹涩将飞羽未调髙风不借便何处得迁乔江行钱起秋风动客心寂寂不成吟飞上危樯立莺啼报好音洛阳陌顾况莺声满御堤堤拂栁丝齐风送名花落香红衬马蹄残莺雍裕之花䦨莺亦懒不语似含情何言百啭舌惟余一两声早起李商隠风露澹清晨帘间独起人莺花啼又笑毕竟是谁春春中司空图伏熘侵阶润繁花隔竹香娇莺方晓听无事过南塘退居漫题司空图花缺伤难缀莺喧奈细听惜春春已晩珍重艹青青晓起闻莺赵孟頫暑气晓来清时时闻逺莺还思故园路松下绿苔生晩春即事朱徳润谁道林莺老金衣薄更新春来复春去老却听莺人新莺袁凯芳树何年到西园梦里惊不须重听汝只是旧时声寄都主事穆李梦阳江艹唤愁生思君黄鸟鸣遥心将夜月同满阖闾城送王生北行李梦阳朝散午门西春风起御堤上林花半发㡬处早莺啼舟中杂咏徐霖绿树坐黄鹂青秧㸃白鹭睡起倚船窗知是江南路闲居南元善碧窗红药砌青简緑牙籖花落莺啼树风囬燕入帘春晩章士雅春雨过前谿垂杨树树低绿窗人不语惟有晓莺啼六言絶句莺李中羽毛特异诸禽出谷堪听好音薄暮欲栖何处雨昏杨栁深深湖上张宪红杏墙边粉蝶绿杨窗外黄鹂何处春光最好蹋青人在苏堤杂咏马臻堤晩游人争渡花密流莺乱鸣近水亭台栁色转山楼观钟声其二楚尾吴头旧梦水边山际闲情一夜杏园风急等闲吹老莺声郊居袁凯日转花阴傍户雨余山色沿堤一双蝴蝶对舞㡬箇莺儿乱啼六言顾清园林日日春风市喧不到墙东犬卧落红篱下莺啼新绿阴中春游李濓太乙宫前栁色天清寺口莺啼暖风吹面酒醒斜日穿花路迷七言絶句过刘五李颀洛阳一别棃花新黄鸟飞飞逢故人携手当年共为乐无惊蕙艹惜残春漫兴杜甫眼见客愁愁不醒无赖春色到江亭即遣花开深造次便教莺语太丁宁寒食寄京师诸弟韦应物雨中禁火空斋冷江上流莺独坐听把酒看花想诸弟杜陵寒食艹青青春思韦应物野花如雪绕江城坐见年芳忆帝京阊阖晓开凝碧树曾陪鹓鹭听流莺赠逺顾况暂出河边思逺道却来窗下听新莺故人一别㡬时见春草还从旧处生送郭秀才顾况故人曽任丹徒令买得青山拟独耕不作艹堂招逺客却将垂栁借啼莺移家别湖上亭戎昱好是春风湖上亭栁条藤蔓系离情黄莺久住浑相识欲别频啼四五声春霁花萼楼南闻宫莺杨凌祥烟瑞气晓来轻柳变花开共作晴黄鸟逺啼鳷鹊观春风流出凤凰城春兴武元衡杨柳阴阴细雨晴残花落尽见流莺春风一夜吹乡梦又逐春风到洛城和武相公春晓闻莺杨巨源语恨飞迟天欲眀殷勤似诉有余情仁风已及芳菲节犹向花谿鸣㡬声宫词王建鸳鸯瓦上瞥然声昼寝宫娥梦里惊元是君王金弹子海棠花下打流莺和门下武相公春晓闻莺王建侵黑行飞一两声春寒啭小未分眀若敎更解诸余语应向宫花不惜情残春曲白居易禁苑残莺三四声景迟风慢暮春情日西无事墙阴下闲踏宫花独自行春词施肩吾黄鸟啼多春日髙红芳开尽井边桃羙人手暖裁衣易片片轻云落剪刀山中送友人施肩吾欲折杨枝别恨生一重枝上一啼莺乱山重叠云相掩君向乱山何处行江南春杜牧千里莺啼绿映红水邨山郭酒旗风南朝四百八十寺多少楼台烟雨中访友人幽居雍陶落花门外春将尽飞絮庭前日欲髙深院客来人未起黄鹂枝上啄樱桃待漏院吟刘邺玉堂帘外独迟迟眀月初沈勘契时闲听景阳钟尽后两莺飞上万年枝晓登成都迎春阁刘驾未栉凭栏眺锦城烟笼万井二江眀香风满阁花满树树树树头啼晓莺和袭羙春夕陪崔谏议樱桃园宴陆龟蒙佳人芳树杂春蹊花外烟蒙月渐低㡬度艶歌清欲转流莺惊起不成栖鹂司空图不是流莺独占春林间彩翠四时新应知拟上屏风画偏坐横枝亦向人杨柳枝夀盃词司空图灞亭东去彻隋堤赠别何须醉似泥万里往来无一事便帆轻拂乱莺啼早入谏院郑谷紫云重叠抱春城廊下人稀唱漏声偷得微吟斜倚柱满衣花露听宫莺黄莺郑谷春云薄薄日辉辉宫树烟深隔水飞应为能歌系仙籍麻姑乞与女真衣幽斋僧齐已幽院才容箇小庭疎篁低短不堪情春来犹赖邻僧树时引流莺送好声独卧王安石茅檐午影转悠悠门闭青苔水乱流百啭黄鹂看不见海棠无数出墙头示西林可师朱子身世年来欲两忘一春随意住僧房行逢旧隠低囬久绿树莺啼清昼长五月闻莺范成大桑阴浄尽麦头齐江上闻莺每歳迟不及晓风鹎鵊子迎春啼到送春时其二一声初上最髙枝忙杀呕哑百舌儿老尽西园千树绿却怜槐眼正迷离晩春田园杂兴范成大雨后山家起较迟天窗新色半熹微老翁敧枕听莺啭童子开门放燕飞新凉徐玑水满田畴稻叶齐日光穿树晓烟低黄莺也爱新凉好飞过青山影里啼越州歌汪元量年年宫栁好春光百啭黄鹂遶建章冶杏夭姚红胜锦牡丹屏里燕诸王宫词花蕊夫人侍女争挥玉弹弓金丸飞入乱花中一时惊起流莺散踏落残花满地红城西游刘秉忠昨朝信马凤城西鞭约垂杨过小堤春色满园花胜锦黄鹂只拣好枝啼栁下听莺许有孚阴阴烟翠足潜身其奈娇喉百啭新却忆当年阊阖晓恩袍光照上林春到京师杨载城雪初消荠菜生角门深巷少人行栁梢听得黄鹂语此是春来第一声题黄鹂海棠图陈旅二月园池蜀锦殷多情宫鸟喜来看上林春色浓于酒莫把黄金铸弹丸和马伯庸学士拟古宫词贡师泰云影微开日脚垂杏花深院落游丝不知谁动秋千索惊起黄鹂过别枝京城春日纳延官牐氷消绿漫堤落花流水五门西黄鹂不管春深浅飞入南城树上啼次韵赵祭酒城东宴集纳延金河流水碧粼粼御柳烟销曙色新黄鸟只愁春去逺隔窗唿醒看花人即席用苏世贤韵送郭子昭许谦揽辔春风入骏蹄两堤烟柳䕶晴谿黄莺自有留人意相对残红不忍啼湖光山色楼口占顾瑛雨随牛迹坡坡緑云转山腰树树齐江阁晩添凉似洗隔林时有野莺啼春日幽居马臻浅浅春风尚带寒日斜香篆半烧残杏花一树开如锦怕触啼莺不倚䦨邨中书事马臻轧轧缲车艹屋低新篁带箨出檐齐莺雏未省逢人避直向路傍花上啼赋得闻莺送客朱恬烄隔市炊烟曙色迟小城初霁落花时娇莺歴歴啼芳树不解春风有别离闰三月有感髙启绿树残莺偶一鸣听来方解忆山行今年不是逢余闰已过春光半日程春夜沈应半轮月映杏梢头小院朱帘却上钩莺怯轻寒犹未睡画栏西畔替人愁黄莺李东阳柳花如雪满春城始听东风第一声梦里江南旧时路隔谿烟雨未分眀新春谩兴刘玉杖藜门外问浮槎路隔谿南处士家梅子渐肥栀子瘦黄鹂啼尽雨中花雨中过匏菴先生园居陈章海月菴前景自清更看疎雨快吟情红芳落尽还堪赏緑树黄鹂三五声京馆闻莺祝允眀天风吹出掖垣声浏亮缑山午夜笙错认阊门折杨柳一时飞梦满江城白雀返棹李王二子送余过虞山下作王宠随山髙下野人家春夏林深不断花可奈流莺千百啭阴阴绿树映红霞絶句苏濓新笋抽林与屋齐乱红飞过画䦨西流莺不管春来去坐向绿阴深处啼春尽日闻莺孙艾正愁春去对春风忽听莺啼碧树丛无数飞花向帘幕将愁尽入一声中愚公园春酌谢榛共醉春风且放情白云无定若浮名好花开落寻常事遮莫黄鹂不住声早夏示殿卿李攀龙长夏园林黄鸟来百花春酒复新开人生把酒听黄鸟黄鸟一声酒一杯徐汝思见过林亭李攀龙五柳阴阴逼酒清一杯须见故人情明朝马上听黄鸟不似尊前唤友声饮钱大花树下吴孺子平堤水漫小红香醉后风来花满床无奈黄鹂仍劝酒数声飞过竹边墙鹫岭寺寄友人吴兆水漫长桥深复深寺门花密柳阴阴寻余只在莺声里不听莺声何处寻御定佩文斋咏物诗选巻四百三十七御定佩文斋咏物诗选卷四百三十八钦定四库全书御定佩文斋咏物诗选巻四百三十八燕类五言古咏双燕鲍照双燕戏云崖羽翰始差池出入南闺里经过圵堂陲意欲巢君幕层楹不可窥沈吟芳嵗晩徘徊韶景移悲歌辞旧爱衔泪覔新知其二可怜云中燕旦去暮来归自知羽翅弱不与鹄争飞寄声谢飞鹄徃事子毛衣琐心诚贫薄叵吝莭荣衰隂山饶苦雾危节多劲威岂但避霜雪当儆野人机双燕离简文帝双燕有䧺雌照日两差池衔花落北户逐蝶上南枝桂栋本曾宿虹梁早自窥硕得长如此无令双燕离新燕简文帝新禽应莭归俱向吹楼飞入帘惊钏响来忩碍舞衣和晋安王咏双燕庾肩吾可怜幕上燕差池弄羽衣夜夜同巢宿朝朝相对飞衔泥瞻乐善相贺奉英徽秋蝉行寂寞恋此未辞归咏檐燕庾肩吾双燕集兰闺双飞髙复低向户疑新箔登巢识故泥依櫩本相贺近幕愿同栖赠杜容成吴均一燕海上来一燕髙堂息一朝相逢遇依然旧相识问余来何迟山川㡬纡直答言海路长风驶飞无力昔别缝罗衣春风初入帷今来夏欲晩桒扈薄树飞咏燕燕于飞应诏江总二月春晖晖双燕理毛衣衔花弄靃靡拂叶隠芳菲或在堂间戏多従幕上飞若作仙人履终向日南归咏衔泥双燕萧诠衔泥金屋外表瑞玉筐中学飞疑汉妾巢幕惮吴宫爪截还犹短窠成新尚空讵并零陵石飞舞逐春风赋得檐燕皇甫冉拂水竞何忙傍檐如有意翻风去每逺帯雨归偏驶今君裁杏梁更欲年年去赋得巢燕送客钱起能栖杏梁际不与黄雀羣夜影寄红烛朝飞髙碧云含情别故侣花月惜春分赋得早燕送别李益碧草缦如线去来双飞燕长门未有春先入班姬殿梁空绕复息檐寒窥欲徧今至随红蕚昔还悲素扇一别无秋鸿差池讵相见燕诗示刘叟白居易梁上有双燕翩翩雄与雌衔泥两椽间一巢生四儿四儿日夜长索食声孜孜青虫不易捕黄口无饱期觜爪虽欲弊心力不知疲须臾千来徃犹恐巢中饥辛勤三十日母瘦雏见肥喃喃敎言语一一刷毛衣一旦羽翼成引上庭树枝举翅不回顾随风四散飞雌䧺空中鸣声尽唿不归却入空巢里啁啾终夜悲燕燕尔勿悲尔当返自思思尔为雏日髙飞背母时当时父母念今日尔应知晩燕白居易百鸟乳雏毕秋燕独蹉跎去社日已近衔泥意如何不悟时莭晩徒施工用多人间事亦尔不独燕营窠双燕曲杨慎有鸟名飞燕雌䧺自相将饮君玉池水巢君文杏梁羙人当轩坐恐涴罗衣裳请君驱除之君怜不忍伤雏生八九子娇爱比鳯凰鸣声何啾啾闻我庭东厢习飞还不逺堕坠双扉旁主人戒庐儿毛羽无摧戕不啄五株桃不啑五亩粱秋风徔西起翩翩向南翔昔为黄口儿今为乌衣郎辞巢谢主人华屋恩难忘愿主夀千嵗歳歳巢君堂七言古赋得戏燕俱宿虞世基大厦初构与云齐归燕双入正衔泥欲绕歌梁向舞阁偶为仙履徃兰闺千里争飞会难并聊向吴宫比翼栖燕衔泥韦应物衔泥燕声喽喽尾涎涎秋去何所归春来复相见岂不解决絶髙飞碧云里何为地上衔泥滓衔泥虽贱意有营杏梁朝日巢欲成不见百鸟畏人林野宿翻遭网罗俎其肉未若衔泥入华屋燕衔泥百鸟之智莫与齐春燕词王建新燕新燕何不定东家緑池西家井飞鸣当户影悠扬一遶檐头一遶梁黄姑説向新妇女去年堕子汚衣箱已䏻辞山复过海幸我堂前故巢在求食甚勿爱髙飞空中饥鸢为尔害辛勤作窠在画梁硕得年年主人爱亰城燕纳延三月亰城寒悄悄燕子初来怯清晓河堤栁弱氷未消墙角杏花红蕚小主家帘幕重重垂衔芹却向檐间飞託巢未稳井桐坠翩翩又向天南归君不见旧时王谢多楼阁青𤨏无尘卷珠箔海棠花外春雨晴芙蓉叶上秋霜薄五言律咏燕李峤天女伺辰至𤣥衣澹碧空差池沐时雨颉颃舞春风相贺雕阑侧双飞翠幕中忽惊留爪去犹兾识吴宫咏燕张九龄海燕何微眇逢春亦暂来岂知泥滓贱只见玉堂开绣户时双入华轩日㡬回无心与物竞鹰隼莫相猜双燕杜甫旅食惊双燕衔泥入此堂应同避燥湿且复过炎凉养子风尘际来时道路长今秋天地在吾亦离殊方归燕杜甫不独避霜雪其如俦侣稀四时无失序八月自知归春色岂相访衆雏还识机故巢倘未毁㑹傍主人飞空梁渃燕泥顾况巻幕差池燕常衔浊水泥为黏珠履迹未等画梁齐旧㸃痕犹浅新巢缉尚低不縁频上落那得此飞栖洞房燕张祜清晓洞房开佳人喜燕来乍疑钦上动轻似掌中廻暗语临忩户深窥傍镜台妆成正含思莫拂画梁埃燕罗隠不必嫌漂露何妨养羽毛汉妃金屋逺卢女杏梁髙野迥双飞急烟晴对语劳犹胜黄雀在栖息是蓬蒿燕雏吴融掠水身犹重偎风力尚㣲瓦苔难定立檐雨忽喧归未识重溟逺先愁一叶飞衔泥在他日両两占春晖赠燕李宴王谢堂前燕秋风又送归向人如惜别入户更低飞海阔迷烟岛楼髙近落晖不知徔此去㡬日到乌衣雪中燕杨基燕雪两差池相兼拂绣帏玊楼迷故垒珠箔见乌衣斜讶冲花落轻疑掠絮飞晓寒人未起还认画梁归题緑栁紫燕圗王裦緑栁夏依依差池𤣥鸟飞蹴花随别骑衔絮㸃征衣隋渚晴烟暝章台夕照微衡门相託久应傍主人归归燕施敬已知秋社近更绕画梁飞主人岂不念天时难独违双归辽海逺对语夕阳稀花雨重来日故巢还是非赋得燕燕于飞方九叙小院百花香轻帘双燕翔影随春陌近声入午风凉趂蜨廻雕砌衔花赴彩梁空闺朝复暮徒切画睂长春燕潘之恒海燕留空垒逢春㡬度归引雏将唶唶识主故依依解语欺黄鸟谋身尚黑衣莫嫌泥滓汚曾向玉楼飞五言排律归燕武元衡春色遍芳菲闲檐双燕归还同旧侣至来遶故巢飞敢望烟霄达多惭羽翮㣲衔泥傍金砌拾蘂到荆扉云海经时别雕梁长日依主人能一顾转盻自光辉归燕词李建勲羽翼势虽㣲云霄亦可期飞翻自有路鸿鹄莫相嗤待侣临书幌寻泥傍藻池冲人穿栁径捎蝶绕花枝广厦来应徧深宫去不疑雕梁声上下烟浦影参差旧地人濳换新巢雀谩窥双双暮归处疎雨满江湄七言律燕郑谷年去年来来去忙春寒烟溟渡潇湘低飞緑岸和梅雨乱入红楼拣杏梁闲几研中窥水浅落花径里得泥香千言万语无人㑹又逐流莺过短墙雏燕张𢎞范羽毛香润态含痴睡足云兜力尚㣲唤母但䏻啾唧语恋巢犹倦徃来飞薰风庭院帘初巻渃日池台人乍归白鳯赤龙浑异事争如随分着乌衣燕刘壎万里来徔海外邨定巢时听语频频帘风半卷重门晓社雨初晴二月春尾上系诗成徃事掌中学舞是前身华堂茅屋依然坐几处相逢旧主人睡燕谢宗可补巢衔罢落花泥困顿东风倦翼低金屋昼长随蝶化雕梁春尽怕莺啼魂飞汉殿人应老梦入乌衣路转迷却怪卷帘人唤醒小桥深巷夕阳西白燕时大本春社年年带雪归海棠庭院月争辉珠帘十二中间卷玊剪一双髙下飞天下公侯夸紫颔国中俦侣尚乌衣江湖多少闲鸥鹭宜与同盟伴钓矶燕泥瞿佑水溢芹塘过晩潮土膏滋润长兰苕緑杨影里和烟拾红杏香中带雨调旧垒绸缪惟恨晩空梁零落可怜宵贪髙笑尔双乌鹊结得危巢易动揺白燕顾清海国年年傍社归春来争讶羽毛非不经乳穴移仙骨似剪齐纨作舞衣已化玊钗空怅望未消红缕故依稀月明昨夜风帘动惊起还随白练飞白燕次希大韵储巏归来海国㡬隂晴顾影翻疑梦未明暮渚掠廻宜月淡秋林辞去着霜轻却愁太洁还多忌所幸同羣不异声十载长安衣化尽为渠揺曳转闗情燕朱讷三月巢干雏未成茅堂来徃日营营説残午梦千声巧剪破春愁两尾轻宫栁隂浓金锁合水芹香细緑波晴画阑十二无人倚一半梨花一半莺和顾汝和玉河见白燕黎民表杏花桃叶尽芳菲曲水春风半掩扉玉羽乍窥池上影霓裳如舞月中衣画梁多是无心绕金屋谁同作伴飞回首鳯笙云路杳雕笼争道不如归其二曾是乌衣国里身玊楼琼榭换丰神双飞剪出机中素独立妆成掌上人月下歩揺花有态水边飘动袜生尘梁园词客难成赋洛浦相逢总未真玉燕朱之蕃露湛秋空送尔归乗春海国带霜飞晶莹好入霓裳队剪掠分将鹤羽翚翠袖投来天兆瑞梅梁栖处月垂辉琼花珠树移根易何似珍禽忆旧扉白燕朱之蕃入听呢喃旧语譁惊㸔玉质㸃檐牙乌衣国里谁同侣白板扉中自一家掠水影随氷尽泮穿檐光透月初斜上林来徃翻飞处嬝嬝梨花更栁花应制题扇申时行羣芳烂熳吐春辉双燕差池雪羽飞玳瑁梁间寒色莹水晶帘外曙光㣲轻翻玉剪穿花过试舞霓裳带月归一自衔恩金屋里年年送喜傍慈帏五言絶句燕巢军幕宋之问非闗怜翠幕不是厌朱楼故来呈燕颔报道欲封侯春燕徐璧双燕今朝至何时发海濵窥人向檐语如道故乡春长相思张继辽阳望河县白首无人见海上珊瑚枝年年寄春燕淮隂行刘禹钖何物令侬羡羡郎船尾燕衔泥趂樯竿宿食长相见古宫词皮日休玉枕寐不足宫花空触檐梁间燕不睡应怪夜明帘杂诗梅尧臣燕立茅檐嵴燕衔芹岸泥巢成同养子薄暮亦同栖双燕范成大底处双飞燕衔泥上药栏莫敎惊得去留取隔帘看燕宋无衔得香泥去花间日午时玉人方睡起莫讶巻帘迟春晓于谦昼静暖风㣲帘垂客到稀画梁双燕子不敢傍人飞春曲李梦阳翩翩谁家燕衔泥向何所避人花丛里忽复梁间语社燕吟朱应登不忍轻飞去低徊遶井栏情知归计决祗为别巢难题画李蓘春水流何逺春云暖故饶栁邉双燕子时触最长条六言絶句燕李中豪家五色泥香衔得营巢太忙喧觉佳人昼梦双双犹在雕梁逺归圗陈继杜宇一声春尽杨花千里人归半卷东风罗幕任敎双燕飞飞七言絶句蘓谿亭戴叔伦蘓谿亭上草漫漫谁倚东风十二栏燕子不归春色晩一汀烟雨杏花寒宫燕词杨巨源毛衣似锦语如絃日暖争髙绮陌天几处野花留不得双双飞向御炉前归燕下第后献主司章孝标旧垒危巢泥已落今年故向社前归连云大厦无栖处更遶谁家门户飞归燕杜牧画堂歌舞喧喧地社去社来人不看长是江楼使君伴黄昬犹待倚阑干邨舎燕杜牧汉宫一百四十五多下珠帘闭琐忩何处营巢夏将半茅檐烟里语双双春来燕杜荀鹤我屋汝嫌低不住雕梁画阁也知寛大湏稳择安巢处莫道巢成却不安秋燕司空图从扑香尘拂面飞怜渠只为解相依经冬好近深炉暖何必千巖万水归新燕成彦䧺才离海岛宿江濵应梦笙歌作近隣减省雕梁并头语画堂中有未归人燕来韦荘去嵗辞巢别近邻今年空讶草堂新花间对语应相问可是邨中旧主人燕滕白短羽新来别海阳朱帘髙卷语雕梁佳人未必全听尔正把金鍼绣鳯凰咏燕上主司欧阳澥翩翩双燕画堂开送古迎今几万囘长向春秋社前后为谁归去为谁来送人还呉江道中作蘓舜钦江云春重雨垂垂索寞情懐送客归不愤东流促行棹羡他双燕逆风飞春近四絶句黄庭坚闰后阳和腊里回蒙蒙小雨暗楼台栁条榆荚弄颜色便恐入帘双燕来春日范成大西窗一雨又斜晖睡起熏笼换夹衣莫放珠帘遮洞户从敎燕子作双飞贞燕元好问杏梁双宿复双飞海国争敎只影归想得秋风逼凉冷谢家儿女亦依依卜居李俊民东隣西舎两三家簌簌墙头落枣花惭愧画梁双燕子笑人今日又天涯庚子营又青旧业尹廷髙燕子重寻旧主人呢喃语别㡬经春足间红缕犹无恙巷口斜阳记不真留燕刘秉忠衔泥旧燕垒新巢来徃如辞曲折劳蜗舎虽微足容尔画梁争得几多髙文妇词元淮掠起云鬟赋小诗文忩昼永笋初肥木香架畔蔷薇落帘幕无风燕子飞新燕张𢎞范海棠开后月黄昏王谢楼台寂寂春栁外东风花外雨香泥髙垒画堂新即事赵孟頫湘帘疎织浪文稀白苎新裁暑气㣲庭院日长賔客退绕池芳草燕交飞诮燕马祖常风雨池塘闘颉颃春来秋去一生忙世间多少寛闲境辛苦营巢傍屋梁寄示男武子马祖常烂熳天孙织锦机春风吹雨洗芳菲香泥满地胭脂湿只许新来燕子飞腊日偶题虞集旧时燕子尾毶毶重覔新巢冷未堪为报道人归去也杏花春雨在江南絶句范梈幽人不出户常开看尽春风长緑苔多谢有情双燕子暂时飞去又飞来双燕图赠王惟中傅若金𤣥鸟飞时緑树春湖南烟际徃来频明年社日君何处逢着新巢忆故人燕子词杨维桢燕子来时春雨香燕子去时秋雨凉鸳鸯一生不作客夜夜不离双井塘其二燕子楼头入妾家燕来燕去惜容华祗应韩重相思骨化作湖中并蒂花登双鳯普福宫东楼赠呉道传时周境存隠君同席王逢道人独坐览辉楼海底青天入座流燕子飞来又飞去游丝挂在玉帘钩西湖竹枝钱惟善春日髙楼闻竹枝梨花如雪栁如丝珠帘不被东风卷只有空梁燕子知春兴僧善住三月江南春日长栁隂庭院午风凉离懐漠漠深于海燕子飞来语画梁古宫词朱譲栩宫墙西望对残霞结阵翻飞绕暮鸦帘幕飘揺风动处有情双燕自归家宫词申屠衡青琐春闲漏㸃迟博山香煖翠烟微隔帘谁撼金铃响知是花间燕子归漫兴史迁好风轻雨趂轻雷一洗山川罨画开谁道衡门无过客春深还有燕飞来春日偶成樊阜砚池香沁墨云干酒醒无情懒着冠燕子归迟春欲尽落花吹雨小楼寒春思王谊山暎帘栊水暎忩浣纱人在苎萝江年年三月梨花雨门掩东风燕子双燕李东阳绣户朱帘有路岐别时嫌早到嫌迟主家只解怜毛羽涴尽雕梁不自知春日睡起张泰春眠仍值酒初酣奈可梁间燕二三好梦断来何处续落花风雨满江南春闺词王瑞十二阑干遶玉楼珠帘垂影控金钩多情最是梁间燕泥软花香去复留燕叶权何幸栖君玳瑁梁蔷薇花下趂余香硕教春色年年在不惜双飞日日忙青楼曲王伯稠日长深院小榴开嬾闘红妆傍镜台偏爱双飞双燕语自开珠箔放归来春词宋登春南浦谁家荐緑苹野堂又发楚山春满城芳草烟和雨江燕飞来似识人春日小斋沈野社日方过花正肥闲庭亦自长苔衣柴扉暂启元无事恐有梁间燕子归燕陈价夫暂逐东风别海涯去年营垒是谁家春光浪信江南好到得江南又落花自适李氏虚檐残澑雨纎纎枕簟轻寒晓渐添花落后庭春睡羙呢喃燕子要开帘御定佩文斋咏物诗选卷四百三十八御定佩文斋咏物诗选卷四百三十九钦定四库全书御定佩文斋咏物诗选卷四百三十九白鷴类五言古赠黄山胡公求白鹇李白请以双白璧买君双白鹇白鹇如白练白雪耻容颜照影玉潭里刷毛琪树间夜栖寒月静朝歩落花闲我愿得此鸟翫之坐碧山胡公能辄赠笼寄野人还和梅龙圗公仪谢鹇欧阳脩有诗鹤勿喜无诗鹇勿悲人禽固异性所趋各有宜朝戏青竹林暮栖髙树枝咿呦山鹿鸣格磔野鸟啼声音不相通各以类自随使鹤居笼中垂头似听诗鶢鶋享钟鼓鱼鸟见西施鹇鹤不宜争所争良可知蚍蜉与蚁子为物固已微当彼两交闘勇如闻鼓鼙有心皆好胜未免争是非于我一何薄于彼一何私栏槛啄花卉叫号惊睡儿跳踉两脚长落泊双翅垂何足充翫好于何定妍媸鹇口不能言夜梦以告之主人起谢鷼徔我今几时僮奴谨守䕶出入烦提携逍遥遂栖息饮啄安䧺雌花底弄日影风前理毛衣岂非主人恩报効尔宜思主人今白发把酒无翆睂养鹤鹇又妬我言堪解颐白鹇徐渭野性悦鱼鸟客寓尚笼致正如好竹人借居亦栽莳鹇鸟自南来贸入西河里王孙好法书笼以易吾字墨丝绣雪衣緑罽作裆帔有时转喉中鷕若袅云际日夕湖水波秋树叶微紫送客不出门白玉扫长彗七言古放白鹇篇宋之问故人赠我緑绮琴兼致白鷴鸟琴是峄山桐鸟出吴谿中我心松石青霞里弄此幽絃不能已我心湖海白云垂怜此珍禽空自知着书晩下麒麟阁㓜穉骄痴候门乐乃言物性不可违白鹇愁慕刷毛衣玉徽闭匣留为念六翮开笼任尔飞白鹇杨基棠梨花开满山白白鷴飞来春一色黄鹂紫燕太悤忙不道花间有闲客却嫌香露汚春衣立向湘江暎夕晖鸥鹭相逢莫相妬一双还拂楚烟归七言絶句和孙明府懐旧山雍陶五栁先生本在山偶然为客落人间秋来见月多归思自起开笼放白鹇杏花白鹇蘓轼天公剪刻为谁妍抱蘂游蜂自作团把酒惜春都是梦不如闲客此间看御定佩文斋咏物诗选巻四百三十九御定佩文斋咏物诗选卷四百四十钦定四库全书御定佩文斋咏物诗选巻四百四十鹦鹉类五言古鹦鹉李义府牵弋辞重海触网去层峦戢羽雕笼际延思彩霞端慕侣朝声切离羣夜影寒能言殊可贵相助忆长安鹦鹉聫句同王继学赋马祖常雕笼居啄桃袨服仪采緑南荒孕灵质西颢发丽曲颈绶红萦丝喙棘頳屈玉蓄慧婉含章襮彩粲成缛能言贯珠舌善舞凌云躅金眸肖鞲隼珍畜异巢鹄层塔寳舎利深杯注醽醁流丹曙林度堕翠春洲浴石镜影毰毸铜梁歩陆续题赋吾岂能入贡尔应録七言古赋鹦鹉送偰世南廉使之海南纳延朱崖擅珍鸟鹦鹉独専名满庭榕叶春昼晴飞来却向花间鸣三月蛮江春水緑日斜还傍江头浴弱羽翻风湿翠流爪痕蹴浪珊瑚束间闗更作断肠声水流花落难为情乌台使君午梦醒隔帘细雨春㝠㝠五言律同蔡孚起居咏鹦鹉胡皓鹦鹉殊姿致鸾凰得比肩常循金殿里每话玊阶前贾谊才方达扬䧺老未迁能言既有地何惜为闻天鹦鹉杜甫鹦鹉含愁思聪眀忆别离翆衿浑短尽红觜漫多知未有开笼日空残旧宿枝世人怜复损何用羽毛竒鹦鹉张祜万里去心违奇毛觉自非美人怜解语凡鸟畏多机未胜无丹觜何劳事緑衣雕笼终不恋㑹向故山归鹦鹉杜牧华堂日渐髙雕槛繋红縚故国陇山树羙人金剪刀避笼交翠尾罅嘴静新毛不念三缄事世途皆尔曹咏鹦鹉裴説常贵西山鸟衔恩在玉堂语传明主意衣拂羙人香缓歩寻珠网髙飞上画梁长安频道乐何日徔君王桃花鹦鹉掲傒斯岭外经年别花前得意飞客来唿每惯主爱食偏肥才子怜红觜佳人学緑衣貍奴亦可怕莫自恋芳菲范司马东溟先生怜仆覊孤客旅邀仆观白鹦鹉复饮之以美酒懐恩感意报之以诗吴孺子夫子怜漂泊相邀过草堂尊浮桑落酒鸟出雪衣娘石色寒侵户苔香细入牀醉来如意舞容得旧疎狂鹦鹉马守真永日看鹦鹉金笼寄此生翠翎工刷羽朱咮善含声陇树归还远吴音教乍成雪衣吾惜汝长此伴闺情七言律双鹦鹉白居易緑衣整顿双栖起红觜分眀对语时始觉琵琶絃莽卤方知吉了舌参差郑牛识字吾尝叹丁鹤能歌尔亦知若称白家鹦鹉鸟笼中兼合解吟诗鹦鹉白居易陇西鹦鹉到江东养得今年觜渐红尝恐思归先剪翅每因餧食暂开笼人怜巧语情虽重鸟忆髙飞意不同应似朱门歌舞妓深蔵牢闭后房中鹦鹉殷文珪丹觜如簧翠羽轻随人唿物旋知名金笼夜黯山西梦玉枕晓憎帘外声才子爱竒吟不足羙人怜尔绣初成应縁我是邯郸客相顾咬咬别有情鹦鹉咏罗邺玉槛瑶轩任所依东风休忆岭头归金笼共惜好毛羽红觜莫敎多是非便向郗堂夸饮啄还应祢笔发光辉乗时得路何湏贵燕雀鸾凰各有机咏鹦鹉髙岱一入深笼损翆衣陇云秦树事全非月明万里归心切花落千山旧侣稀栖傍玊楼春昼永梦回金锁曙光微翩翩海燕羣相趂帘幕风髙得意飞鹦鹉张维憔悴君家歴嵗年翆襟䝉宠自湏怜能言肯信真如鳯钩喙应知不类鸢千里云山迷陇树㡬回魂梦绕秦川稲粱未必虚朝夕直为樊笼一惘然五言絶句见鹦鹉有赤色者遂赋黄鲁曾珍翮丹砂耀瑰颠赤玉辉如能解覊绁还并日乌飞七言絶句赴北庭度陇思家岑参西向轮台万里余也知乡信日应踈陇山鹦鹉能言语为报家人数寄书吴宫词白居易淡红花帔浅檀蛾睡脸初开似剪波坐对朱笼闲理曲琵琶鹦鹉语相和宫词王涯敎来鹦鹉语初成久闭金笼惯认名总向春园看花去独于深院唤人声汉宫词鲍溶月暎东忩似玉轮未央前殿絶声尘宫槐花落西风起鹦鹉惊寒夜唤人奉和鹦鹉徐凝毛羽曾经剪处残学人言语道暄寒任敎长被金笼阖也免栖飞雨雪难夕成彦䧺台榭沈沈禁漏初麝烟红蜡透虾须雕笼鹦鹉将栖宿不许鸦鬟转辘轳鹦鹉罗隠莫恨雕笼翆羽残江南地暖陇西寒劝君不用分明语语得分明出转难宫词花蘂夫人禁里春浓蝶自飞御蚕眠处弄新丝碧忩尽日敎鹦鹉念得君王数首诗有懐遂长老刘秉忠堂上笙歌醉耳红牡丹香散一帘风谢家鹦鹉金笼里笑煞池邉緑继翁东家四时词虞集摩挲旧赐碾龙团紫磨无声玉井寒鹦鹉不知谁是客学人言语近阑干滦亰杂咏杨允孚仙娥隠约上帘钩笑倚阑干出殿头鹦鹉临阶唿万嵗白翎深院度清秋西湖春日壮游即事马臻珍禽翆羽养雕笼列向船头尽不同怜煞锦鹦偏解语唤人提挈避东风緃禽沈周秦云越树路悠悠锁掣金铃百怨休中有能言緑衣鸟还唿万嵗一回头无题屠隆千年露液何曾酿五色霞衣不用裁小史调笙铺席罢金笼鹦鹉报花开万厯五年春有献五色鹦鹉者诏入之恭赋沈明臣日御文华説五经鸟言虽巧未曾听长廊上苑东风里寂寂无声对画屏御定佩文斋咏物诗选巻四百四十御定佩文斋咏物诗选卷四百四十一钦定四库全书御定佩文斋咏物诗选卷四百四十一鸜鹆类七言古寳观主白鸜鹆歌韦应物鸜鹆鸜鹆衆皆如漆尔独如玊鸜之鹆之衆皆蓬蒿下尔自三山来三山处子下人间绰约不妆氷雪颜仙鸟随飞来掌上来掌上时拂拭人心鸟意自无猜玉指霜毛与同色有时一去凌苍苍朝逰汗漫暮玊堂巫峡雨中飞暂湿杏花林里过来香日夕依人全羽翼空欲衔环非报徳岂不及阿母之家青雀儿汉宫来徃传消息戏咏子舟画两竹两鸜鹆蘓轼风晴日暖揺双竹竹间对语双鹦鹆鸜鹆之肉不可食人生不才果为福子舟之笔利如锥千变万化皆天机未知笔下鸜鹆语何似梦中蝴蝶飞四禽圗李东阳鸜鹆色不如鹦鹉强向筵前学人语网罗西下陇山空毛羽虽佳不如汝鐡衣金觜双雕楹世间无处无弓矰试听内苑笼中语空诵弥陀六字名七言絶句鸜鹆育雏于贞莭堂东壁壁髙且危二雏堕砌下乃就而哺之悲鸣徬徨如在无人之境予怜之取雏纳之巢纪以一絶陈宪章将雏无力上榱题声断残阳翅忽低髙栋託身君亦误鹪鹩安穏只卑栖题画僧徳祥鸜鹆多情语晓风恼他枝上白头公分明一叚江南思烟雨楼台似梦中御定佩文斋咏物诗选巻四百四十一御定佩文斋咏物诗选卷四百四十二钦定四库全书御定佩文斋咏物诗选四百四十二雀类五言古青雀刘桢翩翩野青雀栖宿茨棘藩朝食平田粒夕饮玉池泉猥出蔚丛中乃至丹山巅沧海雀张率大雀与黄口来自沧海区清晨啄原粒日夕依野株虽忧鸷鸟撃长懐沸鼎虞况复随时起翻飞不可拘寄言挟弹子莫贱隋侯珠雀乳空井中刘孝威逺去条支国心知汉徳休聊栖丞相府过令黄霸羞挟子须闲地空井共寻求辘轳丝绠絶桔槹冬藓周将怜羽翼张谁辞各背游咏雀沈趋肌薄少滋腴色浅非丹翆不惧越王羞宁懐秦后珥傍檐葺寒草循塲啄余穂且欣大厦成焉须鸿鹄志咏雀李孝贞听琴旋蔡子张罗避翟公夕宿寒林上朝飞空井中既并𤣥云曲复变海鱼风一报黄花恵还游万嵗宫空城雀李白嗷嗷空城雀身计何戚促本与鹪鹩羣不随鳯凰族提携四黄口饮乳未尝足食君糠粃余常恐乌鸢逐耻渉太行险羞营覆车粟天命有定端守分絶所欲空城雀孟郊一雀入官仓所食宁损㡬祗虑徃复频官仓终害尔鱼网不在天鸟罗不张水饮啄要自然可以空城里义雀行和朱评事贾岛𤣥鸟䧺雌俱春雷惊蛰余口衔黄河泥空即翔天隅一夕皆莫归哓哓遗衆雏双雀抱仁义哺食劳劬劬雏既迤逦飞云间声相唿燕感雀深恩雀媿扬不殊禽贤难自彰幸得主人书早起闻雀声王问朝闻寒雀喧薄暮亦来归鸣啄自无患丛竹欣相依凉风吹衡宇明月照素帷寄傲北忩下太息徃事非今兹已息交门外车马稀慰我闲居夕嵗寒良不违空城雀僧宗泐啾啾空城雀恋恋空城曲朝傍空城飞暮向空城宿草窠乳子成𡋯土翻身浴不随鳯凰游不畏鹰鹯逐野田岂无黍太仓岂无粟食粟遭网罗食黍伤箭镞丁宁黄口雏饮水懐止足嵗晩虽苦饥全躯保㣲族长短句青雀歌王维青雀翅羽短未能逺食玉山禾犹胜黄雀争上下唧唧空仓复若何青雀歌裴廸动息自适性不曾妄与燕雀羣幸忝鹓鸾早相识何时提㩦致青云青雀歌卢象啾啾青雀儿飞来飞去仰天池逍遥饮啄安涯分何假扶揺九万为青雀歌崔兴宗青扈绕青林翩翾陋体一㣲禽不应长在藩篱下他日凌云谁见心题百雀圗汪应轸百雀不如鳯胡为占琅玕朋雏碎语不可听六月搅动清风寒我欲挟金弹巧避千万端徘徊恐落一枝翠矫首待鳯栖阑干五言律咏雀李峤大厦初成日嘉賔集杏梁衔书表周瑞入幕应王祥暮宿空城里朝游涟水傍愿齐鸿鹄志希逐鳯凰翔檐雀杨发弱羽怯孤飞投檐幸所依衔环惟报徳贺厦本知归红觜休争頋丹心自息机徔来攀鳯翼终是恋光辉五言排律旌节亭瓦雀陈宪章瓦雀喜亭栖丹青意自迷雨余穿丽日花底啅香泥并语声全碎追飞羽忽低悠悠去矰缴欵欵恋榱题卵育非无地儿羣或引梯惯行书架上渐满井阑西不羡雕笼养真堪画巻携由来亲白首那更避青藜狎久如私昵喧多类滑稽行蔵非社燕饮啄混家鸡度岭千回歇排风几寸跻冥鸿于汝辈沧海一涔蹄七言律笼雀王翺曾入皇家大网罗樊笼久困意如何长于禁苑随花桞无复郊原伴黍禾秋暮毎惊归梦逺春深空送好音多主恩未遂衔环报羽翮年来渐折磨七言絶句雀李觏绣户珠帘见最频暖来寒去但安身翟公门下时飞入全胜交情斗顿人疎梅寒雀圗王恽长记扁舟过武彛仙家梅竹满清溪山禽尽日怜幽致争拣寒枝趂晩栖芳塘僧圎至芳塘雨霁緑初肥折得青条串露归一树残花喧闘雀红香满径扑人飞赠刘七雷思霈刘郎读书王郎馆酒到看花兴到诗无事过余谈竟日竹邉双雀立多时御定佩文斋咏物诗选巻四百四十二御定佩文斋咏物诗选卷四百四十三钦定四库全书御定佩文斋咏物诗选巻四百四十三画睂类七言絶句画睂鸟欧阳修百啭千声随意移山花红紫树髙低始知锁向金笼听不及林间自在啼画睂禽文同尽日闲忩坐好风一声初听下髙笼公庭事简人皆散如在千巖万壑中桃竹画睂圗黄溍说尽春愁貎不成翆深红逺若为情江南有客头空白肠断东风百啭声白画睂圗陈旅隋家官妓扫长蛾销尽波斯百斛螺化作雪禽春树顶逺山无数奈愁何杏花画睂钱逊红杏花开好鸟啼章台走马未归时螺青钿合蛛丝满谁画春山八字睂画睂范言寳髻蓬松锦帐垂晓晴慵起闘花枝浓妆未必能承宠何事幽禽唤画睂御定佩文斋咏物诗选巻四百四十三御定佩文斋咏物诗选卷四百四十四钦定四库全书御定佩文斋咏物诗选巻四百四十四戴胜类七言古戴胜词王建戴胜谁与尔为名木中作窠墙上鸣声声催我急种谷人家向田不归宿紫冠綵綵褐羽斑衔得蜻蜓飞过屋可怜白鹭满緑池不如戴胜知天时五言排律织鸟张何季春三月里戴胜下桑来暎日华冠动迎风绣羽开候惊蚕事晩织向女工裁旅宿依花定轻飞遶树廽欲过髙阁栁更拂小庭梅所寄一枝在宁忧弋者猜七言絶句题载胜贾岛星㸃花冠道士衣紫阳宫女化身飞能传上界春消息若到蓬山莫放归春日田家朱真淤屋后青山门外谿小桥遥接稲秧畦人家逺近苍烟里桒柘隂隂戴胜啼戴胜僧守仁青林煖雨饱桑虫胜羽离披湿翆红亦有春思禁不得蕣花枝上诉东风御定佩文斋咏物诗选卷四百四十四御定佩文斋咏物诗选卷四百四十五钦定四库全书御定佩文斋咏物诗选巻四百四十五布谷类长短句禽言冯惟敏报谷报谷透犁好雨夜来足不愁田中恶草多但硕年年风雨和夜来雨急风声恶闻道邨南一尺雹老翁归来语老妻邨中报赛烹鸣鸡五言絶句郭公孔平仲枉渚潮初落平冈日又西芦丛深处泊惟有郭公啼七言絶句稼邨诗帖蔡㐮布谷声中雨满犁催耕不独野人知荷锄莫道春耘早正是披蓑叱犊时山邨蘓轼烟雨蒙蒙鸡犬声有生何处不安生但敎黄犊无人佩布谷何劳也劝耕暮春陆游辛夷海棠俱作尘鮆鱼莼菜亦尝新一声布谷便无説红药虽开不属春暮行田间杨万里布谷声中日脚收瘦藤伴我看西畴露珠走上青秧叶不到梢头肯便休写兴汪广洋谢豹花开满岭红空蒙小雨湿春藂看山不尽行人意处处东风啼郭公御定佩文斋咏物诗选巻四百四十五御定佩文斋咏物诗选卷四百四十六钦定四库全书御定佩文斋咏物诗选巻四百四十六提壶类长短句提壶梅尧臣提壶芦沽羙酒风为賔树为友山花撩乱目前开劝尔今朝千万夀七言律早春闻提壶鸟因题邻家白居易厌听秋猿催下泪喜闻春鸟劝提壶谁家红树先花发何处青楼有酒沽进士粗豪寻净尽拾遗风采近都无欲期明日东邻醉变作腾腾一俗夫五言絶句提壶芦文同花开已堪摘酒熟正好沽山禽㑹人意劝我提壶芦谯国嘲提壶晁补之何处提壶鸟荒园自叫春夕阳深樾里持此劝何人六言絶句漫题蒲道源花下提壶劝酒桑间布谷催耕甚欲晴天行乐却因春雨关情七言絶句初入山闻提壶鸟王禹偁迁客由来长合醉不烦幽鸟道提壶商州未是无人境一路山邨有酒沽花前独酌姚孝钖移得名花手自栽花知不为老人开兴来谁是尊前客惟有提壶送酒杯御定佩文斋咏物诗选巻四百四十六御定佩文斋咏物诗选卷四百四十七钦定四库全书御定佩文斋咏物诗选巻四百四十七啄木类四言古啄木诗左芬南山有鸟自名啄木饥则啄树暮则巢宿无干于人惟志所欲性清者荣性浊者辱五言古啄木僧宗衍啄木江南飞螙虫生上林江南亦有螙不闻剥啄声螙种日以滋木病日以深啄木不啄螙孰慰凤凰心长短句啄木傅𤣥啄木高翔鸣喈喈飘摇林薄着桑槐缘树间啄如锥嘤喔嘤喔声正悲専为万物作倡俳当此之时乐不可回七言絶句啄木谣陈标丁丁向晩急还稀啄徧庭槐未肯归终日与君除蠧害莫嫌无事不频飞拟古宫词朱让栩淅淅凄风匝凤帷琐窗那得见晴晖亷纎㣲雨侵阶湿嗝嗝横空啄木飞御定佩文斋咏物诗选巻四百四十七御定佩文斋咏物诗选卷四百四十八钦定四库全书御定佩文斋咏物诗选巻四百四十八鸳鸯类四言古赠秀才入军嵇康鸳鸯于飞肃肃其羽朝游髙原夕宿兰渚邕邕和鸣顾盼俦侣俯仰慷慨优游容与酒㑹诗嵇康婉彼鸳鸯戢翼而游俯唼绿藻託身洪流朝翔素瀬夕栖灵洲揺荡清波与之沈浮五言古鸳鸯篇陈子昂飞飞鸳鸯鸟举翼相蔽亏俱来绿潭里共向白云涯音容相眷恋羽翮两逶迤苹萍戏春渚霜霰遶寒池浦沙连岸净汀树拂潭垂年年此游玩岁岁来追随鳯凰起丹穴独向梧桐枝鸿鴈来紫塞空忆稻梁肥乌啼倦永夕鹤鸣伤别离岂若此双禽飞翻不异林刷尾清江浦交颈紫山岑文章负竒色和鸣多好音闻有鸳鸯绮复有鸳鸯衾持爲美人赠勗此故交心庭下养三鸳鸯忽去不返戏爲此诗宇文虚中先生久忘机爲尔虞矰缴一朝长羽翮万里翔寥廓谁信恶沟䲭忽作华表鹤岂无三玉环遗音嗣黄雀题画张绅髙树漏踈雨滴沥下银塘美人卷帘坐金鸭自添香风吹绿荷叶正见宿鸳鸯鸳鸯曲陆师道双鸳并双翼双宿复双飞清涟动双浴明月照双归双浦沈双影双花拂双颈眠沙双梦同渡渚双心警双去双来处双游双戏时双起随双鹭双立视双鱼双舟举双桨双莲碍双榜应有无双人愿逐双鸳徃七言律和友人鸳鸯之什崔珏翠鬛红毛舞落晖水禽情似此禽稀暂分烟岛犹回首只渡寒塘亦并飞映雾乍迷金殿瓦逐梭齐上玉人机採莲无限兰桡女笑指中流羡尔归其二寂寂春塘烟晩时两心如影共依依谿头日煖眠沙稳渡口风寒浴浪稀翡翠莫夸饶彩饰䴙鹈须羡好毛衣兰深芷密无人见相逐相唿何处归鸳鸯罗邺江云碧静瑞烟开锦翅双飞去又廻一种鸟怜名字好祇缘人恨别离来煖依牛渚汀莎媚夕宿龙池禁漏催相对若教春女见便须㩦向鳯凰台鸳鸯皮日休钿鎞雕镂费深功舞妓衣边绣莫穷无日不来湘渚上有时还任镜湖中烟浓共拂芭蕉雨浪细双游菡萏风应笑豪家鹦鹉伴年年徒被鎻金笼五言絶句江南曲储光羲逐流牵荇叶缘岸摘芦苗爲惜鸳鸯鸟轻轻动画桡吴子夜四时歌杨维桢睡起珊瑚枕㣲风度屧芙蓉最髙叶翻水洗鸳鸯莲塘曲刘基落日下莲塘轻舟赴晩凉偶然花片落飞出两鸳鸯鸳鸯髙启两两莲池上㸔如在锦机应知越女妒不敢近船飞塘上行李德露湿藕花香花折藕丝长岂无凫与鴈不似锦鸳鸯採莲曲常伦棹发千花动风传一水香傍人持并蔕含笑打鸳鸯采菱曲金銮采菱秋水旁惊起双鸳鸯独自唱歌去风吹荇带长题画李蓘涓涓石濑鸣两两江鸳语廻谿无人来桃花照春渚子夜歌董少玉凉风吹北窗槐阴深几许带露摘荷花笑共鸳鸯语七言絶句野望羊士谔萋萋麦壠杏花风好是行春野望中日暮不辞停五马鸳鸯飞去绿江空南塘鲍溶南塘旅舍秋浅清夜深绿苹风不生莲花受露重如睡斜月起动鸳鸯声华下司空图关外风昏欲雨天荠花耕倒枕河壖邨南寂寞时回望一只鸳鸯下渡船鸳鸯吉师老江岛蒙蒙烟霭微绿芜深处刷毛衣渡头惊起一双去飞上文君旧锦机荆谿夜泊李九龄㸃㸃渔灯照浪清水烟疏碧月胧明小滩惊起鸳鸯处一只采莲船过声春雨徐玑栁着轻黄欲染衣汀沙漠漠草菲菲晚风吹断寒烟碧无数鸳鸯谿上飞逢江易艺芳干赋芳洲欧阳元杨柳垂垂拂钓矶平沙雨过绿生衣王孙鬪草归来晚扑漉鸳鸯带水飞絶句王立中春波桥头柳似烟越王城郭在西边我家遶屋皆春水尽日鸳鸯随钓船题吴王纳凉圗袁凯微月斜侵响屧廊芙蓉清气满金塘鸳鸯只傍阑干宿也爱君王水殿凉夏日忆西湖于谦涌金门外柳如烟西子湖头水拍天玉腕罗裠双荡桨鸳鸯飞近采莲船四时词陆釴柳花台榭汗销香荷叶池塘趂晚凉十里翠萍鱼㸃破软沙深处见鸳鸯孟夏行田杂歌朱曰藩田田荷叶太湖西千队鸳鸯掠水低却似吴嬢机上见绿罗初锦茸齐宫词王叔承氤氲水殿荡朝阳夜涨桃花锦水香珍鸟千行㸔不禁自将金弹打鸳鸯御定佩文斋咏物诗选巻四百四十八御定佩文斋咏物诗选卷四百四十九钦定四库全书御定佩文斋咏物诗选巻四百四十九鸂鶒类五言古咏鸂鶒谢朓蕙草含初芳瑶池暧晚色得厠鸿鸾影晞光弄羽翼咏飞来鸂鶒简文帝飞从何处来似出上林隈口衔长生叶翅染昆明苔长短句忆西湖双鸂鶒李绅双鸂鶒锦毛斓斑长比翼戏绕莲藂廻锦臆照灼花丛两相得渔歌惊起飞南北缭绕追随不迷惑云间上下同栖息不作惊禽远相忆东家少妇机中语剪断廻文泣机杼徒嗟孔雀衔毛羽一去东南别离苦五里徘徊竟何补五言律鸂鶒杜甫故使笼寛织须知动损毛看云莫怅望失水任唿号六翮曽经剪孤飞只未髙且无鹰隼虑畱滞莫辞劳鸂鶒许浑池寒栁复凋独宿夜迢迢雨顶冠应冷风毛劒欲飘故巢迷碧水旧侣越丹霄不是无归处心髙多寂寥鸂鶒李中流品是鸳鸯翻飞云水乡风髙离极浦烟㝠下方塘比鹭行藏别穿荷羽翼香双双浴轻浪谁见在潇湘七言律鸂鶒唐彦谦一宿南塘烟雨时好风揺动緑波㣲惊离晓岸冲花去煖下春汀照影飞华屋捻絃弹鼔舞绮窗含笔澹毛衣画屏见后长廻首争得雕笼莫放归七言絶句答顾况包佶于越城边枫叶髙楚人书里寄离骚寒江鸂鶒思俦侣嵗嵗临流刷羽毛鸂鶒李羣玉锦羽相唿暮沙曲波上双声戛哀玉霞明川静极望中一时飞灭青山緑南荘春晩李羣玉连云草映一条陂鸂鶒双双带水飞南邨小路桃花落细雨斜风独自归玩金鸂鶒戏赠袭美陆龟䝉曽向谿边泊暮云至今犹忆浪花群不知镂羽凝香雾堪与鸳鸯觉后闻和陆鲁望玩金鸂鶒戏赠皮日休镂羽彫毛迥出羣温黁飘出麝脐薫夜来曽吐红茵畔犹是谿边睡不闻玩金鸂鶒张贲翆羽红襟镂彩云双飞常笑白鸥羣谁怜化作雕金质从倩沈檀十里闻题马贲画鸂鶒图党懐英双眠双浴水平谿共㸔秋光卧两堤谁信潇湘有孤鴈冷沙寒苇不成栖竹杏沙头鸂鶒虞集蛱蝶飞来石竹丛罗襦曽试绣纹重荷花啼鸟银屏暧卧㸔窗间唾碧茸御定佩文斋咏物诗选卷四百四十九御定佩文斋咏物诗选卷四百五十钦定四库全书御定佩文斋咏物诗选巻四百五十䴔䴖类五言律䴔䴖杜牧芝茎抽绀趾清唳掷金梭日翅闲张锦风池去罥罗静眠依翆荇煖戏折髙荷山阴岂无尔茧字换羣鵞七言律䴔䴖陆龟䝉词赋曽夸鸀鳿流果为名误别沧洲虽䝉静置疎笼晚不似闲栖折苇秋自昔稻粱髙鸟畏至今珪组野人雠防徽避缴无穷事好与裁书谢白鸥五言絶句池塘晚景李羣玉风荷珠露倾惊起睡䴔䴖月落池塘静金刀剪一声七言絶句酬答李贺雍州二月梅池春御水䴔䴖暖白苹试问酒旗歌板地今朝谁是拗花人春隄曲张籍野塘䴔䴖飞树头绿蒲紫菱葢碧流狂客谁家爱云水日日独来城下游浪淘沙皇甫松蛮歌荳蔻北人愁松雨蒲风野艇秋浪起䴔䴖眠不得寒沙细细入江流池上作林逋簇簇菰蒲映蓼花水痕天影蘸秋霞分眀似箇屏风上飞起䴔䴖一道斜杂诗王磵竹遶沙邨水漫流䴔䴖鸂鶒对沈浮一竿便拟从渔父卷置琴书买钓舟谩成马臻新霜尚薄树声干寒水无痕倒浸山知是钓船归较晚䴔䴖嘎嘎起芦湾松陵舟中迟钱受之太史范汭几家闲夜停机杼支枕篷窗风许许吹尽苹香不见人绕塘寒月䴔䴖语秋夜集石湖分得粧字王微云罨湖山逺树苍䴔䴖飞破藕塘香月眀处处添秋色一束芙蓉正洗粧御定佩文斋咏物诗选巻四百五十御定佩文斋咏物诗选卷四百五十一钦定四库全书御定佩文斋咏物诗选卷四百五十一鸥类五言古古风李白揺裔双白鸥鸣飞沧江流宜与海人狎岂伊云鹤俦寄形宿沙月沿芳戏春洲吾亦洗心者忘机从尔游七言古弄白鸥歌刘长卿泛泛江上鸥毛衣皓如雪朝飞潇湘水夜宿洞庭月洞庭归客正夷犹爱此沧江闲白鸥赋得白鸥歌送李伯康归使卢纶积水深源白鸥翻翻倒影光素于潭之间衔鱼鱼落乱惊鸣争扑莲丛莲叶倾尔不见波中鸥鸟闲无营何必汲汲劳其生柳花㝠蒙大隄口悠扬相和乍无有轻随去浪杳不分细舞清风亦何有似君换得白鵞时独凭栏杆雪满池今日还同㸔鸥鸟如何羽翮复参差复参差海涛澜漫何由期题白鹭洲江鸥送陈君徐铉白鹭洲边江路斜轻鸥接翼满平沙吾徒来送远行客停舟为尔长叹息酒旗渔艇两无猜月影芦花镇相得离筵一曲怨复清满座销魂鸟不惊人生不及鱼禽乐安用虚名上麟阁同心携手今如此金鼎丹砂何寂寞天涯后㑹渺难期从此又应添白髭愿君不㤀分飞处长保翩翩洁白姿述鸥孔平仲水濵老父忘机关醉眠古石红蕖间绿波荡漾意不动白云往来心与闲有鸥素熟翁如此命侣唿俦就翁喜相亲饮啄少畏避自浮自沈不惊起渔人窥之即谋取手携罗网来翁所羣鸥瞥见皆远逝千里翩翩一回顾鸥不薄翁勿疑避祸未萌真见机渔人罗网不在侧敢辞旦夕从翁嬉五言律鸥杜甫江浦寒鸥戏无他亦自饶却思翻玉羽随意㸃春苗雪暗还须浴风生一任飘几羣沧海上清影日萧萧赠沙鸥白居易老逼教垂白官科遣着绯形骸虽有累方寸却无机遇酒多先醉逢山爱晚归沙鸥不知我犹避隼旟飞盟鸥轩僧妙声客有忘机者开轩命白鸥同心如此水有约共沧洲尔性何其静吾生亦若浮自今期岁晚风雨亦相求七言律白鸥陆龟䝉惯向谿头漾浅沙薄烟㣲雨是生涯时时失伴沈山影徃徃争飞杂浪花晚树清凉还鳿旧巢零落寄蒹葭池塘信美应难恋针在鱼脣劒在鰕和鲁望白鸥皮日休雪羽䙰褷半惹泥海云深处旧巢迷池无飞浪争教舞洲少轻沙若遣栖烟外失羣慙鴈鹜波中得志羡凫鹥主人恩重真难遇莫为心孤忆旧谿狎鸥亭韩琦危亭初起俯清浔只得当轩几醉吟一日乡园伤骤别四年宫阙动归心檐前好竹今成篠陂下修鳞旧种针鸥识再来犹不惧向人驯狎似家禽横塘春泛王世懋吴姬小馆碧纱窗十里飞花㸃玉缸蜡屐去寻芳草路青丝畱醉木兰艭山连暮霭迷前浦云拥春流入远江棹里横塘听一曲烟波起处白鸥双五言絶句戏鸥钱起乍依菱蔓聚尽向芦花灭更喜好风来数片翻晴雪寄淮上柳十三顾况苇萧中辟戸相映緑淮流莫讶春潮阔鸥边可泊舟江鸥崔道融白鸟波上栖见人懒飞起为有求鱼心不是恋江水过谿亭文同小彴过清谿有亭才四柱地僻少人行翩翩下鸥鹭吉水夜泊真山民入夜始维舟黄芦古渡头眠鸥知让客飞过蓼花洲孙氏午沟桥亭王庭筠闲来桥北行偶过桥南去寂寞独归时沙鸥晚无数朱泽民山水郑元祐吹箫江浦秋舟荡碧云幽拟遡巖松下诗盟订白鸥六言絶句题画徐有贞山下云连山上谿西水接谿东舟渡白鸥飞处人行绿树阴中七言絶句夔州歌杜甫东屯稻畦一百顷北有涧水通青苗晴浴狎鸥分处处雨随神女下朝朝闲思戴叔伦伯劳东去鹤西还云总无心亦度山何似严陵滩上客一竿长伴白鸥闲夀安水馆薛䏻地接山林兼有石天悬星月更无云惊鸥上树满池水瀺灂一声中夜闻马当唿鸥不至偶成呈同行诸官余靖昔年曽泛马当湾团饭唤鸥篙楫间今日江头飞不下应知人世足机关观鱼亭呈陈公度张耒猎猎㣲风波面开近人鸥鹭不相猜尊前忽起扁舟兴新管江南山水来三山次郑德宇韵朱橰何日归舟片叶轻白鸥相伴艪微鸣只应潮打篷窗处已作离骚一半清梦回林景熈梦回荒馆月笼秋何处碪声唤客愁深夜无风莲叶响水寒更有未眠鸥淮上僧道潜天阔阴云低抱树沙寒鸥鹭欲亲人小航泊处谁家住修竹疎花宛似春宫词花蘂夫人内人追逐採莲时惊起沙鸥两岸飞兰棹把来齐拍水并船相鬪湿罗衣题均福堂郝俣憧憧车马竞春游不见谿堂五月秋卧听云涛舂午枕梦随鸥鸟落沙洲过关渡水图刘迎短车无复驾青牛散䇿方来对白鸥烟水从容许君独暂须分我一船秋襄阳絶句王元粹江上小儿夸善没一日入水知几回汝曹未有机心在缘底鸥鸟不飞来舟中偶成贡奎稻花水落正鱼肥湖上孤云带雨归林影倒涵波镜动白鸥低傍钓船飞送人杨载金沟河上始通流海子桥边系客舟却到江南春水涨拍天波浪泛轻鸥海鸥宋无羣飞独宿水中央逐浪随波羽半伤莫去西湖花里睡芰荷翻雨打鸳鸯漫成马臻北风小雨戒新寒隔水枫林叶已丹莫道闲门知已少白鸥飞去又飞还题画周砥水濶天低欲尽头栁花如雪暗归舟平生解识沧洲趣何处飞来双白鸥观沙鸥袁凯门外羣鸥我所知终朝相见不相离借尔桥东杨栁岸明年春日更添儿江上寄严八袁凯一春不见严夫子底事城中不肯还门外白鸥三万箇几时相对绿波闲题画王直绿树青山带晚霞树间处处有人家孤舟最爱沧浪客得共眠鸥占浅沙题沈恒吉画扇陈寛红树丹山领去舟苹花香老不胜秋沧江风月谁人管且向前汀问白鸥送沈彦修丁岳江上秋风吹客衣江边把酒对斜晖江鸥不解离人意故作三三两两飞夜泊阖闾城孙一元欲行未行风力柔吴门挂席夜正幽秋水半汀鸥共我好山两岸月随舟漫兴施渐门外清渠映葛衣偶来观物上渔矶秋风苹末鸥惊起始悟山人未息机金山吞海亭许相卿江面峰头巧着亭澄波玉宇两争清倚䦨客子心如水何事沙鸥亦浪惊江上杂咏尹嘉賔杏花淡淡栁丝丝画舸春江听雨时渐卷鹤洲江色紫沙鸥睡着不曾知题画僧徳祥碧栁丝丝拂钓舟溶溶水面一羣鸥不知谁在茅堂住坐看青山到白头御定佩文斋咏物诗选巻四百五十一御定佩文斋咏物诗选卷四百五十二钦定四库全书御定佩文斋咏物诗选巻四百五十二鹭类五言古朱鹭王僧孺因风弄玊水映日上金隄犹持畏罗缴未得异凫鹥闻君爱白雉兼因重碧鸡未能声似凤聊变色如珪愿识昆明路乗流饮复栖朱鹭张正见金隄有朱鹭刷羽望沧瀛周诗振雅曲汉鼓发竒声时将赤鴈并乍逐綵鸾行别有翻潮处异色不相惊朱鹭苏子卿玉山一朱鹭万里入王畿欲向天池饮还绕上林飞金隄晒羽翮丹水浴毛衣非贪葭下食怀恩自逺归白鹭刘长卿亭亭常独立川上时延颈秋水寒白毛夕阳弔孤影幽姿闲自媚逸翮思一骋如有长风吹青云在俄顷舟中杂咏袁桷鹭鸶漾晴空意态极楚楚翻风苍雪廻转日烂银舞盘旋傲孤鸿清逺敌凡羽须㬰下鱼陂媿我觉疾去九鹭图傅若金鲜鲜白鹭羽振振清江澨露草寒巳衰风芦近相蔽飞鸣各自适离居亦有次虽惬江海情终怀云霄志君子思有则画者工取譬仪羽庶可希修洁诚所贵题尚仲良画鹭卷张以宁沧江雨疎疎翻飞一舂锄老树如人立欲下意踌躇明年柳条长遮汝行捕鱼七言古白鹭刘禹钖白鹭儿最髙格毛衣新成雪不敌衆禽喧唿独凝寂孤眠芊芊草久立潺潺石前山正无云飞去入遥碧题九鹭图萧镃宣德年间边景昭彩色翎毛称独歩近时林良用水墨落笔往往皆天趣鸳鸯凫鴈清谿流寒鸦古木长林幽等闲得意即挥洒一扫万里江南秋此圗九鹭真奇絶㪚立清烟乍明灭日长坐久看转亲飘来㸃㸃青天雪翺翔霄汉殊不惊欲下未下浑有情潜踪独趂水边食延颈忽向芦中鸣吁嗟林生精艺有如此座客见之谁不喜洞庭湘渚在眼前暝色惨澹凉飇起方今圣主覃恩波四海山泽无虞罗悠悠羣鹭各自适虽有鹰鹯奈尔何五言律白鹭咏李端迥起来应近髙飞去自遥映林同落雪拂水状翻潮犹有幽人兴相逢到碧霄鹭鸶张祜深窥思不穷揭趾浅沙中一㸃山光净孤飞潭影空暗栖松叶露双下蓼花风好是沧波侣垂丝趣亦同鹭裴说秋江清浅时鱼过亦频窥却爲分明极翻成所得迟浴偎红日色栖压碧芦枝㑹共鹓同侣翺翔应可期鹭鸶徐照一㸃白如雪顶黏丝数茎沙边行有迹空外过无声髙柳巢方穏危滩立不惊每看闲意思渔父是前生正阳城楼西角二鹭巢焉皇甫汸并负青云翼来耽紫阁栖攀龙窥殿北随雉卧城西顾影依霜洁鸣俦候月迷振雝殊可咏聊此谢尘泥题宣庙御笔汀鹭应制于愼行笔端成大造海鸟若相忘暮雨汀莎湿春风岸芷香柳边迷落絮云里帯飞霜总爲经天藻长畱羽翰光五言排律省试振鹭李频有鸟生江浦霜华作羽翰君臣将比洁朝野用爲欢月影林梢下冰光水际残飞翻时共乐饮啄道皆安迥翥宜髙咏羣栖入静看由来鹓鹭侣济济列千官七言律崔卿双白鹭顾非熊朝客髙情爱水禽绿波双鹭在园林立当风里丝揺急歩绕池边字印深刷羽竞生堪画势依泉各有取鱼心我卿多傍门前见坐觉恩波思不禁崔卿池上双白鹭贾岛鹭雏相逐出深笼顶各有丝茎数同洒石多霜移足冷隔城逺树挂巢空其如尽在滩声外何似双飞浦色中见此池塘卿自凿清泠太液底濳通咏双白鹭雍陶双鹭应怜水满池风飘不动顶丝垂立当青草人先见行傍白莲鱼未知一足独拳寒雨里数声相叫早秋时林塘得尔须増价况是诗家物色宜亲仁里双鹭许棠双去双来日巳频只应知我是江人对欹雪顶思㝷水更振霜翎恐染尘三楚几时初失侣五陵何树又栖身天然不与凡禽类傍砌听吟性自驯鹭鸶刘象洁白孤髙生不同顶丝清软冷揺风窥鱼翘立荷香里慕侣低翻栁影中几日下巢辞紫阁多时凝目向晴空摩霄志在潜修羽㑹接鸾凰到苇丛双鹭徐夤双鹭雕笼昨夜开月明飞出立庭隈但敎緑水池塘在自有碧天鸿鴈来清韵叫霜归岛树素翎遗雪落渔台何人爲我追㝷得重劝谿翁酒一杯驯鹭张雨孑然驯鹭雪霜明下濑求鱼自在行碧玊灯檠双足瘦白麻衣袂一身轻海鸥见事应何晚凡鸟题门也不情输我鹓行旧俦侣举头寥廓总云程五言絶句白鹭鸶李白白鹭下秋水孤飞如坠霜心闲且未去独立沙洲傍赋得白鹭鸶送宋少府入三崃李白白鹭拳一足月明秋水寒人惊逺飞去直向使君滩晚归鹭钱起池上静难厌云间欲去晩忽背夕阳飞剰与清风逺江行钱起月下江流静邨荒人语稀鹭鸶虽有伴仍共影双飞白鹭李嘉祐江南緑水多顾影逗轻波终日秦云里山髙奈若何沙上鹭张文姬沙头一水禽鼓翼扬清音只待髙风便非无云汉心崔白画荷苇寒鹭文同疎苇雨中老乱荷霜外凋多情惟白鸟常此伴萧条题秋塘圗陈深水落秋菰老夕寒烟树微絶怜双白鹭飞去似知几过髙邮射阳湖杂咏萨都拉白鹭爱秋水独立仍自行得鱼固偶尔惊飞亦常情鹭吴师道振振风生柳沾沾雪㸃矶白攒秋水立青映暮天飞出郊杨愼髙田如楼梯平田如棊局白鹭忽飞来㸃破秧针緑湘江絶句王鏳同舟白衣人雪色何忽有飞来者方知是鹭羣六言絶句鹭鸶文同避雨竹间㸃㸃迎风柳下翩翩静依寒蓼如画独立晴沙可怜再赠鹭鸶文同颈若琼钩浅曲骹如碧管深翘湖上水禽无数其谁似汝风标七言絶句漫成一絶杜甫江月去人只数尺风灯照夜欲三更沙头宿鹭聮拳静船尾跳鱼拨剌鸣长安县后庭看画王建水冻桥横氷满池新排石笋绕笆篱县门斜掩无人到看画双双白鹭鸶箬岘东池白居易箬岘亭东有小池早荷新荇緑参差中宵把火行人发惊起双栖白鹭鸶鹭鸶卢仝刻成片玉白鹭鸶欲捉纎鳞心自急翘足沙头不得时傍人不知谓闲立鹭鸶杜牧雪衣雪发青玉觜羣捕鱼儿谿影中惊飞逺映碧山去一树梨花落晚风鹭鸶许浑西风淡淡水悠悠雪㸃丝飘带雨愁何事归心倚前阁緑蒲红蓼练塘秋白鹭陆龟蒙雪然飞下立苍苔应伴江鸥拒我来见欲扁舟揺荡去倩君先作水云媒鹭鸶来鹏袅丝翘足傍澄澜消尽年光伫思间若使见鱼无羡意向人姿态更应闲鹭鸶障子张乔剪得机中如雪素画爲江上带丝禽闲来相对茅堂下引出烟波万里心鹭鸶郑谷闲立春塘烟淡淡静眠寒苇雨飕飕渔翁归后沙汀晩飞上滩头更自由失鹭鸶郑谷野格由来倦小池惊风却下碧江涯月昏风急宿何处秋岸萧萧黄苇枝放鹭鸶李中池塘多谢久淹畱长得霜翎放自由好去蒹葭深处宿月明应认旧江秋鹭鸶罗隐斜阳淡淡柳阴阴风袅寒丝映水深不要向人夸洁白也知常有羡鱼心田家张耒新挿茅檐红槿篱秋深黄叶巳飞飞滩头水阔孤舟去渡口风寒白鹭归罗江陈与义山翁见客亦欣然好语重重意不传行过竹篱逢细雨眼明双鹭立青田题秋鹭图范成大昨夜新霜冷钓矶緑荷消瘦碧芦肥一江秋色无人问尽属风标雨雪衣城头秋望杨万里未得霜晴未是晴霜晴无复㸃云生鹭鸶不遣鱼惊㪚移脚惟愁水作声壕上书事杨万里十里长壕展碧漪波痕只去不曽归鹭鸶巳饱浑无干独立朝阳理雪衣晨炊玉田观鹭杨万里清谿欲下影先翻只鹭还将双鹭看緑玊胫长聊试浅素琼裳冷不禁寒秋日西湖僧道潜飞来双鹭落寒汀秋水无痕玊镜清疎蓼黄芦宜掩映沙边危立太分明古诗云芦花白间蓼花红一日秋江惨澹中两箇鹭鸶相对立几人唤作水屏风然其理可取而其词鄙野余爲改之曰换骨法僧惠洪芦花蓼花能白红数曲秋江惨澹中好是飞来双白鹭爲谁粧㸃水屏风阅见边元鼎轻莲素质淡萧萧叶密谿深未可招雨暗兰舟人去后却容白鹭逞风标游南城李好复园林晴昼蔚如烟林外支流尽水田落日趂墟人巳㪚鹭鸶飞上渡头船鹭马臻水风吹冷逼菰蒲藕叶欹斜一半枯玊立鹭鸶浑不动满身烟雨看西湖正月十九日鐂崧金鱼洲下放船开华石潭边看雨来爱杀南天双白鹭青山尽处却飞回秋塘鐂师邵烟水微茫漾逺愁采菱歌断夕阳收鹭鸶不省红衣老犹恋银塘十里秋题画僧智舷数株老树半无叶一箇茅亭终日空惟有鹭鸶常到此飞来飞去送残红御定佩文斋咏物诗选巻四百五十二御定佩文斋咏物诗选卷四百五十三钦定四库全书御定佩文斋咏物诗选卷四百五十三百舌类五言古侍宴咏反舌沈约假容不足观遗音犹可荐幸蒙乔树恩得以闻髙殿咏百舌刘孝绰山人惜春暮旭旦坐花林复值怀春鸟枝间弄好音迁乔声迥出赴谷响幽深下听长而短时闻絶复寻孤鸣若无对百啭似羣吟昔闻屡欢昔今听忽悲今听闻非殊异迟暮独伤心听百舌刘令庭树旦新晴临镜出雕楹风吹桃李气过传春鸟声净写山阳笛全作洛濵笙注意欲畱听误令粧不成长安听百舌韦鼎万里风烟异一鸟忽相惊那能对逺客还作故乡声听百舌鸟李孝贞烟销上路静漏尽禁门通好鸟从西苑流响入南宫间关旣多绪变转复无穷调惊时断絶音繁有异同饮啄归承露飞鸣上别风未避王孙弹宁畏虎贲弓石渠皆学府麟阁悉文雄不恡青泥印时寻白社中七言古百舌吟刘禹钖晓星寥落春云低初闻百舌间关啼花树满空迷处所揺动繁英坠红雨笙簧百啭音韵多黄鹂吞声燕无语东方朝日迟迟升迎风弄影如自矜数声不尽又飞去何许相逢緑杨路緜蛮婉转似娱人一心百舌何纷纷酡颜侠少停歌听堕珥妖姬和睡闻可怜光景何时尽谁能低回避鹰隼廷尉张罗自不关潘郎挟弹无情损天生羽族尔何微舌端万变乗春晖南方朱鸟一朝见索莫无言髙下飞五言排律徐州试反舌无声张籍夏木多好鸟偏知反舌名林幽仍共宿时过即无声竹外天空晓谿头雨自晴居人宜寂寞深院益凄清入雾暗相失当风闲易惊来年上林苑知尔最先鸣七言律听百舌鸟王维上兰门外草萋萋未央宫中花里栖亦有相随过御苑不知若箇向金隄入春解作千般语拂曙能先百鸟啼万户千门应觉晓建章何必听鸣鸡赋百舌鸟严郾此禽轻巧少同伦我听长疑舌满身星未没河先报晓柳犹粘雪便迎春频嫌海燕巢难定却讶林莺语不眞莫倚春风便多事玊楼还有晏眠人竹间听反舌鸟僧慧秀细霭轻岚㪚竹林搘頥小坐听晨禽未蒸花气机偏涩乍写春声意独深缓引易调多种舌琐言难竟一生心何如隠忍过残腊末路风烟恐不禁七言絶句百舌鸟僧无则千回百啭过花时似向春风诉别离若使衆禽俱解语一生怀抱有谁知戏和舍弟船场探春黄庭坚百舌觧啼泥滑滑忽成风雨落花天城南一叚春如锦唤取诗人到酒边山中春晓听鸟声髙启子规啼罢百舌鸣东窗卧听无数声山空人静响更切月落杏花天未明春日书院鲁铎门巷青苔隔路谿小桃开满磬池西枕书眠着无人唤花里东风百舌啼园居俞允文萧萧无伴独爲家静里经春任物华緑树千章啼百舌香风吹尽紫藤花御定佩文斋咏物诗选巻四百五十三御定佩文斋咏物诗选卷四百五十四钦定四库全书御定佩文斋咏物诗选巻四百五十四杜䳌类五言律子规杜甫崃里云安县江楼翼瓦齐两边山木合终日子规啼眇眇春风见萧萧夜色凄客愁那听此故作傍人低和周赞善闻子规张籍秦城啼楚鸟逺思更纷纷况是街西夜偏当雨里闻应投最髙树似隔数重云此处谁能听遥知独有君五言絶句夜闻子规王建子规啼不歇到晓口应穿况是不眠夜声声在耳边闻子规雍陶百鸟有啼时子规声不歇春寒四邻静独叫三更月七言絶句送人归岳阳李益烟草连天枫树齐岳阳归路子规啼春江万里巴陵戍落日看沈碧水西汎舟入后谿羊士谔雨余芳草净沙尘水緑滩平一带春惟有啼䳌似畱客桃花深处更无人杏山馆听子规窦常楚塞余春听渐稀断猿今夕让霑衣云薶老树空山里髣髴千声一度飞湘江夜泛熊孺登江流如箭月如弓行尽三湘数夜中无那子规知向蜀一声声似怨春风宿石矶元稹石矶江水夜潺湲半夜江风引杜䳌灯暗酒醒顚倒枕五更斜月入空船酬乐天舟泊夜读微之诗元稹知君暗泊西江岸读我闲诗欲到明今夜通州还不睡满山风雨杜䳌声吕校书雨中见访赵嘏竹阁斜谿小槛明惟君来赏见山情马嘶风雨又归去独听子规千万声闻杜䳌雍陶蜀客春城闻蜀鸟思归声引未归心却知夜夜愁相似尔正啼时我正吟暮春送人僧无闷折桞亭边手重携江烟澹澹草萋萋杜䳌不解离人意更向落花枝上啼崇寿客舎夜闻子规得三絶句写呈平父兄烦爲转寄彦集兄及两县间诸亲友朱子空山后夜子规号斗转星移月尚髙梦里不知归未得巳驱黄犊度寒臯夜闻子规朱子幽林欲雨气含凄春晩端居园径迷独向髙斋展衾卧南山夜夜子规啼邻山县范成大山顶嘘云黒似烟脩篁髙柳共昏然鸟啼一夜劝归去谁道东川无杜䳌过眞阳崃杨万里仰见青天尺许青无波江水不胜平只惊白昼山竹裂杜宇初闻第一声乡邨四月翁卷绿遍山原白满川子规声里雨如烟乡邨四月闲人少才了蚕桑又挿田次韵陈君授暮春感怀王庭珪雨余山鸟百般啼烟隔桃谿一线微南北东西春总好杜䳌何苦劝人归谿桥晩兴郑协寂寞亭基野渡边春流平岸草芊芊一川晩照人闲立满袖杨花聼杜䳌春日杂兴僧道潜梅梢青子大于钱惭媿春光又一年亭午无人初破睡杜䳌声在柳花边暮春黄庚芳事阑珊三月时春愁惟有落花知柳绵飘白东风老一树斜阳叫子规客中即事杨载几日悬悬雨不休客窗孤迥使人愁杜䳌啼切知何处坐对云山万木稠得樟树鎭便寄家书范梈商船夜说指江西欲託音书未忍题收拾乡心多在纸两声杜宇傍人啼春暮叶颙老红新绿驻烟波无奈青皇促驾何又是一年春事了杜䳌声里夕阳多巳未夏日杂兴僧善住纎纎碧草与阶齐浓绿阴中杜宇啼花院昼长听正好带声飞过粉墙西江上汪广洋大山小山松树齐千声万声子规啼揽衣起舞夕露下三更月落呉城西山中冬日偶题纪青鎭日无人闭竹扉阶前寒翠上人衣开门修竹青如束黄叶风前叫子规御定佩文斋咏物诗选卷四百五十四御定佩文斋咏物诗选卷四百五十五钦定四库全书御定佩文斋咏物诗选卷四百五十五鶗鴂类五言古鶗鴂吟刘禹钖朝阳有鸣凤不闻千万祀鶗鴂催衆芳晨光先入耳秋风白露稀从是尔啼时如何上春日唧唧满庭飞七言絶句即事寄人杨凌中禁鸣钟日欲髙北窗欹枕首频搔相思寂寞青苔合惟有春风啼伯劳湘中謡崔涂烟愁雨细云冥冥杜兰香老三湘清故山望断不知处鶗鴂隔花时一声水口行舟朱子郁郁层峦夹岸青春山绿水去无声烟波一棹知何许鶗鴂两山相对鸣燕京暮春歌靳学颜三月杨花满御沟可怜春色亦东流行人不用多惆怅鶗鴂年年唤白头御定佩文斋咏物诗选巻四百五十五御定佩文斋咏物诗选卷四百五十六钦定四库全书御定佩文斋咏物诗选巻四百五十六白头公类七言古白头公词陈基杜陵三月春风煖燕语莺啼杂絃管落花撩乱紫驑嘶平乐归来酒尊满雨急风篁忽巳秋幽鸟多情亦白头不随翡翠花间宿却爱鸳鸯水上㳺春去秋来不知老安乐即多忧患少绮窗深处语言竒付与纷纷秦吉了五言絶句题画白头双鸟贡性之笑杀锦鸳鸯浮沈浴大江不如枝上鸟头白也双双七言絶句子昂画虞集棠梨枝上白头翁墨色如新最恼公直似故园花石外铜盘和露写东风梨花白头翁圗爲四明应成立题纳延淡月溶溶隔画楼一枝香雪近帘钩山禽似怨春归早独立花间自白头雪竹白头翁横披宋褧琅玕袅袅碧云空雪缀斜梢倚北风丹凤不来年嵗晩一枝聊借白头翁花上白头翁王绂欲诉芳心未肯休不知春色去难畱东君亦是无情物莫向花间怨白头题海棠白头翁便面次韵钱洪山禽原不解春愁谁道东风雪满头迟日满栏花欲睡双双细语未曽休白头公圗沈周十日红帘不上钩雨声滴碎管絃楼梨花将老春将去愁白双禽一夜头御定佩文斋咏物诗选巻四百五十六御定佩文斋咏物诗选卷四百五十七钦定四库全书御定佩文斋咏物诗选卷四百五十七白鸟类五言律送陈偃赋得白鸟翔翠微朱湾不知鸥与鹤天畔弄晴晖背日分明见临川相暎微净中云一㸃回处雪孤飞正好髙枝立翩翩何处归五言絶句登白楼见白鸟席上命鹧鸪辞李益一鸟如霜雪飞向白楼前问君何以至天子太平年七言絶句河梁晩望僧子兰水势滔滔不可量渔舟容易泛沧浪连山翠霭笼沙溆白鸟翩翩下夕阳青田同七五兄作薛季宣乌云送雨过前山白鸟将雏向逺湾独立谿亭无箇事湍流泷石镇潺潺御定佩文斋咏物诗选巻四百五十七御定佩文斋咏物诗选卷四百五十八钦定四库全书御定佩文斋咏物诗选巻四百五十八翠鸟类五言古翠鸟蔡邕庭陬有若橊绿叶含丹荣翠鸟时来集振翼修容形囘顾生碧色动揺扬缥青幸脱虞人机得亲君子庭驯心託君素雌雄保百龄翡翠文同清晨有珍禽翩翩下鱼梁其形不盈握毛羽鲜且光天人裁碧霞为尔缝衣裳晶荧眩我目非世之青黄爱之坐良久常恐瞥尔翔忽然投清漪觅食如针铓如是者三四厌饫已一肮既饱且自嬉翻身度囘塘飞鸣逐佳匹相和音琅琅是时凫与雁狼借岛屿旁满腹醸腥秽纷纷晒晴阳鹙鸧最麤恶觜大脚胫长入水捕蛇鱓淤泥亦衔将想其见尔时一喙亦尔伤其心肯谓尔被体凝华章劝尔慎所止好丑谁同乡清谿多纎鲜亦足充尔肠江海深且阔所获未可量尔当事澡刷帝圃参鸾凰东谷书所见文同野水泻古穴石岸盘囘渊飞尘不可入竹树围清涟静往得胜翫深居逃俗縁寒光照烦襟景寂心自圆枯篁蹲碧禽垂颈窥沈鲜对之不敢动相望两俱禅七言古翡翠坞李绅翡翠飞飞绕莲坞一啄嘉鱼一鸣舞莲茎触散莲叶欹露滴珠光似还浦虞人掠水轻浮弋翡翠惊飞飞不息直上层空翠影髙还向云间双比翼弹射莫及弋不得日暮虞人空叹息拾羽曲文同新罗砑红裙襵齐綵缕刺衫花倒提新晴暖日丽烟草金兽啮鎻藏春闺朱桥逼江晓沙白锦帯交风大堤侧兰洲遗翎得残碧归来惊飞上娇额七言律翡翠巢杨维桢罗浮花使先春到来傍玊楼深处巢舞雪艳翻杨栁絮歌云轻压海棠梢屏开时露鸦头袜絃断应衔鳯觜胶却笑雪衣娘太劣雕笼深鎻未全教五言絶句絶句杜甫日出篱东水云生舍北泥竹髙鸣翡翠沙僻舞鵾鸡衔鱼翠鸟钱起有意莲叶间瞥然下髙树擘波得濳鱼一㸃翠光去鱼池积水自渊渊来源常汨汨岸上翠衣禽对人时一没六言絶句翡翠文同见説长喙须避得少纎鳞便飞为报休来近岸有人爱汝毛衣七言絶句翠碧鸟陆龟蒙红襟翠翰两参差径拂烟华上细枝春水渐生鱼易得莫辞风雨坐多时翠碧鸟韩偓天长水逺网罗稀保得重重翠碧衣挟弹小儿多害物劝君莫近五陵飞翡翠僧齐已水边飞去青难辨竹里归来色一般磨吻鹰鹯莫相害白鸥鸿雁满沙滩怀友张弼飞花渺渺送春归忽漫钩帘对夕晖竹下小池双翡翠衔鱼飞过緑苔矶御定佩文斋咏物诗选巻四百五十八御定佩文斋咏物诗选卷四百五十九钦定四库全书御定佩文斋咏物诗选巻四百五十九鸬鹚类五言古武陵精舍岳岱白石何累累流水亦复急茅茨对夕晖敝笱待鲜食晒翅满鱼梁鸬鹚与鸂鶒五言絶句鸬鹚堰王维乍向红莲没复出青蒲飏独立何䙰褷衔鱼古查上七言絶句春水生杜甫二月六夜春水生门前小滩浑欲平鸬鹚鸂鶒莫漫喜吾与汝曹俱眼明絶句杜甫门外鸬鹚去不来沙头忽见眼相猜自今已后知人意一日须来一百廻鸬鹚杜荀鹤一般毛羽结羣飞雨岸烟汀好景时深水有鱼衔得出㸔来却是鹭鸶饥过宝应新开河杨万里雨里楼船即钓矶碧云便是緑蓑衣沧波万顷平如镜一只鸬鹚贴水飞栁塘春口占顾瑛二月㸔㸔已过半春风尚尔不放晴杨栁长堤飞鸟过鸬鹚新水没滩平田家即事唐时升横塘潮急进船迟菱荇纒绵罥钓丝荷叶覆鱼先入市青枫渡口晒鸬鹚寳泉滩即事李淑媛桃花髙浪㡬尺许银石没项不知处两两鸬鹚失旧矶衔鱼飞入菰蒲去御定佩文斋咏物诗选巻四百五十九御定佩文斋咏物诗选卷四百六十钦定四库全书御定佩文斋咏物诗选巻四百六十䳺鹑类五言律应制题画䳺鹑于慎行渺彼榆枋翼丹青画作真静眠宫草日闲傍苑花春顾影骄金距逄塲上锦茵非同珠树鸟独用羽毛珍七言絶句雪岸鸣䳺元好问离离残雪㸃荒丛更着幽禽惨澹中笑煞画帘双燕子秋千红索海棠风辇下曲张昱鬭䳺初罢草初黄锦袋牙牌日日将閙市闲坊寻搭对红尘走煞少年狂元宫词朱有炖金风苑树日光晨内侍鹰坊出入频遇着中秋时节近剪绒花毯鬭䳺鹑御定佩文斋咏物诗选卷四百六十御定佩文斋咏物诗选卷四百六十一钦定四库全书御定佩文斋咏物诗选巻四百六十一天鵞类七言絶句湖州歌汪元量夜来酒醒四更过渐觉衾裯冷气多踏雪敲门双勅使传言太子送天鵞宫词杨维桢鸡人报晓五门开卤簿千官泊虎台天上驾鵞先有信九重銮驾上都囘御定佩文斋咏物诗选卷四百六十一御定佩文斋咏物诗选卷四百六十二钦定四库全书御定佩文斋咏物诗选巻四百六十二凫类五言古咏单凫简文帝衔苔入浅水刷羽向沙洲孤飞本欲去得影更淹畱咏寒凫简文帝廻水浮轻浪沙塲弄羽衣眇眇随山没离离傍海飞赋得汎汎水中凫江总归凫沸卉同乱下芳塘中出没时衔藻飞鸣忽飏风浮深或不息戏广若乘空春鹦徒有赋还笑在金笼七言古白凫行杜甫君不见黄鹄髙于五尺童化为白凫似老翁故畦遗穂已荡尽天寒歳暮波涛中鳞介腥羶素不食终日忍饥西复东鲁门鶢鶋亦蹭蹬闻道如今犹避风题惠崇画秋江凫雁王庭珪老崇学画如学禅中年悟入理或然长江未落凫雁下舒巻忽若无丹铅定自维摩三昧里半幅生绡开万里不用并州快剪刀断取鐡围山下水栁塘野鸭虞集江南水退秋光浅风栁参差万丝卷鸳鸯在梁凫在渚荡荡扁舟去家逺千艘转海古长策白粲连江动秋色断蒲折苇野水阔烂烂明星且将弋翠盘擎露夜深寒玉色亭亭落月残太液池头黄鹄下梦中曽见画中㸔五言律咏凫李峤飒沓睢阳涘浮游汉水隈钱飞出井见鹤引入琴哀李陵赋诗罢王乔曵舄来何当归太液翔集动成雷翠漪堂文同湖水碧溶溶寒漪四望通龟鱼游浩渺凫鹜下虚空爽气吟窗外清光钓艇中一襟时自快多谢北窗风七言律池上双凫吴融碧池悠漾小凫雏两两依依祗自娱钓艇忽移还散去寒鸱有意即相唿可怜翡翠归云髻莫羡鸳鸯入画图幸是羽毛无取处一生安穏老菰蒲其二双凫狎得傍池台戏衔蒲逺又囘敢为稲粱凌险去幸无鹰隼触波来万丝春雨眠时乱一片浓萍浴处开不在笼栏夜仍好月汀星沼剩徘徊咏凫文同双双纹羽弄清漪全得天真似尔稀万顷沧波供口腹一梁寒日晒毛衣雨归别岛呕唲语风度前滩翕呷飞好向中流最深处等闲休上钓鱼矶五言絶句野鸭李羣玉鸂鶒借毛衣喧唿鹰隼稀云披菱藻地任汝作羣飞东飞凫陆龟蒙裁得尺锦书欲寄东飞凫胫短翅亦短雌雄恋菰蒲池上䨇凫薛涛䨇栖绿池上朝去暮飞还更忆将雏日同心莲叶间方湖文同风交蒲苇乱烟断凫鹜飞日暮一笛起扁舟随钓归冰池文同日暮池已氷翩翩下凫鹜不怕池中寒便于氷上宿寒芦港文同落月照冰湖晓起何太爽两岸雪烟昬凫鸥出深港柴门郑善夫凉月光不了照我芳桂丛白凫如人长来往柴门东七言絶句漫兴杜甫糁径杨花铺白氊㸃谿荷叶叠青钱笋根稚子无人见沙上凫雏傍母眠发青山馆赵嘏凫鹥声暖野塘春鞍马风髙驿路尘一宿青山又前去古来难得是闲人天汉桥文同风吹两岸菰蒲干日晒一汀凫鹜寒夜深霜月照湖水须上此桥凭画栏晩登净逺亭杨万里簿书才了晩衙催且上髙亭眼暂开野鸭成羣忽惊起定知城背有船来登净逺亭杨万里池冰爱日未全开旋旋波㾗百皱来野鸭被人惊得惯作羣飞去却飞囘望瀛台春望边元勲晴云如困栁如痴丹杏开残碧草齐一𣲖望瀛台下水暖风迟日浴凫鹥欸歌顾瑛返照移晴入绮窗芙蓉杨栁满秋江渔童款乃荡舟去惊起锦凫飞一双冻凫贡性之江天岁晩景凄凄云脚低垂望欲迷水鸟畏寒飞不起黄芦枝上并头栖梨花睡鸭图顾观昔年家住太湖西常过吴兴罨画谿水阁筠帘春似海梨花影里睡凫鹥春日懐江上髙启新蒲正绿乳凫鸣水没鱼梁宿雨晴㸔近清明沈种日野人何事不归耕江上晩归髙启渺渺双凫落晩沙一江秋色艳明霞逢人不用停舟问大树邨中即我家巴人竹枝歌王廷相野鸭唼唼一双飞飞到侬池不肯归莫共鸳鸯鬭毛羽鸳鸯情性世间稀御定佩文斋咏物诗选卷四百六十二御定佩文斋咏物诗选卷四百六十三钦定四库全书御定佩文斋咏物诗选卷四百六十三竹鸡类长短句禽言朱子泥滑滑泥滑滑秦望云荒镜湖阔绿秧刺水水拍堤牙旗画舸凌风发使君行乐三江头泥滑水深君莫忧五言絶句泥滑滑文同春日正晴明满园花盛发劝尔竹木鸡莫啼泥滑滑七言絶句絶句范成大晴色先从喜鹊知斜阳一抹照夭西竹鸡何物能无頼如许泥深更苦啼天台道上早行戴昺箯舆轧轧过清谿谿上梅花压水低月影渐收天半晓两山相对竹鸡啼雪霁马定国髙巖旭日吐深頳雪霁楼台白玉京独往南塘探春色琵琶花下竹鸡鸣竹枝词丁鹤年竹鸡啼处一声声山雨来时郎欲行蜀天却似离人眼十日都无一日晴入垓口程庆珫沙明水碧净无泥三百滩盘上歙谿两岸青山春欲暮楝花飞尽竹鸡啼府江杂诗谢少南落日官军举号齐琱戈画盾障山蹊不嫌铜斗通宵击却厌斑鸡半岭啼寄洪时斋僧德祥草上东风栁上烟谿头三日嫩晴天竹鸡叫断春泥滑闲与梅花説旧年御定佩文斋咏物诗选巻四百六十三御定佩文斋咏物诗选卷四百六十四钦定四库全书御定佩文斋咏物诗选巻四百六十四鵞类五言古咏鵞骆宾王鵞鵞鵞曲项向天歌白毛浮緑水红掌拨清波道州北池放鵞吕温我非好鵞癖尔乏鸣雁资安得免沸鼎澹然游清池见生不忍食深情固在斯能自逺飞去无念稲粱为滕昌祐蘹香睡鵞圗虞集苍鵞惜毛羽宛宛卧春雨雨余日照沙上有蘹香花懐香不自献梦到金銮殿殿池多跃鱼君王方草书七言古赵大年鵞图杨维桢镜湖湖上春波明湾碕树树鵞黄青上有金衣弄簧舌下有红掌浮绣翎舂锄一白能自好尚嫌性带鸬鹚腥眼明见此羣鸐鸐不与匹鸟争春晴大年笔法如兰亭宛颈箇箇由天成艮宫流落二百载贾人不厌千金争却恨㑹稽内史无此笔为人辛苦书黄庭五言律舟前小鵞儿杜甫鵞儿黄似酒对酒爱新鵞引颈嗔船逼无行乱眼多翅开遭宿雨力小困沧波客散层城暮狐貍奈若何黄尊师髙轩观鵞因畱宿掲傒斯开轩南岳下世事未曽闻落叶常疑雨方池半是云偶寻骑鹤侣来此㸔鵞羣一夜潺湲里秋光得细分与客夜登开利寺观鵞亭王问野寺寒云外犹传晋永和逢君非有约踏月偶相过废沼氷稜浅荒亭霜气多懐思倚阑者书罢独笼鵞七言絶句送贺宾客归越李白镜湖流水漾清波狂客归舟逸兴多山隂道士如相见应写黄庭换白鵞得房公池鵞杜甫房相西亭鵞一羣眠沙汎浦白于云鳯凰池上应廽首为报笼随王右军题鵞李商隠眠沙卧水自成羣曲岸残阳极浦云那觧将心怜孔翠羁雌长共故雄分深院韩偓鵞儿唼啑栀黄觜鳯子轻盈腻粉腰深院下帘人昼寝红蔷薇暎碧芭蕉同乐园赵秉文石作垣墙竹暎门水廻山复㡬桃源毛飘水面知鵞栅角出墙头认鹿园闲闲公为上清宫道士写经并以所养鵞羣付之诸公有诗某亦同作杨云翼㑹稽笔法老无尘今代闲闲是后身只有爱鵞縁已尽举羣还付向来人春寒方囘灯节萧条雷后雪花天料峭雨余霜经旬不出无情绪恰见鵞儿似酒黄访张道士题壁袁凯道士门前春日温千重碧草睡鵞羣山风忽送桃花雨湿徧牀头白练裙过北塘髙启春水满田如一湖入田放艇看鵞雏女郎祠下野花杂老子门前沙树孤夜至阳城田家髙启东津渡头初月辉南陵寺里逺钟微主人入夜门未掩蒲响满塘鵞鸭归观书偶成史鑑竹深门闭乱藤垂隠几观书欲倦时长啸不知风起处槐花吹落戏鵞池御定佩文斋咏物诗选巻四百六十四御定佩文斋咏物诗选卷四百六十五钦定四库全书御定佩文斋咏物诗选卷四百六十五鸭类五言古鸭雏梅尧臣春鸭日浮波羽冷难伏卵常因鸡抱时託以鸡窝暖三旬㲉既坼乳毛寒胫短鸡宁辨其雏翅拥情款款一日向水涯所禀殊未断汎然去中流鸡唿心悹悹人之茍异懐负义不足筭有志在养毓勿论报德限鬭鸭篇髙启春波漾羣凫戏鬬每堪翫宛转廻翠吭䙰褷振文翰声兼江雨喧影逐浦云乱唼喋队初交纷披势将散持敌忽同沈唿俦更相唤时陈水槛侧或聚湖亭畔长鸣若贾勇逺奋如追窜荷叶触俱翻菱丝罥齐断鱼骇没中流鸥惊起前岸心踰垄雉骄气压塲鸡悍海客朝自驱谿娃晩犹㸔稍欲碍行舟浑忘避流弹苦争应为食幸胜非因算微鸟昧全躯临川独成叹长短句射鸭词髙启射鸭去清江曙射鸭返囘塘晩秋菱叶烂烟雨晴鸭羣未下媒先鸣草翳低遮竹弓彀水冷田空鸭多瘦行舟莫来使鸭惊得食忘猜正相鬬觜唼唼毛褷褷濳机一发那得知五言律花鸭杜甫花鸭无泥滓阶前每缓行羽毛知独立黑白太分明不觉羣心妬休牵衆眼惊稲粱霑汝在作意莫先鸣五言絶句画鸭掲傒斯春草细还生春雏养渐成茸茸毛色起应觧自唿名六言絶句宫中三台词王建鱼藻池边射鸭芙蓉苑里㸔花日色柘袍相似不着红鸾扇遮静观文同十许纹鱼游水一双花鸭眠沙静观只恐惊去无语凭栏日斜七言絶句小鸭黄庭坚小鸭㸔从笔下生幻法生机全得妙自知力小畏沧波睡起晴沙依晩照春日晁冲之阴阴谿曲緑交加小雨翻萍上浅沙春色不堪流水送双浮鸣鸭趂桃花晩春田园杂兴范成大乌鸟投林过客稀前山烟暝到柴扉小童一棹舟如叶独自编栏鸭阵归夏日田园杂兴范成大千顷芙蕖放棹嬉花深迷路晩忘归家人暗识船行处时有惊忙小鸭飞茶陵竹枝歌李东阳拍拍东风燕子寒卷帘花絮若为看夜深雨脚何曾睡春水平于养鸭栏白苎词孙一元江上睡鸭烟草肥江南白苎催换衣雨声四月不知暑过尽樱桃人未归御定佩文斋咏物诗选巻四百六十五御定佩文斋咏物诗选卷四百六十六钦定四库全书御定佩文斋咏物诗选巻四百六十六鸡类五言古鬭鸡篇曹植游目极妙伎清听厌宫商主人寂无为衆賔进乐方长筵坐戏客鬭鸡观闲房羣雄正翕赫双翅自飞扬挥羽激清风悍目发朱光觜落轻毛散严距往往伤长鸣入青云扇翼独翺翔愿蒙貍膏助常得擅此塲鬬鸡刘桢丹鸡被华采双距如锋铓愿一扬炎威㑹战此中唐利爪探玉除瞋目含火光长翘惊风起劲翮正敷张轻举奋钩喙电击复还翔鬭鸡简文帝欢乐良无已东郊春可游百花非一色新田多异流龙尾横津汉车箱起戍楼玊冠初警敌芥羽忽猜俦十日骄既满九胜势恒遒脱使田饶见堪能说鲁侯鬭鸡徐陵季子聊为戏陈王欲骋才花冠已冲力芥爪复惊媒鬭鳯羞衣锦双鸾耻镜台陈仓若有信为觅寳鸡来鬭鸡东郊道禇玠东郊鬬鸡侣捧敌两逄迎诡羣排袖出带勇向塲惊锦毛侵距散芥羽杂尘生还同战胜罢耿介寄前鸣㸔鬬鸡王褒蹀躞始横行意气欲相倾妬敌金芒起猜羣芥粉生入塲疑挑战逐退似追兵谁知函谷下人去独开城鬭鸡庾信开轩望平子骤马㸔陈王貍膏熏鬭敌芥粉壒春塲解翅莲花动猜羣锦臆张鸡鸣篇岑徳润钟响应繁霜晨鸡锦臆张帘迥犹侵露枝髙已暎光排空下朝掲奋翼上花塲雨晦思君子关开脱孟尝既得依云外安用集陈仓鬭鸡联句韩愈大鸡昂然来小鸡竦而待峥嵘颠盛气洗刷凝鲜彩髙行若矜豪侧睨如伺殆精光目相射劒㦸心独在既取冠为胄复以距为镦天时得清寒地利挟爽垲磔毛各噤瘁怒瘿争碨磊峩膺忽尔低植立瞥而改腷膊战声喧缤纷落羽皠中休事未决小挫势益倍妬肠务生敌贼性専相醢裂血失鸣声啄殷甚饥馁对起何急惊随旋诚巧绐毒手饱李阳神槌困朱亥恻心我以仁碎首尔何罪独胜事有然傍惊汗流浼知雄欣动颜怯负愁看贿争观云填道助叫波翻海事爪深难解嗔晴时未怠一喷一醒然再接再砺乃头垂碎丹砂翼塌拖锦綵连轩尚贾余清厉比归凯选俊感收毛受恩惭始隗英心甘鬭死义肉耻庖宰君看鬬鸡篇短韵有可採七言古鸡鸣篇简文帝埘鸡识将曙长鸣髙树颠啄叶疑障羽排花强欲前意气多惊举飘扬独无侣陈思助鬭协貍膏郈昭妬敌安金距丹山可爱有鳯凰金门飞舞有鸳鸯何如五德美岂胜千里翔鸡鸣歌阙名东方欲明星烂烂汝南晨鸡登坛唤曲终漏尽严具陈月没星稀天下旦千门万戸逓鱼钥宫中城上飞乌鹊缚鸡行杜甫小奴缚鸡向市卖鸡被缚急相喧争家中厌鸡食虫蚁不知鸡卖还遭烹虫鸡于人何厚薄吾叱奴人觧其缚鸡虫得失无了时注目寒江倚山阁鸡鸣曲陈陶鸡声春晓上林中一声惊落虾蟇宫二声唤破枕边梦三声行人烟海红平旦慵将百雏语蓬松锦绣当阳处愧君饮食长相唿为君昼鸣下髙树仙鸡诗元德明老雄健鬭夸擅塲韩郎抱归神色伤岂知黠儿出徼幸毒手一发不得防毳衣散洒尚可养利觜一哆何由张青嚢道人何许来自言救药我有方垂髯噀水濯残血半喙随手生新黄筠笼半开闻腷膊草冠已往徒惊忙神仙世有宁虚荒惜哉诡激不可量世人鸷勇天且劓况于物也资强梁敷荣枯枿变金石未若与世鍼膏肓何须变化示狡狯知君办作淮南王蓬莱东望云茫茫爱而不见心为狂刀圭不愿换凡骨且欲共醉无何郷鬭鸡行杨维桢两雄勇锐夸匹敌老距当场利如㦸氄毳毰毸猬刺张怒咽磈礧瞋睛碧劔心一动碎花冠口血相汚胶綵翼何当罢鬭作啼声埭上梨花春露滴鸡鸣歌髙启北斗城头北斗低万家梦破一声鸡马蹄踏踏车辘辘阙下连趋市中逐雄鸡安得噤尔声利名少息世上争漫漫夜长人不惊钱舜举画花石子母鸡圗王淮落红香散东风软灵巖络翠苔纹浅闲庭昼永日当空花影团团移未转两鸡不识春意佳栖迟也傍庭前花父鸡昂然气雄壮独立峯颠发髙唱母鸡喈喈领七雏且行且逐鸣相唿两雏依依挟母腋母力已劳児自得两雏啾啾趋母前有如娇儿听母言两雏唧唧随母后唿之不前不停口一雏引首接母虫儿腹已饱母腹空嗟尔爱雏乃如此不知尔雏何报尔钱翁摹此恱生意我独观之暗流涕劬劳难报慈母恩漂泊江湖复何济展图三叹重摩挲鸡乎鸡乎奈尔何鸡鸣歌僧道衍金壶漏残霜满屋鸡鸣喈喈乌尚宿征夫才起促行装马为驾鞍车整毂鸡罢俄闻鼓角悲别妇出门双泪垂妇牵夫袂话归日愿学鸡鸣不失时五言律咏鸡杜甫纪德名标五初鸣度必三殊方听有异失次晓无惭问俗人情似充庖尔軰堪气交亭育际巫峡漏司南鸡徐夤名参十二属花入羽毛深守信催朝日能鸣送晓阴峩冠装瑞璧利爪削黄金徒有稻粱感何由报德音五言排律咏寒食鬭鸡应秦王敎杜淹寒食东郊道扬鞲竞出笼花冠初照日芥羽正生风顾敌知心勇先鸣觉气雄长翘频扫阵利爪屡通中飞毛遍緑野洒血渍芳丛虽然百战胜㑹是不论功七言律晨鸡刘兼朱冠金距綵毛身昧爽髙声已报晨作瑞莫惭先贡楚擅塲须信独推秦淮南也伴升仙犬函谷曽容借晓人此日卑栖随饮啄宰君驱我亦相驯五言絶句闻鸡赠主人李益嘐嘐司晨鸣报尔东方旭无事恋君轩今日重凫鹄早行遇雪石召荒郊昨夜雪羸马又须行四顾无人迹鸡鸣第一声近诗奚锐金舞镜争鸾綵临塲定鹘拳正思仙仗日翘首御楼前其二养鬭形如木迎春质似泥信如风雨在何惮迹卑栖其三为脱田文难常懐纪渻恩欲知疎野态霜晓叫荒邨早行刘子翚邨鸡已报晨晓月渐无色行人马上去残灯照空驿饮酒西巖蔡松年鸡羣媚稻粱老鹤日疎野人言随其流故有不同者金鸡山贡师泰巨灵噼山石飞出黄金鸡至今山下人犹听云中啼杂兴周权寒童引羸骖路入苍巘去深䖏有人家鸡鸣白云树马氏东轩髙启阳和受最多爽气看应少晞髪此窗前鸡鸣海天晓途中陆深晓行不知程梦醒闻细浪曙月逐鸡声棹歌来枕上六言絶句晓枕范成大煮汤听成万籁添被知是五更陆续满城钟动须㬰后巷鸡鸣七言絶句赋得鸡李商隠稻粱犹足活诸雏妬敌专塲好自娱可要五更惊穏梦不辞风雪为阳乌仙人词陈陶赤城门开六丁直晓日已烧东海色朝天半路闻玊鸡星斗离离碍龙翼鸡鸣曲汪遵金距花冠傍舍栖清晨相叫一声齐开闗自有冯生计不必天明待汝啼鸡崔道融买得晨鸡共鸡语常时不用等闲鸣深山月黑风雨夜欲近晓天啼一声僧爽白鸡苏轼断尾雄鸡本畏烹年来听法伴修行还须却置莲花漏老怯风霜恐不鸣太湖㳂檄西原道即事程俱司空山头朝出云西源渡口十里阴烟中鸡唱未及午白雨作泥泥已深武彛棹歌朱子四曲东西两石巖巖花垂露碧毶金鸡叫罢无人见月满空山水满潭和筹堂途中即事李俊民晩风吹雨过山堂灯火秋凉好对牀却被荒鸡笑人懒一声催起着鞭忙和黄景杜雪中即事赵孟頫雪寒凄切透书帷极目南云入望低欲报平安无过雁忽惊残梦有鸣鸡登师山诸生有书郑玉城上钟声度逺谿扶桑破曙海云低披衣欲起还欹枕山下晨鸡四面啼小游仙杨维桢东逾弱水赤流深夜得桃都息羽旌地底日廻天上去金鸡如鳯自交鸣郊行庄㫤凌兢瘦马踏春泥雪后郊原緑未齐一抹午烟风隔断野鸡声在竹林西题画沈周水次人家似瀼西参差竹树路俱迷谿翁兀兀不出户日午饭香鸡正啼赠致政司谏刘后峯李开先人散灯残睡正浓惊廻晓梦思重重揽衣欹枕从容听野店鸡声野寺钟鸡俞允文月落空营旧垒低寒风猎猎大荒西惊魂易断江南梦恼杀重城未晓啼宿太华山寺张佳颖石牀横架万峯西海上双珠入戸低自是山中无玊漏朝霞还有碧鸡啼鬭鸡图周天球英年曾入鬭鸡塲金距貍膏事已荒惟有雄心忘未得披图犹自问低昂田家即事唐时升新成燕麦欲相扶风急髙杨落乳乌社酒醒来人寂寂紫桐花下数鸡雏泖上嘲吴凝父范汭林臯叶脱风凄凄逺峯森立寒云齐满船离思半江月未到五更鸡乱啼御定佩文斋咏物诗选巻四百六十六御定佩文斋咏物诗选卷四百六十七钦定四库全书御定佩文斋咏物诗选卷四百六十七杂鸟类四言古大鹏赞阮修跄跄大鹏诞自北溟假精灵鳞神化以生如云之翼如山之形海运水击扶揺上征比翼鸟赞郭璞鸟有鹣鹣似凫青赤虽云一质气同体隔延颈离鸣翻能合翮五言古五色雀苏轼粲粲五色羽炎方鳯之徒青黄缟𤣥服翼卫两绂朱仁心知闵农常告雨霁符我穷惟四壁破屋无瞻乌惠然此粲者来集竹与梧锵鸣如玊佩意欲相嬉娱寂寞两黎生食菜真臞儒小圃散春物野桃陈雪肤举杯得一笑见此红鸾雏髙情如飞仙未易握粟唿何为去复来眷眷岂属吾囘翔天壌间何必懐此都七言古时乐鸟篇张説旧传南海出灵禽时乐名闻不可寻形貌乍同鹦鹉类精神别禀鳯凰心千年待圣方轻举万里呈材无伴侣红茸糅绣好毛衣清冷讴鸦好言语内人试取御衣牵啄手暝声不许前心愿阳乌恒保日志嫌阴鹤欲凌天天情翫讶良无已察图果见祥经里本持符瑞验明王还用文章比君子自怜弱羽讵堪珍喜共华篇来示人人见嘤嘤报恩鸟多惭碌碌具官臣鹎鵊词欧阳修龙楼鳯阁郁峥嵘深宫不闻更漏声红纱蜡烛愁夜短绿窗鹎鵊催天明一声两声人渐起金井辘轳闻汲水三声四声促严妆红靴玊带奉君王万年枝软风露湿上下枝间声转急南衙促仗三卫列九门放钥千官入重城禁籞鎻池台此鸟飞从何处来君不见颍河东岸邨陂阔山禽野鸟常嘲田家惟听夏鸡声夜夜垄头耕晓月可怜此乐独吾知眷恋君恩今白髪禽言苏轼去年麦不熟挟弹规我肉今年麦上塲处处有残粟丰年无象何处寻听取林间快活吟其二力作力作蚕丝百箔垄上麦头昂林间桑子落愿侬一箔千两丝缫丝得蛹饲尔雏禽言杨维桢姑恶姑恶姑不恶妾命苦姑有孝女姑为慈母妾亦甘为东海妇倒挂髙启緑衣小鳯啼愁罢瘦影翻悬桂枝下芙蓉帐里篆消时解歛余香散中夜钟鼓迢迢鎻禁门宵衣未得奉明恩五更香冷罗浮月想忆梅花应断魂禽言冯惟敏鳯凰不如我竹实醴泉真𤨏𤨏何不委形浊世中飞鸣饮啄无不可鳯凰不如我其二得过且过风雨冥冥巢欲堕饱煖当时不自知炎凉此日方参破得过且过五言律白鸽徐夤举翼凌空碧依人到大邦粉翎栖画阁雪影拂琼窗振鹭堪为侣鸣鸠好作双狎鸥归未得覩尔忆晴江五言排律学诸进士作精卫衔石填海韩愈鸟有偿寃者终年抱寸诚口衔山石细心望海波平渺渺功难见区区命已轻人皆讥造次我独赏专精岂计休无日惟应尽此生何惭刺客传不着报讐名七言律恭题皇上所御画扇鹡鸰葵兰赵用贤花鸟芳菲禁苑中画图省识见春风香飘兰气千茎碧日丽葵心万朶红当暑擕来看皎洁自天题处转青葱鹡鸰原上休相急已荷皇仁祝网同题御扇所画鹡鸰葵兰申时行花蕚楼前过鹡鸰羣飞相逐总含情非闗原上秋声急自傍林间淑景鸣影散瑶阶葵日午音调玊管蕙风清当时集木称竒瑞何似仪庭应圣明桂花芙蓉山雀何洛文墨华㸃缀九秋容寳箑看疑御苑逢金粟半含青桂树锦云初灿木芙蓉芬香宛自清风发艳色弥从满月浓更喜双双枝上雀轻飏翠羽近飞龙五言絶句春懐故园栁宗元九扈鸣已晩楚乡农事春悠悠故池水空待灌园人青鹢李羣玊独立蒹葭雨低飞浦屿风须知毛色异莫入鹭鸶丛湘中郑仆射青鹢苦幽独隔江相对稀夜寒芦叶雨空作一声归偶题苍头捧劒青鸟衔蒲萄飞上金井栏美人恐惊去不敢卷帘㸔拖白练文同盘石坐深林不欲人求见隔岸谁品絃数声拖白练连㸃七文同翩翩彼珍禽金羽耀寒日飞落滩上冰对人连㸃七淘河文同羣鱼见新晴万鬛戏清泚忽尔下淘河惊飞入水底舜举画棠梨练雀程鉅夫霜晕棠梨脸风梳练雀翎含毫心欲醉开巻眼还醒春姸带雪圗虞集玊茗深宫里春姸带雪残可怜五色羽相并不知寒六言絶句鹳文同常恶静时凫鹜不惊饱处虾鱼与我闲正相似问尔乐复何如七言絶句朱坡杜牧烟深苔巷唱樵儿花落寒轻倦客归藤岸竹洲相掩暎满池春雨䴙鹈飞和袭美松江早春陆龟蒙栁下江餐待好风暂时还得狎渔翁一生无事烟波足惟有沙边水勃公龟山寺晩望张蠙四面湖光絶路岐䴙鹈飞起暮钟时渔舟不用悬帆席归去乘风插栁枝出郊杂咏王炎道上东风掠面轻一犁雨足得新晴草头蛱蝶自由舞林下鶌鸼相对鸣冬日田园杂兴范成大斜日低山片月髙睡余行药绕江郊霜风扫尽千林叶闲倚笻枝数鹳巢自晨至午起居饮食皆以墙外人物之声为节戏书四絶范成大巷南敲板报残更街北弹丝行诵经已被两人惊梦断谁家风鸽鬭鸣铃宫词花蘂夫人安排竹栅与笆篱养得新生鹁鸽儿宣受内家专喂饲花毛闲看总皆知东家四时词虞集贺雪宫门上表归貂裘犹帯六花飞海南新送收香鸟转觉清寒入翠帏题十二红卷子杨载碧桃枝上有珍禽调舌交交送好音画出江南春意思明年携酒共追寻牡丹鹁鸽图朱德润深院朱阑覆锦裀百花开尽牡丹春粉毛双鸽多驯狎对浴金盆不避人蓼花雪姑图陈基红蓼花开水满洲西风吹梦总成秋衔泥不及三春燕两两巢君翡翠楼小游仙词杨维桢金鵞蘂生瑶水阴锦驼鸟鸣珠树林上皇勅赐龙色酒天乐五云流玊音漫兴杨维桢南邻酒伴辱相唿共访城东旧酒垆栁下秋千闲络索花间唤起劝胡卢水墨四香画杨维桢玊龙声嘶五更了緑衣倒挂榑桑晓道人冲寒酒未醒梨花零落春云小杂题王逄洄塘昨夜绿波増偶策交州鬼面藤一雨百花香洗尽流春矼上立鱼鹰吐绶鸟郑允端庭院春阴䕶薄寒山禽飞下玊阑干胸中锦绣无人识闲向东风自吐㸔湖上王宠星桥北挂泻春流暎出黄山水面浮霞石天青飞练鹊桃花气暖醉轻鸥题画为李宫詹子蕃黎民表武帝清斋太乙宫上林无处不春风遥知绛节随王母青鸟飞来御苑中山水图僧宗泐绿水青山茂苑西荷花开遍越来谿渔郎荡漾湾头去五月深林谢豹啼御定佩文斋咏物诗选巻四百六十七御定佩文斋咏物诗选卷四百六十八钦定四库全书御定佩文斋咏物诗选巻四百六十八龙类五言古应龙萹张正见应龙未起时乃在渊底藏非云足不蹈举则冲天翔譬彼野兰草幽居常独香清风播四逺万里望芬芳隠居可頥志自见焉得彰飞龙引萧悫河曲衔图出江上负舟归欲因作雨去还逐景云飞引商吹细管下征泛长徽持此凄清引春夜舞罗衣龙潭刘因盘磴脱交䕃平坛得高岑高岑不可攀飞湍激幽音穷源岂不得爽气来骎骎灵润发山骨沮洳下崖隂为问石上苔妙理谁曾寻干坤有干溢此水无古今下有灵物栖倒影毛髪森东州旱连嵗唿龙动云林顾此百丈潭岂无三日霖为霖此虽能鞭䇿由天心日暮碧云合空山深复深七言古日离海谢翺日离海青曈昽沃以积水涵苍穹神光隠豹雾空气唿吸为蛟龙赤云衣紫霓从吹白衆宿歌大风天呉遁清海宫僧传古涌雾出波龙图歌栁贯叶公好龙致真龙精气所感无不通僧中刘累有传古夜梦㨗入骊龙宫阳晖燄燄隂精动左右给侍皆鱼虫探珠不得逢彼怒轰然鼔鬛兴雷风潜窥窃识领其妙冩之万楮将毋同目睛数月才一㸃波浪咫尺如层空乗云执镜麾电母跨海献宝招河宗刘尝善豢古善画得意忘象象乃工为龙为画了不识有顷噀水投长虹龙乎龙乎徳正中超忽变化天为功绛冠帝子秉莭从九渊唤起赤鯶公永奠鳌极开鸿蒙题王宰所藏墨龙栁贯飞廉为御丰隆车凭陵九渊倾尾闾谁与发墨启元奥神光蹑斗旋其枢湖邉竹屋清夜徂防有没人来摘珠题陈所翁墨龙萨都拉画龙天下称所翁秃笔光射骊珠宫长廊白日走云气大厦六月生寒风兴来一饮酒一石手提元兎追霹雳涨天烟雾晴不収头角峥嵘出墻壁全形具体得者稀今日海邉亲见之满堂光燄动鳞甲倒挟海水空中飞凌风直上九天去天下苍生望霖雨太平天子居九重黍稷穰穰千万古题陈所翁九龙戏珠图张翥两龙颉颃出重渊白日移海空中悬一龙囬矫一倒起侧磔虬髯怒喷水大珠炎炎如弹丸爪底云头争控抟一龙昂首逆鳞露两龙旁睨苍厓蟠怪风狂电浩唿汹天呉倅立八山动一龙后出尤崛竒半尾戏绕蜿蜒儿儿生未角已神勐一顾却走千蛟螭陈翁砚池藏霹雳徃徃醉时翻水滴便觉天瓢入手来雨气糢煳浑是墨我尝见画多巨幅簸荡惊涛骇人目何如此笔穷变化三尺微绡形势足是翁前身定龙精故能吸歘奔精灵巻图还君慎封鐍但恐破壁飞空㝠题苍龙戏海图陈泰天孙织云春锦红玉梭误落乗刚风一夕变化云溟蒙海水起立为珠宫坐令年年杼轴空谁与黼黻上帝躬求梭不得愁鬼工安知入君懐䄂中墨龙张雨高昌世子写墨龙此龙乃出开元中东井水与天河通龙下取水遗其踪道人识为黒帝子逃入世子之茟锋井头夜半飞霹雳元气淋漓雪色碧一鎻银牀五百年才㸃目晴生羽翼题呉彦嘉所藏张秋蟾龙图方行张公画龙人不识茟法逺自僧繇得挂向高堂神鬼惊恍惚电光来破壁夜当渤海开茟力元气霖霪浸无极吞吐日月天地昏摩盪云䨓太隂黑江翻石转窈莫测雪涛卷空铜柱侧洞庭扶桑非尔谁颠倒沧溟为窟宅乃知兹图只数尺坐令万里起古色何当置我君山湖上之高峯聼此老翁吹铁篴七言律龙池乐章苏颋西京鳯邸跃龙泉佳气休光镇在天轩后雾图今巳得秦王水劒昔尝传恩鱼不入昆明钓瑞鹤常如太液仙愿侍廵逰同旧里更闻萧鼔济楼船奉和圣制龙池萹姚崇恭闻帝里生灵祉应报明君鼎业新既协翠泉光宝命还符白水出真人当时舜海潜龙跃此日尧河帯马廵独有前池一小鴈叨承旧惠入天津五言絶句黄神谷纪事马戴霹雳震秋岳折松横洞门云龙忽变化但见玉潭浑续古陈陶景龙临太极五凤当庭舞谁信壁间梭升天作云雨龙井贡师泰宝劒落深潭时时见光怪鳞甲飞上天白昼风雨快玉帘泉杜本灿烂金为屋玲珑玉作帘飞泉来百道中有老龙潜画扇张宪渴龙饮清江江水皆倒立风雨满山来石楠半身湿小临海曲杨维桢网得珊瑚树移栽玛瑙盆夜来风雨横龙气上珠根题道士青山白云图张以宁云气晓来浓前山失数峯道人夜作雨唿起碧潭龙七言絶句絶句杜甫欲作渔梁云覆湍因惊四月雨声寒青溪先有蛟龙窟竹石如山不敢安小㳺仙曹唐白石山中自有天竹花藤叶隔谿烟朝来洞口围棋了赌得青龙值几钱其二且欲㽞君饮桂浆九天无事莫推忙青龙举歩行千里休道蓬莱归路长其三琼树扶踈压瑞烟玉皇朝客满花前东风小饮人皆醉短尾青龙枕水眠偶题王安石山腰石上千年涧石眼全无一日干天下苍生望霖雨不知龙向此中蟠上沙遇雨快凉范成大刮地风来健葛衣一凉便觉暑光低云头龙挂如垂筯雨在中峯白塔西台山杂咏元好问灵蛇不与世相闗时复蜿蜒水石间何处天瓢待霖雨一龛香火梵仙山玉龙图虞集贝阙澄澄海月生水晶帘影接空明鲛绡剪得霓裳就却拥冰髯上太清夜发龙潭萨都拉船头夜静天如水渡口潮平月在江灯影揺波风不定老龙吹浪湿篷牕逰覆船山宿草堂郑玉眠云石上屋三间瀑布当檐坐卧㸔怪底岩前龙忽起夜来风雨不胜寒岭南杂咏汪广洋番禺南望𣺌烟波怪底鱼龙出没多顷刻风霆飞白昼黒云拖雨过牂牁奉同王浚川海上杂歌薛蕙天鸡啼处夜生潮东望蓬莱翠雾消紫贝髙为云外阙青龙盘作日邉桥御定佩文斋咏物诗选卷四百六十八御定佩文斋咏物诗选卷四百六十九钦定四库全书御定佩文斋咏物诗选卷四百六十九鱼类四言古比目鱼郭璞比目之鳞别号王余虽有二片实则一鱼协不能宻离不为疏五言古咏跃鱼应诏张率戢鳞隠繁藻颁首承渌漪何用㳺溟澥且跃天渊池咏石鲸应诏周𢎞正石鲸何壮丽独在天池隂鶱䰇类横海半出似浮深吞航本无日吐浪亦难寻圣帝逰灵沼能懐跃藻心赋得莲下游鱼阮卓春色映澄陂涵泳且相随未上龙门路聊戏芙蓉池触浪莲香动乗流叶影披相忘自有乐荘惠岂能知赋得鱼跃水生花张正见漾色桃花水相望濯锦流跃浦疑珠出依池似镜浮凌波衔落蕊触饵避沈钩方逰莲叶外讵入武王舟咏鱼岑徳润劒影侵波合珠光帯水新莲东自可戏安用上龙津岘潭作孟浩然石潭傍隈隩沙岸晓夤縁试垂竹竿钓果得槎头鳊美人骋金错纎手鲙红鲜因谢陆内史莼羮何足传放鱼白居易晓日提竹篮家童买春蔬青青芹蕨下疉卧双白鱼无声但呀呀以气相喣濡倾篮㵼地上拨剌长尺余岂惟刀机忧坐见蝼螘图脱泉虽巳久得水犹可苏放之小池中且用救干枯水小池窄狭动尾触四隅一时幸茍活久逺将何如怜其不得所移放于南湖南湖连西江好去勿踟蹰施㤙即望报吾非斯人徒不湏泥沙底辛苦觅明珠江南曲陆龟䝉鱼戏莲叶间参差隠叶扇䴔䴖鳿窥㶑灔无因见其二鱼戏莲叶东初霞射红尾傍临谢山侧恰值清风起其三鱼戏莲叶西盘盘舞波急潜依曲岸凉正对斜光入其四鱼戏莲叶南欹危午烟疉光揺越鸟巢影乱呉娃檝其五鱼戏莲叶北澄阳动微涟囬㸔帝子渚稍背鄂君船种鱼皮日休移土湖岸邉一半和鱼子池中得春雨㸃㸃活如蚁一月便翠鳞终年必頳尾借问两绶人谁知种鱼利蔡仲谋遗鲫鱼十六尾余忆在襄城时获此鱼留以迟欧阳永叔梅尧臣昔甞得圎鲫留待故人食今君逺赠之故人大河北欲脍无庖人欲寄无鸟翼放之巳不活烹煮费薪棘白小唐庚二年遵海濵开眼即浩𣺌谓当饱长鲸餬口但白小百尾不盈釡烹煮䓁芹蓼咀嚼何所得鳞鬛空纷扰向来巨鱼戏海面横孤峤噞喁喷飞沫白雨散晴晓终然不省録从事此微眇短长本相形南北无定表泰山不为多毫末夫岂少词䧺两月读理足三语妙人生一沤发谁作千嵗调安能蹲㑹稽坐待期年钓走笔谢王去非遣餽江鲚刘宰环坐正无悰骈头得嘉餽鲜明讶银尺廉纎非虿尾肩耸乍惊雷腮红新出水芼以姜桂椒未熟香浮鼻河豚愧有毒江鲈惭寡味更咨座上客送归烦玉指饤饾杂青红百巧出刀匕翩翩鹤来翔粲粲花呈媚颇疑壶中景彷彿具盘底又疑三神山幻化出人世更于属餍余想像无穷意知君束装冗不敢折简致厚赐何可忘因笔聊举似松江舟中戴复古夜聼枫桥钟晓汲松江水客行信匆匆少住亦可喜且食鳜鱼肥莫问鲈鱼美郊居寓目随事輙题袁易絶江捕寒鱼赤鯶巨莫逃鲦鲿翻有神腾出如银刀食鲈鱼王恽鲈鱼昔人贵我行次呉江秋风时巳过满意莼鲈香初非为口腹物异可阙甞口哆颊重出鳞纎雪争光背华㸃玳斑或圆或斜方一嵴无乱骨食免刺鲠防肉腻胜海蓟味佳掩河鲂灯前不放箸愈淡味愈长张翰为尔逝我今赴官忙出处要义在不湏论行藏倚装足朝睡且快所欲偿梦惊聼呉歌海日方苍凉鱼渊袁凯幽壑湛虚静衆鯈逺来归㳺泳方自得沈潜亦其宜既无网罟忧荇菜复参差辟彼翔集鸟悠然竟何疑观鱼杨基池隂树影凉白小纷成队吹絮圆沤续触荷清露碎俄沈静却浮忽遇惊还退幸免钓丝忧江鲈且充鲙乐府杂曲僧法杲纎鲫上芒针小儿争大呌一饵连六鳌此是任公钓七言古詶中都小吏携斗酒双鱼于逆旅见赠李白鲁酒琥珀色汶鱼紫锦鳞山东豪吏有俊气手携此物赠逺人意气相倾两相顾斗酒双鱼表情素酒来我饮之鲙作别离处双鳃呀呷鬐鬛张拨剌银盘欲飞去唿儿拂几霜刃挥红肌花落白雪霏为君下箸一餐罢醉着金鞭上马归观打鱼歌杜甫绵州江水之东津鲂鱼发发色胜银渔人漾舟沈大网截江一拥数百鳞衆鱼常才尽却弃赤鲤腾出如有神潜龙无声老蛟怒廻风飒飒吹沙尘饔子左右挥霜刀鲙飞金盘白雪髙徐州秃尾不足忆汉隂槎头逺遁逃鲂鱼肥美知苐一既饱欢娱亦萧瑟君不见朝来割素鬐咫尺波涛永相失阌卿姜七少府设鲙戏赠长歌杜甫姜侯设鲙当严冬昨日今日皆天风河冻未渔不易得凿冰恐侵河伯宫饔人受鱼鲛人手洗鱼磨刀鱼眼红无声细下飞碎雪有骨已刴觜春䓤偏劝腹腴愧年少软炊香饭縁老翁落碪何曽白纸湿放箸未觉金盘空新懽便饱姜侯徳清觞异味情屡极东归贪路自觉难欲别上马身无力可怜为人好心事于我见子真颜色不恨我衰子贵时怅望且为今相忆罩鱼歌温庭筠朝罩罩城南暮罩罩城西两桨鸣幽幽莲子相髙低持罩入深水金鳞大如手鱼尾迸圆波千珠落湘藕风飔飔雨离离菱尖刺鸂鶒飞水连网眼白如影淅沥篷声寒㸃微楚岸有花花盖屋金塘栁色前谿曲悠溶杳若去无穷五色澄潭鸭头緑愧鱼亭孔武仲昔闻鱼可羡今见鱼可愧邂逅临池处潇洒出尘意秋风八月起江湖水染绀碧霞绮疏悠然掉尾波间去须信吾生不及鱼画鱼歌苏轼天寒水落鱼在泥短钩画水如耕犁渚蒲拔折藻荇乱此意岂复遗鳅鲵偶然信手皆虚击本不辞劳㡬万一一鱼中刃百鱼惊虾蠏奔忙互跳掷渔人养鱼如养雏挿竿贯笠惊鹈鹕岂知白梃閙如雨搅水觅鱼嗟已踈西湖秋涸东池鱼窘甚因㑹客唿网师迁之西池为一笑之乐夜归被酒不能寐戏作放鱼一首苏轼东池浮萍半黏块裂碧跳青出鱼背西池秋水尚涵空舞濶揺深吹荇帯吾僚有意为迁居老守纵馋那忍脍纵横争㸔银刀出瀺灂初惊玉花碎但愁数罟损鳞鬛未信长隄隔涛瀬濊濊发发须㬰间圉圉洋洋寻文外安知中无蛟龙种尚恐或有风云㑹明年春水涨西湖好去相㤀渺淮海渼陂鱼苏轼霜筠细破为双掩中有长鱼如卧劒紫荇穿腮气惨悽红鳞照坐光磨闪携来虽逺鬛尚动烹不待熟指先染座客相看为解颜香粳饱送如填堑早嵗甞为荆渚客黄鱼屡食沙头店濵江易採不复珍盈尺辄弃毋乃僭自从西征复何有欲致南烹嗟久欠㳺鯈琐细空自腥乱骨纵横动遭砭故人逺餽何以报客俎久空惊忽赡东道毋辞信使频西邻幸有庖虀酽读神仙传程俱鲤鱼腹中有隠符白鱼腹中有素书鞭灵走石才一戏骑鳞上天亦徒尔谁能觧衣涿水中使人唿指赤鯶公鳆鱼刘迎君不见二牢山下狮子峯海波万里家鱼龙金鸡一唱火轮出晓色下瞰榑桑宫槲林叶老霜风急雪浪如山半空立贝阙轩腾水伯居琼瑰喷薄鲛人泣长鑱白柄光芒寒一苇去横烟雾间峯峦百疉破螺甲宫室四面开蚝山镂身鉥骨成何事口腹之珍讵为祟郡曹受赏虽一言国史収痂得非累筠篮一一千里来百金一笑収羮材色新欲透玛瑙盌味胜可浥葡萄醅饮客醉頬浮春红金盘旋觉放箸空齿牙寒光潄明月胸臆秀气喷长虹平生浪説江瑶柱大嚼从今不论数我嬾安能汗漫逰买船欲访渔郎去题捕鱼图欧阳元太湖三万六千顷灵槎倒压青天影大鱼吹浪髙如山小鱼巻鬛为龙盘羣鱼聮腴伐桴鼓势同三军战强卤长网大罟三百尺拦截中流若环堵呉王宫中宴未䦨银丝斫脍飞龙鸾太官八珍奉公子猩猩頳唇鲤鱼尾洞庭木落天南秋黄芦满天飞白鸥江头吹笛唤渔舟与君大醉岳阳楼题程亚卿所藏刘进画鱼李东阳刘生亦是丹青豪近来作画无此曹平明退直唿浊醪半酣脱却宫锦袍戏将秃茟作鳞介已觉四壁生风涛风涛汹涌向何处岸濶江空起烟雾东风一夜吹水浑翠鬛红鬐不知数桃花栁絮时吐吞轻蘩乱荇交缤纷圆光倒射日成凸灭影下没天无痕羣嬉若共衆芳狎逺逝忽与洪波奔千形万态极幻化仓卒逢之安可论就中巨者称赤鯶卓荦颇似鲸与鲲仰窥河汉若咫尺俯视江海如甖盆巖峦变风雨作走天呉驱海若流云掣电同挥霍喷沫浮沤满寥廓锋镝参差见龈腭劔㦸峥嵘露头角直遣飞腾动鬼神宁夸震撼倾山岳若非溟渤即洞庭不然岂得通幽灵幽灵汗漫入恍惚始信丹青有竒骨刘生刘生良已工谁其爱者司徒公华堂锦轴灿盈文髣髴坐我龙门中龙门髙髙㡬许叶公画龙龙出走此物胡为在庭宇知公自是人中龙㑹向人间作霖雨玉如意金叵罗激髙堂扬练波文王在沼民共乐君子有酒吾当歌我生觧诗不觧画潦倒不觉双颜酡吁嗟乎吾将奈尔丹青何五言律白小杜甫白小羣分命天然二寸鱼细微霑水族风俗当园蔬入肆银花乱倾箱雪片虚生成犹拾卵尽取义何如洞庭鱼李商隠洞庭鱼可拾不假更垂罾閙若雨前蚁多于秋后蝇岂思鳞作簟仍计腹为灯浩荡天池路翺翔欲化鹏荆州苏轼江水深成窟潜鱼大似犀赤鳞如琥珀老枕胜玻瓈上客举雕俎佳人揺翠箆登庖兼作噐何以免屠刲江南忆呉激呉淞潮水平月上小舟横旋斫四腮脍未输千里羮𢷬虀香不散照筯雪无声㡬见秋风起空怜乡思生余旧逰魏郡日有双鱼之馔今絶不可得问之则河徙故也戏成一章王世贞十载叨逰魏双鱼馔事寛鸾刀催霰舞象筯压霜寒沧海欲陵陆黄河能钓竿思归别有念不借蒯缑弹五言排律赋得巨鱼纵大壑钱起巨鱼纵大壑遂性似乗时奋跃风生鬛腾凌浪鼓龙鬐摅囬地轴鲲化想天池方快吞舟意尤殊在藻嬉倾危嗟幕燕隠晦诮泥龟喻士逢明主才猷得所施鱼上氷王季则北陆収寒尽东风解冻初氷消通浅渚气变跃潜鱼应莭似知化扬鬐任所如浮沈非乐藻沿泝异传书结网时空久临川意有余为龙将可望今日愧才虚鱼上氷纪元臯春生寒气灭稍动伏泉鱼乍喜东风至来观曲浦初近氷朱鬛见望日锦鳞舒渐觉流凘退还欣掉尾余噞喁情自乐沿泳意宁踈倘得随鲲化终看戾太虚赋得巨鱼纵大壑姚康水府乗闲望圆波息跃鱼从来曝泥久今日脱渊初得志宁相忌无心任宛如龙门应可度鲛室岂常居掉尾方穷乐㳺鳞毎自舒乗流千里去风力借吹嘘临川羡鱼张元正有客百愁侵求鱼正在今广川何渺漫髙岸㡬登临风水宁相阻烟波岂惮深不应同逐鹿讵肯比从禽结网非无力㤀筌自有心永存芳饵在伫立思沈沈义鱼招张功曹韩愈义鱼春岸濶此兴在中宵大炬然如昼长舩缚似桥深窥沙可数静榜水无揺刃下那能脱波间或自跳中鳞怜锦碎当目讶珠销迷火逃翻近惊人去暂遥竞多心转细得隽语时嚣潭罄知存寡舷平觉获饶交头疑凑饵骈首类同条濡沫情虽宻登门志已辽盈车欺故事饲犬验今朝血浪凝犹沸腥风逺更飘盖江烟羃羃拂棹影寥寥獭去愁无食龙移惧见烧如棠名既误钓渭日徒消文客惊先赋篙工喜尽謡鲙成思我友观乐忆吾僚自可捐忧累何湏彊问鸮赋得鱼登龙门元稹鱼贯终何益龙门在此登有成当作雨无用耻为鹏激浪诚难泝雄心亦自凭风云潜㑹合鬐鬛忽腾凌泥滓辞河浊烟霄见海澄囬瞻顺流軰谁敢望同升七言律和鲁望谢惠鱼之什皮日休钓公来信自松江三尺春鱼拨刺霜腹内旧钩苔染澁腮中新饵藻和香冷鳞中断榆钱破寒骨平分玉筯光何事贶君偏得所秪縁同是越航郎观鱼轩韩琦雨后方池碧涨秋观鱼亭槛俯临流时看隠荇骈头戏忽见开萍作队逰喜掷舟前翻乱锦静潜波下起圆沤吾心大欲同斯乐肯挿筠竿饵钓钩杜介送鱼苏轼新年已赐黄封酒旧友仍分頳尾鱼陋巷闗门负朝日小园除雪得春蔬病妻起斫银丝鲙稚子欢寻尺素书醉眼朦胧觅归路松江烟雨晩疎踈郑太玉送子鱼唐庚便当权阁太常斋药灶于旁手自煨须信子鱼藏妙理坐令母蠏愧凡才刀头定向何时得劒嵴频将好意来老去少陵虽病肺尚堪持此荐寒醅初食淮白鱼杨万里淮白须将淮水煮江南水煮正相违霜吹栁叶都落尽鱼喫雪花方觧肥醉卧糟丘名不恶下来盐豉味全非饔人且莫供羊酪更买银刀二尺围和张寺丞谢惠河豚刘宰先生盛徳信光亨微物将诚愧晩生春岸正当余雨过寒江尚想小舟横一奁走送慙迟暮两舍相望欠割烹未必甘芹觧知味王公当谅野人情佩之餽石首鱼有诗次韵奉谢李东阳夜网初収晓市开黄鱼无数一时来风流不闘莼丝品软烂偏宜豆乳堆碧盌分香怜冷冽金鳞出浪想崔嵬髙堂正忆东邻送诗句情多不易裁金鱼朱之蕃谁染银鳞琥珀浓光揺鬐鬛映芙蓉清池跃处桃生浪緑藻分开金在镕丙穴灵源随地涌离宫正色自天钟羣鱼漫尔同㳺泳见飞空化赤龙和比玉赋㳺鱼啖花影程嘉燧无数轻鲦莲叶东冰芳吹沫竞浮空疑追戏蝶来天上误饵㳺丝没镜中㸃额冷光如吸露濯鳞香阵欲餐风相㤀乐事江湖外捉影还看嚼蜡同五言絶句江行杂诗钱起滩浅争逰鹭江清易见鱼怪来吟未足秋物欠红蕖新亭韩愈湖上新亭好公来日出初水纹浮枕簟瓦影䕃龟鱼续古陈陶大尧登宝位麐鳯焕宸居海曲沾㤙泽还生比目鱼放鱼李羣玉早觅为龙去江湖莫漫逰须知香饵下触口是钴钩鱼苏轼湖上移鱼子初生不畏人自从识钩饵欲见更无因淮南鱼歌马祖常渡江问鱼价人来索酒钱妇姑亦不恶便煮缩项鳊和杨铁崖小临海张简雨过积金顶芙蓉万朶青神鱼不飞去风伏翠涛腥絶句殷奎霜落水禽啼寒流绕大堤长鱼不受钓跃过石梁西西湖曲李东阳艹碧明沙际花红试雨初官船荡素桨惊散一双鱼偶成卢澐江头春水生江上春水长十日不出门鱼苖大如掌六言絶句题娯晖亭唐时升负郭家家水竹残春处处烟花开尊欲招鸟雀举网频得鱼虾七言絶句解闷杜甫复忆襄阳孟浩然清诗句句尽堪传即今耆旧无新语漫钓槎头缩项鳊垂花坞醉后戏题独狐及紫蔓青条覆酒壶落花时与竹风俱归时自负花前醉笑向鯈鱼问乐无小鱼咏寄泾州杨侍郎卢纶莲花影里暂相离才出浮萍值罟师上得龙门还失浪九江何处是归期放鱼窦巩金钱赎得免刀痕见説禽鱼亦感㤙好去长江千万里不须辛苦上龙门盆池韩愈瓦沼晨朝水自清小虫无数不知名忽然分散无踪影惟有鱼儿作队行观逰鱼白居易绕池闲歩看鱼逰正值儿童弄钓舟一种爱鱼心各异我来施食尔垂钩池上寓兴白居易濠梁荘惠漫相争未必人情知物情獭捕鱼来鱼跃出此非鱼乐是鱼惊南园李贺春水初生乳燕飞黄蜂小尾扑花归忩含逺色通书幌鱼拥香钩近石矶南塘鲍溶塘东白日驻红雾早鱼翻光乐碧浔画船兰棹欲破浪恐畏惊动莲东心鲤鱼章孝标眼似珍珠鳞似金时时动浪出还沈河中得上龙门去不叹江湖嵗月深观鱼陆希声惠施徒自学多方漫説观鱼理未长不得荘生濠上㫖江湖何以见相㤀对鲙项斯行到鲈鱼乡里时鲙盘如雪怕风吹犹怜醉后江南路马上垂鞭学钓时㳺鱼来鹏弄萍偎荇思夷犹掉尾扬鬐逐慢流应怕碧巖巖下水浮藤如线月如钩秋霁崔道融雨霁长空荡涤清逺山初出未知名夜来江上如钩月时有惊鱼掷浪声鱼欧阳修秋水澄鲜见髪毛锦鳞行处水纹揺岸邉人影还惊去时向緑荷深处跳赠莘老苏轼三年京国厌藜蒿长羡淮鱼压楚糟今日骆驼桥下泊恣看修网出银刀惠崇春江晩景苏轼竹外桃花三两枝春江水暖鸭先知蒌蒿满地芦芽短正是河鲀欲上时戏作鮰鱼一絶苏轼粉红石首仍无骨雪白河鲀不药人寄语天公与河伯何妨乞与水精鳞题超化寺壁晁冲之曲池风定碧澜平小白鱼如镜里行水竹再来应识我壁间不用更题名赴广陵道中晁补之杨栁青青欲哺乌一春风雨暗隋渠落帆未觉扬州逺已喜淮隂见白鱼早夏陈造安石榴花猩血鲜凉荷髙叶碧田田鲥鱼入市河鲀罢已破江南打麦天延平道中朱橰一谿春涨午晴初日透波光緑浸裾却忆孤山山下路石桥清澈看义鱼梅雨范成大雨霁云闲池面光三年鱼苖如许长小荷拳拳可包鲊晩日照盘风露香晩春田园杂兴范成大海雨江风浪作堆时新鱼菜逐春囬荻芽抽笋河鲀上楝子开花石首来秋日田园杂兴范成大细𢷬橙虀有鲙鱼西风吹上四腮鲈雪松酥腻千丝缕除却松江到处无自晨至午起居饮食皆以墙外人物之声为莭戏书四絶范成大起傍东牕手把书华颠种种不经梳朝餐欲倒须巾裹巳有重来晩市鱼忩下戏咏陆游三尺清池镜面平剪刀叶底戏鱼行吾曹安得如渠乐傍渚跳波过此生晓坐荷桥杨万里帘影窥池到藕根水光为我弄朝暾鱼儿觧作晴天雨波面吹成落㸃痕垂虹亭看打鱼斫鲙杨万里桥柱踈踈四寂然亭前突出小鱼船一声磔磔鸣榔起惊出银刀跃玉泉湖州歌汪元量晓鬓鬅松嬾不梳忽聼人説是南徐手中明镜抛船上半揭篷窓看打鱼其二寳应城南栁数株葭墙艾席是民居眼前境逆无诗兴忽有小舟来卖鱼寄俞秀老清老二居士僧道潜风谿云巘雪消初鸟变春声满屋除安得故人同蜡屐石梁斜日看㳺鱼宫词花蕊夫人厨盘进食簇时新侍宴无非列近臣日午殿头宣索鲙隔花催唤打鱼人其二钓线沈波漾彩舟鱼争芳饵上龙钩内人急捧金盘接拨刺红鳞跃未休顺安词呈赵使君刘着太平时世屡丰年胜事长闻父老传郭外桑麻知㡬顷舩头鱼蠏不论钱日照道中党懐英路转清谿树蔚然解鞍坐歇午隂圆避人鸥鸟惊飞尽时有㳺鱼弄栁绵首夏村居杂兴袁易緑树荆扉晩更幽鲈鱼菰菜近堪求故人有兴能寻我但觅呉淞欲尽头赠渔者郝经一尺新鲂緑栁穿渔人餽我不论钱斫开细骨银膏莹旋折黄芦爇晩烟十一日浯畬登舟十絶程鉅夫江清照见石粼粼貌得㳺鱼态度真説与长年轻荡桨放他深处着潜鳞洪州歌栁贯蒌蒿鲜滑胜鸡苏满尺河豚玉作肤漫説江乡美庖传㡬曽风味似莼鲈夜过白马湖萨都拉春水满湖芦苇青鲤鱼吹浪水风腥舟行未见初更月一㸃渔灯落逺汀呉淞江上谩兴贡师泰白月满天江水平银河垂地寂无声披衣独坐过夜半拨剌跳鱼时一鸣梦中作洪希文烟波荡荡寄闲身筐筥携归色似银莫笑江湖钓竿子担头挂得两金鳞题赤鲤图李祁风翻雷吼动干坤赤鲤腾波势独尊无数闲鳞齐上下欲随春浪过龙门江邉竹枝词王逢社酒吹香新燕飞逰人裙幄占湾矶如刀江鲚白盈尺不独河鲀天下稀师子林即景僧惟则道人肩水灌畦蔬託钵船归粟有余饱饭禅和无一事绕池分食餧逰鱼望武昌杨基春风吹雨湿衣裾緑水红粧画不如却是汉阳川上女过江来买武昌鱼汪口渡捕鱼者汪广洋芳艹渡头歌竹枝晴天小艇放鸬鹚比邻为报春醪熟自起持鱼贯栁丝江上汪广洋象牙滩上百花开参差时复见楼台翠香芹菜縁沙出雪色鲥鱼上水来兰谿棹歌汪广洋野凫晴蹋浪梯平越上人家住近城箬叶裹鱼来换米松舟一箇似梭轻东呉棹歌汪广洋艇子抢风过太湖水云行尽是东呉阿谁坐理青丝网遮得松江巨口鲈入狭潭镏崧水上石山森劒铓水中石屋是鱼房秋来水落月未出鱼眼射波如火光画鱼钱宰緑陂春水没渔家杨栁青青拂钓槎三月江南春雨歇一双鳣鲔上桃花钓鱼图荘㫤谿上春云与浪飞谿头春水鮆鱼肥闲人只是闲无事日出船来月出归寄友沈周与君倾盖二毛初别后无由数寄书江上逢人问消息红粧随马射㳺鱼金山江天阁王叔承鸟外渔歌断水烟隔江唤过打鱼船鲥鱼出网鲜犹活笑掷船头三百钱晓过八坼王叔承残星㸃㸃照船明石寒炉曙火生推枕坐看江市过梦中聼得卖鱼声画跃鲤送人徐渭鳞鬛何殊㸃额归丰神却觉有风威不添一片龙门石方便凡鱼作队飞附虾七言古海虾图王鏊茫茫大海浮穹壤日月升沈鳌背上其间物怪何所无海马天呉大如象有鱼如屋鲎如帆虾最细微犹十丈鬇鬡怒气须如㦸力战洪涛欲飞出江湖鱼蠏总蜉蝣畜眼生平未曽识画工何处冩汝真梦中曽到长湏国黒风吹海浪如山鱼龙变化须㬰间从龙愿作先驱去去上青天生羽翰五言絶句池上韩维樽酒浮多蚁舟篷覆似蜗折杨争贯鲤编竹自捞虾附海蜇七言律海蜇谢宗可层涛拥沫缀虾行水母含秋孕地灵海气冻凝红玉脆天风寒结紫云腥霞衣退色氷涎滑璚缕烹香酒力醒应是楚宫萍实老忽随潮信落沧溟御定佩文斋咏物诗选卷四百六十九御定佩文斋咏物诗选卷四百七十钦定四库全书御定佩文斋咏物诗选卷四百七十蠏类五言古子集弟寄江蠏张九成吾郷十月间海错贱如土尤思盐白蠏满殻红初吐荐酒歘空尊侑饭馋如虎别来九年矣食物那可睹蛮烟瘴雨中滋味更荼苦池鱼腥彻骨江鱼骨无数每食辄呕哕无辞知罪罟新年庚运通此物登盘爼先以供祖先次以宴賔侣其余及妻子咀嚼话江浦骨滓不敢掷念帯烟江雨手足义可量封寄无辞屡七言古谢陈壶天惠蠏龚璛寒蒲缚来肠已无枯骨裹肉肉自腴为君唤醒江湖梦孤篷细雨声相濡贫家不辨满眼沽糟牀澑澑红真珠起来为立西风里一径晴寒菊数株中秋碧云师送蠏张宪天风吹绽黄金粟檐前老兎飞寒玉客窓不记是中秋但觉邻家酒浆熟泖田秋霁稻未鎌苇箔竹簖収团尖红膏溢齿嫩乳滑脆美簇簇橙丝甜无肠公子夸矍铄两㦸前驱终受缚靥心昼暖白玉脐䕫牟夜泣红铜殻麴生风度亦可怜且对霜娥供大嚼酒后髙歌遶碧云九峰一夜霜华落上已日吴野人烹蠏及吴化父兄弟宴集王叔承前谿雨足谿水新夜涨桃花三尺春三月三日日初丽浮玉流觞骄醉人偶过杨柳桥西宅鱼罾蠏簖当门立船头活蠏紫堪击重欲满斤濶逾尺主人藏蠏真得宜急流之下青笼垂日饲稻子数百穗枫落直过桃花时蜀椒吴盐落碪细寳刀香腻春葱丝雄者白肪白于玉圆脐剖出黄金脂主人有蠏不卖钱但逢嘉客畱斟酌持螯岂慕尚方珍长对杜康唿郭索五言律江南忆吴激平生把螯手遮日负垂竿浩渺渚田熟青荧渔火寒曽看霜菊艶不放酒杯干比老垂涎处糟脐箇箇团赋得蠏送人之官高启吐沫似珠流无肠岂识愁香宜橙实晩肥过稻花秋出簖来深浦随灯聚远洲郡斋初退食可怕有监州七言律酬袭美见寄海蠏陆龟䝉药杯应阻蠏螯香却乞江边採捕郎自是扬雄知郭索且非何颖敢餦餭骨清犹似含春霭沫白还疑帯海霜强作南朝风雅客夜来偷醉早梅傍呈吴正仲遗活蠏梅尧臣年年収稻买江蠏二月得从何处来满腹红膏肥似髓贮盘青殻大于盃定知有口能嘘沫休信无心便畏雷幸与陆机来往熟每分吴味不嫌猜丁公黙送蝤蛑苏轼谿边石蠏小如钱喜见轮囷赤玊盘半殻含黄宜㸃酒两螯斫雪劝加餐蛮珍海错闻名久怪雨腥风入坐寒堪笑吴兴馋太守一诗换得两尖团盐蠏数枚寄段摄中谊斋宋讷无肠公子旧知名风味非糟亦自清秪信海霜肥郭索须劳野火照横行两螯白雪堆盘重一殻黄金上箸轻公退避寒应买酒献芹毋笑野人诚五言絶句画蠏文同蠏性最难图生意在螯跪伊人得其妙郭索不能已雨后杂兴王叔承野水平谿桥波翻蓼花乱斫竹编青篮门前开蠏簖七言絶句忆江南旧游羊士谔曲水三春㺯彩毫樟亭八月又观涛金罍几醉乌程酒鹤舫闲吟把蠏螯钓侣陆龟䝉一艇轻撶看晚涛接䍦抛下漉春醪相逢便倚蒹葭泊更唱菱歌擘蠏螯咏蠏皮日休未游沧海早知名有骨还从肉上生莫道无心畏雷电海龙王处也横行仲秋书事陆游秋风社散日平西余胙残壶手自提赐食敢思烹细项家庖仍禁擘团脐淮上僧道濳芦梢向晓战秋风浦口寒潮尚未通日出岸沙多细穴白虾青蠏走无穷银州道中吴激小渡霜螯贱于土重巖野菊大如钱此时最忆涪翁语无酒令人意缺然题小景杜本秋云满地夕阳微黄叶萧萧鴈正飞最是江南好天气邨醪初熟蠏螯肥画蠏钱宰江上篿鲈不用思秋风吹老緑荷衣何妨夜压黄花酒笑擘霜螯紫蠏肥题画唐寅云满梁园飞鸟稀煖煨榾柮闭柴扉地炉温却松花酒刚是谿头拾蠏归御定佩文斋咏物诗选卷四百七十御定佩文斋咏物诗选卷四百七十一钦定四库全书御定佩文斋咏物诗选巻四百七十一龟类四言古龟赞郭璞天生神物十朋之龟或游于火或游于蓍虽云类殊象二一归亹亹致用极数尽几五言古咏龟诗赵儒宗有灵堪託梦无心解自谋不能蓍下伏强从莲上游负图非所冀支牀空自畱倘䝉一曳尾当为屡回头五言律龟徐夤行止竟何从深谿与古峰青荷巢瑞质绿水返灵踪钻骨神明应酬恩感激重仙翁求一卦何日脱龙钟五言排律龟李羣玉静养千年夀重泉自隐居不应随跛鳖宁肯滞凡鱼灵腹唯𤣥露芳巢必翠蕖扬光输蚌蛤犇月恨蟾蜍曳尾辞泥后支床得水初冠山期不小铸印事宁虚有志酬毛寳无心畏豫且他时清洛汭会荐帝尧书五言絶句江行钱起晚来渔父喜罾重欲収迟恐有长江使金钱愿赎龟七言絶句赠莎衣道士施肩吾莎地阴森古莲叶游龟暗老青苔甲池边道士夸眼明夜取蟭螟摘蚊睫菡萏亭苏轼日日移床趁下风清香不尽思何穷若为化作龟千嵗巢向田田乱叶中御定佩文斋咏物诗选巻四百七十一御定佩文斋咏物诗选卷四百七十二钦定四库全书御定佩文斋咏物诗选卷四百七十二车螯类五言古永叔请赋车螯梅尧臣素唇紫锦背浆味压蚶菜海客穿海沙拾贮寒潮退王都有羙醖此物实当对相去三千里贵力致以配翰林文章宗炙鲜尤所爱旋坼旋沽饮酒船如落埭殊非北人宜肥羊噉脔块初食车螯欧阳修累累盘中蛤来自海之涯坐客初未识食之先叹嗟五代昔乖隔九州如剖𤓰东南限淮海𣺌不通夷华于时北州人饮食陋莫加鸡豚为异味贵贱无等差自从圣人岀天下为一家南产错交广西珍富卭巴水载每连舳陆输动盈车谿濳细毛髪海怪雄䰅牙岂惟贵公侯里巷饱鱼虾此蛤今始生其来何晩耶螯蛾闻二名久见南人夸璀璨殻如玊斑斓㸃生花含浆不肯吐得火遽已呀共食惟恐后争先屡成譁但喜美无厌岂思来甚遐多惭海上翁辛苦斸泥沙七言律食车螯杨万里珠宫新沐浄琼沙石鼎初然瀹井花紫殻旋开微滴酒玉肤莫熟要鸣牙橙拖金线成双美姜擘糟丘总一家老子宿酲无解处半杯羮后半瓯茶七言絶句钓侣皮日休趁眠无事避风涛一斗霜鳞换浊醪惊怪儿童唿不得尽冲烟雨漉车螯御定佩文斋咏物诗选巻四百七十二御定佩文斋咏物诗选卷四百七十三钦定四库全书御定佩文斋咏物诗选卷四百七十三蚌蛤类四言古蚌赞郭璞万物变蜕其理无方雀雉之化含珠怀珰与月亏盈协气晦望五言古咏螺蚌谢惠连轻羽不髙翔自用絃网罗纎鳞惑芳饵故为钓所加螺蚌非有心沈迹在泥沙文无雕餙用味非鼎爼和泰州王学士寄车螯蛤蜊梅尧臣车螯与月蛤寄自海陵郡谓我抱余醒江都多美醖老来饮不满一醉已闗分甘鲜虽所嗜易饫亦莫问娇女巧収殻燕脂合眉晕贫奁无金玉狼借生恚忿妻孥喜食之婢妾困埽拚行当至京华耳目饱尘坌此味爽口难书为厌者训圆蛤唐庚黄椟鸣水中相顾皆愕然探之无所得有蛙仅如钱持问傍舍翁云此号圆蛤夏潦涨沟渠喧唿自酬答卒然闻其声谓当可专车旣见一抚掌寸莛量有余物生元气中小大各异趋蛙质黄牛鸣持此欲谁附我居固已陋尔鸣良亦邨绵蛮啭黄鹂我今思故园食蛎房刘子翚蛎房生海壖坚顽宛如石其中储可欲虽固必生隙嵌巖各包藏碨䃁相附积中逢霹雳手妙若启扃鐍钻灼谅难堪曷不吐余沥南庖富腥盘岂惟此称特吞航大絶伦梯脔万夫食针鳞九牛毛小嚼逾千百光螺晕紫斑蠞膏湛金色水母脆鸣牙章举悬疣密乌黏力排奡贴石不可索妾鱼戏浮波媚鲘雌雄匹蟹蹂辄横鹜鼈缩常畏出车螯不服箱马鲛非骏迹江瑶贵一柱夫岂栋梁质骨柔竞爱䱠多鲠鯯乃斥蚶红鲑赤文肉黒鱼之贼鲦鲿鰋鲤鳗鳣鲔鳅鲂鲫鳙庸而小𤨏冗难尽述包涵知海量长养荷天徳贪生族类繁失地波涛窄网罼人创祸甘鲜已为厄纷然均可口流品当别白微物倘见知捐躯不足惜七言古朱君以建昌霜橘见寄报以蛤蜊孔平仲赠我以海昏清霜之橘报君以淮南紫唇之蛤橘肤软羙中更甜蛤体坚顽口长合开花结子幸採摘没水藏泥岂蕲得二物同时有不同赋形与性由天公请君下筯聊一饱莫索珠玑向此中钱塘赋水母沈与求疾风吹雨回江城艪牙呕哑潮欲平客居喜无人事撄相与环坐临前楹眼中水怪状莫名出没沙觜如浮罂复如缁笠絶两缨混沌七窍俱未形块然肯负羣虾行嗟其巧以怪自呈凝目𢥠视相将迎老渔旁睨笑发声曰此水母官何惊江流如奔絶沧瀛潮汐往来月为程藏纳衆汚无满盈浮埃沈滓溷九清结成此物宜昏盲使鰕导迷作双睛乃能接迹蚌与蛏亦犹巨蛩二体并离则无目为光精江天八月霜叶鸣罟师得鰕供水征水母弃掷罗纵横试令収拾输庖丁绛矾収涎体纡萦飞刀缕切武火烹花甆饤饾粲白英不殊冰盘堆水晶稻醯虀寒芼香橙入齿已复能解酲遣渔止矣勿复评嗟哉此性愚不更定矜故态招三彭且摩枵腹甘藜羮七言律蛤蜊孔武仲去年曾赋蛤蜊篇旅馆霜髙月正圆旧舍朋从今好在新时节物故依然栖身未厌泥沙稳爽口还充鼎爼鲜适意四方无不可若思鲈鲙未应贤周愚卿江西羙刘棠仲同赋江珧诗牵强奉答周必大东海沙田种蛤䖴南烹苦酒濯琼瑶馔因暂弃常珍变指为将尝异味揺珠剖蚌胎那畏鹬柱呈马甲更名珧累人口腹吾何敢惭愧三英喜且謡七言絶句城外李商隐露寒风定不无情临水当山又隔城未必明时胜蚌蛤一生长共月亏盈酒病偶作皮日休鬰林歩障昼遮明一炷浓香养病酲何事晩来还欲饮隔墙闻卖蛤蜊声谢张徳恭送糟蚶陈造压倒淤泥白莲藕半捐介甲露秾纎玉川水厄那知此急具姜葱唤阿添岛上曲谢翺皮带黒鳞身卉衣晩随鬼渡水灯微石门犬吠闻人语知在海南种蛤归岭南杂咏汪广洋鴈翅城东涌怒涛外洋水长蜑船髙莫嫌昨夜南风急今日登盘有海蚝萧臯别业竹枝词沈明臣麦叶蛏肥客可餐楝花鲚熟子盈盘家家锻磨声初发四月江邨有薄寒御定佩文斋咏物诗选巻四百七十三御定佩文斋咏物诗选卷四百七十四钦定四库全书御定佩文斋咏物诗选巻四百七十四蛙类五言古南池宴饯辛子赋得科斗子岑参临池见科斗羡尔乐有余不忧网与钓幸得免为鱼且愿充文字登君尺素书七五言蛙声徐渭红芳緑涨緑连天夹岸蘼芜匝涧湾别有鼓吹喧渡口不教蚯蚓疉阳闗殷郎咄咄书空易汉吏期期奉诏难华苑公私猜典午荜门佶屈课殷盘连营甲卒枚前闹寒寺沙门呪后餐蟾蜍借月瘖何谓科斗萦波字与翻蒲潦溽蒸号太酷梅风飘荡控宜寒使车南诣雕题译贝叶西来鴂舌弹金响侠徒丸尽落珮垂战士怒弥殷谐语就笞方乞半孤雏隔乳未啼残韩冯枕荷愁喧寐戴胜降桑许聒眠利口啬来儳喋喋薄言钲罢鼓阗阗咽竞笳乌不得晓杂沸莲露几时圆迢迢来度夭姬帐合合回惊钓者船揺繁藻镜驱成瀫韵碎菱丝讵可穿寄语草深𤓰烂处急唿即且备蚿怜七言律题白渡方氏听蛙亭刘克庄塘水拍隄科斗生想君亭子俯幽清黄梅雨足野田润牡麴烟収邨墅晴莫信人嫌无理闹颇疑渠有不平鸣画堂方喜听琴阮谁爱天然律吕声蛙鼓朱之蕃径满蓬蒿沼满苹产蛙相怒复相亲中宵磔格连清晓过雨喧阗送晩春独听铙歌矜战胜共徴散部乐延賔郊垧寂静偏怜汝伴我书斋不厌贫蛙张维熟梅天气雨初収何处蛙声隔水楼鼓吹翻嫌惊好梦公私谁为乱闲愁薰风候已违花信碧草凉应动麦秋赤鲤闻雷争变化尔能烧尾跃云不五言絶句戏咏蛙杨収兎边分玊树龙底耀铜仪会当同鼓吹不复问官私杂诗梅尧臣蛙行动萍叶悮观作游鱼稍稍引两股已变科斗书六言絶句积雨作寒范成大已报舟浮登岸更怜桥踏平池养成蛙吹无谓扫尽蚊雷却竒七言絶句盆池韩愈老翁真箇似童儿汲井埋盆作小池一夜青蛙鸣到晓恰如方口钓鱼时硖石西泉韩愈居然鳞介不能容石眼环环水一钟闻说旱时求得雨秪疑科斗是蛟龙禽虫白居易水中科斗长成蛙林下桑虫老作蛾蛙跳蛾舞仰头笑焉用鲲鹏鳞羽多春晩徐玑午风庭院緑成衣春色方浓又欲归科斗散边荷叶岀酴醿香里柳绵飞农謡方岳漠漠余香着草花森森柔緑长桑麻池塘水满蛙成市门巷春深燕作家夏雨祝简电掣雷轰雨覆盆晩来枕簟颇宜人小沟一夜深三尺便有蛙声喧四邻寓望赵秉文蒲根阁阁乱蛙鸣㸃水杨花半白青隔岸风来闻鼓吹栁阴深处有园亭二月十五雨作倪瓒风轩红杏散余霞堤艹青青桃欲花寒食清明看又近满川烟雨乱鸣蛙张园杂赋钱惟善清夜无眠疉鼓催竹梢垂露㸃苍苔满池月色如霜白一片蛙声似雨来师子林即景僧惟则素壁光揺眼倍明隔帘风树㺯新晴树根蛙鼓鸣残雨恍惚南山水落声漫兴李东阳井口辘轳闻水声园中菜畦浑欲平唿童引水放敎去一夜池头蛙乱鸣御定佩文斋咏物诗选巻四百七十四御定佩文斋咏物诗选卷四百七十五钦定四库全书御定佩文斋咏物诗选卷四百七十五总虫类五言古观居宁画草虫梅尧臣古人画虎鹄尚类狗与鹜今㸔画羽虫形意两俱足行者势若去飞者翻若逐拒者如举臂鸣者如动腹跃者趯其股顾者注其目乃知造物灵未抵毫端速毘陵多画工图写空盈轴宁公实神授坐使羣辈服草根有纎意醉墨得已熟权豪不可致节行今仍独七言古赋得寒蛩耿湋尔谁造鸣何早趯趯连声徧阶草复与夜雨和游人听堪老蝇虎陈师道物微趣下世不数随力捕生得称虎匿形注目揺两股卒然一击势莫御十中失一八九取吻间流血腹如鼓却行奋臂吾甚武明日淮南作端午五言排律拟县补以虫鸣秋诗朱子天籁谁为主乗时各自鸣如分百虫响来助九秋清未歇吟风调先催泣露声干坤辟氛气草木敛华英易断愁人梦难安嬾妇惊唯应广成子万感不闗情七言律题水墨蓼花草虫刘基为爱江头红蓼花秋来独作草虫家寻香粉蝶应随梦采蜜黄蜂不趂衙络纬语残凉露滴蜻蜓立困晩风斜画图水墨惊初见却似扁舟过赤沙五言絶句絶句崔国辅楼前桃李疎池上芙蓉落织锦犹未成蛩声入罗幕江行钱起蛩响依沙草萤飞透水烟夜凉谁咏史空泊运租船禁中闻蛩白居易悄悄禁门闭夜深无月明西窗独闇坐满耳新蛩声独夜赵孟頫秋风动林叶夜雨滴池荷孤客睡不着乱蛩鸣更多六言絶句草虫鲁铎淑气浓薰芳草晴丝不碍飞虫春色都堪描画无人画得东风七言絶句夜月刘方平更深月色半人家北斗䦨干南斗斜今夜偏知春气暖虫声新透绿窗纱闻蛩白居易闇蛩唧唧夜绵绵况是秋隂欲雨天犹恐愁人暂得睡声声移近卧牀前兴州江馆郑谷向蜀还秦计未成寒蛩一夜绕牀鸣愁眠不稳孤灯寂坐听嘉陵江水声雨晴王驾雨前初见花间蘂雨后兼无叶里花蜂蝶飞来过墙去却疑春色在邻家蛩李中月冷莎庭夜巳深百虫声外有清音诗情正苦无眠处媿尔阶前相伴吟闻蛩张耒二年江海转萍蓬白发苍颜换旧容新月窥帘风动竹宣城今夜又闻蛩秋日秦观月团新碾瀹花甆饮罢唿儿课楚辞风定小轩无落叶青虫相对吐秋丝暮春范浚老去长闲百不营推书习静更真清西窗日脚篱筛动时有飞虫扑纸声春日闲吟范成大东风入帘图画响斜照穿隙网丝明檐间双雀有时鬪窗下一虫终日鸣秋日田园杂兴范成大杞菊垂珠滴露红两蛩相应语莎丛虫丝罥尽黄葵叶寂歴髙花侧晩风其二静㸔檐蛛结网低无端妨碍小虫飞蜻蜓倒挂蜂儿窘催唤山童为解围蛩声杨万里诚斋老子一归休最感蛩声五报秋细听蛩声元自乐人愁却道是他愁腊里立春蜂蝶辈出杨万里嫩日催青出冻荄小风吹白落疎梅残冬未放春交割早有黄蜂紫蝶来宿官塔下院冯延登乔松脩竹翠交隂凉月玲珑布地金老去无诗酬节物夜凉闲听候虫吟露坐张翥官街人静鼓冬冬独坐中庭满扇风坠地一丝和露湿青虫悬在月明中夜坐口占顾瑛虚庭月色不胜寒况坐緑波亭上㸔啼断候蛩秋寂寂好懐正在倚䦨干渔邨王璲汀苇苍苍白露凝一滩寒月未收罾西风吹醒江南梦四壁蛩声半夜灯踏青王宠茶磨山前水似苔红粧队队踏青回衣香花气熏人醉蛱蝶蜂儿扑面来秋日杂兴何景明紫蔓青藤各一丛野人篱落管西风郊扉逺絶谁能到秋日虫鸣豆叶中遣兴僧明秀白云流水度虚屏小坐池边眼自醒春事不知浑入夏青虫无力堕槐庭秋夜孟淑卿豆花雨过晩生凉林馆孤眠怯夜长自是愁多不成寐非缘金井有啼螀御定佩文斋咏物诗选巻四百七十五御定佩文斋咏物诗选卷四百七十六钦定四库全书御定佩文斋咏物诗选卷四百七十六蚕类五言古野蚕于濆野蚕食青桑吐丝亦成茧无功及生人何异偷饱煖我愿均尔丝化为寒者衣题耕织图赵孟頫四月夏气清蚕大已属眠髙首何昻昻蛾眉复娟娟不忧桑叶少遍野如绿烟相唿携筐去迢逓立逺阡梯空伐条枚叶上露未干蚕饥当蚤归秉心静以専饬躬脩妇事黾勉当盛年救忙多女伴笑语方喧然其二忽忽嵗将尽人事可稍休寒风吹桑林日夕声飕飗墙南地不冻垦掘为坑沟斫桑埋其中明年芽早抽是月浴蚕种自古相传流蚕出易脱殻丝纩亦倍収及时不努力知有来嵗不手冻不足惜冀免号寒忧七言古簇蚕词王建蚕欲老箔头作茧丝皓皓场寛地髙风日多不向中庭㬠蒿草神蚕急作莫悠扬年来为尔祭神桑但得青天不下雨上无苍蝇下无䑕新妇拜簇愿蚕稠女洒桃浆男打鼓三日开箔雪团团先将新茧送县官巳闻乡里催织作去与谁人身上着田家词苏舜钦南风霏霏麦花落豆田漠漠初垂角山边夜半一犁雨田父髙歌待收获雨多萧萧蚕簇寒蚕妇低眉忧茧单人生多求复多怨天公供尔良独难田家謡陈造麦上场蚕出筐此时祗有田家忙半月天晴一夜雨前日麦地皆青秧隂晴随意古难得妇后夫先各努力倐凉骤煖蚕易蛾大妇络丝中妇织中妇辍闲事铅华不比大妇能忧家饭熟何曽趂时喫辛苦仅得蚕事毕小妇初嫁当少寛令伴阿姑顽过日明年愿得如今年剰贮二麦饶丝绵小妇莫辞担上肩却放大妇当姑前照田蚕行范成大乡邨腊月二十五长竿燃炬照南畆近似云开森列星逺如风起飘流萤今春雨雹茧丝少秋日雷鸣稻堆小侬家今夜火最明的知新嵗田蚕好夜阑风燄西复东此占最吉余难同不惟桑贱麦芃芃仍更苎麻无节菜无虫秋蚕元好问室人筐中无寸缕一箔秋蚕课诸女朝来饲却上马桑隔簇仍闻竹间雨阿容阿璋墨满面画彻灰城前致语上无苍蝇下无䑕作茧直湏如瓮许东家追胥守机杼有桑有税吾犹汝官家却少一絇丝未到打门先自举飬蚕词髙启东家西家罢来往晴日深窗风雨响二眠蚕起食叶多陌头桑树空枝柯新妇守箔女执筐头发不梳一月忙三姑祭后今年好满簇如云茧成早檐前缲车急作丝又是夏税相催时五言絶句春日曲徐照中妇扫蚕蚁挈篮桑叶间小姑摘新茶日斜下前山七言絶句雨过山邨王建雨里鸡鸣一两家竹谿邨路板桥斜妇姑相唤浴蚕去闲着庭前栀子花春日钱塘杂兴施肩吾酒姥谿头桑袅袅钱塘郭外栁毵毵路逢邻妇遥相问小小如今学飬蚕姬人飬蚕韦庄昔年爱笑蚕家妇今日辛勤自飬蚕仍道不愁罗与绮女郎初觧织桑篮蚕妇杜荀鹤粉色全无饥色加岂知人世有荣华年年道我蚕辛苦底事浑身着苎麻春日田园杂兴范成大栁花深巷午鸡声桑叶尖新緑未成坐睡觉来无一事满窗晴日㸔蚕生晚春田园杂兴范成大三旬蚕忌闭门中邻曲都无来往踪犹是晓晴风露下采桑时节暂相逢夏日田园杂兴范成大百沸缫汤雪涌波缫车嘈囋雨鸣蓑桑姑盆手交相贺绵茧无多线茧多春晚即事陆游桑麻夹道蔽行人桃李随风旋作尘煜煜红灯迎妇担冬冬画鼓祭蚕神夏日陆游暑雨初晴昼漏迟江乡乐事有谁知邨邨壠麦登场后户户吴蚕拆簇时农謡方岳雨过一邨桑柘烟林梢日暮鸟声妍青裠老姥遥相语今嵗春寒蚕未眠春郊刘瞻桑芽粒粒破春晴小叶迎风未展成寒食归宁红袖女外家纸上㸔蚕生蚕郝经作茧才成便弃捐可怜辛苦为谁寒不如蛛腹长丝满连结朱檐与画阑即事许有壬逺浦客帆明冉冉前邨牧笛响呜呜园桑叶尽蚕成茧庭树隂浓燕引雏春词胡天游日射珠帘试晓晴隙光斜上寳钗明碧纱窗下无消息闲数吴蚕㡬箇生邨中书事马臻饷留儿女自喧唿指㸃春禽又引雏邨妇相逢还笑问把蚕今嵗是三姑春蚕刘基可笑春蚕独苦辛为谁成茧却焚身不如无用蜘蛛网网尽飞虫不畏人茶陵竹枝歌李东阳春尽田家郎未归小池凉雨试絺衣园桑緑罢蚕初熟野麦青时雉始飞萧臯别业竹枝歌沈明臣东邨西邨姑恶啼家家麦熟黄云齐春蚕作茧桑园緑睡起日斜闻竹鸡春蚕词朱静菴桃花落尽日初长陌上雨晴桑叶黄拜罢三姑祭蚕室渐笼温火煖蚕房御定佩文斋咏物诗选巻四百七十六御定佩文斋咏物诗选卷四百七十七钦定四库全书御定佩文斋咏物诗选巻四百七十七蝉类五言古听早蝉简文帝草歇鶗鸣初蝉思花落后乍饮三危露时䕃五官栁庄书哂鹏翼卫赋宜螓首桂树可淹留勿谓山中久听鸣蝉应诏沈约轻生宅园籞复得栖嘉树岂敢擅洪枝柔条遭所遇叶宻形易扬风廻响难住咏早蝉范云生随春氷薄质与秋尘轻端绥挹霄液飞音承露清后堂听蝉萧子范试逐微风逺聊随夏叶繁轻飞避楚雀饮露入吴园流音绕丛藿余响切髙轩借问邉城客驰情宁可言赋得蝉褚澐避雀芳枝里飞空华殿曲天寒响屡嘶日暮声愈促繁吟如欲尽长韵还相续饮露非表清轻身易知足同陆廷尉惊早蝉沈君攸日暮野风生林蝉候节鸣望枝疑数处寻空定一声地幽吟不断叶动噪羣惊独有河阳令偏嫌秋翅轻赋得秋蝉咽栁应衡阳王敎张正见秋气爽遥天园栁集惊蝉竞噪长枝里争飞落木前风髙知响急树近觉声连长杨流喝尽讵识蔡邕絃郊园闻蝉寄诸弟韦应物去嵗郊园别闻蝉在兰省今嵗卧南谯蝉鸣归路永夕响依山郭余声散秋景缄书报此时此心方耿耿开成二年夏闻新蝉赠梦得白居易十年与君别常感新蝉鸣今年共君听同在洛阳城噪处知林静闻时觉景清凉风忽袅袅秋思先秋生残槿花边立老槐隂下行虽无索居恨还动长年情且喜未聋耳年年闻此声早蝉白居易六月初七日江头蝉始鸣石楠深叶里薄暮两三声一催衰鬓色再改故园情西风殊未起秋思先秋生忆昔在东掖宫槐花下听今朝无限思云树遶湓城早蝉白居易月出先照山风生先动水亦如早蝉声先入闲人耳一闻愁意结再听乡心起渭上新蝉声先听浑相似衡门有谁听日暮槐花里春蝉元稹我自东归日厌苦春鸠声作诗怜化工不遣春蝉生及来商山道山深气不平春秋两相似虫豸百种鸣风松不成韵蜩螗沸如羹岂无朝阳凤羞与微物争安得天上雨奔浑河海倾荡涤反时气然后好晴明闻蝉鲍溶髙蝉旦夕唳景物浮凉气木叶渐惊年锦字因络纬稍断当窓梦更凄临水意清香笋蒂风晓露莲花泪余引未全歇凝悲寻迥至星井欲望河月扇看藏笥谁念因声感放歌写人事次韵和子仪闻蝉黄庶落日挂树间长我亭下隂园林动秋意髙蝉忽微吟清风转余声杳若下逺岑微物感时节铿鍧吐商金古乐久破碎兹虫抱全音荒忽尚偃蹇激起壮士心愿为秋蝉操被之朱丝琴雨余闻蝉张羽邨园夏雨歇衆緑隂已成髙斋掩昼寂新蝉今始鸣嘈嘈断更续嘒嘒逺还轻响悲逐凉吹欢谢引离情属耳念已集感物襟易盈烦聒方自此稍待秋林清五言律新蝉耿湋今朝蝉忽鸣迁客若为情便觉一年谢能令万感生微风方满树落日稍沈城为问同懐者凄凉听㡬声和尉迟侍御夏杪闻蝉戴叔伦楚人方苦热柱史独闻蝉晴日暮江上惊风一叶前荡揺清管杂幽咽野风传旅舍闻君听无由更昼眠答梦得闻蝉见寄白居易开缄思浩然独咏晚风前人貌非今日蝉声似去年槐花新雨后栁影欲秋天听罢无他计相思又一篇闻蝉寄贾岛姚合未秋吟更苦半咽半随风禅客心应乱愁人耳愿聋雨晴髙树里日晚古城中逺思应难尽谁当与我同蝉李商隐本以髙难饱徒劳恨费声五更疎欲断一树碧无情薄宦梗犹泛故园芜已平烦君最相警我亦举家清风蝉赵嘏风蝉旦夕鸣伴夜送秋声故里客归尽水邉身独行噪轩髙树合惊枕暮山横听处无人见尘埃满甑生早蝉薛能不见上庭树日髙声忽吟他人岂无耳逺客自闗心暂落还因雨横飞亦向林分明去年意从此渐闻砧蝉陆龟蒙祗凭风作使全仰栁为都一腹清何甚双翎薄更无伴貂金换酒并雀画成图恐是千年恨偏令落日唿早蝉李咸用门栁不连野乍闻为早蝉游人无定处入耳更应先暂黙斜阳雨重吟逺岸烟前年湘竹里风激遶离筵闻蝉吴融夏在先催过秋賖已被迎自应人不㑹莫道物无情木叶纵未落鬓丝还易生西风正相乱休上夕阳城鸣蜩李觏雨余云漏日虫思已喧喧时节还初夏声音似故园为谁吟緑野相共送黄昏便是秋来信霜髯又㡬根闻蝉周昻㝠机辞委蜕天籁发幽嘶廻露増晨洗清风借晚携暂成千里隔还望一枝低客思饶相触鸣时故不齐赋得蝉送别髙启疎槐细雨中凉占一枝风蜕出形犹弱惊飞响未终雨来林馆静日落驿门空离管樽前发凄清调正同始闻夏蝉髙启翾翾才得蜕咽咽未成喧翳叶谁能见南风緑绕轩乍惊变节物还念别郊园何待当秋听方令羇思繁雨后闻蝉金大舆一雨生凉思羇人感嵗华蝉声初到树客梦不离家海北人情异江南去路賖故园儿女在夜夜卜灯花月下闻蝉僧道敷林叶浄堪数山蝉吟未休今宵且趂月明日恐惊秋咽露忽沈树因风旋入楼念能枯得尽总是不闗愁五言排律谿馆听蝉聫句耿湋髙树多凉吹疎蝉足断声已催居客感更使别人惊晚夏犹知急新秋别有情危湍和不似细管学难成当斆附金重无贪曜火明青林四面落白发一重生向夕音弥厉迎风翼更轻单嘶出迥树余响思空城嘒唳松间坐萧寥竹里行如何长饮露髙洁未能名闻蝉十二韵许棠造化生微物偏宜应候鸣初离何处树又发去年声未蜕惟愁动才飞似解惊闻来邻海徼恨起过邉城骚屑随风逺悠扬类雪轻报秋凉渐至嘶月思偏清互黙疑相答微揺似欲行繁音人已厌朽殻蚁犹争朝士严冠饰宫嫔逞鬓名乱依西日噪多引北归情篠露疑潜汲蛛丝忽迸萦此时吟听久万绪一时生寒蝉树沈鹏一叶初飞日寒蝉益易惊入林惭质细依树媿身轻大干时容息乔枝或借鸣心由饮露浄响为逐风清忝有翩翾分应怜嘒唳声不知微薄影早晚挂緌缨七言律夜蝉唐彦谦翠竹髙梧夹后谿劲风危露雨凄凄那知北牖残灯暗又送西楼片月低清夜更长应未已逺烟寻断莫频嘶覊人此夕如三嵗不整寒衾待曙鸡蝉党懐英藁壤隂潜罢转丸飘飘便作饮中仙幽藂何处拳枯蜕别树还来续断絃小院日长清梦觉空庭人静緑隂圆无情物化谁能料触拨覊懐一慨然秋蝉朱有炖败栁疎林寄此生凉时不似热时鸣蜕形先觉金风动轻翼偏嫌玊露清抱叶常如经雨态过时犹带咽寒声桑间此际螵蛸老游息安闲莫漫惊和黄体方伴读新蝉韵王翰满地残花过雨天槐隂庭院响新蝉轻敲金奏当牕外闲拨银筝向枕邉晓露吸残青草岸晚风吹出緑杨烟家山深处林亭好曽被繁声聒醉眠庚戌九日是日闻蝉贝琼今日出门风雨收东山西山湏可游那能束带从王事且复开樽破客愁鴈别紫台初避雪蝉鸣红树不知秋桃花细菊应相笑嵗月无情自白头蝉琴朱之蕃浓云逺水接檐栊一枕南薫两腋风欲鼓更停传絶调无絃有韵别枯桐不堪嵇散聊为适谁谓钟期遇已空寄语螳螂休奋臂吾方游目送归鸿五言絶句赋得弱栁鸣秋蝉太宗散影玊阶栁含翠隐鸣蝉微形藏叶里乱响生风前秋蝉虞世南垂緌饮清露流响出疎桐居髙声自逺非是借秋风咏蝉李百药清心自饮露哀响乍吟风未上华冠侧先惊翳叶中江行钱起见底髙秋水开懐万里天旅吟还有伴沙栁数枝蝉昼蝉戴叔伦饮露身何洁吟风韵更长斜阳千万树无处避螳螂新蝉卢仝泉熘潜幽咽琴鸣乍往还长风剪不断还在树枝间蝉薛涛露涤清音逺风吹故叶齐声声似相接各在一枝栖初入二里文同树色交山色蝉声杂鸟声客懐殊不倦信马此中行宿篔筜舖朱子庭隂双树合牕夕孤蝉吟盘礴解烦郁超揺生道心闻蝉朱子悄悄山郭暗故园应掩扉蝉声深树起林外夕阳稀宿山寺闻蝉作朱子林叶经夏暗蝉声今夕闻巳惊为客意更值夕阳曛咏蝉谢榛弱翅凌晨动繁声向夕流不知风露里还得㡬何秋七言絶句题友人山居戴叔伦四郭青山处处同客懐无计答秋风数家茅屋青谿上千树蝉声落日中和崔驸马闻蝉张籍凤凰楼下多欢乐不觉秋风暮雨天应为昨来身暂病蝉声得到耳傍邉宫词王涯迎风殿里罢云和起听新蝉歩浅莎为爱九天和露滴万年枝上最声多酬姚合贾岛黍穂豆苖侵古道晴原午后早秋时故人相忆僧来説杨栁无风蝉满枝听蝉赵嘏噪蝉声乱日初曛絃管楼中永不闻独奈愁人数茎发故园秋隔五湖云越中赠别张乔东越相逢㡬醉眠满楼明月镜湖邉别离吟断西陵渡杨栁秋风两岸蝉杨栁枝司空图陶家五栁簇衡门还有髙情爱此君何处更添诗境好新蝉攲枕每先闻蝉罗隐天地工夫一不遗与君声调借君緌风栖露饱今如此应忘当年滓浊时新蝉寇准寂寂官槐雨乍晴髙枝微带夕阳明临风忽起悲秋思独听新蝉第一声闻蝉林景熈近交纸薄云翻手旧梦冠空雪满颠却忆画船曽听处夕阳髙栁断桥邉自天平岭过髙景菴范成大卓笔峰前树作团天平顶上石成闗緑隂匝地无人过落日秋蝉满四山立秋后一日雨天欲暮小立问月亭杨万里雨后林中别様凉意行幽径不知长风蝉幸是无心事强与闲人报夕阳晚歩追凉杨万里双眼偏明逺岫孤夕阳故遣树隂疎蝉鸣叶底无寻处随意闲行偶见渠秋暑杨万里半栁斜阳半栁隂一蝉飞去一蝉吟岸巾亭子钩阑角送眼江邨松树林秋行徐玑戞戞秋蝉响似筝听蝉闲傍栁邉行小谿清水平如镜一叶飞来细浪生髙昌馆道中吴激雨余巖石古苔青松里珠玑万叶明渺𣺌緑畦看鹭立深深清樾有蝉鸣风栁鸣蝉元好问轻明双翼晓风前一曲哀筝续断絃移向别枝谁画得只留残响客愁邉题子昻江天钓艇图陈旅雨余秋水满山前正是江南鴈落天何处故人渔艇小乱蝉疎树夕阳邉邨居周权疎竹人家短短墙緑隂深处水邨凉山风吹断巖前雨髙树蝉声正夕阳酬秦仲纳凉张端庭树团团散夕隂浴兰歩屧懒冠襟残蝉只恋余曛好故故长缫独茧琴漫成马臻云归雨歇湖水平五色螮蝀山边明唱歌舟子采菱去十里栁堤蝉乱鸣一峰云外菴和韵僧惟则竹屋茶香满涧烟緑杉深处响流泉目前有法谁能説落日微风一树蝉晚立西浦渡髙启鬓丝微映钓丝轻水叶惊风细浪生谁见晚凉人立处数株杨栁一蝉鸣御定佩文斋咏物诗选卷四百七十七御定佩文斋咏物诗选卷四百七十八钦定四库全书御定佩文斋咏物诗选巻四百七十八蝶类五言古咏蛱蝶简文帝空园暮烟起逍遥独未归翠鬛藏髙栁红莲拂水衣复此从风蝶双双花上飞寄语相知者同心终莫违咏素蝶刘孝绰随风绕緑蕙避雀隐青薇映日忽争起因风乍共归出没花中见参差叶际飞芳华幸勿谢嘉树欲相依蜨蝶行李镜逺青年巳布泽微虫应节欢朝出南园里暮依华叶端菱舟追或易风池度更难羣飞终不逺还向玊阶兰咏花蝶温子昇素蝶向林飞红花逐风散花蝶俱不息红素还相乱芬芬共袭手葳蕤徒可玩不慰行客心遽动离居叹眀月㡬回满范梈眀月㡬回满待君君未归中庭歩芳草蝴蝶上人衣谁念同袍者闲居与愿违七言古蝴蝶行孔平仲蝴蝶飞渡河来河北花已落河南花正开盈盈采花女扑蝶还家去推身飞入粉奁中芳草绵緜旧时路梦题墨梅掲傒斯霜空㝠㝠江水暮江上梅花千万树无端折得一枝归一双蝴蝶相随飞美人扑蝶图髙启花枝扬扬蝶宛宛风多力薄飞难逺美人一见空含情舞衣春来绣不成乍过帘前寻不见却入深丛避鸎燕一双扑得和落花金粉香痕满罗扇笑看独向园中归东家西家休乱飞五言律蝶李商隐飞来绣户隂穿过画楼深重傅秦台粉轻涂汉殿金相兼惟栁絮所得是花心可要凌孤客邀为子夜吟蝶李商隐初来小苑中稍与琐闱通逺恐芳尘断轻忧艳雪融只知防浩露不觉逆尖风回首双飞燕乗时入绮栊蝶罗隐滕王刀笔精写尔逼天生舞巧何妨急飞髙所恨轻野田黄雀虑山馆主人情此物那堪作荘周梦不成赵璘郎中席上赋蝴蝶郑谷寻艳复寻香似闲还似忙暖烟沈蕙径微雨宿花房书幌轻随梦歌楼误採收王孙深属意绣入舞衣裳蛱蝶吴融两两自依依南园烟露微住时须并住飞处要交飞草浅忧惊吹花残惜晚晖长敎撷芳女夜梦逺人归秋日舟中见蝶杨基趁暖戏晴川依人上画船粉消烟翅薄香冷露须拳野菜疎篱外山花小径边夜深桃李梦犹在绮罗筵七言律蝶李建勲粉蝶翩翩若有期南园常是到春归闲依桞带参差起困傍桃花独自飞潜被燕惊还散乱偶因人逐入帘帏晚来欲雨东风急廻看池塘影渐稀蝴蝶徐夤缥缈青虫脱殻微不堪烟重雨霏霏一枝秾艳留教住㡬处春风借与飞防患每忧鸡雀口怜香偏遶绮罗衣无情岂解闗魂梦莫信荘周説是非其二拂緑穿红丽日长一生心事住春光最嫌神女来行雨爱伴西施去採香风定只应攅蕊粉夜寒长是宿花房鸣蝉宿分殊为濶空觧三秋噪夕阳新蝶贡师泰杏树生香蠧化成向人飞下不胜情寒辞薄翅犹粘粉暖溢柔须始弄晴燕舞盘中嫌露重莺歌扇底避风轻春闺未觧南华梦乞与滕王为写生睡蝶谢宗可不趂游蜂上下狂闲舒倦翅怯寻芳花房舞罢春酣重蕙径栖迟晓梦长贪困有谁怜褪粉返魂无力去偷香漆园傲吏忘形久莫到蘧蘧枕上忙蝶使谢宗可颁红降紫绕芳菲催就东风锦万机採访有心香外舞指挥无计日边飞晓穿竹径应持节暖驻花房欲绣衣可觧黄华惊别梦折梅休恨寄难归蝶马臻曽随秦女踏青阳㡬被鸎捎出建章芳草梦寒迷碧色杏花雨细宿红香粉凝薄翅春无力恨入修眉晚断肠寄语莫寻歌舞处五侯门第有髙墙黄蝶瞿佑误入蜂房不待媒巧传颜色换凡胎遶篱野菜留连住何处金钱变化来傅粉已知前事错偷香未信此心灰上林莺过频回首一色毛衣莫用猜睡蝶沈天孙一夜和风遍海棠家园蝴蝶拂柔桑飞随芳树霞衣好倦宿琪花粉梦香似与名蕤分艳色不堪清露湿秋裳因风又度雕䦨去却伴游丝过石梁五言絶句崔逸人山亭钱起药径深红藓山窓满翠微羡君花下醉蝴蝶梦中飞晚蝶王建粉翅嫩如水绕砌乍依风日髙山露觧飞入菊花丛蝶李商隐孤蝶小徘徊翩翾粉翅开併应伤皎洁频近雪中来萱草蛱蝶图赵孟頫丛竹无端緑幽花特地妍飞来双蛱蝶相对意悠然新蝶袁凯怯露依芳蕙惊风入绣帏莫将罗扇扑更待满园飞盱眙山馆苏志臯山馆雨初歇邨园菜正肥摘花引寒蝶冉冉过篱飞六言絶句即景杨基桃花杏花红白蒲叶芷叶参差飞髙飞下蝴蝶行去行来鹭鸶七言絶句江畔独步寻花杜甫黄四娘家花满蹊千朶万朶压枝低留连戏蝶时时舞自在娇莺恰恰啼寻花刘言史游春未足春将度访紫寻红少在家借问流莺与飞蝶更知何处有幽花宫词王建避暑昭阳不掷卢井边含水喷鸦雏内中数日无宣唤搨得滕王蛱蝶图看花招李兵曹不至元稹夭桃红烛正相鲜傲吏闲斋每独眠应是梦中飞作蝶悠扬祗在此花前青陵台李商隐青陵台畔日光斜万古贞魂寄暮霞莫讶韩凭为蛱蝶等闲飞上别枝花野行唐彦谦蝶恋晚花终未去鸥逢春水固难飞野人心地都无着伴蝶随鸥亦不归歌者司空图鹤氅花香搭槿篱枕前虫迸酒醒时夕阳自照陶家菊黄蝶无穷恋故枝初夏戏作徐夤长飬薰风拂晓吹渐开荷芰落蔷薇春虫巳学庄周梦化作南园蛱蝶飞蝴蝶徐夤不并难飞茧里蛾有花芳处定经过天风相送轻飘去却笑蜘蛛漫织罗其二冉冉双双拂画䦨佳人偷眼再三看莫言短翼飞长近试向花间捉也难其三栩栩无因繋得他野园荒径一何多不闻丝竹谁教舞应仗流莺又唱歌秋日田园杂兴范成大橘蠧如蚕入化机枝间垂蠒似蓑衣忽然蜕作多花蝶翅粉才干便学飞春日絶句陆游故园蛱蝶最多种百草长时花乱开穷巷春风元不到一双谁遣过墙来窓下戏咏陆游何处轻黄双小蝶翩翩与我共徘徊緑隂芳草佳风月不是花时也解来即事陆游烟两凄迷晚不收疎帘曲几寄悠悠一双蛱蝶来何许㸃尽青青百草头平阳书事施宜生春寒窣窣透春水沿路看花缓辔归穿过水云深密处马前蝴蝶作团飞蝴蝶戴表元春山处处客思家淡日邨烟酒斾斜蝴蝶不知人事别绕墙闲弄紫藤花馆内幽懐郝经狂花野蔓满疎篱恨杀丝𤓰结子稀独立无言觧蛛网放他蝴蝶一双飞东山春景欧阳元春光澹澹日迟迟正是名园扑蝶时却忆小桥流水过东山春色在桃枝题吴性存所藏赵仲穆竹枝双蝶图与玊山同赋张翥满丛鲜碧露团香院落春红过野芳蛱蝶一生花里活飞来还恋竹风凉竹蝶图张宪落尽春红春梦熟平沙小苑窓中緑美人睡起背东风蛱蝶飞来上修竹漫兴杨维桢今朝天气清明好江上乱花无数开野老殷勤送花至一双蝴蝶趂人来宫词朱权霁天旭日敞金扉和气氤氲满禁闱寳殿昼长帘幙静牡丹花下蝶交飞秋蝶镏涣欲歇还休却又飞芙蓉叶底恋秋晖自知翅粉浑销尽羞近樽前舞女衣暮春史迁緑隂窓下春草碧无数栁花吹近床一双蝴蝶总无赖飞到小栏还过墙愚公园春酌谢榛绛桃一簇映斜晖白首寻芳㡬醉归更有多情双蛱蝶春来还傍菜花飞春昼居节泥香江暖燕来时红白花深桃李枝草色一帘门半掩卧看双蝶趂游丝御定佩文斋咏物诗选巻四百七十八御定佩文斋咏物诗选卷四百七十九钦定四库全书御定佩文斋咏物诗选巻四百七十九蜂类五言古蜂简文帝逐风从泛漾照日乍依微知君不留眄衔花空自飞五言律蜂俞允文春晴逢谷雨汎滥绕林篁逐醉萦轻袂纒花猎异香丛栖悬玊宇叠构隠金房灵化知何术神功寄药王七言律蜂房瞿佑牖户谁敎各自开花间衙内海潮来分门岂虑添丁恼酿蜜应防闸课催蚁穴尚能藏郡国龙宫亦自有楼台书生苦欠立锥地凭仗东风为作媒五言絶句春晓陆龟䝉春庭晓景列清露花逦迤黄蜂一过慵夜夜栖香蘂蜂李俊民弄晴沾落絮带雨䕶园花有课常输蜜无春不到衙六言絶句夏氏池亭唐时升长鑱雷后寻笋短笠雨余种乳雀欲栖画竹游蜂频採瓶花七言絶句蜂罗隠不论平地与山尖无限春光尽被占采得百花成蜜后不知辛苦为谁甜南谿山居秋日睡起杨万里客至从嗔不着冠起来信手揽书看小蜂得计欺侬睡偷饮晴窓砚滴干蜂郭登蘤蘤华华竞採花蜜房收课作生涯知他有甚经纶处也向潮时报两衙宫词仲春龙晓来别院递笙歌百子池头长緑荷睡起无聊庭下立笑拈竿子打蜂窠御定佩文斋咏物诗选卷四百七十九御定佩文斋咏物诗选卷四百八十钦定四库全书御定佩文斋咏物诗选巻四百八十蜻蜓类七言律红蜻蜓瞿佑蝶粉蜂黄气正骄爱渠欵欵集兰苕翅攅霜叶飞难定目聚灯花燄未消偷咀仙霞传秘诀戏涂猩血㸃纎腰写生好倩毘陵笔浓蘸臙脂上软绡五言絶句邨居僧通凡竹间独立时凉风自相接回顾碧池中蜻蜓㸃萍叶七言絶句春词刘禹钖新粧宜面下朱楼深锁春光一院愁行到中庭数花朶蜻蜓飞上玊搔头夏日田园杂兴范成大梅子金黄杏子肥麦花雪白菜花稀日长篱落无人过唯有蜻蜓蛱蝶飞晓坐荷桥杨万里四叶青苹照緑池千重翠盖䕶红衣蜻蜓空里元无见只见波间仰面飞舟中与陈敬初聫句顾瑛行春桥下看山囘翠幕红帘面面开一夜水风吹不断蜻蜓飞入画船来御定佩文斋咏物诗选卷四百八十御定佩文斋咏物诗选卷四百八十一钦定四库全书御定佩文斋咏物诗选巻四百八十一蜘蛛类五言律蜘蛛元稹蜘蛛天下足巴蜀就中多缝隙容长踦虚空织横罗萦纒伤竹柏呑噬及虫蛾为送佳人喜珠栊无柰何其二网宻将求食丝斜误着人因依方託绪挂罥遂容身截道弹冠碍漫天湛露频儿童怜小巧渐欲及车轮五言絶句古意赵寛蜘蛛结网疎春蚕成宻织宻织不上身网疎常得食七言絶句新安官舍来鹄寂寞空阶草乱生簟凉风动若为情不知独坐闲多少看得蜘蛛结网成过百家渡杨万里栁子祠前春已残新晴特地却春寒疎篱不与花为䕶只为蛛丝作网竿晚兴杨万里双井茶芽醒骨甜蓬菜香烬倦人添蜘蛛正苦空庭濶风为将丝度别檐宿孔镇观雨中蛛丝杨万里雨罢蜘蛛却出檐网丝少减再新添莫言辛苦无功业便有飞虫密处黏其二网罗最巧是蛛丝却被秋蚊圣得知黏着便飞来不再蛛丝也觧有疎时题院壁僧永瑛自爱青山常住家铜缾闲煮壑源茶春深白日巖扉静坐看蛛丝罥落花御定佩文斋咏物诗选卷四百八十一御定佩文斋咏物诗选卷四百八十二钦定四库全书御定佩文斋咏物诗选巻四百八十二萤类四言古萤火赞郭璞熠燿宵行虫之微么出自腐草烟若散漂物之相喣孰知其陶五言古咏萤简文帝本将秋草并今与夕风轻腾空类星陨拂树若花生屏疑神火照帘似夜珠明逢君拾光采不恡此身倾咏萤火元帝着人疑不热集草讶无烟到来灯下暗翻往雨中然月中飞萤纪少瑜逺度时依幕斜来如畏窓向月光还尽临池影更双照帙秋萤阳缙秋窓余照尽入暗早萤来忽聚还同色恒然讵落灰飞影黄金散依帷缥帙开含明终不息夜月空徘徊七言古炭步港观萤孔武仲九华之南芦苇长流萤夕起不计双烂如神仙珠玊阙青罗掩暎千明釭空江沈沈未见月近浦穿林起还灭鱼游鸟宿自不惊我知此火初无情五言律秋萤骆賔王玉虬分静夜金萤照晚凉含辉疑泛月带火怯凌霜散彩萦虚牖飘花遶洞房下帷如不倦当解借余光萤火杜甫幸因腐草出敢近太阳飞未足临书巻时能㸃客衣随风隔幔小带雨傍林微十月清霜重飘零何处归夜对流萤作韦应物月暗竹亭幽萤光拂席流还思故园夜更度一年秋自惬观书兴何惭秉烛游府中徒冉冉明发好归休咏萤李嘉祐暎水光难定凌虚体自轻夜风吹不灭秋露洗还明向烛仍藏焰投书更有情犹将流乱影来此傍檐楹萤周繇熠熠与娟娟池塘竹树边乱飞同曳火成聚却无烟微雨洒不灭轻风吹欲燃旧曽书案上频把作囊悬萤罗隠空庭夜未央㸃的度西墙抱影何卑细乗时忽发扬不思因腐草便拟倚孤光若道通文翰车公业岂长咏萤僧徳祥念尔一身微秋来处处飞放光唯独照引类欲相辉白发嫌催节青灯妬入帏老僧无世相容得绕禅衣七言律见萤火杜甫巫山秋夜萤火飞帘疎巧入坐人衣忽惊屋里琴书冷复乱檐前星宿稀却绕井䦨添个个偶经花蘂弄辉辉沧江白发愁看汝来嵗如今归未归萤徐夤月坠西楼夜影空透帘穿幕达房栊流光堪在珠玑列为火不生榆栁中一一㸃通黄卷字轻轻化出緑芜丛欲知应候何时节六月初迎大暑风萤灯谢宗可微荧闪闪拂晴波㡬度黄昬误舞蛾银粟无烟栖碧藓玉虫留影缀青莎秋空雨歇寒光堕晚径风闲冷烬多欲唤纱囊车武子为渠还赋短檠歌萤火朱之蕃中宵露坐数飞萤隠暎墙隂复广庭风动花林生野烧池揺云影度疎星天街扇扑流光乱书屋囊开夜色青乗化未容随草腐非闗慧质弄惺惺五言絶句咏萤虞世南的歴流光小飘飖弱翅轻恐畏无人识独自暗中明咏萤火示情人李百药窓里怜灯暗阶前畏月明不辞逢露湿祗为重宵行秋夜喜遇王处士王绩北塲芸藿罢东臯刈黍归相逢秋月满更值夜萤飞翫萤火韦应物时节变衰草物色近新秋度月影才敛绕竹光复流七言絶句萤郭震秋风凛凛月依依飞过髙梧影里时处暗若教同衆类世间争得有人知夏夜登南楼贾岛水岸寒楼带月跻夏林初见岳阳谿一㸃新萤报秋信不知何树是菩提萤罗邺水殿清风玊户开飞光千㸃去还来无风无月长门夜偏到阶前照緑苔其二徘徊无烛冷无烟秋径莎庭入夜天休向书窓来照字近来红蜡满歌筵寓壶源僧舍吴儆闷来掩巻已三更风露涓涓月满庭闲扑流萤冲暗树危梢㸃㸃堕寒星玉清夜归赵师秀巖前未有桂花开观里闲寻道士来微雨过时松路黒野萤飞出照青苔秋夕吴激风萤开合度松隂松下萧然倦客心㡬㸃青光照凉夜何时逺寺得幽寻即事刘昻雨洗明河画扇收胡牀露坐药栏秋墙隂未得中庭月一㸃萤光草际流酬秦仲纳凉张端池上寻诗绕百回何湏东阁对官梅静中赏识人知少一个山萤度水来夜过张子不值皇甫汸偶随明月过君家幽径无人自落花书帙乱抛青玊案尚余萤火挂窓纱萤郭登腐朽如何不自量化形飞起便悠扬脐间只有些儿火月下星前少放光即席赠薛之翰谢榛园花尊酒日相期共尔流连欲暮时倚醉山亭歌楚调秋萤飞过石榴枝闲居杂兴顾大典坐来黄叶满渔矶小阁疎灯对掩扉竹覆古墙经雨暗夜分时复见萤飞宫词王叔承西清环珮水泠泠片月初生云母屏却遇玊真公主到碧萤飞照蘂珠经御定佩文斋咏物诗选巻四百八十二御定佩文斋咏物诗选卷四百八十三钦定四库全书御定佩文斋咏物诗选巻四百八十三促织类七言古促织鸣陈髙促织鸣鸣唧唧嬾妇不惊客心悽恻秋夜月明露如雨西风吹凉透絺苎嬾妇无裳终懒织逺客衣单恨砧杵促织促织无复悲鸣客心良苦嬾妇不惊络纬词张弼络纬不停声从昬直到眀不成一丝缕徒负织作名蜘蛛声寂寂吐丝复自织织网网飞虫飞虫足充食事在力为不在声思之令人三叹息络纬吟贝翔髙城月白风凄凄夜闻络纬迎秋啼初惊杨栁玉楼外又过梧桐金井西一丝不断抽寒露宛转犹悲嵗年暮机中少妇暗投梭愁絶寒窓不成素五言律促织杜甫促织甚微细哀音何动人草根吟不稳牀下夜相亲久客得无泪故妻难及晨悲丝与急管感激异天真促织周昻促织来何处秋风暗与期苦吟人不觧多恨尔何知独枕难安夜寒衣欲及时凌晨揽清镜一半忽成丝舟夜闻络纬王醇渐伤空杼轴为响亦徒然汝力虽无惜客衣曽未全残灯孤舫思秋草半江烟独不闗心者篙师正倦眠七言律促织朱之蕃闲阶声彻琐窓中暗送梧桐落叶风髙韵不缘矜战胜微吟端欲助机工雨余切切昬钟动灯下叨叨午漏通催得匹成输税早贻人安枕不言功络纬朱之蕃谁遣缫车彻夜鸣频催云锦织当成送来枕上萦诗思听向牀头系旅情露濯篱英増绚烂风传邻杵和凄清冰蚕瓮蠒知难覔何似秋虫巧弄声戏题鬪促织张维自离草莽得登堂贤主恩优念不忘饱食瓮城常飬锐怒临沙堑敢摧强敌声夜振须仍奋壮气秋髙齿渐长眼底孽余平剪后功成谁复论青黄五言絶句促织苏轼月丛号耿耿露叶泣溥溥夜长不自暖那忧公子寒促织郝经乱聒霜前夜忙催机上秋无衣汝何益重作旅人愁吴子夜四时歌杨维桢秋风吹罗帷玊郎思寄衣多情双络纬啼近妾寒机秋夜僧文贞露气夜凄迷空庭络纬啼被他风引去忽过竹门西七言絶句促织张乔念尔无机自有情迎寒辛苦弄梭声椒房金屋何曽识偏向贫家壁下鸣宿石门山居雍陶窓灯欲灭夜愁生萤火飞来促织鸣宿客㡬回眠又起一谿秋水枕边声山间秋夜真山民夜色秋光共一䦨饱收风露入脾肝虚檐立尽梧桐影络纬数声山月寒宫词花蘂夫人金井秋啼络纬声出花宫漏报严更不知谁是金銮直玊宇沉沉夜气清络纬邾经牵牛风露满篱根淡月疎星夜未分灯下有人抛锦字机丝零乱不成文御定佩文斋咏物诗选巻四百八十三御定佩文斋咏物诗选卷四百八十四钦定四库全书御定佩文斋咏物诗选巻四百八十四蠧鱼类五言律咏壁鱼李逺鳞细粉光鲜开书乱眼前透窓疑漏网落砚似流泉潜穴河图内吞钩乙字边莫言鬐鬛小食尽白苹篇再任后遣模归按视石林叶梦得插架环千轴传家有旧书展舒惭几案凉曝阙庭除破屋方悬熘残编足蠧鱼好湏重检校扃璅莫令疎五言絶句秋斋为周彦通题林俊暑伏凉又生虫吟叶巳故壮日苦不常翻书落寒蠧七言絶句松下迟杨君谦不至朱存理松下繙书坐石牀书鱼晴落砚波凉须臾月出照书上歴歴蝇头字㡬行寄秘书直长夏祥凤僧徳祥得见人间未见书朝朝暮暮玊阶除心如一寸芸香草长与君王辟蠧鱼御定佩文斋咏物诗选巻四百八十四御定佩文斋咏物诗选卷四百八十五钦定四库全书御定佩文斋咏物诗选巻四百八十五蚊蝇类五言古蚊蟆白居易巴徼炎毒早二月蟆蚊生呕肤拂不去遶耳薨薨声斯物颇微细中人初甚轻如有肤受谮久则疮痏成痏成无奈何所要防其萌么虫何足道潜喻儆人情秋蝇邹浩秋风快如刀着木木欲折蕃鲜转凄凄入眼无一恱青蝇独何为飞鸣犹未灭造化本无私尔生亦偶窃念方三伏中日车午停辙下照人世间何异红炉热劲鸟倦戢翼狞兽喘吐舌惟人于此时体懈剧疲苶虚堂幸可逃枕簟随意设好睡边韶同素嬾嵇康埒更此值清凉酣寝谓须决双睫才欲交汗肤遭尔啮营营不絶声宛类䜛口呐使我寝不安欲息还复辍况如一箪贫未能万钱歠园蔬荐脱粟杯盘殊灭裂双筯才欲拈咀嚼遭尔餮适从何处来食饮污修洁使我味不甘欲咽还复噎敺除付疲兵祗足増跛蹩宜哉孙权弹为尔情激切期望秋风回一扫无余孽偶此延朝昏勿谓风不烈气候侵凝凛龙蛇且藏穴尔形大豆然岂能坚如铁夜坐苦蚊方夔万物有常理动息随昬昕区区虫豸中恶毒无如蚊云是鬼母化佛语非传闻喙尺利芒刺腰围隠花纹饥寻飞翅轻饱饮酡颜醺搏噬以自肥乗时鼓妖氛潜伏草莽间窥伺日向曛须㬰便四出攅集穷崖垠横空聚复散如布鵞鹳军腾身飞猱㨗发喊迅雷磤瞥然闯门户来者何缤纷不但入翠幕偏工恼红裙端坐缺隄障各各磨牙龈血肉生咀嚼斑驳瘃与皲如涂辟宫血丹砂服兼斤纨扇不住手揺动酸骨筋或时中指麾殷轮血朱纁虽能杀一二未足空其羣有来效方畧薙草收莸薰延烧煽烟焰杀气凝隂云罗空燖鸮隼搜野醯䴥麇丑类尽驱逐暂息猫与獯自从生盘古元气日磔分有生溃乱出甘苦更臭芬而我堕世味未能去羶荤天阳烁六合曼肤似遭焚之虫并搜搅入夜无一倾谁知有制伏火攻䇿竒勲当如运甓法百匝不惮勤事㑹靡终极来者征吾文七言古蚊袁凯羣蛇戢戢方鬪争虾蟇蝼蛄相和鸣百足之虫行无声毒气着人昬不醒蚊蚋虽微亦纵横隠然如雷吁可惊东方日色苦未明老夫闭户不敢行七言律苍蝇朱之蕃生从污秽忽雄飞鼓翅揺脣觅已肥剰酒残羹沾醉饱青丝白璧妬光辉营营引类来同恶恋恋依人不暂违驱斥虽严还易集持将麈尾莫停挥蝇张维唿朋引类竞纷然入我房栊扰昼眠鼓翼有声喧耳畔侧身无赖簇眉边频惊栩栩南柯兴始信营营止棘篇挥汗未能操咏笔任他长劔逐堂前五言絶句蝇梅尧臣青蝇何处来聚集满盘间谁知腹中物变化如循环七言絶句佛日山荣长老方丈苏轼日射廻廓午枕明水沈消尽碧烟横幽人睡觉无人见只有飞蚊绕鬓鸣暑夕文同昼蝇方少夜蚊多揺脱霜纨奈热何独向中庭待明月满身清露泻金波冻蝇杨万里隔窓偶见负暄蝇双脚挼挲弄晓晴日影欲移先㑹得忽然飞落别窓声立春党懐英水结东谿冻未漪风凌枯木怒犹威不知春力来多少便有青蝇负暖飞御定佩文斋咏物诗选卷四百八十五御定佩文斋咏物诗选卷四百八十六钦定四库全书御定佩文斋咏物诗选巻四百八十六杂虫类四言古螳螂赞郭璞螳螂飞虫挥斧奋臂当辙不廻勾践是避勇士致毙厉之以义尺蠖郭璞贵有可贱贱有可珍嗟兹尺蠖体此屈伸论配龙蛇见叹圣人五言古答栁栁州食虾蟇韩愈虾蟇虽水居水特变形貌强号为蛙蛤于实无所校虽然两股长其奈嵴皴疱跳踯虽云髙意不离泞淖鸣声相唿和无理祗取閙周公所不堪洒灰垂典敎我弃愁海濵恒愿眠不觉叵堪朋类多沸耳作惊爆端能败笙磬仍工乱学校虽䝉勾践礼竟不闻报效大战元鼎年孰强孰败桡居然当鼎味岂不辱钓罩余初不下喉近亦能稍稍常惧染蛮伧失平生好乐而君复何为甘食比豢豹猎较务同俗全身斯为孝瞿然思虑深未见许廻櫂七言古蝎虎苏轼黄鸡啄蝎如啄黍窓间守宫称蝎虎暗中缴尾伺飞虫巧㨗工夫在腰膂跂跂脉脉善縁壁陋质从来谁比数今年嵗旱号蜥蜴狂走儿童閙歌舞能衔渠水作冰雹便向蛟龙觅云雨守宫努力搏苍蝇明年嵗旱当求汝二虫苏轼君不见水马儿歩歩逆流水大江东流日千里此虫趯趯长在此又不见鷃滥堆决起随冲风随风一去宿何许逆风还落蓬蒿中二虫愚智俱莫测江边一笑无人识五言律蛒蜂元稹梨笑清都月蜂游紫殿春构脾分部伍嚼蘂奉君亲翅羽颇同类心神固异伦安知人世里不有挟钩人蟆子元稹有口深堪异趋时讵可量谁令通鼻息何故辨馨香沈水来沧海崇兰泛露光那能枉焚爇尔衆我微茫浮尘子元稹可叹浮尘子纎埃喻此微宁论隔纱幌并解透绵衣有毒能成痏无声不见飞老来双眼暗何计辨雰霏蝱元稹千山谿沸石六月火烧云自顾生无类那堪毒有羣搏牛皮若截噬马血成文蹄角尚如此肌肤安足云蟋蟀僧善住西风吹蟋蟀切切动哀音易入愁人耳难惊嬾妇心寒灯孤馆外秋雨古城隂听极无由寐终宵费苦吟七言律草虫李咸用如缲如织暮㗀㗀应节催年使我愁行客语停孤店月髙人梦断一牀秋风低藓径疑偏急雨咽槐亭得暂休须付画堂兰烛畔歌懐醉耳两悠悠螳螂朱之蕃昻头双眼暎林明㑹出当车奋臂行利口信难防雀啄狂鸣端是恼蝉声蓬蒿满径堪孳息榆栁成隂寄化生静黙非闗能飬勇慕羶羞与蚁争衡纺织婆朱之蕃沤麻曝絮嵗功成虫语潜催布缕征篱落声宏眠讵稳草丛音切听偏倾连緜欲伴孤灯烱悽恻还偕细雨鸣㡬度停车増怅结悠悠不断似离情五言絶句春夜裁缝薛维翰珠箔因风起飞蛾入最能不敎人夜作方便扑明灯天水牛苏轼两角徒自长空飞不服箱为牛竟何事利吻穴枯桑蜗牛苏轼腥涎不满殻聊足以自濡升髙不知回竟作粘壁枯鬼蝶苏轼双眉卷铁丝两翅晕金碧初来花争妍忽去鬼无迹春日闲居钱宰霁日檐牙落光风瓦上生草晴跳蚱蜢花暖困狸狌七言絶句禽虫白居易蚕老蠒成不庇身蜂饥蜜熟属他人须知年老忧家者恐是二虫虚苦辛禽虫白居易蟭螟杀敌蚊巢上蛮触交争蜗角中应似诸天观下界一微尘内鬪英雄元处士池上温庭筠蓼穂菱丛思蟪蛄水萤江鸟满烟蒲愁红一夕风前落池上秋波似五湖偶题司空图辽阳音信近来稀纵有虚传逼节归永日无人新睡觉小窓晴暖螖虫飞凉榭池上韩琦病襟思适绕东塘水荇初花吐嫩黄行到老樗隂下坐儿童争喜拾红娘过陂子径五十余里乔木蔽天遣闷七絶杨万里草光叶润亦清嘉翠里生香不是花一事説来人不信蕨长如树蚓如蛇咏蟋蟀赵汸赤翅晶荧何处归秋来清响傍庭闱莫言微物无情意风虎云龙共一机御定佩文斋咏物诗选巻四百八十六