千手千眼大悲心咒行法X卍XXX千手千眼大悲心呪行法四明尊者知礼仪轨始集华山律师读体删文重纂嘉禾沙门寂暹补像较梓南无大悲观世音菩萨一切恭谨一心顶礼十方常住三宝是诸众等各各胡跪严持香华如法供养愿此香华云徧满十方界一一诸佛土无量香庄严具足菩萨道成就如来香我此香华徧十方以为微妙光明台诸天音乐天宝香诸天肴膳天宝衣不可思议妙法尘一一尘出一切尘一一尘出一切法旋转无碍互庄严遍至十方三宝前十方法界三宝前悉有我身修供养一一皆悉遍法界X彼彼无杂无障碍尽未来际作佛事普熏法界诸众生蒙熏皆发菩提心同入无生证佛智供养巳一切恭谨南无过去正法明如来现前观世音菩萨成妙功德具大慈悲于一身心现千手眼照见法界护持众生令发广大道心教持圆满神呪永离恶道得生佛前无间重愆缠身恶疾莫能救济悉使消除三昧辩才现生求愿皆令果遂决定无疑能使速获三乘早登佛地威神之力叹莫能穷故我一心归命顶礼一心顶礼本师释迦牟尼世尊能礼所礼性空寂感应道交难思议我此道场如帝珠释迦如来影现中我身影现释迦前头面接足归命礼一心顶礼西方极乐世界阿弥陀世尊一心顶礼过去无量亿劫千光王静住世尊一心顶礼过去九十九亿殑伽沙诸佛世尊一心顶礼过去无量劫正法明世尊一心顶礼十方一切诸佛世尊一心顶礼贤劫千佛三世一切诸佛世尊X一心顶礼广大圆满无阂大悲心大陀罗尼神妙章句真空法性如虗空常住法宝难思议我身影现法宝前一心如法归命礼一心顶礼观音所说诸陀罗尼及十方三世一切尊法一心顶礼千手千眼大慈大悲观世音自在菩萨摩诃萨能礼所礼性空寂感应道交难思议我此道场如帝珠大悲菩萨影现中我身应现大悲前为求灭障接足礼一心顶礼大势至菩萨摩诃萨一心顶礼总持王菩萨摩诃萨一心顶礼日光菩萨月光菩萨摩诃萨一心顶礼宝王菩萨药王菩萨药上菩萨摩诃萨一心顶礼华严菩萨大庄严菩萨宝藏菩萨摩诃萨一心顶礼德藏菩萨金刚藏菩萨虗空藏菩萨摩诃萨经云若有比丘比丘尼优婆塞优婆夷童男童女欲诵持者于诸众生起慈悲心先当从我发如是愿南无大悲观世音愿我速知一切法南无大悲观世音愿我早得智慧眼X南无大悲观世音愿我速度一切众南无大悲观世音愿我早得善方便南无大悲观世音愿我速乘般若船南无大悲观世音愿我早得越苦海南无大悲观世音愿我速得戒定道南无大悲观世音愿我早登涅槃山南无大悲观世音愿我速会无为舍南无大悲观世音愿我早同法性身我若向刀山刀山自摧折我若向火汤火汤自枯竭我若向地狱地狱自消灭我若向饿鬼饿鬼自饱满我若向修罗恶心自调伏我若向畜生自得大智慧南无观世音菩萨南无阿弥陀佛观世音菩萨白佛言世尊若诸众生诵持大悲神呪堕三恶道者我誓不成正觉诵持大悲神呪若不生诸佛国者我誓不成正觉诵持大悲神呪若不得无量三昧辩才者我誓不成正觉诵持大悲神呪于现在生中一切所求若不果遂者不得为大悲心陀罗尼也乃至说是语巳于众会前合掌正住于诸众生X起大悲心开颜含笑即说如是广大圆满无阂大悲心大陀罗尼神妙章句陀罗尼曰南无喝啰怛娜哆啰夜㖿南无阿唎㖿婆卢羯帝烁钵啰㖿菩提萨埵婆㖿摩诃萨埵婆㖿摩诃迦卢尼迦㖿唵萨皤啰罚曳数怛那怛写南无悉吉栗埵伊蒙呵唎㖿婆卢吉帝室佛罗楞䭾婆南无那啰谨墀醯唎摩诃皤哆沙咩萨婆阿他豆输朋阿逝孕萨婆萨哆那摩婆萨哆那摩婆伽摩罚特豆怛姪他唵阿婆卢醯卢迦帝迦罗帝夷醯唎摩诃菩提萨埵萨婆萨婆摩啰摩啰摩醯摩醯唎䭾孕俱卢俱卢羯幪度卢度卢罚阇耶帝摩诃罚阇耶帝陀罗陀罗地唎尼室佛啰㖿X遮啰遮啰摩摩罚摩啰穆帝口伊醯移醯室那室那阿啰嘇佛啰舍利罚沙罚嘇佛啰舍耶唿卢唿卢摩啰唿卢唿卢醯唎娑啰娑啰悉唎悉唎苏嚧苏嚧菩提夜菩提夜菩䭾夜菩䭾夜弥帝唎夜那啰谨墀地唎瑟尼那波夜摩那娑婆诃悉陀夜娑婆诃摩诃悉陀夜娑婆诃悉陀喻艺室皤啰夜娑婆诃那啰谨墀娑婆诃摩罗那罗娑婆诃悉啰僧阿穆佉耶娑婆诃娑婆摩诃阿悉陀㖿娑婆诃者吉啰阿悉陀夜娑婆诃波陀摩羯悉哆夜娑婆诃那啰谨墀皤伽啰㖿娑婆诃摩婆利胜羯啰夜娑婆诃南无喝啰怛那哆啰夜耶南无阿唎㖿婆卢吉帝烁皤啰夜娑婆诃悉殿都漫哆罗䟦䭾耶娑婆诃X观世音菩萨说此呪巳大地六变震动天雨宝华缤纷而下十方诸佛悉皆欢喜天魔外道恐怖毛竖一切众会皆获果证或得须陀洹果或得斯陀含果或得阿那含果或得阿罗汉果者或得一地二地三四五地乃至十地者无量众生发菩提心普为四恩三有法界众生悉愿断除三障归命忏悔至心忏悔与法界一切众生现前一心本具千法皆有神力及以智明上等佛心下同含识无始闇动障此静明触事昏迷举心缚着平等法中起X自他想爱见为本身口为缘于诸有中无罪不造十恶五逆谤法谤人破戒破斋毁墖坏寺偷僧祇物污净梵行侵损常住饮食财物千佛出世不通忏悔如是等罪无量无边舍兹形命合堕三途备形万苦复于现世众恼交煎或恶疾萦缠他缘逼迫障于道法不得熏修今遇大悲圆满神呪速能灭除如是罪障故于今日至心诵持归向观世音菩萨及十方大师发菩提心修真言行与诸众生发露众罪求乞忏悔毕竟消除惟愿大悲观世音菩萨摩诃萨千手护持千眼照见令我等内外障缘寂灭自他行愿圆成开本见知制诸魔外三业精进修净土因至舍此身更无他趣决定得生阿弥陀佛极乐世界亲承供养大悲观音具诸总持广度羣品皆出苦轮同到智地忏悔发愿巳归命礼三宝南无十方佛南无十方法南无十方僧南无本师释迦牟尼佛南无阿弥陀佛卢无千光王静住佛南无广大圆满无碍大悲心大陀罗尼南无千手千眼观世音菩萨南无大势至菩萨南无总持王菩萨X自归依佛当愿众生绍隆佛种发无上心自归依法当愿众生深入经藏智慧如海自归依僧当愿众生统理大众一切无碍和南圣众本兹心非心幻出千手眼剎剎用全彰尘尘体应现观尽世间音耳根悉照见稽首大悲陀罗尼寻声救苦不思议一毫端上非他物畟塞虗空渠即伊噫嘻普运含灵登觉岸千差万别总相宜又从不立文字处向未彰名相时且道毕竟唤甚么非思量际绝言思真如兮如是自在兮在兹拈出个中关棙子不妨好事大家知此大悲心呪出像暹自髫年所得敬诵久之至康熈乙卯始合刻忏法今于巳卯冬参阅数本最可法者纂入重辑公诸同志寂暹拜赞并识白描尽善字画尤寄唐言不是梵语亦非幻住随喜手加额唤作观音古大悲西天目山沙门明本再拜併题于卷之尾云观音大智土具大悲心者善说陀罗尼大悲救一切我今发弘誓持此大悲心无碍陀罗尼光明从顶出遍炤我此土及以十方界下际风轮际上至有顶天弥楼与铁围大海江河水是中诸众生蒙光皆获益离苦得解脱悉发菩提心尽此一报身同生极乐国愿此大悲心光明照十方所有虗空界微尘众佛剎彼土诸如来皆生大欢喜方便愿智力慈哀加X被我各于无见顶普放大悲光从彼微尘方咸来灌我顶灭我一切罪成我一切愿令我早具足无碍大悲心如诸佛世尊广度于一切本师释迦尊说此大悲经我于此经中决定信无疑愿我于未来当成一切智以此大悲心广大作佛事供养洹沙佛度脱诸众生如观音菩萨能救世间苦右此偈比丘自如日常诵呪私发愿文净明道者大启悲誓持此章句课诵忘岁月至大庚戍春得此经卷适符本愿此大士付嘱流通之意也一日捧经请书前偈因谓之曰大士无身示身千手千眼无语示语章句音声若能于形相语言之外信受奉行非唯观世音我亦从中证建安自如呪音充彻一切处如大风轮持大地若佛菩萨天仙于喉舌中吐光炽灭除历劫业障因豁达众生清净智圆满无碍解脱门净明道者未兴一念底便是净明道者得此呪本为题之云净慈东屿德海稽首观音大悲心现千手眼不思议宣说秘密陀罗尼救度众生震大地天人悲仰鬼神钦外道羣魔生佈畏譬如日轮行虗空放大光明遍赫炽能摧一切障碍山能开一切金刚智能除众生热恼心令食甘露清凉味净明道者日受持显出无量X大悲誓若还决定信无疑成就诸佛清净慧径山住持比丘希陵说偈赞云正法明观自在所说神呪号大悲拔济众生离苦海延祐巳未秋净因寺元明上人请赞故书甬东干符比丘普容无声无字一篇呪谁谓大悲无碍心展示诸方明眼者莫将黄叶作黄金延祐庚申孟夏莲华院沙门义润书于江城忏室一念大悲心十界咸圆满本无一切相当试一切辩幻应叵测量强施千手眼徧遮一切恶总持一切善水浊月似亡水清月似现伹了介尔性触境即灵验明师具此眼墨尘发光焰深谛大悲体克获离诸见青天白日中有流多洄漩稽首大悲主恒兴大方便天竺九品观堂圆照再拜书稽首具足大悲心利生身现千手眼一身复现剎尘身妙智神通广敷阐与拔徧至我无为由始那僧熏万善中天日朗蔀或丰大地春回物何限尔欲真入持明门密语奇形莫分辩当头一句解自持正法明王暗中显明道人记敬书画像大悲心陀罗尼后晋二十岁诵持大悲心陀罗尼闻谷大师云尘劳罪业智愚未免豪贱共有子能一宿诵满五遍众X善竞会万恶争消不可说不可说迄今五十岁惟日喃喃一念不动耳矣届母难日苍雪法师擕此筴见示胡跪展玩缮写白描楮墨如新恍如大地震动天雨宝华悲喜交集因稽首曰观音大悲主本来无身现出千手千眼本来无字宣出神妙章句更有何代何人幻出四十九相好身俾中峯国师以下过去七人又各各缀偈赞于尾果光明幢印神通藏耶法师掩卷一笑曰请求之形相语言之外晋潜在拜识晋受持梵筴又十年矣缁素相索随喜者如云因憬然曰建安自如赞叹净明道者课诵忘岁月适符大士付嘱流通之意因即刊布八遐仰谢苍雪老人持赠至谊时年六十有二晋载拜识