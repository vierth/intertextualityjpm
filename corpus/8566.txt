昭觉丈雪醉禅师语录昭觉丈雪醉禅师语录序济宗孤迥只余一条白棒入泥入水为人一言半句吐气总在白地光明锦中掀翻播弄直是百尺无枝千里绝迹惟能截断众流便能函盖干坤单传直指之道亘古亘今所繇特着也后来枝叶繁滋墙壁倚傍徒廓门庭无关窔窱如来禅祖师禅全无分别临济派曹洞派从何特标几何不轮梃齐观缝灌为伍也独见丈雪醉禅师从西北兵戈抢攘中曳杖来吾檇李滴水滴冻为其得法破山本师圆就语录一大公案缘其畴昔为万峰堕地狮得天童正法眼觌体承当全身担荷于雪居禹门静明青莲艹堂昭觉六剎开堂拈出成都汉中风景如许络索腾踏当机绝不见一毫枝叶一点气息的的露地白牛禹门激浪复振临济家风可谓滹沱正脉砥柱狂澜者矣比为吾里众檀信延住青莲禅院微窥师意尚似夷然不屑于担水河头卖人者象王窟中卧毗卢顶上行斯其人欤顺治丁酉中秋日国子司业道一居士福征谭贞默槃谈书叙慨夫教外别传之旨悉成义学筌蹄单传直指之风尽变诗文骚雅秖图热闹不顾凌危非大力量大气魄铁橛汉何能挽世颓波作中流础柱丈雪和尚无情无识并无面目无学无文兼无一元字脚无入世法亦无出世法万里南来深知其为破山老和尚冢嫡也郡人仰羡延住青莲转大法轮弗同小小果然宗乘一唱三藏绝诠祖令全提干坤失色况是六月炎天陡见寒威冰雪茅檐下龙象纵横拄杖边鹰鹞失所者些络索乃秦蜀六坐道场时布漫天网子捞摝人天底钩饵也𨍏轹不惜眉毛请梓述序顺治丁酉中秋日法弟𨍏轹严大参拜题序无聪明而读儒书知儒书之难有聪明而读佛书知佛书之难教外别传之佛书之尤难所以西来宗旨不立语言文字语言文字俱属筌蹄终非鱼兔末法流失承言滞句认影迷头几令一花萎落五叶纷飞丈和尚婆心太切彻困为人龙象充庭香花满座又一番葛藤郎当络索秖凭竿木逢场不顾傍观者哂犹忆年少检五灯诸帙开尺许卷辄弃去不复省览以为此天竺语言文字无关己里及登仕版一繙温色藏本再发宝光秘函虽无所入顿生欢喜今丈和尚荷破山老人钵袋披露胸襟为中下钝根说法不得巳而有棒有喝有语录电光石火难为凑泊乃从门外数他人家珍说话不着屋里或曰三教岐途互相诋毁是不知一贯传心喟然悟道直下承当死去活来心性二义圣圣同然而后乃今由丈和尚语录上见饮光破颜知语言文字非语言文字也六胜居士琅邪王玉生书昭觉丈雪醉禅师语录目次卷一上堂小参晚参卷二上堂小参晚参卷三上堂小参晚参卷四上堂小参晚参卷五问答机缘勘辨机缘广录卷六颂古诸赞分灯卷七法语佛事卷八书问行实卷九偈上卷十偈下昭觉丈雪醉禅师语录卷第一嗣法门人彻纲等编住成都府白牛山雪居寺三门云者箇所在多少人忽略过了山僧今日到来虽则挨身直入要且拄杖头放伊不过敲门限三下便入上堂拈香云此瓣香自从触碎今古历然爇向炉中供养本师释迦文佛及西天此土历代宗师惟愿不起于座垂手今时谷木生辉海桑一色次拈云此瓣香括两仪之秀气统中外之文芒爇向炉中端为祝延当今圣主北极至尊伏冀神清九五泽及万方托华夏于掌心铸干羽为农具再拈云此瓣香囊藏四十余载未敢动着毫芒即今爇向炉中供养本师破山大和尚用酬痛骂痛打之恩歛衣就座溪声首座白椎云法筵龙象众当观第一义师云鹞子过新罗座一喝师一喝座又喝师云饶你喝得须弥岋嶪海水腾波秖成第二座曰毕竟如何是第一师云你还要第二杓恶水么白牛与么酬唱已落七落八了也何故白牛之力其疾如风步步稳密卓卓先锋乃佛乃祖亦不敢以正眼觑着岂容汝等拭目视耶山僧今日不惧诸方检责向千圣顶门上撒屎撒尿去也还知么一僧出师蓦头一棒僧拟开口师复打僧拜师叱云汝费尽常住水草犹作者般去就下座白槌云谛观法王法法王法如是上堂久雨偶晴人境纷纭金乌投东岭滴露草桥横衲子分中明甚么边事若也分疏得也是乌龟钻破壁上堂白牛山里上堂东胜神洲打鼓石头瓦砾扬眉草木禽鱼起舞从上先圣顶门尽是时人窠窟若也触途成滞问取灯笼露柱上堂法不孤起仗境方生境既弗存法从何立竖拂子云此是境如何是法掷下云从兹抛在粪扫堆头雨打风吹去上堂雾沉沉雨凄凄路上行人胫没泥山前骤涨一溪水隔绝行人千万里突然断岸一桥通薄雾疏林递暮钟此是途路事如何是到家一句竹榻悬星斗挨身倚北辰诞日上堂吾年四十二作事多颠踬佛祖生冤家怒骂轰天地兔角杖龙蛇龟毛绳虎兕一条铁嵴梁勿遭岐路使丝毫尚弗容死生安将继立僧上堂先圣住持事草草尽把家私脍煎炒方来十箇有五双被此羹汤胀坏了更有一伙傍壁流而今狼借在路头端狮子政黄牛秘魔叉普化铎看起者般老古锥精是一伙穷作乐都来做得没煞割怎似醉头陀光烁烁袒胸露臂与人看佛来祖来生按过白牛山里闲家具付与溪声圆首座晚参吾游方三十余年走尽半天下咨遍十六七员善知识学得有两句佛法今夜不惜唇皮为众兄弟说一上季冬严寒伏惟珍重上堂昨日事从昨日了今朝事向今朝来大瞠着起一双眼以拂子左右点云异宝奇珍尽洒开拍膝一下下座小参佛法闲旷智眼难明撒开有无广形知见头陀一笑瞿昙花势难竖行者端然惠明衣提不起与么拈弄也是抱不哭孩儿未审大众如何话会复举楞严云如我按指海印发光汝暂举心尘劳先起师云老瞿昙一生惯偷天换日负海擎山到者所在计穷力极赤膊袒胸水漉漉地怎奈笑杀傍观大众你道傍观具什么眼作如是气魄三十年后防御使入山上堂雪刃光寒高挥峻岭奔雷怒喝吼震山川侧耳扬眉丧却性命直下逼生蛇化龙触着则分心噼胆埋兵掉斗转令全提鼓吹频催干戈相待卒令天下横行我只冲锋直取演出三头六臂人人闻奏凯之声撒开遁甲奇门处处伏尸万里防御使问不露锋芒时如何师云血流遍野冬至上堂两轮日月似梭忙增起时光一线长辗得虚空无走处都来纤芥里头藏大众还知芥子安身处么山河大地草木丛林全承此力惟吾林下人党理不党亲扶起破沙盆灭却正法眼且阴卷阳舒一句如何开派凌冰浮野水春信寄寒梅晚参举治世语言资生业等皆与实相不相违背众兄弟同在者里拾薪汲水打坐参禅作则同作倦则噇眠如何是不违背底若向此吐得一气许你挂弥勒破布袋跨杨岐三脚驴横行直撞衅灾致福浴日补天始不废出家行脚之志甘沉寂寞之乡秖如钟楼上念赞床脚下种菜是甚么人履历若简讨得出雪山六载也是易而为之归宗断蛇锋芒到底拟作违背商量依旧雪峰道底上堂诸方拈槌竖拂接物利生竖拂子云且佛未出世祖未西来还有者箇么自代云有既有不劳更起模画样复袖拂子云你又向那里讨谢监院上堂举药山久不陞座院主白曰大众久思和尚示诲山曰打钟着众才集山便下座归方丈院主随后问云和尚许为大众说法为甚一言不措山曰经有经师论有论师怎怪得老僧师云药山老汉文兼武备韬略全彰弗展戈矛封疆列土院主少观行阵胆碎心苏累他百万重围投盔散甲今者新监院老老成成也不打钟惊众两堂云水洒洒落落闲坐困眠醉上座亦不敢磨稜合缝拾砾抛塼设有问为甚一言不措但向道澹云摇曳拖新绿高树扶疏挂晚霞上堂凛凛寒霜洗出干坤正气娟娟皓月印还天地公心遐迩关河淳承至化西来曲调仗庇流通作无窟竉之埙箎韵和不齐之金石拟侧双聪听风传别调中晚参山僧一夏以来妄谈般若生身堕拔舌犁耕地狱正与么时阿谁随侍溪声首座云自作自受师云我识得你复云既是无人替得冥应众缘毫发不爽因甚三门厨库被蠛蠓虫吞却老僧于须臾顷游遍一十八重地狱末后为众兄弟拨转今昔关头去也众中还有知精微识休咎者么一僧出礼一拜师云看者孟八郎汉又恁么去也遂拽杖打散归方丈因雪上堂一冷到处寒十方俱纳败天雨六花来别成一世界虚空竖玉幢人天咸仰赖一念阙中边万机绝对待与么历落去犹涉机境在上堂豁开户牖万象历然境智纷纭衲僧取则头头法法体露金风佛祖临筵目瞪口呿上堂金刚圈勐跳栗棘蓬细嚼倒跨三脚驴游遍支那国舒摩霄手藏六合于胸中提格外机掷大千于方外与么取次犹是半提且如何是全提一句鸡衔𥣘粟雏竞夺犬卧篱根雪作衣腊八日上堂者汉才出头来水漉漉地逗到今日干爆爆地末后四十九载阿漉漉地虽则播扬家丑要且粥饭气未脱引得后代儿孙将谓别有三千余年始撞着箇忤逆男儿依本据令分辨奴郎不然都去明星上妄想边讨悟分迷我且问你门前残雪日来消室内红尘遣谁扫上堂昨日新年头今朝是初二东西两序人上下依资次既尔自知时更无别指示雪泻竹枝轻松唿珠玉坠旸乌扑地声助我虚泫气木马摇铃天外飞泥牛吼出春消息上堂今日三明日四夜叉头菩萨面此是没量事如何是衲僧事雨洗疏林烟影静风抟末木月花香上堂僧问如何是佛以心为宗师云舌头不出口进云还许学人说道理也无师云向进云如何是心师云你问我答遂敲香几云一句当天八万门永绝生死此话南天竺国大行若我中华已十万八千里南之橘北之枳孔明茆庐汉时艹元宵上堂今日晴明光辉万象堂里衲僧恰好晒眼问铁蛇钻入金刚眼即不问如何是崑崙骑象鹭鸶牵师云牛头南马头北进云不会师云苍天苍天乃云烧灯点蜡庆贺上元设有箇汉出来道今朝正是正月半时如何但向伊道汝见甚么人来得与么亲切解制上堂问如何是到家一句师云下坡不走快便难逢进云与么两眼对两眼师云犹是途中事乃云九十日前雪霾狱麓雾寝长空九十日后春色迷离林峦挺秀正当九十日如何蓦拈拂云识得拂子被拂子碍不识拂子亦被拂子碍拂一拂云时临惊蛰清明节恶龙毒象露全身住遵义府禹门禅院上堂拈香祝圣毕次拈云此瓣香佛祖安名不得人天罔测其机第二回爇向炉中供养本师破山大和尚用酬法乳白槌竟乃云四十余年独隐沦风蓑雨笠艹桥横等闲汎汎清波上擘破寒江直钓鳞一僧出师云俊哉僧礼拜师云历遍大唐国里觅者汉也难得僧拟开口师云弄藻梲汉僧作飞腾势师云钓竿斫尽南山竹不计工程得便休下座晚参尘劫前事秖在目前案山子为甚头倒卓举十方同聚会箇箇学无为此是选佛场心空及第归师云古人向此意分二路话作两橛禹门亦有一颂十方同聚会柴门两扇开一伙风流汉特地学痴獃大众还识庞居士么也秖是箇急水滩头打毬汉正与么时鬼持千里钞林下道人悲追严上堂朝朝睡到日红东不会人前撞木钟以拄杖敲香几云天堂地狱被山僧一击七花八裂了也惟有目犍连尊者扬声大叫云快活快活大众且道此老快活从威神力而得耶从山僧拄杖头而得耶试甄别看如辨别得出六出祁山非勐士七擒孟获始称豪小参日来无事坐巖廊风引金英递远香款款祕从鼻孔入不知惑得几人忙初初白露新沾柳湛湛凄清变作霜情与无情呈见解忘机收摄处全彰小参有问话者么一僧出师蓦头一棒云王令甚严不许夜行投明须到僧拟议师云纳败了也乃云山僧四十二年历身如化母织得一疋锦腾今耀古世所希罕上至非非想下至空轮际于间胎卵溼化血气微形楼台园观乃至邻虚不可说不可说世界庄严佛土海及过去现在未来是佛是祖从本修因至成道果悉于是中一梭织就复展两掌云看看偶拂子上座夺去𨁝跳上非非想天下及空轮水际物还物我还我头头尔法法尔各还本位时拂子上座被山僧一掴若此奇异之物四众正好观玩汝何愚极抑他若此拂子答曰某从来不曾移易一丝毫大师何故责我然心生则种种法生心灭则种种法灭师作撦碎势云众兄弟胸里碍膺未了底问取拂子上座遂掷下上堂断谷芦边系艇气逼华亭奔涛浪里扬丝声惊奯老且不犯清波如何通信乌鸡夜半衔珠出玄兔天明抱玉回平叔梁中丞祈嗣请上堂今朝十月十五处处日轮当户长空一扫无云紫竹烟笼秋露僧问白衣观自在因甚抱孩儿师云恰好疑着僧礼拜师云应知天上麒麟子便是人间大丈夫乃云普陀崖畔十里一箇亭五里一箇舖今古往来人最重鹦鹉曲中有一句保长生子桂孙兰风月声正恁么时调高人难和接拍独归君上堂今朝腊月八世尊成道也年年三百六十日夜夜天河星乱洒惟有此宵最不良令人一见眼睛瞎大众天寒人寒霜严雪严寒梅边锦上铺花瘦柳上絮网如绵且喜长江十分清韵荡荡漾漾不受伊瞒你道释迦老子还受瞒也橆肌肤龟裂红如火不会犹加彻骨寒晚参小尽二十九大尽三十日衲子竞奔驰为图甚么事想是要结者一伙奴党去打劫含元殿里大富长者么偷杨岐三脚驴么摸沩山水牯牛么汝等既有如是心行秖须打办精神要入便入不可左商右量担阁好时光也何故努力今生取办逗遛万劫难逢才涉思惟举心即错动念则乖设量度伊不去不若无事休歇好正恁么时十方世界乃我一亩无相福田事事具备色色完全大丈夫先天为心祖不自珍守窬他门户穿伊墙壁作么先贤往哲为汝等痴顽日久百计千方设尽法子务要你向一念未起之初体取勐然省得自家屋里事浑身担荷弗假外援殊期汝一副肝胆生机各熟不惟不依他法子做去翻去他法子边簸弄识尘衒卖影响深锥浅凿良可悲也古德云一念回光即同本得且含元殿里还容你用许多般心事么不忖自己芒绳短翻怨他家井底深除夕上堂去年除夕干暴暴今年除夕太富贵头上雪子擂纷纷脚下珍珠满阶砌击着令人彻骨寒阿谁先我一瞥地如瞥地磕破陈年底脱或顽皮臭骨臀明辰新正是初一复举黄檗云预前若打不彻腊月三十日到来管取热乱在大众今正三十日一众冷侵侵不见有一箇半箇热乱者且谁是彻底谁是未彻底以杖指东云已彻底向者边着指西云未彻底向者边着复云明日宜早起元旦上堂今正新年头佛法太煞有苍苍一条杖白白一双手用也用不尽惯会扬家丑擎头戴角来拦腮噼嵴搂筑杀有无见摵碎人我口晴天霹雳飞掷地虚空走与么不与么面南看北斗元宵上堂昨日四今日五天上月儿圆皎皎风以时雨以时人间钟鼓闹沉沉黎庶烧灯祈福纛帷鼓吹频催满眼满耳尽笙歌笑倒渔翁玉一蓑上堂一僧朝北礼三拜而出师云唵喝啰呾那乃云衲子家一贫贫彻骨一穷穷到底眼漆鼻蓝巉敲冰解取髓不随物所迁常年秖如此意气自超然灵明绝舍取松声竹色满东篱吐露春心啼杜宇万峰书至上堂拈起书云是甚么时置邮到此千里同风信之然矣令行符到通身泥水越海穿山与么来人天众前分明举山头老汉本色到底不肯狼借一丝子老人向此尚勿更改教不肖儿如何体认爇香云柏子鼎中烧氤氲扑万里此话大行不必更待三十年后上堂石头山畔打口鼓惊蛰节下清明雨半溪碧浪涌桃花两岸新笋迸出土东村王老祭勾芒西陌牧儿笛歌舞拖泥带水往来人雨刺风鍼赤骨律上堂沙滩禹门寺百日期会毕放出水牯牛头角参天地东触西触烟雾一溪风雨快眼亲手亲石火光分电影寒破笠遮头则不无为甚离娄不如象罔上堂昨日今朝事冬来秋去时陇头霜似雪露地草如泥金刚眼睛十二两衲僧鼻孔没秤称说甚米贱钱荒柴生水冷花径月尝开笑脸银河浪卷浴天星复举大通智胜佛十劫坐道场佛法不现前不得成佛道且佛法现前时如何汲雨洗铛烧午粥翦云补衲过隆冬上堂问如何是人中境师云泥疏屋壁破进云如何是境中人师云衣薄知身寒进云人境双忘时如何师云面皮厚多少乃云放出玄沙汝虎哮吼咤沙遍地触处丧人命根抑扬衲僧巴鼻上堂今朝四月一吹起无孔笛走倒铁崑崙笑杀石土地五音和不齐六律难比议特地双耳聋略较些子去上堂吾有一句百味具备时一僧门外立师云那汉进来僧才入师下座云且喜我堂中有一员灵利衲僧便归方丈佛诞日上堂是日生员祸害头从兹启我法门忧指天指地夸豪杰惹得吾侪笑未休复大笑一声云且道笑箇甚么笑他不是我家种草发化主上堂火种刀耕汉炎收半载粮肩随拄杖转脚逐艹鞋忙智刃挥烟雨毛锥刺锦囊相逢拈弄句事事贵承当复喝一喝云还有承当者么俟端鼻上座归来举似上堂一二三四五六七德山不识末后句百丈扭得鼻头疼洞山误认在水里卷帘长庆可怜生笑杀多少痴男女顾左右云还识川藞苴么七六五四三二一上堂五月初五乍晴乍雨白汗似珠倾人人赤骨律不画雄黄符懒县艾叶虎蓦竖拳云惟凭此箇物当阳烹佛祖直如巫山三崃锦水滩头鼎沸烟波砂飞石走是阿谁分上事孤蟾独耀江山静长啸一声天地秋上堂今朝六月一物我炎蒸极有者干暴暴有者汗渍渍看他露柱灯笼番具衲僧气息复云向上一路千圣不传衲子劳形如猿捉影掷拄杖云向上一路今日亲传若箇衲僧避之不及上堂淅沥檐前水迢迢洞此机纷纷珠玉碎溼我衲僧衣霹雳耳边作电鞭眼上撝凭空施妙手要子见天机上堂夏末秋初万物成熟圣制告圆推倒墙屋牛儿马子搀前走出若到诸方切忌道在禹门山里打失上堂此事无开口处无拈掇处无采视处喝一喝云无开口处巳开口了竖拄杖云无拈掇处巳拈掇了顾左右云无采视处巳采视了汝等如何取次天高东南地攲西北上堂山僧久不上堂才上脚跟纳败上天久不下雨一下虚空烂坏带累艹木昆虫山川土块无处藏身齐来拂子头上安营札寨复画云金乌飞玉兔走孤标惯会扬家丑突然跃上顶门间器界根身绝抱守恭惟鳞甲羽毛飞行自在普请上堂百丈说大义开田沩山驱水牯牛耕田禹门苦禅和子种田然名位虽殊做出是一二老善具和泥合水之用且无截长补短之机禹门家法寻常惯会乘春下种伏惟头首大众协力同心秧鍼刺破水中天照见本来底面目上堂才陞猊座鼓歇钟停优波离尊者倒骑峨眉山游遍大千界末后来醉上座拂子头上叫屈大众尊者于须臾顷作大佛事是神通耶法尔耶众惘然师云如无引受戒者过来对人天众前与他说破上堂吾有密语直捷到底七佛祖师来两眸抬不起林下人十中有九觑捕不及时大憨维那一喝师云好人不肯做又去屎里卧诞日上堂吾家住在断桥西短棹芦烟供野炊白浪满溪人罕渡碧湾桃熟几枝枝问如何是就中一着师云坐地看人忙僧拂袖出师云有本无利乃云上古师匠入水求人把滑推干污脚涴手近日法程滴水滴冻到壑塞壑处坑满坑是与么人具如是韬略若作奇特商量雪涧徒夸万里声断云退见青山色上堂禹门法道堆积如山若箇一丝不挂赤穷汉子始有顾盻分遂指一僧云试下一语看复举佛眼大师在五祖充化主途中着跌少有省处归举似五祖后因拨火勐省虽然如是每至入室未能深入阃奥从容请益祖曰我为你说箇喻如人牵一头牛从窗櫺中过两角四蹄俱过了惟有尾巴儿过不得师云既是大底过了细底因甚过不得大小祖师欺狎晚进埋没先踪惹他幼儿奼女辈作实法会五百余年一场好笑醉上座当时预数待伊举了展两手云还我牛来伊再有语便云话堕也不致佛眼大师钝置在深浅窠臼里还识禹门么也只是官巷口随分撮马粪汉上堂一念绝中边干坤似覆碗历落回机句漫把篾条箍不借借转大圆镜智为烂蒲鞋不共功掇清净法身作破木杓到与么时沙滩水年年日日向东流天地蒲芦一叶秋上堂问如何是先照后用师云李广陷金微进云如何是先用后照师云蓝田石没羽进云如何是照用同时师便棒进云如何是照用不同时师靠拄杖云我没气力打得汝进云照用已蒙师指示七事随身为指南师云看风使帆僧喝师打僧又喝师亦打复举僧问马祖为甚么说即心即佛祖曰为止小儿啼师云恁么那恁么那僧云啼止时如何祖曰非心非佛师云不恁么不恁么僧云除此二种人来时如何指示祖曰向伊道不是物师云恁么也不得不恁么也不得僧云忽遇其中人来时如何祖曰且教伊体会大道师云恁么也得不恁么也得马大师布缦天网控九万里鹏用尽精神止得一箇蟭螟虫于中𨁝跳设有问醉上座为甚么说即心即佛但向伊道低声低声不惟截断两头三处浪走衲子且喜正法眼藏流通有赖解制上堂五更走起一声钟惊醒两堂瞌睡翁拟向别峰明底事漫天大雪把门封蓦竖拳云去年捏聚今日打开一恁艹桥流水担囊负钵霜林冰窟盘结艹菴紫灰中煨芋艿碧涧边浣菜根只是不得打溼奴家衣襟角住陜西汉中府静明寺上堂拈香祝圣毕次拈起香云此是通醉在天童山里打失底今从万峰顶上拾来第三回爇向炉中供养现住西蜀夔州府梁山县金城禅寺破山大和尚用酬法乳之恩敛衣白槌竟僧问如何是静明境师云干坤收不得进云如何是境中人师云截断众流机进云人境已蒙师指示全提正令事如何师云迅雷不及掩耳进云恁么则一人有庆兆民咸赖去也师云疑杀天下人乃云佛祖说不到处一切众生皆证一切众生放过处木上座拶碎了也到此蟠桃结无华之实云月巡不夜之风有条攀条无条攀例复举临济上堂云赤肉团上有一无位真人常从汝等面门出入未证据者看看时有僧出云如何是无位真人济下禅床把住云道道僧拟议济拓开云无位真人是甚么干屎橛便归方丈师云此则公案商量者极多错会者不少济公一期剖肝剜胆怎奈动骨伤筋者僧舐铦掠脆殊觉舌流鲜血欲得两不相亏主宾无患除非香带返魂医尽卢手且结角罗纹一句如何收摄邓艾临巖毡捆马云长只手取颜良掷拂子下座上堂竖拂子云还识此物么良久云山僧罪过拂一拂云此是东京城外艹桥衚衕王老妈苕帚柄一把因甚在山僧手里不见道张三有钱不会使李四无钱会使钱遂抛却上堂东西两序正体堂堂更要山僧怎生相为遂咳嗽一声云适才冒寒带累众兄弟目瞪口呿腊八日上堂尽十方世界凡具血气者悉道释迦老子昨夜睹明星悟道殊不知老汉夜来失利了也问不是心不是佛不是物是箇甚么师高声云快问将来僧理前问师云气急杀人僧吐痰云者箇聻师云自首者免罪问古德云我者里佛法如马前扑倒相似意旨如何师云识得不为冤进云还许学人转身也无师云逢人且说三分话未可全抛一片心问路逢达道人不将语默对毕竟将甚么对师云老不以筋力为能进云恁么则尽力道不出也师云苍天苍天然而无有乎尔则亦无有乎尔因雪上堂还有冲锋惯战者么一僧出师打僧云恁么则泥牛吼太虚去也师云将头不勐带累三军僧作挜鎗势师云善哉善哉僧拟议师云草贼大败乃指雪云好箇现成世界却被伊盖覆了也惟有无阴阳地一片圆陀陀没可把白滴滴绝承当众兄弟曾到此境界否复指雪云风吹入骨肌先绽雨似羊毛地结毡元旦上堂问一箭射虚空时如何师云点进云恁么则万象流鲜血也师云的僧礼拜师云何不啮镞乃云年新月新钧天乐从霄汉奏春和气和火华炮似地雷奔处处送去迎来人人足蹈手舞拈拄杖云惟有者物乌律律地不顺人情有时棒风喝月骇得终南山藏入藕丝孔里有时打艹惊蛇带累须弥卢头破脑裂不为据令而行怎得地灵人杰沔水滔滔洗乱沙汉山岌岌堆春雪小参问如何是那畔事师云丁丁冬冬进云如何是者边事师云快快爽爽进云孤灯双照时如何师云喫棒有分进云棒头敲出青莲眼大地山河越样新师云冷灶也须放把火乃云吾有一语极紧要极捷径意欲举似秖恐无人承当遂扒履云咦上堂问解制一句作么生道师云一队衲僧来一队衲僧去进云东征西怨南征北怨主人公在甚么处师云汝甚闹在进云率土宁静时如何师云日明云暗问狮子吼时人皆悚慄还有不避者么师震威一喝僧作怕势师云唵吽癹咤僧亦喝师亦作怕势僧惘然师云老僧罪过乃云禅门无固必务要偷心息触翻连底冻当下绝沾滞弹起活雀儿放出铁鹞子今古参禅人失身命于此慎勿堕疑忌孤负两茎眉佛诞日上堂问请师答话师云已布施了也僧默然师云逻赃人犯夜问生后即不问未生前道将一句来师云头长丈二腰阔八围进云犹是生后底师云熟处难忘复举世尊初生一手指天一手指地周行七步目顾四方曰天上天下惟吾独尊云门云我当时若见一棒打杀贵图天下太平又一老宿云释尊大似初生兔子不怕虎师云释尊卖俏怎奈手忙脚乱云门令行未免泥水通身老宿夸经卖纪要且上唇长下唇短检点将来亦似狗咬苕帚柄猪嚼破袈裟静明与么判也是典守者不得辞其责小参拈扇云灵山以此物话月曹溪仗此物指月老聃见此抱元守一古后得此垂拱平章百姓据此鼓腹讴歌衲僧证此传持祖令乃至昆虫艹木无一不备是物大众还知此物么罔象到时光灿烂离娄行处水滔天祈嗣请上堂问莲花未出水时如何师云风吹不着雨洒不溼进云出水后如何师云馥郁满干坤游蜂不知处乃云佛祖正脉衲子命根禅门动静人天罔测就中能知者惟普陀崖耳秖是不得以眼见心知紫竹林边鹦鹉啼声声唤醒克家儿当风付与徐谋一九岭松苞奕叶垂小参白日里有佛法有眼者见因甚不肯承当秖为眼隔黑夜里无佛法苦使诸人摸壁行忽撞头磕额呵呵大笑彻底承当是二人各鞭伊二十余有二十山僧自喫何也好事不如无复举万峰老人云信得念佛及立志念佛信得参禅及立志参禅师云山头老汉也是病多谙药性得效敢传方唆他一伙堂堂丈夫辈向两头三处讨检点将来似以一疋锦剪作两段了也信得念佛及立志念佛把髻投衙信得参禅及立志参禅抱赃叫屈设两头不涉中道弗居佛记是人有参学分秖如佛法二字要且不在黑白圈缋里毕竟如何是佛法二字喏参时无绝学之机学时具叩参之用用而无用始名真参机活之机是为大学参学之旨如形影然机用之心似声传响舍不得取不得历历明明与么得如狮教子立巖端扑地翻身迷子诀勿劳久立上堂僧问如何是夺人不夺境师云枯树云充叶云如何是夺境不夺人师云鼙残战将寒进云如何是人境俱夺师云才方日蚀进云如何是人境俱不夺师云仰劳大众敲锣擂鼓进云恁么则寒光万里去也师云大众见你败阙问如何是静中人师云沙里无油进云如何是人中静师云泥里有刺进云学人如何履历师云两重公案乃云雨过晴来门外青山如洗出泥津石滑拄杖宁叮不离支大众若能转物即同如来试转者箇境界看拍香几云当风击碎蟠桃核露出元初实本仁小参拈檀片云人人唤者箇作香山僧则不然一僧云和尚唤作甚么师拈起香如通居士问弟子不知生从何来死向何去师云问得分明通云弟子不会师云汝处处任运腾腾无事不知无事不会是汝从本已来一条通天活路灵灵不昧了了常知为甚到此翻晦昧了秖为汝会尽今世门头事业生处太熟熟处太生提起则终朝庆幸放下滥犹豫之乡弗能一直领览全身信入今幸多方委示洞达机宜也是按牛头喫艹然我宗无语句亦无一法与人你不知不会未了底心便是生死根本宜倾忱勇锐刻画提撕拶到用力不及处蓦然会得我知了我会了你瞒我不得到此时大声喊气骂老僧有分上堂一居士出师一喝士亦喝师作听势士云知得一万事毕师云又去屎坑里走士罔措问云静天空时如何师云也须喫三十棒僧就接棒势师靠拄丈云罪不重科问秋蝉脱壳时如何师云赤条条地进云未脱时聻师云粘皮带骨乃云今朝七月十五堂里衲僧尽出惟有圣僧一人从来不移一步复云相随来也合堂大众也须让他一路不见道轻避重少避老赫赫火云烧碧汉人人白汗似珠倾诞日上堂今朝十月十五吾侪四十有七特向风雨堆头直指人人立地抖乱陈年花甲撺出南山鳖鼻有时佛头着粪有时晴天霹雳恁他龟鹿呈祥鹤添筹室总非我衲僧家气息如何即是桃脂沾齿颊千载气犹香即晚小参四十七年没廉没耻爱说聱头禅教坏人男女恣三寸软舌搅四大海水涸杀虾蟹鱼龙都卢干暴暴地虽然煎逼一时打底终成大器等闲烧尾聚风云遍界为霖洒甘露顾檐雨云檐前不断雨声飞珠玉填然满阶砌城归晚参今日入城见两桩奇特事一博奕者子尽盘空其人拍案曰适才错了一着一人曰未下手时早错了也拍案者搥胸而去是人呵呵大笑又见一翁醉卧路人叱曰者汉醉了翁曰却是你醉路人亦搥胸而去翁亦呵呵大笑四人中有一人能纵能夺能杀能活大众如检点得出不枉在十字街头摆手花街柳巷横身稍涉踌躇转弯抹角多溺器勿使裳边埽着伊辞众小参一暴十寒士豁开金锁关杖横星月迥衣重露珠沾意路虽寥廓情封吐乱烟扬鞭飞野马裁句控心猿百艹鞋边吐玄乌笠上县十影神驹疾新从天外还灭吾正法眼便是此儿男下座昭觉丈雪醉禅师语录卷第一昭觉丈雪醉禅师语录昭觉丈雪醉禅师语录卷第二嗣法门人彻巖等编住浙江嘉兴府青莲禅院上堂拈香祝圣毕乃云镇夜滂沱击晓烟云雷相送到青莲偶然雨歇晴初出独露长长一箇天且南湖十顷烟雨楼孤星象潜辉日浮水面者箇境界便是诸公不动脚跟亲见本来面目底时候也秖如一沤未发之先浸杀释迦眼睛淹却弥勒鼻孔是与么人敢援其溺从上佛祖于一沤未发之先接物利生山野于一沤未发之先上天童代扫埽菴护法于一沤未发之先易社菴为青莲禅院众居士于一沤未发之先设最厚伊蒲兼请山野登无畏床举扬般若复作怕势云举则不无秖恐混着诸公脚头便下座密言律主请小参师云十字街头出入声色堆里逃禅门前一道坦然平今古行来行去廊下左右舖店客罗列八宝七珍村歌社舞时时转根本法轮语四言三句句明第一义谛舖舖打开无尽藏人人贩卖摩尼珠纵夺自如收放有在伸手缩手许多漏逗贵买贱卖不胜郎当戎马匆匆不息政文殊仗剑逼如来馒头颗颗馨香现观世音将钱来买驴来马去洞明劫外春风犬吠鸡鸣露尽生死根本红粉佳人一生取办恁意厮炒厮煎赤穷汉子露骨露筋就里许多快活绵绵密密底三拳两谎彻头彻尾者拿三道三隔帘闻见酒垆香舌底涎生拄上腭大众还作佛法商量作世法理会一僧云有智主人二俱不取师云还有不落绵密者么李二麻卖饆饠䭔子张四姐好簪枣卷蒸咬得着超出普贤行门古释迦不先新弥勒不后如无山僧秖得道箇买卖不饶鍼而敕钱居士为外甥蒋圣祖请小参师云秋江卷白云玉露初沾柳适有乘舟人俨如天上有正与么时圣祖夙承愿力厌彼沉浮善诸佛机具大人见烈烈挈挈父母不辞六亲不顾骑青龙游天府泛银河攀月渚兴尽二十重华藏世界再入娑婆春波桥畔作一茎奕叶垂芳之玉树此子去就如是山僧所示如是生亦如是死亦如是间有不如是者棹尽清波金鳞始遇除夕上堂时日尽时春体露梅林乱吐象先花衲子佳珍成滞货起齿粘连上下牙过汉阳府栖贤寺访独冠法弟请上堂师云今日冒晓上堂有三桩好事一喜红日半衔东岭二喜孤月犹县北阙三喜大众脚跟箇箇站在地上老僧所供诣实不敢热瞒众中有不受瞒者且道今日是甚么日子复云汉阳甲于三楚居上游之上位中国之中股肱衡岱眉目嵩庐背负峨眉襟垂吴越中有选佛场地颜曰栖贤被吾弟冠翁当阳坐断绝圣离凡涓滴不漏不佞闻有如是韬略作如是佛事泛轻舟而相访殊意请登宝座以快烟波憾汗颜欠沬不堪接拍惟将吾弟坐断处聊露一丝卓拄丈云木上座为汝诸人拨转上头关去也喝一喝下座再住汉中府静明寺结制上堂师诣座前指云者样规模当阳显现无人不知有眼尽见因甚十箇五双被伊热瞒复顾左右云要会便会不会看木上座向毘卢顶上现三头六臂去也便陞拈香祝圣毕乃云片片瑞雪为谁飘粒粒珠玑洒圣朝想是主人名号雪天将银色布山椒时连云栈口八阵图开鼓角频催大好冲锋法战若我临济儿孙单刀直入老僧避他有分稍涉疑思冻云排阵去也老僧为天童扫塔经今五载复荷众宰官居士飞翰东瓯秖得帆开淮面袖拂楚云钖挂终南铛支汉水虽谓不负其来命殊觉有生风骨沿途漏逗了也与么酬唱还有佛法道理也无遂恶一声拽拄杖下座上堂问知一切法繇本已来离却棒喝又作么生师云箍桶汉僧遶一匝师云如法箍问峨眉琴瑟云中操海岛泥牛月下鸣如何是无絃调师便打乃云山重重水重重无位真人踞此中东岭云拥一轮出照彻人间千万户马驰驰车簇簇耕者耨而书者读风鸣条雨破块今朝冬月廿五在嬾石上座母难辰更请老僧演法尘严寒扶病登曲彔抖擞精神无一物但据本有些子事是汝诸人立地处上堂问秖见炉边烟未息不知锻炼是何人师云纵目所观进云无面目汉到来如何相为师打进云杖头须得随机用不无狼籍好家私师云是问木人子夜登高峻惟见峨眉月半边如何是那半边师云着甚么死急僧喝师云犹是者边底问生从何来师打进云死从何去师亦打进云秖如不生不死又作么生师连打进云恁么则脱洒洒去也师放下拄杖乃云此事如倚天长剑四海宾心绝颣离瑕光寒万里犯其锋者死不移时触其铓者丧不旋踵不以眼见觑之则瞎不以耳闻听着则聋故我临济大师七事随身干犯天下生平卖弄曾不犯一秋毫空拳赤手伐万仞之寨于黄檗单瓢只杖破重围之城于大愚有时全宾即主有时全主即宾有时主宾互换有时照用同时簸土扬尘繁兴问答是则也是似则未似何也我王库内无如是刀复踊身卓拄杖云而今四海清如镜正是皇图旺化时腊八日上堂问世尊睹明星高峰堕枕子是同是别师云均非丈夫进云珊瑚枕上两行泪半是思君半恨君师云拈七放八进云请和尚道师打僧喝师复打乃云一别王宫又六春衣霜食艹卧寒冰旄头星现眉端上野翠流芳直到今斯辰冻云满袖白露沾裳梅吐烟霞之色霜凝柏脂之香聊申庆祝老瞿昙以八万四千毛孔于一一孔中现八万四千香水海于一一海中现八万四千浮幢王剎于一一剎中现八万四千狮子座于一一座上现八万四千化佛各各佛座下各各满众生击大法鼓演大法义同一口宣同一音演谓佛子住此地则同佛受用适佛性居士闻作如是佛事倾凤池之水润菡萏花移龙扆之屏护苾刍艹晨炊和罗粥午馔厚伊蒲表嚫饭僧人人得以沾濡箇箇咸云具足东边底东立西边底西站脚跟箇箇在地上毕竟如何是佛底受用起身卓杖云一顿馒头两顿粥经行坐卧在其中晚参云法无准辔权衡在人因有曲直故假墨绳尔有八两称你半觔如拳作掌用之则伸似刀割水了无缝痕一截截断万派归真于斯领取非去来今复云众公幸生中国不落边邦喜复人身弗伦畜质卑赋男子不堕女流落发为僧行禅家事种种庆幸非一生两生植种德本急须勐力提撕掀翻旧窟那有余工作庸人事业结名利网捞摝六尘然成佛极容易贵乎信而行不得疏而散除夕资亡上堂云一年三百六十日今日乃末后一日古人道末后一着始到牢关两堂龙象合有千指透此关者能有几人遂指亡牌云者四箇汉威如虎兕气若王侯赞画佛乘奴隶祖席五六年来殊无一隙宽蒙堂裁新补旧了无矜伐之声云直岁种竹栽松实有操寒之色其监院嚼雪餐冰抛风流之质于东海登维那披风浴日厝烟霞之骨于汉南公等虽欠点额之污喜脱金萦之难到与么时节大好百尺竿头更进一步贵乎所得不留余影速转身来吾尚迟汝众中有顶门具眼者推倒禅床喝散大众却道山头老汉白日见鬼老僧秖得退步有分复举芭蕉示众云你有拄杖子与你拄杖子你无拄杖子夺你拄杖子且与夺二字有两负门与字上认得亲则知老僧今日荐亡徒也是望空启告怜儿不觉丑负门处麤若向夺字上见得的便知推倒禅床喝散大众据令而行负门处细虽是看孔着楔要且车不横推风无竖力然首明生死之殊中露与夺之机末判麤细之见此三关一模托出会一以该三也众中设有此人许伊过年去倘涉沉吟正好挽着眉毛看他春冬交候之际是甚么上堂以拄杖挑卧具登座上首白椎云法筵龙象众当观第一义师便下座牧雨首座云进步无如退步高师复陞一僧出作礼师便打僧拟开口师连棒打退大笑一声云此是甚么时节你犹作者般去就释迦老子一段坚密之骨被白椎上座击碎了也其肝胆热血撒向诸人面前为你不肯荐取老僧秖得入泥入水若道白椎上座勘破老僧椎才举起葛藤遍地何待更教人观若道老僧勘破白椎上座不消重登曲彔床引骨牵筋昔者德山鉴禅师一日因斋迟托钵下法堂雪峰云钟未鸣鼓未响托钵向甚么处去山便归方丈峰举似巖头头云大小德山未会末后句在你看他三父子发一机出一令盖世惊群勿假凑泊此公案与今日大同小异老僧于此擘开合却要使路平德山向蛆边截肉雪峰去两上添觔巖公以秤锤蘸醋要且口门狭众兄弟若会得德山托钵意便是静明陞座时省得典座质问底便知首座白椎了明得德山低头处必会老僧重陞事荐得巖头密启句却识牧雨答话心今古拈弄时虽不同要且鍼线是一如磁石在铁不拨而自转岂可度量计较而明欲识末后句秖者是晚参举古德云十五日以前树凋云作叶十五日以后月满兔儿肥正当十五日晴高天气正世泰兆民熙古人与么说话总是点景非我衲僧家事老僧亦有一语十五日以前夜长睡不足十五日以后褥煖梦有余正当十五日病退非因药身强喜遇春若有箇汉出来道大小堂头也秖道得一半非我衲僧家事然我衲僧家于此事未明即向未明处朝也参暮也疑胸次中如负人债相似那有闲工谈天论地道短言长念念时时触处现前不离本位万不向外边打之遶唐突古今良久起身云请归长连床上问取好解制上堂云推开两扇柴门放出一群虎兕爪牙虽未契时志气塞乎天地渔猎五蕴山中还归一微尘许动则艹偃风行静则花开碓觜踏遍大千沙界犹在静明山里好大哥与么尔艹鞋连底破了只用十文大光钱买贴肉汗衫垢时阿谁与你浆洗示众云静明无隔夜禅与人参复拈拂子云而今有也拂一拂云到与么也未为雨树拾骨榇上堂云雨西堂告寂辞老僧云不参禅不学道单单只会喫饭穿衣疴屎放尿以此报师恩以此继宗祧抚掌三下师云少卖弄雨吉祥而逝师乃云追公之玅年四十有四不知作何等行业得到与么田地杖掉明月清风足跨烟霞之背是公本有青英得非机偶造次凛凛然似金乌揭于中天艹木丛林被其光彩郁郁乎若玉兔浴于东海鱼龙虾蟹噉其影质且非玅运神通秖为其机如此今值收骨榇为伊此举也大奇也大奇鹤头翁送乌头儿三春不雨时颠沛野谷猿闻也皱眉浴佛上堂竖拄杖云从上诸佛以此利生接物诸方知识以此举扬般若今日静明以此祝圣诞大众凭此一着报恩巳竟脱或踌躇翻成两着了也兹乃吾佛世尊鉴得合国人天从威音王佛以来执此一着不能放舍故从净饭王宫走出与人解黏去缚却道天上天下唯吾独尊憾当时无人蓦面一唾致使四十九年含血喷天自污其口末后出箇跛脚云门道我当时若在一棒打杀与狗子喫贵图天下太平是则也是检点将来已迟八刻静明秖得向矢上加尖与汝颂出落浴金盆事以乖惑痴男女叹奇哉半瓢恶水当头泼笑破虚空两片腮祈雨上堂今朝四月十五干元错乱历数初夏无雨心寒芒种犹多燥土畬耔无力可施二麦杳无一朵艹木绝以沾濡农夫喫尽辛苦物我肉眼望穿至公何故如此士庶祈降滂沱用解憔悴之色伏愿彤云千里润泽八荒六府三事用修艹木幸娑竭老龙王为祷雨而来见面于兹试问众中还有知时识节者么膏雨从兹澍山川尽改颜阅藏上堂问万法俱空兹阅何法师云终南山势险迷却许多人进云恁么则转藏已竟师云横看成岭竖看成峰乃云金轮御世均斗柄以命四时光被群灵等太阳而照万国修眉映眼人人以具三身直鼻垂脣物我圆成四智无端四十九载斥小弹偏用尽参芝病根愈炽末后巧施方便沥胆披肝木人脑后添腮石女瞳中剔翳一腔热血漏逗半兜动则乖直指之风静则醉昏散之地路逢一笑之子衣钵两手交伊余机未罄之徒阶级从兹以降故有半满之曲空假之分犯斯禁者遐播流芳谓修多罗如标月指青天寥廓火云虽旺以难遮智海沉溟远舰乘机而易入鼋羹麟脯空闻其名羊酪猩脣曷足云耳宗教之旨八字打开有眼亲手快者向白纸黑字上摸着老瞿昙鼻孔别一壶天上堂云此事贵乎知有设知有天赖之以为经地钦之而为纬人物庇之接长世界艹木信之茂实根芽君王本之一匡天下佛祖位之续慧联芳复竖拂子云若道有头上安头若道无争奈者箇何良久云今朝半生知浴不识好恶烧上一池恶水与合山大众涤垢磨尘揩浣意识殊知精严玅体本自莹彻此乃麟趾凤毛之穴龙潜虎伏之区浇一滴则尘沙诸佛同时沐发一沤则艹木昆虫洁其体圆陀陀洗出干坤正气阿漉漉顿消历劫无明山云起舞松月高唿干戈靖于选佛场法身浣于沔水上下座解制上堂问问也不犯当头答也不落二三请师一鉴师打进云谢师答话师云灼然乃云九十日以前晴有余农人喫尽辛苦九十日以后甘雨怯秋穗迫于铺舒正当九十日是我藩府报本之日众宰官忱务之时林下人以虚空为口沧海为量逐日饱无米饭饮木楂羹闲坐困眠随分度日以此参天地感鬼神报洪庥酬罔极时也圣制告圆公私两利佛法世法原来钵盂口向天结制解制两只艹鞋没量阔有者道向深山幽巖中烧枯洗月有者道即此长连床上敧枕高眠拽拄杖下座一时打散立两序上堂蓦竖手云独掌不浪鸣合拍云两手鸣掴掴昔者灵山会上亲行此令三千余年无人举着醉上座已珍藏五十二年今日从新举出互相酬唱若作声见声不自声若作色明色非所有秖饶离声色外见得分明犹是法身边事毕竟如何是法身向上事鹦哥能会舞还要翅边风晚参结制解制千古常规秖如一念未有之先结之一字安寄生佛以来释迦尚不敢以道自任矧浩浩商量者似栽角于兔头植毛于龟背亦恨根基有级故马大师设禅堂以馆多徒以众荷众克责自恣因尔说箇结要把历劫无明种子磨擦到十成处名之桶子底脱亦名无事人斯谓之解静明颇知众兄弟作略亦效古人体式以十月十五日为结且布袋口属老僧你们向甚么处疴如定夺得一期粥饭钱渠侬自还不关老僧事结制上堂云绾着布袋口盛满金刚栗棘一垂竹帘箔深藏无位真人幸值皇风浩荡琴演谿湍东方既白蟠桃带绯色而吐青峰律转一阳庆云驾虚空而出幽谷景星再现衒耀人天霜径初开象龙毕集九旬禁足殊无衲子之风百日安期辜负拈花大义山长水远白练拖经天纬地之材日居月诸衲子登不生不灭之岸故尔禾山打鼓雪峰辊毬普化一生摇铃曹山今日孝满惟有静明不循旧辙单单秖会骂人今将五十二年一副罗剎脸面不是祖师巴鼻且非格外提持撞着磕着佛法相见晚参师以杖拨空三下云道道众无语师云此事因你有者箇碍故假拄杖子拈提勐然荐得一任唿唤如信不及且向长连床上朝参暮究如何是我主人公不见道识者唤作佛性不识唤作精魂与么说话取笑大方若是眼里有筋掩耳而出勿劳久立上堂云今朝冬月正初一寒风败叶满阶砌冰凌板上雪花铺佛事人情俱告毕复指雪云那箇为甚么擸擸𢶍𢶍良久云开眼也着合眼也着小参云火炉边烹尽丹霞木佛霜雪里冻杀陕府铁牛虽无涂裂之夫幸有知味之士时干隆冬节逼祁寒兄弟既有梯天洗月之能不得拘于一七二七唯以此事不明不白处有物于中一旦了然始不负静明盐酱还容得昏散二魔么既容不得急荐取上堂问人人有箇铁鹞子为甚么飞不出师云谁缚汝进云挺身而去时如何师云未出六合在问秖见炉烟匼匝未审穿却何人师云才闻战鼓响忽听凯声回乃云今朝冬月十五衲子宜知处处旸乌岭外呈祥霜消其泪如雨物我尚事提持诸人何不自取寒威之色全施时令固当如此大众还有向剑刃上横身冰凌上走马者么小参今朝刚十四明日是十五日子挨排来气候不饶你霜裂地皮枯风敲入骨髓曩者灵山令行全提不过如此寒乃天地根热为万物母参寻上士欲出寒关先隳暑室然此积弊急须审问倏然觑破炎凉之弊则生死烦恼豁然永断已过关者掉臂不顾阃内之夫如何履历古人向此不肯放过所以释迦老子舍金轮之宝位雪山六载始见自己本命元辰此是第一箇不被寒暑所使底众中有不被寒暑所使者出来拄杖子与伊道箇第一义谛冬至上堂僧问天寒地冻即不问池鱼鼓浪时如何师云头重尾轻进云未动已前聻师云阇黎看他有分乃云晷运推移干坤合辙惺惺底惺惺瞌睡底瞌睡今朝群阴剥削之际旸乌添一线之光艹木得以扬眉山川以苏其困秖为节候不饶所以令行在即复举临济上堂云赤肉团上有一无位真人常从汝等面门出入未证据者看看时有僧出云如何是无位真人济下禅床把住云道道僧拟议济拓开云无位真人是甚么干屎橛师云临济远祖寻常发一机出一令如金翅擘海直取龙吞又如栗棘蓬金刚圈令人啗咂不得末后与么说话大似三家村里没齿老婆教三岁孩儿你莫哭我移时有乳哺你大众临济大师败阙处不必更问且道老僧站在甚么处便解与么道上堂云适才鼓歇钟停问答己毕大众见老僧坐此曲彔老僧见大众脚跟站在地上彼此亲见僧是僧俗是俗并无丝毫混淆灵山会上不过如此时政季冬改旦严寒抱露霜铺雪岭月转梅梢宇宙冰清干坤肃静且道是衲僧事业是正令全提时尧天独朗四海歌有道之风舜日重辉边邦树藩屏之德为无所为不化而化咸承垂拱共牧清彝上堂云老僧赋性愚鲁百无所能射御书数懵然不识今于十字街头开箇冷舖且无南北滞货海外奇珍蓦竖拳云单单秖有者箇众中有别皂白知觔两底不妨定价还钱作箇现成买卖良久拍膝云世人知贵不知价留与机前打佛魔腊八上堂夜来月白如银星落如雨人人双眼圆明何故有见与未见底一种输与老瞿昙蓦地抬眸而自许遂举瞿昙初生一手指天一手指地周行七步目顾四方曰天上天下唯吾独尊与么说话一大事因缘尽形吐露了也那待夜睹明星如许快活就中稍有些子淆讹若道四十九季谈玄说玅是夜来悟得底且山本秀而水本清乃至胎卵溼化各适其时何曾欠一丝毫据伊手指天地夸经卖纪已是浑囵现大人相无事不周无事不备那待今朝添此一番络索众兄弟既在此摩裈擦裤头白齿黄煤墨宜辨皂白须分不然一向儱侗济得甚么边事复呵呵大笑云老僧恁么说话也是熟睡饶谵语祁寒着绤絺上堂云今日两次上堂耑为老瞿昙夜来被明星刺破双眼始识自己本命元辰故老僧再申奉荐繁兴大用举措当机发一机如雷震青霄无机不被施一用似鹏吞巨海无水不潮多因情生智隔想变体殊所以劳瞿昙多者一番泥水拟作佛法理论犹隔铁壁银山若作世谛商量此是甚么时节复卓拄杖云老瞿昙三百六十骨节八万四千毛窍被老僧扭得血淋淋地众中有不动舌根为老瞿昙答一转语者请他登正位除夕上堂举黄檗大师示众云预前若不打彻腊月三十日到来管取热乱在今正三十日且二十四寮并两堂大众出出入入鹰头鹞眼虎背龙须也有向长连床上作自了汉也有闭门打睡接上上机又一伙新到庞眉臞骨似摩利支山下来那堆头哆哆啝啝者壁厢嘻嘻嗄嗄总似了事人不问甚时节有者道治世语言资生业等皆与实相不相违背有者道年尽月尽日尽时尽过了此夕不复再逢师复云呸又恁么去也吾常为你道记得昔季骑竹马经今不觉白头来晚参今夕先与你们议定凡世法佛法俱要做毕禅要参毕机锋对毕有无情见一切放下连放下亦放下过年去出言吐气务要新鲜若有一句是今夜底俱属陈语且今夜又不得论明年事但凡说着春新二字均为未得谓得未证谓证何故临济儿孙秖许觌面当机不许牵枝引蔓复一喝归方丈元旦上堂僧问新年新日即不问如何是安乐事师云汝又讳今朝进云离却棒喝请师一语师便打乃云斩新条行新令一段和风从此振郁垒神荼取次粘天下衲僧来乞命通身手眼耀今时杖头八面神机劲铺舒尽是儿孙事释迦未出那伽定遂竖拄杖云此是新底若作旧物会料掉没交涉解制上堂师云年头佛法不是寻常烧灯寒夜迥银树肆开花一尘一佛国一叶一释迦从此出门去好生亲近他小参师云干坤合辙日月双推贯古该今斜风竖雨逗遛三界磐礡五行轮王御世班文经武纬之贤臣佛祖振宗指渐修顿悟之捷径追培万有整顿八荒以觉觉斯惟人最贵故有非空非假之玅道不生不灭之阶除惟证乃知匪徒虚设孝子巴龙章为慈母生天之日仗三宝之慧剑截六道之蔓延涉爱河汹涌之波跻净域期登之路遂指亡牌云此是神通大光明藏祕密总持福德聚门一念归真万缘寝削大人具大见大智得大用持奖戎务津济勋闱廧堑皇图股肱王室复以杖敲空云人天以此为阀阅佛祖以此转法轮顿渐两忘权实双泯法帔至上堂师云一向不说禅精神合爽朗遂震威一喝云此是从上慧命后昆准绳先贤往哲尽力道不出底句静明于此把拂登床复举佛果禅师受法帔上堂云裁蜀锦剪吴绫披白玉间黄金师云山头老汉当面换却人眼睛虽则寒毛卓竖要且无大人相遂指绣狮云此是瑞吾王居士下东瓯造来底上有斜日晒青松下有澹烟笼紫雾狻猊吼处皇封荡开万世之基野翠流芳椎拂击碎千季之壁恭惟丛席赖子成褫立秋上堂师竖拄杖云者箇物事不顺人情成今焕古了无曲直拟涉踌躇银山铁壁卓一卓云如由基箭能射绕树之狂猿若云长刀奋斩不平之寇贼遂左右顾云你道那箇是不平底莫不是语默涉离微么料掉没交涉莫不是潜符密证么料掉没交涉莫不是一尘起大地收么料掉没交涉莫不是满眼满耳填沟塞壑么料掉没交涉正恁么时谁是交涉者朝立秋般般收辞众上堂震威一喝云狮子频呻复左右视云象王回顾卓杖云者箇处所未到者直须亲到既到者不得住脚为甚如此节义高千古孝忠响万年下座昭觉丈雪醉禅师语录卷第二昭觉丈雪醉禅师语录昭觉丈雪醉禅师语录卷第三嗣法门人彻纲等编住保宁府草堂寺上堂问如何是性天底蕴师云今古历然进云莫是学人安身处么师云且莫诈明头进云过在甚么处师云是问如何是今日事师云疏雨洒空阶点缀人衣溼乃云座巳陞了问巳答了且新草堂还有佛法宗旨也无良久云人人眉毛县额上箇箇鼻孔下头垂今日风势稍严不劳重下註脚复举芙蓉大师访实性大师上堂以右手拈拄杖置左边云此事若非芙蓉师兄大难委悉彼时一众唿为绝唱直眼看来大似左手贴神荼右手扶郁垒流通法眼即不无要且伤锋犯手五百年来受人点检时醉上座退隐过阆苑访离指法兄翻以院儿託我既推委不及勉强祇承今日只得依科判断不向节外生枝人情佛事一时告毕万不敢以木上座左拈右拈以当宗乘中事草堂与么告报还有佛法道理也无良久云二株嫩桂久昌昌香馥剎尘尘点劫下座结制上堂拈香云此瓣香披星带月每从刀山剑树下拾来剖腹剜心直向谏言触忤边拈出爇向炉中供养本师破山大和尚用酬法乳白椎竟乃云庚峰定穴水肃山宁干坤作宅日月为门昂藏大宝盖古振今无位真人于此安居结制金毛狮子来此气雾腾腾牙如剑戟口似血盆拄杖子呵呵大笑者样太平世界不必簸土扬尘且十里一亭五里一舖是渠家惯行底熟路何故向洁白地上更觅关津今日藩司杨公太守王公别驾彭公司李郑公台星高炤合郡云临此间风月如天迥秖为分明赚杀人复举风穴于郢州衙内上堂云祖师心印状似铁牛之机去即印住住即印破秖如不去不住印即是不印即是还有人道得者么时卢陂长老出问学人有铁牛之机请师不搭印穴曰惯钓鲸鲵澄巨浸却嗟蛙步𩥇泥沙陂伫思穴喝曰长老何不进语陂拟议穴便打一拂子曰还记得话头么试举看陂拟开口穴又打一拂子牧主云信知佛法与王法一般穴曰见甚么道理牧云当断不断反招其乱穴便下座师云穴祖钩锥在手格外提持秉杀活威权展摩霄气宇陂公秖见锥头利不识凿头方秖知香饵脆鲜不觉污肠翳膈艹堂与么判断还有优劣也无下座如天远拂撝似海深竖法堂上堂天王华屋没量大人以安居阆苑祖庭四海象龙而蹴蹋既云成现何假修持昔日贤于长者亲行此令今朝草堂寺里重整徽猷首承别驾彭公捐俸鼎建向深山採梁栋青龙背上载将来截其长补其短磉角头边柱拄石磨稜合缝振古盖今飞甍长檐廊藏海月人人单刀直入箇箇沥胆披肝拂一拂云还识时节么云扶繖盖蟠龙伍月浴嘉陵帐锦屏小参时临仲冬节届长至飙风大作艹木摧残缁素同观为甚长连床上犹有瞌睡者复云为汝有者箇在喝一喝上堂云烹佛烹祖恶炉韛谁敢当风锻凡鍊圣辣键鎚为求知己收尽十方云水浩归四海狞龙既然煤炭现成当阳讵可忽略冲锋不惧者一超直入焦头烂额汉贴体换衣永为佛祖关键可作众望矜式于此拈提第一义谛适才钟鸣鼓响第一义谛被伊花噼了也大众还识么一夜霜风吹大野天明瑶艹散花天腊八上堂雪峰六稔一团疑衲薄肤龟肚又饥彻困不因寒所逼起趺搔手豁双眉霜叶堕鸟猿啼无端狼籍一堆堆不识阿谁先一见和烟拾去斗风炊大众且道老瞿昙悟箇甚么衣上霜灰吹作雪须边露气结成珠资亡请上堂问旷大劫来无处所若云生灭悉成非如何是资荐事师云炉烟初爆出万象尽含辉进云风清日丽真堪快何独子期忆伯牙师云别有知音知问法鼓冬冬好箇话端请师拈出师云谁敢当锋进云若箇巳游忉利乐法王展席震娑婆师云阇黎不如他进云恁么则有意气时添意气无心常住印心常师云道破即不堪乃云吹法螺击法鼓垂法言六道四生同超十地卢荆人在内否耶此是别驾彭公见得底请启上已道了也教山僧怎生相为蓦呈拄杖云拄杖子证甚么果位到者箇所在不许谈玄说玅恶死趣生六道坦平四生路绝干坤收不得宇宙莫能该是如是人作如是事复举世尊因耆婆善别音响至一冢间见五髑髅乃敲一髑髅问耆婆此生何处曰此生人道又敲一曰此生何处曰此生天道又别敲一问云此生何处耆婆罔知生处师云当时山僧若见待伊别敲云此生何处噼觜一击管教老大世尊结舌有分起身拽杖云频拖雨脚横霜岭摵破寒烟下榻来为甚么春日病起上堂问冬寒夏热即不问如何是立春一句师云每见敲锣人是迎社火客进云还有不犯春令者么师云有进云梅花初笑频堪画阆苑花肥壮锦峰师云今日风头太硬乃云也大奇也大奇此翻病毒世堪希寒热夹攻心眼怯违时失候行门亏过桥社火穿新履科首勾芒荷旧犁今幸老僧初起榻阴阳交谢在斯时寒风吹两耳杲日正行空即不问且道春从何处立按拄杖云高着眼上堂云今日不许问话问话者三十棒何也王令甚严不许夜行投明须到时一僧礼拜起师便打僧拟开口师又打进云满怀春意思尽在不言中师云性命也不顾复竖拄杖云且道拄杖子据甚么道理得与么锋利为伊曾在灵山会上亲见释迦老子来故有如是气魄如是恶辣如是勐烈如是韬略然老僧年来堂开数四亦仗伊劻勷聚集湖山衲子接待四海象龙乃至赴火蹈汤杀活纵擒指东话西打开捏聚无一事弗借伊力具斯光耀明斯法眼得大机显大用助其玄风老僧道木上座既到与么田地还有优劣也无有时闲把出门去卓破阶前下马台元旦上堂问腊去春来即不问如何是当阳一句师云汝自道了也进云和风吹万国化日丽三祗师云又去外边打之遶乃云斩新条行新令夜叉头菩萨面是我衲僧家事今岁壬丙当权运行在己短杖挑破岭头云露出长天一古镜照见无位真人面门斑因尔露名又露姓遂高声喝云既是名姓俱显更要参箇甚么风催旭日陞阶雪熘光寒烛地上堂问黑白未分时如何师云曲不藏直进云十方薄伽梵一路涅槃门如何是门师云几回江上望春色入巖廊问如何是三冬九夏事师云文彩已彰进云一念未生时如何师云闲持短策倚云立竹色松声点缀衣乃云今朝正月初九日不会谈玄话有无竭力幸有木上座威风凛凛壮寰区横机势拔寒巖迥率略盈眸星月孤为接方来摇短舌东廊西壁挂葫芦大众既是与么现成何不当风荐取有者道此是格外提持明向上事有者道即事明心附物显理与么说话俱是门外打野榸汉比拟相似语欲与木上座把臂谈心千里万里元宵上堂竖拄杖云头头上明物物上显既是与么现成参玄上士为甚么插脚不去复顾左右云见则总见拄杖子于宝华王座上孤迥迥峭巍巍腾踏当机翻云作雨因甚十箇五双却又不会秖为眼隔天地位万物育四时成八节遂用无功之用齐不齐之德惟我衲僧家风味悠然别长伸两足睡勿问月圆缺上堂问莫行心处路不坐有无功师云干坤收不得宇宙莫能该进云脚跟踏破澄潭月杖底掀翻碧落天师云八棒对十三乃云今朝说话不是寻常天清气朗水秀山长处处村歌社舞人人气宇如王楼阁门开也不劳弹指举足便至菩提座广大善斯登者智境全彰众兄弟老僧若作你置百千问难问问各别管教曲彔床上老汉结舌众兄弟若作老僧于此座上横说竖说说到尽未来际不曾道着一字阿呵呵还知我支那国里无禅师么复举异见王问波罗提曰何者是佛性提曰在胎为身处世为人在眼曰见在耳曰闻在手执捉在足运奔遍现俱该沙界收摄在一微尘识者知是佛性不识唤作精魂师云许你说道理老僧若见鞭伊三十拄杖贬向边邦小国此是甚么时摇老婆舌教坏人家男女不惟般弄识神堕在奴儿婢子风下设有人问艹堂如何是佛性拍案卓拄杖云咦下座双桂老人诞日上堂今朝正月二十一时节分明重举似宇宙横行逆顺机吾师寿量等幽石佛巖千尺倚寒松上挂藤条翠扫风下有嘉陵万里通波涛漩复自甬东茅屋溪边三两重炉烧柏子祝芙蓉半千衲子遶蚕丛问答如云叩已躬一条拄杖活如龙直下逼生鱼化鹏杀活纵横不让流气宇奔腾贯斗牛拈起毫毛吞万象拟议思量全机丧此是不肖儿孙谤是则名为真供养时老人六十有六通醉恨不在前遥申此祝且道拄杖子还知有此时节么春风吹大野何处不承斯解制上堂问如何是法身师云正是时进云如何是报身师云坐立俨然进云如何是化身师云千人环绕石芝山进云三身中那身说法师云路僻秖缘樵径迥烟深殊识葛洪家乃云人间修禊之辰林下限满之日灰头土面净尽声色堆里游戏足无十字牢关舌有百千三昧细剥云外清风摵碎虚空乱坠杀佛杀祖杀人务造弥天大罪扶起破沙盆儿推倒银山铁壁每因据令而行唤作衲僧巴鼻拨乱四海烟霞母犯当头一句子去撞着犁牛婆此畜生来已五岁复举临济访平田先逢一嫂使牛济问平田路向甚么处去嫂打牛一棒曰者畜生到处走到此路也不识济又曰我问你平田路向甚么处去嫂曰者畜生五岁尚使不得济良久曰欲观前人先观所使便有抽钉拔楔之意及见平田田曰你还见我嫂也未济曰已收下了也师云风前据令语下藏锋若非济老擅辩端倪终成途路气宇锋捷霜径晴明即不无且那里是济公收下嫂处听取一颂阿哥两足如云急拨雨瞻风织翠微末后岐逢臭大嫂立身撒尿惹人疑上堂云此事原非偶锋芒别易难机前风雨堕化外斗牛寒棒下无生忍言中见肺肝火云烧碧汉汗漫洒人间谆谆禅悦食滴滴古龙涎致此餐亡过超然别一天风前如爽快莫作等闲看时别驾彭公为卢夫人英年辞世请陞宝座政客岁归天之时时节合识一道坦然等太虚而无隙乘除物我吞吐八荒若日月以长明遂顾左右云还识时节么数朵火云天上着半窗宿雨座前香上堂问眉间挂剑截断葛藤是甚么人境界师云三千剑客耻见庄周乃云今日六月六人间曝衣𤾣艹堂无所蓄蓦竖拳云惟有者箇物不属阴阳晴雨不受梅天摆布见者定超三有闻者横机独露是古佛生涯是死生窠窟乃曹源之一滴系鹫岭之玉柱用之成佛成仙体之无声无臭竖穷三际超非非想之圣轮横亘十方拓无无明之坦路召大众云还识此物么海神知贵不知价留与人间光照夜两序煎点请小参师云今秋霪雨大作佛法悉为烂却普请大众协力扶起当阳一着要道信口便道抬眸早已是错若还拟议沉思犹隔银山一座正与么时不得东磕西磕诞日上堂云五十四年来住在无明域心火欻然起霹雳轰天地棒倒须弥卢喝翻大海水毫发不相容横机实如此是祖佛生涯示衲僧巴鼻扶竖临济正宗全凭些子火气遂呈拄杖云此公最得力生于混沌之世遇险扶危相随老僧五十年是故名为拄杖子今朝乘兴入康衢拈来八面清风起住顺庆府毘卢山鹤乘寺立两序上堂云洪蒙未判世界先成甘雨将施密云弥布以拄杖指上云天高无极日月星辰佐焉复卓一下云地广无涯艹木丛林位焉新鹤乘发滴水滴冻之机冰浮水面设锻凡鍊圣之鞴梅展初颜师资道合则不无且众手淘金谁是得者梢公擅使南番舶捷疾还归海外风晚参云此箇难信之法须是箇人堪能心口相应众兄弟也有廿岁者三十四十者政血气方刚欲出三界大门努力须在今日又如武库中物不动乃无用之器用着亦能杀人亦能活人开旗展阵不顾危亡稍涉拟思丧身失命欲得取胜直须造到中军宝帐始称敏手今晚占魁李期主煎点为众公明日入选佛场心空及第之辰故今夕琐琐优看实为至望正与么时吽癹咤结制上堂师诣座前以杖作拨势云没量大人到来尘沙诸佛趱开谛听醉上座向毘卢顶上横开竖辟去也便登拈香毕乃云拨雾掀云叶牵风下钓台推蓬才举棹逐浪锦鳞来以杖作垂势云有么僧问炉鞴新开即不问如何是向上机师云钢刀独向云中拔僧喝师云为斩中和不智人进云莫瞒学人好师云烁然乃云键鎚大整善冶出火之金炉鞴弘开惯熟不生灭法掣雷霆电扫之用摇荡坤维起雪凝霜霭之风廓清区宇开凿人天正路扶竖野老家风元常要旨动树流辉格外真规烧山野火为无为周遍法界作无作机发果州时占魁李期主远承须达地布金塼近倣庞公江沉家宝云笺三覆阆水单骑两入艹堂敬迓四海高流肇建无遮大会一等是恁么时节何妨截铁斩钉乌夜里牵人去冰凌上行平白地赤足向剑刃上走大众日居月诸即不问还识斯辰机会么腊月风如锯清霜屑似盐上堂问如何是鹤乘境师云青山掩映斜阳外进云如何是境中人师云雍雍济济悉仙阤进云三世诸佛说不尽底分付阿谁师卓拄杖云切忌错过乃云现成家业拈起便见秖贵承当无劳思算一回入手便成家百劫千生常使唤云长刀由基箭最爱杀人切忌触犯是祖佛之渊源是衲僧之龟鑑惟有鹤乘不近情生擒活捉没量汉或现老比丘相或现三头六面竖拄丈云此是吾宗旨人天从此赚晚参云节临星纪风头太硬滴水成珠干坤肃静衲子家私坚如冰凌七叉八篆善识时节今朝是十四明日乃十五诸上座还识时节么元旦上堂僧问新正事即不问如何是上座句师云向下荐取进云如何是下座句师云肐膊一般高进云如何是不上不下句师云乡谈满口惹人猜乃云天开晴运气转洪钧宇宙横竖十万里许于中六凡四圣九有含灵咸知今日乃癸卯元正之际山川省事之辰海岳欢唿禽鱼起舞两堂云水鴈行鹄立四境缁素翘望𠪯音钟鼓初调俨似灵山未散香烟腾匝尝睹无位真人各各舒顶门正眼人人证第一义谛鹤乘承此机会借灯王宝座怀海外旃檀爇向炉中端为祝延北极至尊万岁万万岁元宵上堂师按拄杖云木上座妄谈般若过犯弥天鹤乘适才两手擒住直下欲与断却命根不致教坏人家男女众中有具顶门眼者道得出身句许伊做保领遂自代云留撑宇宙宣王化敲碎烟波辊日毬复竖起云伊是绝后再甦底汝等欺他不得乌律律地腾今耀古撑拄化门世界倚之而生宇宙依之而立宰执位之而正庶民体之而安乃至草芥人畜无一物而不沾斯力者壁立万仞尘扑烟生八面玲珑四溟潋滟全提格外嘉声搂碎无明窠窟发难思之用不动一尘运劫外之风振摇山谷众兄弟木上座其机如此复云元宵正月半雪子擂长空惟恐人难会犹加彻骨风是山皆玉屑遍界尽泥踪许大干坤轴藏于一色中小参云时临惊蛰隹辰天色半晴半雨万物萌动其机艹木犁出其土衲子本有家私翻上弥天大𤾣众中有不𤾣者出来与拄杖子相见良久无有出者复举世尊自恣文殊三处度夏迦叶欲白椎摈出乃见百千万亿文殊迦叶尽其神力椎不能举世尊遂问迦叶汝拟摈那箇文殊迦叶无对请大众代一转语上堂问惟有一乘法余二则非真如何是一乘法师云云描岳色水壮溪声进云恁么则信受奉行去也师云晴天带雨色乃云泥踪跻跻拌莓苔卒雨雄风暂避开眼角弥隆周八极晴吹山色入帘来惊蛰势将半琼华吐艳葩二三子以我为隐乎吾无隐乎尔老晦堂不识好恶错下名言致使黄鲁直打失鼻孔及今寻觅不着普请大众逻捕得来大家受用小参云九十日将终蟾蜍明皎洁虚空辗作尘机轹硬如铁水火固难侵劫风吹不灭胸头快活底必识此时节上堂云天王华屋住来久一榻巍然古佛都两曜为门常不翕人间从此氏浮图解制上堂大笑一声召大众云你道老僧笑箇甚么笑众兄弟于九十日里事事做毕惟有一事不毕且道是那一事穿衣喫饭疴屎放尿若信得及依教奉行倘涉踌躇化外日头红似火春前柳絮白如霜昭觉丈雪醉禅师语录卷第三昭觉丈雪醉禅师语录昭觉丈雪醉禅师语录卷第四嗣法门人彻巖等编住成都府昭觉寺癸卯中元日为圆悟佛果大和尚设供上堂干坤作殿碧落为门星辰似陛日月如灯没量汉子于中开单展钵无位真人向此转大法轮一味斩钉截铁弗事簸土扬尘纤细不容浑囵拈出法王法令觌面施行历历铺舒本有重重后学准绳是我圆悟大和尚所证所行之行业不肖远孙通醉误入此际忝作裔苗法上古之规典生佛之案弗敢另外生枝单为当阳直指吾祖五百余年未了公案今为现前大众一时酬却了也复以拄杖横按云照顾眉毛帧前拈香云函盖统御曰天周乘固载曰地位育极矣尚有欹倾不齐之则威光普照曰日圆明皎洁曰月精华至矣犹有晦明代谢之殊遂拈香云者箇该天地齐物我贯古今偕日月爇向炉中供养开山圆悟佛果大和尚次拈云此是第二瓣香深明第一义谛认作第一却又落在第二正与么时两手陈向炉中永作人天阀阅结制上堂拈香祝圣毕再拈云此瓣香翻人天窠臼越祖佛规阃爇向炉中供养本师破山大和尚用酬法乳敛衣白椎竟师云翦茅缚棘到云除劫过川原体自如千古祖庭推上国归来重整旧规模震威一喝云应如是住如是行今乃洞阴大帝降诞之日亦醉上座母难之辰诸方禁足之期昭觉结制之始幸我离指淡竹二兄出云降重光被石泉众等或出或入于此光中现受用身上至诸佛下及群蚁于此光中折旋俯仰大众还识此光也无蟠桃树三千年一度花一度实复呈拄杖云此子已三偷矣诸公未度驷马桥已露布了也那待入法堂扬眉侧耳或未如是且向长连床上看是甚么小参云洪炉大启冶玉火鋀百鍊精金也须再锻庶令照天照地致雨吹风坐断十方周遮一切为人天之梁栋作佛祖之舟航设使逗彩观光团铁翻成零碎不惟自欺终合虚度中有不虚度者来方丈里通箇消息上堂云今朝十四明日十五干坤历数严寒莽卤霜裂地皮枯雪掩柴门堡惟有南山松柏奕青青西涧梅脣将欲吐无情尚也傲寒枝汝等犹遭时令使上堂竖拄杖云者箇物事包天裹地乳圣胎凡吞吐有无充塞万象水火以之而焚山透海岷峨以之而射露穿云大人以之利用黎庶以之安身沙界以之位育祖佛以之利生九流之肄业六趣之沉沦为三有之城堑百灵之洞府遂掷拄杖云大众有力者拾取鹿门彭居士请上堂今日说话不循理情问晴答雨问雨答晴此去樊城三千里水路不过半月程撞着卖笊篱汉子十文大光钱买上一箇捞尽海宇金鳞习凿齿头折却庞婆石里隐身举步踏翻区宇据床坐断干坤复举一官参仰山山问官居何位云推官山拈起拂子云试推者箇看官无语令一众下语总不契三圣不安在涅槃堂将息仰令侍者请下语圣云但道和尚今日有事仰云有甚么事圣云再犯不容师云当时昭觉若作官夺拂子而出管教小释迦有手缩不得上堂问拄杖未出方丈时如何师云霜花已结枯梢上又被金乌啄半边进云出方丈时如何师云踏碎满径烟云露出一堂风月进云独坐大雄峰时如何师云老僧不向者里疴乃云一法若有毘卢堕在凡夫万法若无普贤失其境界侧掌云此是一不可以智知不可以识识若以智知知是妄觉不能证元初本体若以识识识是根尘未出圣凡窠臼众兄弟还识毘卢么落七落八晚参云做箇禅和子先要立远大志形端必影正内肃必外严如东作适时西成必实有实则历年而不曲禅参须趁少历广必行圆行圆吐气便惊群设艹艹承当犹居道外不能洞当人全体大用少有推托非吾种草上须禀师承下不负悟解开口充塞太虚掉臂摇动海宇若不然者被寒暑摆拨时令易移参上堂云干坤历数廿稔浮荒琼华吐秀沙界呈祥香覆百亿山河深明今日之事浑囵无缝罅神斧噼不开盖载今时作将来眼晚参云今日诸方论禅语道说玅谈玄塞满众兄弟布袋昭觉没许多闲工作如是公干遂竖拳云单单秖有者箇权为供养元旦上堂云时临元旦岁届甲辰日月双推干坤合辙尘沙剎土知有此辰艹木昆虫乘斯启蛰山川新面目霜叶点春衣林林总总露无生之正眼法法头头展物外之宏猷捩转悬关抑扬本分崇庆州王刺史请上堂新年佛法举必全彰眴目即是遍界呈祥雪点梅胝寒喷玉烟村柳眼看晴霜谯周喫酒姜维醉濯锦江头风月长解制上堂龟毛绳结漫天网兔角杖支南斗云一任往来游刃客切忌踏着岭头绳众兄弟若也踏着横身天外独步大方东胜身州打供西瞿耶尼赴斋北郁单越展被南阎浮提噇眠若作佛法商量依然未出门限祖院扫塔上堂劫云初醒浪微开为扫先人塔庙来煮雨炊风陈蔬供石头瓦砾上安排既有如是施设更听当阳直指以杖置左手云此是醉上座三十年前学得底复置右手云此是三十年后用得底复操蜀音哩啰啰啰啰哩大众还闻么一段还乡曲为语故乡人上堂时当惊蛰节万物资生始古木与寒严意注伊取与倔强惟有姜太公钓尽烟波弗用饵纵值弋人捕得来非熊非罴之可拟独踞渔台第一山海枯石烂而已矣上堂拈起香云者箇物事始于天地未有之先宇宙初分之际经纶万有磐礡八荒为佛祖之心宗人天之眼目大众还识么磕破髑髅上堂华严境界风柯吐舌野谷摇脣童子南询枯椿发干寒巖峭立此犹是事法界未是理法界若是理事无碍法界德云常在玅高峰瞿目仙人行脚毕嬾石首座上鸡足上堂春烧岳色水皱溪文乱木萦迂群葩吐艳鞭摇鸡足之露马囓昆明之冰千尺寒巖万年耳海为造饮牛之岸乃缚月茎之槎烟山烟水为求贤万里云边翠色妍大好联成诗一首韵高星月岭头悬立僧上堂鹏羽未成光凌九万蛟犹在穴气塞八荒即也如垂天之云奉时似击浪之鲤乘除物我覆帱坤维扫荡劫灰浮游性海立开遮不二之门吐威音那畔之雾大众还知此物么灭吾宗者乃此子耳结制上堂遂拈拄杖云金錍在手剔出物我蒙翳展拓野老家风卖弄不生灭法纵横机句焯爚古今若也病在膏肓恰好投鍼入骨复震威一喝云来年更有新条在罗睺罗儿唱楚歌下座上堂遂竖拳云撑拄化门全凭者箇唤作者箇依然是错复举遵布衲访韶山遇诸途而谭锋似矢变化如雷迅速如石火电光逗凑似青云吐日不落圈缋那堕有无古今宗师唿为绝唱今峨山紫芝法侄亲座敦请老僧以助其诚且不似韶山布衲遍地葛藤而绊往来脚趾听取一颂十里荒屯蓑笠翁横机独创乱烟中晴风吹出峨眉月半照河山半照松上堂凡所拈提东语西话一滴水一滴冻而四众又作滴水滴冻会直眼看来错咳唾掉臂应物乘除霜严雪严而四众又作霜严雪严会是又错大众此二错是大众错是老僧错中有一错能使须弥岋嶪海水腾波上与祖佛定纲宗下与儿孙作龟鑑良久高声云错错上堂僧问九旬禁足即不问千秋句子作么生师云垂帘起手促膝谈玄进云霜花吐屑因山僻收拾炉柴整旧衣师云非汝境界进云父母未生前本来无杂染如今犹有穿衣喫饭事师云好箇铁鎚秖是无孔乃云吾今五十有六触事全无讳忌问答非关应詶展开便是捏聚虽婴汤火劫云幸离飞砂走石而今得坐披衣拨置石头瓦砾击碎满目虚空种植无阴阳地半节笤帚柄儿常拈在手不释荡埽剩水残山露出尧天舜日堂堂弗照绮罗筵翩翩独烛逃亡室复举燕赵二王访赵州王云请和尚受记州云愿大王与老僧齐年而从者诟之王曰此非世寿从者始息今设有人请老僧受记但竖拳云急荐取下座普请上堂问疏钟再振法鼓三敲龙象纵横请师答话师云土居三十载无有不亲人进云人人都是玲珑汉谓甚于斯听不真师云寒气凝虚碧冻云下岭来进云恁么则罕言吞宇宙棒雨洒虚空师云着问急水滩头快打毬时如何师云苦碌碌地进云风恬浪静聻师云无你栖泊处复呈拄杖云沧桑变幻以来世上多少人错认者箇为拄杖子故老僧万里南归蒲团禅板憩苫块间且喜龙象颉颃而营兴佛宇晨昏拮据有劳神用众兄弟不辞千里而来故不当动静忆昔沩山开田仰山插锹生公列石归宗烧畬看者伙汉大用现前不存轨则以畅本怀为日用事谓藏身处没踪迹没踪迹处莫藏身大众欲识老古锥立地处打鼓普请看中丞张护法入山请上堂欲建重楼备木为本超宗越格仗庇金汤时抚台张公大护法舆盖亲临作大施主捐金设供饭佛及僧醉上座因斋庆赞直打葛藤用申法爱日南长至寒风觱发露结为霜雨凝成雪多少途路人默默颂其德惟有枯椿分外亲长年兀兀伴松柏竖佛殿上堂茎艹建剎亘古亘今落叶归根全理全事锦江兰若昭觉祖庭池见井参阶驯驷马穴天带岷峨之奇形胜缔竺干之俊擒猊捉兕代不乏人甲乙以来属为灰壤幸抚臬道府捐俸鼎新佛王大殿悠也久也遐懋流芳今之古之裔苗挺秀复振声云麟趾凤毛穴越样一机匡解制上堂问如云兴答似雨点犹落今时风力所转收却键鎚歇下炉鞴不问锻鍊几许人秖要言前机似电两序头首执事吩付门头大启门两扇放出者伙牛儿马子腾踏当机不致霜花空散漫元宵定是正月半昭觉丈雪醉禅师语录昭觉丈雪醉禅师语录卷第五嗣法门人彻纲等编问答机缘僧问年尽月尽日尽时尽如何是到头一句师云大家在者里进云不会师云雪催残腊去竹爆送春来僧问如何是夺人不夺境师云旭日斜披影金英拥翠回进云如何是夺境不夺人师云才伸巨灵手华山两畔开进云如何是人境两俱夺师云舌头无骨进云如何是人境俱不夺师云口是祸门僧请开示师竖一拳进云者箇人人本有师云何不伸出僧作礼师当头一踏僧问如何是法身师云穿钉靴拄拐杖进云犹是化身师云一翳在目空花乱坠僧问亲近和尚一年不见师面过在甚么处师摸面云秖者是进云和尚莫谩人好师云更参三十年居士问和尚先住此山先住师云藤悬天上日石挂涧边松士云未住时聻师云三家村里汉僧问某是一头牛要与和尚做对头师作牛声僧拟议师云力未充在僧亦作牛声师以两手拓地僧罔措师云老僧罪过僧问巖崖峭峻还有佛法道理也无师云有进云如何是巖崖中佛法师云雪甸恍如银世界峰高俨似贴天梯居士问一口气不来时向甚么处安身立命师噼面一掌士拟开口师复掌士请开示师云待汝一口气不来向汝道一日又问一口气不来向甚么处安身立命师打一拂子士拟开口师复打士云弟子不会师云赖汝不会若会黄河水也须倒流三千里一官人执师拄杖云与么俊那师云居士未尝愚鲁官云弟子不会佛法师云尽大地觅箇不会底人也无官云莫是弟子么师展手云道道看官罔措师云且喜居士不会佛法居士问和尚知生日必知死日师云不知士云既是善知识因甚不知师云若知吾类居士了僧问一头撞破虚空时如何师伸手云还我髓骨来僧拜师当头一踏云顽皮脑汉僧问举起则一尘不立放下则万境全彰万境全彰即不问如何是一尘不立师云昨一向北僧与么问直打出去僧问者箇消息如何透得师蓦头一棒云牛皮也教穿僧诺诺师云还我消息来僧罔措僧问一念未生时如何师云丁冬打丁冬进云念念不停聻师云全身奉重进云生与未生且置如何是那边事师云背后看僧问正恁么时如何师蓦面一唾进云谢和尚指示师云你又裨贩我了其僧有省僧问打即是不打即是师云俱不是进云如何即是师云如法问将来僧理前话师便打进云恁么则和尚也惯得其便师云少丛林汉僧拟开口师又打僧问和尚年多少师竖一拳僧云恁么则与虚空同寿师云谢子高鉴僧问历历明明因甚道不出师云为汝有粥饭气僧云道着时如何师云历历明明僧问明知此事是箇现成底因甚踏不着师云秖为现成师同卷隐居士山行忽一客持弓弹雀士曰此汉善具活生之手恨无袒胸者师作弯弓势云看箭士踌躇师云死却一箇士拟开口师噼嘴打云无毛鹞子一日又问吞却栗棘蓬时如何师作怕势士拟议师云噎杀也僧问明知有箇灵灵不昧底因甚踏不着师云莫乱走僧转身一匝师云不会做客劳烦主人僧问一物不为时如何师云苦僧云和尚莫谩人好师云昨日有人从东京来却得巩昌信僧拟议师云雪叶满空飘森罗披白羽一僧擒师云相见了也师云甚么劫中别来僧拟议师推下砌僧才上师把住云道道僧拟开口师云犹隔砌在僧问不纵不夺不杀不活和尚如何示人师拈一叶云者箇聻僧云树叶师云恁么则纵了遂度与僧僧拟接师缩手云恁么则夺了复放下云道道看僧拟议师云杀了也又唤近前来僧进前师云活也活也僧罔措师云三举不第收归上科师送费和上入福严值上堂有冰调陆居士入寮问请大师好问头教一箇与我师云问头即有秖恐居士舌头短士云某甲也善见机师蓦面一掌云且以此句问堂头老汉士亦踟蹰𨍏轹居士礼本师帧曰一别二十余年将谓不会师曰老老大大作者箇语话士竖一拳师云今日风头稍硬士作掌势师云觱发满溪烟士云阿㖿阿㖿师休去子谷蔡居士见本师帧搥胸大哭师作听势士复大笑师云我将谓居士忘却了师梓语录时雨树作礼云学人认刻师竖拳云试刻此一则树和拳便打师云太气力生树云刻字已竟师展两手树亦竖一拳师云刀法欠清在僧参师问那里来僧云福严受戒来师指衣云福严没有者货僧云新成衣请和尚警策师云何不策警自己僧云某甲是箇钝根人师云六根门头你从那一根钝起僧云也是老和尚慈悲师云是即是要且教坏人男女一僧肚疼师往顾偶闻猫声遂指猫云你肚疼那僧云爪牙利在师作怕势僧竖一掌云猫师云好畜生便出师问耨云佛冤你从福严来清水白米任你餐将甚么还饭钱云触礼一拜师云一钓便上云拟议师云吾有三十棒寄打堂头老汉云云和尚也须自喫师云幸问着老僧云罔措师顾佛冤曰试代一转语冤云请和尚问来师云鹞子过新罗冤拂袖便出师云与么那与么那补石侍者呈偈云请和尚改正师接来扯碎者夺去云莫辜负人好师云却是你辜负吾子修高居士问弟子疑情放不下师云放不下底正好放下士默然师云要放便放莫入阴界士云弟子要入堂坐禅师云老僧禅也无说甚么坐直要你当下洒脱永无凝滞士云弟子在此奈何不去师偶拉一苍蝇脚唤云居士相救不然与伊断命根去也士拟救师便放云俊哉一日师又问你近日有新见处么士云弟子工夫做得死墩墩地师云老僧者里有一条活路极直捷俟无人时说与你士云此正无人了师下禅床引至方丈门两手推出掩却门师问耕云你亲近灵筏和尚有甚么语句耕云一句也无师云太尊贵生耕云万里南来特请垂示师竖一拳耕一喝师云三喝四喝后如何耕拟议师云老僧却疑着你在师问遁菴汝和南时我即举手汝呈偈时我便接捉且道是见不是见菴云宾主历然师云如何是你历然底菴拟议师咄云孤负老僧即易孤负自己却难菴礼一拜而出师云大好宾主历然𨍏轹居士七十施医于市师往顾曰宝店若开于国初不致苍生横死士曰为时所逼若起死回生之手自有法兄在师云弟非搀行夺市之流士拈药云此是诸方没有底师夺却云翻是你没有略阳甯明府问请和尚与箇话头参师云老僧没有者闲家具甯竖拳云者箇聻师云者箇是甚么又问南泉斩猫意旨师云一款尽招甯云赵州戴艹鞋聻师云惯得其便甯云今日和尚堂中设有人争猫且如何处分师云总教伊性命不存甯云恁么则同古人了师云将谓居士另具只眼杭州德符许居士问近来善知识都在文字套子里师云居士与么逐块不妨又套着一箇乞师语录看师展两手士罔措师云苍天苍天士袖录而去师云略较些子一僧佛前白相师云你认得他么僧云认得师云他姓甚么进云百家姓上没有师指佛云者箇聻僧罔测师寓金陵普德偕勗伊座主喫茶次忽旻昭陈居士问末那识与白净识是一是二勗拟讲师掩两耳勗云禅师家明得说不得师云你教家说得明不得勗无语爱竹杨居士问宗门以棒打人是甚么意师云你曾遭几棒来士云我在语录上见师云语录上见使得若道以棒打人是谤宗门了士呵呵大笑而去僧问一句明千古时如何师云是进云半钵寒泉香瘦岭天空云静事如何师云隔士问众僧讨单俱各有位惟弟子无处安身师云怎怪得你进云秖如一口气不来又向甚么处去师云僧堂里非眼刘居士问达磨带得正法眼藏是否师云莫谤他好进云既说一字也无如何又有许多语录师云一等共行山上路眼底各自见风烟进云一只西归因甚留下一只师云疑则别参僧问向上宗乘即不问临机一句请师宣师云速礼三拜僧拟议师便打进云如何是末后句师云犹嫌少那进云泥牛吼破千峰月到底黄河一片清师云母以眼作鼻师同众採薇忽指云此株与释迦老子同箇法身掐他即杀释迦又咬一株云老僧恰似一头驴又指一株云那一株不得动着动着即祸生时答者甚众师云都是菜园语僧问某甲工夫做得死巴巴地师云死巴巴恰是箇好消息止欠转身吐气了僧作礼而去行数步师云转来僧回首师云汝解转身了止欠吐气在僧拟议师噼面一掌苍然参点茶次师举泰首座上洞山排果子次洞云有一问上拄天下拄地黑如漆常在动用中动用中收不得过在甚么处然拈起果子师一箸打落云此是风力所转毕竟过在甚么处然无语师唤行者撤却果子僧问内不放出外不放入不出不入时如何师以两手推出方丈掩却门僧问巨鑑辉今古临机不露丝即不问如何是境中人师云少底少老底老僧云如何是人中境师云云集巳后凡圣同居僧云人境俱泯法性何在师云更要喫棒在僧问如何是活句师云灼然进云如何是死句师云碌砖进云死活坐断时如何师云径细不通风僧问如何是渔台境师云两山攒一岭进云太公在甚么处师云踏雾穿云去披蓑荷笠回僧问如何是城里禅师云半开半掩进云如何是村里禅师云有户夜不扃进云如何是山里禅师云雪涌阑干月作灯勘辨机缘僧欲作礼师擒住云道得即拜僧拟议师拓开云随例喫饭汉便掌师问僧门外闹甚么僧云客店户算帐师云汝喫常住水米将甚么还僧云还即不无恨无人证明师抚冬青树云者箇聻僧亦抚树云与我证明得么师掴云看者欠债主驴年算不清在人日师顶笠入园鉏艹忽众集师揎鉏云有道得者与你䦆柄有答话者有绕匝者有拔菜蓄艹者师云是即是只是把柄在老僧手里遂飏却归一僧迎着云和尚做甚么来师展两手僧罔措又一居士拟揭师笠师云道得即卸下士云请和尚道师便揭下笠侍者云和尚出行来师噼嘴一掴者云老老大大犹有者箇在师云诸方出行猎山水老朽出行惟鉏地翻转石头瓦砾来匝匝新风满阶砌虽然时节不相饶要且乘时而便出何故如此春宵一刻直千金师问梵僧从那里来僧云乌司藏师云关隘甚严争得到此僧云太平无禁拒师云你背后底聻僧从西过东师云与么则浪游山水僧又从东过西师休去途遇梵僧师问那里来僧云西域师云踏断多少谿山来僧作度天势师以杖横路僧坐却杖师绕一匝僧便起去师拈杖作弹势云太泥水生师问新到僧那里来僧云进门来师云见金刚也未僧云勘破了也师指拄杖曰者箇聻僧拟议师云却是他看破你师问僧那里来僧云城里师云天王安也未僧云万福师云汝宜尽形寿师问新到僧那里来僧云终南山师云将得粪箕苕帚么僧云和尚莫将饵钓人师云将谓是箇烧尾金鳞却翻作没头老鼠师客祠话次一居士云久欲行此事师作怕势士云某甲所供实诣师掩耳归方丈师问僧甚处人僧以手一指师云壁上人僧云不是师云是即是秖是你不肯承当师问僧喫饭也未僧云未师画云且喫箇饼止饥僧拟议师云噎杀也师观山水图指画虎谓僧曰逐出者东西去僧举手作趁势师云喫饭穿衣汉僧云和尚作何方便师以袖掩却僧云和尚慈悲救某甲出虎口师云汝活得即救僧作虎声师云者畜生犹带腥气在师举大颠摈首座话次一僧云请师再举师云鹞子过新罗僧一掌师嘘两声僧礼拜师云老僧两嘘是肯韩愈不肯韩愈僧拟议师乱棒打出师问僧那里来僧云高丽师指月云高丽有者箇么僧云有师云既有何得抛离乡井僧罔措师云惜子远来收取去僧礼拜师当头一踏云还在者里师病起观水影曰老僧秖得半箇人维那趋顾师别水云连半箇也没有那云若非某甲山头老汉被箇影子惑师休去芸圃次侍者云请和尚陪客师云佛来亦不款者云佛来也师连鉏两鉏者罔措师云地陋艹偏肥作务次值驴鸣师云者汉善提唱第一义谛众踌躇鸣止师敲䦆柄云谛观法王法法王法如是僧云山头老汉也是随声逐响师鞭驴云无智人前不得错举择菜次师问园头择菜处还有佛法也无头云有师云如何是择菜处佛法头拈起菜云者茎与么肥者茎与么瘦师云太气力生头云和尚又如何师收却菜一僧于师前拾一茎艹师云不枉汝搀老僧前僧拟议师蓦口一拳旁僧云他不会和尚意师翘足云道道僧拜师当头一踏云同坑无异土僧补杓次师云我有箇破虚空为我一补僧作接势师一拳僧礼拜师当头一踏云且补者一缝僧罔措师到天童读雪峤大师弔密师翁偈离离一片苦心事且道何人在影堂师沉吟曰且道何人四字老汉犹定夺不得在塔主曰大师试定夺看师云罗汉松吟翻月浪玲珑石颂吐秋风一僧进门师召云禅师僧举首师云山僧罪过一僧参师云不审僧拂袖而出师云俊哉广录入堂云三朝一七必要见箇消息漫莫迷头认影蹉过好时光也蓦竖拳云你看者物十分风利要开便开要聚便聚併不借他人力未得箇端的此便是箇好巴鼻秖是不得作拳头会遂展手云而今却成巴掌去也一僧近前师拓住云道道僧拟开口师噼嘴一掌云十指尖尖虽长短打人白面转为红入堂僧问和尚落堂作甚么师云单为阇黎进云某甲是烧尾过底师两手擒住云试飞腾看进云和尚脚底下泥深三尺师打一掌进云恁么则云雷相送去也师云看者掠虚汉水漉漉地乃云此事不在别处在你开口答应不得处若开得此张臭口出一言吐一语与千七百祖师面面相对如印印空无迹可待始觉胸次中扩充无限机会如悬河倒泻没点壅塞人人知有此事在日用寻常中既在寻常中因甚触着磕着又道不出明知扬眉眴目运转施为无非者箇既是者箇何苦不肯承当与从上那一伙泥猪癞狗辈卖弄风流去长年倚他门户靠他墙却被人来唤作郎数禅者优劣诸方偈语气可夺人师落堂曰汝等参者乃琉璃瓶子禅耳自有佛祖以来千方百计务以本分接入但以根性差殊局于小节翻以现成风味似隔重城拾涕唾之余新纸墨之府滔滔者天下皆是而好事者谓之因指见月见月休指然痴顽眷属但观其指反失真月良可悲也总以诸子百家耽味情识巧凿尖新指上安指与真月奚翅千里万里哉故我初祖越国而来立不言之教为直指之风示以直捷根元排斥外典使人人知有脚跟下一条逼直路通上彻下去古来今古云从天降下则贫穷从地涌出则富贵瞥尔一见浑身快爽得大机显大用生擒活捉正令全提施热喝痛棒之机驱奔雷掣电之手稍如拟议便堕泥洹讵以文瀚诗声而振祖庭者耶今政禅风剥削之际望尔辈箇丈夫儿如星中拣月奈何一箇箇堂堂之躯如聋似瞽力走旁门弃捐正道静明今夜也是无事讨事血滴滴地痛为汝等搂碎病源末学初机务向脚跟下究取体先哲遗训悛除杂学继晷成功庶桶子底蓦地打翻现在天真要用便用振宗风于运季传正眼于将来上不辜鹫岭遗嘱下不负七尺己灵异日水到渠成千变万化漫莫嚼言讨句干守慧城唐丧好时光也慎之天童密师翁塔前拈香云头顶虚空脚踏实地毒鼓声消干戈胜举昔年樵採宜兴推倒桐棺山今日塔扫天童扶起太白岭起曹源壅坠之风揩鹫岭烟岚之色万派归源余波入海不孝孙通醉亲婴痛棒疮痕尚未生脂几受鞭叱詈声今犹在耳时来塔院愧无一芹烂煮甬东之冰旋摘霜花之叶敬献尊前伏惟慈鑑复俗檄上藩臬两台并席文宗王府尹佛道流传中国巳二千余稔适有圣檀乘悲愿轮修躬省虑默契神明率土钦欢无非佛事每婴劫运水火难侵盖十力大师愿海渊长而弘护弗浅也代有好事者寻声救苦无拣羽鳞随类现形千变万化或乘狮子或乘象王或现半身或全体用如观音胎于蚌腹或示现于牛肾志公卵于鹰巢树提伽产于火里随心所欲左右逢原履水如地履火如冰屠牛炙狗触象批鳞历历从常寂光中辙不动智至于罪福定业世尊尚云七能三不能所谓勐火不久然月满还复亏泰乘否位用舍有时故六祖隐于猎群子牙遁作渔父慈明混火队中巖头尝为渡人舜老夫衣俗服大中帝为沙弥乘时见机其心匪二古尚如此吾又何人大抵运行历数气减时危荷叶帽改作巾儿千鍼衲截为农服头上青灰三五斗膝下紫泥没量深且做成一箇村夫穷达亦穿衣喫饭焚香稽首拜谢祖庭脱却袈裟出门去罢送佛冤西堂回蜀隐山歌此去西山千百五其山突兀如花朵千峰攒簇似削成古佛道场居天府梯烟直上并参傍刮茨剪茅峰之昂青天碧甍架其梁飞陛流霞复为墙长松短竹千百箇漱石迅流遶砌脚坎离罗列锦江东尧风舜雨龙桥中霜花蕊结瘦枝上玲珑石寒晓风唱背负崑崙岷峨前胸盘楚汉襟吴颜左瞰罗浮右于阗匡庐嵩岳如连环无口钵盂安斯处旋结天来大箇屋时而风送万云归好把龟毛拂一拂走杀赤县与神洲翻转衲僧旧窠窟了无神运嫁东风讵以潇洒杂顽空十方诸佛从斯出犁耙债负都完足打底还他一粒粟是则名为真善住良知歌噼开混沌作吾庐安箇名知任指唿忠恕一堂非早白满腔心血苦为奴悟来天命非良策迷去中和塞太湖知谓觉场原是妄弗知犹觉落偏枯坎离水泛三千界五蕴基高百亿都措足踢翻生死海掉身挨倒是非壶识神店里良知府碧眼光中盗跖躯倜傥分明施大用廉纤见刺费工夫参乎曰唯功勋少回也如愚气志孤花为拈来香更着衣因微笑世系麤截功补过成淘气蔽目藏睛属腠肤未有知前谁是我原无位次以存吾碔砆漫道荆山玉鲛目何如江汉珠弗假龟毛绳妄想那来兔角杖虚无驴鸣犬吠仝机用兔走乌飞辙见途一喝马驹翻出厩千年金镫响寰区打躬作揖渠侬偶拨火挑灯体用殊另有一番声价重临场几熟者之乎此知毕世人人有混沌㲉儿信手刳拟向禅徒求指示蚤成演若觅头颅儒释道发须与鬓也是小巫参大巫辞终南山歌甲午冬初以受请落来将巳七年准每因採药入深云最喜秦山名万顷缚雨编云不识时花开花落弥清省风梳木末压千山瀑堕香流填万井饫我云厨选佛儿谿舂偈句常心领耕烟种雨不放闲洗月烧枯嫌日永门熘千寻结水帘案堆千嶂如风屏厂徉宽似亮公庐陜隘危如蒙正枕露徙烟花蒨石纹雨余寒色翻晴影此风乱世劫中无生就清平十样景櫱里蜂来贴贴飞天边乌去忙忙逞元初不肯事断常那借功勋成勇勐相知幸有树千条扫叶烧铛月一岭削出峰峦昆仲齐接天沙屿如蒸饼寻诗误入乱青冥握麈消闲无别耿瘦谷烟波笑傲肥懒司斫额而伸颈虽无名闻落人间且喜逸民适侥倖分付鸟猿勿乱啼谿边浴菜防流骋终南万里室居中仆自落来惟敬儆辛丑秋吹八月风辞山歌尽山之冷辞却终南还旧隐重建炖煌塔记闻夫天老地荒之辟都建长安教舆典御之来适逢西晋去双林一千三百余载实震旦名闻兴起之初有竺法护师甘蔗种族示迹月氏瓢笠青门炖煌结艹以一口两舌之辩籀史区分声梵华二语之言神机几丧一模脱出点尽锱铢喝采空有之风束彼三乘之雾首翻七轴终译海文世以炖煌名菩萨者盖以真风未泯故也稽晋迄今一千余季有休菴者自吴客魏适造故址徬徨四顾白气烛天喟然叹曰劫雨淫而迳影疏烽烟虐而灵瑞远遽于蓁莽隳中拨出断碣洗清三读泪雨沾襟先哲浮图淹没及是不觉泣天膜地重建矢言迨甲午秋忽遇余于汉江岸上诉彼前盟叩余以记越明季丙申春余以天童扫塔之行笻拖数子走访遗标而公之行业以落成矣复有逸民指顾曰背负终南势接晴岚之晚翠襟垂八水帐开泾渭如蜿蜒坎离罗布星象交辉嘱笔以三用记其事愧余汗颜未洗仓卒难工噫先人未艾之义罄在斯乎别斯而觅先人者未之有也然佛日沉西得半蓬渡弱水之滨匪凭以力撮箕土培泰山之屼事在人为幸朝野倾诚撝金出玉伐稠林之宝树启金匣之青蚨不劳肯綮蹈彼前规千载遗风俨如旧制上祝皇基永固率土来宾八表偃干戈十方齐整肃庶宗教之有赖期白业以无虞艹木腾辉赤帜佛旨谨记昭觉丈雪醉禅师语录卷第五昭觉丈雪醉禅师语录昭觉丈雪醉禅师语录卷第六嗣法门人彻巖等编颂古世尊拈花口难开处随拈起百万人天尽见矣金色头陀不在行横身落他圈缋里临济棒三顿白棒打成一片犹不知非更去讨碗及乎撞着老婆禅费尽人家煤炭南泉斩猫霜刀截断活猫儿血溅梵天谁箇知纵戴艹鞋相救得已迟八刻用奚为灵云桃花山花簇簇叶前烧引得游蜂逐日刁不是阿郎亲一见尽形狼借在荒郊高峰枕子无梦无想主何处银山铁壁势崔巉翻身推出枕头子打坏丛林一块砖百丈耳聋龟毛拂挂绳床角土佛蛇心话即离霹雳一声天地涣顶门突出五须弥南泉万物一体话山空谷应速海阔浪来迟舌底无骨兮如梦幻相似眼里有筋兮抱桥柱澡洗水牯牛太风流山悠悠更水悠悠僧问六祖黄梅意旨是甚么人得祖云会佛法人得僧云和尚还得否祖云不得僧云为甚不得祖云我不会佛法山崩海裂风清月白不会佛法刀刀见血舌头无骨眼无筋千古万古白拈贼僧问云门佛法如水中月是不门云清波无透路僧云和尚从何得门云再问复何来僧云便恁么去时如何门云重叠关山澄清绝点万象交辉百花竞放兮春风递信箭锋相拄兮石火难移去去复何从山重重又水重重女子出定出得出不得花噼作两橛女子与瞿昙眼里迸鲜血艹窠走出黄腰貍活活证龟成鳖僧问云门如何是一大时教门云对一说量才补职相体裁衣翻手覆手应机逗机对一说太崎岖光明殿前云水路铁眼铜睛失郄伊僧问云门不是目前机亦非目前事时如何门云倒一说以镜照镜似空合空平云卧岫动树流风倒一说噼箭急万仞须弥非壁立沩山问仰山天寒入寒仰云大家在者里沩云何不直说仰云适才也不曲和尚如何沩云且须随流漠漠严霜彻骨寒普天率土悟生缘长安冻杀人无数几箇随流寓意便九峰不肯首座数年海外估婆娑玛瑙珊瑚满载过将岸不因鲸掣浪和舟带月葬洪波大颠摈首座一条秃木两人舁舁去舁来汗渍衣屋远路长天黑了各人拖了一身泥天龙一指俱胝有省数载山头赤骨历漫天富贵无人及忽焉勐虎出林来百唼通身血滴滴婆子烧菴山色荣枯几度分耽幽泉石野情生雄风勐雨忽焉至换郄许多人眼睛洞山寒暑应时及节奋天威逼得时人鼓是非脱或陇头春色动枯桩爆也报阿谁犀牛扇叫一声来应一声官钱私债尽还伸纵观秖有黎牛只毛色青青气未登船子为夹山一生不住弄钩头忽遇金鳞水上浮吐吐吞吞刚点首和舟覆却绝冤雠南泉三不是不是心兮不是佛不是物兮是甚么到头山月落前溪天将夫子为木铎外道问佛有无春适晴明曝晒宜皎然灼破野狐机荆门雁去三千里羸鹤翩翩舞落晖不起一念须弥山四衢道杳何条直眼底风烟各见招弗起一丝犹是弊天长海阔路迢遥风旛话盲龟跛鳖解逃禅渔父舟头争论便停棹漫将轻註脚沙寒无地可钻研见见之时见非是见见犹离见见不能及见不及处见何赊满园竞放桃李花当风卓出眼中屑独许灵云是作家临济叱三圣瞎驴拟将一语定干坤撞着瞎驴折半觔公有几多正法眼灭吾宗者是其人三圣透网金鳞涌身将谓腾霄汉一跃胡为陷阱中再拟风云相送去水干波尽困泥融杨岐僧问少林面壁意旨如何岐云西天人不会唐言客无买卖日如愚自把胭脂面上泥此货不堪行市眼招牌错挂在杨岐九年面壁藏却面孔叠却眉语言不合正堪为九年露尽灵山丑却被通司说是时法眼因僧问如何是佛师云汝是慧超跌宕之言如垦土掘出南天白玉剑提起从教四海清千妖百怪藏无窜雪窦改船子渔父颂夜静水寒鱼不饵满船载得月明归簇簇浪花卷玉风翻然蹉过打鱼翁芦花外有钩竿客活捉将来入彀中干屎橛如何是佛干屎橛多少人将作话传俱胝藏身于一指灵云见尽在花边无缝塔层级玲珑岌崿然摩风挂月势参天曙光遥烛琉璃殿影射潭湘刺九泉维摩默然银河滚滚浪晴花杲日行空印碧沙万派归源无等匹漫将杜口丧毘耶十智同真十智同真语默玄风鍼雨线补寒烟採花不摭花中实版齿生毛春正妍万法归一一归何处发一问太末虫衔须弥走撞着蠛蠓质面前连末和山吞在口非佛非心芦花带雪覆烟轻万象晴明一色吞无影树头风浩浩不萌枝上月撑撑即心即佛日斜风静冷烟浮绝点澄溟月一钩瓦砾石头齐合掌黄金失色闷愀愀黄龙三关我手何似佛手逢人噼面一搂忽焉前后际断便作狮子哮吼我脚何似驴脚踏着死蛇解活走向百万众前步步秦时𨍏轹人人有箇生缘垦土耕烟种田捉败金乌玉兔与我牛儿共栏临济四喝一喝金刚剑用时伏尸万里绝妍媸停机巳涉锋芒疾炯炯寒光匝地施一喝金毛踞地来风行艹偃靠如柴狐狼野干藏无地窠臼从教尽净灰一喝探竿影艹里须知好恶如冰履普天率土悟生缘背笛岂同雪曲矣一喝不作一喝用桑上出浆柳上中古今三世不变常毘岚风起黄河冻和牧牛颂恶癞风神日吼哮家山不住转途遥断云每对烟波说一步一声犯我苗无边风韵一机穿头角才伸便辣鞭幸尔山童多意气全身输与手中牵牧儿款款事驱驰挽着眉毛不放随念未生前时照管神机廓彻始忘疲轻轻拶着便回头是甚么时肯放柔首尾四蹄俱露了圣名凡号敢稽留日日时时水艹边横三竖四在当然功勋纵有千斤力难表明明一着牵家邦平怗自如如万别千差弗敢拘扫石野眠松月下饱山饱水乐无余极目天涯一曲中人牛触处艹茸茸雨余麦笛云中落万紫千红绝淡浓无边清韵一光中孰谓人牛体一同迥迥神机通莫测烟蓑雨笠挂云东一沤未发实安然枕石高眠碧汉间百艹头边悬日月牛儿常自掩松关人牛尽净露真踪炯炯寒光射太空无限新风弥宇宙参参秀气吐玄丛和天封禅师蜜蜂颂游戏园中善见机营营弗肯事空归去来自有沖天翼不借东风力御飞利害久矣播天涯一段精忠隶晚衙道合君臣忘彼此打风打雨自成家自在游行出没时全机纵夺绝支离春心一片收归去色色天然满肚脾厮风厮雨日舒光只为分明反着忙触犯惯能行正令尾鞭一札勾承当一家一计室枯桐心眼圆明触处通摭尽五湖英秀色堂堂独耀义天红赞初祖赞才入境来自像自得若非梁皇眼里有筋几成一场败阙折苇渡江风力难测弗识阿谁运蹇时乖撞着你者活贼咄扣眉窊眼其嘴如凿佛心天子怎被你惑虽得一苇之风流不无打溼两只脚而今撞着不肖儿研起墨水蓦而泼耸起箇肩都起箇嘴打起精神捏甚么鬼拟来陷平人人且不然你转折一枝芦滥在晴江里分皮分髓许多般也是飕风吹暮苇面壁像没廉没耻掉脸掉嘴伎俩尽净分皮分髓无面见我中华人长年觑此石壁子巖间真武枯松下倚巖根披头散发一箇全真收得八两失却半觔若得齐颠一秤称只须抹过定盘星自赞头发髼松脚踏实地人情不通佛法不会问着祖意西来一顿棒头乱噼等闲结下驴年冤不知何日而解矣邪正不分有无不立拄杖抬捺虚空粉碎直切为人了没巴鼻杀活全施孤硬无敌呵呵若非大白牛山几乎安顿不得你四十余季箇贼做到今日不歇逄人生擒活捉不爱剪绺刷白沿途过桥拆桥孰肯以楔出楔惟我大白牛儿日日耕风茁月又打人打不歇骂人骂教彻只样生笨货那得有机括一笠冠三秦半瓢盛锦国临济好家私尽被伊漏洩说与汉南懒石公莫道老僧在吴越又你是丈和尚那二十余年觅你起处不得即今蓦拶相逢南海岸东塔头将谓有多少奇特原来是万峰堂里鞋套不上太白山顶剌破脚指底川老蜀既是我马簸箕三十五代之孙为什么犹有者箇影子聻又一榻萧然全身已露受灵山记欠人天福从不会与人打葛藤直掀翻佛祖旧窠窟硬纠纠似峨眉峰顶倚天残雪逼人寒活卓卓如碧海波中怒濆洪涛堆紫玉吾尚不知其何自而来怎肯作分皮分髓之恶秃又者箇阿师年将半百惯入魔宫善游虎穴疏通滹沱潮翻太白扭人天鼻削虚空舌按定当头干坤失色夫是为之巫峰嫡骨宗门作春秋之客又眼里有筋耳上无文生成倔彊不顺人情拄德山棒便打德山不会末后句用临济喝不肯临济立无位真人恁诸方塞满佛云祖雨到者汉手里一并活擒非为丈雪陈闲管总是将平报不平又弗通世情输你者汉一味据令而行用出全没畔岸倒披三玄戈甲翻却死生旧案白眉白眼使人着忙黑心黑肠余机尽换恶辣不肯人处惟凭此风若是佛法二字三生六十劫犹未梦见又初会似相知久而认不得没情面底物从来人希识住在今世门头五十季拈起那边事儿全不会等闲挝一把撒一把毒恶杀青有时截半边留半边何处不是无端被长髭头陀冷眼觑着持上巫峰放些喝风骂雨之气息又钉嘴铁舌河目童睛拈龟毛拂如金刚剑触其铓者奋斩不平直下令人脱洒无容更立一尘凭陵微笑兮狼心虎胆形神锋利兮移换干坤佛祖都来纳降款从教性命两无存又机如掣电口似盘倾开饭店于蚕丛屠龙烹凤纳方来于秦国脍兕烧豻喝下干坤陡黑机前白浪滔天秖如骂人打人不歇之色此句如何以传又坐如山行如虎恶辣异常黑风黑雨不立朕兆兮拄丈一条雷奔电扫兮其机如此把断要津五十季铁面验人直到底幢公今请上云南八复罗裙扫天地又咄你得与么没情面爱移换人家旧窠窟闹处喜捺头冷处不肯做大洋海边卖水终南山上逐鹿拈起七尺乌藤云是秦时𨍏轹天童密师翁像赞桐棺山顶樵吸尽龙池水一笑震天涯颙颙钦海宇教人不立廉纤却又拄根楖栗寻常打雨敲风佛祖回避不及堂堂六坐道场用处全没巴鼻七十七载踞海东万派流芳天地窄本师破老和尚像赞九坐道场风清月皎触着磕着令人便饱棒下翻身无处寻讨六十年来料掉不少收拾群机雷奔电扫恶辣钳鎚万国闻无絃琴曲秖一操又康氏金粟饱饫一肚临机毒恶人天恍忽有时与九曜七星结物外之友有时隄巫峰三崃为鱼龙之窟活埋峨眉一路人单拈惟唱巴歌曲至于成佛作祖底事从来誓不肯做箬菴和上同江天还松下酌茗图日移水石赚清机把茗长吁万象辉树下师资缘会句松涛惊冷露沾衣重庆酉阳司象崖法兄和上像蜀山三十载慎独不相逢弟适来吴越兄仍过海东名闻追锦水声价贯芙蓉辛卯七月十有诗曾輓公今如不记得再题上一通白法师像壁观阿挨日过八十三季无露圭角主般若堂于楞严如护目中之珠变华严像于福城似受灵山之託等闲露顶坐巖厂杖头捏定风生握断海山川活卓卓紫柏院福林禅师像碧落风前科头箕踞青松白石友烟弄云就里些些快活从不轻示于人寒巖独处无多子岸谷风回紫柏林题人牛合睡图抛下鞭绳横眠幽麓无荣辱干怀醉烟霞风骨佛祖田园兮荒衾枕天地兮独清操气可动坤维惟恐青山留不住达也闻法师像达也闻法师年方廿七坐喜弘龙树风翻受具宗缚出他知见案顿入无生国示寂于台山大似登云鹤问子安身句虹泾桥之北题思白董太史山水图玉指尖头点出太平沟壑七尺躯里怀藏乱世溪山曩予三过吴门恨未一面今读公之诗以松爽阅公之画以清澹然风雅凌夷欺青压白不下苏眉山张无垢惟苦不遇铁面衲子当头一拶沦溺在骚人队里衒卖胸襟流而亡返不知何日始记得话头也东塔清白兄行乐图天有庆云也而自不知其色以夺伦地有伯乐也而自不知其气以盖世今清白兄自蜀入吴已三十载参禅而不被禅迷习教而不受教缚优游于南海岸东塔头煮月烧枯啸傲自适真巫峰一代奇男子也是为序题行孚吴道人轮珠念佛图如问春秋多少但只昼夜百八靠定如意须弥镇日轮番指掐不师卖饼于沣阳不学台山之路下不重提蓝之风流不作烧菴之道者六十七年本色为人志不喜装模作样白法师竹间行乐图者箇老阿师居然多气志将紫柏大师一座千觔担儿肩任二十余稔偶焉歇在乱竹堆中稍换口气欢喜如来像欢喜如来玅相殊乱云堆里结跏趺不因丈雪曾相识几被人疑作画图缝像瞿昙你从何处来却坐在者里若非醉头陀人都错认你红亦非朱砂白亦非关纸巍巍独踞宝花台无限清风动地起观音小像咄你又在者里簸弄人家男女曩者屠牛肾惑乱于苏杭剖蛤腹赞叹于唐皇与瓦砾和其光与艹木争其香将谓卖弄清风调殊知彻底亚郎当十八罗汉像者伙没量阿师出入全无道理踢碎那畔空腔游戏山石间里伎俩弄尽万端济得甚么边事太平风味男儿作人何故如此达磨小像今日秖样严寒你犹打箇赤脚总为不知时节所以令人涂抹天童密师翁像发立如鹤面冷似铁捏条拄杖打人不歇凌灭临济正宗唾骂少林髓得神机如雷震泉涌恶辣似奔涛喷雪带累衲僧十二人塞满干坤无缝罅林野法叔像眉分八字髯无二色诃释迦发言欠逊去人眼睛里撒沙笑达磨不会说禅谓子得安心之诀率常喷一唾声东海万丈之波等闲竖一拳碎虚空作七八橛平生行事不依时所以称作白拈贼二隐法兄和尚像法兄谧和尚一出崃来冰凌上行剑刃上走拨乱四海烟尘扭碎一双鼻孔末后覆船于龙渊以笠为杯渡又不知要造何等事业与往来人作窝窟幸牧雨法侄善别机宜多识时务绘顶像于三秦作西川一古佛懒首座像东海于菟南山白额秖论杀人母问耳缺不惟具短血之能且有退衣之德肉醉终南第一峰应知天上无二月雨西堂像须长发短神清气大眉稜有罅兮辱在狮子群中舌头无骨兮锋芒其利如凿收得福城云总不露圭角倒提拄杖似太阿佛魔都来一按过密言律主像钵盛沔水衣覆汉南秖论龙伏虎伏不问佛来魔来师承大亮兮穿庾岭提不起之物影遗海会兮倣饮光抱金襕之材秋风妒菊戒月高筛如问春秋多少昼夜一百八欲识阿师面目堂堂独露者谁本是西川一古佛留与兴元作法锥弥勒寺兴安大德像季将六十有七做事全无固必绘顶像于简端漏洩威音大义有时种竹栽松为坎离之界墙有时接石为桥作度牛度马之佛事等闲竖一艹成慈氏之园偶焉煮白雨结龙华胜会此照付与朗如孙供到弥勒下生去邵窝庄汝扬像头戴方巾手持白拂坐箇蒲团全身太露呵呵好箇老维摩一生家业藏得与么坚固分灯溪声道元法法法无生无生法法无付汝无生法生无法亦无月幢彻了临济窟中狮子子爪牙备伏山之屯等闲放出天涯去吼震山河劫外春端鼻圆万春风骑马过寒江子夜鸡啼雪上霜寄一音与簸箕匠长松竟日正朝阳懒生彻昇霜月照人寒彻骨琉璃水结一溪冰夜来东壁打西壁故放阇黎出孟津大憨印我瘦梅含雪喷琼花不假东风力一些白上枝头新万象馨香从此竞龙蛇懒石觉聆终南山下五云垂别有搏风一鸟飞特达惯扶羊角上推开碧落活天机雨树行愚长髭头陀顶笠还赠条拄杖上眉山横该竖抹挥秦蜀露出金毛第一班哉生彻闻闲行踢出中秋月八面风生壮帝都此是老僧日用事逢龙拔角虎编须佛冤彻纲马祖巾瓶十五载今朝纲子亦如然秖缘荐得磨砖势万仞峰头续正传半生本襄龟毛拂有腾龙势兔角杖支南斗云山水悉归布袋里昆明池上月华殷耨云真实适来东海鲤入阆自成章掣起滔天浪春风满大唐鹿门彻巖观音帽子大如倚盖覆却坤维冲破三界千古法运如是传人天众前恁弄卖半月常涵霜华初爆玮环材廿稔浮荒瑞色开世以井参山谷正风扶梁上一麟来问潮海屿濯锦江分百亿都声扬天外语嚧苏玄风不让滹沱月香浪如纶结五湖佛藏道海祖席重兴万木浮不釐务者藏监修而今行满功初竣莂汝高登第一楼石林道玉寄钖松山四稔余竹卬惯击人头颅风前不许机相让正眼明明烁五湖慎独古德收机一䦆隐于农遐迩荒畬烈火镕烧出干坤旧面目照天照地振吾宗竹浪正生西山积雪银千顷东岭涛翻万树松一任沧桑世改更摇风簸雨毒鱼龙良玉彻宣拄杖一条横开竖辟若箇相逢银山粉碎是圣是凡避之不及佛祖从教立下风济北宗风齐整肃无问净彻落来锦水为寻师笑教当年马簸箕不解夺他塼子去返薅日月在江西云瑞如载担簦负笈到蚕丛正值山童击晚钟流水高山齐侧耳乌藤七尺活如龙塼镜如皓乌去兔来为甚忙趁伊禅士出闲房才伸手卷竹帘箔虎啸龙吟震大唐昭觉文雪醉禅师语录卷第六昭觉丈雪醉禅师语录昭觉丈雪醉禅师语录卷第七嗣法门人彻纲等编法语再三副寺丛林执事今古弘规出彼入此提撕本分一味贴贴实实尽锱铢分泾渭不肯移易一丝毫方司丛林职务要兢兢业业截铁斩钉辙古人阃域蹈佛祖枢机当思杨岐保寿灯盏生姜不可曲徇阿容任情取适蓦向公私紧要处㘞地一声方信再三捞摝始应知之句不我欺也心不禅人禅和子秖为腰包拄杖担阁生平事业即今走到禹门卸下腰包拗折拄杖一点巴鼻也容不得始悔从前东奔西窜踏雨肩风欠却人家许多艹鞋帐也电书禅人正因行脚之士风雅别于庸流不以荣辱干怀取舍乱意势立万夫不敌之勇以破生死心为准则且非丁一卓二艹艹承当务在风鍼雨箭剑树刀林一切境缘撼我不动又如出林狮子一心秖要杀人惹得天下人憎嫌方具行脚眼不会禅人佛未出世祖未西来一道坦然万物成现被老臊胡说起不干不净涴浊骚语使没意智男儿寻香逐气驰东往西不知肩头脚底蹉过达磨了也又有一伙恶秃不解吐气更与学人添上百二十斤担子云干屎橛麻三斤庭前柏树子埋没人家男女静明者里无隔夜禅与你参但看无佛祖以前是箇甚么看来看去看破看底人始信干屎橛麻三斤也是一场精扯诞佛冤侍者参学大旨贵行解相应直穷绝顶之顶力尽有无之无母滞见途是真参学然参而罔学如鱼之陆不及扬须振鬣学而罔参如湫之水终难卷泊成弥是二者水因鱼以激浪泽润九洲鱼得水以全神飞腾霄汉爰鱼之德固善而初未尝不以水为命也故知学不废参参不废学参而能学直造无卓锥之地学而具参冥鉴渠一物之无稽古之脱樊笼超圣位包罗万有融贯十虚莫不由兹借路经过如寿居士念佛底人务向未念之先审谛念底是谁勐然会得原是佛念佛既见佛矣可谓三际平等万法一如释迦说出许多固是舌底无骨弥勒不吐一词原来笑里有刀懒石维那衲子不怕穷愈穷愈有趣穷到彻底无犹得无之力无无一法中如鹏而有翼摇荡太虚空擘海取龙饐贵在物我嫌因嫌全其志佛尚且不为岂重祖苗裔千七百葛藤彳真亍是呕哕气三贤十圣流悉成鬼活计应用便知有顷尔超调御放旷万机空举止皆佛事过桥拆却桥逢场便作戏横亘十方中一毫头上立掴倒须菩提踏翻维摩诘不善说法要惹得天花坠静明无底穷所穷犹不唧分付聆维那莫穷在无地风窦副寺执事之任以果决勇断为良柔和善顺为则眼亲手辨于量茶数米之际真参实悟于吐故纳新之场卓卓尽天真头头契本有爰乱艹不可惜剪八皮且度弗齐宁教厌恶于初机漫莫引嫌于后世得不乖乎辅弼失不愧于自心冥鉴秋毫是为道用储粮屯糁节俭丛林手眼藏锋母令渗漏鍼札不入临机弗让一丝操守连绵辄便赤穷到底如斯谨慎彀齿相关发一机而群机尽伏豁一牖而众牖俱开彻体风规为通人爱实因刚柔勇决果断成褫琐琐碎碎做来丰丰隆隆拈出百灵拱手千圣攒眉佛祖站在下风堪为法门英俊智幻禅人诸佛于无中唱有兔马有角列祖于有中谈无牛羊无角静明向牛马队中据一条白棒扫除从上知解截断今昔有无拨转天关真机独耀兔马所有本有天真匪从外借牛羊所无丰神自若讵假他求应知线雨系枯桩片云横断岭色色称提本分头头竭露自家苟非用力于睹闻之先安识有无无有之机会也锄月禅人秖缘行脚苦行脚快心多形影垂风露机清似太阿藏锋于宝匣万籁奏笙歌漫莫轻拈出留来斩佛魔不多禅人先圣有遗言修真心履践时弯智慧弓默架灵机箭射倒无明山搂碎人我见堂堂独露底千古为龟鑑荷担传居士参禅贵玅悟莫循道理路蓦地忽知非佛亦不肯做学道莫执着一种平怀箇脚跟点地时自然活鱍鱍欲透生死关捏定死猫头摸着娘生鼻眉毛眼上浮踏着自家底头头总现前穿衣与喫饭闲坐困来眠补石禅人了生脱死句捷健疾如风一念绝情想萧然与佛同力明差别智漫莫合顽空动静闲忙里绵绵日用中守初禅人奇异风光古迷离一念差灵锋刚似箭障雾活如蛇意路虽寥廓情尘被物遮分明在者里何必外寻他彼岸禅人万籁无平仄风嘶去又回炉烟初吐出香喷鼻头来坐久忘伸腿行忙懒着鞋启帘时一望春色上莓苔雨树愚监寺不荐当阳句徒夸鹢万里蓬吞四海风缆拽千江水眉稜撑日月气焰遮天地语默涉离微洒脱钦寰宇子寻入嘉禾展布单触礼提起今日事忘却陈季底不重子英灵讵贵子行履言外秋风生句下波涛起滚滚复还来惊讶东海鲤崛起吞云势展出摩霄羽扬眉瞬目中人天追莫及慧舟禅人海以无涯鱼龙豢焉林以幽邃虎兕栖焉禅以空寂衲子趋焉稽禅之一字囊藏天地该括百灵陶冶圣凡吞吐万象微尘历数莫不于此讨误分迷三有哲人悉向是中披肝沥胆以觉觉斯批剥物汇道箇麻三斤干屎橛令汝满肚生疑千没奈何万没奈何奈何到用意不及处㘞地一声魂惊胆丧到与么时海山莫以喻其深岂独鱼龙为伦匹即我髡夫释子尚滞一隅真乃圆性达人始做得一番麤造耨云禅人自少林面壁之后断臂负痛以来鹫岭之风似有所託至唐宋来异见蜂起谈心说性罗网多端而禅风一变也嗣后元明间枝繁干众削兔角以鞭挞虚空搓龟毛而抟缚万象移岳盈壑百计千方活埋衲子于无底深坑卖死猫头于绝闻之域而禅风又一变也种种奇抱条条乖张弗参禅而禅满肚不悟道以道多途回视二千季前不值半箇低钱矣噫嘻风之变禅也非禅之变风也间有一二隐于石艹根下惟待气息而已讵肯蹈袭庸人希冀龙天推出而鱼肉当世者哉既婴此际就是释迦再出弗敢手援其溺逆睹梁天驷马何追汝既奔腾万里来吴南海之滨欲吾一见既见矣切须领取未晤时底面目漫莫效者般虫豸向闲门破户学伊短贩之流有伤风化熄我祖灯也瓦解居士病中乞语此事如人病相似寒有十分热有十分热有十分则病有十分病到九分九釐上被寒热二魔攻极蓦地出一通白汗浑身庆快觅从前寒热之象了不可得参禅亦如是疑有十分悟有十分悟有十分则成佛作祖脱死了生工夫做到九分九釐上蓦地打破疑网子历劫无明冰消瓦解一切恩爱男女田园屋宅悉我闺阁中物故高峰大师云我三十年始做得病中工夫古者有三日不病祈祷求之稽古人深得病中意趣何也病中无一切攀缘妄想大好趣进所以道病乃众生之良药适见居士病此一番语言爽快秖是不曾病着未病者若病着未病底翻笑山僧此番说话亦是病牧牛歌示芥山禅人行脚子状如牛天然快乐饮溪头短笛一声风里落头角参参气力大紧隄防漫收约莫教劣性由他作忙忙蓦鼻拽回来驯伏时难定价哉穿荒畬凿瘦亩良犊不假鞭绳搂勐然耕破太虚空大地山河无寸土没畔岸绝篱藩天为廊庙地为栏任运腾腾独自箇悠悠惟傍水艹眠羡古今种田客者样畜生诚难得虽然蹄膊一般麤毛色青青分外别牧牛儿高着眼芒鞋耳爽牢牢绾白云芳艹漫悠悠勿逐霜声星月转十二时歌示寒暴书记鸡鸣丑无限风光尽漏逗平旦寅万象森罗眼上横日出卯见得分明犹未了食时辰拈来色色尽佳珍禺中巳此外别无一星事日南午应知大家在里许日昳未六窗开合绝忌讳晡时申更有何处不分明日入酉门风峭俊关乎纽黄昏戌检点将来无一物人定亥者里别成一世界夜半子堕在貍奴窠臼里补石禅人参禅人不得彻悟者秖为禅忒参多了所以廉廉纤纤不能克证病在比拟相似讨句凿奇斗百艹机胜者为了当此乃禅病也纵参到弥勒下生终无了脱上古以棒喝接机见衲子入门便喝先拈出箇胶盆子令伊手黏脚滞又有衲子才入门便喝要试善知识法眼精明是证非正善知识辨得是宾是主随便一喝而学人识此善知识是箇孤峻底便抵死不放五回三次向白镝芒中另辟一路此乃正因行脚士也今时辈不管是宾是主知解悟解但讴得几句诗便以冬瓜印子一印印定秖图门风热闹五百一千赞为丕振殊不知灭裂法门悉此类耳汝于秦蜀侍吾六载尚依依稀稀不肯立箇决定志今既万里南来酸甜苦涩无不备尝快趁色力强健把作件事做漫莫青黄向人嘴角边讨些便宜便去装模打样诳神諕鬼饶伊聚得百万众不明大法终是依他作解非吾种草若听老僧之言铁石做去必不相赚一语未通参一语一法未透学一法究到彻头彻尾处没星事干怀始名通方作者亦名无事道人释迦近傍不得弥勒求出无门得大机显大用岂与比拟相似之流同日而语哉慎之慎之完白禅人此事最现成极殊丽齐物我一往来穆穆然如天之高地之厚日明云黯火热风凉能育万物不以万物为侣弗假安排而绝颠沛渗漏透此关者洞见本末脱或未知须谛审谛问此关键从何处发生已生后又是何物于中摇摇此便是生死根圣凡舍如汝本蜀人未来时将谓吴越有多少奇异山川浪以浮根妄想测度于中模写得极成现最微细似说食人而终不饱及乎亲到一回山虽崛峻不过峨眉水虽渊秀不及锦浪较彼前想元非是有此事亦如是又如金屎法未觑破时如金已觑破后如屎你从今日确其志愤其气把作件事做到无下手处勐然省得天赖之以清地安之而厚昼信之明夕协之昏说箇此事犹是不得已安底名祖师云真性心地藏无头亦无尾应缘而化物方便唿为智造到与么时节始知入泥入水为你且道老僧眉毛还在么笔头点出千峰色墨体犹凝万世香龙渊吼天禅人数罟不入洿池鱼鳖不可胜食也斧斤以时入山林材木不可胜用也适法门蹂蹸之际丛林凋败之时仗庇力量男儿挽回此弊滹沱幸甚古者有深云不月之地鸡犬不闻之天产一俊材自不知其寿几何许忽得其人枝可为架海梁株可为擎天柱而渤澥千寻之内鱼虾不及之所隐一灵鲸自不知其姿质之成翼可以摩云汉气可以动天地如石头马祖之辈颇取法焉且罟斤之不善乃渔樵之咎也衲子之不法师家之滥也夫为祖父田园之苗裔堤岸不可不牢薅芸不可不进根麤则花实叶茂则穗肥法门赖以光扬颓风借以丕振上不负鹫岭之託下添曹源多月矣勉旃勉旃剑锋禅人陈蒲鞋记临济为大树再参黄檗折云门足激嗣雪峰门墙之下不肯涂胭抹脂古之奇人也青狮翁以龟毛拂付贫儿汗臭衫施丐者今之奇人也是二老心知法门将委撑拄有人郄恨撑者力之过翻正为捂适瓢笠南来汗垢腻甚不惟出力相帮且笑破两片唇皮矣政瞌睡间偶剑锋上座从龙渊来欲法语还楚故引从上没来历涕唾作送行语倘到鼎州相见喝风骂雨周金刚大好与他按下云头厮挝一上始不负我龙渊龙子龙孙之牙爪也嘱嘱醉云禅人参学人不怕死得活不得只怕活得死不得设死了活得三千七百输你一筹倘活了死得且毘耶室里能有几人或云此事不在死活里若在死活里则孤负吹布毛竖指底二老子然死活二法乃断常之见脍炙之语噫初进门者不得不由斯径也若箇血气男儿直贵承当不贵生熟熏习苟承当得随处便疴捺着便屁臭遍天下使具鼻孔男女乞命有分单此一橛无第二门近来禅风委脱侈嫚多端贵以诗声尊乎文翰眷眷于奖誉之表碌碌无服膺之材既为行脚人切忌作朝晴暮雨之徒有伤风化负我负人流落在佛魔队里醉月典座箪瓢屡空衣若悬鹑具变生作熟之手操截云煮雨之权四两截菜刀利如金刚剑一双穷相手秃似五须弥成褫老僧四五年来不以劳而易其志弗以进而退其趾适又捕影于南海岸上福城山中诉历年碌碌之苦意谓行门有做完之状洒洒然如突云之鹤落落地似解缆之舟惟苦不曾将衣线下事抖擞一番故老僧撞着磕着仍是痛骂痛打总要子放下许多般气息维持本地风光追淘沙去米之踪露踢倒净瓶之用勉旃勉旃尹生禅人衲子家做到彻头彻尾处㘞地一声鼻孔原来在眼下举手便罗龙打凤攘臂即捉虎擒麟与佛祖争其光日月夺其色就此界而移他方世界于一毫端许不起座会五百僧伽于弹指间动不乖心静出窠窟故曰无上大宝从我意生身里发现且道未现时是箇甚么权宰韩文学尼父老子掌无功用之拍眼操没絃调之希声所以道洽古今德配天地形神爽拔廓落无依盖处于忠恕之庭饮于良知之府少有动静无非我闺阁中物批剥万象摇动两仪谓知之为知之不知为不知是知也此是良知底知字非知有知无之可侔谓加我数季五十以学易可以无大过你看他安身处得与么绵密稳当不从智识测度中做去向艹窠里辟出一条通天大路以透长安余悉居长安而觅长安者可不慎诸佛事为雨西堂起龛师以杖指龛云者箇所在如山之峻见之者无不愕然似水之汹睹之者无不兢栗子是了山水债底因甚住却请出门外泥深濯脚举火云四十年前抬脚不起非为力微还是肚饥四十年后放脚不下不独神王翻为过饮今当四十四岁振身千仞冈濯足万里流以火炬指云恨无可賮聊具把火以助沿途之费为通天老宿火嘉靖壬午示生顺治庚子入灭一百三十九年皎洁莹如秋月而今扑地行忙故使人天恋慕休恋慕今日奉上一把火烧得须弥粉碎海水枯涸白藕花从火里生贤劫位中添一朵为心田副寺火司库有年弗敢狼借一屑逗到今日今时连自家物护惜伊不得老僧助汝一把火烧得七花八裂好生收拾那东西莫教沿途露一丝费隐法叔讣音至拈香电光里走剑刃上行六十九岁弗存轨则明如昼黑如夜一四天下藏不得制严统清曹源紊乱之风集键鎚使衲子偷心尽歇侄通醉曾受耳提面命之私万不敢以佛事人情作酬恩之则烧霜煮雪大寒天衣裓驴年泪未干偕众烧畬值一枯骸以农具挑入火中傍僧云请举火师云汝是谁人枯骨撞遇老僧火烛拈起如玉如银未卜是僧是俗臭烟蓬㶿如云火色轻清似浴秖缘未透劫波所以犹有者轴且喜今日晴明不然都成陌路顶门具眼衲僧未免此番熏郁从兹得大总持从兹全体独露掷火炬云天地未形汝是谁灰飞烟灭是何物昭觉丈雪醉禅师语录昭觉丈雪醉禅师语录卷第八嗣法门人彻巖等编书翰复茆坡燕居兄古宿云凡接东山师兄书未尝言世谛事今接茆坡师兄书未尝言佛法事似出古人一头地也敬复与破一禅人竹笻飞过关岭几被雁阵所羁偶闻上座有结制解制之言不知为谁之活计耶适居易薛居士云臭口一张横开面上系万峰之子老僧道时万峰老汉妄谈般若生身堕拔舌泥犁地狱伏乞垂手一救不致师资两相辜负复咸若佟护法八千里路附以鸿来欲贫道掣转芦头帆临泾岸起渭水无丝之调速女娲炼石之风日拊髀思弥增颜汗翰云未了公案忆甲午冬贫道至汉城初未识面将谓有多少奇特既晤之后原来鼻直眼横此便是第一则公案也又节日营斋贫道领大众及戒超玄素二上座茶次公指柑子云者箇要下手贫道预拈一枚分作二分一分奉公一分自喫此便是第二则公案也又观梅次公云此园甚小容和尚不下贫道指松竹云他二位聻公默然予呵呵大笑而出此第三则公案也稽此数则公当时当面放过经今四载复又从新提起欲贫道归来了却公将谓别有道理也耶又谓巴护法发心修补恨贫道材同散木黐于越土弗疾缩地来前俟潮翻锦浪绿卷吴风径上十八滩头揩星洗月一日钵盂两度溼如何复念祖高居士接手教知居士善识其病第未审有病不病者存乎其中苟识不病焉用医为设或扯艹凑篮似多了一番手脚且尽大地人以病攻病惟释迦老子一人余悉错认汤头误加引子长年滥在病窠里吐故纳新弗及㘞然一瘥稽此病毒非圣不亲非凡不近若作病观翻成病肺今居士欲瘳此疾实以告之慎勿外援莫于内讨任运逍遥随方体认倘服此剂必听其效不假功勋忌口而自然成一片大光明藏矣到此始信我医家之不谬以显吾国中亦有病此病者谨复复汉中静明懒石首座来稿阅毕悔当时不曾与子道箇末后句直使滹沱一脉流入秦川令终南山中大小峰峦讨脚跟不着一等恁么时候母教点滴渗漏为珍复潼川永伯刺史来翰谓不复究性命之源知居士日应万机不肯空度于浣花洗柳处欲见薄书为事之人识其人近其源则性命之涂不远矣与么究去似多了一番手脚不若忘其源而造未始之地如潼之汉秖隔一两道溪山耳第致君泽民之心乃忠恕无用之用若此谨慎做官即是做佛任他千重百匝默运于一毛孔中九结十使照归于半微尘许故回得之如愚参悟之曰唯到与么境界那许余习起种种纷飞之想而判作两橛哉恰好就公私日用处与张无尽李遵勗手眼共辙囊橐古今佛法世法一稿招定始信吾宗没一点奇事也复非眼刘居士接楞严直讲一书知居士善收忠恕之风会使融通之舸帆悬识海浪泊中流法门幸也然楞严玅旨原为尔我血气男儿入路捷径向一切事究竟坚固庶潜符密证关捩全输不列旁门一超直入云汝暂举心尘劳先起道箇直早曲了也贫道既秉教外之旨务以本分接人万不以陈汤馊饭滥膺奉上恐居士向击钟验常绾巾示结处亲证净极玅圆紫金光聚看破灵山一会引蔓牵枝处处绊人脚跟使寻香逐气之流钻山透海背觉合尘不肯矍然一证受用自家境界务以寸木架层楼浮沤撑巨艇今不慧不惧诸方检责直以狼虎丸一剂用瘳陈年固积打翻漆桶子底回观语言文字悉为游戏之场到与么时横讲竖讲一任安排岂独直讲者哉山缁浅见若此不知高鑑如何复明珠院主一箬东来比拟走贺奈缘草履一双耳鼻尽脱惟恐赤脚两板唐突大方也已适读手翰不觉霜花结草月吐新条汉水冻无边之声秦云避广莫之野末问拄杖子与鳖鼻蛇是同是别贫道道上座性命也不顾然此业畜毒气甚重自古迄今不知害却多少人来上自拈花下至今日三千余年无人举着公今一见切忌保爱勿使螫人俟春风转脑百艹扬眉亲来与伊断却命根不致趁风云为殃作祟抱守明珠也上万峰老和尚启磨烟写竹疏通云外之风屈指焚檀曲尽穷儿之丑十年败阙一枕烽烟秖可自怡不堪呈于座右恭惟和尚身安盘石兀坐棘林捏聚打开翻成狼借弄峨眉月于三崃锦水西流剂不死药以全川魂芒再复幸天星有在雨露重霑陇外霜花竞先斗丽通醉根株丘壑质本樗材媿智识以无多亵宗风之运季谨具土仪数色用佐膳需归期在迩余容面禀不既谨启又甲午三月十八日命上天童代扫逾秦历魏泛泗来吴三周寒暑始近塔前其荆蓁塞道白日亘天云驶吟风铁蛇卧水山色如退乳之牛泉石似离群之雁焦寥贯日满目烽烟拨转芦头缆系檇李值起伯孙居士请就家菴清白师处重刻全录越明年丁酉夏毕工别集俟和尚钖临再梓稽江南禅席古风尽忘济洞二门情同函矢凡唐宋诸祖庭悉被一代主席者遗为子孙有破沙盆抛向搕𢶍堆头黑漆碗偏作觔两传持且吴越四众一闻神御旦夕倚云目不少息众乡绅敬修公启恭迎福祉仍扫东塔云榻祇盻来临咸冀弗忘前帜特非通醉斗胆有屈尊慈万里翘企仰惟俞允临楮汗漫切切依依不胜恐惶之至谨启复菊溪王府尹钧旨谓于没交涉处被和尚惑乱一上想台前乃昌黎复出贫道假大颠再来故有此番酬唱又谓风穴铁牛公案卢公是牧主是假令二俱不是如何即是情知台前于此着忙故用假令二字也昨上堂中风穴公案已评判明白兹不烦录若论转身吐气台前可再入草堂如韩老觌面荐得设使带来恐途中被楮颖二先生夺却不惟公自钝置兼累草堂亦不唧熘也明晨若往首座万不向门前扣齿上双桂老人捧读法旨云有木鹅展翅之兴苟非深山而不能延其残喘大隋之有白鹿也且年临耄耋时势浮沉非附大郭而不能乐其桑榆太平之有昭觉也然醉之拓昭觉意有在焉故负炎翦茅赤手洗井一不枉五百年之祖席二为老人退居之所非醉自活耳又幸阖省有司绅衿士庶无不瞻云以待复商之离指澹竹躬迎至省始歇其志若谓寿塔亦昭觉方成体统敬走报闻候听的音以便趋迓复佟汉符相别一稔将谓毒气塞满滇黔偶接来书大似鼓货郎汉子未知卖却几许肃杀几何既善承当无非佛事何必左之右之弹压今古然前辈秖是箇不省事务底人所以惯得其便好事者录上传灯而灯果可传耶亲切处道来始喫吾棒复电书侄知上座足下生云会二佟于昆明池畔如佛印之友眉山也古人道收拾士大夫务以法令为先钳鎚是要取信一时美流千古傥循情取适何处更有张运使碎溺器于兜率耶嘱嘱行实月幢策眉领众入方丈请开示行脚师曰家丑不可外扬幢曰大众正觅丑了不可得师曰予乃内江人也俗姓李母姚氏生万历三十八年庚戌十月十五子时初离襁褓礼古字山清然师为徒情性沖澹于世邈然因读法华经乃至举一手或复小低头皆以成佛道予默计曰成佛与么易耶遂质本师罔疏其问中心尚怏然似有物塞遂上峨眉山值一禅者谈及金粟密云老和尚门庭孤峻卓有古风复举僧问云门如何是佛门云干屎橛予聆之如怀劫石直入西山参鑑随和尚问乃至举一手或复小低头皆巳成佛道意旨如何随曰我者里不重机锋转语一味平实商量予曰干屎橛作么生商量随不答时年二十就座下顿圆戒法又至了凡师处问从那里来予曰水边林下凡曰曾撞着人否予曰见一伙骑牛觅牛者凡曰那箇是你不觅底牛予挺身卓然而立凡曰恁么则犯人苗稼也予曰谢师答话癸酉冬仍归古字山掩关阅诸家语录似银山铁壁每日如痴如兀才打起精神又被昏散二魔纠缠忽灵筏兄从江南来谭及破山和尚荷金粟衣钵入蜀予便出关去一见便问昔僧问云门如何是佛门云干屎橛意旨如何师曰胀坏了我饿坏了你予曰疑杀天下人师作卧势云老僧不参禅秖爱伸脚眠予愈疑骇动静似一箇有气底死人凡入方丈斧搜凿索火炙汤沃无札鍼隙因问香严在百丈问一答十问十答百后见沩山一句父母未生前话却答不得过在什么处师便打予拟开口师又打予曰咦师乱棒打出胸次中越发疑翳如坐在千尺井底出不得相似一夜因倒穿了鞋脚套不上拟伸手拔忽然勐省肚腹中如掉了一块石天明入方丈师问你棒疮发了予曰脓滴滴地因留坐喫饼师举赵州与文远斗劣不斗胜机缘州云老僧恰似一头驴远云某似驴胃州云老僧似驴粪远云某似粪中虫州云你在里许作甚么远云过夏予便拈起饼师呵呵大笑予仍置盘中一日侍师游白兔亭观瀑布为予更号丈雪书偈曰画断苍崖倒碧岑纷纷珠玉为谁倾拟将钵袋横拦住只恐蟠龙丈雪冰遂入记室丙子秋辞师参天童至万工池值密师翁横按拄杖坐石予问相见了也翁便打予曰万里趋风乞师一接翁亦打予一喝便行翁赶上和行李打脱至晚入方丈大展坐具翁合掌予收坐具翁拨椅而出予曰已迟八刻翁便打予曰盲枷瞎棒翁曰有人喫在予以坐具作舞而出庚辰十月十七上太白顶拖柴因竹签伤足血迸污地众都归尽惟澹竹兄同予在后问正恁么时如何予曰血淋淋地竹曰苍天苍天予曰你为甚叫冤苦竹曰东家人死西家助哀予曰苍天苍天竹负柴而去予拟行忽听梆鸣声震山谷予平昔碍膺之物嚗然自落积劫未明廓尔现前归堂浴后进方丈曰通醉适来少有些些快活翁作听不清势予便打两箇喷嚏翁打云那里失利来者里拔本予又两喝翁连打云翻不快活了予拂袖出时维那达变兄问闻兄踏断草鞋跟是否予作女人拜变作一揖予曰旖旎峭俊嫂寒逼未梳粧一日万工池挑砂次翁曰好担土予向面前一倾翁便打予取畚箕翁以脚踏着予两手抔土放箕内翁呵呵大笑予拽箕而去首座石奇师曰闻你今日惹了一身泥水予曰道甚么座休去予曰也是偶尔成文翁每与语征酬无忒辛巳七月十九写辞偈呈方丈云折苇之南泛弱河扬眉已涉万重波贫来久矣无锥地拨转芦头唱凯歌翁接袖却再展两手予曰将谓别有那翁便打予以坐具拂一拂而出至金陵天界寺因师翁有沩山之游予候久之偶雪峤大师钖祗陀林予去礼拜师问你是那里人予一喝师闭却门予曰只得与么去又写字次予曰乞大师字一箇师曰拿纸来予作呈势师休去予拾副字而出壬午中元闻师翁天台讣音至始买舟归蜀至开县大宁寺值本师问你从南方走一回带得什么宝物来予竖一拳师曰别我七八年一点气息也没有予曰若有气息则不归了师呵呵大笑佛恩寺竖大殿师上堂予出问古人拈一茎艹建梵剎竟今日新佛恩意作么生师云八方有道归王化四海歌谣贺太平予曰恁么则石花山畔金声振惊起丹林双凤儿师曰着予作鼓翅势而出越明年甲申十月廿五日因老母高年尝有书召予辞省亲师出源流拂子信金予执意不受师曰此是从上来底非老僧杜撰予遂受之山僧生来踊跃淬砺不明誓不休奈因资质迟钝奔南走北讨多少生受闻诸方有一明眼宗匠肩风踏月倾诚请益日无虚侍于中败阙不堪纪录今因诸公殷勤讵敢吝辞出尽二十余年丑也天寒勿劳久立一众跃然礼拜而去昭觉丈雪醉禅师语录卷第八昭觉丈雪醉禅师语录昭觉丈雪醉禅师语录卷第九嗣法门人彻纲等编偈上送友还蜀丹林彩凤涉离微翼羽时成疾便飞气宇频吞山海静摩天高驾白云归入蜀擘破南天入崃河凯歌声颂冷江波而今顿了江湖债悔笑芒鞋喫苦多卧佛世以眼见作肤猜将谓公犹睡觉哉秖为婆心倾法乳全身放下枕莓苔早梅瘦骨冰肌放岭东离离偏欲傲霜风馨香特地穿巖壑历历新人鼻孔中法派通彻真常性机圆宇宙香光辉今古用一月印千江汝州礼风穴沼祖塔肩担少室乳峰青穴结风巢海浪停活捉铁牛眠汝水天高门户月为扃径山礼玅喜杲祖塔触目参天栗棘蓬数峰秋雨杂秋风当时秖为闲狼借万古凌霄双径通天童礼密师翁塔金刚体骨自如如露战书云径影麤十二时辰为使役天长海阔共扶苏寒光炯炯射玲珑日浣双池鑑万松一四天下人影现密云弥布太苍中巫山十二峰头月捷雨分云拜影堂一窍不通真嫡骨善春药臼古今香金粟礼石车和上塔吾师设利满溪头康氏徒劳问白鸥九十九峰藏不住汪洋水上结蜃楼普同塔人人有条穷性命东掷西抛几万季今欲一遭总收拾不知那箇先悄然东塔一段虚明千古意巍巍独向云中立虽然是箇现成底要且令人觑不及示芥山禅人养得子湖狗一只率常秖是要人喫不知那箇造化低撞着直下丧命去示望之归居士半言塞满溪山角点墨涂开未兆天别有六花撩乱发憧憧和月爆梅边赠兴善馥生师松声竹色报深秋发我无明水一沤拽杖旋风鞭万象虚空欢喜白云愁双镜池焯爚干坤今古梦辉天鑑地绝疏亲忽焉动着些些子物我人天一色吞玲珑崖日对烟云吼怒涛风前句子势沖霄天然穴窍无雕琢万古玲珑格调高铁蛇关昂昂赤骨卧松轩气宇频吞万岫烟珍重四来云水客勿遭毒中惹人嫌拦路菴谷尾遗风拂石城一条平路冷溪声支茆镇日凭公验不是其人不放行赠别峰姚居士楼头山月泛钱塘古柏苍松汉外香觌面拈来酬鹤叟不知杜宇为谁忙赠素寰刘医士坐在十字街头发卖阿伽陀药病与不病俱来和根一并拔却病中示石剑禅人镂尽枯肠刮尽脾了无一物与君持亘地塞空底气色换却阇黎鼻孔儿示慧觉禅人风雨堆头拨艹来临机一句口难开拦腮噼嘴血滴滴漫把空拳作谜猜示天鼻禅人衣霜拂雪望炊烧万颗须弥一担挑声满角桥风满树柳头新月放梅梢别易修施居士秋心半醉在钱塘月影婆娑挂上方缆拽一声回岸远楫芦五叶一花香再晤文初兄峨眉山月皎如银捷露飞来访旧人语默弗通先话堕道峰从此竞南询号孤渔兄还广陵风蓑雨笠战蜃楼渤海烟波一棹收满盛鲸鲵归邗上空余月露点沧洲赠常山李总戎倾盖相投忘彼我等闲一笑主宾分倘然不负灵山约伴我跏趺到五更赠咸若佟总戎十字街头坐片时眼声耳色出良题命余做首无文偈或恐人来读作诗与若斗韩戎府我来尘世老无缘秖爱山头静打眠今日被君知住处此身不值半文钱寿澹竹法兄帘前石笋笑春先干夺山河万卉烟雨露弗沾风味别心空节操色长妍椿园鹤舞云千树海屋筹添月一圆菽水堂前清影瘦撼风撼雨到驴年送永伯项剌史任潼川君乘桃浪入芙蓉石雨烟肥乱木中瑶艹参参香雀舌甘霖数数洒蚕丛鞭随日影穿幽谷骥似云奔吸晓风直造峨眉峰顶上高攀月桂当柴烘与宁羌蓉山李剌史忆昔襟分在鹫台离离东海作良桅拂开境浪千层雾喝退情云万象开古岸不移烟幕幕珠帘常挂月筛筛倘还记得拈花事替我从新举似来别雪臂法兄孤志同云鹤萧然鬓欲皤半生湖海债一念顿消磨钖荷嵩山曲囊收鹫岭歌竟登泉石可煮月傍巖阿送灵筏法兄占断烟波客腰包出岭东轻云浮古渡荷笠步沙中钓弄长松月帆悬锦水风龙桥河下鲤队队逐于翁终南山示耨云禅人放眼干坤别萧然可系瓢泽肥知壑远岚尽觉天昭溽暑泉犹冻深秋叶未凋更探言外底烟浪共云烧送石云禅人还蜀拂袖凌霄汉新新渡大江钵吞千嶂月云溼一身香眼底干坤小神王宇宙长半肩风冷澹步步是家乡寄懒石首座一下终南山昼明夜暗焉无心歌白雪有志且耕烟月上千峰醒云归远岫眠等闲披万象一笑古今传送言远王司宪入蜀说起蚕丛路攀萝似上天云梯千仞接风磴半空牵汗马嚼残雪甘霖洒剑川倦还留玉带千古镇嵋巅赠东塔清白兄危楼矗矗建于梁历有胡僧借祖堂一指弗劳重再竖双溪涵映古今香傍檐秋露钟敲碎泛月篝灯日吐光此际清公亲履践浮图面面倚天长上金城本师老和尚一箬遮头逐晓风量烟度雨上天童几曾挨落天边日每事奔驰状若龙踢出南山千丈月搅浑大海半枝笻代师九拜焚香后万古玲珑石卓空子夜送费老和尚入福严银河滚滚月初浮群象奔竞拱蜃楼拒定三关玄要别横拈一杖古今雠镗镗鼓乐云间奏点点青灯句外篝黑白未分前底事蟾宫独露语溪头次詶埽菴谭护法适以青莲种上流通身泥水恨无酬晴翻烟雨风初度绿满南湖叶未秋句底千山泉石响文惊合国水云求伏惟艣櫂机先掣共泛曹源月一舟次詶公愚屠居士日午鲸吞海浪来弥风古雾泼天开湖增万顷烟波色句领千重雨露回语路惯逢金战出机清常见玉鞭裁明明一道辉今昔未敢重撝恶辣鎚移居别洁菴孙居士日午持竿泛小舸满乘香饵钓烟波善敲玉柝情弥远惯使风帆兴转多捷迅惟凭三尺柁放流斜挂半边蓑适将虹缆当空系抱月眠云露一莎复振公翁居士踏断谿声古路遥相将惟听野山潮单拈向上琴书冷一笑楼头霜雪消格外抑扬开酒瓮临机施设把猪烧等闲伸出拏云手大整禅河欲断桥复𨍏轹严居士青山不倦枕烟霞一笠萧然曲径斜为惜祖庭寥落冷洗清灯燄上繁花喽嗖吐尽三生偈漏逗初惊逸兴赊啸傲不知中夜雨峰前明月过谁家复端鼻书记自从搋破狐疑网竟入深山煮白云尽有晴峰堪钖驻且无余响洞心闻野情日啭三千曲妄想时消数十分月影花声闲啸日一联香雾醉斜曛复溪声首座艹鞋高阁白云际一䦆生涯宇宙长月挂风巖云影静雪残林壑响声芳浓煎白水饶清富熟蓄秋橙待晚香菜叶不将溪口浴那流名去播诸方从军行烟云醉骨逐征衫箬笠戎衣度岭南兔角杖成平寇戟龟毛拂作赶山鞭肉边饭浑三餐饱脚上泥和一觉眠惆怅汗颜何日洗高提祖印绪南禅赠戒超藏主烟雨楼台似画成情峰回合澹幽清一声短笛云中落多少人将布袋盛赠达中主人歇得身心与佛同寂寥堆满半虚空谛知鹫岭分来事秖在逢迎一笑中寿金华南禅律师七八十圆桃核子时而放叶糁金华秖因律主善收拾所以香人齿舌牙送雨树禅人折脚铛儿掉得回逢山烂煮白云堆嘴边莫教闲狼籍恐蚁寻香逐气来示玄素禅人锄烟削石住山阿一篾腰缠气力多铁䦆三斤锋似刺白云翻转几偏坡示慈和禅人傍箇烟村枕箇石旋编茆艹且为家籓篱不筑频来往澹澹烹泉煮瀑花輓龙池万如和尚十季旺化在荆溪石艹霜巖悉发知一旦铎声云外响四维松雪雨中披长廊独演千秋月遍地闲歌一字诗收尽烟波山海秀巍巍坐断古龙池福城次白法师自励韵时刚晦迹入云堂满目椿烟挂上方奕叶半从空里绿灵根偏向句中张弗随浓澹香千古独枕疏狂月一床脱略秖因多傲物霜霾雪卧总无妨寿念祖高居士一自终南下艹堂俄经角里晤长房屠龙剑已呈龟六跨鹤碑存白鹿乡诗削乱峰青点出句因三祝月华香顷焉桃浪惊千尺万壑云归蹈上方东塔大悲阁工竣和谭埽菴司成韵送高大夫玄期寓公两护法入功德林并赠念祖居士廿四年来句义深伶仃崛起足追寻虚徐石压云千叶料掉风规劫外心信以万斤充佛国孝余八斗进檀林始终一句分明举留镇东吴咏古今送二隐和尚住龙渊二十年来驻海南偶移短棹下龙渊冲开白浪乘风入紧握丝纶带月牵引得骊颔浮水面却随渔火宿芦边不将云饵惟公玅万壑烟霞一钓竿示绳墨禅人千载奇逢一着棋莫耽犹豫起狐疑抽车拽砲输先手不致河头卒马疲送镜堂老园头圃里殷勤六载准一朝穵断锄头颈执柄走过三千里惊起鱼龙就地辊次大冶法侄潦倒风云备苦甜箇条拄杖惹人嫌而今更进深深处苕帚柄儿懒为拈寿进善刘居士汉水湛如蓝悠悠鑑远天无心生万物星月把筹添送绳吾马居士入蜀城头羌笛闹喧喧万里声闻艹木寒匹马高飞云外赏烟尘一扫露长天与瑞吾王居士知君久熟长安道得达长安景色优无限虚空包万象一泓秋水照阎浮示策眉智成衣春风昨夜吼沙滩吹杀虚空作两边即欲请君鍼线补就中长短要君添山居病肺年来懒操琴归田幸喜震雷音老农堤岸多坚固禾亦青青水亦深布衲横眠千嶂月䦆头枕破万家春住山句子轻拈出惊颂啼花鸟一声瀑声繁泻冷筛筛乱艹蓬撑万象开折脚铛安三箇石煮茗烹雪笑松斋断岸沙禽啸转生伶仃跌落为谁听溪咽何必多饶舌弹压江湖秖一声枯木巖前树斗烟陈季不打葛藤篇高眠不审关山月露滴猿啼始下帘门前乱洒千株树屋后频堆万颗山木食艹衣亲识得许多富贵别人间东塔次詶埽菴谭护法经年病肺古溪头瘦极惟期药饵留消得眼前多少事苍苍两鬓日垂秋日倚枯藤畅野情寂寥满径怯逢迎闲舒两臂摩空去摘月和云煮福城次詶酉珊周居士罢钓归来枕石头炊烟煮雨暂迟留溪云每惜沤花迫远浦风还绿一秋山水图云长水秀抱空斋万叠争攒天外来冷翠欲流霜正白枝枝红叶似花开号夔生禅人鱼复州头一足鳞天教生子在夔门伶仃放出三巴水滴滴涓涓尽楚源号心池种月风恬浪静句先施万里晴明月印之试问根生何自种无边瑞色吐心池号补石彻冶阿谁触折青天角劳子炼石而补之不假功勋成一片苍苍迈古盖今时送懒拙禅人之福严杖藜初下仰山时十八滩头水色奇蹉步踢翻鹅卵石夕阳犹挂语溪西同雨树监寺採薇散步乘初夏相期学採薇科头挦绿叶滴露摘烟肥野色浮青澹篮香载月飞每随樵牧伍笠荷夕阳归悼啸石其监寺五载侍吾傍神机恨未芒倾心游祖域荷笠过钱塘放下千斤担掀翻独露堂行年三十九脱下旧衣裳示华山三寒静主日向华山夹刺篱惟凭一衲当三衣风吹入骨肌先砭想是补丁鍼线稀雪窦寺泉声日洒乳峰西似挂珠帘护佛扉烟散一溪山色正时时吼雪喷天威华山题希夷陈先生卧石丈夫步骤没来由日把华山当枕头卧去历今五百载局残殊觉几千秋烧还风雨天为屋食服云霞气若牛十二时输君使用不知谁是我同流次詶古南牧云和尚斜支炉鞴正炎雄两次投絇恨艹丛醉竹倚云飞鹤远连溪接足跃鳞通袒胸独露千季调砺指冲开万汇蒙炼得干坤成一合拈烟塞雨对秋风同而敕钱居士南湖晚渡涉猎溪桥俯逆流忘机风信傲王侯银河浪滚云千朵玉竹枝撑海半沤眼底文星天上落帆开水面镜中游旋烧纸炬寻诗饵露滴疏梧月满楼寄思甫姚居士秃麈高撝语默降惊人露已惯沾裳抟风故拥金丸走破浪如飞玉镜长采色每从潇洒得俊声偏向冷清扬残云莫莫钟敲白百亿山河供晚香寿文川周老居士九十风驰雾骤造康衢气满春晴日正殊以法为亲心易见立身持行性难拘庆云盪月能惊楚寿水穿林可系吴三汲浪高全懿德双谿绵亘古今图九日风雨寄天游骆居士抱拙幽栖且自闲顽机未肯奉尘寰鬓因帽落方知雪瘦以泉香始见颜宿雨有情穿屋下箬窗无钥待风关无心铫里茶初熟醉菊依云天外还次白法师相湖韵为牧烟波懒荷锄吟风啸雨日相符断云戏曳翻秋叶逝水飘然点画图放旷每随天地老生涯惟尚箬蓑迂旋拈新月为香饵乘兴东流钓上湖道霖号牧雨艹鞋无耳笠无系牧雨翻云到海隅昨被东风飘一滴无端狼籍在天涯风菊醉倚篱根逸兴赊披金戛玉碧天斜馨香不喜零星泼无奈风声漏泄他送完白禅人之龙渊参禅何必择师严务在临风解解黏活捉白拈招款去从教千古受人嫌送醉月禅人之龙渊千箇山头万箇井布帆日饱向南开丢篙札入苍龙穴直取颔珠拂袖来送醉云禅人之龙渊阅尽南天四百洲耳边声色状如牛杖藜一戏龙渊水万浪千波悉点头悼芥山禅人终南千顷月错落乱烟中溪断云移补山回绿扫空穷猿啼古木卒雨怒秋风不负钳鎚令迟余过浙东示耕云禅人万里挂云瓢全身战海潮两肩烟雨色半节汗衣焦径曲秋风直笻翻白露挑主宾前一句活卓自今朝怀雪臂法兄和尚去国十千里东吴一老农疏狂生海岸清韵落芙蓉玉露承双桂金城遶万峰倦眠横一䦆山月照孤松送旨白禅人还蜀万山拦不住只影荷诗囊冷澹风如箭清新月似航吴音虽渐晓蜀语觉能香洒墨聊为赠归呈双桂堂示月声行者笠荷潇湘雨巾瓶已二秋信乎身外物偏以佛为雠何日风生腋分云月一钩军持衣钵事遮莫惑东瓯子修高居士参父母未生前求偈父母未生前迢迢露远山云飞千嶂落月入一溪湾语默嫌蹊径亲疏隔间关欲明端的句思索返成悭雪中送省文法师请藏还襄之净信菴法师贪尽诸方香饵惟不肯直犯当头却将末后一令归罪瞿昙泛一叶轻舟亲来紫柏院收拾许多骨董想是要去换却那一伙人底鼻孔然此骨董静则填沟塞壑动则泼地坌天束装之余欲不佞一韵以助归帆二为余与老瞿昙曾有三千年外楚游之约信或不爽脱有一粥之缘因扫雪研煤擘窠书于简端是日何缘故散花金春玉屑自矜奢天教银色挥三楚地布琉璃绝点霞法藏满蓬推净信虚空为鼓倩谁挝君今佩去潇湘上半打牛兮半打车读石者朱护法净土问读公百八问无水不成溪净秽谁供现繁兴露所思心清名极乐性见号相知道者合如是终朝弗即离礼定光佛方水遶毘卢山光出定初艹鞋龟覆背劫火树为庐一句随他语终朝作佛唿神机悉已露不必问成都寄懒生首座豆子山前客譁声落汉中喝云翻霹雳棒雨洒蚕丛法幔遮天地机横觉海空信知千里外拍拍令相通寄端鼻书记蚕丛山下水滴滴乃龙泉巖吐松千尺风敲月一联服膺追往古清韵祖灯悬一䦆酬恩毕何劳更说禅送井觑侄腰包卷太阳竹杖倚天长足底烟横密襟分艹自香频瞠双佛眼到处见山光忽对嘉陵月云归斗粟堂正宗监寺报汝参禅士寒围火一炉别无多伎俩即此是工夫啜粥饶饥骨噇眠养病躯清狂萧洒处弗敢向人书送横眉孙既任千觔担方名血气男衲长垂四海天大便为菴处处云从雨巍巍默即谈箬儿一戴上满袖是烟岚寿偶菴知藏本是同乡叟奇逢上下季情无非谓断性定懒谈禅所以称耆艾因之号大全春烧风转绿子寿又重添若千汪护法从今信得及无一物非官若此超方便何曾有易难三冬飞闪电六月降霜寒秖为横机捷闲忙以自安复吉人梁梓州既云晓法尘何必问来人解路终成客锋芒乃自心乡谈打未了宾主划然分觌面勐省去推开不二门送菊溪王府尹适晤忽言别重逢且待缘他山皆固有我国颇安然鞭起陕府牛书衔宝朗猿临机留玉带千古镇眉巅句里藏锋事金汤幸作家扬眉即便是举步更无差坦率风开物诗豪月吐华于中亲切旨绿袖满烟霞袖拂锦江月神机独占先诸方泥滑滑箇里路干干云拥马蹄上风随鞭影旋纵横无碍智麈尾对谁谈执事正旁午其如锋利何牧民通佛意临政半禅河浴日兼天洗垂帘养太和丝毫不肯忽故尔号檀那四海中游戏心恬浪亦恬布帆开古岸水镜展初奁机下神如虎文中玅似蟾芦花明月里赢得几回拈云山旧衲衣没箇丈夫披张怯腻尘厚李嫌鍼线稀从来弗晒眼一任野风吹轻重合如是余乘那得知人生百岁满不放片时闲喫饭穿衣去迎宾待客还良知随使唤日用返成悭更有同风者门开面面山纵观天上日心已在途中秖为明朝远聊抒今日衷不随风力转那借指南通圣箭此枝去端端透九重马师诘老庞一口吸西江身是庄严国心为智慧幢用行虽有二动静了无双皎洁明如日秋清见大方白晓立阶前西风拂面寒客星躔北斗语笑出阑干一上长安道母嫌入眼繁灵山分袂处从不间毫端秋日吟一住驷马桥两见溪艹郁信知上界云原出自幽谷拨雾听秋风倚藤看修竹婆娑树叶边蟾影吸秋露次余菴郭宪台宦游称大隐爱物喜淹留比有安闲法从教万壑秋神清期净土见极始昂头即此归方寸端然月一楼茅结松烟下怡然世外情齁鼾和谷应出入傍云行不觉秋风作疑为樵牧声容光东岭上添日在浮生渔樵耕读画櫂入沧浪最上流钩头惟务得嘉虬而今大战洪波里带月和龙一併收芒鞋鈯斧入深林活斫香柴满翠岑担向街前叉手立和担卖与箇知音频飞铁䦆垦山阿万壑千疄尽镂过绝顶些儿轻动着千金何啻一锄多程途不立箇工夫读尽人间万卷书至于文不加点处一操直取状元符龙隐潭韬光晦迹在高峦四野情云尽伏瞻欲隐弥彰无固必千寻烟浪卷山前响石拳石孤堆卧径深惟将一曲隐崚岑等闲敲出无情调为要时人识此音汀声两岸沙禽笑转生伶仃跌落为谁倾溪咽何必多饶舌弹压江淮祇一声野笛浅壑云边一牧儿仍将麦笛逆风吹疏狂不与骚人共拍拍轻清秖自知纸窗鸣日午登高望更便风唿窗纸听来贤分明一操无絃调抚掌轻酬莫浪传山居毵毵茅舍枕烟霞坐断千岐兴转赊折脚铛支三箇石煮茗烹雪笑三巴团圞口钵自天然气量洪深绝正偏一任风吹并日炙莹明不改色长年新修茅屋懒遮栏石老林幽半错烟扫地野眠云共宿了无佛法与人传月印山大冶侄请题峰晴万里接扶摇一镜初悬在碧霄任是千江澄到底无如此际印山高赠休菴律主移居瓶簪初菊正芳菲为发黄梅第一机无限馨香浓欲滴和烟带露载蜂飞偕友苍兄金陵湖边对月夜雨初晴上小楼窗飞云落九天悠我来独弄长干月钓得山头两岸浮庐山宝树一千二百岁离披风满匡庐绿满溪初夏雨余云半醉长柯独指万山低赠云雾山天然律主霜花不为风吹白晓谷常因翠扫香岭上一轮悬木末千山万水尽文章偕独冠弟登黄鹤楼廿载三登黄鹤楼云娇风嫩楚天秋月牙唼碎东山雾曲为纯阳搭一钩别奏凯陈侠士红巖洞口气雄雄霜雪玄披感慨中秖为前途多少路离鞭击出万山风鴈宕阅尽巑岏十八峰寻声高步澹烟中樵惊石寒云抽笋瀑布如鞭打乱风赠广田骆成衣子能善识虚空体万道烟霞取次来直下不教鍼线露当风一段为谁裁号权宰韩茂才晴初山色涌如涛中有文峰插碧霄紫气不凡充盛世箕裘声势在今朝雨游北巖洞鞭风挈雨上高台别是干坤合未开天造石门斜径曲泉飞香雪散花来昭觉丈雪醉禅师语录昭觉丈雪醉禅师语录卷第十嗣法门人彻巖等编偈下万竹道中土旷人稀日正长空山绝响路羊肠惊看伏麈文翻蔚忍见归鸿羽带黄客思易消樵语杂沙场难禁野夫狂秖因不负中天令钖影横挑鹫岭香游白兔亭数峰晴色涌香泉气燄凌空意悄然玉兔和云翻雪浪溪龙带吼山川萝悬古木穿幽迳亭抱岚烟翠接天莫谓野情无款待声声不住与谭禅鲤鱼洞次韵明明塞断锦江流气宇频吞万斛舟移尾掣开山海浪翻身杰出洞云头波摇危石潭生骨风卷丝纶月作钩鼻孔昂藏难隐晦芳名千载壮龙游复清化安羽士半亩涛声堪盪月经纶几斗浸寒江衣残衲补云千片食毕茶烹手一双虎啸雍门分气海鹤乘足底调南腔壶中纵有文章卖漫把诗魔仔细降送帝臣张孝廉南宫晴霜子夜投山寺折得月中桂过江杀物气从天上落新人风采世无双桃烟浪泊香千里捷轫飞来声满腔玉带镇山堪有约袖中龙虎为谁降宿庐山香炉峰白香山艹堂徐行踢碎乱云堆无限心怀尽展开短雨多情回小径长风扶兴上高台千峰林立三门下一水篱边出岫来居易艹堂烟未冷石炉应有劫前灰赤壁晚步薄暮扶风出短篱烽烟影里读残碑火燔石壁千季赤月洒苏隄五柳垂数点归帆云外赏七朝汛地望中披深炎难禁疏狂兴更过前塘钓落晖留别岳生杨黄冈六十五日客齐安每荷晴风以助欢肆翦火云烹佛祖闲抛汗雨作纶竿甘霖粒粒挥荆楚秋月团团鉴法坛明日渡江惟一叶别峰相见再弹冠郢江晚泊自励明日季将五十辰今朝犹作盪舟人小桥野宿风吹背弱柳横墻露一身客久迥无尘世裾囊空幸有束腰绳谿前月泛芦烟上独调平沙在郢滨中梁山几回啸傲岭云头自觉神王喜气幽晴嶂倚天连复断迅流遶砌去还留敛衣趺坐三生石放眼看完四百洲柳叶茶烹霄汉外两间何啻一磁瓯悼雨树西堂越国同舣入汉来伤心何预别吾侪将私託子担囊物殊觉先余借火埋沔水有声堪盪月虚空无径着芒鞋机前一笑翻成哭泪雨如珠弗忍措诞日自励劫火灰间汗漫游须臾五十二春秋耳嫌鼻瘦多通气眼笑眉长盖上头或为敲风情况远每因骂雨兴难收月帆高挂娑婆界独泛阎浮一叶舟雪吟霏霏拂拂遶檐庞蓦地如沙打我窗遐迩鲜明疑是月高低点缀若浮幢无风总为纯阴结有韵偏然万象降世界浑囵成一片山川艹木尽文章庚子除夕钖转兴元两见除雨余寒气自萧疏市头松火交霜色巷尾傩声带雪袪残漏滴成新岁水烧灯收拾旧年书俄然一晤东风面赤帜高悬法令初留别元操张贡元是山无处不扶摇两次峨峰辱见招雨谢栈云香载远音操北语觉情骄七年知己心难划一曲离骚恨未消此去屯田如有赋先将平仄系鸿腰留别苏寰刘居士位分天地一吾庐此去何人立见途打底未完山水债轻清殊觉行门孤巖高百尺风萧索履出三秦径影麤辞郄终南烟半树晓峰斜日照成都别懒首座晴雨连环不一同筏人无岸自高风流沙戏水机先活老树逢烟叶复雄击碎东吴云五色拂开西蜀海来空不因鬓化霜如许那得杨岐正脉通雨晴喜乐轩巴檀越凯归谁谓骑秋句未申兔肥月满倍精神疏狂固有前宵月清况犹宜在此辰袋雨囊风追往古截疆割土自来宾群荒一统心王化黎庶咸歌艹木春赠灵巖电书侄闻说灵巖古道场竹帘高卷气如王千云照壑寒光澹一柱擎空北斗傍举拂忽惊天地窄抬眸殊觉雨花香好将石陛为窗牖包纳虚无带月装寄禹门策眉监院季将天命喜逢游行尽阎浮海尽头衲拂秦云连楚塞帆悬泗水傍吴楼长风收得三千斛野月遄装一叶舟非我心麤欺佛祖人天债负要吾酬石芝次半月维那昆仲怡怡气不凡凭陵一直破苍烟每将老干传家法罔涉繁华斗翠鲜点缀弗经风自冷疏狂殊觉月初圆其中骨历多严栗独步寰区别一天詶离和尚祝言今日何缘见大季小阳春色弄寒天区分半座垂千古浪作同门第一僊朵朵琼花香阆苑条条石笋吐风前溪云每供嘉陵月董此锋芒恨未虔空树次韵几寻古木破云重一樗横烟傲九冬体态自然风上国心闲殊觉路当胸长柯飞去扶南斗短壑徐来护正宗万井笙歌竞庆祝尔缘何幸寿斯峰谢子存魏司李补藏贝叶零星慎始终又逢须达善成功西川劫火将烟尽东海桴槎入阆中满院香云堆壁落全身佛脉正流通明朝拟学银鱼去今日横吹鹫岭风寿离指和尚清和节上庆彭季慷慨风嘶不夜天眼角弥隆周八极神王自若引群僊诗瓢高挂灵芝表寿域重增繖盖前二曜每从帘外趒康衢山岳尽归虔哭法叔费和尚法帜陵危似断絃吾师何事掩松关寂寥风簸语溪水冷澹云包双径山昨日称为都刽子今朝翻去放人闲讣音赤手双扶着泪雨如珠点瘦颜里中行俄登峻岭瞰华阳益国星河付渺茫喜色澹分松影瘦幽巖初醒月花香耨云野父闲歌笑科首残黎牧大荒一别忽惊十六稔惭抛汗雨洒危疆密县白松缘何及老倍精神凛凛寒香雪一身料掉髼松如鹤发萧疏清冷似龙鳞枝垂寰宇声光远翠吐银胝色更新傲骨不应全志节惟余挺特作陶甄中秋詶席文宗韵南来何幸晤裴休日以锋芒作钓舟言外承当逾体用声前负荷网驰求秋风满径无人扫野戍谈兵为我留不意嘉陵江上月虚徐清韵上云楼冒雨寻菊破晓寻幽入远村时听秋杵一声声金茎拂地和烟落玉蕊承天载雨轻数点露寒粘瘦叶满腔风化抱芳英已随我入山中去母刺游人两眼睛偕问潮过浮桥鲲鲵展翼背为梁截断洪涛饮尽浪此举不惟六月息斯成从教屡生航任伊涉猎云来往恨彼功高自荷当渡尽尘沙无一物飞腾霄汉任揄扬寿阆州菊溪王府尹群岫如屏拥碧霄撑开星斗赴蟠桃吕僊竞写瓜皮字树影横拖玉带桥子美有诗推阆苑卧龙制表隐山腰风贻一镜嘉陵水万古令人濯锦袍雪中除夕寄司李姚公镇日如何与若何夕除惟见晚花多霜间乳雪开庭柏檐下冰帘挂薜萝运转好风窗外白暗香浮影气初和座间无奈漏声切聊把蓬门启半梭游二陈读书巖菜叶浮溪必隐星岸行数里万峰青巖烧墨迹香犹在弟应兄唿声满亭睡重每将悬石壁名微从此擢书屏传闻赵代多麟趾屈指原来秖二灵青羊宫次韵尽谓长生千载茂何缘此际倍淹留兴随雾转孤鸿冷履历云间百谷幽涧吐辰星僊景别空余井灶月明游揖茶问水过桥去黄叶如灯照九秋艹堂次韵袖拂芙蓉第一庐驱烟直造故人居以时大好深藏竹处劫懽然且学渔傍雨寻诗留半偈抚青取叶暂为书西风无限朝南去明月重唿勿远躇洗墨池赠渭公冀府尹当窗一井落蚕丛细藻浮轻漾远风满目篆烟留颖楮正襟洗墨祚干隆汉云密琐来清献牧雨和春莅渭公转盻忽惊茶粥冷星河引领烂其中哭亲乱定频登岵屺堂廿季久废蓼莪章几宣佛语追遗爱每对云霓空自伤肠断孤鸿连五内涕随流水下瞿塘披荒直造旧时井照彻须眉两岸霜复佟护法来韵曩予侨寓静盐官耳熟蚕丛土地寒屡路虚无亲磕破满川荆棘捏成团云鉏下有千钟粟瓦钵常烧九转丹适接𨹁山佳什读信知方寸海来宽题腊梅复汉符佟护法孤标自许压尘霜玉粒冲寒递远香机尚不随时务转韵高那复毒玄黄长烟几欲为奴仆好雪常来护我墙已代象先行正令群荒聆得悉开张送懒石首座之滇汉南忽别已三稔破雾归兮话煖冷每因路遶过河来喜以春初惟日永一钵军持缩地回千云弗隔昆明请斗光山色甲牂牁钖卓时有万人井栈道行石经横古路瘦影傍斜阳赤手攀萝入孤征似鹤翔云摇天外浪衣带月中香行到烟空处身将宇宙装赠凌云杨居士艾虎云间吼中天日正华菖蒲浮水面角黍腻人牙懒击长腰鼓奇逢一叶槎峨眉山上月多半在天涯福城别清白主人无事人归去舟乘万里风异同千涧合曲直一帆通舵向机前正晴翻雨势空峨眉山一座每突乱云中号龙章巴护法两间多毓秀君独世奇珍舒箇拿云手居然捧日心每随风雨势料理海山襟更浴天边月清光灿古今寿白鹿澹竹和尚兄有无生调逢人秖自弹三多齐衍出一操万年欢天地为琴体星河作线絃山高流水句尽露此风前云峰客雨知我来峰顶青山尽着衣溼云帘外泊斜雨砌边飞卷幔悬秋色烧灯代月辉麈谈空亿劫终不露天机游坡亭值雨天下好事者东坡第一人无山不问姓无水不留神故使颖滨老三登九曲峋聚石亭其莽云是蜀帝民均为柱下史每谪弗违仁我来读此碣仍扫上头尘忽动五湖雨文从水面陈句句如雷吼言言以逼真不必更云怀自是洞乎嗔嗟哉兄与弟已渡祖师津误认溪山色唿为净法身晴风挥返照归踏暮云新庐山石隐菴为爱宗山语因之破雾来奇峰随足起细雨傍烟堆杖影挑残叶㯔声印瘦莓松门时一掩二虎笑巖台五老峰适才逢五老逐一话寒暄醉雨山初醒离云日正掀谭玄机弗迅信口句还村下瞰湖光澹群峰悉子孙九江送雨树监寺自别柴桑口孤云每作蓬匡山一夜雨吴越五秋风眼穴眉毛下机巢鼻孔中洞庭千顷月皎洁与吾同送风窦维那水以九江合人从此际分忠良盈两石信义重千斤雪鬓催风雨山花洞见闻负吾负汝句亲切对谁云赠竹隐禅人梧树新飘叶声惊百万家风还秋体露暑退兴偏赊天目茶初熟峨眉月正华秖缘时节使满袖盛烟霞赠九一常居士奇缘逢汉沔一别揭霜威野水和烟冻山花带露飞春王呈剑气瑶艹吐玄徽月上艹堂石寒光拂帝畿赠斗垣陈观察汉水源头上江槎驻跸斯牛郎方饮出织女下机时负耜同莘野垂纶有渭丝闲敲棋子响惊爆雪梅枝访峰宜上座南来方病起为访故人留窗漏蛛丝补篱疏蚁力修露眠和月枕野爨背风馐不忮不求士心如万户侯雨宿天台误入天台上品泉较石雄蠢烟笼白日瞎雨浴青菘人住虚空里钟敲霄汉中不知何姓鸟啼乱一山风赠电书侄秦越东西上三秋两见还芒鞋穿六国竹杖掉千山有志空诸想无端露一斑信知衣线下不肯放人闲赠井觑侄阅遍沧桑子超然以牧牛野田荣水艹箬笠挂云头天地为栏桊鞭绳几放收一声麦笛下故犯五湖秋偕耨云归云二禅人宿破菴此夕谁为主蜂还鸟近人灯烧东岭月风扫隔季尘卧去云陪宿兴来天比邻前村鸡犬唱疑是洞中春送乐轩巴护法人滇匡扶社稷手策马入云南浴日几成数补天已再三寒威能结海殄逆若屠蚕万里勤王室山河以荷担寿明轩李国手刚才两万日花甲为谁更寿以清和节门添立夏声人间百艹父天纵一书生最恨无多术长季对月耕送雪基孙还粤七年家万里一旦觐吾侪衲上衣如旧眉间汗未揩置邮惟箬笠最苦是芒鞋惠尔终南雾缾盂满盛回送传宗老衲还陇落来尚未久即欲话归衷杖挂千峰雪衣稍万壑风早行山占路夕往径犹空两道庞眉曲何季位致中立石山复毒锋禅人既有登云势且乘万里晖立身犹本色旷志自宏威天地权为枕风烟体上衣浩归湖海日此石世间希偕离和尚冒雨过东巖历遍烟霞谷奇逢老比丘每随风雨势半为槛云留抚壑惊残叶敲诗送晚秋鞭摇山势动影落五湖流锦屏山次詶犹龙杨藩司户外频开帐溪回槛有情为观浓澹树每踏雪花声问石嫌云冷驱霜带月耕别峰相见事惟觉一身轻武侯祠玅算惊神鬼行藏无一空每怜忠义节弗在作为中琴按清湖海表双绝异同劫灰存阆苑千古揖高风空树荣枯非所志孤劲却虚心阅尽溪山数何妨霜雪侵玲珑钦往古萧瑟动豪吟每对流云说其藏恨未深复青印陆巴州阆苑时初辟无人可解禅水山多法爱讷衲懒谭玄有幸东吴月常盈西碧潭诗怀得意处余下几升烟赠梵僧重趼来斯土崎岖路万程舌灵翻汉语脚瘦乱风生浪荡如仙子叮铛似白丁描他西国事特达令人惊偕灵木禅师晚步为识山中主翻云度翠微苍芒珠玉缀举步麦花肥忽觉春当路闲歌月吐扉横机无所让一鸟破烟飞挽平叔梁司马万里拨云还闻君以晏然末霞和锦落晓月坠风前徇世弥方表史书载大贤联成诗一首随处喜谈玄观白雨赠法一侄孙风吹一点云散作嘉陵雨无物不沾濡有声能见睹黯然包十虚润泽历今古塞壑填沟日锋芒孰所主送息知禅人归醉佛楼阆中秋送别欲赠不成诗拂抽随云去孤笻带雨支巖跻闻虎跳路渡金鹅池醉佛楼头月南风逼直吹寿司李姚护法是日逢嘉运霜花带雪开香烧银树煖啸吸白云来极目机先活闲歌句自裁康衢风正令随处酿春台跃马折鼻畏闲扶辔上高峰烟帐垂西翠扫空末后骥驰行正令万山触碎鼻头红白塔秀出坤维宇宙长孤光往往碍斜阳信知世有天王树云叶霜花遍界香赠素怀静主白云洞口别诗瓢海角天涯一杖挑廿七稔事勐提起俨如昨日与今朝寓莲花寺放下蒲团歇歇时天为廊庙地为基穷身恰好安于是四海烟云作护持高踞莲华第一峰山摇云浪活鱼龙馨香塞满谿山角万派千岐正脉通浓澹山花似欲然瓢囊满盛万溪烟柔风推出峨眉月占我蒲团大半边佛手巖大地众生成佛久长伸只手作何之缘初秖为行方便历劫难收入袖儿号塞乎禅人日用事儿难进取分明秖是自家底塞乎天地扩乎知一月影涵千涧水送电书法侄入山雪峰三入投子室电侄七回走静明此去乌那黯黯处日挑刍狗共麟烹憩鹤乘寺天如倚盖地如枰局正星峦拥鹤乘拄杖幸然先一着临机方识主宾清登毘卢山霜卧岭头山起色云埋幽壑法床平祖龙燔出人天路共蹈毘卢顶上行挂灯山一合干坤紫气腾孤标凛凛出云层闲行日月于高上影落阎浮号挂灯勗占魁李居士学道如登万仞巖足无梯径手无攀挺身直入云烟杳踏倒须弥意自闲庭前柏晴台拥出一团阴插破虚无混太清世有好霜欺不得青葱蔼秀载烟轻再上毘卢山为叩重巖广见闻笻声拨乱岭头云两回趺坐毘卢上山浪如飞花雨纷赠性如禅人多情原不为今朝鹫岭分来愿始销粥罢驱烟登岳麓风前一喝散猿猱示默印禅彦干坤位我作髡夫雪满头颅俗半唿幸有舀溪破木杓和衣撩倒傍烟趺赠玉安禅座风前萧索冷如秋老我渠侬雪一头得意放怀疏散极母将明镜挂高楼送永安禅德一住青山两月余雪霜常恋我头颅钳鎚自是横机捷母以廉纤话有无示六湛大德几度军持波逸提行来行去惹人疑等闲踏着通天窍大歇场中绝是非送正宗监寺出山常忆入山时想起锋芒一肚皮渡水若还亲见影分明尽是自家底示玉亭陈居士祗陀林外毘耶城住者无言匪白丁忽向风前村一笑从教万里尽闻声送耨云维那回艹堂三月桃花浪欲扬锦鳞摇尾出前塘风云聚会底时节楖栗如雷震艹堂留别李期主九旬扫雾役荒台顷尔春蓊烂熳开吟里有间空劫屋鞭风策雨逐云回过伏龙山收竿罢钓欲归农曳杖挑云过伏龙无奈爪牙藏不住春烧漏洩好家风癸卯春辟昭觉吾蜀古称七佛地何缘幸此率危疆杖藜每恨归来晚旋且诛茅以暂藏创甘露菴茄瓢高挂老烟傍艹艹新支竹瓦房活捉松风和月煮堆尖满碗待贤良驷马桥西古益州蚋蝇常被火云留偶来挑出龙团液落口香如甘露瓯昭觉丈雪醉禅师语录卷十楞严寺藏板