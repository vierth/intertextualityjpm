玉管照神局提要钦定四库全书子部七玉管照神局术数类五提要臣等谨案玉管照神局三卷旧本题南唐宋齐邱撰齐邱字超回改字子嵩庐陵人初以布衣事李昪授殿直军判官擢右司员外郎累迁同平章事兼知尚书省事李璟嗣立以太傅领剑南东川节度使封楚国公寻得罪被废自经死齐邱生五季俶扰之世以权谲自喜尤好术数凡挟象纬青乌姑布壬遁之术居门下者常数十辈皆厚以资之是书专论相术疑即出其门下客所撰集而假齐邱名以行世者也宋史艺文志焦竑经籍志皆称玉管照神局二卷其名与此本同陈振孙书録解题则称玉管照神而无局字且仅有一卷疑所见本非完帙呉任臣十国春秋则载齐邱有玉管照神经十卷名目稍异而卷数亦与宋志不符钱曽读书敏求记所载与十国春秋相合且称上局所论皆人之体貌有形可见故谓之阳局下局所论皆出形之外无象可观故谓之阴局其言体例甚悉此本为永乐大典所载大指皆以形状立论与钱氏所云有隂阳二局者不符疑此本即宋志所称之二卷故与十卷之本多所同异欤术家之书为后人縁饰増损彼此牴牾徃往如此不足深诘特以其议论颇为精析而所取各书尤多世所未覩犹属相𫝊旧文故稍加订正釐为三卷録备一家焉干隆四十六年九月恭校上总纂官纪昀陆钖熊孙士毅总校官陆费墀玉管照神局卷上钦定四库全书玉管照神局卷上吕洞宾赋相貌有异贵贱不同量肌肉之轻重揣骨格之肥充行似龙腾此相超羣胆智坐如虎踞其人出衆英雄原夫郎郎当当者地阁瘦尖气气智智者天庭饱满鼻梁耸直谷食丰厚山根不折者功名俊美学馆清高者凌云折桂泪堂深陷者刑妻害子若更持行立正端的忠良更兼鸡眼虎睛决明词理是以鼻如鹰嘴喫人心髓齿如石榴爲国封侯脑门敦厚者常清贵颧骨尖高者不自由悬壁无路燕腮莫浮金门一字四横偏多贪啖鉄鎻深闗罕用却被拘留八卦也干须壮大欲象盖盆坤若寛停必须朝口坎若清兮足才学离宂者常游走步重一身如奔马行穿两脚聊充口巽起三停于外越便使愚痴艮若端直而齐丰聪明富有夫何重分次第目下异端有刑害者太阳䧟无破败者面门寛夭夀者则辨其唇掀穷俭者则知其骨寒金柜满者主有厚禄小得大者必有高官妖人邪视偷人低观鳯眉象眼营生正易鸭背鹅胷饿死何难人中既现不必须长轮廓虽小且要有气眼眶薄兮清竒穏鼻若仰兮窍不详眉若长者唇掀无害面若大者结喉不良任是猴䑕之形终有财粮见他端坐直须高贵多是蛇奔雀步乞丐之辈狗坐蛟腾毒害之徒官杀现以爲吏兰䑓肿以爲奴栁叶眉齐而有艺了字眉反而定孤却不鼻头悬胆耳末缀珠女眉垂兮在宦族男额寛兮达帝都岂不识御苑公卿田面本来无异边尘将帅龙头必竟无殊莫怪泄尽天机二仪皆能和合四象宁无后先是则富贵不则贫贱更有一百二十部星辰排于面上千金赋神传气授精合形生禀隂阳钟秀之源受水火智心之本才成相貌鉴识权衡凡有清竒先分古怪清则如珠在渊竒则如玉藴石古则万斛之舟怪若悬巖之桧四般贵格皆在精神因形见心辨人伦之真伪听声察色知穷达之愚贤嗟乎齿露唇掀岂京朝之贵宦眉攅口撮非䑓谏之公卿䑕目獐头必竟难登仕路蜂腰燕体如何解作勲臣林泉有碧眼神仙世上无交眉宰相要知富贵定须骨秀神清欲见光华尽是气明色莹虎头龙目武文兼宰相之权仙表星标辅弼作公侯之格龟形鹤体心灵而道徳仁贤雀腹豺声家破而愚顽蠢浊逢灾有救颧骨高而福堂明遇险无㐫隂隲见而神不露眼深又暴至亲而亦必他人边地丰隆非亲而偕同言笑犬形蛇视常懐妬毒之心鸡目马声每藴㐫强之性头小脑薄浪走他乡喉结牙踈难招妻子伤乎闻善不善谓金柜之亏盈当忧不忧頼玉堂之朝揖耳轮反薄亲祖难招骨少肉多夀数必夭天庭端耸得上贵之提携地阁浅亏招下人之不足若也面濶神莹虽气滞而不贫骨露形偏纵色明而不贵眼澁眉亏遇色衰而亦㐫恶貌寒体薄守困穷而见恓惶鳯目龙瞳位三台而居八座龟腮鹤顶游四海而泛五湖足跛目𦕈贪毒贪奸顶细神昏无成无立呜唿贫寒下贱无非胷凸臀高胥役舆䑓大抵身麄面细眷属同心偕老骨气分明亲朋中道分离泪堂深邃齿踈而多是多非口薄而招屯招怨抑夫贵贱夭寿无不造于形神得失荣枯实难逃于气色陈抟先生风鑑人之生也受气于水禀形于火水则爲精爲志火则爲神爲心精合而后神生神生而后形全形全而后色其是知显于外者谓之形生于心者谓之神在于血肉者谓之气在于皮肤者谓之色形之在人有金木水火土之象有飞禽走兽之伦金不嫌方木不嫌痩水不嫌肥火不嫌尖土不嫌浊似金得金刚毅深似木得木资财阜似水得水文章贵似火得火兵机大似土得上多柜库似禽者不嫌瘦似兽者不嫌肥禽肥则不飞兽瘦则少力如鸾鳯之形则眉目耸秀与夫形体清痩如犀虎之象则头角高耸与夫颐腮丰满如此之类皆贵矣反此者皆贱矣形之在人木形本瘦其色青痩则不露青则不浮青瘦则细而实露浮则粗而虚世之论木者但知其瘦取形不知其有麄如松栢之木其本以实其叶愈青谓之细实至如梧桐之木其内本虚其外不牢谓之麄虚然取木之形安可一槩而论哉木之形非在其一有𢃄金者有𢃄水火土者水之形非在其一有𢃄土者有𢃄金火木者火之形非在其一有𢃄水者有𢃄金土木者土之形非在其一有𢃄木者有𢃄水火金者𢃄其相生则吉𢃄其相尅则凶如人之始则痩此木之形也中则麄是金形也次而肥是水形也其次厚实是土形也始瘦次肥爲水生于木次又厚实此木之得土也始若瘦次麄爲滞也始瘦次肥厚此爲发也庶人进财官员加职木滞土浅爲知县土深爲郡守又或面方背厚此爲有木有土则作职司或武则止于列职之官文则止于选人是木无土也其在职司之上神之在人欲其深不欲其浅神深则智深神浅则智浅用则开于眼合则收于心近观则有媚逺观则有威其瞻视有力其睡卧易醒譬如灯之火其心之分则谓之神其灯之花则谓之神光其四畔之光则谓之魄油乃精也油明而后灯明此谓之着也气之在神要其坚响清韵而不在乎刚健强鸣其内平则志笃其外舒则气和有清焉有浊焉有清中之浊有浊中之清若以浙人淮人之气论之浙人之气重而不鸣淮人之气鸣而不重南人之气清而不厚北人之气厚而不清阳气舒而山川秀茂日月出而天地光明此气之着也色之在人虽在皮肤之上要其实不要其浮欲其聚不欲其散生于五臓之表里饰于一日之光润唐举先生曰光不足爲之色人之有得则喜形于外有失则忧存于心有老焉有嫩焉嫩者谓年纪深而𢃄后生之色色老者吉色嫩者凶然相法之中不惟其色之如此者滞凡形嫩者亦如之有三光焉有五泽焉有三暗焉有五枯焉形神者有形有余而神不足者有神有余而形不足者形有余而神不足者初见似威乆视而晦神有余而形不足者初见似晦乆视愈明神形俱有余者识与不识见而恱之神形不足者不必更问令人可恶形与神相照气与色相扶神全则形全气全则色全神能留气气不能留神气能留色色不能留气至于形则载之而已有厚焉有薄焉厚者吉薄者凶世人有遭时得志者其始皆欲有爲也及其中则滞末则卒皆由度量浅狭不能容载也墙薄则易頺酒薄则易酸纸薄则易裂人薄则易亡水土薄则不足以致隂云之附不度己短专谈人过侵削人物以爲己恩面前说是背后说非不睦亲长却奉外人性本轻率佯爲沉重改常弃旧忘恩忽人未贵先盈未富先骄未学先满此大薄矣若此者不惟破相又损其夀殃及子孙然夀之相非在乎形貌恢伟眼目浮凹便言天矣形貌恢伟之人若有时情寛性厚此谓之情气相附也若度量褊窄此谓心不称也世之人惟知其眉上兼耳内生毛多寿骨入耳兼人中深长法令分明便言有夀然不知其有所禀也此盖精气内实其骨乃从精髓而透出然后毫毛方始生于眉耳法令方始分明人中方始得深长如树之根本牢实上面方始发生枝叶似油盛灯明精足则身安唐先生曰虎骨龙睛世人皆知其吉结喉露齿世人皆知其凶然而吉者未必爲吉凶者未必爲凶结喉露齿虽则劣相有时心地吉者又贵矣但利其身不利妻子如三尖五露之人贵者多矣但其神气深粹皆可取也神气深粹之人形安体静不随语行不随黙止不随色动不随色转安而定详而雅如此之人皆知分也今之人享富贵而心不足不快者多矣其神气安静之人心地空闲而所爲放心然形气色之于人有滞者多矣形滞八年则尘埃神滞四年则身硬气滞三年则心倾色滞一年则神困有隂有阳焉阳者不可𢃄隂隂者不可𢃄阳若男𢃄女相懦而无立女懐男相主失其夫妇人要柔而顺男子要刚而正良人之妇有威而少媚娼家之妇有媚而少威然世之相者但观其面部之多而不究其根本如骨者凡人于眉鼻两颊之上皆有也在贵人则有从精髓内生出故其骨乃秀而细及贫贱之人则浮于上而麄如颧骨上一位庶人入耳不过有夀不露不过有富至若作监司之人生入两鬓两府之人则生入天仓其作太守之人则堆成峯而入两眼之尾而已至下辅主仓库奴婢若其地阁濶厚自有仓库奴婢设使地阁缺陷是无宅可居安有奴婢之躯兼仓库哉视逺智逺视髙智髙视下智下视斜智毒睛屡转者杀人或流视廹上廹下此瞻视不常之人不可兼立事矣有天者贵有地者富有人者夀有天有地人事不修是徒有相也陈抟袖里金妙相法在何方先看骨格次看学堂无学堂者人不贵学堂备者却能成此人定且早驰名若有学堂无骨相虽负文章漫费心一㸃真认得分明识贵人凡相贵须看法不看状貌与浑身自有神色细嫩者音声亮重似钟鸣先听声后观色两般俱要得神恱恱气洋洋似有似无在面上神清骨气两分明此人必作公卿相气澄神清状如醉神气相合又爲贵一品朝中贵人身若未遭逢莫轻视清亦贵浊亦贵真浊真清方始是若还认得浊中清便知贫贱富与贵清怕浮浊怕实更怕骨麄甚无益中肉紧骨又清晚年必定成官职俗中人俗中气小人似卑真如是男人定作人家奴女人定作人家婢气充满骨又横行坐昏昏似醉人肉缓筋缓加色嫩三十六前是去程只有气又无神堂堂容貌却雄身尅妻害子离乡祖纵有衣粮必苦辛足象地头象天地要厚天要圆天不圆兮日月暗地不厚兮无甘泉行要重步要轻重行兮不要声早死步纒破二者相逢反爲祸人眉怕曲又怕直直者原来看不得曲者多艺却聪明直者妻儿害子息名以遇利以见穷相形骨不改变壊官失职只如此凡带风尘便爲贱名未显利未荣生得身形似就成此相定知只如此何须广去问星辰凡人相定有方不见街头在舖郎神凛凛貌堂堂地阁承浆更济锵色杂神光都不见直饶富贵也㝷常陈抟相歌形神色气虽与美纹理须分色泽匀认取神藏𦂳缓处其间深浅亦闗人古竒怪秀青俊厚七者于身是大纲崖岸须高未能贵精神闲暇盖非常穷寒尘土浅露薄干汗如粘尽未竒要识贵流非泛有清端秀润却相宜肥无臃肿何妨事痩不尫孱将变形肥忌少年肥肉缓痩虽常定骨稜层形如菜叶知多病面似桃花亦小儿陷口短眉无昆仲颐长异母有兄疑洞𤣥经杂断歌气粗切忌精神短骨细偏嫌肉顿生此相少年须得禄年过四十属幽㝠人生孤独问如何颊骨高兮气不和更如鱼尾枯无肉妻子宫中自有魔蛇眼豺声休缔结鹊行䑕窜莫相亲非人是已多虚诞美语甜言不是真有形无气应难发有体无神立见衰笑貌融融仍郁郁自然知不混尘埃张眉立目似金刚一片痴心不可当若更气粗形属火杀人持刄遶村坊眉目分明秀气生龙瞻虎视步行轻声音落落高辞简年少登科有异名眉爲华盖眼爲星华盖须高眼贵明地阁朝天城廓穏尘中好好认公卿若遇三尖五露人莫言此相更埃尘有时驿马连边地也作兵官与细论形容洒落精神秀举步雍容气更和对语言辞能委曲定知年少中高科精神似露还非露骨格如麄又不麄若见此般形相者定知弓矢是亨途神垕杨先生神部论照神之法说相之宗看青黄赤白黒而定吉凶察金木水火土而知贵贱是故以头为主以眼为权头则五行之首眼则形相之先观头之方圆察眼之黑白头圆身必贵眼善心必慈眼竖而性刚睛露而心毒斜观而妬嫉低视而暗藏性刚强而心必曲气愚恶而色不和满面青蓝多逢迍否红黄不杂固遇昌荣黑白色侵忧横灾之疾病纷纷紫色见福禄以由迟要见尅子害妻必是眼下无肉若有平平而起子孙福禄相随眉中心有旋毛兄弟同胞必衆横眉一字信义爱人欲知奸诈孤贫看他鼻头尖薄官高位显凖头圆似截筒衰困中年定见风门昻露山根位断仆马多忧露齿结喉相中大忌丈夫如此骨肉分离女人如斯妨夫絶嗣外忌恶死赤脉侵于白睛贵禄难求只为印堂狭小口尖唇薄此人多是多非印上有纹决定难逃刑罚口角低垂向下固知奸诈便宜欲知贵禄聪明须得眼如㸃漆口如四字唇似朱红两角朝于天仓便是公侯之位眉高耳耸官禄荣迁部位学堂须得六处不陷在僧道则千人之上在仕路则位至三公初年水厄之灾但看眉间黑子痣生眼尾中年必主水灾口角黑靥忽生末年更防水厄人肥项短命不乆长大凡贵格上流骨脉形神清秀两眉卓竖立见贫寒气浊神昏此爲下贱斯文简畧灾福易明余术繁多贵贱莫晓后之学者切在精研目撃道存万物一本西岳先生截相法好头不如好面好面不如好身且要三停相称五岳四渎丰成眉秀眼清人贵印广名现天庭口似朱丹终富切嫌相侔纵纹口川定主饿死交眉必至愚身羊目蛇睛人毒眉毫耳毫夀星眼下无肉尅子头偏脑陷妨亲且看和尚道士最要貌丑神清眉轻眼轻福薄口小鼻小无恩眼深眉高刑责更嫌赤脉穿睛凶貌急急改节免使横祸相侵西岳先生截法相人祸福如神凡相人之法上自髪际下至颏颐玩视其左复窥其右举止为前瞻视为后故富贵论其眉目贫贱视其颏颐智慧察其皮毛苦乐视其手足胡僧论玉管相书緫要诀夫相者要辩传许负之遗论得吕公之妙诀观盈亏有理数便是袁天纲也须向前察使无差假使皇甫镈亦要靠后阅人多少由我重轻非惟道也光武为王刘先主垂手过膝不枉分三国汉高皇大度美髭所以创四百年之社稷秦桧当朝拜相谁知他眼有夜光尧舜以无为为君盖有眉分八彩面部分百二十相眉边按一十三家人不在短长要取身方端正耳不拘大小只要轮廓分明头上无恶骨男儿怕削却嫌䑕目獐头偏喜鹅行鸭步为甚许太宗登位盖有天表鳯姿班超有豹头燕颔果获封侯张飞有环眼虎髭岂不为将上等之人最要有相论相法中有富相有贵相有贱相有穷相坐时如镇石行处如浮云谓之富相额有朝天骨眼中有夜光谓之贵相行如水中䑕形如雨打鸡谓之贱相未言先齿笑摇脚坐频移谓之穷相有清竒古怪之人有氷壶秋水相貌宗之潇洒号酒仙李白秀曜居翰苑按相法谓之清相如号贵客陈平美丈夫潘安容貌居显官宋玉当朝为宰相按相法谓之竒澹台生得丑孟子貌不扬蜀王姊脸带三拳桑维翰面长尺二按相法中谓之古仲尼头生窝鬼谷子露齿结喉赵方眼望地观天採桑女臼头深目按相法中谓之怪通仙録真宰生育妙无停皷动元气开陶钧禽兽草木赋万象秀出万象惟吾民头圆足方肖天地高挂眼目为星辰面分一百二十部五岳四渎相经纶欲知贵贱与贫达仔细铢铢为君说喉音深重声清圆喘息气长出丹阙俯然濶步如流水突兀背中耸龟骨纎纎十指虎降龙睛黒眼长神焕发三阳卧蚕如横指鼻梁耸贯天中发背后接语和身转位冠人臣作䕫契眼深反视鼻低弱齿细眉攅唇又薄举足未起身先摇项后无毛额如削接人谈论首常低一生穷苦无依托脐须深兮腹须厚胷中平平四字口对人数步不见耳齿白唇红手如藕三停端厚眉骨起富贵科名还自有声不要轻须严毅心上生毛非逺噐头偏顶陷耳倾侧父母位中终有忌睛浮缕赤光射外白日杀人诚可畏心虽刚兮色又嫩一生无成空自奋不富似富老有财此是生来合长运家财巨万性贪鄙开口欲谈声焦毁劝君用意休读书名曰蝇声人不贵我唐佐命房𤣥龄鳯睛龙体谁识真惟有下邳张子房一见爱重还如神龙体形长背体耸口丹背俯皮如鳞虎形眼大项颈短舞鹤不高瘦而真龟形须辨鼻大小鼻小之龟乐山沼优游无事宜僧道只得年高不促夭犀牛膊厚肉须丰望月为儒名早了䑕形似兎诚难测兎则少滛䑕被尅欲知犬豕与蛇鸡身上无衣口无食戯猴入相情猜敏肤似凝脂贵无敌狮子眉大头面圆若得正形真可惜欲向前兮欲向后只在人前似奔走人中垂唾常不干睫上生眵频抖擞必知兄弟不得力乆乆贫穷无所守借问何人年过百耳内生毫眉半白项下䨇绦胜一绦此是人间夀星魄偶然遥望形堂堂坐来乆视无神光只可居家承父业中年切忌形相伤忽然相见形貌古乆视风骨声琅琅巉岩气格旋发露有类古狱埋干将先贤曽着圣贤论此说犹宜着意详一床同睡息不觉不带兰麝自微香有人欲识廊庙噐汉祖昔日求张良名冠甲科谁氏子额骨稜稜耸䨇耳项骨若折眼露睛不过中年须夭死语声极短面微赤昆仲不才还少力言须端兮语须正莫向人前无的信欲求身计必迟迟富贵早来须殒命爲性轻掀不持重爱乐贪欢宜入衆莫教家破身无依徃徃命乖遭鬼弄皮骨虽竒怎可恃亦须修心理仁义心形相称福有根不在天机在人事休说形凶必遭辱能行忠孝须増福不然形善心火烧定见沦亡陷刑狱问君此法胡为然所谓貌余心不足此法凭君细细观究尽精微莫妄传突然项后肉粗起虽则为儒性不贤三停上短长脚胫腰硬行来却掉拳唇开涎垂眉压眼齿露臀高又缩肩口尖两额旋成窟耳薄无轮向面前可怜相貌多刑尅夭暴孤单遭祸纒眼不拘大小黑白要分明耳不在大小轮廓要重城青蓝满面多凶否色带微黄必少荣敢问堂堂貌峰耸因甚年来无土耕定知眉蹙山根折不然口小鼻梁横背薄头偏喉露结食物欲吞如硬咽纵有衣粮必客死又忌行时如跛鳖瞻前顾后爱傍窥媚眼奸门骨如垤语无绪兮笑无经混乱闺门常不别须要风神有稜崿威重恢谐又端恪云雷遭遇必有时不坐邦城即台阁紫红皮厚发必晚肤薄色黄年少作莫教家内方富豪生得儿郎却轻弱入衆神虚色先丧叶未开兮花已落等闲袒好容仪才被衣冠气势低背后谈论似风火对面嘉宾无一辞只好居家无横祸至老无成徒尔为贵人须得凖头黄口濶藏拳舌又长足下生毛兼黑痣地角丰隆定富强口边不欲毛粗裂有子应须出外乡独卧何縁三度娶合门枯陷鼻头昻纵理人中多抱子下尖上广亦空床掌中横断心无智若更无纹必乏粮面细身麄名八极项促形恢忌少亡上长下短公侯相昔日孙权覇一方眉旋成螺终鬭死三甲三壬入老乡闻君聪慧计百出尿必散兮屎必方言辞在口唇上掀举步倾危似倒墙眉成八字复蹙额深恐临终卧路傍难得䨇瞳如㸃漆掌散红纹多贮积位高地阁须丰起富贵无过手垂膝面麄体滑手如绵早入金门受通籍行须重兮步须轻咀嚼凝然不浪鸣俯背端然如坐虎少年濶步上天庭女人眼下肉常枯不杀三夫即两夫见人掩面笑不断爱逐行人夜半逋雄声唇濶面颧耸纵得丰荣亦守孤膝摇背耸须姦荡手若干姜却有余言辞窈窕从夫贵眼似流星口似朱未言先笑腰肢硬相法名为破败猪额窄唇掀微露齿杀子无夫亦自居眼如明月声音响温厚还如掌上珠丈夫女子形皆一贱则浮虚贵则实五短之形并五露此辈人中少俦匹颧骨成峯玉枕高必作朝堂贤辅弼身微声大隔江闻千里看看腾羽翼驴唇䑕耳并蛇眼谤语姦贪心似螫眉头直起性刚强面肉横生心妬嫉试问何者是行尸精乏神光肉似泥人中渐满唇先缩逺去应无百日期天中黄色如蒸雾下遏山根与凖齐加官授印来须速不过三旬便可知若在山根并地阁色分黄紫喜应迟忽然无事心微动颜色纷纷似醉时䨇眸赤晕兼青黑祸至君须细细推脉候莫言无病患隄防须早去㝷医梦中忽与公卿㑹又似承恩到玉墀荣贵欲求心预觉穏穏青云万丈梯大凡万种人之貌精微不可铢铢较先看信行次形神方辩贵人并不肖因摅鄙思作短歌说尽源源无限妙杂论头骨欲起额骨欲峻眼则欲长眉乃欲秀发则欲黑耳乃欲硬鼻乃欲隆口乃欲方法令欲长人中欲长边庭欲丰兰台欲深井灶欲明山根欲厚仓库欲满驿马欲肥井则欲寛声则欲宏齿则欲白气则欲寛胷乃欲濶心乃欲平腰乃欲厚体乃欲正皮则欲滑脐则欲深腹则欲垂手则欲长脚则欲短色则欲明坐欲如山神乃欲清行欲如水小便欲散而疾大便欲方而细水户欲急而滞火户欲垂而深入于此相者不贵而富也额虽广却尖颐骨虽峻却皮麄耳虽厚鼻梁低眼虽长蹙破眉口虽正声如嘶背虽隆手如槌舌虽红口如吹唇虽方齿不齐气虽清行歩欹腰虽厚行如驰语虽和神如痴眼虽明视东西卧虽静食淋漓头虽长折腰肢入此相者名折除善恶相杂也或富则夭或贱则寿或贵则贫或先贵而后贱或先富而后贫宜精理而推之诗曰貌异形殊各有宜元来相法最难知莫教一见知凶吉须更留心仔细推眉粗额窄或声焦相子形容食不饶借问因何逢禄位奈縁皮滑好身腰问君因甚为官职两眼精神色不昏惟有一声脐下出浑然却似瓮中间鼻低齿细结喉高腰薄知君命不饶为甚仓惶今已老必须耳内出长毫鼻隆欲厚好腰身耳耸唇方目有明近入中年闻暴死定知顶陷脑成坑进歩如云色又清更兼皮细背隆平忽然暴夭人难觉只为喉干似鸭声神枯气薄色还干相尔丰隆事且难郄道而今多积谷必然不语寸心寛耳薄唇目不明此人何事有官荣更看背厚如龟様又听声圆眼秀清印堂低窄又交眉相法无官衆共知不意初年霑禄命中年暴夭死相随少年不欲大充肥肉重筋寛禄自迟但看朝廷公与相骨隆肉少歩如飞相君形貌太麄踈肉缓牙尖眼似珠今已居村家富盛必然脑满气寛舒体轻口薄少年郎气狭神空性有狂今日虽然衣食足莫教父死便乖张只宜带骨不带肉莫令肉多骨不足暴亡只为眼无神又怕肩寒筋似束黄白神清气不同便知禄位少年丰若言赤黑并红紫食禄中年似合逢神庭不粹色常昏笑语惊狂走是奔莫讶少年衣禄足逡廵祸发鬼临门又云目为主眉为客眉目俱长如㸃漆富贵不贱格目下一字平所作皆分明目下卧蚕纹当生贵子孙目小终无禄眉麄却主孤目下无肉一子相逐睛屡转者多奸诈目尾后有穴如粟米者谓之聪明开口睡命夭滞下唇长贪食忙口薄两角垂多是被人欺兰台起声誉美鼻高昻主官昌鼻如截官不歇耳轮贴肉金玉满屋头尖耳小多苦多脑耳白过面天下钦羡耳高于目合受天禄耳高眉一寸永无贫病困人中浅财命蹇人中短子孙罕人中高厚无夀无后人中深长有夀有郎人中分明性直如神眉毛婆娑儿少女多眉短于目多主顽福眉连休望禄奸妬偷财谷不得强开目多遭横祸逐眉浓发厚心贼损夀眉毛平尊贵人眉过于目智过人伏男面要昻女面要方面如黄𤓰富贵荣华面上忽黑气大病明朝至夜半听声白日看行语笑面赤不藏事迹语笑面黑心情秘宻男雌声妨妇女雄声妨夫金骨肉细滑如绵多贵又饶钱木骨痩而青黒色骨头麄大多穷厄水骨多头尖富贵不可言水骨多头麄无德贱如奴土骨大而麄子繁富有余富贵在于骨发喜爱在于容色骨肉𦂳硬夀而不闲骨多肉少尊上骨少肉多卑下龙行为三公虎步为将军行而视隂狼贪利女行返回顾淫乱逐人去手臂虽长语须如篁项须麄短足厚须方手掌无纹作贼遭论指如春䓤食禄万钟手足如绵荣贵中年指背纹多一生蹉跎臂长好舎臂短好取手如噀血富贵不絶腹如抱儿名振京师脐深广福禄旺脐兀出命先卒论五应五合何谓五应天庭直起而方正地阁朝揖而圆濶是谓天地相应鼻直起而梁不露面无痕而肉平正是谓天宫相应印堂方正而光明三部等齐而方正是谓天心相应眉目疎秀而有神日月耸直而不粗是谓天机相应耳耸而轮明口方而角起是谓天轮相应何谓五合骨正而有隂阳言正而有刚柔是谓天地相合瞻视穏而声音清体貌重而行走轻是谓天宫相合气温粹而光华色洁浄而无瑕是谓天心相合识见明而机变度量深而寛厚是谓天机相合敬上下而懐忠孝爱亲旧而足信义是谓天轮相合或应多合少官崇位寡应少合多誉大官卑应合相称则两得矣能以分数増减看之自选人至两府皆可见之玉管照神局卷中钦定四库全书玉管照神局卷中形分十相丑孤夀相孤神貌斗睛目反轮耳孤眉酒查鼻露齿古孤夀相怒气口坠轮耳卧蚕眉睡眼悬胆鼻妍福夀贵相鳯眉腮大鳯眼胡羊鼻四字口性刚清清贵相小鳯眼齐竹鼻一字口鬓清伛孤善夀相龟眼狮子鼻稜角口老孤夀相夀眉龟鳯爪鼻兎耳粗武相大鳯眉雄鳯眼鹦武鼻朝口耳鹦武口性刚少武相有衣禄一字眉悬胆鼻小杏眼一字口平垣耳性懦奇贤福夀相入鬓眉连鳯眼齐竹鼻含丹口直性善相鳯眉走轮耳初丹眼齐竹鼻小珠口许负先生云有心无相相逐心生有相无心相随心灭诚哉是言也古今贤圣清汉髙祖隆凖龙颜寛仁爱人李珏日角珠庭唐太宗天日之表龙鳯之姿曾子珠衡犀角古老子身如藁木傅説身如植鳍周公身如断菑孔子靣若䝉倛伊尹靣无须麋闳夭靣无见肤秀张良羙如妇人李雄目如重云鼻如龟龙口方如器耳如相望陈平洁如冠玉怪卢杞鬼貌青色龙唇豹首赵方眼望地观天鬼谷子露齿结喉採桑女臼头深目端臯陶色如削𤓰李白形色秀曜班超豹头燕颔张飞环眼虎髭异尧眉八彩禹耳参漏项羽重瞳李峤龟息舜目重瞳文王四乳苍颉四目王敦豹声嫩颜渊子山庭日角性聪慧闻一知十终命夭岑文本学堂莹夷眉过目肉不称骨非寿兆夫七者如隂阳寒暑能御此者贵不能者贱隂阳寒暑相代取以相成相推取以相生皆本乎造化之妙人之形貎不出乎清古秀怪端异嫩而神气不能御之不足为美故有形不如有神有骨不如有气得之者存失之者亡复于山川风土细详之风土有异闽人不相骨西域不相鼻川不相眼西人不相耳宋人不相口江西人不相色北人不相背鲁人不相轩昻太原人不相重厚气浙人之气重而不明淮人之气明而不重南人之气清而不厚北人之气厚而不清如此者即其风土也若取此者贵夫神者乃百关之聚秀也察其形气则知其骨格丰厚也是故人清则骨清何以言之如隂阳清而山川秀茂日月出而天地光明此形气之着也诗云眉秀平过眼清踈秀出羣更加新月様名誉四方闻借问何人寿年百耳内生毫眉半白项下䨇绦成一条此是人间寿星魄天地之大托日月以为明是日月为万物之鑑眼乃一身之日月也眼长而深者主寿浮而露大而突圆而怒者促夭㐫暴流视者滛滥眊然偏视者为不正之人也赤缕贯睛恶死蛇眼隂毒视定不怯者神壮羊视者愚狠侧眼斜视者毒恶乱纹注目多灾短小愚贱卓然性㐫急转者小人之相也眼下有卧蚕主福寿生贵子黒白分明贞洁女人眼不要𢃄桃花色即要黒白分明目光兼媚好积德多隂报诗曰女人生𢃄桃花眼花下罗纹细细深此相定知喷水𣪚不用良媒自有亲神仙眼相悠然静淡然止惊之而不瞬不随语行不因黙止此神仙中之人也将相眼相观如电开视有余威注睛収视歘然若龙虎才德文武出伦之相人臣得此出入将相名动天下鼻象中岳一靣之表欲得髙隆不要尖小光润贵吉昏黒贫夭斜曲不直官非纒绕耳主听贯脑而通于肾为心之司晨肾气之候也肾气壮则清而聪虚则昏而浊左为金星右为木星所以主声誉之信行也耳轮厚坚寿考延年耸起过眉寿算山齐轮廓分明聪悟多能垂珠朝口财食不少贴肉而生富足可言耳内生毫寿数愈髙耳有黒子必生贵子耳门髙濶智虑深逺其坚如木至老不灾长而耸禄位厚而圆财食孔而濶官荣红润者愈贵黄白者名誉青黒者贫薄轮廓不分明财禄多𣪚薄耳向前卖尽田园其薄如纸贫下早死反而偏侧居无田宅左右小大迍否妨害光明润泽声名逺播尘昏焦暗贫贱愚卤大抵贵人有贵眼无贵耳贱人或有贵耳无贵眼夫耳有轮廓耳头不交兼两坠垂耳起不侧髙如眉更得鼻不昻凖头齐乃是金木星得力主少年奋发左右耳若及耳头尖反无垂珠兼耳头缺鼻不齐主一生困乏作事无成妻児损尅纵贵亦不长主外死凡眼主视视色为主耳主听听声为本故耳目聪明其有妻妾歌舞之庆乎诗人中深濶最为佳细小横斜不足夸曰深濶如通沟洫水自然流转福无涯诗人中下濶上头尖自有清闲福禄添曰凖下分明无比并杏仁様式请君㸔诗人中似线不为竒褊小心肠吝所为曰若见欹斜无足取少年必定尅妻児口为水星所居之地又为心之外户方广有稜者至贵寿形如角弓者官禄不言自动又如马口䑕口者䜛毁嫉妬狗口贫下口角垂者贪爱紫色多滞口如一撮孤独贫穷无人独言者贱唇欲红不欲黒舌欲赤不欲白且如鬓有浓淡有髙低贵人鬓清小人鬓浓须黒润者富贵焦枯者孤贫有屈曲斜直长短踈宻一发一须若不似便是他人也诗曰三辅慿君仔细㸔额髙湏得耳门寛学堂三部奚堪是空有文章岂有官鼻梁拱起如悬胆促者中年寿不长地阁满来田地盛天庭隆濶福弥昌论心心为五臓之主宅神魂宰视听形居体内不可得而见也其可见者心之外表也是知心乃神之宫室玉户金关智慧所居也心欲平白寛厚不欲坑陷窄狭寛博者智虑深窄狭者愚而贱心头生毛其性刚豪心头骨凸贫穷下劣诗曰心为身主五官三元神所止舎智虑之关寛博平厚荣禄髙迁坑陷窄苦夭尽天年善则福至恶则㐫临又诗曰先观动静见心田运智蔵神一体先相者但能知外表寛平富贵狭无钱不言不语心机㑹发语无私耿直人最怕心中嗔怒者口唇尖薄性难任骨凸神湏躁心寛气必和深沉言语少终是福来多能孝于亲能忠于君为衆德之先衆行之羙不得阳贵必获隂报不在其身必在子孙固可以激薄俗立风化也善相者所以为先察其徳然后相其形故德羙形恶无妨为君子形善行恶不免为小人荀子曰相形不若相心论心不若论择术此劝人为善也夫形者人之材也德犹器也材既美矣而表之以德犹加之雕琢而成美器遇拙匠而弃之是为不材之器也是知德在形先形居德后也郭林宗观人有九德一曰容物之德二曰乐善之德三曰好施之德四曰进人之德五曰保常之德六曰不妄之德七曰勤身之德八曰爱物之德九曰自谦之德诗曰大德如沧海寛和万物归保常终不变乐善日知机岂肯为贪鄙何曾説是非粹然和羙玉日日发光辉观子形虽贱谁知德内充天心终䕶善衣食自丰隆爱物功何愽勤身道有容相形先相德此理合神功贵相堂堂神骨清贫容穷貎体常轻要知相物之元本先相心田后相形腹者身之炉冶所以包蔵膓胃而化万物者也欲圆而长厚而坚势欲垂而下皮欲厚而故曰腹悬向下富贵主寿腹坠而垂智合天机腹偏而短饭不满椀皮厚者少疾而富皮薄者多病而贫腹近上者贱而愚腹如抱儿四方闻知背有三甲腹有三壬有之者富而禄诗曰以腹觇人各有宜腹垂皮厚足丰衣人形一様无㐫吉切见留心仔细推背负三甲人皆贵背薄成坑祸不轻濶长厚者三公相短狭如驼贱又贫上停长老吉昌中停长近公王下停长少喜祥三停俱等富贵荣显三停不均孤夭贫贱五短湏要上分长全形入相富文章下停长者人多贱又恐终身少雁行诀曰掌分四时月分要论四季灾福即看四季部位上断之春得白爲鬼主灾夏见黒秋见赤冬见黄皆爲相反主凶此气色之应无有不騐者若青罗贯五指下至夭纹者其人有心腹脾肾之灾身心常若不足又青罗贯指下至人纹名爲过闗论科名要端正不冲不破不义者纵无好学堂相副亦为俗人僧道者必主有名有权更有学堂必第高科凡看妻位须是定目仔细观㝷其位要丰厚色泽红润纹理或䨇成字不义不冲破无尅才有吉騐纹散理乱交义冲破不齐散走便主难爲妻此诀紧要不可轻与人说若见相生旺相主招贤妻智妾论子息宫此位属震又爲身位其位亦如妻位推之有尅无尅便可见得凡震宫纹细难得子有木纹隂徳纹井纹寳晕纹者主贵子大象要紧处依前妻位推之论兄弟宫纹人义出兄弟不吉其位要纹理分明不冲不襍不破不散有鱼有井有印有金花好纹者主得兄弟力主有贵兄弟或见亏䧟如削坑䧟纹乱冲破交义更逢孤辰六害主不得兄弟力才有此纹者生来亲者是疎疎者是亲陌上人却是亲主别自荣立无六亲兄弟之力依此断之万无失一此乃口诀千金勿传今録掌法贵贱七十二格及诗诀并録于后明眼君子请详推之四季纹春青夏赤秋宜白推四时生旺刑尅四季之中黒喜冬以定吉凶之兆秋赤冬黄春见白夏间逢黑縂爲凶拜相纹拜相纹从干位㝷其纹如琴者昔张其纹好似玉腰琴良有此纹性情敦厚文章异常得君王顾眷深带印纹掌上纹如带印形主身帯印前程合主有功名爲太师莫言富贵非吾愿自有清名作相卿兵符纹兵符纹现掌中央岀将入相格汉年少登科仕路长陈平有此相节钺定应权要职震戎边徼拥旌幢金花纹纹帯金花印立身主身纹帯金花印男主封侯女作夫此生富贵不忧贫人昔陈平夫人张男儿指日封侯相氏有此纹女子他年国内人雁阵纹朝衙又类雁排行主身或身边纹生一旦功成姓氏扬者又名朝衙纹昔出入皇都为将相项羽有此纹归来身帯御炉香双鱼纹䨇鱼学堂主文章䨇鱼居放学堂中立身纹透过天庭冠世文章显祖宗更红润主官至节纹过天庭更红润度使爲官必定至三公六花纹若人有此六花纹六花为侍从之聨他日身霑雨露恩庆来晚节可许爲官须侍从庆来晚岁耀朱门悬鱼纹悬鱼纹衬学堂全立身纹有悬鱼主富贵当时正少年贵学堂全少年及一举鳯池身及第第跨龙作马玉为鞭四直纹四直可名求四直为公侯之相中年不用愁应在中年须要红更宜红润色润一旦便封侯独朝纹独朝纹出正郎身正郎之相更有靴更逢靴笏更聪明笏纹主贵因官好好难和事必定中年禄位升天印纹天印纹生干位上生干位或身位为文章才调自荣华侍从之相为官平步天街上凡庶堆金积满家宝晕纹寳晕纹竒异相形大手红润必主封端如月晕掌中心侯干黄不好如环定是封侯相钱様惟多谷与金三日精莹现掌心三日纹文章异人出凡之文章年少冠儒林相唐李白有之莫讶广寒高折桂须知才是翰林人金龟纹兊宫西岳起隆隆在命宫主富贵䨇纹似金龟势象雄行在他位亦好遐算定须过百岁家居金寳更雍容髙扶纹高扶纹出无名指要红润富贵之相胆气刚强难并比也手红色润足多能自是一生招富贵玉柱纹玉柱纹从掌直去主早年及第须要爲人胆智必聪明学堂相副无学堂更得学堂纹显现必受䕃干黄不好中年必定拜公卿三竒纹现无名指三奇纹一路分开三箇纹主清贵更有学生在震宫并掌内堂科名必及第必作金门食禄人笔阵纹笔阵纹生阵阵多要学堂全成名及文章徳行及邹轲第文章异人之相中年得意登科第年髙福夀共山河立身纹上印帯手手印纹立身纹帯手印堂堂形貌气如虹主显贵他年顕达须荣贵终作朝堂一宰公玉井纹一井纹为福徳人立身纹帯一井为福徳之人有二三二三重井玉梯名井为玉梯重井清此人必定能清贵贵进入朝中佐圣明三峯纹三峯堆起巽离坤掌上巽离坤位要三峯堆起肉丰满肉满高如枣様圆髙如肉枣色红润光泽要加红润色主富家多金玉有良田美禄纹美禄纹如三角形主一生滋润到处偏宜三角帯横生人情顺自然衣禄常丰足到处追陪自有情学堂纹学堂纹小却相宜学堂纹小为清贵清贵中间有福随学堂学堂纹广为开广主人为伎艺伎艺学堂大凡是事巧能爲学堂纹拇指山根论学堂学堂细小者贵节如佛眼主文章全门选举须科甲名誉清高逺播扬车轴纹此纹圆满乃车轮必是皇朝馆殿人更看纹全名杖鼓封作诸侯百里臣福厚纹福厚纹生向掌偎主平生无祸无平生无祸亦无灾灾好施为有福怜贫好施多隂德寿有财喜福寿年高又主财异学纹异学纹须招异术主遇贵为僧得声名长得贵人钦之大吉为僧为道増殊号尘俗还须富有金鱼纹小贵纹竒小贵官纹在中宫而丰衣总无官禄积闲钱足食如小名为小那堪红润兼柔软贵更有学堂主贵僧道还须管要权天喜纹立身𢃄天喜立身𢃄天喜主一生多福祉一生荣旺荣旺乐身安事事皆全羙川字纹五指俱生字若川手生川字盈五人人益寿得延年指而益寿延年男児可比籛铿老女子堪如王母仙折桂纹折桂文名有大才立身纹生枝名儒人及第得名魁折桂主登第荣月里姮娥曾有约显许君折取一枝来三才纹上得分明一生时运可昌荣主命与财主有气一纹冲破便无情人生若欲问荣华千金直上一纹嘉设使少年人得此前程富贵几人夸离卦纹离纹冲乱多劳碌坎位如丰称晚年八卦若亏孤贱相三山要厚主荣官震卦纹震丰色泽有男児纹细谁知子息稀或遇其中还带杀只宜招取过房归银河纹银河碎在天纹上必主妨妻再娶归震坎或乱纹冲破不招祖业自重为坎鱼纹纹理如鱼坎位蔵妻饶田产都縁鱼妻饶相爱富田庄在坎方子受官班因何子受官班爵頼得井生干畔赖得干宫井字彰华盖纹华盖青龙隂德施此纹吉利尽丰隆或有凶纹加掌上得之为救不为凶隂徳纹隂德纹从身位生主行善心慈无常懐隂德合聪明毒无害人之心凶危不犯心无毒有福寿好善慈悲好念经智慧纹智慧文名逺誉扬主心慈多智虑其纹长直象义鎗平生动作常思虑慈善兼无横祸殃山光纹山光纹现好清闲主好清闲怕是闲是闲非不两干非宜僧道俗人此相最宜僧与道有之孤寡闲人多是主孤鳏住山纹身位斜纹是住山主好道又贪懽又贪幽静又贪懽心不足僧道多老来处世心常动有之尤恨鸳鸯债未还隐山纹隐山纹现掌中央主人好清闲有性好慈悲好吉昌林下志灰心早爱乐幽闲憎閙处末年悟道徃西方逸野纹逸野纹从命指寻主性好幽闲有两重直植手中心异术性好幽闲饶好术一生嫌閙怕人侵色慾纹色慾纹如乱草形主好风情至老一生终是好风情不休贪迷云雨心无歇九十心犹似后生乱花纹身畔朝生是乱花从身位细碎者平生天性好奢华主人奢华好情闲花野栁时扳折慾之兆只恋娇娥不恋家色劳纹纹如栁叶贯穿河主一生情慾重巷陌风花却是家能成病死暮雨朝云心更喜中年因此患沉疴酒花纹花酒纹生向掌中主好酒色手红一生酩酊醉花丛破不尽干黄从踈狂好用无居积此壊只为贪迷二八容桃花杀纹桃花杀现爱奢华主好色贪盃及即爱贪盃又好花夜梦鬼交情性一生縁此悮中年必定不成家花栁纹花栁纹生自不忧主风流性格平生多是爱风流绮罗丛里贪懽乐红日三竿未举头鸳鸯纹鸳鸯纹见主多淫主生死淫心不好色贪盃不暂停休暮雨朝云年少爱老来犹有后生情花钗纹花钗纹见主偷期主情色重好偷巷陌风花只自知期到处得人怜又惜贪懽乐处胜西施桃花纹桃花纹见主情邪主情性淫乱栁陌花衢即是家正是中年临此限梦囬犹恋一枝花偷花纹偷花纹见自多非触处风花恋暗期自有好花心不喜一心专恋别人妻妻位鱼纹妻位纹有鱼妻位有鱼清贵清贵更何如守节有冲主淫其妻能守节冲破却淫愚妻宫华盖纹妻宫华盖盖朝妻有华盖朝妻妻招得妻财逐后归财逐后来皆是五行并掌相他年更许有男児妻宫朝天纹妻纹朝入向天纹主妻意淫妻起淫心欲侮尊交合遂成云雨事人伦不正乱家门奴仆纹入妻位奴仆纹朝入向妻主妻必与奴仆必然奴仆共淫之通奸妻心不正奴心壮致使伊家有此为妻纹入奴仆宫妻纹生入奴仆宫主其妻先有意妻先有意与私通眷恋奴仆淫心眷恋闲奴仆忘负同床结髪翁妻位生枝纹妻位纹生枝主妻性狡猾天生狡猾妻丈夫能省半阃事頼施为妻位孤独纹妻宫只有一重纹妻位一重纹为没箇妻孥及弟兄孤独纹两条纹若有两纹并四画四条纹者皆好许君后续好児孙尅父纹天纹噼索朝中指尅父纹才见冲此是魁星诚可喜太阳及朝归铺更义二指缝中心指中主尅剥少年尅父无所倚尅母纹太隂若有纹冲破尅母纹才冲太隂必定亲生母见亡坎位必主尅剥若若是过房犹自可是过房犹轻亲生必定见阎王过随纹掌法纹名是过随主随母嫁人早年无怙可伤悲岂思却用随娘嫁拜启他人作养児贪心纹天纹散走有贪心主机谋爱便宜即爱便宜机未深心倖难捉摸对面身心难捉摸他人物事苦相侵月角隂纹月角隂纹出兑来主招隂人财发平生偏得妇人财好事也须常戒忌莫教色上惹官灾亡神纹手中横直号亡神手中横直者是也破了家财损六亲破田宅损骨肉到到处为人皆不足处与人无义性险更防性行险难凭刼杀纹刼杀全纹散乱冲主凶多成败妨又多成败又多凶骨月干黄不成初中灾了兼形害红润末年好末限须教得意浓三杀纹三杀纹侵妻子位主尅妻又名雁妨妻害子空垂涙阵三杀若还见尅后须轻免致中年孤独睡朱雀纹朱雀纹生向掌来主招口舌惹官刑一生终是惹官灾灾騐有吉纹救可若有义纹犹自可免最忌两头开最忌两头口又开横来酒食纹横来酒食纹何似主有酒食之禄坤上差池入巽宫好似斜飞三燕子毎逄樽爼贵交中夫手中有三黒子主大富禄主贵之兆指有黒子亦主富禄有册纹者主富三公之相也埋妇纹者一纹一妻一奴婢各主一人之相手足者身之枝干也身体欲短而耸枝干欲正而直富贵之人也枝干伤筋而露节为不材之木也夫脚者各主其异若是掌上生雀纹及横纹并大富足指间有黒子主多仆使足生下掌平如叶主禄富也龟鱼枯木纹龟鱼枯木贵三公主大贵坐向朝堂禄位丰井纹更有井纹居一畔主福禄富平生福禄最难同枣纹劒纹册纹五柱纹高贵可知主富贵田纹马眼富应稀田纹马眼纹枣纹剑册纹如见主富少定是身朝上将旂孤纹殃纹孤殃纹向掌中生主孤独多灾世上惟君少有名穷纹若是穷纹双见处主衣食不足单衣那解得身荣苦纹刑纹掌下无纹为一絶主多灾难劳苦生来无智亦无能路尸纹苦刑纹见应多难主命短暴死若有尸纹夀岂増玉管照神局卷下钦定四库全书玉管照神局卷下体骨骨滑肉中秀端然体更隆清竒兼耸直应是作三公骨乃人根本须还秀更清若还麄更澁岂觧获功名骨细皮肤滑青纲不遶身自然身富贵早嵗入科名手骨欹还贱龙吞虎必荣纎纎十指细相见使人惊恶骨应斜侧身寒体不平虎强龙又弱何足望身荣歌诀曰神形中有妙心相两无余百一歌中意君还㑹此无形气大夫欲其刚正其气欲刚其性欲正刚则不佞正则不邪得刚正之气为天下之英才或有金木水火土之气或鸟兽虫鱼之形盖人貎不同取类非一也诗云形有隂阳各有宜元来形相类相随神足过形为贵相形过神者贱无疑大抵人形不要偏堂堂丰貎便朝天轻浮躁薄贫且贱不尔中途便夭年人禀隂阳气形多像五行雷霆须震响日月要分明龙虎为时瑞鸾鳯作世英猪蛇并䑕狗贫薄自无成七局形色贵富夀贱贫夭刑金木水火土狮形夫狮形者头方额阔脑后有揷山骨起天庭突起眉浓眼白睛黒圆满而大山根断口濶须鬓颊髙难知心腹之人也入此相者位至节察列土侯王主夀女人入此相者为国母佀者天下大富有出林狮子有势镇宅狮子多财坐山狮子多淳香狮子主闲畵狮子无威戱狮子多慾承屏风狮子主从卧狮子多懒诗曰威振山河佐主忠头方额髙更眉浓脑后骨起天庭突列土分茅爵累封麟形夫麟形者头方额濶顶骨髙身形仰耳髙眼深眉粗口濶音中宫商行中规矩得麟形真者皆主大贵女人入此相者为后妃像者赤手有钱诗曰额广眉粗顋颔横耳髙齐厚黒睛平身形髙仰威雄势佐国昇平独秉君白虎形夫白虎形者身细长眼赤长眉与眼齐鼻直口大唇齐齿粗白头短圆额长方厚印堂五岳皆起手长歩大行坐身曲前向语声如雷凡欲语则眉眼光起威勐㸔人侣作怒色入此相者为将军有列土侯王之分女人入此相者为夫人似者富贵诗曰貎耸精神勐虎威眼长眉秀凖头垂强谋妙将横天下百万雄师独秉持象形夫象形者天中天庭起印平眉细眼长鼻仰牙露身形大多不睡入正形者作公卿主夀诗曰枕上明珠额光平身形长厚美三停行粗坐穏言深重逺镇山河协圣明御象诗曰象形有三种御象最髙强公私多髙贵只是少儿郎立象诗曰立象衣食足性慢不多忙为人多好善夀命主延长行象诗曰行象多辛苦驱驰无了时家活如星散临终亦少儿犀形夫犀形者头圆天庭髙伏犀骨起天地相朝上下三停一体肥眉如阵云眼大无辅入正形者乃贵人而为大臣诗曰头圆眼大更眉浓耳内毫毛体肉丰若得正形台鼎位其他人福夀而终诗曰出水犀形止正郎生来清贵坐朝堂金银财帛多藏畜夀限须期八十亡猿形夫猿形者面圆而小眉目俱圆臂长音响好㓗净修喜花菓性温克而急义却常与贵人交接主夀禄自有等第其形有七诗曰头圆眼黒颔顋平脚短手长行走轻去在烟霄闲散处一生止是主虚名坠枝猿诗曰坠枝猿尊重平生急性灵任他人説恶怨恨实无声攀枝猿诗曰攀枝猿辛苦终身不自由运逢四十七老后却无忧立枝猿诗曰立枝猿独自望空哭爷娘孤然无兄弟后代少儿郎家猿诗曰家猿人最贵论情不可陈面连三断细位极至王臣坐猿诗曰坐猿衣食足语话爱身摇言词多吉庆主事自优㳺走猿诗曰走猿今日苦田园尽属他为人不尊重一生走波波藏猿诗曰藏猿节察位居官衣食丰九卿并御史佐国近三公𤣥武形夫𤣥武形者头小而长额方而大天庭小尖耳垂下大上小岳渎相应口小方唇紫齿细白头仰歩濶色常光润入正形者位至公卿有女人入此相者为后妃似者主富诗曰额小头尖体带肥四枝尖细厚腮頥虽然位彻公卿上争柰临终在路岐鼋形夫鼋形者形小瘦则清白肥大则紫黒身形行𦂳头偏而性急言清目黒白一般㸔人光耀鼻髙尖人中濶入此形者主为官髙贵僧道最宜俗人多富仍须好道装亦主夀诗曰额起眉浓凖带尖唇红温润令多严腮頥垂满言清朗上节将军心性亷龟形夫龟形者头大顶突鼻耸眉浓眼濶方有轮情性淳好山水五岳相近多尊重背厚体肥康宁福夀位至卿相诗曰额起头髙鼻耸齐眉浓眼大厚顋頥柜仓丰满精神异富夀兼全佐主威蛇形夫蛇形者面长五岳不齐额眉小眼长而无轮角黒少白多肉色常有青口濶唇长尖有鎌铓色青齿细而疎白耳上大下小鼻小长尖行腰软头仰胷髙入正形者位至五品且不善终女人入此相者少贵而淫像者主富马形夫马形者而长眼大口濶而髙齿大而疎行坐尊重性慢腰长诗曰头圆额短眼眶圆鼻耸眼髙髭髪全语惠性髙为事干义深终秉杀生权豹形夫豹形者头方额濶眉浓目大圆睛露白五岳起天仓窄地阁圆口露方齿而宻入正形者为将军刺史好杀中夀诗曰眉细眼圆五岳丰颔顋横起志英雄耳轮贴肉能刚勇敌塞名髙定老戎兎形夫兎形者头小额尖起眼小眉细睛青白少黒多口小而方齿青而细宻唇青有鎌铓耳小而耸鼻细白而红入正形者位至五品女人入相者为贵妃诗曰额尖眉细口㣲方耳耸唇红信义良三十年前成又败文髙无比位星郎山羊形夫山羊形者头方额突起五岳不起眉细黄眼如覆月黒少白多睛浊髪黄髭清心爱隂谋入正形者位至列土好杀女人入此相者虽富而淫熊形夫熊形者额濶后狭鼻耸口濶唇髙齿黒参差地阁横起手足肥厚肩䏝厚歩速入正形者将军之位好杀像者主富诗曰头长前短眼㣲深黒白分明美称心手足厚丰行歩慢寰中雄勐性深沉猩猩形夫猩猩形者眉目相近鼻髙直口濶上唇牵面横濶无岳骨身横肥髪粗大腮頥垂多语笑性急言直行慢歩髙入此相者为名僧不然清髙道士若是俗人官至五品主夀女人入此相者大贤妇也诗曰头平额广面粗圆岳上毫浓髪又旋言急语清懐大志艺髙财富有双全野狸形夫野狸形者头短圆额方小眉细而长眼小而竖黒白不分鼻小直人中浅口角垂面仰骨髙臂起歩急腮頥垂声小肉色紫黒入此相者位至刺史诗曰口濶唇髙耳晕垂额方头短面横肥言髙性直行胸仰终秉山河定逺危须知此形毒兄弟不调和离乡家万里事业已消磨骆驼形夫骆驼形者头长额濶平项长五岳不正眉毛麄浓目圆而深夀上低凖齐口聚毛髪麄少腰曲行缓䏝濶手脚长语慢骨麄行走须伸头低入此形者为朝官女人佀者为妾诗曰眉细睛髙岳尽流口方唇淡性多柔声雄行慢心难测佐主功髙不到头鹿形夫鹿形者额广鼻凖髙晴青黒而㣲长耳露五岳髙身小行慢地阁薄腮不垂脚手细长头有肉角兼骨入此相者位至公卿像者主夀诗曰头长五岳位皆髙额广眉长意气傲文武双全官极品寰中内外恣雄豪狗形夫狗形者其形身与脚相等睛黄头项粗面尖性急饮食无厌小人多憎恶于人有心力入此相者为卿相女人入相为夫人有权柄诗曰面尖额濶眼睛黄喜怒平生自不常指示得逢萧相国一生心力佐髙皇驴形夫驴形者其形头濶平无脑骨眉小眼大睛青黄白无和气行歩急多妄谈性卑汚面长耳长语音粗散入此相者主贵诗曰眼中黄白面形长耳大分明相异常贵兆已成真大贵不然称赏动君王麞形夫麞形者耳下濶身无肚头圆眼麄稜髙面长额平骸尖肉色青肩䏝狭语髙性急入此相者位至佐国女人入此相为夫人诗曰眉短晴青凖带肥唇髙齿大厚腮頥语麄言急性难测同秉山河有操持鸾形夫鸾形者头圆额短尖司马起眉细短目深圆而小上半有角睛黄鼻小曲口小方唇红湿齿细白面小圆五岳起顋頥垂耳小有轮廓贴肉身形细肥行慢似舞语笑滋媚肉色细白性慢举止低徊髭髪黒润语声清亮在衆中有异相得正形者位至上卿有忠信懐气谊多女少男善终像此形者富贵有衣食女人入此相者主为妃后诗曰司马㣲起眼光深语媚端容性亮沉荣禄须知三十后位崇妃后合天心朱雀形夫朱雀形者眼媚头长额又方口唇丹起有鎌铓身形起坐㸔端正秉节懐忠佐圣皇朱雀容貎狠终身主见欢行藏如鳯势永作殿中官入此三相者为公卿一生荣贵有夀鹦鹉形夫鹦鹉形者头长额方眉长眼细鼻耸凖圆口小唇长腮頥尖多语笑㸔人头侧心不甚好闲入此形者位至殿官多财夀女人入此形者后妃相也诗曰额广头髙语笑多眉分目媚性调和一生清贵君王宠秉节懐忠断佞讹笼中鹦鹉诗曰鹦鹉何言贵笼中鹦鹉强语言皆吉庆财帛足儿郎鹤形夫鹤形者其形仓库䧟眼毛垂身体弱头骨粗顶细长行歩濶一停长性温柔好山水多名誉入正形者位至公卿主夀女人入此相者为后妃相佀者向后富贵四部䧟者孤鹤五部露者病鹤顶缩者睡鹤行歩轻摆者冲天鹤容仪峭峻者名双鹤诗曰额短头圆顶后红鼻梁尖耸性灵聪不惟佐主权生杀更出幽𤣥合上穹飞鹤诗曰飞鹤亦髙贵行而两脚轻运须㸔九五定见坐琴㕔双鹤诗曰双鹤多髙贵行而头尾摇在私还富贵名位入清朝孤鹤诗曰孤鹤不禁老老后没来由身躯无住处自死入荒坵立鹤诗曰立鹤身形瘦望食等将来为人虽气槩大段没钱财鹰形夫鹰形者头方顶圆侧目鼻曲眉薄口小行急耳卓常懐嫉妬性难捉摸为事勐浪入此形者上将军好杀不善终诗曰额广眉浓眼彩光腮垂頥重有连囊声清歩濶多雄勐觧统兵威武事扬燕形夫燕形者头突起眉眼细媚长深面短肥腮頥垂歩缓多语笑声小亮入此相者主清明显达位至五品女人入此形者富贵诗曰口小唇红凖促圆形端体瘦艺双全眼深黒白能明朗十五逢君立殿宣孔雀形夫孔雀形者头方顶尖额广眉目长而细竖无轮角鼻小尖耸直口方唇紫齿耳小竖五岳起行慢似舞性沉语重笑有媚入正形者位至公卿有夀女人入此相者宫妃贞㓗之妇也诗曰体秀行藏语媚端双眸明媚衆人欢三停平等能和美官髙财足志多般鸽形夫鸽形者头圆额尖平正眉前粗尾细目圆鼻红身短歩濶语笑多媚入此相者为殿中之官女人入此相者为宫妃似者主贵鹊形夫鹊形者面小青白色耳卓行歩急谈吐寛容人见多喜入此形者位至公卿女人入此相者主富贵诗曰面小形容白又青出言人尽喜闻声胷中自有封侯印忠孝传家表令名石藴玉而山辉水懐珠而川媚此知精神之寳见乎色而发乎气也夫形者质也气所以形乎质也质因气而宏神因质而安故质宏而气寛神安则气静得䘮不足以暴其气喜怒不足以惊其神则于徳为有容于量为有度乃重厚有福之人形犹材有杞梓楩楠荆棘之异神犹工所以治材而成其器声犹器听其声知其器美恶气犹马驰之以适于善恶之境君子则善养其材善使其工善治其器善御其马小人反是夫气寛可以容物气刚可以制物气清可以表物气正可以理物不寛则隘不和则戾不刚则懦不清则浊不正则偏视其气之深浅察其色之躁静则君子小人皆可辨矣气长而舒和而不暴者为富夀之人气促不均暴然见色者为浅细之人医者谓一唿一吸谓之息凡人一昼一夜计一万三千五百息观人之唿吸皆疾徐不同或急者十息或迟者尚未七八而老者肥者太疾而㓜者太迟窃恐古人之言犹未尽理也夫气有发乎颜表之间而为吉凶之兆也其散如毛髪其聚如黍米望之有形而按之无迹茍不精意观之则吉凶无所据矣气出入无声且不自觉或卧不闻者谓龟息夀相也唿吸气盛而身动者近死之兆也孟子曰不顾万钟之禄能养气者也争升合之利悻悻然戾其色暴其气者亦何足论哉诗曰气乃形之本察之见贤愚小人多急躁君子则寛舒形须资气气资神形气相资养谷神若更寛和深不暴福如山岳夀如春五色得地春要青兮夏要红冬㸔黒色喜重重秋间白色乘时旺若不相形见始终色青属木切须知火紫兼红赤莫疑金色白兮刑与杀元来水黒土黄推青色气青虽主忧若得旺时及形体兼有常不变光泽不凝滞者亦吉若在他色中忽然见露者定有忧虞旺在春动在亥夘未絶在申子辰赤色气赤色气多挠若形体相应而色润不焦烈者亦吉如小人暴见一二㸃四畔有赤色如草根盘旋者终是凶也旺在夏动在寅午戌絶在亥夘未黄红紫色气天中庭有此气色入台辅及勅命如形神不可至此又须推变非可以言传旺在四季月动在辰戌丑未絶在酉寅已白色气白主服若本受此色正兼润泽与形相称者吉也显露不常者凶也旺在秋动在巳酉丑絶在寅午戌黒色气黒色入七窍号为五蔵絶如大体均黒者吉若如烟雾四气腾腾黯黒者大凶此色难辨与青紫多类宜晨兴细察之旺在冬动在申子辰絶在巳酉丑九州分域须騐形部隆䧟察气色吉凶定人发禄守土显迹之地万无失一然有人难余曰若神禹别九州之前言之如何余对曰方伎流𫝊在后一身之㣲禀天地之冲和以其面部分别九州分域不为过矣夫欲观相先观其形次认其色若失之毫髪则有差谬今将气色形图及九州气色图并尅应诀法及生死论详着附于形部庶㡬观形而察气色以定吉凶云细㣲神煞气十二位神煞者形相吉凶已定却察此部位上何缺䧟及气色浮沉如何仍须辨认去处左右参合以定吉凶也决病死生病人眼有神气者生气脱者死矣天柱正目活者生目抵项下者死瘦而不枯瘁者生肥而无血者死有喜容而色正者生悲啼者死舌濡唇者生舌短缩者死风而口禁者生开口者死神光上黄明者生暗者死黒气如散云者生聚者死黄红如浮云者生黒气入耳者死气寛而长者生短气者死语声响滑者生短澁者死人中润泽者生干枯者死小车上理纹二千石资财巨万口两边有此纵理纹者贫薄之相额上有偃月纹者六百石眉间额上有土字纹者将军之相又大交纹上及发际下达两眉二千石年八十大富贵及益后代子孙荣昌也龙虎角理二千石封侯之相眉中额上有立理者一纹一妻耳门有此三立理者名学道主学道立成眉间有此水字纹者三百石主狱死天中有火字者主客死刑死兵死无田宅之相贫也论言谈人之心与物对而反为物之所诱也则情伪百出而寓之于言则其未尝无悔吝心之所生故言不妄发也必守理焉言不妄陈也必有序焉言中理而有序非贵人则为有道之士故通逹者言显刚正者言厉简静者言寡忠直者言恪谦恭者言逊蔽执者言僻虚诞者言繁躁急者言怨勐勇者言暴謟謏者言媚犴狡者言不尽意毒害者言而含笑好髙则言髙好大则言大言之所主以此验之其为人者言之泛泛终无成器其言落落终不困滞大凡人言贵乎气平气平则言法度言贵乎气和气和则言有章制与人之言贵乎有信接人之言贵乎有礼䜛言不入耳邪言勿出口听言观行审而订之予以发言得此道而言决非寻常之流如纵口而言更无利害更无是非又大罔人之言也五事观相视听言思貎眉目耳口鼻相云五事俱分明贵为真宰辅寳眼襌师十贵诗头广眼长相属阳精神光彩一般强虽然未至公侯位也合官资到侍郎贵则须还印堂平鳯眼龙睛切要清骨起一条悬胆様少年科第作公卿贵则气清似断筒乍㸔眼见烁人中又兼凖位连山岳必定闻名近圣聪四贵无过黄色成更宜骨白主聪明端然日月分明见早早为官播令名五贵人紫色不红坐来神急定如弓天庭地阁皆丰阔贵则图名拜侍郎六贵须还部位长印堂莹静应三阳坐来迤逦精神足语出丹田播四方七贵须还紫色全眼过鱼尾主英贤天中生得成髙广起眼惊人握重权八贵人黄若病时骨明光彩似琉璃更㸔鱼尾生侵鬓黒白㸔㸔入鳯池九贵龙睛龟背分堂堂光彩若精神学堂两处皆成就不觉公侯值至尊十贵堂堂色蜡黄贵则须饶手膝长龟背额髙明更静少年科第作员郎上贵神仙相上贵须要腰背及眉骨天庭三路如爪或入发际主神㳺三清三尖夫三尖贵者多矣头尖地阁尖口尖谓之三尖全则主贵不全者头尖不得父母力也阁尖不得产业力口尖不得夀终力诸般带杀孤独煞君㸔孤独煞额上有寒毛左见云烟起唿为煞父刀天罗煞三尖光彻骨浮露号天罗妻子终难保衰亡将柰何暗金煞两眉尖又逆名号暗金星伤杀临邉阵权髙败有成刀劒煞赤脉贯瞳子双眸㸔尾尖不惟凶恶死仍恐刑伤兼内姦煞姦门痕瘨异黒子更斑斑男女多淫慾双妻命不还天刑煞左眼一头破青痕定命刑命乖遭横祸那觧见功名天岳煞右眼头邉破名为玉戸开一生安静坐也觧有灾来贪饕煞尖鼻曲如钩饕飱卒未休纵饶君积富终见子孙忧横亡煞横亡面四筋逢人却似嗔中年应暴死凶狠累双亲短命煞唇掀兼齿露舌短见身亡若更咽喉结知君死异乡孛逆煞耳反兼乌黒名为孛逆郎即宜孤独坐不解顺忠良破败煞地阁倾还破唇掀破尔家若还声不润争得见荣华