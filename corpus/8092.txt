三时系念佛事X卍XXX中峰国师三时系念佛事另设启请法座班首鸣引磬斋主上香礼拜巳班首前行斋主又后至佛拈香维那举赞戒定真香焚起冲天上虔诚爇在金炉放顷刻氤氲即遍满十方昔日耶输免难消灾障觉海虗空起娑婆业浪流若人登彼岸极乐有归舟法王利物悲智洪深普徧十方冥阳靡隔今蒙斋主恭为屈逢之期特请山僧登座依凭教法作三时系念佛事迺尔亡灵遭此胜缘自宜严肃威仪来临座下恭聆妙法一心受度炉香乍爇法界蒙熏诸佛海会悉遥闻随处结祥云诚意方殷诸佛现全身X此一瓣香根蟠劫外枝播尘寰不经天地以生成岂属阴阳而造化爇向炉中专伸供养常住三宝剎海万灵极乐导师阿弥陀佛观音势至清净海众悉仗真香普同供养第一时南无莲池海会佛菩萨佛说阿弥陀经如是我闻一时佛在舍卫国祇树给孤独园与大比丘僧千二百五十人俱皆是大阿罗汉众所知识长老舍利弗摩诃目犍连摩诃迦叶摩诃迦旃延摩诃俱絺罗离婆多周利槃陀伽难陀阿难陀罗睺罗憍梵波提宾头卢颇罗堕迦留陀夷摩诃劫宾那薄拘罗阿㝹楼駄如是等诸大弟子并诸菩萨摩诃萨文殊师利法王子阿逸多菩萨干陀诃提菩萨常精进菩萨与如是等诸大菩萨及释提桓因等无量诸天大众俱尔时佛告长老舍利弗从是西方过十万亿佛土有世界名曰极乐其土有佛号阿弥陀今现在说法舍利弗彼土何故名为极乐其国众生无有众苦但受诸乐故名极乐又舍利弗极乐国土七重栏楯七重罗网七重行树皆是四宝周帀围绕是故彼国名为极乐又舍利弗极乐国土有七宝池八功德水充满其中池底纯以金沙布地四边阶道金银瑠X璃玻瓈合成上有楼阁亦以金银瑠瑠玻瓈𤥭璖赤珠码碯而严饰之池中莲华大如车轮青色青光黄色黄光赤色赤光白色白光微妙香洁舍利弗极乐国土成就如是功德庄严又舍利弗彼佛国土常作天乐黄金为地昼夜六时雨天曼陀罗华其土众生常以清旦各以衣裓盛众妙华供养他方十万忆佛即以食时还到本国饭食经行舍利弗极乐国土成就如是功德庄严复次舍利弗彼国常有种种奇妙襍色之鸟白鹤孔雀鹦鹉舍利迦陵频伽共命之鸟是诸众鸟昼夜六时出和雅音其音演畅五根五力七菩提分八圣道分如是等法其土众生闻是音巳皆悉念佛念法念僧舍利弗汝勿谓此鸟实是罪报所生所以者何彼佛国土无三恶道舍利弗其佛国土尚无恶道之名何况有实是诸众鸟皆是阿弥陀佛欲令法音宣流变化所作舍利弗彼佛国土微风吹动诸宝行树及宝罗网出微妙音譬如百千种乐同时俱作闻是音者自然皆生念佛念法念僧之心舍利弗其佛国土成就如是功德庄严舍利弗于汝意云何彼佛何故号阿弥陀舍利弗彼佛光明无量照十方国无所障碍是故号为阿弥陀又舍利弗彼佛寿命及其人民无量无边阿僧祇劫故名阿弥陀舍利弗阿弥陀佛成佛巳来于今十劫又舍利弗彼佛有无量无边声闻弟子皆阿罗汉非是算数之所能知诸菩萨众亦复如是舍利弗彼佛国土成就如X是功德庄严又舍利弗极乐国土众生生者皆是阿鞞䟦致其中多有一生补处其数甚多非是算数所能知之但可以无量无边阿僧祇说舍利弗众生闻者应当发愿愿生彼国所以者何得与如是诸上善人俱会一处舍利弗不可以少善根福德因缘得生彼国舍利弗若有善男子善女人闻说阿弥陀佛执持名号若一日若二日若三日若四日若五日若六日若七日一心不乱其人临命终时阿弥陀佛与诸圣众现在其前是人终时心不颠倒即得往生阿弥陀佛极乐国土舍利弗我见是利故说此言若有众生闻是说者应当发愿生彼国土舍利弗如我今者赞叹阿弥陀佛不可思议功德之利东方亦有阿閦鞞佛须弥相佛大须弥佛须弥光佛妙音佛如是等恒河沙数诸佛各于其国出广长舌相遍覆三千大千世界说诚实言汝等众生当信是称赞不可思议功德一切诸佛所护念经舍利弗南方世界有日月灯佛名闻光佛大𦦨肩佛须弥灯佛无量精进佛如是等恒河沙数诸佛各于其国出广长舌相遍覆三千大千世界说诚实言汝等众生当信是称赞不可思议功德一切诸佛所护念经舍利弗西方世界有无量寿佛无量相佛无量幢佛大光佛大明佛宝相佛净光佛如是等恒河沙数诸佛各于其国出广长舌相遍覆三千大千世界说诚实言汝等众生当信是称赞不可思议功德一切诸佛所护念经舍利弗X北方世界有𦦨肩佛最胜音佛难沮佛日生佛网明佛如是等恒河沙数诸佛各于其国出广长舌相遍覆三千大千世界说诚实言汝等众生当信是称赞不可思议功德一切诸佛所护念经舍利弗下方世界有师子佛名闻佛名光佛达磨佛法幢佛持法佛如是等恒河沙数诸佛各于其国出广长舌相遍覆三千大千世界说诚实言汝等众生当信是称赞不可思议功德一切诸佛所护念经舍利弗上方世界有梵音佛宿王佛香上佛香光佛大𦦨肩佛襍色宝华严身佛娑罗树王佛宝华德佛见一切义佛如须弥山佛如是等恒河沙数诸佛各于其国出广长舌相遍覆三千大千世界说诚实言汝等众生当信是称赞不可思议功德一切诸佛所护念经舍利弗于汝意云何何故名为一切诸佛所护念经舍利弗若有善男子善女人闻是经受持者及闻诸佛名者是诸善男子善女人皆为一切诸佛之所护念皆得不退转于阿耨多罗三藐三菩提是故舍利弗汝等皆当信受我语及诸佛所说舍利弗若有人巳发愿今发愿当发愿欲生阿弥陀佛国者是诸人等皆得不退转于阿耨多罗三藐三菩提于彼国土若巳生若今生若当生是故舍利弗诸善男子善女人若有信者应当发愿生彼国土舍利弗如我今者称赞诸佛不可思议功德彼诸佛等亦称赞我不可思议功德而作是言释迦牟尼佛能为甚难希有之事能于娑X婆国土五浊恶世劫浊见浊烦恼浊众生浊命浊中得阿耨多罗三藐三菩提为诸众生说是一切世间难信之法舍利弗当知我于五浊恶世行此难事得阿耨多罗三藐三菩提为一切世间说此难信之法是为甚难佛说此经巳舍利弗及诸比丘一切世间天人阿修罗等闻佛所说欢喜信受作礼而去佛说阿弥陀佛经拔一切业障根本得生净土陀罗尼提纲鸣尺世界何缘称极乐只因众苦不能侵道人若要寻归路但向尘中了自心心心即佛醍醐酥酪咸自乳生佛佛惟心钗钏瓶盘尽从金出十万亿程东西不隔二六时内凡圣同途低头合掌白玉毫星明日丽歌咏赞扬紫金容霆震雷轰清凉月兮有水皆含功德云而无山不戴香象渡河一举洪名超二死迦陵出谷卵千称嘉号压羣音下情唯忖以难思一念回光而易往究竟不居心外分明祇在目前审如是即今众等系念弥陀三时佛事只如不涉证修亲蒙授记一句如何举扬鸣尺风唫树树千般乐香浸池池四色华阿弥陀佛身金色相好光明无等伦白毫宛转五须弥绀目澄清四大海X光中化佛无数亿化菩萨众亦无边四十八愿度众生九品咸令登彼岸南无西方极乐世界大慈大悲阿弥陀佛第一大愿观想弥陀四十八愿度娑婆九品涌金波宝网交罗度亡灵出爱河讲演鸣尺诸苦尽从贪欲起不知贪欲起于何因忘自性弥陀佛异念纷驰总是魔教中道生而无生法性湛然无生而生业果俨然所谓生者即众生生灭之迹也谓无生者即诸佛寂灭之本也法性湛然者灵明湛寂元妙真常箇箇不无人人本具只因最初不觉忽尔动心认妄为真迷巳逐物由是业网牵缠流转五道恒随生死以升沈亘古至今而靡闲当知生自缘生而法性不与缘俱生灭自缘灭而法性不与缘俱灭所以云法性湛然是谓生而无生者也无生而生者众生迷妄入心积业成果虗受轮转妄见生灭于法性体上如镜现像似珠随色当知镜光本净珠体绝痕物境互彰不违色像彼色像之去来犹业果之俨然也故诸佛于俨然生灭中唯见无生众生于湛然无生中唯见生灭只因迷悟之有差逐致现量之不一实乃生无自性无生亦无自性悟则生灭皆无生迷则无生皆生灭所以离此别无是乃一体而异名也审如是则阿弥陀X佛即是我心我心即是阿弥陀佛净土即此方此方即净土岂非迷悟之自殊何有圣凡而彼此乃知现前众等以自性阿弥陀与大众舌根普同运转根本法轮诸仁还委悉么生灭无生生不生乐邦那旨禁人行谁知万丈红尘里菡萏华开月正明南无西方极乐世界大慈大悲阿弥陀佛一者礼敬诸佛二者称赞如来三者广修供养四者忏悔业障五者随喜功德六者请转法轮七者请佛住世八者常随佛学九者恒顺众生十者普皆回向众生无边誓愿度烦恼无尽誓愿断法门无量誓愿学佛道无上誓愿成接赞佛宝赞无穷功成无量劫中巍巍丈六紫金容觉道雪山峰眉际玉毫光灿烂照开六道昏蒙龙华三会愿相逢演说法真宗鸣尺人人分上本有弥陀箇箇心中总为净土了则头头见佛悟来步步西方上来启建三时系念净业道场今当第一时佛事巳圆如上殊勋投入弥陀大愿海X中专为亡灵求生净土但念自从无始迄至今生一念违真六根逐妄随情造业纵我为非身业则杀盗邪淫口过则妄言绮语两舌恶口意恶则常起贪瞋深生痴爱由兹三业钩锁妄缘常汩汩于尘劳但茫茫于岁月欲思出离唯凭忏悔熏修之力俾眼耳鼻舌身意之过愆应念顿消使色声香味触法之浮尘即时清净又极乐求生全凭发愿仰劳法众异口同音敬为亡灵至心忏悔发愿往昔所造诸恶业皆由无始贪瞋痴从身语意之所生今对佛前求忏悔众生无边誓愿度烦恼无尽誓愿断法门无量誓愿学佛道无上誓愿成南无普贤王菩萨摩诃萨上来忏悔发愿巳竟亡灵当知夫净土之为教也仰承阿弥陀佛四十有八大慈大悲深重愿力摄取十方一切众生凡具信心者皆得往生信者信有西方净土信有阿弥陀佛摄取众生之事我等众生信有往生之分然虽谓弥陀摄取众生往生要信唯是随心自现感应道交究竟非从外得如是信者是为真信信而无行即不成其信行者棱严经云都摄六根净念相继不假方便自得心开阿弥陀经云若有善男子善女人闻说阿弥陀佛执持名号若一日若二日乃至七日一心不乱其人临命终时阿弥陀佛与诸圣众现在其前是人终时心不颠倒即得往X生阿弥陀佛极乐国土如是行者是名正行行而无愿即不成其行愿者要与阿弥陀佛四十八愿愿愿相应是为大愿也信行愿三如鼎三足缺一不可今尔亡灵当知现前一念本自圆常信行愿原是自巳本来具有如是性德今者伹是本性光明显发耳阿弥陀佛无上医王巍巍金相放毫光苦海作慈航九品莲邦同愿往西方第二时南无莲池海会佛菩萨佛说阿弥陀经拔一切业障根本得生净土陀罗尼鸣尺便就今朝成佛去乐邦化主巳嫌迟那堪更欲之乎者管取轮回没了时原夫徧十方是极乐世界山光水色似空合空尽大地是清泰故乡华笑鸟啼如镜照镜自是不归归便得五湖烟景有谁争黄金臂昼夜常垂惟许行人独委白玉毫古今不昧全凭愿者承当所以道万法是心光诸缘惟性晓本无迷悟人只要今日了即今现前众等系念第二时佛事且了之一句如何举扬瑠璃池上悬明月菡萏华闲戏水禽阿弥陀佛身金色相好光明无等伦白毫宛转五须弥绀目澄清四大海X光中化佛无数亿化菩萨众亦无边四十八愿度众生九品咸令登彼岸南无西方极乐世界大慈大悲阿弥陀佛第一大愿观想弥陀四十八愿度娑婆九品涌金波宝网交罗度亡灵出爱河讲演鸣尺是心是佛将心念念到心空佛亦忘撒手归来重检点华开赤白与青黄教中道惟心佛亦尔惟佛众生然心佛及众生是三无差别所谓心者心有多种曰肉团心乃现在身中父母血气所生者是曰缘虑心即现今善恶顺逆境界上种种分别者是曰灵知心是混千差而不乱历三际以靡迁炳然独照卓尔不羣在圣不增在凡不减处生死流骊珠独耀于沧海居涅槃岸桂轮孤朗于中天诸佛悟之假名惟心众生迷之便成妄识是以佛即众生众生即佛且心外无佛亦无众生唯迷悟之有间故凡圣而逈异岂知心佛众生三无差别永嘉云梦里明明有六越觉后空空无大千既然如是则经云从是西方过十万亿佛土有世界名曰极乐其土有佛号阿弥陀今现在说法总不出唯心净土本性弥陀也由是而知即今现前亡过其生也莲华朵朵其殁也行树重重无一时不达莲邦无一念不依慈父审如是且道离此心佛众生外别有商X量处也无大圆镜里绝纤埃碧藕华中有圣胎遥望金沙池沼外宝光常照玉楼台南无西方极乐世界大慈大悲阿弥陀佛十方三世佛阿弥陀第一九品度众生威德无穷极我今大归依忏悔三业罪凡有诸福善至心用回向愿同念佛人感应随时现临终西方境分明在目前见闻皆精进同生极乐国见佛了生死如佛度一切无边烦恼断无量法门修誓愿度众生总愿成佛道虗空有尽我愿无穷愿生西方净土中上品莲华为父母华开见佛悟无生不退菩萨为伴侣接赞法宝实难量如来金口宣扬龙宫海藏散天香觉者诵琅王函玉轴霞条金写字似排秋雁成行昔因三藏取来唐万古为敷扬念佛登座鸣尺盖闻虗而有鸣荅之声寂而无形影之相然谷响自然非唿之而不答佛身无作非扣之而不彰上来启建第二时系念佛事巳圆如上殊勋投入如来大愿海中出生功德耑为亡灵洗除业垢增长善根舍此报缘往生净土但念自从无始迄至今生沤生巨X海逐识浪以高低云点太清任情风而人我于是循环诸趣流转四生业海茫茫罪山岌岌匪凭发露曷遂消除忏摩巳往发愿当来再劳法众至心忏悔发愿往昔所造诸恶业皆由无始贪瞋痴从身语意之所生一切罪障皆忏悔众生无边誓愿度烦恼无尽誓愿断法门无量誓愿学佛道无上誓愿成南无普贤王菩萨摩诃萨上来忏悔发愿巳竟具行犹人具眼目愿如日月灯光明依光照烛见分明行者方能达前境是以念佛之人若不发愿往生纵有功行亦成虗设以不顺佛故今尔亡灵当知此意阿弥陀佛无上医王巍巍金相放毫光苦海作慈航九品莲邦同愿往西方第三时南无莲池海会佛菩萨佛说阿弥陀经拔一切业障根本得生净土陀罗尼鸣尺十万余程不隔尘休将迷悟自疎亲剎那念尽恒沙佛便是莲华国里人合尘背觉栽荆棘于七宝园林舍妄归真列珠网于四生门户纵横万法圆裹一心非思量处阿弥陀佛X坐断六根无造作时清泰故乡横吞八极破羣昏如杲日丽天疗众病如善见神药所以云一称阿弥陀佛名号能灭八万亿劫生死众苦利益如是岂譬喻言说之可及乎只如即今系念第三时佛事且道现前众等同声相应一句如何指陈一从佛向舌根念不觉华随足底生阿弥陀佛身金色相好光明无等伦白毫宛转五须弥绀目澄清四大海光中化佛无数亿化菩萨众亦无边四十八愿度众生九品咸令登彼岸南无西方极乐世界大慈大悲阿弥陀佛第一大愿观想弥陀四十八愿度娑婆九品涌金波宝网交罗度亡灵出爱河讲演鸣尺打破虗空笑满腮玲珑宝藏豁然开直饶空劫生前事六字洪名毕竟该古人道清珠投于浊水浊水不得不清念佛投于乱心乱心不得不佛西天有宝名曰清珠谓此珠投入浊水中入水一寸则一寸之浊水即便清洁此珠入水自寸至尺乃至于底则浊水亦随之而澄湛当知清珠者喻念佛之净念也浊水者喻襍乱之妄心也当妄心襍乱之顷能举起一念如对慈尊按定六字X洪名一一出口入耳则此襍乱自然随念寂静自是一念而至十念乃至念念不移即教中所谓净念相继者也念佛之人须要信心恳切正因凛然重念死生轮转之可悲深厌尘劳纷扰为可痛举起一声佛名直下更无异见如太阿剑横按当轩如大火轮星腾𦦨炽万物撄之则燎触之则伤直至一心不乱能所两忘到家之说不容再举捷迳之词何劳挂齿可谓证修行之神术超方便之正途破死生蛰户之雷霆烛迷妄幽衢之日月今宵三时系念佛事将圆亡灵承兹上善决定往生且道一念未萌以前还有者箇消息也无鸣尺是心空寂念何依故国云归孰未归花外玉鸡啼晓日远迎新佛奉慈威南无西方极乐世界大慈大悲阿弥陀佛一心归命极乐世界阿弥陀佛愿以净光照我慈誓摄我我今正念称如来名为菩提道求生净土佛昔本誓若有众生欲生我国志心信乐乃至十念若不生者不取正觉以此念佛因缘得入如来大誓海中承佛慈力众罪消灭善根增长若临命终自知时至身无病苦心不贪恋意不颠倒如入禅定佛及圣众手执金台来迎接我于一念顷生极乐国花开见佛即闻佛乘顿开佛慧广度众生满菩提愿X念佛临终见宝台宝幡宝葢满空排弥陀势至观音等合掌相随归去来僧宝不思议身披三事云衣浮盃过海剎那时赴感应羣机堪作人天功德主坚持戒行无违我今稽首愿遥知振钖杖提携鸣尺念佛既从心出结业岂属外来须臾背念佛之心剎那即结业之所今则众等依凭教法作三时系念佛事所集胜因专为亡灵决生净土自今戒香馥番郁慧炬营煌迷云开而性天独朗妄尘尽而心地廓通诸根圆净羣业顿空一举念一华开挹露迎风香浮玉沼一驰情一果熟含烟对日影落金园经行坐卧在其中游戏逍遥非分外得佛受用彻法源底常寂光处处现前大愿王尘尘契会更为亡灵至心忏悔发愿往昔所造诸恶业皆由无始贪瞋痴从身语意之所生一切罪根皆忏悔自性众生誓愿度自性烦恼誓愿断自性法门誓愿学自性佛道誓愿成南无普贤王菩萨摩诃萨上来三时系念阿弥陀佛万德洪名劝导亡灵忏除结业发愿往生行愿既深功无虗弃惟愿亡灵闻斯法要信受奉行从是托质莲胎永离业海直证阿鞞䟦致圆满无上菩提X弥陀佛大愿王慈悲喜舍难量眉闲常放白毫光度众生极乐邦八德池中莲九品七宝妙树成行如来圣号若宣扬接引往西方弥陀圣号若称扬同愿往西方系念功德殊胜行无边胜福皆回向普愿沈溺诸众生速往无量光佛剎十方三世一切佛一切菩萨摩诃萨摩诃般若波罗蜜自归依佛当愿众生绍隆佛种发无上心自归依法当愿众生深入经藏智慧如海自归依僧当愿众生统理大众一切无碍和南圣众中峰国师三时系念佛事