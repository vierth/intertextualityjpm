事林广记卷之一前集天文类太极天文太极图见图太极图说未有天地之时混沌如鸡子溟涬始牙鸿蒙滋萌三五历纪太极元气函三为一极中也元始也前律历志太极谓天地未分之前元气混而为一是太初太一也老子道生一即此太极也易系疏太极极尽之称纪瞻传易有太极是生两仪两仪生四象四象生八卦八卦定吉凶吉凶生大业易系道在太极之先而不为高在太极之下而不为深先天地生而不为久长于上古而不为老庄子无极而太极太极动而生阳动极而静静而生阴静极复动一动一静互为其根分阴分阳两仪立焉阳変阴合而生水火木金土五气顺布四时行焉五行一阴阳也阴阳一太极也太极本无极也五行之生也各一其性无极之真二五之精妙合而凝乹道成男坤道成女二气交感化生万物万物生生而変化穷焉周子通书太极只是天地万物之理在天地则天地有太极在万物则万物中各有太极太极只是极好至善底道理人人有一太极物物有一太极太极便是性动静阴阳是心金木水火土是仁义礼智信化生万物是万事文公语录两仪两曜之图见图两仪图说易有太极是生两仪疏云太极谓天地未分之前元气混而为一一气既分之后阳气居上为天阴气居下为地居上者轻清居下者重浊有如止水于是天地位焉乃谓之两仪易系疏天颠也至高无上从一大也说文今夫天斯昭昭之多及其无穷也日月星辰系焉万物覆焉中庸天形如鸡子天大地小表里有氷地乘气而立载水而浮天运如车毂之运浑天仪天形穹窿如笠而地之表浮元气之上譬覆奁以抑水而不流者气充其中也虞昺穹天论天圆如倚盖地方如棊尸句天旁转半在地上半在地下晋天文志天不足西北故西北方阴也素问天地浑沌如鸡子盘古生其中万八千岁天地开辟阳清为天阴浊为地盘古在其中一日九変神于天圣于地天日高一丈盘古日长一丈如此万八千岁天数极高地数极深盘古极长数起于一处于九故天去地九万里三五历纪女娲氏炼五色石以补天汤问两曜图说日者太阳之精积而成鸟象乌阳之类其数奇月者阴精之宗积而成兽象兔阴之类其数耦张衡灵宪月为阴精日为阳精故周髀云日犹火月犹水火则施光水则含影月光生于日所照魄生于日所蔽一云朏于向日魄生于背日当日则光盈近日则明尽考灵曜阳燧见日则燧而为火方诸见月则津而为水方诸阴燧大蛤也熟磨拭令热月盛时以向月下则水生以铜盘受之下水数滴许慎注云方石也诸珠也淮南子日中有踆乌谓三足乌淮南子大荒之中旸谷上有扶桑十日所浴九日居下枝一日居上枝皆戴乌山海经尧时十日并出草木燋枯尧命羿仰射十日中其九乌皆死堕羽翼淮南子佛氏言月中所有乃大地山河影或言月中蟾桂地影空处水影也月中有兔与蟾蜍何月阴也蟾蜍阳也而与兔并明阴系于阳也杂俎羿得不死之药于西王母姮娥窃之以奔月是为蟾蜍张衡灵宪月中仙人桂树御览七政之图见图同南北行为嬴分南北次为缩出早为月食出晚为天妖星所在国不可伐可以伐人星出早为日食出晚为彗四时不出则饥行一舍二舍为不祥东行疾兵聚东方西行疾兵聚西方星失次而上一舍为大水下二舍有后戚五纬之変璇玑玉衡图见图玑衡者以北斗魁四星为璇玑杓三星为玉衡玑径八尺圜周二丈五尺以璇饰之而运乎上衡为横箫长八尺孔径一寸以玉为饰下端望之以视星辰转玑窥衡是也汉以来谓之浑天仪其术以为地居中而天周焉后言天者皆祖之十二宫分野所属图见图史记曰二十八舍主十二州汉书注云二十八宿各主诸侯分野诗云子在宝瓶齐青位丑当磨竭越杨州寅中人马燕幽地卯临天蝎宋豫求辰属天秤郑兖分巳为双女楚荆午周三河属狮子未居巨蠏秦雍留申魏益州阴阳位酉赵冀州为金牛戍有白羊鲁徐郡亥为双鱼卫并收十二次日月交会图见图尚书曰历象日月星辰注云辰日月所会谓日月交会于十二次也故左传曰日月之会是谓辰注云一岁日月十二会所会为辰十一月辰在星纪十二月辰在玄枵之类是也诗曰析木本居寅火卯寿星辰三鹑巳午未实沈居在申梁酉降娄戍娵枵星纪陈孟春会娵舍逆数掌中轮二十八宿见图隋天文志庖牺氏仰观俯察以天之二十八宿周于圆穹之广以丽十二位也随天而转谓之经星史天官书曰东宫苍龙角亢氐房心尾箕南宫朱鸟井鬼柳星张翼轸西宫咸池奎娄胃昴毕觜参北宫玄武斗牛女虚危室壁注云天星有龙虎乌龟之形四方皆有七宫各成一形东方成龙形西方成虎形南方成鸟形北方成龟形也晦朔弦望见图汉律历志日有晦朔月有弦望初一为朔十五为望朔望中一日为上弦望晦中一日为下弦日属阳月属阴阴常为阳消铄自月初月从右行渐离于日而明渐生至初七八明半见如弓弦故谓上弦至十五月去日最远故得全其明日月相望谓之望月半后则渐近日左畔而明渐消至二十二三仅存半明亦如弓弦故谓下弦至三十日日月相合月为日消尽谓之晦按紫微垣星图一凡三十七名一百八十三星布列浑象之北上规所以正天地之南北也北斗七星在垣内所以正四时也史志曰中宫北极五星钩陈六星皆在紫宫中北极北辰之最尊者也其纽星天之枢也天运无穷三光迭曜而极星不移故曰居其所而众星拱之旧说皆以纽星即天极在正北为天心不动今验天极亦昼夜运转其不移处乃在天极之内一度有故浑象杠轴正中置之不动以象天心也自天极外诸星皆随浑象运转以象列宿随天左旋也天有二十八宿为十二次舍布列四方三百六十五度有畸而天极亦具其数古人所谓天形如盖即天心为盖之杠轴列舍如盖之橑轴分布十二次舍之度数紫宫近天极故狭而密列舍布四方故阔而疏也北斗七星所谓璇玑玉衡以齐七政者也魁四星为璇玑杓三星为玉衡杓携龙角杓斗柄也龙角东方星荐也衡中南斗衡斗中尖星也魁参首斗第一星为魁用昏建者杓斗第七星为杓斗之尾也夜半建诸衡假杓昏建于寅则夜半衡亦建寅平旦建者魁斗为帝车运于中央照临四海分阴阳建四时均五行移节度定诸纪皆系于斗故扬子云云日一南而万物死谓夏至以后日穷南陆一反南道羣阴渐长则万物所以死也日一北而万物生谓冬至以后日穷北陆一反北道羣阳渐长万物所以生斗一北而万物虚谓立冬以后斗杓建亥自亥之后阴主于时万物以敛故曰虚斗一南而万物盈谓立夏后斗建巳自巳之后阳主于时万物单盛故曰盈日之南也右行而左旋斗之北也左行而右旋日则迎天右行谓春行西方历十星而南秋行东方历七星而北始行西方故曰右行也还从东方故云左旋也斗则随天而行春指东方历三辰而南秋指西方历三辰而北始指东方故云左行还从西方故云右还也由是言之天形垠昼夜不息所以分节候运寒暑日与斗建相推移于上而成岁功于下也所以着于图象者欲俯仰之参合先天而趍务也然则浑象人居天外故俯视之星图人在天里故仰观之二者相戾盖俯仰之异也星说万物之精上为列星说文星之为言精也阳之荣也阳精为日日分为星故其字日生为星春秋说众星浮生虚空之中其行其止皆须气焉晋天文志星者水之精也三五历纪星也者体生于地精成于天列居错峙各有攸属张衡灵宪浑象按浑象中外官星图二凡二百四十六名一千二百八十一星分布四方周遍天体惟南极入地常隐紫微宫常见余星近日而伏远日而出四时互见二十八宿为十二次三百六十五度有畸日月五星之所舍也史志曰东方角亢氐房心尾箕七宿形如龙曰苍龙南方东井舆鬼柳七星张翼轸七宿形如鹑鸟曰朱鸟西方奎娄胃昴毕觜觹参为白虎曰白虎北方南斗牵牛女虚危营室东壁有龟蛇体曰玄武凡星皆随天左旋日月五星常违天右转于是乎晓昏正寒暑生岁时成所以着于浑象者将以俯察而知七政行度之所在着于图者将以仰观而上合乎天象也星有三色所以别三家之异出于石申者赤出于甘德者黑出于巫咸者黄紫宫诸星亦同出三家中外官与紫宫星緫二百八十三名一千四百六十四星汉志载紫宫及中外官星才百一十八名积数七百八十三星至晋武时太史陈卓緫三家所着星图至今不改然则施于浑象者惟天极北斗二十八舍为占候之要其余备载者所以具上象之全体也又浑象北极南极星图二古图有圆纵二法图圆视天极则亲视南极则不及横图视列舍则亲视两极则疏盖天体正圆如两盖之相合南北两极犹两盖之扛毂二十八宿犹盖之弓撩礼考工记盖弓二十八以象星盖弓撩也古之置盖亦取法于天赤道横络天腹如两盖之交处赤道之北为内郭如上覆盖赤道之南为外郭如下仰盖故列弓撩之数近两毂则狭渐远渐阔至交则极阔其势然也亦犹列舍之度近两极则狭渐远渐阔至赤道则极阔也以圆图视之则近北星颇合天形近南星度当渐狭则反阔矣以横图视之则去两极星度皆阔失天形矣今仿天形为覆仰两圆图以盖言之则星度并在盖外皆以图心为极自赤道而北为北极内官星图赤道而南为南极外官星图两图相合全体浑象则星度阔狭之势占候不失矣风说天地之气噫而成风埤雅巽为风易系飞廉风伯也风师箕星也风俗通飞廉神禽能致风气应劭注吕氏春秋飞廉鹿身头如雀有角而蛇尾豹文晋灼注崔元微月夜见青衣女伴曰杨氏李氏陶氏又绯衣小女曰石醋报封家十八姨来言辝冷冷有林下风色皆殊绝芳香袭人醋曰女伴在苑中每被恶风相挠常求十八姨相庇士每岁旦作一幡上图日月五星立苑东则免难矣今岁已过此月二月一日立之其日立幡东风刮地折木飞花而苑中繁花不动崔乃悟久伴即众花之精封家姨乃风神也后杨氏辈来谢各褁桃李花数斗云服之可以却老某等亦长生至元和中元微犹儿若少年亦一异也传异记云说云山气也说文云之为言运也触石而起谓之云春秋说题云师谓之豊隆广雅周保章氏以五云之物辨吉凶水旱豊衰之祲象郑司农注二分二至观云气青为虫白为丧赤为兵荒黑为水黄为豊周礼天降时雨山川出云礼记雾说腾水上溢故为雾庄子雾也气蒙覆物也释名凡重雾三日必大雨雨未降其雾不可行也帝王出纪地气发天不应曰雾雾谓之晦雅尤作大雾崔豹古今注裴楷能作五里雾裴优能作三里雾后汉栾巴为尚书忽一旦天大雾对坐不见故失巴所在寻问之巴其日还成都神仙传雷说阴阳相薄感而为雷激而为霆淮南子雷天之鼓抱林子仲春之月雷乃发仲秋之月雷乃收月令义兴人姓周永和中寄宿道边女子家一更中闻有小儿唤阿香云官唤汝推车女子辝去忽骤雷雨明朝视宿乃一新冢搜神记雷州春夏多雷秋日则伏地中其状如彘人取而食之国史补电说电谓之雷光五经通义有曰雷无曰电公羊月支献勐兽两目如天石韭磹之炎光太平广记天公与玉女投壶袅而脱误不接者天为之笑所以为电神仙传虹霓说虹阳气之动也虹攻也纯阳攻阴之气也释名雄曰虹雌曰蜺旧说虹常双见鲜盛者雄其闇者雌也一曰赤白色谓之虹青白色谓之蜺埤雅晋陵薛愿义熙初虹饮其釜愿辇酒灌之随咽便吐金满器于是灾弊日袪异苑霜说秋三月青女乃出降以霜雪青女乃霜神青腰玉女司霜雪者淮南子豊山有九锺霜降而自鸣山海经邹衍事燕惠王左右谮之系于狱仰天而哭盛夏为之降霜淮南子驷见而霜陨国语露说阳气散为雨露大戴礼甘露者仁泽也其凝如脂其美如饴一名天酒晋中兴书汉武帝有仙掌承露饮之本纪雪说雪雾雨之征也寒则为雪雨雾冻凝者皆由发不由天降论衡草木花多五出雪花独六出韩诗正月三白田公笑吓吓西北人谚曰要宜麦见三白朝野佥载晋州萧至忠畋游见一老麋哀请黄冠者黄冠曰若令滕六降雪巽二起风即萧君不复猎矣幽恠录冰说积冰曰凌冰壮曰冻冰流曰澌冰解曰泮风俗通光武至蓟上遣王霸往视滹沱河还曰冰牢可渡果可乘本纪雨说雨水从云下也释名太平之时五日一风十日一雨王充论衡赤松子神农时雨师列仙传西海上有人乘白马朱鬣白衣玄冠从十二童子驰马如飞名曰河伯使者其所至之国雨水滂沱神异记中和三年浙西天鸣如转磨云而雨占曰云而雨是谓天泣五行志梁大同中甞骤雨殿前往往有杂色宝珠梁武帝观之有喜象虞奇因上瑞雨颂云飞甘洒润玉散珠联初斈记作鲁昂道霰说雨与雪杂下曰霰尔雅相彼雨雪先集维霰诗雹说雹雨雪也从雨包说文嵩山有大蜥蜴数百吐雹夷坚天文名数两仪天其气轻清其形圜属阳而动地其气重浊其形方属阴而静两曜日太阳之精人君之象月太阴之精后妃之象三光日月星辰三台上台中台下台五纪岁日月星辰历数五行金木水火土五星岁星东方木星十二年一周天荧惑南方火星二年一周天镇星中央土星二十八年一周天太白西方金星一年一周天辰星北方水星年一周天五云青为虫赤为兵荒白为丧黑为水黄为豊年五气雨旸寒燠风六气阴阳风雨晦七政日月木星金星水星火星土星八风不周风广莫风明庶风融风清明风景风阊阖风凉风北斗枢星贪狼璇星巨门玑星禄存权星文曲衡星廉贞开阳武曲招摇破军南斗上将次将贵相司命司中司禄二十八宿东方角木亢金氐土房日心月尾火箕水北方斗木牛金女土虚日危月室火壁水西方奎木娄金胃土昴日毕月觜火参水南方井木鬼金柳土星日张月翼火轸水新编纂图增类羣书类要事林广记卷之二前历候类历法本原汉律历志黄帝使伶伦自大夏之西昆仑之阴取竹于崅羊谷断两节之间而吹之以为黄钟之宫制十有二筩以听凤鸣其雄鸣为六雌鸣亦六阳六为律阴六为吕六律六吕緫谓之十二律以配十二月也律一曰黄锺十一月二曰大蔟正月三曰姑洗三月四曰蕤宾五月五曰夷则七月六曰无射九月以上属阳吕一曰林锺六月二曰南吕八月三曰应锺十月四曰大吕十二月五曰夹锺二月六曰中吕四月以上属阴律吕生配前汉律历志注张晏曰推历十二辰以生律吕也自十一月冬至节一阴自下而生至四月六阳终自五月夏至节一阴自下而生至十日六阴终则复始盖阳极生阴阴极生阳天地盛衰消长之理如此所谓阳生于子至午终焉阴生于午至子终焉二至常在月之中如未冬至尚属阴未夏至尚属阳故与十二辰十二卦皆相配历候名数四时春木夏火秋金冬水八节立春正月节春分二月节立夏四月节夏至五月节立秋七月节秋分八月节立冬十月节冬至十一月节二十四气自立春至大寒见后图内七十二候自东风解冻至水泽腹坚见后图内十干甲阏逢乙旃蒙丙柔兆丁强圉戊着雍巳屠庚上章辛重光壬女默癸昭阳十二支子困敦丑赤奋若寅摄提咨卯单阏辰执徐巳大荒落午敦牂未协洽申凝酉作器戍阉茂亥大荒律吕配卦图见图自十一月一阳生其卦为复黄锺气应积阳至四月而六阳巳极其卦为干律应中吕自五月一阴生其卦为姤蕤宾气应积阴至十月而六阴巳极其卦为坤律应应锺一律一吕逓月分配周而复始而一岁成焉律度量衡图见图度始黄锺之长以秬黍中者一黍之广度之九十分黄锺之一为一分十分为寸十寸为尺十尺为丈十丈为引量起黄锺之龠其容秬黍中者千二百实龠中以井水平其槩两龠为合十合为升十升为斗十斗为斛斛之制上为斛下为斗左耳为升右耳为合龠附于右合之下衡起黄锺之重一龠之黍重十二铢积二十四铢为一两十六两为斤而三百八十四铢三十斤为钧一月之数也四钧为石重百二十斤象十二月也二十四气图见图七十二候图见图气候本始春秋内事曰伏羲建八节以文应候晋律历志曰炎帝分八节以始农功董巴议曰伏羲造八卦作三昼以象二十四气记月令注曰周公作时制定二十四灬七十二候则炁之始于伏羲而定于周公也置闰之法尧典曰朞三百六旬有六日朞者一周年也则是二年有三百六十六日今一年只三百六十日尚余六日一年六个小尽又余六日则是一年共余十二日积三年之余有三十六日于是直一闰月以正其时犹余六日又两年复二十四日并前六日再置一闰刻漏器度黄帝创漏水制器以分昼夜挈壶氏以百刻分昼夜冬至昼漏四十刻夜六十刻至昼漏六十刻夜四十刻春秋二分昼夜各五十刻汉哀帝改为百二十刻梁武帝大同十年又改用一百八十刻或增或减类皆疏谬至唐夜百刻一遵古制而其法有四匮一夜天池二日天池三平壶四万分壶又有水海水海浮箭四匮注水始自夜天池以入于日天池自日天池以入于平壶以次相次入于水海浮箭而上以为刻分宋朝所用之制亦如于唐而其法以昼夜百刻分十二时每时有八刻二十分每刻六十分计水二斤八两箭四十八二箭当一气岁统二百一十六万分悉刻于箭上铜乌别水而下注莲心浮箭以上登其二十四气大凡每气差二分半冬至日极短春分日均平冬至后行盈夏至后行缩乃阴阳升降之期今各分图于后古制莲漏之图见图今制莲漏之图见图定寅时诀正九五更二点澈二八五更四点揭三七平光是寅时四六日出寅无别五月日高三丈地十月十二四更二惟有仲冬四更初此是寅时君湏记昼夜长短图见图六十甲子黄帝命大桡探五行之情占斗罡所建作甲乙以名日谓之干作子丑以名月谓之支支干相配以成六旬甲子乙丑海中金丙寅丁卯炉中火戊辰巳巳大林木庚午辛未路傍土壬申癸酉剑锋金甲戍乙亥山头火丙子丁丑涧下水戊寅巳卯城头土庚辰辛巳白镴金壬午癸未杨柳木甲申乙酉泉中水丙戍丁亥屋上土戊子巳丑霹雳火庚寅辛卯松栢木壬辰癸巳长流水甲午乙未沙中金丙申丁酉山下火戊戍巳亥平地木庚子辛丑壁上土壬寅癸卯金箔金甲辰乙巳覆灯火丙午丁未天河水戊申巳酉大驿土庚戍辛亥钗钏金壬子癸丑桑柘木甲寅乙卯大溪水丙辰丁巳砂中土戊午巳未天上火庚申辛酉石榴木壬戍癸亥大海水四时占候元旦杂占四时纂要元旦值甲米贱人疫值乙米麦贵人病死值丙四十日旱一云四月旱值丁丝绵六十日贵值戊粟麦鱼塩贵又旱四十五日值巳米贵蚕凶多风雨值庚金铁贵禾熟民病值辛麻麦贵禾大收值壬米麦贱绢布大豆贵值癸禾灾人疫多雨岁首杂占月令占候图曰正月一日为鸡天气清朗人安国泰四夷来贡二日狗风雨即大熟三日猪天气晴明君安四日羊天气暖臣顺君命五日马如晴明四望怨气六日牛日月光明即大熟七日人日夜晴人民安君臣和会八日谷夜见星辰五谷丰熟冬至杂占清台占法冬至后一日得壬炎旱千里二日得壬小旱三日得壬平常四日得壬五谷丰五日得壬小水六日得壬大水七日得壬河决八日得壬海翻九日得壬禾麦大熟十日得壬五谷不成八节风候元正日风东来夏籴贱南来夏籴贱主旱西来春夏米贵豆熟北来水灾春分日风东来麦贱年丰南来五月先水后旱西来麦贵北来米贵一倍立夏日风东来雷电东南来年丰民安西来蝗虫人不安北来泉涌地动夏至日风东来八月人多病南来名顺风大熟西来秋大雨北来山水出立秋日风东来人疫草木更荣南来秋旱凶西来大雨北来冬多雪大吉秋分日风东来万物不实谷贵南来凶西来人民安岁丰稔北来冬酷寒立冬日风东来冬雷凶南来来年五月大疫西来凶北来冬雪寒杀走兽冬至日风东来人灾南来谷贵北来年丰八节云气元正日四方有黄云气五谷大熟有青气杂黄主蝗赤气主旱黑气大水春分日东方青云宜麦岁熟云万物不实人热疫其日晴明万物不成立夏日巳时东南有青气年中大丰如青气不见则岁多灾在十月应之夏至日午时南方有赤气宜百谷云气日月光五谷不成人病目痛立秋日申时西南有赤云宜粟如万物不成地震牛羊死在来年正月秋分日日入西方有白云如羊宜稻年丰不至多霜人多疥疾来年二月灾立冬日西北有白气如龙马宜麻如不至大寒伤物人疫应在来年四月冬至日北方有青云来岁善云凶杂占晴雨甲子雨占朝野佥载云唐俚语曰春雨甲子赤地千里夏雨甲子乘船入市秋雨甲子禾头生耳冬雨甲子飞雪千里六甲晴雨四时甲申风雨主五谷暴贵小雨小贵大雨大贵若沟渎涨满者急聚五谷闽中占此米价必踊颇有验也甲申至己丑雨籴贵庚辰辛巳雨主蝗大雨大虫甲寅乙卯雨夏谷贵丙寅丁卯雨主秋谷贵十倍庚寅至癸巳雨籴贵甲子庚辰辛巳雨蝗虫皆死壬寅癸卯雨春谷贵庚寅至癸巳日雨皆主麦贱庚寅至癸巳雨籴贵庚寅辛卯雨主冬谷贵一倍岁节晴雨上元晴宜百果社日雨果实少三月三日雨桑柘贱佛生日雨果少端午雨来年熟重九日雨大宜收禾虹蜺隐见正月虹见十月谷贵二月虹见西棺才贵三月虹见米贵于鱼四月虹见主米谷贵五月虹见大小麦贵六月虹见主麻大贵七月虹见主禾稻贵八月虹见春粟大贵十月虹见麻贵谷贵十一月虹见大豆贵日月交蚀二月月蚀粟贱人灾三月月蚀米贵人饥四月月蚀谷荒民饥六月月蚀旱魃为虐七月月蚀主牛马贵九月月蚀主年荒凶十月月蚀主秋谷贵十一月蚀主年饥疫十二月蚀主年凶荒四时雷震凡雷初发和雅岁善击烈惊异者有灾起艮籴贱起震棺木贵岁豊起巽霜早降蝗虫起离主旱起坤有蝗起兑金铁贵起干民多疾起坎岁多雨雷起艮一鸣米贱起震岁稔起巽及坤主蝗起离主旱起兑金铜贵起干民疾起坎多雨水元旦雷鸣主禾黍麦大吉正月有雷人民不炊春甲子雷主五谷豊稔三月一日雷五谷熟三月四日雷大熟夏甲子庚辰辛巳雷蝗虫死秋甲子雷民暴死九月雷鸣米谷大贵冬庚戍辛亥雷正月米贵十一月雷鸣主春米贵晦朔雨雪正月朔疾风雨发屋扬砂丝贵大虫败五谷不成二月朔雨稻恶籴贵晦日雨人多疾病死亡凶三月朔风雨民多病百虫生晦日雨大小麦不熟四月朔风雨麦恶米贵晦朔天雨大虫灾五月朔风雨主牛贵人饥不出一年人大饥六月朔风雨主籴贵晦日同七月朔风雨米贵人民不安八月朔阴雨宜麦布贵麻子贵九月朔风雨春旱夏水麻子贵十月朔风雨夏旱麻子贵十倍十一月朔大雪民灾月内雪冬春米贱十二月朔风雨主春旱夏多雨谷价长龙神行风凡龙神朝会大煞逢合之日皆有恶风无风则雨乘船宜忌乃许真人秘传并见弹冠必用初三初八十一廿五三十龙会日初三初九十二三十龙神朝上帝日初三初七廿七龙神朝星辰日初八初十廿七龙会于太白日初五十一廿九天帝朝玉皇日初九廿十地神朝玉皇日初七初九廿七诸杀交会日初三初八十五廿七龙神大会日十一十五十九诸神朝玉皇日十五廿七东府君朝天日逐月恶风初十日二十日乃大将军下降逢大煞之日午后三刻有恶风初九日十二日十四日十七日诸神交会日酉三刻有恶风初三十七廿七神朝上界逢星辰午后有恶风初八十九廿三诸神会逢太白午后三刻恶风初五十一十九天王朝上帝申酉时恶风十九廿七地合日卯辰时有恶风初七日初九日十五日二十七日乃诸神交会朝帝日午后有恶风初三日初八日十七日二十七日乃百神俱起之日午后有恶风十一日十五日十七日十九日乃名岁恶之日主有恶风起十五日十八日十九日二十七日乃府君朝上界日卯后有恶风初一日初三日十九日二十一日乃名天合之日亦主有恶风起初二日初五日初六日初八日二十日二十六日天地神交会日辰时有恶风节序类岁时杂记正月端月陬月斗建寅日在室立春乃二十四气之始礼记月令曰出土牛以示农之早晚注云立春在十二月望前策牛人近前示农早也月晦及正月旦则在中示农平也正月望前近后示农晚也月令章句曰十二月建丑丑为牛寒将极故出其物为形像以送之且以升阳也荆楚记曰立春日剪彩为燕以戴之贴宜春字东京梦华录云立春前一日开封府进春牛以禁中鞭春开封祥符两县置春牛于府前至日绝早府僚打春府前百姓卖小春牛花装栏坐列百戏人物春幡雪柳名相献遗立春乃二十四气之始礼记月令曰出土牛以示农之早晚注云立春在十二月望前策牛人近前示农早也月晦及正月旦则在中示农平也正月望前近后示农晚也月令章句曰十二月建丑丑为牛寒将极故出其物为形像以送之且以升阳也荆楚记曰立春日剪彩为燕以戴之贴宜春字东京梦华录云立春前一日开封府进春牛以禁中鞭春开封祥符两县置春牛于府前至日绝早府僚打春府前百姓卖小春牛花装栏坐列百戏人物春幡雪柳名相献遗元旦元正正朝上日正月一日为元日玉烛宝典云正月为端月其一日为元日史记曰夏以正为建寅之月商建丑周建子通典曰汉高帝十月定秦遂为岁首成制群臣朝贺仪至武帝改用夏正亦在建寅之朔秦始皇以正月生因名正后讳之改正字从平崔寔月令云元日絜祀祖祢进酒降神毕室家尊卑列于先祖之前各进椒栢酒从少至老岁华纪丽云屠苏乃草庵之名昔有人居屠苏之中每除夜遗闾里一贴药令浸井中至元日取水置于酒樽合家饮之不染疫疠今人得其方而不识其名但曰屠苏而巳山海经云东海度朔山之东北门曰鬼门万鬼出入也有二神一曰神荼一曰欎垒主阅领众鬼之害人者于是黄帝法而象之立桃板于门上画欎垒以御凶鬼桃木亦百鬼所畏也风土记云元日食五辛练形注云辛菜所以助发五藏也五辛即大蒜小蒜韭菜芸台胡荽是也东京梦华录云正月一日开封府放关朴三日士庶自早互相庆贺车马交驰向晚贵家妇女纵赏入场看关赌入市店饮宴惯习成风人日正月七日为人日东方朔占书云一日鸡二日犬三日豕四日羊五日牛六日马七日人八日谷其日晴所主之物育阴则灾晋董勋云正旦画鸡于门七日金人于户上良为此也荆楚岁时记云人日以七种菜为羹剪彩为花胜以相遗或金金薄为人象瑞图之形也上元元霄元夜正月十五日为上元史记乐书云汉家祠太一以昏时祠到明注云今人正月望日观灯是其故事唐郑诲明皇杂录曰上在东都正月望夜移仗上阳宫设蜡炬连属不绝结绘彩为灯楼三十间高百五十尺垂以珠玉微风一至锵然成韵其灯为龙凤虎豹之状宋朝会要曰干德五年诏朝廷无事区宇咸宁况年谷屡丰宜士民之纵乐上元可更增十七十八雨夜东京梦华录云元宵大内前自岁前冬至后开封府绞缚山棚正对宣德楼悉以彩结山沓上皆画神仙故事或坊市卖药卖卦之人上有大牌曰宣和与民同乐彩山置灯数万盏正月十四日驾幸五岳观至晚还内次驾入灯山辇前喝随竿媚来御辇团转一遭倒行观灯山谓之鹁鸽旋十六日御座临轩宣万姓先到者得瞻见天表至三鼓车驾还内楼外击鞭一则山楼上下灯烛数十万盏一时灭矣至十九日收灯五夜城闉不禁二月令月如月斗建卯日在奎中和二月一日为中和节中者楑三阳之中和者酌仁气之和国家授时建节备物陈仪唐辇下岁时记云德宗时李泌请以二月朔为中和节因赐大臣戚里尺谓之裁度民间以青囊盛百谷果种相遗号曰献生子里闾酿宜春酒以祭勾芒神百官进农书以示务本帝悦乃着令上丁释奠无定日唐礼乐志云中春中秋释奠于文宣王以上丁日国斈以祭酒司业慱士三献乐以行礼社日社无定日礼记月令云择元日命民社为社稷注云元日戊日也今春社常在二月内秋社常在八月内自立春后五戊为春社立秋后五戊为秋社如戊日立春立秋则此日不筭礼记祭义云共工氏之子曰勾龙为后土能平水土故祀之以为社孝经纬曰社土地之主也土地阔不可尽祭故封土为社以报功也春祭社祈谷之生故诗之载芟萹曰春籍田而祈社稷也秋祭社报谷之熟故诗之良耜篇曰秋报社稷也荆楚岁时记云四邻并结综会社牲醪为屋于树下先祭神然后享其胙今郡县亦祭社稷于坛花朝二月十五日为花朝风土记云浙间风俗言春序正中百花竞放乃游赏之时花朝月夕世所常言月夕乃八月十五夜宋条制守土官于花朝日出郊劝农三月嘉月寎月斗建辰日在娄寒食无定日或二月或三月荆楚记云去冬至一百五日即有疾风甚雨谓之寒食节又谓之百五节秦人唿寒食为熟食日言其不动烟火预办熟食过节也斉人唿为冷烟节又云禁烟节新序云晋文公返国介子推无爵遂去而之绵上文公求之不得乃焚山求之子推烧死因禁火以报之据左传史记并无子推被火焚之事按周礼司烜氏仲春以木铎修火禁于国中注云为季春将出火也然则禁火盖周之旧制非为子推也东京梦华录云寻常京师以冬至后一百五日为大寒食前一日谓之炊熟用面造枣锢飞燕以柳条串之插于门楣谓之子推燕唐明皇诏云寒食上墓礼经无文近代相承浸巳成俗编入五礼永为定式琐碎录云蜀人遇寒食日采杨桐叶染饭色青而有光食之资阳气谓之杨桐叶道家谓之青饥饭清明二十四气中之一节曰清明唐辇下岁时记云每岁清明内园官小儿于殿前钻火先得者进上赐绢三疋金椀一口白氏六帖云钻燧改火春取榆柳之火以顺阳时火气东京梦华录云寒食第三日即清明节也禁中前半月发宫人车马朝陵坟享祀凡新坟皆用此日拜扫都人倾城出郊四野如市芳树之下园囿之间罗列杯盘互相劝酬低暮而归各携枣锢炊饼黄胖掉刀名花异果山亭戱具鸭卵鸡雏谓之门外土仪各相献遗也上巳三月初巳日为上巳汉礼仪志曰三月上巳宫人并褉饮于东流水上宋书曰自魏巳后但用三日不用上巳王羲之此日会于会稽山阴之兰亭修褉事也唐辇下岁时记云上巳锡宴群臣在曲江倾都褉饮踏青四月正阳月余月斗建巳日在昴八日四月八日释迦佛生日也岁华纪丽云佛以四月八日生于母之右胁年十九岁于四月八日夜半踰城往雪山入道六年思道不食又四月八日成佛荆楚岁时记云荆楚人以四月八日诸寺各设斎以五色香水浴佛共作龙华会高僧传云四月八日浴佛以都梁香为青色水欎金香为赤色水丘隆香为白色水附子香为黄色水安息香为黑色水以灌佛顶东京梦华录云四月八日佛生日十大禅院有浴佛斎会乃煎香药糖水相遗谓之浴佛水结夏觧夏四月十五日乃僧家结夏之日荆楚岁时记云天下僧此日就禅剎挂搭谓之结夏又谓之结制盖夏乃长飬之节在外行则恐伤草木虫类故九十日安居禅苑宗规云祝融在候炎帝司方当法王禁足之辰是释子护生之日至七月十五日应禅寺挂搭僧尼尽皆散去谓之解夏又谓解制禅苑宗规有云金风淅淅玉露瀼瀼当斍皇解制之辰是法岁周圆之日大藏经云四月十五坐树下至七月十五僧坐草为一岁禅谈语录谓之法岁五月暑月皐月斗建午日在参端午端阳重午菖节蒲节五月五日为端午续斉谐记云屈原楚人也遭谗不见用于是日投汨罗江而死楚人哀之至此日以筒贮米投水祭之汉建武元年长沙有人见之自称三闾大夫曰常苦蛟龙所窃更有惠者愿以苇叶褁五色丝纒之则蛟龙所畏也荆楚岁时记云屈原此日投江死后人以舟楫救之遂因以为俗越地传云竞渡起于越王勾践今龙舟是也大戴记曰午日以兰汤沐浴今谓之浴兰节抱朴子曰五日佩赤灵符心前以辟兵道今钗头符是也风土记曰荆楚人午日烹鹜闽中鹜烹鹅是也又云午日孤叶褁粘米以象阴阳相包褁今粽子是也又云午日以五彩丝系臂辟兵鬼气一名长命缕一名辟兵缯今百索是也荆楚岁时记又曰午日楚人采艾挂于户上以禳毒气今挂蒲柳是也泗人踏百草今人鬪草戱是也又云宗则文常以五月五日未鸡鸣时采艾灸疮最有验夏小正云此日采杂药以蠲阴毒之气今在有采艾采药之说开元天宝遗事云宫中端午造粉团角黍饤盘中以小角弓射之中者得食都中盛行此戱孔氏六帖云端午日中尚署进百索绶带今人竞渡浴兰角黍粉团采药摘艾挂蒲鬪草烹鹅佩符系缕百索绶带良有自也东京梦华录云端午节物百索艾花银样鼓儿花花巧扇香糖果子粽子白团紫苏菖蒲木并皆茸切以香药相和用梅红匣子盛褁自五月一日及端午前一日卖桃柳葵花蒲叶佛道艾次日家家铺陈门首粽子五色水团茶酒供飬士庶逓相宴赏六月季月旦月斗建未日在井三伏初伏中伏末伏三伏无定日历忌释曰伏者何也金气伏藏之日也四时代谢皆以相生立春木代水水生木立夏火伐木木生火立冬水代金金生水立秋金代火金畏火故至庚日必伏庚者金也阴阳书言从夏至第三庚为初伏第四庚为中伏立秋后初庚为末伏故谓之三伏史记注云六月上伏秦始皇之所置也又云秦穆公始为伏荆楚记云伏日进汤饼名为辟恶泗人月令曰初伏荐于祖祢东京梦华录云都人最重三伏盖六月中别时节往住风亭水榭峻宇高楼雪槛冰盘浮沉李流杯曲沼苞鲊新荷远迩笙歌通夕而罢七月凉月相月斗建申日在张立秋之节玉帝司时楚词云菊嫩金风起荷疏珠露圆将秋数行鴈离夏几林蝉东京梦华录云立秋日京城满街卖楸叶妇女儿童争买剪成花戴之七夕七月七日之夜谓之七夕续斉谐记曰桂阳城武丁有仙道忽谓其弟曰七月七日织女当渡河吾向巳被召弟问织女何事渡河荅曰暂诣牵牛世人至今云织女嫁牵牛也傅玄拟天问曰七月七日牵牛织女会天河也周风土记曰七月初七夜洒扫中庭施几筵设酒脯牵牛织女相会守夜者咸怀私愿或云见天汉中有奕奕白气光曜五色以此为征应见者便拜愿乞富乞寿子者乞子惟得乞一不得兼求三年乃得言之荆楚岁时记云七夕女人结彩楼穿七孔针或以金银鍮石为针陈果于庭中以乞巧有蟢子罗于果上则以为得巧风俗记云织女七夕渡河使鹊为桥故古诗云寂然香灭后鹊散渡桥空开元天宝遗事云明皇与妃子每七夕宴华清宫女辈陈花酒馔列于庭中祈恩于牛女也东京梦华录云七月七夕京城内外瓦子街巷皆卖磨喝乐乃小塑土偶耳悉以彩装栏座红碧纱笼饰以金珠牙翠有一对直数千者本佛经云摩日侯罗俗云摩喝乐初七日晚贵家多结彩楼于庭谓之乞巧楼铺陈磨喝乐花酒炙笔砚针线或儿童裁诗女郎呈巧焚香列拜谓之乞巧妇女望月穿针或以小蜘蛛安合子内次日看之若网圆正谓之得巧里巷与妓馆往往列之门首争以侈靡相尚中元七月十五日谓之中元道藏经云中元地官检校人间分别善恶其日作元都大会于玉京山幡幢宝盖清饍饮食献诸众圣道士讲诵老子经十方大圣斉咏灵篇大藏经云目连以母生饿鬼中佛令作盂兰盆至七月十五日以百味五果置盆中供飬十方大德而后母得食目连白佛凡弟子孝顺者亦应奉盂兰盆供飬佛言大善唐王缙传曰七月望日宫中造盂兰盆缀饰镠琲设高祖以下七圣位幡节衣冠皆具各以帝号识其幡自禁内分诣诸道佛祠铙吹鼓舞奔走相属是日立仗百官班光顺门奉迎导从岁以为常东京梦华录云中元先数日市井卖具器靴鞋幞头帽子金犀假带五彩衣以竹斫成三脚高三五尺织灯窝之状谓之盂兰盆挂冥钱衣服中元日备素食以供飬先祖城外有坟即往拜扫禁中亦出车马诣道院谒坟本院官给祠部十道设大会焚钱山祭军阵亡殁设孤云鬼道场八月桂月壮月斗建酉日在翼秋社见于春社梦华录云秋社各以社糕社酒相赍送贵戚宫院以猪羊肉腰子妳房肚肺鸭饼姜之属切作棊子片样滋味调和铺饭上谓之社饭中秋月夕八月十五日为中秋唐欧阳詹翫月序云秋之于时后夏先冬八月于秋季始孟终十五于夜又月之中稽之天道则寒暑均取诸月数则蟾魄圆故曰中秋言此日为三秋之中也又谓之月夕盖秋景天高气肃月色倍明此夜之月尤为清莹故今人多于此夜赏月龙城录云唐明皇曾于此夜游月宫梦华录云中秋夜贵家结饰台榭民间争占酒楼翫月丝簧鼎沸近内庭居民夜深遥闻笙竽之宛若云外闾里儿童连宵嬉戱夜市骈阗至晓九月菊月玄月斗建戍日在角重阳重九九日九月九日为重阳魏文帝书云岁往月来忽复九月九日九为阳数其日与月并应故曰重阳续斉谐记云汝南桓景随费长房游斈谓曰九月九日汝家当有灾异急令家人缝绛囊盛茱萸系臂上登高饮菊花酒此祸乃销景从其言文家登山夕还而鸡犬一时暴死仙书云茱萸为辟邪翁菊花为延寿客故假此二物以消阳九之厄晋阳秋曰陶潜九月九日酒遂于宅边采菊花盈把望见白衣人至乃王弘送酒饮醉而归晋孟嘉传云嘉为桓温参军重九之日游龙山寮佐毕集嘉醉有风吹落嘉帽而不斍梦华录云重阳都下赏菊菊有数种曰万铃菊曰桃红菊曰木香菊曰金铃菊曰喜谷菊无无也酒家皆以菊花缚成洞户都人多出郊登高前一二日各以粉面蒸糕遗送上插剪彩小旗掺钉果实如石榴子栗黄银杏菘子肉之类十月良月阳月斗建亥日在房小春十月为小春荆楚岁时记云天时和暖似春故曰小春此月内一与谓之液雨百虫饮此水而藏蛰俗唿为药水至来春二月雷鸣启蛰朔朝十月一日宰臣巳下受衣着锦袄三日东京梦华录云士庶皆出城享坟禁中车马出道院及西京朝陵宗室车马亦如寒食节有司进暖炉炭民间皆置酒作暖炉会城市内外于九月下旬即卖冥衣靴鞋席帽衣以备十月朔日烧献南粤志云闽中风俗十月一日皆作糯糍或作京饨以祀先祖告冬之意也下元十月十五日为下元道藏经云下元日水官检察人间善恶明皇实录云三元日宜令崇元斈士讲道德南华等经群公咸就观礼三元乃上元中元下元也正一修真旨要云上元乃正月十五日天地水三官朝天张灵源真人张元精真人飞升之辰上元十天灵官神仙兵马与上圣高真妙行真人同下降人间考定罪福中元乃七月十五日地官下降天真朝元洞边玄女仙真人上升日中元九地灵官神仙兵马名山洞府神仙兵马下人间校定罪福下元日乃衡岳真人升仙日锺离先生飞升日神烈昊真君同弟子四人飞升日下元九江水帝十二河源溪谷大神旸谷神王水府灵官同下人间校定罪福十一月畅月辜月斗建宇日在箕冬至长至乃二十四气中之一节玉烛宝典曰冬至阴阳百物之始日极南影有履长之庆阴阳书曰昼夜共百刻每自冬至后日渐长至春分昼夜各五十刻夏至而长极自夏至后日渐短至秋分昼夜亦各五十刻冬至而短极自冬至后日又渐长故谓之长至节复卦主事盖阳为君子阴为小人一阳生于此日乃君子道长小人道消之时也汉杂记云冬至阳气生而君道长故贺夏至阴气生而君道襄故不贺泗人月令曰冬至日荐黍与羊先荐玄冥以及祖祢其进拜谒贺君师一如元日崔浩女仪曰近古妇人常以冬至进履袜于公姑唐杂录云宫中以女工揆日之长短冬至后日晷渐长比常日增一线之功杜甫至日诗云愁日愁随一线长东京梦华录云京师最重冬至节更易新衣备辨饮食享祀先祖官放关扑庆贺往来一如年节十二月余月涂月斗建丑日在斗腊月腊无定日说文云冬至后第三戍日是也广雅云夏曰嘉平殷曰清祀周曰大蜡秦初曰腊巳而为嘉平祭部云汉改为腊魏台访议云王者各以其行之盛日为祖终日为腊火始于寅盛于午终于戍故火行之君以午祖戍腊木始于亥盛于卯终于未故木行之君以卯祖未腊金始于巳盛于酉终于丑故金行之君以酉祖丑腊水土皆始于申盛于子终于辰故水行之君以子祖辰腊今魏以土德王宜辰日为腊也宋王于火故以戍腊今大元皇帝亦以火德而王天下故亦以戍日为腊也风俗通曰腊者猎也因猎取兽以祭先祖或曰腊接也新故交接大祭以报功也蔡邕独断云腊者岁终之大祭但送而不迎也常言伏腊者皆所以祭祀也故杜甫秋怀诗有云伏腊涕涟涟交年二十四日交年东京梦华录云都人至夜请僧道看经备酒果送神烧合家替代钱帋帖灶马于灶上以酒糟涂抹灶门谓之醉司命夜于床底点灯谓之照虚耗市井皆印卖门神钟馗桃板桃符回头鹿马天行帖子以备除夜之用自入此月即有贫者十数人为一火装妇人神鬼敲锣击鼓廵门乞钱俗唿为打夜胡亦駈崇之一道也除日除夜除夕岁除岁终一日为除日记月令云是月也日穷干次月穷于纪星回于天数将几终岁旦更始吕氏春秋云岁前一日击鼓駈疫疠之鬼谓之逐除亦曰駈傩李绰秦中岁时记云岁除日傩皆作鬼神状二老人为傩翁傩母唐辇下岁时记云明皇昼寝忽梦虚耗二鬼怒唿武士俄有大人顶帽衣袍捉鬼擘而啖之问其姓氏乃终南山进士钟馗也今人挂钟馗乃食虚耗也荆楚岁时记云徐日家家具殽蔌谓宿岁之储以迎新年相聚酣饮留宿岁饮至新年则弃街衢以为去故纳新闽中风俗除日以食物送穷想此义也神异经云山臊鬼犯人则病其鬼畏爆竹今人故作火爆南部新书云岁除日大常卿领官属乐吏并护童侲子千人晚入内至夜于寝殿前傩燃蜡炬燎沉檀荧煌如昼上与亲王妃王以下观之其夕赏赐甚多今人除夜满室皆点灯照岁是其故事也梦华录云除日禁中呈大驱傩仪并用皇城亲事官诸班直假面绣衣装将军门神判官钟馗小妹土地龟神之类共千余人自禁中駈崇出南熏门外转龙弯谓之埋崇而罢是夜禁中爆竹山唿闻于外士庶之家围炉团坐达旦不寝谓之守岁有宵夜果子古诗云岁序巳云殚春心不自安聊开栢叶盏试奠五辛盘金箔涂神燕朱泥印鬼丸梅花应可折请为雪中看新编纂图增类羣书类要事林广记卷之三前集地舆类舆地纪原自鳌断立极三才奠位疆理南北命禹平水土遂分天下为九州岛别五服九州岛则冀兖青徐雍杨荆豫梁等州是也五服则甸侯绥要荒等服是也分冀为幽州并州分青为营州是为十二州州有幽营无梁青有幽并无徐梁王畿居中九州岛环列于外至包举宇内囊括四海并吞八荒分置三十六郡后平百粤增置四郡为四十郡罢侯置守以治之初承秦旧至恢拓土疆开西南夷置七郡东四郡西北五郡南八郡凡为十三部皆置剌史统治之至际新置郡国六十三与秦四十合百有三分道凡三十有六侯国二百四十一中兴以官多役烦乃并省郡国十县道侯国四百余所其后四帝渐复加置郡国至一百五仍为十三部汉末三国鼎峙各据所有至分十九道为郡一百七十二八代分裂卒归于唐初天下新定权置州郡颇多元年始命并省又因山川形便分天下为十道州府三百五十八至又因十道增置五道各置采访使如汉剌史之职五季僣乱各据一方至宋以仁厚得天下削平僣伪合而一之抚有四京二十三路匹马渡江驻驆吴会保守东南百余年而南北舆图悉归于际天薄海莫非王土开辟以来提封之广未有如今日之盛也历代国都帝王世纪曰都陈今陈州宛丘县都曲阜在鲁城中今兖州仙源县都涿鹿山名也在涿州自穷桑在东蒙山属鲁都曲阜都帝丘东都濮阳都西亳今西京偃师县都平阳在河东郡今晋州都蒲坂今河东郡河东县徙都啇丘在大华之阳今上洛县是也中兴复还旧都都南亳今南京大梁谷熟县迁于今开封府陈留浚仪都相在河北相州都耿河东皮氏县耿乡复归于亳都丰京兆府鄠县东有灵台都镐在上林昆明北有镐洮去豊二十五里皆在长安南数十里东迁今西京都咸阳今京兆府咸阳县初欲都洛阳以娄敬之言遂迁长安京兆府长安县都洛阳今西京三国都长安都成都今成都府鄂再都建邺今建康府都洛阳都建康即建康府南朝并都建邺北朝都平城今云中郡云中县都长安并都于邺相州临章县都长安并都长安五代都汴梁太祖升汴为开封府建为东都晋高祖升为东京置开封府都洛今州上洛县都邺迁洛十国僣伪悉归于宋都汴京至迁都杭州奄有天下混一南北建国定都以燕山府为大兴府号称中都山河之固都邑之盛宫室之美前古之所未有美哉万世帝王子孙之基业也历代国都图见图历代舆图见图大元混一图见图地理名数四方东南西北四维东南巽西南坤西北干东北艮六合天地四方又云六极四夷东夷西戎南蛮北狄三江荆江荆州松江苏浙江杭州韦昭云娄江东江松江吴地记三川泾洛渭众流注海曰川一云河洛伊三峡归峡又名巴峡瞿塘峡巫峡在峡州又云夔州巫山西峡即明月峡在夔州之西三扶桑蓬莱昆仑并神仙所居三壶方壶方丈也蓬壶蓬莱也瀛壶瀛洲也四渎江出岷山今松州河出昆仑今澶州淮出桐柏今唐州济出王屋今孟州五岳东岳泰山兖州西岳华山华州中岳嵩山西京南岳衡山潭州北岳恒山定州五湖鄱阳湖饶州青草湖岳州丹阳湖州太湖苏州洞庭湖鄠州一云贡湖游湖胥湖梅梁湖金鼎湖皆在平江五岭大庾岭赣州永明岭道州白芒岭道州腊领郴州越城岭静江九江乌白江蚌江乌江畎江源江嘉靡江廪江提江箘江一云三里江五州江嘉靡江乌土江白蚌江白乌江沙提江困江廪江九泽大陆泽冀州雷夏泽兖州大野泽徐州彭蠡泽杨州震泽杨州云梦泽荆州荥泽豫州菏泽豫州孟潴泽豫州九河徒骇河太史河马颊河覆釜河胡苏河钩盘河简河絮河鬲津河地理沿革尧五服甸服侯服绥服要服荒服名五百里以侯国服事天子谓之服舜十二州冀幽并兖青营徐杨荆豫梁雍即禹九州岛分冀为幽并分青为营禹九州岛冀兖青徐杨荆豫梁雍周六乡畿内比五家为比闾五比为闾族四闾为族党五族为党州五党为州乡五州为乡六遂畿外邻五家为邻里五邻为里酇四里为酇鄙五酇为鄙县五鄙为县遂五县为遂秦四十郡元三十六郡后平百粤增置四郡三川河东南阳南郡九江鄣郡会稽颕川砀郡泗水薛郡东郡琅邪斉郡上谷渔阳右北平辽西辽东代郡巨鹿邯郸上党太原云中九原鴈门上郡陇西汉中巴郡蜀郡黔中长沙内史闽中海北象郡汉十三部郡国一百有三京兆扶风冯翊弘农河东河内河南右七郡司隶校尉领之颕川汝南沛郡梁国鲁国右五郡豫州剌史领之魏郡巨鹿常山清河广平真定中山信都河间赵国右十郡冀州剌史领之东郡陈留山阳済阴泰山城阳淮阳东平右八郡兖州剌史领之琅琊东海临淮泗水楚国右五郡徐州剌史领之平原千乘済南斉郡北海东莱胶东高密菑川右九郡青州剌史领之南阳南郡江夏桂阳武陵零陵广陵长沙右八郡荆州剌史领之庐江九江会稽丹阳豫章六安右六郡杨州剌史领之汉中广汉巴郡蜀郡犍为越巂牂牁益州右八郡益州剌史领之安定北地陇西武威金城天水武都张掖酒泉炖煌右十郡凉州刺史领之太原上党上郡西河朔方五原云中定襄鴈门右九郡并州剌史领之涿郡渤海代郡上谷渔阳平辽东广阳乐浪玄菟右十一郡幽州剌史领之南海欎林苍梧交趾合浦九真日南右七郡交州剌史领之晋十九道郡凡一百七十有二司州道兖州道豫州道冀州道并州道青州道徐州道荆州道杨州道凉州道雍州道秦州道益州道梁州道宁州道幽州道平州道交州道广州道唐十五道州凡三百五十八关内道河南道河东道河北道山南道陇右道淮南道江南道剑南道岭南道太宗元年始置十道至明皇开元二十一年因十道分山南江南为东西道又增置黔中及京畿都畿为十五道各置采访使宋四京东京开封府南京应天府西京河南府北京大名府东京京东东路九州岛青密斉沂登莱潍淄淮阳南京京东西路九州岛兖徐拱郓済单濮兴仁广済南京京西南路九州岛襄邓随金房均郢唐光化南京京西北路九州岛郑滑孟蔡陈颕汝信阳颕昌北京河北东路十六州沧冀慱棣莫雄霸德滨清开德河间永静信安保定北京河北西路十六州相邢怀卫洺深磁祁赵保中山真定安肃永宁广信顺安河北化外州以上并系四京路安东上都护幽涿易檀蓟妫平营陜西永兴军路二十路京兆河中延安陜耀邠鄜解庆虢同华保安绥德商宁坊丹环银陜西秦凤路二十四州凤翔西宁西安秦泾熙陇成凤岷镇戎德顺怀德渭原河兰巩会湟积石廓洮阶陜西化外州安西大都护北庭大都护灵夏凉沙盐胜西伊甘肃迭宕豊宥河东路二十四州太原威胜平定潞晋府麟绛代隰岢岚宁化火山慈忻汾泽宪岚石保德晋宁辽豊河东化外州单于大都护安北大都护镇北大都护云应新蔚翔寰儒毅淮南东路十一州杨亳伯楚海泰泗滁真通高邮淮南西路九州岛寿庐蕲和舒濠光黄无为两浙路十四州杭越苏润湖婺明常温台衢睦秀江南东路十州江宁太平南康广德宣歙江池饶信江南西路十州洪虔吉袁抚筠兴国南安临江建昌荆湖南路九州岛潭衡道永郴邵全武冈桂阳荆湖北路十四州江陵荆门鄂安复鼎澧峡岳归辰沅靖渔阳湖北化外州锦奖溪成都府路十七州成都眉蜀彭绵汉嘉邛黎永康仙井雅茂简威祺亨成都化外州松当悉静恭翼真干姚巂梓州路十五州梓遂果资普昌叙泸合荣渠怀安广安长宁富顺利州路十一州利洋阆剑巴文兴蓬龙兴元三泉利州化外州扶夔州路十六州夔黔达施忠万开涪恭珍承溱梁山南平遵义大宁夔州化外州费西高福建路八州福建泉漳汀兴化延平邵武广南东路十四州广韶循潮连封端新康梅英惠南恩南雄广南西路二十六州桂容邕融象贺昭梧藤龚浔贵柳宜宾横化高雷钦廉欎林昌化万安朱崖琼广南化外州安南大都护峯让岩田爱驩福禄陆汤演林景忠环笼古新编纂图增类羣书类要事林广记卷之四前集郡邑类定夺上下路县至元二十年十一月初七日中书礼部奉中书省札付该来呈补注各处缺员去不见上中下路州县三等有碍铨注乞照详得此都省拟到下项等级体例合下仰依上承此一路分州县路十万之上为上路十万之下为下路州五万之上为上州三万之上为中州二万之下为下州县二万之上为上县一万之上为中县一万之下为下县一议定到下项路分不问户数及与不及为上路江陵扬州静江潭州成都杭州重庆绍兴建康鄂州淮安童兴一江北淮南城子依中原例上县改立州治元贞元年五月二十七日奏过事内一件节该江南州治少有四万户之上到五万户计的交做下州五万户之上至十万有余的交做中州在先一县里各五家官人有来如今下州里县里依那体例里交五官人中州里添一做六家官人呵怎生商量来合立州的四十四县有天下城邑腹里路分所治系官上都路开平府上南至大都八百里开平兴州下宜兴兴安云州下望云栢州下松州下宣德府散宣德宣平顺圣奉圣州下永兴怀来山蔚州中灵仙灵丘广陵定安飞狐系官大都路大兴府上西北至上都八百宛平永清宝坁良乡昌平易州中易县定兴涞永漷州下武清杳河通州下潞县三河蓟州下渔阳玉田遵化豊平涿州下奉先今改房山霸州下益津保定文安大成雄州下归信容城新城檀州散顺州东安州西安州即固安蛮子合驸马应昌路下隶平梁路应昌真定路真定府上东北至大都六百五十里真定元氏豪城获鹿平山阜平灵寿滦城涉县中山府散安喜极新栾冀州上南宫信都枣强武邑新河赵州中平棘宁晋临城高邑隆平柏乡真皇大大王位下晋州中古城饶阳安平武强鲁忽大王下深州下静安衡水暹烈大王下蠡州散北安王燕南保定路上东至大都二百二十里清苑城曲阳庆都唐县行唐新安慱野祁州中蓅阴东鹿深泽安州下高阳葛城遂州下安肃州完州河东山西道宣慰司所管西京路大同府上东南至都八百里大同怀仁宣宁白登平地应州下金城山阴朔州下鄯阳马邑弘州下浑源州东胜州武州云内州豊州平阳路上东北至都一千八百里临汾襄陵供洞份西浮山冀氏陵川武乡芮城蒲县河中府散河东河津荥河临晋猗氏绛州中太平绛县正平曲沃翼稷山垣曲万泉霍州下霍邑赵城灵石辽州下辽山和顺榆社泽州下晋城阳城泌水高平路州下上党长子襄垣潞城黎城解州下觧县平陆闻喜安邑夏县隰州中隰川永和石楼大宁沁州下铜提沁源吉州下宁乡太原路上东北至都一千二百五十里文水阳曲徐沟寿阳清源平晋榆次太谷初县交城汾州中西河孝义平遥介休石州下离石宁乡忻州下秀容定襄平定州下乐平临州孟州崞州代州兴州管州台州坚州岚州保德州隆兴路下角至都五百高原天城威宁怀安昌州下荨麻林盖里泊河间路上河间宁津肃宁临邑斉东景州中莜县吴桥故城东光阜城沧州中清地乐陵鬲皮棣塩山清州上会川兴済静海献州下乐寿交河莫州下莫亭任丘陵州下顺德路下东北至都九百五里内丘巨鹿平灵宗后山沙河仕县鬲和广平路下来年曲周肥乡鸡泽广平磁州中滏阳武安成安邯郸威州下洛水非陉彰德路下安阳汤阴临漳怀孟路下河内武陟修武孟州下河阳済源湿县卫辉路下新乡获嘉胙城汲县辉州下淇州平滦路下西至都五百五十里芦龙宁延安昌黎滦州下义豊乐亭大名路上东北至都二千七十里大名元城栢乐魏县清河开州上濮阳东明长垣清豊滑州中白马内黄浚州下山东东西道宣慰司所管益都路上益都高苑乐安寿光临淄博兴临阳峄州下博兴州潍州下北海昌邑沂州下临沂费县宁海州下牟平文登密州下诸城安丘滕州下滕县邹县莒州下莒县日照沂水胶州下胶西即墨高密济南路上西北至都一千里都平章丘历城済阳辛门棣州上猒次商河阳信棣滨州中渤海利津沾化淄莱路下改盘阳路西北至都一千三百五十里淄川长山新城蒲台莱州中掖县招远胶水莱阳登州下蓬莱栖霞福山黄县済宁路下北至都一千三百五十里邺城巨野肥城済州下鱼台金乡沛县虞城砀山豊县兖州下磁阳泗水曲阜宁阳单州下单父嘉祥任城东平路下西北至都一千三百里须城汶上阳谷平阴东阿寿张东昌路下西北至都一千里聊城莘县堂邑博平荏平曹州上済阴禹城楚丘定陶成武濮州上鄄城馆陶临清朝城观城范县高唐州中高唐夏津武成德州安德斉河平原清平德平泰安州下奉符长清莱羌恩州下隶怀孟管冠州下隶怀孟新管河南河北等行省所辖汴梁路上北至都一千五百八十里封丘杞县鄢陵扶沟太康开封祥符陈留兰汤原武中牟荥泽尉氏通许颖川延州下延津阳武许州下长社郓城长葛衮城临颕郑州下管城汜水河阴荥阳钧州下新郑密县阳翟睢州中考城衮邑仅封蔡州下改汝宁府汝阳上蔡礭山西平息州下颖州陈州下汴梁管宛丘商水西华信阳州下汴梁管罗山信阳河南路下东北至都一千七百三十里洛阳孟津新安永宁宜阳巩县登封偃所陜州下夹县灵宝阕乡沔池元韶州荒畧元号州南阳府散北至都二千二百七十里南阳镇平蒿州下唐州下沁阳嵩州下卢氏裕州下叶县方城汝州下梁县鲁山邓州中县新野内乡归德府散北至都一千五百里阳宁陵夏邑亳州下鹿邑谯县徐州下萧县宿州下永城灵璧邳州晋宁宿迁襄阳路下北至京一千六百里襄阳宜城谷城南漳枣阳江州光化均州下武当郧县房州下房陵竹山淮东道宣慰司所管至元二十九年属河南省扬州路上西北至都二千五百里丘都泰兴高邮府散高邮宝应兴化真州上扬子六合泰州中海陵如皋通州中静海海门滁州下清流全椒来安淮安路山阳塩城淮安淮阴清河桃源临淮府散盰胎天长招信淮西道宣慰司所管蕲黄道即是庐州路上合肥梁县舒城崇明州下在城西沙三沙泗州下临淮江县五河淮平海宁州下煦山贑榆沐阳怀仁安东州下连水六安州下六安英山安豊路下寿春安豊霍丘临濠府下锺离荆山定远和州中历阳含山乌江无为州中为卢江巢县黄州路下黄冈黄陂麻城蕲州路下蕲春蕲水广済黄梅罗田安庆路下怀宁宿松桐城太湖望江人原寨光州下今属汝宁路管定城固始光山寿昌府散今属鄂州行省武昌荆湖北道宣慰司所管江陵路上江陵公安松滋石首监利枝江潜江峡州路下北夷陵南夷陵宜都长阳远安德安府散安陵云梦应城孝感汉阳府散今属湖广省汉阳汉川沔阳府散玉沙景陵安陆府散即郢州长寿京山荆门州下长林当阳随州下随县应山枣阳军下今隶襄阳路枣阳湖广等行省所辖鄂州路上江夏崇阳蒲圻通城咸宁嘉鱼兴同路下永兴大治通山岳州路上巴陵临湘华容平江州下常德路上武陵沅江桃源州中龙阳州下澧州路上澧阳石门安乡慈利州中安定州下柿溪州下辰州路下沅陵叙浦辰溪卢溪上溪州下施容州下靖州路下永平会同通道沅州路下麻阳虚阳黔阳归州下归巴东兴山新化溪洞播州军民宣抚司乐源思州安抚司婺川金筑府改镇远古筑沿边溪洞招讨司镇安定安永安叙州宣抚司北至都六千里马湖路下富顺州下宜宾庆符南溪宣化戎州下高州新得州小宁州长宁军宁远寨镇安府散安远寨怀远寨黄平府散长官上计下计堡寨梅洞清平石笋镇安路上林州鹿林蛮夷鹿长蛮夷诸部蛮夷八番顺元府下八番罗甸宣慰司葛蛮安抚司程番咸盛军安抚司罗番遏蛮安抚司卧龙番南宁州安抚司金石番太平军安抚司小龙番静蛮军安抚司大龙番应天府安抚司洪番永盛军安抚司方番河中府安抚司签龙番静安军安抚司安庆州下叶州东滦州鲁州知山州贡州郡州龙章州龙里州必化州小罗州洪边州县会朝朝宗必际茶阳上桥新安麻峡鸭水蓬小罗高桥伯纳章龙乌山华山龙里都云各处长官都云桑林狗力等卢山木施水东韦番龙里方番罗番落葛谷鹅罗桥等昔不梁骆杯密纳等瓮城都桑等农耸古平等干溪具池等都镇麻乃等平普落重顿等落重当等平候等独禄等三陂等地蓬等罗日和等麦傲等都云洞小葛落邦到骆豆虎等五寨蛮夷军民长官都云定云等安抚司各长官万朝平坝焦溪江水望成等吴黎当溪中都云南水等大洞斡真李殿李上都云都上宫溪崖崖尾八千寨楼等铜鼓等上马芦平崖岭黎坡重端等丹竹杨丙等周包竹明等上木洞等平珠平驼等洞安化等洞卯雄十围等安化下只陆恩安归仁各丹湖南道宣慰司所管潭州路上长沙衡山善化宁乡安化醴陵州中浏阳州攸州湘潭州益阳州湘乡州下湘阴州衡州路上衡阳安仁虚县耒阳州下常宁州茶陵州宝庆路下郡阳新化武冈路下武冈绥宁新宁郴州路下郴阳永兴宜章桂阳兴宁桂阳路下平阳临武蓝山全州路下消湘灌阳永州路下零陵东安祁阳道州路下营道宁远江华永明广西道宣慰司都元帅府所管静江路上临桂灵川兴安阳朔荔浦古县永福义宁修仁理定柳州路下柳城马平洛容容州路下普宁比流陆川象州路下阳寿来宾武仙邕州路下宣化武缘梧州路下苍梧浔州路下桂平平南横州路下宁浦永淳宾州路下岭芳迁江上林庆远路下宜山忻城天河河也恩思欎林州南流兴业慱白贺州下临贺富川桂岭怀集昭州下平乐丘山龙平恭城藤州上覃津今溪贵州下蔚林融州下融水怀远通泰安相乐善海北海南道都元帅府所管雷州路下海康徐闻遂溪化州路下石龙吴川石城高州路下龙白茂名信宜钦州路下安远灵县廉州路下合浦石康海外四州安抚司琼州路下琼山澄葛文昌临高乐会会同安定南宁军宜伦昌伯感恩万安军万安陵水吉阳军宁远左右两江溪峒田州路州菓化州向武州安定州奉议州隆州功饶州怀德州思恩州婪凤州兼州下隆州归德州武龙州归朝州田州归辰州县罗陂郍带唐兴强山威德永宁都阳古带南海上林来安路武林顺安单阳州七源州罗博州龙川州安德州利州归仁州归乐州上隆州顺隆州俟州唐兴州昭暇州路城州四城州训州思明路上思明下思明上石西下石西思陵迁隆州江州罗百忠州宁福禄州武黎定云府陈蒙州合江州太平路州镇远州养利州龙英州结伦州左州万城州思同州太平州全茗州龙州都结州安平州茗盈州结安州上冻州下冻州上思城州下思城州上怀恩州县罗阳陀陵崇善永康江西等行中书省龙兴路上南昌新建进贤奉新靖安宁州上武宁分宁富州上吉州路上庐陵永丰万安龙泉吉水州中安福州中太和州下永新州下瑞州路上高安上高新昌州下江州路下德化彭泽德安湖口瑞昌抚州路上临川崇仁金溪宜黄乐安临江路上清江新淦州中新喻州袁州路上宜春分宜万载萍乡州中南康路下都昌星子建昌州下贑州路上贑县兴国信豊雩都会昌州下会昌并入安远一县石城瑞金并入龙南一县宁都州下南安路下大庾南康永清建昌路下南城新城广昌南丰州下广东道宣慰司都元帅府所管广州路上南海东筦增城番禺香山清远新会韶州路下曲江乐昌仁化乳源新民州下英州元系英德府沧光真阳二县南雄路下保昌始兴惠州路下归善博罗海豊潮州路下海阳潮阳揭阳肇庆路下高要四会德庆路下端溪泷水循州路下龙川兴宁长乐梅州下程乡南恩州下阳江阳春新州下新兴连州路下连山阳山桂阳州下封州下封川开建福建等宣慰司都元帅府大德三年改立隶江断省福州路上闽县候官古田连江怀安闽清永福长溪长乐罗源福宁州下福安宁德福清州下建宁路上建安瓯宁浦城崇安建阳政和松溪邵武路下邵武光泽建宁泰宁泉州路上晋江南安安溪同安惠安德化永春漳州路下龙溪龙岩漳浦长泰延平路下南平将乐尤溪顺昌沙县兴化路下莆田仙游兴化汀州路下长江宁化连城清流上杭武平江浙等行省所辖杭州路上四司钱塘仁和余杭临安富阳于潜新城昌化塩官州中嘉兴路上即嘉兴秀州松江府散华亭上海海塩州中崇德州平江路上即长洲吴县苏州昆山州中吴江州常熟州嘉定州建德路中即建德桐庐遂安寿昌淳安州分永湖州路上乌程归安安吉德清武枣长兴州中常州路上晋陵武进锡州中宜兴州江阴州镇江路中丹阳丹涂金坛浙东道宣慰司所管绍兴路上即山阴县会稽上虞萧山越州新昌诸暨州下余姚州庆元路上即鄞县慈溪象山定海明州奉化州下昌国州台州路上临海仙居宁海天台黄岩州下婺州路上金华东阳义乌永康武义浦丘兰溪州下衢州路上龙游西安开化江山常山温州路上永嘉乐清平阳州中瑞安州下处州路上丽水龙泉松阳遂昌缙云青田庆元江东道宣慰司大德三年革去直隶江浙省建康路上上元江宁句容溧水州中溧阳州太平路下当涂羌湖繁昌宁国路上宣城南陵泾县宁国旌德太平徽州路上歙县休宁祁门续溪黟县婺源州下信州路上上饶贵溪玉山弋阳永豊鈆山州下饶州路上鄱阳德兴安仁浮梁州中乐平州余干州广德路下广德建平池州路下贵青阳铜陵建德东流石埭陜西等行省所辖安西府路上即咸宁长安郿县兴平高陵京兆咸阳泾阳临潼蓝田鄠县盩庢干州下奉天永寿醴泉武功同州下朝邑白水韩城澄城邰阳华州下郑县渭南华阴蒲城耀州下同官三原富平商州下洛南开城路上开城咸平府散延安路上霄施延川安定安塞甘泉延长保安宜川鄜州下宜君洺川中部绥德州下青涧米脂葭州下府谷神木兵堡兴元路下南郑褒诚城固西乡洋州下凤州全州巩昌路下便宜都揔帅府巩昌府散陇西宁远伏羌鄣县通渭会川平凉府散平凉崇信华亭临洮府散狄道渭源庆阳府散合水定西州下秦州下成纪清水秦安徽州下雨当宁州下宜宁德顺州下陇平隆德陇州下汧源汧阳成州下栗亭西和州兰州会州阶州金州环州金洋州文州镇元州凤翔府凤翔宝鸡扶风歧山麟游土浪路下泾州下泾川灵台汾州下新平淳化宜禄四川等行省所辖大德三年改立宣慰司元帅府四川西道成都府路上北至大都五千八百里成都华阳新繁新都温江郸县双流洖州下付祁绵竹德阳名隹县崇庆州下新津晋源仁寿彭州下崇宁蒙阳井研贵平安州下石泉绵州下罗江彰明德州下金堂通化军灌州简州茂州威州春旗城寨嘉会寨嘉定路下龙游揵为峨嵋夹江眉州下青神彭山邛州下大邑潼川路下东北至都九千一百里郪县塩亭射洪中江遂宁州下蓬溪遂宁小溪三十年七月并入本州岛四川东道顺庆路下北至都六千里南克西克广安府散渠江岳泚渠州下大竹流江蓬州下营山仪陇相如四川南道重庆路上西北至都四千一百里巴县江津南川忠州下南宾临江酆都泸州下江安纳溪合江合州下铜梁定远日照涪州下武隆夔路下奉节巫山大宁州下施州下建始达州下新宁梁山州下梁山万州下武云阳州开州四川北道绍庆路下元黔州北至大都五千二百里黔江彭水服州下惠安怀德府散来宁州柔远州酉阳州广元路下绵谷昭化临江汕州下畧阳铎水大安剑州下普安梓潼江油保宁府散苍溪南部闾中巴州下化成曾口通江龙州下川永宁路下定川筠连州下云南等行中书省所辖中庆路宜良富民昆明嵩明州邵甸林晋宁州归化晋宁晟贡昆阳州鸟门三泊安宁州禄豊罗次威楚开南等路安抚司所管威楚路威楚定远镇南州安远南安州广通开南州威远州武定路立镇抚所和曲州南甸示谋禄劝州昌龙石旧鹤庆府剑川大理等宣慰司都元帅府所管大理路云南太和昌府永平腾卫府凤羽良穹赵州下姚州下川州镇西路蒙莱路邦毛甸南甸军民緫管府茫施路人钦甸廉川路云龙甸緫管府蒙光路木莲路谋粘路孟定路蒙怜路尺迷甸木邦路镇康路南甸緫管府大维甸緫管府缥甸怒江甸孟陵甸大固甸忙吉剌甸木八剌甸忙牙甸忙盖甸金井甸益当甸鹅麻甸木倒甸罗必思土满东甸大都甸蒙怜甸孟忙甸忙兀甸石甸蒙化路木朵路木礼路木朵甸小花甸木榄甸孟往甸歹鲁甸歹罗甸罗落大甸木茅甸罗罗斯宣慰司兼管军方户府所管建昌路北社建安州中永宁州泸州里州润州撒里府礼州芦古县隆州功州德安路德州昌州苏州威龙州普済州会川路武安州黎溪州麻龙州永昌州会理州通安州柏兴府阖塩金县临安广西沅江等宣慰司所管临安路蒙自河西宁州西宁通海嵋峨石平州建水州河迷州三弄州广西路抢资防送都几索僀师宗州勒州维摩州沅江路罗必甸带良带速甸思摩甸木桉府大姑等云南金齿银沙罗甸蛮夷孟纒甸景新甸兀索滞大甸思摩甸部目甸沙财泥大甸不甲侣也构甸阿都甸孟定甸木倒甸孟绫甸木麓甸震浓甸蒲阿拨思大部马廿四寨广甸甸尾闸银生罗茫部必畔茫部奚娘八纳等部和能等部辽阳等行省所辖辽阳路上辽阳懿州下盖州澄州婆娑府散大宁路上大宁和众富庶龙山金源德和武平霍州下景州兴中州建州川州惠州义州锦州瑞州利州高州东京路玉山中和辽东道宣慰司东宁路上府州三十开元路咸平府广宁路下闾阳望平广宁镇东行省大德三年五月初普腾甸部目甸落初带羊他郎困远不通沙财泥大带思奚泥伽纳娄兰甸茶甸乌尤罗配和泥泥怯七十门二大甸越甸兀好滞带来普腾侣也构甸部目思摩甸带思带良甸因远罗必甸带违带羊彻里甸马龙他郎沙财泥罗泥罗初不甲甸曲靖等宣慰司所管曲靖路南定罗山交水石梁沾益州马龙州通泉陆凉州芳华河纳越州罗雄州澄州路河阳阳宗江川路南州邑市新兴州普舍研和普安路永山石梁罗山普定禾龙等部八纳等部习旧仁德府为美归厚南宁乌撒乌蒙等宣慰司所管乌蒙路阿都奚娘东川府莅部乌撒丽江路军民宣慰司所管临西小良北胜府永宁州渠州顺州巨津州通安州兰州和罗剌本多安抚高丽揔管府渖州高丽揔管府冘罗国军民安抚司金兰府水达达田地甘肃等行省所辖甘州路永昌路西凉府肃州路沙州路爪州亦集乃路西安州山丹州小和州新民官宁夏府路灵州应理州鸣砂州和林城宣慰司诸小国土部落去并入新编纂图增类羣书类要事林广记卷之五前集方国类按广舶官本方国杂志占城国在海西南自广州发舶至诸蕃惟占城为近顺风八日可达国人多姓翁广舶到其国即差蕃官折黑皮为策书白字抄物数监盘上岸十取其二外听交易如有隐漏籍没入官若民入山为虎所噬或舟行被鳄鱼之厄其家指其状诣王王命国师作法诵呪书符投民死所虎鱼即自投赴请命杀之若有欺诈诬害之讼官不能明令竞主过鳄鱼潭其负理者鱼即出食之理直者虽过十余次鳄鱼自避去宋朝建隆元佑间甞入贡中国今大元奄有四海诸蕃悉皆归附矣宾童龙国隶占城占城选人作地主出即骑象或马打红伞从者百人执盾赞唱曰亚或仆番语也以叶承饮食椰子酒与米酒岁贡方物于占城今罗汉中有宾头卢尊者盖指此地今讹为童龙佛书所谓王舍城即此地也人云目连舍基尚存登流眉属真腊选人作地主堆髟告纒帛蔽形每朝蕃主出座名曰登场众蕃皆拜罢同座交手抱两膊为礼如中国手也真腊国舟行北风十日可到天气无寒每嫁娶则男归女舍最可笑一事国人生女至九岁即请僧诵经作梵法以手指挑损童身取其红点其额其母亦用点额唤为利市云如此则其女他日嫁人谐好欢洽宜其室家凡女满十岁即嫁若其妻与客合夫即喜自诧云我妻有姿色且巧慧故人昵云国人犯盗则斩手断脚烧火印胷背黥额犯罪至死则斩或削木椓其尻死令众以当绞罪蕃杀害唐人即依蕃法偿死如唐人杀蕃至死即重罚金如无金则卖身取金赎三佛斉国乃绝屡入贡于中国出生牛数万人取食之后用竹木窒其自广州发舡取正南去冬日乘北风半月连夜至凌牙门五日方入三佛斉国以木作栅为城别产物国人俱姓蒲习水陆战临阵敢死官兵服药刀箭皆不能伤以此霸于诸国前后每国王先用金铸形质以代其躯运一室以金为器皿供奉甚严其金像器皿各镌志示后人勿毁代代如此近世有一王见所积金身金器颇多窃之则罪至死储之则不敢开尽载之舟至大海沉之旧传其国地面忽然单马令唐舡自真腊风帆十昼夜方到其国主有地主宋朝庆元二年进金三埕金伞一柄佛啰安自凌牙苏家风帆四昼夜可到亦可遵陆有地主亦系三佛斉差来其国有飞来铜佛二尊名毗沙门王佛内一尊有六臂一尊有四臂每年六月十五日系佛生日地人并唐人迎引佛六尊出殿至三日复回其佛甚灵如有外国贼舡欲来刼夺佛殿珠宝至港口即风发舡不得多是就港口抢刼他人往别国卖每一人鬻金四两或五两如国内民妻与人有奸即罚所奸人金四五两还本人即以妻嫁与之晏陀蛮国自蓝无里国去细兰国如风不顺飘至一所地名晏王它蛮周围七千里人身如黑漆能生食人舡人不敢舣岸山内无寸铁皆以王车渠蚌壳磨铦为刃其上有圣迹用浑金作床承一死人经代不朽常有巨蛇卫护其蛇毛长二尺人不敢近有一井每岁两次水溢流入于海所过沙石经此水浸皆成金旧传曾有舶舡坏舡人扶木飘至此山潜以水筒盛满乘木信风飘流至南毗国以献国王试之果验遂发七舡欲并收此山未至为恶风所坏舡人至山尽为山蛮所食大阇婆国名重迦卢离莆家龙风帆八日乃至旧传国王系雷震石裂有一人出后立为王其子孙尚存人物文措一如莆家龙产青塩系海潮入田曝成颗粒及产绵羊鹦鹉及真珠宝物之类大食弼琶啰国无国主有四座州其余皆是乡村本国不发舡为无国主故也惟阜宿土豪更互主事遇婚娶时女家报约取牝牛一只有孕者断其尾为信从断牛尾日为许婚之期候牛生犊时始还男亲须要男家割人尾来女家还元割牛尾期信尾盖男子阳物也以为聘币至则女家喜以鼓乐迎导徇于街者七日男乃入女舍婚合是一家还亲则使男子绝命也盖风俗相尚欲显其婿之雄杰如此物女家永不还亲其国俗自古而然大抵君长各以豪强相尚地产利物名骆佗鹤身长六七尺有翼能飞但不甚高耳食杂物并炙火或烧赤热铜与之食生卵如椰子破之如瓮瓮有国人好猎每三日一出猎以药箭射取兽物大食勿拔国边海天气暖甚出乳香树他国皆其树逐日用刀斫树皮取乳或在树上或在地下在树自结透者为明乳蕃人用琉璃瓶盛之名曰瓶香在地者名塌香每岁春末有一等飞禽自天而降不知出没白如丝鴮大如家雀肥甚而味极佳每旦天明即四散飞泊日出则绝不见影国人张罗杀食之惟春暮一月有之交夏则绝每岁甞有大鱼死飘近岸身长十余丈高二丈余国人不食但刳其膏为油多者至二三百斤肋骨作屋桁嵴骨作门扇骨节可为臼又有龙涎全不知所出忽见成块飘泊岸下地人竞争货买大食勿斯离国秋时露降朝阳曝之即成糖霜真甘露也有树一年生如栗子而长名曰蒲卢可采食之次年再生即名麻茶泽没石子也明年又生栗子是间岁方生没石子一根而异产亦可恠也产麦每粒长三寸甜每大五六尺石榴每重五六斤桃子每重二斤香椽每重二十斤菜每根可重十余斤叶长三四尺米麦皆开地窖之经三四十年不坏穿井百余丈乃见水又产胡羊高三尺余其尾如扇每岁春时割取脂二十余斤再缝合仍生不取则胀死麻啰奴野岛贼居其上若他国有舡飘落则群起捉人烧食取人脑盖为饮食器父母死则召亲戚槌鼓共食之非人类也昆仑层期国常有大鹏飞则遮日能食骆駞有人拾得其翅截其管作水桶海岛内有野人身如漆国人诱捉卖与蕃商作奴西天南尼华罗国事佛教尊牛屋壁皆涂牛粪以为絜各家置坛以牛粪涂置花水爇香供佛蕃商到不得入屋只坐门外天竺国隶大秦国所立国主悉由大秦国选择俗皆辫发垂下两鬓以帛纒头衫袴鞋袜国内取圣水能止风涛蕃商以琉璃瓶盛之若遇风涛以水洒之立止默伽国古系荒郊人烟因大食国祖师名蒲啰吽自幼有异状长娶妻在荒野生一男子无水可洗弃之地母走寻水不获及回见其子以脚擦地涌出一泉水清甚此子立名司麻烟砌成大井逢旱不干泛海遇风涛以此水洒之则应手而止勿斯里国属白达国节制其国终岁不两国人有七八十岁不识雨者止有一大江水极清甘美不知其源所出遇其时水溢四十日浸满田畴候水退而耕其田管下有二州名甜野亦近此江两三年间必有一老人自江水中出发须皓白坐于水中石上国人拜问吉凶其人不语若笑则其年豊稔若蹙额为悲状则必有饥疫坐良久复入水中相传古有圣人徂葛尼建塔顶上有镜如他国有兵舡来其镜先照见斯伽里野国出流转至海边复回所过林木皆不烧遇石焚之如炭中须臾自然爆出皆碎如浮石每五年一次火从四季出火国人相与扛舁大石重五百斤或千斤抛放近芦眉国界国有山山上有深默伽腊国有国王海出珊瑚树国人采之用索缚十字木将麻线乱绞在十字上用石坠入水中棹舡拖索刮取其树古云铁网取珊瑚盖此类也茶弼沙国前后并人到惟古来有圣人名徂葛尼曾到其国遂立文字该载其国系太阳没入之地至晚日入其极洪于雷霆国王每于城上用千人吹角及鸣锣打鼓杂混日不然则小儿惊死也都播国铁勒之别种分为三部自相统摄其俗结草为庐牛羊不知耕稼多百合取以为粮衣貂鹿之皮贫者亦缉鸟羽为服国刑罚偷盗者倍征其赃出神异录奇肱国民能为飞车从风远行汤时西风久下奇肱人车至于豫州界中汤破其车不以示民后十年东风复至乃使乘车遣回其国去玉门之西一万里出博物志顿逊国梁武帝时贵方物国在海岛上其俗人将死亲宾歌舛送于郭外有鸟如鹅而色红飞来万万家人避之其鸟食肉尽乃去即烧骨以沉海中谓之鸟葬穷神秘苑骨利国居回纥北方澣海之北地出名马昼长夜短日没后天色正曛煑羊一胛才熟东方巳曙出神异录大食国在西南二千里有国山谷间树枝上花生人首如花不解语人借问惟笑而巳频笑辄雕落酉阳杂俎干陀国昔尸毗王之仓库为火所烧荡其中有粳米燋者于今尚存若服一粒则终身不患疟疾同上堕波登国在林邑之东南接诃陵国西接迷黎国种稻每月一熟有文字即书于贝多叶死者乃以金釭贯于四肢然后加以婆律膏及檀沉龙脑积薪燔之出神异记诃陵国在真腊之南竖木为城造大屋重阁以椶皮覆之以象牙为床以柳花为酒以手撮食有毒常人与之宿即生疮与之交会即死旋液着草木即枯出神异录孝亿国界周三千余里气候常暖冬不凋落产羊马駞牛宜五谷出金铁衣麻布举俗事妖不识佛法有妖祠三百余所每一日造食一月食之常吃宿食酉阳杂俎悬渡国乌耗西有悬渡国山溪不通唯引绳而渡土人佃于石间垒石为室接手而饮互相牵引所谓猿引是也同上乌苌国民有死罪不立杀刑唯徙空山任其饮啄事涉疑似以药服之清浊自验随事轻重即决出伽蓝记缴濮国以安其尾若邂逅误折其尾即死出广州记永昌郡南千五百里有缴濮国其人有尾欲坐乃先穿地作拨挍力国在西南海中不识五谷食肉而巳常针牛畜取血和乳生饮衣唯腰下用羊皮掩之酉阳杂俎于阗国妇人袴衫束带走马与丈夫异死者以火烧收骨葬之上起浮图居丧者剪发长四寸出伽蓝记女人国居东北海角与奚部小如者部抵界其国男每视井即生也诃条国金辽山寺有石鼍众僧饮食将尽向石鼍作礼则饮食悉具酉阳杂俎道明国人不着衣服见着衣服者即共笑之俗塩铁以竹弩射虫鸟朝野佥载义渠国秦之西有义渠国其亲戚死则聚柴而焚之熏尸于烟上谓之登烟霞事见墨子贯胷国在盛国之东其人胷有窍尊者去其衣令卑者以物贯其胷抬之又有不死人在国之东其人长寿不死居圆丘上有不死树赤泉食之乃寿长臂国在海之东其人垂手至地昔有人在海中得布衣两袖长丈有余又有长脚人常负长臂人入海捕鱼今之橇与轿同人盖象此也与长臂国相连丁灵国在海内其人从膝下生毛马蹄善走自鞭其脚一日可行三百聂耳国在腹国之东其人虎文两手聂耳而行耳长及颊行则手捧之无月国月肚肠也居死即埋之其心不朽二千岁乃复生之在北海外为人无月一臂国在西海之北其人一目一孔一臂一脚半体比肩犹鱼鸟相合三身国在夏后启之北其人一首三身二首国在凿齿国之东其人一身三首无腹国在深国国东其人男女皆腹柔利国其人反膝曲足居上一手一足交胫国其人交胫言脚胫曲戾相交也小人国名曰竫长九寸海鹳吞之异邦习俗四方蛮东方之人鼻大窍通于目筋力属焉南方之人口大窍通于耳西方之人面大窍通于鼻北方之人短颈窍通于阴中央之人窍通于口酉阳杂俎五溪蛮父母死行鼓踏歌亲属饮宴舞戱一月尽产为椁饰临江高山半凿龛以葬山上悬索下柩高者为至孝初遭丧三年不食塩朝野佥载三国蛮三蛮同类出慱物志月民食土男女死埋之其心不朽百年复化为人参镠民肺不朽百年亦化为人细民国肝不朽百年亦化为人皆南方蛮南道之酋豪多选鹅之细毛夹以巾帛绵絮伤一复纵横纳之其温柔不减于挟纩也俗云鹅毛柔暖而性冷偏宜覆小儿能辟惊癎候岭表录东方蛮东方有女国每十月令巫者赍酒肴诣山中唿鸟俄有鸟如雉飞入巫者怀中剖视腹中有谷来岁必登有霜雪必大灾其俗名曰鸟卜广德异记武宁蛮好着芒心接篱名曰苎绥以稻记年月葬时则以笄向天谓之刺北斗酉阳杂俎海隅风土南海屠婆南海解牛多女人谓之屠婆屠娘皆缚牛于大木执刃以数其罪云某时牵汝耕田不得前某时乘汝渡水不即行今何免死即以策文颈挥刀斩之南海异事南海鬻发南海男子女人皆缜发每沐以灰投流水中就水以沐以彘膏滋其发至五六月稻未熟民尽髠鬻于市既髠复取彘膏涂来岁五六月又可鬻也同上番禺蔬圃广州番禺县甞有部民牒诉云前夜亡失蔬圃今认得见在某请县宰判状往取之有北客骇其说因诘之民云海之浅水中有藻荇之属被风吹沙与藻荇相杂其根浮于水面或厚三五尺可以耕垦为圃以殖蔬夜则被盗者盗之百余里外若浮筏之乘流也玉堂闲话番禺蛮媪有在番禺逢端午闻街中喧然卖相念药笑讶召之乃蛮媪荷山中异草鬻富妇人为媚男药用此日采取如神又去采鹊巢中得两小石号鹊枕此日得之者令妇人遇之有抽金簪解耳珰而偿其直者出投荒南中师郎南人率不信释氏虽有一二佛寺课民为僧以督责释之土田设有三数僧亦拥妇食肉但居家不能少解佛事士人以女配僧唿为师郎或有疾以纸为钱致佛像傍或请僧设食翌日宰羊豕噉之曰除斎投荒杂录南海贫妻南海贫民妻方孕则诣富室指腹以卖之俗谓指腹卖或巳子未胜衣邻之子稍可卖往贷以鬻折杖以识其短长俟巳子长与杖等即偿贷者南海异事南方产翁南方有獠妇免生子便起其夫卧床饮食皆如乳妇稍子卫护则产妇生疾又越俗妻或诞子具糜以饲壻壻拥衾抱子寝槾谓之产翁真倒如此南楚新闻南中摄僧唐昭宗即位柳韬为容广宣告使赦文到下属州崖州自来无僧皆临事差摄先时有假僧不伏排位太守王弘夫恠而问之僧曰投次不当偏并去岁巳曾摄文宣王今年又差作和尚见者莫不绝倒为笑岭表录异南方缚妇南方男女婚嫁多非礼聘俗有缚妇民喜他家之室女者率少年数辈持刃梃趍虚路侦之俟过即共擒此妇一二月与其妻首罪俗谓之缚妇南海异事岭南好女岭南问贫富不教女针缕纺绩但躬庖厨善醓酰者为大好女民争婚姻谚曰我女裁袍补袄即灼然不会若修治水蛇黄鳝一条必胜一条出投荒录新编纂图增类羣书类要事林广记卷之六前集胜迹类刘禹锡云山不在高有仙则名水不在深有龙则灵凡山岳之广河海之大不有灵物司持其间则地特撮土耳今摭古今胜迹仙灵之显着者表而出之使览者有考云灵异古迹剑津在延平津潭中三国时雷焕为丰城令见赤气斗牛间谓宝物精掘狱基得石函中有双剑取之一自佩一遗张华乃干将莫邪也后华诛剑失焕子华佩剑经延平剑跃堕水使人入水取见两龙蟠后改延平为剑州巢湖在庐州古巢县有老姥遇一叟曰东门石龟目赤城当陷姥日往视稚子讶之以朱传龟目姥见急去果陷龟化桥在成都周地记云张仪筑城屡坏不能立忽龟周旋其间巫言依龟行筑之其城遂立名龟化桥义乌县在婺州汉乌伤县也异苑云东阳颜乌淳孝父死负土成坟羣乌口行土助其为坟乌口皆伤后改为义乌县卓锡泉在韶州大庾岭六祖自黄梅传衣钵之曹溪大众取五祖所传衣钵至岭告渴六祖拈锡卓石泉涌众骇神仙古迹烂柯山在衢州图经云晋樵者王质入山见二童子围棊质以斧柯置坐观之童子曰斧柯烂矣质归世巳百岁真仙岩在融州洞中有白石滴乳成老君像高丈余状貌道服霞帔俨然幔亭峯在武夷建安志云俗传玉帝与武夷君建幔亭彩楼数百间宴乡人男女千余于其上皆唿为曾孙酒行奏曲独浮山在湖北澧州图经云昔浮丘子修真于此山今有石屋存焉灵神古迹飞阳庙晋太康中夜有雷电起庙庭明日巳移于江北在水北故曰飞阳庙霍山庙在寿州有大铁镬可受三十石每当祭祀时其中水辄自满事毕则自空矣竹王祠在荣州昔有女浣纱有大竹流触之有孕生子因为姓土人祠之五妇祠在剑州秦王遗蜀美女五人蜀主遣五丁迎女至梓潼皆化为石竹三郎庙在邛州初水滨得大竹三节破之得三儿因以为姓后立庙而祀赵侯祠在婺州后汉赵炳也民为立祠至今蚊蚋不敢入古帝王陵伏羲陵在兖州炎帝陵在衡州颛顼陵在古澶州帝文告陵在澶州舜帝陵在道州夏禹陵在越州隋炀帝陵在扬州义帝陵在郴州古圣贤墓皐陶冢在寿州庄子墓在濠州澹台墓在苏州申公巫臣墓在苏州廉颇墓在寿州倚相墓在寿州陈胜冢在宿州春申君冢在寿州公冶长墓在楚州韩安国墓在扬州孙叔敖墓在光州严子陵墓在严州卓王孙墓在蜀州嵇康墓在扬州阖庐冢在苏州夏侯湛墓在扬州黥布墓在饶州周瑜墓在旡为军杜甫墓在衡州淮南王墓在寿州吕蒙墓在鄂州陈子昂墓在梓州梁鸿墓在苏州汉王褒墓在资州陶侃墓在鄂州邓艾墓在遂宁府孟嘉墓在因国军伍子胥墓在苏州项伯冢在兴元府漂母墓在楚州谯周墓在维州扬行密墓在寿州古帝王庙炎帝庙在衡州夏禹庙在濠州孔子庙在兖州楚灵王庙在绵州项王庙在濠州义帝庙在郴州楚元王庙在楚州淮南王庙在寿州光武庙在彭州吴文帝庙在湖州梁元帝庙在江陵徐显王庙在衢州古贤祠宇句践庙在平江府夫差庙在平江府季札庙在平江赤松子庙在杭州伍子胥庙在杭州孙叔敖庙在寿州周瑜庙在庐州英布庙在庐州雷焕庙在隆兴府伏波庙在鼎州张仪庙在嘉州汉淮阴庙在楚州鲁肃庙在鄂州邓艾庙在绵州严君平祠在嘉州张九龄庙在韶州古贤屋宅言偃宅在苏州陶潜宅在江州殷浩宅在衢州丁令威宅在苏州屈原宅在归州梅福宅在隆兴府蔡伦宅在衡州王昭君宅在归州蔡经宅在苏州李膺宅在成都府卓王孙宅在邛州司马相如宅在成都府王羲之宅在抚州陆鸿渐宅在信州古贤台榭姑苏台在平江府昔吴王所筑地章华台在江陵府楚平王伍文所登观鱼台在濠州即庄子观鱼之所挂剑台在泗州即吴季札挂剑之所翻经台在江州晋谢灵运番经之所翻经西台在南康军亦灵运所筑也齐庾台在南康军图经云庾肩吾置尔雅台在峡州郭璞注雅于此刘遗民钓台在宣州东晋高士也宜春台仙女台并在袁州司马相如琴台在成都府古贤池井舜井在池州有舜城城市有井禹井在绍兴府会稽山上九井在寿州遇汲一井则诸井皆动八角井秀州华亭陆土衡宅桓公井太平州晋桓温所凿葛洪炼丹井宣州杭州亦有锺繇墨池在兴国水尽黑张旭墨池在鼎州风雨池在隆兴豫章记在洪井北王右军墨池井在抚州古贤陂堰芍陂在寿州孙叔敖作邓艾修润禾堰在鼎州唐李进增修仲夏堰在明州唐剌史于季友开宅山堰在邛州王元纬所置奔牛堰在常州古有金牛奔龙舟堰在杨州魏文帝试龙舟所名贤碑碣李白碑在绵州唐于邵文曹娥碑在绍兴府蔡邕所题罗池侯碑在柳州唐韩文公撰磨崖碑在永州即中兴颂碑四绝碑在扬州损律和尚碑李华文张从申书李阳篆人谓之四绝名贤遗迹兰亭在绍兴会稽山今天章寺庾亮楼在江州庾亮乘月李相公书堂唐李泌所居升仙桥成都府相如题柱龙山在太平州桓温九日登高文翁斈堂在成都文翁兴斈所许旌阳印文图经云晋许旌阳逐蛟至此今其印文在西峯崖壁上古城遗址谯陵城在亳州楚平王所筑柳丘城在隆兴府华歆所筑逡乃城宣州杜预云淮南逡乃县夔子城归州春秋夔子国也犍为城在眉州汉武帝遣唐蒙开夜郎置此安曹城在寿州期思城在寿州马援城在澧州阜陵城在滁州汉侯邑龙元城在亳州锱丘城在亳州雍齿城在蜀中阳城在亳州汉岑彭邑古封县邑谯县在亳州武王封神农之后今谯县是一蔡县在寿州蔡成父迁州来于此邑也六合县在真州乃春秋时楚之棠邑也桐城县在舒州春秋时桐邑乃楚之附庸小国也名山古迹虎丘山在平江府上有平石可容千人四明山在明州山有四面生异木皆不杂梅仙山在建宁府水南汉梅福修栋石帆山在州昔有神破江北山以为帆方山在建康府州阳记曰方山形方如印石鼓山在宁州上有石鼓天将雨则鸣也凤凰山在徽州图经云昔有凤凰见此望夫山在太平州昔有女人望夫而化为石夜光山在赣州山上夜有光遥见如火沿江古迹若耶溪在绍兴即欧治子铸剑徐浩游之云曾子不居胜母之间吾岂游若耶之溪哉因改名为五云溪牛渚在太平州晋温峤至牛渚水深不可测以犀甬照之见水旋奇形怪状夜梦人谓曰幽明道别何以相照玉清溪在建宁府水西乃玉清洞天濯锦江亦名窄桥江在成都俗云此水濯锦分外鲜明霅溪在湖州四水台为一溪姜诗溪在峡州后汉列女姜诗妻飬诗母有跃鲤之应名寺古迹建隆寺在扬州宋太祖征李重进至此贼平置寺赐额正殿御榻存焉景德三年诏遣使赍御容置殿内金山寺在镇江府杨子江中寺记云旧名浮玉唐有头陀断手以建伽蓝忽于江获金数镒表闻因赐今名甘露寺在镇江唐李德裕建时甘露降于此惠安寺在平江府有张僧孙龙存焉诚占今之绝笔古龙泉寺在江州桓伊所造名观古迹灵仙观在舒州唐置司命真君庙宋赐观额冲虚观在常州本登仙观徐错碑云李八百修真于此葛仙观在信州图经云费长房投杖化龙仙都观在建昌军本麻姑山咸平中改今名真阳观在汉州本许旌阳宅后改为真阳观九龙观在邵武唐九龙见各白天尊驭之表闻遂置观冲佑观在建宁府崇安县武夷山建安志云玉帝与武夷君建慢亭宴曾孙于此西山观在隆兴府南昌县许旌阳真君斩蛟倅卸于此至今有镇蛟鈇柱存焉玉清观在建宁府水西俗传昔有人入水见有琼楼玉殿金字额曰玉清洞天僊境类仙灵胜境述异记人闻三十六洞天知名者十耳余出九徽志未行于世也神仙之事虽云渺邈而洞天福地在在有之是以高士乐于登临至于十洲三岛尤费吟咏讵可不周知哉十大洞天第一王屋山洞周临一万里名小有清虚之天在洛京又曰天坛峯至峯顶高一百二十里即王褒杜中为小有天洞主是也清虚真人所理第二委羽山洞周回一万里名大有空明之天在合州郡同马季主为大有真人所理第三西域山洞周回三千里名大玄极真之天在梁州成都府西界王方平真人所理第四西玄山洞周回三千里名三玄极真之天在革州山高二千七百丈裴真人所理第五青城山洞周回二千里名宝仙九台之天在蜀州之青城县山高三千六百八十丈昔黄帝问道希夷真君授帝垄蟜之即真人所理第六天台山洞周回五百里名上清玉平洞天系在台州唐兴县属玄洲仙伯治之所第七罗浮山洞周回五百里名朱明耀真洞天徐在循州传罗县属青精先生治之所第八句曲山洞周回一百五十里名金坛华阳洞天系在润州句容县属紫阳真人治之所第九林屋山洞周回四百里名左神幽灵洞天在洞庭湖之口吴王使龙城丈人得禹书之洞有金沙龙盆鱼皆四足属此乐真人治之所第十括苍山洞周回三百里名神德隐玄洞天任在州乐安北海公刘涓子治之所二十四治第一阳平治在蜀彭州九龙县治应角宿第二鹿堂治在汉州绵竹县界治应亢宿第三鹤鸣治在鹤鸣山与青城天国山相连治应氐宿第四漓沅治在九陇县有仙乐神早治应房宿第五葛璝治在九陇县山六百丈有松栗治应心宿第六庚除治在绵竹县有仙来往度厄治应尾宿第七秦中治在广汉郡德阳县治应箕宿第八真多治在怀安军金堂县止有芝神药治应斗宿第一昌利治在怀安军金堂县治应牛宿第二隶上治在广汉郡德阳县治应女宿第三涌泉治在遂宁郡小汉县界有泉治病治应虚宿第四稠稉治在犍为郡新津县治应危宿第五北平治在眉州鼓山县山下宿池有神芝药治应室宿第六本竹治在新津有香龙龙门治应灵宿第七蒙禁治在越隽郡台登县天下山治应奎宿第八平盖治在蜀州新津县中有龙门治应娄宿第一云台治在阆州太君溪张天师将弟子三百七十人往治上教化二年白日升天治应胃宿第二浕口治在汉中郡江阳县治应昴宿第三后城治在汉州付方县治应毕宿第四公慕治在汉州付方县治应觜宿第五平冈治在蜀州新津县治应参宿第六主簿治在邛州蒲江县治应井宿第七玉笥治在成都南门外治应鬼宿第八北邙治在东都洛阳县治应柳宿三十六洞天第一霍撞山高三千四百丈洞周回曰十里名曰霍林之天即郑思远真人韩众真人许映真人为同命君所理其山在福州宁德县第二东岳泰山高四千丈洞周回一千里名蓬玄大空之天即太昊为青帝治东岳主万物发生考掠死云鬼鬼神所历代帝王振功封禅之岳上应奉娄之精下镇鲁地之分在兖州奉符县第三南岳衡山高四千丈洞周回二千里名朱陵太虚之天神农氏为赤帝治南岳昔上帝降玉丹宝印赐注生真君永镇灵岳乃宋皇比寿之山上翼轸之精下镇荆地之分在湖南衡州衡山县第四西岳华山高七千丈洞周回三千里名太极総仙之天即少昊为白帝治西岳昔巨灵神手擘其上足蹑其下以通河流救民洪波之难上应井鬼之精下镇秦地之分在华州华阴县第五北岳常山高三千丈洞周回二千里名太乙销玄之天即颛顼为黑帝治北岳山名有五一曰兰台府二曰列女宫三曰华阳台四曰紫微台五曰太乙宫上应毕昴之精下镇燕地之分在定州怕山县第六中岳嵩山高七千丈洞周回一千里名上帝司真之天即黄帝治中岳土德分精黄老驻单生仙人贝多之树峭玉女织线之台石髓琼环玉人金像上应井柳星张之精下镇周地之分在洛京王屋县第七娥眉山洞周回三百里名虚灵太妙之天即天真皇人所昔黄帝曾问道于此皇人授帝以守三一经见传于世严君平佐此山在嘉州娥眉县第八庐山高三千九百丈洞周回一千七百里名仙灵咏真之天古名天子三障山昔周武王时有方愽先生自李君跨白馿入山结草为庐炼丹得道故曰庐山即王长赵升二真人所理在江州浔阳县第九四明山有二百八十峯洞周回八十里名赤水之天山有四明通日月星辰之光故曰四明山秦馸山塞海鬼神奔入四洞因名鬼藏山在明州藏书洞之左有烧丹灶第十阳明山一云会稽山洞周回三百五十里名极玄之天大禹第十一太白山洞周回五百里名真德之天即鬼谷子授苏秦佐国之术其祠庙见在长安第十二西山洞周回三百里名天宝极真之天洪先生炼丹吴许二真君宅上升在洪州第十三大沩山一云小沩山周回三百里名好生玄上之天一云天柱司玄之天在潭州醴陵县第十四潜山高七千二十丈洞周回八百里名天柱司玄之天左慈真人炼丹得道即宋圣祖上灵高道九天司命大帝所理在舒州怀宁县第十五鬼谷山洞周回七十里名太玄司真之天正一真人张天师炼丹修养在信州贵溪县第十六武夷山洞周回百二十里名升真元化之天即武夷君所理山高三百仞在建宁府崇安县第十七玉笥山高三十里洞周回一百八十里名太玄秀法乐之天又名羣玉峯昔汉武帝建坛授上清箓天降玉笥因名焉即太秀大王所理九真人柱昙永萧子云炼丹上升在临江军新淦县第十八华盖山洞周回四百里一云四十里名容城大王之天有三生石五粒松在温州永嘉县第十九盖竹山洞周回百八十里一云七千里名长耀宝元之天即禹帝镇此山后孝先真人所理郭先生得道绮里先生丹室存焉在合州黄岩县第二十都峤山洞周回一百八十里一云百里名实玄之天升仙者必经由此山在容州普宁县第二十一白石山洞周回七百里一云七十里名琼秀长真之天高三百五十余丈山在容州第二十二勾漏山高三百丈洞周回三百里名玉阃宝之天葛洪炼白丹在容州北流县第二十三九嶷山洞周回三千里名朝真大虚之天孔子为太极上真公所理何侯真人会虞舜分金液上升在道州延康县第二十四洞阳山洞周回一百五十里名洞阳永观之天在潭州长沙县第二十五幕阜山洞周回一百八十里名洞真太玄之天在鄂州平江县第二十六大酉山洞周回一百里名大酉华妙之天尧时先生宅焉张果老先生修道地生云母崖滴丹砂在辰州七十里第二十七金庭山洞周回三百一十里名金庭崇妙之天在越州平郯县第二十八麻姑山洞周回一百五十里名曰丹霞之天即南极王方平真人会麻姑仙于蔡经宅上升之地又羣仙期会之所山在建昌军南城县第二十九仙都山洞周回三百里名玄都祈仙之天黄帝驾火龙上升之在州缙云县第三十青田山洞周回五百里名青田大鹤之天即青牛道士得道之所在州青田县第三十一钟山洞周回一百里名朱日太生之天即马明生所理治之在升州上元县第三十二良常山洞周回三十里名良常方会之天即茅衷为保命君所理许长史阳郭真人全家得道丹室至今存焉在润州包容县茅山北第三十三紫盖山洞周回八十里名紫玄洞照之天即刘纲失妇升仙之有五帝仙祠又名碧霞洞在杭州余杭县一云在荆州当阳县第三十四天目山洞周回一百里名太极玄盖之天山有两目左目高三千丈右目高二千五百丈往岁有列仙降于是山在杭州余杭县第三十五桃源山洞周回七十里名白马娘光之天秦有千余人入洞避难因隐其山焉皆云得道即黄瞿真人炼丹药得道在鼎州桃源县第三十六金华山洞周回五百里名金华洞元之天上应婺女星故曰金华山即黄初平真人遇赤松子吐石为羊得道之在婺州金华县七十二福地第一地肺山四皓修炼在长安终南山第二盖竹山施存真人治之在台州黄岩县第三青远山张冲华真人治之山在黄阳县第四曰安山地仙刘奉林先生治之在交州第五石石盖山地仙张兆期治之台州天台县第六东仙源在台州一云南田山在东海中第七青屿山东海中接扶桑岛一云玉熘山第八郁木洞在玉笥山心系临江军新淦县第九赤水山有白帝宫紫玉楼西番西梁国第十丹霞洞在麻姑山项属建昌军南城县第十一君山在洞庭湖岳州一云在青草湖第十二焦源尹真人得道在建州建阳县第十三灵墟山在天台山顶台州天台县第十四沃洲有峭峯二三苍翠插天在越州第十五天姥岑李先生修道越州嵊县第十六若耶溪在越州第十七金庭山在明州第十八马岭山在柳州第十九清远山在广州第二十洞真墟在长沙县第二十一清坛抱朴子真人隐此在岳顶第二十二鹅羊山与祝寿山相映潭州第二十三洞真墟娄敬修道在长安第二十四陶公山在琼州第二十五洞灵源在衡州第二十六三皇井在温州第二十七烂柯山在衢州第二十八芹溪在建宁府建阳县第二十九龙虎山在信州贵溪县第三十灵山在信州第三十一泉源山在罗浮山顶属惠州第三十二逍遥山在西山心属兴州获玉天尊像因立祠在临江军清江县第三十三合皂山汉张天师观宝气光浮于天发洞第三十四始丰山乃仙人华子期治之在隆兴府豊城县第三十五金精山即张丽英仙女宅汉吴王芮领兵入山凿洞寻仙女见真人上升在雨女州第三十六白源山在隆兴府南昌县第三十七钵池山王乔修道在楚州第三十八论山胜境亚乎十洲润州川阳第三十九毛公坛刘根修道安吴县第四十鸡笼山状若鸡笼在和州历阳县第四十一桐柏山有凤翔其山在忠州第四十二平都山阴长先生修道在忠州第四十三绿罗山有白马洞鼎州武陵第四十四彰观山有碧玉峯在郓州漕陵县第四十五抱福山岩洞朱砂在交州第四十六大面山宓用宁自人仙洞蜀州青城县第四十七虎溪山五柳先生宅在江州德安第四十八元辰山乃苏真君得道上升之在注州都昌县第四十九马迹山昔老君降受青童君相仙骨经有马迹印于石坛因立祠宫焉在润州丹徒县第五十尧时善养先生修道处在鼎州武陵县第五十一玉峯在河中府第五十二蓝水在长安蓝田县第五十三德山在鼎州武陵县第五十四天目山有交梨枣在和州历阳第五十五商谷山四皓先生修道在商州第五十六福地张天师修道在常州义兴县第五十七渔湖秦始皇求道在四明山第五十八中条山张果跨曰馿在河中府第五十九司马海山在天台山北第六十绵竹山仙人崖曾游系锦江县第六十一甘山在黔州一云长白山在斉州第六十二瑰山有烟换骨洞山在汉州第六十三金城山在古限戍第六十四云山山在武冈县第六十五北邙山山在洛阳第六十六武当山在均州武当县第六十七女几山在三峡口第六十八少室山在邓州第六十九庐山心在江州德安县第七十西山源在台州黄岩县第七十一南田山在东海生州第七十二玉蟠山山接蓬莱仙山海中四山蓬莱山一名蓬丘一名云莱在东海中高一千里地方二千里上有金台玉阙乃神山之都上帝游息之地海水正黑而为溟勃风而波浪万丈不可往来惟飞仙间有能到者歌曰大帝仙乡列圣曹蓬山分命镇波涛瑶台影醮天心冷具阙光浮海面高五色雪霜浮玉籁九清星月射金鳌东方曼情曾来此偷摘林中数颗桃扶桑山在东海中地方万里去中国九十万里太真夫人青童君所治山有木如桑长者数千里大者三百围树两相扶倚同根而生故曰扶桑椹子甘香赤色千岁一实仙人采食体生金光飞翔太空桑上有金凤凰九色鸟日升其凤一鸣即天下羣鸡皆鸣应之曰即出矣方丈山在大海中高四万七十丈上有太元之宫即是三清司命众真之居上有金浆玉髓饮之长生瑞禽奇木莫可名状又列九源丈人宫府主领天下水神蛟龙巨鲸水族之众歌曰万丈巍峩别是天太元宫府会神仙楼台光照三清路花木香浮五色烟金凤自多盘闺玉当谁逗灌芝田碧桃紫李新成熟又换人间万年沧浪山在大海中山高五百里地方三千五百里四面水皆沧色乃仙浪也山上生石芝其中有紫玉石室即九老仙都统领仙官吏兵等数万人同理此山海上三岛昆仑山一曰昆陵在西海戍地北海亥地地方一万里去岸十三万里又有弱水周回绕匝山东南接积石圃西北接此户之室东北临大活之井西南至城南之谷此四谷大山寔昆仑之支辅也积石圃南头是西王母宫王母告穆王云此去咸阳三十六万里山高地平方三万六千里上有三角山方广万里形如偃盆下狭上广故曰昆仑山四角一角阆风巅一角玄圃台一角昆仑宫一角有积金为城名天墉城面方千里城上安金台五所玉楼十二所楼台相映如流精之阙王母之所治真官仙灵之所宗上通璇元气流布五常主衍理九天而调阴阳品物羣生希奇特出莫盛于此矣方丈在东海中心西南东北岸正等方丈面各五十里专是神龙所聚金玉琉璃之宫三天司命所治之羣仙若欲升天者来此山受太上玄生箓仙家数十万琼田芝草不计须亩如种稻状亦有石泉上有九原丈人宫主领天下水神及龙蛇巨鲸阴精水兽之辈蓬丘即蓬莱山也对东海之东北岸周回五千里北到钟山北阿门外乃天帝君緫九天之维贵北焉山源周回有四城其东高山当心有似柱昆仑也昔禹治洪水既毕乘硚车度弱水而到此山祠上帝于北阿归大功于九天又禹经诸五岳使工刻石识其里数高下其字科斗书非汉人所可晓今文尺里数皆禹时书也不但刻劖五岳诸名山亦然其所刻之独高海上十洲瀛洲地方四千里去岸七千里正对会稽一名环洲上有青丘翠水二仙真宫琼室方所地生玉酒饮之长生又产昆吾之铁链为刀切玉如泥地生神芝灵草皆异世人莫能纪述上真神仙居之歌曰珠树玲珑照紫烟瀛洲宫阙接诸天青江翠水山川异玉酒昆吾铁石坚五色碧鸡啼海曰千金丹凤吸朱烟世人罔究壶中景象外春光亿万年玄洲在北海中地方七千二百里去岸三万六千里地户多山丘有风山响如雷正对天门上有太玄都府仙伯真人所治地生金玉紫芝无风洪涛万丈惟飞仙来往人不可到焉长洲在南海中方五千里出岸三十五万里上有真都之山一名青丘生甘液玉英紫琼宫府天真女仙所居人不可得而到也流洲在西海中地方三千里去岸九十万里上有飞霞山神仙往来奇花异木瑞草灵芝莫可名状仙府之中皆上真灵官居焉元洲在北海中地方三千里去岸十万里上有紫虚玉馆神仙所居生灵神芝玄澜之中甘醴如蜜饮之长生上真灵仙居焉生洲在东海中地方三千五百里去岸二十三万里相接蓬莱山上多灵芝神药服之飞仙上有仙家万众皆高逸神仙所治焉祖洲在东海中地方一万里去西岸七万里地生不死琼田芝草又名飬神芝其状如苗可长数尺人死三日以草盖面即采服之令人长生秦始皇获此草遣使问此郭鬼谷先生试之果验遣徐福字君房将童男女五百赍金帛驾舟之海寻祖洲不返始皇甚帐上有仙家万众上真君居于此洲炎洲在南海中地方二千里去岸九百里洲四面数千里地蒸滔天飞鸟高空不敢度海水四面为之佛上有大山鼠毛长数尺仙人采毛为布名曰火浣布凡为衣以水洗之终不莹絜用火烧之其白如雪又产风生兽青色如狸积薪烧之其毛如故其兽触风乃活上有大州流火之宫仙家万众汉时曾通中国凤麟洲在西海中地方二千五百里四面有弱水禽毛不浮上多麒麟凤凰因而为名出返云鬼香续弦胶又名集弦胶仙人煑凤凰喙及麒麟角合煎作胶青色如碧玉一名连金泥此神物也上有青华之宫素丹材府皆神仙上真所居治焉世人不可得而到也聚窟洲在西海中地方三千里去岸二十四万里上有大仙形似人鸟之像因名人鸟仙山中有洞玄之宫出返云鬼香树状如桐栢花香闻数百里炼为香二日精香二曰震灵香三曰返生香四曰震坛香五曰精凤香六曰却死香凡此六名实神仙异伤人死闻香即活秦汉之时甞通于中国述异志云洲有返云鬼树伐其根心王釜中煑休名参精香死云鬼闻气即活三水府君龙宫一马当山上水府福善安江王庙在江州二釆石山中水府顺圣平江王庙太平州三金山乃下水府昭信泰江王庙在润州五湖大神青草湖水神庙在岳州太湖水神庙在苏州丹阳湖水神庙在太平州谢湖水神庙在楚州彭蠡湖水神庙在南康军湖周回四百五十里四海龙王东海水府仙官居清华宫渊圣广德王所理庙在莱州东海神名阿明南海水府仙官居丹陵宫洪圣广利王所理庙在广南南海神名巨元西海水府仙官居素灵宫通圣广王所理庙在河中府西海神名呪良北海水府仙官居玄冥宫冲圣广泽王所理庙在孟州北海神名愚强四渎源王龙庭江渎源出岷山漹他广源王所理庙在益州建宁县河渎源出昆仑之墟灵源王所理庙在河中龙门县淮渎源出南阳桐栢山长源王所理庙唐州桐栢县济渎源出王垩山清源王所理庙在河阳済源县十二溪真龙洞巫峡溪上真庙在夔州五云溪上真庙在越州岷山溪上真庙在嘉州清远溪上真庙在广州桐栢溪上真庙在台州嶓冢溪上真庙在嘉州昆仑溪上真庙在北地武陵溪上真庙在鼎州苎罗溪上真庙在越州涤溪上真庙在利州浣纱溪上真庙在越州沔池溪上真庙在洛京三河伯庙龙潭洛河伯庙在洛京黄河伯庙在北地界淮河伯庙在泗州九江水帝龙宫浙江水帝庙在杭州扬子江水帝庙在润州松江水帝庙在苏州吴江水帝庙在苏州楚江水帝庙在江州湘江水帝庙在潭州荆江水帝庙在荆州汉江水帝庙在利州南江水帝庙在洪州新编纂图增类羣书类要事林广记卷之七前集人纪类人纪肇端自鳌极既判天地设位而人立乎其中参之而为三才易曰立天之道曰阴与阳立地之道曰柔与刚立人之道曰仁与义盖人与天地并其道流行于宇宙之间未甞一日泯没也苟人道一日而不立则造化亦几乎熄矣开辟以来由伏羲以至于今上下四千余年天地之所以高厚日月星辰之所以运行山岳河海之所以流峙古今而旡弊者亦以人道立乎其间实主张是实纲维是此所以能参天地赞化育而相为旡穷者也则夫负阴抱阳戴天履地任三纲五常之寄以为人者其可忽诸人极肇判之图见图警世之图见图人在天地间寿命既有限量进退则有时节不知限量时节则少时不知努力老者不知歇心此涉世之大患也然而努力歇心人非不能盖少时不知老至是以放荡不为后虑老来悔不及矣老时不知死至是以沉迷不能谙分没世不康宁矣且春耕夏耘则秋冬有成而终年安享或遇水旱则天时人苦柰何故善理生者三时勤劳终视岁之豊凶以计用度不失为安分人也即此观之则知世人事业虽不同皆当少为壮备壮为老备至老则谙分随宜安身立命而后巳世人寿夭不同在礼七十而致仕则七十岁外乃天假之年放心物外可也今且以七十岁为限尸田一成一图以一圈为一岁寓之桥上以序升降之节又知涉世之难每遇一岁则涂一圈时复瞻前顾后则少者知老至得以自虑预备晚节老者知死至得以谙分保飬寿康皆有所警悟故目之曰警世图若夫父兄是赖之少年子孙不贤之老者固不可语此然后赖父兄为子孙者观之岂不恶乎此是亦警世之逆化也倘未能出人伦而不拘世法者岂得而逃云竞辰图见图扬子云云古者之斈耕且养三年通一经去耕飬之余尚通一经则斈千日之工信矣固世有手不释卷没世成者斯人也苟非斈术之偏曰命可也然不失为高尚之士柰何浅斈之人徼幸场屋既蹭蹬亦咎于命吁人事未尽天何预焉国家以大比取士亦三载考绩之意而士子往往赴文后复悠悠恬不加省时哉易失迨近科文始加勒文临渴掘井不亦晚乎余鉴斯弊以一文为一图记卅有六月月有小大岁有余间绝长补短例以卅日为月昼成梯阶以序日进计一千八十日且以八十日为游息干故则千日之内每旬作文业三篇可作三百篇经义又倍矣其余七百日每日熟记五六事可记四千事每日量一题可尽七百题暇则编节温诵格范既正则理致何患不明诗词何患不胜是时取功名由可问命其或少挫愈加淬砺天不负人必有大成就者矣何功名富贵忧哉此图可置左右每日涂过一眼日复一日渐涂多余少有志者之则发愤忘食蚤辰肇孳矣岂失时之云四民常业管子斉桓公问曰士农工若何管子对曰昔圣王之士也使就间燕工就官府商就市井农就田野士今夫士群萃而州间燕则父与父言义子与子言孝其事君者言敬其幼者言悌少而习焉其心安焉不见异物而迁焉是故其父兄之教不肃而成其子弟之斈不劳而能夫是故士之子常为士工今夫工群萃而州安其四时辨其功苦权节其用论比恊材旦暮从事施于四方以饬其子弟相语以事相示以巧相陈以功少而习焉其心安焉不见异物而迁焉是故其父兄之教不肃而成其子弟之斈不劳而能夫是故工之子常为工商今夫商群萃而州察其四时而监其乡之资以知其市之贾负任担服牛轺马以周四方以其所有易其所市贱鬻贵旦暮从事于此以饬其子弟相语以利相示以货相陈以价少而习焉其心安焉不见异物而迁焉是故其父兄之教不肃而成其子弟之斈不劳而能夫是故商之子常为商农今夫农群萃而州察其四时权节其用耒耜耞芟及其寒也击草除田以待时耕及耕深耕而疾耨之以待时雨时雨既至挟其抢刈耨镈以旦暮从事于田野脱衣就功首戴茅蒲身衣拨襫沾体涂足曝其发肤竭四支之劳以从事于田野少而习焉其心安焉不见异物而迁焉是故其父兄之教不肃而成其子弟之斈不劳而能夫是故农之子常为农氏族本原左传曰天子建德因生以赐姓胙之土而命之氏诸侯以字为谥因以为族官有世功则有官族邑亦如之此氏族之所由始也今将旧本详加订正为姓五百五十有六分隶五音仍以字画偏傍分类亦披阅一便也角音属木赵天水国下邵高渤海弘太原华武陵萧南董陇西药汝南荆广陵艾大水敬平阳曹谯国革青阳家京兆密太原宓平昌濮鲁国洪淳煌阮陈留陆河南侯上谷焦中山金彭城俞河间衙江夏从东莞和汝南秋天水虞会稽虑陈留雍京兆廉河东郜京兆印冯翊乐南阳裘渤海索武威锺颕川怀河内孔鲁国晁京兆周汝南朱沛国乔梁国崔博陵征音属火官平昌员天水晋平阳禄扶风谭弘农诸琅邪谌河东訾渤海姜天水薛河蓝汝南蔡済阳庄天水莘天水苟河内芮平原郑荥阳郝太原祁太原郏武陵邓南阳郦新蔡那天水聊河内给巨鹿练河内终南阳经菹阳纪高阳罗豫章钱彭城鉏吴兴迟辽西逯广平迮陇西边陇西连上党齐汝南栾河西辛陇西宰西河宣始于宿东平宁斉郡唐晋昌廖武威厉范阳石武威真上谷吉冯翊贲宣城支合阳皮天水李陇西季渤海米京兆池西平冷京兆姬南阳娄目舒京兆野广陵于颕川丁済阳鲁晋国智鲁国夙东昝太京管平昌竺东劳扶天水利河南别京兆靳西河东平原单阳卓西河戴国阳陈颕川勐阳仪太原尤吴兴秦天水祭河间窦扶风施吴兴云琅邪史京兆滕南阳毕河南时高黎京兆尹天水刁弘农田鴈门瞿松阳易太原慎天水师太原巩山阳彭城赖颕川闻吴兴翟南阳京兆巴高平聂河南归京兆戢东下尽平阳绍太原束河南扁南阳贯上谷宫音属土宋京兆容中山蹇山阳空丘寇上谷童鴈门充赞乌鹿河南糜汝南席丹阳应汝南居渤海屈临海屠陈留严天水木吴兴桂天水林西河松东莞权天水桓谯国栗江陵欎太原范高平借广平蓟内黄薄鴈门蒙安定满河东蔺中山简范阳隆南阳陶寻阳阴始平隈余杭邰平庐酆京兆都黎阳郁黎阳水吴兴沈吴兴沙汝南游广平酒江陵冯乐安逢长乐任乐安仰汝南仲中山仇韵阳倪十乘计京兆谈广平言太原刘彭城镡临海针辽西钦太原鞠汝南曲吴兴封渤海敖谯国双天水丰括阳景晋阳晏斉邵闵中山阎太原阙下邳明吴兴农鴈门冀渤海岑南阳奄内阳勾平阳司顿丘韶太原魏银鹿孙乐安彭中山凤邰阳鲍上党士方殳汝南熊豫章丘河南戈临海暨渤海甘天水耿高阳幸鴈门斯中山贡广陵冉武陵牛陇西融南银乜晋昌红平昌公括阳商音属金蒋乐安葛顿丘花东平黄江夏臧东海茅东海万扶风莫鹿慕吴兴叶南阳苍武陵蒯襄阳盖汝南益冯翊石易鲁国长魏郡潘荥阳汤中山湛豫章汪平阳江済阳温太原减鲁国况庐江鄢平阳邴平阳邹范阳郎中山邬颕川邵博陵郭邠阳鄂武昌合平庐邢河间郗山阳郄済阳卿内黄柳河东栢魏郡杜京兆柯済阳杭余杭相河内桑黎阳荣上谷巢彭城柴平阳梁安定何庐江传清河伏太原伊陈留徐东海衡鴈门张清河强天水安武威宦京兆雷冯翊康京兆席安定麻上谷库内阳庆河内常平原党冯翊尚上党向河内白南阳由魏郡南汝南丹汝南谢陈留谯京兆解平阳斛成阳项辽西颜鲁国骆内黄路内黄畲鴈门俞会稽介河南全京兆奔琅邪左済阳房清河危晋昌通西河过高平阚天水关陇西成上谷戚东海程安定嵇谯国章河间商京兆方河南文鴈门哀丹阳元河内羊太山查済阳贾武威贺广平骨下祁具清河昌汝南暴魏郡习陈留卢范阳匡晋阳王太原奚谯国裴河东班扶风寿京兆平河内巫平阳留安南韩南阳樊上党祝太原姚吴兴能太原殳武功欧平阳山河内牧弘农惠扶风勤汝南铎鄱阳长河内拔琅邪羽音属水汝汝南沃太原浦京兰陵潜豫章涂豫章渠鴈门凌河苏武功苗东阳燕范阳茹河南蔚琅邪蒲东京兆养山阳襟河南祖武陵物弘农梅汝南税河间穆河南扶京兆振南安储河东伍安定卫河东后东海续鴈门缪兰陵堵河东璩黎阳宗京兆宛东海富斉郡顾武陵顿魏郡须渤海胡安定邳清河隋清河詹河间鱼冯翊龙武陵龚武韩包上党扈京兆孟平昌盛广陵马扶风乌颕川翁塩官羿斉郡弁平昌毛西河武太原戎江陵费夏胥琅邪吴延陵吕东平卞済阳卜河西韦京兆干河南余下邳谷上谷具清河夏会稽太原臣巨鹿穷巨鹿楚新平许南阳喻江夏袁汝南禹陇西霍太原古新安步寻阳越晋阳符琅邪于京兆饶平阳母巨鹿师平原来河内庾斉郡漆东海修永平宫音覆姓大叔东平叔孙魏郡仲孙高阳公孙高阳公冶鲁国东方平闾南门河南第五陇西欧阳渤海轩辕高阳商音覆姓闻人河南贺兰河南东平河东濮阳平陆夏侯谯国万俟兰陵拓拔颕阳上官天水鲜于太原司寇平昌长孙済阳千秋阳羽音覆姓淳于河内单于千乘宇文斉都端木鲁国皇甫京兆南宫河内慕容敦皇斛律鴈门角音覆姓锺离会稽澹台太山征音覆姓东门済阳西门晋阳北门京兆司徒赵郡司马河南司空河南尉迟太原独孤高阳申屠京兆诸葛琅邪唿延塩官人品名教三教儒道释四民士农工商三农山农泽农平地农二亲父母三族父族母族妻族五品父子君臣夫妇长幼朋友六亲父母兄弟妻子九族高祖曾祖祖父己子孙曾孙玄孙九家儒家道家法家名家阴阳家墨家杂家农家纵横家又曰九流人道名数三纲君为臣纲父为子纲夫为妇纲三德知仁勇三礼事天神事地祗祭鬼神四教诗书礼乐又曰文行忠信四端仁义礼智四维礼义廉耻四德元亨利贞妇人四德妇德妇言妇容妇功五常仁义礼智信五事视听言貌思五教父义母慈兄友弟恭子孝六顺君义臣行父慈子孝兄爱弟敬六德知仁圣义中和六行孝善于父母友善于兄弟睦亲于九族娴亲于外亲任信于朋友恤贫穷七情喜怒哀惧爱恶欲九思视思明听思聦色思温貌思恭言思忠事思敬疑思问忿思难见得思义十义父慈子孝兄良弟悌夫义妇听长惠幼顺君仁臣忠形体名数四体肱左肱右肱股左股右股亦曰四支五官耳目口鼻心五窍目木之精属肝舌火之精属心口上之精属脾鼻金之精属肺耳水之精属肾五藏五者之在人各能有所受犹库藏之受财物也肝属木肺属金心属火肾属水脾属土肝受酸肺受辛心受苦肾受咸脾受甘肝恶风肺恶寒心恶热肾恶燥脾恶湿肝藏魂肺藏心藏神肾藏志脾藏意六腑胆肝胃脾大肠小肠心膀胱肾三焦心包络九容足容重文欲迟手容恭高且止目容端不偏视口容止不妄动声容静不咳欶头容直不倾视听气容肃似不息色容庄严厉立容德德者得也如有所受温公家仪凡为家长必谨守礼法以御羣子弟及家众分之以职授之以事而责其成功制财用之节量入以为出称家之有以给上下之衣食及吉凶之费皆有品节而莫不均壹裁省冗费禁止奢华常湏稍存嬴余以备不虞凡诸卑幼事旡大小母得专行必咨禀于家长凡为子妇者母得畜私财俸禄及田宅所入尽归之父母舅姑当用则请而用之不敢私假不敢私与凡父母有过下气怡色柔以谏谏若不入起敬起孝说则复谏不说与其得罪于乡党州闾宁熟谏父母怒不说而挞之流血不敢疾怨起敬起孝凡为人子弟者不敢以贵富加于父兄宗族凡为人子者出必告反必面有宾客不敢坐于正厅升降不敢由东阶上下马不敢当厅凡事不敢自拟于其父凡父母舅姑有疾子妇故不离侧亲调甞药饵而供之父母有疾子色不满容不戱笑不宴游舍置余事专以迎医捡方合药为务疾巳复初凡子事父母父母所爱亦当爱之所敬亦当敬之至于犬马尽然而况于人乎凡子事父母乐其心不违其志乐其耳目安其寝以其饮食奉飬之幼事长贱事贵皆仿此也凡子妇未敬未孝不可遽有憎疾姑教之若不可教然后怒之若不可怒然后笞之屡笞而终不改子放妇出然亦不明言其犯礼也子其宜其妻父母不悦出子不宜其妻父母悦是善事我子行夫妇之礼焉没身不衰凡为宫室必辨内外深宫固门内外不共井不共浴室不共厕男治外事女治内事男子昼故不私室妇人故不窥中门有故出中门必拥蔽其面如盖头面帽之类凡男子夜行以烛男仆非有缮修及有大故大故谓水火盗贼之类亦必以袖遮其面女仆故不出中门小婢亦然有故出中门亦必拥蔽其面铃下苍头但主通内外之言传致内外之物母得辄升堂室入庖厨凡卑幼坐而尊长过之则起出遇尊长于涂则下马不见尊长经再宿以上则再拜五宿以上则四拜贺冬至正旦则六拜朔四拜凡拜数或尊长临时减而止之则从尊长之命吾家同居宗族众多冬正朔望宗族聚于堂上丈夫左西上妇人右东上皆北向共为一列各以长幼为序共拜家长毕长兄立于门之左长姊立于门之右皆南向诸弟妹以次拜讫各就列丈夫西上妇人东上共受卑幼拜受拜讫先退后辈立受拜于门东西如前辈之仪若尊卑自远方至见尊长遇尊长三人以上同者先共再拜叙寒暄问起居讫又三再拜而止凡受女婿及外甥拜立而扶外孙则立而受之可也凡节序及非时家宴上寿于家长卑幼盛服序立如朔望之仪先再拜子弟之最长者一人进立于家长之前幼者一人搢笏执酒盏立于其左一人搢笏执酒注立于其右长者搢笏跪斟酒祝曰伏愿其宫备膺五福保族宜家授幼者盏注返其故长者出笏俛伏兴退与卑幼者再拜家长命诸卑幼坐皆再拜而坐家长命侍者偏酢诸卑幼诸卑幼皆趍叙立其前俱再拜就坐饮讫家长命易服皆退易便服还复就坐凡子始生若为之求乳母必择良家妇人稍温谨者子能食饲之教以右手子能言教之自名及唱喏万福安置稍有知则教之以恭敬尊长有不识尊卑长幼者则严诃禁之六岁教之数与方名男子始习书字女子始习女工之小者七岁男女不同席不共食始诵孝经论语虽女子亦宜诵之自七岁以下谓之孺子早寝晏起食旡时八岁出入门户及即席饮食必后长者始教之以谦让男子诵尚书女子不出中门九岁男子读春秋及诸史始为之讲觧使晓义理女子亦为之讲觧论语孝经及列女传女戒之类畧晓大意十岁男子出就外传居宿于外读诗礼传为之讲觧使知仁义礼智信自是以往可以读孟荀扬子慱观羣书凡所读书必择其精要者而诵之其异端非圣贤之书传宜禁之勿使妄观以惑乱其志观书皆通始可斈文辝女子则教以婉娩听从及女二之大者未冠笄者质明而起緫角会面以见尊长佐长者供飬祭祀则佐执酒食若既冠笄则皆青以成人之礼不得复言童幼矣凡内外仆妾鸡初鸣咸起栉緫盥漱衣服男仆洒扫厅事及庭铃下苍头洒扫中庭女仆洒扫堂室设椅卓陈盥漱栉靧之具主父主母既起则扫床襞衾侍立左右以备使令退而具饮食得间则浣濯纽缝先公后私及夜则复拂床展衾当昼内外仆妾惟主人之命各从其事以供百役凡女仆同谓长者为姊后辈谓前辈为姨务皆雍睦其有鬪争者主父主母闻之即诃禁之不止即杖之理曲者杖多一止一不止独杖不止者凡男仆有忠信可任者重其禄能干家事者次之其专务欺诈背公徇私屡为盗窃弄权犯上者逐之凡女仆年满不愿留者纵之勤笃少过者资而嫁之其两而二舌构虚造谗离间骨肉者逐之屡为盗窃者逐之放荡不谨者逐之有离叛之志者逐之先贤嘉言横渠张先生教小儿先要安详恭敬今世斈不讲男女从幼便骄惰坏了到长益凶狠只为未甞为子弟之事则于其亲巳有物我不肯屈下病根常在随所居而长至死只依旧为子弟则不能安洒扫应对接朋友则不能下朋友有官长则不能下官长为宰相则不能下天下之贤甚则至于徇私意义理都丧也只为病根不去随所居所接而长杨文公家训曰童穉之斈不止记诵飬其良知良能当以先入之言为主月记故事不拘今古必先以孝悌忠信礼义廉耻等事如黄香扇枕陆绩怀橘叔敖阴德子路负米之类只如俗说使晓此道理久久成熟德性若自然矣陈忠肃公曰幼斈之士先要分别人品之上下何者是为圣贤所为之事何者是下愚所为之事向善背恶去彼取此此幼斈所当先也颜子孟子上圣也斈之虽未至亦可为贤人今斈者若能知此则颜孟之事我亦可斈言温而气和则颜子之不迁怒渐可斈矣过而能悔又不惮改则颜子之不贰过渐可斈矣知埋鬻之戱不如俎豆念慈母之爱至于三迁自幼至老不厌不改终始一意则我之不动心亦可以如孟子矣若夫立志不高则其斈皆常人之事语及颜孟则不敢当矣其心必曰我为孩童岂敢斈颜孟哉此人不可以语上矣先生长者不肯与之语则其所与语者皆下等人也言不忠信下等人也行不笃敬下等人也过而不知悔下等人也悔而不知改下等人也闻下等之语为下等之事譬如坐于房舍之中四面皆墙壁也虽欲开明不可得矣马援兄子严敦并喜讥议而通轻侠客援在交趾还书戒之曰吾欲汝曹闻人过失如闻父母之名耳可得闻口不可得言也好议论人长短妄是非正法此吾所大恶也宁死不愿闻子孙有此行也龙伯高敦厚周慎口择言谦约节俭廉公有威吾爱之重之愿汝曹效之杜季良豪侠好义忧人之忧乐人之乐清浊所失父丧致客数郡毕至吾爱之重之不愿汝曹效也效伯高不得犹为谨敕之士所谓刻鹄不成尚类鹜者也效季良不得陷为天下轻薄子所谓昼虎不成反类狗者也柳玭甞着书诫其子弟曰坏名灾巳辱先丧家其失尤大者五宜深志之其一自求安逸靡甘澹泊苟利于巳不恤人言其二不知儒术不悦古道懵前经而不耻论当世而觧颐身既寡知惟人有斈其三胜巳者厌之侫巳者悦之唯乐戱谈莫思古道闻人之善嫉之闻人之恶扬之浸渍颇僻销刻德义簪裾徒在厮飬何殊其四崇好优游耽嗜曲蘖以衘杯为高致以勤事为俗流习之易荒斍巳谁悔其五急于名宦匿近权要一资半级虽或得之众怒群猜鲜有存者余见名门右簇莫不由祖先忠孝勤俭以成立之莫不由子孙顽率奢傲以覆坠之成立之难如升天覆坠之易如燎毛言之痛心宜刻骨康节邵先生诫子孙曰上品之人不教而书中品之人教而后善下品之人教亦不善不教而善非圣而何教而后善非贤而何教而不善非愚而何是知善也者吉之谓也不善也者凶之谓也吉也者目不观非礼之色耳不听非礼之口不通非礼之言足不践非礼之地人非善不交物非义不取亲贤如就芝兰避恶如避蛇蝎或曰不谓之吉人吾不信也凶也者语言诡谲动止阴险好利饰非贪滛乐祸疾良善如雠隙犯刑宪如饮食小则殒身性大则覆宗绝嗣或曰不谓之凶人则吾不信也传有之曰吉人为善惟日不足凶人为不善亦惟日不足汝等欲为吉人乎欲为凶人乎古灵陈先生为仙居令教其民曰为吾民者父义母慈兄友弟恭子孝夫妇有恩男女有别子弟有斈乡闾有礼贫穷患难亲戚相救昏姻死丧邻保相助堕农业作盗贼斈赌慱以恶夌善以富吞贫行者让路耕者让畔斑白者不负载于道路则为礼义之俗矣司马温公曰凡子受父母之命必籍记而佩之时省而速行之事毕则返命焉或所命有不可行者则和色柔具是非利害而白之待父母之许然后改之若不许苟于事大害者则亦当曲从若以父母之命为非而直行巳志虽所执皆是犹为不顺之子况未必是乎横渠先生曰舜之事亲有不悦者为父顽母嚚不近人情若中人之性其爱恶若害理必姑顺之若亲之故旧所善当极力招致宾客之奉当极力营辨务以悦亲为事不可计家之有然又湏使之不知其勉强劳苦苟使见其为而不易则亦不安矣伊川先生曰冠昏丧祭礼之大者今人都不理会豺皆知报本今士夫家多忽此厚于奉飬而薄于先祖甚不可也某甞修六礼大畧家必有庙庙必有主月朔必荐新时祭则用仲月冬至祭始祖立春祭先祖季秋祭祢忌日迁主祭于正寝凡事死之礼当厚于奉生者人家能存得此等事数件幼者渐知礼义司马温公曰冠者成人之道也成人者将责为人子为人弟人臣为人少者之行也将责四者之行于人其礼可不重与冠礼之废久矣近世以来人情尤为轻薄生子犹饮乳巳加巾帽有官者或为之制公服而弄之过十岁犹緫角者鲜矣彼责以四者之行岂能知之故往往自幼至长愚騃如一由不知成人之道故也古礼称二十而冠然世俗之弊不可猝変若敦厚好古之君子俟其子年十五以上能通孝经论语粗知礼义之方然后冠之斯其羙矣父母之丧中门之外择朴陋之室以为丈夫丧次斩衰寝苫枕块不脱绖带不与人坐焉妇人次于中门之内别室撒去帷帐衾褥华丽之物男子故不入中门妇人不得辄至男子丧次晋陈寿遭父有疾使婢圆药客往见之乡党以为贬议坐是沈滞坎坷终身嫌疑之际不可不慎世俗信浮屠诳诱凡有丧事不供佛饭僧云为死者罪资福便生天堂受诸快乐不为者必入地狱剉烧舂磨受诸苦楚殊不知死者形既朽神亦飘散有剉烧舂磨且所施又况佛法未入中国之前人固有死而复生者何故都一人误入地狱见所谓十王者耶此其有而不足信也明矣吕氏童训曰事君如事亲事官长如事兄与同僚如家人待群吏如奴仆爱百姓如妻子官事如家事然后能尽吾之心如有一毫未至皆吾心有未尽也后生少年乍到官守多为猾吏所饵不自省察所得毫末而一任之间不复敢文动大抵作官嗜利所得甚少而吏人所盗不赀矣以此被重谴良可惜也安定胡先生曰嫁女必湏胜吾家者胜吾家则女之事人必敬必戒娶妇必湏不若吾家者不若吾家则妇之事舅姑必执妇道夫有人身而后有夫妇有夫妇而后有父子有父子而后有兄弟一家之亲此三者而巳矣自兹以往至于九族皆本于三亲焉故于人伦为重者也不可不笃兄弟者分形连气之人也方其幼也父母左提右挈前襟后裾食则同案衣则传服斈则连业游则共方虽有悖乱之人不能不相爱也及其壮也各妻其妻各子其子有笃厚之人不能不少衰也娣姒之比兄弟则疏薄矣今使疏薄之人而节量亲厚之恩犹方底而圆盖必不合矣惟友悌深至不为傍人之所移者免夫哉伊川先生曰今人多不知父母之爱且如闾阎小人得一食必先以食父母夫何故以父母之口重于巳之口也得一衣必先以衣父母夫何故以父母之体重于巳之体也至于犬马亦然待父母之犬马必异乎巳之犬马也独爱父母之子却轻于巳之子甚者至若仇敌文世皆如此惑之甚矣范忠宣公诫子孙曰人虽至愚责人则明虽有聦明恕巳则昏曹但常以责人之心责巳恕巳之心恕人不患不到圣贤地位也新编纂图增类羣书类要事林广记卷之八前集人事类上立身规戒心戒慢伪妬疑巳接物不可怀慢伪妬疑之心慢心之人自不如人而好轻薄人见敌巳以下之人及有求于我者面前既不加礼背后又窃讥笑若能回省其身则愧汗浃背矣伪心之人言语委曲若甚相厚而中心乃大不然一时之闲人所信慕用之再三则踪迹露见为人所唾去矣妬心之人常欲我之高出于人故闻有称道人之美者则忿然不平以为不然闻人有不如人者则欣然笑快此何加损于人秖重怨耳疑心之人人之出言未甞有心而反复思绎曰此讥我何事此笑我何事则与人缔怨常萌于此贤者闻人讥笑若不闻焉此岂不省人贵忠信笃敬言忠信行笃敬乃圣人教人取重乡曲之术盖财物交加不损人而益巳患难之际不妨人而科巳所谓忠也有所许诺纤毫必偿有所期约时刻不易所谓信也事近厚心诚实所谓笃也礼貌卑下言辞谦恭所谓敬也若能行此非惟取重于乡曲则入而不自得然敬之一事于巳损世人类能行之而矫饰假伪其中心则轻薄是能敬而不能笃者君子指为谀佞乡人亦不归重矣然是四者必先存其在巳然后望其在人如在巳未尽而以责人人亦以此责我矣今世之人能存其在巳者寡而望其在人者皆然也虽然在我者既尽在人者亦不必深责或不然则疾之已甚秖益贻怨于人耳贫富自当安分操履与升沉自是两涂不可谓操履之正自宜荣贵操履不正自宜困阨若然则孔颜应为宰辅而古今宰辅不复小人矣盖操履乃当行之事不可以此责敕责效不效则操履必怠所守遂为小人之归矣世有愚蠢而享富厚智惠而居贫寒者皆有定分不可致诘若知此理安而之岂不省事盛衰本无定势世事多更変乃天理如此世人见目前稍稍荣盛以为此生足虑不旋踵而衰败者多矣大抵天序十年一换甲则世一変且以乡曲一二十年前比论目前其成败兴衰何甞有定势世人远识见人兴进则怀妬见人衰退则讥笑同居同乡人最多此患若知事定势自虑不暇何暇妬人笑人富贵不可骄人富贵乃命分偶然岂宜以此骄傲乡曲若本自贫窭一旦身致富厚本自寒素一旦身致通显此虽人之所谓贤亦不可以此骄傲乡曲取尤于人若因父祖之遗资而坐享肥浓因父祖之保任而驯致通显此何以异于常人其闲有欲以此骄傲乡曲不亦羞而可叹哉礼貌不可因人世有知之人不能一槩待乡曲而因人之富贵贫贱设为高下见有资财有官职者则礼恭而心敬资财愈多官职愈高则愈加敬焉至视贫贱者则礼傲而心慢曾不少顾恤殊不知彼之富贵非我之荣彼之贫贱非我之辱何用高下分别如此长厚有识君子不然也富贵不必计较高年享富贵者必少时艰难辛苦不曾有少壮享富贵安逸至老者早年登科及受荫之人必于中年不如意迨于暮年方得荣达或仕宦龃龉必于子息上有亏缺若早年宦达及承祖父积累之厚不如意者多不获高寿造物乘除类多如此闲有始终享富贵者乃是大福人亦千万中一人耳今人往欲机巧皆欲不受辛苦即享富贵终身盖不知此理又有非理计较欲为其子孙地者尤其蔽惑也人自宜安分富贵自有定分造物者既设为一定之分又设为不测之机役使天下之人朝夕奔趍老死而不斍不如是则人生天地闲全然事而造化之术亦穷矣然奔趍而得者不得一二奔趍而不得者盖千万人世人终以一二者之故至于劳心费力死而成者多矣不知他人奔趍而得之亦其定分中所有若定分中所有虽不奔趍迟以岁月亦终必得苟有高见远识任其自去自来所谓奔趍之事未甞萌意岂不高哉善恶必有定报人有所为不善身遭刑戮而其子孙昌盛者人多恠之以为天理有误殊不知此人之家积善多积恶少少不胜多故其为恶者身受其报不妨福祚延及后人若作恶多而享寿富必其前人遗泽将竭天不爱惜恣其恶深使之大坏或有为不善事而不成正不须怨天尤人此乃天之爱我终后患如见他人为不善常称意者不须多羡此乃天所弃待其恶深而殄之不在其身必在其子孙者矣稔恶深则必败居乡曲闲或有贵显之家以州县观望而陵人者又有高资之家以贿赂公行而陵人者更有健讼之人把持短长妄有论讼以致追扰又有恃其父兄子弟之众结集凶恶强夺人物有小嫌隙则群聚欧打此等人不必与较逮其恶深天诛之则自败天网恢恢疏而不漏也为恶不可祷神人为善而未遂祷之于神求其阴助虽未见效心亦愧至于为恶未遂亦祷于神求其阴助岂非欺罔于神如谋为盗贼及理争讼谋欺骗人此等事而祷之于神使神果从其言而幸中此盖非神之阴助乃贻怒于神开其祸端终致于必败当知神不助人为恶事也见不善当自警不善人虽人所共恶然亦有益于人大抵见不善人则警惧不至自为不善不见不善人则放肆或至自为不善而不斍故家不善人则孝友之行不彰乡不善人则诚厚之迹不着老子云不善人乃善人之资谓此若见不善人而与之同恶相済及与之争为长雄则有损而巳夫何益哉但自警而巳诲人必先自省勉人为善谏人为恶固是美事然须自省若我之平昔自不能为人岂惟人不见听亦反为人所薄且如巳之才斈为人所尊乃可诲人以进修之要巳之性行为人所重乃可诲人以操履之详巳能身致富厚乃可诲人治家巳能父母兄弟谐和乃可诲人孝悌苟惟不然岂不反为所笑何足以诲人哉是非言不足恤人有出言至善而或有以议之者人有文事至当而或有以非之者盖众心难一众口难斉如此君子之出言文事苟揆之吾心稽之古训询之贤者于理碍则纷纷之言皆不足恤亦不必辨自古圣贤当代宰辅二时守令皆不能免况居乡曲同为编氓尤其所畏或轻议巳亦何恠焉大抵指是为非必妬忌之人及素有丸怨者此曹何足以定公论由此观之何足深恤谄媚巳不足喜人有善诵我之美使我喜闻而不斍其谀者小人之最奸黠者也彼其面谀我而我喜及其退与他人语未必不窃笑我为他所愚也人有善揣人意之所向先发其端导而迎之使人喜其言与巳暗合者亦小人之最奸黠者也彼其揣我意而果合及其退与他人语又未必不窃笑我为他所料也此虽大贤亦甘受其侮何况不悟为之奈何然亦不可不自省察而巳不可说人实事亲戚故旧人情厚密之时不可尽以密私之事语之恐一旦失欢则前日所言皆他所凭以为争讼之资至有失欢之时不可尽以切实之语加之恐忿气既平之后或与通好结亲则前言大可愧大抵忿怒之际最不可指其隐讳之事而暴其父祖之恶吾之一时怒气所激必欲指其切实而言之不知彼之怨恨深入骨髓古人谓伤人之言深于矛戟是也可不戒哉言语切戒暴厉亲戚故旧因言语而失欢者未必其言语之伤人多是颜色辞气暴厉能激人之怒且如谏人之短语虽切直而能温颜下气纵不见听亦未必怒若平常言语伤人而辞色俱厉纵不见怒亦湏怀疑古人谓怒于室者色于市方其有怒与他人言必不卑逊他人不知所谓安得不恠故盛怒之际与人言话尤当自警前辈有言盛怒中莫荅人东盛喜中莫许人物信然交游须常和易与人交游无闲高下须常和易不可妄自尊大修饰边幅若言行崖异则人岂复相近然又不可太亵狎樽酒会聚之际固当歌笑尽欢然亦不可嘲触人讳忌则忿争从此而兴又况人之性行虽有所短必有所长与人交游若常见其短不见其长则时日不可同处若常念其长而不顾其短虽终身与之交游可也争讼可巳则巳居乡不得巳而后与人争又大不得巳而后与人讼彼稍服其不然则巳之不必费用财物交结胥吏求以快意穷治其雠至于争讼财产本旡理而强求得理官吏贪缪或可如志宁不有愧于神明雠者不伏更相诉讼所费财物十数倍于其所直况遇贤明有司安得以理为有理邪大抵人之所讼互有短长各言其长而掩其短有司不明则牵连不决或决而不尽其情胥吏得以受赇而弄法蔽之者所以破家荡业也用度各宜量节起家之人易于增进成立者盖服食器用及吉凶百费规模浅狭尚循其旧故日入之数多于日出此所以常有余富家之子易于倾覆破荡者盖服食器用及吉凶百费规模广大尚循其旧又分其财产立数门户则费用增倍于前日子弟有能省悟远谋损节犹虑不及况有不之悟者何以支吾古人谓由俭入奢易由奢入俭难盖谓此夫贵人之家尤难于保成方其致位通显虽在闲冷其俸给亦厚其馈遗亦多其使令之人满前皆州郡廪给其服食器用虽极于华侈而其费不出于家财逮其身后旡前日之俸给馈遗使令之人其日用百费非出家财不可况又析一家为数家而用度仍旧岂不至于破荡此亦势使之然为子弟者各宜量节治家法度关防须用周密墙剪篱穿壁决关俄顷可御比之颓墙败篱腐壁弊门以启盗者有闲矣且免奴婢奔窜及不肖子弟夜出之患如外有窃盗内有奔窜及不肖子弟生事纵官司为之受理岂不重费财力或有居止山谷村野僻静之地关防尤不可不周密湏于周围要害去置立庄屋招诱丁多之人居之或有火盗可即救援人之居家须令垣墙高厚藩篱周密牎壁门关坚牢随损随修如有水窦之类亦须常设格子务令耒斤固不可轻忽虽窃盗之巧者盗贼不可不防屋之周围须令有路可以往来夜间遣人十数遍廵之善虑事者居于城郭无甚隙地亦为夹墙使逻者往来其闲若屋之内则子弟及婢妾更迭廵警或遇夜犬吠盗未必至亦是盗来探试不可以为他而不警夜间遇物有亦不可以为鼠而不警也如夜间斍有盗便须直言有盗徐起逐之盗必且窜不可乘暗击之恐盗之急以刃伤我及误击自家之人若持烛见盗击之犹庶几若获盗而巳受拘执自当解官准法不可欧伤又况多蓄之家盗所觊觎间有多置什物喜于矜耀尤盗之所垂涎也富家若能多储钱谷少置什物少蓄金帛纵被盗亦不至多失也置便门防刼盗刼盗有中夜炬火露刃排门而入人家者此尤不可不防须于诸往来路口委人为耳目或有异常则可以先知仍预置便门遇有警急老幼妇女且从便门走避须平时备器械可敌则敌不可敌则避切不可令盗得我之人执以为质则邻保及捕盗之人不敢前恤邻里防缓急居宅不可旡邻家四围如旡溪流当置池井以防寇盗火烛又湏平时抚恤邻里以恩义曾有以官势残虐邻里者一旦为雠人刃其家火其屋邻居更相戒曰若救火火熄之后非惟旡功彼更讼我以为盗取他财物则狱讼旡了期不救火不过受杖而巳坐视灰烬富家不可刻剥寇盗虽小人之雄亦自有识见如富家平时不刻剥以恩义结邻里又能乐施又能种种方便当兵火扰攘之际寇盗犹能相与保全至不忍焚毁其庐舍攘夺其财物凡寇盗所快意于焚掠污辱者多积恶刻剥乡里之人富家各宜知省不可利些小刻剥而贻大祸失物便用急寻家居失物便用急寻急寻则人或投之僻可以复收不急则转而出外愈不可见又不可妄猜疑人疑之当则人或自疑恐生他虞不当则正窃者反得意况疑心一生则所疑之人行坐辞色皆若真窃或巳形于言或妄有所治而所失之物偶见窃者巳获悔何及矣居家常防火烛火之所起多从厨灶厨灶多时不扫则埃尘易得引火或灶中有留火而灶前有积薪连接皆引火之由兼之烘焙物色过夜多致遗火覆盖宿火而以衣笼罩之皆能引之蚕家屋低隘炙簇不可不防农家储积粪壤或投死灰余烬皆能致火茅屋积油及石灰皆须慎之小儿湏谨看防人之家居井必有干池必有栏深溪急流之峭险高危之地机关触动之物必有禁防不可令小儿狎而临之脱有疏虞归怨何及市邑小儿非有壮夫携负不可令游街巷虑有诱畧之患亦不可纵其当路坐立嬉戱虑有车马冲突往来或有蹍踏之患富家小儿以金银珠宝为饰小人有贪者于僻坏其命而取其物虽闻之于官而寘于刑宪又何益焉亲宾戒虐以酒亲宾相访不可多虐以酒或被酒夜卧须令人照管往时括苍有困客以酒且虑其不告而去于是卧于空舍而钥之客酒渴索浆不得则取花瓶水饮之次日启关巳死矣其家讼于官郡守汪怀忠究其一时舍中所有之物但有瓶浸旱莲试以饮死囚试验得释可不鉴此邻里贵于和同人有小儿须常戒约莫令与邻里损折果木之属人飬牛羊须常看守莫令践踏人之山地损坏人之种植人飬鸡鸭须常照管莫令作践人之田园有产业之家严其篱围不通小儿往来坟墓山林高其墙堑不通牛羊践踏田畴园圃谨其园篱不容鸡鸭作践则亦不至临时责恠他人于我亦损干人须释淳谨干人有管库者须当谨其簿书审其见存管米谷者须严其簿书谨其管钥必须择谨畏之人有贷财本兴贩者亦须择淳厚爱惜家业者方可付托盖中产之家日费犹难支吾况受佣于人其饥寒之计岂能周足中人之性日见可欲其心必乱况下愚之人安得不动其心向来财物空乏故内则与骨肉同饥寒外则视所见如不见今其财物满目若主者严谨此心姑寝稍宽则亦何惮而不为其始移用甚微其心以为可偿犹未经虑久而主者不之斍悟则日增月益积至一岁移用既多其心虽惴惴但得百端掩覆至三二年之后侵欺巳大彰露不可掩蔽主人砍峻治之则巳噬月斉矣故凡委托干人所宜警戒狡狯不可任用族人邻里亲戚有狡狯子弟能恃强凌人损彼益巳富家多用之为牙且得快目前之急此曹内既奸巧外常柔顺子弟责骂狎玩常能容忍为子弟者亦爱之它日家长既没之后诱子弟为非者皆此等人也大抵为家长者必自老练又其智略能驾御此曹故得其力至于子弟须是贤明有权柄如其父兄则可虑中材之人鲜有不为此曹鼓惑以致败家者矣古史有言妖禽孽狐当昼则伏息自如得夜乃为不祥此曹之谓也若平昔延接淳厚刚正之人言语多拂人意而子弟与之久则有身后之益是所谓快意之事常有损拂意之事常有益岂不信然为人父兄者宜广思之母贻子弟之恶则善矣起造须是预备起造屋宇最人家之难事有未更事因此破家者盖起造之时必先谋匠者计其所费匠者唯恐主家惮费而不为则必小其规模隐其费用主人以其力可办而为之及兴工之后匠者乃广其间架至数倍其用而屋犹未半主人势不容巳未免有文债出产以継之匠者方喜兴作之未艾工镪之益增几何而不破家凡人起造屋宇须予数年经营以渐为之则屋成而家富自若盖先议基址或平高就下或增卑为高或筑墻穿池以渐而进次议规模之广狭材木之短长掾桷之若干石之多少皆预储之工雇之费亦当预备成数之外更加增储所积既多其用自足此则屋成而家富自若也陂塘及时修治池塘陂湖河埭蓄水以溉田者须于每年冬月水涸之时浚之使深筑之使固遇天时亢旱虽不至于大稔亦不至于全损今人往往于亢旱之际常思修治至收刈之后则忘之矣谚云三月思种桑五月思筑塘盖伤人之旡远虑也又况池塘陂湖河埭有众享其溉田之利者田多之家当先倡率令田主出食佃人出力遇冬时修筑令多蓄水及用水之际远近高下分水必均非止利巳又且利人其利岂不慱哉今人当修治之际不出食力及用水之际奋臂交争有以锄耰相欧至死者纵不死亦至坐狱被刑虚费时日耗损财物岂不可伤然至此者皆田主悭吝之罪事苟至此则主佃皆受其祸可不鉴哉文字须当子细人有田园山地界至不可不分明异居分析之初置产典买之际尤不可不子细人之争讼多由此始且如田亩有因地势不平分一丘为两丘者有欲便顺并两丘为一丘者有以屋基山地为田有以田为屋基园地者有改移街路水圳者官中虽有经界图籍坏烂不存者多矣况又从而改易不经官司邻保验证岂不大启争端人之田亩有在上丘者若修田畔莫令倾倒人之屋基园地若及时筑迭垣墙才损即修人之山林若分明挑掘沟堑才损即修有何争讼惟其卤莽田畔倾倒修治失时屋基园地止用篱围年深坏烂因而侵占山林或有分水犹可辨明间有以木以石以坎为界年深不存及以坑为界而外又有一坑相似者未甞不启纷纷不决之讼也至于分析止凭文书典卖止凭契字或有卤莽该载不明公私皆不能决可不戒哉间有典买山地幸其界至有疑故合元契称说不明因而包占者此小人之用心也然遇官司清明则必正其罪矣税赋早当送纳凡有家产必有税赋须是先截留输纳之资却将嬴余分给日用岁入或薄只得省节不可侵支输纳之数临时为官司所迫则文债认息或托揽户兑纳则高价筭还是皆可以耗家大抵纳税虽有省限须先纳为安如纳苗米若不趁晴早纳必欲拖后或值雨雪有阻将如之何然州郡多不体量民事如纳米初时必要干口元纳绢必要厚实见纳数少则湿恶轻疏不问又低价折纳人户多是较量前后轻重不肯先纳致被追扰惟贤者宜省逋债不可轻文凡人之敢轻于文债者必谓它日之宽余可以偿也不知今日之宽余他日何为而有宽余譬如百里之路分为两日行则两日皆办若欲以今日之路使明日并行劳苦而不可至凡旡远识者求目前宽余而那积在后旡不破家也又况有轻于文债者不可借与必是旡借之人巳怀负赖之意凡借人谷少则易偿多则易负故借钱至百千谷至百石力可还亦不肯还宁以所还之直为争讼之资者亦多矣佃客须加宽恤国家以农为重盖以衣食之源在此然人家耕种出于佃人之力可不以佃人为重遇其有生育婚嫁营造死亡当厚赒之耕耘之际有所假贷少收其息水旱之年察其所亏早为豁除不可有非理之需不可有非时之役不可容子弟干人私有所扰不可因其雠者告语增其岁入之租不可强其假又过收其利息不可见其自有田园辄生吞并之意视之当如一体则我衣食之源悉尽其力用心如此则主佃相安矣佃妇戒私交易佃仆妇女盖有于人家妇女小儿称莫令家长知而许以重息生借谷及欲借质物以済急者皆是有脱漏必旡还意而妇人小儿既不令家长知之则不敢显行取索终为所负为家长者宜常时以此喻其家妇女小儿庶或免此又有尼姑道姑牙婆及妇女以买卖行术为名者皆不可令入宅内凡脱漏妇女财物及窥觑人家门户导引寇盗职此之中又引诱妇女为不美之事亦皆此曹作之为家长者宜审此待仆妾当宽恕奴仆小人执役于人者天姿多愚作事乖舛如顿放什物必以斜为正如裁截物色必以短为长又性多忘嘱之以事全不记忆又性多执所见不是自以为是又性多很轻于应对致主者使令之际常多叱咄其为不改其言愈辩主愈不平或加捶楚有失手至于死亡者为家长者于使令之际有不如意当思小人之愚宜宽以之多其教诲省其嗔怒可也如此则仆者可以免罪主者胷中亦大安乐省事多矣至如婢妾其患尤甚妇人性多褊急残忍又不知古今道理其所以责诸婢妾者又非丈夫之比为家长者宜于平时常以待奴婢之理开喻之凡事须自区人之居家凡有作为及安顿什物以至田园仓库厨厕等事皆自为之区然后三令五甲以责付奴仆犹惧其遗忘不如吾意今有人一切不为区凡事大小听奴仆自为谋不合巳意则怒骂鞭挞继之彼愚人止能出力以奉吾令而巳岂能善谋一一暗合吾意若不知此自见多事且如工匠执役必使一不执役者为之区谓之都料盖人有作为不暇它见须一不作为者旁观则不烦扰而功增倍矣凡婢妾有过既施鞭挞而唿唤使令辝色如常则旡它事盖小人受辱方内怀怨忿而主人怒之不释恐有自残及迯窜并意外不测之変者婢仆不可自挞婢仆有小过不可亲自鞭打盖一时怒气所激鞭打之数必不计徒且费力婢仆未必知惧惟徐徐责问令他人执而打之视其过轻重而定其数自然有威婢仆亦自然知畏寿昌胡倅之家子弟不得自打仆隶妇人不得自打婢妾有过白之家长听其行遣此家法最善婢仆当令饱暖婢仆欲其出力办事其所以充饥御寒者在家长不可不留意衣食须令温饱盖小人有力足以办衣食而力所施故服役于人为主者能推此心以养之使之饱暖虽劳苦亦甘心焉凡婢仆有疾当令出外医治仍经邻保录其口词却以闻官脱有死亡可旡累也顽婢仆当善遣婢仆有顽狠不任使唤者宜善遣之不可更留留则生事主或过于棰楚彼必挟怨为恶则大为主家之实且婢仆有过或奸盗或迯走宜送之于官依法治之不可私自鞭挞恐有意外之変或迯亡非其本情或所窃止于饮食微物则当畧行惩戒亦不必峻治之也蓄仆当取勤朴人家奴仆当取其朴直谨愿勤于任事不必责其应对进退之快人意者人家子弟不知温饱所自来不求德业之成立但欲仆从耍俏出众费财以养用之人遇事为非皆此曹导之也其有浮浪异中美服言语矫诈必不可蓄也有如此者闺阃之内必有可疑婢仆当防私通清晨早起昏晚迟睡可以防闲婢仆奸秽等事凡婢妾与主翁亲近多假此私通仆厮有孕则以主翁借口不知杂愚贱之裔至破家者多矣不可不谨姙妾不可遽遣婢妾出入不禁至与外人私通有姙不正其罪而遽逐之往往有于主翁身故后自称主翁遗腹子以求归宗事涉暗昧兴讼破家世俗宜警免为后累别宅不可置宠人有正室切忌更于别宅置宠又有供给娼女失于关防与外人交通有子主翁不知养以为嗣首裔不真竟弗之斍庸愚暗昧以败人家亦不可不审暮年不可置宠妇人多妬有正室者少宠妾有宠妾者多正室夫置宠内有子弟外有仆隶皆当关防制以主母犹有它事苟统辖一人岂能照烛暮年尤非所宜蓄妾不可太慧夫置婢妾而教之歌舛或使佐樽以乐宾客切不可蓄姿皃黠惠过人者虑有狂客见其美皃起心觊觎逐兽不畏高山苟势可临所不至绿珠之事可鉴人家当须防闲人家有僻室有便门或厨厕相连而使膳夫掌庖仆子供过其弊多端盖此曹迭为耳目主何由知又有男女夜聚唿卢达旦岂托故而起者试静而思之有子莫置乳母有子孙而不自乳使他人乳之前人巳言其非矣况其求乳母于未产之前使舍巳子而乳我子彼子方婴孩至有饿死者又有仕宦他勒牙家掠良人之妻使舍其夫与子而乳我子因挟归乡使其骨肉离散生前不复相见法令所不能禁彼独不畏于天哉婢仆自缢婢仆自缢若身温可救不可解縳须急抱其身令稍高则所缢稍宽仍更令一人以指于缢渐宽之斍其气渐往来乃可解下急令人吸其鼻中使气相接乃可苏如身巳冷不可救当留本不可移动唤集邻保以事闻官仍用守视恐有虫鼠之残或自刃气绝亦当如前闻官不可私自埋瘗也传家远虑分析贵得公当朝廷立法于分析一事非不委曲详悉然有果是窃众营私却于典买契中称系妻财置到或诡名置产官中不能尽行根究又有果是起于贫寒不因父祖资产自能奋立营置财业或虽有祖众财产不因于众别自植立私财其同宗之人必求分析十数年争讼各至破荡而后巳若富者能反思果是因众成私不分与贫者私心岂旡所慊果是自置财产分与贫者明则为高义幽则为阴德又岂不胜如连年争讼妨废家务耗蠹财物哉贫者亦宜自思彼实窃众亦由辛苦营运以至增置岂可悉分有之况实彼之私财而吾欲受之宁不自愧苟能知此则旡争讼之费矣同居不必私藏人有兄弟子侄同居而私财独厚虑有分析之患者则买金银之属而深藏之此为大愚若以百千金银计之用以买产岁必收十千十余年所谓百千者我巳取之其分与者皆其息况百千又有息焉用以典质营运三年而其息一倍则所谓百千者我巳取之其分与者皆其息也甞见人有将私财假于众使之营家久而止取其本其家富厚均及弟侄绵绵不绝有窃盗众财寄妻家及亲戚为其人用过索而不得亦有作妻家置产为其人所掩亦有作妻名置产身死而妻改嫁文以随者亦多矣分财不可轻重父祖高年怠于管干多将财产均给子孙若父祖出于公心初旡偏曲子孙各能戮力不事游荡则均给之后既争讼必至兴隆若父祖缘有过房之子前母后母之子有子亡而不爱其孙又有虽是一等子孙自有憎爱凡衣食财物所及必有厚薄致令子孙力求均给其父祖又于其中暗有轻重安得不起它日争端若父祖因其子孙内有一不肖者虑其侵害它房不得巳为之均给者止可逐时均给财谷不可均给田产若给田产以为巳分所有必邀求尊长立契典卖典卖既尽窥觑它房必至兴讼使贤子孙被其扰害同于破荡不可不思凡为祖父者不以憎爱而厚薄庶免此患矣妇女言不可听人家不和多因妇女以言激怒其夫及同辈盖妇女所见不广不远不公不平又其所谓舅姑伯叔妯娌皆假合为之非自然天属非丈夫有远识则为其役而不斍一家之中乖変生矣于是有亲兄弟子侄隔屋连墙至死不相往来者此皆因听信妇人言语积渐而致然也亦甞见有远识之人知妇女不可谏诲而外与兄弟相爱常不失欢私救其所急私赒其所乏不使妇女知之彼巳弟之贫者虽深怨其妇女而重爱其兄弟至于当分析之际不敢以贫故而贪爱其兄弟之财产者有兄弟相爱终不失和者盖由见识高远之人不听妇女之言而先施之厚因以得兄弟之心有识者能之婢仆言不可听妇女之易生言语者为多出于婢妾之间鬪婢妾愚贱尤旡见识以言它人之短失为忠于主母若妇女有见识能一切勿听则虚佞之言不复敢进若听之信之从而爱之则必再言之又言之使主母与人为仇至于奴仆亦多如此若主翁听信则其人亦必失欢不可不戒背后言不可听凡人家有子弟及妇女好传逓言语则圣贤同居亦不能不争且人作事不能皆是不能皆合人意宁免其背后评议背后之言人不传逓则彼不闻知宁有忿争惟此言彼闻又况两逓其言从而增易两家之怨牢不可解惟高明之人不听其言则此辈自不能间其所亲背后不可讥议同居之人或相往来须扬曳履使人知之不可默造恐其适议及我则彼此愧惭进退不可况其间有不晓事人伏于幽暗之以同人之言语此生事兴争之端岂可久与同居然人之居不可谓僻静人而辄讥议人必虑或有闻之者俗谓墙壁有耳其说宁不信然亲邻不宜频借房族亲戚邻居其贫者才有所阙必请假焉米塩酒醋计不多朝夕频频令人厌烦如假借衣服器用既为损污又因以质终至不偿借之者历历在心日望其偿其借者非惟不偿又行行常自若且语人曰我未甞有纤毫假贷于它此言一达岂不大招怨怒于人邪贫者随力周済应亲戚故旧有所假贷不若随力给与之言借则我望其还不免有所索索之既频而负偿反怒曰我欲偿之以其不当频索则姑巳之方其不索则又曰彼不下气问我我何为而强还之故索亦不偿不索亦不偿终于交怨而后巳盖贫人之假贷初肯偿之意虽有肯偿之心亦何由得偿凡亲戚故旧因财成怨者多矣不若念其贫随吾力之厚薄文以与之则我旡责偿彼亦怨也觅子长幼异宜贫者飬它人之子当于幼时盖贫者田宅可飬暮年惟望其子反哺不可不自其幼时衣食抚飬以结其心富者飬它人之子当于既长之时今世之富人飬他人之子多以为讳故欲及其旡知之时抚飬所出至微之人长而不肖恐其破家方议逐去致有争讼若取于既长之时其贤否可以粗见必不破家矣然多子亦不可轻与人须俟其稍长观其为人然后付与两家获福美哉养义子当别嫌贤德之人见族人及外亲子弟之贫多收于其家衣食教抚如巳子而薄俗乃有贪其财产于其身后强欲承重以为某人甞以我为嗣矣故高义之事使人病于难行惟当于平昔别其居明其名称及娶妻而有前夫之子接脚夫而有前妻之子尤不可不早定以息他日之争当质之于众明之于官以绝争端若义子有劳于家义兄弟有劳于巳亦宜早有所酬不可拘文而废恩义飬亲戚虑后患人之姑姨姊妹及亲戚妇人年老而子孙不肖不能供飬者不可不收飬然又须关防恐其身后有不肖子孙却妄经官司称其人因饥寒而死或称其人有遗下囊箧之物官中受词必为追证不免有扰须于生前令白之于众质之于官称身外余物则免它日有后患男女婚姻杂训男女议亲不可贪其阀阅之高资产之厚苟人物不相当则子女终身抱恨况有不和而生它事者矣人家有男虽欲择妇有女虽欲择婿又须自量我家子女如何知我子凡下若娶美妇岂特不和或生它事如我女丑彼家子美夫万一不和卒为所弃男女婚嫁切须自揣又男女不可于幼小之时便议婚姻大抵女欲得托男欲得偶若论目前悔必在后盖富贫盛衰更迭不常男女之贤否须年长可见若早议婚姻事変易固为甚善或昔富而今贫或昔贵而今贱或所议之婿流荡不肖或所议之女狠戾不检从其前约则难保家背其前约则为薄义争讼由之而兴矣间有幼小议亲便取归家世俗所谓豚飬者鲜有圆全长而仳离者多矣其故何在盖人之夫妇所以固结者惟情欲而巳年及婚嫁情窦巳开一见交固虽有过失各相吞容若夫髫鬌相聚嬉戱致争饮食致争平时相怒巳积于胷中纵及长成虽巳好合而平昔积忿终不能平必至于睽离而后巳其故此也亦有因亲致亲亦不相忘此最风俗好然其间妇女远识多因相熟而从简至于相忽遂至相争不和反不若素不相识而骤议亲者故凡因亲议亲最不可托熟阙其礼文又不可忘其本意极于责备则两家周致它患矣故有侄嫁于姑家独为姑氏所恶甥嫁于舅家独为舅妻所恶姨女嫁于姨家独为姨氏所恶皆由玩易于其初礼薄而怨生也凡人嫁女须随家力不可勉强然或财产宽余亦不可视为它人不以分给今世固有生男不得力而依托女家而身后葬祭皆由女子者岂可谓生女之不如男也稍或家道寻常必欲望高陪费财产致破自家亦不深思之过也大抵嫁娶媒言不可尽信其言语反复绐女家则曰男富给男家则曰女美至有绐女家则曰男家不求备礼且明出聘定之资绐男家则厚其所遣之贿且虚指数目者轻信其言而成婚则责恨见欺夫妻反目至于仳离者有矣大抵嫁娶固不可媒而媒者之言不可尽信大抵若此尤当谨察人家有孤女氶分者必随力厚嫁合得田产必依条分给若吝于目前必致嫁后有所陈诉间有寡妇再嫁或有孤女年未及嫁如内外亲姻有高义者宁若与之议亲使鞠飬于舅姑之家俟其长而成亲若随母而归义父之家则嫌疑之间多不自明新编纂图增类羣书类要事林广记卷之九前集人事类下莅官政要权在巳不妨宽凡为政欲得厉威使事事齐整甚易但失于不宽便不是古人作今人只要事事如意故斍见宽政闷人不知权柄在手不是使性气何甞见百姓不畏官人但见官人多虐百姓耳然宽亦须有制始得若一例宽大则胥吏玩弄不成官府须要权常在巳何妨于宽法虽严行以宽熙宁三年朝廷初行新法所遣使者皆新进少年遇事风生天下骚然州县始不可为康节先生闲居林下门生故旧仕宦四方者皆欲投効而归以书问康节康节荅曰正贤者所当尽力之时新法固严能宽一分则民受一分赐矣投効而去果何益哉此法虽严当行以宽戒躁应当宽缓临事切戒躁急躁急则先自不暇何暇治事加以猾吏奸民窥伺机便以成其利非特害人于巳甚害若李参政教一初官云勤谨和缓其人曰勤谨和巳闻命矣缓字未喻李云曷甞教贤缓不及事贤且道甚事不因忙后错着也当官先戒暴怒事有不可当详之必不中若先暴怒只能自害岂能害人前辈甞言凡事只怕待待者详之谓也详而之则思虑自出人不能中偏之也同官相贵宽同官有不贤者或非理相扰若问或一再尚可与辨至于百一是且朝夕以此相临极为难万一有此但得宽怀以可奈何之必不至大相龃龉也居官自当尽心事君如事亲事官长如事兄与同僚如家人待群吏如奴仆爱百姓如妻子公事如家事然后为能尽吾之心如不然岂不有愧古人宁免尸位素餐之诮居官以清为尚大凡居官清则公不清则不公书云以公私民其允怀仕宦能检身以清则上位捃拾不得百姓论讼不得吏人挟持不得守官要术莫尚于清人当自斍耳尽心思虑狱讼凡作州县或狱官每一词讼难决必静思忽然有得则是非判矣是道也惟不苟者能之事者不以听讼为先而在乎尽心不以集事为急而贵乎方便也治狱当知次第吕本中甞为泰州狱掾颜夷仲劝以治狱次第如夏月勘罪人早在西廊晚在东廊以避日色又如狱中遣人勾追必随事了毕不可别遣恐其受赇不肯毕事死刑尤当谨用郑公甞有遗戒谨用死刑韩国以语欧文忠公终身行之谓汉惟杀人者死今法多杂犯死罪故多所平反又主公质为数郡有犯法非害干物者必缓其狱验尸必须亲视黄刚中甞言为尉时每验尸虽盛暑必先饮少酒捉鼻亲视人命至重不可避臭秽使有不实冤滥居官当避疑谤范侍郎作库务官随行箱笼只置厅上以防疑谤凡此类皆守官者所宜详知当如此庶免疑谤也公正不受干托昔有郡守延一术士同书室甚相欵治后术士以公事干之守大怒竟寘之法为官当公正如此当防小人中伤当官既自廉絜又须关防小人如文字历引皆用分明以防中伤不可不至谨防于未然庶全清絜为官须有五力曰才曰风曰心曰势曰福盖才不足察理风不足服众心不足办事势不足以自立福不足以镇俗此五者乃为官之要理若其一便不能为上官三不入宅一子弟不可入宅二牙婆不可入宅三师尼不可入宅人家亦然居官家有一于此鲜不为患也立朝之法有四其事上也忠一也其禔身也正二也其操心也公三也其虑患也深四也兹四者乃立朝之要法也当官之法有三曰清曰谨曰勤知此三者则可以持身可以保位可以远耻辱可以得上之知可以得下之援也伤痕当卞真伪李西公知长沙县有鬪者甲强乙弱各有伤痕西公召前以指按之甲真乙伪也南方有木文木以叶涂之肤则青赤如伤痕剥其皮置肤上以火熨之则如掊伤洗之不落盖按之则知欧伤者血聚内硬伪者不硬也争去失卞物主昔有争鸭以至讼庭甲曰是某之物乙曰是某之物莫得而辨宰问甲喂以何物甲曰谷也又问乙乙曰饭也剖而视之果谷也乙伏其罪又有人共圃栽茄一旦甲窃乙之茄出园遇乙争而至官甲曰某自采巳物于乙旡与宰令排列于庭视之曰甲真窃乙之物也何以知之盖所采小大错杂若真采巳物必不肯甲伏其罪作县不可科借大凡作县两税自有常额县官正巳以率下则民间旡隐负不输官中旡侵盗妄用未敢以为有余亦何不足之有惟作县之人不自俭巳吃者着者日用者船挈往来送遗结托置造器用储蓄囊箧及其它百色之须取给于吏辈为吏者岂有将巳财而奉县官不过就簿历之中恣为欺弊或以圣节祗待及修造公舍敷乡都或以和买和雇及差役科傜剥削百姓巧作名色其弊百端不可悉文县官素受其污啖往往知而不问况又有懵然不晓财赋之利病及有晓者又与之通同作弊以致侵盗官钱棓敛民财贪污之名远播众耳身冒其宪民受其殃可胜言哉凡居官莅事不可不谨猾吏奸民尤当详察若轻信吏人则彼奸民遗赂以曲为直从而断决岂不枉哉间有子弟为官懵然不晓事理又有与吏同贪虽知其是否而妄决者乡民冤抑莫伸仕宦多旡后者以此盍亦思上之所以责任者何意而下之所以赴愬于我者正望我以伸其冤抑我其可以不公其心哉凡为官吏当以公心为主非特在巳愧而子孙亦职有利矣警世格言古人有一言可以终身行之者故后世可则焉今取前辈一言词组可为日用常行之助者并悉存之居乡七约吕斈士乡党规约一曰水火小则遣人救大则亲仕多率人救之并吊之二曰盗贼近者同力捕之力不能告众白官尽力捕之三曰疾病小则遣人问之甚则亲为问药贫乏则助之四曰死丧阙人力则往助其事阙财则赙物及与借贷五曰孤弱家能自赡则为经理或择近亲可托者主之六曰诬枉有诬枉不能自伸者可闻于官府为分析之七曰贫乏有安贫守分而生计大不足者众以财済之乡四事吕氏乡约一曰德业相劝二曰过失相规三曰礼俗相成四曰患难相恤居家四本余氏家约读书起家之本循理保家之本勤俭治家之本和顺斉家之本治心六本黄石公丹书一曰立身有义而孝为本二曰战阵勇烈而勐为本三曰丧祀有礼而哀为本四曰政治有理而农为本五曰生财有时而勤为本六曰居国有道而嗣为本致富五事管子农务篇一曰山泽救于火草木得植茂家之富也二曰沟渎遂于隘障水安其藏家之富也三曰桑麻殖于野五谷宜其地家之富也四曰六畜育匏荤菜百果备家之富也五曰工事旡刻金娄女事旡文章家之富也致贫五事管子农务篇一曰山泽不救于火草木不得茂植家之贫也二曰沟渎不遂于隘障水不安其藏家之贫也三曰桑麻不殖于野五谷不宜其地家之贫也四曰六畜不育匏荤菜百果不具家之贫也五曰工事竞于刻金娄女事繁于文章家之贫也不言七戒范益谦座右戒一不言朝廷利害边报差除二不言州县官员长短得失三不言众人所作过恶之事四不言仕进官职趍时附势五不言财利多少厌贫求富六不言滛媟戱慢评论女色七不言求觅人物干索酒食不可七戒范益谦座右戒一人附书信不可开拆沉滞二与人并坐不可窥人私书三凡入人家不可看人文字四凡借人物不可损坏不还五凡吃饮食不可拣择去取六与人同不可自择便利七见人富贵不可叹羡诋毁安乐四休孙景初安乐法一曰麄茶淡饭饱即休二曰补破遮寒暖即休三曰三平二满过即休四曰不贪不妬老即休过时六悔寇莱公六悔铭官行私曲失时悔富不俭用贫时悔艺不少学过时悔见事不斈用时悔醉后狂言醒时悔安不将息病时悔存心警语天道远人道迩顺人情合天理人间私语天闻若雷暗室欺心神目如电善有善报恶有恶报善恶旡报时节未到深耕浅种尚有天灾利巳损人岂旡果报种麻得麻种豆得豆天网恢恢疏而不漏人可欺天不可欺人可暪天不可暪人善人欺天不欺人恶人怕天不怕若问前世因今生受者是若问后世因今生作者是但存心里正不用问前程但能依本分前程不用问依本分不用问踏实地烦恼力到行方便得意早回头心不负人面无惭色诸恶莫作众善奉行人心生一念天地悉皆知善恶若旡报干坤必有私处己警语千经万典孝义为先天上人间方便第一谨则旡忧忍则旡辱静则常安俭则常足晚食当肉缓步当车旡罪当贵旡灾当福得忍且忍得戒且戒不忍不戒小事成大知足常足终身不辱知止常止终身旡耻大厦千间夜卧八尺良田万顷日食二升君子力逾牛不与牛争鬪君子力逾马不与马争走爽口味多终作疾快心事过必为殃平生不作皱眉事天下应旡切齿人念念要如临敌日心心常似过桥时是非只为多门口烦恼皆因强出头自家扫取门前雪莫管他人屋上霜虑患莫如谨守畏影莫如息荫旡求胜布施谨守胜持斋安分身旡辱知几心自闲出门如见宾入室如有人闻善如不及见恶如探汤莫为祸首莫作福先知者省半慎者全旡守口如瓶防意如城闭口深藏舌安身牢千言千中不如一嘿百巧百成不如一拙墙有缝壁有耳一言既出驷马难追治家警语家欲成看后生教子婴孩教妇初来未看山上冈且看地上郎严父出孝子严母出巧女妻贤夫祸少子孝父心宽子孝双亲乐家和万事成至富莫造屋至贫莫卖屋富因可惜许贫为不争多懒人思来年贫人思眼前男儿教十五媳妇教初归慈不主兵义不主财大富由天小富由人家有贤妻丈夫省半谗臣乱国妬妇乱家耕当问奴织当问婢男不共耕女不共织年年防饥夜夜防盗飬儿防老积谷防饥良田万顷莫飬长颈鹅也与人不和劝人飬鹅遗子黄金满籯不如教子一经至乐莫如读书至要莫如教子欲成家置两犂欲败家置两妻常将有日思无日莫待时思有时有钱须记钱日安乐常思病苦时飬男如虎犹恐如鼠飬女如鼠犹恐如虎饮卯酒一日不快活多置宠一生不快活家有一心有钱买金家有二心钱买针起家之儿惜粪如惜金败家之儿用金如用粪莫道家未成成家儿未成莫道家未破破家儿未大飬生警语服药千朝不如一夜独宿软炊饭烂煑肉少饮酒独自宿莫饮卯时酒昏昏直到酉夜饭减一口寿年九十九避色如避雠避风如避箭莫吃空心茶莫飡申后饭应世警语欲得宽先了官若要好问三老敬谷得饱敬老得寿助祭得食劝鬪得伤良田万顷不如薄艺随身施恩勿求报与人勿追悔逢桥须下马有路莫行船日日行方便时时发善心口说不如身逢耳闻不如目见三春不慱一秋阔种不如狭收一日之计在于寅一年之计在于春优游之所勿久恋得意之勿再往近山不得枉烧柴近河不得枉使水终身让路不失一步终身让畔不失一见事莫说问事不知闲事莫管事早归读一句要行一句进一步思退一步了一事便省一事要一钱不见一钱官不必高颈衣冠不绝世为善士家不必富愿衣食常足可以及人结交警语酒逢知巳饮诗向会人吟结朋须胜己似我不知门内有君子门外君子至邻里欲高墙亲情欲远方相识满天下知心能几人路遥知马力事久见人心莫信直中直湏防人不仁相识相益済人须済急美茶不如薄酒近亲不如远友糟糠之妻不下堂贫贱之交不可忘求人须求大丈夫済人须済急时逢人且说三分话未可全抛一片心在家不会迎宾客出路方知少主人富不亲兮贫不疏此是人间大丈夫富则进兮贫则退此是人间真小辈居官警语食淡精神爽心清梦寐安吏官不立官吏不行国正天心顺官清民自安官清人吏瘦神灵庙祝肥尔俸尔禄民膏民脂下民易虐上天难欺为吏警语智过十人方为一吏人心似铁官法如炉为人莫为吏为吏莫为推惧法朝朝乐欺公日日忧一阶伏事一阶草屩伏事麻鞋事大小有钱便了事小大钱便坏得人钱财与人消灾得人钱谷与人作福看经未为善作福未为愿莫若当权时与人行方便禅机警语一朝权在手堪作令行人世上难事人心自不坚根深不怕风摇动树正何愁月影斜但愿五湖明月在不愁旡下金钩有名岂在鑴顽石路上行人口是碑红粉易为端正女无钱难作要儿郎无求到人情好不饮从他酒价高道家警语道高龙虎伏德重鬼神钦酒中曾得道花里遇神仙饱暖生滛欲饥寒发善心碑文穷帐设韭菜小开斋通用警语一人道好千人道好不因一事不长一智得人一牛还人一马宁逢勐虎不逢善军社公不语猪头自来泥多佛大水长船高人穷计拙马瘦毛长人离乡贱物离乡贵入山擒虎易开口告人难无钱方断赌临老去看经一皮较一皮孙子不如儿人道添一年我道减一岁贫居闹市相识富在深山有远亲贫达士将金赠病有闲人说药方新编纂图增类羣书类要事林广记卷之十前集家礼类冠昏丧祭冠礼緫叙吕和叔乡仪曰古者未冠为童子彩衣紒执事服劳以事长者所以教之逊弟也今自龆齓皆具衣冠与先生抗礼此孔子所谓欲速成者岂飬德之道哉今欲年未二十者虽未能不冠止以帽加首凡有聚会则立侍执事以听命庶几稍知事长之礼至二十则父兄择日命宾略如古礼加冠而字之亦助风教之一端也冠礼温公家仪与文公冠礼大畧一同男子年十五至二十皆可冠必父母期以上丧始可行之其礼主人盛服亲临筮日于影堂之内西向若不吉则更筮他日前期三日筮宾如求日之仪乃遣人戒宾曰某有子某将加冠于其首愿吾子之教之也宾对曰某不敏恐不能供事以病吾子敢辝主人曰某愿吾子之终教之也宾对曰吾子重有命某敢不从前一日又遣人宿宾曰某将加冠于某之首吾子将莅之敢宿宾对曰某敢不夙兴其日夙兴宾主人执事者皆盛服执事者设盥盆于厅事阼阶下东南有台帨巾在盆北有架陈服于房中西牖下东向北上公服靴笏次旋襕衫次四癸衫腰带栉篦緫幧头席二在南公服衫设于椸靴置椸下笏腰带篦栉緫幧头置卓子上酒壶在服北次盏注亦置卓子上幞头帽巾各承以盘蒙以帕主人执事者三人执之立于堂下西阶之西南向东上宾升则东向主人立于阼阶下少东西向子弟亲戚立于盥盆东西向北上傧者立于门外以俟宾将冠者双紒袍勒帛素屐在房中南向宾至赞者从之立于门外东向赞者少退宾者以告主人主人迎宾出门左西向再拜宾荅拜主人与赞者相揖不拜又揖宾乃先入门宾并行少退赞从宾后入门宾主分庭而行揖让而至阶又揖让而升主人由阼阶先升立于阶上少东西向宾由宾阶継升立于阶上少西东向赞者盥手由宾阶升立于房中西向傧者取席于房布之于主人之北西向将冠者出房立于席北南向宾之赞者取栉緫篦幧头置于席南端兴席北少东西向立宾揖将冠者将冠者即席西向坐为之栉合紒施緫加幧头宾降主人亦降立于阼阶下宾礼辝宾盥手毕主人一揖一让升自阼阶宾升自西阶皆复位宾降西阶一等执巾者升一等授宾宾执巾正容徐诣将冠者席前东向祝曰令月吉日始加元服弃幼志顺成德寿考维祺介景福乃跪为之着巾兴复位赞者为之取篦掠发冠者兴宾揖之适房服四癸衫腰带出房南向良久宾揖之即席跪宾盥如初降二等受帽进祝曰吉月令辰乃申服谨威仪淑慎德眉寿永年享受明福加之复位如初兴宾揖之适房服旋襕衫腰带正容出房南向良久宾揖之即席坐宾盥如初降三等受幞头进祝曰以岁之正以月之令咸加服兄弟具在以成厥德黄耇疆受天之庆赞者撤帽宾加幞头复位如初冠者兴宾揖之适房改服公服若鞾襕正容出房立南向主人执事者受帽彻栉篦席入于房摈者取席布于堂中间少西南向赞者取盏斟酒于房中出房立于冠者之南西向宾揖冠者就席冠者立于席西南向宾受盏于赞者诣席前北向祝曰旨酒既清喜荐令芳拜受祭之以定祥承天之休寿考不忘冠者再拜于席西升席南向受盏宾复位东向荅拜冠者即席南向跪祭酒兴就席末坐啐酒兴降席授赞者盏南向再拜宾东向荅拜冠者入家拜见于母母受之宾降阶东向主人降阶西向冠者降自西阶立于西阶东南向宾字之曰礼仪既备令月吉日昭告字爰字孔嘉髭士攸宜宜之于嘏永受保之曰伯某甫仲叔季惟所当冠者对曰某虽不敏敢不夙夜祗奉宾请退主人请礼宾宾礼辝许乃入设酒馔延宾及摈赞如常仪酒罢宾退主人酬宾及赞者以币仍拜谢之于宾之请退也冠者东向拜见诸父诸兄西向拜赞者赞者荅拜入见诸母姑姊皆为之起遂出见于乡先生及父之执友冠者拜先生执友皆荅拜若有诲之者则对如对宾之辝且拜之先生执友不荅拜若孤子冠则明日量具香酒馔于影堂冠者北向焚香跪酒俛伏兴再拜而出笄女子许嫁笄主妇女宾执其礼行之于中堂执事者亦用家之妇女婢妾戒宾宿宾之辝改吾子为某亲或邑封陈服止用背子元篦幧头有诸首饰席一背设于椸栉緫首饰置卓子止冠笄盛以盘蒙以帕执事者一人执之傧立于中门内将笄者双紒襦主妇迎宾于中门内布席于房外南面宾祝而加冠及笄赞者为之施首饰宾揖笄者适房改服背子既笄所拜见者惟父及诸母诸姑兄姊而巳余皆如男子礼婚礼緫叙吕和叔乡仪曰古之婚礼其事至严以酒食召邻里所以厚其别亲迎执贽所以致其恭不乐不贺所以思其継同牢合氶巴所以成其爱岂有鄙亵之事以相侮玩哉近俗六礼多废货财相交壻或以花饰衣冠妇或以乐迎导猥仪鄙事所不为非所以谨夫妇严宗庙也今虽未能悉変如亲迎同牢岂可不语流俗弊事岂可不去若有意乎礼尚进于斯文公昏礼仪昏男子年十六至三十女子十四至二十身及主婚者朞以上丧乃可成婚必先使媒氏往来通言俟女氏许之然后纳釆纳釆纳其釆择之地世俗所谓言定也主人具书夙兴奉以告于祠堂乃使子弟为使者如女氏女氏主人出见使者遂奉书以告于祠堂出以复书授使者遂礼之使者复命婿氏主人复以告于祠堂纳币古有问名纳吉今止纳釆币以从简便纳币具书遣使如女氏女氏受书复书礼宾使者复命并同纳釆之仪亲迎前期一日女氏使人张陈其婿之室厥明婿家设位于室中女家设次于外初婚婿盛服主人告于祠堂遂醮其子而命之迎婿出乘马至女家俟于次女家主人告于祠堂遂醮其女而命之主人出迎婿入奠姆奉女出登车婿乘马先妇车至其家导妇以入婿妇交拜就坐饮食毕婿出复入脱服烛出主人礼宾妇见舅姑明日夙兴妇见于舅姑舅姑礼之妇见于诸尊长若冢妇则馈于舅姑舅姑享之庙见三日主人以妇见于祠堂夫见妇之父母明日夫往见妇之父母次见妇党诸亲妇家礼婿如常仪右文公昏礼凡七条壻告庙祝文维年月日嗣子某敢昭告于位次某官高祖位次某官高祖妣某氏夫人会祖及其余依上开右某今以小孙某年巳弱冠礼当有室今娶某氏之女以兹吉日备礼就成敢伸虔告尚享女告庙祝文维年月日嗣子某敢昭告于高祖曾祖考妣依上列写右某兹以第几女某年巳及笄义归他族今取某日适于某氏之子以兹吉日礼行就成敢伸虔告尚享壻庙见祝文维年月日嗣曾孙某敢昭告于祖宗依上列位右孙某今娶某氏之女兹辰大归敢以礼见恭伸虔告尚享男家草帖正式贯某州某县某官宅一三代曾祖某官祖某某官父某某官一本宅几舍人年月生一母某氏有封则其右见言乂亲次月日草帖女家草帖正式贯某州某县某官宅三代曾祖某某官祖某某官父某某官一本宅某位几小女卜子年月生一母某氏一奁田若干一房卧若干右见言乂亲次月日草帖婚书第一幅式某启孟春犹寒恭惟官亲家台候万福即日蒙恩谨奉启申问起居不宣月日忝眷具位姓某启上某官亲台座前婚书第二幅式某启不审迹辰台用何似未由参晤伏冀顺时倍保荣垂某任祝颂之至忝眷具位姓某启婚书第三幅式忝眷具位姓某右启兹凭某人为媒伏承亲家某郡某姓官以弟院小女卜子与男某缔亲遗聘者言念云云谨奉启以闻伏惟台慈特赐鉴念不宣谨启年月日忝眷具位姓启回启第一弟二幅并同弟三幅小女卜子改作弟几位舍人余并同聘定礼物状新式忝眷具位姓某右伏氶亲家某官凭人掌判许以弟几院小女卜子与弟几男某为亲谨依上司新降条例两家书名画字写立合同文约具列往回聘礼于后一今聘物若干右专驰上聊充聘定之仪伏惟炎纳谨状年月日忝眷具位姓某状可漏子式亲家某姓某官台座前忝眷具位姓某启上谨缄礼物忝眷具位姓某状上谨缄唱拜致语切以礼重婚姻兹实人伦之大义当配偶爰思宗事之承张设青庐荧煌花烛祀供苹藻首严见庙之仪备枣榛抑讲拜堂之礼集珠履玳簪之客环金钗玉珥之宾庆会良宵观光盛事炉熏宝鸭巳拈沉甲之香步拥金莲请下香女之拜请新人拜天神地只东王公西王母再拜又拜请新人拜本家禁忌龙神井灶门官再拜又拜请新人拜本家伏事香火一切神只再拜又拜请新人拜高祖曾祖公婆祖公祖婆再拜又拜神明拜毕请去香案请新人拜在堂公姑内外诸亲尊长自尊及卑以次而拜拜毕复位拜仪巳毕礼意云周伏愿筥筐奉祀格祖祢以垂休箕箒扫尘事舅姑而尽礼闺门雍肃琴瑟谐和梦叶熊罴即见多男之喜吉占鵉凤永符八世之昌暂别高宾请归香合佳期绮席诗拦门诗曰仙娥缥缈下人寰咫尺荣归洞府间今日门阑多喜色花箱利市不须悭又拦门诗绛绡银烛拥嫦娥见说青蚨办得多锦绣铺陈千百贯便同筲史上鵉坡荅拦门诗从来君子不怀金此意追寻意槫深欲望诸亲聊阔畧毋烦介绍久劳心请傧相诗银台红烛影交光鼎沸笙歌宴昼堂为报筵中佳客道请差傧相引新郎傧相交职佳期刘阮会真仙多谢东君傧命专自愧才疏辝弗获当供末职侍华筵索请利市星娥窈窕望仙郎莫道迢迢玉漏长愿觅红绡并利市便归洞府效鵉凰索女利市青鵉衔信入秦楼红叶题诗寄楚沟今夕佳期欣会遇不妨剩与锦纒头傧相插花不假阳和运化钧一枝丹桂十分春广寒殿里曾亲折插向香帷左相人插花又诗昨夜阳和信息陈花神漏泄一枝春少年得此添新意插向香帷右相人寻请新郎星移斗转巳多时为报秦楼玉女知迎请粉郎临绮席祇今便送入罗帏请寿带花仙娥此夕遇仙郎银烛高烧照艳妆敢请百年长寿带插归洞府效鵉凰蔘寿带花好花寿带传将来出自佳人玉手裁付与粉郎头上插海棠今夜一枝开新郎拜席高烧银烛照红妆攀折今宵任粉郎且向樽前聊讲拜欎葱喜气满华堂新郎入席欎葱佳气满华堂良夜烧残宝篆香且请仙郎临绮席三杯饮罢入兰房请引新郎铜壶玉漏正迟迟好是新郎入帐时更请细吹五云曲一齐攀送到罗帷请开门诗云鎻巫山万里深铜壶悄夜沉沉朱门掩却浑闲事恐负仙娥久望心请开门诗月宫仙子下兰房眼约心期待玉郎及至洞房门又闭不知谁是铁心肠开门后诗入到兰房别是天凤帏今夜会神仙床中坦腹真佳婿那更娇娥正少年请卷慢诗铜壶滴尽漏残未见文箫驾彩鵉见说洞房春色好大家斉揭绣帘看请揭帐诗卷上罗帏露玉容两情默默意冲冲而今一见春风面不结同心心也同请下床诗相去都来跬步间彩云元不隔巫山两心想巳皆倾倒莫向人前强作难请交拜诗一拜须还一拜仪何须强项苦相持莫教屈膝鸳帏底还记人前不肯时请拔花诗英姿不与众花同妙夺干坤造化工尽道满头春色媚刘郎认取一枝红请解襟诗斗转星移夜巳深仙郎玉女意沉吟鸳帏欲展风流事纤手何妨与解襟请合卺诗玉女朱唇饮数分盏边微见有坏痕仙郎故意留残酒为借馨香不忍吞撒帐致语切以满堂欢洽正鹊桥仙下降之辰半夜乐浓乃风流子佳期之夕几岁相思会今日喜相逢天仙子初下瑶台虞美人乍归香阁诉衷情而欵密合欢带以谐和苏幕遮中象鸳鸯之交颈绮罗香里如鱼水之同欢系裙腰解而百媚生点绛唇偎而十娇集欵欵抱柳腰轻细时时看殢人娇羞既遂永同惟宜歌长寿乐是夜也一安公子尽欲贺新郎幸对帐前敢呈抛撒宛如神女下巫峯簇拥仙郎来凤帐红云揭起一重重锦带流苏四角垂揭开便见姮娥面好与仙郎折一枝好合情怀乐且耽凉月好风庭户爽双双绣带佩宜男津津一点眉间色芙蓉帐暖度春宵月娥喜遇蟾宫密伏愿撒帐巳后永保千秋欲助欢情再呈鄙句诗曰今宵撒帐称人心利市须抛一井金我辈探花归去后从他两恋香衾嫁娶新例聘财等第大德八年三月钦奉诏书内一欵节该男女居室人之大伦近年聘财无法奢靡日增至有损资破产不能成礼甚则争讼不巳以致嫁娶失时除蒙古色目人各依本俗及品官乃行定夺其民间聘财今命中书省从宜定立等第以男家为主愿减者听亲礼筵会务从省约上户金一两银五两彩六表里杂用绢四十疋中户金五钱银四两彩四表里杂用绢三十疋下户银三两彩二表里杂用绢一十五疋筵会等第筵会高下男家为主品官不过四味庶人上户中户不过三味下户不过二味同姓不得为婚截自至元八年正月二十五日为始巳前者准巳婚为定巳后者法断罪听离之有妻更娶妻者虽会赦犹离之夫亡服阕守志归宗妇人夫亡服阕守志并欲归宗者听其舅姑不得一面改嫁无故五年不成婚听离为婚巳定若女年十五巳上故五年不成故谓男女未及婚年甲或服制未阕之类其间有故以前后年月并计之及夫逃亡五年不还并听离不还聘财婚书须用点指画字诸嫁娶两家并用点指画字写立合同文约明白具载往回聘礼诸色人同类自相婚姻者各从本俗法逓相婚姻者以男为主蒙古人不在此例居丧杂仪檀弓曰始死充充如有穷既殡瞿瞿如有求而弗得既葬皇皇如有望而弗至练而慨然祥而廊然颜丁善居丧始死皇皇如有求而弗得及殡望望焉如有从而弗及既葬慨然如不及其反而息杂记孔子曰少连大连善居丧三日不怠三月不解期悲哀三年忧丧服四制曰仁者可以观其爱焉知者可以观其理焉强者可以观其志焉礼以治之义以正之孝子悌弟贞妇皆可得而察焉曲礼曰居丧未葬读丧礼既葬读祭礼丧后常读乐章檀弓曰大功废业或曰大功诵可也杂记三年之丧言而不语对而不问丧大记父母之丧非丧事不言既葬与人立君言王事不言国事大夫士言公事不言家事檀弓高子皐执亲之丧未甞见齿杂记疏之丧既葬人请见之则见不请见人小功请见人可也又凡丧小功以上非虞祔练祥沐浴曲礼头有创则沐身有疡则浴丧服四制百官备百物具不言而事行者扶而起言而后事行者杖而起身自执事而后行者面垢而巳凡此皆古礼今之贤孝君子必有能尽之者自余相时量力而行之可也文公丧礼初终疾病迁居正寝既绝乃哭立丧主主妇护丧司书司货乃易服不食治棺讣告于亲戚僚友沐浴袭奠为位饭食执事者设帏及床迁尸掘坎陈掘坎陈袭衣沐浴饭含之具乃沐浴袭徙尸床置堂中间乃设奠主人以下为位而哭乃饭含侍者卒袭覆以衾灵座云鬼帛铭旌置灵座设云鬼帛立铭旌不作佛事执友亲厚之人至此入哭小敛袒括发免髽代哭厥明执事者陈小敛衣衾设奠具括发麻免布髽麻设小敛床布绞衾衣乃迁袭奠遂小敛主人主妇凭尸哭擗袒括发免髽于别室迁尸床于堂中乃哭主人以下哭尽哀乃代哭不绝大敛厥明执事陈大敛衣衾设奠具文棺入置堂中以西乃大敛设灵床于柩东乃设奠主人以下各归丧次止代哭者成服五服三殇年月制度在内厥明五服之人各服其服入就位然后相吊如仪其服之制一曰斩衰三年二曰斉三年斉杖期斉不杖期斉五月斉三月三曰大功九月四曰小功五月五曰缌麻三月凡为殇服以次降一等凡男为人后女适人者为其私亲皆降一等私亲之为之也亦然成服之日主人及兄弟始食粥凡重丧未除而遭轻丧则制其服而哭之月朔设位服其服而哭之既毕返重服其除之也亦服轻服若除重丧而轻服未除则服其服以终其余日朝夕哭奠上食朝奠食时上食夕奠哭时朔日则于朝奠设馔有新物则荐之吊奠赙凡吊皆素服奠用香茶烛酒果贝专用钱帛具剌通名入哭奠讫乃吊而退闻丧奔丧始闻亲丧哭易服遂行道中哀至则哭望其州境其县境其城其家皆哭入门诣柩前再拜再変服就位哭后四日成服若未得行则为位不奠変服在道至家如仪若既葬则先之墓哭拜斉以下闻丧为位而哭若奔丧则至家成服若不奔丧则四日成服治葬三月而葬前期择地之可葬者择日开茔域祠后土遂穿圹作灰隔刻志石造明器下帐苞宵罂大轝翣作主迁柩朝祖奠贝专陈器祖奠发引前一日因朝奠以迁柩告奉柩朝于祖遂迁于厅事乃代哭亲宾致奠贝专陈器日晡时设祖奠遗奠厥明迁柩就轝乃设遣奠祝奉云鬼帛升车焚香发引柩行主人以下男女哭步从尊长次之服之亲又次之宾客又次之亲宾设幄于郭外道傍驻柩而奠涂中遇哀则哭及墓下棺祠后土题木主成坟未至执事者先发灵幄亲宾次妇人幄方相至明器等至灵车至遂设奠而退柩至主人男女各就位哭宾客拜辝而归乃窆主人赠加灰隔内外盖实以灰乃实土而渐筑之祠后土于墓左藏明器等下志石复实以土而坚筑之题主祝奉神主升车执事者彻灵座遂行坟高四尺立小石碑于其前亦高四尺趺高尺许哭主人以下奉灵车在涂徐行哭至家哭祝奉神主入置于灵座主人以下哭于厅事遂诣灵座前哭有吊者拜之如初期九月之丧者饮酒食肉不与宴乐小功以下大功异居者可归虞祭主人以下皆沐浴执事者陈器具馔祝出神主于座主人以下皆入哭降神祝进馔初献亚献终献侑食主人以下皆出祝阖门祝启门主人以下入哭辝神祝埋魂帛罢朝夕奠遇柔日再虞遇刚日三虞卒哭三虞后遇刚日卒哭前期一日陈器具馔厥明夙兴设蔬果酒馔质明祝出主主人以下皆入哭降神主人主妇进馔初献亚献终献侑食阖门启门辝神自是朝夕之间哀不至哭主人兄弟蔬食水饮不食菜果寝席枕木祔卒哭明日而祔卒哭之祭既彻即陈器具馔厥明夙兴设蔬果酒馔质明主人以下哭于灵座前诣祠堂奉神主出置于座还奉新主入祠堂置于座叙立参神降神祝进馔初献亚献终献侑食阖门启门辝神祝奉主各还故小祥朞而小祥前期一日主人以下沐浴陈器具馔设次陈练服厥明夙兴设蔬果酒馔质明祝出主主人以下入哭乃出就次易服复入哭降神三献侑食阖门启门辝神止朝夕哭始食菜果大祥再朞而大祥前期一日沐浴陈器具馔设次陈禫服告迁于祠堂厥明行事皆如小祥之仪毕祝奉神主入于祠堂彻灵座断杖弃之屏奉迁主埋于墓侧始饮酒食肉而复寝禫大祥之后中月而禫前一月下旬卜日前一日沐浴设位陈器具馔厥明行事皆如大祥之仪居丧仪说吕和叔曰凡遭丧闻丧自缌麻以上皆当制服今布升数且随精粗以意定之绖带麻葛自有小大之制変除之节当遵用之终其月筭而除之中衣亦当易以缟素力不及或不能为且可去节凡三年之丧除不得巳干治家事外终丧不可行庆吊请谒聚会若卒哭后有甚不得巳事湏至见人者可暂衣墨衰行之事毕反其丧服甚不得巳如为人论讼当入公府或亲戚间有患难不可不亲救恤之类自余请诸会聚之类皆非所急不行害或有未安以书柬致意亦亮之朞丧未卒哭当如三年之丧巳卒哭有不得巳人事则衣墨衰行之或可巳者亦不必出在家受吊接宾皆衣丧服凡大功未卒哭有不得巳事乃衣墨衰以往在家接宾客亦衣墨衰行谒惟不行庆礼及召人赴人酒食之会小功缌麻唯哭临受吊乃衣丧服自余皆衣墨衰出入如常唯不行庆礼及召人赴人酒食五服年月司马温公丧仪斩衰三年子为父女在室同嫡孙为祖氶重谓当为祖后者父为嫡长子亦为当为后者妇为舅其夫为祖后者妻亦从服凡妇服夫党当丧而出则徐之为人后者为所后父为父所后祖氶重者亦如之妻为夫妾为君齐衰三年子为母嫡孙氶重祖卒为祖母母为嫡长子妇为姑其夫为祖后者妻亦从服祖姑齐衰杖期子为出母嫁母报报为母服其子亦同若为父后则服夫为妻齐衰不杖期为祖父母女出嫁者亦同为叔伯父母为兄弟为众子为兄弟之子为嫡孙亦为当为后者为姑姊妹女在室虽嫡人夫与子者亦同为人后者为其父母报女适人者为父母丧服小记未练而出则三年既练而出则期既练而反则遂之妾为嫡妻为夫兄弟之子舅姑为嫡妇齐衰五月为曾祖父母女出嫁者亦同齐衰三月为高祖父母女出嫁者亦同大功九月凡子年十九至十六为长殇十五至十二为中殇十一至八岁为下殇应服期者长殇服大功九月中殇服七月下殇服小功五月应服大功以下各以次降等不满八岁为服之殇哭之易月生未三月则不哭也男子巳娶女子许嫁皆不为殇为从兄弟为庶孙为女姑姊妹兄弟之女适人者女适人者为伯叔父母兄弟妷为人后者为其兄弟姑姊妹凡男为人移女适人者为其私亲大功以卜各降一等进此为众子妇为兄弟子之妇为夫之祖父母伯叔父母兄弟子之妇小功五月为从祖祖父母祖之兄弟及妻为兄弟之孙为从祖父母父之从父兄弟及妻为从兄弟之子为从父兄弟之子为从祖兄弟姑姊妹为从祖祖姑祖之姊妹为外祖父母服问曰母生则为継母之党服不为其母之党服母死则为其母之党服不为継母之党服为舅为从母母之姊妹为甥为夫兄弟之孙为夫从父兄弟之子为夫之姑姊妹在室适人等女为兄弟妷之妻为姊姒妇报为同异父兄弟姊妹为兄弟妻为夫之兄弟缌麻三月为三从兄弟为曾祖之兄弟姊妹服为祖之从父兄弟姊妹服为父之再从兄弟姊妹服为外孙为曾孙玄孙为从母之子为姑之子为舅之子为曾祖兄弟之妻服为祖从父兄弟之妻服为父再从兄弟之妻服为庶孙之妇为庶母父之妾有子者为乳母为婿为妻之父母为夫之曾祖高祖父母为夫之从祖祖兄弟及妻服为夫之从兄弟之妻为从父兄弟子之妇为夫之从兄弟之孙为夫之从父姊妹在室适人等为夫之舅及从母为姊妹子之妇为甥之妇本族服图从谓之兄弟之孙小功其妻旡服孙妇侄孙女从三从三从兄弟谓族兄弟缌麻律诸闻父母丧匿不文哀者流二千里周亲尊长徒一年大功已下尊长各逓减二等再从父兄弟及妻谓族父母缌麻再从兄弟谓之从祖兄弟小功其妻旡服再从侄谓再从兄弟之子缌麻妻旡服再从从祖兄弟及妻谓族母父缌麻父兄弟及妻谓之从祖父母小功服堂兄弟谓之从父兄弟大功其妻旡服堂侄谓同堂兄弟之子小功妻缌麻堂侄孙谓之同堂兄弟孙缌麻妻旡服从亲曾祖兄弟及妻谓之族曾祖父母缌麻祖兄弟及妻谓之从祖父母小功服父兄弟及妻谓伯叔及妻父母周年兄弟谓同父母兄弟周年其妻姊妹亦小功侄谓之兄弟之子杖斯其妻大功侄孙谓之兄弟之孙小功其妻旡服侄曾孙谓之兄弟曾孙缌麻其妻旡服亲高祖父母斉衰三月曾祖父母斉衰五月祖父祖母周年服若嫡孙承重三年服父母三年父卒母嫁及出杖期継母随去亦杖期如出嫁旡服已身妻杖期子妇长子父母为三年其妻及众子各周年众之妻并未嫁嫁各大功嫁旡夫子同孙妇嫡孙周年其小功众孙大功其妻缌麻孙女出嫁小功在室大功曾孙缌麻其妻旡服若夫为后其妇为嫡孙妇小功玄孙与曾孙同亲曾祖姊妹谓之从曾祖姑在室缌麻出嫁旡服祖姊妹谓之从祖祖姑在室小功出嫁旡服父姊妹谓之姑在室周在出嫁大功若嫁旡夫子亦同姊妹周年出嫁大功旡夫及子为兄弟为父后亦同侄文谓兄弟之女在室同出嫁大功侄孙女谓女弟之孙及在室小功出嫁缌麻侄曾孙女谓之兄弟缌麻女在室缌麻出嫁旡服亲从祖同堂姊妹谓族祖姑在室缌麻出嫁旡服父堂姊妹谓从祖姑在室小功出嫁旡服堂姊妹谓之从父姊妹在室大功出嫁小功堂侄女谓之同堂兄弟女在室小功出嫁缌麻堂侄孙女谓同堂兄弟孙女在室缌麻出嫁旡服从再从父再从姊妹谓之族姑在室缌麻出嫁旡服再从姊妹谓之从祖姊妹在室小功出嫁缌麻再从侄女谓之再兄弟之女在室缌麻出嫁旡服再从三从三从姊妹谓族姊妹在室缌麻出嫁旡服前十卷十五匿父母服流二千里匿周亲服徒一年匿大功服扙九十匿小功服杖七十匿缌麻笞五十见附图表外族母党小功长殇三月中下殇旡服若于巳身缌麻妻旡服母之兄弟旡服堂舅之子小功长殇三月中下殇旡服若于巳身缌麻妻旡服母之兄弟缌麻舅之子旡服舅之孙旡服母之祖父母小功外之祖父母己身谓父姊妹之子缌麻姑之子旡服姑之孙小功长殇三月中下殇旡服若于巳身缌麻妻无服母之姊妹缌麻姨之子旡服姨之孙旡服堂姨之子见附图表妻党服图旡服妻外祖父母旡服妻伯叔旡服妻兄弟并妻旡服妻兄弟子旡服妻之祖父母缌麻妻父母己身缌麻其妇亦缌麻女之子旡服女之孙旡服妻姑旡服妻姊妹旡服妻姊妹子旡服妻舅及姨见附图表妻为夫党服制之图夫之三从兄弟各旡服再从兄弟各旡服夫之再从兄弟各旡服夫再从兄弟子各旡服夫之祖兄弟及妻缌麻夫之父堂兄弟旡服夫堂兄弟旡服其妻缌麻夫之堂兄弟子小功其妻旡服夫之堂兄弟孙缌麻其妻旡服夫之曾祖兄弟旡服夫祖兄弟及妻缌麻夫之伯叔父母大功内伯叔父若长五月中下殇三夫之兄弟及妻各服小功夫兄弟子周年其妻大功夫兄弟孙小功其妻旡服夫之兄弟曾孙缌麻其妻旡服夫之高祖父母缌麻夫之曾祖父母缌麻夫祖父母大功翁姑各服三年妻身夫之外祖父母缌麻夫舅缌麻其妻旡服夫之从母缌麻从母之夫旡服夫姑及姊妹子旡服夫祖姊妹旡服夫祖姊妹旡服夫姑在室出嫁小功长殇五月中下殇旡服夫姊妹在室出嫁小功长殇三月中下殇旡服夫兄弟女在室出嫁大功夫兄弟孙女小功其女却与身作再从祖母小功夫兄弟曾孙女缌麻夫之祖堂姊妹旡服夫之堂姑旡服夫堂姊妹在室及适人各缌麻服夫堂兄弟女小功出嫁旡服其女却谓再从堂伯叔母夫堂兄弟孙女缌麻夫再从姑旡服夫之再从姊妹旡服夫再从兄弟女缌麻出嫁旡服前十夫之三从姊妹旡服十七见附图表继父诸母服制之图继父嫡母谓妾生子与父正室母曰嫡母与亲母同乃正服斉衰三年母为其子亦报服诸母谓不曾随母嫁継父家同居是为无服谓継父未甞同居者継母谓父再娶之母与亲母同义服斉衰三年継母为长子亦义服斉衰三年服也乳母谓小乳哺者曰乳母乃义服缌麻三月也继父同居谓随母嫁継父同居子大功之亲从母适人所适者亦无大功之亲乃服义服斉衰不杖期若两家有大功巳上亲者亦同缌麻尊长亦止于三月之服也継父异居谓先随母与継父同居后异及虽同居而継父有子或巳有大功以上亲亦为异居乃服斉衰缌麻三月元不同居者不服也同母谓同母异父也兄弟姊妹各止服小功五月也出母谓被父离弃乃降服斉衰杖期其母为子亦降服不杖期女适人者为出母乃降正服大功出母为女适人者亦报服大功也嫁母谓父亡母再嫁者乃降服斉衰杖期服母为子乃降服斉衰不杖期服若女子巳适人者乃大功九月降服母亦报服大功也同父异母兄弟姊妹谓异母所生而同父者正服小功五月慈母谓妾子而妾子亦母父命之为母者有同亲母乃服斉衰三年义服者也庶母谓父之妾有子者所生子唤妾曰庶母义服缌麻母为子正服斉衰不杖期也前十养母谓养同宗及三岁以下遗弃之子唤母曰养母亦同亲母乃正服斉衰三年也十八见附图表作神主式见图伊川先生作神主说作主用栗取法于时月日辰趺方四寸象岁之四时高尺有二寸象十二月身博三十分象月之日厚十二分象日之辰身趺皆厚一寸二分剡上五分为圆首寸之下勒前为额而判之一居前二居后前四分后八分陷中以书爵姓名行曰故某官某公讳某字某弟几神上备中长六寸围一寸合之植于趺身出趺主二尺八分并趺高一尺二寸窍其旁以通中如身厚三之一谓圆径四分居二分之上谓在土寸一分之上粉涂其前以书属称属谓高曾祖考称谓官或号行如士秀才几郎几公旁称主祭之名曰孝子某奉祀加赠易世则笔涤而更之水以洗改之外改中不改吊丧凡吊谓吊生者哭谓哭死者与死者生者皆相识则既吊且哭识死者不识生者则哭而不吊主人拜则荅不识死者则吊而不哭凡吊服用素头用白绢或布为之白布襕衫角带有服亲则麻带或未能具或势不得为且用常服去饰古者羔裘玄冠不以吊盖丧用吉服则情文不称近世多避忌用吉服殊失其义士君子変而从古乃善然今谨于礼者亦素服吊丧若主人不改服则亦常服近世大丧卒哭则多用墨衰斉衰以下受吊多不用丧服如此则吊者素服复非所有凡吊时皆俟其成服后朝夕哭临及闻丧文哀时凡吊长者必旅吊之推一人先致辞毕乃再拜若特吊亦致辞毕再拜吊敌者虽旅吊亦时拜吊少者致辞而巳若主人拜则荅之甞纳主人之拜进前扶掖不荅拜古者吊丧惟主人拜宾宾不荅拜今未能行且施于甞纳拜者凡吊辞当云如何不淑或如之何之类再以言慰其居丧之意凡有丧者二人以上止吊其服重者一人服均则吊其主丧者或长不相识则止吊其识者丧二主故也凡丧者为酒食及为制服以待吊者皆不可受若闻丧者巳为办具则止之或巳专为其家治丧则当徧谕未吊者更不须具盖吊丧本为恤其患难叶力助事往则自衣吊服若使其家哀戚之中反为巳营办酒食衣服之具受之岂得安乎此俗行之巳久为害不细士君子力変之为善如送葬相可前期致奠衰发引则送之若丧者有书请召皆辝之请召尤非所宜也凡吊哭同文者先哭后吊非吊时而往哭者则哭而不吊主人拜则荅之凡吊哭在同里则相约同往除禭奠外不可设道祭祭奠皆主人之事宾客止可助以奠物或助其执奠近世道次设祭甚闲凡闻所知之丧可以往哭则往哭之未能往哭则遣使致奠禭之物就外次衣吊服再拜哭送之惟情重者如此过朞年则不哭情重者亦哭殡或墓而巳凡往哭皆衣吊服死者是敌者以上则拜是少者则不拜皆文哭尽哀当祭奠则助奠其酒食若主人不哭则亦不哭其情重者虽主人不哭亦哭之伊川先生葬说葬之也出母不合葬亦不合祭弃女还家以殇尊者居中左昭右穆而次后则或东或西亦左右相对而启卜其宅兆卜其地之美也非阴阳家所谓祸福者也地之美者则其神灵安其子孙盛若培拥其根而枝叶茂理固然矣地之恶者则反是然则曷谓地之美者土色之光润草木之茂盛乃其验也父祖子孙同气彼安则此安彼危则此危亦其理也而拘忌者惑以择地之方位决日之吉凶不亦泥乎甚者不以奉先为计而专以利后为虑尤非孝子安庴之用心也唯五患者不得不慎须使异日不为道路不为城郭不为沟池不为贵势所夺不为耕犂所及五患既慎则又凿地必四五尺遇石必更穿之防水润也既葬则以松脂涂棺椁石灰封墓此其大畧也若夫精画则又在审思虑矣其火焚者出不得巳后不可迁就同焚矣至于年祀浸远曾高不辨亦在尽诚各具棺椁葬矣不须假梦寐蓍龟而决也葬之伊川先生栢棺说先生曰古人之葬欲比化者不使土侵肤今奇玩之物尚保藏固密以防损污况亲之遗骨当何如哉世俗浅识惟欲不化而巳又有求速化之说是岂必诚必信之义且非欲其不化也未化之间保藏当如是吾自少时谋葬曾祖虞部巳下积年累岁精意思索欲知何物能后骨而朽后闻咸阳原上有人发东汉时墓栢棺尚在又韩修王城圯得古栢木皆坚润如新谚有松千栢万之说于是知栢最可以久然意犹未巳因观杂书有松脂入地千年为茯苓万年为琥珀之说疑物莫久于此遂以栢为棺而涂以松脂特出臆计非有稽也不数月嵩山法王寺下乡民穿地得古棺褁以松脂乃知古人已用之矣伊川先生所言松脂之法是则是矣然止宜用之于北方盖南地多蚁前辈有言灌以松脂止宜北方南方用之飜为蚁房并录之致赙奠状式具位姓某某物若干余物并列如右谨专送丄某人灵筵聊备赙仪伏惟歆纳谨状年月日具位姓某状状上某人灵筵具位姓谨封谢赙奠状式某郡姓某某物若干一依来仪开列右伏蒙尊慈以某亲违世特赐膊仪情任哀感之至谨奉状上谢谨状年月日某郡姓某状状谢某人称阿某郡姓某以谨封慰人父母亡疏某顿首再拜不意変先某位奄弃荣飬氶讣不能巳巳伏惟孝心纯至思尊号地何可堪居日月流遂逾旬朔哀痛奈何极奈何日荼毒气力何如伏乞强如何食粥俯从礼制某役章所縻未申奔慰其于忧恋任下诚谨奉疏伏惟鉴祭不备谨疏年月日具位姓某疏上某官大孝母亡则云至孝疏上某官首孝荅前具位姓某谨封父母亡荅人慰疏某稽颡再拜言某罪逆深重不具死灭祸延先考攀号僻踊五内分地天所逮及日月不居奄踰旬朔罚生全即日蒙恩祇奉凡筵苟视息伏蒙尊慈俯赐慰问哀感之至诚未由号诉不胜陨谨奉疏荒迷不以谨疏年月日孤子姓某疏上某人称唿座前母亡称哀子父母俱亡称孤哀子疏某人称唿前孤子姓谨封慰人祖父母亡启状某启不意凶変尊祖考某位奄忽违世承讣惊怛不能巳巳伏惟孝心纯至哀恸摧裂何可胜任孟春犹寒随时不审尊体何似伏乞深自宽抑以慰慈念某事役所縻来由移慰其于忧想任下诚谨奉状伏惟改祭不备谨状月日具位姓某状上某人称唿服前封皮同前祖父母亡荅人启状某启家门凶祸先祖考祖母云祖妣奄忽弃背痛苦摧烈不自胜堪伏蒙尊慈特赐慰问哀感之至不任下诚孟春犹寒随时改换伏此某位尊体起居万福某即日侍奉他苦未由面诉徒增哽塞谨奉状上谢不备谨状月日某郡姓某状上某人称唿座前封皮同前正寝时祭图见图祭礼緫叙祭义曰祭不欲数数则烦烦则不敬祭不欲疏疏则怠怠则忘是故君子合诸天道春禘秋甞霜露既降君子履之必有凄怆之心非其寒之谓也春雨露既儒君子履之必有憷惕之心如将见之致斉于内散斉于外斉之日思其居思其笑语思其志意思其所乐思其所嗜斉三日乃见其所为斉者祭之日入室僾然必有见乎其位周还出户肃然必有闻乎其容出户而听忾然必有闻乎其叹息之伊川云此孝子平日思亲之心非斉也斉不容有思有思非斉斉者湛然纯一方能与鬼神接文公祭礼四时祭时祭用仲月前旬十日前期三日斋戒前一日设位陈器省牲涤器具馔厥明夙兴设蔬果酒馔质明奉主就位参神降神进馔初献亚献终献侑食阖门启门受胙辝神纳主彻馂凡祭主于尽爱敬之诚而巳贫则称家之有无疾则量筋力而行之财力可及者自当如仪初祖冬至祭始祖前期三日斋戒前期一日设位陈器具馔厥明夙兴设蔬果酒馔质明盛服就位降神参神进馔初献亚献终献侑食阖门启门受胙辝神彻馂先祖立春祭先祖前三日斋戒前期一日设位陈器具馔厥明夙兴设菜果酒馔质明盛服就位降神参神进馔初献亚献终献侑食阖门启门受胙辝神彻馂都季秋祭你前一月下旬卜日前三日斋戒前期一日设位陈器具馔厥明夙兴设蔬食酒馔质明盛服诣祠堂奉神主出就正寝参神降神进馔初献亚献终献侑食阖门启门受胙辝神纳主彻馂忌日前一日斋戒设位陈器具馔厥明夙兴设蔬果酒馔质明主人以下変服诣祠堂奉神主出就正寝参神降神进馔初献亚献终献侑食阖门启门辝神纳主彻馂是日不饮酒不食肉不听乐墓祭三月上旬择日前一日斋戒具馔厥明洒扫布席陈馔参神降神三献辝神乃彻遂祭后土布席陈馔降神参神三献辝神乃彻而退祭说吕和叔曰祭先之礼自天子至于庶人节文名物差等虽繁然以礼事亲其义则一寝庙虽不崇而修除不可不严牲物虽不腆而亨饎不可不亲器皿虽不备而濯溉不可不絜礼虽不得为而诚意不可不尽故齐伯荐彻致爱与恭岂可徇流俗燕亵之常同鄙陋不经之事然虽未能方古亦当略文春秋之荐旬日具修三日斋戒务在躬亲诚絜而巳近世祭多及旁亲情虽近爱而无义礼惟殇与无后始祭于宗子家自余祭皆为祭非其鬼盖致隆祖考不得不然士大夫止当祭五祀耳山川百神皆国家所行不可得而祀近世流俗妄行祭祷黩慢莫甚岂有受福之理哉水旱之灾止可相率祈祷里社至诚斋絜奠以酒脯可也若妄行望祀合聚群小喧唿鼓乐非士君子所宜为迁神主出祭说明道先生曰士夫必建家庙其位取地絜不喧设席坐位皆如事生每月告朔茶酒四时祭讫则藏主于北壁夹室拜坟则十月一日拜之感霜露也寒食则又从常礼祭之饮食则称家有祭器坐席皆不可杂用庙门非祭则严扃童孩奴妾皆不亵近忌日必迁主出祭于正寝即今正厅正堂也盖庙中尊者所据又难以独享也时祭式伊川先生曰凡祭洒扫厅事设几按于阶下设盥盆帨手巾祭前一日视涤濯五更起安排如法具时果并菜三饤或五饤盏盘是巳筋讫次设香卓次设盥盆茅缩更祭服焚香请曰孝孙某今以仲春之祭共请太祖某官高祖某官曾祖某官祖某官考某官降赴神位奠酒焚香跪执事者过酒左手把盘右手以酒浇酹于灌盆茅缩俛伏兴再拜左避位遂行献执事者注酒下食二味或一味随人家贫富顷之再拜亚献如前三献如前事毕焚香曰祭事巳毕揖执事者彻馔祭祖妣亦如前式始祖冬至日洒扫厅事如时祭只设一位以妣配祀执辝出主人之左东向读之曰维年月日孝远孙某敢昭告于某氏之祖妣今以阳至之始追惟报本礼不敢忘谨备清酌庶羞之奠尚享一献如前式先祖立春日祭先祖者自始祖而下高祖而上非一人也故设二位曰维年月日孝远孙某今以生物之始共请先祖祖妣而下降居神位追惟报本礼不敢忘谨备清酌庶羞之奠尚享三献如前式祢季秋祭祢曰孝子某今以成物之始某请考君某官妣某官某封某氏降居神位追惟报本礼不敢忘谨备清酌庶羞之奠尚享三献如前庶母别祭庶母亦当为主但不可入庙子当祀之于私室之主制度则一盖有法象不可增损增损则不成矣以上并伊川先生说新编纂图增类羣书类要事林广记卷之十一前集仪礼类乡仪新礼接谈乡饮酒仪乡饮酒义曰乡饮酒之义主人拜迎宾于庠门之外入三揖而后至阶三让而后升所以致尊让也盥洗扬觯所以致絜也拜至拜洗拜受拜送拜既所以致敬也尊让絜敬者君子之所以相接也宾主象天地也介僎象阴阳也三宾象三光也让之三象月之三日而成魄也四面之坐象四时也六十者坐五十者立侍以听政役所以明尊长也六十者三豆七十者四豆八十者五豆九十者六豆所以明养老也乡饮之图谨按礼记正本图样见图乡饮礼序主州以郡守县以县令位于东南宾择乡里寄居年德高及致仕者为之位于西北僎州以通判县以丞或簿位于东北介以次长位于西南三宾以宾之次者为之位于宾主介僎之后又设郡僚之位东西相乡其余仕与未仕者皆以齿序位于两廊司正以众所推服者为之相及赞以士之熟放礼仪者为之先一日设罇罍爵洗各如奠谒之仪又于庠序之廊设主宾介僎三宾之次又设席于堂下凡乡之仕与未仕者以齿序立又设席于庠门之外自堂下各以序行立于庠门外之席质明主人率宾以下先释菜于先圣先师退各就次以俟速宾门外速宾宾主以下各就次候鸣鼓相者引宾介以下序立于庠门之外北面东上相者引主人出次僎从至庠门外速宾宾介少前主人立于门左西乡宾介进立于门右东乡赞者立于中唱曰主人拜宾介以下荅拜主人揖宾及介宾介以下皆揖主人先入门左僎从宾揖介亦入门左介揖众宾皆入门左赞者先之相次之序宾再拜主人与众宾三揖仪门一揖殿廊一揖将下阶一揖皆赞者唱之至堂下升阶三逊王人先升阼阶僎从立楣下宾趍升西阶介从三宾亦升自西阶并立楣下各南面司正亦升自西阶立于西阶之上东乡教授升自东庑立于东阶之上西乡郡僚分立两庑众宾东西相乡立于堂下赞者唱曰宾主以下皆再拜祭酒啐酒拜讫相衣引主人诣罍洗所盥手洗爵诣罇所酌酒如释奠仪僎从复至阼阶祭酒啐酒甞酒也奠爵讫王献宾受相者少立主人再诣罍洗所洗觯饮宾觯也至酒罇所酌酒实觯授执事者至宾席前西北乡立执事者分立直觯者立主人之左直脯醢者立于右次引宾自西阶趍就席主人跪左执觯饮宾拜一拜跪受饮釂主人荅拜一拜先兴执事者右荐脯醢宾受讫兴主人退就席立僎亦就席立宾酬主人相者引宾诣罍洗如主人仪至主人席前东南乡执觯饮主人主人拜跪受饮釂荐脯醢宾荅拜如主献仪主人酬介相者引主人再诣洗所洗觯饮介觯也酌酒如前仪至介席前次引介自西阶趍就席主人饮介如饮宾仪主人复退就席介酬众宾相者引介诣洗所如宾仪介洗三觯饮三宾也至众宾之长席前相者引众宾之长自西阶趍就席介跪劝如宾仪众宾之长跪受立饮复位次引次宾一人至席前饮如前仪又引次宾一人至席前介饮亦如之并复位讫介至堂下迎揖众宾就席注云主人先就席僎从次宾就席介从三宾教授司正各就席次郡僚就席并相者引之赞相及执事者就席堂上者升两庑者就位修爵无筭宾主以下坐讫酒三行每酒一行主人揖宾及介介揖众宾并礼生唱之请主沃洗卒饮赞者诣主人席前唱曰请主人沃洗相者捧觯诣洗所讫直洗者亦跪受立饮讫各就位司正扬觯赞者诣席前唱曰主人以下皆兴执笏次引司正出位立赞者曰请司正扬觯次引司正取主人觯诣洗所洗觯至席前跪而扬觯讫赞者请司正致辝司正乃言曰古者于旅也语于是古道仰惟朝廷率由旧章崇尚礼教今兹文行乡饮非专为饮食而巳凡我长幼各相劝勉忠于国孝于亲内睦于闺门外比于乡党胥训告胥教诲或愆堕以忝所生赞者曰修爵讫司正复位主人以下复坐拜送宾介相者引主人兴复至阼阶下僎从宾介复至西阶楣下立三宾亦复至西阶立并南乡教授复立东阶西乡司正复立西阶东乡郡僚复至西庑众宾立于堂下东西相何立赞者唱曰主人拜宾介以下皆再拜拜既而退拜讫宾介与众宾先自西趍出主人少立自东出宾介以下立于庠门外之右东乡北上主人立于庠门外之左西乡僎从赞者立于中唱曰主人再拜宾介以下皆拜逡廵而退乡居杂仪此篇旧题苏氏乡仪意其为苏晒季明慱士兄弟所作今按吕和叔文集乃季明所序而此篇在焉然则乃吕氏书也因去篇题二字而记其实如此淳熙乙未四月甲子跋苏撙上横渠先生门人吕和叔讳大钧亦从横渠先生之斈宾仪相见之节岁首冬至月朔不必每月皆行遇三两月久不相见乃行辞见谓久出而归则见远适将行则辝出入不及一月者非谢贺巳有贺事当谢人有庆事当贺请召请召饮食或议事同燕见非时议事问讯皆谓燕见巳上有雨雪或恙故皆止长少之名长者谓长于巳十岁以上者父之执及服亲在父行者及异爵皆是敌者谓与已上下不满十岁者少者谓少于巳十岁以上者往还之数少者于长者岁首冬至辝见谢贺皆行月朔不常行有故则使人告之长者于少者燕见之外惟施报礼若五十以上虽报礼亦自行或令子弟代之时节若遇雨雪或他故则徧谕少者以止之敌者更相往还或有故不能行则以书或传语告之为他事阻疾亦得刺字之式见长者用名纸见敌者以下用刺字其文止曰某郡姓名而巳有爵者并爵书之见一家一人以上则人用一剌古者闻各将命者止以口达姓名而巳刺字后世又恐致差失乃以帋书姓名表之达姓名至恭之礼若如辝语则失其义欲稍止之故立此仪燕见及赴请召皆不用进退之节见长者门外下马以剌授将命者将命则自命仆人展刺燕见则使人白之乃俟于外次外次及雨雪则俟于廊庑下或厅则偏次主人出迎则趍揖之告退则降阶出门上马主人送则揖而退若命之上马则辝不得命则就阶上马若爵齿德当致恭者则坚辝之不从则巳见敌者门外下马俟于廊庑有雨雪则廊庑或厅侧偏次以俟命仆人展剌燕见则白之主人出迎则进揖之告退则就阶上马见少者廊庑门下马旡廊庑或主人在厅则入门下马有雨雪则就厅侧下马立俟命仆人展剌或口报相见毕告退则就阶上马古者客车不入人门请见人皆立于门外闲名于将命者俟主人出乃进近止施尊者其余或失宾主之仪凡徒行往见所俟之次如上仪凡往见人入门必问主人食否有他干否有他客否度其所妨则命展刺有所妨则少俟或且退若有恙故则不系此也凡见人主人语终不更端则告退及主人有倦色或方干事而有所俟者皆告退可也迎送之礼长者来见先闻之则具衣冠以俟若门外下马或徒行则出迎于门外若不及入门下马者据所至迎之退则送上马徒行则送于大门外敌者来见俟展剌具衣冠据所在出迎退则送上马者徒行则送于中门外中门则送于大门可也少者来见俟展刺具衣冠将命者出请宾入主人迎于庭下既退或留就阶上马则送上马或出外上马则送于门拜揖之礼见长者旅见则旅拜主人辝则特拜若辝不拜则揖之昔甞纳拜者皆四拜主人辝则再拜坚辝则揖之若欲纳拜者主人纳则四拜如不纳则再拜燕见不拜见长者皆再拜燕见及主人辝疾则不拜见少者皆不拜惟拜辱则宾或先拜或不敌则主人亦先拜燕见则主人先拜宾辝则止请召之礼请召长者饮食必亲往面致其意诺则拜之长者辝则止既赴召明日亲往拜辱若专召他客者不可兼召长者召敌者以书简既赴召明日传语谢其辱召少者以咨目或传言召议事则即往有故则告其所以赴长者召若有众客则约之同往不可约候于别次始见则拜其见召主人辝则止明日又亲拜赐主人预辝则书简谢之非专召则不必拜赴敌者召始见则揖谢之明日传言谢之赴少者召始见以言谢之明日传言谢之齿位之序凡聚会皆乡人则坐以齿非士类者不必以齿若有亲则别叙若有他客有别爵者则坐以爵不相妨者犹以齿若有异爵者虽乡人亦当不以齿异爵者如今上大夫以上古者初命齿于乡里再命齿于交族三命而不齿若特请召或迎劳出饯皆以专召者为上客不以齿爵余为众宾坐如常仪如昏礼亦以姻家为上客献酢之礼凡特请召及饯劳若以长者贵者为上客则初坐主人兴取上客酒杯就盥洗上客兴辝主人命赞者执事也执杯亲执酒斟之执杯以献上客受之以授赞者置于席前置在果卓上主人再拜上客答拜客复酢主人如前仪主人乃献众宾命赞者遍取众宾酒杯亲洗及盥以次斟酒执献众宾众宾各受杯以授赞者各置于席前若主人是长者则众宾旅拜是敌者以下则皆揖不拜主人乃揖就坐又揖上客及众宾皆祭酒祭少许于也乃饮卒饮主人兴拜上客荅拜若敌者为上客皆如长者之仪惟卒饮不拜若少者为上客亦如前仪惟上客先拜主人荅拜若主人辝则止如上客仪若婚会则姻家为上客其献不以长少皆如前仪道涂之礼遇长者皆乘马若不敌则回避其次则立马于道侧长者揖之则揖之俟长者过乃行长者徒行虽巳回避远见之则先下马前揖既过乃上马若长者揖上马则辝之遇敌者皆乘马则分道而行揖之而过若徒行虽巳回避见之则下马揖之遂上马若有泥泞及猥杂不可驻足则传谢遇少者乘马若立马于道侧则揖进之既及前则揖行遂过若少者徒行巳回避则不下马避不及则下马揖之如敌者仪凡徒行遇所识者乘马皆先回避献遗之礼凡远行者赆之远归者劳之久不相闻及岁时则有问久不相见及自远而至则有遗有新物远物可以分知人所欲所阙物可以赠皆随其情之厚薄斟酌行之非所行而行之及当行而太数皆为黩物多则为货当行而不行则为吝物虽微陋诚则受之物虽豊美不诚不恭则辝之凡献者以状列物致恭者白而后献遗敌者则以书简遗少者则传言或以幅帋具其名凡献遗于长者一辝再辝则止敌者以下再辝三辝则止凡受遗以义可受则皆不辝可受而物多则量数而受名则终辝之凡受长者遗若所致恭而礼厚者亲往拜赐其次以书谢之于敌者报之于少者传言而巳迎劳之礼长者自远归所厚者迎于近郊俟于道左邸舍将至令仆人展刺长者下马则进揖不拜问讯起居长者复上马则从其家见之乃退若长者不下马命之上马则上马立俟于道侧以揖之不敌则坚辝避之敌者则马上揖问劳毕请所迎者先行或坚辝则或先或后勿同行不可在所迎者之先少者不迎若当劳者如请召献酢仪饯送之礼长者远行以情之厚薄为送赴远近或势不能远者亦不必远先俟于道左邸舍命仆人展刺长者下马则进揖或具酒食则延请献酢不具酒食则告别送之上马敌者若有酒食则如长者仪不必展刺酒食则立马于道侧俟其至揖之更送百余步去者辝之则告别其送者亦推去者先行去者坚辝则遂揖别而退拜见新礼相跪之仪凡初相识及久不相见若相见必湏依礼拜跪凡见长者则湏先跪而后拜拜毕再跪而后问讯或以意上覆见敌者则但跪而不拜所见者还跪跪毕而后叙别问讯见少者若少者下拜则辝之若辝之不从则令其少拜亦湏微跪荅之若少者但跪不拜则亦微跪荅之相跪之式凡相跪其式用两手相迭按于右膝左足先跪次以右足从之复手架于颈下礼毕仍旧以两手相迭齐按右膝而起凡参见官员及尊长或平交相敬者用此礼六人坐次见图七人坐次见图习跪图见图习跪之法凡习跪之法以右手加左手之上斉按右膝先屈左足次屈右足然后手至胷如相揖仪毕先起右足又以右手迭左手斉按右膝而起此礼从古有之第南方行之者少今此礼通行宜习熟之母致礼仪乖把盏图见图大茶饭仪凡大筵席茶饭则用出卓每卓上以小果盆列果子数般于前列菜楪数品于后长筯一双厅前用大香炉花瓶居于中央祗应乐人分列左右若众官毕集主人则进前把盏客有居小者亦随意出席把盏凡数十回方可献食初廵则用粉羹各位一大满碗主人以两手高捧至面前安在卓上再又把盏次廵或鱼羹或鸡鹅羊等羹随主人意复如前仪三廵或灌浆馒头或稍卖用酸羹或群仙羹同上末廵大茶饭用牛马常茶饭用羊猪鸡鹅等并完煑熟以大卓盛之两人抬于厅中有梯巳人则出剜肉凡头牲各分面前头尾胷肤献于长者腿翼凈肉献于中者以剩者并散与祗应等人厅上再行劝酒令熟醉结席且用解粥讫客辝退主人送出门外把官员盏令祗候人将到酒果或肴馔此系常行之礼有筵席可依前式酒以壶瓶盛之须荡令热一人持酒瓶居左一人持果盘居右并立主人之后主人捧台盏于前以盏令倾酒自先甞看冷暖却倾些小在盘再令斟满则跪而献进持瓶执果者并跪把盏者云小人没甚孝顺官人根底拿一盏淡酒望官人休怪候官员接盏后主人则持盘退三步再跪待饮尽起身进前再跪以盘盛盏如见未尽再跪告令饮尽方可接盏接盏后捧果子者则进而献之平交把盏主人持台盏左右执壶瓶持果子斟酒毕主人进前跪云哥每到这里小弟没甚么小心哥每根底拿盏淡酒客亦还跪荅云哥生受做甚的却推转盏劝主人先吃主人又轮转云小人别没小心只拿一盏儿淡酒那里敢先吃客云哥每酒是好是歹哥识者主人尽饮呈过盏再斟满劝客客接盏饮如客饮不尽主人将盘斜把云千岁千岁待饮尽接盏同起或客借盏回劝并如前仪或不回劝随意或再把盏或换盏并随意官员赐酒官员赐与以下人或后生年小者则令左右斟满酒以只身和台付之其受赐酒者即进跪和台接了退三步跪饮饮毕进而纳盏又再跪换盏饮酒换盏者有数人在席主人把酒到面前劝则移过盏换劝同席客云好来好去同席客接饮毕呈过盏却再斟满酒还所劝客客复如前逐一遍席换过如换巳遍即持酒向主人云小人荷哥每赐酒换盏巳遍这是小人正盏饮毕再呈过盏却斟酒回劝主人如不回劝只以空盏授之亦可又有主人把盏客换劝同席同席接盏又复转换劝之他人此项与前则一但恐在席人多混杂纷乱但须切记其换盏源流庶不至差互彝俗接谈语曰不斈礼以立不斈诗无以言圣人教子之法必以诗礼为先以是知礼者日用常行之不可废待人接物之要道也夫应对进退小子之职苟平居暇日不能致谨于暗室屋漏之中而交际应酬之顷徒欲勉强修饰俨然肃然自谓中礼其愆失谬戾终不能揜而不知人已议其后矣故莅众之容必肃于燕闲之日对宾之语必严于私之时此大斈所谓十目所视十手所指其严乎是以君子必慎其独也名剌通式学生门下门士门生邑士契生契侄学生门人契侄里生眷侄眷生里弟卑下用里宗侄卑下者用宗未契生契弟忝眷卑下者用眷者表侄表弟外孙甥婿门婿友婿僚婿郡郡孤子哀子孤哀子孤申心制禫服朞服宗族服属始祖曰鼻祖扬雄父母兄弟妻子曰六戚吕氏春秋自高祖及孙曰五宗袁绍同祖之兄弟曰从父兄弟荆王刘贾五世之祖曰五庙祖杜牧同曾祖兄弟曰从祖昆弟前燕王铎家长曰家丈人荆轲兄曰伯氏毛诗伯父曰世父王莽称母曰家夫人应奉弟曰叔氏毛诗叔父曰季父隋书称人弟曰宠弟左传又曰淑弟魏文长子曰元子姜唿人侄曰爱侄后伦又曰犹子檀弓次子曰次息姜唿兄嫂曰丘嫂高祖纪姊曰伯姬左宣贤子曰良子杜钦同母弟曰同产淳于意妹曰姬氏左襄长女曰元女左襄谓小叔曰叔郎邹阳又曰小郎王治子孙曰系嗣姜肱谓小姑曰女妐冠传又曰女叔冠传支子曰侧室左文妯娌相谓曰宗妇刘长卿妻正室嫡子曰门子周礼妇称姑曰大家晋列女孟相妻远房子曰族家子严助妇称夫曰所天安仁作寡妇赋后世孙曰某后孙退之随母男曰假子献帝春秋素朗庶出子曰无外家王符兄之孙曰昆孙左昭公十一年庶出之子曰支子毛诗姻娅葛婿之父母曰姻雅女婿曰倩淳于意妻之父曰外舅雅妇之父母曰婚雅舍婿曰赘史记妻之母曰外姑雅唿人舅曰贵舅江表妹婿曰媦公羊特好亲家曰嘉姻安仁同门婿曰友婿严助又曰僚姻唐烈女两婿相谓曰娅左昭与之亲曰有属王莽又曰有连史粤蛮又曰菜葭之故王莽唿亲戚曰懿亲袁谈又曰戚属梁又曰葛之属调永家世阀阅上世曾封曰侯封之子前酷吏名家曰名门右族柳玭名人后曰清人贤胃子阮亚之世袭曰传龟袭紫阴兴功臣之后曰功臣苗裔唐寇策势家曰强宗右姓郭伋累世作相曰仍世柱国王震赞贵家曰貂冠之绪唐制贵冑曰皆累世名贵人始皇纪显族曰门世英叶简文书祖先为吏曰出吏子孙汉赵虚名家曰闻家令姓唐列力耆老童稚老人自号曰朽人说文老人曰黄耇师丹七十曰耆说文老无道义曰陈人往注发白曰鬒変选十四八十曰耋仝上渐老曰年力颓侵未侵衰老曰未暮迈十二九十曰耄仝上生产平善曰庆育襄借产卧曰就馆许后幼曰在孺后纪初娠曰有子孙瑞王莽未卧曰未乳前刑法竹马之戱上元孕出月曰孕过期左僖住妳曰绝乳李甘鸠车之乐长婢媵皂隶父婢曰父传王传母曰阿保崔寔奴婢曰僮御后纪宠妾曰小妻后孝王侍妾曰傍妻前元婢职曰董澣义上家仆曰家吏吴录孙策新仆曰新隶左襄三仆从曰陪仆贾达奴仆曰厮台党锢奴子曰苍头李善汲水者曰役公羊胥吏色役老吏曰宿猾皇甫现门子曰抱关史记急足曰捷步左文公后槽曰围人庄子配军曰墨者前刑法作头曰都匠王莽木匠曰工师孟子庖人曰胞人方朔吏人曰曹子张酺驿子曰传吏张酺库吏曰库人左昭又曰库使乐工曰乐尹左定人物异称称人自称称人自称令祖家祖大父令妹舍妹女弟令祖母祖母合政荆妇拙荆尊翁椿府大人老人后院如夫人小妾妾使尊堂萱堂老母老亲令司令器顽子斈生令伯家伯伯父令女令爱小女弱息令伯母家伯母令侄小妷犹子令叔家叔叔父令孙小孙孙子令婶家婶令舅舍舅舅氏令姑舍姑姑氏令姈姈氏令兄家兄舍兄令姨姨氏令嫂家嫂嫂氏令岳丈妻父外舅令弟舍弟小弟令岳母妻母外姑令姊家姐女兄令但令清女夫女婿称人自称称人自称西席馆宾西宾馆客盛庄使庄小庄庄所高魁作谬作拙句贵店盛肆小店弊店佳章佳词小诗小词盛铺小铺妙墨妙礼恶札缪札盛局币局小局盛族华宗冷族弊宗行馆行府旅邸寓所仙眷贵眷贱累累辈盛观仙隐山观山门仙郡贵府弊府山郡宝剎上方山寺山门仙县贵邑弊邑山县使车骏足小轿劣马相乡仙里弊乡弊里盛干小干盛宅使居寒舍舍盛介盛纲小仆小童使厅贵厅小厅弊馆佳城先茔祖墓盛斎弊斎家塾佳酝佳肴薄酒山肴盛圃小园小圃贵货贱货翰墨类小简式一具礼二称唿三座前四间阔五瞻恋六即日七时令八伏惟九起居十神佑十一尊候十二入事十三不赘十四伏冀十五托庇十六知感十七记录十八谨奉十九未由二十祝颂二十一不宣某顿首再拜某人斈士座右连日纷纷不果请益即日孟夏渐热伏惟起居燕暇之余神人嘉辅文候动止多福入事更不缕缕伏冀原察曲荷云庇岂不知感母劳齿录草此以闻未由雅集顺时珍重不宣小简答式一具礼二称唿三座前四间阔五瞻仰六即日七时令八伏惟九起居十神佑十一尊候十二得书十三入事十四未由十五奉复十六祝颂十七不宣某顿首拜复某人提领几右某连日不拜尊诲仰德之私以日为岁即辰首夏清和伏惟申如燕密有神庥体履佳胜伏承教墨佩服厚意入事未由欵奉勤此以复将命顺理时令不宣具礼惶恐顿首申覆记事端肃拜禀百拜覆百拜上覆端拜上覆皇恐拜覆皇恐拜禀记事禀申记事上覆书奉泣血端拜上覆和南百礼上覆稽首作礼上覆端简上启称唿中书斈士太医郎中长老禅师上人讲先生真人提文知宫宗丈宗兄宗契乡契友庚尊亲贤亲尊契亲契贤契评事宣除召除大史地仙大夫大监节干太祝座緫领校尉都军首领安人孺人宜人恩使恩府座前致书未敢遽达其人但致于其座下钧座台座阁下尊前侍右尊前师席丈席执事足下妆前妆法座禅座丧次大孝间阔近别拜违颜范蓂荚两新疏间芝眉阻拜下风倐巳月连日不拜尊诲不听法音巳有日矣拜违仙范倐经旬瞻恋仰德之私与日俱积引领台光何啻饥渴仰德之私以日为岁企仰慈光拳拳惟日口谈淑德心注香闱即日即日即旦日来即刻时令孟春犹寒岁序更新律应夹锺韶华巳半春月之季维慕之春首夏清和孟夏谨时默林作溽梅蒸未觧暑流金六月暑孟秋谨时秋暑未艾仲秋渐凉中秋令节季秋渐冷秋杪气肃月谨应锺冬寒犹穉律中黄锺仲冬严寒季冬谨时臈尽春回伏惟伏惟恭惟钦惟谅惟缅惟伏审起居公庭清逸奉公余暇传道之余马帐余闲味道之余游心经史盛德在躬燕超然温清之暇彩侍欣庆德齿俱邵老成耆德诊视之余砭剤之余旅况闲适经营之余禅定之余游心物外内助豊余雍容间则追慕哀苦读礼尽诚瑞庆大来门阑多喜神佑神人叶赞神物拱卫龙天交卫百聀走相尊候尊候动止多福钧候兴居百福文候动止多法道候起居多福孝履支和懿候动止多福不赘会见有期兹德以略兹不敢繁仰赖德度宽洪必赐情贷伏乞合照照亮托庇未托云庇宏庇远窃钧庇合庇曲荷远庇仰借国荫道荫知感知感知幸铭感巳岂不知感不烦记录毋劳齿录毋劳念及毋烦流念奉书冗中作字不谨伏希情恕草此以闻伏惟照言未由瞻拜尚通晋拜尚稽瞻拜未期雅集未缘披覩未遂识荆未由瞻礼祝颂道德在躬福祥自至盖不待词而祝也对时常乐为宗教珍挕以慰众望也不宣不备不贝宣不悉不次禀事僣有粟恳少事尘听少事奉渎合听承喻伏拜尊命伏蒙台喻伏承下喻奉复勒此奉复姑此以复将命人还谨此奉复面罄敬容面白更容面谢非面莫陈奉书申禀谨晋不腆之记上承兴止谨勒手书上干典记未即问讯勒此以闻叙未相识仰服台望积有年矣由瞻拜徒怀企仰虽怀慕蔺之私未遂识荆之愿钦服法文言久矣由参拜企仰尤深幸相识昨岁瞻望辉表深惬慕用之私詹望英釆区区志愿足矣不及谒见引领仞墙莫克抠趍自惟鄙陋莫克扫门念欲造谒竟少间尘劳冗冗不获聆清谕拜见承出比扣孔门适之鲁里适奔屏囚思不逢履舄比甞请见不遇而退晋谒名蓝舟房乃承它出拜见承接比拜师严重廑见接过蒙宠遇感戴穷比奉谈笑终日爽心获奉清谈尘烦顿息拜见承枉顾昨台斾荣归谊当展拜复厪临顾感激良多适来请见継辱宠临以感以愧承访向厪高盖迂临自惟卑贱何以臻此重蒙骑从之临得欵尘谈之益昨承临访足仞眷爱比厪贲临获听物外之论钝根启发鄙吝顿消承访失接近承玉趾下临值以偶出不克迎肃至今愧悚适承枉顾忽克拜迎是恨比承飞锡仙驭之来偶出弗果欵话悒怏殊深承访不及欵昨承枉顾愧白饭青蒭之欵谢延欵适蒙延待为具豊腆加以谆诲感愧不能言也造谢承接适承宠顾特造墀下言谢反辱延降负愧巳久不贡书久旷音问而仰德之心未尝少置苦便武久不嗣音每欲贡问渎尊是惧寻复中辍尘劳少暇音问殊旷咫尺之书不彻听久矣第深企仰曾贡书昨具记室之问渎尊是惧此心凛比奉短缄想彻清听曾答书琐琐申恳曾具柔削千听司未沐赐荅贡书承荅贬损威德辝翰俱盛为宠艮多深切感悚比贡不切之问岂意来诲谆诚启诵感悚比甞具尺书上询兴寝猥承砭赐三复感叹不巳承惠书谦光坠贶文意璀璨圭诵岂胜惭栗方仰台仪过蒙教墨三复凛然承教墨佩服厚意承书未答向辱赐教仰仞谦光俗尘汨汨未及申谢昨承赐教以人事倥偬未遑治报得书兼承惠台翰宠贻副以佳贶仰仞眷隆惭感以之乞示书便风有垂诲者乞示一二便邮毋吝示字馈送辄有物聊见芹忱少见野人献芹之意承惠物特厪颁贶物意两重祗领感篆别面谢承惠回荅回翔以效意物轻微得辱旨收幸甚承惠不受物之赐自合祗拜但受之名姑用返璧请召午刻屈从人过陋舍少欵幸不我拒即赐惠然承召伏承宠召敬闻命矣特承宠命即当趍赴席末承召不赴特承宠召适以冗绊拜命不及送物小简式不敢以菲薄废礼辄有物聊见区区倘沐叱存不胜幸甚荅式某仰荷契厚以物见贶礼意勃月其一感未易形容也荅不受某伏辱教墨宠赐物感戢尤深顾惟何者重扰挠事辄歆执辝再送物式某适来不揆以微物尘渎仰恃隆度洪私故敢进且蒙谴拒恐悚之深尚冀熏慈察野人献芹之意不赐峻外特为恕留谨再凂献伏乞情亮送物换易少充搞仆之资远出远归聊充宾筵之末贺宴席聊充寿觞之献生日岁节聊充一芹之献聊充春盘之末立春聊助蒲饮之末重午少荐星楼之末七夕少佑登高之需重九聊奉履长庆仪冬至少充分岁之仪聊备椒盘之需除日以待不时之需聊助斋筵之末聊充厨传之末请人筵会大状式具位姓某右某拟以某日就弊舍备菓酌祗迎伏望台慈特垂光访谨状年月日具位姓某状答赴式具位姓某右某伏蒙台慈特有宠召至日敬当趍侍下情不胜感悚之至谨奉书陈谢年月日仝前荅不赴式具位姓某右某伏承尊慈特有宠召适以拙恙拜命不及下情悚惧之至谨具状陈谢伏惟照察谨状年月日仝前父母与子孙书祖父母外祖并同书示某子孙名或乎行第夏热想汝安徤吾与此骨肉如常身在外则云在此如常云云不具示某父云父示翁云翁示月日发上祖父母父母书某百拜上覆即日孟夏谨时伏惟大人膝下或云祖父祖母母亲外祖父母尊候起居多福伏自拜违尊严不胜詹仰之极某在某循常如在家则云某在此侍奉某亲循常乞不赐尊念云云某未由省侍伏乞倍加调护以介寿庆下情虔祝之至谨具不备年月日某百拜上覆某亲尊前新编纂图增类羣书类要事林广记卷之十二前集农桑类农桑本务古者井田之制一夫授田百亩以二亩半为宅树墙下以桑是以男耕女桑而衣食常足孟子曰五亩之宅树之以桑五十者可以衣帛矣百亩之田勿夺其时八口之家可以无饥矣以此为王道之始汉文帝诏曰一夫不耕或受之饥一女不织或受之寒是知衣食者日用之不可阙也当今皇帝临御天下欲使斯民生业富乐而永无饥寒之忧诏立大司农司不治他事而专以劝课农桑为务又虑夫田里之人未知播殖之宜蚕缲之节于是颁行一书名曰农桑辑要使天下之民读其书而得其术则用力寡而获利倍真斯民衣食之源也今摭其要中之至要者列于左井田之制见图耕获图见图蚕织图见图耕锄法凡菅茅之地宜纵牛羊践之七月耕之则死凡美田之法绿豆为上小豆胡麻次之悉皆五六月中禾冀美谈反种七八月犂禾奄掩同杀之为春谷田则亩收石踏粪法秋收治田后场上所有谷穰等并须收贮一每布牛脚下三寸厚每平旦收聚堆积之还依前布之至冬一牛可得三十车粪可粪三十种田蓄水法早禾田当防阙水之患春天宜留心开水母池取其深遇则泄以荫田一种田作池蓄水深一丈可以荫二十种田今江南地多用筒轮水车以备旱亦须于未旱时早备也收九谷种九谷者黍稷秫稻麻大麦小麦大豆小豆是也凡五谷种常岁别收选好穗绝色者劁才雕反刈高悬之以拟明年种子将种前二十许日开水洮劳枇去则莠即晒令燥种之种田吉日凡种禾宜寅午申日大麦宜亥卯辰日稻宜戊己四季日黍宜巳酉戍日大豆宜申子壬日种田忌日种禾忌乙丑壬癸秫忌寅晚禾忌丙大麦忌子丑戊己小麦同稻忌寅卯辰黍忌寅卯丙午穄忌未寅大豆忌卯午丙子甲乙小豆同麻忌四季日及戊巳日种植上时种谷二月上旬为上时三月上旬为中时一亩用子一斗四月上旬为下时每亩用子一斗二升种大麦八月中戊社前为上时每亩用子二升半下戊为中时每亩用子三升九月为下时每亩用三升半种小麦八月上戊为上时每亩用子一升半中戊为中时每亩用子二升下戊为下时每亩用子二升半种麻豆夏至前十日为上时夏至日为中时夏至后为下时寔曰夏至先后各五日可种壮麻皆欲及时芸田法第一次曰撮苗第二次曰布第三次曰拥第四次曰复一功不至则稂莠之害秕糠之杂入之矣取麦法麦熟带青收一半合熟收一半若过熟则抛费每日至晚即便载麦上场堆积用苫缴覆以防雨作如般载不及即于地内苫积天晴乘夜载上场即摊一二车薄则易干碾过一遍翻过又一遍起秸下场扬子收起虽未净有待所收麦都碾尽然后将未净秸秆再碾如此可一日一埸比至麦收尽已碾讫三之二农家忙并似蚕麦古语云收麦如救火若少迟慢一值阴雨即为灾伤迁延过时秋苗亦误锄治藏麦法晒大小麦今年收者于六月扫庭除候地毒热众手出麦薄摊取苍耳碎剉拌晒之至未时及热收可以二年不蛀若有陈麦亦须依此法更晒须在立秋前秋后则巳有虫生恐益矣种大豆法大豆保岁易为宜古之所以备凶年也谨计家口数种大豆率人五亩此田之本也三月揄荚时有两高田可种大豆土和无块亩五升土不和则益之种大豆夏至后二十日尚可种戴甲而生不用深耕大豆须均而大豆花憎见日见日则黄烂而根焦也获豆法豆荚黑而茎苍辄收无疑其实将落反失之故曰黑豆于场种小豆法小豆不保岁难得椹黑时注雨种豆生布叶锄之生五六叶又锄之大豆小豆不可尽治也豆生布叶豆有膏尽治之则伤膏伤则不成故其收耗折也菉豆白豆种法同种缉麻法凡种麻用白麻子白麻子为雄麻颜色虽白啮破枯燥膏润者秕子也亦不中种巾者口含收时颜色如旧者佳如変黑者裛麻欲得良田不用故墟故墟太良有点叶夭折之患不任作布也点丁破反草叶坏也地薄者粪之粪宜熟熟者川小豆底亦得崔寔曰正月粪麻田也耕不厌熟纵横七遍巳上则麻叶也田欲岁易抛子种则节高良田一亩用子三升薄田二升则细而不长稀则麁而支夏至前十日为上时至日为中时至后十日为下时麦黄种麻麻黄种麦亦良候也谚曰夏至后下役狗或苔曰但雨多槖駞又谚曰五月及泽父子不相借言及泽急说非辝也夏至后者非唯短皮亦轻薄此亦趍时不可失也父子之间尚不相假借况他人乎泽多者先清麻子令芽生取雨水浸之生芽矣用井水则生浸法着中如炊两石米顷漉出着席上布令厚三四寸数扌斍之令均得地气一宿即芽出水若滂布虽十日亦不生一待地白背耧糒漫掷子空曳劳截即种者地湿麻生瘦待白背者底生肥泽少者暂浸即出不得待生芽耧头中下之不劳曳麻生数日中常驱雀叶青乃止布叶而锄频烦再遍止高而锄者便伤麻稠弱不堪者拔去勃如灰便刈刈杖各随乡法未勃者收皮不成于勃不收而即幵束古典反小束也欲小禾专普胡反欲薄为其易干一宿辄翻之得霜露则皮黄矣获欲净有叶者腐烂沤欲清水生熟合宜浊水则麻黑水少则麻晚生则难剥太烂则不任暖泉不东冬日沤者最为柔也栽苎法移栽年深宿根者移时用刀斧将根截断长可三四指栽时成行作区方围各离一尺五寸每区卧栽三二根棊盘相对拥土毕然后下水浇之候三五日复浇苗高勤锄旱则浇之初年长约一尺便割一镰麻未堪用再候长成所割即堪绩用至十月即将割过根楂用馿马粪盖厚一尺不致冻死至二月初杷去粪令苗出以后岁岁如此土木绵法谷雨前后拣好天气日下种先一日用水淘过子粒堆于地上瓦盆覆一夜次日取出用灰槎得伶俐看稀稠撒于畦内将土覆厚一指待六七日苗出斉时浇溉锄治常要洁净穊则移栽稀则不须每步只留两面稠则不结实苗长高二尺之上打去冲天心旁条长尺半许打去心叶叶不空开花结实直待绵欲落时旋摘摊于箔上日曝夜露待子粒干用铁杖一条麁如指长尺半许两端渐细如赶饼杖样用樟木砧子长一尺阔五寸厚三寸逐旋取绵子置砧上用铁杖旋旋赶出子粒即为净绵仍用竹弓弹令轻细或纺成丝或装作绵絮衣被特为轻暖种桑椹法收黑鲁桑椹着水中即以手溃之以水洗取子阴干治肥田十亩荒田久不耕者尤善好耕治之每亩以黍和椹子各三升合种之黍桑俱生锄令稀疏调适黍熟获之桑生正与黍高平因以利镰磨地刈之曝令燥后有风调放火烧之桑至春生一亩食三箔蚕布地桑法园地犁属斤熟方五尺内掘一坑每地一亩合土百四十科方深各二尺坑内下熟粪三升生粪不中壮地少用和土匀下水一桶调成稀泥将种成鲁桑连根掘出一科自根上留身六七寸其余截去截断火金敖上烙过每一坑栽一根坐于泥中欲疾见功者二根按至坑底提三五次欲令根须舒顺按桑身顶与地平拥周围熟土令坑满次日筑实匝坑四边筑下土至半坑根下上自实不实则根土不相着多悬死上半坑拥熟土轻筑令平满附身土不可筑实实则芽难生用虚土封堆如大金敖子样可厚五七寸周围自成环池水浇于内芽出虚土四五指每一根止留一二条浇锄如法当年可长五尺余次年附根割条叶饲蚕须用厚背刚镰一割要断钝镰一割不能断则条楂不斉两侵伤根地桑不宜放出身只要条从上中长出身出土名为脚高身上所长条不班又多被风雨罢折割过每一根周围数芽出每一科可留四五条余者间去年年附地割之根渐旺留条渐多野鲁桑根科栽之亦可移桑法桑椹畦种明年正月移而栽之仲春季春亦得率五尺一根其下常属斤掘种菉豆小豆日良美润泽益桑栽后二年慎勿采择大如臂再移十步一株以绳系石坠四向枝令婆娑直上则难采飬树桑法属斤地掘坑与栽地桑法同将种出荆桑全条连根掘土培亦如前法但所筑实土与地平上复用土封身一二尺周围自成环池雨则浇待桑身长至一大人高割去稍子则横条自长如浇治有功至秋可长大如壮椽十月内或次年春可移为行桑野荆桑不成身者移根于园内飬之亦同压条法须取栽者正月二月中以钩杙压下枝令着地条叶生高数寸仍以燥土壅之土湿则明年正月中截取而种之修桑树法桑树脚斜并浮根依时皆可属斤去又剥桑正二月为上时正月次之二月为下白汁出则损叶可科去者有四等一沥水条向下垂者一剌身条向里生者一骈指条相并者去其一一脞条虽顺生却冗接桑法其法有四一插接二噼接三靥接又名贴接又名神仙接四批接又名搭接插接法附地锯断于砧盘上肌肉内附骨用竹篦子插下可深一寸半接头可长五寸之上其眼微青者根头一寸半用薄刀子削成马耳状其马耳尖头薄骨割去半分青肌肉自长于骨尖半分将接头噙飬温暖假借人之生气易活人于其时不可吃酒及浓厚滋味物取出篦子就用青肌肉半分裹接头马耳尖插下极要嵌密每一砧盘上插二三条令接头之骨与树之骨相着肌肉与树之肌肉相着木之津夜行于肌肉之间如不相对又不紧密多不活用新牛粪和上为泥封泥了湿上封堆接头生芽条出土高一二尺约量留三二条其余割去傍埋椽子一条用绳揔系不如此被风雨摆折种柘法柘子熟时多收水淘令凈曝干散讫劳之草生拔却勿令荒没其叶饲蚕丝好作琴弦清鸣响彻胜于凡丝远矣柘叶多丛生干疏而直叶豊而厚春蚕食之其丝以冷水缲之谓之冷水丝柘蚕先出先起而先茧柘叶来年不采者春再生必毒蚕如不采夏月皆要打落方毒卜桑法闽中以三月三日雨卜桑柘贵贱谚曰雨打石头遍叶子三钱片或曰四日尤甚杭州人云三日犹尚可四日愁杀我四日雨尤贵杂五行书曰三月三日天阴而雨蚕大善浙间风俗又云三月十六晴树上挂银瓶言其贵也斎蚕法育蚕而阙叶者以甘草水洒桑叶次以米粉糁之候干与食谓之斎蚕可以度一日夜唯惧人知成茧厚实择茧种开簇时须择近上向阳或在苫草上者此乃强梁好茧农桑要云茧必雌雄相半簇中在上者多雄下者多雌陈志弘云雄虫尖细紧小雌者圆慢厚大另摘出于通风凉房内凈箔上一一单排日数既足其蛾自生若有拳翅秃眉焦脚焦翅焦尾熏黄赤肚毛黑纹黑身黑头先出末后生者拣出不用止留完全肥如者用厚藤纸为连候蛾生足移下连于屋内空竖立柴草散蛾于上至十八日后西南凈地掘坑贮蛾以土封之庶免禽虫伤食浴种法腊月内三八日浴连三次浴毕用桑皮索悬挂至除夜用五方草同桃苻木柤以水同煎放冷元日五更浴过藏之治蚕室屋宜高广勿接撁厦蚕生前一月泥饰除正门外周围安牎西牎不妨宜高大四角着火将牛粪土子烧令烟移入龛内如壁龛止于槌箔四向约量顿火近两眠则止下蚁法生蚁惟在凉暖得宜开掯得法使之莫有先后也生以不斉则其蚕眠起至老俱不目斉也其法変灰色巳全以两连相合铺净箔上卷两头绳束卓立于烟凈凉房内第三日晚取出展箔虫乂不出为上若有先出者鸡翎扫去不用名行马皑留则蚕不斉候黑虫乂斉生并一先一者和蚁秤连写记分两虫乂生既斉取新叶用快刀切极细用筛子筛于中箔蓐纸上务要匀薄将连合于叶上蚁自缘叶上或多时不下连及缘上连背翻过又不下者并连弃了此残病虫乂也一箔蓐上下垲三两蚕至老可分三十箔每垲一钱可老蚕一箔也用叶法蚕不可食之叶有三一承带雨露温又寒食则変褐色生水泻临老则浸破丝囊不可抽缲制之之法芟叶实积苫席覆之少时内发蒸热审其得所启苫摊之湿随气化叶亦不寒即可饲之二为风日所嫣干者生腹结三浥臭者即生诸疾斯二者可制之法弃之可也分抬法分抬之便惟在频款稀匀使不致蒸湿损伤也蚕多必湏分之沙燠厚必湏台之失分则不胜稠迭失台则不胜烝湿故宜类蚕者柔软之物不禁触弄小而分之犹爱护大而台之莫顾借也未免久惟乱积远节高抛生病损伤实由于此故宜安款而稀匀也飬蚕杂忌忌温叶忌热叶蚕初生时忌屋内扫尘忌煎煿鱼肉忌蚕屋内哭泣叫唤未满月产妇不宜作蚕毋忌带酒人切桑饲蚕及抬解布蚕蚕生至老忌烟熏忌孝子产妇不凈之人入蚕屋屋屋忌近臭秽忌酒醋五辛鳣鱼麝香等物飬蚕吉日浴蚕出蚕安槌入筐宜用戊辰巳巳庚戍壬午甲午甲寅丁巳戊午日更得收满天德月德月合明星五富等日出蚕沙宜天德方忌蚕室命官方又庚戍日蚕姑死忌之花果类花果名品牡丹欧阳永叔花品序牡丹出丹州延州东出青州南出越州西出洛阳者今为天下第一余甞谒钱思公于双桂楼下见一小屏立坐后细书字满其上思公指之曰欲作花品此是牡丹名凡九十余种予时不暇读之然予所经见今人多称者才三十许种不知思公何从而得之多也计其余种虽有其名而不着未必佳也故今所录但取其特着者而次第之姚黄千叶黄花出洛阳姚家亦不甚多一岁才数朵魏紫千叶肉红出魏相府钱公曰姚黄真花王魏乃花后也鞓红单叶深红出青州亦曰青州红色类腰带左花千叶紫花出民左比家叶密而斉如剪亦曰平头紫牛家黄真宗过洛阳牛氏献添色红花白经日変成红色甘草黄单叶花其色如甘草鹿胎花紫花白点如鹿胎文鹤翎红花末白内红如鹤羽莲花萼红花青趺有如莲萼朱砂红多叶红如朱砂也一百五白花常至百五日开一撮红红花叶一点深红玉版白单叶白花如玉拍板献来红其花大多叶色浅红潜溪绯千叶绯花出潜溪寺麄叶寿安干叶红出寿安细叶寿安比麄叶者尤佳九蘂真珠红红花上一点白倒晕檀心红花近萼檀心林家红单叶当时为第一叶底紫千叶紫花近叶底开丹州红千叶红花贺家红单叶红花千叶紫延州红苏家红隋炀帝为西苑诏天下境内所有草木驿至京师易州进奉二十种牡丹醉妃红先春红天外黄赭红浅红千叶起州黄起台红袁家紫一拂黄鞓红云红碧冠子黄飞来红延安紫软条黄坏红肉红碎叶颤风娇袁家红赭木芍药刘贡父芍药谱序天丅名花洛阳牡丹广陵芍药扶风马玷谓余道芍药本末及取广陵人所第名品示余因次序为谱凡三十一种冠群芳大旋心冠子色深红赛群芳小旋心冠子宝妆成髺子色微紫尽天工青心红冠子晓妆新白木颉子点妆红红木颉子迭香英紫楼子积娇红红楼子醉西施大软条冠子色深红道妆成黄楼子掬香琼青心玉扳冠子素妆残初开粉红色渐退白试梅妆白冠子残妆匀粉红冠子醉娇红深红冠子拟香英紫宝相冠子妬娇红红宝相冠子娄金囊金线冠子怨春红条冠子妬娇黄黄丝头蘸金香金紫单叶试浓妆绯多叶宿妆殷紫高多叶取次妆淡红多叶聚香丝紫丝头簇红丝红丝头效殷妆小红多叶会三英三头聚一合欢芳双头并蔕拟绣鞯鞍子两边垂下银含棱银线王观扬州芍药谱后序芍药有三十四品旧谱只取三十一种如绯单叶白单叶红单叶不入名品之内其花皆六出维杨之人甚贱之余守官江都又得八品前三十一品之比此皆世之所难得今列于左御衣黄色浅叶疏类黄楼子黄楼子五七层间以金线袁黄冠子如髺子鲍黄冠子色类鹅黄杨花冠子心黄叶细间以金线胡缬红色深浅相杂峡石黄冠子如金线冠子黾池红并萼或三头琼花刘原父诗序云琼花出扬州后土庙濯缨亭此花天下只一株扬帅郑兴裔云花大而瓣厚其色淡黄叶柔而莹泽蘂与花平不结子而香玉蘂花唐李卫公所植或云即琼花也聚八仙花小瓣薄微青叶丽有芒结子香或误以为琼花海棠李赞皇集云花木以海为名悉从海上来花谱云海棠有色无香复轩漫录云其花五出初极红如胭脂及开渐成缬晕至落则若宿妆淡粉海棠花紫锦色香海棠花花似木林檎花川海棠出蜀中嘉丹花有香其木合拍垂丝海棠柔枝长蒂彦色践红垂英向下酴醿花岁时记酴醿本酒名世以所开花颜色似之故名之白酴醿色白香黄酴醿鹅黄色有香蔷薇花香录云蔷薇红色大食国花露也五代时藩使蒲河散以十五瓶效贡牛枣牛棘蔷蘼野客皆花之别莲花荷花美蕖菡萏水华周茂叔爱莲说水陆草木之花可爱者甚蕃晋陶渊明独爱菊自李唐来世人盛爱牡丹予独爱莲出淤泥而不染濯清涟而不妖中通外直不蔓不枝香远益清亭亭凈植可远观而不可亵翫焉予谓菊花之隐逸者也牡丹花之富贵者也莲花之君子者也噫菊之爱陶后鲜有闻莲之爱同予者何人牡丹之爱宜乎众矣分枝荷汉明帝分枝荷一茎四叶状如骈盖实如玄珠夜舒荷汉灵帝时一茎四叶夜舒昼卷并见杂俎二朵莲伪蜀赵庭隐南宅岸隈有莲一茎分两枝开二花三朵莲伪蜀禁花中有之一茎三朵召羣臣燕赏十叶莲华山记曰山上有生千叶莲服者羽化百子莲拾遗记西王母见穆天子进素莲一房百子并目莲乐府云上生并目莲睡莲南海有之夜则花入水碧莲卢相国游芍陂见负薪者特一朵甫访之矣青莲林给事典湖州以莲子浸瓮底经年肿之赤莲波头摩叶赤莲也见佛书葵花南方草木记葵有种一取其花一取其叶一取可食蜀葵一名锦葵一名戎葵其苗似瓠既大而紫鲜花似桃黄牡丹有檀心色黄葵春生苗叶尖多鈇夏末开花浅黄与蜀葵相侣蒲葵取其叶名蒲葵一丈红其花五色断间有之葵菜取其可食故名葵菜芙蓉花成都记云孟后主于成都四十里罗城上种此花每全秋四十里皆如锦绣高下相照因名锦城木芙蓉产于陆唐人谓之木莲草芙蓉产于水即莲花是也拒霜即木芙蓉霜降时开故名拒霜菊花范石湖菊谱序山林好事者或以菊比君子其说以谓岁华婉娩草木変衰乃独烨然秀发傲睨风露比山人逸士之操虽寂寞荒寒而味道之不改其乐者也神农书以菊为飬性上药能延年轻身南阳人饮其潭水皆寿百岁使夫人者有为于当年医国芘民亦犹是而巳菊于君子之道诚有臭味哉范村所殖正得三十五种悉为谱之又后序云菊有黄白二种而以黄为正故余谱先黄后白胜金黄迭金黄棣棠菊迭罗黄甘菊麝香黄太真黄垂丝菊鸳鸯菊野菊金铃菊球子菊十样菊千叶小金黄夏小金铃单叶小金钱巳上并黄菊五月菊万铃菊莲花菊芙蓉菊茉莉菊木香菊酴醿菊艾叶菊白麝菊白荔支银杏菊金杯玉盘菊波斯菊一枝只一葩倒垂如发之鬈喜容千叶御衣黄千叶巳上并白菊佛顶菊桃花菊胭脂菊紫菊一名孩儿菊并杂色菊又史正志谱黄白杂色品类二十九种大金黄小金黄佛头菊小佛头菊野菊金墪菊金铃菊金钱菊棣棠菊甘菊球子黄深色御袍黄浅色御袍黄并黄菊单心菊楼子菊万铃菊纒枝菊金盏银台玉盘菊脑子菊荼縻菊木香菊楼子佛头添色喜容并白菊十样菊桃花菊芙蓉菊孩儿菊夏月佛顶菊巳上并杂色菊梅花梅实附范石湖梅谱云梅天下尤物无间智愚贤不肖莫敢有异议斈圃之士必先种梅且不厌多吴下土梅特盛其品不一今随所得为之谱江梅遗核野生不经栽接者又名直脚梅早梅冬至节前开花消梅其实圆小松脆多液少滓重华梅花头甚曹叶重如层古梅其枝樛曲万状苍鲜麟皱鸳鸯梅多叶红梅凡双必并蒂此一蒂结双实绿萼梅其蔕纯绿红梅粉红色其香类杏花百叶缃梅一名千叶香花小密杏梅花比红梅色微淡实似杏味不甚酸故名杏梅腊梅本非梅类以其同时香又相近色似蜜朱梅同心梅紫蔕梅并上林苑有出西京杂记桃开元遗事云明皇于禁苑中有千叶桃花盛开帝与贵妃日夕宴花树下帝曰不独萱草忘忧此花亦能销恨又皮日休桃花赋其花可以畅君之心目其实可以充君之口腹欲修花品以此花为第一万岁桃西王母见穆天子玉帐高会进此桃武陵桃桃源记吴人避秦乱于武陵源食之皆仙东方村桃实径三尺二寸和核美食之仁治嗽巨核桃汉明帝常山献此桃霜下结花大暑方熟金桃正观间康国献黄大如鹅卵其色如金名金桃王母桃杂俎云洛城华林园木桃述异记云桃红大者石桃南康记五山出此桃积石桃玄中记云大如斗斛偏桃酉阳杂俎出波斯国仙桃酉阳杂俎云出湘州山坛勾鼻桃生石虎苑重二斤半猕猴桃泮州云亭山味甘酸银桃金色桃油光桃脱核锦桃饼桃乌蜜桃昆仑桃胭脂桃迎冬桃陈留进十桃秦桃缃核桃紫纹桃金城桃绮叶桃汉上林苑旄冬桃榹桃山桃雅李李肇国史补云李直方甞第果实名如贡士者以绿李为首楞梨为副樱桃为三柑子为四蒲萄为五绿李紫李朱李黄李绮李青房李同心李羌李燕李蛮李侯李车李含枝李金枝李横枝李蜜甘李牛心李绿纹李半斤李玉李麦熟李紫色李红垂李黄建李房陵李青皮李颜渊李西京杂记汉上林苑武陵李武陵源李食者皆仙不知熟李隋时进十色李韩终李麻园玉李韩终甞食朱仲李房陵定山直朱仲李庐山白李魏文帝列异传安阳李魏文帝时天降八枚御李子汉献帝时植许州有南居细李风士记四月熟驳赤李雅郭璞注云子赤嘉庆子东都嘉庆坊有实甘东苑朱李张华真人篇云中山缥李陆士衡果赋云休无实李雅一名赵李座接虑李今之夌李雅马肝李郭义恭广志钟山大李大如崩仆武传春李革林园有之冬华而春实仙李潘岳赋仙李缥而神季红神李见上注并述异记金李杜陵有金李大曰夏李小鼠李鼠李乃金李之小者夏李并见金李下注缥李传玄李赋一树三色异味殊名荔枝蔡君谟谱荔之于天下惟闽粤南粤巴蜀有之闽中惟四郡有之福州最多兴化最为奇特泉漳时亦驰名性畏高寒不堪移植品目至众今择其尤着者凡三十二品陈紫出兴化军径寸五分膜如桃花红核似丁香毋剥之疑如水精食之消如绛雪朱莫可状也为天下第一江家绿出福州为州之第一摄巳卖叶家名犹在方家红大径二寸色味俱美荔之最大者人罕得小陈紫树去陈紫数十步但差小耳周家红先独立于兴化军今乃损矣游家紫似陈紫种差大蓝家红此为泉州第一法石白出泉州法石院色青而大何家红出漳州何家绿核支出福州其核绿宋公荔枝如陈紫而小甘美同丁香荔支圆丁香二种体圆自陈紫以下十二品各有等次虎皮色红绝大绕腹有青文类虎班出福州大乘寺牛心长二寸余皮厚肉浅福州唯一株岁以之贡龙牙荔之怪者长三四寸曲如牙兴化曹斤有之蚶壳壳为深渠如瓦屋状与蚶壳柤似故名之真珠纯瓠员小色白如珠玳瑁红色如玳瑁出福州大丁香福州庆观有厚壳紫色粉红其色浅红如朱粉色十八娘色深红细长钗头颗红而小妇女簪之钗侧火山本出广南四月巳熟硫黄色正黄有刺微红色蒲桃荔支菜生一二百颗下品朱柿其色如柿红而扁大中元红熟以晚秋重于时将军荔支五代间有官种福州水荔支味淡出兴化军蜜荔支纯甘味如蜜双髻荔支每朵数十并蔕双头虎皮以下二十品等次通前共三十二品言姓氏尤其着者也言州郡记其所出也不言姓氏州郡或四郡皆有之为品见于诗着于二礼如七月食八月剥为天子削委人掌瓠其来尚矣为品不一各以时而熟东陵郡平为秦东陵侯所种有五色甚美同蔕汉安帝三年有异本同带共生二枚五色吴桓王时会籍生五色今吴中岁贡神灵太上黄庭经注大霍山洞中有食之至玄大御其大如斛青登如三斗大温良冬月方熟桂皮长二尺秋泉秋种冬熟狸头缣鱼以上八种见广志青门东陵近在青门外崆峒仙汉明帝时炖煌熟王母仙西王母谓上元夫人曰朱陵山仙昆仑玉蔡诞入山得之其光明洞澈而坚定桃黄扁金文小青皮玄骭皮蜜筩素腕狸甘虎蟠班见西晋陆机龙肝郭仙洞冥记生冰谷长一尺武陵红花素叶见崔豹古今注龙蹄兽掌羊骸兔头四种并见黄雅含翠金缃传玄赋蜜筒桂髓吴琳赋银有瓣其色白而形员桑皮似桑皮色青其形员而长西契丹破回纥得种以牛粪种大如冬可生食冬形大而长至冬方实之别种也蜜煎可为果梨快果魏文帝诏真定梨大如拳甘若蜜脆若菱可觧烦结夏梨出洛阳大内惟一株西梨闽中多以此梨供御青田梨永嘉记甞供献亦名御梨御梨出真定甘聊味如蜜巨野梨出山阳见黄志高聦梨高聦为幽州剌史植此霜梨李白诗童子献霜梨梨梨即钻梨出广雅紫花梨武帝病以此梨浆吞丹药鹿梨即山梨也融峯梨生融峯其子大如斗六斤梨杂俎云出洛阳报得寺二花梨海录云一岁二花开紫梨老子与王母共食此梨含笑梨洛地即汉武园生仙梨子径三尺食之神仙玄光梨汉武内传曰太上果御宿梨生汉武园如五斗临梨出斉邹睢阳梨出梁州槀梨出巨鹿真定梨出常州缥梨东王梨出海中紫梨瀚海梨青梨大谷梨张公梨芳梨箭谷梨出新豊亭梨出上党细叶梨金梨汉武帝上林苑植此梨玉乳梨脸色梨甘棠梨轻消梨蜜味梨黄梨堕水梨圆执梨木唐梨一国梨天下梨紫梨水全梨玉沙梨沙味梨火色梨并银台进入隋炀帝西苑柑橘橙金橘橘始于禹贡产于杨州春华而冬实皮香而味美汉货殖传云江陵千树橘其人与千户侯等言其利也若橘若柑若橙品类不一柚孔安国尚书注云大曰柚小曰橘柑多生于海卤之地今温福等州有之真柑一名乳甘但况山为最大六七寸皮薄而味脉不留瓣十不留滓一颗之中但一二核间有全核者生枝柑乡人以其耐久留之枝间俟味変甘带叶而樀故名海红柑洞庭柑朱柑金柑木柑甜柑建春山柑神异经东南有建春山多黄柑合欢柑明皇得合欢柑与宰臣分食又昼分柑罗浮柑国史补云唐开元中僧种于南楼寺后平蔕柑广志成都平带柑大如升色苍黄冠天下天宝柑天宝中宫中值杂俎黄柑媿太祖征彭城得之宜都柑荆州计出宜都江北壶柑古今计云形如石留胡柑园土计橘仙之酸美者以上并柑品黄橘塌橘包橘绵橘沙橘荔橘油橘绿橘乳橘自然橘早黄橘冻橘软条穿橘金橘实小如弹黄如金彔豆中可经时不変以上并橘品橙似橘而非若柚而香可以熏衣可以芼鲜可以责蜜北橙选潘安仁诗注生于江南为柑生于江北为橙朱栾香栾香橼形如皮似橙而金色枸橘同上并橙品枣鹿卢枣子细腰者樲酸枣树最小遵羊枣曾皙十之蹶泄苦枣子内苦木斉白枣枣核白洗大枣大如鸡子枣壶枣江东有之晢无实枣不着子一还味稔枣味短煑填枣杨彻斉枣郭璞雅注云二枣未详上皇枣细腰枣崎廉枣大枣西玉母枣三月熟骈向枣鸡心枣狗牙枣灌枣谷城紫枣长二寸蹙姿枣猕猴枣牛头枣互枣桂枣并见广志弱枝枣玉门枣青华枣棠枣赤心枣梬枣西玉枣出昆仑山西京杂记汉武修上林苑远方来献牙枣三心枣紫弦枣圆爱枣三寸枣金槌枣凤眼枣酸味枣隋炀帝时进嵭嵣枣汉嵭嵣山献万年一实玉文枣大如瓶王母十之细核枣梅遗计北极岥峯有北方枣以松子十之能益气羊角枣石季龙园二子一尺仙人枣长四五寸核如针安平枣何晏九州岛论此枣尤好周文枣闲居赋周文王枣溟海枣李少老食文大如于仲思枣大业十遗信都献长五寸波斯枣生波斯国子长二寸丸枣出本草金穤枣北夏琐言大枣河东椅氏西玉母枣华林苑夏着叶九月花冬月熟栗峄阳栗魁栗侯栗瑰栗榛栗生汉武帝上林苑柴皮栗巨栗小栗隋时蔡州进三种栗渔阳栗范阳栗诗路东荒栗壳金三尺二寸刺长尺余实径三寸生东方荒中倭韩栗生倭韩国大如鸡子猴栗唐李得裕会客有此渐栗陈革云出虔州说苑朔滨栗王晚赋云北燕所进吴栗生汉武帝时一斗十三枚胡栗后蔡邕有胡栗路华林栗晋华林园所推也南安栗王袤僮约出南安县桂阳栗出桂阳丛生大如斗榴山石榴庐山记生香炉峯三月作花红敷紫英潭治可爱安石榴邺中记石虎苑有之一华六实其大如椀涂林安石榴也张骞为汉使十八年得之樱桃粉樱桃蜡樱桃紫樱桃大木樱桃小木樱桃朱樱桃隋炀帝为西苑诏天下进草木陈留进六色樱桃楔荆桃雅注云今樱桃也含桃礼记仲夏天子以含桃先荐寝庙注云含桃即樱桃朱樱左思蜀都朱三春熟山樱沈休文山玄发欲然崖蜜鬼谷子云崖蜜宜母也牛桃夌英皆樱桃也味甚甘美杏冬杏南海杏园州冬结实郭太楼赋杏或冬而实仙人杏南海仙人种之汉人遇风泊洲食之不蓬莱杏文杏西京杂记汉上林苑有之汉帝杏金杏斉南分流山大如梨金色三玄紫杏南岳夫人传食之长生北果鹦哥舌醉杨妃宜母子嘉庆子波罗蜜银桃金杏并北果之佳者栝子仁巴榄子北果次者南果百韵味胜番糖滕花南果佳者小剥剥茅芽牛柿糯米花蜜屈律荻蔗山枣并南果之下者菩提果金斗子黄弹子糖冰并三山有之番果胡榛子出西国阿月子出西国侯骚子大如卯未极甘蛮藤子出南诏国石榆子名韶子瞻波果出瞻波国之西底祢实出河驵国如何实出南荒绮缟实出东荒似冬相嫁实出东实荒四味实出祁连山中竹木类附草竹木名品竹晋戴凯之竹谱云植物之中有名曰竹不刚不柔非草非木小异空实大同节目或茂沙水或挺岩陆条畅芬敷青翠森肃又王徽之甞借居空宅中便令栽竹或问之曰何可一日无此君耶竹之品不一今列其名于左木离竹细多刺思竹棋作笛篃竹为屋椽曼竹可为素云母大竹利竹蔓生实孤竹初生者孙竹末生者卬竹出卬山甘竹其笋味甘汉竹一节可受一斛广志阴竹生山北者并周官志篣竹出西海为箫管吹之若羣凤棘竹节音有剌南夷种以为城慈竹夏经两滴汁下地吐筋竹可为矛未成堪为弩弦曰桂竹甚毒伤人必死堪作箭用箭竹节长三尺坚劲亦堪为矢椶竹节密其叶似椶其心实桃枝竹东官郡西缘岸生筮竹似桂而节并见戴凯之竹谓竹之别类有六十一菡堕竹虫食其纹皮类绣思簩竹皮麄消文同为锯子甲利铧以浆水洗复快利百叶竹一枝白叶并杂俎湘妃竹博物志舜死二妃泪染竹上即湘妃死为湘神今泪竹是鸡头竹似虫巳雉竹而稍细箫管竹出江宁县慈母山自伶伦采谷后唯此簳为珍钟龙竹乃伶伦所伐之竹罗浮竹出罗浮十三岭皆围二丈余有三十九节每节长二丈弓竹如藤其节郄曲木而生云丘帝竹一节可为股南海为甑皆罗浮竹也并岭表录毛竹出建州武夷山同一根三茎并生可为杖苦竹其笋味苦潭竹湖南福建皆有之俗唿为猫儿头竹其丝可造纸用松苻载植松论云是木有戛云之姿有构厦之材根实黄泉枝摩青天可以柱明堂而栋大厦青州松禹时鲁人贡大夫松秦始皇避雨因封之徂徕松生于徂徕山中天陵松其形如偃盖千岁松松脂八地为茯苓又千年为琥珀又千年为璧大谷松枝干皆倒生柳凡木之品各有可取柳虽微植人多爱之昔斉武帝时益州剌史刘悛之献蜀柳数株枝条甚长状若丝娄植之于云和殿前常玩叹曰杨柳风流可爱又王恭美姿容人多悦之或目之曰濯濯如春月之柳其为人所爱如此蒲柳杨也出雅今人指蒲柳为二物误矣河柳柳也出说文人柳汉苑中有柳状如人号曰人柳一日之中三起三倒谓三眠柳三眠柳见上注桑孟子曰五亩之宅树之以桑五十者可以衣帛矣此王道养民之本桑麻谷粟皆民生日用之不可阙者也女桑条婉而柔积桑叶厚而大山桑野生不假种植檿桑禹时甞入贡其丝可为弦水桑近水其叶润泽佛桑有花紫色黄心如木仅乃桑之别种草雅云卉草也草谓之华木谓之荣不荣而实者谓之秀荣而不实者谓之英荠博物志岁欲豊先生谓荠萕也葶苈同上岁饮苦苦草先生谓葶苈也艾同上岁疫疾病草先生谓艾也蒺藜同上岁欲旱旱草先生谓疾藜也黄精同上阳之草名饵之可以长生钩吻同上太阴之草名食之入口立死人蓂荚通历云尧时士阶生十五日以前自生一叶十五日以后日落一叶若月生尽则一叶而不落指佞草博物志尧州有此佞人入朝则屈而指之乌口行草广记秦州有之能活死人瀛洲不死草即乌口行草也书带草汉郑玄教授山下生草如薤叶十人名之五色香草广记济済阴人甞植此草积十年釆其宾忽一日有五色蛾止其旁后成蚕得茧百二十大如瓮虞美人草雅州名山产此状如鸡冠花叶两两相对向人而俯如歌虞美人曲则应拍而舛它曲则不舛芝草瑞草一名菌上气和则生兰香草也紫茎赤节绿叶一干一花蕙熏草也麻叶而方茎赤花而黑实即零陵香也萱草一名宜男一名忘忧花如莲姙妇佩之必生男芷香草也亦兰之别种菖蒲一名昌阳一名昌歇状如马鞭一根旁引三四根一寸丸节者延年忘忧草即萱草也蒋草即菰也叶如蒲又名茭白中心生曰台者谓之菰米黑者名茭蔚兼葭卢苇也凫葵即荇菜也大者苹中者荇菜小者水浮萍杜蘅一名若瑶草姑射山帝女名瑶姬未行而亡精神化为草蓝草可以染青色紫草产于蜀根节如者大其色紫可以染紫色有二种兔丝藤萝也蔓生其子可入药莎一名香者子生间其根有包如枣核大大入药车前草可入药风生草产于建之武夷山一根两叶不依泥土悬之风中即估凤尾草形如凤尾怀梦草锺火山香草汉武帝思李夫人方进此帝怀之即梦见因名薜荔香草也泽葵即每荅也一名石发芭蕉生于江东者子不可食生于闽广者有花其实可敢申心卷花如里菡盛红如火炬者谓之红焦白如蜡色者谓之水蕉其茎可以纺绩如絺绤土种花法牡丹前史说惟谢康乐集中言开元末裴士淹得白牡丹一窠植于私第当时有诗云长安年少惜春残争认慈恩紫牡丹别有玉盘承露冷人起就月中看菊花蜀人多种苗可入茶花可入药然野菊大能泻人惟真菊延年花乃黄中之色气味和正花叶根实皆长生药其性介烈不与百花同盛衰是以通仙灵也莲花须以牛粪壤地于立夏前三两日掘藕根取节头着泥中种当年即便着花极畏桐油瑞香花唯山者最胜花叶青厚如橘叶者最香种法不可露根恶湿畏日洗衣服灰汁浇去蚯蚓海棠花冬至日早以糟水浇根其花鲜盛花谢结子剪去来年花盛无叶唐花谱以为花中神仙鸡冠花如立撒子则株高方开花坐撒子则株低矮以扇或妇人裙撒子花亦如之以手撒子花细如指罂粟常言重九日种又云中秋夜种则罂大子满种讫以竹箒扫之花乃千叶两手重迭撒种则重台花水仙收时用小便浸一宿日煞干悬当风处种之无不发花者亦须肥壤地瘦则花不可缺水茉莉以鸡粪壅之则盛蒲萄用米泔浇瑞香用浔猪汤浇花鉼冬间多冻破以炉灰或硫黄置鉼底则不冻催花法用马粪浸水浇之三四日内开者次日尽开种花药最忌麝尤忌之于畦畔剩栽蒜薤数本则遇麝不能损也土插木法淮南子曰移木失其阴阳之则不枯藁切须记其阴阳莫令转易大树髠叶小则不髠深坑坚筑时时灌溉不得用手捉及六畜觗突移时须爱护地面土封其根即易活也谚云移树无时莫教树知趄各其时也汜胜之书曰土树正月为上时二月为中时三月为下时然枣鸡口槐兔目桑虾蟇眼榆负瘤散其余杂木鼠耳取雌木填之乃实以银杏雄树试之即见凡木皆有雌雄而雄者多不结实可凿木作方寸插衫用惊蛰前后五日斩新枝鉏坑入枝下泥杵紧相视天阴即插遇雨十分全活雨则减分数土松须用去松中大根惟留四边须根则无不偃必用春社前带土土培百株百活舍此时决无生理迁杨柳先于迁下钻一窍用沙木削钉钉窍中而后栽永不生毛虫又云根下先种大蒜一枝亦不生虫皂荚树不生凿一大孔入生铁三五斤以泥封之便开花结实既实以篾束其本数匝木楔之一夕自落种槐法槐子熟时收曝干勿令生虫夏至前十日水浸六七生牙勿伤其皮遇好雨和麻子撒种当年与麻齐以木绳栏明年再于下种麻助长二年正月移植之元日天未明将火把燎园中百树可免百虫食叶之患斫松木须五更初斫便削去皮则白蚁血忌日尤好俗云桐大如斗壬人必走人家种桐大则不利主此语屡验种治竹法齐民要术云五月十三日为竹醉日岳州风上记谓之龙生日宜种竹宋子京种竹诗云除地墙阴植翠筠疏枝茂叶与时新赖逢醉日元无损政自得全于酒人又云要不间年出笋用本命日谓正月一日二月二日三月三日之类一云五月二十日为上或曰不必五月每月二十日皆可又云用辰日山谷诗云根须辰日属斤笋看上番成月庵种竹法用深阔掘沟以干马粪细泥顷高一尺无马粪礲糠亦得夏月稀冬月稠然后竹须三四茎作一丛亦须土松浅种不可增上于株上若用锄头打实泥则不生笋打一下则一年不生打两下则两年不生梦溪忘怀录云种竹不可筱但林外取向阳者向北而土盖根不向南必用雨下遇火日及有西风则不可花木亦然谚云土竹时雨下便移多留宿土记取南枝志林云竹有雌雄者多笋故种竹常择雌者凡欲识雌雄当自根上第一枝看之双枝为雌独枝为雄竹有花辄藁死花结实如谓之竹米一竿如此久则满林皆然冶之之法于初米时择一竿大者截去近根三尺许通其节以粪实之则止琐碎录云竹根多害阶砌惟聚皂角刺埋土中障之即不过又云油麻梗缚成小把埋地中亦好引笋法隔篱埋狸或猫于墙下明年笋自迸出竹以三伏内及腊月中斫者乃蛙一云用血忌日