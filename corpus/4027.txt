养生秘录正统道藏三家本一卷洞玄部众术类养生祕録大九玉溪子丹房语録心凝曰神凝神归气以鍊丹情复乎性复性归根以飬命还丹之本铅汞而已元精爲命之根寳元精而真铅自生元神乃性之宗啬元精而真汞自产是知固精以养气固气以飬神铅汞有时而相投驻息绵锦而成火候真气无刻不相聚忘念久久而成金丹若真铅走而真汞枯元神散而元精竭欲求返还不亦难乎非遇志人勿轻传授保而重之祕之口诀外隂阳往来则外药也内坎离辐辏则内药也外有作用内则自然精气神之用有二其体则一以外药言之交合之精先要不漏唿吸之气更要细细至于无息思虑之神贵在乎安静以内药言之鍊精鍊元精抽坎中之元阳也元精固则交合之精自不泄矣鍊气鍊元气补离中之元隂也元气住则唿吸之气自不岀入鍊神鍊元神也坎离合体成干也元神凝则思虑之神泰定其上更有鍊虚一者非易轻言贵在默会心通可也勉旃勉旃玉虚子宜春心诀三千六百法养命数千家率皆旁门小法无非曲径㒒阅历叅同仅三十载作䂓中图十二字诀用传学道君子以正心诚意爲中心柱子处中以制外以熈和中和歛静歛肃八字爲辅调御四时由外以应中上合天心中稽人事黙符造化顺轨隂阳外法五行内理五臓以爲日月循环无端不施爲不存想晏然大定以緫元机但要絶嗜慾定心气省思虑节饮食调鼻息警昏睡悭视听飬天和于四威仪四聦合自然之妙别无繁难也已立鄞鄂者以是契符火养圣胎未立鄞鄂者以是益元气养精神爲立鄞鄂之渐至于虚耗损失疾病交攻则以是驱疾固元爲补益延年飬命之术可谓简易法门矣宋咸淳己巳歳下元节宜春玉溪子李公明序规中者如居一䂓之中如大圆镜之一我但正心诚意爲主爲中心柱子当万虑俱泯之时真人出现如鱼跃深渊游泳自乐而不离方寸是也喜怒哀乐未发当此时可以居䂓中游泳而潜御四时以正造化四威仪中不可失节焉物来则应应过复归于中絶不可动着中心柱子于中常令空虚一尘不立久之不纵不拘自得受用其妙也六隂归坤万物荄元复赴建始萌长子絶父体一阳潜动处万物未生时从这里起便是作用处当斯时也跏趺大坐凝神内照调息绵绵黙而守之则一气从虚无中来杳杳㝠㝠无色无形非子玄㝠坤癸之地生于肾中以育元精日益月强始之去痾次之返婴积而爲内丹之基本矣袁真人云元气补元气岂是凢砂石此补益之上法也朝屯者君子经纶之始是万物萌芽之初仁之端也夫子时始生之气在肾是不召而自来宜保而养之调息无令耳闻但听有悠悠绵绵合乎自然则与天地橐籥相应久之则肾气合心气二气之交感以降甘露而产玄珠焉暮䝉者以飬正圣功也使不失赤子之初心义之端也午时其始生之气在心是亦不召而自来无思无虑㝠心内照以合之静坐而照久而则心合肾气而成既济之功焉人居三才之一一身之造化与天地等耳故日月常行天地之气相应真一之精相符人之元气八百一十丈与二气橐籥相合所以元气大运随天小运随日也但人生不能体天地造化之大以至作䘮伤败精神迷乱自与之违天地岂违者哉知道之士若能顺理握机则可以符化工而爲修丹内鍊长生久视之道也舍人之外緫皆禀混淆而在元气中均爲化物耳又安能驭元气也叅同契云春夏据内体从子到辰巳秋冬当外用自午从戌亥又云赏罚应春秋昏明应寒暑久辞有仁义随时发喜怒如是应四时五行得其理中黄内旨王真先生云无极中黄大道本是口传心授不立文字吾今慈悯初生之士一时闻之不能记忆故设爲此善巧方便令彼入耳注心眼观神领传度既毕即时焚之勿令汎之内㫖曰夫天有九宫地有九州人有九窍天有中黄爲太阳地有中黄爲太隂人有中黄爲丹扄俱名爲中黄八极中言其位黄言真色故谓中黄八极者是八方緫㑹要处又只是中宫即黄庭即玄牝即先天一气即玄关一窍即至善之所即黄极之道即允执厥中在五行谓之土在五臓谓之脾在五常谓之信药物三气五神火候唿吸尽在是矣行住坐卧皆当注念不可须㬰离也不废人事但当正心处物当应常静吾祖师所谓多言数穷不如守中又言三十辐共一毂辐者脇肋毂者中扃也又言天地之间其犹橐籥乎乃唿吸之谓也唿则肾气昇得土则止吸则心液降逢土则息即此谓水火鍜鍊而成大丹若能存守则法无不灵吾常谓若要道法灵须是守中扄中者理得上下四隅不偏不𠋣之谓也天地相去八万四千里人之心肾即一身之天地相去八寸四分以中指节文爲则自脐上至鸠尾骨尖只有八寸四分今云脐者盖与肾对也故心之下去三寸六分脐肾之上三寸六分惟中间一寸二分爲黄庭主我身命所谓至圣之道祕之祕之三茅真君云精飬于气气㑹于神精神不散是曰修真子不离母母不离子子母持守长生不死洞真先生云谨守谨守莫言莫言自然自然玄之又玄闻道之士皆千生幸庆宿有仙縁或资谈笑漏泄于人有不测之祸蔓延之灾受授之后勤而行之玉谿真人云儒家尭舜禹汤文武周公孔子颜曽思孟历代道统相传即此道也昇少慕清虚留心至道万法千门无不师访因游衡岳方遇至人宻受紫阳仙翁丹诀按九宫八卦以年易月以月易日以日易时取天地之正气夺造化之竒功纳归中宫交感成丹非止延年何似住世所谓我命在我不由天昇自得之后体力不衰发须不白日行百里举动轻便神异证验不可具述其间水火既济又爲坎离交㑹之法久而行之可以成丹今之人盖火燥炎上水湿润下自勾引隂邪之气乘间而入令人多病夀夭若过此诀使之五行颠倒术龙从火里出五行不顺行虎向水中生顺行则凡逆行则圣玄之又玄今悉于后诀曰一昇便提气气归脐一降便嚥水火相见此十六字简而易行不拘时候或在官府不妨政事虽处富贵不妨行用所谓至道不繁也如有风疾见效甚速但于日中少暇或盘膝或垂足正坐皆无所拘取鼻中出入息爲候入息谓之吸即便升气将下部微力前提其气尽归脐间此之谓气气归脐盖脐乃人之气海所聚元气尽藏于兹遇出息谓之唿即便放身自在一嚥汩然有声此谓之水火相见如是行之不计次数要行且行得止便止若能久持脐下常如火腹中气响如雷小便渐减精气不泄腰嵴坚强饮食倍进百病去体外邪不侵行及一年宿有诸疾尽除行之既久自然三宫升降二气循环遂成大道长生久视也昔年都下有过海王先生教人行持随鼻出入息升降之法而不得提搐之法次有恩州李道人授杨和玉只教提搐之法而又不得出入息之法皆用其偏枯昇因游南岳紫气峰下亲受李先生袐诀先生山东人也一百五嵗发须不白面如童颜行歩如飞予得其传行之既验不敢自祕谨以传好道之士四叚锦一开臂二开胷三搅车四挽弓青霞翁丹经直指仆自幼学道弱冠弃家徧历江湖求师问友得先师张悟真以来诸前烈丹经诗词传记熟读精思寻文求义又甞徧叅道友术士访名山洞天祷求石碑壁记得海琼仙指迷大道之要后遇率然居士于朱陵洞天作诗章以相赠始得证海琼之妙旨乃知年少所学所求所见巳是屋上架屋枝上接枝殊不知屋便是屋枝便是枝道在迩而求诸逺也一旦顿悟切恐湮没无传且念后之学者未必如此肯心留意因録数语以贻后人得之者可因文解意勐省用功虽不求师而在其中矣夫男子四大一身皆隂惟先天一气真阳此气非吹嘘唿吸之气亦无形影气象可见故悟真先生以爲可见不可用可用不可见也然此气末受形之先在父母胎中先受此气然后生二肾便生二眼由此生心生肝生脾生肺生九窍四肢而后人象具足也此气只在两肾中间名爲玄牝之门先师玄牝歌言之详世间人莫能悟之今人宰牲杀猪但见两肾中间腰膂去处有一空膜中有此唿吸膨动直至内冷方息是也此气未死之先气血全盛魂魄相属内含五采受气如汤人一死则如牲畜气血一散而气馁矣只此一气便是金丹大药故先师以肝心脾肺胆肾肠精津液涕涶气血爲非道又以精神魂魄意似是非者此也人之一身右足太隂左足太阳而足爲涌泉发水火二气自双足入尾闾上合于二肾左爲肾堂右爲精府一水一火一龟一蛇互相橐籥二肾之间虚生一窍是爲玄牝二肾之气贯通玄牝之间由此发黄赤二道上夹嵴双关贯二十四椎中通心腹入膏肓之下㑹于风府上朝泥丸由泥丸而下明堂散灌五宫下入重楼玉阙直注于绛宫复流入于本府日夜循环周流不息皆是自然而然即不是动手脚做成的今人流入旁门者不知虚无自然黙黙运用之理却乃妄行屈伸呵嚥摩擦引导存思注视妄想妄作反致成疾如白莲道人多黄肿运气道人多气蛊皆其验也夫此一气人人一般即无多少但有涵养的做得成无涵养的做不成其流行出入自有定数如海中潮候弦朔必应天上斗柄子午自移又若女子月经人病疟疾应时而至确然不差此气遇阳时爲火隂时爲水火即木液水即金精又左肾爲坎右肾爲离离中有巳坎中有戊以戊巳二土合爲圭字又名水中金金者刀也故名刀圭又火即木水即金爲金木无间水火同乡其实金木水火只是一土一土爲緫五行尔先师以爲五臓元气六腑无精故谓此也此气自然时时运转不假人力凡言辘轳三车黄河曹溪取象如此非以人力强爲也此气常以子时而至爲阳火午时而至爲隂水以卯时而至爲木液酉时而至爲金精卯中有甲酉中有庚故须採取用甲庚子中有戊午中有已故运中土自非洞晓干坤升降隂阳盛衰药材老嫰水火潜亢之理不足以语此然先师言之甚详而后甚惑言之愈多而后人愈疑者何也皆縁终于虚无无则不知下手功夫是以胎息不成而归于顽空忽于自然溺于妄想强作是以心神枉费而返致疾夫虚无者言其不可见间盖虚空中齐欲用工作贯通爲实是也自然者言其不可以迎取今之採取火候等逐节工夫深浅之言句句分明节节谨切谨守奉行无不应验凡未入室以前且理㑹得安鼎採药毎日夜且习打坐坐一定然则骨节关开脉通自膀胱至夹嵴便如车轮运动先天一气自然由三关朝泥丸下重楼入绛宫然其来有时而採亦有时须得甲庚金木旺相之时黙黙端坐不须用摩动须㬰觉顶中火热喉中甘露垂垂滴而下便以目内视一意以内送纳之绛宫玄牝而止凡一日之间以甲应上弦庚应下弦自子至卯爲上弦得汞半斤自午至酉爲下弦得铅半斤採甲汞庚铅各半斤自然定数所谓铅见癸生须急採者言木汞金铅以甲庚二时採取也如此採取之法然初採之时不计年月久久积之方成鼎罏天一身罏也绛宫鼎也今人以脾中黄庭顶中泥丸爲鼎皆非也年月既久罏鼎方成然后种药药物一生且採且鍊採而积之爲药鍊而成之爲火採之一日有一斤数鍊之一日有铢之得採药之时须採甲庚旺气行火之法则忌甲庚沐浴有此不同云採之法亦如鼎然不过目其自然之来迎之以意送之以目故丹书有黄婆青女之说黄婆意也青女眼也以意迎逢谓之黄婆媒合以目内送谓之青女传言人身之气随意而动意行即行意止即止故送入鼎中随意即止不复下流矣谓之种药药既入鼎然后有火候焉圣人传药不传火以火与药同归殊途同情异功故尔子爲一阳至巳爲六阳自子至巳火得六数而六阳成干当其子至巳以意迎之谓之进火谓之添午爲一隂至亥爲六隂自午至亥水得六数而六隂成坤以意送之谓之退火谓之抽故子巳爲火午亥爲水言火不言水者添进爲火抽退爲水耳自然而然不假人爲丹经言河图洛书之数者言其火候自然与此生成之数合也非必待用力而合此数也言朝屯暮䝉昼姤夜复亦言与卦默合非必用力而方合此卦爻也如运用之说则言此气运行流灌五脏百脉如亥子水旺肾寅卯旺肝巳午旺心申酉旺肺辰戌丑未旺脾自然此气运行由旺宫而出亦不必妄想此时此脏有此气出入流运然採取造鼎之初则无禁忌时至即爲既了即了至如入药行火则须择日入室一毫俗事不可妄干使耳目鼻口四象相忘胷中淡然虚室生白一有所着便是封固不宻药物走漏便非道也既居室内惟半饥半饱不可求睡毎使胷次惺然常常提醒见药即採遇火即行一年之内止除卯酉二月不行水火以其卯则木旺酉则金旺木旺则火旺金旺则水旺故耳凡此二月不行水火者盖行则返过而伤也一年十二月内除卯酉二月外止存十月故十月而胎成过十月又不须行火则又谓之伤丹此谓火候十月胎成移入泥丸谓之换鼎此胎气既足如人巳生但须乳哺故换鼎入泥丸乳哺之谓此时不须工夫火候亦无沐浴但只常常温养之如此三年九载则天门自开婴儿自然出矣往来无碍而位登仙翁矣此首尾用工之说皆岀自然不假人力强爲妄想不过及时以意迎之而巳此是积日累月造鼎安鑪一年十月结胎行火先师以爲一日金丹赫赫红是也又谓顷刻可成者何也言一时半日之工夫可夺一年半纪之造化当其药生之时不过顷刻迎逢谓之顷刻金丹即非终日终夜劳神苦思强爲之也夫药罏鼎火候沐浴胎息婴儿运用抽添主賔浮沉升降铅汞水火真土金精木液一切言说皆是假名换姓其实只爲一物钩锁连环自可熟论见义其有用工下手虚无自然之说先师许多丹经词诀尽矣叅同脗合一以贯之不过如此而巳然言之非艰行之爲艰行之亦非艰守之爲艰何以守之爲艰大抵旁门小法俱无报应惟金丹一件便有报应今人採药年少者须半年功夫守斋戒沐浴絶欲忘念静坐黙取採之候时节到来耳目手足轻健百病俱无自然两肾火起夹嵴如车轮泥丸如汤浇口中常有甘露滴滴而来若能不睡存神不絶不过两月余得目生神光此心明了也若有慧性此之验也得之者不可便以爲至道否则狂念一生遂成颠风至若三月行火之余时刻工夫不差则九窍光明头有金轮洞视内外逺接鬼神当此之时婴儿巳成形象不可便纵其运动岀入须加紧护牢收否则火漏丹败十月既满婴儿受气巳足自然如瓜果之熟脱蒂而去然后出入往来可以移身丈尺逺则不可逺出一出便还须收回否则神一夺而迷途遂至投胎托化不复顾屋庐矣直须三年九载日子满足骨格老成如人生十数载知人事深浅轻重方可纵其自然往来出入此则飞昇变化证真仙位矣然犹有魔障焉当其入定坐忘之时而聦明倍生神异百出凡天下竒竒怪怪之事生前死后神仙希遇之事鬼怪惊怖之状并集于前直如慧眼神见又若神明依附此魔障之来不可便以爲道须耍定见把握一念凝坚所谓太玄之一守其真形是也切不可见妄爲真从情爲性如此守一方能成道今人多如此时无定力定见故爲外邪所附不爲学道无成及致坠堕遂以爲神仙有无何渺茫惜哉仆平生读书结友叅师问道躬行力践所见功验如此并以告之未来学者有志之士得而诵之寻文求义㕘之先师丹经遗论求之道藏玄文祕旨一一皆合但能依此修行之十月胎成移鼎温养之后又叅向上一着方可看悟真下篇求精进法又当自然有希有之遇有不言传者若不如此次第行之则身中无主婴儿不育妄叅禅学如水之无源木之无根觉成顽空顽空之下不思工字用工丹田合一方是贯通之理一有走漏到老无成终归轮廻恶趣皆思平日空下工夫修錬成丹合一成眞方是贯通诚实也再用丹田修鍊成珎则脱体化神方是寳也修得实寳在身丹成之后修成深浅把握定否如何有报应却是用功处一时不可怠忽一歩不可放纵就中飞升爲上尸解爲次夺舍又次之投胎爲下矣至如飞升长生久视一也尸解二也二者尤须功圆行满有代天宣化济物利人之功方能及此若无功行但足以增年益寿亦不能爲仙矣何以言之神一去而不回则气一絶而不甦上则夺舍下则投胎又下爲无着之魂仆痛惜愚惑之徒谈道者千万功成者一二故并述以爲来者之戒不揆䡖洩冒成此书后之作者得玩味披研如对师资如见君父珎藏什袭永爲身实非人勿示非人勿传有违此语先祸其身后及九祖堕沉无间永无出期时咸淳甲子秋望日书于朱陵洞天大道歌道不远在身中物即皆空性不空性若不空神气住气归元海寿无穷欲得身中神不出莫向灵台留一物物在身中神不清耗散真精损筋骨神御气气留形不须杂术自长生术则易知道难遇几人遇了不専行所以千人万人学毕竟终无一二成神若出便收来神返身中气自廻如此朝朝与暮暮自然赤子产真胎金锁乃玄关处玉匙即元气也静坐之际调鼻中之息规守中扃以得定处自然神息绵绵不可以一毫别念待调息以匀鼻中自觉无岀入息但存中去处一念坚固以元气唿吸息纳于玄关忽觉一声其关即开当时自有所见之趣工夫至此中字方洞彻矣金鼎欲留砂裹汞金鼎是中字又即鼎罏中间欲留存砂里汞是元精也玉池先下水中银玉池是华池水是神水也金鼎中欲留其汞静坐间先守中扄中扄若守得定了出入息自然微黙微黙之后自觉息定元气自在内藏唿吸待身体自觉混融恍不知有物有自身有天地后如此华池水自来待得满口一嚥汨然有声就下以意送至中扄中扄玄开处汩然一声响似开锁恁时就闭目廻照顾已内境自灵异景象不可尽述之耳金丹问答问曰如何谓之金液还丹答曰金液者金水也金爲水母母隐子胎因有还丹之号也前贤有曰丹者丹田也液者肺液也以肺液还于丹田故曰金液还丹问曰何谓铅汞答曰非凡黒钖水银也真一子曰铅是天地之父毋隂阳之根基盖圣人採天地父母之根而爲大丹之基採隂阳纯粹之精而爲大丹之质且非常物造作也汞性好飞遇铅乃结以其子母相恋也问曰何谓火答曰火者太阳真气乃坎中之阳也紫清真人曰坎中起火是也问曰何谓候答曰五日爲一候是甲子一终也日有十二时五日六十时终一甲子也紫阳曰一刻之工夫自有一年之节以起火之际顷刻一周天是也问曰此火候如何答曰日中用月月中用日日中用时时中用刻也问曰何谓真一答曰人能将自己天真安于天谷之内乃守真一之道也金洞主云真一者在于北极太渊之中也问曰何谓动静答曰阳主动隂主静翠虚曰动中求静静中有爲动静有作口口传之问曰何谓九还答曰金生四成数九还者自上而还下九乃老阳之数隂真君曰从子至申爲九还亦顺也问曰何谓七返答曰火生二成数七返者自下而返上也乃少阳之数隂真君曰从寅至申爲七返逆行也问曰何谓罏答曰上品丹法以神爲罏以性爲药以定爲水以慧爲火中品丹法以神爲罏以气爲药以日爲火以月爲水下品丹法以身爲罏以气爲药以心爲火以肾爲水又有偃月罏问曰何谓鼎答曰鲍真人云金鼎近泥丸黄帝铸九鼎是也问曰何谓药物答曰即此药物顺则成人逆则成丹五行颠倒大池七寳五行顺行法界火坑百姓日用而不知也紫清曰採药物于不动之中是也问曰何谓神水华池答曰李筌云还丹之要在于神水华池紫阳曰以铅入汞名曰神水以汞投铅名曰华池海蟾曰从来神水出髙源紫清曰华池正在气海内问曰何谓三关答曰头爲天关足爲地关手爲人关问曰何谓内三要答曰第一要太渊池也第二要绛宫也第三要地户也问曰何谓外三要答曰口之与鼻共三窍是神气往来之门户下工之际调鼻息缄舌气闭兊也问曰何谓兊答曰真一子云兊口也问曰婴儿姹女正在何处答曰婴儿在肾姹女在心问曰肾属水爲隂婴儿属阳心属火爲阳姹女属隂何縁居此答曰肾属坎隂中有阳乃真阳也心属离阳中有隂乃真隂也问曰泥丸宫正在何处答曰头有九宫中曰泥丸问曰何谓金公答曰金边着公乃铅也紫阳曰要能制伏覔金公问曰何谓黄婆答曰黄乃土也色位属坤因取名焉紫清曰金公无言姹女死黄婆不老犹怀胎问曰唿吸何如答曰唿则出心与肺吸则入肾与肝唿则接天根吸则接地根唿则龙吟云起吸则虎啸风生唿吸风云凝成金液问曰何谓琼浆玉液答曰皆神水也问曰何谓神气答曰神是火火属心气是药药属身神气子母也虚靖天师云气者生之元神者生之制持满驭神专气抱一神依气住相合乃可长生三茅真君曰气是添年药心爲使气神若知行气主便是得仙人问曰何谓十二重楼答曰人之喉咙管有十二节是也问曰何谓帘帏答曰眼是也下功之际含光云房曰闭戸垂帘默黙窥问曰何谓子午答曰子午乃天地之中也在天爲日月在人爲心肾在时爲子午在卦爲坎离在方爲南北问曰何谓五位相得而各有合答曰天地五十五数故干得一九合而成十坤得四六合而成十巽兊得二八合而成十震艮得三七合而成十离得五坎得十坎离无偶所以自合也以数言之则得天地之中数以爻言之则得天地之中爻以位言之则得天地之中位坎离不亦大乎问曰何谓五岳答曰五岳真形图曰在人之头紫清有巾藏五岳冠之句问曰何谓玄牝答曰在上曰玄在下曰牝玄关一窍左曰玄右曰牝问曰何谓玄牝之门答曰鼻通天气曰玄门口通地气曰牝戸口鼻乃玄牝门戸矣问曰何谓三男三女答曰干道索坤长男曰震中男曰坎少男曰艮坤道索干长女曰巽中女曰离少女曰兊问曰何谓火龙水虎答曰虎西方金也金生水反藏形于水龙东方木也木生火反受尅于火太白真君曰五行不顺行虎向水中生五行颠倒术龙从火里出是也问曰何谓分至答曰子时象冬至隂极而阳生午时象夏至阳极而隂生卯时象春分阳中含隂酉时象秋分隂中含阳人身亦有分至紫阳曰以身心分上下两弦以神气别冬夏二至问曰何谓沐浴答曰真气薰蒸神水灌溉爲沐浴太上曰灌以甘泉涤其垢汚出自华池后归坤户杏林曰沐浴资神水是也问曰何谓抽添答曰既抽铅于肘后须添汞于中黄传道集曰可抽之时不可添是也问曰何谓搬运答曰搬金精于肘后运玉液于泥丸下手工夫口诀存焉问曰何谓三田答曰脑爲上田心爲中田气海爲下田若得斗柄之机干运则上下循环如天河之流转也问背后三关答曰脑后曰玉枕关夹嵴曰辘轳关水火之际曰尾闾关问曰何谓神室答曰元神所居之室也朗然子曰未明心室千般挠逹了心田万事闲问曰何谓三花聚顶答曰种气精混而爲一也玄关一窍乃神气精之聚也问五气朝元答曰五臓真气上朝于天元也问和合四象答曰眼不视而魂在肝耳不闻而精在肾舌不动而神在心鼻不嗅而魄在肺精神魂魄聚于意土也问曰马牙真主人神符白雪答曰皆铅汞之緫名也问曰河车答曰北方正气名曰河车左曰日轮右曰月轮搬运正气运在元阳应节顺行下手无非此车之力问老嫰何也答曰採药之时审其老嫰彭鹤林曰嫰时须採老时枯紫阳曰铅见癸生须急採金逢望远不堪尝是也问浮沉答曰铅浮而银沉也问清浊答曰隂浊而阳清也清者浮之于上浊者沉之于下修丹者留清去浊属隂也问五行相尅答曰金碧经云金木相伐水火相尅土旺金郷三物俱䘮四海辐辏以致太平并由中宫土德之功也问曰往来何也答曰子往午来隂符阳火自子进符至辰巳自午退符至戌玄始复终坤皆以卦象则之一消一长一往一来以成其变化易曰阖户谓之坤辟户谓之干一阖一辟谓之变往来不穷谓之通也问雌雄答曰雌隂雄阳也一隂一阳谓之道孤隂寡阳不能自生叅同契曰雌雄相错以类相求註曰雄金砂也雌火汞也相须合吐类聚生成以爲神药也问曰防危答曰防火候之差失忌梦寐之昏迷翠虚曰精生有时时至神知百刻之中切忌昏迷问交合答曰磁石吸铁隔碍潜通问有无答曰金碧经云有无互相制上有青龙居两无宗一有灵化妙难窥问刑德答曰阳爲徳徳则出万物生隂爲刑刑则岀万物死故二月阳中含隂而榆荚落象金砂随隂气动静落在胎中故曰归根也八月隂中含阳而荠麦生象金水随阳气滋液于鼎内故卯酉乃刑徳相负隂阳两停故息符火也问黒白答曰叅同契曰知白守黒神明自来白者金也黒者水也以金水之根而爲药基矣问寒暑答曰真一子云不应候风雨不调水旱相伐或阳火过刻或隂符失节凝冬变爲大暑盛夏反作浓霜火候过差灵汞飞走运火之士可不谨之问晦朔答曰叅同契曰晦朔之间合符中行乃金水符合之际也问固济答曰太真云固济胎不泄变化在须㬰言其水火既济闭固神室而不可使之泄漏问圣胎答曰无质生质结成圣胎辛动保䕶十月如幼女之初怀孕似小龙飬珠盖神气始凝结极易踈失也问四正答曰子午卯酉爲四正玄关一窍爲四正宫也问黄庭正在何处答曰在膀胱之上脾之下肾之前肝之左肺之右也问金乌玉兎答曰日中乌比心中液也月中兎比肾中之气也问鍊形答曰鍊形化气鍊气化神錬神合道也金洞主曰以精鍊形非凡砂石问张紫阳曰心肾非坎离何也答曰心肾特坎离之体耳有体有用问所有者何也答曰天心乃心之用也属离形乃肾之用也属坎交媾之际运用于此矣问功夫答曰知时而交媾进火而防危阳生而野战刑徳而沐浴以至温养成丹也问野战答曰龙虎上经曰文以怀柔武以讨叛紫阳曰守城野战知凶吉増得灵砂满鼎红问温飬答曰杏林云温飬象周星毗陵曰金鼎常留汤用暖玉罏不要火教寒是也问烹鍊答曰烹金鼎鍊玉罏口诀存马问赏罚答曰春气发生谓之赏乃巳前阳火之候也秋气杀物谓之罚乃午后隂符之候也问守城答曰抱元守一而凝神聚气也问隄防答曰驱除杂念而专心不二也问神庐者何也答曰鼻也乃神气出入之门黄庭经云神庐之中当修治唿吸庐间入丹田问太一含真答曰守真一于天谷气入玄元即逹本来天真答上曰真道飬神若能守我在死气之关今七祖枯骨皆在生气生我者道活我者神将神守道以道飬神是也问三尸答曰中黄经云一者上虫居脑中二者中虫居明堂三者下虫居腹胃名曰彭琚彭质彭矫也恶人进道喜人退志上田乃元神所居之宫惟人不能开此关被尸虫居之生死轮廻无有了期若能握元神栖于本宫则尸虫自灭真息自定所谓一窍开而百窍齐开大关通而百体尽通则天真降灵不神之神所以神也问胎息答曰能守真一则息不往来如在母胞胎之中谓之大定也问玉池答曰口也黄庭经云玉池清水灌灵根是也问槖籥答曰橐乃无底囊籥乃三孔笛又是铁匠手中所弄鼓风之物也老子曰天地之问其犹槖籥乎升降论曰人能效天地槖籥之用开则气出合则气入出则如地气之上升入则如天气之下降一升一降自可与天地齐长久矣问五芽答曰乃五脏之真气中黄经曰子能守之三虫弃得见五芽九真气问屯䝉答曰道枢云坎者水也一变爲水泽之节再变爲水雷之屯其爻居寅离者火也一变爲火山之旅再变爲火风之鼎三变爲山水之䝉其爻居戌抽添水火在于寅戌十二卦气在于屯䝉运用也问採日精月华答曰非外之日月也採心中真液肾中真气也问内外八卦答曰头爲干足爲坤膀胱爲艮胆爲巽肾爲坎心爲离肝爲震肺爲兊也问修鍊待时然后下手答曰有时中之工夫有刻中之工夫毗陵曰鍊丹不用㝷冬至心中自有一阳生马自然曰不择时中分子午无爻卦内别干坤此皆刻中之工夫也问金丹形像如何答曰形若弹丸色同朱橘抱朴子曰大如弹丸黄如橘中有佳味甘如宻沙门得之即禅定黄衣得之即超逸审之行之天地毕元枢歌曰君不见一粒金丹何赫赫大如弹子黄如橘人人分上本圆成夜夜灵光长满室盖人人具足箇箇圆成当知非有形之物也吕公曰还丹本质也问玄关一窍正在何处答曰在人之首功夫容易见下手的难㝷若不遇真师摩顶授记皆妄爲矣问真空答曰返本还元爲真空杏林曰不知丹诀妙终日翫真空问作用答曰螟蛉呪子传精送神问岀神答曰能守真一真气自凝阳神自聚盖以一心运诸气气住则神住真积力久功行满然后调神出殻也问超脱答曰超者出也脱者脱换凡躯也皆天门出前圣有脱壳之验六祖七层寳塔出钟吕七级红楼出海蟾公鹤冲天门出诗曰功成须是出神京内院繁华勿累身㑹取五仙超脱法鍊成仙质离凡尘问尸解答曰尸解有五金木水火土也又有积功累行而白日飞升者徽宗皇帝尊道篇末曰亘古迨今飞升者千有余人㧞宅者八十余家岀真诰问金丹之道不亦难乎答曰是不难也悟者惟简惟易迷者愈繁愈难杏林云简易之语不过半句证验之效只在片时翠虚曰药之不远採不难毗陵曰皇道不繁人自昧紫清曰只一言贯穿万卷仙经但片饷工夫无穷逸乐师曰下手工夫容易坚心守道爲难也养生祕録