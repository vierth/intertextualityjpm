灵宝自然九天生神三宝大有金书正统道藏三家本一卷洞真部谱録类灵寳自然九天生神三寳大有金书腾二天寳君者则大洞之尊神天寳丈人则天寳君之祖炁也丈人是混洞大无元髙上玉皇之炁九万九千九百九十亿万炁后至龙漠元年化生天寳君出书时号髙上大有玉清宫灵寳君者则洞玄之尊神灵寳丈人财灵寳君之祖炁也丈人是赤混太无元上玉虚之炁九万九千九百九十九万炁后至龙汉开图化生灵寳君经一劫至赤明元年出书度人时号上清玄都二京七寳紫微宫神寳君者则洞神之尊神神寳丈人则神寳君之祖炁也丈人是冥寂玄通元上玉虚之炁九万九千九百九十万炁后至赤明元年化生神寳君经二劫至上皇元年出书时号三皇洞神太清太极宫此三号虽年殊号异本同一也分爲玄元始三炁而治三寳皆三炁之尊神号生三炁三号合生九炁九炁出乎太空之先隐乎空洞之中无光无象无形无名无色无绪无音无声道运御世开辟玄通三色混沌乍存乍亡运推数极三炁开光炁清髙澄积阳成天炁结凝滓积滞成地九炁列正日月星宿隂阳五行人民品物并受生成天地万化自非三元所育九炁所导莫能生也三炁爲天地之尊九炁爲万物之根故三合成德天地之极也人之受生于胞胎之中三元育养九炁结形故九月神布炁满能声声尚神具九天称庆太一执符帝君品命主録勒籍司命定筭五帝监生圣毋衞房天神地祇三界备守九天司马在庭东向读九天生神寳章九过男则万神唱恭女则万神唱奉男则司命敬诺女则司命敬顺于是而生九天司马不下命章万神不唱恭诺终不生也夫人得还生于人道濯形太阳惊天骇地贵亦难胜天眞地神三界齐临亦不轻也当生之时亦不爲陋也所以能爱其形保其神贵其炁固其根终不死坏而得神仙骨肉同飞上登三清是与三炁合德九炁齐并也但人得生而自不能尊其炁贵其形寳其命爱其神自取死坏离其本眞耳九天生神章乃三洞飞玄之炁三合成音结成灵文混合百神隐韵内名生炁结形自然之章天寳诵之以开天地之光灵寳诵之以开九幽长夜之魂神寳诵之以制万灵太一诵之以具身神帝君诵之以结形九天诵之以生人学士诵之以昇天鬼灵闻之以昇迁凡夫闻之以长存幽魂闻之以开度枯朽闻之以发烟婴孩闻之以能言死骸闻之以还人三寳神奥万品生根故非鬼神所知凡夫所闻也夫学上道希慕神仙及得尸解灭度转轮终归仙道形与神同不相逺离俱入道眞而无此文则胞胎结滞死气固根眞景不守生炁无津九戸阂塞体不生神徒受一形若寄炁而行学得此法可坐致自然三寳尊重九天至眞秘之大有九重金格紫阳玉台自非天地一开其文不出元始禁书非鬼神所闻窃之者风刀万劫魂死无生依科遵奉形神同仙三元宫中宿有金名紫字刻书来生应爲三清神仙之人当得此文有其縁㑹当赍金寳奉师效心依科盟受闭心奉行愼勿轻泄风刀考身修行之法千日长赍不关人事诸尘漏尽夷心黙念清香执戒入室东向扣齿九通调声正炁诵咏寳章诵之一过声闻九天诵之二过天地设㳟诵之三过三界礼房诵之四过天王降仙诵之五过五帝朝眞诵之六过魔王束身诵之七过星宿停关诵之八过幽夜光明诵之九过诸天下临一切神灵莫不衞轩一过彻天胞原宣通二过响地胎结解根三过神礼魂门练仙四过天王降仙魄户闭关五过五帝朝眞藏府清凉六过魔王伏诺胃管生津七过星宿朗明孔窍开聦八过幽夜显光三部八景整具形神九过诸天下临三关五藏六府九宫金楼玉室十二重门紫戸玉阁三万六千关节根源本始一时生神九过爲一徧一徧周竟三界举名五帝友别称爲眞人十徧通炁制御万灵魔王保举列上诸天百徧通神坐致自然太一度符元君受生千徧通灵坐在立亡仙童玉女役使东西万徧道备驰骋龙驾白日登晨元始天尊时静处间居偃息云宫黄房之内七寳帏中熈夷养素空碧练眞耽咀洞慧俯研生神理微太混啸朗九天是时飞天大圣无极神王玉辅上宰四恊侍晨清斋建节侍在侧焉凭琼颜而妙感仰灵眸而开矜窃神章而踊跃餐天音而蒙生敢乗机而悟㑹冒灵盻而披心于是飞天大圣无极神王前进作礼稽首而言上白天尊贱臣幸㑹得仰侍灵轩不以短狭叨濯冥津重悟凝玄位登神王总御生死领括天仙赏监七觉逺览遐方雍观上宰对司侍晨方当乗机应㑹履九太阳洞理隂符抚掌兆民大运将期数终甲申洪流荡秽㐫灾弥天三官鼓笔料别种人考筭功过善恶当分自赤明以来至上皇元年依元阳玉匮受度者应二十四万人开皇以后数至甲申诸天选序仙曹空废官僚不充游散职司皆应选人依元阳玉历当于三代更料有心积善建功爲三界所举五帝所保名在上天者取十万人以充其任又当别举一十二万人以充储官如此之例或以宿名玄图或以骨像合仙或以灭度因縁转轮或以笃好三寳善功彻天或供养师寳爲三官所称或修斋奉戒功德积感或施散财寳建立道堂或救䘏穷乏济度天人或爲三师建功充足天官有名考筭簿録三官相应皆逆註种名上下有别毫分无遗又九幽之府被东华青宫九龙符命使拔九幽玉匮男女死䰟宿名有善功德满足应受开度者取三十二万人以充甲申驱除之后开大有之民当此之时生死交㑹善恶分判得过者眞爲乐哉然三官相切文墨纷纭龙门受㑹鸟毋督仙万圣显驾昼夜无间功过平等使生死无偏此之昏閙亦臣之忧矣大期既切触事阙替恒恐一𣅂受罹公门伏闻天尊造大慈之化垂怜苍生开九天之奥以济兆民明科有禁戒非贱臣所可参闻然大数有期甲申垂终运度促急大法冝行使有心者得于考筭之中间于法音开示于视听劝化于未悟者也縁兹上陈惧触天颜愿见哀憨赐所未闻于是天尊抚几髙抗凝神遐想仰诵洞章啸咏琳琅良久忽然叹曰上范虚漠理微太幽道逹重玄炁冠神霄至极难言妙亦难超子既司帝位受任神王飞天翼于琼阙四宰辅于明轮遐盻极览领综无穷雍和万化抚料苍生今大运启期三五告辰百六应机阳九激扬洪泉鼓波万灾厉天四宫选举以充种民三代昏乱善恶冝分子当劳心兆庶疲于三官兴废之际事须开能今以相委其勉之焉寳书妙重九天灵音施于上圣非鬼神所闻明眞有格四万劫一行今冒禁相付子祕之矣愼勿轻传登命九天司马侍仙玉郎开紫阳玉笈云锦之囊出九天生神玉章四辅列位五老监眞太一命屐玉帝唱盟一依俯仰明眞具典南向长跪以付飞天无极神王法事既毕诸天复位天尊重告飞天神王此九天之章乃三洞飞玄之炁三会成音结成眞文混合百神隐韵内名故太一试观摄生十方领㑹洞虚启誓丹青自无亿劫因縁宿名帝图不得参见得眄篇目九祖同仙当採择其人应爲仙者七百年中清斋千日赍金缯誓心依盟以传愼之则享祚漏之则祸臻享祚则福延九祖德重山海招祸则考流亿劫痛于毒汤风刀相刑可不愼之焉始青清微天寳章元始洞空无三炁精上门紫容观太空四明植灵根妙化发东琼三翩起西崑号应九玄清五华带锦云离罗焕神灯七精耀北玄飘飘上清畿奕奕帝一尊落落髙上章羽童何纷纷流香本无色洞入万仙羣左回三流劫右转九天关金华缨玉童八风舞空轮四时无停机青白早明分九九改劫运三三度一春天地有终㑹袐激归在翻洞明正一法严修六天文太平返空无奉翊后圣君元白禹余灵寳章灵风起西门锦云生东琼三炁焕玉洲流香乗东轻玉华披风散倐忽朗九清骞林耀朱日黄水逐月生中有採芝童衣羽戴飞青飊景万领风逍遥宴縁軿总御九空轮运开万稽程左命三天文右摄六天兵检炁返空洞六度应运倾劫运自有㑹谁测败与成弘波轮灵罡六合无遗刑白尸漂长流孤䰟因复灵悲此去来际乃觉正法明至学加精修东华结琼名欣有白简人相与乐太平玄黄太赤神寳章洞关运天纲五炁轮三微紫户吐琼简金门纳神晖八㑹交眞风晃朗重名开天际九清外落落髙神回三色返空无四候应玉畿河侯巳鼓笔五行潜相推六度无终劫运极乗炁归万魔罗天布羣兇竟吐威兆民负灾冲积尸令人悲妙哉正法文理劫明不衰至时拳相迎契在九天飞与尔期太平放心无翮飞灵寳自然九天生神三寳大有金书