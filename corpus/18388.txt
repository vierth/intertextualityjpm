卷一帝系一帝号德祖元皇帝洪武元年正月乙亥追尊元皇帝庙号德祖葬朱家巷懿祖恒皇帝洪武元年正月乙亥追尊恒皇帝庙号懿祖葬朱家巷熙祖裕皇帝洪武元年正月乙亥追尊裕皇帝庙号熙祖葬泗州祖陵基运山仁祖淳皇帝洪武元年正月乙亥追尊淳皇帝庙号仁祖葬中都皇陵翊圣山太祖开天行道肇纪立极大圣至神仁文义武俊德成功高皇帝讳元璋字国瑞以元天历元年九月丁丑生至正十二年从郭子兴于濠州二十四年正月丙寅朔立为吴王二十七年称吴元年明年正月乙亥即皇帝位建元洪武三十一年闰五月乙酉崩于西宫辛卯葬孝陵谥曰高皇帝庙号太祖永乐元年六月丁巳谥神圣文武钦明启运俊德成功统天大孝高皇帝嘉靖十七年十一月辛未朔增谥开天行道肇纪立极大圣至神仁文义武俊德成功高皇帝丞相四人李善长徐达汪广洋胡惟庸恭闵惠皇帝讳允攵洪武十年十一月己卯生二十五年九月庚寅立为皇太孙三十一年闰五月辛卯即位改元建文四年六月乙丑燕兵陷京师宫中火起不知所终燕王遣中使出帝后尸于火越八日壬申葬之大清干隆元年追谥曰恭闵惠皇帝成祖启天弘道高明肇运圣武祖功纯仁至孝文皇帝讳棣元至正二十年四月癸酉生洪武三年四月乙丑封燕王十三年三月壬寅之藩北平建文元年七月癸酉举兵反四年六月乙丑陷京师己巳自立为皇帝改元永乐二十二年七月辛卯崩于榆木川九月壬午上尊谥曰体天弘道高明广运圣武神功纯仁至孝文皇帝庙号太宗十二月庚申葬长陵嘉靖十七年九月戊寅改上尊谥曰启天弘道商明肇运圣武神功纯仁至孝文皇帝庙号成祖阁臣七人黄淮胡广杨荣解缙杨士奇金幼孜胡俨仁宗敬天体道纯诚至德弘文钦武章圣达孝昭皇帝讳高炽洪武十一年七月辛未生于凤阳二十八年闰九月壬午册为燕世子永乐二年四月甲戌立为皇太子二十二年八月丁巳即位改元洪熙元年五月辛巳崩于钦安殿七月己巳上谥号九月壬寅葬献陵阁臣六人黄淮杨荣杨士奇金幼孜杨溥权谨宣宗宪天崇道英明神圣钦文昭武宽仁纯孝章皇帝讳瞻基建文元年二月甲辰生于燕邸永乐九年十一月丁卯立为皇太孙二十二年仁宗即位十月壬子立为皇太子洪熙元年六月庚戌即位改元宣德十年正月乙亥崩于干清宫丁酉上谥号六月辛卯葬景陵阁臣七人杨士奇杨荣黄淮金幼孜杨溥张瑛陈山英宗法天立道仁明诚敬昭文宪武至德广孝睿皇帝讳祁镇宣德二年十一月乙未生三年二月戊午立为皇太子十年正月壬午即位改元正统十四年八月壬戌北狩九月癸未皇太后命成阝王即皇帝位遥尊帝为太上皇景泰元年八月丙戌还京师入居南宫八年正月壬午武清侯石亨右副都御史徐有贞等以兵迎上皇于南宫遂复位改元天顺八年正月庚午崩二月乙未上谥号五月庚申葬裕陵阁臣十七人杨士奇杨荣杨溥马愉曹鼐陈循苗衷高谷张益徐有贞许彬薛李贤吕原岳正彭时陈文恭仁康定景皇帝讳祁钰宣德三年八月壬午生英宗即位封成阝王正统十四年八月英宗北狩孝恭皇太后命王监国九月癸未命即皇帝位改元景泰八年正月丁丑舆疾宿南郊齐宫壬午英宗复位二月乙未废帝为成成阝王迁西内癸丑薨于西宫谥曰戾以亲王礼葬西山成化十一年十二月戊子复帝号上尊谥阁臣十人彭时商辂陈循苗衷高谷俞纲江渊王一宁萧王文宪宗继天凝道诚明仁敬崇文肃武宏德圣孝纯皇帝讳见深正统十二年十一月庚寅生初名见十四年八月己巳皇太后命立为皇太子景泰三年五月甲午废为沂王天顺元年三月己巳复立为皇太子改名见深八年正月乙亥即位改元成化二十三年八月己丑崩九月乙卯上谥号十二月壬午葬献陵阁臣十人彭时李贤陈文刘定之商辂万安刘刘吉彭华尹直孝宗达天明道纯诚中正圣文神武至仁大德敬皇帝讳樘成化六年七月己卯生于西宫十一年十一月癸丑立为皇太子二十三年九月壬寅即位改元弘治十八年五月辛卯崩于干清宫六月庚申上谥号十月葬泰陵阁臣九人万安刘吉彭华尹直徐溥刘健邱李东阳谢迁武宗承天达道英肃睿哲昭德显功宏文思孝毅皇帝讳厚照弘治四年九月丁酉生五年三月戊寅立为皇太子十八年五月壬寅即位改元正德十六年正月丙寅崩于豹房五月己未上谥号九月庚午葬康陵阁臣十四人刘健李东阳谢迁焦芳王鏊杨廷和曹元梁储刘忠费宏靳贵杨一清蒋冕毛纪世宗钦天履道英毅圣神宣文广武洪仁大孝肃皇帝讳厚国安陆正德二年八月辛巳生于兴邸十六年武宗崩无嗣慈寿皇太后与大学士杨廷和定策迎王于兴邸四月癸卯至京师即位改元嘉靖四十五年十二月庚子崩于干清宫明年正月乙亥上谥号三月壬申葬永陵阁臣二十七人袁宗皋费宏杨廷和蒋冕毛纪石缶贾咏杨一清谢迁翟銮张璁桂萼李时方献夫夏言顾鼎臣严嵩许赞张璧张治李本徐阶袁炜严讷李春芳郭朴高拱穆宗契天隆道渊懿宽仁显文光武纯德弘孝庄皇帝讳载嘉靖十六年正月癸卯生十八年二月庚子朔封裕王四十五年十二月壬子即位改元隆庆六年五月庚戌崩于干清宫七月丙戌上谥号九月甲午葬昭陵阁臣九人徐阶李春芳郭朴高拱陈以勤张居正赵贞吉殷士儋高仪神宗范天合道哲肃敦简光文章武安仁止孝显皇帝讳翊钧嘉靖四十二年八月癸亥生隆庆二年三月辛酉立为皇太子六年六月甲子即位改元万历四十八年七月丙申崩于宏德殿九月甲申上谥号十月丙午葬永陵阁臣二十一人张居正吕调阳张四维马自强申时行潘晟余有丁许国王锡爵王家屏赵志皋张位陈于陛沈一贯沈鲤朱赓于慎行李廷机叶向高方从哲吴道南光宗崇天契道英睿恭纯宪文景武渊仁懿孝贞皇帝讳常洛万历十年八月丙申生二十九年十月乙卯立为皇太子四十八年八月丙午即位改元泰昌九月乙亥崩于干清宫熹宗即位改万历四十八年八月以后为泰昌元年是月己丑上谥号明年九月壬寅葬庆陵阁臣八人方从哲史继偕沈氵何宗彦刘一景韩广朱国祚孙如游熹宗达天阐道敦孝笃友章文襄武靖穆庄勤哲皇帝讳由校万历三十三年十一月十四日生泰昌元年九月乙亥光宗崩群臣哭临毕请见皇长子于寝门奉至文华殿行礼还居慈庆宫时选侍李氏居干清宫吏部尚书周嘉谟等疏请选侍移宫己卯选侍移哕鸾宫庚辰即位改元天启七年八月丁卯崩于干清宫十月庚子上谥号明年三月己巳葬德陵阁臣二十人叶向高刘一景韩广史继偕沈氵何宗彦朱国祚孙如游孙承宗顾秉谦朱国祯朱延禧魏广微周如磐黄立极丁绍轼冯钰施凤来张瑞图李国普庄烈愍皇帝讳由检万历三十八年十二月二十四日生于东宫天启二年九月乙卯封信王七年八月丁巳即位改元崇祯十七年三月丙午李自成陷京师丁未内城陷帝崩于万岁山大清兵入京师以帝礼改葬谥曰庄烈愍皇帝陵曰思陵阁臣四十九人黄立极施凤来张瑞图李国普来宗道杨景辰周道登钱龙锡李标刘鸿训韩广成基命周延儒何如宠钱象坤孙承宗温体仁吴宗达郑以伟徐光启钱士升王应熊何吾驺文震孟张至发黄士俊孔贞运贺逢圣刘宇亮薛国观傅冠程国祥杨嗣昌方逢年蔡国用范复粹姚明恭张四知魏乘谢升陈演蒋德黄景吴魏藻德李建泰方岳贡范景文邱瑜宏光年号文彬谨按纲目三编通鉴辑览遵奉纯朝谕旨以福王偏立江左尚可比宋代建炎之例故于崇祯甲申五月后分注福王存其统系必俟次年芜湖被执始书明亡兹遵例记崇祯后特书宏光年号以别之福王由崧初封德昌王崇祯十六年嗣封福王十七年三月京师失守由崧与潞王常氵方俱避贼至淮安时参赞机务兵部尚书史可法方督师勤王在浦口南京诸大臣议立君米序当属福王诸臣以潞王为神宗侄贤明当立可法亦以为然由浦口还南京而凤阳总督马士英利福王昏庸欲立之与诸将送福王至仪真连营江北势甚张可法不得已乃以福王名告庙五月庚寅称监国以可法及士英等俱为大学士士英仍督凤阳军务壬寅称帝于南京以明年为宏光元年命可法督师江北召士英入阁办事明年五月我大清兵渡江福王出奔太平大清兵至芜湖总兵田雄劫福王以降阁臣六人史可法高宏图姜曰广王铎马士英蔡弈琛附唐桂二王文彬谨按通鉴辑览奉纯庙谕旨以唐桂二王自不等于幅王但为明室宗支与宋之昱相同未可概从僭伪之例故于福王后撮叙二王本末纲目三编终于福王而唐王之立于福州桂王之立于肇庆皆附载目中兹敬遵此例附二王于宏光之后唐王聿键崇祯五年嗣封九年京师戒严倡义勤王诏切责发为庶人幽之凤阳十七年北都陷福王立于南京乃赦聿键出命移居广西平乐府大清顺治二年五月大兵已定南京聿键行至杭州遇镇江守将郑鸿陆及户部侍郎何楷户部郎中苏观生等遂奉以入闽故礼部尚书黄道周与巡抚都御史张肯堂南安伯郑芝龙奉聿键称监国闰六月丁未称号于福州改年隆武进芝龙为侯观生道周俱大学士肯堂为兵部尚书然权在郑氏聿键屡促芝龙出兵辄以饷绌辞道周自请行至婺源兵溃死明年七月湖广总督何腾蛟遣使迎聿键八月至汀州大兵奄至被执死于福州桂王由榔崇祯时封永明王大清顺治三年八月大兵下汀州执唐王聿键于是两广总督丁魁楚巡抚瞿式耜等迎由榔监国十一月十八日称号于肇庆改年永历顺洽四年正月我大清兵克肇庆由榔奔桂林七年大兵入桂林十三年李定国奉由榔走云南十六年大兵克云南由榔走南甸遂入缅十七年平西将军吴三桂请进兵缅甸十八年大兵临缅缅人执由榔献之军前明年四月死于云南帝号杂录本宗朱氏出自句客地名朱巷在通德乡上世以来勤农桑五世祖仲八公三传至先祖初一公生子二长五一公次先考讳世珍元初籍淘金户金非土产市于他方先祖困于役遂弃田庐携二子迁泗州盱眙县先考娶陈氏泗州人生子四长重四公生于盱眙次重六公重七公生于五河某其季也生于锺离曩者父兄因某幼疾舍入皇觉寺中甲申父母长兄俱丧次兄守业又次兄出赘刘氏某托迹缁流至正十二年天下大乱诸兄皆亡淮兵大起掠入行伍乃招集义旅兵力渐众因取滁和龙凤三年帅师渡江驻兵太平为念先考常言世为朱巷人即访求故乡宗族调兵取句容明年克金陵朱巷距城四十里族父兄昆弟四十余人至始与之叙长幼之礼朱氏世系自仲八公以上不可考历世墓在朱巷惟先祖葬泗州先考葬钟离吴元年七月甲申右相国李善长等请曰王起濠梁不阶尺寸遂成大业四方群雄削除殆尽远近归心愿早正大位以承天命太祖曰自古帝王知天命有归犹且谦让以俟有德当笑陈友谅初得一隅妄自尊大骄恣速亡吾岂能更蹈之十二月甲子太祖以群臣推戴不巳祭告于上帝神只时善长等进仪卫太祖见仗内旗有天下太平皇帝万岁字顾善长曰此夸大之词非古制命去之建文四年六月都城陷宫中火起帝不知所终燕王遣中使出后尸于火诡云帝尸越八日用学士王景言备礼葬之然葬地所在后无闻焉或曰帝由地道出亡其后滇黔巴蜀间皆传有帝为僧时往来迹世遂以帝为逊国云辑览注云逊国之说明旧史例议力辨其妄且言建交帝阖官自焚身殉社稷死之正也后人心恶成祖诛夷忠烈之惨而不忍建文之遽殒故诡言削发出亡以明帝之不死于火耳此其言诚是但据王鏊陆树声薛应郑晓朱国祯等所载诸书皆历历可考虽有舛讹或未必悉由附会且史传称黄观募兵未还或谓曰宫中火帝巳失后神宗时尝命阁臣录帝在滇诗以进似又非尽无稽者第事难征姑从阙疑今故附录出亡之略而复辫之如此燕王既即位七月壬午朔诏今年以洪武三十五年为纪明年为永乐元年杨椿曰革除建文年号明代诸书俱言之甚有称建文时为革除年间者余考之不然实录四年六月己巳燕王即皇帝位翼日庚午命今年仍称洪武三十五年七月壬午朔大赦天下诏今年仍以洪武三十五年为纪云今年者明六月己巳前尚为建文之年六月庚午后方为洪武三十五年也盖成祖不欲于季夏改元又不欲用建文年号故于即位后仍以洪武纪年犹后汉高祖改晋开运四年二月为天幅十二年非并从前开运年号尽革除之也赦诏中有建文以来又有气建文年间后凡诏辞敕谕语及惠帝或唿建文或称建交君诸帝实录于惠帝事及诺臣逮事惠帝者皆书建文间天顺元年释建庶人之囚书释建文君子孙则建文之号当时未尝讳之也万历十六年司业王祖嫡请复建文年号大学士申时行以成祖实录首书元年二年三年四年为未尝革除之证同时王尚书世贞本朝顾处士炎武王尚书鸿绪俱主申说世贞谓儒臣浅陋嫌于载建文之号于成祖实录之前于是创一无号之元年书之则其义未尽也祝允明九朝野记张太后大渐召问杨士奇国家尚有何大事未行者士奇请修建文实录太后云建文年号历日巳革除之乃知所谓革除者永乐间之钦天监见洪武三十五年之诏遂于所进历日不敢复书建文尽妄改之为洪武成祖悦其如是未之禁于是诸臣奏疏有司文移始皆有洪武三十二年三十三年三十四年之称实录三十五年八月壬戌礼部言大统历例在先岁九月朔进呈此因即位之初造历未备请以十一月朔进从之命着为令亦未言革除建文年号也史臣未奉革除之令故于实录书元年二年三年四年不敢正钦天监之失故不书年号惟于四年六月庚午诏下之日始书洪武三十五年而六月己巳燕王即位之日则尚属之四年此史臣纪实而后之读之者可晓然建文年号之未革除矣成化三年十一月荆门州训导高瑶上言正统己巳之变先帝北狩皇上方在东宫使非成阝王继统则祸乱何由而平先帝复辟贪大功者遂加厚诬使不得正典礼望敕礼官追加庙号事下礼部会议以左遮子黎淳疏遂格不行后御史杨守随复请改谥事亦未行至十一年十二月命阁臣议商辂力赞成之乃下诏曰朕叔成阝王践阼甚乱保邦奸臣谗构请削帝号先帝旋知其枉深怀悔恨以次抵诸奸于法不幸上宾未及举正朕敦念亲亲用成先志成阝王可仍旧皇帝号寻上尊谥令所司修饰陵寝弘治十二年四月前礼部主事杨循吉上言建文君乃高皇帝嫡孙躬受神器后太宗入继大统削建文位号百余年来未蒙显复夫建文虽以左右非人得罪社稷而实则生民之主也请复尊号如景泰故事庶几裨益先圣有光大孝下礼部议格不行万历十四年国子监司业王祖嫡言建文之革除未复景泰之实录未正今宜复建文位号修辑四年事绩尽废野史不经之说其景泰宜自为一录削成阝戾旧名疏下群臣议于是申时行奏言建文年号因成祖靖难之日诏今年仍以洪武三十五年为纪其建文年号相传以为革除及考靖难事绩亦称少主称元年二年三年四年则是未尝革除也但不称建文耳英宗实录修于成化初年在景皇帝位号未复之先故仍称成阝戾王而景泰七年事遂附英宗实录之内今景皇帝位号已复不过于实录内改正其理顺而事亦易于是乃诏改景泰实录然是时上下偷惰诏敕多不奉行景泰实录终明世未尝改也万历二十三年礼科给事中杨天民与御史牛应元请复建文年号从之未几南京太常寺卿沈子木言建文御宇五年顾不得一盂麦饭下同齐民于谊未忍请附食懿文太子之侧章下部议不果行福王立南京东平伯刘泽清言宋高宗即位南京遂以靖康二年五月为建炎元年从民望也乞以今岁五月为宏光元年礼部尚书顾锡畴言明诏已颁不可追改乃已是年追谥崇祯帝曰烈皇帝庙号思宗时朝廷大议多出高宏图手赵之龙欲倾宏图以思非美谥上疏纠驳寻改曰毅宗大仆少卿万元吉请修建文实录复其尊称并还懿文追尊故号祀之寝园以建文配乃追复懿文太子庙号追谥建文帝曰惠宗让皇帝并上景帝庙号曰代宗追谥皇帝兴宗孝康皇帝标洪武元年正月乙亥立为皇太子二十四年八月乙丑敕太子巡抚陕西比还献陕西地图遂病明年四月丙子薨八月庚申附葬孝陵东谥曰懿文太子建文元年二月追尊为孝康皇帝庙号兴宗燕王即位复称懿文皇太子福王时复故号睿宗献皇帝元成化二十三年七月戊申封兴王弘治七年九月癸卯之藩德安正德十四年六月己卯薨谥曰献王逾二年而武宗崩召王世子入嗣大统是为世宗礼臣援汉定陶宋濮安故事考孝宗改称王为皇叔父与献大王嘉靖三年三月癸丑称为本生皇考恭默献皇帝七月乙亥谕去本生号九月丙寅诏称孝宗皇伯考称献皇帝曰皇考明年五月庚辰建世庙七年七月己卯加上尊谥曰恭睿渊仁宽穆纯圣献皇帝十七年九月辛巳加上尊号知天守道洪德渊仁宽穆纯圣恭俭敬文献皇帝庙号睿宗太庙位次武宗上明堂大飨奉主配天罢世庙之祭穆宗立乃罢明堂配飨卷二帝系二太皇太后皇太后皇后洪武元年正月追尊高祖妣胡氏曰元皇后曾祖妣侯氏曰恒皇后祖妣王氏曰裕皇后皇妣陈氏曰淳皇后太祖马皇后宿州人父马公母郑媪早卒马公以后托郭子兴马公卒子兴奇太祖状貌以后归焉洪武元年正月太祖即位册为皇后十五年八月丙戌崩九月庚午葬孝陵谥曰孝慈皇后永乐元年上尊谥曰孝慈昭宪至仁文德承天顺圣高皇后嘉靖十七年加上尊谥曰考慈贞化哲惠仁徽成天毓圣至德高皇后太庙惠帝嫡母孝康皇后常氏本懿文太子元妃也洪武四年四月册为皇太子妃十一年十一月薨谥敬懿建文元年二月追尊为孝康皇后永乐元年复称敬懿皇太子妃福王立南京复故号惠帝生母吕氏懿文太子继妃也建文元年二月尊为皇太后永乐元年复称皇嫂懿文太子妃福王立南京复故号惠帝马皇后洪武二十八年册为皇太孙妃建文元年二月册为皇后四年六月城陷崩于火成祖徐皇后洪武九年册为燕王妃王即帝位册为皇后永乐五年七月乙卯崩谥曰仁孝皇后十一年二月长陵成以后葬焉仁宗即位上尊谥曰仁孝慈懿诚明庄献配天齐圣文皇后太庙仁宗张皇后洪武十六年封燕世子妃永乐二年封皇太子妃仁宗立册为皇后宣宗即位尊为皇太后英宗即位尊为太皇太后正统七年十月崩上尊谥曰诚孝恭肃明德弘仁顺天启圣昭皇后合葬献陵太庙宣宗胡皇后永乐十五年选为皇太孙妃已为皇太子妃宣宗即位立为皇后时孙贵妃有宠后未有子又善病三年春帝令后上表辞位乃退居长安宫赐号静慈仙师正统八年崩用嫔御礼葬金山天顺六年孙太后崩钱皇后为英宗言后贤而无罪废为仙师其没也人畏太后殓葬皆不如礼因劝复其位号英宗问大学士李贤贤对曰陛下此心天地鬼神实临之然臣以陵寝享殿神主俱宜如奉先殿式庶称陛下明孝七年七月上尊谥曰恭让诚顺康穆静慈章皇后修陵寝不庙孙皇后宣宗即位封贵妃三年三月胡后废遂册为皇后英宗立尊为皇太后英宗北狩太后命成阝王监国景帝即位尊为上圣皇太后英宗复辟上徽号曰圣烈慈寿皇太后天顺六年九月崩上尊谥曰孝恭懿宪慈仁庄烈齐天配圣章皇后合葬景陵太庙吴太后景帝母也宣德三年封贤妃景帝即位尊为皇太后英宗复辟复称宣庙贤妃成化中薨英宗钱皇后正统七年立为后后无子周贵妃生宪宗及即位命议上两宫尊号中官夏时欲独尊贵妃为皇太后李贤彭时持不可已而议两宫并尊将上册宝时曰两宫同称则无别钱皇后请加二字以便称谓从之遂称后为慈懿皇太后成化四年六月崩七月上尊谥曰孝庄献穆弘惠显仁恭天钦圣睿皇后太庙九月合葬裕陵周太后英宗妃宪宗生母也天顺元年封贵妃宪宗即位尊为皇太后二十三年四月上徽号曰圣慈仁寿皇太后孝宗立尊为太皇太后弘治十七年三月崩谥孝肃贞顺康懿光烈辅天承圣睿皇后合葬裕陵别祀于奉慈殿不庙嘉靖十五年与纪邵二后并移祀陵殿题主曰皇后不系帝谥以别嫡庶其后穆宗母孝恪神宗母孝定光宗母孝靖熹宗母孝和庄烈帝母孝纯咸遵用其制景帝汪皇后正统十年册为成阝王妃十四年王即皇帝位册为皇后景泰三年妃杭氏生子见济景帝欲立为太子而废宪宗后执不可以是忤帝意遂废后英宗复位仍称成阝王妃正德元年十二月薨议祭葬礼大学士王鏊曰葬以妃祭以后遂合葬金山明年上尊谥曰贞惠安和景皇后杭皇后景帝妃景泰三年五月汪后废遂立为皇后七年崩谥肃孝英宗复位削皇后号毁所葬陵宪宗吴皇后天顺八年七月壬申立为皇后先是宪宗居东宫万贵妃已擅宠后既立摘其过杖之帝怒废后别宫立甫逾月耳正德元年薨以妃礼葬王皇后宪宗既废吴后遂册为皇后孝宗立尊为皇太后武宗立尊为太皇太后正德五年十二月上尊号曰慈圣康寿十三年二月崩上尊谥曰孝贞庄懿恭靖仁慈钦天辅圣纯皇后合葬茂陵太庙纪太后宪宗妃孝宗生母也贺县士官女成化中征蛮俘入掖庭授女史命守内藏帝偶行内藏悦幸之遂有身时万贵妃专宠而妒闻而甚恚令婢钩治婢谬报曰病痞乃谪居安乐堂六年七月皇子生使门监张敏溺焉敏惊曰上未有子奈何弃之稍哺粉饵饴密藏之他室贵妃日伺无得时吴后废居西内近安乐堂密知其事往来哺养帝不知也帝自悼恭太子薨常郁郁不乐成化十一年帝召张敏栉发照镜叹曰老将至而无子敏伏地曰死罪万岁已有子也帝愕然问安在对曰奴言即死万岁当为皇子主于是太监怀恩顿首曰敏言是皇子潜养西内今已六岁匿不敢闻耳帝大喜即日幸西内遣使召皇子使至妃抱皇子泣曰儿去吾不得生儿见黄袍有须者即儿父也衣以小绯袍乘小舆拥至阶下发披地走投帝怀帝置之膝抚视久之非喜泣下曰我子也类我使怀恩赴内阁具道其故明日颁诏天下移妃居永寿宫其年六月乙巳妃暴薨谥恭恪庄僖淑妃孝宗即位追谥淑妃为孝穆慈慧恭烙庄僖崇天承圣纯皇后迁葬茂陵别祀奉慈殿御批辑览曰宪宗偏宠万妃任其妒毒而不能检制几成炎刘燕啄之祸柔暗实无可辞责但宫闱事秘流传又岂可尽凭如所称后宫有娠皆遭潜害则前此之极生于成化五年何独无恙且其伺察必严又何独于纪妃得以病痞相蒙而宫婢钩治亦肯代为容隐至皇子既生即使张敏溺毙敏从欲护救亦必潜藏外庭密为保育又安敢仍留附近安乐堂之他室吴后复往来哺养竟不处万妃之稍有知觉乎且极故在而敏之惊稍上未有子出于何意且极旋即立储又岂能隐秘不使万妃知之纪载家传闻异辞往往从而录饰不足深信者类此多矣邵太后宪宗妃兴献帝母也成化十二年封宸妃寻进封贵妃世宗入继大统尊为皇太后嘉靖元年上尊号曰寿安十一月崩十二月上尊谥曰孝惠康肃温仁懿顺协天圣皇太后别祀奉慈殿七年七月改称太皇太后十五年迁主陵殿仍称皇后与孝肃孝穆等世宗母献皇后蒋氏兴献王妃也弘治五年册为兴王妃世宗入承大统遣使诣安陛奉迎以嘉靖元年改称兴国太后三年上尊号曰本生章圣皇太后是年秋用张璁等言尊为圣母章圣皇太后七年上尊号曰慈仁十五年加上尊号曰康静贞寿十七年十二月崩上尊谥曰慈孝贞顺仁敬诚一安天诞圣献皇后合葬显陵主睿宗庙孝宗张皇后成化二十三年选为太子妃孝宗即位册立为皇后武宗立尊为皇太后正德五年上尊号曰慈寿皇太后世宗入继称圣母加上尊号曰昭圣慈寿嘉靖三年加上昭圣康惠慈寿已改称伯母十五年复加上昭圣恭安康惠慈寿二十年八月崩谥曰孝康靖肃庄慈哲懿翊天赞圣敬皇后合葬泰陵庙武宗夏皇后正德元年册立为皇后嘉靖元年上尊号曰庄皇后十四年正月崩合葬康陵庙及议谥大学士张孚敬曰大行皇后上嫂也与累朝元后异宜用二字或四字李时曰宜用八左都御史王廷相吏部侍郎霍韬等曰均帝后也何殊尚书夏言集众议因奏曰古人尚质谥法简称其行后人增加臣子情也生今世宜行今制大行皇后宜如列圣元后谥二四及八于礼无据帝不从令再议众臣请如孚敬言帝曰用六合阴数焉于是上谥孝静庄惠安肃毅皇后十五年帝觉孚敬言非是敕曰孝静皇后谥不备不称配武宗乃改谥孝静庄惠安肃温诚顺天偕圣毅皇后世宗陈皇后嘉靖元年册立为皇后七年十月崩谥曰悼灵葬袄儿峪十五年改谥孝洁穆宗即位礼臣议孝洁皇后大行皇帝元配宜合葬庙若遵遣制孝烈则舍元配也若同则二后也大行皇帝升时宜奉孝洁配迁葬永陵孝烈主宜别祀报可隆庆元年二月上尊谥曰孝洁恭懿慈睿安庄相天翊圣肃皇后张皇后世宗第二后也初封顺妃七年陈皇后崩遂立为后十三年正月废居别宫十五年薨丧葬仪视宣宗胡废后方皇后世宗第三后十三年正月张后废遂立为后旧制立后谒内庙而已至是下礼臣议庙见礼于是群臣以天子立三宫以承宗庙礼经有庙见之文乃考据礼经参稽大明集礼拟仪注以上至期帝率后谒太庙及世庙越三日颁诏天下明日受命妇朝二十六年十月乙未后崩诏以元后礼葬豫名葬地曰永陵谥孝烈二十九年十一月豫祧仁宗孝烈皇后于太庙隆庆初上尊谥曰孝烈端顺敏惠恭诚祗天卫圣皇后移主弘孝殿杜太后世宗妃穆宗生母也嘉靖十年封康嫔十五年进封妃二十三年正月薨赐谥荣淑葬金山穆宗立上尊谥曰孝恪渊纯慈懿恭顺赞天开圣皇太后迁葬永陵祀主神霄殿穆宗李皇后穆宗为裕王选为妃生宪怀太子嘉靖三十七年四月薨穆宗即位谥曰孝懿神宗即位上尊谥曰孝懿贞惠顺哲恭仁俪天襄圣庄皇后葬昭陵太庙陈皇后嘉靖三十七年选为裕主继妃隆庆元年册为皇后神宗即位上尊号曰仁圣皇太后六年加上贞懿十年加康静二十四年七月崩谥曰孝安贞懿恭纯温惠佐天弘圣庄皇后祀奉先殿别室李太后穆宗妃神宗生母也隆庆元年三月封贵妃神宗即位上尊号曰慈圣皇太后旧制天子立尊皇后为皇太后若有生母称太后者则加徽号以别之是时太监冯保欲媚贵妃因以并称风大学士张居正下廷臣议尊皇后曰仁圣皇太后贵妃曰慈圣皇太后始无别矣六年三月加尊号曰宣文十年加明肃二十九年加贞寿端献三十四年加恭熹四十二年二月崩上尊谥曰孝定贞纯钦仁端肃弼天祚圣皇太后合葬昭陵别祀崇殿神宗王皇后万历六年册立为皇后四十八年四月崩谥孝端光宗即位上尊谥曰孝端贞恪庄惠仁明Ａ天毓圣显皇后合葬定陵主庙王太后神宗妃光宗生母也万历十年四月封恭妃八月光宗生是为皇长子既而郑贵妃生皇三子进封皇贵妃而恭妃不益封三十四年元孙生加慈圣徽号始进封皇贵妃四十年薨谥温肃端静纯懿皇贵妃熹宗即位上尊谥曰孝靖温懿敬让贞慈参天允圣皇太后迁葬定陵祀奉慈殿光宗郭皇后万历二十九年册为皇太子妃四十一年十一月薨谥恭靖熹宗即位上尊谥曰孝元昭懿哲惠庄仁合天弼圣贞皇后迁葬庆陵庙王太后光宗妃熹宗生母也侍光宗东宫为选侍万历三十二年进才人四十七年三月薨熹宗即位上尊谥曰孝和恭献温穆徽慈谐天鞠圣皇太后迁葬庆陵祀奉先殿刘太后光宗淑女庄烈帝生母也初入宫为淑女万历三十八年十二月生庄烈皇帝已失光宗意被谴薨葬西山庄烈封信王追进贤妃及即位上尊谥曰孝纯恭懿淑穆庄静毗天毓皇太后迁葬庆陵帝五岁失太后问左右遗像皆莫参得传懿妃者旧与太后同为淑女比宫居自称习太后言宫人中状貌相类者命后母瀛国夫人指示画工可意得也图成由正阳门具法驾迎入帝跪迎于午门悬之宫中熹宗张皇后天启元年四月册为皇后性严正数于帝前言客氏魏忠贤过失尝召客氏至欲绳以法客魏交恨三年后有娠客魏尽逐宫人异己者而以其私人承奉竟损元子帝尝至后宫后方读书问何书对曰赵高传也帝默然及熹宗大渐折忠贤逆谋传位信王者后力也庄烈帝上尊号曰懿安皇后十七年三月李自成陷都城后自缢大清顺治元年命合葬熹宗陵庄烈帝周皇后天启七年帝即位立为皇后崇祯十七年三月丁未日晡都城陷帝令后自裁后入室阖户遂先帝崩世祖章皇帝定鼎谥后曰庄烈愍皇后妃嫔皇贵妃宪宗封万贵妃始称皇万历十三年册郑氏为皇贵妃三十四年进封恭妃为皇贵妃崇祯元年封田氏为贵妃但贵妃洪武三年册孙氏为贵妃授册无宝宣宗立孙贵妃制金宝赐焉贵妃有宝自此始妃妃嫔无宝止用涂金银册诸妃位号惟取贤淑庄敬惠顺康宁为称洪武十七年十月册李氏为淑妃摄六宫事未几卒册郭氏为淑妃摄六宫事正德元年册沈氏为贤妃吴氏为德妃上御华盖殿皮弁升座传制执事官举册至右顺门捧册授内宫由正门入诣二妃所二妃拜受之女官宣册授二妃而以节授内官内官出右顺门授使使持节复命嫔明初无九嫔名自后妃下杂置诸宫嫔而间以婕妤昭仪贵人美人诸位号嘉靖十年三月二日上欲仿古礼为九嫔之选册方氏为德嫔与郑氏王氏阎氏韦氏沈氏卢氏沈氏杜氏同册为贤嫔庄嫔丽嫔惠嫔安嫔和嫔僖嫔康嫔冠九翟冠大采鞠衣圭用次玉文册黄金涂视皇后杀五分之一帝衮冕告太庙还服皮弁御华盖殿传制遣大臣行册礼既册从皇后朝奉先殿礼成帝服皮弁受百官贺盖创礼也才人婕妤美人昭容选侍淑女初入宫为淑女后妃杂录洪武元年帝谓翰林学士朱升等曰治天下者修身为本正家为先正家之道始于谨夫妇后虽母仪天下然不可使预政事嫔嫱之属不过备职事侍巾栉恩宠或过则骄恣犯分历代政由内出鲜不为祸惟智者能察于未然其纂述女诫及古贤后妃事可为法者使子孙知所持守三年五月诏严宫阃之政上以元末宫嫔淫渎亵乱深戒前代之失着为令皇后止治宫中嫔妇事宫门之外悉不得预群臣命妇非朝贺不见中宫人君无见命妇礼以上皆垂为永制命子孙世世守之五年命工部制红牌镌戒谕后妃之词悬于宫中牌用铁字饰以金成化四年九月彗星见敕群臣修省彭时等言外廷大政固所当先宫中根本尤为至急谚云子出多母今嫔嫱众多惟熊无兆必陛下爱有所专而专宠者已过生育之期故也望均恩爱为宗社大计给事中魏元等言人春以来灾异叠至近又彗星见东方光拂台垣皆阴盛阳微之征臣闻君之与后犹天下之与地不可得而参贰也传闻宫中乃有盛宠匹耦中宫尚书姚夔等向尝言之陛下谓内事朕自裁置屏息倾听将及半载而昭德宫进膳未闻少减中宫未闻少增夫宫闱远而视听犹咫尺衽席之微谪见天象不可不惧且陛下富有春秋而震位尚虚岂可以宗社大计一付之爱专情一之人而不求所以固国本安民心哉愿明伉俪之义严嫡妾之防俾尊卑较然各安其分本支百世之基实在于此弘治元年中官郭镛请豫选妃嫔以广储嗣庶子谢迁上言山陵之工未毕谅暗之痛犹新此必宦竖巧为谀词以动陛下非本心也陛下富于春秋俟祥礻覃之后徐议未晚顾亟寝前命从之嘉靖九年十月丁巳朔礼部奏宫中应行事宜及讲女训仪注初上谕翰林院撮诸书关女教者撰为诗言进呈以备宫中诵咏又命将仁孝文皇后内训及圣母章圣皇太后所撰女训通行翰林院讲读官每月撰成直解各三章仍依经传及高皇后传内事实互证事取简明以便女官记诵每月逢六之期女官进讲三次皇后率妃夫人于坤宁宫听讲并具仪注上之报可穆宗颇耽声色陈皇后微谏帝怒出之别宫外庭皆忧之莫敢言隆庆三年御史詹仰庇入朝遇医禁中出询之知后寝疾危笃即上疏言先帝慎择贤淑作配陛下为宗庙社稷主陛下宜遵先帝命笃宫闱之好近闻皇后移居别宫已近一载抑郁成疾陛下略不省视万一不讳如圣德何臣下莫不忧惶徒以事涉宫禁不敢讼言臣谓人臣之义知而不言当死言而触讳亦当死臣今固不惜死愿陛下采听臣言立复皇后中宫时加尉问臣虽死贤于生帝手批答曰后无子多疾移居别宫聊自适以冀却疾尔何知内廷事顾妄言仰庇自分得重谴同列亦危之及旨下中外惊喜过望仰庇益感奋万历十四年二月贵妃郑氏生子常洵进封皇贵妃而王恭妃育皇长子已五岁无所益封中外借借疑帝将立爱给事中姜应麟言礼贵别嫌事当慎始贵妃所生陛下第三子犹位亚中宫恭妃诞育元嗣翻令居下揆诸伦理则不顺质之人心则不安传之天下万世则不正非所以重储贰定众志也请俯察舆情收还成命其或情不容已请先加恭妃为皇贵妃而后及于郑妃则礼既不违情亦不废疏入帝怒谪典史光宗即位谕阁臣封贵妃为皇太后孙如游奏曰考累朝典礼以配而后者乃敌体之经以妃而后者则从子之义祖宗以来岂无抱衾之爱而终引去席之嫌此礼所不载也先帝念贵妃劳不在无名之位号陛下体先帝志亦不在非分之尊崇若义所不可则遵命非孝尊礼为孝臣不敢曲阿自蹈不忠之罪给事中杨涟亦言贵妃封号尤乖典常尊以嫡母若大行皇后何尊以生母若本生皇后何请亟寝前命宫官洪武五年六月命礼臣议宫官女职之制礼臣上言周制后宫设内官以赞内治汉设内官一十四等凡数百人唐设六局二十四司官凡一百九十人女史五十余人皆选良家女充之帝以所设过多命重加裁定于是折衷曩制立六局一司局曰尚宫尚仪尚服尚食尚寝尚功司曰宫正俱正六品每局领四司其属二十有四而尚宫总行六局之事戒令赏罚则宫正掌之官七十五人女史十八人自后妃以下至嫔御女史巨细衣服之费金银币帛器用百物之供皆自尚宫取旨牒内使监覆奏移部臣取给焉以私书出外者死宫嫔以下有疾医者不得入以证取药是年选苏杭二府妇女愿入宫者四十四人授内职蠲其家徭役大祖尝怒责宫人后亦佯怒令执付宫正司议罪帝曰何为后曰帝王不以喜怒加刑赏当陛下怒时恐有畸重付宫正则酌其平矣十四年敕谕苏松嘉湖及浙江江西有司民间女子年十三以上十九岁以下妇人年三十以上四十岁以下无夫者愿入宫备使令各给钞为道里费送京师女子以备后宫妇人则充六宫也十五年更定品秩二十四司正六品增设二十四掌正七品宫正司增设司正正六品二十七年重定品职增设二十四典正七品改二十四掌为正八品尚仪局增设彤史正六品宫正司增设典正正七品六局各铸印给之凡宫官一百八十七人女史九十六人二十二年定六尚局官服劳既多或五载六载归其父母从宜婚嫁年高者许归愿留者听其在宫闱及见受职者家给与禄视外品二十九年敕周之内宰以阴礼教六宫九嫔以妇职之法教九御各有职司朕起布衣陟尊位于内治不敢忽是以设六尚以职六宫即列圣相继之道近年精选民间淑德入宫者数人使兼六尚事尔等慎守乃职毋怠成祖初诏求民间妇女充内宫其妇人年至五十愿还乡里女子给事十年愿还家适人者从之凡诸宫人通文理者先为女秀才递升女史升宫官以至六局掌印则为清华内职凡圣母后妃礼仪等事用女秀才为引礼赞礼官嘉靖九年皇后行亲蚕礼内赐酒饭以夫人秀才为第一等隆庆三年谕礼部祖制设六尚以备内治其选民间淑女十一岁至十六岁者三百人出宫人洪武元年八月甲午遣内官往北平放元宫人谕之曰宫人皆良家子幽闭深宫诚有可悯至即放遣适人勿使失所天顺八年宪宗即位李贤上言天时未和由阴气太盛自宣德至天顺间选取宫人太多浣衣局没官妇女愁怨尤甚宜皆放还从之嘉靖四年五月己未朔放宫女八年二月丙戌御史穆相等以灾异陈八事一清宫禁谓后宫女谒太多阴气闭郁亦足以致灾异宜如贞观故事大出宫女上以其事关君德留中自裁卷三帝系三皇太子洪武元年正月立世子标为皇太子太子文奎建文元年立为皇太子燕师入七岁矣莫知所终永乐二年四月甲戌立子高炽为皇太子帝初起兵高煦常从战有功帝以为类己高煦亦以此自负谋夺嫡及议建储邱福等言高煦有功宜立独金忠力争以为不可帝召解缙问之缙称皇长子仁孝天下归心帝不应缙又顿首曰好圣孙谓皇孙瞻基也复问黄淮尹昌隆对与缙同帝意乃决二十二年仁宗即位十月壬子立子瞻基为皇太子明年五月帝不豫遣使召皇太子于南京太子方谒孝陵即日就道时南京颇传凶问又传汉王高煦谋伏兵于道邀太子群臣请整兵卫或请从间道行太子不可曰君父在上谁取干之驿道驰还入宫发丧越十日即位宣德三年二月戊午立皇长子祁镇为皇太子时胡皇后未有子而孙贵妃有宠阴取宫人子为己子帝以长子生大喜甫八日群臣上表请立为太子皇后亦屡表请早定国本贵妃佯惊曰后病痊自有子吾子敢先后子耶帝不允贵妃子遂立正统十四年八月己巳皇太后诏立皇子见深为皇太子景泰三年五月甲子废皇太子见深为沂王立皇子见济为皇太子四年十一月辛未皇太子见济薨谥怀献天顺元年三月己巳复立长子见深为皇太子成化七年十一月甲寅立皇子极为皇太子八年正月薨谥悼恭十一年十一月癸丑立皇子樘为皇太子时皇子潜养西内已六年是年五月遣使至安乐堂迎皇子越数日帝召阁臣问曰皇太既出将何以处之商辂曰陛下践祚十年储副未立天下引领望久矣当即立为皇太子安中外心帝遂定名颁诏中外弘治五年三月戊寅立皇子厚照为皇太子嘉靖十八年正月庚子朔立皇子载壑为皇太子乙卯幸承天太子监国二十八年三月丁亥皇太子薨谥庄敬隆庆二年三月辛酉立皇子翊钧为皇太子万历二十九年十月辛卯立皇长子常洛为皇太子时太子年二十群臣屡请册立冠婚并行沈一贯草敕请下礼官具仪而廷议有欲先冠婚后册立者一贯不可曰不正名而苟成事是降储君为诸王也帝意亦悟命即日举行既而复令改期一贯封还谕旨力争乃立为皇太子太子慈庄烈帝第一子崇祯二年二月生九月立为皇太子京师陷贼获太子伪封宋王及贼败西走太子不知所由崧时有自北来称太子者验之以为驸马都尉王孙王之明者伪为之系狱中南京士民哗然不平袁继咸刘良佐黄得功辈皆上疏争左良玉起兵亦以救太子为名一时真伪莫能知也洪武元年正月辛巳中书省都督府请仿元制以太子为中书令帝以元制不足法令詹同考历代东宫官制设少师少傅少保詹事率府使谕德赞善宾客等官以李善长兼领之谕之曰朕于东宫不别设府僚而以卿等兼领者盖军旅未息朕若有事于外必太子监国若设府僚卿等在内事当启闻太子或听断不明与卿等意见不合卿等必谓府僚导之嫌隙易生朕所以特置宾客谕德者欲辅太子德性且选名儒为之职此故也昔周公教成王克诘戎兵召公教康张皇六师此居安虑危不忘武备盖继世之君生长富贵昵于安逸不谙军旅一有缓急罔知所措二公之言其并识之十一月辛丑建大本堂取古今图籍充其中征四方名儒教太子诸王选才俊之士充伴读上时临幸评论古今尝御文楼太子侍问近与诸臣读何史对曰汉七国事问曲直安在对曰曲在七国上曰此讲官一偏之说景帝为太子时以博局杀吴世子及为帝又轻听晁错黜削诸侯七国之变实由于此若为诸子则宜言藩王当上尊天子毋挠天下公法如此则为太子者知敦睦九族隆亲亲之恩为诸子者知夹辅王室尽君臣之义矣十年六月丙寅命群臣大小政事先启皇太子裁决上闻谕曰自古创业之君历涉勤劳达人情周物理故处事咸当守成之君生长富贵若非平昔练达鲜不谬者故吾特命尔日临群臣听断诸司启事以练习国政永乐二年三月文华宝鉴成上御奉天门召皇太子授之又顾大学士解缙等曰朕皇考训戒太子尝集经传格言为书名储君昭鉴录今朕此书稍充广之昔秦始皇教太子以法律晋元帝授太子以非圣之书帝王之道废而不讲所以速亡朕此书皆大经大法卿等兼辅东宫从容闲暇以此陈说庶几成其德业他日不失为守成令主成祖数北征命太子监国裁决庶政高煦高燧与其党日伺隙谗构或问太子亦知有谗人乎曰不知也吾知尽子职而已十年北征还以太子遣使后期且书奏失辞悉征宫僚黄淮等下狱十五年高煦以罪徙乐安明年黄俨等复谗太子擅赦罪人宫僚多坐死者侍郎胡氵荧奉命察之密疏诚敬孝谨七事以闻其后黄俨等谋立高燧事觉伏诛高燧以太子力解得免自是太子始安永乐十二年北征还悉征东宫官属下狱以金忠勋旧不问而密令申察太子事退言无有帝怒忠免冠顿首流涕愿连坐以保之以故太子得无废十八年十二月皇太子奏前过山东境内遇民饥即令布政使放粟赈之帝曰是也昔范仲淹之子犹能举麦舟济其父之故旧况百姓吾之赤子乎景泰三年四月赐阁臣陈循高白金各百两江渊王一宁萧商辂半之上自即位后久欲易皇太子以己子见济代之而难于发言迟回久之太监王诚舒良为上谋先赐阁臣以缄其口然犹未发也会广西土目黄胡罪下狱遣其党千户袁洪至京师行赂有教之上书迎合帝意者乃倡易储议以上上曰万里之外乃有此忠臣趣下廷臣议于是更封太子为沂王立见济为太子四年怀献太子既薨中外望复沂王于东宫御史锺同与礼部郎中章纶早朝语及沂王皆泣下因约疏请复储同上疏抗论时政遂及复储事其略曰父有天下固当传之于子乃者太子薨逝足知天命有在臣窃以为上皇之子即陛下之子沂王天资厚重足令宗社有伏望扩天地之量敦友于之仁蠲吉具仪建复储位实万世无疆之休五年七月南京大理寺少卿廖庄上疏略曰太子者天下之本上皇之子陛下之犹子也宜令亲儒臣习书策以待皇嗣之生使天下臣民晓然知陛下有公天下之心岂不美与盖天下者太祖太宗之天下仁宗宣宗继体守成者此天下也上皇北征亦为此天下也今陛下抚而有之宜念祖宗创业之艰难思所以系属天下之人心即弭灾召祥之道莫过于此天顺二年四月太子始讲学于文华殿八年正月乙卯帝不豫卧文华殿胡间太子于帝者帝密召李贤告之贤顿首地曰此国本也愿陛下三思帝曰然则必传位太子乎贤又顿首曰宗社幸甚帝起召太子至贤扶太子令谢太子抱帝足泣帝亦泣谗竟不行宪宗一日视内藏见累朝金窖俱尽谓太监梁芳及韦兴曰糜费内藏实由汝二人兴不敢对芳曰建显灵宫及诸祠庙为陛下祈万年福耳帝不怿曰吾不汝瑕后之人将兴汝计矣芳大惧遂说贵妃劝帝废太子而立兴王会泰山屡震占者言应在东朝帝惧乃止弘治七年正月马文升以太子年及四龄当早谕教请择醇谨老成知书史如卫圣杨夫人者保抱扶持凡言语动止悉导之以正若内庭曲宴钟鼓司承应元宵鳌山端午竞渡诸戏皆勿令见佛才之教尤宜屏绝恐炫惑心志帝深纳之隆庆五年二月甲午廷臣及朝观官谒太子于文华左门万历十年八月丙申皇长子常洛生恭妃王氏出也十四年郑贵妃生子常洵遂进封而王妃生皇长子已五岁不益封而王妃生皇长子已五岁不益封中外借借疑帝将立受户科给事中姜应麟抗疏言欲别嫌明微莫若册立元嗣为东宫以定天下之本帝怒贬应麟广昌典史已吏部员外郎沈刑部主事孙如游继言之并得罪两京申救者疏数十上皆不省自后言者蜂起二十二年皇长子常洛已十四岁帝手谕阁臣令议出阁讲学礼仪免御门庆贺用辅臣侍班侍臣六人侍讲读俱如东宫仪大学士王锡爵言皇长子出阁辅臣每日一员侍班此虽隆庆年新例但今天颜尚不得时观而于皇长子进见频数似涉嫌疑请自初讲二日以后间十日输侍从之三十一年获妖书郑福成为问答郑福成者谓郑之福王当成也言帝必易东宫词极诡妄帝大怒敕锦衣卫Ａ捕甚急久之乃得生光者坐极刑四十三年梃击事起主事王之采疏言张差狱情词连贵妃宫内侍庞保刘成等朝议汹汹贵妃闻之对帝泣帝曰须自求太子贵妃向太子号诉帝召见群臣令太子降谕禁株连于是张差狱乃定皇太孙洪武二十五年夏四月皇太子标卒帝御东角门召对群臣恸哭曰太子不幸至此古云国有长君社稷之福朕意欲立燕王何如学士刘三吾进曰皇孙世嫡承统礼也即立燕王置秦晋二王于何地帝意遂决九月立孙允敉为皇太孙二十六年七月戊申选秀才张宗等随詹事府官分直文华殿侍皇太孙初太祖命太子省决奏章太子仁厚于刑狱多所减省至是以命太孙亦复佐以宽大尝请于太祖遍考礼经参之历朝刑法改定洪武律畸重畸轻者七十三条帝命太孙裁决庶务逻者获盗七太孙目之言于帝曰六人者盗其一非是讯之果然帝问何以知之对曰周礼听狱色听为先此人眸子嘹然顾视端详必非盗也帝曰治狱贵通经信然永乐九年十一月立长孙瞻基为皇太孙皇太孙始冠自是巡幸征讨皆从尝命学士胡广等即军中为太孙讲论经史每语仁宗曰此他日太平天子追谥太子哀冲太子载基嘉靖十二年八月生十月薨追册谥宪怀太子翊钺嘉靖三十四年生三十八年薨初赠裕世子隆庆元年追册谥怀冲太子慈然悼怀太子慈育怀献太子慈炅皆殇卷四帝系四诸王明制皇子封亲王授金册金宝岁禄万石府置官属护卫甲士少者三千人多者至万九千人棣籍兵部冕服车旗邸第下天子一等公侯大臣伏而拜谒无敢钧礼亲王嫡长子年及十岁则授金册金宝立为王世子长孙立为世孙冠服视一品诸子年十岁则授涂金银册银宝封为郡王嫡长子为郡王世子嫡长孙则授长孙冠服视二品诸子授镇国将军孙辅国将军曾孙奉国将军四世孙镇国中尉五世孙辅国中尉六世以下皆奉国中尉其生也请名其长也请婚禄之终身丧葬予费亲亲之谊笃矣洪武元年追封叔父为寿春王兄为南昌王盱眙王临淮王从兄弟为霍邱王下蔡王安丰王蒙城王兄子为山阳王昭信王从子为宝应王六安王来安王都梁王英山王所谓宗室十五王也三年封南昌王嫡孙守谦为靖江王太祖二十三王秦愍王爽晋恭王枯萎冈周定王肃楚昭王桢齐王潭王梓赵王杞鲁荒王檀蜀献王椿湘献王柏代简王桂肃庄王英辽简王植庆靖王旃甯献王权岷庄王便谷王穗韩宪王松渖简王模安惠王楹唐定王郢靖王栋伊厉王彝兴宗四王虞怀王雄英吴王允通衡王允坚徐王允熙成祖二王汉王高煦赵简王高燧仁宗九王郑靖王瞻越靖王瞻墉蕲献王瞻垠襄宪王瞻善荆宪王瞻冈淮靖王瞻奥滕怀王瞻垲梁庄王瞻卫恭王瞻埏英宗七王德庄王见许悼王见淳秀怀王见澍崇简王见泽吉简王见浚忻穆王见治徽庄王见沛宪宗十王兴献王岐惠王榆益端王槟衡恭王军雍靖王寿定王耆汝安王亨泾简王舜荣庄王枢申懿王楷孝宗一王蔚悼王厚炜早殇追加封谥世宗五王景恭王载圳颍殇王载Ａ戚怀王载Ａ蓟哀王载匮均思王载夙穆宗二王景悼王翊铃潞简王翊Α神宗七王福恭王常洵沅怀王常治瑞王常浩惠王常润桂端王常瀛王常溆永思王常溥光宗五王简怀王由学齐思王由楫怀惠王由模湘怀王由栩惠昭王由善庄烈帝王五怀隐王慈ピ定王慈炯永王慈悼灵王慈焕悼怀王杂录凡王世子必以嫡长如或以庶夺嫡轻则降为庶人重则流窜远方若王年三十正妃未有嫡子其庶止为郡王待王与正妃年五十无嫡子始立庶长子为王世子洪武三年帝惩宋元孤立失古封建意于是择名城大都豫王诸子待其壮而遣就藩服外卫边陲内资夹辅洪武六年三月颁昭鉴录戒诸王先是命陶凯张筹等采摭汉唐以来藩王善恶可为劝戒者会凯出参行省编辑未成于是召文原吉王亻巽等续修之书成二卷赐名昭鉴录颁赐诸王九年二月丙戌定诸王公主岁供之数丙寅定亲王宫室之饰十一月平遥训导叶伯巨上疏言三事其一分封太侈略曰先王之制大都不过三国之一上下等差各有定分所以强干弱枝遏乱原而崇治本耳今裂土分封盖惩宋元孤立宗室不竞之弊而秦晋燕齐梁楚吴蜀诸国无不连邑数十城郭宫室亚于天子之都忧之以甲兵卫士之盛臣恐数世之后尾大不掉然后削其地而夺之权则必生觖望甚者绿间而起防之无及矣昔贾谊劝汉文帝尽分诸国地空置之以待诸王子孙向使文帝早从谊言则必无七国之祸愿及诸王未之国之先节其都邑之制减其卫兵限其疆理以待封诸王之子孙此制一定然后诸王有贤且才者入为辅相其余世为藩屏与国同休割一时之恩制万世之利消天变而安社稷莫先于此八年诏郡王诸子年十五人赐田十六顷为永业除其租蜀献王椿性孝友慈祥博综典籍容止都雅太祖常唿为蜀秀才在凤阳时辟西堂延李叔荆苏伯衡商扌文史既至蜀聘方孝孺为世子傅表其居曰正学以风蜀人时诸王皆备边练士卒椿独以礼教守西陲蜀人安业日益殷富川中二百年不被兵甲椿力也自椿以下四世七王几百五十年皆检饬守礼法好学能文孝宗称蜀多贤王举献王家范为诸宗法周王肃初封吴王洪武七年有司请置护卫于杭州帝曰钱塘财赋地不可十一年改封周王十四年就藩开封以国土夷旷庶草蕃庑考核其可佐饥馑者四百馀种绘图疏之名救荒本草十一年秦王爽就藩西安赐玺书曰关内之民自元氏失政不胜其敝今吾定天下又有转轮之劳民未休息尔之国若宫室已完其不急之务悉已之二十八年薨赐谥册曰哀痛者父子之情追谥者天下之公朕封建诸子以尔年长首封于秦期永绥禄位以藩屏帝室夫何不良于德竟殒厥身其谥曰愍太祖念边防甚且欲诸子学兵事诸王封并塞居者预军务而晋燕二王尤被重寄数命将兵出塞及筑城屯田大将如宋国公冯胜颍国公傅友德皆受节制又诏二王军中事大者方以闻洪武二十一年给事中卓敬以诸王服乘有疑太子者乘间言京师天下视效陛下于诸王不早辨等威而使服饰与太子埒嫡庶相乱尊卑无序何以服天下二十六年赐诸王永鉴录二十八年更定宗人封爵册宝之制亲王金册金宝妃授金册郡王授涂金银册银印晋王第三子庆成王生一百子俱长成长子袭爵馀九十九人并封镇国将军此古今异事也建文初卓敬密疏言燕王智虑绝伦雄才大略酷类高帝北平形胜地士马精强金元所由兴今宜徙封南昌万一有变亦易控制惠帝为太孙时常坐东角门谓黄子澄曰诸王尊属拥重兵多不法奈何对曰诸王护卫兵才足自守傥有变临以六师其谁能支汉七国非不强卒底灭亡大小强弱势不同而顺逆之理异也比即位命与齐泰同参国政谓曰先生忆东角门之言乎子澄顿首曰不敢忘退而与泰谋欲先图燕子澄曰不然周齐湘代岷诸王在先帝时多不法削之有名今欲问罪宜先周周王燕之母弟削周是翦燕手足也谋定明日入白帝会有言周王肃不法者遂命李景隆帅兵袭执之词连湘代诸府于是废肃及岷王便为庶人幽代王桂于大同囚齐王于京师湘王柏自焚死宁献王权洪武二十六年就藩大宁大宁在喜峰口外东连辽左西接宣府为巨镇所属朵颜三卫骑兵皆骁勇善战燕王初起兵与诸将议曰曩余巡塞上见大宁诸军骠悍吾得大宁断辽东取边骑助战大事济矣建文元年朝议恐权与燕合使人召权权不至坐削护卫燕王闻之喜遂单骑入大宁诡言穷蹙求救执权手大恸求代草表谢罪阴令吏士结三卫部长及诸戍卒乃辞去权祖之郊外伏兵起拥权行王府妃妾世子皆随入松亭关归北平大宁城为空权入燕军燕王许以事成中分天下比即位留之京师乞改南土请苏州钱塘皆不许封之南昌已而有告权巫蛊诽谤者密探无验得已权自是日韬晦构精庐一区读书鼓琴其间终成祖世得无患永乐元年十一月赐代王桂玺书曰闻弟纵戮取财国人甚苦告者数矣且王独不记建文时耶寻命有司自今王府不得擅役军民敛财物听者治之九年使者至西安秦王尚炳称疾不出迎见使者又傲慢帝逮治王府官吏赐尚炳书曰齐王王拜胙遂以国霸晋王惰玉见讥无后王勉之尚炳惧来朝谢罪宣德元年汉王高煦反帝召杨荣等定计荣首请帝亲征曰彼谓陛下新立必不自行今出不意以天威临之事无不济帝难之夏原吉曰独不见李景隆已事耶臣昨见所遣将命下即色变临事可知矣且兵贵神速卷甲趋之所谓先人有夺人之心也荣策善帝意遂决车驾发京师过杨村马上顾从臣曰度高煦计安出或对曰必先取济南为巢窟帝曰不然济南虽近未易攻闻大军至亦不暇攻护卫军家乐安必内顾不肯径趋南京高煦外夸诈实内怯临事狐疑不能断今敢反者轻朕年少新立众心未附不能亲征耳今闻朕行已胆落也出战乎至即擒矣帝擒高煦归至单家桥尚书陈山迎驾言曰赵王与高煦共谋逆久矣宜移兵彰德擒赵王否则赵王反侧不自安异日复劳圣虑帝未决时惟杨士奇以为不可山复邀蹇义夏原吉共请帝曰先帝友爱二叔甚汉王自绝于天朕不敢赦赵王反形未着朕不忍负先帝也景泰时岷王徽糅奏蒙封臣子音为嫡长子臣弟徽眉为江川王凡遇节令及家庭行礼班次不定命礼部议以宗子法言之则以嫡长为重以家人礼言之则以尊卑为先凡遇公礼则当依宗子法重在世子家庭私礼则当依家人礼尊归叔伯天顺中命诸宗室凡无子者方主行请继室生子至八岁者方许请名女至十五岁者方许请封七年楚府岳阳恭僖王薨无嗣其弟镇国将军墀嫡长子辅国将军均请嗣封以奉恭僖之祀礼部言稽考近制惟亲王无嗣有以郡王进封者郡王无嗣有以镇国将军进封者无辅国将军封郡王例事遂止英宗北狩诸王中瞻善长且贤众望颇属太后命取襄国金符不果召瞻善上书请立皇长子令成阝王监国募勇智士迎车驾书至景帝立数日矣英宗还京师居南内又上书景帝宜旦夕省问率群臣朝朔望无忘恭顺英宗复辟石亨等诬于谦王文有迎立外藩语帝颇疑瞻善久之于宫中得瞻善所上二书而襄国金符固太太后阁中乃赐书召瞻善比二书于金滕比至宴便殿命百官朝王于馆寻请还帝亲送至午门外握手泣别瞻善逡巡再拜帝曰叔父欲何言顿首曰万方望治如饥渴愿省刑薄敛初士木之难韩宪王子襄陵王冲秋赴京师勤王会解严下书慰劳及成化六年寇入河套冲秋复请率子婿击贼宪宗止之冲秋与兄冲或并急王事以藩禁严不用自是宗臣无预事者成化十七年徽王见沛就藩钧州承奉司自置吏左布政使徐恪革之见沛以闻宪宗书谕王置吏非制也属无罪弘治中唐王弥钅帝疏言朝廷待亲藩生爵没谥亲亲至矣间有恶未败闻殁获美谥是使善者怠恶者肆也自今宜勘实用寓彰瘅礼臣请降敕奖谕勉励诸王诏可初洪武二十五年议准王妃以下有所出者称夫人弘治四年定亲王庶子受封其母始称夫人十二年雍王之藩衡州地卑湿宫殿朽败不可居邸中数有异乞移山东东平州廷臣以择地别建劳民伤财四川叙州有申王故府宜徙居之诏可秦王诚泳性孝友恭谨尝铭冠服以自警秦以多赐地军民佃以为业供租税岁歉辄蠲之长安有鲁齐书院久废故址半为民居诚泳别易地建正学书院又旁建小学择军校子弟秀慧者延儒生教之亲临课试王府护卫得入学自诚泳始正德初诏王府庄田亩征银三分岁为常德王见奏初年兖州庄田岁亩二十升独清河一县成化中用少卿宋议岁亩五升若如新诏臣将无以自给户部执山东水旱相仍百姓凋敝宜如诏帝曰王何患贫其勿许十二年襄陵王征铃请乐户祀安王明年乐平王征援征铃例以请礼部言亲王有乐户郡王别城居者有事假鼓吹于有司其附近王国者假乐户于长史司因并革安王供祀乐户十三年秦王请关中闲田为牧地帝排群议许之命阁臣草制梁储度不可争乃上制草曰太祖高皇帝着令兹土不畀藩封非吝也念其土广饶藩封得之多畜士马富而且骄奸人诱为不轨不利宗社王今得地宜益谨毋收聚奸人毋多畜士马毋听狂人谋不轨震及边方危我社稷是时虽欲保亲亲不可得已帝骇曰若是其可虞事遂寝嘉靖初枣阳王槐请除宗人禄使以四民业自为生贤者用射策应科第寝不行嘉靖七年辅国将军当奏辞辅国将军及子奉国将军禄佐助运河赐敕褒谕又上书言各藩郡县主县君先仪宾没者故事仪宾得支半禄今四方灾伤边陲多事民穷财尽而各仪宾暴横侈肆多不法请勿论品级减其月给明年又请以父子应得禄米佐振因劝帝法祖宗重国本裁不急之费息土木之工词甚恺切帝特敕褒之不听辞禄东瓯王健楸无子上书言宗室所以蕃由诈以媵子为嫡糜费县官今臣无嫡嗣请以所受府第屯厂尽归鲁府待给新封省民财万一乞着为例报可九年礼部覆丰林王疏议处宗室事上自为书赐诸王欲将朝廷皇子皆封郡王亲王次子皆封镇国将军书成未发以示少傅张璁璁言诸王封爵原有定制恐一旦降封有失亲睦之道以臣愚计莫若量减禄而不降封郡王以下凡全支俸米者照依京官事例米钞或四六或中半折支其有米钞兼支者亦量为递减以示撙节上遂不果行至嘉靖末礼部议上宗藩事例于是秦晋周楚蜀赵庆襄淮德崇石而郡王以下至中尉皆有所减削矣户部议核王府所请山场湖陂断自宣德以后者皆还官诏允行于是山东巡抚都御史邵锡奏德府庄田俱在革中与德王榕讦奏锡持之益坚秦王惟焯尝奏请潼关以西凤翔以东河Й地曰皇祖所赐先臣爽也户部尚书材执奏陕西外供三镇内给四王困已极岂得复夺Й地滥给宗藩诏如材言郑靖王四世孙恭王厚烷世宗幸承天厚烷迎谒于新乡加禄三百石世宗修斋醮诸王争遣使进香厚烷独不遣二十七年七月上书请帝修德讲学进居敬穷理克己存诚四箴演连珠十章以神仙土木为规谏语切直帝怒下其使者于狱已而故盟津王见艹子善讦厚烷谋不轨遣官往讯无左验帝下诏数厚烷骄慢无礼废为庶人幽之凤阳隆庆元年复王爵增禄四百石世子载育笃学有至性痛父非罪见系筑土室宫门外席独处者十九年厚烷还邸始入宫万历十九年厚烷薨载育言郑宗之序盟津为长前王见艹既锡谥复爵矣爵宜归盟津屡疏恳辞礼臣言载育虽深执让节然嗣圈王已三世无中更理宜以载育子翊锡嗣载育执奏如初乃以善之孙载玺嗣二十三年上历算岁差之法及所着乐津书考辨详确识者称之四十一年御史林润言天下财赋岁供京师米四百万石而各藩禄岁至八百五十三万石山西河南存留米二百三十六万三千石而宗室禄米五百四万石即无灾伤蠲免岁输亦不足供禄米之半年复一年愈加蕃衍势穷弊极将何以支事下诸王议明年南陵王睦英条上七议请立宗学以崇德教设科选以励人才严保勘以杜冒滥革穴职以除素餐戒奔竞以息饕贪制拜埽以广孝思立忧制以省禄费后颁宗藩条例多采睦英议云四十三年肃怀王绅堵薨无子靖王孙辅国将军缙贵以属近宜嗣礼官言缙贵怀王从父不宜袭诏以本职理府事上册宝罢诸官民属穆宗即位定王妃吴氏及延长王真氵竟等先后上言圣祖刈群雄定天下报功之典有隆无替臣祖庄王受封边境操练征戍屏卫天家不幸大宗中绝反拘于昭穆之次不及勋武断绝之典非所以崇本支厚藩卫也下部议议以郡王理藩政帝不许隆庆五年特命缙贵嗣肃王设官属之半隆庆二年尚书王世贞奏臣于嘉靖二十九年遇故修玉牒臣云自亲王而下至庶人已书名者几三万位又二十年可得五万位周府已近四千位韩府亦近千馀位虽竭天下之财力恐不足以供其源源之产臣窃以为国家待宗室之意往往伤于用恩其法又伤于用义夫族属至于奉国将军亦可已矣又复推而三其中尉以至世世不绝所谓伤于用恩者也虽其疏者皆高帝及列圣后也无罪而困之于一城而绝其仁进之路所谓伤于用义者也乞下礼部会议于奉国将军诸子免其禄秩分居附近州县废着之日给与房价量复徭役终身使得毕力农贾其有志科目者照常肄学应试听为南京及司府州县等官疏入不纳三年五月礼部郎中戚元佐疏诸藩日盛禄粮不继不及今密为区处将来更有难处者昔高皇帝众建诸王皆拥重兵据要地以为国家屏翰此一时也靖难以后防范滋密兵权尽解朝堂无懿亲之迹府僚无转补之阶此又一时也嗣是人多禄寡支用不敷乃有共蓬而居分饼而食年四十而未婚没数载而不窆强者劫夺于通衢弱者浸入于舆皂此又一时也夫国初亲王郡王将军才四十九位女才九位今二百馀年宗支玉牒见存二万八有奇视国初不啻千倍即尽岁供之输犹不能给其半十年之后又将何以给之议者谓祖制不敢擅更不知国初亲王之禄以五万计其他缎匹茶盐各项亦复相等不数年而止给米又不数年而减为万石万石不能给而于代肃辽庆诸王且岁给五百石是高皇帝令自己出而已减于前矣其在今日事势愈难可不变而通乎万历十年议准亲王薨逝其子应袭者及世孙承重者俟服制满方许请封若薨而绝嗣许亲弟亲侄进封为亲王如无亲弟侄以次推及伦序相当者进封镇国中尉睦楔覃精经学论者以方汉之刘向万历五年举文行卓异为周藩宗正领宗学约宗生以三六九日午前讲易诗书午后讲春秋礼记虽盛寒暑不辍十八年六月更定宗藩事例始令无爵者得自便二十一年先是景王封德安土田倍诸藩国绝赋额犹存及帝弟潞王之国卫辉悉以景赋予王王奏赋不及额帝为夺监司以下俸责抚按急奏报巡抚湖广郭维贤言景府赋额皆奸民投献妄张其数臣为王履亩增赋二万五千非复如往者虚数王反称不足何也且潞去楚远莫若征之有司转输潞府会典皇庄及勋戚官庄遇灾蠲减视民田今襄汉水溢王佃民流亡过半请蠲如例二十三年正月郑世子载育请宗室皆得儒服就试毋论中外职视才器使从之许奉国中尉以下入试辅国中尉以上爵尊不得与其后礼臣李廷机言封爵科目原自两途彼既愿从科入试应照士子出身资格铨除何拘原爵亦从之惟不得除京朝官赵翼田崇祯中中部知县名新堞者守城死流贼之难云南通判寿钅林孙可望兵至欲降之不从遂遇害巩昌通判廷璋署秦州城陷为贼所执使之跪叱曰我天朝宗姓也今日惟求一死遂杀之宝丰知县朱由咸密县知县朱敏汀亦皆以宗贡生出仕死流贼之难此皆万历以后许宗人应试得官者也向使早如唐制宗人各有进身之路则平时既无坐食廪禄之费一旦有事或亦有如吴王虢王之为国立功未尝不可收维藩之助乃直至末造始开入仕之途而已无及矣明初亲王岁禄外量给草厂牧地间有以废壤河滩请者多不及千顷部臣得执奏不尽从也景王就藩时赐予概裁省楚地旷多闲田诏悉予之景藩除潞王翊Α得景故籍地多至四万顷部臣无以难至福王常洵之国版籍更定民力益绌尺寸皆夺之民间海内骚然论者推原事始颇以翊Α为口实云先是有旨言福王常洵之国非庄田足四万不行廷臣大骇叶向高因言会典载亲王禄米万石养赡名目已是添设岂可过多各直省田土之数惟大郡方有四万顷少者止一二万顷自祖宗以来封国不少使各割一大郡则天下地已尽今日非但百姓无田即朝廷亦无田矣况圣子神孙源源未已乎列圣相传遵守家法岂无爱子欲加厚以祖制不敢逾越必如是而后万世可常行耳福王所陈不过引景府潞府事例夫潞府就封时废府田地尚多未尝括及民间今田地已尽而租银之入已过潞府何更求多乎至景府久不之国皇考在裕邸尝怀危疑其后皇祖断然遣之人心始安景府屡请楚地几至激变当时皆讥皇祖过宠非以爱之亦前事之鉴也臣愚请祖制当遵吉典当举王方建维城之固与国同休不当以土田小事滋天下之口又言使福王庄田必足四万顷则之国无日王疏以祖制为言试思亲王四万顷之庄田祖训会典累朝功令有之乎臣不知王所引祖制何指也自景府以前无出数千顷外者惟景府以宠爱越分致坏祖制王奈何尤而效之乎况今河南山东抚按官Ａ括已尽恐有奸徒以投献为名者挟仇报怨中州齐楚间稍有土地者不安其生天下由此多事矣常洵请淮盐千三百引设店洛阳与民市中州旧食河东盐以改食淮盐故非王肆所出不得鬻河东引过不行边饷由此绌户科给事中姚宗文言方今盐法壅滞盐课不登今王府公行货卖则狐鼠群奸必至公然夹带两淮正额引盐必滞河东行盐之地自有成法一理阻绝则行盐地少盐课必亏河南境内民肆向有堆卖官盐价值一定若王府售卖昂值专利势必腾涌民何以堪三十一年秦王以嫡子久未生请封其庶长子为世子复请封其他子为郡王礼部尚书郭正域皆持不可首辅沈一贯使大以上命胁之正域榜于门曰秦王以中尉进封庶子当仍中尉不当为郡王妃年未五十庶子亦不得为世子一贯无以难四十三年五月山西巡抚吴士度言国家建藩颁爵自亲王郡王至将军中尉俱有定禄年来宗支蕃衍间有无禄极贫或以擅婚私滥妾之子不敢请名者或以幼而无父不能请名者或已请名而家贫不能封者与孀妇身无所依者每名月给米一石折银一钱于各府正项粮饷内支给从之天启五年五月行宗室限禄法宗藩婚嫁命名例请于朝贫者为部所稽自万历末至崇祯初积疏累千有白首不能完家室骨朽而尚未命名者礼部尚书何如宠请贫宗得嫁娶者六百馀人崇祯中部尚书倪元璐奏曰天下诸藩孰与秦晋秦晋山险用武国也请谕二王以剿贼保秦责秦王以遏贼不入责晋王王能杀贼假王以大将军权不能杀贼悉输王所有饷军贼平益封王各一子如亲王亦足以明报矣二王独不鉴十一宗之祸乎王忠而熟于计必知所处矣书上不报十四年冬李自成攻开封周王恭枵出库金五十万饷守陴者悬赏格殪一贼予五十金贼穴城守者投以火贼被热死者不可胜计乃解围去卷五帝系五公主明制皇姑曰大长公主皇姊妹曰长公主皇女曰公主俱授金册禄二千石婿曰驸马都尉亲王女曰郡主郡王女曰县主孙女曰郡君曾孙女曰县君元孙女曰乡君婿皆仪宝郡主禄八百石馀递减有差仁祖二女太原长公主曹国长公主太祖十六女临安公主宁国公主崇宁公主安庆公主汝宁公主怀庆公主大名公主福清公主寿春公主十公主南康公主永嘉公主十三公主含山公主汝阳公主宝庆公主南昌王女福成公主蒙城王女庆阳公主兴宗四女江都公主宜伦郡主三女无考南平郡主成祖五女永安公主永平公主安成公主咸宁公主常宁公主仁宗七女嘉兴公主庆都公主清河公主真定公主德安公主延平公主德庆公主宣宗二女顺德公主常德公主英宗八女重庆公主嘉善公主淳安公主崇德公主广德公主宜兴公主隆庆公主嘉祥公主景帝一女固安公主宪宗五女仁和公主永康公主德清公主长泰公主仙游公主孝宗三女太康公主永福公主永淳公主世宗五女常安公主思柔公主宁安公主归善公主嘉善公主穆宗六女蓬莱公主太和公主寿阳公主永宁公主瑞安公主延庆公主神宗十女荣昌公主寿宁公主静乐云梦灵邱仙居泰顺香山天台八公主光宗九女怀淑公主宁德公主遂平公主乐安公主馀五女熹宗二女庄烈帝六女坤仪公主长平公主昭仁公主馀三女杂录洪武元年册南晶蒙城两王女为公主授王克恭黄琛为驸马都尉四年三月礼官上方皇侄女宜改封郡主克恭琛当上驸马都尉诰帝曰朕惟侄女二人不忍遽加降夺其称公主驸马如故洪武元年以临安公主归李善长子祺拜驸马都尉始命礼官定公主下之仪先期告奉先殿下嫁前二日遣使册公主册后次日谒奉先殿又定驸马受诰仪吏部奉诰命置龙亭至太师府驸马朝服拜受次日善长及驸马谢恩后十日始请婚期十九年寿春公主下嫁傅忠颍国公友德子也先是九年二月定制公主未受封者岁给丝纱绢布线已封赐庄田一顷岁征租一千五百石钞三千贯主为太祖所爱赐吴江县田一百二十馀顷皆上腴岁入八千石逾他主数倍二十六年稍更仪注然拜舅姑及公主驸马相向拜之礼终明世未尝行也庆阳公主至建文时改封庆成郡主四年五月遣主诣燕军议割地罢兵棣不奉诏主盖成祖从姊或谓福成庆阳皆太祖从姊者误也成祖即位驸马都违法梅殷尚拥兵淮上帝迫宁国公主啮血为书投殷殷得书恸哭乃还京未几都督佥事谭深锦衣卫指挥赵曦挤殷死桥下以殷自投水闻主牵帝衣大哭问驸马安在帝曰为主迹贼无自苦初主闻成祖起兵贻书责以大义不答成祖至淮北贻主书命迁居太平门外主亦不答然成祖故重主即位后岁时赐与无算诸主莫敢望公主薨逝例无谥号惟洪武元年追谥陇西公主为孝亲公主仁宗追封第四女为德安公主谥曰悼简世宗朝郭勋请追谥高祖母永嘉大长公主特赐谥曰贞懿宝庆公主者高帝幼女也文皇既定京师俾仁孝皇后女之年十九归驸马都尉赵辉资妆比诸公主特厚时仁庙在东宫令送之至邸亦殊典也仁宗即位进汝阳宁国怀庆大名南康永嘉含山宝庆七主皆进称大长公主自后诸帝即位公主进封长公主大长公主皆如制洪熙元年封皇女六人为公主命先为嘉兴延平庆都三主府造中使司印中使司有正有副阉宦领之如王府之承奉天顺五年重庆公主下嫁周景主事舅姑甚孝衣履多手制岁时拜谒如家人礼景每早朝主必亲起亲饮食主之贤近世未有也故事仪宾尚主无得系牙牌惟成化六年礼部为成阝府仪宾王宪乞给牙牌上从之宪盖尚景帝固安公主也弘治二年册封仁和长公主重定婚仪入府公主驸马同拜天地行八拜礼堂内设公主座于东西向驸马东向座馀如前仪弘治四年固安公主卒上命丧礼一亲嘉祥长公主嘉祥为英安女时固安母汪氏尚称成阝王妃其女乃得异数如此因思懿文太子三女长为江都公主下嫁驸马耿文皇降为郡主仪宾竟以罪死英宗第二女嘉善公主下嫁王骥孙王增世宗第四女下嫁许崇诚亦封嘉善公主嘉靖元年永福长公主下嫁择昏于七月下旬给事中安磐言公主于孝惠皇太后为在室孙女期服未满宜更其期旧仪驸马见公主行两拜礼公主坐受乖夫妇之分亦当革正帝以遗旨格之相见礼如故十二年永嘉大长公主元孙郭武定侯勋弟也援累朝公主例请荫入监礼臣言公主子孙本无入监事例因汝阳大长公主庶孙谢琰乞恩允之究非令典得旨不许万历壬寅以册立皇太子恩诏内许公主荫子送监读书万历三十六年七公主下嫁宣索至数十万户部尚书赵世卿引事力争诏减三之一世卿复言陛下大婚止七万长公主下嫁止十二万乞陛下再裁损一仿长公主例帝不得已从之崇祯元年教习驸马陈钟盛言臣教习驸马巩永固驸马黎明于府门外月台四拜云至三月后则上堂上门上影壁行礼怊前始视膳于公主前公主饮食于上驸马侍立于旁过此方议成婚驸马馈果肴称臣公主答礼书赐皆大失礼夫既合卺则俨然夫妇安有跪拜数月称臣视膳然后成婚者会典载行四拜于合卺之前明合卺后无拜礼也以天子馆甥下同隶役岂所以尊朝廷帝是其言令永固即择日成婚长平公主年十六庄烈帝选周显尚主将婚以寇警暂停城陷帝入寿宁宫主牵帝衣哭帝曰汝何故生我家以剑挥斫之断左臂又斫昭仁公主于昭仁殿越五日长平公生复苏大清顺治二年命显复尚故主土田邸第金钱车马锡予有加主涕泣逾年病卒卷六礼一礼太祖初定天下首开礼乐二局广征耆儒分曹究讨洪武元年命中书省暨翰林院太常寺定拟祀典乃历叙沿革之由酌定郊庙宗社议以进礼官及诸儒臣又编集郊庙山川等仪及古帝王祭祀感格可垂鉴戒者名曰存心录二年诏诸儒臣修礼书明年告成赐名大明集礼其书准五礼而益以冠服车辂仪仗卤簿宗学音乐凡升降仪节制度名数纤细异具又屡敕议礼臣李善长傅宋濂詹同陶安刘基魏观崔亮牛谅陶凯朱升乐韶凤李原名等编辑成集县诏郡县举高洁博雅之士徐一夔梁寅周子谅胡行简刘宗弼董彝蔡深滕公琰至京同修礼书若夫厘正祀典凡天皇太乙六天五帝之类皆为革除而诸神封号悉改从本称一洗矫诬陋习其度越汉唐远矣洪武六年三月申辰礼官上所定礼仪帝谓尚书牛谅曰元世废弃礼教因循百年中国之礼变易几尽朕即位以来夙夜不忘思有以振举之以洗梁之习常命尔礼部定着礼仪今虽已成宜更与诸儒参详考议斟酌先王之典务合人情永为定式二十四年六月己未诏廷臣参考历代礼制更定冠服居室器用制度明初之议礼局限性宋濂方家居诸仪率多陶安裁定大祀礼专用安议其馀参汇诸说从其所长用詹同时享用朱升释奠耕用钱用壬五祀用崔亮朝会用刘基祝祭用魏观军礼用陶凯皆能援据经义酌古准今郁然成一代休明之治虽折中断制裁自上心诸臣之功亦曷可少哉李善长传已帅礼官定郊社宗庙礼寻奏定六部官制议官民丧服及朝贺东宫仪奉命监修元史编祖训录大明集礼诸书定天下岳渎神只封号宋濂传濂于书无所不通在朝郊社宗庙山川百神之典朝会宴享律历衣冠之制四裔贡赋赏劳之仪旁及元勋巨卿碑记刻石之辞咸以委濂范常传洪武元年擢翰林直学士兼太常卿帝锐意稽古礼文群臣集议间有异同常能参合众言委曲当上意梁寅传时以礼律制度分为三局寅在礼局中讨论精审诸儒皆推服陶安传吴元年初置翰林院首召安为学士时征诸儒议礼命安为总裁官钱用壬传初官御史台经历寻与陶安等博议郊庙社稷诸仪其议释奠田皆援据经文及汉魏以来故事以定其制洪武元年拜礼部尚书凡礼仪祭祀宴享贡举诸政皆专属礼官又诏与儒臣议定乘舆以下冠服诸式时儒生多习古义而用壬考证尤详确詹同传初迁考功郎中直起居注会议礼同议当遂用之朱升传洪武元年进翰林学士定宗庙时享斋戒之礼崔亮传初亮居礼曹时即位大祀诸礼皆其所条画丞相善长上之朝由是知名及为尚书一切礼制用壬先所议行者亮皆援引故实以定其议考证详确逾于用壬又请大祀前七日陪祀官诣中书受誓戒戒辞如唐礼又依周礼定五祀及四时荐新裸礼圭瓒郁鬯之制并言旗纛月朔望致祭烦而渎宜止行于当祭之日皆允行之帝以日中有黑子疑祭天不顺所致欲增郊坛从祀之神亮执奏汉唐烦渎不宜取法乃止牛谅传谅三迁至礼部不收更定释奠及大祀分献礼与詹同等议省牲冠服又奏三皇立庙京师春秋时祭汉唐以下就陵立庙帝为更定行之刘仲质传洪武十五年拜礼部尚书命与儒臣定释奠礼颁行天下学校陶凯传洪武三年与崔亮并为礼部尚书各有敷奏军礼及品官坟茔之制凯议也任昂传十五年为礼部尚书请更定冕服之制及朝参坐次又奏毁天下淫祠正祀典称号李原名传为礼部尚书以帝命行养老之政申明府州县多寡之数定官民巾服之制皆着为令凡郊社宗庙社稷岳渎诸制先后儒臣论定时有详略帝悉令原名更正之刘三吾传时天下初定典章关略帝锐意制作宿儒凋谢得三吾晚说之一切礼制及三场取士法多所刊定建文三年闰三月礼制成颁诏天下永乐中颁文公家礼于天下又定巡狩监国及经筵日讲之制世宗以制礼作乐自任其更定之大者如分祀天地复朝日夕月于东西郊罢二祖并配以及祈大雩享先蚕祭圣师易至圣先师号皆能折衷于古独其排众议睿宗太庙跻武宗上徇本生而违大义以明察始而以丰昵终矣嘉靖四年十二月大礼集议成颁示天下七年六月明伦大典成颁示天下祭祀总叙明初以园丘方泽宗庙社稷朝日夕月先农为大祀太岁星辰风云雷雨岳镇海渎山川历代帝王先师旗纛司中司命司民司禄寿星为中祀诸神为小祀后改先农朝日夕月为中祀天地太庙社稷山川诸神皆天子亲祀国有大事则遣官祭告若先农城隍旗纛马祖五祀京仓先贤功臣合祀皆遣官致祭而帝王陵寝及孔子庙则传制特遣正月三祭上辛祈立春享太庙祭司户二月九祭惊蛰祭太岁月将风云雷雨诸神春分朝日于东郊上戊祭太社太稷上戊之明日祭帝社帝稷上丁祭先师孔子上甲祭三皇祭历代帝王庙祭先农祭司马之神三月三祭清明祭奉先殿祭岳镇海渎之神祭泰厉四月三祭孟夏享太庙大雩祭司灶五月二祭夏至祀皇地只于丘前期祭告太庙六月一祭季夏祭中熘七月二祭孟秋享太庙祭司门八月十祭秋分夕月于西郊上戊祭太社太稷上戊之明日祭帝社帝稷上丁祭先师孔子上甲祭三皇祭历代帝王庙祭城南旗纛庙祭都城隍之神祭天神地只于山川坛祭太岁月将风云雷雨之神望日祀灵神九月三祭季秋大飨霜降祭岳镇海渎之神祭旗纛于教场十月三祭孟冬享太庙朔日祭泰厉祭司井十一月二祭冬至祀昊天上帝于圜丘前期祭告太庙十二月三祭季冬享太庙岁暮大祭旗纛于承天门外省牲牲四等曰犊曰牛曰大牢曰少牢色尚も或黝大祀入涤九旬中祀三旬小祀一旬涤牲立神牲所设官二人牧养神牲祀前三月付廪牺令涤治如法其中祀涤三十日小祀涤十日者亦如之洪武二年帝以祭祀省牲于神坛甚迩人心未安尚书崔亮乃奏考古省牲之仪远神坛二百步三年帝以郊祭之牲与群祀牲同牢刍牧不足以别祀天之敬乃因其旧地改作而加绘饰中三间以养郊祀牲左三间养后土牲右三间养太庙社稷牲馀屋养山川百神之牲凡大祀牺牲前一月帝躬视涤养继命群臣更日往视岁以为常崔亮言大祀帝亲省牲中祀小祀之牲当遣官代帝命亲祭者皆亲省牲六年御史台言吏部尚书吕本奉职不谨郊坛牲角非茧栗功臣庙坏不修诏免官罚役功臣庙七年定制大祀皇帝躬省牲中祀小祀遣官十三年九月溧水县祭社稷以牛醢代鹿醢礼部言定制祭物缺者以他物代帝曰所谓缺者以非土地所产溧水固有鹿是有司故为苟简也百司所以能理其职而尽民事者以其常存敬惧之心耳神犹忽之于人事又何惧焉命论如律凡郊庙牺牲已在涤者或有伤则出之死则埋之其有疾者亦养于别所待其肥盾以备小祀中祀之用若未及涤或有伤疾者归所司别用景泰四年令礼部铸造牲字牢字火印各一会同太常寺及御史印记各处解到牛羊正德十五年三月戊戌清明节太常寺奏陵寝祭牲已有定制豕为必用之物请驰其禁从之嘉靖十一年更定冬夏至祈俱祭前五日亲视后俱遣大臣圜丘苍犊方丘黄犊配位各纯犊隆庆元年五月太常寺卿邹应龙省牲北郊东厂太监冯保传唿至导者引入正面热香俨若天子应龙大骇劾保僭肆保深衔之万历四十四年八月南京太常寺少卿桂有根言孝陵元旦清明长至三大祭交物俱备中元孟冬两忌辰及万寿节五祭向止陈设酒果应加用牲帛祭文从之斋戒洪武元年翰林学士朱升等奉敕撰斋戒文大祀七日前四日戒后三日斋上曰凡祭祀天地社稷宗庙山川等神为天下祈福宜下令百官斋戒若自有所祷不关民事者不下令又以致斋七日五日为期太久人心易怠止临祭斋戒三日务致精专又诏大祀前七日陪祀官诣中书省受誓戒各扬其职不共者国有常刑从礼部尚书崔亮请也三年谕礼部尚书陶凯曰人心操舍无常必有所警而后无所放乃命礼部铸铜人一高尺有五寸手执牙笏大祀则书致斋三日中祀则书致斋二日于简上太常司进置斋所陶凯又奏凡亲祀皇太子宫中居守亲王戎服侍从皇太子亲王虽不陪祀一体斋戒五月建斋宫于圜丘之西方丘之东四年礼官奏定天子亲祀斋五日遣官代祀斋三日降香斋一日二十一年定制斋戒前二日太常寺司官宿于本司次日奏请致斋又次日进铜人传制谕文武百官斋戒宣德七年大祀南郊帝御斋宫命内官内使饮酒食荤入坛唾地者罪之司礼监从容者同罪斋之日御史检视各官于斋次嘉靖九年定前期三日帝御奉殿百官朝服听誓戒世宗以旧存斋宫在圜丘北是踞视圜丘也欲改建于丘之东南夏言言更起斋宫于圜丘之旁似于古人扫地之义未为允协且秦汉以来并无营室者正谓质诚尊天不自崇树以明谦恭肃敬之旨故惟大次之设为合古典愿寝其议报闻卷七礼二亲郊太祖祀上帝于圜丘九合祀天地于奉天殿一大祀天地于南郊二十惠帝大祀天地于南郊二成祖大祀天地于南郊十七皇太子摄祀天地于南郊一仁宗大祀天地于南郊一宣宗大祀天地于南郊九英宗前纪大祀天地于南郊十景帝大祀天地于南郊七英宗后纪大祀天地于南郊六宪宗大祀天地于南郊二十二孝宗大祀天地于南郊十八武宗大祀天地于南郊十五世宗大祀天地于南郊九祀昊天上帝于南郊一祀天于南郊六穆宗祀天于南郊四神宗祀天于南郊三熹宗祀天于南郊一庄列帝祀天于南郊四亲祀北郊太祖祀地于方丘三世宗祀皇地只于方泽二穆宗祀地于北郊一神宗祀地于北郊二熹宗祀地于北郊一庄烈帝祀地于北郊四吴元年八月癸丑圜丘成十一月甲午太祖初观圜丘顾谓起居注熊鼎等曰此与古制合否对曰小异帝曰古人于郊埽地而祭器用陶匏以示俭朴周有明堂其礼始备今予创立斯坛虽不必尽合古制然一念事天之诚不敢顷刻少怠十一月乙巳有事于圜丘礼官请罢礼成诣太庙躬谢之仪唯先祭三日诣太庙以配享告从之帝欲增郊坛从祀之神崔亮奏汉唐烦渎不宜取法乃止洪武二年八月建望祭殿帝虑郊社诸祭坛而不屋或骤雨沾服亮引宋祥符九年南郊遇雨于大尉厅望祭及元经世大典坛内外建屋避风雨故事奏之遂诏建殿于坛南帝一日问崔亮曰朕郊祀天地拜位正中而百官朝参班列东西何也亮对曰天子祭天升自午陛北向答阳之义也祭社升自子陛南向答阴之义也若群臣朝参当避君上之尊故升降皆由卯陛朝班分列东西以避驰道其义不同亮又言郊特牲曰器用陶匏周礼疏外祀用瓦今祭祀用瓷与古意合而盘盂之属与古尚异宜皆易以瓷惟笾用竹从之三年增祀风云雷雨于圜丘天下山川之神于方丘二月太常少卿陈昧言周礼天府孟冬礼司民司禄而献民数数则受而藏之今圜丘郊祀宜以户口钱粮之籍陈于台下礼异藏之内府以见拜受民数数于天之义从之六年正月选朝天宫道士供事郊坛御批辑览曰郊坛理宜诚肃骏奔执事岂宜司以羽流当时议礼诸臣如刘基宋濂詹同辈俱博古而达于政体何不闻一言匡正耶至嘉靖时而斋醮事兴益以崇尚道教为务此其滥觞矣七年冬至词臣撰南郊祝文用予我字帝以为不敬桂彦良曰成汤祭上帝曰予小子履武王祀文王之诗曰我将我享古有此言帝色霁曰正字言是也是年增设天下神只于南北郊帝谓詹同曰大祀终献毕始行分献礼未当同乃与学士宋濂议以上初奠玉帛将毕分献官即行初献礼亚献三献皆如之八年十一月学士乐韶凤等奏定大祀祭坛脱舄之仪谓古者以履不上堂为敬汉魏朝祭皆洗蔑惟萧何剑履上殿以为异数宋南郊皇帝至南阶脱舄升坛入庙脱舄升殿所以崇敬也今议于郊祀庙享前期一日有司以席借地设御幕于坛东南门外设执事官脱履之次于坛门外西阶侧祭曰大驾入幕次脱舄始升坛殿行礼分献陪祀官皆脱舄于外协律郎乐舞生皆洗蔑上诏行之九年定郊社大事国有三年丧不废十年八月帝感斋居阴雨览京房灾异之说谓分祭天地情有未安欲举合祀之典命即圜丘旧址为坛以屋覆之命曰大祀殿十一月冬至以殿工未成乃合祀于奉天殿文彬案太祖厘正祀典革除天皇太乙六天五帝之类去岳镇海渎城隍诸神封号改从本称尽洗汉唐以来陋习又分祀天地举千数百年相沿之误一旦整饬洵足为万世法守未几感齐居阴雨仍改天地合祀立大祀殿屋而不坛合圜丘明堂为一制此失礼之尤者揆其意不过欲省烦而趋便耳彼时礼部长贰官如朱梦炎李冕辈庸暗不识大体未能抗疏力争沿谬百六十年至嘉靖始复旧典然非夏言辈力排群议亦未能赞成其美则甚矣复古之难也十二年正月己卯始合祀天地于南郊又建神乐观于郊坛之西以处乐舞生永乐十八年京都大祀殿成规制如南京南京旧郊坛国有大事则遣官告祭洪熙元年正月丙戌南郊誓戒毕帝进分献官谕之曰事神之道岂独临事之际务致诚敬要其奉天子民之心积累于平日者孚达鬼神所以祭则受福正德十年正月戊辰帝有事于南郊逮暮成礼给事中王良佐言郊庙之祀天子必省牲必誓戒散齐致斋有常期有专所当祭之日夙驾而往行礼之际无贰尔心期昭格也迩者正月五日躬祀太庙薄暮方出行礼十日郊祀七日当誓戒臣等导驾与百官俱朝服候至夜漏下忽传闻免朝不知旨从何出九日车驾当临斋宫百官莫不晨趋以俟乃薄暮方往仓猝至坛行礼甫毕旋即下营臣愚不知陛下此行果事天耶抑游幸也及次日驾还复至夜分城门失启闭之期禁闼纵驰骋之乐一切非时与制乞自今祭祀朝贺之期经筵讲书之候起居寝兴之节务各及时遵制举行不报十二年正月戊寅召百官至左顺门告以己丑郊竣将幸南海子观猎廷臣极谏不听及期速蒇祀事遂往畋十三年正月丙午帝至自宣府庚戌当南郊以初至不及致齐遂行礼十四年正月甲辰改卜郊先是太常寺奏以是月十二日郊祀至是以圣驾未回请改卜内批改次日既又命改卜于是礼科给事中邢寰等言祖宗以来郊祀必于正月上旬所以重一岁之首昭莫大之敬也今改而又改日复一日不惟隳祖宗相循之制亦且非祗畏天地之道请如期返跸以成大礼礼部尚书毛澄等驰疏谏曰皇祖之训曰凡祀天地精诚则感格怠慢则祸生今六龙遐骋旋轸无日万一冰雪阻违道途梗塞元正上日不及躬执玉帛于上帝前陛下何以自安伏乞趣驾速还躬亲裸享宗社臣民幸甚俱不报壬戌钦天监奏拟郊祀日期传旨令择二月上旬以闻太常寺奏仲春当释奠先师及祀社稷而郊礼未成请俟郊后择丁戊日行礼报可喜靖十年九月丙辰罢南京郊祀初上命修辑郊社诸坛未成南京太常寺卿黄芳等言天地社稷山川既统祀于京师其在南京者可弗举也若有时祭告及灾变修理等事因事行之亦非常祭之比宜祭告孝陵及山川诸神不必备物酒醴脯醢而已上以为然遂罢之十一年冬至尚书言前此有事南郊风寒莫备乃采礼书天子祀天张大次小次之说请作黄毡御幄为小次每大祭所司以随值风雪则设于圜丘下帝就幄中对越而升降奠献以太常执事官代之命着为令十七年十一月辛未朔诣南郊上皇天上帝号隆庆四年十一月己卯祀天于南郊旧制郊毕举庆成宴自世宗倦勤典礼久废至是礼部尚书殷士儋始考定旧仪行之万历十三年礼科给事中王三馀疏言郊祀必躬亲载之会典乃者秋七月雷震郊坛恭绎德音宣示臣工共图修省今岁似宜亲郊以答天戒代摄之举未可以为常疏入帝以其奏请不早诘责之仍遣官代郊议洪武元年二月壬寅朔中书省臣李善长等奉敕撰进郊祀议略言王者事天明事地察故冬至报天夏至报地所以顺阴阳之义也祭天于南郊之圜丘祭地于北郊之方泽所以顺阴阳之位也周礼大司乐冬日至礼天神夏日至礼导只此三代之正礼而释经之正说自秦立四以祀白青黄赤四帝汉高祖复增北兼祀黑帝至武帝有雍五及渭阳五帝甘泉太乙之祠而昊天上帝之祭则未尝举行魏晋以后宗郑玄者以为天有六名岁凡九祭宗王肃者以为天体惟一安得有六一岁二祭安得有九虽因革不同大抵多参二家之说自汉武用祠官宽舒议立后土祠于汾阴隹上礼如祀天而后世因于北郊之外仍祠后土郑玄又惑于纬书谓夏至于方丘之上祭昆仑之只七月于泰折之坛祭神州之只析而为二后世又因之一岁二祭元始间王莽奏罢甘泉泰复长安南北郊以正月上辛若丁天子亲合祀天地于南郊由汉唐历千馀年间皆因之其亲祀北郊者惟魏文帝周武隋高祖唐元宗四帝而已宋元丰中议罢合祭绍圣政和间或分或合高宗南渡以后惟用合祭之礼元成宗始合祭天地五方帝已而立南郊专祀天泰定中又合祭文宗至顺以后惟祀昊天上今当遵古制分祭天地于南北郊冬至祀昊天上帝于圜丘以大明夜明星辰太岁从祀夏至祀皇地只于方丘以五岳五镇四渎从祀太祖如议行之建圜丘于钟山之阳方丘于钟山之阴三编质实云按唐书睿宗太极元年夏五月祭北郊是月改元延和八月元宗即位改元先天是亲祭北郊者睿宗非元宗也此议偶误耳嘉靖九年帝既定明伦大典益覃思制作凡郊庙百神咸欲斟酌古法厘正旧章乃问张璁曰书称燔柴祭天又曰类于上帝孝经曰郊祀后稷以配天宗祀文王于明堂以配上帝以形体主宰之异言也朱子谓祭之于坛谓之天祭之屋下谓之帝今大祀有殿是屋下之祭帝耳未见有祭天之礼也况上帝皇地只合祭一处亦非专祭上帝璁总国初遵古礼分祭天地后又合祀说者谓大祀殿下坛上屋屋即明堂坛即圜丘列圣相承亦孔子从周之意上复谕璁曰二至分祀万代不易之礼今大祀殿拟周明堂或近矣以为即圜丘实无谓也璁乃备述周礼及宋陈襄苏轼刘安世程颐所议分合异同以对且言祖制已定无敢轻议帝锐欲定郊制卜之奉殿太祖前不吉议且寝会夏言请举亲蚕礼帝以古者天子亲耕南郊皇后亲蚕北郊适与所议郊祀相表裹因令璁会言陈议言乃上疏言国家合祀天地及太祖太宗之并配诸坛之从祀举行不于长至而于孟春俱不应古典宜令群臣博考诗书礼经所载郊祀之文及汉宋诸儒匡衡刘安世朱熹等之定论以及太祖国初分祀之旧制陛下称制而裁定之此中兴大业也礼科给事中王汝梅等诋言说非是上切责之乃敕礼部会廷臣各陈所见且言汝梅等举召诰中郊用二牛谓明言合祭天地夫用二牛者一帝一配位非天地各一牛也又或谓天地合祀乃人子事父母之道拟之夫妇同牢亵慢已甚又或谓郊为祀天社稷为祭地古无北郊夫社乃祭五土之神犹言五方帝耳非皇地只也社之名不同自天子以下皆得随所在而祭之故礼有亲地之说非谓祭社即方泽祭地也于是下言疏令礼部一并议行三月丙申璁录上郊祀考议一册时詹事霍韬深非郊议且言分祀之说惟见周礼莽贼伪书不足引据于是言复上疏言周礼一书于祭祀为详大宗伯以祀天神则有祀实柴燎之礼以祀地只则有血祭沈辜之礼大司乐冬至日地上圜丘之制则曰礼天神夏至日泽中方丘之制则曰礼地只天地分祀从来久矣故宋儒叶时之言曰郊丘分合之说当以周礼为定今议者既以太社为祭地则南郊自不当祭皇地只何又以分祭为不可也合祭之说实自莽始汉之前皆主分祭而汉之后亦间有之宋元丰一议元再议绍圣三议皆主合祭而卒不可移者以郊赍之费每倾府藏故省约安简便耳未尝以分祭为非礼也今之议者往往以太祖之制为嫌为惧然知合祭乃太祖之宝制为不可改而不知分祭固太祖之初制为可复知大祀文乃太祖之明训为不可背而不知存心录固太祖之着典为可遵且皆太祖之制也从其礼之是者而已敬天法祖无二道也周礼一书朱子以为周公辅导成王垂法后世用意最深切何可诬以莽之伪为耶且合祭以后配地实自莽始莽既伪为是书何不削去圜丘方丘之制天神地只之祭而自为一说耶疏入下礼部令折衷群议以闻辛丑礼部集上群臣所议郊礼奏曰主分祭者都御史汪钅宏等八十二人主分祭而以慎重成宪及时未可为言者大学士张璁等八十四人主分祭而以山川坛为方丘者尚书李瓒等二十六人主合祭而不以分祭为非者尚书方献夫等二百六人无可否者英国公张仑等一百九十八人臣等祗奉敕谕折衷众论分祀之义合于古礼但坛一建工役浩繁礼屋祭曰帝夫既称昊天上帝则当屋祭宜仍于大祀殿专祀上帝改山川坛为地坛以专祀皇地只既无创建之劳行礼亦便上复谕当遵皇祖旧制露祭于坛分南北郊以二至日行事言乃奏曰南郊合祀循袭已久朱子所谓千五六百年无人整理而陛下独破千古之谬一旦举行诚可谓建诸天地而不悖者也已而命户礼工三部偕言等诣南郊相择礼臣欲于具服殿稍南为圜丘言复奏曰圜丘祀天宜即为敞以展对越之敬大祀殿享帝宜即清以尽昭事之诚二祭时义不同则坛殿相去亦宜有所区别乞于具服殿稍南为大祀殿而圜丘更移于前体势峻极可与大祀殿等制曰可于是作圜丘是年十月工成而分祀之制遂定隆庆元年礼部会议罢祈及明堂大享礼圜丘方泽分祀已久宜照例于冬至夏至日亲祭仍奉太祖高皇帝配礼部又言郊庙社稷诸祀先期具奏行礼止奏日不奏时以故陪祀诸臣失期者众请以后并奏日时从之万历三年十一月大学士张居正进郊礼新旧图册略言高皇帝初制郊礼分祀十年矣而竟定于合享者良以古今异宜适时为顺故举以岁首人之始也卜以春初时之和也岁惟一出事之节也为屋而祭行之便也百六十余年列圣相承莫之或易者岂非以其至当允协经久而可行乎今以冬至极寒而裸献于星露之下夏至盛暑而骏奔于炎之中一岁之间六飞再驾以时以义斯为戾矣且成祖文皇帝再造宇宙功同开创配享百余年一朝而罢之于人情亦大有不安者故世宗虽分建圜方之制而中世以后竟不亲行虽肇举大享之礼而岁时祀止于内殿是斯祀之在当时已窒碍而难行矣况后世乎臣等愚昧窃以为宜遵高皇之定制率循列圣之攸行岁惟一举合祀之礼而奉二祖并配斯于时义允协于人情为顺顾郊祀重今且未敢轻议谨稽新旧规制礼仪而略述其概以俟圣明人容裁断焉上从之通典注按居正进新旧礼图欲改合祀然四年七年五月俱尝祀地北郊固未尝改为合祀故神宗熹宗庄烈帝三纪皆书祀天特祭地之祀不行耳文彬按江陵此议疏谬之甚特其时未尝举行耳神宗自七年后郊祀不亲惟十四年一祀天非特祀地之祀不行也熹宗祀天一祀地一庄烈祀天四祀地四皆见本纪通典注云三纪皆书祀天特祭地这礼不行误也卷八礼三郊礼配位洪武元年十一月庚子冬至始祀上帝于圜丘有司议配祀太祖谦让不许亲为文告太庙曰历代有天下者皆以祖配天臣独不敢者以臣功业有未就政治有关失去年上天垂戒有声东南雷火焚舟击殿吻恐无以承上帝好生之德故不敢辄奉以配惟祖神与天通上帝有问愿以臣所行奏帝前善恶无隐候南郊竣事臣率百司恭诣庙庭告成大礼以共享上帝之锡福二年五月癸卯夏至将祀方丘群臣复请太祖执不允曰俟庆阳平议之八月庆阳平十一月乙巳冬至群臣复固请乃奉仁祖配天于圜丘三年五月戊申祀地于方丘以仁祖配建文元年正月庚辰大祀天地于南郊奉太祖配洪熙元年正月敕曰太祖受命上天肇兴皇业太宗中兴宗社再奠寰区圣德神功咸配天地朕崇敬祖考永惟一心今年正月十五日大祀天地神只奉皇祖皇考配祀仍着典章垂范万世嘉靖九年给事中夏言上疏言太祖太宗并配父子同列稽之经旨未能无疑臣谓周人郊祀后稷以配天太祖足当之宗祀文王于明堂以配上帝太宗足当之礼臣集议谓二祖配享百有余年不宜一旦轻改帝降敕谕欲于二至日奉太祖配南北郊孟春祈奉太宗配上帝于大祀殿阁臣以二祖分配于义未协且录仁宗所撰谕并告庙文以进帝复命集议于东阁皆以为太庙之祀列圣昭穆相向无嫌并列况太祖太宗功行并隆圜丘大祀殿所祀均之为天则配天之祖不宜阙一臣等窃议南北郊及大祀殿每祭皆宜二祖并配帝终以并配非礼谕阁臣讲求璁等言古者郊与明堂异地故可分配今圜丘大祀殿同兆南郊冬至礼行于报而太宗不与孟春礼行于祈而太祖不与心实有所不安帝复报曰万物本乎天人本乎祖天惟一天祖亦惟一祖故大报天之祀止当以高皇帝配文皇帝功德岂不可配天但开天立极本高皇帝肇之耳如周之王业武王实成之而配天止以后稷配上帝止以文王当时未闻争辨功德也因命寝其议已而言复疏言虞夏殷周之郊惟配一祖后儒穿凿分郊丘为二及误解大易配考孝经严父之义以致唐宋变古乃有二祖并侑三帝并配之事望断自宸衷依前敕旨报曰礼臣前引太庙不嫌一堂夫配帝与享先不同此说无当仍命申议张璁入言郊祀之议圣见已决独臣不忍无言皇上信以并配之说尽古礼乎大祀殿非明堂之位孟春祈又非大享之礼则未免有失于古也皇上信以并配之说非今宜乎太祖百有余年之神座岂忍言撤文皇百有余年配天之报岂忍言废则又未免有失于今也窃以天地分祀宜从古礼彰我皇上善继善述之孝祖宗并配宜从今制彰我皇上不愆不忘之心疏入帝乃责璁前后变志非忠爱之道于是礼臣复上议南北郊虽曰祖制实今日所创请如圣谕俱奉太祖独配至大祀殿则太宗所创今乃不得侑享于中窃恐太宗之心有所未安宜仍奉二祖并配既复古礼又存祖制礼意人情两不为失遂依拟行之万历三年张居正进郊礼图册云自洪武初奉仁祖配向配享建文初更奉太祖配享洪熙元年奉太祖太宗同配享嘉靖九年初建圜丘方泽分祀天地俱止奉太祖一位配享而罢太宗之配其大祀殿则以孟春上辛举行祈奉太宗同配享十年又改以启蛰日行祈礼于圜丘仍止奉太祖一位配享十七年九月诏举明堂大飨礼于大内之元极宝殿奉献皇帝配享隆庆元年诏罢明堂配享祈嘉靖十年正月辛卯祈于大祀殿奉太祖太宗配明初未行祈之典世宗欲更定二祖分配礼因诸臣固请乃许于大祀殿祈奉二祖配至是始以上辛日举行礼毕帝心以为未当谕张璁曰自古惟以祖配天今二祖并配决不可法后世嗣后大报与祈只奉太祖配寻亲制祝文更定仪注改用惊蛰节礼视大祀少杀不设从坛不燔柴着为定典十一年正月辛未祈于圜丘始命武定侯郭勋摄事给事中叶洪言祈大报祀名不同郊天一也祖宗无不亲郊成化弘治间或有故宁展至三月盖以郊祀礼重不宜摄以人臣请俟圣躬痊改卜吉日行礼不从文彬按世宗厘正祀典皆能折衷于古顾郊祀更定后三十余年间祀南郊者七祀方泽者一议行祈大飨诸典仅初举时一躬亲以后皆遣代所为纷纷制作徒崇虚文以饰观瞻而已十八年二月丁未祈于元极宝殿不奉配遂为定制隆庆元年正月礼臣言先农亲祭遂耕田即祈遗意今二祀并行于春未免烦数且元极宝殿在禁地百官陪祀出入非便宜罢祈止先农坛行事从之崇祯十四年正月辛巳祈于南郊十五年正月行祈礼上辛即在朔日辛未礼部以朝贺不便疏请改十一日辛巳为中辛得旨改中辛日行礼大雩明初凡水旱灾伤及非常变异或躬祷或露告于宫中或于奉天殿陛或遣官祭告郊庙陵寝及社稷山无常仪洪武二年太祖以春久不雨祈告诸神只中设风云雷雨岳镇海渎凡五帝亲行礼三年六月戊午朔以久旱祷雨互服草履徒步至山种坛露宿凡三日七年五月大雩宣德八年六月乙酉祷雨不应作闵旱诗示群臣景泰六年五月己巳祷雨于南郊成化六年二月丁丑祷雨于郊坛八年四月旱遣使祷于郊社山川淮渎东海之神弘治十七年五月畿内山东久旱遣官祭告天寿山分命各巡抚祭告北岳北镇东岳东镇大海嘉靖八年帝谕礼部去冬少雪当春雨泽不降当亲祭南郊社稷山川尚书方献夫等具上仪注二月亲祷南郊山川同日社稷用次日不除道冠服浅色群臣同文五品武四品以上于大祀门外余官于南天门外就班陪祀九年帝欲于奉天殿丹陛上行大雩礼夏言请筑雩坛每风孟春祈后雨时若则雩祭遣官摄行如雨泽愆期则躬行祷祝十一年乃建雩坛于圜丘坛外泰元门之东风旱则祷奉太祖配十二年夏言等言古者大雩之祀命乐正习盛乐舞皇舞盖假声容之和以宣阴阳之气请于三献礼成之后九奏乐止之时乐奏云门之舞仍命儒臣括云汉诗词制云门一曲使文武舞士并舞而合歌之十七年四月大雩时将躬祷郊坛帝谕礼部祷雨乃修省事不用全仪不奉祖配二十二年七月丙午以久旱亲祷雩坛二十四年四月丙申上祷雨于神只坛三十七年五月大雩四十三年四月大雩四十五年六月亲祷雨于凝道雷轩万历十三年二月旱庚午大雩三月甲申大雩四月丙午大雩崇祯元年五月辛巳祷雨四年四月庚戌祷雨五月甲戌朔步祷于南郊大飨明初无明堂祀上帝及配位之制嘉靖十七年前扬州府同知丰坊上言孝莫大于严父严父莫大于配天宜建明堂尊皇考为宗以配上帝下礼部会议尚书严嵩言明堂圜丘皆所以事天今大祀殿在圜丘之北禁城东南正应古之方位明堂秋飨之礼即此可行不必更建至侑飨之礼昔周公宗祀文王于明堂传以为万物成形于秋故秋祀明堂以父配之取其成物之时也自汉武迄唐宋诸君莫不皆然主亲亲也至钱公辅司马光等之议则主于祖宗之功德今以功德论则宜配文皇以亲亲论则宜配献皇至称宗之礼则未有称宗而不太庙者臣等不敢妄议帝降旨明堂秋报大礼宜于奉天殿行之其配享皇考称宗何为不可命再议户部侍郎唐胄疏争之曰三代之礼莫备于周孝经曰郊祀后稷以配天宗祀文王于明堂以配上帝又曰严父莫大于配天则周公其人也说者谓周公有圣人之德制作礼乐而文王固其父故引以证圣人之孝答曾子问而已非谓有天下者皆必以父配天然后为孝不然周公辅成王践阼其礼盖为成王而制于周公为严父于成王为严祖矣然周公归政之后未闻成王以严父之故废文王配天之祭而移于武王也及康继成亦未闻以严父之故废文王配天之祭而移于成王也后世祀明堂者皆配以父此乃误孝经之义而违先王之礼昔有问于宋儒朱熹者曰周公之后当以文王配耶当以时王之父配耶朱熹曰祗当以文王配又问继周者如何熹曰只以有功之祖配之后来第为严父之说所惑耳由此观之明堂之配不专于父明矣皇上继统之初廷臣执为人后之说于是力正大伦惟张孚敬席书诸臣及何渊有建庙之议陛下嘉答诸臣亦云朕奉天法祖岂敢有干太庙顾今日乃惑于丰坊之言耶臣谓明堂之礼诚不可废惟当奉太宗配于礼为宜若献皇帝得圣人为之子不待称宗议配而专庙之享百世不迁矣疏入帝怒下胄诏狱嵩乃再会廷臣议请奉献皇帝配明堂而文皇帝配祀于孟春祈帝从献皇配帝之请却文皇议不行已复集文武大臣于东阁议献皇帝宜称宗帝以疏不言庙留中不下乃设为臣下奏对之词作明堂或问以示辅臣大略言文皇远祖不应严父之义宜以父配称宗虽无定说尊亲崇上义所当行既称宗则当庙岂有太庙中四亲不具之礼帝既排正议崇私亲心念太宗永无配享无以谢廷臣乃上献皇帝庙号曰睿宗而改称太宗号成祖时未建明堂迫季秋遂大飨上帝于元极宝殿奉睿宗配二十一年四月丙辰建大飨殿谕礼部曰周之明堂与郊祀并重曩以季秋享地未定特祭于元极宝殿朕心歉焉兹朕自作制象立为殿恭存名曰泰亨用昭寅奉上帝之意乃定岁以秋季大飨上帝奉皇考睿宗配享行礼如南郊陈设如祈通典云明堂之礼明初未议及嘉靖中丰坊首创严父配天之说迎合上意由是特举斯礼追崇所生元极既配之后明年幸承天享帝下于龙飞殿亦奉献皇帝配其后自定规制更建泰享殿三年而后成然大享之礼终未举行内殷荐亦止遣官摄事盖帝之排群议崇私亲虽矫强于一时终有然不自安者故礼臣敦请屡谕缓行非仅耽奉元修惮乘舆之一出也先圣所云名不正言不顺而事不成者岂不信哉二十四年八月辛丑大飨殿成礼部请行秋享于新殿上命是秋仍于元极宝殿行礼自是岁遣官行之以为常隆庆元年礼臣言我朝大飨之礼自皇考举行追崇睿宗以昭严父配天之孝自皇上视之则睿宗为皇祖非周人宗祀文王于明堂之义于是帝从其请罢大享礼命元极宝殿仍改钦安殿朝日夕月洪武三年礼官言古者祀日月之礼有六然郊之祭大报天而主日配以月此从祀之礼非正祀也大宗伯肆烦于四郊兆日于东郊兆月于西郊观礼祀方明礼日于南门之外礼月于北门之外此因事之祭非常祀也惟春分朝日于东门之外秋分夕月于西门之外此祀之正与常者盖天地至尊故用其始而祭以二至日月阴阳之义春分阳方永秋分阴气始长故祭以二分今宜设坛专祀朝日坛筑于城东门外夕月坛筑于城西门外朝日以春分夕月以秋分星辰则祭于月坛从之七年二月丁酉朔日有食之是日春分礼官奏朝日礼用己亥制曰可二十一年二月增修南郊坛于大祀殿丹墀内叠石为台四东西相向以为日月星辰四坛其朝日夕月星之祭悉罢之嘉靖九年二月帝谕张璁曰日月照临其功甚大太岁等神岁有二祭而日月星辰止一从祭于义未安当并建东西郊与南北郊而四遂定春秋分之祭如常仪而建朝日坛于朝阳门外西向夕月坛于阜成门外东向时改郊坛礼朝日夕月等坛玉爵各用其方之色因诏求红黄玉于天方哈密诸国不可得有回回馆通事撒文秀者言二玉产在阿丹去吐鲁番西南二千里其地两山对峙自为雌雄或自鸣请如永乐宣德时赍重贿往购帝从部议已之十年夕月坛以铁炉置于坎上焚燎不必造燎坛以称祭月于坎之义二月庚辰上亲祀大明于朝日坛八月癸未亲祀夜明于夕月坛隆庆元年礼部议定东郊以甲丙戊庚壬年西郊以丑辰未戌年车驾亲祭馀岁遣文大臣摄祭朝日坛武大臣摄祭夕月坛三年礼部上朝日仪言正祭遇风雨则设小次于坛前驾就小次行礼其升降奠献俱以太常寺执事官代制曰可天启六年二月己亥祭日于东郊星辰洪武三年帝谓中书省臣日月皆专坛祭而星辰乃祭于月坛非礼也礼部拟于城南诸神享祭坛正南向增九间日月及周天星辰皆于是行礼朝日夕月用春秋分祭星辰则于天寿节前三日从之四年九月帝躬祀周天星辰仪如朝日二十一年以星辰既从祀南郊罢星之祭先是元年太常司奏请以立秋后辰日祀灵星立冬后亥日祀司中司命司民司禄为坛于城南从之二年从礼部尚书崔亮奏每岁圣寿日祭寿星同日祭司中司命司民司禄八月望日祀灵星皆遣官行礼至三年罢寿星等祀太岁风云雷雨之祀洪武初以太岁风雷雨师从祀圜丘增云师于风师之次二年以太岁风云雷雨诸神合祀城南享祀之所未有坛非尊神之道命礼官考古制以闻礼官奏太岁风云雷雨岳镇海渎及天下山川城隍诸神宜合为一坛春秋专祀从之遂定以惊蛰秋分日祀太岁诸神以清明霜降日祀岳渎诸神六年命天下祀风云雷雨之神七年令春秋上旬择日祭太岁未几以诸神从祀南郊遂省春祭嘉靖九年改定风云雷雨神牌次序曰云雨风雷十年何孟春言国初定祭太岁于山川坛之正殿而以春夏秋冬四月将分祀两庑或谓月将非经见者按祭法埋少牢于泰昭祭时也相近于坎坛祭寒暑也太岁实统四时而月将四时之候寒暑行焉古人有时与寒暑之祭今祭太岁月将则固时与寒暑之神孰谓非经见耶是年建太岁坛于正阳门外之西与天坛对中太岁殿东庑春秋月将二坛西庑夏冬月将二坛帝亲祭于拜殿中每岁孟春享庙岁暮祭之日遣官致祭十一年厘正祀典改叙云雨风雷祭期每岁仲春秋上旬择日行事并同社稷仪注社稷吴元年八月癸丑建社稷坛于宫城西南北向异坛同洪武元年二月戊申祀社稷太社以句龙配太稷以周弃配是日上亲礼社稷服皮弁服省牲祭服通天冠绛纱袍行三献礼初上命中书省翰林院议创屋备风雨学士陶安言天子太社必受风雨霜露亡国之社则屋之不受天阳也建屋非宜若遇风雨则请于斋宫望祭从之十二月己丑颁社稷坛制于天下郡邑皆建于本城西北右社左稷祭用春秋二仲月上戊日三年于社稷坛北建享殿又北建拜殿五间以备风雨十年八月癸丑太祖以社稷分祭配祀未当下礼部议尚书张筹历引礼经及汉唐以来之制请改建于午门外之右社稷共为一坛罢句龙弃配位奉仁祖配享遂升为大祀文彬按社稷升为大祀始于唐天宝三载至于同坛合祭奉祖配享自周以来二千余年未之闻初陶安议礼谓社稷之社与郊社之社异社与郊对举则天地分祭之本义也社与稷异名则社稷异坛之本义也故据古礼分祀而以句龙配社后稷配稷今张筹迎合上意改为合祀改为配祖说多强为传会且既以仁祖配南郊合祭之社又以配五土之社混淆无别于尊祖亲地之道雨失之此与改天地合祀同一变礼之过也十一年礼臣言太社稷既同坛合祭王国各府州县亦宜同坛称国社国稷之神不设配位诏可十三年九月复定制两坛一如初式建文元年二月祀社稷奉太祖配撤仁祖位永乐十九年正月北京社稷坛成制如南京奉安神位遣太孙行事洪熙元年二月祭社稷奉太祖太宗同配命礼部永为定式宣德二年二月祀社稷仍用上戊日是日适当万寿节礼官以祭期妨庆典请改用中旬帝以祖宗定制不可改至日行礼如常正统二年令应天府建社稷坛春秋祈报以守臣行事嘉靖九年谕礼部天地至尊次则宗庙次则社稷今奉祖配天又奉祖配社此礼官之失也宜改从皇祖旧制太社以句龙配太稷以后稷配十年上命于西苑空闲地开垦为田树艺五改土坛为帝社帝稷坛每岁仲春秋上戊之明日祭帝社帝稷十八年三月帝至承天秩于国社国稷隆庆元年礼部言帝社稷之名自古所无嫌于烦数宜罢从之通典云按汉书郊祀志有太社矿产稷又别立官社臣瓒注所谓王社是也自魏晋至唐皆有帝社相沿已久嘉靖时帝社稷之名不为无据隆庆礼臣谓自古所无未免失考以为烦数而罢之则可矣岳镇海渎山川国初建山川坛于天地坛之西正殿七间祭太岁风云雷雨五岳五镇四海四渎钟山之神东西庑各十五间祭京畿山川春夏秋冬四季月将及都城隍之神洪武二年太祖以岳镇海渎诸神合祭城南未有坛非隆敬神只之道命礼官议礼官言岳镇海渎山川城隍诸神宜合为一坛与天神埒春秋专祀遂定祭日以清明霜降是年命官十八人祭天下岳镇海渎之神三年六月癸亥诏曰岳镇海渎之封起自唐世崇名美号历代有加朕思之则有不然夫英灵之气萃而为神必皆受命于上帝岂国家封号之所可加渎礼不经莫此为甚今宜依古定制凡岳镇海渎并去前代所封名号止以山川本名称其神是年奏准自今遣官祭山川坛诸神春用惊蛰后三日秋用秋分后三日七年令礼部颁祭岳镇海渎仪于所在有司又令春秋仲月上旬择日祭山川坛九年复定山川坛制凡十三坛正殿太岁风云雷雨五岳五镇四海四渎钟山七坛东庑京畿山川夏冬月将西庑春秋月将京都城隍各三坛十年太祖亲祀山川坛诸神于殿中功臣分祀两庑命官十八人分祀岳镇海渎赐之制二十一年增修大祀殿诸神坛乃敕十三坛诸神并停春祭每岁八月中旬择日祭之命礼部更定山川坛仪与社稷同永乐十八年建山川坛于正阳门南之右位置陈设悉如南京旧制惟正殿钟山之右增祀天寿山神正统九年三月雨雪愆期遣官祭岳镇海渎弘治十七年畿内山东旱分命各巡抚祭告北岳北镇东岳东镇东海大学士邱浚云历代东海南海皆临海而祭西海北海则望祀在宋都汴梁无由至辽苏之域出国门而北望祭之可也今建都于燕望南而祭北海岂天子宅中以临四海之义按京师东北乃古碣石沦海之地于此立祠而祭于理为宜若夫中国之正西在于秦陇西南则蜀稍南则滇也滇之极西百夷之外闻有大海宜于此处望祀之今祭北海仍在让庆祭西海仍在蒲州是邱之说终明世末用也嘉靖八年今凡亲祀山川等神皆用皮弁服行礼以别于郊庙先是改山川为中祀嘉靖中凡由川皆天子亲祀国有大事则遣官祭告十一年大学士李时等以圣嗣未降请廷臣诣岳镇名山祝寿礼部尚书夏言言辅臣所请止于岳镇窃以山川海渎发祥效灵与岳镇同功祈寿之礼皆不可缺遂命大臣诣坛分祀是年改山川坛名为天地神只坛天神坛在左南向改序云雨风雷凡四坛地只坛在右北向五岳五镇五陵山四海四渎凡五坛从祀京畿山川西向天下山川东向以辰戌丑未年仲秋皇帝亲祭余年遣大臣摄祭隆庆元年礼臣言天神地只已从祀南北郊其中秋神只之祭不宜复举今罢之先农吴元年十一月太祖欲举行田礼谕廷臣曰古者天子田千亩所以供粢盛备馈膳自经丧乱其礼遂废上无以教下无以劝夫欲财用之不竭国家之常裕鬼神之常享莫先务农遂命以来春举田礼初御史寻适请行耕享先农礼上命礼官钱用壬等议谓先农与社异当以耕日祭之国语农正陈礼卫昭注云祭其神为农祈也汉以田之日祀先农其礼始着由晋至唐宋相沿不废政和间命有司享先农止行亲耕礼南渡后复亲祀元虽议耕竟不亲行其祀先农命有司摄事今议耕之日皇帝躬祀先农礼毕躬耕田以仲春择日行事从之洪武二年二月帝建先农擅于南郊在田北亲祭先农以后年轻化配祀毕行耕礼御耒耜二具韬以青绢御耕牛四被以青衣礼毕皇帝还大次应天府尹及上元江宁两县令率庶人终亩是日宴劳百官耆老于坛所八年遣应天府尹祭先农不设配十年二月遣官享先农命应天府官率农民耆老陪祀二十年二月上躬耕田遣官享先农礼成宴群臣于坛所二十一年更定祭先农仪不设配位永乐中建坛京师如南京制在太岁坛西南每岁仲春上戊顺天府尹致祭后凡遇登极之初行耕礼则亲祭宣德元年礼部进春耕田仪注上观之谓侍臣曰先王制田以供粢盛以率天下务农天子公卿躬秉耒耜贵有实心耳不然三推五推何益于事弘治元年二月丁未耕田礼毕宴群臣教坊杂伎进都御史马文或厉声曰新天子当知稼穑艰难岂宜以此渎乱宸璁即斥去之耕之礼自成祖以后唯登极一行之至是始定于每岁仲春上躬自行礼定为制嘉靖元年命终亩农夫照例引见人赏布一疋九年二月礼部上耕仪帝以其过烦命来岁别议十年正月更定耕仪又命恳西苑隙地为田建殿曰无逸亭曰豳风又曰省耕曰省敛置仑曰恒裕贮田之所入以供祀事十六年谕凡遇亲耕则户部尚书先祭先农皇帝至行三推礼三十八年罢亲耕惟遣官祭先农四十一年遣顺天府尹祭先农免乐舞降庆元年罢西苑耕种诸祀皆取之田二年二月己亥耕田以礼部言增上中下三等农夫各十人于耆老之后如弘治中例崇祯十五年二月亲祭先农行田礼科臣沈迅言教坊承应歌词俚俗宜改正上谕阁臣以后耕宜歌豳风无逸之诗教坊俚俗之词斥令改正先蚕洪武二年二月命皇后率内外命妇蚕于北郊嘉靖九年正月丙午作先蚕坛于北郊初给事中夏言请皇后亲蚕以为耕蚕礼本并行不宜偏废帝召礼官详考古制大学士张璁等请于安定门外建先蚕坛从之三月丁巳皇后亲蚕于北郊礼毕亲诣采桑坛公主及内外命妇从之赐宴毕还宫逾月蚕事告成复行浴茧礼十年改筑先蚕坛于西苑仁寿宫侧四月丁巳皇后行亲蚕礼于西苑十六年诏罢之仍命进蚕具如常仪遣女官祭先蚕三十一年罢亲蚕礼四十一年并罢所司奏请高嘉靖九年张璁疏顷者生员李时扬监生张岑各疏请举祀高之礼以祈圣嗣夫古后稷之生祈于郊孔子之生祷于尼山乞祷之说古礼有之虽大雅既醉之诗曰公尸嘉古曰君子万年永锡祚允曰厘尔女士从以孙子夫公尸之告皆祖考之锡福也愿值兹慎选淑女之时以广求嗣续之诚告于太庙世庙以祈祖考之以慰圣母之心上嘉其请于是建木台于皇城东永安门北震方择十二月二十四日行礼夏言充祈嗣醮坛监礼使十一年十一月复于钦安殿建祈嗣醮以夏言充监礼使湛若水顾鼎臣充迎嗣导引官城隍洪武二年封京师及天下城隍是年以城隍止合祀于城南诸神享祀之所未有坛非隆敬神只之道命礼官考古制以闻礼官言国家开创之初尝以京都城隍及天下城隍祀于城南享祀之所即非专祀又室而不坛非礼所宜今宜以城隍及太风雨等合为一坛春秋祀之诏可三年诏去封号止称某府州县城隍之神命从祀于山川坛九月戊子京师城隍庙成改东岳行祠为之永乐中建庙都城之西曰大威灵祠弘治中倪岳疏岁以五月十一日为神之诞辰及万寿圣节各遣官致祭夫庙祀城隍之神本非人鬼安得诞辰可谓谬妄况每岁南郊大祀坛八月山川坛俱有合祭之礼事体已重与天下府州县之祭不同所有前项祭告烦渎无据俱各罢免嘉靖九年罢山川坛从祀岁以仲秋祭旗纛日并祭都城隍之神凡圣诞节及五月十一日神诞皆遣太常寺堂上官行礼国有大灾则告庙在王国者王亲祭之在各府州县者守令主之卷九礼四宗庙吴元年九月甲戌朔太庙成四世祖各为一庙中德祖东懿祖次仁祖西熙祖皆南向每庙东西有夹室帝两庑三门门设二十四戟缭以周坦如都宫之制洪武元年正月制太庙祭器太祖曰近世泥古好用古笾豆之属以祭其先先既不用死而用之甚无谓也其制宗庙器服御皆如事生之仪于是造银器以金涂之酒壶盂盏皆八朱漆盘碗二百四十及军施枕簟箧笥帏幔浴室皆具后又诏以金涂银者俱易以金八年七月辛酉改建太庙前正殿后寝殿殿翼皆有两庑寝殿九间间一室奉藏神主为同堂异室之制中室奉德祖东一室奉懿祖西一室奉熙祖东二室奉仁祖皆南向十五年以孝慈皇后神主享太庙其后皇后庙仿此建文即位奉太祖神主庙正殿神座次熙祖东向寝殿神主居西二室南向永乐十八年建庙北京如南京之制前正殿九间翼以两庑后寝殿九间间一室皆南十九年正月甲子朔奉安五庙神主于太庙洪熙元年二月丙寅太宗神主太庙成化二十三年八月宪宗将升而九室已备始奉祧懿祖熙祖而下皆以次奉迁乃奉宪宗神主于寝殿西第四室南向正殿神座右第四位东向先期告宪宗几筵祭毕奉迁懿祖神主衣冠于后殿床幔仪物俱暂贮于神库弘治十七年三月癸未定太庙各室一帝一后之制嘉靖五年七月壬午朔享太庙遣驸马崔元代给事中章侨言曰庙享重礼无故不宜遣代元虽亲属贵臣终非气烦相感安能致祖宗之享况临时差遣仑皇就位诚敬何存上以侨妄言夺俸三月十年正月甲午更定庙祀奉德祖于祧庙敕谕礼部以太祖高皇帝重辟宇宙肇运开基四时享祭压于德祖不得正南向之位命祧德祖而奉太祖神主居寝殿中一室为不迁之祖太宗而下皆以次奉迁每岁孟春特享夏秋冬合享改择季冬中旬大裕而以岁除为节祭归之奉先殿特享则奉太祖居中太宗而下以次居左右各设一幄南向合享则奉太祖居中南向太宗而下以次东西向大则奉德祖于太庙居中南向懿祖而下皆以次东西向十三年六月甲子南京太庙灾上以南京祖宗根本之地令礼部择日上易服亲诣太庙祭告专遣大臣一人往南京祭告先是上欲更营京师太庙命夏言等相度规制会南京太庙灾礼部尚书湛若水请权将南京太庙香火并于奉先殿重建太庙补造列圣神主上召言会廷臣集议言等言国有二庙自汉惠始神有三主自齐桓始周之三都三庙乃迁国立庙去国载主非二庙二主也子孙之身乃祖宗所依圣子神孙既亲奉祀事于此则祖宗神灵自当陟降于此今日正当专定庙议一以此地为根体南京原有奉先殿其朝夕香火当合并供奉如常太庙遣址当仿古坛单遗意高筑墙垣谨司启闭以致尊严之义帝欲改建九庙夏言又言京师宗庙将复古制而南京太庙遽灾殆皇天列祖启佑默相不可不灵承者帝悦诏春和兴工诸臣议于太庙南左为三昭庙与文祖世室而四右为三穆庙群庙各深十六丈有奇而世室殿寝稍崇具图进帝以世室尚当隆异令再议言等请增拓殿寝视群庙崇广报可十四年正月谕阁臣今拟建文祖庙为世室则皇考世庙字当避张孚敬言世庙着明伦大典颁诏四方不可改文世室宜称太宗庙其馀群庙不用宗字用本庙号他日递迁更牌额可也从之二月己亥作九庙尽撤故庙更建之诸庙各为都宫庙各有殿有寝太祖庙寝后有祧庙奉祧主藏焉太庙门殿皆南向群庙门东西向内门殿寝皆南向十五年十二月辛卯新庙成乃奉安德懿熙仁四祖神主于祧庙太祖神主于太庙太宗以下神主于群庙十七年九月辛巳上太宗庙号成祖献皇帝庙号睿宗二十年四月辛酉九庙灾毁成祖仁宗主上亲祭告南北郊宗庙青服御西角门亲事二十二年十月壬戌上以旧庙基隘命相度规制议三上不报久之乃命复同堂异室之制谕曰太祖肇基之初首建四亲庙其后更制特奉殷荐同乎一堂当其始事岂不博采遐观卒从同堂异室之规以示酌古准今之义暨我成祖定鼎于兹庙寝之营率遵其旧百数十年以以享缉于纯嘏则有由然夫萃之为享其则不远曩因廷臣之议咸称七庙之文是用创兴以从周典乃所司讨论不详区画失当成祖以六世未尽之亲而遽迁世室不获奉于三昭仁宗以穆位有常之主而移就左宫遂致紊于班武宗朕兄也不得用为一世顾居七庙之中有妨十世之祀揆之古义斯为戾矣往者回禄之警天与祖宗实启朕心兹当重建之辰所宜厘正以图新制又我皇考睿宗庙于都宫之外朕每事庙中考庙未备虽于祀同享而奉主往来深为渎扰兹礼官会议欲奉处于孝宗同庙虽为兄弟同世之义然题扁各殊终未为安朕是究是图惟遵先制其永无愆夫礼非天降乃起人情祖考列圣惟聚一堂斯实时义之顺者兹当建立新庙仍复旧制前为太庙后为寝又后为祧以藏迁主太祖居中群庙分为左右每时祭享奉太祖正位南向而奉迎成祖及群庙及皇考庙神主俱同堂而序祭祭毕奉列庙主归寝二十四年六月壬辰朔新太庙成礼部奏上奉安神主仪注先期祭告从之御史周冕言大典初成皇上宜于奉安之日亲致孝享不宜更遣官代摄以负神人之望帝怒下诏狱七月辛酉朔奉安太祖列圣神主于太庙太祖居中左四序成宣宪睿右四序仁英孝武皆南向德懿熙仁四祖为祧庙亦南向于是奉睿宗于太庙之左第四序跻武宗上而罢特庙之祀二十七年十一月丙子诏议孝烈皇后庙既而罢之先是部臣以后丧且期年神主宜享乃援孝洁皇后故事请权奉先殿东夹室上曰非正也可即太庙于是严嵩等请设位于太庙东皇妣睿皇后之次后寝藏主则设幄于宪庙皇祖妣之右以从于祖姑之义上曰安有享从此而主藏彼之礼其祧仁宗以新序即朕位次勿得乱礼嵩曰新序非臣下所敢言上命姑已之且俟再期以闻二十八年十一月甲申命藏孝烈神主于皇妣献皇后之侧而上终欲孝烈入庙自为一世二十九年十一月复下礼部议尚书徐阶抗言女后无先入庙者宜祀之奉先殿给事中杨思忠亦以为然上大怒阶等惶恐谢罪会孝烈忌日请祭上曰孝烈继后所奉者又入继之君忌不祭亦可于是阶等上祧仪注如上指遂祧仁宗而孝烈于太庙之第九室隆庆元年正月礼部尚书高仪等言孝洁皇后肃皇帝元配也太庙享惟一帝一后后惟元配今孝烈先若奉孝洁同则二后并配非制若以孝烈先而孝洁遂不舍元配而继后亦非制请考洁享移孝烈于宏孝殿从之六年八月穆宗将庙敕礼臣议当祧庙室部议宣宗世次尚近祧之未这发但于寝殿左右各增一室则尊祖敬宗并行不悖帝命如旧敕行遂祧宣宗万历九年礼科给事中丁汝谦奏列圣尝君临天下睿皇帝北面事之一旦与之并列非礼跻武宗之右又非礼且世庙常尊百世不迁宜以睿宗专祭于世庙天启元年七月光宗将庙太常卿洪文衡请无祧宪宗而祧睿宗不听通典云按明庙制太祖首建四亲庙世宗定太祖南向之位皆得礼之正其阙而未备者建文祭享无闻景泰庙号不立神时礼科都给事中万象春尝上疏极言未获俞允而睿皇帝以私亲跻武宗之上终明之世莫之或改亦失礼之甚者矣庙议洪武元年命中书省集儒臣议祀典李善长等言周制天子七庙而商书曰七世之庙可以观德则知天子七庙自古有之太祖百世不迁三昭三穆以世次比至亲尽而迁此有天下之常礼若周文王武王以有功当宗不祧故皆别立一庙谓之文世室武世室亦百世不迁汉每帝辄立一庙不序昭穆又有郡国庙及寝园庙光武中兴于洛阳立高庙祀高祖及文武宣元五帝又于长安故高庙中祀成哀平三帝别立四亲庙于南阳舂陵祀父南顿君以上四世至明帝遗诏藏主于光烈皇后更衣别室后帝相承皆藏于世祖之庙由是同堂异室之制至于元莫之改唐高祖尊高曾祖考立四庙于长安太宗议立七庙虚太祖之室玄宗创制立九室祀八世文宗时礼官以景帝受封于唐高祖太宗创业受命百代不迁亲尽之主礼合祧迁至则合享如常其后以敬文武三宗为一代故终唐之世常为九世十一室宋自太祖追尊僖顺翼宣四祖每遇则以昭穆相对而虚东向之位神宗奉僖祖为太庙始祖至徽宗时增太庙为十室而不祧者五宗崇宁中取王肃说谓二祧在七世之外乃建九庙高宗南渡祀九世至于宁宗始别建四祖殿而正太祖东向之位元世祖建宗庙于燕京以太祖居中为不迁之祖至泰定中为七世十室今请追尊高曾祖考四代各为一庙孝宗即位宪宗将升时九庙已备礼部尚书周洪谟言国家自德祖以上莫推世次德祖视周后稷不可祧太祖太宗视周文武百世不迁宪宗升当祧懿祖宜于太庙寝殿后别建祧庙如古夹室之制岁暮则奉祧主合享如古祭之礼吏部侍郎杨守陈言礼天子七庙祖功而宗德德祖可比商报乙周亚圉非契稷比议者习见宋儒尝取王安石说遂使七庙既有始祖又有太祖太祖既配天又不得正南向之位非礼之正今请并祧德懿熙三祖自仁祖下为七庙异时祧尽则太祖拟契稷而祧主藏于后寝祭行于前殿时享尊太祖祭尊德祖则功德并崇恩义亦备帝竟从礼官议杨守陈疏云往者钦蒙敕谕以宪宗纯皇帝将太庙当定九庙祧迁之制命文武大臣下逮臣等会议臣愚无识以为当据古礼而定七庙祧德祖懿祖熙祖三庙以仁祖太祖太宗仁宗宣宗英宗宪宗为七庙别为殿于太庙之后以奉三庙神主三岁一以后仁祖及仁宗以下亲尽而祧皆祧于三祖之庙而太祖太宗皆百世不迁庶无悖礼臣议若此众议建别殿以藏祧主而行礼与臣议同唯以明诏言九庙德祖当为始祖不迁但请祧懿祖与臣议异臣退而思之窃以为诏书九庙容或犹可若德祖不祧以为百世之祖则有不可孔子曰祖有功宗有德此万世不易之论也天子七庙太祖之庙百世不迁余皆祧毁此四代帝王之成法也请详陈之唐虞之文祖尚矣夏之时颛项既帝而鲧无功故以禹为始祖殷之始祖曰契周之始祖曰稷皆有大功故号太祖而郊祀配天其庙不迁汉及魏晋上祖无功皆以创业之君为太祖李唐祀四世谥其高祖曰宣简公曾祖曰懿王祖曰元皇帝而其考谥景皇帝有功实号太祖赵宋亦祀四世号其高曾祖考为僖顺翼宣四祖而以艺祖开国庙号太祖凡号太祖者必以配天此皆据理以定名号以示当祧与不迁之意矣故魏宋之庙太祖以上亲尽皆祧而太祖历世不迁时无议者唐至中宗既祧宣简于夹室玄宗仍复宣简而谥为献祖并谥懿王为懿祖至肃宗并祧献懿德宗又祧元帝于是太祖居东第一室矣然至之时则献祖居尊东向而太祖在昭穆之列当时人心犹慊议者纷然卒迁献懿之祖于兴圣庙不与祭而太祖正东向之位为不迁之祖终唐之世无复议者宋至神过已祧僖祖于夹室及王安石用事仍复僖祖且定之为始祖而居累朝祭所虚东向之位迁顺祖于夹室当时名臣韩维司马光孙固王介张师颜者群议力争莫能回也哲宗既祧翼祖徽宗又祧宣祖而僖祖犹居尊位太祖犹列昭穆人心亦慊故高宗以来如董王晋之伦屡尝论列宁宗乃用赵汝愚郑侨楼钥陈傅良诸臣之义并祧僖宣二祖别建四祖殿以奉祧主时唯一朱熹争之不胜于是太祖始居第一室而祭东向之位终宋世不迁无复议矣此则凡号太祖而配之者必居尊位而百世不迁然后合乎典礼协于人心而无可议也国初追帝高曾祖考为德懿熙仁四祖亦但以为四亲庙而已初无祖功之意故郊祀配天则以仁祖亦唯取严父之义耳固未尝以德祖拟商周之稷契而辄以配天也太宗嗣位乃尊高皇帝为太祖而遂以配天仁祖亦不得预则其意亦以四祖亲尽当祧而太祖有功不迁当如夏之以禹为始祖汉以下以创业之君为太祖者也在礼太祖即始祖高皇帝既号太祖复号德祖为始祖岂先王之礼祖宗之意哉且古者一帝一庙庙皆南向后世同堂异室亦皆南向时享则诸帝皆南面而各尊唯祭则始祖独尊余则左右分向皆卑也我朝时享之礼则惟德祖南面独尊余皆东西向而卑已如之仪矣今祧懿祖则以德祖为始祖而百世不迁永成南面之位而常尊太祖永居西向之位而常卑后世臣子瞻之孰无憾怅必有博闻达礼之儒昌言正议而群臣和之天子从之卒祧德祖而尊太祖然后已耳唐宋之事是明鉴也若祧德祖则异日以次祧尽而太祖可居南面之尊以称其名实此天下人心之同愿虽传万世必无易也况别殿密迩太庙而祭则德祖犹居南面之位太祖诸帝皆列左右不失其尊非若唐迁献祖于兴圣庙宋迁僖祖于四祖殿而远隔别享伸孙之尊废祖之祭也亦何嫌哉今之议者率谓德祖犹宋之僖祖王安石尝议尊僖祖为始祖其后朱熹庙议实取之今尚敢有异议乎臣以为不然安石谓僖祖有庙与稷契疑无以异熹亦谓莫若以僖祖为稷契而祭于太庙之初室曰疑曰莫若则其意岂真以僖祖为稷契而合于礼之祖有功者哉盖其说以为若祧僖祖不可于孙之夹室又不可别立一庙故为是不得已之词耳然宋亦卒祧僖祖于别殿以艺祖为太祖而后已盖祖有功之礼终不可泯也况时异制殊尚有执其说之不可行于宋者而必欲行之于今乎今太庙既无夹室若执其说虽立别庙亦不可也祧主将安置乎今既立别殿以奉祧主无所谓下于孙者德祖之祧何不可之有而必强无功者以为始祖而始有功之太祖乃不得如夏之禹汉以下创业之君何哉孔子明言祖有功宗有德安石但论本统而不论功德已戾乎孔子而朱子有取之者其说虽若得其要亦但如前之所云者耳今议者不察定礼不从孔子而犹以朱子为辞庙祀不祖有功而以无功者强拟上不当祖宗之意下不惬臣子之愿名与实乖文与情乖安可为典而垂世哉陛下若姑存近制则存九庙祧德祖可矣虽从今议而每岁一亦无不可盖古礼四时毕三岁一今四时之外实多岁暮一祭故佥议改岁暮时享为乃礼之从宜而近理者亦可从也若务遵古典则当全用臣议并祧三祖但存七庙三岁而一乃协四代之典足垂万世之法也时不能用文彬按文懿此疏详明曲鬯明史本传不载其事礼志所载止四五行与此意同词异中有退而思之云云想前疏不行复为此疏其谓后世臣子必有博闻达礼之昌言正义卒祧德祖而尊太祖然后已焉者至嘉靖十年而其言果验以是征天理之不容终泯也礼志书吏部侍郎通考书少詹事盖兼官也弘治十七年孝肃周太后崩先是成化时预定周太后葬祭之议至是召辅臣议庙礼刘健等言汉以前一帝一后二后自唐始三后自宋始曩时定议慈懿太皇太后居左今大行太皇太后居右用唐宋故事帝曰事当师古末世不足法祖宗来惟一帝一后今若并是变礼从朕始也乃援孝穆纪太后别祭奉慈殿为言下廷臣议英国公张懋等言春秋考仲子之宫胡安国传云孟子入惠公之庙仲子无祭所以此观之神庙无二配而周礼有祀先妣之文疏云姜原也唐宋推尊太后不配食者皆别立庙祀之亦得宫之义宜仿故事于奉先殿外建庙奉祀为宜帝然之将建庙钦天监奏年月不宜廷议暂祀太皇太后于奉慈殿正中徙孝穆居左终明世皆用其制正德十一年十月御史徐文华条上宗庙礼仪祧庙特享出主食凡五事末言僖懿二祖既祧太庙享诸王宜罢祀皆考证经义可施行者帝责其出位妄言黜为民嘉靖十一年上欲复七庙制议未决会中允廖道南疏请建九庙上喜下廷议礼官上言太庙垣外左右隙地不盈数十丈若依古制昭穆六庙在太庙前以次而南则今太庙都宫之南至承天门墙不远即使尽辟其地为左昭右穆犹恐势不能容若欲稍减规模不必别门异寝又恐礼未必协况古七庙九庙制度皆同今太庙巍然宏壮而群庙聩然湫隘亦恐于义未安议者欲就太庙两庑即分群庙不惟去尊即卑不足以称圣孝而迁就一时裁损庙貌尤非细故且有庙无寝神将安栖诸王功臣置之何所议者又欲藏主夹室夫夹室者侧室也以藏祧主可也以藏亲庙未毁之主情理舛矣至谓周人庙制约俭宜仿为之夫周庙门大扃七个闱门小扃三个则大门实容二丈一尺小门实容六尺其制过于今庙乌在其为俭约也今损于太庙群庙可又损于世庙乎且太宗功业比隆太祖宪宗献皇父也又可减于世庙乎今之庙主太宗之下凡有七庙将如古制三昭三穆而止六庙乎抑如商周以太宗为百世不迁之宗而加立七庙乎即使庙宇既成皇上冠冕佩玉执圭服衮循纡曲之途遍历群庙而行兴俯拜起奠献之礼非独筋力不逮而日亦不给矣古者宗伯代后献之文谓在一庙中而代后之亚献未闻以一人而主一庙之祭者也且古诸侯多同姓今陪祀执事者皆可拟古诸侯乎皇上仁孝诚敬可以终岁举祭止对越太祖之庙而不一至群庙乎且规制仪文既分为各庙不得不降从简易欲尊之而反卑祗见其贬损未见其隆重矣大学士邱浚谓宜一日间祭一庙历十四日而遍此盖无所据而强为之说耳夫自东都以来同堂异室未可尽以为非也皇上以皇考专厚世庙而太祖列圣乃不得专庙以全其尊然列圣同享太庙已极尊崇而皇考专居世庙犹为逊避若庙制大小不伦行礼亲摄或异则尊卑厚薄之间不足以称皇上孝敬之诚疏入不允竟从道南议二十二年十月壬申朔上欲更新太庙诏廷臣会议庙制廷议孝宗睿宗同居一庙同为昭帝责诸臣不竭忠任事寝其议已而左庶子江汝璧请迁皇考于穆庙以当将来世祖与成祖庙并峙明年四月赞善郭希颜言周建四亲庙我太祖创造之初因之今宜立太庙以祀太祖立世室以祀成祖成祖世室居左其右则但立四亲庙祀皇高祖以下至皇考睿宗而祧孝宗武宗礼臣力斥其妄上以希颜所陈亦臣子之心然庙制已定毋庸更议隆庆元年三月给事中王治言先帝追崇皇大备尊称诚万世不刊之典至入庙称宗在今日当议更正盖献皇虽贵为天子父实未尝南面临天下虽亲为武宗叔然尝北面事武宗今与祖宗诸帝并列设位于武宗右揆诸古典终为未协臣以为献皇帝太庙不免递迁若专祀世庙则亿万世不改乞敕廷臣博议务求至当以光先帝大孝万历二年五月穆宗将庙敕礼臣议当祧庙室礼科陆树德言宣宗于穆宗仅五世请仍睿宗于世庙而宣宗勿祧于慎行言古七庙之制三昭三穆与太祖之庙而七刘歆王肃并以高曾祖祢及五世六世为三昭三穆其兄弟相传则同堂异室不可为一世国朝成祖既为世室与太祖俱百世不迁则仁宗以下必实历六世而后三昭三穆始备孝宗与睿宗兄弟武宗与世宗兄弟昭穆同不当各为一世世宗升距仁宗止六世不当祧仁宗穆宗升当祧仁宗不当祧宣宗引晋唐宋故事为据其言辨而核并下礼部部议宣宗世次尚近祧之未安因考古者以一世为一庙非以一君为一世故晋之庙十一室而六世唐之庙十一室而九世宋自太祖上追始祖至徽宗始定为九世十一室之制以太祖太宗同为一世故也其后徽宗以与哲宗同一世高宗以与钦宗同一世皆无所祧及光宗升增为九世十二室今自宣宗至穆宗凡六世上合二祖仅八世准以宋制可以无祧但于寝殿左右各增一室则尊祖敬宗并行不悖矣帝命如旧敕行遂祧宣宗卷十礼五洪武元年三月丁未享太庙德祖皇考妣居中南向懿祖皇考妣东第一位西向熙祖皇考妣西第一位东向仁祖皇考妣东第二位西向七年御史答禄与权请举祭言古之有天下者既立始祖之庙又推始祖所自出之帝祀之于始祖之庙而以始祖配之故曰周祭大王为始祖推本后稷以为自出之帝今皇上受命已七年而祭未举宜令群臣参酌古今以成一代之典诏下礼部太常寺翰林院议以为虞夏商周四代世系明白始祖所自出可得而推故礼可行汉唐以来莫能明其始祖所自出当时所谓祭不过已祧之主序昭穆而祭之乃古之大非也宋神宗尝曰者所以审谛始祖之所自出是则莫知祖之所自出礼不可行也今国家追尊四庙而始祖所自出者未有所考则难遽行寝弘治元年宪宗升祧懿祖乃建祧庙于寝后殿岁莫奉祧主至太庙行祭礼嘉靖十年世宗以义询大学士张璁令与夏言议言撰义一篇略言我祖宗之有天下以德祖为始祖百六十年居中南向享太庙岁时之祭今陛下定大之祭又以德祖统群庙之主若使主之祭仍尊德祖夫既身为太祖之始祖矣而又为始祖之所自出恐无是理朱子亦曰自始祖之庙推所自出之帝设虚位以祀之而以始祖配夫三代以下必欲如虞夏商周之黄帝帝喾则既无所考若强求其人如李唐之祖聃又非孝子慈孙之所忍为臣以为宜设初祖虚位而以太祖配盖太祖初有天下实始祖也帝深然之会中允廖道南谓皇姓为颛顼裔请以太祖实录为据颛顼遂诏礼部会议诸臣咸谓称虚位者茫昧无据尊颛顼者世远难稽庙制既定高皇帝始祖之位当德祖为正帝意主虚位令再议而言复疏论德祖有四可疑且今所定太祖为太庙中之始祖非王者立始祖庙之始祖帝卒从言议乃于太庙设虚位以皇初祖南向奉太祖配西向行礼如南郊仪定以丙辛岁行敕礼部具仪四月甲子于太庙是年冬谕礼部曰太祖以恩隆德祖今日当以义尊太祖祭奉四祖同太祖皆南向庶见太庙为特尊太祖之意夏言奏礼合群庙之主祭于太祖之庙是为大亦以尊太祖也太庙太祖之庙不当与昭穆同序太祖太庙之祖不可与子孙并列自今大宜奉德祖居中懿熙仁三祖及太祖东西序皆南向列圣左右序东西向如故不惟我太祖列群圣之上足以伸皇上之心而懿熙仁三祖得全其尊尤足以体太祖之心帝称善焉十二月丁酉享太庙是时罢岁除之祭以冬季中旬行大礼设德祖位于太庙正中南向懿祖而下以次东向十五年复定庙享制立春直享各出主于殿立夏立秋立冬出太祖成祖七宗主飨太祖殿为时季冬中旬卜日出四祖及太祖成祖七宗主飨太祖殿为大裕祭毕各归主于其寝四月丙申行大礼于太庙定五岁一每遇丙辛年孟夏大举祭之礼于太庙以祀皇初祖而奉太祖配焉先令中书官书皇初祖帝神牌位于太庙至日设太庙殿中祭毕燎之二十年十一月礼官议岁暮大当陈祧主而景神殿隘请暂祭四庙于后寝诏可二十四年罢季冬中旬大仍以岁除日行大礼同时享时飨洪武元年定宗庙之祭每岁四孟及岁除凡五享学士陶安等言古者四时之祭三祭皆合享于祖庙惟春秋祭于各庙自汉而下庙皆同堂异室则四时皆合祭今宜仿近制合祭于第一庙庶适理之中无烦渎也太祖命孟春特祭于各庙三时及岁除则祭于德祖庙二年正月癸丑更定太庙时享日期用清明端午中元冬至祭之岁除如故三年八月己卯礼部尚书崔亮言孟月者四时之首因时变致孝思故备三牲黍稷品物以祭至仲季之月不过荐新而已既行郊祀则时享仍宜改荐制从之九年十月新建太庙成凡时享神座俱不奉神主止设衣冠礼毕藏之孟春择上旬日三孟用朔日及岁除皆合享自是五享皆罢特祭而行合配之礼十一年秋享太庙太常奏栗未熟请以桃代上曰诸祭果食不必常品有即用之着为令二十五年定时享若国有丧事乐备而不作二十六年祥定时享礼仪正统三年正月享太庙礼部言故事先三日太常寺奏祭祀御正殿受奏是日宣宗皇帝忌辰例不鸣钟鼓第视事西角门帝以祭祀重事仍宜升殿天顺六年以皇太后丧阁臣请改孟冬时享于除服后从之成化四年以慈懿太后丧礼部请改孟秋享庙于初七日不从嘉靖五年十月辛亥朔时享太庙及世庙先是礼部议祭世庙用太庙次日太常寺言斋戒省牲先期难于两用又岁暮之祭次日既元旦也部臣复议岁暮权与太庙同日制曰可俱用同日次第举行十三年四月丁酉朔时享太庙遣武定侯郭勋摄行上久不亲祀事给事中张选言宗庙之祭惟诚与敬孔子曰吾不与祭如不祭孟春庙享遣官暂摄中外臣心知非得已兹孟夏祭倘更不亲行则迹涉怠荒如或圣体未复未任趋跄亦宜静处斋宫以通神贶帝大怒命执选杖阙下帝出御文华殿听之是夕不入大内绕殿走制祭祀记一篇一夕锓成明旦分赐百官削选籍十四年四月辛卯朔时享太庙时方修建宗庙暂于奉先殿崇先殿行礼十七年定飨礼凡立春特享亲祭太祖遣大臣八人分献诸帝内臣八人分献诸后立夏时各出主于太庙太祖南向成祖西向序七宗之上仁宣英宪孝睿武宗东西相向秋冬时如夏礼二十四年复定享止设衣冠不出主隆庆元年四月丙戌朔享太庙时以世宗几筵未撤遵正德元年例先一日帝常服祭告几筵祗请诸庙享祀其后时享祭在大祥内者皆如之二年正月飨太庙帝将遣代高仪偕僚属谏徐阶等亦以为言乃亲祀如礼万历七年二月诏更定时享祝文因阁臣张居正等奏言时享之制止于九庙太祖成祖百世不迁其余则以亲序而祧庙不与焉先朝祝文弘治中自宪宗而上称八庙嘉靖初自孝宗而上称六庙至孝烈皇后升仁宗奉祧始称五庙隆庆年间因而不改盖其时世宗新之位即孝烈之序世数未增也我皇上嗣统则世次异矣乃时享祝文自宪庙至穆庙已备六庙之数而太祖成祖英宗三庙犹仍五庙之称揆之世数名义未协请如岁莫大礼将时享祝文通列九庙帝后圣号不必更称五庙其大配享寿春等王亲属已远宜称本爵其皇高伯祖等称尽行裁去庶得情理之当从之荐新洪武元年二月定太庙月朔荐新仪物其礼皆天子躬行未几以属太常二年五月辛酉诏凡时物太常先荐宗庙然后进御三年正月定太庙朔望荐新及献新仪荐新有定品献新者谓四方别进新物也凡四方别进新物在月荐外者太常卿与内使监官常服献于太庙不行礼其后朔望祭祀及荐新献新俱于奉先殿六年盱眙民进瑞梦御史答禄与权请荐宗庙帝曰以瑞梦为朕德所致朕不敢当其必归之祖宗御史言是也永乐四年六月内寅南阳献瑞梦命荐之宗庙嘉靖八年二月定太庙荐新品物鹰犬不用十四年四月上谕夏言曰内殿礼仪四月八日俗事宜革其赐百官不落荚亦当改礼记月令是月梦先熟荐寝庙今岁以孟夏之五日荐梦内殿赐百官梦饼大学士张孚敬曰不落荚者相沿释氏之说于礼无据仰见皇上据经析理得先王遗意遂着为令十五年四月荐苑田新梦于内殿二十七年七月庚子西苑进嘉荐于太庙奉先殿洪武三年十月上以岁时致享则于太庙至晨昏拜谒节序告奠古必有其所下部考论尚书陶凯等奏古者宗庙之制前殿后寝尔雅室有东西厢曰庙无厢有室曰寝庙是栖身之所故在前寝是藏衣冠之处故在后今太庙祭祀已有定制请仿宋建钦先孝思殿于宫中之制在于干清宫之左别建奉先殿奉四代神位衣冠每日焚香朔望荐新节序及生忌日皆致祭如家人礼从之成祖迁都北京建如制宣德元年奉太宗庙毕后遣郑王瞻诣奉先殿设酒果祭古奉安神位弘治十七年吏部尚书马文升言南京进鲜船本为奉先殿设挽夫至千人沿途悉索今扬徐荒旱愿放古凶年杀礼之意减省以苏民困命所司议行之喜靖十四年定内殿之祭十五年制使节使者受命则载以行使归则持之以复命二十三年诏考定使节之制礼部尚书夏言等奏悼灵皇后神主宜暂迁奉先殿旁室享祀祭告则一体设馔从之二十七年礼臣以孝烈皇后丧且期年请援孝洁皇后故事权主于奉先殿东夹室帝曰奉先殿夹室非正也可即太庙隆庆元年迁孝烈神主奉安景神殿更名曰宏孝又于神霄殿奉孝恪皇太后神主而孝懿皇后于其侧每岁五享四序荐新忌祭日供俱如奉先殿仪礼部又言旧制太庙一岁五享而节序忌辰等祭则行于奉先殿今孝洁皇后既太庙则奉先殿亦宜奉安神位乃设神座仪物于第九室遣官祭告如仪万历三年谕礼官曰朕思宏孝神霄二殿孝烈孝恪二后神主宜奉安于奉先殿礼官言嘉靖十五年议陵祭不议内殿帝曰奉先殿见有孝肃孝穆孝惠三后神位俱皇祖所定宜遵行安盖当时三后既各陵庙仍并祭于奉先殿而外廷莫知也于是奉安孝烈孝恪神位于肃皇室并罢宏孝神霄之祀而专祀于奉先殿崇祯十五年五月十七日上谕礼臣曰太庙之制一帝一后祧庙亦然历朝继母及生母既皆不得与即宫中奉先殿亦尚无祭奈何其意盖在生母孝纯刘太后未明言也蒋德等奏奉先外别有奉慈殿所以奉继母及生母者虽废可举行上曰奉慈外尚有宏孝神霄本恩诸殿礼臣奏奉慈殿如未可复或即在神霄殿奉祀上曰奉慈已撤惟奉先尚可恢拓德奉奉先止一帝一后与太庙同祧庙之主未可尽入乃止奉慈殿孝宗即位追上母妃纪氏孝穆太后谥葬茂陵后以不得庙诏廷臣议享礼周洪谟倪岳上言周礼有祀先妣之文谓姜原也鲁颂之宫是已唐宋推尊太后不配食祖庙者别立殿以祀之故宋之章献章懿二后皆有奉慈之建每岁五享四时荐新上食如常仪今孝穆神主宜于奉先殿傍别立奉慈殿岁时祭享一如奉先殿仪从之已而宪宗生母孝肃周太皇太后世宗生祖母孝惠邵太皇太后皆祀殿中孝肃中室孝穆孝惠右室主书皇太后太皇太后一岁五享荐新忌祭俱如太庙奉先殿仪嘉靖十五年帝谕礼官夏言等曰庙中帝配一后陵葬乃有二三后庙祀陵祀本不同奉慈三后主别祀奉慈殿不如奉主于陵殿为合礼又梓宫既配葬于帝主无庙之礼宜在陵殿今别置之近于黜者非亲之也下廷臣议言古者天子宗庙惟一帝一后所生母荐于寝身没而已孝宗奉慈殿之祭盖子祀生母以尽终身之孝焉耳然礼于妾母不世祭者谓子祭之于孙则止以继祖重故不复顾其私祖母也今陛下于孝肃曾孙也孝穆孙属也孝惠孙也礼不世祭义当祧考宋熙宁罢奉慈殿故事与今同宜迁主陵庙岁时享如故言等又言孝洁皇后先因于所亲暂奉慈殿孝惠太后之侧兹三后神主既拟迁于陵殿则孝洁亦宜暂迁奉慈殿旁室享祀祭告则一体设馔从之献皇帝庙嘉靖二年二月太常卿汪举上言安陆庙宜用二笾豆如太庙仪礼部请置奉祀官又言乐舞未敢轻议礼部侍郎贾咏上言正统本生义宜有间八佾既用于太庙安陆乐舞似当稍杀以避二统之嫌帝曰仍用八佾初帝从玉田伯蒋输请从承天立兴献帝庙以输子荣奉祀御史黎贯言陛下信一谀臣之说委祀事于外戚神不歆非类献帝必将吐之不听三年二月帝谕建室奉先殿侧祀献帝主礼部尚书汪俊上疏争曰陛下入承大宗不得祭小宗亦犹小宗之不得祭大宗也昔兴献帝奉藩安陆则不得祭宪宗今陛下入继大统亦不得祭兴献帝是皆以礼抑情者也然兴献帝不得迎养寿安皇太后于藩邸陛下得迎兴国太后于大内受天下之养而尊祀兴献帝以天子之礼乐则人子之情获自尽矣乃今圣心无穷臣等敢不将顺但于正统无嫌乃为合礼帝严旨切责趣立庙益急俊曰立庙大内有干正统臣实愚昧不敢奉诏帝令集廷臣大议俊等复上议曰谨按先朝奉慈别殿盖孝宗皇帝为孝穆皇太后葬初毕神主无荐享之所而设也当时议者皆据周制特祀姜原而言至为本生立庙大内则从古未闻惟汉哀帝为定陶共王立庙京师师丹以为不可哀帝不听卒遗后世之讥陛下有可以为尧舜之资臣不敢导以衰世之事请于安陆特建献帝百世不迁之庙他日袭封兴王子孙世世荐享陛下岁时遣官持节奉祀亦足伸陛下无究至情矣帝不纳仍命遵前旨再议俊再疏乞休允其去以礼部侍郎吴一鹏代之趣立庙益急一鹏复集廷臣上议曰前世入继之君间有为本生立庙园陵及京师者第岁时遣官致祀寻亦奏罢然犹见非当时取议后代若立庙大内而亲享之从古以来未有也臣等宁得罪陛下不欲陛下失礼于天下后世乞速罢建室之议立庙安陆报曰朕起亲藩奉宗祀岂敢违越但本生皇考寝园远在安陆于卿等安乎命下再四尔等欺朕冲岁党同执违败父子之伦伤君臣之义往且勿问其奉先殿西室可亟修葺尽朕岁时追远之情遂趣成之名曰观德殿先是汪俊既罢大学士蒋冕抗疏极谏曰陛下嗣承丕基固因伦序素定然非圣母昭圣皇太后懿旨与武宗皇帝遗诏则将无所受命今既受命于武宗自当为武宗之后特兄弟之名不容紊故兄武宗考孝宗母昭圣而于孝庙武庙皆称嗣皇帝称臣称御名以示继统承嗣之义今仍欲为本生父母立庙奉先殿侧臣虽至愚断断知其不可夫情既偏重于所生义必不专于所后将武孝二庙之灵安所托乎不纳五月丁丑命吴一鹏偕京山侯崔元等迎主安陆一鹏上言历考前史并无自寝园迎主入大内者且安陆为献帝启封之疆神灵所恋伏乞俯纳群言改题神主奉安故宫为百世不迁之庙其观德殿中宜别设神位香几以慰孝思奉入不纳一鹏乃行七月迎主至甲申奉安于观德殿上尊号曰皇考恭穆献皇帝四年四月光禄寺丞何渊请建世室祀献皇帝于太庙帝命礼官集议戊申席书等上议王制天子七庙三昭三穆周以文武有大功德乃立世室与后稷庙皆百世不迁我太祖立四亲庙德祖居北后改同堂异室议祧则以太祖拟文世室太宗拟武世室今献皇帝以藩王追崇帝号何渊乃欲比之太祖太宗甚无据不报已而张璁亦言汉哀帝追尊定陶共王立庙京师比孝元帝至今非之今渊请入献皇帝主于太庙不知序于武宗之上与武宗之下与昔人谓孝子之心无穷分则有限别立祢庙礼之得为者也臣昧死劝陛下为之入于太庙礼之不得为者也臣昧死劝陛下勿为帝复令会议戊午礼部会群臣集议上疏曰礼莫严于宗庙分莫大于君臣故承正统为天子者得太庙今献皇帝分封安陆称藩为臣二十余年庙祀安陆又三年矣当时议尊崇者其论有三曰别立嗣王使之主祭者廷臣之初议也曰岁时遣官致祭安陆者廷臣之后议也曰别祀大内者张璁桂萼等先后之论也皇上断自圣衷建室奉先殿侧朝夕瞻拜岁时享祀上不干祖庙下不拂人心此诚足为万世法矣今何渊乃欲祀太庙何不经之甚也考自唐虞至今五千年未闻有以藩王祭太庙者万一为此将置主于武宗上则武宗君也以臣先君分不可僭置武宗下则献皇叔也以叔后侄神将不安在廷诸臣于称考称伯异同相半今庙之举无一人以为可者伏望俯纳群言毋为忄佥人邪说所惑疏入帝责席书畏众饰奸书知帝意不可回遂请于皇城内别立一庙前后寝如文华殿制出入不与太庙同门座位不与太庙相并祭用次日庙欲稍远庶以成祢庙独尊之体避两庙一统之嫌诏可令于太庙左右相度营建上亲定名曰世庙既而上览疏内有献皇亲尽与孝庙同之语复令礼部查议于是礼官言天子九庙亲尽则祧献皇与孝宗兄弟同为一世孝宗祧迁则献皇亦然但孝宗神主藏于太祖寝殿之后献皇别自一庙虽无左昭右穆亦有前殿后寝请于祧迁之期荐于夹室不享时祭止于岁暮合祭太庙一出主焉请于献庙寝殿后置一龛室为异日藏主地报曰皇考止生朕一人入继大统别无奉祀适嗣今既特立一庙宜世世献享同于不迁之祖以伸朕之孝思遂度地于环碧旧址择日兴工何渊又奏神路迂远未便宜与庙街同门直开一路以达世庙为当下礼部会议席书等皆言若通此街须毁垣伐木撤神宫监而后可未免有碍上不允命折监北房但容板舆通行议始定五年七月庚子上以观德殿迫隘欲改建于奉先殿左工部尚书赵璜言移观德殿于奉先殿左必与奉慈殿对峙孝肃太皇太后献皇之祖母孝惠皇太后又圣母也庙出其左恐神灵有所不安帝复谕大学士费宏宏乃请敕该部卜日兴工上易殿名曰崇先五年九月丙戌帝以世庙成欲奉章圣皇太后谒见张璁桂萼援庙见礼言宜先见太庙次及世庙礼官刘龙等争不得诸辅臣以为言帝不报趣具仪石缶乃上疏曰陛下欲奉皇太后谒见世庙臣窃以为从令固孝而孝有大于从令者臣诚不敢阿谀以误君上窃惟祖宗家法后妃已入宫未有无故复出者且太庙尊严非时享祭虽天子亦不轻入况后妃乎璁辈所引庙见礼今奉先殿是也圣祖神宗行之百五十年已为定制中间纳后纳妃不知凡几未有敢议及者何至今日忽倡此议彼容悦佞臣岂有忠爱之实而陛下乃欲听之乎且阴阳有定位不可侵越陛下为天地百神之主致母后无故出入太庙街门是坤行干事阴侵阳位不可之大者也臣岂不知君命当承第恐上累圣德是以不敢顺旨曲从以成君父之过负覆载之德也十五年谕礼部夏言曰前以皇考庙比世室之义名曰世庙今分建宗庙惟太宗及世室不迁而世之一字来世或用加宗号今加于考庙又不得世宗之称徒拥虚名不如题曰献皇帝庙庶别宗称且见推尊之意十七年尊献皇帝庙号曰睿宗于太庙二十四年六月新太庙成遂奉睿宗于太庙之左第四序跻武宗上而罢特庙之祀四十四年以旧庙柱产芝更号曰玉芝宫定日供时享仪穆宗初因礼臣请乃罢时享及节序忌辰有事奉告之祭但进日供而已隆庆元年礼科王治请罢献皇庙而专祀之世庙章下所司光宗既崩太常卿洪文衡请祧睿宗曰此肃宗一时崇奉之情不合古谊且睿宗尝为武宗臣矣一旦加诸其上礼既不合情亦未安当时臣子过于将顺因循至今夫情隆于一时礼垂于万世更定之举正在今时疏格不行天启元年太常少卿李宗延奏祧庙宜议言睿宗入庙世宗无穷之孝思也然以皇上视之则远矣俟光宗升时或从旧祧或从新议盖在孝子固以恩事亲而在仁人当以义率祖章下礼部卒不能从亲王从享洪武三年八月定以皇伯考寿春王王夫人刘氏为一坛皇兄南昌王霍邱王下蔡王安丰王霍邱王夫人翟氏安丰王夫人为一坛皇兄蒙城王盱眙王临淮王临淮王夫人刘氏为一坛后定夫人皆改称妃皇侄宝应王六安王来安王都梁王英山王山阳王昭信王为一坛凡一十九位春夏于仁祖庙东庑秋冬及岁除于德祖庙东庑是年定亲从享皆设位于东庑西向功臣配享皆设位于西庑东向四年进亲王于殿内东壁九年新太庙成增祀蒙城王妃田氏盱眙王妃唐氏是年奉安四代神主以亲王并王妃二十一位侑于殿内东壁功臣十二位配于西壁不分献自是四时之祭皆行合享之礼正德中御史徐文华言族有成人而无后者祭终兄弟之孙之身诸王至今凡五六世矣宜祧礼官议不可万历初于慎行言南昌寿春等十六王世次既远宜别祭陵园不宜享太庙不从九年给事中丁汝谦言诸王世次远宜罢祭祭于墓亲王之殇无后而近者宜配不从十四年太常卿裴应章言诸王本从祖食四祖亲尽且祧而诸王得配享百世非所以为杀也寿春等王于太祖为伯为兄太祖南面而伯若兄俯而侑于侧非所以为顺也其以诸王祧庙岁则馀则罢上下礼部议沈鲤上言宗庙之祭为重时享不可预而预于其无乃未安乎且祧以藏毁庙之主为祖非为孙礼有祧不闻有配祧者请仍遵初制序列东壁为近礼报可功臣配享洪武二年正月丁未享太庙以功臣廖永安俞通海张德胜桑世杰耿再成胡大海赵德胜配享设青布帏六于太庙庭中遣官分献三年定配享功臣常遇春以下凡八位春夏于仁祖庙西庑秋冬于德祖庙西庑设位东向遂罢帏次之设九年新太庙成以徐达常遇春李文忠邓愈汤和沐英俞通海张德胜胡大海赵德胜耿再成桑世杰十二位配于西庑罢廖永安二十年定凡祭功臣令军官首领官陪建文时宋礼言功臣自有鸡笼山庙请罢太庙配享帝以先帝所定不从县令候太庙事毕别遣官即其家庙祭之永乐初享太庙礼成仍遣官祭功臣庙洪熙元年以张玉朱能姚广孝配享太庙弘治五年三月诏曰太庙配享诸功臣追封王者六人皆佐皇祖平定天下有大功今其子孙有不沾寸禄与编氓伍欲量加恩俾奉其祀该部查实以闻嘉靖九年中允廖道南言姚广孝髡徒不宜入庙遂移祀大兴隆寺十年以刑部郎中李瑜议进刘基位次六王十六年二月武定侯郭勋请以五世祖英侑享太庙廷臣持不可侍郎唐胄争尤力帝不听卒从勋请初二庙功臣位皆以爵及进基位公侯上至是复令礼官议乃合二庙功臣叙爵于是列英于桑世杰上张玉朱能于沐英下基于世杰下礼官又言礼有功宗之祀汉祭功臣于庙廷魏祀尚书令荀攸于太祖庙唐高祖至宪宗庙或六七八人或二三四人宋太祖至光宗亦然如魏征李沆司马光皆文臣不必武功也守成诸君亦各有与享者不必皆创业也我朝二祖开国靖难固有功臣仁宗以后无事武功其间相与辅赞治平岂无有魏征李沆辈者今侑享二祖十七人惟基广孝二人文臣耳自后六庙缺焉无闻乞下廷议考求六朝文武大臣有功在当时泽及后世者请上裁定进侑庙廷上不允万历中礼部尚书沈鲤以太庙侑享请移亲王及诸功臣于两庑毋与帝后杂祀十四年太常卿裴应章言庙中列后在上异姓之臣礼当避嫌且至尊拜俯于下诸臣之灵亦必不安命复改西庑遣官分献功臣庙洪武二年正月上敕中书省臣曰诸将相从捐躯戮力开拓疆宇有共事而不睹其成建功而未食其报追思功劳痛切朕怀其命有司立功臣庙于鸡笼山序其封爵为像以祀之帝亲定功臣位次以徐达为首次常遇春李文忠邓愈汤和沐英胡大海冯国用赵德胜耿再成华高丁德兴俞通海张德胜吴良吴祯曹良臣康茂才吴复茅成孙兴祖凡二十一人立庙鸡鸣山下死者像祀生者虚其位八年正月辛未增祀鸡笼山功臣庙一百八人十二年七月遣官祭功臣庙祀吴祯等百九十人十三年正月祀顾时以下二百八十人于功臣庙王国宗庙洪武四年礼部尚书陶凯等议定王国宫垣内左宗庙右社稷庙制殿五间寝殿如之门三间永乐八年建秦愍王享堂命视晋恭王制加高一丈因定享堂七间十月乙卯上闻周王肃于国中作殿奉祀高皇帝赐书曰礼支子不祭王国庙祀肇于始封之王高皇之祀朝廷有宗庙王祀于国中过矣其审礼而行毋贻物议嘉靖八年秦王充耀言代懿王当庙而自始封至今已盈五庙之数请定祧庙之制礼臣言亲王祧庙古制未闻宜推太庙祧之礼而降杀之始封居中百世不迁以下四世亲尽而祧但诸侯无祧庙祧主宜始祖之室置椟藏之每岁暮则出祧主合祭诏如议群臣家庙洪武六年诏定公侯以下家庙礼仪礼部议奏凡公侯品官别为祠屋三间于所居之东以祀高曾祖考并位如祠堂未备奉主于中堂享祭所用器皿随官品第称家有无前二日主祭者闻于上免朝参凡祭四仲之有择吉日或春秋分冬夏至亦可从之成化十一年祭酒周洪谟言臣庶祠堂神主俱自西而东古无神道尚右之说惟我太祖庙制合先王左昭右穆之义宜令一品至九品皆立一庙以高卑广狭为杀神主则高祖居左曾祖居右祖居次左考居次右帝下礼臣参酌更定嘉靖十五年夏言疏请依宋儒程颐之议诏令天下臣民冬至祭始祖立春祭先祖但不许立庙以逾分庶上广锡类之孝下无之嫌又礼官疏请官自三品以上立五庙以下皆四庙为五庙者仿唐制五间九架两旁隔板为五室中五世祖旁四室高曾祖祢为四庙者三间五架中为一室高曾左右二室祖祢其三品以上若上无应立庙之祖不得为世祀不迁之祖惟以第五世之祖奉为五世祖至世穷数尽则以今之得立庙者为世世奉祀之祖而不迁焉四品以下四世递而已制可卷十一礼六祀先代帝王洪武三年五月遣使访历代帝王陵寝命各行省具图以进凡七十有九礼官考其功德昭着者凡三十有六遣秘书监丞陶谊等往修祀礼亲制祝文遣之四年遣使祭历代帝王陵寝始罢天下府州县祀三皇礼部定议合祀帝王三十五在河南者十在山西者一在山东者二在北平者三在湖广者二在浙江者二在陕西者十五六年议定三皇五帝三王及汉唐宋创业之君俱于京师立庙每岁春秋致祭遂建历代帝王于钦天山之阳为正殿五室中一室三皇东一室五帝西一室夏禹商汤周文王又东一室周武王汉光武唐太宗又西室汉高祖唐高祖宋太祖元世祖又增祀隋文帝未几复罢七年令帝王庙塑衮冕坐像惟伏义神农未有衣裳之制不必加冕服九年遣官不处历代帝王陵寝禁刍牧置守陵户二十一年令每岁郊祀祭历代帝王于大祀殿仍以岁八月中旬择日遣官祭于本庙其春祭停之又定每三年遣祭各陵之岁则停庙祭是年诏以历代名臣凡三十七人从祀于东西庑为坛四以宋赵普负太祖为不忠不可从祀又祀元臣穆唿哩而罢其孙安童永乐元年八月丁巳遣官祭历代帝王十九年迁都帝王庙遣南京太常寺官行礼嘉靖十年二月丁卯亲祀历代帝王于文华殿初洪武定制每岁郊祀以历代帝王祭于大祀殿上更定郊制罢之令建历代帝王庙于都城西岁以春秋致祭至是庙尚未成权于文华殿行之十一年庙成名曰景德崇圣之殿八月壬辰亲祭嗣后岁遣大臣一员行礼四员分献凡子午卯酉祭于陵寝之岁则停秋祭二十四年罢元世祖陵庙之祀及从祀穆唿哩等复迁唐太宗与宋太祖同室凡十五帝从祀名臣三十二人三皇洪武元年三月用太牢祀三皇二年命以句芒祝融风后力牧配四年帝以天下郡邑通祀三皇为渎礼臣议唐玄宗尝立三皇五帝庙于京师至元成宗时乃立三皇庙于府州县春秋通祀而以医药主之甚非礼也帝曰三皇继天立极开万世教化之原汨于医师可乎命天下郡县毋得亵祀嘉靖十五年建圣济殿于文华殿后以祀先医二十一年建景惠殿于太医院北中奉三皇及四配而附历代医师于两庑凡二十八人岁仲春秋上甲日礼部堂上官行礼太医院堂上官二员分献用少牢复建圣济殿于内祀先医遣太医院正官行礼隆庆四年礼部侍郎王希烈议三皇既祀于帝王庙请罢太医庙祭专遣太医院官祭先医不允圣师明初宋濂建议伏义为道统之师神农典帝尧舜禹汤文武以次而列皋陶稷契夷益伊尹傅说箕子太公周公皆天子公卿之师宜秩祀天子之学时不能行至嘉靖九年始祀先圣先师于文华殿东室旧有释像命撤去奉皇师伏义神农黄帝帝师尧舜王师禹汤文王武王九圣南向左先圣周公右先师孔子东西向每春秋开讲前一日行释奠礼十六年移祀于永明殿后行礼如初其后常遣官代祭隆庆初仍于文华殿东室行礼先师孔子洪武元年二月丁未以太牢祀孔子于国学仍遣使曲阜致祭二年诏孔庙春秋释奠止行于曲阜天下不必通祀刑部尚书钱唐上疏言孔子垂教万世天下共尊其道故天下通祀孔子侍郎程徐亦以为言不听久之乃用其言定制每岁仲秋上丁皇帝降香遣官祀于国学以丞相初献翰林学士亚献国子祭酒终献四年命礼官儒臣厘正祀典国子司业宋濂上孔子庙堂议曰世之言礼者皆取法孔子不以古礼祀孔子是亵礼也古者先师位皆东向汉章帝幸鲁祀孔子帝西向再拜唐开元礼先圣东向先师南向三献官西向犹古意也今袭开元二十七年之制迁神南向失神道尚右之义矣古者木主栖神天子诸侯庙皆有主大夫束帛士结茅为无像设之事开元礼设先圣神座于堂上两楹间今因开元八年之制抟土而肖像焉失神而明之之义矣礼记凡始立学者必释奠于先圣先师所谓先师者若汉礼有高堂生乐有制氏诗有毛公书有伏生之类古之学者非其师弗学非其学不祭学校既废天下莫知所师孔子集群圣之大成颜曾思孟实传其道尊之以先圣先师而通祀于天下固宜若七十二子止于国学祀之庶弗悖礼意开元礼国学祀先圣孔子以颜子等七十二贤配诸州惟祀颜子今以荀况之言性恶扬雄之事王莽王弼之宗老庄贾逵之忽细行杜预之建短丧马融之党权势亦高厕其中吾不知其何说也古者子虽齐圣不先父食故禹不先鲧汤不先契文武不先不宋祖帝乙郑祖万王犹尚祖也今回参坐飨堂上而其父列食于两庑间颠倒彝伦莫此为甚吾不知其何说也古者士见师以菜为贽故始入学者释菜以礼先师其学官时祭皆释奠今专用春秋非矣释奠有乐释菜无乐是二释之重轻以乐之有无也今袭用魏晋律所制大成乐乃先儒所谓乱世之音可乎哉古者释奠释菜其仪注虽不可考然开元礼仿佛仪礼馈食之节三献皆有饮福及尸酢主宾之仪今惮其烦惟初献行之可乎哉他如庙制之非宜冕服之无章器用杂乎流俗升降昧乎左右此类甚多不可枚举同时翰林院待制王亦着孔庙从祀议谓荀况之言性恶扬雄之事新莽何休注公羊而黜周王鲁王弼注易而专尚清虚如此之等犹在祀列何以在汉独遗董仲舒在唐独遗孔颖达至如宋之范仲淹欧阳修真德秀魏了翁元之吴澄凡此七人并宜从祀用以搜累代之旷典昭万世之公议又谓颜曾思父子配位倒置不免春秋逆祀之讥亟宜厘正其语多与濂合厥后上置国子监先圣改用木主卒从濂议时东阁大学士吴沈尝着辨言孔子封王为非礼后布政使夏寅祭酒邱浚皆沿其说及嘉靖改称先师实自沈发之云六年八月丁丑遣御史大夫兼领国子监事陈宁释奠于先师丞相胡惟庸参政冯奖冕等不陪祀而受胙上以为非礼命各停俸一月宁不举奏亦停俸半月自是不预祭者不颁胙着为令七年仲春上丁日食改用仲丁十五年太学落成帝亲诣释奠诏礼官刘仲质等曰孔子道冠百王功参天地今天下郡县并建庙学而报祀之典止行京师未遍宇宙岂非阙典乃诏仲质等与儒臣共定释奠仪颁之天下令每岁春秋以上丁日通祀文庙十七年敕每月朔望祭酒以下行释菜礼郡县长以下诣学行香二十六年正月颁大成乐器于天下府学令州县学如式制造二十八年三月壬申以行人司副杨砥言罢汉扬雄从祀益以董仲舒三十年十月乙未重建国子监先师庙成初上以国学孔子庙隘命工部改作其制皆上所规画大成殿门各六极棂星门三楹东西庑七十六楹神厨库皆八楹宰牲所六楹永乐初建庙于太学之东十五年九月丁卯修曲阜孔子庙成上亲制文勒石十九年北京国子监既定其南临春祭命祭酒行礼宣德三年命礼部考正从祀先贤名位颁示天下正统二年以宋儒胡安国蔡沈真德秀从祀三年三月禁天下祀孔子于释老宫孔颜孟三氏教授裴侃言阙里家庙宜正父子以叙彝伦颜子曾子子思子也配享殿廷无繇子皙伯鱼父也从祀廊庑非唯名分不正抑恐神不自安况叔梁纥元已追封启圣王创殿于大成殿西而颜孟父俱封公乞追封子晰伯鱼公爵偕颜孟父俱配启圣王殿帝命礼部行之仍议加伯鱼子晰封号八年四月以元儒吴澄从祀成化十二年祭酒周洪谟言先圣像用冕旒十二而舞佾豆笾数不称请备天子制古者鸣球琴瑟为堂上之乐笙镛为堂下之乐而干羽则舞于两阶今舞羽居上乐器居下非制当改尚书邹干驳止之洪谟再疏争帝竟俞其议圩三年闰二月丁丑释奠初用八佾笾豆各十二弘治八年七月丁亥封宋儒杨时将乐伯从祀孔子庙廷九年二月增文庙佾舞七十二人如天子之制十二年六月甲辰曲阜先师庙灾敕有司重建十七年庙成遣大学士李东阳祭告正德十六年诏有司改建孔氏家庙之在衢州者官给钱董其役令博士孔承义奉祀嘉靖九年十一月巳大学士张璁请更正孔庙祀典命礼臣会诸臣议改题孔子神位至圣先师去王号及大成文宣之称改大成殿为先师庙大成门为庙门其四配称复圣颜子宗圣曾子述圣子思子亚圣孟子十哲以下凡及门弟子皆称先贤某子左邱明以下皆称先儒某子不复称公侯伯遵太祖首定南京国子监规制制木为神主其塑像即令屏撤春秋祭祀遵国初旧制十笾十豆天下各学八笾八豆乐舞止六佾凡学别立一庙祀叔梁纥题启圣公孔氏神位以颜无繇曾点孔鲤孟孙氏配俱称先贤某氏程向朱松蔡元定从祀称先儒某氏从祀诸贤申党却申枨留枨去党公伯寮秦冉颜何荀况戴圣刘向贾逵马融何休王肃王弼杜预吴澄罢祀林放蘧瑗卢植郑众郑康成服虔范宁祀于其乡后苍王通欧阳修胡瑗宜增入诏悉如议行又以行人薛侃议进陆九渊从祀隆庆五年九月以薛从祀万历十二年十二月以陈献章胡居仁王守仁从祀四十一年十二月以宋儒罗从彦李侗从祀诸神祠洪武元年命中书省下郡县访求应祀神只名山大川圣帝明王忠臣烈士凡有功于国家及惠爱在民者着于祀典令有司岁时致祭三年六月定诸神封号凡后世溢美称皆与革去天下神祠无功于民不应祀典者有司毋得致祭弘治元年四月给事中张九功请正祀典章下礼部尚书周洪谟等条议以释迦牟尼文佛上清太上老君不宜修建斋醮遣官祭告古礼幽荣祭星今北极紫微大帝像之为人称之为帝非典风云雷雨南郊合祀山川坛复隆秋报今徇道家言又有雷声普化天尊之祀是渎也岁以正月十五日为真君张道陵生辰遣官祭告非制大小青龙神祷雨无应不足祀梓潼帝君者传云神姓张名亚子蜀人仕晋战没人为立庙唐宋屡封至英显王元加号与为帝君景泰中因京师旧庙新之岁以二月三日生辰遣祭神庙食于蜀宜也与文昌六星无涉其祠在天下学校者当毁永乐中以道士周思得传王灵官法有验乃建天将庙祀灵官谓宋徽宗时有西蜀萨坚授法于林灵素者其师也因于庙立祖师殿宣德中改大德观封灵官曰崇恩真君祖师曰隆恩真君成化初改显灵宫岁易袍服其费不赀当革灵济宫祀金阙上帝玉阙上帝盖五代时徐温子知证知谔也神世系事绩非甚异其僭号亦当革于是祀典为之一正时洪谟建议并谓元武七宿不当信道家武当山修炼之说城隍非人鬼不当有五月十一日诞辰之祭东岳泰山既专祭封内且合祭郊坛则朝阳门外东岳庙之祭实为烦渎帝以崇祀既久不尽从也明北京有真武庙洪恩灵济宫成化十三年诏建汉寿宁侯庙又凤阳有显应庙滁州有丰山庙柏子潭庙徐州灵源宏济庙河平神庙平阳平水祠汾水灵泽庙沁州南山庙焦龙神庙龙泉神庙兖州青山庙安平镇显惠等庙严州乌龙庙宜春仰山庙常德阳山庙沅山显应庙长沙洞庭庙马湖显应庙福州灵济宫广州天妃庙南海真武庙琼州灵山庙电白灵湫庙诚敬夫人祠皆终明之世有司岁时致祭不绝五祀洪武二年八月礼部尚书崔亮请依周官门户中熘灶井五祀岁终腊享通祀于庙门外岁暮享太庙时五祀并列庙西庑下东向太常寺官行礼八年七月礼部奏王祀之礼孟春祀司户孟夏祀司灶季夏祀中熘孟秋祀司门孟冬祀司井四孟月之祭则于有事太庙之日制可永乐间改定四孟祭户灶门井于四立日中熘于季夏土王后戊日皆遣内臣祭岁暮太常卿合祀于太庙丹墀西东向洪武三年定制京都祭太厉设坛元武湖中岁以清明及十月朔日遣官致祭王国祭国厉府州祭郡厉县祭邑厉皆设坛城北一年二祭如京师里社则祭乡厉泰厉国厉郡邑厉一年二祭春以清明日冬以十月朔日乡厉一年三祭春以清明日秋以七月十五日冬以十月三日通典注明祭五祀而不及行厉其京都有泰厉之祭更有郡邑厉乡厉即仿祭法泰厉国厉族厉而变通之亦合于五祀者也卷十二礼七朝仪吴元年十二月癸丑李善长帅百官奉表劝进甲子进登极仪洪武元年正月乙亥上祀南郊服衮冕祭坛礼成群臣奉上即皇帝位舞蹈唿万岁者三具卤簿导从诣太庙上追尊四世册宝告祀社稷还御奉天殿善长帅百官上贺表九月定正旦朝贺仪与登极略相仿其后屡诏更定立为中制三年七月定朔望升殿百官朝参礼六年九月礼部奏定百官常朝班次及奏事等礼仪帝谓中书省臣曰朝廷之礼所以辨上下正名分百官有列班序有伦非惟尊体统抑亦四方瞻仰所在也今文武百官朝参奏事有未娴礼仪者是礼法不严于殿陛何以训天下自今凡新任官及诸武臣于礼仪有不娴习者令侍仪司官日于午门外演习之且命御史二人临视有不如仪者纠举之百官入朝失仪者亦纠举如律又令朝班每日都察院轮委御史二员侍班纠察失仪十一年诏朝参文武官给领牙牌悬带出入无牌者依律论罪十三年九月乙巳天寿节始受君臣朝贺后以为常初上即位中书省请于圣寿节帅百官行庆贺礼上不许至是李善长等以天下太平上春秋高请以圣节日受贺许之其在外诸司五品以上自明年始俱听表贺十七年罢朔望起居礼二十年九月乙未天寿圣节受朝贺宴群臣于奉天殿皇太子宴国戚及东宫官于文华殿二十二年令凡遇大朝贺除已习仪及具服官员许入班其余便服人员止于午门外行礼执事官于华盖殿行礼披甲带刀侍卫之人免拜五府六部等官于殿内侍立今皆入班奏事止于华盖殿二十六年六月壬寅重定朝贺传制等仪三十年令通政司许早晚朝奏事及有军情重事不时入奏其各衙门事务止于早朝大班内奏启不许朝退又将琐碎事务于右顺门题奏惠帝初即位视朝晏御史尹昌隆疏谏曰高皇帝鸡鸣而起昧爽而朝未日出而临百官故能庶绩咸熙天下安陛下嗣守大业宜追绳祖武兢兢业业忧勤万几今乃即于晏安日上数刻犹未临朝群臣宿卫疲于伺侯旷职废业上下懈弛播之天下传之万世非社稷福也帝曰昌隆言切直礼部其宣示天下使知朕过建文元年正月癸酉朔上受朝不举乐二年正月丙寅朔诏天下来朝官勿贺三年正月辛酉朔以凝命神宝成告郊庙御奉天殿受朝贺永乐元年正月己卯朔上御奉天殿受朝贺宴文武群臣及属国使四年正月丙辰初御午朝帝谕六部及近侍曰早朝四方奏事多君臣之间不得尽所言午后事简卿等有所欲言可从容陈论毋以将晡朕倦于听纳朕有所欲言者亦欲及此时与卿等商扌也七年谕行在礼部曰北京冬气严凝群臣早朝奏事久立不堪今后朝见毕于右顺门内便殿奏事十一年正月辛酉朔日有食之先是鸿胪寺奏元旦贺仪帝召礼部顺曰旦日当食百官朝贺可乎尚书吕震请朝贺如常侍郎仪智持不可上问杨士奇对曰日食天变之大者前代元旦日食多不受贺宋仁宗时元旦日食富弼请罢撤乐吕夷简不从弼曰万一契丹行之为中国羞后有自契丹回者言是日罢宴仁宗深悔今免贺诚当上从之诏曰朕乖治理上累三光众阳之宗薄食元旦群臣尚勉辅朕消弭灾变朝贺宴会其悉罢免十九年三月己酉万寿节以三殿灾止贺二十一年令圣节正旦冬至俱朝天宫习仪凡正旦节自十二月二十八日起至正月二十日止百官俱吉服通政司不奏事冬至圣节前三日后三日俱吉服通政司亦不奏事洪熙元年正月壬申朔御奉天门受朝不举乐宣德十年正月英宗即位始罢午朝景泰元年正月朔罢朝贺以上皇在卫喇特也十一月辛亥礼部尚书胡氵荧请令百官贺上皇生日不许十二月氵荧又请明年正旦百官朝上皇于延安门亦不许二年八月复午朝自永乐初举午朝后渐罢不行给事中叶盛疏请复之帝即报可成化四年十月吏部尚书李秉等及九卿各衙门俱午朝失期不及入侍联名上奏待罪诏尔等常以勤政为言及朕视午朝却又怠慢既引咎姑宥之十三年令朝觐外官及举监人等不许擅戴暖耳入朝八月戊戌早朝东班官若闻有甲兵声者因辟易不成列卫士争露刃以备不虞久之始定弘治元年三月吏部侍郎杨守陈请遵祖制日再御朝略言早朝但如旧仪午朝则御文华门大臣台谏更番侍直事已具疏者用揭帖举崖略口奏陛下详问而裁决之在外文武官来觐俾条列地方事面陈大要付诸司评议其陛辞赴任者随所职任而戒谕之有大政则御文华殿使大臣各尽其谋勿相推避不当则许言官驳正其他具疏进者召阁臣议可否以行四年八月复午朝帝自八年后视朝渐晏十年二月徐溥等上疏略言旧制内殿日再进奏事重者不时上闻又常面召儒臣咨访政事今奏事日止一次朝参之外不得一望天颜章奏批答不时断决哉稽留数月或竟不施行事多壅滞有妨政体十三年六月戊子御史劾西宁侯宋恺等文武官五百有六人朝参不至有诏宥之仍夺一月俸正德十一年十一月壬辰六科都给事中叶相等言迩来月不数朝朝或入晏今冬至正旦令节在迩天下诸司官朝觐及宗藩四夷皆入贺朝廷举动四方仪法不可不慎伏望夙兴视朝以示法天下十三道御史屠侨等亦言近日免朝日多视朝日少诸司百辟惟知有左顺门之趋候而已伏望罢顺门之传旨复奏事之旧规皆不报十五年帝至南京诏百官戎服朝明年正旦尚书乔宇不可率诸臣朝服贺嘉靖元年王鏊奏国朝圣节正旦冬至大朝会则奉天殿即古之正朝也常朝则奉天门即古之外朝也而内朝独缺非缺也华盖武英等殿即内朝之遗制洪武中如宋濂刘基永乐以来如杨士奇杨荣蹇义夏原吉等常奏对便殿今内朝罕复临御常朝之后人臣无得进见三殿高上下之情壅而不通伏乞陛下于常朝外御文华武英仿古内朝之意大臣三日或五日一次起居侍从各一员上殿轮对诸司有事咨决上与大臣面议如此人人得以自尽陛下虽身居九重而天下之事灿然毕陈于前矣疏入报闻二年八月丁未万寿节从吉受朝以孝惠制未终免宣表鸡唱山唿三年二月昭圣皇太后寿旦诏免诸命归朝贺修撰舒芬言前者兴国太后令旦命妇朝贺如仪今遇皇太后寿节忽行传免恐失轻重之宜乞收成命以彰圣孝帝怒夺俸三月御史朱浙言后太后亲挈神器以授陛下母子至情天日昭鉴若传免朝贺何以尉亲心而隆孝治御史马明衡言暂免朝贺在恒时犹可在议礼纷争之时则断不可帝怒并下诏狱七年令凡正旦冬至圣节百官俱于先期之三日及二日习仪正旦冬至于朝天宫圣节于灵济宫旧制冬至日即行贺礼嘉靖九年分祀二郊以冬至大报是日行庆成礼次日行冬至朝贺礼毕举庆成宴再定次日帝诣内殿行节祭礼又诣母后前行贺礼毕始御奉天殿受贺十八年十二月以大行皇太后之丧罢明年元旦朝贺时礼部请以本月三十日已当二十七日除服之期仍复疏专请是日御殿受朝奉旨诘责然犹素服御殿百官行八拜礼鸣钟鼓鞭奏堂下乐上以服除令如议行皆严嵩等所请也隆庆元年正月癸亥有诏免朝越三日复传免给事中魏时亮以新政不宜遽怠上疏切谏常朝旧制每日御门决事万历初以方在谅暗圣龄冲幼阁臣议酌三六九日视朝及二年五月礼部请复旧制阁中拟二票上请仍定三六九日遂沿为例万历三年大学士张居正奏请常朝御皇极门每日轮该记注起居并史官共四员列于东班给事中之上午朝御会极门列于御座西稍南专记言动诏依拟行七年谕衍圣公以万寿入贺朝廷待以宾礼不在文武职官之列不必朝参十七年正月己酉朔日有食之免元旦朝贺自是每元旦皆不视朝矣诸王来朝明仿古封建亲王之藩不常入朝朝则赐赉甚厚洪武二十一年九月丙戌秦晋燕周楚齐湘鲁潭九王来朝二十四年十一月庚戌晋王冈来朝初冈在国骄纵多不法上欲罪之至是随太子来朝上怒稍解仍敕归藩二十五年春正月戊子周王肃来朝壬寅晋王冈燕王棣楚王桢湘王柏来朝二十六年二月乙酉蜀王椿来朝四月戊子周王肃来朝八月癸未秦晋燕周齐五王来朝九月癸丑代肃辽庆宁五王来朝是年定诸王大朝行八拜礼常朝一拜凡伯叔兄见天子在朝行君臣礼便殿行农人礼天子伯叔五十不朝兄弟叔侄六十不朝俱令世子代之永乐二年九月丙午周王肃来朝献驺虞百官请贺不许〗四年三月齐王来朝廷臣劾其罪厉声曰奸臣喋喋又欲郊建文时耶会尽斩此辈帝闻之不怿留之京师削官属护卫正统八年二月戊戌淮王瞻奥来朝丙午荆王瞻冈来朝天顺元年四月襄王瞻奥来朝赐宴便殿特命百官朝王于馆寻请还帝亲送至午门外握手泣别诸王自谷府变后来朝久不许至是乃特行之四年复入朝六年又召以老辞岁时存问礼遇为诸藩所未有六年六月戊辰淮王祁铨来朝弘治八年太皇太后召崇王见泽来朝礼部尚书岳言数年来三王之国道路供亿民力殚竭今召王复来往返劳费兼水溢旱蝗舟车所经恐有他虞亲王入朝虽有故事自宣德来已鲜举行英宗复辟襄王举诏来朝虽笃敦叙之恩实塞疑谤之隙非故事也大学士徐溥亦以为言帝为请乃已诸司朝觐明制天下官三年一入朝自十二月十六日始鸿胪寺以次引见洪武元年正月天下来朝官陛辞上戒谕之遂为令六年正月觐天下府州县官十一年正月征天下布政使及知府来朝十六年十一月定诸司来朝及差回者先朝见后诣所司否者以违制论大八年正月癸酉天下布按二司及府州县来朝者凡四千一百余人五月戊申谕吏部曰外官一岁一朝未免旷官滋费自今定为三年一朝着为令永乐十年正月己丑命入觐官千五百余人各陈民瘼不言者罪之言有不当勿问天顺三年十二月令凡方面官入朝递降京官一等序立万历二年正月召见朝觐廉能官于皇极门面加奖励赐银币酒馔朝贺中宫洪武元年九月定皇妃以下正旦冬至朝贺仪二年正月皇后受命妇朝于坤宁宫赐宴二十六年重定中宫朝贺永乐元年正月己卯朔命妇朝坤宁宫二月丙辰千秋节命妇入朝二年九月徐皇后一日问陛下谁与图治者帝曰六卿理政务翰林职论思后因请悉召见其命妇赐冠服钞币谕之曰妇之事夫奚止馈食衣服而已必有助焉朋友之言有从有违夫妇之言婉顺易入吾旦夕侍上惟以生民为念汝曹勉之三年四月定命妇朝贺止三品以上余悉免之嘉靖十三年正月壬子立方氏为后越三日颁诏天下明日受命妇朝贺崇祯五年三月二十八日皇后千秋命妇例当朝贺久不行上请允之甲戌三月命妇再朝是日皇后母嘉定伯夫人亦入班朝贺毕即召入殿皇后欲设座拜之辞不许朝贺东宫洪武元年上以东宫师傅皆勋旧大臣当待以殊礼命礼官定三师朝贺东宫仪议曰唐制群臣朝贺东宫行四拜礼皇太子答后二拜三公朝贺前后俱答拜今拟凡大朝贺设皇太子座于大本堂设答拜褥位于堂中设三师宾客谕德拜位于前仿唐制行四拜礼皇太子答后二拜从之十四年给事中郑相奏旧制百官见东宫皆称名惟宫臣称臣下廷臣议编修吴沈等曰东宫国之大本所以继圣统承天位也臣子尊敬之礼不宜有二请凡启事皇太子者皆称臣如故从之二十九年重定诸王见东宫仪朝见后于内殿行家人礼以诸王皆尊属也宣德九年三月戊寅文武群臣朝皇太子于文华殿成化十四年三月甲子朔皇太子冠礼部请每月朔望文武百官奉天殿朝参后皆赴文华殿谒太子制曰可隆庆五年正月大学士李春芳言先朝故事东宫未出阁时阁臣以朔望次日行谒见礼即今春和乞举行如例上许之二月甲午廷臣及朝觐官谒皇太子于文华左门朝贺班序洪武三年正月癸巳命宰臣定百官入侍班序定文武官五品以下并列班于丹陛左右不得上殿三月礼部奏案宋制驸马班次出入皆依官品今驸马既授官职当依百官由西门出入其班次品级当在百官之上如一品在一品之上二品在二品之上从之十六年礼部尚书任昂请更定朝参次序二十年十月丁卯礼部尚书李原名考正礼仪重定朝参及筵宴仪朝班序立公侯居文武班首次驸马次伯自一品以下各以序文东武西风宪纠仪官居下北面纪事官居文武第一班之后稍近上以便观听不得搀越如奏事须从班末至御前跪奏不得班内横过二十四年定侍班官员凡文武官员除分诣文华殿启事外如遇升殿各用履鞋照依品级侍班有违越失仪者从监察御史仪礼司纠劾又令礼部置百官朝班序牌大书品级列丹墀左右木栅上文武百官照品序立朝参之时将军先入近侍次之公侯驸马伯又次之五府六部又次之应天府及在京杂职官员又次之永乐初令内阁官侍朝立金台东锦衣卫在西后移御道东西对立仁宗即位户部尚书夏原吉加太子少傅吕震以太子少师班原吉上帝命鸿胪引震列其下进少保景泰初定午朝仪内阁五府六部奏事官六科侍班官按西序立侍班御史二序班二将军四按南面北立鸣赞一按东西向立锦衣卫鸿胪寺东向立管将军官侍卫官立于将军西三年令师保兼官品同者立班以卫门为次成化十四年令进士照办事衙门次第立于见任官后弘治元年三月礼部进午朝仪注二年六月戊子朔方事林沂奏欲按品秩列坐御史上为御史劾之曰朝廷设官分职有拘品秩者有不拘品秩者故庆成宴科道坐郎中之上翰林坐科道之前若概以品秩则诸学士当列于少卿之下京县知县兵马司当列于御史给事中之上矣上以沂故违成宪黜之嘉靖七年帝方视朝见张璁桂萼班兵部尚书李承勋下意谦之乃手敕加璁萼俱太子太保旧制右班武臣以都督为先自嘉靖以来锦衣权重又陆炳朱永皆三公重衔官在都督之上故列于首万历戊寅朱已没掌锦衣者俱都指挥等官相沿旧规仍立前列其后遂有争议部中不能持可否乃令锦衣仍前立行稍下都督立其后稍上非正礼也隆庆元年都给事中辛自修等以朝仪久旷班行不肃请令礼官考议成式礼部礼科会议国初定制百官以品序立其后更定又有不拘于品者如内阁锦衣卫升立宝位之东西翰林学士列于佥御史之上其他翰林官不论品级序于京堂之内科道官自为一等列于部属之先及鸿胪寺尚宝司列于西阶三科六道与东班对侍虽若次序参错然或以顾问纠察或以奉事承旨莫不有因难以轻改今后常朝悉如此例其余官员仍依品级崇卑衙门次序为例如有紊越听纠仪官纠奏从之万历四年题准五府都督官常朝班次不当入侯伯班仍照殿班立于锦衣官之后稍上俟锦衣卫堂上官诣金台边北司官于台下各侍立仍与南北无执事官同班而序于其上十一年令于金水桥边增设序班三员北向站立俟东西两班站定各于班未熟视有回顾耳语咳嗽吐唾者即时纠举免朝参吴元年以朱升为侍讲学士升年老特免朝谒洪武三年以危素为宏文馆学士赐小车免朝谒十五年六月令国学官年老者遇暑月及雨雪免朝参成祖初令功臣年老者免朝参永乐十七年工部尚书宋礼自蜀召还以老疾免朝参宣德时刑部尚书金纯有疾上命医视疗稍间免朝参正统十四年十一月令京营官直操日免朝参景泰时尚书王直益高帝优礼之免其常朝成化五年彭时得疾在告逾三月帝趣赴阁办事免朝参弘治初王恕连章求去帝辄慰留且以其老特免午朝遇大风雨雪早朝亦免六年邱浚以目疾免朝参十年徐溥引年求退不许诏风雨寒暑免早朝嘉靖二年六月吏部尚书乔宇在告免朝参专理部务五年杨一清复相世宗以一清老臣特免常朝日讲侍班朔望朝参七年大学士谢迁力求去帝不许待之愈厚以天寒免朝参辍朝凡闻皇妃丧辍朝三日发引下葬各免朝一日亲王丧辍朝二日公主丧及下葬各辍朝一日郡王及文武大臣丧年终类辍朝一日先期礼部具奏出告示于长安左右门至日早朝不鸣钟鼓不鸣鞭不设仪仗文武百官各服浅淡服黑色带于奉天门朝参洪武十七年徐达卒帝为辍朝临丧二十三年三月定公侯卒葬辍朝礼二十四年懿文太子薨礼官议期丧请以日易月及当除服帝不忍礼官请之始释服视朝二十八年秦王爽薨礼部尚书任亨泰言考宋制宜辍朝五日今过时享请暂辍一日宣德五年二月定忌辰辍朝之例正统八年五月戊寅雷震奉天殿鸱吻上辍朝祭告成化八年忻王见治薨发引日帝不视朝及葬辍朝一日十一年三月定侯伯袭爵未久而卒者止与祭不辍朝嘉靖二十八年庄敬太子薨辍朝十日宴礼明制有大宴中宴常宴小宴凡大祀天地次日庆成及正旦冬至圣节大宴立春元宵四月八日端午重阳腊八日永乐间俱于奉天门赐于百官宴用乐其后皆宴于午门外不用乐洪武元年正月丁丑大宴群臣于奉天殿三品以上升殿余列丹墀三年十一月丙申大封功臣戊戌大宴十五年正月辛巳宴群臣于谨身殿始用九奏乐二十六年重定大宴礼陈于奉天殿凡赐宴文臣四品以上及诸学士武臣都督以上皆宴殿上经筵官及翰林讲读尚宝司卿六科都给事中暨文臣五品堂上官武臣都指挥以上官宴中左中右门翰林院中书舍人左右春坊御史钦天监太医院鸿胪寺官及五品以上官宴于丹墀成祖初以册立中宫宴文武群臣四品以上于奉天殿五品以下于丹墀命妇宴于坤宁宫永乐元年四月癸亥万寿节宴百官诏豫定班次命驸马仪宾及随侍各王来朝官宴于三公府四品以上文武官诸学士侍宴奉天殿在京各衙门堂上六品以上官近侍官修史官宴于中左门外进表官四夷朝贡宴于中右门余文武宴于丹墀内八年七月上至北京大宴群臣于奉天殿未预宴者各赐之钞十九年正月甲子朔以北京郊社宗庙及宫殿成大宴二十年九月辛未论从征功劳将士分四等赐宴杨荣金幼孜皆列前席受上赏二十二年五月丁酉宴从征文武大臣于应昌命中官歌太祖御制词五章曰此先帝所以垂戒后嗣也虽在军旅不敢忘己亥次威远州复宴群臣自制词五章命中官歌之文皇友爱诸弟每来朝赐于华盖殿世子郡王则皇太子宴于文华殿独宴尚师哈立麻亦华盖殿盖以亲王例待之也永乐间尚书满九载如赵Р夏原吉蹇义方宾副都御史李庆赐宴华盖武英等殿后内阁一品九载亦如之凡百官于奉天华盖谨身武英等殿侍宴奏对皆穿礼鞋上殿违者罪之宣德三年三月宴大臣于西苑赐宴之日其官卑禄薄者免宴赐以钞谓之节钱八年正月宴卓异官何文渊等七人于阙廷洪武初赐诸进士宴于中书省宣德五年赐宴于中军都督府八年赐宴于礼部遂着为令皇太后圣诞正统四年赐宴午门东宫千秋节永乐间赐府部堂上春坊科道近侍锦衣卫及天下进笺官宴于文华殿宣德以后俱宴午门外正统六年九月三殿成十一月甲午朔上御奉天殿赐文武落成宴十年正月宴天下来朝贤能官于礼部天顺二年十一月罢冬至宴上谓李贤曰节固当宴但杀牲畜太多尚有正旦庆成一岁四宴朕欲减之由是每岁二宴至正旦亦或不宴唯庆成一宴岁以为常嘉靖二年十二月帝以灾异频仍欲罢明年郊祀庆成宴裴绍宗言祭祀之礼莫大于郊丘君臣之情必通于宴享往以国戚废大礼今且从吉宜即举行岂可以灾伤复免修撰唐皋亦以为言从之三年正月庚辰免上元节宴六年正月大祀先期礼官以宴请帝曰郊祀庆成次日设宴乃祖宗朝故典盖以上帝监歆君臣欢会其礼诚不可废也今四方灾异非常方欲上下同加修省恐多费劳民可暂免一年以见朕奉天恤民之意惟四夷使臣赐宴如故武定侯郭勋以会武宴列尚书下疏争之兵部尚书李钺言中府官之有会武宴犹礼部之有恩荣宴也恩荣礼部为主会武中府为主故皆列尚书之次宴图可征不得引团营故事帝竟从勋言十年九月乙丑西苑宫殿成帝置宴见兵部尚书王时中工部尚书蒋瑶席在外命移殿内而移皇亲于殿右以让瑶曰亲亲不如尊贤隆庆元年八月诏翰林官撰中秋宴致语徐阶言先帝未彻几筵不可宴乐帝为罢宴万历十三年大学士申时行特赐宴礼部九卿三品皆陪列盖前所未有也赐食洪武中每旦亲朝毕上御奉天门或华盖武英等殿公侯一品官侍坐门内二品至四品及翰林院坐门外五品以下官于丹墀内赞拜叩头就坐光禄寺进膳各设馔食毕叩头而退日以为常二十八年十月以礼臣言罢之宣德四年十二月帝以霜寒命光禄寺赐早朝官羊酒谓侍臣曰皇祖考临朝旦常赐食必谨识无忘卷十三礼八上尊号徽号吴元年十二月癸丑相国李善长等奉表劝进帝曰始吾即王位不得已勉从众言今卿等复劝即帝位恐德薄不足当之群臣固请上固却之明日善长等复请曰殿下谦让之德着于四方感于神明愿为生民计早徇群臣之请上曰中原未平军旅未息吾意天下大定然后议此而卿等屡请不已此大事须详酌礼仪而行洪武元年正月乙亥昭告上帝皇只追尊四代祖考妣为皇帝皇后奉上玉宝玉册册曰祖父有天下传之子孙子孙有天下追尊祖考此古今之通义也某遇天下兵起躬擐甲胄戡定四方以安人民土地日广皆祖考深仁厚德所致也诸臣庶推尊为皇帝先世考妣未致尊崇谨上皇帝皇后尊号天子登极奉母后或母妃为皇太后则上尊号其后或以庆典推崇皇太后则加二字或四字为徽号上徽号致词而上尊号则止进册宝上皇太后尊号自宣宗登极始英宗复辟岷王徽糅请上皇太后尊号礼部以非本朝故事乃止已而尚宝司少卿钱溥谓陈汝言曰复辟之初非奉太后诏谁敢提兵入禁今论功行赏无虚日而母后徽号未加宁非阙典汝言以闻帝大悦及问李贤曰此莫大之孝也遂上尊号曰圣烈慈寿皇太后明代宫闱徽号自此始宪宗即位议上两宫徽号中官夏时欲独尊贵妃为太后李贤彭时持不可顷之中官传贵妃旨曰子为皇帝母为皇太后岂有无子而称太后者宣德间有故事彭时曰今日事与宣德异胡后上表让位故正统初不加尊今名分固在安得为比中官曰如是何不草让表时曰先帝时未尝行今谁敢草中官复厉声憷之时拱手面天曰太祖太宗神灵在上谁敢二心钱后无子何所规利而为之争不忍默者欲全主上圣德耳若推大孝之心则两宫尊为宜贤亦极言之议遂定将上册宝彭时曰两宫同称则无别钱皇后请加二字以便称谓从之嘉靖十五年十二月甲寅两宫皇太后徽号增至八字皇太后张氏加上昭圣共安康惠兹寿皇太后蒋氏加上章圣慈仁康静贞寿神宗即位上两宫尊号旧制天子立尊皇后为皇太后若有生母称太后者则加徽号以别之冯保欲媚贵妃因以并尊风张居正下廷臣议尊陈皇后曰仁圣皇太后生母贵妃李氏曰慈圣皇太后始无别矣册封皇子洪武三年二月考定诸王册封礼仪宝制四月辛酉以封建告太庙宴群臣于奉天殿及文华殿帝谕廷臣曰元失其驭群雄并起四方鼎沸民遭涂炭朕躬率师旅以靖大难皇天眷佑海宇宁谧然天下之大必树藩屏上卫国家下安生民今诸子既长宜各有爵分镇诸国朕非私其子乃遵古先哲王之制为久安长治之计群臣对曰陛下封建诸王以卫宗社天下万世之公议帝曰先王封建所以庇民周行之而久远秦废之而速亡汉晋以来莫不皆然其间治乱不齐特顾施为何如耳乙亥册封诸皇子为王诏天下曰朕惟帝王之子居嫡长者必正储位其诸子当封以王爵分茅胙土以藩屏国家朕今有子十人即位之初已立长子标为皇太子诸王之封本待报赏功臣之后然尊卑之分所宜早定乃以四月七日封子爽为秦王冈为晋王棣为燕王肃为吴王桢为楚王为齐王梓为潭王杞为赵王檀为鲁王从孙守廉为靖江王皆授以册宝置相傅官属册秦王文曰昔君天下者必建屏翰然居位受福国于一方并简在帝心第二子爽今命尔为秦王永镇关中岂易事哉朕起农民与群雄并驱艰苦百端志在奉天地享神只张皇师旅伐罪吊民时刻弗怠以成大业今尔有国当恪敬守礼祀其宗社山川谨兵卫恤下民必尽其道体朕训言尚其慎之册靖江王文曰朕稽古帝王抚有方夏必茂建亲支所以敦族固本其来尚矣朕既为天子追念吾兄以尔守谦兄之孙也俾王靖江以镇广海之域毋忘训语益修厥身尚其慎哉二十八年八月更定皇太子亲王等封爵册宝之制皇太子亲王俱授金册金宝皇太子妃王妃公主授金册不用宝成化末封岐益卫衡雍五王帝亲告奉先殿遣使就各王府册之罢临轩礼诸王当袭封者俱于岁终遣官册封嘉靖中改于孟春着为令崇祯十四年九月辛卯封皇子慈炯为王先是上谕礼臣曰朕第三子慈炯年已十龄敬遵祖制宜加王号但既受册封必具冕服而会典开载年十二十五始行冠礼十龄受封加冠二礼并行可乎于是礼臣历考典故参稽经传以奏乃册封为定王仍俟至十二岁始行冠礼行幸洪武元年四月甲子车驾发京师幸汴梁五月庚寅至汴梁辛卯改汴梁曰开封府六月壬寅躬祀开封府诸神仍遣官祭境内山川八月己巳诏以应天为南京开封为北京壬午幸北京二年九月癸卯诏以临濠为中都四年二月甲戌幸中都五年定出巡仪注车驾出入有司肃清道路官民不许开门观望行立所在官员父母合迎驾者于仗外路右叩头俯伏候车驾前行方起若遇驻跸之处合迎驾之人行五拜礼八年四月辛卯幸中都永乐六年八月丙戌诏曰成周营洛肇启二都有虞勤民尤重巡省朕君临天下统御之初已升北平为北京今国家无事省方维时将以明年二月巡幸北京命皇太子监国亲王止离王城一程迎候官吏军民于境内朝见非经过之处毋得出境凡道途供应皆已节备有司不得有所进献寻命礼部颁巡狩礼并行直省凡有重事及四夷来朝与进表者俱达行在所小事达京师启皇太子奏闻是年改定巡狩仪车驾将发奏告天地社稷太庙孝陵祭大江旗纛等神祭于承天门将至北京境上设坛祭北京山川等神车驾至北京奏告天地祭境内山川八年七月壬午至北京十一年二月甲子幸北京十五年三月壬子北巡宣德五年九月乙卯巡近郊己未还宫十月丙子巡近郊至洗马林遍阅城堡兵备六年七月帝微行漏下十二刻帝从四骑幸杨士奇宅士奇仓皇出迎顿首曰陛下奈何以宗庙社稷之身自轻帝曰朕思卿一言故来耳越数曰帝遣内官问士奇微行有何不可对曰陛下尊居九重幽隐岂能遍洽万一冤夫怨卒窥间窃发诚不可不虑后旬余获二盗如士奇言帝曰今而知卿之爱朕也九年九月上率师巡边癸未车驾发京师庚子回銮正统十三年十月幸大兴降寺天顺三年十月己未幸南海子四年十月戊辰幸南海子正德九年二月庚子帝始微行十二年七月帝听江彬言将出关幸宣府巡关御史张钦上疏谏曰比者人言纷纷谓车驾欲度居庸远游边塞臣度陛下非慢游盖欲亲征北寇也不知北寇猖獗但可遣将徂征岂宜亲劳万乘英宗不听大臣言六师远驾遂成己巳之变夫匹夫犹不自轻奈何以宗庙社稷之身蹈不测之险况今内无储贰国家多事甘肃有吐蕃之患江右有贼之扰淮南有漕运之艰巴蜀有采办之困京畿诸郡夏梦少收秋潦为而陛下不虞祸变欲纵辔长驱观兵绝塞臣窃危之已闻朝廷切谏皆不纳复疏言臣愚以为乘舆不可出者有三人心摇动供亿浩繁一也远涉险阻两宫悬念二也北寇方张艰与之角三也臣职居言路奉诏巡关分当效死不敢爱死以负陛下疏入不报八月朔帝微行至昌平传报出关甚急钦命指挥孙玺闭关纳门钥藏之分守中官刘嵩欲诣昌平朝谒钦止之曰车驾将出关是我与君今日生死之会也关不开车驾不得出违天子命当死关开车驾得出天下事不可知万一有如土木我与君亦死宁坐不开关死死且不朽顷之帝召玺玺曰御史在臣不敢擅离乃更召嵩嵩谓钦曰吾主上这有奴也敢不赴钦因负敕印手剑坐关门下曰敢言开关者斩夜草疏曰臣闻天子将有亲征之事必先期下诏廷臣集议其行也六军翼卫百官扈征而后有车马之音羽旄之美今寂然一不闻辄云车驾即日过关此必有假陛下名出边句贼者臣请捕其人明正典刑若陛下果欲出关必两宫用宝臣乃敢开不然万死不奉诏奏未达使者复来钦拔剑叱之曰此诈也使者惧而返为帝言张御史几杀臣帝大怒顾钱宁为我趣捕杀御史会梁储蒋冕等追至沙河请帝归京师帝徘徊未决而钦疏亦至廷臣又多谏者帝不得已乃自昌平还意怏怏未已又二十余日钦巡白羊口帝微服自德胜门出夜宿羊房民舍遂疾驰出关数问御史安在钦闻追之已不及欲再疏谏而帝使中官谷大用守关禁毋得出一人钦感愤西望痛哭于是京师传张御史闭关三疏云十三年正月丙午至自宣府命群臣具彩帐羊酒郊迎御帐殿受贺辛酉复如宣府七月丙午复如宣府工科都给事中石天柱念帝盘游无度群臣虽谏帝意不回思所以感动之者乃刺血草疏略曰臣窃自念生臣之身者臣之亲也成臣之身者累朝之恩也感成身之恩欲报之于陛下者臣之尽心也因刺臣血以写臣心明臣愚忠冀陛下怜察数年以来星变地震大水奇荒灾异不可胜数而陛下不悟祸延太皇太后天之意欲陛下居衰中悔过自新以保大业也倘或不悟天意或几乎息矣夫大位者奸之窥也昔太康田于洛炀帝行幸江都皆以致败可不鉴哉方今朝廷空边鄙空城市空仓廪空天下皆知危亡之祸独陛下不知耳治乱安危在此行止此臣所痛心为陛下惜复昧死为陛下言也凡数千言当天柱刺血时恐为家人所阻避居密室虽妻子不知既上即易服待罪闻者皆感怆而帝不悟也十四年二月壬申至自宣府是年三月帝议南巡修撰舒芬等上疏极谏曰古帝王所以巡狩者协律度同量衡访遗老问疾苦黜陟幽明式序在位是以诸侯畏焉百姓安焉若陛下之出不过如秦皇汉武侈心为乐而已非能行巡狩之礼者也博浪柏谷其祸亦可鉴矣近者西北再巡六师不摄四民告病哀痛之声上彻苍昊传播四方人心震动故一闻南巡诏书皆鸟惊兽散而有司方以奉迎为名征发严急江淮之间萧然烦费万一不逞之徒乘势倡乱为祸非细且陛下以镇国公自命苟至亲王国境或据勋臣之礼以待陛下将北向朝之乎抑南面受其朝乎假令循名责实深求悖谬之端则左右宠幸无死所矣尚有事堪痛哭不忍言者宗藩蓄刘濞之衅大臣怀冯道之心以禄位为故物以朝署为市廛以陛下为弈棋以革除年间为故事特左右宠幸知术短浅无能以此言告陛下耳使陛下得闻此言虽禁门之外亦将惊跸而出尚敢轻骑慢游哉八月癸未车驾发京师十二月丙戌至南京江彬又欲导帝幸苏州下浙江抵湖湘诸臣极谏会其党亦劝阻乃止嘉靖十六年三月癸酉如天寿山丙午幸大峪山十八年二月乙卯幸承天幸酉次真定望于北岳三月己巳渡河祭大河之神幸未次钧州望于中岳四月壬子至自承天甲子幸大峪山隆庆二年二月丙子幸南海子先是左右有言南海子之胜者上将往幸都给事中王治率同官谏内阁徐阶尚书杨博等并阻止皆不听至则荒莽沮湿上甚悔之视学洪武五年京师文庙成车驾幸太学行释奠礼十五年五月己未国子学新成帝将行释菜礼侍臣有言孔子虽圣人臣也礼宜一奠再拜帝曰昔周太祖如孔子庙左右谓不宜拜周太祖曰孔子百世帝王师何敢不拜今朕有天下敬礼百神于先师礼宜加崇乃命礼部尚书刘仲质详议仲质请帝服皮弁执圭诣先师位前再拜献爵又再拜退易服乃诣彝伦堂命讲庶典礼隆重诏曰可永乐四年三月辛卯朔帝诣国子监礼部尚书郑赐引宋制请服靴袍再拜帝不从仍服皮弁行四拜礼御彝伦堂授经设几榻赐讲官及大臣翰林坐祭酒司业博士助教序进坐讲诸生环列以听正统九年二月太学成三月辛亥朔幸太学释奠先师祭酒李时勉当进讲会久病及升堂讲尚书词旨清朗上悦赐予有加成化元年三月丁巳帝视太学释奠先师始加牲用乐停祭酒官以下宴止宴衍圣公三氏子孙于礼部弘治元年三月癸酉幸太学先期致斋一日奠加币牲用太牢改分献为分奠尚书王恕请之也嘉靖十二年三月丙辰上以先师祀典既正再视学命大臣致奠启圣公祠隆庆元年八月癸未朔释奠于先师孔子天启五年三月甲寅释奠于先师孔子魏忠贤欲先一日听祭酒讲又议裁诸听讲大臣赐坐茶礼吏部尚书崔景荣力持不可乃止崇祯十四年八月行释奠礼礼部先以八月初四请已报可是日丁未旧例丁祭遣阁臣行礼乃改是月十八日躬行释奠而初四日仍遣阁臣行礼十七年二月释奠遣大学士魏藻德行礼是日天气晴明临祭各官甫就拜位大风忽起殿上灯烛尽减庭下松桧作怒号声黄沙如雨下竟不能成礼而罢卷十四礼九经筵日讲洪武三年二月上御东阁学士宋濂待制王讲大学十六年八月上御谨身殿命东阁大学士吴沈等进讲周书立政十八年九月上御华盖殿大学士朱善以周易进讲洪武中令儒臣更番入禁中每日轮一员进讲侍直误者罪之如大学士吴沈尝坐进讲迟误被劾永乐二年六月朔御文华殿大学士杨士奇以大学讲义进上览其文善之遂命翰林春坊诸臣分撰诸经讲义与阁臣再阅有未当处悉与改正然后呈讲宣德二年二月己酉御文华殿召翰林进讲离娄篇三年二月进讲舜典因命左右出菜茗以赐讲官宣德以前儒臣进讲无定日亦无定所正统元年三月杨士奇杨荣杨溥请开经筵并择老成识达大体者数人以供侍讲之职太皇太后然之命士奇荣溥及侍讲学士王直等为经筵官以月之二日十二日二十二日会讲文华殿余日仍令讲读官四人入讲经史正统初选经筵官阁臣悉以翰林院官充选时章后在内批云如何不见居外贤良以旨付宏文馆于是刘球诸人自部属进次经筵景泰元年二月癸未初开经筵上每临讲幄辄命中官掷金钱于地任讲官遍拾之号恩典文臣与者内阁高等外惟仪铭俞山俞纲萧赵琬数人而已八月御经筵先是御史许仕达上言经筵之讲一暴十寒圣学何以有成正统间上下蒙蔽无敢言者愿陛下于经筵之外日召儒臣讲论经史稽之于古验之于今以应无方之变优诏褒答故事勋臣不知经筵阁臣俱同知经筵至李贤以首辅与勋臣俱知经筵遂以为例成化五年八月复御经筵先是刘定之请经筵兼讲太祖御制诸书斥异端邪教勿令害政耗财上留其疏至是乃诏行之弘治元年三月吏部侍郎杨守陈请遵祖制开大小经筵略言大经筵但如旧制若小经筵当择端介博雅之臣以次进讲凡前朝典籍祖宗谟训百官章奏皆当贮文华后殿退朝披览日令内阁一人讲官二人居前殿右厢有疑辄问一日间居文华殿之时多处干清宫之时少则欲寡心清临政不惑而出治之本立矣帝遂于月之丙子开经筵翼日丁丑命儒臣进讲七月文华殿日讲毕赐讲官程敏政等各织金绯衣金带上皆唿先生而不名谕德王华在讲幄最久孝宗甚眷之李广贵幸华讲大学衍义至唐李辅国与张后表裹用事指陈甚切帝命中官赐食劳焉五年二月定经筵俱用吉服十年三月有诏以下旬御经筵给事中杨廉言故事经筵一月三举苟以月终起以月初罢则进讲有几且经筵起而后日讲继之今迟一日之经筵即辍一日之日讲也报闻侍讲学士王鏊充讲官中贵李广导帝游西苑鏊讲文王不敢盘于游田反覆规切帝为动容讲罢谓广曰讲官指若曹耳十八年二月上御经筵学士张元祯请讲太极图西铭等书上观之喜曰天生斯人以开朕也元祯长不逾中人每日讲上特设低几听之正德元年三月丁亥大学士刘健等言自开讲以来不时传旨暂免者多以两宫朝谒为词近又云择日乘马臣等愚见以为乘马等事似与讲学两不相妨至于慈宫问安往来不过顷刻且两宫以宗社为念见皇上勤于讲学亦必喜动颜色今以顷刻之问安而废一日之学业恐非所以慰圣颜承慈意也伏乞日勤听讲除旧例假日外其余寻常之日不暂停免使臣等得以少效涓埃则圣德日隆圣治日新矣报可九月戊寅上御经筵先是经筵既开以暑月停免至八月刘健等以为请时上方大婚命俟九月至是司礼监复传旨欲免午讲健等以先帝故事日再进讲伏乞圣明少留数刻使臣等照旧每日二次进讲庶几尽保傅之责以免旷职之愆二年三月上御经筵詹事杨廷和学士刘忠直讲讲毕因致规谏语上退语刘瑾曰经筵讲书耳何添出许多话来瑾曰二人可令南京去于是并迁南侍郎嘉靖元年五月命经筵辍讲林俊举祖宗勤学故事以谏不听六月丁丑大学士杨廷和等上言近以暑日传旨经筵日讲俱暂免又免午奏臣等职司辅导实有未安伏乞宫中无事不废读书其大学尚书容臣等接续前日所讲读者量进起止仍不时御文华殿召见臣等俯赐访问上是之已而编修湛若水亦以为言俱报闻六年六月上谕讲官日轮一员将经书通鉴撮其有关君德者直录其义以进杨一清言经书渊微通鉴浩繁请日讲大学衍义从之是月定讲大学衍义仪每月初三初八十三十八日用经筵讲官二员进讲内阁学士一员侍班讲毕赐茶酒饭俱如日讲仪经筵讲官及执事官失仪旧制许令出班请罪得面宥世宗以经筵乃讲学亲贤之地一切差误令侍仪科道退而具奏免其自请八年三月上御经筵国子祭酒陆深进讲言经筵讲章必送内阁裁定是其意尽出阁臣讲官不过口宣之耳此于大义未安而感孚之道亦甚相远请容臣等各陈所见因以观臣等之深浅更请自训诂衍绎之外凡天下政事典章得依经比义条列陈奏以裨圣学上以深欺罔诏降一级谪延平同知十年定无逸殿讲仪十二年五月召讲官廖道南进讲论语高宗谅阴节吏部尚书汪钅宏求大学士张孚敬改题以其有君薨听于冢宰句道南执不肯孚敬遂具揭帖以进上批云前日徐缙讲孟敬子章撤去二节人之将死不讲夫死生人道之常何讳有如卿等言则忠谠之论何由得闻还命道南照旧进讲隆庆六年定每日早讲毕帝进暖阁少憩阅章奏阁臣等退西厢房久之率讲官再进午讲讲通鉴节要及贞观政要讲毕帝还宫凡三六九视朝日暂免讲读神宗即位张居正请定三六九日视朝余日御文华殿讲读万历初御经筵毕览贞观政要曰唐太宗多有惭德魏征大节有亏命以后讲礼记其贞观正要停讲二年十二月讲读毕问张居正元夕鳌山烟火祖制乎对曰非也成化间以奉母后当时谏者不独言官即翰林亦有三四人上疏糜费无益所当节损上曰然明年元夕罢烟火鳌山是年定经筵春讲以二月十二日起至五月初二日止秋讲以八月十二日起至十月初二日止六年十二月甲辰张居正以圣学方新经筵日讲远稽古训不若近事之可征上溯先王不若家法之易守乃属儒臣将太祖列圣实录宝训分类编辑以经筵日进讲上嘉纳之十五年二月罢日讲申时行请免日讲仍进讲章以备观览自后为故事讲筵遂永罢熹宗初御讲筵内阁戒讲官宜简要讲毕勿多献孙承宗曰主上幼冲正宜详明切直博引曲譬若讲官听中堂为芟改中堂又视中官为忌讳则讲筵为无人矣讲官李光元亦言讲章不宜芟改上书争之天启二年十月文震孟上勤政讲学疏略言经筵日讲临御有期学非不讲然侍臣进讲铺叙文辞如蒙师诵说已耳祖宗之朝君臣相对如家人父子咨访军国重务闾阎隐微情形毕照奸诈无所藏左右近习亦无缘蒙蔽若仅尊严如神上下拱手经传典谟徒习故事安取此正笏垂绅展书簪笔者为时有诏停经筵日讲给事中周朝瑞等言此果出圣意辅臣当引争如辅臣阿中涓意则其过滋大且主上冲龄志意未定独赖朝讲不辍诸臣得一觐天颜共目指鹿之奸今常朝已渐传免傥并讲筵废之九阍既隔无谒见时司马门之报格不入吕大防之贬不及知国家大事去矣会礼部亦以为言乃命曰讲如故崇祯元年文震孟官中允充日讲官在讲筵最严正时大臣数逮系震孟讲鲁论君使臣以礼一章反覆规讽帝即降旨出尚书乔允升侍郎胡世赏于狱帝尝足加于膝适讲五子之歌至为人上者奈何不敬以目视帝足帝即袖掩之徐为引下时称真讲官三年日讲官罗喻义呈讲章于政府温体仁今改不从体仁怒上言故例唯经筵进规多于正讲日讲则讲多规少今喻义以日讲用经筵之例令删改不从乃下吏部议喻义奏辩曰讲官于正文外旁及时事亦旧制也臣展转敷陈冀少有裨益体仁删去臣诚恐愚忠不获上达致忤辅臣今稿草具在望圣明省览部议革职闲住十五年倪元璐以大司农充讲官讲生财有大道一节极言加派聚敛之害上震怒谓边饷匮乏部中未见有长策徒作此皮面语元璐徐曰臣儒者所陈虽是书生语然不敢怀利以事君上默然次日谓阁臣曰讲筵有问难而无诘责昨日之言朕甚悔之东宫出阁讲学洪武元年十月建大本堂命魏观侍太子说书及授诸王经又选国子生国琦王璞张杰等十余人侍太子读书禁中琦等入对谨身殿帝谓殿中侍御史郭渊文等曰诸生于文艺习矣然与太子处当端其心术不流浮靡初太祖命学士宋濂授皇太子诸王经于大本堂后于文华后殿世宗改为便殿遂移殿东厢濂傅太子先后十余年凡一言动皆以礼法讽劝使归于道至有关政教及前代兴亡事必拱手曰当如是不当如彼皇太子每敛容嘉纳言必称师父云天顺二年四月乙丑皇太子出阁讲读上语廷臣曰东宫讲读宜在文华殿朕欲移居武英殿但早晚朝见太后不便乃以左廊居东宫成化十八年十二月文华殿大训成书凡二十八卷列纲四曰进学曰养德曰存伦曰明治帝亲制文弁其首命詹事彭花中允周经等进讲于太子太子每起立拱听万安以为劳谓讲官宜请坐听华与经不从竟得如礼弘治十一年三月己亥皇太子出阁读讲东宫宦竖不欲太子近儒臣数以事间之詹事吴宽上疏曰东宫讲学寒暑风雨则止朔望令节则止一年不过数月一月不过数日一日不过数刻是进讲之时少辍讲之时多岂容复以他事妨之古人八岁就傅即居宿于外欲令离近习亲正人庶民且然况太子天下本哉十五年尚书马文升奏皇太子当进学之时虽日出读书止在左春坊与二三内阁翰林等官相接且去处颇狭未甚从容古者帝王之教太子左右前后罔非正人是以教谕而德成臣愚请皇太子照皇上御经筵故事每月三次初六十六二十六出御文华殿令六部都察院诸卿掌印官同内阁大臣东宫讲读等官侍班读书庶皇太子收敛身心相接日久自然识见益广疏入帝不纳嘉靖二十五年皇太子生十一年犹未出阁讲学御史周冕极言谕教不可缓请早降纶音慎选侍从帝怒谪云南典史万历二十年正月给事中李献可偕六科诸臣疏请豫教言元子年十有一矣豫教之典当及首春举行傥谓内廷足可诵读近侍亦堪辅导则禁闼幽间岂若外朝之清肃内臣忠敬何如师保之尊严二十二年皇长子常洛出阁讲学时已十四岁帝手谕阁臣令议出阁讲学礼仪兵部请护卫工部奏仪仗礼部进仪注皆留中令止豫告奉先殿朝谒两宫他礼皆废给事中张贞观等言礼官议御门受贺皇长子见群臣之礼载在旧仪即诸王加冠亦以成礼而贺贺毕谒见元子初出乃不当诸王一冠乎且谒谢止两宫而缺然于陛下及中宫母妃之前非所以教孝贺靳于二皇子而漠然于兄弟长幼之间非所以序别疏入忤旨夺俸一年三十七年二月大学士叶向高请令东宫讲学时东宫辍讲者五年廷臣屡请不得命至是向高择吉以请亦不报自是岁春秋必恳请帝不纳四十四年皇太子辍讲已十有二年群臣谏疏凡数百上及是始命举行以詹事府刘一景等为讲读官皇太子进执事诸臣及赐酒馔皆称先生进对进仿敏妙合法中外大悦然一讲而辍后不复更举矣崇祯十一年二月太子出阁十五年正月关讲阁臣条上讲仪七月改慈庆宫为端本宫慈庆懿安皇后所居也时太子年十四议明岁选婚故先为置宫而移懿安后于仁寿殿冠礼太子皇孙年十二或十五始冠天子自为主择三公太常为宾赞凡三加冠一祝醴成化间始定祝词醮词勒戒词其诸王冠祝醮词皆洪武间定洪武元年定皇太子冠礼始加折上巾再加远游冠三加九旒冕二十六年定亲王冠礼永乐九年十一月立皇长子瞻基为皇太孙冠于华盖殿冕服如皇太子玉圭如亲王景泰四年二月乙未皇太子冠成化十四年三月续定皇太子冠礼初加翼善冠再加皮弁三加冕旒甲子皇太子冠二十三年更定亲王冠礼弘治九年三月乙亥皇太子冠嘉靖二十四年穆宗在东宫方十岁欲行冠礼大学士严嵩尚书费采初皆难之后遂阿旨以为可行而请稍简烦仪止取成礼帝以冠当具礼至二十八年始行之三十一年三月癸未朔裕王景王行冠礼宾自致祝不再宣祝官隆庆元年十一月定东宫加冠仪注宏孝殿神霄殿亦当预告万历三年正月帝择日长发命礼部具仪张居正等言礼重冠婚皇上前在东宫已行冠礼三加弥尊执爵而巨礼既成可略其细不必命部臣拟议第先期至奉先殿宏孝殿神霄殿以长发告礼毕诣两宫皇太后行五拜三叩头礼随御干清宫受贺帝是之遂着为令二十四年礼部奏皇长子出阁在迩合先行冠礼以见讲官但尚未册立既不可遽用东宫之仪又不可下同亲王之服姑令暂着常服出讲以待册立之日再行冠礼如敕奉行礼科给事中杨天民奏皇长子已及十有五岁加冠选婚正当其候乞谕礼部择吉具仪及时并举则于大典有光二十九年礼部尚书冯琦言旧制皇太子冠设冠席醴席于文华殿内今文华殿为皇上临御遣官之地则皇太子冠醴度应移于殿之东序又亲王冠旧设席于皇极门之东庑今皇太子移席于殿东序则亲王应移席于殿西序从之天启元年正月上行冠礼科臣成明极为规以献品官冠礼始加缁布冠再加进贤冠三加爵弁婚礼洪武元年令民间婚娶并依朱子家礼又令男女婚姻各以其时或有指腹割衫襟为亲者并行禁止十二月定皇太子亲王士庶婚礼五年诏曰古之婚礼结两姓之欢以重人伦近世以来专论聘财习染奢侈宜令中书省集议定制颁行务从节俭以厚风俗违者论罪如律十七年十二月翰林院待诏朱善上疏论昏姻律曰民间姑舅及两姨子女法不得为婚仇家诋讼或已聘见绝或既婚复离甚至儿女成行有司逼夺按旧律尊长卑幼相与为婚者有禁盖谓母之姊妹与已之身是为姑舅两姨不可以卑幼上匹尊属若姑舅两姨子女无尊卑之嫌成周时王朝相与为婚者不过齐宋陈杞故称异姓大国曰伯舅小国曰叔舅列国齐宋鲁秦晋亦各自为甥舅之国后世晋王谢唐崔卢潘杨之睦朱陈之好皆世为婚媾温峤以舅子娶姑女吕荣公夫人张氏即其母申国夫人姊女古人如此甚多愿下群臣议驰其禁从之二十六年正月重定诸王公主婚礼永乐十四年四月定皇太孙婚礼仪仗如亲王降皇太子一等而用象辂深泽知县王源劝民及时嫁娶革其争财之俗明兴诸帝即位后行册立礼正统七年英宗大婚始定仪注天顺八年宪宗即位有司以遗诏请大婚南京吏部侍郎章纶言山陵尚新元朔未改百日从吉心宁自安陛下践阼之初当以孝治天下三纲五常实原于此乞俟来春举行议虽不从天下感重其言成化十八年十一月禁诸王府不得与亲属为婚正德元年七月帝将大婚诏取太仓银四十万两御史赵佑言左右以婚礼为名将肆无厌之欲计臣惧祸而不敢阻阁臣避怨而不敢争用如泥沙坐致耗国韩文亦连疏请命减四之一嘉靖元年九月乙巳以大婚期近遣徐元祚告天地郭勋告太庙刑部尚书林俊上言今日之最急者惟取法祖宗躬行节俭兹大婚届期六礼之仪固不可缺中外赏犒为费尤多时绌举赢其何能济愿一切罢省崇节俭以为天下先诏褒纳之旧制立后谒内庙而已嘉靖十三年正月立皇后方氏下礼臣议庙见礼于是群臣议以天子立三宫以承宗庙礼经有庙见之文乃考据礼经参稽大明集礼拟仪注以上至期帝率后谒太庙及世庙三十二年正月诏裕王景王出邸同日婚礼部尚书欧阳德以裕王储贰不当出外疏言曩太祖以父婚子诸王皆处禁中宣宗孝宗以兄婚弟始出外府今事与太祖同请从初制帝不许德又言会典醮词主器则曰承宗分藩则曰承家今裕王当何从帝不悦然终谅其诚婚亦竟不同日万历六年帝大婚届期以张居正充纳采问名副使吉服从事给事中李涞言大婚重典而使居正变服从吉骇观听不宜乞别简用不听十年议准宗室奏选正配仍奏请封号俟有成命方许成婚若成婚在未封之先者谓之擅婚所生之子止许请名不许请封又议准宗室子女年十五以上奏行本境内官军军民之家及居官入籍年久者选择婚配虽系重结王亲亦必服属无碍方准题请授封成婚二十四年四月以诸皇子婚诏取太仓银二千四百万两户部告匮命严核天下积储乡饮酒礼洪武初诏中书省详定乡饮酒礼使民岁时宴会习礼读律期于申明朝廷之法郭叙长幼之节遂为定制五年四月戊戌诏天下行乡饮酒礼每岁孟春孟冬有司与学官率士大夫之老者行于学校民间里社以百家为一会或粮长里长主之年最长者为正宾余以齿序每季行之读律令则以刑部所编申明戒谕书兼读之武职于每月朔日以大都督府所编戒谕书率僚佐读之是年魏观出知苏州府聘耆民周寿谊杨茂林文友行乡饮酒礼十四年二月申明乡饮酒礼十六年颁行乡饮酒礼图式其仪以府州县长吏为主以乡之致仕官有德行者为亻巽择年高有德者为宾其次为介又其次为三宾又其次为众宾教职为司正赞礼赞引读律皆使能者十八年重定乡饮酒礼叙长幼论贤良别奸顽异罪人其坐席间高年有德者居于上高年纯笃者居于次余以齿序其有曾违条犯令之人列于外坐同类者成席不许杂于善良之中二十二年定乡饮酒礼以善恶分列三等为坐次不许混淆如有不遵序坐及有过之人不赴饮者以违制论禁逾侈洪武元年十二月谕中书省臣曰帝王之治天下必定礼制以辨贵贱明等威是以汉高初兴即有衣锦绣绮操兵乘马之禁历代皆然近代风俗相沿流于奢侈闾里之民服食居处与公卿无异贵贱无等僭礼败度此元之所以失也宜明立禁条颁示中外俾各有所守以正名分三年八月己卯申禁官民器服僭用十八年九月庚午谕户部曰足食在于禁末作足衣在于禁华靡宜申明天下四民各守其业不许游食庶民之家不许衣锦绣二十六年六月辛丑申严公侯制是度僭侈之禁三十年八月上御奉天殿见散骑舍人衣极鲜丽问制用几何对曰五百贯上曰五百贯农夫十数口之家一岁之资也尔乃费之于一衣岂非暴殄命切责之宣德四年二月乙未谕行在礼部尚书胡氵荧曰朝廷之礼最先正名尊卑等级不可僭差凡内外官员士庶服饰仪从皆有定制近多越礼犯分其揭榜申明定章使无僭越成化六年十二月禁奢侈从给事中王宏请也弘治十一年十二月庚子禁中外奢靡逾制正德元年六月辛酉禁吏民奢靡十四年二月丁未禁冠服非制嘉靖九年二月丁丑禁官民服舍器用逾制十四年二月丁未禁冠服非制二十四年闰正月诏中外严禁奢靡二十七年四月给事中奏请申明礼制凡饮食宴会服舍舆马器用之类悉差为等第令不得逾越万历五年六月戊辰禁廷臣奢僭沈鲤为礼部尚书念时俗侈靡稽先朝典制自丧祭冠婚宫室器服率定为中制颁天下崇祯十六年十月十六日敕朕浣衣减膳已有逾旨今用锡木磁器以示俭约其金银各器系关典礼者留用余贮库以备赏赉内外文武诸臣俱宜省约贼平之后照旧旌表明初凡有孝行节义由各地方申报风宪官核实奏闻即与旌表其后止许布衣编民委巷妇女得以名闻其有官职及科目出身者不与焉洪武二十七年九月命礼部定旌表例时日照民江伯儿以母病杀其三岁子祀岱岳有司以孝闻帝怒其减绝伦理杖百戍海南因命礼部定旌表孝行事例尚书任亨泰议曰人子事亲居则致其敬养则致其乐有事则谨其医药卧冰割股事非恒经割股不已至于割肝割肝不已至于杀子违道伤生莫此为甚堕宗绝祀尤不孝之大者宜严行戒谕傥愚昧无知亦听其所为不在旌表之例诏曰可徐宗实为苏州通判请旌元节妇王氏礼部以前朝事不当允宗实言武王封比干墓独非前朝事乎遂得旌宣德元年五月总旗卫整女母病笃割肝煮液母饮之而愈礼部特为请旌帝曰孝亲有道部腹割肝岂可为孝若因此伤生其罪益大女子无知不必加罪所请不允卷十五礼十优礼元裔洪武三年封密迪哩巴拉为崇礼侯诰曰昔帝王之有天下必封前代子孙使作宾王家其来尚矣元失其驭四海纷争朕削平群雄混一区宇为天下主而密迪哩巴拉为元之宗孙比者遣将北征尔祖已殂既克应昌尔乃来归朕念帝王之后爰稽古制锡以侯封称朕优礼之意寻赐第龙光山七年九月上谓廷臣曰草木无心遇春而茂遇秋而零气之所感犹知荣悴况于人乎崇礼侯密迪哩巴拉南来已五载今已长成岂无父母乡土之思宜遣之还于是厚礼而归之蕃王来朝洪武二年九月壬子定蕃王蕃使朝贡礼二十七年四月更定蕃国朝贡仪永乐六年八月氵孛泥国王麻那惹加那帅妃及弟妹子女陪臣泛海来朝次福建遣中官往迎劳所过州县皆宴比至帝慰劳再三飨于奉天门妃以下飨于他所礼讫送入会同馆礼官请王见亲王仪帝令准公侯礼九年满剌加国王拜里迷苏喇帅妻子陪臣五百四十余人来朝有司供张会同馆入朝奉天殿帝亲宴之妃以下宴他所光禄日致牲牢上尊赐赏甚厚及归赐宴奉天门礼官饯于龙江驿复赐宴龙潭驿十七年王子母干撒于的儿沙率妻子陪臣来朝谢恩十年九月氵孛泥国王遐旺偕其母来朝命礼官宴之会同馆光禄寺旦暮给酒馔明日帝飨之奉天门王母亦有宴越二日再宴十五年西洋苏禄国东王西王山同王帅其家属头目凡三百四十余人浮海来朝比辞归东王次德州卒于馆帝遣官营葬赐谥曰恭定十八年八月古麻喇朗国王干义奔敦帅妻子陪臣来朝还至福建卒谥曰康靖葬以王礼宣德八年满剌加王西里麻哈剌率妻子陪臣来朝抵南京天已寒命俟春和北上别遣人赍敕劳赐王及妃及入朝宴赍如礼遣使之蕃明祖既定天下分遣使者奉诏书往谕诸国或降香币以祀其国之山川洪武二年命侍读学士张以宁等往对陈日奎为安南国王以宁抵安南境日奎先卒其侄日奎嗣立迎请诰印以宁不与谕日奎请命于朝以宁驻安南俟命教世子服三年丧令其国人效中国行顿首稽首礼帝闻而嘉之赐玺书比之陆贾马援安南与占城构兵帝命编修罗复仁等谕令罢兵两国皆奉诏十二年二月定遣使外国仪注宣德六年礼部侍郎章敞使安南命黎利权国事利遣人白相见礼敞曰汝敬使者所以尊朝廷奚白为利听命趋拜下坐啖以声色不为动还致厚赆不受利以贡使及关悉阅贡物封其赆付关吏行人侯使交址关门卑前驱伛而入叱曰此狗窦耳奈何辱天使交人为毁关乃入及归馈遗无所受景泰元年六月以给事中李实为礼部侍郎大理寺丞罗绮为少卿令齐敕书谕卫拉特君臣遂偕阿剌使俱往七月遣右都御史杨善等使卫拉特成化四年遣太监郑同崔安使朝鲜辽东巡按御史侯英奏同等所过驿骚状因言同安俱朝鲜人见其国王不免屈节亵中国体乞寝成命或翰林或给事中行人内推选一员往使为便帝然之自后赏赐遣内臣册封正副使选廷臣有学行者充安南多宝货使者率从水道挟估客往以为利交人颇轻之弘治元年侍讲刘戬颁诏安南由南宁乘传抵其国交人大惊戬依旧制受陪臣拜谒不交一语越宿即行馈遗一无所受使人要于涂固致之卒麾去嘉靖十八年时当颁诏朝鲜帝以安南事未决欲因以往觇命择大臣有学识者以往乃起黄绾礼部尚书兼翰林学士为正使谕德张治副之隆庆时给事中魏时亮使朝鲜故事王北面听诏使者西面时亮力争乃南面宣诏蕃使入贡洪武二年六月安南国王陈日奎遣使奉表来朝贡方物帝喜赐宴八月高丽国王王颛遣使修贡请封命符玺郎契斯赍诏及金印往封之十二月阿答阿者遣使奉表贡象虎方物命中书省管句甘桓等往封为城国王并赐彩币颁大统历四年占城入贡言安南侵扰因求兵器帝命谕之曰占城安南同奉正朔乃擅自构兵妄害生灵既失事君之礼又乖交邻之道已咨安南国王令即日罢兵王亦宜讲信修睦各保疆士所请兵器于王何吝但两国互构而赐占城是助王相攻甚非抚安之义是年日本遣僧祖来奉表称臣贡方物太祖嘉之宴赉其使者五年二月安南陈叔明遣使入贡主客曹已受表曾鲁取副封视之白尚书诘使者前王日坚今何骤更名使者不敢讳具言其实帝曰岛夷乃狡狯如此耶却其贡七年谕中书及礼部臣曰古诸侯于天子比年一小聘三年一大聘九州之外则每世一朝所贡方物表诚敬而已惟高丽颇知礼乐故令三年一贡他远国如占城安南西洋琐里瓜哇氵孛泥三佛齐暹罗斛真腊诸国入贡既频劳费太甚今不必复尔其移牒诸国俾知之吕宋琐里诸国来贡帝谓中书省臣曰西洋诸国素称远番涉海而来难计岁月无论疏数厚往而薄来可也高丽贡使失风洪师范等二十九人溺焉帝悯之谓中书省曰高丽贡献繁数既困敝其民而涉海复虞覆溺宜遵古诸侯之礼三年一聘贡物惟所产毋过侈其明谕朕意十二年高丽贡黄金百斤白银万两以不如约却之十三年日本遣使来贡无表却之十七年高丽遣使贡马二千匹言金非地所产愿以马代输余皆如约许之寻以高丽既听命宜损其贡数令三年一朝贡马五十匹二十六年定凡四夷归化人员及朝贡使客初至会同馆主客部官随即至彼点视正从一切处分安妥仍加抚绥使知朝廷恩泽二十七年安南遣使由广东入贡帝怒遣官诘责却其贡永乐元年日本入贡礼部尚书李至刚奏故事番使入中国不得私携兵器鬻民宜敕所司核其舶诸犯禁者悉籍送京师帝曰外夷贡履险蹈危有所鬻以助资斧岂可概拘以禁令至其兵器亦准时直市之毋阻其向化心西洋琐里剌泥诸国来贡因携胡椒与民市有司请征其税帝曰征税以抑逐末之民岂以为利今远人慕义来乃取其货所得几何亏损国体多矣其勿征七年威剌特遣使贡马请封遂封吗哈穆特为顺宁王太平为贤义王巴图博为安乐王九年九月朝鲜使臣将归便有赐赍礼部尚书赵Р不以奏帝怒曰是且使朕失远人心遂下之狱阿噜台复来贡马因请得役属吐番诸部求朝廷刻金作誓磨其金酒中饮诸酋长以盟众议欲许之因黄淮言乃止十三年正月丁未马哈木等贡马谢罪且还前所留使词甚卑顺帝曰卫拉特故不足与较受其献馆其使者宣德末古里苏门答剌等十一国贡使久留京师未遣正统元年闰六月命与瓜哇使臣同行敕瓜哇国王加意抚恤分遣还国七年十一月卫拉特额森遣使入贡故事卫拉特使止三十余人其后利朝廷赏赍所遣动以千计大同供应费至三十余万是春帝以贡使太多限三百人入关及秋至大同者复二千余人以马易弓藏于衣箧不可胜计巡抚罗亨信请于居庸关诘检之不许郭敬岁造箭镞数十瓮遗其使帝亦不问正统十四年十月卫拉特托克托布哈遣使入贡帝从胡氵荧王直议厚赏赐以间之天顺五年保喇遣使来贡受约又请改大同旧贡道由陕西兰县入许之成化三年正月朝鲜频贡异物海青白鹇之属敕国王李柔常贡勿事珍奇四年夏日本遣使贡马谢恩礼之如制十一月复遣使臣清启入贡其从者杀人于市有司请治罪清启奏请带回本国如法论治且自服不能钤束之罪上命俱赦之自是使者益无忌六年四月申诸番三岁入贡之例多不过百五十人由四川雅州入国师以下不许贡于是贡使渐稀十七年九月暹罗贡使还至中途窃卖子女且多载私盐命遣官戒谕诸番十九年十月西番赛玛尔堪等国共贡狮子奏请大臣往迎职方郎如陆容言此无用之物在郊庙不可为牺牲在乘舆不可备骖服宜勿受周洪谟亦言往迎非礼帝卒遣中使往迎之弘治元年六月小王子遣使千五百余人款关求通贡巡抚许进以便宜纳之闻于朝所上书自称大元汗朝廷方务优容许遣五百人诣京师十一月土鲁番阿哈玛特遣使入贡称与哈尚缔姻乞赐蟒袍及九龙浑金膝衤阑诸物使至甘州哈密都指挥阿穆唿朗告变朝廷亦不罪番使但令还谕其主反侵地阿哈玛特竟不奉命复遣使来贡礼官议薄其赏而拘其使臣二年十二月赛玛尔堪由广东贡狮子鹦鹉等物礼部尚书耿裕等言南海非西域贡道请却勿受礼科给事中韩鼎等亦言狰狞之兽狎玩非宜且骚扰道路供费不赀不可从之五年九月西域唿喇济国回回布鲁完等由海贡玻璃玛瑙诸物帝不纳赐道里费遣还旧设南北两会同馆接待番夷使客遇有贡夷到京主客司员外郎主事轮赴会同馆点视方物讥防出入弘治五年各夷来贡者众添设提督会同馆主事一员六年土鲁番贡使留京师频有宣召礼部尚书耿裕等言番人不道因朝贡许其自新彼复潜称可汗兴兵犯顺陛下忧假其使适遇倔强之时彼将谓天朝畏之益长桀骜帝即遣其使还嘉靖二年礼官言诸国使臣在途者迁延隔岁在京者伺候同赏光禄邮传供亿不赀宜示以期约因列上禁制数事从之三年鲁迷国贡狮子西牛西狗西马及珠玉诸物给事中郑一鹏引汉闭玉门关谢西域故事请敕边臣量行赏赍遣还国以彰不宝远物之德不听七年六月土鲁番求通贡乞归羁留使臣提督三边都御史王琼再疏请诏还番使通贡如故十二年赛玛尔堪偕天方土鲁番入贡称王者至百余人礼官夏言等言土鲁番十五王天方二十七王赛玛尔堪五十三王实前此所未有弘治间回赐敕书止称一王若循赛玛尔堪往岁故事类答王号人与一敕非所以尊中国制外蕃也帝纳其言国止给一敕且加诘让示以国无二王之义十五年甘肃巡抚赵载奏诸国称王者至一百五十余人皆非本朝封爵宜令改正且定贡使名数通事宜用汉人毋专用色目人致交通生衅部议从之十八年日本贡使至宁波守臣以闻时不通贡者已十七年敕巡按御史督同三司官核实果诚心效顺如制遣送否则却回且严居民交通之禁二十六年三月甘肃巡抚杨博言西域入贡人多宜为限制礼官言神宗故事惟哈密每年入贡贡使三百人送十一赴京余留关内有司供给他若哈烈哈三土鲁番天方赛玛尔堪诸国道经哈密者或三年五年一贡止送三五十人其存留赏赍如哈密例宜敕边臣恪遵制可二十七年日本周良复求贡巡抚朱纨以闻礼部言日本贡期及人与船数虽违制第表辞恭顺若概加拒绝则航海之劳可悯若稍务含容则宗设素卿之事可鉴宜敕纨起送五十人余留嘉宾馆量加犒赏谕令归国报可三十九年朝鲜国陪臣到京命礼部尚书待又泰宁等夷人头目命总督戎政勋臣待自后夷使至京以此为例隆庆四年十一月谙达遣使乞封贡通典论曰谨按汉时唿韩邪单于入觐萧望之谓单于非正朔所加宜待以不臣之礼后代蕃使朝贡仪注率多忧假皆本于望之之议明初定蕃使入朝宣制抚问国君并及使者略如敌国之仪此亦沿习历代具文而揆诸大一统之朝所以驾驭蕃服者其说固未当也夫普天率土莫非王臣要荒之裔以职事来朝正宜示以彝宪俾知共主之尊义在则然即顽梗不率之风因之尽戢彼望之之议特以威德不能及远聊为权宜之计耳后儒无识遂至承讹袭谬岂知帝王抚临中外予以拊循尤当明其体制若概以敌国待之转致取轻殊俗于恩威并用之道宁有当哉卷十六礼十一亲征洪武元年闰七月诏定军礼中书省会儒臣议亲征遣将礼奏之永乐八年二月帝自将征卫拉特五月大败鞑靼于鄂诺河布尼雅实哩遁遂征阿噜台六月击阿噜台败之十二年二月诏亲征卫拉特六月至和拉和锡衮大破卫拉特兵追至图拉河吗哈穆特遁二十年三月帝自将征阿噜台七月帝至沙珲原阿噜台遁遂征乌梁海二十一年七月帝复自将征阿噜台七月至上庄堡蒙古额森托噶来降二十二年正月复诏北征六月前锋至达兰纳穆尔河不见敌命张辅等穷Ａ三百里无所得帝进驻河上以粮尽引还宣德元年八月汉王高煦反帝亲征至乐安高煦出降三年七月帝自将巡边败乌梁海济勒默特之众于宽河正统十四年七月卫拉特分道入寇太监王振挟帝亲征兵部尚书邝野侍郎于谦力言六师不宜轻出不听吏部尚书王直率廷臣力谏曰敌势猖獗陛下但宜固守封疆申号令坚壁清野蓄锐以待之可图必胜不必亲御六师远临塞下况秋暑未退旱气未回青草不丰水泉犹塞士马之用未充兵凶战危臣等以为不可不从刑科给事中曹凯言今日之势大异澶渊彼文武忠勇士马劲悍今中贵窃权人心玩懈此辈不惟以陛下为孤注即怀愍徽钦亦何暇恤皆不纳正德十四年八月帝自将击宸濠礼部上祭告仪注如旧帝令祭祀俱遣官代及疏请遣官有制勿遣其颁诏亦如旧制阅武洪武六年三月戊申大阅二十年二月壬午阅武永乐八年二月北征大阅十二年二月己酉大阅四月甲辰朔次兴和大阅二十年四月乙卯次云州大阅五月丁卯大阅壬申大阅二十一年八月己酉大阅宣德四年十月甲午阅武于近郊正统十一年十月上阅武于近郊天顺四年十月甲子阅京营将领骑射于四苑十一月丁酉阅随操武臣骑射于西苑成化元年二月简阅团营将士九年四月壬午阅武臣骑射于西苑十一月丁酉复阅骑射于西苑隆庆三年九月辛卯大阅武于教场上戎服登坛分别将领及侯伯锦衣中射等第赏罚有差大阅久不行至是以为旷典百官称贺万历九年三月丙寅大阅准隆庆三年例行也崇祯十年八月车驾阅城铠甲旌旗甚盛群臣悉鸾带策马从六军望见乘舆皆万岁帝大悦召尚书入御幄酌以金卮然徒为容观而已附阅马嘉靖十二年三月上幸南苑环碧殿阅马马有玉麟飞白玉骢照夜碧银河练瑶池骏飞白凡七召辅臣入赐茗饮是日大朝毕上暂退更便服于殿外丹陛上设幄群臣侍班御马监之马云锦成群壮士控之由东过西最为盛观嘉靖以后久不举行崇祯五年冬至郊祀明日百官入贺朝毕复一阅视是日阅马三百三十三匹遗将洪武中命大将仪上服武弁服御午门百僚盛服陪大将军拜前诸将拜后先授节次授钺讫出勒所部建牙鸣鼓角正行列擎节钺鼓吹前导百官以次送出建文元年六月命李景隆为征虏大将军将兵五十万北伐赐通天犀带帝亲推毂饯之江浒永乐四年七月命朱能张辅等讨安南上亲饯之龙江天启元年六月起熊廷弼经略辽东七月廷弼陛辞特赐麒麟服一彩币四宴之郊外令文武大臣陪饯异数也二年八月命孙承宗督师经略苏辽赐上方剑御门临遣阁臣送之崇文门外崇祯十二年八月特旨命杨嗣昌督师讨贼赐尚方剑九月朔召见平台嗣昌条七事以献四日复召见赐宴手觞三爵御制赠行诗一章嗣昌跪诵拜且泣越二日陛辞赐膳十七年正月庚子辅臣李建泰自请督师剿贼上大喜慰劳再三曰卿若行朕当仿古推毂礼遂加建泰兵部尚书赐尚方剑便宜从事乙卯行遣将礼以特牲告太庙帝御正阳门楼卫士东西列自午门抵城外旌旗甲仗甚盛内阁五府六部都察院掌印官及京营文武大臣侍立鸿胪赞礼御史纠仪赐之宴御席居中诸臣陪侍酒七行帝手金卮亲酌建泰者三乃出手敕曰代朕亲征宴毕内臣为披红簪花用鼓乐导尚方剑而出建泰顿首谢且辞行帝目送之劳军丙午正月张士诚军遮海口吴良大败之太祖诣江阴劳军周巡壁垒叹曰良今之吴起也洪武二年两广既平廖永忠还京师帝命太子帅百官迎劳于龙江三年十一月徐达振旅还京师帝迎劳于龙江永乐八年七月车驾次开平宴劳军士崇祯十二年二月曹变蛟从洪承畴入卫帝遣使迎劳将士各有赐受俘凡凯还皇帝率诸将陈凯乐俘馘于庙社门外告毕以俘馘付刑部协律郎导乐以退其告祭礼仪与出师同洪武三年六月壬申李文忠捷奏至癸酉密迪哩巴拉至京师群臣请献俘帝曰武王伐殷用之乎省臣以唐太宗常行之对帝曰是待王世充耳若遇隋之子孙恐不尔也遂不许四年傅友德平四川送明升等至京礼臣请帝御殿受俘如孟昶降宋故事帝曰升幼弱事由臣下与昶异宜免其伏地待罪之仪授爵归义侯永乐四年定献俘前期兵部官以露布奏闻礼部告示文武百官具朝服并坊厢里老人等行庆贺礼五年九月乙卯御奉天门受安南俘大赍将士十二年三月癸未张辅俘陈季扩于老挝以献交址平十八年三月甲申山东都指挥佥事卫青败贼于安邱指挥王真败贼于诸城献俘京师正统九年二月丙午王骥击手思机发俘其孥以献景泰二年四月乙酉梁瑶王来等破平越苗献俘京师正德十五年闰八月癸巳上在南京受江西俘上欲自以为捷命设广场戎服树大纛环以诸军令释逆濠等去桎梏伐鼓鸣金而禽之然后置械行献俘礼嘉靖二十三年十月叛贼王三屡导吉囊入犯大同官军计擒之遣官祭南北郊景神殿太社稷择日献俘百官表贺隆庆四年十二月丁酉谙达执叛人赵全等九人来献乙卯受俘礼部奏是日文武百官具朝服诣午门前行庆贺礼万历二十年十一月戊辰御午门受宁夏俘二十七年四月甲戌御午门受倭俘二十八年十二月乙未御午门受播州俘天启二年四川献逆犯樊友邦等山东献逆犯徐鸿儒等俱遣官告祭郊庙御楼献俘田猎永乐十年十月戊辰猎城南武冈十三年十月甲申猎于近郊二十年五月乙丑猎于偏岭宣德四年十月乙未猎于峪口五年十月己卯猎于坌道九年九月丙戌猎于坌道丁酉至洗马林阅城堡兵备己亥大猎正统十年十月丙午猎南海子天顺二年十月甲子猎南海子正德十二年正月己丑大祀天地于南郊遂猎于南海子十三年正月庚戌大祀天地于南郊遂猎于南海子兵祭癸卯七月癸丑太祖自将救洪都牙龙江洪武元年始定亲征遣将诸礼仪以为古者天子亲征则类于上帝造于祖宜于社于所征之地祭所过山川若遣将出师亦告于庙社祭旗纛而后行于是诸儒议定旗纛之祭每岁仲秋祭山川日遣官祭于旗纛庙霜降日又祭于教场至岁暮享太庙日又祭于承天门外俱旗手卫指挥行礼十二月庚寅立旗纛庙国有大征讨皇帝祭祭军牙之神六纛之神饮福受胙望燎剌五雄鸡血于五酒碗酬神焉凡亲征仪祭告天地宗庙祭旗纛所过山川皆行祭告师还奏凯献俘于庙社以露布诏告天下凡类于上帝前期择日祭告天地皇帝服武弁服乘革辂备六军作乐行三献之礼造于太庙宜于上帝同永乐四年七月辛卯命朱能等征安南癸卯祭出师神旗之祭祭火雷之神每月朔望神机营提督官请祭于教场八年二月以亲征祓于承天门遣官祭太岁旗纛等神八月丁未遣官祭旗纛嘉靖十八年南巡遣官祭旗纛之神用牲醴制帛三献如常仪大射洪武三年五月丁未诏行大射礼定制凡郊庙祭祀先期行之命工部制射侯定以七鹄天子虎鹄皇太子熊鹄亲王豹鹄文武一品同三品至五品糁鹄六品至九品狐鹄文武子弟及士民俊秀皆布鹄采自五采以下有差布鹄无采其司正司射等官皆仿古射礼增损用之上又以先王射礼久废弧矢之事专习于武夫而文士多未解诏国学及郡县生员皆习射颁大射仪于天下朔望则于公廨或闲地习之二十五年令遇朔望习射于射圃树鹄置位初三十步累加至九十步每耦二人各挟四矢以次相继长官主射射毕中的饮三爵中采二爵记乐十一年五月五日幸东苑击球射柳听文武群臣四夷朝使及在京耆老聚观分击球官为两朋自皇太孙而下诸王大臣以次击射赐中者币帛有差卷十七礼十二山陵神陵皇陵孝陵长陵献陵景陵裕陵景帝陵茂陵泰陵康陵永陵昭陵定陵庆陵德陵思陵丙午四月丁卯太祖至濠州念祖考葬时礼有未备乃询改葬典礼服制于许存仁等皆以仪礼改葬缌对时有言发祥之地灵秀所钟不宜启迁以泄山川之气太祖然之乃命增土培其封置守冢二十家太祖即位设祖陵祠祭署置奉祀一员陵户二百九十三设皇陵卫并祠祭署奉祀一员祀丞三员陵户三千三百四十二四年建祖陵庙仿唐宋同堂异室之制十一年四月命葺皇陵诏曰皇堂新造予时秉鉴窥形但见苍颜皓首忽思往日之艰辛窃恐前此碑记出自儒臣粉饰之文不足以为后世子孙戒特述艰难以明昌运乃自制碑文命江阴侯吴良督工刻之十九年八月甲辰命皇太子修泗州盱眙祖陵又诏礼部制帝后冕服命太子诣陵寝行葬衣冠祭告礼二十六年令车马过陵及守陵官民入陵者百步外下马违者以大不敬论三十一年太祖崩遗诏丧祭仪物毋用金玉孝陵山川因其故勿改作永乐元年工部以泗州祖陵黑瓦为言帝命易以黄如皇陵制十一年营寿陵于昌平既成帝车驾临视名曰长陵封其山曰天寿遂以徐皇后葬马宣宗即位方献陵帝欲遵遗诏从俭约以问蹇义夏原吉二人力赞曰圣见高远出于至孝万世之利也帝亲为规画三月而陵成宏丽不及长陵其后诸帝因以为制迨世宗营永陵始益崇侈云英宗即位罢山陵夫役万七千人正统二年谕天寿山陵寝翦伐树木者重罪都察院榜禁锦衣卫官校巡视工部钦天监官环山立界天顺元年毁景帝所营寿陵以亲王礼葬西山至成化十一年敕有司缮陵寝祭飨视诸陵成化四年慈懿太后崩诏议山陵大学士彭时及商辂刘定之言合葬裕陵主庙此不易之理皇上所以迟疑者以今皇太后万寿后当与先帝同尊自嫌二后并配非祖宗制考之于古汉文帝尊所生母薄太后而吕后仍长陵宋仁宗追尊生母李宸妃而刘后仍太庙今若陵庙之制稍有未合则有乖前美贻讥来叶帝复犹豫时偕朝臣伏文华门泣请帝与太后皆感动始从时议凤阳皇陵所在近境取寸木法皆死陵军多倚禁虐民巡按何鉴请以山麓为限他樵采勿禁遂着为令慈懿虽合葬裕陵而异隧距英宗元堂数丈许窒之虚右圹以待隧独通弘治十七年周太后崩孝宗御便殿出裕陵图示大学士曰陵有二隧一窒一通此皆先朝内臣所为未合礼昨见成化时彭时商辂等章奏先朝大臣忠厚为国如此先帝亦甚不得已耳因与刘健等议欲通隧钦天监奏恐动地脉乃止孝宗崩工部言大行遗诏以节用爱民为本乞敕内府诸司凡葬仪冥器并山陵殿宇务从简省正德元年给事中周玺奏中官李兴王瑞营造先帝陵寝砍伐禁山树木数万株掘取禁山石片数百丈损伤龙脉惊犯陵寝新宁伯谭工部侍郎李遂奉命提督知情故纵罪俱难逭伏睹英宗谕旨于天寿山偷砍树木该管军卫人等不行钤束罪该处死宪宗谕旨于凤阳等处应禁山场伐树取石正犯处死弘治中南京守备太监蒋忠于孝陵南二十余里案山开路私便行走事发论死此列圣杜渐防微之深意今兴等所盗非一木一石比陛下止令充净军罪重罚轻未厌众心乞将兴瑞照例处死遂亟加贬黜以全国法以安陵寝疏入帝不纳十三年二月丙戌传旨以大行太皇太后山陵将开隧道朕欲轻骑往视启士工毕遍祭诸陵杨廷和毛澄等言山陵之役祖宗列圣以来付之有司虽梓宫发引送之不逾禁阙其为虑也深矣伏望勉从家法以安人心科道朱鸣阳等言梓宫在殡陛下于视朝听政犹且不允轻骑远出岂礼所宜且吉凶异礼丧祭异宜陛下欲遍祀诸陵不知服从吉乎抑以凶乎以衰之哀惨行俎豆之雍容尤不可之甚者也不报嘉靖元年十二月命廷臣议择寿安皇太后地时文武大臣皆言橡子岭地形高敞可以卜葬而上意欲附近茂陵命兴工择日杨廷和等言宋宁宗欲孝宗于裕思诸陵之旁朱熹累疏谓祖茔之制不宜数兴工作惊动神灵今欲寿安皇太后于茂陵左右将开金井兴大工在天之灵恐有未安且其襟抱收疏泄利害非细请如原议不纳四年民盗天寿山陵树巡按杨绍芳引盗大祀神御物律斩都御史王廷相言大祀神御物者指神御在内祭器帷帐之物而言律文盗陵木者止杖一百徒三年今舍本律非法之平十四年三月上亲诣诸陵阅视语郭勋曰景陵规制独小又多损坏其于我宣宗皇帝功德之大殊为弗称当重建宫殿增崇基构以隆追报十五年十月迁孝肃孝穆孝惠三后神主于陵殿礼官言奉慈殿之祀其称皇太后太皇太后者乃子孙所上尊号今已迁奉于陵则宜从夫妇之义改题孝肃神主不用睿字孝穆孝惠不用纯字则嫡庶有别矣从之十七年改陵殿曰礻恩殿门曰礻恩门又建成祖圣迹亭于平台山率从官行祭礼二十七年二月作永陵时大行皇后将葬上以陵名未定下礼官议于是尚书费采言太祖葬孝慈皇后于孝陵成祖葬仁孝皇后于长陵皆命名在先卜葬在后载实录中上乃自定孝烈皇后陵曰永陵隆庆元年奉安世宗梓宫乃自天寿山西南袄儿峪迁孝洁皇后梓宫合葬孝恪皇后亦自金山迁焉自仁宗献陵以后规制俭约世宗葬永陵其制始侈及神宗葬定陵给事中惠世扬御史薛贞巡视陵工费至八百余万云万历十三年八月作寿宫于大峪山命礼部侍郎朱赓往视中官示帝意欲仿永陵制赓言昭陵在望制过之非所安疏入久不下已竟如其言闰九月帝以李植言寿宫有石数十丈恐宝座将置石上癸卯复躬往天寿山阅视之终谓大峪吉遂谪植及江东之羊可立于外是年礼科都给事中万象春疏国家之事莫大于祀典祀典之起实由于人心洪惟太祖开基建文君嗣统既缘靖难兵至避位自焚迄今祭享无闻陵园不治行道之人欷叹息臣尝考往牒当建文君没成祖驻营龙江发哀命有司治丧葬以天子之礼遣官致祭当其时固未尝不陵不祭也乃今令甲所载止孝陵及懿文太子陵而建文君不与焉国家明典礼凡前代帝王有功德于民者除岁时庙祭外间遣官祀于其陵矧君临天下四五年为嗣统之正者乎又如革除死事诸臣我皇上登极之初首发明诏令得祀于其乡迩又允言官之奏凡诸臣坟墓苗裔咸蒙治恤录而为之君者反不得一А之土一勺之水宜天下人心惋然而深悲也似宜敕下所司即其原葬处所立为陵庙岁时一体祭祀仍乞上尊谥以表追报之隆复年号以正君临之体至景皇帝值土木之变奉太后命进登宝位克戡祸乱迨升遐之日谥号祭葬率从贬损实非人心之公国典之正也宪宗纯皇帝允廷臣议复其帝号祭以帝礼然而庙号未加陵制有俭于国制终属缺典似宜遵照典制备加尊谥仍恭上庙号昭示无疆其陵制隘陋尤须亟恢改以慰人心企望之殷以垂一代经常之则帝不允显陵献皇帝陵在承天府钟祥县东十里松林山嘉靖三年葺陵庙荐号曰显陵司香内官言陵制狭小请改营视天寿山诸陵工部尚书赵璜言陵制与山水相称难概同帝纳其言九月锦衣百户随全光禄实事钱子勋既以罪褫希旨请献帝显陵改葬天寿山事下工部璜以为改葬不可者三皇考体魄所安不可轻犯一也山川灵秀所萃不可轻泄二也国家根本所在不可轻动三也昔太祖不迁皇陵太宗不迁孝陵愿以为法不敢轻议上命礼官集议十月礼部尚书席书会廷臣集议上言显陵先帝体魄所藏不可轻动昔高皇帝不迁祖陵文皇帝不迁孝陵全等谄谀小人妄论山陵宜下法司按问报曰先帝陵寝在远朕朝夕思念其再详议以闻书复集众议极言不可乃已十七年十二月癸卯章圣太后崩先是上营寿陵于大峪山将奉献皇帝改葬焉至是谕礼部曰兹事重大不可缓其遣重臣于大峪山营造显陵一面南奉皇考梓宫来山合葬丁未命崔元张瓒等为奉迎礼仪使壬子上诣大峪山相视山陵直隶巡按御史陈让上言合葬之举出自陛下诚孝之一心然臣闻葬者藏也欲令不得见也今出皇考体魄于所藏之地窃非所宜昔黄帝衣冠之陵在陕西者曰桥陵舜葬九疑二女不从古人事死之礼先庙而后坟重魂而后魄臣以为宜奉睿宗遗衣冠与章圣皇太后合葬于大峪山又以章圣皇太后遗冠帔奉以合葬于显陵如此则体魄不动陟降有归仁之至义之尽也疏入上责其阻挠成命黜为民已而上自大峪山还己未谕辅臣曰迁陵一事朕中夜思之皇考奉藏体魄将二十年一旦启露于风尘之下撼摇于道路之远朕心不安即皇考亦必不安圣母尤大不宁也今欲决以礼之正莫如奉慈宫南诣合葬穴中令礼臣再议以闻严嵩等言灵驾北来慈宫南诣共一举耳宜如初议上意终不决因止崔元等且勿行而令指挥赵俊南往启视幽宫明年俊自承天还言显陵不吉上欲亲诣承天周阅卜兆九卿大臣许赞吕楠等皆谏上曰朕岂空行哉为吾母耳三月庚辰至承天谒显陵作新宫曰待合葬也四月戊申归过庆都尧母墓从臣请致祭帝曰帝尧父母异陵可知合葬非古既至京复诣大峪审视曰大峪不如纯德遂定南之议闰五月庚申葬献皇后于显陵太子陵寝懿文太子陵太孝陵左四孟清明中元冬至岁暮及忌辰凡九祭旧例以祠傺司官代万历中太常少卿谢杰言祝版署御名而遣贱者将事于礼为亵请如哀冲庄敬二太子例遣列侯帝是之乃用南京五府佥书嘉靖二十八年命庄敬太子哀冲太子并建寝园岁时祭祀从诸陵后亲谒陵洪武八年四月辛卯上如中都谒皇陵建文元年三月清明节亲祭孝陵四年六月己巳燕王谒孝陵永乐元年五月丙戌以太祖忌日谒祭孝陵二年五月己酉锦衣卫奏明日上谒孝陵请具法驾上曰不用但以骑士数人前导已而命前导骑士亦不可用七年二月戊子谒凤阳皇陵十一年三月辛未车驾次凤阳谒皇陵十四年十月丁丑次凤阳祀皇陵癸未至自北京谒孝陵洪熙元年四月壬子命皇太子谒孝陵戊午如天寿山谒长陵宣德元年二月丙戌谒长陵献陵五年二月乙未奉太后谒二陵帝亲韦建骑导太后辇至清河桥下马扶辇畿民夹道拜观陵旁老稚皆山唿迎拜太后顾曰百姓戴君以能安之耳皇帝宜重念正统七年二月庚申谒天寿山陵十年三月甲戌朔谒天寿山三陵令百官具浅色衣服如洪武永乐例又定制每岁三月谒祭以为常十一年三月癸酉如天寿山竭陵十二年三月癸亥如天寿山谒陵十三年二月乙酉如天寿山谒陵正德十三年四月己巳朔谒六陵嘉靖十五年三月丙子奉章圣皇太后如天寿山谒陵癸未谒恭让章皇后景皇帝陵至沙河见居民萧条顾谓李时曰七陵在此宜加守护时对曰昔邱浚建议京师当设四辅以临清为南昌平为北苏州保定为东西各屯兵一二万今若于昌平增一总兵可南卫京师北护陵寝帝乃下廷臣勘议于沙河筑巩华城为置戍焉四月癸卯以建山陵亲诣七陵行祭告礼九月庚午如天寿山谒陵十六年三月癸酉奉章圣太后如天寿山谒陵十七年三月戊辰谒天寿山陵九月乙未如天寿山行秋祭礼十八年三月辛巳谒显陵十月乙丑朔躬祭长陵隆庆二年二月丁未如天寿山谒长陵永陵万历八年三月辛亥奉两宫皇太后谒陵十一年二月乙丑如天寿山谒九陵庚午如西山谒恭让章皇后景皇帝陵九月甲申如天寿山谒陵十二年九月丙戌奉两宫皇太后如天寿山谒陵遣官祭陵吴元年四月仁祖忌日太祖诣太庙祭毕命太子及诸王往凤阳展奠皇陵洪武元年三月遣官祭仁祖陵八年十月诏翰林院议陵庙朔望节序祭祀礼学士乐韶凤等言旧仪每岁元旦清明七月望十月朔冬夏至日俱用太牢遣官致祭其伏腊社每月朔望则用特羊祠祭署官行礼如节与朔望伏腊社同日则用节礼从之建文初定孝陵每岁正旦孟冬忌辰圣节俱行香清明中元冬至俱祭祀勋旧大臣行礼文武官陪祀宣宗即位遣郑王瞻往南京祭孝陵弘治中南京司礼太监陈祖圭言魏国公徐亻甫每祭孝陵皆由红券门直入至殿内行礼僭妄宜改亻甫言入由红券门者所以重祖宗之祭尊皇上之命出由小旁门者所以守臣下之分循守故事及百年岂敢擅易下礼部议言长陵及太庙遣官致祭所由之门与孝陵事体相同宜如旧从之正德间定长陵以下诸陵凡清明中元冬至俱分遣驸马都尉行礼文武官陪祭忌辰及正旦孟冬圣节亦遣驸马都尉行礼嘉靖十四年二月帝谕夏言清明节既遣官上陵内殿复祭似涉烦渎言因言我朝以清明中元冬至凡三上陵中元俗节事本不经冬至既行大报配天之礼则陵事为轻请罢冬至上陵而移中元于霜降惟清明如故仍辍二节内殿之祭从之万历四十四年八月南京太常寺少卿桂有根言孝陵元旦清明长至三大祭文物俱备中元孟冬两忌辰及万寿节五祭向止陈设酒果应加牲帛祝文从之从葬孝陵四十妃嫔惟二妃葬孝陵之东西余俱从葬长陵十六妃俱从葬献陵七妃三葬金山余俱从葬正统元年八月追赠皇庶母惠妃何氏为贵妃谥端静赵氏为贤妃谥纯静吴氏为惠妃谥贞顺焦氏为淑妃谥庄静曹氏为敬妃谥庄顺徐氏为顺妃谥贞惠袁氏为丽妃谥恭定诸氏为淑妃谥贞静李氏为充妃谥恭顺何氏为成妃谥肃僖册文曰兹委身而蹈义随龙驭以上宾宜荐徽称用彰节行盖宣宗殉葬宫妃也天顺八年英宗崩遗诏罢宫妃殉葬初太祖崩宫人多从死者历成祖仁宣二宗皆用殉葬多者至数十人景泰帝以成阝王薨犹用其制至是遗诏罢之陵灾弘治元年五月丙子南京震雷坏孝陵御道树六年十二月壬戌南京大雷雨拔孝陵树七年六月癸酉如之十五年六七月南京大风雨孝陵神宫监及懿文陵树木多摧败者正德元年六月丙子南京暴风雨雷震孝陵白土冈树十三年八月庚辰献陵明楼灾万历二年七月霪雨昭陵地陷二十三年九月淮水溢浸泗州祖陵三十年十月丙申孝陵灾三十一年五月戊寅凤阳皇陵雨雹三十二年五月癸酉雷毁长陵楼六月丁酉昌平大水坏各陵桥道三埂三提五月丙申凤阳大风雨损皇陵正殿御座四十六年九月壬子茂陵火崇祯八年正月丙寅贼陷凤阳燔皇陵变闻于朝帝素服避殿忌辰大祖五月十日孝慈皇后八月十日成祖七月十八日仁孝皇后七月四日仁宗五月十二日诚孝皇后十月十八日宣宗正月三日孝恭皇后九月四日英宗正月十七日孝庄皇后六月二十六日孝肃皇后三月一日嘉靖元年奏准二月十九日景皇帝忌辰十一月五日恭让章皇后忌辰穿青纟宁丝宪宗八月二日孝贞皇后二月十日孝穆皇后六月二十八日孝惠皇后十一月十八日孝宗五月七日孝康皇后八月八日武宗三月十四日孝静皇后正月二十五日世宗十二月十四日孝洁皇后十月二日孝烈皇后十月十八日孝恪皇后正月十一日穆宗五月二十六日孝懿皇后四月十三日孝安皇后七月十三日孝定皇后二月九日神宗七月二十一日孝端皇后四月六日孝靖皇后九月十三日光宗九月一日孝元皇后十二月二十四日孝和皇后三月一日孝纯皇后七月十九日熹宗八月二十二日明制凡值帝后忌辰遣官祭陵止用香烛酒果无帛洪武八年四月乙巳仁祖忌日亲诣皇陵致祭辛亥仁皇后忌辰躬诣陵祭永乐元年礼官具奏五月初十日为太祖高皇帝忌辰自初八至初十日不鸣钟鼓不行赏罚不举音乐禁屠宰文武官自初八日服浅淡衣黑角带侍朝至日早赴孝陵行礼八月初十日孝慈高皇后忌辰礼亦如之二年五月丙戌高皇帝忌辰上骑从祭陵不用法驾宣德三年令凡遇忌辰通政司礼科兵马司免引囚奏事五年敕淳皇帝后忌日官员朝参辍奏事高皇帝后文皇帝后昭皇帝忌辰悉辍朝参正统三年正月初三日恭遇章皇帝忌辰令升殿朝参如常仪弘治十年八月癸卯吏部尚书马文升言臣伏闻宣德间有旨仁祖忌辰诸司悉免奏事自太祖至仁宗生忌俱辍朝一日其后不知始于何时仁祖忌辰照常奏事唯太祖至宪宗忌辰百官浅淡服黑角带朝廷亦出视朝鸣钟鼓奏事与古礼未合又与宣宗敕旨有违臣窃思之自仁祖至宪宗世有远近服有隆杀臣愚欲自仁祖忌辰至英宗生忌日照旧视朝鸣钟鼓奏事若遇宪宗纪太后忌日皇上于奉先等殿祭祀毕回宫不出视朝着浅淡服进素膳渊默以居不预他事或如宣宗圣旨自太祖至宪宗生忌照例俱辍朝一日上令礼部详议礼部言文升所奏不为无见但奉有先朝事例迄今见行不敢更易伏乞圣明裁处上曰列圣忌辰已有旨浅淡服色视事十四年令遇忌辰朝参官不许服丝纱罗景皇帝恭让皇后忌辰遇节令服青绿花样宣宗忌辰遇祭祀服红嘉靖元年五月仁宗忌辰遣官祭献陵先是给事中安磐等奏称是日适值经筵衣绯赐宴辍讲则废学如仪则忘孝请移经筵前一日帝下其议礼部覆言经筵礼仪日期累朝未之有改考之祭义曰君子有终身之丧忌日之谓也此专指父母而言祖父以上经礼未载伏闻孝宗在位遇宪宗忌辰仍御经筵凡侍班等官俱衣青绿花样赐宴宜仿此行帝特旨暂免二年八月丁未万寿圣节先是再遇圣节皆以先帝丧杀礼又值高皇后忌辰移之先一日至是礼官言大丧既除宜尽从吉典先忌祭而后受朝亦不妨同日上可其同日之请犹以孝惠皇太后制未除不忍纯吉仍暂免习仪宣表及鸡唱山唿之礼是日帝亲礼奉先殿奉慈殿孝惠皇太后几筵殿毕出御奉先殿受贺免文武百官及四夷使臣宴赏十八年五月定列圣忌祭仪旧制俱在奉先殿行礼遍祭列圣上以为非礼更定高皇帝后忌辰祭于景神殿列圣帝后祭于永思殿二十四年令遇忌辰仍于奉先殿致祭隆庆元年题准凡遇忌辰文武百官不问内外班行谢恩见辞俱浅淡服色乌纱帽黑角带不许用公服万历四年定凡郊庙奏祭祀日遇有忌辰则移前一日如致斋日内遇忌辰上具常服百官具青绿锦绣其正祭日遇忌者如祭在日间临时仍具祭服行礼本日祭之前后与致齐遇忌同卷十八礼十三丧服洪武元年十二月辛未诏定官民丧服之制时御史高原侃言京师人民循习旧俗凡有丧葬设宴会亲友作乐娱尸无哀戚之情流俗之坏至此已甚且京师天下之本四方之所取则送终大事尤不可不谨乞禁上以厚风俗上是其言三年禁止浙江等处水葬火葬中书礼部议以民间死丧必须埋葬如无地官司设为义冢以便安葬并不得火化违者坐以重罪五年五月戊辰诏曰古之丧礼以哀戚为本治丧之具称家有无近代以来富者奢僭非分力不足者称货财物夸耀殡送及有惑于风水停柩经年不行安葬宜令中书省臣集议定制颁行遵守违者论罪又谕礼部曰古有掩骼埋之令近世狃元俗死者或以火焚而投其骨于水伤恩败俗莫此为甚其禁止之若贫无地者所在官司择宽闲地为义冢俾之葬埋或有宦游远方不能归葬者官给力费以归之洪武七年贵妃孙氏薨敕礼官定诸王服制尚书牛谅等奏仪礼父在为母服期庶母则无服帝曰父母之恩一也低昂若是不情甚矣命儒臣考定宋濂等考古人论服母丧者四十二人愿服三年者二十八人服期者十四人帝曰三年之丧天下通丧人情所安即天理所在乃定制子为父母庶子为其母皆斩衰三年适子众子为庶母皆齐衰杖期书成命之曰孝慈录颁天下时贵妃无子命吴王肃行慈母服斩衰三年主丧事皇太子及诸王皆齐衰杖期太子曰在礼惟士为庶母服缌大夫以上则无服今陛下贵为天子臣忝居嫡长而为庶母服期非所以敬宗庙重继体也不敢奉诏帝大怒群臣震不知所出正字桂彦良言于太子曰殿下当缘君父之情不可执小礼以亏大孝因持衰服之太子乃服以拜谢帝怒始解八年七月诏百官奔父母丧不俟报九年五月晋王妃谢氏薨上始命学士宋濂等考定王妃丧服之制濂等议皇帝素服入丧次十五举音百官奉慰皇帝出次释服服常服制曰可进士王希曾言其母任氏之丧以改嫁服止期年愿终三年之制帝命礼部议尚书李原名奏曰不丧出母古之制也希曾之母既已失节难渝定制诏从之二十三年闰西月甲戌除期服奔丧之制先是百官闻祖父母伯叔兄弟丧俱得奔赴至是吏部言祖父母伯叔兄弟皆系期年服若俱令奔丧守制或一人连遭五六期丧或道路数千里则居官日少更易繁数旷官废事今后除父母及祖父母承重者丁忧外其余期丧不许奔赴但遣人致祭从之二十五年四月丙子皇太子薨命礼部议丧礼议曰礼父为长子服齐衰期年又曰期之丧达乎大夫皇帝当以日易月服齐衰十二日祭毕释之三十一年太祖遗诏曰朕膺天命三十有一年忧危积心日勤不怠务有益于民奈起自寒微无古人之博知好善恶恶不及远矣今得万物自然之理其奚哀念之有皇太孙允攵仁明孝友天下归心宜登大位内外文武臣僚同心辅政以安吾民丧祭仪物毋用金玉孝陵山川因其故毋改作天下臣民哭临三日皆释服毋妨嫁娶诸王临国中毋至京师诸不在令中者推此令从事惠帝即位诏行三年丧君臣请以日易月帝曰朕非效古人亮阴不言也朝则麻冕服退则齐衰杖食则饣粥郊社宗庙如常礼遂命仪以进成祖崩仁宗即位易月制满礼部尚书吕震请即吉侍郎杨士奇不可尚书蹇义兼取二说进帝曰梓宫在殡易服岂臣子忍言士奇执是也乃素冠麻衣而视朝时群臣皆已吉服惟士奇及英国公张辅如常帝叹曰辅武臣也而知礼过六卿由是益见亲重洪熙元年仁宗遗诏山陵制度务从俭约丧制用日易月皆以二十七日释服毋禁嫁娶音乐在外亲王藩屏为重不可辄离本国各处总兵镇守备御重臣及文武大小官员亦毋擅离职守闻丧之日止于本处朝夕哭临三日悉免赴阙行礼成化四年睿皇后崩值秋享太庙时议谓不当以卑废尊给事中王诏言礼有丧不祭无已则移日俟释服议虽不行识者是焉八年怀献太子薨年甫三岁帝谕礼部礼宜从简王府及文武官俱免进香帛礼部具仪上自发丧次日辍朝三日帝服翼善冠素服七日而除二十三年八月宪宗崩孝宗即位十一月大行未葬帝以梓宫在殡仍不释服视事百官素服朝参如旧御史曹上疏请发梓宫引之日上衰杖履至大明门外率百官拜哭而别仍率宫中行三年之丧进士潘府上疏请行三年丧略言子为父臣为君皆斩衰三年仁之至义之尽也汉文帝遗诏短丧止欲便天下臣民景帝遂自行之使千古纲常一堕不振晋武帝欲行而不能魏孝文行之而不尽宋孝宗锐志复古易月之外犹执通丧然不能推之于下未足为圣王达孝也先帝奄弃四海臣庶衔哀陛下恻怛由衷麻衣视朝百日未改望排群议断自圣心执丧三年一如三代旧制诏礼宫参考载籍使丧不废礼朝不废政合于古不戾于今行于上可通于下从之孝宗崩礼部言百日例应变服但梓宫未入山陵请仍素翼善冠麻布袍服腰御西角门视事不鸣钟鼓百官仍素朝参从之正德元年十二月丁卯景帝后汪妃薨议祭葬礼学士王鏊曰妃废不以罪宜复故号葬以妃祭以后乃命辍朝致祭如制四年正月己酉宪宗废后吴氏薨刘瑾欲焚之以灭迹曰不可以成服王鏊曰服不可成葬不可薄也用英宗惠妃礼以葬十六年二月毛澄等言大行皇帝大丧成服已毕望皇上少节哀情于西角门视事上曰朕哀痛方切未忍遽离丧次其以二十七日视朝具仪来闻于是澄等上仪注自二十七日以后照孝宗服制上释衰服文武百官至百日后变服如常上从之嘉靖元年十一月庚申寿安皇太后邵氏崩服除部臣毛澄等请即吉视事议再上命考孝肃太皇太后丧礼澄等言孝肃崩时距葬期不远故暂持凶服以待山陵事竣与今不同况当正旦朝元亦不宜缟衣临见万国若孝思未忘第毋御中门及不鸣钟鼓足矣从之七年十月丁未皇后陈氏崩礼部上丧祭仪帝疑过隆议再上帝自裁定概从简杀欲五日释服阁臣张璁等言夫妇之伦参三纲而立人君乃纲常之主尤不可不慎左传昭公十五年六月乙丑周景王太子寿卒秋八月戊寅王穆后崩叔向曰王一岁而有三年之丧二焉盖古礼父为子夫为妻皆服报服三年后世夫为妻始制为齐衰杖期父母在不杖丧服自期以下诸侯绝然特为旁期言若妻丧本自三年报服杀为期年则固未尝绝者今皇上为后服期以日易月臣子为君母服三年以日易月仅二十七日较诸古礼已至杀矣皇上宜服期十二日臣子素服终二十七日不然则恩纪不明典礼有乖礼臣方献夫亦杂引仪礼丧服等篇反覆争辨并三朝圣谕所载仁孝皇后崩太宗衰服后仍服数月白衣冠故事以证之帝言文皇后丧时上无圣母下有东宫从重尽礼为宜今不敢不更其制于是上素服御西角门十日即御奉天殿群臣皆素服二十七日而除闰十月壬午礼部奏大行皇后梓宫发引及山陵事宜时已卜葬皇后于袄儿峪山以礼官所定如百官哭临及禁屠撤乐皆于发引三日之前梓宫出当于端门行辞祖礼从午门等中门出凡此之等悉令从杀哭临止于一日辞祖亦从罢免而梓宫命从左王门出于是礼科给事中王汝梅上言皇后正位七载齐体至尊生以礼归没不以礼葬非所以重大伦为万世法请更议报曰所言具见忠爱但未权其轻重耳已而给事中徐景嵩言哭临辞祖之仪臣固未敢轻议若梓宫出门乃万姓瞻仰所系王门之议臣心实不敢安也诏如前旨十四年正月丙戌庄肃皇后夏氏崩礼臣上丧仪帝曰嫂叔无服且两宫在上朕当服青臣民如母后仪夏言曰皇上以嫂叔绝服则群臣不敢素服见皇上请暂罢朝参许之十八年正月谕辅臣昨居丧理疾阅檀弓等篇其所着礼仪制度俱不归一又不载天子全仪虽曰三年之丧通乎上下而今昔亦有大不同者皇祖所定未有全文每遇帝后之丧亦未免因仍为礼至于冠裳衰所司之制不一其与礼官考定之自初丧至除服冠裳轻重之制具为仪节俾归至当于是礼部议丧服诸制奏之帝令更加考定画图注释并祭葬全仪编辑成书备览二十八年庄敬太子薨礼部上丧礼帝曰天子绝期况十五岁外方出三殇朕服非礼止辍朝十日百官如制成服十二日而降除镇国中尉多斤生母象氏卒宗老援压适之说呈巡按准期年服阕成昏多斤坚执终丧启于乐安王王批庶子于生母之丧压适之说第以服色黪淡不敢行悲哀也今多斤终丧而后成昏可以厚人伦敦化源宜依所请巡抚胡松具题敕遣官奖谕四十二年周府南陵王睦英上疏云文职上自九卿下及百僚皆行三年丁优之制今各王府所选仪宾受封大夫郎官之职与文职一体相同何父母身终不行丁优之制岂为人子之道哉伏望敕下礼部自今见爵仪宾凡有父母身故宜照文职事例将半俸停止服满之日方许开俸疏入下礼部议始定仪宾守制降庆元年吏部主事郭谏臣请衍圣公终制先是衍圣公凡遇父母之丧不行丁优即请承袭与军职同至是谏臣疏谓鲁为上世秉礼义之国孔子又万世礼义之宗今国家特世封为衍圣公秩以一品者正以圣人后为能守礼以表率天下之人耳不使其子孙守三年之制其何以责天下乞许遵制丁优一如文臣从之是年孟春享太庙以世宗丧礼尚在二十七日之间照弘治十八年例遣官行礼乐设而不作是年正旦后丧礼成服毕御宣治门视事万历六年议准凡文臣三品以上不论已未考满其各父母妻必曾授本等封俱照例祭葬四品本身及父母皆止一祭无葬而出自特者不拘凡一品父母妻已授本等封于例祭外父母有加祭二坛者妻有加祭一坛者系出特恩取自上裁陈乞者不得辄援为例凡三品官曾经考满者祭一坛全葬未经考满者祭一坛半葬其以侍郎兼学士赠尚书者祭二坛不拘已未考满给与全葬杂录景泰五年御史黄溥请罢举人监生由服以广科目从之嘉靖初臧应奎为南京车驾主事以祖庶母丧求去例不得持重犹服私丧三年以重所自出也姚翼家规曰承重者主宗庙之灌鬯也庶孙不为祖后不得加斩于生祖母虽无嫡孙而庶孙承重亦不概及于生祖母盖庶子服生母斩衰为其生育之恩与父均也非谓其与父共承宗庙也何为而及于生祖母乎至于庶孙继祖即不得服生祖母则宋庾蔚之之言本朝典法无考止守齐衰不杖期之本服为是通典曰承重之服止于正适概不及庶杜典载庾蔚之之论明矣魏广陵北海二太妃为始封之君母受命归国诸侯不敢祖天子则太妃是为二王之祖母故议以持重三年臧应奎以私恩加服礼官不能以义断也姚氏家规其知礼与钱德洪闻王守仁之丧驰书于其父具陈父生师教愿为丧服父许之与同门王畿议服制德洪以父母在麻衣布弗敢加焉畿请服斩以从筑场庐墓三年而后去十三年九月以孟冬享太庙先期命侍郎顾鼎臣霍韬捧主会二人皆有期功之服有谓古礼期服诸侯绝大夫降今之公卿即古之诸侯与祭重事不得以私妨公下礼部议尚书夏言奏古之诸侯建邦启土世有其国伯叔兄弟皆其臣也故期可绝今之所谓公卿者在位则为公卿释位乃为族属无君道以臣其伯叔兄弟丧服之制人情所由生岂以在位释位而有隆杀哉夫哀有浅深故服有轻重定之三月以哀不能忘于三月也定之期年以哀不能忘于期年也而祭祀吉礼所以致敬于神明若情未忘哀则不能专诚于祭故不与也今以其身不莅丧与夫时之过者皆无可避臣未之前闻礼曰小功缌麻执事不与二臣所服之丧非小功缌麻皆服之重者也太庙捧主又礼之重者也以服之重而与夫礼之重者焉得谓之知礼臣等职司典礼敢不据经守正以严渎逾之分疏入诏鼎臣韬回避以侍郎黄宗明林廷昂代之董应举湛诚慈母如母服议家礼三父八母图慈母齐衰三年盖义服也而律亦有为慈母服之说但家礼慈母注云所生母死父令别妾抚育者谓之慈母当服三年则父妾乳哺者谓之乳母止服缌麻迹虽相似而恩有浅深服有轻重今湛诚所丁优者顾氏乃其父之媵妾有子则当杖期无子则当缌麻纵有抚抱之恩亦当先请后服通典曰礼有慈母之条非仅谓母死父使他妾乳之也乃命之为母故行三年之服观小记为慈母后之语义自可见家礼于慈母条下谓母卒父命他妾养己者似与古所谓庶母慈己者无异又何以有三年小功之别乎盖父之命妾命子正是命之为后小记更有为祖庶母后一语则知慈母如母自与庶母慈已者迥别故曰贵父之命也虽云如母而记称不世祭有不得尽同于母者矣王廷相曰并有父母之丧如之何曰其父已葬而有母之丧则服母之服既虞也反服父之服既练也则服母之服不以轻掩重也其除父之丧也服其除服卒事反服母服母先而父后也亦如之有所后父之丧而本生父母亡如之何曰已殡则服其服而往哭之袭而归反丧服已葬则俟其殡而归反丧服其除丧也服其除服卒事反丧服曰不亦轻本生乎曰礼有所重斩不可以离次也祖父之丧将练而父亡何如曰持重于祖兼主于父礼也练祥礻覃祭服其除服卒事反父服父丧未终而祖没何如曰适孙为父后者承重礼也父虽练也犹服其承服其除父丧也服其除服卒事反丧服宋曰母丧未葬而值父之二祥则不得服祥服以祥祭为吉未葬为凶不忍于凶时行吉礼也居母丧遭父丧者亦然吕坤曰丧礼先王所制以制放逸忘哀之情故谓之制五服者三年一年九月五月三月五等之衣服也十制者斩衰三年齐衰三年齐衰杖期齐衰不杖期齐衰五月齐衰三月大功九月小功五月缌麻三月袒免在次十等之制度也齐衰与斩衰布麻有粗细五齐衰布麻无粗细袒免虽极轻亦先王礼制但不成服故不可入五服尔疑服有四正义加降正服礼称情也义服情从礼也加服礼从情也三者皆隆降服礼裁情也降服非君子所忍服所降以明礼称所本以明情三年重丧也降为期称重期期降大功称期功小功降缌称功缌仁之至义之尽也故曰加服不称本服降服不忘本服厚道也夺情正统十二年令内外大小官员丁优者不许夺情起复景泰二年九月禁诸司起复三年九月江渊以母忧起复初侍讲学士倪谦遭丧渊荐谦为讲官谦遂夺哀至是御史周文言渊引谦正自为今日地帝以事既处分不问而令自今群臣遭丧毋滥保成化二年大学士李贤奔丧毕奉诏还朝修撰罗伦诣贤沮之不听伦遂上疏谏略曰臣闻朝廷援杨溥故事起复大学士李贤窃谓贤大臣起复大事纲常风化系焉昔子夏问三年之丧金革无避礼与孔子曰鲁公伯禽有为为之也今陛下于贤以金革之事起复之与则未之有也以大臣起复之与则礼所未见也陛下必欲贤身任天下之事则贤身不可留口实可言或降温诏使贤于天下之事知必言言必尽陛下于贤之言闻必行行必力贤虽不起复犹起复也苟知之而不能尽言言之不能力行贤虽起复无益也又何必违先王之礼经损大臣之名节哉疏入黜为福建市舶司提举弘治元年七月吏部尚书王恕疏请禁文职夺情起复敢有营求奏保者许科道纠劾本官以匿丧论奏保之人以违制论乞着为令从之正德十六年七月癸丑命自今亲丧不得夺情着为令万历五年大学士张居正父卒御史曾士楚吏科都给事中陈三谟倡疏请留和者相继编修吴中行独愤适彗出诏百官修省中行首上疏曰居正父子异地分暌音容不接者十有九年一旦长弃数千里外陛下不使匍匐星奔凭棺一恸而责以︳谟远猷调元熙载岂情也哉即云起复有故事亦未有一日不出国门而遽起视事者祖宗之制何如也事系万古纲常四方视听销变之道无逾此者疏既上以副封白居正居正愕然曰疏进耶中行曰未进不敢白也明日检讨赵用贤抗疏略曰国家设台谏以司法纪任纠绳乃今哓哓为辅臣请留背公议而徇私情蔑至性而倡异论臣愚窃惧士气之日靡国事之日淆也疏入与中行同杖除名崇祯十一年杨嗣昌以夺情入阁又起复逆案陈新甲代卢象升为宣大山西总督少詹事黄道周上三疏其一劾嗣昌谓天下无无父之子亦无不子之臣卫开方不省其亲管仲至比之狗李定不丧继母宋世共指为人枭今遂有不持两服坐司马堂如杨嗣昌者宣大督臣卢象升以父殡在途捶心饮血请就近推补乃忽有并推在籍守制之旨夫守制者可推则闻丧者可不去闻丧者可不去则为子者可不父为臣者可不子即使人才甚乏奈何使不忠不孝者连苞引药种其不祥以秽天下乎陛下孝治天下绅家庭小小勃溪犹以法治之而冒丧ル伦独谓无禁臣窃以为不可也又曰我朝自罗伦论夺情前后五十余人多在边疆故嗣昌在边疆则可在中枢则不可在中枢犹可在政府则不可止嗣昌一个犹可又唿朋引类竟成一夺情世界益不可编修赵士春上疏曰嗣昌墨视事既已罔效陛下简入纶扉自应力辞新命乃阅其奏牍徒计岁月久近闲绝无哀恸恻怛之念何奸悖一至此也陛下破格夺情曰人才不足故耳不知人才所以不振正由爱功名薄忠孝致之且无事不备储材有事轻言破格非用人无弊之道也臣祖用贤首论故相夺情几毙杖下腊败肉示子孙臣敢背家学负明主坐视纲常扫地哉象升遭父丧疏士上乞奔丧候陈新甲受代未行京师戒严诏督诸军入卫象升麻衣草履誓师及郊驰疏报曰臣非军旅才愚心任事谊不避难但自臣父奄逝长途惨伤溃乱五官非复昔时兼以草土之身踞三军上岂唯观瞻不耸尤虞金鼓不灵已闻总监高起潜亦衰临戎象升谓所亲曰吾三人皆不祥之身也人臣无亲安有君枢辅夺情亦欲予变礼以分愆耶处心若此安可与事君他日必面责之及嗣昌至军象升责以阻师且曰公等坚主和议独不思城下之盟春秋所耻长安口舌如锋恐袁崇焕之祸立见嗣昌颊赤曰公直以上方剑加我矣象升曰既不奔丧又不能战齿剑者我也安得加人嗣昌辞遁卷十九礼十四立后议邱浚曰古人大宗无子则以族人之子继之而不及小宗大明令及律虽许同宗立嗣然皆谓其人生前自立而无死后追立之文圣祖之意盖以偿灭继绝必前代帝王功臣贤人之后不可不使血食也先王制礼不下庶人今庶人之家若生前将昭穆相应之人自幼鞠育者从其自便既死之后告争承继者无非利其财产而已若死者系军匠籍虽胁之使继彼肯从哉今宜敕礼官定制若前代名人之后或在今曾有大名显宦者以宗法为主先求继祢小宗次继祖之宗次继曾祖之宗次继高祖之宗四宗俱无人然后及疏远及同姓之人若其人生前或养同宗之子世系虽远而昭穆不失序不必更求其有鞠育之恩气虽不纯而心已孚故也又凡为人后承父之命方许出继已孤之子不许所以然者为人后者为之子既为之子则称其所生为伯叔不承父命而辄称己父母为伯叔可乎是贪利而忘亲也如此则传序既明而争讼亦息矣田汝成立后论曰古称为父后者非谓诸子皆可以为父后也必适子乃足以当之适子者大宗小宗之统也身为小宗之适则五服之亲皆其所统故适子不得后大宗以支子可也而汉初之诏赐民为父后者爵一级盖适子之谓也古称立后者非谓昆弟无子人人为之立后也惟大宗乃举之礼曰大宗不可绝故族人以支子后大宗非大宗而立后者盖养举也于礼未之有闻也古称为大宗后者非必亲昆弟之子也有以从昆弟之子后从世父者矣有以诸孙后祖者矣有以诸曾孙后曾祖者矣有以诸元孙后高祖者矣故礼曰为人后者斩衰三年不名所后为父者以所后不定难以豫着其名也后世宗法不明而适子庶子皆称父后立后之义不明而同居异居昆弟之无子者皆为立后称谓之义不明而为人后者伯父叔父皆易为父而以孙后祖以无服之孙后远祖者礼既不行名亦不着非先王之本旨矣恤死事洪武元年九月优给阵亡将士之家三年十一月己亥设坛亲祭战没将士七年八月辛丑诏军士阵没父母妻子不能自存者官为存养十九年六月甲辰诏将校阵亡其子世袭加一秩十月命官军已亡子女幼或父母老皆给全俸着为令建文三年十一月乙巳燕王自为文祭南北阵亡将士永乐七年二月己丑遣官祭灵壁等处阵亡将士七年九月甲戌赠北征死事李远莒国公王聪漳国公宣德三年五月辛未赠交址死事诸臣正统十四年八月己巳恤阵亡将士九月甲午祭宣府土木阵亡将士瘗遗骸十二月戊辰祭阵亡官军于西直门外景泰元年三月辛亥录土木死事诸臣后成化二十年正月恤大同阵亡士卒弘治十四年奏总制三边军务驰至固原按行败所躬祭阵亡将士掩其骼奏录死事指挥朱鼎等五人恤军士战没者家嘉靖四十二年一月祭阵亡士卒天启三年二月乙酉赠恤死难博士孟承光及母孔氏子宏略崇祯十五年六月筑坛亲祭死事文武大臣谥法上明谥法凡皇帝十七字皇后十三字皇妃东宫东宫妃二字亲王一字郡王二字文武大臣二字若品官未高而侍从有劳或死勤事特恩赐谥者不拘常例定例三品得谥词臣谥文然亦有得谥不止三品谥文不专词臣者或以勋劳或以节义或以望实破格亵崇用示激劝其冒滥者亦间有之文正阁臣李东阳谢迁户部尚书倪元璐谕德刘理顺文贞阁臣杨士奇徐阶钱象坤范景文谕德缪昌期文成诚意伯刘基新建伯王守仁文忠阁臣曹鼐杨廷和张孚敬张居正叶向高孙承宗贺逢圣陈子壮吴贞毓庶子马世奇兵部尚书堵允锡文端阁臣陈以勤高仪王家屏沈鲤方从哲刘一景何如宠吏部尚书王直吴一鹏礼部尚书周经吴山修撰焦文定阁臣杨溥蒋冕李春芳于慎行申时行沈氵徐光启礼部尚书吴宽王瓒王道陆树声兵部尚书张邦奇祭酒陈敬宗都御史何瑭吏部侍郎盛以宏文简阁臣黄淮毛纪许瓒吕调阳郭朴礼部尚书李逊学刘春毛澄孙承恩张璧翁正春黄凤翔兵部尚书湛若水董吏部侍郎许思温礼部侍郎仪智马汝骥周炳谟刘曰宁工部侍郎何孟春北行部侍郎马京祭酒陶望龄侍讲学士穆孔晖文懿阁臣吕原翟銮朱赓赵志皋工部尚书刘宣礼部尚书章懋吏部侍郎杨启元杨守陈储诸大受赠礼部尚书翟景淳文肃阁臣刘忠赵贞吉朱国祯王锡爵文震孟吕大器吏部尚书王亻与礼部尚书吴俨王图刑部尚书何乔新吏部侍郎罗圮礼部侍郎钱习礼谢铎刘瑞赞善徐善述与化知府岳正文毅阁臣商辂张治张四维何宗彦吏部尚书倪岳礼部尚书傅圭修撰罗伦工部侍郎黄孔昭礼部侍郎郭正域吏部侍郎赵用贤兵部侍郎金声文宪阁臣彭时费宏陈于陛学士宋濂赠光禄少卿杨慎文庄阁臣邱浚马自强张位殷士儋吏部尚书罗钦顺户部尚书王鸿儒礼部尚书邵宝欧阳德汪俊工部尚书王一夔吏部侍郎叶盛刘元震型部侍郎吴悌祭酒邹守益陈仁锡蔡清文敬处士胡居仁文裕礼部尚书白钺少詹事陆深黄佐吏部侍郎张元祯文节阁臣廷机李标吏部侍郎庄赠礼部侍郎刘应秋修撰舒芬沈懋学谕德周凤翔编修胡守恒文义阁臣高文靖阁臣金幼孜严讷徐溥刘健贾咏吏部尚书魏骥赞善王汝玉文穆阁臣胡广刘吉成基命许国林钎礼部尚书傅瀚文昭兵部尚书萧维桢礼部尚书江澜文恪阁臣朱善王鏊朱国祚郑以伟蔡国用吴道南吏部尚书耿裕礼部尚书林廉温仁和杨廉孙升余继登赠礼部尚书唐文献杨道宾副都御史吴讷吏部侍郎丁士美周子义祭酒宋讷鲁铎文恭阁臣孙如游沈一贯礼部尚书万士和工部侍郎程文德少詹事刘钅赞善罗洪先修撰张元忭检讨陈献章文襄阁臣席书桂萼杨一清方献夫高拱吏部尚书唐龙工部尚书周忱文清礼部侍郎恭文修吏部侍郎林俊文康阁臣万安梁储李时顾鼎臣兵部尚书苗衷文洁吏部侍郎邓以瓒文敏阁臣杨荣余有丁李国普吏部尚书姚夔户部尚书李廷相礼部尚书霍韬董其昌冯琦吏部侍郎徐缙礼部侍郎崔铣少詹事邹济文达阁臣李贤文通礼部尚书王一宁费采吏部尚书钱溥大理寺少卿李奎文介阁臣石缶礼部尚书孙慎行礼部侍郎公鼐学士刘俨文安阁臣李本刘定之礼部尚书王英周洪谟李杰郑赐兵部尚书林瀚刘龙文烈阁臣何腾蛟检讨汪伟文和阁臣刘尹直文僖阁臣张益靳贵吏部尚书黄礼部尚书林廷机黎淳张升顾清倪谦工部尚书董越吏部侍郎孙大临礼部侍郎陈升文荣阁臣袁炜文愍阁臣夏言吏部尚书李默文思阁臣彭华武宁中山王徐达武毅夏国公顾成沂国公金朝兴营山伯高成永顺伯薛绶大同伯陶瑾漳国公王聪保国公朱永武敏涞国公孙镗靖安伯和勇总兵安国武惠忠诚伯陆炳武襄安远侯蔡迁安边伯沐昂丰城侯李平阴伯朱崇颍国公杨洪兴安侯徐亨抚宁伯朱谦咸宁侯仇钺右都督王效都督同知刘文安远侯柳平江伯陈圭左都督周尚文武顺宁河王邓愈武肃荥阳伯潘毅汝阴侯高显安远侯柳溥武靖岐阳王李文忠浚国公陈懋平江伯陈王谟武信芮国公杨武康蕲国公康茂才武庄巢国公华高越国公胡大海武壮景成伯马荣左都督梁震泗国公耿再成武桓梁国公赵德胜武愍郧国公廖永安平阴王朱勇武烈东平王朱能武勇泾国公蒋贵伏羌侯毛忠武僖阜城伯王贵沔国公陈友都督周玉黔国公沐琮忠文学士王祭酒李时勉都御史李邦华忠武开平王常遇春广宁伯刘荣河间王张玉鄞国公薛禄定襄伯郭登惠安伯张庆臻总兵周遇吉忠定燕府长史朱复吏部尚书蹇义户部尚书韩文忠烈定兴王张辅虢国公俞通海蔡国公徐忠宁远伯李如松兵部尚书卢象升副都御史孙燧兵备副使郭应响张允登给事中杨涟御史张铨王章长沙推官蔡道宪忠简户部尚书王佐刑部侍郎张太常少卿魏良弼忠肃吏部尚书王翱兵部尚书邝野于谦忠毅蔡国公张德胜潞国公张武漳国公郑亨平卿伯陈怀霍山侯王简莱阳侯周长靖远伯王骥怀远伯武兴威远伯方政都督山云吏部尚书赵南星佥都御史左光斗大仆少卿周朝瑞御史周宗建李应升刘熙祚山西巡抚卫景瑗主事成德忠敬定远王沐晟忠敬丰国公李贤都御史高攀龙光禄卿马理忠节兵部尚书吕维祺刑部尚书吴云太仆寺卿杨最副使许逵太常少卿鹿善继吴麟征给事中魏大中都给事中吴甘来广宁参政高邦佐员外郎金铉许直忠贞中山王徐辉祖刑部侍郎孟兆祥工部主事万景忠靖武进伯朱荣户部尚书夏原吉忠襄乐浪公濮英靖国公陈圭南和侯方瑛赠汤阴伯郭资兵部尚书金忠仪铭伍文定山西巡抚蔡懋德副使毛吉忠敏兴济伯杨善榆次伯张濂江南巡抚祁彪佳忠安礼部尚书胡氵荧忠僖文安伯张︼峄国公刘安左都督朱希孝忠穆沂国公袁溶忠介都御史海瑞邹元标副都御史施邦曜庶吉士邹智吏部员外郎周顺昌忠威保昌伯程宽忠端户部侍郎王家彦御史黄尊素忠瑞郓国公宋瑛忠社安国公曹良臣宁国公王真莒国公李远兴国公郭亮滨国公薛贵凉国公吴瑾新乐候刘文炳恭顺伯吴允诚清源伯冀杰陕西总督傅宗龙宣府巡抚朱之冯陕西按察使黄纟都督同知郭都副总兵赵倾蔡张纟参将宗龙忠宣户部尚书黄福兵部尚书刘大夏忠裕大理丞黄巩忠果左都督刘文耀忠勇国公吴忠滕国公孟善东海侯陈文富春侯孙世成武伯陈亨左都督殷尚质总兵林椿黑春忠愍蕲国公康铎定国公徐增寿燕山侯孙兴祖定安郡伯程国胜大同巡抚张文锦辽阳副使何廷魁江西副使汪一中都督王治道都指挥李彬总兵李涞副总兵李梅参将张世忠给事中陈邦彦赠光禄少卿沈链御史袁化中广东布政使陈选侍讲刘球兵部员外郎杨继盛忠刚征西前将军张达忠惠苏松巡抚周起元忠悫武进伯朱冕忠怀五官监侯杨源忠清大理卿凌义渠懿简兵部尚书张鹏昭靖黔宁王沐英毅愍阁臣王文副都御史马炳龙毅思御史刘台毅敏固原伯刘玉户部侍郎张养蒙毅勇都督佥事李桂敏肃刑部尚书李世达工部侍郎陈寿敏毅梁国公蒋琬敏靖黔国公沐绍勋恭简吏部尚书尹户部尚书耿定向兵部尚书韩邦奇李钺屠楷刑部尚书高友玑工部尚书王钫都御史朱英戴珊王樵吏部侍郎欧阳铎兵部侍郎许孚远太常寺卿魏校恭襄彰武伯杨炳平江伯陈吏部尚书王琼兵部尚书马昂张瓒江东许论石茂华赵炳然工部侍郎刘炳恭和宣国公周寿恭僖郧国公张信成国公朱辅黔国公沐朝辅礼部尚书许绅兴府长史张景明恭肃容国公赵辅吏部书张渊周用胡松熊浃户部尚书王遴兵部尚书严清刑部侍郎林鹗曾钧恭惠户部尚书汪宗伊工部尚书张拯副都御史范镛佥都御史杨信民恭穆赠工部尚书余懋学恭献陇西王李贞恭懿吏部尚书张瀚吏部侍郎李棠恭毅刑部尚书王左都御史温纯礼部侍郎章纶永丰知县邓恭敏景国公李让襄成伯李全礼户部尚书马森李汝华兵部尚书白圭工部尚书李燧刑部侍郎廖庄恭顺兵部侍郎卢渊恭愍宁国公陈瀛御史钟同陈良谟恭介吏部尚书陈有年孙丕扬户部尚书毕锵兵部尚书陶Ａ李迁刑部侍郎朱鸿谟工部侍郎王汝训恭定户部尚书年富工部尚书冯从吾都御史潘恩副都御史郭惟贤恭宪安国公孙忠恭节湖广佥事冯应京太常少卿周怡御史陈纯德巴县知县段高选恭靖宁阳王张懋定襄王朱希忠荣国公姚广孝彭城伯张麒吏部尚书朱希周蔡国珍户部尚书李敏工部尚书洪远蒋瑶都御史王副都御史贾铨大医院判蒋用文恭端吏部尚书曾同亨恭质刑部尚书王用汲卷二十礼十五谥法下壮武芮国公李瑾景城伯马荣壮勇渠国公吴成国公吴克忠邵阳伯马聚任邱伯梁成宣城伯卫颖壮毅临江侯赵馘庐江侯何德壮靖绵谷伯高文壮每昌宁伯赵胜壮愍赠都督佥事冯恩都督同知岳懋壮节崇安侯谭渊庄懿户部尚书谭大初兵部尚书张蓥刑部尚书闵圭周工部尚书胡拱辰庄简恩国公张赫成国公朱仪吏部尚书闻渊陆光祖乔宇户部尚书秦民悦邹文盛都御史熊绣礼部尚书李浩兵部尚书王学夔张悦工部尚书王复李浩庄靖魏国公徐亻甫保昌伯蒋廷圭阁臣陈文刑部尚书魏时亮工部尚书赵璜都御史宋景陈瓒工部侍郎刘东星庄节右都督张可大庄敏黟国公陈豫吏部尚书崔恭户部尚书杨鼎许诰刑部尚书林聪兵部侍郎陶谐庄毅南宁侯毛胜吏部尚书孙玮兵部尚书王刑部尚书王纪庄肃昌国公张峦吏部尚书胡松副都御史娄志德庄介工部尚书刘一儒山西巡抚姜洪庄僖新宁伯谭东宁伯焦栋刑部尚书韩邦问都御史张永明刑部侍朗舒化庄裕户部尚书徐问庄襄皖国公仇成黔国公沐昆兵部尚书刘天和都御史俞谏庄敬户部尚书宋庄和英国公张仑庄武魏国公徐宏基襄城侯李瑾丰润伯曹义庄愍都御史寇深贞敏吏部尚书梁梦龙贞襄兵部尚书徐琦聂豹贞愍驸马都尉巩永固贞肃刑部尚书林俊云南巡抚杨继宗襄毅海国公吴祯东宁侯焦礼蒙阴伯李英永宁伯谭广吏部尚书许进杨博户部尚书秦兵部尚书程信项忠王邦瑞翁万达彭泽李化龙王崇古都御史韩雍襄简失部尚书王轼许国公王志襄介刑部侍郎段民襄靖滕国公顾时蠡国公梁缶兵部尚书吴应聘襄敏泾国公陈亨临漳伯郭庖威宁伯王越吏部尚书李秉户部尚书黄镐周奎兵部尚书王以旗潘鉴谭纶李遂刑部书董方都御史李宾邓廷瓒兵部侍郎张珩戎政尚书郑洛刑部侍郎杨泰工部侍郎王永和刘丙副都御史邓唐泽襄惠吏部尚书屠氵庸刑部尚书洪锺工部尚书吴文华户部侍郎邹守愚兵部侍郎张岳襄烈江国公吴良襄宪戎政尚书张佳允襄武东瓯王汤和英山侯于显邢台伯冯式襄裕赠刑部尚书王宗沐襄恪镇远侯顾溥襄荣修武伯沈清襄懋兵部尚书胡宗宪毛伯温襄愍融国公柳升洛南伯冯桢工部尚书才宽刑部侍郎丁钅兵部侍郎曾铣勇襄汝国公周武裕国公张︷定襄杞国人陈德定肃户部侍萧彦介肃兵部尚书吴岳山西巡抚魏允贞介愍兵部侍郎马从聘清宪尚宝少卿孟秋清简吏部尚书孙需孙钅刑部尚书樊莹清惠刑部尚书耿九畴工部尚书刘麟吴廷举丁宾副都御史张玮清襄兵部尚书陈道亨清敏吏部尚书卫承芳清愍副都御史孙继鲁节愍兵部尚书刘伦敦亻隽陈洽江西副使周宪佥事潘宗颜都督同知李启光都指挥丁碧进士阵章明大仆丞申侍允康懿吏部尚书陈俊工部尚书徐贯林廷昂康简兵部尚书李钺工部尚书杨守随崔文奎刑部侍郎胡韶康靖惠安伯张伟宣城伯卫钅享礼部尚书邹干康僖崇信伯费┉驸马都尉蔡震户部尚书王承裕刑部尚书陆瑜屠勋周伦大仆寺卿邵锐康惠定国公徐文璧户部尚书胡富兵部尚书李承勋刑部尚书杨志宁工部尚书宋礼都御史周季凤康介兵部尚书郭宗皋康穆阜国公王镇康和兵部尚书李充嗣康顺南和伯方寿祥广宁伯刘泰康毅兵部尚书王宪康敏刑部尚书白昂赵鉴僖敏灵壁侯汤绍宗都御史陈镒户部侍郎王锺副都御史周季麟僖靖兵部尚书廖纪僖武宁远伯任礼僖顺西河伯吴守义溧阳伯纪广忠勇侯蒋信僖愍遵化伯吴克勤修武伯沈荣安节吏部尚书袁洪愈安简礼部尚书王宗彝惠敏副都御史庞尚鹏惠安刑部尚书彭韶惠襄西平侯沐春孝勇东海侯陈文景成乐昌侯邱广荣壮宜良伯冉保顺义伯罗秉忠荣靖宁国公周能端安侯王源镇远侯顾仕隆庆阳伯夏儒安平侯方锐刑部尚书翁溥都督陈政荣毅招远伯马亮兵部侍郎墨麟荣简礼部尚书盛端明驸马都尉邬景和荣康黔国公沐斌成国公朱凤荣襄郯国公孙继宗茌平伯吴中沐阳伯金濂阁臣袁宗皋刑部尚书聂贤左都督韩僖荣恭京山侯崔元荣愍鉅鹿侯井源荣和英国公张仑昌化伯邵喜吏部尚书汪钅宏荣僖成国公朱辅定国公徐光祚会昌侯孙杲镇远侯顾寰安昌伯钱承宗玉田伯蒋辅安昌伯钱果长宁伯周新建伯李玉泰和伯陈万言户部尚书孙交礼部尚书顾可学荣怀遂安伯陈埙荣愿刑部尚书朱浚肃敏兵部尚书余子俊王廷相董汉儒工部尚书辛自修简肃吏部尚书邱舜户部尚书方钝兵部尚书潘璜刑部尚书方良永工部尚书黄珂都御史张敷华屠侨周延简襄刑部尚书陈寿靖襄临武伯萧绥惠安伯张伟崇武合浦侯陈清宣武陕国公郭兴桓襄永国公薛显桓义临沂侯王真刚毅茂国公李彬刚勇新泰伯张钦威武应城伯孙岩威毅黔国公吴复漳国公王聪彰武伯杨信威襄营国公郭英优羌伯毛锐威靖怀柔伯施聚威勇宁晋伯刘聚端肃吏部尚书马文升刑部尚书赵锦户部尚书梁材葛守礼都御史顾佐端恪吏部侍郎何维柏端简兵部尚书刘采刑部尚书郑晓林云同毛恺赵参鲁副都御史朱裳端毅吏部尚书王恕赠刑部尚书刘玉端敏兵部尚书胡世宁刑部尚书秦金端襄刑部尚书王之诰端愍赠兵部尚书商大节端惠户部尚书雍泰端洁吏部侍郎杨时乔裕愍副使顾大章恪愍四川副使吴景烈愍兴文知且张振德悼僖襄城伯李珍杂录洪武二年常遇春卒追赠其曾祖谥庄简祖谥安穆父谥靖懿谥及三代自唐宋以来未之有盖上念遇春功高因循元制故有此举耳六年帝念天下大定诸功臣如廖永安及俞通海耿再成胡大海赵德胜桑世杰等皆已前没未有谥号乃下礼部定议议曰臣谨按谥法以赴敌逢难谥臣永安武愍杀身克戎谥臣通海忠烈奉上致果谥臣张德胜忠毅胜敌致强谥臣大海武庄关土斥境武而不遂谥臣再成武壮折冲御武壮而有力谥臣德胜武桓世杰业封永义侯与汉世祖封寇恂景丹相类当即以为谥诏曰可二十五年诏凡亲王及功臣赐谥令礼部行翰林院拟奏请旨大祖时文臣未尝得谥至建文追谥待制王文臣有谥自始其谥小臣亦自始永乐时谥胡广文穆洪熙初始合故臣之劳于国及侍青宫三品而上易名者十馀人而后文臣之谥广洪熙元年命礼部尚书吕震谕翰林定故兵部尚书兼詹事金忠等十八人谥内通政使贺银谥不美上曰此数人皆在先明尽心事国有德行重事厚表裹一致者有涉历艰难始终一心者必加旌亵庶几礼贤厚终之道但朕意未赏及银银劳可赠官行不应美谥若加恶谥又不若无谥人不得议焉银遂不谥成化四年四月礼部主事陆渊之言刑罚虽严可警于一时爵赏虽重不及于后世惟美恶之谥一定则荣辱之名不朽迩者大学士陈文卒谥曰庄靖庄靖美谥也陈文何以当此迹其生平贪岁彰闻纵子为恶生逃重罚死又窃美名殊失古人劝惩之典乞敕议更恶谥以为将来戒御史谢文祥亦言圣人制为谥法所以善善恶恶以公天下后世近陈文卒议者妄拟谥曰庄靖夫睿通克服曰庄慎以处位曰靖以此加之文岂惟不称其情后人或慕而效之敢于肆行无忌则天下国家尚奚赖哉乞敕有司会议别选恶谥相称者加之使天下后世晓然知陛下之大公虽辅臣不少贷则善者劝而恶者惧矣上以陈文既有过当时不言没后始言姑宥之弘治四年户部尚书刘昭子绮奏乞赠谥礼部覆奏有旨刘昭前被劾削太保致仕何可复兴赠谥此后有乞恩赠谥者礼部斟酌可否不许一概滥请十五年定制凡亲王薨行抚按郡王病故行本府亲王及承奉长史核勘以奏乃议谥文武大臣请谥礼部请旨行吏部兵部考实绩礼部定三等行业俱优者为上颇可者为中行实无取者为下送翰林院拟谥有应谥而未得者抚按科道官以闻嘉靖七年闰十月给事中刘世扬奏工部李钅遂谥恭敏士论不兴上曰钅遂谥既未协公议并赠官俱革去今后务慎重国典不许滥兴十五年吏部侍郎霍韬疏劾尚书夏言为大学士费宏请谥文宪犯宪宗庙号当改正言曰我朝彭时宋濂皆于正德间谥文宪不避庙号且黄福刘大夏俱谥忠宣是犯宣宗许进谥恭毅是犯武宗杨守陈章懋储谥文懋是犯懿祖必若韬言皆当改正矣因上疏乞归上慰留之二十二年周怡奏大臣赠官赠谥朝廷劝征之大典其历任虽久曾经论劾者不许奏请已故兵部尚书张瓒在任无一善状屡被疏劾上负国恩下遣边患明刑幸逃于生前显褫宜行于没后乃典礼加隆赠谥兼备已故南京兵部侍郎吕楠未究厥施宜隆恩典乃奉明旨吕楠龙谥于劝征之道有乖严嵩竟无一言焉用此相臣为哉疏入不纳二十三年礼部尚书太医院许绅卒其妻援洪熙中本院使蒋用文例请谥礼部难之诏谥恭僖二十五年都御史林俊上言刑部尚书彭韶谥惠安彭韶文学经济正色立朝无愧古人其视吴讷谥文恪魏骥谥文靖叶盛谥文庄庶几近之不知定议时何取惠安之议舍大录细不足服中外之心不报二十七年二月给事中赵钺言故礼部尚书费采谥文通故总兵却永谥隐怀行履无闻数经论列不宜赐谥上曰谥法原有美恶以示劝惩今后定拟务合公论石缶谥文隐其门人张璁在揆地以议大礼不合故以违情不拂谥之隆庆间改文介张治亦谥文隐隆庆间改文毅殷士儋谥文通后其家请于朝改文庄道士邵元节卒礼官拟谥荣靖不称旨再拟文康帝兼用之曰文康荣靖方士陶仲文卒特谥荣康惠肃隆庆间皆追削王世贞曰方士之有谥自世宗始谥而四字淫矣方士得之则益淫也隆庆二年副使王世贞奏文皇帝北伐时同安侯霍亲等骂贼力战以死宜优加赠谥征士吴与弼检讨陈献章副使李梦阳何景明此数臣皆宜加谥以彰潜德不纳给事中辛自论夺尚书顾可学徐可成及侍郎朱隆禧郭文英赠谥以可成由黄冠文英由工匠可学隆禧俱以方药进也万历元年题准大臣应得谥者礼部仍广加咨询稽核名实间有应谥而未经题请及曾题请而未蒙赐谥者不论远近许各该抚按及科道官从公举奏礼部酌议题覆补给若不系公举子孙自陈乞补谥者不准十二年题准凡遇文武大臣应得谥号者果系公论允服毫无瑕疵具请上裁如行业平常官品虽崇不得概与二十六年十月礼部覆按臣乔璧星本议谥上曰卿等虚心详议应谥者准与补谥若已谥者果与众议不协方许改正追夺毋得苛求以伤朝廷锡予之仁三十一年礼部侍郎郭正域请严谥典议夺者四人许论黄光升吕本范谦应夺而改者一人陈赞补者七人伍文定吴悌鲁穆杨继宗邹智杨源陈有年阁臣沈一贯朱赓力庇吕本不从其议未几御史张邦俊请以吕楠从祀孔庙而论应补谥者雍泰魏学曾等十四人部议久之共汇题先后七十四人留中不发天启元年始降旨俞允又增绩请者十人而邦俊原请九人不与正域所请伍文定等亦至是始定凡八十四人仪制郎中于孔兼疏论吴时来晚节不终不当谥忠恪因请谥杨爵陈瓒孟秋乃夺时来谥而谥爵忠介天启三年礼部尚书林尧俞言谥典五年一举自万历四十五年至今蒙恤而未谥者九卿台省会议与臣部酌议帝可之然是时迟速无定六年礼科给事中彭汝楠言耳目近则睹记真宜勿逾五年之限又谓三品以上为当予谥而建文诸臣之忠义陶安等之参帷幄叶琛等之殉行间皆宜补谥事下礼部以建文诸臣未易轻拟不果行温体仁之卒也特谥文忠而文震孟罗喻义姚希孟吕维祺皆不获谥福王时礼部尚书顾锡畴言体仁得君行政最专且久其负先帝罪大且深乞将文忠之谥或削或改而补震孟诸臣庶天下有所劝惩报可遂补谥诸人削体仁谥福王时从工科给事中李清言追谥开国功臣李善长等十四人正德谏臣蒋钦等十四人天启惨死诸臣左光斗等九人而建文之弟允通允坚允熙子文奎亦皆因清疏追补沈德符曰改谥凡八人王谥文节后改忠文李时勉谥文毅后亦改忠文张玉谥忠显改忠武孙忠谥康靖改恭宪朱永谥武襄以同父号改武毅曹鼐谥文襄改文忠石缶谥文隐改文介张治亦谥文隐改文毅王圻曰国初恩典有非翰林而谥文者若刘文成基马文简京姚文敏夔唐文襄龙叶文庄盛魏文靖骥储文懿郑文安赐仪文简智杨文恪廉邵文庄宝李文通奎何文肃乔新何文简孟春黄文毅孔昭萧文昭维桢吴文恪讷王文成守仁是也有官翰林而谥不以文者如王毅愍文陈庄靖文袁荣襄宗皋刘忠愍球杨庄敏鼎盛荣简端明朱恭靖希周是也成宏以后则翰林专谥文而他途不与张志淳曰高皇帝迹行定谥至不容私诸子而谥以荒以愍文皇帝表章性理以谥法系诸治道且历载宋儒之论以今考之古之用谥美恶并也今专美而无恶岂人皆善而恶谥无所于加抑亦恶不复谥而谥者专以掠美也卷二十一乐上乐凡乐曰中和韶乐曰堂下乐曰丹陛乐曰侑食乐曰大乐其雅乐备八音五声十二律九奏万舞之节俗乐有百戏承应隧舞承应讴歌承应祭祀用雅乐太常领之宴亨朝会兼用俗乐领于伶人大祖初克金陵即立典乐官其明年置雅乐以供郊社之祭吴元年置太常司其属有协律司乐等官职雅乐又命自今朝贺不用女乐七月乙亥朔太祖御戟门召学士朱升范权引乐舞生入见设雅乐阅试之太祖亲击石磬起居注熊鼎言八音唯石声最难和太祖曰乐以人声为主人声和即八音谐矣鼎曰乐不外求在于君心君心和则天地之气和而乐亦无不和矣太祖深然之命升辨五音升不能辨以宫为征太祖哂其误命乐生登歌一曲而罢八月甲寅以冷谦为协助律郎谦精音律善鼓瑟元末以黄冠隐吴山至是召用令协乐章声谱俾乐生习之十月戊午考正四庙雅乐命谦较正音律及编钟编磬等器并定乐舞之制乐生仍用道童舞生改用军民俊秀子弟十一月置教坊司掌宴会大乐设大使副使和声郎左右韶乐左右司乐皆以乐工为之后改和声郎为奉銮洪武元年八月丁丑遣官释奠于先师孔子仍用元大成登歌乐三年九月癸丑考宫县乐制访求能通音律者是月定朝会宴享乐舞之数四年六月戊申吏部尚书詹同陶凯进宴享九奏之乐章上厌前代乐章多谀词或未雅驯命凯与同更撰词成命协律者歌之谓侍臣曰礼以导敬乐以宣和不敬不和何以为治元时古乐俱废惟淫词艳曲更唱迭和又杂以北方之音甚者以神只祀典饰为隧舞谐戏殊非所以道中和崇治体也自今一切流俗喧哓淫亵之乐悉屏去之十二月礼官奏定释奠孔子乐舞之数因奏请选京民之秀者充乐舞生上曰乐舞乃学者事若释奠所以追崇先师宜择国子生及凡公卿子弟在学者豫教肄之自是乐舞生始不用道流六年二月禁教坊司及天下乐人毋得以古圣贤帝王忠臣义士为优戏违者罪之七月始命詹同乐韶凤更制释奠先师乐章七年十月帝以祭祀驾还应用乐舞前导命乐韶凤等撰词因撰神降祥神贶惠酒酣色荒禽荒诸曲以进凡三十九章曰回銮乐歌皆寓规谏礼部具乐舞图以上命太常肄习之八年四月上亲制二丘乐章成初二丘乐章皆学士朱升等所撰上谓其文过藻丽故更制之九年正月定王国祭祀乐舞之数十二年十二月神乐观成以乐舞生居之命道士周元初领观事十三年四月上谕礼臣曰乐舞者以享神只而致感格不宜授以非人诸乐舞生若有过及疾病者即宜遣归选择代之十一月诏公候及诸武臣子弟凡百一十九人习乐舞以供祀事二十六年六月重定朝会宴享乐舞之制凡大朝贺教坊司设中和韶乐于殿内之东西北向陈大乐于丹陛之东西亦北向永乐十八年北京郊庙成其合祀合享礼乐一如旧制更定宴享乐舞英宗即位放教坊司乐工三千八百余人成化十二年南京祭酒周洪谟言元圣用冕旒十二而舞佾豆笾数不称请备天子制又言古者鸣球琴瑟为堂上之乐笙镛为堂下之乐而干羽则舞于两阶今舞羽居上乐器居下非古制当改尚书邹干驳止之洪谟再疏争竟俞其议二十一年七月礼部言今教坊司乐工奏中和韶乐者多不谐而善弹瑟及箜篌钟磬者殊少恐因循失传渐至大乐不备宜今乐官选其中子弟于本司演习每奏乐二十一色通用八十四人又加以四人共选三百三十六人如此庶大乐不至废弛诏可弘治元年帝耕田教坊司以杂剧承应间出狎语都御史马文升厉色斥去九年二月太常礼官言文庙享祀舞八佾而乐器之数尚仍旧揆之情文觉有未称请增文庙乐器人数为七十二人如天子之制诏依拟增造十七年四月南京太常卿吕常心言太祖初设神乐观收度道士充乐舞生习礼乐以供祀事各给廪饩恩至渥也自永乐迁都北平郊庙大礼举行于北居观者止习历代帝王及先师孔子二祀乐舞郊庙社稷乐阙不讲臣请于每年春秋二仲率诸生以次肄习仍专官提调其不能共事者呈部退为道士庶人人有所劝进制可正德三年武宗谕内钟鼓司康能等曰庆成大宴华夷臣工所观瞻宜举大乐迩者音乐废缺无以重朝廷礼部乃请选三院乐工年壮者严督肄之仍移各省取艺精者赴京供应顾所隶亦猥杂筋斗百戏之类日盛于禁廷既而河间等府奉诏送乐户居之新宅乐工既得幸时时言居外者不宜独逸复移文天下取精于诸伎者送教坊于是乘传续食者又数百人俳优之势大张臧贤以伶人进兴诸佞幸角宠窃权矣嘉靖元年七月戊申御史汪珊请屏绝玩好令教坊司毋得以新声巧伎进帝嘉纳之九年六月诏发内府所藏金玉铜石钟磬于神乐观考正音律令科道官各举所知谙晓音律之人以闻十月丁已朔礼官奏中宫合行事宜其一谓古礼弦歌周南召南之诗不用钟声乃房中之乐后夫人之所讽诵以事其君子者宜令女官将此二诗以被管弦以备宫中宴乐斥去一应俗乐其于阃德尤有裨益十一月改正孔子祀典乐用六佾十四年四月七庙既建乐制未备礼官因请更定宗庙雅乐言德懿熙仁四祖久祧旧章弗协太祖创业太宗定鼎列圣守成当有颂声以对越在天垂之万载若特享若袷享若大袷诗歌颂美宜命儒臣撰述取自上裁其乐器乐舞各依太庙成式备为规制报可五月增设七庙乐官及乐舞生至二千二百名三十年省革乐舞生定用一千一百五十三名隆庆三年革协律郎等官四十八员万历六年复设如嘉靖间制崇祯十六年十月十六日敕朕于冬至正旦寿节端阳中秋及诸大典礼升殿行礼方许作乐其余皆免杂录洪武三年八月礼部尚书陶凯言古者人君食日一举请自今御谨身殿早膳令教坊司具乐若东西房及两庑膳则否上不从曰俟大兵凯旋士卒无战伐之劳人民无转输之苦然后以乐侑食未晚也贝琼为国子助教尝慨古乐不作为大韶赋以见志弘治十八年翰林崔铣知乐声一夕从西苑行闻南有吹笛者烦促而哀愀然意动未几上崩国事大变嘉靖五年礼官言弋阳王拱贵得奉宁献惠二王祀夫二王亲王礼不宜杀第以郡王奉祀其乐舞斋郎之类止宜半给报可四十四年礼官言诸王府有广置女乐淫纵宴乐因而私娶者乃诏革诸王乐户其朝贺宴享当用乐者假鼓吹于有司乐器金之属太和钟朝钟编钟方响钟金钲石之属编磬磬丝之属琴胡琴瑟二十弦琵琶筝箜篌竹之属箫排箫头管横管笛横笛龙笛羌笛篪戏竹匏之属笙凤笙土之属埙水盏腰鼓革之属鼓应鼓大鼓小鼓杖鼓搏拊木之属板拍板腰鼓九奏乐器歌四人箫六笙二板二文武二舞乐器笙二筝二横管二杖鼓二大鼓一板一大乐器箫四笙四琵琶六筝六箜篌四方响四头管四龙笛四杖鼓二十四大鼓二板二四夷乐器腰鼓二琵琶二胡琴二箜篌二头管一羌笛二筝二水盏一板一吴元年九月命于泗州灵壁取石置磬湖州采梓桐置琴瑟洪武六年铸大钟其制仿宋景钟以九九为数高八尺一寸拱以九龙柱以龙ね建楼于圜丘斋宫之东北悬之钟成未名礼官请曰昔黄帝有五钟其一曰景钟景大也请名曰景钟上曰古钟名宜更遂取周易保合太和之义定其名曰太和钟七年二月衍圣公孔希学上言庙堂圮毁祭器乐器不备请饬有司葺治从之十年六月潞州长子税课局大使康有孚上言三事其一言学校春秋二祭乐器散失宜敕儒臣考究礼文令所在有司制备乐器使生徒肄习后进之士得以养其德性帝嘉纳之十四年四月重铸朝钟十七年五月重铸京城禁钟重二万斤六月辛巳命礼部制大成乐器成以颁天下儒学二十六年正月大成乐器成命颁给天下各府学其州县学如式制永乐三年六月朝鲜遣使入贡因请洪武中所赐庙社乐器年久多敞乞再颁赐上命工部依额制造给之宣德元年四月命造皇太后宫中乐器景泰元年助教刘翔言国学春秋祭所设乐器悉列露台下使堂上堂下之乐混于舞列杂乱无纪乞下礼宫从宜改正成化十七年四月各坛庙乐器弘治七年六月命人访造铜鼓者工部言铜鼓制出自西南夷非朝廷所宜用方今各处灾伤正宜彻乐减膳岂宜复造制外之器以骇人心累圣德命已之八年四月太常祠官言郊庙山川社稷坛及先师庙乐器俱敝令更造十四年九月重铸朝钟时太监李兴工部尚书曾鉴奉命改铸既成计费白金十余万两兴鉴皆受赏匠官傅玖等各升职加俸有差未三月而钟璺工科都给事中马子聪等劾之命兴鉴罚俸一月傅玖等所升职司俸粮冠带俱夺之十五年六月礼官言近闻皇上命官于内府造大祀乐以纯金为钟西玉为磬夫自尧舜以来造乐制器钟必用青铜磬必用灵壁石若更以纯金西玉恐未可以谐众音神威格十七年太常寺吕常心上疏言先代帝王庙失火石磬烧毁无存铜钟已烧十二口所存十四口发协律郎考验又俱伤火皆不堪用请饬南京工部督造从之十八年命造太庙社稷坛及神乐观诸乐器嘉靖十年三月丙戌朔命浙江采紫竹花斑竹造方丘月坛笙簧十七年大享上帝于极宝殿以献帝配借用祈乐器有司以钟磬琴瑟皆长大元极殿陛上不能陈设请用春祈秋报乐器不许乃命乐器列于殿左右四间乐舞在陛上张鹗言古人制为十六编钟非徒示观美盖为旋宫而设其下八钟黄钟大吕大簇夹钟姑洗仲吕蕤宾林钟是已其上八钟夷则南吕无射应钟黄钟大吕大簇夹钟是已近世止用黄钟一均而不遍具十六钟古人立乐之方已失况太常止以五凡工尺上一四六句合字眼谱之去古益远卷二十二乐下乐歌洪武元年定圜丘乐章迎神奏中和之曲奠玉帛奏肃和之曲进俎奏凝和之曲初献奏寿和之曲武功之舞亚献奏豫和之曲终献奏熙和之曲俱文德之舞彻馔奏雍和之曲送神奏安和之曲望燎奏时和之曲二年定方丘乐章同圜丘曲词各异易望燎曰望瘗八年四月御制圜丘乐章迎神奠玉帛进俎初献亚献终献彻馔送神望燎皆四句御制方丘乐章迎神奠玉帛进俎初献亚献终献彻馔送神望燎皆四句十二年合祀天地乐章迎神奠玉帛以后同八年圜丘词嘉靖九年定分祀圜丘乐章迎神中和之曲奠玉帛肃和之曲进俎凝和之曲初献寿和之曲亚献豫和之曲终献熙和之曲彻馔雍和之曲送神清和之曲望燎时和之曲方丘乐章迎神中和之曲奠玉帛广和之曲进俎咸和之曲初献寿和之曲亚献安和之曲终献时和之曲彻馔贞和之曲送神望燎宁和之曲洪武三年定朝日乐章迎神熙和之曲奠币保和之曲初献安和之曲武功之舞亚献中和之曲终献肃和之曲俱文德之舞彻馔凝和之曲送神寿和之曲望燎豫和之曲夕月乐章迎神凝和之曲奠帛以后同朝日曲词各异嘉靖九年定朝日乐章迎神熙和之曲奠玉帛凝和之曲初献寿和之曲亚献时和之曲终献保和之曲彻馔安和之曲送神昭和之曲望燎之曲夕月乐章迎神凝和之曲初献寿和之曲亚献豫和之曲终献康和之曲彻馔安和之曲送神保和之曲望瘗之曲十年定祈乐章迎神中和之曲奠玉帛肃和之曲进俎咸和之曲初献寿和之曲亚献景和之曲终献永和之曲彻馔凝和之曲送神清和之曲望燎太和之曲十七年定大飨乐章迎神中和之曲奠玉帛肃和之曲进俎凝和之曲初献寿和之曲亚献豫和之曲终献熙和之曲彻馔雍和之曲送神清和之曲望燎时和之曲十八年兴都大飨乐章迎神中和之曲初献寿和之曲亚献敷和之曲终献永和之曲彻馔永和之曲送神感和之曲十一年定雩祀乐章迎神中和之曲奠玉帛肃和之曲进俎咸和之曲初献寿和之曲亚献景和之曲终献永和之曲彻馔凝和之曲送神清和之曲望燎太和之曲祭毕乐舞童群歌云门之曲洪武元年定太社稷异坛同乐章迎神广和之曲奠币肃和之曲进俎凝和之曲初献寿和之曲亚献终献豫和之曲彻豆雍和之曲送神安和之曲望瘗时和之曲十一年合祭太社稷乐章迎神广和初献寿和亚献豫和终献熙和彻馔雍和送神安和望燎时和嘉靖十年初立帝社稷乐章迎神时和之曲初献寿和之曲亚献雍和之曲终献凝和之曲彻馔保和之曲送神广和之曲望燎曲同洪武二年分祀天神地只乐章迎天神中和之曲迎地只中和之曲奠帛以后咸同朝日六年合祀天神地只乐章迎神保和之曲奠帛以后同朝日嘉靖九年复分祀天神地只乐章迎保和之曲奠帛以后俱如旧洪武四年祀周天星辰乐章迎神凝和之曲奠帛初献保和之曲武功之舞亚献中和之曲终献肃和之曲俱文德之舞彻豆豫和之曲送神雍和词同朝日望燎雍和嘉靖八年祀太岁月将乐章迎神十句奠帛以后俱同神只洪武元年宗庙乐章迎神太和之曲奉册宝熙和之曲进俎凝和之曲初献寿和之曲武功舞亚献豫和之典终献熙和之曲俱文德舞彻豆雍和之曲送神安和之曲六年定王国祭祀乐章迎神奏太清之曲初献奏寿清之曲亚献奏豫清之曲终献奏熙清之曲彻馔奏雍清之曲送神奏安清之曲其社稷山川易迎神为广清增奉瘗曰时清嘉靖五年世庙成帝亲制乐章命大学士费宏等更定曲名以别于太庙迎神曰永和之曲初献曰清和之曲亚献曰康和之曲终献曰冲和之曲彻馔曰泰和之曲送神曰宁和之曲十五年定九庙特享乐章迎神太和之曲初献寿和之曲亚献豫和之曲终献宁和之曲彻馔豫和之曲还宫安和之曲又定大乐章迎神元和之曲初献寿和之曲亚献仁和之曲终献德和之曲彻馔太和之曲送神永和之曲洪武七年御制祀历代帝王乐章迎神雍和之曲奠帛保和之曲初献保和之曲武功舞亚献中和之曲终献肃和之曲俱文德舞彻馔凝和之曲送神寿和之曲望燎豫和之曲六年定祀先师孔子乐章迎神咸和之曲奠帛宁和之曲初献安和之曲亚终献景和之曲彻馔送神咸和之曲三年定享先农乐章迎神奠帛永和之曲进俎雍和之曲初亚终献寿和之曲彻豆送神永和之曲望瘗太和之曲嘉靖九年定享先蚕乐章迎神贞和之曲奠帛初献寿和之曲亚献顺和之曲终献宁和之曲彻馔安和之曲送神望燎恒和之曲洪武三年定朝贺乐章升殿奏飞龙引之曲百官行礼奏风云会之曲丞相致词奏庆皇都之曲复位百官行礼奏喜升平之曲还宫奏贺圣朝之曲二十六年更定升殿韶乐奏圣安之曲还宫韶乐奏定安之曲公卿入门奏治安之曲又定中宫朝贺乐章天香凤韶之曲宣德以后增定慈宫朝贺乐章天香凤韶之曲洪武三年定宴享乐章一奏起临濠之曲名飞龙引二奏开太平之曲名风云会三奏安建业之曲名庆皇都四奏削群雄之曲名喜升平五奏平幽都之曲名贺圣朝六奏抚四夷之曲名龙池宴七奏定封赏之曲名九重欢八奏大一统之曲名凤凰吟九奏守承平之曲名万年春四年命陶凯詹同等所定一曰本太初二曰仰大明三曰民初生四曰物品亨五曰御六龙六曰泰阶平七曰君德成八曰圣道行九曰乐清宁十五年所定一奏炎精开运之曲二奏皇风之曲奏平定天下舞曲三奏眷皇明之曲奏抚安四夷舞曲四奏天道传之曲奏车书会同舞曲五奏振皇纲之曲六奏金陵之曲七奏长杨之曲八奏芳体之曲九奏驾六龙之曲永乐十八年定宴享乐章一奏上万寿之曲平定天下舞曲二奏仰天恩之曲四夷舞曲三奏感地德之曲车书会同舞曲四奏民乐生之曲表正万邦舞曲五奏感皇恩之曲天命有德舞曲六奏庆丰年之曲七奏集祯应之曲八奏永皇图之曲九奏乐太平之曲乐舞明乐曲云文舞云门咸池大韶在庭阼阶之左武舞大夏大大武在庭宾阶之右位为六列施英韶而舞之各有四表表距四步为ガ缀各六十四合用三百八十四人文舞服皮弁左执右秉翟武舞服韦弁左执干右执戈文武之成曷为异曰一三五为九而干用之参天之数也二与四为六而坤用之两地之数也文舞阳也成以参天武舞阴也成以两地节序自然之理也洪武三年定文武两舞武舞曰平定天下之舞象以武功定祸乱也用舞士三十二人皆左执干右秉戚分为四行舞师执旌以引之文舞曰车书会同之舞象以文德致太平也用舞士三十二人皆左执右秉翟分为四行舞师执以引之四夷舞曰抚安四夷之舞象以威德服远人也用舞士十六人分为四行舞师执幢以引之隧舞之制大祀庆成大宴用万国来朝隧舞缨鞭得胜队舞万寿圣节大宴用九夷进宝队舞寿星队舞冬至大宴用赞圣喜队舞百花圣朝队舞正旦大宴用百戏莲花盆队舞胜鼓采莲队舞嘉靖五年世庙成费宏等议献皇生长太平不尚武功其三献皆当用文德舞从之已而太常复请乃命礼官会张璁议璁言乐舞以佾数为隆杀不当以武文为偏全使用其文而去其武则两阶之容得其左而关其右何以为天子之礼乐哉乃从璁议论乐洪武七年命翰林儒臣撰回銮乐章谕之曰古人诗歌辞曲皆寓讽谏后世乐章惟闻颂美无复古意夫常闻讽谏则惕然有警徒闻颂美则自恃心生自恃者日骄自警者日强朕意如此卿等体此撰述毋有所避十七年谕礼部曰近命制大成乐器将以颁天下学校俾诸生习之以祀孔子朕思古人之乐所以防民欲后世之乐所以纵民欲其故何也古乐之诗章和而正后世之歌词淫以夸古之律吕协天地自然之气后世之律吕出入为智巧之私天时与地气不审人声与乐声不比故虽以古之诗章用古之器数亦乖戾而不合陵犯而不伦矣手击之而不得于心口歌之而非出于志人与乐判然为二欲以动天地格鬼神岂不难哉然其流已久救之甚难卿等宜究心于此俾乐成而颁之诸生得以肄习庶几可以复古人之制永乐元年九月上谓侍臣曰皇考功德隆盛宗庙乐章未有称述朕甚愧焉其议为之因曰汉高帝作大风歌武帝作秋风辞二君文采皆有可观当时儒臣亦不乏人乃制作不能如古惜也朕有意稽古礼文之事尔等其博求名儒用称朕意景泰元年助教刘翔言明兴以来礼乐宀浸备惟视学释奠皆不设乐庆成宴独用教坊供应有乖雅道请敕儒臣推演道德教化之意君臣相与之乐作为诗章协助以律吕如古灵台辟雍清庙湛露之音以振厉风教备一代盛典时以袭用既久卒莫能改天顺八年十月己亥翔复言今日郊庙乐章皆太祖甫定天下时追称仁祖之词皇上奉列圣配天时享其郊庙乐章宜更制事下礼部礼官言我朝郊祀乐章歌颂报称可万世通行惟享庙有开基建功化家为国等语仁庙初俱已改易其余皆推原祖宗积庆发祥衍及无穷之意可万世通用不宜别有改作从之弘治八年命内阁撰三清乐章大学士徐溥等言天至尊无对汉祀五帝儒者非之况三清乃道家妄说耳一天之上安得有三大帝且以周柱下史李耳当其一列人鬼于天神矫诬甚矣郊祀乐章皆太祖所亲制今使制为时俗词曲以享神明亵渎尤甚臣等于邪说俚曲素所不习不敢以非道事陛下帝嘉纳之遂寝前命九年十月给事中胡瑞言御殿受朝典礼至大而殿中中和韶乐乃属之教坊司岳镇海渎三年一祭乃委之神乐观乐舞生亵神明伤大体望敕廷臣议岳渎等祭当以绅从事中和韶乐择民间子弟肄习设官掌之年久则量授职事帝以奏乐遣祭皆国朝旧典不能从也马文升为尚书因灾异陈言其一曰访名儒以正雅乐事下礼官礼官言高皇帝命儒臣考定八音修造乐器参定乐章其登歌之曲多自裁定但历今百三十余年不复校正音律舛讹厘正宜急且太常官恐未足当制器协律之任乞诏下所司博求中外臣工及山林有精晓音律者礼送京师会礼官熟议至当然后造器正音庶几可以复祖制致太和帝可其奏嘉靖元年三月礼科给事中李锡言南郊耕国之大礼而教坊承应然喧笑殊为亵慢古者伶官贱工亦得因事纳忠请自今凡遇庆成等宴例用教坊者皆豫行演习必使事关国体可为鉴戒庶于戏谑之中亦寓箴规之意二年四月命安陆家庙乐用八佾御史黎贯等言陵祀不用乐凤阳诸陵皆然何独安陆且八佾既用于太庙则安陆庙祀自当有辨以避一统之嫌不纳三年观德殿成召协律郎崔元初等肄乐以供祀事太常卿汪举言顷闻内府教乐是观德殿又将有佾舞之祭我朝列圣崇报之礼止于太庙设乐舞而奉先殿及诸陵寝未尝用今献皇既用之安陆家庙又设于观德殿未免隆杀失均乞罢寝上曰奉先殿不用乐以用于太庙故也腾皇考不得享于太庙止于内殿奉祀其乐舞必不可阙九年二月始祀先蚕下礼官议乐舞礼官言先蚕之礼周汉所同其乐舞仪节经史不载唐开元先蚕仪注大乐令设宫悬于北郊坛内诸女工咸列于后则祀先蚕用女乐可知唐六典宫悬之舞八佾轩悬之舞六佾则祀先蚕用八佾又可知然止言舞生冠服而不及舞女冠服陈乐书享先蚕图下止有宫架登歌图而不及舞夫有乐有舞虽祀礼之常然周汉制度既不可考宋祀先蚕代以有司又不可据惟开元略为近古而陈氏乐书考据亦明前享先农既以佾数不足降八为六则今祀先蚕止用乐歌不用佾舞亦合古制且以见少杀先农之礼帝以舞非女子事罢不用使议乐女冠服以闻礼官言北郊阴方其色尚黑同色相感事神之道汉蚕东郊魏蚕北郊色皆尚青非其色矣乐女冠服宜黑乃用乐六奏去舞其乐女皆黑冠服因定享先蚕乐章礼部议覆中允廖道南疏云朱干玉戚祗绘于服皇旄舞弗辨于佾信非古人乐舞之义但祖宗以来遵行不变或有深意非臣等所能测识其庆成田乐章乐舞雅俗混淆盖有平定天下抚安四夷车书会同表正万邦天命大德而又有黄童白叟及蛮夷队舞二项承应田有村田乐及感天地队舞俱系承应夫既谓之承应则为俗乐明矣但祭祀专用雅乐朝会兼用俗乐自唐宋以来皆然惟庆成有仰天恩感地德之曲今庆圜丘礼成而仍用感地德似为无谓况各项乐章率系乐工猥陋之语不宜用之朝廷传之后世今宜因祖宗之制稍加润色默寓箴规敬戒不至于亵狎杂扰于治体不为无补廖道南奏古乐不复于今久矣自元入中国胡乐盛行我圣祖扫除洗濯悉崇古雅观大明集礼所载昭如日星奈何浸淫日久新声代变俗声杂雅胡乐杂俗而帖滞心噍杀之音沈溺怪妄之伎作矣伏愿皇上昭宣祖训敕下所司考雅乐之章去胡乐之部凡淫哇之声妖冶之技有乱正是禁之不复用庶风行自近而颂声可作是年厘正祀典定南北郊复朝日夕月受害祭命词臣取洪武时旧乐歌一切更改礼官因言国家设协助律之官欲其按律定声审音定舞百余年来循常习旧按谱相传以图称塞今圣明建极是作维新当得精通律者以典厥事宜令吏部科道宾广求博访有如宋胡瑗李照者宜以名闻授之太常使考定雅乐成一代圣制报可九月吏科给事中夏言荐致仕甘肃行太仆寺丞张鹗命趣召之既至言曰大乐之正在先定元声元声起自冥罔既觉之时亥子相乘之际积丝成毫积毫成厘积厘成分一时三十分一日十二时故声生于日律起于辰气在声先声从气后若拘于器以求气则气不能制器而反受制于器何以定黄钟起历元须依蔡元定多截竹以拟黄钟之律长短每差一分冬至日按历而候依法而取如众管中先飞灰者即得元气验其时刻如在子初二刻即子初一刻移于初二刻矣如在正二刻即子初一刻移于正二刻矣愿命知历官一人同臣参候庶几元声可得而古乐可复并进所着乐书二部一曰大成乐舞图谱自琴瑟以下诸乐遂一作谱一曰古雅心谈列十二图以象十二律图各有说又以琴为正声乐之宗系凡郊庙大乐分注琴弦定徽各有归旨疏下礼部礼官言音律久废太常诸官循习工尺字谱不复知有黄钟等调臣等近奉诏演习新定郊祀乐章间问古人遗制茫无以对今鹗谓四清声所以为旋宫其注弦定徽盖已深识近乐之弊至欲取知历者互相参考尤为探本穷源之论似非目前司乐者所及乃授鹗太常寺丞令诣太和殿较定乐舞鹗遂上言周礼有郊祀之乐有宗祀之乐尊亲分殊声律自别臣伏听世庙乐章律起林钟均殊太庙臣窃异之盖世庙与太庙同礼而林钟与黄钟异乐函钟主礼地只位寓坤方星分井鬼乐奏八变以报资生之功故用林钟起调林钟毕调也黄钟主祀宗庙位分子野星隶虚危乐奏九成以报本源之德故用黄钟起调黄钟毕调也理义各有归旨声数默相感通况天地者父母之象大君者宗子之称今以祀母之乐奏以祀子恐世庙在天之灵必不能安且享矣不知谱是乐者何所见也臣观旧谱乐章字用黄钟声同太庙但审听七声中少一律今更补正使依奏格则祖孙一气相为流通函黄二宫不失均调尊亲之分两得神人之心胥悦矣诏下礼官李时等覆奏以为鹗所言与臣等所闻于律吕诸书者深有所合盖黄钟一调以黄钟为宫太簇为商姑洗为角蕤宾为变征林钟为征南吕为羽应钟为变宫旧乐章用合用四用一用尺用工去蕤宾之均而越次用再生黄钟之六此旧乐章之失也若林钟一调则以林钟为宫南吕为商应钟为角太吕之半声为变征太簇之半声为征姑洗之半声为羽蕤宾之半声为变宫迩者沈居敬更协乐章用尺用合用四用一用工用六夫合黄钟也四太簇之正声也一姑洗之正声也六黄钟之子声也以林钟为宫而所用为角征羽者皆非其一均之声则谬甚矣况林钟一调不宜用于宗庙而太庙与世庙不宜异调鹗见尤真自今宜用旧协音律惟加以蕤宾句声去再生黄钟之六改用应钟之九以成黄钟一均庶于感格之义深有所补乃命鹗更定庙享乐音而逮治沈居敬等鹗寻谱定帝社稷乐歌以进诏嘉其勤晋为少卿掌教雅乐鹗既迁太常卿复申前说建白三事一请设特钟特磬以为乐节一请复宫悬以备古制一请候天气以定钟律事下礼官言特钟特磬宜造乐悬在庙廷中周旋未便不得更制惟黄钟为声气之元候气之法实求中气以定中声最为作乐本原乃诏取山西长子县羊头黍大小中三等各五斗以备候气定律十二年夏言等言古者大雩之祀命乐正习盛乐舞皇舞盖假声容之和以宣阴阳之气请于三献礼成之后九奏乐止之时乐奏云门之舞仍命儒臣括云汉诗词制云门一曲使文武舞士并舞而合歌之盖云门者帝尧之乐周官以祀天神取云出天气雨出地气也且请增鼓吹数番教舞童百人青衣执扇绕坛歌云门之曲而舞曲凡九成帝从其议十七年六月山西辽州同知李文察进所着乐书曰圣图解二卷乐记补说二卷律吕新书补注一卷兴乐要论三卷因请兴正乐以荐上帝祀祖考礼部议文祭所进乐书其于乐理乐声原多前人所未发者且于人声中考定五音以为制律候气之本深合虞书依永和声之旨宜令知音律者协同肄习诏授文察太常典簿同该寺等官肄乐乐志序曰明兴太祖锐志雅乐是时儒臣冷谦陶凯詹同宋濂乐韶凤辈皆知声律相与究切厘定而掌故阔略欲还古音其道无由太祖亦方以下情偷薄务严刑以束之其于履中蹈和之本未暇及也文皇帝访问黄钟之律臣工无能应者英景宪孝之世宫县徒为具文殿廷燕享郊坛祭祀教坊羽流慢渎苟简刘翔胡瑞之伦为之深慨世宗制作自任张鹗李文察以审音受知终以无成盖学士大夫之着述止能论其理而施诸五音六律辄多未叶乐官能纪其铿锵鼓舞而不晓其义是以卒世莫能明也神宗时郑世子载育着律吕精义律学新说乐舞全谱共若干卷具表进献其律吕精义有曰往年与善琴者论古今雅乐高下闻其说曰冷谦之乐乃古无射调也俗唿为清商调以第二弦为宫音少者歌之则拽不出失之太下恐非中和也蔡元定之乐乃古夹钟调也俗唿为清征调以第四弦为宫音老者歌之则揭不起失之太高亦非中和也所请中和者古之正调是也俗唿为清角调轩辕氏之所造以第三弦为宫音此冷谦高一调比蔡元定低一调老者歌之不揭少者歌之不拽不高不下是名为中和也时典乐尤世贤亦知音者以所带来神乐观笙吹其所习旧乐章谱与琴谱相校所论不虚也崇祯十五年礼部议覆太常寺乐疏云郊庙之祭乐多疏如琴瑟并无指法舞容尤乖古制宜访求知乐之人细加参究周以舞教国子令大胥正舞位小胥正舞列汉除吏二千石至六百石关内侯至大夫之适子取为舞生其教之豫而选之精如此今以伶人下贱为之去古实远宜令太常仿周汉意选舞士不得仍以倡优充数仍将律书正声所纂图舞节重加翻习庶足复三代之旧卷二十三舆服上卤簿明卤簿之制凡正旦冬至圣节会同册封遣祭诸典礼皆锦衣卫陈之其仪仗则兵部车驾司掌之其造作则工部营缮司掌之其旌旗亦多与前代不同于洪武增定于永乐更造于宣德初以卤簿弥文务从节省后随时增设较初制为便大朝仪制殿内左右扇二重内双龙扇二十外素扇二十二又外素扇二十殿门左右黄曲盖伞二次左金交椅一金脚踏一次左金益一右金罐一以外为丹陛左右仗三重内双龙扇二十次单龙扇二十外金节六次响节二十六次领头二又外左朱雀旗一右元武旗一次骨朵六次金钺六次金镫六次卧瓜六次立瓜六次仪刀六次梧杖六次班剑六次龙戟六次班戟六次左青龙旗一右白虎旗一次领头二中道左右双龙扇内红花伞二次黄盖伞二次红方伞二次单龙扇内设大乐之所此外为丹陛左右仗三重内黄盖伴二次红锈伞二次红花盖伞二次红曲盖伞二次红花伞二次红曲盖伞二次红方伞二次紫方伞四次雉扇十次红花扇十六外羽葆幢十次豹尾四次龙头竿十次信幡十次传教幡十次告止幡十次绛引幡十次黄麾二又外戟氅二十次戈氅二十次仪氅二十凡三重皆有领头名二中道右黄盖伞马杌一雉扇内左为玉辂右为大辂玉辂前为步辇大辂前为原红辇戟氅外左右设马二十四仗下左右鸣鞭各三驯象各三此立仗之仪也至于出行卤簿大略同前稍引而长之凡郊祀卤簿大驾全设前期祀牲用丹陛驾其祭社稷卤簿大驾内去白泽旗以下至元武豹尾大凉步辇祭太庙山川并与社稷同耕田幸大学俱用卤簿大驾吴元年十二月辛酉中书左相国李善长率礼官以即位礼仪进是日清晨拱卫司陈设卤簿列甲士于午门外之东西列旗仗于奉天门外之东西丙寅善长进仪卫上见仗内旗有天下太平皇帝万岁字顾谓善长曰古者九旗之制若日月蛟龙熊虎鸟隼龟蛇之类所以昭仪物辨等威至太平万岁字此夸大之词非古制也宜去之洪武元年十月定元旦朝贺仪金吾卫于奉天门外分设旗帜宿卫于午门外分设兵仗卫尉寺于奉天殿门及丹陛丹墀设黄麾仗内使监擎执于殿上凡遇冬至圣节册拜亲王及蕃使来朝仪俱同其宣诏赦降香则惟设奉天殿门及丹墀仪仗殿上擎执云十二年命礼部增设丹墀仪仗宣德元年更造卤簿仪仗百官仪从洪武二十四年更定官员仪从公十人侯八人伯六人一品至三品六人四品至六品四人七品至九品二人成化元年令凡京官出外四品以上引导三对用锡槊钢叉藤棍七品以上引导二对用锡槊藤棍外官方面堂上官引导三对用锡槊钢叉藤棍各府及盐运司等衙门四品以上引导二对用锡槊藤棍七品以上引导一对用藤棍八品九品用竹篦一对引导杂职不许引导天子车辂大朝会拱卫司设五辂于奉天门玉辂居中左金辂次革辂右象辂次木辂丙午四月乙卯太祖阅古车制至周礼五辂曰玉辂太侈何若祗用木辂学士詹同对曰孔子云乘殷之辂即木辂也太祖曰以玉饰车古惟祀天用之常乘宜用殷辂然祀天之际玉辂未备木辂亦未为不可参政张昶曰木辂戎辂也不可以祀天太祖曰孔子斟酌四代礼乐为万世法木辂宁不可祀祀在诚敬不在仪文洪武元年八月有司奏造乘舆服御应用金者命皆以铜有司言费小不足惜太祖曰朕富有四海岂吝于此然所谓俭约者非身先之何以率下且奢泰之习未有不由小而大者也六年八月命礼官考五辂制为木辂二乘一以丹漆祭祀用之一以皮鞔行幸用之二十六年始定卤簿大驾之制玉辂一大辂一九龙车一步辇一后罢九龙车永乐元年八月丙辰礼部言卤簿中宜有九龙车一乘请增置帝曰礼贵得中过为奢不及为俭先朝审之精矣当遵用旧章岂可妄有增产佃以启后世之奢哉九龙车既先朝所无其仍旧便三年更定卤簿有大小马辇步辇大凉步辇各一乘正德十四年亲征宸濠乘革辂嘉靖十年帝将耕田诏造耕根车礼官上言考大明集礼耕用宋制乘玉辂以耕根车载耒耜同行第稽诸礼书止有图式而无高广尺寸宜依今置车式差小通用青质从之十三年谒庙帝及后妃俱乘肩舆出宫至奉天门降舆升辂隆庆四年设郊祀庆成宴帝乘板舆由归极门出入皇极门至殿上隆舆禁中游幸惟用棕轿其制轻捷又减步辇数倍万历十三年四月旱上祷南郊自宫中徒步至天坛午后乘马回宫并步辇却勿御也百官乘车洪武元年令凡车不得雕饰龙凤文六年令凡车轿禁丹漆五品以上车用青幔其坐轿止许妇人及官民老疾者乘之永乐元年驸马都尉胡观越制乘晋王济喜朱棕轿为给事中周景所劾有诏宥观而赐济喜书切责之宣德六年帝游西苑黄淮与公侯伯尚书十一人俱肩舆登万岁山景泰四年令在京三品以上得乘轿成化十三年十二月严文武官乘轿之禁弘治七年令文武官例应乘轿者以四人舁之其五府管事内外镇守守备及公侯伯都督等不问老少皆不得乘轿违例乘轿及擅用八人者奏闻正德四年礼部侍郎刘机言大明集礼公卿大臣得乘安车因请定轿扇伞盖品级等差帝以京城内安车伞盖久不行却其请而命轿扇俱如例行嘉靖十五年南京给事中曾钧骑马不避尚书刘龙潘珍轿龙与钧互相讦奏霍韬劾钧且请禁小臣乘轿因申明礼制四品以下不许乘轿亦毋得用肩舆时诸臣供事内廷许乘马出入惟严嵩以衰老得赐腰舆至八十再赐肩舆隆庆二年给事中徐尚劾应城伯孙文栋等乘轿出入骄僭无状帝命夺文栋俸乃谕两京武职非奉特恩不许乘轿文官四品以下用帷轿者禁如例万历三年奏定勋戚及武臣不许用帷轿肩舆并交床上马时诏许后父永年伯王伟乘肩舆给事中万象春言勋戚不乘舆祖制也固安伯陈景行武清伯李伟太后父衰白封始赐户舆定国公徐文璧班首重臣嗣爵久故亦蒙殊典今伟非三人比乞寝前命皆不许天子冠服天子衮冕服冕前后各十二旒旒五采衮玄衣黄裳十二章日月星辰山龙华虫六章织于衣宗彝藻火粉米黼黻六章织于裳凡祭天地宗庙社稷朱农及正旦冬至圣节册拜皆服之天子通天冠服郊庙省牲皇太子诸王冠婚醮戒则服通天冠绛纱袍天子皮弁服用乌纱冒之凡朔望视朝降诏降香进表四夷朝贡外国朝觐策士传胪皆服之嘉靖以后祭太岁山川诸神亦服之天子常服乌纱折角向上巾盘领窄袖袍束带间用金琥珀透犀永乐三年更定冠以乌纱冒之折角向上其后名翼善冠袍黄盘领窄袖前后及两肩各织金盘龙带用玉靴以皮为之洪武元年二月己未学士陶安等请制五冕帝以其礼太繁命祭天地宗庙服衮冕余皆不用二年五月上亲祀外王父杨王庙礼官请御通天冠绛纱袍祭毕召大臣问曰朕祭外王父卿等以为不当服衮冕何也宋濂对曰衮冕唯天地宗庙用之余皆隆礼也二十四年帝微行至神乐观见有结纲巾者次日取之颁示天下人无贵贱皆裹纲巾于是天子亦常服纲巾马后平居服大练浣濯之衣虽敝不忍易嘉靖七年二月更定燕弁服初帝以燕居冠服尚沿习俗谕张璁考古帝王燕居法服之制璁乃采礼书玄端深衣之文图注以进帝为参定其制因谕礼部曰古玄端上下通用今非古人比虽燕居宜辨等威因酌古制更名曰燕弁寓深宫独处以燕安为戒之意八年谕阁臣张璁衮冕极革带今何不用璁对曰按陈祥道礼书古革带大带皆谓之ひ革带以系佩然后加以大带而笏于二带之间夫革带前系后系绶左右系佩自古冕弁恒用之今惟不用革带以至前后佩服皆无所系遂附属裳要之间失古制矣帝曰冕服祀天地享祖宗若阙革带非齐明盛服之意观会典载蔽膝用罗上织火山龙三章并大带缘用锦皆与今所服不合卿可并革带系蔽膝佩绶之式详考绘图以进又云衣裳分上下服而今衣恒掩裳裳制如帷而今两幅朕意衣但当与裳要下齐而露裳之六章何如已又谕璁以变更祖制为疑璁对曰臣考礼制衣不掩裳舆圣意允合夫衣六章裳六章义各有取衣自不容掩裳大明集礼及会典与古制不异今衣八章裳四章故衣常掩裳然于典籍无所准内阁所藏图注盖因官司织造循习讹谬今订正之乃复祖制非有变更帝意乃决令择吉更正其制又谕阁臣张璁云会典幻亲征类之祭皆具武弁服不可不备璁对周礼有韦弁谓以韦弁又以为衣裳国朝视古损益有皮弁之制今武弁当如皮弁但皮弁以黑纱冒之武弁当以绛纱冒之诸王冠服诸王助祭谒庙正旦冬至等朝贺服衮冕冕五采九旒衣五章裳四章朔望朝降诏降香进表四夷朝贡朝觐服皮弁服洪武二十一年诸王来朝时制度未备诸王服乘拟太子户科给事中卓越敬乘间言京师天下视效陛下于诸王不早辨等威而使服饰与太子埒嫡庶相乱尊卑无序何以服天下嘉靖七年谕礼部朕仿古玄端自为燕弁冠服更制忠静冠服锡于有位而宗室诸王制犹未备今酌燕弁及忠静冠之制复为式具图命曰保和冠服自郡王长子以上其式已明镇国将军以下至奉国中尉及长史审理纪善教授伴读俱用忠静冠服依其品服之仪宾及余官不许概服夫忠静冠服之异式尊贤之等也保和冠服之异式亲亲之杀也等杀既明庶几乎礼之所保保斯和和斯安此锡名之义也其以图说颁示诸王府如敕遵行卷二十四舆服下百官冠服洪武元年命制公服朝服以赐百官礼部言各官散官与见任职事高下不同服色不能无异乞定其制诏省部臣议礼部复言唐制服色皆以散官为准元制散官职事各从其高者国初服色依散官与唐制同乃定服色准散官不计见职所赐袍带亦如之凡朝服赤罗衣白纱中单俱用青饰领缘赤罗裳青缘赤罗蔽膝革带大带佩绶白袜黑履凡大祀庆成正旦冬至圣节及颁降开读诏赦进表传制则服之俱用梁冠一品至九品俱以冠上梁数为差公冠八梁侯伯七梁驸马冠与侯同一品七梁二品六梁三品五梁四品四梁六品二梁八品九品一梁凡公服用盘领右衽袍或苎丝纱罗绢从宜制造袖宽三尺一品至四品绯袍五品至七品青袍八品九品缘袍未入流杂职官袍笏带与八品以下同在京官每日早晚朝奏事及侍班谢恩则服之在外文武官每日公座服之后常朝止便服惟朔望具公服朝参其武官应直守卫者不拘此服其公服花样一品大独科花经五寸二品小独科花径三寸三品散搭花无枝叶径二寸四品五品小杂花纹径一寸五分六品七品小杂花纹径一寸八品以下无纹公侯驸马伯公服服色花样与一品同文武官公服花样如无从织造则用素凡陪祭服一品至九品青罗衣白纱中单俱用皂领缘赤罗裳皂缘赤罗蔽膝方心曲领其冠带佩绶等第并同朝服其家用祭服三品以上去方心曲领四品以下并去佩绶二年赐朝臣袍带凡二千八百一十三人三年定凡文武官常朝视事以乌纱帽团领衫束带为公服其带一品玉二品花犀三品金花四品素金五品银花六品七品素银八品九品乌角四年中书省议定侍仪舍人并御史知班引礼执事冠进贤冠无梁服绛色衣二十三年三月定朝臣衣服之制上见文臣衣服之制多取便易日至短窄有乖古制乃诏礼部尚书李原名等参酌时宜文官衣自领至裔去地一寸袖长过手复回至肘公侯驸马与文官同武官去地五寸袖长过手七寸景泰四年令锦衣卫指挥侍卫者得衣麒麟服成化二年令官民人等不许僭用服色花样弘治十三年奏定公侯伯文武大臣及镇守守备违例奏请蟒衣飞鱼衣服者科道纠劾治以重罪御史范辂清军江西宁王宸濠令诸司以朝服见辂奏言高帝定制王府属僚称官后乃称臣其余文武及京官出使者皆称官朝使相见以便服今天下王府仪注制未画一臣以为尊无二上凡不称臣者皆不宜具朝服以严大防章下礼官议宸濠驰疏争之廷议请如辂言正德元年敕官员及军民人等衣服帐幔不许用玄黄紫三色其朝见人员四时并用颜色衣服不许纯素十三年正月帝至自宣府传旨用曳礼节衤散大帽鸾带且赐群臣大红苎丝罗纱各一其彩绣一品斗牛二品飞鱼三品蟒四品麒麟五六七品虎彪翰林科道官不限品级皆与焉惟部曹以下不与言官论其非制不纳质实云五行志曳衤散大帽行役所用非见君服皆服妖也又文臣服色亦以走兽而麒麟之服逮于四品尤异事也十六年世宗登极诏云近来冒滥玉带蟒龙飞鱼斗牛服色皆庶官杂流并各处将领夤缘奏乞今俱不许武职卑官僭用公侯服色者亦禁绝之嘉靖六年禁中外官不许滥服五采妆花织造违禁颜色七年制忠静冠服图颁礼部敕谕之曰祖宗稽古定制品官朝祭之服各有等差第常人之情多谨于明显怠于幽独古圣王慎之制玄端以为燕居之服比来衣服诡异上下无辨民志何由定朕因酌古玄端之制更名忠静庶几乎进思尽忠退思补过焉朕已着为图说如式制造在京许七品以上官及八品以上翰林院国子监行人司在外许方面官及各府堂官州县正堂儒学教官服之武官止都督以上其余不许滥服八年更定百官祭服上衣青罗皂缘下裳赤罗皂缘蔽膝绶环大带革带佩玉袜履俱与朝服同十六年群臣朝于驻跸所兵部尚书张瓒服蟒帝怒谕阁臣夏言曰尚书二品何自服蟒言对曰瓒所服乃钦赐飞鱼服鲜明类蟒耳帝曰飞鱼何组两角其严禁之万历五年令常朝俱衣本等锦绣服色其朝觐官见辞谢恩不论已未入流公服行礼阁臣王锡爵疏臣伏见连日大雪风寒异常百官尚未蒙恩传戴暖耳祖宗二百年来岁传暖耳示体恤于等威之外所以百官传衣不谢而传暖耳独谢此燔肉体酒之类物微礼重不可忽也崇祯十三年上论礼部令百官燕居皆用世庙所制忠静冠服赐阁臣五人一袭复以二袭下部为式士庶冠服洪武三年士庶戴四带巾改四方平定巾杂色盘领衣不许用黄又令庶民男女衣服不得僭用金绣锦绮苎丝绫罗止许纟由绢素纱其靴不得裁制花样金绵妆饰首饰钗镯不许用金玉珠翠止用银六年令庶民巾环不得用金玉玛瑙珊瑚琥珀未入流品者同庶民帽不得用顶帽珠止许水晶香木十四年令农民许衣纟由纱绢布商贾止衣绢布农家有一人为商贾者亦不得衣纟由纱二十四年十月丁巳定生员巾服之制帝以学校为国储材而士子巾服无异吏胥宜更易之命秦逵制式以进凡三易其制始定命用玉色绢为之宽袖皂缘帛绦软巾垂带命曰衤阑衫上又亲服试之始颁行天下洪熙中帝问衣蓝者何人左右以监生对帝曰着青衣较好乃易青圆领二十五年禁庶人不许穿靴止许穿皮札革翁惟北地苦寒许用半皮直缝靴正德元年禁商贩仆役倡优下贱不许服用貂裘嘉靖二十二年礼部言近日士民冠服诡异制为凌云等巾僭拟多端有乖礼制诏所司禁之万历二年禁举人监生生儒僭用忠静冠巾锦绮镶履及张伞盖戴暖耳违者五城御史送问宝玺明制各宝皆内尚宝监女官掌之遇用宝则尚宝司以揭帖赴尚宝监尚宝监请旨然后赴内司领取每年三月二十九九月二十九为用宝之期先期请出洗涤尚宝太监用大黄绒绦两手恭捧挂于项尚宝卿以金盆盛水濯之次日乃用宝玺共二十有四旧宝十七曰皇帝奉天之宝为唐宋传玺祀天地用之若诏与赦则用皇帝之宝册封赐劳则用皇帝行宝召亲王大臣及调兵则用皇帝信宝上尊号则用皇帝尊亲之宝谕亲王则用皇帝亲亲之宝其天子之宝以祀山川鬼神天子行宝以封外国及赐劳天子信宝以招外服及征发诰用制诰之宝敕用敕命之宝奖励臣工用广运之宝敕谕朝觐官用敬天勤民之宝若御前之宝表章经史之宝钦文之宝则图书文史等用之世宗增制者七为奉天承运大明天子宝为大明受命之宝为巡狩天下之宝为垂训之宝为命德之宝为讨罪安民之宝为敕正万民之宝洪武元年正月庚辰得美玉制传国之宝二年五月造小玉玺一文曰奉天执中二十五年大学士周敬心上疏谏曰臣闻陛下连年远征北出沙漠为耻不得传国玺耳昔楚平王时琢卞和之玉至秦始名为玺历代递嬗以迄后唐治乱兴废皆不在此石敬塘乳潞王携以自焚则秦玺固已毁矣敬塘入洛更以玉制晋亡入辽辽亡遗于桑干河元世祖时札剌尔者渔而得之今元人所挟石氏玺耳昔者三代不知有玺仁为之玺故曰圣人大宝曰位何以守位曰仁陛下奈何忽天下之大玺而求汉唐宋之小玺也建文三年正月辛酉朔凝命神宝成帝亲定其文曰天命明德表正万方精一执中宇宙永昌先是使者还自西方得青玉于雪山方逾二尺质理温栗二年正月命工人琢为大玺至是工成靠天地宗庙御奉天殿受朝贺宣德九年卫拉特托欢袭杀阿噜台来告捷且献玉玺帝赐敕曰王杀阿噜台见王克复世仇甚善顾王言玉玺传世久远殊不在此王得之王用之可也赐遣之弘治十三年陕西巡抚熊以县民所得玉玺来献以为秦玺复出也礼部尚书傅瀚率同列言秦玺完毁俱载简册今所进玺形色篆纽皆不类盖后人仿为之且帝王受命在德不在玺太祖制六玺列圣相承百三十余载天休滋至受命之符不在秦玺明矣请姑藏内府帝是其言天启四年临漳民耕地得玉玺龙纽龟形方四寸厚三寸文曰受命于天既寿永昌以献巡抚程绍绍闻于朝略言秦玺不足征久矣今玺出适在臣疆既不当复埋地下又不合私秘人间欲遣官恭进阙廷迹涉贡媚故先秦闻昔王孙圉不宝玉珩齐威王不宝照乘陛下尊贤爱士所宝在德尚有一代名贤如邹元标冯从吾王纪周嘉谟盛以宏孙慎行钟羽正余懋衡曹于汴等及词林台谏一锢不起者愿汲致明廷亟图登进八月程绍进玺于朝魏忠贤欲侈其事命由大明门进行受玺礼百僚表贺御史黄尊素上言昔宋哲宗得玺蔡确等竞言祥瑞改年元符宗祚几不竞本朝弘治时陕西献玉玺止令取进给赏五金此祖宗故事宜从事获中止印信洪武初礼部设铸印局凡诸司印信该局专管铸造如有元刂削则换给之凡在外文移到京悉送该局辨其真伪一二品银印三品以下铜印方厚有差惟京尹以三品得用银印九年考较钱策书空印事起主印吏及署字有名者皆逮系狱凡数百人帝以为欺罔守令署印者欲置之死佐贰以下为军远方徐达远镇每岁春出冬暮召还以为常还辄上将印十三年十二月改杂职隔门方印为条记十四年改都察院分设十二道每道铸二印文曰绳愆纠缪守院御吏掌其一其一藏内府有事则受以出复命则纳之二十年收冯胜大将军印二十三年改制某道监察御史印其奉差者则曰巡按某处监察御史永乐六年驾幸北京五府六部都察院大理寺锦衣卫各衙门各铸印信通政司鸿胪寺各铸关防谓之行在衙门印信关防其后命内府印绶监收贮嘉靖十八年南巡礼部领出以给扈从者焉胡氵荧为行在礼部尚书会行在礼部印失诏弗问命改铸已又失被劾下狱未几印获复职仁宗立铸征南将军印给沐晟沐氏继镇者辄予印以为常宣宗赐文渊阁印一颗凡封进票本揭帖圣谕敕稿用此钤之万历中被人盗去上命补铸赐之弘治十四年议准在外大小衙门印记年久平乏模煳者许申知上司验实具奏补换新印将旧印缴纳正德四年兵部受刘瑾属奏固原总兵曹雄镇守未佩印宜如各边例特赐印以重其权乃进雄署都督同知以延绥总兵官吴江所佩征西将军印佩之而别铸靖虏将军印予江教坊司臧贤请改铸方印礼部尚书傅圭格不行嘉靖二十九年仇鸾总督京营戎政故事五军府开府给印营操官不给印戎政之有府与印自仇鸾始总制总督巡抚及镇守公差等官给铜关防惟正德时张永征安化王用金铸嘉靖中顾鼎臣居守用牙镂关防皆特赐也王城巡视御史向无关防万历间始铸给而南京五城亦得之赐印太祖赐懿文太子玉印曰大本堂记赐皇后玉印曰厚载之记仁宗赐蹇养夏原吉杨士奇黄淮杨荣金幼孜等印曰绳愆纠缪而义又有蹇忠贞印士奇又有杨贞一印宣宗赐印蹇义曰忠厚宽宏夏原吉曰含宏贞静杨士奇曰清方贞一杨荣曰方直刚正胡氵荧曰清和恭靖又曰文恭世家吴中曰和敏详达景帝赐印胡氵荧曰忠贞惟笃王文曰忠诚匪懈衍圣公孔宏绪曰谨礼崇德世宗赐印杨一清曰耆德忠正又曰绳愆纠违张孚敬曰忠良贞一桂萼曰忠诚静慎李时曰忠敏安慎方献夫曰忠诚直谅费宏曰旧辅元臣夏言曰学博才优顾时曰经帏首选翟銮曰清谨学士神宗赐张居正印曰帝赍忠良符节洪武四年五月造用宝金符及调发走马符牌用宝符为小金牌二中书省大都督府各藏其一有诏发兵省府以牌入内府出宝用之走马符牌铁为之共四十金字银字者各半藏之内府有急务调发使者佩以行寻改为金符凡军机文书自都督府中书省长官外不许擅奏有诏调军省府同覆奏然后纳符请宝十五年礼部奏汉光武时以竹为节柄长八尺其毛三重而黄公绍韶会注汉节柄长三尺毛三重以旄牛为之诏从三尺之制洪武中命大将仪先授节次授钺凡宣召亲王必遣官赍金符以往亲王之藩及镇守巡抚诸官奏请符验俱从兵部奏行尚宝司领之洪武二十六年定制凡公差以军情重务及奉旨差遣给驿者兵部既给勘合即赴内府关领符验给驿而去事竣则缴英宗北狩襄王瞻善且贤众望颇属太后命取襄国符入宫不果召英宗复辟石亨等诬于谦王文有迎立外藩语帝颇疑瞻善久之从宫中得瞻善所上二书而襄国金符固在太后阁中乃赐书召瞻善牙牌洪武八年二月制陪礼官入坛牙牌陪礼官曰陪供事官曰供执事入曰执十一年三月丁酉始制牙牌给文武朝臣牙牌之号五以察朝参公侯伯曰勋驸马都尉曰亲文官曰文武官曰武教坊司曰乐嘉靖中总编曰官字某号朝参佩以出入不则门者止之私相借者论如律有故纳之内府景泰元年马顺前炎廷臣击毙尚宝司检顺牙牌不得顺子请责之王帝许焉诸谏官言顺党奸罪重廷臣共除之遑问牙牌且非一人事若责之忠臣惧矣乃寝前旨刘子铣八岁时宪宗召见爱其聪敏且拜起如礼即命为中书舍人宫殿门阀高同官杨一清常提之出入帝虑牙牌易损命易以银孝宗嗣位诸臣交章劾万安帝命太监怀恩就安读之安跪起求哀无去意恩直前摘其牙牌曰可去矣始乞休去正德中教坊司臧贤请易牙牌制如朝士礼部尚书传圭格不行卷二十五学校上国学太祖乙巳九月丙辰朔置国子学以故集庆路学为之洪武元年令品官子弟及民间俊秀通文义者并充学生寻诏择府州县学诸生入国子学又择年少举人赵惟一等及贡生董等入学读书命于诸司先习吏事谓之历事监生取其中尤英敏者李扩等入文华武英堂说书谓之小秀才其才学优赡聪明俊伟之士使之博极群书讲明道德通经之学以期大用谓之老秀才洪武二年太祖谕中书省臣曰太学育贤之地所以兴礼荣明教化贤人君子之所自出古之帝王建国君民以此为重朕承困弊之余首建太学招徕师儒今学者日众斋舍卑隘不足以居其令有司增益学舍是年择国子生试用之巡行列郡举其职者竣事复命即擢行省左右参政各道按察使佥事及知府等官五年以国子生王铎摄监察御史八年选国子生林伯去等三百六十六人分教北方十五年五月己未新建太学成改为国子监分六堂以馆诸生曰率性道诚心正义崇志广业庚午命刘仲质立学规二十条合钦定九条颁赐诸生太祖幸太学还马皇后问生徒几何帝曰数千后曰人才众矣诸生有廪食妻子将何所仰给于是立红板仓积粮赐其家太学生家粮自此始十七年四月增筑国子学舍十九年命祭酒司业择监生千余人送吏部授知州知县等职二十年擢监生李庆署右佥都御史二十一年十一月命礼部给赐国子生钞在监三年以上者五锭二年人二锭俾制是冬衣复命工部于国子监前造别室一区以处诸生之有疾者令膳夫二十人给役二十三年令本监辟射圃给监生弓矢习射二十四年选监生方文等六百三十九人命行御史事稽核天下百司案牒二十五年擢监生师达墨麟等为监案御史夏原吉为户部主事二十六年十月壬辰除监生二百四十一人为教谕等官既又擢监生刘政龙镡等六十四人为行省布政按察两使及参政参议副使佥事等官初以北方丧乱之余人鲜知学遣国子生林伯云等三百六十六人分教各郡后乃推及他省择其壮岁能文者为教谕等官时国子生殷敏选入武英殿纪事监察御史盖其时储养国学有出使历事之任又有大本堂读书武英殿纪事等清要之责故贤才辈多出其中二十九年擢监生卢祥为刑部郎中建文二年十月更定历事监生选法凡历事一年为满考分三等上者授官次下者再历一年复考上者授官次量材选授下还监肄业永乐二年始以北平府学为北京国子监八年重建左监右学南雍六堂仁宗初擢监生徐永氵晋等二十人为给事国宣德二年七月汰监生一千九百余人南京汰监生千五百余人为民四年九月放免南北监生年老无成者二百五十三人北京国子监助教王仙言学校教养人材固当讲习经史至于书灵敏之学亦当用心近年生员止记育文字以备科贡其于字学算法略不通晓乞令兼习从提调正官按祭司巡按御史考试从之七年四月己酉增建国子监学舍诸生有家室者给月粮如南京例正统三年十一月南京国子监祭酒陈敬宗上书言旧制诸是生以在监久近送诸司历事此年有因事予告者迁延累岁至拨送之期始赴实长奸惰请以肄业多寡为次第又近有愿就杂职之例士风卑陋诚非细故请加禁止从之景泰五年三月户部侍郎孟鉴言国子生二千余人俱仰给官廪有名无实请留年深者千余人余悉放归从之成化四年吏部尚书李秉等奏近来监生记名听选者八千余名逐年起送到部者尤多于听之数先后积滞贤否混淆兹欲将该选监生考选身言书判四事俱可了以者居优等选用三事二事可取者量才授任其无可取而年貌衰老者令冠带闲住从之六年五月命袭封衍圣公孔宏泰朔望随班朝参在监读书一年乃许归九年二月南京吏部尚书崔恭奏南雍监生历事满必抵北纪选而还卒业其中有贫乏者病于往复率多淹滞请即纪选于南吏部从之弘治八年定国子监生分拨历事期凡历事吏部四十一名户部五十三名礼部十三名大理寺二十八名通政司五名行人司四名五军都督府五十名谓之正历三月上选满日增减不定又有诸司写本户部十名礼部十八名兵部二十名刑部十四名工部八名都察院十四名大理寺通政司俱四名随御史出巡四十二名谓之杂历一年满改上选礼部尚书李时言国初监生俱由广业堂积渐升率性堂始得积分故天顺以前监生必作养十余年然后拨历后积滞人多节将拨历岁量减至弘治八年国子监有坐班人少不敷拨历之期本部尚书倪岳题称权宜救弊之法有二增贡额以足坐班生徒议差历以久坐班岁月今国学缺人视弘治为甚所有前项事例似应参酌举行诏从之嘉靖八年廷议复申三途并用之例于是以举人监生阮徽岁贡监生张澍为监察御史举监〓洪武十八年令会试下第举人送监卒业三十一年试寄监下第举人次第授教官永乐二年六月命翰林院更试下第举人择文词优等者得张铉等六十人上召见皆赐冠带送国子监肄业四年三月亲试下第周翰等四十二人送监进学十三年三月再试下第举人朱瑛等二十四人赐冠带入国学宣德七年取下第胡概金庠等十余人送监读书八年三月帝命礼部尚书胡氵荧与大学士杨士奇杨荣选副榜举人龙文等二十四人送监进学正统二年令副榜举人不愿就教职者入监卒业成化十四年令南方举人愿入南监者听嘉靖十七年二月诏许应天中式送国子学万历十三年奏定凡举人下第及中副榜不愿就教者尽数分送两京国子监肄业不许假借名色呈请顺天应给引回籍顺天府亦不许径自给引违者参究祭酒吕楠言举人在监本以观光皇极薰陶德性今查在监实数天下之广仅止二三十人盖自会试之后支称他故回籍荒废学业及试期方迫监簿计水程用规拨历未仕如此居官可知敕该部将入监告回举人移文行取申明违限作旷计月加旷不许会试之条庶士类知儆众向于学贡监〓一日岁贡洪武初命各学岁贡一人谓之岁贡其后例属更弘治嘉靖间定府学岁二人州学二岁三人县学岁一人遂为永制一日选贡弘治中从南京祭酒章懋言于常贡外令提学行贡之法不分廪膳增广生员通行考选务求学行兼优年富力强屡试优等者乃以充贡通计天下之广约取五六百人三五年一行此选贡所由始也一日恩贡国家有庆典或登极诏书以当贡者充之一日纳贡视例监稍优其实相仿也洪武十六年正月司谏关贤上言迩来都邑所司非人师道不立及至选贡贤愚混淆其甚者将俊秀生员黜充承差有乖育才之意礼部尚书任昂奏定学校岁贡士法二月丙申命天下府州县学自明年始岁贡生员各一人正月至京从翰林院试经义四书各一道判语一条中式者入监读书不中者罚为吏正统十四年令南直隶岁贡生俱送北监天顺五年令天下生员年四十以上者考选送国子监肄业成化十四年奏定南直隶岁贡生仍还南监弘治十七年奏定岁贡生愿就教者听礼部考试不中者分送南北监肄业万历中工科郭如心言选贡非祖制其始欲补岁贡之乏其后遂妨岁贡之途请停其选神宗以为然至崇祯时又常行之祭酒吕楠疏岁贡入监即古乡举里选六德六行六艺之士故礼称四十强仕近年有岁贡二十上下者其德行焉考甚且礼仪未娴各提学惟取词章不顾行检遂使质朴沦坠乞敕该部转行提学官当岁贡期于食廪年深二三名内遵照祖宗卧碑参取德行必注其平日某德某行以副敦崇实学之至意例监〓景泰四年四月己酉令生员纳粟为国子生初洪武中监生与荐举人材参用故其时大学生最盛迨荐举既废进士日重而监生轻至是纳粟例开不久即止然其后或遇岁荒或因边警或大兴工作率据前例行之而军民子弟亦得援生员之例以入监谓之民生亦谓之俊秀或竟谓之例监而监生日益轻矣成化二年南京大饥守臣建议欲令官员军民子孙纳粟送监礼部尚书姚夔言太学乃育才之地近者直省起送四十岁生员及纳草纳马者动以万计不胜其滥且使天下以货为贤士风日陋帝以为然为却守臣之议十年十月礼部议科贡入监乃祖宗旧典纳粟实一时权宜况纳粟送监其复班之日多在科贡者入监之先若仍缘旧规以次取拨是使纳粟者得以遂捷取之愿而科贡者不能无淹困之嗟宜敕国子监于此两途酌其多寡分序拨历上从之弘治五年吏部尚书王恕奏自纳粟等项事例既开杂进者日多一日以致正途监生壅滞不得出身候选至十五六年以上才得一官年纪日衰谁肯尽心职业况此等既以财进身他日岂能以廉律己伉财害民天下治安何由而得今后各处灾伤任从巡抚等官多方区画再有奏开前项事例听从本部并科道官纠劾治罪十五年令纳粟诸项监生放回依亲读书其未冠者提学并教官严加考核以入监日为始扣满十年方准起送赴部复监嘉靖中祭酒吕楠疏请饬部将依亲例贡行各提学官考行业类报其逃监及患病给假三月之外许臣查治重则削其名籍崇祯五年十二月诏纳粟输赀原于正途之外以此鼓舞俊秀乃近年事例频开吏途纷杂有赀即可博官才品俱所勿论甚而俨然民牧掊克取偿贻害滋甚朕欲慎稽流品抚恤疒同而开纳不除则源之不清流何能洁兹谕尔户工二部从今为始将近年新开各项事例尽行停止其以前曾经纳过者照例铨选此后不得再行援纳仍将议停款目奏请裁定勋戚入监〓洪武二年四月令功臣子弟入学五年三月令将官子弟承袭年幼者入国学十年八月癸丑选武臣子弟读书国子监十四年正月命公侯子弟入国学十六年上虑武臣子弟顽梗绳愆厅不能扑罚命李文忠兼领监事成化十年九月国子司业耿裕言勋戚子弟当先束身礼法乃采辑古诸侯贵戚言行可师者人授一编上闻而称善乃诏侯伯及驸马年少者皆入国子监读书习礼不率者奏闻弘治六年副都御史张敷华奏准公侯驸马伯子孙年十五以上三十以下者送监照依监生读书习礼嘉靖元年题准公侯伯未经任事年三十以下遵照累朝旧典送监读书命祭酒司业用心训诲试验是岁公侯入监者凡八人九年题准公侯伯未任事送监者二十二人十五年祭酒吕楠奏准公侯伯子孙旧规每日在监后偶从宽简定以二八日期近年到监止二三人余多不至乞敕该部转行各爵戒饬子孙今后有违例久旷者许臣等参劾十九年五月丙申国子司业王祖同请敕两京公侯伯子弟凡未仕者悉入成均俟学有成方请荫叙不率者本监奏闻区处上从之土司入监〓洪武二十一年播州宣慰使杨铿并所属宣抚司官各遗其子来朝请入太学帝敕国子监官善训导之二十三年乌撒土知府阿能乌蒙芒部土官各遣子弟入监读书建昌土官安配遣子僧保等四十二人入监读书永乐二年天全招讨使高敬让来朝遣其子虎入国子学外蕃入监〓洪武五年高丽国王请遣子入太学二十五年琉球中山贡使以其王从子及寨官子偕来请肄业国学从之其冬山南王亦遣从子及寨官子入国学成化十八年四月琉球国中山王尚真奏乞以陪臣子蔡宾等五人于南监读书许之府州县学洪武二年十月诏天下府州县立学谕中书省臣曰学校之设名存实亡兵变以来人习战争朕惟治国以教化为先教化以学校为本京师虽有太学而天下学校未兴宜令郡县皆立学于是设学官令生员专治一经以礼乐射御书数设科分教初太祖改婺州为宁越府以王宗显知府事宗显故儒者博涉经史开郡学聘叶仪宋濂为五经师戴良为学正吴沈徐源为训导自兵兴学校久废至是始闻弦诵之声十三年八月命在京府学生员六十人在外府学四十人州学三十县学二十人日给廪膳免其差徭二丁十五年颁禁例十二条于天下学校镌勒卧碑置明伦堂之左其不遵者以违制论十七年十一月庚午命辽东立学校上谕礼部曰或言边境不必建学夫圣人之教犹天也天有风雨霜露无所不施圣人之教亦无往不行昔箕子居朝鲜施八条之约故男遵礼义女尚贞信管宁居辽东讲诗书陈俎豆饰威仪明礼让而民化其德曾谓边境之民不可以教乎况武臣子弟久居边境鲜闻礼教恐渐移其性今使之诵诗书习礼义非但造就其才他日亦可资用二十年令增广生员不拘数二十六年定学官考课法专以科举为殿最九年任满核其中式举人府九人州六人县三人者为最举人少者为平等至少全无者为殿永乐二年礼部奏北方岁贡生员入学十年考不中式者例当充吏帝曰责人之功当量其力论人之罪当明其情北方近三四年兵戈扰攘诸生舍俎豆而事军旅飞刍挽粟之劳奔走流离之苦奚暇为学今考不中式者可发回原学肄业以俟再试不中如例处之正统十二年三月凤阳知府杨瓒言民间子弟可造者多请增广生员毋限额礼部采瓒言考取附学天下学校之有附学生由瓒议始天顺六年令廪膳有缺于增广内选补嘉靖二年令增顺天府学廪膳生员二十名三年令增应天府学廪膳增广生员顺天府学增广生员各二十名十一年奏准承天府学廪膳增广六十名宗学万历中定宗室子十岁以上俱入宗学于宗室中推举一人为宗正领其事寻增宗副二人子弟入学者每岁就提学官考试衣冠一如生员已复令一体乡试许得中式其后宗学宀浸多颇有致身两榜起家翰林者镇国中尉睦楔为周藩宗正领宗学约宗生以三六九日午前讲易诗书午后讲春秋礼记虽盛寒暑不辍社学洪武八年正月诏天下立社学方克勤知济宁府立社学数百区十六年诏民间立社学有司不得干预吴良守江阴暇则延儒生讲论经史新学宫立社学二十年令民间子弟兼读御制大诰及律令宣德时王翱巡按四川奏州县及土司遍设社学正统元年令各睡提学官及司府州县官严督社学不许废弛其有俊秀向学者许补儒学生员成化初杨继宗为嘉兴知府大兴社学民间子弟八岁不就学者罚其父兄南安知府张弼毁淫祠百数十区建为社学弘治十七年令各府州县建立社学选择明师民间幼童年十五以下者送入读书讲习冠婚丧祭之仪嘉靖中徐阶为延平府推官摄郡事创乡社学万历中林培为新化知县县僻陋广置社学教之武学洪武二十年七月礼部请立武学开武举不许曰是歧文武为二也宣德十年英宗即位诏天下卫所皆立学正统六年设京卫武学除教授一员训导六员教习勋卫子弟以兵部司官提调七年设南京武学自正统以来天下军卫子弟多习儒业其勋戚子孙袭爵者习礼肄业于国子监至各卫幼官暨子弟未袭职者在两京并建武学如京府儒学之制成化元年四月申定武学规凡十五则三年令设卫学四卫以上军生八十人三卫以上军生六十人二卫一卫军生四十人不及者不拘有司儒学军生二十人九年命都司卫所应袭子弟年十岁以上者提学官选送武学读书无武学者送卫学或附近儒学十三年敕所司岁终考试入学武生十年以上学无可取者黜退送操弘治六年三月从兵部尚书马文升言刊武经七书分散两京武学及应袭舍人嘉靖十五年四月改建武学于皇城西隅大兴隆寺旧地二十一年题准直隶金山卫学添设廪膳二十名贵州普定等十三卫各添设廪膳生员二十名万历中兵部言武库司专设主事一员管理武学御史左光斗请增畿南真顺广大四府武学崇祯十年令天下府州县学皆设武学生员提官一体考取卷二十六学校下书院正统初翟溥福知南康府庐山白鹿院废溥福倡众兴复王恕为扬州知府作资政书院以课士长沙通判陈钢监吉王府第工成王赐之金帛不受请王故殿材岳麓书院王许之进士刘观杜门读书四方来问道者从席尝不给县令刘成为筑书院于虎邱山名曰养中成化中南阳知府段坚创志学书院聚秀民讲说五经要义及濂洛诸儒遗书长安有齐鲁书院久废故址半为民居秦王诚泳别易地建正学书院十四年二月邵宝为江西提学副使濂溪书院改建白鹿洞书院李敏里居时筑室紫云山麓聚书数千卷与学者讲习及巡抚大同疏籍之于官诏赐名紫云书院二十年四月令贵溪县重建象山书院广西提学佥事姚镆立宣成书延五经师以教士子明初书院无额设自武宗朝王守仁倡良知之学东南景附书院颇盛正德六年御史张士隆巡盐河东建正学书院嘉靖九年正月壬辰朔颁敬一诸箴于湖南岳麓书院从长沙知府孙存请也邹守益谪广德州判官建复初书院与学者讲授其间欧阳德知六安州建龙津书院聚生徒讲学东昌知府罗汝芳提学副使邹善皆宗守仁学善为建愿学书院俾六士师事焉汝芳亦建见泰书院时相讨论十六年四月壬申罢各处私创书院以御史游居敬论劾王守仁湛若水伪学乞毁其书院从之万历七年正月毁天下书院时士大夫竞讲学张居正亚之尽改各省书院为公廨凡先后毁应天等府书院六十四处二十二年吏部郎中顾宪成罢归里故有东林书院为宋杨时讲道处宪成与弟允成倡修之偕同志讲学其中海内闻风景附由是东林名大着天启初左都御史邹元标与副都御史冯从吾共建首善书院于京师御史周宗建董其事大学士叶向高为之记朝暇与同志高龙等讲学其中名望日重而诸不附东林者咸忌之明年给事中朱童蒙疏劾之元标从吾并引归先是书院方建御史黄尊素谓元标曰都门非讲学地徐文贞已丛议于前矣谓徐阶也元标不能用至是尊素言果验元标从吾既归群小击碎其碑暴于门外先师木主委弃路隅经史典籍悉被焚毁而院独存其后遂为大西洋历局云五年八月壬午诏毁天下书院东林关中江右徽州各书院俱行拆毁从逆党张讷议也书籍丙午五月庚寅命有司博求古今书籍洪武元年八月诏除书籍税是年定元都大将军徐达收图籍致之南京六年正月上御奉天殿召国子博士赵ㄈ及助教钱宰贝琼等曰汝等一以孔子所定经书为教慎勿杂苏秦张仪纵横之言于是ㄈ请颁正定十三经于天下屏战国策及阴阳谶卜诸书勿列学宫十四年三月辛丑颁五经四书于北方学校十五年十月命礼部颁刘向说苑新序于天下十一月壬戌帝以国子监所荐书板岁久残阙令诸儒考补工部督匠治二十三年十二月购遗书福建布政司进南唐书金史苏辙古文二十四年六月戊寅命礼部颁书籍于北方学校谕曰农夫舍耒耜无以为耕匠氏舍斤斧无以为业士子舍经籍无以为学朕念北方学校缺少书籍向尝颁与五经四书其他子史诸书未赐宜购与之永乐四年四月己卯帝御便殿召儒臣讲论问文渊阁藏书备否解缙对曰经史粗备子集尚多阙帝曰士庶家稍有余赀尚欲积书况朝廷乎遂命礼部遣使四出购求遗书十五年四月丁巳颁五经四书性理大全于两京六部国子监及天下府州县学谕礼部曰此书学者之根本圣贤精蕴悉具于是其以朕意晓天下学者令尽心讲明无徒视为具文也于是古注疏遂不复用十七年三月上在北京遣侍讲陈敬宗至南京起取文渊阁所贮古今书籍自一部至百部以上各取一部北上皇太子乃遣撰陈循如数赍送其余封贮本阁十九年四月庚子三殿灾杨荣麾卫士出图籍舁东华门外宣宗尝临视文渊阁披阅经史与少傅杨士奇等讨论因赐士奇等诗是时秘阁贮书约二万余部近百万卷刻本十三钞本十七正统间士奇等言文渊阁所贮书籍有祖宗御制文集及古今经史子集之书向贮左顺门北廊今移于文渊阁东阁臣等逐一点勘编成书目请用宝钤识永久藏制曰可宣德八年四月甲申朔建广寒清暑二殿悉置书籍贮之弘治五年五月求遗书大学士邱浚言高皇帝当至正丙午之岁始肇帝业首求遗书既平元都得其馆阁秘藏又广购于民间一时贮积不减前代太宗当多事之时犹集儒臣纂永乐大典以备考究今承平百年中外无事乌可使经籍废坠凡民庶之家迁徙不常好尚不一既不能广有储藏即储藏亦不能久远所赖石渠邃阁积聚之多收藏之密扃之固聚者有掌故之官阙略者有缮写之吏损坏者有修补之工散佚者有购访之令然后不致废残阙失前代藏书之多有至三十七万卷者近内阁书目不能什一数十年来在内未闻考校在外未闻购求及今失之恐遂放佚自古藏书不一所汉有东观兰台鸿都唐有秘书监集贤书院宋有崇文馆秘书省国朝罢前代台监馆省之官并其任于翰林院设典籍二员掌文渊阁书籍南京国子监虽设典籍仅掌累朝颁降之书及旧锓书板而已今请敕内阁所藏书籍令学士以下督典籍官汇若干册册若干卷检其有副本者分贮一册于两京国子监若内阁所无或不备者乞敕礼部行天下提学官榜示购访俾所在有司校录赍呈其藏书之所一在京师曰内阁曰国子监一在南京曰国子监使一书而存为数本一本而藏三所每岁三伏时令翰林院僚属同赴阁监曝书毕事扃廷臣有因事欲稽考者奏请诣阅以为常规则于文治有裨焉疏上帝嘉纳之寻有是命十三年正月给事中许天锡言去岁阙里孔庙灾今兹建安又火古今书板荡为灰烬阙里道所从出书林文章所萃聚也顷师儒失职正教不修上之所尚者浮华下之所习者枝叶灾变之作似欲为儒林一扫积垢宜因此遣官临视刊定经史有益之书其于培养人才实非浅鲜所司议从其言正德十年大学士梁储等请检内阁并东阁藏书残阙者令原管主事李继先等次第修补从之由是其书为继先等所盗亡失者多矣嘉靖十五年御史徐九皋上议欲查历代艺文志书目参对凡经籍不全者行士民之家借本送官誊写原本给还且加优赏又乞上御便殿省阅章奏处分政事赐见讲读诸臣辨析经旨下礼部议礼臣覆奏命翰林院查秘阁所贮经籍有无缺遗不备之处备开书目通行两京及抚按衙门转行提学官员用心Ａ访凡艺文志所载历代遗书及本朝名臣硕儒所着述文集凡有补于世教者一体收采藏贮经类十一共八千七百四十六卷史类十一共二万八千六十九卷子类十二共三万九千二百一十一卷集类三共二万九千九百六十六卷日下旧闻云考正统六年编定目录凡四万三千二百余册而列朝实录宝训不下数千卷若永乐一书多至二万二千九百三十七卷皆藏诸皇史不与焉缥缃之富古所未有其后典守不严岁久被窃万历三十三年内阁敕房办事大理寺左丞寺副孙能传中书舍人张萱等奉阁谕校理纂辑书目则并累朝续添书籍入焉大半残阙较之正统目录十仅存二三尔编辑洪武二年八月修礼书诏举素志高洁博通古今练达时宜之士年四十以上者礼送至京曾鲁及梁寅宋讷徐一夔刘于周子谅胡行简刘宗弼董彝蔡深滕公Ａ并与焉明年正月书成赐名大明集礼其书准五礼而益以冠服车辂仪仗卤簿字学音乐凡升降仪节制度名数纤悉毕具三年十二月大明志书成先是命儒士魏俊民黄篪刘俨丁凤郑思先郑雄等六人类编天下州郡地理形胜降附始末至是书成命送秘书监刊行六年三月昭鉴录成先是命陶凯张筹等采抚汉唐以来藩王善恶可劝戒者会凯出参行省编辑未成乃命文原吉王亻巽等续修之至是书成二卷颁赐诸王七年五月命詹同宋濂等纂修日历自起兵临濠至洪武六年凡一百卷同等又言日历秘天府人不得见请仿唐贞观政要分辑圣政宣示天下帝从之乃分四十类为书五卷名曰皇明宝训嗣后凡有政迹史官日记录之随类增入焉十三年六月上命儒臣纂辑历代诸王大臣宗戚宦官之悖逆不道者凡二百十二人命曰臣戒录颁布中外以昭炯鉴又诏儒臣采历代史所载相臣贤者自萧何至文天祥八十二人为传十六卷不肖者自田鼢至贾似道二十六人为传四卷命曰相鉴太祖制序十六年二月大学士吴沈等进精诚录先是上将享太庙致斋于武英殿召沈等谓之曰朕闻古圣贤书其垂训立教大要有三曰敬天曰忠君曰孝亲君能敬天臣能忠君子能孝亲则人道立矣然其言散在经传未易会其要领卿等其以类编辑庶便观览至是书成上赐名精诚录命沈序之二十六年二月诸司职掌成颁布中外又编辑稽制录御制序文颁示功臣十一月命儒臣辑历代诸王宗室为恶及悖逆者编次成书命曰永鉴录颁赐诸王二十七年九月庚申修寰宇通衢书成其方隅之目有八东距辽东部司东北至三万卫西极四川松潘卫西南距云南金齿南逾广东崖州东南至福建漳州府北暨北平大宁卫西北至陕西甘肃横一万一千七百五十里纵一万九百里是岁命博士钱宰等编辑书传会选成凡六卷初帝以蔡沈书传象纬运行与朱子诗传相悖其他注与邹季友所论有未安者征天下宿儒订正之书成颁行天下二十八年九月庚戌颁皇明祖训初上命陶凯等编辑祖训录六年书成自为之序命大书揭于右顺门之西庑随时损益至是重加裁定名曰皇明祖训颁示内外诸司谕曰后世有敢言更制者以奸臣论毋赦永乐五年十二月修永乐大典书成先是元年秋七月帝谕侍读翰林学士解缙等曰天下古今事物散载诸书篇帙浩穰不易检阅朕欲悉采各书所载事物类聚之而统之以韵尝观韵府回溪二书事虽有统而纪载大略尔等其如朕意凡书契以来经史子集百家至于天文地志阴阳医卜僧道技艺之言备辑为一书毋厌浩繁二年十一月解缙等进所纂录韵书赐名文献大成既而上览所进书尚多未备遂命重敕太子少师姚广孝刑部侍郎刘季篪及缙总之命翰林院学士王景侍读学士王达国子祭酒胡俨司经局洗马杨溥儒士陈济为总裁翰林院侍读邹缉撰王褒梁潜吴溥李贯杨觏曾编修朱检讨王洪蒋骥潘几王苏伯厚张伯颖典籍梁用行庶吉士杨相左春坊左中允尹昌隆宗人府经历高得吏部郎中叶砥山东按察佥事晏璧为副总裁命礼部简中外官及四方宿学老儒有文章者充纂修简国子监及在外郡县学能书生员缮写开馆于文渊阁命光禄寺给朝暮膳至是书成凡二万二千九百三十七卷一万一千九十五册赐名永乐大典帝亲制序冠之赐广孝等二千一百六十九人钞有差十二年十一月命学士胡广等五经四书及宋儒性理诸书谕曰五经四书传注之外诸儒有发明者其采附于下周程张朱所着如太极通书西铭正蒙亦类聚成编命举朝臣及四方文学之士同纂开馆东华门外广等总其事书成名曰大全十四年十二月黄淮等奉敕编辑历代名臣奏议书成上之凡三百五十卷宣德元年四月御制外戚事鉴历代臣鉴成颁赐外戚及群臣谕曰治天下之道必自亲亲始文武诸臣欲同归于善前事之不忘后事之师也故于暇曰采辑前代外戚及群臣善恶吉凶之迹汇为此书用示法戒其择善而从以保福禄并手自制序颁之外戚事鉴五卷历代臣鉴三十七卷宣宗又采经传子史嘉言善行为五伦书六十二卷正统中英宗制序刊行宣德三年御制帝训御制官箴成各一卷景泰七年五月己巳朔大学士高等修寰宇通志成上之凡一百十九卷天顺二年八月诏修一统志谕李贤鼓时吕原曰朕欲览天下舆图之广我太祖太宗尝命儒臣纂辑未竟厥绪景泰间虽有成书繁简失当卿等尚折衷精要继成初志于是命贤等为总裁官书成凡九十卷成化十九年十二月庚午御制文华大训成以教皇太子也书凡二十八卷上亲制文弁其首二十三年孝宗即位礼部侍郎邱浚进大学衍义补凡六十一卷上览称善进浚尚书赍金币诏刊行其书既浚以书中所载皆可见之行事请摘其要者下内阁议行报可弘治十年三月命内阁及翰林儒臣纂修大明会典上以累朝典制散见叠出宜会于一乃命徐溥等条次以本朝官职制度为纲事物名数仪文等级为目类以降群书附以历年事例使官领其属事职于官以成一代之制十五年十二月己酉书成上之凡一百八十卷嘉靖五年十月庚午御制敬一箴及注浚心箴程颐视听言动四箴颁赐大士费宏等七年三月己卯诏儒臣重校大明会典订正讹谬增入续定事例先是上阅会典冠礼目中有成化十四年谒谢奉先奉慈殿之文奉慈殿乃孝宗即位始建上以谬误显然乃有重校之举六月辛丑朔明伦大典成上之帝自制序弁其首命张璁为后序刊布天下顾修兴都志二十四卷世宗以其载献帝事实于志体例不合诏徐阶等重修名承天大志凡四十卷万历四年诏复修大明会典是书重修于嘉靖二十八年进呈未刊至是礼臣题请从之书成凡二百二十八卷王可大国宪家猷五十六卷万历中御史言内阁丝纶簿猝无可考惟是书载之遂取以进卷二十七运历上历吴元年十一月乙未冬至太史院进戊申岁大统历太祖谓刘基曰古者以季冬颁来岁之历似为太运今于冬至亦未宜明年以后皆以十月朔进时所详定皆出自基及其属高翼之手太祖命详校而后刊之洪武元年改太史院为司天监二年征元回回历官郑阿里等十一人至京议历法占天象三年改监为钦天设四科曰天文曰漏刻曰大统历曰回回历以监令少监统之岁造大统民历御览月令历七政躔度历六壬遁甲历四季天象占验历御览天象录各以时上其日月交食分秒时刻起复方位先期以闻十五年九月诏翰林李吴伯宗译回回历书十七年闰十月漏刻博士元统言历以大统为名而积分犹踵授时之数非所以重始敬正也况授时以至元辛已为历元至洪武甲子积一百四年以七十年而差一度之大约计之每岁应差一分五十秒辛巳至今年远数盈渐差天度拟合修改今以洪武甲子岁前冬至为大统历元而七政运行有迟速逆顺伏见之不齐其理深奥未易推演闻有郭伯玉者精明九数之理宜征令推算以成一代之制报可擢统为监令统乃取授时历去其岁实消长之说析其条例得四卷以洪武十七年甲子为历元命曰大统历法通轨二十六年钦天监副李德芳上书言臣按故元至元辛巳为历元上推往古每十年长一日每百年消一日其法至密不可易也今监正元统改作洪武甲子历元不用消长之法以考春秋晋献公十五年戊寅岁天政冬至比辛巳为元差四日六时五刻不合实测今宜复用辛巳为元及消长法疏入元统奏辨上曰二说皆难凭但验七政交会行度无差者为是于是钦天监以大统历元用洪武甲子而推算仍依授时法永乐迁都顺天仍用应天冬夏昼夜时刻至正统十四年始改用顺天之数其冬景帝即位天文生马轼奏昼夜时刻不宜改下廷臣集议监正许等言前监正彭德清测验得北京北极出地四十度比南京高七度有奇冬至昼三十八刻夏至昼六十二刻奏准改入大统历永为定式轼方诞妄不足听帝曰太阳出入度数当用四方之中今京师在尧幽都之地宁可为准此后造历仍用洪永旧制景泰元年正月辛卯卯正三刻月食监官误推辰初初刻致失救护下法司论徒诏宥之成化十年以监官多不职擢云南提学童轩为太常寺少卿掌监事十五年十一月戊戌望月食监推又误帝以天象微渺不之罪也十七年真定教谕俞正己上改历议诏礼部及轩参考尚书周洪谟等言正己止据皇极经世书及历代天文历志推算气朔又以己意创为八十七年约法每月大小相间轻率狂妄宜正其罪遂下正已诏狱十九年天文生张升上言改历钦天监谓祖制不可变升说遂寝正德十五年礼部员外郎郑善夫言日月交食日食最为难测月食惟以距交远近别无四时加减且月小暗虚大八方所见皆同若日为月所掩则日大而月小日上而月下日远而月近日行有四时之异月行有九道之分故南北殊观时刻亦异必须据地定表因时求合如正德九年八月辛卯日食历官报食八分六十七秒而闽广之地遂至食既时刻分秒安得而同今宜按交食以更历元时刻分秒必使奇零部析详尽不然积以岁月躔离肉又不合矣不报嘉靖七年钦天监奏闰十月朔回回历推日食二分四十七秒大统历推不食已而不食十九年三月癸巳朔台官言日当食已而不食帝喜以为天眷然实由推步之疏也周述学邃于历学撰中经用中国之算测西哉之占又推究五纬细行为星道五图于是七曜皆有道可求与武进唐顺之论历取历代史志之义正其论舛删其繁芜又撰大统万年二历通议以补历代之所未及万历十二年十一月癸酉朔大统历推日食九十二秒回回历推不食已而回回历验礼科给事中侯先春请以回回历纂入大统历中以备考验诏可二十三年郑世子载育进圣寿万年历律历融通二书三十八年十一月壬寅朔日有食之钦天监推日依分秒及亏圆之候职方郎中范守己疏驳其误礼官因请博求知历学者令与监官昼夜推测庶历法靡差于是五官正周子愚言大西洋归化远臣庞迪莪熊三拔等携有彼国历法多中国典籍所未备者乞视洪武中译因域历法例取知历儒臣同监官译上以资采择礼部议覆从之并召刑云路及南京工部员外郎李之藻使参预历事崇祯二年五月乙酉朔日有食之礼部侍郎徐光启依西法豫推顺天府见食二分有奇琼州食既大宁以北不食大统回回所推食分时刻与光启互异已而光启法验余皆疏帝切责监官于是五官正戈丰年等言大统乃洪武时所定实即郭守敬授时历也自至元十年造历越十八年为大德三年八月已当食不食六年六月又食而失推是时守敬方知院事已不能无乖错况斤斤守法者哉今若循旧向后必不能无差光启亦言岁差环转岁实参差天有纬度地有经度列宿有本行月五星有本轮月有真会视会皆古所未闻惟西法有之宜取以参互考订与大统法会同归一寻上历法修正十事其一议岁差每岁东行渐长渐短之数以正古来百年五十年六十年多寡互异之说其二议岁实小余昔多今少渐次改易及日景长短岁岁不同之因以定冬至以正气朔其三每日测验日行经度以定盈缩加减真率东西南北高下之差以步日躔其四夜测月行经纬度数以定交转迟疾真率东西南北高下之差以步月离其五密测列宿经纬行度以定七政盈缩迟疾顺逆违离远近之数其六密测五星经纬行度以定小轮行度迟疾留逆伏见之数东西南北高下之差以推步凌犯其七推算黄道赤道广狭度数密测二道距度及月五星各道与黄相距之度以定交转其八议日月去交远近及真会视会之因以定距午时差之真率以正交食其九测日行考知二极出入地度数以定周天纬度以齐七政因月食考知东西相距地轮经度以定交食时刻其十依唐元法随地测验二极出入地度数地轮经纬以求昼夜晨昏永短以正交食有无先后多寡之数因荐南京太仆少卿李之藻西洋人龙华民郑玉函善推步报可遂开历局以光启为监督西法之行自此始初西法与回回历相同周天三百六十度度六十分分六十秒一日十二时时八刻刻十五分有闰日无闰月迨入中国又通融中法始置闰月穷推详测益加精密而授时大统之说始绌李之藻疏言西洋归化陪臣如庞迪莪龙华民熊三拔阳玛诺诸人所言天文历数有我中国昔贤所未及者一曰天包地外地在天中其体皆圆皆以三百六十度算之地经各有测法从地窥天其自地心测算与其地面测算者皆有不同二曰地面南北其北极出地高低度分不等其赤道所离天顶亦因而异以辨地方风气寒暑之节三曰各处地方所黄道各有高低斜直之异故其昼夜长短亦各不同所得日影有表北影有表南影亦有周围圆影四曰七政行度不同各自为一重天层层包裹推算周径各有其法五曰列宿在天另有行度以二万七千余岁一周此古今中星所以不同之故不当指列宿之天为昼夜一周之天六曰月五星之天各有小轮原俱平行特为小轮旋转于大轮之上下故人从地面测之觉有顺逆迟疾之异七曰岁差分秒多寡古今不同盖列宿天外别有两重之天动运不同其一东西差出入二度二十四分其一南北差出入一十四分各有定算其差极微从古不觉八曰七政诸天之中心各与地心不同处所春分至秋分多九日秋分至春分少九日此由太阳天心与地心不同处所人从地面望之觉有盈缩之差其本行初无盈缩九曰大阴小轮不但算得迟疾又且测得高下远近大小之异交食多寡非此不确十曰日月效食随其出地高低之度看法不同而人从所居地面南北望之又皆不同兼此二者食分乃审十一日日月交食人从地面望之东方先见西方后见凡地面差三十度则时差八刻五分而以东西相距二百五十里作一度南北则视所离赤道以为减差十二曰日食与合朔不同日食在午前则先食后合在午后则先合后食凡出地入地之时近于地平其差多至八刻渐近于午则其差时渐少十三曰日月食所在之宫每次不同皆有捷法定理可以用器转测十四曰节气当求太阳真度如春秋分日乃太阳正当黄赤二道相交之处不当计日匀分凡此十四事前此天文历志诸书皆未论及惟诸臣不徒论其度数又能论其所以然之理盖缘彼国不以天文历学为禁五千年来通国之俊曹聚而讲究之故窥测密而研究审六年光启以病辞历务以山东参政李天经代之逾月而光启卒七年魏文魁上言历官所推交食节气皆非是于是命文魁入京测验是时言历者四家大统回回外别立西洋为西局文魁为东局言人人殊纷若聚讼焉十年正月辛丑朔日食李天经等豫推京师见食一分一十秒应天及各省分秒各殊惟云南太原则不见食其初亏食甚复圆时刻亦各异大统推食一分六十三秒回回推食三分七十秒东局所推止游气侵光三十余秒而食时推验惟天经为密时将废大统用新法于是管理另局历务代州知州郭正中言中历必不可尽废西历必不可专行四历各有短长当参合诸家兼收西法十一年正月乃诏仍行大统历如交食经纬晦朔弦望因年远有差者旁求参考新法与回回科并存西洋人之来中土者皆自称瓯罗巴人其历法与回回同而加精密尝考前代远国之人言历法者多在西域而东南北无闻唐之九执历元之万年历及洪武间所译回回历皆西城也盖尧命义和仲叔分宅四方义叔和叔则以夷南交朔方为限独和仲但曰宅西而不限以地岂非当时声教之西被者远哉至于周末畴人子弟分散西域天方诸国接壤西番非若东南有大海之阻又无极北严寒之畏则抱书器而西征势固便也瓯罗巴在回回西其风俗相类而好奇喜新竞胜之习过之故其历法与回回同源而世世增修遂非回回所及亦其好胜之俗为之也义和既失其守古籍之可见者仅有周髀而西人浑盖通宪之器寒热五带之说地圆之理正方之法皆不能出周髀范围亦可知其源流之所自矣时帝已深知西法之密迨十六年三月乙丑朔曰食测又独验八月诏西法果密即改为大统历法通行天下未几国变竟未施行明制历官皆世业成弘间尚能建修改之议万历以后则皆专己守残而已其非历官而知历者郑世子而外唐顺之周述学陈壤袁黄雷宗皆有着述唐顺之未有成书其议论散见周述学之历宗通议历宗中经袁黄着历法新书其天地人三元则本之陈壤而雷宗亦着合璧连珠历法皆会通回回历以入授时虽不能如郑世子之精微其于中西历理亦有所发明邢云路古今律历考或言本出魏文魁手文魁学本肤浅无怪其所疏授时皆不得其旨也岁差初弘治钦天监推月食屡不应日食亦舛正德十二三年连推日食起复皆不合钦天监博士朱裕乃上言至元辛已距今二百三十七年岁久不能无差若不量加损益恐愈久愈舛乞简大臣总理其事令本监官生半推古法半推新法两相交验回回科推验西域九执历法仍遣官至各省候土圭以测节气早晚往复参较则交食可正而七政可齐部覆言裕及监官历学未必皆精今十月望月食中官正周濂等所推算与古法及裕所奏不同请至期考验既而濂等言日躔岁退之差一分五十秒今正德乙亥距至元辛巳二百三十五年赤道岁有效差当退天三度五十二分五十秒不经改正推步岂能有合臣参详较验得正德丙子岁前天正冬至岁气应二十七日四百七十五分命得辛卯日丑初初刻日躔赤道箕宿六度四十七分五十秒黄道箕宿五度九十六分四十三秒为历元其气闰转交四应并周天黄赤道诸类立成悉从岁差随时改正望敕礼臣并监正董其事部奏古法未可轻变请仍旧法别选精通历者同濂等以新法参验更为奏请从之嘉靖二年九月光禄寺少卿华湘疏黄帝迄秦历凡六改汉凡五改由魏迄隋十三改唐迄五代十六改宋十八改金迄元三改然历代长于历者不数岁而辄差杜预曰阴阳之运随动而差差而不已遂与历错夫所以差者由天周有余日周不足也天周有余则天常平运而舒日周不足则日常内转而缩天日之差于中星验焉尧之冬至初昏昴中而日在虚七度虚者北方之宿则日行北陆躔于元枵之子也今之冬至初昏室中而日在箕三度箕者东方之宿则日行东陆躔于析木之寅也计今去尧未四千年而差五十度矣再以赤道考之胜国至元辛巳改历天正冬至赤道岁差一分五十秒今退天三度五十二分五十秒也黄道岁差九十分九十八秒今退天三度二十五分七十四秒也年愈远而数愈盈正德戊寅日食庚辰月食时刻分秒起复方位多与钦天监推算不合古今善推算者三家汉太初以钟律唐太衍以蓍策元授时以晷景而晷景为近欲正算而不登台测景皆空言臆说也望许臣暂罢朝参督中官正周濂等及冬至前诣观象台昼夜推测日记月书至来年冬至以验二十四气分至合朔日躔月离黄赤二道昏旦中星七政四余之度视元辛已所测离合何如差次录闻更敕礼部延访精通理数者征赴京师令详定岁差以成一代之制从之汉自邓平改历之后洛下闳谓八百年当差一度当时史官考诸上古中星知太初历已差五度而闳未究盖古之为历未知有岁差之法其论冬至日躔之宿一定而不移不知天日会道不得均齐余分积久度数必爽今岁之日躔在冬至者视去岁冬至之躔常有不齐之分至虞喜始觉其差乃以天为天岁为岁立差法以追其变而算之约以五十年日退一度然失之太过宋何承天倍增其数约以百年退一度而又不及至隋刘焯取二家中数以七十五年为近之然亦未甚密至唐僧一行乃以太衍历推之得八十三年而差一度自唐以来历家皆宗其法然犹未至也至元朝郭守敬算之约六十六年而差一度算已往减一算算将来加一算而岁差始为精密然至今三百余年台官推演又多不合天道识者往往奏请再改历元以正岁差嗟乎天动物也进退盈缩未免少有不齐一定之法何可拘也况定岁之法四期余一日之数分于四期则二至之定每疑于丝忽之间须酌量以定无常准者定日之法一日变为九百四十画者以气朔有不尽之数难分也每月三十日一气盈四百十二画二十五秒一朔四百四十一画积盈虚之数以成闰故定朔必视四百四十一画之前后以为肉故定朔每疑于一画之间要亦须酌量以定无常准者如日月交食之法时刻分秒最为精微及至半秒难分之处亦须酌量以定无常准焉夫至之丝忽朔之一画食之半秒积之岁久则皆差失不合原算矣以天道不齐之动加以岁久必差之法欲守一定之算夫安可得是故随时考验以求合于天此为至当二十三年郑世子载育上疏论岁差曰高皇帝革命时元历未久气朔未差故不改作但讨论润色而已积年既久气朔渐差后汉志言三百年斗历改宪今以万历为元而九年辛巳岁适当斗历改宪之期又协干元用九之义历元正在是矣臣尝取大统与授时二历较之考古则岁差三日推今则时差九刻夫差虽九刻处夜半之际所差则隔一日节气差天一日则置闰差一月闰差一月则时差一季时差一季则岁差一年其失岂小小哉盖因授时减分太峻失之先天大统不减失之后天因和会两家酌取中数定为新率编撰成书下礼臣议尚书范谦奏岁差之法自虞喜以来代有差法之议竟无画一之规所以求之者大约有三考月令之中星测二至之日景验交食之分秒考以衡管测以臬表验以漏刻斯亦亻危得之矣历家以周天三百六十五度四分度之一纪七政之行又析度为百分分为百秒可谓密矣然浑象之体径仅数尺布周天度每度不及指许安所置分秒哉至于臬表之树不过数尺漏刻之筹不越数寸以天之高且广也而以尺寸之物求之欲其纤微不爽不亦难乎故方其差在分秒之间无可验者至逾一度乃可以管窥耳此所以穷古今之智巧不能尽其变与即如世子言时差九刻在亥子之间则移一日在晦朔之交则移一月此可验之于近也设移于前则生明在二日之昏设移而后则生明在四日之夕今似未至是也其书应发钦天监参订测验世子留心历学宜赐敕奖谕从之河南佥事邢云路上书言治历之要无逾观象测景候时筹策四事今丙申年日至臣测得乙未日未正一刻而大统推在申正二刻相差九刻且今年立春夏至立冬皆适值子午之交臣推立春乙亥而大统推丙子夏至壬辰而大统推癸巳立冬己酉而大统推庚戌相隔皆一日若或直元日于子半则当退履端于月前而朝贺大礼在月正二日矣岂细故耶闰八月朔日食大统历推初亏巳正二刻食几既而臣倏初亏巳正一刻食止七分余大统实后天几二刻则闰应及转应交应各宜增损之矣云路又言授时历至元辛巳黄道躔度十二交宫界守敬所测也至今三百余年冬至日躔已退五度则宜另步日躔宫界另以赤道变黄道以合今时在天宫界从古历家未有以三百年后仍用三百年前黄道者又月建非关斗杓听指斗杓有岁差而月建无改移皆笃论也刑科给事中李应策亦言历理微渺日月五星运转交会咸取应于窥管测表欧阳修所谓事之易差者果以钟律为数无差则太初历宜即定于汉而后之为三统四分者若何又果以蓍策为术无差则大衍历宜即定于唐而后之为五纪贞元观象者又若何盖阴阳迭行随动而移移而错错而乖违日陷不止则躔离之谬分至之忒积此焉穷云路所议四事应宜俱改使得中秘星历书一编阅而校焉必更有得于是钦天监正张应侯疏诋云路之诬礼部言使旧法无差诚宜世守今既觉少差失今不修将岁愈久而差愈远其何以齐七政而厘百工乞以云路提督钦天监事督率官属数心测候以成鉅典议上不报崇祯十四年礼臣言自古历法数十年一改而守敬之历行之已三四百年矣小差者惟日月交食时同刻异无大悬绝至置闰之差起于春秋分所差二日而西历所定之日即旧历所注昼夜各五十刻之日也在今日西法较密在异时亦难保其不差一番更改良不易言请照回回科例另立新法一科遇交食节气同异据法测验而后徐商更改庶有当乎卷二十八运历下测影正统十一年八月作晷影堂正德十六年漏刻博士朱裕言晷表尺寸不一难以准测而推算历数用南京日出分秒似相矛盾请敕大臣一员总理其事铸立铜表考四时日中之影仍于河南阳城察旧立土圭以合今日之晷及分立圭表于山东湖广陕西大名等处以测四方之影然后将内外晷影新旧历书错综参验撰成定法庶几天行合而交食不谬疏入不报郑世子载育曰何承天立表测影始知自汉以来冬至皆后天三日然则推步晷影乃治历之要也授时历亦凭晷影为本而历经不载推步晷影之术是为缺略今用北极出地度数兼弧矢二卫以求之庶尽其原又随地形高下立差以尽变前此未有也又曰冬至之景一丈有余表高晷长则影虚而淡或设望筒副表影符之类以求实影然望筒或一低昂副表影符或一前却所据之表或稍有倾欹圭面或稍有斜侧二至前后数日之影进退止在毫厘之间要亦难辨况委托之人未知当否九服之远既非目击所报晷影宁足信乎宣城梅文鼎曰圭表之法表短则分秒难明表长则影虚而淡郭守敬所以立四丈之表用影符以取之也日体甚大坚表所测者日体上边之影横表所测者日体下边之影皆非中心之数郭守敬所以于表端架横梁以测之也然而非其本必须正其表焉平其圭焉均其度焉三者缺一不可以得影三者得矣而人心有粗细目力有利钝任事有诚伪不可不择也知乎此庶几晷影可得矣崇祯初西洋人测得京省北极出地度分北京四十度南京三十二度半山东三十七度山西三十八度陕西三十六度河南三十五度浙江三十度江西二十九度湖广三十一度四川二十九度广东二十三度福建二十六度广西二十五度云南二十二度贵州二十四度又以十二度度六十分之表测京师各节气午正日影夏至三度三十三分芒种小暑三度四十二分小满大暑四度十五分立夏立秋五度六分雨处暑六度二十三分清明白露八度六分春秋分十度四分惊蛰寒露十二度二十六分雨水霜降十五度五分立春立冬十七度四十七分大寒小雪二十度四十七分小寒大雪二十三度三十分冬至二十四度四分仪象玑衡之象或谓起于伏义或谓作于帝喾或云乃义和旧制非舜创为也马融谓上天之体不可测知天之事者惟有玑衡一事即今浑天仪也王蕃之论仪之制置天梁地平以定天体为四游以缀赤道者此谓玑也置望简横箫于仪中以窥七曜之行而知其躔离之次者此谓衡也唐李淳风为三重仪在外曰六合其外曰三辰最内曰四游而一行复益之以黄道仪其为论亦密矣靖康之乱仪象归于金元人袭之而规环不协难复施用于是郭守敬创为简仪仰仪候极仪浑天象玲珑仪立运仪证理仪景符窥几日月食仪星晷定时仪皆以意为之始极精详浑天仪四柱以铜龙架而悬之简仪相似而省十之七止周围数道而已玉衡亦以铜为之如尺而首尾皆曲有二孔对孔直窥以候中星又有铜球左右转旋以象天体以方函盛之函四周作二十八宿真形观象台下小室有量天尺有铸铜人捧尺北面室穴其顶以候日中测影之长短冬至后可得一丈七尺夏至后可得二尺中为紫微殿殿傍有铜壶滴漏其简仪乃耶律楚材制璇玑玉衡为仪象之权舆然不见用于三代周礼有圭表壶漏而无玑衡其制遂不可考汉人创造浑天仪谓即玑衡遗制其或然与厥后代有制作大抵以六合三辰四游重环凑合者谓之浑天仪以实体圆球绘黄赤经纬度或缀以星宿者谓之浑天象外此则圭表壶漏而已迨元作简仪仰仪窥几景符之属制器始精详矣太祖平元司天监进水晶刻漏中设二木偶人能按时自击钲鼓太祖以其无益而碎之洪武十七年造观星盘十八年十月丙申筑观星台于鸡鸣山二十四年铸浑天仪仁宗即位作观象台于禁中正统二年行在钦天监正皇甫仲和奏言南京观象台设浑天仪简仪圭表以窥测七政行度而北京乃止于齐化门城上观测未有仪象乞令本监官往南京用木做造挈赴北京以较验北极出地高下然后用铜别铸庶几占测有凭从之明年冬乃铸铜浑天仪简仪于北京御制观天器铭十二年九月监正彭德清言北京北极出地度太阳出入时刻与南京不同冬夏昼夜长短亦异今宫禁及官府漏箭皆南京旧式不可用有旨令内官监改造景泰六年造内观象台简仪及铜壶成化中礼部侍郎周洪谟以蔡传所释璇玑玉衡后人遵用其制考验多不同宜改制帝即属洪谟洪谟易以木旬日而就弘治二年监正吴昊言考验四正日度黄赤二道应交于璧轸观象台旧制浑仪黄赤二道交于奎轸不合天象其南北两轴不合两极出入之度窥管又不与太阳出没相当故虽设而不同所用简仪则郭守敬遗制而北极云柱差短以测经星去极亦不能无爽请修改或别造以成一代之制事下礼部覆议令监副张绅造木样以待试验黄道度许修改焉嘉靖二年修相风杆及简浑二仪河南巡抚何天衢言登封县旧有观星测景二台周公营洛邑时手建遗迹也土圭表漏具在乞敕饮天监官考正制度尺寸书之史册从之七年始立四丈木表以测晷影定气朔由是钦天监之立运仪正方案悬晷偏晷盘晷诸式具备于观象台一以元法为断万历中西洋人利玛窦制浑仪天球地球等器仁和李之藻撰浑天仪说发明制造施用之法其制不外于六合三辰四游之法但古法北极出地铸为定度此则子午提规可以随地度高下于用为便耳崇祯二年礼部侍郎徐光启兼理历法请造象限大仪六纪限大仪三平悬浑仪三交食仪一列宿经纬天球一万国经纬地球一平面日晷三转盘星晷三候时钟三望远镜三报允已又言定时之法当议者五事一曰壶漏二曰指南针三曰表臬四曰仪五曰晷漏七年八月右参政李天经请造沙漏明初詹希元以水漏至严寒水冻辄不能行故以沙代水然沙行太疾未协天运乃以斗轮之外复加四轮轮皆三十六齿厥后周述学病其窍太小而沙易堙乃更制为六轮其五轮悉三十齿而微裕其窍运行始与晷协天经所请殆其遗意欤十四年礼部言寺臣李天经等所制日晷星晷星球星屏窥筒诸器多历家所未备又言旧法用日度计日定率西法用天度因天立差旧法用黄道矩度西法用黄道纬度虽微有不同然其黄赤仪器与守敬简仪仰仪侯极景符玲珑立运等仪亦皆相似特守敬之徒沿习不察耳句股唐顺之句股测望论句股所谓矩也古人的执数寸之矩而日月之运行肉迟速之变山溪之高深广远凡目力所及无不可知盖不能逃于数也句股之法横为句纵为股斜为弦句股求统句股自乘相并为实平方开之得弦句弦求股句弦自乘相减为实平方开之得股股弦求句同法盖一弦实藏一句一股之实一句一股之实并得一弦实也数非两不可行因句股得弦因股弦而得句因句弦而得股三者之中其两者显而可知其一者藏而不可知因两以得三此句股法之可通者也至于远近可知而高下不可知如卑则塔影高则日影之类塔景之在地者可量人足可以至于戴日之下而日与塔高低之数不可知则是有句而无股弦三者缺其二数不可起而句股之法穷矣于是有立表之法盖以小句股求大句股也小句股每一寸之句为股长几何则大句股每尺之句其股长几何可知矣此以人目与表与所望之高三相直而知之也人目至表小弦也人目至所望之高大弦也又法表为小股其高几何与至塔下之数相乘以小句除之则得塔高盖横之则为小股至塔之积纵之则为小句至塔顶之积纵横之数恰同是变句以为股因横而得纵者也句股弦三者有一可知则立表之法可得而用若其高与远之数皆不可知而但目力可极如隔海望山之类则句股弦三者无一可知而立表之法又穷矣于是有重表之法盖两表相去几何为影差者几何因其差以求句股亦可得矣立表者以通句股之穷也重表者以通一表之穷也其实重表一表也一表句股也无二法也徐光启曰句股即三边直角形也底线为句底上之垂线为股对直角边为弦句股上两直角方形并与弦上直角方形等故句三股四则弦必五从此可以句股求弦句弦求股股弦求句可以求句股中容方容圆可以各较求句求股求弦可以各和求句求股求弦可以大小两句股互相求可以立表求高深广远以通句股之穷可以二表四表求极高深极广远以通立表之穷权量王焕如曰八音者圣人致中和之器也其制之长短广狭小大轻重皆有数三三迭运九九相乘天地万物之所生也太和元气之所钟也声律家谓之元声黄钟者天地阴阳之和也今按黄钟之长九寸十寸为尺十尺曰丈黄钟之管其容子粟黍中者一千二百为龠十龠曰合十合曰升十升曰斗十斗曰斛黄钟之龠所容千二百黍其重十二铢两龠则二十四铢为两两四分分六铢铢十累累十黍黍凡二千四百得两十六两曰斤二斤曰裹十五斤曰称三十斤曰钧四钧曰石三之九之损之益之以合阴阳之中以通律吕之和长短广狭小大轻重以十有二律为之度数以十有二声为齐量纪之以三平之以六成之以十二天之道也李之藻曰凡度十丈曰引五丈曰端四丈曰疋十尺曰丈十寸曰尺十分曰寸而计田则横一丈纵六十丈为亩四分其亩为一角角得方丈者五十十分其为一分分得方丈者六得方尺者六百分以下厘毫析之而以百亩为顷五顷四十亩为邱凡量六粟为圭十圭为撮十撮为抄十抄为勺满十而进之为合为升为斗为石石亦曰斛凡衡以两为君两有十钱钱有十分自分下什而析之曰厘曰毫曰丝曰忽曰微曰纤曰沙曰尘曰埃曰渺曰漠至细之倪惟所立名而十六两为斤二百斤为引此公私通用之则也历法每度百分每分百秒西历则积六十秒为分积六十分为度秒以下俱以六十析之崇祯十四年上欲考定乐律命工部察周尺之制工部不能定移问礼部礼部覆云周尺之制古今推求不一有周累黍者汉书律历志云以子黍中者度之九十分为黄钟之长一黍为分十分为寸十寸为尺颜师古云中者不大不小唐礼乐志云黍真则尺定尺定则律均宋窦俨司马光等考定周尺用上党黍十黍为一寸是也有用指者古人按指知寸布手知尺舒臂知寻大禹声为律身为度用左手中指三节三寸谓之君指裁为宫声之管许慎说文曰中妇人手长八尺谓之咫尺即周尺也有用璧羡者考工记曰璧羡度尺好三寸以为度盖璧径九寸羡而长之纵十寸横八寸周谓之度尺则周之十寸八寸皆为尺也有用艹票粟者艹票禾穗芒也淮南子曰律数十二故十二艹票当一粟十粟而当一寸是也有用蚕丝者孙子算经云蚕吐丝为忽自丝毫厘分而成一寸是也有用马尾者易纬以十马尾为分是也详考之窃谓人指则长短不同璧羡则古璧杂得粟有轻重马尾有巨细蚕丝秒忽杂辨惟累黍之法为正而又有谓圭璧之属用指尺冠冕尊彝之属用黍尺者又有谓岁有丰歉地有肥硗累黍较验亦复不齐者故前代制尺非特用累黍又必求古器以杂较焉隋书所载历代之尺十有五种第一种即周尺与西汉刘歆铜斛尺东汉晋武铜尺晋荀勖律尺祖冲之铜尺皆合今去古既远欲求确据惟我高皇帝时命宋濂冷谦等所定乐律及刘基等所定钦天监晷影可凭而晷影尤其显者宋和岘用西京铜望臬即司天台影铜臬下石尺也影表上可测天度数不爽况其他乎唐顺之曰钦天监表尺乃元郭守敬所造比市尺止得八寸强守敬精于律历决非妄作尝黑黍中者一千二百粒日干之称量重五钱者以九十粒横之合为九寸与表尺果合于今欲求周尺似不能舍是而他求矣抑又有说焉高皇帝创制垂法当时制为镇圭定按周尺莫若以镇圭之尺为主若欲别造准尺必博Ａ古器如表尺之属兼求真黍参互考定非可悬虚臆决也疏入得旨着熙镇圭式造尺审度嘉量权衡皆出于律自积黍之法不明黄钟之说纷如聚讼近代郑世子考羊头山黍以时等则称之百粒得二分五厘至两龠二千四百重六钱则今之六钱为古一两以约度量今之八寸即古一尺今之三斗即古之一斛度以八为率量以三为率权以六为率时令洪武四年正月癸卯帝谓中书省臣曰今日天寒有甚于冬京师尚尔况北边荒漠之地冰厚雪深吾守边将士甚艰苦尔中书其以府库所储布帛制棉衣运赴蔚朔宁夏等处以给将士又谓中书省臣曰大乱未平民多转徙失本业而军费悉自民出今春时和宜令有司劝农事勿夺其时仍观一岁中之收获多寡立为劝惩五年五月戊午夏至祭方丘礼毕驾远干清宫谓皇后嫔妃曰方农时天久不雨苗未入土朕恐民之失望也甚忧之汝等宜皆蔬食自今日始俟雨泽降复常膳如故十二年七月冯胜督建周王宫殿于开封府将以九月兴役帝赐敕谕之曰中原民食所恃者麦耳近闻尔令有司集民夫九月赴工正当播种之时而役之是夺其时也过此地冻不得入土来岁何望敕至放还俟农隙之时赴工未晚也十三年置四辅官以四时为号命协赞政事均调四时会立冬朔风酿寒帝以为顺冬令乃赐敕嘉勉十五年谕刑官曰方春万物发生而无知之民乃有犯法至死者虽有决不待时之律然于朕心有所不忍其犯大辟者减死论谕都督府曰前遣囚往充辽东驿卒天气尚寒恐道途冻馁令就济宁暂住往春暖遣行二十一年解缙言治历明时授民作事但申播植之宜何用建除之谬所宜着者日月之行星辰之次仰观俯察事合逆顺七政之齐正此类也武定侯郭英请筑鲁王茔所享堂周垣上曰使民以时奈何当耕种之日稳筑垣以夺农时乎止之永乐二年四月谕法司曰天气向热狱囚淹久必病令五府六部六科协助尔等尽数日疏决又谕今春时和东作方兴宜申明教术劝课农桑宣德元年五月谕三法司曰古者孟夏断薄刑出轻系仲夏拔重囚益其食所以顺时令重人命也祖宗时遇隆寒盛暑必命法司录囚今天气向炎不分轻重悉系之非钦恤之道卿等当体此心即量轻重区别之务存平恕毋致深刻五年二月帝以春和下诏宽恤七年二月帝以春和谕法司录囚帝亲阅众囚决遣千余人减等输纳春审自此始天顺五年二月谕法司曰春阳肇序万物咸新在京文武官除赃罪外诸犯录悉与湔除命奉公守法成化十年决囚冬至节近特命过节行刑既而给事中言冬至后行刑非时遂诏俟来年冬月嘉靖四年二月乙卯御史王鼎言礼月令仲春命有司省囹圄去桎梏今所犯笞杖徒流罪淹系经年不即遣释多以禁死足以干天地之和上是之诏内外理刑官凡狱成者各即放遣违者罪之二十二年御史何瓒言京师苦寒小民冻馁枕借乞多方振救并行江北诸郡加惠以广德意帝曰今岁严寒困穷可悯亟行一体振之二十四年正月上以春多疾疫命施药于朝天门外溥济贫民三十二年南京刑部尚书顾应祥秋奏决囚比得决单已逾冬至二日例当复请应祥竟论决御史参劾上令应祥致仕万历中刑部尚书孙丕扬奏五岁方恤刑恐冤狱无所诉请敕天下抚按方春时和令监司按行州县大录系囚按察使则录会城囚死罪矜疑及徒流以下可原者抚按以达于朝期毋过夏月三十八年十一月朔日有食之礼部右侍郎翁正春言前两岁食四月朔纯阳之月也今食十一月朔阳生之月也仲冬之月于律为黄钟于卦为复乃群阴已极一阳初生之候而有此亏蚀其灾异尤甚君德象日宜照临宣布不宜暗汶闭藏自万历二十年后货财日敛聚人才日剥落一切请补大僚考选起废率皆不报六卿九列之地三五晨星阊阖徒号天听愈杳天下不见阳和舒育之气如在穷阴冱寒之中是以上天谴告如此然日之依与更止在一时而皇上之寝与行止在一念诚翻然转移立见改辙将日中之治可保无疆矣疏入不省卷二十九职官一宗人府洪武三年四月丙寅置大宗正院三十二年正月丙戌改为宗人府设令一人左右宗正宗人各一人以秦王爽为宗人令晋王冈为左宗正燕王棣为右宗正周王肃为左宗人楚王桢为右宗人其后以勋戚大臣摄府事不备官永乐初建都以北京宗人府为行在命驸马都尉永春侯王宁署府事其在南者为南京宗人府不复降印正统三年始建府治以驸马都尉西宁侯宋瑛掌之后遂为定制三公三孤洪武三年授李善长太师徐达太傅三孤无兼领者建文永乐间罢公孤官仁宗即位授张辅太师沐晟太傅陈懋太保蹇义进少师杨士奇进少傅夏原吉进少保于是公孤之官备宣德三年十月乙酉上以蹇义夏原吉杨士奇杨荣四人皆春秋高赐玺书曰古者师保之职论道经邦不烦以政少师义少傅士奇少保原吉太子少傅荣皆祖宗遗老畀辅朕躬今黄发危齿尚令典烦剧兼有司之事非所以优之也其辍所务朝夕在朕左右讨论治理共宁邦家其勋阶爵禄并如故公孤之官几于专授迨义原吉卒士奇还领阁务自此以后公孤仅虚衔为勋戚文武大臣加官赠官而文臣无生加三公者惟赠乃得之嘉靖二年以杨廷和满四考超拜太傅四辞而止张原疏祖宗设师傅保之官而处之禁密之地师导之教训傅傅之德义保保其身体乃其职也今杨廷和少师也蒋冕少傅也毛纪费宏少保也皆陛下师臣也顾未得密勿论道之义乃登言章奏之间并置之不听师臣如此臣属何望十九年加方士陶仲文少师久之加少傅仍兼少保二十三年加少师仍兼傅保二十六年加大同总兵官周尚文太保万历五年辽东总兵官李成梁加太保二十九年复镇辽东加至太傅九年张居正以十二载满加太傅十年以辽东捷进太师崇祯三年加孙承宗太傅辞不受四年以考满加太傅复辞不受东宫六傅东宫六傅不列于詹事府无定员无专授为勋戚文臣兼官加官赠官洪武元年正月辛巳以李善长兼太子少师徐达兼太子少傅常遇春兼太子少保三年礼部尚书陶凯请选人专任东宫官罢兼领庶于辅导有所责成帝谕以江充之事可为明鉴立法兼领非无谓也十九年李景隆兼太子太傅二十四年傅友德兼太子太师二十五年冯胜兼太子太师蓝玉兼太子太傅常升孙恪兼太子太保詹徽兼太子少保皆不闻有关掌以虚名被之而已永乐二年四月以姚广孝为太子少师时上狩北京广孝留辅太子自是以后东宫师傅终明世皆为虚衔于太子辅导之职无与也成化二十年十一月中旨进吏部尚书尹为太子太傅旧制凡加大臣保傅皆赐敕授而独以传奉得之前此未有也宰辅丞相明初设中书省以李善长为右相国徐达为左相国吴元年官制尚左改善长为左达为右洪武元年改善长左丞相达右丞相常遇春平章军国重事傅通海胡美廖永忠李伯升为平章政事吴宏为左丞王溥为右丞赵庸张杨宪参知政事九年汰平章政事参知政事十三年正月诛丞相胡惟庸遂罢丞相四辅官九月丙午置四辅官以耆儒王本杜佑龚赵民望吴源为夏官秋冬官缺以本等摄之位列都督之次敕以协赞政事均调四时月分三旬人各司之以雨时若验其称职与否寻罢大学士十五年十一月丙午初置大学士以礼部尚书刘仲质为华盖殿大学士检讨吴伯宗为武英殿大学士翰林学士宋讷为文渊阁大学士典籍吴沈为东阁大学士使侍左右备顾问又置文华殿大学士召耆儒鲍恂余诠张长年等为之以辅导太子秩皆正五品十八年三月以翰林待诏朱善为文渊阁大学士二十八年敕谕群臣国家罢丞相设府部院寺以分理庶务立法至为详善以后嗣君毋得议置丞相臣下有奏请设立者论以极刑当是时以翰林春坊详看诸司奏启兼司平驳大学士特侍左右备顾问而已建文中改大学士为学士又改谨身殿为正心殿设正心殿学士成祖即位特简解缙黄淮入直文渊阁胡广杨荣杨士奇金幼孜胡俨同入直预机务谓之内阁内阁之名及参预机务自此始然其时入内阁者皆编检讲读之官不置官属不得专制诸司诸司奏事亦不得相关白仁宗即位以荣士奇等皆东宫旧臣乃进士奇为礼部侍郎兼华盖殿大学士幼孜为户部侍郎兼文渊阁大学士淮为通政使兼武英殿大学士荣为太常卿兼谨身殿大学士俱掌内制未几荣士奇皆迁尚书阁职渐崇永乐初命编修等官于文渊阁参预机务谓之内阁渐升大学士诸职仁宗或加师保及尚书侍郎卿仍兼学士大学士衔自后因之称内阁大学士凡大学士加三师则为一品加尚书二品侍郎三品若未加升而止系大学士者则仍正五品洪熙元年三月辛未朔以光禄署丞权谨为文华殿大学士无兼官亦不预机务谨去后文华不设大学士宣宗屡幸内阁中外章奏宰相均用小票墨书贴名疏面以进谓之条旨旧规内阁皆出食于外宣德时始令置庖厨会食中堂宣德以前内阁与外九卿为平交执礼持法不相顾忌宣德以后三杨眷重渐柄朝政英宗以九岁登极凡事启太后太后避专令内阁议行此票旨之所由始也明朝重冢宰景泰以前内阁未有兼吏部尚书者吏部尚书入阁自王文始于时陈循则户部尚书高则工部尚书体统尊于三公而内阁之望益隆弘治四年邱浚以礼部尚书入阁王恕长六卿位浚上以故事弗让也浚不悦明年二月内宴浚居恕上其后由侍郎詹事入阁者班皆列六部尚书上矣内阁之职同于古相者以其主票拟也旧制红本至阁首辅票拟崇祯中始用分票首辅之权略分崇祯八年帝将增置阁臣以翰林不习时务思用他官参之召廷臣数十人各授一疏令拟旨遂擢张至发礼部左侍郎兼东阁大学士自世宗朝许赞后外僚入阁自至发始给事中冯元飚上言政本大臣居实避名受功辞罪平时养威自重遇天下有事辄曰昭代本无相名吾侪止供票拟上委之圣裁下委之六部持片语丛百欺夫中外之责孰大于票拟有汉唐宰相之名而更代天言有国初顾问之荣而兼隆位号地亲势峻言听志行柄用专且重者莫如今日犹可谢天下责哉十一年帝欲阁臣通知六部事故每部简一人首辅刘宇亮由吏部程国祥方逢年以礼杨嗣昌以兵蔡国用以工刑部无人以大理寺少卿范复粹代之十六年命左副都御史方岳贡以本官兼东阁大学士故事阁臣无带都御史衔者自岳贡始识量成祖初杨荣与解缙等七人同入阁荣年少最警敏一日宁夏报被围帝示以奏荣曰宁夏城坚人皆习战奏上已十余日围解矣夜半果奏围解帝谓荣曰何料之审也江西盗起遣使抚谕而令都督韩观将兵继其后贼就抚奏至帝欲赐敕劳观荣曰计发奏时观尚未至不得论功帝益重之永乐二十年复下诏征阿噜台或请调建文时江西所集民兵帝问荣荣对曰陛下许民复业且二十年一旦复征之非示天下信从之浙闽山贼起议发兵成祖时在塞外奏至以示荣荣曰愚民苦有司不得已相聚自保兵出将益聚不可解遣使招徕当不烦兵从之盗果息宣德元年汉王高煦反帝召荣定计荣首请帝亲征曰彼谓陛下新立必不自行今出不意以天威临之事无不济帝从其计永乐中阿噜台归款请得役属吐蕃诸部求朝廷刻金作誓词磨其金酒中饮诸酋长以盟众议欲许之学士黄淮曰彼势分则易制一则难图矣帝谓左右曰黄淮论事如立高罔无远不见永乐五年广东布政使徐载岭南土物馈廷臣或得其目籍以进帝阅无杨士奇名召问对曰奇赴广时群臣作诗文赠行臣适病弗预以故独不及今受否未可知且物微当无他意帝遽命毁籍六年帝北巡士奇留辅太子太子喜文辞赞善王汝玉以诗法进士奇曰殿下当留意六经暇则观两汉诏令诗小技不足为也太子称善仁宗即位藩司守令来朝尚书李庆建议发军伍余马给有司岁课其驹士奇曰朝廷选贤授官乃使牧马是贵畜而贱士也何以示天下后世帝许中旨罢之时有上书颂太平者帝以示诸大臣皆以为然士奇独曰陛下虽泽被天下然流徙尚未归疮痍尚书未复民尚艰食更休息数年庶几太平可期帝曰然因顾蹇义等曰朕待卿等以至诚望匡弼惟士奇曾五上章卿等独无一言岂果朝无阙政天下太平耶宣德元年帝平高煦师远次单桥陈山迎谒请乘胜袭彰德执赵王杨荣力赞决士奇曰太宗皇帝三子今上惟两叔父有罪者不可赦其无罪者宜厚待之疑则防之使无虞而已何遽加兵伤皇祖在天意乎此远京帝思士奇言谓曰议者多言赵王事奈何士奇曰赵最亲陛下当保全之毋惑群言帝曰吾欲封群臣章示王令自处何如士奇曰得一玺书更善于是发使奉书至赵赵王大喜泣曰吾生矣即上表谢罪且献护卫言者始息帝谓士奇曰赵王所以全卿力也交址数叛屡发大军征讨皆败殁交址黎利遣人伪请立陈氏后宣宗亦厌兵欲许之英国公张辅尚书蹇义以下皆言与之无名徒示弱天下帝召士奇荣谋二人力言陛下恤民命以绥荒服不为无名汉弃珠崖前史以为美谈不为示弱许之便寻命择使交址者蹇义荐伏伯安口辨士奇曰言不忠信虽蛮貊之邦不可行伯安小人往且辱国帝是之别遣使七年阁中惟士奇荣溥三人荣遇事敢为数从成祖北征能知边将贤否厄塞险易远近敌情顺逆然颇通馈遗边将岁时致良马帝颇知之以问士奇士奇力言荣晓畅边务臣等不及不宜以小眚介意帝笑曰荣尝短卿及原吉卿乃为之地耶士奇曰愿陛下以曲容臣者容荣帝意乃解正统初杨士奇言卫拉特渐强将为边患而边军缺马恐不能御请于附近太仆寺关领西番贡马亦番给之士奇殁未几额森果入寇有土木之难识者思其言天顺元年山东饥发帑振不足召徐有贞及李贤议有贞谓颁振徒中饱贤曰虑中饱而不货坐视民死是因噎废食也遂命增银保喇近塞猎石亨言传国玺在彼可掩而取帝色动贤言衅不可启玺不足宝事遂寝贤尝言内帑余财不以恤荒济军则人主必生侈心而移之土木祷祀声色之用前后频请发帑赈货恤边不可胜计石亨得罪帝复问贤夺门事贤曰迎驾则可夺门岂可示后天位乃陛下固有夺即非顺且尔时幸而成功耳万一事机先露亨等不足惜不审置陛下何地帝悟曰然贤曰若景泰果不起群臣表请陛下复位此辈虽欲升赏以何为功老臣耆旧依然在职何至有杀戮降黜事致干天象易曰开国承家小人勿用正谓此也帝曰然诏自今章奏勿用夺门字并议革冒功者四千余人岳正素豪迈负气敢言及为帝所拔擢益感激思自效掌钦天监侍郎汤序者石亨党也尝奏灾异请尽去奸臣帝问正正言奸臣无指名即求之人人自危且序卫浅何足信也乃止有僧为妖言锦衣校逻得之坐以谋反中官牛玉请官逻者正言事纵得实不过坐妖言律逻者给赏而已不宜官僧党数十人皆得免或为匿名书列曹吉祥罪状吉祥怒请出榜购之帝使正撰榜格正与吕原入见曰为政有体盗贼责兵部奸宄责法司岂有天子出榜购募者且事缓之则自露急之则愈匿此人情也帝是其言不问亨从子彪大同献捷下内阁问状使者言捕斩无算不能悉致皆枭置林木间正按地图指诘之曰某地至某地皆沙漠汝枭置何所其人语塞天顺间选庶吉士命李贤尽用北人南人必若彭时者方可贤以语时俄中官牛玉宣旨时谓玉曰南人出时上者不少何可抑之已选十五人南六人与焉门达构贤帝惑之曰去贤行专用时矣或传其语时矍然曰李公有经济才何可去因力直之且曰去贤时不得独留语闻帝意乃解成化四年都御史项忠讨满俊不利朝廷命抚宁侯朱永将京军赴援彭时度军可无行第令整旅以待适忠以围石城驰疏至帝遣中官偕白圭程信至阁议时曰贼四出攻掠锋诚不可当今入石城自保我军围甚固此困兽易禽耳信曰安知忠不退师时曰彼部分已定何故退且今出师何时到信曰来春时曰如此益缓不及事事成败冬月决矣信忿出危言曰忠若败必斩一二人然后出师众危之问时何所见曰观忠疏曲折知其能若闻别遣禁军则退避不敢任贼不可知矣时惟商辂然其言至冬贼果平人乃大服成化三年御史林诚诋商辂曾与易储不宜用辂力求罢帝曰昔唐太宗用王圭魏征朕今用辂何不可乃下言者狱欲加重谴辂曰臣尝请优容言官今论臣反责之如公论何帝悦遂不问仁寿太后庄户与民争田帝欲徙民塞外辂曰天子以天下为家安用皇庄为事遂寝万贵妃重辂名出父像属为赞遗金帛甚厚辂力辞使者告以妃意辂曰非上命不敢承也初帝召见皇子留宫中而纪妃仍居西内辂恐有他患难显言偕同官上疏曰皇子聪明岐嶷国本攸系重以贵妃保护恩逾己出但外议谓皇子母因病别居久不得见宜移就近所俾母子朝夕相接而皇子仍借抚育于贵妃宗社幸甚由是纪妃迁永寿宫正德时彭泽将西讨鄢本恕问计杨廷和廷和曰以君才贼不足平所戒者班师早耳泽后破诛本恕等即班师余党复猬起不可制泽既发复留嗟曰杨公先见吾不及此也武宗崩太监谷大用张永至阁议所当立廷和举皇明祖训示之曰兄终弟及谁能渎焉兴献王长子宪宗之孙孝宗之从子大行皇弟之从弟序当立梁储蒋冕毛纪咸赞之乃令中官入启皇太后顷之中官奉遗诏及太后懿旨宣谕群臣一如廷和请乃遗官奉迎廷和请于皇太后传遗命罢威武团营各边军俱重赍散归镇江彬知天下恶己又见罢遣边兵益内疑其党劝彬反彬未决令许泰诣内阁探意廷和慰以温言而密与冕纪及太监温祥魏彬张永合谋捕之魏彬入白太后会神宁宫安兽吻令江彬入祭祭毕张永留彬饭故缓之俄而逮旨下彬被执廷和总朝政者三十七日及帝即位廷和草登极诏凡先朝蠹政厘抉且尽朝野皆称新天子神圣且颂廷和功正德二年宸濠谋复护卫辇白金鉅万遍赂朝贵钱宁及兵部尚书陆完主之大学士费宏入朝完迎问曰宁王求护卫可复乎宏曰不知当日革之者何故完曰今恐不能不予宏峻却之及中官持奏至阁宏极言不当予诏卒予之嘉靖时大同兵变张璁请讨之宏曰讨而胜玉石俱焚不胜彼将据城守损威重多矣莫若观变而徐图之事果旋定隆庆初群小殴御史于午门都御史王廷将纠之大学士徐阶曰不得主名劾何益且虑彼先诬我乃使人以好语诱大先录其主名廷疏上乃分别逮治有差南京振武营屡哗阶欲汰之虑其据孝陵不可攻也先令操江都御史唐继禄督江防兵驻陵旁而徐下兵部分散之事遂定泰昌元年八月刘一景入阁九月朔光宗崩诸臣入临毕一景诘皇长子所在群奄不应一景大声言谁敢匿新天子者东宫伴读王安入白选侍绐曰第出即返遂挟皇长子趋出一景与张惟贤掖升辇至文华殿群臣叩头唿万岁事稍定选侍趋还干清时选侍居干清一景曰干清不可居宜暂居慈庆皇长子心惮选侍然之一景语安曰主上冲年无母后外廷有事吾受过宫中起居公等不得辞责明日周嘉谟及左光斗疏请移宫时首辅方从哲徘徊其间已又欲缓移宫一景曰本朝故事仁圣嫡母也移慈庆慈圣生母也移慈宁今何日可姑缓耶初五日偕同官请即日降旨伫立宫门以俟选侍不得已移哕鸾宫皇长子复还干清事始大定天启二年东事急大学士孙承宗自请督师至关帝好察边情时遣中官诣关门具事状奏报名曰校事及魏忠贤窃柄遣其党刘朝等四十五人赍甲仗弓矢白金文绮先后至山海关颁赍将士实觇军也承宗疏言中使观兵自古有戒当水旱荒疲之后将领罢边筹而事逢迎士卒释戈甲而供使役俱属未便且山海一城知中使将出将士忧惧即今命使已行无容追议恐后此创为事例不可不慎也帝不省崇祯时瑞王出封汉中请食川盐大学士钱龙锡言汉中食晋盐而瑞藩独用川盐恐奸徒借名私贩莫敢讥察故事纂修实录分遣国学生采事迹于四方龙锡言实录所需在邸报及诸司奏牍遣使无益徒滋扰宜停罢乌撒土官安效良死其妻改适沾闪土官安边欲兼有乌撒部议将听之龙锡言效良有子其爵立其爵以收乌撒存亡继绝于理为顺安边淫乱不可长也帝悉从之时兵事孔棘大学士成基命召对平台帝言法纪废弛宜力振刷基命曰治道去太甚譬理乱丝当觅其绪骤纷更益扰乱帝曰慢则纠之以勐何谓纷更其后温体仁益导帝以操切天下遂大乱卷三十职官二忠谏永乐时储位未定淇国公邱福言汉王有功宜立帝密问解缙缙称皇长子仁孝天下归心帝不应缙又顿首曰好圣孙谓宣宗也帝颔之太子遂定高煦由是深恨缙会发兵讨安南缙谏不听卒平之置郡县而太子既立又时时失帝意高煦宠益隆礼秩逾嫡缙又谏曰是启争也不可帝怒谓其离间骨月恩礼宀浸衰卒以此得祸后高煦以叛诛安南数反置吏未久复弃去悉如缙言长沙妖人李法良反仁宗方监国命丰城侯李彬讨之汉王忌太子有功诡言彬不可用黄淮曰彬老将必能减贼愿遣彬卒禽法良又时有告党逆者淮言于帝曰兴武末年已有敕禁不宜复理吏部追论靖难兵起时南人官北地不即归附者当编戍淮曰如是恐示人不广帝皆从之永乐九年帝还南京召杨士奇问监国状士奇以孝敬对且曰殿下天资高即有过必知知必改存心爱人决不负陛下托十二年帝北征士奇仍辅太子居守汉王谮太子益急帝还以迎驾缓尽征东宫官黄淮等下狱士奇后至宥之召问太子事士奇顿首言太子孝敬如初凡所稽迟皆臣等罪帝意解仁宗即位蹇义夏原吉奏事未退帝望见士奇谓二人曰新华盖学士来必有谠言试共听之士奇入言恩诏减岁供甫下二日惜薪司传旨征枣八十万筋与前诏戾帝立命减其半帝监国时憾御史舒仲成至是欲罪之士奇曰陛下即位诏向忤旨者皆得宥若治仲成则诏书不信惧者众矣如汉景帝之待卫绾不亦可乎帝即罢弗治或有言大理卿谦言事不密降一官士奇为白其罔得复秩又大理少卿弋谦以言事得罪士奇曰谦应诏陈言若加之罪则群臣自此结舌矣帝下敕引过杨荣论事激发不能容人过然遇人触帝怒致不测往往以微言导帝意辄得解夏原吉李时勉之不死都御史刘观之免戍边皆赖其力尝语人曰事君有礼进谏有方以悻直取祸吾不为也天顺七年二月空中有声帝欲禳之命李贤撰青词贤言君不恤民天下怨叛厥有鼓妖因请行宽恤之政又请罢江南织造清锦衣狱止边臣贡献停内外采贾帝难之贤执解数四同列皆惧贤退曰大臣当知无不言可卷舌偷位耶宪宗即位是年日黯无光贤偕同官上言日君象君德明则日光盛惟陛下敬以修身正以御下刚以断事明以察微持之不怠则天变自弭和气自至翼日又言天时未和由阴气太盛自宣德至天顺间选宫人太多浣衣局没官妇女愁怨尤甚宜放还其家帝从之中外欣悦岳正在内阁二十八日遇事敢言便殿论奏至唾溅帝衣有规以信而后谏者慨然曰上顾我厚惧无以报称子乃以谏官处我耶宪宗初议上两宫尊号中官夏时希同贵妃旨言钱后久病不当称太后而贵妃帝所生母宜独上尊号李贤曰遗诏已定何事多言彭时曰李公言是也朝廷所以服天下在正纲常若不尔损圣德非小顷之中官传贵妃旨曰子为皇帝母当为太后岂有无子而称太后者宣德间有故事贤色变目时时曰今日事与宣德间不同胡后表让位退居别宫故正统初不加尊今名分固在安得为比中官曰如是何不草让表时曰先帝存未尝行今谁敢草若人臣阿意顺从是万世罪人也中官厉声憷以危语时拱手向天曰太祖太宗神灵在上孰敢有二心钱皇后无子何所规利而为之争不忍默者欲全主上圣德耳成化四年彗见三台时等言外廷大政固所当先宫中根本尤为至急谚云子出多母今嫔嫱众多维熊无兆必陛下爱有所专而专宠者已过生育之期故也望均恩爱为宗社大计时帝专宠万贵妃妃年已近四十故云然又言大臣黜陟宜断自宸衷不可悉委臣下使大权帝落帝虽不能从而心嘉其忠五年冬无雪时疏言光禄寺采办各城门抽分掊克不堪而献珍珠宝石者倍估增直渔竭帑藏乞革其弊以惠小民帝优诏褒纳畿辅山东河南旱请免夏税盐钞及大仆寺赔课马京师米贵请发仓储五十万石平粜并从之宁晋伯刘聚为从父太监永诚请谥且乞祠额帝特赐额曰褒功命内阁拟封谥时等言即予永诚将来守边内臣皆援此陈乞是变祖宗法自今日始臣等不敢奉诏乃寝中官汪直之督西广也数兴大狱商辂率同官条直十二罪言由陛下委听断于直直又寄耳目于群小如韦瑛辈皆自言承密旨得专刑杀擅作威福贼虐善良陛下若谓摘奸禁乱法不得已则前此数年何以帖然无事且曹钦之变由逯杲刺事激成可为惩鉴自直用事士大夫不安其职商贾不安于途庶民不安于业若不亟去天下安危未可知也帝愠曰用一内坚何遽危天下谁主此奏者命太监怀恩传旨诘责厉甚辂正色曰朝臣无大小有罪皆请旨逮问直擅抄没三品以上京官大同宣府边城要害守备俄顷不可缺直一日械数人南京祖宗根本地留守大臣直擅收捕诸近侍在帝左右直辄易置直不去天下安得无危会九卿项忠等亦劾直遂罢西厂弘治八年诏撰三清乐章徐溥等言天至尊无对汉祀五帝儒者犹非之况三清乃道家妄说耳一天之上安得有三大帝且以周柱下史李耳当其一以人鬼列天神矫诬甚矣郊祀乐章皆太祖所亲制今使制为时俗词曲以享神明亵渎尤甚臣等诵读儒书邪说俚曲素所不习不敢以非道事陛下国家设文渊阁命学士居之诚欲其谟谋政事讲论经史培养本原匡弼阙失非欲其阿谀顺旨惟言莫违也今经筵早休日讲久旷异端乘间而入此皆臣等无状不足以启圣心保初政忧愧之至无以自容数月以来奉中旨处分未当者封还执奏至再至三愿陛下曲赐听从俾臣等竭驽钝少有裨益非但乐章一事而已奏入帝嘉纳之十年二月溥上疏言旧制内殿日再进奏事重者不时上闻又尝面召儒臣咨访政事今奏事日止一次朝参之外不得一望天颜章奏批答不时断决或稽留数月或竟不施行事多壅滞有妨政体近闻有以斋醮修练之说进者宋徽宗崇道教科仪符最盛卒至乘舆播迁金石之药性多酷烈唐宪宗信柳泌以陨身其祸可鉴陛下若亲近儒臣明正道行仁政福详善庆不召自至何假妖妄之说唐臣李绛有云忧先于事可以无忧事至而忧无益于事今虽承平无事然工役繁兴科敛百出士马疲罢闾阎困穷愁叹之声上干和气致荧惑失度太阳无光天鸣地震草木兴妖四方奏报殆无虚日将来之患灼然可忧陛下高居九重言官皆畏罪缄默臣等若复不言谁肯为陛下言者十四年重建阙里庙成遣大学士李东阳往祠东阳还疏言臣奉使遄行适遇亢旱天津一路夏麦巳枯秋禾未种挽舟者无完衣荷锄者有菜色盗贼纵横青州尤甚南来人言江南浙东流亡载道户口消耗军伍空虚库无旬日之储官缺累岁之俸东南财赋所出一岁之饥已至于此北地此窳素无积聚今秋再歉何以堪之事变之生恐不可测臣自非经过其地则虽久处官曹口理章疏犹不得其详况陛下高居九重之上耶臣访之道路皆言冗食太众国用无经差役频烦科派重叠京城土木繁兴供役军士财力交殚每遇班操宁死不赴势家巨族田连郡县犹请乞不巳亲王之藩供亿至二三十万游手之徒托名皇亲仆从每于关津都会大张市肆网罗商税国家建都于北仰给东南商贾惊散大非细故更有织造内官纵群小掊击河官吏莫不奔骇鬻贩穷民所在骚然此又臣所目击者夫闾阎之情郡县不得而知也郡县之情庙堂不得而知也庙堂之情九重亦不得而知也始于容隐成于蒙蔽容隐之端甚小蒙蔽之祸甚深臣在山东伏闻陛下以灾异屡见敕群臣尽言无哗然诏旨频降章疏毕陈而事关内廷贵戚者动为掣肘累岁经时俱见遏罢诚恐今日所言又为虚文乞取从前内外条奏详加采择断在必行帝嘉叹悉付所司弘治十一年冬十月清宁宫灾刘健等言近年以来灾异频仍而清宁宫之灾为尤异恐讲者或谓天道茫味变不足畏此乃慢天之说或谓天下太平患不足虑此乃误国之言或以斋醮祈祷为弭灾此乃邪妄之说适足以亵天或以纵囚释罪为修德此乃姑息之弊适足以长恶向来奸佞之人每用此荧惑圣听妨蠹圣政大小臣僚被其胁制畏罪避祸箝口结舌下情不达上泽不宣愁叹之声仰干和气灾异之积正此之由望特降纶音戒谕臣工痛加修省广求直言采择施行以收人心以回天意实宗社生民之福十四年秋帝以军兴缺饷屡下廷议刘健等言天下之财其生有限今光禄岁供增数十倍诸方织作务为新巧斋醮日费鉅万太仓所储不足饷战士而内府取入动四五十万宗藩贵戚之求土田夺盐利者亦数千万计土木日兴科敛不已传奉亢官之俸薪内府工匠之饩廪岁增月积无有穷期财安得不匮今陕西辽东边患方殷湖广贵州军旅继动不知何以应之望陛下绝无益之费躬行节俭为中外倡而令群臣得毕献其诚讲求革弊之策天下幸甚武宗即位刘健等上言陛下登极诏出中外欢唿想望太平今两月矣未闻汰亢员几何诏书所载徒为空文此阴阳所以失调雨阳所以不若也如监局仓库城门及四方守备内臣增置数倍朝廷养军匠费鉅万计仅足供其役使宁可不汰文武臣旷职偾事虚糜廪禄者宁可不黜画史工匠滥授官职者多至数百人宁可不罢内承运库累成支银数百余万初无文簿司钥库贮钱数百万未知有无宁可不句校至如纵内苑珍禽奇兽放遣先朝宫人皆新政所当先而陛下悉牵制不行何以慰四海之望正德元年吏户兵三部及都察院各有疏言事为宦官所挠传示帝意令阁臣调旨健等不奉命别拟以奏帝不听健等力谏谓奸商坏乱盐政武臣负罪玩法北征将士无功授官御用监书篆滥用匪人皆宜痛抑今陛下不信大臣而信群小欲以一二人私恩坏百年旧制臣等岂敢苟从所拟四疏谨以原拟封进不报居数日又言此为盐法赏功诸事极陈利害拱俟数日未奉玉音若以臣等言是宜赐施行所言如非即当斥责乃留中不报视之若无政出多门咎归臣等宋儒朱熹有言一日立乎其位则一日业乎其官一日不得乎其官则一日不敢居乎其位伏乞圣明矜察特赐退休帝优旨慰留之六月庚午健复上言近日以来兔朝太多奏事渐晚游戏渐广经筵日讲直命停止臣等愚昧不知陛下宫中复有何事急于此者夫滥赏妄费非所以崇俭德弹射钓猎非所以养仁心鹰犬狐兔田野之物不可育于朝廷弓矢甲胄战斗之象不可施于宫禁今圣学久旷正人不亲直言不闻下情不达而此数者杂交于前臣不胜忧惧十三年帝以大将军寿肃清边境加封镇国公梁储毛纪上言公虽贵人臣耳陛下承祖宗业为天下君奈何谬自贬损既封国公则将授以诰券追封三代祖宗在天之灵亦肯如陛下贬损否况铁券必有免死之文陛下寿福无疆何以甘自菲薄蒙此不祥之辞名既不正言自不顺臣等断不敢阿意曲从取他日戮身亡家之祸也不报嘉靖初杨廷和议典献典礼先后封还御批者四执奏几三十疏帝常忽忽有所恨江左比岁不登中官请遣官督织造工部及给事御史言之皆不听趣内阁撰敕廷和等不奉命因极言民困财竭请毋遗帝趣愈急且戒毋渎扰执拗廷和力争言臣等舆举朝大臣言官言之不听顾二三邪佞之言是听陛下能独与二三邪佞共治祖宗天下哉且陛下以织造为累朝旧例不知洪武以来何尝有之创自成化弘治耳宪宗孝宗爱民节财美政非一陛下不取法独法其不美者何也即位一诏中官之幸路绌塞殆尽天下方传诵圣德今忽有此何以取信因请究拟旨者何人疑有假御批以行其私者帝为谢不审俾戒所遗官毋纵肆而已不能止也帝以四方灾异敕群臣修省费宏等因言陛下用度无节工役不休畿内土地牛成庄田内库收纳要求逾倍太仓无三年之积而亢食日增京营无十万之兵而赴工不已直臣得罪未见原言官举职乃被诘律所当行者数经谳不诛罪无可辨者遽传旨获免干和召怨自非一端帝引咎褒答然不能用也五年世庙成章圣皇太后欲谒见帝询张璁桂萼俱援庙见礼言宜先见太庙次谒世庙大学士费宏杨一清争之不得石缶复上疏极谏言陛下欲奉皇太后谒见世庙臣窃以为从令固孝而孝有大于从令者臣诚不敢阿谀以误君上窃惟祖宗家法后妃入宫未有无故复出者太庙尊严非时享袷祭虽天子亦不轻入况后妃乎璁辈所引庙见之礼今奉先殿是也圣祖神宗行之百五十年何至今日忽倡为异议且阴阳有定位不可侵越陛下为天地百神之主致母后无故入太庙是坤行干事阴侵阳位不可之大者也帝不听万历中叶向高以宿望居相位每事执争效忠如东宫讲筵瑞王请婚福王之国补缺官罢矿税再三陈请其言多格不用所救正十二三而巳尝疏言今天下必乱必危之道盖有数端而灾伤寇盗物怪人妖不与焉廊庙空虚一也上下否隔二也士大夫好胜喜争三也多藏厚积必有悖出之衅四也风声气习日趋日下不可挽回五也非陛下奋然振作简任老成布列朝署取积年废弛政事一举新之恐宗社之忧不在敌国外患而在庙堂之上也帝不能用又言今天下灾伤死亡几辅中州齐鲁流移载道中外空虚人才俱尽罪不在他人臣何可不去且陛下欲用臣则当行其言今章奏不发大僚不补起废不行留臣何益自是乞休疏六十余上词极哀始允其去庄烈帝操切温体仁以刻薄佐之上下嚣然大学士钱士升因撰四箴以献大指谓宽以御众简以临下虚以宅心平以出政其言深中时病帝虽优旨报闻意殊不怿有武生李者请括江南富户报名输官行首实籍没之法士升拟旨下刑部提问帝不许温体仁遂改轻拟士升曰此乱本也当以去就争之乃疏言郡邑有富民固贫民衣食之源未尝无益于国周礼荒政十二保富居一今秦晋楚豫巳无宁宇独江南数郡稍安此议一倡无赖亡命相率而与富家为难不驱天下之民胥为流寇不止疏入帝报曰郎欲沽名前疏巳足前疏谓四箴也士升引罢乞归允之举贤士奇雅善知人好推毂寒士所荐达有初未识面者而于谦周忱况锺之属皆用士奇荐居官至一二十年廉能冠天下宣德七年士奇请廷臣三品以上及二司官各举所知备方面郡守选报可宣德三年都御史刘观以贪被黜杨士奇杨荣荐通政使顾佐公廉有威为京尹欧清弊革帝擢佐右都御史佐视事郎奏御史不法及老疾者三十二人朝纲肃然李贤务持大体尤以惜人材开言路为急所荐引年富轩︼耿九畴王李秉程信姚夔崔恭李绍等皆为名臣时劝帝延见有所荐必先与吏兵二部论定之及入对帝访文臣请问王翱武臣请问马昂故言无不行而人不病其专万历初张居正用李成梁镇辽戚继光镇蓟门成梁力战却敌功多至封伯而继光守备甚设居正皆右之边境晏然两广督抚殷正茂凌云翼等亦数破贼有功浙江兵民再作乱用张佳允往抚即定故世称居正知人委任永乐十一年征卫拉恃太孙侍行帝命学士杨荣以间陈说经史兼领尚宝事凡宣诏出令及旗志符验必得荣奏乃发十六年命荣掌翰林院事益见亲任诸大臣多忌荣欲疏之共举为祭酒帝曰吾固知其可第求代荣者诸大臣乃不敢言〓〓二十一年复从出塞军务悉委荣昼夜见无时帝时称杨学士不名也仁宗御西角门阅廷臣制诰顾金幼孜杨荣杨士奇三学士曰汝三人及蹇夏二尚书皆先帝旧臣肤方倚以自辅尝见前代入主恶闻直言虽素所亲信亦畏成顺旨缄默取容贤良之臣言不见听退而杜口肤舆卿等当深用为戒因取五人诰词亲增二语云勿谓崇高而难入勿以有所从违而或怠洪熙元年建宏文阁命学士杨溥掌阁事帝亲授溥阁印曰朕用卿左右非止助益学问亦欲广知民事为治道辅有所建白封识以进宣宗即位罢宏文阁召溥入内阁帝谓溥曰古君臣更相戒饬用致太平卿将何以辅朕对曰臣受国厚恩安敢忘报帝曰直箴朕过报朕多矣溥曰直言非难能受直言为难陛下既以命臣臣敢不尽忠以告英宗即位方九龄军国大政关白太皇太后太皇太后推心任士奇荣溥三人有事遣中使诣阁咨议然后裁决三人者亦自信侃侃行意士奇首谏请练士卒严边防设南京参赞机务大臣分遗文武镇抚江西湖广河南山东罢侦事校尉又请以次蠲租税慎刑狱严艰百司皆允行正统之初朝政清明士奇等之力也天顺之世李贤为首辅吕原彭时佐之然贤委用最专初御史刘浚劾柳溥败军罪触帝怒贤言御史耳目官不宜谴石亨谮贤曲护帝宀浸疏贤寻悟待之如初每独对良久方出遇事必召问可否或遣中官就问宪宗即位门达既窜其党多投匿名书构贤贤乞罢有诏慰留吴后废言官请诛牛玉语侵贤又有造蜚语构贤者帝命卫士宿贤家护出入弘治末刘健谢迁李东阳三人同心辅政竭情尽虑知无不言初或有从有不从既乃益见信所奏请无不纳唿为先生而不名每进见帝辄屏左右左右间从屏间窃听但闻帝数数称善诸进退文武大臣厘饬屯田盐马诸政健翊赞为多神宗初即位慈圣太后训帝严每切责之且曰使张先生闻奈何万历六年慈圣将还慈宁宫谕居正曰我不能视皇帝朝夕恐不若向者之向学勤政有累先帝付托先生有师保之责舆诸臣异其为我朝夕纳诲以辅台德用终先帝凭几之谊崇奖永乐二年立春日赐解缙等金绮衣与尚书埒缙等入谢上曰代言之司机密所系且旦夕侍朕裨益不在尚书下也二十年杨荣从出塞军事悉令参决赍予优渥师还劳将士分四等赐宴荣幼孜皆列前席受上赏宣德元年帝征高煦还以杨荣决策功受上赏赐银章五褒予甚至洪熙元年仁宗赐士奇玺书曰往者朕膺监国之命卿侍左右同心合德徇国忘身屡历艰虞曾不易志及朕嗣位以来嘉谟入告期予于治正固不二简在朕心兹创制杨贞一印赐卿尚克交修以成明良之业宣德五年敕鸿胪寺士奇老有疾趋朝或后毋论奏金幼孜进礼部尚书兼大学士学士如故并给三俸命杨士奇兼兵部尚书并食三禄士奇辞尚书禄黄淮进少保户部筒书兼大学士如故杨荣进工部尚书食三禄时士奇淮皆辞尚书禄荣幼孜亦固辞不允嘉靖五年召杨一清复入阁帝以一清老臣恩礼加渥免常朝日讲侍班朔望朝参令辰初始入阁视事御书和章及金币牢醴之赐甚渥所言边事国计大小无不倾听六年召谢迁复入阁帝待迁愈厚以天寒兔朝参除夕赐御制诗及以病告则遗医赐药饵光禄致酒饩使者相望于道世宗尝御平台特赐大学士费宏御制七言一章命辑倡和诗集署其街曰内阁掌参机务辅导首臣其见尊礼前此未有也璁萼滋害宏宠萼言诗文小技不足劳圣心且使宏得冯宠灵陵压朝士帝置不省十四年召宏复入阁既至使中使劳以上尊御馔面谕曰舆卿别久卿康健无恙宜悉心辅导称朕意宏顿首谢自是眷遇益厚万历初帝御平台召张居正奖谕之赐金币及绣蟒斗牛服自是赐赍无虚日帝虚已委居正常赐居正札称元辅张少师先生待以师礼六年三月居正乞归葬父帝锡忠良银印如杨士奇张孚敬例得密封言事戒次辅吕调阳等有大事毋得专决驰驿之江陵听张先生处分宰辅杂录初太祖以事责丞相李善长刘基言善长勋旧能调诸将太祖曰是数欲害君君乃为之地耶吾行相君矣基顿首曰是如易柱须得大木若束小木为之且立覆及善长罢帝欲相杨宪宪素善基基力言不可曰宪有相才无相器夫宰相者持心如水以义理为权衡而己无与焉者也宪则不然帝问汪广洋曰褊浅殆甚于宪又问胡惟庸曰譬之驾惧其债辕也帝曰吾之相诚无逾先生基曰臣疾恶太甚又不耐繁剧为之且孤上恩天下何患无才惟明主悉心求之目前诸人诚未见其可也后宪广洋惟庸皆败正统初太皇太后命杨士奇杨荣杨溥议臣民章奏三人同心辅政士奇有学行通达国体荣谋而能断溥有雅操淳谨小心每议事士奇引古义荣出一言决之诸大臣争可否或有违言溥舍己从人略无系吝时论贤之号三杨文渊阁在午门内之东文华殿南诸学士议政之所学士每入东西相对坐无公坐至李贤自吏部入欲设公坐如部堂之仪彭时不可曰宣宗驾常幸此中坐故至今不敢南面巳而英宗遗太监送孔子并四配像置阁中贤乃止东阁在左顺门廊接史馆虽有大学士官其职在文渊阁而司诰敕官多坐东阁为侍从之长故总谓之阁老然不参预政务非真相也嘉靖末内阁以两制官不文始奏设翰林史官分掌外制若诏赦敕草之类仍自阁臣诸翰林不得舆正统十三年彭时进士第一授修撰明年成阝王监国命同商辂入阁预机务释褐逾年参大政前此未有也天顺元年帝坐文华殿召见彭时曰汝非朕所擢状元乎时顿首明日仍命入阁阁臣自三杨后进退礼甚轻为帝所亲擢者时兴岳正而巳天顺元年薛致仕帝谋代者尚书王翱以修撰岳正荐遂召见文华殿正长身美须髯帝遥见色喜既登陛问年几何家安在何年进士正具以对复大喜曰尔年正强仕畿县人又吾所取士今用尔内阁其尽力辅朕正顿首受命趋出会石亨张︷遇之左顺门愕然曰何自至此比入帝曰朕今日自择一阁臣问为谁帝曰岳正两人阳贺帝曰但官小耳当与吏部左侍郎兼学士两人曰陛下既得人俟称职加秩未晚帝默然遂命以原官入阁六年吕原卒帝问李贤谁可代者曰柯潜可出告王翱翱曰陈文以次当及奈何抑之明日贤入见如翱言文既入阁数挠贤以自异曰吾非若所荐也弘治中徐溥为首揆刘健班在二李东阳谢迁继入阁协心辅政事有不可辄共争之巳而溥致仕去凡纶音批答裁决机宜悉健舆东阳迁三人天下翕然称贤相为之语曰李公谋刘公断谢公尤侃侃杨廷和入阁后李东阳谓曰吾于文翰颇有一日之长若经济事须归介夫及武宗之终卒安社稷者廷和力也世宗初杨廷和方柄政职方主事霍韬上言阁臣职参机务今止票拟而裁决归近习辅臣失参赞之权近习启干政之渐自今章奏请召大臣面决施行讲官台谏班列左右众议而公驳之宰相得取善之名内臣免招权之谤帝嘉纳之御史曹嘉论大学士杨廷和因言内阁柄太重给事中郑一鹏驳之曰太宗始立内阁简解缙等商政事至漏下数十刻始退自陛下即位大臣宣召有几张锐魏彬之狱献帝追崇之议未尝召廷和等面论所拟旨内多更定未可谓专也阁臣有不由馆选者黄淮以中书舍人杨士奇以齐王府审理副张瑛以乡举胡俨以桐城知县金幼孜以给事中权谨以光禄署丞李贤以主事王文薛以御史高以中书舍人刘宇曹元以知县袁宗皇以长史桂萼霍韬以主事夏言以给事中嘉靖中年帝专事焚修词臣率供奉青词工者立超擢卒至入阁时谓李春芳严讷郭朴袁炜为青词宰相万历二十九年大学士沈鲤疏向例内阁辅臣辰入申出办事阁中拟票旨所得预闻者独写票中书而已其于诸司章奏谁敢携之以出而越阁门一步者后有辅臣患病因将本发私寓拟票遂相沿为常一往一来始不能无漏泄夫公事而议于私室大政而决于委巷巳非朝廷之体况机事不密而有害乎且臣等亦因是有不能尽职者中使街命守催则不得从容审处以竭其心思寮友各自为寓复不得相聚商摧以资其谋断故率有进呈旋即悔悟以为不当者请复先朝旧规发本阁中公同拟票以上尊朝廷之体下塞窥伺之隙帝从之四十四年遣内使至工部侍郎林如楚私寓宣敕旨以奉御汪良德奏准修咸安宫也辅臣言明旨传宣定例必由内阁下科臣然后发钞若不由内阁不由科发不经会极门不由接本官突以二竖传宣于部臣之私寓则从来未有之事向来建议诸臣以旨从中出犹且虑之况臣等竟不舆闻乎不省故事阁中止首辅一人秉笔天启四年魏广微欲分韩广权属魏忠贤传旨谕广同寅协恭而责次辅毋伴食广抗疏乞休庄烈帝即位以施凤来辈皆忠贤所用不足倚诏廷推阁臣仿古枚卜典召九卿科道入干清官贮名金瓯焚香肃拜以次采之得钱龙锡来宗道杨景辰辅臣以天下多故请益一二人复得黄道登刘鸿训并命入阁来宗道代李国普为首辅事多诡随编修倪元璐屡言时政宗道笑曰渠何事多言词林故事止香茗耳时谓宗道为清客宰相卷三十一职官三六部总明初置中书省其属有四部分治钱礼仪刑名营造诸务洪武元年八月丁丑始置吏户礼兵刑工六部设尚书侍郎郎中员外郎主事仍隶中书省帝召六部尚书入见奉天殿谕曰朕肇基江左军务方股官制未备今以卿等分任六部国家之事总之者中书分理者六部至为要职凡诸政务宜竭心经理或有乖违患及天下不可不慎五年六月癸巳定六部职掌岁终考绩以行黜陟六年每部设尚书二人侍郎二人七年正月庚午令六部官毋得轻调有年劳者听本部升用十一年三月丁酉禁六部奏事不得开白中书省十三年三月戊申罢中书省升六部秩定设尚书一人正二品侍郎一人正三品郎中正五品员外郎从五品主事正六品寻增侍郎一人分左右侍郎明初每部设主事司务各四人为首领官有主事印洪武二十九年改主事为司官乃专以司务为首领每部各设二人凡六部主事缺出率以进士选用主事一官自唐宋以来或为首领官或舆吏令史同职自洪武时改为司官乃舆郎官并列故明代主事员额分载于六部各司之下建文中改六部尚书正一品设左右侍中位侍郎上除去诸司清吏字成祖复旧制永乐元年置北京行部尚书二人侍郎四人寻分置六部称行在某部十八年定都北京以六部官属移之北不称行在其在南者加南京字洪熙元年复置六部官属于南京去南京字而以在北者加行在字仍置行部宣德三年复罢行部正统六年于北京去行在字于南京仍加南京字途为定制明制六部分莅天下事内阁不得侵至严嵩始阴挠部权迨张居正时部权尽归内阁逡巡请事如属吏祖制由此变崇祯八年给事中颜继祖上言六部之政筅于尚书诸司之务握之正郎而侍郎及副郎主事止陪列画题政事安得不发吏部尚书侍郎洪武元年八月置吏部以滕毅为尚书樊鲁璞汪河为侍郎四年三月以陈修为吏部尚书舆侍郎李仁详考旧典参以时宜按地冲僻为设官繁简凡庶司黜陟及课功核实之法皆精心筹画铨法秩然是月以詹同为吏部尚书谕之曰吏部者衡鉴之司监明则物之妍媸无所逃衡平则物之轻重得其当盖政事得失在庶官任官贤否由吏部任得其人则政理民安非其人则官旷职卿等居持衡秉鉴之任宜存公平以辨贤否毋但碌碌充位而巳十一年正月以兵部郎中陈铭为吏部尚书十二年以常州府知府张度为吏部尚书十三年正月罢中书省以山西参政契斯为吏部尚书二十六年以吏部主事翟善署侍郎事寻迁署尚书善明于经术奏对合上意上曰善虽年少器宇恢廓他人莫及也欲为营第于乡善辞又欲除其家戍籍善曰戍卒宜增岂可以臣破例上益以为贤二十九年正月壬戌升詹事府丞杜泽为吏部尚书三十一年六月以中书蹇义为吏部右侍郎宣德初蹇义为吏部尚书有除官不得善地诉其不公者帝皆斥之嗣以义老辍部务以郭代谕以吕蒙正夹袋虞允文材馆录故事由是留意人才识进士李贤辅相器授吏部主事后果为名相正统中王直长吏部时初罢廷臣荐举方面大吏专属吏部直委任曹郎严抑奔竞昏凡御史巡方归者必令具所属贤否以备选擢称得人其子资为南国子博士考绩至部文选郎欲留侍直直不可曰是乱法自我始也朝廷以直老命何文渊为尚书佐之文渊去又命王翱部遂有两尚书天顺初罢其一景泰四年御史练纲等言吏部推选不公任情高下请置尚书何文渊右侍郎项文曜于理尚书王直左侍郎俞山素行本端为文曜等所罔均宜按问帝虽不罪文渊终以纲等为直翱长铨部谢绝请谒公余恒宿直庐非岁时朔望谒先嗣未尝归第论荐不使人知曰吏部岂快恩怨地耶婿贾杰官近畿翱夫人数迎女杰恚曰若翁典铨移我官京师反手尔何往来不惮烦也夫人闻之乘间请翱翱怒推案击夫人伤面杰卒不得调天顺二年四月吏部侍郎孙宏闻丧帝令其守制召李贤曰吏部乃天下人物权衡侍郎即尚书之次非他部比必得其人卿以为谁可贤荐姚夔表裹相称有大臣量乃以夔为吏部侍郎成化五年姚夔为吏部尚书留意人才不避亲故初王翱为吏部专抑南人北人喜之至夔颇右南人论荐率能称职李裕拜冢宰每大选先二日于后堂设一木牌上书皇天鉴之舆二侍郎傍坐文选官前立以缺员舆选人一一第资格可否注牍至期引奏填榜更无舛错故庶官皆得其人孝宗即位召王恕入为吏部尚书时言官多称恕贤且老不当任剧职宜置内阁参大政帝曰朕用蹇义王直故事官恕吏部有谋议未尝不听何必内阁也恕所引荐耿裕彭韶何乔新周经李敏张悦倪岳刘大夏戴珊章懋等皆一时名臣他贤才久废草野拔擢之恐后弘治二十年间众正盈朝职业修理号为极盛者恕力也吏部尚书即古冢宰之职表率百僚礼数殊异无舆并者洪熙时大学士杨士奇等加至三弧兼尚书衔然品叙列尚书蹇义夏原吉下景泰中左都御史王文升吏部尚书兼学士入内阁其班位犹以原衔为序文自弘治六年二月内宴大学士邱浚遂以礼部尚书居吏部尚书王恕之上其后由侍郎詹事入阁者班皆列六部上矣弘治十四年十月以马文升为吏部尚书明年当大计帝面谕之曰天下觐吏毕集卿其勤采访以彰黜陟自是汰不职者二千余人嘉靖时吏部侍郎缺出廷臣以应补者上帝不用谕欲得老成持法者以南京兵部侍郎欧阳铎上乃用之铎佐吏部不携家曰吾敢家此官哉张邦奇为吏部侍郎掌部事推毂善类人不可干以私铨部升除多受教政府邦奇独否大学士李时衔之郭勋家人犯法舁重贿请宽邦奇不从帝欲授邦奇尚书为两人阻止徐阶为吏部侍郎故事吏部率门所接见庶官不数语阶折节下之见必深坐咨边腹要害吏洽民瘼皆自喜得阶意愿为用二十三年九月以吏部尚书许赞兼文渊阁大学士预机务时权归首辅严嵩赞入阁不得预票拟常叹曰何夺我吏部使我旁睨人因屡乞休不允三十年李默由吏部侍郎代夏邦谟为尚书自正德初焦芳张彩后吏部无侍郎拜尚书者默出帝特简盖异数也四十二年严讷为吏部尚书舆朝士约有事白于朝房毋谒私邸慎择曹郎务抑奔竞振淹滞又以资格太拘人才不能尽仿先朝三途并用法州县吏政绩异者破格超擢铨政一新尝语人曰铨臣与辅臣必同心乃有济吾掌铨二年适华亭当国事无阻且所任选郎贤举无失人华亭谓徐阶选郎则陆光祖也吴安阈曰陆子元尝言今吏部之职拟古宰相而其黜陟之柄有宰相所不及者如前代人主有所简拔或不鲷中书祖宗时用人亦往往出亲擢今凡不由吏部拟上而特旨迁除者谓之传奉官必不久而罢人亦耻为之又如有过降黜官虽奉特旨他日尚可复起独由吏部考察者永不录用其体势之重古未有也隆庆元年吴岳历吏部左右侍郎京察竣给事中胡应嘉有所申救岳诣内阁抗声曰科臣敢留京察罢黜官有故事乎应嘉遂得谴三年高拱长吏部欲遍识人才授诸司以籍使署贤否志爵里姓氏月要而岁会之仓卒举用皆得其人万历初吏部尚书严清日讨故实辨官材自丞佐下皆亲署无一幸进者中外师其廉俭书间几绝二十年孙钅龙为吏部尚书吏部自宋及陆光祖为政权始归部至钅龙守益坚固故事冢宰舆阁臣遇不避道后率引避光祖争之乃复故然阴戒驺人异道行至钅龙益径直张位等不能平因欲夺其权建议大僚缺九卿各举一人类奏以听上裁用杜专擅钅龙言廷推大臣得共衡可否此爵人于朝舆众共之之义类奏启幸途非制给事中史孟麟亦言之诏卒如位议自是吏部权又散之九卿矣二十二年以孙丕扬为吏部尚书丕扬挺劲不挠百僚无敢以私干者独患中贵请谒乃创为掣签法大选急选悉令其人自掣请寄无所容一时选人盛称无私然铨政自是一大变矣时大僚缺人九卿及科道掌印者咸得自举听上裁而吏部诸曹郎亦由九卿推举尚书不得自择其属在外府佐及州县正佐官则尽用掣签法部权日轻四十八年周嘉谟为吏部尚书时齐楚浙三党为政黜陟之权吏部不能主及嘉谟柄铨惟才是任光熹相继践阼嘉谟大起废籍耆硕满朝而称三党之魁及朋奸乱政名亦渐自引去中朝为清已极陈吏治弊坏请责成抚按各司上官注考率用四六俪语多失实嘉谟请以六事定官评一曰守二曰才三曰心四曰政五日年六日貌各注其实毋饰虚词帝称善行之天启三年赵南星为吏部尚书时苞苴恣行言路横尤甚每文选郎出邀之半道为人求官不得即加以恶声或逐之去南星锐意澄清独行己志政府及中贵惮其刚严不敢有所干请当是时东林势盛众正盈朝南星益Ａ举遗逸布之庶位高攀龙杨涟左光斗秉宪李腾芳陈于廷佐铨魏大中袁化中长科道郑三俊李邦华孙居相饶伸王之辈悉置卿贰而四司之属周维涟夏嘉遇张光前程国祥刘廷谏亦皆民誉中外忻忻望治而群小侧目滋欲去南星未几放归吏部四司洪武元年设吏部郎中员外主事六年分属部三总部司勋部考功部十三年添司封二十二年改总部为选部二十九年定为文选验封稽勋考功四清吏司每司设郎中员外郎主事各一人正统中验封郎中缺人久帝令推择会御史马谨九载满尚书郭荐谨廉直遂用之成化五年文选郎中陈云等为吏所讦尽下狱贬官尚书姚夔知屯田主事黄孔昭廉调之文选九年进郎中故事选郎率闭门谢客孔昭曰国家用才犹富家积粟粟不素积岂足赡饥才不豫储安能济用苟以深居绝客为高何由知天下才俊公退遇客至辄延见访以人才书之于册除官日以其才高下配地繁简由是铨叙平允其以私干者悉拒之尚书尹欲推故人为巡抚孔昭不应其人入都谒孔昭至屈膝孔昭益鄙之令推举孔昭曰彼所少者大臣体耳谓其人曰黄公不离铨曹汝不能迁也弘治初王恕为吏部以礼部主事乔宇调之文选三迁至郎中门无私谒嘉靖初李默为验封郎中真人邵元节贵幸请封诰默执不予十八年御史萧祥曜劾吏部侍郎张潮受顾鼎臣属调刑部主事陆昆为吏部潮言兵部主事马承学恃鼎臣有连自诡必得铨曹臣故抑承学而用昆郑晓为考功郎中夏言罢相帝恶言官不纠劾诏考察去留大学士严嵩因欲去所不悦者而晓去乔佑等十三人多嵩所厚嵩大憾晓调文选嵩欲用赵文华为考功晓言于吏部尚书许赞曰昔黄祯为文选调李开先考功皆山东人诏不许今调文华晓避位而已赞以谢嵩二十四年九月令文选司郎中缺出于各部属轮用毋得循资调补四十年都御史张永明言故事卿贰大臣考满诣吏部舆堂官相见讫即诣四司门揖司官辄南面答揖非礼当改正诏礼部会礼科议之奏言永明议是九卿翰林官揖四司当罢诏可王与龄为文选郎中澄清铨叙大学士翟銮为礼部主事张惟一求吏部严嵩为监生钱可教求东阳知县俱书抵舆龄与龄偕员外郎吴伯亨主事李大魁周白之尚书许赞具疏以闻言平时请属甚多臣等违抗积罪如山非圣明覆庇则二权奸主于中群鹰犬和于外臣等不为前选郎王嘉宾之斥得为近日谢瑜之罢幸矣疏入帝怒除舆龄名伯亨等俱调外屠楷历文选郎中凡职官繁简人才贤不肖咸书之于册以高下其任先节行后才艺抑奔竞奖廉能每注选权势请托抗论不从侍郎霍韬见其自任始不能平久而信且服之及出部遗以所服寓传衣之意侍郎张邦奇署部事楷久任当迁邦奇奏留之曰四十年来无此文选云四十二年严讷改吏部尚书调礼部郎中陆光祖为验封郎中改考功王崇古张瀚方逢时王一鹗挂物议光祖力雪之既而改文选益务汲引人才登进耆硕几尽又破格擢廉能吏王化江东邵元善张泽李珙郭文通蔡琮陈永谢侃或由乡举贡士或起自书吏由是下僚竞劝帝亦推心任之故光祖得行其志万历元年成国公朱希忠卒其弟锦衣都督希孝援张懋例乞赠王大学士张居正主之验封郎中陈有年持不可草奏言令典功臣殁公赠王侯赠公子孙袭者生死止本爵懋赠王廷议不可即希忠父辅亦言之后竞赠非制且希忠无勋伐岂当滥宠左侍郎刘光济署部事受指居正为删易其橐有年力争竟以原奏上居正不怿有年即日谢病去十二年起稽勋郎中历考功文选谢绝请寄除目下中外皆服考功员外郎袁宏道立岁终考察群吏法言外官三岁一察京官六岁武官五岁此曹安得独免报可遂为定制文选郎顾宪成等以会推阁臣事被斥给事中逯中立上言两年以来铨臣相继屏斥尚书孙钅龙去矣陈有年杜门求罢矣文选一署空曹逐者至再三而宪成又继之臣恐今而后非如王国光杨巍则不能一日为冢宰非如徐一贾谢廷荣刘希孟则不能一日为选郎藏否混淆举错倒置使黜陟重典寄之权门用舍斥罚视一时喜怒公议壅关烦言滋起此人才消长之机理道废兴之渐不可不深察也赵南星为文选员外郎疏陈天下四大害旋以病归再起历考功郎中二十一年大计京官舆尚书孙钅龙秉公澄汰首黜所亲都给事中王三余及钅龙甥文选员外郎吕允昌他附丽政府及大学士赵志皋弟皆不免政府大不堪给事中刘道隆因劾吏部议留拾遗庶僚非法得旨南星贬三秩崇祯十五年文选缺郎中仪制郎中吴昌时欲得之首辅周延儒力荐于帝且以属吏部尚书郑三俊他辅臣及言官亦多称其贤三俊遂请调补以他部调选郎前此未有也言路大哗谓昌时紊制弄权并诋三俊三俊乞休南京吏部南京六部尚书一人右侍郎一人各司员数较北部略减政权不属执事高简为人臣养望之地非古之行尚书省也凡南京官六年考察考功掌之不由北吏部景泰初南京吏部尚书魏骥以请老至京师大学士陈循骥门生也请间曰公虽位冢宰然未尝立朝愿少待事在循骥正色曰君为辅臣当为天下进贤才不得私一座主竟致仕去嘉靖六年先是大计京官南京六科无黜者桂萼因言吏部尚书朱希周畏势曲庇希周言南京六科止七人实无可去者臣以言路私之固不可如避言路嫌诛责之尤不可且使举曹皆贤必去一二人示公设举曹皆不肖亦但去一二人塞责乎因力称疾乞休许之隆庆初吴岳为南京史部尚书抑浮薄杜侥幸南都绅惮之万历三年二月谕吏部南京职务清简官不必备先朝有一人兼掌六部者自后南京员缺非紧要者不必一一推补户部尚书侍郎洪武元年八月置户部以杨思义为尚书刘诚杭琪为侍郎大乱之后人多废业思义请令民间多植桑麻四年始征其税不种桑者输绢不种麻者输布如周官里布法又奉诏设立豫备仓诸善政皆其所经画者三年三月以滕德懋为户部尚书德懋长于奏疏一时招徕诏谕之文多出其手始自外任召拜兵部尚书寻改户部十五年八月丁酉以秀才曾泰为户部尚书十八年八月丁亥以翰林院检讨茹太素为户部尚书十二月癸卯以庶吉士杨靖为户部侍郎二十六年令江西浙江苏松人毋得任户部郁新由户部郎中迁本部侍郎帝问天下户口田赋地理险易应答无遗帝称其才寻进尚书时亲王岁禄米五万石新定议减五之四并定郡王以下禄有差又以边饷不继定召商开中法令商输粟塞下按引支盐边储以足三十一年六月以户部主事夏原吉为本部侍郎永乐时原吉进尚书首请裁亢食平赋役严盐法钞法之禁清仓场广屯种以给边苏民且便商贾皆报可是时兵革初定论靖难功臣封赏分封诸藩增设武卫百司已又发卒八十万问罪安南中官造巨舰通海外储国大起北都宫阙供亿转输以鉅万万计皆取给户曹原吉悉心计应之国用不绌景泰四年户部尚书张凤以灾伤蠲赋多奏言国初天下八百四十九万余顷今数既减半加以水旱停征国用何以取给京畿及河南山东无额田甲方垦辟乙即讦其漏赋请准轻则征租不惟永绝争端亦且少助军国报可天顺四年户部缺尚书李贤举年富左右巧阻之上曰户部非富不可人多不喜富此富所以为贤也恃召任之成化二十一年李敏拜户部尚书先是敏巡抚大同见山东河南转饷至者道远耗费乃会计岁支外悉令输银民轻赍易达而将士得以其赢治军装交便之至是并请畿辅山西陕西州县岁输粮各边者每粮一石徽银一两以十九输边依时值折军饷有余则召籴以备军兴帝从之自是北方二税皆折银由敏始也弘治九年周经代叶淇为户部尚书时孝宗宽仁而户部尤奸蠹所萃挟势行私者不可胜纪少不如意谗毁随之经悉按祖宗成宪无所顾宽逋缓征裁节亢滥四方告灾必覆奏蠲除每委官监税课入多者与下考苛切之风稍衰十五年户部尚书侣锺上天下会计之数言常入之赋以蠲免渐减常出之资以请乞渐增入不足当出正统以前军国费省小民输正赋而已自景泰至今用度日广额外科率河南山东边饷浙江云南广东杂办皆昔所无民已重困无可复增往时四方丰登边境无调发州县无流移今太仓无储内帑殚绌而亢食亢费日加于前愿陛下惕然省忧力加损节且敕廷臣共求所以足用之术帝命下群臣议正德元年户部尚书韩文奏祖宗之朝财赋有定制费出亦有常经如天下岁办京库银两共一百四十九万岁用仅该九十余万漕运粮斛共三百七十万石岁支仅该三百余万其他光禄寺厨役内府颜料等项大率类此所谓以十之七为经费而储其三以备兵荒支用者也近年以来官兵吏匠亢食日增水旱灾伤逋负日甚加以土木迭兴斋醮继起勋戚贵近赏赍不赀宴乐游赏费出无算若不急为裁节年复一年噬脐何及合无敕令户部约祖宗以来岁赋之数查正统以前岁用之则酌为中制永示遵守嘉靖时尚书缺出廷臣上言司徒乃国计大臣总领财赋得人实难惟梁材操心廉直终始不渝且综理既娲出纳有执实人才之望帝乃用之隆庆元年四月户部尚书葛守礼奏言畿辅山东流移日众以有司变法乱常起科太重征派不均且河南北山东西土地硗瘠正供尚不能给复重之徭役工匠及富商大贾皆以无田免役而农夫独受其困此所谓舛也乞正田赋之规罢科差之法五月奏定国计簿式颁行天下自嘉靖三十六年以后完欠起解追徽之数及贫民不能输纳备录簿中自府州县达布政送户部稽考以清隐漏那移侵欺之弊又以户部专理财赋必周知天下仓库盈虚然后可节慎调剂祖宗时令天下岁以文册报部乃请遣御史分行天下董其事马森为户部尚书时登极诏书蠲天下田租半太仓岁入少不能副经费而京通二仓积贮无几森钅句校Ａ剔条行十余事又列上钱出入之数劝帝节俭帝尝命中官崔敏发户部银六万市黄金森持不可且言故事御札皆由内阁下无司礼径传者事乃止既又命购珠宝森亦力争不听三年诏取太仓银三十万两户部尚书刘体干言太仓银所存三百七十万两耳而九边年例二百七十六万有奇在京军粮商价百有余万蓟州大同诸镇例外奏乞不与焉若复取以上供经费安办帝不听体干复奏今国计绌乏大小臣工所共知即存库之数乃近遣御史所掺括明岁则无策矣今尽以供无益费万一变起仓卒如国计何时内供已多数下部取太仓银又趣市珍珠黄绿玉诸物体干清劲有执每疏争积忤帝意夺官万历六年张学颜为户部尚书时张居正当国以学颜精心计深倚任之自正嘉虑耗后至万历十年间最称富庶学颜舆有力焉十八年石星代宋为户部尝与曰某郡有奇羡可济国需曰朝廷钱宁蓄久不用勿使Ａ括无余主上知物力充羡则侈心生矣星怃然有郎言漕粮宜改折曰太仓之粟宁红腐不可匮绌一旦不继何可措手天启元年南京户部尚书汪应蛟改北部东西方用兵骤加赋数百万应蛟在道驰疏言漠高帝称萧何之功曰镇国家抚百姓给馈饷不绝吾不如萧何夫给馈饷而先以抚百姓故能兴汉灭楚如指诸掌也今国家多难经费不支势不得缓催科然弗爱养民力而徒竭其脂膏财殚民穷变乱必起安得不豫为计因列上爱养十八事帝嘉纳焉崇祯十六年五月拜倪元璐户部尚书祖制浙人不得官户部元璐辞不许户部十三司洪武元年设户部郎中员外主事六年分五科一科二科三科四科总科八年每科设郎中员外郎各二人主事五人十三年分四属部总部度支部金部仓部二十二年改总部为民部二十三年又分四部为河南北平山东山西陕西浙江江西湖广广东广西四川福建十二部每部仍分民度金仓四科二十九年改十二部为十二清吏司各郎中一人员外郎一人主事二人建文中仍为四司成祖复旧制永乐元年改北平司为北京司十八年革北京司设云南贵州交址三清吏司宣德十年革交址司定为十三司宣德时户部员外郎罗通出理宣府军饷奏言朝议储饷开平令每军运一石又当以骑士护行计所费率二石七斗而致一石今军米多愿输米易盐请捐旧例五分之二则人自乐输饷足而民不疲帝可之正统中户部主事陈俊督天津诸卫军采草奏减新增额三十五万束豪猾侵苏松改折银七十余万两俊往督不数月毕输筒书金濂以为能俾典诸曹章奏正德十年户部主事戴冠言古人理财务去亢食近京师势要家子弟僮奴苟窃爵赏锦衣官属数至万余次者系籍勇士投充监局匠役不可胜纪皆国家蠹也岁漕四百万宿有赢余近绌水旱所入不及前而岁支反过之此辈耗三之一陛下何忍以赤子膏血养无用之蠹乎天子藏富天下务鸠聚为帑藏是匹夫商贾计也逆瑾既败所籍财产不归有司而贮之豹房遂创新库夫供御之物内有监司外有部司此库何所用之疏入帝怒贬驿丞正德末户部郎中杨淮始监京仓革胥徒积弊殆尽继监淮通二仓罢中官茶果之供除囤茶及额外席草费最后监内库奄人例有供馈淮悉绝之户部十三司自弘治来以公署隘惟郎中一人治事员外郎主事止除官日一赴而已郎中力不给则委之吏胥弊益滋万历时户部尚书王国光尽令人署职业得修举天下钱谷散隶诸司国光请归并责成畿辅府州县归福建司南畿归四川司盐课归山东司关税归贵州司淮徐临德诸仓归云南司驻马象房及二十四马房归广西司遂为定制鹿善继为户部主事时辽东缺饷请帑疏皆不报会广东解金花银至善继谓尚书李汝华曰每岁广东解金花银两进大内此近例也顷督部有扣留之议此时仍进大内则部议终成画饼欲径解太仓则俞旨艰如拔山莫若题留为便考会典金花银解内府始于正统元年岁以百万为额嘉靖三十三年题准三宫子粒及各处京运不拘金花银折等项应解内府者一并催解贮库悉备各边应用不许别项那借是备外府专用而内府原不得旁分也今边烽告急军糈乏用即举金花全数一旦复还太仓亦率由祖制非夺大内所有而益外府也汝华如议请上怒夺善继俸一年司农司吴元年七月辛丑置以杨思义为卿洪武元年罢三年五月复置开治所于河南四年三月又罢悉以其所掌归户部总督仓场永乐中置京仓及通州诸仓以户部司员经理之宣德五年始命李昶为户部尚书专督其事遂为定制以后或尚书或侍郎俱不治部事专理粮储嘉靖三十八年七月庚午始令仓场侍郎两月具报太仓出纳之数以闻从巡视给事中之议也万历二年另拨户部主事一人陪库每日偕管库主事收放银两季终更替九年裁革命本部侍郎分理之十一年复设七年仓场尚书汪宗伊疏永乐二十一年每岁漕粮以两运京仓一运通仓往因通惠河未疏通仓粮多于京仓故嘉靖四年议放五年粮京仓六个月递仓六个月自疏通之后京仓积倍于通仓反以四月十月改折色是京仓收二分而仅放四月通仓收一分乃放六月今京仓隆庆五年分粮已及九年渐多烂且以京通仓粳米计之京仓放十一年而有余通仓放四年而不足合查照原收之粮额定支放之月分每年坐放京仓二分通仓一分两月折色岁以为常尚书张学颜议得四月十月系开仓之日赴仓关支有误随行且军士支粮在京仓甚近且易在通仓为远且难查得通仓应于本色六月十一月俱改坐京仓四月十月仍给折色是在京仓放米六个月通仓放米四个月似为多寡适均如遇米贵则折色又当停止而京仓粮米复当多放临时酌行题请崇祯中仓场侍郎南居益疏漕粮每年以四百万为额除永折边粮计七十八万二千四百四十余石外实入京通者额该三百二十一万七千五百五十余石即地方被灾折免祖制仍当令于附近郡邑拨补足数原不容折银亏额祖宗朝郑重仓糈如此查神祖初年京通之贮尚计米一千五百二十余万于时每年支放止该一百九十余万今自关鲜借留地方截折每年实入京通者不过二百余万石而军兵增设各役冒破每年实支米反三百二十余万石方足岁额今计京通二仓实在米止二百余万不过两年配搭便罄尽而无余根本重地万一有意外之变何以御之此时惟有严核虚冒而各衙门创或舰设或增添但就万历问迄今每年已多支米五十万二千六百余石今后各衙门当严加稽察自行清汰一切追还钱粮仍当还太仓以凑本折支放之用庶糜耗渐清而仓庚自充矣督饷诗郎万历四十七年二月恃设户部侍郎一人出督辽饷驻天津以李长庚为之长庚奏行造淮船通津路议牛车酌海道截帮运议钱法设按臣开事例严海防九事又请留金花行改折借税课言臣考会计录每岁本色折色通计千四百六十一万有奇入内府者六百余万入太仓者自本色外折色四百余万内府六百万自金花籽粒外皆丝棉布帛蜡茶颜料之类岁久皆朽败若改折一年无损于上有益于下他若陕西羊绒江浙织造亦当稍停一年济军国急不从崇祯间督辽饷寇饷宣大饷增设侍郎三四人天启五年增设督理钱法侍郎南京户郡万历十七年张孟男为南京户部尚书时留都储峙耗竭孟男受事粟仅支二年不再岁遂有七年之蓄水衡修仓发公羡二千金助之或谓奈何耘人田孟男曰公家事乃画区畔耶后五上章乞归不许时矿税患日剧孟男草疏数千言言臣备员地官所征天下租税皆鬻男市女睃骨割肉之余也臣以催科为职臣得其职而民病矣聚财以病民虐民以摇国有臣如此安所用之臣不胜哀鸣为陛下祀人忧耳卫承芳拜南京户部尚书福王乞芦洲自江都抵太平南北千余里自遗内官征课承芳抗疏争卒不从督理粮储南京粮储旧督以都御史正统十二年冬命户部侍郎张凤兼理廉谨善执法号板张天顺二年南京督理粮储缺官帝问李贤大臣中谁曾居此职者贤以轩︼对且称其廉帝乃命以左都御史往南京粮储自成化后皆以都御史倾之至嘉靖二十六年始命户部兼理三十九年振武营军乱言者请复旧制三月丁巳遂以都御史章焕督理粮储隆庆四年三月裁革总督南京粮储都御史以其事属之南京户部侍郎仍设巡仓御史一员佐之崇祯三年擢吕维祺南京户部右侍郎总督粮储设会计簿钩考隐没侵欺及积逋不输各数十百万大者弹奏小者捕治立法严督屯课仓庾渐充条上六议帝称善即行之礼部尚书侍郎洪武元年八月置礼部以钱用壬为尚书世家宝为侍郎用壬先官御史台经历佐陶安定郊庙社稷诺仪至是授为礼官凡礼仪祭祀宴享贡举诸政皆专属之又诏舆儒臣议定乘舆以下冠服诸式时儒生多习古义而用壬考证尤为详确十月以崔亮为礼部尚书亮初为礼曹主事即位大祀诸礼皆其所条画及为尚书一切礼制用壬先所议行者亮昔援引故实以定其考证详确尤腧于用壬三年七月陶凯为礼部尚书定军礼及品官坟茔之制十三正月以北平副使刘崧为礼部侍郎十四年十月以礼部郎中高信为本部试尚书十五年二月刘仲质拜礼部尚书命与儒臣定释典礼颁行天下学校又立学规十二条合钦定九条颁赐师生十一月以御史任昂为礼部尚书奏定天下岁贡士从翰林院考噪以为常十六年命科举与荐举并行昂条上科场条式视前加详取士制始定明年命以乡饮酒礼颁天下复令制大成乐器分颁学宫三十年八月以义门郑沂为礼部尚书成祖即位升礼部员外郎宋礼为本部右侍郎正统初礼部侍郎章敞纂洪武以来条格使诸司参酌吏无能为奸成化二年帝从李宾言令南畿及浙江江西福建诸生纳米济荒得入监礼部尚书姚夔奏罢之慈懿太后崩中旨议别葬阁臣持不可下廷议夔言太后配先帝二十余年合葬升典礼具在一有不慎违先帝心损母后之德他日有据礼议改者如陛下孝德何疏三上又率群臣伏文华门哭谏帝为固请周太后如礼弘治十七年正月以道士崔志端为礼部尚书志端李广之党成化中传奉历官太常卿至是骤擢尚书书官以志端羽流不宜清秩抗疏力争上曰先朝有之既擢用矣信不听正德六年傅圭为礼部尚书礼部事视他部为简自数有执争章奏遂多帝好佛自称大庆法王番僧乞田百顷为法王下院中旨下部称大庆法王舆圣旨并圭佯不知执奏孰为气大历法王敢舆至耸并书大不敬诏勿问田亦竟止八年刘春为礼部尚书宗藩请封请婚及文武大臣祭葬赠诠多所裁正帝崇信西僧有绰吉我些儿者出入豹房封大德法王遗其徒二人远乌思藏请给国师诰命如大乘法王例岁时入贡且得斋茶以行春持不可帝命再议春执奏曰乌思藏远在西方性极顽犷虽设四王抚化其来贡必有节制使不为边患若许其斋茶给之诰敕万一假上旨以诱羌人妄有请乞不从失异俗心从之则滋害奏上罢斋茶卒与诰命十年毛纪拜礼部尚书乌思藏入贡其使言有活佛能前知祸福帝遗中官刘允迎之刍粮舟车费以百万计纪等上言自京师至乌思藏二万余里公私烦费不可胜言且自四川雅州出境过长河西行数月而后至无有邮驿村市一切资费取办四川四川连岁用兵流贼甫平蛮寇复起困竭之余重加此累恐生意外变世宗郎位诏议粗献王典礼礼部尚书毛澄据定陶濮安故事议考孝宗帝不从再四疏辨帝尝遗中官谕意至长跪稽首澄骇愕急扶之起其人曰上意也上言人孰无父母奈何使我不获伸必祈公易议因出囊金畀澄澄奋然曰老臣讠孛耄不能隳典礼独有一去不舆议已耳抗疏引疾至五六上乃许之八年十二月刑部侍郎徐学谟擢礼部尚书自私治后礼部长非翰林不授惟席书以言大礼故由他曹迁万士和不由翰林然先历其部侍郎学谟张居正厚径拜尚书廷臣无敢言者礼部四司洪武元年设礼部郎中员外主事六年分四属部总部祠部膳部主客部十三年定每属部设郎中员外郎主事各一人二十二年改总部为仪部二十九年改为仪制福祭精膳主客四清吏司二年常遇春薨高丽遣使来祭礼部主事曾鲁索其文视之外袭金龙典帕文不暑洪武年号鲁让曰龙帕误耳纳贡称藩而不奉正朔于义何居使者谢过即令易去张筹初由翰林应奉改礼部主事奉诏与尚书陶凯编集自汉唐以来藩王事迹为昭鉴录洪武九年由员外郎进尚书与学士实濂定诸王妃丧服之制成化时云南缺提学官部议属礼部主事宋端仪吏先期泄之端仪曰启事未登已喧众口人其谓我干乞乎力辞之已进主客员外郎贡使以贽见悉却不纳弘治五年二月增设主客司主事一人提督会同馆正德中张洁迁礼部主事监督会同馆尚书王琼与都御史彭泽有隙以泽遣使土鲁番许金币赎哈密城印为泽罪嗾番人在馆者暴泽过恶诱洁为署牒且曰泽所为南宋覆辙也事成当显擢洁力拒曰王公误矣泽与土鲁番檄具在岂宋和戎比昔范仲淹亦尝致书元昊宁独泽也不肯署故事郡王绝近支得以本爵理府事不得继封交城怀仁襄垣近支绝以继封请仪制郎中葛守持之坚会以疾在告三邸人乘间行赂遂得请旗校讠其事以闻所籍记赂遗十余万独无守礼名帝由是知守礼廉嘉靖十年礼部主事田汝成言陛下以青宫久虚祈天建醮复普放生之仁凡羁蹄铩羽禁在上林者咸获纵释顾使囹圄之徒久缠徽纟墨衣冠之侣流窜穷荒父子长离魂魄永丧此独非陛下之赤子乎望大广皇仁悉加宽宥南京礼部嘉靖二年南京礼部右侍郎刘瑞偕同官僚上六事且言斋醮无益且妨政织造多费且病民帝纳用之万历十九年南京礼部主事汤显祖言陛下以星变严责言官欺蔽言官岂尽不肖盖陛下威福之柄潜为辅臣所移故言官向背之情亦为转移御史丁此吕首发科场欺蔽申时行属杨巍劾去之御史万国钦极论封疆欺蔽时行讽同官许国远谪之一言相侵无不出之于外于是无耻之徒但知自结于执欧所得爵禄直以为执政舆之纵他日不保身名而今日固巳富贵矣给事中杨文举奉诏理荒政征贿鉅万抵杭日宴西湖鬻狱市荐以渔厚利辅臣乃及其报命擢首谏垣给事中胡汝宁攻击饶仲不过权门鹰犬以其私人猥见任用夫陛下方责言官欺蔽而辅臣欺蔽自如前十年之政张居正刚而多欲以群私人嚣然坏之后十年之政时行柔而多欲以群私人靡然坏之甚可惜也乞立斥文举汝宁诫谕辅臣省愆悔过帝怒谪徐闻典史卷三十二职官四兵部尚书侍郎洪武元年置兵部以陈亮为尚书朱珍为侍郎十五年增试侍郎一人二十二年沈氵晋进兵部尚书时广西都司建谯楼青州卫造军器皆擅科民财氵晋请凡都司卫所营作必都督府奏准官给物料毋擅役民违者治罪仍禁武臣预民事时干戈甫息武臣暴横数捍文法至是始戢潜力也二十八年齐泰以兵部郎中擢左侍郎太祖尝问边将姓名泰历数无遗又问诸图籍出袖中手册以进简要详密太祖奇之建文三年十二月升武选司郎中古朴为兵部侍郎成祖初升兵部郎中方宾为本部侍郎正统十四年英宗北狩成阝王监国进于谦为兵部尚书谦请饬诸边守臣协力防遏京营兵械且尽宜急分道募民兵令工缮器甲修战具分兵九门列营郭外附郭居民皆徒入内文臣如轩︼者宜用为巡抚武臣如石亨杨洪柳溥者宜用为将帅至军旅之事臣身当之不效则治臣罪王深纳焉景泰时坟设尚书一人协理部事天顺初罢成化十三年余子俊为兵部尚书奏申明条例十事又列上军功赏格由是中外有所遵守弘治二年马文升为兵部尚书承平既久兵政废弛西北部落时伺塞下文升严核诸将校黜贪懦者三十余人吏部尚书屠氵廉罢廷推文升御史魏英等言兵部非文升不可乃命倪岳代氵廉而加文升少傅以慰之十二年工守仁疏言兵部自尚书以下其两侍郎使之每岁更迭巡边于科道部属之内择其通变特达者二三人以从使之得以周知道里之远近边关之要害敌情之虚实事势之缓急无不深谙熟悉于平日一旦有急所以遥度而往莅之者不虑无其人矣十五年刘大夏为兵部尚书请凡事非祖宗旧制而害军民者悉条上厘革十七年复陈兵政十害帝欲宿兵近地为左右辅大夏言保定设都司统五卫祖宗意当亦如此请遣还操军万人为西卫纳京东兵密云蓟州为东卫帝报可中官监京营者恚失兵揭飞语宫门帝以示大夏曰宫门岂外人能至必此曹不利失兵耳由是间不得行正德三年五月增兵部侍郎一员以左右侍郎差出防边治船十一年王琼为兵部尚书帝时远游塞外经岁不还近畿盗窃发琼请于河间设总兵一人大名武定各设兵备副使一人责以平贼而檄顺天保定两巡抚严要害为外防集辽东延绥士马于行在以护车驾中外恃以无恐琼用王守仁抚南赣假便宜提督军务比宸濠反书闻举朝惴惴琼曰诸君勿忧吾用王伯安赣州正为今日贼旦夕禽耳未几果如其言世宗即位起彭泽为兵部尚书部事积坏久泽核功罪杜干请兵政一新又请敕九边守臣策防御方略毋画境自保镇巡居中调度毋相牵制诸边各以农隙筑墙浚濠修墩台饬屯堡为经久计内地盗甫息敕守臣练卒伍立保甲惩匿盗不举者且抚西南诺苗蛮申海禁汰京军老弱帝咸嘉纳诏遣中官杨金郑斌安川更代镇守复合张弼刘瑶守凉州居庸泽持不可罢弗遣四川巡抚胡世宁劾分守中官赵钦泽因请尽罢诸镇守时虽不从其后镇守竟罢嘉靖二十一年毛伯温为兵部尚书会廷臣议上防边二十四事军令一新言官建议请核实新军京军及内府力士匠役以裕国储伯温因上亢滥当革者二十余条凡锦衣腾骧诸卫御马内官尚膳诸监素为中贵盘踞者尽在革中帝称善立命清汰宿弊尽厘隆庆四年大学士高拱请增置兵部侍郎一员以储总督之选由侍郎而总督由总督而本兵中外更番边材自裕万历十一年张学颜为兵部尚书时方兴内操选内竖二千人杂厮养训练发太仆寺马三千给之学颜执不与马又请停内操皆不听其年秋车驾自山陵还学颜上疏曰皇上恭奉圣母扶辇前驱拜祀陵园考卜寿域六军将士十余万部伍齐肃惟内操随驾军士进止自恣前至凉水河喧争无纪律奔逸冲突上动天颜今车驾巳还犹未解散谨遵旧制营军随驾郊祀始受甲于内库事毕即还宫中惟长随内侍许佩弓矢又律不系宿卫军士持寸刃入宫殿门者绞入皇城门者戍边卫祖宗防微弭乱之意甚深且远今皇城内披甲乘马持锋刃科道不得纠巡臣部不得检阅又招集厮养仆隶出入禁苑万一骤起邪心朋谋倡乱哗于内则外臣不敢入哗于夜则外兵不及知哗于都城白昼则曰天子亲兵也驱之莫肯散捕之不敢撄正德中西城练兵之事可鉴也疏入贾不能用万历之末以兵事亟复增设二侍郎以祁伯裕王在晋任之而召张鹤鸣为左侍郎鹤鸣等并卧家园不赴及辽阳破右侍郎张经世督援师出关部中遂无侍郎帝乃克期命兵部马上督催鹤鸣等始履任崇祯十三年正月召陈新甲为兵部尚书自弘治初贾俊后乙榜无至尚书者兵事方亟诸大臣避中枢故新甲得为之十五年给事中李清疏外之边才散于推官等官内之边才散于京卿等衙门而总以兵部为聚薮诚于推知内Ａ枢曹或因捍虏御寇修城练兵着有成效者擢之使枢曹数十员果富于储是边方兵备之才于此一大聚矣又于京卿内觅佐枢或从见任或从废弃或从内迁之藩臬郡守确有强干者拔之使侍郎数员咸精于兵是边方督抚之才于此一大聚矣盖兵部真边才之专门而京卿则备边才之一途也乞敕吏兵二部合志殚虑以聚才枢部使天下才智之士鼓舞奔走于斯遇有边方督抚及兵备员缺无虑乏才补用欲实收边才之效不若力行先臣高拱之言为善也兵部四司洪武元年设兵部郎中员外主事六年分属部三总部驾部职方部十三年增库部二十二年改总部为司马部二十九年改为武选职方车驾武库四司设郎中一人员外郎一人主事二人弘治中陈恺为武选司主事历升郎中武选繁剧怨丛势轧恺一意奉公私谒不行一时武选称得人本部长官举荐谓恺可胜方岳之任刘大夏调职方郎中明习兵事所奏覆昔当上意尚书倚之如左右手汪直好边功以安南黎灏败于老挝欲乘间取之言于帝索永乐间讨安南故牍大夏弗予密告尚书余子俊曰兵衅一开西南立糜烂矣事得寝嘉靖初郑晓为职方主事日披故牍尽知天下厄塞士马虚实强弱之数倚书金献民属撰九边圆志人争传写之二十八年开马市于大同宣府兵部主事杨继盛奏言十不可五谬贬狄道典史已而谙达数入寇帝思继盛言四迁至员外郎继盛抵任甫三月草奏劾严嵩十大罪五奸疏入帝怒诏下狱旋弃市隆庆初大学士高拱言兵者专门之学非素习不可应卒储养本兵当自兵部司属始宜慎选司属多得智谋材力晓畅军旅者久而任之勿迁他曹他日边方兵备督抚之选皆于是取之更各取边地之人以备司属如铨司分省故事则题覆情形可无捍格并重其赏罚以鼓励之崇祯十七年三月兵部主事金铉巡视皇城闻大同陷疏言宣大京师北门大同陷则宜府危宣府危则大事去矣请急撤回监觎杜勋专任巡抚朱之冯勋二心偾事臣之冯忠恳可属大事不报协理京督戎政景泰元年始设提督团营命兵部尚书于谦兼倾之后罢成化三年复设率以本部尚书或都御史兼之正德十一年尚书王琼奏给事翟瓒言十二团营请查照景泰天顺成化等年事例添设或尚书侍郎都御史一员为总提督会同操练不妨以他务但查前项事例于谦马文升刘大夏等俱以本部倚书不妨部事提督王越以左都御史不妨院事提督今欲添设一员专管提督事体重大伏乞圣裁得旨提督官不必添设嘉靖二十年始命刘天和辍部务另给开防专理戎政二十九年以总督京营戎政之印畀仇鸾而改设本部侍郎协理戎政不给关防隆庆元年帝以京营事重改协理为阅视以左都御史曹邦辅任之已从恭顺侯吴继爵言复改阅视为提督四年正月罢京营总督分设三大将以侯伯充总兵官寻改提督又用三文臣亦称提督九月以文武六提督遇事各持意见旬月不决给事中温纯言其弊乃罢之仍设总理协理二员万历八年十月兵部尚书杨兆协理京营因有诏协理归本部侍郎带管兆遂疏辞协理因裁之天启初坟设协理一人寻革崇祯二年复增一人以庶吉士刘之纶为兵部侍郎充之南京兵部宣德十年黄福为南京兵部尚书始加参赞机务衔福参赞时尝坐守备李隆侧杨士奇寄声曰岂有孤卿而旁坐者福曰焉有少保而赞守备者耶卒不变然隆待稻甚恭公退发邓推福上坐福亦不辞初参赞之任不专属兵部自成化中薛远继以陈俊遂为定制成化二十年五月改王恕南京兵部尚书时钱能仍守备南京语人曰王公天人也吾敬事而已恕坦怀待之能卒敛戢恕先后应诏陈事者二十一建白者三十九皆力阻权幸天下倾心慕之时谣曰两京十二部独有一王恕弘治十六年九月南京兵部尚书韩文以米价翔贵请发军饷三月户部难之文曰救荒如救焚有罪吾自当之乃发米十六万石米价为平正德中刘机为南京兵部尚书参赞机务流贼犯江上众议择将适都督李昂自贵州罢官至机即召任之昂以无朝命辞机曰机奉敕有云敕所不载听便宜此即朝命也乔宇为南京兵部尚书参赞机务宸濠反扬言旦夕下南京宇严为警备指挥杨锐有才略署为安庆守备镇守中官刘琅舆濠通为豫伏死士宇刺得其情诘琅用事者琅惧不敢动宇乃大索城中斩所伏壮士三百人悬首江上濠失内应且知有备不敢东攻安庆锐固守不得下臧应奎为南京车驾主事进贡中官索舟逾额力裁损之中官遣卒哗于部叱左右执之遁去时因南营耗散从尚书吴文华请给参赞旗牌惰卒煽奸得以军法从事兼听便宜调兵刑部尚书侍郎洪武元年置刑部以周桢为尚书盛元辅张仁为侍郎帝初即位用法太严奉行者重足立桢定律令吏士始知循守其后数有厘正皆以桢书为权舆云二年三月甲寅擢御史台经历刘希鲁为刑部尚书四年正月以刑部郎中刘惟谦为尚书逾曰仁义者养民之膏粱也刑罚者惩感之药石也舍仁义而专用刑罚是以药石养人岂得为善治乎了遂命惟谦详定大明律每奏一篇命揭两庑亲加裁酌十六年开济为刑部尚书以综核为己任请天下诺司设文簿日书所行事课得失又各部勘合文移立程限定功罪又言军民以细故犯罪者宜即决遣数月间滞牍一清二十二年以户部尚书杨靖与刑部尚书赵勉换官逾曰愚民犯法如啖饮食设法防之犯者益众推恕行仁或能感化自今惟犯十恶并杀人者死余罪皆舍输粟北边又曰在京狱囚卿等覆奏朕亲审决犹恐有失在外各官所拟岂能尽当卿等当详谳然后遗官审决靖承旨研辨多所平反帝嘉纳之三十年四月升刑部给事中张恩恭为刑部右侍郎刑部署尚书夏恕等请改反逆律从汉法夷三族帝曰古者父子兄弟罪不相及汉仍秦旧其法太重却其奏不行正统三年十二月法司尽系狱擢刑部主事张凤本部右侍郎弘治改元以何乔新为刑部尚书奏言旧制遗官勘事及逮捕必斋精微批文赴所在官司验视乃行近止用驾帖不合符宜复旧制以防矫诈帝立报许杨志毕为刑部尚书刑部狱词既经侍郎详定尚书多不覆视惟死罪始自裁决志学凡答以上必经亲览而后定四年彭韶为刑部尚书故安远侯柳景赃败至数千两征仅十一以其母诉免韶执奏曰昔唐宣宗元舅郑光官租不入京兆尹韦澳械其庄吏宣宗欲宽之澳不奉诏景无元舅之亲赃非负租之此独蒙宥除是臣守法愧于澳也不从嘉靖中喻茂坚长刑部上言自弘治间定例垂五十年乞会同三法司申明问刑条例及嘉靖元年以后钦定事例永为遵守其弘治十三年以后嘉靖元年以前奉诏革除事例有因事条陈拟议精当可采者亦宜详检若官司妄引条例故入人罪者当议黜罚会茂坚去官尚书顾应群等定议增至二百四十九条郑晓为刑部尚书故事在京军民讼俱投牒通政司送法司问勘诸司有应鞫者亦参送法司无自决遣者后诸司不复遵守狱讼纷挈晓奏循故事帝报许于是刑部间捕囚畿府而巡按御史郑存仁谓讼当自下而上檄州县法司有追取无辄发晓闻率侍郎赵大傅颐守故事争存仁亦据律执奏章俱下都察院会刑科平议议未上严嵩激帝怒落晓职万历中刑部尚书孙丕扬以狱多滞囚由公移牵制议刑部大理各置籍凡狱上刑部次日即详谳大理大理审允次日即还刑部自是囚无淹系寻奏五岁方恤刑恐冤狱无所诉请敕天下抚按方春时和令监司按行州县大录系囚按察使则录会城囚死罪矜疑及流徒以下可原者抚按以达于朝期毋过夏月轻者立遗重者仍听部裁岁以为常帝报从之天启三年孙玮拜刑部尚书囚系众狱舍至不能容玮请近畿者就州县分系内使王文进杀人下司礼议罪其余党付法司玮言一狱不可分两地请并文进下吏不听崇祯十五年徐石麒为刑部侍郎时帝以刑驭下法官引律大抵深文附会予重比石麒奉命清狱推明律意校正今断狱之不合于律者十余章先以白同官以次审理十三司囚多宽减然廉公一持大法赫然无敢干犯者郑三俊为刑部尚书以文武诸臣诖误久系者众请令出外候谳因论告讦株蔓之弊乞敕内外诸臣行恻隐实政内而五臣讯鞫非重辟不必参送法司外而抚按提追非真犯不必尽解京师刑曹决断以十日为期帝皆从之刑部十三司洪武元年设刑部郎中员外主事六年分属部四总部比部都官部司门部八年增设四科十三年仍分四属部部设郎中员外郎各一人总部比部主事务各四人都官司门主事务二人二十二年改总部为宪部二十三年分四部为河南北平山东山西陕西浙江江西湖广广东广西四川福建十二部二十九年改为十二清吏司各郎中一人员外郎一人主事二人永乐元年以北平为北京十九年革北京司增置云南贵州交址三司宣德三年革交址司遂定为十三清吏司正统十四年周署刑部郎中校尉受赇纵盗以仇人代辨雪之抵校尉罪外郡送囚一日至八百人虑其触热三日决遗之殆尽景泰五年毛吉除刑部广东司主事司辖锦衣卫卫卒伺百官阴事以片纸入即奏即获罪公卿大夫莫不惴恐公行请属狎侮官司郎以罪下刑部者亦莫敢捶挞吉独执法不挠有犯必重惩之天顺初杨继宗为刑部主事囚多疫死为时其饮食舍三日一栉沐全活甚众又善辨疑狱河间获盗遣里民张文郭礼送京师盗逸文谓礼吾二人并当死汝母老鲜兄弟以我代盗庶全汝母子命文桎梏诣部继宗察非盗竟辨出之成化十一年九月刑部尚书董方等言本部专理刑名非得通晓律例者无以称钦恤之意乞依正统闻例选诸司办事进士同本部见任官问刑待半年后主事有缺以可用者叙补诏从其议选进士杨茂元等二十人于刑部问刑南京刑部成化时南京刑部尚书周令诸司事不须勘者毋出五日狱无滞囚暑疫悉遗轻系者曰召汝则至囚欢唿去无失期者孝宗初何乔新为南京刑部尚书沿江芦洲率为中官占夺托言备进奉费乔新奏还之民工部尚书侍郎洪武元年置工部以单安仁为尚书张允文杨翼为侍郎八年正月以郑州知州梁敏为工部侍郎薛祥授工部尚书时造凤阳宫殿帝坐殿中若有人持兵斗殿嵴者李善长奏诸工匠用厌镇法帝将尽杀之祥为分别交替不在工者并铁石匠皆不预活者千数营谨身殿有司列中匠为上匠帝怒其罔命弃市祥在侧争曰奏对不实竟杀人恐非法得旨用腐刑祥复徐奏曰腐废人矣莫若杖而使工帝可之十年赵翥由赞善大夫拜工部尚书奏定天下岁造军器之数及议定藩王宫城制度十五年帝以国子监所藏书板岁久残剥命诸儒考补工部督匠修治尚书赵俊奉诏监理古籍十八年十一月以进士秦逵为工部侍郎时营缮事繁部中缺尚书凡兴作事皆逵领之初议籍四方工匠验其丁力定三年为班更番赴京三月交代名曰轮班匠未及行至是逵议量地远近为班次置籍为勘合付之至期斋至部免其家徭役着为令二十三年四月武定侯郭英奏请筑鲁王享堂周垣帝谓工部尚书秦逵曰事有不急者毋用劳民也方当耕种之时而英请筑堂垣此岂使民以时之道英武人不学惟知筑垣为要不知民时不可夺也遂止之二十六年严震直由工部侍郎进尚书时朝廷事营建集天下工匠于京师凡二十余万户震直请户役一人书其姓名所业于官有役则按籍更番召之役者称便三十年升卫经历黄福边升为工部左右侍郎永乐十年十月升工部主事蔺芳为本部侍郎宣德五年二月谕侍臣曰今国家无大营缮而工部采运木植不已岂不妨农时其令巳采之木随处存贮军夫悉罢归农景泰七年以工匠蒯祥陆祥为工部侍郎天顺四年命中官往苏松杭嘉湖增织彩币七千匹工部右侍郎翁世资以东南水潦民艰食议减其半帝怒下诏狱贬衡州知府成化二十一年贾俊为工部侍郎拜尚书时专重进士举人无至六卿者俊独以重望得之诸王府第茔墓悉官予直而仪仗时缮修内官监欲频兴大工俊言王府既有禄米庄田请给半直仪仗非甚敝不得烦有司公家所宜营惟仓库城池余皆停罢帝报可弘治四年中官奏修沙河桥请发京军二万五千及长陵五卫军助役内府宝钞司乞增工匠浙江及苏松诸府方罹水灾而织造锦绮至数万匹俊皆执奏并得寝工部政务与内府监局相表裹而内官监专董工役职尤相关俊不为所挠工役大省弘治十三年曾监为工部尚书孝宗在位久海内乐业内府供奉渐广司设监请改造龙球素球一百有奇监祈赐停止不听内府缄工局乞收幼匠千人监等言往年尚衣监收匠千人而兵仗局效之收至二千人军器局司设监又效之各收千人弊源一开其流无已于是命减其半十六年诸省方用兵且水旱多盗贼乞罢诸营缮及明年烟火龙虎山上清宫工作帝皆报从正德元年雷震南京报恩寺塔守备中官傅容请修之监言天心示警不可重兴土木以劳民力乃止内织染局请开苏杭诸府织造上供锦绮为数二万四千有奇监力请停罢得减三分之半太监许佣等各斋敕于浙江诸处抽运木植亦以监言得寝嘉靖十六年毛伯温升工部尚书奉命提督天寿山工程诸陵石柱道远难推劳费千百伯温以意制八轮车前后联络随地险易为低昂工作易就帝闻之喜赐绣囊银勺各一十九年十二月添注工部尚书樊继祖天启三年锺羽正拜工部尚书故事奄人冬衣隔岁一给是夏六月群奄千余人请豫给蜂拥入署碎公座殴掾吏肆骂而去盖忌羽正者嗾奄使发难也羽正疏闻因囚求罢诏司礼太监杖谪群奄而谕羽正视事羽正因言今帑藏殚虚九边壮士日夜荷戈寝甲弗获一饱庆陵工卒负重乘高举炎风赤日中求佣饯不得而独内官请乞朝至夕从此辈闻之其谁不含愤复三疏自引归工部四司洪武元年设工部郎中员外主事六年分属部四总部虞部水部屯田部八年增立四科十三年以屯田部为屯部二十二年改总部为营部二十九年定为营缮虞衡都水屯田四清吏司各郎中一人员外郎一人主事一人正德时工部主事何遵榷木荆州下令税自百金以下减三之一风涛败赀者勿算入算者手实其数自识之藏于郡帑数日一会所入此去不私一钱工部主事邵经邦榷荆州税甫三月税额满遂启关任商舟来往工部四司财物悉贮后堂大库司官出纳多侵渔嘉靖时尚书刘麟请特除一郎官主之帝称善因赐名节慎库嘉靖十一年作雷坛程工峻急工部员外郎刘魁欲谏度必得重祸先命家人鬻棺以待遂上章曰前营大享殿太高元殿诸工尚未告竣内帑所积几何岁入几何一役之费动至亿万土木衣文绣匠作班朱紫道流所居拟于宫禁国用巳耗民力巳竭而复为此不经无益之事非所以示天下后世帝震怒杖于庭锢之诏狱时制以工部居六曹后仕进者冷局视之嘉靖间兴大工添设郎官数倍营缮司尤盛郎官多至十余员骤得升京堂或有先赐四品服者人始慕之而为语云马前双马后方督工部双者棍方者杌也天启初元兵事棘工部需才调万景营缮主事督治九门垣墉市铜江南皆勤于其职迁虞衡员外郎司鼓铸时庆陵大工未竣费不赀景知内府废铜山积可发以助铸移牒内官监言之魏忠贤怒不发景具疏以请忠贤假旨诘景旋进屯田郎中抗章极论忠贤之恶忠贤矫旨杖杀之将作司吴元年七月辛丑置以单安仁为将作卿正三品洪武元年以将作司隶工部安仁擢工部尚书仍领将作事六年改将作司为正六品更置营造提举司隶将作司十年正月罢二十五年置营缮所提督易州山厂山厂之设专以烧薪炭供应内府宣德五年置于平山以都御史李仪董之正统初年改置沙鱼口陈恭王永寿相继以工部侍郎督厂事景泰四年移置清县天顺元年改厂于易州城西北二里许建部堂于中环以土城八府五州分治以次而列皆南向部堂总其纲府州县佐贰官分理其事景泰后以本部尚书或侍郎督厂事嘉靖八年改设司官管理四十四年革屯田司管易州山厂郎中改设主事弘治十四年工部侍郎张宪理易州山厂属员故为奸利宪用公差例日廪五升省八邢常供之馈书有关防以杜诈伪柴炭纳银痛损加耗之弊于是宿蠹顿革万历三年题准真定抽分就便专委易州山厂主事带管南京工部弘治五年正月中旨改徐恪南京工部右侍郎恪上疏曰大臣进用宜出廷推未闻有传奉得者臣生平不敢由他途进请赐罢黜帝慰留之嘉靖三年调吏部右侍郎何孟春于南京工部故事南京六部止侍郎一人时已有右侍郎张琮复以孟春为左盖剩员也万历中叶茂才为南京工部主事榷税芜湖课登辄纵民舟去既而课羡请以饷边卒不取一钱卷三十三职官五都察院吴元年十月壬子置御史台以汤和为左御史大夫邓愈为右御史大夫刘基章溢为御史中丞洪武十三年五月罢御史台十五年更置都察院设监察都御史八人分监察御史为浙江河南山东北平山西陕西湖广福建江西广东广西四川十二道各道置御史或五人或三四人以秀才李原名詹徽等为都御史吴荃等为试监察御史十七年正月更定都察院官制以詹徽为左都御史初监察都御史之秩止于七品上以台官职掌风纪品秩太卑乃设左右都御史各一人正三品左右副都御史各一人正四品左右佥都御史各二人正五品至是升都御史正二品副都御史正三品愈都御史正四品其十二道监察御史亦升为正七品自此台职与部权并重七卿之名遂为一代定制建文元年改都察院为御史府都御史为御史大夫改十二道为左右两院成祖复旧制初太祖谕御史大夫汤和等曰国家立三大府中书总政事都督掌军旅御史掌纠察朝廷纪纲尽系于此而台察之任尤清要卿等当正己以率下忠勤以事上毋委靡循以纵奸毋假公济私以害物洪武元年章溢拜御史中丞时廷臣伺帝意多尚严苛溢独存大体或以为言溢曰宪台百司仪表当养人廉耻岂恃搏击为能耶有御史上言陶安隐微之过帝曰朕素知安安岂有此且尔何由知之对曰闻之于道路帝曰御史但取道路之言以毁誉人以此为尽职乎命中书省臣黜之太祖御下峻御史中丞刘基曰古者公卿有罪盘水加剑诣请室自裁所以励廉耻存国体也四年御史台进拟宪纲四十条上亲加删定颁给诸臣七年刑节侍郎茹太素上言自中书省内外百司听御史按察院检举而御史台未有定考宜令守院御史一体察核十五年五月御史雷励坐失入人徒罪上责之曰朝廷能使顽恶慑伏良善得所者在法耳少有偏重民无所守尔为御史执法不平何以激浊扬清伸理冤枉徒罪尚可改正若死罪论决可以再生乎命法司论励罪以戒深刻者九月壬戌始铸监察御史印文曰绳愆纠谬每道印二一畀御史久次者掌之一藏内府有事受印以出既事纳之十月丁亥以秀才宋矩等十七人为监察御史二十三年七月己巳改铸监察御史印因左副都御史袁泰言各道印篆相同虑有诈伪乃改铸监察御史印曰某道监察御史印其巡按印曰巡按某处监察御史印二十四年擢南丰典史冯坚为左佥都御史永乐七年召御史张循理等二十八人至问其出身皆由进士及监生惟洪秉等四人由吏帝曰用人虽不专一途然御史为朝廷耳目之寄宜用有学识通达治体者黜秉等为序班诏自今勿复用吏明年冬申谕吏部着为令九年闰十一月癸丑谕都察院曰朝廷置风宪为耳目纠察百僚纲维庶政比来有司奸弊生民疾苦岂无可言而因循玩忄曷略无建白尔其申明宪章在内令监察御史在外令按察司官各举其职庶副朕之委任不能举职者有罚时以山东道御史文郁不谙刑名改为工科给事中又改江西道御史汪俊民为刑科给事中十九年罢北京道先是改北平道为北京道至是罢增设贵州云南交址三道都御史陈瑛言御史车舒怠惰不任事谪舒戍边因谓瑛曰御史当用清谨介直之士清则无私谨则无忽介直则敢言不能是者即黜之洪熙元年谕尚书蹇义御史耳目之官惟老成识治体者可任又曰都御史十三道之表如廉清公正御史虽间有不才亦当畏惮今之不才者无畏惮矣其咨访可任都御史者旧制御史皆乘驴宣德间御史胡智言御史任纪纲之职若巡方则序于三司之上或同三司出理公务三司乘马御史独乘驿驴颇失观瞻自今请乘驿马许之着为令御史谢瑶荐牍误书姓自陈改正上谓吏部曰古人奏牍皆存敬慎石庆书马字缺点惧及死今荐贤不知其姓岂能知其才轻率如此岂称御史之职遂谪交址大蛮县知县宣宗谕左都御史刘观曰中外诸司文卷已遣御史照刷其内府诸衙门皆有钱粮出纳近闻其弊甚多即选能干御史率监生于东华门庑下取各监局文卷详加磨勘宣德二年十月乙卯朔擢照磨曾节通判姚兼善为御史十年定为十三道监察御史一百十人惟河南道独专诸内外考察其余各道协管两京直隶衙门是年谕都察院朝廷设风宪所以重耳目之寄严纪纲之任近年以来未尽得人妄逞威福是非倒置风纪废弛令吏部今后初仕者不许铨除风宪凡监察御史有缺令都察院堂上及各道官保举务要开具实行移咨吏部审察不谬然后奏除其后有犯赃及不称职举者同罪正统五年御史轩挽言祖宗设御史官为职綦重今内外诸司有事多擅遣御史非制请禁之便立报可六年诏中外风宪系纲领之司须慎选识量端宏才行老成任之其有不谙大体用心酷刻者并从都察院堂上官考察降黜景泰初御史王豪尝以勘陈循争地事忤循为所讦至是循草诏言风宪官被讦者虽经赦宥悉舆外除于是豪当改知县御史朱英言若如诏书则凡遭御史抨击之人皆将挟仇诬讦而御史愈缄默不言矣章下法司请如英言乃复豪职六年十一月乙亥从给事中李瓒言设两直隶督学御史以华峦张监为之天顺初御史杨碹印马畿内至河间民诉曹吉祥石亨夺其田以闻并列二人怙宠专权状帝语大学士李贤徐有贞曰真御史也石亨等谮诸言官上谕吏部简给事御史年腧三十者留之尚书王翱列上给事中何巳等十三人御史吴祯等二十三人皆调外四年曹钦反将士妄杀至割乞儿首报功市人不敢出户副都御史林聪署院事急令获贼者必生致滥杀为止锦衣官校恶钦杀指挥逯杲悉捕钦姻识千户龚遂荣及外舅贺三亦在系中人知其冤莫敢直聪辨出之其他湔雪者甚众成化六年八月丙午朔定科目出身历任三年者不限内外通选御史十六年左都御史王越封威宁伯不当复领都察院而越不欲直西班御史许进等颂其功引王骥杨善例请仍领院事提督团管从之弘治元年左都御史马文升奏御史为朝廷耳目之官自洪武永乐宣德年问不分进士知县教官皆得除授但选之甚精而授之不苟至正统年闾朝廷颁降宪纲新进士初仕不许除授御史至正统八年进士复得除之成化六年仍遵宪纲凡遇御史有缺止于进士出身知县并行人内行取中间多有不分贤否但资格相应皆得授任者所以未尽得人乞敕吏部行移各处抚按等官各于所属进士举人除授到任六年以上知县内从公推访廉慎公勤政续昭着者明白具奏遇有御史员缺吏部据此并于考满行人博士内行取如果六年以上知县员少于办事二年以上进士中选取仍照例会同本院官考选具奏除授若所举不实事发连坐以罪如此则御史得人而风纪振肃十七年令国子监助教等官由举人出身曾经荐举者兼取考选御史十八年令举人出身教官历俸六年以上有才行出众者取选科道等官正德三年刘瑾黜御史十八人改他曹二十四人补之永乐十三年差御史三员巡督陕西茶马景泰四年照洪武中例差行人成化二年差却史一员于陕西巡茶七年罢差行人四川巡茶十一年令取回御史复差行人十四年仍差御史弘治十六年令取回御史命督理马政以都御史兼理正德二年仍设巡视御史二员嘉靖六年九月戊寅张璁以署都察院复请考察诸御史黜蓝田等十二人寻奏行宪纲七条箝束巡按御史胡世宁为左都御史条上宪纲十余条执政请禁私谒世宁曰臣官以察为名人非接其貌听其言无由悉其才行帝以为然遂弗禁十二年阁臣张孚敬摄都察院申明御史纠弹而御史不法亦听按察司纠弹台谏不能挟私报复王廷相掌院请如孚敬议上曰此祖制也令通谕行之张孚敬又言昔唐韦谦为御史大夫见王公未尝屈曰耳目官固当特立雕鹗鹰岂众禽之偶乎宋杜衍为御史中丞宰相而下畏之曰不肯以恩意假人者也国朝顾佐为都御史在朝大臣有贪墨不法许穿绯衣当御前面加纠举就行拿问故都御史凡绯入朝之日必有纠举大臣莫不股栗今此职不举故大臣无忌惮朝多贪墨如之何民不穷且盗也故事京官考满自翰林外皆报名都察院修庭谒礼后吏部郎张濂废报名陆光祖废庭谒左都御史张永明榜令遵故事列仪节奏闻诏诸司遵守郎中罗良当考满先诣永明邸约免报名庭谒乃过院永明怒疏言此礼行百年非臣所能损益奥轻薄无状当罢诏礼部议奏宜承旧制从之天启二年吏部将用锺羽正为左副都御史羽正辞曰冯公从吾余院巳久吾后入先之是长竞也西台何地可以是风有位乎乃受佥都御史而让从吾为副南京都察院宣德三年邵巳为南京副都御史奏黜御史不职者十三人简诸司庸儒不肖者入十余人风纪大振成化十年林聪为南京都御史先是掌院多不乐御史言事聪独奖励之曰己既不言又禁他人言可乎十二年张敷华掌南京都察院舆吏部尚书林瀚佥都御史林俊祭酒章懋称为四君子武宗初南京御史陆昆疏言古者臣下不匡其刑墨宋制御史入台逾十旬无言有辱台之罚今郎署建言如李梦阳杨子器辈当加旌擢而言官考绩宜以章疏多寡为殿最旧制御史上殿被劾者趋出待罪即唐人对仗读弹文遗意近率封章奏闻批答未行弥缝先入乞遵旧典面奏立取睿载嘉靖时冯恩擢南京御史故事御史有所执讯不具狱以移刑部刑部狱具不复牒报恩精尚书仍报御史诸曹郎欢谓御史属吏我恩曰非敢然也欲知事木末得相检核耳尚书无以难王广为南京右都御史守备中官进表率以两御史监礼广曰中官安得役御史止之奉贺入朝谒内阁夏言言倨甚大臣多隅坐广独引坐正之万历初袁洪愈进南京右都御史掌院事就改礼部尚书南京御史谭希思疏论中官外戚且请循旧制内阁设丝纶簿宫门置铁牌诏下南京都察院勘讯将坐以诬罔洪愈巳改官代者未至乃具言希思所陈载王可大国宪家猷薛应旗宪章录二书帝以所据非颁行制书谪希思杂职耿定向为南京右都御史御史王藩臣劾应天巡抚周继疏发逾月不以白定向定向怒守故事力争自劾求罢且诋藩臣论劾失当藩臣坐停俸二月操江御史明初以南京根本之地特设操江都御史一员以提督水战永乐时恃命勋臣为帅视江操其后兼用都御史嘉靖八年命增设江淮总兵官已而寇平罢不设仍以其事属操江二十三年给事中万虞恺言南京军卫隶兵部而沿江诸屯属操江重江防也今浦子口远在北方亦属兵部都御史节制仅行于新江事权不属宜以浦口改属操江便四十二年给事中范宗吴言故事操江都御史防江应凤二巡抚防海后因倭警遂以镇江而下通常狠福诸处隶之操江以故二抚臣得诿其责操江又以向非本属兵难遥制亦漠然视之非委任责成意宜以山三江会口为操抚分界报可其后增上下两江巡视御史而以南京佥都御史兼理操江不另设南京操江故设文武二员庄烈帝欲裁去文臣专任诚意伯刘孔昭副都御史惠世扬迟久不至帝命削其籍谏诤洪武时御史以敢言着者自韩宜可外则称周观政观政尝监奉天门有中使将女乐入观政止之中使曰有命观政执不听中使愠而入顷之山报曰御史且休女乐已罢不用观政又拒曰必面奉诏已而帝亲出宫谓之口宫中音乐废缺欲使内家肄习耳朕巳悔之御史言是也左右无不惊异者前宜可者有欧阳韶荐授监察御史有诏日命两御史诗班韶尝侍直帝乘怒将戮人他御史不敢言韶趋跪殿廷下仓卒不能出词急捧手加额唿曰陛下不可帝察韶朴诚从之景泰四年御史左鼎跪言自卫拉特变作于今又五年矣貂蝉盈座悉属公侯鞍马塞途莫非将帅民财岁耗国帑日虚以天下之大土地甲兵之众曾不能振扬威武则军政未立也昔太祖定律令至太宗暂许有罪者赎盖权宜也乃法吏拘牵沿为成例官吏受枉法财悉得减赎骨皮如此复何顾惮哉国初建官有常近始因事增设主事每司二人今有增至十人者矣御史六十人今则百余人矣甚至一部有两尚书侍郎亦倍常额都御史以数十计此京官之亢也外则增设抚民管屯官如河南参议益二而为四佥事益三而为七此外官之亢也天下布按二司各十余人乃岁遣却史巡视复遣大臣巡抚镇守今之巡抚镇守即曩之方面御史也为方面御史则合众人之长而不足为巡抚镇守则任一人之智而有余有是理耶至御史迁转太骤当以六年为率令其通达政事然后可以治人巡按所系尤重毋使初任之员漫然尝试其余百执事亦宜慎择而久任之疏上上颇嘉纳未几复言国家承平数十年公私之积来充一遇军典抑配横征鬻官市爵率行衰世苟且之政此司邦计者过也臣请痛抑末技严禁游惰斥异端使归南亩裁亢以省虚糜开屯田以实边料士伍而纡饷寺观营造供佛饭僧以及不急之工无益之费悉行停罢专以务农重粟为本而躬行节俭以先之然后可阜民而裕国也傥或不加察任掊克聚敛之臣行朝三暮四之政民力巳尽而征发无已民财已竭而赋敛日增苟纡目前之急不恤意外之虞臣窃惧焉章下户部尚书金濂请解职帝不许鼎言亦不尽行时御史练纲以敢言名而鼎尤善于章奏京师语曰左鼎手练纲口自公卿以下咸惮之弘治元年七月南京御史张偕同官上言迩台谏交章论事矣而扈跸纠仪者不免锦衣捶楚之辱是言路将塞之渐也经筵既举矣而封章累进卒不能回寒暑停免之说是圣学将怠之渐也内幸虽斥粱芳而赐祭仍及便辟是复启宠幸之渐也外戚虽罪万喜而庄田又赐皇亲是骄纵姻娅之渐也左道虽斥而符书筒揭于宫禁番僧旋复于京师是异端复兴之渐也传奉虽革而千户复除张质通政不去张苗是传奉复启之渐也织造停矣仍闻有蟒衣斗牛之织淫巧其渐作乎宝石废矣又闻有戚里不时之赐珍玩其渐崇乎诗云靡不有初鲜克有终愿陛下以为戒帝嘉纳之嘉靖初西域鲁迷贡狮子西牛方物言所贡玉石计费二万三千余金往来且七年邀中国重赏御史张录言明王不贵异物今二狮日各饲一羊是岁用七百余羊也牛食刍菽今乃食果饵则食人之食矣愿返其献归其人薄其赏以阻希望心帝不能用二十年元日微雪夏言严嵩作头称贺御史杨爵拊膺太息上疏曰今天下大势如人衰病巳极腹心百骸莫不受患即欲拯之无措手地且奔竞成俗贿赂公行遇灾变而不忧非祥瑞而称贺谗谄面谀流为欺罔士俗人心颓坏极矣诤臣拂士日益远而快情态意之事无敢龃龋于其间此天下大忧也去年自夏入秋恒阳不雨畿辅千里巳无秋禾既而一冬无雪元日微雪即止民失所望忧旱之心远近相同此正撤乐减膳忧惧不宁之时而辅臣言尚书嵩等方以为符瑞而称颂之欺天罔人不已甚乎翊国公勋中外皆知为大奸大蠹陛下宠之使稔惠肆毒群狡趋赴善类退处此任用匪人足以失人心而致危乱者一也臣巡视南城一月中冻馁死八十人五城共计未知有几孰非陛下赤子欲延须臾之生而不能而土木之工十年未止工部属官增设至数十员又遣远修雷坛以一方士之故股民膏血而不知恤是岂不可以巳乎巩今北寇跳梁内盗窃发加以频年灾诊上下交空尚可劳民靡费结怨天下哉此兴作未已足以失人心而致危乱者二也陛下即位之初励精有为尝以敬一箴颁示天下矣乃数年以来朝御希简经筵旷废大小臣庶朝参辞谢未得一睹圣容敷陈复逆未得一聆天语恐人心日益怠惰中外日益涣散非隆古君臣都俞吁睇协恭图治之气象也此朝讲不亲足以失人心而致危乱者三也左道惑众圣王必诛今异言异服立于朝苑金紫赤绂赏及中外夫傅保之职坐而论道今举而畀之奇邪之徒流品之乱莫以加矣陛下诚与公卿贤士日论治道则心正身修天地鬼神莫不佑享安用此妖诞邪妄之术列诸清禁为圣躬累耶臣闻上之所好下必有甚近者妖盗繁兴诛之不息风声所及人起异议贻四方之笑取百世之讥非细故也此信用方术足以失人心而致危乱者四也陛下临御之初延访忠谋虚怀纳谏一时臣工言过激切获罪多有自此以来臣下震于天威怀危虑祸未闻复有犯颜直谏以为沃心助者往岁太仆卿杨最言出而身殒近日赞善罗洪先等皆以言罢斥国体治道所损甚多臣非徒为最等惜也古今有国家者未有不以任谏而兴拒谏而亡忠盖杜口则谗谀交进安危休戚无由得闻此阻抑言路足以失人心而致危乱者五也望陛下念祖宗创业之艰难思今日守成为不易览臣所奏赐之施行宗社幸甚万历十一年御史孙继先言人君欲建久安长治之策必重直言敢谏之士前日编修吴中行检讨赵用贤员外艾穆主事沈思孝进士邹元标各以张居正夺情一事建言得罪至廷杖遣戍陛下岂不知诸臣无罪但以为不如是不足以安居正之心顷因御史李植言斥冯保则诸臣赐环不可稽迟矣至于忤触居正如余懋学赵应元傅应帜朱鸿谟孟一脉王用汲等亦当一体复用以开言路从之因并复郭惟贤职十二年御史屠方叔疏言成祖有练子宁若在肤尤当用之之语今既褒表忠魂建嗣致祭其坟墓苗裔厚加恤录而姻党犹蔽覆盆如江西胡闺一族赤矣内亲尽矣犹抄解外甥分戍若此者不一而足乞查前项有在戍者并议宥还乡部议愿回者放回不愿回者给与免帖诏自齐泰黄子澄外其坐方孝孺等连及者俱免之上于是浙江江西福建四川广东得免者凡三千余人至光宗时并泰子澄戚属后裔亦俱放还二十五年御史冯从吾抗章言陛下郊庙不亲朝讲不御章奏留中不发试观戊子以前四裔效顺海不扬波己丑以后南倭告警北寇渝盟天变人妖叠出累告励精之效如彼怠ル之患如此近颂敕谕谓圣体违和欲借此自掩不知鼓钟于宫声闻于外陛下每夕必饮每饮必醉左右一言稍违辄毙杖下外廷无不知者天下后世其可欺乎愿陛下勿以天变为不足畏勿以人言为不足恤勿以目前宴安为可恃勿以将来危乱为可忽宗社幸甚时中外争请罢矿税帝悉置不省左都御史温纯等忧惧不知所出乃倡诸大臣伏阙泣请帝震怒问谁倡者对曰都御史臣纯帝为霁威遣人慰谢曰疏且下乃退巳而卒不行广东李凤陕西梁永云南杨荣并以矿税激民变纯又抗言税使窃陛下威福以十计参随凭税使声势以百计地方奸民窜身为参随爪牙以万计宇内生灵困于水旱困于采办营运转输既嚣然丧其乐生之心安能复胜此千万虎狼耶愿即日罢矿税逮凤等置于理亦不报光宗崩李选侍据干清官追皇长子封皇后御史左光斗上言内廷有干清官犹外廷有皇极殿惟天子御天得居之惟皇后配天得共居之其他妃嫔虽以次进御不得恒居非但避嫌亦以别靠卑也选侍既非嫡母又非生母然尊居正宫而殿下乃退处慈庆不得守几筵行大礼名分谓何选侍事先皇无脱簪戒旦之德于殿下无拊摩养育之恩此其人岂可以托圣躬者且殿下春秋十六龄矣内辅以忠直老成外辅以公孤卿贰何虑乏人尚须乳哺而襁负之哉况睿哲初开正宜不见可欲何必托于妇人女子之手及今不早断决将借抚养之名行专制之实武氏之祸再见于今将来有不忍言者于是熹宗趣择日移宫当是时宫府危疑人情危惧光斗与杨涟协心建议排阉奴扶冲主宸极获安三年御史李应升请早午晚三朝时御便殿咨访时政报闻巳又言自登莱增巡抚而侵冒百余万增招练监军而侵冒又十余万边关内地将领如蚁剥军役侵饷又不知几十万增置总督何补塞垣增置京堂何裨政本枢贰添注矣孰慷慨以行边司空添注矣孰拮据以储备大将添注矣只工媒孽而纵逋逃礼兵司属添注二三十人矣谁储边才而精典礼滥开边俸捷径燃灰则吏治日壤白衣攘臂邪人入幕则奸弁充斥请断自圣心一切报罢又言今事下部曹十九寝合宜重申国典明正将领之罪锦衣旗尉半归权要宜遣官巡视如京营之制街官袭职比试不严宜申明旧章无使幸进将校蚕食逃军不招私募乞儿半分其镶宜力为创惩穷民敲扑号哭满庭奸吏侵渔福堂安坐宜严其法制时不能用四年二月御史黄尊素力陈时政十失末言陛下厌薄言官人怀忌讳遂有剽窃皮毛莫犯中扃者今阿保重于赵娆禁旅近于唐末萧墙之忧惨于敌国家无谋幄边无折冲当国者昧安危之几误国者护耻败之局不以此进贤退不肖而疾刚方正直之士如仇雠陛下独不为社稷计乎疏入忠贤大怒谋廷杖之韩广力救乃夺俸一年无何万景以创重卒尊素上言律例非叛逆十恶无死法今以披肝沥胆之忠臣竟殒于磨牙砺齿之凶竖此辈必欣欣相告吾侪借天子威柄可鞭笞百僚后世有秉董狐笔继朱子纲目者书曰某月日郎中景以言事廷杖死岂不上累主德哉进廷杖之说者必曰祖制乙不知二正之世王振刘瑾为之世宗神宗之朝张璁严嵩张居正为之奸人欲有所逞惧忠臣义士掣其肘必借廷杖以快其私使人主蒙拒谏之名己受乘权之实而仁贤且有抱蔓之形于是乎为所欲为莫有顾忌而祸即移之国家景今巳矣辱士杀士渐不可开乞复故官破格赐恤俾遗孤得扶榇还乡景死且不朽崇祯九年大学士钱士升以谠言去位御史詹尔选上疏曰辅臣引咎遽奉回籍之谕夫人臣所以不肯言者其源在不肯去耳辅臣肯言肯去臣实荣之独不能不为朝廷惜此一举也李以非法导主上辅臣执奏谓当嘉许不暇顾以为疑君要誉耶人臣无故疑其君非忠也乃谓吾君万举万当者第容悦之借名亦必非忠人臣沽名义所不放出也乃人主不以名誉鼓天下使其臣尸位保宠寡廉鲜耻亦必非国家利况今天下疑陛下者不少矣将骄卒惰尚方不灵则或疑过于右武穿札舆操觚并课非是者弗录则或疑缓于敷文兔觐之说行上意在苏民困也而或疑朝宗之大议不敌数万路用之金钱驳问之事烦上意在惩奸顽也而或疑明启之刑书几禁加等之纷乱其君子忧驱策之无当其小人惧陷累之多门明知一切苟且之政或拊心愧恨或对众欷辅臣不过偶因一事代天下发愤耳而贾郁郁以去恐后之大臣无复有敢言者矣大臣不敢言而小臣愈难望其言矣所日与陛下言者惟苛细刻薄不识大体之徒似忠似信如狂如痴售则挺身招摇败则潜形逋窜骇心志而耳目毁成法而酿隐忧天下事尚忍言哉弹劾都御史职专纠劾为天子耳目风纪之司凡大臣奸邪小人构党作威福乱政者劾凡百官猥茸贪冒坏官纪者劾凡学术不正上书陈言变乱成宪希进用者劾监察御史主察纠内外百司之官邪或露章面劾或封章奏劾洪武初监察御史韩宜可弹劾不避权贵时丞相胡惟庸御史大夫陈宁中丞涂节方有宠于帝尝侍坐从容燕语宜可直前出怀中弹文劾三人险恶似忠奸佞似直恃功怙宠内怀反侧擢置台端擅作威福乞斩其首以谢天下帝怒曰快口御史敢排谤大臣耶命下锦衣卫狱寻释之十六年陶星仲以国子生擢监察御史纠弹不避权贵劾刑部尚书开济至死直声动天下建文初练子宁拜御史大夫燕师起李景隆北征屡败诏还子宁执景隆数其罪请诛之不听愤激叩首言此卖国贼臣备员执法不能除奸请先伏诛遂罢朝永乐初御史周新敢言多所弹劾贵戚震惧目为冶而寒铁仁宗监国御史鲁穆屡上封事汉王官校多不法人莫敢言穆上章劾之不报然直声震朝廷宣德三年顾佐为左都御史甫视事郎奏黜御史不法及老疾者三十三人正统时副都御史周铨以私挞御史诸御史范霖杨永与尚褫等十八人共劾铨铨下韶狱成化时御史姜昂偕同官劾方士李孜省杖午门外正德时南京御史陆昆尝劾中官高凤苗达保园公朱晖时八党窃柄朝政日非又偕十三道御史上疏极论太监马永成魏彬刘瑾傅兴罗祥谷大用辈蒙蔽之罪瑾怒悉逮下诏狱南京御史蒋钦偕同官薄彦徽等劾刘瑾被罪出狱甫三日钦独具疏劾瑾言刘瑾小竖子耳陛下亲以腹心寄以耳目待以股肱殊不知瑾为悖逆之徒蠹国之贼窃柄弄权万民失望愁叹之声动彻天地幸听臣言急诛瑾以谢天下然后杀臣以谢瑾疏入再杖三十系狱越三日复具疏请杀瑾言尤激切既入复杖三十卒于狱嘉靖十一年冬彗星见诏求直言南京御史冯恩极论大学士张孚敬方献夫右都御史汪钅宏三人之奸谓孚敬根本之彗钅宏腹心之彗献夫门庭之彗三彗不去百官不和庶政不平虽欲弭灾不可得已帝大怒逮下狱论死十七年南京御史黄正色劾兵部尚书张瓒奸贪事甚有迹而巾有历官藩臬无一善政语瓒言己未任藩臬帝以诬劾夺俸两月明年章圣太后梓宫南葬命正色护视事竣劾中官鲍忠驸马都尉崔元礼部尚书温仁和所过纳馈遗帝召谙忠等皆叩头祈哀因赞正色捕下诏狱遣戍十九年正月礼部尚书严嵩屡被弹劾求去帝慰留御史谢瑜言嵩矫饰浮词欺罔君上箝制言官且援明堂大礼南巡盛事为解而谓诸臣中无为陛下任事者欲以激圣怒奸状显然帝留疏不下嵩奏辨且言瑜击臣不巳欲舆朝廷争胜帝于是切责瑜而慰谕嵩甚至居二岁竟用嵩为相甫腧月瑜疏言武庙盘游佚乐边防宜坏而未甚坏今圣阴在上边防宜固而反大坏者大臣谋国不忠而陛下任用之失也自张瓒为中枢掌兵而天下无兵择将而天下无将说者谓瓒形貌魁梧足称福将夫诚边尘不耸海宇晏然谓之福可也今瓒无功而恩荫屡加有罪而褫夺不及此其辐乃一身之福非军国之福也昔舜诛四凶万世称圣今瓒与郭勋严嵩胡守中圣世之四凶陛下旬月间巳诛其二天下翕然称圣何不并此二凶放之流之以全帝舜之功也大学士翟銮起废弃中授以巡边之寄乃优游曼衍靡费供亿以盛苞苴者为才献淫乐者为敬遂使边军益瘠边备更弛行边若此将焉用之故不清政本天下必不治不易本兵武功必不竞疏入留不下三十一年王宗茂擢南京御史时先后劾严嵩者皆得祸中外慑其威益箝口宗茂积不平拜官三月上疏论嵩负国之罪有八且言陛下帑藏不足支诸边一年之费而嵩所蓄积可赡储数年与其开卖官鬻爵之令以助边盍去此蠹国害民之贼籍其家以纾患也疏至通政司赵文华密以示嵩留数日始上嵩得豫为地遂以诬诋大臣谪平阳县丞四十五年十月御史王时举劾刑部尚书黄光升言内官季永以诉事犯乘舆本无死比乃拟真犯奸人王相私阉良民者三本无生法乃拟矜疑宜勒令致仕帝怒命编氓口外隆庆时御史凌儒劾去大学士高拱拱罢又劾郭朴顷之劾罢抚治郧阳都御史刘秉仁又以永平失事劾总督刘焘巡抚耿随卿总兵李世忠罪随卿世忠被逮焘贬官天启元年奉圣夫人客氏既出宫复入御史周宗建首抗疏极谏三年二月复抗疏攻魏进忠略言臣于去岁指名劾奏进忠无一日忘臣于是乘私人郭巩入都嗾以倾臣并倾诸异己者巩乃创为新幽大幽之说把持察典编廷臣数十人姓名于一册思一纲中之又为匿名书罗织五十余人投之道左欲以快报复之私释进忠之恨幸直道在人巩说不行始别借廷弼以为阱陷先朝汪直刘瑾虽訾枭獍以言路清明臣僚隔绝故非久即败今权报复反借言官以伸言官声势反借权以重数月以来摘瓜抱蔓正人重足举朝各爱一死无敢明犯其锋者臣若尚顾微躯不为入告将内有进忠为之指挥旁有客氏为之羽翼外有刘朝辈典兵示威而又有巩辈蚁附蝇集内外交通驱除善类天下事尚忍书哉四年六月左副都御史杨涟劾魏忠贤二十四大罪卷三十四职官六巡按洪武十年七月己巳遣监察御史巡按州县俾询民间疾苦廉察风俗申明教化所按藩服大臣府州县官诸考察举劾尤专人事奏裁小事立断按临所至必先审录重囚吊刷文卷有故出入者理辨之谕之曰朕命汝等出巡事有当言者须以实论列勿事虚文凡治以安民为本民安则国安汝等当据法守正慎勿沽誉要名朕深居九重所赖以宣德意通下情者惟在尔等其各慎之二十一年三月己亥遣进士行监察御史事分巡郡邑以久任御史一人与俱新进士之任巡按自此始二十二年御史许圭巡按河南言自开封永城至彰德旱请减夏税左都御史詹徽以其希旨要誉请罪之上曰御史能恤民隐达下情何罪也即命赈贷蠲其税永乐元年二月遗御史分巡天下自是遂为定制御史周新巡按福建奏请都司卫所不得陵府州县府卫官相见钧礼武人为之戢仁宗即位遣御史汤氵荧等十四人分巡天下考察官吏谕曰国以民为本民安则国安比年牧守官不体朝廷恤民之意侵削扰害民不聊生今分行考察然人才器不同当明白具实以闻毋惑于小人毋屈于势要毋私于亲故询之于众断之以公可也又御史朕之耳目勉副朕心必先自治乃可治人若弃廉耻违礼法朕亦不贷宣德六年御史王来出按苏松常镇四府命偕巡抚周忱考察官吏敕有请自上裁语来言贼民吏去之唯恐不速必请而后行民困多矣帝为改敕赐之中官陈武以太后命使江南横甚来数抑之武还诉于帝帝问都御史顾佐巡按谁也佐以来对帝叹息称其贤曰识之正统时御史韩雍巡按江西黜贪墨吏五十七人景泰元年差侍郎一员清理淮浙盐法取回御史三年又令差御史一员于淮浙巡盐旧制遣御史二员于长芦两淮巡盐又遗御史分巡南北河道有司供费不给至是给事中李瓒以为言辽罢巡河御史令巡盐御史兼之三年罢两淮长芦巡盐河道命巡按官兼理天顺时御史李纲历按南畿浙江劾去浙江赃吏至四百余人时目为铁御史河东盐池旧止以巡按御史兼视成化九年始专设巡盐御史成化十年定巡按公差御史回京之日本院堂上官仍依旧例查勘考察保结称职者具奏照旧管事若有不称奏请罢黜嘉靖六年八月敕今后巡按御史满日务要严加访察果无赃私过犯推诿避事等项实迹取具该道结勘明白方许回道管事若有不职事迹不许朦胧具奏照例奏请罢黜九年正月都御史汪钅宏条巡按十二事十二年编修王相疏御史出巡事完回京各具行过事迹复命仍备呈都察院考核出巡有无赃犯及乖违等项委无违碍方许奏准照旧管事但御史出巡责任甚多今考察之例止言赃犯乖违未曾明具条件使御史无所据守臣等议得今后御史出巡回京考察除犯该赃犯据有实迹照例奏请提问外今将关系职守之大者六事定为出巡规格凡御史有差备载扎付之内令一一遵照条款考其修否以别勤惰一除革奸弊一伸冤理枉一扬清激浊一勘合公文急须勘报一要清净简约一要与巡抚和协共济已上各条如有不遵臣等访察得实回道之日奏请分别降罚疏入允行都御史汪钅宏锚劾出差御史王宣陈大器九人先后保荐官属大计之日多以贪醋不谨败宜连坐请敕吏部视其多寡而议罚焉部覆巡按御史滥举四人以上者革职闲住二人以上者降一级调外任一人者罚俸半年从之万历二年十一月谕御史差满考察先朝事例甚严近来通不遵守一概准其回道岂今皆称职无过及遇京官考察时又有纷纷议论今后务要申明旧制有不称者即参奏改黜不许回道左都御史孙丕扬言御史按巡必中差始畀按差必满差始请代差必挨次始得拟差宪度森然近见台规多变臣谓仍旧贯便顺天即近不专赍深见防择人广贵即远不差初授以防择地江浙即大不再酌量以防择差不中差者非甚缺人不按差焉不岁满者即甚遐方不拟代焉不循次者非果南北原籍不易处焉差鲜躐等人乏欲速如此而宪纲严明于吏治庶有裨益天启二年曾樱为常州知府牒南京都察院曰他方守令奔命一巡按独南畿奔命数巡按请一切戒饬罢钅句访取赎诸陋习都御史熊明遇为申约束焉左都御史赵南星言按臣差满通将其所举劾令河南道发单各道细加咨访如考察之例类送堂上官必举劾允当真而后为称职否则以不职论崇祯元年九月谕吏部今后巡按各差御史于考选时即加精核在差事宜悉依巡访总约申饬举行回道之日尔部院严加考察有不称职奏请处分勿得概填称职以宪纲为相沿之故套四年正月命都察院严核巡按御史十五年四月谕旧制试御史必先试以小差果能称职历事经年方准实授近因缺员一概差往巡方及至回道又未见严加考核殊失慎重风宪之意今着该院堂上官申明旧制试御史必须分别去留不得循资概题按差以致贻误地方刘宗周擢左都御史帝问都察院职掌何在对曰在正己以正百僚必存诸中者上可对君父下可质天下士大夫而后百僚则而象之大臣法小臣廉纪纲整肃职掌在是而责成巡方其首务也巡方得人则吏治清民生遂乃列建道揆贞法守崇国体清伏奸惩官邪饬吏治六事以献十六年李邦华为左都御史旧例御史出巡回道考核邦华谓回道而后黜害政已多论罢巡按巡盐御史各一人奉命考试御史黜冒滥者一人追黜御史无显过而先任推官着贪声者一人台中始畏法巡按御史复命以销缴勘合七分为称职巡方者例不得携家属不得受私书不得寻常宴会巡抚巡抚之名起于懿文太子陕西之行其分遣大臣自永乐十九年始各省专设自宣德五年始加都御史衔自景泰四年始巡抚兼军务者加提督有总兵地方加赞理或参赞所辖多事重者加总督有总督兼巡抚提督兼巡抚及总理巡视抚治等员皆加都御史或副佥都御史街永乐十九年四月癸丑命尚书蹇义等二十六人分巡天下问军民疾苦及文武长吏扰民者奏黜之时右都御史王彰舆给事中王励往河南终明世大臣得抚乡土者彰舆叶春而巳洪熙元年八月癸未大理卿胡概参欧叶春巡抚南畿浙江宣德五年九月丙午擢御史于谦等六人为侍郎巡抚各省谦抚河南越府长史周忱抚江苏吏部郎中赵新抚江西兵部郎中赵伦抚浙江礼部员外郎吴政抚湖广刑部员外郎曹宏抚北畿山东此各省专设巡抚之始十年九月壬辰诏督漕总兵及诺巡抚官岁以八月至京会廷臣议事正统十四年苗寇胃起广东则命侍郎揭稽广西则命侍郎李棠各巡抚之景泰元年正月给事中李实等奏近年各处镇守巡抚等官动经三五七年或一二十年室家悬隔情有可矜乞敕各官议许携妻子量给本处官仓俸米以赡其家从之二年八月丙寅朔命巡抚官如王文陈镒轮换例三年六月乙亥罢各省巡抚官入京议事四年耿九畴镇陕西布政使许资言侍郎出镇舆逊按御史不相统事多拘滞又文移往来多窒碍难行请改授宪职便乃转右副都御史大臣镇守巡抚皆授都御史自九畴始五年八月丁酉复命天下巡抚官赴京师议事天顺元年正月罢巡抚提督军务石亨恶文臣不宜节制武臣言于帝罢之时王巡抚江北遂改浙江参政二年四月辛未复设巡抚官先是上语李贤曰朕初复位奉迎诸人皆以巡抚官不便一旦革去军官纵肆士卒疲弛文武官不相制之过也宜为朕举才能者复任之贤因请曰辽东宣府大同延绥宁夏甘肃需人最急上令贤舆王翱马昂等议乃以太仆卿程信抚辽东山东布政王宇抚宣府佥都御史李秉抚大同监察御史徐翱抚延绥山西布政陈翼抚宁夏陕西布政芮钊抚甘肃仍以京官巡抚地方如旧制三年六月辛酉复命巡抚官以八月集京师议事命户部移文各巡抚以地远近分年赴京议事六年山西巡抚李侃以考察属吏奏罢布政使王允李正芳以下百六十人并自请罢诏不许成化四年辽东巡抚张岐得罪吏部举代者帝曰辽东自王翱后屡更巡抚多不称可于大臣中求之乃改侍郎彭谊右副都御史以往镇守中官横征诺属卫谊下令凡文牒不经巡抚审定者所司毋辄行虐焰为息畿辅八府旧止设巡抚一人驻冀州成化八年五月给事中梁以御边不能兼顾请顺天永平二府分设一巡抚以蓟州边务属之令巡抚陈濂专抚保定六府兼督紫荆诸关朝议从之遂为定制韩雍以两广地大事殷请东西各设巡抚帝可之命陈濂抚广东张鹏抚广西而雍专理军事宏治七年兵部尚书马文升奏自宣德间各地方添巡抚官以节制三司时惟河南山西陕西南直隶苏松等府设有巡抚官其余布政司止是不时差遣大臣巡视或一年二年而回今江西巳添巡抚官止管南赣二府及福建汀州广东韶州南雄湖广郴州一带不预民事三司官员未听节制难以行事本部先建议请于福建浙江添设巡抚官员未蒙俞允今日之势非前数年比乞敕吏部会同本部推举练达老成二员为都御史巡抚浙江福建地方其江西都御史金泽就令巡抚江西驻南赣二府兼管广东韶州南雄湖广及郴州桂阳一带疏入帝不纳十一年何孟春奏宣德间始设巡抚于南直隶河南山陕今则除浙江福建外悉有常置臣见吏部推各处巡抚腹裹则会户部边方则会兵部审酌已定而后请上亲择何谨如之然受任往往不久甚者属府未及按部下情未及体悉六条未及举刺庶务未及兴革而座巳非矣今制岁差御史一员巡按各处若巡抚不久任舆巡按无异何复用巡抚为哉宋司马光有言气古者各守一官终身不易臣谓陛下欲行久任之道宜从巡抚始近例巡抚每年一次赴京议事然当议事之年多有以地方有事不果行者臣请限以腹裹三年边方五年必须一次赴阙陛下亲降德立询问民瘼一示以优异一观其底裹六部各奏其所行果有成绩蕃锡而慰遣之其或不职科道指实而论之夫既择其人于先而又久其任于后于更互赴阙之际有增秩锡金之褒有削官夺爵之罚则彼必思有益于地方而无负陛下矣疏入帝从之兵部题准巡抚官员每年在边于四月内腹裹于八月内到京议事如该地方有事难以遽离将应议事件奏请定夺正德二年十月甲申逮各边巡抚都御史下狱五年三月以江西贼炽御史沙鹏奏言南赣地远界连湖广广东福建三省不相统属乞专遣大臣一人总其事吏部议南赣旧有巡抚近年裁革宜如鹏言添设巡视乃以南京右佥都御史王哲巡视江西南赣等处嘉靖七年正月癸未考核天下巡抚官九月裁江西巡抚官十二年王相疏都御史列街内台奉敕巡抚一方非在外守土之臣可比地方事情可以共议而名分体统则不可越今后巡抚都御史当正坐居前班巡按御史不论副都佥事其坐旁坐其班后列以正体统十四年八月帝舆费宏论辽东兵变事上曰抚臣处置失当耳宏因言推举巡抚内地者向由吏部会户部边方则会兵部恐不能尽得人材臣欲会九卿推之如京堂例上曰善命着为令二十三年张永明奏巡抚都御史事繁责重近年迁转太速虽雅志有为乍到地方咨询未悉迨其谙习则除书巳下何以责其成功先年南畿抚臣熊概则以大理寺卿在任周忱则以侍郎继升尚书在任李敏则以侍郎在任乞敕吏部查照近年题准事例各处抚臣必须久任其有年劳积久相应抡擢者疏请加升职街照旧管事必使地方宁谧功绩有成然后迁任疏入从之二十七年诏改巡抚浙闽为巡视时巡抚朱纨严海禁闽浙人恶之御史周亮闽人也上疏请改为巡视以杀其权后纨被逮仰药死自是并巡视亦罢不设三十一年七月壬寅以倭警命巡抚山东都御史王忄予巡视浙江兼辖福建滨海诸府自朱纨罢后巡抚并巡视官不设者四年倭患益炽于是给事中王国桢御史朱瑞登交章言海氛不靖自裁革巡视后三省军民无有钤辖虽设有海道副使而权轻不便行事往往狼狈失职请复设都御史便吏部议既设巡腼必当兼总督巡抚使之节制诸军方可责其成功上从其言且令暂复巡视遂以命忄予三十三年三月甲辰以南京兵部侍郎屠大山兼佥都御史巡抚应天提督军务时吏部尚书李默言松苏巡抚所辖一十二府州地远不便兼辖况当军兴之际调兵转饷难责一人请增设提督军务大臣一员专责剿贼而令巡抚专督军饷兵部言兵粮两分行事不便不若依近年浙江添设提督军务都御史例令提督巡抚合为一人以专责任上然之巡抚之兼提督自此始三十六年正月丁卯改巡抚浙江阮鹗于福建其浙江巡抚命总督胡宗宪兼理从赵文华之请也福建沿海之地向归浙江巡抚兼辖至是文华请特设之遂以命鹗是年倭扰江北廷议以督漕御史兼理巡抚不暇办寇请特设巡抚乃命前提督操江李遂抚凤阳四府四十五年闰十月庚子诏广东新设巡抚驻惠州府城有警移驻长乐县调度惠潮二府兵食以参政李佑为之又以四川巡抚谭纶总督两广军务兼巡抚广西隆庆三年海瑞以佥都御史巡抚应天十府属吏惮其威墨者多自免去有势家朱丹其门闻瑞至黝之中人监织造者为减舆从四年李迁以兵部侍郎总督两广给事中光懋言两广向设提督事权画一今两巡抚相牵掣不便乃改迁提督兼巡抚广东而特命殷正茂为广西巡抚后遂为定制万历十三年令各处巡抚官历任年久方许推升不得骤迁数易以滋烦扰二十八年帝以楚地辽阔擢江铎佥俞都御史巡抚偏沅湖广设偏沅巡抚自铎始天启五年贵州巡按傅宗龙上言不合滇蜀则黔不能平贼不专总督任则不能合滇蜀兵请以巡抚蔡复一兼督四川开府遵义而移蜀抚驻永宁滇抚驻沾益黔抚驻陆广沅抚驻偏桥四面并进更设黔蜀巡抚帝皆从之崇祯元年九月谕吏部今后推用巡抚务选谙练周知民隐者畀以保厘之寄治有成绩加衔久任宁远自毕自肃遇害遂废巡抚官以经略兼之崇祯三年二月议复设以邱禾嘉巡抚共地兼辖山海关诸处九月命谢琏代十一月廷议山海别设巡抚诏罢琏令方一藻抚宁远禾嘉仍巡抚山海永平十年七月因应天巡抚张国维言割安庆庐州太平池州四府别设巡抚擢史可法任之安庆不隶江南巡抚自此始也明世举于乡而仕至巡抚者隆庆朝止海瑞万历朝张守中艾穆庄烈帝破格求才得十人邱民仰宋一鹤何腾蛟张亮以忠义着刘可训以武功闻刘应遇孙元化徐起元皆以勤劳致位而陈新甲官最显总督〓总制正统六年正月征麓川以兵部尚书王骥总督军务七年十二月以佥都御史王翱提督辽东军务景泰三年浔梧犭乱总兵董兴武毅推委不任事于谦请以翁信陈旺易之而特遗一大臣督军务乃以命翱两广有总督自翱始然事已即归不恒设两广自罢总督不殴帅臣观望相推诿寇盗滋蔓成化五年佥事陶鲁言两广地势错亘当如臂指相使不可离析近贼犯广西臣与广东三司议调兵币月未决以是贼得大肆劫掠乞仍命大臣总督便会佥事林锦巡按御史龚晟亦以为请乃罢两巡抚而起复韩雍右都御史总督如故十年正月癸卯命王越总制三边前年冬刑部主事张鼎言延绥甘肃宁夏三边镇抚不相统一宜推文武重臣一人总制章下所司乃议设制府于开城控制三边总兵巡抚而下皆听节制诏即以越任之三边设总制自此始十四年朱英为两广总督故事镇守中官舆督抚总兵官坐次中官居中总督居总兵官左时总兵官陈政以伯爵欲抑英居右英不可奏乞裁定命解英总督止为巡抚居政下尚书余子俊言英招徕功多当增秩褒赏乃反削其事权恐无以饬诸蛮帝是之乃擢英右都御史仍总督位次如故弘治十年起王越总制甘凉边务兼巡抚越言甘镇兵弱非借延宁两镇兵难以克敌请兼制两镇解巡抚事从之正德四年四月命工部尚书才宽总制延绥宁夏甘肃等处军务先是各镇巡等官奏三镇有警不相应援兵部乃请仿王越秦弦等故事仍设文职大臣总制三边镇巡以下皆受节制遂有是命弘治以前文臣止参赞军务郎有重寄惟节制本省及随行官军而已正德中陈金破东乡姚源盗总制江西浙江福建湖广南畿等处洪钟破蓝鄢盗总制湖广郧阳陕西河南四川等处嘉靖中王守仁平田州乱总督广东广西江丙湖广等处翟鹏拒北虏总督宜大辽蓟北畿山西河南等处胡宗宪平江西寇总督两浙南畿江西福建等处俱听便宜行事镇巡等官俱听节制嘉靖二十年九月添设雁门宁武偏头三边总督三十年二月以定边大臣不许称总制改为总督三十九年五月乙亥总督浙直胡宗宪上疏请得节制三省巡抚及操江都御史如三边故事帝即晋兵部尚书如其请四十二年二月命提督两广都御史张臬总督广闽军务时巡按御史李邦珍劾巡抚幅建游震得兴化之败一筹莫展宜简命大臣有济变才者假以重权遂有是命未几臬罢部议以闽广道远不便兼辖请罢总督止以提督兼巡抚从之隆庆元年十月总督三边王崇古奏给四镇旗牌抚臣得用军法督战张瀚督两广军务时两广各设巡抚事不关督府瀚请如三边例乃悉听节制二年五月以谭纶总督蓟辽保定诺务纶请舆戚继光专任其事勿合巡按巡关御史参预其间未几巡抚刘应节果异议巡按御史刘巡关御史孙代又劾纶自专穆宗用张居正言悉以兵事委纶而谕应节等毋挠天启三年十二月己酉并蓟辽总督于经略时督师大学士孙承宗言督师总督可勿兼设请罢己不可则弗推总督并请以辽抚移驻宁远从之崇祯十四年山海关内外设二督昌平保定设四督于是千里之内有四督又有宁远永平顺天密云天津保定六巡抚十五年廷议殴重臣总督江西湖广应天安庆军务驻九江以袁继咸为之经略经略之名起于永乐十年侍讲杨荣经略甘肃万历二十年兵部右侍郎宋鹰昌经略备倭军务皆不加都御史衔及杨镐熊廷弼袁应泰王在晋先后经略辽东具兼都御史衔崇祯四年并入总督总督漕运洪武元年置漕运使十四年罢永乐投漕运总兵官宣德中遣侍郎都御史少卿等官督运至景泰二年始设漕运总督于淮安以副都御史王为之初宣宗命运粮总兵官巡抚侍郎岁八月赴京会议明年漕运事宜及设漕运总督则并令总督赴京万历后始免凡岁正月总漕巡扬州经理瓜淮过闸总兵驻徐邳督过洪入闸隆庆五年右副都御史总督漕运王宗沐以河决无常运道终梗欲复海运条上便宜七事未几廷臣言不便遂寝总督河道永乐九年遗尚书治河自后闾遗侍郎都御史成化后始称总督河道正德四年定设都御史嘉靖四十四年朱衡以右副都御史总理河漕议开新河舆河道都御史潘季驯议不合来几季驯以忧去诏衡兼理其事万历五年命吴桂芳为工部尚书兼理河漕而裁总河都御史官十六年复起季驯右都御史总督河道自桂芳后河漕皆总理至是复设专官卷三十四职官六巡按洪武十年七月己巳遣监察御史巡按州县俾询民间疾苦廉察风俗申明教化所按藩服大臣府州县官诸考察举劾尤专人事奏裁小事立断按临所至必先审录重囚吊刷文卷有故出入者理辨之谕之曰朕命汝等出巡事有当言者须以实论列勿事虚文凡治以安民为本民安则国安汝等当据法守正慎勿沽誉要名朕深居九重所赖以宣德意通下情者惟在尔等其各慎之二十一年三月己亥遣进士行监察御史事分巡郡邑以久任御史一人与俱新进士之任巡按自此始二十二年御史许圭巡按河南言自开封永城至彰德旱请减夏税左都御史詹徽以其希旨要誉请罪之上曰御史能恤民隐达下情何罪也即命赈贷蠲其税永乐元年二月遗御史分巡天下自是遂为定制御史周新巡按福建奏请都司卫所不得陵府州县府卫官相见钧礼武人为之戢仁宗即位遣御史汤氵荧等十四人分巡天下考察官吏谕曰国以民为本民安则国安比年牧守官不体朝廷恤民之意侵削扰害民不聊生今分行考察然人才器不同当明白具实以闻毋惑于小人毋屈于势要毋私于亲故询之于众断之以公可也又御史朕之耳目勉副朕心必先自治乃可治人若弃廉耻违礼法朕亦不贷宣德六年御史王来出按苏松常镇四府命偕巡抚周忱考察官吏敕有请自上裁语来言贼民吏去之唯恐不速必请而后行民困多矣帝为改敕赐之中官陈武以太后命使江南横甚来数抑之武还诉于帝帝问都御史顾佐巡按谁也佐以来对帝叹息称其贤曰识之正统时御史韩雍巡按江西黜贪墨吏五十七人景泰元年差侍郎一员清理淮浙盐法取回御史三年又令差御史一员于淮浙巡盐旧制遣御史二员于长芦两淮巡盐又遗御史分巡南北河道有司供费不给至是给事中李瓒以为言辽罢巡河御史令巡盐御史兼之三年罢两淮长芦巡盐河道命巡按官兼理天顺时御史李纲历按南畿浙江劾去浙江赃吏至四百余人时目为铁御史河东盐池旧止以巡按御史兼视成化九年始专设巡盐御史成化十年定巡按公差御史回京之日本院堂上官仍依旧例查勘考察保结称职者具奏照旧管事若有不称奏请罢黜嘉靖六年八月敕今后巡按御史满日务要严加访察果无赃私过犯推诿避事等项实迹取具该道结勘明白方许回道管事若有不职事迹不许朦胧具奏照例奏请罢黜九年正月都御史汪钅宏条巡按十二事十二年编修王相疏御史出巡事完回京各具行过事迹复命仍备呈都察院考核出巡有无赃犯及乖违等项委无违碍方许奏准照旧管事但御史出巡责任甚多今考察之例止言赃犯乖违未曾明具条件使御史无所据守臣等议得今后御史出巡回京考察除犯该赃犯据有实迹照例奏请提问外今将关系职守之大者六事定为出巡规格凡御史有差备载扎付之内令一一遵照条款考其修否以别勤惰一除革奸弊一伸冤理枉一扬清激浊一勘合公文急须勘报一要清净简约一要与巡抚和协共济已上各条如有不遵臣等访察得实回道之日奏请分别降罚疏入允行都御史汪钅宏锚劾出差御史王宣陈大器九人先后保荐官属大计之日多以贪醋不谨败宜连坐请敕吏部视其多寡而议罚焉部覆巡按御史滥举四人以上者革职闲住二人以上者降一级调外任一人者罚俸半年从之万历二年十一月谕御史差满考察先朝事例甚严近来通不遵守一概准其回道岂今皆称职无过及遇京官考察时又有纷纷议论今后务要申明旧制有不称者即参奏改黜不许回道左都御史孙丕扬言御史按巡必中差始畀按差必满差始请代差必挨次始得拟差宪度森然近见台规多变臣谓仍旧贯便顺天即近不专赍深见防择人广贵即远不差初授以防择地江浙即大不再酌量以防择差不中差者非甚缺人不按差焉不岁满者即甚遐方不拟代焉不循次者非果南北原籍不易处焉差鲜躐等人乏欲速如此而宪纲严明于吏治庶有裨益天启二年曾樱为常州知府牒南京都察院曰他方守令奔命一巡按独南畿奔命数巡按请一切戒饬罢钅句访取赎诸陋习都御史熊明遇为申约束焉左都御史赵南星言按臣差满通将其所举劾令河南道发单各道细加咨访如考察之例类送堂上官必举劾允当真而后为称职否则以不职论崇祯元年九月谕吏部今后巡按各差御史于考选时即加精核在差事宜悉依巡访总约申饬举行回道之日尔部院严加考察有不称职奏请处分勿得概填称职以宪纲为相沿之故套四年正月命都察院严核巡按御史十五年四月谕旧制试御史必先试以小差果能称职历事经年方准实授近因缺员一概差往巡方及至回道又未见严加考核殊失慎重风宪之意今着该院堂上官申明旧制试御史必须分别去留不得循资概题按差以致贻误地方刘宗周擢左都御史帝问都察院职掌何在对曰在正己以正百僚必存诸中者上可对君父下可质天下士大夫而后百僚则而象之大臣法小臣廉纪纲整肃职掌在是而责成巡方其首务也巡方得人则吏治清民生遂乃列建道揆贞法守崇国体清伏奸惩官邪饬吏治六事以献十六年李邦华为左都御史旧例御史出巡回道考核邦华谓回道而后黜害政已多论罢巡按巡盐御史各一人奉命考试御史黜冒滥者一人追黜御史无显过而先任推官着贪声者一人台中始畏法巡按御史复命以销缴勘合七分为称职巡方者例不得携家属不得受私书不得寻常宴会巡抚巡抚之名起于懿文太子陕西之行其分遣大臣自永乐十九年始各省专设自宣德五年始加都御史衔自景泰四年始巡抚兼军务者加提督有总兵地方加赞理或参赞所辖多事重者加总督有总督兼巡抚提督兼巡抚及总理巡视抚治等员皆加都御史或副佥都御史街永乐十九年四月癸丑命尚书蹇义等二十六人分巡天下问军民疾苦及文武长吏扰民者奏黜之时右都御史王彰舆给事中王励往河南终明世大臣得抚乡土者彰舆叶春而巳洪熙元年八月癸未大理卿胡概参欧叶春巡抚南畿浙江宣德五年九月丙午擢御史于谦等六人为侍郎巡抚各省谦抚河南越府长史周忱抚江苏吏部郎中赵新抚江西兵部郎中赵伦抚浙江礼部员外郎吴政抚湖广刑部员外郎曹宏抚北畿山东此各省专设巡抚之始十年九月壬辰诏督漕总兵及诺巡抚官岁以八月至京会廷臣议事正统十四年苗寇胃起广东则命侍郎揭稽广西则命侍郎李棠各巡抚之景泰元年正月给事中李实等奏近年各处镇守巡抚等官动经三五七年或一二十年室家悬隔情有可矜乞敕各官议许携妻子量给本处官仓俸米以赡其家从之二年八月丙寅朔命巡抚官如王文陈镒轮换例三年六月乙亥罢各省巡抚官入京议事四年耿九畴镇陕西布政使许资言侍郎出镇舆逊按御史不相统事多拘滞又文移往来多窒碍难行请改授宪职便乃转右副都御史大臣镇守巡抚皆授都御史自九畴始五年八月丁酉复命天下巡抚官赴京师议事天顺元年正月罢巡抚提督军务石亨恶文臣不宜节制武臣言于帝罢之时王巡抚江北遂改浙江参政二年四月辛未复设巡抚官先是上语李贤曰朕初复位奉迎诸人皆以巡抚官不便一旦革去军官纵肆士卒疲弛文武官不相制之过也宜为朕举才能者复任之贤因请曰辽东宣府大同延绥宁夏甘肃需人最急上令贤舆王翱马昂等议乃以太仆卿程信抚辽东山东布政王宇抚宣府佥都御史李秉抚大同监察御史徐翱抚延绥山西布政陈翼抚宁夏陕西布政芮钊抚甘肃仍以京官巡抚地方如旧制三年六月辛酉复命巡抚官以八月集京师议事命户部移文各巡抚以地远近分年赴京议事六年山西巡抚李侃以考察属吏奏罢布政使王允李正芳以下百六十人并自请罢诏不许成化四年辽东巡抚张岐得罪吏部举代者帝曰辽东自王翱后屡更巡抚多不称可于大臣中求之乃改侍郎彭谊右副都御史以往镇守中官横征诺属卫谊下令凡文牒不经巡抚审定者所司毋辄行虐焰为息畿辅八府旧止设巡抚一人驻冀州成化八年五月给事中梁以御边不能兼顾请顺天永平二府分设一巡抚以蓟州边务属之令巡抚陈濂专抚保定六府兼督紫荆诸关朝议从之遂为定制韩雍以两广地大事殷请东西各设巡抚帝可之命陈濂抚广东张鹏抚广西而雍专理军事宏治七年兵部尚书马文升奏自宣德间各地方添巡抚官以节制三司时惟河南山西陕西南直隶苏松等府设有巡抚官其余布政司止是不时差遣大臣巡视或一年二年而回今江西巳添巡抚官止管南赣二府及福建汀州广东韶州南雄湖广郴州一带不预民事三司官员未听节制难以行事本部先建议请于福建浙江添设巡抚官员未蒙俞允今日之势非前数年比乞敕吏部会同本部推举练达老成二员为都御史巡抚浙江福建地方其江西都御史金泽就令巡抚江西驻南赣二府兼管广东韶州南雄湖广及郴州桂阳一带疏入帝不纳十一年何孟春奏宣德间始设巡抚于南直隶河南山陕今则除浙江福建外悉有常置臣见吏部推各处巡抚腹裹则会户部边方则会兵部审酌已定而后请上亲择何谨如之然受任往往不久甚者属府未及按部下情未及体悉六条未及举刺庶务未及兴革而座巳非矣今制岁差御史一员巡按各处若巡抚不久任舆巡按无异何复用巡抚为哉宋司马光有言气古者各守一官终身不易臣谓陛下欲行久任之道宜从巡抚始近例巡抚每年一次赴京议事然当议事之年多有以地方有事不果行者臣请限以腹裹三年边方五年必须一次赴阙陛下亲降德立询问民瘼一示以优异一观其底裹六部各奏其所行果有成绩蕃锡而慰遣之其或不职科道指实而论之夫既择其人于先而又久其任于后于更互赴阙之际有增秩锡金之褒有削官夺爵之罚则彼必思有益于地方而无负陛下矣疏入帝从之兵部题准巡抚官员每年在边于四月内腹裹于八月内到京议事如该地方有事难以遽离将应议事件奏请定夺正德二年十月甲申逮各边巡抚都御史下狱五年三月以江西贼炽御史沙鹏奏言南赣地远界连湖广广东福建三省不相统属乞专遣大臣一人总其事吏部议南赣旧有巡抚近年裁革宜如鹏言添设巡视乃以南京右佥都御史王哲巡视江西南赣等处嘉靖七年正月癸未考核天下巡抚官九月裁江西巡抚官十二年王相疏都御史列街内台奉敕巡抚一方非在外守土之臣可比地方事情可以共议而名分体统则不可越今后巡抚都御史当正坐居前班巡按御史不论副都佥事其坐旁坐其班后列以正体统十四年八月帝舆费宏论辽东兵变事上曰抚臣处置失当耳宏因言推举巡抚内地者向由吏部会户部边方则会兵部恐不能尽得人材臣欲会九卿推之如京堂例上曰善命着为令二十三年张永明奏巡抚都御史事繁责重近年迁转太速虽雅志有为乍到地方咨询未悉迨其谙习则除书巳下何以责其成功先年南畿抚臣熊概则以大理寺卿在任周忱则以侍郎继升尚书在任李敏则以侍郎在任乞敕吏部查照近年题准事例各处抚臣必须久任其有年劳积久相应抡擢者疏请加升职街照旧管事必使地方宁谧功绩有成然后迁任疏入从之二十七年诏改巡抚浙闽为巡视时巡抚朱纨严海禁闽浙人恶之御史周亮闽人也上疏请改为巡视以杀其权后纨被逮仰药死自是并巡视亦罢不设三十一年七月壬寅以倭警命巡抚山东都御史王忄予巡视浙江兼辖福建滨海诸府自朱纨罢后巡抚并巡视官不设者四年倭患益炽于是给事中王国桢御史朱瑞登交章言海氛不靖自裁革巡视后三省军民无有钤辖虽设有海道副使而权轻不便行事往往狼狈失职请复设都御史便吏部议既设巡腼必当兼总督巡抚使之节制诸军方可责其成功上从其言且令暂复巡视遂以命忄予三十三年三月甲辰以南京兵部侍郎屠大山兼佥都御史巡抚应天提督军务时吏部尚书李默言松苏巡抚所辖一十二府州地远不便兼辖况当军兴之际调兵转饷难责一人请增设提督军务大臣一员专责剿贼而令巡抚专督军饷兵部言兵粮两分行事不便不若依近年浙江添设提督军务都御史例令提督巡抚合为一人以专责任上然之巡抚之兼提督自此始三十六年正月丁卯改巡抚浙江阮鹗于福建其浙江巡抚命总督胡宗宪兼理从赵文华之请也福建沿海之地向归浙江巡抚兼辖至是文华请特设之遂以命鹗是年倭扰江北廷议以督漕御史兼理巡抚不暇办寇请特设巡抚乃命前提督操江李遂抚凤阳四府四十五年闰十月庚子诏广东新设巡抚驻惠州府城有警移驻长乐县调度惠潮二府兵食以参政李佑为之又以四川巡抚谭纶总督两广军务兼巡抚广西隆庆三年海瑞以佥都御史巡抚应天十府属吏惮其威墨者多自免去有势家朱丹其门闻瑞至黝之中人监织造者为减舆从四年李迁以兵部侍郎总督两广给事中光懋言两广向设提督事权画一今两巡抚相牵掣不便乃改迁提督兼巡抚广东而特命殷正茂为广西巡抚后遂为定制万历十三年令各处巡抚官历任年久方许推升不得骤迁数易以滋烦扰二十八年帝以楚地辽阔擢江铎佥俞都御史巡抚偏沅湖广设偏沅巡抚自铎始天启五年贵州巡按傅宗龙上言不合滇蜀则黔不能平贼不专总督任则不能合滇蜀兵请以巡抚蔡复一兼督四川开府遵义而移蜀抚驻永宁滇抚驻沾益黔抚驻陆广沅抚驻偏桥四面并进更设黔蜀巡抚帝皆从之崇祯元年九月谕吏部今后推用巡抚务选谙练周知民隐者畀以保厘之寄治有成绩加衔久任宁远自毕自肃遇害遂废巡抚官以经略兼之崇祯三年二月议复设以邱禾嘉巡抚共地兼辖山海关诸处九月命谢琏代十一月廷议山海别设巡抚诏罢琏令方一藻抚宁远禾嘉仍巡抚山海永平十年七月因应天巡抚张国维言割安庆庐州太平池州四府别设巡抚擢史可法任之安庆不隶江南巡抚自此始也明世举于乡而仕至巡抚者隆庆朝止海瑞万历朝张守中艾穆庄烈帝破格求才得十人邱民仰宋一鹤何腾蛟张亮以忠义着刘可训以武功闻刘应遇孙元化徐起元皆以勤劳致位而陈新甲官最显总督〓总制正统六年正月征麓川以兵部尚书王骥总督军务七年十二月以佥都御史王翱提督辽东军务景泰三年浔梧犭乱总兵董兴武毅推委不任事于谦请以翁信陈旺易之而特遗一大臣督军务乃以命翱两广有总督自翱始然事已即归不恒设两广自罢总督不殴帅臣观望相推诿寇盗滋蔓成化五年佥事陶鲁言两广地势错亘当如臂指相使不可离析近贼犯广西臣与广东三司议调兵币月未决以是贼得大肆劫掠乞仍命大臣总督便会佥事林锦巡按御史龚晟亦以为请乃罢两巡抚而起复韩雍右都御史总督如故十年正月癸卯命王越总制三边前年冬刑部主事张鼎言延绥甘肃宁夏三边镇抚不相统一宜推文武重臣一人总制章下所司乃议设制府于开城控制三边总兵巡抚而下皆听节制诏即以越任之三边设总制自此始十四年朱英为两广总督故事镇守中官舆督抚总兵官坐次中官居中总督居总兵官左时总兵官陈政以伯爵欲抑英居右英不可奏乞裁定命解英总督止为巡抚居政下尚书余子俊言英招徕功多当增秩褒赏乃反削其事权恐无以饬诸蛮帝是之乃擢英右都御史仍总督位次如故弘治十年起王越总制甘凉边务兼巡抚越言甘镇兵弱非借延宁两镇兵难以克敌请兼制两镇解巡抚事从之正德四年四月命工部尚书才宽总制延绥宁夏甘肃等处军务先是各镇巡等官奏三镇有警不相应援兵部乃请仿王越秦弦等故事仍设文职大臣总制三边镇巡以下皆受节制遂有是命弘治以前文臣止参赞军务郎有重寄惟节制本省及随行官军而已正德中陈金破东乡姚源盗总制江西浙江福建湖广南畿等处洪钟破蓝鄢盗总制湖广郧阳陕西河南四川等处嘉靖中王守仁平田州乱总督广东广西江丙湖广等处翟鹏拒北虏总督宜大辽蓟北畿山西河南等处胡宗宪平江西寇总督两浙南畿江西福建等处俱听便宜行事镇巡等官俱听节制嘉靖二十年九月添设雁门宁武偏头三边总督三十年二月以定边大臣不许称总制改为总督三十九年五月乙亥总督浙直胡宗宪上疏请得节制三省巡抚及操江都御史如三边故事帝即晋兵部尚书如其请四十二年二月命提督两广都御史张臬总督广闽军务时巡按御史李邦珍劾巡抚幅建游震得兴化之败一筹莫展宜简命大臣有济变才者假以重权遂有是命未几臬罢部议以闽广道远不便兼辖请罢总督止以提督兼巡抚从之隆庆元年十月总督三边王崇古奏给四镇旗牌抚臣得用军法督战张瀚督两广军务时两广各设巡抚事不关督府瀚请如三边例乃悉听节制二年五月以谭纶总督蓟辽保定诺务纶请舆戚继光专任其事勿合巡按巡关御史参预其间未几巡抚刘应节果异议巡按御史刘巡关御史孙代又劾纶自专穆宗用张居正言悉以兵事委纶而谕应节等毋挠天启三年十二月己酉并蓟辽总督于经略时督师大学士孙承宗言督师总督可勿兼设请罢己不可则弗推总督并请以辽抚移驻宁远从之崇祯十四年山海关内外设二督昌平保定设四督于是千里之内有四督又有宁远永平顺天密云天津保定六巡抚十五年廷议殴重臣总督江西湖广应天安庆军务驻九江以袁继咸为之经略经略之名起于永乐十年侍讲杨荣经略甘肃万历二十年兵部右侍郎宋鹰昌经略备倭军务皆不加都御史衔及杨镐熊廷弼袁应泰王在晋先后经略辽东具兼都御史衔崇祯四年并入总督总督漕运洪武元年置漕运使十四年罢永乐投漕运总兵官宣德中遣侍郎都御史少卿等官督运至景泰二年始设漕运总督于淮安以副都御史王为之初宣宗命运粮总兵官巡抚侍郎岁八月赴京会议明年漕运事宜及设漕运总督则并令总督赴京万历后始免凡岁正月总漕巡扬州经理瓜淮过闸总兵驻徐邳督过洪入闸隆庆五年右副都御史总督漕运王宗沐以河决无常运道终梗欲复海运条上便宜七事未几廷臣言不便遂寝总督河道永乐九年遗尚书治河自后闾遗侍郎都御史成化后始称总督河道正德四年定设都御史嘉靖四十四年朱衡以右副都御史总理河漕议开新河舆河道都御史潘季驯议不合来几季驯以忧去诏衡兼理其事万历五年命吴桂芳为工部尚书兼理河漕而裁总河都御史官十六年复起季驯右都御史总督河道自桂芳后河漕皆总理至是复设专官卷三十五职官七通政司洪武三年三月置察言司以王文卿原本为司令掌受四方章奏寻罢十年七月甲申置通政司设通政使正三品左右通政正四品左右参议正五品以曾秉正为通政使刘仁为左通政谕之曰政犹水也欲其常通故以通政名官卿其审命令以正百司达幽隐以通庶务当执奏者勿忌避当驳正者勿阿随当敷陈者勿隐蔽当引见者毋留难十二年拨承敕监给事中仪礼司九开通事使隶焉建文中改司为寺通政使为通政卿通政参议为少卿寺丞增置左右补阙左右拾遗各一人成祖复旧制通政司门下有一红脾书云奏事使盖恐下情不得上达执此牌可以直入内府守内官不敢阻通政司所以出纳王命为朝廷之喉舌洪武永乐间实封皆自御前开拆故奸臣有事即露无幸免者白天顺间有投匿名书言朝廷事者于是始有关防然其时但拘留进本人在官候旨旨出即纵还未尝窥见其所奏也厥后乃有拆封类进及副本备照之说一有讦奏左右内臣及勋戚大臣者本未进而机巳泄被奏者往往经营幸免具奏者多以虚言受祸祖宗关防奸党通达下情之意无复存矣永乐四年诏通政司凡上书奏民事者虽小必以闻七年六月上谓廷臣曰近日郡县数奏水旱朕甚不宁右通政马鳞等曰水旱出于天数尧汤之世不免今间一二处有之不为大害上曰尔此言小学故也洪范恒雨恒皆本于人事不修顾尚书方宾等曰朕与卿等皆常修省更须择贤守令守令贤则下民安民安于下则天应于上麟言岂识天人感应之理麟惭而退仁宗即位通政司请汇四方雨泽章奏送给事中收贮帝曰祖宗令天下奏雨泽欲前知水旱以施恤民之政积之通政司既失之矣今又令收贮是欲上之人终不知也自今奏至即以闻成化二年增设誊黄右通政列衔本司不与司事后革弘治五年中官传旨擢通政司经历高禄为本司参议禄寿宁伯张峦妹婿也王恕方在告吏部侍郎周经言非面承旨又无御札不敢奉诏复舆恕上疏曰天下之官以待天下之士勿私贵戚妨公议不纳十一年定通政司五月至七月日引奏五事余月日七事嘉靖中赵文华与严嵩结为父子嵩念己过恶多得私人在通政劾疏至可豫为计故以文华任通政使大理寺吴元年七月辛丑置大理司卿洪武元年革三年置磨勘司寻亦革十四年十一月己亥复置大理寺卿正五品左右少卿从五品左右寺丞正六品又置审刑司共平庶狱凡大理寺所理之刑审刑司复详议之是年命李仕鲁为大理寺卿十九年罢审刑司二十二年复卿秩正三品少卿正四品丞正五品二十九年十片罢大理寺尽移案牍于后湖建文初复置改寺为司卿为大理卿左右寺正为都评事寺副为副都评事成祖初仍置大理寺其左右寺设官复如洪武时洪武二十四年六月壬午升大理寺丞周志清为卿上谕之曰大理之卿即古之廷尉历代任斯职者独汉称张释之于定国唐称戴胄盖由其处心公正议法平恕狱以无冤故流芳后世今命尔为大理寺卿当推情定法毋为深文务求明允使刑必当罪庶几可方古人不负命也永乐元年十月己酉大理寺卿薛等奏各布政司上所部具狱凡死罪百余人请分遣御史临决上从之仁宗时虞谦为大理卿吕升为少卿仰瞻为丞而谦又荐严本为寺正帝方矜慎刑狱谦等亦悉心奏当凡法司及四方所上狱谦等再四参复必求其平尝语人曰彼无憾斯我无憾矣时断狱者多以知情故纵及大不敬论罪本争之口律自叛逆敷条外无故纵之文即不敬情有轻重岂可概入重比谦韪之悉为驳正吏部尚书蹇义疏刑部都察院职典刑名而大理寺尤专详谳居是职者必得其人其官属宜从堂上官精加考核庸劣不称者黜之贪婪苛剥者罪之其有作奸犯科者责令互相纠举违者一体论罪凡评允人犯奉有钦依单本具题曰单题其死罪京详外详俱五起一题曰类题系日审者寺正具稿系外详者寺副而下寺员五日一具稿呈堂裁定正统六年评事马豫言臣奉敕审刑窃见各处所获强盗多因仇人指攀拷掠成狱不待详报死伤者甚多今后宜勿听妄指果有赃证御史按察司会审方许论决若未审录有伤死者毋得准例升赏是年出死囚以下无数八年王振问杨士奇吾乡谁可为京卿者士奇以薛对召为大理寺少卿碹至士奇使谒振曰拜爵公朝谢恩私室吾不为也十一年评事孙镛上言重囚称冤未及详谳原鞫者虑其反覆或棰死狱中乞敕审刑官徙置他狱法司议徙狱非制不从景泰六年大理寺卿向敬言鞫囚有二弊其一论罪不当者辄调问痛加棰楚至三四次仍依原拟不免有冤请自今三次不允送别衙门推鞫原问不当者罪之其一殴斗骂詈违限等类轻重律有正条者法司以正条罪轻辄依拟不应从重其买免枉法强窃盗等项赃法金银律追本色今乃准其费用追钞此智轻重不当乞禁令如律从之成化时给事中白昂言大理寺审录有称冤人犯驳回在外衙门再问多偏执己见不与辩明或用非法重刑锻炼成狱囚人虑其驳回必加酷刑虽有冤枉不敢再言今后有问招不明拟罪不当者俱乞改调相应官员问理不许锻炼成狱违者虽无赃亦依律问罪从之五年评事张钰言大理之设所以审录刑部都察院鞫问重囚其间或拟罪不当者一再驳还并令改拟或仍不当许参问此系旧制近见南京法司多用严刑追囚诬服其被纠者亦止改正而无罪乞自今许本寺参问寺卿王概覆奏如议初大理设左右二寺两京五府六部刑名属左寺余属右寺左寺置评事四人右寺倍之其后天下罪囚类不解审右寺简于左寺弘治元年裁减右寺评事四人舆左寺等评事鲁永言刑官拟议不当或舞弄条例或纽合文法或律有正条而拟以不应或畏避权势而拘于戍案或信凭参语定罪而不论招情皆可恣为出入刑狱由是不平请悉依律例定拟科断违者从给事中御史举劾御史有违都察院查究从之弘治十七年奏准原问官事涉嫌疑或有偏拗者不拘一次二次听本寺驳调问理若不改本寺径行隔别衙门问理又驳回犯人不须提人者轻事限五日重事限十日完报若故意淹禁致情轻犯人累死者听本寺参奏十八年刑部主事朱流土言部囚送大理第当驳正不当用刑今左右二寺分外用刑展转淹滞乞令毋得擅加考掠大理寺卿杨守随覆奏大理寺虽止于参驶然每有隐匿重情量加刑罚况永乐年间本寺亦设刑具岂为分外请申禁戒合法司同寅协恭毋彼此执拗帝从之嘉靖元年大理寺卿郑岳言内臣有犯宜听部院问决毋从中决帝不能从三年评事韦商臣上疏曰臣所居官以平狱为职乃自授任以来窃见群臣以议礼忤旨者左迁则吏部侍郎何孟春一人谪戍则学士丰熙等八人杖毙则编修王思等十七人以弗中使逮闷则副使刘秉鉴布政马卿知府罗玉查仲道等十人以失仪就系则御史叶奇主事蔡干等五人以京朝官为所属讦奏下狱则少卿乐护御史任洛等四人此皆不平之甚上干天象下骇众心臣窃以为皆所当宥况比者水旱疫疠星陨地震山崩泉涌风雹蝗蝻之害殆遍天下有识莫不寒心及今平反庶狱复戍者之官录死者之后释逮系者之囚正告讦者之罪亦弭灾禳患之一道也帝责以沽名卖直谪清江丞马森为大理卿屡驳疑狱与刑部尚书郑晓都御史周延称为三平六年黄绾奏法司所以理刑名至于大理寺职司参驳关系尤重凡任两寺官非精律例见出原问官之上何以评其轻重服其心乎近见两寺官有初入仕途律之名例尚未通晓即欲断按庶狱未免有差原问官因得指摘罅漏借为口实至于参驳本寺亦不降心辄逞雄辨往复数次淹累囚众至不得巳将就允行刑狱不清职此之故合无行令本寺今后遇有新除评事督令讲读律例半年以上疏通者方许干预平允生疏者此照试御史例仍令重历若再不堪参送吏部对品降调在京别衙门用其见在者除寺正寺副外其余限三月内通加考验有年久未谙者一体参送吏部别用若有究心刑名才识出众者开送吏部俟两寺正副员缺不论年资铨补至为正副又能益励职业此照刑部各道年深郎中御史一体超擢疏入允行十一年大理寺题准凡大小词讼非经通政司准行非由各衙门参送不许听理非由大理寺评允不许发落若徇私废法及改易发落者俱听本寺及科道官参究检举是年刑部题准今后招拟未当大理寺驳回再问者原问官郎当更改不得偏执己见如招情已明罪无出入该寺即与评允不得驳论一文一字以致往返驳辩有累罪犯十二年本寺奏准凡经驳回再问者照依大明令小事五日中事七日大事十日并要限内结绝其各司擅准词状径自发落不呈堂具报送寺审录又已经审允而擅拟改变者俱听本寺及科道官参究初以系军者属左寺系民者属右寺又定以在京属左寺在外属右寺万历九年以二寺事务烦简不均题准以刑部十三司都察院十三道左右分管浙江福建四川贵州广东山东六司道属左寺湖广广西陕西云南河南山西江西七司道属右寺万历三十三年评事姜志礼以囚多瘐死疏言犴狴之间一日毙十五人积日而计亦何纪极又况海内小民罹灾而转死沟壑及为矿税所罗织貂所攫噬含冤毕命者又复何限乞为矜宥勿久淹系且尽除矿税毋使宵人窃弄魁柄贼虐蒸黎不报王用汲为大理少卿会法司议胡椟龙宗武杀吴仕期狱傅以谪戍用汲驳奏曰按律刑部及大小官吏不依法律听从上司主使出入人罪者罪如之盖谓如上文罪斩妻子为奴财产入官之律也仕期之死贾非主使者乎宗武非听上司主使者乎今仅谪戍不知所遵何律也上欲用用汲言阁臣申时行等谓仕期自毙宜减等狱遂定崇祯十一年大理右寺副高倬以近者刑狱繁滋法官务停阁请敕诺司克期奏报大者旬日小者五日其奉旨覆谳者或五日三日务俾积案尽疏囹圄衰减詹事府洪武元年正月中书及都督府议仿元旧制设中书令欲奏以太子为之帝曰取法于古必择其善者而从之元人事不师古设官不以任贤惟其类是与岂可取法且吾子年未长学未充更事未多所宜尊礼师傅讲习经传博通古今识达机宜他日军国重务皆令启闻何必效彼作中书令乎乃令詹同考东宫官设少师少傅少保詹事率府使谕德赞善宾客等官以李善长为太子少师兼詹事冯胜兼副詹事徐达兼太子少傅常遇春兼太子少保邓愈汤和兼太子谕德章溢兼赞善大夫刘基兼率更令十月以梁贞王仪为宾客秦镛卢德明张易为谕德十五年四月丙申更定左右春坊官各置庶子谕德中允赞善司直郎又各设大学士时以耆儒刘育关贤为左右司谏兼春坊左右庶子赵肃何显周为左右正言兼左右谕德二十二年以官联无统始置詹事院二十五年六月改院为府定詹事秩正三品少詹事正四品春坊大学士正五品司经局洗马从五品訾列署府中而事总于詹事府二十九年增设左右春坊清纪郎司谏通事舍人建文中增少卿寺丞各一人宾客二人又置资德院赛德一人资善一人成祖复旧制洪武三年十二月礼部尚书陶凯请选人专任东宫官属罢兼领之职庶于辅导有所责成帝曰古者不备其官惟贤能是用朕以廷臣有才望勋德者兼东宫官非无谓也尝卢廷臣舆东宫官属有不相能遂成嫌隙或生奸谋离间骨月其祸非细若江充之事可为明监朕今立法令省台都督府官兼东宫赞辅之职父子一体君臣一心庶几无相构之患文彬曰太祖不别设官僚以勋旧大臣兼领其职虑虽深远然当时武臣在外徒被虚名无与辅导即省台诸臣各有职司未能专心谕教古人重师保疑丞之任是以教豫而德成若江充之祸史册仅见过为防闲不设专官是因噎废食而已初置詹事院命吏部曰辅导太子必择端重之士三代保傅礼甚尊严兵部尚书唐铎谨厚有德量以为詹事食尚书俸如故以铎尝请豫教故也泰州教谕门克新秩满来朝召问经史及政治得失直言无隐授赞善时绍兴王俊华以善文辞亦授是职上谕吏部曰左克新右俊华重直言也二十六年九月甲子以郑济为左庶子王勤为庶子初东宫官属缺命廷臣举孝义笃行之士工部尚书严震直以浦江郑氏对帝曰肤素知郑更闻其里王氏力行郑氏家法可并征两家子弟以劝天下郑氏举济王氏举勤遂并拜官成祖时诏选老学之士能讲说者尚书蹇义以教授赵文名上成祖召至御前面谢授左春坊左中允赐宴俾辅仁宗于东宫文进讲经史敷绎明尽应制有作悉寓箴规睿旨嘉奖周述进左春坊右谕德兼侍读从皇太子谒陵南京上谕之曰汝素厚重尤资匡弼太子虽聪明纯谨然智或未逮行或过中必须尽言庶称朕意仁庙居守中外无失政德泽浃于人心述力为多宣德中升庶子永乐八年许州知州潘文奎以事当降为有文学改左春坊司直郎洪熙元年凤阳府照磨李准为太子宾客宣德时杨士奇等言交址南灵州革任知州黎恬有文学改右春坊右谕德天顺元年正月令翰林官有兼东宫衔者俱改别职以景泰易储故也天顺初李贤言礼科给事中孔公恂大圣人后赞善司马恂宋大贤温国公光后宜辅导太子帝喜同日超拜少詹事侍东宫讲读入语孝肃皇后曰吾今日得圣贤子孙为汝子傅嘉靖时给事中刘世扬劾詹事顾鼎臣污佞且言今日詹事即他日辅臣帝怒诘詹事进辅臣出何典例予杖下诏狱童承为讲官上御文华殿承叙进讲周书立政篇极陈王业艰难周公夹辅之忠词意婉切上改溶听焉及册正储位以承叙为左春坊左庶子兼翰林侍讲慎辅导之选也十八年以陆深为詹事崔铣为少詹事王教罗洪先华察等为论德赞善洗马皇甫孝唐顺之等为司直司谏皆天下名儒自明初宋濂诸人后宫僚莫盛于此左右春坊大学士与正学士同品洪武中无任之者建文以任董伦永乐立东宫李至刚胡广畅士奇为左解缙黄淮为右洪熙曾为左王英为右景泰商辂彭时吕原倪谦为左刘俨刘定之为右逾五十年而弘治会典成拜杨廷和左春坊大学士以后遂不复设万历十一年六月擢编修吴中行为右春坊右中允检讨赵用贤为右春坊右赞善因廷臣交荐辅臣申时行书此二臣遭挫巳久茹痛已深不宜但叙年资仅从常调乃有是命翰林院上吴元年五月己亥初置翰林国史院设学士侍讲学士侍读学士直学士修撰典簿编修以陶安潘庭坚为学士朱升为侍讲学士洪武元年改为翰林院授张以宁侍讲学士秦裕伯侍读学士陈陉范常直学士二年置学士承旨以詹同宋濂为之增设待制则秦裕伯王为之应奉则赵震殷哲为之定侍讲学士正四品侍读学士从四品修撰正六品十四年定学士为正五品革承旨直学士待制应奉十八年定以侍读先侍讲建文初仍设承旨改侍讲侍读两学士为文学博士方孝孺任之参预机务置文翰文史二馆文翰以居侍读侍讲侍书五经博士文史以居修撰编修检讨成祖初复旧洪武六年七月宋濂迁侍讲学士知制诰同修国史詹同兼学士承旨并命与学士乐韶凤等定释奠先师乐章九月命翰林院儒臣择唐宋名臣笺表可为法式者词臣以柳宗元代柳公绰谢表及韩愈贺雨表进令中书颁为式禁骈俪对偶体七年八月上御武楼赐学士宋濂坐谓曰天下既定朕方垂意宿学之士卿知其人乎濂以会稽郭传对帝召见谨身殿授翰林应奉直起居注传实僧也八年十月诏翰林考议陵寝朔望节序祭祀礼十二年十二月诏征宁国府训导陈迪为编修十四年五月癸丑召山西右布政使赵新为翰林院修撰凡诸司章奏命同春坊正字等官考核平允则署衔曰翰林院兼平驳诸司文章事某官某列名书之十五年正月丙戌命翰林院侍讲火原洁及编修马懿赤黑等以华言译蒙古语复取元秘史参考纽切其字以谐其声昔既成诏翰林李吴伯宗等译回回历书十八年更定翰林品员又定进士一甲授修撰二甲以下授编修检讨其秩自学士正五品以下至七品有差初翰林院官皆由荐举未有以进士入者故四年开科状元吴伯宗止授员外郎榜眼探花授主事而已至是年廷试擢一甲进士丁显等为翰林院修撰二甲马京等为编修吴文为检讨进士之入翰林自此始也使进士观政于诸司其在翰林承敕监等衙门者曰庶吉士进士之为庶古士亦自此始也其在六部都察院通政司大理寺等衙门者仍称进士观政进士之名亦自此始也二十三年十一月己丑以永川县知县王佐为翰林院侍读三十年以张信为侍读戴德彝为侍讲谕之曰翰林虽职文学然既列禁近凡国家政治得失民生利害当知无不言唐陆贽崔群李绛在翰林皆能正言谠论裨益当时汝宜以古人自期建文二年十二月以处士唐愚为翰林侍读永乐二年授一甲三人为翰林修撰编修复命于第二甲择文学优等杨相等五十人及善书者汤流等十人为庶吉士于是庶吉士遂为翰林之专官寻命解缙等选修撰曾编修周述周孟简及庶吉士杨相等凡二十八人就学文渊阁庶吉士周忱自陈少年愿学上喜而俞之增为二十九人上命司礼监给纸笔光禄给朝暮馔礼部月给膏烛钞人三锭工部择近宅居之上时至馆召试五日一休沐必使内臣随行且给校尉驺从初选进士为庶古士谓之馆选其后或间科一选或连科屡选或数科不选所选多寡无定额比三年试之其留者二甲授编修三甲授检讨不得留者为给事中御史主事或外为州县官谓之散馆翰林改教授者永乐乙未进士第二人李贞以编修改高州府教授第三人陈景以编修改福州府教授十三年蕲州同知桂宗儒柔懦当黜改修撰十六年五月以刑部主事李时勉为侍读陈敬宗为侍讲十八年九月擢教授蔺从善林长懋教徐永达等为编修侍皇太孙仁宣间有陈继杨翥者以布衣通经用杨士奇荐继由博士迁检讨翥亦授检讨历任修撰自天顺后渐拘资格编修马升检讨传宗不由科目皆出之为参议布衣无得预馆阁者宣德七年以故鸿胪寺为翰林院落成诸殿阁大学士皆至钱习礼不设杨士奇杨溥座曰此非三公府也士奇等以闻帝命具座后遂为故事八年三月帝命杨溥合选宣德二年五年八年所取进士拔二十八人为庶吉士以萧为首正统十二年三月选修撰刘俨商辂等十人入东阁习制诰让中秘害仍命侍经筵以备他日内阁之选卷三十六职官八翰林院下天顺二年正月命李贤等重修寰宇通志贤尝谓翰林实文学侍从之臣非杂流可与景泰间陈循辈各举所私非进士出身者十将四五一时无由而退至是重修通志惟推择进士山身者此辈遂知不当居此愿补外职贤乃言于上命吏部外除之自是专选进士充翰林院遂为定制成化三年帝以明年上元张蹬命词臣撰诗词进奉编修章懋黄仲昭检讨庄旦水言顷谕臣等撰鳌山烟火诗词臣等窃议此必非陛下本怀或以两宫圣母在上欲备极孝养奉其欢心耳然大孝在乎养志不可徒陈耳目之玩以为养也今川东未靖辽左多虞江西湖广赤地数千里万姓嗷嗷张口待哺此正陛下宵旰焦劳两宫母后同忧天下之日至翰林官以论思为职鄙俚之言岂宜进于君上伏读宣宗皇帝御制翰林箴有曰启沃之言唯义与仁尧舜之道邹鲁以陈张蹬岂尧舜之道诗词岂仁义之莒若谓烟火细故不足为圣德累则舜何必不造漆器禹何必不嗜旨酒汉文何必不作露台古帝王慎小谨微必矜细行者正以欲不可纵渐不可长也伏乞将烟火停止移此视听以明目达聪省此赀财以赈饥恤困则灾可消太平可致帝以元夕张蹬祖宗故事恶懋等妄言杖之左迁其官修撰罗伦先以言事被黜时称翰林四谏柯潜为学士时即院中后圃构清风亭凿池时芙蓉植二柏于后堂人称其亭为柯亭柏为学士柏院中有井学士刘定之所浚也柯亭刘井翰林中以为美谈云十三年七月辛未诏翰林院会内阁自考察其属旧制诸司官属考察俱由吏部都察院会核至是以翰林职居清要听其长自核奏闻弘治四年给事中涂旦以累科不选庶吉士请循祖制行之大学士徐溥言自永乐二年以来选取庶吉士无定制今后请每科选用令新进士录平日所作论策诗赋序记等文呈之礼部送翰林考订择其词藻文理可取者按号行取礼部以煳名试卷偕阁臣出题考试于东阁试卷舆所投之文相称即收预选每科所选不过二十人每选所留不过三五辈将来成就必有足称者孝宗从其请命内阁同吏礼二部考选以为常六年诏天下举才德之士隐于山林者顺天府尹唐恂以潘辰荐吏部以辰生长京师寝之恂复奏给事中王纶夏昂亦交章荐乃授翰林待诏白天顺后渐拘资格布衣无得预馆阁者辰独以才望得之一时诧异数焉十年大计京官侍讲学士杨守址时掌院事上言臣舆掌詹事府学士王鏊俱当总部考察但臣等各有属员进舆吏部会考所属则坐堂上退而听考又当候阶下我朝优假学士庆成侍宴班四品上车驾临雍坐彝伦堂内视三品此故事也今四品不舆考察则学士亦不应舆臣等职讲读撰述称否在圣鉴有不待考察者诏可学士不与考察自守址始正统间以学士一人在内阁专管诰敕后久不设弘治七年复设至用尚书兼学士如石缶侍郎兼学士如贾咏辈掌管嘉靖六年以张璁议始停不补是年九月以桂萼为礼部尚书仍兼翰林学士故事尚书无兼学士者自萼始升少詹事霍韬为詹事仍兼翰林学士韬固辞言杨荣杨士奇杨溥以及李东阳杨廷和专权植党笼翰林为属官中书为门吏故翰林迁擢不由吏部而中书至有晋秩尚书者臣尝建议翰林去留尽属吏部庶不阴倚内阁为腹心内阁亦不阴结翰林为羽翼议未即行躬自蹈之而又躐居学士徐缙上何愧如之上优诏不允十月丙寅谕内阁选择翰林诸臣称职者留用不称者量才外补初张璁以议礼拜学士诸翰林耻之不与并列璁深恨及侍读汪佃讲洪范不称旨帝令补外璁乃请自讲读以下量才外补改官及罢黜者二十二人诸庶吉士皆除部属及知县由是翰苑为空上既罢转翰林多人复谕内阁吏礼二部都察院咨访有才识文学者量为推举改宫僚翰林以广用人之路乃改大理少卿黄绾南京通政司参议许诰南京尚宝卿盛端明福建按察副使张邦奇四川按察副使韩邦奇山西按察副使致仕方鹏刑部员外欧阳德吏部主事金璐御史张衮皆授学士讲读宫坊编修等官八年四月考选庶吉士大学士杨一清等列上唐顺之等二十人请命官教习得旨以庶吉士之选祖宗旧制诚善迩来大臣徇私选取市恩立党于国无益自今不必选留遂改顺之等为主事等官并限翰林之选侍读侍讲修撰各三员编修检讨各六员着为令十一年十月甲申复考选庶吉士例十二年七月庚午改主事唐顺之陈束杨瀹卢淮陈节之御史胡经周文烛为编修十月乙酉改主事屠应竣王汝孝郎中华察为修撰翰林由别衙门改用者欧阳兼张衮胡经俱以御史改编修余皋以给事中改检讨王一宁以工部主事改修撰欧阳崇一以刑部郎中改编修王大任姜儆俱以御史升侍读学士万历九年十一月张居正言前代好文之主皆有文学之臣奉侍清燕或承诏登朝或应制赓酬皆寓风劝箴规之益翰林撰述讨论为其职务如日讲诸臣皆文学优赡其余翰林亦皆需次待用宜令分番入直每日轮四员同日讲诸臣在馆只候万几之暇如披阅古文有所采录或鉴赏名笔有所题咏郎属诸臣具草或以不时面赐质问以观其才品高下从之崇祯十一年帝以国家多故朝臣词苑起家儒缓不习吏事无以理纷御变改旧例择知推治行卓绝者入翰林秘书监洪武三年三月庚子置秘书监掌内府书籍六年擢举人萧韶为秘书监直长十三年七月癸巳罢秘书监所藏古今图籍改归翰林院典籍掌之文华堂洪武六年正月擢举人张唯王辉等十余人为翰林院编修又选国子监蒋学方徽彭通拜给事中俱入禁中文华堂肄业宋濂及修撰孔克表正字桂彦良为之师帝听政之暇辄幸堂中评其文字优劣锡以鞍马弓矢白金有差宏文馆洪武三年法唐永徽之制置宏文馆以胡铉为学士命刘基危素王本中睢稼皆兼学士是年以罗复仁为宏文馆学士复仁在帝前率意陈得失常操南昔帝顾喜其质实唿为老实罗而不名九年闰九月罢宏文馆洪熙元年正月建宏文阁于思善门左诏选诸臣有学行者入直命学士杨溥掌阁事帝亲授阁印曰朕用卿左右非止助益学问亦欲广知民事为治道辅有所建白封识以进六月宣宗即位闰七月乙丑罢宏文阁正德元年王鏊奏请于便殿侧修复宏文馆选天下文学行艺着闻者七八人更番入直内阁大臣一人领之如先朝杨溥故事陛下万几有暇时造馆中讲论经史于圣德自有裨益疏入报闻起居注甲辰三月丁卯置起居注以宋潦魏观为之日侍左右记言动乙巳六月以儒士滕毅杨训文为起居注谕之曰起居之职非专事纪录而巳要在训忠纳诲致主于无过之地而后为尽职吾平时于百官所言一二日外犹寻绎不巳今尔在吾左右不可不尽言也复命毅训文集古无道之君若夏桀商纣秦始皇隋炀帝所行之事以进曰吾观此者正欲知其丧乱之由以为鉴戒耳吴元年魏观迁两淮都转运使入为起居注洪武五年礼部尚书陶凯言汉唐宋时皆有会要纪载时政今起居注虽设其诸司所倾谕旨及奏事簿籍宜依会要编类为书庶可以垂法后世下台省府者宜各置铜柜藏之以资稽考俾无遗阙从之七年八月宋濂荐僧郭传授翰林应奉直起居注十四年定起居注秩从七品以单仲佑詹同为之弘治十七年九月复置起居注初洪武间设起居注后废至是太仆少乡诸言古者史官纪言纪动典至重也臣见陛下宣召群臣多帷幄造膝之言近臣不得与闻史官莫由纪录失今不图恐岁月绵远传闻各异无以究其始末乞敕廷臣曾蒙召问者备录呈览宣付史馆报可世宗初御史黎贯请复起居注之制命诃臣编类章奏以备纂述从之嘉靖十一年学士寥道南言太祖设起居注仁宗开宏文馆皆师古者记事记言之制自宣德后相权重史职轻而起居注遂废今宜选翰林中学识优异者俾兼起居日记言动以至邦有大政民有大眚皆令书之庶克徽信来兹而史职不为虚设矣上嘉纳之万历三年编修张位以前代皆有起居注而本朝独无疏言臣备员纂修窃见先朝政事自非出于诏令形诸章疏悉湮没无考鸿猷茂烈郁而未章徒使野生流传用伪乱真今史官充位无以自效宜日分数人入直凡诏旨起居朝端政务皆据见闻书之待内阁裁定为他年实录之助于是大学士张居正议曰国初设起居注官日侍左右纪录言动实古者左史记事右史记言之制迨后定官制乃设翰林院修撰编修检讨等官盖以记载事重故设官加详原非有所罢废但自职名更定之后遂失朝夕记注之规以致累朝以来史文阙略迩者纂修实录臣等只事总裁凡所编辑不过总集诸司章奏稍加删润奖括成编至于仗前柱下之语章疏所不及者即有见闻无凭增入舆夫稗官野史之书海内所流传者欲事采录又恐失真是以嘉谋嘉猷实多未备凡此皆由史臣之职废而不讲之所致也今宜申明史职以复旧制舍日讲官日轮一员专记注起居兼录圣谕诏敕册文等项及内阁题稿其朝廷政事见于诸司章奏者俱选年深学优之史官六员专管纂修事分六曹以吏户礼兵刑工为次每人专纂一曹俱在朝供职不得别有差遣凡遇常朝御皇极门即轮记事官侍班居文武第一班之后近上便于视听即古螭头载笔之意从之神宗一日顾见史官还宫偶有戏言曰莫使起居闻知闻则书矣起居之有益于主德如此修前代史洪武二年二月诏修元史以左丞相李善长监修前起居注宋濂漳州府通判王为总裁征山林隐逸之士汪克宽胡翰来僖陶凯陈基赵埙曾鲁高启赵访张文海徐尊生黄篪王绮傅着谢徽傅恕凡十六人为纂修三年二月诏重修元史复征四方文学士朱右贝琼朱廉王彝张孟兼高逊志李懋李坟张宜张简杜寅殷弼俞寅赵埙等十四人为纂修先是得十三朝实录惟元统以后之事未备乃命儒士欧阳佑等往北平山东采遗事至是还朝重开史局七月丁亥书成凡二百十二卷礼局徐一夔者王荐之入史局一夔遗书曰迩者县令传命言朝廷以续修元史见征且云执事谓仆善叙事荐之当路私心窃怪执事何倦倦于不材多病之人也仆素谓执事如我今自审终不能副执事之望何也近世论史者莫过于日历日历者史之根柢也自唐长寿中史官姚奏请撰时政记元和中韦执谊又奏撰日历日历以事系日以日系月以月系时以时系年犹有春秋遗意至于起居注之说亦专以甲子起例盖纪事之法无逾此也往宋极重史事日历之修诸司必关白如诏诰则三省必书兵机边务则枢司必报百官之进退刑赏之予夺台谏之论列给舍之缴驳经筵之论答臣僚之转对侍从之直前启事中外之囊封匦奏下至钱甲兵狱讼造作凡有关政体者无不随日以录犹患其出于吏牍或有讠为失故欧阳修奏请宰相监修者于岁终检点修撰官日所录事有失职者罚之如此则日历不至讠为失他时会要之修取于此实录之修取于此百年之后然纪志列传取于此此宋氏之史所以为精确也元朝则不然不置日历不置起居注独中书置时政科遣一文学掾掌之以事付史馆及一帝崩则国史院据所付修实录而巳其于史事固甚疏略幸而天历间虞集仿六典法纂经世大典一代典章文物粗备是以前局之史既有十三朝实录又有此书可以参稽而一时纂修诺公如胡仲申陶中立赵伯友赵子常徐大年辈皆有史才史学廑而成书至若顺帝三十六年之事既无实录可据又无参稽之书惟凭采访以足成之窃恐事未必核也言未必驯也首尾未必穿贯也而向之数公或受官或还山复各散去乃欲以不材多病如仆者承之于后仆虽欲仰副执事之望曷以哉遂不至成化十年命编纂宋元纲目以阁臣彭时等为总裁宫坊翰林刘邱浚程敏政刘健杨守陈尹直彭华谢一夔等为纂修官分八馆未五年而书成十一年四月大学士商辂等进所撰宋元通鉴纲目二十七卷正德二年七月大学士李东阳等进所撰历代通鉴纂要九十二卷刘瑾以誊写不谨欲因是为东阳罪东阳大窘焦芳为解乃止除誊录官数人名嘉靖十五年五月议修宋史南京吏部尚书严嵩以贺万寿节至京师李时请留之命以礼部尚书兼翰林学士董其事宋史舆辽金二史旧分三书嘉靖中柯维骐乃合之为一以辽金附之而列二王于本纪褒贬去取义例严整阅二十年而始成名之曰宋史新编凡二百卷修国史吴元年四月壬子谕起居注詹同曰国史贵直笔善恶皆当书之昔唐太宗观史虽失大体然命直书建成之事是欲以公天下也肤平日言行是非善恶汝等皆宜直书不宜隐讳庶使后世观之不失其实洪武六年八月学士承旨詹同以渡江以来征讨平定之迹礼乐治道之详纪载尚未成书请编日历帝从之命同舆宋濂为总裁官吴伯宗等为纂修明年五月日历成自起兵临濠至洪武六年共一百卷建文元年修太祖实录以修撰李贯国子监博士王绅教授胡子昭杨士奇训导罗恢吏目程本立等充编纂官文彬按洪武修元史征山林隐逸之士为纂修官建文永乐间修太祖实录博士教授训导吏目及知州知县等得为编纂官杨士奇由布衣起家三修太祖实录皆预焉成祖修永乐大典以布衣陈济为都总裁修撰曾等仅为之副其始重文学不拘资格如此宣德后专以修撰编修检讨为史官自是非翰林不得预一代纪载专属诃臣矣成祖初即位以建文中所修太祖实录为失实乃重修之命李景隆茹常监修前纂修官南昌知府叶惠仲以直书燕起兵事族诛永乐九年十月乙巳帝以前监修官李景隆茹常等心术不正又期限迫促未能精详复命姚广孝夏原吉为监修胡广杨荣杨士奇金幼孜等为总裁纂修等官十六年五月庚戌朔实录成共二百五十七卷起元至正辛卯讫洪武三十一年戊寅首尾四十八年正统三年四月乙丑杨士奇等进所撰宣宗实录一百十五卷士奇杨荣俱进少师杨溥进少保余进秩有差廷臣以实录成进官始此成化二年八月阁臣陈文等进所撰英宗实录三百六十一卷起宣德十年正月讫天顺八年正月首尾三十年附景泰帝事迹于中凡八十七卷先是总裁欲革去景泰帝号引汉昌邑更始为比编修尹直辩曰实录中有初为大臣后为军民者方居官时则称某官某既罢去而后改称如汉府以谋逆降庶人其未反时书王书叔如故也岂有逆计其反而即降从庶人之号者哉且昌邑旋废景泰帝则为宗庙社稷主七年更始无所受命景泰帝则策命于母后当时定倾危难之中微帝则京师非国家有虽易储失德然能不惑于卢忠徐振之言卒从两宫以至今日其功过足相准不宜去帝号时不能难弘治五年大学士邱浚请于文渊阁近地别建重楼将累朝实录御制玉牒及关系国家大事文书盛以铜柜庋于楼之上层如诏册制诰仪注前朝遗文旧事舆凡内府衙门所藏文书可备异日纂修垒史之用者盛以铁柜庋之下层每岁曝书先请委翰林院一员察视事毕封识内外衙门因事欲有稽考者必须请旨不许擅开从之正德四年四月壬午李东阳等上所撰孝宗实录二百二十四卷刘健谢迁既去位焦芳入内阁操史笔凡所褒贬多挟恩怨旧时大臣如何乔新彭韶谢迁辈芳辄肆诋诬李东阳等不敢为异同故奏表中有传疑传信庶以备于将来之语盖为芳改窜实录之张本云是年五月内阁援会典请序迁编纂实录诸臣忽附批调侍讲吴一鹏于南京刑部侍读徐穆于南京礼部编修顾清于南京兵部汪俊于南京工部皆员外郎编修贾咏李廷相于兵部温仁和于户部刘笼于礼部翟銮董于刑部崔铣于南京吏部陆深于南京礼部检讨王九思于吏部汪伟穆孔晖于南京礼部易舒诰于南京户部皆主事始瑾恶翰林官不下己欲尽出之外为张彩劝沮及是又持前议彩复力沮而焦芳父子与检讨段炅辈谓可乘此以挤所不悦者乃疏名上之瑾怂患成之谓之扩充政事嘉靖元年五月癸酉御史卢琼言景皇帝有拨乱大功而实录犹称成阝戾王敬皇帝深仁厚泽而实录成于焦芳手是非颠倒乞诏儒臣改纂帝惟命史臣正孝宗实录之不当者然亦未有所正也四年三月大学士费宏言献皇帝嘉书懿行旧邸必有成书宜付史馆纂修实录从之明年六月丙子实录成凡五十卷文彬按有明一代阙典如建文景泰二帝君临天下数年不得入庙并不得修实录世宗以制作自任未识及此独徇私恩于兴献不但称宗庙乱一朝之祀典且纂修实录紊千秋之史体费宏之请徒欲阿徇上意不顾贻讥千秋而廷臣惩议礼之祸无复规谏殊可叹也六月庚子费宏等上所撰武宗实录一百九十七卷检讨席春尚书书弟也预修实录成当进秩内阁费宏以春由他官入舆检讨刘夔并拟按察佥事夔亦故御史以避兄侍郎笼改授者也书大怒疏言故事无纂修书成出为外任者帝以书故留春擢修撰而夔亦留擢编修十三年建皇史于重华殿西以藏列朝实录宝训每纂修告成焚稿椒园正本贮此隆庆二年王世贞奏太祖实录洪武三十一年止中间至永乐元年筒有阙漏未载夫汉不以吕氏而废本纪唐不以武氏而废实录明天下不可一日无史也乞下内阁诸耆硕臣考究革除年间事迹别为一书附之国史之末疏入不纳万历初穆宗实录成于慎行进修撰充日讲官故事率以翰林大僚直日讲无及史官者慎行与张位及王家屏沈一贯陈于陛咸以史官得之异数也十六年司业王祖嫡请复建文位号修辑四年事迹尽废野生不经之说其景泰宜自为一录削成阝戾旧名疏下群臣议于是礼部尚书沈鲤奏言建文以革除而称洪武景泰以分附而并系英宗皆为我朝缺典所据司业王祖嫡有循史职修缺典之奏臣等不敢为更张之议惟将英庙实录中间七年事迹名曰恭仁康定景皇帝实录无相混淆至于建文位号诏书中原无降削之文今亦无凭议复亦惟于高庙实录之末摘出四年事迹复称建文年号如斯而巳诏从之然卒不果行十七年逯中立疏伏见辅臣王锡爵题请纂修正史起原任詹事刘虞夔充总裁官舆论啧啧以为匪人窃维修史鉅典必博访名流广招俊士前辅臣疏有欲取之别署取之外僚取之闲废取之山林隐逸而必曰文行兼优又曰行义无亏今乃授其门人虞夔首预总裁之选傥误蒙收录则修史之典适以启邪臣奔竞之途何足以昭法戒而垂万世伏望谕辅臣及吏部严行咨访务求端方直亮博闻有道术之士毋得滥及匪人以污盛举从之二十二年三月癸卯诏修国史先是礼部尚书陈于陛疏书宋真宗祥符间王旦等撰进太祖太宗两朝正史仁宗天圣间吕夷简等增入真宗朝名三朝国史此则本朝君臣自修正史之明证也我朝史籍止有列圣实录正史阙焉未讲伏观朝野所撰次可备采择者无虑数百种若不及时网罗岁月既久卷帙散脱欲成信史将不可得惟陛下立下明诏设局编纂以成万世不朽盛事诏从之修撰焦言国朝实录代修如建文景泰二朝向无专纪景帝位号虽复而实录附载未经改正夫胜国之君代必为纪所谓国可灭史不可灭也况在本朝乃使孙蒙祖号弟袭兄年名实相违传信何据至睿宗献皇帝似当一遵此例不必另纪盖位终北面犹人臣之列事属追王无编年之体此所当附见者二也或当分而不宜合或当合而不必分兰台石室之中自有定论但须经圣断乃可遵行二十三年九月乙酉诏以建文朝事附国史太祖本纪末复其年号时给事中杨天民御史牛应元言建文年号不宜革除见值纂修国史当更正洪武三十二年至三十五年年号以复建文元二三四年之旧礼部议从之故有是命二十五年六月癸未以皇极门左右两廊被灾阁臣张位等请停止国史纂修事务从之泰昌元年十一月詹事公鼐言近闻南北臣僚论先帝升遐一事亦多怪异语多隐藏恐因委巷之讠为传流为香山之稗说臣窃痛焉夫臣子爱君存其真不存其伪今实录纂修在即请将先帝事迹别为一录凡一月间明纶善政固大书特书其有见闻异词及宫闱委曲之妙用亦皆直笔指陈勒成信史臣虽不肖窃敢任之疏入不许天启二年修神宗实录命太常卿董其昌往南方采辑先朝章疏及遗事其昌广Ａ博征录成三百本又采留中之疏切于国本藩封人才风俗河渠贪货吏治边防者别为四十卷仿史赞之例系以笔断书成表进有诏褒美宜付史馆魏忠贤既辑三朝要典以光宗实录所载与要典左乃言叶向高等所修非实宜重修遂恣意改削抵牾要典者崇祯改元毁要典而所改光宗实录如故六年少詹事文震孟言皇考实录为魏党曲笔当改正从原录时温体仁当国与王应熊等阴沮之事遂寝庶子许士柔曰若是则要典犹弗焚矣乃上疏曰皇考实录总记于世系独略皇上娠教之年圣诞之日不书也命名之典潜邸之号不书也圣母出何氏族受何封号不书也此皆原录备载而改录故削之者也原录之成在皇上潜邸之日犹详慎如彼新录之进在皇上御极之初何以率略如此使圣朝父子母后兄弟之大伦皆暗而不明缺而莫考其于信史谓何疏上不省体仁令中书官检校穆宗总记示士柔士柔具揭争之曰皇考实录与列圣条例不同列圣在位久登极后事编年排纂则总记可以不书皇考在位仅一月三后诞育圣躬皆在未登极以前不书之总记将于何书也穆庙大婚之礼皇子之生在嘉靖中故总记不载至于册立大典编年未尝不具载也皇考一月易世熹庙之册立当书皇上之册封独不当书乎巳复上疏曰累朝实录无不书世系之例臣所以抉摘改录正谓与累朝成例不合也孝端皇后皇考之嫡母也原录具书保护之功而改录削之何也当日国本几危坤宁调护真孝慈之极则顾复之深思史官不难以寸管抹杀之此尤不可解者也疏上报闻崇祯九年礼科给事中冯元飚奏我朝列圣以来虽御世长久事迹繁重实录之成无逾至数年者今熹庙之政前后七载实录至今未成后世将何所取信乞敕所司将实录宝训立行竣役有不公者廷臣据实纠正按治如法文震孟疏臣备员史局顷因纂修熹宗实录从阁中恭请光宗实录副本校对见其间舛误甚多而悸谬之大者如先帝之册立与挺击红丸大事皆祖三朝要典之邪说而应和之盖天启三年七月十六日实录进呈则礼臣周炳寰等所纂修而阁臣叶向高韩炉等所总裁者也至天启六年逆党崔呈秀请旨重修则崇祯元年二月十七日所进今皇史之所藏者也是时皇上初登大宝逆案未成阁臣黄立极含煳从事后来诸臣无复洗石渠之秽使流传后世何所取衷国史所关良非细故臣谨摘其悖谬之甚者乞敕史馆逐一改正或取天启三年所进遗稿再加勘定入皇史庶千古之是非不悖一代之衮钺可凭初天启时诏修光宗实录礼部侍郧周炳谟载神宗时储位臬危及妖书梃击诸事直笔无所阿其后忠贤盗柄御史石三畏劾削炳谟职忠贤使其党重修是非倒置故震孟摘尤谬者敷条疏请改正帝特御平台召廷臣面议卒为温体仁王应熊所沮卷三十七职官九六科吴元年置给事中洪武六年正月以举人传宗岩崔莘为给事中又选国子监蒋学方徽彭通宋善王惟吉邹杰等拜给事中入禁中文华堂肄业三月己巳始分为吏户礼兵刑工六科各设给事中二人铸给事印一推年长者掌之九年定给事中十人十年隶承敕监十二年改隶通政司十三年六月丁丑置谏院左右司谏以耆儒刘育关贤为之左右正言以耆儒赵肃何显周为之置谏议大夫以唐铎为之寻皆罢二十二年三月改给事中为源士先是以魏敏卓敬等八十一人适符古元士之数改为元士寻以六科为政事本源改为源士未几复为给事中二十四年五月改定科员每科都给事中一人正八品左右给事中二人从八品给事中共四十人正九品建文中革左右给事中增设拾遗捕阙成祖复旧制洪武十七年九月给事中张辅言自九月十四日至二十一日八日之间内外诸司奏扎凡一千一百六十计三千二百九十一事上曰股日总万几岂能一一周遍苟政事有失将为天下害卿等能各悉心封驳则庶事自无不当此六科稽查号件封驳章奏之例也六科衙门在砖城内尚宝司西永乐中灾暂于午门外直房署事至今仍之永乐元年九月高唐州民王政建言治道擢刑科给事中十一月命六科办事官言事上初即位欲周知民隐命吏部尚书蹇义等凡郡县考满至京选其识达治体者令于六科办事俾各言所治郡县事卒无言者上谕给事中朱元贞等曰郡县岂无一事可言今在肤左右尚默然况远在千万里外乎卿等可以肷意谕之何利当兴何弊当革皆勿隐若今不言有他人言之则无所逃罪矣二年三月己巳召都给事马麟等谕曰为治贵得大体比尔等疏驳奏牍一字之误皆喋喋以言琐碎甚矣吏治文书业脞积累其精力有时而敞难免错误自今奏内有数目月日等字错误者皆令从傍改注用印盖之不必以闻七年闰四月戊申谕尚书蹇义等皇太子所决庶务令六科逐月类奏以闻仁宗即位命给事中萧奇等三十五人为州县宫擢监生徐永潜等二十人为给事中洪熙元年擢训导李居杰李蕃为给事中宣德元年七月谕六科凡中官传旨必覆奏始行正统中给事中张固言六科都左右给事中员缺乞选各科年资深者以次升补英宗谓吏部臣曰给事中乃近侍之官凡朝廷政令得失军民休戚百官邪慝举得言之况都左右给事中为之领袖非识达大体者不可畀也固乃欲循资格而用之不亦舛乎景泰三年三月命都左右给事中居御史左成化二十一年因星变求言都给事中李俊等上疏曰今之弊政最大且急者曰近幸干纪也大臣不职也爵赏太滥也工役过烦也进献无厌也流亡未复也天变之来率由于此夫内侍之设国初皆有定制今或一监而业一二十人或一事而参五六七辈或分布藩郡享王者之奉或总领边疆专大将之权或依凭左右援引忄佥邪或交通中外投献奇巧司钱则法外取财贡方物则多端责赂兵民坐困官吏蒙殃杀人者见原偾事者逃罪如梁芳韦兴陈喜辈不可枚举惟陛下大施刚断无令干纪奉使于外者悉为召还用事于内者严加省汰则近幸戢而天意可回矣今之大臣其未进也非夤缘内臣则不得进其既进也非依凭内臣则不得安此以财贸官彼以官鬻财无怪其渔猎四方而转输权贵也如尚书殷谦张鹏李本侍郎艾福杜铭刘俊皆即老且儒尚书张釜张侍郎尹直大理寺卿田景阳皆清论不惬惟陛下大加黜罚勿为姑息则大臣知警而天意可回矣夫爵以待有德赏以待有功也今或无故而爵一庸流或无功而赏一贵幸祈雨雪者得美官进金宝者射厚利方士献炼服之书伶人奏曼延之戏掾史胥徒皆叨官禄俳优僧道亦玷班资一岁而传奉或至千人岁而数千人矣数千人之禄岁以数十万计是皆国之命脉民之脂膏可以养贤士可以活饥民诚可惜也方士道流如左通政李孜省太常少卿邓常恩辈尤为诞妄此招天变之甚者乞尽罢传奉之官毋令玷朝列则爵不滥而天意可回矣今都城佛刹迄无宁工京营军士不复遗力如国师继晓假术济私糜耗特甚中外切齿愿陛下内惜赀财外惜人力不急之役姑赐停罢则工役不烦而天意可回矣近来规利之徒率假进奉以耗国财或录一方书市一玩器购一画图制一簪珥所费不多获利十倍愿陛下洞烛此弊留府库之财为军国之备则进献息而天意可回矣陕西河南山西赤地千里尸骸枕借流亡日多萑苻可虑愿体天心之仁爱悯生民之困穷追录贵幸盐课暂假造寺赀财移赈饥民俾苟存活则流亡复而天意可回矣夫天下譬之人身人主元首也大臣股肱也谏官耳目也京师腹心也藩郡躯干也大臣不职则股肱痿痹谏官缄默则耳目涂塞京师不戢则腹心受病藩郡灾荒则躯干削弱元首岂能晏然而安哉伏望陛下听言必行事天以实疏斥群小亲近贤臣咨治道之得失究前代之兴亡以圣贤之经代方书以文学之臣代方士则必有正谊足以广圣学谠论足以究天变而手足便利耳目聪明腹心安泰躯干强健元首于是乎大明矣帝优诏答之降孜省上林丞常恩本寺丞继晓革国师为民令巡按御史追其诰敕制下举朝大悦大学士商辂疏见任春坊司直郎林聪历任刑科都给事中众皆推服今升司直郎固悬善职然政务颇简未免以有用之才置于闲散之地望降旨着林聪兼吏科都给事中管事品秩仍旧于事体无损于政务有益宪宗谕六部臣曰自今各衙门一应奏题旨意即明白覆奏发落毋得稽缓五日内不覆奏者该科劾之弘治六年谕今后三年朝觐之年科道官必待吏部考察后有失当方许指名纠劾此计后拾遗之例也十五年令给事中以博士行人兼选又令给事中照御史例选历练老成者充补正德元年十二月丁巳命锦衣街官点阅给事中嘉靖二年二月丙戌都察院疏请差御史巡盐不下阁票拟批答稍误户科给事中黄臣谏曰我朝设立内阁凡百章奏先行票拟今使内阁虚代言之职中贵肆专擅之奸关系匪细渐不可长容臣封还原本以重命令疏入即加批如制四年仁寿宫灾礼科给事中杨言言朝廷设六科所以举正欺蔽也今吏科失职致陛下贵否混淆进退失当大臣蒋冕林梭辈去矣小臣王相张汉卿辈皆得祸矣而张璁桂萼始由捷径以窃清秩终怙威势以贼良善户科失职致陛下俭德不闻而张仑辈请索无厌崔和辈敢乱旧章礼科失职致陛下享祀未格于神而庙社无阱蒙之庇兵科失职致陛下纲纪废弛而锦农多冒滥之官山海攘抽分之利匠役增收而不禁奏带逾额而不裁刑科失职致陛下刑罚不中元恶如蓝华辈得宽籍没之法诤臣如郭楠辈反施丑械之刑工科失职致陛下兴作不常局官陆宣辈支俸逾于常制内监陈林辈抽解及于芜湖凡此皆时弊之急且大而足以拂天意者愿陛下勤修庶政而罢臣等以警有位庶可以格天心弭灾乱九年夏言奏六科额设都左右给事中给事共五十八员祖宗以来额员俱备后来有不尽补者然遇都左右给事中缺五员以上则必奏请升补各科给事缺十五六员以上则必奏请选补永着为例在先朝五十八员一时补足当时侈为美谈今六科在任止二十一员共缺三十七员六科除都左右给事中外惟给事中四员而巳祖宗旧规凡给事中有缺止于进士年三十以上者考选奏补弘治间始以行人博士兼选正德间始以在外推官知县照御史例选补末年大臣畏忌新进敢言始废进士考选之例陛下登极之礼命今后照依旧例给事中有缺于进士考选奏补却史有缺进士与行取人员相兼考选然应诏一行而旋复寝今请将见在各衙门办事进士及历俸二年以上行人博士并推官知县三年考满到部者查照旧规从公考选上嘉纳之三十三年春正月壬寅朔以贺疏违制杖六科给事中于廷先是三十二年正月朔以贺表语乖文体述礼科给事中杨思忠于午门外杖之百罢为民六科官各夺俸一月至是以贺表中失抬万寿字诏锦衣卫逮六科给事中张思静等各廷杖四十万万间选六科给事中多未惬人望编修张元祯言当以器识宏大学问该博文章优赡者充之不必拘体貌长大议者以不拘体貌一言有碍遂不果行陆容曰六科系近侍官兼主奏对必选体貌端厚语言的确者以壮观班行表仪朝宁但前居此地者体貌非不端厚而其器识学问文章往往过人盖出自精选号为得人如姚夔叶盛尹张宁辈是巳以后则专以体貌为主而其所重者反不之计所谓出题考选不过虚应故事使为吏部者以公天下为心选缺时选体貌丰伟音吐正当者五倍其数试其奏议弹文数篇每五六人中取其优者奏上如此而不得人吾未之信也崇祯中刑科右给事中左懋第疏臣接锦衣卫所传红本乃逃帅杨德政奉旨正法也臣密织同驾帖远之矣又捧御笔缄函发科者即此本也臣又密缄藏之垣中矣臣思此本之为密封者原恐此机一泄罪帅或自引裁而不得行法今其人巳诛自当明正其罪使国人知之乞敕下发钞以便遵行刑科给事中孙承泽疏臣于辛未观政户部犹见红本发下各部司官轮流接替日当哺时内臣捧至会极门东庑各官挨次接领体统严肃臣初入掖垣事犹如故迩因机务殷繁发无定时于是六曹不复接本或早或暮但凭会极门内臣发之锦衣直房直房散与各垣吏役失当年之制臣按祖宗朝凡红本发科犹必令部堂一员亲至垣中画本尾署小押所以防奸杜弊如此其严也况未到科之前收受一凭下役岂所以重王言而尊典制崇祯二年上谕六科尔等表裹六曹旧有注之例今再行申饬各掌印官选委给事中一员查理六曹奉旨应行事件勒限奏报少有违玩纠劾责治尔等自隳职掌一并究处国子监吴元年定国子学官制十五年三月庚戌朔改为国子监二十四年正月己丑更定国子监品秩员数祭酒一人正四品吴元年置以许存仁为之八年起前湖广参政陶凯为祭酒十三年起前兵部尚书乐韶凤拜祭酒十四年征前刑部尚书李敬拜祭酒十五年罢祭酒李敬吴颐命礼部倚书任昂增定监规八条遂以李文忠宋讷兼领阀子监事十六年正月己巳朔以宋讷为祭酒敕谕之曰太学天下贤关礼义所由出人材所由兴卿夙学耆德故特命为祭酒尚体朕立教之意士习丕变国家其有赖焉讷为祭酒时功臣子弟皆就学及岁贡士尝数千人讷为严立学规终日端坐讲解无虚晷夜恒止学会十八年复开进士科取士四百七十有奇由太学者三之二再策士亦如之帝大悦制词褒善二十四年二月擢景州学正胡季安试祭酒永乐二年胡俨以内阁拜祭酒遂不预机务时用法严峻国子生托事告归者坐戍边俨至即奏除之明年正月俨请申明洪武学规从之正统六年李时勉为祭酒列格致诚正四号号厉训励甚切崇廉耻抑奔竞别贤否示劝惩诸生贫不能婚葬者节省餐钱为赡给督令读书蹬火达旦吟诵声不绝人才盛于昔时英国公张辅暨诸侯伯奏愿偕诣国子监听讲帝命以三月三日往时勉升师席诸生以次立讲五经各一章毕事设酒馔诸侯伯让曰受教之地当就诺生列坐惟辅舆抗礼诸生歌鹿鸣之章宾主雍雍尽暮散去人称为太平盛事陈敬宗由南京司业迁祭酒以师道自任立教条革陋习六馆士千余人每升堂听讲设馔会食整肃如朝廷稍失容即令待罪堂下与李时勉同时为两京祭酒称南陈北李景泰三年刘铉迁祭酒时以国计不足放遣诸生不愿归者停其月廪铉言养才国家急务今仓廪尚盈奈何靳此遂得复给又令甄别六馆生年老貌寝学艺疏浅者斥为民铉言诸生荷教泽久岂无片长况离亲戚弃坟墓艰苦备至一旦被斥非朝廷育才意乞拣年貌衰而有学者量授之官帝可其奏成化二年邢让为祭酒慈懿太后崩议庙礼让率僚属疏谏两京国学教官例不得迁揠让等以为言由科目者满考得铨叙让在太学力以师道自任修辟雍通志督诸生诵小学及诸经痛惩谒告之弊六年七月周洪谟为南京祭酒上言南监有红板仓二十间高皇后积粟以养监生妻孥者宜修复帝允行之十一年改北监言士风浇漓请复洪武中学规帝纳其言命礼部榜谕于国子监崇信伯费淮怠不就学洪谟劾之夺冠带以儒巾赴监停岁禄之半学政肃然弘治初林瀚迁国子监祭酒进礼部右侍郎掌监事如故典国学垂十年馔银岁以百数计悉贮之官以次营立署舍师儒免僦居由瀚始自瀚及季子庭机孙廉三世为祭酒前此未有也十五年南监缺祭酒以章懋补之始莅任六馆士人人自以为得师监生尤樾母病例不得归省昼夜泣懋遣之归曰吾宁以违制获罪嘉靖中祭酒姜宝请罢纳粟例复积分法又请令公侯伯子弟及举人尽入监肄业诏皆从之故事祭酒每视事则二生共举一牌诣前大书整齐严肃四字盖高皇帝所制以警师儒者祭酒李廷机见之惕然故其立教一以严为主司业一人正五品吴元年置以刘承直为之洪武十四年徽前吏部尚书刘崧为司业二十六年升滑县训导宋复祖为司业司业王嘉会龚敷与祭酒宋讷严立楷范三人春秋高须鬓皓如旦夕端坐诸生云集阶下肃然望而畏之以是士类率教多所造就宣德九年省司业弘治十五年复设文彬按正统中司业赵琬成化中司业张业又耿裕成化中为司业皆在宣德后弘治前职官志云宣德九年省司业弘治十五年复设疑有误成化十年司业耿裕以勋戚子弟肄业监中当先束身体法乃采辑古诸侯贵戚言行可师者人授一编帝闻而称善监丞一人正八品洪武十五年置掌绳愆厅之事以参领监务坚明其约束诸师生有过及廪膳不洁并纠惩之而书之于集愆册张显为国子学正秩满升监丞莅事公勤六馆皆敬重之乃条陈百务成法益备时北监初建唯司业贝泰署印教尼不行朝议以显素谙典章乃奏改北诏报可遂兼程以往经理学舍劝惩淑慝百废毕兴辅泰所不逮建文中升监丞为堂上官成祖复旧制博士正七品太祖乙巳置后定为五经博士五人掌分经教授而时其考课改为从八品洪武二年四月己巳命博士孔克仁授诸子经六年赵ㄈ除园子博士帝尝御奉天殿召ㄈ及钱宰贝琼等曰汝等一以孔子所定经传为教慎勿杂苏秦张仪纵横之言诸臣顿首受命ㄈ因请颁正定十三经于天下屏战国策及阴阳谶卜诸书勿列学宫宣德五年九月甲寅升北京国子监博士汪奉许子谟为翰林院检讨以后国子官满三考者升秩翰林仍理监事嘉靖中李默掌南京国子监事博士等官得与科道选自默发之助教学正学录掌六堂之训诲士子肄业本堂则为讲说经义文字导约之以规矩洪武时张美和聂铉贝琼等皆名儒先后为博士助敌学录以故诸生多所成就林大猷举乡荐迁学录勤于启迪执经从游者无虑数百轮翻听讲又约日通集大学诸生听讲谓之普讲进监丞满九载升检讨仍管监丞事李成梁孙以都督就婚魏国公徐宏基家骑过文庙门学录李维极执而扶之李氏苍头数十人蹋邸门宏基亦至南京祭酒郭正域曰今天子尚皮弁拜先圣人臣乃走马庙门外乎且公侯子弟入学习礼亦国子生耳学录扶都督也令交相谢而罢杂录洪武六年正月庚申礼部奏增国子生上曰须先择国子学官师得其人则敦养有效非其人增广徒多何益今祭酒乏人卿等宜询求才德兼备者以名闻初国学主祭遣祭酒后遣翰林院官然祭酒初到必遗一祭洪武十七年敕每月朔望祭酒以下行释菜礼永乐二年四月己亥礼科言园子监祭酒徐旭书奏不谨当降上问吏部尚书蹇义旭为人何如义对曰有文学持守而于人寡合上曰持守之人固当寡合况兼有文学宜置之近侍辽命为翰林院修撰仁宗初谕吏部曰此国子生务实学者少皆由师范失职所致缘引选国子监官率循资升授不闻举有道老成之士如太学何自今其慎选以充明初祭酒司业择有学行者任之后皆由翰林院官迁转成化七年二月祭酒司业缺尚书姚夔言国子养贤之地风化所关祖宗朝如宋讷刘崧及胡俨陈敬宗李时勉俱师范可尊近年人不以此官为重居是官者亦不知所以自重以致监规废弛放肆无忌乞命礼部申饬监规并慎简祭酒司业俾新新风化庶于治道有赖于是举李绍为祭酒耿裕为司业从之孝宗践阼将建棕棚于万岁山有大学生虎臣上疏切谏祭酒费り惧祸及锒铛系臣堂树下俄官校宣臣至左顺门传旨慰谕曰若言是棕棚已毁矣り大惭臣遂名闻都下崇祯二年正月帝临雍祭酒孔贞运进讲书经唐贞观时祭酒孔颖达讲孝经有释奠颂孔氏子孙以国师进讲至贞运乃再见帝以圣裔故从优赐一品服卷三十八职官十太常寺吴元年七月辛丑置太常司设卿一人正三品少卿二人正四品寺丞二人正五品博士正七品洪武三十年改司为寺建文中增设赞礼郎二人太祝一人各祠祭署俱有更革成祖初复旧洪武初张羽举贤良廷对称旨擢太常司丞凡祭祀日期钦天监选择太常寺豫于十二月朔至奉天殿具奏洪武七年命太常卿议祭祀日期书之于版依时以祭着为式二十五年八月上召太常司卿许升问祭祀礼仪升不能对典簿刘仲实从旁代奏甚详上曰国莫重于祭祀职太常者昏惰如此何以祀神遂降升为刑部主事而以仲实代之太常寺卿在南京者多由科目北寺自永乐间用乐舞生累资升至寺卿甚或加礼部侍郎尚书掌寺后多沿袭永乐中魏骥用师逵荐迁太常博士帝谓曰刘履节为御史九年高皇帝方授是官不轻予人也宣德二年三月乙卯太常寺奏供祭少北羊请买之平阳府上曰事种之物买之民间若有一毫损民民心不悦虽以奉祭神岂歆享天之视听在民尔等当体此意信正统八年侍讲刘球疏言今之太常即古之秩宗必得清慎习礼之臣然后可交神明今卿贰皆缺宜选择儒臣使领其职于是令吏部推举修撰董麟乞改官太常奉享祀事成化十五年方士李孜省以符得幸中旨授太常寺丞御史杨守随言祖宗官人之制必考素行是以奸邪衰止流品不淆李孜省故犯赃之吏其资格则刀笔也其情罪则胥靡也太常职司祭祀厥选尤重奈何用此赃秽罪人以渎事天地宗庙给事中李俊亦以为书乃改上林监副十七年十月以道士邓常恩为太常寺卿弘治十七年七月给事中王洧奏太常寺缺少卿请简用儒臣不报嘉靖九年召行太仆寺丞张鹗至京授太常寺丞令诣太和殿较定乐舞鹗更定庙享乐音寻谱定帝社稷乐歌以进诏嘉其勤晋为少卿是年四郊工成帝谕太常寺曰大祀分献官豫定方可习仪十七年辽州同知李文察进所着乐书四种乃授太常典簿以奖劝之隆庆元年议准太常寺别途出身者官至少卿而止又议太常少卿须于科甲出身者选用道流不得冒滥协律郎吴元年置二员正八品嘉靖中增至五员元末有冷谦者知音善鼓瑟以黄冠隐吴山召为协律郎令协乐章声谱俾乐生习之乃考正四庙雅乐命谦较定音律及编钟编磬遂定乐舞之制世宗方营观德殿令协律郎崔元初习乐舞生于大内太常卿汪举劾之帝遂令太常官一人同入内教习礼部侍郎朱希周上言太常乐舞有定数不当更设帝不从举复争帝责其妄议隆庆三年罢协律等官四十八员万历十六年复设又设司乐二十人考协雅乐凡祭先期演乐太和殿提督四夷馆永乐五年二月甲子设四夷馆蒙古女直西番西天回回百夷高昌缅甸凡八馆隶翰林院弘治七年增设太常寺卿少卿各一员为提督遂改隶太常嘉靖中裁卿止少卿一员用本寺衔名不治寺事正统六年增八百馆万历七年增暹罗馆译字生永乐五年置译字生通事通译语言文字命礼部选国子生蒋礼等三十八人习译书遇开科令就试仍译所作文字合格准出身登第后仍官馆中习译书如许道中是也景泰初吴顺以民人充译字始援此例中乡试及登第又以与修寰宇通志成从庶吉士出授御史天顺中礼部侍郎邹干奏永乐间翰林院译写番字俱于国子监选取监生习用近年以来官员军民匠作厨役子弟投托教师私自习学滥求进用现番字文书多关边务敬习既滥不免透漏夷情乞饬翰林院今后各馆有缺仍照永乐间例选取年幼俊秀监生送馆习学其敬师不许擅留各家子弟私习及徇私保举光禄寺吴元年九月辛卯置宣徽院设院使以阮崇礼为之洪武元年十二月壬申改为光禄寺设卿一人从三品少卿二人正五品八年正月改寺为司以寺丞为司丞置所属大官珍羞良酝掌醢四署三十年正月己卯复改为光禄寺永乐十一年十二月癸酉以朝鲜李茂昌为光禄少卿宣德五年二月已卯行在光禄寺厨士告言光禄窃减外夷供给之弊上命行在刑部侍郎施礼执而罪之因顾侍臣曰毋谓饮食细故不干大体华元杀羊享士羊斟不与遂致丧师句践投醪于江与众共饮遂成伯业以此而论所系匪轻七年正月减南京光禄寺堂上官九年二月始遗御史巡视光禄英宗初减光禄料米粟九万余石又减光禄寺膳夫四千七百余人又诏光禄寺厨役悉取给外府并取回捕鱼官正统六年载四署亢员先是光碌卿奈亭以供应事繁奏增各署官至是复奏裁之英庙在南城一日饥甚索酒食光禄官弗与浚县人张泽以吏办事光禄寺曰晋怀愍宋徽钦天所弃也上北狩而返天有意乎若复立而诛无礼光禄其首矣乃潜以酒食进英庙识之后复位光禄官皆得罪即日拜泽为光禄卿成化初礼部侍郎蔚能管光禄卿事每宴会躬自检视必求丰洁在光禄三十年未尝持一徽还家尝率其僚请清查入内供应器皿有旨逮问能谓众曰上怒不可测某老矣请独任之不以累诸公遂降调官南京十六年三月戊午以岁歉减光禄寺供用物弘治五年五月巡视光禄御史彭程言臣适见光禄造皇坛器皇坛者先帝修斋行法之所陛下即位此类废斥殆尽何复有皇坛烦制器光禄金钱悉民膏血用得其当犹恐病民况投之无用地顷李孜省继晓辈倡邪说而先帝笃信之者意在远希福寿也今二人巳伏重辟则祸患之来二人尚不能自免岂能福寿他人倘陛下果有此举宜遏之将萌如无请治所司逢迎罪帝得奏以为暴扬先帝过大怒立下锦衣卫狱帝初无皇坛造器之命特光禄姑为备给事中丛兰亦巡觎光禄继上疏论帝宥兰夺光禄寺卿胡恭等俸付程刑部定罪初成化时光碌增坐家长随八十余人传添汤饭中官百五十余员天下常贡不足于用乃责买于京师铺户价直不时给市并负累弘治十四年兵部尚书刘大夏因天变言之乃裁减中官岁省银八十余万弘治十五年九月庚午光禄寺卿王珩列上内外官役酒饭及所畜禽兽料食之数戊子命干明门虎南海子猫西华门鹰犬御马监山猴西安门大鸽放减有差存者减其食料十七年二月甲寅诏减光禄寺供奉正德元年户部集议国用不足韩文等所言亢食亢费宜令光禄寺查看每年所征厨料及内外近侍官员每日所费酒馔有不急之用悉从减省于是该寺会计膳羞供应视弘治元年日增一倍礼部请复旧规诏从之郑宗仁以太仆卿调光禄卿凡供应俱照弘治初年例日省百金寺额岁定银二十四万先时止用十二万余至正德时用至三十六万犹称不足嘉靖中厨役用四千一百名嘉靖三十一年马从谦为光禄少卿提督中官杜泰干没岁鉅万为从谦奏发泰因诬从谦诽谤帝怒命廷杖八十竟死杖下久之光禄寺灾帝曰此马从谦余孽所致耳三十四年给事中杨允绳巡视光禄光禄丞胡膏伪培物直允绳与同事御史张巽言劾之下法司按验膏窘言玄典隆重所用品物不敢徒取充数允绳憎臣简别太精斥言醮斋之用取具可耳何必精择其欺谤元修如此帝大怒下允绳及膏诏狱隆庆初诏罢宝坻等处采取鱼鲜自今荐新上供俱令光禄寺备办毋得奏遣内臣着为令穆宗在裕邸时尝贪驴肠而甘及即位间以问左右左右请诏光禄常供上曰若尔则光禄必日杀一驴以充内膳吾不忍也岁时行幸光禄供膳必先期以请上尝裁取最约者岁省光禄费以鉅万计杨熔奏以举人出身知县教官廉能素着者入补光禄寺署正而间以例贡参之优其超擢或径于听选举人中除补从之万历二年光禄寺积米二十七万石仓廒满盈奏于东安门外置房一所改为外仓王汝训为光禄卿汝训先为少卿寺中岁费二十万至是滥增四万有奇汝训据会典请尽裁内府亢食不许光禄之设上自玉食庆典祀典下至各官供具四夷宴赏小至禁卫监局廪饩皆于此出先是法度严明宫中府中俱尚俭约万历初年本色有止甩三万余石折色有止甩七八万两者故本色常积数十万石折色亦常积至一百余万两后续添之项浮于常例数倍又有供养之增好事之增吉凶诸典之增数行墨字无例无印顿费数千百两而无敢出一言按今本色六万六千余石折色二十四万二千余两用之皇上者不及十之一用之额定正项者不及十之二三而民膏民脂尽为旁窦所有可不思一变计哉太仆寺洪武四年闰三月甲寅置群牧监于达勒达锡里营所六年二月辛巳更置牧监于滁州改为太仆寺以监令唐元亨为卿监丞孙瑛为少卿三十年朱守仁拜太仆卿首请立牧马草场于江北滁州诸处所辖十四监九十八群马大蕃息马政之修自守仁始永乐元年改北平行太仆寺为北京行太仆寺十八年定都北京遂以行太仆寺为太仆寺宣德四年十二月太仆寺请遣官阅孳生马上谕之曰马蕃于民间必宽民力而后可责其成效国家立法固有定规其孳生不及数者亦屡下令免偿未尝以马伤民尔等当率旧典以示劝惩民有贫难者宜宽恤之金弼为太仆少卿慨然以马政修为己任屡奉命督理亏耗自卫使郡守而下悉听决无不畏法有顺圣川者水草甘肥永乐中尝牧马蕃息天顺初命弼往视筑二城用养天闲之马增二驿于中道以便往来诏嘉纳之天顺元年太仆寺卿程信按故事理营卫马三营大将石亨孙镗曹钦诉太仆苛急请马隶兵部信言高皇帝谕马数勿舍人知今隶兵部马登耗臣等不得闻脱有警马不给谁任其咎上是其言令如旧行吕常心为南京太仆寺少卿故事太仆马数不合他官知以是文籍磨灭登耗无稽常心曰他官不与闻是也当职者可贸贸耶议请三年一校勘着为例成化四年始建太仆寺常盈库贮备用马价初边臣请马太仆寺以见马给之自改征银马日少而请者相继给价十万买马万匹边臣不能市良马马多死太仆诸以为言请仍给马又指陈各边盗卖私借之弊语虽切不能从弘治中张谦升南京太仆寺卿以正率下汰除积弊禁革贪污省费甚鉅寻奏马政便民四事多见施行正德元年太仆寺卿诸言本寺马匹本备京营之用不为各边之费缘各边有行太仆寺苑马寺所蓄马匹足备征调其后马政废弛一遇警急奏请纷然查宣府大同给银买补不足其数边方官军因见京师银马易求不甚爱惜及至倒毙不行赔偿甚或侵欺买马银两如都督汪鉴追赃罢官弊难尽言请差兵部郎中同本寺少卿往各边查勘下部知之孙绪为太仆卿时大司马王德华交结钱宁移文太仆语多不逊绪以书数之德华引咎又淮安凤阳诺郡饥馑马供小弱绪察其故即与交兑省费至千万缗民赖之不破产者千余家明时马政之弊南畿苦赋北畿苦养马嘉靖中田濡为太仆寺卿奏请以额马赋十之三其七以金代而输之北寺即有军兴以便宜召买使两几畿力有所苏息上嘉其议行之后二十余年山东河南相踵以请数省民不困而ぁ寺有余藏常输以给边皆濡之力也嘉靖六年太仆寺卿黄懋官奏太仆职掌马政每岁派征备用本折付收场租余地马价俱兵部题请备扎到寺至于调兑以应京边之需放给以济各边之用亦以部扎施行议派多寡之数出入赢缩之权太仆不得与焉今马调兑日繁而寄养见在无几动支日费而库贮存积不多若不区昼撑节则将来之兑支未已防秋之豫备何措库贮银先年常有二一百万兹简核库籍自本年二月起至今年三月止陆续给发借支外所贮仅有二十八万除两夫边臣请马不足而益之以银别部事务不干而名之以借寺库有限之银应各项无穷之用虽有神输之术当有时而竭也夫在太仆寺为典守之官在兵部为主持之地使主持者无以裕其源而节其流则典守者之分不过因人成事而已伏乞皇上特敕兵部从长议处复备用岁派之额严京边倒失之罪禁别项借支之需以纾急缺七年六月辛丑朔敕太仆寺少卿一员出巡阅马时国家有兴作赏赍往往借支太仆银太仆帑益耗万历十五年寺卿罗应侨请禁支借二十四年诏太仆给陕西赏功银寺臣言先年库积四百余万自东西二役兴仅余四之一朝鲜用兵百万之积俱空今所存者止十余万况本寺寄养马岁额二万匹今岁取折色则马之派征甚少而东征调兑尤多卒然有警马与银俱竭何以应之章下部未能有所厘革也太仆卿周九教疏本寺老库马价自嘉隆以来封识唯谨不许擅动诚谓老库之银即外之马也无事折而为银有事出以市马以备非常所以拱卫神京固安根本虑智深远节奉明旨不许借讨故自嘉隆至今老库马价所积几至千万及后各部借讨始曰不得援以为例后率以为例始犹兵部支请为例后各部亦借请为例始犹曰勒限补还后竟不补还以故屡年千万之积殆尽今仅存二百万有奇又借讨百万恐不数月寺帑尽空一旦有警欲征马则无马欲市马则无银仓皇失措谁职其咎往者庚戌之事至今令人心悸望敕下兵部从长讦议奏请定夺崇祯二年太仆寺卿涂国鼎奏马价出入数目并言祖制设立马政专给团营骑操防守都城拱护陵寝只谓本根重地有备乃无患耳原非为边镇即后来折色亦谓无事则易马输银有事则出银市马仍是备御京师之意乃今折色银数尽给发各镇矣如并其表马尽行改折万一变生不测计将安出臣知为祖宗固守职掌万万不敢徇边镇以误朝廷也十五年王家彦迁太仆卿疏言马耗之故请行官牧及金牌差发遗制且言课马改折旧增至二十四万两已重困杨嗣昌不恤民复增三十七万致旧额反逋不可不厘正行太仆寺洪武三十年正月丁卯置行太仆寺于山西北平陕西甘肃辽东永乐十八年以北京行太仆寺为太仆寺其旧在滁者改为南京太仆寺永乐十年杨砥迁北京行太仆寺卿定牧马法请令民五丁养种马一匹十马立群头一人五十马立群长一人养马家岁蠲租粮之半而蓟州以东至山海诸卫土地宽广水草丰善其屯军人养种马一匹租亦免半帝命军租尽蠲之余悉从其议于是马大蕃息宣德七年发杂犯死罪应充军者于陕西行太仆寺养马弘治初巡抚陕西右副都御史萧祯奏省行太仆寺官兵部议洪武中设陕西甘凉行太仆寺永乐间复于平凉设苑马寺其属有六监二十四苑宫得其人马牧常数万匹足充边用正统以后边备渐弛马遂日耗久之辽省同川等四监太和等十九苑今所存寺监官言者每请裁革是惜小费而忘备边之大计恐马政遂废请量省为宜于是革陕西行太仆寺少卿一员寺丞一员苑马寺少卿一员寺丞一员长乐灵武每监监副二员明初〓置十二寺丞訾以所属居行寺弘治三年议定分管寺丞三年一更十年简推素有才望者补本寺官视太仆寺官升擢十五年兵部尚书刘大夏奏在外寺监近年各卿佐多用谪逐官及有过累者府卫下僚多易视之故自待亦轻政务因以废弛宜稍更其制行太仆苑马寺官缺少卿于布按二司参议佥事推补卿则于参政副使及本寺少卿推补升任视太仆寺卿佐其监苑庶官亦请用北人素知牧马者则官得人而政可举嘉靖三年从御史陈讲请增段陕西甘肃二寺各少卿一员分管延绥宁夏十五年议准陕西山西辽东行太仆寺每年春秋二季点视官军骑操马匹如遇倒失照例追收桩朋银两买补仍造清册送部查考隆庆五年题准行太仆卿苑马卿运使员缺必以廉谨有才望者推补其阶格卿视布政司参政使视按察司副使得一体升转万历九年议准陕西行太仆卿少卿有缺查访二司并知府等官素有才望者推补苑马寺永乐四年九月壬戍置北京辽东陕西甘肃四苑马寺五年十月甲午增设北京苑马寺六监二十四苑六年八月增甘肃平凉二寺监十八年十一月戊辰革北京苑马寺并入太仆宣德三年辽东苑马卿方圆言辽东有行太仆寺又有苑马寺今孳牧马止九百余匹而官员繁多乞革苑马寺令行太仆寺领之命行在吏部兵部会议以苑马旧制不可革今孳牧马少苑马寺留卿丞主簿各一员俟马蕃息仍旧正统四年革甘肃苑马寺改牧恩军于黑水口隶长乐监弘治二年革平凉寺丞一员四年奏准辽东陕西苑马寺孳牧马匹每三年一差官点阅其各行太仆寺苑马寺于内府关领精微文簿将骑操孳牧马匹逐一填写缴部送内府交收十五年命都御史杨一清督理陕西马政奏言陕西监苑之官屡经裁减今欲大圆修举原额似不可关当复其旧十七年杨一清奏行太仆苑马二寺员缺简选才望参政副使补升卿参议佥事补升少卿以振马政嘉靖三十一年题准陕西苑马寺令巡查御史督理各监苑倒失马匹亏欠马驹将寺卿丞并监员各官查参卷三十九职官十一鸿胪寺吴元年置侍仪司洪武四年定侍仪使引进使九年改为殿廷仪礼司役使副承奉鸣赞序班十三年改使为司正分左右司副各一人革承奉增设司仪四人二十二年增设左右司丞四人三十年正月已卯改为鸿胪寺以仪礼司正房显为卿正四品给事中仲牧刘继宗为少卿从五品翰林院典籍马定为司丞从六品又设外夷通事隶焉建文中以行人隶鸿胪寺成祖复旧制洪武六年九月丙午谕自今凡新任官及诸武臣于礼仪有不娴习者令侍仪司官日于午门外演习之永乐元年引礼舍人杨善改鸿胪寺序班善伟风仪音吐洪亮工进止每朝谒引见奏时上目属之累进右寺丞仁宗即位擢本寺卿正统中擢礼部侍郎进右都御史仍视鸿胪如故仁宗初谕鸿胪寺卿杨善等曰朕初即位凡吏治贤否民情休戚皆欲闻之而四方远者无由尽达自今方岳大臣来朝即皆引见朕亲问之庶几可悉下情洪熙元年谕鸿驴寺曰故事视朝后诸司有急切机务不得面陈者许具题本于宫门投进今诉私事モ私恩者亦进题本坏法乱政弊莫甚焉今后惟警急机务许进题本其余并令公朝陈奏违者论罪隆庆元年议准鸿胪寺别途出身者官至左少卿而止三六九年考满止许加俸不许升卿万历六年令鸿胪寺卿缺仍于本寺少卿年久练熟者推补不必另选尚宝司太祖初设符玺郎吴元年十二月改尚宝司卿正五品少卿从五品尚宝司列署右掖之内初以侍从儒臣勋卫领之如耿散骑舍人黄观以侍中杨荣以庶子为卿非有才能不得调勤卫子弟奉旨乃得补丞其后多以恩荫寄禄无常员明之各宝皆内宫尚宝监女官掌之遇用宝则尚实司以揭帖赴尚宝监请旨然后赴内司领取岁用宝三万余颗岁终尚实司奏进数目百官入朝佩牙牌镌官职于牌上拜官则于尚宝领出出京及迁转则缴还永乐十一年征卫拉特太孙侍行帝命杨荣以闲陈说经史兼领尚宝事嘉靖二十二年严嵩欲以子世蕃为尚实司丞文选郎郑晓曰治中迁知府例也迁尚宝无故事嵩怒贬晓和州同知世蕃寻迁倚宝司少卿中书舍人明初设立相国平章左右丞参政即古宰相之职故置左右司郎中都事等官为之属至洪武十三年革丞相余官皆革后设殿阁大学士备顾问并不预政故不置属景顺以后搂务繁重而内阁制诰两中书合人以书办供事朝夕郎古之宰相属也选用或由进士或由举人监生儒士以纂修效劳者亦得入殆称清华之秩矣洪武七年设直省舍人隶中书省九年为中书舍人正七品以翰林编修朱孟辨工部照磨卢熊吏部奏差史靖可为之三人俱以博学能书称故有是命十年与给事中并隶承敕监十三年革中书省以省中节目寄之舍人故称科而无堂官建文改为侍书入文翰馆成祖复旧制寻设中书科署于午门外定设中害舍人二十人初置省会人后革省为科定中书舍人每大朝会则拟四员与翰林史官上殿东西班对立凡东宫节令朝贺定拟二员文华殿导驾侍班凡会试一员入场收掌试卷日给大官酒馔与翰林宫坊尚宝司六科同为侍从之臣其选用自进士外举人与纂修书成被恩典者乃得之监生生儒惟勋臣暨宫僚讲官子孙承荫奉特旨者乃得之至文华殿门东房别设中书舍人专奉旨书写书籍等项武英殿门西房别设中害合人专奉旨写篆册宝图书等项内阁诰敕制敕二房中书不属中书科永乐初命选翰林文学之臣入直文渊合参典横务诏册制诰皆属之而誊副缮正皆中书舍人分直更入事竣辄出宣德间始选能书者处于阁之西小房谓之西制敕房诸学士掌诰敕者居阁之东五楹具稿付中謇缮进谓之东诰敕房正统后学士不能视诰敕内阁悉委于中书序班译字等官于是内阁又有东诰敕厉十三年高中进士选庶吉士授中书舍人成化四年十二月中书舍人黄呈等奏称中书舍人纪录纶命书写诰敕在朝廷为近侍之臣永乐宣德间皆以进士举人为之升擢亦异比年来有由勋旧录用者有由技术乞恩者猥以白丁冒居清秩名器之滥莫此为甚请自今除中书舍人一如永乐宣德间例下吏部覆奏从之仍定其升进之格进士举人出身者升员外郎主事其他升光禄寺署正着为令七年中书舍人吕常心疏乞乡试所司执故事不许宪宗特许之合人得赴试自常心始中书衙门在内府后事权归内阁而成化间李应祯以乡举选入文华殿者尚与给事中争班次杨一清集中每称予在西掖典外制时舆某翰林同官云云其后为一品大臣荫叙之官始渐轻矣李应祯为中书舍人直文华殿有旨命写佛经辞曰臣闻为天下国家有九经不闻有佛经也忤旨廷扑之因罢殿直正德元年十二月以中书李宪改选给事中宪刘瑾乡人谓中书由进士出身者当与博士行人一体选科道遂有是命嘉靖九年定官恩生授中书舍人九年考潇无过止升职衔照旧办事二十年选各部主事大理寺评事带原衔直诰敕制敕两房四十四年两房员缺令吏部考选举人为中书舍人员无正贰印用年深者掌之张璁言成化以前诰敕之体犹为近古近来藻情饰伪致亵体制宜加厘正隆庆元年令两房办事官不得升列九卿万历元年定两殿中书九年考满官升至正五品止如再有年劳止得加升服俸大约舍人有两途由进士部选者得选科道部属其直两殿两房舍人不必由部选自甲科监生生儒布衣能书者俱可为之不由科甲者初授序班及试中书台人不得迁科道部属后虽加衔九列仍带衔办事中书周令尝言成化年间中书与阁下如同僚然投刺俱平交盖本一堂共处今之西房即文渊阁也阁臣居中中书居东西两房各办其事已撤内库十间以西五间居阁下谓之文渊阁以东五间藏书籍而东房中书亦迁居之故今以阁下称中堂而东西非房矣犹称两房者沿旧名也行人司洪武十三年置行人司设行人正九品左右行人从九品寻改行人为司正左右行人为左右司副更设行人三百四十五人十九年二月置行人司官二十二年六月辛卯令孝廉茂才年四十以下者于行人司差遣试用二十七年正月戊申定行人司官秩职任先是所任行人多孝廉人材奉使率不称旨至是定设行人司官四十员以进士为之凡颁行诏赦奉使外夷谕劳赏赐祭祀征聘贤才赈济军旅等事则遗之余非奉旨诸司不得擅差行人之职始重行人于捧节奉使外每岁朝审则持节传旨抉司遗戍囚徒送五府填精微册批缴内府建文中革行人司而以行人隶鸿胪寺成祖复旧正统七年行人司行人尚褫言旗校缉事不可尽信间有用心邪枉者或为他人报仇或以私怨诬陷平人缉事未能尽实请自今旗校缉事务见实证然后坐罪如或不实所缉者量重以其半坐之庶不至乘隙报怨滥及无辜从之十一年八月行人尚褫言古者刑不上大夫今文武大臣偶因微眚遽陷囹圄事或涉虚旋即复职今日衣冠之大臣即昨日受辱之囚系面僚友而统属官岂能无愧请自今有犯者召至午门大臣会问事实则疏其轻重请旨裁决不实即奏还其职帝颇然之惑于王振不能改也景泰三年二月乙丑朔停差陕西禁茶行人张宁疏国家设行人以通使命往来自洪武二十七年以前止以承差任使后欲其通达国体不辱君命始专以进士除授定制以来一应合差事件俱属行人间有别项官员无非一时特旨或因行人不敷故也因袭既久竟以为常今各衙门官一切指此要求苞苴公行弊端百出易于取觅者归之请托难于办给者委之行人致使为是官者一筹莫展乞申明旧制遇有事务先尽行人方许差遗别项官员其奉特旨者仍前不拘此例如有请托等项事发一体治罪成化十一年八月取巡茶御史还京仍差行人二员十二年五月停四川禁茶行人以按察司官领之嘉靖九年行人杨爵使王府还上言臣奉使湖广睹观民菜色挈筐操刀割道殍食之假令周公制作尽复于今何补老羸饯寨之众奏入被俞旨钦天监乙巳七月壬午置太史监以刘基为太史令吴元年十月丙午改监为院仍以刘基为院使洪武元年十月甲午征元太史张佑张沂等十四人改太史院为司天监二年二月征元回回司天台官郑阿里等十一人议历兼设回回司天监三年六月甲子改为钦天监设令一人丞一人二十二年改令为监正正五品丞为监副正六品三十一年四月丁丑朔罢回回钦天监以其历法隶本监洪武六年令本监人员不许迁动子孙止习学天文历算不许习他业永乐元年谕吏部凡钦天监正佐官岁满不考核着为合上以钦天监职占候非常调官故有是命天顺四年闰十一月丁巳以月食失占下礼部侍郎掌钦天监事汤序于狱上谓李贤曰月食人所共知钦天监失于推算以致救护不行因言序掌监事遇有灾异多隐蔽不言天文吉凶必详言以进朝廷正欲知灾异以见上天垂戒庶知修省今序如此岂为臣尽忠之道寻贬序秩正德元年五官监侯杨源言自八月初大角及心宿中星动摇不止大角天王之坐心宿中星天王正位也俱宜安静今仍动摇其占曰人主不安国有忧意者陛下轻举逸游以致然也又北斗第二第三第四星明不如常第二曰天璇后妃之象后妃不得其宠则不明广营宫室妄凿山林则不明第三曰天机不爱百姓杂兴征徭则不明第四曰天权号令不当则不明伏愿陛下祗畏天戒安居深宫绝嬉戏禁游畋罢骑射停工作申严号令毋轻出入抑远宠幸裁节赐予亲元老大臣日事讲习克修厥德以弭灾变报闻二年源上言自正德二年来占得火星入太微垣帝座前或东或西往来不一乞收揽致柄思患豫防盖专指刘瑾也瑾大怒召而叱之曰若何官亦学为忠臣源厉声曰官大小异忠一也太医院甲辰四月置医学提举司丙午六月壬子朔改为太医监吴元年九月辛卯改监为院设院使院判典簿洪武三年置惠民药局六年置御药局于内府始设御医十四年八月癸未定设太医院令一人丞一人二十二年二月癸巳复改令为院使正五品丞为院制正六品凡医家子弟旧例选入本院教习医术弘治五年奏复行之举堪任教师者二人教习凡本院院使判御医日于内府御药房分两班轮直供事凡医士俱以父祖世业代补或令在外访保医官医士以充其精通医术者本院奏进御药房供事弘治中吴杰以善医征至京师试礼部高等故事高等入御药房次入太医院下者遣还杰言于尚书曰诸医被征待次都下十余裁一旦遣远诚流落可悯杰愿辞御药房与诸人同入院尚书义而许之嘉靖初许绅供事御药房累迁太医院使历加工部尚书领院事二十年宫婢杨金英谋逆以帛缢帝气已绝绅急调峻药下之辰时下药未时忽作声去紫血数升遂能言又数剂而愈帝德绅加太子太保礼部尚书及卒赐谥恭僖明赐医者官最显止绅一人十五年改御药房为圣济殿又设御药库诏御医输直供事二十一年五月以夏疫舍太医院及顺天府惠民药局措置药物散给居民上林苑监洪武二十五年十月癸亥议开上林苑度地城南比图上太祖谓有妨民业辽止永乐五年三月始置上林苑监设良牧蕃育嘉蔬林衡川街冰鉴及典察左右前后十属署洪熙元年并为蕃育嘉蔬二署宣德十年始定良牧蕃育林衡嘉蔬四署正德中增设上林苑监督至九十九人侵夺公私地无算世宗即位命留十八人如弘治时巳复传奉至六十二人户部尚书孙交乞汰如初且尽归侵夺地报许五城兵马司太祖丙申七月置兵马指挥司设都指挥副都指挥知事寻改设指挥使副指挥使各城门设兵马洪武十年改为指挥副指挥革知事二十三年定为五城兵马指挥司正六品俱增设吏目建文中改为兵马司改指挥副指挥为兵马副兵马永乐元年复旧洪武元年命在京兵马指挥司并管市司每三日一次校勘街市斛斗秤尺稽考牙侩姓名时其物价永乐二年二月设北京兵马指挥司成化十二年七月北城兵马司吏目文会条陈荆襄流民三事下原杰斟酌处置嘉靖四十年闰五月庚寅诏巡视五城御史每年终将各城兵马指挥会本举劾隆庆四年议准五城兵马司以科目出身有司年壮有志者升除其迁转视两京知县听巡城御史考察五年议准兵马副指挥吏目以在外府卫首领州县佐贰首领有才守者升补万历二年题准兵马指挥缺或以副指挥有资望者升补或贡例监生考除副指挥吏目仍以贡例监生考除顺天府洪武二年三月癸丑置北平行省九年六月甲子改为北平布政司皆以北平为会府永乐元年二月戊申朔改为顺天府十年三月甲寅升为府尹设官如应天府以知府张贯为顺天府尹景泰间王贤为顺天府尹尝以柴炭为民病言于大司空石璞曰京民劳疲极矣今采运夫役与其保诸郡等无乃不可乎璞默然为递减之又惜薪中贵纵其下非法陵府属叱跪于廷贤闻趋至欲缚其人以闻主者固谢乃已景泰间再疏乞休上曰年七十礼当致仕然京畿亢繁非尔不治英宗复辟之初顾谓近臣曰府尹如贤者何可得哉京府官在六年京察例而复与外察嘉靖间应天治中庞嵩谓非体疏请止之遂为永制嘉靖四十三年顺天府尹刘畿言提编之弊逾于正额臣阅本府所属州县夏秋两税额折银不过十万九千有奇而额外加编乃至十一万二千六百两有奇密迩辇毂之下采办加派之不常添借劝设之无已是以大宛二县有全里逃亡无一丁者有余二三户者今当编均徭之期宜令各州县官先将境内丁田核其原额而正其欺隐差役究其因革而裁其亢滥然后按丁粮之等第为赋役之重轻务使差徭平一不得额外滥编疏入下所司查核以闻应天府洪武三年八月戊子改应天府知府为府尹秩正三品赐银印升知府蔺以权为之永乐二年十二月戊寅上闻中官于应天府私取工匠役之召府尹向宝等责曰尔职牧民当体国家爱民之意宦者擅役民略不之拒又不以告以肤百姓作人情可逃罪乎今姑宥尔若复蹈前非必珠宣德九年正月应天府邝奏本府与部院各御史礼仪从之僧道录司洪武元年正月立善世元教二院四年十二月革五年十二月给僧道度牒六年八月度僧道九万六千余人十五年四月置在京僧录道录二司外曰僧纲道纪洪武六年十二月戊戌上以僧道日多蠹财耗民莫此为甚乃诏天下府州县止存大观寺一僧道并处之非有戒行通经典者不得请给度牒又禁女子年四十以下为尼者并着为令十一年建神乐观于郊祀坛西设提点知观十七年闰十月癸亥礼部尚书赵瑁言自设置僧道二司未及三年天下僧尼巳二万九百五十四人今来者益多其实假此以避差役请三年一次出给度牒且严加考试庶革其弊从之二十四年六月丁巳命礼部清理释道二教限僧三年一度给牒凡僧道府不得过四十人州三十人县二十人民年非四十以上女年非五十以上不得出家二十五年闰十二月命僧录司造周知册颁天下二十八年七月有道士以道书献太祖却之谓侍臣曰彼所言者非存种固气之道即炼丹烧药之说朕焉用此朕所用者圣贤之道将跻天下生民于寿域岂独一已之长生久视哉苟一受其献迂诞怪妄之士必争来矣故斥之毋为所惑文彬按太祖汰黜僧道禁令颇严其后以僧宗泐等数至禁中为所惑而吴印华克勤之属擢至大官时寄以耳目由是其徒横甚给事中陈汶辉疏谏不听大理寺卿李仕鲁力谏竟ㄏ死阶下逾数岁始知诸僧所为多不法下诏清理二教又却道士之书虽见太祖悔悟之速夫亦汶辉仕鲁之言有以感动之也然正德之封佾法王国师嘉靖之拜道士尚书等官安得谓非太祖有以开其渐哉十月己未舍天下僧道赴京考试给牒不通经典者黜之永乐五年正月直隶浙江诸郡军民子弟私披剃鬓为僧赴京请度牒者千八百余人上命付兵部编军籍发戍辽东甘肃十六年十月定僧道常额及限年之禁榜谕天下宣德十年禁僧道私自簪及妄言惑众者正统五年度僧道二万余人未几重修大兴隆寺延崇国寺僧主之帝亲传法称弟子公侯以下趋走如行童焉景泰二年正月度天下憎道先是僧道三年一度帝特诏停之至是太监兴安以皇后旨度僧道五万余人于谦谏不省弘治中尚书马文升奏定制僧道府不过四十名州不过三十名县不过二十名今天下一百四十七府二百七十七州一千一百四十五县共额设增三万七千九十余名成化十二年度僧一十万二十二年度僧二十万以前各年所度僧道不下二十余万共该五十余万以一僧一道一年食米六石计之共该米二百六十余万石可足京师一年岁用之数况又不耕不蚕赋役不加则食之者众而为之者少其军民壮丁私自披剃而隐于寺观者又不知几何创修寺观遍于天下妄造经典多于儒书败化灭伦蠹财惑众自京师达四方公私之财耗于僧道者过牛若不严禁将来游食者何有纪极乞敕礼部通查天下并在京寺观若干处僧道若干名除额度之数外多若干名如果关有度牒难以追夺明白具奏不许额外再度僧道至额数不足之时方许该有司具给照数起遥关给度牒敢有故违再言度僧道者许科道纠劾孥问仍通行各抚按等官督责有司严加查勘但系新修寺观即便拆毁并于古刹大寺观其中有原无度牒行道童即令还俗当差违者治罪宦官吴元年九月丁亥置内史监寻改内使监御用监洪武二年八月己巳定内侍官制谕吏部曰朕观周礼暗寺不及百人后世多至数千卒为大患今虽未能复古亦当为防微之计此辈所事不过供洒扫给使令而已若求善良百无一二用为耳目郎耳目蔽用为心腹即心腹病驭之之道但当使之畏法不可使之有功有功则骄态畏法则检束自不为非也文彬曰自来宦官之禁未有如明太祖之周再传而法制尽隳酿成祸本以致覆国论者咸咎成祖阶之厉而不知太祖实未得所以制之之道也夫宦寺之利一而害百虽庸暗之主知之而卒不能使左右无供奉给役之人则将何道之从曰求所以制之可耳周官内小臣阍人寺人内竖之属皆内宰统之上隶于冢宰以冢宰相总辖而又有内宰之禁令行乎其闻使君无私昵下无私干故历八百载未闻有阍寺敢为不义者宰相制之也西汉制犹近古三公总九卿而少府之官内臣皆属焉佞幸如邓通小有不谨申屠嘉得召而斩之权在故也东漠以后不然矣自是迄于唐宋宦官之弊无代无之非无英君谊辟殷为防闲而卒阴受其沈毒而莫之觉总由于制之不得其道也明初内官悉隶礼部旋即更制正德中主事叶钊疏请易置司礼仍隶之部武宗不能从向使初制不更若辈有所钤束何得暴横至此太祖惟虑相权太重罢中书省散政六部鳃鳃然内官是禁又不求所以闲制之方一家之中既夺冢子之柄欲使狡奴黠婢无乘闲用事以蛊惑其父母得乎虽洪宣后阁体稍崇而权既盛势不相摄甚且有阁臣甘为其腹心鹰犬而不以为羞者积重难返势使然也洪惟我朝法度严明以太监隶内务府默体成周遗制二百余年未闻奄寺敢违法纪真万世良规也益叹明祖之不揣其本虽三令五申何济哉六年闰十一月命考究前代纠劾内官之法礼部议置内正司设司正司副各一人专纠察内官失仪及不法者十年五月有内侍以久侍内廷言及政事上即日斥遣归里终身不齿谕诸臣曰此辈日在左右其小忠小信足以固结君心及其久也假窃威权以干政事遂至于不可抑自古以此阶乱者多矣今立法不许寺人干预朝政决去之所以惩将来也旋令内臣不许读书识字十七年铸铁牌文曰内臣不得干预政事犯者斩置宫门中又敕诸司毋得与内官监文移往来然二十五年命聂庆童往河洲敕谕茶马中官奉使行事已自此始文彬按三编洪武八年五月遣中官赵成使河州市马十一年诏以辰州指挥杨仲名讨五开蛮遣内官吴诚往谕仲名且观兵复遣尚履奉御吕玉诣军阅胜而明史职官志于二十五年庆童之行云中官奉使自此始其实不始于此也太祖驭内侍甚严而奉使观兵早开其隙是自禁之而自紊之又何怪后人之变本加厉耶建文三年燕王因兵屡败不敢决意南下无何有以中官奉使侵暴为言者帝诏所在有司系治于是中官密遣人赴燕具言京师空虚可取状约为内应永乐元年遣中官侯显等使外域三年六月遣中官郑和等率兵二万七千余人遍历西洋诸国复遣中官山寿帅师出云州七年十一月始令中官刺事八年十二月敕内官王安等监都督谭青军马靖逊视甘肃十八年立东厂于东安门北以内监掌之洪熙元年正月以郑和领下番官兵守备南京二月敕王安镇守甘肃宣德元年七月始立内书堂改刑部主事刘为翰林修撰专授小内使书其后大学士陈山修撰朱祚俱专是职选内使年十岁上下者二三百人读书其中后增至四五百人翰林官四人教习以为常正统十四年五月命太监金英同法司录囚筑坛大理寺英张黄盖中坐尚书以下左右列坐九卿抑于内官之下遂为永制景泰三年立十团营以太监阮让都督杨俊提督四营太监陈卢永都督郭震冯宗各提督三营俱听于谦石亨及太监刘永诚曹吉祥节制南京刑部主事叶钊言国初宦官悉隶礼部秩不过四品职不过扫除今请仍隶之部易置司礼俾供杂役罢革东厂移为他署斯左右不得擅权而后天下可安也天启三年正月遣中官刺边事十二月魏忠贤提督东厂崇祯元年正月辛巳诏内臣非奉命不得出禁门二月丁巳戒廷臣交结近侍四年九月命中官张彝宪总理户工钱粮王坤刘文忠刘允中监视宣大山河军马王应朝监军关宁张国元监军东协王之心监军中协邓希诏监军西协吴直监饷登岛李茂奇监茶马陕西帝初即位鉴魏忠贤祸败尽撤诸镇守中官委任大臣既而廷臣竞门户兵败饷绌不能赞一策乃思复用中官遂有是命五年七月以太监曹化淳提督京营戎政卷四十职官十二衍圣公洪武元年召孔子五十五世孙克坚至京师待以宾礼俾贪公禄不视事是年诏克坚子希学袭封改赐阶资善大夫正二品别给银印每入朝班亚上相予诰还其祭田备礼器乐器乐舞置属官每至京中使慰劳馆肴殊等复立孔颜孟三氏学各教授立尼山泅水二书院各学录又授其族人希大为曲阜世袭知县十七年正月孔讷袭封命礼官以敌坊乐导送至国学学官帅诸生二千余人迎于成贤街自是每岁入觐给符乘传时罢丞相官遂令班文臣首仁宗即位衍圣公孔彦缙来朝上语侍臣曰外蕃贡使皆有公馆衍圣公假馆民间非崇儒重道意遂赐宅东安门外宣德间孔谔会试至京召见即与进士出身授春坊中允景泰以后凡先圣先贤先儒之后皆赐以五经博士世袭盖有博士之衔号而无职掌成化元年给孔颜孟三氏学印令三年贡有学行者入国子监六年命衍圣公始袭者在监读书弘治十八年衢州知府沈杰奏言衢州圣庙自孔洙让爵之后衣冠礼仪猥同氓庶今访得洙之六世孙彦绳请授以官俾主祀事正德元年授彦绳翰林院五经博士主衢州庙祀时以在曲阜者为孔氏北宗在西安者为南宗云正德二年授孔闻礼五经博士奉子思庙祀万历七年谕衍圣公万寿入贺朝廷待以宾礼不在文武职官之列不必朝参隆庆元年吏部覆郭谏臣奏衍圣公或遇亲丧仍令守制其袭封一事所司代为奏请令其守护印信候服满起送承袭崇祯十五年七月行幸学礼取衍圣公孔允植五经博士孟闻玉等传令赐宴盖特典也王府官洪武三年置王相府左右相左右傅参军府参军录事纪善以郑九成王克复汪河文原吉朱复为相桂彦良熊鼎为傅寻以耿炳文吴良谢成等为武相傅位居文臣上后革又置典签司咨议官护军府九年改参军为长史罢王傅府及典签司咨议官增设伴读侍读十三年十月罢王相府升长史司为正五品太祖谕秦王右相郑九成等曰朕封建诸子选用傅相委托匪轻凡与王言当广学问以充其行义陈忠孝以启其良心使其聪明无蔽上下相亲庶几道德有成而辅相不忝厥职二十八年置靖江王府咨议所咨议记室教授各一人寻亦改长史司永乐元年四月辛未上以岷王便所为不法命吏部悉降其王府官职敕曰皇考封建诸王以固藩屏王府官属有不能辅导或诱王为非者咸加显戮成宪具在今岷王所为纵恣果出王意而汝等缄默不言乎抑导诱为之与二者罪必居一今姑屈法宽宥止降尔职尚图后效以赎前愆二年五月令各王府教授伴读缺于进士第三甲内选用五年削齐王官属护卫廷臣请罪王府教授叶垣等上曰王性凶悖朕温诏开谕至六七犹不悛教授辈如王何垣等先自归发其事可勿问九年使者至西安秦王尚炳称疾不出迎见使者又傲慢帝逮治王府官吏十年以国子监司业赵季通董子庄为赵府长史敕曰朕子赵王年少多愆礼度今简尔等为长史宜悉心辅导谕以德义使博究经史以知古先圣贤之行事及修身齐家之道屏邪佞亲忠良随事规诲务归于正以承藩辅之重子庄随事匡正季通同心辅导藩府贤僚首称赵董云正统元年辽简王府僚乞加王禄敕曰简王得罪朝廷成祖特厚待仁宗朝加禄得支二千石宣宗又给旗军三百人亲亲巳至王素乖礼度府臣不匡正顾为王请乎不许成化六年秀怀王见澍就藩汝宁长史刘诚献千秋日鉴录见澍朝夕诵之论书至西伯戡黎诚主吴氏说曰戡黎者武王也右长史赵锐主孔氏说曰实文王事争之失色见澍曰经义未有定论不嫌往复今若此非先皇帝简二先生意也十七年徽庄王见沛就藩钧州承奉司自置吏左布政使徐恪革之见沛以闻宪宗书谕王置吏非制也恪无罪弘治三年进士选长史者恣言怨詈吏部黜之然自是人薄长史多不以进士选除十六年定王府长史等官于通经人员内除补不许奏保嘉靖八年杨一清言杨士奇以审理副选编修周忱自长史累迁尚书成化中雷霖以德府长史为山西提学副使今请王官与别官一体升用下吏部议不从十二年题准王府长史等官今后非真能辅导有功贤能可录者不许请加服色品级二十二年题准王府官凡称病乞改用者并勒致仕以辅导失职调者不得授府州县亲民官二十五年定王府官属除工正工副仓库等官照旧以吏员选除外其长史非科目出身纪善至典宝等官非监生不除以重府僚之选万历间周府设宗正一人后各府亦渐置郡王增设教授一人布政司明初略定地方置行中书省或中书分省其官自平章政事以下大略与中书省同六部尚书往往出为参知政事参政入为尚书洪武九年六月甲子改浙江江西福建北平广西四川山东广东河南陕西湖广山西诸行省为承宣布政使司罢行省平章政事左右丞等官改参知政事为布政使正二品十三年改正三品增设左右布政使各一员二十二年定秩从二品建文中升正二品裁一员成祖复旧制初设布政司以王兴宗为河南布政使兴宗从上克婺州命知金华县事以治行闻累迁怀庆苏州知府遇上计至京师上以事诘诸郡守至兴宗独曰是守公勤不贪不须问至是以擢布政陛辞宴而遗之洪武十一年正月征天下布政使及知府来朝上谓廷臣曰布政使即古方伯之职知府郎古刺史之职所以承流宣化抚吾民者也得人则治否则官尸位病吾民多矣朕令之来朝使识朝廷治体以儆其玩忄曷之心且以询察言行考其治绩以觇其能否苟治效有成天下何忧不治十四年正月乙巳以助教赵新等为布政使谕之曰今布政使视古之牧伯其任甚重在承流宣化通达民情也若上德不下究下情不上达远迩乖隔上下不亲民不可得而治矣卿等慎之十五年二月乙卯置云南布政司命汝南侯梅思祖署司事平章潘原明张ヨ等为参政参议等官二十年正月云南左布政张ヨ入觐治行为天下第一特令吏部勿考赐玺书褒之遣还任二十四年七月以贡士彭友信为北平布政使二十六年尽擢监生刘政龙镡等六十四人为行省布政按察两使及参政参议副使佥事等官永乐五年六月癸末置交址布政司以前工部侍郎张显宗福建布政司左参政王平为左右布政使十一年二月辛亥设贵州布政司以蒋廷瓒为布政使贵州为内地自此始宣德三年罢交址布政司除两京外定为十三布政司正统四年裁贵州右布政使右参议各一员弘治四年进陶鲁湖广右布政使治兵两广如故鲁言身居两广而官以湖广为名于事体非便乃改湖广左布政使兼广东按乐副使领岭丙道事人称之为三广公万历中万士和为广东左布政使政事故专决于左士和曰朝廷设二使如左右手非有轩轾乃约右使分日治事分守道洪武九年置左右参政各一员从二品十三年改从三品十四年正月增置左右参议各一员正四品是年二月丁巳擢郑为福建左参议命举所知举同郡王应等五人皆授参议内地监司率序迁其后亦多超迁不拘次有一岁四五迁由佥事至参政者十五年七月以贤良方正何德思为河南右参议聪明正直金思存为北平右参议孝弟力田聂士举为四川左参政贤良方正蒋安素为四川右参议是年九月己酉吏部以经明行修之士郑韬等三千七百余人入见赐韬等人钞一锭授布政使参议等官永乐十二年三月吏部言布按二司多缺官上曰布政按察古方岳臣方数千里地悬数十人手其简廷臣中贤能者分别用之于是诸曹郎给事中出为监司者二十余人分守起于永乐间每令方面官巡视民瘼后遂定右参政右参议分守各属府州县嘉靖元年正月辛未添设辽东宁海道参议一员御史吴从宪请复设山东布政司参政一员专理苏松常镇税粮令浙江按察司佥事兼辖苏松诸郡县水利从之隆庆五年陕西布政使曹金请设左参议一员分守关内道其督粮驿传事务更左参政管理按察司复设佥事一员管理屯田水利其粮储事务令清军副使摄理从之按察司明太祖甲辰十一月辛酉置湖广各道提刑按察司丙午正月命佥事周浈定按察司事宜条宪纲以进吴元年十月置各道按察司十三年五月罢十四年二月复置二十二年定按察使为正三品建文时改为十三道肃政按察司成祖初复旧洪武元年浙江江西湖广三提刑按察使李祥潘黻滕毅充议律官上大明令十年各道按察司官来朝谕之曰朕以天下之大民之奸宄者多牧民官不能悉知其贤否故设风宪官为朕耳目激浊扬清绳愆纠缪此其职也国家法律必务精详奸民犯法吾所甚恶当亟除之不可贷也有司以抚治吾民为职享民之奉而不思恤民惟以贪饕掊克为务此民之蠹也宜纠治其罪毋姑息纵其为害汝等当体朕此意国子监生为按察使者龙镡浙江阮友彰福建王礼北平李皓山西曲能山东三十年正月置云南按察司永乐五年六月癸未置交址按察司以前河南按察使阮友彰为按察使十五年三月设贵州按察司十六年郑辰迁山西按察使潞州盗起有司以叛闻诏发兵讨捕辰方以事朝京师奏曰民苦徭役而已请无发兵帝然之还则屏驺从亲入山谷抚谕盗皆感泣复为良民宣德五年革交址按察司除两京不设共十三按察司成化中陈选为河南按察使决遣轻系数百人重囚多所平反囹圄空虚治尚简易独于脏吏无所假然受赂百金以上者坐六七银而止或问之曰奸人惜财亦惜命若尽挈所赂以货要人即法挠矣杨继宗迁湖广按察使既至命汲水百斛洗涤厅事而后视事曰吾以除秽也为浙江按察使时仓官十余人坐缺粮系狱至鬻子女以偿继宗欲宽之而无由一日送月俸至命量之则溢原数较他司亦然因悟仓吏缺粮之由将具实以闻众惧请于继宗愿捐俸贷偿由是十人者获释分巡道吴元年置布政司副使正四品洪武十六年改从四品二十二年复定为正四品太祖甲辰以章溢为湖广按察司佥事寻升浙东副使溢辞仍为佥事初置佥事正五品洪武十五年九月置天下府州县按察分司以儒士王存中等五百三十一人为试佥事人按二县十一月颁巡按事宜于各处按察司佥事十六年三月尽罢试佥事定佥事从五品多寡从其分道之数二十九年改置按察分司为四十一道仍定佥事为正五品洪武七年五月壬辰以兵部员外郎杨基为山西副使御史答禄与权为广西佥事吕本为北平佥事谕之曰风宪之设在整肃纪纲澄清吏治非专理刑尔等务明大体毋拘拘绳墨之末是年茹太素为刑部侍郎上言在外省卫凡会议军民事宜各不相合致稽延请用按察司一员纠正从之二十五年定王府筵宴按察佥事坐次旧长史上殿佥事坐庑下公聚长史亦居佥事上上谓佥事方面官宜入殿坐长史上永乐五年增设各按察司佥事因督军运屯粮增浙江江西广东广西湖广河南云南四川各一人陕西福建山东山西各二人此增设监司之始正统三年增设理仓副使佥事又设佥事与布政司参议各一员于甘肃监收仓粮四年十月裁贵州副使一员佥事二员八年增设佥事专理屯田景泰二年坟巡河佥事成化二十年四月增设山西副使佥事务二员时余子俊奏大同宣府二处仓场远隔政务殷剧请增设监司督理粮饷乃举南阳知府雍泰成都知府毛松龄为副使庆阳同知李萼州知州周宁为佥事弘治元年马文升奏旧例凡各处按察司官有缺吏部于两京法司御史郎中员外郎主事评事等官内除授都布二司理问断事司断事及各府推官有缺俱于法司历事举人监生内除授近年以来吏部将各处知府除授副使府同知知州除授佥事而推官断事等官一概以年老监生除授乞敕吏部今后各处按察司不分问刑管屯整饬兵备等官有缺俱于两京法司属官内推选除授推官理问断事有缺惧俱法司办事进士及历遍事年力精强举人监生内除授不宜似前一概滥除又我朝设按察司以总理各道以肃清郡县其分巡分管官常川在外历所属接受词讼禁革奸弊是以贪污知所警惧近年以来多有顾恋妻子罔肯出巡所过州县暮到朝行甚至偏僻去处经年不至地方事情全不留意所以政令日隳而奸弊滋甚也乞敕各处巡抚巡按等官今后布按二司分巡分管官每年春二月中出巡七月中回司九月中出巡十二月中回司务要遍历所属每处所住不拘日期凡贪官污吏蠹政害民及一切兴利除害之事有益地方者务在举行每季终分巡官将一应合行事件各开报抚按处查考抚按回日仍具略节总类开奏并该部候三年六年考满之时据此黜陟若推诿避事旷职苟禄不依期限擅自回司者许巡按御史指实参奏三年三月设四川水利佥事一员八月复设广东雷廉副使十一月设天津副使辖山东以刘福为之六年五月定陕西管粮佥事三年一更七年二月革浙江水利佥事一员并其事于管屯隆庆元年陕西巡抚以一省八府道路辽阔非一人能周题革督粮驿传而以分守道兼管粮饷清军道兼管盐粮水利兵备道兵道之设仿自洪熙间以武臣疏于文墨遣参政副使沈固刘绍等往各总兵处整理文书商扌机密未尝身领军务也至弘治中本兵马文升虑武职不修议增副佥一员敕之自是兵备之员盈天下弘治十年十月改湖广水利佥事为上荆南兵备道正德七年正月设潼关兵备副使二月知县许达牛鸾以功升擢兵备佥事十年五月以广东右布政使吴廷举兼副使治岭西兵备嘉靖六年六月令湖广兴国州黄梅广济二县仍听九江兵备节制十五年正月壬戌改湖广上湖南道分巡分事为兵备分事驻扎蕲州专管汉阳而下至蕲黄德安等处名曰下江防道原驻岳州佥事专管武昌而上至沔阳岳州常德长沙等处名曰上江防道各给敕书关防从巡抚翟瓒请也五月乙卯定山西冀北兵备道移驻大同府时吴桂芳提督两广军务建议海道副使辖东莞以西至琼州领番夷市舶更设海防佥事巡东莞以东至惠州专御倭寇胡世宁疏言分巡佥事初制九年改道后因屡改官不省事人不畏官今宜于考满日方许改道仍核其治状为殿最其兵备提学推才力相应者先加副使勿移他方令久任专制责其成功年深劳着者提学升少卿祭酒兵备升各边巡抚其余照常迁转隆庆三年奏准以四川按察司屯盐水利茶法二道合为一道建昌兵备道改为兵粮道叙泸兵备道改为下川南兵备道俱兼管分巡上川南分守道当移驻雅州川西分守道当移驻嘉定州四年议准裁革广东屯盐分事并其事于清军副使南韶兵备副使仍改设佥事如故沈德符曰自弘治间设兵备官大都边方近夷地也正德间流寇起中原皆设立矣嘉靖末年东南倭事日棘于是江折闽广之间凡分巡者多带整饬兵备衔其始欲隆其柄以钤制武臣训督战士意非不善但承平日久仍如守土之吏无兵可练无饷可支虽云兵备而问其整饬者何事即当局亦茫然也提学正统元年五月南京户部尚书黄福言比来生员学艺疏浅宜令布政按察二司遍历考试庶得真才于是两畿及十三布政司各置提督学校官一员两畿以御史十三布政司以按察司佥事着为令八年孙鼎督南畿学政置本源录录诸生善行行部不令人知单舆骤至诸生谒辄闭门试之即日定甲乙诸生试归榜巳揭通衢请托者无所措手十年令提学官遍诣所属学校严加考试提督生徒学业务见实效有不职者礼部都察院具奏罢黜景泰元年罢提学官天顺六年复设各赐敕谕十六条俾奉行之成化中敕提学各分督所属官簿录诸儒生德业为三等德行优文学赡治事长者为上等有德行而经义治事稍劣者次之即经义治事优长而德行玷缺者为下等岁课月考非上等毋得应贡举陈选督学南畿颁冠婚丧祭射仪于学宫令诸生以时肄之作小学集注以教政生按部常止宿学宫夜巡两庑察诸生诵读除试牍煳名之陋曰已不自信何以信于人督河南学政汪直出巡都御史以下皆拜谒选独长揖直问何官选曰提学副使直曰大于都御史耶选曰提学何可比都御史但忝人师不敢自诎辱直好语遣之弘治十七年六月定廪生不谙文理者追粮为民滥贡者提学官参究十八年十月合提学官设三等簿稽核生员正德五年五月定巡按官不许侵提学考试席书为贵州提学副使时王守仁谪龙场驿丞书择州县子弟延守仁教之士始知学十年给各按察司提督学校关防嘉靖十一年六月定提学官岁贡廷试被黜五名以上者降一级三名以上者提问十九年六月给事中杨允绳请敕吏部慎选督学官从之李中为广西提学副使以身为敦择诸生高等聚五经书院五日一登堂讲难万历初谕提学不理刑名如有军民人等诉告枉等事许收词状轻则发有司重则送按察司直隶送巡按御史督抚巡按及布按二司不许侵提学职事如提学行止不端许巡按御史指实奏闻四年令各处乡试毕日吏部会同礼部将各提学官从公考察分别等第优异降黜有差四十一年南直隶分上下江湖广分南北各增提学一员都转运盐使司明太祖丙午二月己巳置两淮都转运司吴元年二月丁未置两浙郡转运司于杭州洪武二年正月丁未置长芦河东二都转运司十二月已丑置山东福建二都转运司分司十四泰州淮安通州隶两淮嘉兴松江宁绍温台隶两浙沧州青州隶长芦胶莱滨乐隶山东解盐东场西场中场隶河东分副使若副判莅之五年二月癸未置四川茶盐都转运司设官如都转运盐使司正统初大臣言两淮盐政久坏宜得重名检者治之于是推择耿九畴为盐运司同知痛革夙弊条奏便宜五事着为令十年正月为都转运使节俭无他好公退焚香读书廉名益振转运使事权最繁鉅先朝最重此官自隆庆初始罢大臣不遣归重巡盐御史及盐法道于是运使之权日轻体日削且铨地以知府之下考者胄子乙科往往得之人亦不复自爱而鹾政日坏矣徐问转长芦盐运司运司故利薮自好者不乐居问曰吾欲清是官终任不取一钱隆庆五年大学士高拱疏行太仆苑马寺专理马政戎伍所资盐运司专理盐政国用所赖皆系要职非闲局也近来视之甚轻即卿与使皆以考不称职有物议者升之夫既不称职去之而已奈何以此等衙门为安置之所今后大破常套凡卿使员缺必以廉谨有才望者推补又议其阶格卿视布政司参政使视按察司副使政成之后升与参政副使同如更优异超等擢用则其官自重贤者乐就必尽心于所职马政盐政当自修举所利于国家必多疏入允行盐课提举司洪武二年正月丁未置广东海北盐课提举司三年十二月戊午于陕西察罕脑儿之地置盐课提举司后渐增置各处建文中改广东提举为都转运司永乐初复故提举为都转运司永乐初复故