上清十一大曜灯仪正统道藏三家本一卷洞真部威仪类四灯仪同卷爲二上淸十一大曜灯仪南斗延寿灯仪北斗七元星灯仪北斗本命延寿灯仪上清十一大曜灯仪法事如式具位某诚惶诚恐稽首顿首再拜焚香上奏三淸上圣十极髙眞中天星主紫微大帝日宫月府星君五星四矅星君南斗六司星君北斗九皇星君周天二十八宿星君本命元辰星君三官大帝四府眞君五师三省眞君三界四府无执圣衆恭望圣慈洞回昭鉴臣闻一昱乎昼一昱乎夜三光递照于无穷或降之祥或降之殃万彚咸归于有制斡分王启闭而成歳司水旱饥穰以戒时丹桂白榆虽有云霄之隔贯珠合璧曾无杪忽之差是故璇玑玉衡则创乎尧舜之朝铜仪木器则备乎汉唐之世惟曜灵夜光之大德有五色重轮以储休惟阳萦天佐之威严有循轨徙舍以表异𨇠次斯显分野允符坛坎奠礼神之方旂常标着明之象所以横目宜观于经纬反身自省于行藏循还十有二宫列布十有一曜孰谓道分逺迩了不相关其如德召吉凶动无弗应矧穷通盛衰之匪忒皆嬴缩逆顺之是繇旣咸頼于生成曷敢忘于奉事今醮主某夙趍靖馆丕阐仙科仰觊灵游抚尘凡而来下恭陈净供昭悃愊以居歆稽首归依虔诚讃咏臣衆等志心皈命日宫太阳帝君日宫神仙诸灵官臣闻大明爲衆阳之宗久照启羣目之用推原气象内抱乌而外驾龙判立晨昏出抟桑而入细柳万里同晷五色开祥永惟圣神尚毎严于兄事嗟尔士庶宜若奉于君临今醮官某肃启诚心辄敢陈乎菲荐虔宣蕊笈庶上彻于丛霄稽首皈依虔诚讃咏东望榑桑宫稽首朝郁仪太阳洞明景寥寥何所思令我拜金色候天望英姿黄华将玉女临轩降此时臣衆等志心皈命月宫太隂皇君月宫神仙诸灵官臣闻圆魄丽天清光遡日或白或黑常观纵辔于金枢乍缺乍盈讵假修轮于玉斧素娥缥缈而深隐宫殿丹桂婆娑而兼覆兔蟾气本隂精允着明威之义象侔后德咸依委照之功今醮主某载肃兰场仰瞻霄堮爰选正一之侣恭扬隐祕之章稽首归依虔诚讃咏仰望顾八表惟月孕隂精中有太素皇夫人驾緑軿耀华光二极混明照三清慇懃求至道五色下来迎臣衆等志心皈命东方木徳歳星重华星君诸灵官臣闻永惟木德咸仰歳星序四时而发春陈五事而爲貌进退如度则姦邪息赤黄而沉则年谷丰所临国昌迺能安乎四境同色兵偃兹实首于五行果玩蟠桃兽蹲刚鬣今醮士某瞻虎带之象惟罄肃恭咏金绳之章庶祈昭格稽首归依虔诚讃咏歳星乘木德展转耀东郷凌天滋润泽正色晃明皇寻华歌浩𣻌掷水咏芝房经时频祷祝获福自然长臣衆等志心皈命南方火德荧惑执法星君诸灵官臣闻位居执法之严名记荧惑之重入太微而受制参炎帝以乘离稽考六卿主司空而兼司马賛襄万务内理政而外理兵森劒㦸之兼持俨孤矢之在御马逾电逝旒逐风飞今醮士某敭三洞之眞文曽无少懈仰九天之隐耀敢有弗恭稽首归依虔诚讃咏芒角森龙鳯威光叱十方丹罡耀午夜朱火焰三边晶明符正气劒㦸焕兵权搀抢应灭迹孛彗敢当先臣衆等志心皈命西方金德太白天皓星君诸灵官臣闻测金衡而瞻太白主大臣而号上公在义无亏于言罔失储祥降福国因临照以寖昌禁暴夷凶师必法象而后吉常御四弦之乐旁观五德之禽专浩气之淸英俨眞容之光丽今醮士某驰诚霄汉注想虚无敢披要妙之文仰格清明之鉴稽首归依虔诚讃咏太白凌清汉腾霜耀素英亭亭浮瑞彩皎皎盛长庚锋髙能御冦色润每降兵推穷符历数合道与长生臣衆等志心皈命北方水德辰星伺晨星君诸灵官臣闻徽称曰辰盛德爲智小则验夫刑法大则考诸隂阳逺主蛮夷毎占象于天街之北近侔辅相宜賛元于嵓庙之中序属严凝气明杀伐立木猴而捧砚执素卷以抽毫今醮士某遥跂珠躔想飈轮之驰鹜肆陈玉册宣云籕之幽微稽首归依虔诚讃咏妙哉符五炁髣髴见眞门嵯峨当丑位壬癸洞灵君分辉凝皎洁肹蠁赴思存仙歌将舞蹈良久下金天臣衆等志心皈命中央土德地候鎭星眞君诸灵官臣闻位正中央时当长夏仁义礼智主乎信斯有望于成功视听言貌正于心乃不入于他道茂着黄帝之德是爲天子之星带劒伏牛杖钖持印所居关柝能降吉祥今醮士某敷敭碧篆之文逺飘云路祈望翠㽔之仗俯降尘寰稽首归依虔诚讃咏髙穹符戊巳藏陆起重霄五行尊暗曜九土见光朝甘石推留伏陶巫算沉寥上仙垂雨露伏地礼空遥臣衆等志心皈命交初建星罗㬋隐曜星君诸灵官臣闻允惟神首之星爰播聿斯之咏号贵权而操势循黒道以韬光冠晨宿之威稜亦莫余而敢侮掌日月之薄蚀其谁曰而不然身御飞龙手持寳劒常占测乎晦朔庶消弭乎灾殃今醮士某恪奉威容辄敢陈乎菲荐虔宣隐韵庶上彻于聦闻稽首归依虔诚讃咏神首循黒道冥冥超至灵暗明期朔望阳德晦隂精髙鎭黄旛阙矛㦸耀霜铃志心俟多福稽首诵眞经臣衆等志心皈命交终神尾坠星计都星君诸灵官臣闻推交终于玉历想隐曜于珠𨇠爱罔克威瞋目而仗三尺武且有力乘能而立九垓允惟神首神尾之权共掌修德修刑之变怒摧山岳怪出龙蛇思能动之在诚必转祸以爲福今醮士某启云鳯之韫祗咏灵文祈景霄之轮下临法席稽首归依虔诚讃咏处暗表隂德豹尾鎭星宫怒指摧山岳权凶暝太空龙蛇生怪状变异忽昏蒙主人长寿乐禳应在恪恭臣衆等志心皈命天一紫炁道曜星君诸灵官臣闻惟天一之道星禀木德之余气冠耸琱玉仰瞻穆穆之容服曳飞霞遥想锵锵之珮悠然沖淡卓尔孤髙燕居申申主张多遂于闲适吉祥止止临难自脱于迍危今醮士某祗荐馨香俯殚恳欵肆披宣于蕊笈庶上彻于丛霄稽首归依虔诚讃咏授制宗元帝含精耀紫微隂阳乘运极幽显閟灵机玉舆登广汉金铃歩斗飞四宿循周度九土尊天威臣衆等志心皈命太一月孛彗星星君诸灵官臣闻切原太一之星盖禀夜光之炁虽历黒道而可测然居隂曜而不盈俨冠服之饰躬待将趍昕朝之着凛鈇钺之在手又若拥大将之权或凌犯以兴灾唯特达而降福是宜禳谢曷罄肃恭今醮士某荐献甚微精诚斯罄将仰祈乎飈驭乃恭诵于灵章稽首归依虔诚讃咏太隂光玉纬精𩲸育羣生青桂黄华辅郁罗保素灵毛头分怪状彗尾或潜经舍次流灾福斋修洞杳冥讽经向上清十一大曜灯仪