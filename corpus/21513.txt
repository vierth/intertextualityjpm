钦定四库全书集部十提要珠玉词词曲类一词集之属臣等谨案珠玉词一巻宋晏殊撰殊有类要别着録马端临经籍考载殊词有珠玉集一巻此本为毛晋所刻与端临所记合盖犹旧本名臣録亦称殊词名珠玉集张子野为之序子野张先字也今巻首无先序盖传冩佚之矣殊赋性刚峻而词语特婉丽故刘攽中山诗话谓元献善冯延巳歌词其所自作亦不减延已赵与峕賔退録记殊幼子几道尝称殊词不作妇人语今观其集绮艳之词不少盖几道欲重其父名乃故作是言非确论也浣溪沙春恨词无可奈何花落去似曽相识燕归来二句乃殊示张寺丞王校勘七言律中腹聫复斋漫録尝述之今复填入词内岂自爱其造语之工故不嫌复用许浑集中一罇酒尽青山暮千里书回碧树秋二句亦前后两见知古人尝有此例矣六一词词曲类一词集之属臣等谨案六一词一巻宋欧阳修撰修有诗本义别着録其词陈振孙书録解题作一巻此本为毛晋所刻亦止一巻而于六十家词总目中注原本三巻盖庐陵旧刻兼载乐语分为三巻晋删去乐语仍并为一巻也曽慥乐府雅词序有云欧公一代儒宗风流自命词章窈眇世所矜式乃小人或作艳曲谬为公词蔡绦西清诗话云欧阳词之浅近者谓是刘煇伪作名臣録亦谓修知贡举为下第举子刘煇等所忌以辞蓬莱望江南词诬之则修词中巳杂他人之作又元丰中崔公度跋冯延已阳春録谓其间有误入六一词者则修词又或窜入他集当在宋时已无定本矣晋此刻亦多所厘正然诸选本中有梅尧臣少年游阑干十二独凭春一首呉曽能改斋漫録独引为修词且云不惟圣俞君复二词不及虽求之唐人温李集中殆难与之为一则尧臣已别有词此词断当属修晋未收此词尚不能无所阙漏又如越溪春结语沈麝不烧金鸭玲珑月照梨花系六字二句集内尚沿坊本误玲为冷珑为笼遂以七字五字为句是校讐亦未尽无讹然终较他刻为稍善故今从其本焉干隆四十五年九月恭校上总纂官臣纪昀臣陆锡熊臣孙士毅总校官臣陆费墀钦定四库全书珠玉词宋晏殊撰点绛唇露下风髙井梧宫箪生秋意画堂筵启一曲呈珠缀天外行云欲去凝香袂炉烟起断肠声里敛尽双蛾翠浣溪沙旧刻十三阕攷青杏园林煮酒香是永叔作今删去阆苑瑶台风露秋整鬟凝思捧觥筹欲归临别强迟留月好谩成孤枕梦酒防空得两睂愁此时情绪悔风流又三月和风满上林牡丹妖艳直千金恼人天气又春阴为我转囘红脸面向谁分付紫台心有情须殢酒杯深又向误入南唐二主词一曲新词酒一杯去年天气旧亭台夕阳西下几时回无可奈何花落去似曾相识燕归来小园香径独徘徊又红蓼花香夹岸稠绿波春水向东流小船轻舫好追游渔父酒醒重拨棹鸳鸯飞去却囘头一杯销尽两睂愁又淡淡梳妆薄薄衣天仙模様好容仪旧欢前事入颦睂闲役梦魂孤烛暗恨无消息画帘垂且留双泪説相思又小阁重帘有燕过晚花红片落庭莎曲阑干影入凉波一霎好风生翠幕几囘疎雨滴圆荷酒醒人散得愁多又宿酒才醒厌玉巵水沉香冷嬾薫衣早梅先绽日边枝寒雪寂寥初散后春风悠飏欲来时小屛闲放画帘垂又绿叶红花媚晓烟黄蜂金蕋欲披莲水风深处嬾囘船可惜异香珠箔外不辞清唱玉樽前使星归觐九重天又湖上西风急暮蝉夜来清露湿红莲少留归骑促歌筵为别莫辞金盏酒入朝须近玉炉烟不知重防是何年又杨柳阴中驻彩旌芰荷香里劝金觥小词流入管弦声只有醉吟寛别恨不须朝暮促归程雨条烟叶系人情又一向年光有限身等闲离别易销魂酒筵歌席莫辞频满目山河空念逺落花风雨更伤春不如怜取眼前人又玉椀氷寒滴露华粉融香雪透轻纱晚来妆面胜荷花鬓亸欲迎睂际月酒红初上脸边霞一场春梦日西斜清商怨向误入欧集按诗话或问元献公雁过南云云云确是公作今増入闗河愁思望处满渐素秋向晚雁过南云行人囘泪眼双鸾衾裯悔展夜又永枕孤人逺梦未成归梅花闻塞管菩萨鬘芳莲九蕋开新艳轻红淡白匀双脸一朶近华堂学人宫样妆着时斟美酒共祝千年寿销得曲中夸世间无此花又秋花最是黄葵好天然嫩态迎秋早染得道家衣淡妆梳洗时晓来清露滴一一金杯侧揷向绿云鬟便随王母仙乂人人尽道黄葵淡侬家解说黄葵艳可喜万般宜不劳朱粉施摘取承金盏劝我千长算擎作女真冠试伊娇面看又高梧叶下秋光晚珍樷化出黄金盏还似去年时傍栏三两枝人情须耐久花面长依旧莫学蜜蜂儿等闲悠飏飞诉衷情旧刻八首攷海棠珠缀一重重是子瞻作今删青梅煮酒鬬时新天气欲残春东城南陌花下逢着意中人囘绣袂展香茵叙情亲此时作千尺游丝惹住朝云又东风杨柳欲青青烟淡雨初晴恼他香阁浓睡撩乱有啼鸎睂叶细舞腰轻宿妆成一春芳意三月和风牵系人情又芙蓉金菊鬬馨香天气欲重阳逺村秋色如画红树间疎黄流水淡碧天长路茫茫慿高目断鸿雁来时无限思量又数枝金菊对芙蓉揺落意重重不知多少幽怨和露泣西风人散后月明中夜寒浓谢娘愁卧潘令闲眠心事无穷又露莲双脸远山睂偏与淡妆宜小庭帘幙春晚闲共柳丝垂人别后月圆时信迟迟心心念念説尽无慿只是相思又秋风吹绽北池莲曙云楼阁鲜画堂今日嘉防齐拜玉炉烟斟美酒祝芳筵奉觥船宜春耐夏多福庄严富贵长年又世间荣贵月中人嘉庆在今辰兰堂帘幙高巻清唱遏行云持玉盏敛红巾祝千春榴花寿酒金鸭炉香嵗嵗长新采桑子春风不负东君信徧拆羣芳燕子双双依旧衘泥入杏梁须知一盏花前酒占得韶光莫话匆忙梦里浮生足断肠又红英一树春来早独占芳时我有心期把酒攀条惜绛蕤无端一夜狂风雨暗落繁枝蝶怨鸎悲满眼春愁説向谁又阳和二月芳菲徧暖景溶溶戏蝶游蜂深入千花粉艳中何人解系天边日占取春风免使繁红一片西飞一片东又樱桃谢了梨花发红白相催燕子归来几处风帘绣戸开人生乐事知多少且酌金杯管咽弦哀慢引萧娘舞袖回又石竹古罗衣上金针様绣出芳妍玉砌朱栏紫艳红英照日鲜佳人画阁新妆了对立樷边试摘婵娟贴向睂心学翠钿又时光只解催人老不信多情长恨离亭滴泪春衫酒易醒梧桐昨夜西风急淡月胧明好梦频惊何处高楼雁一声又林间摘徧双双叶寄与相思朱槿开时尚有山榴一两枝荷花欲绽金莲子半落红衣晚雨微微待得空梁宿燕归酒泉子三月暖风开却好花无限了当年樷下落纷纷最愁人长安多少利名身若有一杯香桂酒莫辞花下醉芳茵且留春又春色初来徧被红芳千万树流鸎粉蝶鬭翻飞恋香枝劝君莫惜缕金衣把酒看花须强饮明朝后日渐离披惜芳时望仙门紫薇枝上露华浓起秋风管弦声细出帘栊象筵中仙酒斟云液仙歌转绕梁虹此时佳防庆相逢庆相逢欢醉且从容又玉壶清漏起微凉好秋光金杯重叠满琼浆防仙郎新曲调丝管新声更飐霓裳博山炉暖泛浓香泛浓香为寿百千长又玉池波浪碧如鳞露莲新清歌一曲翠睂嚬舞华茵满酌兰英酒须知献寿千春太平无事荷君恩荷君恩齐唱望仙门谒金门秋露坠滴尽楚兰红泪往事旧欢何限意思量如梦寐人貌老于前嵗风月宛然无异座有嘉宾樽有桂莫辞终夕醉清平乐春花秋草只是催人老总把千山睂黛埽未抵别愁多少劝君緑酒金杯莫嫌丝管声催兎走乌飞不住人生几度三台又秋光向晚小阁初开防林叶殷红犹未徧雨后青苔满院萧娘劝我金巵殷懃更唱新词暮去朝来即老人生不饮何为又春来秋去往事知何处燕子归飞兰泣露光景千留不住酒阑人散草草闲堦独倚梧桐记得去年今日依前黄叶西风又金风细细叶叶梧桐坠绿酒初尝人易醉一枕小窗浓睡紫薇朱槿花残斜阳却照防干双燕欲归时节银屛昨夜微寒又红牋小字说尽平生意鸿雁在云鱼在水惆怅此情难寄斜阳独倚西楼遥山恰对帘钩人面不知何处緑波依旧东流更漏子蕣华浓山翠浅一寸秋波如剪红日永绮筵开暗随仙驭来遏云声囘雪袖占断晓莺春柳才送目又颦睂此情谁得知又塞鸿高仙露满秋入银河清浅逢好客且开睂盛年能几时宝筝调罗袖软拍碎画堂檀板须尽醉莫推辞人生多别离又雪藏梅烟着柳依约上春时候初送雁欲闻鸎绿池波浪生探花开留客醉忆得去年情味金盏酒玉炉香任他红日长又菊花残梨叶堕可惜良辰虚过新酒熟绮筵开不辞红玉杯蜀弦高羌管脆慢飐舞娥香袂君莫笑醉乡人熙熙长似春相思儿令昨日探春消息湖上绿波平无奈绕堤芳草还向旧防生有酒且醉瑶觥更何妨檀板新声谁教杨柳千丝就中牵系人情又春色渐芳菲也迟日满烟波正好艳阳时节争奈落花何醉杀拟恣狂歌断肠中赢得愁多不如归傍纱窗有人重画双蛾喜迁莺风转蕙露催莲鸎语尚绵蛮尧蓂随月欲团圆眞驭降荷兰褰油幕调清乐四海一家同乐千官心在玉炉香圣寿祝天长又歌敛黛舞萦风迟日象筵中分行珠翠簇繁红云髻袅珑璁金炉暖龙香逺共祝尧龄万万曲终休解画罗衣留伴防云飞乂花不尽柳无穷应与我情同觥船一棹百分空何处不相逢朱弦悄知音少天若有情应老劝君看取利名场今古梦茫茫又烛飘花香掩炉中夜酒初醒画楼残笛两三声窗外月胧明晓帘垂惊鹊去好梦不知何处南园春色巳归来庭树有寒梅又曙河低斜月淡帘外早凉天玉楼清唱倚朱弦余韵入疎烟脸霞轻睂翠重欲舞钗钿揺动人人如意祝炉香万寿百千长撼庭秋别来音信千里恨此情难寄碧纱秋月梧桐夜雨防囘无寐楼高目断天遥云黯只堪顦顇念兰堂红烛心长焰短向人垂泪胡捣练小桃花与早梅花尽是芳妍品格未上东风先拆分付春消息佳人钗上玉尊前朶朶秾香堪惜谁把彩毫描得免恁轻抛掷秋蕋香梅蕋雪残香瘦罗幙轻寒微透多情只似春杨柳占断可怜时候萧娘劝我杯中酒翻红袖金乌玉兎长飞走争得朱颜依旧又向晓雪花呈瑞飞徧玉城瑶砌何人剪碎天边桂散作瑶田琼蕋萧娘敛尽防蛾翠回香袂今朝有酒今朝醉遮莫更长无睡滴滴金梅花漏泄春消息柳丝长草芽碧不觉星霜鬓边白念时光堪惜兰堂把酒留嘉客对离筵驻行色千里音尘便疎隔合有人相忆燕归梁双燕归飞绕画堂似留恋虹梁清风明月好时光更何况绮筵张云衫侍女频倾寿酒加意动笙簧人人心在玉炉香庆佳防祝筵长又金鸭香炉起瑞烟呈妙舞开筵阳春一曲动朱弦斟美酒泛船中秋五日风清露爽犹是早凉天蟠桃花发一千年祝长寿比神仙望汉月千缕万条堪结占断好风良月谢娘春晚先多愁更撩乱絮如雪短亭相送处长忆得醉中攀折年年嵗嵗好时节怎奈有人离别少年游重阳过后西风渐庭树叶纷纷朱阑向晓芙蓉妖艳特地鬭芳新霜前月下斜红淡蕋明媚欲囘春莫将琼蕚等闲分留赠意中人又霜华满树兰凋蕙惨秋艳入芙蓉胭脂嫩脸金黄轻蕋犹自怨西风前欢往事当歌对酒无限到心中更慿朱槛忆芳容肠断一枝红又芙容花发去年枝双燕欲归飞兰堂风软金炉香暖新曲动帘帷家人拜上千春寿深意满琼巵绿鬓朱颜道家装束长似少年时又谢家庭槛晓无尘芳晏祝良辰风流妙舞樱桃清唱依约驻行云榴花一盏浓香满为寿百千春嵗嵗年年共欢同乐嘉庆与时新雨中花剪翠妆红欲就折得清香满袖一对鸳鸯眠未足叶下长相守莫傍细条寻嫩藕怕绿刺罥衣伤手可惜许月明风露好恰在人归后迎春乐长安紫陌春归早軃垂杨染芳草被啼鸎语燕催清晓正好梦频惊觉当此际青楼临大道幽会处两情多少莫惜明珠百琲占取长年少红窗听淡薄梳妆轻结束天付与脸红睂绿断环书素传情久许双飞同宿一饷无端分比目谁知道风前月底相看未足此心终拟觅鸾弦重续又记得香闺临别语彼此有万重心诉淡云轻霭知多少隔桃源无处梦觉相思天欲曙依前是银屛画烛宵长嵗暮此时何计托鸳鸯飞去睿恩新芙容一朶霜秋色迎晓露依依先拆似佳人独立倾城傍朱槛暗传消息静对西风脉脉金蕋绽粉红如滴向兰堂莫厌重新免清夜微寒渐逼又红丝一曲傍阶砌珠露下独呈纎丽剪鲛绡碎作香英分彩线簇成娇蕋向晚羣花新悴放朶朶似延秋意待佳人挿向钗头更袅袅低临鳯髻玉楼春东风昨夜囘梁苑日脚依稀添一线旋开杨柳绿蛾睂暗折海棠红粉面无情一去云中雁有意归来梁上燕有情无意且休论莫向酒杯容易散又帘旌浪巻金泥鳯宿醉醒来长懵松海棠开后晓寒轻柳絮飞时春睡重美酒一杯谁与共往事旧欢时节动不如怜取眼前人免使劳魂兼役梦又燕鸿过后鸎归去细算浮生千万绪长于春梦防多时散似秋云无觅处闻琴解佩神仙侣挽断罗衣留不住劝君莫作独醒人烂醉花间应有数又池塘水绿风微暖记得玉眞初见面重头歌韵响铮深入破舞腰红乱旋玉钩防下香阶畔醉后不知斜日晩当时共我赏花人点检如今无一半又玉楼朱阁横金锁寒食清明春欲破窗间斜月两睂愁帘外落花双泪堕朝云聚散真无那百嵗相看能几个别来将为不牵情万转千囘思想过又朱帘半下香销印二月东风催柳信琵琶旁畔且寻思鹦鹉前头休借问惊鸿去后生离恨红日长时添酒困未知心在阿谁边满眼泪珠言不尽又杏梁归燕双囘首黄蜀葵花开应候画堂元是防生辰玉盏更斟长命酒炉中百和添香兽帘外青蛾囘舞袖此时红粉感恩人拜向月宫千嵗寿又紫薇朱槿繁开后枕簟微凉生玉漏玳筵初启日穿帘檀板欲开香满袖红衫侍女频倾酒鹤仙人来献寿欢声喜气逐时新青鬓玉颜长似旧又春葱指甲轻拢捻五彩条垂双袖卷雪香浓透紫檀槽胡语急随红玉腕当头一曲情无限入破铮深金鳯战百分芳酒祝长春再拜敛容擡粉面又红条约束琼肌穏拍碎香檀催急衮垅头呜咽水声繁叶下间关鸎语近美人才子传芳信明月清风伤别恨未知何处有知音长为此情言不尽鳯衔杯青苹昨夜秋风起无限个露莲相倚独凭朱防愁放晴天际空目断遥山翠彩笺长锦书细谁信道两情难寄可惜良辰好景欢娱地只恁空顦顇又留花不住怨花飞向南园情绪依依可惜倒红斜向一枝枝经宿雨又离披凭朱槛把金巵对芳樷惆怅多时何况旧欢新宠阻心期满眼是相思又柳条花缬恼青春更那堪飞绿纷纷一曲细丝清脆倚朱唇斟绿酒掩红巾追往事惜芳辰暂时间留住行云端的自家心下眼中人到处觉尖新踏莎行细草愁烟幽花怯露凭栏总是销魂处日高深院静无人时时海燕双飞去带暖罗衣香残蕙炷天长不禁迢迢路垂杨只解惹春风何曾系得行人住又祖席离歌长亭别宴香尘巳隔犹回面居人匹马映林嘶行人去棹依波转画阁魂消髙楼目断斜阳只送平波逺无穷无尽是离愁天涯地角寻思徧又碧海无波瑶台有路思量便合双飞去当时轻别意中人山长水逺知何处绮席凝尘香闺掩雾红牋小字慿谁附高楼目尽欲黄昏梧桐叶上萧萧雨又绿树归鸎雕梁别燕春光一去如流电当歌对酒莫沉吟人生有限情无限弱袂荣春修蛾写怨秦筝宝柱频移雁樽中绿醑意中人花朝月下长相见又小径红稀芳郊绿徧高台树色阴阴见春风不解禁杨花蒙蒙乱扑行人面翠叶藏鸎朱帘隔燕炉香静逐游丝转一塲愁梦酒醒时斜阳却照深深院临江仙资善堂中三十载旧人多是凋零与君相见最伤情一尊如旧聊且话平生此别要知须强饮雪残风细长亭待君归觐九重城帝宸思旧朝夕奉皇明蝶恋花旧七首攷玉椀氷寒销暑气是子瞻作梨叶疎红蝉韵歇是永叔作今删去又后二首向另刻鹊踏枝攷是一调今并入仍七首一霎秋风惊画扇艳粉娇红尚折荷花面草际露垂虫响徧珠帘不下留归燕埽掠亭台开小院四坐清欢莫放金杯浅鹤命长松寿逺阳春一曲情千万又紫菊初生朱槿坠月好风清渐有中秋意更漏乍长天似水银屛展尽遥山翠绣幕巻波香引穗急管繁弦共爱人间瑞满酌玉杯萦舞袂南真祝寿千千嵗又一刻六一词一刻东坡词帘幕风轻双语燕午醉醒来柳絮飞撩乱心事一春犹未见余花落尽青苔院百尺朱楼闲倚徧薄雨浓云抵死遮人面消息未知归早晚斜阳只送平波逺又六曲防干偎碧树杨柳风轻展尽黄金缕谁把钿筝移玉柱穿帘海燕双飞去满眼游丝兼落絮红杏开时一霎清明雨浓睡觉来鸎乱语惊残好梦无寻处又上二首或刻六一词南雁依稀回侧阵雪霁墙阴偏觉兰芽嫩中夜梦余消酒困炉香巻穗灯生晕急景流年都一瞬往事前欢未免荣方寸腊后花期知渐近寒梅已作东风信又向另刻鹊踏枝槛菊愁烟兰泣露罗幙轻寒燕子双飞去明月不谙离恨苦斜光到晓穿朱戸昨夜西风凋碧树独上高楼望尽天涯路欲寄彩笺无尺素山长水濶知何处又紫府羣仙名籍秘五色斑龙暂防人间媚海变桑田都不记蟠桃一熟三千嵗露滴彩旌云绕袂谁信壶中别有笙歌地门外落花随水逝相看莫惜尊前醉玉堂春帝城春暖御柳暗遮空苑海燕双双拂飏帘栊女伴相携共绕林间路折得樱桃揷髻红昨夜临明微雨新英徧旧樷宝马香车欲傍西池看触处杨花满袖风又后园春早残雪尚蒙烟草数树寒梅欲绽香英小妹无端折尽钗头朶满把金尊细细倾忆得往年同伴沉吟无限情恼乱东风莫便吹零落惜取芳菲眼下明又斗城池馆二月风和烟暖绣戸珠帘日影初长玉辔金鞍缭绕沙堤路防处行人映绿杨小槛朱阑囘倚千花浓露香脆管清弦欲奏新翻曲依约林间坐夕阳渔家傲旧刻十四首攷粉笔丹青描未得是六一词删去画鼓声中昏又晓时光只解催人老求得浅欢风日好齐喝调神仙一曲渔家傲緑水悠悠天杳杳浮生岂得长年少莫惜醉来开口笑须信道人间万事何时了又荷叶荷花相间鬬红骄绿掩新妆就昨日小池疎雨后铺锦绣行人过去频囘首倚徧朱防凝望久鸳鸯浴处波文皱谁唤谢娘斟美酒萦舞袖当筵劝我千长寿又荷叶初开犹半巻荷花欲折须微绽此叶此花真可羡秋水畔清凉绿映红妆面美酒一杯留客宴拈花摘叶情无限争奈世人多聚散频祝愿如花似叶长相见又杨柳风前香百步盘心碎点真珠露疑是水仙开洞府妆景趣红幢绿盖朝天路小鸭飞来稠閙处三三两两能言语饮散短亭人欲去留不住黄昏更下潇潇雨又叶下防防眠未穏风翻露飐香成阵仙女出游知逺近羞借问饶将绿扇遮红粉一掬蕋黄霑雨润天人乞与金英嫩试折乱条醒酒困应有恨芳心易尽情无尽又罨画溪边停彩舫仙娥绣被呈新様飒飒风声来一饷愁四望残红片片随波浪琼脸丽人青步障风牵一袖低相向应有锦鳞闲倚傍秋水上时时绿柄轻揺飏又宿蕋鬬攒金粉閙青房暗结蜂儿小敛面似啼还似笑天与貌人间不是铅华少叶软香清无限好风头日脚干催老待得玉京仙子到刚向道红颜只合长年少又脸傅朝霞衣剪翠重重占断秋江水一曲采莲风细细人未醉鸳鸯不合惊飞起欲摘嫩条嫌绿刺闲敲画扇偷金蕋半夜月明珠露坠多少意红腮防防相思泪又越女采莲江北岸轻桡短棹随风便人貌与花相闘艳流水慢时时照影看妆面莲叶层层张绿繖莲房个个垂金盏一把藕丝牵不断红日晚回头欲去心撩乱又粉面啼红腰束素当年拾翠曾相过密意深情谁与诉空怨慕西池夜夜风兼露池上夕阳笼碧树池中短棹惊微雨水泛落英何处去人不悟东流到了无停住又幽鹭慢来窥品格双鱼岂解传消息绿柄嫩香频采摘心似织条条不断谁牵役粉泪暗和清露滴罗衣染就秋江色对面不言情脉脉烟水隔无人説似长相忆又上二首或入六一词楚国细腰元自痩文君腻脸谁描就日夜鼓声催箭漏昏复昼红颜岂得长依旧醉拆嫩房和蕋嗅天丝不断清香透却傍小防凝望久风满袖西池月上人归后又嫩緑堪裁红欲绽蜻蜓点水鱼游畔一霎雨声香四散风飐乱高低掩映千千万总是凋零终有恨能无眼下生留恋何似折来妆粉面勤看翫胜如落尽秋江岸破阵子海上蟠桃易熟人间好月长圆惟有擘钗分钿侣离别常多防面难此情须问天蜡烛到明垂泪薫炉尽日生烟一防凄凉愁絶意谩道秦筝有剰弦何曾为细传又燕子欲归时节高楼昨夜西风求得人间成小防试把金尊傍菊樷歌长粉面红斜日更穿帘幙微凉渐入梧桐多少襟怀言不尽写向蛮牋曲调中此情千万重又忆得去年今日黄花巳满东篱曾与玉人临小槛共折香英泛酒巵长条挿鬓垂人貌不应迁换珍樷又覩芳菲重把一尊寻旧径所惜光阴去似飞风飘露冷时又湖上西风斜日荷花落尽红英金菊满樷珠颗细海燕辞巢翅羽轻年年嵗嵗情美酒一杯新熟高歌数阕堪听不向尊前同一醉可奈光阴似水声迢迢去未停瑞鹧鸪咏红梅越娥红泪泣朝云越梅从此学妖嚬腊月初头庾岭繁开后特染姸华赠世人前溪昨夜深深雪朱颜不掩天真何时驿使西归寄与相思客一枝新报道江南别様春又江南残腊欲归时有梅红亚雪中枝一夜前村间被瑶英拆端的千花冷未知丹青改样匀朱粉雕梁欲画犹疑何妨与向冬深密种秦人路夹仙溪不待夭桃客自迷殢人娇二月春风正是杨花满路那堪更别离情绪罗巾掩泪任粉防霑污争奈何千留万留不住玉酒频倾宿睂愁聚空肠断宝筝弦柱人间后防又不知何处魂梦里也须时时飞去又玉树微凉渐觉银河影转林叶静疎红欲徧朱帘细雨尙迟留归燕嘉庆日多少世人良愿楚竹惊鸾秦筝起雁萦舞袖急翻罗荐云回一曲更轻拢檀板香炷逺同祝寿期无限又一叶秋高向夕红兰露坠风月好乍凉天气长生此日见人中喜瑞斟寿酒重唱妙声珠缀凤筦移宫钿衫回袂帘影动鹊炉香细南真宝箓赐玉京千嵗良防永莫惜流霞同醉连理枝玉宇秋风至帘幕生凉气朱槿犹开红莲尚拆芙容含蕋送旧巢归燕拂高帘见梧桐叶坠嘉宴临晨启金鸭飘香细鳯竹鸾丝清歌妙舞尽呈游艺愿百千遐寿比神仙有年年嵗嵗又绿树鸎声老金井生秋早不寒不暖裁衣按曲天时正好况兰堂逢着寿筵开见炉香缥缈组绣呈纤巧歌舞夸妍妙玉酒频倾朱弦翠管移宫易调献金杯重叠祝长生永逍遥奉道长生乐玉露金风月正圆台榭早凉天画堂嘉防组绣列芳筵洞府星辰鹤福夀来添欢声喜色同入金炉泛浓烟清歌妙舞急管繁弦榴花满酌觥船人尽祝富贵又长年莫教红日西晚留着醉神仙又阆苑神仙平地见碧海架蓬瀛洞门相向倚金铺微明处处天花撩乱飘散歌声装真筵寿赐与流霞满瑶觥红鸾翠节紫鳯银笙玉女双来近彩云随步朝夕拜三清为传王母金箓祝千嵗长生山亭柳赠歌者家住西秦赌博艺随身花柳上鬬尖新偶学念奴声调有时高遏行云蜀锦纒头无数不负辛勤数年来往咸京道残杯冷炙谩消魂衷肠事托何人若有知音见采不辞徧唱阳春一曲当筵落泪重掩罗巾拂霓裳庆生辰庆生辰是百千春开雅宴画堂高防有诸亲钿函封大国玉色受丝纶感皇恩望九重天上拜尧云今朝祝寿祝寿数比松椿斟美酒至心如对月中人一声檀板动一炷蕙香焚祷仙眞愿年年今日喜长新又喜秋成见千门万戸乐升平金风细玉池波浪縠文生宿露霑罗幕微凉入画屛张绮宴傍薫炉蕙炷和新声神仙雅防防此日象蓬瀛管弦清旋翻红袖学飞琼光阴无暂住欢醉有闲情祝辰星愿百千为寿献瑶觥又笑秋天晚荷花缀露珠圆风日好数行新雁贴寒烟银簧调脆管琼柱拨清弦捧船一声声齐唱太平年人生百嵗离别易防逢难无事日剰唿宾友启芳筵星霜催绿鬓风露损朱颜惜清欢又何妨沉醉玉樽前珠玉词钦定四库全书六一词宋欧阳修撰采桑子轻舟短棹西湖好绿水逶迤芳草长堤隐隐笙歌处处随无风水面琉璃滑不觉船移微动涟漪惊起沙禽掠岸飞又春深雨过西湖好百卉争姸蝶乱蜂喧晴日催花防欲然兰桡画舸悠悠去疑是神仙返照波间水阔风高飏管弦又画船载酒西湖好急管繁弦玉盏催传稳泛平波任醉眠行云却在行舟下空水澄鲜俯仰留连疑是湖中别有天又羣芳过后西湖好狼籍残红飞絮蒙蒙埀栁防干尽日风笙歌散尽游人去始觉春空埀下帘栊双燕归来细雨中又何人解赏西湖好佳景无时飞盖相追贪向花间醉玉巵谁知闲凭防干处芳草斜晖水远烟微一点沧洲白鹭飞又清明上巳西湖好满目繁华争道谁家绿栁朱轮走钿车游人日莫相将去醒醉諠哗路转堤斜直到城头总是花又荷花开后西湖好载酒来时不用旌旗前后红幢绿盖随画船撑入花深处香泛金巵烟雨微微一片笙歌醉里归又天容水色西湖好云物俱鲜鸥鹭闲眠应惯寻常听管弦风清月白偏宜夜一片琼田谁羡骖鸾人在舟中便是仙又残霞夕照西湖好花坞苹汀十顷波平野岸无人舟自横西南月上浮云散轩槛凉生莲芰香清水面风来酒面醒又平生为爱西湖好来拥朱轮富贵浮云俯仰流年二十春归来恰似辽东鹤城郭人民触目皆新谁识当年旧主人又画楼钟动君休唱往事无踪聚散匆匆今日欢娱几客同去年绿鬓今年白不觉衰容明月清风把酒何人忆谢公又十年一别流光速白首相逢莫话衰翁但鬭尊前语笑同劝君满酌君须醉尽日从容画鹢牵风即去朝天沃舜聪又十年前是樽前客月白风清忧患凋零老去光隂速可惊鬓华虽改心无改试把金觥旧曲重听犹似当年醉里声朝中措平山堂平山阑槛倚晴空山色有无中手种堂前埀栁别来防度春风文章太守挥毫万字一饮千钟行乐直须年少尊前看取衰翁归自謡并载阳春录名归国謡何处笛深夜梦回情脉脉竹风檐雨寒窻隔离人几嵗无消息今头白不眠特地重相忆又春艳艳江上晚山三四点栁丝如剪花如染香闺寂寂门半掩愁眉敛泪珠滴破胭脂脸又寒水碧水上何人吹玉笛扁舟逺送潇湘客芦花千里霜月白伤行色来朝便是关山隔长相思旧刻四首攷深画眉浅画眉一首花间集刻白乐天尊前集刻唐无名氏今删去苹满溪柳绕堤相送行人溪水西回时陇月低烟霏霏风凄凄重倚朱门听马嘶寒鸥相对飞又花似伊栁似伊花栁青春人别离低头双泪埀长江东长江西两岸鸳鸯两处飞相逢知几时又深花枝浅花枝深浅花枝相并时花枝难似伊玉如肌栁如眉爱着鹅黄金缕衣啼妆更为谁诉衷情或刻山谷但清晨帘幕作珠帘绣幕易成伤作恨难忘拟歌作未歌清晨帘幕巻轻霜呵手试梅妆都缘自有离恨故画作远山长思往事惜流芳易成伤拟歌先敛欲笑还颦最断人肠踏莎行候馆梅残溪桥栁细草熏风防揺征辔离愁渐逺渐无穷迢迢不断如春水寸寸柔肠盈盈粉泪楼高莫近危防倚平芜尽处是春山行人更在春山外又雨霁风光春分天气千花百卉争明媚画梁新燕一双双玉笼鹦鹉愁孤睡薜荔依墙莓苔满地青楼几处歌声丽蓦然旧事上心来无言敛皱眉山翠望江南江南蝶斜日一双双身似何郞全傅粉心如韩寿爱偷香天赋与轻狂微雨后薄翅腻烟光才伴游蜂来小院又随飞絮过东墙长是为花忙减字木兰花留春不住燕老莺慵无觅处说似残春一老应无却少人风和月好办得黄金须买笑爱惜芳时莫待无花空折枝又伤怀离抱天若有情天亦老此意如何细似轻丝渺似波扁舟岸侧枫叶荻花秋索索细想前欢须着人间比梦间又楼台向晓淡月低云天气好翠幕风微宛转梁州入破时香生舞袂楚女腰肢天与细汗粉重匀酒后轻寒不着人又画堂雅宴一抹朱弦初入遍慢捻轻笼玉指纤纤嫰剥葱拨头憁利怨月愁花无限意红粉轻盈倚防香檀曲未成又歌檀敛袂缭绕雕梁尘暗起柔润清圆百琲明珠一线穿樱唇玉齿天上仙音心下事留住行云满坐迷魂酒半醺生查子或刻秦少游去年元夜时花市灯如昼月到栁梢头人约黄昏后今年元夜时月与灯依旧不见去年人泪满春衫袖又或刻张子野含羞整翠鬟得意频相顾雁柱十三弦一一春莺语娇云容易飞梦断知何处深院锁黄昏阵阵芭蕉雨瑞鹧鸪楚王台上一神仙眼色相看意已传见了又休还似梦坐来虽近远如天陇禽有恨犹能说江月无情也解圆更被春风送惆怅落花飞絮两翩翩阮郞归东风临水日衔山春来长是闲落花狼籍酒防笙歌醉梦间春睡觉晚妆残无人整翠鬟留连光景惜朱颜黄昏独倚防又或刻晏同叔南园春早踏青时风和闻马嘶青梅如豆栁如眉日长蝴蝶飞花露重草烟低人家帘幕埀秋千慵困解罗衣画梁双燕栖又上三阕并载阳春集名醉桃源角声吹断陇梅枝孤窻月影低塞鸿无限欲惊飞城乌休夜啼寻断梦掩深闺行人去路迷门前杨栁绿隂齐何时闻马嘶又刘郞何日是来时无心云胜伊行云犹解傍山扉郞行去不归强匀画又芳菲春深轻薄衣桃花无语伴相思隂隂月上时又落花浮水树临池年前心眼期见来无事去还思而今花又飞浅螺黛淡燕脂闲妆取次宜隔帘风雨闭门时此情风月知蝶恋花旧刻二十二首攷遥夜亭臯闲信步是李中主作六曲阑干偎碧树又帘幕风轻双语燕俱见珠玉词独倚危楼风细细又帘下清歌帘外宴俱见乐章集今俱删去帘幙东风寒料峭雪里梅香先报春来早红蜡枝头双燕小金刀剪防呈纤巧旋防金炉熏蕙藻酒入横波困不禁烦恼绣被五更春睡好罗帏不觉纱窻晓又南雁依稀回侧阵雪霁墙隂遍觉兰芽嫰中夜梦余消酒困鑪香巻穗灯生晕急景流年都一瞬往事前懽未免萦方寸腊后花期知渐近东风已作寒梅信又腊雪初消梅蕋绽梅雪相和喜鹊穿花啭睡起夕阳迷醉眼新愁长向东风乱瘦觉玉肌罗带缓红杏梢头二月春犹浅望极不来芳信断音书纵有争如见又海燕双来归画栋帘影无风花影频移动半醉腾腾春睡重绿鬟堆枕香云拥翠被双盘金缕鳯忆得前春有个人人共花里黄莺时一弄日斜惊起相思梦又囘旋落花风荡漾栁重烟深雪絮飞来往雨后轻寒犹未放春愁酒病成惆怅枕畔屛山围碧浪翠被华灯夜夜空相向寂寞起来褰绣幌月明正在梨花上又一见阳春录易安李氏称是六一词庭院深深深几许杨栁堆烟帘幙无重数玉勒雕鞍游冶处楼高不见章台路雨横风狂三月暮门掩黄昏无计留春住泪眼问花花不语乱红飞过秋千去又永日环隄乘防舫烟草萧疎恰似晴江上水浸碧天风皱浪菱花荇蔓随双桨红粉佳人翻丽唱惊起鸳鸯两两飞相向且把金尊倾美酿休思往事成惆怅又越女采莲秋水畔窄袖轻罗暗露双金钏照影摘花花似面芳心只共丝争乱鸂防滩头风浪晚雾重烟轻不见来时伴隐隐歌声归棹远离愁引着江南岸又水浸秋天风皱浪缥缈仙舟只似秋天上和露采莲愁一饷看花却是啼妆样折得莲茎丝未放莲断丝牵特地成惆怅归棹莫愁花荡漾江头有个人相望又一刻同叔一刻子瞻梨叶初红蝉韵歇银汉风高玉管声凄切枕簟乍凉铜漏彻谁教社燕轻离别草际虫吟秋露结宿酒醒来不记归时节多少衷肠犹未说珠帘夜夜朦胧月又亦载阳春录谁道闲情抛弃久每到春来惆怅还依旧日日花前常病酒不辞镜里朱颜痩河畔青芜堤上栁为问新愁何事年年有独立小桥风满袖平林新月人归后又翠苑红芳晴满目绮席流莺上下长相逐紫陌闲随金轣辘马蹄踏遍春郊绿一觉年华春梦促往事悠悠百种寻思足烟雨满楼山断续人闲倚遍阑干曲又小院深深门掩亚寂莫珠帘画阁重重下欲近禁烟微雨罢绿杨深处秋千挂傅粉狂游犹未舍不念芳时眉黛无人画薄幸未归春去也杏花零落香红谢又亦载阳春录几日行云何处去忘了归来不道春将莫百草千花寒食路香车系在谁家树泪眼倚楼频独语双燕来时陌上相逢否撩乱春愁如栁絮依依梦里无寻处又欲过清明烟雨细小槛临窻点点残花坠梁燕语多惊晓睡银屛一半堆香被新嵗风光如旧嵗所恨征轮渐渐程迢递纵有远情难写寄何妨解有相思泪又画阁归来春又晚燕子双飞栁软桃花浅细雨满天风满院愁眉敛尽无人见独倚防干心绪乱芳草芊绵尚忆江南岸风月无情人暗换旧游如梦空肠断又尝爱西湖春色早腊雪方销巳见桃开小顷刻光隂都过了如今绿暗红英少且趂余花谋一笑况有笙歌艳态相萦绕老去风情应不到凭君把芳尊倒渔家傲旧刻三十二首攷幽鹭谩来窥品格又楚国细腰元自痩俱晏元献公作今删去一潺湲流碧涨新亭四面山相向翠竹岭头明月上迷俯仰月轮正在泉中漾更待高秋天气爽菊花香里开新酿酒美宾嘉真胜赏红粉唱山深分外歌声响又十月小春梅蕋绽红炉画阁新装遍锦帐美人贪睡防羞起晚玉壶一夜氷澌满楼上四埀帘不巻天寒山色偏宜远风急雁行吹字断红日短江天雪意云撩乱又与赵康靖公四纪才名天下重三朝构厦为梁栋定册功成身退勇辞荣宠归来白首笙歌拥顾我薄才无可用君恩近许归田垅今日一觞难得共聊对捧官奴为我高歌送又防日迟迟花袅袅人将红粉争花好花不能言惟解笑金壶倒花开未老人年少车马九门来扰扰行人莫羡长安道丹禁漏声衢鼓报催昏晓长安城里人先老又红粉墙头花几树落花片片和惊絮墙外有楼花有主寻花去隔墙遥见秋千侣绿索红旗双彩柱行人只得偷回顾肠断楼南金锁戸天欲莫流莺飞到秋千处又妾本钱塘苏小妹芙容花共门相对昨日为逢青伞盖慵不采今朝斗觉凋零防愁倚画楼无计奈乱红飘过秋塘外料得明年秋色在香可爱其如镜里花颜改又花底忽闻敲两桨逡巡女伴来寻访酒盏旋将荷叶当莲舟荡时时盏里生红浪花气酒香清厮酿花腮酒面红相向醉倚绿隂眠一饷惊起望船头阁在沙滩上又叶有清风花有露叶笼花罩鸳鸯侣白锦顶丝红锦羽莲女妬惊飞不许长相聚日脚沉红天色莫清凉伞上微微雨早是水寒无宿处须回步枉教雨里分飞去又荷叶田田青照水孤舟挽在花隂底昨夜萧萧疎雨坠愁不寐朝来又觉西风起雨摆风揺金蕋碎合欢枝上香房翠莲子与人长厮类无好意年年苦在中心里又叶重如将青玉亚花轻疑是红绡挂颜色清新香脱洒堪长价牡丹怎得称王者雨笔露牋匀彩画日炉风炭熏兰麝天与多情丝一把谁厮惹千条万缕萦心下又一刻同叔粉蕋丹青描不得金针线线功难敌谁傍暗香轻采摘风淅淅船头触散双鸂防夜雨染成天水碧朝阳借出胭脂色欲落又开人共惜秋气逼盘中巳见新荷菂又喜鹊填河仙浪浅云輧早在星桥畔街鼓黄昏霞尾暗炎光敛金钩侧倒天西面一别经年今始见新欢往恨知何限天上佳期贪眷恋良宵短人间不合催银箭又乞巧楼头云幔巻浮花催洗严妆面花上蛛丝寻得遍颦笑浅双眸望月牵红线奕奕天河光不断有人正在长生殿暗付金钗清夜半千秋愿年年此会长相见又别恨长长欢计短疎钟促漏真堪怨此会此情都未半星初转鸾琴鳯乐怱怱巻河鼓无言西北眄香蛾有恨东南远脉脉横波珠泪满归心乱离肠便逐星桥断又九日欢游何处好黄花万蕋雕栏绕通体清香无俗调天气好烟滋露结功多少日脚清寒高下照宝钉密缀圆斜小落叶西园风袅袅催秋老樷边莫厌金樽倒又青女霜前催得绽金钿乱散枝头徧落帽台高开雅宴芳尊满挼花吹在流霞面桃李三春虽可羡莺来蝶去芳心乱争似仙潭秋水岸香不断年年自作茱茰伴又露裛娇黄风摆翠人开晩秀非无意仙格淡妆天与丽谁可比女真装束真相似筵上佳人牵翠袂纤纤玉手挼新蕋美酒一杯花影腻邀客醉红琼共作熏熏媚又对酒当歌劳客劝惜花只惜年华晩寒艳冷香秋不管情眷眷凭阑尽日愁无限思抱芳期随塞雁悔无深意传双燕怅望一枝难寄逺人不见楼头望断相思眼又以下元刻续添次玉楼春后正月斗杓初转势金刀剪防功夫异称庆高堂欢防稚看栁意偏从东面春风至十四新蟾圆尚未楼前乍看红灯试氷散绿池泉细细鱼欲戏园林巳是花天气又二月春畊昌杏密百花次第争先出惟有海棠梨第一深浅拂天生红粉真无匹画栋归来巢未失双双欵语怜飞乙留客醉花迎晓日金盏溢却忧风雨飘零疾又三月清明天婉娩晴川祓禊归来晚况是踏青来处逺犹不倦秋千别闭深庭院更值牡丹开欲遍酴醿压架清香散花底一樽谁解劝增眷恋东风向晚无情绊又四月园林春去后深深密幄隂初茂折得花枝犹在手香满袖叶间梅子青如豆风雨时时添气候成行新笋霜筠厚题就送春诗几首聊对酒樱桃色照银盘熘又五月榴花妖艳烘绿杨带雨埀埀重五色新丝缠角粽金盘送生绡画扇盘双鳯正是浴兰时节动菖蒲酒美清尊共叶里黄鹂时一咔犹松等闲惊破纱窻梦又六月炎天时霎雨行云涌出奇峯露沼上嫰莲腰束素风兼露梁王宫阙无烦暑畏日亭亭残蕙炷傍帘乳燕双飞去碧盌敲氷倾玉处朝与暮故人风快凉轻度又七月新秋风露早渚莲尚折庭梧老是处瓜华时节好金尊倒人间防缕争祈巧万叶敲声凉乍到百虫啼晚烟如埽箭漏初长天杳杳人语悄那堪夜雨催清晓又八月秋高风厯乱衰兰败芷红莲岸皓月十分光正满清光畔年年常愿琼筵看社近愁看归去燕江天空阔云容漫宋玉当时情不浅成幽怨乡关千里危肠断又九月霜秋秋巳尽烘林败叶红相映惟有东篱黄菊盛遗金粉人家帘幕重阳近晓日隂隂晴未定授衣时节轻寒嫰新雁一声风又劲云欲凝雁来应有吾乡信又重前畧异仍旧并刻十月小春梅蕋绽红楼画阁新妆遍鸳帐美人贪睡防梳洗嬾玉壶一夜轻澌满楼上四埀帘不巻天寒山色偏宜逺风急雁行吹字断红日晚江天雪意云撩乱又十一月新阳排寿宴黄钟应管添宫线猎猎寒威云不巻风头转时看雪霰吹人面南至迎长知漏箭书云纪候氷生硏腊近探春春尚逺闲亭院梅花落尽千千片又十二月严凝天地闭莫嫌台榭无花卉惟有酒能欺雪意增豪气直教耳热笙歌沸陇上雕鞍惟数骑猎围半合新霜里霜重鼓声寒不起千人指马前一雁寒空坠玉楼春风迟日媚烟光好绿树依依芳意早年华容易即凋零春色只宜长恨少池塘隐隐惊雷晓栁眼未开梅蕚小尊前贪爱物华新不道物新人渐老又西亭饮散清歌阕花外迟迟宫漏发涂金烛引紫骝嘶栁曲西头归路别佳辰只恐幽期阔密赠殷勤衣上结翠屛魂梦莫相寻禁断六街清夜月又春山敛黛低歌扇暂解吴钩登袓宴画楼钟动巳魂销何况马嘶芳草岸青门栁色随人逺望欲断时肠已断洛阳春色待君来莫到落花飞似霰又尊前拟把归期说未语春容先惨咽人生自是有情痴此恨不关风与月离歌且莫翻新阕一曲能教肠寸结直须看尽洛城花始共春风容易别又洛阳正值芳菲节秾艳清香相间发游丝有意苦相萦埀栁无端争赠别杏花红处青山缺山畔行人山下歇今宵谁肯逺相随惟有寂寥孤馆月又残春一夜狂风雨断送红飞花落树人心花意待留春春色无情容易去高楼把酒愁独语借问春归何处所莫云空阔不知音惟有绿杨芳草路又常忆洛阳风景媚烟防风和添酒味莺啼宴席似留人花出墙头如有意别来已隔千山翠望断危楼斜日坠关心只为牡丹红一片春愁来梦里又池塘水绿春微防记得玉真初见面从头歌韵响铮鏦入破舞腰红乱旋玉钩帘下香堦畔醉后不知红日晚当时共我赏花人点检如今无一半又两翁相遇逢佳节正值栁绵飞似雪便须豪饮敌青春莫对新花羞白发人生聚散如筈老去风情尤惜别大家金盏倒埀莲一任西楼低晓月又西湖南北烟波阔风里丝簧声韵咽舞余裙带绿双埀酒入香腮红一抹杯深不觉璢璃滑贪看六么花十八明朝车马各东西惆怅画桥风与月又燕鸿过后春归去细算浮生千万绪来如春梦几多时去似朝云无觅处闻琴解佩神仙侣挽断罗衣留不住劝君莫作独醒人烂醉花间应有数又蝶飞芳草花飞路把酒巳嗟春色暮当时枝上落残花今日水流何处去楼前独绕鸣蝉树忆把芳条吹防絮红莲绿芰亦芳菲不奈金风兼玉露又别后不知君逺近触目凄凉多少闷渐行渐逺渐无书水阔鱼沉何处问夜深风竹敲秋韵万叶千声皆是恨故欹单枕梦中寻梦又不成灯又烬又红绦约束琼肌稳拍碎香檀催急衮陇头呜咽水声繁叶下间关莺语近美人才子传芳信明月清风伤别恨未知何处有知音常为此情留此恨又檀槽碎响金丝拨露湿浔阳江上月不知商妇为谁愁一曲行人留夜发画堂花月新声别红蕋调长弹未彻暗将深意祝胶惟愿弦弦无断絶又春葱指甲轻拢捻五彩埀绦双袖巻雪香浓透紫檀槽胡语急随红玉腕当头一曲情何限入破铮鏦金鳯战百分芳酒祝长春再拜敛容擡粉面又金花盏面红烟透舞急香茵随步皱青春才子有新词红粉佳人重劝酒也知自为伤春瘦归骑休交银烛候拟将沉醉为清欢无奈醒来还感旧又雪云乍变春云簇渐觉年华堪送目北枝梅蕋犯寒开南浦波纹如酒绿芳菲次第还相续不奈情多无处足尊前百计得春归莫为伤春歌黛蹙又柳黄金弄色轻于粉濯濯春条如水嫰为缘力薄未禁风不奈多娇长似困腰柔乍怯人相近眉小未知春有恨劝君着意惜芳菲莫待行人攀折尽又珠帘半下香销印二月东风催栁信琵琶傍畔且寻思鹦鹉前头休借问惊鸿过后生离恨红日长时添酒困未知心在阿谁边满眼泪珠言不尽又沉沉庭院莺吟弄日防烟和春气重绿杨娇眼为谁回芳草深心空自动倚阑无语伤离鳯一片风情无处用寻思还有旧家心蝴蝶时时来役梦又去时梅蕚初凝粉不觉小桃风力损梨花最晚又凋零何事归期无定准防干倚遍重来凭泪粉偷将红袖印蜘蛛喜鹊误人多似此无凭安足信又酒美春浓花世界得意人人千万态莫教辜负艳阳天过了堆金何处买巳去少年无计奈且愿芳心长恁在闲愁一点上心来算得东风吹不解又湖边栁外楼高处望断云山多少路阑干倚遍使人愁又是天涯初日暮轻无管系狂无数水畔花飞风里絮算伊浑似薄情郞去便不来来便去又南园粉蝶能无数度翠穿红来复去倡条冶叶恣留连飘荡轻于花上絮朱阑夜夜风兼露宿粉栖香无定所多情翻却似无情赢得百花无限妬又子规江南三月春光老月落禽啼天未晓露和啼血染花红恨过千家烟树杪云埀玉枕屛山小梦欲成时惊觉了人心应不似伊心若解思归归合早又东风本是开花信及至花时风更吹开吹谢苦匆匆春意到头无处问把酒临风千万恨欲埽残红犹未忍夜来风雨转离披满眼凄凉愁不尽又隂隂树色笼晴昼清淡园林春过后杏腮轻粉日催红池面绿罗风巻皱佳人向晩新妆就圆腻歌喉珠欲熘当筵莫放酒杯迟乐事良辰难入手又芙容鬭晕胭脂浅留着晚花开小宴画船红日晚风清栁色溪光晴照防美人争劝梨花盏舞困玉腰裠缕慢莫交银烛促归期巳祝斜阳休更晚南歌子鳯髻金泥带龙纹玉掌梳走来窻下笑相扶爱道画眉深浅入时无弄笔偎人久描花试手初等闲妨了绣功夫笑问双鸳鸯字怎生书御街行夭非华艳轻非雾来夜半天明去来如春梦不多时去似朝云何处乳鸡酒燕落星沉月紞紞城头鼓参差渐辨西池树朱阁斜欹戸绿苔深径少人行苔上屐痕无数遗香余粉衾闲枕天把多情赋虞美人影梅梢弄粉香犹嫰欲寄江南春信别后寸肠萦损说与伊争稳小炉独守寒灰烬忍泪低头画尽眉上万重新恨竟日无人问又莺愁燕苦春归去寂寂花飘红雨碧草绿杨岐路况是长亭暮小年行客情难诉泣对东风无语目断两三烟树翠隔江淹浦临江仙栁外轻雷池上雨雨声滴碎荷声小楼西角断虹明阑干倚处待得月华生燕子飞来窥画栋玉钩埀下帘旌凉波不动簟纹平水精双枕傍有堕钗横又记得金銮同唱第春风上国繁华如今薄宦老天涯十年岐路空负曲江花闻说阆山通阆苑楼高不见君家孤城寒日等闲斜离愁难尽红树远连霞圣无忧世路风波险千年一别须防人生聚散长如此相见且欢娱好酒能消光景春风不染髭须为公一醉花前倒红袖莫来扶浪淘沙把酒祝东风且共从容埀杨紫陌洛城东总是当时携手处游遍芳丛聚散苦匆匆此恨无穷今年花胜去年红可惜明年花更好知与谁同又花外倒金翘饮散无憀柔桑蔽日栁迷条此地年时曾一醉还是春朝今日举轻桡防影飘飘长亭回首短亭遥过尽长亭人更远特地魂销又五岭麦秋残荔子初丹绛纱囊里水晶丸可惜天教生处远不近长安往事忆开元妃子偏怜一从魂散马嵬关只有红尘迷驿使满眼骊山又万恨苦绵绵旧约前欢桃花溪畔栁隂间几度日高春睡重绣戸深关楼外夕阳闲独自凭阑一重水隔一重山水阔山高人不见有泪无言又今日北池游漾漾轻舟波光防滟栁条柔如此春来春又去白了人头好妓好歌喉不醉难休劝君满满酌金瓯总使花时常病酒也是风流定风波把酒花前欲问他对花何恡醉颜春到几人能烂喷何况无情风雨等闲多艳树香樷都几许朝暮惜红愁粉奈情何好是金船浮玉浪相向十分深送一声歌又把酒花前欲问伊忍嫌金盏负春时红艳不能旬日看宜算须知开谢只相随蝶去蝶来犹解恋难见回头还是度年期莫候饮防花巳尽方信无人堪与补残枝又把酒花前欲问公对花何事诉金钟为甚去年春甚处虚度莺声撩乱一场空今嵗春来须爱惜难得须知花靣不长红待得酒醒君不见千片不随流水即随风又把酒花前欲问君世间何计可留春纵使青春留得住虚语无情花对有情人任是好花须落去自古红颜能得几时新暗想浮生何事好唯有清歌一曲倒金樽又过尽韶华不可添小楼红日下层檐春睡觉来情緖恶寂寞杨花撩乱拂珠帘早是闲愁依旧在无奈那堪更被宿醒兼把酒送春惆怅甚长恁年年三月病恹恹又对酒追欢莫负春春光归去可饶人昨日红芳今绿树已暮残花飞絮两纷纷粉面丽姝歌窈窕清妙樽前信任醉醺醺不是狂心贪燕乐自觉年来白发满头新蓦山溪新正初破三五银蟾满纤手染香罗剪红莲满城开遍楼台上下歌管咽春风驾香轮停宝马只待金乌晚帝城今夜罗绮谁为伴应卜紫姑神问归期相思望断天涯情緖对酒且开颜春宵短春寒浅莫待金杯煗浣溪沙云曳香绵彩柱高绛旗风飐出花梢一梭红带往来抛束素美人羞不打却嫌裙慢褪纤腰日斜深院影空揺又堤上游人逐画船拍堤春水四埀天绿杨楼外出秋千白发戴花君莫笑六么催拍盏频传人生何处似尊前又湖上朱桥响画轮溶溶春水浸春云碧瑠璃滑净无尘当路游丝萦醉客隔花啼鸟唤行人日斜归去奈何春又叶底青青杏子埀枝头薄薄栁绵飞日高深院晚莺啼堪恨风流成薄幸断无消息道归期托腮无语翠眉低又或入珠玉词或入淮海词青杏园林煮酒香佳人初试薄罗裳栁丝揺曳燕飞忙乍雨乍晴花自落闲愁闲闷昼偏长为谁消痩损容光又红粉佳人白玉杯朩兰船稳棹歌催绿荷风里笑声来细雨轻烟笼草树斜桥曲水绕楼台夕阳高处画屛开又翠袖娇鬟舞石州两行红粉一时羞新声难逐管弦愁白发主人年未老清时贤相望偏优一尊风月为公留又灯烬埀花月似霜薄帘映月两交光酒醺红粉自生香双手舞余拖翠袖一声歌巳釂金觞休回娇眼断人肠又十载相逢酒一巵故人才见便开眉老来游旧更同谁浮世歌欢真易失宦途离合信难期尊前莫惜醉如泥御带花青春何处风光好帝里偏爱元夕万重缯防搆一屛峰岭半空金碧宝檠银缸耀绛幕龙虎腾掷沙堤远雕轮绣毂争走五王宅雍容熙熙作昼防乐府神姬海洞仙客拽香揺翠称执手行歌锦街天陌月淡寒轻渐向晓漏声寂寂当年少狂心未巳不醉怎归得虞美人炉香昼永龙烟白风动金鸾额画屛寒揜小山川睡容初起枕痕圆坠花钿楼高不及烟霄半望尽相思眼艳阳刚爱挫愁人故生芳草碧连云怨王孙鹤冲天梅谢粉栁拖金香满旧园林养花天气半晴隂花好却愁深花无数愁无数花好却愁春去戴花持酒祝东风千万莫匆匆夜行船忆昔西都懽纵自别后有谁能共伊川山水洛川花细寻思旧游如梦记今日相逢情愈重愁闻唱画楼钟动白发天涯逢此景倒金尊殢谁相送又满眼东风飞絮催行色短亭春暮落花流水草连云看看是断肠南浦檀板未终人去去扁舟在绿杨深处手把金尊难为别更那听乱莺疎雨洛阳春红纱未晓黄鹂语蕙炉销兰炷锦屛罗幕护春寒昨夜三更雨绣帘闲倚吹轻絮敛眉山无绪看花拭泪向归鸿问来处逢郎否一丛花向误张子野伤春怀远几时穷无物似情浓离愁正恁牵丝乱更南陌飞絮蒙蒙归骑渐遥征尘不断何处认郎踪双鸳池沼水溶溶南北小桥通梯横画阁黄昏后又还是新月帘栊沉恨细思不如桃李还解嫁春风雨中花千古都门行路能使离歌声苦送尽行人花残春晚又道君东去醉借落花吹暖絮多少曲堤芳树且携手留连良辰美景留作相思处千秋嵗数声鶗鴂又报芳菲歇惜春更把残红折雨轻风色防梅子青时节永丰栁无人尽日花飞雪莫把丝弦拨怨极弦能说天不老情难絶心似双丝网终有千千结夜过也东窻未白残灯灭越溪春三月十三寒食日春色遍天涯越溪阆苑繁华地傍禁垣珠翠烟霞红粉墙头秋千影里临水人家归来晚驻香车银箭透窻纱有时三点两点雨霁朱门栁细风斜沉麝不烧金鸭玲珑月照梨花贺圣朝影白雪梨花红粉桃露华高埀杨慢舞绿丝绦草如袍风过小池轻浪起似江臯千金莫惜买香醪且陶陶洞天春莺啼绿树声早槛外残红未埽露点真珠遍芳草正帘帏清晓秋千宅院悄悄又是清明过了燕蝶轻狂栁丝撩乱春心多少忆汉月红艳几枝轻袅新被东风开了倚烟啼露为谁娇故惹蝶怜蜂恼多情游赏处留恋向绿樷千绕酒阑欢罢不成归肠断月斜春老清平乐雨晴烟晚绿水新池满双燕飞来埀栁院小阁画帘高卷黄昏独倚朱栏西南初月眉弯砌下落花风起罗衣特地春寒又小庭春老碧砌红萱草长忆小防闲共绕携手绿樷含笑别来音信全乖旧期前事堪猜门揜日斜人静落花愁点青苔应天长旧刻三首攷绿槐隂里黄鹂语花间集刻韦庄今删去一弯初月临鸾镜云鬓鳯钗慵不整珠帘净重楼迥惆怅落花风不定绿烟低栁径何处辘轳金井昨夜更阑酒醒春愁胜却病又石城山下桃花绽宿雨初晴云未散南去棹北飞雁水阔山遥肠欲断倚楼情绪嬾惆怅春心无限燕度蒹葭风晩欲归愁满面凉州令东堂石榴翠树芳条飐的的裙腰初染佳人携手弄芳菲绿隂红影共展双纹簟揷花照影窥鸾鉴只恐芳容减不堪零落春晚青苔雨后深红点一去门闲掩重来却寻朱槛离离秋实弄轻霜娇红脉脉似见胭脂脸人非事往眉空敛谁把佳期赚芳心只愿长依旧春风更放明年艳南乡子翠密红繁水国凉生未是寒雨打荷花珠不定轻翻泠泼鸳鸯锦翅斑尽日凭栏弄蕋拈花仔细看偷得褭蹄新铸样无端藏在红房艳粉间又雨后斜阳细细风来细细香风定波平花映水休藏照出轻盈半面妆路隔秋江莲子深深隐翠房意在莲心无问处难忘泪里红腮不记行鹊桥仙月波清霁烟容明淡灵汉旧期还至鹊迎桥路接天津映夹岸星榆点缀云屛未巻仙鸡催晓肠断去年情味多应天意不交长恁恐把欢娱容易芳草渡梧桐落蓼花秋烟初冷雨才收萧条风物正堪愁人去后多少恨在心头燕鸿远羗笛怨渺澄波一片山如黛月如钩笙歌散梦魂断倚高楼珠帘卷珠帘卷暮云愁埀杨暗锁青楼烟雨蒙蒙如画轻风吹旋収香断锦屛新别人闲玉簟初秋多少旧欢新恨书杳杳梦悠悠更漏子风带寒枝正好兰蕙无端先老情悄悄梦依依离人殊未归褰罗幕凭朱阁不独堪悲揺落月东出雁南飞谁家夜捣衣摸鱼儿巻绣帘梧桐秋院落一霎雨添新绿对小池闲立残妆浅向晩水纹如縠凝远目恨人去寂寂鳯枕孤难宿倚防不足看燕拂风檐蝶翻露草两两长相逐双眉促可惜年华婉娩西风初弄庭菊况伊家年少多情未巳难拘束那堪更趂凉景追寻甚处埀杨曲佳期过尽但不说归来多应忘了云屛去时祝少年游去年秋晚此园中携手翫芳樷拈花嗅蕋恼烟撩雾醉倚西风今年重对芳樷处追往事又成空敲遍阑干向人无语惆怅满枝红又肉红圆样浅心黄枝上巧如装雨轻烟重无憀天气啼破晓来妆寒轻贴体风头冷忍抛弃向秋光不会深心为谁惆怅回面恨斜阳又玉壶氷莹兽炉灰人起绣帘开春樷一夜六花开尽不待剪刀催洛阳城阙中天起高下遍楼台絮乱风轻拂鞍霑袖归路似章街行香子舞雪歌云闲淡妆匀蓝溪水染轻裙酒香醺脸粉色生春更雅谈话好情性美精神空江不断凌波何处向越桥边青栁朱门断钟残角又送黄昏奈眼中泪心中事意中人鹧鸪天学画宫眉细细长芙容出水鬭新妆只知一笑能倾国不信相看有断肠双黄鹄两鸳鸯迢迢云水恨难忘早知今日长相忆不及从初莫作双六一词