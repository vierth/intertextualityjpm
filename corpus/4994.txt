参同契阐幽参同契阐幽序大道本无言说本无名相混混沌沌莫知其端然非假言说名相以表之则道终不显昔者羲皇作易直指干坤老子着经全提道德赖此两圣凿破混沌面目人人分上底性命根源才知着落处大道从此开明矣二书同出一源其后不幸而分爲儒玄两家宗易者流爲象数之小儒宗玄者流爲延年之方士而归根复命之学或几乎息矣孰能会而通之其惟参同契乎此书出自汉代伯阳魏祖假卦爻法象以显性命根源性乃万劫不坏之元神命则虚无祖炁元始至精也拈一卽两举两卽三会三卽一〓故言神而精气在精气非麄言精气而神在神非精也言性而命存命非滞于有言命而性存性非沦于无也只此两字眞诠可分可合可放可收在羲易则以干坤爲众卦之父母在老子则以道德爲万象之总持后来诸子百家横说𥪡说总不出这两字范围顺而达之则曰天命之谓性逆而还之则曰穷理尽性以至于命堂堂大道三教合辙千圣同归外此悉属旁蹊曲径矣夫此逆还之法本自无多作者慈悲岂不欲当头直指但恐知音者希未堪明破不得不从无言说中强生言说从无名相中强立名相惨淡经营祕母言子遂以两字眞诠叠成七卷于是分御政养性伏食爲三门又分药物炉鼎火候爲三家一门中各具三门一家中各具三家三而参之九转之功于是乎毕此其所以爲参同契也惟参也乃见性命之各正惟同也乃见性命之不二惟契也乃见穷理尽性至命之要归七卷中倐分倐合倐放倐收大约前主分后主合前主放后主收错综变化自然成文此参同契之所以未易知未易言也元育髫年慕道最初拜北宗张碧虚师指示玄关便于此书得个入门而尙未窥其堂奥从此足穷五岳徧参诸方鲜有豁我积疑者最后入终南深处幸遇灵宝老人点开心易表里洞然方知一粟可藏世界微尘堪转法轮是眞实语然此向上机关讵堪饶舌犹忆告别老人时临歧丁寕嘱以广度后人无令断绝且机缘多在大江以南旣而束装南旋入圜办道赖毘陵诸法侣竭力护持麄了一大事丁酉嵗挈门下潘子习静华阳兼览道藏信手抽出参同契一函快读数过如贫子得宝藏不胜庆快平生窃念此书源流最远实爲丹经鼻祖诸眞命脉魏祖曾将此书亲授靑州从事徐公徐遂隐名註之今已失传后来註者纷纷错会不少甚至流入彼家炉火诸旁门而祖意益晦塞矣甚悯之思发其覆遂禁足结冬日诵正文一两章与潘子究其大义令笔录焉深山静夜秉烛围炉两人细谈堂奥中事思之不得鬼神来告久而豁然贯彻矣更八十晨昏草本乃就题曰阐幽谓此书向来埋藏九地而今始升九天之上也此书向来沈沦幽谷而今始浴咸池之光也旣脱稿复与潘子改正数番剥尽皮肤独留眞实私作枕中鸿宝𡻕在丁未许子启请流通公诸同志张子实佐焉于是鸠工募刻同志翕然响应而七卷次第告成请余作序因略述其所得于师者以就正有道焉并愿读是书者勿滞言说勿胶名相只从此中讨消息始而范围造化旣而粉碎虚空有何御政养性伏食之可析有何药物炉鼎火候之可分并性命两字亦可不必建立矣如是会去差足报魏祖徐祖及从上诸祖之恩差足报羲皇老子及从上诸圣之恩而世出世间情与无情一切山河大地蠢动含灵之恩亦无不报矣一道平等头头各现将见情与无情悉发大光明藏破暗烛幽余亦从此兀然忘言矣康熙己酉仲春朔旦北宗龙门派下弟子朱元育稽首敬撰参同契阐幽重刊道藏辑要参同契魏伯阳眞人着云阳道人朱元育阐幽参同契者东汉魏眞人伯阳所作葢以易道明丹道也易道之要不外一阴一阳丹道之用亦不外一阴一阳一阴一阳合而成易大道在其中矣参者参伍之参同者合同之同契者相契之契书中分上中下三篇篇中分御政养性伏食三家必参互三家使大易性情黄老养性炉火之事合同爲一方与尽性至命之大道相契举一端则三者全具其中以末卷三相类宗旨校勘卽了然矣上篇此卷专言御政而养性伏食已寓其中葢所谓御政者陈干坤坎离之法象隐然具君臣上下之规模君主无爲臣主有爲卽养性伏食两道之所取则也故末篇又称大易情性干坤门戸章第一干坤者易之门戸众卦之父母坎离匡廓运毂正轴牝牡四卦以爲槖籥覆冒阴阳之道犹工御者准绳墨执衔辔正规矩随轨辙处中以制外数在律厯纪月节有五六经纬奉日使兼并爲六十刚柔有表里朔旦屯直事至暮蒙当受昼夜各一卦用之依次序旣未至晦爽终则复更始日月爲期度动静有早晚春夏据内体从子到辰巳秋冬当外用自午讫戌亥赏罚应春秋昏明顺寒暑爻辞有仁义随时发喜怒如是应四时五行得其理此章首揭干坤门戸包括万化乃全书之纲领也干坤者易之门戸众卦之父母坎离匡廓运毂正轴此节言一阴一阳之道不出干坤范围也葢天地间只此一阴一阳之本体则谓之道其化机则谓之易其神用则谓之丹易道之阴阳不外干坤丹道之阴阳不出性命干坤卽性命也然必穷取未生以前消息方知天地于此造端人身于此託始丹道卽于此立基原夫鸿蒙之先一炁未兆不可道亦不可名廓然太虚无方无体是谓眞空空中不空是谓妙有惟卽有而空故无始之始强名曰天地之始惟卽空而有故有始之始强名曰万物之母卽有而空便是太极本无极卽空而有便是无极而太极太极之体本来无动无静动而无动干之所以爲天也而轻清者有其根矣静而无静坤之所以爲地也而坚凝者有其基矣一动一静之间人之所以爲天地心也而易之生生不息者在其中矣胚胎虽具混沌未分故曰太极函三迨其静极而动干之一阳直彻于九地之下而坤承之阴中包阳实而成坎是谓天一生水在地中爲水在天上爲月及其动极复静坤之一阴直达于九天之上而干统之阳中含阴破而成离是爲地二生火在世间爲火在天上爲日此由太极而生两仪由两仪而生四象也天地非日月不显干坤非坎离不运故在易道必以干坤爲体坎离爲用何以言之干之爲物静专而动直六十四卦之阳皆出入于干戸究竟只是最初一阳坤之爲物静翕而动辟六十四卦之阴皆阖辟于坤门究竟只是最初一阴一阴一阳是谓眞易干知大始实爲众阳之父故干道成男曰震曰坎曰艮坤作成物实爲众阴之母故坤道成女曰巽曰离曰兑从此交易变易生生不穷重之爲六十四卦衍之爲四千九十六卦岂非干坤者易之门戸众卦之父母乎六子皆出于干坤而独用坎离者何也盖震巽艮兑各得干坤之偏体坎离独得干坤之正体先天定位本干南坤北惟以中爻相易而成坎离后天翻卦遂转作离南坎北其实干坤包罗在外天地之匡廓依然不动而坎离之一日一月自然运旋其中小之爲昼夜晦朔大之爲春秋寒暑又大之爲元会运世譬若御车然中心虚者爲毂两头转动者爲轴车本不能自运惟赖两头之轴两头之轴又赖中心之毂以运之车待轴而转动轴又待毂而运旋其用方全坎离之于干坤亦然岂非坎离匡廓运毂正轴乎老子云三十幅共一毂当其无有车之用此之谓也此章爲全书纲领此节又是通章纲领干坤门戸在丹道爲炉鼎坎离匡廓在丹道爲药物火候出其中矣牝牡四卦以爲槖籥覆冒阴阳之道犹工御者准绳墨执衔辔正规矩随轨辙处中以制外数在律厯纪此节言干坤化出坎离能覆冒阴阳之道也干本老阳牡也迨中爻变出离之少阴则牡转爲牝矣坤本老阴牝也迨中爻变出坎之少阳则牝转爲牡矣坤转爲坎九地之下渊乎莫测气机动而愈出是爲无底之槖干转爲离九天之上一线潜通本体虚而不屈是爲有孔之籥老子云天地之间其犹槖籥乎指此而言故曰牝牡四卦以爲槖籥坎离二气一往一来出入于天地之间而昼夜晦朔春秋寒暑纤毫不爽名曰四卦其实只是一坎一离名曰两卦其实只是坎离中间一阴一阳乃六十卦之全体三百六十爻之全用无不覆冒其中岂不犹善御者之准绳墨以执衘辔正规矩以随轨辙乎夫马之有衔辔车之有轨辙法则现前一一可以遵守外也准而执之正而随之其间必有御车之人处中以制之卽上文所谓运毂而正轴者也制之之法不疾不徐随方合节有数存乎其间卽下文火候之节度也律有十二管厯有十二辰无非六阴六阳循环运转一刻不差而火候之调御得其准矣此便是周天之纲纪故曰处中以制外数在律厯纪月节有五六经纬奉日使兼并爲六十刚柔有表里朔旦屯直事至暮蒙当受昼夜各一卦用之依次序旣未至晦爽终则复更始此节言弦望晦朔数准一月小周天之火候也易有六十四卦除却干坤坎离四卦应炉鼎药物余六十卦三百六十爻正应周天度数坎离中爻一日一月把握干坤出入于三百六十五度四分度之一之中周天纲纪总不出其范围日爲太阳月爲太阴阳数以五爲中阴数以六爲中两其六爲十二律厯之所取则也以五乘六共得三十是爲一月之数日月自相经纬遂成弦望晦朔月之消息盈虚每随日转有禀命于日之象故曰月节有五六经纬奉日使日月经纬而分昼夜卽此三十日中兼并爲六十卦自屯蒙讫旣济未济卦象全具其中卦之内外两体无不反对反体如屯蒙䷂需讼䷄之类对体如中孚䷼小过䷽之类或表刚而里柔或表柔而里刚卽屯蒙二卦可以例举如屯之一阳动于下有朝之象蒙之一阳止于上有暮之象昼夜反覆两卦只是一卦朔旦从屯蒙起直至晦日恰好轮到旣济未济六十卦周而一月之候始完完则终而复始循环无端矣日月爲期度动静有早晚春夏据内体从子到辰巳秋冬当外用自午讫戌亥赏罚应春秋昏明顺寒暑爻辞有仁义随时发喜怒如是应四时五行得其理此节言二至二分数准一年大周天之火候也日月爲期度者日主乎昼位当正午自一阳动处以至六阳卽属日之气候月主乎夜位当正子自一阴静处以至六阴卽属月之气候动静有早晚者一阳动而进火应屯卦而爲早一阴静而退火应蒙卦而爲晚要知一日之期度卽一月之期度一月之期度卽一年之期度又要知一年之动静不出一月之动静一月之动静不出一日之动静此两句承上起下爲通节纲领下文遂推详一年之候卦之内外二体包举四时假如屯卦自初爻进火子爲时一阳初动直到上爻便是纯阳之己从内体达外用故应乎春夏蒙卦自上爻退火爲午时一阴初静直到初爻便是纯阴之亥从外用返内体故应乎秋冬此言冬夏二至交媾之候也太阳在卯应在春分德中有刑罚之象也太阴在酉应在秋分刑中有德赏之象也故曰赏罚应春秋日出乎寅没乎申火生在寅暑之象也月出乎申没乎寅水生在申寒之象也故曰昏明顺寒暑仁主发义主收爻辞所陈各有所主仍是顺寒暑之象喜近赏怒近罚随时而发不过其节仍是应春秋之象此言春秋二分沐浴之候也如是而水火木金各秉一时气候其中有眞土调爕全备造化冲和之气结而成丹故曰如是应四时五行得其理上节言小周天火候应乎一月此节言大周天火候应乎一年须知此中作用俱是攒簇之法簇年归月簇月归日簇日归时止在一刻中分动静其中消息全赖坎离槖籥所谓覆冒阴阳之道者也此章皆以造化法象明干坤坎离之功用人身具一小天地其法象亦然干爲首父天之象也坤爲腹母地之象也震爲足巽爲股近乎地分长男长女之象也艮爲手兑爲口近乎天分少男少女之象也坎爲耳离爲目运乎天地之中独当人位中男中女之象也其余四肢百骸三百六十骨节八万四千毛孔卽众卦众爻之散布也然此有形有名者人皆知之孰知其无形无名者乎父母未生以前圆成周徧廓彻灵通本无污染不假修证空中不空爲虚空之眞宰所谓统体一太极也旣而一点灵光从太虚中来倏然感附直入中宫神室作一身主人所谓各具一太极也主人旣居神室上通天谷下通炁海性命未分尙是囫囫囵囵本来面目迨中宫消息略萌摄召太虚之气从两孔而入直贯天谷而下达于气海干下交坤坤中一爻遂实而成坎是爲命蒂坤旣成坎其中一阴卽随天气而上达于天谷坤上交干干中一爻遂破而成离是爲性根于是㘞地一声脐蒂剪断而性命遂分上下两弦矣吕祖所云穷取生身受气初莫怪天机都泄尽者此也从此后天用事有门有戸不出干坤槖籥运用全在坎离坎沉炁海元精深藏太渊九地之下莫测其底槖之用也离升天谷灵光洞彻太虚九天之上直贯其巓籥之用也出日入月唿吸往来正当天地八万四千里之中一阖一辟而分昼夜一消一息而定晦朔一惨一舒而别寒暑一喜一怒而应春秋四时五行无不毕具而造化在吾一身矣故学道之士苟能启吾之门戸而干坤炉鼎可得而识矣能运吾之毂轴而坎离药物可得而採矣能鼓吾之槖籥而六十卦之阳火阴符可得而行持矣所谓顺之生人者逆之则成丹也陈希夷曰日爲天炁自西而下以交于地月爲地炁自东而上以交于天男女媾精之象也天地不能寒暑也以日月远近而爲寒暑天地不能四时也以日月南北而爲四时天地不能昼夜也以日月出没而爲昼夜天地不能晦朔也以日月交会而爲晦朔阴阳虽妙不外乎日月造化虽大不外乎坎离故众卦之变虽不齐而不出乎坎离之中爻犹车之三十辐而共一毂者也坎离二用章第二天地设位而易行乎其中矣天地者干坤之象设位者列阴阳配合之位易谓坎离坎离者干坤二用二用无爻位周流行六虚往来旣不定上下亦无常幽潜沦匿变化于中包囊万物爲道纪纲以无制有器用者空故推消息坎离没亡言不苟造论不虚生引验见效校度神明推类结字原理爲征坎戊月精离己日光日月爲易刚柔相当土王四季罗络始终青赤白黑各居一方皆秉中宫戊己之功此章揭言坎离二用不出一中了首章运毂正轴之旨也天地设位而易行乎其中矣天地者干坤之象设位者列阴阳配合之位易谓坎离坎离者干坤二用二用无爻位周流行六虚往来旣不定上下亦无常幽潜沦匿变化于中包囊万物爲道纪纲此节言坎离妙用卽在干坤定位之中也在易爲干坤其法象爲天地在易爲坎离其法象爲日月此后天有形有名之干坤坎离也未有天地日月以前浑然只一太虚此太虚中本无一物圆明廓彻是爲先天之干卽此太虚中有物浑成絪緼遍满是爲先天之坤虚中生炁爲至阳之炁至阳中间藏肃肃之至阴此从坤而上升者也无中含有是爲干中之离炁中凝精爲至阴之精至阴中间藏赫赫之至阳此从干而下降者也有中含无是爲坤中之坎一升一降枢机全在中间枢机一动天地卽分天地旣分其位乃定自然天位乎上地位乎下日出乎东月生乎西所以伏羲先天圆图干卦居南坤卦居北天上地下包罗万象天地定位也离卦居东坎卦居西日月相对横贯天地之中水火不相射也然必天地之体立而后日月之用行故系辞传曰天地设位而易行乎其中矣此直指之辞也魏公恐世人不知何者爲天地何者爲易特下註脚谓天地非外象之天地乃是一干一坤神空自然之象卽上章所谓门戸也设位非有形之位乃是一阴一阳自然配合之位卽上章所谓匡廓也易非卦爻之易乃是一坎一离眞息往来自然运行之易卽上章所谓槖籥也天地之造化非卽吾身之造化乎何谓坎离者干坤二用干本老阳中变少阴离中一阴实坤元眞精故离自东转南先天干位翻爲后天之离转一成九以首作尾故爻辞有无首之象干之用九卽用离也坤本老阴中变少阳坎中一阳实干元祖炁故坎自西转北先天坤位翻爲后天之坎转六成一卽终爲始故爻辞有永贞之吉坤之用六卽用坎也此日月互藏所以爲易宗祖而眞水眞火交相爲用之妙也一日一月终古出没于太虚上下四旁无所不运犹之一卦六爻各有定位而坎离二用周流六位无所不在其用神矣故曰二用无爻位周流行六虚日往则月来月往则日来往来岂有定乎离爲天中之阴恆欲亲下故日自东徂西而下交乎地坎爲地中之阳恆欲亲上故月自西徂东而上交乎天上下岂有常乎离中有眞水重阳爲之包罗水藏火中内暗外明有幽潜之象坎中有眞火重阴爲之囊括火藏水中内朗外暗有沦匿之象水火互藏千变万化只在中间一点空洞处有变化于中之象从此提挈天地把握干坤大道不出其范围故曰包囊万物爲道纪纲以上俱发明坎离二用正见易行乎其中之意以无制有器用者空故推消息坎离没亡此节专言坎离之妙用也坎离二用本无爻位周流六虚无也旣而包囊万物爲道纪纲可见无之足以制有矣世间有形之器体无不实究竟实而有者不能自用惟赖虚而无者有以制之老子云埏埴以爲器当其无有器之用是也坎离以无制有其妙用全在中间空处故曰以无制有器用者空从无入有谓之息息者进火之候坤三变而成干也从有入无谓之消消者退符之候干三变而成坤也自朔旦震卦用事之后厯兑至干自月望巽卦用事之后厯艮至坤其间不见坎离爻位是谓坎离没亡非没亡也行乎六虚之间而周流不定耳言不苟造论不虚生引验见效校度神明推类结字原理爲征知日月之爲易卽推类结字也此校度神明之象确有征验可原理爲征而非苟造言论者矣此节只是引起下文坎戊月精离己日光日月爲易刚柔相当土王四季罗络始终青赤黑白各居一方皆秉中宫戊已之功此节言二物配合不离中宫眞土也坎爲月中纳戊土戊土原从干来阳陷阴中其精内藏所谓杳杳冥冥其中有精也离爲日中纳己土己土原从坤出阴丽阳中其光外用所谓恍恍惚惚其中有物也日光月精交会于黄道中间合成先天太易正以其中一戊一己刚柔本来匹偶足相当也故曰日月爲易刚柔相当戊巳二土可分可合以四时言之木旺于春中寄辰土火旺于夏中寄未土金旺于秋中寄戌土水旺于冬中寄丑土木火金水彻始彻终无不包络于中央眞土故曰土王四季罗络始终以四方言之青龙秉木德居东朱雀秉火德居南白虎秉金精居西元武秉水精居北故曰青赤白黑各居一方北一西四合而成五是爲戊土杳冥之精在其中矣东三南二合而成五是爲己土恍惚之物在其中矣赖此戊己眞土调和水火融会金木使五行四象俱攒簇于中黄而大丹结矣故曰皆秉中宫戊己之功夫日刚月柔相当而爲太易故称易爲坎离言岂苟造者乎乃推类结字者也五行四时皆秉中宫之土故称易行乎其中论岂虚生者乎乃原理爲征者也此节总缴通章大意章首曰易行乎其中旣曰变化于中正指中宫眞土说葢坎离二物不离眞土乃成三家举二物则四象在其中举三家则五行在其中一切药物火候无不在其中矣干坤之大用尽于坎离坎离之妙用归于戊己一部参同契关键全在此处附录谭子曰抟空爲块见块而不见空土在天地开辟后也粉块爲空见空而不见块土在天地混沌时也神矣哉日月含符章第三易者象也悬象着明莫大乎日月日含五行精月受六律纪五六三十度度竟复更始穷神以知化阳往则阴来辐辏而轮转出入更卷舒易有三百八十四爻据爻摘符符谓六十四卦晦至朔旦震来受符当斯之际天地媾其精日月相撢持雄阳播元施雌阴化黄包混沌相交接权舆树根基经营养鄞鄂凝神以成躯众夫蹈以出蝡动莫不由此章特着日月之功用究药物之所从出也易者象也悬象着明莫大乎日月日含五行精月受六律纪五六三十度度竟复更始穷神以知化阳往则阴来辐辏而轮转出入更卷舒此节言日月之交会其神化出乎自然也上章旣明坎离二用露出日光月精两物矣尙未悉交会之理魏公遂重举易辞以申明之葢日月爲易乃一部参同契关键所在此易是太易之易此象是无象之象天下莫能见莫能知者欲知无象之易只消近取诸身欲知有象之易必须仰观俯察而得之在天成象者惟日月爲最着故系辞传曰易者象也又曰悬象着明莫大乎日月夫日月何以独称大也日秉太阳火精本体光明洞达中间一点黑处卽是太阴眞水阳中藏阴外白内黑故取离象月象太阴水精本体纯黑无光中间一点白处卽是太阳眞火阴中藏阳外黑内白故取坎象阳精爲火火则有光阴精爲水水唯会影故月本无光受日映处则有光光生于日之所照魄生于日之所不照晦朔之交日月同宫月在日下日居月上月体爲日所包其半边之光全向于天半边之黑全向于地故谓之晦月去日二十五度人间乃见微光谓之哉生明月去日九十余度人间乃见光一半谓之上弦及至日月躔度相对月在天上日在地下对照发光半边之黑全向天上半边之光全向人间其光相望而圆满徧照故谓之望望后相对渐侧月距日二十五度人间始见微黑谓之哉生魄月距日九十余度人间只见光一半谓之下弦从此其光渐敛渐微至于体伏光尽而称晦矣可见月体本无圆缺惟受日光之所映以爲圆缺究竟月有圆缺而日无盈虚正犹世人后天之命生老病死倏忽无常只有先天一点性光圆明莹彻万劫长存耳周天三百六十五度四分度之一太阳日行一度一昼夜一周天故昼夜一周谓之一日行及三十度方与太阴相会太阴一日行十三度有奇行及廿九日有奇才与太阳相会故晦朔弦望一周谓之一月日含五行精者日本太阳得火之精其中藏乌得水之精得木精以滋其炁得金精以耀其光中纳己土之精以包络终始其光明之体用方全月受六律纪者朔日一阳建子律应黄钟至望而三阳始盈乃应仲吕阳极而阴生矣望日一阴建午律应蕤宾至晦而三阴始纯乃爲应钟阴极而阳又生矣举六律则六吕在其中五爲阳数之中两其五爲十干六爲阴数之中两其六爲十二支五日爲一候六候爲一气以五乘六恰成三十适合日月相交之度晦朔弦望如环无端度旣终则更始矣何谓穷神以知化阳往则阴来张子曰一故神两故化据县象着明之日月而论似分两物不知太阳中一点阴魄卽是眞水太阴中一点阳魂卽是眞火体则日月爲易用则水火互藏是爲阴阳不测之神故必穷神所自来乃知化所从出葢日往则月来月往则日来往来不穷者一而未尝不两究竟太阳之炁卽藏月中太阴之精卽藏日中名爲往来而实无往来者两而未尝不一也凡阴阳对待一往一来俱谓之化神则浑然在中寂然不动无往无来矣知化便是数往者顺穷神便是知来者逆日月往来终古不息若辐之辏毂轮之转车一出一入而分昼夜一卷一舒而定晦朔四时之寒暑推迁一元之运会升降总在其中惟其神不可测所以化不可穷耳吾身日光月精互相滋化而总归于中宫不动元神一能兼两悉与造化同其功用易有三百八十四爻据爻摘符符谓六十四卦晦至朔旦震来受符当斯之际天地媾其精日月相撢持雄阳播元施雌阴化黄包混沌相交接权舆树根基经营养鄞鄂凝神以成躯众夫蹈以出蝡动莫不由此节言日月交会而产一阳也日月爲易乃造化之本三百八十四爻乃周天之用葢易有六十四卦除却干坤坎离四正卦应炉鼎药物其余六十卦得三百六十爻正应周天度数不多不少若合符节据爻摘符者六十卦中每卦必有一主爻值符如屯卦主爻在初蒙卦主爻在上之类据易言之谓之卦据丹言之谓之符一月之有晦朔犹一日之有亥子也晦朔中间日月并会北方虚危之地阴极阳生一阳来复正应震之初爻故曰晦至朔旦震来受符当其交会之时天入地中月包日内天入地中有媾精之象月包日内有撢持之象干主施精以元中眞阳下播于地坤主受化卽以黄中眞土顺承而包络之故曰雄阳播元施雌阴化黄包一元一黄相爲包络形如鸡子斯时日月停轮复返混沌就此混沌中自相交媾产出一点眞种丹基从此始立矣故曰混沌相交接权舆树根基坤中旣得此一点眞种是爲鄞鄂须要经营保养不可令其㪚失久之渐渐凝聚元神始成胚胎震之一阳乃出而受符矣故曰经营养鄞鄂凝神以成躯夫此一点眞种乃大地众生命根不特爲吾人生身受炁之本下至蝡动含灵之物莫不由此一点以生以育故曰众夫蹈以出蝡动莫不由是道也造化顺之以生物者吾人当逆之以自生所谓顺则成人逆则成丹也晦朔之交卽是活子时元施黄包卽是药产处经营卽是翕聚鄞鄂卽是元神日往月来莫非眞火符候要覔先天眞种子须从混沌立根基抱一子曰雄阳龙也雌阴虎也播元施者龙腾元天而降雨也化黄包者虎入后土而产金也上天入地混沌交接之象也于是权舆而立其根基经营而养其鄞鄂其神旣凝其躯自成凡大而天地细而蝡动含灵之物莫不由是而出惟产此一点于外乃降本流末爲生生无穷之道产此一点于内乃返本还原长生超脱之道也天符进退章第四于是仲尼赞鸿蒙干坤德洞虚稽古当元皇关雎建始初冠婚气相纽元年乃芽滋圣人不虚生上观显天符天符有进退屈伸以应时故易统天心复卦建始萌长子继父体因母立兆基消息应时律升降据斗枢三日出爲爽震庚受西方八日兑受丁上弦平如绳十五干体就盛满甲东方蟾蜍与兔魄日月炁双明蟾蜍视卦节兔者吐生光七八道己讫屈折低下降十六转受统巽辛见平明艮直于西南下弦二十三坤乙三十日阳路丧其朋节尽相禅与继体复生龙壬癸配甲乙干坤括始终七八数十五九六亦相当四者合三十阳炁索灭藏八卦布列曜运移不失中元精妙难睹推度效符征居则观其象准拟其形容立表以爲范占候定吉凶发号顺节令勿失爻动时上观河图文下察地形流中稽于人心参合考三才动则循卦节静则因彖辞干坤用施行天下然后治此章言天符进退乃金丹火候之所取则也于是仲尼赞鸿蒙干坤德洞虚稽古当元皇关雎建始初冠婚炁相纽元年乃芽滋此节特爲火候发端也上章言晦朔之间一阳受符特标药产时节而金丹之火候消息未举其全到此乃尽泄之天道之大者莫如五行人道之大者莫如五经可以互相发明而各有其原始焉易爲五经之元首干坤两卦爲易之元首干坤两卦又从太极中剖出卽此太极本体合之卽鸿蒙一炁分之卽干坤两卦干坤合德体函万化用彻太虚于是仲尼赞之曰大哉干元至哉坤元岂非阴阳之始乎仲尼删书断自二典首着稽古之文稽古当元皇书之始也删诗肇自二南首别关睢之章关睢建始初诗之始也礼贵成人冠婚爲生育之始故曰炁相纽春秋纪年元年爲𡻕序之始故曰乃芽滋此仙翁借世典以喻道法也鸿蒙卽虚无一炁干爲鼎中藏性根坤爲炉中藏命蒂其间日月往来洞虚之象元皇喻元始祖炁关雎喻两物相感相纽喻二气交并元年芽滋则一阳初动而眞种生矣圣人不虚生上观显天符天符有进退屈伸以应时故易统天心复卦建始萌长子继父体因母立兆基消息应钟律升降据斗枢此节正指一阳来复爲作丹之基也圣人卽作易之圣人不虚生卽论不虚生之意天符者日月交会乃天道自然之符卽上章所云据爻摘符是也在丹道爲一进一退之节候葢自朔而望爲进阳火阳伸阴屈应从子到己六时自望而晦爲退阴符阴伸阳屈应从午到亥六时丹道之动静一屈一伸亦各有其时圣人默观元化知时不可失每委志虚无以应之阴符经云观天之道执天之行是也天道以日月交会故有进退屈伸丹道亦取日月交会其进退屈伸莫非易也而日月爲易实统之于天心天心是造化中间主宰卽太极也先天之太极造天地于无形后天之太极运天地于有形在天正当南北二极之中在人则当坎离二用之中一坎一离合而爲易统于天地正中之心故曰易统天心天心无所不统而见之必于复卦何也葢天心之体本来无动无静天心之用却正当一动一静亥子中间方其静翕之余日月合璧璇玑停轮此心浑然在中毫无端倪可见至于虚极静笃万化归根忽然无中生有静极生动从穷阴中迸出一点眞阳逼露干元面目而丹基从此建立矣所以孔子赞易曰复其见天地之心乎邵子诗曰冬至子之半天心无改移卽所谓复卦建始萌也复卦内震外坤震之一阳得干初体虽受眞种于干父实赖滋育于坤母如婴儿始媾成胎具体而微尙未出母腹中故曰长子继父体因母立兆基一阳旣复自消而息于六律初应黄钟一阳初动自降而升时斗柄正建元枵丹士得之吹吾身之律吕水火自然调和斡吾身之斗杓金木自然归倂岂非消息应钟律升降据斗枢乎此卽上章震来受符之时也三日出爲爽震庚受西方八日兑受丁上弦平如绳十五干体就盛满甲东方蟾蜍与兎魄日月炁双明蟾蜍视卦节兎者吐生光七八道已讫屈伸低下降十六转受统巽辛见平明艮直于丙南下弦二十三坤乙三十日阳路丧其朋节尽相禅与继体复生龙此节推八卦纳甲以验金丹火候之进退也上文所谓一阳之复在一日爲亥子在一𡻕爲冬至在一月卽爲晦朔欲知一月小周天火候当取先天八卦纳甲细参之晦朔之交日月合符干坤未剖元黄未分阳光爲阴魄所包隐藏不见此吾身归根复命时也交会旣毕月与日渐渐相离魄中生魂至初三日庚方之上始露微光震卦纳庚进而得一阳此元性初现而铅鼎温温矣故曰三日出爲爽震庚受西方至初八日阳魂渐长阴魄渐消魄中魂半昏见南方是爲上弦兑卦纳丁进而得二阳此时元性又少现而光透帘帏矣故曰八日兑受丁上弦平如绳至十五日日月对望阴魄全消阳魂盛长其光圆满昏见东方干纳六甲进而爲纯阳此时元性透露而鼎中一点灵光昼夜长明矣故曰十五干体就盛满甲东方然此月魄必与日魂合而成其明实应蟾蜍兎魄两象蟾蜍以象太阳之精兎魄以象太阴之光葢蟾蜍潜伏水底瞻视非常时时嘘吸太阳金精入于腹中喻日魂施精于月自外而吸入也凡世间之兎皆雌而无雄遥望月中玉兎卽感而有孕及其产也又从口吐而生喻月魄受日之光自内而吐出也离巳日光本来主施坎戊月精本来主化日以施德月以舒光所以从下弦至朔旦月出于西方酉位全体吸取太阳精炁从上弦到望日月盈于东方卯位乃全体发露太阳光明故曰蟾蜍与兎魄日月炁双明其所以取象蟾蜍与兎魄者于蟾蜍正取其瞻视于兎正取其能吐而生也葢月光之圆缺全在视日光以爲进退一阴生于巽其光渐歛渐退以至于晦是爲造化入机一阳生于震其光渐舒渐进以至于望是爲造化出机晦朔之交日光吸入月魄中相吞相啖感而成孕直待三日出庚其光吞而复吐自西转东自庚转甲至望日而光明圆满矣故曰蟾蜍视卦节兎者吐生光十五旣望阳极于上盈不可久息者不得不消升者不得不降阳火转爲阴符故曰七八道已讫屈折低下降十六以后阳反爲宾阴反爲主阳魂转受统摄于阴魄魂中生魄晨见辛方巽卦纳辛退而爲一阴此性归于命之始也故曰十六转受统巽辛见平明至二十三日阴魄渐长阳魂渐消魂中魄半是谓下弦晨见丙方艮卦纳丙退而爲二阴此性归于命之半也故曰艮直于丙南下弦二十三至三十日艮之一阳自东北丧在乙方坤地有东北丧朋之象一点阳魂全体歛入阴魄中是爲性返爲命而元阳复归于混沌矣故曰坤乙三十日阳路丧其朋然阳无剥尽之理卦节旣尽消者不得不息降者不得不升剥之终卽复之始晦之终卽朔之始震之一阳继体于干父者还复兆基于坤母庚方之上依然吐而生明故曰节尽相禅与继体复生龙壬癸配甲乙干坤括始终七八数十五九六亦相当四者合三十阳炁索灭藏八卦布列曜运移不失中此节结言纳甲之始终也八卦纳甲原本先天圆图最爲元奥坎以中男纳戊阴中包阳月之体也离以中女纳己阳中包阴日之体也震长男巽长女纳庚与辛艮少男兑少女纳丙与丁其间一阴一阳各各相匹干父独纳甲壬坤母独纳乙癸原始要终首尾关键包括六子在内故曰壬癸配甲乙干坤括始终六子爲少阴少阳少阳数七少阴数八共得十五数干坤爲老阴老阳老阳数九老阴数六亦得十五数恰应上下两弦合成月圆之象故曰七八数十五九六亦相当二少二老应乎两弦之气互爲消长所以自朔讫望阳长而阴自消自望讫晦阴长而阳亦消当其晦也阳气消索若灭若没几无余矣孰知一点元精深藏洞虚之中终而复始循环无端故曰四者合三十阳气索灭藏八卦环布日月合璧而生明三阳三阴互爲消长似乎独无坎离爻位不知周流六虚升降上下莫非坎离中炁运移其间此日月爲易所以统乎天心而爲三阴三阳进退之准则也故曰八卦布列曜运移不失中元精眇难覩推度效符征居则观其象准拟其形容立表以爲范占候定吉凶发号顺节令勿失爻动时此节言一动一静之候应乎天符也卦爻有动有静金丹之火候亦然其时候未到则当虚以待之葢坎离会合中间自有一点元精卽是先天眞种所谓杳兮冥兮其中有精者也此物至灵至妙不可覩闻难以臆度惟推纳甲消长之度以爲天符进退之征验而已故曰元精眇难覩推度效符征天符进退本无其形虚无罔象之中若存若亡但当虚心体验拟诸其形容而谨候其消息故曰居则观其象准拟其形容其时候将到又当动以应之葢晦朔中间阳欲生而未离乎阴机已动而未离乎静从静定中候视须加十分谨密如厯家立表以测日晷术家占候以定吉凶不可一毫差错故曰立表以爲范占候定吉凶此言将动之时也及乎枢机一发天人交应便当加採取之功若朝廷之大号以时而发造化之节令及时而布不得一刻迟误故曰发号施节令勿失爻动时时卽阴符经食其时之时葢指晦朔中间活子时也若冬至一阳初动则又属正子时矣上观河图文下察地形流中稽于人心参合考三才动则循卦节静则因彖辞干坤用施行天下然后治此节言一动一静之理贯乎三才也上干下坤结括终始乃上天下地之位也坎离之中炁运移其中乃中间人位也卽此已全具三才法象卽此一动一静之理便通彻天地包括河洛河图文卽指龙图而言河图之数五十有五循环无端圆以象天之动上观河图文卽仰以观于天文也地形流卽指洛书而言洛书之位四正四隅统于中五方以象地之静下察地形流卽俯以察于地理也人者天地之心也天地中间是爲人心卽邵子所谓一动一静之间天地人之至妙至妙者也葢此心非动非静而又能动能静参天两地爲造化之枢机故曰中稽于人心参合考三才动以应天阴阳有进退必循乎卦爻之节故曰动则循卦节此卽系辞传所谓动则观其变而玩其占也亦卽上文发号顺时之意静以应地刚柔有表里不越乎卦爻之辞故曰静则因彖辞此卽系辞传所谓居则观其象而玩其辞也亦卽上文准拟形容之意静极而动眞阳动于九天之上是谓干元用九而元神升乎干鼎矣动极复静眞阴潜于九地之下是谓坤元用六而元炁归乎坤炉矣元神爲性元炁爲命性成命立天心端拱于中极百节万神无不辐凑皈命岂非干坤用施行天下然后治乎首章云干坤者易之门戸次章云天地设位此章首揭干坤德洞虚中言干坤括始终终之曰干坤用施行可见彻始彻终只是干坤爲体则门戸之说益了然矣首章云坎离匡廓运毂正轴次章云坎离者干坤二用此章先言日月炁双明继言运移不失中末乃揭出二用可见彻首彻尾只是坎离爲用则匡廓之义益洞然矣抱一子曰蟾蜍乃金炁之精故视卦节而渐旺玉兎乃卯木之魄故望太阳而吐光此章极其奥衍纳甲妙义从古河图并先天圆图中来不特爲全部参同契大关键亦卽羲易之精髓也中间蟾蜍兎魄两象尤称奇险绝世魏公于此几欲呕出心肝今而后注者与作者可相视而笑矣君臣御政章第五可不愼乎御政之首管括微密开舒布宝要道魁柄统化纲纽爻象内动吉凶外起五纬错顺应时感动四七乖戾誃离俯仰文昌统录诘责台辅百官有司各典所部原始耍终存亡之绪或君骄佚亢满违道或臣邪佞行不顺轨弦望盈缩乖变凶咎执法刺讥诘过贻主辰极处正优游任下明堂布政国无害道此章以君臣御政之得失喻金丹火候之得失也可不愼乎御政之首管括微密开舒布宝要道魁柄统化纲纽爻象内动吉凶外起五纬错顺应时感动四七乖戾誃离俯仰文昌统录诘责台辅百官有司各典所部此节以御政喻火候当戒愼其初基也火候之要彻首彻尾防危虑险无一刻不宜愼若人君御政然而尤当致谨其初基葢金丹大道以天心爲主精气爲用正犹人主之统御其臣下也故曰御政学人八室之始一阳初动谓之首经譬若人君卽位之初更改正朔谓之元年上章元年乃芽滋卽其义也故仙翁喟然发端曰可不愼乎御政之首管括微宻者卽静而内守环匝关闭之意开舒布宝卽动而应机发号顺应之意魁柄卽是斗杓斗爲天之喉舌斟酌元化统摄周天若网之有纲衣之有纽是爲要道喻吾身天心实爲万化之纲领丹道作用全仗天心斡运斗柄推迁故曰要道魁柄统化纲纽天心旣爲万化纲纽动而正则罔不吉动而邪则罔不凶系辞传曰爻象动乎内吉凶见乎外卽其义也在易爲爻象在天卽爲星象天有三垣紫微垣爲北极之所居最处乎内太微垣次之天市垣又次之由是金木水火土之五纬併二十八宿之经星环布于垣外垣中主星全系斗杓凡经纬诸星或顺或逆无不听命斗杓斗杓顺动则五纬经星罔不循其常度斗杓一有不顺则环布之五纬一切逆而不顺应时感动立见咎征周天经星亦皆一切乖戾失其常度而至于誃离俯仰矣此喻人之天君妄动则五官错谬百脉沸驰所谓毫发差殊不作丹者也天象乖变失常不可责之众星人君御政失宜亦不可责之百官有司各有主者孰爲主者在天则文昌台辅文昌卽紫微垣中戴筐六星号南极统星录人长生之籍台辅卽垣中三台四辅尊星三台以应三才四辅以应四象各居其方环拱兆极天之有文昌犹人君之有六部也天之有台辅犹人君之有相臣也相臣夹辅帝主爕理阴阳六部从而奉行之则百官有司不待诘责自然各典所部矣譬若作丹之时心君处中以制外魁罡坐鎭斗杓斡旋一水一火调爕得宜自然六根大定百脉沖和而无奔蹶放驰之失矣原始要终存亡之緖或君骄佚亢满违道或臣邪侫行不顺轨弦望盈缩乖变凶咎执法刺讥诘过贻主辰极处正优游任下明堂布政国无害道此节言火候之要存乎君主当愼终如始也火候之一动一静彻始彻终宜乎无所不愼亦犹人君御政一动一静自始至终宜无所不愼愼则转亡爲存不愼则转存爲亡存亡之緖从此分矣此一大事君臣各有其责而主之者惟君葢臣之听命于君犹气之听命于志也心君翼翼能持其志则奸声邪色自不得而干之若心君骄亢自用违其常道则耳目之官亦以邪侫应之行事不循轨则矣天心之与人心同出一原天心稍或不顺则天行立刻反常不特五纬错谬经星乖戾已也卽如太阴之晦朔弦望本有常度今者当盈反缩当缩反盈薄蚀掩昌凶咎不可胜言矣天有执法之星主刺讥过失卽太微垣中左执法右执法也朝廷象之故立爲左右执法之臣亦主刺讥过失然违道之过不在百官有司而在台辅併不在台辅而在君主自身此万化从心反本穷源之论也故曰执法刺讥诘过贻主主心得失只在一反覆间葢惟皇建极惟民归极心君能寂然不动无爲以守至正百体自然从令有如北辰居所而众星自然拱之故曰辰极处正优游任下心君旣端拱神室百节万神莫不肃然犹王者坐明堂以朝诸侯四海九州莫不率服寍复有出而梗化害道者故曰明堂布政国无害道辰极在天象爲紫微垣卽北极所居在人君爲深宫内寝晏息之所也明堂在天象爲天市垣乃帝星所临在人君爲朝会之所通道于九夷八蛮者也心君所处内有洞房外有明堂上应天垣下同朝宁故取御政之象此章卽治道以明丹道最爲了然丹道彻始彻终不出天心运用故君喻天心臣喻药物文昌台辅喻三田四象执法之臣喻耳目之官百官有司喻周身精气吉者受炁吉也凶者防炁凶也存喻片时得药亡喻顷刻丧失所贵乎御政者必须外却羣邪内辅眞主心君端拱于辰极万化归命于明堂岂非还眞之要道乎此篇首章言干坤门戸明干坤之爲体次章言坎离二用明坎离之爲用三章言晦朔合符而产药物四章言天符进退而行火候皆御政之象也然而御政之义不可不明在天象以辰极统御周天列宿在朝廷以人主统御百官有司在丹道则以心君统御周身精炁乃御政之义也故以此篇总诘之上篇此卷专言养性而御政伏食已寓其中葢先天祖性寂然不动感而遂通不出中黄爲万化之主宰举性则命在其中举养性则元精元气併归元神之中矣知而养之方契黄帝老子虚无自然大道故末篇又称黄老养性鍊己立基章第六内以养已安静虚无原本隐明内照形躯闭塞其兑筑固灵株三光陆沉温养子珠视之不见近而易求黄中渐通理润泽达肌肤初正则终修干立未可持一者以掩蔽世人莫知之此章言鍊已立基在乎得一乃养性之初功也内以养已安静虚无原本隐明内照形躯闭塞其兑筑固灵株三光陆沉温养子珠视之不见近而易求此节言鍊已之初基也首卷御政诸章但敷陈干坤坎离造化法象到此方直指鍊已工夫示人以八手处吕祖云七返还丹在人先须鍊已待时张紫阳云若要修成九转先须鍊已持心鍊已卽养已也已卽离中已土爲性根之所寄只因先天底干性转作后天之离元神翻作识神心中阴气刻刻流转易失而难持不得坎中先天至阳之炁无以制之然先天一炁从虚无中来若非致虚守静之功安得穷原反本哉故曰内以养已安静虚无生身受炁之初本来一点灵明人人具足只因后天用事根寄于尘尘转爲识日逐向外驰求未免背觉合尘认奴作主故必须时刻收视返听一点灵明自然隐而不露深藏若虚从此默默内照方知四大假合之躯总归幻泡当下便得解脱矣故曰原本隐明内照形躯兑爲口系一身出入之门戸凡元气漏泄处悉谓之兑而总持于方寸之窍黄庭经云方寸之中谨葢藏卽闭塞之意也卽此方寸中间有一点至灵之物爲生生化化之根株故曰灵株筑固者不漏不摇也三光在天爲日月斗在人离以应日坎以应月天心在中以应斗枢一坎一离南北会合反闻内照眞人潜于深渊塞兑固守元珠得于罔象如此则天心寂然不动而鍊已之功就矣故曰三光陆沉温养子珠然本来一点灵光倐有倐无非近非远只在目前人却不识索之身内不得索之身外又不得故曰视之不见近而易求黄中渐通理润泽达肌肤初正则终修干立未可持一者以掩蔽世人莫知之此节言鍊已之功在乎得一也度人经云中理五炁混合百神可见中黄丹扄爲万化统会之地譬若北辰居所众星自拱学道之士从此温养子珠勿忘勿助久之神明自生渐渐四通八达身中九窍百脉三百六十骨节八万四千毛孔一齐穿透自然光润和泽感而毕通卽易所云美在其中而畅于四肢也故曰黄中渐通理润泽达肌肤丹道有初有终有本有末初者鍊已下手之功终者入室了手之事初如木之有干本也终如木之有标末也然须知最初下手一步便是末后了手一步所谓但得本莫愁未也初基一步便踏着正路从此循序渐进修持之功自然节节相应原始可以要终卽本可以该末矣故曰初正则终修干立未可持然则孰爲初孰爲本要在一者而已未生以前惟得一则成人有生以后能抱一卽成丹葢一生二二生三三生万物顺去生人生物者此一也而三返二二返一一返虚无逆来成圣成仙者亦此一也太上云得其一万事毕又曰谷神不死是谓元牝谷神至虚而至灵其妙生生不已从生生不已处分出元牝其体则一其用则两秘在掩蔽二字掩者掩其元门蔽者蔽其牝戸若非一者在中岂能掩蔽然非掩蔽于外亦不成其爲一此中窍妙非得眞师指授纵饶慧过颜闵莫能强猜况世间凡夫乎故曰一者以掩蔽世人莫知之所云黄中是指出祖窍之中所云一者是指出祖窍之一知中则知窍知一则知窍中之妙知窍中之妙便知本来祖性便知守中抱一是养性第一步工夫两窍互用章第七上德无爲不以察求下德爲之其用不休上闭则称有下闭则称无无者以奉上上有神明居此两孔穴法金炁亦相胥知白守黑神明自来白者金精黑者水基水者道枢其数名一阴阳之始元含黄芽五金之主北方河车故铅外黑内怀金华被褐怀玉外爲狂夫金爲水母母隐子胎水爲金子子藏母胞眞人至妙若有若无髣髴太渊乍沉乍浮退而分布各守境隅採之类白造之则朱鍊爲表衞白里眞居方圆径寸混而相拘先天地生巍巍尊高旁有垣阙状似蓬壶环匝关闭四通踟蹰守御宻固遏絶奸邪曲阁相连以戒不虞可以无思难以愁劳神炁满室莫之能留守之者昌失之者亡动静休息常与人俱此章直指坎离两窍之用爲金丹关键也上德无爲不以察求下德爲之其用不休上闭则称有下闭则称无无者以奉上上有神明居此两孔穴法金炁亦相胥此节指两窍之妙用也大道非一不神非两不化上章云一者以掩蔽旣明示人以得一矣然而掩蔽之妙其体则存乎一其用不离乎两葢金丹妙用只在后天坎离坎离妙用不出先天干坤究竟只是性命二字性者先天一点灵光眞空之体也其体圆成周遍不减不增在天爲资始之干元在人便是父母未生前本来面目故名上德此中本无一物灵光独耀迥脱尘根若从意根下卜度推求便失之万里葢性本天然莫容拟议直是觅卽不得故曰上德无爲不以察求命者先天一点祖炁妙有之用也其用枢纽三才括囊万化在天爲资生之坤元在人便是㘞地一声时立命之根故名下德其中元炁周流潜天潜地变现无方若向一色边沉空守寂便堕在毒海葢命属有作不落顽空一息不运卽死故曰下德爲之其用不休上闭则称有者坤入干而成离也先天之干本是上德只因坤中一阴上升干家阳炁从外而闭之所谓至阴肃肃出乎天者也干中得此一阴性转爲命感而遂通遂成有爲之下德矣人但知离体中虚便认做眞空不知这一点虚处正是眞空中妙有唤作无中有下闭则称无者干入坤而成坎也先天之坤本是下德只因干中一阳下降坤家阴炁亦从外而闭之所谓至阳赫赫发乎地者也坤中得此一阳命转爲性寂然不动依然无爲之上德矣人但知坎体中寔便认做妙有不知这一点寔处正是妙有中眞空唤作有中无坤中旣受干炁还以此点眞阳上归于干是谓反本还原归根复命自是先天神室中产出一点鄞鄂是爲万劫不坏之元神故曰无者以奉上上有神明居神明之妙用全在中黄正位然非坎中眞金之精上升离中眞水之炁下降有无互入两者交通成和神明亦何自而生耶故曰此两孔穴法金炁亦相胥两孔穴卽坎离两用之窍妙所谓元牝之门世莫知者也知白守黑神明自来白者金精黑者水基水者道枢其数名一阴阳之始元含黄芽五金之主北方河车故铅外黑内怀金华被褐怀玉外爲狂夫此章直指水中之金爲先天丹母也承上言所谓神明者亦非自然而来须有一段作用其作用全在知白守黑知白守黑者白卽坎中眞金黑卽离中眞水人能洞彻眞空静存妙有一点神明自然从虚无中生出心印经所谓存无守有顷刻而成也只此便是金丹便是后天返先天处故曰知白守黑神明自来魏公又恐人不识金丹原本故重提之曰白者金精黑者水基言此白者非有形之金乃空劫中虚无元性也元性本纯白无染便是未生以前干元面目卽所云上德也白者岂非金之精乎此黑者非行地之水乃虚无中所生之一炁也一炁本鸿蒙未分便是㘞地一声以后坤元根基卽所云下德也黑者岂非水之基乎先天金性卽浑成大道尙无一之可名及乎道旣生一露出端倪便称天一之水是爲道之枢机而金性藏于其中矣故曰水者道枢其数名一最初一点眞水中藏眞金爲元炁生生之根本故曰阴阳之始元含黄芽黄芽者取水中藏金之象指先天一炁而言也先天一炁正是干家金精能总持万化爲后天五行生成之眞宰而深藏北极太渊之中故曰五金之主北方河车五金者借外炼银铅砂汞土以喻身中五行之精卽此一物以其外之纯黑也故象铅以其黑中含白也故又有金华之象譬若有人外被褐而内怀玉外若狂夫中藏圣哲岂非神明不测者乎此言眞铅之别于凡铅也苟能知白守黑则神明自来矣金丹妙用只在水中之金此段特显其法象入药镜云水乡铅只一味悟眞篇云黑中有白爲丹母此之谓也金爲水母母隐子胎水爲金子子藏母胞眞人至妙若有若无髣髴太渊乍沉乍浮退而分布各守境隅採之类白造之则朱鍊爲表衞白里眞居此节重指金水两窍之用併两而归一也上节合言水中金此又分言金水两体金精本能生氷水之母也干中眞金隐在坤水包络中故曰母隐子胎卽上文所云下闭则称无也水本金之所生金之子也坤中眞水藏在干金匡廓内故曰子藏母胞卽上文所云上闭则称有也金水互用便是两弦之炁两畔同升合爲一而眞人出其中矣眞人存于中宫非有非无灵妙不测故曰眞人至妙若有者无髣髴太渊者眞人潜深渊也乍沉乍浮者浮游守规中也金水交会之际同在中央及旣交而退眞人处中两者依旧分布上下一南一北各守境隅矣其初採取北方坎中之金本来一片纯白及至煅以南方离中眞火然后赫然发光岂非採之类白造之则朱乎然此一点眞种非有非无本质极其微妙须赖中黄坤母环衞而乳哺之方得安居神室不动不摇故曰鍊爲表衞白里眞居此段言併两归一乃药物入炉之象卽上所云无者以奉上上有神明居也方圆径寸混而相拘先天地生巍巍尊高旁有垣阙状似蓬壶环匝关闭四通踟蹰守御宻固遏絶奸邪曲阁相连以戒不虞可以无思难以愁劳神炁满室莫之能留守之者昌失之者亡动静休息常与人俱此节特显炉鼎法象而火候卽在其中中黄神室之中不过径寸圆以象天方以象地中有眞人居之混混沌沌形如鸡子黄庭经云方圆一寸处此中是也故曰方圆径寸混而相拘径寸之地卽元关也元关一窍大包六合细入微尘未有天地先有此窍号爲天中之天内藏元始祖炁岂非先天地生巍巍尊高者乎此窍当天地正中左右分两仪上下定三才左通元门右达牝戸上透天关下透地轴八面玲珑有如蓬岛方壶之象岂非旁有垣阙状似蓬壶者乎环匝关闭四通踟蹰者深根固蒂牢鎭八门令内者不出也守御宻固遏絶奸邪者收视返听屏除一切令外者不入也灵窍相通本无隔碍然必防危虑险故曰曲阁相连以戒不虞定中回光本无间断又必优游自然故曰可以无思难以愁劳神室中元始祖炁人人具足本来洋溢充满但人自不能久留耳故曰神炁满室莫之能留眞人旣安处神室必须时时相顾刻刻相守若一刻不守便恐致亡失之患故曰守之者昌失之者亡惟是一动一静不敢自由直与神室中眞人唿吸相应彼动则与之俱动彼静则与之俱静彼休息则与之俱休息勿助勿忘绵绵若存火候才得圆足故曰动静休息常与人俱此叚言炉鼎之象而兼温养之功卽上文所云金炁相胥之作用也此章首揭出有无两用之窍是眞炉鼎次别金水二炁之用是眞药物末了更示人以温养防护之功是眞火候金丹关键已全具此中不可忽过明辨邪正章第八是非厯脏法内观有所思履行步斗宿六甲次日辰阴道厌九一浊乱弄元胞食炁鸣肠胃吐正吸外邪昼夜不卧寐晦朔未常休身体日疲倦恍惚状若痴百脉鼎沸驰不得淸澄居累土立坛宇朝暮敬祭祀鬼物见形象梦寐感慨之心懽意喜悦自谓必延期遽以夭命死腐露其形骸举措輙有违悖逆失枢机诸术甚众多千条有万余前却违黄老曲折戾九都明者省厥旨旷然知所由此章厯指旁门之谬以分厯邪正也欲知大道之是当先究旁门之非旁门种种邪谬不可枚举姑约略而计之是非厯脏法内观有所思此内观五脏着于存想之旁门履行步斗宿六甲次日辰此履罡步斗泥于符术之旁门阴道厌九一浊乱弄元胞此九浅一深採阴补阳之旁门食气鸣肠胃吐正吸外邪此呑服外气吐故纳新之旁门昼夜不卧寐晦朔未尝休此搬精运气长坐不卧之旁门身体日疲倦恍惚状若痴百脉鼎沸驰不得淸澄居以上五种旁门俱是求之身内者种种揑怪勉强行持究其流弊至于身体疲倦精神恍惚周身之百脉势必奔逸散驰而无一刻淸寍澄湛之时求之身内者其恶騐如此累土立坛宇朝暮敬祭祀鬼物见形象梦寐感慨之此祭鍊鬼物入梦现形之旁门心欢意喜悦自谓必延期遽以夭命死腐露其形骸以上一种旁门是求之身外者初时朝暮祭祀妄冀鬼物救助益算延年不知反爲鬼物所凭流入阴魔邪术旣而或遭王难或遘奇疾本欲长生反夭厥命腐露形骸爲世俗之所耻笑矣求之身外者其恶验又如此章首是非二字直贯到底言金丹大道全在养性非是此等旁门可得而混入也养性工夫卽在前两章中旁门反之故招种种恶验举措輙有违悖逆失枢机诸术甚众多千条有万余前却违黄老曲折戾九都明者省厥旨旷然知所由此叚结言旁门之背道也金丹大道莫过养性原本黄帝老子虚无自然宗旨故阴符道德两经直指尽性尽命最上一乘法门与三圣作易同一枢机世人不悟往往流入旁门动輙千差万别悖逆之极全失其枢机矣以上所列五六种或求之身内或求之身外只是略举一隅引而伸之千条万绪可以类推大约非黄老复命归根之功卽非黄老九宫洞房之奥此辈甘堕旁蹊如却行求前徒费曲折耳明眼之士亟发信心参礼眞师穷取性命根源本来面目倘能于片言之下洞彻宗旨方知本来一条平坦道路人人可得而由再加向上工夫勤行伏鍊庶乎脱旁蹊而超彼岸矣上篇此章专言伏食而御政养性已寓其中前面御政诸章但陈一阴一阳法象养性诸章但指一性一命本体至于阴阳之配合性命之交併别有妙用存焉此伏食之功所以爲金丹要关键也伏者取两物相制爲用食者取两物相併爲一葢假铅汞凡药巧喻性命眞种借鼎炉外象旁通身心化机以有形显无形乃是伏食宗旨究非烧茅弄火一切旁门可得而假借也药在炉中须用眞火煅鍊故末篇又云炉火之事两弦合体章第九火记不虚作演易以明之偃月法炉鼎白虎爲熬枢汞日爲流珠龙靑与之俱举东以合西魂魄自相拘上兑弦数八下弦艮亦八两弦合其精干坤体乃成二八应一斤易道正不倾此章直指金木两弦之炁先分后合示人以眞药物也火记不虚作演易以明之偃月法炉鼎白虎爲熬枢汞日爲流珠靑龙与之俱举东以合西魂魄自相拘此节指两弦眞炁爲金丹之用也前养性章中俱说虚无自然大道尙不及龙虎铅汞诸异名到此方说临炉作用要𦂳全在金水两物曰炉鼎曰铅汞曰龙虎曰上下两弦种种曲譬皆是物也世传古丹经有火记六百篇魏公倣之作参同契其寔非也火记本无其文卽在先天羲易中葢日月爲易不过一阴一阳体属干坤用寄坎离一切异名皆从此演出于干坤寓炉鼎法象于坎离寓药物法象其余六十卦三百六十爻卽寓火候法象一日两卦一月之候正应周天三百六十度数又以一月配一年便成火记六百篇究竟只是日月爲易一阴一阳而已故曰火记不虚作演易以明之坎爲太阴眞水本是月精然必受符于日晦朔交会之间阴极转阳魄中生魂一阳实生于朔火力尙微到初三日没时庚方之上一阳初动而爲震一钩偃仰成偃月之象坎水中产出金精所谓虎向水中生也金伏炉中必须煅之乃出是爲上弦兑体故曰偃月法炉鼎白虎爲熬枢此举炉鼎以包药物也离爲太阳眞火本是日光然必合体于月日月对望之际阳极转阴魂中生魄一阴实生于望水炁尙藏到十六日平明时辛方之上一阴初降而爲巽盛满欲流有流珠之象离火中生出木液所谓龙从火里出也木性顺金恒欲流而就下是谓下弦艮体故曰汞日爲流珠靑龙与之俱此举药物以该炉鼎也于是驱东方之龙以就西方之虎流珠与金华情性旣已相投地魄与天魂金木自然相制故曰举东以合西魂魄自相拘此言两窍互用金炁相胥之妙假两弦法象以发明之也上弦兑数八下弦艮亦八两弦合其精干坤体乃成二八应一斤易道正不倾此节言两弦之炁合而成丹也自震庚一点偃月进至二阳便属上弦之兑其卦气纳丁此时水中胎金魄中魂半所谓上弦金半斤也如顚倒取之亦可云水半斤故曰上弦兑数八自巽辛一点流珠退到二阴便属下弦之艮其卦气纳丙此时金中胎水魂中魄半所谓下弦水半斤也如顚倒取之亦可云金半斤故曰下弦艮亦八前取两物相制故云金木此又取一体相生故云金水其用一也兑体本属纯干因上爻易坤一阴遂成少女艮体本属纯坤因上爻易干一阳遂成少男今者两畔同升合而爲一纯金还干性处内而立鄞鄂纯水还坤命处外而作胞胎一粒金丹产在中黄土釡岂非两弦合其精干坤体乃成乎须知两弦之时卽具全体到得全体之时却不见有两弦全体之合得诸自然两弦之分别有妙用所谓月之圆存乎口诀也夫两弦旣合铅止半斤汞惟八两正应金丹一斤之数干坤之全体从艮兑之分体而成也艮兑之分体又从坎离之中体而出也坎离之体不过一日一月前所云日月爲易者到此适得其平而无倾昃之患矣故曰二八应一斤易道正不倾卽后天两弦之用以还先天干金之体方是金丹作用正所云演易以明之者此伏食之第一义也金返归性章第十金入于勐火色不夺精光自开辟以来日月不亏明金不失其重日月形如常金本从月生朔旦受日符金返归其母月晦日相包隐藏其匡廓沉沦于洞虚金复其故性威光鼎乃熺此章直指先天金性爲丹道之基也上章并举金水两弦犹属对法此则併两归一直提金性根源令学道者知有归宿处且如世间眞金入勐火中煅鍊一番精光自然倍增罔有夺其色者凡金尙然矧此本来金性原属干元先天地生万刼不坏有能夺其精光者乎故曰金入于勐火色不夺精光当其混蒙初剖地辟天开干中一阳旣破而爲离坤中一阴遂实而爲坎坎属太阴其精爲金离属太阳其光爲火坎中眞金煅以离中眞火精光自然团结不散所以日月合体而亘古亘今光明不息故曰自开辟以来日月不亏明世间眞金入勐火中煅炼数过分量终不增减纎毫况本来金性无欠无余由他在干坤大冶中千变万化分量断然不增不减矣所以自有日月以来升沉出没不知几经薄蚀而圆明之体万古常存者惟金性不毁故也故曰金不失其性日月形如常金之精光本一而日月分受之日得其光常主外施月得其精常主内藏究竟日月原非二体精光亦非两物坎中金精虽若寄体于月实则受胎于日人但见初三之夕一点阳光倏从庚方出现似乎金从月生不知这点光明元从太阳中来只因晦朔之交日月合璧日魂返照月魄感而有孕至于朔旦一阳初动月魄乃遡日魂而生明震来受符矣故曰金本从月生朔旦受日符葢坎中金精原从干金中分来故以干爲父又从坤土中产出故以坤爲母月当晦时与日媾精两相撢持日在上月居下日精入在月中尽爲太阴所收月光包在日内尽爲太阳所挕光尽体伏纯黑无光乃坎金返归坤土之象故曰金返归其母月晦日相包当金返归母之时月旣爲日所包阳光遂隐匿潜伏深藏于北方虚危之地一点金精沉在北极太渊空洞虚无之中在造化爲日月合璧璇玑停轮在吾身爲神归炁穴大药入炉之时也故曰隐藏其匡廓沉沦于洞虚未几而阴极阳生金性来复庚方之上一阳复萌在造化爲哉生明在吾身爲大药将产出坤炉而上升干鼎坎中眞金到此才得返本还源复其干父之性赫然成丹而光明洞彻太虚矣岂非金复其故性威光鼎乃熺乎此章直指金性爲造化之根生身之本造化之奥全在河图水爲五行开先故天一卽生水沿而下之水生木木生火火生土到土方才生金金独处其最后而全五行之气是造化以金爲要终也土爲五行殿后故天五才生土遡而上之生土者火生火者木生木者水水郄从金而生金复处其最先而辟五行之源是造化又以金爲原始也此终则有始之妙也金在吾身卽属先天祖性父母未生以前此性圆同太虚迨媾精以后地水火风四大假合而成幻躯太虚中一点眞性落于其中方能立命是吾身以金爲原始也及乎四大假合之躯终归变灭而此金性独不与之俱变万刼长存是吾身又以金爲要终也此无终无始之妙也昔羲皇作易剖开太极噼破天心最初落下一点便成干卦干爲天而孔子翼之曰万物资始干爲金而孔子翼之曰纯粹以精此万世尽性至命之准则也释迦得此以证丈六之身故尊之曰金仙元始得此以结一黍之珠故宝之曰金丹三教根源同一金性外此卽堕旁蹊曲径矣此学道者所当细参也从金性二字参出三教圣人立地处可谓泄尽天机卽此见参同一书无人不当读无时不当读矣眞土造化章第十一子午数合三戊已号称五三五旣和谐八石正纲纪唿吸相含育伫息爲夫妇黄土金之父流珠水之子水以土爲鬼土鎭水不起朱雀爲火精执平调胜负水盛火消灭俱死归厚土三性旣会合本性共宗祖巨胜尙延年还丹可入口金性不败朽故爲万物宝术士伏食之夀命得长久土游于四季守界定规矩金砂入五内雾散若风雨薰蒸达四肢颜色悦泽好发白皆变黑齿落还旧所老翁复壮丁耆妪成姹女改形免世厄号之曰眞人此章专揭二土之用造化成丹示人以归根之要也子午数合三戊己号称五三五旣和谐八石正纲纪唿吸相含育伫息爲夫妇此节言水火二用必归于中土也盖丹道妙用无过水火水火妙用不离戊已大约举一卽兼两举两卽兼三会三乃归一故水火旣济其功用全赖中央眞土水属北方正子在吾身爲坎戊月精天一所生其数得一火属南方正午在吾身爲离已日光地二所生其数得二两者一合便成三数坎中有戊是爲阳土离中有已是爲阴土在吾身爲中黄眞意土本天五所生独得五数故曰子午数合三戊已号称五合之而三性具矣水火异性各不相入惟赖中央土德多方调爕方得相济爲用由是水一火二得中央之土列爲四象重爲八卦四正四隅分布环拱便成八石之象岂非三五旣和谐八石正纲纪乎外鍊之术以五金配五行以八石配八卦丹头一到五金八石皆点化而成眞金故仙翁假外象以喻内功切不可泥相执文水火旣已相济其中一阖一辟便有唿吸往来唿至于根吸至于蒂总頼中宫眞土含藏而停育之此唿吸非口鼻之气乃眞息也眞息往来初无间断自相阖辟于中土不啻夫妇之相配偶乃眞胎也中宫之眞胎不动而一水一火自然唿吸其中犹太虚之眞胎不动而一日一月自然唿吸其中岂非唿吸相含育伫息爲夫妇乎此段直指眞意爲金丹之母南华经云眞人之息以踵心印经云唿吸育淸黄庭经云后有密戸前生门出日入月唿吸存皆言眞息也此处指北方正子爲水南方正午爲火以本体而言后面指离中流珠爲水坎中金精爲火又以顚倒互用而言矣黄土金之父流珠水之子水以土爲鬼土鎭水不起朱雀爲火精执平调胜负水盛火消灭俱死归厚土三性旣合会本性共宗祖此节言眞土妙用能使三家归一也戊己二土分属水火水火之中便藏金木而终始不离于土葢生身受炁之初卽有中黄眞土爲金精之所自出此金本是干家祖性中宫不动元神只因干金一破流入坤中实而爲坎坎中金精便属戊土卽所谓金华也惟坎中眞金从干父而生故曰黄土金之父干之一阳旣入坎中中间换入一阴破而爲离正是坤宫眞水化出离中木液便属已土卽所谓太阳流珠也惟离中流珠从坤母而出故曰流珠水之子此言三性之顺而相生者也坎中金精是爲太阳眞火离中木液是爲太阴眞水离中阴水易至泛滥来尅坎中阳火坎中之火乃生中央眞土以制之故曰水以土爲鬼土鎭水不起离中之水能尅坎中眞火中央之土能制离中眞水而坎中之火又能生中央眞土所以水火相尅两下交战全赖中央眞土调停火候不使两家偏胜庶几各得其平故曰朱雀爲火精执平调胜负朱雀是火候之火不可偏属两家所以特称火精火盛而有炎上之患赖眞水以消灭之水盛而有泛滥之虞又赖眞土以鎭伏之火性一死永不复燃水性一死永不复流俱销归于眞土之中故曰水盛火销灭俱死归厚土此言三家之逆而相尅者也三家顺而相生须从中宫之土生起三家逆而相尅亦从中宫之土尅起所以丹道作用全在眞意念头起处系人生死之根顺之则流转不穷逆之则轮回顿息于此起手卽于此归根不可不知离中眞水称一性坎中眞火称一性中央眞土独称一性方其未归之前强分三性旣归之后方知三性本来只是一性最初太极函三浑然天地之心不可剖析因混沌一剖水火遂分上下两弦併中土而成三家此由合而分也后来两弦之炁由分而合戊己二土销归中央依然一箇宗祖张紫阳所谓追二炁于黄道会三姓于元宫是也故曰三性旣会合本性共宗祖初云夫妇以两性相配而言也继云父子言两性之所自出也究云宗祖乃併爲一性矣夫妇喻坎离父母喻干坤是爲两仪四象宗祖喻中央祖土便是返太极处归根复命之妙于此可见巨胜尙延年还丹可入口金性不败朽故爲万物宝术士伏食之夀命得长久土游于四季守界定规矩金砂入五内雾散若风雨薰蒸达四肢颜色悦泽好发白皆变黑齿落还旧所老翁复壮丁耆妪成姹女改形免世厄号之曰眞人此节言伏食之神验也三性会合便成金丹吞入口中便称伏食回非旁门服食之术也世间药草如巨胜之类尙可延年益算况金性坚刚万劫不朽岂不爲万物中至宝道术之士倘能伏此先天一炁夀命有不长久者乎戊已二土本无定位周流四季在东则爲辰土在南则爲未土在西则爲戌土在北则爲丑土木火金水无非土之疆界作丹之时赖此土以立中宫之基伏丹之时仍赖此土以定四方之界故曰土游于四季守界定规矩金砂卽还丹也葢两物所结就者入五内卽是入口葢指方寸而言非服食之邪说也雾散若风雨以下俱是伏丹后自然之騐丹旣呑入口中灵变不测周身八万四千毛孔若云腾雾散风雨暴至之状四肢自然薰蒸颜色自然悦泽发白还黑齿落转生老翁复成壮男老妪变成姹女劫运所不能制造物所不能厄任他沧海成田由我逍遥自在号之曰眞人不亦宜乎同类相从章第十二胡粉投火中色坏还爲铅氷雪得温汤解释成太玄金以砂爲主禀和于水银变化由其眞终始自相因欲作伏食仙宜以同类者植禾当以谷覆鸡用其卵以类辅自然物成易陶冶鱼目岂爲珠蓬蒿不成槚类同者相从事乖不成宝燕雀不生凤狐兎不乳马水流不炎上火动不润下世间多学士高妙负良材邂逅不遭値耗火亡资财据按依文说妄以意爲之端緖无因缘度量失操持𢷬治羗石胆云母及矾磁硫黄烧豫章泥汞相炼飞鼓铸五石铜以之爲辅枢襍性不同类安肯合体居千举必万败欲黠反成痴稚年至白首中道生狐疑背道守迷路出正八邪蹊管窥不广见难以揆方来侥倖讫不遇圣人独知之此章言同类相从方称伏食而外炼者失其眞也胡粉投火中色坏还爲铅氷雪得温汤解释成太玄金以砂爲主禀和于水银变化由其眞终始自相因此节正言水火同类相变化而成丹也何爲同类人但知坎爲水不知坎中一阳本从干家来正是太阳眞火阳与阳爲同类故坎中眞火恆欲炎上以还干人但知离爲火不知离中一阴本从坤宫来正是太阴眞水阴与阴爲同类故离中眞水恆欲就下以还坤此卽大易水流湿火就燥本乎天者亲上本乎地者亲下各从其类之义也魏公先以世间法喻之如胡粉本是黑铅烧就一见火则当下还复爲铅氷雪本是寒水结成一见汤则立刻解释成水可见火还归火水还归水本性断不可违矣鍊金丹者只取一味水中之金水中之金卽命蒂也本来原出于干性自干破爲离离爲性根中有眞阴得南方火炁砂之象也学人欲了命宗必须以性爲主故曰金以砂爲主而此离中砂性得火则飞未易降伏仍赖北方水中之金以制之学人欲了性宗又必须以命爲基故曰禀和于水银要知砂与水银原是一体同出而异名者也其初原从一体变化而成两物其究还须从两物变化而归一体只此眞阴眞阳同类交感相因爲用而已故曰变化由其眞终始自相因变化之法不过流戊就已顚倒主宾使后天坎离还复先天干坤耳张紫阳云阴阳得类方交感二八相当自合亲此之谓也欲作伏食仙宜以同类者植禾当以谷覆鸡用其卵以类辅自然物成易陶冶鱼目岂爲珠蓬蒿不成槚类同者相从事乖不成宝燕雀不生凤狐兎不乳马水流不炎上火动不润下此节旁证同类之义也伏食之法只取砂与水银二物变化成丹金以制砂其义爲伏呑入五内其义爲食非伏食无由作仙非同类之物无由取以伏食故曰欲作伏食仙宜以同类者此二句爲通章要领以下旁引曲喻总是发明同类二字世间一切有情无情之物莫不各有其类若同类相从有如植禾之必以谷覆鸡之必用卵其气自然相辅庶几物得化生而易于陶冶矣若非类强合则如鱼目之不可爲珠蓬蒿之不得成槚燕雀之决不生凤狐兎之决不产马其性迥然各别必至事情乖违而难以成宝矣何况水本流湿其润下之性也一流卽不能强之使上火本就燥其炎上之性也一动卽不能强之使下此一坎一离所以各从其类砂与水银之所以变化而成丹也卽伏食之义也世间多学士高妙负良材邂逅不遭値耗火亡资财据按依文说妄以意爲之端緖无因缘度量失操持𢷬治羗石胆云母及矾磁硫黄烧豫章泥汞相鍊飞鼓铸五石铜以之爲辅枢襍性不同类安肯合体居千举必万败欲黠反成痴稚年至白首中道生狐疑背道守迷路出正入邪蹊管窥不广见难以揆方来侥倖讫不遇圣人独知之此节耑破炉火之谬言一切有形有质者皆非同类之眞也欲鍊还丹必须採取药物一性一命本先天无形之妙喻爲铅汞迥非凡砂水银欲鍊还丹必是安炉立鼎药物入炉用先天眞火煅鍊喻爲炉火迥非烧茅弄火还丹工用全资火候始而烹鍊旣而温养终而变化一粒圆成脱胎入口喻爲伏食逈非服铒金石然而金丹大道万劫一传兼且世人福薄难逢眞师往往多流于伪术有等狂夫自负高材博学不求眞师指授妄认己意傅会丹经遂以凡药爲铅汞以烧炼爲炉火以服饵爲伏食旣不识端緖又不知度量于是广求五金八石襍用三黄四神旣非本来同类之物安肯合体成丹是犹认鱼目而爲珠望狐兎以生马也此等伪术势必万举万败白首无成小则耗损资财大则丧身失命似黠而实痴当疑而反信此爲守迷背道出正入邪不肯自已认错转将错路指人遂以管窥蠡测之见着书立言贻误方来塞却后来途径瞎却后人眼目以至人法眼观之无半点是处此辈尙不觉悟方且欲侥倖于万一岂不谬哉首章指出两弦眞气次章独揭先天金性三章才说三性会合直到还丹入口位证眞人伏食之旨已无余藴矣但世人惑于旁门烧炼之术往往假託伏食而实非同类之眞故此章重言以破其迷吕公警世诗云不思还丹本无质翻饵金石何太愚引而不发其卽仙翁破迷之意乎祖述三圣章第十三若夫三圣不过伏羲始画八卦效法天地文王帝之宗结体演爻辞夫子庶圣雄十翼以辅之三君天所挺迭兴更御时优劣有步骤功德不相殊制作有所踵推度审分铢有形易忖量无兆难虑谋作事令可法爲世定此书素无前识资因师觉悟之皓若褰帷帐瞋目登高台火记六百篇所趣等不殊文字郑重说世人不熟思寻度其源流幽明本共居窃爲贤者谈曷敢轻爲书若遂结舌瘖绝道获罪诛写情着竹帛又恐泄天符犹豫增叹息俛仰役斯愚陶冶有法度安能悉陈敷略述其纲纪枝条见扶疏此章言祖述三圣之易以阐明大道也若夫三圣不过伏羲始画八卦效法天地文王帝之宗结体演爻辞夫子庶圣雄十翼以辅之三君天所挺迭兴更御时优劣有步骤功德不相殊制作有所踵推度审分铢有形易忖量无兆难虑谋作事令可法爲世定此书此节言三圣作易爲大道之渊源也道体同于太虚本无名象邃古以前混混沌沌忘乎道无非道也自圣人作易方才凿破混沌一切天机乃尽泄矣易之爲书画卦始于伏羲系辞演于文王十翼成于孔子更三圣而易道始备羲皇爲开天之圣宇宙在手万化生心当时仰观俯察穷取造化根源天不爱道于是河出图洛出书爲之印证从此灼见造化根源只一太极太极之精藴不出河图洛书河洛之中五卽太极也由此分出一阴一阳而爲两仪由两仪而生四象由四象而生八卦八卦旣画其序则干一兑二离三震四巽五坎六艮七坤八干以原始坤以要终两头包括阴阳震爲天根巽爲月窟一中分出造化其位则干南坤北离东坎西兑东南艮西北巽西南震东北阴阳之纯且中者居四正杂且偏者居四隅天位乎上地位乎下干坤定子午之位日生于东月生于西坎离列卯酉之门以至山鎭西北凙注东南风起西南雷动东北悉合造化自然法象重之爲六十四卦其序其位大畧相同盖卦未画时易在天地卦旣画时天地在易是谓效法天地此先天之羲易也先天之易但立其体未究其用厥后连山首艮归藏首坤夏商之易虽各有其用而精义未彰至商周之际文王䝉难羑里身经忧患大用现前乃翻转羲皇局面顚倒干坤化机其位则离火自东而南代干之位干之大用在离向明之象也坎水自西而北代坤之位坤之大用在坎藏用之地也震木本在东北进而居东以代离木与火爲侣也兑金本在东南退而居西以代坎金与水爲朋也退干父于西北实居坎水之前取干知大始之义置坤母于西南实居离火之后取坤作成物之义艮来东北处先天震位长男返爲少男阳以进极而退也巽往东南处先天兑位少女转爲长女阴以退极而进也阴阳之少而交者居四正老而不交者居四隅义取交易爲用其八卦之序则自帝出乎震以至成言乎艮循环无端终始万物义取变易爲用其六十四卦之序则始于干坤中于坎离终于旣济未济义取反对爲用位置旣易因象系辞系在卦下者谓之彖辞如元亨利贞之类系在逐爻者谓之爻辞如潜龙勿用之类象辞占变粲然大备是谓结体演爻辞此则后天之周易也孔子生诸圣之后晚而好易韦编三絶其义益精作十传以羽翼圣经谓之十翼象彖文言专发文王后天之辞系辞说卦兼明伏羲先天之象序卦杂卦旁通流行之妙反对之机大约尽性至命之微言穷神知化之奥义无不悉备其中是谓十翼以辅之使人从后天以返先天而易道集其大成矣三圣皆天挺之资迭兴间出倡明大道作述虽分先后功德实无优劣伏羲之易取诸造化文王之易取诸伏羲孔子之易兼取诸羲文或作或述同出一源其间分数铢两毫发不差无兆者形而上之道太极是也有形者形而下之器卦爻象数是也形上之道难以揣摹形下之器易爲忖度所以画卦系辞作翼而一阴一阳之道遂冐乎其中三圣定爲此易书正欲万世学道之士则而象之耳素无前识资因师觉悟之皓若褰帷帐瞋目登高台火记六百篇所趣等不殊文字郑重说世人不熟思寻度其源流幽明本共居窃爲贤者谈曷敢轻爲书若遂结舌瘖絶道获罪诛写情着竹帛又恐泄天符犹豫增叹息俛仰缀斯愚陶冶有法度安能悉陈敷畧述其纲纪枝条见扶疏此节言准易以作参同契直叙其源流也魏公自言大道非眞师不传天纵如三圣制作且有所踵况我素无先知之资岂能坐进大道幸遇眞师先觉而始得开悟耳因师觉悟之后夙障尽空疑团氷解双目洞明有若褰帷帐而登高台岂不快哉易有六十四卦除去干坤坎离四卦应炉鼎药物其余一日两卦朝屯暮䝉一月三十日准六十卦十月三百日便准六百卦究竟簇年归月簇月归日簇日归时火候工夫只在一刻文虽郑重旨趣不殊非果有六百篇火记也奈世人不能好学深思究其源流之所在倘能究之只此一坎一离月幽日明同类共居日月爲易通乎昼夜便是无上至眞妙道我今因师觉悟灼见道在目前祗可与一二贤者共谈不敢轻易笔之于书也然遂闭口结舌诚恐逆天道而获谴若尽情着之竹帛又恐泄天宝而罹愆进退两难犹豫俛仰只得假大易有象之文寓大丹无形之用费尽陶冶约畧敷陈鼎器药物粗述纲纪採取烹炼微露枝条翼后学之得意而忘言耳盖书不尽言言不尽意仙翁参同一书实与三圣作易尽性至命穷神知化之宗旨若合符节世之有缘遇师者得此一印证而了然矣还丹法象章第十四以金爲隄防水入乃优游金数十有五木数亦如之临炉定铢两五分水有余二者以爲眞金重如本初其土遂不离二者与之俱三物相含受变化状若神下有太阳炁伏蒸须臾间先液而后凝号曰黄舆焉𡻕月将欲讫毁性伤夀年形体爲灰土状若明窗尘𢷬治併合之持入赤色门固塞其际会务令致完坚炎火张于下龙虎声正勤始文使可修终竟武乃成候视加谨宻审察调寒温周旋十二节节尽更湏亲气索命将絶体死亡魄魂色转更爲紫赫然称还丹粉提以一丸刀圭最爲神此章全举还丹法象以爲入室之凖则也以金爲隄防水入乃优游金数十有五水数亦如之临炉定铢两五分水有余二者以爲眞金重如本初其土遂不离二者与之俱此节言金水二炁爲金丹之眞种也葢还丹妙用彻始彻终只此金水二物建之卽爲炉鼎採之卽爲药物烹之卽爲火候乃至抽添运用脱胎神化无不在此然学道之士当知所先后未有隄防不立而得金水之用者也坎中之金本伏处而在内然内者不可不出金丹作用必须先立隄防牢鎭六门元气方不外泄离中之水易泛滥而在外然外者不可不入况隄防旣立不许泛滥眞精无复走漏自然优游入炉故曰以金爲隄防水入乃优游金水两物之中本藏戊已二土土之生数得五成数得十坎中之金纳戊是得其十数之五也离中之水纳已是亦得其十数之五也二土合而成圭两弦之炁恰好圆足故曰金数十有五水数亦如之隄防旣立方及临炉之用临炉配合仍旧是金水二物但铢两分数纎毫不可差错眞水眞金二者须要适均不可太过亦不可不及故水止于五分当防其有余而泛滥不可太过也金亦须五分当重如原初之铢两不可不及也金水二者旣得其眞自有眞土调和其间盖离中纳已其五分之水卽已土也坎中纳戊其五分之金卽戊土也举金水二物而眞土在其中矣及至戊已二土会入中央亦适得五分本数三家相会恰圆三五之数故曰其土遂不离二者与之俱三五之义出于河图东三南二木火爲侣北一西四金水爲朋此处但举金水而不及木火者盖以金水爲精魄如人之形木火爲神魂如人之影形动则影随寸步不离木火之于金水亦然精魄旣合同而化神魂亦与之俱妙矣此金丹造化之妙也三物相含受变化状若神下有太阳炁伏蒸须臾间先液而后凝号曰黄舆焉岁月将欲讫毁性伤夀年形体爲灰土状若明窗尘此节言坎离交会金丹之法象也金水两弦之炁得眞土以含育之是爲三物一家其中自生变化之状而神明不测矣盖前后隄防旣已完固不容丝毫走漏炉中眞炁自然发生然后抽坎中之阳塡离中之阴北海中太阳眞火熏蒸上腾须臾之间离宫眞水应之先时化爲白液后乃凝而至坚两者交会于黄房运旋不停有黄舆之象所谓婴儿姹女齐齐出郄被黄婆引入室也然此两物未交之前当以眞意合之两物旣交之后又当以眞意守之一点阳炁敛入厚土中生机转爲杀机譬若穷冬之际万物剥落而归根故曰岁月将欲讫毁性伤夀年初时神入炁中寂然不动似乎藁木死灰久之生机复转一点眞炁希微隐约滃然上升有如野马尘埃之状故曰形体爲灰土状若明窗尘此爲坎离始媾大药将产之法象𢷬治并合之持入赤色门固塞其际会务令致完坚炎火张于下龙虎声正勤始文使可修终竟武乃成候视加谨宻审察调寒温周旋十二节节尽更须亲气索命将絶体死亡魄魂色转更爲紫赫然称还丹粉提以一丸刀圭最爲神此节言干坤交姤还丹之法象也坎离旣交会于黄房抟鍊两物併合爲一养在坤炉之中时节一到大药便产所谓水乡铅只一味是也大药旣产卽忙採取当以眞意爲媒廻风混合徐徐从坤炉升入干鼎方得凝而成丹故曰𢷬治併合之持入赤色门此二句有吸䑛撮闭无数作用在内赤色门卽綘宫干鼎是也药旣升鼎渐凝渐结又徐徐从干鼎引下送归黄庭此时当用固济之法深之又深宻之又宻直到虚极静笃一点眞阳之炁方不泄漏故曰固塞其际会务令致完坚固塞之极一阳动于九地之下形如烈火斩关而出正子时一到亟当发眞火以应之霎时干坤阖辟龙虎交争便有龙吟虎啸之声故曰炎火张于下龙虎声正勤大药初生用文火以含育之方得升腾而出炉大药旣生用武火以煅鍊之方得结实而归鼎故曰始文使可修终竟武乃成此中火候不可毫发差殊当用文而失之于勐则火太炎矣当用武而失之于弱则火太冷矣必相其宽勐之宜调其寒温之节方能得中故曰视候加谨宻审察调寒温子时从尾闾起火应复卦一阳初动是爲天根直至六阳纯乎干动极而复静矣午时从泥丸退火应姤卦一阴初静是爲月窟直至六阴纯乎坤静极而复动矣故曰周旋十二节节尽更须亲此干坤大交之法象也动静相生循环不息鍊之又鍊日逐抽铅添汞久之铅尽汞干阴消阳长方得变种性爲眞性化识神爲元神阴滓尽除则尸气灭而命根卒断阳神成象则凡体死而魂魄俱空故曰气索命将絶体死亡魂魄关尹子所谓一息不存道将来契正此时也至于伏鍊久久絶后再甦心死神活而鼎中之丹圆满光明塞乎太虚矣岂非色转更爲紫赫然称还丹乎金丹本干家所出还归于干故称还丹色转紫者取水火二炁煅鍊而成也还丹有气无质不啻如一丸之粉一匕之刀圭而其变化若神已如此从此脱胎换鼎再造干坤子又生孙神化不测过此以往未之或知矣岂非粉提以一丸刀圭最爲神乎刀者水中金也圭者戊己二土也可见彻始彻终只取金水土三物变化而成还丹耳崔公入药镜云飮刀圭窥天巧吕祖沁园春云当时自飮刀圭又谁信无中产就儿其旨畧同此章全露还丹法象系伏食卷中大关键处初言两物相交则伏炁于坤炉而产药继言一阳初动则凝神于干鼎而成丹前两节总是金丹作用后一节方是还丹作用入药镜云产在坤种在干悟眞篇云依他坤位生成体种在干家交感宫皆本诸此章还丹名义章第十五推演五行数较约而不烦举水以激火奄然灭光明日月相薄蚀常在晦朔间水盛坎侵阳火衰离昼昏阴阳相飮食交感道自然名者以定情字者缘性言金来归性初乃得称还丹吾不敢虚说倣效圣人文古记显龙虎黄帝美金华淮南炼秋石玉阳加黄芽贤者能持行不肖毋与俱古今道由一对谈吐所谋学者加勉力留念深思维至要言甚露昭昭不我欺此章结言还丹名义不外水火之性情也推演五行数较约而不繁举水以激火奄然灭光明日月相薄蚀常在晦朔间水盛坎侵阳火衰离昼昏阴阳相飮食交感道自然此节言水火交感虽变而不失其常也盖丹道之要不外一水一火水火本出一原后分两物干中一阳走入坤宫成坎坎中有太阳眞火坤中一阴转入干宫成离离中有太阴眞水水火二炁互藏其根化化不穷五行全具其中盖水能生木木能生火火能生土土能生金金转生水左旋一周而相生便是河图顺数火能尅金金能尅木木能尅土土能尅水水转尅火右旋一周而相尅便是洛书逆数一顺一逆一生一尅而五行之千变万化总不出其范围故曰推演五行数较约而不烦天一生水水本眞阳落在北方太阴之中所以水反属阴地二生火火本眞阴升在南方太阳之位所以火反属阳阴盛便来侵阳水盛便能灭火盖先天无形之水火主相济爲用后天有形之水火便主相激爲仇故曰举水以激火奄然灭光明天上之日月卽是世间之水火日属太阳火精其光无盈无亏月属太阴水精借太阳以爲光晦朔之交日与月并会于黄道谓之合朔然但同经而不同纬故虽合朔而日不食若同经而又同纬月不避日阳光便爲阴魄所掩所以太阳薄蚀长在朔日故曰日月相薄蚀常在晦朔间人身与造化若合符节世人但知坎水爲月不知离中一点眞水正是月精但知离火爲日不知坎中一点眞火正是日光晦朔之交日月合璧水火互藏一点太阳眞火沉在北海极底邵子所谓日入地中媾精之象也在丹道爲坎离会合一阳初动之时此时当温养潜龙勿可轻用直到阳光透出地上方才大明中天若眞阳不能作主䧟在阴中无由出炉卽是北方寒水过盛浸灭太阳之象眞火旣爲寒水所浸日光便受重阴掩抑正当中天阳盛之时奄奄衰弱昏然而无光矣故曰水盛坎侵阳火衰离昼昏坎居北方幽阙之中正子位上月当朔之象也离居南方向明之地正午位上日当昼之象也水火均平方得交济爲用一或偏胜便致薄蚀爲灾日月之相簿蚀卽举水以激火奄然灭光明之义也当与中篇晦朔薄蚀掩冐相倾参看虽然此特言其变耳若水不过盛火不过衰日以施德月以舒光水火自然之性情卽阴阳交感之常道薄蚀灾变何自而生故曰阴阳相飮食交感道自然日月反其常道故云薄蚀阴阳循其自然故云飮食盖以造化日月之合有常有变喻身中坎离之交有得有失不可不愼宻也名者以定情字者缘性言金来归性初乃得称还丹此节言金返归性乃还丹之了义也离中元精本太阴眞水又称木液坎中元炁本太阳眞火又称金精丹道以水火爲体金木爲用关尹子曰金木者水火之交是也金木虽分两物究其根源只一金性金性本出先天之干未生以前纯粹以精万刼不坏只因有生以后混沌一破走入坤宫是爲坎中金精干家之性转而称情干之一阳旣变爲坎其中换入坤之一阴是爲离中木液坤家之情转而称性盖木主寍静字之曰性所谓人生而静天之性也金主流动名之曰情所谓感于物而动性之欲也两者同出异名譬如只此一个人旣有名复有字名字虽分两样性情原是一人故曰名者以定情字者缘性言其初干中之金变而成坎便是性转爲情一转则无所不转轮回顚倒只在目前所谓顺去生人生物也今者仍取坎中眞金还而归干便是情返爲性一返则无所不返坚固圆常顿超无漏所谓逆来成圣成仙也学道之士若能于感而遂通之后弗失其寂然不动之初而丹乃可还矣故曰金来归性初乃得称还丹此两句不特爲一部参同契关键且能贯穿万典千经楞严经云如金鑛襍于金精其金一纯更不成襍圆觉经云如销金鑛金非销有旣已成金不重爲鑛经无穷时金性不坏是此义也吕纯阳云金爲浮来方见性木因沉后始知心张紫阳云金鼎欲留朱里汞玉池先下水中银亦此义也可见三藏梵典只发挥得金性二字万卷丹经只证明得还丹二字且更兼质之羲易若合符节可以豁然矣还丹法象已备见上章此特结言其名义耳吾不敢虚说倣傚圣人文古记显龙虎黄帝美金华淮南鍊秋石玉阳加黄芽贤者能持行不肖毋与俱古今道由一对谈吐所谋学者知勉力留念深思维至要言甚露昭昭不我欺此节言还丹宗旨实祖述从上先圣也自开辟以来只有此一点金性得此以自度超凡入圣固是这个得此以度世着书立言也是这个所谓千百世之上千百世之下有圣人出焉此心此理无不同也迥非一切虚词曲说可得而拟故曰吾不敢虚说倣傚圣人文本来金性无名无字古圣因觉悟末学强爲安名立字种种不一还丹之道取龙虎两弦之炁相配而成古丹经中显出龙虎两物故曰古记显龙虎不特此也昔黄帝炼成还丹美其名曰金华淮南丹成又名秋石玉阳丹成又名黄芽龙虎象一金一木金华象水中之金秋石色本黑而转白亦象水中之金黄芽象土中之金究竟名字虽殊性情则一所谓较约而不烦者也卽如篇中言龙虎言金华言黄芽不一而足或喻两物或喻眞种要皆本黄帝以来之遗文岂故爲虚词曲说以误后学哉然此事只可与贤者行持断断不可与不肖者同事何以故贤者性慧而能通得眞师一言开悟便知专求先天金炁炼成还丹不受羣惑不肖者性钝而易惑闻说龙虎便疑是炉火外道闻说金华黄芽便猜做五金八石闻说秋石便思炼食溲溺错认先圣大道流八旁门此辈讵可与共事哉岂知一切异名总不出先天金性只此一事实余二卽非眞先圣先贤得心应手之后着书立说虽各出手眼然到宗旨合同处恍如对面而谈无不吐露至切至要更无一字自欺欺人学者倘能参礼眞师研穷元奥勉力而深思之悉与此书印证毫发不差方知还丹大道只在目前仙翁眞不我欺也何不直下承当而转转赚误乎此系上篇伏食末章专爲还丹二字结尾故魏公自发其作书之原委特丁寍之抑有疑焉魏公旣言参同一书祖述三圣之易而作矣此处倣傚圣人又别指黄帝以下一可疑也世俗相沿又云魏公不知师授谁氏得古文龙虎经倣之作参同契二可疑也愚常窃取近代所传龙虎经反覆玩之不特义藴浅薄视参同有霄壤之别卽其章章相傚句句相摹声口逼肖蹈袭之蹊径显然盖世间好事者见此章有古记显龙虎句求其说而不得遂造作伪书以欺世而惑众耳后来彭晓王道辈读书无眼甘爲所欺反以此书爲依傍龙虎经而作岂不误哉自王彭作俑以来近代炉火家无不奉龙虎经爲指南并将此书牵入炉火牢不可破遂使金丹大道流爲旁门烧炼之术良可悲也然则倣傚圣人句究竟何居曰此圣人泛指黄帝以来诸祖倣傚者言金华黄芽诸异名所自出也非耑指龙虎经也若专指龙虎经则金华黄芽等又出何经耶卽使果有龙虎经必系上古之文在魏公时尙彷彿相传今则久已亡矣决非近代所传之伪龙虎经也然则倣傚圣人祖述三圣两说究竟何居曰两者各不相悖篇中龙虎金华诸异名相铅于黄帝以来所传之文而药物炉鼎火候三种法象则断断出乎三圣之易不可诬也此御政伏食之所以相爲表里也其参考丹经则中篇结尾维昔圣贤伏炼九鼎等句印证甚明其原本周易则下篇结尾歌叙大易三圣遗言等句印证尤明后两篇结尾实与此章首尾相应彼两章内并不提龙虎经一字可见此处倣傚圣人其爲泛指之辞无疑矣非愚輙敢爲臆说皆据仙翁所自道也此系千古一大疑案管窥之见聊爲指破知我罪我其何敢辞伏食诸章尤奥于前两卷得此阐发不啻皎日之中天矣至如龙虎经一案以伪杂眞千数百年来无人敢开口并爲道破快絶快绝参同契阐幽重刋道藏辑要参同契中篇上篇十五章分御政养性伏食三卷应药物炉鼎火候三要金丹大道巳无余藴然但举其体统该括处尙有细微作用未及悉究恐学者不察流入差别门庭故此篇仍分三卷将差别处逐段剖析与上篇处处表里相应近代诸家有分上篇爲经此篇爲注者又有分四言爲经五言爲注者不知彻首彻尾贯通三篇始成一部参同契千载之下孰从定其爲经爲注而徒破碎章句乎俱系臆说槩所不取此卷专言御政而养性伏食已寓其中义同上篇四象环中章第十六干刚坤柔配合相包阳禀阴受雌雄相须须以造化精炁乃舒坎离冠首光曜埀敷玄冥难测不可画图圣人揆度参序元基四者混沌径入虚无六十卦周张布爲舆龙马就驾明君御时和则随从路平不邪邪道险阻倾危国家此章言干坤坎离自相造化明先天环中之妙也干刚坤柔配合相包阳禀阴受雌雄相须须以造化精炁乃舒此节言干坤爲坎离之体也盖干坤者易之门戸实坎离之所自出干元爲天地之始坤元爲万物之母干动而直其体本刚故资始而有父道坤静而翕其体本柔故资生而有母道两者自相配合包含万化故曰干刚坤柔配合相包父主秉与能知大始所谓雄阳播元施也母主含受能作成物所谓雌阴化黄包也故曰阳禀阴受雌雄相须两者相须始成造化造者自无而之有化者自有而之无自无而之有则眞空形爲妙有干中藏坤自有而之无则妙有返爲眞空坤中藏干干中藏坤是爲太乙元精坤中藏干是爲元始祖炁主宾顚倒造化之妙见矣故曰须以造化精炁乃舒此言干坤交而生坎离药物卽易所谓天地絪緼万物化醕也坎离冠首光曜埀敷玄冥难测不可画图圣人揆度参序元基四者混沌径入虚无此节言坎离爲干坤之用也干坤一媾中间便成坎离离爲至阴之精坎乃至阳之炁杳冥恍惚虽后天地而用实先天地而生造化得之而爲日魂月魄光明普照能生万物吾身得之而爲日精月华光明撮聚能产大药岂非坎离冠首光曜垂敷乎夫此元精元炁恍惚杳冥之物非有非无可用而不可见尙且难于测识岂能傅之画图全赖作易之圣多方揆度象以干父坤母坎男离女故篇中得以配之爲炉鼎药物无非参序元化之基使内观者知有下手处耳学道之士倘能法干坤以立炉鼎攒坎离以会药物日精月光两者自然凝聚盘旋于祖窍之中混混沌沌复返先天虚无一炁大药在其中矣故曰四者混沌径入虚无此言坎离交而归干坤祖窍卽易所谓男女媾精万物化生也六十卦周张布爲舆龙马就驾明君御时和则随从路平不邪邪道险阻倾危国家此节言火候之节度也除却干坤坎离四卦应炉鼎药物余六十卦循环布列配乎周天在一日爲子午卯酉在一月爲晦朔弦望在一年爲春夏秋冬周流反覆循环不息有张布爲舆之象旣有舆不可无马以驾之何谓龙马龙以御天主于飞腾马以行地主于调服作丹之时神炁相守不敢飞腾御天之干龙化爲行地之坤马步步循规蹈矩有若人君统御臣下立纲陈纪一毫不敢懈弛故曰龙马就驾明君御时夫御车之法与御政大段相同须得六㘘在手调和合节舆从马马随人稳步康庄大路宜端平而不宜欹斜若一欹斜则险阻在前覆辙立至亦犹御政者之失其常道危及国家矣丹道以身爲舆以意爲马御之者心君也当採取交媾之时仗心君之主持防意马之顚劣稍一不谨未免毁性伤丹可不戒哉总是一个主宰在车则爲御者在政则爲明君在天则爲斗柄在丹道则爲天心皆言把柄在手也上篇御政章中要道魁柄等句卽是此意此章大指正与上篇首章相应干刚坤柔一段卽干坤门戸之说也坎离冠首一段卽坎离匡廓之说也六十卦周一段卽运毂正轴处中制外之说也余可类推然亦彷彿其大略而巳动静应时章第十七君子居其室出其言善则千里之外应之谓万乘之主处九重之室发号出令顺阴阳节藏器俟时勿违卦月屯以子申䝉用寅戍余六十卦各自有日聊陈两象未能究悉立义设刑当仁施德逆之者凶顺之者吉按厯法令至诚专密谨候日辰审察消息纎芥不正悔吝爲贼二至改度乖错委曲隆冬大暑盛夏霜雪二分纵横不应漏刻水旱相伐风雨不节蝗虫涌沸羣异旁出天见其怪山崩地裂孝子用心感动皇极近出已口远流殊域或以招祸或以致福或兴太平或造兵革四者之来由乎胸臆动静有常奉其绳墨四时顺宜与炁相得刚柔断矣不相涉入五行守界不妄盈缩易行周流屈伸反覆此章言火候之一动一静不可失其时节也君子居其室出其言善则千里之外应之谓万乘之主处九重之室发号出令顺阴阳节藏器俟时勿违卦月屯以子申䝉用寅戍余六十卦各自有日聊陈两象未能究悉立义设刑当仁施德逆之者凶顺之者吉此节言动静不失其时爲火候之凖则也盖作丹之要全在周天火候火候之要全在一动一静上章言六十卦周张布爲舆巳见火候之节度与人君御政同一枢机矣枢机之发纤毫不可苟且故复譬之以居室君子居其室出其言善则千里之外应之此易大传原文也魏公因而诠释之谓万乘之主卽本来天君九重之室卽中宫神室天君旣处密室之中静则寂然不动洗心退藏动则感而遂通发号出令无非顺一阴一阳之节观天道而执天行耳当其阳极阴生是爲月窟其卦属姤其月在午及其阴极阳生是爲天根其卦属复其月在子时不可先则当静以待之时不可失则当动以迎之故曰藏器俟时勿违卦月静极而动万化萌生屯之象也屯卦内体纳子外体纳申水生在申取萌生之义故曰屯以子申卽上篇所谓春夏据内体从子到辰已也动极而静万化歛藏䝉之象也䝉卦内体纳寅外体纳戍火库在戍取歛藏之义故曰䝉用寅戍卽上篇所谓秋冬当外用自午讫戍亥也两卦反覆一昼一夜便分冬夏二至其余六十卦各有昼夜反对在人引而伸之耳故曰聊陈两象未能究悉二至旣定中分两弦上弦用春分本属卯木然德中有刑反爲肃杀之义故曰立义设刑下弦应秋分本属酉金然刑中有德反爲温和之仁故曰当仁施德卽上篇所谓赏罚应春秋当沐浴之时也夫子午之一寒一暑卯酉之一杀一生阴阳大分纎毫不可差错苟合其节则外火内符自然相应如人主端拱九重一出令而千里之外皆应否则千里之外皆违矣故曰逆之者凶顺之者吉按厯法令至诚专密谨候日辰审察消息纎芥不正悔吝爲贼二至改度乖错委曲隆冬大暑盛夏霜雪二分纵横不应漏刻水旱相伐风雨不节蝗虫涌沸羣异旁出天见其怪山崩地裂孝子用心感动皇极近出巳口远流殊域或以招祸或以致福或兴太平或造兵革四者之来由乎胸臆此节正言火候之节度逆则凶而顺则吉也火候之一静一动如法令之不可违学道者但当按行而涉厯之凡进退往来于二至二分界限处立心务要至诚用意务要专密谨候其升降之日辰审察其寒温之消息入药镜所谓但至诚法自然是也若于法令稍违仅仅纎芥不正便悔吝交至贼害丹鼎矣何以征之假如冬至一阳初生法当进火然须养潜龙之萌火不可过炎夏至一阴初降法当退火然须防履霜之渐火不可过冷倘或乖戾委曲改其常度不当炎而过炎则隆冬返爲大暑不当冷而过冷则盛夏返爲霜雪矣至于春秋二分阴阳各半水火均平到此便当沐浴洗心涤虑调燮中和鼎中眞炁方得凝聚若用意不专纵横四驰便于漏刻不应水若过盛则爲水灾火若过盛则爲旱灾而盲风怪雨不中其节矣不特此也倘漏刻不应小则螟蝗立起玉炉与金鼎沸腾大则山川崩裂金虎共木龙驰走以上皆所谓逆之者凶也皆因心君放驰神室无主遂感召灾变若此修道之士倘能回光内守须臾不离方寸若孝子之事父母视无形而听无声如此用心自然感动皇极皇极者天中之眞宰卽吾身天谷元神也先天元神寂然不动本无去来向背但后天一念才动吉凶祸福旋卽感通譬孝子之事父母形骸虽隔方寸潜通虽在千里之外疴痒疾痛无不相关岂非近出已口远流殊域乎此则漏刻皆应灾变不干卽所谓顺之者吉也可见只是一感通之机或逆之而召祸或顺之而致福或端拱而获太平之庆或躁动而酿兵革之灾吉凶悔吝之端岂不由居室者之胸臆耶盖逆则凶顺则吉吉凶相对悔吝介乎其中虽然吉一而已凶悔吝居其三可不愼乎动静有常奉其绳墨四时顺宜与炁相得刚柔断矣不相涉入五行守界不妄盈缩易行周流屈伸反覆此节结言动静有一定之时不可失其凖也盖丹道之动静与造化同动极而静入于杳冥则当虚巳以待时静极而动出于恍惚则当用意以採取若当静而参之以动或当动而参之以静卽属矫揉造作失其常道矣故日动静有常奉其绳墨旣知动静之常时当二至便该进火退符时当二分便该温养沐浴各得其宜方与四时之正气相应故曰四时顺宜与炁相得刚属武火柔属文火身心未合之际当用武火以煅炼之不可稍涉于柔神炁旣调之时当用文火以固济之不可稍涉于刚故曰刚柔断矣不相涉入金丹之要全在和合四象攒簇五行四象环布土德居中东西南北各有疆界不可过不可不及故曰五行守界不妄盈缩有阴阳之炁卽有刚柔之质有刚柔之质卽有动静之时此吾身中眞易也眞易周流一身屈伸反覆无不合宜卽如人君一发号出令而千里之外皆应者矣此章详言火候节度与上篇首章屯䝉早晚春秋寒暑等句互相发明上篇举其大概故有得而无失此处详其纎微故得失并列俾学道者知所法戒耳坎离交媾章第十八晦朔之间合符行中混沌鸿蒙牝牡相从滋液润泽施化流通天地神明不可度量利用安身隐形而藏始于东北箕斗之乡旋而右转呕轮吐萌潜潭见象发散精光昴毕之上震出爲征阳炁造端初九潜龙阳以三立阴以八通三日震动八日兑行九二见龙和平有明三五德就干体乃成九三夕惕亏折神符盛衰渐革终还其初巽继其统固济操持九四或跃进退道危艮主进止不得踰时二十三日典守弦期九五飞龙天位加喜六五坤承结括终始韫养众子世爲类母上九亢龙战德于野用九翩翩爲道规矩阳数已讫讫则复起推情合性转而相与循环璇玑升降上下周流六爻难以察覩故无常位爲易宗祖此章言坎离交而产药应一月之晦朔弦望乃小周天之火候也晦朔之间合符行中混沌鸿蒙牝牡相从滋液润泽施化流通天地神明不可度量利用安身隐形而藏此节言晦朔之交日月会合爲大药之根本也造化之妙动静相生循环无端然不翕聚则不能发散不蛰藏则不能生育故以元会计之有贞而后有元以一𡻕计之有冬而后有春以一日计之有亥而后有子以一月计之必有晦而后有朔此终则有始之象也何以谓之晦朔月本无光受日魂以爲光至三十之夕光尽体伏故谓之晦此时日与月并行于黄道日月合符正在晦朔中间吾身日精月光一南一北赖眞意以追挕之方交会于中黄神室水火旣济正在虚危中间虚极静笃神明自生卽一刻中眞晦朔也故曰晦朔之间合符行中造化之日月以魂魄相包吾身之日月以精光相感当神归炁穴之时不覩不闻无天无地璇玑一时停轮复返混沌再入鸿蒙卽此混混沌沌之中眞阴眞阳自相配合故曰混沌鸿蒙牝牡相从元牝相交中有眞种元炁絪緼杳冥恍惚正犹日魂施精月魄受化自然精炁潜通故曰滋液润泽施化流通方其日月合符之际天气降入地中神风静默山海藏云一点神明包在混沌窍内无可觅处此卽一念不起鬼神莫知境界故曰天地神明不可度量天入地中阳包阴内归根复命深藏若虚不啻龙蛇之蛰九渊珠玉之隐川泽谭景升曰得灏炁之门所以归其根知元神之囊所以韬其光此之谓也故曰利用安身隐形而藏始于东北箕斗之乡旋而右转呕轮吐萌潜潭见象发散精光昴毕之上震出爲征阳炁造端初九潜龙此节言艮之一阳反而爲震也人知月至晦日乃失其明不知寔始于下弦下弦属艮后天艮位居东北于十二辰当丑寅之间于二十八宿当箕斗之度盖天道左旋主顺行顺起于子中地炁右转主逆行逆起于丑寅之间欲知天道主顺当以一𡻕次序观之一𡻕之序自北而东以讫于南自南而西以讫于北从子到丑从丑到寅出乎震而成乎艮后天顺行之五行也欲知地炁主逆当以一月纳甲征之纳甲之运子当右转却行以至于未申自北转西自西转南是爲上弦之炁其象爲得朋午乃东旋逆行以至于寅丑自南转东自东转北是爲下弦之炁其象爲丧朋两弦交会正当晦朔中间剥在艮而复在震先天逆用之五行也金丹之道全用先天纳甲与天上太阴同体太阴眞水生于午自十六一阴之巽至廿三二阴之艮阴来剥阳仅存硕果又自东转北正值丑寅之交箕水斗木二宿度上旋入乙癸艮之一阳尽丧而爲坤在吾身爲神入炁中万化归根卽所云午乃东旋东北丧朋之象也此时阴极阳生太阳眞火卽生于子盖阳无剥尽之理日月撢持正在北方虚危之地交会旣毕渐渐自北转西月魄到此微露阳光谓之旋而右转呕轮吐萌一点眞火隐然沉在北海中谓之潜潭见象发散精光迨精光渐渐逼露一日二日以至三日正值未申之交昴日毕月二宿度上庚方之上昏见一钩如仰盂之状坤中一阳才出而爲震在身中爲铅鼎初温药苗新嫩卽所云子当右转西南得朋之象也阳炁虽然发生但造端托始火力尙微正应干卦初九潜龙之象到此只宜温养子珠不得遽用勐火此节言日月合璧产出金丹大药卽系活子时作用尹眞人云欲求大药爲丹本须认身中活子时正此义也晦朔之间坎离交而成干干爲眞金故称金丹所以金丹火候专应干卦六阳阳以三立阴以八通三日震动八日兑行九二见龙和平有明此言二阳之进而爲兑也三爲少阳之位属震八爲少阴之数属兑震卦阴中含阳故曰阳以三立兑卦阳中带阴故日阴以八通初三月出庚方有震动之象初八上弦月见丁方有兑行之象月到上弦鼎中金精始旺龙德正中故又爲九二见龙和平有明之象然震之一阳才动于二阴之下兑之一阴巳行于二阳之上德中有刑生中带杀此沐浴之时也三五德就干体乃成九三夕惕亏折神符盛衰渐革终还其初此言三阳到干阳极而阴生也月至望日三五之德始圆乃成干体此时药巳升鼎金精盛满光彻太虚然盛极而衰当防亏折故有九三夕惕之象正当终日干干之时干道渐渐变革巽之一阴巳来受符阳之终卽阴之初此守城之时也巽继其统固济操持九四或跃进退道危此言一阴之退而爲巽也干体旣纯阳火过盛当继之以阴符全赖巽体一阴爲之固济操持收歛阳炁此时干四之或跃巳变爲坤四之括囊盖金丹火候只取干中三阳三阳退处便是三阴进极而退当防其道途之危此虑险之时也艮主进止不得踰时二十三日典守弦期九五飞龙天位加喜此言二阴之退而爲艮也一阳在上硕果独存阳之向进者到此截然而止此时水火均平鼎中阳炁渐渐凝聚渐渐归藏时不可踰恰当二十三日典守下弦之期干五之飞龙在天变爲坤五之黄裳元吉刑中有德杀中带生故有天位加喜之象此亦沐浴之时也六五坤承结括终始韫养众子世爲类母上九亢龙战德于野此言纯阴返坤阴极而阳生也六五二字虽似专指坤卦第五爻寔则一月弦望晦朔之统会也盖八卦纳甲干坤括始终包罗六子在内六子皆赖干父以资始赖坤母以代终一月之造化统体三阴三阳月爲太阴水体纯黑无光特感受太阳金精寄体生光一阳生于震自朔到望乃是干之寄体一阴生于巽自望到晦方是坤之本体究竟彻始彻终一点阳光总属太阳干精特借坤中阴魄爲之承载挕受耳干父之精全赖坤母之体包承而结括之自坤之初爻到五爻一月之候恰好完足故曰六五坤承结括终始六子总不出干坤范围但三男三女各从其类阳魂总是日光属之乎干阴魄总是月精属之乎坤然三阴皆统体于干者干元统天之旨也父道也三阳皆寄体于坤者坤元承天之旨也母道也所以干之世在上九称宗庙爻寔爲六子之父坤之世在上六称宗庙爻寔爲六子之母此以坤之承顺乎干者言之故曰韫养众子世爲类母金丹大药其初原从坤炉中产出方得上升干鼎升而复降落在黄庭养火之功仍在坤炉以静待一阳之复彻始彻终俱有母道然则干之上九变尽则爲坤之上六矣不知阳无剥尽之理硕果在上巍然不动此则京氏火珠林易取上爻爲宗庙不变之义也所以坤上六爻辞曰龙战于野其血元黄战野之龙卽干上九之亢龙也阴极而阳与之战一战后方得和合坤爲无极之乡故称于野后天干居西北至阴之地故又曰战于干元属干黄属坤得此一战元黄始交中孕阳精便成震体所以震爲元黄地中有雷一阳初动噼破鸿蒙转爲朔旦之复矣用九翩翩爲道规矩阳数已讫讫则复起推情合性转而相与循环璇玑升降上下周流六爻难以察覩故无常位爲易宗祖此节言坎离二用循环不穷爲通章结尾干三坤六合而成九干之用九得以兼坤坤之用六不得兼干观上文三阳三阴皆统于干而坤特包承其间可见举干九则坤六在其中矣况金丹大道本诸干性干乃纯阳必鍊以九转而始就故日用九翩翩爲道规矩干属太阳阳穷于九化爲少阴先天之干一转作后天之离九一旣爲九九复爲一本来无首无尾故曰阳数已讫讫则复起卽后面所谓一九之数终而复始也坎中有金精精在于西离中有木性性在于东东西间隔相会无因全赖斗柄斡旋其间金情自来归性故曰推情合性转而相与古人设璇玑玉衡所以象周天之运旋只此性情二物出日入月一上一下一升一降经之爲南北纬之斯爲东西南北以子午爲经东西以卯酉爲纬若璇玑之循环运旋莫测其端此卽卯酉周天之作用也故曰循环璇玑升降上下自震到干自巽到坤三阳三阴自相消息中间不见坎离爻位然日往月来月往日来其间进退消息莫非坎离妙用寔无可见者故曰周流六爻难以察覩一日一月把握干坤周流六虚是谓无体之易卽此无体之易统乎天心爲六十四卦三百八十四爻之所从出岂非无常位而爲易之宗祖者乎干元统天配成九转故用九爲道之规矩日月爲易本无方体故金丹爲易之宗祖互言之也此章专言金丹作用其初晦朔交会取坎填离情来归性乃产一阳是爲金丹之基旣而庚方药生从坤到干上升下降配成三阳是爲金丹之用所谓小周天火候是也此系参同契中要紧关键然必合下章观之方尽其妙契坤交媾章第十九朔旦爲复阳气始通出入无疾立表微刚黄钟建子兆乃滋彰播施柔暖黎蒸得常临炉施条开路生光光曜渐进日以益长丑之大吕结正低昂仰以成泰刚柔并隆阴阳交接小往大来辐辏于寅进而趋时渐厯大壮侠列卯门榆荚堕落还归本根刑德相负昼夜始分夬阴以退阳升而前洗濯羽翮振索宿尘干健盛明广被四隣阳终于已中而相干姤始纪序履霜最先井底寒泉午爲甤宾宾伏于阴阴爲主人遯世去位收歛其精怀德俟时栖迟昧冥否塞不通萌者不生阴伸阳屈毁伤姓名观其权量察仲秋情任畜微稚老枯复荣荠麦萌蘗因冒以生剥烂肢体消灭其形化炁旣竭亡失至神道穷则反归乎坤元恒顺地理承天布宣元幽远眇隔阂相连应度育种阴阳之元寥廓恍惚莫知其端先迷失轨后爲主君无平不陂道之自然变易更盛消息相因终坤始复如循连环帝王乘御千载常存此章言干坤交而结丹应一𡻕之六阳六阴乃大周天之火候也朔旦爲复阳气始通出入无疾立表微刚黄钟建子兆乃滋彰播施柔暖黎蒸得常此节言一阳之动而爲复乃还丹之初基也前章言坎离会合力产大药是活子时作用所谓一日内十二时意所到皆可爲者也大药一产卽用先天纳甲阳升阴降火候谓之小周天直待一周旣毕正子时到方用大周天火候何谓正子时自震到干动极而静自巽到坤静极复动致虚而至于极守静而至于笃一点眞阳深藏九地是爲亥子之交迨时至机动无中生有忽然夜半雷声震开地戸从混沌中剖出天地之心方应冬至朔旦故曰朔旦爲复阳炁始通所谓一阳初动处万物未生时此吾身中正子时也一阳初复其气尙微此时当温养潜龙不可遽然进火先王以至日闭关内不放出外不放入皆所以鍊爲表衞护此微阳故曰出入无疾立表微刚阳炁虽微其机巳不可遏于十二律正应黄钟于十二辰正应斗柄建子皆萌动孳长从微至着之象故曰黄钟建子兆乃滋彰阳火在下铅鼎温温自然冲融柔暖羣阴之中全赖此一点阳精爲之主宰故曰播施柔暖黎蒸得常黎蒸在卦爲五阴在人爲周身精炁得常者在卦爲一阳在人爲一点阳精主持万化之象此言一阳来复立大丹之基也临炉施条开路生光光耀渐进日以益长丑之大吕结正低昂此言二阳之进而爲临也进到二阳炉中火炁渐渐条畅从此开通道路生发光明光耀渐渐向进而日晷益以长矣维时斗柄建丑律应大吕先低后昂亦进火之象仰以成泰刚柔并隆阴阳交接小往大来辐辏于寅进而趋时此言三阳之进而爲泰也三阳仰而向上正当人生于寅开物之会木德方旺火生在寅阴阳均平故曰刚柔并隆此时天炁下降地炁上升小往大来阴阳交接亟当发火以应之且正月律应太簇故有辐辏趋时之象渐厯大壮侠列卯门榆荚堕落还归本根形德相负昼夜始分此言四阳之进而爲大壮也日出东方卯位卯爲太阳之门在一𡻕爲春分二月建卯律应夹钟故曰侠列卯门进火到四阳生炁方盛然木中胎金生中带杀故榆荚堕而归根有德返爲刑之象春分昼夜始平水火各半是爲上弦沐浴之时夬阴以退阳升而前洗濯羽翮振索宿尘此言五阳之进而爲夬也五阳上升一阴将尽势必决而去之三月建辰律应姑洗有洗濯羽翮振索宿尘之象如大鹏将徙南溟则振翮激水扶摇而上河车到此不敢停留过此则运入崑崙降⻏山顶矣干健盛明广被四隣阳终于已中而相干此言六阳之纯而爲干也四月建已律应仲吕此时阳升到顶九天之上火光徧彻金液滂流故有干健盛明广被四隣之象然阳极于已一阴旋生阴来干阳故曰中而相干就六阳而论则以已爲终局就终坤始复而论则又以干爲中天各取其义也姤始纪序履霜㝡先井底寒泉午爲甤宾宾伏于阴阴爲主人此言一阴之退而爲姤也六阳到干阳极阴生便当退火进水巽之一阴却入而爲主阳火极盛之时鼎中已伏阴水正犹盛夏建午之月井底反生寒泉履霜之戒所以系坤初爻也阴入爲主阳返爲宾姤之月窟正与复之天根相对午月律应甤宾亦主宾互换之象遯世去位收歛其精怀德俟时栖迟昧冥此言二阴之退而爲遯也六月建未律应林钟二阴浸长阳气渐渐收歛入鼎如贤者之遯世潜处山林故曰怀德俟时栖迟昧冥否塞不通萌者不生阴伸阳屈毁伤姓名此言三阴之退而爲否也此时阳归于天阴归于地二气不交万物不生七月建申律中夷则夷者伤也水生在申能侵灭阳火故有阴伸阳屈毁伤姓名之象观其权量察仲秋情任畜微稚老枯复荣荠麦萌蘗因冒以生此言四阴之退而爲观也月出西方酉位在一𡻕爲秋分律应南吕金炁肃杀草木尽凋然金中胎木杀中带生所以物之老者转稚枯者复荣荠麦之萌蘗遂因之以生有刑返爲德之象秋分昼夜始平水火各平是爲下弦沐浴之时月令仲秋同度量平权衡故开首曰观其权量剥烂肢体消灭其形化炁旣竭亡失至神此言五阴之退而爲剥也九月建戍律应无射阴来剥阳阳炁消灭无余如草木之肢体剥烂无余惟有顶上硕果巍然独存故曰剥烂肢体消灭其形戍爲闭物之会由变而化神炁内守若存若亡故曰化炁旣竭亡失至神要知形非眞灭也以剥落之极而若消灭耳神非眞亡也以归藏之极而若亡失耳卽是六阴返坤之象道穷则返归乎坤元恒顺地理承天布宣元幽远渺隔阂相连应度育种阴阳之元寥廓恍惚莫知其端先迷失轨后爲主君此言六阴之返而爲坤终则复始也十月纯阴建亥律应应钟乃造化闭塞之候吾身归根复命之时也盖人以干元爲性坤元爲命有生以后一身内外皆阴故以坤元爲立命之基起初一阳之复原从纯坤中透出干元积至六阳之干命乃全归乎性矣旣而一阴之姤又从纯干中返到坤元积至六阴之坤性又全归乎命矣故曰道穷则返归乎坤元性旣归命元神潜归炁中寂然不动内孕大药正犹时至穷冬万物无不蛰藏天炁降入地中地炁从而顺承之藏用之终卽是显仁之始一点天机生生不穷故曰恒顺地理承天布宣天之极上处距地之极下处八万四千里上极元穹下极幽冥似乎远眇而不相接然日光月精同类相亲如磁石吸铁一毫不相隔阂故曰元幽远眇隔阂相连天中日光与地中月精一阴一阳及时交会唿吸含育滋生眞种便是先天干元祖炁故曰应度育种阴阳之元元牝初交大药将产正当亥子中间一动一静之间爲天地人至妙之机关虽有圣哲莫能窥测所谓恍惚阴阳生变化絪緼天地乍回旋中间些子好光景安得工夫着语言是也故曰寥廓恍惚莫知其端其初混沌未分天心在中元黄莫辨故曰先迷失轨旣而鸿蒙初剖天根一动万化自归故曰后爲主君卽坤彖辞先迷后得主之义也此时一阳复生又转爲初九之震矣无平不陂道之自然变易更盛消息相因终坤始复如循连环帝王乘御千载长存此节言动静相生循环无端爲通章结尾六阳升而进火六阴降而退符动极生静静极生动皆天道自然之运故曰无平不陂道之自然阴阳反复见交易变易之理阳盛则阴必衰阴消则阳必息故曰变易更盛消息相因动静无端终始无极晦之终卽朔之始亥之终卽子之始坤之终卽复之始迎之不见其首随之不见其尾故曰终坤始复如循连环火候之妙上凖造化下凖人身内可治心外可治世帝王乘此道以御世则厯数千年可永丹士得此道以鍊心则法身千劫长存故曰帝王乘御千截长存此系中篇御政末章故结到帝王御世正与上篇末章明堂布政相应此章详言大周天火候与上章首尾相足盖坎离一交方产大药大药旣产方可採取採取入炉方可煅炼上章说採取之候此章才说煅炼之候其採取也须识活子时作用直待晦朔之交两弦合精庚方月现水中生金恍惚杳冥然后觅元珠于罔象之中运眞火于无爲之内至于月圆丹结是谓金丹其煅炼也须识正子时作用直待亥子中间一阳初动水中起火方用闭任开督之法吹之以巽风鼓之以槖籥趂此火力壮盛驾动河车满载金液自太元关逆流上天谷穴交会之际百脉归元九关彻底金精贯顶银浪滔天景象不可殚述交会旣毕阳极阴生卽忙开关退火徐徐降下重楼此时正要防危虑险涤虑洗心直到送归土釡而止谓之干坤交姤罢一点落黄庭丹旣入鼎须用卯酉周天火候才得凝聚圣胎已结更须温养再加乳哺之功及乎胎完炁足婴儿移居上田先天元神变化而出自然形神俱妙与道合眞是谓九转金液还丹然此两般作用一内一外有天渊之别从上圣师口口相传不着于文魏公亦不敢尽泄天机姑以一月之弦望晦朔喻金丹一刻之用以一𡻕之六阴六阳喻还丹九转之功自有眞正火候秘在其中学道遇师之士自当得意而忘象矣中篇此卷专言养性而御政伏食巳寓其中义同上篇性命归元章第二十将欲养性延命却期审思后末尝虑其先人所禀躯体本一无元精云布因炁託初阴阳爲度魂魄所居阳神日魂阴神月魄魂之与魄互爲室宅性主处内立置鄞鄂情主营外筑爲城郭城郭完全人民乃安爰斯之时情合干坤干动而直炁布精流坤静而翕爲道舍庐刚施而退柔化以滋九还七返八归六居男白女赤金火相拘则水定火五行之初上善若水淸而无瑕道之形象眞一难图变而分布各自独居类如鸡子白黑相符纵横一寸以爲始初四肢五藏筋骨乃俱弥厯十月脱出其胞骨弱可卷肉滑若饴此章言性命同出一源立命正所以养性也将欲养性延命却期审思后末当虑其先人所禀躯体本一无元精云布因炁託初阴阳爲度魂魄所居此节言养性之功当彻究性命根源也何谓性一灵廓彻圆同太虚卽资始之干元也何谓命一炁絪緼主持万化卽资生之坤元也此是先天性命在父母未生以前原是浑成一物本无汚染不假修证一落有生以后太极中分性成命立两者便当兼修然性本无去无来命却有修有短若接命不住则一灵倐然长往矣修道之士要做养性工夫必须从命宗下手故曰将欲养性延命却期何谓𨚫期凡人之命各有定期其来不能却其去亦不能却惟大修行人主张由我不受造化陶冶命旣立住眞性在其中矣人若不知本来眞性末从何归了性是末后大事不知欲要反终先当原始必须反覆穷究思我这点眞性未生以前从何而来旣生以后凭何而立便知了命之不可缓矣故曰审思后末当虑其先最后受胎之时不过秉父精母血包罗凝聚结成幻躯此乃有形之体非眞体也我之眞体本同太虚光光净净本来原无一物故曰人所禀躯体本一无及至十月胎圆太虚中一点元精如云行雨施倐然依附直入中宫神室作我主人于是噼开祖窍㘞地一声天命之性遂分爲一阴一阳矣盖后天造化之气若非先天元精则无主而不能灵先天元精若非后天造化之气则无所依而不能立可见性命两者本不相离故曰元精云布因气託初后天之造化旣分一阴一阳阳之神爲魂魂主轻淸属东方木液阴之神爲魄魄主重滞属西方金精两者分居坎离匡廓之内故曰阴阳爲度魂魄所居盖命之在人旣属后天造化便夹带情识在内只因本来眞性搀入无始以来业根生灭与不生灭和合而成八识识之幽微者爲想想之流浪者爲情情生智隔想变体殊顚倒眞性枉入轮回矣所以学人欲了性者当先了命阳神日魂阴神月魄魂之与魄互爲室宅性主处内立置鄞鄂情主处外筑爲城郭城郭完全人民乃安此节正言后天立命之功后天一魂一魄分属坎离盖以太阳在卯故离中日魂爲阳之神太阴在酉故坎中月魄爲阴之神两者体虽各居然离已曰光正是月中玉兎日魂返作阴神矣坎戊月精正是日中金乌月魄返爲阳神矣故曰魂之与魄互爲室宅后天两物虽分性命其实祖性全寄于命盖一落阴阳莫非命也且命元更转爲情盖阴阳之变合莫非情也惟其性寄于命故离中元精坎中元炁总谓之命惟其命转爲情故日中木魂月中金魄总谓之情只有祖窍中一点元神方是本来眞性元神爲君安一点于窍内来去总不出门岂非性主处内立置鄞鄂乎精气爲臣严立隄防前后左右遏绝奸邪岂非情主处外筑爲城郭乎隄防旣固主人优游于密室之中不动不揺不惊不怖故曰城郭完全人民乃安始而处内之性巳足制情旣而营外之情自来归性宾主互参君臣道合此爲坎离交会金丹初基立命正所以养性也爰斯之时情合干坤干动而直炁布精流坤静而翕爲道舍庐刚施而退柔化以滋此节言后天返爲先天也后天坎离卽是先天干坤只因干坤一破性转爲情从此情上用事随声逐色不能还元至于两物会合城郭完而鄞鄂立则情来归性离中之阴复还于坤坎中之阳复还于干矣故曰爰斯之时情合干坤干性至健静则专而动则直一点元神爲精气之主宰至刚至直而不可御故曰干动而直炁布精流此言元神之立爲鄞鄂卽所谓干元资始者也坤性至顺动则关而静则翕干中眞炁流布坤乃顺而承之一点元神絪緼化醕韫养在中黄土釡故曰坤静而翕爲道舍庐此言元神之本来胞胎卽所谓坤元资生者也干父刚而主施不过施得一点眞气坤母柔而主化须在中宫时时滋育方得成胎故曰刚施而退柔化以滋此言坎离会合产出先天元神卽金丹妙用也九还七返八归六居男白女赤金火相拘则水定火五行之初此节言四象五行混而爲一炁也坎离旣复爲干坤则后天之四象五行无不返本还原矣何以言之天一生水地六成之北方之精也地二生火天七成之南方之神也天三生木地八成之东方之魂也地四生金天九成之西方之魄也水火木金爲四象并中央戊巳土爲五行究竟所谓四象五行只是坎离两物坎卦从坤而出北方之水属阴本数得六加以天一之阳便合成七数离卦从干而出南方之火属阳本数得七加以地二之阴便合成九数今者北方之坎返而归干南方之离还而归坤岂非九还七返之象乎北方之一归于南方之七共得八数南方之二归于北方之六亦得八数而独云居者盖北方之一旣归于南止存水之成数居其所而不迁恰好六数矣岂非八归六居之象乎又须知四象原是两物旣然九还七返自然八归六居矣故悟眞篇单言还返益见造化之妙二与七併配成西方之金色转爲白一与六併配成南方之火色转爲赤白属金赤属火取西方之金炼以南方之火故曰男白女赤金火相拘天一之水从干宫而出原是太阳眞火地二之火从坤宫而出原是太阴眞水直到一返一还方得以水归水以火归火复其原初本体故曰则水定火五行之初前云金火此又何以云水火盖后天造化之妙只是一坎一离而千变万化各异其名以言乎坎离本位则曰水火以言乎两弦之炁则曰金水以言乎甲庚之用则曰金木以言乎伏炼之功则曰金火顚倒取用不可穷诘究只是水火二物后天水火虽分二物究只是先天一炁坎离旣巳复爲干坤卽此便是九还七返八归六居而化作先天一炁矣上善若水淸而无瑕道之形象眞一难图变而分布各自独居此节言先天一炁爲大丹之基也盖道本虚无始生一炁只此一炁鸿蒙未分便是先天眞一之水非后天有形之水也学道之士若能挕情归性併两归一才复得先天眞水水源至淸至洁此时身心打成一片不染不杂自然表里洞彻有如万顷水壶故曰上善若水淸而无瑕大道离相离名本无形象及其生出一炁似乎可得而形容矣然此眞一之炁杳冥恍惚形于无形象于无象非一切意识可以卜度揣摩而得故曰道之形象眞一难图眞一之水便是中宫一点鄞鄂所谓太乙含眞炁也合之爲一炁分之则爲两物又分之则爲四象五行交会之时五行变化全在中央旣而木仍在东金仍在西火仍在南水仍在北各居其所矣故曰变而分布各自独居此段言眞一之水实爲丹基入药镜所云水乡铅只一味是也学者若知攒五合四会两归一之旨鄞鄂成而圣胎结矣类如鸡子白黑相符纵横一寸以爲始初四肢五脏筋骨乃俱弥厯十月脱出其胞骨弱可卷肉滑若饴此节特显法身之形象也圣胎初凝一点元神潜藏神室混混沌沌元黄未剖黑白未分有如鸡子之状故曰类如鸡子白黑相符神室中间方圆恰好径寸法身隐于其中优游充长与赤子原初在母腹中一般造化故曰纵横一寸以爲始初温养眞胎必须从微至着始而成象继而成形四肢五脏併筋络骨节之类件件完备具体而微故曰四肢五脏筋骨乃俱须知四象五行包络法身便如四肢五脏法身渐渐坚凝便如筋骨非眞有形象也温养旣足至于十月胎完赤子从坤炉中跃然而出上升干鼎从此重安炉鼎再造干坤别有一番造化我之法身才得通天彻地混合太虚故曰弥厯十月脱出其胞而有骨弱可卷肉滑如饴之象矣此段言法身形象与母胎中生身受炁之初同一造化但顺则生人逆则成丹有圣与凡之别耳此章是养性第一关键与上篇两窍互用章相应二炁感化章第二十一阳燧以取火非日不生光方诸非星月安能得水浆二炁玄且远感化尙相通何况近存身切在于心胸阴阳配日月水火爲效征此章言水火两弦之炁以同类相感也上章言魂之与魄互爲室宅卽水火两物也金丹之道以日月爲体以水火爲用体则互藏用则交入日月非水火体无所施水火非日月用无所出近取诸身远取诸物莫不皆然阳燧是火珠形如铜镜其体中实象坎中一阳此物秉太阳火精故世人用以取火然必向日中取之才能得火只因这点眞阳原是日魂之光日爲光之所聚阳燧爲光之所招以火取火安得不灵故曰阳燧以取火非日不生光方诸是蚌珠其体中虚象离中一阴此物秉太阴水精故世人用以取水然必向月下取之才能得水只因这点眞阴原是月魄之精月爲精之所藏方诸爲精之所挕以水取水安得不应故曰方诸非星月安能得水浆此卽坎离互用之旨也天上之日月与世间之水火相去不知几万里可谓元旦远矣然而隔阂潜通如磁吸铁正以同类易亲故二炁自爲感化而相通也远取诸物无情者尙且相感如此矧近取诸身有情之眞水眞火切在方寸之间至虚至灵一唿卽应两弦眞炁有不相感化者乎所以离中眞水往而流戊坎中眞火来而就已假法象而採太阴之精立鼎器以聚太阳之炁自然同类相从结成鄞鄂盖眞阴眞阳互藏其宅便是吾身之日月日光月精相胥爲用便是吾身之水火其间採取感召全仗中黄眞意卽吾身阳燧方诸之妙用也故曰阴阳配日月水火爲效征此章专言二物相感同气相求发明大易性情宗旨盖寂然不动性之体也感而遂通情之用也离之情常在于北坎之情常在于南此日月之所以合壁而水火之所以交也离中眞水复归于北坎中眞火复归于南此干坤之所以还元而鄞鄂之所以立也周易上经首干坤取其定位以立体也下经首咸恒取其交感以致用也泽上山下其卦爲咸孔子翼之曰二气感应以相与又曰天地感而万物化生可见天地间只此二气顺而相感则生物逆而相感则成丹况兑艮二体正应上下两弦卽兑艮交感之用以还干坤不易之体岂不犹阳燧方诸之相取者乎噫此人人具足之眞易也关键三宝章第二十二耳目口三宝闭塞勿发通眞人潜深渊浮游守规中旋曲以视听开阖皆合同爲巳之枢辖动静不竭穷离气纳荣衞坎乃不用聪兑合不以谈希言顺鸿蒙三者旣关键缓体处空房委志归虚无无念以爲常证难以推移心专不纵横寝寐神相抱觉悟候存亡颜色浸以润骨节益坚强辟𨚫众阴邪然后立正阳修之不辍休庶气云雨行淫淫若春泽液液若解水从头流达足究竟复上升往来洞无极怫怫被谷中反者道之騐弱者德之柄耘锄宿汚秽细微得调畅浊者淸之路昏久则昭明此章言关键三宝内眞外应乃养性之要功也耳目口三宝闭塞勿发通眞人潜深渊浮游守规中此节统言关键三宝之要道也修道之士有内三宝有外三宝元精元气元神内三宝也耳目口外三宝也欲得内三宝还眞全在外三宝不漏阴符经所谓九窍之邪在乎三要是也下手之初必须屏聪黜明谨闭兑口眞元方不外漏故曰耳目口三宝闭塞勿发通外窍不漏元神内存前后会合中间有一无位眞人潜藏深渊之中深渊乃北极太渊天心之所居卽元关一窍也元关在天地之间上下四方之正中虚悬一穴其大无外其小无内谓之规中中有主宰谓之眞人守而勿失谓之抱一然其妙诀全在不勤不怠勿助勿忘有浮游之象故曰眞人潜深渊浮游守规中此四句乃养性之要功一章之纲领也旋曲以视听开阖皆合同爲巳之枢辖动静不竭穷离炁纳荣衞坎乃不用聪兑合不以谈希言顺鸿蒙此节详言三宝关键工夫坎属水是爲元门离属火是爲牝戸兑爲口内应方寸学人入室之时当收视返听转顺爲逆其门戸之一开一阖皆与元牝内窍相应故曰旋曲以视听开阖皆合同坎中纳戊离中纳巳戊土属阳主动巳土属阴主静然离中一阴体虽静而实则易动憧憧往来不可禁止惟赖坎中眞阳出而钤制之若门之有枢车之有辖庶乎一开一阖动静各有其时而元炁不致耗竭矣故曰爲巳之枢辖动静不竭穷元窍中先天祖炁本来鸿蒙未剖惜乎前发乎离以泄其明后发乎坎以泄其聪中发乎兑以开其门三者俱散而不收先天之炁所存者几何哉必也默默垂帘频频逆听则坎离之炁不泄矣故曰离炁纳荣衞坎乃不用聪括囊内守混沌忘言则兑口之炁不泄矣故曰兑合不以谈希言顺鸿蒙卽所谓耳目口三宝闭塞勿发通者也此中秘密全在口字此口是元关一窍吞吐干坤因天机不可尽泄姑取兑象非世人饮食之口也必须眞师指示方知其妙三者旣关键缓体处空房委志归虚无无念以爲常证难以推移心专不纵横寝寐神相抱觉悟候存亡此节详言潜渊守中工夫耳目口三者旣已关键严密一毫不泄则我之眞人自然不扰不杂优游于深渊之中此中空空洞洞别无一物有若空房然故曰三者旣关键缓体处空房先天一炁原从虚无中来必委致其志虚以待之至于六根大定一念不生方得相应然所谓无念只是常应常静不出规中非同木石之蠢然也无念之念是爲正念正念时时现前方可致先天一炁而有得药之时故曰委志归虚无无念以爲常此事人人具足本不难取证有如立竿见影世人取证之难正以心志不专时刻推移纵横百出遂望洋而返耳倘入室之时心志专一推移不动绝无纵横之病则可以得之于一息矣有何难证之道乎故曰证难以推移心专不纵横此心旣不动移十二时中行住坐卧不离规中卽到寝寐之时向晦晏息一点元神自然与元炁相抱如炉中种火相似犹恐或致昏沉必须常觉常悟冥心内炤察规中之消息候眞种之存亡故曰寝寐神相抱觉悟候存亡如此用心何虑金丹不结眞人不现此卽眞人潜深渊浮游守规中之节度也颜色浸以润骨节益坚强辟却众阴邪然后立正阳修之不辍休庶炁云雨行淫淫若春泽液液象解氷从头流达足究竟复上升往来洞无极怫怫被谷中此节言结丹之证騐也凡人之形神本不相离眞种一得表里俱应自然颜色润泽骨节坚强辟除后天阴邪之物建立先天正阳之炁盖一身内外莫非阴邪先天阳炁一到阴邪自然存留不住更能行之不辍其效如神周身九窍八脉三百六十骨节八万四千毛孔总是太和元炁流转但见如云之行如雨之施如泽之润如氷之解从崑崙顶上降而到足复从涌泉穴底升而到头彻头彻底往来于空洞无涯之中不相隔碍盖天地间山川土石俱窒塞而不通惟有洞天虚谷窍窍相通人身亦然肌肉骨节俱窒碍而不通惟有元窍虚谷脉脉相通与造化之洞天相似元炁往来洞然无极正往来于虚谷之中也故曰往来洞无极怫怫被谷中此与上篇黄中渐通理润泽达肌肤相似俱金丹自然之验反者道之验弱者德之柄耘锄宿汚秽细微得调畅浊者淸之路昏久则昭明此结言金丹之超出常情也何谓反常道用顺丹道用逆顚倒元牝抱一无离方得归根复命岂非反者道之验乎何谓弱坚强者死之徒柔弱者生之徒专炁致柔能如婴皃自然把柄在手岂非弱者德之柄乎且辟却阴邪则身中一切宿秽悉耘锄而去尽矣正阳旣立则元炁透入细微悉调畅而无间矣至于金丹始结脉住炁停复返混沌重入胞胎似乎昏而且浊此吾身大死之时也久之绝后再甦亲证本来面目自然纯淸绝点慧性圆通大地干坤俱作水晶宫阙矣故曰浊者淸之路昏久则昭明前段言形之妙此段言神之妙形神俱妙方能与道合眞此章专言关键三宝乃是守中抱一养性第一步工夫与上篇鍊巳立基章相应附录抱一子曰耳不听则坎水内澄目不覩则离火内营口不言则兑金不鸣三者旣闭则眞人优游于其中又曰七门旣返殆若忘生百脉俱沉形气消尽力弱不支昏浊如醉此乃道之验德之柄也昏者明之基浊者清之源自兹以往圆明洞照虚彻灵通莫不自昏浊始矣俞玉吾曰反者反复也修丹效验在乎虚极静笃与天地冥合然后元炁从一阳而来复弱者柔弱也修丹把柄在乎持其志无暴其气如婴儿之柔弱庶几可以返本还原旁门无功章第二十三世人好小术不审道浅深弃正从邪径欲速阏不通犹盲不任杖聋者听宫商没水捕雉兎登山索鱼龙植麦欲获黍运规以求方竭力劳精神终年不见功欲知伏食法至约而不繁此章决言旁门之无功也学道者先要知道之与术天渊迥别性命全修复归无极谓之大道一机一诀自救不了谓之小术金丹大道难遇易成一切旁门小术易遇难成奈何世间愚民胸中茅塞旣不辨浅深眼孔糢煳又不识邪正往往背明投暗弃正从邪本求欲速见功反致阏绝不通永断入道之路岂不哀哉不知先天性命超出形器之表却妄认后天精炁身中摸索茫无影响随人顚倒毫无决择此犹盲者之无拄杖聋者之听宫商也不悟先天阴阳自家同类之物却猜做世间男女向外採取流于淫邪伤生败德莫此爲甚此犹入水而揇雉兎登山而索鱼龙也不思先天铅汞本来无质无形却去烧茅弄火干汞点铜诳惑凡愚败身亡家此犹种麦而转思获稻运规而妄意求方也此等旁门费尽一生精力穷年卒𡻕到老无成却谤祖师妄语不知金丹伏食之法至简至要有作以原其始无爲以要其终与天地造化同一功用虽愚昧小人得之立跻圣位岂可与旁门小术同日而论哉以上举旁门之非特识其大略耳究而论之禅家有九十六种外道元教有三千六百旁门千差万别不可殚述所以正阳祖师有正道歌翠虚眞人有罗浮吟以至李淸菴之九品说陈观吾之判惑歌皆厯数旁门外道之差以觉悟世人聋瞽惜乎世人不悟仍旧谬种传流有增无减良可悲也以上仅标大略要当摘取诸眞言句另爲指迷一书与同志共参之中篇此卷专言伏食而御政养性巳寓其中义同上篇性情交会章第二十四太阳流珠常欲去人卒得金华转而相因化爲白液凝而至坚金华先倡有顷之间解化爲水马齿瓓玕阳乃往和情性自然迫促时阴拘畜禁门慈母养育孝子报恩严父施令教勑子孙五行错王相据以生火性销金金伐木荣三五爲一天地至精可以口诀难以书传子当右转午乃东旋卯酉界隔主客二名龙唿于虎虎吸龙精两相饮食俱使合併遂相啣嚥咀嚼相吞荣惑守西太白经天杀气所临有何不倾狸犬守鼠鸟雀畏鹯各得其性何敢有声此章言木性金情自相交会以成伏食之功也太阳流珠常欲去人卒得金华转而相因化爲白液凝而至坚此节言两物之性情合而成金丹也先天之体爲性命干坤是也后天之用爲性情坎离是也自干坤破爲坎离性情之用着而性命之体隐顺之则成凡矣惟坎离复交爲干坤因性情之用以还性命之体逆之则成圣矣至于后天坎离中又分体用以眞阴眞阳爲体体属水火以两弦之气爲用用属金木不可不辨干属太阳眞性本来寂然不动只因交入坤中一阴性转爲情遂成离中木汞自此阴精用事离光顺流向外恍惚不定有流珠之象干旣成离其中一阳走入坤宫坤属太阴元命旣得干中一阳命转作性遂成坎中金铅此点金炁精华只在坎水中潜藏杳冥不测有金华之象离中灵物刻刻流转本易走而难捉捉之愈急去之愈速赖得坎中一点眞铅逆转以制之眞汞一见眞铅才不飞走故曰太阳流珠常欲去人卒得金华转而相因铅入汞中汞赖铅之拘钤铅亦得汞之变化两物会入黄房合成一炁其炁先液而后凝故曰化爲白液凝而至坚白者金色至坚者金性也盖金来归性巳结而成丹矣此通章之纲领也金华先倡有顷之间解化爲水马齿瓓玕阳乃往和情性自然此节言两物交併自相倡和也坎男主倡离女主和坎中一阳木自难于出炉及其时至而出也只在一弹指间故曰金华先倡有顷之间水中生金金中复能化水盖金华之液卽眞一之水也絪緼活动无质生质渐渐坚凝有若马齿瓓玕之状故曰解化爲水马齿瓓玕坎中之金液旣升离中之木液乃从而和之一东一西间隔巳久幸得眞意勾引相会黄房木性爱金金情恋木一倡一和出于性情之自然非人力可强而致故曰阳乃往和情性自然阳卽上文太阳流珠以其外阳内阴易于逐物流走主和而不主倡惟与金华之眞阳相匹爲夫妇方不流走此时巳转爲眞阴故有妇道颠倒之妙不可不知迫促时阴拘畜禁门慈母养育孝子报恩严父施令教勅子孙此节言拘制两物会中宫而产眞种也坎中之金华旣升离中之流珠卽降两弦之炁相交只在一时时不可失当以眞意迫促之两物相交正当虚危中间此时宜禁闭地戸翕聚眞炁不可一毫泄漏故曰迫促时阴拘畜禁门眞种旣归土釡全赖中宫坤母爲之温养哺育始而母去顾子如雌鸡之伏卵时时相抱旣而子来恋母若慈乌之反哺刻刻不离故曰慈母养育孝子报恩眞种旣存中宫外面最要严谨隄防牢鎭八门环匝关闭不可一毫放松譬如子当幼小之时养育固愿慈母教勅全仗严父故曰严父施令教勅子孙慈母喻文火在神室中温养严父喻武火在门戸间隄防孝子喻眞种卽金华流珠两物所结成者自迫促时阴至此俱属金丹作用只一刻中五行错王相据以生火性销金金伐木荣三五爲一天地至精可以口诀难以书传此节言作丹之时五行顚倒之妙也常道之五行俱从顺生如金生水木生火之类顺流无制必至精炁耗散去死不远生机转作杀机所谓生者死之根也丹道之五行全用逆转如流珠本是木龙𨚫从离火中取出金华本是金虎却从坎水中取出水火互藏金木顚倒方得归根复命劫劫长存杀机转作生机所谓死者生之根也故曰五行错王相据以生错王者卽子南午北互爲纲纪之意相据者卽龙西虎东建纬卯酉之意以常道言之金在鑛中无由自出木带阴气岂能滋生必先用南方木中之火去煅北方水中之金销鑛存金金华始得发露旋用西方水中之金来制东方火中之木伐去阴气木液方得滋荣故曰火性销金金伐木荣此卽五行错王相据以生之旨也东三南二合成一五北一西四合成一五中央戊巳眞土自成一五是谓三五混南北併东西攒簇于中土之内是之谓一三五合而爲一乃造化至精至妙之理把握干坤包括河洛其间作用必须眞师口口相授岂能笔之于书哉故曰三五爲一天地至精可以口诀难以书传此段言顚倒二物则五行复归于一末篇法象章云本之但二物兮末乃爲三五三五併爲一兮都集归一所印证甚明子当右转午乃东旋卯酉界隔主客二名此节言金木间隔当加沐浴之功也以常道五行言之木生在亥震木生于坎水是谓龙从水里出金生在巳兑金产自离火是爲虎向火中生丹道逆用则不然从子右转到未自北而西以讫于南中藏酉金则金华产于坎中而爲上弦之气所谓虎向水中生也从午逆旋到丑自南而东以至于北中藏卯木则流珠取之离内而爲下弦之气所谓龙从火里出也但当子南午北水火交入之时一金一木界限其中木性在东爲主金情在西爲客未免性情间隔宾主乖违此时须用沐浴之法万缘尽空一丝不挂存眞意于规中和合金情木性至于金返在东转而爲主木返在西转而爲客主客互易其名两弦之气始合而爲一矣只此性情二物自其相倡和而言则爲夫妇自其相生而言则爲母子自其相制而言则爲父子自其互换而言则又爲主客顚倒莫测正见天地至精之理龙唿于虎虎吸龙精两相饮食俱使合併遂相啣嚥咀嚼相吞此节言两物之相併也五行相据主客旣巳互换则木龙反据酉位而唿黑虎之气金虎反据卯位而吸赤龙之精故曰龙唿于虎虎吸龙精于是两者性情系恋恣意交欢相与饮食合併爲一且其合併之时遂相啣相嚥吞入口中而结一黍之丹矣此段说两物之相交併从上文相据以生透出专发食字之义荧惑守西太白经天杀炁所临何有不倾狸犬守鼠鸟雀畏鹯各得其性何敢有声此节言两物之相制也五行错王火性旣能销金则火入西方金乡而爲荧惑守西之象金性旣能伐木则金乘东方木位而爲太白经天之象火尅金金转尅木右旋一周无所不尅但取逆制全用杀机故曰杀气所临何有不倾木见金金见火其情性自然降伏譬若狸犬之捕鼠鸟雀之畏鹯一见卽便擒住两下寂然无声非强之使无声也其性然也业巳各得其相制之性而何敢有声哉此段言两物之相钤制从上文五行错王透出专发伏字之义盖惟相併而不碍其相制此生机之卽寓于杀机也惟相制而始得以相併此杀机之逆转爲生机也一伏一食方成还丹篇中伏食大义昭昭如是迥非旁门所谓服食之术也附录抱一子曰人命在卯日出于卯而万物仰之以生是则万物皆借太阳之精以立命矣太阳流珠者命宝也奈此命宝寓神则营营而乱思寓精则持盈而难保故曰常欲去人须得金华而制伏之审察眞伪章第二十五不得其理难以妄言竭殚家财妻子饥贫自古及今好者亿人讫不谐遇希有能成广求名药与道乖殊如审遭逢覩其端緖以类相况揆物终始五行相尅更爲父母母含滋液父主秉与凝精流形金石不朽审眞不泄得成正道立竿见影唿谷传响岂不灵哉天地至象若以野葛一寸巴豆一两入喉辄僵不得俛仰当此之时周文揲着孔子占象扁鹊操鍼巫咸叩鼓安能令甦复起驰走此章言道有眞伪当辨伪而存眞也不得其理难以妄言竭殚家财妻子饥贫自古及今好者亿人讫不谐遇希有能成广求名药与道乖殊如审遭逢覩其端緖以类相况揆物终始此节言伏食有眞伪学道者所当早辨也金丹大道范围天地包括易象其理最爲广大精微必须洞晓阴阳深达造化方知其奥岂不得其理者可率意而妄谈哉不得其理而妄谈妄作往往流于炉火之术至于家财竭殚妻子饥贫尙不觉悟良可悯也自古到今好道者不啻千亿但好者未必遇遇者未必成学道者如牛毛成道者如兎角良以抛却自家性命却去入山觅汞掘地寻铅广求五金八石认作不死之药所以与大道一切乖殊耳学人参师访道当先具一只眼倘有所遇必察其端緖之所在是眞是伪若是眞师决定洞晓阴阳深达造化只消叩以性命根源併同类相亲五行逆用之旨彻始彻终不得一毫糢煳则药物之眞伪可得而揆师承之眞伪亦可得而决矣故曰以类相况揆物终始五行相尅更爲父母母含滋液父主秉与凝精流形金石不朽审眞不泄得成正道立竿见影唿谷传响岂不灵哉天地至象此节言五行逆尅以结大丹正端緖之可覩者也常道之五行以相生爲父母丹道之五行转以相尅爲父母盖不尅则不能生杀机正生机之所在也如金尅木者也然金才一动便生出水来木炁贪水之生忘金之尅尅者爲父尅而能生者卽爲母矣推之五行莫不皆然故曰五行相尅更爲父母母道属坤主于资生以静翕爲德交媾之时旣受眞种于干父只在中宫滋育渐成婴儿故曰母含滋液盖母取贪生忘尅之义卽上章所云慈母养育也父道属干主于资始以动直爲德交姤之初业已气布精流生炁施之于坤母卽是眞种故曰父主秉与盖父取以尅爲生之义卽上章所云严父施令也一生一尅秉与者凝聚资始之精滋液者流布资生之形两者妙合结成眞胎卽上章所云五行错王相据以生也工夫到此进进不已法身便得长存同金石之不朽惟赖审固专一而无一毫泄漏方得成其至道耳彻始彻终只是以尅爲生方见五行顚倒之妙若知其妙大丹立就譬之立竿而影卽见唿谷而响卽传造化自然之法象岂不至灵且验哉此皆眞道之验其端緖可得而覩者岂旁门伪术所得而混入也若以野葛一寸巴豆一两入喉輙僵不得俛仰当此之时周文揲蓍孔子占象扁鹊操鍼巫咸叩鼓安能令甦复起驰走此节更端设喻以见伏食之灵验也世人但知毒药入口死者不可复生岂知金丹入口生者不可复死毒药入口虽神圣不能令其复甦金丹入口虽造物能令其复死乎惜乎世人明于彼而独暗于此也且金丹旣已入口纵使啖以野葛投以巴豆亦不得而杀之矣可见五行相尅凝精流形金丹伏食之妙洵若立竿而影卽见唿谷而响卽传讵可与非种之伪道同日而论哉此章专辨伏食之眞伪爲万世学道人开一只眼庶不被盲师瞒过耳铅汞相投章第二十六河上姹女灵而最神得火则飞不见埃尘鬼隐龙匿莫知所存将欲制之黄芽爲根物无阴阳违天背元牝鸡自卵其雏不全夫何故乎配合未连三五不交刚柔离分施化之道天地自然火动炎上水流润下非有师导使其然也资始统正不可复改观夫雌雄交媾之时刚柔相结而不可解得其节符非有工巧以制御之男生而伏女偃其躯禀乎胎胞受炁之初非徒生时着而见之及其死也亦复效之此非父母教令其然本在交媾定置如先此章言眞铅眞汞两物相制而爲用也河上姹女灵而最神得火则飞不见埃尘鬼隐龙匿莫知所存将欲制之黄芽爲根此节言以铅制汞乃金丹之作用也离本太阳干体性之元也中藏一阴系坤中眞水卽是眞汞以其雄里包雌又名姹女坎本太阴坤体命之元也中藏一阳系干中眞金卽是眞铅以其水中生金又名黄芽姹女喻后天之心先天之性本来寂然不动转作后天之心有感卽通潜天潜地至灵至神一剎那间上下四方往古来今无所不徧故曰河上姹女灵而最神以分野而言午属三河之分离火所居兼取情慾顺流之义人心本来至灵只因夹杂后天情识未免易于逐物所以触境便动遇缘卽生刻刻流转一息不停正类世间凡汞见火卽便飞走无影无踪不可捉摸故曰得火则飞不见埃尘当其飞走之时若鬼之隐藏龙之伏匿虽有圣者莫测其去来所在卽孔子所谓出入无时莫知其乡也故曰鬼隐龙匿莫知所存姹女本离中之阴故取鬼象离中之阴本属木汞又取龙象灵汞之易失而难持若此要觅制伏之法须得坎中眞铅盖坎中一阳本出干金原是我家同类之物顺之则流而爲情逆之则转而爲性金来归性返本还原黄芽得与姹女配合若君之制臣夫之制妇自然不动张平叔所谓要须制伏觅金公是也故曰将欲制之黄芽爲根此专言两物相制与前流珠金华同旨物无阴阳违天背元牝鸡自卵其雏不全夫何故乎配合未连三五不交刚柔离分施化之道天地自然此节言独修一物之非道也一阴一阳之谓道凡物偏阴无阳偏阳无阴俱非干元资始坤元资生之理故曰物无阴阳违天背元鸡之伏卵先入一点眞阳在内渐渐伏之方得成雏但有雌而无雄其雏必不成矣此何以故以其孤阴乏阳配合未连也丹道亦然必须东三南二北一西四四象併爲两物会到中央眞土同类相求合成三五方结圣胎若三五之炁不交总是孤阴寡阳一刚一柔各自离羣分散眞胎何由结乎盖阳主施精阴主受化乃一阴一阳天地自然之道无论凡胎圣胎同一造化不得独修一物明矣然此一阴一阳便是干元坤元本来眞性眞命兼修并证方称金丹大道修命不修性修性不修命总谓之违天背元旁门不悟往往流入于採补何异避溺而投火哀哉火动炎上水流润下非有师导使之然也资始统正不可复改此节言两物相交各返其元性也眞阴眞阳之用莫若水火火性阳而主动动必炎上水性阴而主流流必润下岂若有情之物从师训导而使然哉特以资始之初水润火炎之性本自确然各正后来岂能改易观造化卽知吾身矣吾身坎中之火恒欲就燥而炎上秉干父之性也离中之水恒欲流湿而润下秉坤母之性也如是秉受亦当如是归元此坎男离女之所以各返其本而干父坤母之所以各复其初也八药镜云水能流火能燄在身中自可验此之谓也观夫雌雄交媾之时刚柔相结而不可解得其节符非有工巧以制御之男生而伏女偃其躯禀乎胎胞受炁之初非徒生时着而见之及其死也亦复效之此非父母教令其然本在交姤定置如先此节以男女交姤喻坎离之返本也欲知水流火动之理当卽世间法观之世间一男一女交姤之时自然刚者在上柔者在下若物之固结而不可解又若合符节而一定不可移此岂有良工巧术以制之使然自其初生之时而巳然矣盖男子之生其躯必伏伏者性情一定向内女子之生其躯必偃偃者性情一定向外从父母胞胎中生身受炁之初一刚一柔体质巳定特着见于有生之后耳且不徒着见于生时也死时亦然人有溺死水中者依旧男伏女偃此非父母谆谆诲之令其如此但当初父母交姤之时刚者据上卽干道成男之象柔者据下卽坤道成女之象男女之位置巳先确定于腹中旣生之后男女之一偃一伏确有定置得不如其交姤之初乎旣识世法便知道用先天干上坤下卽吾身之父母也后天离上坎下卽吾身之男女也火之炎上坎男之性情也水之润下离女之性情也坎男离女之性情卽干父坤母之性情也干本定位居上坤本定位居下迨干父坤母交媾而成坎离位置虽更性情不易所以坎中之火仍欲炎上离中之水仍欲润下各思返本还原归其同类至于坎男离女再一交媾适还天上地下之常而先天之性命复矣干坤交而爲坎离犹男女之初生而一偃一伏也秉受固如是也坎离复交而爲干坤犹男女之旣死而仍一偃一伏也归元亦如是也所谓资始各正不可复改者也制鍊魂魄章第二十七坎男爲月离女爲日日以施德月以舒光月受日化体不亏伤阳失其契阴侵其明晦朔薄蚀掩冐相倾阳消其形阴凌灾生男女相须含吐以滋雌雄错杂以类相求金化爲水水性周章火化爲土水不得行男动外施女静内藏溢度过节爲女所拘魄以钤魂不得淫奢不寒不暑进退合时各得其和俱吐证符此章言日魂月魄两者相制而成金丹也坎男爲月离女爲日日以施德月以舒光月受日化体不亏伤此节言日月交併顚倒互用之奥也丹道以坎离爲药物卽是日之魂月之魄在造化以日月返炤互藏天魂地魄在人身以水火旣济互取日光月精其相制之理一也上章以男生而伏女偃其躯寓言坎离两物盖男处外而向内女处内而向外两象颠倒之妙已在其中坎属北方眞水应天上之月月是太阴水精坤象也本当称女奈中藏干家太阳眞火魄中有魂取象玉兎所以反是男离属南方眞火应天上之日日是太阳火精干象也本当称男奈中藏坤宫太阴眞水魂中有魄取象金乌所以反是女卽悟眞篇所谓日居离位反爲女坎配蟾宫𨚫是男顚倒之妙也离体本来是干干父动而处外惟转作离女其性情全向乎内所以日光虽主外用却时时与太阴返照一点阳光歛在阴魄之中离体以出爲入故曰日以施德坎体本来是坤坤母静而处内惟转作坎男其性情全向乎外所以月精虽主内藏却时时感召太阳之炁全体阴魄借阳魂以爲光坎体以入爲出故日月以舒光以顚倒言之入内者爲女出外者爲男以本体言之则施精者又爲男受化者又爲女坎离二物虽顚倒而不失其本体所以晦朔之交日月并会黄道混沌相接元黄成团日魂入在月魄中月魄受之而成胚胎日光月精交媾及时合其符节于光明之本体并无所损故曰月受日化体不亏伤此日月交感之常道也丹道亦然吾身日光月精刻刻回照日月合璧产出蟾光作金丹之根本矣阳失其契阴侵其明晦朔薄蚀掩冒相倾阳消其形阴凌灾生此节言交感之失其常也与上篇水盛坎侵阳火衰离昼昏相似晦朔之间日月交併阳魂能制阴魄虽寄体阴中光明之体常在若阳光不能作主䧟在北海无由自出便失其交合之符节未免反爲阴所侵夺而亏损光明矣故曰阳失其契阴侵其明阳旣爲阴所侵遂致薄蚀之变盖时当晦朔一点阳精沉沦洞虚之中火力尙微水势转盛阴盛便来掩阳水盛转来冐火相倾相夺太阳当昼而昏故曰晦朔薄蚀掩冐相倾太阳之光本出金性圆明普照万古不亏但一受阴气相侵其形未免暂消而生薄蚀之灾矣故曰阳消其形阴凌灾生此言日月交感失道立召灾变在人爲坎离初交一阳沉在海底动静之间稍失其节以至眞火䧟入水中不能出炉便应薄蚀之象详见上篇第十五章男女相须含吐以滋雌雄错杂以类相求金化爲水水性周章火化爲土水不得行男动外施女静内藏溢度过节爲女所拘魄以钤魂不得淫奢不寒不暑进退合时各得其和俱吐证符此节言交感之得其道也与上篇阴阳相饮食交感道自然相似坎男离女二物相须爲用月魄吸金乌之精自外而入日魂唿玉兎之髓自内而出顚倒主宾一含一吐眞种于是滋生故曰男女相须含吐以滋干本老阳转作离中元女坤本老阴转作坎内黄男干坤破体有阴阳错杂之象然而坎中眞火仍欲上归于干离中眞水仍欲下归于坤由破体鍊之纯体乃成此卽水流湿火就燥各从其类之旨也故曰雌雄错杂以类相求在吾身爲流戊就已同类得朋工夫离本太阳干金中间转出一阴阳金便化爲阴水卽所谓太阳流珠也其性流走不受控制未免泛溢而周流故曰金化爲水水性周章离中之水旣至泛溢便来尅坎中眞火所赖坎中眞火化出戊土转能制水旣所谓黄芽爲根也坎中戊土与离中巳土两下配合鎭在中宫周章之水才得所隄防而不敢妄行四出故曰火化爲土水不得行坎戊月精本杳冥而内藏然其中太阳眞火秉干父之性火性主动动者当出而施用故曰男动外施离已日光本恍惚而外用然其中太阴眞水秉坤母之性水性主静静者当入而伏藏故曰女静内藏卽上文日以施德月以舒光顚倒逆用之妙也然两者交会之时当动而动当静而静各有其节度若阳动而交阴过于沉溺能入而不能出太阳眞火便受泛溢之水气所侵譬之男女交媾若贪恋过度男子便受女子拘困故曰溢度过节爲女所拘卽上文阳失其契阴侵其明薄蚀之征验也离中之阴属魄以其爲太阳之体故反称阳神日魂坎中之阳属魂以其爲太阴之精故反称阴神月魄所谓魂之与魄互爲室宅也今者火化爲土转制周章之水则是魄能钤魂而不至溢度过节矣故曰魄以钤魂不得淫奢魂魄互制水火均平一阳动而进火退水不失之于太寒一阴静而进水退火不失之太暑故曰不寒不暑进退合时水盛而不过于寒火盛而不过于热冲炁爲和永无薄蚀掩冐之灾于是日光月精两相交併至于庚方之上金精吐光一阳受符而金丹大药产矣故曰各得其和俱吐证符证者证騐也符者符合也正应上文契字之义此章言制鍊魂魄调和水火顚倒逆用之窍妙乃是金丹临炉作用当与上篇第十一第十五两章参看三家相见章第二十八丹砂木精得金乃併金水合处木火爲侣四者混沌列爲龙虎龙阳数竒虎阴数偶肝靑爲父肺白爲母离赤爲女肾黑爲子子五行始脾黄爲祖三物一家都归戊已此章言身心意三家归一而成丹也人爲天地之心故能鼎立三才参天两地当生身受炁之初元始祖炁先入中宫囫囫囵囵混然太极所谓天地之心也㘞地一声以后太极从此分胎上立天关内藏干性下立地轴内藏坤命虚谷在天地之中内藏元神从一中而分造化遂定爲三才三才旣定四象卽分盖干爲先天祖性破而成离转作后天之心坤爲先天元命实而成坎转作后天之身至于先天之离又转而成震火中有木魂寄于心之象先天之坎又转而爲兑水中有金魄藏于身之象从一炁而分二体又从二体而分四象矣四象旣立东南之木火同处阳方西北之水金并居阴位南方离火赤色有丹砂之象中藏眞汞卽是木精犹之北方坎水黑铅中藏金精也人但知火中有木不识木中有金盖木旺在卯金炁卽胎于卯阳魂必得阴魄其魂方有所归金不离木也人但知水中有金不知金中有木盖金旺在酉木炁卽胎于酉阴魄不得阳魂其魄将何所附木不离金也金木虽分爲两弦魂魄实併爲一体故曰丹砂木精得金乃併天一生水其象爲元武在人属肾中精发窍于耳地四生金其象爲白虎在人属肺中魄发窍于鼻精与魄同系乎身故曰金水合处地二生火其象爲朱雀在人属心中神发窍于舌天三生木其象爲靑龙在人属肝中魂发窍于目魂与神同系乎心故曰木火爲侣凡人之身心心自爲心身自爲身水火不交金木间隔所以去道日远学道之士若能于二六时中含眼光凝耳韵调鼻息缄舌气四大不动使精神魂魄俱聚于中宫水火木金并交于黄道此四者混沌之象也就此混沌之中能使四象合而爲一体又能使一体分爲四象原是木火爲侣离中生出木液是爲龙从火里出原是金水合处坎中产出金精是爲虎向水中生故有列爲龙虎之象张平叔所谓四象不离二体也龙生于天三之木其数非竒乎竒者爲阳故称阳龙虎生于地四之金其数非偶乎偶者属阴故称阴虎此言龙虎之本体也若五行顚倒则龙转作阴虎转作阳矣丹道之五行原不系于五脏魏公恐泄天机秘母言子姑借身中五脏分配五行常道之五行木能生火金能生水能生者爲父母故有肝靑爲父肺白爲母之象木三金四一阴一阳也所生者爲子女故有离赤爲女肾黑爲子之象水一火二亦一阴一阳也其曰子五行始者何盖天一生水得之最先天开于子所以居北方正子之位实爲五行之源然后木火土金次第而生故曰子五行始坤土中藏祖炁爲金木水火之所自出故有脾黄爲祖之象盖水爲五行之源故取始义卽吾身祖窍之一也土爲五行之母故取祖象卽吾身祖窍之中也万化归一一又归之于中于此可悟归根复命之功矣肝木之魂心火之神两者同出离中之心爲本来妙有中之眞空是一物也所谓东三南二同成五也肺金之魄肾水之精两者同出坎中之身爲本来眞空中之妙有是一物也所谓北一西方四共之也坎中有戊离中有巳合爲中土独而无偶是爲眞意眞意爲本来干元祖炁是又一物也所谓戊巳还从生数五也身心两家本自难合幸得眞意勾引遂混南北併东西相会于中黄土釡结成一粒金丹所谓三家相见结婴儿也盖三物会归爲一而一又归之于中是谓归根复命反本还原之道故总括之曰三物一家都归戊巳夫后天之身心卽先天之性命也两仪之象也后天之身心意卽先天之元精元炁元神也三才之象也后天之眞土卽先天之浮黎祖土也太极之象也三物归于一家卽太极函三爲一之象也体道至此信乎参天两地浑然天地之心矣若能于百尺竿头更进一步向未生身处彻证本来面目方知天地有坏这个不坏虚空有尽这个无尽噫其孰能知之哉此章作者已略露天机注者遂尽开生面读者幸具只眼愼莫入宝山而空回可也刑德反复章第二十九刚柔迭兴更厯分部龙西虎东建纬卯酉刑德并会相见懽喜刑主伏杀德主生起二月榆落魁临于卯八月麦生天罡据酉子南午北互爲纲纪一九之数终而复始含元虚危播精于子此章言龙虎两弦刑德互用之奥也丹道以水火爲体金木爲用子午定南北之经卯酉运东西之纬参伍错综方应周天璇玑之度以造化之常道而言天道有一阴一阳地道有一柔一刚两仪旣立错爲四象子水居北午火居南卯木居东酉金居西从子到已爲阳刚行乎东南从午到亥爲阴柔行乎西北分之爲十二辰又分爲二十八宿周天三百六十五度各有一定之部位惟天中斗柄一移则子右转午东旋刚反爲柔柔反爲刚一切倒行逆施一定之部位到此乃无定矣故曰刚柔迭兴更厯分部震木爲龙本居东方卯位兑金爲虎本居西方酉位惟更厯分部则龙反在酉虎反在卯矣东西爲南北之纬故曰龙西虎东建纬卯酉龙秉东方生气德之象也惟龙转爲西则木气化而从金德反爲刑矣虎秉西方杀气刑之象也惟虎转爲东则金气化而从木刑反爲德矣金木交并只在一刻中若明反覆之机自然害里生恩宾主欢会故曰刑德并会相见懽喜人但知刑主于杀殊不知杀机正伏在生机中人但知德主于生殊不知生机正藏在杀机内故曰刑主伏杀德主生起时当二月卯木正旺万卉敷荣何以榆荚忽堕盖夘与戍合戍将爲西方河魁河魁正临卯位生中带杀故有榆荚之应此正杀机潜伏德返爲刑之象也时当八月酉金正旺百草凋谢何以荠麦忽生盖辰与酉合辰将爲东方天罡正据酉位杀中带生故有麦生之象此正生机隐藏刑返爲德之象也旣洞明造化之机卽知吾身之造化矣修道者当两弦合体之时必须斡运天罡逆旋魁柄外鎭六门内闭丹扃洗心沐浴只在片时自然刑转爲德杀转爲生两物之性情合併爲一矣卯东酉西午南子北周天之纲纪也丹道用斗柄逆旋东西之纬旣已反常南北之经亦必易位何以明之一阳生于子所以火胎在子然坎中太阳眞火原从南方而出今者子右转而复归于南一阴生于午所以水胎在午然离中太阴眞水原从北方而来今者午东旋而复归于北一水一火有无交入虽云相济实反其所由生也南北互易则周天法象无不随之翻转故曰子南午北互爲纲纪后天五行逆用全本洛书洛书之数始于一终于九北方坎位居一干当西北实开其先所以干之一阳寄在坎中坎之一卽干之始也南方离位居九坤位西南实承其后所以坤之一阴寄在离内离之九卽坤之终也今也子南午北互易其位则是坎更爲终转而成坤离更爲始转而成干一旣爲九九复爲一循环无端在易爲干元用九羣龙无首之象在丹道爲九转之功故曰一九之数终而复始天一生水北方坎位正値虚危之度爲造化之根源虚危二宿在天当亥子中间日月合璧之地在人当任督之交水火合发之处盖虚属日危属月卽是眞水眞火互藏其精白紫淸云造化无声水中火起妙在虚危穴是也学道之士若能致虚守静回南方离光照入北方坎地离中元精与坎中元炁自相含育至于虚极静笃天人交应一点眞阳产在北海中便可採作大丹之基矣故曰含元虚危播精于子此言水火旣济以产大药与前金木交并原是一段工夫盖子南午北互爲纲纪日月之体也龙西虎东建纬卯酉两弦之用也乃其合併之妙全在互藏生杀之机只凭反覆一时沐浴顿圆和合四象之功当与上三家相见章参看阴阳交感章第三十关关睢鸠在河之洲窈窕淑女君子好逑雄不独处雌不孤居玄武龟蛇蟠虬相扶以明牝牡意当相须假使二女共室颜色甚姝苏秦通言张仪结媒发辨利舌奋舒美辞推心调谐合爲夫妻弊发腐齿终不相知若药物非种名类不同分剂参差失其纲纪虽黄帝临炉太乙执火八公𢷬炼淮南调合立宇崇坛玉爲阶陛麟脯凤腊把籍长跪祷祀神祇请哀诸鬼沐浴斋戒妄有所冀亦犹和胶补釡以卤涂疮去冷加氷除热用汤飞龟舞蛇愈见乖张此章言眞阴眞阳同类相感方成金丹大道也关关睢鸠在河之洲窈窕淑女君子好逑雄不独处雌不孤居玄武龟蛇蟠虬相扶以明牝牡意当相须此节言阴阳之相感各以其类也一阴一阳之谓道孔子着之系辞偏阴偏阳之谓疾岐伯着之素问盖从上圣师俱用眞阴眞阳同类之物以超凡而入圣所以易首干坤明阴阳不易之体诗首关睢喻阴阳交易之用卽世法而论睢鸠匹偶发好逑之章一雌一雄之相应龟蛇蟠虬成元武之象一牝一牡之相须也龟蛇配北方元武固属坎象睢鸠配南方朱雀确有离象吾身中天元地牝之所以交坎男离女之所以合亦何以异于是哉若洞明世间之法卽知出世法矣假使二女共室颜色甚姝苏秦通言张仪结媒发辨利舌奋舒美辞推心调谐合爲夫妻弊发腐齿终不相知此节喻言独修一物之非道也在易道坤与干匹离与坎匹巽与震匹兑与艮匹皆是一阴一阳各得其偶方成交感之功至于上火下泽以兑遇离两阴相从便名暌卦夫子翼之曰二女同居其志不同行可见二女共室以阴求阴卽逞苏张之舌媒合爲夫妇亦必终身不能相谐矣独修一物是孤阴此之谓也若药物非种名类不同分剂参差失其纲纪虽黄帝临炉太乙执火八公𢷬炼淮南调合立宇崇坛玉爲阶陛麟脯凤腊把籍长跪祷祀神祇请哀诸鬼沐浴斋戒妄有所冀亦犹和胶补釡以卤涂疮去冷加氷除𤍠用汤飞龟舞蛇愈见乖张此节正言非同类之物必不能和合成丹也何谓同类离中命蒂坎中性根一阴一阳方是眞铅眞汞世人不悟眞铅眞汞产在先天无有形质𨚫去觅后天渣滓之物三黄四神五金八石无所不至是谓药物非种名类不同卽使知有药物矣不能知採取烹鍊之法是谓分剂参差失其纲纪此等愚肓小人不求眞师指授不明伏食大道妄意炉火伪术可以侥倖成丹终年役役耗损家财兼之结坛祭鬼祷祀求神冀获冥助不知此卽神圣爲之临炉仙眞代之𢷬炼亦必万举而万败矣彼外鍊之术药物旣非眞种配合必非同类譬之以胶补釡以卤涂疮无一毫相似处且天下冷莫如氷𤍠莫如汤龟不能飞蛇不能舞人所共晓也今去冷而反加氷除𤍠而转用汤执龟而责之飞执蛇而强之舞其于水火互藏之性龟蛇相制之机乖张愈甚背戾可胜道哉非种之谬何以异此盖大道不离阴阳阴阳只是性命性命两者同出而异名本无二道在羲皇之易爲一坎一离老子之经卽一无一有向上直截根源片言可了只因后来丹经子书多方曲喻转启滥觞之端以致流入旁门外道丹道有时喻之以男女盖言干道成男坤道成女自家灵父圣母非世间有相之男女也有时喻之爲铅汞盖言离中元精坎中元炁自家眞铅眞汞非世间有质之铅汞也奈世间贪财好色之徒非惑于採补卽惑于烧鍊更兼所遇方士种种揑怪妄引丹经欺诳末学惑于採补者其邪谬不可枚举大约认男女爲阴阳以遂其好色之私耳惑于烧鍊者其差别不可殚述大约认凡砂水银爲药物以遂其贪财之私耳此等邪术异端谤先圣之大道断后贤之眞修名爲学道实则造业其爲地狱种子无疑矣又有见理稍明立志稍正者幸不堕两种邪术转而求之身心却不知身非四大之身乃眞空中妙有也心非肉团之心乃妙有中眞空也身心一如浑合无间强名曰丹奈学人不遇眞师昧于大道未免妄认四大假合爲身肉团缘影爲心着妄身者往往守定搬精运气偏于有作病在心外觅身而不知眞空之卽身并其所守之身亦非矣着幻心者往往坚执坐禅入定偏于无爲病在身外觅心而不知妙有之卽心并其所执之心亦伪矣殊不知修命而不了性夀同天地只一愚夫参性而不了命万劫阴灵终难入圣矧妄身幻心并其一物而亦非者乎大抵各执一家不参同类皆所谓偏阴偏阳之疾非一阴一阳之大道也魏公作参同契一书究大易之性情假炉火之法象印黄老之宗旨无非吐露同出异名之两物使大地众生皆得以尽性致命直超彼岸耳但恐邪术乱正不可不辨析小乘失眞不可不针砭前于养性未章巳谆谆言之犹恐世人之不悟也故于此复发明眞种破尽旁蹊曲径使万世学道者皆舍邪而归正去伪而卽眞上与三圣演易黄老着经同其功用矣伏食成功章第三十一维昔圣贤怀玄抱眞伏鍊九鼎化迹隐沦含精养神通德三光精溢腠理筋节致坚众邪辟除正炁常存积累长久变形而仙忧悯后生好道之伦随旁风采指画古文着图爲籍开示后昆露见枝条隐藏本根託号诸名覆谬众文学者得之韫柜终身子继父业孙踵祖先传世迷惑竟无见闻遂使宦者不仕农夫失耘贾人弃货志士家贫吾甚伤之定录此文字约易思事省不烦披列其条核实可观分量有数因而相循故爲乱辞孔窍其门智者审思用意参焉勤而行之夙夜不休伏食三载轻举远游跨火不焦入水不濡能存能忘长乐无忧道成德就潜伏俟时太乙乃召移居中洲功满上升膺箓受符此章备举伏食成功乃参同契中篇之总结也维昔圣贤怀玄抱眞伏鍊九鼎化迹隐沦含精养神通德三光精溢腠理筋骨致坚众邪辟除正炁常存积累长久变形而仙此言古圣自度皆由伏食而证大道也维昔圣贤盖指黄帝老子及古来上升诸眞怀元抱眞卽守中抱一归根复命工夫盖养性之事也旣有养性之事不可无伏鍊之功丹道以九转爲全功故曰伏鍊九鼎化迹隐沦者如黄帝丹巳成而鼎湖上升老子关旣出而西竺化现是也人之元精元炁元神上应天之日月斗极三者旣全便与三光合其德矣故曰含精养神通德三光黄中通理润达肌肤故曰精溢腠理筋骨致坚此形之妙也保合太和性命各正故曰众邪辟除正气常存此神之妙也九年面壁行满功圆忽然超出形气之表号爲眞人故曰积累长久变形而仙此之谓形神俱妙与道合眞也忧悯后生好道之伦随旁风采指画古文着爲图籍开示后昆露见枝条隐藏本根託号诸名覆谬众文学者得之韫柜终身子继父业孙踵祖先传世迷惑竟无见闻遂使宦者不仕农夫失耘贾人弃货志士家贫此节言古圣着书觉世而后世失其意也古圣立心广大不肯作自了汉旣已自度必思度人不得已而着书立言若黄帝之阴符三百字老子之道德五千言併诸眞所传一切丹经子书皆因忧悯后世好道之士不得其门而入特爲指点性命根源各有所依傍指画着爲图籍所以开示后人而导之入门也但恐泄露天机秘母言子露其枝条藏其本根若三盗五贼元牝槖籥之类併龙虎黄芽金华种种异名是谓託号诸名覆谬众文正欲使后之学者反覆硑穷得意而忘象耳惜学人迷惑者多了悟者少又不肯虚心求师指授眞诠譬若明珠大贝深藏柜中无由见面不免贫困终身从父到子从祖到孙尘尘劫劫迷惑相因迷而又迷惑而又惑竟无觉悟之期旣不识自已家珍贫困何时得了是犹宦者不仕农夫失耘商贾之人自弃其货而有志之士长苦于家贫矣此如楞严衣中系宝珠不自知觉求乞他方之喻也然此非先圣之过也先圣着书觉世本欲人人了悟岂知其若此迷惑乎所谓江湖无碍人之心只爲人过不得反觉江湖爲碍祖师无谩人之心只爲人透不得反怨祖师相谩是也若要不受谩须求大导师吾甚伤之定录此文字约易思事省不烦披列其条核实可观分量有数因而相循故爲乱辞孔窍其门智者审思用意参焉此节自言其祖述古圣着书觉世之意也后学不悟先圣大道只因不得其门而入耳仙翁悲悯后学慨然着参同契一书衍大易干坤坎离之象假丹家龙虎铅汞之名而归本于黄帝老子尽性至命之旨文取简要故字约而易思旨本同归故事省而不繁披列其条者一道分爲三家卽露见枝条之意也核实可观者三家本来一道卽隐藏本根之意也然其立言之妙露而不尽露藏而不尽藏铢两分数各有权衡皆因古圣之文而斟酌损益之使学人便于探讨耳太露则恐泄天机故必多爲乱辞太藏则恐闭天道又必孔窍其门世有明眼之士能于三篇中反复参究得其孔窍之所在方知大道只在眼前柜中之藏人人具足无有富者亦无有贫者仙翁悲悯后学之意洵与黄帝老子诸上圣异世同揆而参同一书较之阴符三百字道德五千言尤爲踵事而加详矣勤而行之夙夜不休伏食三载轻举远游跨火不焦入水不濡能存能亡长乐无忧道成德就潜伏俟时太乙乃召移居中洲功满上升膺箓受符此节言学者究参同之奥伏食而证仙也大道知行并进才得足目双全始患冥然无知旣知矣又患不行旣行矣又患不勤学人旣得眞师指授洞明伏食宗旨便当结侣入圜死心煅炼老子云上士闻道勤而行之马丹阳云师恩深重终难报誓死阛墻鍊至眞故夙夜不休方称勤行伏食之功得丹只在一时然立基大约须百日结胎大约须十月至于乳哺温养大约必须三载陈翠虚云片饷工夫修便得老成须要过三年是也然亦不可限定三年视工夫之勤惰何如耳温养旣足圣胎始圆可以轻举而远游矣从此法身解脱纵横自如火不能焚水不能溺或隐或现忽去忽来来则有相故能存去则无形故能亡去来无碍岂不长乐无忧乎怀元抱眞之谓道积功累行之谓德两者全具方可游戏人间待时升举故曰道成德就潜伏俟时风尘之外有四海四海之中有三岛三岛之中有十洲上岛曰蓬莱方丈瀛洲中岛曰芙蓉阆苑瑶池下岛曰赤城元关桃源中有一洲曰紫府乃太乙元君所居勾管神仙功行之地人若弃殻升仙先见太乙元君契勘功行方得次第上升故曰太乙乃召移居中洲至于功满三千大罗爲仙行满八百大罗爲客遂飘然上征膺箓受符而证无上眞人之位矣故曰功满上升膺箓受符虽然此姑假法象而言以接引中下之流使不落断见耳究而言之中洲卽是自巳丹扄太乙卽是自巳元神上升卽是自巳天堂膺箓受符卽是复还自巳干元面目而不随劫火飘沉者也若洞明鍊神合虚鍊虚合道宗旨一切上升受符直可等之于浮云付之于太空矣此魏公不尽言之意乎此章虽结伏食成功实爲中篇全文总结盖御政诸章但陈造化法象未及性命窍妙也养性诸章方指性命关窍未悉作丹功用也自太阳流珠以下七章才备举伏食之功或言採取或言配合或言烹鍊上篇之所未悉者到此无复余藴矣篇终矣遂自述作书之意上印古圣下启后贤依而行之立地成仙作祖岂不确然可信哉此处文义与上篇末章吾不敢虚说倣傚圣人文隐然相应其爲中篇总结无疑世本乃移入下篇之首误矣至于勤而行之一段确是此章结尾世本误入上篇明辨邪正之末尤觉不伦今特依古本正之下篇上篇中篇各分御政养性伏食三段条贯虽具犹似散而无统此篇特爲通其条贯使三者类而爲一首章陈鼎炉之妙用次章揭火候之全功三章明说三道由一方识殊涂同归源流四章直指四象还虚才契先天无极宗旨末章乃自叙其作书之意而隐名以终焉五章首尾相足三相类之大义始觉了然前两篇中阙略遗脱者得此始无余憾读者合前两篇参观之庶得其条贯之所在而不病于无统矣鼎炉妙用章第三十二圆三五寸一分口四八两寸脣长尺二厚薄均腹齐三坐垂温阴在上阳下奔首尾武中间文始七十终三旬二百六善调匀阴火白黄芽铅两七聚辅翼人瞻理脑定升玄子处中得安存来去游不出门渐成大情性纯却归一还本原善爱敬如君臣至一周甚辛勤密防护莫迷昏途路远复幽玄若达此会干坤刀圭沾净魄魂得长生居仙村乐道者寻其根审五行定铢分谛思之不须论深藏守莫传文御白鹤驾龙鳞游太虚谒仙君录天图号眞人此章虽言鼎炉妙用而药物火候已在其中乃参同契全文之总结也盖金丹妙用全在炉鼎识得炉鼎方可採取药物识得药物方可用火烹炼三者本同条而共贯前两篇中各分御政养性伏食隐藏三者在内然文义散布尙未归一故魏公特作此歌以束之圆三五寸一分口四八两寸脣长尺二厚薄均此节显鼎炉之法象也鼎炉之用有二以金丹言之离之匡廓爲悬胎鼎坎之匡廓爲偃月炉中宫神室乃是人位此小鼎炉之法象也以还丹言之干位居上爲鼎所以结丹坤位居下爲炉所以产药中宫黄庭乃是人位此大鼎炉之法象也大约各有上中下三层以应天地人三才鼎炉旣立两仪四象五行八卦以至十二辰二十八宿周天三百六十五度无不出其中矣炉鼎旣取法干坤圆以象天方以象地圆以象天圆陀之义也圆者径一而围三本之河图河图周围无四隅东三南二合成一五北一西四合成一五中央戊巳自成一五合之而三五始圆三五环绕同归中央中央虚位不过径寸是天心所居之室卽在此径寸中分出一干一坤邵子所谓天向一中分造化也故曰圆三五寸一分方以象地方寸之义也方者径一而围四本之洛书洛书有四正四隅东南西北爲四正东南西南东北西北爲四隅四正卽四象也四正兼四隅卽八卦也子午中分南北卽两仪也方寸中开窍处有口之象上下两釡分界处有脣之象四象八卦环布四周应造化之四时八节干上坤下平分两仪应造化之南北二极卽一中之所分出也故曰口四八两寸脣两仪旣分从子到已爲六阳应造化之春夏是爲进火之候从午讫亥爲六阴应造化之秋冬是爲退火之候一𡻕之候卽一月之候一月之候卽一日之候刚柔不偏寒暑合节卽上篇所云周旋十二节节尽更须亲也故曰长尺二厚薄均炉鼎之用远取诸造化近取诸吾身俱属自然法象一切旁门不知窍妙妄想于身外觅取炉鼎不啻万里崖山矣腹齐三坐垂温阴在上阳下奔首尾武中间文始七十终三旬二百六善调匀此节言炉中药生之时当调停火候也方寸中间一窍空洞无涯有腹之象水火二炁一齐会到中宫便是三家相见当其交会之时但坐守中黄勿忘勿助俟神明之自来直待水火二炁调奱得中方觉温然眞种自然生育矣故曰腹齐三坐垂温离火本在上然离中眞水恒欲流下而归戊坎水本在下然坎中眞火恒欲奔上而就已全赖中间眞土爲之调停故曰阴在上阳下奔此言水火旣济大药将产之候药在炉中全仗火煅然火候有武有文武火主烹炼文火主沐浴二用天渊逈别子时爲阴之尾阳之首宜进火而退水午时爲阳之尾阴之首宜进水而退火俱用武火惟中间卯酉二时当沐浴之会独用文火一首一尾平分坎离调和两家不离中间眞土故曰首尾武中间文冬至一阳初动实爲六阳之始静极生动有七日来复之象故曰始七十夏至一阴初静驯致六阴之终动极归静有自朔讫晦一周之象故曰终三旬始须野战终则守城俱是武火用事卽所谓首尾武也三百六十日实应周天之度七十三旬首尾除去百日其余二百六十日以二百日中分阴阳一子一午应冬夏二至併一首一尾合成三百日恰当十月胎圆之期中间尙余六十日恰当卯酉两月一卯一酉应春秋二分是爲沐浴之候故曰二百六善调匀调匀者不寒不暑温温然调和得中卽所谓中间文也要知武火烹鍊在一南一北之交入文火沐浴全在中宫内守念不可起意不可散火候妙诀只在片刻中紫阳眞人云火候不用时冬至不在子及其沐浴法卯酉特虚比此之谓也阴火白黄芽铅两七聚辅翼人瞻理脑定升玄子处中得安存来去游不出门渐成大情性纯𨚫归一还本原此节言金丹初结炉中温养之功也离中眞汞是爲阴火却从干金匡廓中化出白中有黑之象也故曰阴火白坎中眞铅是爲黄芽却从坤土胞胎中迸出铅中产金之象也故曰黄芽铅七者火之成数离中流珠旣称阴火坎中黄芽便称阳火两火会聚含育神室中眞人若辅弼羽翼然故曰两七聚辅翼人大药初生产在坤炉及其时至机动却须上升干鼎干鼎在天谷脑戸中爲百胍总会之窍丹经所谓若要不老还精补脑是也药生之时须用眞意以採之徘徊上视送之以神令其直升天谷故曰瞻理脑定升玄眞种旣升天谷旋降黄庭具体而微状若赤子安处黄庭之中优游自在一得永得故曰子处中得安存赤子安处鼎中环匝关闭本无去来亦无出入卽使出入亦不离元牝之门故曰来去游不出门其初只一黍之珠温养旣足渐渐从微至着充满长大情返爲性纯粹以精故曰渐成大情性纯此点眞种原从太极中来自一分爲二遂成两物二分爲三遂成三家又分而爲四象五行八卦九宫之类此降本流末顺而生物之道也今者两物交併会三爲一以至四象五行八卦九宫之类无不复归于一此反本还原逆则成丹之道也故曰却归一还本原此一字可以贯通三教太上云得其一万事毕黄庭经云五行相推返归一以至孔子所谓一以贯之释迦所谓万法归一总是这个此段俱是守中抱一深根固蒂宗旨盖谓鼎中有宝便不可阙此一段温养工夫善爱敬如君臣至一周甚辛勤密防护莫迷昏途路远复幽玄若达此会干坤刀圭沾净魄魂得长生居仙村此节言防危虑险之功也先天祖炁爲君后天精炁爲臣鼎中旣得先天一炁却籍后天精炁乳哺而环卫之譬之臣旣敬君君亦爱臣君臣之间相得无间故曰善爱敬如君臣丹道以九转功完爲一週十月结胎三年乳哺其间运用抽添纎毫不可怠玩故曰至一周甚辛勤元神旣存丹扄当以眞意守之密密隄防护持须臾不可离若眞意一离本地恐有昏迷走失之患故曰密防护莫迷昏元神不疾而速不行而至上天入地只在顷刻间𨚫又杳冥恍惚无迹可求故曰途路远复幽元丹道有两般作用以金丹而言坎离一交眞种便得若以还丹而言必须炼精化炁炼炁化神重安炉鼎再造干坤向上更有事在故曰若达此会干坤一黍之药号爲刀圭刀圭才沾入口阴魄尽消阳魂亦冥故曰刀圭沾净魄魂卽上篇所谓体死忘魄魂刀圭最爲神也魂魄旣净我之元性卓然独存不随劫火飘荡形寄尘埃之中神居太虚之境矣故曰得长生居仙村此段俱言防护愼密之意与前段温养工夫联如贯珠乐道者寻其根审五行定铢分谛思之不须论深藏守莫传文御白鹤驾龙鳞游太虚谒仙君录天图号眞人此节言脱胎神化之騐也道有其根只在抱一老子所谓归根复命是也世人一切在枝叶上搜求离根愈甚去道转遥故曰乐道者寻其根造化之妙不出五行五行有顺有逆顺则成凡世间之造化也逆则成圣出世之造化也然五行顚倒之旨最爲元奥若铢两分数一错定不结丹故曰审五行定铢分丹道之秘全在火候从上圣师必须心心密印学道之士但可心存不得形之于口但可默契不得着之于文故日谛思之不须论深藏守莫传文火候巳足圣胎巳圆脱胎弃殻之时或驾白鹤或乘火龙翱翔太虚之表觐礼三境至尊从此膺箓受图位证大罗天仙而有眞人之号矣虽然此非外象实内景也龙鹤卽自巳元炁太虚卽自巳元窍仙君卽自已元神天图卽浩劫以来混洞赤文眞人卽未生以前本来面目金刚经云凡所有相皆是虚妄若见诸相非相卽见如来释教所谓如来卽吾道所谓眞人也学道之士但识取眞人面目一切名象俱可存而不论矣然眞人之义有二在凡夫分上谓之法身人人具足在圣人分上谓之报身惟证乃知究竟圣人所证之报身卽凡夫具足之法身也虽则人人具足只因不肯直下承当遂致浪死虚生轮转六道岂得委咎于造物乎此章虽陈鼎炉妙用而药物火候全具其中乃金丹三要总结也然必合下章观之方尽三相类之妙火候全功章第三十三法象莫大乎天地兮玄沟数万里河鼓临星纪兮人民皆惊骇晷影妄前却兮九年被凶咎皇上览视之兮王者退自改关键有低昂兮害气遂奔走江淮之枯竭兮水流注于海天地之雌雄兮徘徊子与午寅申阴阳祖兮出入复终始循斗而招揺兮执衡定元纪升熬于甑山兮炎火张设下白虎倡导前兮苍液和于后朱雀翺翔戏兮飞扬色五采遭遇网罗施兮压之不得举嗷嗷声甚悲兮婴儿之慕母顚倒就汤镬兮摧折伤毛羽漏刻未过半兮龙鳞狎鬣起五色象炫燿兮变化无常主潏潏鼎沸驰兮暴涌不休止接连重叠累兮犬牙相错距形似仲冬水兮阑千吐钟乳崔巍而杂厠兮交积相支拄阴阳得其配兮淡泊而相守青龙处房六兮春华震东卯白虎在昴七兮秋芒兑西酉朱雀在张二兮正阳离南午三者俱来朝兮家属爲亲侣本之但二物兮末乃爲三五三五併爲一兮都集归一所治之如上科兮日数亦取甫先白而后黄兮赤色达表里名曰第一鼎兮食如大黍米自然之所爲兮非有邪伪道山泽气相蒸兮兴云而爲雨泥竭遂成尘兮火灭化爲土若蘗染爲黄兮似蓝成绿组皮革煮成胶兮曲蘗化爲酒同类易施功兮非种难爲巧惟斯之妙术兮审谛不诳语传与亿世后兮昭然自可攷焕若星经汉兮昺如水宗海思之务令熟兮反覆视上下千周灿彬彬兮万遍将可覩神明忽告人兮心灵乍自悟探端索其绪兮必得其门戸天道无适莫兮常传于贤者此章以周天法象喻火候之全功虽云火候而炉鼎药物悉具其中乃参同契全书之乱辞也盖此书前二篇中御政养性伏食各分三段寓炉鼎药物火候在内但恐文义散见迭出终病于未圆故魏公作圆三五章以束之然圆三五章中多说金丹作用温养保聚之功其于还丹作用交姤煅炼之象尙未悉备故紧接此章以足其意法象莫大乎天地兮玄沟数万里河鼓临星纪兮人民皆惊骇晷影妄前却兮九年被凶咎皇上览视之兮王者退自改关键有低昴兮害气遂奔走江淮之枯竭兮水流注于海此节言火候之功效法天地不可不戒愼也前章敷陈炉鼎法象旣以干鼎法天坤炉象地可见人身全具一天地天地卽我一大炉鼎也其中造化之妙无不合同天之极上处距地之极下处八万四千里天中河汉爲元沟起自丑寅尾箕之间直至午未星栁之分界断天盘不知其几万里以吾身拟之天关地轴相去亦八万四千里中间卽是元沟界断上下有金木间隔之象故曰法象莫大乎天地兮元沟数万里河鼓共三星中爲大将军左爲左将军右爲右将军有芒角主军鼓声音在牛宿之北正枕天河星纪是十二辰中丑位卽河汉所经也河鼓本非丑分之星今越次临于星纪则是河汉之内星宿错乱水害将兴未免可惊可骇吾身子丑之交正当阳火发生之地若时未到而妄动则周身精气奔驰百脉俱乱岂非人民惊骇之象乎故曰河鼓临星纪兮人民皆惊骇晷影本属日影此借言天星进退之度在身中则进火退火漏刻也进火爲前退火爲却不当前而妄前不当却而妄却非太过卽不及卽如二至二分不应漏刻而召水旱之灾矣据上文河鼓临星纪是进火失度以致水灾尧有九年之水故曰晷影妄前却兮九年被凶咎九年正应九转法象进火失度一转旣差九转俱失岂非莫大凶咎乎皇上指上帝王者指人主览视之者昭视其戒于人主盖以天变相儆卽上文所谓凶咎也退自改者改其前却之失而进退合度也盖皇上喻先天之性王者喻后天之心其体则一其用则二盖性主无爲寂然不动安处神室心主有作感而卽通斡运天经如此则火候之进退罔不中节矣故曰皇上览视之兮王者退自改天道关键全在南北二极北极出地三十六度南极入地三十六度一低一昂之象周天璇玑昼夜不停南北二极虽主运旋而常不离其所是以经纬顺序害气不生吾身天关地轴一低一昂正应南北二极运火之时须要关键牢密是爲天关在手地轴形心到此周身阴气自然剥落无余矣故曰关键有低昂兮害气遂奔走天一生水弥漫大地赖有巨海爲之归宿方免泛滥之灾凡人一身内外莫非阴滓卽众水所流注也崑崙之巓有元海焉爲众水之所朝宗惟南北二极关键旣密促百脉以归元自然炁归元海若江淮之朝宗于海而不至泛滥矣故曰江淮之枯竭兮水流注于海此段首以天上元沟喻炉鼎之法象继以天星行度喻火候之凖则失度则召洪水之灾得宜则获归元之庆一得一失火候于是可凖乃通章挈领处天地之雌雄兮徘徊子与午寅申阴阳祖兮出入复终始循斗而招揺兮执衡定元纪此节言坎离交姤配合之法象也子爲六阳之首应乎冬至午爲六阴之首应乎夏至子午二候一阴一阳南北互爲纲纪正水火交会之地日月到此必徘徊而不遽进退所以太阳当中天古人谓之停午卽徘徊之意也丹道水火升降只在子午二侯坎中眞火上升一阳初复阳炁尙微宜闭关以养潜龙之萌离中眞水下降一阴来姤阴炁初萌宜系柅以防履霜之渐造化之妙全在午后子前亦当以真意徘徊其间故曰天地之雌雄兮徘徊子与午阳火虽胎在子到寅方生阴水虽胎在午到申方生太阳得火之精故出于寅而没于申太阴得水之精故出于申而没于寅可见寅申是阴阳之祖鄕造化出入之门戸也丹道亦然坎中一阳虽复于子直到寅位眞火才得出地离中一阴虽姤于午直到申位眞水才得长生一出一入终而复始方见眞阴眞阳同出异名之宗祖故曰寅申阴阳祖兮出入复终始招揺一星在梗河之北有芒角芒角一动便主兵革北斗第五星名衡卽斗柄也主布政天中临制四方或指子午或指寅申以定木金水火之位以分春秋冬夏之时招揺本欲妄动惟循斗杓而动则动必应时不失其纪丹道法天全仗天心斡运斗柄推迁天心居北极之中兀然不动惟视斗杓所指斗杓指于子午则水火爲之徘徊指于寅申则金木于是交并亦犹招揺之循斗而动以定周天之纲纪也故曰循斗而招揺兮执衡定元纪此段言水火之所以交金木之所以并全仗斗柄斡旋盖坎离交姤之初功也坎离配合眞种乃生至一阳初动斗柄建子然后可加烹鍊之功矣升熬于甑山兮炎火张设下白虎倡导前兮苍液和于后朱雀翺翔戏兮飞扬色五采遭遇罗网施兮压之不得举嗷嗷声甚悲兮婴儿之慕母顚倒就汤镬兮推折伤毛羽漏刻未过半兮龙鳞狎鬣起五色象炫燿兮变化无常主潏潏鼎沸驰兮暴涌不休止接连重叠累兮犬牙相错距形似仲冬氷兮阑千吐钟乳崔巍而杂厠兮交积相支拄阴阳得其配兮淡泊而相守此节言干坤交姤煅炼之法象也前面坎离交姤眞种已生再加配合之功金丹大药养在坤炉中故谓之熬卽上篇所谓熬枢也炉中温养已足一阳初动正子时到急发火以应之必须勐烹极炼加以吸䑛撮闭之功逼出炉中金液令之上升趂此火力驾动河车自尾闾穴逆流上崑崙顶有升熬甑山之象翠虚篇云子时气到尾闾关夹嵴河车透甑山此之谓也故曰升熬于甑山兮炎火张设下西方金精爲白虎东方木液爲苍龙龙阳主倡虎阴主和今者虎转在前作倡龙转在后作和此皆五行逆旋阴阳顚倒之象故曰白虎倡导前兮苍液和于后此乃大交时塞兑闭戸吹音吸神作用与前面坎离交姤逈别细辨之朱雀是南方火精位鎭离宫卽上文所云炎火也其性飞扬不定一遇前尘幻色相感卽翺翔而去不可控制故曰朱雀翺翔戏兮飞扬色五采朱雀本性极其飞扬飘举一切不能制之惟一见北方元武方才束手受制干坤交姤之时火从下升水从上降元武擒定朱雀互相钤束抵死不放如遭罗网压住不能举翼矣故曰遭遇罗网施兮压之不得举火本炎上之物一时被水压住其性情急欲升腾有如失母婴儿悲鸣哀慕其声嗷嗷故曰嗷嗸声甚悲兮婴儿之慕母火腾水降主宾顚倒朱雀之与元武相吞相㗖一时闭在鼎中无由复出譬若毛羽摧折永不复飞扬矣故曰顚倒就汤镬兮摧折伤毛羽水火旣相擒制龙虎亦必降伏金木水火四象攒聚鼎中固济不泄只消片刻之间结而成丹鼎中旣备五行之气变化自生如神龙行空鳞动鬣扬五色炫燿变化之象不可名状故曰漏刻未过半兮龙鳞狎鬣起五色象炫燿兮变化无常主当其升熬于鼎之际龙争虎鬬撼动干坤霎时金晶贯顶银浪滔天若甑中蒸饭将熟鼎内之水百沸不休滂沱四涌故曰潏潏鼎沸驰兮暴涌不休止正当沸驰不止再加火力以足之接连重叠相继薰蒸直到火足气圆鼎中眞炁自然絪緼充满若犬牙之相错矣故曰接连重叠累兮犬牙相错距交姤旣毕金鼎汤温玉鑪火散一点落于黄庭先液而后凝渐凝渐结凝而至坚有如仲冬之氷又如阑干石中迸出钟乳故曰形似仲冬氷兮阑干吐钟乳鼎中眞液一炁循环轻淸者凝于泥丸重浊者归于炁穴有崔巍杂厠之象眞种旣凝无质生质有交积支拄之象故曰崔巍而杂厠兮交积相支拄以上俱一时得药成丹法象盖因干坤大交之时眞阴眞阳匹配无差故有如上之证騐也从此罢战守城全用文火勿忘勿助静守中黄所谓送归土釡牢封固是也故曰阴阳得其配兮淡泊而相守此段是干坤交姤一时事前面言煅炼之法中间言结聚之象末了言温养之功乃是通章关键处靑龙处房六兮春华震东卯白虎在昂七兮秋芒兑西酉朱雀在张二兮正阳离南午三者俱来朝兮家属爲亲侣本之但二物兮末乃爲三五三五并爲一兮都集归一所治之如上科兮日数亦取甫先白而后黄兮赤色达表里名曰第一鼎兮食如大黍米此节言四象五行併而归一乃结丹之法象也前面大交之时靑龙白虎朱雀三家俱顚倒逆旋此则复还其本位矣靑龙本位在东东方房宿属木数应八而云房六者盖六爲水之成数木生在亥木液原从坎水中流出卽入药镜所云铅龙也东方之龙于时爲春于卦爲震于辰爲卯木旺在卯草木发而爲华故曰靑龙处房六兮春华震东卯白虎本位在西西方昴宿属金数应九而云昴七者盖七爲火之成数金生在已金精原从离火中煅出卽入药镜所谓汞虎也西方之虎于时爲秋于卦爲兑于辰爲酉金旺在酉糓实结而生芒故曰白虎在昴七兮秋芒兑西酉朱雀正位在南南方张宿属火二卽火之生数也南方朱雀于时爲夏于卦爲离于辰爲午火旺在午能燔木而镕金故曰朱雀在张二兮正阳离南午交会之时一东一西一南俱来朝拱天心北极三家会成一家异骨成亲忻乐太平故曰三者俱来朝兮家属爲亲侣此处木金火三象正与前段相应前后俱不及元武者盖元武本位在北上直斗枢三者旣朝拱北极则元武在其中矣卽中篇九还七返八归六居之意也本是眞阴眞阳相配然一龙一虎并南方之火便成三家木与火爲侣金与水爲朋併中央之土便成五行究其根株只是两物化出枝条乃爲三家爲五行合成三五十五之数故曰本之但二物兮末乃爲三五其初自本而之末原从一个根株上化出一分爲二二分爲三三分爲五是爲常道之顺其究自末而返本还从一个根株收来五返爲三三返爲二二返爲一是爲丹道之逆故曰三五并爲一兮都集归一所併爲一者一是先天一炁指眞种也归一所者所是中央正位指黄庭也三五爲一乃是从上圣师心心相印如科条之不可违依此修治决定成丹但非一日之功日积月累方得成就仍取第一转时最初一点眞种爲根基故曰治之如上科兮日数亦取甫日数者三载伏食之功甫者始也指第一转起手处丹之初结本是干金更加种在干宫其色纯白及至落到黄庭送归土釡以坤母之气含育之渐渐变成黄色彻始彻终取南方离火煅炼而成其色赫然而赤乃称还丹故曰先白而后黄兮赤色达表里丹以一转应一鼎九鼎应九转然一转之中卽具九转故九鼎之功全在第一鼎干坤交姤之后加以沐浴温养鼎中黍珠自结矣度人经云元始悬一宝珠大如黍米在空元之中天人仰看惟见勃勃从珠口中入卽此旨也故曰名曰第一鼎兮食如大黍米此段言四象五行併而归一乃结丹之证验自然之所爲兮非有邪伪道山泽气相蒸兮兴云而爲雨泥竭遂成尘兮火灭化爲土若蘗染爲黄兮似蓝成绿组皮革煮成胶兮曲蘗化爲酒同类易施功兮非种难爲巧此节言还丹成功本出自然之道也如上交姤结丹一切作用总是眞阴眞阳自相匹配以返我先天虚无一炁耳虽云有作实则无爲俱出天机自然非若旁门小术搬运採补种种揑怪以欺世而惑众卽太上所谓道法自然也故曰自然之所爲兮非有邪伪道丹道自然之妙与造化人事无不合符二气交感薰蒸化成眞液犹之山泽通气自然蒸而爲云洽而爲雨故曰山泽炁相蒸兮兴云而爲雨泥性重滞似与尘非类及乎暴干枯竭自然化而爲尘矣火性飞扬似与土非类及乎烟消熖冷自然化而爲土矣至如蘗色本黄染采自然成黄蓝色本緑染组自然成绿皮革者胶之所自出自然煮而成胶曲蘖者酒之所藏自然酿而成酒此皆系同类之物各归其元故功化自然不犯纎毫造作还丹亦然坎中眞火本出于干其性恒欲上归于干离中眞水本出于坤其性恒欲下归于坤且龙吟则云自起虎啸则风自生二气相感各从其类安得不灵所谓欲作伏食仙宜以同类者岂孤阴寡阳一切非类者可比哉故曰同类易施功兮非种难爲巧此段言丹道成功之由只在自然二字其自然之妙又只在同类二字惟眞种本来同类故交感出于自然不可不知惟斯之妙术兮审谛不诳语传与亿世后兮昭然自可攷焕若星经汉兮昺如水宗海思之务令熟兮反覆视上下千周灿彬彬兮万遍将可覩神明忽告人兮心灵乍可悟探端索其绪兮必得其门戸天道无适莫兮常传于贤者此节乃通章之结尾也言此同类相求自然交感之妙道系从上圣师心印潜行密证并无一字虚设故曰惟斯之妙术兮审谛不诳语大道无古今无前后千百世以上千百世以下此心此理无不合同读其书卽如亲见其人故曰传与亿世后兮昭然自可𢎿火候之秘备载此书在天应星如众星之经厯河汉在地应潮如众水之朝宗大海毫发不差涓滴无漏故曰焕若星经汉兮昺如水宗海此两句又与上文河鼓星纪江淮注海等句遥应篇中火候学者不但口诵须要心惟不但心惟须要身体身中阳火阴符时时周流反覆刻刻升降上下惟不视以目而视以神斯得之矣故曰思之务令熟兮反覆视上下上下反覆循环不停始于一周究竟直到千周始于一遍究竟直到万遍所谓常转如是经千百亿卷非但一卷两卷是也故曰千周灿彬彬兮万遍将可覩管子曰思之思之又重思之思之不得鬼神将通之寻常参究之功皆当如是矧此火记灵文不视以目而视以神乎千周万遍之余心灵忽尔开悟慧性自然朗彻世出世间之事无不洞明若鬼神之来告矣故曰神明忽告人兮心灵乍自悟金丹大道有端有緖有门有戸眞阴眞阳同类相感此其端緖也坎离会而产药干坤交而结丹一内一外两般作用此其门戸也后学能探之索之端绪旣得庶可以窥大道之门戸矣故曰探端索其緖兮必得其门戸此处门戸二字正与第一章干坤者易之门戸首尾相应此事本人人俱足箇箇圆成然大道万劫一传必须择人而授遇人不传有闭天道之愆传非其人又有泄天宝之谴必也忠孝净明仁慈刚直之士更能割舍世间恩爱摆脱一切尘劳才承当得此道起所谓有圣贤之心方可行神仙之事也故曰天道无适莫兮常传于贤者仙翁旣备述火候之要篇中丁甯反覆惓惓于择人而授乃见至广至愼之心矣此章虽述火候法象实所以结括全书盖前章是全书总结此则其乱辞也二章首尾相足御政养性伏食三家要旨悉在其中塞段可以印证正所谓三相类也明眼者自当知之三道由一章第三十四参同契者敷陈梗概不能纯一泛滥而说纎微未备阙略髣髴今更撰录补寒遗脱润色幽深钩援相逮旨意等齐所趋不悖故复作此命三相类则大易之性情尽矣大易情性各如其度黄老用究较而可御炉火之事眞有所据三道由一俱出径路枝茎花叶果实垂布正在根株不失其素诚心所言审而不误此章言御政养性伏食三者殊途同归本出一道也参同契者敷陈梗概不能纯一泛滥而说纎微未备阙略髣髴今更撰录补塞遗脱润色幽深钩援相逮旨意等齐所趋不悖故复作此命三相类则大易之性情尽矣此言三道由一之原委也参同契一书原本河洛敷陈羲象盖示人以先天心易也然必本黄老宗旨假炉火法象三家相参同归于一方契尽性至命之大道但前两篇于一道中凿然分出三家未免文义参差纲宗隐覆所以复作下篇特发相类之意卽炉鼎妙用火候全功两章巳通其条贯矣三道由一之旨尙未剖露魏公复言参同契中前两篇正文不过敷陈梗概未能纯一且多泛滥之辞而纎微旨趣往往阙略未备此补塞遗脱之章所以不能已于撰录也故于前面正文中幽深者润色之散布者钩援之庶乎三家宗旨归于一而趋向不至于悖谬耳然则御政也养性也伏食也总括之则曰三相类一言以蔽之则曰大易性情而巳盖日月爲易只是坎离二物一阴一阳一性一情究不过身心两字更能以中黄眞意和合身心两者归中便足冐天下之道黄老之所养养此而已炉火之所炼炼此而已此其所以爲三相类也此三相类之所以爲参同契也观炉鼎章中但言炉鼎而药物火候已自毕举火候章中但言火候而药物炉鼎亦复全该卽知三相类之大旨矣大易情性各如其度黄老用究较而可御炉火之事眞有所据三道由一俱出径路枝茎花叶果实垂布正在根株不失其素诚心所言审而不误此节正言三道之归于一也世人但见参同契中篇分三段界开御政养性伏食便以爲眞有此三家说到大易便认作常道阴阳流入採补说到养性𨚫认做肉团身心泥定存守说到炉火又认做伏砂干汞流入烧炼三家相执各不相通眞是万古长夜一部参同契沉埋九地不见天日者千四五百年矣天不爱道今爲剖而明之所谓大易情性正指坎离二物也日月爲易眞精互藏情性二字卽一金一木也一水一火也一魂一魄也一龙一虎也一男一女也其实则一身一心也身心两者天然配合打成一片岂非金丹之药物乎故曰大易情性各如其度所云黄老养性似言黄帝老子淸净无爲之旨不知头有九宫黄庭在中爲中央黄老君之所居黄庭经云中部老君治明堂是也黄庭卽系中黄正位或名神德居或名道舍炉或名大渊或名规中大约是先天祖窍识得祖窍元神方有所归便知养性之用其用全赖眞意得此眞意和合身心把柄在手岂非金丹之炉鼎乎故曰黄老用究较而可御至于炉火之事假外象以喻内功也药物旣入炉中卽当用火煅炼或配之爲龙虎或配之爲汞铅或配之爲流珠金华黄芽姹女种种异名仍是身心两物以两物相制而言谓之伏以两物交併而言谓之食仍是以眞意和合身心耳一伏一食乃成金丹炉火之事其理确然可据岂非金丹之火候乎故曰炉火之事眞有所据有药物不可无鼎炉有鼎炉不可无火候三者木同条共贯举其一卽三者全具虽分三段其用未尝不合要知篇中所举药物种种异名卽一物也炉鼎种种异名卽一处也火候种种异名卽一时也若明此一物方知蠢动含灵总是一物若明此一处方知山河大地总在一处若明此一时方知元会运世只此一时盖一物卽一处一处卽一时一时卽一物也此之谓会三归一此之谓得其一万事毕故曰三道由一俱出径路本来原是一道析之却成三条譬如草木之类至春而抽茎发枝至夏而开花布叶至秋而结果成实究其发生之源只在一点根株直到穷冬之际剥落归根方显硕果生生之妙故曰枝茎华叶果实垂布正在根株不失其素素卽太素之素返本还原之意也夫由一道发爲三条有枝茎花果之象卽所谓露见枝条也由三条复归一道有正在根株之象卽所谓隐藏本根也前两篇各分三段虽似枝条然根株之一未尝不贯其中但言者旣出一片诚心读者必须再三详审直到万遍千周神明忽告方知三道之果出于一庶不爲旁门所赚误耳故曰诚心所言审而不误此章是三相类之关键处魏公恐人错认一道爲三条又恐人错认三条不是一道特爲指出直截根源归重正在根株二句究竟根株是何物一阳初动见天地心造化之妙具在其中此三道之所以殊途同归而参同契之一言可蔽者也故𦂳接象彼仲冬节章按世本此章有五相类图牵合河图五位相得而各有合起于彭晓诸家因之牢不可破细推魏公此章本旨明明说御政养性伏食三道由一乃三相类非五相类也盖东三南二合成一家北一西四合成一家中央五十自成一家举三相类则五位相得有合之妙巳在其中矣何必添蛇足乎矧三道由一不但贯彻前后数章寔系全书关键所在岂更有别义可搀入乎旦其所谓浮左沉右世金世银等说一切傅会流入炉火旁门与全书大义相背之极其于前后血脉尤爲不贯参校古本并无此图乃知是彭晓杜撰添入非魏公本文也特削之四象归根章第三十五象彼仲冬节草木皆摧伤佐阳诘商旅人君深自藏象时顺节令闭口不用谈天道甚浩荡太元无形容虚寂不可覩匡廓以消亡谬误失事緖言还自败伤别序斯四象以晓后生盲此节言四象混合复归无极直示人以无上至眞之道也世人但知后天四象不知有先天四象干坤坎离便是后天四象四者混沌复返虚无方是先天四象后天四象有形有名言之可得而尽也正所谓枝茎华叶也先天四象无形无名言之所不得而尽也正所谓根株也一部参同契处处发挥干坤坎离几于尽言尽意矣魏公恐人登枝亡本故于篇未特示人以无文之言无象之意从上章正在根株不失其素来盖世间一切草木枝茎长于初春花叶敷于盛夏果实结于正秋三者虽具尙未归根直到仲冬之时天地闭塞重阴沍寒所有枝茎花果之类剥落无余但剩一根株耳在造化爲藏用之会在吾身卽归根复命之时也故曰象彼仲冬节草木皆摧伤一阳初动万物未生虽动而未离乎静邵子所谓一动一静之间天地人之至妙至妙者也此时一点天地之心深藏九渊关键牢密内者不出外者不入卽至日闭关商旅不行后不省方之象故曰佐阳诘商旅人君深自藏商旅驰逐喜动喻耳目之发用人君端拱无爲喻眞人之退藏眞人潜处深渊不出不入一切驰求之念永息而不复起若商旅之被诘而不敢行矣闭关之象所以应冬至之时虽动而不离乎静顺其节令之自然也此时但当闭塞其兑抱一守中岂可犯多言数穷之戒乎故曰象时顺节令闭口不用谈金丹大道与天道同其造化天道有元亨利贞循环无端浩浩渊渊莫可穷究元享主发育爲造化之出机所谓显诸仁也利贞主归藏爲造化之入机所谓藏诸用也当其归藏之时上无复色下无复渊迎之无首随之无尾所谓元冥难测不可画图者也故曰天道甚浩荡太元无形容天地爲太虚之眞胎日月爲太虚之眞息时当仲冬亥子之交天地媾精日月撢持日月之眞息藏于天地眞胎中不可见不可闻璇玑停轮复返混沌此时也无天也无地也无日也无月也无干坤门戸也无坎离匡廓消归一片太虚是爲眞空是爲妙有是爲羲皇未画之易是爲老子无名之道是爲上天之载无声无臭是爲威音以前本来面目故曰虚寂不可覩匡廓以消亡夫混沌中之天地卽一干一坤也混沌中之日月卽一坎一离也无象之象乃是眞象无言之言乃是至言明眼者从此参取先天心易直可不设一象不烦一言矣然此道惟上根利器触着便会其余中下之流但知有象之易岂知无象之易乎但知有形有名之干坤坎离岂知无形无名之干坤坎离乎若闭口不谈诚恐儱统颟顸以致差别未明作用未究令后学一切谬误何所证据若妄生支节又恐头上安头骑驴觅驴令后学一切穿凿未免反伤其根本故曰谬误失时緖言还自败伤于此反覆思惟不得已而篇分三段段分各章分别而次序之曰此干坤门戸也此坎离匡廓也此干坤炉鼎也此坎离药物也此所谓大易性情也会而通之则黄老之所养亦此干坤坎离也炉火之所炼亦此干坤坎离也无非爲盲夫指路费尽周折若爲明眼者说不烦种种分别矣故曰别序斯四象以晓后生盲然旣云四象卽非根株矣旣云别序卽是根株之破而爲枝茎花叶矣岂若混沌忘言之爲至妙至妙哉此章是参同契中最后丁甯之辞极爲吃𦂳但从来谬误颇多不可不辨陈显微注本移此一节在太阳流珠章子当右转午乃东旋之前以下文子午卯酉应四象俞玉吾注本又移在仲尼赞鸿蒙章阳气索灭藏之下以下文七八九六应四象殊不知子午卯酉七八九六俱属后天有形有名之四象与深藏闭口匡廓消亡之义有何干涉乎陈观吾注本序次庶不大差却又连上大易性情爲一章不知上章明说三道此章明说四象文虽相承义则迥别岂可混而爲一诸公于文义章句尙未融会敢云得作者之意乎盖参同契全文无处不发明四象然四象旣有形有名已落第二义恐后学採其枝叶忘其根本先天心易几乎息矣魏公故于绝笔之余直指混沌归根最上一乘之道盖遡四象而归两仪遡两仪而归太极卽太极而返无极也或云太元或云虚寂或云深藏或云匡廓消亡层见迭出总是发明返本还原未生以前消息得此消息方知笔未下时原有一部参同契在天地间干坤坎离触处昭布森列开眼卽见闭眼亦未尝不见倾耳卽闻塞耳亦未尝不闻道德经所谓有物混成先天地生者此也系辞传所谓神无方而易无体者此也邵子所谓画前原有易者此也周子所谓大极本无极者此也不特此也仲尼一生删定赞修不遗余力却云予欲无言天何言哉岂非言还自败伤之旨乎释迦说法四十九年𨚫云并未曾说一字未了传衣只传得一箇拈花公案岂非闭口不用谈之意乎又何疑于参同契乎祖师着书立象本欲晓后生之盲无奈千四五百年来书虽传而盲者如故或妄援大易之阴阳而爲採补或错认黄老之养性而爲独修或傅会炉火之伏食而爲烧炼一盲引众盲相将入火坑纵遇眞师指点仍冥然不信哀哉祖师于絶笔之余惓惓欲结舌忘言盖逆知后世之多盲夫矣此参同中末后全提之句也谁肯泄露到此信乎天不爱道矣读者请具只眼庶不空过自叙启后章第三十六郐国鄙夫幽谷朽生挟怀朴素不乐权荣栖迟僻陋忽略利名执守恬淡希时安甯晏然闲居乃撰斯文歌叙大易三圣遗言察其旨趣一统共论务在顺理宣耀精神神化流通四海和平表以爲厯万世可循序以御政行之不烦引内养性黄老自然含德之厚归根返元近在我心不离已身抱一毋舍可以长存配以伏食雌雄设陈挺除武都八石弃捐审用成物世俗所珍罗列三条枝茎相连同出异名皆由一门非徒累句谐偶斯文殆有其眞砾硌可观使予敷伪𨚫彼赘愆命参同契微览其端辞寡道大后嗣宜遵委时去害依托邱山循游寥廓与鬼爲邻化形而仙沦寂无声百世以下遨游人间陈敷羽翮东西南倾汤遭厄际水旱隔併柯叶萎黄失其华荣吉人乘负安稳长生此章魏公自叙其作书之意兼隐名以俟后世也郐国鄙夫幽谷朽生挟怀朴素不乐权荣栖迟僻陋忽略利名执守恬淡希时安甯晏然闲居乃撰斯文此节魏公自言其隐处着书之意也按列仙传眞人魏伯阳者会稽上虞人也世袭簪裾惟公不仕修眞潜默养志虚无博赡文辞兼通纬候恬淡守素惟道是从每视轩冕如糠粃焉从阴长生眞人得受金丹大道依法伏炼成眞乃约周易撰参同契三篇此处自叙一段与传中所称引大略髣髴盖实录也魏公本会稽人而托言古郐国殆亦隐文耳歌叙大易三圣遗言察其旨趣一统共论务在顺理宣耀精神神化流通四海和平表以爲厯万世可循序以御政行之不烦此节言参同契一书原本大易卽御政之旨也盖易更三圣画卦系辞作翼无非示人以尽性致命之功魏公察其旨趣之所在外参造化内印身心统括而究论之不出坎离二用其体爲性命其用则爲精神性命之理旣顺精神之用方全故曰务在顺理宣耀精神穷神知化易之妙也惟一故神惟两故化以此治心则神化藏于中黄而有通理之騐以此治世则神化布于四海而着和平之功故曰神化流通四海和平子南午北互爲纲纪建纬卯酉璇玑循环卽厯法之祖也故曰表以爲厯万世可循君主无爲臣主有爲明堂布政国无害道卽治世之凖也故曰序以御政行之不烦盖易道便是治道治道便是丹道内圣外王一以贯之此段专结御政宗旨卽所谓大易性情各如其度也引内养性黄老自然含德之厚归根返元近在我心不离己身抱一毋舍可以长存此节言养性自然之旨也以外象言之淸净无爲之道本诸黄帝老子以内象言之人身九宫之中有丹扄黄庭爲中央黄老君之所治内藏祖性天眞自然所谓养性者养此而已故曰引内养性黄老自然祖性卽上德也本来无丧无得不减不增学人若洞明此性当下可以归根复命返本还原故曰含德之厚归根返元祖性本是一体分爲两用便属身心二物但心非肉团之心卽本来妙有中眞空身非四大之身卽本来眞空中妙有此两者人人具足一切修证不离当体故曰近在我心不离巳身祖窍是眞中身心两家会归祖窍便是眞一人能守中抱一须臾弗离则长生久视之道得矣故曰抱一毋舍可以长存此段专结养性宗旨卽所谓黄老用究较而可御也配以伏食雌雄设陈挺除武都八石弃捐审用成物世俗所珍此节言炉火伏食之旨也以内象言之本是眞性眞命一阴一阳之大道以外象配之喻爲眞铅眞汞一雌一雄之两物以魂魄相制而言则谓之伏以龙虎相吞而言则谓之食乃是金液还丹作用迥非旁门所谓服食也故曰配以伏食雌雄设陈世人闻说炉火定猜作五金八石闻说雌雄定认作雌黄雄黄不知此皆有形有质后天渣滓之物眞人所除弃而不用者也故曰挺除武都八石弃捐旣已弃捐矣何故配以伏食良以烧铅干汞点铜成金从来有此方术世俗贵术而不贵道往往于此极其珍重祖师再三审度知世俗所最珍重者黄白之物故借假说眞寓言金丹伏食之妙用则信从者众矣故曰审用成物世俗所珍武都在凉州西数千里产雌黄雄黄魏公言我之所谓雌雄设陈非武都所产之物也悟眞篇云休鍊三黄及四神卽此意此段专结伏食功用卽所谓炉火之事眞有所据也罗列三条枝茎相连同出异名皆由一门非徒累句谐偶斯文殆有其眞砾硌可观使予敷伪却被赘愆命参同契微览其端辞寡道大后嗣宜遵此章总结三道由一乃参同契之所以得名也盖大易性情隐藏坎离药物黄老养性隐藏中黄炉鼎炉火伏食隐藏煅炼火候露其枝条藏却根本究而言之卽身心意之三家也亦卽精气神之三元也枝茎虽列三条根本实爲一致三家相见便结圣胎三元合一便归太极惟三者相参金丹之作用乃备故曰罗列三条枝茎相连然三条之中举一卽三会三卽一处处合同确然一贯卽太上所云同出异名而爲众妙之门者也故曰同出异名皆由一门三条罗列枝茎虽繁然非抽黄对白谐世俗之文辞也实有至眞之道隐乎其中外契造化内契身心天人性命之理无不相印若合符节如璞玉之藏石中剖出卽现故曰殆有其眞砾硌可观若谓敷陈谬妄之辞诳惑后学此如附赘悬疣岂不反被天讉初心之所不敢出也此书之成特命之曰参同契者正以三家相参同出一门乃契无上至眞之妙道耳学者能探厥端緖方知其辞虽寡其道甚大尽性至命之道毕出其中后世法嗣可不遵守之乎此段特发参同契所以命名之意所谓三道由一俱出径路也委时去害依托邱山循游寥廓与鬼爲隣化形而仙沦寂无声百世以下遨游人间敷陈羽翮东西南倾汤遭厄际水旱隔并柯叶萎黄失其华荣吉人乘负安稳长生此节魏公于着书篇终隐名以俟后世也十六句中离合成文藏仙翁姓名在内委时去害四句合成魏字化形而仙四句合成伯字敷陈羽翮四句合成阳字柯叶萎黄四句合成造字言参同契全文乃魏伯阳所造也仙翁本遁世之士不欲自着其姓名𨚫又不肯尽晦故爲漫辞隐语半藏半露以庶几后人之我知正犹一句根本藏在三篇枝叶之中含吐隐跃以庶几后人之自悟耳仙翁隐名之意卽前章闭口不用谈之意也知其解者旦暮遇之初不得觌面蹉过上篇未章有吾不敢虚说倣傚圣人文等句中篇未章有吾甚伤之定录此文等句俱述着书垂训之意语意尙未了至于下篇未章自叙启后发明三道由一乃参同契之所以作上承先圣下启后贤爲穷理尽性致命之凖则故知此章不特结三相类实全书之总结也参同契一书最不易读盖其初以一句分爲三篇其究以三篇合爲一句而句本无句也但分合之间神竒变化虽有离朱之目鲜不眩师旷之聪鲜不聋矣令得吾师尽发其覆正如千年暗室一灯能照岂非羲易之指南而参同之慧炬哉