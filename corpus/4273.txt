太上正一朝天三八谢罪法忏正统道藏三家本因卷洞神部威仪类太上正一朝天三八谢罪法懴则八开启如仪切以玄皇阐教广开度于冥迷正一垂科俾懴陈于罪垢人孰无过法许自新奉道臣某以今焚香百拜奏启三清上圣十极髙眞昊天玉皇大天尊玄穹髙上帝天地水府三官大帝祖师三天扶教辅元大法师正一沖玄神化静应显佑眞君正一女师嗣师系师眞君王赵二眞人五帝六宫四司九署法箓官将三界神祇城隍祀典应感眞灵咸望垂光鉴今懴悔伏念臣某自从无始以至有生纵一念以冥行六根纒结恣三业而罔觉十恶积増惟知驰骛于红尘岂虑记标于黒簿扪心知惧抚巳若惊以今恭值某节谨遵天师科教百拜朝天一诚悔过仰望髙眞哀愍大道慈怜念彼愚蒙曲垂原赦蠲其宿业之籍免玄祖拘滞于幽关开以迁善之门俾方寸通明于眞性玄功克备道行圆融动止和平眷縁亨泰臣某下情无任瞻天望圣激切屏营之至䖍运一诚至恭三礼太上无极大道至心朝礼三十六部尊经玄中大法师太上正一朝天三八谢罪法懴昔祖天师居于阆州云台山上歳在丙申永夀三年九月九日太上遣使授以玉册赐三天扶教辅元大法师正一眞人之号诏昇举期亭午之际朱衣持版绡衣捧函二十四仙龙虎鹿鹤青幢绛节綵云紫雾天香芬馥仙乐徘徊玉女二人引天师眞人与夫人雍氏上登寳辇昇举云霄至太玄都省其时从学弟子三千六百余人攀慕无阶悲喜交切口诵师号求度仙名天师惟许王赵仙子宿业清净功者行成同登天阙乃以太上所授符箓印劒三洞衆经谢罪超度科式传付嗣师于是嗣师隐习先业谢过修功光和二年正月十五日千阳平山奉诏上昇乃以是眞科付度系师隐系师学道仙子求度虽专尚多宿累修有勤墯道无亲踈所以流转三界五轮爲有六根结成十恶积习愆尤在于曩劫障迷道业在于今生一曰眼根二曰耳根三曰鼻根四曰舌根五曰身根六曰意根因此六根遂生诸业犹如草木抽枝播叶生花结实展转滋蔓有能修之得以正定六根诸罪自然清净复次身三恶业杀盗邪淫身根结成心三恶业贪瞋愚痴意根结成口四恶业两舌恶骂绮言妄语舌根结成因此三业遂生十恶犹如蛇蝎摇毒自防触必伤人展转炽盛有能修之得以智慧十恶诸罪自然清净昔祖天师特修太上修眞谢罪超度玄祖科式眞文故得宿业顿消道功成就先灵受度身乃飞昇况今世入浇浮人多过犯欲使形神合道须得障累顿消当依三八谢罪之仪懴述先世积生衅咎一诚悔过百拜朝天至心皈命玉皇大天尊玄穹髙上帝各发誓愿以日爲年三毒十恶之罪誓愿断絶一千三百之善誓愿进修庶几渐入仙宗次第亦昇于夭路汝宜递相授受勉而行之大道慈悲随心应感懴罪罪灭修福福生今故归依至心朝礼志心归命礼太上弥罗无上天妙有玄眞境渺渺紫金阙太微玉清宫无极无上圣无无复光明寂寂浩无宗玄范总十方湛寂眞常道恢漠大神通玉皇大天尊玄穹髙上帝十拜臣等至心皈神皈身皈命百拜朝天一诚悔过重念臣某爰从宿世逮及今生三毒业深十恶障重身业大罪第一杀生禀性兇残恣行杀戮酷刑虐政害物伤生仰射飞禽俯逐走兽倾巢发蛰汤泼火焚损子堕胎烹雏破卵资给口腹謟祭邪神谋杀教杀故杀误杀展转轮回互相杀害从今懴悔并冀赦原愿与一切衆生俱人慈济门永断杀生业先灵受度永免倒悬屠割报縁弟子蒙恩天上人间愿得久视长生福果形神俱妙与道合眞今故皈依至心朝礼玉诰如前十拜臣等至心皈神皈身皈命百拜朝天一诚悔过重念臣某爰从宿世逮及今生三毒业深十恶障重身业大罪第二窃盗怀奸设计偷掠穿窬背公循私明瞒暗骗或盗父母财物君王财物三寳财物五姓财物骎骎不巳蠢蠢无知侵攘劫夺不恤恩义不惧神明不以失者爲忧但以得之爲喜从今懴悔并冀赦除愿与一切衆生俱入廉节门永断窃盗业先灵受度永免金鎚鐡杖报縁弟子蒙恩天上人间愿得冨贵崇髙福果形神俱妙与道合眞今故归依至心朝礼玉诰十拜臣等至心皈神皈身皈命百拜朝天一诚悔过重念臣某爰从宿世逮及今生三毒业深十恶障重身业大罪第三邪淫性浊情浮躭淫嗜欲爱憎嫉妬黩乱礼经不避亲踈故违禁戒邪思妄想气惫神狂恣纵无明逸乐无度诱惑一切祼露三光男不忠良女不贞洁滥游邪径迷失正途沉溺爱河流趋欲海从今懴悔并冀赦除愿与一切衆生俱入清净门永断邪淫业先灵受度永免氷㦸霜刃报縁弟子蒙恩天上人间愿得随意具足福果形神俱妙与道合眞今故皈依至心朝礼玉诰十拜臣等至心皈神皈身皈命百拜朝天一诚悔过重念臣某爰从宿世逮及今生三毒业深十恶障重心业大罪第一曰贪贪毒驱驰悭贪靳悋贪取忘义贪爱无猒智取巧求异术左道损他益已害物伤生过索倍征强侵冐占一如溪壑百计经营借贷不还寄托推失倚恃声势抗拒奸欺负命负财负恩负义从今懴悔并冀赦除愿与一切衆生俱入施舍门永断悭贪业先灵受度永免铁牀铜柱报縁弟子蒙恩天上人间愿得快乐安荣福果形神俱妙与道合眞今故皈依至心朝礼玊诰十拜臣等志心皈神皈身皈命百拜朝天一诚悔过重念臣某爰从宿世逮及今生三毒业深十恶障重心业大罪第二曰嗔嗔火炽炎业风飘荡恃强凌弱鼓衆暴寡傲上慢下妬贤疾能或对日月星辰恣行瞋怒或对父母师长恣行瞋怒枉役奴婢恣行瞋怒小失便宜恣行瞋怒口毒过于蜂虿心险利于风刀外结𡨚憎内怀忿怒从今懴悔并冀赦除愿与一切衆生俱入欢喜门永断瞋怒业先灵受度永免飞戈飘㦸报縁弟子蒙恩天上人间愿得体相端严福果形神俱妙与道合眞今故皈依至心朝礼玊诰十拜臣等志心皈神皈身皈命百拜朝天一诚悔过重念臣某爰从宿世逮及今生三毒业深十恶障重心业大罪第三愚痴不孝不忠不仁不义傲诞三寳轻慢三光公肆欺诈隂怀贼害违天犯地背理恣骄渎乱典常荒淫污染明明造罪故故爲非外忘廉谨之仪内怀暴虐之志䙝狎邪秽蔑视宗亲顚倒猖狂狠戾妖幻从今懴悔并冀赦除愿与一切衆生俱入智慧门永断愚痴业先灵受度永免刀山劒树报縁弟子蒙恩天上人间愿得聪明智慧福果形神俱妙与道合眞今故皈依志心朝礼玉诰十拜臣等志心皈神皈身皈命百拜朝天一诚悔过重念臣某爰从宿世逮及今生三毒业深十恶障重口业大罪第一两舌言辞悖戾谤议善良诳惑多端强辩逆理唝嗃三寳訾毁大乗咨暑怨寒呵风骂雨妆唆词讼破坏䂓模说诱勾索闘合争竞面誉背毁口是心非夸己之能扬人之丑间谍宗党起发风波邪行邪言无忠无信从今懴悔并冀赦除愿与一切衆生俱入三乗门永断两舌业先灵受度永免吞火食炭报縁弟子蒙恩天上人间愿得吉祥清庆福果形神俱妙与道合眞今故皈依至心朝礼玊诰十拜臣等至心皈神皈身皈命百拜朝天一诚悔过重念臣某爰从宿世逮及今生三毒业深十恶障重口业大罪第二恶骂久沦畜趣乍入人身臭语腥羶熏秽天地秽声毒恶触突眞灵恼乱人民恐脇淳弱悖慢尊长凌辱平人恣醉佯狂躭嗜香味害物害命资充㗖食倡打倡杀曾不慈怜广结𡨚雠恣加浊辱从今懴悔并冀赦除愿与一切衆生俱入方便门永断恶骂业先灵受度永免烧炙焦烂报縁弟子蒙恩天上人间愿得福禄夀安福果形神俱妙与道合眞今故皈依至心朝礼玉诰十拜臣等至心皈神皈身皈命百拜朝天一诚悔过重念臣某爰从宿世逮及今生三毒业深十恶障重口业大罪第三绮语言乖礼法行习轻浮令色足恭华音丽韵淫辞亵渎縁饰风情宛转讴歌起人邪念变白爲黑抑是爲非虚妆绣绮之谈幻惑愚迷之听自昧隂隲不觉不知广积愆瑕无边无量从今懴悔并冀赦除愿与一切衆生俱入讃叹门永断绮语业先灵受度永免镬汤鑪炭报縁弟子蒙恩天上人间愿得度品上仙福果形神俱妙与道合眞今故皈依至心朝礼玉诰十拜臣等至心皈神皈身皈命百拜朝天一诚悔过重念臣某爰从宿世逮及今生三毒业深十恶障重口业大罪第四妄言越礼饰辞昧心巧舌不尊君父师友不敬天地神明架说凿空更相诳惑故起摇撼护短抑长以奸爲计以妄爲常指誓证他自欺方寸呪咀求直弗顾幽冥擅逞浮华猜嫌情实先贤善训大道经书罔克诵持毎加贬辟从今懴悔并冀赦除愿与一切衆生俱入顿觉门永断妄言业先灵受度永免穿肠耕舌报縁弟子蒙恩天上人间愿得复本自然福果形神俱妙与道合眞今故皈依志心朝礼玊诰十拜尔时系师复告学道仙子曰人处尘凡动成愆过无边无量难述难殚百拜朝天悉巳发露十恶大罪复竟披陈一念改修顿归清净犹如明鑑尘垢蒙蔽忽遇良工用药磨洗尘垢净尽还复光明罪灭福生亦复如是诸天上圣立教眞仙常劝世人勤修懴悔懴者不敢隐于徃咎悔者不再犯于前非口旣懴陈身能拜跪心须悔责改过迁善即有十天善神同垂保举三界衆眞共作护持其或不省不悛不懴不悔渐至罪根纒结日积月深即有隂阳曹局考较兇邪鬼魅侵凌疾病不痊灾难竞起公私多滞魔障多端若有来世人民遇修此道当感三官五帝九府四司察志观勤纪功宥过疾病得愈道业得成仕宦得迁羁囚得脱一切苦厄所不能加夀命延永身心安逸若爲亡殁懴悔追修即得谴削黑书䰟昇紫府若凶荒饥馑水火旱蝗殟疫复连兵戈劫掠能依科法懴礼消禳即得国土清平民物昌炽若妇人怀孕生育艰难或鬼怪兴妖家门多变能修香火懴礼祷祈即得母子全安身位宁静若复有人常勤懴礼学道成道求仙得仙若复有人因事懴礼所愿者合所爲者成天上人间他生见世获福无量证果非虚由是系师弃官精炼绍袭仙宗政始六年八月一日亦于阳平山奉诏上昇以此眞科流传后世有縁縁会自度度他愿与含生同臻福庆稽首礼谢无上虚皇正眞三寳太上正一朝天三八谢罪法懴