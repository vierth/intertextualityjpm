太上元始天尊说金光明经正统道藏三家本一卷洞真部本文类太上元始天尊说金光明经尔时元始天尊与诸大衆登寳座说法历观世界衆生受种种苦楚或被疫疾眼目暗昧三光虽照由如盲人皆爲不敬三寳或被寃愆呪诅相纒致使眼目昏暗视之不见尔时元始天尊开大慈悲方便之门悯念生民乃此经救世急当香汤沐浴建立道场转诵此爲演说此经救度衆生善男子善女人若遇经信敬供养即有金光童子日光童子月光童子开光童子星光童子光眼童子焕光童子清光童子道眼童子法境童子圆光童子慧光童子道言此十二童子能消灾难若有衆生眼目障昧急转此经自然开度光明无碍仙真护祐万恶消亡伏尸故气精邪之鬼远令除荡善信男子女人敬信此经即得疾病痊愈眼目光明前縁业障见世愆辜罪累消除衆圣祐助同覩光明此经神验不可思议有轻之者殃及七祖祸连汝身于是天尊及诸仙圣天仙地仙三界官属闻说妙法皆大欢喜信受奉行太上元始天尊说金光明经