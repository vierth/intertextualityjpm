徐批叶天士晚年方案真本清叶天士张序叙曰古之志士隐沦卜祝藏器屠钓非贱鼎钟轻轩冕也丧乱既降非才不宏故有辱利禄有损于贤豪贤豪无求于利禄故甘岩壑悦栖遁者恶闻足音然闲旷性之所适衣食身之所资不能弃所资取所怿是以君平握粟以自怡韩康负囊而不悔小林先生隐君子也以医三致千金视夫士大夫之屈志意竞名利又与夫无岩处奇士之行而说仁义长贫贱者不可同年而语义而能富孔父不等浮云巧者有余子长于焉验道矣予尝叹夫技不足养妻子财不足给祭祀守残缺命高蹈何足称焉此乃小林先生之所羞也惜其术成不可托后昆惧其艺之将没乃寄意临证指南托其宗旨抒其所得亦可慨矣尝自谓人颂予为济世如予者乃世济耳盖无骄之心见于是语与是书殆司马迁所谓富而好行其德者与夫证莫大于寒热班固疾医之以热益热以寒增寒然则医之能辨寒热者鲜矣淳于意自云药方试之多不验则十全者难矣况素问九灵文辞质奥通人尚难章句医乃神圣所慎今则视为读书不成去学剑之事也恶能决嫌疑定可治哉又尝论世之学师医师其权与朝廷等且为朝廷之害何以言之人虽圣俗师教之无不狂也人虽寿庸医治之无不夭也是朝廷培之俗师覆之朝廷生之庸医杀之扬马之文章郑孔之学术管乐之事功亦云少未遇俗师长未遇庸医耳世之父兄孙子方卑辞浓礼于俗师庸医之前悲夫若小林先生之综览书史强记博闻予窃慕焉宜其逍遥池馆谋度酒食耆艾若童稚健步若壮夫撰述传于远裔待收侔于千户也有味哉张祥龄撰卷上丁劳嗽寒热是百脉空隙二气久虚所致纯用填精益髓犹虑弗能充养肌肉日见干瘪病患说医用沉香声音逐哑大凡香气如烟云先升后降况诸香皆泄气沉香入少阴肾疏之泄之尤为劳怯忌用萸肉山药建莲五味茯神熟地炭芡实川斛顾五六月间气候温热地泛潮湿六气之邪其时湿热为盛凡湿伤气热亦伤气邪入气分未及入血瘾疹搔痒其色仍白气分郁痹之湿邪也病患说汗出或进食后疹即旋发邪留阳明阳明主肌肉医称曰风愈以散药不分气血邪混入血分疹色变赤此邪较初感又深一层矣飞滑石石膏紫花地丁寒水石白藓皮三角胡麻生干首乌木防己王平昔好饮脾气已伤醉后便溏不实夫酒性湿而动血聚湿必伤脾胃之阳三年失血食大减少恶酒如仇全是脾胃受困世俗医者见血见嗽以滋降清肺治法滋必滞腻理嗽清寒此中阳久困不苏坠入劳损矣卷上异功散中央脾胃为酒湿所困惫甚至恶酒如仇其中气之衰坏莫此为甚舍异功散之外别无良法多服人参庶几有益好饮者比比皆是须鉴诸范形色黄瘦脘痛呛血问纳食减平日之七自初春至霜降不得醒复此内损七情淹淹劳怯若不扶其脾胃但以嗽呛为治殆不可为矣卷上参归建中汤先天元阳全赖后天水谷之气荫庇胃旺纳谷中气既能充护脏腑且精生于谷阴分亦借以充裕纳食既减平日之七安得不急扶脾胃耶高少壮脉小涩属阴脐左起瘕年来渐大而长此系小肠部位小肠失司变化传导大便旬日始通但脾胃约束津液不行古人必用温通缓攻但通肠壅莫令碍脾麻仁桂心桃仁大黄蜜丸服二钱从来通肠壅之药必碍脾胃以汤能荡涤耳今改作丸药只用二钱令每日渐积流入肠中而通泄法自脾约丸来冯面起疡疮疮愈头痛牙关不开凡头面乃阳气游行之所不容浊气留着外疡既合邪痹入骨骱散风药仅走肤膜上焦气多血药无能为干上部之隧角针蜂房淡豆豉牙皂甜瓜蒂大豆卷读天翁方案虽为病患设法其实处推开精论治病道理警醒当世聋语教人看病下手处后学得此便有主张不致一病到手即慌忙心无措也有功千古韩单单腹大脉得右弦空左渐弱乃积劳阳伤之胀久病之变难望其愈大针砂丸三钱华胃痛已久呕水大便结燥药已不可用桃仁姜汁茯苓延胡半夏广皮白陆阴损瘕泄以酸收甘补人参茯神炒白芍熟地炭炙甘草五味子山药浆丸朱自春季失血血止痰嗽左脉细数是阴虚劳嗽幸胃纳不减可熟地萸肉云茯苓山药天冬五味麦冬阿胶龟板黄柏袁肛疡脓漏将一年气下垂精血伤补下流佐坚阴除热人参熟地湖莲肉海参茯苓黄柏沈食入吐久不化胃中无阳浊气逆攻不贯注入肠大便坚痹用半硫丸钱半热生清寒生浊中阳衰微阴浊反从下而上干大便坚痹半硫丸温剂中之最滑润者不但泄浊通阳抑且下行降逆钱情志不和病起于内由痛吞酸呕吐卧着气冲必是下起议泄木安土吴萸人参茯苓川楝肉干姜半夏顾此病起痰饮咳嗽或外寒劳倦即发发必胸脘气胀吐出稀涎浊沫病退痰浓气降乃已此饮邪皆浊饮久聚两年渐渐腹中痞闷妨食肛门尻骨坐则无恙行动站立刻刻气坠若大便欲下之象肾虚不收摄显然或于在前见痰嗽以肺治苟非辛解即以寒降以致酿成痼疾肾气丸加胡桃肉角沉香肾虚气不归元既不能温养脾阳以化食以致饮邪浊阴久聚此肾虚而脾益虚也再经肾气不摄逆上饮泛病苦胸脘胀闷必得肾气收摄则诸症皆安何酒客大便不旺奔走劳动失血乃酒色之伤止血理嗽药味无非清降滋润声音日哑肺痿气馁为难治之症人参茯苓米仁炙草白芨黄精此方脾肺并补以肺痿气馁顺崇土生金母子兼顾四君中以米仁换白术加白芨黄精以培补中宫此旺中央以益四维之法姜胁膈左右懊不舒有呕逆带血凡人脏腑之外必有脉络拘绊络中聚血中年操持皆令耗血气攻入络必有难以自明其病状之苦况宜宣通血分以和络俾不致瘀着可免噎膈反胃新绛青葱橘叶桃仁钩藤土蒌皮肝气本居下焦宁静即是生阳动则逆攻入络以致血液瘀聚久生变幻通络宣瘀熄风理厥阴之血气有如此清灵松锐吴面黄白消瘦无神腹大脐突足冷肿重自言如着囊沙曾经因胀攻下下必伤阳而满胀如故乃浊阴锢闭真阳大伤见症是不治之条用药究理暖以通阳泄浊生炒附子椒目炒黄干姜炒小茴车前子伤阳伤足太阴脾足少阴肾也故用生附椒目炒姜以温通脾肾之阳小茴以温太阳之腑再加车前以利水也沈殴詈大声用力气逆失音虽阴虚脑泄亦宜以轻扬肃上桑叶枇杷叶生甘草象贝米仁大北沙参蒋冲年阴火末宁情志易动加怒气火迸逆络血上溢问纳食不旺气冲血上必抚摩气降血不退场门但络中离位之血恐致凝遏越日必气升涌逆矣杜苏子降香末炒桃仁粉丹皮炒南楂薏苡仁加老韭白汁用药到此地位可谓择焉而精程此痰饮宿病劳怒遇冷即发已十年之久不能除根卷上桂苓甘味汤何此肝病也肝主筋木藏内寄火风情志不适热自内起铄筋袭骨有牵强不舒之状惟怡悦可平药无除病之理首乌杞子桑寄生归身沙苑杜仲既云热自内起铄筋袭骨此方尚少凉肝药一二味吴寒入厥阴之络结为气疝痛则胀升气消寂无踪迹老年下元已乏不可破气攻疝温养下元尿管胀或阻溺佐宣通仿香茸丸鹿茸大茴韭子蛇床当归麝香青盐覆盆子温经不用刚燥总以老人下元先亏肾虚恶燥故主以柔阴药戴色脉是阴虚其喉妨纳乃阴乏上承热气从左升内应肝肾阴火前议复脉大便滑泄知胃气久为病伤不受滋阴必当安间静室以调非偏寒偏热药能愈人参扁豆川斛茯神木瓜北沙参凡咽喉妨纳总因气火上升阴精不能承载于上然竟养肝肾之阴脾胃必受滋腻一或泄泻阴液更下走矣惟养胃阴升于肺甚为快捷方式汪清窍在上焦气分搐鼻宣通气固妙但久恙气锢湿痰必生茶调散卧时服五分推进一层眼光独到有形之湿痰不理气分决不宣通清窍断难疏利些微小恙治法迥不犹人可敬杨此劳怯是肾精损而枯藁龙雷如电光闪烁无制肾脉循喉屡受阴火熏灼必糜腐而痛冬无藏精春生寂然胃气已索草木何能资生卷上猪肤汤猪肤汤上中下三焦俱治白蜜润肺兼滋大肠白粉补中以养脾胃猪肤清腻以填少阴既不滞脾又能补益不使龙雷上炽何等稳妥张过劳熬液阳升咳血痰多夜热非因外感尺脉中动左数肝肾内虚失收肃之象咳血而收肃肺气今人必出养阴矣北沙参玉竹麦冬扁豆甘草蔗汁治节之权若能收肃于上纵有龙雷相火亦宁静帖伏如秋月气收雷电即下伏而不升发病因先劳熬液液为血之先锋液枯则继之以血溢惟肺气肃上则水藏有母尺脉可宁矣钱肺痿失音形肉枯瘪气损甘药调和不宜辛散滋寒矣白芨米仁黄茯苓元气虽归根于肾亦借后天水谷之精营运以使真气维续生生不已以供日用相继于不息之途下则吸归于肾上则充护于肺中宫脾胃之司其权最重若气分既损则肾乏统摄之根肺失坚刚之体萎靡不振乏精化气甘药调和尚恐不及何堪辛散滋寒气本无形全赖有形之精血以化古称精生于谷中宫纳食生精化气之本也李望七力量不比壮盛凡男子下焦先虚其跌仆致伤从外而伤筋纵骨短不能再伸外踝留着瘀凝形色须至夏月令疡医磁针砭刺可愈还少丹老年下元先虚头转脚重总为阳不下趋浊阴上升清道也故稍或不慎最易跌仆致伤还少丹温补下元之品多最宜常服不辍自然轻健男子年将五十仰事俯育正繁且练达人情洞明世事神明内烦些微精血只供操劳而已生气日浅下元安得不虚所以头重脚轻最易颠仆耳王读书身静心劳夜坐浮阳易升少年人虽未完姻然偶起情欲之念人皆有诸致阴中龙雷挟木中相火震动而沸失血咳嗽乃脏阴不宁暂缓书卷早眠晏起百日中勿加杂念扰乱神志可以全愈服草木图愈非要领也少年生阳勃勃动跃莫遏凡浊阳下注干变为离洞开灵府天机颖悟盖惟虚故灵耳然不知禁惧虚捐夭枉者比比蒋血止心脘热燥当养胃阴生白扁豆大北沙参骨皮玉竹桑叶甘草青甘蔗汁从来养阴者但知养肾肝之阴不知胃气弱者下元未受其益中宫先受其滞曷若先养胃阴津液旁敷而不滞也高食已少顷酸水涌呕但饥时不食仍不安适久病致胃虚阳不营运浊阴乃聚春季以开导气分辛温不效思虚中挟滞泄浊温通必佐养正苟不明避忌食物焉能取效川连吴萸茯苓淡熟川附淡干姜熟半夏人参泄浊温通而不佐养正则力量单薄虽临时通利不久又复阴凝惟养正则浊阴永不聚矣王痰饮乃阴浊化有形之物阻阳气不入于阴阳跷穴空夜不熟寐灵枢经用半夏秫米汤谓通阳交阴痰饮不聚也天王补心一派寒凉阴药与浊阴树帜中年必不受护阳为要仲景云凡痰饮当以温药和之小半夏汤加秫米阳气入于阴跷穴即不空矣今被有形阴浊阻逆阳不内交苟非驱化痰饮扩清道路安得通阳交阴耶陈瘦人多燥瘅疟热气由四末乘至中焦胃中津液为热劫铄干枯不饥不饱五味不美是胃阴伤也麦冬汁人参知母生甘草胃阴充溢精气上升于喉舌津液滋味和食味甘美胃阴亏者阳明必热但觉喉间干涩舌中味苦精气不荣于口舌即不知味而不觉鲜美矣毛气塞填胸阻喉不饥不饱病起嗔怒寅卯病来临晚病减凡气与火必由少阳木性而升故上午为剧栝蒌皮薄荷梗神曲黑栀皮新会红青蒿梗一日亦备四时之气上午主升犹春气也中午主泄犹夏令也下午主收犹秋降也夜深主藏犹冬伏也治病体察至此可云知几矣何性情固执灵慧气钝大凡心藏神肾藏精少年先病精神不易生旺有诸宜用六味加远志菖蒲开导心窍肾精两相交合人当十五六岁即愚顽薄劣者到此时聪明渐启知识渐开读书便有领悟世事略知二三盖因浊火已泄干变为离也细极入微惟虚故灵王肺痿声哑胃减食少不安难治之症卷上戊己汤席血痹气滞腹中不和而大便燥结不润夏季以柔药辛润交霜降土旺连次腹痛目变黄此非黄胆湿热瘀留阻壅乃尔炒桃仁郁李仁茺蔚子冬葵子菠菜干血蓄久必涩故行瘀兼以滑可去涩药味总不妄投血主流行痹则血结而气滞不甚血虚当用宣通法药品精细刘有物有形之滞从胃入肠当心胸之下皆阳气游行之所因初起停食几年疑惑其实阳不旋转而致结痹薤白白酒汤病属无形之气不关有形之滞故用通阳法江痰饮哮喘遇寒劳怒即发小青龙去麻黄哮喘先开太阳陈形色脉象确是阳虚酒食聚湿湿注肠痔下血湿为阴浊先伤脾阳阳微气衰麻木起于夜半亥子乃一日气血交代良由阳微少续有中年中痱之疾人参生于术炮姜炙草炒黑附子阳主跷疾阳衰则躯壳重滞阳微则生气少续附子理中以温中下总为健阳计耳张阴火从晡暮而升寐中呻吟是浮阳不易归窟形瘦食少盗汗摄固为是六味加人中白阿胶凡小儿夜寐神魂不宁多哭淋漓时起躁扰者的系阴虚体质先天禀薄非遭痘殇即至长育二十左右必成痨瘵此屡试屡验者寐则阳气潜藏魂气归于肝矣肝阴不充神魂少恋故寐中呻吟治以养阴降火为宜李左右为阴阳之道路而暮年频又操持经营且不获利心境失畅则行动之气血拘束不和为痛甚于夜者阳气衰微入夜阴病加也养营法操持经营而不获利则心营拂郁而失养以养营法和畅气血俾肝木欣欣向荣无拘束不和之患矣此无形之邪仅免脱营失精耳张据述秋季外邪变疟延几月始愈夫秋疟是夏令暑湿热内伏新凉外触引动伏邪而发俗医但知柴葛解肌小柴胡等汤不知暑湿在气分因药动血血伤挛脾筋热则弛筋寒则纵乃致有年痿痹难效之当归寄生虎骨杞子沙苑抚芎病在气分妄动血分每成筋痿拘挛骨节疼痛痿痹不舒久恙业医者可不慎欤孙精损于下阴中龙雷燃烁莫制失血后肛疡脓漏即阴火下坠致行走喘促涎沫盈碗上涌肾不摄纳真气五液化沫涌逆无消痰治嗽之理扶胃口摄肾真此时之要务人参坎气胡黄连紫石英茯苓五味子芡实山药火性本上炎而阴火有孔即注亦能下坠恒见足心沸热喜践冷处亦阴火下坠之症也老气无敌吴气泄用阳药固气庸医治嗽滋阴引入劳病一途黄建中加人参久嗽则肺气缘咳而升泄肺主华盖一身治节出焉泄则中气少续用阳药固气是为知要王向成婚太早精未充先泄上年起于泄泻继加痰嗽食纳较多形肌日瘦深秋喉痛是肾精内乏当冬令潜降阴中龙雷闪烁无收藏职司谷雨万花开遍此病必加反复秋石拌人参紫衣胡桃肉茯神紫石英女贞子北五味子病情一路述来分五层次第着实说来无捕风捉影之谈沈六腑阳气不行浊凝便艰浊结则痛半硫丸热药中最滑入肠泄浊阴沉滞胃阳当未醒复薄味相宜炒生川附生淡干姜葱白汁泛丸惟半硫丸最滑故入肠速而不留恋于胃胃阳尚未醒复陆春正气候寒威未去吸受寒气先伤胸膈胃脘之阳食已嗳噫酸浊陈腐之气乃清阳不至旋转运用忌进腥粘始用蔬食病去胃口不得乱药荜茇生益智仁生姜砂仁壳土瓜蒌皮上焦主清主阳惟虚灵无浊味熏染则上焦得通津液得下胃气因和也唐病患述上年夏五月住直隶白沟河北省不比南地雨湿热蒸夜坐寒侵即寒热亦是轻邪医用滚痰丸下夺表邪结闭肺痿音哑喉痛咽物艰难仿徐之才轻可去实有气无味之药射干甘草大力滑石块麻黄苗蝉蜕杏仁张嗽血秋季再发夜热汗出全是阴虚大忌肺药理嗽绝欲百日助其收藏胃口颇好肾肝阴药必佐摄纳熟地炒山药芡实五味湖莲茯神陆人到花甲下元先亏嗜酒湿聚便滑视面色雄伟精采外露加劳怒内风突来有痱中之象七宝美髯丹加三角胡麻陈脉小缓涩自胃脘胀至少腹大便已溏泄肝苦辛小效不愈少壮形色已衰法当理阳宣通虑其肿浮腹大人参木瓜广皮炮姜益智茯苓沈农人单腹胀乃劳力肌饱失时所致最难见效卷上肾气丸陈精血夺足痿人参茯苓大茴当归锁阳精羊肉卷上胶丸龚老年嗜蟹介咸寒伤血上下皆溢当理其中卷上理中汤杨胁痛失血以柔剂缓肝之急桃仁丹皮归尾柏子仁钩藤杜疟后脾弱肝乘中气不舒易生嗔怒生益智仁檀香末茯苓块新会皮枳实皮为末水泛丸汪仲景云厥阴病气上撞心明示木中风火上行都因血少阴虚以痫症痰火有余大谬女贞茯神萸肉天冬细生地建莲赤金箔气上撞心之所以然发挥明确钱露姜饮止疟是益中气以祛邪虚人治法皆然脾胃未醒忌腥酒浊味大半夏加橘红益智姜汁丸汤酒客大便久溏世俗谓聚湿脾伤损肾脾病入肾有久泻久痢为肾病矣失血用滋阴凉降者十居七八以少年阴虚火炎为多如中年积劳走动欲喘久立肛坠后重所宜在乎摄肾固纳理中汤劫胃水能止上下失血王损庵法立见非是杜撰不效之所以然以肾虚恶燥耳人参萸肉茯苓石莲子木瓜炙草五味子肾气乃先天真阳主收摄一身之元气肾气充足既不上升逆冲亦不下坠后重一经散漫上下交失冲气既有咳呛之虞二便时有欲出之势葆真者免夫罗壮年述冬季夜汗入春吐血问纳颇旺无力举动但喉痒发呛此阴虚龙火上灼议用虎潜去牛膝当归加五味二冬沈老人形寒足痿呛痰男子下元肝肾先衰其真阴少承五液化痰倘情怀暴怒内风突来有中痱之累戒酒节劳务自悦怡养壮其下以清上熟地萸肉苁蓉川斛戎盐牛膝枸杞鹿筋胶任夏季吐血深秋入冬频发右脉弦实左濡是形神并劳络血不得宁静经营耗费气血不化少壮矣卷上黄建中汤范织梭身体皆动过劳气血偏倚左胁痛失血呕血肝络伤瘀久发则重炒桃仁延胡新绛屑降香末炒丹皮钩藤沈病伤不复元壮失保养延为劳嗽胃气颇好可与填精固下都气法去丹泽加水陆二仙胡桃肉洪肌肉日瘦竟夜内热是内损阴虚渐挨劳怯安逸可久天暖气泄病加早服乳酪一杯另服补阴丸王七疝肝病为多有声响为气疝寒入募络积疝坚硬下坠中年不可从张子和用八味加大茴香葫芦巴雍眩晕呕水心中热神迷若痫皆操持运机易于升举蒙冒清神生姜辛可通神但气温先升佐入凉降剂中乃可卷上温胆汤沈凡外邪入肺而咳嗽者可用表散肺气若内伤累及于肺致咳者必从内伤治汗之则泄阳气肺痿食减音低显然药误黄米仁黄精白芨痰饮乃积滞久留吐出为安若浊粘涎沫是身中脏腑津液所以奉养躯命者倘被阴火燔灼上逼咽喉吐出是肾脏不纳乃为重病金冬藏失司嗽吐涎沫是肾病也医见嗽咸以肺药治之年余无效卷上桂苓甘味汤气机从天度升降是干坤翕辟大道年多真气真精虚衰病气为主以致天气肃降而收病反多抗拒偏易上逆应藏不藏违逆天度矣何色夺脉促寒露霜降嗽甚风冷形肌凛凛卫阳空疏气泄群医不识是为瞽医卷上小建中汤蔡操持太过肝肾浮阳上冒寤不成寐卷上金匮酸枣仁汤顾稚年筋脉未坚努力搂抱致气血流行有触胸背骨偏突成损此属不足非因外邪在身半以上为阳主气致右肛疡成漏年余真阴五液皆伤纳食在胃传入小肠而始变化因咳痰不出致呕尽所见乃已喉痛失音涎沫吐出喉中仍然留存明明少阴肾脉中龙火内闪上燔阴液蒸变涎沫内损精血所致医见嗽哑清金润肺未明呛嗽之源是就其凶卷上猪肤汤庄疟痢后脾肾两伤用缪氏法卷上双补丸周夏伏暑湿秋季如疟邪不尽解成疮能食不化腹中有形脾胃不和用东垣法李劳久伤阳胃痛吞酸痰多熟半夏延胡索葫芦巴高良姜老生姜川楝子块茯苓王环跳筋骨酸痛少年积劳伤阳维脉血少护卫归身枸杞生虎胫骨巴戟川牛膝沙苑青盐羊肉胶丸张劳伤虚质胀病初愈因动怒气郁不食二便皆阻论肠痹从丹溪开肺法杏仁紫菀蒌皮苏子桑叶桃仁黄情志内郁心痛如绞形瘦液枯不可气燥热药炒桃仁柏子仁延胡炒丹皮小胡麻钩藤张精未生来强泄有形最难充旺至今未有生育形瘦食少易泄精薄形脉不受刚勐阳药议借血肉有情充养精血淡苁蓉鹿鞭巴戟牛膝羊肾锁阳枸杞青盐菟丝舶茴香方药精实戴喉咽管似乎隘窄一身气降全在于肺由胃热升肺失司年纪日多气结痹阻薄味整肃上焦用药以气轻理燥枇杷叶苏子米仁桑叶降香茯苓肺之失司总由于燥胃有火热上升娇藏失其滋养故治肺贵乎理燥而理燥在乎气轻马浊止足肿膝首肿痛起于夏秋必挟地气湿自下受酒客内湿互蒸内外合邪汤药决不取效卷上蠲痛丹浊病止则足肿是湿邪无从泄泻其从前浊病亦是湿气下注膀胱非关精窍为患周湿是阴邪肤腠中气瘿结病起大便自泻从太阴治生白术淡熟小附子细川桂枝尖茯苓块李质虚不耐烦冗动则阳升由阴不和阳深秋痢症虽愈犹夏季致伤人参茯苓枣仁炙草小麦青花龙骨用妙香法以和阳是和心阳耳王中焦痛起四肢逆冷汗出呕涎及食物此属脾厥极黑附子草果仁粗桂皮片姜黄延胡索厥为寒之极太阴本是至阴热药为宜吕夏令热气伤阴失血冬藏气降血症必然不来肉瘦精虚嗽不肯已宜滋培脏阴预防春深升泄病发固本加五味子汪居住临海风障疠气不比平原人众稠密障疠侵入脑髓骨骱气血不和壅遏内蒸头面清真痹阻经年累月邪正混处其间草木不能驱逐具理而论当以虫蚁向阳分疏通逐邪蜣螂威灵仙蜂房川芎火酒飞面同丸吕心痛得食反缓是积劳营虚大忌破降气药桃仁桂元肉炒黑芝麻当归身柏子仁罗病患述遇春季则失血烦劳必有衄血凡冬月大气藏伏壮年自能聚精汇神不加保养春半地中阳升发生之气交反为发病动机矣是皆身中精气之薄胃纳安旺自能知惜静养则神藏熟地山药芡实五味金樱湖莲萸肉龙骨茯神朱太阴腹胀是久劳伤阳不饥不饱二便不通爽温以通阳苦温疏滞制附子熟大黄草果生浓朴生姜广皮温下法从许学士温脾汤来夏初冬温热气入引动宿饮始而状如伤风稀痰数日痰浓喉干少阴中五液变痰乏津上承皆下虚易受冷热致阴上泛老人频年咳嗽古人操持脾肾要领大忌发散泄肺暂用越婢法凡内有宿病每因新感六气病邪牵动而发盖藏匿夙病之处气血必虚弱故新邪必注空隙为患沈自交秋初皆令阴阳巅胀失血三月怀妊法当养阴固胎人参黑壳建莲子芩阿胶白芍桑寄生戴仲景论痰饮分二要外饮治脾内饮治肾又云凡饮邪必以温药和之阅方是温养肾藏不为背谬考痰饮有形原其始也阳气微弱浊阴固聚自下逆行喘不着枕附子走而通阳极为合理然其余一派滋柔护阴束缚附子之剽疾矣卷上真武汤此症只须通阳不必顾阴李积劳伤阳腹膨仍软脉弦无胃气形衰废食理中宫阳气之转旋望其进食延久无能却病矣人参淡附子谷芽茯苓益智广皮腹膨而不软不但伤中宫之阳中下浊阴凝结矣惟膨而仍软知阳虽伤而尚未阴凝但理中宫之阳俾得转旋斯愈矣阳气在胸腹升降转旋无一息之停斯清浊分而上下治沈温疹皆病气鼻口吸受其秽邪是天地乖戾不正之气无形之物上窍阻塞呛物不下医不知无形有形但曰清火寒降至药直入肠胃与咽中不相干涉连翘心射干鲜芦马屁勃牛蒡子银花以无形治无形针锋的对此法前人所未发泄天翁具此清轻一路使无形之感化于无有抑何巧思至此徐冬月涉水之寒深入筋骨积数年发胫膝骨冷筋纵病在下为阴久必气血与邪交混草木不能驱逐古人取虫蚁佐芳香直攻筋骨用许学士法炒乌头山东地龙全蝎麝香着筋着骨病邪须服着筋着骨药品钱酒热入血瘀呕盈盆越六七年变成反胃妨食呕吐涎沫问大便仍通结闭在脘中姑以通瘀开闭韭白汁桃仁延胡京墨汁生蒲黄片子姜黄得诀在问大便仍通故知结闭乃在脘中通瘀开闭足愈斯病不入治反胃门药矣此为善审病机韩臭气入喉呛咳失血缘肾脉上循咽喉舌下是肾虚气逆也风药治表清寒降气无识者皆然病患说病来必先寒冷阴中阳虚不收摄人参枸杞茯苓沉香汁坎气建莲肉人乳粉李呛呕下焦寒冷卷上薛氏八味丸用四君汤加黄山药名曰六神汤或以之改丸常服既平之后复后天生气从脾胃顾频年发失血症嗽甚痰多必有呕哕日晡寒热夜深汗泄据述见血医投郁金姜黄韭汁制大黄逐瘀下走希图血止为效此有余治法凡人禀阴阳造遍致损由内损伤即是不足脉左动数尺不附骨明明肾精肝血内夺弱阴无能交恋其阳冲阳上逆吸气不入咳嗽气并失旋必呕哕浊涎粘沫内经谓五脏六腑皆令人咳奈今医以咳治肺见痰降气清热损者更损殆不能复不知脏腑阴阳消长之机杂药徒伐胃口经年累月已非暴病填实下隙须借有形之属人参紫衣胡桃肉紫石英茯神五味子萸肉河车胶秋石张酒客多湿肠胃中如淖泥阳气陷血下注昔王损庵以刚药劫胃水湿理中汤加木瓜理中刚燥劫药加木瓜则辛中有酸以敛气而不散越且木瓜宜宣通经络于湿病相宜收中有宣泄之妙兼能酸甘化阴不致刚燥劫津此加味有巧思也华通中焦气血痛缓呕食是胃虚气逆旋复代赭汤华夏月带病经营暑热乘虚内伏秋深天凉收肃暴冷引动宿邪寒热数发形软减食汗出与归建中汤汗经寒热屡出暑热宿邪已去惟真阳不足元气未充益中上之阳其病自愈王早食呕吐酸水浊涎心口痛引腰胯此阳微浊阴犯络例以辛热乌头良姜延胡川楝红豆蔻茯苓王据述遗精频至哮喘病发必甚此肾虚失纳不固真气散越冲急少年形瘦难用温法当导引入任脉阴海以固之龟腹板人参芡实金樱膏坎气紫胡桃五味黄柏千斟万酌有此良治金当正面傍左发疡牵出黄湿中生热由阳明少阳经来宜薄滋连翘心飞滑石浙茯苓苍耳子干浮萍草白藓皮金银花紫花地丁草绝妙疡科方药清轻无滞欲其上浮也张痛而喜按属虚痰多肢冷是脾厥病大便三四日乃津液约束炒桃仁火麻仁片姜黄淡归须炒延胡张初秋经停几两月下血块疑似小产遂经漏不止入冬血净加五心嵴椎骨热天明微汗热缓凡经漏胎走人参建莲女贞茯神糯稻根阿胶炙甘草白芍萸肉张自胃痛起咽食又噎近加涌中上二焦之脉必微弱不旺重按无力辛温开结法用人参以统御之人参熟半夏茯苓葫芦巴荜茇老姜汁以大便不爽知中宫阳气不司转旋不然症类木火气升矣盖气火升则下焦失温纳大便反易出而爽也辨症切脉最难明确王阴邪盛为肿便溏溺短议通腑阳生炒黑川附子椒目炒焦远志生于术生浓朴茯苓猪苓青皮钱外邪窒闭肺窍用轻剂治上食可下咽水入必呛此喉气有阻仍以杏仁桑叶米仁紫菀浙茯苓川通草唐阅原案开列皆肝肾为下元男子中年已后精血先亏有形既去难复五液内夺阳气易越治法从阴引阳勿以桂附之刚鹿茸角霜当归天冬茯苓苁蓉杞子天麻浙黄菊詹食入脘闷嗳气呕吐觉爽少焉仍然痞闷形躯充伟脉形小濡中年阳微不运是为不足泄降气分攻痰有余治法非此脉症所宜卷上治中法中不安谷既无痰凝火升但觉脘闷嗳气吐后仍痞显属中宫气衰阳微不主运动再行泄降气分大谬沈辛气开上肺气降可效芦根白蔻仁杏仁米仁浙苓浓朴刘武略用力迸气与酒色精伤不同失血在长夏热泄之令胸附骨皆痛乃肝胃络伤桃仁苏子南楂米仁茯苓韭汁丹皮降香陈久嗽失音脉小痰冷此肺虚气馁不易骤愈酒家有饮邪冲气入暮为重卷上桂苓甘味汤孙奔走劳烦暴热上蒸即是身中阳气不交于阴麻木在四肢内风属阳之化左属肝肝性刚柔剂为宜若用酒药益助其动阳是矛盾矣生地天冬藕汁沙苑寄生女贞炒枸杞川斛唐夏足跗肌浮是地气着人之湿邪伤在太阴阳明初病失血继而呕涎拒食医不知湿伤脾胃漫延乃尔五苓散去泽泻加益智仁浓朴广皮滑石龚心下胃口之上痛有两月问酒客往昔肠血每痛发食进少其痛始缓食进多痛即立至据说饮热酒脘中爽然则知浊凝浓味皆助阴伤阳宜戒荜茇红豆蔻乌药苏梗良姜延胡生香附阳气在中下二焦如火熏走马灯辘轳旋转不定松脆之物入胃易于流走运化精华糟粕旋即分头各归其所若浓味酒液粘腻浓浓留滞肠胃枢机虽旺其如窒碍何吴自幼失血是父母遗热后天真阴不旺幸胃纳颇强不致延成损怯血利十六个月腹中不痛但肛门下坠刻刻如大便欲出世俗见利咸治肝胃此系肾虚阴阳下窍不固固摄其下为是熟地炭萸肉炭山药五味子生白芍茯苓王问有女无男呛咳甚于日晡黄昏肌肉消瘦夏季失血天令暴暖阳浮热灼弱阴无从制伏夫精损阴火上铄必绝欲可以生聚半百未生育当自谅情保节熟地龟甲鱼胶牛膝茯神远志萸肉青盐沙苑五味柏子仁程偶食闭气物胸中痞闷不饥脉小涩怕冷清阳受伤不宜端用消克杏仁生姜广皮浓朴荜茇生益智苏合香丸李精泄痿内枯损及奇经六年沈药难取效淡苁蓉锁阳羊肉胶舶茴香菟丝子青盐戴用肺药开上气不效病患说痰味咸谷道窄从肾气逆升入咽用滋肾丸每服三钱盐汤下肺气统摄一身之气下行肾气受其节制亦不致上逆乃肾气既易上升再因肺药开上气更易逆升矣许奔驰劳动摇精精腐溺浊继出血筋真阴大泄于下胸痞不知饥腹中鸣响攻动乃清阳结闭于上此皆不知阴阳虚实但以淡渗凉降反伤胃中之阳茯苓炙甘草煨熟广木香人参茯神益智仁生谷芽新会皮储问生不长育自觉形体不为矫捷阴中之阳不足精气未能坚充莫言攻病务宜益体夫生化之源在乎水中有火议斑龙丸王八日间痛发一次日来不饥大便不爽凡痛呕出黄浊水难下咽浊气自下上涌即有呕吐之状肠中滞气不行胃中涎沫不泻浊气自下上涌由于肠中滞气不行胃中涎沫不泻耳半硫丸每服一钱二分肠中滞气胃中涎沫所以不行不泻由于肠胃阳气不足阴邪浊邪转得逆上涌泛必半夏之降逆硫黄之温通俾滞气行而涎沫泻耳嵇夏月黄胆是脾胃湿热气化治疸茵陈乃苦清淡渗右胁之傍为虚里穴久进寒药胃伤气阻成瘕问大便不爽用阿魏丸每服一钱庄烟熏犯肺呛逆咽痛以清气分之热轻可轻扬味重即非治上大沙参绿豆皮葳蕤桑叶生甘草灯心沈巅顶近脑久痛骨陷乃少年时不惜身命真精走泄脑髓不满夏月乏阴内护痛软不能起床五旬有二向衰谅难充精复元龟腹甲心黄柏虎胫骨熟地锁阳盐水炒牛膝蜜丸杨病未复元勉强劳力伤气胸腹动气攻冲或现横梗皆清阳微弱不司转旋卷上小建中汤三阳少阳为枢平日上升清道为枢机转旋升清降浊三焦分理皆是物也病后清阳微弱勉强劳力伤在气分枢机无力转旋失司矣顾失血既止入冬不但血来呛嗽火升外寒内热夫冬为蛰藏汇神之令少壮不自保惜收藏反致泄越乃肾肝藏阴内怯阳气闪炼自铄草木填阴临时堵塞其隙精血无以宁养务潜以绝欲百日不发为是屡发必凶熟地茯神萸肉五味湖莲芡实女贞川斛不特火气内伏煎熬精血至来春水不养木少阳相火炽甚也阴虚者火必升呛嗽吐血当时有必致者耳于风热伤卫外之阳再发散升药动阳血自阳络而出医用大黄逐瘀使下下则阴伤不饥痞闷痰粘不渴急急醒脾扶胃再以清寒治嗽决无愈期人参白芍生益智茯苓炙草广皮服十剂后接服异功散胃为多气多血之海而脾实统之是以少年从色欲致伤而失血者久则尚须亟固脾胃使精生于谷以渐补肾肝况因风热伤阳再以发散升泄阳不固而致血上溢者乎治病安可通套耶张劳伤阳气当壮盛年岁自能保养安逸气旺可愈卷上人参当归建中汤曹肾虚水液变痰下部溃疡成漏血后嗽呛不止精血内夺龙雷闪烁阴损及阳症非渺小庸医见痰血及嗽辄投凉剂不知肾藏生气宜温若胃倒便泻坐视凶危矣人参胡桃肉五味子茯神鲜河车胶湖莲子芡实治肾病有时用知柏龟地亦以其相火过热除其热气使之温和也并非寒冷遏绝生气也亦犹温胆汤之义知此一层便知用寒凉之妙岂易言哉沈年十三时自食鹿角胶吐血继用龟板胶而愈缘稚少阳体升补督脉已非述有遗泄虑血再发肌肉消瘦阴虚偏热既虑夙恙当戒奔驰用力静处身心自宁无发病之累六味去丹泽加水陆二仙覆盆湖莲龟腹版心杨阴损体质学艺倾银火燃外烁内液枯不能复日饮上池无用糯稻根须天冬熟地五味子莫易怒气火逆行脘中微窒气阻妨食先开上痹瘦人脉数弦勿投香燥枇杷叶降香末黑栀皮土蒌皮杜苏子新会皮管食减内瘦食已不运诊关前沈濡小涩尺中虚芤脾阳宜动肾阳宜藏见此脉症未老早衰内损以调偏莫言攻邪人参茯苓荜茇葫芦巴生益智生姜脾阳肾阳宜动宜静各有所主此二语医理中玄妙该括无数妙义后学牢牢记着知但动脾阳即所以藏肾阳而藏肾阳益所以动脾阳也倪劳伤营卫不任烦冗元气不足兼后天生真不旺古人必以甘温气味从中调之建中法加人参桂心当归心营肺卫实则兼统于心以心为阳中之太阳营卫惟太阳主之建中加参桂当归建心主之宫城也邵高年四末肉肿骨大乃气血已衰不能涵注内风暗起谓风淫末疾桑寄生枸杞子虎掌骨沙苑照常熬膏不用蜜收徐内损血后痰嗽渐渐声哑乃精血先伤阴中龙火闪烁迭经再发损必难复填实下元虑其不及庸医见血滋降见嗽清肺消痰不知肾液被阴火炼化痰频发必凶保养可久服景岳一气丹徐虚质肝络受寒为疝议温养入营中和血治疝炒橘核桂心粗桂枝归身茯苓冬葵子小茴香王纯阳气分药见效则知病患酒肉冷物乱食湿内聚伤阳若不慎口必危生白术炒黑生附子茯苓泽泻徐少年读书久坐心阳亢坠皆令肾伤医药乱治胃伤虚里胀闷吐水而滑精未已乃无形交损人参抱木茯神远志茯苓益智仁砂仁壳青花龙骨炙草汪厥起五年脉形细促乃肾肝精血内怯冬藏失降脏阴不摄致厥阳内风飞翔冒昧精神病在至阴热气集于身半以上皆是下元根蒂之浅欲图其愈必静居林壑屏绝世务一年寒暑隧道阴阳交纽不致离绝龟腹板心活灵磁石山萸肉细川石斛辰砂川牛膝人中白黄柏凡介虫三百六十龟为之长色黑为北方坎卦水阴能潜矫阳味咸纯阴直入任脉阴海磁石质重入肾制肝阳上冒以辰砂镇心神交其水火萸肉酸以入肝敛肝牛膝佐入下焦人中白咸黄柏苦以入阴咸苦制上浮川斛清阴火坚筋骨此方大旨扁鹊见虢太子尸厥之病曰上有绝阳之络下有破阴之纽可见人身自有命蒂根本交结纽住阴阳昼夜营运循环无端则五脏六腑为生人根本而脏腑之外更有为脏腑根蒂者此先天干南坤北后天南离北坎皆于此为造化枢纽品汇根柢治病及此何等深细微奥昔年潘凤治何虎占痰病诊曰阴虚疏方大半宗此旨果效章形壮脉弦肢麻胸背气不和头巅忽然刺痛是情志内郁气热烦蒸肝胆木火变风烁筋袭巅若暴怒劳烦有跌蹼痱中之累人参茯苓真半曲木瓜刺蒺藜新会皮已参用二陈矣盖形壮者脉弦主痰饮也顾劳伤形气寒脉小失血乱药伤胃食减必用人参益胃凉药治嗽必死人参炙草南枣饴糖当归白芍桂枝徐内损肝肾久嗽失血近日畏寒吐血盈碗冬不藏纳阴伤及阳法当贞元煎温养人参熟地桂心茯苓五味白芍童便钮五六年胃痛发必呕吐不便桃仁麻仁墨汁延胡归须南楂加韭汁十五匙是系厥阴结闭冲逆以通幽法疏泄厥阴遂其性而病自已决不可投香燥也孙胸中乃清阳游行之所少年气弱操持经营皆扰动神机病名胸痹仲景轻剂通上焦之阳薤白桂枝半夏生姜茯苓白酒申劳病水枯肾竭不治卷上猪肤汤曹炎日远行热入络动血入冬间发乃身心不安逸阳亢阴虚卷上天王补心丹方面肿气喘呛不止音渐哑周身之气降全在乎肺酒客久蓄之湿湿中生热气必熏蒸及上肺热为肿为喘声音闭塞矣按内经云湿淫于内治以淡渗佐以苦温渗则湿从下走酒客恶甘宜苦温以通湿湿是阴邪耳活水芦根米仁浓朴滑石块浙茯苓杏仁六味药俱降下渗湿之品邹辛能入肾肾恶燥凡辛能入血则补辛以气走通泄则燥伤肾阴方中仙灵脾泄湿半夏远志辛燥由阳直泄气至下人参五味生津亦为邪药之锋甚所劫何愦愦乃尔人参茯神天冬熟地五味柏子霜猪肾捣丸项失血如饥腹痛是烦劳致伤见血投凉希图降止乃胃伤减食其病日凶熟地炭湖莲肉山药茯神芡实炙草张两月昼热夜凉咳嗽喘急是中年劳碌伤气忌酒发汗甘温益气人参炙甘草薏苡仁白芨蜜水炙黄方脉细小垂尺身动喘急壮年形色若巅老此情欲下损精血内枯气撒不收夫有形精血药不能生精夺奇脉已空俗医蛮补何尝填精能入奇经人参胡桃肉茯苓补骨脂卷上河车胶丸钱情志郁结是内因生胀自投攻泻胀加溺闭已属痼疾难治议通下焦之阳生附子去皮脐切小块炒极黑色三钱水一盏煎至四分入童便一小杯猪胆汁一个何甘温益气见效粪后肠血乃营虚卷上下药饴糖浆丸人参白术归身炮姜黄黄精炙草白芍施阳明之阳已困胸胀引背动怒必发医药无效人参熟半夏生白蜜姜汁茯苓大半夏汤加味吴十二年春夏发疮内因之湿本乎脾胃忌口可愈生真于术白蒺藜用糯薏苡仁十两煎汁泛丸王湿去八九前议运脾安肾治本既乏人参双补未合况屡见黄色仍以脾胃之法生于术生杜仲泽泻茯苓米仁川斛水泛丸陆血脉有热外冷袭腠气血不和凝涩肌隧遂见瘾疹凡痛多属冷闭痒由热熏渺小之恙久发欲除根不易平时调理忌食腥浊发时用凉膈散二日愈时用和血熄风连翘生甘草炒黑山栀赤芍薄荷桔梗枯芩生大黄接用丸方黑豆皮汤丸首乌胡麻当归松节茯苓地肤子戴咽痹痰咸是肾虚水泛下焦少力浮阳上升阴不上承以咸补甘泻实下熟地远志苁蓉茯苓青盐骨脂胡桃红枣肉丸苗痛起寒月胃脘贯及右胁腹鸣攻至少腹少腹气还攻胃口呕吐酸浊或食或不食三年之久病由胃络逆走入肝肝木复来乘胃土主以辛热佐以苦降吴萸良姜茯苓川楝延胡莪术荻左搏尺动肝肾阴伤血后干呛夜汗阴火闪动阳不内交虚怯阴损壮水固本为要医但治嗽清肺必致胃乏减食人参茯神芡实山药熟地五味萸肉湖莲生龙骨鲜河车胶丸朱外视伟然是阳气发越于外冬乏藏阳肝肾无藏上年酸甘见效今当佐苦坚阴熟地五味萸肉茯神天冬黄柏陆久嗽入夜气冲失血肾逆必开太阳卷上桂苓甘味汤吴脾胃最详东垣例以升降宣通忌腻浊物味补必疏欲降浊必引伸清气皆平调和法几年小效未平仍是脾阳胃阴南楂肉九蒸于术干荷叶煮汤一杯泛丸汤是肾虚精夺于里阳失内交阳泄为汗肾脉循咽元海不司收摄冲气升腾水液变痰升集壅阻而为喘促夏月阴内阳外忌寒属阳虚究其源头精损于先乃阴分先亏损及乎阳也天真丸去黄加鹿茸补骨脂紫衣胡桃肉李男子血涌退场门已多面色气散冬乏藏纳是无根失守凶危至速况脉小无神医以寒降清火希冀止血何谓人参牛膝白芍熟地枸杞魏胸中是清阳转旋之所凡饥饱忧劳太过阳气不行则浊阴锢结非有积聚之比酒肉助阴聚湿永不能愈荜茇浓朴茯苓公丁香柄茅术米仁许劳倦伤阳失血庸医以凉药再伤气分之阳指麻身痛法当甘温人参当归建中汤去姜血症能用阳药已是老气无敌其妙在辨症明确不似今人之动辄滋阴也然于伤阳失血之症再经凉药更伤其阳则建中更无虑其动血矣汪肾阴已怯心阳遇烦多动所谓脏阴络损之血甘以缓热酸以固阴熟地旱莲草茯神萸肉女贞柏子仁柿饼炭张脉沉细久嗽五更阳动咳频汗泄阳不伏藏肾气怯也茯苓甜桂枝炙草五味子每见肺虚气弱之人凡遇秋冬晓寒即重茵叠被不任霜寒肃降之气咳逆不已此内伤兼外因也若阳动即咳乃应时冲逆不必秋冬也詹阅开列病原肾精内损心神不敛脏阴不主内守阳浮散漫不交中年未老先衰内伤脏真心事情欲为多问后嗣繁衍绝欲保真胜于日尝草木九制大熟地人参金箔石菖蒲远志肉茯神生白龙骨生益智红枣蜜丸吴频失血已伤阴冬至后脉弦属不藏是肾阴不足虚浮热气之升戒酒节欲勿日奔驰可免春深反复六味去丹泽加龟腹版心清阿胶天冬秋石脏真无日不宜深藏故曰脏也冬至更是万物归根之候弦脉为春深发升之象先时而见恐当时反不能见矣故曰不藏邵寇宗桑螵蛸散温固下窍佐以宁静以阳之动既有齿痛热升理阴药和阳摄阴芡实旱莲草锁阳金樱子膏龟版心女贞子蜜丸阳气动即浮升散越而不能摄阴须充沛阴分俾阳内交而根据恋则阳入阴中而和阳即是摄阴矣李精滑无梦咳涎常呕乃肾不摄纳肺药无用人参条紫胡桃肉人乳粉坎气茯苓五味子江惊恐内动肝肾真阴不旺阳失偶而浮越下虚上实过劳有厥仆之累熟地龟板天冬白芍萸肉锁阳归身黄柏蜜丸徐眼胞上下脾肾之脉循行垂不开阖太阴脾脉已倦甘补多用为宜蒸于术枸杞桂元归身黄炙草煨木香浙菊花周能食胃和后天颇好视形神及脉非中年沛充乃先天禀薄而然冬寒宜藏密且缓夜坐勤读六味加石人乳粉蜜丸张三疟已十三个月汗多不解骨节痛极气短嗳噫四肢麻凡气伤日久必固其阳人参炒蜀漆生左牡蛎桂枝淡熟川附子五花生龙骨老生姜南枣肉林阴火扰动精走用滋肾丸每服三钱郭凡滋味食下不化嗳出不变气味盖在地所产梁肉成形者皆阴类宜食飞翔之物以质轻无油膘浊凝医用妙香谓香能醒脾不致燥烈伤肾人参茯苓茯神石菖蒲檀香末生益智朱精血空隙在下有形既去难生但阴中之阳虚桂附辛热刚勐即犯劫阴燥肾此温字若春阳聚万象发生以有形精血身中固生气耳淡苁蓉桑螵蛸炒黑大茴香锁阳生菟丝子粉顾气候渐冷冬至收藏阳浮气泛嗽甚哕多前议柔药固肾方不谬早上仍用不宜更张佐以镇胃安脾中流有砥柱溃决逆行之势可望安澜晚餐宜早逾时用冬白术三钱大黄精五钱煎服钱少年面色青黄脉小无神自幼频有呕吐是后天饮食寒暄致中气不足咳嗽非外感不宜散泄小建中汤法主之李喜寒为实喜暧为虚冲气逆干则呛粘涎着于喉间是肾精内怯气不摄固于下元矣肾脏水中有火是为生气当此壮年脉细不附骨其禀质之薄显然紫河车紫衣胡桃五味子云茯苓枸杞人参沙苑黄柏秋石捣丸薛禀阳刚之质色厉声壮迩来两月肠红色深浓浊卧醒咯痰已久肺热下移于肠肠络得热而泄自言粪燥越日金水源燥因迫动血大生地柿饼灰生白芍淡天冬侧柏叶孙内损精血有形难复淹淹年岁非医药功能病中安谷如饥后天生气未惫若究医药必温煦血肉有情有裨身中血气冬春用天真丸病中安谷知饥阴损尚未及阳可知先天精气虽损犹赖后天水谷之精气以荫治虚损必以脾胃为先务也朱农人冷雨淋身在夏天暴冷暴热原非大症木鳖有毒石膏清散攻攒触之气闭塞咳久咽痛轻剂取气开其上壅若药味重力不在肺射干生草牛蒡麻黄米仁嫩苏叶朱形瘦虚数之脉血屡次发痰嗽不止此非肺咳乃血去阴伤阴火如电烁而致咳如日进清肺降气消痰则内损不起矣都气法去丹泽加嵴髓芡实莲肉李壮年形瘦肌减自述无因滑泄长夏内阴不生旺而失血显然阴虚窍隧不固大忌劳力奔走虽在经营当诸事慎养身心调理之恙不取药之寒热攻病也卷上桑螵蛸散陈咽食物有形不觉痛若咽水必有阻塞此内应肺之气分肺象空悬主唿出之气气窒生热法当清肃气分连翘心滑石块大力子生甘草南花粉枇杷叶张有年仍操持经营烦冗营伤心痛引嵴医用附子痛甚知不宜刚勐迅走之药茯苓桂枝汤去芍金匮虽有心痛彻背背痛彻心用乌头附子辛热药治法然必细审气分虚寒不在营血方可直施无忌若病在营分燥伤阴矣朱夏热秋燥伤于气分胸痞多嗳大便燥结凡上燥清肺不取沉腻滋降大沙参玉竹苏子桑叶麦冬汁蜜炒橘红管积劳气逆肝胆热升咯血胶痰既有是恙务宜戒酒勿劳药用和肝胃之阳阳和气顺胸胁痛自已桃仁丹皮钩藤山楂栀皮金斛茯苓麻仁翁夏月露宿冷湿下入阴络少腹坚凝有形两傍筋绊牵引自述梦遗然有形固结非补助之症当与结疝同治乃络中病南木香穿山甲金铃子橘核延胡莪术麝香葱白汁丸沈几年失血继而久嗽乃内损之咳痰多治嗽无用已失音嘶响损象何疑黄精白芨米仁茯苓四味熬膏早服牛乳一杯陈据述三年前因怒寒热卧床继而痰嗽至今饮食如常嗽病不愈思人左升太过则右降不及况花甲以外下元必虚龙相上窜嗽焉得愈古人谓老年久嗽皆从肝肾主议不当消痰清燥议用都气丸加角沉香紫衣胡桃肉叶过劳瘀从上下溢胸闷格呕先以辛润宣通血中之气炒桃仁降香末茯苓苏子大麻仁蜜炒橘红顾向年操持劳心心阳动上亢挟肝胆相火肾中龙火自至阴藏之火直上巅顶贯串诸窍由情志内动而来不比外受六淫客邪之变火医药如凉药清肺不效改投引火归源以治肾诊脉坚而搏指温下滋补决不相投仿东垣王善甫法用滋肾丸叶酒肉生热因湿变痰忧愁思虑气郁助火皆令老年中焦格拒阻食姜半之辛开蒌连之苦降即古人痰因气窒降气为先痰为热生清火为要但苦辛泄降多进克伐亦非中年以后仅博目前之效议不伤胃气冬月可久用者甜北梨汁莱菔汁和匀熬膏痰是身中津液所结未结以前津液为至宝既结以后浊滞为腐秽病至津枯液涸惟有气火上升逼烁则干枯立至犹幸有痰饮以滋养也养火须以添油辛凉滋豁甘寒养胃立法于无过之地非名手不办郭咽中气阻至脘物与气触则呕病及一年大便由渐窒塞夫气降通行全在乎肺气阻必津液不流上枯下燥肺在上焦主气当清气分之燥枇杷叶土蒌皮桑叶赤苏子苦杏仁黑山栀王禀质阳亢阴虚频年客途粤土南方地薄阳气升泄失血咳嗽形寒火升盗汗皆是阴损阳不内入交偶医见嗽治肺必延绵入凶熟地芡实五味茯神建莲炒山药侯痰饮留伏而发最详金匮玉函仲景必分内外以内饮治肾外饮治脾更出总括一论谓饮邪当以温药和之忆越数年举发春夏秋之时此因时寒暄感触致病今屡发反频势甚于昔乃男子中年以后下元渐衰也都气丸加坎气胡桃肉庄开列病原是精腐于下系肾脏阴中之阳虚凡肾火内藏真阳喜温煦则生阳自充若以姜桂乌附燥热斯燥伤肾矣鹿尾大茴苁蓉菟丝羊肾云苓巴戟归身骨脂韭子蛇床子杨三疟是邪在阴而发自秋入冬寒热悠悠忽忽自述烦劳必心胸痞胀凡劳则伤阳议以温养营分亦托邪一法人参归身桂心茯苓炙甘草炒黑蜀漆老生姜南枣肉戈夺精阴损不肯生聚致肾中龙火如电光闪烁庸医以喉痛音哑咳嗽愈用寒凉清火强降亦如倾盆大雨而电闪更炽耳凡肾脉上循喉咙萦于舌下诸络贯通出乎耳窍必得阴中五液上涵龙光不得上射冲搏况在冬月气宜潜藏下乏把握失藏春半阳升必加重夏半阴不能生危矣天地生生不已气机无一息之停人禀阴阳五行之秀与天地生气息息相通脉脉相贯全赖精气神充旺协议而化以生以续相寻不已若精气内夺生机断矣于气化何尤钱痫厥昏迷日发自言脐下少腹中痛此稚年阴弱偶尔异形异声致惊气入肝厥阴冲气乱其神识遂令卒倒无知乌梅肉川连白芍川椒干姜桂枝杨产后十五年不得孕育瘕聚心痛气冲乃冲脉受病久则未易图速功南山楂茯苓莪术香附炒小茴香葱白马巅顶腹痛溺淋便难龙荟丸此肝火闭结逆乘横行肆虐之症陈三疟是邪入阴经缘年力向衰少阴肾怯夏秋间所受暑热风湿由募原陷于入里交冬气冷收肃藏阳之乡反为邪踞正气内入与邪相触因其道路行远至三日遇而后发凡邪从汗解为阳邪入腑可下今邪留阴经络脉之中发渐日迟邪留劫铄五液令人延缠日月消铄肌肉盖四时气候更迁使人身维续生真彼草木微长焉得搜剔留络伏邪必须春半阳升丕振留伏无藏匿之地今日之要避忌暴寒戒食腥浊胃不受伤不致变病生牡蛎黄柏清阿胶甜桂枝北细辛寒水石病深用药亦深王平日驱驰任劳由嵴背痛引胁肋及左肩胛屈曲至指末久延麻木凡背部乃阳气游行之所久劳阳疏风邪由经入络肝为风藏血伤邪乘因气不充交夜入阴痛加阳气衰微阴邪犯阳考古东垣制卷上舒经汤陈海风入喉侵肺久着散之无用议缓逐以通上窍马勃射干蝉衣麻黄为末以葶苈子五钱大枣十个煎水泛丸金凡痞胀治在气燥实治在血四者全见攻之宜急此症肝络少血木火气上膈而痛辛润柔降得以止痛通大便厥是肝阳化风燥升受热动怒必来不在医药中事芝麻柏子仁天冬生地苏子姚心腹如焚肌腠寒冷知饥不甘纳食大便久溏此属劳怯医案见嗽清肺清热损者愈损未必用药能除病黄精白芨米仁炙草曹疟热攻络络血涌逆胁痛咳嗽液被疟伤阳升入巅为头痛络病在表里之间攻之不肯散搜血分留邪伏热生鳖甲炒桃仁知母丹皮鲜生地寒水石搜血分留邪伏热真水清石见之用药刀刀见血葛成浆必借热蒸湿气痘前发惊是痘毒由血脉而出乃常有事牛黄大苦大寒直入心胞若因时气未解古人谓用之如油入面反令内结数月语言不灵热气胶痰蒙蔽膻中清气远志石菖蒲天竺黄金箔胆星川连银箔麝香冰片蜜丸重五分杨夏季暑湿必入气分谓二邪亦是一股气同气相感如泄泻溲少皆湿郁阻气以六和汤甘露饮有凭可证之方已后不分气血凉热互进气分之邪引之入血此亦如五胡乱华贤如温祖难救神州陆沉杏仁蔻仁大麦仁米仁浙苓橘红佩兰叶程形神衰食物减是积劳气伤甘温益气可以醒复男子六旬下元固虚若胃口日疲地味浊阴反伤中和卷上异功散汪长夏湿气主伤脾胃中阳湿是阴浊之气不饥泄泻湿滞气阻升降不利咳声震动而血溢医知风寒火颇多而明暑湿燥绝少愈治愈穷茫茫无效到吴已易三方病减及半推原和中为要生谷芽茯苓白芍炙草米仁北沙参药味清和治湿不致燥烈动血钱肾精内夺骨痿肉消溺溲不禁如淋大便不爽气注精关液枯窍阻有形既去草木不能生精血莫若取血气填进冲任之脉络必多服久进肾液默生可保身命河车人乳炼膏煎参汤送齐四五月暴暖雨湿泄泻是劳烦气弱易受时令之气今见症脾胃不和乃长夏热泄元气胃津伤口必不辨五味人参砂仁桔梗米仁乌梅白蔻仁橘红谷芽章病患说咳嗽四年每着枕必咳寐熟乃已此肾虚气冲上犯医见嗽治肺延及跗肿阴囊皆浮阴水散漫阳乏开阖都属肺药之害卷上严氏肾气汤阳气有开有阖气即流运宣通盖少阳为枢少阴亦为枢至于阳泛开阖不但阳微少阴亦亏损肾既不能化气更以肺药损真故独宜于肾气汤也沈初春时候尚冷水涸开湖挑脚劳力居于寒湿冷处是脱力内伤气弱嗽加寒热大忌发散清肺卷上小建中汤俞气自少腹攻至心下则痛气渐下归而散问惊恐为病由肝肾之厥逆仲景厥阴例不以纯刚乌梅白芨川椒川楝桂枝淡干姜沈此嗽是支脉结饮治肺无益近日嗔怒呕气寒热一月汗多不渴舌淡白身痛偏左咽痒必咳玉竹大沙参米仁生草扁豆茯苓金瘦人易燥偏热养胃阴和肝阳可以久服大生地清阿胶淡天冬北沙参麻仁白芍尤胸中属身半以上是阳气流行之所据说偶然阻塞嗳气可爽医药全以萸地滋腻血药况中年劳形亦主伤气早服桑麻丸夜服威喜丸凡经络之气必借津液以流行液充则利津枯则气必涩滞他人调气总辛燥以开通惟天翁深知气借血行故每用充养津液略加宣滞以利气胡肾虚遗精上年秋冬用填阴固摄而效自交春夏遗发吞酸不饥痰多呕吐显然胃逆热郁且以清理川连桔梗广藿梗薏苡仁橘白白蔻仁向有遗病已用填阴固摄而效今交春夏遗发吞酸不饥此阳明感挟湿热热气失宣蒸痰呕吐与前症是两截阅方便见曹痛久必留瘀聚屡次反复以辛通入络桃仁归须麻仁柏子仁降香汁凡痛必在络脉痛久瘀聚亦必入络治络主以辛通方能入其中以疏达汪肝血内乏则阴虚于下阳愈上冒变风化燥凡香港脚筋挛骨痛无脂液濡养春夏阳浮举发最是阳不入交于阴必上及诸清窍目痛头岑坐不得寐治宜润燥养津引阳下降鲜生地淡天冬清阿胶大麻仁柏子仁肥知母始也以阴虚不能恋阳继也以阳升不能生阴总归于阴阳两虚耳养液药中佐以苦降所以引阳下归也孙食入气冲痰升阻塞咽干此为反胃病根起于久积烦劳壮盛不觉及气血已衰有年人恒有此症未见医愈自能身心安逸可望久延年月黑栀半夏橘红茯苓金斛竹沥姜汁此方祛消痰饮佐以清火丁平日酒肉浊物助阴脘中凝结有形此皆阳气流行之所仲景陷胸泻心皆治痞结谓外邪内陷治法今是内伤与阳气邪结异例荜茇良姜乌药川乌红豆蔻香附茯苓一派辛温助阳行气驱阴浊而破散凝结邓精损在下奇经久空阳维脉络空隙寒热已历几月相沿日久渐干中焦能食仍有痞闷便溏阴伤已入阳位是虚损大症俗医无知惟有寒热滋降而已人参麋茸生菟丝子炒黑川椒茯苓炒黑茴香阳维阴维二脉主维系周身阴阳相续于不息之途则营卫流行血脉贯通循环无已阴阳交纽不撒若二脉空隙则阴阳将不相联属寒热交作元气散越矣王真阴未充冬失藏聚春阳初动阴火内灼成疡溃脓更伤血液此咳乃浮阳上熏之气日晡及暮神烦不宁治在少阴乌胶龟腹板心黄柏天冬川石斛生地纯阴无阳之药为其人火燥铄金也张单单腹大按之软吸吸有声问二便不爽平日嗜饮聚湿变热蟠聚脾胃盖湿伤太阴热起阳明湿本热标绵茵陈茯苓皮金斛大腹皮晚蚕砂寒水石胀因湿热停住蟠聚当从湿热例治用药灵巧不得概用温补肾气法也沈男子左血右气左麻木血虚生风延右面颊及阳明脉矣以辛甘血药理血中之气枸杞菊花刺蒺藜桑寄生蜜丸李酸梅泄气伤中阳升失血议养胃阴生白扁豆肥白知母生甘草麦门冬甜北沙参酸主收敛但过助木气则肝强肆横转主疏泄中气木来侮土胃血不宁而涌泄矣议养胃阴既足供木之吸取兼以生血滋肺而木有所制徐年多下元自馁气少固纳凡辛能入肾辛甘润药颇效阴中之阳气由阳明脉上及鼻中当以酸易辛为静药紫胡桃萸肉五味茯苓锁阳补骨脂青盐丸既以酸咸下降收束又以锁阳锁住阳气盖阴中之阳乃是下元真火本宜潜伏不可上炎也汪夏湿化热清肃气分已愈七八湿解渐燥乃有胜则复胃津未壮食味不美生津当以甘凉如金匮麦门冬汤湿气甫解即虑燥胜心源活泼呆钝人何从下手宋内经曰中气不足溲便为变不饥口苦脾阳不得旋转营运胃津脉络久已呆钝乃劳伤气分暑邪虚实药中议缩脾饮人参广皮乌梅肉煨姜益智仁茯苓张平昔劳形伤阳遭悲忧内损脏阴致十二经脉逆乱气血混淆前后痛欲捶摩喜其动稍得流行耳寝食不安用药焉能去病悲伤郁伤先以心营肺卫立法川贝枇杷叶松子仁柏子仁苏子麻仁病至经脉逆乱气血混淆医从何处着手先以心营肺卫乃理其气血之本君主安十二官皆宁也示后人以下手之法此病是先伤阳继伤阴方药并不以重剂阴阳并补先理心营肺卫调其逆乱之经络混淆之气血初看似乎迂远细想知先宁君主而后再用调补治病有法卷下罗情怀内起之热燔燎身中脂液嘈杂如饥厌恶食物无味胃是阳土以阴为用津液既窍五火皆燃非六气外客之邪膏连苦辛寒不可用必神静安坐五志自宁日饵汤药无用人参知母茯神甘草生地天冬鲜莲子胃是阳土以阴为用故胃阴须养真名语也性情随气血改移肌皮宽浓者往往弛缓每见燥急人瘦如骨立津液不充火气飞扬耳潘少年失血遗精阴虚为多夫精血有形既去难复即是内损阴虚日久渐干阳位肝肾病必延胃府所列病原大暑令节乃天运地气之交替人身气馁失司维续必有不适之状褚澄云难状之疾谓难以鸣诉病之苦况也卷下妙香散节令交替气旺者潜移不觉中气虚衰少力旋转枢纽几于或息故维续为难耳顾暑湿必伤脾胃二邪皆阴不必苦寒清热调气分利水此邪可去中年病伤气弱以强中醒后天人参炒扁豆木瓜茯苓炙草广皮暑因乎湿挟湿已蒸化为热必须甘凉淡渗亦不必用苦寒若未经化热不致伤津劫液但调气分利水足矣暑湿一门变症最多不可不辨此必是未经化热者胡不量自己每事争先此非伤于一时春夏天暧地中阳升失血咳嗽声音渐哑填实真阴以和阳熟地萸肉淮山药茯苓天冬麦冬龟甲心女贞芡实建莲肉钱瘦人暑热入营疟来咳痰盈碗平日饮酒之热蓄于肝胃舌黄渴饮议用玉女煎玉女煎的系肝胃之药暑热外侵酒热内应内外合邪专在营分非石膏生地等属难以清营中之热杨胃伤食减形倦舌赤此系脾病卷下四兽饮六君子加乌梅草果等分姜枣煎三因和四脏以辅脾故名四兽饮王液被泻损口渴舌白面黄不是实热血由络下粪从肠出乃异歧也炒归身炒白芍煨葛根炒南星炒焦麦芽炒荷叶钱暑风上入气分先受非风寒停滞用发散消导者气分窒痹头岑腹痛治之非法邪热入血分矣连翘心竹叶心犀角尖益元散绿豆壳南花粉从来治病要诀皮毛之邪轻剂发散疏之泄之微汗即已若热入肌肉渐留经络脏腑此时郁热在里汗出津津燥烁津液即应存养津液以达邪若夫脏腑真阳发露亟予滋补惟恐不及矣敢燥烁乎徐据述暴惊动怒内伤由肝及胃胃脉衰肝风动浮肿下起若漫延中宫渐次凶矣两年余久恙先议薛新甫法八味丸谢上下失血头胀口渴溏泻若是阴虚火升不应舌白色黄饥不纳食忽又心嘈五十日病中吸受暑气热气察色脉须清心养胃人参竹叶心麦冬木瓜生扁豆川石斛张三十九岁中年色萎黄脉弦空知饥不欲食不知味据说春季外感咳嗽延秋气怯神弱乃病伤成劳大忌消痰理嗽卷下麦门冬汤杨疟痢乃长夏湿热二气之邪医不分气血反伤胃中之阳呃逆六七昼夜不已味变焦苦议和肝胃人参炒黑川椒茯苓乌梅肉生淡干姜生白芍顾据云负重闪气继而与人争哄劳力气泄为虚呕气怫意为实声出于上金空乃鸣凡房劳动精亦令阴火上灼议左归法周凡交夏肉瘦形倦气短欲寐俗谓注夏病是后天脾胃不旺时令热则气泄也人参茯苓藿香南查白术神曲川连麦冬砂仁广皮桔梗米仁高足心涌泉穴内合少阴肾脏中年已后下元精血先虚虚风内起先麻木而骨软筋纵乃痿之象必以血肉温养生精羊肉肉苁蓉青盐牛膝归身大茴制首乌茯苓盛暑必兼湿湿郁生热头胀目黄舌腐不饥能食暑湿热皆是一股邪气迷漫充塞三焦状如云务当以芳香逐秽其次莫如利小便杏仁浓朴蔻仁滑石苓皮橘白绵茵陈寒水石佩兰叶张此膏淋也是精腐离位壅隧精溺异路出于同门日久精血化瘀新者亦留腐败考古法用虎杖散尹此痿症也诊脉小濡无力属阳气不足湿着筋骨凡筋弛为热筋纵为寒大便久溏为湿生五泄之征汗易出是卫外之阳不固久恙不可峻攻仿东垣肥人之病虑虚其阳固护卫阳仍有攻邪仍有宣通之用世俗每指左瘫右痪谓男子左属血右属气者非此生于术川乌头蜜炙黄防风生桂枝熟附子李暑湿气痹咳逆微呕有发疟之象杏仁白蔻仁浓朴丝瓜叶连翘象贝射干郁易饥能食阳亢为消此溲溺忽然如淋乃阴不足也天冬麦冬生地熟地知母黄柏人中白阿胶为丸金平日操持或情怀怫郁内伤病皆脏真偏以致病庸医但以热攻苦辛杂沓津枯胃惫清气不司转旋知饥不安谷卷下大半夏汤常见有力之家或父母年高或己身微恙往往十分珍重药饵不绝于口始以药之偏气治身中气血之偏不知久服药石伤冲和清粹之气尽为草木香移易即参苓日进久之脏腑相安倘遇缓急服之亦唿应不灵病气深而归于无益此惟阅历深且久者方知有此弊耳钱前方去犀角连翘加川贝黑栀皮陈此劳病自肾损延及胃腑脉垂色夺肌消日加枯藁阴损及阳草木不能生出精血服之不效为此卷下一气丹偶瘦人液枯烦劳动阳气逆冲气渐如噎膈衰老之象安间可久枇杷叶杜苏子柏子仁火麻仁炒桃仁张窍乏之人身心劳动赖以养家此久嗽失血声嘶是心营肺卫之损伤不与富户酒色精夺同推黄精白芨米仁茯苓戴男子情窦动萌龙雷内灼阴不得充遂有失血咳逆内热皆阴虚而来自能潜心笃志养之可愈数发必凶六味去丹皮泽泻加龟板莲肉芡实人乳粉金樱膏王劳力气血逆乱内聚瘀血壅阻气分痛而呕紫滞形色久病只宜缓逐不可急攻桃仁茺蔚子延胡归尾南查漏芦青葱杨背寒属卫阳微汗泄热缓人参建中汤去姜严长夏湿邪治不按法变疟不尽泄其邪痛泻不爽不能受食勉强与食即呕吐是脾胃营运之阳久为苦寒消克所致苏合丸汪到吴诸恙向愈佥从两和脾胃近日家中病患纠缠以有拂郁肝胆木火因之沸起气从左胁上撞即丹溪上升之气自肝而出木必犯土胃气为减人参茯苓炙草生谷芽木瓜川斛席问病已逾年食饱腹膨微痛便溏久嗽痰多凡越几日必身热此劳伤由脾胃失运郁而来热痰多食不相和则非地黄滋滞者米仁南枣生麦芽桔梗胡连茯苓白芍广皮张此肾虚不纳冲气上干喘嗽失音夜坐不卧医每治肺日疲致凶早服薛氏八味丸三钱两肾中间一点明是谓命门先天之精元气之始人托之以生命者凡人唿出之气肺主之吸入之气直下达肾中必肾气足而吸引之机权自旺杨心事闷萦胸膈痞痹多嗳吐涎述脐左及小腹有形而坚按之微痛大便亦不爽适此属小肠部位腑病宜通枳实桔梗莪术青皮槟榔芦荟葱汁泛丸此等病妇女更多不得误认为瘕病也盖妇女最多心事闷萦耳须留意也沈痔血与肠风不同心中嘈辣营分有热非温蒸补药矣生地白芍柿饼炭槐花银花地榆的是营分有热方药中下虚而下血须用温蒸补药程夏四月阳升病发深秋暨冬自愈夫厥阴肝为阴之尽阳之始吐蛔而起必从肝入胃仲景辛酸两和寒苦直降辛热宣通所赅甚广白术甘草守中为忌川椒川连桂枝附子乌梅干姜白芍细辛人参川楝子黄柏韩时令之湿外袭水谷之湿内蕴游行躯壳少阳阳明脉中久湿湿中生热内经淡渗佐苦温新受之邪易驱已经两月余病成变热矣南花粉飞滑石石膏桂枝薏苡仁羚羊角周老年精血内枯开阖失司癃闭分利仍是泻法成形者散漫之气也鹿茸麝香归身用生姜一两羊肉四两煎汤泛丸汪胸痹是上焦清阳不为舒展仲景以轻剂通阳卷下桂枝栝蒌薤白汤王瘀血壅滞腹大蛊鼓有形无形之分温通为正法非肾气汤丸治阴水泛滥桃仁肉桂制大黄椒目陈香橼煎汤泛丸黄病是劳倦内伤客途舟中往来复受时令暑湿病已过月不饥不大便脉微小属阴暑湿皆属阴浊气分为浊阴蔽塞仲景谓阴结湿结肠胃无阳气营运强通大便浊反逆致此入夜阴用事而痛甚矣淡干姜生炒黑附子炙黑甘草生大白芍处方清切通阳更以甲己法和阴止腹痛唐脉动泻后利纯血后重肛坠乃阴虚络伤下元不为收摄必绝欲经年肾精默充可愈人参熟地炭炙甘草五味子禹余粮郁秋暑暴热烁津损液消渴再灼阴不承载于上金水同乃子母生方人参鲜生地麦冬柏子仁知母青甘蔗汁处方如鲜花抑何清灵也杨阳气为烦劳久伤腹痛漉漉水声重按痛缓非水积聚盖阳乏少运必阴浊凝滞理阳为宜大忌逐水攻滞生白术熟附子泽泻左牡蛎水泛丸李寒湿伤阳痞满妨食脉沉色黄是脾胃病议辛温通中焦之阳生益智荜茇檀香末姜汁茯苓炒焦半夏江瘅疟邪在肺口渴骨节烦疼用桂枝白虎汤黄向年戌亥时发厥是以肝肾阴虚阴火内风蒙神治逾五载迄今左目流泪至暮少明胃脘中隙痛经谓肝脉贯膈入胃肝窍在目此皆精血内亏不足之象若云平肝是疏克攻治乃相反矣天冬熟地杞子元参浙菊花谷精珠邹稚年泻血便溏有三四载面黄形瘦五疳之症起于五味杂沓肠胃生热若不慎口食久疳延劳不治川连胡连茯苓白芍枳实皮焦术南查臭芜荑使君子乌梅肉丸秦据述久逗客邸情志不适致脘中两胁按之而痛大便久不爽利脉形弦坚面色不华纳食已少虚中有滞以宣通腑络熟桃仁海石土栝蒌熟半夏橘红枳实皮秦劳心力办事气怯神耗致病医咳嗽失血多以清凉为药视其形色脉象凡劳伤治嗽药不惟无效必胃口日疲卷下小建中汤贺肾水脂液变化痰饮每遇寒冷劳动身心喘嗽吐涎即至相沿既久肾愈怯里气散漫不收此皆下元无根也人参茯苓于术白芍熟附子五味子金匮附子汤加五味子以收里气使下元归根盖肾为纳气总司也郑雨淋卫阳受伤热水洗澡迫其冷湿深入水谷之气与冷热互蒸肌肉发黄陈无择曰谷瘅能食不饥舌有黄胎一年之久寒湿已酿湿热凡湿伤必太阴脾热必在阳明胃不分经络乱治乃不读书医工人参川黄连生谷芽熟半夏枳实嫩柴胡淡黄芩陈皮白姜汁泛丸陈老年仍有经营办事之劳当暑天发泄之候已经久嗽而后呛血是阳升上冒阴不承载之病病中再患疡溃脓泄阴液走漏天柱骨倒羸仅存皮骨两交令节生气不来草木焉得挽回固阴敛液希图延挨日月而已每日饮人乳一杯戈便泻几年粪内带血肌肉大瘦色黄无力延及夏秋食物大减是积劳阳伤受得温补可望再苏卷下附子理中汤吴遭逢数奇情志郁勃劳伤客感兼有病物理虚照顾勿犯二气是攻邪宜轻连翘飞滑石花粉白蔻仁桔梗杏仁橘红枳壳张烈日追唿气伤热迫保胃阴以养肺益肾阴以固本生白扁豆白玉竹北沙参甘草麦冬肉桑叶保胃阴即所以益肾阴也看用药可知陈少壮春夏失血次年至期再发在里阴损不复数发必凶用药勿犯胃纳六味加麦冬五味子秋石张久痢三年理阴煎沈舌乃心苗肾脉系焉舌下肿硬伸缩不得自然乃心阳自亢肾阴暗耗内关脏液虚损清热消肿无用常服大补阴丸陈瓜水辛寒伤阳渴泻腹鸣公丁香柄诃子皮官桂生广木香茯苓炮黑姜茅术新会皮浓朴温中兜涩燥湿通阳诸法毕具叶此肾损久泻亡阴当暑热气自上吸入气伤热炽音哑痰多水涸金痿非小恙也绝欲固下勿扰烦以宁心精气再苏望其痊可熟地炭生扁豆人参茯神川石斛女贞子汪不以失血独取时令湿邪得以病减凡六气有胜必复湿去必致燥来新秋暴暑烁津且养胃阴白露后可立丸方卷下麦冬汤孙男子及长欲萌未遂肾中龙火暗动精血由此暗伤阴虚自内脏而来凉肝嗽药必致败坏盖胃口一疲精血枯藁矣人参熟地茯神五味天冬麦冬孙爱饮火酒酒毒湿热自肠胃经络蒸搏肌腠疮痍遍及肢体经年久蕴不解法当用局方凉膈散攻其无形之热胡性情执拗郁勃气逆粒米入脘即痛父训即若痴呆由胆肝木横来劫胃土上年入冬自愈秋金肃降木火不主威非狗肉温浊之功能乃适逢其时耳夏枯草生香附川贝土栝蒌黑栀皮化州橘红开结化痰利气清火色色周到顾五六月间天热潮雨湿气着人渐次浮肿能食不化腰胀脾真已伤湿结阻气大便秘塞脾病传肾为逆阴囊肿大矣甘露饮去石膏李令寒暑疟初减而脘腹痞闷是宿病宜清虚旬日浓朴草果半夏生姜广皮茯苓皮送保和丸二钱五分殷先天禀薄及长真阴不充完姻精气下泄春深入夏阳气陡升阴弱少恋血痰上溢着枕嗽甚乃阴中龙相有如电光闪烁倾盆大雨其光芒仍炽是身中阴枯阳亢日进凉药无用明明肝肾为病医投肺药希图缓嗽嗽必不效胃口必减食形瘦莫如绝欲静处林壑养精血增谷食既损难逭静养渐复水煮熟地茯神山药女贞萸肉芡实湖莲川斛韩病患说两年前初春高处跳跃至地入夜即有寒热继而少腹形高两足屈曲医谓腹痈肠痈从无脓血便出自病至今筋纵着骨而胀即起寒热瘀留深入厥阴在躯壳间久则成疡穿山甲自然铜川乌头全蝎半两钱地鳖虫生青鳖甲粉丹皮麝香黑豆皮煎汤泛丸朱此操持太过肝血胆汁内耗致阳气上冒入巅外泄汗淋阳不入阴阳跷穴空不寐茎痿不举非寒皆肝液无有有暴仆暴厥之危小麦萸肉南枣白芍炙草白石英浦阴虚受暑如饮腹满小温中丸朱归脾汤以治嗽治血谓操持劳心先损乎上秦越人云上损过脾不治不曰补脾曰归以四脏皆归中宫斯上下皆得宁静无如劳以性成心阳下坠为疡疡以挂线脂液金耗而形寒怯风不但肾液损伤阴中之阳已被剥斫劳怯多由精气之夺鲜河车胶人参炒枸杞云茯苓紫衣胡桃肉沙苑金着枕气冲显是阴中之热验寸搏舌白浊饮拟议暑热上吸心营肺卫客气未平先用玉女煎下焦不纳气冲不论行止坐卧总易上升此必着枕气冲是有客气未平不与下虚同例须知而细分之陆节令嗽血复发明是虚损数发必重全在知命调养近日胸脘不爽身痛气弱腻滞阴药姑缓议养胃阴生扁豆北沙参生甘草米拌炒麦冬白糯米范穷乏之客身心劳瘁少壮失血尚能支持中年未老先衰久嗽失音非是肺热乃脏阴内损不能充复得纳谷安逸可望延久早服六味加阿胶秋石晚用黄精米仁膏张思虑悲忧由心肺二脏不宜攻劫峻利盖手经例以轻药谓二脏处位最高问饮酒过量次日必然便溏盖湿聚变痰必伤阳阻气痰饮由阳微气弱而来悲忧又系内起情怀之恙务以解郁理气气顺即治痰矣枇杷叶薏苡仁白蔻仁茯苓杜苏子新会橘红鲜石菖蒲根汁降香汁屈长夏患痧胀两三月渐渐腹大入夜腹痛凡痧是臭污秽气留聚入络变出肿胀议以秽药宣通卷下阿魏丸此必有有形留着不第无形秽浊已也迟背寒为饮凡遇冷或劳烦喘嗽气逆聚于胸臆越日气降痰浓其病自缓年分已多况云中年不能安逸议病发用金匮法可效治嗽肺药不效卷下桂苓甘味汤朱此内损也损者益之按脉虚芤精夺于下当补益肝肾精血李两年久病决非风寒暑湿据云腹鸣不和左胁下坚硬直至少腹睾丸偏大子和七疝主肝为多男子纵欲伤及冲任亦多是病辛香流气壮年可用小茴香真橘核茯苓泽泻川楝子青木香黑栀仁青皮子水泛为丸李臭秽不正之气入自口鼻着于募原不饥呕逆中焦病也宣通浊痹为正发散清寒为忌草果槟榔藿梗浓朴杏仁白蔻半夏姜汁臭秽虽属无形浊气但粘着募原必与浊滞有形凝结不饥呕逆恶寒发热浊邪并结坚聚非达原饮不除顾内损是脏阴中来缘少年欲念萌动未遂龙雷闪烁其精离位精血虽有形象损去药不能复必胃旺安纳古称精生于谷迨病日久阴损枯涸渐干阳位胃口淹淹不振中乏砥柱如妖庙焚燎莫制阳主消铄遂肌瘦喉刺褚氏遗书论损怯首云男子神志先散为难治之症此下损及中至上之义问大便三日一行而枯涩五液干枯皆本乎肾肾恶燥味咸为补佐苦坚阴医以不按经义杂治谈何容易人参阿胶鲜生地茯神龟板柏子仁药取清阴之品不取浊腻滋填早为胃中纳谷以生精作地步应加黄柏少许俞男子中年下元先亏肾脏阴中之阳不司涵煦阴不承载于上遂渴饮溲频溺有硝卤之形内经有遗热遗寒之分上中之消主气热下消以摄肾蒸阳以运津液卷下八味汤堂堂正治波澜老成李疟寒必呕胃滞痰浊未已舌上微白不嗜饮开结理气如是草果浓朴荜茇橘白杏仁熟半夏姜汁张三疟久延两三年面肌黄萎唇口枯白食入脘腹胀足痿如堕至晚浮肿其所伤者脾阳肾阳然脾以营运则健肾宜收纳为命根非一方兼用按古法早服肾气丸晚服理中汤周气血已衰噎膈反胃每每中年以后盖操家劳瘁必伤心脾之营营液日枯清气日结而食管渐渐窄隘郁久痰涎内聚食入涎沫迎涌而致反胃此乃气分之结萸地枸杞滋养肝肾胃先觉其腻滞焉得肝肾有益卷下大半夏汤人参补气生精半夏消痰开结白蜜润燥滋液最为切当吴据述咽中气冲即起咳嗽经年调治渐致食减力乏此皆不分外因徒受治痰治嗽之累凡久恙当问寝食参视形色脉象越人谓下损及胃是已卷下建中法吴劳伤治不以法反受药伤络血涸而为痛食入痛来病在胃络以甘缓肝急以救胃桂元肉炒桃仁孙食后左胁气逆痛是肝胆气热丹皮钩藤生地川石斛柏子仁茯苓李少腹满胀必在夜卧而甚晨起肠泄浊气白昼仍可办事延及几年气冲胃脘高突而冷舌根亦胀痛自胸及于舌医用吴萸川楝苦辛温佐苦寒降泄不安则知有年下元已虚气散漫不为下归摄矣八味丸金便泻下血多年延及跗肿腹膨食少色夺无治痰嗽凉药之理九蒸熟白术淡熟附子王高年气衰不耐暑伏久热迫津液被伤阳不内归寐少不静例用竹叶地黄汤养液除热莫与气燥味劣反致戕胃尹望六营运之阳已微弱饮酒及食物气滞而湿聚脉络不行不饥气攻触痛舌上白腻以辛温开气痹分湿理痰半夏茯苓荜茇生姜生益智新会皮丁面色亮脉弦此属痰饮饮伏下焦肾络中年冷暖不和烦劳伤气着枕必气逆饮泛喘促脘闷咽阻治之可效而不除根卷下越婢法麻黄石膏恐不可以治此症或有误杨气从左升自肝而出酸水涌上食入呕出胃中乏阳营运木来克土当此年岁反胃妨食乃大症也人参茯苓吴萸干姜胡芦巴炒黑川椒此方尚应安顿肝木药参入二三味沈吞酸嘈杂不化食味藿香橘白川连金石斛茯苓黑栀皮胡望色瘦少膏泽按脉弦促而芤问纳谷不旺病几数年每春夏阳升气泄偶加烦冗或情志不适血必溢出上窍已交中年非少壮阴火相同夫心主血脾统血肝藏血脏阴内虚阳动乃溢常服归脾汤减术木香加芍和肝脾之阳久进有益宜静摄不宜烦劳乃王道养正善药不计骤功者徐向来纳谷不旺自失血咳嗽以来仅能静坐若身动必加气喘问仍在操持应接脉来虚濡此皆内损脏真若见血投凉因嗽理肺即是谬药人参茯苓黄精炙草枸杞子白芨枣仁桂元肉黄凡食腥油浊物胃脘必痛老人营运之阳已衰浊味皆阴凝内痛必以取气阳药沉香白蔻破泄真气误用则刺其凶人参小熟附子生姜白蜜桂枝茯苓陈暑伤热入于阴瘅疟生淡鳖甲肥白知母粉牡丹皮川贝母大原生地地骨皮麦门冬肉生粉甘草张血色浓浓是肝肾阴虚凡劳心情欲必要禁忌医药以寒凉滋清久则胃伤减食变凶熟地芡实山药湖莲肉川石斛茯苓方中皆补而不滞之品邵五液变痰涎皆肾液之化阴不承载咳痹痛甚乃劳怯之未传能勉强纳谷可望久延阿胶鸡子黄黑豆皮川石斛戎盐药用咸降叶冲气自下而起丹溪谓上升从肝而出木侮胃食少呛逆不得着枕卧眠夏热时风迎胸痛艾炙稍安久恙阳微须用甘温前法皆以疏通不效本虚无疑金匮见肝之病必先理脾胃防患于克制耳卷下人参建中汤诸形瘦色黄交阴身热冲年夏热真阴不生秋燥加嗽最有损怯之累卷下竹叶地黄汤李浊秽中结渴饮则呕卷下苏合香丸今人触冒秽气动辄刮痧苏合香丸远胜他药但屡开则盛耳程肌色淡白脉右弦左缓弱大便久溏嗳噫哕声不已日前谓吐蛔起见以酸苦和胃理肝病患述用药不饥脘闷乃中宫阳微味多酸浊酸苦属阴不中病矣议运行中焦之阳气辛可以胜酸人参茯苓益智仁生姜葫芦巴浓朴李务农劳力周身脉络皆动暑天负重两次失血况已先有泻血血聚在络络系脏腑外郛盖静养血宁必一年可以坚固熟地归身杞子沙苑茯苓山药杜仲巴戟川斛徐有梦乃遗是心动神驰精散用交心肾法水煮熟地萸肉远志肉生龙骨茯神石菖蒲芡实湘莲子肉用药渊微顾三日疟是入阴经而发延及数月乃罢其疟热在里劫损肝血肾精长夏一阴不复遂加寒热汗出此病伤成痨淹淹肉消形软必绝欲生出精血有充复之理草木无情无用人参河车胶茯神萸肉五味芡实山药建莲有陈岐山亦因此丧身确切之论曹声出于肺全赖元海之气旺俾阳中之阴承载于上而声音自扬据吃柿饼遂呕考其性甘寒而清肺热欠嗽气散不受参甘温亦有见效者若五旬男子下元日亏金水同出一源形色黄萎少泽全是下虚上实所幸纳谷不致骤凶经年累月焉有速功阿胶天冬黑豆皮鸡子黄大生地二十剂后服六味加五味川斛汪脏真系于目珠不独肝窍中年五液不充阳挟内风侵及清窍光明为阳蒙蔽非六气致伤法当酸收甘缓补法但六味汤究属是三阴三阳平剂不切炒焦枸杞菊花炭萸肉五味人参炙草羞明目病虽系内伤其故亦非一端可尽有初感时邪风火搅扰而羞明者有阳挟内风光明为浊阳侵扰而羞明有下焦浊阴上泛不敢与阳光敌而羞明者孙气郁滞则血不行当理血中之气南查生香附另煎四物汤收入烘炒磨末益母膏丸四物阴浊而滞得查附以流通查附气燥味辛得四物以滋润气血兼理燥湿协和再得益母以行血血中之气宣顺矣即有痰滞血凝者亦可服也徐初诊谓下焦跗踵浮肿以收摄肝肾病者用过颇安但胸脘不舒展改进开泄血中之气服之又不安且面少华色痞闷又如饥当以虚论未有骤功人参桂心茯苓炒当归煨姜炙甘草吴操家烦冗兼有嗔怒肝脾不和胀由胁至脘木犯中土必妨食不饥理气舒郁和其中宫南查生香附神曲茯苓钩藤橘红赵脘痛映嵴甚则四肢逆冷问当年产后瘕泄今滞漏嵴椎酸垂内经云阴维脉病苦心痛医不和维脉阴阳异治谓痛以破气降气何见识浅陋乃尔鹿茸角霜当归小茴枸杞白蒺藜茯苓苁蓉沈壮年望色夺肉瘦脉左细右空此男子精损真气不主收纳自述少腹筑筑动气而痛病形脉症已在下焦治肺嗽大谬杂治日延劳怯薛氏八味丸金热伤气分水谷不化之湿留着胃络已入秋凉衰年气弱夏令伏邪未去议东垣清暑益气减去滞药人参茯苓神曲升麻葛根泽泻广皮木瓜川连赵当年厥症用填精固摄乃愈知少壮情念内萌阴火突起乱其神明今夏热食减厥发继而淋浊热入伤阴苟不绝欲未必见效人参茯苓扁豆炙草炒麦冬川石斛阴火最能冲乱神明试观灯檠煤头带火坠下火焰冲起盏上之火即摇动不宁非明证欤刘操持用心心阳扰动暗耗脂液上则悸怔气怯下则肠枯便难视色苍肉瘦温补不受先仿徐之才滑可去涩柏子仁松子仁郁李仁冬葵子杜苏子麻仁用诸仁既可悦心更滋肠液切当清真金针暗度诸夜热不止舌绛形干前议伏暑伤阴用竹叶地黄汤不应是先天禀薄夏至一阴不生阴虚生热成痨之象三才加丹皮骨皮赵头晕心嘈二十年向老年岁血耗阳化内热近来减食不必偏寒偏热以甘柔缓热熄风无燥热戕胃之累桂元枸杞天冬生地茯神柏子仁甘柔药味平和可以缓热熄风盖甘能生液柔则养阴老年人调摄要着盖老人久病全要调扶胃气一切庞杂驳劣之药概不可投以其戕贼胃气也陶暑着必阻游行之气但热无寒疮痍不尽其邪骨节痛肢末肿从仲景湿温例用苍术白虎汤杨脉虚数久嗽呛血劳则寒热虎潜丸顾少壮冬不藏精仲春内热召风谓风温咳嗽内伤略兼外邪治邪必兼养正昔人有温邪忌汗下者谓阴阳二气不可再伤也一逆再逆病日深矣视面色黄白少泽按脉形致虚下垂入尺问咳频气不舒展必有呕恶之状显然肾虚少纳肝阳阴火冲起犯胃为呕熏肺喉痒其不致骤凶赖水谷未减安受考血必聚络气攻热灼络血上涌精血有形损伤草木无情不能生续血脱益气乃急固其暴治法以潜心宁静必情念不萌绝欲肾安斯精血生聚若频发不已虽安养不能却病人参熟地川斛五味女贞子茯神漂淡天冬紫衣胡桃肉三才加以摄纳佐以填阴陈秋燥咳嗽桑叶川贝母南沙参南花粉玉竹萧伏暑上郁连翘飞滑石大竹叶白杏仁象贝方药俱精妙张老年下虚痰多入夜冲气起坐新凉内侵肾水泛气不收纳常服肾气丸卷下桂苓甘味汤范劳嗽三年形羸便溏大凡久损必调脾肾为根本当夏热发泄之后须培脾胃得加谷安适仅图延久卷下戊己汤许脉大而空豁中年操持形体劳瘁此失血食无味乃气弱所致见血投凉必凶卷下小异功散失血食无味不责之阴亏而责之气弱只以脉大而空豁耳吴夏病入秋嗽血外寒内热乃虚症阴阳交伤色萎黄脉大濡可与人参建中汤阴阳交伤而用人参建中法是益中宫阳气以生阴也盖精生于谷既建膻中之阳以助生气复建脾中之阳以运水谷则阴从阳生不患交伤矣李脓人入夏必烦倦饮酒者脾胃必弱建中益气法熟于术益智仁茯苓木瓜广皮生白扁豆李三疟伤阴阴伤内热已经失血咳嗽少年劳损宜安逸静养但药无益鳖甲阿胶白芍丹皮茯神北沙参生地天冬王血枯脘痹便艰虑格拒妨食麻仁桃仁郁李仁苏子柏子仁归梢马形壮脉小数口左肢麻木男子虚风内虚肝藏养血可以熄风非外邪驱风攻痰枸杞白蒺藜玉竹北沙参当归身经霜桑叶高向来阴虚热胜之质夏至阴生未能保摄安养暑伏热气内追尤令伤阴秋半气燥热亦化燥心中漾动失血阳不下潜所致生地麦冬清阿胶桑叶知母生石膏生甘草顾壮盛色白肉瘦脉细小如数下垂察色凭脉是属肾虚五液不运精微内蒸粘涎浊沫凡有思虑烦劳肝阳挟热气上升痰沫随气乘胃而出上窍其聚处在乎肾络八味丸即古肾气丸理阴阳以收肾气使水沫不致上泛不为差谬少壮必先伤于阴拙见议减桂辛甘伐肝加五味三倍少用沉香入少阴之络考经旨肾阴中有真阳温煦生生自旺若肝脏日刚木火内寄情志拂逆必相火勃起谓凉则肝宁昔贤谓肝宜凉肾宜温也肾虚是病根肝阳旺是相因而致肾阴肾阳原难区分盖精化为气气化为精未有精走而气不耗者肾气耗散而相火起矣少壮肝阳正旺减桂加入五味沉香此损益古方最有斟酌丁劳怯在前痛利后加外如寒内必热阴伤及阳矣病深且多医药焉能瞻前顾后姑以痛坠少缓冀其胃苏非治病也理阴煎去炮姜加白芍外如寒内必热此之阴伤及阳是阴精已夺阴火燔灼身中元阳尽为阴火灼耗此之谓阴伤及阳薛少年心阳下注肾阴暗伤尿血血淋非膀胱协邪热也夫阴伤忌辛肾虚恶燥医投东垣辛甘化燥变热于病悖极生脉中有五味亦未读食酸令人癃闭之律溺出茎痛阴液枯寂茯神柏子仁黑芝麻豆衣天冬川石斛马纯阳之体脉来濡腹大按之不坚脉象非阳述食时不适意郁伤在脾法当辛温通补人参浓朴煨姜益智茯苓煨木香吴夏季用苦润通小肠火腑病患说大便仍不爽肛门下坠里急后重始而脐旁渐及胃脘按之而痛食入胀加遇嗔怒病甚姑以解郁和中之药生香附乌药苏梗茯苓新会皮生益智吴面色枯黄枯若老颓脉形全乏生阳咽物必痰涎浊沫上涌阻痹述秽毒疳蚀毒收即发此病治反胃噎格决不效验汤阳升巅顶上虚下细心有狐疑动多阳不下潜入夜心事交集寤不成寐潜阳益阴主治淮小麦炙草知母生地茯苓丹参王老人下元久亏二便不和皆是肾病肛坠下血下乏关闸之固医谓脾虚下陷大谬知肾恶燥烈人参炙草五味萸肉女贞旱莲草唐肾虚不纳久嗽附子七味丸刘春夏地气上升人身中阳气发泄不论男女中年后下元先馁人应天地气交此喘嗽气冲入夜欲坐难眠皆肾衰不足摄纳真气脉小弱非外客邪治其本病肾气去桂牛膝加沉香五味陶夏季泄泻秋半腹膨仍痛问饮瓜汁水寒脾胃阳伤气呆乃胀疏通带补必佐温以复阳人参茯苓公丁香甘松浓朴广皮木瓜南楂肉吴述暑伏减食即热伤气之征中秋节令知饥未得加食大凡损怯之精血枯寂必资安谷生精勿徒味浓药滋滞卷下小建中汤潘据述失血三年不分四季而发已逾数次问未曾完姻及当家操持之累必系先天禀薄难耐动劳用都气加秋石鲍述厥冒来必迅疾醒来亦速既醒精神少灵慧超时卧息乃清凡六气之速莫如火风此内起脏真之阳肝脏最速乃下焦肾水暗亏水不生木议填补酸收壮阴法真金箔白廉珠石菖蒲熟地远志肉五味子萸肉茯苓龟板周形羸瘦色枯瘁身略动必喘息气急此皆下焦精血已枯肾气不收散漫沸腾凡肝由左升肺由右降肾精交夺升多降少右背胸胁高突不得着卧当此地位乏前哲成法可以却病早上饮人乳接服附子七味丸金脐间冲气上逆自觉垒攻及脘中痛胀兼作若响动下行痛胀始缓嗳多呕沫大便艰涩十年宿病图效颇难桃仁延胡郁李仁川楝火麻仁冬葵子和肝阳以润肠胃俾二便常通则浊气自然下降不致上逆攻冲痛胀亦止张神不灵爽乏欢悦之念宿痫由情志不适而致内因之恙向老食少理窍开结治痰必佐参苓养正人参炒黑远志肉茯苓块石菖蒲新会红熟半夏竹沥姜汁高问不头痛身热已非外邪何用发散述熬夜后口舌强肢麻老年人因劳气泄用如东垣所议生黄炙甘草当归桂枝生姜南枣秦血虚肝风头晕天冬生地杞子桂元菊花石膏方温通血分之浊不效痛泄不已两足筋纵议三建驱阴邪以通脉秦脉沉微少腹冲气两胁胀痛呕逆卷下真武汤治少阴之水非真武不灵林此夏受湿邪成疟气分受病脾胃未醒过秋分天降露霜此气整肃生白术宣木瓜茯苓益智仁新会陈皮杨农人劳力左胁有形自能升动未必瘀血当理血中之气须戒用力不致变凶左牡蛎茯苓海石桂枝熟半夏枳实皮张中年肉瘦色黄言语动作呛嗽几番大血自知劳瘁凡劳烦身心必心脾营伤医每嗽血辄投地凡滋阴凉药中年操持之劳与少年纵欲阴伤迥异盖心主血脾统血操持思虑乃情志之动非寒凉可胜当用严氏归脾汤去木香黄杭疝病属肝子和每用辛香泄气老人睾大偏木夜溺有淋非辛香治疝向老下元已亏固真理阳犹恐不及炒黑川椒鹿茸当归身韭子舶上茴香补骨脂羊内肾丸谢内经论诸痛在络络护脏腑外郛逆气攻入络脉为痛久则络血瘀气凝滞现出块垒为瘕所吐黑汁即瘀浊水液相混初因嗔怒动肝肝传胃土以致呕吐老人脂液日枯血枯则便艰辛香温燥愈进必凶渐成反胃格症矣肝性刚凡辛香取气皆刚燥议辛润柔剂无滞腻浊味以之治格不失按经仿古炒熟桃仁青葱管炒黑芝麻当归须桑叶冬葵子络脉可张可弛气血宁静营卫流行便尔安舒弛缓若肝气逆冲而入络脉便胀急张大营卫涩滞气血不行留着而痛痛久积瘀渐致枯燥此治络贵乎辛润柔剂滑利也张夏季寒热入秋乃止色黄脉弱知饥不思纳食举动痿软无力明是久病伤损已交白露不醒议用养营法去术五味地黄加南枣肉久病损伤气血必虚而滞术地味乃重滞坚浓之品恐骤进运掉不灵转滋腻浊故独用原方中灵动松利之药加以南枣酸甘俾胃虚脾弱之体轻拢漫捻渐次得益此用补方之生心化裁不呆钝者后学切须留意沈操家君相多动酒热先入肝胆血溢在左鼻窍左升热气从肝胆而出戒酒及怒气肝血宁必止医用犀角地黄乃阳明经降血之药是不识经脏无足道也炒丹皮黑山栀降香末真青黛小豆皮炒柿饼炭侧柏叶的是厥阴经药一无夹杂张先天禀薄真水不旺先气不充少壮诸事懒倦竟夜阴中龙雷闪烁早间齿龈血痕风伤内攻巅晕流泪是根本之恙胃口亦弱不宜太清内热熟地黑壳建莲茯神芡实山药炙草川斛木瓜顾体质是阴虚夏季时热必伤胃口不易饥进食恶心皆胃口不和不宜荤浊炒扁豆茯苓广藿香生谷芽广皮金石斛张据说三年前病后左胁起有形坚凝无痛胀但未交冬下焦已冷议温通阳望其开结生左牡蛎姜汁炒天南星真甜交桂竹节白附子当归身小川芎姜汁泛丸王舌白不饥不渴气急痰多食入恶心欲胀腹鸣大便不爽此寒热恶心为阳伤气痹茯苓半夏桂枝生姜鲜薤白炙草萧面色萎黄少采脉来小濡微涩此皆壮盛积劳向衰阳弱病至食下咽气迎阻挡明明反胃格拒安静快活可延年岁卷下大半夏汤潘咳嗽在先肺病近日凉风外受气闭声音不出视舌边绛赤有黄胎寒已变为热越婢法加米仁茯苓钱左搏倍右阴火沸腾由欲念萌动不遂而来胃旺可清阴火生地天冬元参知母生甘草麦冬川贝母朱阳虚胃痛用辛温见效街衢往来秽气内入伤阳痛再作先驱秽浊卷下苏合香丸姚精血损伤骨痿庸医都以辛苦药酒病不能去反传胃口无治病快捷方式理胃为先卷下仓廪汤徐劳形阳伤失血小建中汤去姜王暑风能蒸热不能解热即是热伤气分粗工以血药之滋未读暑病诸集绿豆皮灯草心鲜骨皮竹叶心经霜桑叶王气恼而起肝木犯胃胃气逆翻呕食其涎沫即津液蒸变仿仲景胃虚则客气上逆卷下旋复代赭汤刘疝瘕由客邪凝结经脉用毒药锋锐走而不守气血通行乃解王酒力湿热下注蒸血为脓疡溃半年气血皆损麻木不仁为虚当以两补气血勿以温燥卷下天真丸除诊右关前弦动述右胁胛下似胀不舒思少阳阳木必犯阴土木郁土中温开不应议解郁安中人参茯苓柴胡白芍神曲生姜李自说本来无病饮药酒反病乱治遍尝寒凉温热致胃口大伤近加丧子目瞀胞垂无治病方法卷下疏肝散孙劳损未复少年形瘦减食卷下归建中汤顾向饥时垢血通爽饱时便出不爽此太阴失运矣首方理湿热继用固肠滑皆不效议辛甘运阳理中汤去参加桂元肉谭凡劳必身心皆动动必生热热灼络血上溢肉瘦脉数中年生阴日浅可与甘寒润剂生地麦冬扁豆北沙参甘蔗汁白玉竹王色苍瘦目黄脉弦向来气冲脘痛今痛缓气冲至咽是左升肝气太甚右降肺气不及大旨操持运机致病枇杷叶黑山栀川贝苏子降香木新会皮炒桃仁赵下焦冰冷睾丸偏大川乌头舶上茴香川椒葫芦巴川楝子肉吴茱萸熟川附子黑豆汁泛丸陈心虚忡悸君相多升生地天冬茯神柏子仁枣仁炙甘草沈产后不复元血去阴伤骨热大凡实火可用清凉虚热宜以温补药取味甘气温温养气血令其复元但产伤之损蓐劳病根全在肝肾延及奇经八脉非缕杂治所宜人参鲜河车枸杞紫石英茯神紫衣胡桃归身淡肉苁蓉周少腹痛坚攻及当脐每午后必痛气胀贯串腰尻环跳肉腠之间肌肤亦渐浮肿再问经事愆期仅仅些微黄水是阴寒已入血络病必起于产蓐经后连累奇经八脉身伛不直俯不得仰肝肾入奇脉之见症卷下炒枯肾气汤戈经水不来是络脉无血古云气旺血自生大忌通经人参茯苓麋茸归身桂心羊肉胶丸张半产重于大产左胁有形是气乘肝络攻之则变中满从前胎坠寒热呕逆震动之伤当培养气血不可怠忽不致劳怯归身鳖血制柴胡广皮南枣肉白芍茯苓蒸于术炙甘草封十年前夜饱凝滞食闭气物遂胃脘痛呕吐病中腹大如怀妊得气下泄而胀消经准不育来必腹痛久病焉有速效祛寒凝开气为主吴萸秦椒川楝子高良姜延胡莪术香附山楂姜汁泛丸陆肾肝内损劳怯必致奇经失职俗医混称阴虚仅以六味曰补阴和阳益脏泄腑此时仲阳非为阴损而设河车坎气紫衣胡桃霜人参茯苓五味子人乳粉秋石沈上春产蓐无乳已见乏血虚象延及年半经水不来少腹瘕气有形病患自述背嵴常冷心腹中热视面黄色夺问食少不美夫督脉为阳脉之海由腰而起齐颈而还下元无力其脉自背至颈阳虚生寒任脉为阴海冲乏贮血气入脉络为瘕考内经图翼病机宛然在目此产损蓐劳非是小恙无如医不读书见寒热经闭而妄治淹缠成损而已人参小茴拌炒当归枸杞鹿角霜桂枝沙苑白薇庚右胁有形渐次腹大每投攻下泄夺大便得泻胀必少减继而仍然不通频频攻下希图暂缓病中胀浮下焦加针刺决水水出肿消病仍不去病患六载三年前已经断想此病之初由肝气不和气聚成瘕频加攻泻脾胃反伤古云脐突伤脾今之所苦二便欲出痛如刀针刺割盖气胀久下再夺其血血液枯气愈结宜通宜以利窍润剂琥珀大黑豆皮麝香杜牛膝二便通后接服茺蔚子郁李仁杜牛膝当归冬葵子邱病患述自腰以下颓然痿肌肉麻木枯寂二便皆不爽上下气不接续显然崩漏亡血阳不下交于阴中年日就衰夺惟辛补润燥冀络气顺利乃久病之缓调松子仁柏子仁郁李仁冬葵子枸杞子肉苁蓉桑寄生黑芝麻施经漏脐下如卵形已见血损气结冲脉为病女子瘕聚带下少腹形象是也血伤忌投气燥温热血药不取沉滞血中宣气为主南查肉茺蔚子新绛青葱管生香附徐每交五六月喉间宿病蛾发既愈仍有鼻塞火升上热下冷经水或前或后形瘦脉小数是阴弱不旺肝阳左升太速右降不及夏季阴伏于里阳泄上浮致病发因由阿胶石决明丹皮生地天冬黑豆皮银花白芍丹参陈室女无温热药之例视色夺脉弱下焦未寒先冷经事淋漓是冲任虚冷二气不交冬宜藏阳用温摄升阳麋茸鹿角霜紫石英人参归身枸杞沙苑小茴蛇床子沈自交秋初皆令阴阳巅胀失血三月怀妊法当养阴固胎人参黑壳建莲子芩阿胶生白芍桑寄生气有升无降故得泄泻反爽背椎必槌摩而胀减盖脏阴之热鼓动经腑中气皆逆行上巅春间经漏议进滋清补方亦从权随时令也暑伏已过肃降未至以顺天之气应乎人身推求川黄连广藿香生麦芽茯苓皮莪术汁胡黄连泽泻南查丹皮居女人多产奇经八脉诸络患病五液走泄殆尽而枯年已六十反患淋漏带下大便日见枯涩少腹形膨胀血液难生气散不收日服炒枯肾气汤一剂老年精气神衰即日饵参苓大药不过仅仅支撑一日盖真气真精已衰大补亦不甚浃洽耳徐非但经水不来食下脘中即痛是肝胆气热逆乘致胃气亦逆问大便渐溏木侮土位且形瘦内热凡理气多属辛燥明理欲治病先理体质之宜忌白芍炙甘草新会皮生谷芽炒焦丹皮炒桃仁茯苓查肉生香附莪术邵每怀妊百日内即产已历十余次矣今春溲溺如淋入夏若崩若溺半月半月后经水又来上午少瘥临晚夜深频频至圊溲溺滴沥酸痛夫胎濒二三月足厥阴肝病且胎形渐重任脉不固下坠血伤液枯阴气不收此溺淋是肝肾阴虚庸医清火分利更夺真阴半年缠绵致难以速功养阴方中忌投酸味令人癃闭细生地黑豆皮生鸡子黄清阿胶人中黄川石斛李凡女科有胎气以立基为要恶阻呕吐酸味是热化安胃调气人参竹茹茯苓半夏金斛生姜钮女科肝病最多产后必病及八脉即如少腹聚瘕瘕气攻心下必呕吐逆上则咽喉闭塞经水年半不来越日必有寒热凡下焦血病为多瘕属气结为血痹病在冲脉阴维阳维脉中混杂医药焉得入奇经地鳖虫延胡山楂桃仁莪术金铃子麝香共为末用青鳖甲五六两去衣捣碎用无灰酒煮汁一杯和前药末为丸每服二钱益母草汤送下要知瘕不可攻乃可攻耳瘕属气结亦由少血故气聚而结至于为血痹非攻不散总是下焦血病为多耳钮六年前产儿自乳年余乳汁涸病起延绵至今食少如饥仍不加餐经水不调色黑微痛盖病根全在乳尽亡血形瘦火升失血劳怯阴伤人参阿胶白芍细生地炙甘草桂枝庚瘕结阴络络病善胀自古及今无硝黄攻伤其阴之理腹胀忌咸谓水寒逆犯脾阳此胀误在频频攻荡阴亡液损二便不通内经谓食酸令人癃闭医药言食酸忌咸乃目不知书桑叶柏子仁松子仁黑芝麻青果汁丸处方以阴亡液损着笔此症是不忌咸而忌酸者吴药气味杂乱恶劣胃口久受其苦伤致食即呕吐非反胃也穷其起病根由原系心境愁肠气热内蕴血液日干若此年岁久不孕育多以见病治病未着未适调经理偏之旨今入冬小雪从液亏不主恋阳预诊春木萌动转焉发病之机阿胶人参生地杜仲茯神天冬杞子桂元肉桑寄生太麻仁另用乌骨鸡一具去毛血头翅足肚杂漂洁用淡水加无灰酒一碗米醋一杯许煮烂沥去肉骨取汁捣丸巽为风鸡属巽卦而应风本肝家禽也乌骨则更入肾矣乙癸同源之味兼以全具元气充满从肝肾源头鼓动生阳气味俱全则补益力量更大而神矣况血肉静中有动生机跃然者乎朱女子十四而天癸至以禀质为阴二七少阳生动阴体以阳为用也父母有病而生属乎先天即良医妙药弗能疗疾如苗禾秀而不实树果将成自坠耳庸人不识其故徒以清热治嗽坐困胃口而致凶者屡屡生白藕桑寄生清阿胶天冬云茯神甘州枸杞子桂元肉大元生地先天禀薄生化之机不旺即用补剂亦当量力清养力量浅薄浊腻艰于运化曹产后寒入胞门经水逾期不爽少腹瘕形渐大面色清肉瘦自上秋产蓐瘕起今夏诊二次议以瘕属气结用大全方葱白丸暨乌骨鸡煎丸温通冲任脉令气血自和两方不效是下元虚冷再攻必变胀矣人参云茯苓交桂心生蕲艾当归身鹿角玄霜小茴香生香附因在少壮用药逐层走进便有次第不致动辄蛮补袁平日郁气化火久则深藏入阴三时温暑湿热异气有触伏热内应而动是气滞为胀湿郁为泻热移于下湿腐侵肌凡湿与热皆气分病既久蔓延延及血分自深秋经逾旬日越两月不来而消渴形寒足胫跗骨中热灼燥痒大凡风热淫于内必以甘寒乃和梨汁蔗浆之属盖胃阴制伏肝阳内风之动正合内经和阳益阴肝胃忌刚之旨日间服桑麻丸用青果汁丸夜服梨汁蔗浆熬膏五行木气克土盖木得水土滋养土膏尽为之吸取实是土中升发木气长养栽培使之畅茂条达即是木克土也胃中津液充裕肝木从兹吸取滋和畅遂即是斯义胃中阴液充旺足供肝木滋养而肝风不动盖土中升木乃是木克土也汪视色究脉损在奇经诸脉晨起瘕泄交晡夜溺淋痛楚任督为阴阳二海脂液枯竭由阴损损及乎阳引导令其渐交非时下可以速功人参鹿茸舶茴香龟板心生菟丝子粉归身用生羊肾十二枚去脂蒸烂捣丸另煎漂淡鲍鱼汤送三钱药之气味都用与奇经气味相类之品以治引导奇经之妙所谓异类有情竹破竹补之法也周情志易生嗔怒肝胆木火上攻胃脘心悸忽嘈手抚动跃夫动皆阳化沉香肉桂辛热肝有摧捍恶燥之累非入理也柏子仁归须桃仁大麻仁南查肉周两三月经水不来少腹痛胀下坠寒疝属虚当与金匮当归羊肉生姜汤疝为阴寒侵入肝络其原起于络血衰少若用刚勐热药势必辛燥肝为刚藏益其震烈大非所宜惟羊肉柔温味浓归阴气臊入肝以血补血使肝络温和再以生姜散寒当归通络自愈张上年五个月已小产二次再加冬季伏侍病患劳乏产虚在阴劳伤在阳咳嗽吐粘浊沫咳逆上气必呕食凡食入胃传肠此咳是下虚不纳气冲涌水上泛奈何庸医都以消痰清肺寒凉不明伤损阴中之阳必致胃倒败坏卷下桂苓甘味汤下虚不纳之人每阴气上逆阴液汜滥吐粘涎浊沫皆是阴邪上逆所化顾形似壮而肌肉松软脉小促按之无力问壮年未有生育明明肾虚真气不摄血随气升而溢龙火熏蒸为咳先议用熟地萸肉山药丹皮茯苓泽泻牛膝五味肾中真气充旺不但气不升而血宁静并能收摄精气而结胎矣范惊恐悲哀伤于情怀内因络病当以血药宣润不必苦辛气燥炒桃仁黑芝麻归须柏子仁苏子冬桑叶周此情怀多嗔郁热自内生经来愆期心嘈辣腹中痛干咳忽呛皆肝胃气热上冲久则失血经阻最宜预虑小黑豆皮细生地清阿胶生白芍云茯神漂淡天门冬巴十年前产育即经候不和带下腰椎酸垂少腹刺痛损伤奇脉已非一所凡先伤于阴例取温柔佐以凉肝合乎通补谓经水必循日月耳女人月事应期虽曰血液走漏伤阴然肝阳亦从兹下泄水气疏达自无逆冲之患况体阴抱阳有天癸以流行阴阳尚无偏胜足征二气交充故女人月事时下纵有他病尚可图治耳丁蓐劳自春入秋肌肉消色萎黄外加微寒心腹最热脏阴损不肯复气攻络中腹有瘕形血空气聚非有物积聚也人参煨木香茯苓生菟丝子粉炒小茴炒当归此病先用辛温入络散瘕继以滋养阴血为周备血空气聚四个字形容瘕病之所以然深入显出之笔邱凡交三月胎殒是足厥阴肝阴内怯热入于阴冲脉胎形渐长任脉不司挡任而坠见症嵴椎尻垂腰酸痿弱肾肝奇经虚不摄固议孙真人方桑寄生清阿胶生白芍细生地蕲艾炭条黄芩砂仁末当归身尤漏经四十余日色瘀腐成块病中动怒遂胸膈胀闷且痛少腹胀满瘀下稍宽医治漏血投地芍归胶下焦未沾其益脘膈先受其滞宗经议先理其上生香附汁南查苏梗生麦芽桃仁延胡徐少壮从不生育冲任脉中久虚六七年少腹有形日渐坚大口食寒凉泄泻是下焦阳衰冷浊气聚成瘕庸医希图宽胀久服平肝破气气愈损坚胀愈加卷下炒枯肾气汤袁经年累月宿恙全是郁勃内因五志中之阳气有升无降故得泄泻反爽背椎必捶摩而胀减盖脏阴之热鼓动经腑中气皆逆行上巅春间经漏议进滋清补方亦从权随时令也暑伏已过肃降未至以顺天之气应乎人身推求川黄连广藿香生麦芽茯苓皮莪术汁胡黄连泽泻南查丹皮马寡居无欢悦之意肝胆中郁勃气火直上直下莫能制伏失其所泄之用小溲成淋谓肝脉环绕阴窍用龙胆泻肝汤唐疟母瘕聚有形治必宣通气血所述病减已是产虚八脉受损不敢攻瘕卷下当归生姜羊肉汤朱天癸从未至肉瘦色悴呛嗽着枕更甚暮夜内外皆热天明汗出热减痰中或稠或稀咽中总不爽利此先天所禀最薄既长真阴不旺阴虚生内热怡悦勿攻针黹必要经来可得热除即世俗所谓干血劳怯复脉汤去麻仁恐其滑肠而阴药不得停留滋补也老手胜人处在此王冲脉为病男子成疝女子带下瘕聚经水仍来是气攻入络脉为有形矣况产后又十六年不育冲任病显然小茴香川楝子橘核桂枝茯苓南查凡食入脘中即痛必是肝火上逆阻滞若食入胃中而痛则积滞为患居多方络脉少血气聚形象升降而动起居如惊跗踵乏力登高久已未育乃下焦肝肾虚损累及八脉紫石英巴戟肉归身鹿角胶白石英淡苁蓉枸杞子杜仲卷下羊肉肾丸叶自五月间生产将交白露日泻五六次每泻必先痛形寒战栗气冲入脘欲呕脉来右濡下坠入尺以冷湿挟阴浊致阻遏阳气流行法当辛温宣通阳痹炒黑川椒煨广木香天台乌药川楝子生益智仁生香附气浓味薄专主温通更妙川楝一味阳中有阴沈经漏已三年淋漓带下黄白视色脉不受温暖固下汤散力量难以直达冲任古局方中有震灵丹每早服六十粒是固奇脉药可使其缓欲求全愈非大剂人参不可包经阻三月咳嗽失血交夜蒸蒸身热脉来左搏而促是阳气烦蒸致逆诸络血液不得汇集冲脉秋深经水不来必加寒热瘦削称干血劳矣生鳖甲全当归生白芍粉丹皮原生地茺蔚子南查肉生麦芽仰产后自乳三年肉消夜热咳嗽蓐劳皆产伤真阴阴虚生热络中无血气入络变化有形为气聚之瘕医攻瘕则谬理嗽亦非以下损之伤在肝肾奇经之虚肺药寒凉望其止嗽嗽必不效胃伤经阻则凶卷下炙甘草汤冯室女经初至必是畏热因热受凉致冲任伤遂经漏不已血色凝紫腹中仍痛是从前经至失调所致和血脉之中必佐阴中之阳勿腻滞者问痛得按姑缓者属虚当归身炒小茴香甘枸杞真沙苑人参鹿角霜交桂心紫石英问及得按姑缓用药温而不腻何等细密陈产后二年经水不转呕涎沫不饥喜酸味肝阴久虚伤损在下焦阳气逆乘头巅晕痛议用酸甘化阴和阳原生地白芍乌梅肉大麻仁炙甘草炒焦枸杞漂淡天门冬凡清阳主上升浊阳主下伏所谓逆乘乃下焦浊阳耳蔡上年产后致损所见皆由肝肾阴虚忌与燥热见崩漏虚热骱肿寒热不必缕缕清阿胶云茯神细生地生白芍粗桂枝木炙甘草方死胎至旬日乃下必有尸秽浊气留着冲任脉中至今黄白淋带病患说腰已下冰冷大便久溏产后刚药难用用朱南阳方法卷下鼠粪汤以秽治秽与前阿魏丸治痧胀同一巧思俞任督失挡任督摄之司脂液暗消不禁八味丸可以常服再议因奇脉方法以佐之鹿茸补骨脂人参生菟丝覆盆子锁阳顾产后形肉日瘦经水逾期此属内损问经来无痛与方书气滞经迟迥异养肝调冲任可矣乌骨雄鸡原生地枸杞子白芍桂元肉当归身紫丹参柏子仁云茯苓朱操家劳烦过动内起之热皆情怀中来热灼血伤经水愆期食少干呛难用通经峻克居家安间不致骤成劳损卷下资生丸闵既产已过十年不孕育经将至周身脉络牵掣腹中不和若用力劳瘁即起寒热乃经后劳乏奇经益损当安逸一年络血宁八脉自苏愚人遍尝药汤不知养病大旨损不能复劳怯莫救鹿角霜枸杞子小茴香当归沙苑蒺藜南查肉茯苓香附邱十年前小产血崩损伤未复家政操持形神俱不获安养上年夏秋漏带久矣淋漓不但肝肾脂液先竭奇经与诸络无血存蓄气冲犯上气攻聚络为胃脘刺痛胁肋高突更推下焦寒冷腰围如带拘缚两足麻木践地痿软二便塞窒不爽五液枯藁至阳不交于阴有关性命大症病患说一年尝药从未见效更有医见痛用沉香者凡血枯液涸香燥大忌姜桂燥烈亦非亡血所宜姑以血肉参入人参若春和温煦草木借以资生血有形难生益气无形以充有形耳人参当归身羊肉肾肉苁蓉枸杞子真沙苑黑芝麻益血中之气自然云雾致白露也钱上秋产蓐自乳伤血夏热泄气一阴不复入秋咳嗽震动失血饮食不少经年不致凶既已断乳必在冬前经转可卜春深不致反复茯神炒白芍钩藤炒查炒麦芽焦丹皮新会皮伍上年秋冬经漏带淋初用震灵丹继进参茸升阳佐温摄而安自夏五月咳嗽已至秋分咳甚必呕腰嵴如坠问经闭已两月显然下虚冲气天明欲便乃瘕泄之渐附都气丸陆未嫁有喉痹上热下寒由情志郁勃之热上灼有升不降者情志无怡悦之念遣嫁宜速医药无用川贝夏枯草连翘心钩藤江西神曲茯苓张半产是下焦先虚血少内风鼓动眩晕腰椎不和胃弱恶心勿以温燥茯神阿胶川斛天冬生地女贞子枸杞子菊花炭杜少腹气冲胃脘每痛呕恶吐粘涎三年频发少腹已结瘕形月事迟肝胃病始伤及冲脉病是嗔忿而得治法不越调经俾气血流行不致逆攻犯络内经论痛皆曰络病医药不入络脉乃无效矣南查肉小茴香延胡索蓬莪术川椒金铃子生香附云茯苓青葱管赵惊恐起病遇怒而发肝厥乃阳气暴升痰随气火上举神识乃迷近加小产后必须养肝阴佐入凉肝原生地茯神清阿胶天冬柏子仁白芍入中白紫丹参治肝必佐以清凉故即温肾药内必佐凉滋一二味所以养胃液而清肝阳也惟阴阳并衰生气索然者始专主温热耳王脉虚数倏寒热口渴思饮营卫失和阳明津损初因必挟温邪不受姜桂辛温有年衰体宜保胃口攻伐非养老汤液也沙参花粉玉竹甘草桑叶甜杏仁元米陈脘中宿病痛发呕吐黑水五六日方止诊脉左大而弦肝木犯胃浊气厥逆大便数日不通久病必在血络久郁必从热化用苦辛泄降少佐通瘀川连金铃子山栀元胡半夏橘红桃仁陆春阳萌动气火暗袭经络痛在板胸左右胁肋皆血络空旷气攻如痞胀之形其实无物热起左小指无名指间手厥阴脉直到劳宫矣养血难进滋腻破气热燥非宜议以辛甘润剂濡之柏子仁桃仁桂圆茯神山栀橘红顾左耳窍汨汨有声左胁冲脉波起欲胀肝脏血络大虚气偏乘络络空为胀当年痛发用归脾最安但术呆守中上似与气升胀相左有年奇脉已空以宣通补液使奇脉流行虚胀可缓杞子归身柏子仁桃仁桂圆鹿角霜小茴香香附茯苓吴肝血久空阳明胃脉亦虚肌肉肤胀气聚热流着自觉热炽不可作实热治通经脉之壅仍佐和血熄风使内风稍宁望其稍逸杞子白蒺藜虎骨牛膝天冬生地归身柏子仁周情怀动则生热是五志气火上灼心营肺卫痛鼻渊咽中似窄只宜甘药濡养莫见热而投寒人参麦冬川贝柏子仁茯神甘草朱大队阴药佐以人参诚为阴分益气之法服之热疖累累而起恶露缓缓而下扶正却邪并行不悖今谷食已安谅无反复然难成易亏之阴须安养可望图成倘加情志感触轻则奇经淋带重则髓枯内损苏老年阳气日微浊阴自下上干由少腹痛胀及于胃脘渐妨饮食痞散成鼓矣法当适阳以驱浊阴倘昧此旨徒以豆蔻沉香破泄耗其真气斯胀满立至熟附子生干姜水煎滤茶盏内七分调入生猪胆汁一枚以极苦为度王胃弱不食脾虚便溏由脏气单薄府阳遂失流行结痂之际当进清凉宜解乃论论其常也凡重痘得自愈者正气收纳邪热外泄一定之理今乃体虚邪未尽解之症犹非纯补纯攻人参焦术茯苓白芍川连楂肉广皮泽泻米仁陈遇烦劳必脘中气窒噎痛望五年岁不宜有此卷下桂枝栝蒌薤白汤吕暑邪先受饮瓜汁水寒胃口再为冷湿凝着此疟是脾胃病舌白背寒从里症治杏仁荜茇广皮浓朴草果白蔻仁桔梗枳壳跋叶氏临证指南一书风行海内操轩岐术者恒家置一编说者谓中多赝鼎命意立方间有可议实非当时之定本也曩从贝师游有叶先生手写方数页治法入神妙字迹亦苍劲及古闻先生家别有存本相承洎六世不以示人乃真洄溪所评定者咸丰初粤逆扰吴下其家中落货大书簏于市故纸充塞检之则是书在焉振家以浓币易归如获波斯鸿宝只身窜海上抱书以行人或讥诮之罔顾也今忽忽垂三十年振家亦老矣脱终失坠岂非先生之罪人欤先生元孙讷人曾刻医案存真而此书未尽刊入藏为家秘爰属及门诸子详加校订以公斯世先生之真传不泯亦振家之幸振家尝叩先生之书而讨论之偶有所得附赘于上聊以醒读者之目先生达于医着述不多见晚年求医者户限欲穿鲜着书暇其温热论数则赴证洞庭山极闸人成于舟中者余无所传光绪十四年戊子仲冬吴县后学张振家跋