无准师范禅师语录X卍XXX维佛鑑老自蜀道来早与石田师兄同为破菴上足得句中眼秉梱外权险如劒阁崇墉壁立万仞夺却梓潼如意截断众流自清凉过焦山由雪窦移鄮岭业风飘转驱来五顶峯头宿债难逃争奈西番劫火你诸人百般较计这些子一味痴顽瓦砾成堆楖栗杖依前横竖工徒杂作金刚圈各自嚥吞凡五会问答举扬被丛林勘验不少顺寂之前一月蒐拣而为臣编况曾信笔亲书自甘招伏更引旁人作证忒煞周遮点检将来有甚交涉祇恐旃檀林下展转传抄何如搕𣜂坑边等闲抛掷且图省事免起祸端然虽如是这一则公案毕竟如何合杀不见古人道阳燄何曾能止渴𦘕饼几时充得饥劝君不用栽荆棘后代儿孙惹着衣咄淳祐岁辛亥月建丑日壬子沧洲道人程公许希颕霅溪寓隐西瞻堂书X佛鑑禅师语录目次序卷第一庆元府清凉禅寺语录镇江府焦山普济禅寺语录庆元府雪窦山资圣禅寺语录庆元府阿育王山广利禅寺语录卷第二临安府径山兴圣万寿禅寺语录卷第三小参法语卷第四普说拈古卷第五颂古偈颂赞佛祖自赞小佛事序跋祭佛鑑禅师文卷第六奏对录行状X佛鑑禅师语录卷第一佛鑑禅师初住庆元府清凉禅寺语录侍者宗会智折编师于嘉定十三年三月二十八日入院指三门云平直道路敲磕门庭竖四横三是人知有新清凉到这里又作么生入寺看额佛殿你坐我立尺短寸长口耳不及正好商量商量箇什么三门头合掌佛殿里烧香踞方丈前三后三今日明日达磨不会九年面壁拈府帖祖师巴鼻衲僧巴鼻有些巴鼻全没巴鼻因甚如此公验分明拈法衣着清净衣说法身佛着无差别衣说报身佛着无分别衣说化身佛遂提起衣云这箇是什么衣众眼难瞒指法座须弥宝座高八万四千由旬佛身长八万四千由旬当自立身如彼座像乃可得坐且道新清凉身长多少乃云俱遂陞座拈香云此一瓣香恭为X今上皇帝祝延圣寿万岁万岁万万岁恭愿金轮统御玉叶腾芳四海归仁万邦入贡次拈香云此一瓣香奉为判府节制尚书洎阖府尊官判县郎中伏愿永佐明君长居禄位次拈香云此一瓣香奉为杨岐第八世前住安吉州凤山资福禅寺破庵禅师大和尚爇向炉中用醻法乳遂趺座乃云灵山话月曹溪指月递代相传证龟成鼈范上座寻常有一张口挂在壁上未曾动着今日无端入这行户事到如此也只得东簸西簸未免拈起多年历日于中点出些子悞赚处说似诸人且要郭大李二邓四张三知道江南两淛春寒秋热然虽如是黄河三千年一度清复举永明潜禅师僧问达磨西来传箇什么潜云传箇䇿子僧云恁么则心外有法潜云心内无法后来佛鑑拈云心内心外有法无法稍稍参问底便知只如道传箇䇿子且道䇿子中说箇什么孔门弟子无人识碧眼胡僧笑点头师拈云大凡明辨古今决断是非也须是斩钉截铁始得佛鉴恁么提掇前头莾卤末后颟顸所以蹉过䇿子里头事且道䇿子里头毕竟说箇什么上大人丘乙巳当晚小参乃云法无定相遇缘即宗用不停机随宜应变有时好未必好有时恶未必恶栴檀林里喷伊兰铁牛擎出黄金角这箇则且置只如据令一句作么生道吹毛曾不动徧界髑髅寒复举德X山示众云今夜小参不答话问话者三十棒时有僧出山便打僧云某甲话也未问因甚打某甲山云你是甚处人僧云新罗人山云未跨船舷好与三十棒师拈云德山老儿一条嵴梁硬似铁抝不折无端被这僧将一片麻皮等闲缠倒了也且道誵讹在什么处具眼者辨取谢两班上堂一箇是一箇两个是两箇东土小释迦西天胡达磨拍膝一下云卞璧骊珠成滞货浴佛上堂今朝又值四月八天下丛林皆浴佛清凉有令不能行随例大家𤺊淈𣸩虽然淈𣸩于中却有箇分晓处且道有甚分晓西天胡子没髭须黄面瞿昙无顶骨诸人若不信少间佛殿里验取上堂十四十五贱如泥土十六十七贵如金璧此意分明说向谁天上人间惟我知上堂来住清凉寺怱怱一箇月闲时闲有余忙时忙不彻谁知忙与闲秤鎚浑是铁舜若多神笑点头骄梵钵提长吐舌上堂举一不得举二放过一着改旦令辰恭惟知事头首耆旧大众各各道体起居万福左顾如冰如霜右盻如金如玉鹄白乌玄松直棘曲山僧返复更思量六六元来三十六上堂瞿昙瞬目迦叶破颜山僧闻得咬定牙关上堂一叶落天下秋一尘起大地收新罗打铁火星飞烧着庐山罗汉院里王和尚脚指头碛境庙大王X忍痛不禁直得通身汗流起来道恩大难醻笑倒沩山水牯牛解制上堂一毛头狮子百亿毛头现百亿毛头狮子一毛头现拈起拄杖云看看十方诸佛诸大菩萨有学无学尽在清凉拄杖头上作自恣佛事浩浩地辩论不巳被维摩老子喝一喝直得懡㦬散去在东还东在南还南在西还西在北还北还本土巳依位而住各务本事诸人还见么若不见且听拄杖子重说偈言卓一下中秋上堂寻常月是中秋月中秋月是寻常月看来真箇只寻常道是寻常又还别别别无物堪比伦教我如何说瑞庆节上堂云从龙风从虎圣人作而万物覩雪峰辊三箇木毬禾山老一味打皷海水扬波须弥作舞因甚如此皇天无亲惟德是辅老范首座至上堂阳春曲无弦琴声偃六律韵排五音月冷兮风清山高兮水深举世有谁知此心良久顾示云聻上堂索寞清凉寺家风实可怜白云迷谷口黄叶聚堦前衲破通身冷柴生满室烟谁知今日事不异普通年谢新旧知事上堂鹤唳于天鱼跃于渊涵波泳月兮悠悠乘云驭风兮翩翩时哉时哉不可得而明焉令人长忆老南泉X上堂客从远方来遗我径寸璧中有四箇字箇字无人识雪窦只知开口不觉舌长清凉则不然客从远方来遗我径寸璧中有四箇字不必重拈出何故古篆分明上堂一不得收二不得放是则迦叶擎拳非则阿难合掌志公不是闲和尚上堂诸佛知处诸人不知不知最亲诸人会处诸佛不会不会尤切且道因甚如此鸡寒上树鸭寒下水佛成道上堂老胡半夜见明星瞎却平生两眼睛直至如今无摸索一回举着一伤情虽然不经一事不长一智王知县到上堂举王常侍访临济游僧堂公案师云临济老丝纶在手不妨卷舒自如王常侍明镜当台一点瞒佗不得只如末后道将谓是箇俗汉诸人作么生商量须知傅说非传说莫把曾参作鲁参上堂春日迟迟春风浩浩灵利衲僧点即不到唯有东村王大翁作么生良久放牛喫我谿边草结制上堂举古者道十方同聚会箇箇学无为此是选佛场心空及第归若道有无为可学有佛可选无有及第之时若道无可选无可学亦无有及第之时毕竟如何花须连夜发莫待晓风吹上堂玄沙𡎺着脚指头至今忍痛水潦喫马师一踏大笑不休清凉山里万菩萨到处觅不得拈拄杖云元来在这里卓一下云赚杀人X借庵至上堂和麸粜面夹糠炊米半夜三更瞒神謼鬼冷地有人觑见直得左手掩鼻山僧烧沉香供养他何故不是冤家不聚头谢监收上堂糓熟豆熟粥足饭足仰面看天两手扪腹这箇说话分付佗了事衲僧若是口赫赤地说禅说道说玄说妙说有说无说长说短山僧不敢与佗较量何故家住东州谢职事上堂衲僧用处了无定度握土成金握金成土所以有时进一步百事头边没回互有时退一步衲被幪头浑不顾只如不进不退又作么生行者打皷山僧上堂大众问讯侍者烧香戒香定香慧香愿此香云遍法界供养过去诸佛现在诸佛未来诸佛且望大慈大悲乃举手云莫怪空踈伏惟珍重上堂举僧问云门树彫叶落时如何问云体露金风这跛脚阿师与么答话悞了多少人不作佛法会便作世谛会了不作世谛会便作佛法会了若是清凉则不然有问树彫叶落时如何只向佗道体露金风须是恁么始得中秋上堂八月十五月圆当户夜半正明天晓不露取箇眼兮耳必聋舍箇耳兮目必瞽君不见老长沙弄爪牙一踏踏倒小释迦将谓是箇老大虫元来却是一只虎上堂干坤之内宇宙之间中有一宝拈拄杖示众云见么若真箇见得去随时受用亦只可可地终不大X惊小怪若不见且安旧处不得动着遂靠拄杖上堂南泉和尚道山僧十八上解作活计赵州道山僧十八上解破家散宅清凉不然山僧十八上做僧十八上行脚出一丛林入一宝社到处横草不拈竖草不把于一切时只领现成受用如今四十五也依然只是旧时人懵懵懂懂百无一能阿呵呵堪对暮云归未合远山无限碧层层上堂一冬二冬你侬我侬暗中偷笑当面脱空虽是寻常茶饭谁知米里有虫岂不见南泉道夜来好风吹折门前一枝松上堂开口即错闭口即丧不开不合十万八千到这里如何通信监院昨日设斋若僧若行俱饱灯笼露柱亦饱一饱忘百饥人人尽展眉太平无事日唱箇啰啰哩好大哥上堂一年三百六十日腊月尽是岁除夜夜来腊月巳尽旧岁当去今日新岁到来及至天晓大开门户祇候新岁竟不见来踌躇良久正没理会处忽然撞着箇聦明大王出来道长老长老好把历日子细看更有一箇闰月在山僧被佗点破不觉呵呵大笑过去巳过去未来亦未来即今名现在现在安在哉三段不同收归上科卓拄杖一下上堂若论箇事直是省要易会多是诸人自作艰难自作障碍所以有时东廊西廊见诸人和南问讯山僧便乃低头相接其实无他只要诸人识得长老是X西川隆庆府人事若识得去便与诸人打些乡谈说些乡话如今且未说你识得长老且各自知得自家乡井也得还知么明州六县奉化八乡上堂年年是好年日日是好日好事大家知今朝正月一元宵上堂人看人火照火无杂坏忘彼我与么会得许你亲见然灯如来得受记别如今十箇五双多是坐在光影里动輙随人脚跟后转乃高声云大众众举首复云不信道普请上堂一拽石二搬土三分甜七分苦粪箕拈起两肩担飏下䦆头无觅处唵坟喷㗶㗶悉哩苏噜佛涅槃上堂黄面老汉二千年前有五件没量罪过直至今日未有一人举着清凉小比丘不惜口业从头点过也要众人共知始从兜率宫中不依本分示生阎浮是第一没量罪过又不合半夜逾城直往雪山六年苦行做尽万千模样向明星现时打失鼻孔便大惊小怪道奇哉一切众生具有如来智慧德相但以妄想执着不能证得似与么欺胡瞒汉诳謼闾阎是第二没量罪过又不合起道树诣鹿苑列三乘分五教说有说无说顿说渐说偏说圆说出许多闲言长语污人耳目累及后代是第三没量罪过至于末后打箇没合杀却向双林树下示般涅槃以手摩胸告众犹自口吧吧地道汝观吾紫磨金躯瞻仰取足无令后悔若谓吾灭度非吾弟子若谓吾不灭度X亦非吾弟子所谓到老不知羞耻是第四没量罪过更有第五没量罪过良久休休数人不要数尽骂人不要骂着少间下座与大众同到大佛殿烧一炷香点一瓯茶普礼三拜且与佗一时盖覆着若盖覆得去则天魔拱手外道归心迦叶擎拳阿难合掌若盖覆不得来年更有新条在恼乱春风卒未休结制上堂安居结制现前三昧普化摇铃老卢踏碓上堂古圣道是法不可示言词相寂灭是何言欤清凉今日出广长舌去也遂指云这边是香炉这边是花缾会么三钱买两钱卖中秋上堂举玄沙示众云吾有正法眼藏涅槃妙心分付摩诃迦叶犹如话月曹谿竖拂犹如指月鼓山出众云月聻沙云这箇师僧却来就我觅月山拂袖归众云道我就佗觅月师云这两箇老冻侬顽处似牛皮烂处如坏絮虽然各有机关争奈浑无展处只么低头懡㦬归不知忘却来时路谢月首座琼首座持云巢语至上堂一止切一止一动一切动入荒田不拣信手拈来用昨日有人从西川来却得江东信说道赵州亲见老南泉镇州萝卜三斤重上堂摩腾入汉平地风波达磨西来重增殃祸是则是且道祖意教意是同是别川僧藞苴淛僧潇洒上堂举真净示众云头陀石被莓苔褁掷笔峰遭薜茘缠罗汉院里一年度三箇行者归宗寺里参退喫X茶大众会么是大神呪是大明呪是无上呪是无等等呪能除一切苦真实不虗谢监寺斋首座秉拂上堂古者道于食等者诸法亦等诸法等者于食亦等如是则监寺施财首座施法所谓财法二施等无差别既无差别不妨以禅悦为味以法喜为乐各随所宜各得受用各得充满无有高下无有限量无有平等不平等者因什么却道共宝器食饭色有异争怪得别人道旧相访上堂作者相逢你西我东水归沧海月上孤峯放出城中老鼠咬杀村里大虫因甚如此闽蜀同风再住清凉上堂鼻绳拽脱上梅谿横卧千峯适所宜岂谓业缘逃不得依前拽杞与牵犁如是则重翫故山风月再耕旧日田园不辞领破蹄穿岂惮拖泥带水所以王老师道自小牧一头水牯牛拟向谿东牧未免犯佗国王水草拟向谿西牧亦未免犯佗国王水草不如随分纳些些总不见得清凉有条攀条无条攀例既然如是且道作么生是纳些些底道理昨日前山去今朝后岭归上堂上元正月半无油不点灯谁人知此意有月上危层看看灯明如来在诸人眼睫上放光现端见诸人不釆走入大石国里去也拍禅床下座上堂去年梅今岁柳颜色馨香依旧依旧则故是因甚南枝向暖北枝寒拍禅床云莫道春风有两般X上堂佛法遍在一切处一切众生及国土有世界以光明而作佛事有世界以香饭而作佛事有世界以寂默无言无说而作佛事有世界以梦幻镜中像水中月热时𦦨唿时响如是等喻而作佛事是故此方真教体清净在音闻卓拄杖云非唯观世音我亦从中证复卓一下云唤钟作瓮退院上堂住亦无可说去亦无可说窦八布衫穿金刚嚼生铁佛鑑禅师住镇江府焦山普济禅寺语录侍者觉圆编指三门三门佛殿一见便见踢倒净缾撼动门扇佛殿你不识我我不识你狭路相逢脑门着地仁者见之谓之仁智者见之谓之智方丈横按拄杖云山僧与么为中下机人或遇上上机人来时如何卓拄杖云三十年后陞座祝圣罢乃云枕石漱流正好唤起来打拦街截巷脑后也与一锥直教昧者明窒者通坐者起行者诣方许跨焦山门登焦山堂入焦山室见焦山人见则见了然后焦山缓缓地向你道语在何故长江流不尽松露滴无时复举僧问云门佛法如水中月是否门云清波无透路师云这僧在光影里行云门向草窠里辊直至于今转身不得且道焦山与么批判节文在什么处喝一喝下座当晚小参一言坐断千古万古黑漫漫线路放开前X波后波閙聒聒有时恁么有时不恁么秤头斤两轻重随宜尺下短长剪裁在我至于安邦乐业顺俗和光总四海为一家会百川同一味此犹是诸方普请边事只如海门岸阔浮玉峯高浪激千寻云横万叠又向甚处觅佗缝罅拍膝云不是任公子徒劳话钓竿复举雪窦禅师一日与李殿撰坐次有一秀才一道士入来殿撰云三教中那教最尊雪窦起侧身而立殿云有口何不道窦云对夫子难言拈云大小雪窦被殿撰一问直得侧身而立若无后语忌被打破蔡州上堂夜暗昼明天平地平三日一雨五日一晴达磨大师不安本分被人打落当门板齿庐山归宗和尚无端拭坏一双眼睛拈拄杖卓一下同坑无异土上堂十字街头道得一句三家村里使不着三家村里道得一句十字街头使不着虽然三家村里十字街头有钱骑马无钱使牛佛涅槃上堂正觉山前双林树下弄假像真弄真像假临风哮吼戴嵩牛顾影嘶鸣韩干马诸人还见释迦老子么竖拂子云来也来也上堂召大众以手点鼻云山僧一生被这箇碍众中有下得毒手底为我拈却若也拈得许诸人十二时中有箇安乐处若拈不得香自至鼻亦谓之偷上堂今朝七月一明朝七月二一日是一日几箇知惭愧顾视大众云有么有么乃摇手云不是不是X谢新旧知事并监收上堂静中有动动中有静然于动静之间无有分别而不见丝毫动静之相动静之相既不可得则一动一静一出一入一放一收一进一退无非神通光明游戏解脱之处既然如是只如默时说说时默狮子吼野犴鸣野犴鸣狮子吼毕竟是分不分良久会么洞庭山下水南岳岭头云重九上堂重阳九月九箇箇尽知有喫了茱萸茶多是眉头皱唯有陶靖节独欢颜解道採菊东篱下悠然见南山虽然俗气不除瑞庆节上堂举洞山云若论此事如国家二十四路相似若一路信息不通便是不奉于君若据焦山今日看来可谓是太平时节非但二十四路直是尘毛剎海无有不通底信息信息既通奉君尽忠风从虎兮云从龙上堂举僧问古德一阳生后日长一线未审佛法长多少德云长一线后来又有古德云一线长师云前头道底与后头道底直是天地寥远若缁素得出不妨于佛法中有箇入处今时人多是浑崙吞却所谓颟顸佛性儱侗真如如将鱼目乱明珠上堂举大通智胜佛十劫坐道场佛法不现前不得成佛道既是十劫坐道场因甚么佛法不现前不得成佛道焦山从来疑着这汉住庆元府雪窦山资圣禅寺语录侍者如海妙伦等编X佛殿迦叶擎拳阿难合掌黄面瞿昙全无伎俩新乳峯一时见了却烧沉香供养从教人道是罚是赏踞方丈德云不下妙峰顶善财七日无处参寻吽吽你这一队汉在这里眼眨眨地守待箇什么何不瞥去莫妨我东行西行拍禅床便起指法座千圣顶𩕳上一着子自古自今少有人踏着罕有人举着山僧今日因行不妨掉臂陞座祝圣罢乃云衲僧行处不在东西遇缘即宗随机应变昨日焦山长老今朝雪窦主人飏下海门国万顷烟波来看妙高台一川风月声色俱泯是非杳亡石头大底大小底小休将佛法论量山又青水又绿不得作境话会既不作境话会毕竟作么生会人间纵有丹青手应是难传入画图复举僧问投子如何是十身调御投子下禅床立师云大众投子与么也不较多然虽如是未免有劳尊重当时若见只向面前深深打箇问讯教这老汉隐身无路当晚小参不起一念威音巳前弥勒下生坐断千差南赡部洲北郁单越与么会得便乃不离菩提场而登妙峯顶直得水云杂沓凡圣交参彼我情忘主宾道合座则同座行则同行归则把手同归到则大家齐到到则到矣且其中事作么生雨花千丈雪偃盖万株松复举达磨大师道吾本来兹土传法救迷情一花开五叶结门自然成师云祖师与么道好与X三十棒且道因甚如此冬行春令谢两班上堂方交正月一又过了五日世事冗如麻光阴噼箭急所以道是日巳过命亦随减如少水鱼斯有何乐乳峯看来又有甚么不乐处东边有知事西边有头首山僧赢得倚栏干尽日仰头看云走阿呵呵时人往往听作山居歌上堂春日晴黄莺鸣山花似锦汀草如茵堪悲堪笑公塘寨里王节级到处巡捕自已不知不觉打失一双眼睛良久云彩奔龊家护圣小净慈至上堂举芙蓉禅师访实性大师大师上堂以右手拈拄杖安向左边云若不是芙蓉师兄大难委悉便下座后来黄龙南禅师道实性用不得便休却将佛法以当人情致令千古之下作人笑端师云实性大师向十字街头货卖贼赃犹道无人知觉老黄龙不忍看见巧为遮藏殊不知欲隐弥露虽然如是要见实性大师则易要见黄龙稍难何故为佗头匾似扇上堂灵云见桃花便道更不疑玄沙又道未彻在后来五祖又道说什么未彻更参三十年始得山僧甞闻说一亩之地三蛇九鼠初未为然今日以此看来前言信之矣端午上堂举文殊令善财採药公案师云若据善财徧採无不是药争奈悞将甘草以当黄连文殊只知亦能杀人亦能活人要且不知来处文殊即且置遂X拈拄杖云诸人且道这箇从什么处得来毕竟是黄连耶是甘草耶卓一下云江南尽有江北全无因事上堂只箇现成公案众中领解者极多错会者亦不少所以金鍮莫辨玉石难分乳峯这里直要分辨去也张上座李上座一箇手臂长一箇眼睛大总似今日达磨一宗教什么人檐荷嘘一声下座破庵和尚忌拈香这老秃无面目不具些子慈悲却有十分恶毒喜亦不可近怒尤不可触我昔被渠禁害逼得顽蛇生足以至今日烧一炷香谩礼三拜要且笑不成笑哭不成哭此冤此恨若为伸唵部临唵齿临上堂山僧自入院来经今半年也未曾与诸人说着本分事今日又值明觉祖忌普请去塔所讽经又不暇说虽然如是你看乳峯眉毛在么上堂佛法也不会世法也不会一夏九十日瞎驴随大队且毕竟成得箇什么乃云不知上堂二由一有一亦莫守新罗日午打三更回首面南看北斗堪悲堪笑黄面禅和到处行脚只管将鼻孔东边嗅西边嗅自已鼻尖上有一点粪十箇五双因甚不觉臭上堂记得昔日大梅常禅师问马大师如何是佛马师云即心是佛佗便向这里跺跟更转动不得住后有人问如何是西来意梅云西来无意良久云果然上堂本色行脚人须具行脚眼千箇与万箇多是空X檐版担版则且置作么生是行脚眼朝看东南暮观西北上堂风萧萧雨萧萧行人弓箭各在腰缺齿老胡刚然不知有却向少林九年面壁要且不在壁上诸人各各丈夫何不转手摸索看谢首座上堂举甘贽行者入南泉设斋请首座施财公案师云前头也与么道因甚不行䞋后头也与么道因甚便行䞋今日因行掉臂下箇注脚曲中直直中曲有增减无数目等闲放在暗窻前冷地令人看不足重九上堂拈拄杖横案云与么会得三年一闰若也不会九日重阳卓一下云赢得通人笑断肠上堂经有经师论有论师乳峯到这里说箇什么即得今日放一线道随例分科列段去也以右手拈拄杖卓一下安向左边云是何章句复云流通分上堂举瑞巖和尚近日示众举古云秋江清浅时白露和烟岛良哉观世音全身入荒草古德与么道玉本无瑕却有瑕瑞巖即不然秋江清浅时白露和烟岛十年归不得忘却来时道师云瑞巖与么道可谓无瑕矣乳峯今日更资一路也要诸方捡责秋江清浅时白露和烟岛搘笻寂寞中望断无人到拍禅牀下座上堂上下三指彼此七马似有似无半真半假乳峯被人问着直得五年分疎不下阿呵呵笑倒东村王X大姊上堂语是谤寂是诳拟即乖动即丧明眼人难近傍绝尘情忘伎俩江西马大师南岳让和尚散天基节上堂乳峯有一张琴不是焦桐亦非凡木多年挂在壁上未曾容易品弄今日幸遇新天子诞圣之辰好日斯临不可放过试弹一操以祝万年之寿遂作弹琴势云丁当丁当良久云会么愿将如是曲长奉圣明君谢新旧知事上堂世谛门中有新有旧有出有入有进有退佛法向上无高无下无彼无此无党无偏虽然如是阿那箇些子是佛法阿那箇些子是世谛试为乳峯拈出一丝头看良久云放憨作么上堂德山老汉平生据一条白棒佛来也打祖来也打却道不曾打着一箇独脱底兴他道东廊也下喝西廊也下喝直饶你喝得兴化上三十三天扑下来一点气也无待兴化缓缓地甦息起来向你道未在诸人还知二大老立处么天高东南地倾西北冬节上堂一冬二冬叉手当胸珠钻九曲直在其中上堂上元正月半灯火连霄汉千人与万人聚头相共看看即不无第一各自照顾眼睛乳峯不着便末上打失了也既是打失将什么辨缁素良久云文殊头白普贤头黑上堂举僧问马大师如何是祖师西来意马师云近前来向你道僧近前马师与一掌僧云因甚打某甲X马师云六耳不同谋后来黄龙南禅师道古人尚道六耳不同谋如今诸方浩浩商量祸事师召大众云尽信书不如无书上堂十方国土中惟有一乘法诸人还信么若信得及拽取占波国与新罗国鬪额若信不及釆石渡头船摘茶上堂作家相见有底凭据逈无人处聚头共语寂子无端撼茶树结制上堂拈拄杖顾示大众云安居巳竟梵行巳立所作巳办宾头卢尊者无端向这里起心动念贬向二铁围山卓一下云谛观法王法法王法如是端午上堂僧问文殊令善财採药云是药採将来时如何师云意在钩头进云善财云尽大地无有不是药者又作么生师云莫将附子当川鸟进云文殊又云是药採将来意在什么处师云也好一拶进云善财于地上拈一茎草度与文殊文殊云此药亦能杀人亦能活人未审此意如何师云递相热瞒僧礼拜师拈起拄杖云今朝五月端午乳峯收得一服药不是耆婆留下亦非扁鹊传来虽然不直分文要且无病不治所谓佛病祖病禅病心病一切毛病凡曰服者悉得痊愈乳峯不敢珍惜今日击皷陞堂普施大众若是有病者来左手分付无病者来右手分付且道因甚如此有亦不有无亦不无乃卓一下云赵州东壁挂葫芦X上堂直钩钓鲸鳌曲钩钓鱼鳖乳峯粗识好恶不敢屈抑诸人便下座上堂眼底年来胡种灭丛林喜见太平时太平消息谁相委只许张公李老知且知底事作么生东州稻熟西州米贱上堂万木惊霜风千林着秋色堪笑寒山子到处觅不得拈拄杖云元来在这里看看卓一下云又入露柱里去也上堂秋风离离秋色依依岭上白云一片两片篱边黄菊三枝五枝世间多少登高者只管步步登高脚跟下蹉过往往不知乳峯恁么道𦘕虎成狸上堂乳峯今日开炉不会挑灰拨火大家衲被幪头只么团圞打座不求诸圣不重已灵从佗门外区区世路扰扰红尘夏了秋秋了冬冬了春良久云思量也是慕西秦上堂举白云端和尚谓五祖曰有一事老兄还知么祖曰不知有什么事端云近有数禅客自庐山来问佗也有箇悟处教佗说也说得颂也颂得批判也批判得只是未在五祖闻得七日七夜不成肠肚师云白云和尚用尽自已心笑破佗人口乳峯这里亦有一件事不得不说与诸人近日亦有数禅客自诸方来问佗也无悟处教佗说也说不得颂也颂不得批判也批判不得虽然如是乳峯却许他是箇千了百当底人诸人闻得亦不用疑着何故南天台北五台X上堂声前一句不封不树坐断舌头如何通吐昨日有人从天台来却往径山去上堂临济为睦州所误雪峯遭巖头毒手没齿㘅冤万世不朽所以学者当深思彼伐木丁丁之声照古照今兮宜善求友上堂召大众云禅禅妙高峯顶千丈巖前作么生有箇古松树奇奇怪怪屈屈曲曲弮弮挛挛诸人若恁么会驴年谢首座藏主秉拂都寺斋上堂古人道法轮未转食轮先转乳峯这里二轮俱转二轮既转使我现前一众闻所未闻之法得未曾有之食此食势力至于七日然后乃消此食既消其法亦忘不妨三三两两水边林下相唿相唤同徜徉上堂举丹霞访古寺经宿至早煑粥熟行者盛一钵与古寺又盛一钵自喫殊不顾丹霞霞自盛一钵喫者云五更侵早起更有夜行人霞遂问古寺何不教训这行者得恁么无礼寺云净洁地上不可点污人家男女霞云忌不问过这老汉师云行者虽好接高宾争奈手头短促丹霞不解作客未免劳烦主人当时若自盛粥喫了拽拄杖便行免累佗古寺无点污中却成点污且如何免得良久下座巡堂喫茶上堂前面是悬崖万仞后面是荆棘丛林两边烈焰火聚于中如何转身赵州老汉在青州作一领布衫重七斤X正旦因雪上堂今朝正月一只是寻常日就中殊异处徧界铺银色银色世界巳现普贤在什么处竖起拄杖云看看诸人既不相顾不免却乘六牙香象入五台山与文殊师兄贺岁去也卓一下满散天基节上堂王道平平其寿绵绵渔歌樵唱共乐尧年无为焉无私焉干坤一统旧山川上堂拈拄杖召大众云未得底人见拄杖便唤作拄杖既得底人唤作什么若也道得卓一下云即今入地若道不得靠拄杖云直待根生谢天童垠首座上堂万别千差处事同一家事同一家时万别千差太白山前水磨日夜轮转不歇乳峯寺里参退喫茶谢头首秉拂都寺斋上堂纵无所畏说大脱空离有希求辨最上供虽然又须是大无惭愧之人方能餍饱法味自余下劣种草未免遇而不遇不遇底且置而勿论只如餍饱者还有报德处也无乃噫气两声下座寿庆节上堂智度菩萨母容受一切法然于一切法而离分别相分别既离诸法如如蜀江万派朝沧海闽岭千寻插太虗上堂击皷陞堂大众云集佛法有底商量今日热如昨日解制上堂克期取证系缚盲驴休夏自陈且莫鬼语饶你一坐坐断别有生涯若到诸方不得道从这里X过夏来何故雪窦亲栖宝盖东谢后堂首座上堂举赵州会中有二僧相推不肯作第一座主事白赵州州云总教伊作第二座主事云教谁作第一座州云装香着主云装香了也州云戒香定香师云赵州老汉是则是触着便动揑着便转争奈七手八脚一时露乳峯这里不用相推要识第一座便是第二座要识第二座便是第一座良久云少室峯前迷逢达磨上堂秋高增爽气夜寒添夹被草虫吟壁根黄叶飘庭际直得山僧展转返侧喜而不𥧌阿呵呵伸脚元在缩脚里石巖和尚至上堂拈拄杖云久默斯要不务速说既逢识者玉石难藏既是难藏提拄杖云且唤这箇作什么为复是玉耶是石耶卓拄杖云分复举阿难问迦叶云世尊传金襕外别传何物师云面面相看眼眼𤺊覰衣外别传有甚凭据倒却门前剎竿着凤栖不在梧桐树中秋谢焙经兄弟上堂火焰为三世诸佛说法三世诸佛立地听听在说处说在听处听说两忘如何剖露经入藏禅归海唯是马簸箕拈弄有余态每遇中秋翫月时寻思直是令人爱何故不见道簸箕有唇米跳不出上堂举僧问长沙如何转得山河大地归自已去沙云如何转得自已归山河大地去后来大慧道转山X河大地归自已则易转自已归山河大地则难有人道得不难不易句来径山手里请棒喫师召大众云衲僧家自已尚不见有山河大地甚处得来又转箇什么大惠老汉无端随后说难说易拍禅床云拈得口兮失却鼻上堂坦坦平如镜弯弯曲似钩无人收拾得飏在粪堆头诸人还収拾得么良久云芽生也上堂去去实不去途中好善为来来实不来路上勿倾危古人恁么道也是踏地怕痛乳峯即不然要去便去要来便来善为箇什么又有甚倾危处只是昨日经过新岭洪水泛涨吹断三处石桥却被山僧一时等闲过了今朝打皷陞堂你这一队汉拟来这里觅佛法良久云且缓缓上堂拈拄杖示众云弥勒真弥勒分身千百亿时时示时人凭拄杖涌身云诸人还识么往往作须菩提尊者传将去也便下座冬至上堂节届书云一阳生于此日一阳既生万彚发生万彚既生无不生者竖起拄杖云且道拄杖子生多少良久云何啻七尺长卓一下谢首座秉拂都寺冬斋上堂无味乃真味真味真无味若知真味者更不说真味曾闻一饱忘百饥今日山僧身便走上堂一年三百六十日看看尽也所谓一年将尽夜四海未归人然未归之人直须归去既归之者不得X守住家乡何故座久成劳上堂举僧问云门如何是云门一曲门云腊月二十五师云云门一曲从来无谱韵出五音调高千古就中妙旨许谁知几拟黄金铸子期天基节上堂君臣道合正是法身边事且作么生是法身向上事祝融峯顶万年松盘根耸干凌苍穹故旧至上堂拈拄杖示众云我有一语非甜非苦既遇知音如何通吐夜来点得柳土獐如今变成尾火虎卓一下佛涅槃上堂灵山山上葛藤树引蔓牵枝徧界生惭愧波旬推倒后东西有路与人行虽然也须照顾脚下住庆元府阿育王山广利禅寺语录侍者惟一了禅了心等编指三门此箇大解脱门每日与诸人同出同入游戏于其间诸人行一步山僧也行一步诸人行两步山僧也行两步然一步两步较易三步五步较难脚头脚底当自看指法座大众须弥灯王无时不为诸人说大般若诸人还闻么其或未然鄮峯又从序品去也陞座祝圣罢乃云形名未兆玉本无瑕文彩既彰物归有主添些子张三发恶减些子李四生嗔不添不减云门扇子𨁝跳上天𡎺着帝释鼻孔东海鲤鱼打一棒雨似盆倾正恁么时如何话会良久X云南山依旧与云齐复举阿育王问宾头卢尊者亲见佛来公案拈云阿育王等闲借问飜成节外生枝宾头卢觌面提持不觉眉毛拖地育王当时若见佗与么祗对便与近前以手加额叩齿三下使老尊者纵有神通亦无展处当时既巳放过只如末后道阿耨达池龙王请佛斋贫道是时亦与其数意作么生风来云意腾腾涌雨霁雷声殷殷收当晚小参三日前五日后佛法委在新鄮峯手里放行也得把住也得卷舒在我纵夺临时倒拽横拖七穿八穴与么与么狸奴白牯相共证明大难大难碧眼黄头亦须莽卤黄连甜甘草苦发机须是千钧弩卓拄杖一下复举僧问镜清如何是大道之源清云从这里流出颂云从这里流出滔滔无尽日巨浪涌千寻谁知无一滴上堂韶光烂熳时百卉皆妍秀处处有春风村村自花柳灵云眼里添钉玄沙袖中出手除非自解倒骑驴一生不着随人后前仗钖率庵和尚至上堂举赵州访茱萸公案师云是则是杀人可恕无礼难容子细看来也是茱萸招得当时若解咬定牙关使赵州纵不斩头截臂亦须自领出去古人且止只如今日率庵访来虽则不言探水然而未跨门时屋里三长两短巳被佗一时觑见了也何故明眼人难瞒上堂举古德道说得一丈不如行取一尺说得一尺X不如行取一寸鄮峯说也说不得行亦行不得只是当时不着便悞从南方来中途𡎺破脚母指至今疼痛犹未巳上堂今朝解制佛在世日谓之自恣之辰诸修学人各呈所得我此五百大众一夏百二十日岂无长处有则出来吐露看诸人既是祕而不言待问拄杖子看遂拈拄杖云拄杖子我此一众你道还有长处也无自云无众人既无长处长老莫有长处也无自云无长老既无长处莫有短处也无乃云有试道看麤羮淡饭家常事伤醋伤盐笑杀人前住天童净和尚遗书至上堂太白峯前収阵脚鑑湖归唱村田乐无端调转入新丰谁知错处非常错直得洞水逆流乳峯倒卓石女攒眉木人泪落此曲如今谁共闻越山无际天无垠上堂拈拄杖云三日前五日后药若不瞑眩厥疾弗瘳卓一下云折脚云门见睦州重阳上堂今朝九月九谈禅不开口若是陶渊明攒眉便回首篱边黄菊正芬披一枝两枝三枝四五六七枝上堂一句子墨漆黑无杷柄有准则良久云会么碓捣东南磨推西北开炉上堂清寥寥白滴滴匙挑不上针札不入是则是须知花发不干春切忌寒灰煨杀人上堂千讨万讨讨不见都不要讨却成现十字街头X逢阿爷眉毛盖眼胡须面咦佛成道上堂拈拄杖云天上星地下木见便见休𧬊速老瞿昙空揑目三七日心返复从此拏空便脱空天上人间徧流毒带累儿孙直至今医得耳聋成瞎秃鄮峯虽与同路行却不与佗同处宿毕竟如何乃撗担拄杖唱云月子弯弯照几州卓一下云欵乃一声山水绿正旦上堂拈拄杖云老僧旧岁一年专与兄弟说虗头话逗到腊月三十日也无一句灵验从今日新年去不免改声换调专与诸人说实头话去也卓一下云牛角长三尺兔角长七寸元宵上堂楼台上下火照火车马往来人看人火照火则且止所谓往来人但能看人十箇五双不能自看诸人若解自看直是教你无着面皮处何故投子道底上堂拟即差动即隔忘伎俩绝声色两手揶揄懡㦬休东村有箇王大伯喝一喝请渊首座立僧上堂召大众云山僧数年来泛一只无底铁船运载南北东西无家之子游泳于大寂灭海有时顺水张帆有时逆风把拖要且不着此岸不着彼岸不住中流然拨转船头处须是大家着力前堂首座惯谙水脉善别风云今日正当千波万浪之间岂容坐视敢望慈悲出一只手共相斡运何故不见道船上无散工X谢保宁即庵和尚至上堂凤凰台畔玉几峯前筑着磕着夙世生冤且道还解免得么以手指空云天天结制上堂拈拄杖云育王传箭令下应是此土佗方人间天上若凡若圣若佛若魔皆集吾拄杖头上安居禁足共结长期有不顺吾令者四门天王飞热铁轮追之令至至则至矣合发明箇什么事卓一下云南斗七北斗八上堂举赵州道老僧除二时粥饭是杂用心且道赵州二时粥饭外在什么处着倒虽然如是鄮峯即不然遇粥喫粥遇饭喫饭唤什么作杂用心还会么若也会得二时上堂许你随队喫粥喫饭若也不会阎罗王在你钵盂匙筯上请保宁西堂挂牌上堂善知识者如大医王善疗众病应是佛病祖病心病禅病一切毛病不待一见便知深浅既知深浅不妨应病与药所谓羸者益之盛者损之表者汗之里者导之至于用药之际不问牛溲马勃巴豆黄连皆为妙药亦能杀人亦能活人灼然能杀而不能活一切死人活不得能活而不能杀一切活人死不得善此二者便能起膏肓救必死致一切人于大休大歇大安乐之场至无疑之地然虽如是遂竖拂子云且道这一揑子毕竟是杀耶活耶是黄连耶巴豆耶保宁西堂智眼洞明善能区别下座与大众同伸拜请敢望慈悲为众点出上堂分曲直定锱铢还佗作者观风云别气候须是X其人我此一众尽是其人以拂子指云试着眼看还辨别得么良久云朝霞不出门暮霞行千里谢监収上堂举赵州和尚道夫为善知识者须以本分事接人鄮峯这里但愿诸庄丰熟粥足饭足供养我禅和子令教箇箇饱齁齁地若是本分事断然不敢举着何故老不以筋力为能上堂混沌未分巳前幸然好一局棊无端佛祖竞出头来一时着坏了也鄮峯素非国手今日试与诸人活一着看拈拄杖卓一下云错上堂拈拄杖召大众云饥则伤暑饱则伤风不饥不饱正是膏肓之疾我此一众固不在此数虽然作者好求无病药卓一下解夏上堂鄮峯一夏与诸人说无义语却被阎家老子不肯放过别置地狱相延所谓镬汤炉炭刀山劒树碓捣硙磨犁耕拔舌等事倍于无间山僧末上檐头便入如是众苦甘受不辞不辞则故是诸人还甘么三生六十劫上堂有一物黑似漆亘古今无人识却被秋虫知唧唧空叹息而今拈出普请看遂拈拄杖云见么见么掷下云分文不直上堂人皆竞赏中秋惟有山僧不管大都天上月圆只是寻常月半更有不识好恶底无端指月话月翫月又道正好供养正好修行拍禅牀恶长夜漫漫何时旦X上堂行不动尘语不动唇现成行货黄金白银君不见洞山老问佛直答麻三斤上堂轻如鸿毛轻重若丘山重安排不得处信手拈来用拈拄杖云虽是死蛇却要活弄掷下云爷爷开炉上堂衲僧门下无可不可热则到处乘凉寒则围炉向火饥则餐困则卧执法修行如牛拽磨上堂拈拄杖召大众云这箇拄杖子在诸人分上过山过水东拄西拄不妨全得佗气力若到山僧手中直是要竖不得竖要横不得横何故卓一下云大都缁素要分明上堂二月春光明媚是处花酣柳醉五湖四海禅流切忌开眼瞌睡我此一众尽是惺惺底蓦拈拄杖竖起云且道这箇是什么良久云我唤作拄杖子卓一下云你不得唤作拄杖子靠拄杖下座灵隐高原和尚讣音至上堂来无所从南高峯北高峯去无所至东㵎水西㵎水幻泡忽灭证得乌龟成白鳖清风未巳须信高原元不死既不死且道在什么处拈起拄杖云见么见么卓一下云认着依前不相似上堂名不得状不得复是何物见得到用得亲不由别人有时恁么有时不恁么无毛鹞子贴天飞带角大虫当路卧上堂当明有暗当暗有明口说如哑眼见如盲毕竟作么生门外一条通驿路朝朝暮暮有人行X上堂玄沙不出岭保寿不渡河高亭见招手乃撗趋资福望剎竿便回去这四箇汉总欠一锥何故人无远虑必有近忧破庵和尚忌辰拈香炎炎六月飘风洒雪百丈耳聋黄蘗吐舌海濶山高谁与论一回饮水一回噎上堂九日今朝是那知是不是若道不是渊明把酒登东皐若道是穷子赤身眠露地到这里往往十箇五双有理无雪处且听拄杖子为诸人出气卓拄杖一下开炉上堂瞿昙你自瞿昙达磨从佗达磨佛法有底商量各自归堂向火虽然如是也须照顾眉毛入城出队上堂召大众云现前坐立俨然面面相看眼眼𤺊覰诸人也瞒山僧一点不得山僧也瞒诸人一点不得虽然须知有互相热瞒底句若有试出来露一班看如无山僧不免效七佛威仪倒骑佛殿穿汝诸人鼻孔去也出队归上堂拈拄杖召大众云半真半假千家货非实非虗百宝囊卓一下云尽底打开都见了有谁合火共分赃靠拄杖云一分奉释迦牟尼佛一分奉多宝佛塔上堂拈拄杖召大众云有般汉见拄杖唤作拄杖有般汉见拄杖不唤作拄杖要且总没交涉还会么二由一有一亦莫守一心不生万法无咎掷下拄杖云三祖大师来也X上堂现前三昧了无向背雪压楼台风号松桧忆昔水潦被马师一踏踏倒起来不觉失声道只向一毫头上识得根源阿呵呵笑倒明州憨布袋腊八值雪上堂召大众云黄面瞿昙昔往雪山六年苦行夜覩明星忽然悟道于是三七日中思惟如是事直得无启口处非特瞿昙鄮峯展转思惟亦无启口处虽然事无一向也要露箇消息良久云会么今朝腊月八回观雪山雪密洒鄮峯前曾无两般色上堂一年三百六十日看看尽也所以道是日巳过命亦随减如少水鱼斯有何乐又道当勤精进如救头然诸人试各自勐省看是乐是不乐若未得其乐直须如救头然纵饶乐去亦须如救头然何故田厍奴不见道学则不固谢首座上堂丛林纲纪之设贵在得人有如国家拜将相似须是文武兼备韬略双全有济险扶危之手然后可以克服天下莫不从风而靡而吾教亦类于是者所谓肘臂欲其重爪牙欲其利非利不能开凿人天非重不能权衡佛祖具此二者丛林乃振丛林既振且合发明箇什么事良久鲁祖面壁雪峯辊毬上元请首座立僧上堂突兀声前句恢宏量外机未明三八九难辨力囲希诸人若辨明得去便见从上来的的相承灯灯相续直至如今真风不坠傥或未然堂中首座深谙此旨各宜师而亲之扣而问之莫待老来空手归X上堂卓拄杖云内空外空内外空四大五蕴不可得山河大地不可得不可得亦不可得复卓一下云舜若多神面皮黑上堂拈拄杖云拄杖子难摸索有时喜有时恶搅动沧溟冲开碧落卓一下云何如普化摇铃铎上堂形名未兆文彩全彰短者自短长者自长黄面瞿昙徒自说黄道黑胡须达磨何须历魏游梁拍禅牀云长忆江南二三月鹧鸪啼处百花香上堂三月春将老万木献青杪微雨湿残红泉声杂幽鸟堪悲堪笑寒山子归不得忘却来时道上堂拈拄杖卓一下云德山不会喝一喝云临济不知诸人向什么处与育王相见复卓一下连喝两喝上堂拈拄杖召大众卓一下云恒沙世界诸佛国土索然粉碎释迦弥勒饮气吞声自余闲佛闲祖又向甚处出气然虽如是不当宗乘端午上堂尽大地是药无不是药者信手拈来用头头非取舍拈拄杖云这箇是什么药卓一下云万病丸新智门谊和尚至上堂举僧问智门莲花未出水时如何门云莲花僧云出水后如何门云荷叶师云一径直二周遮衲僧会得眼里添沙若是育王又且不然有问莲花未出水时如何荷叶出水后如何莲花且道与智门还有优劣也无川僧藞苴浙僧潇洒上堂召大众云古人九十日夏克期取证而今眨眼X巳过半夏了也诸人分上事作么生是有所证是无所证若有所证则且置而今止余半夏也未有所证底快须证取且证取箇什么荷叶团团团似镜菱角尖尖尖似锥风吹柳絮毛毬走雨打梨花蛱蝶飞上堂三分光阴二巳过作么生灵台一点不揩磨灼然疴屎放尿亦无余地贪生逐日区区去樊哙踏鸿门唤不回顾争奈何不是河南便是河北育王今日鼻孔在诸人手里一任横拖倒拽中秋上堂万籁声沉沉虗堂夜寂寂不见寒山子未免空相忆休相忆遂举拂子云元来在这里与诸人共赏中秋从而恶口小家道吾心似秋月碧潭清皎洁无物堪比伦教我如何说说则说了诸人因甚见似不见闻似不闻拍禅牀云可煞惺惺上堂古者道从文殊门入者墻壁瓦砾为汝发机从观音门入者虾蟆蚯蚓为汝发机从普贤门入者不动步而到虽然新月有圆夜人心无满时上堂今朝八月二十五记得洞山离查渡韶石山头打不回直至如今无本据问佛便答麻三斤何似庭前栢树子会么苍鹰搦卧兔猫儿捉老鼠上堂万籁风悽悽千林露滴滴塞鴈起平沙夜虫吟破壁举一不得举二放过一着蓦拈拄杖云更听拄杖子露箇消息卓一下上堂召大众云无道可学无禅可参黄头碧眼徒话指南雾歛云収天宇宽门前幸有千朵青山万朵青X山徘徊羸得倚栏干上堂此箇事诸人除是不知不理会则巳若知了要理会直是殃害杀人无理会处何故诸人拟向东边寻要且不在东边拟向西畔讨要且不在西畔诸人只欲硬放下都不管着又却一似宿世冤家相似不能得脱离去正恁么时毕竟如何即是竖拂子云冤家冤家谢首座秉拂上堂横说竖说何曾动着舌头逆行顺行总是家常茶饭有准绳无畔岸以拂子划一划云会么吾道一以贯冬至上堂拈拄杖召大众云一阳生万彚生正当生作么生卓一下云羣阴消殄吾道大亨上堂举僧问普济如何是祖师西来意济云庭前一丛竹经霜不自寒毕竟如何只闻风击响知是几千竿师云诸人还会么诸人若会便见有宗门直指底道理若也不会育王更为颂出仍举前颂下座上堂一年十二月此月乃当尽一月三十日此日方起头此日即是寻常日那里是起头处此月即是寻常月那里是尽头处若向这里着得只眼许诸人会不迁义其或未然起灭不停念念迁谢逗到三十日阎罗老子征你饭钱莫言不道腊八上堂黄面老汉二千年前于正觉山前夜覩明星忽然悟道于三七日中思惟是事直是无启口处灼然此事呈似人不得说与人不得其惟证者乃可X知焉且知底事作么生岂不见真净和尚道头陀石被莓苔褁掷笔峯遭薜茘缠罗汉院里一年度三箇行者归宗寺里参退喫茶育王今日无暇与诸人喫茶下座同诣妙胜殿炷香作礼然于作礼处各宜照顾且照顾箇什么莫教磕破脑门上堂声前句量外机明历历峭巍巍举者既少见者亦稀拈袈裟角云见么见么抖擞多年穿破衲褴毵一半逐云飞散天基节上堂虗空广大圣心广大虗空无边圣德无边以无边之德被于华夷以广大之心包乎天地包乎天地其心愈明被于华夷其德日新绵绵而长存荡荡而难名正恁么时如何野老不知尧舜力冬冬打鼓祭江神上元上堂今日是元宵令节不问红尘閙市酒楼花洞处处放灯王孙公子车马骈阗往来观看乃至骚人墨客长篇短句更相酬酢莫不以灯为佛事所谓一灯然百千灯灯灯相续一句演万亿句句句朝宗虽然如是且道一灯未发一句未形巳前如何体悉良久云宁可截舌不犯国讳佛涅槃上堂黄面老冻侬贱卖闲骨董为世大医王谁知多病痛到头力尽计穷犹自摩胷告众谓吾灭度非吾弟子谓吾不灭度亦非吾弟子遂顾示大众云会么楚鸡不是丹山凤上堂春风浩浩春雨绵绵花凝晓露柳带寒烟造化X无作而作万法不然而然达磨九年空面壁善财走得脚皮穿上堂人人脚跟下有一坐具地诸佛出世祖师西来不敢动着一丝毫山僧今日亦不敢动着一丝毫亦要诸人不动一丝毫直下搆取愿视大众云还搆得么良久苔生也上堂浅闻深悟深闻不悟迷逢达磨赵娑呷醋上堂木中有火钻之始明鑛中有金炼之始精诸人分上各各有无价之宝如何甘自溺于阴入之坑阴入之坑卓拄杖一下云打破了也且宝在什么处掷拄杖云各宜辨取上堂过去诸如来斯门巳成就好与三十棒现在诸菩萨今各入圆明好与三十棒未来修学人当依如是法好与三十棒何故不见道齐之以礼上堂一夏逡巡巳过半往往精勤成懒慢幸然底事十分现成因甚到夜打叠不办君不见赵州末上见南泉何似雪峯参老观破庵和尚忌日拈香我昔未行脚时便知道鼻孔在面上及乎游历诸方后依前不移易一丝毫许幸自可怜生无端失脚到这老冻侬面前被佗横两横一时打失了也直至如今无言可说无理可伸虽然举香云唤这箇不是本色道地得么上堂阿剌剌横该抹天何高地何阔碧眼与黄头徒自閙聒聒育王恁么道也是将盐止渴X谢监収上堂一处通处处通手头活落脚下玲珑常记南泉提起处刈禾鎌子快如风上堂仰面看天低头觑地明眼衲僧讨甚巴鼻岂不见山前明觉寺里有箇陈阇黎解道苏噜苏噜悉唎悉唎上堂古者道譬如鴈过长空影沉寒水鴈无遗踪之意水无沉影之心正恁么时取不得舍不得不可得中只么得且道得箇什么展两手云会么有钱布施无钱慙愧中秋上堂前月只此月后月亦此月何得尘世人竞赏中秋节竞赏即不无且作么生是广寒宫里事良久云南泉拂袖之何处药峤披云笑不休上堂临济问佛法大意于黄蘗三度喫六十拄杖后来却于大愚处肋下𡎺三拳所谓炉鞴之所钝铁尤多德山出崃来气吞宇宙逗到龙潭吹灭纸烛失却鼻孔遂将疏钞一时焚却云穷诸玄辨若一毫置于太虗竭世枢机似一滴投于巨壑犹涉廉纤在临济德山且置且道育王为人在什么处良久云昼见日夜见星重阳上堂拈拄杖云九日当佳节黄花处处新相逢多醉客少见独醒人卓一下云打草只要蛇惊上堂拈拄杖示众云见见之时见非是见见犹离见见不能及且见不及处如何体悉卓一下云僧堂覰破香积厨鸱吻咬杀佛殿嵴X上堂举拂子召大众云只这是莫过于此随我者随之南北不随我者死住东西诸人若抵死不信后五日十字街头撞见阿爷莫道育王今日不说上堂七佛巳前无消息处有消息那箇不知七佛巳后有消息处无消息是人不会知不知会不会璞玉浑金泥团土块大慈笑翁和尚至上堂若欲发明箇事须遇其人既遇其人自然眼眼相照彼彼相谙似金愽金如水与水岂不见大慈一日扫地次赵州问云般若以何为体慈云般若以何为体州呵呵大笑次日赵州扫地次大慈却问云般若以何为体州放下苕帚仍复呵呵大笑大慈便去方丈师举了乃呵呵大笑云这二老汉冷眼看来也是好笑笑须三十年始得何故将谓胡须天下赤谁知更有赤须胡冬至上堂六阴剥尽不可停留一阳复生难为遮掩难遮掩处物物现成不停留时尘尘解脱举拄杖云只这箇岂不现成卓一下云岂不解脱恁么会得许诸人证不退转地其或不然一九二九三九四九从头数去前头大有寒冻在上堂一年十二月只余此一月此月极尽处又见明年月循环既无端何劳强分别分别不生则前后际断前后际断则真智现前真智现前则不见有现前之量亦不作不现前之解正恁么时如何岂不见瑯琊赞菩提达磨云师心兮戴X上堂锦包特石铁褁泥团现成活计格外乡谈明眼衲僧会不得月移梅影上栏干岁旦上堂今朝正月一日且要捉景第一不得说杂话说佛说法是杂话说禅说道是杂话说玄说妙是杂话作么生得不成杂话去良久云果然散天基节上堂言而足终日言而尽道言而不足终日言而尽物言而不足则且置作么生是足底道理良久云蟠桃结实三千岁睿筭延鸿亿万春因事上堂有一人闻此事欢喜赞叹我说是人永劫沉沦有一人闻此事阐提毁谤我说是人活陷地狱且道二人中那箇可救会么前三后三十双五单江南地暖塞北大寒佛涅槃上堂二月十五瞿昙灭度诸天悲泣羣魔鼓舞且道鼓舞底是悲泣底是育王敢道总不是何故清平世界无闲地上堂春色依依花木芳菲满眼满耳绝毫绝釐惟有子规知此意一声声道不如归上堂黄蘗树头蜜菓破蓆袋里珠珍愈藏愈显日久日新争似飏从闲壁角听教人道不逢春谢都寺结夏斋首座秉拂上堂召大众云山僧昨夜偶因无事起来东行西行至佛殿前约三更时忽见张上座李上座二人在中庭互相征问张云今年都寺好结夏斋李云好在什么处张云施主沓至连供者三使我一众皆获餍饱一饱之余更无余念所谓X一饱忘百饥是也李云饱则饱矣更须除却箇饱始得此饱不除为饱所碍则为虗饱非真饱也张云某甲只恁么老兄作么生李云恰是首座好秉拂张云好在什么处李云凡出一言道一句莫不惊羣动众去离泥水活人眼目使我一众见所未见闻所未闻皆得法喜禅悦之乐张云乐则乐矣也须忘却箇乐始得此乐不忘为乐所困不为乐也二人互相问难经八十反山僧在暗地里听得忍俊不禁咳嗽一声二人惊愕云恶元来和尚在这里二人于是近前问讯复举前话慇懃致问愿求一决山僧见佗语声高低遂于手上揑一揑二人懡㦬散去莫知所之巳而楼头钟动东方既白矣即今击鼓陞堂重举一遍以谢都寺首座也要大家共知举亦举了谢亦谢了知亦知了且道山僧当时于手上揑一揑二人懡㦬散去意作么生诸人还会么良久云断碑镌白字当道种青松径山少林和尚遗书至上堂召大众云少林消息绝大地一团铁愁杀寒山子无言倚寥沉悲风流水声呜咽端午上堂入荒田不拣信手拈来无不是药随手用去无不应効而能起膏肓活必死假使尽大地人一一抱疾各各不同到育王这里不消一服总教伊脱体安乐而去遂拈拄杖卓一下云诸人还觉神清气爽么又卓一下云更饶一服X上堂五五二十五六六三十六纵以大衍数终是数不足数得足无不足碧眼黄头口哑舌秃破庵和尚忌日拈香我与这老汉本自无交涉狭路偶相逢欢喜成冤结此结不可解此冤不可雪唵喷喷㗶㗶勑摄上堂朝碌碌暮悠悠非懈怠非精修毕竟如何华亭船子北地赵州解制上堂九旬今巳满那事竟如何无为无事人往往成蹉跎育王敢道不蹉跎何故少年曾决龙蛇阵老倒还同穉子歌佛鑑禅师语录卷第一无准师范禅师语录X卍XXX佛鑑禅师语录卷第二住临安府径山兴圣万寿禅寺语录侍者普明了南绍昙等编指三门广大楼阁门户不扄了事衲僧未行先到且到后如何眼不见为净佛殿天上无弥勒人间无释迦烧香礼拜谁遂烧香云唵摩尼达哩吽㗶咤踞方丈前佛性命后佛纪纲总被斯径山今日一把X把定直得尽天下衲僧无出气处莫有不甘底么拍禅牀云果然拈勑黄从上来莫不贵重这一着子直得不言而化不约而同风从虎兮云从龙指法座召大众云便恁么委得畅杀五髻峯傥或踌躇且行双径路陞座祝圣罢乃云灵山密府释迦老子面皮黄少室单传达磨大师无版齿声前得句意外明宗透过是非关不住罗笼表便可十字街头横三竖四孤峯顶上啸月眠云的的无私头头有据以此弘济大法以此仰助教风竖抹横该七穿八穴正恁么时如何千峯朝华岳万派肃沧溟复举世尊陞座文殊白槌云谛观法王法法王法如是拈云大众幸自好一片无瑕白玉却被文殊一槌打作百杂碎直至如今収舍不上然虽如是不因樵子径争到葛洪家当晚小参直下便是划地为牢别讨生涯凿空求缝恁么也不得不恁么也不得飜身一踯抹过太虗只此灵锋阿谁敢拟能纵能夺能杀能活无高无下无党无偏一切处不留一切处成就拍禅牀云不知世有谁知已相共扶持折脚铛复举三圣问雪峯透网金鳞未审以何为食公案拈云软底不奈硬底何硬底不奈软底何然虽如是点捡将来未免一得一失具眼者辨取X谢两班并万年西堂至上堂释迦出世一时文殊普贤观音势至金刚藏弥勒大士佗方国土诸大菩萨声闻缘觉悉皆毕集莫不各务本事助佛扬化转大法轮如百川赴海同归一味山僧此来新住径山亦有知事头首大众耆旧诸方来者大善知识各出一只手作成保社扶竖正宗然于中间要且你不识我我不识你彼彼不相照各各不相知你若忻忻我即不肯且道因甚如此义出丰年重阳上堂召大众云去年底今年底輙莫明年更明年年年只如是黄花烂烂醉重阳落叶萧萧愁满地诸人还会么以拂子击禅牀云吾无隐乎尔开炉上堂僧问初冬时节又相催浩浩诸方炉鞴开独有径山文武火不知煨杀几人来如何是径山文武火师云切不得动着我香匙火筯进云只如赵州道三十年前南方火炉头有箇无宾主话未曾有人举着此意如何师云舌头拖地进云毕竟如何是无宾主话师云言满天下进云只如玄沙闻得云这老汉脚跟未点地在又作么生师云一坑埋却进云可谓焦塼打着连底冻赤眼撞着火柴头师云一划划断僧礼拜师乃云五峯门下三箇五箇衲被幪头围炉打坐鼻笑瞿昙平欺达磨又谁管你张三李六然虽如是诸方炉鞴正炎炎何似径山文武火出乡归上堂若论此事如国家出师相似须是先锋殿后俱得其人人无异志心无异用一往直前折冲X千里然后战无不胜攻无不取且奏凯回戈顿辔自乐一句作么生道折弓放马无余事倚杖逢春点异花复云赤手空拳下山去满船和月载归来五峯可煞无惭愧面面相看眼未开何故穷坑难满天童晦巖和尚至上堂同身共命同气连枝阿难合掌迦叶扬眉就中一句子不许外人知且道因甚如此营里天王谢保宁西堂挂牌及新旧都寺上堂说禅说道易成佛作相难又道成佛作祖易说禅说道难咄有什么禅道可说有什么佛祖可成更有什么一丝头许难易来然虽如是忙者自忙闲者闲上堂不寒不热好箇时节黄莺频织柳丝烟子规犹哭松梢月佛殿嵴被鸱吻咬杀则且置且道透声色一句作么生道良久云老不以筋力为能浴佛上堂指天指地弄精魂只为生来无脑门韶石一棒打不杀至今恩爱俱成冤正当四月八底事与谁论门外千峯万峯啼断猿上堂南北东西八百牛时来群聚五峯头饥䬸饱卧松风里昼不拘兮夜不収然虽如是争奈鼻头绳索总在山僧手里有时一掣教佗去有时一掣教佗住且总不恁么又作么生击拂子云今日费我多少草料谢西堂首座秉拂上堂万年石桥三平石梁总没交涉恰恰相当足陌见钱买卖一毫不用商量因甚如X此南泉斩猫儿火后上堂劫灰飞尽见灵踪突兀凌霄对五峯意在目前谁共委相同扶起旧家风端午上堂五月端午节底事不须说百恠尽潜踪羣魔俱殄灭是则是且道无病之人如何发药郑州梨青州枣绵州附汉州姜邠州铁卓拄杖下座入城归谢宣赐上堂去时万木含愁色归日千峯展笑容此意此心知有自一炉香爇散天风上堂七月八月或凉或热景色凄清蝉声呜咽观音菩萨将钱买胡饼放下手却是馒头拍膝一下云韶阳老人得一橛大内陞座及见施主归上堂逾月走红尘生涯随处新逢人陪笑面接物强精神侥倖遇明主帡幪感重臣归来何以报卓拄杖一下云只此谢尧仁上堂三分光阴二早过灵台一点不揩磨贪生逐日区区去唤不回头争奈何古人併尽气力只抓着径山痒处山僧自罹劫火奔走红尘归来瓦砾堆中从事土水非但业识忙忙和鼻孔眼睛一时打失了也如今要作全人终不可得然虽如是家贫愿隣富重阳上堂九日重阳节东篱赏菊花歌懽公子事淡薄野僧家虽然淡薄不妨别有滋味且道是什么滋味胶胶粘粘黄栗粽苦苦澁澁茱萸茶上堂举教中道弥满清净中不容佗又道云何是中更容佗物蓦拈拄杖云这箇且不是佗物卓一下云X岂不清净你等衲僧家要行便行要坐便坐靠拄杖云切不得动着入城归上堂十五日以前常在途中不离家舍十五日以后常在家舍不离途中正当十五日跛跛挈挈百丑千拙张都料李作头凿窍底凿窍着楔底着楔双径来来去去人长安夜夜家家月谢两堂首座秉拂上堂召大众云山僧是箇实头人爱说实头话凡一切事据实而论前日两堂首座秉拂所说法要一人全道得着一人全道不着道得着底堪与人天为师道不着底堪与佛祖为师若人辨得出自救不了若辨不出南州北州名字行却有何益哉水乡持钵归上堂六月火边坐三冬水里走怒中呈笑面閙处伸毛手满载没底船归来重抖擞且道抖擞箇甚么卓拄杖云苏州有常州有郡知府至上堂倾盖相逢巳成多事侧鞭回首早涉繁词须是恁么人方明恁么事恁么人既在这里作么生是恁么事旛竿头上铁龙头复云达磨西来不立文字教外别传且道传箇什么径山久默斯要不务速说今日既遇知音不免破悭去也垂下一足云不是朴庵大难委悉佛涅槃上堂记得世尊涅槃日普告大众云谓吾灭度非吾弟子谓吾不灭度亦非吾弟子师云灭度不灭度既总不是毕竟合作么生诸人还见释迦老子X么其或未然却听山僧分明为汝指出迟日江山丽春风花草香泥融飞鷰子沙暖睡鸳鸯上堂拈拄杖召大众云韶光去也谁能留长江衮衮无暂休人生既老不复少此心未了空悠悠或有箇汉出来道大小径山犹作这箇语话卓一下云打草只要蛇惊浴佛上堂指天指地徒张意气一棒打杀更无巴鼻径山今日都卢放过且要一时脑门着地何故岂不见道礼之用和为贵上堂举应庵示众云三十三州七十僧驴腮马颔得人憎诸方若具罗笼手今日无因到净名师云应庵太师祖是则是太煞舌长径山则不然数百禅和数十州褴襂破衲面搊搜诸方有道不肯学甘共山僧拽木头上堂拈拄杖召大众云今日四月十五结制之辰尽山河大地草木丛林情与无情尽在拄杖头上安居禁足若凡若圣若青若黄长短洪纤各住自位不得动着候七月十五别有条章这箇则且置竖拄杖云你道这箇拄杖子吞却拄杖子不见有拄杖子依旧是箇拄杖子时如何卓一下云应当如是学谢两堂首座秉拂上堂拈拄杖云前既无释迦后亦无弥勒即今何所覩举拄杖云见么天台三百五十钱买得卓一下云贼贼中夏上堂拈拄杖云前半夏巳往巳难推究后半夏X未来未可讨论正当今日有箇现成公案诸人还断得么若断不得且听拄杖子断看卓一下云干三连坤六段破庵和尚忌日拈香杨歧设忌做尽鬼怪径山设忌一无所解随分淡淡薄薄点一盃茶烧一炷香谩礼三拜若谓报德醻恩兔子喫牛嬭上堂时节不相饶俄当七月朝未闻桐叶落巳觉稻香飘泣露蝉声咽迎秋鴈影遥有谁相共委突兀对凌霄解夏上堂诸人分上各各有一节案牍九十日内推勘巳圆今当自恣既到山僧面前无有不了底事且毕竟如何决断巳结证未结证蓦拈拄杖卓一下云大赦咸放出山乡归上堂黄面瞿昙昔持钵入舍卫大城乞食于其城中次第乞巳还至本处饭食讫収衣钵洗足巳敷座而坐召大众云黄面瞿昙幸自可怜生无端被须菩提出来道箇希有直得七花八裂収舍不上径山出乡四十余日今日归来饭食巳了衣钵亦収了敷坐巳了只是诸人第一不得出来赞叹何故钱是足陌物有定价御书至上堂拈香祝圣罢趺坐乃云须弥山为笔香水海为墨尽大地为纸吾大圣人以主天下之力秉此笔蘸此墨而于此纸大书特书纵横得妙辉腾今古荣耀林X泉以此侈吾佛之光以此霈神龙之泽以此庄严宝所以此成就福田吉祥中吉祥殊胜中殊胜正恁么时如何报称万年恢正续四海乐无为臣僧恭奉圣旨特赐本寺释迦宝殿妙庄严阁凌霄之阁灵泽之殿宝所万年正续之院二十四大字宸翰臣僧领众迎接归寺永镇名山陞于此座举扬宗旨上祝圣寿无疆臣上感圣恩上感圣恩下情无任感天荷圣激切屏营之至复说偈云尧仁及物丽如春荣宠名山御墨新将底醻恩崇寿域碧天无际水无垠冬至上堂拈拄杖云过去也恁么未来也恁么见在也恁么卓一下云一阳来复万彚发生寒谷回春冰河解冻且道是佛法耶世法耶卓一下云非思量分别之所能解上堂摩腾入汉如将蒿枝搅四大海令一切鰕蠏鱼龙知水为命达磨西来又如将鸩毒置于海中令一切鰕蠏鱼龙饮者皆死虽然如是心不负人面无惭色浴佛上堂昔年当此日生箇老妖孽殃害大地人有屈无处雪云门愤不甘一棒要打杀打不杀至今年年有箇四月八结制上堂径山今日结夏不分上中下座徤则运瓦搬椽困则横眠倒卧谁管你孔夫子李老君胡达磨X何故善贾者不停死货上堂佛之与祖是生冤家禅之与道是大妄语何故岂不见道冠者五六人童子六七人浴乎沂风乎舞雩咏而归上堂拈拄杖云一切有为法如梦幻泡影如露亦如电举起拄杖云拄杖子化作拄杖子吞却拄杖子则且置只如深沙神怒发将嘉州大像一掴因甚陜府铁牛飒然粉碎卓一下云应作如是观上堂七纵八横处见得透彻寒灰死火时恰恰相当寒灰死火时体得分明七纵八横处头头合辙所以道古今一贯声色纯真竖拂子云看看德济龙王向这里逞大神通降一阵卒风骤雨泻向诸人面前还知么若也不知却归灵泽殿去也上堂古者道为学日益为道日损损之又损至于无损正恁么时蜻蜓许是好蜻蜓飞来飞去不曾停捉来摘除两箇翼便是一枚大铁钉佛涅槃上堂举文殊请佛再转法轮世尊云吾四十九年未甞说一字汝今请吾再转法轮莫是吾有所说法耶师云黄面瞿昙以油洗皂欲成素练岂可复得耶下座诣大佛殿普礼三拜和文殊一时领过上堂举梁山和尚道南来者与三十棒北来者与三十棒虽然如是不当宗乘后来瑯琊道梁山好一片真金只作顽铁卖了瑯琊即不然南来者与三十棒北来者与三十棒一任天下人贬剥师云瑯琊恁么X道瓜田纳履未免嫌疑径山这里南来者搬泥北来者运土拔一毫以利天下吾不为也破庵和尚忌日拈香这箇老冻侬勐利如虎狼威凛万壑风眼摇百步光我昔编其须脱命于毫芒至今数十载毒恨不可忘此世后世永永不愿见临风誓此一炉香出乡归上堂千峯万峯浓泼眼十谿五谿深没腰只有山翁喜相接声声惭愧与难消且道还有所得也无虾蟆口里一粒椒重九上堂黄菊新开剪剪金忻逢佳节兴难禁临高无语写幽思拄杖为吾聊一吟卓拄杖一下云非但落韵兼错平仄上堂二由一有一亦莫守文殊普贤泥猪疥狗上堂今时参学多是踏步向前道我参毗卢师法身主向上巴鼻格外玄机如渴鹿趂阳焰于自已脚跟下事往往蹉过殊不知举步处踏着释迦老子天灵盖开口时触着达磨大师祖讳要且无你在遮右掩处径山恁么告报还有勐省底么咄用省作么圣节上堂拈拄杖云天地之根万物之主大千无以居其尊劫石难以并其固卓一下云直得森罗万像草木丛林情与无情悉皆皷舞时哉时哉正月初五谢智首座惠后堂并新旧头首上堂径山一句子似有如无却须是箇具大智慧底领之于文彩未彰巳前然后知大藏小藏尽从这里流出至于或卷或舒X或进或退靡不中的虽然如是可惜许中夏归新僧堂上堂大凡参学先须自参直须识取自家本来底面目然后徧参游人门户升其堂奥坐其牀榻至于自受用三昧他受用三昧一时具足傥或倚佗墻壁看佗眉毛眼睫终非究竟既然如是且作么生是自家本来面目良久云北人不相鼻南人不相色解制上堂道无彼我踏着不嗔用不停留了无辙迹翠巖东语西话着甚来由仰山种粟畬田翻成窠窟文远于驴粪里落节洞山向万里无寸草处亸跟这一队汉一时裂下了也毕竟事作么生拈拄杖卓一下云惊起暮天沙上鴈海门斜去两三行谢新旧知事两堂秉拂上堂衲僧家无本据动静去留无非活路进一步临机没回互退一步声色如聋瞽不进不退又且如何前堂首座是果州人后堂首座是蓬州人蓬州人自打蓬州乡谈果州人自打果州乡谈虽然如是君子千里同风出队上堂拈拄杖召大众云众生扰扰昏昏𥨊于长夜困于脩途径山不忍见向三冬里轰一声霹雳而使梦者觉行者诣卓一下还觉神清气爽么成龙昇天成蛇窜草檀越舍佛五脏请上堂无量法门同归方寸河沙妙德只在毫端于一毫端上见得便见灵山一会心肝五脏尽在这里放行把住不由别人若论把住不消X一捏若论放行则释迦老子自还释迦老子文殊普贤自还文殊普贤阿难迦叶自还阿难迦叶护法诸天自还护法诸天不妨各得其要各住自位各务本事助佛扬化尽未来际无有退转正恁么时如何此功德海无边际流出当人一念中一念真心充法界当知福报亦无穷上堂恍恍惚惚杳杳冥冥非精非物非佛非心缺齿老胡得之而不识飏在乎嵩山之阴诸人还识得么水上青青绿元来是浮萍浴佛上堂释迦老汉初生下时一手指天一手指地云天上天下唯吾独尊后来有孝顺儿孙要一棒打杀与狗喫者又有将恶水蓦头浇者点捡将来总出佗圈缋不得径山则不然当初若见只与佗摩顶云易长易养管取教佗哭也不成笑亦不得上堂召大众云猫有歃血之功虎有起尸之德所以抦持佛祖正印者杀活卷舒游刃自在理故当然若据今日尽天下衲僧到径山这里总须乞命然虽如是吹毛虽利不斩无罪之人上堂释迦掩室于摩竭净名杜口于毗耶须菩提唱无说以显道释梵绝听而雨花后来又道斯皆理为神御故口以之而默岂曰无辩辩所不能言也师云肇法师不谬为座主善说出格道理若是径山则不然草木天下同破庵和尚忌日拈香太湖濵南湖畔行脚不着便撞X着这老汉分明两箇五百文刚然证道是一贯当时被渠淈𣸩一场究竟成箇不了公案逗到今日如何结断炷香云神光断臂豫让吞炭出山乡归上堂召大众云三家村里神树子十字路头牛屎堆拾得寒山曾觑破至今拍手笑咍咍你这一队后生三条椽下闭眉合眼恣意妄想知什么茄子瓠子重九能仁西堂同定首座至上堂召大众云三十年前与吾石谿商量一段因缘横也不奈何竖亦不奈何至于七日竟无折合懡㦬而休谁知三十年后蓦然撞在面前不待商量自然默默相契非但石谿至于定公首座亦同此见毫发无差且道如何是相契底事节届重阳日短夜长为石谿和尚赴蒋山引座宝公宝山之宝非青黄赤白等色亦非大小方圆等相三贤莫辨十圣那知是故公亦秘惜若非其人未易分付今日石谿不涉安排计较突然在前无心而得既得之巳亦不以为奇特眩曜于人是则故是争奈我此千百衲子虗心久矣皆欲一见是以鸣鼓集众慇懃虔请愿陞此座于香烟起处放此宝光令我一众因此宝光获见此宝同得受用尽未来际求无退失然虽恁么更有一事不得不疑或有箇没意智汉不识好恶犯众出来道蒋山蒋山不得将常住物作自已人情吾姪却须自作支遣莫教累及老叔恐人无凭先此奉白X上堂参禅衲子担箇不会到处问人东边问张老西边问李老问来问去忽然一旦会得元来便是箇不会底虽然莫将图上水唤作洞庭波上堂佛祖命脉洞然明白黑漆屏风松萝亮隔冬至上堂孟冬薄寒仲冬严寒寒则普天普地寒结成冰片冻破泥团达磨不会大难大难腊八上堂拈拄杖云雪山六年冻不死一麻一麦饿不死无端更道悟明星跶倒至今扶不起拄杖子试着力看卓一下普贤蹙頞文殊偷喜上堂才拟恁么便不恁么成现生涯陈年滞货雪峯辊出三箇毬𡎺着嵩山破灶堕师嘉熈三年正月二十五日奉圣旨特赐佛鑑禅师师领众迎接望阙谢恩毕遂鸣鼓陞座拈香祝圣罢据座乃云形名未兆文彩全彰见闻知觉觌体纯真坐卧经行全身奉重应万机而无滞融十虗而不痕左右逢原纵横得妙然虽如是尧舜之君犹有化在且把定干坤独超今古一句作么生道云净日月正风暄草木香臣僧师范凉薄之踪于道无取兹者恭蒙圣恩特赐禅号宠踰其分媿溢于中是由昔日灵山付嘱之重以至今日有兹叨遇上感圣恩上感圣恩但臣下情无任激切屏营之至复说偈云只箇丛林粥饭僧滥膺徽号媿无能临风将底祝君寿遥指南山千万层X上堂灵山独付饮光少室单传可祖黄梅夜半传衣临济临行嘱付径山这里无衷私底佛法今日普为诸人保任此事终不虗也只是第一不得生风起草第二不得匿影逃形悬崖鸟道不得寄迹留声白日青天不得噡言𥧌语老僧恁么告报莫成𥧌语么良久云正是𥧌语浴佛上堂僧问未离兜率巳降王宫未出母胎度人巳毕此意如何师云头陀石被莓苔褁掷笔峯遭薜茘缠进云世尊初生一手指天一手指地目顾四方周行七步意作么生师云乞儿伎俩进云只如世尊道天上天下唯吾独尊又作么生师云屎窖里出头来进云云门道我当时若见一棒打杀与狗子喫贵图天下太平未审据何道理师云丧车后掉药袋进云既是未离兜率因甚巳降王宫师云南地有竹进云未出母胎因甚度人巳毕师云北地有木进云如何是径山今日报恩一句师云恶水噼头浇僧礼拜师乃云土宿颔下长髭须净饭宫中生悉达西天此土绝知音千古万古阿剌剌上堂山僧近日偶因送客下山途中撞着箇田厍翁佗便近前相接见其颇恭遂问云翁翁高姓渠遂指空中一片云道长老还见么山僧对云见佗又道见什么乃依实对佗道是一片黑云翁云今夜定有雨山僧见其语颇异又问佗翁翁高居甚处渠便荷锄而行更不回顾信之浅草有毒蛇平田有勐虎虽然X巳被径山勘破了也且道誵讹在什么处我这里七八百衲子尽是禅中之精必能缁辨解制上堂孤峯顶上百草头边竖去横来筑着磕着汝等诸人提坐具向日本国里作自恣佛事即不问长连床上喫粥喫饭一句作么生三年一闰上堂一是一二是二天是天地是地南北东西各依本位只是当时二祖不合礼老胡三拜使我东土人至今无处出气然虽如是蛇无头不行上堂昨日九月九过了重阳节今日忆重阳陞堂何可说拟欲问黄花黄花虽有在东篱拟欲问白醪白醪虽有非我知不如一时放下衲被幪头从教门外风飕飕雨飕飕幽州江口採石渡头三三两两钓渔舟挂御书宝所额五峯插天一尘不到特标宝所云汉昭回不问南来北来普请一时证入证入则故是其中事作么生香风吹动春长在瑞气氲蟠夜不収挂寺额古佛示此额今佛成此额文彩全彰当阳显赫直得龙翔凤翥日月腾辉地辟天开山川改观凡曰见闻骇心动目莫不因此额而得入此门既入此门则见广大楼阁清净道场绵亘十方弥纶八极重重华藏处处庄严交光相罗如宝丝网不相障碍无坏无离而使人人除一切障灭一切惑及得一切诸总持门于少时间入无量劫不动本处徧游十方得徧处定殊胜境界随处现前所见不忘所思不X乱原其旨归皆由古佛今佛广大愿力之所摄持不可思议广大愿力既不可思议则知佛之寿量亦不可思议佛之寿量既不可思议则知所化国土广愽严净亦不可思议所化国土既不可思议则金枝玉叶晔晔腾芳亦不可思议然此不思议事非口能宣非言所及则故是只如涓此良辰特标此额千祥併集万善同归一句作么生道伹愿春风齐着力一时吹入我门来出乡归上堂法无定相遇缘即宗竿木随身逢场作戏十字街头横拖倒拽三家村里顺俗和光桑树上中箭柳树上汁出则且置坐断千差一句如何话会五峯依旧插天寒复云竿头丝线放还収时有金鳞上直钩风月满船虽不恶争如峯顶冷湫湫何故富客不如贫主人佛涅槃上堂举世尊临涅槃时以手摩胸告众公案师云衲僧家佛之一字尚不喜闻有甚工夫观他紫磨金身其如灭度不灭度又干我什么事虽然如是少间大殿内因甚烧香礼拜殷人以栢周人以栗上堂举昔日障蔽魔王领诸眷属一千年随金刚齐菩萨覔其起处不得一日忽见遂问云汝依何而住一千年觅汝起处不得齐云吾不依有住而住不依无住而住如是而住师云不依有住而住不依无住而住诚实难见径山逐日与诸人同出同入同起同坐同钵盂喫饭诸人还知径山起处么若也知得则X诸人十二时中无虗弃底道理若也不知径山分明为汝说破乃云东廊上西廊下为新广寿引座雪峯发九重圣箭谁敢当锋三圣跃透网金鳞应无杂食要明那畔事须是这边人三家村里閙市丛中妙应无私临机有准虽然如是不是冤家不与隣结制上堂径山结夏不论功过饭来展钵盂困则伸脚卧纵有千人万人只消一箇半箇岂不见流支要打胡达磨因事上堂阿剌剌横该抹浑无柄杷如何提掇径山寺里八百来僧过夏于中多有肉身菩萨毕竟如何摩诃萨上堂召大众云一夏九十日只余半月了也是汝诸人每日区区地理会佗家事自家鼻孔还曾着眼覰着么若也覰得见便知道元来只在面上十二时中许汝有出气处若覰不见径山分明为汝说破遂喷嚏一声下座谢翠巖西堂新旧知事上堂雪峯辊毬睦州担版杨歧栗棘蓬东山铁酸饀多处添少处减留得翠巖眉毛盖眼上堂拈拄杖示众云人人有箇水牯牛迥迥地常露现前只为耽于睡眠役于尘事失于管带一向走入深草里去竟无寻处十二时中未免迷闷然虽如是要且元在如今要见么掷下拄杖云头不少尾不欠X中秋上堂一年十二月月月有月半何独喜中秋一时争赏翫人人尽道十分圆我道依前缺一半如何是那一半待今夜月从西边出即向汝道上堂径山无伎俩住院多阻障饭在平江府口在凌霄上河港既不通千里空相望暂假维摩手一钵共分饷分饷即分饷了也只是其中饭色有异却不干老僧事上堂现成公案何事不办百发百中无边无畔捏不聚拨不散万籁俱沉兮明月半窻一色难分兮芦花两岸上元上堂从上有祖巳来的的相承绵绵不坠譬如一灯然百千灯至于今日灯灯相传光光相照无彼无此无前无后无坏无杂平等清净然于其间多在光影里独有五祖老儿就中较些子何故不见道无油不点灯日首座瑞世延庆上堂拈拄杖云释迦饮气达磨吞声德山临济曝腮鳞于龙门自余之辈三千里外斫额放一线道卓一下云随分身春色一枝三两花结夏上堂径山今日传箭令下是汝诸人自今日去眼不得妄眎耳不得妄听口不得妄言足不得妄举一切皆不得妄依吾令者同此安居不依吾令者贬向无生国里且如何说箇不妄底道理山僧淳熈四年生经今六十五岁本命丁酉酉生人属鸡何故不闻道养鸡意在五更初X破庵和尚忌日拈香这箇老冻侬从来不赌𢁈刚把胡张三唤作黑李四更于眉上安眉不向鼻中出气我昔没兴遭逢直得无处回避所以一年骂一顿终未快人意而今对众尽底揭飜非但教佗舌拄上腭也要天下衲僧脑门着地上堂达磨西来添盐减酱后代儿孙千般万样谁信碁盘石元在凌霄上山僧恁么道巳是龟毛长数丈开炉上堂径山门下无彼无我大家叠足挨肩共向无烟宿火若是香匙火筯不得动着何故不见道丹霞烧木佛院主眉须堕结制上堂径山今夏向瓦砾场中与诸人禁足安居虽凡事不如仪要且人乱法不乱凡出一言布一令各要遵守有四件事告报诸人不得违戾且那箇四件事徤时要坐禅困时要打眠肚饥须喫饭陆地要行船上堂户牖见通墻壁生碍簸箕有唇洞庭无盖若说经律论三藏比量法门现量法门分科列段教中自有人在上堂达磨未来时此土还有佛法么既来后别有佛法么何不返照自看只管向外驰求东边参西边学禅牀上老冻侬口角头咂噉大䇿小䇿抄写还当得么径山从来无记忆口吻迟钝无可施设唯是瓦砾场中有一枚铁钉诸人朝朝暮暮来来往往因甚覰不见若覰得见𣤩瞎你眼若覰不见𣤩瞎你眼X上堂今朝九月九事例皆如旧或採菊或登山或赋诗或饮酒此儒者之事诸方长老遇此佳节亦未免击鼓陞堂谈空说有径山随例颠倒遂展手云閙中伸出一只手良久云作什么茶盐钱布施上堂秋风清秋月明秋叶片片秋露零零缺齿老胡不道佗全不知有只是不合向少林九年面壁未免坐久成劳食饱伤心孟节使舍财建造上堂万缘泯息大用现前杀活卷舒纵横得妙水盈科而流也所涸者济弦持满而发也所当者摧不动神情扫清魔垒致干坤于掌上揭日月于域中显逸羣过量之机作希有难能之事至于不有其德不居其功安贴邦家顿辔自乐正与么时如何通信深沉沧海恩波阔皎洁秋空气象高谢首座秉拂并诸庄执事上堂夫说法者无说无示其听法者无闻无得所以南泉不出方丈却在庄上喫油糍既被鬼神覰破未免土地前添一分供养还会么水高一丈船高一丈端午上堂以拂子作书符势山僧书一道神符普施大众使千妖百怪邪魔魍魉之鬼各退百由旬外不敢仰视佩此符者皆获吉祥忽亘符使者来告云如上神符莫不灵验外鬼为殃固以走散内鬼作崇最难遣除山僧向佗道诚如所言然别有箇神呪使外鬼内鬼粉为微尘悉皆扫踪灭迹乃扣齿云内鬼外鬼是何面觜有大神呪消弭消弭良久云太上老君X急急如律令以拂子击禅床下座挂钟声此洪钟一新号令有四愿言宜加耸听扣一下云皇帝万岁扣一下云重臣千秋扣一下云安镇邦家扣一下云兴隆佛法愿以此愿同此洪音殷殷谹谹久而愈鸣连扣三下上堂万籁沉沉孤月团团叶零零兮山瘦风萧萧兮夜寒拍禅牀云不知谁共倚栏干重九上堂去年不在家虗过重阳节今年既在家须要强施设淡水煑冬瓜真箇滋味别不知滋味者却似嚼生铁何故众口难调上堂有求皆是苦无求乃真乐山僧前日出乡四十余日昼乞村落夜寄僧房脚才到家又复入城谒见檀越区区如此莫非有求可谓是苦然觅一针锋许苦相了不可得事毕归来通身放下昼食三顿夜卧一牀一切无求可谓是乐然觅针锋许乐相了不可得苦药双亡如何通箇消息得与诸人共知去良久云德山托钵归方丈麻谷携锄入菜薗谢都寺首座上堂重巖风露清深院霜天晓一曲少林春几人弹得妙自古弹者希亦复听者少以之赠伯牙伯牙不肯要以之献子期子期拍手笑休休不如留取自弹一曲谢我新旧知事首座也要诸人共闻以拂子击禅牀云何似大石调上堂径山不敢相谩开口便见心肝今朝十月十五下元解厄水官或有箇汉出来道长老长老非但饱X学亦乃高才只向佗道便是苏东坡七世为人也未会在出水乡归上堂拈拄杖云山僧前日领众泛一只无底铁船徧化南州北县聚落乡村无不经过所化既众所得亦不为不多末后到一干闼婆城于閙肆中偶见舜若多神与骄梵钵提二人对坐于阎浮树下其前置一宝物价直不啻三千大千世界于是二人论义义胜者得此宝骄梵钵提乃问舜若多神曰汝既无身凭何立义舜若多曰以虗空为义舜若多神却问骄梵钵提汝既无舌凭何立义骄梵钵提曰以寂默为义二人辩论经八十返不分胜负山僧听之既久忍俊不禁于是近前问二贤者可容老僧与此高论否二人曰有何不可吾二人于此论义胜负未分若得吾禅师一决不胜至幸山僧遂云若以虗空为义则问者亦空答者亦空听者亦空其义亦空若以寂默为义则问者亦寂答者亦寂听者亦寂其义亦寂有何胜负耶二人不能加答老僧遂向佗道两人争不住打归常住于是得此宝归脚未跨门库司知事也要修造诸公也要山僧云二俱不可老僧出去多时我此一众寂寞既久不若先将此宝散我现前大众且做箇暖热掷下拄杖云浑崙休擘破却要众平分圣节上堂天清地宁庆袭一人九州四海咸被尧仁熈熈然涵泳化育犹千花万卉之逢春以拂子作舞X势云山僧恁么且道意作么生舞蹈扬尘上堂五峯门下百种全无僧牀迫窄堂供萧疎脚下踏着底破塼头碎瓦砾面前撞见底王獦獠李麻胡恁么薄福住山真箇辜负老胡虽然如是更点分明病起上堂山僧病即诸人病诸人病愈即山僧病愈如是则山僧即是诸人诸人即是山僧于其中间觅一丝毫彼我之相了不可得得到这箇田地是谓一味平等无有高下然后山僧自山僧诸人自诸人张上座自张上座李上座自李上座病则各自病愈则各自愈人人不相知彼彼不相涉是谓是法住法位世间相常住与么说话阿呵呵笑杀杜顺和尚开炉上堂御寒古有家风在三个柴头品字煨今日无柴又无炭从教各自拨寒灰岂不见道深深拨有些子平生事只如此是汝诸人也且恁么东拨西拨忽然没兴被你拨着也不定上堂举拂子云众云一见便见更不再见张颠草书李广神箭上堂欲明此事如临大敌须是号令森严军伍整肃谋臣勐将各得其人然后战必胜攻必取若不然者眨得眼来一箇箇总是丧身失命底卓拄杖一下云且喜天下太平正旦上堂拈拄杖云旧年佛法说到腊月极尽头新年佛法又从正月还起头若论起头与极头都卢只在拄杖头遂唤云拄杖子我且问你今日正月一日X也新年佛法从那里起头卓一下云元正启祚万物咸新伏惟首座大众各各道体起居万福东边立底如龙如凤西边立底如凤如龙人人公辨私辨箇箇宗通说通冤亲平等理事圆融又唤云拄杖子我且更问你如何是理事圆融底道理卓一下云一声遍在诸人耳诸人耳在一声中谢两班执事上堂人之形体有耳目有手足可以视听可以运用一处不仁不名全人若备具者则随意所适可以成就一切事业丛林体制亦复如是则有知事有头首以之掌握寺门纪纲清众一不得人则丛林衰既得其人则丛林振丛林既振且毕竟成得什么边事一二三四五各各面相覩甜瓜彻蔕甜苦瓠连根苦朝廷降香祈晴陞座拈香云此一辨香九重城里颁来五髻峯头拈出爇向炉中为祥为瑞供养常住三宝三界龙天祈求晴霁愿赐感彰仰符圣主之丹心克遂明堂之大礼遂趺座乃云大朴未散古佛家风至理既彰通人活计绝缘而照离念而知言发非声色前不物尘尘尔剎剎尔圆融无际巍巍乎荡荡乎绵亘有余舒卷自由纵横得妙且坐断千差一句作么生道四海浪平龙睡稳九天云净凤来仪复举僧问太平恩禅师日未出时如何恩云众人皆仰望又问日出后如何恩云万里照无私师云太平恁么答话可谓应时应节径山今日更资一X路或有问日未出时如何只向佗道在日出后如何却向佗道普若更问径山是临济儿孙因甚阐云门宗旨向道千车自古无歧辙四海如今共一家谢首座维那上堂黄蘗赴堂无端向南泉位中座兴化行令从而逐出克宾父不父子不子弟不弟兄不兄千载令人恨不平如今莫有报不平底么良久云吽吽朝廷拨赐万年正续院产业上堂田地稳密不妨荡荡干坤宝印发辉又见重重光彩得之谛当用处玲珑普济贫乏而有余餍饱饥虗而无尽而使狂者息昧者明来者安去者适无无不是箇箇归源法法全彰头头有据正恁么时恩归何所天高羣象正海阔百川朝复云晓来瑞气郁怱怱流出恩波自九重地厚天高何以报饱看南岳祝融峯孟少保为石田和尚斋僧请上堂灵山密付少室单传的的相承绵绵不坠不论缁黄青紫大都达者为亲是故韩文公肯首于大颠裴相国印心于黄蘗李驸马参石门着手心头便判庞居士见马祖一口吸尽西江此皆从上真宗古今一贯我石田师兄末后句子固不容易今付而无庵居士亦不容易承当胶漆相投绳绳有在然这一片田地四至界畔契券分明幸有当人一时承绍了也惟中间树子莫怪径山却有分在何故无蔕花头须结子不萌枝上要抽条复云前日无庵以石田拳头塞石田鼻孔后来灵X隐痴绝凡以无庵拳头塞无庵鼻孔逗到径山这里无拳头可用未免却借鼻孔特为出气去也石田不下寻常种一味深耕种蒺藜没兴有人亲踏着痛连心髓血淋漓此恨难雪此悔难追慢骂呪诅活陷泥犁这般冤结何时解直待虗空落地时上堂达磨西来不立文字直指人心见性成佛甞闻大乱之本生乎尧舜之间其末存乎千载之后千载之后其必有人与人相食者也诚哉是言解制上堂举岳林振禅师示众云布袋口开还有买卖底么时有僧云有振云不作贵不作贱作么生买僧无语振云老僧失利师云岳林设箇问头也似从容闲暇及乎被这僧道箇有便见荒乱七手八脚一时俱露径山今日布袋口开莫有买卖底么良久云异兽藏头角灵禽惜羽毛谢首座秉拂新旧知事上堂夫说法者无说无示其听法者无闻无得说听俱忘语默不二如是则一语一默一动一静一进一退悉皆不二是谓微妙清净平等不二法门然虽恁么不落因果因甚堕野狐不昧因果因甚脱野狐以拂子击禅牀云参上堂非至巧不能极其妙极其妙处巧亦无所施巧无所施妙亦不存然后可以随机应变不滞一隅至于垂一机示一境自然去离泥水有活人眼目是故运斤者必须敏手而受斤者亦须有不动之质昔临济喫黄蘗六十山藤犹蒿枝拂相似百丈遭马祖震X威一喝直得三日耳聋且道古人还有漏逗处么炉鞴之所钝铁犹多结制上堂龙蛇混杂凡圣交参儱儱侗侗颟颟顸顸虽则颟顸于中却有箇分晓处如何见得前三三后三三破庵和尚忌日拈香烧香草舍蚊烟礼拜小儿匍匐杨歧顶上握拳何似镇州萝卜噫有年无德上堂长河里有一只烂官船橹棹蓬蓆头尾都无要撑驾又撑驾不得修整又修整不得毁拆又毁拆不得官路上朝朝暮暮来来往往多少人看见多少人觊觎只是不敢动着何故动着即祸生解制上堂一夏巳满无事不辨遂府钵盂卭州磁碗谢新旧两班上堂天知地知你知我知阿难合掌迦叶攒眉尽道径山寺里两班职事各得其人如南泉之有黄蘗慈明之有杨歧新之与旧退之与进各得其宜只如藏头白海头黑又作么生禹力不到处河声流向西中秋上堂指月与话月檐雪共填井翫月与捧月未免弄光影月聻以拂子打圆相云见么彷彿似盐官扇子元来恰是云门胡饼开炉上堂世人住处我不住世人行处我不行天下丛林今日开炉诸方老冻侬声皷集众所说法要莫不说火说炭以此二者为佛事或说炭库藏身或说折合还归炭里坐不然说我唤作火你不得唤作火X或说死柴头上火或说无烟火文武火径山这里总不得道着若道着炭火二字便是触讳犯突吉罗罪既不许道着毕竟如何露箇消息应箇时节去径山有箇道理乃云通身黑𥻘皴人人尽知有开口便道着何曾烧却口虽然如是也是萧何制律上堂古德道昨夜雨滂澎打倒蒲萄棚知事普请行者奴子拄底拄撑底撑撑撑拄拄到天明依旧可怜生我今保任此事终不虗也是故我不敢轻于汝等缘汝等一箇箇皆是现在诸佛是汝诸人还自信得及么遂合掌云恶佛佛上堂达磨大师道吾法三千年后不移易一丝发许大众举头看见钵盂峯一生参学事毕何故不见道不移易一丝发许净慈无极和尚遗书至上堂六十四年作么生生憎佛祖黄连未是苦一笑飜身什么处去也虗空独露元来只在这里下座炷香瀹茗以醒瞌睡谢两班上堂山僧今日打箇四门斗底阵以阿閦鞞佛须弥相佛等恒河沙数诸佛把定东门以日月灯佛名闻光佛等恒河沙数诸佛把定南门以无量寿佛无量相佛等恒河沙数诸佛把定西门以焰肩佛最胜因佛等洹河沙数诸佛把定北门以释迦佛弥勒佛尽此土现在诸佛等以为中军又以文殊普贤观音势至等诸菩萨众及阿难迦叶宾头卢颇罗堕等诸二乘僧以为队伍阵势既圆却出箇暗号子而X使不期而集不约而同不令而行不战而胜既是胜矣然后与见前大众同乐无为之化事既捷矣所谓暗号者不妨明说与诸人要知么良久云东山下左边底浴佛上堂黄面老子二千年前四月八日才生下来便乃眩曜萤火之光蚊蚋之见却道天上天下惟我独尊当时若早遇云门后代儿孙不至遭佗钝置虽然如是一喜一悲朝廷降香祈雨满散水陆陞座祝香罢趺坐僧问震法雷击法鼓布慈云兮洒甘露且慈云从何而起师云弥纶八极进云甘露从何而降师云何处不清凉进云恁么则法雨均霑大千普润师云石笋也抽条进云记得沩山一日与僧楼上看雨僧云好雨时如何师云钩头有饵进云沩山道好在什么处僧无语又作么生师云如天普盖进云沩山道你问我我为你答僧便问好在什么处沩山指雨示之又且如何师云切忌随佗去迢迢与我疎进云可谓只知看雨势不觉湿伽梨师云禅客亦宜照顾僧礼拜师乃云欲识佛性义当观时节因缘时节既至其理自彰拈拄杖云看看拄杖子化为龙振鳞鬣奋爪牙鼓动风云大霈甘泽直得大根大茎小枝小叶随其大小称法界性各得生长而使苗而不秀者秀秀而不实者实庆一人之有道合四海之懽声正恁么时如何称赞太平又见风光好旅不賷粮户不扄复X卓拄杖一下云唤起凌霄峯顶龙纵横变化妙难穷一声霹雳擎头角三日为霖四海通上堂一叶落天下秋赵州八十行脚中途撞着一块石𡎺着玄沙脚指血溅梵天直得山僧拄杖子至今忍痛因甚如此不见道一以贯之上堂扰扰怱怱晨鸡暮钟瑞巖不会唤主人翁喜晴上堂云收雾歛地辟天开处处弥勒门门善财拍膝云安得真男子同上黄金台上堂入荒田不拣信手拈来一似预办雪峯辊毬睦州担版提起破沙盆却是漏灯盏径山三百六十骨节骨节欲断是汝诸人还搆得么若也目顾东西却是老僧相赚病起佛涅槃上堂病多谙药性经验始传人老僧自去年八九月得病恰恰半年是病皆病过病既多随分也谙些药性元来黄连便甜甘草便苦附子至冷大黄极热其余药草各各有性既知药性便可疗病而乃见验所谓经验始传人见验则故是要且却传与人不得须是自得其妙始得若自得妙处则手头活落指下疎通不问身病心病肺肝胃肾是冷是热是深是浅或表或里或重或轻来到面前一一分晓便能随病与药令他一人人脱体而去记得黄面瞿昙临涅槃时摩胷告众若谓吾灭度非吾弟子谓吾不灭度亦非吾弟子是则是膏肓之疾当时若有箇作者下得一服药便见释迦老子死中得活当时既X是放过径山今日且作死马医试下一服看拈拄杖卓一下云是你诸人还会么若也会得古佛元在其或不然靠拄杖云过去久矣闰月旦上堂二月复二月韶光尚可留雪消深㵎底花发旧枝头万木寒威解千峰翠色浮有谁知此意拍膝云相共倚危楼上堂古者道不可以有心求不可以无心得不可以语言造不可以寂默通是汝诸人还会么方圆一片七畆有宽界至巳定不用差官师将顺寂上堂山僧既老且病无力得与诸人东语西话从前说不到底今日勉强出来尽情向诸人面前抖擞去也遂起身抖擞云是多少佛鑑禅师语录卷第二无准师范禅师语录X卍XXX佛鑑禅师语录卷第三小参结夏小参天高东南地倾西北一句全提干坤黯黑三世诸佛望风斫额历代祖师退后攒眉德山有棒无处施呈临济有喝亦须架阁清凉长老固是不知惭愧汝等诸人各自知时寒时寒杀热时热杀青绢X扇子足风凉打刀须是邠州铁然虽如是长期百二十日中期百日下期九十日又作么生清平世界切忌讹言解制小参一夏为兄弟说话老翠巖落尽眉毛正因两字不闻衲僧家大无惭愧清凉跛跛挈挈百丑千拙一夏祇与么过实无可与诸人咂啖所幸诸人各自顺时保爱略不相怪可谓上下相谙彼此省力然虽如是九十日中毕竟成得箇什么冬瓜直儱侗瓠子曲弯弯冬夜小参羣阴剥尽向什么处去也一阳复生又从何处来知得来处明得去处冬至寒食一百五篱边石笋抽条长丈二铁树开花又生子直得寒山抚掌拾得呵呵释迦老子鼻孔辽天楼至如来两脚踏地惟有山僧拄杖子裂裂挈挈硬葛怛地直是不肯点头却道我从贤劫来未甞闻有这箇消息吽吽幸然平似镜谁管曲如钩岁夜小参年穷岁尽岁尽年穷东村王老夜烧钱张公喫酒李公醉不作世谛流布不作佛法商量硬似绵团软如生铁灵利汉子一踏踏着也是泗州人见大圣其或未然今岁今宵尽明年明日来结夏小参二千年前尺不如寸二千年后寸不如尺清凉到这里眼不见为净只将三文钱娶箇黑老婆长裙短袖拖泥带水隈隈𣯧𣯧且恁么过更谁管你结制解制长期短期杀生护生得念失念阿呵呵少X林穿耳客元是老臊胡冬夜小参天寒人寒当机谁辨的风动旛动切忌乱针锥单明自已不了目前南北东西撞墻撞壁只了目前不明自已见闻知觉半醉半醒直须声色头上坐声色头上卧不为声色所转不为寒暑所迁一切处不留一切处成就方可随缘度世任运过时寒则言寒热则言热饥餐渴饮闲坐困眠不离尘中逍遥世外这箇犹是打净洁毬子抱不哭孩儿只如时当亚岁节届书云敢问金色光明云青色光明云红色光明云紫色光明云以手指云那边是什么云良久云相顾眼睛俱定动可怜只解那斯祈岁夜小参法无去来无动转相灯笼挂在露柱边露柱挂在灯笼上一年三百六十日日日一般一日十二时时时一样所以道是法住法位世间相常住至于风动尘起云腾鸟飞夜暗昼明时迁岁改又有什么过然虽如是争奈新岁君与旧岁君两人闻恁么告报冷地不甘却向佛殿角头互相耳语且道说箇什么一年好处君须记三月江南啼鹧鸪结夏小参肉臭来蝇垛生招箭拟要完全却成两片所以从门入者不是家珍流出胸中亦须吐却灵利汉不受人瞒向这里担得一片版去我当刎颈而谢若据见前一众也有灵利不受人瞒底有则有敢问西天那兰陀寺今日有几人结制若也知得非惟不受人瞒便见此土西天丝毫无间若也不知清凉分X明道破也要诸人共委乃云前三百后五百解夏小参以大圆觉为我伽蓝癞马系枯桩身心安居平等性智黑牛卧死水更说休夏自恣取验蜡人大似白日青天大开眼了说梦不见道家无白泽之图必无如是妖怪所以衲僧家寻常蹉口道着佛字便须漱口三年不觉闻正因二字急急临流洗耳是故山僧一夏九十日与诸人同行同坐同起同卧直是顶戴诸人不敢错悞诸人一丝头子分明恁么道也是久日桦来唇冬夜小参正令全提十方坐断放开一线满路歌谣便见东家走过西家西家走过东家合掌擎拳互相庆贺道且喜一阳来复万物重荣黄梅石女依旧生儿无角铁牛安眠少室唯有担版禅和幪头打坐寒涕垂颐百不会百不知更谁管你四时八节八节四时卓拄杖一下云无孔铁鎚解制小参拗折拄杖子尽大地是无孔铁鎚解开布袋头遍十方有通霄活路天台鴈荡峩嵋五台罗浮支提祝融五老脚头脚底筑着磕着东去也得西去也得不妨自由自在只是前途或有人问焦山今夏法道如何却不得妄通消息虽然焦山也瞒诸方不得诸方也瞒焦山不得且道因甚如此苏州菱邵伯藕冬夜小参滴水滴冻浑无罅缝明眼衲僧失却鼻孔岂不见适来禅客问沩山至日垂问云仲冬严寒年X年事晷运推移事若何仰山进前叉手而立点即不到沩云情知子答这话不得贼无种相鼓笼香严云某甲偏答得这话鼠口终无象牙沩山再理前话香严亦进前叉手而立到即不点沩云赖遇寂子不会休休着甚来由日从西去水东流几人空白少年头如今往事莫追只据见定与大众相见拈拄杖云阳极阴生阴极阳生明中有暗暗中有明且道是何宗旨卓一下云参同契解制小参大地黑如漆古今无消息达磨老臊胡九年空面壁所以乳峯这里不敢将昼作夜指东为西只有一味清水白米大家喫了聚头一处打眠九十日中各自开眼做梦如今三期告满圣制巳圆且喜箇箇眼睛依旧乌律律地终不被别人瞎却然虽如是要且世尊三昧迦叶不知迦叶三昧阿难不知阿难三昧商那和修不知彼此三昧互相不知乃至今日见前一众三昧亦乃互相不知惟是长老三昧想见诸人一时知了也遂拨胷云且道山僧有几茎盖胆毛良久未明三八九难辨力围希冬夜小参初一初二引手摸鼻释迦老子两耳垂肩达磨大师当门无齿非不非是不是差之毫釐失之千里只这些子把定天下衲僧咽喉直是无处出气拄杖子忍俊不禁咬牙喷齿出来通箇消息且要诸人知道晷运推移日南长至卓一下云九九元来八十二X除夜小参飜袴作裩西天尽有指桑骂柳东土尤多是皆欺罔良民不顾弥天罪过殊不知年穷岁尽依旧孟春犹寒淡饭黄虀幸是清平长乐与么告报瓜田纳履未免嫌疑去却药忌如何通信夜来遍地春风动开尽寒梅满树花结夏小参无上法王有大陀罗尼门名为圆觉拈拄杖卓一下云流出一切清净真如菩提涅槃及波罗蜜干屎橛麻三斤金圈栗蓬蒸饼䬪饦一时撒向诸人面前一任横咬竖咬或有一箇半箇咬得破透得过乳峯鼻孔尽在诸人手里且听诸人横拖倒拽若咬不破诸人鼻孔却在山僧手里一夏九十日要去不得去要住不得住正当恁么时又作么生出气卓拄杖一下云无云生岭上有月落波心解夏小参乳峯一众具大阐提九十日夏夫复何为所谓四月十五日结也同住五无间狱于一切时游戏刀山劒树碓捣硙磨开口悉吐黑烟举意无非恶念恶念起时充塞虗空尽虗空之量不能容受如今七月十五日解也恶业巳具证魔王身尽未来际永无退失如是则见前一众今夏实不空过见前一众既不空过灯笼露柱亦不空过山河大地草木丛林情与无情悉不空过至于拄杖子亦不空过拄杖子既不空过且道成得箇什么通身黑漆麤剌梨非但登山兼打狗冬夜小参过去诸佛关空鎻梦见在诸佛寄帽投河X未来诸佛望梅止渴大众古今日月古今山河古今人伦古今节令汝等诸人各各含齿带发第一莫受人瞒如今有般汉才闻轻轻举着便向这里取次承当一向定将去合将去要且只知仲冬严寒孟夏渐热殊不知孟夏渐热仲冬严寒乳峯恁么告报且道是瞒人自瞒为复别有长处良久云倾心吐胆无人会拔舌犁耕只自知解制小参拈拄杖示众云看看十方世界若凡若圣情与无情尽向这里安居结制一夏九十日今日告终其中所得法门所修行愿各各不同所谓诸佛则具足一切种智其诸菩萨则成就波罗蜜门自余有学无学这一队不唧𠺕汉置而勿论只如见前一众与山僧于此眉毛𤺊结一夏牙齿敲磕且道还有所得也无若有所得埋没大众若无所得辜负山僧正与么时如何卓一下云西风一阵来落叶两三片结制小参坐断主人翁不落第二见一念万年万年一念便恁么去百二十日夏未是长期其或未然鄮峯别有箇方便穷则变变则通盏子扑落地楪子成七八片卓拄杖一下解夏小参百二十日夏如今巳告圆就中一句子切忌错流传众中莫有通方底出来将错就错道一句看若也道得后园驴喫草若道不得秋至鴈㗸芦冬夜小参六爻既穷阴魔自殄一阳来复吾道大亨洞山菓子格外安排皓老布裩依前赫赤鄮峯寡不X敌众相逢相见随例道箇仲冬严寒且要诸人顺时保爱若据从头数来灼然大有事在何故九九八十一穷汉受罪毕方始展脚眠蚊虫獦蚤出救摄急急结夏小参风恬浪静切忌亸跟白日青天宜须退步鄮峯放一线道且与诸人恁么商量忽然结却布袋头直得山河大地变作山河大地吞却山河大地你衲僧家毕竟向甚处出气拍禅床云无人知此意令我忆南泉解夏小参面门一思长时无间见成句子百味完全若论结也当处安居不是拽短就长至于解也随方任运亦非拽长就短黄连甜甘草苦掷地金声如粪土睦州拶折云门脚南泉不打盐官鼓卓拄杖一下冬夜小参诸佛不出世祖师不西来颟顸一句子南岳对天台灵利汉不在商量性燥底何劳重举只恁么座着平地陆沉更拟进前藤蛇遶足岂不见玉泉皓老道晷运推移布裩赫赤不是不洗无来换替良久云古今争战干戈里得到清平有几人除夜小参旧岁今宵去去去实不去新年明日来来来实不来万古长空无变异循环日月空相催山僧与么告报众中或有不甘底出来道大小育王话作两橛又作么生祇遣虽然如是也须真箇始得今时师僧往往语言相似州县不同所以差之毫釐失之千里卓拄杖一下云谁识阎罗王是鬼结夏小参若据正令提纲直须宝幢路上荒草连天X玉几峯前荆榛满地犹未为分外而况三百五百聚头接耳浩浩商量也大屈哉育王今夜事不获巳略借古人方便一路与诸人赴箇程限良久以大圆觉为我伽蓝身心安居平等性智非不非是不是虎咬大虫蛇吞鳖鼻虽然要且不得动着动着则打折你驴𦝫除夜小参无入作处可煞见成恰相当时全没巴鼻鹫岭妄传迦叶少林谩付神光自余列派分灯未免递相屈辱只如今腊月三十日一箇箇岂不知是岁除夜更来这里握节当胸侧听箇什么山僧从而不识好恶更向诸人面前分拏噼裂也太无端何故彼此出家儿解制小参以大圆觉为我伽蓝身心安居平等性智所谓从四月十五日结也如是至七月十五日解也如是威音王巳前亦如是弥勒佛下生亦如是万年一念一念万年无古无今不变不异便恁么去正坐在灵山窠臼中出头不得有般汉便道衲僧家有甚固必要行便行要坐便坐钵盂里疴屎净缾中吐唾毁于佛谤于法不入众数熏修十不善因成就五无间业若恁么去又却堕在今时窠臼中未有超脱一路直饶恁么不恁么一时坐断别有生涯点捡将来亦未可在何故又却堕在自已窠臼中转身不得如今要出灵山窠臼则易要出今时窠臼则难要出今时窠臼则易要出自已窠臼则难既然如是且作么X生出得拈拄杖卓一下云灵山窠臼今时窠臼自已窠臼一击粉碎了也到这里合作么生顾视左右云夜来何处火烧出古人坟结夏小参曹谿路上无端浪起成堆玉几峯前谁信地平如掌往复无间动静一源伸出手触着达磨大师眼睛举起步踏断释迦老子鼻孔了无回避逈绝安排更说甚么长期短期只贵自家心肯意肯既然如是只如九十日中毕竟作么生履践拄杖生根休用剪钵盂无柄不劳安解夏小参机不离位沉乎醉乡语不离窠滞在金网竖起拄杖云看看宾头卢尊者现在山僧拄杖头上为诸人作自恣佛事广说一夏九十日内所得所证法门所修所行行愿人人具足彼彼无差直得西天那兰陀寺诸佛弟子悉皆闻巳莫不合掌赞善叹未曾有唯你这一队汉有若持水纳石恬不为事既无奈何处却入摩利支山去也结夏小参十方同聚会作么生箇箇学无为有甚闲工夫此是选佛场赚杀人心空及第归且在三门外山僧恁么告报且道节文在什么处诸人还知么草本天下同解夏小参拈拄杖示众云超然独证未免誵讹卓尔见前犹存顾鉴须是擘开布袋口突出拄杖头得失两忘是非俱泯一切智智清净无二无二分无别无断故文殊普贤竖起拄杖云总向这里作自恣佛事X且道观世音菩萨在什么处卓一下云莫向闻时认不闻出队至道场冬夜头首秉拂罢请小参便恁么委得巳是落二落三了也傥或踌躇不免借主人威光赴箇时节拈拄杖云见成公案不涉安排竖去横来总由这里天地以之覆载日月以之运行四时以之代谢万物以之敷荣卓一下云羣阴既剥众魔巳殄又卓一下云一阳来复吾道大亨直得伏虎尊者忍俊不禁将国一祖师背一拍呵呵大笑云惭愧惭愧风以时雨以时苏湖熟天下足东家西家总是王老师檀越且道到这里如何教化卓一下云须是堂头师叔始得结夏小参一拨便转犹涉程途三搭不回故难持论岂不见广额屠儿放下屠刀道我是千佛一数障蔽魔王道待一切众生成佛尽众生界空乃至无有众生名字我乃发菩提心直饶恁么剌脑入胶盆你这一队汉更来这里聚头合火道我禁足安居克期取证且拟证箇什么皮下还有血么以拂子击禅牀一下云夜深归去便归去莫待天明失却鸡冬夜小参当头坐断冻鎻寒潭觌面提持暖回幽谷竖起拂子云看看神应龙王与国一祖师互相庆贺且喜一阳来复吾道大亨双径山中楼殿又见重新十字街头米盐依前旧价这箇则且置祇如俱𦙁道者将盘陀石一喝直得七花八裂为复是神通妙用X为复是法尔如然良久云北斗东转南斗西移结夏小参心外无法法外无心言发非声色前不物才开口触着空王祖讳拟动步踏断弥勒脚跟头头总是生涯处处无非妙用所以道以大圆觉为我伽蓝身心安居平等性智咄曹溪门下切忌俗谈解夏小参将心用心重增过咎以智遣智转见病深所以道家无白泽之图必无如是妖孽厨乏聚蝇之糁自然永绝饥虗山僧一夏出出入入略无一语与诸人相资相益然好一釜羮且道其中还着得鼠粪么良久云恶今夜无端打落两颗冬夜小参土木场中过两冬朝怱怱兮暮怱怱从来业识无凭据说甚东山大脱空直得无禅可参无道可学四海禅流何处栖泊含晖亭上望东溟凌霄峰头揖南岳翻笑老龙牙手里把柄破木杓除夜小参瞿昙出世弄假像真达磨西来多虗少实自余显大机彰大用玩弄神变驰骋词锋逗到腊月三十日也只是箇岁除夜径山与么告报莫有长处么以拂子击禅牀云堪作什么结夏小参无奈何处狗䑛油铛绝伎俩时猫儿见谷直得眼不挂户意不停玄举步迷踪转喉触讳不知大尽小尽说甚长期短期世事纷纭日月忙一身儱侗干坤窄正恁么时且道还有出身处也无良久云有功无功莫使腹空解夏小参言无展事语不投机承言者丧滞句者迷X南斗七北斗八庐山罗汉院一年度三箇行者径山寺里每日两粥一斋是汝诸人九十日内捧钵盂向长连牀上恣意咂啖于中还有知饱底么通身是饭通身水问着痴顽总不知解夏小参僧问选佛场开日藂林气象新心空及第者毕竟是何人师云只有你一箇不是进云佛鑑禅师聻师云我亦不是进云恁么则大家随处乐昇平师云老僧与上座不同进云昔日沩山坐次仰山香严侍立沩山云如今总恁么者少不恁么者多时如何师云钩头有饵进云仰山从东过西又作么生师云一钓便上进云香严从西过东聻师云同坑无异土进云仰山香严恁么祗对还契沩山意也无师云料掉没交涉进云沩山道这箇因缘三十年后掷地作金声去又且如何师云不中餵狗进云仰山云这箇须是和尚提唱始得师云不是好心进云香严云即今亦不少师云丧尽家门进云沩山云合取狗口是肯佗不肯佗师云苏州菱邵伯藕进云沩山有如是指示今日见前大众侍立径山有何指示师云饥则喫饭困则打眠僧礼拜乃云打开布袋口击碎铁门关是凡是圣不妨北往南来左之右之自然七穿八穴说到行不到处行到说不到时吹毛在握凛凛神威宝鑑当轩澄澄光彩万法岂能为扰千圣不与同廛揑定寰中特标象外正恁么时文殊三处度夏即不问至诸佛集处因甚出女人定不得小处多X官府空山有鬼神结夏小参集方储药病者愈多剖㪷折衡争端益盛恁么也不得不恁么也不得恁么不恁么总不得然后径山与诸人向没交涉处同此受用同此安居忘彼忘此非实非虗二时粥饭气力麤试问诸人会也无除夜小参旧岁即新岁新年即旧年要知新岁岁元是旧年年到这里添一铢则秤尾轩昂减一毫则尺头短促须是从空放下当处平和自然律气潜通暖生幽谷万物献敷荣之态元枢忘煦育之功水月无心风云自异正恁么时如何路不拾遗真古道民皆乐业见丰年结夏小参言超情谓理绝正偏碓捣东南磨推西北浑崙无缝罅平坦没誵讹三世诸佛横说竖说谩逞词锋历代祖师全提半提妄生节目是汝诸人九十日内十二时中如何趣入如何履践如何受用竖拂子云若向这里会得许你融十虗于毫端置尘劫于当念时时禁足处处安居脚头脚底七穿八穴其忽未然佛殿里隔子门碍塞杀人解夏小参江南两浙春寒秋热尘沙劫事在如今如今不异尘沙劫恁么见得诸人九十日内常在家中未甞不与山僧同出同入山僧九十日内奔走于外未甞不与诸人同起同倒不见有纤毫彼我之相亦不见有纤毫离合之踪豁尔虗融逈然独脱虽然如X是且道山僧在长安城里唤你诸人诸人在五峯顶上还应得也无若也应得如上所说悉皆不妄其或未然带累山僧拔舌犁耕无有休日冬夜小参寒来暑往箇片田地何曾动摇皷寂钟停一会灵山俨然未散恁么会得便见善财童子不离本位入普贤毛孔剎中经历无量国土承事诸佛参礼知识一期事毕却来径山面前鞠躬而立合掌白曰今当书云令节天下丛林于此时兴大佛事或拈洞山菓子或提皓老布裩或举赵州茶或示云门饼浩浩商量不妨閙热惟是此间冷啾啾空索索闻无所闻得无所得未审师意如何咄岂不见道朕闻上古其风朴略除夜小参光景怱怱若逝川旧年去了又新年年来年去自来去底事何曾有变迁与么会得今年也与么明年也与么后年更后年乃至百千万亿年也只与么与么与么是汝诸人还曾见有不迁变底道理么叶生春树秋归土日出东方夜落西结夏小参六合九有情与无情竖拂子云总在这里安居禁足径山令下不许妄行一步不得妄说一句说须说到行不到处行须行到说不到处说不到处如何行须是无足人始得行不到处如何说须是无舌人始得若说得一句千句万句句句朝宗若行得一步千步万步步步踏实且如何是踏实底道理乃云明眼人落井X除夜小参从上佛祖的的相承列派分枝遍天遍地子细看来无非一人瞒一人互相热瞒而巳然虽如是又须是真个瞒得过始得若只解瞒人不能自瞒此人有手无眼若只自瞒得过不能瞒人此人有眼无手若也自瞒得过亦能瞒人敢保是人手眼俱备如处晴昼见种种物随手取与无所疑滞自然不为寒暑所迁及时令所转又不妨见人贺冬也贺冬见人贺岁也贺岁要且觅佗一丝毫起处了不可得到得恁么田地方许你说大脱空行无间行无间行则且止如何是大脱空良久云一年三百六十日腊月尽是岁除夜结夏小参一物不为药峤早成多事无言可对仰山巳涉繁词去却药忌如何通箇消息孟夏渐热仲夏极热子规枝上一声声分明啼破三更月诸人还勐省么百丈耳聋黄蘗吐舌冬夜小参赵州南石桥北松根有茯苓去却一拈得七龙门无宿客信手拈来信手便掷随处破荡随处成家卷舒逆顺左之右之南北东西无可不可此犹是寻常用底只如一阳未生如何通信以拂子击禅牀云京师出大黄结夏小参三世诸佛说梦历代祖师说梦天下老和尚说梦径山昨夜亦得一梦梦游圆觉大伽蓝中时主持者空王如来适当结制鸣鼓陞堂为诸大众说安居偈护生须是杀杀尽始安居会得箇中意铁船X水上浮是诸大众悉皆默然受教于中一人闻说是偈得未曾有于是起大精进发大勇勐秉智慧劒一往直前不问佛之与魔凡之与圣有学无学情与无情一切皆杀杀一切巳然后自断其首首巳断故无能断者是诸大众见是事巳皆证无生径山随后欢喜踊跃于踊跃中忽然省觉细详前事谓是虗耶实耶谓是有耶无耶谓是梦耶觉耶若谓是梦觉者是谁若谓是觉因何有梦我此众中必有智者有则出来为我原看若也原得许你与沩仰父子畬田种粟夜𥨊昼餐捧水擎茶不妨神通游戏其或未然铁船水上浮莫道不疑好解制小参我宗无语句亦无一法与人只贵各人自已鼻孔端直而巳黄面老汉缺齿胡僧犹自㖞斜所以山僧一夏费尽手脚与诸人整顿因甚到夜不正忽有箇汉出来道老和尚且莫口吧吧地只你鼻孔犹欠半边在何不以手自摸索看遂以手摸鼻云恶龙蛇易辨衲子难瞒结制小参人人有一片田地自古自今未甞变易无端被从上乃佛乃祖前后出兴互相指占各立门户或说直指单传或说克期取证强生节目疑悞后人殊不知进一步犯着李四桑园退一步侵佗张三麻地不进不退这里一踏踏着脚跟下硬紏紏地元是自家本业更不用佗人作保不妨于中随时受用腾腾任运任运腾腾居不知所为行不知所之与物委X蛇而同其波阿呵呵唤不回头争奈何为雪窦无相和尚对灵小参大用全提干坤黯黑大机独运剎海齐彰行一步象王回旋出一言狮子踞地了无枝叶不近人情逆顺卷舒纵横得妙此犹是无相贤属禅师平常用底且道叶落归根如何通信云净八纮无觅处乳峯高插暮天寒复举僧问黄龙机禅师云和尚百年后钵袋子什么人得龙云一任将去僧云里面事如何龙云线绽方知师拈云黄龙老汉口头不恡肚里犹悭争如无相钵袋子不待百年后未死巳前一时擘破了也若说里面事人人尽知且道知底事作么生洞视索空无可有从教千古错流传为净慈北磵和尚对灵小参大海干枯虗空迸裂突然于中产此英杰弃儒服着佛衣说佛非恣儒舌戏笑怒骂为佛事超然不守于途辙横说竖说巧说直说浩浩然流布于人间不知几千万言如尘如沙如金如玉如长江之波如霁天之月而使四方学者莫知其为儒耶其为释耶是故有口如哑有舌如结不可得而拟议不可得而分别今既巳矣令人恸哭流涕而今而后不复见此明教师甘露灭正恁么时径山如何剖决拍禅牀云安得鸾胶续断弦打刀须是邠州铁复举僧问长沙南泉迁化向什么处去沙云东家作驴西家作马僧云意旨如何沙云要骑便骑要下便下师拈云诸人要知端的么风流儒雅X佛鑑禅师法语示惠侍者文彩未彰巳前有一句子不横不竖突兀地自古自今乃佛乃祖竞头出世肆口宣扬未曾有一人当头道着四海禅流瞻风拨草择友寻师傍窥暗覰终未有一人蓦直覰透然覰不透处唯在鼻尖头道不着时不离唇皮上若向鼻尖头唇皮上讨则千里万里没交涉也的的此事要箇爽拔俊快底汉担荷至担荷处实无毫发许担荷底道理所以迦文老汉于然灯所无一法可得而得受记二祖覔心了不可得处而心安然逗到呈朦袋时唯礼三拜依位而立便有得髓底一杓恶水有祖以来东西绳绳针砭相资水乳投合大非容易又不见国师一日三唤侍者侍者三度应诺这里又容得毫发许道理么后来有不识好恶底汉于无道理中强出道理云譬如暗中书字字虽不成文彩巳彰且莫说梦如今未彰巳彰置之莫论只如国师道将谓吾辜负汝元来汝辜负吾且道有辜负耶无辜负耶若有辜负那里是佗辜负处若无辜负国师因甚与么道须知明眼衲僧到这里直是有气无出处惠侍者本色英俊岁久相从善能体理鼻头既有通天窍试为山僧出气看示心侍者从上知识竞头出世提持箇事张罗布网接上上根器鞠其要妙不出乎发明各各自心而巳此心既明X只这明字亦无着处有若红炉上一点雪相似逗到恁么田地更资悠久炼磨至于纯熟根本既固枝条花叶不愁不茂方可临大事当大任死生祸福之际纤粟不能动摇逆顺卷舒一动一静靡不中的与其动也应变灵通圆融无际与其静也虗明独耀不为胜妙境界之所桎梏所谓一切时一切处皆吾活业自然游刃有余地矣心侍者真英俊衲子相从既久告别宁亲势不可遏然通方道人或归去或再来初无固必昔香林远侍者归蜀潜光匿耀于青城水晶宫初不欲人知其后臭烟蓬悖不容掩藏竟大云门之门岂小小哉此真良范心宜勉之示光首座从上来的的相承底非阴界中事莫不以心传心以器传器是须羽毛特异乃可付授如虎之有彪返睨其母不守窟宅哮吼咤沙始得绝类离伦超越格量不见道不是河南便是河北至索火处岂徇涂辙者之所能及而后益张吾宗擘开太华逗出黄河有何疑滞其道至今浩而不泯岂小小耶光首座乳峯玉几至于兹山首尾相从将十载许中间有克由尀耐处固难备举惟是分座说法卷舒游刃予切私喜今腥香发露不可掩藏出应福林之请虽未称设施然道无方所行之在我如不负所嘱其于临济岂复多让又何啻遇大风则止者哉示觉长老X的的箇事须还佗挺特没量汉奋不顾身直拔担荷才涉廉纤则撞头入魍魉魑魅队中卒无解脱之日岂不见道俊狗不露牙拟不拟便着从上来唯德山临济罗山明招赵睦二州云门辈颇似箇体才其余根器有利钝得之有深浅矣至于极处固无二致而其用处有妙不妙耳大凡入箇门户不可草草须得根本正当脚下牢实然后养育成就扩而充之不得巳而随缘应世操佛祖柄开凿人天要须不近人情是与不是尽与裂下只贵独脱当头契证而巳不将实法系缀于人拟与么便不与么是句亦刬非句亦刬才有所重便成窠臼瞎学者眼不是细事可不谨哉觉长老相从甚久于道深有趣向霜露果熟出应人天之请求语为警因掇笔书以赠切宜勉之示宁侍者宁侍者自育王双径首尾相从巳经数载见其孜孜为道真本色衲子秋风吹衣忽来告别且袖纸求语而谒蒋山吾不欲特地固却之而所请益坚因谓之曰昔应庵据钟阜大慧居五峯一时龙象往来二开士之门憧憧交武于道又不知悞了多少人家男女吾固不敢仰视前辈而痴绝兄实当世宗匠此行若空去后必实回若使实去必须空回断无疑矣忽恐问着此间如何若何却不得妄通消息何故彼此老大示南藏主X昔周金刚弘大经论名震西蜀而不信禅家有直指之要以谓南方魔子吾当倒其巢穴搂其种类免使皷閧于人遂负疏钞愤志南来岂谓持守不坚至中途买点心处触于邪毒遂生迷闷没理会处急登龙潭欲求解救之方殊不知撞头深入魔宫竟为大魔所摄向吹灭纸烛处丧却平生便作魔语云穷诸玄辨若一毫置于太虗竭世枢机似一滴投于巨壑魔作益炽于是焚却疏钞至于拆却佛殿而后但持一白棒佛来也打祖来也打又云未曾打着箇独脱底要且不知佗末上先自粘手缀脚了也却要打着箇独脱底不亦难乎南藏主亲从大慈雨花筵中来遍历诸方而于老僧相从最久其愤愤之志较之德山亦不少让万里泝流后日若见独脱底当与德山痛出一口气示湛上人学道无过两种病若不滞在澄澄湛湛中便在纷纷扰扰处勐烈汉痛与摆拨腾身一踯透过那边非但彼我声色能所俱亡求其生死朕兆了不可得方谓之大休大歇大安乐绝学无为闲道人也到得恁么田地犹只名自悟自了底人若论蜀之三十六江前头大有滩在切宜勉之示湛然道士服有缁黄道无彼我如果能弘道则不见有缁黄彼我之相直下湛然清净豁同太虗包容一切便见山X河大地人畜草芥莫不因兹而立如是则非特超圣凡出生死至于亘百千万亿劫不动不变亦只恁么所以古人道不出是又道莫过于此要且不得认箇是执箇此认着执着则祸生也须参活句莫参死句佗得底人宛尔不同十二时中只么闲闲地荡荡地如珠在盘触着便转不留影迹方得名为通变道人然后随机应用转化同事度所未度挈一切人同游虗无安乐之地岂不伟欤然更须知有衲僧门下没巴鼻一着子你且道这一着子灼然是有耶是无耶有则达磨大师无板齿无则老君头戴楮皮冠然高士宿有灵骨深疑此事偕其徒立上人奋志南询徧见知识朅来鄮峯眉毛𤺊结孜孜不少怠忽中夏错认橘皮作火克由尀耐临别炷香求语为证育王虽有三十棒未欲下手后五日或能再来老夫当不惜也示彬典座我宗无语句亦无一法与人这里只贵箇眼横鼻直底汉不涉廉纤不行理路直下顿领然后随分着衣喫饭任运过时如是则非但世间名闻利养得丧是非不能干其怀纵有出世间殊胜又殊胜底法亦无心顾着长时只么闲闲地荡荡地不依倚一物长养成就立处孤危自然用处峭拔等闲靠着莫教略露些子便乃坐断天下人舌头纵饶佛祖亦无奈何处虽然正觉山头古有十二松更须一一点过一株不X见便是不了事祝祝示日本然上人我有一句子未离日本未跨船舷时巳是两手分付了也这里札得脚便见大唐国里无禅师傥或迟疑更要进前叉手道箇咨和尚老僧不免向净洁纸上重新涂煳去也所以道无南北弘之在人果能弘道则一切处总是受用处不动本际而徧历南方不涉外求而普参知识如是则非独此国彼国不隔丝毫至于及尽无边香水海那边更那边犹指诸掌耳此吾心之常分非假于佗术然上人如是信得及则逾海越漠涉岭登山初不恶矣示清藏主本色道流决欲究明此一段大事非阴界中逐旋扭揑逐旋安排不二不四活计是须天姿爽拔志愿坚确从跂步时便有吞佛吞祖之量不与千圣并立底气槩不拘得失不顾危亡只向未扃巳前咬牙啮齿直下顿悟顿证不留纤粟如狮子儿哮吼一声壁立万仞又如烈火触着便烧不容近傍正恁么时非但荡去一切知见解碍至于求丝毫头佛法亦不可得却向丝毫不可得处拈出一丝毫揭示未学转化未化转度未度岂不是大丈夫成就大丈夫事业耶所以周金刚未出崃时𡎺一肚皮骨董充塞乎八万四千毛孔匝匝地谁奈其何及见龙潭轻轻点发便乃到底翻转和根拔却向青天白日中撑开两眼突出X一条白棒佛来也打祖来也打超然独立如雷如霆震惊寰宇浩浩轰轰至今未泯岂小小哉清藏主本色道流昔常烂游大慈讲席深知非究竟学于是焚舟南来相从于乳峯力究此事愤愤之志其于德山不复多让临别炷香袖纸求语因书此段葛藤壮之当如老德山发明独脱底一解子以救末运异见邪解之疾其佗非所望也示瑜上人至道无难惟嫌拣择伹莫憎爱洞然明白若端的一到明白之地无有丝毫拣择之心亦不见有丝毫憎爱之相廓然荡豁如大虗空无所障碍然更须知有老僧不在明白里有般汉不识好恶便乃踏步向前却问既不在明白里又在什么处似此参究驴年也未梦见在若是俊底鑑在机先领于意外八面玲珑逈然独脱又更有什么在与不在明与不明底事耶瑜上人天姿淳雅万里南来寻访知识孜孜于道久而不变乡信忽通遽有归宁之行临别求语以为警䇿祝之曰决欲捉败赵州切不得向山僧言下寻讨示求坚上人道在日用若滞在日用处则认贼为子若离日用别讨生涯则是拨波求水这里丝毫及不尽便成渗漏十二时中触途成滞殷殷似有一物顿在胸中如受鬼胎未能分解岂可自宽所以古者探究箇事大不容易莫非毕生尽世确志坚忍须得一到大休大歇X大安乐地方为究竟有若架千钧之弩除是不发发则铁鼓九重俱透然后于六句外受用了无一法可得不与千圣并行方为洒洒落落真正了事衲僧也其或不然更向老僧语下咂㗖则成递相负累矣坚上人宜痛思之示超如二上人古者道密在汝边妙在转处诚哉若转不得动为一切物剌着眼盵瞪地摆拨不下如衣坏絮处荆棘林轻轻转侧即便惹绊不得自在若是箇脱洒汉佗自不同十二时中胸次闲闲地荡荡地不为佛法禅道玄妙语言之所笼罩而于语言三昧海中不妨游戏所以因言显道因道立言有何是非得失于其间哉超如二上人真广南蛮无佛性者顷甞相从于育王今既旋乡告别于双径廨院且将从上佛祖痛处恣意扭揑呈露于老夫之前因思古人索镇海明珠直得无言可对无理可伸将古较今何啻倾出一栲栳无准有棒未暇打得候再出岭来却得分付二上人还甘么示受业觉上人动即影现觉即冰生不动不觉飜身一踯抹过那边更那边不复回头顾着始得离伦拔萃名为脱洒道人傥或趦趄未免堕在鬼域中而为魑魅魍魉无有出离之日须知此事实无奇特玄妙要且只是洛阳谿里有箇普丰院相似若是其中人举着便知落处X老拙自幼出家十八上行脚到处横草不拈竖草不把如今五十三也依旧只是旧时人初无奇特玄妙吾姪自乳峯玉几五年相从岂不知之如今临别反持即庵贤属法语一轴相呈欲老拙复书一段于其前以为助道之要何其特地耶因见其诚意切切于是信笔一挥不觉盈纸是则是且道还有一箇元字脚么试点捡看若言有则埋没吾姪若言无则辜负老僧这里拨得开所谓金刚圈栗棘蓬吞透有暇矣其或不然更为下箇注脚绍定己丑中秋后五日阿育王山无准叟书于无异堂示溥塔主世学一伎一能若不得其要妙则成常习非伎能也况学道乎然学道是须得其纲领要妙不尔则成口耳传授流入名相终成戏论耳昔五祖少游大慈学海善发钩深之问众皆忌之及尽教理知其不为究竟于是舍而南来已半百矣一见白云倒底脱去空拳索手别立生涯向佛祖提不到处拈出没巴鼻一着子世莫能辨皆目之为演山主其可见也而后杰出三佛诸大弟子摐然密布于四方其道大振至今绳绳不绝皆其儿孙于宗乘岂小补哉原其所蕴锦心绣肠不为不无以世俗鄙俚之语发明至要说略规模调高韵古诚难拟议所谓耆婆死百草皆泣是地溥塔主真其的的乡人当痛省而深慕之则直指之道光明有在矣X梁王寺捺涂田求语香水海底有一片膏腴田不知几千万顷往昔威音王传授与毗婆尸七传而至迦文老汉展转相承到胡达磨达磨不守家业将白契逾海越漠欲贱卖与梁王梁王知其意不臧故不纳只得恓恓渡江直至少林九年努觜神光不忍见折一臂以易之而后子孙既繁中间有不纳官税冐姓名佃之者多矣年来往往堕于农事遂至湮没良可叹惜今杲泽二上人愤气不甘复欲追还旧观如果确其志则洪波险处白浪堆中试着工夫看或不犯锹䦆等闲飜得转则非但梁王一众餍饱有余至于憧憧往来悉皆餍饱二上人宜勉之吾说不虗示昙上人瞿昙昔起祸于竺干寻波流于震旦如决河源注而为海令一切鱼龙虾蠏游泳其中悉知以水为命昇腾变化者不可以数计适此季运昧其源者多徇其流者众往往甘抱焦渴奔逐阳焰欲求所济竟干死于沧溟之侧良可痛惜锦官昙上人智识超然始若不类万里南询欲以折筯探其浩渺偶不着便悞霑一滴于一滴中穷尽瀛渤之味彻见乎一沤未发之前尽于尾闾之极真瞿昙败家种草也东湖率庵一见喜而贼之以竺源吾弟即庵从而肆其恶江湖道旧异口同音呪诅唾骂殆无措身之处于是不得巳而理舟西泝相从久之且欲求语固知其势将不利X于蜀矣吾亦无如之何临岐谩祝之曰行矣善为方便示仁上人道不可求贵在歇心而巳然此之一歇不可强也须假朝求暮讨至意路绝处忽然自歇一歇之后驰求之心悉皆止息有如途路旅泊之人欲诣其所力在乎行非行不能到一到之后伶俜辛苦等事悉皆止息无复奔走岂不见善财历五十三参至弹指处楼阁门开入巳还闭从前所得法门所见境界悉如梦幻至于有见桃花而绝疑虑闻击竹而忘所知要且不在桃花上亦不在击竹边毕竟在什么处本色道流急须着眼仁上人相从且久告别泝流炷香求语以为道伴且有再南之约然初无固必莫非任缘而巳但令一切处无第二人一切时无第二念不变不动则无时不聚首也行矣勉之示彻上人蓬山彻上人冲虗菴之孙万里南询遍见知识孜孜切切略不少怠真本色道流也朅来鄮峯相从数载逮移凌霄乐然偕行五峯在天之表一尘不到实古今有道者集大成之地彻亦自喜秋风西来乡信忽通遽告归宁义不可免炷香求语併记再南之约复出示清节老人畴昔送行及招归二篇其略曰事须莫学虗头禅昼参夜请求真实然真实亦不可求也求而得之亦虗头耳弃虗头舍真实究竟底事如何X体悉行者磨墨山僧走笔写护身符五月五日示周司户某稔闻德望有日但未遂一见为快兹沐真染殊慰此心又蒙不鄙特以此段大事因缘相期于形骸之外附到瓣香素轴欲索数语以为日用助道之资自知林泉野人固不当眩曜知见于名公鉅卿之前然既出诚意切切亦不得不以诚意相告但此事不从佗得只是人人脚跟下本有底一段事历历孤明亘古亘今不动不变才拟心相向便是千里万里没交涉所贵当仁直下谛信不越一念超然独脱顿悟顿证至证悟处实无一法可得只是旧时周司户而巳若别有所证则心外有法乃成外道矣今时士大夫不是不聪明不是不灵利只缘以聪明灵利去冥合箇事返为灵利所惑不见本法要须离心意识参出凡圣路学才有一丝头便与剪断纵有奇特更奇特玄妙更玄妙底事亦与一时裂下至无栖泊处略整顿精神冷眼谛观鼎鼎是什么道理稍觉烦闷无入作处却不得放舍只就这里紧靠着抵死与之作头底不知不觉忽然洗面摸着鼻孔自笑一回方知道无生死可出无佛法可求释迦老子是箇黄面汉达磨大师是箇老臊胡一大藏教是甚破故纸至于百千法门无量妙义莫不从风而靡回省前来愤愤悱悱咬牙奋齿必定惭惶无地也写至此更欲列陈数段古人因缘以尽斯轴忽思来书所谓非事葛藤涂X煳后人之语不觉抚案掷笔于地虽然巳是葛藤不少示鑑侍者鑑侍者英俊者流愤志南来决明已事始相从于玉几而至五峯首尾数年略不少怠良可喜也秋风袭衣遽起归欤之兴栢庭友于赓歌以壮其行无下数十篇且呈无准老叟因谓曰一吟一咏如㭊旃檀片片皆香然于中有意到句不到有句到意不到有意句俱到者语未竟鑑袖出小轴趋前而言曰意句俱不到处愿求一语予罹劫火自夏及秋奔走红尘有口无取气处何暇及此鑑请之益勤不得巳而为之姑纪岁月时绍定癸巳八月十八日是日也钱塘之潮大于常年观者如堵迎潮之人莫知其数出没往来等儿戏耳中间也有出不得者何故不见道弄潮须是弄潮人示垠侍者学道如世巨商经涉大海渺无涯际始须假舟楫懃橹棹及其到也只在须臾正恁么时回视前来所用功力一时俱息当下自然稳贴贴地奇珍异宝悉皆现前方是自家元物然后周贫济乏随意运用不由别人岂不见昔日善财游百一十城参五十三善知识一一善知识各得其法门要且终有限量后于弥勒弹指声中入大楼阁顿忘前证本智现前方名无限量法门方名得大自在受用当时善财若不得这X一解亦只赢得脚板阔矣垠侍者万里南来游历江湖想所见知识亦不少矣其于所证却须超过善财一头地乃善示升上人长老小师不参禅讲主徒弟不听教如忽真箇不参不听直下踏着瞿昙未生时脚跟摸着达磨未来时鼻孔併将二老胡缚作一束倒卓放尿塌下岂不是挺特丈夫傥或泥迹循言准前打入骨董袋里无有摆脱之期也嘉定升上人乃能仁清谿上足访予于径山趋前而言曰自离师日告以欲参钟山又参双径巳蒙痴绝和尚示以法语佩服其教不敢少怠袖纸炷香复欲老僧助拳因谓之曰子合喫六十棒舍汝师而佗求合喫二十棒又受钟山涂煳合喫二十棒今到老僧处犹更云云不巳合喫二十棒适值拄杖不在併送归能仁行遣后忽自知痛痒吾三人皆犯突吉罗罪示月上人学者始入道如月初生曲弯弯地及至望则弥满清净光徧十方无幽不烛然尚堕在光影里坐在法身边未得透脱一路所以却从十六夜去渐渐消磨至于晦如未生时无异当恁么时说与人不得呈似人不得只可自知若丝毫许及不尽便成渗漏列在下风向人背后叉手若是上上根器则不在此限岂不见古灵行脚归师问曰汝出游方学得几许佛法灵X云一似当初未去时恶开口便作屎臭气月上人相从甚久切切于道殊可尚今以有师有父在堂意欲归省且炷香求语为别从而谓之曰子归与师相见时傥或问着如何若何第一不得学古灵乱呈蒙袋恐其効德山行事则併吾此轴俱为拭不净故纸耳示宁藏主语是诳默是谤语默向上别有一窍从上佛祖未甞敢以正眼覰着德山临济虽尽力提掇要且只在左边立以手指点而巳正定处亦未甞动着一丝头若欲真实担荷是须向胞胎未具时究取始得不尔纵学得盛水不漏未免离家失业灼然箇事大难承当写至此宁一见便喝云住住我未离嘉定时巳知大佛坐在九顶山中直至如今转身不得只你这老汉口里水漉漉地敢保亦未彻在噫三十年弄马骑今日被驴扑示垕上人古宿道诸方说禅浩浩地争似我这里种田愽饭喫虽则软郎当地看来较之巨灵擘太华之威犹未勐也又有闻版声呵呵大笑及乎编辟将来郄言肚饥于是乎喜此又何曾恣骋驴唇乱呈蒙袋耶今时参究往往不本源由动輙撒屎撒尿良可哂也垕上人本色衲子必不雷同见此快以粪箕笤帚用事乃可示湘监寺湘监寺乃石田师兄上足舍其师而从吾游多历年X所始归侍司后归库司人或曰湘爽拔非笼槛中物以予为悞予曰昔杨岐辅慈明振汾阳之道迫慈明晚参此亦一小节也而后应世时曰会监寺也会禅非特一时不知之至于翠巖有曰慈明佛法如一只船前则大宁中则黄龙后自称而巳而不言杨岐是亦不知之耶是不可容易而拟之耶而后续临际正统绳绳不泯者又岂以清浊为累哉所谓不知则为诚不妄也湘当知人不知未为极仍须至自不知乃善示灯禅客灯禅客乃法战场中宿将也大凡出场定当箇事须是七事随身韬略俱备临时布置意句着着有出身之路头头具生杀之机或背手弯弓或单刀直入或迎锋破的或诈败拖旗所以有担擎有借事有心行有编辟才手蹉脚跌则性命落在别人手里灯真差其要者故能全身远害临阵对垒诸方老作往往无奈其何而于径山面前犹敢干戈相待乃持此轴低情下颜趋前而曰久依严帐中从前器械皆使不着今就师处别请一箇问头随应之曰併却咽喉唇吻置将一问来示小师德通禅客德通吾子中不肖者侍吾最久而甞病其口多每欲卸下衲衣痛与一顿既默识吾意遂作庐岳游是避此而逃矣又敢卑辞愿求一语为途中自警恭而无X礼尤为尀耐然嗔拳不打笑面于是引笔而谓之曰既往宜早归吾晚年虽不澡浴要子洗脚无爽吾祝示日本尔侍者道无南北弘此在人果能弘道则一切处㹅是受用处不动本际而历遍南方不涉寻求而普参知识如是则非特此国彼国不隔丝毫至于及尽无边香水海那边更那边犹指诸掌耳此吾心之常分非假于它术如此信得及见得彻则逾海越漠陟岭登山初不恶矣尔侍者俲善财游历百城参寻知识决明已躬大事其志不浅炷香求语故书此以示之佛鑑禅师语录卷第三无准师范禅师语录X卍XXX佛鑑禅师语录卷第四普说善哉三下板知识尽来参既善知时节吾今不再三若据恁么告报巳是埋没诸人了也直饶向未鸣板巳前各自知时去亦未救得一半那堪三三两两聚头接耳握节当胷在这里听山僧胡言汉语也大屈哉彼彼丈夫彼彼行脚阿谁无分何不奋发拈坐具将山僧噼口便摵拽倒禅床掉臂而去岂不庆快平生虽然也须实到恁么田地始得所以参须实参悟X须实悟须两脚踏实地始得须得本道公验入手始得若真箇得入手底自是不干事过关过铺胸次荡荡地掉臂便行了无疑忌你若未得入手才到关津去处心下未免不稳纵然硬不管拍盲打过脑背后忽然有箇人道㘞地一声时你便面赤被他人捉下一场败阙不同小小又如你众中兄弟相似若辨得千百贯钱买得一道真正度牒插在怀里到处行脚抽单挂搭不妨自由自在你若来处不分明得处不正当便是自求不快活也你才跨门便被人指点这汉了不得莫教更撞着箇不恰好底将你无巴鼻揑一揑你便手忙脚乱反不如做箇三家村里汉过世却无如许多事所以适来向你道须是两脚踏地始得本道公验入手始得你若到恁么田地亦未可便休不见古者道参禅须是悟悟了须是遇人若不遇人十箇五双杜撰灼然如是第一不得檐板自恃须是舍短从长就人决择我此门中千差万别隐显殊途除大智洞明其他莫能知之岂不见木平参洛浦便致一问云一沤未发时如何浦云移舟谙水脉举棹别波澜平不契却往问盘龙一沤未发时如何龙云移舟不别水举棹即迷源木平便悟去后来云峰悦和尚拈云木平若向洛浦言下悟去犹较些子后来不合向盘龙死水里浸杀住后有问如何是木平平云不劳斤斧果然只坐在这里你道他恁么说话意在于何多见兄弟往往商量道移舟不别水举棹X即迷源便是死水如何是木平不劳斤斧所以只坐在这里若恁么会驴年也未梦见在这里须是覰透他古人一些子得人憎处始得又不见芙蓉宁训禅师访实性大师大师上堂以右手拈拄杖安左边云若不是芙蓉师兄大难委悉便下座后来黄龙拈云实性大师用不得便休却将佛法以当人情至今千古之下作人笑端你且道黄龙恁么道是肯他不肯他到这里若只是参得萝卜头禅底敢保他理会不下所以参禅既是得头又须得尾方是不疑天下老和尚舌头你若是真箇未有入头处便须把做至紧至要底一件事理会始得古人大有方便控你入路便须昼三夜三将一则咬不破底话头冷地里东咬西咬忽然蹉口咬破自笑一回然后就这里扶持起来甚生标格更有一事奉告兄弟切不得自作艰难先自退屈才作恁么见解便无有得底时节虽然又须是着些眼脑始得若是俊底一覰便透自然不死在句下记得古人道我有一句子待犊牛生儿即向汝道又道我有一句子待洞水逆流即向汝道又道我有一句子待案山子倒卓即向汝道到这里眼矒瞪底也且莫怪山僧今日老婆更为你通一线路我有一句子未到焦山时巳与诸人道了也自是诸人当面讳却虽然如是还讳得么拍禅床下座今夜普说乃是因大师所请意旨伏为报荐淑妃娘子陈氏欲结般若因缘资荐冥福又为一切人开发X道心直是殊胜直是广大山僧少曾普说以平生口吻迟钝又无记性夫盖普说须是法性宽波澜阔还佗前辈大珠南阳德山临济巖头罗山后来圜悟大慧应庵近来亦少虽然云月是同谿山各异大底有大底生涯小底有小底活计然又千说万说究竟只是说底此事又不在说处盖当人分上各各壁立万仞直是坐断誵讹曾无箇非箇是自是道流于中妄生节目妄生纽揑自作障碍以至不得受用灼然这里着一点外料不得才涉一丝毫外料便成剩法为钵盂安柄所以动即影现觉即冰生直饶你不动不觉正坐在必死之地到这里如何体悉如何凑泊如何得与此事相应去是须得通身汗出自家冷地里失笑一回始得你若未得恁么一回任你说得盛水不漏只成外边打之遶只添得箇一场热閙要且与此事了没交涉岂不见白云祖师道你若得真正一回汗出去一茎草上便现琼楼玉殿你若未得一回汗出纵有琼楼玉殿却被一茎草盖却诚哉是言可谓是棒打石人头剥剥论实事你若真箇踏着这些子自然无许多劳攘等闲荡荡地闲闲地蓦被人拶着便乃水底火发拈来便用一一盖天盖地其实无佗一切处总是自家底不用安排计较所以不动一尘不拨一境见事便道答话长老插脚不入是皆前辈见得透顶透底无一丝毫渗漏方有这箇说话若是肤浅之流岂可同日而语耶若据乳峯这里实无X禅与人参无道与人学只是箇着衣喫饭疴屎送尿底一箇无意智汉荷湖海衲子诸位大师不鄙来此孤峯绝顶共守枯淡所以寻常亦不敢轻易兄弟凡遇五日须要上堂三八须挂牌勉强以塞方丈之责亦不是矜夸学解眩曜见知及造妖揑怪只据自家所见赤骨律地与兄弟相见然兄弟来室中吐露箇消息底不道全无亦多有在正路上行底才见兄弟在正路上行亦不敢轻放过便乃下堦引行一两步才到放手处又却多去不得其实无佗盖未曾真正一回汗出故也然这一解安排不得计较不得若是俊底一咬便断一覰便透却无许多顾忌若是机思迟钝底却不可等闲放却直须志愿坚确勇锐直前一切境界摇撼不动一切语言移换不得如经蛊毒之乡水也莫霑佗一滴壁立千仞竖将去始终不变蓦地手蹉脚跌便见倒扑始得不受人瞒方可不辜负行脚初志腊月三十日亦不怕阎家箇汉且如因大师佗虽是箇尼僧宛有丈夫之作原其所以佗从富贵中来正因出家正因行脚正因见善知识正因学道盖佗因地既正始终不妄所以亦不辜佗前日十月二十八日夜忽然引手摸着鼻孔便知道元来大头向下便来方丈通其所以当时悔不痛与一顿想他如今却思得一顿喫惜山僧拄杖又却不在且待别日分付然得箇杷柄入手正好放下云头就人淘汰佛殿里黄面老汉正参禅在所谓麤餐易饱细X嚼难饥今时麤餐者多细嚼者少山僧今日打开更说与你如今正好近前理会也得退后理会也得乳峯长老也是好笑又教人近前理会又教人退后理会是什么语话若是得底人必然暗地点头佗前日初得箇消息懽喜无限便自主张讳人道箇不是近来却一向放下听人说话然参禅第一不得担板若不担板自冬至夜数到太年朝前头大有雪在你才担板便赚了天下盖无第一手山僧往年入众参禅自知只得箇不担板气力如今虽不望佗古人然却也略知羞耻昔日老东山参得禅了那时也有人不肯佗便有人去与佗说佗便对得别却是诸公尽得老师说话我见老师伹识羞耳这识羞两字子直是软顽古今知识天下衲僧是到不到总出佗底不得灼然此事须是识羞始得若不识羞直饶你参得彻悟得到只是箇会禅汉才被明眼人覰见只成好笑且道乳峯与么道还识羞么也要诸人捡责更有一颂举似大众开化因大师正因来行脚跨门一句子等闲亲踏着开却无须鎻解却无绳缚末山顶上放痴憨牛头向北马头南拈古世尊陞座众才集迦叶白槌云世尊说法竟世尊便下座师云世尊所说底只是序分迦叶所说底只是流通分若是正宗分未曾动着径山今夜不惜眉毛敷演X去也拈拄杖卓一下云会么三段不同収归上科又卓一下世尊般涅槃巳迦叶后至椁示双趺师召大众云灵山百万胜集唯迦叶独绍祖位诚不忝矣何故为佗亲见黄面老子脚跟来世尊见文殊在门外立世尊云文殊何不入门来文殊云我不见有一法在门外师云解说出格道理还佗七佛之师检点将来不可放过当时待佗与么祗对从而向佗道且居门外若向这里透得许佗出得女子定傅大士道冠衲衣儒履朝梁武帝师云傅大士如善玩珠固无触手堕地之失虽然未免傍观者哂育王当时若作傅大士待佗问莫是僧耶便以手指衲衣对之免见重重败阙古人则且置遂以拳安顶上云诸人只今唤作什么梁武帝请傅大士讲经傅大士分科列段巳是周遮老志公曲顺人情重增话杷然虽如是要且未曾动着正经在且正经毕竟作么生讲顾示大众云洎合落在葛藤窠里六祖风旛话师云祖师与二僧恁么说话总是盲人摸象清凉不然不是风动不是旛动不是心动掷下拄杖云是什么布袋和尚以破布褁一块干屎逢人拈起云兜率X陀天底兜率陀天底瑯琊云慈氏菩萨圜悟云熟处难忘大慧云不才净汉师云若是育王则不然待佗拈起恁么道只向佗道牢收取僧问马祖离四句绝百非师云马师父子传盃满泛意在延接高宾惜乎这僧不善开怀到底却成虗设只如道藏头白海头黑又作么生不觉日又夜争教人少年马祖同百丈智藏南泉翫月师云三箇老冻侬一人曲弯弯地一人圆陀陀地一人黑漆漆地马大师养子之缘末后念一道真言一时与佗盖覆着可惜放过当时一等与佗本分草料后代儿孙不致扶篱摸壁有僧参马祖祖𦘕一圆相云入也打不入也打僧便入祖便打僧云和尚打某不得祖靠拄杖便休师云这僧敢将赤体挨佗白刃要且入得出不得诸人还知么马师一条拄杖至今犹靠壁在马祖𦘕圆相雪窦云二俱不了靠却拄杖噼嵴便打师云雪窦也只见一边殊不知马师当时靠却拄杖这僧至今无奈何处是汝诸人还奈何得么若奈何不得到雪窦面前总是喫棒底汉荷泽见思和尚思问甚处来泽云曹溪思云曹溪意旨如何泽振身而立思云犹带瓦砾在泽云此X间莫有真金么思云纵有向什么处着师云可惜二俱放过当时见佗道犹带瓦砾在便与掀倒禅牀不然待佗更觅真金便好和声痛打岂不勦绝古人且置遂拈拄杖云且道这箇是真金瓦砾掷下云龙蛇易辨衲子难瞒西天大耳三藏至得佗心通唐肃宗召忠国师验之师云前两度互相热瞒第三度亲见国师只是通吐不得诸人只今还见国师么良久云不是不是丹霞访忠国师国师躭源总被丹霞一状领过然虽如是不会做客劳烦主人南泉住庵时有一僧到泉云某山上作务汝斋时做饭喫了送一分来其僧斋时喫了却将家事一时打破乃就牀卧泉久伺不来遂归见僧卧泉亦去一边卧僧便起去泉住后云我往前住庵时有箇灵利道者直至如今不见师云这僧虽然灵利翻成懵董当时赖是王老师若是别人咬定牙关浑不釆着管教佗一生起不得然虽如是却须救取南泉庞居士问七峯此去峯顶有几里峯云甚么处去来士云可谓峻硬不得问着峯云是多少士云一二三峯云四五六士云何不道七峯云才道七便成八士云得也得也峯云一任添取X师云一二三四五六得者自得添者自添终竟不知峯顶有几里归宗与南泉同行一日告别煎茶师云南泉惯将冷口喫人热物若不是归宗洎遭惑乱然虽如是可惜一铫茶归宗斩蛇本觉云二俱不了待归宗道你甚处见我斩蛇夺锄头便与一䦆然虽与么死蛇斩得也无用处师云本觉道二俱不了徒有此话既知是箇死蛇又却不能活得如今要见活底么掷下拄杖云看脚下归宗有僧辞去诸方学五味禅师云古今咸谓这僧等闲将箇五味换得一味殊不知带累归宗为佗一人费了多少盐酱鄮峯这里也有一味今日不惜普为破悭良久云若到诸方不得错举这僧将五味换得一味是则是大似惹祸临身归宗一味不同五味好则好争奈分付不着人清凉这里五味也无一味也无或有人来辞往诸方学五味禅只向佗道善为道路且道还有誵讹处么也要诸方捡责泐潭常禅师一日面壁而坐南泉来见遂抚师背一下常云谁泉云某甲常云如何泉云也寻常常云汝何多事师云古人道箇寻常早成多事汝辈后生晚进朝暮X聚头忉忉怛怛地驴年梦见睦州问一座主讲什么经主云涅槃经州云问一段义得么主云问什么义州遂踢一踢吹一吹云此是什么义主云经中无此义州云脱空谩语汉此是五百力士揭石义主无语师云嗄青天白日有恁么事当时若见佗道此是五百力士揭石义只小小地向佗道不说那知当时若进得此语纵使睦州老汉铁作面皮也教两眼覰地赵州勘婆师云一人閙市里飏碌㙛伤中者方知疼痛一人惯施无病药解服者始觉轻安注也注了解也解了诸人还知勘婆处么洎合停囚长智僧问赵州万法归一师云这箇老汉有年无德被人逼着直得踰墻透壁若是径山则不然或有问万法归一一归何处只向佗道有马骑马无马步行赵州访道吾吾着豹皮裩三门外立师云诸人还会么奴见婢慇懃赵州到一乡院经旬辞院主游五台山主有颂送之师云可惜院主开口了合不得若是径山待佗问如何是正眼拦腮便掴教这老汉知道草窠里也有大虫赵州一日向雪中卧乃呌云相救相救时有僧便X来赵州身边卧州便起去师云这僧好心不得好报当时一期虽救得赵州争奈自己一箇浑身至今卧在雪堆里众中莫有救得这僧底么出来救看若救不得三冬严寒总是冻杀底数婆子偷赵州笋师召大众云婆子下掌快便难逢赵州休去莫道无事好沩山问仰山香严仲冬严寒年年事师云沩山暗抛香饵谁知牵动清波二子摆尾摇头未免上佗钩线是则是只如道赖遇寂子不会又作么生商量时人只看丝纶上不见渔翁把钓竿告往知来道头会尾还佗难弟难兄若据子细检点将来非唯寂子不会只这香严犹较三步在具眼者辨畬田种粟昼食夜眠师云沩仰父子故是无一点佛法身心勘证将来浆水钱则且置草鞵钱教谁还二老汉如奏蒉桴土鼓虽无音韵六律全彰育王即不然或有问和尚一夏作得箇什么只向佗道待有所作即向汝道且山僧恁么是空过耶不空过耶良久云我与沩山父子不同沩山问仰山即今事即不问自古事作么生师云仰山进前退后自是今古历然为什么沩山却X道汝屈我我屈汝会么良久云鸬鹚语鹤僧问沩山如何是道沩山云无心是道僧云某甲不会山云会取不会底好僧云如何是不会底山云只是你不是别人师云沩山如箭射地虽然不巧箭箭射着育王今夜拟发一箭诸人急须着眼良久云时暑不宜久立香严问僧甚处来云沩山严云近日有何言句云有问如何是祖师西来意沩竖起拂子严云彼中兄弟如何商量云尽道即色明心附物显理严云着甚死急云师意如何严亦竖起拂子师云奇哉香严老子果然有长处若人辨得许你于佛法中有箇入处僧问香严端和尚如何是直截根源严掷下拄杖归方丈师云恶早带枝叶了也山僧恁么告报诸人还勐省么良久云三生六十劫和安通禅师令仰山与我过床子来仰将床子至通云却安旧处着仰如教又问床子那边是什么仰云无物又问这边是什么仰云无物通云惠寂仰应诺通云去师云本色住山人且无刀斧痕点检将来也是无风起浪德山托钵师云尝闻沛公豁达大度从谏如转丸诚不妄矣何X故不见道蹑足封侯巖头问德山是凡是圣师云巖头前头疑杀李将军后头笑倒王大伯虽然如是且道那里是佗一手擡一手搦处哦成月下风前句便有人传作鬼诗德山示众云问即有过不问尤乖师云德山老汉一条白棒胡打乱打及乎被这僧拶着折作两橛黄蘗示众云汝等诸人尽是噇酒糟汉师云黄蘗潼关巨辟贵图直取长安这僧既往西秦老汉却之东鲁去也临济侍德山次山云老僧今日困济云𥧌语作么山拟拈棒济便掀倒禅床师云二大老奋于百世之上固无以加然被甲婴冑望尧之治远矣麻谷问临济大悲千手眼那箇是正眼师云以的破的以机夺机即不无二大老捡点将来未免一得一失具眼者辨取麻谷问僧甚处来僧云不审谷再问僧云珍重谷下禅床擒住云这箇师僧问着便作佛法祗对僧云和尚大似无眼谷托开云放汝命通汝气僧礼拜谷又擒住这僧掣肘便行谷云休将三岁竹拟比万年松师云麻谷用尽神通要且勘这僧不了末后未免麻X缠帋褁当时若是径山问甚处来待佗道不审便与热棒打出三门外教佗冷地里呌屈龙牙问翠微如何是祖师西来意微云与我过禅版来牙过禅版微接得便打牙云打即任打要且无祖师意又问临济济云与我过蒲团来牙过蒲团济接得便打牙云打即任打要且无祖师意住后有问二尊宿祖师西来意还肯佗也无牙云肯即肯要且无祖师意石门聪拈云龙牙不被人挨着则可被这僧一问失却一只眼师云石门恁么道只见一边殊不知龙牙梦中呌屈后来不得这僧问着几无雪处龙牙问翠微云自到法席巳经月余每遇上堂不蒙一法示诲意在于何微云嫌什么又问洞山山争怪得老僧又问法眼眼云祖师来也师云三大老头脑各别鼻孔一般然总被龙牙将箇断贯索一时穿却了也惜乎龙牙到了自无出气处众中莫有为龙牙出气底么良久云如无老僧拾得性命雪峰寄木虵与懒安上书云本自天然不假雕琢安接得云本色住山人且无刀斧痕师云雪峰好条木蛇无端与佗安足返不得为蛇安云且无刀斧痕要且瞒人眼不得提起拄杖召大众云且道径山底何似雪峰底还辨得么掷下拄杖云撺入草蓬里去也X孚上座参雪峰才上法堂顾眎雪峰便下看知事次日再上方丈见雪峰云昨日不合触杵和尚峰云知是般事便休师云大小孚上座向雪峰面前重重纳败若非一千五百人善知识度量深明当时直须棒折始得孚上座逞俊太过飜成落节老雪峰不施寸刃坐致太平是则是可惜放过当时一等与佗本分草料儿孙未致断绝孚上座参雪峰后来雪窦拈云千五百人善知识被孚上座一覰便乃高竖降旗师云大小雪窦随邪逐恶殊不知孚上座当时只陞得雪峰堂未入得雪峰室三圣问雪峰透网金鳞以何为食师云三圣如苍桧耸千寻之干霜而不萎雪峰犹大海容万顷之波搅而不浊虽然如是总欠一着在玄沙白帋雪峰一千五百人善知识轻轻被人抓着便乃全身放倒后来玄沙虽尽父子之情要且扶不起玄沙坐次见面前一点白指问侍者云见么者云见如是三问如是三对沙云你也见我也见因什么不会师云玄沙老汉可谓无事生事瞒人自瞒你也见我也见用会作什么声明三藏善别音声刘大王请玄沙验之沙以铜X筯敲铁火炉问云是什么声藏云铜铁声沙云大王莫受外国人瞒后来法灯代云却是和尚瞒大王本觉云三藏瞒大王何似玄沙瞒大王师云噫佛法淡薄那时早恁么递互相瞒若论今日径山也瞒诸人不得诸人也瞒径山不得遂以拂子击禅床云且道是什么声长庆道总似今日老胡有望保福道总似今日老胡绝望师云老胡有望不须问着老胡绝望也且罢休毕竟今日事作么生来日向你道僧问云巖钦和尚如何是真言答云南无佛陀耶师云古人恁么可谓明投暗合更不用翻译然虽如是莫将梵语悞作唐言僧问幽谿大用现前不存轨则时如何师云这老汉平生伎俩向这僧面前呈尽径山即不然待佗道大用现前不存轨则时如何便与和声一踏待佗眼孔定动老僧巳入大石国里去也白头因见韶山山云莫是多口白头因么师云白头因口虽多争奈开了合不得合了开不得返不奈箇无口底何径山当时若见佗问莫是多口白头因么只向他道这老贼前后触忤多少贤良以坐具便摵直饶韶山手中有棒亦无施展处僧问曹山抱璞投师请师雕琢师云曹山虽不损花而得蜜亦未免费口分疎山僧X即不然或有人问抱璞投师请师雕琢只向佗道明朝更献楚王看税阇梨问曹山清税孤贫乞师赈济师云老曹山虽则眼目睛明争奈放过税阇梨若是育王则不然当时待佗恁么问拈起拄杖噼嵴便打何故礼防君子曹山辞洞山洞山云子向什么处去曹山云不变异处去洞山云不变异处岂有去耶曹山云去亦不变异师云好大众田地稳密血脉贯通即不无曹洞父子检点将来俗气犹在洞山万里无寸草处去师云二大老一人下脚不得一人擡脚不起有人辨得许你东去西去洞山一盲引众盲相牵入火坑石霜虽尽力𨁝跳要且跳不出鄮峰则不然秋初夏末兄弟东去西去第一不得向万里无寸草处去何故长安虽乐不是久居洞山虽则布漫天网捞虾蚬摝即得若要罗龙打凤则不可后来石霜道出门便是草果然腊月二十五师云这公案往往多作奇特话会便道云门一曲韵出五音殊不知这老汉等闲放屁合着大石调僧问云门秋初夏末东去西去忽有人问着作么X生祗对云门云退后退后僧云某甲有什么过门云还我九十日饭钱来师云云门先锋有作殿后併吞是则是要且无大人相径山则不然待佗道某甲有什么过只向佗道此去逢人但恁么举云门问僧甚处来僧云岳山来门云我寻常不曾与人葛藤来僧近前门云去师云葛藤不少僧问云门如何是直截一路门云主山后僧云谢师指示门云合取皮袋师云云门大师是则是直截未免飜成纡曲径山不然或问如何是直截一路案山前若言谢师指示只向道一任东行西行云门问僧什么处来僧云江西门云江西一队老汉𥧌语住也未僧无对师乃云噫可惜许好与噼口掴当时既巳放过至今𥧌语未巳喝一喝云门放洞山三顿棒师云云门前头疑杀人后头笑杀人洞山于言下悟去更是好笑如今莫有解笑底么设有也好与三十棒干峰示众云三种病二种光师云干峰白日青天刚道有鬼不是云门眼目精明洎遭恐吓古人则且置只如三种病二种光诸人作X么生透良久云罕逢穿耳客多见泣岐人金峰示众云只欲举来恐遭人唇吻只欲不举又恐遭人怪笑于其中间如何即是时有僧出金峯便归方丈后有僧问和尚适来为什么不答金峯云大似失钱遭罪师云金峯大开东阁不遇高宾末后未免自斟自酌金峯拈枕子云一切人唤作枕子金峰道不是师云唤作枕子不唤作枕子总在金峯窠里且作么生出得良久云无人过价卓拄杖一下打与三百长庆暹禅师长期以铁弹子为验师云若人会得蜡人即是铁弹子若也不会铁弹子即是蜡人只如末后道大底大小底小又作么生落叶飘空或西或东南源示众云快人一言快马一鞭时有僧出云如何是一言源吐舌示之云待我有广长舌即向汝道师云这僧可惜放过南源当时待佗与么道只向佗道即今亦不短若进得这语管取南源舌头吐了决定缩不得僧问乌石灵观师如何是佛观吐舌示之其僧礼拜观云见箇什么便礼拜僧云谢和尚出舌相示观云近日老僧舌上生疮师云大众还会么医不得也梁山颂云我有一柄拂真㯶铁作骨显道赫蚊䗈X指南不相屈扫除佛祖病击碎衲僧窟若是上上人终不唤作物德山闻得云梁山好颂话作两橛梁山闻云也是当时少子细师云吽吽克由叵耐青天白日有恁么事何故贼无种相鼓笼大慈扫地次赵州问般若以何为体后来黄龙新云赵州金鍮不辨玉石不分直饶分去也未梦见大慈在师云这孟八郎汉既少子细未免偏枯殊不知赵州金鍮不辨大慈玉石不分两箇无孔铁鎚打就一合干坤种田愽饭喫师云地藏老儿尽力𨁝跳也只跳不出径山莫有通方处么待计较得成即向汝道僧问佛日弼禅师如何是毗卢印弼云草鞵踏雪僧云学人不会弼云步步成踪师云古人信脚行信口道不妨明投暗合若是育王又且不然如何是毗卢印七凹八凸学人不会古篆分明虽然恁么道犹较古人半月程这里风头稍硬师云明招祇知卖峭不觉重重败缺复云这里风头稍硬鄮峰无可商量你这一队汉来这里讨什么碗掷拄杖下座这老汉将明珠作豌豆粜可惜无人醻价当时待佗X道这里风头稍硬且归暖处商量一时散去非特表显丛林参学眼目亦且救得明招一半僧问严阳尊者如何是僧阳云喫粥喫饭师召大众云若也会得喫粥喫饭若也不会直待饱方休浮石开卜铺断人贫富生死师云浮石恁么答这僧话是离五行不离五行若道离五行又道金木水火土若道不离五行且道那里是佗直指处会么金木水火土大虫元是虎堪笑李将军蓝田空没羽汾阳云夜来梦见亡父母觅酒肉纸钱师云汾阳用处故是鬼神莫知捡点将来不无漏逗乳峯这里素无枝叶亦无闲神野鬼可遣且道还有真实底么喝一喝五祖举僧问赵州狗子还有佛性也无自云无也胜猫儿十万倍师云邓师伯他是蒲许村里人爱说蒲许村里话外人闻得直是莫辨语音隣舍看来也是寻常谈吐然虽如是可惜放过当时若见佗与么道只以手近前擘开眼向佗道猫教这老汉嗔也不得笑也不得晷运推移布裩赫赤师云玉泉箇汉卖弄一腰布裩浑无缝罅可谓古今难并其风流然捡点将来犹带些子屎臭气在有鼻孔者验取X老宿一夏不为兄弟说话师云这老宿幸是一箇好人无端被这僧连累便见失钱遭罪清凉门下不说佛法不论正因且道还免得人点捡也无吽吽净因揩禅师接韩相公公云禁足不出因什么却出因云官不容针私通车马师云净因长老祗对俗官即得若是禅更参三十年也未会僧问保宁如何是佛宁云铁鎚无孔师召大众云不得动着动着打折你驴腰黄龙玑和尚问学者云禅以何为义众下语皆不契有僧请益玑云禅以谤为义师云禅以谤为义诚哉是言虽然如是须是会谤始得若也会得释迦老子是干屎橛达磨大师是破草鞵一大藏教是粪埽堆头拭不净故帋其或未然十二时中切不得胡谤乱谤天平见西院商量两错师云天平当时便去不受商量不妨令人疑着及乎住后吐露箇消息子细看来却欠商量在唯如西院两错毕竟如何商量良久云天堂未就地狱先成长生问灵云混沌未分时如何芭蕉云相见便休又打破作什么白兆云若不打破又争得相见师云若论打破也未得相见若不打破也未得相见正恁么时如何相见良久云隔X本生问僧近离甚处僧云太原生云彼间风景如何僧云与此间不别师云不同处不别不别处不同诸人不言自知只如踏破施主草鞵毕竟当为何事这里出得那边风景在若出不得且向此间求僧问高安澄禅师旧岁巳去新岁到来还有不受岁者么澄云作么生僧云恁么则不受岁也澄云城上巳吹新岁角窻前犹点旧年灯僧云如何是旧年灯澄云腊月三十日师云一句合头语万仞系驴橛然虽如是错会者多佛鑑禅师语录卷第四无准师范禅师语录X卍XXX佛鑑禅师语录卷第五颂古世尊拈花灵山一会善隄防蛊毒之家水莫甞迦叶无端霑一滴至今犹自面皮黄女子出定古老相传鬼呌坑看来人鬼不多争早知鬼便是人做夜半三更也可行X宾头卢亲见佛来君王一语出如纶尊者眉毛八字分四海风清烟浪静碧天无际水无垠梁武帝请傅大士讲经大士错解注志公错注解臭肉积屠门堪笑无人买那咤太子㭊肉还母㭊骨还父雨散云收后崔嵬数十峰王维虽敏手难落笔头踪居一切时不起妄念春生夏长淡饭麤茶鱼投臭水彩奔龊家六祖风旛地神归地天神归天慇懃奉送宝马金钱马祖陞堂百丈卷蓆一柄无情雪刃刀当锋谁敢犯秋毫马师父子亲提掇血喷千山风怒号马祖与西堂百丈南泉翫月诸子生涯各有成从来孝顺两边生贪懽一夜浑家乐失晓连忙打五更日面佛月面佛日面月面突出难辨拟欲擡眸空中两片即心即佛金毛狮子生铁秤鎚浑崙无缝切忌针锥庐陵米价冲开碧落松千尺截断红尘水一谿饱食高眠人不到日从东出又沉西X石头问长髭大庾岭一铺功德成就也未南岳峯前老石头怜儿何事不知羞为人点眼长伸脚直至而今懒不收药山久不上堂铺席宏开见也么买人何似看人多十成好箇吹毛劒只作陶家壁上梭药山坐次僧问和尚兀兀地思量箇什么山云思量箇不思量底僧云不思量底如何思量山云非思量兀兀地思量无可得思量无可思量处真箇好思量大庾岭头逢六祖鳌山店上见曾郎龙潭送天皇饼持来送去样团团覆阴儿孙义不寒何似当时休擘破浑崙留与后人看赵州亲见南泉萝卜从来出镇州城南门外水东流饶君说得浑相似须是亲曾到地头赵州洗钵盂千载巖前树曾无刀斧痕𦏰羊才触着满地叶纷纷混成一气周行四时惟天为大惟尧则之赵州访二庵主闪烁旌旗骤往来几人遥望起疑猜此时若得樊公脚一踏鸿门两扇开婆子偷赵州笋X骤马加鞭上酒楼何如坐地看杨州是非长短俱裁了鼠窃终难似狗偷赵州勘婆台山路上箇婆婆平地无风起丈波下却斗门通底闸更无一滴到黄河沩山普请次有一僧闻版声呵呵大笑而归风前一曲动离愁那箇行人不举头手把花枝半遮面不令人见转风流沩山同僧楼上看雨分明指出与人看多少禅和被热瞒举目只知看雨势不知秋水没栏干刘铁磨到沩山沩山云老牸牛汝来也共乐昇平道泰时相逢终不展鎗旗随宜淡饭清茶外困卧闲行几箇知仰山插锹贼火相逢恰五更见成赃物不须争暗中多少都分了天晓依前各自行清税孤贫乞师赈济铜公塘铁奉化得人憎得人怕不是明州人定说苏州语洞山万里无寸草处去洞山平地露尸骸庵主将身一处埋狼借髑髅相枕借悲风愁雾不胜怀大随盖龟X骨褁皮兮皮褁骨大随放出辽天鹘东西南北谩擡眸不知巳过新罗国廓侍者问德山从上诸圣向什么处去顽皮老虎卧林丘一任傍人放滴油满肚只因曾饱肉纵加唿唤懒擡头巖头起灭不停起灭不停谁解看当机一拶透重关东西总是长安路荡荡无拘自往还僧问石霜咫尺之间为什么不覩师颜霜云我道徧界不曾藏僧后问雪峰徧界不曾藏意旨如何峯云什么处不是石霜僧回举似石霜石霜云这老汉着什么死急玄沙山头老汉蹉过也同舟共赏洞庭春终日徘徊柳岸阴却得渔人加橹掉等闲抹过碧波心地藏种田愽饭喫一片荆山璞分明辨者难几人偷眼覰只作石头看种田愽饭喫饱卧长伸脚把将三界来安向左边着引得龙牙老古锥手里把柄破木杓国师三唤侍者一掷神杯定吉凶再占重卜转灵通分明见了今年事却说明年事不同渐源吊慰梦里思归问故乡明明说与尚徉狂白云尽处重回X首无限青山对夕阳盘山闻歌郎红轮决定沉西去未审魂灵往那方哭恸一声无处避擢头亲见本爷娘僧问天章宝月禅师如何是佛法大意章云一年三百六十日便与么去时如何迢迢十万未是远一年三百六十日日日日从东畔出昨夜黄昏又落西茫茫无处寻踪迹皓老布裩衿夸富贵贱卖赤穷杀人可恕无礼难容僧问谷隐慈照和尚如何是道照云腊月三十日腊月三十日开口便为勑更拟问如何明朝正月一僧问古德如何是和尚深深密密处古德下禅牀作女人拜云谢子远来无可祗待深深亲下拜三代礼全该此意如不然玉帛云乎哉山前麦熟也未大匠不巧大儒不学动輙中方圆举皆成礼乐堪笑乡村卖卜人徒劳钻破乌龟殻人间无水不朝东黄河因甚向北流黯澹滩黯澹滩十只船来九只飜惟有三山陈上舍我向陆地里行看你奈我何僧问大龙色身败坏X山花似锦水如蓝突出干坤不露颜曾踏武陵溪畔路洞中春色异人间偈颂花光十梅悬崖放下万仞崖头自放身始知花发不干春更从箇里寻枝叶笑倒当年树下人绝后再甦孤根脱落偃苍苔冷地无端笑眼开莫怪雪霜欺不得只因曾向死中来平地回春万木千花冻未醒东君无处觅归程擡眸忽见春风面的皪枝头数点青淡中有味半开半合荣枯外似有似无闲淡中自是一般风味别笑佗红紫鬪芳丛一枝横出莫谓南枝能放花傍分北秀亦堪夸黄梅不用争高下草本传来共一家五叶联芳花开五叶自芬芳欺麝欺兰别是香传得灵根元不朽岂惟流落在花光正偏自在花合花开有正偏不完全处却完全要知根蔕从何X得多见生埋洞水边高下随宜树有高低枝短长花开随处恰相当都缘妙得毫端趣竖抹横拖总不妨幻花灭尽花分枝北与枝南向背横斜有许般何待支郎强描邈开时便作谢时看实相常圆黄底自黄青底青枝头一一见天真如今酸澁都忘了核子如何举似人朝阳穿破衲横片竖片胡乱搭长针短针信意联但见日头东畔出不知尘世是何年对月了残经入海筭沙徒自疲风前月下几攒眉即今休去便休去欲觅了时无了时入巳还闭南方经历几云烟收得珍奇货满船弹指便风帆到岸一时飜作大光钱怀古空山寥寥黄叶萧萧斯人不来兮暮待之以朝斯人或来兮两无语而意消归去也衣飘飘路迢迢谁同其孤标月在青霄四威仪X山中行移步放教轻无别意恐佗幽鸟惊山中住落叶不知数无人扫翳却松门路山中坐习闲成懒堕少献花伹见猿偷菓山中卧不知时节过雨打窻好梦都惊破次建康留守赵龙图雷音堂韵晴空霹雳绝追寻听者须教辨者瘖坐断封疆行正令逈然超越去来今底事明明不用寻通身有口却如瘖笑佗卢老能多事引蔓牵枝诳古今居士门高几万寻曾聆一语警盲瘖谁知千里同风事历历分明在目今次平江知府邹编修韵愽道者自西州持一杓恶水来泼老僧育王借渠杓柄连泼两泼既是道中人必不发恶也曹谿平地起风涛后代船高水亦高寄语随流入流者更须抛却手中篙曾驾铁船惊海涛想应不怕浪头高鄞江一滴浑无有切莫妄传深几篙次长沙赵督相送惠首座韵行脚亲曾到地头固知不是等闲游归时有问五峯信为报龙囦巳绝流绝流之句许谁知独有毗耶老古锥非是望梅图止渴调羮巳熟向南枝次韵题大梅常禅师塔X马师问处没踪由或示三冬话九秋认着即心心即佛一丝头是一丝头茫茫摘叶与寻枝独许山翁亲见伊点着直行三万里至今脚迹少人知视死生如游戏场固知老子不曾亡祇今何处问消息风递梅花扑鼻孔寄云居掩室和尚鹫峰云散霜天冷南北东西片月孤喜得江湖好消息点胷尊者在云居几回梦到白云颠欲往难禁懒病牵何日相依倾倒夜月寒千嶂一声猿从来有口挂虗壁谁信如今口亦无因记通身红烂客无端白纸强涂煳少室尘蒙虗壁冷萧萧未厌家风太寂寥门外依前积深雪不知谁肯立齐腰止翁万法都卢归一法一法不知何所归肚饥买箇油𩝐喫喫了油𩝐肚不饥石田纷纷多是竞膏腴确实谁能下一锄几见萌心还懡㦬只缘无处着工夫别浦东海西边西海南芦花袅袅水漫漫谢郎犹自不知X处莫作寻常洲渚看高原佛祖仰望不及处暗通一线几何深冰严雪冷无人会空泻断崖千万寻死翁一惊涂毒皷脱尔丧全躯谁信髑髅上重生颔下须复古麦巳登场稻满田蒉桴土鼓乐平平不知将谓羲皇世元是天开宝庆年云谷或卷或舒多变态随唿随应发天真谁知路转峰回处幽鸟啼芳别是春枯木不入樵夫手不登郢匠门只么老丘壑且无刀斧痕无际儱侗复儱侗平夷更平夷伸手不见掌赵州东院西讷堂德山无语归方丈象骨低头入草庵大鹏一举九万里篱边𪈏雀空呢喃淈𣸩抓头忘痒处弄物不知名一箇无分晓千金买不成常觉暂时不在还同死彻底惺惺亦自瞒长爱东村老婆子逢僧也解道和南X琴枕巧出焦桐样淳含太古音多因和梦听只作夜虫吟跛翁平常行一步却不堕平常尽道脚长短谁知脚短长臭庵全无气息直是薰人无鼻孔者方堪与隣次野云南和尚雪窦锦镜韵万象融一奁九色犹未多圆净出良范罗纹非巧梭有样不可制无痕安用磨试问光影亡如何复如何送赵龙图归四明昔年曾约归四明缀钵共饭莆菜羮东园蔬荠几衰长望之何以辜斯盟铿铿小节何足拘大名当振声谹谹旌旗不动勦胡种屈伸一臂逾长城淮甸既肃四海肃丰功盛德应难名了知八珍与䔧苋清闲富贵但等平我罹劫火固无闷公视昼锦不以荣七佛承承竟何据六祖忉忉空碗鸣君不见剎竿头上铁龙头鸿毛至重山岳轻送无相和尚归乡同名同号同桑梓同住江湖亡彼此有时同上孤峯巅有时同下沧溟底苦同忧乐同喜金愽金兮水洗水有时捩转铁面皮心口全然不相似你若住兮我即行你若行兮我即止白日青天轰怒雷平地无风波浪起非不非是不是西川大随桐城投子送讷堂和尚住秀之天宁X苏州有常州有真箇有未甞有贱时倾国不可换贵则陪钱挜一㪷伸一手缩一手日月奔忙山河倒走济北瞎驴退三步跛脚云门大张口阿呵呵只今此话大行何待三十年后送率庵和尚住云居东湖水深蟠老龙晨昏出没无定踪开口合口喷香雾举足下足生阴风而今改宅云居去威风万窍声号怒谓言不是抉珠人未应轻踏瓯峯路送凝藏主归蜀凝藏主五载恶相聚我既横点头公亦未相许就中犹尀耐拗折露明柱似此拙去就端的不可恕萧萧九月风露寒忽来告别还乡去临歧可煞没巴鼻却要就我觅转语一转语如何举湿纸褁大虫大棒打老鼠阿呵呵无你会处送昙藏主雪峯见痴绝世上有蛇皆可弄南山鳖鼻不可动动着冷口暗伤人伤人至死未知痛子今去也当自着便宜后日毒遭一口归来莫道山僧不曾说与伊送妷昭上人归乡昭昭灵灵是何物非物非心亦非佛五湖云衲竞头参空把光阴恣埋没我游江湖三十有四年饱饭之余一味闲打眠子今迢迢苦寻讨不知寻讨何慕焉问吾道今年大熟收成早问吾禅秋林噪晚声喧喧抖擞屎肠都说了莫将一字归去容易空流传斯言X写就相违别目断家山云叠叠我亦欲归归不得千里万里一条铁林泉野人乐哉林泉人自得林泉趣渴则掬泉饮徤则穿林去几见幽鸟啼黄叶聚薰入奏雪飞絮四时适吾意万象为吾侣有人更问意如何笑指巖前大松树阿呵呵快活快活有甚讨处再铸粥锅不解多方锢鏴成一鎚打破与重烹等闲脱体离窠臼煑粥依前不是羮大芙蓉接待水云何处觅行踪踏破天台鴈荡峰脚力尽时消息在小芙蓉接大芙蓉宁海接待烟波尽处良田阔歧路穷时活计新南北憧憧故多士不知谁是饱参人鸡鸣接待水云遇夜须投宿饭饱何妨又进程山主岂徒开接待养鸡意在五更鸣元道士黄衣舍去混缁衣弃却甜桃摘醋梨酸澁一时甞过了攒眉归去许谁知净道士伊予头脑不相似鼻孔由来只一般冷地自家亲摸X着老君元戴楮皮冠相士𥻘皴一块烂枯柴几见春风长绿苔岂谓先生也相许驴年决定放花开无方刊字道在贵亡覊宁容滞一涯是山皆有石随处可镌碑赞佛祖释迦出山相入山去何所图出山来胡为乎早知今日事悔不慎当初观音大士提起数珠呈伎俩无端弄出孩童相何似月明霜满天孤猿啼断千峰上随流入流无所分别处处圜通头头漏泄云净八纮天宇宽万顷波心莲一叶寂灭现前如月在天分身利物影含百川是所谓不然而然虗而通静而应万国春容千江月影如今何处求普门一声鹤唳寒松顶大哉观自在善观诸音声而于诸音声不作音声见是见亦寂灭亦无寂灭者由是离众苦处处得解脱分身十方剎救度于一切然于救度中而无救度想如春在百花不分长短枝又如月在水不分大小器寻声随所念平等获利益是三十二应十四无畏法无量方便门一一皆成就一一成就处当体皆如幻X我观如幻相愿作如幻赞若有见闻者当作如是观渔妇观音腥秽通身不自知更来渔市讨便宜就中活底无多子提向风前卖与谁篮内鱼衣中珠见买见卖少实多虗文殊大士为龙女说法文殊所法所说何法女子成佛所成何佛无法可说无佛可成卧龙奋迅狮子嚬呻三教合面相一三三一三一一三解不能散聚不成团今古合成闭口面只因门尸有多般十六罗汉身如枯柴心如断崖万般神变一种平怀面面相看究竟不知论底事阿耨达池龙王来日请佛斋须菩提头白齿豁空腹高心被憍尸迦当面上当对维摩诘甘自屈沉说甚解空称第一只堪倚杖独沉吟布袋露胸坦腹皱眉搭觜做箇模样是何仪轨谓渠惺未必惺请渠睡未必睡吽吽奉化子我侬识得你肉重千斤智无半星回头转脑昧却天真一处尤堪笑街头等箇人我当时若见只缓缓地向佗道谢三娘秤银谁管你地谁管你天放下布袋打一觉眠若论当来X补处驴年更待驴年巡行掠布既饱且醉无用心处打箇喷嚏更言是真弥勒想见别有假底维摩居士诈病从来不可医文殊特为下针锥事褫一啄长三尺问着依前似鼓槌示疾毗耶平地风波医不得处病在口多达磨祖师大破六宗单传一心游梁历魏罕遇知音少室九年空面壁谁向同霜夜月沉沉满面尽是胡须当门却无版齿纵不𦘕影图形东土有人识你触忤梁王恓恓渡江九年冷坐重重话堕一花五叶自芬披不在春风着意吹祖师图等是清平世界人多因闲事长无明使佗箇箇能安分图上何缘有姓名丰干净土不居居秽土良马不骑骑勐虎回头转脑谩招唿谁肯与伊为伴侣寒山持经拾得手接手持经卷付与同伦己所不欲勿施于人自有一经不肯受持却从佗觅可煞愚痴蚬子X出手露脚捞虾摝蚬这穷鬼子可贵可贱纸钱堆里谩藏身莫言冷地无人见谿尾谿头打野盘捞虾摝蚬当朝餐想应不是钓鳌手得箇虾儿便喜懽金华圣者饱啖猪头肉长斋不喫素莫言滋味别要且少盐醋吽吽大有着你处端狮子要弄便弄要置便置眼睛倒转眉毛踢起虽然好箇金毛争奈爪牙未备普化恣意放颠放獃走徧前街后街就中一处尀耐大悲院里有斋泉大道这瞎秃无捡束浴龙湫系蛇腹飘里酒钵里肉到头底事若为论郴州城中六月六郁山主收得蚌蛤珠夸张无价数我侬不怪佗佗是村山主言法华褰裳而趋或然而住咄咄书空喃喃独语尽语渠侬转法华知得身心在何处鸟窠佛法有些子言中设网罗布毛吹起处依旧不离窠临济X善战不动旗鎗善缚不加绳约其毒犹恒山之蛇被伤者决定无药窃不见踪败不见赃是真白拈其谁与当晴空轰霹雳官路栽荆棘没兴遭逢着前凶后不吉忠道者听教一味瞌睡参禅不入炉冶盗橘过于挥劒骑虎稳如乘马伎俩元来箇样生几乎唤作忠道者灵照女有髻垂肩无鞵磹脚一掬精神十分销铄最苦拈来泼罩篱风前索价无人着常不轻童子作佛名何佛不轻成自轻谁知眼睛里箇箇有瞳人丰干寒拾虎四睡善者未必善恶者未必恶彼此不忘怀如何睡得着恶者难为善善者难为恶老虎既忘机如何睡不着题巖寒拾五峰路上双磵寺前藏头露面抚背拍肩举笔欲题题不得断崖千仞鎻寒烟圜悟坐底是谁立底是谁两枚漆桶一种无知非惟咈诟啒㖀恣意凤林咤之坏尽东山穷活计都因这汉两爷儿大慧僧中之龙法中之王赞不及处衡阳梅阳X破庵噫嚱吁何人欤无德可敬无言可书非横灭族是真瞎驴有口不能骂得卷而分付云居生平萧散浑无覊绊奋恶拳头打会禅汉我甞一见口似匾檐凡侍之者莫知其几往往瞠乎其后终莫得其畔岸是故不可毁不可赞至于不可奈何伹如今必要知其所窃之羊谩去西边屋角头蜂桶里寻看无相重如山静如水轻轻触着双眉剔起这般漏绽许谁知分付天章破家子孟保相澄之不清混之不杂融融澹澹辛辛辣辣径山横赞竖赞终是赞之不着但以手加额道箇南无大慈大悲救苦救难杀人不眨眼底观世音菩萨自赞邹编修请赞骨稜层发髟鬖且不安分更说指南置须弥卢于一针锋贮四大海于无底篮不知世有谁知己朴庵彰圣辉长老请一之上三之下有来由无缝罅是甚牛溲马浡刚自辽天索价累及儿孙成话杷兴化益长老请益无所益为无所为逈超玄化杳绝机宜桃红李白X自芬披问着东风总不知定慧圻长老请诈哑徉聋指西作东肆无所畏说大脱空弯弓曾发蓬蒿箭射中南山白额虫延庆日长老请不爱人赞不怕人谤令是一条筋见者难近傍要识渠侬端的日在东山之上伦侍者请见假像真弄真像假裂破面门非驴非马世上有谁亲见来天台方巖伦侍者东林日长老请无德可崇无善可从近之不吉远之必凶傲慢释迦文说甚临济宗谁知目视凌霄外意在庐山五老峰觉际融长老请无箇模样𦘕箇模样既有模样是甚模样节节危梁十二层垂垂白发三千丈曹山榘长老请头圆象天足方象地耳朵闻声鼻孔出气马驹踏杀天下人瞎驴不受灵山记洪长老请西有岷峨南有雪峰灵龟未爆爻象重重拈却玄沙白帒自然千里同风永寿础长老请怒骂当慈悲脱空成善巧三钱买李子偏向赤边咬X如今此话许谁知永寿破家真种草因大师请不是神不是鬼突出人前是何面觜妙因等闲覰破扣齿擎拳顶礼唵苏嚧苏嚧㗭唎㗭唎日本琳上人请头拄天脚踏地大宋国里鼻孔日本国里出气觉琳持此归故乡大似波斯入閙市禅人请赞似牛无角似驴欠尾突箇形容诚难比拟无所思无所为卧月眠云谁得知眼里没瞳人鼻头无孔窍单卖赤发综鬼见拍手笑世有愚痴箇样僧难为名字上传灯人道脱似我道不似口少四方眉欠八字不是普丰清上人定应唤作王蛮子须发蓬松眼孔定动解拈死货手头活弄触着梧桐老树桩等闲惊起丹山凤这瞎贼无覊勒指槐骂柳将南作北横也凑他不得竖也凑佗不得谁知箩里生姜元是井中侯黑僻性拗木枕天生没意智自已独冤家佛祖闲奴婢甞闻一饱忘百饥今日山僧身便是大不可忽细不可欺丘岳之崇起于毫釐善恶之积发乎隐微洞彻根源逈绝机宜可以拈一尘融十虗以无遗小师德輶请X喜一上怒一上少机关足伎俩硬把虗空量刚道有一丈似这般会筭底本师如何唤作无准和尚德义请义出丰年俭生不孝自古自今岂容师教义兮义兮知不知官税了兮何用钞德濬请踞胡床握麈尾默默自问谁家之子宁可併喫五㪷醋不敢说着东山下左边底小佛事为天童无际和尚起龛大海渺无际漫天鼓黑风悠悠烟渚客到此尽迷踪故我无际和尚惯谙水脉一生皷棹扬帆不犯波澜收尽锦鳞红尾扫去今时途辙全提向上爪牙功魁佛祖而不居声震雷霆而难掩化缘既毕一笑飜身天无四壁地无门毕竟真归何处去东家作驴西家作马要骑便骑要下便下负鞍㗸铁当生涯佛手明明不可遮为灵隐妙峯和尚秉炬来也如是浙东山浙西水去也如是七十三八十二来去一如普贤文殊清风万里擡脚不起这箇是妙峰和尚临行得力句子诸方巳为饶舌虽然云月是同径山更与一决且作么生决掷下火炬云铁作肝膓也须迸裂为印西堂秉炬X涂毒一震远近皆死亲闻者谁松庵老子所谓如是证入如是践履穷万法之根源彻千圣之骨髓至于出没死生之际如同游戏而巳然虽与么争奈命脉犹在径山手里且道把住则是放行则是木生火土尅水为择维那秉炬苏州有常州有两两未为双三三不成九分明抹过威音前何须更问涅槃后正恁么时如何通身无寄赤条条破屋从教野火烧为一维那秉炬去却一拈得七无孔铁鎚当面掷拏着便行千万里南北东西绝消息消息绝火里乌龟嚼生铁为开上座秉炬生从何来铁树花开死从何去云收岳露去来生死两俱忘火自炎炎风自凉为开上座秉炬昨日茶毗开上座今又茶毗开上座怱怱各自奔家乡先行后行俱蹉过不见道开不能遮勾贼破家勇而能断只得一半举火炬云声前火急要君看会么秦时𨍏轹钻为觉上人秉炬迷本无迷觉亦非觉才涉丝毫病如山岳且膏之上肓之下如何发药掷下火炬云拟不拟便着为海观上人秉炬X观大海者难为水穷尽烟波一沤尔如今沤灭无可观回头丧尽自家底一不成二不是白日青天火把子为足知仓秉炬平生万事足知足常自足所欠惟一死今朝死亦足生也足死也足种种足无不足且如何是足底事泥揑金刚水底行纸𦘕天神火中浴为钦上座秉炬以火炬打一圆相云不是心亦非佛究竟名何物若谓死生只这是钦师犹被马师惑如何得不惑去天色正严寒只宜烧榾柮为埴上人秉炬身心一块烂泥团几曾经历陶家手虽然不假埏埴功其器须知己成就昨夜无端打破坯模大地山河一时出丑正恁么时如何冰蚕水底行神龟火里走为闻上座入塔某人闻闻闻不闻不闻闻不闻不闻透得这四重关了便知石头大底大小底小春融百鸟喧云净千峰晓为法清上座入塔是法非思量分别之所能解离念清净乃能证入若果能证入则森罗万象四大五蕴根根尘尘悉皆清净指骨云只这箇岂不清净既然如是不得动着元处安着X序䟦䟦大丞相游公所书心经此经吾佛以覆大千之舌所说句句皆心语也大丞相以运造化之手所书字字皆心法也灯既能受持则知古佛今佛无二心尔䟦圆觉经集注唤作圆亏缼了也道箇觉迷昧了也黄面瞿昙十二大士密说显演巳是注解其余经师论师于注解中又添解注且正文毕竟在什么处恁么问好与三十拄杖觉如居士傥能下手径山甘受不辞费居士请诸山书金刚经得最后一分仍命䟦若谓如来有所说则为谤佛若谓如来无所说则为谤经这里着得一只眼瞿昙善现无地容身其或不然非但诸山乳峯亦遭连累䟦能凝范三人赞十二散圣这一队贼非常败迹有赃者五无赃者七巳经三司明断于中一人受屈屈者重加一等唵部临唵齿临急急其余并在不赦嘉定十年腊月二十五日结䟦船子和尚颂后船子上无片瓦下无卓锥安有剩语流布藂林是皆传之者悞而赓歌赞之者亦悞矣今又兼行于世岂不转悞后人耶径山从而注脚也是萧何制律跋圜悟法语X警诲学徒笔授之语盛于圜悟祖师其纵横之作如大药肆窻牕洞开奇材异品牛溲马浡插架盈橱贵贱麤细莫不有也拈起一物皆能杀人亦能活人中间悞服食者往往致病然非药之咎也敏既能宝之宜谛审之䟦大慧法语大慧禅师得法自在譬如川流泉源其势就下浩然无涯或激而怒或决而汛或恬而静或暴而吼变态万状初无作意及至于海则混乎一味而无川源泉流之异脩罗蚊虻随器而饮皆得充满若酌一蠡自谓尽其大海之量非愚即憨跋云窠语录云窠入灭未久有不肖子摘其平生败迹之欵成一巨轴将欲流布诸方以肆无穷之谤且携质于子曲求知证因为原其语彷彿横巾右祖之作然又节节誵讹不通飜译于中有一句子稍似唐言若人辨得直饶刎颈未足谢诸傥涉迟回清凉赢得鼻孔出气跋念铁觜语录此老平生无所重惟畜一喙勘验诸方故其所至一时大老无敢婴其锋由是铁觜之名大播江湖后住吴门金芝小剎有古宿风韵学者过其门或以别传机要及异教之语扣之随扣而成颂如谷答响其徒摭其绪余欲流通于世且要雪窦剩语因谓从上佛祖切害处痛遭一觜不可禁当后之览者亦宜善看X方便䟦啸巖语录啸巖一啸岂止闻四十里直得三千剎土悉皆震惊勐兽窜伏飞禽坠落非雷霆之所拟今既灭矣余音尚存殷殷谹谹殆不可掩眼里闻声者当自甄别䟦少林语录少林有一句不在六会语中若人辨得便请焚却此录其或不然始自篇首至于卷末满纸盈册总是黑豆子不妨从头咬看忽然蹉口咬着也不定䟦石巖语录瑞巖缘姪以石巖兄语一编见示且乞余序语余与石巖兄固善然迦叶三昧阿难不知则吾石巖兄三昧余岂知之耶后人欲知其三昧不可无此录然不得于此录中讨若人知得潮阳有鳄鱼䟦石田语录吾父翁活业为石田兄破荡无遗今观前项所供皆是诣实至切害处不觉咬断拇指䟦大歇语录拈上死柴头且向无烟火老松源擅杨歧斯旨嘘而发之大行于世所至龙象如林得其要者吾大歇兄耳今观其录虽一萤不耀而冷焰逼人尤甚于燎原之酷览者宜退身七步䟦大慧出队归止知事头首出迎手帖此是大慧退闲时帖既言省缘又言省静观其恁么X写出大故不省也余持钵江乡纯上人持以觅语奔走中为书当与大慧併桉䟦破庵法语破庵老人书此法语日恰在侍傍是时不觉恶心呕吐而去经今数十年岂谓复有宝之者我所不解跋痴绝书石田语石田供来句句不实痴绝写出字字誵讹然上项事于劣弟即无干预恐后难以分说书此为凭跋无庵语无庵语质而不文阅者如喫木札羮然舌头具眼底自有真味书杨省元学道论此书乃五里单牌十里双堠也登徒欲诣之人不得不一观杨公虑其半途而暮者故求剩语于后以速其行虽勉强而作但恐翻成钝踬也枯禅序今时师僧往往禅多病在干不尽处非特贯乎形色作乎四肢至于八万四千毛孔皆咂咂地动輙流出莫之能遏求箇脱枝叶绝气息底有若星中拣月成上人深谙此旨故以枯禅自名亦虗空钉橛耳且欲无准饶舌予平时不曾与人葛藤况枯禅分上岂容葛藤耶成遽而咄曰巳是葛藤不少径忍笑书以遗之䟦阐提颂轴X性上人以阐提为称其大旨巳见于栢庭友于之作袖轴亦欲求语因谓之曰老夫有一句子出之不辞但不知上人信耶不信耶与其信胡为阐提若不信则书之何益阐提闻之乃仰天掉臂长歌而去云饭一钵兮香普薰卧连床兮堂七楹一句子也年巳陈信不信兮自有人于是引笔唿之笑而为书䟦弼知客山水轴弼知客以山水小轴示余轴虽小而有无尽之意无尽之意不可形容不可形容处巳为吾父兄形容矣径山尚何言哉䟦用庵轴后用不及处炽然用之炽然用时卒无可用如人夜间背手摸枕子用庵还甘么径山书于即庵后三季䟦出化先驰颂轴淳祐五年秋余将率师出征于山之南拜玉为先锋四方子弟各出奇䇿以助其行观其意视其势决有必胜必取之効后日奏凯回戈吾当片㭊太虗为赏有所不吝题牧牛图谁家牯谁家犊谿东谿西水甘草足宜乎后夜当春耕怀袖应难秘斯轴题僧𦘕草虫似则似矣是则未是若是刢利衲僧不作这般虫豸佛鑑禅师语录卷第五X大丞相游公祭文维皇宗淳祐九年岁次己酉四月壬寅朔右丞相兼枢密使提举国史院实录院提举编修玉牒提举国朝会要提举编修敕令提举编修经武要略南充郡开国公食邑三千户食实封一千四百户游侣谨以香茗之奠佑昭告于故径山佛鑑范公无准圆照大禅师之塔师起劒阁钖飞入吴觉性既圆声誉甚都十有八年挥尘双径再幻楼阁一弹指顷出世间法非我所知自世间言谁能及之胡不百年续佛慧命使彼丛林知所取正尺书告别寂果乐邪遣一瓣香临风叹嗟尚飨