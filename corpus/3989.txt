东岳大生宝忏正统道藏三家本一卷洞玄部威仪类东岳大生寳懴被八净天地呪净坛启白香腾瑞霭溶溶徧满于太虚人秉精诚翼翼敢违于咫尺恭焚寳香上启供养东岳泰山青帝广生帝君东岳天齐大生仁圣帝九天司命上卿真君上殿至圣威雄炳灵仁惠王东岳淑明皇后护国西齐大王蓬玄空洞洞天仙官长白山储副仙官梁父山储副仙官圣嗣祐灵侯惠灵侯静鑑大师宣灵侯四岳四天圣帝左右上相张康二大圣显应千圣小王地府崔府君蒿里文人増福相公昭惠灵显王护国显应王清源妙道真君义勇武安王崇宁真君护国嘉应公㴎河灵𣲖侯六部尚书善部尚书恶部尚书六曹卿监镇殿二将军左右金吾卫将军三元吴客三侯真君左右二阙神白骡大王地祇主令温元帅地祇院九大元帅追魂朱太尉恊真侯刘元帅七十五司判官二十四案主者三十六洞天仙官七十二福地仙官靖庐福地治化仙官岱岳朝班圣衆今年太𡻕神君灵济侯髙都督天下都大城隍主者九州社令神祇年月日时四直功曹属府州县祀典庙貌神祇悉仗真香普同供养香乃紫虚郁秀灵风聚烟香云宻罗径御洞天当愿香官使者爲通奏上闻帝前令所启咸赐如言入意具诸情悃巳露敷宣伏望云拥旌旗离虎关而下迈风清警跸听鸾辂之和鸣森罗百辟以骖随环列千官而扈从齐临尘陋俯察精纯今则兰塲洁备寳炷浓熏对越圣真宣扬懴法稽首皈依无极大道举三皈依志心皈依十方道寳当愿衆生起心回向一切信礼志心皈依十方经寳当愿衆生心开悟解受持转诵志心皈依十方师寳当愿衆生普上法桥无有障碍启白闻浑沦未判渺一炁以无垠髙下既陈奠三才而有象地爰分于五岳权莫重于泰山标雄齐鲁之邦作镇角亢之分虞朝嵗狩礼重燔柴周世时廵礼严用币是宗是仰无比无伦恭惟东岳天齐大生仁圣帝应乎造化生于混沌之初立自隂阳镇彼幅员之域与天齐久大德曰生仁以得仁体干元之发育圣而益圣居泰岱之岧嶤五方端处于东方三界独尊于中界奉行天令宰御隂司阿阁石间维神居之渊黙金箧玉䇿知人寿之短长设七十五司以掌权衡有三十六狱以惩兇恶永绥邦社大庇民区国家致祭于𡻕时率土来朝于春月聦明正直有欲必从炁焰威灵无远弗屇凡伸祈祷谅沐慈怜是以洁蓬荜之尘居建香花之法㑹拜手稽首具瞻咫尺之威容皈命投诚期涤万生之罪垢洋乎如在感而遂通法衆䖍诚称扬讃咏衆诵仰启天齐仁圣帝五岳最巨岱爲宗分掌世界人间事炁钟神秀俨居东截彼泰山髙且大四千九百丈凌空山顶名爲太平顶舍身台与介丘峯仁安殿宇瑠璃莹冠冕巍然御正中上古帝王修封禅升中告代勒成功七十二君名具列始自轩辕得上封碑碣犹存秦篆刻水池东列大夫松唐皇镂刻沉香像宋室建置㑹真宫国朝混一加尊礼大生二字侈褒崇至仁至圣爲民极时雨时旸相𡻕丰倾倒䖍恭皈命请遥瞻云阙礼慈容不可思议功德举三信礼信礼髙上九炁天中东方灵寳天尊信礼髙上九炁天中青灵始老天尊信礼髙上九炁天中东华上相天尊闻岳居巽艮之间主司考校人处干坤之内动结愆尤严简册以必书虽毫分而无失伏念求懴弟子某等浮生寄世托廕爲人身体发肤受之父母耳目鼻口全尔形神是爲万物之灵均禀五行之秀经年累月积日踰时过咎若于丘山善念微于尘露罪根难灭恶贯易盈不知禳谢之门莫晓首陈之路静思其故何以自文兹悔过以省愆庸俯躬而请命谨㳙谷旦倾向葵诚炉焚芬馥之清香烛乗辉煌之朱焰扣钟击磬声相应于歩虚酌水献花礼不逾于诚实祭效西邻之禴拜投东岳之尊用赎前非期消宿业敬凭懴悔并乞宥原法衆䖍诚皈依讃礼举人各恭敬志心朝礼统御东方尊临泰岳青灵储粹俨然石像之威严玉册进封加以帝君之谥号广生褒羙亘古垂休大悲大愿大圣大慈东岳泰山青帝广生帝君志心朝礼含德体仁镇兹东夏岱宗称长纯三宫空洞之天福地推权治鬼神考谪之府祀爰崇于帝制位乃主于玄枵大悲大愿大圣大慈东岳天齐大生仁圣帝志心朝礼自幼舍家遍游叅访受太一天尊之记得道沖昇降司命真君之名同佥紏察居治霍山司命府涣膺东岳上卿封大悲大愿大圣大慈九天司命上卿赐福佑圣真君志心朝礼炁孕岳灵裔流天泒坤元合德备仁孝以兼全帝梦传宗谓威雄之可爱爲储宫之主器受王爵之䟽封大悲大愿大圣大慈上殿至圣威雄炳灵仁惠王志心朝礼东岳淑明皇后志心朝礼护国西齐大王志心朝礼蓬玄空洞洞天仙官志心朝礼长白山储副仙官志心朝礼梁父山储副仙官志心朝礼圣嗣祐灵侯志心朝礼圣嗣惠灵侯志心朝礼圣嗣静鑑大师志心朝礼圣嗣宣灵侯志心朝礼南岳司天大化昭圣帝志心朝礼西岳金天大利顺圣帝志心朝礼北岳安天大真玄圣帝志心朝礼中岳中天大宁崇圣帝衆诵呪青玄真布元品洞灵扶桑总卫始生元英丹林散明育质生英混合玄景消制魔羣志心朝礼奄有大东东岳天齐大生仁圣帝志心朝礼羣岳之长东岳天齐大生仁圣帝志心朝礼峻极于天东岳天齐大生仁圣帝志心朝礼齐同慈爱东岳天齐大生仁圣帝志心朝礼含弘光大东岳天齐大生仁圣帝志心朝礼覆被羣生东岳天齐大生仁圣帝志心朝礼一视同仁东岳天齐大生仁圣帝志心朝礼惟睿作圣东岳天齐大生仁圣帝志心朝礼尊号爲帝东岳天齐大生仁圣帝礼足各长跪皈命懴悔法衆等志心皈神皈身皈命东岳泰山广生帝君天齐大生仁圣帝九天司命真君至圣炳灵王岱岳朝班真宰一切威灵闻岳尔真形兀若尊安之势身爲大幻宁无践履之乖恭望圣慈洞垂巨泽普降洪恩懴悔今辰信士某等亿劫以来立身之后戴天履地负隂抱阳螘聚而居蝇营是务周旋进退无片善之可书出入起居聚百非而弗觉或触突于衆圣或羸露于三光背礼而行非义而动髙车大马驰骋于名利之途细葛轻裘服玩过奢华之丽行多隐僻分外营求徒受一形罔知三省积成罪咎无量无边伏愿衆圣流恩羣真钖祉以仁及物解身业之萦纒保命延年俾罪山之摧弭更祈洪廕均及含生等志心稽首礼谢无上至真道寳大圣道寳天尊皈依无上道大罗三境尊懴悔诸善信愿消身业愆四非皆克去见善日能迁捡身若不及福禄自延年消除身业天尊呪盛德在木上应𡻕星五岳之祖天帝之孙日在于东爲天之门霭郁纷纷喜炁絪緼志心朝礼在东象日东岳天齐大生仁圣帝志心朝礼四岳所宗东岳天齐大生仁圣帝志心朝礼溥博如天东岳天齐大生仁圣帝志心朝礼九炁齐并东岳天齐大生仁圣帝志心朝礼大而化之东岳天齐大生仁圣帝志心朝礼好生恶杀东岳天齐大生仁圣帝志心朝礼薰然慈仁东岳天齐大生仁圣帝志心朝礼聦明圣智东岳天齐大生仁圣帝志心朝礼合地曰帝东岳天齐大生仁圣帝礼足各长跪皈命懴悔法衆等志心皈身皈神皈命东岳泰山广生帝君天齐大生仁圣帝九天司命真君至圣炳灵王岱岳朝班真宰一切威灵闻维岳降灵大阐慈悲之造举心运念即爲祸福之门恭望圣慈洞垂巨泽普降恩休懴悔某爰从往昔以迄于今六凿相攘七情不节巧生计较恣起贪婪欲纵所之肆荒婬而无度德忘攸好唯富贵之是求放僻邪侈无弗爲忿懥恐惧不得正护己之短挫人所长妬贤嫉能自昧灵台而罔觉凌孤弱寡素爲闇室之可欺以伪杂真得新忘故慒然方寸未悟九思结衅滋多难名难述㐲愿圣帝垂慈真灵洞鉴上孚仁意赦诸心业之愆下遂人情熈若春台之乐更祈洪廕均及含生等志心稽首礼谢无上正真经寳大圣经寳天尊皈依无上经三十六部尊懴悔诸善信愿消心业愆常清亦常静自然慾不生内外俱贞白永保道心宁消除心业天尊衆诵呪巖巖泰山总制羣灵受天明命主宰人伦其位则东其德则仁万物资始功济生民志心朝礼盛于东方东岳天齐大生仁圣帝志心朝礼冠五岳首东岳天齐大生仁圣帝志心朝礼维天则灵东岳天齐大生仁圣帝志心朝礼变化齐一东岳天齐大生仁圣帝志心朝礼能成其大东岳天齐大生仁圣帝志心朝礼与生俱生东岳天齐大生仁圣帝志心朝礼显仁藏用东岳天齐大生仁圣帝志心朝礼乃圣乃仁东岳天齐大生仁圣帝志心朝礼以德而帝东岳天齐大生仁圣帝礼足各长跪皈命懴悔法衆等至心皈身皈神皈命东岳泰山广生帝君天齐大生仁圣帝九天司命真君至圣炳灵王岱岳朝班真宰一切威灵闻岳镇山川妙无声而无臭口宣言语多有是以有非恭望圣慈洞垂巨泽普降洪恩懴悔某等粤自宿生至于今日华言绮语利口恶声阔论髙谈狂歌浪笑沉酣曲蘖从躭乐以无猒食㗖荤腥谓肥甘之不足或呵风而叱雨或怨暑以咨寒慢道谄神轻儒毁释掉三寸舌咨离间于六亲欺一片心闘是非于两处华言惑衆夸富欺贫毎凭驷舌莫谨三缄稔积深愆濯发难数伏愿圣帝矜怜真灵恻悯德音宣布冀口业之蠲除寰宇清宁获教声之渐被更祈洪廕均及含生等志心稽首礼谢无上正真师寳大圣师寳天尊皈依无上师人天得道尊懴悔诸善信愿消口业愆如瓶能谨守一语订千金言满无口过皆足清静音消除口业天尊举歩虚旋行蹑云纲散花闻爲善爲恶固难昧于神明降福降殃乃各司于曹局六合内外万物洪纎凡有气形悉归统𨽻列録过纪功之职设掌生注死之官总括幽明典司民物今求懴信士某等身居尘网生系凡根向平时见义而不爲谓小恶无伤而弗去酿成衆罪虑有百殃爰仗至诚仰祈丕应导将来之福祉谢巳往之愆尤稽首皈依䖍诚敬礼志心敬礼左右二丞相志心敬礼张康二大圣志心敬礼显应千圣小王志心敬礼永嘉夫人志心敬礼玉仙娘娘志心敬礼谢恩娘娘志心敬礼地府崔府君志心敬礼蒿里相公志心敬礼増福相公志心敬礼昭惠灵显王志心敬礼护国嘉应公志心敬礼清源妙道真君志心敬礼义勇武安王崇宁真君志心敬礼护国显应王志心敬礼㴎河灵𣲖侯志心敬礼六部尚书志心敬礼善部尚书志心敬礼恶部尚书志心敬礼六曹卿监志心敬礼白骡大王志心敬礼左右镇殿二将军金吾卫将军志心敬礼三元吴客三侯真君左右二阙神志心敬礼翊灵昭武使温元帅志心敬礼顺灵昭化使李元帅志心敬礼恊灵昭济使鐡元帅志心敬礼镇灵昭賛使刘元帅志心敬礼通灵昭佑使杨元帅志心敬礼宣灵昭庆使张元帅志心敬礼广灵昭惠使康元帅志心敬礼安灵昭应使岳元帅志心敬礼显灵昭利使孟元帅志心敬礼永灵昭助使韦元帅志心敬礼追魂朱太尉志心敬礼恊真侯刘元帅志心敬礼天曹司地府司判官志心敬礼注禄司长寿司判官志心敬礼子孙司官贠司判官志心敬礼土地司财帛司判官志心敬礼僧道司丝蚕司判官志心敬礼总统司四生司判官志心敬礼城隍司曹吏司判官志心敬礼斋戒司风雨司判官志心敬礼校量司勾愿司判官志心敬礼孤魂司地狱司判官志心敬礼疾病司昧心司判官志心敬礼功德司五谷司判官志心敬礼放生司注福司判官志心敬礼山林司孝顺司判官志心敬礼修庙司杀生司判官志心敬礼六道司还魂司判官志心敬礼忠直司驿客司判官志心敬礼照正司毒药司判官志心敬礼水府司看经司判官志心敬礼医药司烧香司判官志心敬礼举意司速报司判官志心敬礼刑戮司隂谋司判官志心敬礼追魂司发汗司判官志心敬礼注死司恶报司判官志心敬礼法水司枉死司判官志心敬礼陈状司索命司判官志心敬礼推问司平等司判官志心敬礼鳏寡司走兽司判官志心敬礼门神司忤逆司判官志心敬礼贫穷司贵贱司判官志心敬礼掠剰司水怪司判官志心敬礼山神司促寿司判官志心敬礼姦邪司主祸司判官志心敬礼失魂司飞禽司判官志心敬礼精怪司堕胎司判官志心敬礼𡨚枉司盗贼司判官志心敬礼减寿司送病司判官志心敬礼鬼魅司判官志心敬礼二十四案主者志心敬礼三十六洞天仙官志心敬礼七十二福地仙官志心敬礼靖庐福地治化仙官志心敬礼火池四圣五道大神志心敬礼岱岳朝班官典圣衆志心敬礼今年太𡻕尊神志心敬礼𡻕分行瘟主火圣衆志心敬礼福山东岳行宫灵济侯髙都督志心敬礼天下都大城隍主者志心敬礼九州社令之神志心敬礼年月日时四直功曹志心敬礼本府城隍之神志心敬礼属县县隍王者志心敬礼祀典庙貌神祇志心敬礼当郷界土谷之神志心敬礼今日虚空过往鉴察威灵举消除业障天尊歩虚闻凡人有过皆由一念之差主善爲师可致百祥之降倘非预防其患必贻速戾于躬开以自新翻然退省皈依三寳冀三业之冰消朝礼衆真祈衆愆之电扫六根清静万罪蠲除故爲误犯之非自作教他之过懴前随释拜下咸源重念等缅想灵光俯倾丹祷日严祗敬渎不惧于再三天命靡常福用敷于九五更钖有孚之惠可爲无过之人伏愿大播仁风扇业花而殒落普沾圣泽滋善果以生成等无任激切荷恩之至谨启以闻三启三礼礼经法衆等志心皈命太上三尊十方衆圣礼经如法志心稽首礼太上无极大道志心稽首礼三十六部尊经志心稽首礼玄中大法师十二愿一愿一人有庆二愿二景齐明三愿三农乐业四愿四序和平五愿五祠巩固六愿六合澄清七愿七星临照八愿八节安荣九愿九泉开泰十愿十类生成十一愿福流善信十二愿大道兴行向来向来朝修礼懴并巳周圆回谢东岳天齐大生仁圣帝岱岳一切威灵伏望圣慈曲垂洪覆上愿当今皇帝与天齐寿祚衍无疆偃武修文兵期永息兆姓歌謡于有道四方欣乐于太平隂畅阳舒时和𡻕稔次愿求懴信士某等黒簿除永劫之愆青籍纪长生之字在在克蒙于元吉人人咸囿于安和九祖齐仙十方共庆乃至含生品类均沾成遂之仁长夜幽魂俱沐超凌之化爲上因縁念东方灵寳天尊青灵始老天尊东华上相天尊福生无量天尊不可思议功德东岳大生寳懴