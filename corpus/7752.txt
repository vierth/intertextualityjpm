夹科肇论序注X卍XXX夹科肇论序小招提寺沙门慧达述泐潭禅师晓月注科此序文分为二章前明作论元由是通序后正明论之宗旨是别序前明作论元由有六节第一标论名二称美人法三庆幸遭逢四排斥讥嫌五申述元情六宣明序意今第一标举论名慧达率愚通序长安释僧肇法师所作宗本物不迁等四论序主云率愚者谦抑之辞也序者尔唯云东西墻谓之序郭璞注云所以序别内外也今达师序述作论元由如东西墻为宅之序也又序者如茧之得序序尽一茧之丝经书得序序尽一经书之义理言小招提寺者在润州江宁县旧是丹阳郡始自吴朝爰及晋宋齐梁陈六代巳来佛法兴盛伽蓝精舍接拣连甍名字相参如庄严寺则有大庄严小庄严招提寺亦有大小之名大招提是梁时造小招提是晋时造达师是陈时人居小招提寺为沙门也当陈时名达者非一人故标其寺以为别也然此达公佛义未善文体所作论序多有庸音今只直取序论之大意后之览者无至讥诮肇论X从人得名也是后秦姚兴长安人也俗姓张氏家贫以佣书为业遂因善写历观经史备尽坟籍乃为儒生深味玄微每以庄老为心要常读老子道德章叹曰美则美矣然其栖神冥累之方犹未尽也后见古维摩经披寻翫味乃言始知所归矣因此出家大通实相年方弱冠英辩远闻后罗什东来化诱暂憩姑臧肇奔往参承从什禀授先有着述竝将呈什什抚机叹曰吾所造幽深不慙于子文辞丽美实则相遵可同善吉者也遂参随罗什入长安姚兴命肇与僧叡等居逍遥园详定经论因着述宗本义物不迁不真空般若无知三论涅槃无名论是什迁化后方造也卢山刘遗民因见此论乃叹曰不意方袍复有平叔呈之远公远公乃抚机叹曰未尝有也因披寻翫味遂有书问住复什公亡后遂以涅槃无名论复造宝藏论三章进上秦王秦王姚兴答旨慇懃敕令缮写班诸子姪以为大训其为时所重也如此晋义熙十年终于长安逍遥园春秋三十有一耳第二称美人法但末代弘经允属四依菩萨爰传兹土抑亦其例末代者佛灭后正法陵迟西竺遂有马鸣诸祖造论解经弘护佛法允属者信凭也四依有二一依人二依法依人者十住十行十回向地前菩萨名须陀洹为第一依初地见道菩萨名斯陁含为第X二依修道位入二地至八地菩萨名阿那含为第三依八地至十地满心等觉菩萨名阿罗汉为第四依二依法者一依义不依文二依智不依识三依法不依人四依了义不依不了义爰传兹土者及至教流此土也抑亦者如西竺诸祖之类也至如弥天大德童寿桑门竝创始命宗图辩格致播扬宣述所事玄虗唯斯拟圣默之所祖弥天大德即襄阳道安法师因剌史习凿戏论之谈也习公一日访安云四海习凿齿固来相谒尔正遇齐次安应声答云弥天释道安饭后始相看自此时人称弥天大德也童寿者亦名罗什本龟兹国人父名鸠摩罗琰母名耆婆是彼国王白纯妹合父母二名故称鸠摩罗耆婆飜就华言童寿什者为此达法师喜此方文字章句之什故华梵合云罗什安师造性空论什师造实相论此土造论之始也桑门者不正梵音也应云沙门飜就华言勤息谓出家人见善勤修见恶止息此二师竝创始于妙性圆明命为宗本造此二论图度辩别格量致理播布扬显宣说序述同归般若体义故云玄虗达公序美此二人造论创始冥契佛理故云唯斯拟圣默之所祖一者鼓论法义是拟圣二者当圣默然是所祖俱照而常寂寂而常照也此序主共美安什二师也自降乎巳还历代古今凡着名僧传及传所不载者X释僧叡等三千余僧清信檀越谢灵运等八百许人至能辩正方言节文阶级善覈名教精搜义理揖此羣贤语之所统自降乎巳还降乎非文体应云降斯巳还也历代古今此达序主序述自安什之后历古者指长安后秦在西北历今者指西晋东晋至梁在江南凡古今共翻译佛经依经造论僧中叡师首唱俗中谢公为首故云揖此羣贤于文字章句能缘饰佛意俱不得中道只于言语中统贯理事也有美若人超语兼默标本则句句深达佛心明末则言言备通众教谅是大乘懿典方等博书此序主赞美肇师造四论深契真俗理事性相寂照体用俱绝待不偏有美若人者指肇师也借毛诗云有美一人青阳婉兮邂逅相遇适我愿兮论语云君子哉若人今借此二语共成一句也言超语兼默者谓前安什二师唯得理而文有所阙叡师谢公造论唯得文而理有所阙今肇四论文理兼备故云为超非谓文理胜前四人者言标本者指宗本义言明末者指涅槃论谅是者谅训信也信此四义论与华严楞严诸大乘教无异深达佛心也自古自今着文着笔详汰名贤所作诸论或六家七宗爰延十二竝判其臧否辩其差当此明诸家造论得失也详者支法详支遁弟子从X师姓氏汰者竺法汰竺道猷弟子支法详造实相论竺法汰造本无论俱有得失高僧传中此二人相继为名贤六家七宗其七义爰者缓也短义延者长义此十二论中多有辩争是非长短臧者善也否者恶也差殊的当俱不契佛心中道也梁释宝唱造俗法论一百六十卷内引述宋庄严寺高僧昙济作六家七宗论论有六家分成七宗第一本无宗第二本无玄妙宗出第一本无宗第三即色宗第四义合宗亦云识合宗第五幻化宗亦云如幻宗第六心无宗第七缘会宗亦云体会宗本有六家第一家分为二宗故成七宗言十二者续法论云下定林寺释慧镜作实相六宗论先设客问二谛一体义然后引六宗义答之第一家以理实为空凡夫谓有为有空即真谛有即俗谛第二家以色性是空为空色体是有为有第三家以离缘无山为空因缘成山为有第四家以心从缘生为空离缘别有心体为有第五家以邪见所计心空为空不空因缘所生之心为有第六家以名色所依之物实空为空世流布中假名为有前有六家后有六家合成十二故云爰延十二也臧否者前六家判第四为臧余五家为否后六家论中辩前五家为差后五家为当唯此宪章无弊斯咎宪者法也前十二家皆有是非之弊今肇法师四X论无有此弊但是而无非也良由襟情泛若不知何系譬彼渊海数越九流挺拔清虗萧然物外良由者多以也序主美肇师襟灵情田泛泛然如渊深之海竝无畔岸系属也故云譬彼渊海譬训譬也数越九流者美肇师文笔如海不落数量九流者有二一依人二依境依人者俗谛仲尼之学如海诸子百家如分九流一儒家流二道家流三墨家流四名家流五杂家流六农家流七纵横家流八法家流九小说家流二依境名九流者亦谓之九江也此是夏禹疏决天下洪水分为九江流入大海一曰乌白江二曰箘江三曰蚌江四曰乌江五曰嘉美江六曰畎江七曰源江八曰廪江九曰提江序主美肇师四论不落数量如海也负生知之性灵心正直如豫章之木标表拔萃于众木也识情清净虗明旷大于万物之外冥契法身之理更无一法一人过越于肇师也知公者希归公採什如曰不知则公贵矣知公者希此一句借老子道德经中吾言甚易知章第七十彼章云吾言甚易知甚易行唐玄宗注云吾言说契理故易知事简故易行老君又云天下莫能知莫能行玄宗注云天下滞言而不悟事顺而不约故莫能知莫能行老君又云言有宗事有君玄宗注云言者在理理得而言忘故言以无X言为宗事者在功功成而不宰故事以无事为君老君又云夫唯无知是以不我知玄宗注云夫唯世俗之人无了之知是以不知我无言无事之教老君又云知我者希则我者贵玄宗注云了知我忘言之教意者希少法则我不言之教意至贵老君又云是以圣人被褐怀玉玄宗注云被褐者晦其外怀王者明其内故知者希少序主变老君我字作公字时人只归伏四论之文字耳第三庆幸遭逢达猥生天幸逢此正音忻跃弗巳飨䜩无疲每至披寻不胜手舞誓愿生生尽命弘述达于肇之遗文其犹若是猥生者多生也天幸者不期而自然逢遇也正音者指此四论也是真正之文契佛心也飨者食时也䜩者眠卧时也序主自谓披阅四论日久无倦手舞者借子夏诗序云不知手之舞之足之蹈之表忻跃之极也肇之遗文者指四论也誓愿不轻舍耳况中百门观爰洎方等深经而不至增乎况者比况相类也序主指肇之四论比类中观论百法明门论及方广华严等经更无一字增加也第四排斥讥嫌世谚咸云肇之所作故是诚实真谛地论通宗庄老所资勐浪之说世谚者世俗无稽之谭也肇师亡后滞执名相教X者讥毁肇之四论其文是诚实论中真谛义十地论中通宗义更以庄老书中言辞缘饰相资勐浪之说者庄子齐物篇中借一句是无根本不精要之辞此外人讥毁也古之既有讥谤今之𨷖争嫉妬更多只如嘉祐中滕州东山明教禅师契嵩进上仁宗皇帝正宗记十二卷寻敕令颁入译经院随与藏经印布天下恩赐奖誉古来未有如此者也当时医僧子昉富有衣钵遂于苏台招集浅学禅律者造作文字毁谤禅宗复命相识官人冠序刊之古今有此外道也此实巨蛊之言欺诬亡没街巷陋音未之足拾巨蛊者大毒之言肇师亡后以此毒害陋音欺圣罔贤固不足採听也佛在之日尚有五千增上慢者而况今之乎第五申述元情夫神道不形心敏难绘既文拘而义远故众端之所诡肇之卜意岂徒然哉良有以也神道不形者谓法身无形像如太虗空心敏难绘者谓般若无知亦难相状求也绘者写邈书𦘕也谓法身与观照般若寂而常照照而常寂离诸名相文拘义远者四论中文字拘束义理深奥故肇师须假此方经书文言强饰缘之令后之学般若人易为晓会故云众端之所诡众端者四论端由也所诡者谓肇师假此方文言经书变通有异西竺梵音岂空然也X如复徇狎其言愿生生不面至获忍心还度斯下序主以析设二法弘护四论也恐后世人随逐无稽之谭谤毁故云如复徇狎其言愿生生不与其人相见也徇者顺也狎者亲也除是序主成等正觉得无生法忍方可度脱此下根等人也第六宣明序意达留连讲肆二十余年颇逢重席末覩斯论聊寄一序託悟在中同我贤余请俟来哲梁普通年前达么未到此土只有名相讲席故云留连讲肆也颇逢重席者颇训多也序主多遇夺席明师重席者后汉帝每朝正日令戴凭侍中与诸儒论经胜者夺席而坐凭胜其日夺五十余重时人语曰论经不穷戴侍中末覩斯论者序主谓前二十余年虽多逢明师末后披此四论句句深达佛理与前名师不同故聊寄述此通序庶表序主悟解肇意深达也同我者与序主悟解一般贤余者悟解胜于序主俱俟来哲臧否也后序论之宗旨文中有四科第一序次第二遣相三称叹四简别是论非论今第一序次第夫大分深义厥号本无十二门论云大分者即空也非断灭空是法身真空之理故云深义也故建言宗旨标乎实相实相者无相也谓真空之体本无名相于无相中X建立不坏假名而谭实相耳开空法道莫逾真俗所以次释二谛显佛教门真空不碍于幻有故从体起用所以有万法教云森罗及万像一法之所印无过越于真俗二谛也雪山童子为求半偈舍身树神问曰此偈何益童子答曰如是偈者诸佛所说开空法道此出涅槃经也巳上序主宗本义物不迁论并不真空论故云所以次释二谛显佛教门以佛教门出三界苦一代时教不越真俗二谛为门也但圆正之因无上般若至极之果唯有涅槃故末启重玄明众圣之所宅圆正之因者涅槃正因也无有上于般若此序无名论也般若无知为涅槃正因涅槃无名为般若极果所以前序物不迁不真空二论后序无知无名二论故云末启重玄涅槃是一玄般若是一玄末者于物不迁不真空二论后造此无知二论重玄者借老子道经中二句玄之又玄众妙之门故云明众圣之所宅前言真俗指前二论不迁即俗明真不真即真明俗后言重玄指后二论俱是三贤十圣所居之处也第二遣相虽以性空拟本无本可称语本绝言非心行处口欲谭而辞丧心欲缘而虑忘不可以智知不可以识识非是无辩无心辞辩俱不及也心所分别亦忘耳X然则不迁当俗俗则不生此遣即真明俗不真为真真但名说此遣即俗明真但对机言说都无实遣执也若能放旷荡然崇兹一道指前宗本义旷荡谓自巳法身如太虗空无罣无碍而不拒彼诸相发挥不执真俗因果一道者故涅槃第十二卷云实际理地一道清净无有异路耳清耳虗襟无言二谛清耳谓闻性清净不执言教音声也虗襟者忘怀绝虑不滞空寂不见有真俗此遣前二论之名相也斯则净照之功着故般若无知无名之德兴而涅槃不称若不执真俗因果当人观照般若绝对时无知之知方便无功之功显也着者显也即般若无知无所不知也即涅槃无名应兴起于妙用耳第三称叹余谓此说周圆罄佛渊海浩博无涯穷法体相余者序主自谓也此说周圆者指四论也罄尽也更无有一法过此四论中觉性相浩博无边不落数量耳虽复言约而义丰文华而理诣语势连环意实孤诞言约者少也丰者备也指四论中文字虽简少其X义理丰备该括一代时教文华者谓四论中文句华丽引此土经书缘饰令人览之易晓然句句俱到诣诸佛理处言语血脉不断如贯连环中其明理事之意绝待孤标拔萃于思议之表也连环者出庄子天下篇第三十二此惠子之辩惠子言连环可解取不穷之义郭象注云环之相贯贯于空处不贯于环也是以两环贯空不相涉入各自通转取无穷之义尚可解也序主指四论中语论虽无穷其冥契佛意其实标出乎言外也敢是绝妙好辤莫不竭兹洪论序主美肇师四论文理俱诣借曹娥碑后蔡邕之言也汉时曹盰渡浙江溺死其女曹娥年十四求父尸不得投浙江死经宿抱父尸而出杜尚为作碑安于会稽上虞山汉末蔡邕读之于碑阴镌八字云黄绢幼妇外孙韲臼后曹操同杨脩行兵因览此八字操问脩解否答曰巳解操令脩且勿言待吾思之行三十里操方解乃自为叹曰有智无智较三十里寻因征战杀之操一诸子皆请救之操曰杨脩是人中之龙非汝力之所驾驭遂杀之释之曰黄绢是色丝色丝是绝字幼妇是少女少女是妙字外孙是女子女子是好字韲臼是受辛受辛是辤字序主赞美四论同是绝妙好辤竭者穷尽也洪者大也佛理奥妙尽在此四大论中耳所以童寿叹言解空第一肇公其人斯言有由矣彰X在翰牍名僧传慧观门中什见肇润文制作抚机叹略曰实同善吉巳在前注中具述也时人谓什公得肇如佛有须菩提也此叹美之言彰显在高传翰者笔牍简也第四简别是论非论伹宗本萧然莫能致诘不迁等四论事开接引问答㭊微所以称论宗本萧然者取萧然嚝大如虗空不可穷诘畔岸非是论之正文都序四论宗旨物不迁等四其中以事明理开示接引后学初机有问有答㭊理精微研覈真伪所以目之为论也