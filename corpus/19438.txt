水浒传注略程穆衡撰水浒传注略小引水浒传注略书成及门诸子咸请于予曰闻之学当务其大今夫子方矻矻焉注经补史编排纂辑之不暇乃取贩竖农儓手中之书诠释之所搜摘引证且不下数百家若是其勤者何也余应之曰否否不然学务其大固已不曰学始于博乎学不博则僻陋谩訑譬鼠之窥止四壁鸡之鸣止一声而务博者又必抉其奥古来着述者皆然而是书尤着我自十余龄读之恤然而骇者数矣盖其贯穿经史网罗百家旁摭二氏衍一义订一言靡不融会载籍而出之乃数百年来从无识者即自诩能读矣止窥其构思之异敏运笔之灵幻若其炉锤古今征材浩演语有成处字无虚构余腹笥未可谓俭然且茫如望洋焉忆仕宦以来其行四方不为不远与贤智博达者游不为不多然试举是书中一隽语一名物询之皆黭然如雷击悄然如病喑从未有能条举其说者叹古人之沉晦也久矣且夫一物不知引以疚心者知耻之学也事已晦灭暴而显之俾明于世者揭古之怀也余为是役盖直举秘书僻事以发厥奥俾知奥由于博斯其为学也大矣于注经补史奚间焉然而且曰略者何也谓虽搜摘引证至数百家之多然已略矣以视全书所云茫如望洋者殆若蠡之测海岂遂能穷其奥博哉有同余志者各殚精力裨所不逮斯幸矣既以复我诸子并书之以告后之读是书者干隆已亥清明前十日太仓程穆衡题于投绂堂之花莝字下加一笔竖弯勾桂轩序水浒为庸儓所阅之书儒者以其近于诲盗而嫉之然一经好古之士为之注解便觉奥博异常可见昔人游戏着撰亦属不苟异于今之浅见寡闻拾人牙慧以为生活也娄东程迓亭先生以名进士出宰山右引疾告归寿臻大耋生平手不释书经史诗文俱有述造所尤着者为吴梅村诗笺惜未刊行此二卷亦游戏之作而征引浩富已令小儒咋舌其学可知矣先生同里菘耘居士以鹤堤子手录本见贻爰授剞氏以绣之梓非敢为小说扬其波也亦使海内学者知有事笺疏当如先生之目穷四部方可濡翰耳道光乙巳春三曰月蕴香居士识水浒传注略卷上太仓程穆衡迓亭着同里王开沃半庵补自序沧沧凉凉列子日之初出凔凔凉凉皆从冰不从水今讹作苍凉字嚼杨木余雍正初始见贝也赠奉直大夫周翁翁首以此句为询余对曰忆得大唐西域记云罗婆路山北岩泉是佛受山神饭处饭已漱口嚼杨枝因生今为茂林专号杨枝盖佛时未有茗饮故于漱口后嚼杨木以代茗耳翁大称赏叹为渊博余因此发意欲注释此书东都施耐庵叙原书叙末记此而不知耐庵何名字宋元人书俱无载者唯考元人钟嗣成录鬼簿有施惠字君美巨目美髯好谈笑余尝与赵君卿陈彦实颜君常至其家每承接款多有高论诗酒之暇以填词和曲为事有古今砌话亦成一集其好事也如此嗣成宋末元初人而与君美游或即其人未可知试看书林隐处二词第一调寄临江仙第二调寄踏莎行也皆于起句微换楔子纷纷五代乱离间古本间字是延字江山是山川字今以韵求之古本是一条杆棒等身齐打四百座军州都姓赵昆山李南禾太守沙手谱叙自宋艺祖皇帝留棍法三十六路于少室山少林寺遂为棒法开山知棒法始赵太祖也传位于御弟太宗程篁墩宋太祖太宗授受辨太祖太宗授受之际所以致后世之疑者李焘删润湘山野录而启陈桱附会涑水纪闻而成之焘为长编以太祖顾命实录正史不载而删润野录之语附其下本以备缺文然野录谓太祖太宗对饮烛影下时见太宗有不可胜之状而焘改不可胜为逊太祖下阶戳雪顾太宗曰好做好做而焘改戳雪为戳地好做为好为之又加大声二字野录出于僧文莹之传闻本不足据就其中考之如所载太宗恸引群臣环瞻圣体玉色莹然等语则亦初无毫发可疑之隙焘既删润之以为正文矣而又细辨其非夫实录正史皆谓太祖有疾命内侍就建隆观设醮而野录以为无疾方且登阁望气下阶戳雪纪闻谓癸丑帝崩王继恩始召晋王入宫而野录以为太祖壬子夜召晋王属以后事遂宿禁中故焘反复致诘于太祖之病否太宗之出入时日之先后本以为删润之地而不自知其语未莹反以启后世之疑也陈桱之所以成之者何也曰桱止据焘所删润者书之又于好为之下妄以己意添俄而帝崩四字复以宋后母子托命之语系之则遂骇人之听闻矣母子托命之语本为王继恩召德芳而发出于癸丑帝崩之后而桱以属之壬子且削去召德芳之事而独存此语则是不知纪闻野录两书之本文本相抵捂强合为一其附会比焘之删润抑又甚焉然则宋后召德芳之事信乎曰正史实录载之纪闻又出温公事当不妄凡事出于两人而不同者当视其人温公可据之人也温公可据则文莹可斥召德芳之事有则留宿之事无矣矧类要野录皆出佛老之徒儒者所不道而况于无乎予之所笃信者温公纪闻之外一无取焉耳文凡数千言兹摘其大旨如此夫太祖太宗授受之事阅五百余年而吾祖始辨明之岂知遥遥二百余年之前已有如此书之明白大书曰传位御弟者实可据以正宋鉴之谬妄评者乃谩谓之传疑夫史学浩博宜非夫人之所能与独怪以户诵之书如篁墩集者而亦未尝寓目是可嗤尔吾祖别有宋纪受终考三卷行于世太平惠民和剂局方沈括笔谈和剂惠民药局当时制药有官监造有官监门又有官药成分之内外凡七局出售则又各有监官皆以选人经任者为之谓之京局官其药作比之时直损三之一每岁糜户部缗钱数十万若夫和剂局方乃当时精集诸家各方经几名医之手至提领以从官内臣参校可谓精矣绍兴六年置药局四所一曰和剂局十八年改熟药所为太平惠民局取大观刊正药局方添补上清宫宋史政和六年二月于景龙门对晨晖门作上清宝箓宫成密连禁署宫中山包平地环以佳木清流列诸馆舍台阁多以美材为楹栋不施五采有自然之胜上下立亭宇不可胜纪帝时登皇城下视之盖因道家原有上清官故于禁地筑此官以符林灵素天有九霄而神霄为最高之语耳石碣妖魔集异记唐苏州吴县民汪凤宅在通津往往怪起损其价而标货焉邑胥张励者为邑中蠹横每经其门遥见二青气彻天谓宝玉之藏因以百缗得之寻得其所大具畚锸发之掘地不六七寸遇盘石去其石则有大柜仍以铁索周匝束缚用铁汁固缝重以石灰密封之每面各有朱记七颗文若隶篆而又屈曲钩连加钳锤极力开拆石柜既启有铜釜可容一斛釜口铜盘覆焉用铅锡固护仍以紫印九颗回旋印之印文不类前体而全如古篆拆去铜盘釜口以绯缯三重幂之励才揭起忽有大猴跳而出釜中有石铭云祯明元年七月十五日茅山道士鲍知远囚猴神于此其有发者后十二年胡兵大扰六合烟尘发者俄亦族灭励以天宝二年十月发至十四年冬禄山乱起周年励家灭族是书用此事为发端方振得起北宋之末之乱于梁山泊又其浅小者也破落户按潜说友咸淳临安志绍兴二十三年上谓大臣曰近今临安府收捕破落户编置外州治本为民间除害而谓小火下者乃为人诉其恐吓人取钱令有司子细根治务除其害先是行在号破落户者巧于通衢窃取人物故有是命此旧都破落户风气延及南渡后尚然三瓦两舍耐得翁都城纪胜瓦者野合易散之意也不知起于何时但在京师时甚为士庶放荡不羁之所亦为子弟流连破坏之地余详后注董将仕陶宗仪辍耕录文正八品曰将仕郎从八品曰将仕佐郎和小黄门踢气球王应麟玉海淳熙四年命阁门稽太宗朝击球典故仍先习仪谓击球御朋是日三少使相执政以下各分朋侍立上击过球门回马御殿皇太子以下称贺王宗沐续资治通鉴淳熙四年九月阅蹴球于选德殿周必大年谱同宰执赴芙蓉阁观击球又张端义贵耳录萧鹧巴尝侍孝庙击球每许其除步帅是宋帝击球乃通行典礼垂诸史册评者乌乎知之禁军教头胡三省资治通鉴注唐制天下军府有兵马处选会兵法能弓马等人充教练使每年合教习时掌令教习之谓教头是在唐则职官也宋制掌军马者自选置如今拔补千把总矣禁军互见后厢军注王晋卿施宿苏诗注王晋卿名诜太原人徙开封能诗善画以选尚魏国贤惠公主母宣仁高后于神宗为同产晋卿慕东坡与相游从尝为作宝绘堂记又东坡和王晋卿诗叙云予得罪贬黄州而驸马都尉王诜亦坐累远谪不相闻者七年余既召用而诜亦还朝相见殿门外感叹之余作诗相属词虽不甚工然托物悲慨阨穷而不怨泰而不骄怜其贵公子有志如此故和其韵欲使诜姓名附见余诗集中然亦不可以示诜也诜功臣全斌之后云观此知晋卿为戚里之大贤君子矣而评者之浅陋乃如此宋史全斌太原人赠中书令此小苏学士当指苏利涉齐云社见后锦标社注玉清教主微妙道君皇帝续资治通鉴徽宗政和七年帝讽道箓院曰朕乃上帝元子为太霄帝君悯中华被金狄之教遂恳上帝愿为人主令天下归于正道卿等可册朕为教主道君皇帝于是道箓院上表册之然止于道教章疏内用延安府延安府宋延安郡彰武军节度使刘李王道家以刘李郡王皆东岳掌案刘郡王主东方塑象面青李郡王主西方塑象面白刘名焕李名长兴打麦场打麦宋时亦上下通称文献通考绍兴二年上谓辅臣曰朕闻祖宗时禁中有打麦殿刺着一身青龙札刺肌肤谓之札青盛于唐时段成式酉阳杂俎上都街肆恶少率髡而肤札备众物形状今京兆尹薛公令里长潜部约三千余人悉杖杀尸于市市人有点青者皆炙灭之其所札诸形备于书中不胜录庄绰鸡肋编张俊一军择卒之少壮者自臀而下文刺至足谓之花腿京师旧日浮浪辈以此为夸此宋时札青之俗也理七荐拔丧家遇七日设奠本中国古制非释教邪说也按家礼正衡诸侯七虞以七日为节大明会典皇妃亲王公侯之死其七七百日皆有御祭后之妖僧遂附会为每一七见地下某王鄙妄无稽考之佛藏亦无此说标兔标子小枪也空中手掷谓之标本作摽少华山山海经太华山又西八十里曰少华之山其木多荆杞其兽多牜乍牛鸟多赤鷩其草有萆荔此云少华以别于太华犹之云少室山所以别于太室也赛伯当史于王伯当未着其能言也岂以其谏李密毋反而称之耶第二卷落草落草取弃掷之意五代时蜀人以物入中国为入草唐庄宗怒曰王衍其能免为入草人乎即此意提辖兵马提辖宋武职名其上有兵马钤辖老种经略老种经略者种世衡之孙师道也宋史本传政和六年攻克西夏臧底河城威名着于西陲七年以都统制总东路兵趋白沟伐辽后以右卫将军致仕居南山豹林谷金人南寇趣召之为两河制置使时师道年高天下称为老种帝闻其至甚喜开安上门命李纲迎劳遂拜同知枢密院事统四方勤王兵及前后军师道请缓给金人币俟彼惰归而歼诸河时相李邦彦不从复为姚平仲所谮遂罢兵柄复以为两河宣抚使实无兵自随寻卒谥忠宪小种经略小种经略者师道弟秦凤经略使师中也续纲目金人入寇令师中以本路兵会郑洛外援河阳内卫京城师中勤王兵至洛城而斡离不已退李纲请令师中追之而三省乃令护送出之师中渡河上言欲捷出上党捣其不意朝廷疑不用师中救太原至杀熊岭姚古失期不至师中死战被四创死盖其威名不亚于师道角打酒角乃量器礼有璧散璧角耐得翁都城纪胜茶坊用旋杓如酒肆间止是论角如京师量卖拍版通鉴崔允亲执版为朱全忠歌以侑酒胡身之注拍版古乐无之元宗时教坊散乐用横笛一拍版一腰鼓三后人因之以版为节用木若象凡八片以韦贯之两手各执其外一片而拍之赶座子都城纪胜街市有乐人三五为队专赶春场看湖赏芙蓉及酒座只应卖唱与钱亦不多谓之荒鼓板第三卷五台山文殊院郑樵通志五台山在代州五台县东北一百二十里道经以为紫府山内典以为清凉山环五百余里上有五峰颠胥积土象台文殊师利现光地东台西南有明月池南台高三十里顶周二里金莲日菊佛钵花粲发如锦华严经疏清凉山岁积坚冰夏仍飞雪空头度牒通鉴注度牒之制始于唐时大中六年诸州准元敕许置寺外有胜地灵迹许修复繁会之县许置一院严禁私度僧尼若官度僧尼有阙则择人补之仍申祠部给牒其欲远游寻师者须有本州岛公验戒坛长老通鉴注僧尼应填阙者委长老僧选择给公凭赴灵感会善二寺坛受戒两京各选大德十人主其事有不堪者罢之堪者给牒遣归本州岛不见戒坛公牒毋得私容宋制亦如是干瘪瘪乃俗字音鳖九里山一统志九里山在彭城正秦汉东城地故及乌江事末句谓盛衰成败之速虽顺风吹水不足喻其疾为饮酒发端甚切而评者乃谓两句不相属此于文义尚未通又乌知九里山在何处耶左右边金刚世说补所谓金刚努目者正指此范石湖集今寺门外两金刚神乃贤劫最后成佛者一名青叶髻一名娄至正法念处经国王夫人生千子欲试当来成佛次第俱留孙探得第一筹释迦得第四筹青叶髻得九百九十九筹娄至得千筹盖以未来佛现金刚身降伏四魔护持大法也手巾盘头言但顶上盘转而无用也撧撧上绝下刀上绝下手字同捩断也第四卷东京大相国寺陈维崧乌丝词叙宋东京大相国寺相传为魏信陵君故宅唐太宗时尉迟敬德监造杀人不眨眼补拊掌录佛印为王观文升座云此一瓣香奉为护世界大王杀人不眨眼上将军立地成佛大居士云云以观文久典兵多杀人故有此语摌马摌同骣马不施鞍也出吹万集唐令狐楚少年行少小边州惯放狂骣骑蕃马射黄羊如今老大无筋力独倚营门数雁行剪拂下拜二字军中不利此未详所出崄崄同险第五卷瓦官寺通鉴注东晋哀帝移陶冶所于秦淮水北以南岸地施僧慧力造寺因名瓦官寺今骁骑仓是其遗址寺故有阁可尽江山之胜太白所谓白浪高于瓦官阁者也后人以集庆庵改名而指南唐石刻天王象阴有升元二字为证盖瓦官于南唐时以纪元升元为寺名而故寺基周围数里或亦初地一隅云古瓦官寺有顾虎头维摩天女与戴颙减臂胛塑象而法汰道林智顗诸僧与刘丹阳王长史辈名理清言流转于时夫南唐时瓦官寺已移建则天下军州所建仍以瓦官额其寺者何限矣赤松林赤松者檆树也檆之赤者尤类松故晋豫人唿檆为赤松李时珍本草纲目云檆有二种赤者实而多油白者虚而干燥斑文如雉者作棺尤良教他先铺坐具四分戒本摭略记若比丘取僧绳床木床若坐具坐褥露地自敷若教人敷舍去不自举不教人举者波逸提第六卷过街老鼠陆佃埤雅上鹿下虫逢申日则过街故又名过街虫知过街之为宋时语也老鸦哇哇韩诗鸦鸣声擭擭此作哇字异音同使拳都城纪胜相扑争交谓之角抵之戏别有使拳自为一家与相扑曲折相反铺芦席古者席地而坐席布于地辫竹为筵筵加席上今北方尚存古意敷芦席于地人坐芦席上不用桌椅但北方无芦所谓芦席皆噼高梁秸为之折叠纸西川扇补折叠扇始于北宋苏诗高丽白松扇展之广尺余合之则两指正谓此也王阮亭陇蜀余闻唐时阁罗凤犯蜀俘其巧匠三十六行以归至今髹剔银铜雕钿诸器惟滇南为最佳大抵蜀匠绝巧不但锦机冶铸纸局扇制而已观此则宋时西川纸扇擅美可知杂事诗注引梦粱录诸书云云盖南渡后四川全盛故市贩寝多又刘京叔归潜志云折叠扇古名聚骨扇金章宗有蝶恋花词云几股湘江龙骨瘦巧样翻腾叠作湘波皱金缕小钿花草斗翠条更结同心扣秘殿日长承宴久纤手拈来暂喜清风透忽听传宣须急奏轻轻褪入香罗袖然则蜀扇又流行北国矣豹子头北方唿貉曰貉子豹曰豹子豹类不一诗有赤豹山海经有元豹西城志有金线豹其黄毛黑文如钱中五圈左右各四者曰金钱豹如艾叶者曰艾叶豹色不赤毛无文者曰土豹豹群行必有为之头者如鹿之有麈如羊之有羖拿着弹弓吹筒粘竿见后帮闲注方干湖上言事诗吹箭落翠羽是今之吹筒由来已久虞候虞候都虞候唐时军中队长之名见于史者多矣未闻以为衙役也宋直以唿吏人而已矣樊楼补樊楼惟东京有之画墁录云建中贞元间藩镇至长安多于旗亭合乐郭汾阳缠头彩率数千匹元丰中种谔自鄜延陈边事到阙一日期集于樊楼挥散亦数千金神宗密令小黄门窥之既而谔辞上举贞元故事勉以浑郭功名梦华录云酒楼各有飞桥栏楹明暗相通珠帘绣额灯烛照耀浓装妓女聚于主廊以待酒客唿唤望之宛若神仙板桥杂记金陵绝句有云而今也入烟花部灯火樊楼似汴京其佳丽殆不减轻烟淡粉也白虎节堂补崔灵恩三礼义宗节长尺二寸秦汉以后改为旌幢之形唐车服志大将出赐旌以专赏节以专杀旌似绛帛五丈粉画虎有铜龙一首缠绯幡节垂画木盘三相去数寸隅垂尺麻余与旌同戴埴鼠璞本朝节度使有六纛旌节门牙旗二受赐藏之公宇私室号节堂朔望次日祭之号衙日此云白虎何也按张衡东京赋卒于金虎五臣注西方金也西方七宿俱白虎甘石星经昴西方白虎之宿金虎相薄主兵象王莽传自前殿南下椒除西出白虎门又汉有白虎殿唐有白兽闼皆在大内西宋时太尉典兵节堂在帅府之右故以白虎名之沧州沧州宋景城郡横海军节度使端公端公乃唐时御史相称之名以其在台端也见李肇国史补及唐人各家诗文集与他结果了宋史张田传汝州叶驿道隶囚为送者所虐多死俗传为叶家关知宋时途中杀囚乃通弊水火棍水火棍吏役所持一头红一头黑者第八卷打火做饭张仲文白獭髓御街中瓦前卖团子者目为三火下店世咸以入店作食为打火柴世宗子孙柴氏之居沧州未详厥始据史周显德五年攻契丹东城拔之六年以瓦桥关为雄州割容城归义二县隶之以益津关为霸州割文安大城二县隶之发滨棣二州丁夫数千城霸州则瀛莫沧景之间其属柴氏也旧矣余详后注把火烧天拨草寻蛇凡此等必出博奥异书今实未详管营差拨一佛出世天王堂俱见后注钱可通神韵府张延赏判度支有一冤狱欲判忽见案上一帖曰奉钱三万贯乞勿问此张怒收吏讯之次日盥洗处又得一帖曰奉钱十万贯乃叹曰钱至十万通神矣第九卷草帚儿永亨收采异闻录酒肆皆揭大帘于外以青白布数幅为之或挂瓶瓢帚秆为望子时人多咏于诗椰瓢王存元丰九域志椰实垂枝头如挂物皮如棕圆且坚里有肤厚半寸肤中有浆其壳有斑缬点文横破之可为酒器第十卷梁山泊茫茫荡荡芦苇补宋史河渠志天禧三年滑州河溢历澶濮曹郓注梁山泺熙宁十年河决澶州曹村东汇于梁山泺元丰五年河决郑州溢入利津阳武沟刁马河归纳梁山泺数十年中受河流者三焉所以成巨浸也世说补云王介甫为相大讲天下水利刘贡父尝造之值一客献策曰梁山泊决而涸之可得良田万顷但未择得利便之地以贮许水耳介甫俯前沈思贡父抗声曰此甚不难介甫欣然以为有策遽问之曰别穿一梁山泊则足以贮此水矣介甫大笑而止孙公谈圃云蒲恭敏宗孟知郓州日有盗黄麻胡者劫良民使自掘地倒埋之观手足动以为戏乐恭敏获其党先剔去足筋然后置于法先是寇依梁山泊县官有用长梯窥芦苇间者恭敏下令禁毋得乘小舟出入泊中贼既绝食遂散去观此则知当日芦花滩蓼儿洼俱应实有其地第由宋以来六百余岁陵谷变迁无从知其处所耳宛子城断金亭尔雅四方高中央下曰宛丘是宛亦取义如碗也断金取易二人同心义以为名白衣秀士王伦补王伦号黄衣秀士其实一军健耳欧阳公集札子中屡见之李元纲厚德录云范文正公参知政事会王伦寇淮南州县官吏有不能守朝廷欲尽诛之公曰时讳言兵备盗贼猝至而专责守臣死事不可故守令皆得不诛按宋史五行志庆历三年五月忻州地震虎翼卒王伦叛是年八月范公为大参合之欧公文集知王伦始终不过数月也然庆历宣和远不相及耐庵殆借以作梁山之嚆矢耶又宋时应试者率用白衣礼部知贡举诗有三百俊才衣似雪之句故易黄衣为白衣耳摸着天言其长也用后汉书和熹后事云里金刚补翻译云跋阇罗波腻梁言金刚应法师云跋阇罗此言金刚波腻此云手谓手执金刚杵以正名温陵云金刚藏菩萨常领金刚护持咒人伏魔断障真主也法苑珠林云西方有神八人相貌狰狞身披金甲手执宝刀名曰金刚尝卫世尊说法于雷音寺程丈谓俗以四天王为金刚未尝不当然金刚之与天王固当有其辨耳横海郡故友唐书于沧州置横海军节度以授程日华至梁改为顺化贞明元年沧州将毛璋据城降晋晋王存朂复改为横海从唐之旧宋人尚称横海早地忽律洽闻记鳄鱼一名忽雷转音为忽律故新唐书张士贵传本名忽山聿弯弓百五十斤左右射无空发隋末为盗当时畏之号忽山聿贼按忽律即忽山聿鳄鱼鳄鱼在水中其恶如是今在旱地其恶又当何如羊巴羊巴腊肉也五代史耶律德光死于杀胡林剖其腹实以盐数斗载而北国人为之帝羊巴第十一卷一搭青记酉阳杂俎百姓间有面戴青志如黥旧言妇人在草蓐亡者来生黑黥其面杨令公之孙补据宋史业死王事朝廷录其子延朗延浦延训延瑰延贵延彬孙三人文广最着其后子孙未有显者流落关西补孔氏杂说霍去病传诸宿将尝留落不偶注留谓迟留落为堕落据出处流字合作留宋史杨文广字仲容尝为兴州防御使卒于官兴州后升为兴元府今陕西汉中府子孙流落关西殆实事也殿司制使补宋时节度使官阶略与唐等独无重权与世袭耳自太祖开国元勋高宗中兴名将以及末造师相贾似道辈无不领此职者事具宋史无庸缕述也至置制使在节度上尤不异唐南渡后以京湖江淮四川为三边益重此任许国传李全既授节钺国为淮东制置徐晞稷云节使当庭参制使必免礼非明证与若杨志以殿司武职而称制使殆犹之班直而称观察衙役称端公耳非节使果偏校而制使实职小也万岁山续纲目初帝以未得嗣子为念道士刘混康以法篆符水出入禁中言京师西北隅地势稍加高当有多男之祥始命为数仞冈阜已而后宫生子渐多帝甚喜始信道教于是蔡攸倡为异闻谓有珠星壁月跨风乘龙天书云箓之符遂命户部侍郎盂揆于上清宝箓宫东筑山以象余杭之凤凰山号曰万岁后更名艮岳花石纲张昊艮岳记寿山艮岳梁师成同其事有朱勔者取浙中珍异花卉竹石以进号曰花石纲专置应奉局于平江所费动以亿万记调民搜岩剔薮不置一花一木曾经黄封护视稍不谨则加之以罪舟楫相继日夜不绝广济四指挥尽以充挽士犹不给时东南监司郡守二广市舶率有应奉又有不待旨但进物至都计会宦官以献者按谓之纲者次第搬运之名宋世运茶有第一纲第二纲之名后生辰纲同枢密院枢密使唐以内侍为之天复三年诛宦官改用士人五代仍之宋以平章政事及枢密为二府是时知枢密者邓洵武童贯皆穷奸极贪之人天汉州桥补三辅黄图渭水贯都以象天汉横桥南渡以象牵牛枫窗小牍云汴河自西京洛口分水从东水门入京城绕州桥御路从水西门出盖宋以汴水贯都故州桥亦取天汉为名耳当三钱补宋史政和元年夏五月改当十钱为当三大名府大名府宋北京魏郡天雄军留守司兼本路兵马都总管留守司唐于东都洛阳置留守司宋则四京如东京开封府西京河南府南京归德府北京大名府皆置留守司暴雷也似唱个大喏王同祖学诗初稿注皇城夜间唱连珠喏古喏来有不唱者元时喏始无声谓之哑喏第十二卷镀金唐六典有十四种饰金法曰镀金者即涂金镀亦音涂蕤宾节史记律书五月律中蕤宾蕤宾者言阴气幼少故曰蕤痿阳不用事故曰宾时文彬此书凡出一人必有赞语或诗或词乃稗史体也今遭俗本尽削去甚至时文彬贤令政迹亦不存真生人恨事着其凡于此济州郓城县济州宋济阳郡旧治巨野所领郓城县金大定六年徙治盘沟村以避河决都头通鉴唐置神策军五十二都每都置帅谓之都头景福二年以扈跸都头曹诚为黔中节度使耀德都头李鋋为镇海军节度使宣威都头孙惟晟为荆南节度使捧日都头陈佩为岭南东道节度使又钱镠以八都兵起后其众日盛置十三都皆有都头宋所唿都头非领军高爵谓戎卒之头耳县尉县尉唐曰少尹今之典史是大红叶树大红叶或谓是枫埤雅叶作三嵴霜发色丹然枫非异木水经注引齐地记曰卢水侧有胜火木谓之赤柽郑樵通志谓赤杨与亦柽相似植之水边叶经秋尽红此殆是赤柽又南海有木盐木谓之红木坚如紫檀其叶尤红则来自海舶非中国所有灵官庙灵宫姓萨道书所谓萨真人隶火部掌五雷法者也第十三卷南京归德府唐曰睢阳宋为南京曰应天府东潞州宋之西潞州今山西之潞城县东潞州今之张家湾潞河驿赤发鬼张衡西京赋朱鬓上髟下戳髽植发如竿此赤发鬼之证也天王堂补四王缘起详见因本经金光明经长阿含经大智度论法华文句及二十诸天本传中纂异记云天宝间吐蕃寇安西诏不空三藏诵咒禳之忽见金甲神人不空曰此毗沙门第二子往救安西矣后安西奏捷亦云西方有天王现形胜之朝廷因敕诸道立象今佛寺有天王堂始此宋时所在有天王堂别有天王寺天王院而秀州子城之天王楼则又因天王现而特建者托塔天王补即北方护世大药叉主多闻天王也梵云毗沙门董辶卣广川画跋吴明仲以吴生道子画天王示余因告之曰昔余尝得内典说四天王所执器皆自报应中出北天毗沙门也尝兵斗不利三逃于塔以免则方其困时愿力所全得无违碍报回向则变相所成画者得以据之今以云物为执者非吴生也或曰何以知此曰以云物易塔之画自王衍始余往见孙知微于蜀中作天王相如此将毋是耶按天王托塔事详见佛说毗沙门天王经及北天王本传两条铜链链即锏字军器似剑有嵴而无刃非锻炼字抹眉梁头巾梁当作量吴自牧梦粱录明禋斋宿殿仪宰执亲王头冠九量加貂蝉笼巾侍从七量余官六量至二量台谏增豸角耳量者冠前额上排金铜叶是也丝鞋丝鞋宋时上下常服陆游老学庵笔记禁中旧有丝鞋局尝见蜀将吴琪被赐数百緉寿王即位惟临朝服丝鞋退即以罗鞋易之吴文英梦窗甲稿有赠丝鞋庄生瑞鹤仙词第十四卷撞筹撞去声堆积之义今人谓累物为撞筹数也撞筹犹云凑数立地太岁太岁乃凶煞触之者必死每年转一方今曰立地则不转者矣言欲避之而无可避也生辰纲纲者搬运次第之名宋时茶曰茶纲盐曰盐纲王应麟玉海邕州买马每百匹为一纲第十五卷厢军宋有禁军厢军营军团军等名禁军者如羽林卫军人主亲兵也厢军者守城之四军谓护城池防府库者也其入营伍者名营军若各乡守汛地防关隘之土兵名团军详后班直别拗别音鳖戾也口栈口栈犹言险语天下怎不太平补宋史五行志宣和二年永州民刘思析薪有天下太平字此正京黼辈伪为之者濠州汉钟离县唐改濠州今凤阳府蒙汗药蒙汗药莨菪花子也有大毒食之令人狂乱急以浓甘草汁灌下解之书中凡以菪酒迷人者至多如唐安禄山诱奚契丹饮以莨菪酒醉而坑之明嘉靖中妖僧武如用香红散投张柱家人饭内少顷举家昏迷皆莨菪花子也舀舀音杳挹彼注此第十六卷母药叉根本说一切有部毗耶奈杂事王舍城内有药叉神名娑多生女名欢喜嫁健陀罗国药叉号半支迦生男五百最小者名爱儿母恃豪强于王舍城中人家所生男女次第食之因此皆唤为诃梨底母药叉皆往佛所白言世尊为作调度佛以钵覆爱儿药叉母不见小儿即大惊忙触处寻觅投身擗地悲踊号哭佛为授戒城中人众皆得安乐操刀鬼此用床头捉刀事从曹姓生义庄家北土唿务农人为庄家亦以种田为做庄家沙门岛凡海中屿渚南方曰奥北方曰岛沙门岛在登州府城北大海中海舟渡辽必泊此避风宋时流罪人于此干办干办诸司吏员杂职名宋有转运干办审计司又有干办行在诸军司职官分纪熙宁三年诏诸路转运使奏举京朝官知县资序二人充本司勾当建炎初避高宗讳改勾当为干办又梦粱录有一等手作出入宅院趋奉郎君子弟为干办杂事插花挂画帮涉妄作谓之涉儿则干办又通称观察观察使唐为提刑重臣宋以唿捕役之长犹之前唿快手为端公唿铁匠及篦头者为待诏也巳牌通鉴注古者授官赐印绶常佩之于身至解官则解印授至庸始置职印任其职者传而用之其印盛之以匣当官置之卧内别为一牌使吏掌之以谨出入印出而牌入牌出而印入谓之牌印此云巳牌乃巳时交牌刻也前后凡云辰牌午牌未牌同此手快公人宋书王镇恶传东从旧将犹有六队千余人西将及能细直吏快手复有二千余人建平王景素传左右勇士数十人并荆楚快手甫史黄回传募江西楚人得快手八百是快手之名已始于六朝铁扇子扇子以铁为之乃无用之废物唿保义辍耕录武正八品曰保义校尉从八品曰保义副尉言吏员未授职已唿之为保义也又宋时相唿曰保义似亦通称如员外之类庄绰鸡肋编金人南寇上皇遽逊位闻将及都城乃与蔡攸及一二近侍微服乘花石纲小舟东下人皆莫知至泗上徒步市中买鱼酬价未谐估人唿之为保义上皇顾攸笑曰这汉毒也第十八卷火并火者伴也言同火中相并也司马法人人正正辞辞火火注言一火与一火犹人人殊之人人也即今俗谓火伴唐有火子即火长府兵之制十人为火火有长强骑之制内弩手择六户白丁宗丁强壮者为四籍十人为火五火为团杜氏通典一人曰独二人日比三人曰参比参曰伍伍人为列列有头二列为火立火子五火为队即彍骑之团也府兵以三百人为团则大团也互见后船火儿及团头等注巡简补简史本作检唐太宗时以李靖等为巡检大使宋有皇城巡检沿边巡检又有兼领数十州者如杨允恭为荆湖江淮都巡检是也后为军中偏校今则从九品杂职耳若何涛只一捕役并非官也扌华锹扌华同划锹音超断头沟沈奇续耳谈东鲁张鸣岐以进士来宰吴邑舟抵县将升舆叹曰事有前定学谕汪有本问故张曰昔将选时梦舟泊断头港疑为不祥今县当水尽处适与梦符故慨云此亦以断头为不祥语小喽罗喽罗前已数见此字或作楼罗楼亻罗俱同罗大经鹤林玉露偻罗俗言猾也酉阳杂俎引梁元帝风人辞云城头网雀楼罗人着五代史刘铢传诸君可谓楼罗儿矣宋史张思均起行伍征伐稍有功质状小而精悍太宗尝称其楼罗自是人自为小楼罗此小喽罗之名所自始第十九卷团练使补五代及宋皆沿唐制有都团练使团练副使太祖朝迁周关南排阵使张藏英为瀛州团练使并护关南军太宗朝侯延广拜宁州团练使知灵州兼兵马都部署神宗朝曹克明兼十州团练使皆显秩也若石晋天福初郭从义以内园使坐事出为宿州团练副使宋淳佑中户部郎中田锡殿中丞郭渭坐事并贵州团练副使不签署州事皆下佐也此传既不言正副未可概以偏校目之都监补兵马都监之职与团练大略相等如五代郭廷渭以都监守濠州加本州岛团练使宋何继筠以行营都监充棣州团练使是也亦有兼诸州巡检者画角之声大角军中吹器羌戎吹之以惊中国之马本名笳以竹为管以芦为首九窍皆角音亦谓之筚篥后人铸铜为器饰以采色因谓之画角交割牌印牌印已见前注阎婆惜补梦华录崇观以来京华瓦肆主张小唱李师师徐婆惜按徐与李并称必系衏院中出色妓女正与阎同时也又黄雪蓑青楼集载陈婆惜善弹唱声遏行云刘婆惜滑稽歌舞迥出其流则元时娼妓名婆惜者多矣若南宋杂事诗响卜已占婆惜得注引夷坚志云云乃是男子小名反隔一膜矣唱诸般耍令梦粱录散乐传学教坊十三部诸般唱赚惟以杂剧为正色衏院衏院即行院见方言衏院谚语有爆炭末泥孤装之类篦头待诏顾炎武日知录北人谓医生为大夫南人谓之郎中镊工为待诏木工金工石工皆为司务其名盖起于宋时老学庵笔记北人谓医为衙推卜相为巡官莫详其所始也按今人又唿茶佣为博士则南北所同招文袋招文袋当作昭文袋亦谓之照袋即秦始皇时之此字似幕但为竹字头唐书武后赐朱前疑绯算袋如今苍头所携之贮笔砚者时谓之照袋以乌皮为之陶谷清夜录云唐季有方便囊盖即是袋第二十卷门上屈戌李商隐诗锁香金屈戌一作屈膝李贺宫娃歌屈膝金铺锁阿甄陆友仁砚北杂志金铺为门饰屈膝盖铰链上上二垂者为钅屈下三横为钺帮闲梦粱录大街有四五家开茶肆楼上专安着妓女名日花茶坊一等不本色无业艺专为探听妓家宾客赶趁唱喏饮燕所在以献香送欢为由谓之厮波此可见宋时帮闲之俗二陈汤本和剂局方用半夏陈皮皆取极陈者乃无燥散之患故曰二陈加茯苓甘草姜煎治痰主药五圣摄去黄文雷看云小集江南村落间住处有矮窄小庙在树底或山根其神每列成五往往能作祟偷运什物或淫污妇女民间偶树枯鸡死皆以为神祸谓之五圣此书后有五圣庙不知即此否或另有神第二十一卷净手净手者便旋之谓亦宋人语跐跐即踹字足所履也音采上声庄子跐黄泉而登天皇锨锨俗字音轩大锹长柄者趄趄音疽足斜步窖窖与上穴下卯同地藏也月令穿窦窖注穿地椭曰窦方日窖毛头星隋书天文志司危星大有毛两角又五残星青气如晕有毛独火星天文志荧惑南方夏火逆夏令伤火气罚见荧惑四郎通鉴注门生家奴唿其主为郎考唐以前称郎者皆奴仆唿其主之辞如孙策唿孙郎王镇恶唿镇恶郎温大雅大唐创业起居注军中唿太子秦王为大郎二郎及宋璟言足下非张卿家奴何郎之有皆可证至宋则为通称渐以唿年幼者至舆儓厮养咸以此唤之矣灯花鹊噪司台迪吉大成杂占凡灯火红焰成穗向上者主远方行人至又辰日辰方鹊噪主行人归家第二十二卷阳谷县宋时阳谷县隶东平三碗不过冈都城纪胜酒楼上有山一山二山三之类牌额曰过山非谓有山谓酒力高远也是书此等处疑作者犹及见宋之盛时非依附臆造能为此也景阳冈景阳冈在清河县北余过时乃一土冈并无树木亦并不险峻今古不同如此一阵狂风管辂别传虎者阴精而居于阳依木长啸动于巽二气相感故能致风犭忽犭律犭忽犭律即第十卷中之忽律俗误从犭月乞月荅月乞月荅皆俗字上戈厄反下当拉反声也又肉块也甬道甬道解不一或驰道外或军伍中或宫巷道史记始皇纪应劭注驰道外筑墙天子于中行外人不见也项羽纪应劭注恐敌钞辎重故筑墙垣如街巷韩诗云韶凝禁甬注则谓宫禁巷道后世以官府庭下途为甬道夫堂下至门之径古谓之陈今乃日甬道亦古今称谓之异或谓当作土甬道上加土窝弓窝弓窝弩藏机坎中踏之则矢发也踏弩三国志诸葛亮巧思损益连弩一弩发十矢以足踏发之按踏弩古时已有见史记蹶张注诸葛特损益之为连弩今名诸葛弩第二十三卷清河县宋以前之清河县即恩县隶东昌三寸丁谷树皮隋书男女十七岁以下为中十八岁以上为丁云三寸丁者甚言其短小也本草图经谷树有二种一种皮有斑花纹谓之斑谷云谷树皮者甚言其皮色斑麻粗恶也馓补齐民要术米巨米女一名环饼粉和面牵索捏成象环钏形广雅谓之米孚馓今通曰馓子馓易销散也淮上所造者佳又癸辛杂识有人以糟蟹馓子同荐酒者或笑曰此二物作一处如何吃扁担两头悬物以肩任之古谓之木键今曰扁担亦曰扁挑幌子幌子以木或铜锡为之如葫芦形下施流苏悬帘及酒帘上以填风亦谓之坠帘北人开肆面先悬幌子此云装幌子犹云挂招牌也氵强氵强音强本水名在河南郡俗读上声凡粘物结梗者皆曰氵强花木瓜木瓜木矛木木也本草宣州人种满山谷每实将成镂纸花粘瓜上夜露日照粘处渐变红色其文如生本州岛用充土贡名为花木瓜爪哇国爪哇国在南海外言消灭如入海把滥滥当作缆缆以系船言能起波收放如船之有把缆也茶坊都城纪胜水茶坊乃娼家聊设桌凳以茶为由后生辈甘于费钱谓之干茶钱此以干茶钱之故故唿之为干娘非干儿干母之谓梅汤都城纪胜大茶坊冬天兼卖擂茶或卖盐豉汤暑天兼卖梅花酒刷子刷乃上尸下巾字之误刷子无出且无解河漏子热烫汤补吕蓝衍言鲭曰山东以荞麦作面食曰河洛向不辨其何字唐明皇以鹿血煎酪赐安禄山曰热洛河语似本此武成王庙武成王庙姜太公庙也通鉴开元十九年初令两京诸州各置太公庙以张良配享选古名将以备十哲以二八月上戊致祭胡三省注祠武成王自此始凌烟阁刘昫旧唐书贞观十七年二月图功臣于凌烟阁两京记太极宫中有凌烟阁在凝阴殿南功臣阁在凌烟阁南五代会要凌烟阁在西内三清殿侧画象皆北向阁有隔隔内北面写功高宰辅南面写功高侯王隔外次第图画功臣图赞洞庭湖桔一名洞庭红苏舜钦集震泽有峰七十二唯洞庭称雄其间民俗淳朴以桔柚为常产每秋高霜解丹苞朱实与长松茂竹相映岩壑望之若图画此非谓长沙之洞庭湖也张惜惜李娇娇梦粱录教坊官妓有唐安安等及私妓李惜惜吕双双胡怜怜沈盼盼普安安徐双双等名此用其事也昔人谓杜诗韩文无一字无出处我于是书亦云眼望旌节至专听好消息此语传来已久始于唐末藩镇军中推立望赐节旌者彭门纪乱庞勋之叛朝廷遣高品康道伟费赍书慰抚之勋闻敕使入境以为必赐旌节及至但责崔彦曾及监军张道谨贬其官勋大失望当时贼中已有此二语第二十四卷肥月耷月耷月耷本作月大羊讹作月耷音挞鸭煮在锅里没气补此卷多相诟语煳突桶言其昏黑混沌谓一窍不通二语所在多有魍魉与鸭则惟杭越有之仇远稗史云上虞郑宰治邑有声及代去邑人饯之以诗有邑人借留不肯住谁能举网罗双凫之句其弟见之曰此非美兄乃詈兄也网即罔双即两凫即鸭其意以为罔两鸭也兄怒命焚之耐庵浙人故时以乡语入谐语非程丈博奥岂能搜采至此太医太医是医官名此只以唿医后唿安道全同团头唐宋以民兵为团取团聚之义有小团大团十人为火五火为团此小团也府兵以三百人为团此大团也故有团练团长等名团头者一小团之头民间吉凶事南方用丐头北方用团头五轮八宝神水内经注目有五轮白精为气轮青精为风轮大小眦为血轮两月九力为肉轮胆肾所聚精华一点鉴照万物空阔无穷为水轮八宝者藏府之精气上注于目而为睛精之窠为眼骨之精为瞳子筋之精为黑眼血之精为络气之精为白眼肉之精为约束裹撷筋骨气血之精而与脉并为系此八宝也目有精膏有神水有神光神水者先天真气所化润泽之水也目有坚壳数重真血滋神水神水包神膏第二十五卷化人场火葬之俗盛于宋时景定二年黄震为吴县尉有乞免再起化人亭状化人亭者化人场之亭也其状曰亭为焚人之亲设也人之焚其亲不孝之大者举尸而畀之火惨虐之极不复人道宋史绍兴二十七年监登闻鼓院范同官今民俗有所谓火化者生前奉养之不至死又燔爇而捐弃之事关风化理宜禁止仍饬守臣措置荒闲之地使贫民得以收葬从之经目之事犹恐未真背后之言岂能全信今村塾中明心宝鉴有此四语不知先有是书而耐翁用之乎抑村塾书即抄摘耐庵语也经目经书目录犹言经典俗多误解馉饳馉饳音骨咄裹面蒸之一名起面一名裹蒸如今馒头吕太后筵席史记齐悼惠王世家高后燕饮令朱虚侯刘章为酒吏章自请曰臣将种也请得以军法行酒顷之诸吕有一人醉亡酒章追拔剑斩之而还报曰有亡酒一人臣谨行法斩之此以喻欲去者惧斩也发昏章第十一语出大藏经发乃开发之发借作发病之发诸般宫调此独谓正宫诸调也正宫引子燕归梁等十一曲正宫过曲锦缠道等三十七曲然后入赚小令居多若遍指九宫安得如是博通者如何不姓李见其时妓家姓李者多玉环步鸳鸯脚未详所出第二十六卷尸单格目尸单格目古法已久潘杓灿未信编检尸次序止看两面与相验看四面不同尸上何处伤痕或青紫赤黑并量准大小长阔深浅令仵作指定报明押尸亲干证认确以朱填入尸格其尸格式用绵纸刷印每格留一空仰面自顶心至十趾爪合面自脑后至十趾爪缝俱喝报有故无故朱笔填注后开验尸人等正犯某干证某尸亲某右件前项致命根由中间但有脱漏不实扶同捏合增减尸伤官吏人等愿甘认罪无词保结是实后列年月日司吏某首领官某检尸官某俱书押孟州孟州宋济源郡节度唐之河阳军金降河阳府为孟州省院官省者两省院者审刑院也宋史刑法志太宗遣官提点诸路刑狱又置审刑院于禁中防大理刑部之失凡狱必先三司然后关报审刑院事从申覆然后下丞相府丞相又以闻然后论刑作者书成时尚无宋史然所叙录已与正史相辅助全赖后人疏通证明之乃数百年来竟无识者亦未有人留心及此可慨也夫填河填河字古今诗赋用者甚多魏文帝校猎赋聚者成丘陵散者填溪谷王僧达月下诗来欢讵终夕收泪泣填河范云望织女诗不辞精卫苦河流未可填庾肩吾七夕诗倩语雕陵鹊填河未可飞李华亦有尸填巨港句岂可谓无意只图押韵己不读书不自知寡陋反议至博极富之制作世真有此辈人黄昏风雨黑如此语出干子乃黑石今讹作磬作盘俱不可解人顶骨数珠西域天主教以人骨为数珠谓之巴辣伽据此则宋时已有镔铁何孟春余冬序录契丹国号辽实以镔铁为号赞宁言镔铁出南宾县一说出波斯国逢场作戏竿木随身逢场作戏本禅语也见法苑珠林第二十七卷碹碹音旋去声六书故温器也旋之汤中以温酒与洎顶个盒子汉书鼠不容穴衔窭薮也师古注窭薮戴器也以盆盛物戴于头者则以窭薮荐之今北方不用窭薮碟碗置盘中盘置顶上掉臂疾趋南人不习见以为异梯已人梯己当作梯几山海经西王母梯几而戴胜梯替通谓肆筵设席之人近身执役者也第二十八卷快活林徐梦莘三朝北盟会编医官王继先占丰乐桥官地屋宇宏丽都人谓之快活仙宫快活字殆当时口谈河阳风月张邦基汴都记酒家望上书河阳风月西瓦子瓦者娼妓所居各分东西南北中互见后注水浒传注略卷下第二十九卷柳藤箱子作器者南方用竹北方用柳以盛以汲皆柳也此日柳藤谓柳代藤之用或以柳为器而藤缘之东坡学士中秋水调歌头水调歌头有二调中两句有押韵者如此词去与宇缺与合为韵是也亦有不用韵者如后半阕起语九字作三句原作转朱阁低绮户照无眠今异者传讹也又此词天上云云本托讽君上故神宗读我欲三句曰苏轼终是爱君此用来映照前后卷乃重后半阕耳恩州宋恩州汉合浦郡唐置恩州宋仍之今广西瘴乡乃必死之地所以指史弥远为新恩者为此也第三十卷市缘反门关也俗作拴此马院门自在墙外另一室何谓入一重门评者不详文义跳在墙里此初进后墙门何谓又入一重捣子捣子今言捣鬼第三十一卷飞天蜈蚣苏颂本草图飞天蜈蚣即地蜈蚣左蔓延右右蔓延左叶密对生似蜈蚣形其延上树者唿飞天蜈蚣作者寓言此草贼也青花瓮瓮同急就章壁碧珠玑玫瑰瓮动掸掸音坛触也太元经何福满肩提祸掸掸躧躧音徙足所履也前汉书隽不疑传暴胜之躧履起迎不疑师古注履不着跟谓曳履急迎之鹅梨陆玑草木疏鹅梨出河南北诸州郡味差短皮带鹅黄色故名山东人年例腊日上坟许氏说文冬至后三戌为腊祭百神风俗通云汉曰腊按月令孟冬腊先祖五祀自昔有之非始于汉亦非止山东此独以腊日上坟为异耳知寨宋制军州临边则设知寨知堡等官寨即砦字师行野次立木为区落唐时亦谓之栅第三十二卷青州青州唐旧治益都宋置镇海军治如旧此清风寨似从镇海军分营社火南方谓之演会北方谓之社火舞鲍老唐诗鲍老当年笑郭郎笑他舞袖太郎当若教鲍老当筵舞转更郎当舞袖长盖自唐以来都舞鲍老至宋南渡后杭州有月明柳翠之事遂舞柳翠不舞鲍老又舞鲍老与弄傀儡有别弄傀儡宋谓之提偶周密武林旧事大小全栅傀儡有乔三教乔迎亲乔师娘乔宅眷独自乔之类以木偶为之舞鲍老则用人扮骨朵头骨朵宿卫人所执以骨饰之或范铜为之宋卤簿用骨朵即长柄手挝之类徐知训在广陵作朱柄骨朵曰朱蒜辍耕录元制都赤乃侍卫之至亲近者三日一次轮入直负骨朵于肩佩环刀于腰或四人或八人第三十三卷丧门剑丧门星即蚩尤星管子昔葛天卢之山发而出金蚩尤受而制之以为剑此剑之始也故剑曰丧门剑东瓜精青一回黄一回东瓜非冬瓜此用召平东门瓜字赵宦光说文长笺凡物至精则青故考工记炼金淳青为精然则黄者瓜之色青者精之形也第三十四卷飞鱼袋林邑图记飞鱼身圆长丈余羽重沓翼如山蝉出入群飞游翔翳荟赛仁贵温侯既是用姓则仁贵当亦用姓但史册未见不知作者用何书也八搭麻鞋周必大淳熙玉堂杂记赐锦有八搭晕等名杜诗麻鞋见天子盖亦草野之服云八搭者言如锦之细纹也八搭麻鞋前已数见注此处者为奔丧点缀封皮逆封凡封书右掩左为顺左掩右为逆吉事顺凶事逆所以今人封书粘口处另用纸条盖之不令得出平安字平安字相传已久安禄山反京中不见平安火李德裕令寺僧每日报竹平安自唐时已然蛇无头而不行金史斜卯爱实传内族合周为参政日自草括粟榜文有雀无翅儿不飞蛇无头儿不行语以而作儿京城笑之曰雀儿参政此语流传已久作者奥博亦雅俗兼采朝延册立皇太子赦书薛应旗续通鉴政和五年二月立定王桓为皇太子赦桓帝长子显恭皇后所生后即位改元靖康寻北狩南渡号曰渊圣皇帝绍兴三十一年夏五月始闻靖康帝之丧是月上庙号曰钦宗第三十五卷江州好地面鱼米之乡九江府梁曰江州隋曰九江宋曰定江其形胜面匡庐跨彭蠡襟带上流为冲要之地出洞蛟蛟龙肩无角细颈胸有白缨南方每岁出蚊水发甚者摧山汩陵所谓出洞蛟也翻江蜃蜃如蚊红鬣腰以下鳞尽逆史所云海旁蜃气象楼台也与介属蜃蛤之蜃可烧灰以供丧钅考薄以饰器者各是一物郑元和唐小说李娃传本小人无稽之语以诋李勉者勉以宗室宰相端严正直宁有少年时迷恋之事而宋人演作院本以其为郑滑节度使而姓之曰郑又以其为元和相而名之曰元和以耐庵之博夫岂不知而为此语者见院本之为宋时作第三十六卷浔阳江边芦苇丛中此用白乐天琵琶行起句也浔阳地汉本属江北庐江杜氏通典旧县在江北蕲州界晋温峤移于江州晋志湓口关今为九江府九江称江州亦自晋始华光佛经有南无金华光佛故云夺一金砖也板刀面都城纪胜卖面食有泼刀姜泼刀等名故云泼风也似快刀皆宋时物也船火儿日知录今人谓兵为户长亦曰火长汉兵制五十一户灶置一伯故曰户伯亦称火伯以为一灶之主也宋书卜天与传少为队将十人同火木兰诗云出门看火伴皆谓火为伴云船火儿亦谓船中劫贼火伴之长也浪里白条原本作浪里白跳跳平声音条见前汉书及昌黎诗五代及宋凡军行前军之前俱有踏白队所以踏伏候望敌之远近众寡通鉴天复三年朱全忠遣左踏白指挥使王木云攻密州是其证也因俗语以踏为跳故踏白将亦谓之白跳将浪里白跳者言不于陆地为踏白将而于浪里跳白也语最新奇今俗本自不能解竟改作条虽亦知条跳同音而白跳之出处晦焉且亦不知白条之无解也抛钉钉去声本作石丁石垂船石也今用铁器四齿谓之铁锚不用石卖鱼牙子市者评会物直者为牙侩俗谓之牙行即史记货殖列传所云节驵会廉估五之贪估三之是也没遮拦遮拦抵御之意言其凶勐无可抵御也蔡京第九个儿子蔡京第九子即蔡此名不同者不欲以有名人入书也管营差拨营本军垒唐以后为军队之名自元以来发配者到即入伍宋制初到者先分营肄习俟可用始配伍或拨入各州府管营者非武职乃管一营之长差拨者即选军伍充补供奔走差遣之用并不得为役也第三十七卷博钱原书此处有扑钱诸名色最博雅可玩遭削去可叹周密癸辛杂识新集理宗春时内院效市井关扑之戏皆小珰为之供纯馒骰钱以供一笑博一个叉补扑钱之戏最古今犹盛行汉曰意钱唐诗白袷春来学意钱亦曰掷钱官词金钱掷罢娇无力亦曰摊钱杜诗白昼摊钱高浪中李济翁谓摊铺其钱不使叠映欺蔽也亦曰簸钱六一词堂上簸钱堂下走宋时有柜坊局博戏关扑骗赚财物又名扑卖其法用五六钱就地扑之纯背曰快纯字曰叉又有五花双间等名大约叉快各半孙宗鉴东皋杂录今人掷钱为戏以钱文面背分胜负张师正括异志张湘梦人持巨资扑卖湘一扑五钱皆黑一钱旋转不已竟作字一人曰几乎浑纯此其证也纯馒骰钱之馒当作漫西域传罽宾国以金银为钱文为骑马幕为人面说文云幕漫也白獭髓郑复礼欲盗室女以骰钱祝之得纯成即谐随手得纯字更取一祝又得纯漫遂盗女而去琵琶亭诗话白居易贬江州司马喜曰匡庐在念久矣因筑草堂于香炉峰下偶送客湓浦口闻邻舟老妓作诗后人为筑此亭在府城西大江滨过客题诗甚众惟夏英公一诗特异流光过眼如车毂薄宦羁人似马衔若遇琵琶应大笑何须红泪湿青衫玉壶春唐人名酒为春李肇国史补酒有郢之富水春乌程之若下春荥阳之上窟春富平之石冻春剑南之烧春此玉壶春亦其类也渔船尾开孔养鱼舱中活水养鲜鱼其名曰系蜀人因以为地名或谓之枋王贻上入蜀纪夷陵州俗以三月初八十八二十八三日起汕相率拍扣而歌悲怆慷慨乃获多鱼唯十二碚以上下牢溪以下数十里为然自钉头镇以往地皆曰系或日枋有金钗系丫髻枋等名第三十八卷止泻六和汤此亦局方云六和者和六气也盖风寒暑湿燥火之气夏月感之为多故用砂仁藿香厚朴杏仁半夏木瓜人参白术赤茯甘草匡正脾胃以拒诸邪而平调之也浔阳江正库元好问爱日斋丛钞官酒库每岁清明前开煮中秋前卖新先期诸库呈样点检所所以呈府既中择日开沽以白布三丈余揭竹竿顶题曰某库选到酒匠某人酝造上等酉农辣无比高酒三五人扶之而行以鼓乐妓女杂技前导联镳穿市观者如堵酒匠则新巾扎衣乘马从之以府中所赏彩帛钱会银碗驮负马前谓之迎酒梦粱录凡诸州酒库皆有官名角妓设法卖酒风流才子欲买一笑则径往库内点花牌惟意所适京城南库元名升阳宫煮界库在社坛南新界库在酒和坊南酒楼扁曰和乐按此知宋时酒库诸州皆有此则直以浔阳为名也蓝桥风月美酒周密武林旧事诸色酒名吴府有蓝桥风月无为军无为州巢县地宋置无为军于此自米芾知州事益有名胜一佛出世二佛涅盘赵太祖以南唐后主喜佛法选诸州高僧往见法语南唐人闻所未闻谓之一佛出世当时有此二语大般若涅盘经佛在拘尸那城阿夷罗拔提河边婆罗双树间二月十五日临涅盘时普告众生世尊将欲涅盘若有所疑今悉可问为最后闻引此只作一死字用来牢里对宋江说一段补小说演义大半荒唐若以正史地理绳之则触处皆成纰缪即如江州至郓驿路三千长江大河限隔南北岂陆行所能飞越者而此传徒夸捷足不闻一苇之航直无江河矣其失一也又如大名汴京壤地相接当日押送生辰纲但从澶州水陆兼程三日可达胡为迂道京东由青入济冒千里之险历半月之久方至黄泥冈为晁盖诸人劫取耶其失二也又如宋江兵力只能转掠东京诸郡而已若谓长驱中原蹂韩蹴郑绝渑度潼关则非黄巢李自成辈不能而此传径书闹西岳入华州不复叙其经何州历何隘岂数千军马从天而降耶其失三也夫全书皆不按地志而独于此处极斡旋殊不知读者于宋江道出揭阳时已代为杨朱之泣矣大抵读水浒传但赏其结撰之工取材之富而其荒唐之处则不胜诘诚不如削去繁芜较为明净也差人下山夺了原书无此间经过四字江西至河南不过山东也倘若不从这里过原书作他们并不从这里过四家字体是苏东坡黄鲁直米元章蔡京李心传建炎以来朝野杂记高宗雅敬苏文忠公止称子瞻或称东坡汪藻浮溪集公孙符改宣教郎敕有云贾生明王道汉录嘉贾之能魏公进忠规唐表魏暮之烈其振尔之家声以待予之器使于慎行谷城山房笔麈山谷书善用钩勒米家父子得横欹势刘克庄后村题跋光尧喜书自恨不与黄太史米南宫同时按蔡乃蔡君谟非蔡京也或曰本谓蔡京后人因京奸邪故以蔡襄易之戴宗辞了众头领此处又遭削去数句戴宗叮嘱吴用速差人到宋家庄寄信脱卯木器笋头谓之卯脱卯犹言失枝脱节第三十九卷除凡拜官曰除故除书曰除目史记田虫分景帝曰君除吏已尽未我亦欲除吏汉书注师古云去故官就新官也宋彭乘曰除犹易也以新易旧如新旧岁之交谓之岁除易除戎器以新易敝也除去旧官之说非是卷过看封皮封皮上本无用讳字图书之理况父与子书耶故自知脱卯祓除此除字训去周礼隶仆掌王寝之扫除又山虞若祭则为王而修除之忌日国制忌日行香见后注国家景命通鉴隋开皇十四年上仪同三司萧吉上书曰甲寅乙卯天地之合也今兹甲寅之年以辛酉朔旦冬至来年乙卯以甲子夏至冬至阳始郊天之日即至尊本命夏至阴始祀地之辰即皇后本命至尊德并干之覆育皇后仁同地之载养所以二仪元气并会本辰此国家景命之名所自始延人唐宋仅存其说至徽宗喜好祥小数乃特重之青面圣者狱中皆有萧王堂祀萧何其青面神相传萧王判案第四十卷搜根剔齿此用史记魏其武安列传引绳批根事通臂猿补改虫斋杂疏旧传通臂猿之说询之楚蜀居人皆云未见近有王姓判横州朝命取猿因知猿无通臂者小皆黑色而雄久则变苍势与囊皆溃而为雌矣遂与黑者交焉按范石湖桂海虞衡志但言猿有金丝玉面纯黑三种无所谓通臂也又蛮犬亦无金丝之说望无为军来王存元丰九域志无为军无为州有糁潭镇今江行自糁潭口东过泥汊口又东过栅江口乃趋当涂路摩云金翅五代史河中绛州之间有摩云山绝高民保聚其上寇盗莫能近李罕之攻拔之时人谓之李摩云南齐书文惠太子梦金翅鸟入后宫啖诸龙子后诸子皆为萧鸾所杀佛藏载金翅鸟足踹海底一足攫龙尽啖之龙绕其口朱如蛆蚓尚能为雷电霹雳也又贤愚经一龙身有十头于虚空中雨种种宝雷电震地惊动大众时舍利佛便化作一金翅鸟王擘裂啖之合此四字为名字洵为奇奥故用熬出二字洗发之九尾龟骈雅龟有九尾者即九州岛龟一尾主州乃龟策传八龟之一按龟策传褚先生曰八名龟各有文在腹下又龟筮绀珠曰龟三千岁一尾巢莲叶之上第四十一卷棂星门史记封禅书令郡国县立灵星祠常以岁时祠以牛所谓灵星祀昭灵夫人也陈留风俗传沛公丧皇妣于黄乡天下平定使使者以梓宫招魂幽野于是丹蛇在水自酒濯入于梓宫其浴处有遗发故谥曰昭灵今郡国立庙比姜女原也旧注以为祀龙星左角与上句周兴邑邰句不合非是是时天下初见有庙故凡庙门总谓之灵星门后人误加木旁相沿至今遂以庙前疏楞为棂星门七宝七宝佛书语隋书文帝谓李德林曰俟平江南以七宝庄严公七宝九龙床补内典说七宝微有不同佛地经金银琉璃玻王梨砗磲玛瑙赤真珠洛阳伽蓝记九龙殿前有九龙吐水成一海宋有九龙庙盖九为阳数龙为阳物从其类也故龙之生子亦九种此云九龙床即今之蟠龙椅雕镂龙形数实有九取其庄严璀灿耳若马希范之九龙殿王之九龙帐皆刻画八龙而己居其一神座则岂其然圭璋圭瑞玉也上圆下方周礼有四圭半圭曰璋绡绡生丝薄缯一日绮层醍醐梵书以醍醐喻佛性谓从乳出酪从酪出酥从酥出熟酥从熟酥出醍醐也元女吴任臣山海经广注引龙鱼河图曰黄帝以仁义不能禁止蚩尤天遣元女下授黄帝兵符伏蚩尤又黄帝元女战法曰黄帝与蚩尤九战九不胜有妇人人首鸟形是为元女授黄帝战法还道村还音盘旋之旋取左来右去只一条路之意第四十二卷沂州沂水县沂州宋郸琊郡领县二临沂费县而沂水县属莒州大朴树本草纲目朴树肤白肉紫五六月开细花结实如冬青子生青熟赤有核七八月采之味甘美髻檀弓鲁妇人而吊是以麻辫发此只谓髻耳泗州大圣泗州大圣泗州僧伽也僧伽西域人唐龙朔中来临淮发念置寺寺成中宗赐名普光王寺李白僧伽歌此僧本自南天竺为法头陀来此国韩退之诗僧伽后出淮泗上势到众佛尤恢奇今泗州有僧伽塔淮北山左多有其庙子路打虎补此因论语子路有行军之问夫子不与暴虎之言后人遂以子路暴虎为实事耳按旧本家语云上士打虎扼其吭中士打虎拊其背下士打虎执其尾子路打虎执尾者也今本无之岂以其词不雅驯语近傅会而删去之耶第四十三卷蓟州蓟州辽置上武军领县五镇二饮马川汉瑟调饮马长城窟行歌青青河畔草此饮马字所出呆鸟鄙俗之言所云鸟皆为势前唿撮鸟谓手所撮弄含鸟谓口所含此呆鸟则指鸟兽之鸟海外有鸟大如遇大风飘来海滨不甚飞动名曰呆鸟火眼狻猊补董斯张吹景集临海人陆姓者从镇南腾冲卫携一兽皮来至吾里予取视兽一头二身二尾八足耳若豕尾亦如之头则虎毛则兔尾黑毫细软类人发头阔尺有六寸身长倍头陆云兽迅走有绝力出点苍山日啖羊积不可算獠百方捕之逸乃以药毒羊兽中饵始毙獠亦不晓何物也胡僧阿摩那者乌思藏来具多闻慧獠以问僧曰是名火眼狻猊西域间有之出则望国兵且笔数语云火跟狻猊曰万兽君厥首惟一牝牡各身是食狮象迅蹄蹑云饥喷烈焰足兵尾火出现世间剑戟天下有其殪之可以弭祸按吴任臣山海经广注实本于此然耐庵已先载其名于此传则非明季始有之矣虽好古如遐周强记如志伊亦不能着其出自何书然则耐庵之奇编秘籍早真得之福地中耶浩博如斯我何从测其涯病关索陈重滇黔记游据三国志关羽传并无子名索者面今岭南入滇之地名关索岭关索桥者不一而足殆实有其人而生有脱文耳若关索而病所未详也第四十四卷证盟以亡人姓名证于佛前也衬钱衬本作梵言达尊婆此云财施言报施之法名达导引福地亦名达或作西域记云达拿者右也或云驮器尼以用右手受人所施为其生福达须密论作檀隋炀帝戒师檀颐一枚行食行食字见楞严经亦梵语谓食罢游行消食也设浴设浴谓浴亡魂俾得清净身血盆诸伪造经文未有如血盆经之鄙诞不通者不谓当时已有判斛斛食以面蒸作如起面鬼食也判谓分散与众饿鬼画卯画卯每月初一十五日各吏于卯时听唱名已于册内己名下各画一押此亦古制第四十五卷糜补糜只是一物钟辂前定录韩晋公在中书有诏命既对适遇大臣进食有糜一器上以一半赐晋公公食之美又赐之盖凡物溃熟者皆曰糜如汉纪豆糜晋书肉糜之类极乐观音补南宋杂事诗不信香山老尊宿玉容花貌坐莲台注引曲洧旧闻云云鄙意窃不喜之夫诸天自大梵以上即不分男女形相况观世音大悲愿力安乐众生以过去正法明如来现菩萨道百千亿万化身乃至天龙八部外道六师人非人等皆随刹见形有感斯应何尚拘拘于世间男女之辨乎州续稿云大士缘起行愿始于无始劫观音佛而现于现在释迦佛位佐阿弥陀在西方极乐国而慈悯遍于娑婆界考之合藏不闻有所谓妙庄王及王女名妙善者岂万劫中一劫内事耶然妙净三十二应土应以女人身得度者即现女人身而为之说法此事容或有之且使闺闼之内人人能去贪痴持般若亦大士所不弃也今绣画及塑象或鱼篮或白衣或千手四面俱作女形而朝士有姿首者辄号水月观音则僧俗自行非法于大士乎何伤目连救母补大藏女字函第八卷报恩奉盆经云大扫犍连始得六通欲度父母报乳哺恩即以道跟观见亡母生饿鬼中目连悲哀持饭往饷化成火炭目连白佛佛言汝母罪根深结非汝一人之所奈何当须十方众僧威神之力乃得解脱佛告目连七月十五当为七世父母在厄难中具饭百味五果汲灌尽世甘美以着盆中香油烛床卧众具供养十方诸佛大德众生当此之日一切圣众或山间禅定或得道四果或径行树下或得六神通声闻缘觉菩萨大神权示比丘在大众中皆同一心受钵和罗具清净戒圣众之道其德汪洋有能供养如是自恣僧者七世父母六种亲属得出三涂应时解脱现在父母寿命百年目连如言母遂得度此目连救母之说也一丝真不挂立地放屠刀一丝不挂赤条条地及放下屠刀立地成佛皆禅宗语录鼓上蚤原本作鼓上古通蚤爪木笋入牙处考工记轮人胝其绠欲其蚤之正也察其蚤不则轮虽敝不匡此云鼓上谓鼓上鞔皮处铜钉取其小而易入也今俗本竟改作蚤或以为蚤虱喻其跳疾不知蚤遇动即不能跳何取于在鼓上也朝奉朝奉郎乃唐时散官阶宋时不闻殆沿唐世称唿耳第四十六卷扑天雕雕之飞至高处唯耸身直翅而已今戾天而犹扑则取势之远可知封皮上面使一讳字图书此亦非体特欲入手即识为亲书耳军正司赏功罚罪军正见史记司马穰苴列传解魇说文魇梦惊也气窒心惧而神乱则魇凡魇皆因魂囚其魄故须以符咒解之离呈经有解魇符咒一卷白杨崔豹古今注白杨叶圆按今白杨树身如梧桐高耸数丈大者数围则非南方藩篱间物第四十七卷一丈青梦粱录官妓有一丈白杨三妈等名知宋时多有此等称谓盖皆甚言其长也铁链链未详何器或即链锏俗以锒铛为链则非军器第四十八卷登州山上多虎豹登州后魏东牟隋置牟州唐改登州凭负山海东陲奥区城东日羽山迤北则丹山厓山也两头蛇礼含文嘉曰两头蛇名天根白泽图曰故泽之精名曰冕其状蛇身两头又枳首蛇一头有口眼一头无两头皆能行双尾蝎补墨憨斋笑录徐邳多蝎尾有双钩左钩螫则全身痛右钩整则半身痛谚云徐州不打春邳州不开门若还打春与开门两尾蝎子咬杀人江邻几杂志都下蝎尾有三毒者有五毒者城西剥马务蝎食马血尤毒病尉迟钟嗣成录鬼簿载元初人平阳于伯渊有尉迟恭病立小秦王乐府则病尉迟宋时必有其说今不传耳第四十九卷中兴内也做个军官武将此必谓扈再兴也宋史本传不载再兴家世父祖名姓赖是补之总兵府当作总管府宋时无总兵之名此虽偶合当避去乌骓马尔雅释马仓白杂色毛曰骓史记项羽本记骏马名骓亦是仓白色马若马纯黑自名为骊而徐本说文以为仓黑杂文于是有乌雅之名后人咏项羽事亦动云乌骓矣踅踅亦作俗字也俗以行去复来为踅第五十卷勾栏段国沙州记吐谷浑于河上作桥谓之河房长一百五十步勾栏甚严设勾栏之名始于此王建宫词风帘水殿压芙蓉四面勾栏在水中李商隐诗帘轻幕重金勾栏李贺诗蟪蛄吊月勾栏下勾栏字遂着至宋时因名教坊曰勾栏诸般品调周密市肆记或有路歧不入勾栏只在耍闹宽阔处做场谓之打野呵如北瓦羊棚楼等谓之邀棚笑乐院本辍耕录载院本名目曰唐有传奇宋有戏曲唱诨词说金有院本杂剧诸宫调院本杂剧其实一也又曰其间副净有散说有道念有科泛其诸杂大小院本有双调渐单双渐等名不及鸳鸯处处飞魏泰诗话吕士隆知宣州好笞官妓适杭州一妓到士隆即舍之梅圣俞因作打鸭诗云莫打鸭打鸭惊鸳鸯鸳鸯先向池中浴不比菇洲老鸹此定场诗首二句正言衣食真难之故末句自负其与知县来往何谓并不连贯皆因腹笥寒俭故无由窥作者之奥博耳双渐赶苏卿录鬼簿元人载王晔字日华有与朱士凯题双渐苏卿问答人多称赏知斯为宋时大剧唱了又说都城纪胜杂剧中末泥为长唱叫小唱谓执版唱慢曲曲破大率重起轻杀唱到务头梦粱录唱赚在京师只有缠令缠达中兴后张五牛大夫遂撰为赚赚者误赚之意令人正当美听不觉已至尾声虽无买马博金艺古乐府有爱妾换马曲古琴有不博金曲扒同绷以绳直物也墨子禹葬会稽桐棺三寸葛以绷之此谓其手足扒谓扒之于地宋时录重囚皆讯如史载宋思彦钩校官物得押录高生侵盗状并其妻讯之是也盂兰盆朴翻译名义集盂兰一曰乌兰此言倒悬盂兰拿此言解倒悬按拿反语为爬转音即盆字自目连救母始老学庵笔记故都于中元具素馔享先织竹为盆盂状贮纸钱于中承以竹迨焚倒以视方隅而占冬之寒暖谓之盂兰盆梦华录云以竹削成三脚上织灯窝谓之盂兰盆又买素食擦米饭享先以告秋成多买目连经搬其杂剧此皆因经以报恩奉盆为名遂沿为风俗耳饿鬼梵言薜荔鬼一名闹戾多一名希求又有三十六种名色以盂兰盆为饿鬼未之前闻地藏寺一统志开元寺在旧沧州城内寺有地藏殿内铁狮子高一丈七尺长一丈六尺相传周世宗时有罪人铸以赎罪今寺废铁狮亦残缺头上角儿栓两条珠子头须田艺蘅留青日札宋制削童发必留大钱许项左右束以彩缯宛若博焦之状曰鹁角第五十一卷高唐州高唐州五代曰鱼丘又改齐城宋制属濮州直阁宋有厅直殿直又有直某堂直某阁之职如杜镐释褐直澄心堂累迁直秘阁之类曲洧旧闻王将明当国公然受赂卖官鬻爵至有定价时人为之语曰三千索直秘阁五百贯擢通判正政宣间事也殷天锡其纳资入官者耶特未必为秘阁耳我家有护持圣旨续资治通鉴重和元年闰月诏周柴氏后已封崇义公复立恭帝后以为宣义郎监周陵庙世世为国三恪誓书在我家里宋史开宝六年郑王宗训卒帝素服发哀辍朝十日谥曰恭帝先是建隆元年迁周六庙于洛阳其有誓书当在此时闲汉执弹弓川弩吹筒气球粘竿乐器都城纪胜闲人专为棚头又谓之习闲所务者凡擎鹰架鹞调鹁鸽养鹌鹑斗鸡赌博落生之类知府上马管军下马管民宋以侍从出知府州者皆兼治军民后军政坏驰诸卫卒骄惰不教太守不敢谁何久废上下之分至苏轼知定州命举旧典帅常服出帐中将吏戎服执事有副总管王光祖自谓老将耻之不至轼召书吏使为奏光祖惧而出讫事无一慢者见宋史本传第五十二卷素面店大凡面食店谓之分茶店更有鸡丝面桔皮面见梦粱录九宫县二仙山评以为与本文关合作致者是也宋时蓟自属契丹固无由详其地理也后汉书注伏羲观河图而画八卦阴阳家谓之九宫一六八为白二黑三绿四碧五黄七赤九紫至今历家所承用又易干凿度曰太乙取其数而行九宫郑玄注太乙者北辰神名也下行八卦之宫每四乃还于中央中央者地神之所居故谓之九宫徐一夔宋行宫考九宫贵神坛在东青门外一里祝穆方舆胜览九宫贵神太乙摄提轩辕招摇天符青龙咸池太阴天乙紫虚观云笈经景灵真人勤感累世念真期灵皇鉴其用思太极注名玉札于是细书紫虚之宫朱书东华之阁刻石上清丹文玉籍养性养性即入静之谓道家所云静如禅家之入定而稍异入静者静处一室屏去左右澄神静虑无思无营以接天神第五十三卷五雷天心正法道家多诩五雷天心正法而未详其说今所传者惟萨真人神霄青符五雷秘法及斗母月孛争魂炼度擒邪伐庙之诀其说曰气清则符灵派清则法灵若传法而不传派其犹未也故必筮日立坛昭告于萨祖立为二十几代嗣法嫡孙歃血书盟以度世宏济为誓凡有章醮得自拜家书刺指血为符以上萨祖称家书者犹人间子孙申白其祖父之云也金钱豹子已见前豹子头注松文古定剑松文古定剑未详其制惟周密云烟过眼录载三十八代天师张广微与材所藏法剑玉靶靶上两面皆有篆字二行十余字剑长四尺许两面皆细紫金作法篆其一面略记有口口口口日口月内有刻春夏秋冬其下三台北斗其一面字不能辨最下作云电二字剑两面俱有锋无缺蚀盖自汉到今千七百年累代所持以立教者即此可想见祖传法剑必系玉靶故可碾刻松文头形作定胜故云古定也东昌寇州二处俱见后注景阳钟响南齐书武帝患宫内深隐不闻端门鼓漏声置钟于景阳楼上以应五鼓及三鼓宫人闻钟声毕起妆饰李义山诗所云景阳宫里及时钟也景阳钟自在建业台城此只借用诗料非真宋有景阳钟也汝宁汝宁汉汝南后周舒州又改溱州唐蔡州宋元汝宁踢雪乌雅乌骓见前注此亦用徐本说文第五十四卷枣木槊补酉阳杂俎单雄信幼时学堂前植一枣树至年十八伐为槊长丈八尺重七十余斤号寒骨白后为尉迟敬德拉折洛阳名园记单将军墓有枣林相传植断槊更生久之成林此枣木槊三字出处也陈颖二州陈州汉陈县后周置陈州隋宛丘颍州汉临颖唐宋颖州天目将军天目山在乌程苕水所出信阳州亦有天目山下有龙窟必家世曾官其地故有此称袍底下红锦套索新唐书契丹将李楷固善用索飞索唐将张元遇麻仁节生获之此用其事戗金戗即枪字后人乃以金为戗金连环马军此金人拐子马号长胜军者也专以攻坚战酣然后用之顺昌之战刘令兵执长斧直入掀其马甲以断其足一骑才倒即压数骑故尽为所杀作书者去其时末远故就所闻以入传五明千里黄花马续博物志明驼者橐驼卧时腹不贴地下常通明此五明亦谓骏物卧时腹不贴地颈及四蹄处皆通明也面具鸡肋编绍兴四年韩世忠自镇江来朝所领兵皆具装以铜为面具军中戏曰韩太尉铜脸张太尉铁脸炮架炮本作自元以前皆立架以巨竹弹石击敌无用火者而此书已有火炮盖作书时闻此乃笔之以广异闻第五十五卷赛唐儿水经注中庐县疏水中有物如三四岁小儿鳞甲如鲮鲤射之不可入膝头似虎掌爪常没水中出膝头小儿不知欲取戏弄便杀人名为水唐儿有生得者摘其鼻厌可以小使按鼻厌者阴也可小使者可为媚药善使内也今甲名曰赛唐儿亦谓其甲射之不可入也作者征引之博至于此极安望后人能识之龙符宫王士点禁扁龙符官在万岁山下金枪班直班直者禁中之长直班者乃人主亲兵也宋之制兵其名有八禁军之亲近者曰班直其出戍边者曰屯驻隶总管者曰驻泊籴贱而留之者曰就粮诸司募者曰役兵诸州募者曰厢兵什伍其民教以武事谓之民兵蕃夷内附纠而用之谓之番兵其制精兵二十万京师屯十万足以制外变外郡屯十万足以制内患内有三衙四厢诸司外有总管钤辖诸将锁子甲甲称锁子者五环相互一环受镞诸环拱护故矢不能入曹植表琰锁铠一领即锁子甲也铁叫子叫子截竹为之市井小儿所吹者间有铁铸其响甚厉且坚刚耐久弄第五十六卷使钩镰枪诀补此法必有所据不得与子路打虎彦章打将同例并观余尝记茅氏武备志有钩镰枪法今以禁书故缴出獭欲祭而无鱼惟自愧寒肤歉腹而已步军分作十队诱敌宋史张威传威患金人用拐子马以意创阵法名撒星阵分合不常闻鼓则聚闻金则散骑兵至则声金一军分为数十簇金人随而分兵则又鼓而聚之倏忽之间分合数变金人失措然后纵击之以此必胜作书者亦暗用其事令人不得不叹赏其博第五十七卷西岳华山金天圣帝龙鱼河图曰华山帝姓浩名郁狩云笈七签曰西岳帝姓浩名元仓五岳真形图曰西岳帝姓姜名第五十八卷西岳华山远远望见太华山今在华阴县西南白虎通华之为言获也言万物成熟可得获也风俗通华变也万物成变由于西方也河图刘会孟注今华阴县最着者莲花明星玉女三峰而仙掌厓日月岩苍龙岭皆奇境也御赐金铃吊挂来西岳降香毕仲荀幕府闲谈国忌行香起于后魏通鉴注唐自中世以后每国忌日天下州府悉于寺观设斋焚香开成初礼部副郎沈蠡以其事无经据奏罢之寻复旧宋因唐制此言降香即行香也因华州西岳之尊特加赐金铃吊挂耳又徽宗崇信道教上玉帝尊号曰太上开天执特御历含真体道昊天玉皇上帝诏天下洞天福地修建宫观塑造圣像加赐金铃吊挂亦适与时事合汉高祖斩蛇起义之处史记高祖本纪送徒郦山到丰西泽中有大蛇当径后又云隐于芒砀山泽间上常有云气两事本不相蒙后人乃误合为一处以作者之精博夫岂不知而亦作此语者殆为今之志地里者解嘲也第五十九卷诸葛孔明八阵法汉史称汉承秦制十月车驾幸长安水南门会五营骑士为八阵进退名曰乘之又东汉书曰立秋肄兵兵官皆肄孙吴兵法六十四阵名曰乘之则八阵之法当始于孙吴而盛于汉孔明盖因其旧而变化损益之但孙吴与汉世远无稽惟孔明八阵寄仿佛于夔州数石历代文人阐发为书不下数十家为说不下数十种若李筌张烨之伦于兵事毫无所知而饰为异说诡诞支离以欺后世使有心之士开卷茫然驯至口不言兵酿成世祸其源流见于八阵详说金毛犬补据内典金毛狮子也犬号金毛则犬而狮矣今人家畜犬色黄而毛毨者俗唿猱狮狗知狞犬固有狮名也照夜玉狮子杜诗曾貌先帝照夜白注引明皇杂录上所乘马有玉花骢照夜白画监曹霸人马图红衣美髯奚官牵玉面骍绿衣奄官牵照夜白又杜诗近时郭家狮子花谓代宗赐子仪狮子骢也此云照夜玉狮子盖合二马之名以名之大金王子补宋金二史续通鉴并云太宗是太祖弟金志亦云杨割太师生三子长阿骨打次吴乞卖又次思改太祖八子长阿毋二室曷三室梁虎皆正嫡四斡离不误作二太子五窝里嗢误唿三太子六兀术误唿四太子七阿里混八窝骨保邢王是与兀术同母而室曷乃熙宗父也又按吊伐录宋帝致书斡离不称大宋皇帝致书于大金皇子郎君则王当作皇为正陵州叶历代郡国考略元陵州今为县隶济南府原是大金国人女真完颜阿骨打称帝更名旻立国号曰金在正和五年正月而张叔夜之擒剧贼宋江之降则在宣和三年二月此等处见作者之年经月纬不苟且认军旗半腰吹折此用刘裕麾竿折事第六十卷浑骨丫髻浑骨骨朵也徐知训在广陵作朱柄骨朵曰朱蒜此亦言其丫髻如蒜也皇极先天神数蔡元定皇极内篇自叙天地之所以肇者数也人物之所以生者数也万事之所以失得者数也数之体着于形数之用妙乎理一把铁算子古算子皆竖握之有九觚每觚七筹上下其筹以算故五代史王章曰此辈与一把算子不知颠倒也锦标社锦体宋时诸社名目按都城纪胜杂剧则曰绯绿社蹴球则曰齐云社唱赚则曰遏云社耍词则曰同文社相扑则曰角抵社清乐则曰清音社射弩则曰锦标社花绣则曰锦体社使棒则曰英略社小说则曰雄辩社行院则曰翠锦社影戏则曰革九革社梳剃则曰净发社吟叫则曰律华社撮弄则曰云机社而七宝蓦马二社为最此宋时诸社之名也东岳泰山天齐仁圣帝山海经郭注泰山即东岳岱宋也在今奉高县西北从山下至顶四十八里三百步刘会孟曰山又名天孙凡十八盘马第伯封禅记云泰山石壁窅窱郁郁苍苍仰视天门如从穴中视天矣五岳真形图东岳姓成名上面三个山下面是宗云笈七签东岳姓元丘名目陆龙鱼河图曰东岳泰山君姓圆名常龙枕中书云太吴氏为青帝治岱宗山史记封禅书始皇东游海上礼八神一曰天主祠天齐天齐渊水居临菑南郊山下者故曰齐所以为齐以天齐也按齐即脐字古无脐皆借用齐言渊水趵突若脐故既以齐名其国而加水旁即为济也管天下人民生死灾危哀平之际谶纬之书出遁甲开山图云泰山在左亢父在右亢父知生梁甫知死博物志云天帝之孙知召人魂魄知生命之长短后汉书方术传许峻笃病三年不愈乃谒泰山请命乌桓传死者神灵归赤山如中国人死者魂神归泰山也三国志管辂传但恐至泰山治鬼不得治生人如何古怨诗行齐度游四方各系泰山录人间乐未央忽然归东岳刘桢诗常恐游岱山不复见古人应璩百一诗年命在桑榆东岳与我期是管人生死之说东京之世已有然心头火炽鼻里烟生此用南史曹景宗传耳后风生鼻端火出语第六十一卷戒石上刻着下民易虐上天难欺宋时颁刻黄山谷尔俸尔禄四语于县庭正在徽宗时日后提刑官下马宋制各路捉刑官多简侍从有资望者命之一年一更如今巡按之制羊脂玉闹装白居易诗贵主冠浮动亲王辔闹装杨慎丹铅录今京师有闹装带合众宝杂缀而成故曰闹装近因有闹装带之名改白诗辔字为带字误矣余按唐人诗金鱼公子夹衫长密带腰围割玉方行处春风随马尾柳花偏打内家香则闹装之为带由来久矣冠似山鸡而小陆佃以为即锦鸡汉书侍中冠冠盖以其毛饰冠颜师古注以为雉珍珠履珍珠履见史记春申君传注喜鹊噪通雅喜鹊一名干鹊性恶湿故谓之干王安石以干鹊音虔谓健鹊也谬噪噪韩诗所谓鹊鸣声喳喳也第六十二卷丑郡马钟嗣成录鬼簿元人杨显之有丑驸马射金钱乐府则丑郡马在宋时必有典故今失传耳或谓射金钱即指对连珠箭事然无从考其是否也井木犴犴伺陆佃曰黑喙善守故字从干孔臧谏格虎赋手格勐兽生缚昧爽而出见星而旋二十八宿真形图井宿为木围魏救赵之计见史记孙吴列传第六十三卷簸箕掌曲礼坐毋箕注谓两展其足状如箕舌也是取象于箕之四星说文以箕为簸具是又以曲礼为取象于簸米之箕此云簸箕掌言其圈围如两掌之相合则全取义如簸箕非复二为踵二为舌之说矣栲栳圈栲栳盛物器即古之屈竹为之元史志玉辂用栲栳轮盖言其形曲也此亦取圆围意杯翻箸落暗用刘备闻雷事第六十四卷非痈即疽痈之深者曰疽疽深而恶痈浅而大灵枢经痈疽论疽者皮夭以坚痈者皮薄以泽诸痈之发于节而相应者不可治也云此疾非痈即疽用史记仓公传此病疽也绕着江边又走张舜民郴行录江行自北来者循石头城转入秦淮宋白续通典晋平吴分为二邑自秦淮水南为秣陵北为建业陆游入蜀记龙湾望石头山不甚高然峭立江中缭绕如垣墙清凉寺距石头里余西望宣城渡及历阳诸山金子也要你的性命也要此用蓟门纪乱蕃将曹闵之擒史朝兴朝兴谓闵之曰此腰带三十两黄金新造谨奉将军闵之曰殿下但死腰带闵之自解取左右皆笑事也然蓟门纪乱又是用左传杀汝壁将焉往语酒音诈证俗文压酒具衲头衲头破衣也智度论五比丘曰佛当着何等衣佛言应若衲衣故东坡经藏铭道人山居僻介楚越常乐我静一食破衲滥官宋时口语以居官纵淫为滥如朱元晦劾台州知府唐仲友与官妓严蕊为滥是其证也活闪婆闪婆藏经亦谓之陀那婆此云轻捷梵言药叉也油里鳅鳅之为物多涎体滑再加之油其滑何似乃甚言其狡猾也安太医宋太医院有令有丞皆职官也此唿太医特闾里相尊之称耳先把艾焙痈疽艾焙法以湿纸覆其上先干处即痈头也取独头大蒜切片安于头上用艾灸之三壮换一蒜片痛者灸至不痛不痛者灸至痛时方住若有十数头者用蒜捣作饼铺头上聚艾于饼上灸之医药纲目曰李迅精要谓头上发毒不可灸此言过矣李东垣灸元好问脑疸以艾炷如两核许者灸至百壮始觉痛而痊外使敷贴之饵芙蓉外敷法疡医秘之名为清凉膏清露散铁箍散皆此物也或加赤小豆末或苍耳子烧存性为末加入内用长托之剂和剂局方有托里十补散总录有托里黄芪汤孙彦和有托里温中汤第六十五卷蔡太师只是主张招安大家无事此书至是渐次脱卸入招安事矣如此特提重振则本书何删耶翠云楼补周北辕录十四日至汤阴县过羡里城十五日至相州酒搂二曰翠楼曰秦楼范成大揽辔录出景阳门十里即汤阴有羡里城过相州市有秦楼翠楼二书所记若出一手皆言翠楼在相州非魏州也程文偶误耳翠云楼之有无可取大名府志一查瓦子里走出来时汴京及诸府瓦子之多皆分南中北如咸淳临安志南瓦在清泠桥西有熙春楼北瓦在众安桥之南亦名下瓦有羊棚楼都城纪胜夜市惟中瓦前最胜白獭髓中瓦通后市街之类鼓打二更持更者每一更则鼓一声二更则鼓二声故二更谓之二鼓亦谓之乙夜雁翅般周密癸辛杂识德寿宫舞谱有五花儿雁翅儿龟背儿第六十六卷谏议大夫赵鼎宋史赵鼎登进士第为开封市曹京师失守二帝北行金人议立张邦昌鼎与胡寅张浚逃太学中不书议状高宗幸建康乃迁殿中侍御史徽宗朝无为谏议大夫事此特寓言耳没面目没面目者一窍未凿之浑沌也依庄子义当取天质未漓意不止是不徇情面视有面目皆所谓日凿一窍七日而浑沌死寇州枯树山霸州后周县元初为寇州取境内水为名寻复旧丧门神丧门为凶煞其类有月害天刑禾刀血支九空六占劫杀厌对之属犯之灾祸立见神即煞也第六十七卷箭音披并用其镝薄而阔有两刃甚利所中处能断树小枝杜诗长逐狡兔乃言其之长非谓其镝长也令字书泛训长箭误圣水将军唐时民间讹奉圣水李德裕奏禁圣水云百姓渡江者日三五十人已加捉溺见会昌一品集盖宋时其俗尚在故作者举以为名神火将军俗以雷火为神火又医以用热针为神火俗字音同虐握也搦战搦音诺本训按故班固通幽赋云搦朽摩饨铅刀皆能一断又与拿通北齐书库狄干传捕搦楚旧唐书高宗永隆二年诏商贾富人厚葬越礼严加攫搦韩琬传不务省事而务捉搦并与拿同此云搦战亦取拿义言令其必出战也番犬伏窝番国之犬名为能伏兽窝俟其归啮而擒之铁蒺藜铁蒺藜渠答也前汉书晁错传布渠答即此物尔雅茨蒺藜郭注布地蔓生细叶子三角如菱刺本草有旁通屈人止行休羽诸名皆因其伤人也凡草木有针者俗皆谓茨军中以铁肖其形为之布地以限马足第六十八卷东平府东平宋东平郡旧郓州以府尹兼总管东昌府东昌唐曰博平宋曰濮州元曰东昌李睡兰引入楼上坐都城纪胜入店不可轻易登楼上阁恐饮燕浅短如买酒不多则只就楼下散坐水火之处水火之处谓厕上也下云水火坑可知汶上县汶上县春秋鲁中都地汉平陆北齐乐平平宋汶上今属兖州府有开河驿蜀山湖在其境孤魂纸自唐玄宗渎于鬼神王凿楮为钱以代币今俗谓祀鬼神之钱为纸法苑珠林曰纸钱始于殷长史王用以祀祭又洪庆善杜诗辨诬言齐废帝东昏好鬼神剪纸为钱寿春县界寿春春秋良邑汉寿良东汉寿张唐寿州今寿张与东平接壤第六十九卷没羽箭酉阳杂俎荆州陟屺寺僧那照善射复善作风羽风羽者其法去括三寸钻小孔令透及风渠深一粒自括达于孔则不必羽也按此即箭之不用羽者今以飞石之故而取此意以制名征作者之博奥小儿得宠一力一勇补宠勇押韵如谣如谚宋景文笔记有云当封吝宠劳臣讳勇与此意正相反而语实相似正以独造为佳招宝七郎招宝七郎今俗所绘招财神是大梁王彦章日不移影连打唐将三十六员补此事史传所无亦非耐庵捏造按梦华录云东京盛时有霍四说三分尹常说五代古杭梦游录云说话家有四一曰说史谓说前代战争之事盖南渡艺流专以演史小说供奉内廷如乔万卷蔡和辈每遇一人一事必极力铺张以图悦耳而一二好奇之士往往演其说为谈资遂致以讹传讹莫可究诘张仲文白獭髓云绍兴间行都有三市井人好谈今古谓戚快行樊屠尹佣书也有无名字俚语云戚快樊屠尹卖书三人共坐说兵机试问此书出何典昔年曾看王与之盖与之又一说书人也故知彦章打唐将事必此等人为之可断其妄第七十卷崔卢邓窦神将道经崔卢邓窦等皆云心将本无其人非如马关之为人鬼也青词醮坛所奏青词如表式而叙以韵语书之青纸故曰青词天罡星三十六员地煞星七十二员隋书天文志引京房集星章所载妖星三十六与此三十六名互异其地煞星无考不知耐庵特欲异其文耶抑别有所本也天枪星生箕宿中天根星生尾宿中天荆星生心宿中真若星生房宿中天辕星生氏宿中天楼星生亢宿中天垣星生角宿中皆岁星所生也见以甲寅日其星咸有两青方在其旁天阴星生轸宿中晋若星生翼宿中官张星生张宿中天惑星生七宿中天雀星生柳宿中赤若星生鬼宿中蚩尤星生井宿中皆荧惑之所生也出在丙寅日有两赤方在其旁天上星天伐星天从星天枢星天翟星天沸星荆彗星皆镇星之所生也出在戊寅日有两黄方在其旁若星生参宿中帚星生觜宿中辕星生娄宿中若彗星生毕宿中竹彗星生昴宿中穑星生胃宿中白星生奎宿中皆太白之所生也出在庚寅日有两白方在其旁天美星生壁宿中天星生室宿中天杜星生危宿中天麻星生虚宿中天林星生女宿中天高星生牛宿中端下星生斗宿中皆辰星之所生也出以壬寅日有两黑方在其旁宜和二年四月二十二日梁山泊大聚会告示此为百八人作结束非全书大结束也招安后另有大结束如入朝赐宴小赋亦其一也天下太平四个青字按水浒传正本不止于此至梁山泊分金大买市方终耳书中前已数提招安字岜可未受招安而即休其征辽以后乃是续本笔力庸劣判若天壤入目可辨乃坊本毅然并此后俱删去使全书无尾真成憾事况考元人古汴钟嗣成录鬼簿内载元人东平府学高文秀乐府有黑旋风穷风月黑旋风乔教学黑旋风双献头等剧又载大都杨显之与关汉卿莫逆交凡有珠玉与公较之其乐府有黑旋风乔断案又载棣州康进之乐府有梁山泊黑旋风负荆以上皆宋末元初人所演皆水浒传七十卷以后事而续水浒之罗贯中乃元成宗时人则洵乎七十卷以后者非续本可知皆因删者浅陋目不见古书又无眼力能辨别真赝遂诞妄割弃如此不足资识者一晒也补楔子卷中注一条世人皆称为道通祖师按宋仁宗时龙虎山嗣天师名张干曜尝赐号澄素先生天师之号防于寇谦之晋以前无有也自宋以来龙虎山张氏始专其名国家崇宠俾之世袭或范金为印刻玉为简以赐之典礼优异史谓干曜汉张道陵之后而张氏自云留侯之裔史又载道陵即张鲁之祖当汉末以妖术窃据汉中与黄巾张角无异其后裔获宠岂非干曜建醮祝厘本有足取者耶鸿雪因缘图记麟庆一日在馆论及菊种文梦芗自言家有异种邀余往观遂造其庐颇饶逸趣因治具小酌纵谈象数梦芗谓水浒亦由易象参入余讶未之前闻因错举宋江李逵刘唐相质答曰宋江讼也天水讼故号及时雨刀笔吏出身取讼象人事起于讼故以之为首李逵井也水风井故号黑旋风访柴进入井迎母入井取井象刘唐鼎也火风鼎故号