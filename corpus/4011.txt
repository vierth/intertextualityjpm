太上灵宝净明飞仙度人经法正统道藏三家本五卷洞玄部方法类太上灵寳净明飞仙度人经法目録髪一卷一叙微启运章眞应章识神章昭应章洞界章护身章传受章说戒科目章职品章存思章卷二叙经开化章化生章建立章度世章保生章普告章符命章立劵章制劵章历关诸天章卷三运化章隐化章灵图章赤文章玉诀章五方赤书眞文卷四龙䇿章元纲章灵芽章仁济章卷五袐藏章着例章内音章玉字章眞符章服字章字诀章自然章复命章释例自然玉字章自然眞理章自然成眞章太上灵寳净明飞仙度人经法目録太上灵宝净明飞仙度人经法正统道藏三家本五卷洞玄部方法类太上灵寳净明飞仙度人经法卷一髙明大使神功妙济眞君许旌阳释叙微启运章第一道言昔于始青天中碧落空歌大浮黎土受元始度人无量上品师曰此道君叙受法之初用爲看法之呪符右面东再拜烧香搯子勒至辰书符一道次念碧落空歌呪符左手搯午歌曰妙哉元始道大梵敷眞文上开龙汉劫焕烂光彩分三十二天书五老赤字传垂慈度生死郁勃吐祥云中有长命诀植芽鍊飞仙开凾发玄奥稽首生精勤仰思髙灵降乗气归三清眞应章第二元始天尊当说是经周廻十过以召十方始当诣座天眞大神上圣髙尊妙行眞人无鞅数衆乗空而来飞云丹霄緑舆琼轮羽盖垂䕃流精玉光五色郁勃洞焕太空七日七夜诸天日月星宿璇玑玉衡一时停轮神风静黙山海藏云天无浮翳四炁朗清一国地土山川林木缅平一等无复髙下土皆作碧玉无有异色衆眞侍座元始天尊玄座空浮五色狮子之上师曰此道君受法之初衆眞皆㑹此时始有净明二篇灵书明王因之造法着经用之净身看法文时存思呪右弟子看法文净身了未开法文时再拜以两手搯中指上节闭息良久瞑目定观念呪见衆眞皆㑹再拜放诀看法文念呪时先云我闻元始天尊至狮子之上则又曰弟子庆幸今日愿受度识神章第三祖师太阳上帝孝道仙王灵寳净明天尊祖师太隂元君孝道明王灵寳净明黄素天尊经师至孝恭顺仙王籍师玄都御史眞君监度师三天扶敎辅元大法天师正一冲玄静应眞君度师九州都仙太史髙明大使至道玄应神功妙济眞君灵寳净明玄中传敎圣师灵寳净明下敎仙卿灵寳净明飞天度人大元帅帝君灵寳净明飞天度人大使者帝君灵寳净明飞天度人三十六位帝君灵寳净明飞天度人十方神王灵寳净明飞天度人三百六十万神王灵寳净明飞天度人十方长生大神灵寳净明飞天度人三部袐法羽衣誊籍判官灵寳净明飞天度人绣衣玉童玉女灵寳净明飞天度人侍经五帝直符灵寳净明飞天度人侍经五炁功曹灵寳净明飞天度人周天传言传香传文典籍使灵寳净明飞天度人护身传真䘙真监真吏灵寳净明飞天度人前后二十四史吏灵寳净明飞天度人直事传言飞龙骑吏灵寳净明飞天度人八万四千灵官寨主将灵寳净明飞天度人八万四千寨节贠甲马灵寳净明飞天度人八万四千受事灵寳净明飞天度人三界直符灵寳净明飞天度人怛他苏伽功曹师曰此灵寳一切法中行事之神冝于毎日遂烧香朝礼行持法具于后毎日子时起烧香存法院向西法师向东立垂两手搯寅叩齿三十六通放诀収手一拜如见日光圆数丈直照面又两拜叩齿九通呪曰道香徳香无爲清净香灵寳净明香供养灵寳净明尊六位都法主一切灵寳君帝君及天君神王诸主宰愿我所行法速得遂我心上报君父母下救衆生苦真炁常满体役使诸万灵万灵尽归依急急如律令凢遇毎月朔望即子时出庭下搯寅叩齿三十六通存想十方无极飞天神王侍立四方青龙白虎朱雀玄武衞身放诀収手心拜三过叩齿三通后呪道香德香无爲清净香灵寳净明香供养太上三境尊八极诸天帝净明灵寳上圣三界五帝大魔七政五斗诸星辰十方无极无量品神王官将一切威灵今日欣庆修行至经惟愿安鎭国家济度天人九祖昇迁万神侍衞稽首归依无极大道师曰于此述识神章一者所以叙行道受法之人上真护䘙贵在崇奉逐日清旦行香诵持知其衣服仪衞之像存念不失于生时因奉至道名受遥勲字载玄谱神澄气彻日作真游死则正入仙阶身厠三十六位灵寳真人之下夫爲灵寳真人者即天真大神妙行真人之果也如玄中传敎圣师者如今日净明设敎则有玄中大法师等降汝身中辅汝心性使自达晓故开一位洞神下敎仙卿者汝等开度人使忠孝之道净明之说行之不失有益生齿必证此位令洞府神仙管摄之昭应章第四说经一徧诸天大圣同时称善是时一国男女聋病耳皆开聪说经二徧盲者目明说经三徧喑者能言说经四徧跛痾积逮皆能起行说经五徧久病痼疾一时复形说经六徧髪白返黒齿落更生说经七徧老者返壮少者皆强说经八徧妇人怀娠鸟兽含胎巳生未生皆得生成说经九徧地蔵发泄金玉露形说经十徧枯骨更生皆起成人是时一国是男是女莫不心皆受护度咸得长生师曰此道君受法之初有此昭应用爲普召十方眞文有天篆书文一百五十二字凡奏章等醮仪皆须用此请召十方其文青纸朱书吸五方炁各一口念灵书上下品及中篇一徧闭炁以左手搯本师诀卯文书之先具书云闻昔时天尊始篆说经一徧至毕咸得长生又书云今日欣庆修斋愿得受度书讫以白茅向东方念呪烧之呪下一叚经自道言至一时同至乃再拜曰弟子今日欣庆修斋伏愿十方三界衆眞下降临轩急急如律令召神呪道言是时元始天尊说经一徧东方无极无量品至眞大神无鞅之衆浮空而至说经二徧南方无极无量品至眞大神无鞅之衆浮空而至说经三徧西方无极无量品至眞大神无鞅之衆浮空而至说经四徧北方无极无量品至眞大神无鞅之衆浮空而至说经五徧东北无极无量品至眞大神无鞅之衆浮空而至说经六徧东南无极无量品至真大神无鞅之衆浮空而至说经七徧西南无极无量品至眞大神无鞅之衆浮空而至说经八徧西北无极无量品至眞大神无鞅之衆浮空而至说经九徧上方无极无量品至眞大神无鞅之衆浮空而至说经十徧下方无极无量品至眞大神无鞅之衆浮空而至十徧周竟十方无极天眞大神一时同至师曰此道君受法之初诸天皆至用爲烧眞文呪洞界章第五一国男女倾心归仰来者有如细雨宻雾无鞅之衆迮国一半土皆偏䧟非可禁止于是元始天尊悬一寳珠大如黍米在空玄之中去地五丈元始登引天眞大神上圣髙尊妙行眞人十方无极至眞大神无鞅数衆俱入寳珠之中天人仰看唯见勃勃从珠口中入旣入珠口不知所在国人廓散地还平正无复欹䧟元始即于寳珠之内说经都竟衆眞监度以授于我当此之时喜庆难言法事粗悉诸天复位倐忽之间寂无遗响师曰此天尊说经之时有此变化用爲法师呪黍米隐身存神拘魂制魄之术右取黍米一升选天德月德日北向左手搯本师诀卯文右手斗诀先启白六师眞师北斗眞君取北斗紫炁七口念呪曰吾闻元始天尊度人无量说经旣周一国男女寂无遗响吾今呪此黍米隐身存神拘魂制魄变化莫测运度无边急急如太上勑次吹炁入黍米放净合内供养毎日存思吞服存思法毎日早晨入靖吞净明寳箓了取黍米一百二十粒入室静坐存泥丸中有青炁心中有白炁脐中有黄炁三炁俱生如云覆身因变成大火烧身身色洞彻内外良久乃止于是以黍米就服炁以鼻引青炁一百二十行嚥之止次以水吞米护身章第六是时天人遇值经法普得济度全其本年无有中伤倾土归仰咸行善心不杀不害不嫉不妬不淫不盗不贪不欲不憎不𡜍言无华绮口无恶声齐同慈爱异骨成亲国安民丰欣乐太平经始出敎一国以道预有至心崇奉礼敬皆得度世师曰此元始天尊爲道君说经之际天人遇值经法皆生此道心爲法师护身呪右毎以本命生受胎日于寅上歩罡七徧念此呪即一切鬼神奸人诡贼欲见害者皆自消散十方善人皆来钦重如要见贵人即隔日歩罡而后徃歩罡时存身爲道君手执道君玉印右取受胎日法谓如甲子月生以乙卯爲受胎月戊辰日生戊与癸合辰与酉合癸酉日受胎日于前戊辰日内寻不前则后毎年于此日作用不拘已上自取三歩丁罡入魁至魒右歩水至金右足起歩南斗从尾至头入斗中以左挑北斗盖头自斗反身出再丁罡歩入北斗凢七徧止思变爲七身七身如一传受章第七道言元始天尊说经中所言并是诸天上帝内名隐韵之音亦是魔王内讳百灵之隐名也非世上之常辞上圣巳成眞人通玄究微能悉其章诵之十过诸天遥唱万帝设礼河海静黙山岳藏云日月停景璇玑不行群魔束形鬼精灭爽廻尸起死白骨成人至学之士诵之十过则五帝侍衞三界稽首魔精䘮眼鬼妖灭爽济度垂死絶而得生所以尔者学士秽气未消体未洞眞召至十方威未制天政德可伏御地祇束缚魔灵但却死而已不能更生轻诵此章身则被殃供养尊礼门戸兴隆世世昌炽与善因縁万灾不干神明护门斯经尊妙独歩玉京度人无量爲万道之宗巍巍大范德难可胜师曰此是道君授经与灵寳净明天尊之时元始所说尊妙如是永爲传度之先言右自道言元始天尊说经中所言至德难可胜续之曰吾今得此袐法以度汝汝冝克心勉励愼守科戒说戒具科目章第八道言凡诵是经十过诸天齐到亿曽万祖幽魂苦爽皆即受度上昇朱宫格皆九年受化更生得爲贵人而好学至经功满德就皆得神仙飞昇金阙游宴玉京也师曰此是道君授经于灵寳净明天尊之时具说此经有荐拔祖考超出幽夜之功用于说戒之后云此乃爲弟子烧草人劵追资亿劫种亲右自道言凡诵是经至玉京也续云吾今授汝袐法爲汝奉依明科荐拔先亡亿劫眷属汝得法之后切兾荣华敷扬敎风上报道君之恩乃爲弟子存念烧草人上学之士修诵是经皆即受度飞昇南宫世人受诵则延寿长年后皆得作尸解之道魂神暂灭不经地狱即得返形游行太空此经微妙普度无穷一切天人莫不受度无量之福生死蒙惠师曰此是道君传经与灵寳净明天尊之时受记保举之词于拔度弟子先祖魂魄之后再伸此言加补弟子仙职出给文牒右烧草人文劵了师就坐说上文目上学之士至生死蒙惠续云吾今授汝袐法说超汝玄祖今更依科祈叩上圣髙尊保举汝姓名书註玄谱遥补仙阶汝愼无忽所有度补札牒文付弟子乃以下文勑励神将度印上天所寳不传下士至士赍金寳効心盟天而传轻泄漏慢殃及九祖长役鬼官侍经五帝玉童玉女各二十四人营衞神文保护受经者身师曰此是道君授经之时差玉童玉女护度弟子因作是语今爲定格右补职弟子了念上天所寳至受经者身续云凡受仙官必有将佐汝冝修检次念勑励官将呪勑曰洞神有约元帅帝君司恶司善史吏精勤玉童玉女保衞侍经一切佐治不得违盟右以左手搯中指玉皇文一发而出面中山取炁一口吹弟子次付法书劒印付弟子毕再念下文道言正月长斋诵咏是经爲上世亡魂断地逮役度上南宫七月长斋诵咏是经身得神仙诸天书名黄箓白简削死上生十月长斋诵咏是经与国王帝主君臣父子安鎭国祚保天长存世世不絶常爲人君安鎭其方民称太平八节之日诵咏是经得爲九宫眞人本命之日诵咏是经魂神澄正万炁长存不经苦恼身有光明三界侍衞五帝司迎万神朝礼名书上天功满德就飞昇上清师曰此是道君传度之后重伸劝戒灵寳净明天尊之词谢恩毕以示叮咛委曲之意师曰凡传度随力建醮行科三献宣词讫就六位前左设香案坐法师存神戴逺游冠衣绛绫文袍青巾单皂襈赤舄衣朱裳手执玉珪铜佩如洞神下敎仙卿先拜祖师衆眞毕就傍立爲弟子说戒弟子各长跪法师先祝香皈依三寳爲君王师资祷福次自道言元始天尊说经中所言至德难可胜吾今得此袐法用以度汝等汝等冝克心勉励愼守戒科弟子遵听法师就坐演说十戒一者无忘八极忠者钦之极孝者顺之极廉者清之极谨者戒之极寛者广之极裕者乐之极容者和之极忍者智之极天以斗爲极地以岳爲极天以有极则能聚衆炁地以有极则能聚衆形屋以有极则能聚衆木人之有八极亦如是也故能集善善立则道备道备则所闻所见自然廓开所应所修自然顺适此得灵寳净明飞仙度人之基也二者无忘鑑水鑑者喻心水者喻性心明则万法皆照性净则五浊不归道之在人圆通非蒙蔽可了非操动可达托鑑水而悟心性此得灵寳净明飞仙之体也三者无忘日録日録者所以修检善恶之处世患不能自知患不能闻不能听言则无所益今以日録録日所爲不可下笔处皆已非也改之爲贵则日録者不敎之师也不说之反也不诏之君父不约之法度不可忘之此得灵寳净明飞仙之相也四者无忘追度安鎭人之所亲不过父母所尊不过君王上知君王父祖之德而思必报者追度安镇是也追者谓诵经行符上爲父祖六亲之过去者以资冥路度者谓诵经行符上爲父祖六亲之存者以资福筭安鎭者谓诵经行符上祝国王帝主圣寿安鎭四方召龙行雨驱妖馘毒保护民物禳度星辰皆其一也或在家行祖父之志在官分君主之职种种利益有可报称皆即爲之凡本之叶落尚自粪其本根复命之义也人之报本不可不勉此得灵寳净明飞仙度人之冝也五者无忘救治救治之术慈悯爲先凡有病者爲其诵经行符至诚禳却如己父母男女凢有方便种种惠泽皆尽其心只如莅官行法务布隂功寛平设法思久而有弊三省而行智勇用兵思进而有败三省而动其或修治桥梁当涂种植有益于世者皆力行之夫人之有慈念如木之有本根人而不仁不逮于禽兽故昔有猩猩活象义鹘搏蛇救难除害有如此者可不思之此得灵寳净明飞仙度人之由也六者无忘服炼服炼之术叅同天地効法隂阳念念正眞存存不缺则自然超脱变化无方今之虫豸有能舍陆走而至飞翔脱川游而遂奔逸在物旣尔人胡不然此得灵寳净明飞仙度人之方也七者无忘刚㓗刚则有守而不行非淫㓗则戒汚而不慕非食不淫则不损身之精神戒食则不杀物之性命见人妻女如已尊亲见物性命如己所生自然精神全而𡨚对少此得灵寳净明飞仙度人之实也八者无忘俭约凡所衣服食用当知皆是元始祖炁化生灰水荡秽不用修饰粟麦充饥不用珍庖此得灵寳净明飞仙度人之福也九者无忘愿约愿者从初入道时发心约者自初入道后设誓天地神明司之无輙中变洞神有科不得不愼此得灵寳净明飞仙度人之念也十者无忘师友师者所以敎友者所以劝敎汝者似父劝汝者似兄孰谓父兄而可不钦重而委弃乎此得灵寳净明飞仙度人之宗也次明经中大略区贯七事一明元始祖炁从何而生先化玉字而后发生造化二明生育混沌陶冶万物三明灵寳大法自然生成图书总括万象爲三才机纽含融于黄素之书要约于净明三十五篇之奥详悉于飞仙度人之寳法四明灵寳大法爲三洞之祖敎黄素则蓄其造化净明则着其关键飞仙度人寳法贯而详通发指枢戸者也五明人生体法元始造立混沌圣胎法身六明元始祖炁无形之先作何比拟降气成质是生万寳今世作何体状採炼此炁以爲寳饵之登眞七明得此法者上则白日登昇次则长生度世或得尸解之道务在观心无心乃是眞心观形无形乃是眞形心形都无目入无形则太定神光湛然见玉清境乃白日上昇法也弟子再拜复跪法师重伸戒言自道言凢诵是经十过至玉京也吾旣授法于汝今再爲汝等奉依明科荐拔先亡至上报大道之恩弟子再拜起身序立法师依法宣读歴关诸天元姑符命等文次存思烧草人符劵次法师复位弟子再拜谢跪法师重伸戒言自上学之士至飞昇上清次法师同弟子起谢醮㑹髙眞依仪送神法事师曰于此出科品二章以明入道之仪职品章第九师曰凡受飞仙度人寳法者夙名玄谱巳注仙籍依科补职序其髙下随功计迁以证将来入道之果故于此立职品师曰凡授飞仙度人寳法隂注阳报入职有三等一曰入天枢局一曰太玄都省局又有洞神堂今依三等浑其髙下爲弟子考课遀其庆源福基深浅叙次一初地学法与入天枢职制一中地学法与入太玄都省职制一上地学法与洞神堂三景诸天职制师曰凡三等职制之外有阶阶者由仙佐至眞公之仙阶凡八等功力显着者入褒荣袐格凡三等四字以至二字师曰职有文武二等在天枢院曰文武职在太玄曰文林武林在洞神曰文郎武郎凡有不识字未通儒典义意未知唯慕道者入武林师曰天枢爲常选太玄爲童选洞神三景诸天爲宻选凡以此分三等重选压常选其预宻而阶仙佐者压重选常选内洞神乃三洞之要地一曰洞神一曰洞玄一曰洞眞皆有堂而洞玄洞眞自非位在天帝无因入此堂也而洞神者赤明开图之时天仙之所贵官卑而地要三景之职而非洞神之职者在洞神之下存思章第十道言行道之日皆当香汤沐浴入净室东向叩齿三十二通上闻三十二天心拜三十二过闭目静思身坐青黄白三色云气之中内外蓊㝠有青龙白虎朱雀玄武狮子白鹤罗列左右日月照明洞映室内项生圆象光映十方如此分明宻呪曰贪罗郁罗符无苏陀太冲太极隂阳包和出有入无入生出死鬼神莫测变化自然元始混气玄中之玄上干有终下洞大渊诵之一徧沈痾自痊錬魂浴魄真阳自全斋戒礼诵万过飞仙无上袐呪受命绵绵重宣心呪贪罗洞明玉清上极梵气氤氲分灵布气降汪付身形神俱妙与道合真身得道七祖飞昇一如金格统摄万灵急急如元始玄都律令无上玄元太上道君召出身中三五功曹左右使者侍香金童传言玉女五帝直符直日香官各三十二人关启所言今日吉庆长斋清堂修行至经无量度人转经受生愿所启上彻迳御无上三十二天元始上帝至尊几前师曰此诸灵宝真人诵经存思之法凡行只念度人本章以崇修功德者永作定制太上灵宝净明飞仙度人经法卷一太上灵宝净明飞仙度人经法正统道藏三家本五卷洞玄部方法类太上灵寳净明飞仙度人经法卷二髪二髙明大使神功妙济眞君许旌阳释叙经开化章第一元始洞玄灵宝本章上品妙首十回度人百魔隐韵离合自然混沌赤文无无上眞元始祖炁化生诸天开明三景是爲天根上无复祖唯道爲身仙师曰此是元始说本章中篇是祖炁之先巳有此炁变结成文遂有赤书及二篇灵书之符净明寳图爲化生之根本今书元始灵书中篇佩服行持救人治病于未诵洞章存神以前先黙念上文毕续云某今日欣庆㑹入事书北玉字伏愿天恩开度心拜讫存思如法化生章第二五文开廓普植神灵无文不光无文不明无文不立无文不成无文不度无文不生是爲大梵师曰此是说经叙述中篇及二品灵书之炁化爲赤书赤书之炁化爲文物今书五老赤书五芽玉字凢书符未召神存思之前先念上文续云今日庆㑹入事伏愿天恩开度建立章第三天中之天郁罗萧台玉山上京上极无上大罗玉清渺渺劫仭若亡若存三华离便大有妙庭金阙玉房森罗净霐师曰此是说玉字之炁化生诸天而玉清之境在中爲天中之天鬰罗萧台者玉清天寳又重而灵寳神寳三丈人之炁在空悬之中不见可闻若亡若存三华者炁分爲三金阙玉房森罗净霐炁变而有形也今人分大梵祖炁以有其身当与天地合故上文爲存思三炁之法师曰行飞仙度人之道者当以本命太歳其夜亥时漏水下七刻入室朝眞再拜静坐存思己身丹田下有池皆金玉砌岸上有金阙玉房楼台三层太上老君在下层太上道君在中层元始天尊在上层其台直向顶门而三君所坐正当丹田绛宫泥九三处有三色云炁毫光自泥丸出叩齿九通呪曰天中之天至森罗净霐止搯都监诀书三华符各一道第一符第二符第三符右吞一道符存入丹田有红气上透泥丸吞第二道符存入丹田有红气上透绛宫吞第三道符存入丹田有红气与前二气升降交合凡九次成青黄白三气冲顶门作祥云如车盖乃微祝曰金房之内有三君变化大梵生寳璘正气眞精入玄玄结成琼台体自然巍巍凌空髙三层流霞丹霄翼琼田上通稜层九重天下有万丈幽谷泉合会洞门造灵根三华寳耀生明鲜度世章第四大行梵炁周廻十方中有度人不死之神中有南极长生之君中有度世司马大神中有好生转君文人中有南上司命司録延寿益筭度厄尊神廻骸起死无量度人今日校録诸天临轩师曰此言元始化生之初发挥大梵弥罗十方分炁流光以有衆圣救度无量今爲发符呪凡救治申发章奏追度安鎭悉遣飞天神王随方而往凡用净明须存思呪内衆眞及六师临轩方遣将念呪自大行梵炁至诸天临轩呪时面东恰卯文吸五方五色炁五口发挥时放诀嘘炁一口出五色东方无极飞天神王长生大圣无量度人南方无极飞天神王长生大圣无量度人西方无极飞天神王长生大圣无量度人北方无极飞天神王长生大圣无量度人东北方无极飞天神王长生大圣无量度人东南方无极飞天神王长生大圣无量度人西南方无极飞天神王长生大圣无量度人西北方无极飞天神王长生大圣无量度人上方无极飞天神王长生大圣无量度人下方无极飞天神王长生大圣无量度人十方至眞飞天神王长生度世无量大神并乗飞云丹舆緑辇羽盖琼轮骖驾朱凤五色玄龙建九色之节十絶灵旛前啸九凤齐唱后吹入鸾同鸣狮子白鹤啸歌邕邕五老启途群仙翼辕亿乗万骑浮空而来师曰此言遣神王行事存思也初天尊遣神王下度亿劫万品之时其仪衞如此今法师治事用关牒如常仪分明书事因随方所遣之如上方则关告上天下方则关告九地不歴四方者用之凡所遣关引上以朱书神王眞篆于其差役处以净明法主印印之仍书净明怛他苏伽功曹符凡行用亦须照此作两行书之保生章弟五倾光廽驾监眞度生诸天丞相南昌上宫韩司主録监生大神执箓把籍齐到帝前随所应度严校诸天师曰此言灵寳大法天眞大神圣衆㑹集于上帝之前救度生死今裂以爲求嗣续之法吞符书日字时口念郁仪取太阳炁从左目出书月字时口念结璘取太隂炁从右目岀二炁交合如后法佩符书明字左日七缚右月七杀存日月红黄光交合入符中取东方炁一口西方炁二口发出念呪搯诀如要男以手自寅左转至巳出要女以手自申右转至巳上出夫妇相望夫面西妇面东以清水日吞一道百日内有子吞符烧入水中服之佩符亦用前呪呪之书符白素朱书男左女右带之普告章第六普告三界无极神郷泉曲之府北都罗酆三官九署十二河源上解祖考亿劫种亲疾除罪簿落灭恶根不得拘留逼合鬼群师曰此言灵寳天尊道君说经可以超度生死今爲眞文灵符爲弟子亿劫种亲超出幽戸作普告三界劵普告三界符文太歳年月日下上清灵寳大法师名衘普吿三界符右用桐木板长九寸濶三寸二分朱书黄地贴简上太玄都省印印之符命章弟七元始符命时刻昇迁北都寒池部衞形魂制魔保举度品南宫死魂受鍊仙化成人生身受度劫劫长存随劫轮转与天齐年永度三途五苦八难超凌三界逍遥上清师曰此言灵寳天尊说经此可以超生度死今爲弟子量亿劫种亲削灭恶籍证入仙宗作元始符命文元始符命眞文太歳年月日告下位职元始符命符右用栢木或桐木板长九寸阔三寸二分朱书青纸符命眞文贴于简上符下用太玄都省印印之立劵章第八上清之天天帝玉眞无色之境梵行东方八天太皇黄曽天帝郁监玉明太明玉完天帝须阿那田清明何童天帝元育齐京玄胎平育天帝刘度内鲜元明文举天帝丑法轮上明七曜摩夷天帝恬懀延虚无越衡天帝正定光太极蒙翳天帝曲育九昌南方八天赤明和阳天帝理禁上眞玄明恭华天帝空謡丑音耀明宗飘天帝重光明竺落皇笳天帝摩夷妙辩虚明堂曜天帝阿𨚧娄生观明端靖天帝郁宻罗千玄明恭庆天帝龙罗菩提太焕极瑶天帝宛黎无延西方八天元载孔昇天帝开眞定光太安皇崖天帝婆娄阿贪显定极风天帝招眞童始皇孝芒天帝萨罗娄王太皇翁重浮容天帝闵巴狂无思江由天帝明梵光上揲阮乐天帝勃勃监无极昙誓天帝飘弩穹隆北方八天皓庭霄度天帝慧觉昏渊通元洞天帝梵行观生太文翰宠妙成天帝那育丑瑛太素秀乐禁上天帝龙罗觉长太虚无上常容天帝总监鬼神太释玉隆腾胜天帝眇眇行元龙变梵度天帝运上玄玄太极平育奕天帝大择法门三十二天三十二帝诸天隐讳诸天隐名天中空洞自然灵章诸天隐韵天中之音天中之尊天中之神天中大魔天中之灵九和十合变化上清无量之奥深不可详敷落神眞普度天人师曰此是三十二天上帝魔王内讳有能知其灵音者魔王保举升仙故今爲弟子同身及先代亿刼种亲给付昇天劵必自东方八天讫黙念至欣庆受度封劵毕再拜以道君玉印印之制劵章第九凡补弟子及爲弟子追荐祖光并给劵文男爲左劵女爲右劵佩带以黄绢朱书之各髙九寸长三尺二寸毎月用两本书昇天符合同于上男留左女留右其一本烧随家藏天枢门下照应其一本与之佩带追度则一本烧付亡人一本送天枢爲合契书劵之法于天门上坐面对巽方搯上清诀存身爲道君黙祝事因毕念魔王歌章依式写中篇眞文魔王歌章曰梵行冠太罗淳风抗玄纪无形有常存观世翻然理屡践不终劫探幽度生死三乗通便路清虚无尘滓长夜对一魂地狱五苦解劒树不揺条刀山不伤体门有浩劫翁地无夭年予今日庆斯㑹诸天并欢喜不胜情欣悦髙唱稽首礼念歌章毕吸炁三十二口存太黄皇曽天帝自东北方揖四方天帝皆至部领玉童玉女直符吏衆手执丹笔候看书劵同爲保明弟子九祖六亲拔出地戸以成大仙如式染丹书劵劵式书劵内五符及烧劵并戴日履斗如净明法口传心授东搯寅南巳西申北亥劵文书毕以道君玉印印之念净明灵书二篇封劵太上灵寳净明院凖净明祕典昇入仙宫忠孝之子福及其亲九世蒙秩受命仙升灵章下处诸天送迎今补弟子某𠑽某职须至给卷照㑹天禽地兽族玉文灵书中篇即昇天劵东方八天译文亶娄阿荟无惒观音须延明首法揽菩昙稼那阿奕忽阿流吟华都曲丽鲜菩育臻答落大梵散烟庆云飞洒玉都明魔上门无行上首回跖流玄阿陀龙罗四象吁贠南方八天译文南阎洞浮玉牟诜诜梵形落空九灵推前泽𠗂菩昙緑罗大千眇莽九丑韶遥縁邅云上九都飞生自骞那育郁馥摩罗法轮持无镜揽姿运容馥朗廓奕神缨自宫西方八天译文刀利禅猷婆泥咎通宛数涤色太眇之堂流罗梵萌景蔚萧嵎易邈无寂宛首少都阿繿育竺华莫延由九开自辩阿那品首无量抺篕浮罗合神星诞长桑栢空度仙北方八天译文玃无自育九日导干坤母东覆形摄上玄陀罗育邈眇炁合云飞天大丑总监上天沙陀劫量龙汉瑛鲜碧落浮黎空歌保珍恶奕无品洞妙自眞元梵恢漠幽寂度人右给付弟子収执佩带以后五苦咸解三途并原长灭恶根南宫上生劫劫受度与天齐年急急如律令太嵗某年某月某日某朔吿下具职度师九州都仙太史髙明大使至道玄应神功妙济眞君监度师三天扶敎辅元大法天师正一冲玄神化显佑眞君籍师玄都御史眞君经师至孝恭顺仙王祖师太隂元君孝道仙王灵寳净明黄素天尊祖师太阳上帝孝道明王灵寳净明天尊太皇黄曽天尊历关章第八历关诸天请灭三恶斩絶地根飞度五戸名列太玄魔王监举无拘天门东斗主筭西斗记名北斗落死南斗上生中斗大魁总监衆灵青帝䕶魂白帝侍魄赤帝飬炁黒帝通血黄帝中主万神无越青天魔王巴元丑伯赤天魔王负天担石白天魔王反山六目黒天魔王监丑朗馥黄天魔王横天檐力五帝大魔万神之宗飞行鼓从总领鬼兵麾幢鼓节游观太空自号赫奕诸天齐功上天度人严摄北酆神公受命普扫不祥入威吐毒勐马四张天丁前驱大帅仗旛掷火万里流铃八冲敢有干试拒遏上眞金钺前戮巨天后刑屠割鬼爽风火无停千千截首万万剪形魔无干犯鬼无妖精三官北酆明检鬼营不得容隐金马驿呈师曰此元始天尊所说之经一能爲延年益筭一能爲去病除祸一能超度先祖凢爲弟子行事皆书其文历关诸天凢行关吿若爲弟子延年益筭自历关诸天至总监衆灵再自神公受命至金马驿传右爲弟子除病去祸自历关诸天至无拘天门再自青帝护魂至万神无越又自神公受命至金马驿呈若爲弟子追度先祖自历关诸天至无拘天门再自青天魔王至金马驿呈书关毕用泰玄都省印印之内延年治病非章醮不可轻用历关诸天眞文关式太上灵寳净明院今谨据弟子伏爲入意须至关告者凖净明祕典昇入仙宫忠孝之子福及其亲九世蒙秩受命仙升关告到处诸天奉行今𥙷弟子某𠑽某职须至关告者右历关诸天请灭三恶斩絶地根至金马驿呈太歳某年某月某日关具职师曰关文用青纸朱书年月日用净明法主印印之如爲人延年治病又须给五斗五帝符东斗主筭符西斗记名符北斗落死符南斗上生符中斗大魁符右五符书时依方取炁掐诀念呪存想五斗眞君在五方自北方书至中央土放诀或佩或烧师曰北斗七元君大圣善通灵爲吾脱死籍黒编无姓名令吾得长寿特饮沆瀣精飞仙得逍遥无量大度人师曰东斗生炁府天中至尊神爲吾注遐筭遂与天地幷令吾得长寿特赐日华精飞仙得逍遥无量大度人师曰南斗朱明宫丹霞至阳神爲吾上生箓瑶记何文明令吾得长寿特受丹池精飞仙得逍遥无量大度人师曰西斗太素景素天至光明爲吾纪仙谱不遭邪魅侵肃杀无所及特与月华精飞仙得逍遥无量大度人师曰中央黄庭宫大魁至责精爲吾监衆灵衞护不死身令吾得长寿特与隂阳精飞仙得逍遥无量大度人青帝符青帝青龙将军九千万人青兵骑吏九亿万衆辅仁㝎义赤帝符赤帝朱雀将军八千万人赤兵骑吏八万亿衆辅礼定智白帝符白帝白虎将军六千万人白兵骑吏六亿万衆辅义定礼黒帝符黒帝玄武将军五千万人黑兵骑吏五亿万衆辅智定信黄帝符黄帝麟凤将军三千万人黄兵骑吏三亿万衆辅信定仁巳上五符书时先存五帝在五方念呪青帝护魂白帝侍魄赤帝养炁黒帝通血黄帝中主万神无越次依方搯诀书亦可自佩服然历关诸天则併前说延年爲之复有行持兼神䇿法青帝符东向叩齿九通思青气从口入注肝中生九重青华寳光彻映顶中书符置前呪曰无上青精九炁大灵神光遐散流映东青华景郁勃观我身形宫府安鎭寳魄自生洞达八朗飞昇玉庭毕引气九咽止服一佩一若置杖则一纳其中赤帝符南向叩齿三通思赤气从口入注心中生三重丹华寳光彻映胷前书符置前呪曰丹华流映寳芝生光神精彻幽散灵八方直符摄炁啸命朱童三精敷焕注我绛宫赤神安鎭五香溢充洞映形外表里发光身生水火独歩飞行毕引炁三咽止一服一佩若置杖则一纳其中黄帝符向王叩齿十二通思黄气从口入注脾中生十二重黄华寳光洞映一身书符置前呪曰总元髙灵回神四郷黄上散华五帝交芳流精散漫十二重光混合我形万神相迎安脾养炁中房保龄度脱亿劫永鎭无穷毕引炁十二口止服一佩一若置杖则一纳其中白帝符向西叩齿七通思白炁从口入注肺中生七重素华寳光洞映丹田书符置前呪曰金灵七炁素华流芬金精童子首建元巾带符摄炁万神㑹门寳光奕奕照我命根安鎭脾华万劫长存毕引炁七咽止服一佩一若置杖则一纳其中黒帝符向北叩齿五通思黒炁从口入注肾中生五重玄华寳光洞映背外书符置前呪曰北上太玄五炁徘徊寳华五重流光焕辉灵景郁秀洞映太微仰注我身肾府鲜开安鎭灵宅万神总归身生羽服举形自飞毕引炁五咽止服一佩一若置杖则一纳其中置神䇿杖法取向阳之竹长七尺七寸有七节者作神䇿杖使上下通直甘竹爲佳书黒帝符安下第二节中次白帝符安第三节中次黄帝符安第四节中次赤帝符安第五节中次青帝符安第六节中空上一节通天下一节立地蜡封上节节中实以元始之章又封下节节中实以五帝之章皆黄素綘文作室长短大小足容杖卧息坐起当以自随行住可脱衣盖竹隐以出入或不以随身当别安㓗处无失之也受持旣久以杖指天天神设礼指地地祇侍迎指东北方万鬼束形凡乗杖行住及欲施爲当叩齿三十六通思五帝直符吏各一身随方色衣服有五色之光流映杖上五帝玉女各一人共衞杖左右微呪曰太阳之山元始上精开天张地甘竹通灵直符守吏部衞神兵五色流焕朱火金铃辅翼上眞出幽入明召天天恭摄地地迎指鬼鬼灭妖魔束形灵符神杖威利百方与我倶戍与我俱生万劫之后以代我形置我五解神昇上清承符告命靡不敢听急急如律令毕引五方炁二十五口咽止右本命八节日当烧香左右朝拜行此九年精谨无失神眞形见于杖则载人空行若欲尸解以杖代形倐忽之间巳成眞矣太上灵寳净明飞仙度人经法卷二太上灵宝净明飞仙度人经法正统道藏三家本五卷洞玄部方法类太上灵寳净明飞仙度人经法卷三发三髙明大使神功妙济眞君许旌阳释运化章第一普告无穷万神咸听三界五帝列言上清师曰此元始说经之次度弟子至歴关诸天其普告无穷万神咸听三界五帝列言上清今爲行遣呪凡有行遣事毕法师微呪曰普告无穷至列言上清存天地四方鬼神听命奉行之隐化章第二元洞玉暦龙汉延康眇眇亿刼混沌之中上无复色下无复渊风泽洞虚金刚乗天天上天下无幽无冥无形无影无极无穷溟涬大梵辽廓无光师曰此是天尊说元洞玉暦之始天地未立祖炁未分混沌之中本无幽冥无影穷极唯大梵之炁辽廓眇眇未有昭示无光至龙汉元年方始出书今本天尊之言以爲隐身呪凡隐化之道摄有形以归无形合有数以入于无数无始而反终还淳而复朴灭念超寂故天神人鬼莫能见其微也其法存五脏之炁随罡歩而生随罡歩而灭念元洞玉暦至辽廓无光存身归大梵之炁炁如云烟覆身身与炁合自然隐也但君子之固穷自若小人得知轻命以爲变怪今略具而不传愼之也罡图灵图章第三赤明开图运度自然元始安鎭敷落五篇赤书玉字八威龙文保制劫运使天长存梵炁弥维万梵开张师曰此是元始天尊叙祖炁化生玉字出书度人之次谨按恭华天梵形落空四字出于玉京山主天元开运变化之灵以此攷之则灵书中篇在开图之𥘉谓之中者炁之和融而成书一生二二生三则灵书上下二品因之以生贯三爲一则黄素八十一字次之灵书二篇应于隂隂中有阳日宫孝道明王主之八十一字应于阳阳中有隂月宫孝道仙王主之隂阳之后五行生五行生而分五位于是有赤书五老之文五行分矣上下显之故有三皇内文内文之合而爲三华分而有九章生神之经是也于是则大有金书昔元明文举天答落大梵四字书三便之门开大有之关通龙汉之眞是也九章具而三才之理分则三而成质有二而成地三而成人其理着矣故曰三华离便大有妙庭此又见其文之所以济生死保劫运者如是度人之经大体本赤书中篇即以一而生五生成之终始原其相叅以爲用则不可爲易通也求其文元始中篇着于末者取生物首下之义故赤书先之今随经意明以爲法赤文章第四师曰按赤书玉诀眞文呪说古文后来学者难施用故髙上注笔以解曲滞玉诀眞要开演古文微解玄妙诸天所传披诵玉音十方遥唱上天设礼神魔降伏而今后世书道法以旧文通之多有谬异世俗尚同溺于先见故文字以先得者爲贵世俗文以常有者爲贱而偶得者爲寳世俗复以难得者爲竒而易得者爲庸谬所以世师有得妙者多不以及人而盲师错说各立方论遂误后人今审谛先以仙房叅同务爲简要直指宗说无疑乃笔尔东方玉篆译文东方九炁始皇青天碧霞郁垒中有老人总校图箓摄炁举仙歳星辅肝角亢鎭眞氐房心尾四景回旋箕主七辰正斗明轮承炁捕非扫除灾群东山神呪摄召九天赤书符命制㑹酆山束魔送鬼所诛无蠲悉诣木宫敢有稽延下制东河溟海水神大劫洪灾蛟龙负身水府开道通迳百千上帝赤文风火无间南方玉篆译文南方丹天赤书玉堂中有大神号曰赤皇上炎流烟三炁勃光神仙受命应运太阳荧𤊨辅心井鬼守房栁星张翼统御四郷轸总七宿回转天常召运促㑹正道驿行赤文命灵北摄酆山束送魔宗斩灭邪根符敎所讨明列罪原南山神呪威伏八方群妖灭爽万试摧亡南河水帝太伯龙王神呪流行普扫不祥洪水非灾正蛟召龙开除水迳千道万通敢有干试摄送火宫赤书所告莫有不从中央玉篆译文中央总灵黄上天元始生五老中皇髙尊摄炁监眞总领群仙典箓玄图宿简玉文催运上炁普告万神鎭星辅肝回度北元魁𩲃主非截邪斩根𩵄䰢魓𩳐扫秽除氛魒正玄斗明度天关九天符命金马驿传勑摄北帝遏塞鬼门剪除不祥莫有当前中山神呪召龙上云制㑹黄河九水河源不得怠纵善恶悉分千妖万奸上对帝君莫有干试太阳激燌赤书玉字宣告普闻西方玉篆译文西方素天白帝七门金灵皓映太华流氛白石峩峩七气氤氲上有始生皇老大神总领肺气主校九天检定图録制召上仙太白检肺奎娄守魂胃昴毕觜主制七关参总斗魁受符北元赤书玉字九天正文摄召万炁普归帝君西山神呪八威七传符水上龙召山送云在所校録同到帝门辅衞上眞斩灭邪源若有不祥截以金关赤书符命风火驿传北方玉篆译文北方玄天五炁徘徊中有黒帝𩀱皇太微总领符命仙鍊八威青裙羽䙱龙文凤衣上帝所举制到玉堦北辰辅肾斗牛衞扉女虚危室豁落四开壁总七星执兇紏非却灾扫秽明道动晖北山神呪激阳起雷流铃焕落玃天振威北酆所部万妖灭摧九河倾讫鸟母群飞蛟龙通道水陌洞开赤文玉书驿龙风驰玉诀章第五师曰凡行赤书安鎭者须先关告而正尔便爲之无所益也须奏章䟽通呈者爲佳今具法式行用以爲一章而五帝䇿文随经在前八威龙文随经在后此直述五篇真文事节而已诸以启愿求道投刺等悉先东向叩齿三通如运化章行持记次呪曰无上三天玄元始三炁太上老君召出臣身中三五功曹左右官使者左右捧香驿龙骑吏侍香金童传言玉女五帝直符各三十六人出关启此间土地四面眞官今正尔烧香关启愿得十方正眞之炁入身中所启上闻径御无上至眞大圣尊神玉帝师曰如不用此即邪魔所干不得上达全用五书格师曰凡投简如告水帝削除罪籍即朱书木简上以青𥿄𦊷青丝纒之金龙水简以投三河之渊如告岳仍用金纽埋本命之岳告九地土皇则亦如告岳之式埋于所住中宫于简上书云具位年若干某月生于水府则云愿神愿仙长生不死三元同存九府水帝十二河源江海淮泽溟泠大神乞削罪名上闻九天谨诣水府投简记名金纽示信金龙驿传五岳则曰长生度世飞行上清五岳眞人至神至灵乞削罪籍上名九天谨诣灵山投简记名金纽示信金龙驿传九地则曰长生度世飞自上清中皇九地戊巳黄神土府五帝乞削罪録勒名太玄谨诣中宫投简记名金纽示信金龙驿传太歳某年某月某日某朔于某处告闻用总监鬼神印印之右简悉皆背书眞文面书呪文水府呪北向叩齿三通宣简毕告下元始五老赤书髙尊十方至眞太华灵仙赤文告命无幽不闻上御九天请下玉文日月五星北斗七元中告五岳四方灵山下告河海十二河源九府水帝溟泠大神今日上告万愿开陈谨投玉简乞削罪名千曽万祖九族种亲罪相连染及传我身普蒙削除絶灭种根记名水府言上帝前七祖父母去离八难上登九天衣食自然我罪释散万咸闻谨以金纽关盟水官请如所陈金马驿传岳府呪东向叩齿九通玄上开明元始监眞上帝五老赤书丹文天地本始总领三元摄炁合㑹催促举仙髙上符命普告十方日月星宿五岳灵山天上天下冥灵大神监生主録南上三门开领玉简勒名丹书削落罪篇土府帝君千曽万祖九族种亲皆蒙解脱五苦八难去离三恶魂昇九天先亡开度万劫长存今日上告万神咸闻谨以金纽关盟眞官请如所告金龙驿傅土府呪中庭叩齿十二通天开地张九炁分灵三元洞符十方朗清五老上帝开眞领生丹书赤文元始上清普告天下九土皇灵今日上告万炁定生我愿我仙谨投玉名土府太皇勒除罪刑奏简上宫列簿华清早得飞腾天地同灵九祖种亲腐骸更荣魂昇南宫举化仙庭今日告命万神咸听谨以金纽表名至情请如所告金马驿传又法凡隐书五方赤书眞文置五方则五岳仙官至长斋百日精思则天神下降但佩此文亦得尸解朱书五方五色石上灾殃自灭凶逆自消凡五岳不必正岳只以住居之山分五岳以命方爲命皆取像以招灵气岳之神无不住也凡人一面之上亦有五岳备焉折用五书诀师曰梵炁开廓出图度世无文不光无文不立无文不成无文不度无文不生故百魔隐韵离合自然因文以治事因意以立章凡灵书中篇上下二品皆可离合而用并用总监鬼神印投灵山之岳法呪每遇本命甲子遇立春写东方赤书自东方起至举仙住凡二十四字立夏则写南方赤书自南方起至太阳住凡三十二字二分二至则写中央赤书自中央起至万神住凡四十字立秋则写西方赤书自四方起至上仙住凡四十八字立冬则写北方赤书自比方起至玉阶住凡四十字天书须依方色书曰剌上记姓名日月如投简则九年五方仙官到使青腰赤圭黄素大素玉女来皆先叩齿十二通呪曰玄上髙灵元始尊神大圣徘徊万圣临轩三景敷晖庆云四陈上投校图推筭九天今日启愿投刺灵山丹书赤字自然眞文上告五帝记名玉篇万神监映日月明言愿度愿生愿神愿仙天地星宿互照我身三官九府五岳大神普告无穷削除罪根元始大开莫不纳言九祖幽魂受福自然三途五苦永离八难得与三景同晖紫宸轮转不灭身得飞仙毕读刺了投于絶嵓便散香灵山之上又叩齿三通向本命呪曰元始监映仙名已书三官九府罪莫不除散香五帝告监太虚请如所陈万劫长居安鎭星度天灾法呪东方自歳星起写至灾群住凡三十二字以青纸朱书露中庭九日九夜依法以火烧散灰于青烟之中并刻书于青石上埋之南方自荧𤊨起写至命灵住凡三十六字以青纸朱书露中庭三日三夜依前法烧幷刻书于赤石上埋之中央自鎭星起写至驿传住凡四十字以青纸朱书露中庭十二日十二夜依前法烧并刻书于黄石上埋之西方自太白起写至北元住凡二十四字以青纸朱书露中庭七日七夜依前法烧并刻书于白石上埋之北方自北辰起写至动晖住凡三十二字以青纸朱书露中庭五日五夜依前法烧并刻于黒石上埋之皆向方面散发叩齿十二通呪曰元始上天三官髙明回景照曜四方朗清运度所冲激扬流星三界错越三綂失宁五斗总是七宿明灵眞君大魁厥讳玉精夫人皇妃字曰育婴总御玄关回转诸天今有客灾玄告不祥谨以眞文赤书上呈散发谢愆披露丹诚惟垂玄监回复天经炁不横越灾不横生燌烧灵文散烟玉庭上景照监普告万灵炁消三关灾灭九冥隂阳调和国土太平谨以金龙风驰驿呈毕露眞文于中庭以金龙鎭之随日而化又依方色数用灯照及缯爲信摄召法呪凡受上法冝先摄伏魔鬼魔精旣伏神明自攺东方即自东山写至稽延住三十二字朱书青木剌南方即自北摄写至摧亡住三十六字黄书赤木剌中央即自勑摄写至当前住十六字白书黄木剌西方即自赤书写至帝君住十六字黒书白木剌北方即自北山写至灭摧住二十四字青书黒木剌凡念呪北向五次东九次南三次中十二次西七次俱叩齿三十六通闭炁九口仰面念呪曰三元开明㢠转天常运推数终百六上乗大劫交㑹万妖争行北鄷不拘放逸鬼宗群魔纵肆妖闭天光上帝有命普告十方演明天度法敎开张正道治民扫除不祥有何小群聚爲伤赤书玉文检摄鬼郷北鄷三官明速传行千魔束爽万鬼送形流铃交焕激炁太阳金虎四邀天丁捕亡大小齐到不得匿藏元始所告列奏上官召龙天水神止水度等法呪天地大劫之灾洪水四出此符可以禳止或使蛟龙爲通路开水迳以度身形东方自下制东河写至无间止凡三十二字黄书青纸投水中南方自南河写至不从止凡四十八字中央自中山写至普闻止凡四十八字西方自西山写至驿传止凡四十八字北方自九河写至风驰止凡二十四字皆如东方叩齿五通闭炁三十五息存身心中生火火出头顶烧四方山林草木及已身都尽形体都成灰尘一时飞翔入青烟之上无所遗复思大水浩浩荡荡除天下已身化成蛟龙随水而流因又扣齿二十五通呪曰上始廻灵开明九天元推地转三炁流传五行相促运度机关隂阳否激结成灾冲大劫倾记荡秽除氛九河受对洪流激川水毋徘徊鸟马合群日月㝠㑹三景停关上选种臣推校玉文弃恶贵善清水浊分我叅帝简名列九天大灾四㑹赤书所蠲是日告命万神咸闻日月五星照明我魂五岳灵光山浮度我身九河水府溟泠大神开除水迳通利河津蛟龙应符摄山送云负我度我惊回奎张丹书玉字元始眞文金龙驿呈时刻无闻者须奏御上对帝尊毕引炁二十五咽须㬰自当有水神通关道在山则山浮在水则水自开可谓临急而济也太上灵寳净明飞仙度人经法卷三太上灵宝净明飞仙度人经法正统道藏三家本五卷洞玄部方法类太上灵寳净明飞仙度人经法卷四发四髙明大使神功妙济眞君许旌阳释龙䇿章第一师曰受学道士佩此灵文施于神呪以䇿文指天则天神下降指地则地祇朝礼三界束帯指神神敬指鬼鬼臧指水水神通道大劫交运洪灾四㑹以䇿召龙龙爲护身长修善事精诚通达则神灵交㑹所在施召举向立到千变万竒适意所从出入行藏位推太极前道飞龙后从钧天凤啸鸾鸣十二华光建九色之节命灵之旛精思九年天仪自备常朱书三天太上召伏蛟龙虎豹山精文着一板上又书记年月师姓名着一板上合二板内囊裹又朱书次文着一板上凡二板合封爲神䇿如簿之状板悉用银木爲之长一尺四寸广二寸四分以绛纹之缯作囊合长二尺四寸衣之封外又上下封以元始五老之章内板格外板次文洛题内外板文以本师讳字及年月日题之具本贯法位弟子本命年若于谨以某炁天中请到太上灵寳八威䇿文三牒文太上所传黄帝合封爲䇿以出仰之式右毎用即先告白次念呪呪毕叩齿九通仰天三肃引天炁三咽以䇿之指所告之地闭炁九息而止呪曰元始太眞五灵髙尊太华皓映洞朗八门五老告命无幽不闻上御九天中制鄷山下镇河海十二水源八威神呪灵䇿玉文召龙负水収炁聚云束魔送鬼扫荡妖群万精搉落所诛无蠲日月五星北斗七元诸天诸地诸水诸山五眞所部溟泠大神仙王游宴五帝仗旛天丁前驱金虎后奔䦆天勐兽罗备四门所唿立到所召立前赤书焕落风火无停有所摄验金龙驿传师曰灵图赤书玉诀龙䇿曰章并略叙赤明开图至万范开张一篇所载皆赤书焕发开落爲用以济合生之一二其有多门未能悉记学者通于一而万事毕矣宜在乎多如能精专何施不可傥一一求之虽弹纸墨不足以尽爲用多乎哉所谓万范开张也元纲章第二元纲流演三十二天轮转无色周廻十方旋斗歴箕廻度五常三十五分总炁上元八景㝠合炁入玄玄玄中太皇上帝髙眞汛景太霞啸咏洞章金眞朗郁流响云营玉音摄炁灵风聚烟紫虚郁秀辅翼万仙千和万合自然成眞眞中有神长生太君无英公子白元尊神太乙司命桃康合延执符把箓保命生根上游上清出入华房入冥之内细微之中下鎭人身泥丸綘官中理五炁混合百神十转廻灵万炁齐仙师曰元纲者昇仙之要路天阶之絶景道源旣判神天居空洞之上非言可尽非见可闻悟其眞者因眞修眞而外眞自应矣识其妙者因妙得妙而外妙自应矣推神天之象则元纲之位其逺其近举可知也人之有元炁开通骨䏞𩨨穴上达于顶一如天上元纲之路人之魂魄在身一如人在天中知出入则长生飞腾不知则庸愚之夫不学术业未知事官聮班之次而求见君也夫元炁融聚魂魄所飬爰有眞精眞精所本根于左肾右肾爲命门在嵴骨之穷其下有大骨骨中髓透尻骨其穴多龟尾其神爲王毋面南而治事因帝所向而言谓之西龟之山道家托喻以爲名也又谓之金阙以其居西也右谓爲金阙左爲玉房玉房言其玉在山而木润居东方也又玉水之所本阳精之化精之所着名曰净霐此元纲之炁根本所发之地寳图之设髙坛起于此存三之说郁罗萧台基于此台之中尊直当于心所谓灵台此上清之景也太清之上际则心之下也心之悬垂其下爲肝肝之下二分北斗七星居之其炁达心其原上通舌下名曰涌泉其炁下达右肾肾之炁泄者以涌泉之炁不禁爲交锋交锋者言斗之罡星大魒所照之地其性肃杀其神即欲界也如知道者以舌柱上腭直运其炁循嵴而上以嵴通头头者上清玉京之要路所谓西龟与玉京爲隣界者是今人不知便以爲西龟在脑者有之然龟去玉清之炁四千万里则其辽邈可知也心居中炁直达在天则火星最低炁先及也又心属火命门之炁亦属火言上达而相感天之日月与火星齐故日月叅之人身则两乳与心齐两乳者两眼之根原也人之二乳藏精以养目也故年老气败目昏则乳无根肾无精其斗在天之东北爲天之关键艮之位也于人则右手肩井穴也人之炁脉以右爲始天道行以西北爲始由行西而至牛宿而天事毕人之炁自右手肩井至左手而人炁周天事虽毕而未可发生故造化于北起焉言重入火星也人炁虽一周而消息系焉言重入心中也由火木水金而行者天度也由心肝贤肺而行者炁腧背嵴之穴也取嵴穴而观则上下左右见矣求其妙而推其喉环通顶门所以爲玄玄之妙妙者言之不能尽不可指而名也无色之界在心之下空洞之处魁之左也后自斗口以舌柱上腭也舌柱上腭者名上天桥则超上清矣如此则玉清之景头也太清之景丹田也上清之景绛宫也心爲灵台则灵寳之说可见矣于是而守守之在心于是而朝朝之在头此三华离便而见大有之庭也故天中之天无英白元之㑹于心也自然成眞则㑹于头也修上道而至此则事毕矣不可得而容声也故録爲元罡飞歩之法其有细微出在净明法中今具罡图于后师曰元罡之事叅于身中则啸咏洞章之说以经而论则云玄中太皇至自然成眞住也究其义则玉清之景也玉清者天上之天也仰而视之则无上也俯而窥之则日月五星斗宿之神也三十二天之帝也言㑹而朝髙眞太皇也太皇在洞房中三十二天罗布二十八宿环之日月五星侍立于前峩然大有之庭也以人身而求之天则头者上天也两眉间者太皇上帝髙眞所居也汎景太霞者两目中光也啸咏洞章鼻口出入息也金眞者鼻应金也流响云营玉音摄炁者口鼻之息其响韵如此紫虚者眉也辅翼万仙千和万合者耳目鼻口不妄爲出入有眞人童子存马其声合乎天籁与洞章叅言中正之和气分以其音召和气出爲布炁呪水之呪师曰长生太君火之正星玄中太皇之炁也无英公子白元尊神是金木之神星太乙司命是水之尊号桃康合延是土之眞帝以洞房仙法验之世书之论不同今正本法椎穷得旨要之精者爲洞房法呪水布炁法诸呪水布炁见玄中太皇身着上清衣手执青书坐师子座左有长生大君右有太乙司命亦衣上清衣执圭侍立其大如枣在两眉间方阔一寸如亭殿金阙照耀有光如青红瑠璃照水中如布炁则存照病人念呪自玄中太皇起至自然成眞住几九遍存思耳目口鼻中有仙乐洞章歩虚之声呪水时吹炁于水中九口布炁吹病人亦九口布炁未验再存吹三次而止洞房修眞法诸修眞洞房者亦存三守一之要法也毎日静坐不拘时候存玄中太皇身着上清衣手执青圭坐师子上长生大君在左太乙司命在右无英在左白元在右桃康在左桃孩在右长生火也火传厨不息故爲长生心也太乙命门之神也故爲司命无英肝神白元肺神桃康合延土神物入土则分析而生故其神有二此神居脐中脐爲命之根土爲五行之根今以爲贤神则非也肾水也得土而和故存肾者亦思二桃也存之则次第存自本官出各衣上清金缕霞衣侍衞中尊太皇在眉间分明了然眉中一寸广如宫殿微呪曰眞中有神至万炁齐仙住凡八十一徧一徧取炁一口又思已魂衣绛绫衣袍戴逺逰之冠朝见太皇髙尊与太皇髙尊相对坐衆眞侍立如前复念前呪九徧咽津八十一过而止灵芽章第三师曰经自梵炁而分其言包含万范皆明梵炁分布施生灵秀于是而知赤书之字结爲五芽在天则爲五帝之精在人则爲五官之秀中理五炁者以其下鎭安于一人也故自修洞房行元纲布神炁而服五芽存思食生炁之法服五芽法师曰九炁青天三炁丹天中央黄天七炁素天五炁玄天各有五帝五灵之童东方青灵之童典青帝之书讳开阳长九寸青羽衣执青麾侍文左南方赤灵之童典赤帝之书讳丹珠长三寸赤羽衣执赤节侍文前中央黄灵之童典黄帝之书讳红瑛长一寸二分黄羽衣执黄钺侍文中央西方白灵之童典白帝之书讳明石长七寸素羽衣执白旗侍文右北方黒灵之童典黒帝之书讳玉滋长五寸黒羽衣执黒幢侍文后学者思此五童降巳身百日及佩眞文百日其神居五藏之中爲致五芽之精常以立春之日鸡鸣入室东向九拜平坐叩齿九通思青帝字灵威长九寸冠青玉冠衣九炁青羽飞衣驾苍龙玉舆建鸮旗从甲乙始老之官九十万人来降须㬰化生青炁如云贯覆巳形从巳口直入下肝腑又思木星焕明在东方照已身便开目念呪九遍吞东方眞文十二字又常以立夏日鸡鸣入室幸向三拜平坐叩齿三通思赤帝字飘弩长二寸冠赤玉冠衣三炁丹羽飞衣驾丹龙王舆建釆旗从丙丁眞老之官三十万人来降须㬰化生赤炁如火贯䨱已形从己口入直下心腑又思火星焕明在南方照已身便开目念呪三遍吞南方眞文十二字又常以二分二至四日鸡鸣入室向王十二拜平坐叩齿十二通思黄帝字含枢纽长一尺二寸冠黄玉冠衣五色羽衣驾黄龙玉舆建黄旗从戊已元老之官十二万人来降须㬰化生黄炁如云覆巳身从已口入直下脾腑又思土星在天中照我身便开目念呪十二遍吞中央眞文十六字常以立秋日鸡鸣入室西向七拜平坐叩齿七通思白帝字曜魄寳长七寸冠白玉冠衣七炁白羽飞衣驾白龙玉舆建素旗从庚辛皇老之官七十万人来降须㬰化生白炁如云贯覆已身从已口入直下肺腑又思金星焕明在西方照已身便开目念呪七遍吞西方眞文十二字又常以立冬日鸡鸣入室北向五拜平坐叩齿五通思黒帝字隐侯局长五寸冠玄玉冠衣五炁玄羽飞衣驾黒龙玉舆建皂旗从壬癸玄老之官五十万人来降须㬰化生黒炁如流星之光贯覆已形从巳口入直下贤腑又思水星焕明北方照履已身便开目念呪五通吞北方眞文十二字东方呪曰九炁青天元始上精皇老尊神衣服羽青役御天官焕明歳星散辉流芳陶溉我形上餐明霞服引木精固养青芽保鎭朽龄肝腑充溢玉芝自生𢌞年亿劫色及童婴五炁和合天地长并南方呪曰三炁丹天朱宫灵童元始上老叅驾赤龙丹羽飞衣锦被明光驱䇿灵官运导隂阳三炁吐辉漑我绛宫赤子但鎭錬芽饰容朝餐朱景玉芝满充𢌞停劫年朽骸反童长龄天地水享无穷身生水火断絶群兇中央呪曰中黄太山元炁徘徊上有皇老总綂四垂参驾黄龙五色羽衣运导九天轮转璇玑焕明七星流光散辉玉英芳芝充溢四飞陶漑我身脾臃先开养芽餐精万神总归检魂制魄仙錬八威表里洞明长生不哀通眞达灵升入玄微西方呪曰金灵七门皓映西华中有素皇元始之家参驾白龙七炁峩峩徘徊玉门散精朱霞金星吐辉芳芝𩃎𩃱玄奥我身飬我素芽明石鲜光万劫不俱服以流泉餐以太和九天上帝给以玉华保年驻颜白景敷罗长存天地三光同遐北方呪曰北方玄天五炁散灵上有大神始老元精驾龙建旗逰宴上京是日元吉庆云敷荣飞芝流洒滂沱四盈玉女玄奥溉我身形肾宫𠑽鎭朽芽重生五府纳眞上通神明五老降接仙道早成变化水火衣服羽青飞行太空逰造紫庭寿同三景万劫遐龄右呪毕各依方数咽津止便服字诸常服字则以鸡鸣阳光始分东向叩齿如其方数摩两掌拭面目如其方数念呪自东方起至北方终爲一周东方青芽云服食青芽饮以朝华毕便以舌撩上齿之里舐唇三过令玉泉满口而咽之三过又引青炁九咽令鎭肝中南方朱丹云服食朱丹饮以池华以舌撩下齿表䑛唇漱口今玉芝满口而三咽之又引赤炁三咽令鎭心中中央戊己昻昻太山服食精气饮以醴泉毕以舌撩上齿取玉泉舐唇而三咽之又引黄炁十二咽令鎭脾中西方明石云服食明石饮以灵液毕以舌撩上齿漱口令玉芝满口而三咽之又引白炁七咽令鎭肺中北方玄滋云服食玄滋饮以玉饴毕以舌撩下齿内䑛唇漱口满而咽之又引黒炁五咽令鎭贤中右毕叩齿三十六通咽炁二十五过止又都呪曰白石巖巖以次行源泉通涌洞灌以玉浆饮之长生寿命益长毕以舌撩口上下中央令玉芝满口而三咽之其道都毕东方眞文南方眞文中央眞文西方眞文北方眞文玉饴仁济章第四仙道贵生无量度人上开八门飞天法轮罪福禁戒宿命因縁普受开度死魂生身身得受生上闻诸天诸天之上各有生门中有空洞謡歌之音魔王灵篇辞叅髙眞师曰此唾易修摩也其神常集于泥九之上在人头常爲人唿集魂魄眞神有沦丧数未尽者皆救其名爲法倧兄弟三人手执飞天法轮此是三天魔王之子也其灵篇之辞在后详其义而爲之洞章而唾易修摩符出净明经也本章今别以爲救世符禁之术第一欲界飞空之音人道渺渺仙道莽莽鬼道乐兮当人生门天道贵生鬼道贵终仙道常自吉鬼道常自凶师曰此歌音可以断百邪凡人家素有妖魅未欲驱捉只令自北分散不爲祸患则以此音治之搯酉文念呪七遍书符一道鎭之其怪永絶符文右件以五月五日造印之如有患狐魅即令帯之其鬼自去髙上清灵爽悲歌朗太空唯愿仙道成不欲人道穷北都泉曲府中有万鬼群但欲遏人筭断絶人命门阿人歌洞章以摄北罗鄷东送妖魔精斩馘六鬼锋诸天炁荡荡我道日兴隆师曰此歌音可以驱捉邪魅凡人家有精怪作祸遣之不去者以此音掐酉朱书眞字一通付所差官将擒之其文先以引札叙事用此粘连卷前或粘投词前如有印文即掐诀印粘之眞文玉篆第二色界魔王章落落髙张明炁四骞梵行诸天周廻十方无量大神皆由我身师曰此歌音可以禳鎭凡人家宅不宁所谋不遂身命迍蹇可以用朱书符贴佩书时念此呪七遍又左手辰文符文我有洞章万徧成仙仙道贵度鬼道相连天地眇莾秽炁氛氛三界乐兮过之长存身度我界体入自然此时乐兮薄由我恩师曰此歌音可以解拔𡨚滞飞疰复连凡有此者以桐木书符念七遍手掐巽取东方炁一口吹之书毕却以再书写此一叚于其上四畔发出用朱书亦可佩帯令人和合所向如心也符文右书讫以字盖之置于门上若解冢讼则钉墓侧龙汉荡荡何能别眞我界难度故作洞文变化飞空以试尔身成败懈退度者几人笑尔不度故爲歌音师曰此歌音可以治顚邪凡心病不知所主者以此呪符五徧取午炁一口书符令患吞佩左右午文符文第三无色界魔王歌曰三界之上眇眇大罗上无色根云层峩峩唯有元始浩劫之家部制我界统乗玄都有过我界身入玉虚我位上王匡御衆魔师曰此歌音可以佩帯百神稽首公私灾患不及书符即用此呪之左手寅文呪三徧取东西二方炁各一口书讫朱写文封之一边写一边押字符文空中万变秽炁纷葩保眞者少迷惑者多仙道难固鬼道易邪人道者心谅不由他仙道贵实人道贵华尔不乐仙道三界那得过其欲转五道我当复柰何师曰此歌音乃遣鬼呪也凡有祖先爲祸不可摄罪者以此音呪符一道烧之书符时再掐酉文符文此三界之上飞空之中魔王之音音叅洞章诵之百遍名度南宫诵之千徧魔王保迎万徧道备飞昇太空过度三界位登仙公有闻灵音魔王敬形师曰此歌音眞书以封前所烧之符封符如简上书此文勑制地祇侍衞送迎拔出地戸五苦八难七祖昇仙永离鬼官魂度朱陵受錬更生师曰此章可以救沉滞凡有幽魂则先烧遣鬼呪符次焚符追度之时其文当写如歴关诸天关子叙事意凡爲弟子追度则同歴关诸天同爲之以黄纸墨写符文符文太上灵寳净明飞仙度人经法卷四太上灵宝净明飞仙度人经法正统道藏三家本五卷洞玄部方法类太上灵寳净明飞仙度人经法卷五髪五髙明大使神功妙济眞君许旌阳释祕藏章第一是谓无量普度无穷有祕上天文诸天共所崇泄慢堕地狱祸及七祖翁师曰此是元始说经不可轻易皆上天祕寳泄慢则招祸故神仙学道以祕之今爲収法文呪凡収祕文则以左手恰午勒入向下念此呪则其法通灵所在神护鎭宅安家也着例章第二道言此二章并是诸天上帝及至灵魔王隐祕之音皆是大梵之言非世上常辞言无韵丽曲无华宛故谓玄奥难可㝷详上天所寳祕于玄都紫微上宫依玄科四万劫一传若有至人赍金寳质心依旧格告盟十天然后而付焉道言夫天地运度亦有否终日月五星亦有亏盈至圣神人亦有休否末学之夫亦有疾伤凡有此灾同炁皆当齐心修斋六时行香十徧转经福德立降消诸不祥无量之文普度无穷道言夫末学道浅或仙品未𠑽运应灭度身经太隂临过之时同学至人爲其行香诵经十过以度尸形如法魂神迳上南宫随其学功计日而得更生转轮不灭便得神仙道言夫天地运终亦当修斋行香诵经星宿错度日月失昏亦当修斋行香诵经四时失度隂阳不调亦当修斋行香诵经国主有灾兵革四兴亦当修斋行香诵经疫毒流行兆民死伤亦当修斋行香诵经师友命过亦当修斋行香诵经夫斋戒诵经功德甚重上消天灾保鎭帝王下禳毒害以度兆民生死受頼其福难胜故曰无量普度天人道言凡有是经能爲天地帝主兆民行是功德有灾之日发心修斋烧香诵经十过皆诸天记名万神侍衞右别至人克得爲圣君金阙之臣诸天记人功过毫分无失天中魔王亦保举尔身得道者乃当洞明至言也师曰此是元始说经明其有经者可以行事每件举而用则表奏状牒皆云凖经格言遵奉天尊诲约推而行之不敢别立外意今録一件以爲式谓如爲同学灭度诵经修斋则其辞文云凖经格道言至便得神仙右某伏爲甲乙云云诸天中大梵隐语无量音内音章第三元始灵书中篇东方八天亶娄阿荟无惒观音须延明首法揽菩昙稼那阿奕忽诃流吟华都曲丽鲜菩育臻荅落大梵散烟庆云飞洒玉都明魔上门无行上首回跖流玄阿陁龙罗四象吁员南方八天南阎洞浮玉眸诜诜梵形落空九灵推前泽各菩台緑罗大千眇莾九丑韶遥縁邅云上九都飞生自骞那育郁馥摩罗法轮霐持无镜揽姿运容馥朗廓奕神缨自宫西方八天刀利禅猷婆泥咎通宛薮涤色太眇之堂流罗梵萌景蔚萧嵎易邈无寂宛首少都阿繿郁竺华莫延由九开自辨阿那品首无量扶盖浮罗合神玉诞长桑栢空度仙北方八天玃无自育九日导干坤母东覆形摄上玄陀罗育邈眇炁合云飞天大丑总监上天沙陀劫量龙汉瑛鲜碧落浮黎空歌保珍恶奕无品洞妙自眞元梵恢漠幽寂度人师曰天书玉字凝飞玄之炁启运数之期八㑹而成音五合而成章焕乎诸天曜于太幽与龙汉赤明而倶化錬水火于五行之终含金木于五行之始兆开三景分判二仪立五岳超生死而振潜伏者自然之文也如能以每月初三日初五日初九十五二十五日各清斋诵咏龟山丹皇飞玄紫文以次而思存诵咏则当名书九天魔王保举九玄七祖皆被福䕃诵咏之妙法详矣今再取其便而易行使当思咏而不忘者着于后东方赤明开图九炁廻眞总綂玄关青帝大神流化九外纒绵我身灵音八书六十四篇洞明天地与我合仙运致龙驾上昇帝辕南方三炁徘徊灵凤来飞玉音八字焕烂紫微吉日大庆我道洞开朱丹哺饴仰吸灵晖身生水火绛帔羽衣登空歩虚足蹑丹梯周旋八天七祖相随西方七炁金灵八天尊神白虎䇿辇狮子捧辕七炁纒绵炼我成仙身发金光映明素灵内外变化昇入金门七祖出夜九幽开魂三涂五长斩恶根同灌福舍受庆自然亿劫开度随运长存北方元天徘徊流景上清大道启运八字开明飞天澄空洞音日生五炁纒绵灌我身形冠带北单今日受炼洞灵肾府内外光精飞行三界游宴紫庭七祖同庆欢乐劫龄七寳林中反胎更形长夜出离南宫纪名黄箓白简削死上生师曰有能以黄缯爲地书其眞文佩带而常存念前章则身应玄谱九祖昇仙其佩文之法已见于昇天劵矣今有服字等法叙于后爲玉字章玉字章第四师曰灵书玉字妙体自然其炁分出于九梵其开明见于后所以取之者有义别之者有体是以服之者皆其炁之所受养之以和而致仙録爰自炁出爲字字散爲符离合出于玄微㫖义本于深奥天眞皇人记之以爲上篆道君天尊合之以爲歌音王母译之以授汉武自汉武之后译而爲道体飞篆今载于灵寳法者皆西王母所以示汉武之音字也若夫用之以爲篆符延生保命救治弭灾则必取诸旧本吾今以旧本叅于仙房者得其妙㫖而明之其字其符其服食之日月其用度之意义庶㡬有补于髙人玉字眞文出昇天劵中此不复叙眞符章第五东方南方中央西方北方右符爲他人则用符自服则服字诀节各随方取炁用之服字章第六师曰凡学道之士务在得其㫖得其义得其叙何谓得其㫖见而不迷用而有应信而行之何谓得其义所本不误求而有理通而悟之何谓得其叙所用有伦简而不繁安而习之则自然有成况有如玉之姿如金之志勤玩味读不爲造次之间乎今因其日月集爲终歳之用而服字之功毕矣兼以行遣修持服茅守中各有日子则一歳之间不过数日兼以行之其初学壮行致君泽民事亲治家本之以行而佐之以功辅之以神明其超脱不可胜计哉本命日服九明首飞洒无行九灵推前泽洛菩台神缨自宫婆泥易邈无寂阿那品首正月旦日服七霐无量玃无自育九日龙汉瑛鲜恶弈元梵恢漠每月初三日服二流罗陀罗每月十五日三十日服二荟无宛首少都每月弦望日服二无惒观音緑罗八节日服十六阿弈华都曲丽阿陀龙罗育邈韶謡云上九都那育郁馥馥朗廓弈涤色梵萌九开自辩眇炁合云总监上天碧落浮黎空歌保珍罗合神立冬日服三摩罗幽寂度人九丑冬至日服一流玄立夏日服一流罗夏至日服一运容立春日服三梵形落空持咎通春分日服一眇莽立秋日服一鲜菩秋分日服一菩昙甲子日服三法揽坤母东覆形摄上玄戊辰戊戍日服三须延忽诃流冷荅落大梵庚申甲申日服一玉都五月五日服七刀魔四象南阎洞浮缘遭飞生自骞无镜揽姿刀利禅猷七月七日服十四稼那上门吁贠玉眸诜诜縁遭飞生自骞法轮无镜揽姿刀利禅猷太渺之堂扶盖浮飞天大丑沙陀劫量无品洞妙自眞九月九日服六欔无自育九日龙汉瑛鲜恶弈元梵恢漠导干太歳日服五庆云回跖大千宛薮景蔚萧嵎行年日服一上首日日诵经时服三郁竺玉诞长桑栢空度仙有恶梦时服一华莫延由每月十斋日服四亶娄阿育臻散烟阿繿自本命日起至此计二百七十七字字诀章第七师曰梵炁开明各因所出而制字随所冝而受持或削名于死籍而注南昌或明妙法之宗而求玄奥莫不遂其所欲大哉自然之化离合叅同散殊无方义归一体譬之江河昭然可考也亶娄阿出于玄都长楼之上主以正天地之度万神朝已荟无出于南轩之上主空无之中自然成眞服之神贠平生惒观音书日月之门主开长夜之身有光明面有金色生死受度须延出于天西北玉阙主天地劫数服之得随运生死位齐飞天明首出于天三界之门主始开之分度服之地官削死三界保仙法揽出于紫微上馆主罪福之塲服之三官削死罪簿消名菩昙出于北元玄斗之中主服之则玄斗记名佩之则九幽罢对稼那出于金华之上宫主生死图録服之则九府削罪玄都记生阿弈出于玉京七寳玄台主万仙朝礼之仪服之神眞来朝已形生死逍遥忽诃题九灵之馆主天地大期服之能愈大疾流吟出于北元玄关主天地之炁服之凡大灾皆过度华都曲丽出于太极上宫青华之阙主衆眞玉女诵咏服之玉女游戏其房鲜菩出于洞元之台主天庆㑹存白云白日面有玉光神仙变通育臻出于洞灵上馆主御帝君游观八极制天魔王服之则生死同昇游观八极荅落大梵出于三便之门主天元数之炁开大有之关通龙汉之眞服之生死皆度消阳九百六之灾散烟出融生之台是南极上元之游台主眞人玉女服之玉女下降庆云出紫阳馆主灵风之炁起庆云之轮服之生玉光有自然之香飞洒出玄都玉阙主飞天开大有之光服之生死皆与飞天齐功不经地狱玉都出紫微台主开九幽长夜之魂服之七祖皆仙上登朱陵明魔出北灵馆主开八书于空洞制万魔于帝庭服之召集群灵摄伏百魅上门出北极主生死善恶服之百日北帝削死録南宫上生籍生死受仙无行出元始玄台主天地开闭服之制身神运生死上首出北上玄阙之门主运度之炁服之制神炁精与运生死长居南宫回跖出天门主玉篇眞文隐明之运开生死之期服之五臓出光万神并炼生死成仙流玄出九夜之台主死魂归灵受生还人服之九祖皆离幽夜上昇南宫阿陀龙罗出龙山九折之河主帝君游观俯仰之仪服之帝君下降上眞来迎四象出北斗玄台主死生命籍服之北斗削落死籍度生南宫吁员出南斗长生宫主死魂度入南宫制受炼之神服之南斗拔取神魂受炼更主体入自然南阎洞浮出洞阳之馆主受炼之因服之身神澄正内外光明玉眸说诜出南极上宫主受炼之名服之五内结仙项生圆象梵形落空出玉京山玄台主天兀开运服之万神具形变化群方九灵推前出南极上元宫主生死功过服之南宫开生放九幽长夜之魂凙𠗂菩台出天西南龙泽主开明日月服之得过阳九之灾緑罗出日月上馆主三光分度服之身有光明生死不滞大千出玄关之上主四方无极分度之期服之得周旋无极世界不拘五苦之难莽出紫微上宫主天文开明服之得度朱陵受号爲仙九丑出北帝寒灵之窓主魔精服之万鬼潜伏韶謡出三便之门主云中謡歌之鬼服之万魔降伏縁邅出南北二斗之门主生死功过服之北斗削咎南斗书仙云上九都出玉京九层之台主飞天眞人朝眞之礼服之成仙飞生自骞出洞阳上馆主诸学者受度之品服之则魂神受鍊那出天关之上主四时之炁服之形神安灾障不干育郁馥出玄关之中主衆眞朝宴之仪服之万神朝礼摩罗出金阙北壁主学者应度制伏天魔服之万魔伏降法轮出三便之门主应度之人服之名上南宫九祖受鍊霐出紫微之宫主领万神服之万神侍衞威制十方持出东华宫主制神龙典仪服之神龙爲使无镜揽姿出三便之门主生死图録服之北帝削死三界度仙运容出南宫主五炁鍊度仪典服之面有玉光万神安鎭馥朗廓弈出玉京山七寳台主诸天眞人游行服之修斋衆眞下降神缨自宫出太微上馆主洗鍊神舍服之百灵混合身体光明已身常居绛府刀利禅猷出南极玄窓之上主得道之人受鍊品目服之身胃纳律万灵鎭体婆泥出南极洞阳之馆主得道之人受鍊加进仙品服之三官削咎南极登名咎通出南上北窻主制万魔服之鬼精灭爽神眞总归身飞太清宛薮书金阙主诸尘秽之炁服之万秽荡清涤色出眞房主诸飞仙道人服之荡秽清神祥光自生大眇之堂出南宫福堂主品秩服之九灵记福生死受天厨流罗出月宫主天王游宴服之面貌有光金容玉质梵萌出玄都紫房主天地劫㑹服之过阳九之灾景蔚萧嵎出玉京玄台主生死録服之三官除罪籍南宫记仙名易邈无寂出未陵之阙主生死开度服之蒙解释九幽削愆宛首少都出日宫主得度之人服之则日童下降面生光彩㓕度则受錬阿繿出玄都长楼王兆天中之魔服之万邪不干眞灵即降郁竺出三便之门主制天中之魔服之心神澄正诵咏朗彻上天遥唱华莫延由出北灵上馆主治万鬼之牢服之群魔束形精怪自灭三宫明检鬼营九开自辩书玉阙九天之上主四时之炁服之四时俱生旺不患时疾阿那品首出明眞之堂主灭度之籍服之九幽録福及先无量出紫微北轩之上主得道者昇品服之东华记名扶盖浮出南阳之台主校幽録服之北都削对南宫记名九祖超度罗合神书大罗始阳之台主上品之人得度服之九祖超脱身得神仙玉诞长桑栢空书东华青林之树主天中自然之音服之声叅太极炁入神宵度仙出玄都玉台主眞人服御服之面有玉光九祖同庆玃无出玄都长台之上主天地开闭自然之眞服之则随轮运转不失本形自育九日出神楼之上主天地劫㑹服之灭度得受太和之炁而入眞导干亦出主一同服之与九祖同昇坤母出扶桑司灵馆并东覆出东井华林并主洪水四出盈缩之度服之水行不伤神龙护度形摄上玄出太极宫中主大水佩之亦可止水朱书佩陀罗出月上之馆主明天地之隂阳服之身有光明照见五内育邈出三便之门主死生之籍服之则度大灾㑹位爲仙王眇炁合云出紫㣲云宫主生死服之生死得诣朱陵飞天出玉台之上主空洞自然服之身与四时节候相应诵经上达大丑出三便之门主生死图録服之生死得道魔王保举总监上天出紫微长楼主总监诸天之炁服之七祖昇超沙陀劫量出紫微上宫主功德事服之三界书其功上朱陵之府龙汉瑛鲜出玄斗之中主度得道之身服之九幽之魂昇之无极碧落浮黎出玉清云宫主衆眞之仪服之万神朝已空歌保珍出紫微上宫主自歌音服之则能知诸天之音也恶弈出紫微太虚之馆主度得仙之人服之朱宫书名飞天同功无品洞妙自眞出南阳上宫紫轩主勲服之识前身生死超度元梵恢漠出玉清上宫太极之台主虚无自然生眞识知微之㡬服之则慧智幽寂度人出北阙玄牝之戸主六府受眞体生光明服之则上游大罗自然章第八师曰道之爲妙大无不包小无或遗以文纵横倒直或离或散无不当其用元始中篇玉字出乎大梵之炁分之而爲字合之而爲声妙之而爲符约之而爲呪于西汉灵寳之书则有飞篆散殊之体皆因经言所以济用吾今飞仙度人之法本于旧载叅于仙房以增以除以证灵寳之法贯通不遗今略取灵寳一二所载以辨其爲同一者五帝大魔本以荐幽滞而灵寳则爲破坛伐庙治狂邪武勇之神可召而任以护助微劣法子流浪之义二者东方八天本以四篇皆爲昇天劵而灵寳止取一天者取东方生炁也三者南方八天本止可以祈晴于至阳之地而灵寳又以祈雨用之又以持字爲使龙之符也四者华莫延由本治恶梦而灵寳取以止盗鬼贼与之爲性一也五者形摄上玄本禁水之符也而灵寳取以止怪兽与水怪皆隂类也六者总监上天本主炁之字也而灵寳取以止怪飬子难以贴于堂奥来生炁也凡六者皆灵寳法与度人有异处求其离合之自然则一也复命章第九道言此诸天中大梵隐语无量之音旧文字皆广长一丈天眞皇人昔书其文以爲正音有知其音能斋而诵之者诸天皆遣飞天神王下观其身书其功勤上奏诸天万神朝礼地祇侍门大勲魔王保举上仙道备尅得游行三界昇入金门师曰此乃本经叙书所出之因也如能观此而悟则勉而不忘也此音无所不辟无所不禳无所不度无所不成天眞自然之音也故诵之致飞天下观上帝遥唱万神朝礼三界侍轩群妖束首鬼精自亡琳琅振响十方肃清河海静黙山岳吞烟万灵振伏招集群仙天无氛秽地无妖尘㝠慧洞清大量玄玄也师曰此乃诵洞章法也夫存思之道贵乎絶念诚知天中自然之音能使飞天下观则必以眞而应则不妄观唯知琳琅振响而诵咏味之十方肃清无外浊也河海静黙无妄动也山岳吞烟无妄泄也万灵振伏无妄害也招集群仙无妄专也如此则大地性心廓然而已所以能㝠慧洞清大量玄玄也太上灵寳净明飞仙度人经法卷五