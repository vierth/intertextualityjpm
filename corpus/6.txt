周易註疏御制重刻十三经序御制重刻十三经序班固氏曰六学者王教之典籍先圣所以明天道正人伦致至治之成法也汉代以来儒者𫝊授或言五经或言七经暨唐分三礼三𫝊则称九经已又益孝经论语尔雅刻石国子学宋儒复进孟子前眀因之而十三经之名始立自宋易汉唐石刻之旧五经始有板本及明南北监板行而笺疏𫝊义胪列具备学士家有其书𫝊习弥广顾训诂繁则踳驳互见卷帙重则豕亥易讹或意晦于一言之舛或理乖于一字之谬校雠踈略疑悮滋多承学之士无所取正我朝列祖相承右文稽古皇祖圣祖仁皇帝研精至道尊崇圣学五经具有成书颁布海内朕披览十三经注疏念其嵗月经乆梨枣日就漫漶爰勅词臣重加校正其于经文悮字以及𫝊注笺疏之未协者叅互以求其是各为考证附于卷后不紊旧观刋成善本匪徒备金匮石室之藏而已书曰学于古训乃有𫉬𫝊曰经籍者圣哲之能事其教有适其用无穷朕咨采勅㡬实无审定之暇亦无鉴古之识而惟是缉熙逊志日就月将则有志焉而不敢不勉继自今津逮既正于以穷道徳之阃奥嘉与海内学者笃志研经敦崇实学庶㡬经义眀而儒术正儒术正而人才昌恢先王之道以赞治化而宏逺猷有厚望焉干隆十二年二月朔御制伏日读易御制伏日读易百舌已无声三庚适初伏清昼如小年韦编静可读风来蝉度响雨过花增馥物物注易简奚待玩九六回忆阳生时观𧰼得来复御制读周易枯杨生稊辨诂御制读周易枯杨生稊辨诂易大过之九二曰枯杨生稊王弼注云杨之秀也孔颕达谓枯藁之杨更生少壮之稊取象显而易见陆徳明经典释文从之考夏小正云正月栁稊稊也者发孚也戴徳自释其文确然可信足与弼注相发明且微独王孔之说为然也唐以前诸儒讲易者莫不然即郑康成书作荑而解为木更生虞翻诂作穉而解为杨叶未舒辞虽小异义实不相逺也惟朱子本义以稊为梯且训为根谓荣于下者其说本之程𫝊而程子则举刘琨劝进表发繁花于枯荑为证夫琨信笔为文无与易理然亦未明言根义而荑之训又为草琨所谓枯荑安知非在彼而不在此其不足据审矣程朱之意不过以卦体二爻初隂在下遂以为下生根梯而于五爻老隂在上则以为上生华秀夫以二之比初为老夫得女妻五之比六为老妇得士夫可也若拘上下爻之象以根梯华秀分上下而言则不可朱子不又云乎荣于下则生于上既曰生于上非秀而何矧植物之性其生莫不由根而干而枝而芽蘖若舍稊秀而専言梯且训为根则所云生于上者曷所指乎攷之朱震河上易𫝊曰二变而与初二成艮巽木在土下根也枯杨有根则其穉秀出稊穉出杨之秀也震未尝不兼言根而引而至于稊则较程朱之说为赅举矣间尝综爻之辞而覆按之生稊必当以弼注为正葢阳虽过而济以隂故能成生发之功譬枯杨之生稊始孚秀而具生生不已之象犹老夫得女妻之过以相与也故旡不利也五爻生华直当作华絮解陆佃埤雅云栁华一名絮是其义矣盖杨而至于华絮其生意已过自此以往将就衰落故不可乆也亦犹老妇得士夫之可丑也则以象辞释爻辞其义自合即以卦体证爻象亦无弗合又何必泥程朱之曲解为梯乎但稊之为字虽今时所行大戴礼亦从木然诂解无异义或出刋写之譌而张参五经文字则列稊于禾部唐国子学石经本汉鸿都之遗最为近古而木旁之梯则说文广韵并训木阶与发荣义无渉亦不可以不正周易註疏御制读易繋辞上传第五章书义御制读易繋辞上𫝊第五章书义此章与中庸首章相表里子思或有承乎是章之义乎盖一隂一阳之谓道继之者善成之者性即所谓天命之谓性也仁者见之谓之仁知者见之谓之知即所谓率性之谓道也百姓日用而不知故君子之道鲜矣即所谓修道之谓教也至于显诸仁藏诸用鼓万物而不与圣人同忧註疏家皆作一句读余则以为鼓万物而不与应作一句而与应作去声如舜禹有天下而不与之与盖所谓不居而已耳不居则不知不知则无为无为则无心设以上声读而贯下文是视天地与圣人有间然且有心矣夫大易一干坤干坤一隂阳隂阳一天地天地一易简春生夏长天地之显诸仁也秋收冬藏天地之藏诸用也而天地实不居其功此即天地之无心也若夫圣人辅相左右是有心也有心则不能无为不能无为则不能不代天地同忧矣咨政之暇与诸皇子及数儒臣示及此并命各抒其见以论之皆以为不出所示故不复繁文阐论而直陈其义如此然予亦未肯遂信以为韪爰简笔书之以俟后之深于易者周易註疏进表和硕和亲王𢎞昼等上言等奉勅校刻十三经告竣恭呈睿鉴等谨奉表恭进者伏以治洽同文掲珠囊以悬霄汉道隆稽古釐漆简以布垓埏焕十三部之寳书光生册府镂亿万年之玉版庆遍儒林本校异同更胜经谈虎观文𫝊画一何须体倣鸿都欣裁定之自天遹观成于此日窃惟圣作明述代有简编徳厚功髙政存方策聿自云龙火鸟即有典坟邱索之名洎乎汉魏晋唐更富甲乙丙丁之库但羣言必衷诸圣而四部总冠以经维庖牺察地观天一画剖二仪之藴奥维孔子声金振玉六艺集千古之大成修礼乐而序诗书作春秋而赞易象论语为及门之纂记尔雅亦小学之梯阶曾子亲承百行提其要峄山私淑七篇扬其风皆炳炳而烺烺更熊熊而奕奕虽暂厄于秦火即大阐于汉京五经立博士之官専门递授七畧纪藏书之籍训诂滋繁大都后出者流光可知逾时而论定雒都继起始行戴记毛诗东晋流𫝊独尚孔书王易推经神于髙密派则南北攸分擅左癖于当阳解则陈隋始显越唐正观廼作正义以综旧闻迨宋咸平复葺诸经以嘉来学譬彼支流涌地并注江河何殊衆宿丽天分光日月顾剞劂虽传于奕禩而校雠久旷于曩时快睹鸿章欣逢盛世钦惟皇帝陛下得一以贞兼三而治功业跻雍熙之美统绍唐虞文章发性道之精心源洙泗运当复旦盈廷赓喜起明良天纵多能率海仰纂修删定犹以儒先注疏实维学古津梁慨夫纸墨临摹多致𫝊讹梨枣缅熹平之石书三体既世逺而难征即长兴之木刻九经亦年湮而莫购惟宋人染印间有存留更眀代因承悉多漶漫辟雍所列虽随缺以随修旧本相沿竟或増而或减郭公夏五以外犹有阙文武成酒诰之篇弥多脱简声则齐秦夏楚谁禀音释于徳眀字则亥豕乌焉不考正文于师古爰下特勅重为校刋馆开武英餐𫝊内府延议郎于东观笔架珊瑚㑹学士于西清帘钩玳瑁溯自田何伏胜逺有师承匡鼎张侯旁资讨论输攻墨守邵公则力矫素臣鲁禘周郊王肃则心非郑志景纯更二十载义祇取乎诗书明皇注十八章文廼合乎今古孔贾同时撰疏而意或参差孙邢并世𫝊经而辞多牴牾凡此得失久评乎前哲惟兹疑似应校以中文抽兰台石室之储爰资雠对出羣玉羽陵之积悉备考稽按部就班既珠聨而璧合离经辨志更指列而眉陈审有舛讹始为订正若无确见仍即阙如惟是参较既多稍得古人之旧亦且改移不少恐滋学者之疑复奉纶音编为考证必其显有可据乃得附于每篇如尧典冠虞书何得因序言而退卷首郑笺条列国正当彚诸谱以识篇端士礼之佚文应资羣书以补阙春王之续笔宜下一字以尊经又如理渉支离参观全部若或事多征引即检他书次第成编上呈睿定建初之作通议虽属藳于词臣石渠之讲诸经必折衷于制㫖频更详审方竣开雕琼简瑶函恍积竒书于宛委牙签锦轴俨披仙笈于蓬山三古经天纬地之大文煌乎备矣一人崇儒重道之至意猗欤盛哉等学昧管窥才同蠡测非刘向之博物还分禄阁青藜愧戴凭之解经竟坐金华彩席字样犹迷于元度典校空附乎季长深幸陪侍从之班一得睹秘书之目伏愿汤盘时励文岸诞登于缉熙单厥心所其无逸念终始典于学政乃有恒治必臻乎郅隆风聿登乎淳古则抚五辰而凝庶绩继二典以成三且超羣圣而迈百王配六经而为七将见河出图洛出书敷天觐干符坤珍之总至薮有麟冈有凤匝海庆金瓯玉烛之长调矣计校刻告竣十三经注疏共三百四十六卷十七函谨奉表随进以闻干隆十一年十二月十七日和硕和亲王𢎞昼︵字位过密无法显示张廷玉吏部右侍郎徳龄兵部右侍郎王㑹汾国子监祭酒陆宗楷周易註疏诸臣职名奉㫖开列校刻十三经诸臣职名监理和硕和亲王𢎞昼总阅︵字位过密无法显示鄂尔泰︵字位过密无法显示张廷玉总裁原任经筵讲官刑部尚书张照原任礼部右侍郎李清植兵部右侍郎王会汾原任刑部右侍郎励宗万国子监祭酒陆宗楷原任翰林院侍讲职衔方苞提调原任日讲官起居注詹事府詹事兼翰林院侍读学士陈浩原任日讲官起居注左春坊左庶子兼翰林院侍读朱良裘署日讲官起居注右春坊右庶子兼翰林院侍讲林蒲封翰林院编修孙人龙编校詹事府少詹事今任河道总督周学健詹事府少詹事今任户部右侍郎吕炽通政使司右通政林枝春曰讲官起居注翰林院侍读学士董邦达日讲官起居注翰林院侍读齐召南署日讲官起居注翰林院侍读宋邦绥日讲官起居注翰林院侍读观保日讲官起居注翰林院侍讲于敏中日讲官起居注翰林院侍讲徳保右春坊右中允兼翰林院编修陆嘉颕原任翰林院编修吴兆雯翰林院编修张映斗翰林院编修冯祁翰林院编修李龙官翰林院编修吴翰林院编修张九镒翰林院编修邵齐焘翰林院编修朱佩莲原任翰林院编修闻棠原任翰林院编修杭世骏翰林院检讨万松龄翰林院检讨洪世泽翰林院检讨程恂翰林院检讨出科聨原任翰林院检讨吴泰原任翰林院庶吉士蒋麟昌翰林院编修今任兵科给事中李清芳翰林院编修今任监察御史赵青藜翰林院编修今任监察御史沈廷芳翰林院编修今任监察御史曹秀先翰林院检讨今任四川松茂道唐进贤原任刑部主事李光型候补主事今任山西隰州直𨽻州知州王祖庚翰林院待诏卢明楷校録举人薛廷栋贡生廖名扬贡生叶环贡生王男贡生费应泰贡生杨茂迁贡生张本贡生王济师贡生王积光贡生周廷髙贡生龚世楫监造内务府南苑郎中兼佐领加六级纪録十八次雅尔岱内务府钱粮衙门郎中兼佐领加五级纪録十三次永保内务府钱粮衙门员外郎兼佐领纪録一次永忠内务府广储司司库加一级纪録三次三格监造加一级李保监造加一级姚文彬库掌尚琮库掌亮保库掌虎什泰库掌观音保库掌常福库掌髙永仁执事人文殊保执事人佛纶执事人弥勒保执事人金笃生执事人李延舜执事人保庆周易註疏提要钦定四库全书经部一周易正义易𩔖提要等谨案周易正义十卷魏王弼晋韩康伯註唐孔颖达疏易本卜筮之书故末派寝流于䜟纬王弼乘其极敝而攻之遂能排弃汉儒自标新学然隋书经籍志载晋扬州刺史顾夷等有周易难王辅嗣易一卷册府元龟又载顾悦之难王弼易义四十余条京口闵康之又申王难顾是在当日已有异同王俭颜延年以后此扬比抑互诘不休至颕达等奉诏作疏始専崇王註而衆説皆废故隋志易𩔖称郑学寝微今殆絶矣盖长孙无忌等作志之时在正义既行之后也今观其书如复彖七日来复王偶用六日七分之説则推明郑义之善干九二利见大人王不用利见九五之説则驳诘郑义之非于见龙在田时舍也则曰经但云时舍註曰必以时之通舍者则辅嗣以通解舍舍是通义也而不疏舍之何以训通于天元而地黄则曰恐庄氏之言非王本意今所不取而不言庄説之何以未允如斯之𩔖皆显然偏袒至説卦𫝊之分隂分阳韩註二四为隂三五为阳则曰辅嗣以为初上无隂阳定位此註用王之説帝出乎震韩氏无註则曰益卦六二王用亨于帝吉辅嗣註曰帝者生物之主兴益之宗出震而齐巽者也则辅嗣之意以此帝为天帝也是虽弼所未註者亦委曲旁引以就之然疏家之体主于诠解註文不欲有所出入故皇侃礼疏或乖郑义颖达至斥为狐不首邱叶不归根其墨守専门固通例然也至于诠释文句多用空言不能如诸经正义根据典籍源委粲然则由王註扫弃旧文无古义之可引亦非考证之疏矣此书初名易赞后诏改正义然卷端又题曰兼义未喻其故序称十四卷唐志作十八卷书録解题作十三卷此本十卷乃与王韩註本同殆后人从註本合併欤干隆四十一年十月恭校上总纂官纪昀陆钖熊孙士毅总校官陆费墀周易註疏周易经传原目钦定四库全书周易经传原目周易上经干传第一音义王弼注音义周易上经泰传第二周易上经噬嗑传第三周易下经咸传第四周易下经夬传第五周易下经丰传第六周易系辞上第七音义韩伯注音义周易系辞下第八周易说卦第九疏周易序卦第十周易杂卦第十一音义周易经传原目周易註疏周易经传原目考证周易经传原目考证周易上经干传第一按第一卷凡十卦独云干𫝊者此古人卷帙之标籖犹毛诗题云周南关雎训诂𫝊第一论语题云学而第一是也泰卦第二以后放此疏释家逐字分着其义具见郑重𫝊经之意但篇第既改而原目仍杂见于经𫝊间殊滋棼眩故今悉列之卷首云韩伯注音义王辅嗣止注大经大字监本作六毛居正六经正误曰大字误作六先儒以上下经二篇为大经系辞以下为大𫝊今从之周易説卦第九疏正义曰先儒以孔子十翼之次干坤文言在二系之后説卦之前以彖象附上下二经为六卷则上系第七下系第八文言第九说卦第十辅嗣之文言分附干坤二卦故説卦为第九按汉书艺文志易十二篇颜师古注云上下经及十翼故十二篇十翼之数説者不同朱子本义从王肃本今折中定本从之此以彖象附上下二经为六卷乃王弼所受传于费直者费直𫝊云以彖象系辞文言解説上下经是也孔颖达于坤初六象疏云夫子象辞元在六爻经辞之后辅嗣之意以象本释经宜相附近故分附当爻之下是以彖象文言从经如今干卦者费直之易也以彖及大象从卦辞以小象从各爻辞如今坤卦以下者王弼之易也此疏则云辅嗣之文言分附干坤二卦又似直未分而弼始分之其说小异盖唐时已传闻异辞孔颖达殆两存之周易经𫝊原目考证周易註疏周易注解传述人钦定四库全书周易注解𫝊述人唐国子博士兼太子中允赠齐州刺史吴县开国男陆徳明録宓牺氏之王天下仰则观于天文俯则察于地理观鸟兽之文与地之宜近取诸身逺取诸物始画八卦因而重之为六十四文王拘于羑里作卦辞周公作爻辞孔子作彖辞象辞文言系辞説卦序卦杂卦谓之十翼班固曰孔子晚而好易读之韦编三絶而为之𫝊𫝊即十翼也自鲁商瞿子木受易于孔子以授鲁桥庇子庸子庸授江东馯臂子弓子弓授燕周丑子家子家授东武孙虞子乗子乗授齐田何子荘及秦燔书易为卜筮之书独不禁故𫝊授者不絶汉兴田何以齐田徙杜陵号杜田生授东武王同子中及洛阳周王孙梁人丁寛齐服生皆着易𫝊汉初言易者本之田生同授淄川杨何寛授同郡砀田王孙王孙授施雠及孟喜梁丘贺由是有施孟梁丘之学焉施雠𫝊易授张禹及琅邪鲁伯禹授淮阳彭宣及沛戴崇伯授太山毛莫如及琅邪邴丹后汉刘昆受施氏易于沛人戴宾其子轶孟喜父孟卿善为礼春秋孟卿以礼经多春秋烦杂乃使喜从田王孙受易喜为易章句授同郡白光及沛翟牧后汉洼丹觟阳鸿任安皆𫝊孟氏易梁丘贺本从太中大夫京房受易后更事田王孙𫝊子临临𫝊五鹿充宗及琅邪王骏充宗授平陵士孙张及沛邓彭祖齐衡咸后汉苑升𫝊梁丘易以授京兆杨政又颍川张兴𫝊梁丘易弟子着録且万人子鲂𫝊其业京房受易梁人焦延夀延夀云尝从孟喜问易㑹喜死房以延夀易即孟氏学翟牧白生不肯曰非也延夀尝曰得我术以亡身者京生也房为易章句説长于灾异以授东海叚嘉及河东姚平河南乗𢎞皆为郎博士由是前汉多京氏学后汉戴冯孙期魏满竝𫝊之费直𫝊易授琅邪王璜为费氏学本以古字号古文易无章句徒以彖象系辞文言解説上下经汉成帝时刘向典校书考易説以为诸易家説皆祖田何杨叔元丁将军大义畧同唯京氏为异向又以中古文易经校施孟梁丘三家之易经或脱去无咎悔亡唯费氏经与古文同范晔后汉书云京兆陈元扶风马融河南郑衆北海郑𤣥颍川荀爽竝𫝊费氏易沛人髙相治易与费直同时其易亦无章句専説隂阳灾异自言出丁将军𫝊至相相授子康及兰陵母将永为髙氏学汉初立易杨氏博士宣帝复立施孟梁丘之易元帝又立京氏易费髙二家不得立民间𫝊之后汉费氏兴而髙氏遂㣲永嘉之乱施氏梁丘之易亡孟京费之易人无𫝊者唯郑康成王辅嗣所注行于世而王氏为世所重今以王为主其系辞巳下王不注相承以韩康伯注续之今亦用韩本子夏易𫝊三卷孟喜章句十卷京房章句十二卷费直章句四卷马融𫝊十卷荀爽注十卷郑𤣥注十卷刘表章句五卷宋衷注九卷虞翻注十卷陆绩述十三卷董遇章句十二卷王肃注十卷王弼注七卷姚信注十卷王廙注十二卷张璠集解十二卷干寳注十卷黄颖注十卷蜀才注十卷尹涛注六卷费元珪注九卷荀爽九家集注十卷谢万韩伯袁悦之桓𤣥卞伯玉荀柔之徐爰顾懽眀僧绍刘瓛自谢万以下十人竝注系辞为易音者三人近代梁褚仲都陈周𢎞正竝作易义此其知名者周易注解𫝊述人周易註疏周易注解传述人考证周易注解𫝊述人考证周易注解𫝊述人按诸经授受源流𫝊注或详或畧今取释文所録竝存之此周易源流文间讹缺如云孔子作彖辞象辞文言系辞説卦序卦杂卦十翼文义具足矣而杂卦下却缺二字殊不可晓又注详见余所撰句下亦缺二字考徳明所撰他无表见意即干𫝊第一疏云夫子十翼解见发题者是今其书亦不𫝊按杂卦下二字以文义求之当作是谓二字据孔颕达数十翼云上彖一下彖二上象三下象四上系五下系六文言七説卦八序卦九杂卦十是彖象系辞各釐为上下二篇此文所列彖象系辞不曽晰出上下故当时刻者疑其不足十数因缺以俟攷耳今亦未敢臆决仍旧阙之自鲁商瞿子木受易于孔子末按自此已下皆采两汉儒林𫝊之文字多别出田何子荘汉书作子装丁寛作易説三万言汉书作二万言翟牧字子况汉书作子兄注读曰况彭祖字长夏真定太守汉书作字子夏真定太傅戴冯后汉书作凭王璜后汉书作横周易注解𫝊述人考证周易註疏周易正义序钦定四库全书周易正义序唐国子祭酒上䕶军曲阜县开国子孔颖达奉勅撰夫易者象也爻者效也圣人有以仰观俯察象天地而育羣品云行雨施效四时以生万物若用之以顺则两仪序而百物和若行之以逆则六位倾而五行乱故王者动必则天地之道不使一物失其性行必协隂阳之宜不使一物受其害故能弥纶宇宙酬酢神眀宗社所以无穷风声所以不朽非夫道极𤣥妙孰能与于此乎斯乃干坤之大造生灵之所益也若夫龙出于河则八卦宣其象麟伤于泽则十翼彰其用业资九圣时歴三古及秦亡金镜未坠斯文汉理珠囊重兴儒雅其𫝊易者西都则有丁孟京田东都则有荀刘马郑大体更相祖述非有絶伦唯魏世王辅嗣之注独冠古今所以江左诸儒竝𫝊其学河北学者罕能及之其江南义疏十有余家皆辞尚虚𤣥义多浮诞原夫易理难穷虽复𤣥之又𤣥至于垂范作则便是有而教有若论住内住外之空就能就所之説斯乃义渉于释氏非为教于孔门也既背其本又违于注至若复卦云七日来复竝解云七日当为七月谓阳气从五月建午而消至十一月建子始复所歴七辰故云七月今案辅嗣注云阳气始剥尽至来复时凡七日则是阳气剥尽之后凡经七日始复但阳气虽建午始消至建戌之月阳气犹在何得称七月来复故郑康成引易纬之説建戌之月以阳气既尽建亥之月纯隂用事至建子之月阳气始生隔此纯隂一卦卦主六日七分举其成数言之而云七日来复仲尼之纬分明辅嗣之注若此康成之説遗迹可寻辅嗣注之于前诸儒背之于后考其义理其可通乎又蛊卦云先甲三日后甲三日辅嗣注云甲者创制之令又若汉世之时甲令乙令也辅嗣又云令洽乃诛故后之三日又巽卦云先庚三日后庚三日辅嗣注云申命令谓之庚辅嗣又云甲庚皆申命之谓也诸儒同于郑氏之説以为甲者宣令之日先之三日而用辛也欲取改新之义后之三日而用丁也取其丁宁之义王氏注意本不如此而又不顾其注妄作异端今既奉勅删定攷察其事必以仲尼为宗义理可诠先以辅嗣为本去其华而取其实欲使信而有徴其文简其理约寡而制衆变而能通仍恐鄙才短见意未周尽谨与朝散大夫行大学博士臣马嘉运守大学助教臣赵干叶等对共参议详其可否至十六年又奉勅与前修疏人及给事郎守四门博士上骑都尉臣苏徳融等对勅使赵𢎞智覆更详审为之正义凡十有四卷庶望上禆圣道下益将来故序其大略附之卷首尔周易正义序周易註疏卷首周易正义卷首自此下分为八段第一论易之三名第二论重卦之人第三论三代易名第四论卦辞爻辞谁作第五论分上下二篇第六论夫子十翼第七论𫝊易之人第八论谁加经字第一论易之三名正义曰夫易者变化之总名改换之殊称自天地开辟隂阳运行寒暑迭来日月更出孚萌庶𩔖亭毒羣品新新不停生生相续莫非资变化之力换代之功然变化运行在隂阳二气故圣人初画八卦设刚柔两画象二气也布以三位象三才也谓之为易取变化之义既义总变化而独以易为名者易纬干凿度云易一名而含三义所谓易也变易也不易也又云易者其徳也光明四通简易立节天以烂眀日月星辰布设张列通精无门藏神无穴不烦不扰澹泊不失此其易也变易者其气也天地不变不能通气五行迭终四时更废君臣取象变节相移能消者息必専者败此其变易也不易者其位也天在上地在下君南面臣北面父坐子伏此其不易也郑𤣥依此义作易赞及易论云易一名而含三义易简一也变易二也不易三也故系辞云干坤其易之藴邪又云易之门戸邪又云夫干确然示人易矣夫坤隤然示人简矣易则易知简则易从此言其易简之法则也又云为道也屡迁变动不居周流六虚上下无常刚柔相易不可为典要唯变所适此言顺时变易出入移动者也又云天尊地卑干坤定矣卑髙以陈贵贱位矣动静有常刚柔断矣此言其张设布列不易者也崔觐刘贞简等竝用此义云易者谓生生之徳有易简之义不易者言天地定位不可相易变易者谓生生之道变而相续皆以纬称不烦不扰澹泊不失此眀是易简之义无为之道故易者易也作难易之音而周简子云易者易也不易也变易也易者易代之名凡有无相代彼此相易皆是易义不易者常体之名有常有体无常无体是不易之义变易者相变改之名两有相变此为变易张氏何氏竝用此义云易者换代之名待夺之义因于干凿度云易者其徳也或没而不论或云徳者得也万法相形皆得相易不顾纬文不烦不扰之言所谓用其文而背其义何不思之甚故今之所用同郑康成等易者易也音为难易之音义为简易之义得纬文之本实也盖易之三义唯在于有然有从无出理则包无故干凿度云夫有形者生于无形则干坤安从而生故有太易有太初有太始有太素太易者未见气也太初者气之始也太始者形之始也太素者质之始也气形质具而未相离谓之浑沌浑沌者言万物相浑沌而未相离也视之不见听之不闻循之不得故曰易也是知易理备包有无而易象唯在于有者盖以圣人作易本以垂教教之所备本备于有故系辞云形而上者谓之道道即无也形而下者谓之器器即有也故以无言之存乎道体以有言之存乎器用以变化言之存乎其神以生成言之存乎其易以真言之存乎其性以邪言之存乎其情以气言之存乎隂阳以质言之存乎爻象以教言之存乎精义以人言之存乎景行此等是也且易者象也物无不可象也作易所以垂教者即干凿度云孔子曰上古之时人民无别羣物未殊未有衣食器用之利伏牺乃仰观象于天俯观法于地中观万物之宜于是始作八卦以通神明之徳以𩔖万物之情故易者所以断天地理人伦而眀王道是以画八卦建五气以立五常之行象法干坤顺隂阳以正君臣父子夫妇之义度时制宜作为罔罟以佃以渔以赡民用于是人民乃治君亲以尊臣子以顺羣生和洽各安其性此其作易垂教之本意也第二论重卦之人系辞云河出圗洛出书圣人则之又礼纬含文嘉曰伏牺徳合上下天应以鸟兽文章地应以河图洛书伏牺则而象之乃作八卦故孔安国马融王肃姚信等竝云伏牺得河图而作易是则伏牺虽得河图复须仰观俯察以相参正然后画卦伏牺初画八卦万物之象皆在其中故系辞曰八卦成列象在其中矣是也虽有万物之象其万物变通之理犹自未备故因其八卦而更重之卦有六爻遂重为六十四卦也系辞曰因而重之爻在其中矣是也然重卦之人诸儒不同凡有四説王辅嗣等以为伏牺画卦郑𤣥之徒以为神农重卦孙盛以为夏禹重卦史迁等以为文王重卦其言夏禹及文王重卦者案系辞神农之时已有盖取益与噬嗑以此论之不攻自破其言神农重卦亦未为得今以诸文騐之案説卦云昔者圣人之作易也幽賛于神明而生蓍凡言作者创造之谓也神农以后便是述脩不可谓之作也则幽賛用蓍谓伏牺矣故干凿度云垂皇策者牺上系论用蓍云四营而成易十有八变而成卦既言圣人作易十八变成卦眀用蓍在六爻之后非三画之时伏牺用蓍即伏牺己重卦矣説卦又云昔者圣人之作易也将以顺性命之理是以立天之道曰隂与阳立地之道曰柔与刚立人之道曰仁与义兼三才而两之故易六画而成卦旣言圣人作易兼三才而两之又非神农始重卦矣又上系云易有圣人之道四焉以言者尚其辞以动者尚其变以制器者尚其象以卜筮者尚其占此之四事皆在六爻之后何者三画之时未有彖繇不得有尚其辞因而重之始有变动三画不动不得有尚其变揲蓍布爻方用之卜筮蓍起六爻之后三画不得有尚其占自然中闲以制器者尚其象亦非三画之时今伏牺结绳而为罔罟则是制器明伏牺已重卦矣又周礼小史掌三皇五帝之书明三皇巳有书也下系云上古结绳而治后世圣人易之以书契盖取诸夬既象夬卦而造书契伏牺有书契则有夬卦矣故孔安国书序云古者伏牺氏之王天下也始画八卦造书契以代结绳之政又曰伏牺神农黄帝之书谓之三坟是也又八卦小成爻象未备重三成六能事毕矣若言重卦起自神农其为功也岂比系辞而巳哉何因易纬等数所歴三圣但云伏牺文王孔子竟不及神农明神农但有盖取诸益不重卦矣故今依王辅嗣以伏牺既画八卦即自重为六十四卦为得其实其重卦之意备在説卦此不具叙伏牺之时道尚质素画卦重爻足以垂法后代浇讹徳不如古爻象不足以为教故作系辞以眀之第三论三代易名案周礼太卜三易云一曰连山二曰归藏三曰周易杜子春云连山伏牺归藏黄帝郑𤣥易赞及易论云夏曰连山殷曰归藏周曰周易郑𤣥又释云连山者象山之出云连连不絶归藏者万物莫不归藏于其中周易者言易道周普无所不备郑𤣥虽有此释更无所据之文先儒因此遂为文质之义皆烦而无用今所不取案世谱等羣书神农一曰连山氏亦曰列山氏黄帝一曰归藏氏既连山归藏竝是代号则周易称周取岐阳地名毛诗云周原膴膴是也又文王作易之时正在羑里周徳未兴犹是殷世也故题周别于殷以此文王所演故谓之周易其犹周书周礼题周以别余代故易纬云因代以题周是也先儒又兼取郑説云既指周代之名亦是普徧之义虽欲无所遐弃亦恐未可尽通其易题周因代以称周是先儒更不别解唯皇甫谧云文王在羑里演六十四卦着七八九六之爻谓之周易以此文王安周字其系辞之文连山归藏无以言也第四论卦辞爻辞谁作其周易系辞凡有二説一説所以卦辞爻辞竝是文王所作知者案系辞云易之兴也其于中古乎作易者其有忧患乎又曰易之兴也其当殷之末世周之盛徳邪当文王与纣之事邪又干凿度云垂皇策者牺卦道演徳者文成命者孔通卦騐又云苍牙通灵昌之成孔演命眀道经准此诸文伏牺制卦文王系辞孔子作十翼易歴三圣只谓此也故史迁云文王囚而演易即是作易者其有忧患乎郑学之徒竝依此説也二以为騐爻辞多是文王后事案升卦六四王用亨于岐山武王克殷之后始追号文王为王若爻辞是文王所制不应云王用亨于岐山又眀夷六五箕子之眀夷武王观兵之后箕子始被囚奴文王不宜豫言箕子之明夷又既济九五东邻杀牛不如西邻之禴祭説者皆云西邻谓文王东邻谓纣文武之时纣尚南面岂容自言巳徳受福胜殷又欲抗君之国遂言东西相邻而巳又左𫝊韩宣子适鲁见易象云吾乃知周公之徳周公被流言之谤亦得为忧患也騐此诸説以为卦辞文王爻辞周公马融陆绩等竝同此説今依而用之所以只言三圣不数周公者以父统子业故也案礼稽命徴曰文王见礼壊乐崩道孤无主故设礼经三百威仪三千其三百三千即周公所制周官仪礼眀文王本有此意周公述而成之故系之文王然则易之爻辞盖亦是文王本意故易纬但言文王也第五论分上下二篇案干凿度云孔子曰阳三隂四位之正也故易卦六十四分为上下而象隂阳也夫阳道纯而竒故上篇三十所以象阳也隂道不纯而偶故下篇三十四所以法隂也干坤者隂阳之本始万物之祖宗故为上篇之始而尊之也离为日坎为月日月之道隂阳之经所以始终万物故以坎离为上篇之终也咸恒者男女之始夫妇之道也人道之兴必由夫妇所以奉承祖宗为天地之主故为下篇之始而贵之也既济未济为最终者所以眀戒慎而全王道也以此言之则上下二篇文王所定夫子作纬以释其义也第六论夫子十翼其彖象等十翼之辞以为孔子所作先儒更无异论但数十翼亦有多家既文王易经本分为上下二篇则区域各别彖象释卦亦当随经而分故一家数十翼云上彖一下彖二上象三下象四上系五下系六文言七説卦八序卦九杂卦十郑学之徒竝同此説故今亦依之第七论𫝊易之人孔子既作十翼易道大眀自商瞿已后𫝊授不絶案儒林𫝊云商瞿子木本受易于孔子以授鲁桥庇子庸子庸授江东馯臂子弓子弓授燕周丑子家子家授东武孙虞子乗子乗授齐田何子荘及秦燔书易为卜筮之书独得不禁故传授者不絶汉兴田何授东武王同子中及雒阳周王孙梁人丁寛齐服生皆着易传数篇同授菑川杨何字叔元叔元𫝊京房京房𫝊梁丘贺贺授子临临授御史大夫王骏其后丁寛又别授田王孙孙授施犨犨授张禹禹授彭宣此前汉传授大略之人也其后汉则有马融荀爽郑𤣥刘表虞翻陆绩等及王辅嗣也第八论谁加经字但子夏𫝊云虽分为上下二篇未有经字经字是后人所加不知起自谁始案前汉孟喜易本云分上下二经是孟喜之前巳题经字其篇题经字虽起于后其称经之理则久在于前故礼记经解云絜静精微易教也既在经解之篇是易有称经之理案经解之篇备论六艺则诗书礼乐竝合称经而孝经纬称易建八卦序六十四卦转成三百八十四爻运机布度其气转易故称经也但纬文鄙伪不可全信其八卦方位之所六爻上下之次七八九六之数内外承乗之象入经别释此未具论也周易正义序周易註疏周易正义序考证周易正义序考证周易正义卷第一按此孔颕逹所着正义十四卷之首卷也通论易义不在经疏𫝊疏之列故馆阁书目不数之谓止十三卷併此则为十四非书有缺也周易正义序考证周易註疏卷一钦定四库全书周易注疏卷一魏王弼注唐陆徳明音义孔颖逹疏上经䷀干元亨利贞音义疏初九濳龙勿用注文言备矣音义疏九二见龙在田利见大人注出濳离隐故曰见龙处于地上故曰在田德施周普居中不偏虽非君位君之德也初则不彰三则干干四则或跃上则过亢利见大人唯二五焉音义疏九三君子终日干干夕惕若厉无咎注处下体之极居上体之下在不中之位履重刚之险上不在天未可以安其尊也下不在田未可以宁其居也纯脩下道则居上之德废纯脩上道则处下之礼旷故终日干干至于夕惕犹若厉也居上不骄在下不忧因时而惕不失其几虽危而劳可以无咎处下卦之极愈于上九之亢故竭知力而后免于咎也干三以处下卦之上故免亢龙之悔坤三以处下卦之上故免龙战之灾音义疏九四或跃在渊无咎注去下体之极居上体之下干道革之时也上不在天下不在田中不在人履重刚之险而无定位所处斯诚进退无常之时也近乎尊位欲进其道迫乎在下非跃所及欲静其居居非所安持疑犹与未敢决志用心存公进不在私疑以爲虑不谬于果故无咎也音义疏九五飞龙在天利见大人注不行不跃而在乎天非飞而何故曰飞龙也龙德在天则大人之路亨也夫位以德兴德以位叙以至德而处盛位万物之覩不亦宜乎音义疏上九亢龙有悔音义疏用九见羣龙无首吉注九天之德也能用天德乃见羣龙之义焉夫以刚健而居人之首则物之所不与也以柔顺而爲不正则佞邪之道也故干吉在无首坤利在永贞音义疏彖曰大哉干元万物资始乃统天云行雨施品物流形大明终始六位时成时乘六龙以御天干道变化各正性命注天也者形之名也健也者用形者也夫形也者物之累也有天之形而能永保无亏爲物之首统之者岂非至健哉大明乎终始之道故六位不失其时而成升降无常随时而用处则乘潜龙出则乘飞龙故曰时乘六龙也乘变化而御大器静专动直不失太和岂非正性命之情者邪保合太和乃利贞注不和而刚暴首出庶物万国咸宁注万国所以宁各以有君也音义疏象曰天行健君子以自强不息音义疏潜龙勿用阳在下也见龙在田德施普也终日干干反复道也注以上言之则不骄以下言之则不忧反复皆道也或跃在渊进无咎也飞龙在天大人造也亢龙有悔盈不可久也音义疏用九天德不可爲首也疏文言曰元者善之长也亨者嘉之会也利者义之和也贞者事之干也君子体仁足以长人嘉会足以合礼利物足以和义贞固足以干事君子行此四德者故曰干元亨利贞音义疏初九曰潜龙勿用何谓也子曰龙德而隐者也不易乎世注不爲世俗所移易也不成乎名遯世无闷不见是而无闷乐则行之忧则违之确乎其不可拔潜龙也音义疏九二曰见龙在田利见大人何谓也子曰龙德而正中者也庸言之信庸行之谨闲邪存其诚善世而不伐德博而化易曰见龙在田利见大人君德也音义疏九三曰君子终日干干夕惕若厉无咎何谓也子曰君子进德脩业忠信所以进德也脩辞立其诚所以居业也知至至之可与几也知终终之可与存义也注处一体之极是至也居一卦之尽是终也处事之至而不犯咎知至者也故可与成务矣处终而能全其终知终者也夫进物之速者义不若利存物之终者利不及义故靡不有初尟克有终夫可与存义者其唯知终者乎是故居上位而不骄在下位而不忧注居下体之上在上体之下明夫终敝故不骄也知夫至至故不忧也故干干因其时而惕虽危无咎矣注惕憷惕之谓也处事之极失时则废解怠则旷故因其时而惕虽危无咎音义疏九四曰或跃在渊无咎何谓也子曰上下无常非爲邪也进退无恒非离羣也君子进德脩业欲及时也故无咎音义疏九五曰飞龙在天利见大人何谓也子曰同声相应同气相求水流湿火就燥云从龙风从虎圣人作而万物覩本乎天者亲上本乎地者亲下则各从其𩔖也音义疏上九曰亢龙有悔何谓也子曰贵而无位髙而无民注下无阴也贤人在下位而无辅注贤人虽在下而当位不爲之助是以动而有悔也注处上卦之极而不当位故尽陈其阙也独立而动物莫之与矣干文言首不论干而先说元下乃曰干何也夫干者统行四事者也君子以自强不息行此四者故首不论干而下曰干元亨利贞余爻皆说龙至于九三独以君子爲目何也夫易者象也象之所生生于义也有斯义然后明之以其物故以龙叙干以马明坤随其事义而取象焉是故初九九二龙德皆应其义故可论龙以明之也至于九三干干夕惕非龙德也明以君子当其象矣统而举之干体皆龙别而叙之各随其义音义疏潜龙勿用下也见龙在田时舍也终日干干行事也或跃在渊自试也飞龙在天上治也亢龙有悔穷之灾也干元用九天下治也注此一章全以人事明之也九阳也阳刚直之物也夫能全用刚直放远善柔非天下至理未之能也故干元用九则天下治也夫识物之动则其所以然之理皆可知也龙之爲德不爲妄者也潜而勿用何乎必穷处于下也见而在田必以时之通舍也以爻爲人以位爲时人不妄动则时皆可知也文王明夷则主可知矣仲尼旅人则国可知矣音义疏潜龙勿用阳气潜藏见龙在田天下文明终日干干与时偕行注与天时俱不息或跃在渊干道乃革飞龙在天乃位乎天德亢龙有悔与时偕极注与时运俱终极干元用九乃见天则注此一章全说天气以明之也九刚直之物唯干体能用之用纯刚以观天天则可见矣疏干元者始而亨者也利贞者性情也注不爲干元何能通物之始不性其情何能久行其正是故始而亨者必干元也利而正者必性情也干始能以美利利天下不言所利大矣哉大哉干乎刚健中正纯粹精也六爻发挥旁通情也时乘六龙以御天也云行雨施天下平也音义疏君子以成德爲行日可见之行也潜之爲言也隐而未见行而未成是以君子弗用也音义疏君子学以聚之问以辩之注以君德而处下体资纳于物者也寛以居之仁以行之易曰见龙在田利见大人君德也音义疏九三重刚而不中上不在天下不在田故干干因其时而惕虽危无咎矣音义疏九四重刚而不中上不在天下不在田中不在人故或之或之者疑之也故无咎疏夫大人者与天地合其德与日月合其明与四时合其序与鬼神合其吉凶先天而天弗违后天而奉天时天且弗违而况于人乎况于鬼神乎音义疏亢之爲言也知进而不知退知存而不知亡知得而不知丧其唯圣人乎知进退存亡而不失其正者其唯圣人乎音义疏周易注疏卷一周易註疏卷一考证周易注疏卷一考证干音义干竭然反依字作干下乙干从旦㫃按干下乙干字应作倝义始可通唐元度九经字様云干上从倝音干下从乙音轧说文倝谓日出光倝倝也从旦从㫃初九疏九遇揲则得老阳六遇揲则得老隂按毎四策爲一过揲老阳策三十六九其四之数也故爲九过揲老隂䇿二十四六其四之数也故爲六过揲两遇字俱当作过字今折中定本作过又七既爲阳爻其画已长今有九之老阳不可复画爲阳所以重体八爲阴数而画阴爻今六爲老隂不可复画隂爻故交其体按两体字阁本俱作钱字启䝉云遇老阳者其爻爲口所以重体谓此体也遇老隂者其爻爲乂故交其体谓此体也则是作钱字者误但以钱代蓍自汉火珠林始郑樵六经奥论先天约蓍法以八钱则作钱者亦非无本九五注龙徳在天则大人之路亨也唐郭京周易举正曰龙得在天误作徳行之徳龙在九四之位虽或跳跃未得在天则喻大人路未通也今居九五之位则是飞腾骞翥得在于天乃喻大人道路通逹得失之理义切相当喻其徳行未详何徳也按郭京易举正三卷见于崇文总目言京得王辅嗣韩康伯手写易经比世所行或颇差駮举正其讹宋儒谓世罕有其书云彖注天也者形之名也健也者用形者也郭京曰干字误作健字疏云天是定体之名干是用体之称体即形也足明用形是干不合是健又郭京本于岂非至健哉句下有万物资始而生云施雨润品𩔖之物各得流布其形二十字文言曰节疏贞则信也不论智者行此四事竝须资于智且干凿度云水土二行兼信与知也故略知不言也按贞于四时属冬于四方属北后天图北方之卦爲坎爲艮坎者水也艮者土也故干凿度曰水土二行兼信与知又疏此第一节释初九爻辞也此乃文言第二节今云第一节第字疑衍或一当作二上九节注干文言首不论干而先说元郭京曰文言上误増干字既在干文言注义不合更举干文周易注疏卷一考证周易註疏卷二钦定四库全书周易注疏卷二魏王弼注唐陆德明音义孔颕逹疏上经䷁坤元亨利牝马之贞注坤贞之所利利于牝马也马在下而行者也而又牝焉顺之至也至顺而后乃亨故唯利于牝马之贞君子有攸徃先迷后得主利西南得朋东北丧朋安贞吉注西南致养之地与坤同道者也故曰得朋东北反西南者也故曰丧朋阴之爲物必离其党之于反𩔖而后𫉬安贞吉音义疏彖曰至哉坤元万物资生乃顺承天坤厚载物德合无疆含𢎞光大品物咸亨牝马地𩔖行地无疆注地之所以得无疆者以卑顺行之故也干以龙御天坤以马行地柔顺利贞君子攸行先迷失道后顺得常西南得朋乃与𩔖行东北丧朋乃终有庆安贞之吉应地无疆注地也者形之名也坤也者用地者也夫两雄必争二主必危有地之形与刚健爲耦而能永保无疆用之者不亦至顺乎若夫行之不以牝马利之不以永贞方而又刚柔而又圆求安难矣音义疏象曰地势坤注地形不顺其势顺君子以厚德载物疏初六履霜坚冰至注始于履霜至于坚冰所谓至柔而动也刚隂之爲道本于卑弱而后积着者也故取履霜以明其始阳之为物非基于始以至于着者也故以出处明之则以初爲濳象曰履霜坚冰隂始凝也驯致其道至坚冰也音义疏六二直方大不习无不利注居中得正极于地质任其自然而物自生不假脩营而功自成故不习焉而无不利象曰六二之动直以方也注动而直方任其质也不习无不利地道光也音义疏六三含章可贞或从王事无成有终注三处下卦之极而不疑于阳应斯义者也不爲事始须唱乃应待命乃发含羙而可正者也故曰含章可贞也有事则从不敢爲首故曰或从王事也不爲事主顺命而终故曰无成有终也象曰含章可贞以时发也或从王事知光大也注知虑光大故不擅其美音义疏六四括囊无咎无誉注处隂之卦以隂居隂履非中位无直方之质不造阳事无含章之美括结否闭贤人乃隠施愼则可非泰之道象曰括囊无咎愼不害也音义疏六五黄裳元吉注黄中之色也裳下之饰也坤爲臣道美尽于下夫体无刚健而能极物之情通理者也以柔顺之德处于盛位任夫文理者也垂黄裳以𫉬元吉非用武者也极隂之盛不至疑阳以文在中美之至也象曰黄裳元吉文在中也注用黄裳而𫉬元吉以文在中也音义疏上六龙战于野其血𤣥黄注隂之爲道卑顺不盈乃全其美盛而不巳固阳之地阳所不堪故战于野象曰龙战于野其道穷也疏用六利永贞注用六之利利永贞也象曰用六永贞以大终也注能以永贞大终者也疏文言曰坤至柔而动也刚至静而德方注动之方直不爲邪也柔而又圆消之道也其德至静德必方也后得主而有常含万物而化光坤道其顺乎承天而时行音义疏积善之家必有余庆积不善之家必有余殃臣弑其君子弑其父非一朝一夕之故其所由来者渐矣由辩之不早辩也易曰履霜坚冰至盖言顺也音义疏直其正也方其义也君子敬以直内义以方外敬义立而德不孤直方大不习无不利则不疑其所行也音义疏阴虽有美含之以从王事弗敢成也地道也妻道也臣道也地道无成而代有终也疏天地变化草木蕃天地闭贤人隐易曰括囊无咎无誉盖言谨也音义疏君子黄中通理正位居体美在其中而畅于四支发于事业美之至也音义疏阴疑于阳必战注辩之不早疑盛乃动故必战爲其嫌于无阳也注爲其嫌于非阳而战故称龙焉犹未离其𩔖也注犹未失其阴𩔖爲阳所灭故称血焉注犹与阳战而相伤故称血夫𤣥黄者天地之杂也天𤣥而地黄音义疏䷂屯元亨利贞注刚柔始交是以屯也不交则否故屯乃大亨也大亨则无险故利贞勿用有攸徃注徃益屯也利建侯注得主则定音义疏彖曰屯刚柔始交而难生动乎险中大亨贞注始于险难至于大亨而后全正故曰屯元亨利贞雷雨之动满盈注雷雨之动乃得满盈皆刚柔始交之所爲天造草昧宜建侯而不宁注屯体不宁故利建侯也屯者天地造始之时也造物之始始于㝠昧故曰草昧也处造始之时所宜之善莫善建侯也音义疏象曰云雷屯君子以经纶注君子经纶之时疏初九磐桓利居贞利建侯注处屯之初动则难生不可以进故磐桓也处此时也其利安在不唯居贞建侯乎夫息乱以静守静以侯安民在正𢎞正在谦屯难之世阴求于阳弱求于强民思其主之时也初处其首而又下焉爻备斯义宜其得民也象曰虽磐桓志行正也注不可以进故磐桓也非爲晏安弃成务也故虽磐桓志行正也以贵下贱大得民也注阳贵而阴贱也音义疏六二屯如邅如乘马班如匪宼婚媾女子贞不字十年乃字注志在乎五不从于初屯难之时正道未行与初相近而不相得困于侵害故屯邅也时方屯难正道未通渉逺而行难可以进故曰乘马班如也宼谓初也无初之难则与五婚矣故曰匪宼婚媾也志在于五不从于初故曰女子贞不字也屯难之世势不过十年者也十年则反常反常则本志斯𫉬矣故曰十年乃字象曰六二之难乘刚也十年乃字反常也音义疏六三卽鹿无虞惟入于林中君子几不如舍徃吝注三既近五而无宼难四虽比五其志在初不妨已路可以进而无屯邅也见路之易不揆其志五应在二徃必不纳何异无虞以从禽乎虽见其禽而无其虞徒入于林中其可𫉬乎几辞也夫君子之动岂取恨辱哉故不如舎徃吝穷也象曰卽鹿无虞以从禽也君子舍之徃吝穷也音义疏六四乘马班如求婚媾徃吉无不利注二虽比初执贞不从不害已志者也求与合好徃必见纳矣故曰徃吉无不利象曰求而徃明也注见彼之情状也音义疏九五屯其膏小贞吉大贞凶注处屯难之时居尊位之上不能恢𢎞博施无物不与拯济㣲滞亨于羣小而系应在二屯难其膏非能光其施者也固志同好不容他问小贞之吉大贞之凶象曰屯其膏施未光也音义疏上六乘马班如泣血涟如注处险难之极下无应援进无所适虽比于五五屯其膏不与相得居不获安行无所适穷困闉厄无所委仰故泣血涟如象曰泣血涟如何可长也音义疏䷃蒙亨匪我求童蒙童蒙求我初筮告再三渎渎则不告注筮者决疑之物也童蒙之来求我欲决所惑也决之不一不知所从则复惑也故初筮则告再三则渎渎蒙也能爲初筮其唯二乎以刚处中能断夫疑者也利贞注蒙之所利乃利正也夫明莫若圣昧莫若蒙蒙以养正乃圣功也然则养正以明失其道矣音义疏彖曰蒙山下有险险而止蒙注退则困险进则阂山不知所适蒙之义也蒙亨以亨行时中也注时之所愿惟愿亨也以亨行之得时中也匪我求童蒙童蒙求我志应也注我谓非童蒙者也非童蒙者即阳也凡不识者求问识者识者不求所告闇者求明明者不谘于闇故蒙之爲义匪我求童蒙童蒙求我也童蒙之来求我志应故也初筮告以刚中也注谓二也二爲衆阴之主也无刚决中何由得初筮之告乎再三渎渎则不告渎蒙也蒙以养正圣功也音义疏象曰山下出泉蒙注山下出泉未知所适蒙之象也君子以果行育德注果行者初筮之义也育德者养正之功也音义疏初六发蒙利用刑人用说桎梏以徃吝注处蒙之初二照其上故蒙发也蒙发疑明刑说当也以徃吝刑不可长也象曰利用刑人以正法也注刑人之道道所恶也以正法制故刑人也音义疏九二包蒙吉纳妇吉子克家注以刚居中童蒙所归包而不距则逺近咸至故曰包蒙吉也妇者配已而成德者也体阳而能包蒙以刚而能居中以此纳配物莫不应故纳妇吉也处于卦内以刚接柔亲而得中能干其任施之于子克家之义象曰子克家刚柔接也疏六三勿用取女见金夫不有躬无攸利注童蒙之时阴求于阳晦求于明各求发其昧者也六三在下卦之上上九在上卦之上男女之义也上不求三而三求上女先求男者也女之爲体正行以待命者也见刚夫而求之故曰不有躬也施之于女行在不顺故勿用取女而无攸利象曰勿用取女行不顺也音义疏六四困蒙吝注独逺于阳处两阴之中闇莫之发故曰困蒙也困于蒙昧不能比贤以发其志亦以鄙矣故曰吝也象曰困蒙之吝独远实也注阳称实也音义疏六五童蒙吉注以夫阴质居于尊位不自任察而委于二付物以能不劳聪明功斯克矣故曰童蒙吉象曰童蒙之吉顺以巽也注委物以能不先不爲顺以巽也音义疏上九击蒙不利爲宼利御宼注处蒙之终以刚居上能击去童蒙以发其昧者也故曰击蒙也童蒙愿发而已能击去之合上下之愿故莫不顺也爲之扞御则物咸附之若欲取之则物咸叛矣故不利爲宼利御宼也象曰利用御宼上下顺也音义疏䷄需有孚光亨贞吉利涉大川音义疏彖曰需须也险在前也刚健而不䧟其义不困穷矣需有孚光亨贞吉位乎天位以正中也注谓五也位乎天位用其中正以此待物需道毕矣故光亨贞吉利涉大川徃有功也注干德𫉬进徃輙亨也音义疏象曰云上于天需君子以饮食宴乐注童蒙已发盛德光亨饮食宴乐其在兹乎音义疏初九需于郊利用恒无咎注居需之时最逺于难能抑其进以逺险待时虽不应几可以保常也象曰需于郊不犯难行也利用恒无咎未失常也音义疏九二需于沙小有言终吉注转近于难故曰需于沙也不至致宼故曰小有言也近不逼难逺不后时履健居中以待其㑹虽小有言以吉终也象曰需于沙衍在中也虽小有言以吉终也音义疏九三需于泥致宼至注以刚逼难欲进其道所以招宼而致敌也犹有须焉不䧟其刚宼之来也自我所招敬愼防备可以不败象曰需于泥灾在外也自我致宼敬愼不败也音义疏六四需于血出自穴注凡称血者阴阳相伤者也阴阳相近而不相得阳欲进而阴塞之则相害也穴者阴之路也处坎之始居穴者也九三刚进四不能距见侵则辟顺以听命者也故曰需于血出自穴也象曰需于血顺以听也音义疏九五需于酒食贞吉注需之所须以待逹也已得天位畅其中正无所复须故酒食而己𫉬贞吉也象曰酒食贞吉以中正也音义疏上六入于穴有不速之客三人来敬之终吉注六四所以出自穴者以不与三相得而塞其路不辟则害故不得不出自穴而辟之也至于上六处卦之终非塞路者也与三爲应三来之已乃爲巳援故无畏害之辟而乃有入穴之固也三阳所以不敢进者须难之终也难终则至不待召也已居难终故自来也处无位之地以一隂而爲三阳之主故必敬之而后终吉象曰不速之客来敬之终吉虽不当位未大失也注处无位之地不当位者也敬之则得终吉故虽不当位未大失也音义疏䷅讼有孚窒惕中吉注窒谓窒塞也能惕然后可以𫉬中吉终凶利见大人不利涉大川音义疏彖曰讼上刚下险险而健讼讼有孚窒惕中吉刚来而得中也终凶讼不可成也利见大人尚中正也不利涉大川入于渊也注凡不和而讼无施而可涉难特甚焉唯有信而见塞惧者乃可以得吉也犹复不可终中乃吉也不闭其源使讼不至虽每不枉而讼至终竞此亦凶矣故虽复有信而见塞惧犹不可以爲终也故曰讼有孚窒惕中吉终凶也无善听者虽有其实何由得明而令有信塞惧者得其中吉必有善听之主焉其在二乎以刚而来正夫羣小断不失中应斯任也音义疏象曰天与水违行讼君子以作事谋始注听讼吾犹人也必也使无讼乎无讼在于谋始谋始在于作制契之不明讼之所以生也物有其分职不相滥争何由兴讼之所以起契之过也故有德司契而不责于人音义疏初六不永所事小有言终吉注处讼之始讼不可终故不永所事然后乃吉凡阳唱而阴和阴非先唱者也四召而应见犯乃讼处讼之始不爲讼先虽不能不讼而了讼必辩明也象曰不永所事讼不可长也虽小有言其辩明也音义疏九二不克讼归而逋其邑人三百户无眚注以刚处讼不能下物自下讼上宜其不克若能以惧归窜其邑乃可以免灾邑过三百非爲窜也窜而据强灾未免也象曰不克讼归逋窜也自下讼上患至掇也音义疏六三食旧德贞厉终吉或从王事无成注体夫柔弱以顺于上不爲九二自下讼上不见侵夺保全其有故得食其旧德而不失也居争讼之时处两刚之间而皆近不相得故曰贞厉柔体不争系应在上衆莫能倾故曰终吉上壮争胜难可忤也故或从王事不敢成也象曰食旧德从上吉也音义疏九四不克讼注初辩明也复卽命渝安贞吉注处上讼下可以改变者也故其咎不大若能反从本理变前之命安贞不犯不失其道爲仁由己故吉从之象曰复卽命渝安贞不失也音义疏九五讼元吉注处得尊位爲讼之主用其中正以断枉直中则不过正则不邪刚无所溺公无所偏故讼元吉象曰讼元吉以中正也音义疏上九或钖之鞶带终朝三禠之注处讼之极以刚居上讼而得胜者也以讼受钖荣何可保故终朝之闲禠带者三也象曰以讼受服亦不足敬也音义疏周易注疏卷二周易註疏卷二考证周易注疏卷二考证坤音义坤本又作巛巛今字也毛居正曰二巛字皆譌作川按巛字三画作六叚巛乃偏旁川字也古字干作三坤作巛各象其卦陆氏以巛爲今字误矣按音义巛今字也句当作坤今字也陆德明之意盖谓巛古坤字也今书坤者乃今字也无以巛爲今字之理彖注地也者形之名也坤也者用地者也郭京曰用形者也形字误作地字地是定体之名坤是用形之称体即形也祗合明坤顺之体用不合用地体之定名按此注与干卦彖注互看则郭京所谓误者竝见初六象履霜坚氷阴始凝也驯致其道至坚氷也郭京曰按阴始凝也上误増坚氷二字履霜与坚氷时候颇异不合相连结义按魏志许芸引易传作初六履霜朱子谓当从之文言曰释文本无此三字至静而德方石经德字下旁注一也字阴疑于阳节注犹未失其爲阴𩔖爲阳所灭郭京曰去字误作失字本解经文离字义在去离非在失却屯象君子以经纶纶音义作论释曰音伦郑如字谓论撰书礼乐施政事黄颕曰经论匡济也本亦作纶疏纶谓绳纶绳监本譌作纲下文云约束于物则从绳是姚信云纶谓纬也纬亦譌作纲姚信以经纶爲经纬说见集解作纲者非又刘表郑元以纶爲论按此节释文所云郑如字者监本论又作沦尤譌六二注涉逺而行难可以进进本或作通亦有作济字者郭京曰进则理切通与济则义疎六三象卽鹿无虞以从禽也郭京曰何以从禽也脱何字按若行蒐狩正礼必有虞矣无虞亦即鹿者以志逐于禽不由正礼也无何字意理具足郭京说不必从蒙卦辞再三渎渎则不告按崔憬曰渎古黩字也按书说命曰黩于祭祀时谓弗钦礼祭义曰数则黩黩则不敬其义皆与此合彖注无刚决中何由得初筮之告乎决本或作失释文本作决九二包蒙吉释文云包如字郑云当作彪彪文也又按石经作苞六四注疏此释六四爻辞也按疏例从无于当节之下自言此释某文者此七字疑衍需音义字从两重而者非按两当作雨絶句疏此需卦繇辞也繇譌作系依阁本改此六字疑亦衍文他卦无此例彖位乎天位乎石经作于初九象利用恒无咎未失常也释文本无无咎二字按此即刘向典校书所谓施孟梁丘家或缺无咎悔亡唯费氏经与古文同者是也九二注履健居中中譌作实依阁本改彖注不闭其源使讼不至郭京曰不闭其源使讼得至得字误作不字若闭其讼源讼则不至不闭讼源则讼得至不至与不闭义弗合又必有善听之主焉其在二乎按李鼎祚集解云善听之主其在五焉九五注云处得尊位爲讼之主用其中正以断枉直即彖利见大人尚中正之义也九二居讼之时自救不暇讼既不克懐惧逃归岂能爲善听之主哉传写字误以五爲二当审详之今折中定本云讼以九五爲主诸爻皆讼者也象注物有其分职不相滥争何由兴讼之所以起契之过也监本物有其分句下有起契之过四字今依阁本削去周易注疏卷二考证周易註疏卷三钦定四库全书周易注疏卷三魏王弼注唐陆德明音义孔颖达疏上经䷆师贞丈人吉无咎丈人严庄之称也爲师之正丈人乃吉也兴役动衆无功罪也故吉乃无咎也音义疏彖曰师衆也贞正也能以衆正可以王矣刚中而应行险而顺以此毒天下而民从之吉又何咎矣注毒犹役也音义疏象曰地中有水师君子以容民畜衆音义疏初六师出以律否臧凶注爲师之始齐师者也齐衆以律失律则散故师出以律律不可失失律而臧何异于否失令有功法所不赦故师出不以律否臧皆凶象曰师出以律失律凶也音义疏九二在师中吉无咎王三钖命注以刚居中而应于上在师而得其中者也承上之宠爲师之主任大役重无功则凶故吉乃无咎也行师得吉莫善懐邦邦懐衆服钖莫重焉故乃得成命象曰在师中吉承天宠也王三钖命懐万邦也音义疏六三师或舆尸凶注以隂处阳以柔乘刚进则无应退无所守以此用师宜𫉬舆尸之凶象曰师或舆尸大无功也疏六四师左次无咎注得位而无应无应不可以行得位则可以处故左次之而无咎也行师之法欲右背高故左次之象曰左次无咎未失常也注虽不能有𫉬足以不失其常也音义疏六五田有禽利执言无咎长子帅师弟子舆尸贞凶注处师之时柔得尊位阴不先唱柔不犯物犯而后应往必得直故田有禽也物先犯已故可以执言而无咎也柔非军帅阴非刚武故不躬行必以授也授不得正则衆不从故长子帅师可也弟子之凶故其宜也象曰长子帅师以中行也弟子舆尸使不当也音义疏上六大君有命开国承家小人勿用注处师之极师之终也大君之命不失功也开国承家以宁邦也小人勿用非其道也象曰大君有命以正功也小人勿用必乱邦也疏䷇比吉原筮元永贞无咎不宁方来后夫凶音义疏彖曰比吉也比辅也下顺从也原筮元永贞无咎以刚中也注处比之时将原筮以求无咎其唯元永贞乎夫羣党相比而不以元永贞则凶邪之道也若不遇其主则虽永贞而犹未足免于咎也使永贞而无咎者其唯九五乎不宁方来上下应也注上下无阳以分其民五独处尊莫不归之上下应之旣亲且安安则不安者託焉故不宁方所以来上下应故也夫无者求有有者不求所与危者求安安者不求所保火有其炎寒者附之故已茍安焉则不宁之方皆来矣后夫凶其道穷也注将合和亲而独在后亲成则诛是以凶也音义疏象曰地上有水比先王以建万国亲诸侯注万国以比建诸侯以比亲疏初六有孚比之无咎有孚盈缶终来有它吉注处比之始爲比之首者也夫以不信爲比之首则祸莫大焉故必有孚盈缶然后乃得免比之咎故曰有孚比之无咎也处比之首应不在一心无私吝则莫不比之着信立诚盈溢乎质素之器则物终来无衰竭也亲乎天下着信盈缶应者岂一道而来故必有它吉也象曰比之初六有它吉也音义疏六二比之自内贞吉注处比之时居中得位而繋应在五不能来它故得其自内贞吉而已象曰比之自内不自失也疏六三比之匪人注四自外比二爲五应近不相得远则无应所与比者皆非已亲故曰比之匪人象曰比之匪人不亦伤乎音义疏六四外比之贞吉注外比于五履得其位比不失贤处不失位故贞吉也象曰外比于贤以从上也疏九五显比王用三驱失前禽邑人不诫吉注爲比之主而有应在二显比者也比而显之则所亲者狭矣夫无私于物唯贤是与则去之与来皆无失也夫三驱之礼禽逆来趣已则舍之背已而走则射之爱于来而恶于去也故其所施常失前禽也以显比而居王位用三驱之道者也故曰王用三驱失前禽也用其中正征讨有常伐不加邑动必讨叛邑人无虞故不诫也虽不得乎大人之吉是显比之吉也此可以爲上之使非爲上道也象曰显比之吉位正中也舎逆取顺失前禽也邑人不诫上使中也音义疏上六比之无首凶注无首后也处卦之终是后夫也亲道已成无所与终爲时所弃宜其凶也象曰比之无首无所终也疏䷈小畜亨注不能畜大止健刚志故行是以亨密云不雨自我西郊音义疏彖曰小畜柔得位而上下应之曰小畜注谓六四也成卦之义在此爻也体无二阴以分其应故上下应之也旣得其位而上下应之三不能陵小畜之义健而巽刚中而志行乃亨密云不雨尚往也自我西郊施未行也注小畜之势足作密云乃自我西郊未足以爲雨也何由知未能爲雨夫能爲雨者阳上薄阴阴能固之然后烝而爲雨今不能制初九之复自道固九二之牵复九三更以不能复爲劣也下方尚往施岂得行故密云而不能爲雨尚往故也何以明之夫阴能固之然后乃雨今上九独能固九三之路故九三不可以进而舆说辐也能固其路而安于上故得旣雨旣处若四五皆能若上九之善畜则能雨明矣故举一卦而论之能爲小畜密云而已阴茍不足以固阳则虽复至盛密云自我西郊故不能雨也雨之未下卽施之未行也彖全论一卦之体故曰密云不雨象各言一爻之德故曰旣雨旣处也音义疏象曰风行天上小畜君子以懿文德注未能行其施者故可以懿文徳而已疏初九复自道何其咎吉注处干之始以升巽初四爲已应不距已者也以阳升阴复自其道顺而无违何所犯咎得义之吉象曰复自道其义吉也疏九二牵复吉注处干之中以升巽五五非畜极非固已者也虽不能若阴之不违可牵以𫉬复是以吉也象曰牵复在中亦不自失也疏九三舆说辐夫妻反目注上爲畜盛不可牵征以斯而进故必说辐也已爲阳极上爲阴长畜于阴长不能自复方之夫妻反目之义也象曰夫妻反目不能正室也音义疏六四有孚血去惕出无咎注夫言血者阳犯阴也四乘于三近不相得三务于进而已隔之将惧侵克者也上亦恶三而能制焉志与上合共同斯诚三虽逼已而不能犯故得血去惧除保无咎也象曰有孚惕出上合志也音义疏九五有孚挛如富以其邻注处得尊位不疑于二来而不距二牵已挛不爲专固有孚挛如之谓也以阳居阳处实者也居盛处实而不专固富以其邻者也象曰有孚挛如不独富也音义疏上九旣雨旣处尚德载妇贞厉月几望君子征凶注处小畜之极能畜者也阳不𫉬亨故旣雨也刚不能侵故旣处也体巽处上刚不敢犯尚德者也爲隂之长能畜刚健德积载者也妇制其夫臣制其君虽贞近危故曰妇贞厉也隂之盈盛莫盛于此故曰月几望也满而又进必失其道隂疑于阳必见战伐虽复君子以征必凶故曰君子征凶象曰旣雨旣处德积载也君子征凶有所疑也注夫处下可以征而无咎者唯泰也则然坤本体下又顺而弱不能敌刚故可以全其𩔖征而吉也自此以往则其进各有难矣夫巽虽不能若艮之善畜犹不肯爲坤之顺从也故可得少进不可尽陵也是以初九九二其复则可至于九三则舆说辐也夫大畜者畜之极也畜而不已畜极则通是以其畜之盛在于四五至于上九道乃大行小畜积极而后乃能畜是以四五可以进而上九说征之辐音义疏䷉履虎尾不咥人亨音义疏彖曰履柔履刚也说而应乎干是以履虎尾不咥人亨注凡彖者言乎一卦之所以爲主也成卦之体在六三也履虎尾者言其危也三爲履主以柔履刚履危者也履虎尾而不见咥者以其说而应乎干也干刚正之徳者也不以说行夫佞邪而以说应乎干宜其履虎尾不见咥而亨刚中正履帝位而不疚光明也注言五之徳音义疏象曰上天下泽履君子以辩上下定民志疏初九素履往无咎注处履之初爲履之始履道恶华故素乃无咎处履以素何往不从必独行其愿物无犯也象曰素履之往独行愿也疏九二履道坦坦幽人贞吉注履道尚谦不憙处盈务在致诚恶夫外饰者也而二以阳处隂履于谦也居内履中隐显同也履道之美于斯为盛故履道坦坦无险厄也在幽而贞宜其吉也象曰幽人贞吉中不自乱也音义疏六三眇能视跛能履履虎尾咥人凶武人爲于大君注居履之时以阳处阳犹曰不谦而况以隂居阳以柔乘刚者乎故以此爲明眇目者也以此爲行跛足者也以此履危见咥者也志在刚健不脩所履欲以陵武于人爲于大君行未能免于凶而志存于五顽之甚也象曰眇能视不足以有明也跛能履不足以与行也咥人之凶位不当也武人爲于大君志刚也音义疏九四履虎尾愬愬终吉注逼近至尊以阳承阳处多惧之地故曰履虎尾愬愬也然以阳居隂以谦爲本虽处危惧终𫉬其志故终吉也象曰愬愬终吉志行也音义疏九五夬履贞厉注得位处尊以刚决正故曰夬履贞厉也履道恶盈而五处尊是以危象曰夬履贞厉位正当也音义疏上九视履考祥其旋元吉注祸福之祥生乎所履处履之极履道成矣故可视履而考祥也居极应说髙而不危是其旋也履道大成故元吉也象曰元吉在上大有庆也音义疏䷊泰小往大来吉亨音义疏彖曰泰小往大来吉亨则是天地交而万物通也上下交而其志同也内阳而外阴内健而外顺内君子而外小人君子道长小人道消也音义疏象曰天地交泰后以财成天地之道辅相天地之宜以左右民注泰者物大通之时也上下大通则物失其节故财成而辅相以左右民也音义疏初九拔茅茹以其彚征吉注茅之爲物拔其根而相牵引者也茹相牵引之貌也三阳同志俱志在外初为𩔖首已举则从若茅茹也上顺而应不爲违距进皆得志故以其𩔖征吉象曰拔茅征吉志在外也音义疏九二包荒用冯河不遐遗朋亡得尚于中行注体健居中而用乎泰能包含荒秽受纳冯河者也用心𢎞大无所遐弃故曰不遐遗也无私无偏存乎光大故曰朋亡也如此乃可以得尚于中行尚犹配也中行谓五象曰包荒得尚于中行以光大也音义疏九三无平不陂无往不复艰贞无咎勿恤其孚于食有福注干本上也坤本下也而得泰者降与升也而三处天地之际将复其所处复其所处则上守其尊下守其卑是故无往而不复也无平而不陂也处天地之将闭平路之将陂时将大变世将大革而居不失其正动不失其应艰而能贞不失其义故无咎也信义诚着故不恤其孚而自明也故曰勿恤其孚于食有福也象曰无往不复天地际也注天地将各分复之际音义疏六四翩翩不富以其邻不戒以孚注干乐上复坤乐下复四处坤首不固所居见命则退故曰翩翩也坤爻皆乐下已退则从故不待富而用其邻也莫不与已同其志愿故不待戒而自孚也象曰翩翩不富皆失实也不戒以孚中心愿也疏六五帝乙归妹以祉元吉注妇人谓嫁曰归泰者隂阳交通之时也女处尊位履中居顺降身应二感以相与用中行愿不失其礼帝乙归妹诚合斯义履顺居中行愿以祉尽夫隂阳交配之宜故元吉也象曰以祉元吉中以行愿也音义疏上六城复于隍勿用师自邑告命贞吝注居泰上极各反所应泰道将灭上下不交卑不上承尊不下施是故城复于隍卑道崩也勿用师不烦攻也自邑告命贞吝否道已成命不行也象曰城复于隍其命乱也音义疏䷋否之匪人不利君子贞大往小来音义疏彖曰否之匪人不利君子贞大往小来则是天地不交而万物不通也上下不交而天下无邦也内阴而外阳内柔而外刚内小人而外君子小人道长君子道消也音义疏象曰天地不交否君子以俭德辟难不可荣以禄音义疏初六拔茅茹以其彚贞吉亨注居否之初处顺之始爲𩔖之首者也顺非健也何可以征居否之时动则入邪三隂同道皆不可进故茅茹以类贞而不谄则吉亨象曰拔茅贞吉志在君也注志在于君故不茍进音义疏六二包承小人吉大人否亨注居否之世而得其位用其至顺包承于上小人路通内柔外刚大人否之其道乃亨象曰大人否亨不乱羣也音义疏六三包羞注俱用小道以承其上而位不当所以包羞也象曰包羞位不当也疏九四有命无咎畴离祉注夫处否而不可以有命者以所应者小人也有命于小人则消君子之道者也今初志在君处乎穷下故可以有命无咎而畴丽福也畴谓初也象曰有命无咎志行也音义疏九五休否大人吉其亡其亡繋于苞桑注居尊得位能休否道者也施否于小人否之休也唯大人而后能然故曰大人吉也处君子道消之时已居尊位何可以安故心存将危乃得固也象曰大人之吉位正当也音义疏上九倾否先否后喜注先倾后通故后喜也始以倾为否后得通乃喜象曰否终则倾何可长也疏䷌同人于野亨利渉大川利君子贞音义疏彖曰同人柔得位得中而应乎干曰同人注二为同人之主同人曰同人于野亨利渉大川干行也注所以乃能同人于野亨利渉大川非二之所能也是干之所行故特曰同人曰文明以健中正而应君子正也注行健不以武而以文明用之相应不以邪而以中正应之君子正也故曰利君子贞唯君子爲能通天下之志注君子以文明为德音义疏象曰天与火同人注天体于上而火炎上同人之义也君子以𩔖族辨物注君子小人各得所同音义疏初九同人于门无咎注居同人之始爲同人之首者也无应于上心无繋吝通夫大同出门皆同故曰同人于门也出门同人谁与为咎象曰出门同人又谁咎也音义疏六二同人于宗吝注应在乎五唯同于主过主则否用心褊狭鄙吝之道象曰同人于宗吝道也音义疏九三伏戎于莽升其高陵三岁不兴注居同人之际履下卦之极不能包𢎞上下通夫大同物党相分欲乖其道贪于所比据上之应其敌刚健非力所当故伏戎于莽不敢显亢也升其高陵望不敢进量斯𫝑也三嵗不能兴者也三嵗不能兴则五道亦以成矣安所行焉象曰伏戎于莽敌刚也三嵗不兴安行也注安辞也音义疏九四乘其墉弗克攻吉注处上攻下力能乘墉者也履非其位以与人争二自五应三非犯已攻三求二尤而效之违义伤理衆所不与故虽乘墉而不克也不克则反反则得吉也不克乃反其所以得吉困而反则者也象曰乘其墉义弗克也其吉则困而反则也音义疏九五同人先号咷而后笑大师克相遇注彖曰柔得位得中而应乎干曰同人然则体柔居中衆之所与执刚用直衆所未从故近隔乎二刚未𫉬厥志是以先号咷也居中处尊战必克胜故后笑也不能使物自归而用其强直故必须大师克之然后相遇也象曰同人之先以中直也大师相遇言相克也音义疏上九同人于郊无悔注郊者外之极也处同人之时最在于外不𫉬同志而逺于内争故虽无悔吝亦未得其志象曰同人于郊志未得也注凡处同人而不泰焉则必用师矣不能大通则各私其党而求利焉楚人亡弓不能忘楚爱国愈甚益为它灾是以同人不𢎞刚健之爻皆至用师也音义疏䷍大有元亨注不大通何由得大有乎大有则必元亨矣音义疏彖曰大有柔得尊位大中而上下应之曰大有注处尊以柔居中以大体无二隂以分其应上下应之靡所不纳大有之义也其徳刚健而文明应乎天而时行是以元亨注徳应于天则行不失时矣刚健不滞文明不犯应天则大时行无违是以元亨疏象曰火在天上大有君子以遏恶扬善顺天休命注大有包容之象也故遏恶扬善成物之美顺夫天徳休物之命音义疏初九无交害匪咎艰则无咎注以夫刚健为大有之始不能履中满而不溢率斯以徃后害必至其欲匪咎艰则无咎也象曰大有初九无交害也疏九二大车以载注任重而不危有攸往无咎注健不违中爲五所任任重不危致远不泥故可以往而无咎也象曰大车以载积中不败也音义疏九三公用亨于天子小人弗克注处大有之时居下体之极乘刚健之上而履得其位与五同功威权之盛莫此过焉公用斯位乃得通乎天子之道也小人不克害可待也象曰公用亨于天子小人害也音义疏九四匪其彭无咎注既失其位而上近至尊之威下比分权之臣其为惧也可谓危矣唯夫有圣知者乃能免斯咎也三虽至盛五不可舍能辩斯数专心承五常匪其旁则无咎矣旁谓三也象曰匪其彭无咎明辩晢也注明犹才也音义疏六五厥孚交如威如吉注居尊以柔处大以中无私于物上下应之信以𤼵志故其孚交如也夫不私于物物亦公焉不疑于物物亦诚焉既公且信何难何备不言而教行何为而不威如为大有之主而不以此道吉可得乎象曰厥孚交如信以𤼵志也威如之吉易而无备也音义疏上九自天祐之吉无不利注大有丰富之世也处大有之上而不累于位志尚乎贤者也余爻皆乘刚而已独乘柔顺也五为信徳而已履焉履信之谓也虽不能体柔而以刚乘柔思顺之义也履丰有之世而不以物累其心髙尚其志尚贤者也爻有三徳尽夫助道故繋辞具焉象曰大有上吉自天祐也音义疏周易注疏卷三周易註疏卷三考证周易注疏卷三考证师卦辞丈人吉崔憬曰子夏传作大人李鼎祚云彖云能以衆正可以王矣老子曰域中有四大而王居其一焉作大人是也按师卦之义成于九二为衆所归也夫在下位而爲衆所归惟师乃可所爲阃以外将军制之人主不从中制也彖曰丈人爻曰长子其义同也非丈人则三军无所托命故丈人吉也若易言大人者位尊者之通称言君子者徳尊者之通称言后者君也言先王者举古圣君以爲后世法也义各有取师称丈人不可与大人混也子夏传作大人盖亦传写之讹而李鼎祚从而爲之辞六四注疏汉书韩信云兵法欲右背山陵前左水泽按此非韩信语云字上当有传字六五田有禽利执言注物先犯己故可以执言而无咎也郭京曰利执之误作利执言之字行书向下引脚稍类言字转写仍误言字无义理可安按程传云执言奉辞也文无不安比彖比吉也比辅也郭京曰吉字下误増也字凡彖先举辞后以义结皆有也字辞下并无也字按朱子亦云也字羡当作比吉比辅也下顺从也比辅也觧比字下顺从也觧吉字与郭京之说正同初六注以不信为比之首祸莫大焉故必有孚盈缶然后乃得免比之咎郭京曰此盈缶二字疑衍下文处比之首应不在一心无私吝则莫不比之着信立诚盈溢乎质素之器等句方释盈缶之义此处不应有盈缶二字九五象舍逆取顺失前禽也郭京曰舍逆取顺句误在失前禽上此小象第一第三句并先举爻辞后以义结中间一句独先申义后举爻辞三百八十三爻并无此例按上文位正中也此曰失前禽也以禽与中叶攷象传内以禽字与东部字为韵者凡三见屯三爻象禽与穷叶此与中叶恒四爻象禽与容叶吴棫韵补以禽为渠容切而引焦氏易林吉日车攻田弋𫉬禽宣王饮酒以告嘉功之文为証疑自汉以前有此音也履六三注志存于王顽之甚也毛居正曰志存于五五作王误正义云以六三之微欲行九五之事解注志存于五也绍兴本兴国军本皆误作王唯建安余氏本作五彖辞履帝位而不疚注云言五之徳此为五字无疑泰九二包荒包石经作苞象同九三象无往不复天地际也释文本作无平不陂六四翩翩释文本作篇篇释云如字子夏传作翩翩向本同云轻举貌古文作偏偏今本俱作翩翩盖从子夏传本也象翩翩不富皆失实也郭京曰皆反实也反误作失注云坤爻皆乐下复下是坤位本实之处义在翩翩反归本实之地非失其本实也按易义阴虚阳实失实正解不富之义京言未当否象君子以俭徳辟难不可荣以禄按虞翻本作不可营以禄云荣或作营又云俭或作险按后汉书章懐注引易作险六二包承包石经作苞下包羞同大有彖疏六五应九二九二在干体故云应乎天也监本作六五应干九二亦与五为体误今依阁本改象注遏恶扬善成物之美顺夫天徳休物之命监本作遏恶扬善成物之性顺天休命顺物之命推寻文义顺夫天徳解顺天二字休物之命解休命二字休美也监本误今依阁本改九三音义亨许庚反通也衆家并香两反京云献也干云享宴也姚云享祀也按此亨字注疏并作亨通解朱子本义云春秋传作亨古者亨通之亨享献之享烹餁之烹皆作亨字按亨通之作亨者元亨之𩔖是也享献之作亨者此文之𩔖是也烹餁之作亨者鼎彖传圣人亨以享上帝而大亨以养圣贤是也陆氏既以许庚反音作亨通之亨复云衆家并香两反音作享献之享则其意似亦以享之义为长矣今折中定本从朱子作享周易注疏卷三考证周易註疏卷四钦定四库全书周易注疏卷四魏王弻注唐陆德明音义孔颖达疏上经䷎谦亨君子有终音义疏彖曰谦亨天道下济而光明地道卑而上行天道亏盈而益谦地道变盈而流谦鬼神害盈而福谦人道恶盈而好谦谦尊而光卑而不可踰君子之终也音义疏象曰地中有山谦君子以裒多益寡称物平施注多者用谦以为裒少者用谦以为益随物而与施不失平也音义疏初六谦谦君子用渉大川吉注处谦之下谦之谦者也能体谦谦其唯君子用渉大难物无害也象曰谦谦君子卑以自牧也注牧养也音义疏六二鸣谦贞吉注鸣者声名闻之谓也得位居中谦而正焉象曰鸣谦贞吉中心得也疏九三劳谦君子有终吉注处下体之极履得其位上下无阳以分其民衆隂所宗尊莫先焉居谦之世何可安尊上承下绥劳谦匪解是以吉也象曰劳谦君子万民服也音义疏六四无不利撝谦注处三之上而用谦焉则是自上下下之义也承五而用谦顺则是上行之道也尽乎奉上下下之道故无不利指撝皆谦不违则也象曰无不利撝谦不违则也音义疏六五不富以其邻利用侵伐无不利注居于尊位用谦与顺故能不富而用其邻也以谦顺而侵伐所伐皆骄逆也象曰利用侵伐征不服也音义疏上六鸣谦利用行师征邑国注最处于外不与内政故有名而已志功未得也处外而履谦顺可以征邑国而巳象曰鸣谦志未得也可用行师征邑国也注夫吉凶悔吝生乎动者也动之所起兴于利者也故饮食必有讼讼必有衆起未有居衆人之所恶而为动者所害处不竞之地而为争者所夺是以六爻虽有失位无应乘刚而皆无凶咎悔吝者以谦为主也谦尊而光卑而不可踰信矣哉音义疏䷏豫利建侯行师音义疏彖曰豫刚应而志行顺以动豫豫顺以动故天地如之而况建侯行师乎天地以顺动故日月不过而四时不忒圣人以顺动则刑罚清而民服豫之时义大矣哉音义疏象曰雷出地奋豫先王以作乐崇徳殷荐之上帝以配祖考音义疏初六鸣豫凶注处豫之初而特得志于上乐过则淫志穷则凶豫何可鸣象曰初六鸣豫志穷凶也疏六二介于石不终日贞吉注处豫之时得位履中安夫贞正不求茍豫者也顺不茍从豫不违中是以上交不谄下交不渎明祸福之所生故不茍説辩必然之理故不改其操介如石焉不终日明矣象曰不终日贞吉以中正也音义疏六三盱豫悔迟有悔注居下体之极处两卦之际履非其位承动豫之主若其睢盱而豫悔亦生焉迟而不从豫之所疾位非所据而以从豫进退离悔宜其然矣象曰盱豫有悔位不当也音义疏九四由豫大有得勿疑朋盍簪注处豫之时居动之始独体阳爻衆隂所从莫不由之以得其豫故曰由豫大有得也夫不信于物物亦疑焉故勿疑则朋合疾也盍合也簪疾也象曰由豫大有得志大行也音义疏六五贞疾恒不死注四以刚动为豫之主专权执制非巳所乘故不敢与四争权而又居中处尊未可得亡是以必常至于贞疾恒不死而已象曰六五贞疾乘刚也恒不死中未亡也疏上六㝠豫成有渝无咎注处动豫之极极豫尽乐故至于冥豫成也过豫不已何可长乎故必渝变然后无咎象曰冥豫在上何可长也音义疏䷐随元亨利贞无咎音义疏彖曰随刚来而下柔动而説随大亨贞无咎而天下随时随时之义大矣哉注震刚而兑柔也以刚下柔动而之説乃得随也为随而不大通逆于时也相随而不为利正灾之道也故大通利贞乃得无咎也为随而令大通利贞得于时也得时则天下随之矣随之所施唯在于时也时异而不随否之道也故随时之义大矣哉音义疏象曰泽中有雷随君子以向晦入宴息注泽中有雷动説之象也物皆説随可以无为不劳明鉴故君子向晦入宴息也音义疏初九官有渝贞吉出门交有功注居随之始上无其应无所偏系动能随时意无所主者也随不以欲以欲随宜者也故官有渝变随不失正也出门无违何所失哉象曰官有渝从正吉也出门交有功不失也音义疏六二系小子失丈夫注隂之为物以处随世不能独立必有系也居随之时体分柔弱而以乘夫刚动岂能秉志违于所近随此失彼弗能兼与五处己上初处己下故曰系小子失丈夫也象曰系小子弗兼与也疏六三系丈夫失小子随有求得利居贞注隂之为物以处随世不能独立必有系也虽体下卦二己据初将何所附故舎初系四志在丈夫四俱无应亦欲于巳随之则得其所求矣故曰随有求得也应非其正以系于人何可以妄故利居贞也初处己下四处己上故曰系丈夫失小子也象曰系丈夫志舎下也注下谓初也音义疏九四随有𫉬贞凶有孚在道以明何咎注处説之初下据二隂三求系已不距则𫉬故曰随有𫉬也居于臣地履非其位以擅其民失于臣道违正者也故曰贞凶体刚居説而得民心能干其事而成其功者也虽违常义志在济物心存公诚着信在道以明其功何咎之有象曰随有𫉬其义凶也有孚在道明功也音义疏九五孚于嘉吉注履正居中而处随世尽随时之宜得物之诚故嘉吉也象曰孚于嘉吉位正中也音义疏上六拘系之乃从维之王用亨于西山注随之为体隂顺阳者也长处上极不从者也随道已成而特不从故拘系之乃从也率土之滨莫非王臣而为不从王之所讨也故维之王用亨于西山者兑为西方山者途之险隔也处西方而为不从故王用通于西山象曰拘系之上穷也注处于上极故穷也音义疏䷳蛊元亨利涉大川先甲三日后甲三日音义疏彖曰蛊刚上而柔下注上刚可以断制下柔可以施令巽而止蛊注既巽又止不竞争也有事而无竞争之患故可以有为也蛊元亨而天下治也注有为而大亨非天下治而何也利涉大川徃有事也先甲三日后甲三日终则有始天行也注蛊者有事而待能之时也可以有为其在此时矣物己説随则待夫作制以定其事也进徳修业徃则亨矣故元亨利涉大川也甲者创制之令也创制不可责之以旧故先之三日后之三日使令洽而后乃诛也因事申令终则复始若天之行用四时也音义疏象曰山下有风蛊君子以振民育徳注蛊者有事而待能之时也故君子以济民养徳也音义疏初六干父之蛊有子考无咎厉终吉注处事之首始见任者也以柔巽之质干父之事能承先轨堪其任者也故曰有子也任为事首能堪其事考乃无咎也故曰有子考无咎也当事之首是以危也能堪其事故终吉象曰干父之蛊意承考也注干事之首时有损益不可尽承故意承而巳音义疏九二干母之蛊不可贞注居于内中宜干母事故曰干母之蛊也妇人之性难可全正宜屈己刚既干且顺故曰不可贞也干不失中得中道也象曰干母之蛊得中道也疏九三干父之蛊小有悔无大咎注以刚干事而无其应故有悔也履得其位以正干父虽有小悔终无大咎象曰干父之蛊终无咎也疏六四裕父之蛊徃见吝注体柔当位干不以刚而以柔和能裕先事者也然无其应徃必不合故曰徃见吝象曰裕父之蛊徃未得也音义疏六五干父之蛊用誉注以柔处尊用中而应承先以斯用誉之道也象曰干父用誉承以徳也注以柔处中不任威力也疏上九不事王侯髙尚其事注最处事上而不累于位不事王侯髙尚其事也象曰不事王侯志可则也疏䷒临元亨利贞至于八月有凶音义疏彖曰临刚浸而长説而顺刚中而应大亨以正天之道也注阳转进长隂道日消君子日长小人日忧大亨以正之义至于八月有凶消不久也注八月阳衰而隂长小人道长君子道消也故曰有凶音义疏象曰泽上有地临君子以敎思无穷容保民无疆注相临之道莫若説顺也不恃威制得物之诚故物无违也是以君子敎思无穷容保民无疆也音义疏初九咸临贞吉注咸感也感应也有应于四感以临者也四履正位而已应焉志行正者也以刚感顺志行其正以斯临物正而𫉬吉也象曰咸临贞吉志行正也疏九二咸临吉无不利注有应在五感以临者也刚胜则柔危而五体柔非能同斯志者也若顺于五则刚徳不长何由得吉无不利乎全与相违则失于感应其得咸临吉无不利必未顺命也象曰咸临吉无不利未顺命也音义疏六三甘临无攸利既忧之无咎注甘者佞邪説媚不正之名也履非其位居刚长之世而以邪説临物宜其无攸利也若能尽忧其危改修其道刚不害正故咎不长象曰甘临位不当也既忧之咎不长也音义疏六四至临无咎注处顺应阳不忌刚长而乃应之履得其位尽其至者也刚胜则柔危柔不失正则得无咎也象曰至临无咎位当也音义疏六五知临大君之宜吉注处于尊位履得其中能纳刚以礼用建其正不忌刚长而能任之委物以能而不犯焉则聪明者竭其视听知力者尽其谋能不为而成不行而至矣大君之宜如此而已故曰知临大君之宜吉也象曰大君之宜行中之谓也音义疏上六敦临吉无咎注处坤之极以敦而临者也志在助贤以敦为徳虽在刚长刚不害厚故无咎也象曰敦临之吉志在内也疏䷓观盥而不荐有孚颙若注王道之可观者莫盛乎宗庙宗庙之可观者莫盛于盥也至荐简畧不足复观故观盥而不观荐也孔子曰禘自既灌而徃者吾不欲观之矣尽夫观盛则下观而化矣故观至盥则有孚颙若也音义疏彖曰大观在上注下贱而上贵也顺而巽中正以观天下观盥而不荐有孚颙若下观而化也观天之神道而四时不忒圣人以神道设敎而天下服矣注统説观之为道不以刑制使物而以观感化物者也神则无形者也不见天之使四时而四时不忒不见圣人使百姓而百姓自服也音义疏象曰风行地上观先王以省方观民设敎音义疏初六童观小人无咎君子吝注处于观时而最远朝美体于隂柔不能自进无所鉴见故曰童观趣顺而已无所能为小人之道也故曰小人无咎君子处大观之时而为童观不亦鄙乎象曰初六童观小人道也音义疏六二闚观利女贞注处在于内寡所鉴见体于柔弱从顺而已犹有应焉不为全蒙所见者狭故曰闚观居内得位柔顺寡见故曰利女贞妇人之道也处大观之时居中得位不能大观广鉴闚观而已诚可丑也象曰闚观女贞亦可丑也音义疏六三观我生进退注居下体之极处二卦之际近不比尊逺不童观观风者也居此时也可以观我生进退也象曰观我生进退未失道也注处进退之时以观进退之几未失道也音义疏六四观国之光利用宾于王注居观之时最近至尊观国之光者也居近得位明习国仪者也故曰利用宾于王也象曰观国之光尚宾也音义疏九五观我生君子无咎注居于尊位为观之主宣𢎞大化光于四表观之极者也上之化下犹风之靡草故观民之俗以察已道百姓有罪在予一人君子风着已乃无咎上为化主将欲自观乃观民也象曰观我生观民也疏上九观其生君子无咎注观我生自观其道也观其生为民所观者也不在于位最处上极髙尚其志为天下所观者也处天下所观之地可不慎乎故君子徳见乃得无咎生犹动出也象曰观其生志未平也注特处异地为衆所观不为平易和光流通志未平也音义疏䷔噬嗑亨利用狱注噬啮也嗑合也凡物之不亲由有闲也物之不齐由有过也有闲与过啮而合之所以通也刑克以通狱之利也音义疏彖曰颐中有物曰噬嗑注颐中有物啮而合之噬嗑之义也噬嗑而亨注有物则闲不啮不合无由亨也刚柔分动而明雷电合而章注刚柔分动不溷乃明雷电竝合不乱乃章皆利用狱之义柔得中而上行虽不当位利用狱也注谓五也能为啮合而通必有其主五则是也上行谓所之在进也凡言上行皆所之在贵也虽不当位不害用狱也音义疏象曰雷电噬嗑先王以明罚勑法音义疏初九屦校灭趾无咎注居无位之地以处刑初受刑而非治刑者也凡过之所始必始于微而后至于着罚之所始必始于薄而后至于诛过轻戮薄故屦校灭趾桎其行也足惩而己故不重也过而不改乃谓之过小惩大诫乃得其福故无咎也校者以木绞校者也即械也校者取其通名也象曰屦校灭趾不行也注过止于此音义疏六二噬肤灭鼻无咎注噬啮也啮者刑克之谓也处中得位所刑者当故曰噬肤也乘刚而刑未尽顺道噬过其分故灭鼻也刑得所疾故虽灭鼻而无咎也肤者柔脃之物也象曰噬肤灭鼻乘刚也音义疏六三噬腊肉遇毒小吝无咎注处下体之极而履非其位以斯食物其物必坚岂唯坚乎将遇其毒噬以喻刑人腊以喻不服毒以喻怨生然承于四而不乘刚虽失其正刑不侵顺故虽遇毒小吝无咎象曰遇毒位不当也音义疏九四噬干胏得金矢利艰贞吉注虽体阳爻为隂之主履不𫉬中而居其非位以斯噬物物亦不服故曰噬干胏也金刚也矢直也噬干胏而得刚直可以利于艰贞之吉未足以尽通理之道也象曰利艰贞吉未光也音义疏六五噬干肉得黄金贞厉无咎注干肉坚也黄中也金刚也以隂处阳以柔乘刚以噬于物物亦不服故曰噬干肉也然处得尊位以柔乘刚而居于中能行其戮者也履不正而能行其戮刚胜者也噬虽不服得中而胜故曰噬干肉得黄金也已虽不正而刑戮得当故虽贞厉而无咎也象曰贞厉无咎得当也疏上九何校灭耳凶注处罚之极恶积不改者也罪非所惩故刑及其首至于灭耳及首非诫灭耳非惩凶莫甚焉象曰何校灭耳聪不明也注聪不明故不虑恶积至于不可解也音义疏䷕贲亨小利有攸徃音义疏彖曰贲亨柔来而文刚故亨分刚上而文柔故小利有攸徃注刚柔不分文何由生故坤之上六来居二位柔来文刚之义也柔来文刚居位得中是以亨干之九二分居上位分刚上而文柔之义也刚上文柔不得中位不若柔来文刚故小利有攸徃天文也注刚柔交错而成文焉天之文也文明以止人文也注止物不以威武而以文明人之文也观乎天文以察时变观乎人文以化成天下注解天之文则时变可知也解人之文则化成可为也音义疏象曰山下有火贲君子以明庶政无敢折狱注处贲之时止物以文明不可以威刑故君子以明庶政而无敢折狱音义疏初九贲其趾舍车而徒注在贲之始以刚处下居于无位弃于不义安夫徒步以从其志者也故饰其趾舍车而徒义弗乘之谓也象曰舍车而徒义弗乘也音义疏六二贲其须注得其位而无应三亦无应俱无应而比焉近而相得者也须之为物上附者也循其所履以附于上故曰贲其须也象曰贲其须与上兴也音义疏九三贲如濡如永贞吉注处下体之极居得其位与二相比俱履其正和合相润以成其文者也既得其饰又得其润故曰贲如濡如也永保其贞物莫之陵故曰永贞吉也象曰永贞之吉终莫之陵也音义疏六四贲如皤如白马翰如匪宼婚媾注有应在初而阂于三为已宼难二志相感不𫉬通亨欲静则疑初之应欲进则惧三之难故或饰或素内怀疑惧也鲜絜其马翰如以待虽履正位未敢累其志也三为刚勐未可轻犯匪寇乃婚终无尤也象曰六四当位疑也匪寇婚媾终无尤也音义疏六五贲于丘园束帛戋戋吝终吉注处得尊位为饰之主饰之盛者也施饰于物其道害也施饰丘园盛莫大焉故贲于束帛丘园乃落贲于丘园帛乃戋戋用莫过俭泰而能约故必吝焉乃得终吉也象曰六五之吉有喜也音义疏上九白贲无咎注处饰之终饰终反素故任其质素不劳文饰而无咎也以白为饰而无患忧得志者也象曰白贲无咎上得志也疏周易注疏卷四周易註疏卷四考证周易注疏卷四考证谦象君子以裒多益寡裒石经作褎九三注上承下绥绥本或作接上六注未有居衆人之所恶而为动者所害郭京曰不字误作而字豫初六象疏志穷凶者释鸣豫之义而初时鸣豫后则乐志穷尽故为凶也推寻文义而字当是言字随彖大亨贞无咎而天下随时郭京曰按大亨下脱利字验注昭然释文云大亨贞本又作大亨利贞依卦辞似应有利字音义天下随时王肃作随之随时之义王肃本作随之时义按时古与是通尚书是皆作时可见随时之时即是也言有大亨贞之徳而天下皆随于是也彖传言时义者凡五卦此独曰随时之义縁上有随时之字而误耳朱子本义依王肃本改正蛊彖先甲三日后甲三日终则有始天行也按子夏传曰先甲三日辛壬癸也后甲三日乙丙丁也马融曰甲在东方艮在东北故云先甲巽在东南故云后甲説皆有据而义则未精至王弼以甲为创制之令与蛊必有事之㫖合诸儒遂以甲为造令之日谓前三日为辛取改新之义后三日为丁取丁宁之义尤与谋始慎终之义足相发明与王注本无岐㫖而孔颖达必以为妄作异端不可解也临卦辞至于八月有凶按临言八月复言七日月候卦气説者纷然今按王弼此注本无明文孔疏以小人道长君子道消乃否卦之辞遂取自丑至申为八月此蜀才之説也王应麟曰临所谓八月其説有三一云自子至未为遯一云自丑至申为否一云自寅至酉为观复所谓七日其説亦有三一云卦气起中孚六日七分之后为复一谓过坤六位至复为七日一谓五月隂生至十一月阳生歴七月善乎陆振奇之言曰日阳象月隂象八少隂之数七少阳之数故隂来之期曰八月阳来之期曰七日六四注柔不失正则得无咎也则本或作乃观彖观天之神道而四时不忒石经神道下旁注日月不过四字六二象疏此童观闚观皆读为去声也按古者门阙谓之观以其髙大有以示人所谓两观者也此卦二阳在上四隂在下有门阙之象故名观而音义曰观官唤反示也然上既有以示人则下必仰而观之是以朱子曰自上示下曰观自下观上曰观故卦名之观去声而六爻之观皆平声据此则疏説非是且童观闚观之观若训去声于义意亦无当六三象注三处进退之时以观进退之几未失道也监本误以王注作孔疏依阁本订正九五注观民之俗以察己道又百姓有罪在余一人监本道譌作之余譌作于俱依阁本改正上九象注特处异地为衆所观监本譌作将处异地为衆观依阁本改正贲卦辞小利有攸徃郭京曰不利有攸徃误作小字彖及注同九二弃中和之道就亢极无位之地故疏云九二弃善从恶凡弃善从恶岂有小利误亦明矣按六二象曰贲其须与上兴也上九象曰白贲无咎上得志也分刚上而文柔其象如此弃善从恶之説于义为俭彖天文也郭京曰天文也上脱刚柔交错一句朱子曰理或然也按既济彖曰既济亨小则此贲彖亦应作贲亨小盖贲者文也礼仪三百威仪三千皆文也阳大而隂小仁大而礼小质大而文小自然之理也杂卦传曰贲无色也言贲之本也本象曰君子以明庶政无敢折狱即亨小之义也彖传曰柔来而文刚故亨分刚上而文柔故小柔来而文刚柔为刚文则刚之本体得亨矣刚上文柔则唯小者乃可是故柔来文刚为离明文之盛也刚上文柔为艮止贲之白也此亨小之义彖𫝊于二句中分着之者也下文云利有攸往天文也天文自然而然非可勉强故观乎天文以察时变利有攸往也文眀以止人文也人文虽极文明必知其所止乃不为无质之文故观乎人文以化成天下亦利有攸往也化成天下必在亨小小者咸亨即成其大也然则郭京谓小字应作不字天文也句上脱刚柔交错四字者皆未为得也周易注疏卷四考证周易註疏卷五钦定四库全书周易注疏卷五魏王弼注唐陆德明音义孔颖逹疏上经䷖剥不利有攸往音义疏彖曰剥剥也柔变刚也不利有攸往小人长也顺而止之观象也君子尚消息盈虚天行也注坤顺而艮止也所以顺而止之不敢以刚止者以观其形象也强亢激拂触忤以陨身身既倾焉功又不就非君子之所尚也音义疏象曰山附于地剥上以厚下安宅注厚下者牀不见剥也安宅者物不失处也厚下安宅治剥之道也音义疏初六剥牀以足蔑贞凶注牀者人之所以安也剥牀以足犹云剥牀之足也蔑犹削也剥牀之足灭下之道也下道始灭刚陨柔长则正削而凶来也象曰剥牀以足以灭下也音义疏六二剥牀以辨蔑贞凶注蔑犹甚极之辞也辨者足之上也剥道浸长故剥其辨也稍近于牀转欲灭物之所处长柔而削正以斯为徳物所弃也象曰剥牀以辨未有与也音义疏六三剥之无咎注与上为应羣隂剥阳我独协焉虽处于剥可以无咎象曰剥之无咎失上下也注三上下各有二隂而三独应于阳则失上下也疏六四剥牀以肤凶注初二剥牀民所以安未剥其身也至四剥道浸长牀既剥尽以及人身小人遂盛物将失身岂唯削正靡所不凶象曰剥牀以肤切近灾也音义疏六五贯鱼以宫人宠无不利注处剥之时居尊得位为剥之主者也剥之为害小人得宠以消君子者也若能施宠小人似宫人而已不害于正则所宠虽衆终无尤也贯鱼谓此衆阴也骈头相次似贯鱼也象曰以宫人宠终无尤也音义疏上九硕果不食君子得舆小人剥庐注处卦之终独全不落故果至于硕而不见食也君子居之则为民覆荫小人用之则剥下所庇也象曰君子得舆民所载也小人剥庐终不可用也音义疏䷗复亨出入无疾朋来无咎反复其道七日来复利有攸往音义疏彖曰复亨刚反动而以顺行是以出入无疾注入则为反出则刚长故无疾疾犹病也朋来无咎注朋谓阳也反复其道七日来复注阳气始剥尽至来复时凡七日天行也注以天之行反复不过七日复之不可远也利有攸往刚长也注往则小人道消也复其见天地之心乎注复者反本之谓也天地以本为心者也凡动息则静静非对动者也语息则默默非对语者也然则天地虽大富有万物雷动风行运化万变寂然至无是其本矣故动息地中乃天地之心见也若其以有为心则异𩔖未𫉬具存矣音义疏象曰雷在地中复先王以至日闭关商旅不行后不省方注方事也冬至阴之复也夏至阳之复也故为复则至于寂然大静先王则天地而行者也动复则静行复则止事复则无事也音义疏初九不远复无祗悔元吉注最处复初始复者也复之不速遂至迷凶不远而复几悔而反以此修身患难远矣错之于事其殆庶几乎故元吉也象曰不远之复以脩身也音义疏六二休复吉注得位处中最比于初上无阳爻以疑其亲阳为仁行在初之上而附顺之下仁之谓也既处中位亲仁善邻复之休也象曰休复之吉以下仁也音义疏六三频复厉无咎注频频蹙之貌也处下体之终虽愈于上六之迷已去复远矣是以蹙也蹙而求复未至于迷故虽危无咎也复道宜速蹙而乃复义虽无咎它来难保象曰频复之厉义无咎也音义疏六四中行独复注四上下各有二阴而处厥中履得其位而应于初独得所复顺道而反物莫之犯故曰中行独复也象曰中行独复以从道也疏六五敦复无悔注居厚而履中居厚则无怨履中则可以自考虽不足以及休复之吉守厚以复悔可免也象曰敦复无悔中以自考也音义疏上六迷复凶有灾眚用行师终有大败以其国君凶至于十年不克征注最处复后是迷者也以迷求复故曰迷复也用之行师难用有克也终必大败用之于国则反乎君道也大败乃复量斯势也虽复十年脩之犹未能征也象曰迷复之凶反君道也音义疏䷘无妄元亨利贞其匪正有眚不利有攸往音义疏彖曰无妄刚自外来而为主于内注谓震也动而健注震动而干健也刚中而应注谓五也大亨以正天之命也注刚自外来而为主于内动而愈健刚中而应威刚方正私欲不行何可以妄使有妄之道灭无妄之道成非大亨利贞而何刚自外来而为主于内则柔邪之道消矣动而愈健则刚直之道通矣刚中而应则齐明之德着矣故大亨以正也天之教命何可犯乎何可妄乎是以匪正则有眚而不利有攸往也其匪正有眚不利有攸往无妄之往何之矣天命不祐行矣哉注匪正有眚不求改以从正而欲有所往居不可以妄之时而欲以不正有所往将欲何之天命之所不祐竟矣哉音义疏象曰天下雷行物与无妄注与辞也犹皆也天下雷行物皆不可以妄也先王以茂对时育万物注茂盛也物皆不敢妄然后万物乃得各全其性对时育物莫盛于斯也音义疏初九无妄往吉注体刚处下以贵下贱行不犯妄故往得其志象曰无妄之往得志也音义疏六二不耕获不菑畬则利有攸往注不耕而获不菑而畬代终已成而不造也不擅其美乃尽臣道故利有攸往象曰不耕获未富也音义疏六三无妄之灾或繋之牛行人之得邑人之灾注以阴居阳行违谦顺是无妄之所以为灾也牛者稼穑之资也二以不耕而获利有攸往而三为不顺之行故或繋之牛是有司之所以为获彼人之所以为灾也故曰行人之得邑人之灾也象曰行人得牛邑人灾也音义疏九四可贞无咎注处无妄之时以阳居阴以刚乗柔履于谦顺比近至尊故可以任正固有所守而无咎也象曰可贞无咎固有之也音义疏九五无妄之疾勿药有喜注居得尊位为无妄之主者也下皆无妄害非所致而取药焉疾之甚也非妄之灾勿治自复非妄而药之则凶故曰勿药有喜象曰无妄之药不可试也注药攻有妄者也而反攻无妄故不可试也音义疏上九无妄行有眚无攸利注处不可妄之极唯宜静保其身而已故不可以行也象曰无妄之行穷之灾也疏䷙大畜利贞不家食吉利渉大川音义疏彖曰大畜刚健笃实辉光日新其德注凡物既厌而退者弱也既荣而陨者薄也夫能辉光日新其德者唯刚健笃实也刚上而尚贤注谓上九也处上而大通刚来而不距尚贤之谓也能止健大正也注健莫过干而能止之非夫大正未之能也不家食吉养贤也利渉大川应乎天也注有大畜之实以之飬贤令贤者不家食乃吉也尚贤制健大正应天不忧险难故利涉大川也音义疏象曰天在山中大畜君子以多识前言往行以畜其德注物之可畜于懐令德不散尽于此也音义疏初九有厉利已注四乃畜已未可犯也故进则有厉已则利也象曰有厉利巳不犯灾也注处健之始未果其健者故能利已音义疏九二舆说輹注五处畜盛未可犯也遇斯而进故舆说輹也居得其中能以其中不为冯河死而无悔遇难能止故无尤也象曰舆说輹中无尤也音义疏九三良马逐利艰贞曰闲舆卫利有攸徃注凡物极则反故畜极则通初二之进值于畜盛故不可以升至于九三升于上九而上九处天衢之亨涂径大通进无违距可以驰骋故曰良马逐也履当其位进得其时在乎通路不忧险阨故利艰贞也闲阂也卫护也进得其时虽渉艰难而无患也舆虽遇闲而故卫也与上合志故利有攸往也象曰利有攸往上合志也音义疏六四童牛之牿元吉注处艮之始履得其位能止健初距不以角柔以止刚刚不敢犯抑锐之始以息强争岂唯独利乃将有喜也象曰六四元吉有喜也音义疏六五豮豕之牙吉注豕牙横猾刚暴难制之物谓二也五处得尊位为畜之主二刚而进能豮其牙柔能制健禁暴抑盛岂唯能固其位乃将有庆也象曰六五之吉有庆也音义疏上九何天之衢亨注处畜之极畜极则通大畜以至扵大亨之时何辞也犹云何畜乃天之衢亨也象曰何天之衢道大行也音义疏䷚颐贞吉观颐自求口实音义疏彖曰颐贞吉养正则吉也观颐观其所养也自求口实观其自养也天地养万物圣人养贤以及万民颐之时大矣哉疏象曰山下有雷颐君子以慎言语节饮食注言语饮食犹慎而节之而况其余乎疏初九舍尔灵龟观我朶颐凶注朶颐者嚼也以阳处下而为动始不能令物由已养动而求养者也夫安身莫若不竞修已莫若自保守道则福至求禄则辱来居养贤之世不能贞其所履以全其德而舍其灵龟之明兆羡我朶颐而躁求离其致养之至道闚我宠禄而竞进凶莫甚焉象曰观我朶颐亦不足贵也音义疏六二顚颐拂经于丘颐征凶注养下曰颠拂违也经犹义也丘所履之常也处下体之中无应于上反而养初居下不奉上而反养下故曰颠颐拂经于丘也以此而养未见其福也以此而行未见有与故曰颐征凶象曰六二征凶行失𩔖也注𩔖皆上养而二处下养初音义疏六三拂颐贞凶十年勿用无攸利注履夫不正以养于上纳上以谄者也拂养正之义故曰拂颐贞凶也处颐而为此行十年见弃者也立行于斯无施而利象曰十年勿用道大悖也音义疏六四颠颐吉虎视眈眈其欲逐逐无咎注体属上体居得其位而应于初以上养下得颐之义故曰颠颐吉也下交不可以渎故虎视眈眈威而不勐不恶而严养德施贤何可有利故其欲逐逐尚敦实也修此二者然后乃得全其吉而无咎观其自养则履正察其所养则养阳颐爻之贵斯为盛矣象曰颠颐之吉上施光也音义疏六五拂经居贞吉不可渉大川注以阴居阳拂颐之义也行则失𩔖故宜居贞也无应于下而比于上故可守贞从上得颐之吉虽得居贞之吉处颐违谦难未可渉也象曰居贞之吉顺以从上也音义疏上九由颐厉吉利渉大川注以阳处上而履四阴阴不能独为主必宗扵阳也故莫不由之以得其养故曰由颐为衆隂之主不可渎也故厉乃吉有似家人悔厉之义贵而无位是以厉也髙而有民是以吉也为养之主物莫之违故利渉大川也象曰由颐厉吉大有庆也音义疏䷛大过注音相过之过栋桡利有攸往亨音义疏彖曰大过大者过也注大者乃能过也栋桡本末弱也注初为本而上为末也刚过而中注谓二也居阴过也处二中也拯弱兴衰不失其中也巽而说行注巽而说行以此救难难乃济也利有攸往乃亨注危而弗持则将安用故往乃亨大过之时大矣哉注是君子有为之时也音义疏象曰泽灭木大过君子以独立不惧遯世无闷注此所以为大过非凡所及也音义疏初六借用白茅无咎注以柔处下过而可以无咎其唯慎乎象曰借用白茅柔在下也音义疏九二枯杨生稊老夫得其女妻无不利注稊者杨之秀也以阳处阴能过其本而救其弱者也上无其应心无特吝处过以此无衰不济也故能令枯杨更生稊老夫更得少妻拯弱兴衰莫盛斯爻故无不利也老过则枯少过则稚以老分少则稚者长以稚分老则枯者荣过以相与之谓也大过至衰而巳至壮以至壮辅至衰应斯义也象曰老夫女妻过以相与也音义疏九三栋桡凶注居大过之时处下体之极不能救危拯弱以隆其栋而以阳处阳自守所居又应于上系心在一宜其淹溺而凶衰也象曰栋桡之凶不可以有辅也音义疏九四栋隆吉有它吝注体属上体以阳处阴能拯其弱不为下所桡者也故栋隆吉也而应在初用心不𢎞故有他吝也象曰栋隆之吉不桡乎下也疏九五枯杨生华老妇得其士夫无咎无誉注处得尊位而以阳处阳未能拯危处得尊位亦未有桡故能生华不能生稊能得夫不能得妻处栋桡之世而为无咎无誉何可长哉故生华不可久士夫诚可丑也象曰枯杨生华何可久也老妇士夫亦可丑也音义疏上六过渉灭顶凶无咎注处大过之极过之甚也渉难过甚故至于灭顶凶志在救时故不可咎也象曰过渉之凶不可咎也注虽凶无咎不害义也音义疏䷜习坎注坎险陷之名也习谓便习之有孚维心亨注刚正在内有孚者也阳不外𤼵而在乎内心亨者也行有尚注内亨外闇内刚外顺以此行险行有尚也音义疏彖曰习坎重险也注坎以险为用故特名曰重险言习坎者习乎重险也水流而不盈行险而不失其信注险陗之极故水流而不能盈也处至险而不失刚中行险而不失其信者习坎之谓也维心亨乃以刚中也行有尚往有功也注便习于坎而之坎地尽坎之宜故往必有功也天险不可升也注不可得升故得保其威尊地险山川丘陵也注有山川丘陵故物得以保全也王公设险以守其国注国之为卫恃于险也言自天地以下莫不湏险也险之时用大矣哉注非用之常用有时也音义疏象曰水洊至习坎注重险悬絶故水洊至也不以坎为隔絶相仍而至习乎坎也君子以常德行习教事注至险未夷教不可废故以常德行而习教事也习于坎然后乃能不以险难为困而德行不失常也故则夫习坎以常德行而习教事也音义疏初六习坎入于坎窞凶注习坎者习为险难之事也最处坎底入坎窞者也处重险而复入坎底其道凶也行险而不能自济习坎而入坎窞失道而穷在坎底上无应援可以自济是以凶也象曰习坎入坎失道凶也音义疏九二坎有险求小得注履失其位故曰坎上无应援故曰有险坎而有险未能出险之中也处中而与初三相得故可以求小得也初三未足以为援故曰小得也象曰求小得未出中也疏六三来之坎坎险且枕入于坎窞勿用注既履非其位而又处両坎之间出则之坎居则亦坎故曰来之坎坎也枕者枝而不安之谓也出则无之处则无安故曰险且枕也来之皆坎无所用之徒劳而已象曰来之坎坎终无功也音义疏六四樽酒簋贰用缶纳约自牖终无咎注处重险而履正以柔居柔履得其位以承于五五亦得位刚柔各得其所不相犯位皆无余应以相承比明信显着不存外饰处坎以斯虽复一樽之酒二簋之食瓦缶之器纳此至约自进扵牖乃可羞之于王公荐之于宗庙故终无咎也象曰樽酒簋贰刚柔际也注刚柔相比而相亲焉际之谓也音义疏九五坎不盈祗既平无咎注为坎之主而无应辅可以自佐未能盈坎者也坎之不盈则险不尽矣祗辞也为坎之主尽平乃无咎故曰祗既平无咎也説既平乃无咎明九五未免于咎也象曰坎不盈中未大也音义疏上六系用徽纆寘于丛棘三嵗不得凶注险陗之极不可升也严法峻整难可犯也宜其囚执寘于思过之地三嵗险道之夷也险终乃反故三嵗不得自修三嵗乃可以求复故曰三嵗不得凶也象曰上六失道凶三嵗也音义疏䷝离利贞亨注离之为卦以柔为正故必贞而后乃亨故曰利贞亨也畜牝牛吉注柔处于内而履正中牝之善也外彊而内顺牛之善也离之为体以柔顺为主者也故不可以畜刚勐之物而吉于畜牝牛也音义疏彖曰离丽也注丽犹着也各得所着之宜日月丽乎天百谷草木丽乎土重明以丽乎正乃化成天下柔丽乎中正故亨是以畜牝牛吉也注柔着于中正乃得通也柔通之吉极于畜牝牛不能及刚勐也音义疏象曰明两作离大人以继明照于四方注继谓不絶也明照相继不絶旷也音义疏初九履错然敬之无咎注错然者警慎之貌也处离之始将进而盛未在既济故宜慎其所履以敬为务辟其咎也象曰履错之敬以辟咎也音义疏六二黄离元吉注居中得位以柔处柔履文明之盛而得其中故曰黄离元吉也象曰黄离元吉得中道也疏九三日昃之离不鼓缶而歌则大耋之嗟凶注嗟忧叹之辞也处下离之终明在将没故曰日昃之离也明在将终若不委之于人养志无为则至于老而有嗟凶故曰不鼔缶而歌则大耋之嗟凶也象曰日昃之离何可久也音义疏九四突如其来如焚如死如弃如注处于明道始变之际昬而始晓没而始出故曰突如其来如其明始进其炎始盛故曰焚如逼近至尊履非其位欲进其盛以炎其上命必不终故曰死如违离之义无应无承衆所不容故曰弃如也象曰突如其来如无所容也音义疏六五出涕沱若戚嗟若吉注履非其位不胜所履以柔乗刚不能制下下刚而进将来害已忧伤之深至于沱嗟也然所丽在尊四为逆首忧伤至深衆之所助故乃沱嗟而𫉬吉也象曰六五之吉离王公也音义疏上九王用出征有嘉折首𫉬匪其丑无咎注离丽也各得安其所丽谓之离处离之极离道已成则除其非𩔖以去民害王用出征之时也故必有嘉折首𫉬匪其丑乃得无咎也象曰王用出征以正邦也音义疏周易注疏卷五周易註疏卷五考证周易注疏卷五考证剥彖𫝊剥剥也郭京曰剥剥落也今本脱落字落字本与剥字成义若无落字剥字义亦不圆按卦名剥字主一阳见剥而言彖传释之曰剥也指五阴剥之而言故继之曰柔变刚也卦又曰不利有攸往亦主一阳言也彖传释之曰小人长亦指五阴言也五阴虽剥阳然阳无终落之理故上九爻辞曰硕果不食郭京谓应作剥落恐与圣人扶阳抑阴之意异矣六二注稍近于牀转欲灭物之所处郭京曰稍近于人人字误作牀字既剥牀以辨何得云稍近于牀六三剥之无咎释文本无之字云一本作剥之无咎非按剥之无咎言剥卦中之独无咎者也何以无咎应上九也若去之字则阴剥阳安有无咎之理此先儒所以不从陆氏释文也今本乃于剥之断句义似未当六四注初二剥牀民所以安未剥其身也至四剥道渐长牀既剥尽以及人身郭京曰未剥其肤肤字误作身字牀既剥肤肤字误作尽字欲及人身欲字误作以字按虞翻曰辨上称肤崔憬曰牀之肤谓荐席肤字属牀举正之义长后人以肤字属人身故改王注也复彖反复其道七日来复天行也按注云阳气始剥尽至来复时凡七日此易纬六日七分之说孔氏疏之最确然论天行反复必合五月阴生十一月阳生凡歴七月之义而后偹不得议诸家为背註也侯果曰豳诗一之日周之正月也是古人变月言日亦有明証朱子云七日来复只取七义八月有凶只取八义象注冬至阴之复也夏至阳之复也故为复则至于寂然大静先王则天地而行也按至日注兼二至以立説然卦象为雷在地中乃冬至非夏至也故苏氏舜钦谓辅嗣昧举卦之体也按汉唐诸儒皆以静为见天地之心程朱出而始明动为见天地之心雷以动之而谓静为复固难通也以静为复故曰冬至阴之复夏至阳之复自一阴生而至冬至则阴将静而复矣自一阳生而至夏至则阳将静而复矣此王弼之意也不知雷在地中曰复雷在地中未动也而动之机充周而不可穷见天地之心生生而不已也夫天地无心而天地通体皆心无心者未动也既动则通体皆心心也者生也天地有生而无杀也杀亦所以生是天地之心也动则有静则无故不得谓静为复谓复为静以见天地之心也况夫阳可云复阴不可云复阴之辞曰姤曰遇以明阴者阳之阴也王弼谓冬至者阴之复讹中又有讹焉苏舜钦谓为昧举卦之体诚然彖音义大畜刚健絶句笃实辉光絶句按音义断句与注不同注盖以刚健为干德笃实为艮德而辉光日新其效也音义则以刚健为干德笃实辉光皆为艮德而日新其效也今程传似从王注朱子本义则从音义上九象何天之衢道大行也郭京曰衢下脱亨字义不圆足颐象自求口实实监本譌作食六五注守贞从上得颐之吉虽得居贞之吉处颐违谦难未可涉也郭京曰顺字譌作颐审详自见按释文云得颐一作得顺是京所谓误正指得颐之吉句大过卦名注音相过之过五字监本脱依阁本添郭京曰音过越之过也误增相字脱越字过越之过去声相过之过平声九二枯杨生稊毛居正曰稊字从木作稊误梯稚也本根再生稚条也从禾者稊稗之稊按石经稊从禾五经文字曰稊秀也见易正误之説未知何据坎卦辞郭京曰卦首习字上脱卦名坎字王注先觧坎义后论便习足明习字上有坎字彖曰下亦脱坎字按坎上加习疏已明之诸儒论之极详京言非也彖注习乎重险也监本譌作习重乎险也依阁本改六四象樽酒簋贰陆本无贰字释云一本更有贰字音义樽酒絶句簋贰絶句用缶絶句旧樽酒簋句贰用缶句按晁氏説之句依旧説朱子本义从之然证之小象传则注疏之句法为是何氏楷曰贰副也谓樽酒而副以簋也礼天子大臣出会诸侯主国樽棜簋副是也其説视注䟽尤优离六二注故曰黄离元吉也郭京本作故曰黄离也下有柔居中正处得其位初则尚敬而我比焉为卦之主能通其道体明履顺吉之大者故曰元吉也三十七字云上解黄离下解元吉今本无之爰附录焉九四注无应无承郭京曰乘字误作承字四应在初初复阳体是无应也三虽在下得位刚彊是无乗也按爻乗刚者多矣以九四乘九三何谓无乘注上文云逼近至尊处非其位是无承也盖以九四承六五者多凶易之例也郭京之説非是周易注疏卷五考证周易註疏卷六钦定四库全书周易注疏卷六魏王弼注唐陆德明音义孔颖达疏下经䷞咸亨利贞取女吉音义疏彖曰咸感也柔上而刚下二气感应以相与注是以亨也止而说注故利贞也男下女注取女吉也是以亨利贞取女吉也天地感而万物化生注二气相与乃化生也圣人感人心而天下和平观其所感而天地万物之情可见矣注天地万物之情见于所感也凡感之爲道不能感非𩔖者也故引取女以明同𩔖之义也同𩔖而不相感应以其各亢所处也故女虽应男之物必下之而后取女乃吉也音义疏象曰山上有泽咸君子以虚受人注以虚受人物乃感应疏初六咸其拇注处咸之初爲感之始所感在末故有志而巳如其本实未至伤静象曰咸其拇志在外也注四属外卦音义疏六二咸其腓凶居吉注咸道转进离拇升腓腓体动躁者也感物以躁凶之道也由躁故凶居则吉矣处不乘刚故可以居而获吉象曰虽凶居吉顺不害也注阴而爲居顺之道也不躁而居顺不害也音义疏九三咸其股执其随往吝注股之爲物随足者也进不能制动退不能静处所感在股志在随人者也志在随人所执亦以贱矣用斯以往吝其宜也象曰咸其股亦不处也志在随人所执下也音义疏九四贞吉悔亡憧憧往来朋从尔思注处上卦之初应下卦之始居体之中在股之上二体始相交感以通其志心神始感者也凡物始感而不以之于正则至于害故必贞然后乃吉吉然后乃得亡其悔也始在于感未尽感极不能至于无思以得其党故有憧憧往来然后朋从其思也象曰贞吉悔亡未感害也注未感于害故可正之得悔亡也憧憧往来未光大也音义疏九五咸其脢无悔注脢者心之上口之下进不能大感退亦不爲无志其志浅末故无悔而巳象曰咸其脢志末也音义疏上六咸其辅颊舌注咸道转末故在口舌言语而巳象曰咸其辅颊舌滕口说也注辅颊舌者所以爲语之具也咸其辅颊舌则滕口说也憧憧往来犹未光大况在滕口薄可知也音义疏䷟恒亨无咎利贞注恒而亨以济三事也恒之爲道亨乃无咎也恒通无咎乃利正也利有攸往注各得所恒脩其常道终则有始往而无违故利有攸往也音义疏彖曰恒久也刚上而柔下注刚尊柔卑得其序也雷风相与注长阳长阴能相成也巽而动注动无违也刚柔皆应注不孤媲也恒注皆可久之道恒亨无咎利贞久于其道也注道得所久则常通无咎而利正也天地之道恒久而不巳也注得其所久故不巳也利有攸往终则有始也注得其常道故终则复始往无穷极日月得天而能久照四时变化而能久成圣人久于其道而天下化成注言各得其所恒故皆能长久观其所恒而天地万物之情可见矣注天地万物之情见于所恒也音义疏象曰雷风恒注长阳长阴合而相与可久之道也君子以立不易方注得其所久故不易也疏初六浚恒贞凶无攸利注处恒之初最处卦底始求深者也求深穷底令物无余緼渐以至此物犹不堪而况始求深者乎以此爲恒凶正害德无施而利也象曰浚恒之凶始求深也音义疏九二悔亡注虽失其位恒位于中可以消悔也象曰九二悔亡能久中也疏九三不恒其德或承之羞贞吝注处三阳之中居下体之上处上体之下上不全尊下不全卑中不在体体在乎恒而分无所定无恒者也德行无恒自相违错不可致诘故或承之羞也施德于斯物莫之纳鄙贱甚矣故曰贞吝也象曰不恒其德无所容也音义疏九四田无禽注恒于非位虽劳无𫉬也象曰久非其位安得禽也疏六五恒其德贞妇人吉夫子凶注居得尊位爲恒之主不能制义而系应在二用心专贞从唱而已妇人之吉夫子之凶也象曰妇人贞吉从一而终也夫子制义从妇凶也疏上六振恒凶注夫静爲躁君安爲动主故安者上之所处也静者可久之道也处卦之上居动之极以此爲恒无施而得也象曰振恒在上大无功也音义疏䷠遯亨小利贞音义疏彖曰遯亨遯而亨也注遯之爲义遯乃通也刚当位而应与时行也注谓五也刚当位而应非否亢也遯不否亢能与时行也小利贞浸而长也注阴道欲浸而长正道亦未全灭故小利贞也遯之时义大矣哉音义疏象曰天下有山遯注天下有山阴长之象君子以逺小人不恶而严音义疏初六遯尾厉勿用有攸往注遯之爲义辟内而之外者也尾之爲物最在体后者也处遯之时不往何灾而爲遯尾祸所及也危至而后求行难可免乎厉则勿用有攸往也象曰遯尾之厉不往何灾也音义疏六二执之用黄牛之革莫之胜说注居内处中爲遯之主物皆遯已何以固之若能执乎理中厚顺之道以固之也则莫之胜解象曰执用黄牛固志也音义疏九三系遯有疾厉畜臣妾吉注在内近二以阳附阴宜遯而系故曰系遯遯之为义宜远小人以阳附阴系于所在不能逺害亦已惫矣宜其屈辱而危厉也系于所在畜臣妾可也施于大事凶之道也象曰系遯之厉有疾惫也畜臣妾吉不可大事也音义疏九四好遯君子吉小人否注处于外而有应于内君子好遯故能舍之小人系恋是以否也象曰君子好遯小人否也注音臧否之否音义疏九五嘉遯贞吉注遯而得正反制于内小人应命率正其志不恶而严得正之吉遯之嘉也象曰嘉遯贞吉以正志也疏上九肥遯无不利注最处外极无应于内超然絶志心无疑顾忧患不能累矰缴不能及是以肥遯无不利也象曰肥遯无不利无所疑也音义疏䷡大壮利贞音义疏彖曰大壮大者壮也注大者谓阳爻小道将灭大者获正故利贞也刚以动故壮大壮利贞大者正也正大而天地之情可见矣注天地之情正大而巳矣𢎞正极大则天地之情可见矣疏象曰雷在天上大壮注刚以动也君子以非礼弗履注壮而违礼则凶凶则失壮也故君子以大壮而顺礼也疏初九壮于趾征凶有孚注夫得大壮者必能自终成也未有陵犯于物而得终其壮者在下而壮故曰壮于趾也居下而用刚壮以斯而进穷凶可必也故曰征凶有孚象曰壮于趾其孚穷也注言其信穷疏九二贞吉注居得中位以阳居阴履谦不亢是以贞吉象曰九二贞吉以中也疏九三小人用壮君子用罔贞厉羝羊触藩羸其角注处健之极以阳处阳用其壮者也故小人用之以为壮君子用之以为罗巳者也贞厉以壮虽复羝羊以之触藩能无羸乎象曰小人用壮君子罔也音义疏九四贞吉悔亡藩决不羸壮于大舆之輹注下刚而进将有忧虞而以阳处阴行不违谦不失其壮故得贞吉而悔亡也巳得其壮而上阴不罔巳路故藩决不羸也壮于大舆之輹无有能说其輹者可以往也象曰藩决不羸尚往也音义疏六五丧羊于易无悔注居于大壮以阳处阳犹不免咎而况以阴处阳以柔乗刚者乎羊壮也必丧其羊失其所居也能丧壮于易不于险难故得无悔二履贞吉能干其任而巳委焉则得无悔委之则难不至居之则敌宼来故曰丧羊于易象曰丧羊于易位不当也音义疏上六羝羊触藩不能退不能遂无攸利艰则吉注有应于三故不能退惧于刚长故不能遂持疑犹豫志无所定以斯决事未见所利虽处刚长刚不害正茍定其分固志在三以斯自处则忧患消亡故曰艰则吉也象曰不能退不能遂不详也艰则吉咎不长也音义疏䷢晋康侯用钖马蕃庶昼日三接音义疏彖曰晋进也明出地上顺而丽乎大明柔进而上行注凡言上行者所之在贵也是以康侯用钖马蕃庻昼日三接也注康美之名也顺以着明臣之道也柔进而上行物所与也故得钖马而蕃庶以讼受服则终朝三褫柔进受宠则一昼三接也音义疏象曰明出地上晋君子以自昭明德注以顺着眀自显之道疏初六晋如摧如贞吉罔孚裕无咎注处顺之初应明之始明顺之德于斯将隆进明退顺不失其正故曰晋如摧如贞吉也处卦之始功业未着物未之信故曰罔孚方践卦始未至履位以此为足自丧其长者也故必裕之然后无咎象曰晋如摧如独行正也裕无咎未受命也注未得履位未受命也音义疏六二晋如愁如贞吉受兹介福于其王母注进而无应其德不昭故曰晋如愁如居中得位履顺而正不以无应而回其志处晦能致其诚者也脩德以斯闻乎幽昧得正之吉也故曰贞吉母者处内而成德者也鸣鹤在阴则其子和之立诚于闇闇亦应之故其初愁如履贞不回则乃受兹大福于其王母也象曰受兹介福以中正也音义疏六三衆允悔亡注处非其位悔也志在上行与衆同信顺而丽明故得悔亡也象曰衆允之志上行也疏九四晋如鼫鼠贞厉注履非其位上承于五下据三阴履非其位又负且乗无业可安志无所据以斯为进正之危也进如鼫鼠无所守也象曰鼫鼠贞厉位不当也音义疏六五悔亡失得勿恤往吉无不利注柔得尊位阴为明主能不用察不代下任也故虽不当位能消其悔失得勿恤各有其司术斯以往无不利也象曰失得勿恤往有庆也音义疏上九晋其角维用伐邑厉吉无咎贞吝注处进之极过明之中明将夷焉巳在乎角而犹进之非亢如何失夫道化无为之事必须攻伐然后服邑危乃得吉吉乃无咎用斯为正亦以贱矣象曰维用伐邑道未光也音义疏䷣明夷利艰贞音义疏彖曰明入地中明夷内文明而外柔顺以蒙大难文王以之利艰贞晦其明也内难而能正其志箕子以之音义疏象曰明入地中明夷君子以莅衆注莅衆显明蔽伪百姓者也故以蒙养正以明夷莅衆用晦而明注藏明于内乃得明也显明于外巧所辟也音义疏初九明夷于飞垂其翼君子于行三日不食有攸往主人有言注明夷之主在于上六上六为至闇者也初处卦之始最远于难也逺难过甚明夷远遯絶迹匿形不由轨路故曰明夷于飞怀惧而行行不敢显故曰垂其翼也尚义而行故曰君子于行也志急于行饥不遑食故曰三日不食也殊类过甚以斯适人人必疑之故曰有攸往主人有言象曰君子于行义不食也音义疏六二明夷夷于左股用拯马壮吉注夷于左股示行不能壮也以柔居中用夷其明进不殊𩔖退不近难不见疑惮顺以则也故可用拯马而壮吉也不垂其翼然后乃免也象曰六二之吉顺以则也注顺之以则故不见疑音义疏九三明夷于南狩得其大首不可疾贞注处下体之上居文明之极上为至晦入地之物也故夷其明以获南狩得大首也南狩者发其明也既诛其主将正其民民之迷也其日固巳久矣化宜以渐不可速正故曰不可疾贞象曰南狩之志乃大得也注去闇主也音义疏六四入于左腹𫉬明夷之心于出门庭注左者取其顺也入于左腹得其心意故虽近不危随时辟难门庭而巳能不逆忤也象曰入于左腹𫉬心意也音义疏六五箕子之明夷利贞注最近于晦与难为比险莫如兹而在斯中犹闇不能没明不可息正不忧危故利贞也象曰箕子之贞明不可息也音义疏上六不明晦初登于天后入于地注处明夷之极是至晦者也本其初也在乎光照转至于晦遂入于地象曰初登于天照四国也后入于地失则也疏䷤家人利女贞注家人之义各自脩一家之道不能知家外他人之事也统而论之非元亨利君子之贞故利女贞其正在家内而巳音义疏彖曰家人女正位乎内注谓二也男正位乎外注谓五也家人之义以内为本故先説女也男女正天地之大义也家人有严君焉父母之谓也父父子子兄兄弟弟夫夫妇妇而家道正正家而天下定矣疏象曰风自火出家人注由内以相成炽也君子以言有物而行有恒注家人之道修于近小而不妄也故君子以言必有物而口无择言行必有恒而身无择行音义疏初九闲有家悔亡注凡教在初而法在始家渎而后严之志变而后治之则悔矣处家人之初为家人之始故宜必以闲有家然后悔亡也象曰闲有家志未变也音义疏六二无攸遂在中馈贞吉注居内处中履得其位以阴应阳尽妇人之正义无所必遂职乎中馈巽顺而已是以贞吉也象曰六二之吉顺以巽也音义疏九三家人嗃嗃悔厉吉妇子嘻嘻终吝注以阳处阳刚严者也处下体之极为一家之长者也行与其慢宁过乎恭家与其渎宁过乎严是以家人虽嗃嗃悔厉犹得其道妇子嘻嘻乃失其节也象曰家人嗃嗃未失也妇子嘻嘻失家节也音义疏六四富家大吉注能以其富顺而处位故大吉也若但能富其家何足为大吉体柔居巽履得其位明于家道以近至尊能富其家也象曰富家大吉顺在位也音义疏九五王假有家勿恤吉注假至也履正而应处尊体巽王至斯道以有其家者也居于尊位而明于家道则下莫不化矣父父子子兄兄弟弟夫夫妇妇六亲和睦交相爱乐而家道正正家而天下定矣故王假有家则勿恤而吉象曰王假有家交相爱也音义疏上九有孚威如终吉注处家人之终居家道之成刑于寡妻以着于外者也故曰有孚凡物以勐为本者则患在寡恩以爱为本者则患在寡威故家人之道尚威严也家道可终唯信与威身得威敬人亦如之反之于身则知施于人也象曰威如之吉反身之谓也音义疏周易注疏卷六周易註疏卷六考证周易注疏卷六考证咸九三咸其股执其随往吝此节疏文监本全脱依旧本添上六象滕口说也滕集解本作腾虞翻曰腾送也音义云虞作媵疏云王注义得两通按仪礼燕及大射篇有媵觚媵爵之文注云今文媵皆作腾公食大夫篇有腾羞之文注云腾当作媵恐媵与腾古或可通至滕则说文云与腾通无与媵通者虞葢因滕与腾通而腾又或与媵通故转而作媵耳本义曰滕腾通用从説文也然尔雅释诂云滕虚也王注云咸道转末故在口舌言语而巳是以虚释滕也其义亦自亲切恒初六象曰始求深也九二象曰能久中也按深字唐韵入侵中字唐韵入东此以深与中叶韩愈送李愿归盘谷序窈而深廓其有容以深叶容葢本诸此遯彖注阴道欲浸而长正道亦未全灭故小利贞也郭京曰虽浸而长虽字误作欲字欲者未然之辞两爻巳变不可言欲上九肥遯肥本或作飞按淮南子师道训云遯而能飞吉孰大焉张平子思𤣥赋欲飞遯以保名曹植七启飞遯离俗凡李善吕向皆引易文为注前检讨毛竒龄仲氏易云明焦竑又以金陵摄山碑缅怀飞遯为証是唐前易本本有作飞字者明杨慎则谓古肥作因误蜚因蜚成飞大壮象注故君子以大壮而顺礼也顺释文本作慎六五丧羊于易郭京曰丧牛于易经注象五牛字皆误羊大壮之义莫先于牛义可见矣按本卦自九三以上皆取象于羊顾炎武日知録曰大壮自三至五成兑兑为羊故爻辞皆言羊郭京之说不可从按先儒谓大壮卦是夹画之兑故悉取象于羊且牛性顺不得云壮也明夷六五音义刘向云今易箕子作荄滋邹湛云训箕为荄诂子为滋漫衍无经不可致诘按汉书儒林传蜀人赵宾好小数书为易饰易文以爲箕子者万物方荄滋也颜师古注引彖传箕子以之之文以斥其妄班固谓宾持论巧慧易家不能难云上六不明晦郭京曰晦字上脱至字误增不明字初九注云明夷之主在于上六上六为至闇者也九三注云上为至晦上六注云是至晦者也据此三爻注至晦之理极明按苏轼易传云六爻皆晦而所以晦者不同自五以下明而晦者也若上六不明而晦者也故曰不明晦其説最确京说非是家人象注由内以相成炽也以字下本或有出字于义较显周易注疏卷六考证周易註疏卷七钦定四库全书周易注疏卷七魏王弼注唐陆德明音义孔颖达疏下经䷥睽小事吉音义疏彖曰睽火动而上泽动而下二女同居其志不同行说而丽乎明柔进而上行得中而应乎刚是以小事吉注事皆相违害之道也何由得小事吉以有此三德也天地睽而其事同也男女睽而其志通也万物睽而其事𩔖也睽之时用大矣哉注睽离之时非小人之所能用也音义疏象曰上火下泽睽君子以同而异注同于通理异于职事疏初九悔亡丧马勿逐自复见恶人无咎注处睽之初居下体之下无应独立悔也与人合志故得悔亡马者必显之物处物之始乖而丧其马物莫能同其私必相显也故勿逐而自复也时方乖离而位乎穷下上无应可援下无权可恃显德自异爲恶所害故见恶人乃得免咎也象曰见恶人以辟咎也音义疏九二遇主于巷无咎注处睽失位将无所安然五亦失位俱求其党出门同趣不期而遇故曰遇主于巷也处睽得援虽失其位未失道也象曰遇主于巷未失道也音义疏六三见舆曵其牛掣其人天且劓无初有终注凡物近而不相得则凶处睽之时履非其位以阴居阳以柔乘刚志在于上而不和于四二应于五则近而不相比故见舆曵舆曵者履非其位失所载也其牛掣者滞隔所在不𫉬进也其人天且劓者四从上取二从下取而应在上九执志不回初虽受困终𫉬刚助象曰见舆曵位不当也无初有终遇刚也音义疏九四睽孤遇元夫交孚厉无咎注无应独处五自应二三与已睽故曰睽孤也初亦无应特立处睽之时俱在独立同处体下同志者也而已失位比于三五皆与已乖处无所安故求其畴𩔖而自託焉故曰遇元夫也同志相得而无疑焉故曰交孚也虽在乖隔志故得行故虽危无咎象曰交孚无咎志行也音义疏六五悔亡厥宗噬肤往何咎注非位悔也有应故亡厥宗谓二也噬肤者啮柔也三虽比二二之所噬非妨已应者也以斯而往何咎之有往必合也象曰厥宗噬肤往有庆也音义疏上九睽孤见豕负涂载鬼一车先张之弧后说之弧匪宼㛰媾往遇雨则吉注处睽之极睽道未通故曰睽孤已居炎极三处泽盛睽之极也以文明之极而观至秽之物睽之甚也豕而负涂秽莫过焉至睽将合至殊将通恢诡谲怪道将爲一未至于洽先见殊怪故见豕负涂甚可秽也见鬼盈车吁可怪也先张之弧将攻害也后说之弧睽怪通也四剠其应故爲宼也睽志将通匪宼㛰媾往不失时睽疑亡也贵于遇雨和阴阳也阴阳旣和羣疑亡也象曰遇雨之吉羣疑亡也音义疏䷦蹇利西南不利东北注西南地也东北山也以难之平则难解以难之山则道穷利见大人注往则济也贞吉注爻皆当位各履其正居难履正正邦之道也正道未否难由正济故贞吉也遇难失正吉可得乎音义疏彖曰蹇难也险在前也见险而能止知矣哉蹇利西南往得中也不利东北其道穷也利见大人往有功也当位贞吉以正邦也蹇之时用大矣哉注蹇难之时非小人之所能用也音义疏象曰山上有水蹇注山上有水蹇难之象君子以反身脩德注除难莫若反身脩德疏初六往蹇来誉注处难之始居止之初独见前识覩险而止以待其时知矣哉故往则遇蹇来则得誉象曰往蹇来誉宜待也音义疏六二王臣蹇蹇匪躬之故注处难之时履当其位居不失中以应于五不以五在难中私身远害执心不回志匡王室者也故曰王臣蹇蹇匪躬之故履中行义以存其上处蹇以此未见其尤也象曰王臣蹇蹇终无尤也音义疏九三往蹇来反注进则入险来则得位故曰往蹇来反爲下卦之主是内之所恃也象曰往蹇来反内喜之也音义疏六四往蹇来连注往则无应来则乘刚往来皆难故曰往蹇来连得位履正当其本实虽遇于难非妄所招也象曰往蹇来连当位实也音义疏九五大蹇朋来注处难之时独在险中难之大者也故曰大蹇然居不失正履不失中执德之长不改其节如此则同志者集而至矣故曰朋来也象曰大蹇朋来以中节也音义疏上六往蹇来硕吉利见大人注往则长难来则难终难终则衆难皆济志大得矣故曰往蹇来硕吉险夷难解大道可兴故曰利见大人也象曰往蹇来硕志在内也注有应在内往则失之来则志𫉬志在内也利见大人以从贵也音义疏䷧解利西南注西南衆也解难济险利施于衆也亦不困于东北故不言不利东北也无所往其来复吉有攸往夙吉注未有善于解难而迷于处安也解之爲义解难而济厄者也无难可往以解来复则不失中有难而往则以速爲吉也无难则能复其中有难则能济其厄也音义疏彖曰解险以动动而免乎险解注动乎险外故谓之免免险则解故谓之解解利西南往得衆也其来复吉乃得中也有攸往夙吉往有功也天地解而雷雨作雷雨作而百果草木皆甲坼注天地否结则雷雨不作交通感散雷雨乃作也雷雨之作则险厄者亨否结者散故百果草木皆甲坼也解之时大矣哉注无所而不释也难解之时非治难时故不言用体尽于解之名无有幽隐故不曰义音义疏象曰雷雨作解君子以赦过宥罪音义疏初六无咎注解者解也屯难盘结于是乎解也处蹇难始解之初在刚柔始散之际将赦罪厄以夷其险处此之时不烦于位而无咎也象曰刚柔之际义无咎也注或有过咎非其理也义犹理也疏九二田𫉬三狐得黄矢贞吉注狐者隐伏之物也刚中而应爲五所任处于险中知险之情以斯解物能𫉬隐伏也故曰田𫉬三狐也黄理中之称也矢直也田而𫉬三狐得乎理中之道不失枉直之实能全其正者也故曰田𫉬三狐得黄矢贞吉也象曰九二贞吉得中道也音义疏六三负且乘致宼至贞吝注处非其位履非其正以附于四用夫柔邪以自媚者也乘二负四以容其身宼之来也自已所致虽幸而免正之所贱也象曰负且乘亦可丑也自我致戎又谁咎也音义疏九四解而拇朋至斯孚注失位不正而比于三故三得附之爲其拇也三爲之拇则失初之应故解其拇然后朋至而信矣象曰解而拇未当位也音义疏六五君子维有解吉有孚于小人注居尊履中而应乎刚可以有解而𫉬吉矣以君子之道解难释险小人虽闇犹知服之而无怨矣故曰有孚于小人也象曰君子有解小人退也音义疏上六公用射隼于髙墉之上𫉬之无不利注初爲四应二爲五应三不应上失位负乘处下体之上故曰高墉墉非隼之所处髙非三之所履上六居动之上爲解之极将解荒悖而除秽乱者也故用射之极而后动成而后举故必𫉬之而无不利也象曰公用射隼以解悖也音义疏䷨损有孚元吉无咎可贞利有攸往曷之用二簋可用享音义疏彖曰损损下益上其道上行注艮爲阳兑爲阴凡阴顺于阳者也阳止于上阴说而顺损下益上上行之义也损而有孚元吉无咎可贞利有攸往注损之爲道损下益上损刚益柔也损下益上非补不足也损刚益柔非长君子之道也爲损而可以𫉬吉其唯有孚乎损而有孚则元吉无咎而可正利有攸往矣损刚益柔不以消刚损下益上不以盈上损刚而不爲邪益上而不爲谄则何咎而可正虽不能拯济大难以斯有往物无距也曷之用注曷辞也曷之用言何用丰爲也二簋可用享注二簋质薄之器也行损以信虽二簋而可用享二簋应有时注至约之道不可常也损刚益柔有时注下不敢刚贵于上行损刚益柔之谓也刚爲德长损之不可以爲常也损益盈虚与时偕行注自然之质各定其分短者不爲不足长者不爲有余损益将何加焉非道之常故必与时偕行也音义疏象曰山下有泽损注山下有泽损之象也君子以惩忿窒欲注可损之善莫善忿欲也音义疏初九已事遄往无咎酌损之注损之爲道损下益上损刚益柔以应其时者也居于下极损刚奉柔则不可以逸处损之始则不可以盈事已则往不敢宴安乃𫉬无咎也刚以奉柔虽免乎咎犹未亲也故旣𫉬无咎复自酌损乃得合志也遄速也象曰已事遄往尚合志也注尚合于志故速往也音义疏九二利贞征凶弗损益之注柔不可全益刚不可全削下不可以无正初九已损刚以顺柔九二履中而复损已以益柔则剥道成焉故不可遄往而利贞也进之于柔则凶矣故曰征凶也故九二不损而务益以中爲志也象曰九二利贞中以爲志也疏六三三人行则损一人一人行则得其友注损之爲道损下益上其道上行三人谓自六三已上三阴也三阴竝行以承于上则上失其友内无其主名之曰益其实乃损故天地相应乃得化醇男女匹配乃得化生阴阳不对生可得乎故六三独行乃得其友三阴俱行则必疑矣象曰一人行三则疑也音义疏六四损其疾使遄有喜无咎注履得其位以柔纳刚能损其疾也疾何可久故速乃有喜损疾以离其咎有喜乃免故使速乃有喜有喜乃无咎也象曰损其疾亦可喜也音义疏六五或益之十朋之龟弗克违元吉注以柔居尊而爲损道江海处下百谷归之履尊以损则或益之矣朋党也龟者决疑之物也阴非先唱柔非自任尊以自居损以守之故人用其力事竭其功知者虑能明者虑策弗能违也则衆才之用尽矣𫉬益而得十朋之龟足以尽天人之助也象曰六五元吉自上祐也音义疏上九弗损益之无咎贞吉利有攸往得臣无家注处损之终上无所奉损终反益刚德不损乃反益之而不忧于咎用正而吉不制于柔刚德遂长故曰弗损益之无咎贞吉利有攸往也居上乘柔处损之极尚夫刚德爲物所归故曰得臣得臣则天下爲一故无家也象曰弗损益之大得志也音义疏䷩益利有攸往利渉大川音义疏彖曰益损上益下民说无疆注震阳也巽阴也巽非违震者也处上而巽不违于下损上益下之谓也自上下下其道大光利有攸往中正有庆注五处中正自上下下故有庆也以中正有庆之德有攸往也何适而不利哉利渉大川木道乃行注木者以渉大川爲常而不溺者也以益渉难同乎木也益动而巽日进无疆天施地生其益无方注损上益下凡益之道与时偕行注益之爲用施未足也满而益之害之道也故凡益之道与时偕行也音义疏象曰风雷益君子以见善则迁有过则改注迁善改过益莫大焉疏初九利用爲大作元吉无咎注处益之初居动之始体夫刚德以莅其事而之乎巽以斯大作必𫉬大功夫居下非厚事之地在卑非任重之处大作非小功所济故元吉乃得无咎也象曰元吉无咎下不厚事也注时可以大作而下不可以厚事得其时而无其处故元吉乃得无咎也音义疏六二或益之十朋之龟弗克违永贞吉王用享于帝吉注以柔居中而得其位处内履中居益以沖益自外来不召自至不先不爲则朋龟献策同于损卦六五之位位不当尊故吉在永贞也帝者生物之主兴益之宗出震而齐巽者也六二居益之中体柔当位而应于巽享帝之美在此时也象曰或益之自外来也音义疏六三益之用凶事无咎有孚中行告公用圭注以阴居阳求益者也故曰益之益不外来已自爲之物所不与故在谦则戮救凶则免以阴居阳处下卦之上壮之甚也用救衰危物所恃也故用凶事乃得无咎也若能益不爲私志在救难壮不至亢不失中行以此告公国主所任也用圭之礼备此道矣故曰有孚中行告公用圭也公者臣之极也凡事足以施天下则称王次天下之大者则称公六三之才不足以告王足以告公而得用圭也故曰中行告公用圭也象曰益用凶事固有之也注用施凶事乃得固有之也音义疏六四中行告公从利用爲依迁国注居益之时处巽之始体柔当位在上应下卑不穷下髙不处亢位虽不中用中行者也以斯告公何有不从以斯依迁谁有不纳也象曰告公从以益志也注志得益也音义疏九五有孚惠心勿问元吉有孚惠我德注得位履尊爲益之主者也爲益之大莫大于信爲惠之大莫大于心因民所利而利之焉惠而不费惠心者也信以惠心尽物之愿固不待问而元吉有孚惠我德也以诚惠物物亦应之故曰有孚惠我德也象曰有孚惠心勿问之矣惠我德大得志也音义疏上九莫益之或击之立心勿恒凶注处益之极过盈者也求益无已心无怕者也无厌之求人弗与也独唱莫和是偏辞也人道恶盈怨者非一故曰或击之也象曰莫益之偏辞也或击之自外来也音义疏䷪夬扬于王庭孚号有厉告自邑不利即戎利有攸往注夬与剥反者也剥以柔变刚至于刚几尽夬以刚决柔如剥之消刚刚陨则君子道消柔消则小人道陨君子道消则刚正之德不可得直道而用刑罚之威不可得坦然而行扬于王庭其道公也音义疏彖曰夬决也刚决柔也健而说决而和注健而说则决而和矣扬于王庭柔乘五刚也注刚德齐长一柔爲逆衆所同诛而无忌者也故可扬于王庭孚号有厉其危乃光也注刚正明信以宣其令则柔邪者危故曰其危乃光也告自邑不利即戎所尚乃穷也注以刚断制告令可也告自邑谓行令于邑也用刚即戎尚力取胜也尚力取胜物所同疾也利有攸往刚长乃终也注刚德愈长柔邪愈消故利有攸往道乃成也音义疏象曰泽上于天夬君子以施禄及下居德则忌注泽上于天夬之象也泽上于天必来下润施禄及下之义也夬者明法而决断之象也忌禁也法明断严不可以慢故居德以明禁也明而能严严而能施健而能说决而能和美之道也音义疏初九壮于前趾往不胜爲咎注居健之初爲决之始宜审其䇿以行其事壮其前趾往而不胜宜其咎也象曰不胜而往咎也注不胜之理在往前也音义疏九二惕号莫夜有戎勿恤注居健履中以斯决事能审已度而不疑者也故虽有惕惧号唿莫夜有戎不忧不惑故勿恤也象曰有戎勿恤得中道也音义疏九三壮于頄有凶君子夬夬独行遇雨若濡有愠无咎注頄面权也谓上六也最处体上故曰权也剥之六三以应阳爲善夫刚长则君子道兴阴盛则小人道长然则处阴长而助阳则善处刚长而助柔则凶矣夬爲刚长而三独应上六助于小人是以凶也君子处之必能弃夫情累决之不疑故曰夬夬也若不与衆阳爲羣而独行殊志应于小人则受其困焉遇雨若濡有恨而无所咎也象曰君子夬夬终无咎也音义疏九四臀无肤其行次且牵羊悔亡闻言不信注下刚而进非已所据必见侵食失其所安故臀无肤其行次且也羊者牴狠难移之物谓五也五爲夬主非下所侵若牵于五则可得悔亡而已刚亢不能纳言自任所处闻言不信以斯而行凶可知矣象曰其行次且位不当也闻言不信聪不明也注同于噬嗑灭耳之凶音义疏九五苋陆夬夬中行无咎注苋陆草之柔脃者也决之至易故曰夬夬也夬之爲义以刚决柔以君子除小人者也而五处尊位最比小人躬自决者也以至尊而敌至贱虽其克胜未足多也处中而行足以免咎而已未足光也象曰中行无咎中未光也音义疏上六无号终有凶注处夬之极小人在上君子道长衆所共弃故非号咷所能延也象曰无号之凶终不可长也音义疏周易注疏卷七周易註疏卷七考证周易注疏卷七考证睽六三其人天且劓按自马融以剠凿其额曰天爲训诸家仍之然王注无明文也胡瑗曰天当作而古文相𩔖传写之误汉法髠其鬓发曰而今按说文而颊毛也汉书耏通作而注云罪不至髠也上九先张之弧后说之弧音义下弧夲亦作壶按集解本亦作壶虞翻曰大腹有口壶之象也然经文言张言说则作弧爲顺蹇象君子以反身修徳郭京曰正身修徳误作反字若反君子之身便是小人之道遇难失正吉可得乎按反身之谓也语见家人象传反求自反于处蹇之义尤切京说未当六二注履中行义以存其上处蹇以此未见其尤也郭京曰以存其正正字误作上字按疏云五居王位而在难中六二匡王室渉蹇济蹇故曰蹇蹇作上字合九三往蹇来反郭京曰往蹇来正正字误作反字六二疏云履正居中九三当位履正六四注得位履正九五注居不失正据四节正字义足相明按反字之义注疏以爲得位程朱传义以爲反就二隂与象传内喜之㫖尤浃京说亦未当解利西南无所往其来复吉蒋悌生五经蠡测曰按无所往三字非卦辞原文乃后人释利西南义误写入经中耳彖释卦辞字字有着落岂有一句全不释者知非原辞必矣按彖传不言无所往程子以爲省文今考集解本往得衆也之下却有此三字后人转以彖传有脱字而并疑卦辞也六三象自我致戎音义致戎夲又作致寇按系辞传曰负也者小人之事也乘也者君子之器也小人而乘君子之器盗思夺之矣上慢下暴盗思伐之矣葢以商贩小人而得滥窃名器则人争启其儌倖之心是夺之说也推其滥窃之由实因在上者慢其名器而亵越用之故使滥窃者得借之以行其暴如此则不逞之徒有所执辞而害且中于国家矣是伐之说也象易致宼作致戎即盗思伐之之义作致宼者非损象君子以惩忿窒欲惩释文本作征释云征直升反止也郑云犹清也按征与惩通史记荆舒是徴可验六五注故人用其力事竭其功知者虑能明者虑䇿郭京曰士竭其功士字误作事字初论庶民二举衆士三用才智四任明远是衆才之义益六三注壮不至亢不失中行郭京曰信不失中脱信字下误增行字信字本爲有孚生义详审自明考郭京本此注与今本多不同故用凶事乃得旡咎也无乃字足以告公而得用圭也也字作者字故曰中行告公用圭也无中行二字夬象居徳则忌注忌禁也法明断严不可以慢故居徳以明禁也按王注葢以象传则字爲明字之误也疏中释无明文程传曰王弼作明忌亦通可补疏家之阙周易注疏卷七考证周易註疏卷八钦定四库全书周易注疏卷八魏王弼注唐陆徳眀音义孔颖达疏下经䷫姤女壮勿用取女音义卦疏彖曰姤遇也柔遇刚也注施之于人即女遇男也一女而遇五男为壮至甚故不可取也勿用取女不可与长也天地相遇品物咸章也注正乃功成也刚遇中正天下大行也注化乃大行也姤之时义大矣哉注凡言义者不尽于所见中有意谓者也音义疏象曰天下有风姤后以施命诰四方音义疏初六系于金柅贞吉有攸往见凶羸豕孚蹢躅注金者坚刚之物柅者制动之主谓九四也初六处遇之始以一柔而承五刚体夫躁质得遇而通散而无主自纵者也柔之为物不可以不牵臣妾之道不可以不贞故必系于正应乃得贞吉也若不牵于一而有攸往行则唯凶是见矣羸豕谓牝豕也羣豕之中豭强而牝弱故谓之羸豕也孚犹务躁也夫隂质而躁恣者羸豕特甚焉言以不贞之隂失其所牵其为淫丑若羸豕之孚务蹢躅也象曰系于金柅柔道牵也音义疏九二包有鱼无咎不利宾注初隂而穷下故称鱼不正之隂处遇之始不能逆近者也初自乐来应已之厨非为犯夺故无咎也擅人之物以为已惠义所不为故不利宾也象曰包有鱼义不及宾也音义疏九三臀无肤其行次且厉无大咎注处下体之极而二据于初不为已乗居不获安行无其应不能牵据以固所处故曰臀无肤其行次且也然履得其位非为妄处不遇其时故使危厉灾非已招是以无大咎也象曰其行次且行未牵也疏九四包无鱼起凶注二有其鱼故失之也无民而动失应而作是以凶也象曰无鱼之凶逺民也音义疏九五以杞包瓜含章有陨自天注杞之为物生于肥地者也包瓜为物系而不食者也九五履得尊位而不遇其应得地而不食含章而未发不遇其应命未流行然处得其所体刚居中志不舍命不可倾陨故曰有陨自天也象曰九五含章中正也有陨自天志不舍命也音义疏上九姤其角吝无咎注进之于极无所复遇遇角而已故曰姤其角也进而无遇独恨而已不与物争其道不害故无凶咎也象曰姤其角上穷吝也音义疏䷬萃亨注聚乃通也王假有庙注假至也王以聚至有庙也利见大人亨利贞注聚得大人乃得通而利正也用大牲吉注全夫聚道用大牲乃吉也聚道不全而用大牲神不福也利有攸往音义疏彖曰萃聚也顺以说刚中而应故聚也注但顺而説则邪佞之道也刚而违于中应则强亢之徳也何由得聚顺説而以刚为主主刚而履中履中以应故得聚也王假有庙致孝享也注全聚乃得致孝之享也利见大人亨聚以正也注大人体中正者也通聚以正聚乃得全也用大牲吉利有攸往顺天命也注顺以説而不损刚顺天命者也天徳刚而不违中顺天则説而以刚为主也观其所聚而天地万物之情可见矣注方以𩔖聚物以羣分情同而后乃聚气合而后乃羣音义疏象曰泽上于地萃君子以除戎器戒不虞注聚而无防则衆生心音义疏初六有孚不终乃乱乃萃若号一握为笑勿恤往无咎注有应在四而三承之心懐嫌疑故有孚不终也不能守道以结至好迷务竞争故乃乱乃萃也一握者小之貎也为笑者懦劣之貌也已为正妃三以近宠若安夫卑退谦以自牧则勿恤而往无咎也象曰乃乱乃萃其志乱也音义疏六二引吉无咎孚乃利用禴注居萃之时体柔当位处坤之中已独处正与衆相殊异操而聚民之多僻独正者危未能变体以逺于害故必见引然后乃吉而无咎也禴殷春祭名也四时祭之省者也居聚之时处于中正而行以忠信故可以省薄荐于鬼神也象曰引吉无咎中未变也音义疏六三萃如嗟如无攸利往无咎小吝注履非其位以比于四四亦失位不正相聚相聚不正患所生也千人之应害所起也故萃如嗟如无攸利也上六亦无应而独立处极而忧危思援而求朋巽以待物者也与其萃于不正不若之于同志故可以往而无咎也二隂相合犹不若一隂一阳之应故有小吝也象曰往无咎上巽也音义疏九四大吉无咎注履非其位而下据三隂得其所据失其所处处聚之时不正而据故必大吉立夫大功然后无咎也象曰大吉无咎位不当也疏九五萃有位无咎匪孚元永贞悔亡注处聚之时最得盛位故曰萃有位也四専而据已徳不行自守而已故曰无咎匪孚夫修仁守正久必悔消故曰元永贞悔亡象曰萃有位志未光也疏上六赍咨涕洟无咎注处聚之时居于上极五非所乘内无应援处上独立近逺无助危莫甚焉赍咨嗟叹之辞也若能知危之至惧祸之深忧病之甚至于涕洟不敢自安亦衆所不害故得无咎也象曰赍咨涕洟未安上也音义疏䷭升元亨用见大人勿恤注巽顺可以升阳爻不当尊位无严刚之正则未免于忧故用见大人乃勿恤也南征吉注以柔之南则丽乎大眀也音义疏彖曰柔以时升注柔以其时乃得升也巽而顺刚中而应是以大亨注纯柔则不能自升刚亢则物不从既以时升又巽而顺刚中而应以此而升故得大亨用见大人勿恤有庆也南征吉志行也注巽顺以升至于大眀志行之谓也疏象曰地中生木升君子以顺德积小以高大音义疏初六允升大吉注允当也巽卦三爻皆升者也虽无其应处升之初与九二九三合志俱升当升之时升必大得是以大吉也象曰允升大吉上合志也音义疏九二孚乃利用禴无咎注与五为应往必见任体夫刚德进不求宠闲邪存诚志在大业故乃利用纳约于神眀矣象曰九二之孚有喜也音义疏九三升虚邑注履得其位以阳升隂以斯而举莫之违距故若升虚邑也象曰升虚邑无所疑也注往必得邑音义疏六四王用亨于岐山吉无咎注处升之际下升而进可纳而不可距也距下之进攘来自専则殃咎至焉若能不距而纳顺物之情以通庶志则得吉而无咎矣岐山之㑹顺事之情无不纳也象曰王用亨于岐山顺事也音义疏六五贞吉升阶注升得尊位体柔而应纳而不距任而不専故得贞吉升阶而尊也象曰贞吉升阶大得志也疏上六冥升利于不息之贞注处升之极进而不息者也进而不息故虽㝠犹升也故施于不息之正则可用于为物之主则丧矣终于不息消之道也象曰冥升在上消不富也注劳不可久也音义疏䷮困亨注穷必通也处穷而不能自通者小人也贞大人吉无咎注处困而得无咎吉乃免也有言不信音义疏彖曰困刚揜也注刚见揜于柔也险以説困而不失其所亨注处险而不改其説困而不失其所亨也其惟君子乎贞大人吉以刚中也注处困而用刚不失其中履正而能体大者也能正而不能大博未能济困者也故曰贞大人吉也有言不信尚口乃穷也注处困而言不见信之时也非行言之时而欲用言以免必穷者也其吉在于贞大人口何为乎音义疏象曰泽无水困君子以致命遂志注泽无水则水在泽下水在泽下困之象也处困而屈其志者小人也君子固穷道可忘乎音义疏初六臀困于株木入于幽谷三歳不觌注最处底下沈滞卑困居无所安故曰臀困于株木也欲之其应二隔其路居则困于株木进不𫉬拯必隐遯者也故曰入于幽谷也困之为道不过数歳者也以困而藏困解乃出故曰三歳不觌也象曰入于幽谷幽不眀也注言幽者不眀之辞也入于不眀以自藏也音义疏九二困于酒食朱绂方来利用享祀征凶无咎注以阳居隂尚谦者也居困之时处得其中体夫刚质而用中履谦应不在一心无所私盛莫先焉夫谦以待物物之所归刚以处险难之所济履中则不失其宜无应则心无私恃以斯处困物莫不至不胜丰衍故曰困于酒食美之至矣坎北方之卦也朱绂南方之物也处困以斯能招异方者也故曰朱绂方来也丰衍盈盛故利用享祀盈而又进倾之道也以此而征凶谁咎乎故曰征凶无咎象曰困于酒食中有庆也音义疏六三困于石据于蒺蔾入于其宫不见其妻凶注石之为物坚而不纳者也谓四也三以隂居阳志武者也四自纳初不受已者也二非所据刚非所乘上比困石下据蒺蔾无应而入焉得配偶在困处斯凶其宜也象曰据于蒺蔾乘刚也入于其宫不见其妻不祥也音义疏九四来徐徐困于金车吝有终注金车谓二也二刚以载者也故谓之金车徐徐者疑惧之辞也志在于初而隔于二履不当位威命不行弃之则不能欲往则畏二故曰来徐徐困于金车也有应而不能济之故曰吝也然以阳居隂履谦之道量力而处不与二争虽不当位物终与之故曰有终也象曰来徐徐志在下也注下谓初也虽不当位有与也音义疏九五劓刖困于赤绂乃徐有説利用祭祀注以阳居阳任其壮者也不能以谦致物物则不附忿物不附而用其壮勐行其威刑异方愈乖遐迩愈叛刑之欲以得乃益所以失也故曰劓则困于赤绂也二以谦得之五以刚失之体在中直能不遂迷困而后能用其道者也致物之功不在于暴故曰徐也困而后乃徐徐则有説矣故曰困于赤绂乃徐有説也祭祀所以受福也履夫尊位困而能改不遂其迷以斯祭祀必得福焉故曰利用祭祀也象曰劓刖志未得也乃徐有説以中直也利用祭祀受福也音义疏上六困于葛藟于臲卼曰动悔有悔征吉注居困之极而乘于刚下无其应行则愈绕者也行则纒绕居不获安故曰困于葛藟于臲卼也下句无困因于上也处困之极行无通路居无所安困之至也凡物穷则思变困则谋通处至困之地用谋之时也曰者思谋之辞也谋之所行有隙则𫉬言将何以通至困乎曰动悔令生有悔以征则济矣故曰动悔有悔征吉也象曰困于葛藟未当也注所处未当故致此困也动悔有悔吉行也音义疏䷯井改邑不改井注井以不变为德者也无丧无得注德有常也往来井井注不渝变也汔至亦未繘井注已来至而未出井也羸其甁凶注井道以已出为功也几至而覆与未汲同也音义疏彖曰巽乎水而上水井注音举上之上井养而不穷也改邑不改井乃以刚中也注以刚处中故能定居其所而不变也汔至亦未繘井未有功也注井以已成为功羸其瓶是以凶也音义疏象曰木上有水井君子以劳民劝相注木上有水井之象也上水以养养而不穷者也相犹助也可以劳民劝助莫若养而不穷也音义疏初六井泥不食旧井无禽注最在井底上又无应沈滞滓秽故曰井泥不食也井泥而不可食则是久井不见渫治者也久井不见渫治禽所不向而况人乎一时所共弃舍也井者不变之物居德之地恒德至贱物无取也象曰井泥不食下也旧井无禽时舍也音义疏九二井谷射鲋瓮敝漏注谿谷出水从上注下水常射焉井之为道以下给上者也而无应于上反下与初故曰井谷射鲋鲋谓初也失井之道水不上出而反下注故曰瓮敝漏也夫处上宜下处下宜上井已下矣而复下注其道不交则莫之与也象曰井谷射鲋无与也音义疏九三井渫不食为我心恻可用汲王眀竝受其福注渫不停污之谓也处下卦之上履得其位而应于上得井之义也当井之义而不见食修已全洁而不见用故为我心恻也为犹使也不下注而应上故可用汲也王眀则见昭眀既嘉其行又钦其用故曰王眀竝受其福也象曰井渫不食行恻也注行感于诚故曰恻也求王眀受福也音义疏六四井甃无咎注得位而无应自守而不能给上可以修井之壊补过而已象曰井甃无咎修井也音义疏九五井洌寒泉食注洌洁也居中得正体刚不挠不食不义中正高洁故井洌寒泉然后乃食也象曰寒泉之食中正也音义疏上六井收勿幕有孚元吉注处井上极水已出井井功大成在此爻矣故曰井收也羣下仰之以济渊泉由之以通者也幕犹覆也不擅其有不私其利则物归之往无穷矣故曰勿幕有孚元吉也象曰元吉在上大成也音义疏䷰革已日乃孚元亨利贞悔亡注夫民可与习常难与适变可与乐成难与虑始故革之为道即日不孚已日乃孚也孚然后乃得元亨利贞悔亡也已日而不孚革不当也悔吝之所生生乎变动者也革而当其悔乃亡也音义疏彖曰革水火相息二女同居其志不相得曰革注凡不合而后乃变生变之所生生于不合者也故取不合之象以为革也息者生变之谓也火欲上而泽欲下水火相战而后生变者也二女同居而有水火之性近而不相得也已日乃孚革而信之文眀以説大亨以正革而当其悔乃亡注夫所以得革而信者文眀以説也文眀以説履正而行以斯为革应天顺民大亨以正者也革而大亨以正非当如何天地革而四时成汤武革命顺乎天而应乎人革之时大矣哉音义疏象曰泽中有火革君子以治厯眀时注厯数时㑹存乎变也疏初九巩用黄牛之革注在革之始革道未成固夫常中未能应变者也此可以守成不可以有为也巩固也黄中也牛之革坚韧不可变也固之所用常中坚韧不肯变也象曰巩用黄牛不可以有为也音义疏六二已日乃革之征吉无咎注隂之为物不能先唱顺从者也不能自革革已乃能从之故曰己日乃革之也二与五虽有水火殊体之异同处厥中隂阳相应往必合志不忧咎也是以征吉而无咎象曰已日革之行有嘉也音义疏九三征凶贞厉革言三就有孚注已处火极上卦三爻虽体水性皆从革者也自四至上从命而变不敢有违故曰革言三就其言实诚故曰有孚革言三就有孚而犹征之凶其宜也象曰革言三就又何之矣疏九四悔亡有孚改命吉注初九处下卦之下九四处上卦之下故能变也无应悔也与水火相比能变者也是以悔亡处水火之际居㑹变之始能不固吝不疑于下信志改命不失时愿是以吉也有孚则见信矣见信以改命则物安而无违故曰悔亡有孚改命吉也处上体之下始宣命也象曰改命之吉信志也注信志而行音义疏九五大人虎变未占有孚注未占而孚合时心也象曰大人虎变其文炳也音义疏上六君子豹变小人革面注居变之终变道已成君子处之能成其文小人乐成则变面以顺上也征凶居贞吉注改命创制变道已成功成则事损事损则无为故居则得正而吉征则躁扰而凶也象曰君子豹变其文蔚也小人革面顺以从君也音义疏䷱鼎元吉亨注革去故而鼎取新取新而当其人易故而法制齐眀吉然后乃亨故先元吉而后亨也鼎者成变之卦也革既变矣则制器立法以成之焉变而无制乱可待也法制应时然后乃吉贤愚有别尊卑有序然后乃亨故先元吉而后乃亨音义疏彖曰鼎象也注法象也以木巽火亨饪也注亨饪鼎之用也圣人亨以享上帝而大亨以养圣贤注亨者鼎之所为也革去故而鼎成新故为亨饪调和之器也去故取新圣贤不可失也饪熟也天下莫不用之而圣人用之乃上以享上帝而下以大亨养圣贤也巽而耳目聪眀注圣贤𫉬养则已不为而成矣故巽而耳目聪眀也柔进而上行得中而应乎刚是以元亨注谓五也有斯二德故能成新而𫉬大亨也音义疏象曰木上有火鼎君子以正位凝命注凝者严整之貌也鼎者取新成变者也革去故而鼎成新正位者眀尊卑之序也凝命者以成教命之严也音义疏初六鼎顚趾利出否得妾以其子无咎注凡阳为实而隂为虚鼎之为物下实而上虚而今隂在下则是为覆鼎也鼎覆则趾倒矣否谓不善之物也取妾以为室主亦顚趾之义也处鼎之初将在纳新施顚以出秽得妾以为子故无咎也象曰鼎顚趾未悖也注倒以写否故未悖也利出否以从贵也注弃秽以纳新也音义疏九二鼎有实我仇有疾不我能即吉注以阳之质处鼎之中有实者也有实之物不可复加益之则溢反伤其实我仇谓五也困于乘刚之疾不能就我则我不溢得全其吉也象曰鼎有实愼所之也注有实之鼎不可复有所取才任已极不可复有所加我仇有疾终无尤也音义疏九三鼎耳革其行塞雉膏不食方雨亏悔终吉注鼎之为义虚中以待物者也而三处下体之上以阳居阳守实无应无所纳受耳宜空以待铉而反全其实塞故曰鼎耳革其行塞虽有雉膏而终不能食也雨者隂阳交和不偏亢者也虽体阳爻而统属隂卦若不全任刚亢务在和通方雨则悔亏终则吉也象曰鼎耳革失其义也音义疏九四鼎折足覆公餗其形渥凶注处上体之下而又应初既承且施非已所堪故曰鼎折足也初已出否至四所盛则已洁矣故曰覆公餗也渥沾濡之貌也既覆公餗体为渥沾知小谋大不堪其任受其至辱灾及其身故曰其形渥凶也象曰覆公餗信如何也注不量其力果致凶灾信如之何音义疏六五鼎黄耳金铉利贞注居中以柔能以通理纳乎刚正故曰黄耳金铉利贞也耳黄则能纳刚正以自举也象曰鼎黄耳中以为实也注以中为实所受不妄也音义疏上九鼎玉铉大吉无不利注处鼎之终鼎道之成也居鼎之成体刚履柔用劲施铉以斯处上髙不诫亢得夫刚柔之节能举其任者也应不在一则靡所不举故曰大吉无不利也象曰玉铉在上刚柔节也音义疏周易注疏卷八周易註疏卷八考证周易注疏卷八考证姤女壮勿用取女彖曰姤遇也柔遇刚也勿用取女不可与长也郭京曰爻辞取字下误増女字彖辞勿用取上脱女壮字勿用取下误增女字按京言脱女壮字葢拘于彖释爻辞皆无遗漏之例不知柔遇刚也已具女壮之义不须再释非脱文也至谓勿用取下误増女字尤为无当故仲氏易直斥其谬注正乃功成也音义正乃之正亦作匹按此注系释天地相遇品物咸章二句作匹字于义为切九五以杞包瓜注杞之为物生于肥地者包瓜为物系而不食者也郭京曰似字误作以字审详注义自见按举正葢以王注释包瓜取论语匏瓜系而不食之文则以字无着故谓以当作似然包鱼包瓜实皆包里之义以字为正萃亨王假有庙音义亨王肃本同马郑陆虞等竝无此字按程传本义皆以亨字为衍文项安世曰彖辞初不及此字彖利见大人亨聚以正也举正本亨字下有利贞二字集解本聚以正也句下有利贞二字按利见大人者聚也而可以得亨者惟其以正而聚故也若不正则不亨矣此所以利于贞也文义具足不必更举利贞之辞非脱文也六三注履非其位以比于四四亦失位不正相聚相聚不正患所生也郭京曰四亦失位不正不正相聚患所生也具録定本今本误可见矣困彖困而不失其所亨仲氏易曰所字絶句后汉书朗顗传引易曰困而不失其所其唯君子乎不连亨字为句按君子所亨在道义所为孔颜乐处也不能无困命之穷也困即失所顾其所亨者与困不相交渉非谓君子处困必能自免于困而不失其所也所亨连读为是井音义周书曰黄帝穿井按朱子门人问六十四卦名是伏羲元有抑文王所立朱子曰此不可考问据十三卦所言恐伏羲已有曰十三卦所谓葢取诸离者言纲罟有离之象非观离而始有此也今据此卦名井而周书谓黄帝始穿井则以六十四卦名为立自文王者近是故系辞传其称名也杂而不越于稽其类其衰世之意耶九家易曰名为卦名是以名卦为文王事矣彖井养而不穷也改邑不改井乃以刚中也按举正本改邑不改井下有无丧无得往来井井八字集解本八字又在乃以刚中也句之下易古今文全书又云井养而不穷也句乃错简当在乃以刚中也句之下上脱无丧无得往来井七字五经蠡测曰彖释卦辞详眀不畧闲有一二句不言当作脱误非是省文然脱在何处诸家各自为説未必是当也朱子本义云无丧无得往来井井句意与不改井同故不复出葢井唯有常故其体则无丧无得其用则往来井井不改井句义足相兼革彖水火相息按革无水而言水火虞翻曰四革之正坎见故于此称水谓九四变而之坎也熊朋来读易答问曰二隂夹干阳则坎水生焉谓自二以上为大坎也窃意义取相息则不言泽火而言水火于文为顺此不必凿按坎为水兑为泽泽虽有水顾不得谓泽即水也消息二字消者灭息者生水能克火而火生于水火亦能克水而水生于火彖传之意葢言水火转有相息之义若二女同居则其志必不相得故曰革也必指泽为水则义多扞格且泽中必水而今火是革也鼎彖圣人亨以享上帝而大亨以养圣贤郭京曰帝字下误増而大亨三字注末亦误増大亨二字九四鼎折足覆公餗其形渥孔平仲杂説曰王弼注形渥为沾濡之形唐书元载传赞以为则剭广韵剭音屋问礼司烜邦若屋刑郑注曰谓所杀不于市而以适甸师者也按班固汉书叙传云底剭鼎臣服䖍引司烜文及此爻辞为注颜师古曰剭者厚刑谓重诛也释文云郑作剭九家易曰既覆公餗信有大罪刑罸当加是汉世易本多有作刑剭者故晁説之云诸本皆作刑剭也按诗言渥赭言渥丹皆以愧生于中而形于外则面发赤而沾渥所谓汗颜也王注似本此为説本义则从晁氏作刑剭周易注疏卷八考证周易註疏卷九钦定四库全书周易注疏卷九魏王弼注唐陆德明音义孔颖达疏下经䷲震亨注惧以成则是以亨震来虩虩笑言哑哑注震之爲义威至而后乃惧也故曰震来虩虩恐惧之貎也震者惊骇怠惰以肃解慢者也故震来虩虩恐致福也笑言哑哑后有则也震惊百里不丧匕鬯注威震惊乎百里则是可以不丧匕鬯矣匕所以载鼎实鬯香酒奉宗庙之盛也音义疏彖曰震亨震来虩虩恐致福也笑言哑哑后有则也震惊百里惊逺而惧迩也注威震惊乎百里则惰者惧于近也出可以守宗庙社稷以爲祭主也注明所以堪长子之义也不丧匕鬯则已出可以守宗庙音义疏象曰洊雷震君子以恐惧脩省音义疏初九震来虩虩后笑言哑哑吉注体夫刚德爲卦之先能以恐惧脩其德也象曰震来虩虩恐致福也笑言哑哑后有则也疏六二震来厉亿丧贝跻于九陵勿逐七日得注震之为义威骇怠解肃整惰慢者也初干其任而二乘之震来则危丧其资货亡其所处矣故曰震来厉亿丧贝亿辞也贝资货粮用之属也犯逆受戮无应而行行无所舎威严大行物莫之纳无粮而走虽复超越陵险必困于穷匮不过七日故曰勿逐七日得也象曰震来厉乗刚也音义疏六三震苏苏震行无眚注不当其位位非所处故惧苏苏也而无乗刚之逆故可以惧行而无眚也象曰震苏苏位不当也音义疏九四震遂泥注处四隂之中居恐惧之时为衆隂之主宜勇其身以安于衆若其震也遂困难矣履夫不正不能除恐使物安已德未光也象曰震遂泥未光也音义疏六五震徃来厉亿无丧有事注徃则无应来则乘刚恐而徃来不免于危夫处震之时而得尊位斯乃有事之机也而惧徃来将丧其事故曰亿无丧有事也象曰震徃来厉危行也其事在中大无丧也注大则无丧徃来乃危也疏上六震索索视矍矍征凶震不于其躬于其邻无咎㛰媾有言注处震之极极震者也居震之极求中未得故惧而索索视而矍矍无所安亲也已处动极而复征焉凶其宜也若恐非已造彼动故惧惧邻而戒合于备豫故无咎也极惧相疑故虽㛰媾而有言也象曰震索索中未得也虽凶无咎畏邻戒也音义疏䷳艮其背注目无患也不获其身注所止在后故不得其身也行其庭不见其人注相背故也无咎注凡物对面而不相通否之道也艮者止而不相交通之卦也各止而不相与何得无咎唯不相见乃可也施止于背不隔物欲得其所止也背者无见之物无见则自然静止静止而无见则不𫉬其身矣相背者虽近而不相见故行其庭不见其人也夫施止不于无见令物自然而止而强止之则姦邪并兴近而不相得则凶其得无咎艮其背不𫉬其身行其庭不见其人故也音义疏彖曰艮止也时止则止时行则行动静不失其时其道光明注止道不可常用必施于不可以行适于其时道乃光明也艮其止止其所也注易背曰止以明背即止也施止不可于面施背乃可也施止于止不施止于行得其所矣故曰艮其止止其所也上下敌应不相与也是以不𫉬其身行其庭不见其人无咎也音义疏象曰兼山艮君子以思不出其位注各止其所不侵害也疏初六艮其趾无咎利永贞注处止之初行无所之故止其趾乃得无咎至静而定故利永贞象曰艮其趾未失正也音义疏六二艮其腓不拯其随其心不快注随谓趾也止其腓故其趾不拯也腓体躁而处止既不得拯其随又不能退聴安静故其心不快也象曰不拯其随未退聴也音义疏九三艮其限列其夤厉薰心注限身之中也三当两象之中故曰艮其限夤当中嵴之肉也止加其身中体而分故列其夤而忧危薰心也艮之为义各止于其所上下不相与至中则列矣列加其夤危莫甚焉危亡之忧乃薰灼其心也施止体中其体分焉体分两主大器丧矣象曰艮其限危薰心也音义疏六四艮其身无咎注中上称身履得其位止求诸身得其所处故不陷于咎也象曰艮其身止诸躬也注自止其躬不分全体疏六五艮其辅言有序悔亡注施止于辅以处于中故口无择言能亡其悔也象曰艮其辅以中正也注能用中正故言有序也疏上九敦艮吉注居止之极极止者也敦重在上不䧟非妄宜其吉也象曰敦艮之吉以厚终也疏䷴渐女归吉利贞注渐者渐进之卦也止而巽以斯适进渐进者也以止巽为进故女归吉也进而用正故利贞也音义疏彖曰渐之进也注之于进也女归吉也进得位徃有功也进以正可以正邦也其位刚得中也注以渐进得位也止而巽动不穷也音义疏象曰山上有木渐君子以居贤德善俗注贤徳以止巽则居风俗以止巽乃善音义疏初六鸿渐于干小子厉有言无咎注鸿水鸟也适进之义始于下而升者也故以鸿为喻六爻皆以进而履之为义焉始进而位乎穷下又无其应若履于干危不可以安也始进而未得其位则困于小子穷于谤言故曰小子厉有言也困于小子䜛谀之言未伤君子之义故曰无咎也象曰小子之厉义无咎也音义疏六二鸿渐于磐饮食衎衎吉注磐山石之安者也进而得位居中而应本无禄养进而得之其为欢乐愿莫先焉象曰饮食衎衎不素饱也音义疏九三鸿渐于陆夫征不复妇孕不育凶利御寇注陆髙之顶也进而之陆与四相得不能复反者也夫征不复乐于邪配则妇亦不能执贞矣非夫而孕故不育也三夲艮体而弃乎羣丑与四相得遂乃不反至使妇孕不育见利忘义贪进忘旧凶之道也异体合好顺而相保物莫能间故利御寇也象曰夫征不复离羣丑也妇孕不育失其道也利用御寇顺相保也音义疏六四鸿渐于木或得其桷无咎注鸟而之木得其宜也或得其桷遇安栖也虽乘于刚志相得也象曰或得其桷顺以巽也音义疏九五鸿渐于陵妇三嵗不孕终莫之胜吉注陵次陆者也进得中位而隔乎三四不得与其应合故妇三嵗不孕也各履正而居中三四不能久塞其涂者也不过三嵗必得所愿矣进以正邦三年有成成则道济故不过三嵗也象曰终莫之胜吉得所愿也疏上九鸿渐于陆其羽可用为仪吉注进处高洁不累于位无物可以屈其心而乱其志峩峩清逺仪可贵也故曰其羽可用为仪吉象曰其羽可用为仪吉不可乱也音义疏䷵归妹征凶无攸利注妹者少女之称也兑为少隂震为长阳少隂而承长阳説以动嫁妹之象也音义疏彖曰归妹天地之大义也天地不交而万物不兴归妹人之终始也注隂阳既合长少又交天地之大义人伦之终始説以动所归妹也注少女而与长男交少女所不乐也而今説以动所归必妹也虽与长男交嫁而系娣是以説也征凶位不当也注履于不正説动以进妖邪之道也无攸利柔乗刚也注以征则有不正之凶以处则有乗刚之逆音义疏象曰泽上有雷归妹君子以永终知敝注归妹相终始之道也故以永终知敝疏初九归妹以娣跛能履征吉注少女而与长男为耦非敌之谓是娣从之义也娣少女之称也少女之行善莫若娣夫承嗣以君之子虽糿而不妄行少女以娣虽跛能履斯乃恒久之义吉而相承之道也以斯而进吉其宜也象曰归妹以娣以恒也跛能履吉相承也音义疏九二眇能视利幽人之贞注虽失其位而居内处中眇犹能视足以保常也在内履中而能守其常故利幽人之贞也象曰利幽人之贞未变常也音义疏六三归妹以须反归以娣注室主犹存而求进焉进未值时故有须也不可以进故反归待时以娣乃行也象曰归妹以须未当也音义疏九四归妹愆期迟归有时注夫以不正无应而适人也必须彼道穷尽无所与交然后乃可以徃故愆期迟归以待时也象曰愆期之志有待而行也音义疏六五帝乙归妹其君之袂不如其娣之袂良月几望吉注归妹之中独处贵位故谓之帝乙归妹也袂衣袖所以为礼容者也其君之袂谓帝乙所宠也即五也为帝乙所崇餙故谓之其君之袂也配在九二兑少震长以长从少不若以少从长之为羙也故曰不若其娣之袂良也位在乎中以贵而行极隂之盛以斯适配虽不若少徃亦必合故曰月几望吉也象曰帝乙归妹不如其娣之袂良也其位在中以贵行也音义疏上六女承筐无实士刲羊无血无攸利注羊谓三也处卦之穷仰无所承下又无应为女而承命则筐虚而莫之与为士而下命则刲羊而无血刲羊而无血不应所命也进退莫与故曰无攸利也象曰上六无实承虚筐也音义疏䷶丰亨王假之注大而亨者王之所至勿忧宜日中注丰之为义阐𢎞微细通夫隠滞者也为天下之主而令微隠者不亨忧未已也故至丰亨乃得勿忧也用夫丰亨不忧之徳宜处天中以徧照者也故曰宜日中也音义疏彖曰丰大也注音阐大之大也明以动故丰王假之尚大也注大者王之所尚故至之也勿忧宜日中宜照天下也注以勿忧之徳故宜照天下也日中则昃月盈则食天地盈虚与时消息而况于人乎况于鬼神乎注丰之为用困于昃食者也施于未足则尚丰施于已盈则方溢不可以为常故具陈消息之道者也音义疏象曰雷电皆至丰君子以折狱致刑注文明以动不失情理也音义疏初九遇其配主虽旬无咎徃有尚注处丰之初其配在四以阳适阳以明之动能相光大者也旬均也虽均无咎徃有尚也初四俱阳爻故曰均也象曰虽旬无咎过旬灾也注过均则争交斯叛也音义疏六二丰其蔀日中见斗徃得疑疾有孚𤼵若吉注蔀覆暧鄣光明之物也处明动之时不能自丰以光大之徳既处乎内而又以隂居隂所丰在蔀幽而无覩者也故曰丰其蔀日中见斗也日中者明之盛也斗见者闇之极也处盛明而丰其蔀故曰日中见斗不能自𤼵故徃得疑疾然履中当位处闇不邪有孚者也若辞也有孚可以𤼵其志不困于闇故获吉也象曰有孚𤼵若信以𤼵志也音义疏九三丰其沛日中见沬折其右肱无咎注沛幡幔所以御盛光也沬微昧之明也应在上六志在乎隂虽愈乎以隂处隂亦未足以免于闇也所丰在沛日中则见沬之谓也施明则见沬而已施用则折其右肱故可以自守而已未足用也象曰丰其沛不可大事也注明不足也折其右肱终不可用也注虽有左在不足用也音义疏九四丰其蔀日中见斗遇其夷主吉注以阳居隂丰其蔀也得初以发夷主吉也象曰丰其蔀位不当也日中见斗幽不明也遇其夷主吉行也疏六五来章有庆誉吉注以隂之质来适尊阳之位能自光大章显其徳𫉬庆誉也象曰六五之吉有庆也疏上六丰其屋蔀其家闚其戸阒其无人三嵗不觌凶注屋藏䕃之物以隂处极而最在外不履于位深自幽隠絶迹深藏者也既丰其屋又蔀其家屋厚家覆闇之甚也虽闚其戸阒其无人弃其所处而自深藏也处于明动尚大之时而深自幽隠以高其行大道既济而犹不见隠不为贤更为反道凶其宜也三年丰道之成治道未济隠犹可也既济而隠是以治为乱也象曰丰其屋天际翔也注翳光最甚者也闚其戸阒其无人自藏也注可以出而不出自藏之谓也非有为而藏不出戸庭失时致凶况自藏乎凶其宜也音义疏䷷旅小亨旅贞吉注不足全夫贞吉之道唯足以为旅之贞吉故特重曰旅贞吉也音义疏彖曰旅小亨柔得中乎外而顺乎刚止而丽乎明是以小亨旅贞吉也注夫物失其主则散柔乘于刚则乖既乖且散物皆羇旅何由得小亨而贞吉乎夫阳为物长而隂皆顺阳唯六五乘刚而复得中乎外以承于上隂各顺阳不为乖逆止而丽明动不履妄虽不及刚得尊位恢𢎞大通是以小亨令附旅者不失其正得其所安也旅之时义大矣哉注旅者大散物皆失其所居之时也咸失其居物愿所附岂非知者有为之时音义疏象曰山上有火旅君子以明愼用刑而不留狱注止以明之刑戮详也疏初六旅琐琐斯其所取灾注最处下极寄旅不得所安而为斯卑贱之役所取致灾志穷且困象曰旅琐琐志穷灾也音义疏六二旅即次懐其资得童仆贞注次者可以安行旅之地也懐来也得位居中体柔奉上以此寄旅必𫉬次舎懐来资货得童仆之所正也旅不可以处盛故其羙尽于童仆之正也过斯以徃则见害矣童仆之正义足而已象曰得童仆贞终无尤也音义疏九三旅焚其次丧其童仆贞厉注居下体之上与二相得以寄旅之身而为施下之道与萌侵权主之所疑也故次焚仆丧而身危也象曰旅焚其次亦以伤矣以旅与下其义丧也音义疏九四旅于处得其资斧我心不快注斧所以斫除荆棘以安其舎者也虽处上体之下不先于物然而不得其位不𫉬平坦之地客于所处不得其次而得其资斧之地故其心不快也象曰旅于处未得位也得其资斧心未快也音义疏六五射雉一矢亡终以誉命注射雉以一矢而复亡之明虽有雉终不可得矣寄旅而进虽处于文明之中居于贵位此位终不可有也以其能知祸福之萌不安其处以乗其下而上承于上故终以誉而见命也象曰终以誉命上逮也音义疏上九鸟焚其巢旅人先笑后号咷丧牛于易凶注居高危而以为宅巢之谓也客旅得上位故先笑也以旅而处于上极衆之所嫉也以不亲之身而当嫉害之地必凶之道也故曰后号咷牛者稼穑之资以旅处上衆所同嫉故丧牛于易不在于难物莫之与危而不扶丧牛于易终莫之闻莫之闻则伤之者至矣象曰以旅在上其义焚也丧牛于易终莫之闻也音义疏䷸巽小亨注全以巽为徳是以小亨也上下皆巽不违其令命乃行也故申命行事之时上下不可以不巽也利有攸徃注巽悌以行物无距也利见大人注大人用之道愈隆也音义疏彖曰重巽以申命注命乃行也未有不巽而命行也刚巽乎中正而志行注以刚而能用巽处于中正物所与也柔皆顺乎刚注明无违逆故得小亨是以小亨利有攸徃利见大人音义疏象曰随风巽君子以申命行事疏初六进退利武人之贞注处令之初未能服令者也故进退也成命齐邪莫善武人故利武人之贞以整之象曰进退志疑也注巽顺之志进退疑惧利武人之贞志治也音义疏九二巽在牀下用史巫纷若吉无咎注处巽之中既在下位而复以阳居隂卑巽之甚故曰巽在牀下也卑甚失正则入于咎过矣能以居中而施至卑于神祗而不用之于威势则乃至于纷若之吉而亡其过矣故曰用史巫纷若吉无咎也象曰纷若之吉得中也音义疏九三频巽吝注频频蹙不乐而穷不得已之谓也以其刚正而为四所乗志穷而巽是以吝也象曰频巽之吝志穷也音义疏六四悔亡田获三品注乗刚悔也然得位承五卑得所奉虽以柔御刚而依尊履正以斯行命必能获强暴逺不仁者也获而有益莫善三品故曰悔亡田𫉬三品一曰干豆二曰賔客三曰充君之庖象曰田获三品有功也音义疏九五贞吉悔亡无不利无初有终先庚三日后庚三日吉注以阳居阳损于谦巽然秉乎中正以宣其令物莫之违故曰贞吉悔亡无不利也化不以渐卒以刚直用加于物故初皆不説也终于中正邪道以消故有终也申命令谓之庚夫以正齐物不可卒也民迷固久直不可肆也故先申三日令着之后复申三日然后诛而无咎怨矣甲庚皆申命之谓也象曰九五之吉位正中也音义疏上九巽在牀下丧其资斧贞凶注处巽之极极巽过甚故曰巽在牀下也斧所以断者也过巽失正丧所以断故曰丧其资斧贞凶也象曰巽在牀下上穷也丧其资斧正乎凶也音义疏周易注疏卷九周易註疏卷九考证周易注疏卷九考证震卦辞震来虩虩笑言哑哑按易家或以八字为初九爻辞误入卦下者非也易例凡爻为卦主者辞多与卦同如屯初之利建侯谦三之君子有终之𩔖是也震以阳动于下为义卦惟初四二阳而初最居下故为卦主而辞与卦同彖出可以守宗庙社稷以为祭主也注不丧匕鬯则巳出可以守宗庙郭京曰经脱不丧匕鬯字注脱社稷字按京之此言王昭素范谔昌皆主其说今程朱传义并从之艮卦辞注施止于背不隔物欲得其所止也背者无见之物郭京曰不见其所欲而得其所止也见其所字误作隔物字又背者无见之处处字误作物字又其得无咎艮其背不𫉬其身行其庭不见其人故也郭京曰其得无咎者误脱者字彖艮其止止其所也注易背曰止以明背即止也郭京曰艮背为止以明背则止也注首艮字今本多作易字按易背为止之义疏有明文朱子本义亦录其说又晁氏读书志云艮其止当依卦辞作艮其背本义亦录其说项安世云自王弼以前无艮其止之说古文背字为北有讹为止字之理然则王注作易背曰止无疑矣六二不极其随拯释文本作承释云音拯救之拯马云举也按黄氏韵㑹引易作拯丁氏集韵又别出承同音同义并无别释象未退听也退集解本作违虞翻曰坎为耳故未违听其义全异九三艮其限列其夤厉薰心列集解作裂薰集解作阍虞翻曰艮为阍阍守门人坎盗动门故厉阍心古阍作薰字马因言薰灼其心未闻易以坎水薰灼人也荀氏以薰为勲或误作动皆非也按夤为夹嵴骨正与心相对列峙也列夤由于艮限因腰之不能屈伸而嵴为之峙安得不危而薰心哉心犹火也扬之则明遏之则薰危薰心者言其堙郁昏塞无光明通泰之象也虞说非是注止加其身中体而分故列其夤郭京曰限字误作身字按六四爻辞云艮其身注云中上称身此注身字当作限字九三象曰危薰心也九四象曰正诸躬也按心字唐韵入侵躬字唐韵入东此以心与躬叶呉棫韵补心思容切引东方朔七谏贤士穷而隐处兮亷方正而不容子胥谏而靡躯兮比干忠而剖心为証疑古有此音也九四注止求诸身得其所处郭京曰于字误作求字六五言有序序集解本作孚虞翻曰动得正故言有孚渐彖渐之进也注之于进也按卦名以进为义者三晋也升也渐也而渐独以渐进为义故言渐之进以别于晋之进升之进也郭雍云传言渐之进如女之归则吉以女归有渐也王注之于进也与雍意同诸儒疑之字为衍为误者皆未允也象君子以居贤德善俗郭京曰善字下脱风字观注可知按本义曰疑贤字衍或善下有脱字京言或然上九鸿渐于陆按陆字与九三陆字同汉晋及唐初无岐音自胡瑗以陆为逵程朱皆从其说训为云路丰彖注施于已盈则方溢释文本无方字释云本或作则方溢者非也九四象遇其夷主吉行也郭京曰志行也脱志字遇其夷主吉既是爻辞行之一字亦未成句按暌初四皆阳象曰志行也比例详义足见其脱矣按小象原有以单字成句者如屯四之求而徃明也是也今折中定本以遇其夷主吉为句行也为句上六象天际翔也集解本作天降祥也孟喜曰天降下恶祥也旅彖注命附旅者不失其正郭京曰覉字误作附字初六旅琐琐斯其所取灾郭京曰斯字合作㒋按王应麟云斯王注为斯贱之役郭京谓合作㒋据后汉左雄传职斯禄薄注云斯贱也不必改㒋字六五注不安其处以乗其下郭京曰弃字误作乘字上九象丧牛于易释文本作丧牛之凶巽彖重巽以申命注命乃行也郭京曰命乃行也一句彖文误入注观文寻义了不闗注按郭京举正谓得王弼韩伯手写本由此条观之其说亦系后人伪託举正类此者多并不採录举此条以见例九五先庚三日后庚三日吉注申命令谓之庚仲氏易曰王辅嗣于先甲后甲引汉制甲令为解令有甲乙不得谓甲即令也巽为命令于申命义自合然曰申命令谓之庚则杜撰无据不可为训矣按孔疏主申王学必以甲庚皆申命之谓义实未安张清子曰甲者十干之首庚者十干之过中以造事言之故取诸甲以更事言之故取诸庚其说与终则有始无初有终之义最洽夫巽之九五其动也之蛊圣人于蛊系以先甲后甲而于此爻系以先庚后庚然则所以慎终如始而不至于坏极而后有事者其惟在申命行事巽以行权者乎周易注疏卷九考证周易註疏卷十钦定四库全书周易注疏卷十魏王弼注唐陆德明音义孔颖达疏下经䷹兑亨利贞音义疏彖曰兑说也刚中而柔外说以利贞注说而违刚则謟刚而违说则暴刚中而柔外所以说以利贞也刚中故利贞柔外故说亨是以顺乎天而应乎人注天刚而不失说者也说以先民民忘其劳说以犯难民忘其死说之大民劝矣哉音义疏象曰丽泽兑君子以朋友讲习注丽犹连也施说之道莫盛于此音义疏初九和兑吉注居兑之初应不在一无所党系和兑之谓也说不在谄履斯而行未见有疑之者吉其宜矣象曰和兑之吉行未疑也疏九二孚兑吉悔亡注说不失中有孚者也失位而说孚吉乃悔亡也象曰孚兑之吉信志也注其志信也疏六三来兑凶注以隂柔之质履非其位来求说者也非正而求说邪佞者也象曰来兑之凶位不当也疏九四商兑未宁介疾有喜注商商量裁制之谓也介隔也三为佞说将近至尊故四以刚德裁而隔之匡内制外是以未宁也处于㡬近闲邪介疾宜其有喜也象曰九四之喜有庆也音义疏九五孚于剥有厉注比于上六而与相得处尊正之位不说信乎阳而说信乎隂孚于剥之义也剥之为义小人道长之谓象曰孚于剥位正当也注以正当之位信于小人而疏君子故曰位正当也音义疏上六引兑注以夫隂质最处说后静退者也故必见引然后乃说也象曰上六引兑未光也疏䷺涣亨王假有庙利渉大川利贞音义疏象曰涣亨刚来而不穷柔得位乎外而上同注二以刚来居内而不穷于险四以柔得位乎外而与上同内刚而无险困之难外顺而无违逆之乖是以亨利渉大川利贞也凡刚得畅而无忌回之累柔履正而同志乎刚则皆亨利渉大川利贞也王假有庙王乃在中也注王乃在乎涣然之中故至有庙也利渉大川乗木有功也注乗木即渉难也木者专所以渉川也渉难而常用涣道必有功也音义疏象曰风行水上涣先王以享于帝立庙音义疏初六用拯马壮吉注涣散也处散之初乖散未甚故可以逰行得其志而违于难也不在危剧而后乃逃窜故曰用拯马壮吉象曰初六之吉顺也注观难而行不与险争故曰顺也音义疏九二涣奔其机悔亡注机承物者也谓初也二俱无应与初相得而初得散道离散而奔得其所安故悔亡也象曰涣奔其机得愿也音义疏六三涣其躬无悔注涣之为义内险而外安者也散躬志外不固所守与刚合志故得无悔也象曰涣其躬志在外也疏六四涣其羣元吉涣有丘匪夷所思注踰乎险难得位体巽与五合志内掌机密外宣化命者也故能散羣之险以光其道然处于卑顺不可自专而为散之任犹有丘墟匪夷之虑虽得元吉所思不可忘也象曰涣其羣元吉光大也音义疏九五涣汗其大号涣王居无咎注处尊履正居巽之中散汗大号以盪险阨者也为涣之主唯王居之乃得无咎也象曰王居无咎正位也注正位不可以假人音义疏上九涣其血去逖出无咎注逖逺也最逺于害不近侵克散其忧伤逺出者也散患于逺害之地谁将咎之哉象曰涣其血逺害也音义疏䷻节亨苦节不可贞音义疏彖曰节亨刚柔分而刚得中注坎阳而兑隂也阳上而隂下刚柔分也刚柔分而不乱刚得中而为制主节之义也节之大者莫若刚柔分男女别也苦节不可贞其道穷也注为节过苦则物所不能堪也物不能堪则不可复正也说以行险当位以节中正以通注然后乃亨也无说而行险过中而为节则道穷也天地节而四时成节以制度不伤财不害民音义疏象曰泽上有水节君子以制数度议德行音义疏初九不出户庭无咎注为节之初将整离散而立制度者也故明于通塞虑于险伪不出户庭慎密不失然后事济而无咎也象曰不出户庭知通塞也疏九二不出门庭凶注初已造之至二宜宣其制矣而故匿之失时之极则遂废矣故不出门庭则凶也象曰不出门庭凶失时极也音义疏六三不节若则嗟若无咎注若辞也以隂处阳以柔乗刚违节之道以至哀嗟自已所致无所怨咎故曰无咎也象曰不节之嗟又谁咎也音义疏六四安节亨注得位而顺不改其节而能亨者也承上以斯得其道也象曰安节之亨承上道也疏九五甘节吉往有尚注当位居中为节之主不失其中不伤财不害民之谓也为节而不苦非甘而何术斯以往往有尚也象曰甘节之吉居位中也疏上六苦节贞凶悔亡注过节之中以至亢极苦节者也以斯施人物所不堪正之凶也以斯修身行在无妄故得悔亡象曰苦节贞凶其道穷也疏䷼中孚豚鱼吉利渉大川利贞音义疏象曰中孚柔在内而刚得中说而巽孚注有上四德然后乃孚乃化邦也注信立而后邦乃化也柔在内而刚得中各当其所也刚得中则直而正柔在内则静而顺说而以巽则乖争不作如此则物无巧竞敦实之行着而笃信发乎其中矣豚鱼吉信及豚鱼也注鱼者虫之隐者也豚者兽之㣲贱者也争竞之道不兴中信之德淳着则虽㣲隐之物信皆及之利渉大川乘木舟虚也注乗木于用舟之虚则终已无溺也用中孚以渉难若乗木舟虚也中孚以利贞乃应乎天也注盛之至也音义疏象曰泽上有风中孚君子以议狱缓死注信发于中虽过可亮疏初九虞吉有它不燕注虞犹专也为信之始而应在四得乎专吉者也志未能变系心于一故有它不燕也象曰初九虞吉志未变也音义疏九二鸣鹤在隂其子和之我有好爵吾与尔靡之注处内而居重隂之下而履不失中不徇于外任其真者也立诚笃志虽在闇昧物亦应焉故曰呜鹤在隂其子和之也不私权利唯德是与诚之至也故曰我有好爵与物散之象曰其子和之中心愿也音义疏六三得敌或鼔或罢或泣或歌注三居少隂之上四居长隂之下对而不相比敌之谓也以隂居阳欲进者也欲进而阂敌故或鼔也四履正而承五非已所克故或罢也不胜而退惧见侵陵故或泣也四履乎顺不与物挍退而不见害故或歌也不量其力进退无恒惫可知也象曰或鼔或罢位不当也音义疏六四月㡬望马匹亡无咎注居中孚之时处巽之始应说之初居正履顺以承于五内毗元首外宣德化者也充乎隂德之盛故曰月㡬望马匹亡者弃羣𩔖也若夫居盛德之位而与物挍其竞争则失其所盛矣故曰絶𩔖而上履正承尊不与三争乃得无咎也象曰马匹亡絶𩔖上也注𩔖谓三俱隂爻故曰𩔖也音义疏九五有孚挛如无咎注挛如者系其信之辞也处中诚以相交之时居尊位以为羣物之主信何可舍故有孚挛如乃得无咎也象曰有孚挛如位正当也音义疏上九翰音登于天贞凶注翰髙飞也飞音者音飞而实不从之谓也居卦之上处信之终信终则衰忠笃内䘮华美外扬故曰翰音登于天也翰音登天正亦灭矣象曰翰音登于天何可长也音义疏䷽小过亨利贞可小事不可大事飞鸟遗之音不宜上宜下大吉注飞鸟遗其音声哀以求处上愈无所适下则得安愈上则愈穷莫若飞鸟也音义疏彖曰小过小者过而亨也注小者谓凡诸小事也过于小事而通者也过以利贞与时行也注过而得以利贞应时宜也施过于恭俭利贞者也柔得中是以小事吉也刚失位而不中是以不可大事也注成大事者必在刚也柔而浸大剥之道也有飞鸟之象焉注不宜上宜下即飞鸟之象飞鸟遗之音不宜上宜下大吉上逆而下顺也注上则乗刚逆也下则承阳顺也施过于不顺凶莫大焉施过于顺过更变而为吉也音义疏象曰山上有雷小过君子以行过乎恭丧过乎哀用过乎俭音义疏初六飞鸟以凶注小过上逆下顺初应在上卦进而之逆无所错足飞鸟之凶也象曰飞鸟以凶不可如何也音义疏六二过其祖遇其妣不及其君遇其臣无咎注过而得之谓之遇在小过而当位过而得之之谓也祖始也谓初也妣者居内履中而正者也过初而履二位故曰过其祖而遇其妣过而不至于僭尽于臣位而已故曰不及其君遇其臣无咎象曰不及其君臣不可过也音义疏九三弗过防之从或戕之凶注小过之时大者不立故令小者得过也居下体之上以阳当位而不能先过防之至令小者或过而复应而从焉其从之也则戕之凶至矣故曰弗过防之从或戕之凶也象曰从或戕之凶如何也音义疏九四无咎弗过遇之往厉必戒勿用永贞注虽体阳爻而不居其位不为责主故得无咎也失位在下不能过者也以其不能过故得合于免咎之宜故曰弗过遇之夫晏安鸩毒不可懐也处于小过不宁之时而以阳居隂不能有所为者也以此自守免咎可也以斯攸往危之道也不交于物物亦弗与无援之助故危则必戒而已无所告救也沈没怯弱自守而已以斯而处于羣小之中未足任者也故曰勿用永贞言不足用之于永贞象曰弗过遇之位不当也往厉必戒终不可长也音义疏六五密云不雨自我西郊公弋取彼在穴注小过小者过于大也六得五位隂之盛也故密云不雨至于西郊也夫雨者隂在于上而阳薄之而不得通则蒸而为雨今艮止于下而不交焉故不雨也是故小畜尚往而亨则不雨也小过阳不上交亦不雨也虽隂盛于上未能行其施也公者臣之极也五极隂盛故称公也弋射也在穴者隠伏之物也小过者过小而难未大作犹在隐伏者也以隂质治小过能获小过者也故曰公弋取彼在穴也除过之道不在取之是乃密云未能雨也象曰密云不雨已上也注阳已上故止也音义疏上六弗遇过之飞鸟离之凶是谓灾眚注小人之过遂至上极过而不知限至于亢也过至于亢将何所遇飞而不已将何所託灾自己致复何言哉象曰弗遇过之已亢也音义疏䷾既济亨小利贞初吉终乱音义疏象曰既济亨小者亨也注既济者以皆济为义者也小者不遗乃为皆济故举小者以明既济也利贞刚柔正而位当也注刚柔正而位当则邪不可以行矣故唯正乃利贞也初吉柔得中也终止则乱其道穷也注柔得中则小者亨也柔不得中则小者未亨小者未亨虽刚得正则为未既济也故既济之要在柔得中也以既济为安者道极无进终唯有乱故曰初吉终乱不为自乱由止故乱故曰终止则乱也音义疏象曰水在火上既济君子以思患而豫防之注存不忘亡既济不忘未济也疏初九曵其轮濡其尾无咎注最处既济之初始济者也始济未渉于燥故轮曵而尾濡也虽未造易心无顾恋志弃难者也其于义也无所咎也象曰曵其轮义无咎也音义疏六二妇丧其茀勿逐七日得注居中履正处文明之盛而应乎五隂之光盛者也然居初三之间而近不相得上不承三下不比初夫以光盛之隂处于二阳之间近而不相得能无见侵乎故曰丧其茀也称妇者以明自有夫而他人侵之也茀首饰也夫以中道执乎贞正而见侵者衆之所助也处既济之时不容邪道者也时既明峻衆又助之窃之者逃窜而莫之归矣量斯势也不过七日不须已逐而自得也象曰七日得以中道也音义疏九三髙宗伐鬼方三年克之小人勿用注处既济之时居文明之终履得其位是居衰末而能济者也故高宗伐鬼方三年乃克也君子处之故能兴也小人居之遂丧邦也象曰三年克之惫也音义疏六四繻有衣袽终日戒注繻宜曰濡衣袽所以塞舟漏也履得其正而近不与三五相得夫有隙之弃舟而得济者有衣袽也邻于不亲而得全者终日戒也象曰终日戒有所疑也音义疏九五东邻杀牛不如西邻之禴祭实受其福注牛祭之盛者禴祭之薄者居既济之时而处尊位物皆济矣将何为焉其所务者祭祀而已祭祀之盛莫盛修德故沼沚之毛苹蘩之菜可羞于鬼神故黍稷非馨明德惟馨是以东邻杀牛不如西邻之禴祭实受其福也象曰东邻杀牛不如西邻之时也注在于合时不在于丰也实受其福吉大来也音义疏上六濡其首厉注处既济之极既济道穷则之于未济之于未济则首先犯焉过而不已则遇于难故濡其首也将没不久危莫先焉象曰濡其首厉何可久也疏䷿未济亨小狐汔济濡其尾无攸利音义疏彖曰未济亨柔得中也注以柔处中不违刚也能纳刚健故得亨也小狐汔济未出中也注小狐不能渉大川须汔然后乃能济处未济之时必刚健拔难然后乃能济汔乃能济未能出险之中濡其尾无攸利不续终也注小狐虽能渡而无余力将济而濡其尾力竭于斯不能续终险难犹未足以济也济未济者必有余力也虽不当位刚柔应也注位不当故未济刚柔应故可济疏象曰火在水上未济君子以慎辨物居方注辨物居方令物各当其所也音义疏初六濡其尾吝注处未济之初最居险下不可以济者也而欲之其应进则溺身未济之始始于既济之上六也濡其首犹不反至于濡其尾不知纪极者也然以隂处下非为进亢遂其志者也困则能反故不曰凶事在己量而必困乃反顽亦甚矣故曰吝也象曰濡其尾亦不知极也疏九二曵其轮贞吉注体刚履中而应于五五体隂柔应与而不自任者也居未济之时处险难之中体刚中之质而见任与拯救危难经纶屯蹇者也用健拯难循难在正而不违中故曵其轮贞吉也象曰九二贞吉中以行正也注位虽不正中以行正也音义疏六三未济征凶利渉大川注以隂之质失位居险不能自济者也以不正之身力不能自济而求进焉丧其身也故曰征凶也二能拯难而已比之弃已委二载二而行溺可得乎何忧未济故曰利渉大川象曰未济征凶位不当也音义疏九四贞吉悔亡震用伐鬼方三年有赏于大国注处未济之时而出险难之上居文明之初体乎刚质以近至尊虽履非其位志在乎正则吉而悔亡矣其志得行靡禁其威故曰震用伐鬼方也伐鬼方者兴衰之征也故每至兴衰而取义焉处文明之初始出于难其德未盛故曰三年也五居尊以柔体乎文明之盛不夺物功者也故以大国赏之也象曰贞吉悔亡志行也音义疏六五贞吉无悔君子之光有孚吉注以柔居尊处文明之盛为未济之主故必正然后乃吉吉乃得无悔也夫以柔顺文明之质居于尊位付与于能而不自役使武以文御刚以柔斯诚君子之光也付物以能而不疑也物则竭力功斯克矣故曰有孚吉象曰君子之光其晖吉也音义疏上九有孚于饮酒无咎濡其首有孚失是注未济之极则反于既济既济之道所任者当也所任者当则可信之无疑而已逸焉故曰有孚于饮酒无咎也以其能信于物故得逸豫而不忧于事之废茍不忧于事之废而耽于乐之甚则至于失节矣由于有孚失于是矣故曰濡其首有孚失是也象曰饮酒濡首亦不知节也音义疏周易注疏卷十周易註疏卷十考证周易注疏卷十考证涣彖利渉大川乘木有功也注乗木即渉难也木者专所以渉川也渉难而常用涣道必有功也郭京曰利渉大川下脱利贞字注所以字上误增专字木用广大云专渉川岂不大乖常用正道正字误作涣字蹇注云难由正济此渉难与蹇何殊不合用涣离散之义按利贞之义王注已于上文释讫京谓此有脱文而注涣道为正道未当也又孔疏云先儒皆以坎下巽上乗木水上之象王不用象直取况喻之义故言乘木即渉难则注中专渉川句正言木之所以可乘唯渉川耳未可疑为误增上九涣其血去逖出集觧虞翻曰逖忧也仲氏易曰逖本悐字与惕同汉书王商传无憷悐忧可验按注云悐逺也疏云散其忧伤去而逖出是以涣其血为句去逖出为句也后儒如朱震王申子俞琰皆从之程传及本义縁小畜四爻有血去惕出之义因疑逖当作惕而以涣其血去为句逖出为句然与小象不合故折中定本断从疏说节彖说以行险当位以节中正以通注然后乃亨也郭京曰然后乃亨也一句误将入注此一句释节亨之义审详彖例足见误矣按易本中正以通句下皆无然后乃亨也之文郭氏臆说也中孚彖豚鱼吉信及豚鱼也郭京曰及字下误增豚鱼二字彖例不重言爻文小过彖柔得中是以小事吉也郭京曰是以下脱可字小事下误增吉字彖举卦辞例无增损若可小事下合有吉则不可大事下合有凶六五象密云不雨已上也注阳已上故止也郭京曰经注止字竝误作上字注下故也误作故止也既济彖既济亨小者亨也郭京曰按亨字下脱小字按本义谓卦辞亨小当为小亨故于此云济下疑脱小字郭京于卦辞仍作亨小故此云亨字下脱小字然亨小之义陆铨说极善折中从之则此处当为亨下脱小字如京之说注小者不遗乃为皆济郭京曰小者不通通字误作遗字不为皆济不字误作乃字注中通字本释经文亨字通既误遗下句不字遂变为乃字又以既济为安者道极旡进终惟有乱郭京曰既济焉焉字误作为字此注上云既济之要在柔得中也以既济焉柔者道极无进终唯有乱义在戒柔者道极无进作为字则义殊按今本柔字又作安字或又作象字皆非王氏之旧六二妇丧其茀注茀首饰也音义郑云车蔽也子夏作髴按卫风翟茀以朝疏云妇人乗车不露见车之前后设障以自蔽隠谓之茀此注乃作首饰觧考广韵集韵皆以髴为妇人首饰是注盖从子夏作髴也然经文本作茀字则作车蔽为是故程传本义皆从诗疏六四注繻宜曰濡按既未济二卦屡见濡尾濡首之义皆作濡字故注于此繻字断作濡程传本义皆从之未济初六象濡其尾亦不知其极也熊氏经说曰极本拯字古注以拯救为觧且与下行正叶韵作拯字何疑按王注云不知纪极孔疏引春秋传证之极字之义本有明文朱子以韵有不叶疑为敬字后人遂欲改为拯字所云古注未知何据六三未济征凶利渉大川按程传曰未济有可济之道险终有出险之理征凶利渉义得兼之易本或于利字上增一不字真附会本义之失周易注疏卷十考证周易註疏卷十一钦定四库全书周易注疏卷十一晋韩伯注唐陆德明音义孔颖达疏系辞上疏天尊地卑干坤定矣注干坤其易之门户先明天尊地卑以定干坤之体卑髙以陈贵贱位矣注天尊地卑之义既列则涉乎万物贵贱之位明矣动静有常刚柔断矣注刚动而柔止也动止得其常体则刚柔之分着矣方以类聚物以羣分吉凶生矣注方有类物有羣则有同有异有聚有分也顺其所同则吉乖其所趣则凶故吉凶生矣在天成象在地成形变化见矣注象况日月星辰形况山川草木也悬象运转以成昏明山泽通气而云行雨施故变化见矣是故刚柔相摩注相切摩也言隂阳之交感也八卦相盪注相推盪也言运化之推移鼔之以雷霆润之以风雨日月运行一寒一暑干道成男坤道成女干知大始坤作成物干以易知坤以简能注天地之道不为而善始不劳而善成故曰易简易则易知简则易从易知则有亲易从则有功注顺万物之情故曰有亲通天下之志故曰有功有亲则可久有功则可大注有易简之德则能成可久可大之功可久则贤人之德可大则贤人之业注天地易简万物各载其形圣人不为羣方各遂其业德业既成则入于形器故以贤人目其德业易简而天下之理得矣注天下之理莫不由于易简而各得顺其分位也天下之理得而成位乎其中矣注成位况立象也极易简则能通天下之理通天下之理故能成象竝乎天地言其中则明竝天地也音义疏圣人设卦观象注此总言也系辞焉而明吉凶刚柔相推而生变化注系辞所以明吉凶刚柔相推所以明变化也吉凶者存乎人事也变化者存乎运行也是故吉凶者失得之象也注由有失得故吉凶生悔吝者忧虞之象也注失得之㣲者足以致忧虞而已故曰悔吝变化者进退之象也注往复相推迭进退也刚柔者昼夜之象也注书则阳刚夜则隂柔始总言吉凶变化而下别明悔吝昼夜者悔吝则吉凶之类昼夜亦变化之道吉凶之类则同因系辞而明变化之道则俱由刚柔而着故始总言之下则明失得之轻重辨变化之小大故别序其义也六爻之动三极之道也注三极三材也兼三材之道故能见吉凶成变化也是故君子所居而安者易之序也注序易象之次序所乐而玩者爻之辞也是故君子居则观其象而玩其辞动则观其变而玩其占是以自天祐之吉无不利音义疏彖者言乎象者也注彖总一卦之义也爻者言乎变者也注爻各言其变也吉凶者言乎其失得也悔吝者言乎其小疵也无咎者善补过也是故列贵贱者存乎位注爻之所处曰位六位有贵贱也齐小大者存乎卦注卦有小大也齐犹言辩也即彖者言乎象也辩吉凶者存乎辞注辞爻辞也即爻者言乎变也言象所以明小大言变所以明吉凶故小大之义存乎卦吉凶之状见乎爻至于悔吝无咎其例一也吉凶悔吝小疵无咎皆生乎变事有小大故下厯言五者之差也忧悔吝者存乎介注介纤介也王弼曰忧悔吝之时其介不可慢也即悔吝者言乎小疵也震无咎者存乎悔注无咎者善补过也震动也故动而无咎存乎悔过也是故卦有小大辞有险易注其道光明曰大君子道消曰小之泰则其辞易之否则其辞险辞也者各指其所之易与天地准注作易以准天地故能弥纶天地之道仰以观于天文俯以察于地理是故知幽明之故原始反终故知死生之説注幽明者有形无形之象死生者始终之数也音义疏精气为物游魂为变注精气烟煴聚而成物聚极则散而逰魂为变也游魂言其逰散也是故知鬼神之情状注尽聚散之理则能知变化之道无幽而不通也与天地相似故不违注德合天地故曰相似知周乎万物而道济天下故不过注知周万物则能以道济天下也旁行而不流注应变旁通而不流淫也乐天知命故不忧注顺天之化故曰乐也安土敦乎仁故能爱注安土敦仁者万物之情也物顺其情则仁功赡矣范围天地之化而不过注范围者拟范天地而周备其理也曲成万物而不遗注曲成者乘变以应物不系一方者也则物宜得矣通乎昼夜之道而知注通幽明之故则无不知也故神无方而易无体注自此以上皆言神之所为也方体者皆系于形器者也神则隂阳不测易则唯变所适不可以一方一体明一隂一阳之谓道注道者何无之称也无不通也无不由也况之曰道寂然无体不可为象必有之用极而无之功显故至乎神无方而易无体而道可见矣故穷变以尽神因神以明道隂阳虽殊无一以待之在隂为无隂隂以之生在阳为无阳阳以之成故曰一隂一阳也继之者善也成之者性也仁者见之谓之仁知者见之谓之知注仁者资道以见其仁知者资道以见其知各尽其分百姓日用而不知故君子之道鲜矣注君子体道以为用也仁知则滞于所见百姓则日用而不知体斯道者不亦鲜矣故常无欲以观其妙始可以语至而言极也音义疏显诸仁藏诸用注衣被万物故曰显诸仁日用而不知故曰藏诸用鼔万物而不与圣人同忧注万物由之以化故曰鼔万物也圣人虽体道以为用未能全无以为体故顺通天下则有经营之迹也盛德大业至矣哉注夫物之所以通事之所以理莫不由乎道也圣人功用之母体同乎道盛德大业所以能至富有之谓大业注广大悉备故曰富有日新之谓盛德注体化合变故曰日新生生之谓易注隂阳转易以成化生成象之谓干注拟干之象效法之谓坤注效坤之法极数知来之谓占通变之谓事注物穷则变变而通之事之所由生也隂阳不测之谓神注神也者变化之极妙万物而为言不可以形诘者也故曰隂阳不测甞试论之曰原夫两仪之运万物之动岂有使之然哉莫不独化于大虗欻尔而自造矣造之非我理自𤣥应化之无主数自㝠运故不知所以然而况之神是以明两仪以太极为始言变化而称极乎神也夫唯知天之所为者穷理体化坐忘遗照至虚而善应则以道为称不思而𤣥览则以神为名盖资道而同乎道由神而㝠于神也夫易广矣大矣以言乎逺则不御注穷幽极深无所止也以言乎迩则静而正注则近而当以言乎天地之间则备矣夫干其静也专其动也直是以大生焉注专专一也直刚正也夫坤其静也翕其动也辟是以广生焉注翕敛也止则翕敛其气动则辟开以生物也干统天首物为变化之元通乎形外者也坤则顺以承阳功尽于己用止乎形者也故干以专直言乎其材坤以翕辟言乎其形广大配天地变通配四时隂阳之义配日月易简之善配至德注易之所载配此四义子曰易其至矣乎夫易圣人所以崇德而广业也注穷理入神其德崇也兼济万物其业广也知崇礼卑注知以崇为贵礼以卑为用崇效天卑法地注极知之崇象天髙而统物备礼之用象地广而载物也天地设位而易行乎其中矣注天地者易之门户而易之为义兼周万物故曰行乎其中矣成性存存道义之门注物之存成由乎道义也音义疏圣人有以见天下之赜而拟诸其形容象其物宜注干刚坤柔各有其体故曰拟诸形容是故谓之象圣人有以见天下之动而观其㑹通以行其典礼注典礼适时之所用系辞焉以断其吉凶是故谓之爻言天下之至赜而不可恶也言天下之至动而不可乱也注易之为书不可逺也恶之则逆于顺错之则乖于理拟之而后言议之而后动拟议以成其变化注拟议以动则尽变化之道鸣鹤在隂其子和之我有好爵吾与尔靡之注鹤鸣则子和脩诚则物应我有好爵与物散之物亦以善应也明拟议之道继以斯义者诚以吉凶失得存乎所动同乎道者道亦得之同乎失者失亦违之莫不以同相顺以类相应动之斯来绥之斯至鹤鸣于隂气同则和出言户庭千里或应出言犹然况其大者乎千里或应况其迩者乎故夫忧悔吝者存乎纤介定失得者愼于枢机是以君子拟议以动愼其微也子曰君子居其室出其言善则千里之外应之况其迩者乎居其室出其言不善则千里之外违之况其迩者乎言出乎身加乎民行𤼵乎迩见乎逺言行君子之枢机注枢机制动之主枢机之发荣辱之主也言行君子之所以动天地也可不愼乎同人先号咷而后笑子曰君子之道或出或处或默或语二人同心其利断金注同人终获后笑者以有同心之应也夫所况同者岂系乎一方哉君子出处默语不违其中则其迹虽异道同则应同心之言其臭如兰音义疏初六借用白茅无咎子曰苟错诸地而可矣借之用茅何咎之有愼之至也夫茅之为物薄而用可重也愼斯术也以往其无所失矣劳谦君子有终吉子曰劳而不伐有功而不德厚之至也语以其功下人者也徳言盛礼言恭谦也者致恭以存其位者也亢龙有悔子曰贵而无位髙而无民贤人在下位而无辅是以动而有悔也不出户庭无咎子曰乱之所生也则言语以为阶君不密则失臣臣不密则失身几事不密则害成是以君子慎密而不出也子曰作易者其知盗乎注言盗亦乘衅而至也易曰负且乘致寇至负也者小人之事也乗也者君子之器也小人而乘君子之器盗思夺之矣上慢下暴盗思伐之矣慢藏诲盗冶容诲淫易曰负且乗致寇至盗之招也音义疏大衍之数五十其用四十有九注王弼曰演天地之数所頼者五十也其用四十有九则其一不用也不用而用以之通非数而数以之成斯易之太极也四十有九数之极也夫无不可以无明必因于有故常于有物之极而必明其所由之宗也分而为二以象两挂一以象三揲之以四以象四时归竒于扐以象闰五歳再闰故再扐而后挂注竒凡四揲之余不足复揲者也分而为二既揲之余合挂于一故曰再扐而后挂凡闰十九年七闰为一章五歳再闰者二故略举其凡也天数五注五竒也地数五注五耦也五位相得而各有合注天地之数各五五数相配以合成金木水火土天数二十有五注五竒合为二十五地数三十注五耦合为三十凡天地之数五十有五此所以成变化而行鬼神也注变化以此成鬼神以此行干之䇿二百一十有六注阳爻六一爻三十六策六爻二百一十六策坤之策百四十有四注隂爻六一爻二十四策六爻百四十四策凡三百有六十当期之日二篇之䇿万有一千五百二十当万物之数也注二篇三百八十四爻隂阳各半合万一千五百二十策是故四营而成易注分而为二以象两一营也挂一以象三二营也揲之以四三营也归竒于扐四营也十有八变而成卦八卦而小成引而伸之注伸之六十四卦触类而长之天下之能事毕矣显道注显明也神徳行注由神以成其用是故可与酬酢可与祐神矣注可以应对万物之求助成神化之功也酬酢犹应对也音义疏子曰知变化之道者其知神之所为乎注夫变化之道不为而自然故知变化者则知神之所为易有圣人之道四焉以言者尚其辞以动者尚其变以制器者尚其象以卜筮者尚其占注此四者存乎器象可得而用也是以君子将有为也将有行也问焉而以言其受命也如向无有逺近幽深遂知来物非天下之至精其孰能与于此参伍以变错综其数通其变遂成天地之文极其数遂定天下之象非天下之至变其孰能与于此易无思也无为也寂然不动感而遂通天下之故非天下之至神其孰能与于此注夫非忘象者则无以制象非遗数者无以极数至精者无筹䇿而不可乱至变者体一而无不周至神者寂然而无不应斯盖功用之母象数所由立故曰非至精至变至神则不得与于斯也夫易圣人之所以极深而研几也唯深也故能通天下之志唯几也故能成天下之务注极未形之理则曰深适动微之㑹则曰几唯神也故不疾而速不行而至子曰易有圣人之道四焉者此之谓也注四者由圣道以成故曰圣人之道音义疏天一地二天三地四天五地六天七地八天九地十注易以极数通神眀之徳故眀易之道先举天地之数也子曰夫易何为者也夫易开物成务冐天下之道如斯而已者也注冐覆也言易通万物之志成天下之务其道可以覆冐天下也是故圣人以通天下之志以定天下之业以断天下之疑是故蓍之徳圆而神卦之徳方以知注圆者运而不穷方者止而有分言蓍以圎象神卦以方象知也唯变所适无数不周故曰圆卦列爻分各有其体故曰方也六爻之义易以贡注贡告也六爻变易以告人吉凶圣人以此洗心注洗濯万物之心退藏于宻注言其道深微万物日用而不能知其原故曰退藏于宻犹藏诸用也吉凶与民同患注表吉凶之象以同民所忧患之事故曰吉凶与民同患也神以知来知以藏徃注明蓍卦之用同神知也蓍定数于始于卦为来卦成象于终于蓍为徃徃来之用相成犹神知也其孰能与于此哉古之聪明叡知神武而不杀者夫注服万物而不以威刑也是以明于天之道而察于民之故是兴神物以前民用注定吉凶于始也圣人以此齐戒注洗心曰齐防患曰戒以神明其徳夫是故阖户谓之坤注坤道包物辟戸谓之干注干道施生一阖一辟谓之变徃来不穷谓之通见乃谓之象注兆见曰象形乃谓之器注成形曰器制而用之谓之法利用出入民咸用之谓之神音义疏是故易有大极是生两仪注夫有必始于无故大极生两仪也大极者无称之称不可得而名取有之所极况之大极者也两仪生四象四象生八卦注卦以象之八卦定吉凶注八卦既立则吉凶可定吉凶生大业注既定吉凶则广大悉备是故法象莫大乎天地变通莫大乎四时县象着眀莫大乎日月崇髙莫大乎冨贵注位所以一天下之动而济万物备物致用立成器以为天下利莫大乎圣人探赜索隠钩深致逺以定天下之吉㓙成天下之亹亹者莫大乎蓍龟是故天生神物圣人则之天地变化圣人效之天垂象见吉凶圣人象之河出图洛出书圣人则之易有四象所以示也系辞焉所以告也定之以吉凶所以㫁也易曰自天祐之吉无不利子曰祐者助也天之所助者顺也人之所助者信也履信思乎顺又以尚贤也是以自天祐之吉无不利也音义疏子曰书不尽言言不尽意然则圣人之意其不可见乎子曰圣人立象以尽意设卦以尽情伪系辞焉以尽其言变而通之以尽利注极变通之数则尽利也故曰易穷则变变则通通则乆鼓之舞之以尽神干坤其易之缊邪注缊渊奥也干坤成列而易立乎其中矣干坤毁则无以见易易不可见则干坤或几乎息矣是故形而上者谓之道形而下者谓之器化而裁之谓之变注因而制其会通适变之道也推而行之谓之通注乘变而徃者无不通也举而错之天下之民谓之事业注事业所以济物故举而错之于民是故夫象圣人有以见天下之赜而拟诸其形容象其物宜是故谓之象圣人有以见天下之动而观其㑹通以行其典礼系辞焉以断其吉凶是故谓之爻极天下之赜者存乎卦鼔天下之动者存乎辞注辞爻辞也爻以鼔动效天下之动也化而裁之存乎变推而行之存乎通神而明之存乎其人注体神而明之不假于象故存乎其人黙而成之不言而信存乎德行注德行贤人之徳行也顺足于内故黙而成之也体与理㑹故不言而信也音义疏周易注疏卷十一周易註疏卷十一考证周易注疏卷十一考证天尊地卑干坤定矣注干坤其易之门戸释文本无戸字天下之理得而成位乎其中矣注成位况立象也况譌作至依古注本改注疏故春秋云敎子以义方推寻文义春秋下当有𫝊字是故吉凶者失得之象也集解本作得失之象也三极之道也注三极三材也材似当作才陆绩曰此三才极至之道也君子所居而安者易之序也序集解本作象所乐而玩者爻之辞也乐集解本作变虞翻曰旧作乐字误齐小大者存乎卦小大集解本作大小辩吉凶者存乎辞注吉凶之状见乎爻集解本引韩注作吉凶之状存乎爻故能弥纶天地之道释文本作天下之道俯以察于地理以集解本作则疏象谓卦下之辞总说乎一卦之象也监本脱卦下之辞总五字依旧本添一阴一阳之谓道注在阴为无阴阴以之生在阳为无阳阳以之成郭京本作在阴为旡阳阳以之生在阳为旡阴阴以之成京之言曰闻诸师说十月纯阴用事是在阴为旡阳冬至一阳生是阳以之生也四月纯阳用事是在阳为无阴夏至一阴生是阴以之成也按韩注所谓在阴为旡阴在阳为旡阳与周子通书动而无动静而无静语意极相类动而无动者不畸于动明有静也静而无静者不畸于静明有动也此注言在阴为无阴明有阳也阳主生有阳故阴以之而生也言在阳为无阳明有阴也阴主成有阴故阳以之而成也正发明互根之妙以释经文两一字之义郭京驳之非是君子之道鲜矣注体斯道者不亦鲜矣集解本引韩注矣字下有乎字音义鲜师说云尽也毛居正曰师是人姓师氏易说谓之师说作帅误按唐以前说易家师氏无考惟于释文则屡见之或陆德明闻之其师云尔鼓万物而不与圣人同忧注未能全无以为体本或作不能至无以为体又则有经营之迹也迹释文本作功释云本亦无功字第六章疏明人拟议之事先慎其身在于慎言语同心行动举措守谦退勿骄盈保静密勿贪非位凡有七事故引七卦之义以证成之按此疏合七事为言则七卦自应合为一章今分借用白茅以下为第七章殊不可解疏内动举措动字当是重字初六借用白茅无咎按陆德明于此释云或以此为别章今不用是释文本此章合于上章也疏故尾皆称易曰两载易之爻辞也尾字上似脱首字两字监本譌作而故再扐而后挂挂京房本作卦谓再扐而后布卦二篇之策音义策初革反字亦作筴按史记封禅书黄帝得寳鼎神䇿于是迎日推䇿字作䇿仪礼士冠礼筮人执荚礼记曲礼龟为卜筴为筮字作筴盖䇿与筴古字通也子曰知变化之道其知神之所为乎集解虞翻曰诸儒皆上子曰为章首而荀马从之甚非以言者尚其辞释文本下三句无以字是以明于天之道而察于民之故下于字集解本作与备物致用立成器以为天下利荀悦汉纪成器上有象字莫大乎蓍龟大释文本作善是故夫象圣人有以见天下之赜郭京曰是故下误增夫象字此本第六章首于此引之为极天下之赜者以下为引文验第六章足见其误黙而成之不言而信成乎德行释文本无之字周易注疏卷十一考证周易註疏卷十二钦定四库全书周易注疏卷十二晋韩伯注唐陆德明音义孔颖逹疏系辞下疏八卦成列象在其中矣注备天下之象也因而重之爻在其中矣注夫八卦备天下之理而未极其变故因而重之以象其动用拟诸形容以明治乱之宜观其所应以着适时之功则爻卦之义所存各异故爻在其中矣刚柔相推变在其中矣系辞焉而命之动在其中矣注刚柔相推况八卦相盪或否或泰系辞焉而断其吉凶况之六爻动以适时者也立卦之义则见于彖象适时之功则存之爻辞王氏之例详矣吉凶悔吝者生乎动者也注有变动而后有吉凶刚柔者立本者也变通者趣时者也注立本况卦趣时况爻吉凶者贞胜者也注贞者正也一也夫有动则未免乎累殉吉则未离乎凶尽会通之变而不累于吉凶者其唯贞者乎老子曰王侯得一以爲天下贞万变虽殊可以执一御也天地之道贞观者也注明夫天地万物莫不保其贞以全其用也日月之道贞明者也天下之动贞夫一者也夫干确然示人易矣夫坤隤然示人简矣注确刚貌也隤柔貌也干坤皆恒一其德物由以成故简易也爻也者效此者也象也者像此者也爻象动乎内注兆数见于卦也吉凶见乎外注失得验于事也功业见乎变注功业由变以兴故见乎变也圣人之情见乎辞注辞也者各指其所之故曰情也天地之大德曰生注施生而不爲故能常生故曰大德也圣人之大宝曰位注夫无用则无所宝有用则有所宝也无用而常足者莫妙乎道有用而𢎞道者莫大乎位故曰圣人之大宝曰位何以守位曰仁何以聚人曰财注财所以资物生也理财正辞禁民爲非曰义音义疏古者包牺氏之王天下也仰则观象于天俯则观法于地观鸟兽之文与地之宜注圣人之作易无大不极无微不究大则取象天地细则观鸟兽之文与地之宜也近取诸身远取诸物于是始作八卦以通神明之德以类万物之情作结绳而爲罔罟以佃以渔盖取诸离注离丽也罔罟之用必审物之所丽也鱼丽于水兽丽于山也音义疏包牺氏没神农氏作斵木爲耜揉木爲耒耒耨之利以敎天下盖取诸益注制器致丰以益万物日中爲市致天下之民聚天下之货交易而退各得其所盖取诸噬嗑注噬嗑合也市人之所聚异方之所合设法以合物噬嗑之义也音义疏神农氏没黄帝尧舜氏作通其变使民不倦注通物之变故乐其器用不解倦也神而化之使民宜之易穷则变变则通通则久注通变则无穷故可久也是以自天祐之吉无不利音义疏黄帝尧舜垂衣裳而天下治盖取诸干坤注垂衣裳以辨贵贱干尊坤卑之义也音义疏刳木爲舟剡木爲楫舟楫之利以济不通致远以利天下盖取诸涣注涣者乘理以散动也音义疏服牛乘马引重致远以利天下盖取诸随注随随宜也服牛乘马随物所之各得其宜也音义疏重门击柝以待暴客盖取诸豫注取其豫备音义疏断木爲杵掘地爲臼臼杵之利万民以济盖取诸小过注以小用而济物也音义疏弦木爲弧剡木爲矢弧矢之利以威天下盖取诸睽注睽乖也物乖则争兴弧矢之用所以威乖争也音义疏上古穴居而野处后世圣人易之以宫室上栋下宇以待风雨盖取诸大壮汪宫室壮大于穴居故制爲宫室取诸大壮也疏古之葬者厚衣之以薪葬之中野不封不树丧期无数后世圣人易之以棺椁盖取诸大过注取其过厚音义疏上古结绳而治后世圣人易之以书契百官以治万民以察盖取诸夬注夬决也书契所以决断万事也音义疏是故易者象也象也者像也彖者材也注材才德也彖言成卦之材以统卦义也爻也者效天下之动者也是故吉凶生而悔吝着也阳卦多阴阴卦多阳其故何也阳卦竒阴卦耦注夫少者多之所宗一者衆之所归阳卦二阴故竒爲之君阴卦二阳故耦爲之主其德行何也注辨阴阳二卦之德行也阳一君而二民君子之道也阴二君而一民小人之道也注阳君道也阴臣道也君以无爲统衆无爲则一也臣以有事代终有事则二也故阳爻画奇以明君道必一阴爻画两以明臣体必二斯则阴阳之数君臣之辨也以一爲君君之德也二居君位非其道也故阳卦曰君子之道阴卦曰小人之道也易曰憧憧往来朋从尔思注天下之动必归乎一思以求朋未能一也一以感物不思而至子曰天下何思何虑天下同归而殊涂一致而百虑天下何思何虑注夫少则得多则惑涂虽殊其归则同虑虽百其致不二茍识其要不在博求一以贯之不虑而尽矣日往则月来月往则日来日月相推而明生焉寒往则暑来暑往则寒来寒暑相推而岁成焉往者屈也来者信也屈信相感而利生焉尺蠖之屈以求信也龙蛇之蛰以存身也精义入神以致用也注精义物理之微者也神寂然不动感而遂通故能乘天下之微会而通其用也利用安身以崇德也注利用之道皆安其身而后动也精义由于入神以致其用利用由于安身以崇其德理必由乎其宗事各本乎其根归根则宁天下之理得也若役其思虑以求动用忘其安身以徇功美则伪弥多而理愈失名愈美而累愈彰矣过此以往未之或知也穷神知化德之盛也音义疏易曰困于石据于蒺藜入于其宫不见其妻凶子曰非所困而困焉名必辱非所据而据焉身必危旣辱且危死期将至妻其可得见邪音义疏易曰公用射隼于高墉之上获之无不利子曰隼者禽也弓矢者器也射之者人也君子藏器于身待时而动何不利之有动而不括是以出而有获语成器而动者也注括结也君子待时而动则无结阂之患也音义疏子曰小人不耻不仁不畏不义不见利不劝不威不惩小惩而大诫此小人之福也易曰屦校灭趾无咎此之谓也音义疏善不积不足以成名恶不积不足以灭身小人以小善爲无益而弗爲也以小恶爲无伤而弗去也故恶积而不可掩罪大而不可解易曰何校灭耳凶音义疏子曰危者安其位者也亡者保其存者也乱者有其治者也是故君子安而不忘危存而不忘亡治而不忘乱是以身安而国家可保也易曰其亡其亡系于苞桑音义疏子曰德薄而位尊知小而谋大力小而任重鲜不及矣易曰鼎折足覆公餗其形渥凶言不胜其任也音义疏子曰知几其神乎君子上交不谄下交不渎其知几乎注形而上者况之道形而下者况之器于道不㝠而有求焉未离乎谄也于器不絶而有交焉未免乎渎也能无谄渎穷理者乎几者动之微吉之先见者也注几者去无入有理而无形不可以名寻不可以形覩者也唯神也不疾而速感而遂通故能朗然𤣥照鉴于未形也合抱之木起于毫末吉凶之彰始于微兆故爲吉之先见也君子见几而作不俟终日易曰介于石不终日贞吉介如石焉宁用终日断可识矣注定之于始故不待终日也君子知微知彰知柔知刚万夫之望注此知几其神乎音义疏子曰颜氏之子其殆庶几乎有不善未尝不知知之未尝复行也注在理则昧造形而悟颜子之分也失之于几故有不善得之于二不远而复故知之未尝复行也易曰不远复无祇悔元吉注吉凶者失得之象也得二者于理不尽未至成形故得不远而复舍凶之吉免夫祇悔而终获元吉祇大也音义疏天地絪緼万物化醇男女构精万物化生易曰三人行则损一人一人行则得其友言致一也注致一而后化成也子曰君子安其身而后动易其心而后语定其交而后求君子脩此三者故全也危以动则民不与也惧以语则民不应也无交而求则民不与也莫之与则伤之者至矣易曰莫益之或击之立心勿恒凶注夫虚已存诚则衆之所不迕也躁以有求则物之所不与也音义疏子曰干坤其易之门邪干阳物也坤阴物也阴阳合德而刚柔有体以体天地之撰注撰数也以通神明之德其称名也杂而不越注备物极变故其名杂也各得其序不相踰越况爻繇之辞也于稽其类其衰世之意邪注有忧患而后作易世衰则失得弥彰爻繇之辞所以明失得故知衰世之意邪稽犹考也夫易彰往而察来而微显阐幽注易无往不彰无来不察而微以之显幽以之阐阐明也开而当名辩物正言断辞则备矣注开释爻卦使各当其名也理类辩明故曰断辞也其称名也小其取类也大注託象以明义因小以喻大其旨远其辞文其言曲而中注变化无恒不可爲典要故其言曲而中也其事肆而隐注事显而理微也因贰以济民行以明失得之报注贰则失得也因失得以通济民行故明失得之报也失得之报者得其会则吉乖其理则凶音义疏易之兴也其于中古乎作易者其有忧患乎注无忧患则不爲而足也是故履德之基也注基所蹈也谦德之柄也复德之本也注夫动本于静语始于默复者各反其所始故爲德之本也恒德之固也注固不倾移也损德之脩也益德之裕也注能益物者其德寛大也困德之辩也注困而益明井德之地也注所处不移象居得其所也巽德之制也注巽所以申命明制也履和而至注和而不至从物者也和而能至故可履也谦尊而光复小而辨于物注微而辨之不远复也恒杂而不厌注杂而不厌是以能恒损先难而后易注刻损以脩身故先难也身脩而无患故后易也益长裕而不设注有所兴爲以益于物故曰长裕因物兴务不虚设也困穷而通注处穷而不屈其道也井居其所而迁注改邑不改井井所居不移而能迁其施也巽称而隐注称扬命令而百姓不知其由履以和行谦以制礼复以自知注求诸己也恒以一德注以一爲德也损以远害注止于脩身故可以远害而已益以兴利困以寡怨注困而不滥无怨于物井以辩义注施而无私义之方也巽以行权注权反经而合道必合乎巽顺而后可以行权也音义疏易之爲书也不可远注拟议而动不可远也爲道也屡迁变动不居周流六虚注六虚六位也上下无常刚柔相易不可爲典要注不可立定准也唯变所适注变动贵于适时趣舍存乎会也其出入以度外内使知惧注明出入之度使物知外内之戒也出入犹行藏外内犹隐显遯以远时爲吉丰以幽隐致凶渐以高显爲美明夷以处昧利贞此外内之戒也又明于忧患与故注故事故也无有师保如临父母注安而不忘危存而不忘亡终日干干不可以怠也初率其辞而揆其方旣有典常注能循其辞以度其义原其初以要其终则唯变所适是其常典也明其变者存其要也故曰茍非其人道不虚行茍非其人道不虚行易之爲书也原始要终以爲质也注质体也卦兼终始之义也六爻相杂唯其时物也注爻各存乎其时物事也其初难知其上易知本末也初辞拟之卒成之终注夫事始于微而后至于着初者数之始拟议其端故难知也上者卦之终事皆成着故易知也若夫杂物撰德辩是与非则非其中爻不备噫亦要存亡吉凶则居可知矣知者观其彖辞则思过半矣注夫彖者举立象之綂论中爻之义约以存博简以兼衆杂物撰德而一以贯之形之所宗者道衆之所归者一其事弥繁则愈滞乎形其理弥约则转近乎道彖之爲义存乎一也一之爲用同乎道矣形而上者可以观道过半之益不亦宜乎音义疏二与四同功注同阴功也而异位注有内外也其善不同二多誉注二处中和故多誉也四多惧近也注位逼于君故多惧也柔之爲道不利远者其要无咎其用柔中也注四之多惧以近君也柔之爲道须援而济故有不利远者二之能无咎柔而处中也三与五同功注同阳功也而异位注有贵贱也三多凶五多功贵贱之等也其柔危其刚胜邪注三五阳位柔非其位处之则危居以刚健胜其任也夫所贵刚者闲邪存诚动而不违其节者也所贵柔者含𢎞居中顺而不失其贞者也若刚以犯物则非刚之道柔以卑佞则非柔之义也易之爲书也广大悉备有天道焉有人道焉有地道焉兼三才而两之故六六者非它也三才之道也注说卦备矣道有变动故曰爻爻有等故曰物注等类也干阳物也坤阴物也爻有阴阳之类而后有刚柔之用故曰爻有等故曰物物相杂故曰文注刚柔交错𤣥黄相杂文不当故吉凶生焉易之兴也其当殷之末世周之盛德邪当文王与纣之事邪注文王以盛德蒙难而能亨其道故称文王之德以明易之道也是故其辞危注文王与纣之事危其辞也危者使平易者使倾注易慢易也其道甚大百物不废惧以终始其要无咎此之谓易之道也注夫文不当而吉凶生则保其存者亡不忘亡者存有其治者乱不忘危者安惧以终始归于无咎安危之所由爻象之大体也音义疏夫干天下之至健也德行恒易以知险夫坤天下之至顺也德行恒简以知阻能说诸心能研诸侯之虑注诸侯物主有爲者也能说万物之心能精爲者之务定天下之吉凶成天下之亹亹者是故变化云爲吉事有祥象事知器占事知来注夫变化云爲者行其吉事则获嘉祥之应观其象事则知制器之方玩其占事则覩方来之验也天地设位圣人成能注圣人乘天地之正万物各成其能人谋鬼谋百姓与能注人谋况议于衆以定得失也鬼谋况寄卜筮以考吉凶也不役思虑而失得自明不劳探讨而吉凶自着类万物之情通幽深之故故百姓与能乐推而不厌也八卦以象告注以象告人爻彖以情言注辞有险易而各得其情也刚柔杂居而吉凶可见矣变动以利言注变而通之以尽利也吉凶以情迁注吉凶无定唯人所动情顺乘理以之吉情逆违道以蹈凶故曰吉凶以情迁也是故爱恶相攻而吉凶生注泯然同顺何吉何凶爱恶相攻然后逆顺者殊故吉凶生远近相取而悔吝生注相取犹相资也远近之爻互相资取而后有悔吝也情伪相感而利害生注情以感物则得利伪以感物则致害也凡易之情近而不相得则凶注近况比爻也易之情刚柔相摩变动相适者也近而不相得必有乖违之患或有相违而无患者得其应也相顺而皆凶者乖于时也存事以考之则义可见矣或害之悔且吝注夫无对于物而后尽全顺之道岂可有欲害之者乎虽能免济必有悔吝也或欲害之辞也将叛者其辞慙中心疑者其辞枝吉人之辞寡躁人之辞多诬善之人其辞游失其守者其辞屈音义疏周易注疏卷十二周易註疏卷十二考证周易注疏卷十二考证爻在其中矣注所存各异存譌作在依古注本改系辞焉而命之动在其中矣注系辞焉而断其吉凶况之六爻动以适时者也郭京曰定本作系辞而命之况六爻之动动以适时者也两注具录正谬昭然又适时之功则存之爻辞则譌作见依古注本改圣人之情见乎辞注辞也者各指其所之监本譌不可解依古注本改何以守位曰仁仁释文本作人释云王肃卜伯王桓𤣥明僧绍作仁按本义从吕氏作人云所谓非衆罔与守邦卽陆氏本也汉蔡邕有言以仁守位以财聚人则汉以前本用仁字古者包牺氏之王天下也包集解本作苞盖取诸离疏上击云以制器者尚其象则取象不取名也韩氏乃取名不取象于义未善按盖取二字之义注疏互异折中云孔氏所议韩氏是也且六十四卦名是文王所命黄农尧舜不应便取卦名盖以疏说爲正刳木爲舟剡木爲楫释文本刳作挎剡作掞释云挎口孤反徐又口沟反掞以冉反易曰憧憧往来朋从尔思注思以求朋未能一也一以感物不思而至集解本引韩注曰思以求朋未能寂寂以感物不思而至也天下何思何虑注涂虽殊其归则同殊譌作亦依古注本改又一以贯之不虑而尽矣不集解本作百龙蛇之蛰以存身也释文本存作全不见利不劝劝举正本作动云动字误作劝字系于苞桑苞集解本作包鲜不及矣鲜释文本作尟释云仙善反少也几者动之微吉之先见者也注吉凶之彰始于微兆故谓吉之先见也疏云吉不云凶者凡豫前知几皆向吉而背凶违凶而就吉无复有凶故特云吉也诸本或有凶字其定本则无也按本义谓汉书吉之之间有凶字据此注则韩伯本已无凶字疏说尤善盖因爻辞有贞吉之文先言几爲吉之先见故知几则得吉语意正相应也注几者去无入有理而无形集解引韩注作理而未形郭京曰而理未形倒作理而按去无入有则有形矣但未形之前必先有其理是几之谓也故曰去无入有理而无形集解本作理而未形卽不如理而无形之语之妙郭京谓而理未形倒作理而则全失本旨理安得有形卽旣形诸形矣亦莫不有理焉而理固无形也奚独去无入有之理无形也危以动则民不与也郭京曰则民不辅也辅字误作与字无交而求则民不与与字不应重见夫易彰往而察来而微显阐幽开而当名辨物正言断辞则备矣按本义曰而微显恐当作微显而开而之而亦疑有误李氏集解于开而当名句断节何氏订诂开而当断句名辩物正断句今折中本开而当名辩物断句正言断辞断句知者观其彖辞则思过半矣注其事弥繁则愈滞乎形形集解本引韩注作有二与四同功而异位注有内外也集解本引韩注作有外内也四多惧近也郭京曰误将注近也字作经文不当故吉凶生焉集解本无焉字能研诸侯之虑注诸侯物主有爲者也按注说未免附会牵强朱子本义以侯之二字作衍文是也闻之先李光地曰诸爲之侯合音想因古经旁注字切而误増也虽文义之末似亦可备一解凡易之情近而不相得则凶注变动相适者也适集解本引韩注作逼又相顺而皆凶者乖于时也存事以考则义可见矣皆集解本作偕存集解本作随周易注疏卷十二考证周易註疏卷十三钦定四库全书周易注疏卷十三晋韩伯注唐陆徳明音义孔颖逹疏说卦疏昔者圣人之作易也幽赞于神明而生蓍注幽深也赞明也蓍受命如向不知所以然而然也参天两地而倚数注参竒也两耦也七九阳数六八隂数观变于隂阳而立卦注卦象也蓍数也卦则雷风相薄山泽通气拟象隂阳变化之体蓍则错综天地参两之数蓍极数以定象卦备象以尽数故蓍曰参天两地而倚数卦曰观变于隂阳也发挥于刚柔而生爻注刚柔发散变动相生和顺于道德而理于义穷理尽性以至于命注命者生之极穷理则尽其极也音义疏昔者圣人之作易也将以顺性命之理是以立天之道曰阴与阳立地之道曰柔与刚注在天成象在地成形隂阳者言其气刚柔者言其形变化始于气象而后成形万物资始乎天成形乎地故天曰隂阳地曰柔刚也或有在形而言隂阳者本其始也在气而言柔刚者要其终也立人之道曰仁与义兼三才而两之故易六画而成卦分阴分阳迭用柔刚故易六位而成章注设六爻以效三才之动故六画而成卦也六位爻所处之位也二四爲隂三五爲阳故曰分隂分阳六爻升降或柔或刚故曰迭用柔刚也音义疏天地定位山泽通气雷风相薄水火不相射八卦相错数往者顺知来者逆注易八卦相错变化理备于往则顺而知之于来则逆而数之是故易逆数也注作易以逆覩来事以前民用音义疏雷以动之风以散之雨以润之日以烜之艮以止之兑以说之干以君之坤以藏之音义疏帝出乎震齐乎巽相见乎离致役乎坤说言乎兑战乎干劳乎坎成言乎艮疏万物出乎震震东方也齐乎巽巽东南也齐也者言万物之絜齐也离也者明也万物皆相见南方之卦也圣人南面而听天下向明而治盖取诸此也坤也者地也万物皆致养焉故曰致役乎坤兑正秋也万物之所説也故曰说言乎兑战乎干干西北之卦也言阴阳相薄也坎者水也正北方之卦也劳卦也万物之所归也故曰劳乎坎艮东北之卦也万物之所成终而所成始也故曰成言乎艮音义疏神也者妙万物而爲言者也注于此言神者明八卦运动变化推移莫有使之然者神则无物妙万物而爲言也则雷疾风行火炎水润莫不自然相与爲变化故能万物旣成也动万物者莫疾乎雷桡万物者莫疾乎风燥万物者莫熯乎火説万物者莫説乎泽润万物者莫润乎水终万物始万物者莫盛乎艮故水火相逮雷风不相悖山泽通气然后能变化旣成万物也音义疏干健也坤顺也震动也巽入也坎陷也离丽也艮止也兑説也疏干爲马坤爲牛震爲龙巽爲鸡坎爲豕离爲雉艮爲狗兑爲羊音义疏干爲首坤爲腹震爲足巽爲股坎爲耳离爲目艮爲手兑爲口疏干天也故称乎父坤地也故称乎母震一索而得男故谓之长男巽一索而得女故谓之长女坎再索而得男故谓之中男离再索而得女故谓之中女艮三索而得男故谓之少男兑三索而得女故谓之少女音义疏干爲天爲圜爲君爲父爲玉爲金爲寒爲冰爲大赤爲良马爲老马爲瘠马爲驳马爲木果音义疏坤爲地爲母爲布爲釡爲吝啬爲均爲子母牛爲大舆爲文爲衆爲柄其于地也爲黒音义疏震爲雷爲龙爲𤣥黄爲旉爲大涂爲长子爲决躁爲苍筤竹爲萑苇其于马也爲善鸣爲馵足爲作足爲的颡其于稼也爲反生其究爲健爲蕃鲜音义疏巽爲木爲风爲长女爲绳直爲工爲白爲长爲髙爲进退爲不果爲臭其于人也爲寡髪爲广颡爲多白眼爲近利市三倍其究爲躁卦音义疏坎爲水爲沟渎爲隐伏爲矫輮爲弓轮其于人也爲加忧爲心病爲耳痛爲血卦爲赤其于马也爲美嵴爲亟心爲下首爲薄蹄爲曵其于舆也爲多眚爲通爲月爲盗其于木也爲坚多心音义疏离爲火爲日爲电爲中女爲甲胄爲戈兵其于人也爲大腹爲干卦爲鼈爲蟹爲蠃爲蚌爲龟其于木也爲科上藁音义疏艮爲山爲径路爲小石爲门阙爲果蓏爲阍寺爲指爲狗爲鼠爲黔喙之属其于木也爲坚多节音义疏兑爲泽爲少女爲巫爲口舌爲毁折爲附决其于地也爲刚卤爲妾爲羊音义疏序卦疏有天地然后万物生焉盈天地之闲者唯万物故受之以屯屯者盈也屯者物之始生也注屯刚柔始交故爲物之始生也疏物生必蒙故受之以蒙蒙者蒙也物之穉也物穉不可不养也故受之以需需者饮食之道也饮食必有讼故受之以讼注夫有生则有资有资则争兴也音义讼必有衆起故受之以师师者衆也衆必有所比故受之以比注衆起而不比则争无由息必相亲比而后得宁也音义比者比也比必有所畜故受之以小畜注比非大通之道则各有所畜以相济也由比而畜故曰小畜而不能大也音义物畜然后有礼故受之以履注履者礼也礼所以适用也故旣畜则宜用有用则须礼也履而泰然后安故受之以泰泰者通也物不可以终通故受之以否物不可以终否故受之以同人注否则思通人人同志故可出门同人不谋而合音义与人同者物必归焉故受之以大有有大者不可以盈故受之以谦有大而能谦必豫故受之以豫豫必有随注顺以动者衆之所随疏故受之以随以喜随人者必有事故受之以蛊蛊者事也有事而后可大注可大之业由事而生故受之以临临者大也物大然后可观故受之以观可观而后有所合故受之以噬嗑注可观则异方合㑹也音义嗑者合也物不可以茍合而己故受之以贲贲者饰也注物相合则须饰以脩外也致饰然后亨则尽矣故受之以剥注极饰则实丧也音义剥者剥也物不可以终尽剥穷上反下故受之以复复则不妄矣故受之以无妄有无妄然后可畜故受之以大畜物畜然后可养故受之以颐颐者养也不养则不可动故受之以大过注不养则不可动养过则厚疏物不可以终过故受之以坎坎者陷也注过而不已则陷没也陷必有所丽故受之以离离者丽也注物穷则变极陷则反所丽也有天地然后有万物有万物然后有男女有男女然后有夫妇有夫妇然后有父子有父子然后有君臣有君臣然后有上下有上下然后礼义有所错注言咸卦之义也凡序卦所明非易之缊也葢因卦之次託以明义咸柔上而刚下感应以相与夫妇之象莫美乎斯人伦之道莫大乎夫妇故夫子殷勤深述其义以崇人伦之始而不系之于离也先儒以干至离爲上经天道也咸至未济爲下经人事也夫易六画成卦三才必备错综天人以效变化岂有天道人事偏于上下哉斯盖守文而不求义失之逺矣音义疏夫妇之道不可以不久也故受之以恒恒者久也物不可以久居其所故受之以遯遯者退也注夫妇之道以恒爲贵而物之所居不可以恒宜与世升降有时而遯也物不可以终遯注遯君子以逺小人遯而后亨何可终邪则小人遂陵君子日消也音义故受之以大壮注阳盛隂消君子道盛物不可以终壮故受之以晋注晋以柔而进也晋者进也注虽以柔而进要是进也进必有所伤故受之以明夷注日中则昃月盈则食夷者伤也伤于外者必反其家故受之以家人注伤于外必反脩诸内家道穷必乖注室家至亲过在失节故家人之义唯严与敬乐胜则流礼胜则离家人尚严其敝必乖也故受之以睽睽者乖也乖必有难故受之以蹇蹇者难也物不可以终难故受之以解解者缓也缓必有所失故受之以损损而不已必益故受之以益益而不已必决注益而不已则盈故必决也音义故受之以夬夬者决也决必有所遇注以正决邪必有喜遇音义故受之以姤姤者遇也物相遇而后聚故受之以萃萃者聚也聚而上者谓之升故受之以升升而不已必困故受之以困困乎上者必反下故受之以井井道不可不革注井久则浊秽宜革易其故音义故受之以革革物者莫若鼎故受之以鼎注革去故鼎取新旣以去故则宜制器立法以治新也鼎所以和齐生物成新之器也故取象焉音义主器者莫若长子故受之以震震者动也物不可以终动动必止之故受之以艮艮者止也物不可以终止故受之以渐渐者进也进必有所归故受之以归妹得其所归者必大故受之以丰丰者大也穷大者必失其居故受之以旅旅而无所容故受之以巽注旅而无所容以巽则得所入也音义巽者入也入而后说之故受之以兑兑者说也说而后散之故受之以涣注说不可偏系故宜散也音义涣者离也注涣者发畅而无所壅滞则殊趣各肆而不反则遂乖离也物不可以终离故受之以节注夫事有其节则物之所同守而不散越也节而信之故受之以中孚注孚信也旣已有节则宜信以守之有其信者必行之故受之以小过注守其信者则失贞而不谅之道而以信爲过故曰小过也有过物者必济注行过乎恭礼过乎俭可以矫世厉俗有所济也音义故受之以旣济物不可穷也故受之以未济终焉注有爲而能济者以已穷物者也物穷则乖功极则乱其可济乎故受之以未济也杂卦疏干刚坤柔比乐师忧注亲比则乐动衆则忧音义临观之义或与或求注以我临物故曰与物来观我故曰求音义屯见而不失其居注屯利建侯君子经纶之时虽见而磐桓利贞不失其居也音义蒙杂而着注杂者未知所定也求发其蒙则终得所定着定也震起也艮止也损益盛衰之始也注极损则益极益则损大畜时也注因时而畜故能大也无妄灾也注无妄之世妄则灾也萃聚而升不来也注来还也方在上升故不还也音义谦轻而豫怠也注谦者不自重大音义噬嗑食也贲无色也注饰贵合衆无定色也兑见而巽伏也注兑贵显説巽贵卑退随无故也蛊则饬也注随时之宜不系于故也随则有事受之以蛊饬整治也蛊所以整治其事也音义剥烂也注物熟则剥落也音义复反也晋昼也明夷诛也注诛伤也音义井通而困相遇也注井物所通用而不吝也困安于所遇而不滥也咸速也注物之相应莫速乎咸恒久也涣离也节止也解缓也蹇难也睽外也注相疏外也音义家人内也否泰反其类也大壮则止遯则退也注大正则小人止小人亨则君子退也大有衆也同人亲也革去故也鼎取新也小过过也中孚信也丰多故也注髙者惧危满者戒盈丰大者多忧故也音义亲寡旅也注亲寡故寄旅也离上而坎下也注火炎上水润下小畜寡也注不足以兼济也履不处也注王弼云履卦阳爻皆以不处其位爲吉也需不进也注畏险而止也讼不亲也大过颠也注本末弱也姤遇也柔遇刚也渐女归待男行也注女从男也颐养正也旣济定也归妺女之终也注女终于出嫁也未济男之穷也注刚柔失位其道未济故曰穷也夬决也刚决柔也君子道长小人道忧也音义周易注疏卷十三周易註疏卷十三考证周易注疏卷十三考证参天两地而倚数音义倚蜀才作竒周礼注作竒干以君之郭京曰居字误作君字此一节明八卦长养万物之功无君臣父子之义帝出乎震疏帝出乎震至故曰成言乎艮康伯于此无注按韩伯所以无注者盖古人阙疑之义以此所列卦位与上天地定位及雷以动之两节不相似故也至邵子朱子出以上二节爲伏羲先天卦位此二节爲文王后天卦位其义始明艮爲狗狗集解本作拘虞翻曰指屈伸制物故爲拘兑爲羊集解本作羔虞翻曰羔女使取位贱旧读以震駹爲龙艮拘爲狗兑羔爲羊皆已见上此爲再出非孔子意也按仲氏易曰羊郑氏本作阳阳盖无家女行赁炊㸑贱于妾者郭璞引鲁诗阳如之何又曰巴濮之人自称阿阳卽此屯者物之始生也注刚柔始交故爲物之始生也生譌作交依古注本改物生必蒙郭京曰始字误作物字蒙者蒙也郭京曰蒙者蒙昧也脱昧字已于上经屯卦论讫故受之以讼按僧一行易纂引孟喜序卦曰隂阳养万物必讼而成之君臣养万民亦讼而成之今𫝊无此比者比也郭京曰比者亲比也脱亲字故受之以履按吴澄纂言本云此下宜有履者礼也四字今韩注有之而王弼畧例引此四字当是后人误以正文书作注字耳履而泰然后安晁说之云郑无而泰二字物大然后可观按説文引易云地可观者莫可观于木今传无此致饰然后亨则尽矣然集解本作而故受之以剥注极饰则实丧也实举正本作贤剥穷上反下故受之以复按淮南子引易云剥之不可以遂尽也故受之以复与此不同故受之以大畜集解本无以字然后礼义有所错注以崇人伦之始而不系之于离也离譌作杂依古注本改物不可以终遯注则小人遂陵君子日消也举正本作则小人道胜君子道消也又集解本引韩注无此十字决必有所遇集解本无所字物不可以终动动必止之今本无动必二字此仍监本有过物者必济注礼过乎俭郭京曰用字误作礼字此引小过大象辞爲义误亦可知杂卦监本有注杂卦者杂糅衆卦错综其义或以同相类或以异相明也二十二字古注本无盖因疏文而妄添之也今削去屯见而不失其居注虽见而磐桓利贞不失其居也郭京曰见字下脱难字蒙杂而着郭京曰稚字误作杂字蒙昧幼稚之时心无所定非丛杂之义履不处也注王弼云履卦阳爻皆以不处其位为吉也郭京曰美字误作吉字此是畧例正文周易注疏卷十三考证周易註疏周易略例周易略例序钦定四库全书周易略例序唐四门助教郉璹撰原夫两仪未位神用藏于视聼一气化矣至赜隐乎名言于是河龙负图牺皇画卦仰观俯察远物近身八象穷天地之情六位备刚柔之体言大道之妙有一阴一阳论圣人之范围显仁藏用实三元之胎祖鼓舞财成爲万有之蓍龟知来藏往是以孔丘三绝未臻枢奥刘安九师尚迷宗旨臣舞象之年鼓箧鳣序渔猎坟典偏习周易研穷耽玩无舎寸阴是知卦之纪纲周文王之言畧矣象之吉凶鲁仲尼之论备矣至如王辅嗣略例大则总一部之指归小则明六爻之得失承乘逆顺之理应变情伪之端用有行藏辞有险易观之者可以经纬天地探测鬼神匡济邦家推辟咎悔虽人非上圣亦近代一贤臣谨依其文辄爲注觧虽不足敷𢎞易道庶几有裨于敎义亦犹萤燐增辉于太阳涓流助深于巨壑臣之志也敢不上闻周易註疏周易略例总目总目周易略例音义明彖明爻通变明卦适变通爻音义明象辩位略例下音义卦略音义周易註疏周易略例周易略例周易略例魏王弼着唐郉璹注陆德明音义略例者举释纲目之名统明文理之称略不具也例举竝也辅嗣以先儒注易二十余家虽小有异同而迭相祖述推比所见特殊故作略例以辩诸家之惑错综文理略録之也明彖夫彖者何也注将释其义故假设问端而曰何统论一卦之体明其所由之主者也注统论一卦功用之体明辩也辩卦体功用所由之主立主之义义在一爻明辩也夫衆不能治衆治衆者至寡者也注万物是衆一是寡衆不能治衆治衆者至少以治之也夫动不能制动制天下之动者贞夫一者也注天下之动动则不能自制制其动者贞正之一者也老子曰王侯得一以爲天下贞然则一爲君体君体合道动是衆衆由一制也制衆归一故静爲躁君安爲动主音义故衆之所以得咸存者主必致一也注致犹归也衆皆得存其存者必归于一故无心于存皆得其存也动之所以得咸运者原必无二也注动所以运运不已者谓无二动故无心于动而动不息也物无妄然必由其理注物衆也妄虚妄也天下之衆皆无妄无妄之理必由君主统之也统之有宗会之有元注统领之以宗主会合之以元首故繁而不乱衆而不惑注统之有宗主虽繁而不乱会之以元首虽衆而不惑故六爻相错可举一以明也注错杂也六爻或阴或阳错杂交乱举贞一之主以明其用刚柔相乘可立主以定也注六爻有刚有柔或乘或据有逆有顺可立主以定之是故杂物撰德注撰数也杂聚也聚其物体数其德行辩是与非注辩明也得位而承之是也失位而据之非也则非其中爻莫之备矣注然则非是中之一爻莫之能备讼彖云讼有孚窒惕中吉刚来而得中也困彖云贞大人吉以刚中也之例是也故自统而寻之物虽衆则知可以执一御也注无爲之一者道也君也统而推寻万物虽殊一之以神道百姓虽衆御之以君主也由本以观之义虽博则知可以一名举也注博广也本谓君也道也义虽广举之在一也故处璇玑以观大运则天地之动未足怪也据要会以观方来则六合辐凑未足多也注天地虽大覩之以璇玑六合虽广据之以要会天地之运不足怪其大六合辐凑不足称其多音义故举卦之名义有主矣观其彖辞则思过半矣注彖总卦义义主中爻简易者道也君也道能化物君能御民智者观之思过其半音义夫古今虽殊军国异容中之爲用故未可远也注古今革变军国殊别中正之用终无疎远音义品制万变宗主存焉彖之所尚斯爲盛矣注品变积万存之在一夫少者多之所贵也寡者衆之所宗也注自此已下明至少者爲至多之所主岂直指其中爻而己一卦五阳而一阴则一阴爲之主矣注同人履小畜大有之例是也五阴而一阳则一阳爲之主矣注师比谦豫复剥之例是也夫阴之所求者阳也阳之所求者阴也注王弼云夫阴阳相求之物以所求者贵也阳茍一焉五阴何得不同而归之隂茍只焉五阳何得不同而从之故阴爻虽贱而爲一卦之主者处其至少之地也注王氏曰阳贵而阴贱以至少处至多之地爻虽贱衆亦从之小畜彖云柔得位而上下应之是也或有遗爻而举二体者卦体不由乎爻也注遗弃也弃此一爻而举二体以明其义卦体之义不在一爻丰归妹之类是也繁而不忧乱变而不忧惑约以存博简以济衆其唯彖乎注简易者道也君也万物是衆道能生物君能养民物虽繁不忧错乱爻虽变不忧迷惑乱而不能惑变而不能渝非天下之至赜其孰能与于此乎注万物虽杂不能惑其君六爻虽变不能渝其主非天下之至赜神武之君其谁能与于此言不能也音义故观彖以斯义可见矣注观彖以斯其义可见音义明爻通变夫爻者何也注将释其义假设问辞言乎变者也注爻者效也物刚效刚物柔效柔遇物而变动有所之故云言乎变者也变者何也情伪之所爲也注变之所生生于情伪情伪所适巧诈多端故云情伪之所爲也夫情伪之动非数之所求也注情欲伪动数莫能求故合散屈伸与体相乖注物之爲体或性同行乖情貎相违同归殊涂一致百虑故萃卦六二引吉无咎萃之爲体贵相从就六二志在静退不欲相就人之多辟己独处正其体虽合志则不同故曰合散干之初九潜龙勿用初九身虽潜屈情无忧闷其志则申故曰屈伸形躁好静质柔爱刚体与情反质与愿违注至如风虎云龙啸吟相感物之体性形愿相从此则情体乖违质愿相反故归妹九四归妹愆期迟归有时四体是震是形躁也愆期待时是好静也履卦六三武人爲于大君志刚也兑体是阴是质柔也志怀刚武爲于大君是爱刚也音义巧厯不能定其算数圣明不能爲之典要注万物之情动变多端虽复巧厯圣明不能定其算数制典法立要会也法制所不能齐度量所不能均也注虽复法制度量不能均齐诈伪长短音义爲之乎岂在夫大哉注情有巧伪变动相乖不在于大而圣明巧厯尚测不知岂在乎大哉陵三军者或惧于朝廷之仪暴威武者或困于酒色之娱注陵三军暴威武视死如归若献酬揖让汗成霡霂此皆体质刚勐惧在微小故大畜初九有厉利己九二舆说辐虽复刚健怯于柔弱也音义近不必比远不必乖注近爻不必亲比远爻不必乖离屯六二初九爻虽相近守贞不从九五虽远十年乃字此例是也音义同声相应高下不必均也同气相求体质不必齐也注初四二五三上同声相应不必均高卑也同气相求不必齐形质也召云者龙命吕者律注云水气也龙水畜也召水气者水畜此明有识感无识命阴吕者阳律此明无识感有识故二女相违而刚柔合体注二女俱是阴类而相违刚柔虽异而合体此明异类相应隆墀永叹远壑必盈注隆高也墀水中墀也永长也处高墀而长叹远壑之中盈响而应九五尊高喩于隆墀六二卑下同于远壑唱和相应也音义投戈散地则六亲不能相保注投置也散逃也置兵戈于逃散之域虽是至亲不能相保守也遯卦九四好遯君子吉处身于外难在于内处外则超然远遯初六至亲不能相保守也同舟而济则胡越何患乎异心注同在一舟而俱济彼岸胡越虽殊其心皆同若渐卦三四异体和好物莫能间顺而相保似若同在一舟上下殊体犹若胡越利用御㓂何患乎异心音义故茍识其情不忧乖远茍明其趣不烦彊武注茍识同志之情何忧胡越也茍知外散之趣不劳用其威武也能说诸心能硏诸虑注诸物之心忧其凶患爻变示之则物心皆说诸侯之虑在于育物爻变告之其虑益精音义睽而知其类异而知其通注睽象曰万物睽而其事类也男女睽而其志同也其唯明爻者乎注知趣舍察安危辩吉凶知变化其唯明爻者乎故有善迩而远至命宫而商应注善脩治也迩近也近脩治言语千里远应若中孚九二鸣鹤在阴其子和之鸣于此和于彼声同则应有若宫商也音义脩下而高者降与彼而取此者服矣注处下脩正高必命之否之初六㧞茅贞吉九四有命畴离祉也与谓上也取谓下也君上福禄不独有之下人服者感君之德大有六五厥孚交如威如吉之例是也是故情伪相感远近相追注正应相感是实情蹇之二五之例不正相感是伪情颐之三上之例有应虽远而相追睽之三上之例无应近则相取贲之二三之例是也爱恶相攻屈伸相推注同人三四有爱有恶迭相攻伐否泰二卦一屈一伸更相推谢音义见情者获直往则违注获得也见彼之情往必得志屯之六四求婚媾往吉无不利之例不揆则往彼必相违六三卽鹿无虞惟入于林中君子几不如舍往吝之例是也故拟议以成其变化语成而后有格注格作括括结也动则拟议极于变化语成噐而后无结阂之患也音义不知其所以爲主鼓舞而天下从者见乎其情者也注鼔舞犹变化也易道变化应人如响退藏于密不知爲主也其爲变化万物莫不从之而变是显见其情系辞曰圣人之情见乎辞又曰鼓之舞之以尽神是故范围天地之化而不过曲成万物而不遗注范法也围周围也模范周围天地变化之道而不过差委曲成就万物而不有遗失通乎昼夜之道而无体一阴一阳而无穷注阳通昼阴通夜昼夜犹变化也极神妙之道而无体可明一者道也道者虚无也在阴之时不以生长而爲功在阳之时不以生长而爲力是以生长无穷若以生长爲功各尽于有物之功极岂得无穷乎非天下之至变其孰能与于此哉注非六爻至极通变以应万物则不能与于此也音义是故卦以存时爻以示变注卦以存时爻以应变明卦适变通爻夫卦者时也爻者适时之变者也注卦者统一时之大义爻者适时中之通变夫时有否泰故用有行藏注泰时则行否时则藏音义卦有小大故辞有险易注阴长则小阳生则大否卦辞险泰卦辞易音义一时之制可反而用也一时之吉可反而凶也注一时有大畜之制反有天衢之用一时有丰亨之吉反有羇旅之凶也故卦以反对而爻亦皆变注诸卦之体两相反正其爻随卦而变泰之初九㧞茅彚征吉否之初六㧞茅彚贞卦旣随时爻变亦准也是故用无常道事无轨度动静屈伸唯变所适注卦旣推移故道用无常爻逐时变故事无轨度动出静入屈往伸来唯变所适也故名其卦则吉凶从其类存其时则动静应其用注名其谦比则吉从其类名其蹇剥则凶从其类震时则动应其用艮时则静应其用寻名以观其吉凶举时以观其动静注寻谦比蹇剥则观知吉凶也举艮震则观知动静也则一体之变由斯见矣夫应者同志之象也位者爻所处之象也注得应则志同相和阴位小人所处阳位君子所处承乘者逆顺之象也远近者险易之象也注阴承阳则顺阳承阴则逆故小过六五乘刚逆也六二承阳顺也远难则易近难则险需卦九三近坎险也初九远险易矣内外者出处之象也初上者始终之象也注内卦是处外卦爲出初爲始上爲终是故虽远而可以动者得其应也虽险而可以处者得其时也注上下虽远而动者有其应革六二去五虽远阴阳相应往者无咎也虽险可以处者得其时也需上六居险之上不忧入穴之凶得其时也弱而不惧于敌者得所据也忧而不惧于乱者得所附也注师之六五爲师之主体是阴柔禽来犯田执言往讨处得尊位所以不惧也遯九五嘉遯贞吉处遯之时小人浸长君子道消逃遯于外附着尊位率正小人不敢爲乱也柔而不忧于断者得所御也虽后而敢爲之先者应其始也注体虽柔弱不忧断制良由柔御于阳终得刚胜则噬嗑六五噬干肉得黄金之例初爻处下有应于四者卽是体后而敢爲之先则泰初九㧞茅茹以其彚征吉之例是也音义物竞而独安于静者要其终也注物甚乎竞己独安静要其终也大有上九自天祐之吉无不利余并乘刚竞其丰富己独安静不处于位由居上极要其终也音义故观变动者存乎应察安危者存乎位注爻有变动在乎应有应而动动则不失若谦之九三劳谦君子有终吉之例爻之安危在乎位得位则安若节之六四安节亨之例失位则危若晋之九四晋如鼫鼠贞厉之类是也辩逆顺者存乎承乘注阴乘于阳逆也师之六三师或舆尸凶阴承于阳顺也噬嗑六三小吝无咎承于九四虽失其正小吝无咎也明出处者存乎外内注遯君子处外临君子处内远近终始各存其会注适得其时则吉失其要会则凶辟险尚远趣时贵近注遯之上九肥遯无不利此尚远也观之六四观国之光利用宾于王此贵近也音义比复好先干壮恶首注比初六有孚无咎上六比之无首凶复初九不逺复无祗悔元吉上六迷复凶干上九亢龙有悔大壮上六羝羊触藩不能退不能遂无攸利之例是也音义明夷务闇丰尚光大注明夷彖云利艰贞晦其明也丰繇云勿忧宜日中是也吉凶有时不可犯也注时有吉凶不可越分轻犯动静有适不可过也注动静适时不可过越而动犯时之忌罪不在大失其所适过不在深注若夬之九三壮于頄有凶得位有应时方阳长同决小人三独应之犯时之忌凶其宜也大过九四栋隆吉有它吝大过之时阳处阴位爲美九四阳处阴位能隆其栋良由应初则有它吝此所适违时也动天下灭君主而不可危也注事之大者震动宇宙弑灭君主违于臣道不可倾危若离之九四突如其来如焚如死如弃如之例是也侮妻子用颜色而不可易也注事之小者侮慢妻子用颜色若家人尚严不可慢易家人九三家人嗃嗃悔厉吉妇子嘻嘻终吝是也音义故当其列贵贱之时其位不可犯也注位有贵贱爻有尊卑职分旣定不可触犯音义遇其忧悔吝之时其介不可慢也注吉凶之始彰也存乎微兆悔吝纤介虽细不可慢易而不慎也音义观爻思变变斯尽矣明象夫象者出意者也言者明象者也注立象所以表出其意作其言者显明其象若干能变化龙是变物欲明干象假龙以明干欲明龙者假言以象龙龙则象意者也尽意莫若象尽象莫若言注象以表意言以尽象言生于象故可寻言以观象注若言能生龙寻言可以观龙象生于意故可寻象以观意注干能明意寻干以观其意音义意以象尽象以言着注意之尽也象以尽之象之着也言以着之故言者所以明象得象而忘言象者所以存意得意而忘象注旣得龙象其言可忘旣得干意其龙可舍犹蹄者所以在兔得兔而忘蹄注蹄以喩言兔以喩象存蹄得兔得兔忘蹄音义筌者所以在鱼得鱼而忘筌也注求鱼在筌得鱼弃筌音义然则言者象之蹄也象者意之筌也注蹄以喩言筌以比象是故存言者非得象者也存象者非得意者也注未得象者存言言则非象未得意者存象象则非意象生于意而存象焉则所存者乃非其象也注所存者在意也言生于象而存言焉则所存者乃非其言也注所存者在象也然则忘象者乃得意者也忘言者乃得象者也注忘象得意忘言得象得意在忘象得象往忘言注弃执而后得之故立象以尽意而象可忘也重画以尽情而画可忘也注尽意可遗象尽情可遗画若尽和同之意忘其天火之象得同志之心㧞茅之画尽可弃也音义是故触类可爲其象合义可爲其徴注征验也触逢事类则爲象鱼龙牛马鹿狐鼠之类大人君子义同爲验也义茍在健何必马乎类茍在顺何必牛乎注大壮九三有干亦云羝羊坤卦无干彖亦云牝马爻茍合顺何必坤乃爲牛义茍应健何必干乃爲马注遯无坤六二亦称牛明夷无干六二亦称马音义而或者定马于干注唯执干爲马其象未𢎞也案文责卦有马无干则伪说滋漫难可纪矣互体不足遂及卦变变又不足推致五行注广推金木水火土爲象也音义一失其原巧愈弥甚注一失圣人之原旨广爲譬喩失之甚纵复或値而义无所取盖存象忘意之由也注失鱼兔则空守筌蹄遗健顺则空说龙马音义忘象以求其意义斯见矣辩位案象无初上得位失位之文注阴阳居之不云得失又系辞但论三五二四同功异位亦不及初上何乎注问其意也音义唯干上九文言云贵而无位注阳居之也需上六云虽不当位注阴居之也若以上爲阴位邪则需上六不得云不当位也若以上爲阳位邪则干上九不得云贵而无位也阴阳处之皆云非位而初亦不说当位失位也注不论当位失位凶吉之由然则初上者是事之终始无阴阳定位也注初爲始上爲终施之于人爲终始非禄位之地也故干初谓之潜过五谓之无位未有处其位而云潜上有位而云无者也厯观衆卦尽亦如之初上无隂阳定位亦以明矣夫位者列贵贱之地待才用之宅也注宅居也二四阴贱小人居之三五阳贵君子居之爻者守位分之任应贵贱之序者也注各守其位应之以序音义位有尊卑爻有阴阳尊者阳之所处卑者阴之所履也故以尊爲阳位卑爲阴位去初上而论位分则三五各在一卦之上亦何得不谓之阳位二四各在一卦之下亦何得不谓之阴位初上者体之终始事之先后也故位无常分事无常所非可以阴阳定也尊卑有常序终始无常主注四爻有尊卑之序终始无阴阳之常主也音义故系辞但论四爻功位之通例而不及初上之定位也然事不可无终始卦不可无六爻初上虽无阴阳本位是终始之地也统而论之爻之所处则谓之位卦以六爻爲成则不得不谓之六位时成也音义略例下凡体具四德者则转以胜者爲先故曰元亨利贞也注元爲生物之始春也亨爲会聚于物夏也利爲和谐品物秋也贞能干济于物冬也干用此四德以成君子大人之法也其有先贞而后亨者亨由于贞也注离卦云利贞亨凡阴阳者相求之物也近而不相得者志各有所存也注旣济六二与初三相近而不相得是志各有所存也故凡阴阳二爻率相比而无应则近而不相得注比之六三无应于上二四皆非已亲是无应则近而不相得之例音义有应则虽远而相得注同人六二志在乎五是有应则虽远而相得之例然时有险易卦有小大注否险泰易遯小临大音义同救以相亲同辟以相疏注睽之初九九四阴阳非应俱是睽孤同处体下交孚相救而得悔亡是同救相亲困之初六有应于四濳身幽谷九四有应于初来徐徐志意怀疑同避金车两相疎远也故或有违斯例者也然存时以考之义可得也注或有情伪生违此例者存其时考其验莫不得之凡彖者统论一卦之体者也象者各辩一爻之义者也注彖统论卦体象各明一爻之义故履卦六三爲兑之主以应于干成卦之体在斯一爻故彖叙其应虽危而亨也注彖云柔履刚说而应乎干是以履虎尾不咥人亨也象则各言六爻之义明其吉凶之行去六三成卦之体而指说一爻之德故危不获亨而见咥也注六三履虎尾咥人凶彖言不咥象言见咥明爻彖其义各异也音义讼之九二亦同斯义注讼彖云有孚窒愓中吉刚来而得中注云其在二乎以刚而来正夫羣小断不失中应斯任矣九二不克讼归而逋其邑人三百戸无眚凡彖者通论一卦之体者也一卦之体必由一爻爲主则指明一爻之美以统一卦之义大有之类是也卦体不由乎一爻则全以二体之义明之丰卦之类是也凡言无咎者本皆有咎者也防得其道故得无咎也注干之九三君子终日干干无咎若防失其道则有过咎也吉无咎者本亦有咎由吉故得免也注师贞丈人吉无咎注云兴役动衆无功罪也故吉乃免咎无咎吉者先免于咎而后吉从之也注比初六有孚比之无咎终来有它吉之例也或亦处得其时吉不待功不犯于咎则获吉也注需之九二需于沙小有言终吉注云近不逼难远不后时履健居中以待其会虽小有言以吉终也或有罪自己招无所怨咎亦曰无咎故节六三曰不节若则嗟若无咎象曰不节之嗟又谁咎也此之谓矣音义卦略䷂屯此一卦皆阴爻求阳也屯难之世弱者不能自济必依于彊民思其主之时也故阴爻皆先求阳不召自往马虽班如而犹不废不得其主无所冯也初体阳爻处首居下应民所求合其所望故大得民也注江海处下百川归之君能下物万民归之音义䷃蒙此一卦阴爻亦先求阳夫阴昧而阳明阴困童蒙阳能𤼵之凡不识者求问识者识者不求所告闇者求明明者不谘于闇故童蒙求我匪我求童蒙也故六三先唱则犯于爲女四远于阳则困蒙吝初比于阳则𤼵蒙也音义䷉履杂卦曰履不处也又曰履者礼也谦以制礼阳处阴位谦也故此一卦皆以阳处阴爲美也注九五夬履贞厉履道恶盈而五处尊位三居阳位则见咥也音义䷒临此刚长之卦也刚胜则柔危矣柔有其德乃得免咎故此一卦阴爻虽美莫过无咎也音义䷓观之爲义以所见爲美者也故以近尊爲尚远之爲吝注远爲童观近爲观国音义䷛大过者栋桡之世也本末皆弱栋已桡矣而守其常则是危而弗扶凶之道也以阳居阴拯弱之义也故阳爻皆以居阴位爲美济衰救危唯在同好则所赡褊矣故九四有应则有它吝九二无应则无不利也注大过之时阳处阴位心无系应爲吉阳得位有应则凶也音义䷠遯小人浸长难在于内亨在于外与临卦相对者也临刚长则柔危遯柔长故刚遯也注遯以逺时爲吉不系爲美上则肥遯初则有厉音义䷡大壮未有违谦越礼能全其壮者也故阳爻皆以处阴位爲美用壮处谦壮乃全也用壮处壮则触藩矣音义䷣明夷爲闇之主在于上六初最远之故曰君子于行五最近之而难不能溺故谓之箕子之贞明不可息也三处明极而征至闇故曰南狩获其大首也注远难藏明明夷之义音义䷥睽者睽而通也于两卦之极观之义最见矣极睽而合极异而通故先见怪焉洽乃疑亡也注火动而上泽动而下睽义见矣音义䷶丰此一卦明以动之卦也尚于光显宣扬发畅者也故爻皆以居阳位又不应阴爲美其统在于恶闇而已矣小闇谓之沛大闇谓之蔀闇甚则明尽未尽则明昧明尽则斗星见明微故见昧无明则无与乎世见昧则不可以大事折其右肱虽左肱在岂足用乎日中之盛而见昧而已岂足任乎注丰之爲义贵在光大恶于闇昧也音义周易略例周易註疏周易略例考证周易略例考证按略例一册乃王氏易註之纲领隋书经籍志所谓周易十卷盖併此数之故释文云或有题爲第十者孔氏作疏主申王学而不疏略例殊失体要至坊刻注疏本乃削去之谬妄甚矣监本虽附见卷末而序目不全字句多譌今据相台岳氏所梓荆谿家塾本及汉魏丛书津逮秘书所录稍爲叅订有同异者着之明彖明其所由之主也注明辩也辩卦体功用所由之主监本脱明辩也三字依汉魏丛书本添贞夫一者也注制其动者贞正之一者也荆谿家塾本无正字主必致一也注故无心于存皆得其存也监本脱此二句依津逮秘书本添则知可以执一御也注无爲之一者道也君也监本脱此九字依荆谿本添或有遗爻而举二体者卦体不由乎爻也注弃此一爻而举二体以明其义弃此一爻秘书本作弃此中之一爻其孰能与于此乎监本脱乎字依丛书本添明爻通变故合散屈伸与体相乖注人之多辟已独处正处荆谿本作取召云者龙命吕者律注召水气者水畜此明有识感无识命阴吕者阳律此明无识感有识无识感有识句诸本皆同监本作无识感无识异而知其通注男女睽而其志同也同秘书本作通睽彖𫝊本作通语成而后有格丛书本作语成器而后有格鼔舞而天下从者见乎其情者也监本从字下脱者字依丛书本添一阴一阳而无穷注道者虚无也监本脱无字依荆谿本添明卦适变通爻故卦以反对而爻亦有变注爻变亦准也准监本作应依荆谿本改唯变所适注卦旣推移故道用无常旣监本作虽道字上脱故字依秘书本添险易之象也注需卦九三近坎险也坎监本作难依荆谿本改物竞而独安于静者要其终也监本脱于字依秘书本添辩逆顺者存乎承乘注阴乘乎阳逆也诸本多作阳乘乎阴误也今依荆谿本明象言生于象故可寻言以观象象生于意故可寻象以观意两生字监本并作主字依秘书本改得意而忘象注旣得干意其龙可舍注意字监本譌作象依秘书本改存言者非得象者也注未得象者存言言则非象则监本譌作有下象则非意句同俱依荆谿本改辩位干上九贵而无位注阳居之也需上六虽不当位注隂居之也监本阳譌作隂隂譌作阳俱依荆谿本改应贵贱之序者也注各守其位应之以序序监本作事依丛书本改畧例下其有先贞后亨者亨由于贞也监本脱下亨字依秘书本添卦畧洽乃疑亡也洽监本譌作始依丛书本改周易略例考证少詹事朱良裘谨言按孔颕达易疏序云爲之正义十有四卷经籍考馆阁书目云今本止十三卷监本分爲九卷盖据王弼注六十四卦六卷韩伯注系辞以下三卷之文而又不依其篇第也诸经题曰注疏而易独名爲兼义诸经分録音义而易独附之卷末直是合刻注疏之始体例未定故尔乖违后人遂沿而不改耳干隆四年奉敕校刋经史广罗旧本以备叅稽得文渊阁所藏不全易疏四册则上经三十卦釐爲五卷始知孔疏王注已分六卷爲十卷合之韩注三卷而十三卷自备偕昕夕考究凡监本舛错谬讹之处证以旧本如覆得发如垢得梳惜自晋卦以下旧本残缺然监本之不可复读者已十去其六七矣是年冬校讫进呈奉制报可爰付剞劂逾年竣工兹复与同事覆加检覈详审再三录爲周易注疏考证若干条遵㫖列于各卷之末窃惟王弼易注孤行江左二百余年孔氏正义专申其学㡬扵尽扫羣言自程朱𫝊义出学者乃束而不观今其说之合者已备录于周易折中无容更爲论别汉世𫝊易诸家异同不可复考间有见于李鼎祚集解者採辑一二以补陆德明释文所未备王注流𫝊差谬郭京所举正者总一百三节世罕其书今分别着之其疏释中字有讹别各加指证以资考索他如五经文字六经正误音辩韵补诸书所订正足爲字学韵学之助者亦采其说以附于识小之义深知测海之难实切负山之惧谨识周易註疏周易略例周易略例易类周易註疏总目总目易类周易註疏周易略例序周易略例序易类周易註疏周易略例周易註疏周易略例考证周易註疏周易略例