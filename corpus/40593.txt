太上玄门正一日诵早课澄清韵琳琅振响十方肃清河海静默山岳含烟万灵振伏招集羣仙天无氛秽地无妖尘冥慧洞清大量玄玄常清常静天尊道场众等人各恭敬恭对道前讽经如法香赞祥烟馥郁瑞气氤氲罗天海岳遍遥闻列圣尽来临赐福干坤大地获清宁祥烟初起法界氤氲罗天海岳异香腾到处覆祥云达信通诚赐福于遐龄沉檀熀燕瑞气氤氲结成宝篆透天门上帝悉遥闻鹤驾来临证此胜功勋大圣香云达信大天尊沉净心神咒太上台星应变无停驱邪缚魅保命护身智慧明净心神安宁三魂永久魄无丧倾净口神咒丹朱口神吐秽除氛舌神正伦通命养神罗千齿神却邪卫真喉神虎贲炁神引津心神丹元令我通真思神鍊液道炁常存净身神咒灵宝天尊安慰身形弟子魂魄五脏玄冥青龙白虎队仗纷纭朱雀玄武侍卫身形安土地神咒元始安镇普告万灵岳渎真官土地只灵左社右稷不得妄惊回向正道内外澄清各安方位备守坛庭太上有命搜捕邪精护法神王保卫诵经皈依大道元亨利贞净天地解秽咒天地自然秽气分散洞中玄虚晃朗太元八方威神使我自然灵宝符命普告九天干罗答那洞罡太玄斩妖缚邪度人万千中山神咒元始玉文持诵一遍却病延年按行五岳八海知闻魔王束首侍卫我轩凶秽消散道炁长存急急如律令祝香神咒道由心学心假香传香爇玉炉心存帝前真灵下盼仙旆临轩今臣关告迳达九天金光神咒天地玄宗万炁本根广修亿劫证吾神通三界内外惟道独尊体有金光覆映吾身视之不见听之不闻包罗天地养育群生受持万遍身有光明三界侍卫五帝司迎万神朝礼役使雷霆鬼妖丧胆精怪亡形内有霹雳雷神隐名洞慧交彻五炁腾腾金光速现覆护真人急急如律令开经玄蕴咒云篆太虚浩劫之初乍遐乍迩或沉或浮五方徘徊一丈之余天真皇人按笔乃书以演洞章次书灵符元始下降真文诞敷昭昭其有冥冥其无沉痾能自痊尘劳溺可扶幽冥将有赖由是昇仙都开经偈寂寂至无奈虚峙劫仞阿豁落洞玄文谁测此幽遐一入大乘路孰计年劫多不生亦不灭欲生因莲花超凌三界途慈心解世罗真人无上德世世为仙家太上老君说常清静妙经大道无形生育天地大道无情运行日月大道无名长养万物吾不知其名强名曰道夫道者有清有浊有动有静天清地浊天动地静男清女浊男动女静降本流末而生万物清者浊之源动者静之基人能常清静天地悉皆归夫人神好清而心扰之人心好静而欲牵之常能遣其欲而心自静澄其心而神自清自然六欲不生三毒消灭所以不能者为心未澄欲未遣也能遣之者内观其心心无其心外观其形形无其形远观其物物无其物三者既无唯见于空观空亦空空无所空所空既无无无亦无无无既无湛然常寂寂无所寂欲岂能生欲既不生即是真静真常应物真常得性常应常静常清静矣如此清静渐入真道既入真道名为得道虽名得道实无所得为化众生名为得道能悟之者可传圣道上士无争下士好争上德不德下德执德执着之者不明道德众生所以不得真道者为有妄心既有妄心即惊其神既惊其神即着万物既着万物即生贪求既生贪求即是烦恼烦恼妄想忧苦身心便遭浊辱流浪生死常沉苦海永失真道真常之道悟者自得得悟道者常清静矣仙人葛翁曰吾得真道曾诵此经万遍此经是天人所习不传下士吾昔受之于东华帝君东华帝君受之于金阙帝君金阙帝君受之于西王母西王母皆口口相传不记文字吾今于世书而录之上士悟之升为天仙中士修之南宫列官下士得之在世长年游行三界升入金门左玄真人曰学道之士持诵此经者即得十天善神拥护其身然后玉符保神金液炼形形神俱妙与道合真正一真人曰人家有此经悟解之者灾障不干众圣护门神升上界朝拜高真功满德就相感帝君诵持不退身腾紫云经赞玄宗教主大法真师随方设教度群迷紫气贯虹霓清静无为天地悉皆归大圣常清常静大天尊太上洞玄灵宝升玄消灾护命妙经稽首皈依众妙道至心恭敬二玄真今运一心心所议粗识此经经所因空色色空无有性有无无有色空均慧风出自天尊力扫除心界不遗尘唯愿神光常拥护证明今日守心人今日守心何所证不失凡身得道身尔时元始天尊在七宝林中五明宫内与无极圣众俱放无极光明照无极世界观无极众生受无极苦恼宛转世间轮回生死漂浪爱河流吹欲海沉滞声色迷惑有无无空有空无色有色无无有无有有无有终始暗昧不能自明毕竟迷惑天尊告曰汝等众生从不有中有不无中无不色中色不空中空非有为有非无为无非色为色非空为空空即是空空无定空色即是色色无定色即色是空即空是色若能知空不空知色不色名为照了始达妙音识无空法洞观无碍入众妙门自然解悟离诸疑网不着空见清净六根断诸邪障我即为汝说是妙经名曰护命济度众生传教世间流通读诵即有飞天神王破邪金刚护法灵童救苦真人金睛勐兽各百亿万众俱侍卫是经随所拥护捍厄扶衰度一切众生离诸染着尔时天尊即说偈曰视不见我听不得闻离种种边名为妙道高上玉皇心印妙经上药三品神与气精恍恍惚惚杳杳冥冥存无守有顷刻而成回风混合百日功灵默朝上帝一纪飞升知者易悟昧者难行践履天光唿吸育清出玄入牝若亡若存绵绵不绝固蒂深根人各有精精合其神神合其气气合其真不得其真皆是强名神能入石神能飞形入水不溺入火不焚神依形生精依气盈不凋不零松柏青青三品一理妙不可听其聚则有其散则零七窍相通窍窍光明圣日圣月照耀金庭一得永得自然身轻太和充溢骨散寒琼得丹则灵不得则倾丹在身中非白非青诵之万遍妙理自明高上玉皇心印妙经玉清宝诰志心皈命礼三界之上梵气弥罗上极无上天中之天郁罗萧台玉山上京渺渺金阙森罗净泓玄元一气混沌之先宝珠之中玄之又玄开明三景化生诸天亿万天真无鞅数众旋斗历箕回度五常巍巍大范万道之宗大罗玉清虚无自然至真妙道元始天尊上清宝诰志心皈命礼居上清境号灵宝君祖劫化生九万九千余梵气赤书焕发六百六十八真文因混沌赤文而开九霄纪元洞玉历而分五劫天经地纬巍乎造化之宗枢阴机阳卓尔雷霆之祖大悲大愿大圣大慈玉宸道君灵宝天尊太清宝诰志心皈命礼随方设教历劫度人为皇者师帝者师王者师假名易号立天之道地之道人之道隐圣显凡总千二百之官君包万亿重之梵气化行今古着道德凡五千言主握阴阳命雷霆用九五数大悲大愿大圣大慈太上老君道德天尊玉皇宝诰志心皈命礼太上弥罗无上天妙有玄真境渺渺紫金阙太微玉清宫无极无上圣廓落发光明寂寂浩无宗玄范总十方湛寂真常道恢漠大神通玉皇大天尊玄穹高上帝天皇宝诰志心皈命礼紫微宸极勾陈天宫九光宝苑之中五气玄都之上体元皇而佐司玄化总两极而共理三才主持兵革之权衡广推大德统御星辰之躔次毋失常经上象巍峨真元恢漠大悲大愿大圣大慈勾陈上宫天皇大帝星主宝诰志心皈命礼大罗天阙紫微星宫尊居北极之高位正中天之上佛号金轮炽盛道称玉斗玄尊璇玑玉衡齐七政总天经地纬日月星宿约四时行黄道紫垣万象宗师诸天统御大悲大愿大圣大慈万星教主无极元皇中天紫微北极大帝后土宝诰志心皈命礼九华玉阙七宝皇房承天禀命之期主阴执阳之柄道推尊而含弘广大德敷蓄于柔顺利贞效法昊天根本育坤元之美流形品物生成施母道之仁岳渎是依山川咸仗大悲大愿大圣大慈承天效法后土皇地祗普化宝诰志心皈命礼九天应元府无上玉清王化形而满十方谈道而趺九凤三十六天之上阅宝笈考琼书千五百劫之先位上真权大化手举金光如意宣说玉枢宝经不顺化作微尘发号疾如风火以清净心而弘大愿以智慧力而伏诸魔总司五雷运心三界羣生父万灵师大圣大慈至皇至道九天应元雷声普化天尊颂赞诵经功德不可思议诸天诸地转灵机皇王寿天齐大道慈悲万化乐雍熙王帅诰仰启神威豁落将都天纠察大灵官火车三五号雷公受命三清降鬼崇手执金鞭巡世界身披金甲显威灵绿靴风带护身形双目火睛耀天地顷刻三天朝上帝须臾九地救生灵麟牙凤嘴将三千虎首貔貅兵百万走火行风前后卫穿山破石捉妖精祈晴祷雨济世间附体圆光通事意治病驱邪如反掌收瘟摄毒伏群魔飞腾云雾遍虚空号令雷霆轰霹雳三界大魔皆拱手十方外道悉皈依弟子启请望来临大赐雷威加拥护太乙雷声应化天尊土地咒此间土地神之最灵昇天达地出幽入冥为吾关奏不得留停有功之日名书上清向来早堂诵经功德上奉高真下保平安赐福消灾同赖善功证无上道一切信礼志心称念道经师宝天尊不可思议功德三皈依无上道宝当愿众生常侍天尊永脱轮回无上经宝当愿众生生生世世得闻正法无上师宝当愿众生学最上乘不落邪见完经偈早课功德不可思议诸天诸地众神祇国家寿天齐大道慈悲万化乐雍熙道教典籍