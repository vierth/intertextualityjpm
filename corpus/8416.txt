续古尊宿语要X卍XXXX达磨西来道个不立文字早是立了也致令千载之下所至堆山积岳堆积既多覧者厌饫今此录者乃是前众人厌饫之中撮出一二譬若上林春色在一X两花岂待烂窥红紫然后知韶光之浩荡也既知春矣唤此录作立文字也得不立文字也得总不干事戊戌佛成道日鼓山晦室序续刊古尊宿语要目录第一集天临济汾阳昭瑯瑘觉慈明圆翠巖真黄龙南死心新晦堂心泐潭英兜率悦草堂清灵源清湛堂准长灵卓第二集地法眼益云门偃法昌遇雪窦显天衣怀曹山寂投子青芙蓉楷真歇了宏智觉古巖璧天章楚真净文隐山璨妙湛慧金粟智第三集日杨岐会白云端保宁勇五祖演南堂兴佛眼远圜悟勤开福宁佛性泰月菴果复菴封第四集月佛心才山堂洵别峯珍云盖本虎丘隆应菴华密菴杰松源岳X曹源生铁鞭韶破菴先笑菴悟无示谌心闻贲慈航朴第五集星大慧杲晦菴光此菴净懒菴需佛照光谁菴演遯菴演竹原元蒙菴岳石菴玿退菴先混源密空叟印木菴永柏堂雅第六集辰雪堂行竹菴珪晦菴光别峯印退菴奇东山空广鉴瑛水菴一别峯云或菴体目录续刊古尊宿语要第一集天镇州临济慧照禅师语录序延康殿学士金紫光禄大夫真定府路安抚使兼马步军都总管兼知成德军府事马撰黄檗山头曾遭痛棒大愚肋下方解筑拳饶舌老婆尿牀鬼子这风颠汉再捋虎须巖谷栽松后人标榜X䦆头斸地几被活埋肯箇后生蓦口自掴辞焚机案坐断舌头不是河南便归河北院临古渡运济往来把定要津壁立万仞夺人夺境陶铸仙陀三要三玄钤鎚衲子常在家舍不离途中无位真人面门出入两堂齐喝宾主历然照用同时本无前后菱花对像虗谷传声妙应无方不留眹迹拂衣南迈戾止大名兴化师承东堂迎侍铜瓶铁钵掩室杜词松老云闲旷然自适面壁未几密付将终正法谁传瞎驴边灭圆觉老演今为流通点捡将来故无差舛唯余一喝尚要商量具眼禅流冀无赚举宣和庚子中秋日谨序汾阳昭禅师语嗣首山师问首山百丈卷席意旨如何山云龙袖拂开全体现师云未审师意如何山云象王行处绝狐踪师因此有省拜起曰万古碧潭空界月再三捞摝始应知或问见何道理便尔自肯师曰正是我放身命处僧问如何是大道之源师云掘地觅青天如何是祖师西来意师云青绢扇子足风凉师乃云汾阳门下有西河师子当门踞坐但有来者即便咬杀有何方便入得汾阳门见得汾阳人若见汾阳人者堪与祖佛为师不见汾阳人尽是立地死汉如今还有人入得门么快须入取免得辜负平生不是龙门客切忌遭点额邢箇是龙门客一齐点下举拄杖云速退速退珍重X干坤宽廓宇宙横铺衲僧分上左穿右穴樵父担柴医王辨价药多病甚网细鱼稠东西南北冲霜踏雪不避寒暑要明斯事也须是箇一刀两段汉始得只恁么㤨㤨恫恫地烂冬瓜相似有什么成辨咬断两头犹是拖泥带水岂更因循可惜许兄弟正法难闻正眼难发何不自省去譬如两阵相逢不让先手掣鼓夺旗快须与彻人人慷慨各各英豪大丈夫儿莫教孤负行心虗消信施山云广阔有什么休时若不自智通玄管取偿他宿债图什么波波地诳他父母虗生一徧了又更出家行脚云我参善知识见性绝生死流了无为法苦哉苦哉万中无一自省归根者矣夫说法者须具宗师眼目须识玄门要辨缁素邪正古人道玄有玄路鸟道难通一语不玄流俗阿师且问诸上座作么生是玄路还会么与汾阳说看要知端的莫只恁么兀兀地过时虗消信施自从古德各有出人底路还省得么先圣道一句语须具三玄门一玄门须具三要阿那箇是三玄三要底句快会取好各自思量还得稳当也未古德巳前行脚闻一箇因缘未明中间直下饮食无味睡卧不安火急决择莫将为小事所以大觉老人为一大事因缘出现于世想计他从上来行脚不为游山翫水看州府奢华片衣口食皆为圣心未通所以驱驰行脚决择深奥传唱敷扬博问先知亲近高德盖为续佛心灯绍隆X祖代兴崇圣种接引后机自利利他不忘先迹如今还有商量者么有即出来大家商量僧问如何是接初机底句师云汝是行脚僧如何是辨衲僧底句师云西方日出卯如何是正令行底句师云千里持来呈旧面如何是立干坤底句师云北俱卢洲长粳米食者无贪亦无嗔师云只将此四转语验天下衲僧才见你出来验得了也如何是学人着力处师云嘉州打大像如何是学人转身处师云陜府灌銕牛如何是学人亲切处师云西河师子师云若人辨得此三句巳会三玄更有三要语在切须荐取不是等闲与大众颂出三玄三要事难分得意忘言道易亲一句分明该万象重阳九日菊花新师云会么恁么会得不是性燥衲僧作么生会好久立珍重早参云平旦寅狂机内有道人身你等闻钟声上来不是狂机那箇是道人身有识得底么如今识得尽未来际不受他瞒如识不得虾蟆蚯蚓欺你千说万说不如自见若自见分明当下超凡入圣不被众魔惑乱唤作大事巳辨但有来者到你面前一箇伎俩用不得所以赵州云老僧只管看这底不是箇择法眼释尊唤作妙明真性不假庄严会取免得妄认尘缘虗过时光僧问如何是宾中宾师云合掌菴前问世尊如何是宾中主师云对面无人暗如何是主中宾师云阵云横海上拔劒搅龙门问如何是主中主师云三头六臂擎天地忿怒那咤扑帝钟X师乃云诸方老宿事不获巳东语西话你等将谓合恁么地广陈词说各竞聚头不眠不睡道我参寻你拟向那里参古人云向外作工夫总是痴顽汉快须信取不用久立一阳生后日长一线你道佛法长多少师于方丈坐次僧俗侍立外有一人不通姓名入来礼拜起问如何是和尚家风师云我家广大无种不有云学人未会师深旨乞师方便展机锋师云师子坐安方丈内龙形拄杖手中持云用者如何师云翟支破顽痴石収取照星珍云如何是照星珍师云我行荒草里汝又入深村其人礼拜起出门便隐去不知所在拈起拄杖云识得者箇参学事毕还识么莫道唤什么作拄杖如此之辈如尘似沙许你商量作么生开口试道看僧问如何是拄杖子师云德山德山云过在什么处师云萨婆诃师乃云更有问底么快问将来道场难遇时先迅速一息不来黄泉万劫久立珍重钟声雀噪可契真源别处驰求妄生节目信得因风吹火不信平地掘坑事不获巳起模画样所以道灵山话月曹溪指月月在什么处与我指出看直报禅和莫向天上觅好僧问如何是不在天上底月师云照师云明知无一物何用更推求当处不强名锋芒甚处有直下揽得犹是残弓折箭堪作何用拟X议踌躇阵场扫帚以拄杖一时擂下河东运使郑工部入山相见茶话次部云专甲留一偈赠师得否师云何敢运使慈造部于壁上篆书一偈云黄纸休遮眼青云自有阴莫将闲学解埋没祖师心复云只将此偈验天下长老师云恁么则汾阳也在里许部云担枷过状师云更不再勘部云两重公案师云知即得部良久师嘘一声部云文宝文宝师云甚所在部云不容专甲出气争得嗔他道淹滞长老在此师云是何言欤部云实师云也不得放过部云请师一偈得否师云不闲文墨部云请师口札师遂云荒草劳寻径巖松迥布阴几多玄解客失却本来心鹅王择乳素非鸭类僧问鹅王择乳素非鸭类意旨如何师云江南有江北无师云许多葛藤还得明了未分明记取问头便须覰捕究理而参扶桑不远莫向外驰求当处发生随处自现干坤大地皎皎明白但于十二时中行住坐卧子细思量看是谁作障碍为什么临机道不得只为一切境识不通被他回换便随境走不能作得主宰所以一句中三玄三要四种宾主历然地只为多生烦恼云翳遮蔽抛掷今生又不近明眼道人决择莫逐日过时古人云今生不通来生窒塞转转不明思量虗延岁月枉过时光在家出家直教了去若能了得尽未来际天上人间作师子吼告报人天互为宾主展缩自在为依为X止为道为路有甚障碍若不明了千难万难快须荐取脱却根尘其如不了谩说如今珍重僧问抱璞投师请师雕琢师云明朝更献楚王看朝参暮请盖是寻常不落言诠作么生道拈拄杖云三世诸佛总在这里看看见你没孔窍总入拄杖里妄生节目去也有趂得上底么有即举一步趂看便有僧出师云瞥尔早抛千万里又打云我早是𨁝跳入泥坑里你更待火𦦨上添草似箇阿师救得也无僧礼拜师云来来你还会葛藤么僧云不会师云赖你不会汾阳拾得口喫饭苏噜苏噜师因观洞山价和尚五位语乃述颂云五位参寻切要知纤毫才动巳相违金刚透匣谁能用唯有那咤第一机举目便令三界静振铃还使九天归正中妙侠通回互拟议锋芒失却威僧问如何是正中来师云旱地莲花朵朵开云开后如何师云金蘂银丝承玉露高僧不坐凤凰台如何是正中偏师云玉兔既明初夜后金鸡须报五更前如何是偏中正师云毫末成大树滴水作江河如何是兼中至师云意气不从天地得英雄岂借四时推如何是兼中到师云玉女撺梭鸣轧轧石人打皷响冬冬僧问牛头未见四祖时如何师云师神更着师婆赛见后如何古庙重遭措大题师乃云闻声见色触目舒光山高海阔地久天长作么生辨得主中主并汾地苦寒遂罢夜参有异僧振钖而至曰会中有X大士六人因何不说法言讫而去师密记以偈曰胡僧金钖光为法到汾阳六人为法器劝请为敷扬师谓众曰夫说法者须具十智同真若不具十智同真邪正不辨缁素不分不能与人天为眼目决断是非如鸟飞空而折翼如箭射的而断絃弦断故射的不中翼折故空不可飞弦壮翼牢空的俱彻作么生是十智同真与上座点出一同一质二同大事三总同参四同真志五同徧普六同具足七同得失八同生杀九同音吼十同得入又云与什么人同得入与谁同音吼作么生是同生杀什么物同得失阿那箇同具足是什么同徧普何人同真志孰能总同参那箇同大事何物同一质有点得出底么点得出者不吝慈悲点不出来未有参学眼在切须辨取要识是非面目见在不可久立示众二偈闪电之机不易当将心学道转颠狂直饶咬得当锋箭也是乌龟水里藏疾𦦨过风用更难扬眉瞬目隔千山奔流度刃犹成滞拟议如何更得全顿渐俱収见性离文字学问识心心是佛不识是魔王魔佛一心作佛真魔即狂见性非言说何千海藏文举心明了义不在广云云从前学问几能知拾砾泥中辨宝稀唯有隐沦高趣者腾腾兀兀混时机X琅瑘觉和尚语嗣汾阳上堂拈起拄杖云山僧有时一棒诸佛降生有时一棒转大法轮有时一棒入般涅槃你且道诸佛降生转大法轮入般涅槃相去多少良久云莫谤如来正法轮珍重师举先梁山云南来者与三十棒北来者与三十棒然虽如是不当宗乘师云梁山好一片真金将作顽铁卖却琅琊即不然南来者与三十棒北来者与三十棒从教天下衲僧贬駮珍重举僧问马大师如何是佛大师云即心是佛如何是道云无心是道云佛与道相去多少大师云佛如展手道似握拳师云古人方便即不可山僧者里也有些子若无人买山僧自卖自买去也如何是佛巖前多瑞草如何是道㵎下足灵苗佛与道相去多少数片白云笼古寺一条绿水遶青山珍重与么来者上间安排不与么来者下间挂塔向上人来独自悽悽暗渡江更有一人向什么处着良久云钓竿斫尽重栽竹不计工程得便休珍重示众云古人道有时先照后用有时先用后照有时照用同时有时照用不同时若也先照后用露师子之爪牙若也先用后照纵象王之威勐若也照用同时如龙得水致雨腾云若也照用不同时提奖娇儿拊怜爱子诸人者此古德建立法门为合如是不合如是若合如是似纪信登九龙之辇不合如是若项X羽失千里乌骓还有人为琅琊出气也无如无山僧自道去也卓拄杖下座僧问大事未辨时如何师云金灯连夜照不觉五更钟进云大事巳辨时如何师云跣足踏氷雪方知彻骨寒问谈真即逆俗顺俗即违真离此二途请师举唱师云水底石牛吼木里瑞花开进云若然者不因观北斗争得见南星师云世乱奴欺主年衰鬼弄人放汝三十棒举大阳和尚示众云平常无生句妙玄无私句体明无尽句后有僧请益如何是平常无生句白云覆青山青山顶不露如何是妙玄无私句宝殿无人不侍立不种梧桐免凤来如何是体明无尽句手指空时天地转回途石马出纱笼第一句道得师子嚬呻第二句道得师子踞地第三句道得师子返掷纵也周遍十方擒也坐在一处正当与么时作么生委息若委息不得来朝更向楚王看便下座拈起拄杖云十方诸佛降生也在拄杖头上转大法轮也在拄杖头上入般涅槃也在拄杖头上汝等诸人作么生委悉良久云不可待缘木求鱼见危致命卓拄杖下座拄杖若是头上安头拄杖不是斩头觅活离此二途犹是无依滞魄透脱一路犹是着肉汗衫汝等诸人各具金刚眼睛到者里作么生会若也不会拄杖子透过渤海看看卓拄杖一下X依经解义三世佛冤离经一字又同魔说且作么生得不伤物义去汝等诸人听山僧一颂地冻草枯水寒氷结借问禅人是何时节林际走过新罗德山愁眉不悦珍重句中荐得游子返于故乡意中荐得方解事于尊堂若然者须是转身吐气始得若能如是方解百尺竿头进步句中无意意中无句既能如是且作么生转身吐气若也不会拄杖子为汝吐气去也卓拄杖下座举先百丈禅师示众云百丈有三诀喫茶珍重歇直下若承当知君犹未彻师拈云百丈与么道美则美矣善则善矣虽然如是即有顺水之波且无滔天之浪山僧即不然琅琊有三诀渌水青山月三冬枯木花九夏寒巖雪珍重慈明圆禅师语嗣汾阳师在崇胜院开堂白椎罢师乃云大众会么宜阳秀水南岳石桥若也不会山僧谩你诸人去也所以达磨西来教外别传一句且道别传箇什么直指人心见性成佛只如诸人尽是祖师指出底人还信得及么若信得及与祖师同参若信不及可谓自生退屈此日一会不是小缘莫非工部郎中与诸官僚夙承佛记示作王臣建立法幢令法久住且道法幢作么生建立还有英灵者么试出来通箇消息看僧问X如何是道师云踏着不瞋如何是道中人师云胸駞背负行脚不逢人时如何师云钓丝绞水如何是佛师云水出高原如何是西来意师云昼行夜卧如何是异类中人师云头长脚短谢师指示师云半幅全封宝劒未出匣时如何师云响出匣后如何师嘘一声达磨未来时如何师云长安夜夜家家月来后如何师云几处笙歌几处愁既是护法善神为什么张弓架箭师云礼防君子古人面壁意旨如何师云有年无德如何是佛师云潇湘斑竹杖夜静独行时如何师云三把茆如何是西来意师云三日风五日雨已事未明以何为验师云玄沙曾见雪峯来未审意旨如何师云一生不出岭学人仗剑取师头如何师云道吾遭逢僧拟议师便打师云问话且止若论此事岂枉如斯言多去道转远所以摩竭陀国巳露锋铓少室峯前入泥入水到这里须是箇人始得但某本欲寄居山野藏拙延时兹者伏承知郡郎中与诸官僚曲垂请命令续先基缘某诸事荒唐抑而不巳而今向诸人面前作一场笑具还有检点得出么若也检点得出共相证据若无山僧今日失利珍重上堂若向言中取则埋没宗风直饶句下精通敢保此人未悟所以道山青水绿雀噪鵶鸣万派同源海云自异未来诸佛口似灯笼过去诸佛应病施方现在诸佛堕坑落堑不落圣凡一句作么生道良久云X矢上更加尖客至云飒飒凉风景同人访寂寥煑茶山下水烧鼎洞中樵珍重一切诸佛及阿耨多罗三藐三菩提法皆从此经出乃竖起拄杖云者箇是南源拄杖子阿那箇是此经良久云向下文长付在来日喝一喝良久云无为无事人犹是金锁难喝一喝卓拄杖下座诸佛放光明助发实相义竖起拄杖云者箇是南源拄杖子阿那箇是实相义你若见去被见闻所转若也不见行脚眼在什么处喝一喝吾有一言绝虑忘缘巧说不得只要心传更有一语无过直与且道作么生是直与一句良久以拄杖划一划喝一喝下座竖起拄杖云恒沙诸佛恒沙国土被南源拄杖子一时吞却其中众生不觉不知你衲僧鼻孔在什么处若也知得横担拄杖目视云霄若也不知长连牀上有粥有饭卓拄杖受道吾请云先宝应道第一句荐得堪与祖佛为师第二句荐得堪与人天为师第三句荐得自救不了若是道吾即不然第一句荐得和泥合水第二句荐得无绳自缚第三句荐得四稜榻地所以道起也海晏河清行人避路坐也干坤黯黑日月无光汝等诸人何处出气如今还有出气者么有即出来对众出气看若无道吾今日与你出气去也乃嘘一声卓拄X杖下座天地与我同根万物与我一体竖起拄杖云者箇是道吾拄杖阿那箇是一体良久云渡河须用筏到岸不须船卓一下宗师者夺贫子之衣珠究达人之见处若不如是尽是和泥合水汉良久云路逢劒客须呈劒不是诗人莫猷诗青青翠竹尽是真如郁郁黄花无非般若乃竖起拄杖云者箇是道吾拄杖阿那箇是般若看看文殊菩萨与善财童子向十字街头说因说果被维摩居士喝一喝直得瓦解氷消良久云将谓是维摩居士元来只是山前李胡子卓拄杖下座面西行向东北斗正离宫道去何曾去骑牛卧水童伏惟珍重无明实性即佛性幻化空身即法身诸人者若也信得去不妨省力可谓善财入弥勒楼阁无量法门悉皆周遍得大无碍悟法无生是为无生法忍无边剎境自他不隔于毫端十世古今始终不离于当念且问诸人阿那箇是当念只如诸人无明之性即汝之本觉妙明之性盖为不了生死根源执妄为实随妄所转致堕轮回受种种苦若能回光返照自悟本来真性不生不灭故曰无明实性即佛性幻化空身即法身只如四大五蕴不净之身都无实义如梦如幻如影如响从无量劫来流浪生死贪爱所使无暂休X息出此入彼积骨如毗富罗山饮乳如四大海水何故为无智慧不能了知五蕴本空都无所实逐妄受生贪欲所拘不得自在所以世尊云诸苦所因贪欲为本若灭贪欲无所依止汝等若能了知幻身虗假本来空寂诸见不生无我人众生寿者诸法皆如故曰幻化空身即法身法身觉了无一物唯有听法说法虗玄大道无着真宗故曰本源自性天真佛又云五阴浮云空去来三毒水泡虗出没若如是者是为度一切苦厄乃至无量无边烦恼知解悉皆清净是为清净法身若到这箇田地便能出此入彼舍身受身地狱天堂此界他方纵横自在任意浮沉应物舒光随机逗教唤作千百亿化身与么说话可谓无梦说梦和泥合水撒屎撒尿不识好恶乃呵呵大笑云若向衲僧门下十万八千未梦见他汗臭气在虽然如是事无一向但以假名字引导于众生喝一喝药多病甚网细鱼稠道吾打皷四大部洲同参拄杖横也挑括干坤大地钵盂转也覆却恒沙世界且问汝等诸人向甚么处安身立命若也知安身立命处北俱卢洲喫粥喫饭若也不知长连牀上喫粥喫饭卓拄杖冬至云一冬复一冬一日复一日五湖参禅人佳景休拈出喝一喝入石霜云山青水绿覩景思人时代相遥音容如在忆昔诸道者住浏阳菴时祇代洞山禅客下一转语X悟本一闻便知是一千五百人善知识当年被众迎出住石霜后来果如其言名驰天下所谓从苗辨地因语识人山僧不曾住菴不代一转语亦被贤侯移住石霜接待往来只以麤粥麤饭随时应用故不失其宜直饶与么来者总识得伊不与么来者亦不欠少伊是伊到来自然不打这鼓笛特地息干戈便道似一条白练古庙香炉去且道与古者还有亲疎也无良久云枯木堂前花更春风浩浩雨连连坏堂古殿一时穿吾峯孤高耸碧天禅人到者尽皆嫌雪未下总言寒那堪雪下更烧烟转烦恼喫茶去珍重太阳昇南北走夜月圆天未晓鼻孔里藏身一句即不问你诸人脚跟下藏身一句作么生道还有道得底么良久云相识满天下知心能几人天巳明鼓巳响圣众臻齐合掌如今还有不合掌者么有即尼干欢喜无即瞿昙恶发心若无事万法不生意绝玄微纤尘何立向上一路千圣不传学者劳形如猿捉影山僧即不然向下一路千圣不然学者劳形如猿捉影喝一喝佛以一音演说法众生随类各得解且道昼行夜卧一句作么生道良久以拄杖卓一下云德山证明以拄杖卓绳牀一下云打草只要蛇惊灵山一会千圣共臻释主擡眸饮光微笑衲僧门下犹在半途且道全提一句作么生道良久云怜儿不X觉丑解夏云昨日作婴孩今朝年巳老未明三八九难蹈古皇道手搦黄河干脚踢须弥倒浮生梦幻身人命夕难保天堂与地狱皆由心所造南山北岭松北岭南山草一雨润无边根苗壮枯藁五湖参禅人可问虗空讨死脱夏天衫生披冬月袄分明无事人特地生烦恼喝一喝世尊三昧迦叶不知迦叶三昧阿难不知阿难三昧商那和修不知从上诸圣三昧互相不知乃拈拄杖划一圆相云者箇是什么良久云路逢剑客须呈剑不是诗人莫献诗即与么去早成多事更乃如何若何和泥合水所以灵山会上迦叶亲闻少室巖前祖师断臂且道断臂作箇什么卓拄杖一下下座昨夜漫天总雪大地一时皎洁今朝庭际无人莫道山僧不说若论此事汝今巳得更无欠少与佛无殊更无别法良久云诸仁者瞥地也未古人无端贵买而贱卖入兴化以拄杖击绳牀一下云大众还会么不见道一击忘所知更不假修持诸方达道者咸言上上机香严与么悟去分明悟得如来禅祖师禅未梦见在且道祖师有甚长处若向言中取则赚杀后人直饶棒下承当事负先圣万法本间唯人自閙所以山僧居福严只见福严境X界晏起早眠有时云在碧嶂月落寒潭音声鸟飞鸣般若台前桫椤花香散祝融峯畔把瘦笻坐盘石与五湖衲子时话玄微灰头土面住兴化只见兴化家风迎来送去门连城市车马骈阗渔唱潇湘猿啼岳麓丝竹笙歌时时入耳复与四海禅人日谈祖道岁月都忘且道居深山住城郭还有优劣也无试道看良久云是处是弥勒无门无善财摩竭提国水泄不通少室峯前亲行此令作么生是此令还有人道得么和泥合水道将一句来有么良久云游子乍归征袖湿佳人才唱翠眉低喝一喝以拄杖击禅牀云一叶落天下秋一尘才举大地全收拈拄杖击禅牀一下云百亿须弥百亿日月恒沙国土恒沙诸佛瓦解氷消喝一喝勘辩筠州兴教明上座持书到师接得书便问大路来小路来明云和尚试道看便打一坐具师云瞎汉乱统作什么明嘘一声师便打新藏主到师问古人道三日不相见莫作旧时看一夏与藏主隔阔如今作么生相看新云和尚住持不易师云与么则西祖不传唐土信少林谩自立疎亲新云和尚为什么却与么道师云南源罪过问僧近离甚处僧云日势稍晚师云不涉程途一句作么生道僧云七九六十三师云灼然僧云气急杀人师便打问僧上座年多少僧云二十六师云恰与山僧拄杖同年僧云是师X云你道山僧拄杖子年多少僧无语师便打问僧上座名什么僧云海满师云海无增减为什么满僧云和尚莫瞒海满好师云老僧罪过师问僧今夏在什么处僧云兴教师云芝和尚安乐么僧云安乐师云放你二十棒问僧人人尽有自已那箇是上座自已僧云坐具是七尺布师云悔施一问僧拟议师便打问僧近离什么处僧云云过千山碧师云着忙作什么僧云鴈去水声长师便喝僧亦喝师便打僧亦打师云你看这瞎汉本是打出三门外念你是新到且坐喫茶师见僧举拈起拄杖云你为什么被我拄杖吞却僧云不敢师云你得与么无端僧云是师云还我草鞋钱来入门一句作么生道僧云上天无路师云好去僧云入地无门师便喝僧推师一推便出去师唤云上座僧不回首师云南源今日败阙相逢不拈出举意便知有作么生是不拈出底句僧展两手师云南源烧香供养你去也僧云过师云过在什么处僧以手指头师云大远生僧无语师便打九峯专使驰书到师云玄沙封白纸九峯何用太忉忉使云乱峯幽鸟语师云不行山下路争见泣岐人使云日午打黄昏师便喝云欲观前人先观所使问僧行脚人须知有行脚事作么生是行脚事僧云知师云知底事作么生僧云山高水冷师云念你远来且坐喫茶僧云喏喏问僧穿云渡水客不触波X澜试道看僧云知州笔头脱落地无人収师云乱道作么僧拟议师便喝僧云日轮正当午仰面看青天师以手面前划一划云者箇作么生僧云了师便打问僧近离甚处僧云北禅师云不涉程途一句作么生道僧云合取狗口师云山僧过在甚处僧云两重公案师便喝僧拟议师便打机缘师行脚时与李都尉相见才通门状却请于高班处坐令小童来问道得即与相见师云今自特来相看都尉又令小童云碑文䥴白字当道种青松师云不因今日节余日实难逢复令小童云与么则与上座相见去也师云脚头脚底遂请相见才坐便问我闻西河有金毛师子是否师云都尉甚处得这消息都尉便喝师云野干鸣尉又喝师云恰是尉拍手大笑师得数日辞都尉尉云如何是临行一句师云好自将息尉云与么则不异诸方也师云都尉见处作么生尉云放你二十棒师云专为流通尉便喝拍手一下师云瞎尉云好去师云喏喏师在河东为唐明嵩和尚持书到杨亿内翰处才展门状便请相见坐次内翰问对面不相识千里却同风师云某甲奉院门请翰云真箇谩语师云前月离唐明翰云适来悔伸一问师云作者内翰便喝师云恰是内翰又喝师以手面前划一划杨吐舌云龙象师云是何言欤翰唤客司点好茶元来是自家人师X云也不消得茶罢内翰又问如何是圆上座为人底句师云切翰云与么则长裙新妇拖泥走师云谁得似内翰翰云作家作家师云放你二十棒翰拍膝云这里是什么所在师拍手云不得放过内翰呵呵大笑又问专使还记得唐明和尚当初悟底因缘么师云也曾见和尚举来内翰云请不吝慈悲师云见和尚举有僧问念和尚如何是佛法大意念云楚王城畔汝水东流翰云只如楚王城畔汝水东流意旨如何师云水上挂灯毬翰云与么则辜负古人去也师云内翰疑则别参翰云三脚虾蟆飞上天师云一任𨁝跳内翰乃大笑师住旬日相辞翰云某甲有一转语寄往唐明处还得否师云明月照见夜行人翰云却不相当也师云更深犹似可午后更愁人翰云开宝寺前金刚近日为什么汗出师云知翰云上座临行岂无为人底句师云重叠关山路翰云与么则随上座去也师嘘一声翰云真师子儿作师子吼师云放去又収来翰云某甲适来失脚倒地又得家童扶起师云有什么了期内翰呵呵大笑因章介二大师持都尉书至师有书复于书后画双脚脚下书二大师名寄都尉尉复以颂答云黑毫千里余金椁示双趺人天都不测珍重赤须胡李都尉临终时𦘕一圆相并颂呈师世界无依山河匪碍大海微尘须弥纳芥拈起幞头解下腰带若问生死问取皮袋师乃问如何是都尉本来佛性尉X云今日热如昨日尉却问临行一句作么生道师云本来无罣碍随处任方圆尉云某甲晚来困倦更不答话师云无佛处作佛杨岐问云幽鸟语喃喃辞云入乱山时如何师云我行荒草里汝又入深村岐云官不容针更借一问得么师便喝颂古两堂首座齐下喝庭栢勘婆啐啄之机箭拄锋瞥然宾主当时分宗师悯物垂缁素北地黄河彻底浑赵州庭前栢天下走禅客养子莫教大大了作家贼赵州勘破婆子叶落便合知秋天下几多禅客五湖四海悠悠云门法身汝是惠超南北东西万万千干坤上下广无边相逢相见呵呵笑屈指擡头月半天僧问如何是佛师云汝是惠起礼拜近前叉手思量十万迢迢泗洲大圣因甚在杨州出现洞山云君子爱财取之有道杖林山下竹筋鞭灵云见桃花泗洲忽示现杨州天下宗师话路稠君子爱财取有道南海波斯鼻孔麤杖林山下竹筋鞭南北禅人万万千莫恠相逢不下X马东西各自有前程三月桃花处处新灵云一见更无亲相逢尽道休官去林下何曾见一人僧请益三诀三句第一诀大地山河泄维摩才点头文殊便饶舌第二诀展托看时节语默岂相干夜半秋天月第三诀山远路难涉陆地弄舟行眼中挑日月第一句天上他方皆罔措俱轮颠倒论多端巍巍未到尼拘树第二句临济德山涉路布未过新罗棒便挥达者途中乱指注第三句维摩示疾文殊去对谈一默震干坤直至而今作笑具三玄三要第一玄三世诸佛拟何宣垂慈梦里生轻薄端坐还成落断边第二玄刢利衲僧眼未明石火电光知是钝扬眉瞬目涉关山第三玄万象森罗宇宙宽云散洞空山岳静落花流水满长川第一要岂话圣贤妙拟议涉长途擡眸七颠倒第二要峯头敲楗召神通自在来多闻门外呌第三要起倒令人笑掌内握干坤千差都一照都颂报汝通玄士棒喝要临时若明亲的旨半夜太X阳晖赞都尉真泡幻缘生僧瑶妙笔水月寒潭可坚可实来兮示化皇都去兮他方白日陇西令公像代间出文武两全佛法俱毕稽首观音金粟谁悉翠巖真禅师语嗣慈明序南昌黄庭坚石霜山中有三角虎孤游独坐万木生风至于千里无人草深一丈有一人捋其须而得道是谓黄龙慧南有一人履其尾而得道是谓翠巖可真南之子孙江西湖南若揭日月而真得子晚所乳之子是为沩山道人慕喆林栖谷隐坚密深静霜露果熟诸圣推出枯木朽株云行雨施然后翠巖之道光用盖翠巖之入石霜适遭一吼凡圣情尽参承咨决彻佛彻祖行住坐卧亘古亘今行川之水无不盈之科走盘之珠无可留之影十圣三贤当路亦须草偃风行四方八面俱来无不投老散地金章玉句具在可知然明月夜光多逢按劒阳春白雪难为赏音维黄龙罢参之客必遣之曰百炼真金直须入翠巖炉鞴今坐镇诸方龙吟虎啸者无不称翠巖室中之句以接大根器凡夫而丛林号为真点胸者盖同门数老虽目视耽耽文彩炳焕似从慈明法窟中来实不解石霜上树之机耳各梦同牀不妨殊调冷灰豆爆聊为解嘲云尔X上堂众生为解碍菩萨常觉不住拈起拄杖云拄杖子是碍那箇是觉若也会去解碍为碍而不自在若也不会归源性无二方便有多门举雪峯寄木蛇与西院于木上题云木自圆成不劳斤斧院接得云本色住山人且无刀斧痕师云支离拥肿不谓良材僧问如何是佛师云同坑无异土如何是祖师西来意师云深耕浅种如何是佛法大意师云五通贤圣僧云学人不会师云舌至梵天如是是学人转身处师云一堵墻百堵调如何是学人着力处师云千日斫柴一日烧如何是学人亲切处师云浑家送上渡头船师乃云上穷有顶下极空轮若也放过和泥合水若不放过寸草难存拈起拄杖云搅动东大洋海拨动龙王宫殿直得龙王魂飞胆丧念摩诃般若波罗蜜多上蓝与他八表混同四方宁静为念真言曰唵换盆换盆你莫瞋我识得你真吽吽娑婆诃卓拄杖下座不见一法是大过患山河大地日月星辰色空明暗不是一法拈起拄杖云凡夫见拄杖唤作拄杖声闻人见拄杖认得顽空拨无拄杖菩萨人见拄杖几曾挂着牙齿饥来喫饭困来打睡寒来向火热则乘凉不见道一切智智清净恁么说话笑破土地鼻孔卓拄杖下座X举波斯匿王问佛圣义谛中还有世俗谛否若言其有智不应一若言其无智不应二一二之义其义云何佛言大王汝于过去龙光佛时曾问斯义我今无说汝今无闻无说无闻是名一义二义师云波斯匿王解问不解答世尊解答不解问何故波斯匿王事上偏枯世尊理上偏枯上蓝当时若见点把火照看释迦老汉面皮厚多少兄弟添十字同心着一仪土主曰松山卵塔号难提更有胡家曲汝等切须知我唱泥牛吼汝和木马嘶师云寰中天子敕塞外将军令雪峯前不至村后不遘店若是上蓝和泥合水且恁么三十年后莫颟顸寒风凛凛寒草斑斑出阵将军其心似铁莫有么有则疋马单鎗便请相见良久云如无回观射鵰处千里暮云平佛以一音演说法众生随类各得解卓拄杖云这箇岂不是释迦老子诸人若知去七纵八横喫粥喫饭若也不知火炉里东说西话冬无寒腊后看卓拄杖下座举马祖与百丈西堂南泉翫月次大师问正当恁么时作么生丈云正好修行又问西堂堂云正好供养又问南泉泉拂袖而出大师云经入藏禅归海唯有普愿独超物外神鼎师翁云只为老婆心切上蓝即不然垂万里钩驻千里乌骓布缦天网収冲浪巨鳞还有么有则冲浪出来相见如无且归巖下直待X月明时举剌史何公问云门道弟子请益门云目前无异草师云世界阔一尺古镜阔一尺不信道谁知席帽下元是昔愁人云藏谷口水注沧溟万法本然而人自閙于此之外复且如何拈拄杖云拄杖子𨁝跳上三十三天筑着帝释鼻孔地神恶发奏与空神空神奏上天神如今却在上蓝手中诸人还见么若也见去随方毗尼若也不会一任𨁝跳举调达谤佛生身陷地狱佛令阿难传旨汝在狱中安否达云我虽在狱中如四禅天乐佛又令阿难问汝还求出否达云我待世尊来便出阿难云世尊三界大师岂有入地狱分达云我岂有出地狱分师云亲言出亲口老僧背负须弥诸人手擎日月老僧倒退三千诸人顺行八百所以道也有权也有实也有逆也有顺去此之外复且如何卓拄杖下座举盘山道似地擎山不知山之孤峻如石含玉不知玉之无瑕师云盘山力尽神疲也是望云上树还知有不历诸圣阶梯独超物外者么乃呵呵大笑下座举赵州一日与文远游园以拄杖指一茎菜文远低头便拔赵州便打师云知我者为我心忧不知我者为我何求悠悠苍天此何人哉举僧问洞山文殊普贤来参时如何山云趁向水牯X牛栏里着僧云和尚入地狱如箭射山云全凭子力师云宗师闭辟是故驱耕夫之牛夺饥人之食然达观之士复且如何老夫辄决平不平之事其时若作这僧五体投地如泰山崩设礼三拜而归清净众中教他洞山知进知退其唯圣人乎尖新语路横抹人天更若思量低头难得不落风彩作么生道还有人道得么若有向黑豆未生时道将一句来如无门前南北路明日去逢春一喝分宾主照用一时行要会箇中意日午打三更乃喝云作么生分直饶分得切不得过衲僧门下卓拄杖南山起云北山下雨白日相逢把火照路拈拄杖云拄杖子𨁝跳上三十三天筑着帝释鼻孔穿过你诸人髑髅诸人还知痛痒么若知去长连牀上有粥有饭若也不知托钵盂向湖南城里喫粥喫饭卓拄杖下座举僧问巴陵如何是道陵云明眼人落井又问宝应如何是道应云五凤楼前又问首山如何是道山云脚下深三尺此三转语一句壁立千仞一句陆地行船一句宾主交参众中莫有拣得出者么出来道看如无且行罗汉慈破结贼故行菩萨慈安众生故行如来慈得如相故临阵抗敌不惧生死者将军之勇也入山不惧虎兕者猎人之勇也入水不惧蛟龙者渔人之勇也作么X生是衲僧之勇拈拄杖云这箇是拄杖子拈得把得动得三千世界一时摇动若拈把动不得文殊自文殊解脱自解脱僧问如何是道师云出门便见进云如何是道中人师云担枷过状师乃云日日东边出日日西边没会么前是案山后是主山三十年后不得错举上不在天下不在地中不在人拈拄杖云而今在翠巖手中作无边身菩萨诸人还见么若见果不见如来顶相若不见今日当巡寮问讯拈拄杖云翠巖拄杖子与天地合其德与日月合其明与四时合其序与鬼神合其吉凶且道与衲僧合箇什么向道莫行山下路果然猿叫断肠声学道如钻火逢烟未可休直待金星现归家始到头后神鼎云学道如钻火逢烟即便休若待金星现烧手又烧头师云若论顿也石门正在半途若论渐也神鼎犹欠悟在于此复且如何诸仁者今年逢落叶几处埽归家颂古鲁祖面壁端坐千山与万山劝人除却是非难池阳近日无消息偶中当年不目观马祖即心即佛后云非心非佛百万雄兵出将军猎渭城不闲弓矢力斜汉月初生国师三唤侍者X侍者何曾唤不回国饰干地起风雷当时若也相逢着九转还丹化作灰百丈野狐百丈野狐语致言麤怛萨诃竭吾有吾庐洞山麻三斤如何是佛麻皮三斤咄大地茫茫愁杀人南泉归宗麻谷礼拜国师三人同行必有我师择其善者而从之其不善者而改之玄沙三种病人一二三见闻觉更是谁顿消烁花簇簇处鹧鸪啼草薰薰时鸳鸯飞玄沙老玄沙老赖过当年欠一着谛当之言徒唯然中间树子半零落灵云桃花子路当时问要津滔滔天下丈夫人相逢相见若如此更有春风春又春禾山打鼓解打鼓几打鼓四打鼓打破鼓天界地界莫莽卤分明记取好参详李陵曾入番人户寄书来报汉朝臣黄沙漫漫无由住黄龙南禅师语嗣慈明上堂僧堂覰破看积厨鸱𩾲咬杀佛殿嵴明明向道尚乃不会岂况盖覆将来击禅牀下座X智海无性因觉妄以成凡觉妄元虗即凡心而见佛只么休去便道同安无折合随汝颠倒所欲南斗七北斗八青萝寅缘直上寒松之顶白云淡泞出没太虗之中万法本闲唯人自闹閙箇什么咄顺捋虎须应自顾倒拈蝎尾任他猜胡来汉现寻常事勿将明镜挂高台击禅牀下座月色和云白松声带露寒好箇真消息凭君子细看紫霄峯顶黑云叆叇鄱阳湖里白浪滔天一气无作而作万法不然而然更若思量拟议迢迢十万八千拈拄杖云横拈倒用拨开弥勒眼睛暗去明来敲落祖师鼻孔当是时也目连鵞子饮气吞声临济德山呵呵大笑且道笑箇什么喝一喝千般说万般谕只要教君早回去去何处良久云夜来风起满庭香吹落桃花三五树说妙谈玄乃太平之姦贼行棒行喝为乱世之英雄英雄姦贼棒喝玄妙皆是长物黄栢门下总用不着且道黄栢门下寻常用箇什么喝一喝人人尽握灵蛇之珠箇箇自抱荆山之璞不自回光返照怀宝迷邦不见道应耳时若空谷大小音声无不足应眼时如千日万像不能逃影质拟议若从声色求达磨西来也大屈古人看此月今人看此月如何古人心难向今人说古人求道内求心求得心空道自亲今人求道外求X声寻声逐色转劳神劳神复劳神颠倒何纷纷击禅牀下座世间有五种不易一化者不易二施者不易三变生为熟者不易四端坐喫者不易更有一种不易是什么人良久云聻便下座时真点胷作首座藏主问云适来和尚道第五种不易是什么人首座云脑后见腮莫与往来示众身口意清净是名佛出世身口意不清净是名佛灭度也好箇消息古人一期方便为汝诸人开箇入路既得入又须出始得登山须到顶入海须到底登山不到顶不知宇宙之宽旷入海不到底不知沧溟之浅深既知宽旷又知浅深一趯趯飜四大海一撼撼倒须弥山撒手到家人不识鹊噪鸦鸣栢树间有一人朝看华严暮看般若昼夜精勤无有暂舍有一人不参禅不论义把箇破蓆日里睡此二人同到黄龙一人有为一人无为且道安下那箇得是良久云功德天黑暗女有智主人二俱不受轻轻踏地恐人知语笑分明更不疑知者祇此勐提取莫待天明失却鸡心王不妄动六国一时通罢拈三尺劒休弄一张弓以拂子击禅牀下座动念静念为二不动不静是为入不二法门通达此道者更问朱顶王菩萨击禅牀下座出庄回云去时一溪流水送回来满谷白云迎一身X去住非去住二物无情似有情拂子击禅牀阳鸟啼时天大晓白云开处月初圆鹫峰峯下诸禅客休把金针半夜穿黄檗有时正路行有时草里走汝等诸人莫见锥头利失却凿头方不见古者道开不能遮勾贼破家当断不断返遭其乱下座入海算沙空自费力磨砖作镜枉用工夫君不见高高山上云自卷自舒何亲何疎深深㵎底水遇曲遇直无彼无此众生日用如云水云水如然人不尔若得尔三界轮回何处起颂古昌黎见大颠祕魔巖见霍山宗师一等展家风尽情施设为韩公师子窟中无异兽象王行处绝狐踪叔姪相逢两不猜到头拊背似痴獃回首恐人生恠笑报云千里赚余来严阳问赵州一物不将来三唤侍者一物不将来肩头担不起言下忽知非心中无限喜毒恶既忘怀蛇虎为知已光阴几百年清风犹未巳以拄杖击禅牀国师三唤侍者打草只要蛇惊谁知㵎底青松下有千年茯苓死心新和尚语嗣黄龙X上堂云拗折拄杖将什么登山渡水拈却钵盂匙筯将什么喫粥喫饭不如向十字街头东卜西卜忽然卜着是汝诸人有彩若卜不着也恠云巖不得风雨飕飕声未休庭前瘦栢翠光流烟含冷淡滴无尽谁信当年有赵州要见赵州么良久云归堂喫荼去谢藏主举古有一僧在经堂内经又不看禅又不参书亦不学每日堆堆地打坐藏主问何不看经僧云不识字藏云何不问人僧近前低头问未审是什么字藏便休去师云这僧闭门屋里坐祸从天上来若不是藏主洎被打破蔡州清珠下于浊水浊水不得不清念佛投于乱心乱心不得不佛佛既不乱浊水自清浊水既清功归何所良久云几度黑风飜大海未曾闻道钓舟倾举僧问夹山如何是相似句山云荷叶团团团似镜菱角尖尖尖似锥复云会么僧云不会山云风吹柳絮毛毬走雨打梨花蛱蝶飞师云夹山檐前捧月未是高明狭路分岐宁同大辙要会相似句么白鹭沙汀立芦花相对开上无片瓦遮头下无寸土立足此人有家无家若有家因什么却无片瓦遮头若无家十二时中向什么处安身立命妙体本来无处所通身那更有踪由谢二化主水中烧火特地人疑山上使帆会者应稀二理双忘顿入幽微一瓶一钵章江兴归是也还是X非也还非白云绽处明月光辉双放双収人不会满山松竹泄天机正月才终二月来檐前双燕自徘徊翻思昔日玄沙老实相深谈眼未开既是实相深谈为什么眼未开没量大人语脉里转却隐显宗风孰辨真去来犹似涉前因须知白首归家者非是今人与昔人既非今人又非昔人且道是什么人良久云陋巷不骑金色马回来却着破襕衫若论此事如人家养三箇儿相似第一儿聪明智慧孝养父母接待往来主张家业第二儿凶顽狡猾贪婬嗜酒倒街卧巷破坏家业第三儿盲聋瘖痖菽麦不分事事无能只会喫饭三儿中云巖要选一人用且道选那箇为复选聪明智慧底选凶顽狡猾底选盲聋瘖痖底于此选得始入云巖门未见云巖在要见云巖么春雨无高下花枝自短长若言其是天下衲僧非非不得若言其非天下衲僧是是不得何故点铁化为金即易劝人除却是非难知有底人见山是山见水是水见僧是僧见俗是俗不知有底人见山是山见水是水见僧是僧见俗是俗二人见处一般作么生辨知有不知有大众会么到此若无青白眼宗风争得至于今说不得处作么生举举不得处作么生会会不得处作么生明若也明得三关一镞一镞三关若也未明且作么生定夺良久云夏月赤𩨘骨栗冬天盖被眠X深固幽远无人能到释迦老子到不到若到因甚无人若不到谁道幽远小参僧问如何是夺人不夺境师云死中有活僧云如何是夺境不夺人师云活中有死僧云如何是人境两俱夺师云死中恒死僧云如何是人境俱不夺师云活中恒活师乃云夫小参者谓之家教何谓家教譬如人家有三箇五箇儿子大底今日干甚事小底今日干甚事是与不是晚间归来父母一一处断丛林中亦复如是院门今日干甚事是与不是住持人当一一处断观今之时节丛林淡薄人根狭劣不可说也有一般破落户长老驰书达信这边讨院住那通讨院住才讨得院子便拣箇好日入院又道我是长老方丈里自在受快活这般底唤作地狱滓如今丛林中若论参禅故是难得其人我看见你这一队汉在这里心愤愤口悱悱道我会禅会道入方丈里趂口快撑两转语便行不是这箇道理又有一般汉影影响响认得箇顽空便道只是这箇事又有一般道见虗空里光影又有一般道无有不是者错了也救不得了也这般底只宜色身安乐莫教一顿病打在延寿堂内如落汤螃蠏手忙脚乱见神见鬼这边讨巫师那边讨医博卜凶卜吉问好问恶你不见我佛如来为三界医王四生慈父医一切众生心病只为你不信自X心向外驰求被邪魔魍魉入你心中做得许多见解要识你自心么如太阳当昼天下皆明那里更有暗处若到这箇田地亦无吉凶爻象亦无是非好恶便能向是非头上坐是非头上卧乃至婬坊酒肆虎穴魔宫尽是当人安身立命之处只为你无量劫来业识浓厚心中趫趫欹欹繘繘繂繂信之不及便被世间情爱缠缚得来七颠八倒江南人护江南人广南人护广南人淮南人护淮南人向北人护向北人湖南人护湖南人福建人护福建人川僧护川僧浙僧护浙僧道我乡人住院我去赞佐佗一朝有箇不周全翻作是非到处说苦哉苦哉恁么行脚掩彩杀人钝置杀人若是箇汉一划划断多少自由自在若也划不断处处被爱之所缚爱色被色缚爱院被院缚爱名被名缚爱利被利缚爱身被身缚你何不退步思量你这臭皮袋有什么好处当时只为你有一念爱心便入母胎中受父精母血交搆成一块脓团母喫热时便受镬汤地狱母喫冷时便受寒氷地狱乃至撞从母胎里出来受寒受热受饥受饱受病受苦煎煎逼逼直至今日只为你不能返观便有许多是非生灭我生你死你死我生生生死死死死生生随业受报无有休时近来又有一般奴狗受雇得钱买度牒剃下狗头披佛袈裟奴郎不辨菽麦不分入吾法中破坏吾法一向装褁箇浑身捼腰捺胯胡挥乱胫要做大汉大汉不恁么做要做大汉须是退步莫X面前背后奴脣婢舌嫌好道恶说这里饮食丰厚那里寮舍稳便不消得如此诸上座人身难得佛法难闻此身不向今生度更向何生度此身你诸人要参禅么须是放下着放下箇什么放下箇四大五蕴放下无量劫来许多业识向自已根脚下推穷看是什么道理推来推去忽然心花发明照十方剎可谓得之于心应之于手便能变大地作黄金搅长河为酥酪岂不畅快平生莫只管䇿子上念言念语讨禅讨道禅道不在䇿子上纵饶念得一大藏教诸子百家也只是闲言语临死之时总用不着古人悟了方求明师决择去其砂石纯一真实秤斤定两恰如人开杂贷铺相似无种不有来买甘草便将甘草与他来买黄连便将黄连与他不可买黄连却将甘草与他又似你有一块金将入红炉里煅炼鍊来鍊去鍊得熟也方上钳鎚打作瓶盘钗钏瓶重几两盘重几两一一分明然后却将此瓶盘钗钏镕成一金唤作一味平等法门若不如此尽是儱侗真如颟顸佛性你还会么你还信么山僧适来答这僧四转语道死中有活活中有死死中恒死活中恒活将此四转语验了天下衲僧且道天下衲僧将什么验黄龙良久云大体还他肌骨好不搽红粉也风流赞偈六祖六祖当年不丈夫倩人书壁自涂煳明明有偈言无X物却受他家一钵盂赠古侍者凿透灵源一脉泉深深无底自天然后人不悟曹溪旨将谓黄梅半夜传师临归寂小参示众说时七颠八倒默时落二落三为报五湖高士心王自在休参晦堂心和尚语嗣黄龙上堂知幻即离不作方便离幻即觉亦无渐次释迦老子千门万户一时击开灵利汉才闻举着撩起便行更若踌躇君往西秦我之东鲁击禅牀一下云一尘才举大地全収诸人耳在一声中一声遍在诸人耳若是摩霄俊鹘便合乘时止泺困鱼徒劳激浪不与万法为侣即是无诤三昧便恁么去时争柰絃急则声促若能向紫罗帐里撒真珠未必善因而招恶果我有真金曾百鍊巧拙皆由人造变世间名字假称唿随顺瓶盘与钗钏诸禅德森罗万象不碍眼光因甚道见与不见只为分明极飜令所得迟不是心不是佛不是物古人与么道若管一斑设使入林不动草入水不动波犹是骑马向氷凌行若是射鵰底手何不向蛇头揩痒透关者X试辨看先师忌去年三月十有七一夜春风撼筹室三足麒麟入海心空余片月波心出真不掩伪曲不藏直谁人为和雪中吟万古知音是今日干坤之内宇宙之间中有一宝祕在黄龙拂子头拟欲卖与诸人不作贵不作贱作么生商量无人过价打与三百有句无句如藤倚树且任诸人点头及乎树倒藤枯上无充天之计下无入地之谋刢利汉这里着得一只眼便见七纵八横乃举起拂子云看看太阳溢目万里不挂片云若是覆盆之下又争恠得山僧若论此事老胡本不渡江二祖不曾得髓及至黄梅夜半一人传虗万人传实若据老卢见解只是舂米汉至今走遍天下人殊不知这一片田地分付来亦多时也自是诸人不肯绍继致使荆棘渐长禾黍不生驰走东西日求升合何如便向这里直下识取本来契劵教伊四至界畔一一分明免见异时别生辞讼只如今还识也未尔若识得一恁恣意耕锄若也未知且受人天供养风卷残云宇宙宽碧天如水月如环祖师心印分明在对此凭君子细看普贤行文殊智补陀巖畔清风起鸦鸣鹊噪直入耳根草树尘毛形影相吊声中无有色色里亦无声声色若交参处处无前后鸟窠吹布毛这里便省X去拂子云且道相去多少三十年后悟去莫良为举首座立僧虎豹之文不得炳于犬羊金玉之光不得炫于瓦石明悟之士不得不警于群迷三者既备然后必滔天可以为沧海必崔嵬可以为山岳秀上人明悟之士卓识之姿久蕴锋芒不沽时誉幸愿无以韬其光无以藏诸用破尘出经卷始是解绦人直教灵苗异草叶叶腾芳鸾凤麒麟声声相应若能如是可谓吾道重光后昆有託我有一句把手分付瞬目扬眉西天此土良工未出玉石不分巧冶无人金沙混杂还有无师自悟底汉出来辨别看举起拂子云且道是金是沙见之不取思之千里若论此事不是独孤标亦非无伴侣不识又颟顸识之还莽卤不知是甚物得恁么难辨若非金色头陀有理也无雪处风萧萧兮木叶飞鸿雁不来音信稀还乡一曲无人吹令予拍手空迟疑此一曲不是金石丝竹亦非匏土革木闻而不闻覩而莫覩未审是什么曲调看取风云会合时五湖必有知音者泐潭英禅师语嗣黄龙上堂入宝峰云石门路崄铁关牢举目重重万仞高无角X铁牛冲得破毗卢海内作波涛大众且道不涉波涛一句作么生道良久云一句不惶无着问迄今犹作野盘僧名因法有法逐名生名遣法除性相如如故楞严经云知见立知即无明本知见无见斯则涅槃无漏真净云何是中更容他物大众山僧如是举唱未免笑破衲僧口且道不落笑具一句作么生道良久云深秋帘幕千家雨落日楼台一笛风顾视大众云青山重叠叠绿水响潺潺遂拈拄杖云未到悬崖处擡头子细看卓拄杖下座大众先圣道江月照松风吹永夜清霄何所为佛性戒珠心地印雾露云霞体上衣诸禅德先圣虽然如是可谓伤盐伤醋若是山僧即不然江月照松风吹永夜清宵何所为牧童岭上一声笛惊起群鵶绕树飞宝峯高人罕到雪压巖边枯树倒岭前岭后野猿啼一条古路清风扫诸禅德虽然如是且道山僧拄杖子长多少遂拈拄杖子云长者随长使短者随短用卓一卓下座日出卯用处不须生善巧纵使神光照有无举意便遭魔境扰且道不落善巧一句作么生道良久云劝君不用钻顽石路上行人口似碑阿呵呵是什么尀耐无端破灶堕三更夜半走如烟到头不离是这箇拍禅牀下座X祖师道一切众生性清净从本无生无可灭即此身心是幻生幻化之中无罪福师云先圣恁么道不妨奇特柰缘衲僧门下检点将来也是食饱伤心坐久腰疼石门𡾟崄路难行到者须是着眼睛直饶透过祖师关也落千层与万层好得闲时不得闲倚他门户望他山争如拨火炉边坐相伴高人论祖关大众炉边拨火即不问作么生论祖关良久云极目千山万山雪野猿冻扑枯槎折岁夜云诸禅德一年将尽夜相会五湖人目击有何事来朝又是春拍禅牀下座发化主云君若随缘得似风飞砂走石不乖宗但于事上通无事见色闻声不用聋大众是道也须是脚跟着地始得接官归云区区何日了人事几时休莫道青山好逡巡便白头释迦老子当时一手指天一手指地云天上天下唯吾独尊可谓傍若无人当初若遇箇明眼衲僧直教他上天无路入地无门然虽如是也须是铜砂罗里盛油始得出县回云莫恠频频出入盖为趍陪郡邑输他林下高人过水脚跟不湿拈拂子云看看月似弯弓少雨多风扣禅牀阿呵呵是什么昨夜蟾光独自坐屈指从头数故人X飜忆当年破灶堕破灶堕是什么眨上眉毛早蹉过兜率悦禅师语嗣真净开堂拈香云此一瓣香恭为今上皇帝太皇太后祝延圣寿伏愿明真心而同日月蕴至德以合干坤八方歌有道之君四海乐无为之化又为判府侍郎合郡文武宷寮伏愿位连八座势入三台内怀菩萨之心外护如来之教问答不录师云莲花座上藕丝纶举钓何曾得锦鳞只有盲龟并跛鳖可怜赚杀把竿人是何言欤况一人人尽握灵蛇之珠一箇箇摠抱荆山之璞非假琢磨天然有异群生日用不觉不知但为志情触途成滞若能退步返照归根一虗寸心万缘俱泯寂寂乎不碍于见闻觉知荡荡乎岂妨于行住坐卧弥天盖地耀古腾今神降诸魔怨堂堂应用逈脱根尘处处随缘放行则苍龙出海把定则丹凤栖桐直得二乘胆战十地魂惊卢老再舂糠神光重断臂遂使长天月白大野风清万派声寒千峯色秀然虽如是向衲僧分上正是着体花缦严身缨络只如衲僧分上有甚奇特良久云竹影扫堦尘不动月轮穿海水无痕但某受材散拙向道迃踈以事而固不精通赋性则实多昏昧三崃桥畔携笻而傍水闲行五老峰前拂石而和云默坐既为自得巳绝他缘岂谓太守移文令尸祖席顾兹懃命自省何堪坚避无由X抑从增愧此盖判府侍郎以无碍辩才住第一义谛十方游戏聊现宰官之身万行圆成自是法王之子盖以付嘱实託大臣震旦流传雅兹外护此日特垂台斾辉耀禅林令未闻者深闻未悟者妙悟敢不力弘大事上答鸿恩不尽之怀复何言也又承运使度支提点朝散洎合郡文武宷寮不遗佛嘱光贲祖筵既秉精诚必生笃信伏愿洞明真际顿脱妄缘包万有于胷中恬一心于事外又承诸院尊宿僧职名员十室之贤四依之侣同降法筵共成佛事大众曾向灵山转法轮算来何啻二千春今朝座上鸳鸾客尽是当年一会人久立台严伏惟珍重到九仙岁旦上堂年去年来又一年四时交泰自天然劳生何用欣然贺物外干坤本不迁不迁之道功莫大焉夺天地之权衡出阴阳之陶铸光吞日月重若丘山逐处随方安名立字吉凶无兆悔吝何生为万物之根作群生之主九仙大士深造斯玄率予当拱手然虽如是迎新送旧且拈向一边只应作么商量良久云暖日晒开千嶂雪和风吹散碧天云无法亦无心何取复何舍要真尽属真立假全归假平地上行船虗空中走马九年面壁人有口还如哑参端午云端午龙安何所有一瓯山茗泛菖蒲且无百索缠人手只有摧邪肘后符诸禅德且道肘后符篆X什么字良久云支那弟子无人识碧眼胡僧笑点头喝一喝逆顺人间事分明泄与君箭穿潭底月劒斫岭头云得意宁存象忘言自出群欲归清净界常以惠香焚参草堂清和尚语嗣晦堂师开堂日祝圣问答罢乃云佛祖心宗本无迷悟一问一答世谛流布是以真如无念非想念而能知实相无生岂色心而能见色心无见见为实相之门想念无知知是真如之理真如之理理则无名实相之门门须要入竖起拂子云只这拂子是实相门诸人作么生入若也入得色心不二彼我无差这边那边应用不阙便于众生心中念念有无量诸佛出世于诸佛心中念念有无量众生成等正觉乃至山河大地草木丛林鸟噪猿啼风鸣水响皆与实相不相违背若未入得万古碧潭空界月再三捞摝始应知上堂释迦巳灭弥勒未生正当现在佛法委付阿谁遂举起拂子云看于人善者拂子善应于人恶者拂子恶应善恶俱忘拂子作么生应千年历日虽无用犯着须教总灭门解夏云不出三门九十日大都只要此心休此心休了全无事天下名山任意游其游也肩担兔角拄杖X手擎无底钵盂出一丛林入一保社谈玄唱道莫非格外之机鸟道无踪乃是道人行履其不游也大忘人世隐迹巖阿从教古路苔生一任口边白醭直饶恁么未免坐杀阇梨设不恁么又却抛家失业恁么不恁么犹是红绵袄子贴肉汗衫衲僧到这里箇箇着骨粘皮难为透脱且道透脱一句作么道事向定中消息尽境于尘世炼磨空举云门大师道平地上死人无数过得荆棘林者是好手师云只这拂子是荆棘林诸人作么生过直饶过得也是猢狲着练黐初心未入道不用闹浩浩古人巳是撒砂落你诸人眼里黄龙更向上风飏尘还有开眼者么钟声里荐取鼓鸣即颠倒龙济即今在什么处举意欲寻寻不得黄花翠竹谩垂阴十方无壁落四面亦无门净倮倮赤洒洒灌溪老人出头不得则且置雪窦骑牛入你诸人鼻孔里为什么不觉不知未明心地印难过赵州关冬至云晷运推移日南长至长至日巳前诸佛道消众生道长长至日巳后诸佛道长众生道消正当长至日佛与众生尽皆寂灭道在什么处良久云九九阳生第一爻举风穴和尚因寒食节参次问僧衲僧还与父母拜扫也无有数僧下语竝不契时有僧却问和尚还与父母拜扫也无穴云鸟噪新巢上人哭古坟前师云X风穴老人此语甚谛当只是俗气未除如今有人问黄龙还与父母拜扫也无向道三月懒游花下路几家愁闭雨中门参玄上士须参活句莫参死句若参活句临机变态不失其宜出没卷舒应用自在若参死句如同玉石真伪不分凡圣现前不能甄别且道那箇是活句那箇是死句会么易分雪里粉难辨墨中煤再住黄龙陞座云掩息茆堂过六冬心忘境寂万缘空不知幻业从何起依旧令教振祖风只如祖风作座生振所以道无隐显法有去来去来落我净之乡隐显契常乐之本在草堂即草堂闲人居方丈便是住持长老在彼在此了无间然不落二途如何理论孤峯忽忆便归去浮世要看还下来万仞嵳峩鸟道难劒轮挥处骨毛寒泥牛昨夜归沧海吸得西江水尽干竖起拂子云看一处起千处百处没觜放下拂子云一处息千处百处覔不得要会么溪㵎岂能留得住终归大海作波涛举世事悠悠不如山丘卧藤萝下块石枕头雪窦云这般汉有甚用处唤起了打师云雪窦何必打他但唤来与他一椀茶喫若是伶俐底抖擞精神眼目卓朔于佛法中为梁为栋续佛慧命若是昏钝底从他一睡一千年千佛出世无由值晚参云日入酉梦幻空花能几久百岁光阴二分过茫茫无限途中走告禅人早回首莫待春风动杨柳X云从龙风从虎冬至寒食一百五自古相传直至今南泉不打盐官鼓参玄人休莽卤甜者甜兮苦者苦直截毗卢向上关莫教错却来时路举僧问大龙色身败坏如何是坚固法身龙云山花开似锦㵎水湛如蓝师云大龙老汉虽然即境明心争柰被物所转只如花谢水涸法身在什么处好是阳和二三月融融花发不干春将心覔佛不知佛本是心以妄求真不知真即是妄直得真妄双泯心佛两忘到此如何理论良久云山花开似锦㵎水湛如蓝师往洪州宝峰入院云四十五年前到此石门松径得闲游而今老耄重来也依旧云山水自流云山依旧祖席宛然皆学道人互相兴建致使真风不坠慧𦦨无穷所以古人道出门自有出门句入门自有入门句出门句即不问入门句作么生良久云到家梅雨歇犹有子规啼灵源清禅师语嗣晦堂上堂问话且住休苦纷纭况此门中单传直指当机默契早涉多途更若互逞词锋交驰意路祇增戏论岂当宗乘而今欲了宗乘要在如何体究不见道妙性圆明离诸名相本来无有世界众生大众古往今来谓之世八方上下谓之界其中流转凡有识情谓之众生三者具存作么生说箇本来无有底道理请X定当看何妨于此深切返观忽然大悟现前便见顿超诸有凡名圣号殊相劣形不待遣除泯然自离圆明妙性廓尔全彰照彻十方实无他物唯兹妙性应用堂堂入死出生任去来而不变先天后地随成坏以常存圣智难量凡情罔测非因修证本体如然还信得及么若也信得及上无不报之恩下有可行之利人利已洞达灵源神化无复有何事若信不及但怀安圣代自然真趣合无生古者道十方同聚会箇箇学无为此是选佛场心空及第归恁么说话大似自生退屈以已妨人虽然如是建化门中是真方便何也巳坐玉堂之士不在登科未升金榜之流要须入试大众今朝同会选场各赋本来题目必欲心空及第须逢本分试官且道以何为验直下一言通变化迅雷声里辨鱼龙浮云散尽狂波止天上玉蟾水底圆皎洁逈然通湛寂此时消息若为传水无待月之心月无投水之意水月全收光归何所解道孤圆吞万象令人长忆老盘山时时是好时日日是好日乌兔体全真灵机何处觅今朝看见昨朝人依旧眼睛光似漆打鼓升堂宾主相对目击道存失钱遭罪透出玄关归去来堂里喫茶谁不会虽然如是切忌倒跟击禅牀下座古佛不到处诸人共用诸人不到处古佛同参同参X共用如何显种田博饭机非浅因思昔日老师言三界本无何用免举僧问九峯云诸圣间出尽是传语底人是否峰云是僧云只如释迦出来道天上天下唯我独尊为甚却成传语底人峯云只为他指天指地所以唤作传语底人师云明眼汉瞒他一点也不得然虽如是且道天上天下唯我独尊是传什么人语良久云直饶明得出未是当行家举赵州挟火示众云不得唤道了也你唤作僧无语师云赵州老汉着甚来由从教遍界腾红焰浑身冷似氷四月八举寒山子道常闻释迦佛未知在何方思量得去处不离我道场寒山恁么道作么生说箇思量底道理若以有心思有心属妄想即堕增益谤若以无心思无心属断灭即堕减损谤若以不有不无思即堕相违谤若以亦有亦无思即堕戏论谤离此四谤合作么生体会会得则释迦老子时时降诞不待云门打杀自然天下太平其或未然殿上烧香齐合掌更将恶水蓦头浇江月照松风吹永夜清宵更是谁雾露云霞遮不得箇中犹道不如归复何归荷叶团团团似镜菱角尖尖尖似锥天机藏不得花笑鸟啼时不待重拈出当人合自知知底事作么生良久云笑我者多哂我者少参X山是山水是水僧是僧俗是俗更将何物演真乘六六元来三十六一是一二是二头上是天脚下是地饥即飡兮困即睡人人皆受如来记忽若有箇汉出来道我不入这保社且道向他道什么即得伹云汝于来世当得作佛且道还甘也无具择法眼者试请辨看三世诸佛不知有恩无重报狸奴白牯却知有功不浪施明大用晓全机绝踪迹处不思议归去好无人知冲开碧落松千尺截断红尘水一溪衲僧照彻千差眼缁素浅深毫发分分处莫非全正令法王那得独称尊诸禅德须晓了莫颟顸一字誵讹即岂不见法眼见俗人携儿子到因问之不语乃有颂年八岁问不解语不是不语大法难举后白云端见之曰好颂有一字未是何不道不是不语大法全举又积翠投机云杰出丛林是赵州老婆勘破没来由慈明云好颂有一字未是何不道老婆勘破有来由师云有之与没全之与难誵讹在什么处有般汉才被根穷便道我这里一物也无说什么是与未是又有般汉道大用现前纵横尽妙更分付箇甚么如斯见解正是寻言逐句未具衲僧眼在山僧今日也有一处未是具衲僧眼者试检点看若检点得出直下同归若检点不出被人拶着无明袋便落亲踈逆顺中X湛堂准和尚语嗣真净序日涉园李彭予观宗师说禅甞譬之善琴者斵以百衲之材絃以园客之丝资以敏妙之失其攫之也深其醳之也愉上为南风下为别鹄可谓尽矣曾不知絃指之外徽轸所不能管摄有不可传之妙又甞譬之善奕者枯棊三百鏖战于方罫之间或角或掎出奇决胜可谓备矣曾不知陷之死地而后生杀之亡地而后存有不可料之着出人意表本分宗师心空法彻得大自在窠臼不存亦何以异此哉昔真净禅师出临济正宗得云门大用而湛堂老人实世其家悟活祖师意两坐道场发徽轸不能管摄之音下出人意表之着未甞贬剥诸方羇縻禅子而学者向风争趍之诸方宗匠共所推仰真祖师门下之英豪菩提场中之宿将也及其迁寂参徒志端编掇平时上堂警众机缘将釒世开凿后人以予甞瞻礼杖屦获听玅谈乞为序引于卷首予辞以丘园病夫岂发扬潜德之具端曰若欲借重于名卿巨公以传世而行后非先师意也吾虽不死振先师之遗风其敢负先师意乎公毋固辞予曰唯乃序以冠之政和六年六月七日序上堂立秋日云寒来暑往古今同万别千差不碍空昨夜铁牛头角露满庭松栢撼秋风X八月九月天白露寒露节门外在处山秋风落黄叶夜雨歛重云晓鸿鸣寥沈可怜祖师意头头都漏泄不必云巖苦苦更多说各请归堂不须久立喝一喝祖师关棙子幽隐罕人知不是悟心者如何举向伊乃喝一喝云是何言欤若一向与么达磨一宗扫土而尽所以大觉世尊初悟此事便乃开方便门示真实相普令南北东西四维上下郭大李二邓四张三同明斯事云巖今日不免效古开方便门去也以拂子击禅牀一下云方便门开也作么生是真实相良久云十八十九痴人夜走举甘贽行者一日在南泉设粥粥办甘贽请南泉打槌南泉白槌云请大众为狸奴白牯念摩诃般若波罗蜜多甘贽礼拜便出南泉却往厨下问典座云甘贽行者向什么处去也典座云当时便去也南泉便打破粥锅师云大众南泉为狸奴白牯念诵且止且道打破粥锅意作么生会若也会得便好高挑钵袋绕天下横行其或未然云巖下箇注脚高吟大笑意猖狂潘阆骑驴出故乡惊起暮天沙上鴈海门斜去两三行古人道不看经不念佛看经念佛是何物自从识得转经人遂举拂子云龙藏圣贤都一拂遂拂一拂云诸禅德正当恁么时且道云巖土地向什么处安身立命遂掷下拂子两手握举扣齿云万灵千圣千灵万圣X四月人家麦正収连绵阴雨不能休㳂溪处处生深草饱杀南泉水牯牛诸禅德各各照顾照顾箇什么恐水牯𨁝跳永嘉道直截根源佛所印摘叶寻枝我不能遂卓拄杖云大小直截或有箇秀才出来道云巖长老你佛法得恁么简易准上座便向伊道田厍奴岂不闻孝经序云朕闻上古其风朴略志公和尚云鸡鸣丑一颗圆光明巳久内外推寻觅总无境上施为浑大有不见头也无手世界坏时渠不朽未了之人听一言只者如今谁动口师云大小志公只识得箇昭昭灵灵不笑破衲僧口云巖即不然鸡鸣丑三四五六七八九象骨峰头木马嘶新丰洞口石牛吼山之前水之后吴道僧繇𦘕不就断头船子下南康彷彿天明到湖口大道纵横触事现成云开日出水绿山青拈拄杖卓云云门大师来也说道观世音菩萨将钱买胡饼放下却是馒头大众云门只见锥头利不见凿头方宝峰即不然乃掷下拄杖云勿于中路事空王䇿杖还须达本乡昨日有人从淮南来不得福建信却道嘉州大像吞却陜府铁牛遂喝一喝云是甚么说话笑倒云居土地钻真珠解玉板即易看窟笼着楔却难月色和云白松声带露寒即不问你诸人且道大目犍连共须菩提商量箇什么良久云东家杓柄长西家杓柄短X卓拄杖云客来须看贼来须打又谁家门外无明月清风元来道不必拣择才有拣择便落知见故老胡云知见立知即无明本知见无见斯即涅槃无漏真净云何是中更容他物所以巴陵明提婆宗便道银盌里盛雪祖意教意两家证龟成鳖大底同天不同地处所相远胡越有时思量得赵州壁上挂胡芦又着甚死急有僧出众云江边临水者尽是取鱼人便问祖师心印状似铁牛之机如何是铁牛之机师默然僧云闭口深藏舌安身处处牢师亦默然僧云早知今日事悔不慎当初便礼拜师乃召大众云江边临水者尽是取鱼人八月中秋天凉芙蓉花发映禅房老胡大道分明在不必诸方问短长短不是短长不是长短长不是处是道非思量思量不及文彩愈彰秋山兮秋云片片秋江兮秋水洋洋风悲兰社天澹沧浪诸禅德也好箇消息以拂子击禅牀一下云欲言言不及林下好商量太阳门下日日三秋地转天回而本静明月堂前时时九夏寒灰死火而恒然故至人正中入偏布袋长年落魄偏中入正饮光论劫坐禅所以道一气无作而作万法不然而然不然而然石牛吼火里生莲无作而作木马嘶河氷𦦨着便与么去衲僧门下犹欠转身句在大众且道作么生是转身底句良久云翡X翠踏飜荷叶雨鹭鸶飞破竹林烟今朝腊月十五切忌葛藤露布者事直下分明当处超佛越祖便与么去苦苦何故寒山子能莽齿十年归不得忘却来时路阿呵呵天道运行节气频更五日为候十日为旬三十日为月十二月为年一日一日因循因循五九尽又逢春击禅牀下座僧问若有一人发真归源十方虗空悉皆消殒未审此理如何师乃点指云子丑寅卯辰巳午未一罗二土三水四金五太阴六太阳七计都今日计都星入巨蟹宫宝峰不打这鼓笛昨日有人从湖南来说道一路人家家家灶里有烟宝峯闻了不觉手之舞之足之蹈之愿年年水碧山青花红柳绿更有什么事良久云道泰不传天子令时清好唱太平歌今日五月一宝峯集四海禅和不谈玄不说玅共大众商量南岳万年松形状如龙轮轮囷囷至今卧在祝融峯庐山瀑布水不知得几千万年今古长如白练飞一条界破青山色以此举扬上祝皇帝圣寿无彊更愿天下人安然万邦齐贺太平年长灵卓和尚嗣灵源师初住舒州甘露开堂问答罢乃云有问有答须是其人若是其人唤作游戏三昧逢场施设无可不可其或心源尚翳觉照犹蒙但纵狂机无有是处若据X此事人天未集巳前平常动静之际人人分上本自混然各无增损明来暗去自古自今一段灵光法尔莹彻即心即佛日用堂堂非佛非心物物觌体是箇微妙大解脱门于斯得入亡言而声应十方不动而身游沙界尘尘华藏境处处总持门即想念以契神机辟尘劳而兴佛事回途石马火里莲开以至棒头取证喝下传心一指明宗三拜得髓复何恠哉还信得及么以拂子击禅牀云若向这里信得及如许多葛藤又向什么处去也良久云目前得旨俱成现触处无心是到头上堂的的无来去明明有旧新去年今日事今日去年人脱体全收放随流混主宾春光重漏泄有口不须陈拈起拄杖云大众若拈起也要汝诸人向普贤门中觅箇出身之处复放下云若放下也教你诸人向文殊门中讨箇入头底路若不拈不放也令汝诸人于毗卢界中不出不入得大自在虽然如是未是好心争如汝诸人罢却从前流浪识取祖父契书承认本家田业从教露柱怀胎铁牛生犊后四前三全无窠窟向下文长一喝一咄卓拄杖下座甘露寻常说佛说祖是招唿你谈玄谈妙是蹊径你行棒行喝是定动你収来放去是杀活你主宾互换是愽诘你拈头作尾其变通你敲骨打髓是谛当你把臂并行是和合你洒洒无事是停息你且道甘露X为人在什么处良久云斫却月中桂清光应更多付法传心将错就错立雪断臂随邪逐恶本色衲僧如何评薄达磨大师露出一䏝摩尼在掌随五色以分辉宝月当空散千江而现影还会么以拄杖一划云祸不入慎家之门人无心合道困来不觉和衣倒一老一不老法身真箇入荒草了无求随分讨粪扫堆头拾得宝木人石女共欢唿信手拈来用恰好青山无尽意无穷何须更觅来时道干坤之内宇宙之间中有一宝廼喝云在什么处良久云若要价重娑婆但识取这箇掷拂子下座拈拄杖横按云释迦先锋弥勒后殿且道中军主将毕竟是谁良久云拟议之间西天此土卓一下下座日出心光耀堂堂更孤峭天阴性地昏风寒早闭门不知天地者刚道有干坤欲明还得暗打破却浑仑争如回首家乡路寒食依前是暮春五五二十五人人超佛祖撩着未知机黄金成粪土诸禅德莫莽卤夷门山朝朝走入新罗占波国里卖吉州针相逢醉老婆寻牛撞着虎落花随流水啼鸟在深云莫恠多违背年高耳目昏岂不见七百甲子老禅翁对人只道东门西门南门北门披砂拣金非我族类拈来便用罕遇其人不见道不许夜行投明须到若是醋虫不知酸明鑑不自照也X祇是坎井之蛙讵知沧海譬如画虎未成犹胜于犬万仞崖头曾撒手底便请丹霄独步师宣和六年十二月二十七日圆寂先于二十五日上堂举僧问云门如何是云门一曲门云腊月二十五师云云门曲子不妨径曲便恁么会得去腊月三十日赢得觜头光若也不会腊月三十日亦赢得觜头光汝等诸人毕竟作么生会老僧住世能复几时若是据令而行直须法堂上草深一丈而今不获巳将鸟缸打作砚瓦卖曲尽老婆心为汝诸人和箇曲子廼云衲僧要唱云门曲六六从来三十六曹源有箇痴禅人解道一生数不足数不足不属金石与丝竹等闲一拍五音全直道如弦巳曲彔从教岁去年来依旧山青水绿偈颂迷悟何从恰恰今人用明明古佛心寒云归碧嶂幽鸟下青林偶言巖松森翠皆穿眼㵎水清冷亦到心自笑不能修白业祇凭流水念观音读传灯谁谓拈花后联芳直至今到头珠有水未免线因针蝶在花犹在春深草亦深轩窻倚踈豁闲听洞龙吟续开古尊宿语要集第一X续古尊宿语要X卍XXXX续刊古尊宿语要第二集地清凉法眼益禅师语嗣地藏上堂恼乱上座不安者外有物内有心所以凡圣一真犹存见隔便道见在即凡情忘即佛劝上座不用求真唯须息见又云愿我速除虗妄见妙观察智转分明但漝么究好珍重夫为沙门出生死路最急且道那路出生死不了物故为物所转便是迷已为物去古圣教人转一切物同无上觉便云不物于物不非物于物故经云一切法皆是佛法上座要会么佛法也不是珍重寻常白诸上座道如今便散去早是劳上座来一转也僧家实是无事经行林中宴坐树下但不于三界现身意便是无事人若乃布置模样起许作用即不古脉岂不见文殊方入得居士室上座还会么祇为不作如许多怪朕不唯入室亦乃长在室中若不漝么莫道入室门也摸不着且问上座如今在门里在门外还会么若不会久立气脉更不续珍重云门匡真禅师语嗣雪峯X上堂有官人问佛法如水中月是不师云清波无透路进云和尚从何得师云再问复何来进云正与么时如何师云重叠关山路问如何是啐啄之机师云响进云还应也无师云且缓缓问如何是云门一曲师云腊月二十五进云唱者如何师云且缓缓问如何是祖师西来意师云日里看山问如何是学人自已师云游山翫水进云如何是和尚自已师云赖遇维那不在问如何是一代时教师云对一说问如何是正法眼师云普问如何是端坐念实相师云河里失钱河里摝问如何是诸佛出身处师云东山水上行师乃云我事不获巳向你诸人道直下无事早是相埋没也更欲蹋步向前寻言逐句求觅解会千差万别广设问难赢得一场口滑去道转远有什么歇时祇此箇事若在言语上三乘十二分教岂是无言语因什么道教外别传若从学解机智祇如十地圣人说法如云如雨犹被呵责见性如隔罗縠以此故知一切有心天地悬殊虽然如此若是得底人道火不能烧口终日说事未甞挂着脣齿未曾道着一字终日着衣喫饭未曾触着一粒米挂一缕丝虽然如此犹是门庭之说须是实得与么始得若约衲僧门下句里呈机徒劳伫思直饶一句下承当得犹是瞌睡汉时有僧问如何是一句师云举问如何是尘尘三昧师云桶里水钵里饭三乘十二分教横说竖说天下老和尚纵横十字说X与我拈针锋许说底道理将来看与么道早是死马医虽然如此且有几箇到此境界不敢望你言中有响句里藏锋瞬目千差风恬浪静伏惟尚飨问如何是透法身句师云北斗里藏身问如何是吹毛剑师云骼又云觜问如何转动即得不落阶级师云南斗七北斗八举一则语教汝直下承当早是撒屎着你头上也直饶拈一毛头尽大地一时明得也是剜肉作疮虽然如此也须是实到者箇田地始得若未且不得掠虗却须退步向自已根脚下推寻看是什么道理实无丝发许与汝作解会与汝作疑惑况汝等各各当人有一段事大用现前更不烦汝一毫头气力便与佛祖无别自是汝诸人信根浅薄恶业浓厚突然起得如许多头角担钵囊千乡万里受屈作么且汝诸人有什么不足处大丈夫汉阿谁无分独自承当尚犹不着便不可受人欺瞒取人处分才见老和尚开口便好把特石蓦口塞便似屎上青蝇相似鬬咂将去三箇五箇聚头商量苦屈兄弟古人一期为汝诸人不奈何所以垂一言半句通你入路知是般事拈放一边自着些子筋骨岂不是有少许相亲处快与快与时不待人出息不保入息更有什么身心闲别处用切须在意珍重尽干坤一时将来着你眼睫上你诸人闻与么道不敢望汝出来性燥把老僧打一掴且缓缓子细看是X有是无是箇什么道理直饶你向这里明得若遇衲僧门下好槌脚折若是箇人闻说道什么处有老宿出世便好蓦面唾污我耳目汝若不是箇手脚才闻人举便承当得早落第二机也汝不看他德山和尚才见僧入门拽拄杖便趁睦州和尚见僧入门来便云现成公案放你三十棒自余之辈合作么生若是一般掠虗汉食人脓唾记得一堆一担搕𣜂到处驰骋驴脣马觜夸我解问十转五转话饶你朝问至夜答到夜论劫还梦见么什么处是与人着力处似这般底有人屈衲僧斋也道得饭喫堪什么共语处他日阎罗王面前不取你口解说诸兄弟若是得底人他家依众遣日若未得切莫掠虗不得容易过时大须子细古人大有葛藤相为处祇如雪峯和尚道尽大地是你夹山和尚道百草头上荐最老僧閙市里识取天子洛浦和尚云一尘才起大地全收一毛头师子全身总是你把取飜覆思量看日久岁深自然有箇入路此箇事无你替代处莫非各在当人分上老和尚出世祇为你作箇证明你若有箇入路少许来由亦昧汝不得若实未得方便拨你即不可兄弟一等是蹋破草鞋行脚抛却师长父母直须着些子眼睛始得若未有箇入头处遇着本色咬猪狗手脚不惜性命入泥入水相为有可咬嚼眨上眉毛高挂钵囊十年二十年辨取彻头莫愁不成办直是今生未得来生亦不失人身向此门中亦乃省力不虗辜X负平生亦不辜负施主师长父母直须在意莫空过时游州猎县横担拄杖一千里二千里走这边经冬那边过夏好山好水堪取性多斋供易得衣钵苦屈苦屈图他一斗米失却半年粮如此行脚有什么利益信心檀越一把菜一粒米作么生消得直须自看无人替代时不待人一日眼光落地前头将何抵拟莫一似落汤螃蠏手脚忙乱无你掠虗说大话处莫将等闲空过时光一失人身万劫不复不是小事莫据目前俗子尚犹道朝闻道夕死可矣况我沙门合履践何事大须努力珍重问杀父杀母佛前忏悔杀佛杀祖向什么处忏悔师云露问不起一念还有过也无师云须弥山问如何是和尚家风师云有读书人来报问圣僧为什么被大虫咬师云与天下人作牓㨾问如何是超佛越祖之谈师云餬饼进云这箇有什么交涉师云酌然有什么交涉大众集良久蓦拈拄杖云看看北郁丹越人见汝般柴不易在中庭里相扑供养你更为你念般若经云一切智智清净无二无二分无别无断故僧便问如何是一切智智清净师云西天斩头截臂这里自领出去问古人面壁意旨如何师云念七又云定问如何是释迦身师云干屎橛问初秋夏末前程忽有人问如何祇对师云大众退后进云过在什么处师云X还我九十日饭钱来问树凋叶落时如何师云体露金风问一切智通无障碍时如何师云埽地泼水相公来问随流认得性时如何师云东堂月朗西堂闇天帝释与释迦老子在中庭里相争佛法甚閙便下座和尚子直饶你道有什么事犹是头上安头雪上加霜棺木里眨眼灸盘上更着艾爝这箇是一场狼借不少也你合作么生各自觅箇託生处好莫空游州猎县祇欲得捏搦闲言语待老和尚口动便问禅问道向上向下如何若何大卷抄将去𡎺向皮袋里卜度到处火鑪边三箇五箇聚头举口喃喃地便道这箇是公才语这箇是就处打出语这箇是事上道底语这箇是体语体汝屋里老爷老孃噇却饭了祇管说梦便道我会佛法了也将知与么行脚驴年得休歇么更有一般底才闻说箇休歇处便向阴界里闭目合眼老鼠孔里作活计黑山下坐鬼趣里体当便道我得箇入路也还梦见么这一般底打杀万箇有什么罪过唤作打底不遇作家至竟祇是箇掠虗汉你若实有箇见处拈将来看共汝商量莫空过不识好恶謥謥詷詷地聚头说葛藤莫教老僧见捉来勘不相当槌折腰莫言不道汝皮下还有血么到处自欲受屈作么这灭胡种尽是野狐羣队总在这里作么以拄杖一时趂下X从上来且是箇什么事如今抑不得巳且向汝诸人道尽大地有什么物与汝为对为缘若有针锋与汝为隔为碍与我拈将来唤什么作佛作祖唤什么作山河大地日月星辰将什么为四大五蕴我与么道唤作三家村里老婆说话忽然遇着本色行脚汉闻与么道把脚拽向堦下有什么罪过虽然如此据箇什么道理便与么莫趁口快向这里乱道须是箇汉始得忽然被老汉脚跟下寻着勿去处打脚折有什么罪过既与么如今还有问宗乘中话么待老汉答一转了东行西行有僧拟问次师以拄杖噼口打便下座问如何是清净法身师云花药拦进云便与么会时如何师云金毛师子因闻钟鸣乃云世界与么广阔为什么钟声披七条人人自有光明在看时不见暗昏昏便下座师在文德殿赴斋有鞠常侍问灵树果子熟也未师云什么年中得信道生偈颂丧时光藤林荒图人意滞肌尫举不顾即差互拟思量何劫悟咄悟咄力希禅子讶中眉垂抽顾头鉴咦室中语要师举古云闻声悟道见色明心师云作么生是闻声X悟道见色明心乃云观世音菩萨将钱来买餬饼放下手云元来祇是馒头举僧问赵州某甲乍入丛林乞师指示州云喫粥了也未僧云喫粥了也州云洗钵盂去师云且道有指示无指示若道有指示向他道什么若道无指示者僧何得悟去有时云平地上死人无数过得荆棘林是好手僧云与么则堂中第一座有长处也师云苏噜苏噜一日云三家村里卖卜东卜西卜忽然卜着也无定僧便问忽然卜着时如何师云伏惟举僧问干峯十方薄伽梵一路涅槃门未审路头在什么处峰以拄杖划云在者里师拈起扇子云扇子㪍跳上三十三天筑着帝释鼻孔东海鲤鱼打一棒雨似盆倾相似会么有时云若说菩提涅槃真如解脱是烧枫香供养你若说佛说祖是烧黄热香供养你若说超佛越祖之谈是烧缾香供养你归依佛法僧下去一日拈起拄杖举教云凡夫实谓之有二乘析谓之无缘觉谓之幻有菩萨当体即空乃云衲僧见拄杖伹唤作拄杖行但行坐但坐总不得动着举雪峯云三世诸佛向火𦦨上转大法轮师云火𦦨为三世诸佛说法三世诸佛立地听有时拈起拂子云者里得箇入处去揑怪也日本国里说禅三十三天有箇人出来唤云吽吽特厍儿担X枷过状举雪峯云饭萝边坐饿死人临河渴死汉玄沙云饭箩里坐饿死汉水里没头浸渴死汉师云通身是饭通身是水有时云直得干坤大地无纤毫过患犹是转句不见一色始是半提直得如此更须知有全提时节举翠巖夏末上堂云我一夏巳来与师僧说话看翠巖眉毛在么保福云作贼人心虗长庆云生也师云关有时云光不透脱有两般病一切处不明面前有物是一又透得一切法空隐隐地似有箇物相似亦是光不透脱又法身亦有两般病得到法身为法执不忘已见犹存坐在法身边是一直饶透得法身去放过即不可子细点检来有什么气息亦是病或拈拄杖示众云拄杖子化为龙吞却干坤了也山河大地甚处得来举玄沙示众云诸方老宿尽道接物利生忽遇三种病人来作么生接患盲者拈搥竖拂他又不见患聋者语言三昧他又不闻患痖者教伊说又说不得且作么生接若接此人不得佛法无灵验有僧请益师师云你礼拜着僧礼拜起师以拄杖便挃僧退后师云你不是患盲复唤近前僧近前师云你不是患聋乃竖起拄杖云还会么僧云不会师云你不是患痖其僧于此有省X举马大师云一切语言是提婆宗以此箇为主师云好语祇是无人问僧便问如何是提婆宗师云西天九十六种你是最下种举肇法师云诸法不异者不可续𠒎截鹤夷岳盈壑然后为无异者哉师云长者天然长短者天然短又云是法住法位世间相常住乃拈起拄杖云拄杖不是常住法举世尊初生下一手指天一手指地周行七步目顾四方云天上天下唯我独尊师云我当时若见一棒打杀与狗子喫却贵图天下太平举雪峯示众云世界阔一丈古镜阔一丈世界阔一尺古镜阔一尺玄沙指面前火鑪云火驴阔多少峯云似古镜阔沙云这老汉脚跟未点地在后东使拈问僧为复古镜致火炉与么大火炉致古镜与么大西院云与么问人也未可在师云馊饭泥茶炉举僧问云居山河大地从何而有居云从妄想有僧云与某甲想出一铤金得么居便休去僧不肯师闻得云巳是葛藤不能折合得待伊道想出一铤金得么拈拄杖便打垂示代语师上堂云你道古佛与露柱相交是第几机无对师云汝问我与汝道僧便问师云一条绦三十文代前语云南山起云北山下雨僧又问作么生是一条绦三十文师云打与上堂云干坤侧日月星辰一时X黑作么生道代云好事不如无一日云今日十五入夏也寒山子作么生代云和尚问寒山学人对拾得或云古人道人人尽有光明在看时不见暗昏昏作么生是光明代云厨库三门又云好事不如无一日云佛法大杀有祇是舌头短代云长也又云大斧斫了手摩抄示众云中有一宝秘在形山拈灯笼向佛殿里将三门来灯笼上作么生代云逐物意移又云雷起云兴或云阿耶耶新罗国里打铁火星烧着我指头自代云非但指头一日云眼睫横亘十方眉毛上透干坤下透黄泉须弥塞却你咽喉还有人会得么若有人会得拽取占波共新罗国鬬额代云哂示众云作么生是不露锋骨句代云今时人须是明明向道始得师乃有颂不露锋骨句未语先分付进步口喃喃知君大罔措游方遗录师初参睦州踪禅师州才见师来便闭却门师乃扣门州云谁师云某甲州云作什么师云已事未明乞师指示州开门一见便闭却师如是连三日去扣门至第三日州始开门师乃拶人州便擒住云道道师拟议州托开云秦时𨍏轹钻师从此悟入师到雪峯庄见一僧师问上座今日上山去那僧云是师云寄一则因缘问堂头和尚祇是不得道是别人语僧云得师云上座到山中毗和尚上堂众才集便出握腕立地云这老汉项上铁枷何不脱却其僧一依师X教雪峯见这僧与么道便下座拦胷把住其僧云速道速道僧无对雪峯托开云不是汝语僧云是某甲语雪峯云侍者将绳棒来僧云不是某语是庄上一浙中上座教某甲来道雪峯云大众去庄上迎取五百人善知识来师次日上山雪峯才见便云因什么得到与么地师乃低头从兹契合又因疎山示众云老僧咸通年巳前会得法身边事咸通年巳后会得法身向上事师问承闻和尚咸通年巳前会得法身边事咸通年巳后会得法身向上事是不山云是师云如何是法身边事山云枯桩师云如何是法身向上事山云非枯桩师云还许学人说道理也无山云许你说师云枯桩岂不是明法身边事非枯椿岂不是明法身向上事山云是师云法身还该一切不山云作么生不该师指净瓶云法身还该这箇么山云阇梨莫向净瓶边会师便礼拜因见信州鹅湖上堂云莫道未了底人长时浮逼逼地设使了得底人明得知有去处尚乃浮逼逼地师下来举此语问首座适来和尚示众云未了底人浮逼逼地了得底人浮逼逼地意作么生首座云浮逼逼地师云首座在此久住头白齿黄作这箇语话首座云未审上座又作么生师云要道即得见即便见若不见莫乱道首座云祇如堂头道浮逼逼地又作么生师云头上着枷脚下着杻座云与么则无佛法也师云此是文殊普贤大人境界师到江州有陈尚书请师斋相X见便问儒书中即不问三乘十二分教自有座主作么生是衲僧行脚事师云曾问几人来书云即今问上座师云即今且置作么生是教意书云黄卷赤轴师云这箇是文字语言作么生是教意书云口欲谈而辞丧心欲缘而虑忘师云口欲谈而辞丧为对有言心欲缘而虑忘为对妄想作么生是教意尚书无语师云见说尚书看法华经是不书云是师云经中道一切治生产业皆与实相不相违背且道非非想天有几人退位书无语师云尚书且莫草草十经五论师僧抛却特入丛林十年二十年尚不柰何尚书又争得会尚书礼拜云某甲罪过师因干峯上堂云法身有三种病二种光须是一一透得更须知有照用临时向上一窍在峯乃良久师便出问菴内人为什么不见菴外事峯呵呵大笑师云犹是学人疑处在峯云子是什么心行师云也要和尚相委峯云直须与么始解稳坐地师应诺诺干峯示众云举一不得举二放过一着落在第二师出众云昨日有人从天台来却往径山去峯云典座来日不得普请便下座师在灵树知圣大师会中为首座时僧问知圣如何是祖师西来意圣云老僧无语却问僧忽然上碑合着得什么语时有数僧下语皆不契圣云汝去请首座来洎师至圣乃举前话问师师云也不难圣云着得什么语师云有人问如何是祖师西来意但云师知圣深肯X法昌遇禅师语嗣北禅贤上堂释迦未灭迦叶未闻从凡入圣功不浪施大藏教文如金如玉洎乎金色头陀受法传衣龙宫海藏无处出头且道祖师有什么长处一丸消众病不假药方多你若退身千尺我便当处生芽你若觌面相呈我便藏身弄影你若春池拾砾我便撒下明珠直得水洒不着风吹不入如箇无孔铁鎚相似且道法昌还有为人处么利刀割肉疮犹合恶语伤人恨不消春山青春水绿一觉南柯春睡足携笻纵步出松门是处桃英香馥郁恩因昔日灵云老三十年来无处讨如今竞爱摘杨花红香满地无人扫黄龙南禅师至云拏云攫浪数如麻点着铜睛眼便花除却黄龙头角外自余浑是赤斑蛇法昌小剎路远山遥景物萧踈游人罕到敢谓黄龙禅师曲赐光临不唯泉石增辉亦乃龙天喜悦然云行雨施自古自今其柰炉鞴之所钝铁尤多良医之门病者愈甚瘥病须求灵药销顽必借金鎚法昌这里有几箇堕根阿师病者病在膏肓顽者顽入骨髓若非黄龙老汉到来总是虗生浪死遂拈起拄杖云还会么打面还他州土麦唱歌须是帝乡人头戴华巾离少室手携蓆帽出长安鹫峯峯下重相见鼻孔元来总一般X胡芦棚上挂冬瓜麦浪堆中钓得鰕谁在畵楼沽酒处相邀来喫赵州茶铁牛对对黄金角木马双双白玉蹄为爱雪山香草细夜深乘月过前溪玉麟带月离霄汉金凤䘖花下綵楼野老不嫌公子醉相将携手御街游四月八云我佛世尊降诞迦维直得九龙吐水天雨四花一手指天一手指地便道天上天下唯我独尊大似傍若无人及乎韶阳老汉出来打一棒诸方将谓瓦解氷销殊不知天欲明而必暗人欲旺而必衰譬如涂毒鼓打着即乖致令祖域千古之下竞起干戈挂人唇齿法昌临危不悚人好一棒太迟生未离兜率脚跟下便好与一锥岂到今日然虽如是大似贼过张弓莫有向这里下得一转不伤物义底语不唯与瞿昙出气亦乃划断诸方葛藤有么莫恠渠侬多意气他家曾踏上头关闻声悟道何异缘木求鱼见色明心大似迷头认影诸仁者不用续𠒎截鹤夷岳盈壑南辰北斗缠度分明日晦月明昇沉自异但请休征罢战端拱无为自然得箇入头差肩佛祖若更言中辩意句里明机清风月下守株人凉兔渐遥春草绿法昌今日开炉行脚僧无一箇为报十八高人缄口围炉打坐不是规矩严难免见诸人话堕直饶口似秤鎚未免灯笼勘破不知道绝功勋妄自修因证果X若逢临济德山应是难能放过但知一念回心定免三乘羁锁青山鸟道登者即迷碧落无波动犯风影不是目前法莫生种种心明暗不相关虗空无背面到这里直似秋潭月影静夜钟声犹是生死岸头事莫当等闲不见古者道直须向那边担荷了却来这边行李揩磨心识尽却今时过患直似枯木逢春不润始有少分相应古人与么说话意作么生那边担荷箇什么这边又作么生行李除非久参硕德乃可知之莫只与么业识茫茫无明人我私心作解妄生穿凿如磨砖作镜相似多少赘讹快须着力莫待前头路尽方始着忙一朝心眼顿开方知法昌老以佛法为事年年四月十六诸方尽皆禁足法昌者里如何但见山青水渌师到北禅禅问近离什么处师云福严禅云思大鼻孔长多少师云与和尚当时见底一般禅云你且道我见时长多少师云和尚大似不曾到福严禅云学语之流来时马大师安乐否师云安乐禅云向你道箇什么师云教和尚莫乱统禅云念你是新到不能打得你师云某甲亦放过和尚喫茶次禅问乡里什么处师云漳州禅云三平在彼作什么师云说禅说道禅云年多少师云与露柱齐年禅云有露柱且从无露柱年多少师云无露柱一年不少禅云半夜放乌鸡X师访芭蕉泉菴主问云菴主在么泉云谁师云行脚僧泉云来作什么师云礼拜菴主泉云恰遇菴主不在师云你𠰒泉云向道不在说什么你我拽棒直赶下山明朝再去依前被赶师后又去问菴主在么泉云谁师云行脚僧揭帘便入泉拦胷把住云这里虫虎纵横尿牀鬼子三回两度来讨箇什么师云久向道风泉乃解开衣抖擞云你将谓泉大道有多少奇特师便问如何是菴中主泉云入门须辨取师云莫只这便是泉云赚杀几多人师云前言何在泉云听事不真唤钟作瓮师云与么则万法泯时全体现君臣合处正中邪去也泉云驴汉不会便休乱统作什么师云未审客来将何祗待泉云云门胡饼赵州茶师云与么则谢师供养泉云我火种也未有早道谢供养北禅岁夜小参云年穷岁尽无可与诸人分岁今夜烹箇露地白牛煑野菜羮烧榾柮火喫了大家围炉唱村田乐何也免使倚他门户傍他墻致使傍人唤作郎至夜深维那问讯云县中有人勾和尚禅云作什么那云和尚夜来杀牛不曾纳皮角禅遂捋下帽子云这箇不是那拾得便出禅唤侍者云贼贼那云天寒且还和尚帽子禅顾视师云这箇公案作么生师云潭州纸贵一状领过大凡参学兄弟道眼未明心地未安入一丛林出一保社须当亲近良朋善友二六时中将佛法为事直X须决择令心眼精明这箇不是小事光阴易得时不待人一失人身卒未有出头处在莫只恁么打閧过时今日三明日四这里经冬那里过夏记取一肚葛藤路布学解到处摩脣捋觜汉语胡言道我解禅解道轻忽好人作无间业将知此事大不容易没量大人到这里讨头鼻不着莫当等闲乱开大口法昌老汉无人情莫爱人摩捋你赞叹你尽不是好心一朝风火解散眼光落地善恶业缘受报好丑生死境界一时现前那时便如落汤螃蠏手忙脚乱从前活计神通佛法总使不着业识忙忙无可依怙追悔不及随缘受报解换头回都未可定岂不见古者道学般若菩萨且莫自谩切须子细纤毫不尽未免轮回丝念未忘尽从沉坠你要识披毛带角底么便是你寻常乱作主宰者是你要识拔舌地狱么便是你诳惑迷徒者是儞要识寒氷镬汤么便是你滥受信施者是三涂八难尽是你心自作只为道眼不明方乃如是若是谛当底人岂有这箇消息法昌与么说话尽是契合诸圣不独你三兄五弟但未得忍菩萨皆有此过岂况天龙八部既来这里径冬过夏莫生容易老僧䦆头边讨饭供养你说些子出家话莫被人我夯却一生空过一旦四大分张那时作伎俩迟也有一般汉闻举着他肚里事瞋心念起便道佛法岂有与么事大悟不拘小节更问阿谁我且问你悟见箇什么还脱得髑髅识想也未十二时中且与五戒十X善相应灵山会上还曾见有无行业底佛么还有妄语底祖师么大似将牛屎比旃檀有甚交涉可谓醍醐上味为世所珍遇斯等人翻成毒药你要他相应但如今于一念于一切处放教枯淡二六时中对五欲八风如盲人视物不为诸法管带亦不管带诸法六根门头检点无丝发过患方有少许趣向分法昌与么说话如服瞑眩底药相似一期苦口他时大有得力处所以古者道假使百千劫所作业不忘因缘会遇时果报还自受无人替代你各自努力雪窦禅师语嗣智门师开堂陞座普观大众一回乃云人天普集合发明箇什么事焉可互分宾主驰骋问答便当宗乘去广大门风威德自在辉腾今古把定干坤千圣祇言自知五乘莫能建立所以声前悟旨犹迷顾鉴之端言下知宗尚昧情识之表诸人要知真实相为但以上无攀仰下绝已躳自然常光见前箇箇壁立千仞还辨明得也无未辨辨取未明明取既辨明得能截生死流同踞祖佛位妙圆超悟正在此时堪报不报之恩以助无为之化翠峯受疏专使相争纭纭不巳陞座不须作闹事在况僧家也无固无必住则孤鹤冷翘松顶去则片云忽过人间应非彼此殊源动静乖趣今与诸人念三二年洞庭晦迹承四远信心恩顾捿众方谐旧辙藏X教复乃新归岂可知感顿忘遽致前迈诚为不可四明太守星驰介使辎重俄临既䟦涉数州迢递千里投诚苦逼一至于斯进退审详不能自决住翠峯好往雪窦好于时众僧高声云往雪窦好师顾谓檀越不用为讶宜各知时且佛法委自王臣兼住持亦以缘断在彼在此本无间然希披疏文以塞来命便下座上堂因僧送拄杖上师师拈起成颂云清峻孤根别有灵势含山水自分明提来胜得丰城剑报尽人间两不平复云大凡以平报不平是义烈常准以不平报不平为格外清规亦犹以智遣惑颇逢下士以智遣智罕遇作家要会两不平么诸人也没量罪过雪窦也没量罪过雪窦过自能检责你者漆桶不打更待几时以拄杖一时趁下形兴未质名起未名形名既兆游气乱清师拈起拄杖云大众拄杖子是形名双举还有过也无有即水里月无即形名兆若也究得实谓恩大难酬未出母胎见成公案周行七步过犯弥天更入鹿野苑中枝蔓上复生枝蔓乃拈起拄杖云吽吽便下座诸仁者夫宗师唱道譬若沧溟上客独泛兰舟月渚烟波随情放旷欲抛香饵须待长鲸纵有纤鳞应无希冀直钩钓鲲鲸曲钩钓龟鳖曲钩若在鲲鲸理应未可X直钩若在龟鳖情亦不甘如今抛钩也负命者上钩来良久云劳而无功便下座日日日东上日日日西没循环三百六十几箇解知窠窟放开精精冥冥把定恍恍惚惚君不见毗耶离城彼上人一室寥寥是何物师召大众高着眼便下座因雪示众头上皑皑脚下皑皑金色尊者独上高台开眼造罪合眼受灾如何如何天网恢恢田地稳密底祖佛不敢近为什么擡脚不起又云神通游戏底神鬼不能测为什么下脚不得直饶十字纵横朝打三千暮打八百春山叠乱青春水漾虗碧寥寥天地间独立望何极便下座却顾谓侍者云适来有人看方丈么云有师云作贼人心虗大无外小无内半合半开成团成块老胡既隔绝衲子多违背从他千古万古长漫漫填沟塞壑没人会以拄杖卓地一下云归堂一不定二不可上下四维春风包褁桃花杏花闘开柳条桑条憋破可怜昔日灵云刚道迷逢达磨师拈起拄杖云灵云鼻孔穿了也小参云须菩提巖中宴坐诸天雨花赞叹尊者云空中雨花赞叹复是何人云我是梵天尊者云汝云何赞叹天云我重尊者善说般若波罗蜜多尊者云我于般若未曾说一字汝云何赞叹天云尊者无说我X乃无闻无说无闻是真说般若波罗蜜多又复动地雨花师云避喧求静处世未有其方他在巖中宴坐也被者一队汉涂煳伊更有者老把不住问云空中雨花赞叹复是何人早见败阙了也我重尊者善说般若波罗蜜多恶水蓦头泼我于般若未曾说一字草里走尊者无说我乃无闻识甚么好恶总似者般底何处有今日师复召大众雪窦幸是无事人尔来者里觅箇甚么以拄杖一时趁下上堂不得春风花不开花开又被风吹落尔若明得褒贬句未必善因而招恶果归堂长觜鸟芳树不栖喃喃独语摩斯咤沧溟不入战战却回三十年后悟去提起手云吽吽便下座有时竖起拄杖云洪机在掌排巨灵擘太华之峯复横案云明镜当台绝演若逐东西之迳又以拄杖一划云比拟张麟兔亦不遇便下座巢知风穴知雨刢利衲僧未可相许若问如何苦哉佛陀参雪覆芦花欲暮天谢家人不在渔船白牛放却无寻处空把山童赠铁鞭释迦巳灭弥勒未生正当今日佛法委在翠峯放开揑聚总由者里放开也七纵八横是处填沟塞壑揑聚也天下老和尚尽在拄杖头不消一札剑轮飞处日月沈辉宝杖敲时干坤失色众魔从兹胆裂千圣由是眼开其如二听不圆震迅雷而莫觉X孤根将败霈春雨以非滋致使凡圣岐分悟迷派列奔驰七趣汩没四流重业相缠无有休日尔诸禅德觊善参详如人上山各自努力立宾立主剜肉作疮举古举今抛沙撒土直下无事正是无孔铁槌别有机关合入无间地狱明眼衲子应须自看以字不成八字不是优昙花正开齅着无香气飜笑钓鱼船上客不爱南山爱鳖鼻还有閙市里出头底么良久云不如䇿杖归山去长啸一声烟雾深便下座天衣怀和尚语嗣雪窦显上堂举教中道劫来观世间犹如梦中事乃拈起拄杖云看看拄杖子作梦梦见吞却山河大地明暗色空又梦见成佛作祖你等诸人还曾梦见么若也梦见山僧今日一场败阙若不梦见各自归堂挂搭下莫教失却枕头以拄杖击香台下座衲僧横说竖说未知有顶门上眼时有僧问如何是顶门上眼师云衣穿瘦骨露屋破看星眠云生谷口水滴悬崖猿啸孤峯鴈横碧落眼睛定动鼻孔辽天箭发离絃新罗国里便下座阇王杀父圆悟无生善星出家生陷地狱彼彼丈夫莫自退屈通身是眼见处偏枯截断众流正是随波逐浪诸仁者要会么冬瓜长儱侗瓠子曲弯弯便下X座无边身菩萨穷尽法界不见如来顶相诸仁者无边身菩萨不见如来顶相且致祇如释迦老子还见无边身菩萨顶相么如今若有明眼衲僧非但顶相十方世界诸如来心悉现在前良久云还见么土上更加泥便下座太阳门下日日三秋明月堂前时时九夏古人恁么道也是剜肉作疮太阳门下几箇踏着明月堂前承虗接响山僧即不然火不待日而热风不待月而凉芭蕉闻雷开葵花随日转若也便恁么去西天移来此土参一钳一槌抽钉拔楔大唐鼓韛新罗打铁诸仁者尽干坤大地是箇槌柄在什么处若更问你索钳与山僧一时败阙少林九年垂一则语直至如今诸方赚举欲得不赚么山僧与你诸人举一徧乃云唵部咘嘿伽多哩萨诃便下座般若无知无所不知昨夜灯笼吞却佛殿即不问你且道新罗王子坐朝说什么话良久云久雨不晴一一沤里一文殊看看沤灭还归水诸上座是沤干坤大地是沤文殊在什么处良久云南天台北五台云笼古殿迦叶攒眉露滴堦墀空生泣泪森罗举唱孰是知音水乳难分鹅王善别忽然顶门眼开莫道山僧压良为贱X举脩山主问僧甚处来僧云翠巖来主云翠巖有何言句示徒僧云和尚寻常道出门逢弥勒入门见释迦主云恁么道又争得僧便问和尚又如何主云出门逢阿谁入门见什么僧于言下有省师云虽得一场荣刖却一双足且道落在宾家分上主家分上若定当得出忧则共戚乐则同欢山僧即不然出门则吴山楚水入门则佛殿行廊或有箇衲僧出问师意如何许伊具一只眼良久云作是思惟时十方佛皆现如今思惟了十方佛即不现翻思古佛大似不丈夫何故如斯世界如许广阔为什么于一毛端现宝王剎坐微尘里转大法轮点检将来气急杀人举教云佛放眉间光现诸希有事崇寿香台放光三门佛殿前廊后架音声浩浩岂不是希有事还会么西天与此土不同参举法眼颂云九节一笻堪观大功谓语诸子是笻非笻师云法眼也是抱桥柱澡洗把缆放船山僧即不恁么乃拈起拄杖卓一下云九节一笻根生上长未入手中全无伎俩既在手中可下可上若也划断千圣路头文殊普贤惶惶失却座下师象十地圣人直得三三两两便下座诸佛非我道谁是最道者父母非我亲谁是最亲者既诸佛非道父母非亲那箇是得力处乃拈起拄杖云或龙盘或虎踞或纵或横万变施为计在临时若X也变作金刚王宝劒镇定八方狼烟永息若也变作踞地师子正眼觑着则丧身失命若也变作探竿影草东家杓柄长西家杓柄短无不了知在天为五星在地同五岳在文殊手中作如意在普贤手里为梵夹在老僧手里祇是多年万岁藤然虽如是节目上更生节目枝蔓上更生枝蔓三十年后不得错举入荒田不拣信手拈来草尽干坤大地是一株草你诸人且道是什么草若人识得瘥病不假驴駞药若人不识且向荒田里坐参无边剎境自他不隔于毫端且道妙喜世界不动如来说什么法十世古今始终不离于当念祇如威音王佛最初一会度多少众若有通方作者试为道看良久云行路难行路难万仞峯前着眼看千峯影里古佛场中主宾相见目击知音犹是剜肉成疮更言向上别有玄关尽是欺贤罔圣良久云诸人者欲得不相瞒昧么天台楖栗杖南岳万岁藤微言滞于心首恒为缘虑之场实际居于目前翻成名相之境天下老和尚开口动舌将特石塞却真如佛性菩提涅槃一笔勾下尽大地直得无丝毫过患由是无事甲里更有事敢问诸人云门为什么倒骑佛殿赵州为什么摘杨花虗明自照不劳心力上士见之鬼神茶饭中士见之狂心顿息更有一人切忌道着身现圆月相以表诸佛体说法无其形用辨非声色X乃举云大众还见龙树菩萨性命在山僧手里么若也放行从教道圆道顿说是说非若不放过不消一揑参万法何殊心何异何劳更用寻经义古人与么说话大似泥里洗土块未是格外之谈然依经解义三世佛冤离经一字即同魔说黄底是纸黑底是墨分别底是业识併却咽喉脣吻经在什么处参大众集定乃云上来打箇不审能消万两黄金下去打箇珍重亦消得四天下供养若作佛法话会滴水难消若作无事商量眼中着屑且作么生即是良久云诸人还会么珍重举教云若见诸相非相即见如来法眼道若见诸相非相即不见佛诸人者得即得要且祇知瞻前不知顾后山僧即不然若见诸相非相眼在什么处此语有两负门若人点检得出许你具择法眼参曹山寂禅师语嗣洞山师辞洞山嘱曰若要辩认向去之人真伪有三种渗漏若是当机相见切在推穷勘问子细不得卤莽恐误后人印可讹谬坏灭祖宗切嘱切嘱三渗漏者一见渗漏机不离位堕在毒海二情渗漏滞在向背亮处偏枯三语渗漏究妙失宗机昧终始浊智流转于此三种子宜知之未达法源者多于此三种流滞尽落边岸汝当护持斯为验矣X纲要颂三首一敲唱俱行金针双鎻备叶路隐全该宝印当风妙重重锦缝开二金锁玄路交互明中暗功齐转觉难力穷忘进退金锁网鞔鞔三不堕凡圣事理俱不涉回照绝幽微背风无巧拙电火烁难追师乃礼谢次日辞洞山山问云向什么处去师云不变异处去山云不变异处岂有去耶师云去亦不变异问未具胞胎时还有言句也无师云有进云便请师傍瞥云汝将什么听进云祇如聋者还得闻否师云若闻即具耳目也进云未审是什么人得闻师云未具胞胎者镜清问清虗之理毕竟无身时如何师云理即如是事又作么生清云如理如事师云谩曹山一人即得争柰诸圣眼何清云若无诸圣眼争知不恁么师云官不容针私通车马又问祇如少子还带也无师云不怜少子老亦忘归清云不带时如何师云不住清云不住者如何师云非的非的清云此事还从授手也无师云事须事须清云正恁么时作么生师云念念相续清云恁么则贯通血脉去也师云贯通血脉不从人得清云不从人得事作么生师云这里更不见人清便礼拜X上堂示众云诸方尽把格则何不与他道却令他不疑去云门出云密密处为什么不知有师云祇为密密所以不知有门云此人如何亲近师云莫向密密处亲近门云不向密密处亲近时如何师云始解亲近门云诺诺门又问如何是沙门行师云喫常住苗稼者是门云便恁么去时如何师云汝还畜得么门云畜得师云你作么生畜门云着衣喫饭有什么难师云何不道披毛戴角门便礼拜僧问漫漫荒径甚处堪置生涯师云荒处莫剌脚进云不荒之地作么生师云不渺漭进云一旦烟生谁人居止师云闹处去也进云未审本来生涯作么生师云蒺藜深僧问清税孤贫乞师赈济师召云税阇黎税应诺师云清源白家酒三盏犹道未霑脣僧问沙门岂不是具大慈悲底人师云是进云忽遇六贼来时如何师云亦须具大慈悲进云如何是具大慈悲师云一剑挥尽进云尽后如何师云始得和同问朗月当空时如何师云犹是阶下汉进云请师接上阶师云月落后来相见问未审是什么人即不被无常吞师云炽然在无常中还吞得么问如何是曹源孤峻处师云梯橙不到进云还有人得到也无师云不踏梯橙即得进云未审得到后如何师云不见有孤峻问如何是其中人师云倾国无知已进云还有人识得否师云有进云是什么人师云土木瓦砾问又无阻隔为什么过那边不得师X云若无阻隔也无那边进云恁么则大千沙界总是他屋里也师云大千沙界即是他屋里作么生是大千中人僧无对师代云不坐大千者师问众云山河大地一时来问是什么人能答众无语师代云不具六根者师问强上座云佛真法身犹若虗空应物现形如水中月作么生说箇应底道理强云如驴觑井师云道则太杀道祇道得八成强云未审和尚如何师云如井觑驴僧问教中云大海不宿死尸如何是大海师云包含万有者进云既是包含万有为什么不宿死尸师云绝气息者不着进云既是包含万有为什么绝气息者不着师云万有非其功绝气息者有其德进云向上还更有事也无师云道有道无即得争柰龙王按劒何问日未出时如何师云曹山也恁么来进云出后如何师云犹较曹山半月程师问德上座菩萨在定闻香象渡河出什么经德云涅盘经师云定前闻定后闻德云和尚流也师云道则太杀道祇道得一半德云和尚如何师云滩下接取僧问学人十二时中如何保任师云如经蛊毒之乡水也不得霑一滴问一牛饮水五马不嘶时如何师云曹山解忌口又云曹山孝满僧问香严如何是道严云枯木里龙吟僧云如何是道中人严云髑髅里眼睛僧后举问石霜如何是枯木里龙吟霜云犹带喜在进云如何是髅髑里眼睛霜云犹有识在僧又举问师如何是枯木里龙吟师云X血脉不断进云如何是髑髅里眼睛师云干不尽进云未审有得闻者否师云尽大地未有一人不闻进云祇如枯木里龙吟是何章句师云不知是何章句闻者皆丧师因有颂枯木龙吟真见道髑髅无识眼初明喜识尽时消息尽当人那辨浊中清僧问雪覆千山为什么孤峯不白师云须知有异中异进云如何是异中异师云不堕诸山色问家贫遭劫时如何师云不能尽底去进云为什么不能尽底去师云贼是家亲进云既是家亲为什么飜成家贼师云内既不应外不能为进云忽然捉败时如何师云内外绝消息进云捉败时功归何所师云赏亦不曾闻僧云恁么则劳而无功师云功则不无成而不处进云既成为什么不处师云不见道太平本是将军致不许将军见太平纸衣道者问讯次师云莫便是纸衣道者么衣云不敢师云如何是纸衣下事衣云一裘才挂体万法悉皆如师云如何是纸衣下用衣近前叉手便立脱师云汝祇解恁么去不解恁么来衣忽然开眼问云一灵真性不假胞胎时如何师云未是妙衣云如何是妙师云不徣借衣便珍重归单下坐化师乃有颂觉性圆明无相身莫将知见妄疎亲念异便于玄体昧心差不与道相怜情分万法沈前境识鉴多端丧本真如是句中全晓会了然无事昔时人僧举澧州茗溪示众云吾有大病非世所医未审是X什么病师云攒簇不得底病进云一切众生还有也无师云人人尽有进云和尚还有否师云正觅起处不得进云一切众生为什么不病师云一切众生若病则非众生进云诸佛还有此病否师云有进云既有为什么不病师云为伊惺惺问抱璞投师请师雕琢师云不雕琢进云为什么不雕琢师云须知曹山好手问世间什么物最贵师云死猫儿头进云死猫儿头为什么却贵师云为无人着价问古人云吾常于此切意旨作么生师云要曹山头即斫将去椑树问洞山什么处来山云亲近来树云若是亲近用动这两片皮作什么山休去师后闻乃云一子亲得四禁颂莫行心处路不挂本来衣不须正恁么切忌未生时示学者颂二首学者先须识自宗莫将真性杂顽空妙用体尽知伤触力在逢缘不借功出语直教烧不着潜行须与古人同无身有事超岐路无事无身落始终将名召物显非名岂料迷形却认声镜里捉头徒自远水中捞月枉千生回乡暂指还家路若至家中又失程莫怪渔人频举棹鼓风摇浪待龙行投子青和尚语嗣大阳师入院拈香祝X圣罢次拈香云此一瓣香大众还知来处么非天地所产非阴阳所成威音巳前不落诸位燃灯之后七佛传来直至曹溪分流大厦山僧向治平初在浮山圆鉴和尚亲手传得寄付其宗颂委证明慈旨云代吾续大阳宗风山僧虽不识大阳和尚凭浮山宗法识人以为嗣续如此更不敢违浮山和尚法命付嘱之恩恭为郢州大阳明安大师和尚何故父母诸佛非亲以法为亲陞座师云若论此事岂在高陞法座下列明贤问答主宾以为出世况千贤杜口万圣绝言古今佛祖分雪无门三藏五乘指谕不下然虽如是不可一向弓折箭尽去也所以道千峯鏁色万木古巖月照风生幽洞云开四面龙吟枯木凤转青霄石牛吼断长空木马嘶开金户灵苗竞发瑞草争春日月同明千江共澍直得如斯犹是出世边事落在今时诸仁者如何得不落今时去良久云万年石径千云鏁一带青山半夜封上堂若论此事如鱼遁深渊必招钓客玉埋荆谷何逆求人所以刖足楚城烟波渭水盖不守平常致斯如是此日白云满谷渌水浮烟瑞鸟惊晨山光眩目触事无私有何不可然虽如是更须无手能遮日钓鱼不犯竿下座谢化主云碧岫楼空白云自异灵苗独秀繁草何生金鸡啼处月落三更玉兔眠时日轮当午琼林上苑X枯木迎春宝殿苔生歌谣万里然虽如是且道应时应节一句作么生道良久云夜来深雪里天晓数枝开参默沉阴界语落深坑拟着则天地悬殊弃之则千生万劫洪波浩渺白浪滔天镇海明珠在谁收掌良久卓拄杖一下云百杂碎因云大师到云无影殿上谁是知音古路傍边幻人木马千峯锁翠万木含烟白云起处楼阁门开碧雾卷时妙峯顶露且道绝顶相见一句作么生道良久云不辞山路远特地入松门莫坐白云休眠青嶂直须枯木花芳氷河燄发旋风不滞触目能伤拟议之间徒劳进步到这里直须悬崖撒手自肯承当绝后再甦欺君不得禅德作么生是承当底事良久云㵎深花落远山高树影长孤村陋店莫挂缾盂祖佛玄关横身直过早是苏秦触塞求路难回项主临江何逃困命禅德到这里进则落于天魔退则沉于鬼趣若是不进不退正在死水中诸仁者作么生得平稳去良久云任从三尺雪难压寸灵松宗乘若举凡圣绝踪楼阁门开别户相见设使卷帘悟道岂免傍观春遇桃花重增病眼所以古人道向上一路千圣不传诸仁者既是不传因甚陜府铁牛走过新罗国里乃喝一喝云达者须知暗里惊举种种幻化皆生如来圆觉妙心拈起拄杖云只如X山僧拄杖子且不从彼中生何故若从彼中生争得在山僧手里禅德若知生处祖师向诸人脚跟下乞命若也不知山僧不免与诸人註破掷下拄杖归方丈举僧问洛浦学人欲归乡时如何浦云家破人亡子归何处僧云恁么则不归去也浦云庭前残雪日轮消室内红尘遣谁扫师拈云且道洛浦恁么对他什么处是指这僧归路若于这里会得可谓撒手归家若也不会举步更须子细下座雪覆千山白云淡泞松寒千古㵎水流氷祖师不坐少林春来者休寻无缝塔岁旦云元正启祚万物咸新千山秀翠于烟峯渌水穿云于碧雾石牛运步瑞草鲜明木马垂绦灵苗发艶古佛塔庙善财得遇文殊鸡足山西饮光再逢弥勒寒山添寿拾得增年同贺太平共扶尧化诸仁者且道嘉州大像今日寿年多少良久云千岁老儿颜似玉万年童子发如丝烟云拥翠鸾凤迷踪寒雨冲山樵人归晚劫初铃子振者何人路不拾遗君子称美少林昨夜月当圆葸十夕岭山西𢹂只履诸仁者祖师更有一只履诸人还曾收得么若收得不直半分钱若收不得当何凭准以拂子击禅牀下座谢首座云古人道积石成山积水成流积土成墻积学成圣积行成德且道衲僧家积箇什么良久云少X林虽不语别是一家春昔日世尊在灵山会上入无量三昧身心不动是时天雨曼陀罗华摩诃曼陀罗华大众当初世尊大似傍若无人山僧今日虽是养子不及父亦不入无量三昧且免得天雨四花遂拈起拄杖云与诸人转大法轮卓拄杖下座诸佛出世应病施方祖佛西来守株待兔直饶全提举唱犹如凿壁偷光设使尽令施行大似空中掷剑何故不见古人道不用求真唯须息见诸仁者且道息箇什么见良久云灵云不悟桃花旨空使玄沙暗皱眉三日一风五日一雨德山临济不劳更举举僧问曹山佛未出世时如何云曹山不如又问出世后如何云不如曹山师云古人道则一时间道了也须知妙峯顶上有一人大不肯曹山恁么道诸人还识此人么若不识山僧为你诸人道破良久云宁可截舌不犯国讳古人道执事元是迷契理亦非悟作么生免得去良久云久立住投子谢专使云若论此事岂在繁论虽官不容针私通车马便有分疎分所以道灵山分座自耻何多少室虗掩是谁之过盖㘽梧待凤种竹引风若无二祖承袭依旧青山带翠诸仁者且道承袭箇什么良久云不劳悬古镜天晓自鸡啼X小参昨夜钟鸣时道人尽来此今夜钟鸣时复来有何事月明幽室寒星分拱辰异若是陶渊明攒眉却回去良久云今夜不教诸人攒眉何故心不负人面无惭色下座举药山和尚一夜小参众集山云我有一句子直须待特牛生儿即向你道时有僧出云特牛生儿也自是和尚不道山云把火来其僧潜身入众洞山拈云却是这僧知有只是不肯礼拜师云大众且道甚处是这僧知有底道理若道得可谓与这僧雪屈若道不得却被药山谩山僧今夜不惜眉毛与诸人颂破一句那教祖佛知特牛生子落今时暗中一曲依稀似灯照残文不是诗偈颂浮山远和尚出十六题令师颂出识自宗佛祖言时路转乖石人语话颇同谐徒施棒喝门庭迅拟动之间早自埋空劫威音前别有一壶天御楼观射猎岂是刈茆田死中活绝境沉机无是非江南春早鹧鸪啼皆言即色明心会木马无绦动地嘶活中死鸟衔花落碧巖前对境皆言到处传人问西来指庭X栢岂关苍翠岭头穿不落死活金鸡日里报春时玉兔怀胎入紫微两岸芦花映白鹭渔翁舞棹拨烟归背舍百非若尽万惑除对境无心物物渠真净界中才一念阎浮早是八千初不背舍真金入火两何殊优钵罗花𦦨里敷烦恼路中谁作伴无明海内自沉浮活人劒黄河九曲镇干坤济水穿溟透海清风起浪高船更长月分弯势又多晴杀人劒划断机彀势莫穷圣凡从此永沉踪巴江迅阔人难渡一阵严风信莫通平常一周才尽又春风野渡江濵动钓翁堤岸绿杨和雨绽近山添翠碧朦胧利道拔生休观黄叶失金钱自是无他岂后先千圣共传无底钵大都迷悟有中边言无过失露柱拈来作木杓他人不肯任从他三脚踟跦巧不X会致令王老笑呵呵透脱黄鹤楼畔绿条新二水三山间景横南地瘴多炎气盛北天夏雨冻成氷透脱不透脱东山西岭间红青云言答话有其门跳得南堆北阜坐到头不解跨崑崙称扬灵山分座显仁风少室传芳续𦦨同功不浪施直到此本来祖意岂西东降句拟发言来路八千回头顾望满家怜立碑荒野无人识空对悲风草色前方入圆钱牛几度过新罗踏断千溪万道河欲会方中入圆句牧童横管又披蓑四料拣颂夺人不夺境青草初开嫩竹折野禽撩乱㵎分斜岗烟乍断云犹淡片照郊原木未遮夺境不夺人蓝关风雪径难通野渡求舟谒钓翁五里望遥复五里一宵愁尽一宵同人境两俱夺X石径春回草不青荒墟平野月为邻楚山断处残云散渭水河枯木倒秦人境俱不夺春风吹谷绿苔新流水滔滔贯孟津莺啭上林喧帝里带烟垂钓得金鳞忆古肯来一法无生处迷去千言越转讹释迦曾受燃灯记还有人能记得么庆今得承遗荫归真觉高谢空王谛此心但教日用平怀稳佛祖情尘见自沈白牯露地前时懒欲牵恐分头角踏人田如今放育清溪上吼断千峯万树烟闲述寄人情有诸缘动心空万事休不唯凡圣断触类自无求礼四祖大医禅师塔一塔双峯下全身万象前松寒几度老月满不离天静剎师亲创医王圣主宣牛头人不在东㠐接云烟题庐山远法师塔八百余年鴈塔存几遭风雨几逢春虎溪辇在社人散依旧杉梯长翠阴双溪田道真堂X道存今古人何去溪水分头带月来巖畔老松坟畔竹时摇清韵祖堂堦赞黄檗禅师真百丈山雄断际崖峻月满沧溟兮眼暗耳聋吐舌缩项兮临济归顺大鼎汤中片雪飞劫火灰心红玉润投子楷和尚寂住松寒祖峯月冷审谛慈颜威而不勐星河斗转五更前带雪泥牛耕月影浮山圆鉴大师真玉树无栖凤金河月未生木人来乞火半夜太阳春自赞忽览传仪殊无可相不是为僧升合难望白云中夜抱巖石月上千峯晓青嶂杨次山赞师真一只履两牛皮金莺啼处木鸡飞半夜卖油翁发笑白头生得黑头儿师讳义青本青社人姓李氏七岁出家十五试经得度后得法于浮山圆鉴远禅师先是圆鉴参见郢州大阳山明安禅师机缘相契遂传宗旨明安以皮履布裰付之远辞曰某甲巳先有得处安叹曰吾一枝遂无人也远曰洞下宗风实难绍举和尚尊年或无人承嗣即某当持衣信为和尚求人转相付嘱安许之曰他时得人留吾书偈证明乃X书曰杨广山头草凭君待价焞异苗飜茂处深密固灵根其末云得法后潜众十年方可阐扬后远与师相遇洞下宗旨示之以大阳真像衣信书偈付嘱曰代吾续大阳宗风后果隐十载方出世嗣大阳有嗣法子芙蓉楷禅师芙蓉楷禅师语嗣投子青上堂此日雪落填沟塞壑玉树琼林寒光闪烁六牙香象木人骑露地白牛无处着直得混同一色浩荡难分点检将来犹是今时之说诸仁者忽然撞着日面佛教君一场懡㦬结夏云诸禅德直饶你踏破脚亦且向这里休去好古殿风清回廊人静青青庭柏善说真如隐隐石鱼能谈法要灯笼侧耳露柱点头若也于斯荐得庆快平生若也未明山僧不免说破还会么口似鼻孔解夏云今日解夏了也且去南行北行到处东卜西卜出门聊赠一言镇州出大萝卜月白风清水遥山远楼台耸翠殿阁生凉大地山河森罗万象尽与诸人说了也切莫自生退屈更去问佛问祖说道说禅却恐埋没诸人去还相委悉么良久云巳落第二月也便下座威音那畔水泄不通便是释迦亲来也分踈不下少室九年伸吐无门若据令而行三世诸佛侧立六代祖师只可傍观如今放一线道许诸人通箇消息若X通得箇消息许你同身共命一气连枝若通消息不得良久云只知荆玉异那辨楚王心威音巳前不落诸位燃灯之后以心传心诸祖递相继袭掩室摩竭似是而非更于鹿野苑中三转十二行法轮自后声教既传四十九年指喻不下子孙几乎断绝黄面老人末后着忙将青莲目顾视迦叶迦叶微笑吾有正法眼藏付嘱于汝金色头陀大似不丈夫取人处分自后西天此土指鹿为马少室黄梅将日作月祖师巳是错传山僧巳是错说今日不免将错就错曲为今时从来向君道直须旨外明宗莫向言中取则石人似汝也解唱巴歌汝若似石人雪曲也应和直饶唱得韵出青霄和得宫商不犯正是出世边事落在今时且道未出世边事作么生道良久云眹兆未生前荐取春风飘摆绿杨垂威音路外千圣不游问答言陈乡关万里设使总不恁么坐在无事界中更乃凝眸不劳相见今朝五月旦石人手把寒天扇休休无背面观君直下忘知见若凭学路几时休瞥尔情生魔得便还会么良久云行玄体玅落邪途究理穷源千里远参世尊于二千年前在兜率陀天作一梦梦见降身母胎又梦见金盆洗浴周行七步目顾四方又梦见六年雪山修道又梦见菩提树下成等正觉又梦见于波罗奈国安坐道场又梦见双林树下入大涅槃诸人且道与今日是同是别所以道三世诸佛说梦六X代祖师说梦天下老和尚说梦山僧今日说梦诸人还曾梦见么良久云不因西域残氷尽争见东园柳眼青下座法无彼此道无凡圣历劫坦然离诸修证得之者红𦦨生莲失之者碧潭捉影从来不得盖为今时如今善恶二念与你一时扫却直教尽处不为家空处不为座万行不为衣行如鸟道坐若虗空良久云还会么虗空不挂劒玉兔不披鳞入道之径内虗外静如水澄凝万象光映不沉不浮万法自如所以道火不待日而热风不待月而凉坚石处水天瞽犹光明暗自尔干湿同方若能如是巖前枯木半夜开花木女携篮清风月下石人舞袖共贺太平野老讴歌知音者和于斯明得何必重登塔庙再见文殊道在目前一时参取一法徧含一切法拈起拂子云诸人还见过去见在未来一切诸佛于山僧拂子头上现大神通作大佛事诸人若这里荐得便乃入维摩丈室大寂光中四圣六凡共同一处其或未然山僧为诸人说破良久云明月铺霄汉山河势自分拂子击禅牀下座谢新旧知事小参有进有退今古常仪进者如龙归沧海众类有依各得其所退者如𦏰羊挂角形影不彰长养圣胎渐成大器此二者自利利他各不相弱山僧今夜劝你诸人莫学佛法拟心学者草深一丈从上诸祖被你诸人埋向深草丛里今夜山僧与祖X师雪屈劝汝诸人莫向经卷册子上寻求设使言语文字中有箇入处譬如萤火之光自救不了你若向空劫时悟明自已譬如百千日月光明无量无边众生一时度脱你若未明直须退步就已始得自休休去自歇歇去似古庙香炉去一念万年去似一息不来底人去你若能长年岁月如此若不得道果山僧妄语诳你诸人自生陷地狱劝汝诸人莫错用身心辨取前程道路莫待临时须是自家着力无人替代珍重示众云夫出家者为猒尘劳求脱生死休心息念断绝攀缘故名出家岂可以等闲利养埋没平生直须两头撒开中间放下遇声遇色如石上栽花见利见名似眼中着屑况从无始巳来甚事不曾经历又不是不知次第不过翻头作尾止于如此何须苦苦贪恋如今不歇更待何时所以先圣教人只要尽却今时能尽今时更有何事若得心中无事祖佛犹是冤家一切世间自然冷淡直须这边冷淡方始那边相应你不见隐山至死不肯见人赵州至死不肯告人匾担拾橡栗为食大梅以荷叶为衣纸衣道者只披纸玄泰上座只着布石霜置枯木堂与人坐卧祇要得死了你心投子使人各自办米同煑共餐祇要得省取你事且道从上诸圣有如此榜样若无长处如何甘得诸仁者若也于斯体究的不亏人若也不肯承当向后深恐费力山僧行业无取忝主山门岂可X坐费常住顿忘先圣付嘱今者輙欲効古人住持体例与诸人议定更不下山不赴斋不发化主唯是本院庄课一岁所得均作三百六十分日取一分用之更不随人添减可以备饭即作饭作饭不足即作粥作粥不足即作米汤新到相见茶汤而巳更不煎点唯置一茶堂自去取用务要省缘一向办道又况活计具足风景不疎花解笑鸟能啼木马长鸣石牛善走天外之青山寡见耳畔之鸣泉无声岭外猿啼露湿中宵之月林间鹤唳风回清晓之松春风起而枯木龙吟秋叶凋而寒林花发玉阶铺苔藓之纹人面带烟霞之色音尘寂尔消息沉然一味萧条无可趣向山僧今日向诸人前说家门巳是不着便岂可更去陞堂入室拈搥竖拂东喝西棒张眉努眼如痫病发相似不唯屈沉上座况亦辜负先圣你不见达磨来到少室山下面壁九年二祖至于立雪断臂可谓受尽艰辛然而达磨不曾措了一辞二祖不曾问着一句还唤达磨做不为人得么还唤二祖做不求师得么山僧每至说着古圣做处便觉无地容身惭愧后人软弱又况百味珍羞递相供养道我待四事具足方可发心祇恐做手脚不迭便是隔生隔世去也时光似箭深为可惜虽然如是更在诸人从长相度山僧也强你不得诸仁者还曾见古人一偈么山田脱粟饭野菜淡黄虀喫则从君喫不喫任东西伏惟同道各自努力珍重X偈颂玅唱不干舌剎剎尘尘处处谈不劳禅子善财参空生也解通消息花雨巖前鸟不衔死蛇惊出草日炙风吹草乱埋触他毒气又还乖闇地若教开死口长安依旧绝人来解针枯骨吟死中活得是非常密用他家别有长半夜髑髅吟一曲氷河红𦦨却清凉铁锯和三台不是宫商调谁人和一场伯牙何所措此曲旧来长古今无间一法元无万法空箇中那许悟圆通将谓少林消息断桃花依旧笑春风岁旦免人事日出东方夜落西急须着眼莫迟疑新年不用来相贺江月松风是旧时因雪有颂寒云拥出玉花飞沟壑平盈客路迷露地白牛何处觅牧童空把铁鞭归真歇了禅师语嗣丹霞淳上堂苔封古径不坠虗凝雾锁寒林肯彰风要钩针X稳密孰云渔父栖巢只么承当自是平常快活还有具透关眼底么良久云直饶闻早便归去争柰从来不出门巢知风穴知雨忽若风雨愆期又知箇甚么良久云却是完全底雨过夜塘暗通法脉云凝晓色密耀灵踪一根返而百草潜敷六户明而千巖拥秀渴饮饥飡即且置黧奴白牯为甚么却快活撼拄杖云看看三千大千世界一时摇动云门大师即得雪峯即不然卓拄杖云三千大千世界向甚么处去还会么不得重梅雨秧苗争见青久默斯要不务速说释迦老子也待要款曲卖弄争柰未出母胎巳被人覰破且道覰破箇甚么良久云瞒雪峯不得及得尽犹隔乡关转得回尚涉云水作么生得不涉云水海底金乌出光分一色前松风吟鵶鹊咏各自说各自听唱一沤未发宗乘提千圣不传正令如今开口尽无端烂醉舌头何日醒且道雪峯今日为甚么也有些毛病曲为今时一盃只得大家酩酊具啐啄同时眼见得到有啐啄同时机用得到争柰疾雷不及掩耳所以道眨上眉毛早是蹉过且道蹉过箇甚么良久云古佛过去久矣山僧今日要洗一夏巳来汲量大底口业遂呵呵大X笑云山僧口业巳得清净即容下座礼谢大众天不言四时行地不言万物生拄杖子不言衲僧倒戈卸甲高竖旌旗不敢正眼觑着雪峯拟欲放过将谓欺善怕恶遂卓拄杖云谁柰我何古洞烟収玄关密启新丰路隔妙信潜通九包之凤呈祥丹岫之云布彩直得灵峯拥秀绝顶抽条雪岭增辉扬眉共庆正恁么时掷地金声即且置血脉不断是甚么人鄱阳城里月照破万家门夜雨萧萧浑无缝罅虗堂历历逈脱踪由但知万壑晓分谁管六门春尽妙在体前即且置作么生是自由自在底时节夜来一觉睡不听五更钟五乳峯前三拜归位平地喫交更言得髓可怜无限儿孙一时被他带累即今善法堂中只得大家触礼礼即不无且道与神光底相去多少却须抖擞精神不得开眼瞌睡一雨所滋根苗有异人人要麦秀两岐箇箇望禾登九穗圣朝不必望嘉祥只管丰年为上瑞且道衲僧分上成得甚么遂拍手呵呵大笑云菩萨子喫饭来麤言及细语皆归第一义三家村里老婆恶口厮骂秽语厮争尽是面门放光助佛扬化若见得彻剔起眉毛大家平出其或未然山僧触忤大众即容礼拜忏谢象骨秋深松和月冷鸡村路远山带烟昏如今觌面不藏要见可中时节作么生是可中时节还有不被玄沙污染底么良久云只这一点倾四大X海水巳是洗脱不下不旋戈甲万里埽清是甚么人良久云此恩难报七佛偈赞毗婆尸佛见成堂堂体明无尽花茂劫空岂关春信毗婆尸佛等超慈忍坐致太平不施寸刃尸弃佛翳障浮云净空一埽停午赫然豁迷正倒不容𨹃避是谁相讨烁破面门速道速道毗舍浮佛幻妄浮尘红炉片雪照不涉缘风光卓绝干白露净扬眉漏泄逼塞虗空更无空缺拘留孙佛密密随流经行坐卧垢尽镜明都卢照破眨眼渗漏开口蹉过计较不成依前懡㦬拘那含牟尼佛晓色未分混然通脱平隐风规妙超死活应变自在寂明虗豁满目青山春光翠泼迦叶佛定乱本真廓然明妙语默动容虗不失照平常运用元无欠少蓦地相逢展眉一笑释迦牟尼佛目顾四方天生伎俩古曲韵高断絃绝赏拈头作尾起模画样殃及儿孙白遭一掌X宏智觉和尚语嗣丹霞上堂佛法也无如许多般只要诸人一切时中放教身心空索索地条丝不卦廓落无依本地灵明毫发不昧若恁么履践得到自然一切时合一切时应了无纤尘许作你鄣碍处便能转千圣向自已背后方唤作衲僧若也倚它门户取它处分受它荼煳岂不是瞎驴趁大队既然如是毕竟如何自是不归归便得五湖烟浪有谁争妙存湛湛不为无真照灵灵不为有更向其间退步看白云断处青山瘦参诸禅德吞尽三世佛底人为甚么开口不得照破四天下底人为甚么合眼不得许多病痛与你一时拈却了也作么生得十成通畅去还会么擘开华岳连天色放出黄河到海声好诸禅德本圆本明本寂本灵亘旷古而有种混太虗而无形劫外家风澹薄壶中田地丕平望时眼力欲断体处心缘未萌云怀雪意兮鹤梦杳杳天作秋容兮鸿飞冥冥唯默默而自照故湛湛而纯清想凝而结成器界知觉而流作众生情多少而岐分六道智大小而区别三乘境真则触处见佛道妙而破尘出经犹明珠而应色似空谷而传声只如超凡入圣转位随缘且道路头在甚么处还体悉得么良久云X晓风摩洗昏烟净隐隐青山一线横舌头一脔肉口脣两片皮其间无固必分外莫猜疑赵州古佛云门圣师历历机头不挂丝自然桃李成蹊去那是春风作意吹柳线垂金莺语滑花棚张锦蝶飞忙见闻里许通消息谁得先生点铁方遂拈拄杖示众云还见么复卓一下云还闻么去却芦头斤两等分以本际光洗长夜暗以法界智破尘劫疑生灭纷纷而不至真净之家夤缘扰扰而不到圆明之境任它外变独我中虗步入道环体亡幻事所以古人道有物先天地无形本寂寥能为万象主不逐四时凋且道者箇什么良久云鲸吞海水尽露出珊瑚枝巢知风穴知雨不用安排自成规矩历历靡缘闲闲何偶乐哉林鸟渊鱼一笑相忘尔汝且道如何体悉得恁么相应去还会么会得甚奇特不会也相许请首座去素无色而众色尊之在前水无味而众味得之为最道无根荄也普天普地法无定相也或彼或此谷常虗而响能应唿鑑自净而影能随类衲僧真得箇身心大用纵横不可器诸禅德且道阿那箇是不可器底人还体悉得么良久云妙超初念际卓立万机前真空不空妙有不有是万象生成之根即二仪造化之母方隅不可定其居劫数不可穷其寿门庭廓净也风色如秋田地虗明也月华如昼达一念之未萌X在大功而莫守五路头木马嘶鸣四衢内石牛犇走到处相逢到处渠通身是眼通身手一切色不为眼碍文殊门中发机一切声不为耳尘观音门中透彻一切用不为身拘一切应不为事背便于普贤门中出没夺境也如驴覰井夺人也如井覰驴三千世界百亿身不用安排只者是参人平不语水平不流风定花犹落鸟鸣山更幽只么天真无少剩莫于里许着丝头举僧问赵州万法归一一归何处州云我在青州作一领布衫重七斤又僧问文殊万法归一一归何处殊云黄河九曲师云黄河九曲七斤布衫胡马嘶北越鸟巢南衲僧恰到真常处语不欺人面不惭中秋日云清凉境界一壶爽气涵秋明白身心半夜霁容怀月灵然自照廓尔常虗断生灭之夤缘出有无之情量诸人还到如是田地还能如是游践也无良久云斫尽月中桂清光应更多爱结成身想澄成界从此漂流生死海照彻灵源湛不浑方知幻泡同无碍六门气秋四大缘坏了了一真常自在明月混融兮雪芦眼迷清风相送兮夜船归快青山不用白云朝白云不用青山管云常在山山在云青山自闲云自缓诸禅德若恁么体得方知道借功明位用在体处借位明功体在用处体用无私方乃唱道且道作么生是体用无私底时节水向竹边X流出绿风从花里过来香请首座云氷生野水肃扬北帝之威风雪破溪梅漏泄东君之消息把定也舜若多亦须肤粟惨惨觉寒放行也殑伽女却解闻香氲氲知味规矩那烦刀尺调和岂费盐梅身心妙齐物之能手段具同事之摄正恁么时节顺恁么机宜且道是什么人能了恁么事还相委悉么暖回气象遽多许春在丛林第一枝照眼雪迷净对千峯寒色入林花信暗传一点春恩物彚发萌真机旋转生不生而何累作无作而弗动不可以动静拘不可以地位着所以道唯一坚密身一切尘中现现虗空身则寥寥无碍现国土身则处处相亲现众生身则心心顺俗现诸佛身则念念证真得一切处旋陀罗尼圆一切种智波罗蜜诸禅德箇是大自在汉受用底事还相委悉么化权妙在东君手玉尺金刀暗剪裁举僧问睦州高揖释迦不拜弥勒时如何州云昨日有人问赶出了也僧云和尚恐某甲不实州云拄杖不在苕帚柄聊与三十师云好大众驱耕夫之牛夺饥人之食方有宗师手段天童不免随后赞叹去也凛凛将军令巳行八荒四海要澄清提来剑气干牛斗洗荡氛埃见太平拽石般土打鼓作舞意不立玄机不停午踏破草鞋赤脚行见成底事休回互不回互大龙不受玄沙瞒前面班班元是虎X请延寿和尚云心心相印叶叶联芳自已光明不覆藏剎剎尘尘如是说广长舌相解敷扬大众作么生得到处如是说还相委悉么水向石边流出绿风从花里过来香廓不可得其际湛兮或存妙不可得其名灵然自照释迦以此而掩室净名以此而杜辞少林九年垂一则语诸人还体悉得么夜半木童敲月户天明玉凤笑衘花一念虗融十方周极万有自平纤尘不立理智心冥兮到家佛祖口闲兮挂壁真境寥寥灵机历历氷鑑无瑕玉壶无隙风磨霁色兮一片寒青水印蟾华兮十分明白出没之渊穷通之域底处发生箇时转侧田地萌针兮暖回园林花绮兮春入无象无私无处无弹指门开见弥勒十方法侣共安居云月身心照处虗转侧芦汀飞鹤鹭亡机林壑混樵渔瘢痕若尽光无际丝糁才萌念有余廊下相逢林放喝且容兴化撒真珠水不洗水金不博金眼不见眼心不用心能恁么去不堕根境识那涉去来今迷里忽然逢达磨何曾特地作丛林巍巍堂堂万象之中独露明明历历百草头上相逢我不见有分外底它它不见有分外底我它不外我则声色尘消我不外它则见闻情脱所以道世界尔众生尔尘尘尔念念尔且道如何行履得与么相应X去还会么一机冥运道枢静万象影流心镜空一心万象万象一心不近不远极浅极深与干坤同其覆载与日月同其照临月在船而船船皆月金成器而器器皆金明洁若珊瑚之树芬馨如薝卜之林大用自在也获轮王髻宝正声和合也奏师子舷琴毛发不遗圆融照像之鑑形殻不碍虗通度垣之音能如是也妙超旷古了在如今诸仁者且道如今了底是什么事还会么稳如大地能持物廓若虗空不挂针不可得一不可得异我如是也彼如是两茎眉现𦦨光身百草头扬祖师意归云谁使就青山落花自得随流水环中叶照消息平沈方外独存幽灵绝待绵密不漏宽廓无隅清虗一亘而理绝名言圆满十成也道无稜角诸禅德箇是诸佛涅槃之宅众生安葬之基一切诸法自此发生一切幻缘从此灭尽且道正恁么时节又作么生履践良久云霜天月落夜将半谁共澄潭照影寒寂寂寥寥清严家法浩浩荡荡光显门庭守家法则失抚会应变之方立门庭则失安隐宴闲之道若也駈耕夫牛夺饥人食须有箇般手段始得只如衲僧家又作么生行履还会么身里出门门里身眼中之物物中眼举灌溪问末山如何是末山山云不露顶如何是末X山主山云非男女等相溪喝云何不变去山云不是神不是鬼变箇甚么师云非男女之相出有无之量透万机之前超三界之上穷而通简而当松含月兮夜寒溪带雨而春涨看看氷鑑净玉壶寒一亘清虗擡脚易十分明白转身难浑身转却舌头短转却浑身鼻孔宽参天宁节云一人之父百王之师道机有余兮动若四时寿域无疆兮量同二仪大功不宰至化无为妙兮难喻智也不知箇是诞生王父真实稳密处诸人还体悉得么权挂垢衣云是佛却装珍御复名谁静沈沈明荡荡雪满十方云迷四向一色影里是谁坐着功勋百尺竿头阿你变通伎俩恁么时须辨几微恁么处须明的当趁不去露地白牛透得过渡河香象彻见其源如指诸掌恁么尽去也无法可传恁么却来也有人相亮参当处出生当处灭尽三世如来相授此印石人放意卧烟寒玉女摇头看晓信参赞偈真歇傲雪松孤怀云石癯妙存而有也不有独照而无也非无万象勿能逃空王之印众色莫我染灵蛇之珠金鸡啼寒兮晓分夜户玉兔弄魄兮莹彻氷壶从首座画予于松石间求赞孤坐默默倚杖沈沈石怀云而无像松啸风而有音X应兮珠盘不拨而自转湛兮玉井随汲而弥深诸尘不受兮十分清气三际无寄兮一片闲心自赞雨霁云収山寒水秋心月自照言象俱休满十方而智应廓三世以神游虗空那碍东西壁明月解随南北舟次端楞伽韵与生首座缚茨枯坐九江东镜像虗融方寸中舜若多身禅夜看母陀罗臂用时通缘生谁兆有非有寂照自知空不空道契观音斯善应萧萧竹雨杂松风假日山行平生胸中云外峯有闲便与扶瘦笻伹知一世丘壑味想得十分猿鸟从明见秋容山洗雨清可人意风吟松归来游兴散不尽谁杵唤月黄昏钟与心知庄耕云种月自由人田地分明契券真黄犊将看炊作饭白牛今巳牧来纯󰑁头活计时时用物外家风处处亲禾黍十分秋可望饱丛林汉着精神南麓新居山麓水濵竹木阴我侬懒养静居深一生自足淡中味三际那収闲底心壑云未成出岫意松风能作下滩音十分清兴与谁共想有沃洲支道林送僧干钟木落空山霜夜楼时一撞随风度林岭唤月到萝窓X响应虗传谷声飞不碍江梦回天意晓蝴蝶失双双为僧下火江云冉冉草离离花落春残客去时古渡舟横人不见是须记取却来期凝上座知不知水沈沈泥牛稳卧烟羃羃玉凤来仪攂鼓转船天欲晓片帆高挂顺风吹三界从想有百年成梦游忽尔贼风吹劫火翻然大海灭浮沤高上座赋归休透脱六处撒开两头灵山有路平如砥月户无人冷似秋风骨不露水泄不通衲僧行履妙无踪门掩三秋兮人归何处天无四壁兮月上中峰眼光落谷气消六窓不见狝猴跳空索索寂寥寥破屋从它野火烧归去客笑头摇苍鹰掣断紫丝绦正恁么时如何行履良久云坐断两头古渡风活船到岸细行一步清秋月冷鹤移巢入塔云幻灭非无圆觉非有虗而长灵者谁死而不亡曰寿严风摩洗天容清寒木摇落山骨秀虗明田地归去来半夜长空月如昼法语履道底人妙出言思直下真实自有肯路又莫着道理廓然㳷合月流诸水风行太虗自然不触不碍超彼照用虽照无痕虽用无迹入三昧于诸尘収万象于一印绝渗漏无走作唤作了事衲僧又须记取还家路子云尽天寒秋疎山瘦箇是本所住处X衲僧本有田地清旷丕平望绝崖岸在其间耕云种月明白虗廓自家受用或出或没任収任放直得二仪同其生成万象同其起灭峥峥嵘嵘何所从来寂寂寞寞何所至向可谓虗空不可容纳大地不可擎载妙存不得其形至虗不得其名有无功尽凡圣路绝方有到家时节正恁么时得箇甚么万顷眼寒清照雪好看里许力耕人枯寒身心洗磨田地尘纷净尽一境虗明水月霁光云山秋色青青黯黯湛湛灵灵自照本根不循枝叶箇时底处超迈情缘不限劫数一念万年终无变易从此出应虗谷行云动静自若顺入诸尘常在三昧所以云那伽常在定无有不定时古巖璧禅师语嗣石窻上堂日月如弹丸顽心似坚石坚石不可融弹丸易跳掷始见踏青行相将年又极谁将后夜霜换我双𩯭黑有箇不老方诸人识不识你若识得秋凋冬落一任施呈若也不然赵州不曾亲见南泉亦不曾道箇镇州出大萝卜晷运推移日南长至一夜东海乌龟吞却南山鳖鼻你若知得不妨眼上安眉你若不会过去须弥灯王在你脚跟底举普化大悲院里有斋颂云大用全提作者知烁X迦眼活电光迟大悲院里翻身处临济甘为小厮儿佛成道日云丛林皆为腊月八日黄面老子夜见明星悟道洞见三千大千世界众生本来成佛大似一犬吠虗千猱啀实只如毗蓝园指天指地天上天下唯我独尊又向什么处去也直饶道得箇大冶精金曾无变色也是向虗空剜箇窟笼毕竟如何欲得不招无间业莫谤如来正法轮非不非是不是差之毫釐失之千里拈占波国来象骨山头将象骨峯安藕丝窍里非偏非圆无事无理若也会得许你七纵八横和泥合水若也不会直饶毫釐无差正是灵龟曳尾今朝六月中嘉田雨沾足山房冷似氷千山拥寒玉祖意不西来法身无展缩水上挂灯毬镇州出萝卜三盏不沾脣百味皆具足你若会去直饶郢路巴歌亦唱作新丰曲你若不会有寒暑兮促君寿有鬼神兮妬君福满散云寰中独照万机息壶外分权六国清四海晏然王化里不须当道话昇平释迦悭迦叶富欺负乎人夸张莾卤五天不纳到支那塞壑填沟无避处无避处不遮护汲兴相逢如涂毒鼓直须亲切一回来莫似邯郸学唐步举世尊陞座大众才集文殊白槌一下云谛观法王法法王法如是世尊便下座后有芭蕉和尚道忙忙者匝天普地师云释迦老子尽力提来文殊大士满X口酬价芭蕉和尚大似无钱喫酒妬人面赤雪峯忍俊不禁着箇颂子玉象吞狮子泥牛上绣鞍御楼观射猎不是刈茆田仲冬严寒一阳长至佛祖有机关俱落第二义岂不见沩山寂子与香严未免将泥土里洗忽有箇汉出来道我不似这三箇老汉山僧拈棒便打何故重赏之下必有勇夫园林宿雨不胜清巖谷舂撞万杵鸣箇里豁开千圣眼不闲弓矢贺昇平皓月当空寒江不动万里清光曾非别共蚌孕珠而无从兔怀胎而非种万别千差波腾海涌卷舒只在一毫端不用浑家生奉重十日梅天晓未晴千巖俱作偃溪声直饶透出威音外犹较曹山半月程且道过在什么处有眼辨取及时阳𦦨欲烧空中有清凉一径通众苦不来寒暑尽铁崑崙卧水晶宫开启举黄龙新禅师云摩诃般若波罗蜜甚深般若波罗蜜上祝圣人天长地久瑞巖即不然空手把锄头步行骑水牛凭兹陪睿算垂拱亿千秋法法不隐藏古今常独露槐影转清阴风催巖下雨厨库对僧堂灯笼挂露柱只有一处最誵讹半夜泥蛇吞石虎举僧问云门树凋叶落时如何门云体露金风师云树凋叶落体露金风尧眉八字舜目重瞳机如掣电X者难寻踪迹口似磉盘者蓦地相逢飜地揭天休作解新罗元在海门东至节云木人夜半穿靴难寻踪迹石女天明不露谁辨亲疎枯木上一点春回古渡头千寻寒雪同门出入不来还忆渠同气相求回来劫无说且道是什么人能如是行李御楼观射猎不是刈茆田发监収云金叶银茎报有秋明珠万斛堂中収自从一饱家田饭不用埋头向外求喫家田饭不向外求人人知有底只如世界未兴灵苗未发汝等诸人在什么处着眼还知么只是自家成现底付与丛林本色人祖师忌日云沤澄巨浸无踪迹月转层峦显大功剎海毫芒无欠剩空山和月撼松风或者道圣人无已靡所不已且喜没交涉又道寂而常照感而遂通拈向一边更饶法身无相父母未生大似为蛇𦘕足毕竟如何泥牛鬬入沧溟里玉角纤纤倚太空至节云阴极俄惊一线回石人岭上笑咍咍摧残枯木非枯木今日花从冷处开十月霜天道者孤家风无地可名模铁牛吞却金狮子撒出寒花满道途住雪窦入院僧问明觉禅师道住翠巖好住雪窦好意旨如何师云少卖弄僧云忽有人问和尚住瑞巖好住雪窦好作么生祗对师云须弥顶上击金钟师乃云灵机妙转一毛头上露出干坤大事现前万X象森罗同时证据直得千山拥雪万壑争流门前锦镜发辉户外寒花衬足妙高峰顶谁云七日相逢燕坐中峯一任孤猿啸月如斯举唱尽落今时向上提持如何话会还知么玉麟对对黄金角木马双双白玉蹄复举僧问师归方丈意旨如何泉云昨夜三更失却牛天明失却火师云这箇公案举者极多只为太近所以会者极少山僧有箇颂子举似大众相随步步见还难墨刷骅骝锦绣鞍一夜遍行南赡部天明依旧立江干谢新旧知事云同气相求虎步平林而风生巖谷同声相应龙吟古㵎而韵出青霄其应也本出无心其用也亦非有自所以丛林调古家国晏安岂惟万古长空亦乃一朝风月且道成得箇什么边事四海九州家世在一花五叶典刑新小参至节云诸佛不出世截路阑阶祖师不西来填沟塞壑佛法遍天下无地容锥谈玄口不开挨身不入便恁么去诸人舌头在山僧口里山僧舌头在诸人口里如是见得无得底人无不得底人无圣底人无凡底人无迷底人无悟底人无世界众生无差别玄玅从上老冻脓抛沙撒土竖拂拈槌便将箇无字印子一印印定东去也不得西去也不得神通妙用也不得说理说事也不得然后全身放下烧榾柮火煑野菜羮唱村田乐谁知节后一阳生说甚寒食清明一X百五虽然如是忽然有箇汉牙如劒树口似血盆说临济三玄三要曹洞五位君臣三种渗漏云门三句沩仰父子之机法眼即道明心奔流度刃疾焰过锋举一明三目几铢两底出来又作么生不因紫陌花开早争得黄莺下柳条谢知事云祖域疆封既阔物物全真禅家法令惟新头头总妙或向棒头取正或于喝下分权或山上刈三百箇祖师或杓头舀出千五百大众油餈里相逢庄主揩浴处拶着古灵莫非本有光明始信人人有分虽然如是只如洞山麻青州衫秤头不等还有过也无但教心地平如掌自有龙天暗点头复举药山向云巖云为我唤沙弥来巖云和尚唤他作么山云我有箇折脚铛子要伊提上挈下大沩云药山折脚铛子若无云巖几成废器大沩亦有箇折脚铛子要诸人亦各出一只手且图古风不坠师云瑞巖亦有箇折脚铛子传来既久直得脣嚣耳脱声韵都无有时飏在壁角落头分文不直有时拈来东烹西煑百味俱全虽然如是若要不倾不危也须诸人各出一只手始得法语此道汗漫如大海江河坚刚如银山铁壁若非具大根器有出尘脱俗超卓不群底气宇往往不能入作君不见石门慈照禅师谓李都尉云出家是大丈夫事非将相所能为如药山蚊子上铁牛长髭红炉上X一点雪又如真觉始是鳌山成道是什么体格既得之则同天同人同贵同贱同高同下一切处无不是放身命底时节又如界方子东衮西衮无非四稜着地时到这箇田地始得稳当自然卓卓地如狮子儿如太阿劒不动则巳动则伤人无回避处唤作达磨儿孙宗门上客若是瞻前顾后羊质虎皮非独于自已无成亦将无感于外佛法禅道是文字语言拈槌竖拂鼓弄光影拂袖便行乞儿伎俩百不思量自作障碍执法修行如驴拽磨看经看教隔靴抓痒息念忘缘弄巧成拙若是英灵汉总不作这般去就如狮子儿振地哮吼一声百兽闻之悉皆脑裂岂肯依他作解所以道参禅须是铁汉着手心头便判直趣无上菩提一切是非莫管自然不落时人行李处一切人自然摸索不着某上人久留心于此未能打脱发心持钵亦犹仰山牧牛底时节忽然道得箇不问他人借口便祸事也见闻觉知是病错见闻觉知是法错法离见闻觉知错错这四箇错字如天之四时地之四气人之四肢若缺一箇便偏枯倾倒不成天地人物黄面老子一代时教祖师直指人心只在四箇错字里行古今禅僧如麻似粟各展神通亦不出此所以先德尽力提持莫过于此而今若欲作箇出格底衲僧直须有跳出一着子不见有出不出者便能超过一切差别等法如赵州镇州萝卜青州布衫庭前栢树子更不着X问人矣泽禅俊衲且去徽州持钵归跳出跳不出却与你本分草料颂赞仰山见东寺索珠无言可对辉天地无理堪伸夺夜光离相离名言语道泼天高价不寻常洞山喫菓子尽力提来不等闲要寻知已验来端可怜临水探红尾依旧茫茫失钓竿化胡椒异国传来种性殊圆陀陀似蚌中珠不艶照明月自有辛香压五湖送人千寻老榦无寒暑百鍊精金有变迁脱尽皮毛空索索不妨重结弟兄缘送坚知库埽尽法中病生憎佛是尘堂堂一坚密春至百花新送泉州僧洛阳桥下千寻水象骨峰前万叠山一口为渠吞却了更无踪迹在人间送人六窻不着闲光景七处休寻古佛心放下不行凡圣路敢将黄叶当黄金义副寺求X拈却义除却法过现未来不消一札大海波腾河四流激湍衮衮吞三崃须弥山王拊掌笑江神河神俱𨁝跳留得珊瑚对月寒九曲明珠无孔窍山居瓶盂古㵎冷相依云淡山寒月色微眼底宾朋聊自足屋头猿鸟恰忘机山园茶笋疎疎有世路人情渐渐稀不记化权前后际卷帘移榻看斜晖平生湖海竟何依选得佳山赋式微茗椀炉熏同宿学蒲团禅板接初机陂城水满芹尤滑瓦钵肩挨粥未稀睡起乌藤清兴在不知老木挂残晖赞真觉三回九度见神见鬼德山一棒痛彻骨髓敲老观门泼瓦官水而今冷坐眼麻眉错认东瓜作碓觜赞卿老真风萧萧天空四壁雨疎疎巖花狼籍干剥剥白浪滔天寂寥寥徧界荆棘漾在栖云草莾中堪嗟大地无人识自赞三际断一亘空转不转功不功迢迢物外像矫矫巖间松密密处不堪亲近荒林里得意相逢咦痴不自揆老不知休提真觉雀觜杖用曹山死猫头干剥剥冷湫湫炙地熏天无气息抛沙撒土觅冤讐喻指喻马何劳真假说性说心转见病深灵山拈花不曾动着少林冷坐徒自沈吟良工欲写莫可写汝X曹敬之隔千林山阴阴水沈沈苍苔雪径冷不彻花鸟夕阳闲古今真兮真兮胡得而临为翼侍者下火善翼汝果生耶三十年在世亦幻住尔汝果死耶亦一时众生颠倒见尔既不生亦不死作如是解者亦识阴中妄想根本尔那堪更说辞亲老涉鲸川登象骨预留香衲帔蒙头师资相契尽底拈来总勿交涉毕竟如何烈火迸开金世界铁牛行步莫怱怱天章楚和尚语嗣暹道者上堂举云门云十五日巳前即不问你十五日巳后道将一句来门自代云日日是好日师拈云且道今日是什么日还有人拣得出么若拣得出不惟通天通地亦乃别阴别阳若拣不出天章今日不免作箇杜巡官去也良久云还会么甲子乙丑海中金丙寅丁卯炉中火参秋天寒不寒秋雨落不落昨日问园头祇是好种作平地巳耕犁高坡用锹䦆撒灰底撒灰下麦底下麦来年长夏间供养诸禅客然则独掌不浪鸣大家共擘划老汉只恁升堂诸人作么凑泊若是担带之流便请一时放却以拄杖击香台下座一日复一日一月复一月借问诸人瞥不瞥阎罗王在汝面前声声叫唤无常鬼在汝脚下步步排列问汝有多少光阴底事浑不肯休歇直待两脚梢空恁X时作么分说独有般若钳鎚解向空中钉橛绊住衲僧脚跟四边莫教空缺莫空缺冬无寒兮夏无热觅什么镬汤炉铁乃召大众云若无此箇神通前程大有霜雪卓拄杖下座金藏于鑛非大治无以胜钳鎚玉蕴于山非敏匠无以成器用乃打一棒云大冶敏匠一时在这里还有胜得钳鎚成得器用底么良久云啼得血流无用处不如缄口过残春又打一棒下座举雪峯道尽干坤大地是箇眼汝拟向什么处蹲座天章即不然尽干坤大地是箇眼因什么青天白日扶篱摸壁良久云佛也救不得卓拄杖下座云菴真净文禅师语嗣黄龙圣寿开堂问话且止只知问佛问法殊不知佛法来处且道从什么处来乃垂下一足云昔日黄龙亲行此令十方诸佛无敢违者诸代祖师一切圣贤无敢越者无量法门一切妙义天下老和尚舌头始终一印无敢异者无异即且止印在什么处还见么若见非僧非俗无偏无党一一分付若不见而我自収乃収足喝一喝云兵随印转将逐符行佛手驴脚生缘老好痛与三十棒而今会中莫有不甘者么若有不妨奇特若无新长老谩汝诸人去也故我大觉世尊昔日于摩竭陀国十二月八日明星现时豁然悟道大地有情一时成佛今有释子沙门克文于东震旦X国大宋筠阳城中六月十三日赫日现时又悟箇什么以拂子划一划云我不敢轻于汝等汝等皆当作佛昔日大觉世尊起道树诣鹿苑为五比丘转四谛法轮唯憍陈如最初悟道贫道今日向新丰洞里只转箇主丈子遂拈起主丈向禅床左畔云还有最初悟道者么良久云可谓丈夫自有冲天志不向如来行处行喝一喝开云门门七通八达却须知有关棙子去着若也不知虽活如死现黄龙龙千变万化更须到伊窟宅潜处若不到有眼如盲诸禅德我观法王法法王法如是有眼者辨取东西南北四维上下观机设教应病与药蓦拈拄杖云马大师来也看看日面佛月面佛一一为君重拈出若善服者病瘥药除举足下足无非道场不善服者药病相治尽大地是药触途成滞遂掷下云只在诸人面前有时灰头土面横身荒草众生处处着引之令得出其柰饥逢王饍不能飡又争怪得老僧圣寿长老不会禅不会道只会解粘去缚应病与药诸佛子无禅可参无道可学弃本逐末区区客作不如归去来识取自家城郭城中自有法王尊一唿百诺髻晃明月珠手振黄金铎还要一切众生自家省觉来来应是从前佛法知见一时放却乃得自已毗卢心印明廓喝一喝云大丈夫儿莫错错X上堂弥勒真弥勒分身千百亿时时示时人时人皆不识拈拄杖云还识么千箇万箇但识取这箇掷下拄杖宿来万福数日人事相烦更不一一陈谢礼烦即乱知是箇般事便休且道是什么事拈拄杖云风不鸣条雨不破块尧风荡荡行人让路万姓歌欢筠阳城中谁家灶里无烟张公喫酒李公醉卓拄杖云寒山拾得僧问如何是一乘法师云百尺幡竿尾指天乃云方期首夏巳是初秋今朝七月改旦嗟乎流光电速四序推移世事不常人亦渐老还有不涉老少者么八十翁翁着绣靴逍遥长老至云青山深处人来我红尘里红尘偶不见白云与流水耳目何所分浮名与浮利为是红尘非为复青山是是非两途间几多殊未巳幸遇逍遥人可述逍遥理天地与我同根万物与我一体脚头脚尾横三竖四北俱卢州火发烧着帝释眉毛东海龙王忍痛不禁轰一箇霹雳直得倾湫倒岳云黯长空十字街头廖胡子醉中惊觉起来拊掌大笑云筠阳城里近来少贼乃拈拄杖云贼贼一叶落天下秋老僧慵剃雪霜头风浩浩水潺潺忙者自忙闲者闲终南山色翠相倚湘岸橘朵红钩攀诸禅德会即途中受用不会世谛流传拈拄杖云不X是途中受用又作么生传良久乃喝云夜静水寒鱼不食满船空载月明归谢月化主灵山话月曹溪指月圣寿今朝谢月且道与古人谁亲谁疎莫有人辨得么若也辨得将此身心奉尘剎是则名为报佛恩若辨不得无角铁牛眠少室生儿石女老黄梅笑杀栽松道者参方经七月十五又是八月中秋徒知暑往寒来人老区区未休休休看看便是结交头大众丹霞老道底百骸俱溃散一物镇长灵乃喝云无端骑圣僧德山呵佛骂祖承其言者多见德山者少黄龙佛手驴脚见黄龙者众善其机者稀拈拄杖云欲见德山么左边卓云看要见佛手驴脚么右手卓云看乃横云佛手驴脚我宗恢廓德山披毛黄龙戴角万化目前磊磊落落乃喝云眼睛定动总是着缚道泰不传天子令行人尽唱太平歌五九四十五莫有人从怀州来么若有不得忘却临江军豆豉城中失火云欻然火起焚烧舍宅及至烟消火灭万事成空冷地里一场懡㦬遂喝云转凡成圣又是什么人永固长老至云幽固深远无人能到到则山青水绿别是人间好诸禅德江月照松风吹永夜清宵何所为却怪长时杜䳌子春山无限好犹道不如归十月十五迎寒送暑唯有这箇不来不去该天括地亘今亘古虽则全彰要且不露喝一喝X十七十八早是漏泄若也不会守系驴橛以字不成八字不是有利无利不离行市拈拄杖云寰中天子塞外将军击禅床十月二十三天寒下暖帘黄昏一觉睡南海出榆甘圣寿有时戴宝冠挂璎珞出来十人有九人惊怖毁谤骂詈避走远去见伊不识遂更着垢弊衣与伊相见百人千人一时赞叹欢喜信知我所得智慧微妙最第一众生之根钝着乐痴所盲如斯之等类云何而可度以拄杖击香卓一下住洞山开堂云问话且止言多道远然则通人分上无可不可问答纵横何是何非不二门开一道清净古人云道无不在触事而真心若不邪所为自正正觉之道得在乎心不在乎言言语道断心行处灭非古非今今日一会法法本然心心本佛若僧若俗若贤若愚悟则事同一家迷乃万别千差差之毫釐失之千里遂拈拂子召大众云一花开五叶结果自然成摩尼珠人不识如来藏里亲收得既收得不护惜也要诸人见掷下拄杖云还识么若识烧沈水香供养诸禅德明月照见夜行人良由不是他家事佛法现前僧俗俨然八月初五冷落秋天有相身中无相身无明路上无生路志公和尚欺我等愚迷压良为贱然则敢问诸人而今四大五蕴是有相之身那箇是当人无相之体嘘一声云欲报先X圣护念恩粉骨碎身又安得只知今日明日不觉前秋后秋诸禅德休得也未便好休而今更有什么事见么四大海水灌入你诸人鼻孔里须弥山突出额角边三十年后不得辜负洞山长老师子吼无畏说百兽闻之皆脑裂拍禅牀左边云不是师子吼又拍禅牀右边云不是无畏说你拟心早是脑裂也更拟如何若何一队野狐精喝一喝平旦寅狂机内有道人身乃喝云不是狂机又唾云不是狂机若作狂机会又争得行住坐卧山河大地不是狂机且道作么生是道人身良久云各自归堂喫茶此箇事学不得教不得传不得须是当人悟始得悟得也可可地闲闲地了了明明地历历落落地一切神通变化悉自具足不用外求乃横按拄杖云横按镆鎁全正令太平寰宇斩痴顽遂掷下良久喝一喝师子不食鵰残快鹰那打卧兔放出临济大龙抽却云门一顾拈拄杖云龙行雨至三草二木发化主云出家沙门当清净自活以乞食为正命食不过分离憍慢故以乞法为正念增长智慧不滞寂故蓦拈拄杖云你有拄杖子与你拄杖子你无拄杖子夺却你拄杖子此于荐得增汝智慧破汝憍慢火燄里藏身淤泥中出现千手千眼大悲菩萨一任神通变化于此不荐有清泉兮恣汝饮有碧巖兮从汝X栖切忌寒猨深夜啼洞山受请众请小参新丰古洞万叠争攒悟本真踪千林竞簇古今胜地佛事长兴所以昔悟本大师有时提唱唯有佛菩提是真归仗处复喝一喝云犹有这箇去就在诸禅德只如大师道犹有这箇去就在且道意作么生还知落处么丛林中多有商量者有底道闻佛闻法似生冤家况更有归仗处故遭悟本大师捡点有底道悟本只要人休歇去有底道悟本只见锥头利不见凿头方似与么匹配又何曾梦见他古人既不如是又且如何诸德此箇事大须子细不可麤心一等参禅穷教到底宗门中千差万别隐显殊途唯大智方明降兹巳往莫测涯际而今多是抱不哭孩儿打净洁毬子把缆放船抱桥澡洗彼此丈夫阿谁无分若便明去駈耕夫之牛夺饥人之食入火不烧入水不溺于一切处不留一切处成就灵光独耀烜爀殊分可谓荡荡乎落落乎张起济岸帆拨动渡人舟于生死海内白浪堆中出没去来逍遥自在喝一喝云从他谤任他非雨中兼箬笠簑衣而今暂别海门月携鱼且向市廛归举三圣兴化逢人出不出师拈云看这两箇老古锥窃得临济些子活计各自分疆列界气冲宇宙使明眼衲僧只得好笑诸禅德且道笑箇什么还知落处么若知一任七颠八倒若不知且向三圣兴化葛藤处咬嚼X结夏十方聚会三月一结息狂妄心除苦恼热获胜清凉证大寂灭到波罗岸出生死辙以此圣制故不虗设声闻缘觉不见不闻三世诸佛只可自知衲僧跳不出打在绻缋里动即开眼尿床梦中说梦且向洞山门下九十日讨箇活路佛法两字直是难得人有底不信自已佛事唯凭少许古人影响相似般若所知境界定相法门动即背觉合尘粘将去脱不得或学者来如印印泥第相印授不唯自误亦乃悞他洞山门下无佛法与人只有一口剑凡是来者一一斩断使伊性命不存见闻俱泯却向父母未生巳前与伊相见见伊才向前便为斩断然则刚刀虽利不斩无罪之人莫有无罪底么也好与三十拄杖丹霞烧木佛院主眉须堕蓦拈拄杖云不是木佛便掷下云谁敢烧你拟即眉须堕落不拟又且如何遂高声叫行者拈起拄杖下座九日无白醪饱飡黄栗糕十日有黄菊催人打禾谷五更钟未鸣隣鸡巳数声相逢不下马各自奔前程昨日风气暖今朝天色寒干坤共着力衲子眼皮宽从门入者不是家珍又作么生是家珍拈拄杖召大众云还见么遂扣香台复乃嘘嘘释迦老子棒打不杀文殊普贤唤不回头休休虗费力且随流待伊时节至一叶落天下秋洞山门下要行便行要坐便坐钵盂里疴屎净瓶中X吐唾执法修行如牛拽磨洞山门下要道便道要用便用救得眉毛失却鼻孔乃喝云久雨不晴参出县回云三日不相见不得故眼看是何言欤洞山数日不相见相见只是旧时人乃合掌云不审过去诸佛现在诸佛未来诸佛参退喫茶洞山门下有时和泥合水有时壁立千仞你诸人拟向和泥合水处见洞山洞山且不在和泥合水处拟欲向壁立万仞处见洞山洞山且不在壁立万仞处拟向一切处见洞山洞山且不在一切处你不要见洞山鼻索在洞山手里拟瞌睡也把鼻索一掣只见眼孔定动又不相识也不要你识洞山且识得自已也得举僧问云门如何是和尚家风云有读书人来报诸德千闻不如一见又作么生见只为分明极翻令所得迟光剃头净洗钵好便住恶便脱好诸禅德莫将世俗见埋没道人心裩无裆袴无口头上青灰三五斗赵州老汉少卖弄然则国清才子贵家富小儿骄其柰禾黍不阳𦦨竞栽桃李春翻令力耕者半作卖花人但离虗妄名为解脱其实未得一切解脱作么生是一切解脱蓦拈拄杖云关又云云门大师在拄杖头上𨁝跳还见翠巖眉毛么若也不见洞山为你注破X长庆来也遂掷下云吹笛打鼓普请看识情安排工夫造作一向攀缘已事荒却不信吾家正徧知论劫莫能成正觉喝一喝汾州莫妄想俱胝竖指头古今佛法事到此一时休休休却忆赵州勘婆子不风流处也风流放过一着落在第二仲春渐暄景色明媚一众高人起居轻利莫有不涉春缘底么良久云远道擎空钵深山踏落花圣僧每日入骨入髓为诸人说适来击鼓重为宣扬更待长老开口动舌又堪作什么老僧恁么道也是为蛇畵足此事如明珠在盘不拨自转有底拨不转按不活又争怪得老僧要识明珠么各自归堂喫茶腊月二十新丰一众衲僧巴鼻滴水滴冻人贫智短马瘦毛长赵州云我青州做一领布衫重七斤师云有年无德洞山见兔放鹰知生不知死大众欲出生死不涉有无大用现前勿随言语佛法门中有纵有夺纵也四五百条花柳巷二三千处管絃楼夺也天上天下唯我独尊不纵不夺又作么生良久云长把一声归去笛夜深吹过汨罗湾华严座主到云法界者一切众生之本体也拈拄杖云不是法界是诸人无始以来灵明廓彻广大虗寂之妙体故此土他界天堂地狱六凡四圣情与无情同一无异无坏无杂由帝网之明珠互相融通更相X涉入可谓无边剎境自他不隔于毫端十世古今始终不离于拄杖头上若尔则何啻掷大千于方外纳须弥于芥中而今百亿日月百亿须弥百亿世界都在拄杖子里许乃掷下云掷在诸人面前还见么信得及么不思议解脱力神通游戏妙用现前非假于他术皆吾心之常分耳喝一喝下座头陁石被莓苔褁掷笔峰遭薜茘缠罗汉院一年度三箇行者归宗寺里参退喫茶你有拄杖子我与你拄杖子你无拄杖子我夺却你拄杖子大众见钱买卖莫受人瞒知么有利无利不离行市阿呵呵却忆赵州勘婆子不风流处也风流八月中秋凉风萧索衲僧去来如云似鹤山北山南有路通一条拄杖横担却是即是觉不觉切忌随他老卢脚喝一喝十月旦云凡夫色碍二乘空碍菩萨色空无碍目前万象森罗理事融通自在僧堂又添煖火十方高人共会不必更分彼此同是一真法界喝一喝今朝十月二十五须知有法离言句本明本妙不假修一队古佛参堂去冬后一阳生干坤解通变衲僧莫守株彼此丈夫汉日用天真活人人自可见如何都不顾随他物所转衲僧门下无非过量境界自在禅定乃喝云岂不是过量境界又謦欬云岂不是自在禅定阿呵呵将此深心奉尘剎是则名为报佛恩X大众休得也无了期共来林下学无为袈裟同肩一佛子相逢能得几多时大众古人道尽大地是箇解脱门枉作佛法会却何不见山是山见水是水归宗则不然尽大地是箇解脱法门不作知见解会有时见山不唤作山有时见水不唤作水大众彼此丈夫莫受人瞒大众佛法两字彼此不着便众中莫有师子儿么不敢望你哮吼一声使大众一时顶门上眼开且莫嚼他古人残羮馊饭也得归宗今日瞒你诸人去也拈拄杖掷下云南山鼈鼻蛇解弄者収取喝一喝山门今日供养罗汉为十方檀越酬还心愿亡者生天见存获福召云但只随例飡䭔子莫问人间短与长复拈起拄杖云我生巳尽梵行巳立所作巳辨不受后有三界不柰伊何堪受人天供养这一队少丛林汉总好与二十拄杖喝一喝大众彼我虽殊根尘有异然则性自平等无平等者平等尚无况有不平等者拈拄杖云情与无情共一体处处皆同真法界遂掷下云扑落非他物且道是什么物喝一喝日往月来大尽小尽光阴巳去生死渐近大众总是祖师门下客须知生死不相关且道归宗与么说话还有过也无良久云父母不听不得出家如来大师云不能了自心如何知正道又寒山菩萨云一念了自心开佛之知见大众是什么直下了取X拈拄杖云阿谁不见阿谁不知知见分明又击禅牀云阿谁不闻阿谁不了了心平等若此观者名为正观若他观者名为邪观卓一下船子下扬州大地无寸土蛇咬虾蟆声更有众生苦拈拄杖掷下云今朝二十五喝一喝一叶落天下秋庐山山北到江州掷下拄杖云若知扑落非他物须信纵横得自由今朝九月一夜来霜气寒当知门外路一一透长安喝一喝是日巳过命亦随减如少水鱼思有何乐唯二乘禅定寂灭为乐是为真乐学般若菩萨法喜禅悦之乐是为真乐三世诸佛慈悲喜舍四无量心为乐是为真乐石霜普会云休去歇去冷湫湫地去是谓二乘寂灭之乐云门云一切智通无障碍拈起扇子云释迦老子来也是谓法喜禅悦之乐德山棒临济喝是三世诸佛慈悲喜舍之乐除此三种乐不为乐也且道归宗一众在三种内三种外良久云今日庄主设饡饭俵衬参退喫茶十方同聚会箇箇学无为此是选佛场心空及第归大众总是选佛之人既到归宗门下须是一箇箇心空及第归不可作长行粥饭僧彼此出家离世俗谁言祖独有南能灵光洞耀迥脱根尘体露真常不拘文字此是百丈大智禅师举扬大众作么生良久云在家疑是客别X国却为亲喝一喝今朝三月十五又是月圆当户祖意教意同别且看鸡寒上树拈拄杖云春无三日晴夏无十日雨复掷下云处处绿杨堪系马家家门底透长安喝一喝开马祖塔云放过一着落在第二有利无利不离行市家家门外绿杨垂不独春风拆桃李马祖堂开二月初二触目遇缘法门大启不如归去来良久云向什么处去马祖堂中烧香罢僧堂里喫茶大巧若拙大辩若讷师云达人到此身心一如身外身外无余十方世界只在目前一年十二月倐忽又临头人渐老水长流世有何人便肯休休休不如归去来自有无绳水牯牛喝一喝出家沙门清净佛子莫于袈裟下失却人身古人道了即业障本来空未了应须偿宿债且道袈裟下了箇什么便业障本来空未了箇什么便须偿宿债出家门中也须子细不得莽卤一等行脚离乡别井出一丛林入一保社寻访善知识决择生死直须子细假饶了得我更问你只如僧问云门二祖是了未了门云确众中作么生商量时中如何受用大众要会么昨日化主归山一年在外化导不易有利无利不离行市喝一喝法界三观色空无碍如意自在万象森罗影现中外出没去来此土他界心印廓然融通广大X理事无碍如意自在倒把须弥卓向纤芥清净法身圆满土块一点镜灯十方海会事事无碍如意自在不动道场十方世界东涌西没千差万怪火里蝍蟟吞却螃蠏事事无碍如意自在手把猪头口诵净戒趂出婬坊未还洒债十字街头解开布袋事事无碍如意自在拈起一毛重重法界一念徧入无边剎海只在目前或显或晦事事不知空色谁会理事既周铁船下海石火电光咄哉不快横按镆鎁魔军胆碎颂古僧问首山佛法的的大意云楚王城畔水东流楚王城畔水东流树倒藤枯笑不休好是自从投子后更无人解道油油临济三顿棒资粮更不着些些岐路年深恐转赊直下痛施三顿棒夜来依旧宿芦花便言佛法无多子大丈夫儿岂自乖脇下两拳明有信不从黄檗付将来僧问风穴如何是佛云杖林山下竹筋鞭杖林山下竹根鞭水在深溪月在天良马不知何处去阿难依旧世尊前百丈再参X客情步步随人转有大威光不能现突然一喝双耳聋那咤眼开黄檗面兴化打尅宾丈夫当断不解断兴化为人彻底汉巳后从渠眼自开棒了罚钱趁出院野狐不落藏锋不昧分要伊从此脱狐身相逢尽道休官去林下何曾见一人因事祖师心印铁牛机直要当锋决是非掣电未収轰霹雳相逢谁是丈夫儿隐山璨和尚语嗣退庵空上堂会庆节云过去释迦巳往当来弥勒未来现在我皇诞生便是无量寿佛发号施令头头摩竭真机拱手垂衣处处普光明殿直得尧风荡荡舜日高明风以时雨以时鼓腹游唅哺嬉东村王大翁醉酒卧街起来大笑一声曰帝力于我何有哉不知手之舞之足之蹈之是则是且道今朝祝圣应时及节一句作么生道九重深处龙颜悦森罗万象尽山唿师淳熙元年二月十七日力丐退汪尚书再出帖委通判同僧司请回二十四日入院指座云隐山无量罪过复被公文追到要得重整颓纲不免再陞此座登座祝圣罢再拈香云山僧兹者卸下道傍檐子X走入深山拟待要追还旧观无端被判府阁学尚书依旧牵挽出来如马再搭鞍牛重拽磨苦苦难说如今也不可放过却为他拈出一炷栴檀无价之香祝其台算非是上酬厚德且要一拳一踢彼此分明遂就座乃云昔日石塔长老为苏东坡而少留今朝新下生为汪尚书而走转一动一静本实无心或去或来有何朕迹盖贤太守既是力作法门主则衲僧家何苦硬把死蛇头要须看风使帆岂可钉桩摇橹况我判府阁学尚书力摅忠悃亲结主知方膺睿眷以弥隆力上祠章而不𠃔满斯氏借宼之愿继昔人歌廉之谣如此则璨上座不免拽转船头再开铺席向洛阳江边重札硬寨荷杨歧担子而复展家风把断衲子要津揑定诸方鼻孔使三世诸佛依前乞命教历代祖师相顾攒眉丛林永永太平法眼看看灭尽是则是且道我判府阁学尚书外护提携之恩作么生报良久云愿祈台算等须弥永弼吾皇扶至化更有一颂举似大众心心急要入巖隈不合谈禅信口开引得王臣多爱重遮回又被捉将来佛生日云瞿昙两脚方踏地点胸点肋说道理直饶说得到驴年看来总落第二义且道作么生是第一义下座与汝诸人同登宝殿泼一杓恶水报恩门庭别无道理长连牀上大众努觜本无佛法可商量亦不坐在鬼窟里蓦然洗面摸着鼻便知得饭元是米更若迟迟疑疑白云千里万里X上元日云昨夜三更后报恩寺里一件事也是差异佛殿上灯笼放大光明烁破天帝释面安乐山神忍痛不禁出来大呌一声曰苦苦土地神怕怖慞惶走去门前石狮子鼻孔里藏身却见众寮中几箇禅和先在彼中团圞打坐商量古今一箇道青州布衫为甚么只重七斤一箇道杨岐驴子为甚么只有三只脚一箇道休说这箇且道麻姑山上唐朝松为什么轮轮囷囷屈屈曲曲被土地神喝一喝云你这一队漆桶为什么不去观灯却来这里胡言汉语不胜懡㦬相趂归来僧堂中打坐报恩门下被他恁么相钝置今早本要唿来对众行遣得露柱劝一时休了如今陞座之次不免举似大众且道是真实耶是脱空谩语耶试断看若断不得巡堂去风和日暖牡丹生卵露柱吹笙灯笼拍版城上游人三盃两盏报恩禅和努觜不管一念不生前后际断踢倒巩县茶瓶打破饶州甆盌隐山夜来梦喫攧筑着脚指头出血就地摸得丽水金元来却是新罗銕翻身撞倒凤凰峯赤面山神惊吐舌唤起前庵卧如来休来向这里入灭一棒打杀麻姑仙说甚长生真祕诀叮咛五通与三郎切莫向李太白说为什么莫向他说怕他俗士不甘打你头破脑裂夺得胡儿马便休何须抵死觅封侯草鞋直挂龙牀角争似山间煨芋头X举湛堂准和尚颂云暑往寒来春复秋夕阳西去水东流人生三万六千日梦电光阴飒尔休急急修急急修如今政是结交头晚禾莫待秋后种一阵严霜便失収师举了呵呵大咲云湛堂恁么说话恰似十字街头五更初唤起来念弥陀底老头陀气象急急修急急修掩彩杀人隐山今朝因晚禾可望戏作一颂身世悠悠不系舟莫将闲事挂心头休言佛法无人会且说晚冬又倍収又倍収蚁穴百年能几久龟肠一饱更何求大众拍手唱啰哩筭得生来不解愁重阳云箭穿杨叶未为亲透得金尘有几人多谢汾阳曾说破重阳九日菊花新拈起拄杖云昨夜三更后遮箇木上座来方丈里问云和尚明日当参作么生说禅隐山伫思渠云某甲教和尚道法不孤起仗境方生石女穿靴织木人带帽耕猢孙倒上树乌龟弄尘行时人要会箇中意新罗夜半日头明隐山向佗道也好聻今朝起来嬾倦只依佗所说举似大众少间请他来方丈里点一盏茶赏他天下老隐山丑怪百千状不依本分说禅一向横拈竖放有时放夜市于蟭螟眼中有时驾铁船于须弥顶上有时倒骑骏马骤高楼有时轻引藕丝牵大象证鳖成龟唤三作两黑豆换人眼睛偏做遮般伎俩汝等诸人作么生凑泊作么生近傍去底一任紧峭X草鞋来底未许拗折拄杖为什么如此泉山善法堂前政要草深一丈雪下云天工剪水作花飞为瑞为祥也大奇管取明年禾麦熟山河大地尽光辉千树万树银花结也是普贤呈丑拙谢三郎在南台江手指东山笑不歇且道他笑箇什么狮子峯高万丈变成露地白牛以拂子打一圆相云大众还会么揑不成团拨不开衲僧一见莫轻猜今朝为汝明明说花奴花奴喫饭来谢休知客举禅月休禅师在石霜充典座一日张拙入山访石霜见其形貌枯悴语言平淡遂不喜之拂袖而下到知客寮见禅月齐巳太布衲议论琅琅张乃问曰三人中何不推一人作长老禅月知张之意轻于石霜乃曰堂中五百众似卑僧者二百五十胜卑僧者二百五十堂头和尚乃肉身菩萨张闻此语再整威仪祇见石霜一言之下发明大事圣泉山中今请得箇知客名字适然相同议论也有些子非晚有这般措大入山问着隐山老汉知客也与么对他时定是痛与三十即时赶出三门为什么如此释迦弥勒是他奴二十年来心胆麤甘与魔王为眷属休将恶语张荼煳妙湛慧和尚语嗣法云大通上堂云板韵才终鼓声三叠人天交接龙象回旋祖佛家风一时漏泄到这里不肯休去又更踏步向前X致使击玉敲金飜作葛藤露布以拄杖一划云划断了也末后句作么生道良久云驴事未去马事到来卓拄杖下座拈起拄杖云天地一指万物一马踏倒系驴橛清风满天下庄生亦是悠悠者叶尚书宅设斋请陞座师云玄机未兆影响难寻一句才宣十方普应所以圆音落落该亿剎以顿周主伴重重极十方而齐唱乃拈起拄杖云拄杖子说法衲僧听衲僧说法拄杖子听乃至墻壁瓦砾说森罗万象听森罗万象说墻壁瓦砾听不是神通妙用亦非法尔如然要会么牛皮鞔露柱露柱啾啾叫凡耳听不闻贤圣嘻嘻笑住住不是韶阳门下客便随船子下杨州举开口不开口切忌犯灵叟智海无这箇忌讳要开便开要合便合要打便打要喝便喝一切智通无障碍十方世界横该抹灵叟灵叟快活快活谢首座书记云透得荆棘过枯木堂中第一座拈得笔头挥长连牀上第二机拈起拄杖云这箇是第几机良久云若向箇中论胜劣得便宜是落便宜卓一下举教中道何者名为义应当祕密说山僧今日不负从上诸圣对人天众前待为诸人作祕密说良久云上大人丘乙巳化三千七十士还会么会乃佳作仁不会可知礼也X山僧二十年前横担拄杖独步四方自谓尽十方世界觅箇伴侣不可得后来无端披毛带角向荒草里走有时随波逐浪看楼打楼有时向三家村里东卜西卜世间鄙事无不为之如今到这里摘脱不下也拈起拄杖云适值五兆在手更为诸人掷一卦看乃抛下云还会么吉无不利青春易过白日难留始见新年又将一月生死事大人皆知之了得生死能有几箇拈拄杖云拄杖子了得死生古今日月磨礲他不得天堂地狱笼罩他不得六道四生留连他不得祖师言句覊绊他不得如师子王自在无畏哮吼一声羣狐屏迹遂横按拄杖云有时横按孤峯顶铁眼铜睛不敢窥一法既通万法无碍拈起笟篱放下布袋显亲上堂打皷说禅北郁单越合掌顶戴乃高声赞言稽首如空无所依只箇世间观自在咄是何言欤正说知见时知见俱是心当心即知见知见即如今咄用许多葛藤作么但管风以时雨以时时和岁稔主上无为亦不用麒麟出现凤凰来仪自然农夫鼓舞野老熈怡若问承何恩力但道百姓日用而不知闰年节候晚六月始梅蒸一番云过一番雨半日阴来半日晴草鞋烂却浑闲事苦是禅人眼不醒蓦拈拄杖云大众惺惺着后五日去免被拄杖子热瞒卓拄杖下座闻声悟道见色明心虾䗫塞破衲僧耳朵梅雨滴烂X诸人眼睛东西不辨南北不明争似今朝见天日水自流兮山自青金粟智和尚语嗣天童宏智上堂真空不空寥寥无影树头月真色非色隐隐不萌枝上花威音路外芬芳凤无依倚空劫巳前照耀鹤不停机更须一色功圆便得同中有异同中异直下承当休拟议夜来明月照芦花鹤鹭竝头踏雪睡见色见心檐际庭花喷火非心非色溪边嫩柳含金只如水冻鱼潜雪寒人健又作么生莫守寒巖异草青坐着白雪宗不妙举僧问曹山三界扰扰六趣昏昏如何辨色山云不辨色僧云为什么不辨色山云若辨色即昏昏也师拈云辨不辨昏不昏打破盆子只论盆千里远山烟树数家沙鸟渔村夜深月与湖光浑天水茫茫绝点痕深夜虗堂露气佳氷霜着月没痕瑕木人打破琉璃椀走过新罗始到家一不成二不是火云堆里秋风起堪笑耘田车水翁手脚忙乱同儿戏同儿戏有巴鼻但得丰年贺太平四海五湖皇化里动时常寂寂静处活鱍鱍动静两俱忘佛祖何处着蓦地梦回头长天飞一鹗春风有时好春风有时恶X不得春风花不开花开又被风吹落错错错蒸饼元来是面作举古德道幽鸟语如篁柳垂金线长云収山谷静风送杏花香难然如是没量大人到这里一时被时境转了可惜葛藤绊倒且道金粟有什么长处幽鸟语如篁有耳如聋柳垂金线长有眼如盲云收山谷静截断意根风送杏花香拽回鼻孔到这里荐得可谓一根既返源六门成解脱其或未然禹力不到处河声流向西赞天童觉和尚乌顶雪眉云踪鹤态貌出正偏见非向背芙蓉月照兮太白峯高丹凤翔空兮琼林玉碎觌面分明两彩一赛已菴深和尚语嗣中竺痴禅妙上堂风萧萧叶飘飘云片片水茫茫江干独立向谁说天外飞鸿三两行龙生龙凤生凤老鼠养儿缘屋栋达磨大师不会禅历魏游梁干打閧端午云桃符休钉艾人莫缚太虗无云本自寥廓大家拊掌归去休拟议思量错错错维摩默然普贤广说历代圣贤互呈丑拙君不见落花三月子规啼一声声是一点血一九二九相逢不出手三九二十七篱头吹觱篥飜X忆小释迦双手抱屈膝知不知实不实摩诃般若波罗蜜东村王老夜烧钱百万雄兵带甲眠四塞八蛮皆镇静大家拊掌贺尧年续刊古尊宿语要集第二续古尊宿语要X卍XXXX续刊古尊宿语要第三集日杨岐会禅师语嗣慈明上堂僧问如何是祖师西来意师云檐头不负书师乃云心生种种法生心灭种种法灭卓拄杖云大千世界百杂碎捧钵盂向香积世界喫饭去也一切法皆是佛法佛殿对三门僧堂对厨库若也会得担取钵盂拄杖一任横行天下若也不会更且面壁僧问如何是佛师云贼是人做师乃云万法是心光诸缘唯惟晓本无迷悟人只要今日了山河大地有什么过山河大地目前诸法总在诸人脚跟下自是诸人不信可谓古释迦不前今弥勒不后杨岐与么可谓买帽相头心是根法是尘两种犹如镜上痕痕垢尽时光始现X心法双忘性即真拍禅牀云山河大地何处有了且作么生道得不受人瞒底句若也道得向十字街头道将一句来如无杨岐今日失利一尘才起大地全収拈拄杖云须弥山上走马大洋海里𨁝跳閙市中忽撞着这箇是人知有且道黑地里穿针一句作么生道良久云寻常不欲频开口为是浑家着衲衣心随万境转转处实能幽随流认得性无喜亦无忧复云天堂地狱罩却你头释迦老子左你脚跟下当明对暗时人知有閙市里把将鼻孔来还有道得么试出来与杨岐出气如无杨岐今日失利僧问祖师面壁意旨如何师云西天人不会唐言僧云昨日雨落今日天晴是人道得请和尚出格道一句师以两手捺膝坐僧云尽力道只道一半师云分身两处看僧指侍者云和尚为什么不着鞋师云这漆桶僧礼拜归众师乃云外道问佛不问有言不问无言世尊良久外道赞叹世尊大慈大悲开我迷云令我得入外道去后阿难问世尊云外道见箇什么便道令我得入世尊云如世良马见鞭影而行师云道吾师兄云世尊只眼通三世外道双眸贯五天道吾师兄善则善矣甚与古人出气杨岐道金鍮不辨玉石不分大众要会么世尊辍已从人外道因斋庆赞以拄杖卓一下喝一喝杨岐一诀凡圣路绝无端维摩特地饶舌X落鵰之箭斩蛟之剑主将自败抱马拖旂有人向安家立国处道将一句来良久云大平本是将军致不许将军见太平俗人问人王与法王相见合谈何事师云钓鱼船上谢三郎进云此事巳蒙师指示云盖家风事若何师云幞头衫帽脱当酒钱进云忽遇客来将何祇待师云三盏两盏犹闲事醉后郎当笑杀人师乃云一切法皆是佛法拍禅牀云山河大地百杂碎还我佛法来良久云何似生辽天鹘万重云只一突无边剎境自他不隔于毫端十世古今始终不离于当念拍禅牀云释迦老子年多少还知么若也知得人间天上出入自在若也不知云盖自道怛萨诃竭二千年云盖传箭令下释迦老子为先锋菩提达磨为殿后阵势既圆天下太平且道不动步一句作么生道良久云不经一事不长一智天得一以清地得一以宁君王得一以治天下衲僧得一且作么生良久云钵盂口向天心随万境转转处实能幽拍禅牀一下云释迦老子被蟭螟虫吞却了也且喜天下太平喝一喝是法住法位世间相常住释迦老子鼻孔辽天楼至如来两脚踏地且道两箇汉还有过也无良久云犬子便吠牛子牵犁衲僧与么未模着皮弥勒真弥勒分身千百亿时时示时人时人俱不识X师乃掷拄杖便归方丈万法本闲唯人自閙以拄杖卓一下云大众好看火烛明眼人前不得错举举盘山道向上一路千圣不传师云口上着又云学者劳形如猿捉影师云盘山与么道以已妨人一日数人新到相看师云阵势既圆作家战将何不出来与云盖相见僧打一坐具师云作家师僧僧又打一坐具师云一坐具两坐具又作么生僧拟议师乃背面立僧又打一坐具师云你道云盖话头在甚么处僧云在这里师云三十年后自悟去在云盖在上座手里且坐喫茶师又问夏在甚处僧云神鼎师云早知上座神鼎来更不敢借问师次日早参云昨日数人新到打云盖三下坐具恰似有箇悟处遂举前话了乃云云盖败阙处诸人总知新到得胜处诸人还知么若也知得出来与云盖出气若也不知明眼人前不得错举师访孙比部值判公事次部云下官被王事所牵无由免离师云此是比部愿力弘深广利羣生部云未审如何师云应现宰官身广弘悲愿深为人重指处棒下血霖霖比部因颂有省乃归小厅坐次却问下官每日持斋喫菜还合诸圣也无师以颂赠之曰孙比部孙比部不将酒肉污肠肚侍仆妻儿浑不顾释迦老子是谁做孙比部孙比部琏三生至师云寒风凛冽红叶飘空祖室高流朝离X何处琏云斋后离南源师云脚跟下一句作么生道琏以坐具摵一摵师云只者箇更别有在琏作抽身势师云且坐喫茶师问僧落叶飘飘朝离何处僧云南源师云脚跟下一句作么生道僧云愁人莫向愁人说师云杨岐专为举扬诸方去也僧云是什么心行师云不得杨岐赞叹僧拟议师云且坐喫茶自赞口似乞儿席袋鼻似园头屎杓劳君神笔写成一任天下卜度似驴非驴似马非马咄哉杨岐牵犁拽把指驴又无尾唤牛又无角进前不移步退后岂収脚无言不同佛有语谁斟酌巧拙常现前劳君安写邈白云端和尚语嗣杨岐上堂开堂拈香祝圣罢次拈香奉为过现未来大觉海中有利于含生一切圣贤及生平所参见诸善知识众中衣钵道友曾有一言一句布施我者师僧父母一切恩门聊伸报谢又拈香云且道为什么人若有所为所为雪上加霜若无所为过莫大焉奉为先住杨岐后住云盖亲见慈明来底老古锥谁知道今X日向这里抛三放两去也遂坐圆通讷和尚白槌毕师乃顾视左右云便与么散去自古自今如麻似粟若言更有如何若何曹溪一路平沉所以从上诸圣皆向火𦦨里出来垂手只要一切人眼横鼻直去今日众中有大家垂手者么出来僧问欲行千里一步为初如何是最初一步师云过这边立问人天交接两得相见如何是相见底事师云争敢相谩师乃云问话且止问之与答俱是赢得边事古者道动则起生死之本静则沈昏醉之乡动辑双泯则落空亡动静双收则颟顸佛性到这里直得穷天玄辩竭世枢机用一点不着独有山僧今日幸遇太平世界得路便行不惧他人笑怪所以道此事上在诸佛分上不曾增一毫下在一切含生分上不曾减一毫只为一念迷妄背觉合尘轮转三涂暂无休息遂劳我竺干本师于大解脱海中强涌玄波三乘教外直指人心见性成佛且道今日如许多葛藤阿那里是直指处若向长老口边觅大似贪观天上月忘却室中灯若向不言不语处会直得尽大地亡锋结舌只是箇无孔铁槌有什么用处到者里还有知音者么良久云只见白云飞散尽不知明月落谁家次日举雪窦道偶续灵锋照夜灯遽泛铁船下沧海承天此者也随例泛一只铁船文殊普贤为招头把拖观音摩诘为打篙摇橹承天只管坐地看杨州既然如是且道将什么报答诸人良久云谁知远烟浪X别有好思量到圆通僧问二师相见合谈何事师云六耳不同谋僧云谢师答话师云听事不真唤钟作瓮僧便喝师云过乃云秋江清浅时白鹭和烟岛良哉观世音全身入荒草大众承天未出世时或有一箇半箇衲子相疑着谁知道出世后直得无言可说无理可伸然虽如是犹赖得侯溪主人在何谓如此千古万古无人知眼里瞳儿看马骑到归宗示真性心地藏无头亦无尾应缘而化物方便唿为智大众承天此者来礼拜归宗师叔师叔若行一丈承天也行一丈师叔若行一尺承天也行一尺何谓如此得风流处且风流有般汉到这里道耶舍塔高金轮峯峻眨眼回头早是鹞子过新罗似恁么还称得老师叔也无不见道打面还他州土麦唱歌须是帝乡人然虽如是三十年后清平过水到开先云莫行旧时路莫挂本来衣如今有人向锋刀上横身火𦦨里出手尽是劳而无功岂可更担水向河头卖然虽如是若教嫫母临明镜也道不劳红粉施到栖贤云承天自开堂后便安排些葛藤来山南东葛西葛却为在归宗开先一时打叠却了也今日到三崃会里大似临嫁医瘿卒着脚手不辨幸望大众不怪伏惟珍重岁旦云今日普天之下尽添一岁且道水牯牛还添X也无添与不添且致且道牯牛鼻孔重多少若知得他鼻孔斤两分明一任侵他人苗稼若也未然腊月三十日莫道春来草自青干坤之内宇宙之间中有一宝秘在形山大众眼在鼻上脚在肚下且道宝在甚处乃云人面不知何处去桃花依旧笑春风文殊起佛见法见被世尊贬向铁囲山大众世尊一期也似争小失大有失大人之相如今若有人向承天这里起佛见法见承天终不敢动着他何谓如此但得雪消去自然春到来上士问道勤而行之中士闻道如存若亡下士闻道大笑之大众若约衲僧门下却许他大笑底有些骨气何谓如此众眼难瞒竖起拄杖云剑刃上𨁝跳却横按拄杖云微尘里走马劳劳去复来箇是知音者掷拄杖下座戢玄机于未兆藏冥运于即化大众如今禅和子一箇箇出来气宇如王问着辩泻悬河有甚柰何处忽若解按下云头听承天说些将有如无话往往方知道打鼓弄琵琶相逢两会家然虽如是禹力不到处河声流向西今朝至节一阳生于此日拈起拄杖云且道这箇作么生便恁么搆得且恁么应时纳祜若数至大年朝前头大有雪在所以承天十度发言九度休何谓如此当门不用栽荆棘后代儿孙惹着衣然虽如是三X十年后太公钓鱼若常似今日承天谩得诸上座若不似今日承天谩诸上座不得何谓如此党理不党亲入林不动草入水不动波入鸟不乱行大众这箇是把缆放船底手段且道衲僧家合作么生以手拍禅牀一下云掀飜海岳求知已拨动干坤见太平卓拄杖云一沤生波澜始又卓云一沤生文殊起又卓三下云这箇又作么生良久云谁知远烟浪别有好思量佛身无为不堕诸数且道六入十二缘十八界乃至八万四千法门从甚处来以手拍禅牀云好女不着嫁时衣举僧问投子不断烦恼而入涅槃时如何投子作色云这箇师僧好发业杀人西堂别云家家观世音大众投子可谓善解量才西堂可谓善解补职如今忽有人问圆通不断烦恼而入涅槃时如何即向伊道青山绿水短棹孤舟僧问牛头未见四祖为甚百鸟含花献师云世情看冷暖人面逐高低如何是佛师云镬汤无冷处如何是西来意师云乌飞兔走乃云若立一尘家国兴盛野老嚬蹙不立一尘家国丧亡野老安贴大众且道立即是不立即是良久云心不负人面无惭色以手拍禅牀一下云参生死交谢寒暑迭迁有物流动人之常情肇法师刚X然不知有不为物之流动者作么生是不流动者良久云大尽三十日小尽二十九叶落归根来时无口大众祖师可谓善解借手行拳有般汉往往便道言犹在耳不见道子期去不反浩浩良可悲不知天地间知音复是谁鸟有双翼飞无远近道出一隅行无前后你衲僧寻常放匙把筯尽道知有及至上岭时为什么却气急不见道人无远虑必有近忧江月照松风吹到这里还有不漏网者么良久云皇天无亲释迦老子有四弘誓愿烦恼无边誓愿断法门无边誓愿学众生无边誓愿度无上菩提誓愿成法华亦有四弘誓愿饥来要喫饭寒来要添衣困时伸脚睡热处要风吹初住法华晚小参中闲举杨岐问慈明幽鸟语喃喃辞云入乱峯时如何明云我行荒草里汝又入深村岐云官不容针再借一问明便喝岐云好一喝明又喝岐亦喝明连喝两喝岐遂礼拜退师云大众须知悟了遇人底向十字街头与人相逢劫在千峯顶上握手千峯顶上相逢却在十字街头握手山僧曾有颂云他人住处我不住他人行处我不行不是与人难其住大都缁素要分明开堂上堂问答罢乃云昔日灵山会上世尊拈花迦叶微笑世尊道吾有正法眼藏分付摩诃大迦叶流X传母令断绝至于今日若是正法眼藏释迦老子自无分将什么分付将什么流传诸人分上各各自有正法眼藏每日起来是是非非分南道北种种施为尽是正法眼藏之光影此眼开时干坤大地日月星辰森罗万象只在目前不见有毫釐之相此眼未开时尽在诸人眼睛里巳开者不在此限未开者山僧为诸人开此法眼藏看乃竖起两指云看看若见得事同一家其或未然不免重说偈言诸人法眼藏千圣莫能当为君通一线光辉满大唐须弥走入海六月降严霜法华恁么道无句得商量既满口说了为什么无句得商量喝一喝云分身两处看如我按指海印发光拈拄杖云山河大地水鸟树林情与无情尽向拄杖头上作大狮子吼演说摩诃大般若且道天台南岳说什么法门南岳说洞山五位修行君臣父子各得其宜莫守塞巖异草青坐断白云宗不妙天台说临济三玄三要四料拣一喝分宾主照用一时行要会箇中意日午打三更庐山出来道你两箇汉正在葛藤窠里不见道欲得不招无间业莫谤如来正法轮此三箇汉见解若上衲僧秤子上秤一箇重八两一箇重半斤一箇不直半分钱且道那箇不直半分钱但愿春风齐着力一齐吹入我门来举金銮一日在厨前见典座便问典座变生成熟即不无典座离却木杓道将一句来座无语后令僧入X室代语皆不契乃自代云羊羮虽美众口难调大众且道金銮离得木杓也未法华即不然离却木杓一句作么生道人情若好喫水也肥今年雨水非常足管取秋来天下熟牧童齐唱太平歌笑杀东村王大叔合肥请师不赴回山云不住城隍果所期山花山鸟又同嬉石泉昨夜窓前过何事清声胜旧时卓拄杖三下玄沙因误喫药徧身红烂僧问如何是坚固法身沙云脓滴滴地天衣怀和尚颂云滴滴通身是烂脓钓鱼船上展家风时人只见丝纶上不见芦花对蓼红亦曾有人问法华如何是清净法身只答他道屎臭熏天又云莲花叶上化生儿且道与古人是同是别法华亦有颂屎臭熏天亦偶然法华争敢为君宣鼻中若有通天窍一任横行不着穿举雪窦道春山叠乱青春水漾虗碧寥寥天地间独立望何极乃回顾侍者云还有人守方丈么云有自云作贼人心虗雪窦老人放去収来有舒惨干坤之手然虽如是何似干坤收不得尧舜不知名法华忍俊不禁当为古人出气山樱火焰辉山鸟歌羣滑𢹂手不同途任他春气发有天有地来几箇眼睛活法华暂出不着问侍者守方丈便下座结夏云安居之首禁足为名禁足之意意在进道护生衲僧家有何生而可护何道而可进唾一唾唾破X释迦老子面门行一步踏断释迦老子嵴骨犹是随行逐队汉未是本分衲僧如何是本分衲僧无限风流慵卖弄免教人指好郎君日淌万两黄金法华门下不着直饶不直半分钱正入得法华门未升得法华堂入得法华室且道什么人升得法华堂入得法华室吃乙小眼生三角头峭五岳法华収得三般希奇之宝寻常少曾拈出今日麻头谷头进发不免将出奉送诸人拈拄杖卓三下云前头第一不得擘破又须分教两平纵遇南番舶主也须换却眼睛闻声悟道见色明心展两手云有么有么又摇手云无也无也乃云曾经大海休夸浪除却巫山总是烟拍禅床一下此事如在万丈崖头相似总知道放手着便扑到底只是舍命不得法华今日不动着一毫头教诸人到底去乃掷下拄杖下座学道先须且学贫学贫贫后道方亲一朝体得成贫道道用还同贫底人法华虽与古人同路行且不与古人同路归何谓如此自住箇小院子客来并无施设无可咬嚼赖得下面有人撑拄逐日且盖覆得过可谓山花不废栽培力自有春风管带伊施主舍法衣云龙披一缕金翅不吞当时若一口吞尽岂不天下太平且道那箇是吞不尽底拈起法衣角示众云者箇岂不是吞不尽底还见么等闲挂在X肩头上也胜时人着锦衣住龙门僧问如何是龙门境师云到者方知如何是境中人师云两脚拄地乃云见闻不脱如水中月山色水声名花异鸟满眼满耳作么生说箇脱底道理要会么畅畅释迦老与无伎俩休休龙门山水天下幽夜来一觉到天明得风流处且风流一切声是佛声一切色是佛色释迦老子诳惑人家男女陷在阿鼻大地狱中至今分说不下拈起拄杖云太湖县里屠儿项大伯今日向龙门拄杖头上成等正觉转大法轮度一切含生诸人还见么若也见去天下太平以拄杖击禅牀举僧问赵州大耳三藏第三度觅国师不见州云在三藏鼻孔里僧问玄沙既在鼻孔里为什么不见沙云只为大近大众国师若在三藏鼻孔里有甚么难见殊不知在三藏眼睛里作是思惟时十方佛皆现且道作么生思若以有心思则尽大地是荆棘林若以无心思则尽大地是荒岑良久云云从龙风从处参禅学道莫忙忙问透法身北斗藏吾今老倒疎慵甚见人无力得商量唯有锄头知我道我松同步上金刚洞山聪老可谓戢玄机于未兆藏冥运于即化今古难并其风龙门病叟每日被鬲气扑得来一日不如一日只见羸瘦实是无气力与人商量然虽如是家贫愿隣富X有时碓觜生花有时佛面百丑李公醉倒街头自是张公喫酒灯笼皱断眉头露柱呵呵拍手未透者且教伊识巳透者须共伊行尽大地是沙门一只眼教阿谁识实际理地不受一尘向什么处行所以道世人住处我不住他人行处我不行不是与人难共聚大都缁素要分明少处减些子多处添些子为什么少处更减多处更添神仙秘诀父子不传今日也道者箇明日也道者箇作么生是那箇漆桶参堂去法尚应舍何况非法拈拄杖云这箇拄杖且作么生舍又作么生说箇非法良久云敲落鼻孔露出眼睛击禅牀一法不明翳汝眼睛拈起拄杖云者箇岂不是眼睛八万四千法门无一点影子八万四千法门门门解脱作么生翳得伊只如每日见山见水分别青黄赤白不是伊又作么生见乃卓拄杖一下云瞎一僧在经堂内长坐一日藏主问上座何不看经僧云某甲不识字主云何不问人僧鞠躳叉手云未审是什么字主无语大众藏主虽然无语争柰其声如雷者僧虽不识字要且点划分明且道是什么字良久云玉篇里寻取贼来须打客来须看客来须看礼之常道且道贼来作么生打人面似贼贼面似人半夜三更有什么辨处然虽如是也不得放过以拄杖击一下X佛法二字掉去他方世界未为分外一日两度钵盂湿少一点不得不见道常闻一饱忘百饥今日山僧身便是乃云不审不审寻常向你道未在也无别意只是要诸人喫粥喫饭须是自家拈匙把筯便得饱若取别人辨只是虗饱腊月三十日赢得一场干嚥唾然虽如是莫教忘却口海会开堂问答罢乃云善言言者言所不能言善迹迹者迹所不能迹每日开口动舌无非是言作么生说箇言所不能言既唤作言即便是迹作么生说箇迹所不能迹到者里一大藏教用一点不着到者里一大藏教字字用得着为什么先用不着后又却用得着且道誵讹在什么处不见道千峯势到岳边止万派声归海上消自古自今向其间钻仰者如稻麻竹苇实端的透彻者百中无一二若果然透得十二时中不妨庆快应机接物利乐有情尽干坤星辰日月尽大地草木丛林都作一箇出入游戏之场古者道玉转珠回佛祖言精通犹是污心田老卢只解长舂米何得黄梅万古传山僧在菴中亦有示徒直下虽然没许般透如未尽活还难海门昨夜狂风起无限波澜一埽干恁么地先与人开却路然后两手掇放人前灵利底不用丝毫气力便提得去还有么若提不去敢问诸人十二时中应用施为分贤别愚是是非非是箇什么郭功甫入山上堂夜来枕上作得箇山颂谢功甫大X儒庐山二十年故旧今日远访白云举似大众请巳后分明举似诸方此颂岂唯谢功甫大儒直要与天下有鼻吼衲僧脱却着肉汗衫莫言不道乃云上大人丘乙巳化三千七十士尔小生八九子佳作仁可知礼也中峯至云九九八十一几人能解筭两箇五百文元来是一贯到者里添得一文么若有添得一文即便满路光生拔出古今争柰自古自今千箇万箇只爱足头底白云今日为你添看乃云下座兴知事首座大众请中峯和尚升座一徧若端的得一回汗出来也向一茎草上便现琼楼玉殿若未端的得一回汗出纵有玉殿琼楼却被一茎草盖却且道作么生得汗出去良久云自有一双穷相手不曾容易舞三台来知有时幸自十相具足稍知有后分明却被碍塞要得尽善尽美么早知灯是火饭熟也多时此事有人担得起价直三千大千世界有人担不得不直半分钱且道三千大千世界底是不直半分钱底是知恩分解报恩扬眉瞬目拈鎚竖拂弹指謦欬尽是抓钩搭索海会今日还免过也无家家观世音处处弥陀佛举百丈开田僧白云开田也请说大义丈行数步退身立展开两手师拈云百丈说大义只是如此当时再参马祖底向甚处去若言更有在未免与蛇画足X作么生得见百丈立地处客来无茶点蒿汤备礼仪洞山悟本禅师云初秋夏末直须向万里无寸草处去有僧举似浏阳菴主主云出门便是草师云若见得菴主便见得洞山若见得洞山便见得菴主洞山却易见菴主却难见为他不为住持之绊不见道云在岭头间不彻水流㵎下太忙生功商二仪而不仁明踰日月而弥昏肇法师只得半边且作么生是完全者乃云左眼半斤右眼八两马大师道即心是佛又道非心非佛诸人即今要见马大师么处处绿杨堪系马家家门首到长安开口有时道得着开口有时道不着着与不着争几何祥麟只有一只角弹指謦欬扬眉瞬目无不是这箇古人为甚却道万古碧潭空界月再三捞摝始应知要会么九九八十一田地稳密底古佛家风在神通游戏底今佛放光明且道即今是古是今乃云上马见路职到威成古人留下一言半句未透时撞着铁壁相似忽然一日覰得透方知自已是铁壁如今作么生透铁壁铁壁一句道得尽与祖佛为师一句道不尽与人天为师今日作么生道乃云有水皆含月无山不带云一二三四五剩得太多六七八九十又却少些子且道作么生向定盘星上秤得恰好去乃云到头霜夜X月任运落前溪有为虽伪弃之则道业不成无为虽真着之则慧性不明古人向这里借路经过尽大地总在脚跟下若向长安城里则赚杀一船人要见白云么时把一声归去笛夜深吹过汨罗湾开口时末上一句正道着举步时末上一步正踏着为甚鼻孔到夜不正只为寻常见他顽了所以不肯发心白云今日劝诸人发却去乃云一本是钓鱼船上客偶除须发着袈裟祖佛位中留不住夜来依旧宿芦花依旧宿芦花有谁可共明月满船无处问沙鸥时叫两三声丝毫有趣皆能进毕竟无归若可当逐日退身行兴尽忽然得见本爷娘作么生是本爷娘乃云万福万福便下座直下分明承当得了被人道箇不是便见参差不然乱有承当不然忘前失后且道病在甚处只为未有透底时节只这箇不是泄尽天机竝无一点渗漏良久云不是不是举甘贽僧问按待不易贽云譬如餧驴餧马瑯瑘云快把饭来师拈云瑯瑘有不犯之手虽然如是白云即不然譬如餧驴餧马愿行者长似今日举僧问杨岐如何是不动尊岐云大家齐着力白云即不然如何是不动尊礼拜着世间一切伎俩手头弄得熟后自然方有余态且道X衲僧伎俩手头弄得熟后有多少余态良久吹一声下座弥勒真弥勒分身千百亿卓拄杖三下云时时示时人时人俱不识卓拄杖下座洞山天晴盖却屋乘时刈却禾输赋皇祖了鼓腹唱讴歌良久云洞山聪禅师何似白云老杨长官至云自古自今说理说事者如稻麻竹苇会禅者更比比然讨一箇家里人如天上拣月相似黄梅贤宰杨次公闻名十载有余夜来忽蒙访及元来却是一箇本分家里人杓柄长短锅子大小虽然未曾一一点过看他数目也甚分明可谓如在东溪日花开叶落时几拟将黄金铸作钟子期昨来当涂郭功甫到曾举上大人一编今日次公来更须举一徧夜凉堂上坐忽闻人叫唤黄梅杨长官来到白云畔久闻窃我宗未得当面断一夜灯火前行过旧公案所犯一一招也要众人看鼻直权骨高一箇没量汉何日履亨衢吾道聊辉焕共唱太平歌埽尽天下乱文章不碍他兼能大衍筭两箇五百文依前是一贯吾本来兹土传法救迷情岂不知有一花开五叶结果自然成因风吹火用力不多忌口自然诸病减多情未免有时劳贫居动便成违顺祇得清闲一味高虽然如是莫谓无心云是道无心犹隔一重关诸人每日见底诸人每日用底如从天上降下地中X涌出緜緜然无丝毫间断可谓古释迦不前今弥勒不后白云病老打底不遇作家到了飜成骨董从来共住不知名龊汉任运相将只么行一脚在前一脚在后自古上贤犹不识端的也未造次凡流岂可明锦上更添花叮咛损君德无依真有功任从沧海变终不为君通这箇是黄泥那箇是白石悟了更须遇人始得若不遇人只是一箇无尾胡孙才弄出人便笑演首座受四面请云年年秋暑甚如初何事清凉特有余尽是当人心地感不虗把手在龙舒且道把手一句作么生道良久云行到水穷处坐看云起时兴道者开田回云三载区区弄水泥捎裩擗裤又扶犁满仓収稻方归院一任禅和韗肚皮且道韗底是禅是饭乃云因风吹火用力不多少一滴不得剩不滴不得且道是什么人分上事良久云日日日东上夜夜月西流大象不游于兔径大悟不拘于小节是何言欤承天道针眼里跃出狞龙藕丝中开张世界何谓如此功多业就水到渠成颂古二祖安心临济三顿棒世尊拈花终始觅心无可得寥寥不见少林人满庭旧雪重知冷鼻孔依前搭上脣X一拳拳倒黄鹤楼一踢踢飜鹦鹉洲有意气时添意气不风流处且风流尽说拈花微笑是不知将底当宗风若言心眼同时证未免朦胧在梦中达磨见梁武帝黄檗噇糟汉一箭寻常落一鵰更加一箭巳相饶直归少室峯前坐梁主休言更去招大唐国里无禅师与君𢹂手归家里抛钩只欲钓狞龙谁知得箇跛鳖子赵州勘婆州中粜黄米干戈中立太平基块雨条风胜古时婆子为君勘破了赵州脚迹少人知宝剑𢹂来刃似霜几回临阵斩蛮王有情有理俱三段直得寒光射斗傍无位真人楞严经云吾不见时春风浩浩烘天地是处山藏烟霭里无位真人不可寻落花又见随流水堂前露柱久怀胎生下孩儿颇俊哉未解语言先作赋一操直取状元来大士讲经灵云悟桃花大士何曾解讲经志公方便且相成一挥案上俱无取直得梁王努眼睛且道努底是什么灵云悟处复何如未彻无人辨得渠千古华山山脚下岂知潘阆倒骑驴X汝是慧超百丈卷席一文大光钱买得箇油糍喫向肚皮里当下便不饥昨日东风偶然恶桃花乱落如红雨昨夜东风又发狂满地不知何处去一口吸尽西江水北斗里藏身一口吸尽西江水万古千古无一滴要须党理不党亲马师可惜口门窄五陵公子游花惯未第贫儒自古多冷地看他人富贵等闲无柰幞头何问杨岐如何是佛岐云三脚驴子弄蹄行三脚驴子弄蹄行奉报诸人着眼睛草里见他须丧命只缘踢踏最分明问少林面壁意旨如何岐云西天人不会唐言天高地迥非难见水濶山重不易论万古八风吹不入西天人不会唐言问拨云见日时如何岐云东方来者东方坐尧舜垂衣万国宾拨云见日意休陈东方来者东方坐草木重霑雨露新正法眼瞎驴边灭云门云露擘破太山雷未勐照开沧海月非光瞎驴灭却正法眼直得哀声满大唐簸土扬尘无避处飜身直到御楼前回头不见来时路下是黄泉上是天X洞山三顿棒动与事会一镞三关破不难柰何犹在是非间曲劳提起饭袋子三顿方知彻骨寒饭若真珠面如玉食罢㳂溪行数曲忽然逢箇荷耡翁我自高歌他鼓腹赞杨岐和尚衡州茶陵受业和尚碧海中珠烂泥里剌虎啸龙吟鸡啼犬吠天下杨岐讨甚巴鼻水月以喻兮古来巳多我今不然兮所陈伊何百尺竿头曾进步溪桥一踏没山河固不方游兮何游之有玄沙保寿兮师其与偶雁峯之东兮洣川之口三十三秋兮大狮子吼舒兮卷兮巳而矣依前空泻洣川水九江相去几千里父有重牙子无齿谩劳提耳一炉香微烟旋逐松风起题云盖会和尚遗塔五峯诸祖塔我祖据中央山脉朝来正溪光泻去长僧移云际树客献海边香从此满湘畔遗风振洛阳保宁勇禅师语录嗣杨岐无为子杨杰序凤堂山老南方游行时至杨朱泣岐处遇一善知识白雪蒙头师子踞坐以金圈栗蓬为佛事布施十方学者云铁围山可透吾金刚圈不可透大海水可吞吾栗棘蓬不可吞若透一圈即百千万亿圈透之无X碍一切烦恼于此解脱若吞一蓬则百千万亿蓬吞之不疑一切功德于此成就时诸比丘罔然退席莫知所措彼上人者从容道场独蒙受记后十五年凤台山顶震大雷音三草二木均霑一雨其徒录其语请无为子以序之云耳时皇宋元丰元年清明日述上堂受帖云明珠历掌别者还稀宝镜当台何人鑑照锋前一路截断众流言下千差随波逐浪所以展则大千俱徧不展则毫发不存与么犹是化门之说且道不落化门一句作么生道道泰不传天子令时清休唱太平歌复云千峯壁立滑于苔不惜眉毛露出来直下早逾千万里那堪于此更徘徊拍禅牀云心外无法万法唯心心既不生法从何立山河大地甚处得来三十年后忽有人问转身句作么生道良久云潼关虽易度劒阁转难行僧问如何是佛答云近火先焦问如何是法答云烂泥有剌问如何是道中人答云切忌踏着乃云保宁乍住不曾停日日街头巷尾行张三李四相逢着剔起眉毛作么生大笑下座拍禅牀云不是心亦非佛问君毕竟是何物昨夜金刚努目瞋一拳把破精灵窟喝一喝满口是舌都不能说碧眼老胡当门齿缺一人发真归源十方虗空悉皆消殒拍禅牀云大众为什么却有人透这里不过良久云自是不归归便X得五湖烟景有谁争释迦掩室于摩竭巳泄天机净名杜口于毗耶特地饶舌少林九年面壁老不歇心永嘉一寂曹溪徒夸英俊大众只如保宁与么道还有过也无复云路逢劒客须呈劒不是诗人莫献诗在常州广福上堂尘尘尔剎剎尔山是山水是水弥勒不入楼阁善财不须弹指以手划一划云微尘世界氷消瓦解且道弥勒善财在什处若向这里参彻去不妨在处称尊若也不见客路如天远侯门似海深如来明星现时成道乃云大众且道明星几时不现下座拈拄杖云人人尽道有星漆底祇是用处不同在诸人分上所谓上穷三际横徧十方指大地为黄金搅黄河为酥酪在保宁手里要横不得横要竖不得竖动着即丧覰着即瞎当与么时忙忙之者普天匝地屈屈作什么昨夜三更达磨大师一拳打落保宁当门齿僧问知师解把无星秤无角銕牛重几多云头轻尾重唯一坚密身一切尘中现所以行住坐卧念念无生见闻觉知心心永寂善财童子于剎那际一念之间经过百一十城参问五十三员知识到了不离菩提道场普光明殿遮那弥勒步步相随文殊普贤处处X出现若向这里见得谛去更须知有向上路始得且道向上一路又且如何吽吽若说佛法供养大众未免眉须堕落若说世法供养大众入地狱如箭射去此二途且道保宁今日当说什么三寸舌头无用处一双空手不成拳举夜夜抱佛眠朝朝还共起起坐镇相随语默同居止分毫不相离如身影相似欲识佛去处祇这语声是玄沙拈云大小傅大士祇认箇昭昭灵灵洞山聪和尚拈云你且道衲僧家日里还曾睡也无师云此二尊宿两转语谁言世上无仙客须信壶中别有天保宁亦有一颂要眠时即眠要起时即起水洗面皮光歠茶湿却觜大海红尘生平地波涛起呵呵阿呵呵啰哩哩啰哩下座看看山僧入拔舌地狱去也以手拽舌云啊㖿啊㖿快马一鞭快人一言直饶与么犹是钝汉乃召大众云喫茶去僧问如何是祖师西来意答云雪上加霜万法是心光诸缘唯性晓本无迷悟人只要今日了且道了底事作么生伹得雪消去自然春到来迦叶擎拳阿难合掌楼至如来全无伎俩横按拄杖云云从龙风从虎甘草甜黄连苦洪波浩渺浪滔天须弥顶上日卓午卓拄杖譬如琴瑟箜篌琵琶虽有妙音若无妙指终不能发拈拄杖云者箇且非琴非瑟有大妙音众中莫有妙X指者么试请一发看若无保宁自品弄去也横按杖云还闻么良久云一堂风冷淡千古意分明晨朝有粥斋时有饭展钵开单光明灿烂行住坐卧无他一生大事成辨大众且道与么见解底人还得尽善也未良久云谁知更有离家子望断碧云生远愁保宁有一路东西徒指注直下巳千差回头还错悞不错悞百尺竿头须进步顾示大众云前面有山兼有水一程分作两程行秋风凉松韵长未归客思故乡且道谁是未归客何处是故乡良久云长连牀上有粥有饭天上无弥勒地下无弥勒打破太虗空如何寻不得垂下一足云大众向甚处去也释迦出世弄假像真达磨西来将长就短德山棒临济喝阳𦦨充饥梅林止渴清平世界不妨夜行如今莫有吞却佛祖打破化城者么良久云保宁今日被大众勘破山僧二十余年挑囊负钵参善知识十余人竝无箇见处若顽石相似参底尊宿亦无长处可相利益自此只做箇百不会底人幸自可怜生忽被业风吹到江宁府无端被人上当推向十字街头住箇破院作粥饭主人接待方来事不获巳随分有盐醋粥足饭足且与么过时若是佛法不曾梦见大地北风吹长天霰雪飞今朝寒较杀身上更添衣X大众有衣则添衣无衣添箇什么炉边向火犹嫌冷更有樵夫跣足行春雨如膏春风如刀填沟塞壑拔树鸣条会么鱼行水浊鸟飞落毛祖师门下绝人行深险过于万丈坑垂手不能空费力任他堂上绿苔生拈拄杖云宫商角征羽金木水火土卓一下云卦上吉凶分三日后看取保宁寻常为人直下是无面目若也敲骨出髓直得神号鬼哭拍手大笑云仁义尽从贫处断世情偏向有钱家一是一二是二三是三四是四数目甚分明上下依资次依资次有何事以拄杖一划云大众一时乱却六十甲子了也行时行住时住坐时坐卧时卧举手动步皆自由处处何时有蹉过自家肚皮自家划粥饭但飡休忍饿阿呵呵记得么今年十一月是小十二月是大森罗及万像皆于镜中现以拄杖指云北面是厨库南面是僧堂中间是佛殿直下指云者里是什么乃云踏牀子也不识释迦老子初生下时周行七步目顾四方当与么时土旷人稀相逢者少遂以手指天地三家村里东卜西卜便道天上天下唯我独尊祖祢不了殃及儿孙下座以手托禅牀却召大众云三十年后不得错举X古人底今人用今人底古人为古今无背面今古几人知㖿鸣咿一九与二九相逢不出手僧问如何是保宁境云主山头倒卓问如何是境中人云鼻孔无半边问如何是保宁家风云硬胡饼烂䬪饦云忽遇客来将何祇待云麤飡易饱细嚼难饥乃云无种灵苗火里栽铁花还向树头开蓦然结箇团栾果指似时人处得来无边剎境自他不隔于毫端十世古今始终不离于当念是以竖穷三际横徧十方理事圆融性相平等宫殿楼台处处庄严草木山川重重显露钟鸣鼓响时时场解脱之音文字语言句句尽真如之理离彼离此无是无非芥子纳于须弥未为分外百川归于大海乃是寻常都亡大小之名不见有无之相是故隐显自在去住无方处凡不凡在圣不圣此不思议境界诸人常在于其中为什么却不自觉以两手画一圆相擘开捺膝云浑崙擘不破三人共两箇滋味信全无有谁吞得过吞得过且与么吞不过莫乱做欲言言不及林下好商量且道作么生商量时挑野菜和根煑旋斫生柴带叶烧卖扇老婆手遮日田公布袴不到膝断头船子任风飘昨夜篱头吹筚𥷑僧问如何是佛法大意云镬汤无冷处乃云百川异流同归于海万涂差别皆入此宗卓拄杖一下云医得眼下疮剜却心头肉X昨夜三更忽然大地震动直得须弥岌峇海水沸腾其中有无限众生正在睡梦中不觉不知如存若亡卓拄杖一下云大众还闻么几乎丧身失命道远乎哉触事而真凉风明月青山白云圣远乎哉体之则神眉毛上𨁝跳眼睫里藏身拍禅牀一下云远亲不如近隣到真州资福云会么不解作客劳烦主人便下座干坤之内宇宙之间中有一宝祕在形山且道是什么宝非青黄赤白男女等相是何言欤虽然如是匹上不足匹下有余拈拄杖云此是云门临济德山巖头一生用不尽底如今在保宁手里不直半分钱虽然如是又也可贵可贱且道什么处是可贵可贱掷下拄杖下座到长芦末后云乘兴安然泛小舟霎时风送到江头不知相见谈何事诸高德试道看下座有手脚无背面明眼人看不见天左旋地右转拍膝云西风一阵来落叶三两片古云文殊门入者墻壁瓦砾助汝发机观音门入者虾蟆蚯蚓与汝发机普贤门入者不动步徧十方大众东西南北四维上下筑着磕着不觉不知过在甚处良久云红粉易成端正女无钱难作好儿郎黄面老子出世平地骨堆碧眼胡儿西来无风起浪近朱者赤近墨者黑临济云门牵枝引蔓保宁也有没量罪过诸人也有没量罪过还委悉么良久云面X皱只因陪笑得皆跎还为打躬多不可以智知不可以识识言语道断心行处灭保宁道亦可以智知亦可以识识言语道断心行不灭何故青山只解磨今古流水何曾洗是非风鸣条雨破块晓来枕上莺声碎虾蟆蚯蚓一时鸣妙德空生都不会都不会三箇成群四箇作队窈窈窕窕飘飘飖飖向南北东西折得梨花李花一佩两佩退院上堂百尺竿头弄险𡾟是人平地为攒眉而今老倒成无用高蹑前踪付与谁有道得者试道看良久云若无人道不如交与知府谏议召大众以一手指上一手指下云这箇是释迦擎拳云这箇是迦叶合掌云这箇是阿难横展两手云这箇是什么自云羞慙杀人下座有箇汉怪复丑眼直鼻蓝鑱面南看北斗解使日午金乌啼夜半铁牛吼天地施山河走羽族毛群失其所守直得文殊普贤出此没彼七纵八横千生万受蓦然逢着箇黄面瞿昙不惜眉毛再三与伊摩顶授记云善哉善哉大作佛事希有希有于是乎自家𢣾𢣾㦬㦬张张惶惶藏头缩手召云大众此话大行何必更待三十年后真相无形示形显相千怪万状自此而彰喜则满面光生怒则双眉斗竖非凡非圣或是或非人不可量天莫能测直下搆得未称丈夫唤不回头且莫错怪X时时举处处说绝忌讳无闲歇横按拄杖示会么一夜落花雨满城流水香卓一下昨日去年去今日今年来去年去不去今年来不来徧野盈凡雪大地绝纤埃无为无事人举目聊徘徊释迦老子四十九年说法不曾道着一字优婆掬多化筹盈室不曾度得一人达磨不居少室六祖不住曹溪谁是后昆谁为先觉彼自无疮勿伤之也拍手大笑云且喜天下太平天地与我同根万物与我一体拈拄杖云浑家不管兴亡事只解和云占洞庭相见不扬眉君东我自西红霞穿碧落白日遶须弥保宁即不然不西不东触处相逢耳轮卓朔头发鬅松仰天大笑手拍虗空作么寒风飒飒细雨蒙蒙解语非干舌能言不是声百骸俱溃散一物镇长灵师弹指三下云大众苍天中更添冤苦夜中静峭峭日里閙浩浩夜夜与日日寻常向人道忙时急脚行困便和衣倒不晓这箇意总是闲烦恼相骂无好言相打无好拳大众直须恁么始得一句句切害一拳拳着实忽然打着箇无面目汉也不妨畅快杀人我见瞒人汉如篮提水走急急到家中篮里何曾有拍手大笑云分意气时添意气不风流处也风流或是或非人不识逆行顺行天莫测大众是箇什么便得与么良久云有金有玉同欢喜无米无柴各皱X眉保宁饭食麤恶别无精妙品馔供养诸人既到这里开单展钵须是喫得这箇无滋味始得喫不得且莫怪是箇什么得与么难会是箇什么得与么易晓还委悉么不是冤家不聚头无漏真净云何是中更容他物喝一喝拍一拍云好人不肯做须要屎里卧见见之时见非是见见犹离见见不能及卓拄杖云还见么落霞与孤鹜齐飞秋水共长天一似五台山顶云蒸饭佛殿堦前狗尿天剎竿头上煎䭔子三箇胡孙夜簸钱石霜云风吹石臼争哮吼泥揑夜叉空里走趯飜海月乱波生惊起土星犯牛斗道吾云三面狸奴手捉月两头白牯脚拏烟戴冠碧兔立庭柏脱殻乌龟飞上天此三颂一与祖佛为师一与天人作榜样一验衲僧眼目若人定当得许具一只眼夜静月明水清鱼现金钩一掷何处寻踪提起拄杖云历细历细吾心似秋月碧潭清皎洁无物堪比伦教我如何说寒山子贵价精神贱价卖子细思量着甚来由虽然如是三十年后有人捡点保宁去在霜风浩浩叶纷纷晓入深村野老门相见伹知俱默坐更无一事可谈论良久云入山擒虎易开口告人X难智不到处切忌道着道着即头角生大众师角生也是牛是马举老宿到临济便问礼即是不礼即是济便喝僧便礼拜济云这贼云这贼便出去济云莫道无事好首座在那立济云且道还有过也无首座云有济云宾家有过主家有过首座云俱有过济云过在什么处首座便出去济云莫道无事好后有僧举似南泉泉云祸事祸事僧云这贼泉云这贼便打拈云大众这一群贼其中有正贼有草贼且道那箇是正贼那箇是草贼辨得么口款易招赃物难认来无头去无脚终日行踏不着既是终日行为什么踏不着横身荷众不顾危亡札起布裙入泥入水分毫上定当升合里论量拆东篱补西障若解与么循途守辙也可以当风抵浪虽然如是犹未是箇咬猪狗底手脚作么生是咬猪狗底手脚委悉么杀人不眨眼气宇大于王春种一粒粟秋收万颗子四海无闲田农人犹饿死我沙门释子修心务本五湖四海到处为家今日不愁明日饭生涯祇在钵盂中虽然如是祇知有一不知有二何故不见道喫人美食忧人美事保宁记得三十年前一转奇特底公案恰欲举似大众及至下得法堂和话头都来忘却还有人记得么试举看众无对师云江南极有江北绝无X拈起拄杖云长千圣不能量短蟭螟眼里着不满卓一下云夜来江上雨分作万家流不思议解脱力妙用恒沙也无极拈拄杖卓一下云吞却法身了也你等诸人向什么处回避若也道得万仞崖前有活身之路若道不得大地死人如麻似粟卓一下寿宁长老进发上堂云曹溪一宿也大无端黄檗三年递相钝置蒲团禅板屈抑当人索火来烧犹较些子保宁今日别无奇特相送寿宁长老拈拄杖云祇有一条黑漆主丈更不囊藏被盖向大众前两手分付去也抛下拄杖下座业镜当台贼身巳露既是赃物现在为甚不肯招伏会么朝打三千幕打八百拶破面门覆盖干坤纵横十字今古独存以两手托禅牀云会么阿弥陀佛阿弥陀佛恁么来倾湫倒岳恁么去填沟塞壑总不恁么错错身上之衣不容易披钵中之饭莫等闲喫等闲喫往往难消水一滴容易披究竟出家何所为直心实行能纲纪一颗圆光无表里莫学庸常轻薄徒平生猎涉夸脣觜恣贪瞋没惭愧善恶昭然难軃避三涂六道正忙忙也好回头自瞥地揭却天灵葢露出鬼眼睛直饶便恁么犹尚未惺惺日月之光照四天下非日月之光照见什么处竖两手云佛手遮不得人心似等闲X清凉世界未是安居万仞峯前无措足处正是衲僧家放身命处试向放身命处露箇消息看顾视大众云可惜许阿那律眼无纤翳舜若多身色相分憍梵钵提知美味摩诃迦叶意难论诸上座逐日孜孜地上来下去叩头磕脑当为何事老僧亦逐日孜孜地为诸上座费尽精神发尽口业天堂未就地狱先成还知么若也知得向镬汤炉炭里救取老僧若也不知老僧却向驴胎马腹里救诸上座去也拍禅牀一下保宁有箇无价担子虽无毫釐斤两须是有力者方能荷负且道谁是有力者顾众云不可更待䥴名凿字去也佛殿蚩吻眼睛被人盗去上堂佛殿上蚩吻失却金眼睛可怜这箇贼错认定盘星保宁有箇金刚眼睛在摩尼殿上一任偷取直饶偷得未是好手在有木无竹其功不独有竹无木翻成不足竹木两全是物相续匠者机关建成大屋栋宇巍峩房廊屈曲四海五湖一家眷属十二时中周旋往复遂召大众云若也晓得此理世世获无穷福天台宴坐峯南岳万年松白云影片片流水声重重冬至云古人烹露地白牛与三家村里看牛儿分岁保宁今日将箇什么与诸上座分冬遂展开两手云两手擡不起满盘滋味全大觉禅师至上堂同声相应同气相求定光招手智X者点头游虽如是未免笑破他人口颂古佛有六通圣谛第一义无量劫来曾未遇如何不动到其中莫言佛法无多子最苦瞿昙那一通烧得通红打一鎚周遭无数火星飞十成好箇金刚钻摊向门前卖与谁东山五祖演禅师语嗣白云上堂天上无弥勒地下无弥勒十字街头立被人唤作贼结夏僧问五天结制分付蜡人未审四面如何示众师云足不履地师乃云结夏无可供养大众作一家宴管顾诸人遂擡手云啰逻招啰逻摇啰逻送莫怪空疎伏惟珍重于三七日中思惟如是事释迦老子半夜逾城直往雪山早是漏逗不少更思惟箇什么诸院长老入山云临济入门便喝是甚盌鸣声德山入门便棒拗曲作直云门三句曹洞五位大开眼了作梦何故国清才子贵家富小儿娇到兴化云世事冗如麻空门路转赊青松林下客几箇得归家共唱胡笳曲分开五叶花幸逢诸道友同上白牛车大众车在这里牛在甚处芳草渡头寻不见夜来依旧宿芦花下座甘露资老把住云舒州管X界元来有箇草贼师云和尚也须隄防资拟议师便托门叶落归根来时无口祖师恁么道犹欠悟在僧问祖意教意是同是别师云人贫智短马瘦毛长乃云祖师说不着佛眼看不见四面老婆心为君通一线春气乍寒乍暖春云或卷或舒引得韶阳老子放出针眼里鱼乃云错适来思量得一则因缘而今早忘了却是拄杖记得乃拈起拄杖云拄杖子也忘了遂卓一下云同坑无异土咄有道始入山请上堂道可道非常道真可笑姮娥一夜绣鸳鸯解把金针呈巧妙将竝老黄梅儿孙一何拙如今箇箇口咤呀问着乌龟唤作鳖四面今日与君决烈怎生雪冤家冤家莫向背地里吐舌住太平僧问如何是佛师云露胸跣足如何是法师云大赦不放如何是僧师云钓鱼船上谢三郎乃云我本无心有所希求今此宝藏自然而至世间之宝能变穷为富此之一宝能转凡成圣且道而今是凡是圣太平道总不是何故若匏连根苦甜瓜彻蔕甜达磨无端少林面壁二祖断臂一生受屈黄檗树头讨甚木密太平今日两眼如漆李广神箭是谁中的十方诸佛六代祖师天下善知识皆同这箇舌头若X识得这箇舌头始解大脱空便道山河大地是佛草木丛林是佛若也未识得这箇舌头只成小脱空自谩去明朝后日大有事在太平恁么说话还有实头处也无自云有如何是实头处归堂喫茶去问牛头未见四祖时为甚百鸟含花献师云富与贵是人之所欲见后为什么不含花师云贫与贱是人之所恶乃云西天二十八祖也恁么道唐土六祖也恁么道天下老和尚也恁么道独有太平不恁么道何故寡不敌众且道毕竟如何妙舞更须知变拍三台须是大家催山僧今日将山河大地尽作黄金凡该有情无情总全成佛去然后太平不入这保社何故争之不足让之有余太平不会禅一向外边走腊月三十日赢得一张口且道那箇是太平口自云两片皮也不识太平淈𣸩汉事事尽经徧如是三十年也有人赞叹且道赞叹道什么好箇淈𣸩汉山僧昨日入城见一棚傀儡不免近前看或见端严奇特或见丑陋不堪动转施为青黄赤白一一见了子细看时元来青布慢里有人山僧忍俊不禁乃问长史高姓他道老和尚看便休问什么姓山僧被他一句直得无言可对无理可伸还有人为山僧道得出么昨日那里落节今日这里拔本谢典座变生为熟虽然易众口调和转见难醎淡若X知真箇味自然饥饱不相干天地为洪炉烹炼强与弱大道本无元卷舒由橐籥凡圣路坦然各自看谋略一月普现一切水一切水月一月摄诚哉是言也可谓塑不成昼不就昨夜三更白如昼住海会结座日暖风和花正开七重山锁白云堆飜思城市繁华处又出松关步一回白云不会说禅三门开向两边有时动着关捩两片东扇西扇幸然无箇事行脚要参禅却被禅相恼不透祖师关如何是祖师关把火入牛栏望天祈好雪祥瑞实难加鹊噪青松上变成白老鵶紫骝牵出薄寒马金镫粧成银镂花苦苦苦箇什么忽然变成雨云门一日普请搬柴次乃抛下一片柴云一大藏教只说这箇师云大小云门错下註脚老僧当时若见向伊道普请处不得狼籍若捡点得出免你普请僧问如何是先照后用师云王言如丝如何是先用后照师云其出如纶如何是照用同时师云举起轩辕鑑蚩尤顿失威如何是照用不同时师云金将火试乃举僧问首山如何是佛山云新妇骑驴阿家牵大家莫问新妇阿家免烦路上波咤遇饭即饭遇茶即茶同门出入宿世冤家僧问如何是临济下事师云五逆闻雷如何是云门X下事师云红旗闪烁如何是曹洞下事师云驰书不到家如何是沩仰下事师云断碑横古路僧礼拜师云你何不问法眼下事僧云留与和尚师云巡人犯夜乃云会即事同一家不会万别千差一半喫泥喫土一半食麦食麻或即降龙伏虎或即摝蚬捞虾禾山唯解打鼓秘魔一向擎杈这箇一场戏笑皆因微笑拈花白云随队骨董顺风撒土撒沙若无这箇肚膓如何衣锦还家且道还家一句作么生道今日荣华人不识十年前是一书生出队半箇月眼不见鼻孔忘却祖师禅拾得箇骨董且道向什么处着一分奉释迦牟尼佛一分奉多宝佛塔但知喫菓子莫管树曲六不识曲六树争解喫菓子不过祖师关争会敌生死如何是祖师关拈却大案山卓拄杖一下乃举起云拄杖子敢问你还说得如来禅么自云说不得还说得祖师禅么自云说不得既说不得白云今日出自已意去也出自已意小儿子戏人天众前讨甚巴鼻恁么恁么虾跳不出斗不恁么不恁么弄巧成拙软似铁硬如泥金刚眼睛十二两衲僧手里秤头低有价数勿商量无鼻孔底将什么闻香冬至达磨西来事久多变后代儿孙门风无限搅挠身心一团麻线白云今日都通截断大众一百单五X近清明上元定是正月半邑中升座白云相送出山来满眼红尘拨不开莫谓尘中无好事一尘一剎一楼台说佛说法拈槌竖拂白云万里德山入门便棒临济入门便喝白云万里然后恁么也不得不恁么也不得恁么不恁么总不得也则白云万里忽有箇出来道长老你恁么也则白云万里这箇说话唤作矮子看戏随人上下三十年后一场好笑具且道笑箇什么笑白云万里白云门前路往复行大步中间有一片方砖诸人为什么却踏不着昔有秀才造无鬼论论成才放笔有鬼现身斫手谓秀才云你争柰我何白云当时若见便以手作鹁鸠觜向伊道谷谷哌祖师遗下一只履千古万古播人耳空自肩担跣足行何曾踏着自家底新鞔法鼓云多载顽皮击不响新皮才动震天雷无滞莫言随势去有声谁谓不平来何也双眼听不闻双耳覰不见一条平坦路谁谓没方便六祖能大师是箇大痴汉后代儿孙多展转相惑乱子细好思量白云不着便问百尺竿头如何进步师云快走始得乃举云门道闻声悟道见色明心观世音菩萨将钱买胡饼放下手元来却是馒头云门好则甚好要且只说得老X婆禅若是白云即不然作么生是闻声悟道见色明心遂作打杖鼓势云棚八啰扎二月仲春渐暖吹歌颔打拍板乌鸡走入鹅群鸭儿冻得觜遍水上或浮或沈何时解作瑚琏子细好好思量天地去此不远复云频婆娑罗王夫为禅客如出塞将军你将得云门半箇胡饼来我便与半箇须弥山若不如是焉敢称禅客四五百石麦二三千石稻好箇休粮药耆婆不得妙频频唤汝不归家贪向门前弄土沙每到年年三月里满城开尽牡丹花妙湛总持不动尊首楞严王世希有销我亿劫颠倒想不历僧祇获法身大众若作禅会则谤经若作经会则谤禅若作一团则儱侗有人跳得日销万两黄金若跳不出有处着你在但知月圆月缺谁知月缺月圆忙忙乘船过水不知过水乘船百年三万六千日等闲老却朱颜各自照镜看是什么面孔南泉云文殊普贤昨夜三更起佛见法见各与二十棒贬向二铁围山白云则具大慈悲遂拍手云曼殊室利普贤大士不审不审今后更敢也无自云一度被蛇伤怕见断井索难难义何般易易没巴鼻好好催人老默默从此得过这四重关了泗洲人见大圣参是法不可示言辞相寂灭这两句犹较些子忽遇羚X羊挂角时如何直上指云天天师一日持钖遶方丈行问僧还有属牛人问命么僧无对遂云孙膑今日开铺兹无一人垂顾可惜三尺龙须唤作寻常破布你等诸人见老和尚鼓动脣吻竖起拂子便作胜解及乎山禽聚噪牛动尾巴却将作等闲殊不知檐声不断前旬雨电影还连后夜雷仲冬严寒伏惟首座大众尊体起居万福两彩一赛下座世有一物亦不属凡亦不属圣亦不属邪亦不属正万事临时自然号令抵死要知换却性命举肃宗问忠国师百年后所须何物国师云与老僧造箇无缝塔帝云请师塔样国师良久云会么帝云不会国师云吾有付法弟子耽源却谙此事请诏问之师云前面是真珠马瑙后面是马瑙真珠东边是亲音势至西边是普贤文殊中间有一首幡被风吹着道胡卢胡卢赵州道箇柏树子卢陵随后雪白米中间有箇白莲峯一口吸尽西江水喜美啰逻哩啰逻哩我自我你自你村里有白额虫咤腮鬣颔九条尾良久云咦好怕人如何是禅阎浮树在海南边近则不离方寸远则十万八千毕竟如何禅禅贱卖担板汉贴秤麻三斤百千年滞货何处着浑身X释迦巳灭弥勒未生森罗万象推向一边且作么生是你诸人常住法身乃云有功无功莫使肚空住黄梅晚参一则三三则七牧羊海畔女贞花拒马河前望夫石石击赤赤土画簸箕从教眼𥉌眵复云淮甸三十载今作老黄梅好是明明说从教鸭听雷入院上塔烧香罢以手指云当时与么全身去今日重来记得无复云以何为验以此为验遂礼拜文殊张帆普贤把柁世至观音共相唱和赢得双泉闹中打坐打坐即不无且道下水船一曲作么生唱啰逻哩啰逻哩俗气不除先入白云门次过白云限吞底栗棘蓬喫底籼米饭君子如到来好好看方便谢监收人之性命事第一须是欲得成此先须防于若是真人每日起来拄却临济棒吹云门曲应赵州拍担仰山锹駈沩山牛耕白云田七八年来渐成家活更告诸公每人出一只手共相扶助唱村田乐麤茶淡饭且恁么过时何也但愿今年蚕麦熟罗睺罗儿与一文孟夏渐热伏惟首座大众尊候万福却似夹竹桃花锦上铺花徧地花莫眼花每年事例不用张查下座巡寮喫茶亦无人亦无佛大千沙界海中沤一切圣贤如电拂大众者里若不具金刚眼睛便见髑髅遍野如何即X是剑阁路虽崄夜行人更多时人住处我不住时人行处我不行毕竟作么生牛角长三寸兔角长八尺四溟东海流般若波罗蜜无法可说是名说法夜月严凝霜天凛冽池里乌龟冻得成鳖更说两句舌头成铁浅闻深悟深闻不悟争柰何争柰何献佛不在香多悟了同未悟归家寻旧路一字是一字一句是一句自小不脱空两岁学移步湛水生莲花一年生一度太平专使至万里无云点太清祖天日月自分明太平不许将军见却许将军建太平担水河头卖诸人尽笑怪滞货没人情一似欠他债昨夜三更半石人闘礼拜这箇说话莫道你理会不得我也理会不得请供头修造云白云今日权将大宋世界作一面碁盘先将东岳太山南岳衡山西岳华山北岳恒山中狱嵩山定却五方次将五台峨嵋支提罗浮以为相助左畔则斜飞鴈阵右边则虎口双关遂举手云且道这一着落在什么处若知落处便为敌手若也未知白云试通箇消息十九条平路争功势未休莫教一着错败子卒难收问承师有言山前一片间田地只如威音王巳前甚人为主师云问取写契书人僧云和尚因甚倩人来答师云只为你教别人问僧云与和尚平出去也师云大远在乃云五目莫睹其容二听绝闻其响有X功者罚无功者赏拈须弥山秤来二两忽有箇道一方知识为什么大秤秤人物事自云官不容针私通车马谢街坊云街坊昨日将一把沙到方丈前一见老僧噼面便撒赖遇老僧先见衫袖一遮并不妨事今朝举似大众不敢隐藏何故赏伊胆大下得这箇脚手忽有人问白云如何只恁休去不见道老不以筋骨为能然虽如是宾主历然若要天下横行见老和尚打鼓升堂七十三八十四将拄杖蓦口便𡎺然虽如是拈却门前上马台剪断五色索方始得安乐今日端午节白云有一道神符也有些子灵验不敢隐藏举似诸人一要今上皇帝太皇大后圣躳万岁二要合朝卿相文武百官州县宷僚常居禄位三要万民乐业雨顺风调有箇符使却来报白云道诸处尽去遍只为神通小不柰一件事何遂问他是甚事便云禅和子鼻孔辽天白云向伊道莫道你我尚不柰何虽然如是泽广藏山理能伏豹毕竟如何一抽三二添四黄牛角向天八脚垂过鼻急急下座平生百了千当底正好喫棒且道过在什么处打底百了千当释迦弥勒犹是他奴且道他是阿谁便下座小参僧问如何是佛师云肥从口入乃举德山云今夜X不答话问话者三十棒众中举者甚多会者不少且道向甚处见德山有不顾性命底汉试出来道看若无山僧为大众与德山相见去也待德山道今夜不答话问话者三十棒但向伊道某话也不问棒也不喫你道契他德山老人么到这里须是箇汉始得况某十有余年海上参寻见数人尊宿自谓了当及到浮山圆鑑会下直是开口不得后到白云门下咬破一箇铁酸饀直得百味具足且道饀子一句作么生道乃云花发鸡冠媚早秋谁人能染紫丝头有时风动频相倚似向堦前闘不休问答问如何是佛云独木桥子如何趣向云紧峭草鞋问如何是和尚家风云铁旗铁鼓或遇客来如何祇待云龙肝凤髓且待别时问如何是白云为人亲切处云爱捩转人鼻孔如何是白云一滴水云打碓打磨饮者如何云教你无着面处如何是道云治平郡如何是道中人云赤心为主道与道中人相去多少云名传天下如何是佛云口是祸门一代时教是箇切脚未审切什么字云钵啰娘颂古不与万法为侣日面佛月面佛一口吸尽西江水洛阳牡丹新吐蘂簸土扬尘勿处寻擡头撞着自家底𩫾鬟女子画娥眉鸾镜台前眼似痴自说玉颜难比X并却来架上着罗衣狗子佛性无赵州露刃剑寒霜光𦦨𦦨更拟问如何分身作两段悼四祖演和尚此病彼圆寂吾门何得失生死若空花去来如鸟迹东涌忽西没影挂寒堂壁三十三天扑帝钟普念般若波罗蜜悼浮山圆鑑和尚浮渡巖前青瘦柏丛林耸出标风格夜来寒影落西衢谁唱胡笳十八拍悼投子青华严寂住峯头云洒落曹溪水高张浮渡帆直入大洋里运载既缘终昨夜狂风起丫角女子带琼花八十翁翁穿绣履赞白云先师真赞四祖演和尚一月在天影含众水师真之真非月非水青黄碧绿乱涂煳看来半瞋半偷喜桂花包褁老黄梅不向阴阳地上开蜂蝶岂知香远近难寻踪迹去还来自赞以相取相都成幻妄以真求真转见不亲见成公案无事不辨百年三万六千日飜覆元来是这汉X我真我赞唯已自知面面相覰有甚了期眼睛耳聋行步躘蹱人前强笑叉手当胸辞众上堂举赵州和尚有末后句你作么生会试出来道看若会得去不妨自在快活如或未然者好事作么生说良久云说即说了也只是诸人不知要会么富嫌千口少贫恨一身多珍重时崇宁三年岁次甲申六月二十五日辞众至晚净发澡浴二十六日粥前吉祥而逝山门留七日茶毗四众收舍利不可胜数建塔于东山之南南堂兴和尚语嗣五祖小参云山僧来日领众下山为国出战烦首座作先锋维那充殿后僧童列于左右助老僧作都统领请诸人各被忍辱铠执智慧剑用破悭贪家家打开无尽藏运出髻中珠彼此取舍自如略无悔悋然后使万民乐业四海晏清共歌尧舜之风高唱太平之曲便可歛阵收旗各务休息当槌得胜鼓烹露地白牛赏设三军以伸庆贺老僧作师子吼大众作象王行敢问大众且道定光佛堪作箇什么良久云卷帘敷座处四众尽瞻依普请修路上堂木菴老教头善请搬石头与人正路头令人识路头合寺菩萨子人人尽点头只有一个不点头且道是那一个不点头良久云待了日与你说X偈颂马祖即心即佛答望川山顺和尚即心即佛铁牛无骨戏海狞龙摩天俊鹘西江吸尽未为奇火里生莲香𩖼𩖼红日三竿犹作梦清风一枕许谁同人来问我修何行报道年来双耳聋拄杖歌奇哉拄杖非凡木有山水兮有节目不短不长兮撑天拄地不细不麤兮穿云透谷或把行乌龙腾跃太威狞或把住金毛师子眉扬竖或横担两轮日月互交参或横按七星迸出光灿烂或靠着参罗万象仍吞却探水卓破金鳌头穿云敲折老虎脚佛眼远禅师语嗣五祖上堂世尊拈花迦叶微笑亲切亲切省要省要眼目定动料料掉掉为报先生莫打之遶何也文不加点下座举僧问赵州万法归一一归何处州云我在青州作一领布衫重七斤大众至音绝韵妙曲非声通身不挂寸丝赤体全无忌惮诸人切莫拈䭔䑛指直须截断舌头放下身心自然快活眼若不睡诸梦自除心若不异复名何物快活快活归堂喫茶台山路上过客全稀破灶堂前感恩无地雪埋庭柏氷鎻偃溪虽在南方火炉头不入他家虀瓮里看看X腊月三十日便是孟春犹寒你等诸人各须努力向前切忌自生退屈行者落发云露柱多年出家灯笼久巳落发佛殿坚持禁戒三门近得休歇大事本来平等无着清凉满月度尽草木丛林一似阳和齐发悟时此事元来易迷后斯门实大难处处绿杨堪系马家家门口透长安举昔有一秀才见长沙和尚看千佛名经问曰许多佛祇闻其名未审居何国土长沙曰黄鹤楼崔颢题后秀才还曾题否对曰不曾长沙曰无事题一篇好秀才罔措大众秀才问佛居何国土长沙为什么却恁么道秀才寻常嘲风咏月为什么长沙面前一辞不措若是黄鹤楼有什么难题处听取山僧题破遂云容颜甚奇妙光明照十方我适曾供养今复还亲近下座拟思量何劫悟不思量终莾卤欲思不思踏破时万里无云常显露常显露妙用恒沙非旦暮诸禅伯正好休征罢战永息干戈傍水依山成就大事况是人生易老寿命几何或若生死现前毕竟将何支准不见古德道若不安禅静虑到这里总须茫然久立龙门别无奇妙刚谓单传心要岂惟浅水无鱼拨剔全无孔窍二时展钵开单逐日疴屎送尿万事与人一般子细看来好笑既是万事与人一般为什么称善知识良久曰我也理会不出X举志公曰我见世间之人各执一般异见祇知傍𨫼求饼不解返本观面饼则从来是面造作由人百变大众会么狸奴白牯念摩诃猫儿狗子长相见诸禅客荐不荐若言自性本圆明大似扪空追闪电知得么含元殿上更觅长安慈氏宫中愿生内院龙门三月半大鼓声声唤唤得一时来特地生迷乱大众既是唤得一时来为什么特地生迷乱此段好因缘诸人怎生断不解断转迷乱若解断较一半良久曰因缘一段无人断留与诸方共断看十方世界龙门寺大地山河是学徒随顺众缘成解脱筭来全不费工夫飘飘飖飖杨柳花红红赤赤远天霞屈屈曲曲龙门路僻僻静静野僧家尚不心头怀胜解谁能劫外算河沙休粮方子斋兼粥任运还乡苦澁茶好大哥喫茶去行者剃发云山僧因而度得小师一人遂拈起拄杖示众曰见么法名崇木俗姓葛良久又云尔既投吾出家今为汝受三归五戒乃曰崇木归依佛归依法归依僧巳为汝作三归今为汝飜十邪受五戒汝当听受所谓身口意也身有三过谓杀盗婬意有三过谓贪恚痴口有四过妄言绮语两舌恶口作此十者名为十恶无此十者名为十善汝今三业门中禀受戒法所谓不杀不盗不妄不婬不饮酒是五戒相汝依吾教信受奉行复卓拄杖一下曰崇木闻吾教训X乃告吾曰和尚所说但崇木从来无身口意亦不知何以为持犯纵闻三归我不知何者名佛法僧闻五戒相从何受持虽烦和尚如此崇木并无领覧处师放下拄杖曰此真吾弟子也是真归依也真受得戒也所以昔人云和尚何不畜一沙弥老宿曰有无眼耳者为吾寻一人来正是此意也好得力小师大众会得否拈起拄杖曰扶过断桥水伴归明月村久立总别同异兼成坏祇是山僧与众人高广须弥入芥子无边剎海在微尘昼复夜秋复春境寂心融事事真七宝大车既如此去来语默莫因循禅和子闻说了呵呵大笑道我会也我会也师乃呵呵笑曰你会也且道西天那兰陀寺后孤峯顶上如今有什么人在彼中修行见么见么下座为四面璘和尚挂真虗空无相不拒诸相发挥宝镜无形岂碍羣形顿现相与形而常伪空与镜而常真故即伪即真不生不灭大众或若虗空顿消殒宝镜不临台光镜俱亡复是何物六十三年即且置且道即今四面老子在什么处遂提起真云生涯何所有今古与人传达磨大师入中国至今几千年得其道者甚众领其旨者实多大似一人传虗万人传实大众流言止于智者诸人三十年后莫道见龙门来举僧问德山如何是宗门奇特事山曰我宗无语句实无一法与人师曰漏逗了也僧问雪峯和尚见德X山得箇什么便归来峯曰我当时空手去空手回师曰漏逗了也睦州唤僧僧回头州云担板汉师曰漏逗了也一漏逗二漏逗三漏逗用意搀前先在后莫于祖佛结冤亲好看衣珠常离垢家中人鬬头走淮南笑杀龙门叟有人若会笑因由眼似铜铃胆如斗呵呵呵归堂去南阎浮提人就中多闹乱无想四禅天根性最迟缓迟速不同伦染净难回换两箇五百文元来是一贯贯贯哑子拍手高声唤聋人听得佯不管天明日出是夜半智者大师谭止观大众此理如何良久云看黄龙山死心和尚遗书至上堂死心心巳死心死死由生拗折黄龙角翻身卧地行者老子从来翻着襕衫倒𢹂席帽口头麤慥肚里柔和点检丛林呵叱学者虽传晦堂道爱用云门禅以骂风骂雨为训徒以种菜种蔬为作务兴灾降祸少喜多瞋愚人见即攒眉智者点头相许要去便去果然作家腾身元是莫徭人睡中失却死心老呜唿哀哉法门不幸虗名虗相谷音鑑像弃而不修岂明幻妄少不努力老矣惆怅静以思之随缘称量古德云譬如百岁老儿作歌舞岂是小儿戏大众会他恁么道么百岁老儿作歌舞侧首低眉听节鼓心中听拍虽了然手脚来迟转辛苦乃起身作舞云会么老作少难下座一叶落天下春无路寻思笑杀人下是天上是地此言不入时流意南作北东作西动而止喜而悲蛇头X蝎尾一试之勐虎口里活雀儿是何言归堂去眉毛眼睫最相亲鼻孔脣皮作近隣至近因何不相见都缘一体是全身虑而解思而知孤灯难并太阳辉不是心不是佛为君埽荡精灵窟摩天鹞子入云飞千里万里只一突阿喇喇下座不起疎慵不进修实无言说实无求夺饥人口中之食駈耕夫手里之牛真快活百无忧自是不归归便得五湖风浪拍天流陈与明还佛顶心经愿云唵齿临唵齿临唵部临唵部临大众此是甚么言语义理如何还有人会得么若道是言语又不成言语若道有道理又不成道理可谓言诠不到分别不及先圣唿为密语又曰真言一切言音从是而生一切语教从是而出山僧适来看经中得七字陀罗尼能灭千灾成就万德今对诸人举此七字陀罗尼一徧诸人谛听遂默然屈第一指至第七指曰诸人闻得么恐诸人不闻更举一徧又默然屈一指至七指曰闻得么大众唯佛与佛乃能知之自余羣生悉皆罔措有方便门名曰重说偈言今更再三分明说此七字呪曰佛顶心经斋愿了大众晓得其中旨趣么待山僧奉为解释一字字要知落处若论佛祇是当人更无物若论顶昼夜舒光照前境若论心看时无相用时深若论经解语能言不是声若论斋所为所作尽和谐若论愿犹如身在X龙门院若论了无虑无疑心皎皎心皎皎增添福寿灾殃少论量功德广难思须弥未大沧溟小山僧适来说者是真言世人祇知有言不知有真若不知真所言皆妄何者名为真言能出万宗故曰真言亦名三昧王亦名万字顶亦名微妙章句亦名秘密大总持至心受持大有灵验所谓山僧七字呪也乃屈指曰一二三四五六七讽诵受持皆秘密如人亲入宝山中一切珍奇从此出久立海门山长安道茫茫烟水连芳草楼头客马上即一听落梅悲故乡春风过眼花飞尽蝴蝶翩翩过短墻君更听是何章会不得参堂去云中石塔摩星斗定明禅师大张口是你之言若解参不必腰包天下走遂卓拄杖一下曰鸟对初阳自在啼犬逢生汉连声吼又卓拄杖一下云归堂知府曾公舍人入山祈雨云举刘禹端公问云居雨从何来对云从端公问处来师云雨从何来不须寻讨徧满虗空拔济枯藁定明妙应灵通知府舍人台造真箇是为雨为霖莫不为忻为好且问诸人是定明雨舍人雨百姓雨定当得么良久卓拄杖一下云三下座退褒禅上堂一去一来松上鹤半开半合岭头云搘笻独立千峯外唯把南山祝圣君知府钱公奏请再住褒禅云大众君命重宣降薜萝不容静处萨婆诃襕衫席帽寒酸甚又向人前唱X哩啰哩啰拍一拍哩啰又拍一拍云去年梅今岁柳颜色馨香依旧人渐老水长流无心道合头下座未达境唯心起种种分别达境唯心巳分别即不生分别既不生便舍外尘相乃拈拄杖示众云不可不唤作拄杖子也且作么生说舍底道理有人于此云唤什么作拄杖子便违他古佛道不坏假名而谈实相又道更有什么拄杖子也则世间万法不成安立又道依旧唤作拄杖子则一切凡夫莫不幸甚也大众到者里如何即是须信道云中石塔不是人间槛外云山非由心变风摩雨埽日照烟蒙妙用纵横隐显一际自可以幽栖鸟道开豁胸怀妙契真规十方洞照直得如此更须知有衲僧孔窍始得如何是衲僧孔窍咄卓拄杖下座圆悟勤禅师语嗣五祖初受六祖请升座乃云蜗牛角上三千界云月溪山共一家既尔业缘无避处不如随分纳些些一不做二不休还有共相建立底么上堂云独掌不浪鸣独树不成林建法幢立宗旨须是互为宾主安贴家邦所以道我若坐时你须立我若立时你须坐我若孤峯独宿你须偃息干戈我若天上人间你须三头六臂然后可以光扬佛日且道浩浩之中如何辨主是处是慈氏无门无善财平旦清晨五月一吹起少林无孔笛十方沙界坦然X平大地山河印印出二祖曾不往西天达磨曾不到梁国大家共贺太平歌摩诃般若波罗蜜举慧超问法眼如何是佛眼云汝是慧超师云还委悉么病遇良医饥逢王饍酱里得盐雪中送炭举悟和尚立僧只这是大似撒沙向眼中只这不是还如注水向耳里直下无事平地陷人别有机关堕坑落堑且毕竟作么生祇园屈曲流泉急鹫岭巍峩云出迟复云云居开大炉韛不止烹佛烹祖但有一切持来烈焰堆中辨取是则当处平和不是切宜退步煅出金刚眼睛直得干坤独露虽然到者田地须知向上一路如何是向上一路还委悉么放将三圣瞎驴踢杀大雄勐虎五月五日天中节万崇千妖俱殄灭眼里拈却须弥山耳里拔出钉根楔钟馗小妹舞三台八臂那咤嚼生铁敕摄截急急如律令万仞崖头撒手要须其人千钧之弩发机岂为鼷鼠云门睦州当面蹉过德山临济诳謼阎闾自余立境立机作窠作窟故是灭胡种族且独脱一句作么生道万缘迁变浑闲事五月山房冷似氷曹溪路上天高地厚少室峯前土旷人稀孤然独坐冷萧萧大野横身风飒飒眼见则瞎耳听则聋口说则哑虽然不出一毫端含吐十虗无向背既然有恁么神通且道作用为什么干燥燥地东海鲤鱼打一棒忙忙帀地便为霖X释迦悭弥勒富八字打开无尽库拄杖子化为龙赫日光中吐云雾遍界霶𩃰注甘雨卓拄杖云参七月旦云一二三四五六七眼里瞳人吹筚觱七六五四三二一石人木人眼泪出七通八达举着便知尚在见闻隔靴抓痒陜府铁牛吞嘉州大像则且置佛殿堦前狗尿天五台山上云蒸饭一句作么生道风来树影动叶落便知秋举杲首座立僧鹘儿未出窠巳有摩霄志虎子未绝乳巳有食牛气况复羽翼成况复牙爪备奋迅即惊羣八面清风起一条嵴梁硬似铁一条白棒掀天地相与建法幢展衲僧巴鼻天上月圆万象历然地下月半触途成现见不见包褁十虗尚余半闻不闻透脱圆通彻本根玉漏铜壶催不得干坤大地一枝灯一处圆融一切处无边剎海更稜层有句无句超宗越格如藤倚树银山铁壁及至树倒藤枯多少人失却鼻孔直饶收拾得来巳是千里万里只如未有与么消息时还透得么风暖鸟声碎日高花影重粥足饭足饱柴饱水庐陵米价高山前麦熟未尽干坤剎海都卢是箇自已撒放眉毛眼睫间直得放光动地不是如来禅亦非第一义更说什么衲僧巴鼻争如撒手悬崖去却药忌且唱箇啰啰哩参释迦老子道若有一人发真归源十方虗空悉皆消X殒五祖云一人发真归源十方虗空筑着磕着山僧即不然一人发真归源十方虗空锦上铺花玄机独唱截断众流摆拨不拘更无回互直饶释迦弥勒不敢当头着眼倚天长剑凛凛神威杲日当空澄澄光彩无物不为妙用无法不是真乘控佛祖大机廓人天正眼当阳显示只贵知归才涉思量白云万里是故先圣道我此法印为欲利益世间故说在所游方勿妄宣传今日人天普集对众分明剖露举拂子示众云见么一处真千处百处一时真一句透千句百句一时透拈起也干坤岌业放下也海晏河清不拈不放又作么生万仞峯头高着眼大千世界一浮沤眨上眉毛蹉过大似开眼尿牀现成公案放行正是黠儿落节恁么不恁么总得曳尾灵龟不是心不是佛不是物虗空钉橛离得许多闲门破户犹是死水藏龙倾湫倒岳一句作么生道巨灵擡手无多子裂破华山千万重一即一切实际理地一切即一本来无物拈起也咤咤沙沙收下也绵绵密密三界长时独露十方无处容身孤峯顶上倒行十字街头横卧目视云霄则且置鱼行酒肆作么生放憨作么觌面见得在圣犹亏才涉关津白云万里谛实处不思议绵密处同真际把断世界无丝毫透漏脱洒一句作么生道万仞峯头独足立X孤迥峭巍巍始终活鱍鱍唤作禅道祖佛眼中着屑不唤作禅道祖佛掘地觅天还有得入者么从他千古万古黑漫漫填沟塞壑无人会举无遣照十方剎海目前观正体堂堂大千同一真如境各守本位去山是山水是水互换投机去星辰易位佛祖潜踪两处绝聱讹二边纯莫立无可不可悉得安居随时应缘凝然湛寂且道长养圣胎一句作么生道不起纤毫修学心无相光中常自在国无定乱之剑四海晏清门无白泽之图全家吉庆若道有承恩力处正是土上加泥更或削迹吞声亦乃持南作北到这里纵横十字未免誵讹据位投机犹较些子且作么生是据位底句寒山逢拾得抚掌笑咍咍通身是眼见不及遍身是耳闻不彻通身是口说不着通身是心鑑不出直饶尽大地明得无丝毫透漏犹在半途据令全提且道如何展演域中日月纵横挂一亘晴空万古春当阳有路祖佛共知觌面相呈见闻不隔万象不能藏覆千圣无以等阶活鱍鱍绝承当净躶躶无回互直饶棒如雨点喝似雷奔犹未动着向上阙棙在如何是向上关棙瞎却诸圣眼哑却山僧口日午打三更面南看北斗闻五祖讣音云大庾岭头笑却成哭崇宁门下哭却成笑何故喫泉水贵地脉且要正眼流通宗风不坠X所谓无常生死法与我不相干若能如是见不用哭苍天既不用哭苍天如何通信请大众拈香两彩一赛点即不到一大藏教锦上铺花到即不点祖师西来金声玉振且道祖意教意是同是别碧潭云外不相关三转法轮于大千其轮本来常清净一切诸佛皆恁么转若向下去三乘五性顿渐偏圆若向上去不唯觅下口处不得临济德山目瞪口呿且道不落上下又作么生谁是出头人入田不拣三千里外黑漫漫牛头没马头回百亿万劫没交涉拈一放一节外生枝举古举今无风起浪山僧今日一时拨断且道还有为人处也无千峯势到岳边止万派声归海上消终日相逢无半面刚然千里有知音不须格外论奇特只此全机耀古今倾盖如旧白头如新两镜相照不隔纤尘徧界未甞示相毫端普现色身止犹谷神动若行云相见又无事不来还忆君棒头取证撒土撒沙喝下承当承虗接响向上向下转见颟顸说妙谈玄和泥合水这一片田地分付来多时也平地欺人尽大地撮来如粟米粒大掉棒打月佛祖凡圣拈向一边总不依倚时如何红霞穿碧落白日绕须弥田地稳密底擡脚不起探头太过神通妙用底放脚X不下收身未转直饶十字纵横朝打三千犹较些子且道誵讹在什么处若知有去始见全提半提傥或未知布袋里老鵶虽活如死杀人刀活人剑上古之风规亦是今时之枢要言句上作解会泥里洗土块不向言句上会方木逗圆孔未拟议巳蹉过正拟议隔关山击石火闪电光搆得搆不得未免丧身失命且道此理如何苦瓠连根苦甜瓜彻蒂甜云腾致雨世界索然日照天临干坤廓尔文殊台里万菩萨纵然显现晴是晴雨是雨山是山水是水阿那箇是万菩萨风暖鸟声碎日高花影重眨上眉毛早蹉过塞却眼更形言语转周遮合取口尽大地都为一尘佛眼覰不见一大藏都为一句海口莫能宣也未提得一半在忽然踏破化城时如何行到水穷处坐看云起时受夹山请云目前无异草徧界绝遮拦域中日月斩新方外干坤独露直得龙天释梵动地雨花妙德空生目瞪口呿行棒行喝拈放一边云月溪山放过一着一处透千处万处该通一机明千机万机圆转碧巖不离此处此处不离碧巖摄大千于毫端融芥尘于剎海含花鸟过抱子猿归湛寂凝然应真不借则且致只如无阴阳地上成得箇什么边事万卉正资和气力碧巖先发一枝香复举马大师问药山子在此许多时本分事作么生山云皮肤脱落尽唯有X一真实祖云据汝所见可谓协于身体而布于四肢何不将三条篾束取肚皮随处住山去山云某甲何人敢言住山祖云不然未有长行而不住未有长住而不行欲益无所益欲为无所为宜作舟航由是住山师云大众古人得意之后不忘利生直入深山提持宗要山僧暗昧岂敢仰攀如是则更不用篾束肚皮却有箇折脚铛子与方来共守寂寥若信得及不在忉忉或未谙详听取箇末后句高峰突兀倚天门青嶂虗闲可垛跟折脚铛儿幸然在不妨携去隐深云虽然如是也须大家出手始得且道毕竟如何妙舞应须夸变拍三台须是大家催入院指方丈云箇是毗耶据坐处正同摩竭令行时夹山顶𩕳通一窍放出天彭老古锥既放伊出头且道作得箇什么伎俩冲浪锦鳞来入罟缦天网举不饶伊入院云门外青山泼黛途中细雨如膏灵云陌上桃花处处芳菲溢目香严巖畔翠竹时时撼影摇风直得一击忘所知一见绝疑惑不免尚留观听未透声色若能见无见之色闻无闻之声拨转路头踏飜关捩句句越佛越祖尘尘耀古腾今处处离色离名箇箇斩钉截铁心外无法法外无心用王库刀发千钧弩壁立万仞坐断十方可以入大解脱门传正法眼藏向尧时舜日共乐昇平鼓腹讴歌归家稳坐且到家一句作么生道但愿春风齐着力一时吹入我门X来复云昔傅明有通天作略跨海神机使无舌人说无义语收洛浦接青峯辨石霜赏佛日崄崔句峻陷虎机深电激星飞珠回玉转建兹宝剎风范具存而山僧庶事不才何以继其高躅既辞让不及转透无门不免借一条路向无言处演言无事处生事无佛处现佛无祖处示祖且贵始末相符头正尾正敢问诸人还见夹山老子么莫从百草巅头荐觌面无私亘古今开堂拈疏云言言锦绣句句珠玑赞无上乘显正法眼应须未举巳前荐取文彩之外承当苟或未然却请宣过升座云烁迦罗眼顶上放大光明摩醯首罗面前现奇特相一言含众象一句逗群机何止勐处穴里横身万仞峯前侧足所以道显大机明大用得失俱丧是非杳忘绝尘绝迹透色透声重重无尽事事圆融又如华藏法界无边香水海不可说浮幢王剎尽向这里一时开现即此见成即此受用不以眼见不以耳闻不以口谈不以心知还证得么若也证得不必觉城东际初见文殊楼阁门开方参慈氏敢问大众即今是什么人境界举拂子云卢舍本身全体现当机直下没纤毫丁一卓二本分钳鎚揑聚放开作家受用灰头土面处壁立千仞壁立千仞处土面灰头自然双放双收到处为祥为瑞还委悉么掬水月在手弄花香满衣X太虗寥廓万彚森然正眼洞明纤毫不立孤峻处祖师莫近坦夷处人天共知击开大解脱门识取无面目汉且作么生是无面目底汉芍药花开菩萨脸椶榈叶散夜叉头一向不恁么目视云汉不徇人情一向恁么灰头土面带水拖泥恁么中不恁么就下平高不恁么中却恁么从空放下或有箇恁么不恁么总不管亦无明亦无暗亦不放亦不收且道如何到头霜夜月任运落前溪第一句下荐得祖佛乞命第二句下荐得人天胆落第三句下荐得虎口横身不是循途守辙亦非革辙移途透得则六臂三头未透亦人间天上且道三句外一句作么生道生涯只在丝纶上明月扁舟泛五湖住道林开堂云大道无向背至理绝言诠迥出三乘高超十地万法不到处特地光辉生佛未分时灵光独耀不落闻见不随色声直下无一丝毫头徧界全彰奇特事直饶棒头取证喝下承当犹是曲为今时更或光境俱忘契心平等毕竟亦非的旨所以道向上一路千圣不传学者劳形如猿捉影到者里理绝事绝行绝照绝用绝权绝实绝直似倚天长剑凛凛神威铁牛之机牢笼不住今日幸对明眼人前不敢被盖囊藏八字打开去也拈拂子云还委悉么耀古腾今活鱍鱍大千沙界露全身复云大众昔日雪X峯拈拄杖示众云我者箇为中下机人时有僧出问云忽遇上上机人来时如何峯拈起拄杖云门云我不似雪峯打者破葛藤乃拈拄杖云我者箇为中下机人时有僧忽问遇上上机人来时如何云门便打师拈云大凡扶宗立教须是顶门具眼肘后有符看它二老宿纵横杀活出没卷舒甚生奇特子细检点将来犹是节外生枝若据山僧见处乃拈拄杖云山僧只将者箇普为一切人无论上中下若要擎展一任擎展若要承当一任承当处处把断要津箇箇壁立千仞且道忽遇其中人来时如何万国醉心甞大鼎相逢𢹂手上高台深深处无物堪比伦浅浅箇两手相分付以一统万穿众穴于毫端补短截长握秤尺于掌内换却髑髅襄底且致把将靴鞋袋来一句作么生道意气不从天地得英雄岂借四时推叶落知秋动絃别曲定光拈手智者点头承当于文彩未彰前相照向是非得失外不涉廉纤如何通信万景徒有象孤云本无心玄玄玄太颟顸了了了没边表有生有灭特地乖张无去无来转见漏逗不起寂灭定而现诸威仪不舍凡夫法而修诸胜行且道是放行是把住随流认得性无喜亦无忧举泰首座立僧云大人具大见大智得大用一飞六月息一诺千金重滔天必江海崔嵬必山岳先知觉X未知先觉觉后觉打开无尽藏运出无价珍不依倚一物显示本来人雪窦道义出丰年俭生不孝于衲僧门下是放行是把住若人道得老僧分半院与伊住师云雪窦病多谙药性经效始传人箇中或有知丰知俭知放行知把住底亦何妨分半院与伊但烧香发愿只图他早有箇院子住使尝些滋味且免得穷厮煎饿厮炒突出难辨久参未免躇蹰信手拈来后学那知端的金风扇物玉露垂珠雁过长空蛩吟幽砌一一七穿八穴明明百帀千重何必棒喝交驰方论照用直下悬崖撒手便有恁么人么见义不为非勇士临危不变始惊羣一切无收摄触处圆成应用绝参差莫穷形相向千圣顶𩕳上有时露出佛祖莫穷底机关于一毫端中有时演出主宾互换底文彩经天纬地玉转珠回即且置举拂子作点势云这一点落在什么处海神知贵不知价留与人间光照夜报宁民受帖一向孤峯独宿目视云霄虽则不埋没宗风无乃太高生一向十字路口土面灰头利物应机虽则埋没自已无乃太屈辱生况明悟之士顶门具眼肘后有符出没卷舒得大自在动若浮云止犹谷神或可以孤峯独宿不碍土面灰头或土面灰头不碍孤峯独宿恁么中有不恁么不恁么中却有恁么且应时应节一句作么生道良久云瑞气逢嘉运X灵苗触处春古佛有通津当阳亘古今悬崖能撒手一语直千金行棒行喝拽石搬土象骨辊毬禾山打鼓沩岭牧牛玄沙见虎喫茶赵州面壁鲁祖争似老云门腊月二十五李善友为僧云三界无安四生拘促欲脱爱网超步大方正应披忍辱铠操智慧刀运上品心发殊胜志与蕴魔烦恼魔死魔共战灭三毒破魔网始是大丈夫汉岂不见教中道三界无安犹如火宅众苦充满甚可怖畏又道是舍唯有一门而复狭小虽然狭小过去诸佛见在诸佛未来诸佛尽从这里出去且道毕竟如何良久云何似生辽天鹘万里云只一突开炉云干茆近火理合先燋滴水生氷事不相涉傥或透生死明寒暑融动静一去来直得意遣情忘如痴似兀然后乃可饥则喫饭健则经行热则乘凉寒则向火虽然如是赵州道我在南方三十年有箇无宾主话直至而今无人举得且道无宾主话火炉头如何举得还委悉么衲被蒙头万事休此时山僧都不会竹菴为佛眼设斋请云此方缘尽他方显化此界身死他界出现大善知识以无边虗空为正体以香水海不可说尘剎为化境以日月为明烛以形骸为逆旅以死生为昼夜其来也电光晃耀其去也石火星飞虽示世人有去有来极其本体不动不变所以南X泉昔为马大师作斋问大众云今日为先师作斋且道先师来么有底道合取钵盂有底道真堂前更添一分食盖明此箇不动不变至灵至妙各有奇特处要且只见锥头利不见凿头方今日褒山珪长老为佛眼和尚设斋敢问大众佛眼和尚还来么有道得底试出来道看若无不消一箇普同供养何故檐前水滴滴相乘五叶花叶叶相付且道绵绵不断一句作么生道祖月凌空圆胜智何山松柏不青青放行再为僧谢恩罢云天中之天圣中之圣处域中之大超方外之尊执宝箓以临民统金轮而御极廓清六合停毒万方聿降纶言重兴佛法遂使普天释子复换僧仪归木笏于裴相公纳冠簪于傅大士重圆应真顶相再披屈眴田衣俄顷之间追还旧观皇恩崇重倍万丘山草木之微云何图报辄倾肝胆少出毫芒大众先佛有顶𩕳一机如击石火似闪电光祖师有末后一句吞栗棘蓬跳金刚圈可以敌胜惊群可以转凡成圣腾今耀古盖色骑声如今对众拈来不犯从前路布还委悉么洪钧妙力先天地覆载恩归大圣人无尽忌日请云握佛祖钳鎚控作家炉鞴烹煅今古验证衲僧唯用向上一机金刚王宝剑临济祖师传黄檗马祖此箇机要向大河之北独振正宗一喝分宾主照用一时行坐断天下人舌头奔走四海云水以至乃子乃孙传此正见用此真机若非大解脱人X安能当阳证验昔无尽大居士生平以此事为务遍寰海宗师无不参咨到兜率山下逢箇老衲论末后句始得脱体全真言解道理一时脱却遂作颂云鼓寂钟停托钵回巖头一拶语如雷果然只得三年活莫是遭他受记来戞玉铿金虎骤龙骧不妨具大机得大用以此正印印天下善知识山僧昔在湖北相见与伊电卷星驰一言契证表里一如居士功业书于竹帛遗德在于生民当此之日撒手那边且道向什么处去还委悉么大千沙界诸佛土剎剎尘尘现胜身法语示张持满朝奉古人以牧牛为喻诚哉所谓要久长人尔直截省要最是先忘我见使虗静恬和任运腾腾于一切法皆无取舍向根根尘尘应时脱然自处孤运独照照体独立物我一如直下彻底无照可立如斩一綟丝一斩一切斩便自会作活计去也佛见法见尚不令起则尘劳业识自当氷消瓦解养得成实如痴如兀而峭措祖佛位中收摄不得那肯入驴胎马腹里也赵州道我见千百亿箇尽是觅作佛汉子于中觅箇无心底难得又云我在南方三十年除粥饭二时是杂用心处香林四十年方成一片涌泉四十年尚自走作南泉十八解作家活信知从上古人无不皆如此密密履践安可计得失长短取舍是非知解也同X学之中唯龙门智海昔甞熟与究明但逢缘遇境莫不管带何止此生而巳穷未来际证无量圣身也未是他泊头处但一味退步切莫作限量也报缘未谢于人间世上有如许参涉交互应须处之使绰绰然有余裕始得人生各随缘分不必厌喧求静但令中虗外顺虽在閙市沸汤中亦恬然安稳才有纤毫见剌则打不过也示隆知藏五祖老师平生孤峻少许可干嚗嚗地壁立只靠此一着常自云如倚一座须弥山岂可掠虗弄滑头谩人把箇没滋味铁酸饀噼头拈似学者令咬嚼须待渠桶底子脱丧却如许恶知恶见不挂丝毫透得净尽始可下手煅炼方禁得拳踢然后示以金刚王宝剑度其果能践履荷负净然无一事山是山水是水更应转向那边千圣罗笼不住处便契乃祖巳来所证传持正法眼藏及至应用为物仍当驱耕夫牛夺饥人食证验得十成无渗漏即是道流也示明首座达磨游梁历魏落草寻人向少林冷坐九年深雪之中觅得一箇及至最后问得箇什么却只礼三拜依位而立遂有得髓之言至今守株待兔之流竞以无言礼拜依位而立遂为得髓深致殊不知劒去久矣尔方刻舟岂曾梦见祖师若是本色真正道流要须超情离见别有生涯终不向死水里作活计方承绍X得他家基业到箇里直须知有向上事所谓善学柳下惠终不师其迹是故古人道一句合头语万劫系驴橛诚哉破有法王出现世间随众生欲种种说法将知所说皆为方便只为破执破疑破解路破我见若无许多恶觉恶见佛亦不必出现而况说种种法耶不与万法为侣者是什么人回光自照看待汝一口吸尽西江水即向汝道八角磨盘空里走参得透目前万法平沈无始妄想荡尽德山隔江招手便有人承当鸟窠吹布毛寻有人省悟得非此段大缘时至苗根自生也亦机感相投有地也亦当人密运无间信师门发挥何峭绝如此之难而超证如此之易古人以辊芥投针为况良不虗矣示良上人金色头陀论劫打坐达磨少林面壁九年曹溪四会县看猎大沩深山卓菴十载大梅一住绝人迹无业阅大藏古圣翘足七昼夜赞底沙常啼经月卖心肝长庆坐破七蒲团是皆为此一段大因缘其志可尚终古作后昆标准便使致身在长连牀上亦不过冥心体究但令心念澄静纷纷扰扰处正好做工夫当作工夫时透顶透底无丝毫遗漏全体现成更不自他处起唯此一大机阿辘辘转更说甚世谛佛法一样平持日久岁深自然脚跟下实确确地只是箇良X上座直下契证如水入水如金博金平等一如湛然真纯是解作活计伹一念不生放教玲珑才有是非彼我得失勿随它去乃是终日竟夜亲参自家真善知识何忧此事不办切须自省曹溪大鉴微时新州一樵夫也碌碌无所建明巳数十载一旦闻客诵经激其本愿遂致母出乡谒黄梅大满才见数语间投机隐碓坊八箇月既闻秀偈始露锋芒五祖举衣钵授之是时众竞起遂欲夺取而蒙山道人最先及之于大庾岭头知不胜始悟此衣非可以力争稽首求法大鉴以不思善恶本初面目敛念知归卢老以时缘未稳遁迹四会县猎人中久之寻抵番禺吐风幡不动动自于心之语印宗伸弟子之礼为之削发登具由是开大法要总二千余众若有之名彻九重遣贵近降紫泥召之确然不应度龙象若南岳青原永嘉南阳荷泽司空数十人皆大宗师何其伟欤唯圣贤示化进退存亡了然先照然考其步骤从微至着不料世缘而示妙机百世之下无与为等到今数百年充徧天下列剎相望皆其法孙钦仰洪范欲拟其毫末竭诚罄力终莫能髣髴惟望后昆有力量者勉旃聊述梗槩尔赵州见僧唤近前来僧近前州云去多少省力若荐得乃是十成完全若作如之若何则知见生也示裕书记踏着实地到安稳处时中无虗底工夫绵绵不漏丝X毫湛寂凝然佛祖莫能知魔外无捉摸是自住无所住大解脱虽历无穷劫亦只如如地况复诸缘邪安住是中方可建立与人抽钉拔楔亦只令渠无住着去此之谓大事因缘秉拂据位称宗师共无本分作家手段未免赚他方来引人草窠里打骨董去也若具金刚正眼须洒洒落落唯以本分事接之直饶与佛齐肩犹有佛地障在是故从上来行棒行喝一机一境一言一句意在钩头只贵独脱勿使依草附木所谓駈耕夫之牛夺饥人之食若不如是尽是弄泥团汉方来衲子有夙根作工夫蓦地得入者不遇真正宗师反引他作露布堕在机境中无绳自缚半前落后似是不是最难整理要须识其病脉辩其落着得其所偏坠而发起之俾舍执着住滞然后示以本分正宗便无疑惑了然得大解脱居大宝宅自然趁亦不去可以洪济大法传续祖灯堪报不报之恩也黄龙南禅师昔未见石霜会一肚皮禅翠巖悯之劝谒慈明只穷究玄沙语灵云未彻处应时瓦解氷消遂受印可三十年只以此印拈诸方解路瘥病不假驴䭾药紧要处岂有如许多佛法也大宗师为人虽不立窠臼露布久之学徒妄认亦成窠臼露布也盖以无窠臼为窠臼无露布为露布应须反之全尽无令守株待兔认指为月鉴在机先风尘草动亦照其端倪况应酬扰扰哉非X胸次虗静无一法当情安能圆应无差先机照物耶此皆那伽在定之効也示禅人参问要见性悟理直下忘情绝照胸襟荡然如痴似兀不较得失不争胜负凡有违顺悉皆截断令不相续悠久自然到无为无事处才毫发要无事早是事生也一波才动万波随岂有了期他时生死到来脚忙手乱只为不脱洒但以此确实自然閙市里亦净如水岂忧已事不辨耶示成修造成就一切总只由他破坏一切亦只由他奇特殊胜缘恒沙功德藏无量妙庄严超世希有事皆所成就悭贪憎妬情识执着有为有漏垢染杂乱解路名相知见妄想皆所破坏也唯他能转一切物一切物不能转他虽无形段面目而包括十虗含凡育圣若有取之即坠见剌卒摸索不着诸佛开示祖师直指唯心妙性径截承当不起一念透顶透底无不现前于见成际不劳心力任运逍遥了无取舍乃真密印也示杲书记临济正宗自马师黄檗阐大机大用脱罗笼出窠臼虎骤龙驰星飞电激卷舒擒纵皆据本分绵绵的的到兴化风穴唱愈高机愈峻西河弄师子霜华奋金刚王非深入阃奥亲受印记皆莫知端倪徒自名邈X只益戏论大抵负冲天气宇格外提持不战屈人兵杀人不眨眼尚未彷彿其趣向况移星换斗转天轮回地轴耶是故示三玄三要四料简四宾主金刚王宝剑踞地师子一喝不作一喝用探竿影草一喝分宾主照用一时行许多络索多少学家搏量注解殊不知我王库内无如是刀弄将出来看底只眨得眼须是他上流契证验认正按旁提须还本分种草岂假娣媒只如宝寿开堂三圣推出一僧寿便打圣云你恁么为人非但瞎却这僧眼瞎却镇州一城人眼去在寿掷下拄杖便归方丈兴化见同参来便喝僧亦喝化又喝僧复喝化云你看者瞎汉僧拟议化直打出法堂侍僧问有何相触忤化云是他也有权也有实也有照也有用我将手向伊面前横两遭却不会似此瞎汉不打更待何时看他本色宗风迥然殊绝不贵作略只贵他眼正要负荷正宗须是透顶透底不涉廉纤迥然独脱然后的的相承可以起此大法幢然此大法炬继他马师百丈杨岐不为忝尔立地佛事为佛眼下火如来涅槃日娑罗双树间放出三昧火阇维金色身有条攀条无条攀例故褒山佛眼禅师道播四海名闻九州三十年间三踞大剎退席褒岭宴坐钟山以平生所受用栗棘蓬驱耕夫之牛以杨岐所付嘱金刚圈夺饥人之食传持一大事提振向上机衲子云X从诸方景仰岂谓一弹指顷坐断报化佛头谈笑之间遽失人天正眼今则人天廓落人境萧条雪映高山风清大野圆顶后相放万里神光正当与么时还委悉么看取亘天为亡僧下火五蕴山头涅槃路四方八面没遮栏通身尽是金刚眼一粒灵丹火里然开福宁和尚语嗣五祖上堂门里出身易身里出门难易难不到处普请大家看乃竖起拂子云还见么若谓见云何为见见在即凡宛同流浪若谓不见云何不见行脚高士眼在什么处见与不见若为明辨这里彻去三世如来六代祖师平生关棙瓦解氷消苟或未然待把少林无孔笛为君吹起小阳春施主请云饮光门下徒夸微笑之机少室嵓前谩说安心之法争似呈桡舞棹𦘕舫轻舟万里无云长天一色芦湾月渚渔父抛纶烟嶋波心沙禽戏日闲烹绿茗满酌流霞荡荡皇风平平帝道数声归笛离春浦一片孔帆过洞津到岸舍舟常式事何须更问渡头人诸禅德报慈如斯举唱还有为人处么若道有那里是有处若道无击鼓昇堂辜他请主到这里如何剖露还委悉么良久云人归大国方成器水到沧溟始是波X报慈一要凡圣同妙犬吠驴鸣龙吟虎啸道吾乐神师巫祭庙雨过山青云收日照拾得与寒山不觉呵呵笑诸禅德且道笑个什么休休他年自有智音岂待今朝说破冬至云晷运推移日南长至分明一道恩光照彻十方三世全彰诸祖玄关漏泄衲僧巴鼻灵云刚道无疑弥勒徒夸受记争如李四张三相贺街头巷尾不是海印发光亦非楞严三昧林下高人休要瞌睡令余暗里笑舒眉直是清风动天地春山青春水绿啼鸟落花清耳目一带平原𦘕不成妙印无羁岂拘束诸禅德岂不见古人道闻声悟道见色明心瞥然妙会辉古腾今古人恁么道也是抱桥柱澡洗未出常流开福道闻声不悟道见色岂明心大冶红炉里真鍮不博金忽有人道开福恁么道何曾梦见古人师乃呵呵大笑云将谓胡须赤更有赤须胡击禅牀下座谢藏主云琉璃殿上古佛舒光明月堂前昙花布影不用南询弥勒何须东觅文殊华藏门开任君瞻仰或舒或卷尘尘普现色身或放或收处处毗卢境界不舒不卷寂尔无根不放不收是真常住丝毫无碍统摄圣凡自利兼他古今不坠然虽恁么当人分上又且如何还会么夜半不须敲五户天明凤子笑衔花看藏云衲子玄关群生命脉锋𨦵未兆便好承当文X彩才形翻成影事何也空劫巳前干坤未剖凝然一片非圣非凡不涉熏修岂从外有洎乎世界安立四姓杂居憎爱情生悟迷相返妄认四大为自身相六尘缘影为自心相譬彼病目见空中花造种种业受种种报枉流诸趣旷劫于今繇是释尊不离兜率下降阎浮四十九年三百余会演无量义分布尘剎拯物导迷应病与方明师罕值真药未逢赖遇程君为不请友捐润屋珍宝届开福道场命五湖衲子看阅毗卢大藏欲使禅人不动舌头五千四十八卷弹指一时周足直得须弥起舞海水腾波天雨四花地摇六种因收果海果彻因源因果两忘是真常住傥或端倪未辨依前重说偈言你等诸人发卷看时急须着眼三世诸佛全分法身尽在里许何故焚香提起经来读便是拈花付嘱心此外别求玄妙解攸攸千古少知音以拂子击禅牀下座永嘉一宿道播寰区招扇隔江法流四海干坤未剖谁是知音空劫巳前何人印可向上一路千圣不传透脱斯关方能妙用慈云叆叇舒卷湘江不假风雷霶𩃱甘泽三草二木竝获敷荣毕竟指归自何而得还知么青山不锁长飞势沧海合知来处高施主设粥请云诸禅德从前日月依旧山川泻碧堆青辉腾今古曾无间断岂有亏盈不见僧问赵州学人乍入丛林乞师指示州云喫粥了也未僧云喫粥了也州云洗钵盂去僧从此大悟大众且道那里是X这僧悟处还委悉么几般云色出峯顶一样泉声落槛前下座摩竭正令未免崎岖少室垂慈早伤风骨腰囊挈钖辜负平生炼行灰心递相钝致争似春雨晴春山青白云三片五片黄鸟一声两声千眼大悲看不足王维虽巧𦘕难成直饶便恁么犹是涉途程诸禅德不涉途程一句作么生道良久云人从卞州来不得东京信佛性泰禅师语嗣圆悟上堂日出卯用处不须生善巧看看新罗国人与大食国人在中庭相扑被佛殿鸱刎喝一声却入诸人脚跟下去诸人还见么若也见得触事有余若也不见白日莫空过青春不再来客从远方来遗我一张琴中含太古意举世无知音子期徒侧耳师旷谩追寻今朝呈似君试请弹一曲释迦掩室净名默然虽明教眼未透祖关如何是祖关泥蛇吞铁虎井底火烧山开口错令口丧明眼衲僧无伎俩春风吹落桃李花淡烟疎雨笼青嶂错达得人空法空未称祖师家风体得全用全照亦非衲僧要妙直须打破牢关识取向上一窍如何是向上一窍春寒料峭冻杀年少X一叶落天下秋看看空际火云收万里长江净如练谢家人不在渔舟且道在甚处归堂喫茶去一鴈度长空影落寒江水水无沉影心鴈无遗踪意踪影两相忘凭何为的旨篱边金菊黄江上芙蓉翠参德山入门便棒平地生堆临济入门便喝无风起浪俱胝竖指未免颟顸雪峤辊毬小儿子戏到这里总使不着争如六月三伏甘雨普洪水足东臯禾青南亩农夫鼓腹樵者高歌古佛家风俨然如在如斯会得共乐升平脱或未然只知事逐眼前过不觉老从头上来三角牯牛独脚舞两轮石磨遶空飞新生孩子擎铁棒直上须弥打一槌以拂子击禅牀下座久雨不晴有理难伸云雾长埋大野檐声不断前旬阿喇喇闻不闻补陀巖上客应笑未归人涅槃无异路方便有多门遂拈起拄杖云看看山僧拄杖子一口吸尽西江水东海鲤鱼𨁝跳上三十三天帝释忿怒把须弥山一掴粉碎坚牢地神合掌赞叹云谛观法王法法王法如是拄杖子击禅牀下座不思善不思恶内外中间空索索擡眸或尔望长空古木森森撑碧落参祖师道欲得现前莫存顺逆释迦老子是什么破草鞋一大藏教是拭不净底故纸达磨九年面壁是个瞌睡汉你诸人皮下无血眼里无睛是来这里讨个X什么盌各请归堂去大众还委悉么会则途中受用拈得瓦砾尽是真金不会则世谛流传纵有真金翻成瓦砾且道利害在什么处未明心地印难过赵州关尼道者请上堂云有句无句鸾翔凤舞全提半提电转星飞会则目前包褁不会则南北东西阿呵呵知不知堪笑当年尼总持少室峯前逢达磨更无一法可当情咄冬至云阴消阳复物光华节令推排岂有差勿谓枯株无煖气拈拄杖云且看拄杖子生花见么嗅着即脑裂卓一下下座咄咄何似生穿云俊鹘摩青天擡眸一顾十万里林间钝羽空忙然求解会着言诠还同日午打三更争如一句声前荐独向毗卢顶上行推真真无有相穷妄妄无有形真妄两无所有廓然露出眼睛眼睛既露见个什么晓日烁开巖畔雪朔风吹绽腊梅花开口有时非开口有时是麤言及细语皆归第一义释迦老子盌鸣声达磨西来屎臭气惟有山前水牯牛身放毫光照天地咄净人打鼓三世诸佛向鼓声里转大法轮侍者烧香六代祖师向香炉烟上深谈实相诸人还闻么见闻但见闻见闻即不得参宝剑拈来便用岂有迟疑眉毛剔起便行更无回互X一切处腾今焕古一切处截断罗笼不犯锋铓亦非顾鉴独超物外则且置万机丧尽时如何八月秋何处热渺渺邈邈十方该括坦坦荡荡绝形绝相目欲视而睛枯口欲谈而词丧文殊普贤全无伎俩临济德山不妨提唱龟吞陜府铁牛蛇咬嘉州大像吓得东海鲤鱼肚胀咦一举不再说巳涉繁词未举巳先知犹落第二直饶向威音那畔空劫巳前荐得犹是鬼家活计未为透脱一路且如何是透脱一路昨日南山虎咬大虫言前生句后杀电光石火中区别横按镆鎁行正令外道天魔皆胆慴阿喇喇赵州石桥作两截幽鸟语如篁柳垂金线长少林传底事对面不囊藏有般汉闻人举着便道闻声悟道见色明心若恁么会病有见闻且不落见闻作么生道三月懒游花下路一家愁闭雨中门勿思惟休造作展手开拳咄咄咄随意说任天真镇州萝卜重三斤堪笑老胡不知有九年面壁太劳神有佛处不增无佛处不减人人一段光明历劫何曾欠少咄释迦谩自化西干达磨无端来此土月菴果和尚语嗣开福宁上堂出州回云氷壶雪室坐禅时世事纷纭莫可知仰羡X一堂云水客忘机寂默是便宜虽然恁么透脱玄关又且如何閙市街头无异孤峯顶上孤峯顶上正如閙市街头一喧一静一彼一此是非可辨物理昭然作么生道得箇平怀句良久云当初将谓茆长短烧了方知地不平若论此事迷之则万象俱生心随相转悟之则乃境唯心寂然不动虽然如是犹是教乘极则未是祖师门下事要会么迷悟双收处赵州东院西韶阳一曲二十五不属宫商角征羽寥寥千古共谁论明眼衲僧未轻许既是明眼衲僧为什么未轻许要会么雪后始知松柏操事难方见丈夫心这箇事在天成象在地成形在日月为照为临在江河为洲为渚遂拈起拄杖云且道在衲僧拄杖头唤作什么尧风舜日共乐昇平傥或未然拨落叶开苍藓色卓穿氷放野泉声卓拄杖下座松风清霜月白玅应无私灵光烜爀不用思量何须拣择竖起拂子云一句定干坤千古为标格德山棒临济喝不是横该与竖抹拈来直下要承当透网金鳞活鱍鱍活鱍鱍任人看碧天云静冷光寒行行莫谓知音少佛祖总在一毫端少保生日请云苏州有常州有吸尽西江只一口百八数珠数不尽须知天长与地久腾今焕古作嘉祥一一面南看北斗诸仁者且道释迦老子见明星悟道时与只今是同是别于斯见得人人高超十地个X个逈出三乘觌体现成超诸影像且今古常如一句作么生道良久云劫石可尽此不尽金吾难老等乔松皇叔祖赵相公请云问既无穷答亦无尽问答交驰复成何事诸人若向个里见得当凡心而见佛心观世谛而成真谛便能于一毫端现宝王剎坐微尘里转大法轮世出世间混融凡圣岂止纳须弥于芥子掷大千于方外且道恁么人凭何道理便得如斯良久云三尺冷光辉夜月一条秋水逼人寒复举昔日刘侍郎到赵州院见赵州扫地次侍郎云大善知识何得自扫地州云外来底师云赵州老人寻常绵密无缝罅机锋不可触及乎被侍郎一拶直得和身放倒而今还有人扶得起么若有试露箇消息看莫是赵州逢强即弱么莫是随波逐浪么莫是相席打令么莫是函盖干坤么若如此总扶未得在要会么借水献花常式事不风流处也风流刘居士到寺云鵶鸣鹊噪为祥瑞明月清风作近隣入座笑谈欣亹亹怡然世外两闲人是以梵志出家白首而归隣人见之曰昔人尚存乎梵志曰吾由昔人非昔人耳如夜半有力者负之而趍昧者不觉奇怪诸禅德二贤者一期对辨语惊时听捡点将来各在一隅若向箇里拨转玄关直下承当得去便能坐断要津混融今古不涉离微超诸方便其如智眼朦胧衣珠尚昧又且如何此身不向今生度更向何生X度此身数日霶𩃱大雨元来不落别处滴穿释迦鼻孔浸烂弥勒眼睛诸人还觉头疼么若知痛痒向东涌西没处道将一句来良久云溪㵎岂能留得住终归大海作波涛九夏光阴一瞬间休论城市与深山大圆觉是安居处坐断毗卢境界宽山僧巳为诸人解开布袋头了且道只今在毗卢界内耶毗卢界外耶脱或未明归堂喫茶去桃花红李花白万壑千巖光烜赫灵云悟处勿遮藏贤沙正是白拈贼贼贼说甚释迦与弥勒参复菴封禅师语嗣月菴上堂天宽地大风清月白此是海宇清平底时节衲僧家等闲问着十箇有五双知有祇如夜来华严池吞却杨子江开明桥撞倒平山塔是汝诸人还知么若也知去试向非非想天道将一句来其或未知遂掷下拂子云须是山僧拂子始得若论此事直是无一丝毫许可以指示于人若有一丝毫许可以指示于人佛法不到今日是故佛佛授手祖祖相传尽是抑而为之初无实法到这里不可更说吾有正法眼藏涅槃妙心分付摩诃大迦叶不可更说吾本来兹土传法救迷情一花开五叶结果自然成不可更说临济三玄云门三句洞山五位沩X仰父子法眼心识不可更说垂丝千尺意在深潭离钩三寸以篙便打然虽如是事无一向理出多途今日幸遇大资相公巳为诸人广设方便山僧不免乘此方便应箇时节是汝诸人欲知真实相为应是从前学解迷悟两岐彼我古今一时放却直须内无取证外无所获中无所着自然常光现前处处壁立万仞所以道神光不昧万古徽猷入此门来莫存知解此门既入知解不存便见保安山色奇复奇真如翠竹瑞复瑞僧堂厨库绝中边佛殿三门无内外纵有铁额与铜头到此也须俱粉碎敢问大众正当恁么时如何从今莫道衲被蒙头都不会复云因更须知有彼上人者难酬对谢典座顾视大众云看汝诸人尽是饱齁齁底今日随鼓声挨肩上来如渴鹿趁阳𦦨相似有什么欠阙处有则出来吐露看莫教明朝后日虗费他新典座盐醋遂高声云有么有么良久云似则也似是则未是鲍知府入山举僧问云门云一切智通无障碍时如何门云扫地泼水相公来师云云门当时因行掉臂遮僧未必知归山僧今日借水猷花诸人好生听取扫地泼水相公来最好三门八字开祇恐玉堂便归去未容莲社久追陪王少保百日请陞座正令全提一切处风行雷动单刀直入百万众胆丧魂飞一朝兴社稷成勋业于谈X笑之间千古扬声名处富贵于干坤之内有如是标致得如是希奇有如是威神得如是自在莫非功超十地果满三祇欲为护国天王故作分身佛事直得纵夺在手出生入死而不随生死之流杀活临时自利兼他而不作自他之相敢问诸人既是不作自他之相又复不随生死之流相公即今在什么处遂竖拂子云诸人若也于斯见得不知适来僧问大死底人却活决定不许夜行投明须到其或未然毕竟水须朝海去到头云定觅山归周参政大祥请陞座不见毗耶老净名三年一默若雷霆今朝欲问真归处乃指灵云一默依前画不成所以维摩会上三十二菩萨各说不二法门至文殊云我于一切法无言无说无示无识离诸问答是为菩萨入不二法门及问维摩维摩默然文殊赞云乃至无有语言文字是菩萨真入不二法门看他当时维摩一会宛尔不同语默当机天然自异直得珠回玉转千圣由是眼开电击星飞众魔从兹胆丧古人即且置祇如崇恩今日说底大资参政三年默底与他文殊维摩是一耶是二耶若道是一知汝诸人祇知其一若道是二知汝诸人祇知其二若道非一非二知汝诸人一二不分若道即一即二知汝诸人一二俱失正当恁么时既非一二毕竟如何鹤有九臯难翥翼马无千里谩追风山僧记得在父母未生时有一百二十件事今日一X一举似是汝诸人第一不得错会良久云早是错会了也天左旋地右转过眼光阴人不荐春巳过夏初临尘劫来事在而今今日事来日事历劫明明即这是是则是非又非乃喝一喝云莫将鹤唳作莺啼至节云衲僧家端的别嵴梁铸就浑刚铁有饭逢饥即便餐有话逢人即便说阿呵呵如何说今朝又是新阳节续开古尊宿语要集第三续古尊宿语要X卍XXXX续刊古尊宿语要第四集月佛心才和尚语嗣灵源上堂日出扶桑老胡眼睛独露月澄寒沼祖师心印全彰便与么去正是郑州出曹门上封一句海墨难诠墻壁瓦砾昼夜流传若住听莹鹞子冲天当阳不显迹文彩未生前只箇平常处壶中别是天别是天唯自到缓行急行俱蹉过红尘数尽去来人李白元是痴措大参X宗乘提唱妙绝名言一句该通干坤函盖直似首罗正眼竖亚面门又如圆伊三点横该法界乃卓拄杖云向这一点下明得出身犹可易脱体道应难又卓拄杖云向第二点下明得纵横三界外隐映十方身又卓拄杖云向第三点下明得鱼龙鏁户佛祖潜踪不然放过一着随分有春色一枝三四花色本殊质像声元异乐苦眼耳绝见闻半夜日轮午日轮午与谁说休向虗空重钉橛烱烱森罗相对看如净琉璃含宝月乃拈拄杖云三世诸佛钻入拄杖里去了也见么见么无智人前莫说打汝头破脑裂二由一有一亦莫守拂子朝到西天暮归唐土向汝诸人道也无佛也无祖夜半日轮正当午露柱灯笼𡎺着时谁道黄金如粪土清机历掌同道方知格外称提徒劳㗖啄句中有句埋没已灵句中无句藏身北斗拈灯笼向佛殿里即且置将三门来灯笼上又作么生自是覰不见刚道有遮护太上皇帝升遐就大内陞座云智身迥出先天地大用纵横不易知鼓舞灵源宣众妙人间天上仰无为无为之道任其来也倥侗无象抱一冥真神应无私群灵自化与其往也尘销镜净海湛空澄月写寒潭光吞万象契斯理者死生通贯真一如如乃圣乃神无在不在可以与三世诸佛同时成道坐菩提场共六代祖师同时说法据师子座适来适去宛尔全真X在古在今曾无别体然虽如是且道今日举扬资严仙驾趣何地位还会么翻身不坐琉璃殿要踏毗卢顶上行新安元满和尚到云法王法令超群生常以法财施一切久持斯语今见其人不免向百尺竿头聊分主伴万仞崖上觌体唱酬直得风行雷动电激星飞不唯光壮丛林要且家声不坠此中有三百钝根衲子生盲者尽道目前无法见佛祖如生冤家生聋者盖道耳界无声闻禅道如风过树十二时中只是腾腾任运似此等辈难为医疗幸遇法叔到来干元不至寂寞略借敏手痛与一针使闻见脱然恩归有自忆得三圣道我逢人则出出则不为人兴化道我逢人则不出出则便为人师云若是干元则不然逢人即出出即便为人未审法叔逢人又作么生下座攀请为众说破怀州牛喫禾益州马腹胀天下觅医人灸猪左膊上乃卓拄杖一下云大众还知杜顺鼻孔在这里么穿过东弗于逮透彻西瞿耶尼纵横十字无人识赢得山僧眼似眉入灵石上堂云䔧杖破云穿石径芒鞋高蹑钓龙台到家不必轻弹指楼阁重重陟顿开楼阁门开虗空廓彻太阳溢目显露主宾山花溪水发扬格外之枢机虎踞龙蟠奋迅惊群之作略山僧到这里只得口挂壁上且道五湖衲子又作么生相委喝一喝云只X今休去便休去欲觅了时无了时牛头横说竖说不知向上关棙衲僧全提半提失却劫初铃子若也钩悬六犗直是钓鲸钓鳌遂卓拄杖一下云莫有负命者么我若孤峯独宿从他佛祖正眼难窥我若浅草平田狸奴白牯许他知有知音相见休更扬眉倾盖同途巳成多事休休欲言言不及冷暖自家知达磨未传心地印释迦未解髻中珠人人负绝世之机箇箇怀超方之作及乎花开五叶句列三玄例皆带水拖泥不免坐沉丘壑莫有旁不肯底么若有出来向南山起云北山下雨三十年后莫道山僧埋没人好入荒田不拣信手拈来草触目未尝无临机何不道遂拈起拄杖云夹山变作山僧拄杖子拶着释迦眼睛穿过弥勒鼻孔却向波斯国里说禅去也以拄杖敲禅牀云禅禅偏中无正正中无偏又敲数下云道道筑着额头休蹉过又卓拄杖云不蹉过陌上迷人逢达磨结夏云十五日巳前百尺竿头进取一步十五日巳后明月堂前倒退三千正当十五日横眸看梵字弹舌念真言恁么举唱正是和泥脱墼毕竟如何大尽三十日小尽二十九为席参政追悼云昔年相见深深处今日无忘密密观莫把迅机饶佛祖便乘灵觉入尘寰席大资席大X资但愿空诸所有慎勿实诸所无善保遐程无忘此祝大众伟哉若人非佛非儒亦非百氏全佛即魔而折冲万里全儒即佛而融会九流全机受敌而应变无穷全死即生而去来可辨忆得李都尉临死时有尼问曰众生见劫尽大火所烧时切要照管主人公都尉云为我煎一服药来尼无对尉云这师姑药也不解煎投枕而卒师云都尉可谓头正尾正绝后光前且如席大资当与么时又作么生倒骑铁马上须弥践破虗空七八片我宗无语句亦无一法与人大似扬声止响掩耳偷铃若是俊流直须洗耳灵石则不然遂卓拄杖一下云晴空霹雳头角峥嵘止泺困鱼徒劳激浪夜来忽听虗空语乌鸡飞去无寻处天明捉得死猫儿文殊跨取便归去欲归去却把住将谓是文殊大士元来只是东村王大叔施主请云十方无壁落四面亦无门正当此时生死魔向什么处入剎竿头上煎䭔子三箇猢狲夜簸钱祖佛到这里向甚处出头若也具通方底眼有格外之机便能向毒蛇头上揩痒勐虎口里争飡从教举世乐忻忻须信渠侬犹未肯总不与么天自高地自厚饥来喫饭困来打眠任运还同痴兀人他家自有通人爱忆得志公和尚十二时歌云鸡鸣丑一颗圆光明巳久师遂以拂子击绳床云生死于此而顿息苦海于此而枯涸菩提于此而圆成涅槃于此而直X入与么说话大似认鱼目作明珠去家转远灵石则不然鸡鸣丑一颗圆光明巳久忽然抖擞起来时问着依前还漏逗还漏逗拟欲藏身北斗前应须合掌南辰后三界无法何处求心四大本空佛依何住直得清寥寥白滴滴犹是真常流注诸人十二时中还有相应处也无若也相应去上无攀仰下绝已躬唤起怀州牛喫禾捺下益州马腹胀从教天下覔医人灸猪左膊上奇奇是是非非总不知梦回瞥起临明镜洎被张公错画眉诸佛放光明助发真实相卓拄杖云希有诸比丘是中无比况遂竖起拄杖云还见么良久掷下拄杖云山僧今日失利李侍郎到山云袖里暂闲医国手岸巾来访卧云人相逢一笑千峯顶高下森罗百亿身相逢一笑万壑风清大冶精金应无变色黄檗昔遇裴相国当头一札冷暖自知睦州久契陈尚书剖露肝肠清虗廓落正当今日宾主互换觌体唱酬似空藏空如镜照镜且道于中作么生分芥子拈来敲石窟须知渠是箇中人谢典座云画饼不足以充饥大羮必资于敏手净瓶趯倒目前赢得大沩山铁钵擎来八万毛孔皆香发口吞三世即且置铁牛不食连鞭草又作么生良久云机梭不犯风云势石笋从教劫外抽X秋风浩浩来芙蓉花半开秋风萧萧去黄叶填山路大块本无私恩威各有遇为什么如此藏头白海头黑明眼衲僧辨不得参小参兄弟一切用心总是闲不如径截向父母未生前看取若向父母未生前明得四大六根一时脱落根尘器界直下顿空明如皎日宽若太虗便与三世诸佛同体非唯与三世诸佛同体便与横行竖走醯鸡蚊䗈悉皆同体便与森罗万象明暗色空方圆长短悉皆同体可以拈一尘尽大地一时明便乃头头上明物物上显所以道尘尘尔念念尔入荒田不拣信手拈来草触目未甞无临机何不道无根兮却活离地兮不倒日用尚不知更于何处讨一时撒向诸人面前了也要用便用不妨快活平生到这田地若是箇汉如关将军相似持一口露刃劒当八万大阵一时扫将去劒下有杀人之意有分身之路只如此人作么生近傍得他作么生比拟得他选佛若无如是眼假饶千载又奚为颂古达磨见梁武帝宝寿开堂三圣推出一僧远泛鲸波入大梁廓然无圣对君王可怜径寸无人鑑却与相如依旧藏丰城收宝劒宇宙识人稀不入张华手焉能别是非山堂洵禅师语嗣佛心X入灵石举翠巖云过去诸佛巳灭未来诸佛未生正当今日佛法委在翠巖放行也随机利物把住也瓦解氷消且道放行好把住好良久喝一喝云者野狐精师云翠巖和尚恁么说话自救不了如何为人灵石也无佛法到诸人参也无禅道与诸人学拈却丈二钉去却八尺楔若也会得迥绝无人处聚头相共举若也不会三尺一丈六且同携手归正旦云蛰户未开龙无龙句喝一喝云没量大人尽向者里坐着山堂不然元正启祚打开门户头角峥嵘兴云致雨卓拄杖云头角露也若也见得张三乌帽斜李四醉绝倒若也未见应时纳祐庆无不宜穷谷无人作上元一灯历劫镇长存诸人尽在光明里看时不见暗昏昏灯笼与露柱相交佛殿与三门鬬额留雪嶂横趍下海九叠峰𨁝跳上天者里明得一灯明而万亿灯明傥或未然东家点灯西家暗坐朔风扫地卷黄叶门外千峯凛寒色夜半乌龟带雪飞石女溪头皱两眉卓拄杖云大家在这里且道天寒人寒喝一喝云归堂去挝鼓陞座拈香祝圣明明锥破卦文直下更无少剩只如灵龟未兆文彩未生还有这箇消息也无良久云归堂去万人丛里求知已百草头边识老僧从此更无回避处三头两面得人憎有佛处不得住藕丝孔里行官路无佛处急走过十X字街头相对坐喝一喝云功德天黑暗女有智主人二俱不受毕竟如何大尽三十日小尽二十九祈雨云拽回天关踏飜地轴拄杖化为龙一雨沛然足在坑满坑在谷盈谷大众既然如是为什么者里干索索地良久云知恩者少一叶飜空便见秋不风流处也风流当头荐得便归去看取木人骑土牛喝一喝赤肉团上壁立千仞浑家送上渡头舡粪扫堆头丈六金身和盲勃塑瞎今时兄弟闻人与么举点头嚥唾道我会了也殊不知山堂老汉不入这保社何也时人只看丝纶上不见芦花对蓼红是非海里横身入豺虎群中放步行自是渠侬无影迹从教天下竞头争常在动用中动用收不得常在万象中出万象一头你若簸土扬尘我则空澄海湛你若单提独弄我则竖四横三且道据箇什么道理不是渠侬多意气他家曾踏上头关卓拄杖下座天申圣节云天下无二道圣贤无两心世尊不说说迦叶不闻闻达磨直指人心见性成佛者里若星驰电激如何近傍文王之不识不知孔子之无思无为子思之不思而得不勉而中者里如银山铁壁作么商量当阳荐得绵历万世而卓尔常存信手拈来日应万机而巍然不动弥纶天地混茫太虗而不见其踪皷槖阴阳陶铸万物而不宰其功吾君以此道倾天下生灵之心无一物而失其所臣僧以此道祝吾X君齐天之寿得万国之懽心是日也日月为之光华阴阳为之协序臣僧今日又且如何笑把胡家十八拍为君吹作万年欢举教中道法身流转于五道故曰众生众生现时法身不现咄是何言欤尽大地是释迦老子何处更有众生便恁么去也只得一橛更有一橛饶你参三十年也未分付在久雨云娑竭龙王数时恶发将四大海水一踏踏飜直得三千大千世界雨淋淋地在谷盈谷居坑满坑湿透释迦鼻孔浸烂达磨眼睛众中莫有补缀虗空底钳鎚喝散白云底意气么但愿曦光照林谷时闻野老自讴歌针札不到处放下死蛇头唱拍相应时根尘俱脱尽明眼汉没窠臼百尺竿头放步行大洋海里和身倒住白鹿据方丈云掩室摩竭正令巳行杜口毗耶全机脱略更来开口犹欠三拳拟欲吞声不消一䦆冬至云一阳才起处梅萼破南枝且从你诸人点头万物未生时浑崙无缝罅是你诸人作么生摸𢱢若是箇汉向冷湫湫处覰得破閙嘈嘈处用得行十二时中无向背何妨日午打三更尽大地是真实人体贼来须打客来须看总剎海是解脱门东头卖贵西头卖贱卓拄杖云见之不取思之千里岁月去人如箭急一年祇有十五日雪砌禅人总不X知但见钵盂两度湿正与么时不是玄妙奇特亦非圣解凡情茂林芳草摧残尽坐看春风吹又青举芭蕉示众云你有拄杖子我与你拄杖子你无拄杖子我夺你拄杖子者一则语头边有耳底尽皆闻得口中有舌底尽皆举得若不向拄杖子上作活计便向有无中着到不向有无中着到便向与夺处商量后来真净和尚云你有拄杖子我夺你拄杖子你无拄杖子我与你拄杖子现钱买卖莫受人瞒知么有利无利不离行市师云芭蕉单提直指大似家丑外扬真净噼腹剜心未免一场败阙老僧与么提撕诸人还有勘破处么卓拄杖下座二道友至举祖师偈云诸佛大圆镜内外无瑕翳二人同得见心眼皆相似祖师与么说话大似泥里洗土山僧不然榕溪脉脉鹿岭巉巉龙象蹴踏前三后三二人一见便归去何待山堂更指南会庆圣节陞座诸佛出世唯谈不二法门祖师西来祇说第一句子拈出这一句坐断天下人舌头打开不二门尽大地人从此入是以得无所得传无所传唯是一心更无别法总无边剎海为我皇基难逃美化尽万世古今为我皇寿天下归仁况当圣宋文明之代诞飞龙应运之君山河大地发欢喜声草木丛林现庄严色正当今日臣僧如何祝圣放开日月为天眼指出须弥作寿山复举同光帝与兴化长老谈道次帝云寡人収得中原宝祇是无人酬价化X云试请陛下宝看帝以手舒幞头脚化云君王之宝谁敢酬价师云兴化长老对御谈禅一时遭遇检点将来未称君王之旨臣僧有一小颂吾君收得中原宝塞外烟尘净如扫万国歌谣贺太平家家门舘长安道蓬菴遗书到云春风吹裂峰头石晏下东峯绝踪迹日轮正午现全身生铁蒺䔧当面掷所以道来无一言去无可说四海丛林叹嗟瓮里何曾失却鳖受鼓山请辞众云三年来在此山中上下人情贵一同今日溪头休惜别德云祇在妙高峯谢知事云头鸬百皱发又白两手扶犁更出来拈起旧时毡拍板大家看我舞三台啰啰哩啰啰哩无处有月波澄有处无风浪起忆得巴陵问僧游山来为佛法来僧云清平世界说什么佛法陵云好箇无事底衲僧僧云早是多事了也师云巴陵布缦天网打冲浪鱼争柰这僧是箇透网金鳞毕竟网他不住是则是心麤者失且道落在宾家分上主家分上具眼者辨取举白云端和尚道开口时末上一句正道着举步时末上一步正踏着因甚鼻孔从朝至夜不正只为寻常见顽了所以不发心如今劝诸人发却师云白云与么说话非唯自救不了要且劳而无功殊不知未开口时一句巳道着未举步时一步巳踏着从朝至夜鼻孔大头向下垂与么告报巳是事不获巳更不X发心争恠得山僧举僧问投子一切声是佛声是否子云是僧云和尚莫𡱰沸盌鸣声子便打又问麤言及细语皆归第一义是否子云是僧云唤和尚作一头驴得么子便打师云山堂不然待他道和尚莫𡱰沸盌鸣声向他道是又道唤和尚作一头驴得么向他道得要知么斩将搴旗投子是箇作家不战屈人兵须知山堂好手鼓山结夏别无道理看大顶云酌灵源水更欲商量烧钱引鬼国师忌云昔人三箭定天山自谓英雄盖世间何似雪峯一只箭等闲穿过石门关直得大地山河更无寸土十方三世全无一人正与么时诸方祇知圣箭子落处不知圣箭子折处且道那里是圣箭子折处喝一喝下座知见立知即无明本知见无见斯即涅槃无漏真净云何于中更容他物释迦老子无端将大地人坐在必死之地山僧今日不惜眉毛下箇注脚知见无见斯即涅槃赚杀一船人无漏真净云何于中更容他物苍天更添冤苦若向释迦句下荐得百尺竿头许你端然稳坐向山僧句下荐得许你荆棘林里放步横行月不堪破五衲僧勐提取打动东海鱼失却南山虎借问是何宗逢人莫错举髑髅捻碎眼睛寒便把南辰对北看无限风流慵卖X弄乘时推倒铁围山灵利汉钟未鸣鼓未响大顶峯前与汝相见了也更来这里讨什么椀然虽如是莫恠坐来频劝酒自从别后见君稀小参结夏云安居无相大伽蓝莫问前三与后三箇里不容生一念龙蛇猿鸟自相参便与么去龙蛇混杂凡圣同居森罗万象直下孤危鸾凤麒麟声声相应遍法界是我伽蓝祇者浑身无着处总剎尘为我道侣覔箇人扫地也无但见灵溪脉脉与四海辊底同流雪嶂巉巉与百亿须弥排闼而入报雨峯飜手作云覆手为雨通天石朝到西天暮归唐土于斯明得释迦不出世达磨不西来佛法遍天下谈玄口不开大众释迦既不出世迦叶破颜一笑又见箇什么达磨既不西来二祖断臂安心又见箇什么若也道得一毛头上共汝安居傥或未然山僧为你诸人道去也竖起拂子云释迦老子达磨大师老庞居士同在此拂子头上一人道十方同聚会箇箇学无为此是选佛场心空及第归一人道外息诸缘内心无喘心如墻壁可以入道一人道以大圆觉为我伽蓝身心安居平等性智三人为众竭力祸出私门灵石门下放过即不得拍禅牀云千圣不知何处去倚天长劒逼人寒释迦不出世四十九年说听者能有几人达磨不西来少林有妙诀见者能有几箇灵利汉向文彩未彰X巳前一覰覰破净躶躶赤洒洒活鱍鱍硬纠纠正与么时上无诸佛可仰下无众生可度一道神光射斗旁凛凛清风动寰宇及乎灵山拈花迦叶破颜微笑便谓如来有所传迦叶有所授少林面壁二祖安心便谓达磨有所传二祖有所授西天二十八祖是箇不唧𠺕汉唐土六祖是箇面皮厚底人天下老和尚是传言送语底客作儿正法眼藏涅槃妙心是什么椀脱丘直指人心见性成佛赚杀一舡人直须丧尽目前机吐却胷中物人人顶门上杲日当空箇箇脚跟下清风匝地不由佛祖规模不守衲僧窠臼胸中流出盖地盖天信手拈来打风打雨便与么去你也有没量罪过我也有没量罪过施主请云教中道深固幽远无人能到又道诸法寂灭相不可以言宣者两转语若也浑崙吞却敢保老兄未彻若也分缁列素笑破衲僧口所以善财到这里妙峯顶上七日不见德云比丘普眼菩萨到这里遍观微尘剎土不见普贤德山到这里便道潭又不见龙又不现夹山到这里便道目前无阇梨此间无老僧山僧到这里不免向佛祖说不到处道一句顶门上千日竝照佛祖行不到处进一步脚跟下万镜临台除非直下承当方解通途寥廓拈起一微尘撒向三千大千世界剎说尘说炽然说无间歇将取三千大千世界纳在一尘之中直得人空法亦空亦无能说之者亦无所听之人听说两忘干坤独露正与X么时且道是到是不到是说是不说于斯明得灵山一会俨然犹在忆得临济一日与官人游僧堂次官人云这一堂僧还看经么僧云不看经官云还习禅么济云不习禅官云毕竟作么济云总教伊成佛作祖去官云金屑虽贵落眼成翳济云我将谓是箇俗汉师云临济只见锥头利不见凿头方山僧今日与官人游僧堂官人云这一堂僧还看经么云也看经官云既是禅僧因甚却看经只向他道有求皆应无愿不从作么生说箇应底道理菩提妙花遍庄严随所住处常安乐告香普说师云伏承诸人以已事相求若论当人已事如大火聚近之则眉发不存如涂毒鼓闻之则种族皆丧到这里三世诸佛近傍不得六代祖师退身无路直至于今未曾有一人当头道着道着则哑却你口秃却你舌所以道若欲正提纲直教大地荒拟来冲雪刃不免露锋铓便恁么见得彻往往觅箇人扫地也无洵上座今日要出一只手大家向荒草里辊是你诸人也须急着眼始得竖起拂子云看看还见当人自已么直下领略得去大似认驴鞍桥唤作阿爷下颔若也不见去讳又争讳得而今见与不见一时拈却当人自已无处安着无处着休摸𢱢眼似鼓槌头如木杓天下横行任君斟酌有时终日觅不见有时满口道得着着与不着争几何祥麟只有一只角明明X明得得得从教万别千差分明只是这贼堪嗟今古人几箇知恩德直饶从上佛祖语句罗纹结角玉转珠回杀人刀活人劒骑虎头収虎尾向上向下这边那边菩提涅槃真如解脱尽是撩钩搭索总不干诸人已事你看德山到龙潭便道久响龙潭及乎到来潭又不见龙又不现龙潭老汉有年无德便道子亲到龙潭也是奴见婢慇懃佛一日在楞伽峯顶说法无神通者不能到有一夜叉到听法献种种乐具种种饮食须臾之间不见世尊亦不见种种乐具饮食回头打一覰亦不见有自身惜乎放过一着当时待他道不见自身便好与他一喝非唯教他头正尾正免见死在中途古人又道观色即空成大智而不住生死观空即色成大悲而不证涅槃既不住生死又不证涅槃且道此人毕竟向甚处安着喝一喝云千言万语无人会又逐流莺过短墻别峯珍禅师语嗣佛心在首座寮受鼓山请拈帖云青毡本属吾家日用何曾欠阙要识里许清规除是君子可八佛心授法衣师接示众云非衣不传于法非法不授于衣衣既巳授法若为传玲珑八面自回合峭峻一方谁敢窥指法座云高而无上不可极渊而无下不可测欲知步步透双关看取清风生两腋X陞座云自慙疎拙百无能下板长行粥饭僧岂谓因缘有侥倖千斤担子若为胜教中道我本无心有所希求今此宝藏自然而至作这般说话大似贫儿见小利然虽如是敢问大众拈却当门大案山宝藏在什么处卓拄杖云茫茫宇宙人无数独有胡僧笑点头指方丈云绝待老师丈室诸方瞻望不及今朝分付小僧携被从兹而入诸人还甘么超然坐断毗卢顶千圣齐教立下风喝一喝便入当晚小参举兴圣国师示众云鼓山门下不得咳嗽时有僧咳嗽一声国师云作什么僧云某甲伤寒国师云伤寒即得师云大小国师见义不为何勇之有新长老当时若见这僧咳嗽问他作什么待他云某甲伤寒噼嵴便打何故若药不瞑眩厥疾不瘳开堂僧问和尚未见佛心时如何师云祥麟只有一只角进云见后如何师云丹凤却有九苞文进云未审是一是二师云不是任公子徒劳话钓竿师乃云诸佛出世为一大事因缘点即不到祖师西来直指人心见性成佛到即不点历代宗师棒如雨点喝似雷奔一人传虗万人传实天下老宿建法幢立宗旨祖祢不了殃及儿孙新长老今日巳展不缩从上来许多闲门破户尽底与你扫除诸人自已所有无量解脱法门神通光明宝藏以拄杖卓一下云今日一时打开了也未闻者闻未见者见忽有见闻剔脱X管取干坤独露堪报不报之恩用助无为之化佛心茶毗后谢大众云举僧问长沙南泉迁化向什么处去沙云石头作沙弥时参见六祖来大众若见古人去处便知今人落处只如古今不昧一句又作么生人面不知何处去桃花依旧笑春风上堂二月春将半桃花开烂熳纷纷寻劒客谁是不疑汉莫有不疑底么唤来与山僧洗脚施主请云百岁光阴如噼箭无常生灭日迁变唯有摩诃般若多耀古腾今无背面见不见盌子扑落地楪子成八片便恁么见得高超三界独步大方截生死流到涅槃岸竖起拂子云还见某人么全体向拂子头上现十八变直得身上出水身下出火见诸人不觉不知往南方无垢世界作佛去也且道以何为验良久云国土动摇迎势至宝花弥满送观音祈雨举僧问兴化万里无片云时如何化云青天也须喫棒鼓山即不然万里无片云时如何拈起拄杖云黑龙王来也且道来后如何卓拄杖云照顾湿却你鼻孔十五日巳前藏身处没踪迹十五日巳后没踪迹处莫藏身正当十五日布袋头开全身显露又作么生不怜鹅护雪且喜䗶人氷退鼓山云长年追逐走埃尘赢得闲名累此身争似别峯峯顶上一菴高卧与云隣瑞巖受岳林辞众云巖谷相从始晏然又携瓶钖应X时缘奉川此去无多远兴发何妨访戴船古者道人之所谓住我则言其去人之所谓去我则言其住去住虽殊其致一也恁么说话大似钉桩摇橹把缆放船且不落去住一句作么生道青山藏不得明月却相容入院云衰老百无堪担头入閙篮生涯何所有弥勒是同龛当山祖师道弥勒真弥勒分身千百亿时时示时人时人俱不识师云长汀子放憨作什么只今新长老来也你须退后还他出一头地始得大道只在目前要且目前难睹欲识大道真体不离声色言语卓拄杖云者箇是声又竖起云者箇是色唤什么作大道直饶向这里见得也是郑州出曹门寻牛须访迹学道访无心迹在牛还在无心道易寻竖起拂子云者箇是迹牛在什么处直饶见得头角分明争柰鼻孔在岳林手里离四句绝百非头长三尺知是谁江北江南问王老一狐疑了一狐疑佛不远人即心而证法无所着触境皆如竖拄杖云若唤作拄杖亦着于法总不恁么瞎驴趁大队毕竟如何遂靠拄杖云弄巧成拙住法石上堂云向上一路千圣不传卓拄杖云恁么明得十万八千毕竟如何桃红李白蔷薇紫问着春风总不知X春巳去夏初临相逢休话本来心随缘斋粥海山寺从听堂前草自深诸法寂灭相不可以言宣所以僧问风穴语默涉离微如何通不犯穴云长忆江南三月里鹧鸪啼处百花香这箇是言宣那箇是寂灭相卓拄杖云不用低头思量难得施主看藏云演出演入穿过髑髅全藏半藏换却眼睛黄底非纸黑底非墨碧眼胡僧辨不得以字不成八字不是百衲禅家不灵利若灵利撩起便行高揖释迦不拜弥勒奴唿菩萨婢唤声闻其余是甚盌跶丘夫如是者是真精进是名真法供养如来可以报生成之德可以酬莫大之恩然虽如是且道某人生何国土良久云不须他处觅只此是西方吾心似秋月碧潭清皎洁无物堪比伦教我如何说师云大小寒山子大似抱赃呌屈若是山僧又且不然以拄杖打一圆相云腾腾离海峤渐渐出云衢诸人被十二时使老僧使得十二时牧童岭上一声笛惊起群鵶绕树飞庆三门云昔有一天使问睦州三门俱开从何门而入州召尚书尚书应喏州云从信门入师云大小睦州只有杀人刀且无活人劒今日忽有人问法石三门俱开从何门而入却向他道登科任你登科拔萃任你拔萃飘空一叶两新收暑退凉生万壑秋贴肉汗衫才脱X下横吹木笛倒骑牛卓拄杖云一大藏教只说者箇又卓云一大藏教不说这箇又卓云这箇是什么良久云眼生三角头峭五岳住崇福云物物到心上全心物自闲古今城郭里得者住如山山僧辞山林居城市且道图箇什么良久云大家相聚喫茎虀一事了无真道情结制云九夏斯临结集时满堂云水复明谁若言相见交肩过未免依前落见知且不落见知一句作么生道荷叶团团团似镜菱角尖尖尖似锥解夏云十五日巳前过去心不可得十五日巳后未来心不可得正当十五日现在心不可得三心既不有万象复明谁者里着得只眼许你九十日内得箇安乐法门脱或未然莫谓无心云是道无心犹隔一重关住承天云文殊三处度夏别峯两院禁足谁知把住放行尽道违真逆俗正当恁么时且道把住耶是放行耶遂以拄杖横肩上云刀尺长悬拄杖头志公不是闲和尚知幻即离不作方便离幻即觉亦无渐次大小释迦老子平地上喫交尽大地人扶不起山僧今日为他扶起去也拈拄杖云风不来树不动青春巳去朱夏斯临放下横肩楖𣗖宴坐古佛丛林荆山之璞不须觅赤水之珠何用寻纵饶寻觅得失X却本来心且如何是本来心卓拄杖云今年桃李贵一颗直千金举僧问古德夏终今日毕竟如何德云天晴道路干僧云便恁么去时如何德云直透海岸头师云古德只解随波逐浪不解截断众流或问承天夏终今日毕竟如何向他道切忌乱走便恁么去时如何入地狱如箭古德云奇哉十方佛元是眼中花只如佛身充满于法界且道眼在什么处若也见得朝观东南暮观西北若也不知麻上生绳犹自可那堪绳上更生蛇此方真教体清净在音闻卓拄杖云者箇是音闻那箇是教体良久云天明日头东畔出街南人呌吉州针卓拄杖云有智若闻则能信受无智疑悔则为永失又卓一下云是什么瞥不瞥三人证龟唤作鳖若论此事如人喫饭饱则便休若也不饱必有思食之心若也过饱又有伤心之患到者里作么生得恰好去良久云且归巖下宿同看月明时干峯示众云举一不得举二放过一着落在第二云门出众云昨日有人从天台来却向径山去师云干峯动絃云门别曲且道谁是知音者会么曲终人不见江上数峯青我所得智慧微妙最第一众生诸根钝着乐痴所盲释迦老子虽然开口见胆也是云居罗汉何故人平X不语水平不流承言须会宗勿自立规矩所以僧问赵州万法归一一归何处州云我在青州作一领布衫重七斤师云赵州布衫虽然斤两分明争柰无人知落处敢问大众既是斤两分明为甚却不知落处拈起拄杖云时人只看丝纶上不见芦花对蓼红眼若不睡诸梦自除心若不异万法一如恁么告报且从诸人点头忽若心眼双忘又作么生春风初解冻枯木也生花有句无句如藤倚树眼睛定动失却巴鼻忽然拈得时如何水向竹边流出冷风从花里过来香向上一路千圣不传学者劳形如猿捉影承天今日贵买贱卖去也拈起拄杖云月色静中见泉声幽处闻沙弥披剃云断除须发着僧衣精进当遵古佛仪一念不生亲领略方知我法妙难思便恁么是真出家可以报生成之德可以酬莫大之恩其或未然无人知此意令我忆南泉上不在天中不在人下不在地还知落处么卓拄杖云一片月生海几家人上楼昔有僧辞赵州州云有佛处不得住师云鱼行水浊无佛处急走过师云草偃风行三千里外逢人不得错举师云泗州人见大圣恁么则不去也师喝一喝摘杨花摘杨花师云若不得流水还应过别山大众X承天今日巳是为蛇𦘕足汝等诸人切忌近前啗啄心月孤圆虗明洞透耀古辉今丝毫不漏恁么明得卓拄杖云谁谓春归无觅处不知转向此中来欲识佛性义当观时节因缘三年一闰是人知有九月重阳以何为佛性义竹叶于人既无分菊花从此不须开寓菴遗书至云忆昔保福迁化僧问鼓山国师保福抛却殻漏子向甚处去国师云你且道保福在那箇殻漏里师召大众云保福迁化国师助哀要识去处南岳天台然虽如是今日忽有人问寓菴抛却殻漏子向什么处去只向他道鸟啼无下泪花笑不闻声施主开藏云灵文一阅五千卷感果当知越四禅应笑毗耶方丈里却容天女问因缘蔡居士昔也恁么来今也恁么去今昔两无殊去来拟何处住住明明百草头明明无生路复云陋巷闭门唯读书了无尘果自如初时来坐脱西窻下惊起须弥遶太虗退承天云是处青山可垛跟白云流水绕孤村笑携拄杖出门去三世谁知一口吞立地佛事为光孝遵老下火三世诸佛向火𦦨上转大法轮尽大地无一人覰得见火𦦨为三世诸佛说法徧十方无一人听得独有X光孝禅师到这里一覰便破一咬便断直下与三世诸佛同见同闻与火𦦨同起同灭转大法轮说微妙法还有人证明么若也证明得去者老子不虗来泉南打一遭脱或未然山僧为伊重下注脚六十四年老古锥手携只履去难追要知叶落归根处识取金风体露时为木菴下火时国清方来请石桥未跨忽宵征空使丛林叹老成寄语丰干与寒拾松门休更筭来程木菴老登山须到顶入海须到底既是大顶不居双㵎不住因甚向南方村草步头单丁垛跟为或是这回不是梦真箇到天台为或是一度被蛇伤怕见断井索到这里须有出身一路始得以火炬画一圆相云火后一茎茆銕蛇钻不入为赵判院起棺富贵功名如昨梦涅槃生死等空花高歌一曲笑归去翻着襕衫乌帽斜到这里生也不道死也不道一念回光归家稳坐恁么明得非儒非佛非凡非圣何三界可出何菩提可求何风树可悲何逝水可叹七十年龄世希有身前身后转光辉虽然如是且道出门向什么处去令人翻忆老居士天上人间不可陪游龙湫拜诺矩罗尊者十里松溪到上流断崖千尺泻龙湫谁言尊者心无着冷眼长年看不休X云盖本和尚嗣白云师开堂日僧问诸佛出世池涌金莲五峯出世有何祥瑞师云总无祥瑞僧云为什么却无师云座前纵有天花落正眼看来亦是邪僧以手划一划师云切须子细僧欲进语师乃云问话且止此一大事乃是先佛之根本群生之性命亘古亘今未甞改移在圣在凡曾无增损包含天地混茫太虗而不知其大鼓洩阴阳陶铸万物而不宰其功浩浩然不可以语言造昭昭然不可以寂默诣语言求之返成诤论寂默求之堕于断灭到此唯圣与贤乃能共证在昔裴相国治潭之日石霜山中有一老僧号曰普会虽有道行不为世人之所钦奉孤守深山孑然自善裴公知之一日枉驾公秉以见之坐次普会乃问相公手中秉者是何物公曰此有多名略言其二在天子手中曰珪在百官手中曰笏普会曰敢借一观公遂度与善会会接得乃拈起示相公云在天子手中曰珪在百官手中曰笏且道在老僧手中唤作甚么公无说普会曰若也道得却还相公若道不得留在山中永为法物裴公然之自尔之后普会之道大行天下学者归之如市堂盈千众得其旨者不知其数普会之道既行良由裴公不以庙堂尊高为贵而能屈折于山中一老僧之前遂使如来正法眼岁万世光显此非圣贤用心则无由能得虽然如是三百年来未曾有人提掇云盖今日幸逢胜会不免再三乃竖起X拂子云只这箇不是笏不是珪诸佛授手千圣护持巍巍荡荡应物随机收来则天宽地厚放去乃斗转星移且道即今是收是放若也道得裴公普会不远目前若也未知更俟他日拂一拂上堂平高就下辞郭入村斩新日月特地干坤释迦老子横眠竖卧楼至如来把却三门喝一喝拍禅牀下座秋雨萧萧秋风飋飋好箇公案无人断得有么有么良久拍禅牀喝一喝夫有情之本依智海以为源含识之流总法身而为体祇为情生智隔想变体殊达本情忘知心体合道家又道杳杳冥冥其中有精恍枕惚惚其中有物遂拈起拄杖云文殊菩萨共太上老君在五峯拄杖上相赶还有人见么若也见阿谁在前阿谁在后乃击香卓云打与三百是即埋没千圣非即辜负自已且道是非不到处一句作么生道良久云鹤鹭竝头踏雪睡月明惊起两迟疑一年去一年来年去年来知几回劝若识取去来者免被光阴取次催且道去来者作么生识既识得作么生道若道不得五峯与你一切道出乃云孟春犹寒下座拈拄杖云五峯不会佛法问着也无对答却将拄杖乱敲笑杀丛林老衲卓拄杖一下X头戴须弥山脚踏四大海呵吸成风雷动用生五彩若人识得渠一任岁月改且道谁人识得渠喝一喝云田厍奴下座一年春尽一年春野草山花几度新天晓不因钟鼓动月明非为夜行人拈拄杖横按云倚天照雪岂竝太阿捉日追风宁同八骏且道与他安名立字好不与他安名立字好良久云德山有口未曾开临济两行泪先落卓拄杖请化主云一人发真归源十方虗空悉皆消殒海会即不然一人发真归源十方世界干坤大地尽是黄金白玉玛瑙珊瑚为什么如此良久云我观法王法法王法如是春雨绵绵连朝接夜普天普地无处不周非人力之能为岂虗空而自有且问诸人因什么得到恁么地良久云山房睡起寂无人野禽啼在深花里举僧问睦州和尚如何是学人一卷经州云题目甚分明师云如今一问一答一主一宾一纵一擒一舒一卷扬眉瞬目竖拂敲牀以至种种施为总是题目敢问诸人经在什么处良久云朝转三千暮转八百无漏果圆共成佛道请典座藏主庄主知客举释迦老子有四弘誓愿第一烦恼无边誓愿断第二法门无边誓愿学第三无上菩提誓愿证第四众生无边誓愿度海会亦有四弘誓愿第一愿粥足饭足三德六味不离口边第二X愿黄卷赤轴不能遮眼十字纵横第三愿拖犁拽杷步步到家第四愿唱喏唱诺不动舌头大众且道与释迦老子是同是别试断看良久云明月满江无处觅沙鸥时呌两三声古者道视之不见谓之夷听之不闻谓之希搏之不得谓之微若是云盖则不然视之则徧周沙界听之则响应十方搏之则纳须弥于芥中掷大千于方外然虽如是犹是因风吹火顺水行舡且道开合一句作么生商量良久云总被秋风收拾去不知和雨落谁家不须添不须减妙智灵光常湛湛一日两度钵盂开莫认馒头作酸饀七月山中雨便觉无暑气中夜竹簟冷背手牵布被父母非我亲祖佛非我位此外更无他不如且瞌睡赤日晒来干落索秋风吹动又新鲜欲向江边问消息鹭鸶踏却钓鱼舡满头白发面皮干祖道难扶强自宽多谢流莺能助我晓来枝上语千般举祖师道父母非我亲谁是最亲者诸佛非我道谁是最道者云盖即不然父母非我亲无有不亲者诸佛非我道无有不道者且道与祖师相违为复不相违如鸟二翼如车二轮如天地之二仪如日月之双照祖师得第一句五峯得第二句若有人添得一句许伊鼎分三足X木人眼卓朔石女头把𩬟两箇火炉头爱说多年话张三失了刀李四拾得杷一场干落索几人知缝罅喝一喝拍一拍下座古者道净地上死人无数过得荆棘林者是好手若说大尽三十日小尽二十九地肥茄子大脚瘦草鞋宽寒则向火热则取凉正是净地上死人若也探竿影草袖里藏锋换步移身主宾双照搅长河为酥酪变大地作黄金犹未过得荆棘林在且道作么生得与五峯相见良久云良玉不为沙砾混要识真金火里看一中三三中一无量劫来到今日且作么生是今日事良久云杨柳烟深百舌啼度水胡僧双脚湿三转法轮于大千其轮本来常清净敢问诸人且作么生是三转法轮良久云晨朝有粥斋时饮夜后长伸两脚眠云霾万壑雪覆千峯口欲谈而牙齿寒目欲视而睛光乱到这里且道凭箇什么建立良久云地炉禅客莫嫌冷更有英雄卧铁衣两不成双一不成只貌若婴孩声如霹雳入水不扬波穿山不动石滔滔常在五峯前明眼衲僧识不识拍禅牀喝一喝下座见可见无所见闻可闻无所闻无闻则音声至大无见则色像至广音声色像既广既大则见闻觉知无边无际虽然如是为什么三世诸佛向一微尘里转X大法轮家家门外路一一透长安打破虗空喝散风雨地狱天堂无着处浮沤影里任经年石火光中论劫住雪岭吼泥牛云门嘶木马祇应除此外万般俱是假静为躁之君蹂为静之臣君臣如合道躁静一时真春风吹园林历历传好音见闻如不脱辜负老婆心偈颂寄酬邵阳陈朝请谢灵泉茶邵阳太守老禅翁尽日忘缘与我同千里生灵为海众一城絃管是家风簿书行遣通消息枷棒分明示苦空回顾一盂并一钖却惭高卧白云中﨟茶一饼占春先碾罢仍将雪水煎尽日清香遶牙齿炉边不动见灵泉送僧游皇都送小师衲卷春风逸性情孤鸿悠飏拂青冥崖泉别后声长在时倚笻枝犹自听万国归心共一家等闲移步到京华明年杜宇声声好应忆山中玉杵花履石思磊落临流念清莹翫月学高明观松斆坚劲四者皆可师行坐若身影吾言不汝忘朝暮时一咏寄唐祕校送明长老归灌溪竹椅蒲团倚石屏隔溪新月带烟明自从陶令出山去闲却孤猿数夜声松桧交阴路屈盘穿云归去钖声寒人间夜夜见山X月不似溪头石上看默轩山中瘦竹三四茎恠石一两块有箇白头僧时来坐相对一池秋水浸莓苔夜静从他月入来水亦无心吞月色冷光寒碧共徘徊牧童歌茸茸芳草随牛食牛上横眠吹短笛笛中一曲落梅花都来不用春风力烟雨蒙蒙入深坞重重不碍来时路石上挛拳紫蕨肥叶里绵蛮幽鸟语蓦地歌蓦地舞纵遇知音未相许骑牛归去月明天竹枝敲落声前句虎丘隆和尚语嗣圆悟上堂豁开户牖万里不挂片云杲日腾空四顾清风满座湖光浩渺野色澄明万象森罗全彰海印直得头头妙用物物真机心境一如纤尘不立正当恁么时万机休罢千圣不携坐断毗卢顶不禀释迦文婢视声闻奴唿菩萨德山临济目瞪口呿有棒有喝一点也用不着且道忽遇其中人来时如何话会倾盖相逢元故旧何妨来喫赵州茶悠悠世事空浮沈自爱白云岁月深举眼尽非凡草木刚然断臂觅安心虽然如是事无一向拈拄杖云达磨来也在山僧拄杖头上为诸人说安心法门还X信得及么若信得及当下便心安其或未然海枯终见底人死不知心寰中天子敕塞外将军令一句定干坤一剑安天下便见时康道泰四海晏清向我衲僧门下又且不然拄杖子吞却干坤了也绵绵不漏丝毫何处更有一物与诸人为缘为对还会么良久云各请归堂喫茶去牛头没马头回渠无国土无位真人突出难辨甚处逢渠击石火闪电光得不得未免丧身失命且风恬浪静一句作么生道善财别后谁相识楼阁门开竟日闲不犯之令明古今风月灵机常独耀万象悉澄彻更说什么正法眼藏瞎驴边灭无计较中飜成计较无途辙中飜成途辙一时与你截断秤槌硬似铁别别八月秋何处热一滴水一滴冻喝下风雷彰大用棒头点出眼睛来照了诸相悉空洞出门撞着须菩提拶破虗空全体露一片云凝绝谓情万里清光飞玉兔光非照境境亦非存光境俱忘复是何物百草头上罢干戈则且置忽若嘉州大像倒骑陜府铁牛把须弥一掴百杂碎新罗国里走马南赡部洲说禅又作么生五台山上云蒸饭佛殿堦前狗尿天凡有展托尽落今时不展不托堕坑落堑直饶风吹不入水洒不着检点将来自救不了岂不见道直似X寒潭月影静夜钟声随扣击以无亏触波澜而不散此犹是生死岸头事拈拄杖划一划云划断生法师多年葛藤点头石不觉抚掌大笑且道笑什么脑后见腮莫与往来赞达磨阖国人难挽西𢹂只履归只应熊耳月千古冷光辉应菴华和尚语嗣虎丘上堂九年面壁坏却东土儿孙只履西归钝置黄面老子拈拄杖划一划云石牛拦古路一马生三寅黄檗老婆大愚饶舌佛法无多子正眼瞎驴灭蓦拈拄杖云妙严突出拄杖三人证龟成鳖遂卓一下云拄杖子善甄别硬作嵴梁莫教漏泄观音菩萨将钱买胡饼放下却是一块生铁掷拄杖下座雪堂行和尚到云临济三遭痛棒高安滩上知归兴化于大觉棒头深明黄檗宗旨山中兄弟虽然不多各各病在膏肓不是师叔和尚到来明果不敢妄通消息少间下座与诸知事头首大众拜请伏望慈悲痛垂发药十五日巳前水长船高十五日巳后泥多佛大正当十五日东海鲤鱼打一棒雨似盆倾直得三千世界一切众生懽喜赞叹谓言打这一棒不妨应时应节报恩不觉通身踊跃遂成一颂举似大众青蜓许是好青蜓飞来飞去不曾停捉来摘却两边翼便是一X枚大铁钉举大愚芝和尚云大家相聚喫茎虀若唤作一茎虀入地狱如箭射师云大愚好语要且无来处若人辨得出与你一两金举德山一日有僧才相看便近前作相扑势山云你恁么无礼合喫山僧手中棒僧拂袖便出山云饶你与么也只得一半僧便喝山便打云须是我打你始得僧云诸方有明眼人在山云汝天然有眼僧以手擘开眼云猫山云黄河三千年一度清师云这僧是透关底汉若非德山本分钳鎚几乎死在句下只如德山道黄河三千年一度清又作么生岭梅残雪后云𩯭未梳时披毛戴角拽摆拖犂耕荆棘林下地狱种开三毒花结无明果是故见者闻者悉起恶念恶念起时充塞虗空即虗空体证魔王身正当恁么时谁是施者谁是受者箇里缁素得出许你诸人有出身路苟或未然且道佛之与魔是一是二一二之义汝等诸人且莫瞌睡为甚如此三十三天辊气毬参学人切忌错用心悟明见性是错用心成佛作祖是错用心看经讲教是错用心行住坐卧语言三昧是错用心喫粥喫饭疴屎送尿是错用心一动一静一来一往是错用心更有一处是错用心归宗不敢与诸人说破何故一字入公门九牛拽不出达磨西来直指人心见性成佛者老臊胡当时若知X有转身句是你诸人未免横尸露骨且道宝林恁么告报还有地头也无莫守寒巖异草青坐着白云宗不妙入罗汉五脏云黄面老人干屎橛参随一火烂泥团心肝肠胃皆条直蔬饭茶花照胆寒佛法虽然未梦见神通却许入云端应须痛念归宗寺时复持盂下翠峦举僧问径山掩息如灰时如何山云犹是时人功干僧云干后如何山云耕人田不种僧云毕竟如何山云禾熟不临场师云凤合香沈雪巢夜冷半窻明月和气蔼然正当恁么时且道归宗与径山还有相见分也无见与不见即且置只如这僧问径山还具眼么苟或未然云藏无缝袄鸟宿不萌枝万杉到云大底大小底小长底长短底短曲底曲直底直方底方圆底圆正底正邪底邪为复是佛耶是菩萨耶是罗汉耶是圣僧耶是鬼神耶是天仙耶我昔闻是法未甞妄宣说是义非义是随义堕非是非义非非义是随句堕若作佛法商量达磨一宗埽土而尽不作佛法商量老僧活陷地狱是你诸人还缁素得出么苟或未然少间下座同知事头首攀请新万杉为众说破举百丈示众云汝开田了我与汝说大义僧云开田了请和尚说大义大展两手白云端和尚拈云百丈说大义只如此当时再参马祖底向什么处去也若X言更有在未免与蛇画足且道作么生得知百丈老人立地处乃云客来无茶点蒿汤备礼仪师云白云要见百丈再参马祖底道理直是好笑笑须三十年又道作么生得知百丈立地处也与笑三十年客来无茶点蒿汤当礼仪也与笑三十年三笑而九十年为复笑白云批判未尽为复别有道理汝诸人若检点得出归宗拄杖子两手分付苟或未然几度醉归明月夜笙歌引入画堂前举睦州示众云裂开也在我揑聚也在我有僧问云如何是裂开州云三九二十七菩提涅槃真如解脱即心即佛我且与么道你又作么生僧云某甲不与么道州云盏子落地碟子成七片云峯悦云相骂饶你插觜相唾饶你泼水师云我且问你诸人云峯恁么拈提为复是见睦州意耶明睦州语耶归宗因行不妨掉臂不是禅不是道不是玄不是妙久立伏惟珍重举丹霞因过一寺值凝寒于殿中见木佛乃取烧火向院主偶见呵责曰何得烧我木佛霞以杖拨灰云吾烧取舍利主云木佛何有舍利霞云既无舍利更请两尊再取烧之院主自后眉须堕落师云诸方商量道院主忽起疑心而致斯祸又云院主天寒不与丹霞火向致令烧却木佛遂乃眉须堕落殊不知院主买铁得金一场富贵举僧问多福如何是多福一丛竹福云一茎两茎斜X僧云学人不会福云三茎四茎曲师因成一颂一茎两茎斜其意毒如蛇三茎四茎曲无疑入地狱言下若知非心空及第归堪笑蒋山老无端入荒草出队归上堂透过铁壁银山红尘閙市全彰古佛家风经过酒肆茶坊突出衲僧巴鼻冷笑诸方寒灰枯木坐在无魂必死之地妙严有些子神通为汝诸人出气卓拄杖云三十年弄马骑却被瞎驴受记又卓一卓下座大丈夫须勐烈打破从前伎俩直下斩钉截铁拈却佛祖机拔却系驴橛岂不见睦州为人太亲切拶得云门脚折后来儿孙不辨端倪却向推门处辨别若也恁么参禅驴年未得休歇妙严不惜眉毛与你当头拈出拈拄杖掷下云南赡部洲人常在北郁单越荆棘林中红烂破驴嵴上苍蝇韩信临朝底洞山佛无光这一队汉朝三千暮八百有什么罪过只如铜砂罗里满盛油汝诸人又作么生良久云大尽三十日小尽二十九百草头上罢却干戈万仞峯前纵横游戏暗嗟鲁祖面壁一味祇贪瞌睡飜笑睦州见僧与我提一桶水当恁么时临济喝似雷犇也拈放一边德山棒如撒星亦置之一处妙严有条活路与汝诸人共行遂画一圆相云东山下左边底九九释迦老子不知有飜转面皮伸出毛手握金刚鎚碎窠臼突出无位真人一一面南看北斗X山河大地草木丛林尽是恒河沙劫千佛数直饶信得及去大似掉棒打月东头买贵西头卖贱三十年后破草鞋向什么处着漆桶参堂去结夏拈拄杖横按云住山僧某甲据菩萨乘修寂灭行同入清净实相住持以大圆觉为我伽蓝身心安居平等性智老僧二千年前与十二大士同在光明藏中亲闻如来金口叮咛付嘱向二千年后为末世众生广演斯要今正是时报恩不敢囊藏被盖更为诸人八字打开去也以拄杖卓一卓云先请文殊大士向山僧拄杖头上为诸人说安居偈护生须是杀杀尽始安居会得箇中意铁船水上浮次当山僧重说偈言去也文殊据虎头山僧収虎尾中间诸菩萨随例生欢喜复以拄杖卓一卓下座谢首座书记藏主举赵州会下有二僧相推不肯作第一座主事白州州云总教伊作第二座事云教谁作第一座州云装香着事云装香了也州云戒香定香慧香解脱香师拈云赵州下一鎚不妨惊群动众子细检点将来也是泥里洗土块若是荐福门下不用相推第一座也有人第二座也有人第三座也有人虽然不免从头注过第一座铁眼铜睛覰不破第二座阳春白雪无人和第三座真实身心同达磨且道与赵州是同是别若也会得许你具一只眼若也不会也许你具一只眼有箇衲僧出来道总不恁么时如何对他道X切忌向鬼窟里作活计祈雪夜来得一番雪子细思量有五件奇特事应时应节灾殃殄灭能除热恼众人定叠又见老鵶头白且道衲僧门下毕竟如何文殊疾走无边方普贤眼里重添屑平地上若衣喫饭十箇有五双不知落处轻如鸿毛重如泰山不必较之达磨西来直指人心见性成佛知他是真是伪衲僧家口似血盆舌如利刀到这里因甚口似匾担东湖借路经过蓦拈拄杖云且道寻常在什么处着到乃掷下云横身当宇宙一句定纲宗即心即佛非心非佛不是心不是佛不是物冷水浸冬瓜大家厮淈𣸩虽然淈𣸩却有箇分晓处蓦拈拄杖云山僧夜来吟得山偈举似大众雪子落纷纷乌盆变白盆忽然日头出依旧是乌盆忽有箇衲僧出来道长老长老此是雪诗乃对他道冬行春令便下座明不见暗暗不见明明暗双忘无异流俗阿师野干鸣狮子吼狮子吼野干鸣三家村里臭胡孙价增十倍骊龙颔下明珠分文不直若作衲僧巴鼻甚处得来三十年后换手槌胷未是苦在见闻觉知无障碍色香味触常三昧眼见如盲口说如哑苏州人獃常州人打爷大宋国里只有两箇僧川僧浙僧其他尽是子淮南子江西子广南子福建X子岂不见道父慈子孝道在其中矣新铸钟云有大智人具大知见启大炉鞴奋大钳鎚然后示大机显大用于二百日中成此大法器住大解脱门亘千万亿劫震大圆音空明暗相以此津济四生以此梯航九有以此祈祥忏罪以此息苦停酸以此揭示顶门正眼以此流通佛祖慧命直得星飞电卷山色凝光凤舞鸾翔龙驰虎骤岂不见玄沙和尚道直似秋潭月影静夜钟声随扣击以无亏触波澜而不散犹是生死岸头事苟能于此洞明便见玄沙老子即今向紫霄峯下拭眼堂前骑声盖色坐断十方脱或未然塞却耳根分明听取君子道长小人道消衲僧活计不在两头有般痴汉便问未审在什么处似这般底不打更待何时且道宝林恁么道还有过也无试定当看住报恩上堂僧问祇这是埋没自已祇这不是孤负先圣去此二途和泥合水处请师道师云玉筯撑虎口师乃云古佛家风遇古佛然后拈出大人境界见大人乃可显扬今日朝旆临筵人天普集古佛家风既展大人境界全彰揭示摩醯正眼洞明少室真机顿契佛祖不传妙心开悟父母未生面目直下斩钉截铁犹是把缆放船苟若说心说性未免和泥合水这条通天活路千圣共行万灵同辙净躶躶没虗空赤洒洒无空缺虽居有为界示无为法而不灭坏有为之相虽居无为界示有为法而不分别无为之X相如是则如钟在虡扣之则鸣似镜临台物来斯照于其中间应变万差出没卷舒得大自在祇如应真不借一句又作么生双溪源脉深无底济物曾无有倦时结夏云金钖罢游留靠壁草鞋干晒待秋风且那长夏深思省看是平生有底功真实行藏宜保惜虗头伎俩疾消镕老僧岂是多饶舌要与诸方气味同鹫岭拈花少林直指指空画空泥里洗土如来禅烈焰光中绽白莲祖师意海里红尘成阵起透得过权实照用一鎚打破透不过葛藤窠里长年打坐总不与么唤取瞎驴来拽磨受宝林请云孤峯顶上耸壑昂霄好不资一毫十字街头和泥合水丑不资一毫如是则在彼在此同得同用所以道我此法印为欲利益世间故说在所游方勿妄宣传到箇里推倒须弥饮干大海于其中间出没卷舒了无妨碍且应缘利物一句作么生道雪后始知松柏操事难方见丈夫心三十二相八十种好从朝至暮啾啾唧唧说黄道黑不知那里是二时上堂喫饭不觉嚼碎舌头血溅梵天四天之下沛然有余玉皇大帝恶发追东海龙王向金轮峯顶鞠勘顷刻之间追汝诸人作证见也且各依实供通切忌回避傥若不实丧汝性命举正法别峯和尚立僧云西天四七唐土二三天下老和尚无不以此顶𩕳上一着流通正法眼藏显示X涅槃妙心是故云梦之竹天下之劲也然而不矫揉不羽筈则不能以入坚堂溪之金天下之利也然而不镕范不砥砺则不能以击强矫揉羽筈镕范砥砺既妙至人之用其赤手提持解粘去缚抽钉拔楔烹佛煅祖转凡成圣亦不出此箇端由所谓善知识者是大因缘其斯之谓欤正当恁么时如何伫看汗血八骏驹何啻日驰三万里道远乎哉触事而真善因招恶果圣远乎哉体之则神刻粪作旃檀蒋山恁么着语是你诸人还知落处么良久云不因风撼庭前树争见山花入袖香道不得底句不在天台定在南岳拈拄杖云是汝诸人还见蒋山拄杖么卓一卓云人贫智短马瘦毛长开炉三世诸佛吞却火焰火焰烧杀三世诸佛一盲引众盲相牵入火坑棒打不碎底填沟塞壑刀斫不入底卧雪眠霜作世谛商量也得作佛法流布也得浑崙吞却三十年后有人索饭钱在直饶烂嚼白汤嚥下未免粘牙带齿且道蒋山为人在什么处烂研巴豆三千颗泻却诸方五味禅大慧至我本无心有所希求今此法王大宝自然而至法王大宝既至汝等诸人急着精彩所谓见之不取思之千里岂不见大随道我参七十余员善知识具大眼目底祇有一二其他尽具正见在今天下具大眼目真善知识唯法叔老师一人而巳黑漆竹篦掀飜海岳从头打过虽是死马医就中要妙黄檗打X临济拄杖蒋山岂是无耶盖为土旷人稀云门一曲腊月二十五那在今朝十六日吹唱蓦拈拄杖卓一下云虗空可量风可系无能宣说佛功德复举顷在虎丘闻先师举佛眼叔祖初作无为军化士因道中着攧有箇省处归来举似师祖后令充知客因夜坐拨火忽然勐省虽然如是每至入室未能深入阃奥从容请益太师祖云我为你说箇喻子正如一人牵一头牛从窓櫺中过两角四蹄悉皆过了唯尾巴过不得师云这箇说话多年在肚皮里信知在今天下无人理会得所以密之三寸苟非法叔老师到来小姪此生无因拈出敢问诸人既是大底过了如何尾巴却过不得且道誵讹在什么处小姪今日对众拈出供养我法叔老师大和尚唯愿寿与赵州同年为佛法作大主张使天下衲僧洞彻此一段奇特大事下座同知事头首大众殷勤拜请伏望慈悲俯垂开示上堂良工未出玉石不分巧冶无人金沙混杂纵使无师自悟向天童门下何啻朝打三千暮打八百蓦拈拄杖云唤作拄杖玉石不分不唤作拄杖金沙混杂其间一箇半箇善别端由管取平步青云苟或未然卓拄杖云急着眼看传法寺请开钟声云顽铜钝铁美玉精金大冶洪炉一模铸就不假毗沙门天王神力岂从须弥顶𩕳上持来器重千钧楼高百尺启圆通三昧发清净妙音X直须眼处闻声莫向耳边领略镬汤炉炭不用吹而自灭刀山剑树何待喝而后摧昏梦顿除沈迷了悟万象森罗俱作舞大千沙界一时闻大众且道末上一鎚落在什么处劫石有消日洪音无尽时小参是真精进是名真法供养如来尔时灵山一会俨然未散岂不是今日恁么时节虽然不言我家醋淡盖为人人各有一坐具地侵他一丝毫也不得光孝恁么提唱须是箇人始得还有独脱底么出来与光孝相见其或未然是法住法位世间相常住老僧自到光孝首荷七员外令合喜道人令似祖道举家学般若眷属无不戮力外护自非夙昔有大因缘安能若是然而与人相聚莫非身心真实心若真实至于动静施为行住坐卧一语一默无不真实岂不见古人道只箇心箇心是佛十方世界最灵物纵横妙用可怜生一切不如心真实所以山河大地日月星辰人畜草芥皆依真实而现相好然真实之义即是从上佛祖清净大解脱门只看当人各各所行如何其间一生为善者至于多生为善者无量劫来为善者即殊胜果报历历现前苟为不善者其不善境界亦常历历现前信之善恶报应毫发无差且如衲僧家亲近善知识悠久辨一片真实身心穷已躳大事无有不辨底道理是故从上佛祖天下老和尚无不以真实显示岂不见疎山矮师叔在沩山会下闻示众云X行脚高士直须向声色里睡眠声色里坐卧始得是时疎山出问云如何是不落声色句沩山竖起拂子疎云此是落声色句沩山便归方丈疎山不契遂辞香严严云何不且住疎云某甲与和尚无缘严云有何因缘不契试举看疎山遂举前话严云某甲有箇语疎山云道什么香严云言发非声色前不物疎云元来此中有人乃嘱香严云师兄向后有住处某甲却来相见诸人要识言发非声色前不物么便是释迦老子道一人发真归源十方虗空悉皆消殒底萤火之光也然疎山痒处既被香严抓着岂止沩山捡点千古之下具大眼目尊宿皆不放过沩山至晚乃问香严问声色底矮阇梨在么严云巳去也沩山云向子道什么严云某甲亦曾对他来沩山云试举看严云言发非声色前不物沩云他道什么严云他深肯之沩山失笑云我将谓矮子有长处元来只在这里看沩山下这一着不妨惊天动地惜乎土旷人稀沩山又云此子向去设有住处近山无柴烧近水无水喫烂泥里有剌然古人之言必不妄矣在今天下讨一箇言发非声色前不物底正如掘地觅天何况要会沩山说话不言可知矣虽然切忌钻龟打瓦大底宗师据曲彔床不是细事山野自出世来随所住处非不为兄弟激扬此事然未尝动着箇一着子顷住荐福偶然二三百衲子相聚因而略露锋芒遂惹起无限风波自后一向随宜施设终不将真珠作碗X豆粜却古人有见贤思齐之说在今日去圣时遥邪师过谬非众生咎是他本色道流做工夫底只向脚跟下推究推来推去蓦然推彻岂不是大力量人苟推未彻语意活脱终不为闲言市语邪师印证语有箇见处语知是般事语硬配在生灭断常坑子里所谓善知识者是大因缘老僧行脚走徧江西湖南及乎到圆悟处更开口不得正如就地弹雀相似是他为人不妄下手至下手时峭峻无道理与人凑泊后到先师处稍知触净方知圆悟说话分晓盖尊宿为人古今难得其人是他本分手段迥别比其和泥合水阿师岂可同日而语耶昔高安白水仁禅师示众云寻常不欲向声前句后鼓弄人家男女何故且声不是声色不是色时有僧问如何是声不是声仁云唤作色得么僧云如何是色不是色仁云唤作声得么僧礼拜仁云且道为你说答你话若向这里见得沩山道这矮子将谓别有长处元来只在这里箇些子明白便见得白水道且道为你说答你话无不透顶透底刢利汉闻恁么举岂止醍醐灌顶苟或未然参须实参悟须实悟阎罗大王不怕多语久立举茗溪示众云吾有大病非世所医看他古人吐露箇消息不妨炟爀其实无他只是踏着向上关棙子拈出来便该天括地近傍不得是他往日有知音后来僧持问曹山未审是什么病山知他落着便道攒簇不得底病这箇便是知音也岂似而今无地头恣X意乱道才见人问未审是什么病便打入葛藤窠里恰似拽锯相似你拖去我又拽来几时得歇于本参中有什么交涉这般病诸人皆有之只是不会病酌然攒簇不得既不会病变成毛病去既成毛病只是业识忙忙无本可据到年穷岁尽总无得力处岂不哀哉若踏着攒簇不得底病便有超生离死之由这僧又问一切众生还有此病也无山云有僧云既有因什么不病山云众生若病即非众生这僧也会推究又问曹山和尚还有此病也无山云老僧正觅起处不得不妨险峻这一句子难道非曹山如何启口虽然正觅起处不得诸方具正知正见者其护惜珍育为出世妙诀不肯容易发露与人若向荐福门下正是大病谓之贴肉汗衫谓之解脱深坑又谓之死水又谓之墨汁又谓之明白你诸人若病到觅起处不得但来问荐福当为显示诸方奈何你不得何故盖正坐此病这僧又问一切诸佛还有此病也无山云有僧云因什么不病山云为伊惺惺此老人是曹洞正传有回互傍参不犯底手段临机八面得大自在岂守窠臼瞎学者眼诸道流既来此间相聚二六时中急着精彩时不待人儒者尚云朝闻道夕死可矣况衲子乎法语答诠老法嗣书老僧自幼出家正因也方袍圆顶正因也念生死未明拨草瞻风亲近善知识正因也X至于出世领众今三十余年未甞毫发厚已也方丈之务未甞少怠也昼夜精勤未甞敢懈也念众之心未甞斯须忘也护惜常住之念未甞敢私也行解虽未及古人随自力量行之亦不负愧也痛念佛祖慧命悬危甚于割身肉也念报佛祖深恩寝食不遑安处也念方来为道衲子心地未明不啻倒悬也虽未能尽古人之万一然此心不欺也长老随侍吾三四载凛然卓卓可喜去年夏末命悦众是吾知长老也吾谢钟山寓宣城昭亭未几赴姑苏光孝万两月长老受凤山之请道由姑苏首来相见道义不忘如此也别后杳不闻耗正思念间怀净上人来承书并信物方知入院之初开堂为吾烧香乃知不负之心昭廓也今既为人天眼目前来事体不同也果能如吾自幼出家为僧行脚亲近善知识以至出世住持其正因行藏如此行之则吾不妄付授也又何患宗门寂寥哉至祝无以表信拂子一枝法衣一顶幸收之绍兴壬午七月初七日住光孝应菴老僧书复示徽禅人达磨西来直指人心见性成佛不妨直截省要正眼看来巳是七错八错了也事不获巳且作死马医祇这直指底心便是黄面老子四十九年横说竖说不着底至精至妙罕有达此正脉者此心传授不得唯自证自悟到无迷悟处祇是平常着衣喫饭更无许多玄解义路贯塞胸次荡荡地闲闲地祖师道一种平怀泯然自尽方得大受用至于临生X死之际湛然凝寂更无毫发走作祇恁么地如一座须弥山相似岂不要哉近年来参学兄弟虽号行脚恰如冷水浇石一般到所在挂搭祗是妄想记忆诤胜负以当平生真可怜悯若是正因行脚人终不恁么地看他从上古圣出丛林入保社亲近真正知识十年二十年退步就已寒灰枯木密密地究竟根蔕下一些子要着实处方可随缘任运名为了事衲僧行脚高人若心地不洞明如何歇得十二时中起心动念帀帀地如千波万浪相似如何消镕得去到这里若无透脱处祇是一箇无所知盗常住饭劫贼临济和尚谓之秃兵是也劫来劫去劫得浑身赤骨聿地忽然缘谢所有平生机智聪慧向眼光落地时一点也用不着设使累生作得恒沙功业愈无超生死之期祇得人天福报报尽依旧无出头处若要穷虗空劫尽未来际受用不尽须是直下心空既未能彻证此道当须禀大宿誓择本分宗师放下复子尽此一报身穷究此公案无有不契证者第恐如存若亡口头虽说参禅肚里全不肯做若此不如归一头存诚看教作白净业将来不失人身古德云说得一丈不如行得一尺是也且如今列剎相望唿为善知识传直指心宗毕竟此心如何传是何形状近来出一等魔教中谓之恶友各说异解以为利人或者教人休去歇去都莫思量才起心动念速为除去或者教人一向无事香不烧拜不礼或者教人一向理会古X今恰如箇杜撰座主或者将从上老宿赤心提持处谓之建立门庭或者见学家来室中下得转语相似打半日又问一句学者又进语合得他着便谓此兄弟有箇入处且道此等利人还契得直指心么酌然是无星子交涉所以佛鉴和尚道今之善知识多是曲指人心说性成佛此之是也临济正脉自百丈于马师喝下递代至今非但契证诸大祖师命根亦乃契证不可说不可说百千万亿阿僧祇佛祖命脉丝发不差百丈得黄檗黄檗得临济临济付三圣乃云谁知吾正法眼藏向这瞎驴边灭却只这箇说话若见得彻去何更有临济宗耶德徽上人以道义相从颇进古风不倦穷究衲衣下事诚谓之不虗行脚也若要易会祇向十二时中起心动念处但即此动念直下顿豁了不可得如太虗空亦无虗空形段表里一如智境双泯玄解俱亡三际平等到此田地谓之绝学无为闲道人也更须知有五祖道底始得上人既炷香诚悃因书以付其行示茂先二化士法语头云一大藏教且不是黄面老子说底直指人心且不是达磨大师传底祇这两着殃害天下衲僧求不得生求不得死正拟议闲蓦地被人推转一刀两段血溅梵天向归宗门下犹是掇洗脚水底汉未曾梦见我先祖意旨在道人之心其直如絃在在处处若倚天长剑世间富贵骄奢五欲八风入作无门名利是非四生九有笼X罩不住得到这田地便是取黄面老子命根时节也岂只一生两生坚劲行愿所致乃是积劫熏炼种智纯熟至于历诸勤苦然后乃可引跂大方超然独步者也德山未遇人时𡎺一肚皮葛藤流入八万四千毛窍化为精魅魍魉冬冬于无量神通及见龙潭一点也用不着然后知非乃云从今日去更不疑天下老和尚舌头也让祖首起马驹膏肓之病示以磨砖打车杀佛之要所谓瘥病不假驴駞药应平生坚执奉重涣然氷释从容父子惩酬曾无毫发渗漏皎然如千日并照临机八面超情离见到出生入死不疑之地了无生死始终之患尔后以是传之百丈百丈以是传之黄檗黄檗以是传之临济临济以是传之三圣三圣死且喜太平岂谓兴化忍俊不禁向大觉棒下见彻临济在黄檗处喫棒底意旨此老故是听事不真唤钟作瓮就中奇怪迨今天下老和尚无不以是褒扬杀人刀活人剑乃上古之风规亦今人之枢要摧魔破执不得不无其间一箇半箇洒洒落落终不肯坐死水里与虾蟆蚯蚓长歌细吟大底抽钉拔楔解粘去缚手段以寿后世从今日去断定要箇扑跌不破底点出来与临济作种子俾绵绵亘万世为祥为瑞为风为雷为云为雨为殃为害又岂徒然哉从上佛祖无一念心要做大汉生死大事方得了辨X然后大汉自然而至始谓之释迦种草也若有一念驰求成佛作祖之心此谓之败种焦芽无复发生也年来学道人凡见尊宿不问如之若何祇要人道他有箇见处便欢喜殊不知欢喜底便是讨阎罗王铁棒打你鬼骨臀款子也若是箇汉祇要人道你未在却堪持论菩提离言说从来无得人德山道我宗无语句亦无一法与人赵州道佛之一字吾不喜闻看他恁么吹砂走石早是瞎人眼了也更向棒头上讨活路一喝下觅出身句无异捕鼠求象牙也所以从上护惜箇一着子二六时中直是无丝头子虗弃做到无扪摸处无凑泊时却须放下令教虗静澄湛应于从前知解道理恶知恶见悉皆入作不得便是要径也一旦洞明脚跟下事彻底透脱去亦不孤释迦老子叮咛所谓狮子儿众随后三岁便能大哮吼若是野干逐法王百年妖怪虗开口颂古女子出定疎山造塔出得出不得满面是埃尘愁人莫向愁人说说向愁人愁杀人凿开荒径造浮屠往复商量价不孤无限落花随水去夕阳春色满江湖香严上树风幡故园春色在枝头恼乱春风卒未休无事晚来江上X望三三两两钓鱼舟大海波涛涌千江水逆流龙王宫殿里不见一人游密菴杰和尚语嗣应菴上堂一进一退一动一静须信那伽常在定一擒一纵一杀一活四方八面活鱍鱍嘉州大像喫盐多陜府铁牛添得渴若作佛法商量喫铁棒有日在因雪云满目纷纷呈瑞雪填沟塞壑谁辨别文殊无处顿浑身普贤失却真如诀乌鸦变作白头鸦铁树飜成银线结报诸人瞥不瞥庭际无人立片时便是太平底时节喝一喝即心即佛铁牛无骨非心非佛空山突兀不是心不是佛不是物人从郑州来却得许州信报道今年蚕麦熟风雨时五谷丰万民乐东村王老闻时嘻嘻而歌曰从来不唱脱空歌把火烧山拾田螺白洛树梢鱼扇子急水滩头鸟作窠大众不是文章四六亦非直指单传哆哆和和如荐得祖师鼻孔一时穿以拂子击禅牀下座有句无句如藤倚树石裂崖崩毒蛇当路树倒藤枯悉哩苏卢沩山呵呵大笑和赃捉败了也且水不洗水一句作么生道皇天无亲唯德是辅直菴到举芙蓉访实性大师大师上堂以右手拈拄杖倚左边云此事若不是芙蓉师兄大难委悉师召大众云实性大师弄巧成拙钝置他芙蓉师兄直菴X师兄今日来乌巨也不拈拄杖亦不与么道且道与古人是同是别良久云相逢自有知音知何必清风动天地世尊拈花勾贼破家迦叶微笑声前失照雪峯辊毬双放双収玄沙未彻眼中拔屑云门顾鑑递相脱赚俱胝竖指全无巴鼻这一队汉敌国家财尽被乌巨籍没了也直得上无片瓦下绝卓锥却来眉毛罅里埋冤负屈声声叫道无恻隐之心非人也无羞恶之心非人也无是非之心非人也乌巨痒处被他抓着不觉手之舞之足之蹈之蓦拈拄杖掷下云遇赦咸放少室单传衲僧巴鼻硙觜生春驴鸣犬吠厕坑筹子念摩诃惊起法身无处避无处避若为论蓦拈拄杖卓一卓云我行荒草里汝又入深村在眼曰见在耳曰闻在手执捉在足运奔豁开则东西南北把住则毫发不存且道豁开好把住好蓦拈拄杖卓一卓云一气不言含有象万灵何处荷无私静悄悄处跳得出閙浩浩处可横身閙浩浩处挨得行静悄悄处堪驻足所以德山据一条白棒佛来也打祖来也打且不坐在閙浩浩处静悄悄处又道我二十年不曾打着一箇独脱底祥符门下若有独脱底正好唤来洗脚月生一无角铁牛眠少室月生二赤脚波斯入閙市月生三氷生于水青出于蓝蓦拈拄杖横按顾视云X文殊堂里万菩萨夜来尽向此中参譬如掷剑挥空莫论及与不及斯乃空轮绝迹剑刃无亏正与么时如何遂顾视左右云填沟塞壑无人会雨过夜塘秋水深圣节云诸佛不说说祖师不闻闻留下一转语千古镇干坤且道是那一转语拈起拄杖躳身叉手云皇帝万岁万万岁高高处无物堪比伦低低处犹难拟议一毫端上立宝剎宽廓非外百草头边突妙喜世界寂寥非内权实照用竝行敲碎髑髅里眼睛揑出虗空骨髓且听诸人东卜西卜忽若把断要津如何通信八月秋何处热今朝上元节是处挂灯毬一灯燃千百亿灯灯灯相续重重无尽如宝丝网三世诸佛向光影里出现六代祖师向光影里说法度人四圣六凡向光影里头出头没山河大地向光影里成立诸人若信得及去觅其光影来处了不可得便乃坐断报化佛头若信不及十二时中被光影使得七颠八倒二由一有一亦莫守一心不生杨生左肘达磨九年面壁覰不破黄面老子三百余会道不着德山临济咬定牙关一场懡㦬华藏到这里如何道得接手句风暖鸟声碎日高花影重灵隐佛海遗书至唿猿洞口虗空迸裂鸦飞不度如行如说三十三天扑帝钟打刀须是宾州铁喝一喝X下座举演首座立僧举一不得举二放过一着落在第二径山即不然举一了举二截断露布葛藤突出衲僧巴鼻如狮子王哮吼一声壁立万仞谁敢正眼覰着一向恁么去三十年后何止法堂前草深一丈所以释迦老子道譬如琴瑟箜篌虽有妙音若无妙指终不能发诸人要知妙音妙指齐发么下座诣首座寮告香诸佛说不到处人人开口道着佛祖行不到处人人举足踏着既道着又踏着因甚么从朝至暮不自觉知良久云只为分明极飜令所得迟解夏云一箇葫芦才倒地满地葫芦尽倾倒欲识单传直指禅今日鬬凑得恰好朝说暮说展演河沙句义不是衲僧分上事行棒行喝敲牀竖拂扬眉瞬目不是衲僧分上事透出两重关逗到不疑之地正好朝打三千暮打八百且道过在什么处欲得不招无间业莫谤如来正法轮颂古女子出定狗子佛性出得何如未出时瞎驴成队丧全机而今四海平如砥芦管迎风撩乱吹狗子无佛性杀人便偿命楚痛百千般因邪却打正赵州洗钵盂百丈野狐粥了令教洗钵盂铁船无底要人扶片帆高挂乘风X便截海须还大丈夫五百生前失却五百生后太错错错谁道祥麟只一角即心是佛赵州勘婆大海波涛阔千峯气象雄古今无间断南北路头通天高地厚人难见海阔山遥只自知勘破却回休错问得便宜是落便宜赞诸祖布袋开明禅师大慧禅师禅不参道不会终日忙忙弄箇布袋十字街头道等人阿谁知得渠绻缋稽首弥勒世尊国有宪章三千条罪江郎入定乌巨开山林深路逈火冷云寒道大不知谁辨的帝王亲手付金襕翟支瞎顶门三只眼是非佛法一齐刬竹篦头上放无端也是徐六担片板松源岳禅师语嗣密菴入院上堂化育之本物我同途祖佛之源古今不易灵然独露透色透声坐断千差孤危不立如天普盖似地普擎若圣若凡皆承恩力所以我此法印为欲利益世间故说在所游方勿妄宣传今日人天普集对众明明剖露乃竖起拂子云还见么西天此土的的相承不立堦梯独标象外正与么时如何千峯势到岳边止万派声归海上销X上士闻道勤而行之弄泥团汉中士闻道若存若亡一刀两段下士闻道而大笑之彩犇龊家澄照恁么告报且节文在什么处利刀割内疮犹合恶语伤人恨不消举古德道君若随缘得似风飞沙走石不乖空但于事上通无事见色闻声不用聋古德与么告报正谓按牛头喫草若是澄照又谁管得你有问西来便答东从教人笑我佯聋白云乍可离青嶂明月难教下碧空诸佛说不到处人人开口道着诸佛行不到处人人举步踏着道着踏着醍醐毒药苦哉佛陀耶陈年断贯索退院云生平活计一丝头啸月迎风得自由管甚澄江兴逆浪等闲平步过沧洲冶父门风别无道理种田愽饭早眠晏起洗面摸着鼻啜茶湿却觜忽有箇汉出来道低声低声墻壁有耳也怪他不得何故洞山佛无光韩信临朝底喝一喝拈起拄杖云诸佛降生好与三十拄杖诸佛成道好与三十拄杖诸佛转法轮好与三十拄杖为甚如此鹤有九皐难翥翼马无千里谩追风应菴密菴同日忌拈香云冤有头债有主撞破砂盆眼卓竖不是佛不是祖太白峯前只如许这两箇老冻脓齩牙囓齿同死不同生簸土扬尘有弥天罪过X我自江湖四十年渐愧不入他保社既不入他保社因甚今日以此供养遂以手摇曳云呜咿呜咿此意分明说向谁拈拄杖云入荒田不拣信手拈来草怀州牛喫禾益州马腹胀怀宁独山张主管铸锅三口宾头卢尊者不知失却琉璃盌且道落在什么处掷拄杖云众眼难谩拈拄杖云天不言四时行地不言万物生墻壁瓦砾横说竖说衲僧家闭却咽喉脣吻道将一句来若道不得拄杖子忍俊不禁自道去也掷下拄杖尽令提纲干坤黯黑放开一线道泰时清且道本身卢舍那还知惭愧么三生六十劫达磨九年面壁和赃捉败卢行者不识字露出尾巴衲僧家气宇如王只这些子因甚么透不过樊哙踏鸿门举风穴示众云若立一尘野老颦蹙不立一尘野老安贴于此明得阇梨无分全是老僧于此不明老僧即是阇梨阇梨与老僧亦能迷却天下人亦能悟却天下人欲识阇梨么右边拍一拍云这里是欲识老僧么左边拍一拍云这里是应菴师祖拈云大小风穴不会转身句师云大小风穴醋气犹在何故始作翕如也纵之纯如也皦如也绎如也以成喝一喝拈拄杖召云拄杖子自应诺即心即佛作么生会云不会非心非佛如何云不会不是心不是佛不是物X聻云不会既是不会如何担荷我祖师担子复云阿呵呵无物堪比伦教我如何说僧问虗空消殒时如何答云驴不成马不是师乃云天不能盖地不能载冷湫湫地是什么标格野老不知尧舜力冬冬打鼓祭江神张弓架箭鱼游网物外安身鸟入笼生杀尽时蚕作蠒如何透得这三重应菴老人尽力与么道也是与贼过梯一大藏教不是黄面老子说底直指人心不是达磨大师传底尽情为汝诸人道了也还觉顶门重么举古德云去年贫未是贫今年贫始是贫去年贫无卓锥地今年贫锥也无师云年去年来贫复贫祖师擡脚重千斤愁人莫向愁人说说向愁人愁杀人解夏云虎丘一夏无可供养诸人诸人合有没量罪过诸人若识惭愧虎丘也有没量罪过且道因甚如此石牛㳂古路一马生三寅夫为善知识须是駈耕夫之牛夺饥人之食駈耕夫之牛令他苗稼滋盛夺饥人之食令他永绝饥虗虽然有时逼到万仞崖头又须是你当人自肯放身舍命始得举灵观和尚常闭门坐一日雪峯敲门观便开门峯搊住云是凡是圣观乃唾云这野狐精拓开又闭却门雪峯云也要识老兄师云一不做二不休宾主互换有来由焦砖打着连底冻赤眼撞着火柴头X依经解义三世佛冤离经一字还同魔说达磨九年面壁老卢踏碓舂糠检点将来也是寸钉入木德山入门便棒望风竖降旗临济入门便喝诸人还勐省么攻乎异端斯害也巳言无展事语不投机承言者丧滞句者迷和底掀翻了赵州东院西横按拄杖云汝等诸人各各命若悬丝复卓拄杖云且救得一半举僧问白兆和尚如何是万行兆云今年桃核也无说甚么烂杏又问如何是妙觉兆云若是妙药见示一服僧云不问这箇兆云你问甚么僧云妙觉兆云若是皂角分付浴头师云这僧不妨懵懂白兆终是惺惺不惺惺药因救病出金瓶举灌溪参临济济下禅牀拦胸搊住云道道溪云领济拓开云且放你一顿溪住院后云我见临济无言说直至于今饱不饥师云炉鞴之所钝铁犹多虽然如是不因夜来鴈争见海门秋秉拂竖起拂子云三世诸佛也与么六代祖师也与么天下老和尚也与么见前大众也与么山河大地万象森罗有情无情悉皆与么只有秉拂上座不与么为甚么如此剑去久矣直饶瞥转玄关大机独脱呵佛骂祖斩钉截铁犹是钝汉何况立问立答举古举今激浊扬清谈玄说妙大似掉棒打月若也据实而论X虗空未足为广日月未足为明干坤未足为大万象未足为众秉拂上座有口也无说处诸人有耳也无听处千圣只言自知谁敢正眼覰着所以道向上一路千圣不传未曾亲近早隔大千若向这里着得一只眼便见皇风荡荡海晏河清君子道长小人道消无一法不是真乘无一物不是妙用尘尘尔剎剎尔如盘走珠何处留碍如斯剖露懵底固是不知落处久参先德脚踏实地又且如何拍禅牀云机关不是韩光作莫把胸襟当等闲小参义出丰年是处井中有水礼薄致怨谁家灶里无烟得路塞路过桥断桥衲僧家鼻孔辽天不知脚下泥深三尺不着珍御权挂垢衣土旷人稀相逢者少不见道吾本来此土传法救迷情一花开五叶结果自然成达磨虽是善因却招恶果当时便好贬向铁围那畔免见后来承虗接响不思善不思恶那箇是汝本来面目六祖老汉得星儿便乃锢鏴人家男女自从胡乱后三十年不少盐酱即心即佛非心非佛马大师一手擡一手搦閙市里识自已百草头上荐取老僧看他夹山撞头磕额回互无门任从天下乐欣欣我犹不肯何故如灵龟负图自取丧身之兆凤萦金网趣霄汉以何期末后一句始到牢关洛浦彻底老婆心也是按牛头喫草观音大士将钱买胡饼放下手元是箇馒头云门大师悬羊头卖狗肉怎柰他X何且道临济德山又有甚么伎俩乃卓拄杖喝一喝云棒头取证钝置杀人喝下承当辜负自已先师三顿棒轻似蒿枝贫儿思旧债元来黄檗佛法无多子贼过后张弓潭又不见龙又不现子亲到龙潭平地喫交且喜会得末后句只得三年将错就错一夏与兄弟说话看翠巖眉毛在么苦瓠连根苦一箇道生也一箇道作贼人心虗一箇道关一家有事百家忙这一队汉自不知非胡麻厮缴也好笑亦堪悲不是心不是性家贫难辨素食事忙不及草书信手拈来拍拍是令岂不见马大师一日上堂画一圆相云入也打不入也打僧便入马祖便打僧云和尚打某甲不得马师靠却拄杖看他作家相见一机一智略露锋铓彼此无伤优劣自定既是彼此无伤更说什么优劣良久云不是山僧逞人我铁鞭多力恨无醻普说心外无法用王库刀法外无心发千钧弩通身无影像遍界绝遮拦一句截流万像俱透三世诸佛出兴只为此一大事六代祖师传持惟示此一心法如金刚幢如无尽藏如烈火焰如大日轮通彻十虗弥纶万有直得威音巳前以至穷未来际未甞移易一丝毫尽十方世界无边香水海只向一丝毫头上识得根源所以道目前无法意在目前不是目前法非耳目之所到恁么揭示直下如青天轰一箇霹雳相似眨得眼来巳过那里去了而今兄弟多以古人公案X心思意解筑取一肚皮逢人撒出来以当平生参学子细观来你也好痴腊月三十日赚你去在山僧顷年在蒋山随侍应菴师祖常闻道今时兄弟不济事做工夫二十年也不抵我在众时一日如何见得他恁么说话师祖初行脚时在一尊宿会下住多教学者过公案恁么过也过不得又恁么过也过不得二人商确不觉鸡鸣遂拊掌散去后来一一过得了只是依前肚里黑漫漫地遂冷地思量若恁么参禅如何敌得生死闻随州水南遂和尚道行乃洞下尊宿法嗣恩官人径往参礼便得归堂有一连单弟兄长时坐禅不与人交师祖一日问他还少睡么其僧厉声道而今是什么时节更有工夫打睡师祖直得面热汗下遂发心不舍昼夜以悟为则不过一月连单先有发明师祖亦有发明自此每每入室得路便撑将去遂和尚竝不柰何一日入室次唤华兄你也好只是公案未明师祖抗声道尽大地是一箇公案和尚作么生明遂和尚便低头师祖道这老汉了我不得束包望方丈礼三拜便行闻圜悟住云居直造会下凡遇入室机机相副得数时圜悟提起向上巴鼻竟不能开口圜悟每向人说这箇蕲州子得即得只是脑后少一鎚在圜悟归蜀师祖也要随他去圜悟道你不须去有杲首座元侍者彰教隆藏主见处共老僧一般但见他必为汝了却大事遂依教去宣州彰教参隆和尚门庭孤峻直是不容凑泊未经数时X迁虎丘亦参随去续请充维那一日室中举五祖牵牛过窓话拟祗对次被他噼胸一拳自此打断命根是时隆和尚欲命首众会中有圜悟耆旧云华维那嫰在师祖闻得遂书偈于壁间云江上青山殊未老屋头春色放教迟人言洞里桃花嫰未必人间有此枝不辞便行此菴元和尚时住处州连云师祖道我旧在云居时每喫这汉无滋味如今看来未必他到我田地去验他看如何才到侍者通报此菴闻得郎忙出来一见便云华兄此番且喜大事了毕师祖道我未曾开口他巳知了信知得底人相见不在形言便知落处这箇便是参禅底榜样岂似今时一般长老与学者相见一句来一句去末后多一句便为赢得禅究竟不知深浅盖他不曾踏着正脉只在首句里作活计且如山僧寻常见做工夫兄弟不奈何通一线路引你行一两步便欢喜才下毒手与你本分草料便发无明自谓长老不识我语或道生灭我移换我你才恁么见解便是肚里不安乐如何了得生死所以道参禅须透祖师关妙悟要穷心路绝祖关不透心路不绝尽是依草附木精灵兄弟你若未透且莫麤心直须昼三夜三把做事古人大有方便控你入处岂不见药山问石头三乘十二分教某甲粗知承闻南方直指人心见性成佛实未明了乞师垂示石头云恁么也不得不恁么也不得恁么不恁么总不得巳是八字打开撒放诸人肚里了也久参兄X弟不能得透彻病在于何为你耳里听多眼里见多顽了返不如初机放孟八郎一拶便透如白衣拜相相似缘他无许多搕𣜂知解兄弟这般病痛诸方决定不柰你何岳上座却有箇方便只要你尽情放下从前学得底参得底诸方传得底一时飏放他方世界作箇百不知百不会底舌不寄私意不停玄心无所恃行无所倚蓦然失脚踏飜可以作箇没量大汉灭却临济正宗与一切人解粘去缚所以道你若高高峯顶立我便深深海底行不是与人难共住大都缁素要分明山僧今夜尽情道了也须知开口不在舌头上喝一喝颂古不是心不是佛不是物云门话堕夫子不识字达磨不会禅大唐天子国依旧化三千分明写出与君看意在钩头不在盘纵使石人开得口不知犹被舌头谩偈颂金山郭璞墓先登阁要识先生真实地龙门浪里碧崔嵬时人着眼这边立亲切何如到一回大道难将万物齐先登犹是涉堦梯等闲平步青霄外回首方知宇宙低示如理居士亮典座归中峯菴如如不动巳週遮理事驰求路转赊直下踏飜樵子X径知君未到葛洪家太白峯高宇宙低先师灵骨不曾移儿孙箇箇且如许路上行人口似碑茶汤会求颂春风吹落碧桃花一片流经几万家何似飞来峰下寺相邀来喫赵州茶佛事蜀中一上人下火殊上人入塔春雨乍歇春水潺潺春风荡荡春鸟关关回首瞿塘烟棹踏飜吴越江山一上座有来端庆快平生是今日红炉𦦨里鼓波澜尽情烧作一堆灰揑不成团擘不开既有这些灵骨在何妨随处起风雷曹源生禅师语嗣密菴在云居受妙果请云安乐树边藏丑拙浮生穿凿不相干拄杖朝来刚𨁝跳无端撞破赵州关提起拄杖云看看唤作拄杖子天地悬隔不唤作拄杖子天地悬隔三世诸佛六代祖师天下老和尚到这里有屈无吽处便恁么去尽法无民既然裂破面皮不避诸方捡责遂横按拄杖左右顾视良久云三尺龙泉光照胆太平寰宇斩痴顽喝一喝卓一卓复举宝公和尚一日传语思大禅师云何不下山教化众生一向目视云汉思大云三世诸佛被我一口X吞尽何处更有众生可度师云慇懃传语宝公着甚来由费口分疎思大尾巴自露生上座因行掉臂等是下山不问佛及众生才出头来便与一刀两段何故一不做二不休佛法二字人人知有狼毒砒霜那容下口直饶透出威音前也是痴狂外边走山僧巳是拖泥带水诸人合作么生会喝一喝飞金乌走玉兔闰月十日又过去无住真人不可寻一夜霜风打门户释迦老子道止止不须说我法妙难思喝一喝云面皮厚多少殊不知干坤大地万象森罗明暗色空情与无情尽情说了也无你左遮右掩处德山棒临济喝俱𦙆竖指雪峯辊毬尽是隔靴抓痒放下着莫妄想是什么会也无也是唤狗与食更道苏州菱召伯藕天台华顶南岳石桥唤作向上提持衲僧门下挈草鞋未得在莫有傍不甘底出来道取一句看直饶道得也是郭郎鼻孔十五日巳前不劳再勘十五日巳后不用将来正当十五日不昧时机如何通信但见皇风成一片不知何处是封疆冬至竖起拂子云还见么君子道长击一下云还闻么小人道消氷河齐发𦦨石笋暗抽条喝一喝云尘劫来事只在今朝受龟峯请辞众云披毛戴角入鄽来跳出驴胎堕马X胎佛手明明遮不得从教平地起风雷古帆高挂入曹源雷动风行海岳昏三十二峯亲坐断卓拄杖一下云一毛头上现干坤提起拄杖云看看十方普现剎海齐彰走使文殊普贤駈驰释迦弥勒把定则银山铁壁线路不通放行则帀地普天三头六臂不放行不把住如王宝剑凛凛神威拟犯锋铓横尸万里这里见得彻去堪报不报之恩共助无为之化其或未然龟峯不免为蛇画足去也以拄杖卓一下云鵰弓巳挂狼烟息万国讴歌贺太平春风东扇西扇春雨似晴不晴浅白深红烂铺锦绣莺声燕语互奏笙篁一一揭示圆通妙门头头流通正法眼藏拟心凑泊依前万水千山直下知归许你七穿八穴拍禅牀下座结制云衲僧门下三月一结把断要津圣凡路绝一夜檐头雨滴声刚把真机俱漏泄喝云切忌守系驴橛祈雨兼谢监収云记得睦州看华严经僧问和尚看什么经州云大光明云青色光明云紫色光明云那边是什么云僧云南边是黑云州云今日应有雨师云南边是黑云今日应有雨宜麻宜荳宜禾宜黍虽然岁稔年丰粒粒几多辛苦为报参玄人要须知落处若也知得受用无穷若也未知有烦监収诸勤旧举长沙岑和尚与仰山翫月次仰山指月云人人尽有者箇只是用不得长沙云恰是倩你用去仰山云X作么生用长沙近前一踏踏倒仰山山起来云直下似箇大虫山僧有箇颂子举似大众浮云散尽月当空兔子怀胎产大虫跳出风前弄牙爪至今撼动广寒宫八月过去又九月时节相催不暂停拈拄杖云云门大师来也札久雨不晴唯有衲僧鼻孔依前搭在上脣好大哥卓拄杖一下云扑落非他物划一划云纵横不是尘尀耐临济贼汉唤作无位真人喝一喝散众会云古德道一大藏教是箇切脚未审切箇甚字五祖道钵啰娘圆悟道迅雷不及掩耳二大老与么切字是即是太煞乡谈忽有人问龟峯一大藏教是箇切脚未审切箇什么字对他道此去弋阳不远雨曜噼箭急一年弹指间始见大暑小暑又是小寒大寒通身寒暑无回互笑倒当年老洞山从朝至暮钟鱼鼓板为汝诸人发上上机了也若信得及尘沙诸佛在诸人脚跟下𨁝跳若信不及龟峯拾得口喫饭拍禅牀下座过去诸如来斯门巳成就三生六十劫见在诸菩萨今各入圆明堕坑落堑未来修学人当依如是住矢上加尖小参记得死心和尚云丛林小参谓之家训莫是谈玄说妙举古明今五日上堂三朝入室么错莫是行须缓步语要低声严净威仪精持戒律么错莫是行棒行X喝吞栗棘蓬透金刚圈辊雪峯毬担睦州板么错衲僧家出一丛林入一保社箇箇顶门具眼人人肘后有符见自已如生冤家闻禅道如风过树有时孤危壁立线路不通有时合水和泥纵横十字逢佛杀佛逢祖杀祖造地狱业结无间因马颔驴腮神头鬼面终日坐而未甞坐终日行而未甞行终日着衣未甞挂一缕丝终日喫饭未甞咬着一粒米卷舒出没荡荡无拘如水上葫芦触着便动拶着便转如何近傍如何凑泊直饶三世诸佛六代祖师古往今来大善知识各各现三头六臂出来只得拱手归降检点将来犹是守马驿撮马粪底见解向衲僧门下更买草鞋行脚在那堪略无所证一味虗头诬谤先贤欺瞒自已等闲拶着两脚捎空乃以手拍膝云恶大丈夫儿阿谁无分随身契券本自分明若解参详管取丹霄独步且转身一句毕竟如何举头天外看谁是我般人复举僧问古德生死以何为舟航古德云年尽不烧钱有箇颂子举似大众年尽不烧钱鼠穴被蛇穿直饶玄会得对面隔西天偈颂题烈山题长干塔庙舟船来往此登临酧酒烧钱虑转深大抵人心自𡾟崄心空山岳自平沈舍利无端应念来浮图平地拥崔嵬当年不假金鎚力争得光明耀九垓X铁鞭韶和尚语嗣密菴上堂结夏云今朝四月十五天下丛林结制衲僧本无多般今且大家随例不知结者何理制者何义若云结束其身于身无可束若云制御其心于心无可制若言以此无制无作无止之中任彼一切而为圆觉伽蓝是为夹截虗空若言灭彼一切见闻觉知内守幽闲是将自家身心而自囚系去此数路葛藤毕竟如何即是报诸人休拟议不须辛苦历长期只今便入三摩地咄徽宗皇帝国忌日竖起拂子示众云还见么眨得眼来古佛过去久矣珍重春归夏至薰风匝地须弥山走入蚊子鼻孔里去大海水藏在祸牛角上直得洪波浩渺白浪滔天不是道不是禅猫儿隔壁呌老鼠走如烟闰月云一五二五机轮无阻南山起云北山下雨有人却道锦上添花有人又道泥中洗土有人又道离此二途便见丹霄独步若总如斯论量山僧未敢相许毕竟如何良久云逢人不得错举师住泉州光孝判府请开堂祝圣拈香白槌罢师乃云唤什么作第一义莫有傍不甘者么出来道看时有僧出问顶𩕳摩醯眼卓竖师拈拄杖卓云住住今日开堂不比寻常佛事设问答到弥勒下生勾锁X连环盛水不漏也祇是空鼓粥饭气于自已了没交涉所以道问不在答处答不在问处问答交驰如青天轰霹雳看者不容眨眼那堪更向言中定旨句下明宗大似缘木求鱼守株待兔殊不知我宗无语句亦无一法与人这里彻去皇恩佛恩一时报毕其或未然更为锦上添花复卓拄杖一下佛涅槃日云老汉当年腊月八三更夜半颠狂发刚把长钉钉眼睛直至而今未能拔山僧今日下毒手为他拔一拔看便下座举心经云揭谛揭谛波罗揭谛波罗僧揭谛菩提萨摩诃师云释迦老子大似作贼心虗灵龟曳尾虽然如是更看註脚毁佛谤法不入众数而终不得灭度自掴口三下为孟侍郎陞座一句截流万机寝削空所空灭寂灭现前坐断报化佛头迥脱死生窠臼窠臼迥脱觌体无私尘尘剎剎不昧本光物物头头全彰妙用其用也致君泽民经邦论道其致也空洞无象寂湛常然居富贵而不骄处声色而不惑于有为界示无为法而不坏灭有为之相于无为界示有为法而不分别无为之性虽先天地生而不为精后天地死而不为老终日变化而不为动毕竟寂灭而不为休虽繁兴大用而不扰其神干坤倒覆而不干其虑盖为达三祇劫空了一心无住住无所住如是而住觅其住相了不可得去无所去如是而去觅其去相了不可得X所以道去来不以象动静不以心既无心于彼此岂有象于去来生死去来游园观耳到箇里唤作一味平等清净大解脱门十方如来妙明心地证此地者与佛无殊且道今辰龙图侍郎证此心地之后生何国土受何胜报要知么真净界中留不住尘尘剎剎现全身月月初一十五处处槌钟打鼓若不毁谤禅道便是呵骂佛祖尽道慈悲接人毕竟无过于此承天鼻孔笑伊直是未敢相许何故坐人舌头即不无争教无舌人解语秋光清浅时白鹭和烟嶋良哉观世音全身入荒草师札云观世音菩萨鼻孔尽大地人性命一札札将来了也汝等诸人还觉脑门重么请业海和尚立僧云宝劒未出匣神光射斗牛千兵虽易得一将实难求难求之将既巳得之便见兵随印转将逐符行坐筹帷幄之中决胜千里之外然虽如是只如不战屈人兵一着子又作么生话会委悉么下座拜请业海禅师特为诸人说破八月秋何处热风入松声瑟瑟落霞孤鹜齐飞秋水长天一色不是对景对机不是应时应节毕竟如何下座巡堂去喫茶珍重歇举教中道一切诸佛及诸佛阿耨多罗三藐三菩提法皆从此经出未审此经从什么处出敢请诸人着实道看遂高声喝云住住不得动着动着三十棒一X棒也不较下座师召大众云会么欲言言不尽林下好商量且道商量箇什么良久顾视云一曲两曲无人会雨过夜塘秋水深解夏举雪窦在灵隐小参时有箇颂子初看极是冷淡无味难解难入往往从前少有拈掇若子细看来大故惊人盖他古人得处深奥用处谛当更无禅道佛法道理不比今时说禅说道说妙说玄弄鎗弄刀行棒行喝露风骨说道理奔流度刃疾焰过风有如是恶知恶觉聋瞽后昆此老不作这般去就直拔地和座盘掇出脱体与你相见正所谓老虎无齿卧龙不吟千山月黑六合云阴山僧快便难逢更为蛇𦘕足也要后人捡点雪窦颂云六合茫茫竟不知灵山度夏是便宜虗堂夜静无余事留得禅僧立片时大众巳𦘕足了也久立珍重篱畔黄花含晓露庭前丹桂喷秋香明明此物非他物脱体承当不厮当既是承当因甚又却不厮当要知么三十年后悟去在小参冬夜云晷运推移日南长至时节到来丛林鼎沸说禅说道举古明今说东来西来说佛意祖意说寒梅露出祖师眼睛说飞灰漏泄衲僧巴鼻处处泼白露现处处放光动地处处狮子嚬呻处处象王游戏着着迥脱根尘步步脚踏实地诸方虽然与么商量南X台这里总不如是毕竟如何今年柑子熟一颗一文钱破菴先禅师语嗣密菴上堂隔山见烟便知是火隔墻见角便知是牛拈拄杖云这箇不隔一丝毫毕竟唤作什么有时倚向古屏畔任使丹青入𦘕图密菴讣音至云客从南方来报我天童老撞破太虗空全身入荒草而今子细思量令人哭不成哭笑不成笑寥寥目断千峰晓德山棒起摸画样临济喝翻成忉怛堪笑无位真人出入面门失却多年破袜暑威尚炽喜见新秋潘阆倒骑驴子梵志翻着袜头堪笑堪悲自唱自酧有时乘好月特地过沧洲大家共住喫茎虀熟煑烂炊麤飡易饱细嚼难饥冷淡汲滋味从来少人知拍膝一下云此意分明说向谁举杨岐云杨岐乍住屋壁疎满堂尽撒雪真珠缩却项暗嗟吁翻忆古人树下居师云杨岐鬬胜不鬬劣秀峯鬬劣不鬬胜秀峯乍住没亲疎箇箇尽怀沧海珠满眼湖山看不足释迦弥勒是他奴马祖陞堂百丈卷席正令不行拗曲作直还知雪窦老人落处么少林几坐花木落庾岭独行天地宽X向上向下全提半提风行草偃斗转星移总是诸方普请边事秀峰箇里只是多年上大人丘乙巳拈起则干坤失色放下则瓦砾生光不拈不放又作么生卓拄杖一下首夏初临薰风乍扇急景如梭万化千变惟有拄杖子黑甐瓦仑皴没思算解道厨库揖僧堂三门朝佛殿圣节云祖道绵绵王道平平同歌舜日共乐尧年道贯无边剎境德合一统干坤且林下道人以何报称遂起身云万岁万岁万万岁今朝五月端午不用书符呪语只将这箇拄杖遂卓一下云用作降魔銕杵楚大夫活捉狞龙张天师倒骑勐虎触翻东海鲤鱼直得倾盆下雨灵山话月曹溪指月玄沙巳是嚼饭餧婴儿寒山子无端更道无物堪比伦教我如何说秀峰路见不平卓拄杖云打破窠窟受广寿请云释迦掩室巳是誵讹净名杜词翻成狼借若非顶门眼正何以辨明缁素所以道镜无心而取像妍丑自分劒无意以求人杀活自在显诸人藏诸用其惟至理乎便恁么去亦菴居士新建宝坊永延慧命饶益一切可谓功不浪施其或未然但有路可上更高人也行眼见色耳闻声棒喝交驰拖泥带水便恁么大乖张人贫智短马瘦毛长十方国土中惟有一乘法閙市门头张三李四东头X买贱西头卖贵定盘星上秤来未免七颠八错广寿长老赢得张口挂壁角从他露柱灯笼打瓦钻龟搏量卜度谁知笑倒黄幡绰天气或晴或雨白云乍卷乍舒行脚汉奔南走北似信不信老臊胡游梁历魏似有似无拍膝云劒阁路虽险夜行人更多才涉唇吻便落言诠不落言诠即沉寂灭寂灭则成诳言诠则成谤不诳不谤拄杖子从头说破卓拄杖一下诸法寂灭相不可以言宣拍膝云老来不着便罪过巳弥天住穹窿入三门云常独行常独步喝一喝云莫来拦我当门路直指单传巳成迃曲明宗定旨转见周遮便与么去执之失度便入邪路放之自然体无去住当炉不避火点出瑕疵与他开山相见去也卓拄杖一下云万叠湖山磨不尽一天风月镇长存百不知百不会似兀如痴随群作队谁云赵璧无瑕颣为和王陞座大人具大见大智得大用胷中怀六合掌内握干坤致君为尧舜之君佐民为尧舜之民地久天长河清海晏功勋巳着德业巳成紫绶金章垂荫后世肃严梵宇开大施门运出家珍永延佛子成就无穷诸事庄严万古规模是名特达大丈夫能为X出世希有事便乃从无住本示有去来于无去来示同生灭且道具如是威勐作略底人即今在什么处灵山有路平如砥月户无人冷似秋复说偈云世出世间希有事显发须还过量人出没卷舒惊世梦蓬莱山色又重新举圆悟祖师道参禅参到无参处参到无参始彻头后来水菴和尚道参禅参到无参处参到无参未彻头师云还见二大老节角处么星河秋一鴈砧杵夜千家节屇书云阴极阳升冰河发焰枯木抽英惟有拄杖子依旧黑甐瓦仑皴不迁不变无辱无荣卓拄杖云笑杀当年面壁人举教中道凡所有相皆是虗妄遂拈拄杖云若道是有心外有法若道是无心法不周作么生道得恰好卓一下云劒去久矣病起上堂云卧病恰旬余气力无一铢皮穿筋骨露勉强且支捂无盐无米谁为分疎拈拄杖云拄杖子起来呵呵大笑卓一下云泻出百斛明珠各请点检仓库毕竟是有是无尽道内空外空内外空空空大空胜义空有为空无为空毕竟空山僧不免随后念一箇苏噜苏噜中秋云天上月圆人间月半子细看来从头错算嫦娥昨夜失金针撼动玉楼寻不见不是心不是佛不是物忍俊不禁为诸人做箇瞥脱X卓拄杖一下云流水暗消溪畔石劝人除却是非难华藏首座寮秉拂以大圆觉为我伽蓝身心安居平等性智四月十五日结也十方世界若草若木情与无情尽向拂子头上熏修炼行宴坐经行婢视声闻奴唿菩萨如今七月十五日解也十方世界若草若木情与无情尽向拂子头上各各以所得所证法门所修所行行愿遍布于微尘之中而彼微尘之量亦不迫隘饶益一切各得其宜直得小根小茎小枝小叶中根中茎中枝中叶大根大茎大枝大叶随上中下各有所受一云所雨称其种性而得生长幸自可怜生被憍陈如尊者起来兜一喝便见三三两两把不定不往河南便往河北不妨自由自在蓦向中路被人拦住道只如万里无寸草处作么生去十箇有五双捞天摸地直饶总道出门便是草虾跳不出斗何故人无远虑必有近忧解夏小参未离兜率巳降王宫未出母胎度人巳毕巳是起摸画样了也那堪乘日轮香象示生王宫半夜逾城六年苦行至于布缦天网垂万里钩打凤捞龙随方任器如印传印如空藏空全提本地风光揭示正法眼藏大似旁若无人致令守株待兔之流以为实然殊不知我王库内无如是刀利根上智之士终不向里许咂啖滋味求觅解会进前退后拣择抟量向上向下尽底踏翻赤手拏空罗笼不住唿唤不回簸土扬尘飞星撒火觅冤觅讐犹未得其髣髴岂X不见道玄门无法不立纪纲若欲讨寻声前荐取见今三期告满九十日中坐卧经行尅念修证修证巳毕梵行巳立且作么生说箇声前荐取底道理堪羡一堂无事客卧云深处不朝天岁夜小参智慧弓坚固箭射破虗空成两片海门斜去两三行惊起暮天沙塞鴈牛头没马头回铁壁银山一拶开上苑玉池方解冻湖光潋灔映崔嵬却笑普通年远事不从葱岭带将来有般汉便道以指喻指逐物却物幽谷寒巖春风遍野是则是斩新日月特地干坤顺朱填墨且从汝诸人七颠八倒或若新故交参倒转律管何以明辨须知衲僧家拄杖头上有回天转地底生涯不挂本来衣不据空王殿谤于佛毁于法不入众数遇桥断桥得路塞路谁问你七十三八十四者也周由也未是他栖泊处只如金不博金水不洗水又且如何任大也须从地起更高争柰有天何偈颂达磨六祖自赞梁皇殿前不能把定少林山下风波愈盛若解慎初护末不到图形画影飏下採樵斧直入碓坊舂一脚踏到底黄梅信息通错错错徒名邈𦘕得十成欠蹄少角一任天下人贬剥为真上人下火初上人撒骨X真不立妄本空有无俱遣不空空直饶空尽无一物正好投身烈焰中飏下娘生裤投身大火聚火聚里翻身失却最初步正恁么时如何鴈影落寒潭孤舟横野渡颖菴主撒骨掉却钱塘佳致湖山占得清幽泥牛鬪入海便乃赋归休皮肤脱落短棹孤舟不着此岸不着彼岸不住中流有时乘好月特地过沧洲笑菴悟和尚语嗣密菴上堂举院主请药山为众上堂众才集山便归方丈院主白云和尚既许为众说禅因甚一言不措山云经有经师论有论师争怪得老僧师云克由尀耐一人为众竭力祸出私门一人命若悬丝死而不弔祥符门下令不虗行当时若见掘箇深坑一时埋却遂回顾侍者云侍者还甘么侍者拟议师喝云将头不勐累及三军山僧夜来得箇梦梦见三教圣人各说一段禅孔夫子道生而知之者上也学而知之者次也山僧向他道之乎者也字经三写李老君道恍恍惚惚其中有物杳杳冥冥其中有精山僧向他道求生不得生求死不得死末后黄面老子道未离兜率巳降王宫未出母胎度人巳毕山僧去他耳垛边轻轻向他道少X卖弄忽然云门赵州德山临济法眼曹洞沩仰闻得簇簇上来棒喝交驰君臣父子透声透色截断众流卓然而立三教圣人才见懡罗而退山僧豁开眼来元来是大宋国内崑山县中资福剎竿头上展家风善法堂前龙蛇混杂遂召大众云且道夜来梦底是今朝说底是喝一喝云是汝诸人眼在什么处今朝七月半丛林解制忙当头老水牯筋骨不堪当大家团栾礼三拜栴檀薝卜一般香开炉云今朝开炉向火诸方说禅浩浩灵山一字也无普请大家证据既是一字也无又证据箇什么苏嚧苏嚧三月一日云一即三三即一碧眼胡僧数不出少林面壁九年大似抱赃呌屈屈屈黄檗树头讨甚木蜜举德山入门便棒颂云倒岳倾湫与么来小根魔子谩疑猜神驹一跃三千界空说门前下马台举僧问睦州以一重去一重即不问不以一重去一重时如何州云昨日栽茄子今日种冬瓜师颂云昨日栽茄子今日种冬瓜一声河满子和月落谁家赞政黄牛清旷情怀世莫覊放心异类乐斯时千山万水无穷意只许滩头白鹭知晦翁明和尚上堂语嗣木菴若论此事如人学书点划可効者功否者拙要之当X笔忘手当手忘心当心忘字若如是学名为善学衲僧门下犹唤作顺朱小儿假使观鹅得玅入石三分犹自昧却毫锥未举文彩未彰时消息且作么生是文彩未彰时消息良久云孔门弟子凭谁委碧眼胡僧只自知出队云山僧明日为国出战去也列五位君臣布三玄军伍披忍辱铠操智慧刀弯石巩弓擂禾山鼓破悭贪贼摧我慢幢且要六国归降十方肃静风祥雨顺物阜时康且功成事遂一句又作么生勐将谋臣韬略在好看齐唱凯歌旋无示谌和尚语嗣长灵上堂心月孤圆光吞万象光非照境境亦非存光境俱忘一场罪过这里见得则知一大藏教是水底捉月历代祖师是月中逃影声闻缘觉未忘所标之指凡夫外道住在覆盆之下衲僧家慷慨作略不受安排切忌以手斫额一花开天下春乃拈起拄杖云这拄杖子抽枝引蔓汝等诸人借其覆荫为日久矣一叶落天下秋这拄杖子皮肤脱落尽惟有真实在汝等诸人鼻孔眼睛失却了也还委悉么只知今日明日谁管前秋后秋投子下绳牀赵州喫茶去得路便行因行掉臂不无古人争柰脚跟巳深三尺若是个汉但向云腾致雨X处道将一句来这个若是头上安头这个不是斩头觅活慎初护末不无古人争柰小心太过庐山向你道这个若是瓦砾生光这个不是真金失色汝等诸人何不因行掉臂复云一不做二不休更为汝一等拈出这个若是驴脣先生这个不是日宫天子汝等诸人放下死蛇头得也未文殊智普贤行多年历日德山棒临济喝乱世英雄汝等诸人穿僧堂入佛殿还知险过铁围么忽若踏着释迦顶𩕳磕着圣僧额头不免又是祸事谢知事云尺头有寸鑑者犹希秤尾无星且莫错认若欲定古今轻重较佛祖短长但请于中着一只眼果能一尺还他十寸八两元是半斤自然内外和平家国无事山僧今日巳是两手分付汝等诸人还肯信受奉行也无尺量刀剪遍世间志公不是闲和尚法鼓未鸣巳前大众未集之际团圝元缝罅佛祖不知名及乎法鼓既鸣被行者一槌打作三截一截落在诸人眉毛眼睫上为尊为贵一截塞在诸人咽喉里为灾为害一截今在山僧手中恣意𨁝跳直饶你更参三十年终不分付滴水冰生不须驻足大地火发须自转身解转身方得到家不驻足始能进步进步则踏飜大海到家则划断程途虽然裂半作三要且自南自北还委悉么青山不锁长飞势沧海合知来处高X举仰山问僧好雨僧云好雨仰云好在什么处僧无语仰云你问我僧云好在什么处仰指雨示之师拈云仰山向一滴之水兴尽波澜要且只瞒得这僧显宁即不然好在什么处君子爱财取之有道举积翠云春雨淋漓连宵彻曙点点无私不落别处且道落在什么处自云滴破汝眼睛浸烂你鼻孔师拈云恁么说话大似石人腰带黄门栽须显宁则不然两手扶犁水过膝举䟦陀婆罗与十六开士同时入浴忽悟水因雪窦颂云了事衲僧消一个长连牀上展脚卧梦中曾说悟圆通香水洗来蓦面唾师云以强凌弱临危悚人雪窦不能无过要且矢在弦上而今莫有眨上眉毛者么恁么见得非唯䟦陀婆罗一人尽大地总被雪窦唾了若未委悉各请归堂向巾单下摸𢱢面看举云门云三日不相见莫作旧时看众无语自代云千师云庐山道一汝等诸人边有会处么一言不中千言无用举僧问云门如何是尘尘三昧门云钵里饭桶里水师云饥食渴饮把筯拈匙如恒河沙计工多少量彼来处万中无一举水潦问马祖如何是佛法大意祖拦胷踏倒潦起来拍掌大笑云也大奇百千法门无量妙义只向一毫头上识得根源去师云踏则踏倒了也争柰这一毫头犹在X心闻贲和尚语嗣无示上堂请雨举僧问长灵和尚如何是衲衣下事灵云天旱为民愁诸禅德还知落处么吞尽山川风云吐出江河日月能为暗能为明能为阴能为阳能该括众玅无有遗余能包含万类不露形品无出是这天旱为民愁一句蓦然变作龙自在王菩萨往十方世界兴云吐雾抉电掀雷扇清凉风洒甘露雨使焦者润渴者凉枯者荣死者活而这一句子本不曾动本不曾移本不曾知本不曾觉还委悉么无限苍生待霖雨不知龙向此中蟠举百丈上堂有一老人在座下听法不去丈遂问立者何人老人答云某甲于过去迦叶佛时曾住此山时有学者问大修行底人还落因果也无某答云不落因果遂堕野狐中今经五百劫请禅师代一转语老人遂理前问百丈云不昧因果老人于言下脱野狐身师云这一则话丛林商量甚众要且只添得羣队多不能于言下脱得本体瑞巖今日不惜口业为你诸人分明说破要会么五百生中受屈祇缘不识个落字百千众中较量祇缘不识个昧字都来两字誵讹陷却多少平直而今要识这两字落处么喝一喝云三十三天扑落地再甦不免复摇头分明似是被人问着又疑特地不疑等闲拶着又走X只这些儿透不过有多少处放不下皆缘目前有见不除意上起知不巳致使情缘间隔语路参差脚一撩虗心头打撞龙翔是恁么说破了也还有惺惺灵利底么便请摘断一条丝向丹霄独步病起云维摩病说尽道理龙翔病咳嗽不巳咳嗽不巳说尽道理说尽道理咳嗽不巳汝等诸人还识得其中意旨也未本是长江凑风冷却教露柱患头风圣节云天是恁么高一人之寿恁么高地是恁么厚一人之福恁么厚山河恁么广一人之体量是恁么广日月恁么明一人之智鑑是恁么明无相似底故曰独步干坤无超越底故曰坐断今古汝等诸人十二时中行住坐卧莫不承他恩力还识得知恩报德也未一句了然超百亿万年藤亦解山唿达磨见梁皇问圣谛只道得个不识六祖见黄梅付衣钵只道得个不会天下老和尚只将这个不识不会勘验衲僧天下衲僧被这不识不会换却眼睛穿却鼻孔长芦恁么道是识了也是会了也是换却眼睛穿却鼻孔了也如何道得出身一句名高不用镌顽石路上行人口似碑到显宁陞座一放一收半开半合把不定底主人公巳随他去唤不回底担板汉渐觉头低借路经过览溪山之各异闾门相接荷主礼之甚勤罄一夕之剧谈空数载之鄙吝人事周足佛法现成更登猊座说葛藤大似雷门呈布鼓然虽如是觌面若无青白眼X宗风那得到如今团圝擘不破潇洒覰不见唤作正法眼入地狱如箭长芦今日不顾镬汤炉炭向你诸人道今朝五月初一了也且莫昧却妙观察智入夏来一月日了也且莫昧却大圆镜智二六时中动着则汗流如雨且莫昧却成所作智三智虽然不离一心敢问大众心在什么处喝一喝云老老大大着甚死急举僧问云峯悦和尚如何是第一要悦云蛇穿鼠穴问如何是第二要悦云猢孙上树问如何是第三要悦云村里草鞋师云云峯只知认许多路头走不知背后被人点背然后如是健行阔步能有几个而今或有人问长芦如何是第一要李白歌诗如何是第二要公孙舞劒如何是第三要张颠草书长芦走得脚步更阔汝等诸人还有赶上来底么若不得流水还应过别山火炉天晓说法熚熚爆爆鼻孔夜半谈禅齁齁䶎䶎齁齁䶎䶎三玄三要相合杂熚熚爆爆千言万语无差错无差错相夹杂地藏栽田博饭噇仰山解把锹儿插举雪窦云要得真实相为伹以上无攀仰下绝已躬自然常光现前箇箇壁立万仞师云雪窦恁么道教小儿顺朱即得忽遇张颠出来把髻蘸墨打箇丿乀定是讨精魂不见万年又且如何浓将红粉傅了面满把真珠盖却头不识佳人真面目空教人唱小凉X州谢监收云不作青见不作黄见不作不青不黄见这样禾在汝诸人自性田中成熟久矣万年今日与你举似全收一句竖起拂子云看刈禾鎌上见南泉无限黄云俱割尽举赵州问大慈般若以何为体慈云般若以何为体州呵呵大笑次日赵州扫地次慈云般若以何为体州放下帚子呵呵大笑师云要会么张公拾得箇锄头却被李公认将去张公索手无可用不免又问李公借借则任你借切不得道是我底颂赞国师一念相应竿头崖头撒手去阆州澧州寻路归廉纤脱尽全机露八角磨盘空里飞赵州勘婆婆子因行掉臂赵州因事长智无端一句誵讹惹得四海鼎沸勘破了有谁知春风过后无消息留得残花一两枝僧问国师卢舍那过净瓶来带雪含霜半倚篱横斜影里露仙姿前村昨夜春来了竹屋老僧犹未知麻谷参章敬南泉遶禅牀明宣一道聪明呪暗写两行灵宝符谩道骑鲸游六合何曾有梦到华胥X悼落牙汝从何所来遁迹在我口美恶必同甞冷暖共知有我口时动摇汝体常坚守失何一病缠遽落钳匠手汝今先我徂我在嗟无后坚者既不留软者岂能久平生敲磕句一一如雷吼嚼破百弥卢咬断众窠臼我力既若是汝形安得朽无生复无离庶洗言说咎慈航朴和尚语嗣无示上堂清白传家赤穷到骨心似寒灰口如木𣔻纵有些儿葛藤尽机也拈不出凭何接待方来聊与一掴一咄遂喝一喝拍禅牀下座花开似锦普现法身鸟语如篁深谈实相见闻不昧声色全真大龙玄沙出诸人眼入诸人耳入诸人耳出诸人眼且道于衲僧门下是第几机良久云会么人从陈州来不得许州信参南山起云北山下雨是古佛与露柱相交底机诸人无不委知只如兔子怀胎蚌含明月又作么生分般若体用要知么枝高攀不得和树抱将来是法平等无有高下是名阿耨多罗三藐三菩提师拈云天左旋地右转是平等法云开日出雨下雷兴是平等法松直棘曲鹄白乌玄是平等法僧投寺里宿贼打不良家是平等法山僧坐诸人立是平等法且作么生是阿耨多罗三藐三菩提良久云雨滋三X草秀春风不褁头洞山麻三斤赵州庭前栢滞货卖不行未免着润色五彩畵牛头便道是极则七宝络象身此个更奇特桃花红李花白东君怯寒辨未得且令胡蝴舞三台啄木和成十八拍阿呵呵可怜陌上游人开眼堂堂着贼咦结夏云行者击动法鼓一椎将圆觉伽蓝打得百杂碎撒在十方世界东西十万南北八千衲僧拄杖头鞋袋里以至百草头上罔不周匝恁么委悉得去则知山僧与诸人依法而住克期修证其来久矣然虽如是且道以何为验卓拄杖一下眉毛相结过葱岭八字论功卒未休再卓一下击涂毒鼓驾铁牛机万里不留行十方俱坐断佛祖不敢正眼覰着魔外直得拱手归降是则是不辱宗风更须倩人看僧堂始得而今事不获巳平高就下将鸟缸打破作砚瓦子卖去也卓拄杖一下云百杂碎又卓一下云买来买来一文两个两文三个又连卓两下要过铁蛇山须是不惜性命底要嚥石砂豏须是併却咽喉底併却咽喉嚥得石砂豏永劫饱齁齁不惜性命过得铁蛇山从此活鱍鱍既活鱍鱍饱齁齁更不他求顿除诸念自然上无攀仰下绝已躬常光现前壁立万仞直饶如是未可眼空四海更须知有老僧手中木葛怛子始得X观音巖玲玲珑珑太白石丁丁东东西园菜蟥似不堪食东谷花发却无赖红且道是祖意教意途中受用世谛流布若辨不出雪峯覆却饭桶若辨得出甘贽礼拜蒸笼参呈无示和尚赤脚波斯入大唐一家有事百家忙而今四海清如镜率土普天归我王续刊古尊宿语要集第四续古尊宿语要X卍XXXX续刊古尊宿语要第五集星大慧杲禅师语嗣圆悟师绍兴七年七月二十一日于临安府明庆院开堂陞座问答罢乃约住云假使大地草木尽末为尘一一尘有一口一一口具无碍广长舌相一一舌相出无量差别音声一一音声发无量差别言词一一言词有无量差别妙义如上尘数衲僧各各具如是口如是舌如是音声如是言词如是妙义同时致百千问难问问各别不消径山长老咳嗽一声一时答了乘时于其中间作无量无边广大佛事一一佛事周徧法界所谓一毛现神变一切佛同说经于无量劫不得其边际便恁么去闹热门庭即得若以正眼观X之正是业识茫茫无本可据祖师门下一点也用不着况复钩章棘句展露言锋非唯埋没从上宗乘亦乃笑破衲僧鼻孔所以道毫釐系念三涂业因瞥尔情生万劫覊鎻圣名凡号尽是虗声殊相劣形皆为幻色汝欲求之得无累乎及其厌之又成大患看他先德恁么告报如国家兵器不得巳而用之本分事上亦无这箇消息山僧今日如斯举唱大似无梦说梦好肉剜疮检点将来合喫拄杖只今莫有下得毒手者么若有堪报不报之恩共助无为之化如无倒行此令去也蓦拈拄杖云横按镆鎁全正令太平寰宇斩痴顽卓一下喝一喝复举王常侍一日访临济同到僧堂内常侍曰这一堂僧还看经否济曰不看经常侍曰还学禅否济曰不学禅常侍曰经又不看禅又不学毕竟作什么济曰总教伊成佛作祖去常侍曰金屑虽贵落眼成翳济曰我将谓你是箇俗汉师拈云临济老汉握一柄金刚王宝劒气冲宇宙天下横行等闲被这官人轻轻一拶便见氷消瓦解且道这官人有甚长处听取一颂世出世间希有事显发须凭过量人只将补衮调羮手拨转如来正法轮下座上堂昔日杨岐老祖翁牵犂拽杷逞神通儿孙带水拖泥甚熨斗煎茶铫不同拈拄杖卓一下喝一喝云幸自可怜生特地胡打乱X喝作什么掷下云冷处着把火水底泥牛嚼生铁憍梵钵提咬着舌海神怒把珊瑚鞭须弥山王痛不彻拍禅床下座冲开碧落松千尺截断红尘水一溪不识本来真面目将谓人题德峤诗买铁得真金求雨得瑞雪五峯玉琢成千树银花结龙王降吉祥普贤呈丑拙三世如来秘密门今日一时都漏泄虽然如是这里有一处可疑且道疑箇什么恐日出后一场漏逗一不成只两不成双喝一喝云是甚么剑号巨阙珠称夜光拈拄杖卓一下召大众云还闻么复举起云观世音菩萨来也在径山拄杖头上口喃喃地道诸行无常是生灭法生灭既灭寂灭现前拈须弥卢于掌上向针眼里打秋千直饶便恁么见得彻去犹较拄杖子十万八千且道径山拄杖子有甚么奇特掷下云不直半分钱颠倒想生生死续颠倒想灭生死绝生死绝处涅槃空涅槃空处眼中屑涅槃既空唤什么作眼中屑白云乍可来青嶂明月难教下碧天拈拄杖卓一下喝一喝云德山棒临济喝今日为君重拈掇天何高地何阔休向粪埽堆头重添榼𣜂换却骨洗却肠径山退身三步许你诸人商量且作么生商量掷下拄杖喝一喝云红粉易成端正女无钱X难作好儿郎去年人看中秋月今年人看中秋月今年人是去年人去年月是今年月还有人向这里着得一只眼么若也着得径山分半院与伊住其或未然归堂喫茶拈拄杖示众云迷底人唤这箇作拄杖子悟底人亦唤这箇作拄杖子虽迷悟之有殊盖所见而无异见既无异则迷者从教迷悟者从教悟总不干这箇事又举起云即今举起在诸人眼睛上是迷耶是悟耶是见耶是不见耶是异耶是不异耶喝一喝卓一下云又是从头起千说万说赞说毁说安立说随俗说显了说盖覆说尽是盌跶坵拈起拄杖云争如直下识取这箇不被生死之所转不被寒暑之所迁或有箇衲僧出来道也只是箇拄杖子用识作什么今时有一种杜撰禅和多作这般见解掷拄杖下座拈拄杖云今朝腊月二十五诸方尽唱云门曲径山随例和一声乃卓一下云还闻么莫言楚石不当玉结夏云此日诸方丛林莫不踞菩萨乘修寂灭行以大圆觉为我伽蓝身心安居平等性智径山又且不然从今日去九十日内与诸衲子共喫无米饭咬优昙根饮不湿水说睡梦语且道恁么修行与诸方结制相去多少良久云将此身心奉尘剎是则名为报佛恩何似生辽天鹘万重云只一突古人恁么说话大似X眼病见空花径山即不然何似生莫妄想直饶透出古今也是猢孙伎俩今朝正月半有则旧公案点起数盌灯打鼓普请看看即不无忽尔油尽灯灭时暗地里切忌撞着露柱浴佛云大家泼一杓恶水洗涤如来净边垢垢尽众生烦恼除狐狸便作狮子吼举高亭初参德山隔江问讯德山以手招之高亭忽然开悟乃横趍而去更不回顾后开法嗣德山师云高亭横趍而去许伊是箇刢利衲僧若要法嗣德山即未可何故犹与德山隔江在巳着槽厂将错就错骑却圣僧不妨快乐龙象蹴踏非驴所作堪笑诸方妄生穿凿休穿凿祥麟只有一只角举沩山与仰山行次沩山指一丘田谓仰山云这头得恁么高那头得恁么低仰山云却是那头高这头低沩山云你若不信但向田中立看两头仰山云不必中间立亦莫住两头沩山云若如是着水看水能平物仰山云水亦无定但高处高平低处低平沩山便休师云显诸仁藏诸用鼓万物而不与圣人同忧盛德大业至矣哉喝一喝古人道我宗无语句实无一法与人恁么道早是通身浸在屎窟里了也那堪更蹋步向前如之若何问向上向下三要三玄银盌里盛雪北斗里藏身意旨如何岂不是屎窖傍边更掘屎窖虽然如是若于屎X窖中知些气息方知三世诸佛历代祖师天下老和尚古往今来一切知识尽在屎窖里转大法轮其或未然切忌向屎窖里着到中秋举仰山与长沙翫月次山以手指月云人人尽有这箇只是用不得沙云恰是倩汝用山云作么生用沙近前一蹋蹋倒仰山山起来云直下似箇大虫师云皎洁一轮寒光万里灵利者落叶知秋傝卤辱者忠言逆耳休不休巳不巳小释迦有陷虎之机老大虫却无牙齿当时一蹋岂造次蓦然倒地非偶尔众中还有缁素得二老出者么良久云设有也是掉棒打月一二三四五五四三二一返覆数千回总不出今日且道今日事作么生良久云霜风刮地来法身赤骨骨退院再归云去是住时因住是去时果去住与果因无可无不可喝一喝云这里是什么所在说去说住说因说果说可说不可虽然如是这里却有箇好处且道好在什么处良久云再理旧词连韵唱村歌社舞又重新举圆通秀和尚示众云少林九年冷坐刚被神光覰破如今玉石难分只得麻缠纸褁这一箇那一箇更一箇若是明眼人何须重说破师云径山今日不免狗尾续貂也有些子老胡九年话堕可惜当时放过致今默照之徒鬼窟长年打坐这一箇那一箇更一X箇虽然苦口叮咛却似树头风过示众拈拄杖卓一下云细不通风大通车马突出当阳孰辨真假虗空有杷柄无手人能把跛驴踏倒摘茶轮草菴泻下琉璃瓦又卓一下三十年来弄马骑今朝却被驴儿攧就地拾得丽水金拈起却是新罗铁报诸人别不别夜来雪压云门冻得乌龟成鳖除夜云今朝唤明朝作来年明朝唤今夜作去岁既称来年今夜合来既号去岁明朝合去来年今夜不见来去岁明朝定不去既不来又不去业识茫茫无本据大圆镜里绝纤尘箇中岂着闲家具是则是别又别烁迦晃破秋天月庞公不昧本来身大似飞龙成跛鳖你诸人瞥不瞥灵利汉须看时节五九尽处又逢春衲僧脑后三斤铁喝一喝下座夜来兔子赶大虫天明走入无何有月下珊瑚长数枝万象森罗齐稽首蓦拈拄杖云拄杖子不唧𠺕渠侬却善分妍丑李公烂醉绝倒时元是张公喫村酒报诸人急回首切忌痴狂外边走心空及第无阶级直下忘怀罪性空一念廓然三际断千差万别尽圆通云门昨日昼寝梦乘一叶轻舟泛东大洋海骑新修佛殿入蝼蚁穴中迤逦行到十字街头万人丛里见一队强项衲僧口里谈玄演妙举古明今说灵云见X桃花悟道香严闻击竹明心雪峯连年辊毬禾山长时打鼓事存函盖合理应箭锋拄方作此梦忽然被人惊觉元来却是嘉通聚三人鞋履作声云门虽然眼开犹在梦中未惺三上座近前作礼曰请和尚来日为众说禅云门梦里应渠曰诺今日击动法鼓大众上来且道说箇什么即得昨日梦说禅如今禅说梦梦时梦如今说底说时说昨日梦底昨日合眼梦如今开眼梦诸人总在梦中听云门复说梦中梦良久云驴脣先生开口笑阿修罗王打㪍跳海神失却夜明珠擘破弥卢穿七窍三人上座请说禅平地无风浪拍天禅禅不用思量卜度非干文字语言仰之弥高钻之弥坚巖头刬之则曰是句非句临济用之则曰三要三玄禅禅吞却栗棘蓬透出金刚圈休论赵州老汉庭前柏树子莫问首山新妇骑驴阿家牵但请一时放下着当人本体自周圆召大众云且作么生说箇周圆底道理梦里明明有六趣觉后空空无大千喝一喝龟山晦菴光状元和尚语嗣大慧开堂佛法至论非竞辩而求激扬铿锵以摧异学假使普惠云兴二百问普贤瓶泻二十酬只益多闻于道转远岂不见神鼎諲和尚开堂示众云山僧行脚初无正因只待向东京垢里听一两本经论于古寺X闲房且与么过时不谓行到汝州叶县被一阵业风吹上首山曲𩓪木床上见箇老和尚当时把不住礼却他三拜直至而今悔之不及师云这老汉牙根不沥水未免顺人情既是初无正因何用礼他三拜既礼拜了又悔箇什么教忠当时若见痛与一顿免见递相钝置山僧当初特发正因参道云水以一萤之明历印知识末后遇箇老衲自江西入闽向村草步头开箇铺席特地上他门户室中争锋之际蓦被当头一拶忽然失脚落手被这老汉以冬瓜印印破面门便道龟毛拈得笑咍咍一击万重关锁开庆快平生是今日孰云千里赚吾来山僧是时忍俊不禁也有一颂一拶当机怒雷吼惊起须弥藏北斗洪波浩渺浪滔天拈得鼻孔失却口所以今日噼破面皮八字打开撒在诸人面前且道与神鼎是同是别忽有箇汉出来道新长老这一场漏逗还许人捡点也无莫把是非来辨我浮生穿凿不相干复召大众云今日一会固非小缘匝地普天孰不忻庆巳是不识好恶不免科为三分最初乃是大资相公陈请古定空院为教忠显庆是序分中间敦命山僧来住持是正宗分今日邀诸尊官入山请开东山法门上延睿筭是流通分三分既明毕竟是何章句仰祝圣君无量寿河清海晏乐昇平上堂卓拄杖喝一喝云忽有箇衲僧出来道幸自可怜生刚要胡打乱喝作么只向他道晴干开水路无X事设曹司巍巍堂堂万象之中独露明明历历百草头上相逢所以道风不鸣条雨不破块桃花濯锦而鲜杨柳弄风而翠若于此处脱根尘何必龙华第三会结夏云未到教忠时无放身命处既到教忠后四边无出路直饶透得出平地上死人无数众中莫有具透关眼者么出来道取一句句下须有分身之意亦有出身之路如无且向教忠门下寻取一条活路入龟山上堂儿时曾向山前住老大还归山上来云外堂前逢蔡柳大家拍掌笑咍咍且道笑箇什么春风二三月铁树也花开五日一参现成公案只要当人眼亲手办遂竖起拂子云看看李广射落云中鴈掷拂子下座卓拄杖喝一喝云不是坐来频劝酒自从别后见君稀召大众云一九与二九相逢不出手冻得鸱吻头面南看北斗诸禅人晓不晓地炉火冷莫嫌寒更有樵夫赤脚走今朝腊月二十衲僧门风壁立进前拟问如何噼面老拳箭急为什么如此恐汝错下名言和风习习膏雨微微洗开柳眼秀出花枝衲僧闻得呵呵笑也是宗门第八机下座召大众云三乘十二分教横说竖说天下老和尚纵横十字说而今枝蔓上更生枝蔓众中莫有具大丈夫志气不受佛祖罗笼者么出来埽尽天下葛藤与X山僧相见有么有么良久云切忌停囚长智鼓山立僧秉拂云瞻望石门关如泰山北斗一旦过关来便鼓是非口喝一喝云释迦老子大不唧𠺕以僧伽梨付嘱迦叶阿难不知达磨大师具大脱空以单传心印分付神光二祖不会而后一人传虗万人传实子承父业师胜资强一箇箇驰骋家风不觉堕坑落堑慈明横一口剑于水盆之上下安草鞋以为道用痴人面前岂可说梦杨岐三脚驴子弄蹄行谈词并击竹海上尽知名白云多处添些子少处减些子面赤不如语直五祖有片闲田地做主宰不得东头买贵西头卖贱笑杀傍观独有龙门老汉却较些子将一条拄杖分付老禅自江西淮南打到福建逢佛杀佛逢祖杀祖而今石鼓峯前放下拄杖灵源洞口别棹孤舟半帆明月载青秋一等是春能富贵可以扬清激浊显正摧邪坐致太平中兴吾道师蓦拈拄杖横按云秉拂上座輙借老禅用不尽底威光要与大众相见乃以杖指云指出断崖穷处路快须撒手莫踌躇掷下拄杖复云今早蒙老禅和尚举三圣道我逢人则出出则不为人兴化道我逢人则不出出则便为人颂曰两轮日月磨今古一合干坤夹是非向道是龙刚不信果然含得锦标归师云老禅虽然八字打开争柰死蛇当路秉拂上座又且不然何也当门不用栽荆棘后代儿孙惹着衣X举世尊初生一手指天一手指地云天上天下唯我独尊云门云我当时若见一棒打杀与狗子喫贵图天下太平师拈云樊哙踏鸿门救主不顾至尊白起坑四十万赵民不施寸刃若比云门犹为钝汉且道云门有甚长处赤手杀人血溅梵天法语拈古往古大达之士只为圣心未通所以负钵挑囊游川涉海历试诸难求实证悟头目髓脑不自爱惜况小小效勤者哉如雪山童子舍全身求半偈赵州古佛八十岁犹自行脚皆为此段大缘以作后昆榜样又岂与饱食终日游谈无根者同日而语耶禅人再来入社发心为众持钵以表依师学道之志老僧为法惜人再三劝其无行且办已事渠确然应曰保寿街头见人厮打云得恁无面目当下知归盘山猪肉按头闻道那箇是不精底亦桶底脱维摩诘云尘劳之俦为如来种十字街头浩浩尘中与三条椽下六尺单前亦何有异老僧云甞闻其语未见其人杲践前言终不倩人作保举僧问赵州至道无难唯嫌拣择时如何州云天上天下唯我独尊僧云此犹是拣择州云田厍奴什么处是拣择后来老宿拈云赵州一期麤心将谓瞒得这僧争柰有人不肯当时这僧若具些眼目但云真善知识出言有准教这老和尚暗里喫拳师拈云X这老宿大似徐六担板只见一边殊不知正敕既行诸侯避道举干峯示众云举一不得举二放过一着落在第二时有僧出云昨日有人从天台来却往径山去峯云典座来日不得普请师云不因紫陌花开早争得黄莺下柳条此菴净禅师语嗣大慧序无垢居士张九成予于丛林中闻净老名旧矣流离忧患恨未及识之今其死矣吁可伤哉妙臾禅者手其语录一编求予为序余一读之信杨岐的孙而径山嫡子也且道于什么处见得咄见成公案放汝三十棒咄绍兴己卯四月朔无垢居士张九成书上堂住泉州云门云定光金地遥招手智者江陵暗点头巳是白云千万里那堪于此未知休设或便休去巳是一场狼籍不少还有检点得出者么如无山僧今日失利复举闽王请罗山开堂升座歛衣左右顾视便下座大王近前执罗山手云灵山一会何异今日山云将谓你是箇俗汉师云大小罗山只具一只眼定光即不然灵山一会何异今日却向他道元来是箇俗汉未到云门不免岐路波咤前不至村后不迭店及乎X到来又须透出始得若透不出坐在里许面前毒蛇成羣背后勐虎无数头上火星迸散脚下剑戟森然而今一众尽在里许眉毛相似眼孔一般谁是透出者谁是透不出者明眼高人试为云门指出贵图一夏在此亦不虗过傥或不尔还我九十日饭钱来冬至出归小参云山僧数日抛离清众暂往人间人事纷拏略有少暇兹晚恰还侍者遽报至节夜大众鹤望和尚举扬山僧未到法堂早闻鸣钟况巳烦动大众上来不免曲循人情据坐少时行破文字若是佛法实不曾道着谈玄说妙撒屎撒尿行棒行喝将盐止渴立主立宾花擘宗乘设或总不与么又是鬼窟里活计到这里山僧巳是打退鼓且道诸人寻常心愤愤口悱悱合作么生莫将闲学解埋没祖师心古德云大凡衲僧面前须是灵利汉始得复回顾左右云这里莫有灵利底么有则唤来与老僧洗脚举赵州示众云夫为宗师者须以本分事接人师云若论本分事老僧倒退三千里僧问不见一法即如来方得名为观自在此意如何答弥猴弄胶𥻿僧云与么则千江有水千江月万里孤舟万里身师云胡孙系露柱师乃云善鬬者不顾其首善战者必获其功其功既获坐致太平太平既致高枕无忧罢拈三尺剑休弄一张弓归马于华山之阳放牛于桃林之野风以时雨以时渔人歌樵X人舞虽然如是尧舜之君犹有化在争似干坤収不得尧舜不知名浑家不管兴亡事偏爱和云占洞庭喝一喝坐断毗卢顶𩕳须是没量大人若是没量大人不坐毗卢顶𩕳靠拄杖云大众山僧全得这箇力良久云相见易得好共住难为人掷下拄杖一句具三玄一玄具三要有玄有要如拳作掌展缩自由不假他力山僧巳是抖擞屎肠为你诸人说了也诸人切不得与么会何故长安虽乐不是久居佛日付法衣到云传来铁钵盛猫饭摩衲袈裟入墨盆祖翁活计都坏了不知将底付儿孙乃提起法衣示众云且道这箇从甚处得来还委悉么青林才换叶红蘂又开花举鲁祖凡见僧来便面壁僧问云门鲁祖面壁意作么生门云念七师云鲁祖面壁云门念七大众天寒不烦久立黄状元到云十方同聚会箇箇学无为此是选佛场心空及第归师云及第即不无且道是甚标目不见白云道堂前露柱久怀胎长下婴儿颇俊哉未解语言先作赋一操直取状元来举黄龙道有一人朝看华严暮看般若昼夜精勤无有少暇有一人不参禅不论义把箇破蓆日里睡此二人同到黄龙一人有为一人无为且道安下那箇X得是良久云功德天黑暗女有智主人二俱不受师云黄龙虽则一时以智遣惑大似闭门塞狗窦未免触途成滞若是达人分上无可不可况自无心于万物何妨万物常围绕虽然如是莫谓无心云是道无心犹隔一重关释迦老子设三网于生死海中初网四目救诸声闻中网十二目救诸缘觉后网六目救诸菩萨忽遇出格底来又作么生救良久云透网金鳞犹滞水面途石马出纱笼今晨浴佛且道三身中浴那一身若浴报化身佛又道报化非真佛亦非说法者若浴法身佛又道佛真法身犹若虗空应物现形如水中月三身既不有一身何处起无处起正好噼头一杓水喝一喝结夏云文殊普贤谈理事临济德山行棒喝东禅一觉到天明偏爱风从凉处发喝一喝举云门云法身是病用透是药浮山圆鑑云属羊人本命属虎人相冲大小圆鑑元来小胆山僧即不然象驾峥嵘谩进途谁见螳蜋能拒辙一念得心顿超三界得无所得贪瞋烂坏野草闲花满地愁将军战马今何在喝一喝古人道识得拄杖子行脚事毕师云这箇是拄杖子那箇是行脚事满船明月一竿竹家在五湖归去来九夏炎炎火热木人汗流不辍夜来一雨便凉莫道山僧不说拂子击禅牀下座X道是常道心是常心汝等诸人闻山僧与么道便云我会也我会也大尽三十日小尽二十九头上是天脚下是地耳里闻声鼻里出气忽若四大海在汝头上毒蛇穿汝眼睛虾䗫入汝鼻孔又作么生举白云解夏示众云白云又得一夏说尽灵山旧话师云若是旧话云门万一不说何也当门不用栽荆棘后代儿孙惹着衣受东禅请云正炊折脚铛安隐无柰公文抵死催硬把死蛇头不得随时之义大矣哉净上座今日平地上喫交诸人还见么然虽如是官不容针私通车马入方丈云大兄杜口毗耶小兄掩室摩竭恰好和我三人大家证龟作鳖喝一声入院云未到觉城东际时心头终有一丝疑既到之后睹景思人人莫我知一去一住或东或西一唱一和如埙如箎箇是吾家最白眉岂意法轮三转自惭有辱连枝虽龙象蹴踏非驴所宜其柰若教嫫姆临明镜也道不劳红粉施喝一声石门深且幽好住不肯住翻身入城隍却向閙市去閙浩浩处冷湫湫冷湫湫处看杨州大众且道杨州有甚好看不见道四五百条花柳巷二三千处管絃楼结夏释迦老子道以大圆觉为我伽蓝身心安居平等性智可惜许当时若有箇汉见恁么道便拽下禅牀喝散大众免教后代儿孙落他绻缋里致令千载X之下箇箇跳不出跳不出也大奇冲开碧落松千尺截断红尘水一溪十方同聚会箇箇学无为此是选佛掦心空及第归还有心空及第者么良久云本自无疮勿伤之也昔一尼问德山某甲如何得成僧去山云你是尼耶尼又问某甲几时得成僧去山云你只今是什么尼云某甲是尼山云谁识你师云谁识你笑杀我热如水冷如火太无端德山老嚼饭餧婴孩按牛头喫草张氏善昌请上堂惠不厌修福不厌作福惠双収如虎戴角作既无作修亦无修青山绿水短棹孤舟格外之谈逈出常流竖起拂子且道是格外是格内观音菩萨将钱买胡饼放下手元来却是馒头喝一喝越格超宗埋没先圣依他建立孤负已灵不涉二途如何通信灵龟无卦兆空殻不劳钻不用立雪庭下不用断臂师前须信当人分上巳与佛祖齐肩会得朝打八百不会暮打三千瞿昙鼓动三寸舌四十九年无法说达磨不立一字脚列派分枝无处着既不立一字脚列派分枝从甚么处得来青山不锁长飞势沧海合知来处高施主请举晦堂云昔日去时是今日今日依前人不来昔既不来今不往白云流水空悠哉师云晦堂大似和泥脱墼有甚快活争如我大檀越要去便去要来便来本无岐路岂涉梯阶毕竟如何雨后文殊上五台X荐母请云烦恼尽时愁火灭恩情断处爱河枯徧虗空是愁火向什么处灭尽大地是爱河又作么生枯还会么云在岭头闲不彻水流㵎下太忙生念念舍离诸恶趣心心克取佛菩提取舍二途如脱得永嘉元不识曹溪印大师请上堂夫行脚汉一等踏破草鞋直须跟断透过威音那畔更那畔宗之与教是假道佛之与祖是强名授教传宗皆为虗妄寻真求实转见参差若以自心自性为究竟必有他物他人为对待直饶一掷蓦过太虗内绝聚蝇之糁外无系蚁之丝衲僧门下掉棒打月必竟如何苦哉佛陀佛祖顶𩕳上有破天大路未透生死关如何敢进步不进步大千没遮护一句绝言诠邢咤擎铁柱流水下山非有意片云归洞本无心人生若得如云水铁树开花遍界春请首座书记藏主上堂我有折脚铛三子共提掇一着一着高一步一步阔从此活业兴清风动寥沉夜半放乌鸡头上一点雪达磨西来老卢南至列派张枝儿孙徧地尽言教外别传又何曾梦见东禅脚下汗臭气你道东禅有甚长处相逢且说三分话未可全抛一片心今朝十二鼓声动地云水上来讨甚巴鼻直饶天雨四花争似归堂打睡喝一喝达磨不来东土二祖不往西天老卢不识五祖谁云X夜半衣传后人听事不真唤钟作瓮大开口来只管说梦梦却任你梦说即任你说劝君莫向虗空里钉橛喝一喝下座岁除云日日波波走夜夜不曾停走到岁穷夜依旧定盘星山僧今夜因风吹火更为诸人重说偈言去也三十六旬穷此夕定盘星上转风车放开结角罗纹处须信风流出当家入荒田不拣信手拈来草拈拄杖云而今信手拈来开眼也着合眼也着还有不受人瞒者么良久云除却华山潘处士不知谁解倒骑驴住西禅入方丈云我有懒菴兄夤缘真有在从东复过西两处成交代去矣无遗恨所欠唯睡债难忘手足情特来为渠赛且作么生赛待瞌睡起来却向汝道举僧问赵州和尚姓什么州云常州有师云常州有福州无江风作恶浪花麤不用刻舟徒记剑片帆巳过洞庭湖三分光阴二早过灵台一点不揩磨贪生逐日区区去唤不回头争奈何雪窦老少卖弄好与三十棒然虽如是死柴头有些儿火独向应无人得知举僧问宽和尚道在甚处宽云只在目前僧云既在目前因甚不见宽云你有我故所以不见僧云我有我故所以不见和尚还见否宽云有你有我展转不见僧云无你无我还见否宽云无你无我阿谁求见X师云相骂饶你插觜相唾饶你泼水举赵州道急急急穿靴水上立走马到长安靴头犹未湿师云钝鸟逆风飞一叶落便知秋颟顸佛性一尘起大地収儱侗真如若是衲僧门下客不用更踌躇曾向华山图上看又添潘阆倒骑驴不与万法为侣者是什么人祖云待汝一口吸尽西江水即向汝道若是怡山即不然忽有人问不与万法为侣者是什么人即向他道待汝一口吸尽西江水未向汝道举赵州道诸人被十二时使老僧使得十二时师云赵州使得十二时也是怡山客作儿既是不为十二时所使因甚却是沩山客作儿不见道泽广藏山理能伏豹天童讣音至云梦幻空花六十七年白鸟烟没秋水连天箇是宏智老和尚末后一着子识得者以谓佛祖顶骨曹溪正传绵绵密密密密绵绵不识者便谓手携一只履葱岭去萧然山僧不避诸人笑怪亦未免为蛇画足梦幻空花六十七临行犹自老婆心鸳鸯绣出与人看谁知元不犯金针四月八日举佛日道大家泼一杓恶水洗涤如来净边垢垢尽众生烦恼除狐狸便作师子吼怡山则不然大家泼一杓恶水洗涤如来净边垢垢尽众生烦恼除师子便作狐狸吼既是师子为甚却作狐狸吼X复云谁肯降尊就卑荐妣开藏云执经一字三世佛冤离经一字还同魔说明眼禅人如何吐露良久云可怜沙塞鴈呜咽与春期追荐云孝慈之道儒释通宗不思存殁亲孰报劬劳德故先圣道大慈无不爱大孝无不亲爱我之爱不爱彼之爱非大慈也爱今之亲而不爱昔之亲非大孝也佛说盂兰盆教广亲其亲以奉累世之父母博爱其爱以济三涂之众生其于孝慈可谓大矣若是山僧又且不然何故有形终不大无相乃名真颂古析骨还父百丈开田析尽尸骸没一些从兹遍界是那咤直饶见得无纤翳未免重添眼里花普请开田力巳齐纷纷带水又拖泥展开两手人休问昨夜三更月落西僧问南岳柔和尚西天腊人为验此土以何为验柔云新罗人草鞋唤作竹篦则触不知此土何为验拈起新罗人草鞋汉祖殿前樊哙怒鸿门一踏为谁开千山鸟影灭万里人迹绝孤舟篛笠翁独钓寒江雪皓月供奉问长沙了即业障本来空只如师子尊者二祖是了不了沙云大德不识本来空沙示一偈假有元非有假无元非无X涅槃偿债义一性更无殊涅槃偿债更无殊噼破长沙肘后符一句全提无话会钱塘八月浪花麤懒菴需禅师语嗣大慧上堂隈巖遁谷败种焦牙应物随形拖泥带水直饶居有为而不动烟尘住无为而不沈昏醉未免前不到村后不到店若是箇汉喝散白云冲开碧落灵苗异草和根拔大地从教荆棘生虽然如是衲僧分上也是家常茶饭毕竟如何良久云任从沧海变终不为君通奔流度刃未是作家疾𦦨过风犹为钝汉所以蹙指悟道益重疮疣击竹明心不妨懵懂直饶伎俩俱尽气息全无捡点将来直是未在不见道向上一路千圣不传学者劳形如猿捉影既是不传达磨一宗因甚到今日喝一喝云切忌错认驴鞍桥作阿爷下颔子能承父业赚杀几多人家破人亡后无门寄此身咦是你十二时中向什么处安身立命愁人莫向愁人说说向愁人愁杀人欲得现前莫存顺逆疴屎送尿多少省力僧问释迦弥勒是他奴且道他是阿谁师云明破即不堪进云毕竟是何面目师以手拨开眉毛僧便拜师云俊哉俊哉乃云释迦弥勒是他奴且道他是X阿谁堂堂兮巍巍威威兮蕤蕤手𢹂兔角杖脚踏石乌龟来莫可抑去莫可追而今到此合掌趺跪喝一喝云这野狐精虽然如是夫奚以为不如缩项妥尾而归僧问未有无心境曾无无境心境忘心自灭心灭境无侵时如何师云霜天月落夜将半谁共澄潭照影寒进云不因紫陌花开早争得黄莺下柳条师云切忌乱针锥进云三十年后有人举在师云钝置杀人师乃云我观鹞子搏天飞乌龟水底逐鱼儿三箇婆婆六箇嬭金刚背上烂如泥诸仁者知不知伯牙虽会弹善听须子期僧问大用现前不存轨则时如何师云倾湫倒岳进云出头天外看谁是箇般人师云脚头脚底进云争柰古今无异路达者共同途师云你还达也未进云相识还同不相识师云休寐语师乃云欲得大用现前但可顿忘诸见诸见若尽昏懵不生大智洞然了非他物乃畵一圆相云若道见则翳却你眼若道不见则瞎却你眼正恁么时如何即是杲日丽天盲人摸地举宝峯和尚有僧从石头来师乃竖起拂子云落在此机底人未具眼在僧拟近前峯云恰落在此机师云当机如电拂未免病栖芦僧回举似石头头云我若见夺却拂子看他作么生师云贼过后张弓宝峯问云我若有拂子则从伊夺总不将物时如何师云X将谓胡须赤更有赤须胡石头问云无星秤子有什么辨师云不是苦心人不知师又云宝峯解吹无孔笛石头善应氊拍板而今莫有善听者么声声韵出古皇前谁言易入时人耳僧问幽鸟语喃喃辞云入乱峯时如何师云暗写愁肠说向谁进云恁么则不离当处常湛然觅则知君不可见师云莫𡱰沸进云无絃琴上知音少自是弹来格调高师云向甚处见老僧进云两眼对两眼师云这瞎汉师乃云坐深井者不知天地之宽大忘偏见者顿明至理之圆融所以道若人欲识真空理心内真如还徧外情与无情共一体处处皆同真法界乃竖起拂子云这箇拂子横该法界竖括干坤一切山河及与虾蟆蚯蚓总在拂子头上分彊立界拈一放七又击一下云尽情百杂碎了也是你诸人还知痛痒么若道知则拂子穿却髑髅髑髅不觉不知若道不知则髑髅穿却拂子拂子不知不觉知不知则且置遂擘开胸云且道老僧胸前有几茎盖胆毛遂喝一喝赵守至请升座云达士相见如击石火似闪电光拟不拟早是白云千万里鲁仲尼见温伯雪巳是郎当太原孚触悞老雪峯一场败阙自余丛林作者天下宗师举古论今谈玄说妙总好唤来生按过只如超然居士今日到此合谈何事良久云相逢无杂言但说桑麻长X未鸣鼓巳前何不瞥地去更来这里讨甚屎拽拄杖跳下绳牀大众一时走散举僧问镜清如何是镆鎁剑清云尘埋牀下履风动架头巾后来瑯琊和尚云众中商量作答话会诸人既不作答话会又作么生会良久云去时前街去归时后街归师云镜清先锋瑯琊殿后排行布伍动地惊天及至临阵交锋不免一时堕坑落壍而今若有人问如何是镆鎁劒但云焠出七星光灿烂解拈天下任横行僧问动为境转静为法缚去此二途如何即是师云臂长衫袖短脚廋草鞋宽进云还许学人领会也无师云你作么生会进云也知和尚擘腹剜心师云酌海持蠡一场困苦师乃云动为境转静为法缚正是破凡夫有色可盖有声可骑未是好手所以云门大师道平地上死人无数过得荆棘林者是好手师云大小云门不妨小胆若是东禅荆棘林里坐荆棘林里卧有什么过僧问春雷巳发阳鸟未啼正与么时如何举令师云脑后拔箭进云今日不着便师云败将不斩进云也知和尚惯得其便师云放汝命通汝气进云吽吽师云切忌掠虗师乃云善言言者言所不能言善迹迹者迹所不能迹言不能言不可以语言话会迹不能迹不可以影迹指陈所以僧问德山灵山话月曹溪指月即不问如何是真月山云昨夜三更转向西X师云这僧与么问德山与么答未审诸人如何扪摸听取一颂昨夜三更转向西昏昏宇宙几人迷澄潭影转风初息孤狖微闻岭外啼举黄檗和尚云自达磨大师到于中国唯说一性惟传一法以佛传佛不说余佛以法传法不说余法法即不可说之法佛即不可取之佛乃是清净本源心也师云法既不可说佛既不可取又指何物作本源清净心耶喝一喝云欲得不招无间业莫谤如来正法轮僧问谈玄说妙举古论今尽属非时语不涉玄微一句作么生师云百花香处鹧鸪啼进云便与么去时如何师云眼中着屑进云不与么去时如何师云重叠关山路进云一曲两曲无人会雨过夜塘春水深师云虾䗫衣下客师乃云在凡全凡在圣全圣各各据本位通达事理竟譬如钟中无鼓响鼓中无钟声钟鼓不相参句句无前后若能于此彻根源一任金毛唤作狗忙忙途路未归人切忌面南看北斗举同安问僧近离甚处僧云东川安云双洞孤松烟青月白阿那箇是你主人公僧云始届同安便领此问安云记剑刻舟破珠求影岂不是阇梨境界且坐喫茶僧云如何是同安正主安云途中驹子不胜骅骝僧便礼拜安云胡人打令舞拍全无师云作家宗师手段直如巨灵逞擘太华之威苍龙展夺骊珠之势虽然如是若遇咬人师子终不放过诸人要识同X安么正是欺客打妇也好与三十棒解夏云独枕孤峯忘岁月梧桐叶落始知秋若知扑落非他物始解纵横得自由万仞悬崖纟系系腰百尺竿头独打翘大洋海里骤骅骝须弥顶上驾扁舟好箇通天作略自然脱体风流风流不风流即且置正与么时责情三十棒又作么生良久云今朝有酒今朝醉明日愁来明日愁行亦禅坐亦禅语默动静体安然江上晚来堪畵处一叶扁舟破远烟元首座住菴引座云陜府铁牛吞大像生得河东鸑鷟儿海门深处宜归隐只恐调高人不知知不知拟欲擡眸一顾之早是失却两茎眉举蒙溪一日见僧来便喝僧云好箇来由溪云犹要棒在僧珍重便出溪云得能自由师云这僧似箇赤梢鲤鱼活鱍鱍地末后却被人断送放池塘里山僧当时若见他珍重出去随后痛与一札待他回头转脑管取高透龙门僧问世尊拈花迦叶微笑则不问马祖升堂百丈卷席意旨如何师云为众竭力祸出私门进云洎合错商量师云漏逗不少进云到此若无青白眼平生辜负两茎眉师云钝置杀人师乃云世尊拈花迦叶微笑师铁得金一场富贵马祖升堂百丈卷席为众竭力祸出私门诸禅德不是知音者徒劳话岁寒人间正月十五日西来祖意若为陈楼台上下火照X火车马往来人看人举水潦问马祖和尚如何是西来的的意祖当胸踏倒水潦起来拊掌呵呵大笑云也大奇也大奇百千三昧无量妙义只向一毫头上识得根源便礼拜师云大小水潦喫人拳踢却道我悟悟得甚屎起来更不识羞犹道向一毫头上识得根源且莫捏目生花后出世住山告众云自从一喫马师踏直至而今笑未休且道笑箇什么一不得孤负自已二不得停囚长智三不得生心比拟拟不拟眨起眉毛千万里举五祖和尚云老僧游方十余年参数人善知识将谓了当及到浮山圆鉴会下更开口不得后来到白云咬破一箇铁馂馅直得百味具足且道豏子一句作么生道花发鸡冠媚早秋谁人能染紫丝头有时风动频相倚似向街前鬬不休师云五祖老和尚恁么说话大似乞儿见小利举香严端和尚云语是谤寂是诳不语不寂向上有事在老僧口门窄不能与汝说得师云香严和尚开口了合不得有什么用处山僧即不然而今开两片皮舒广长舌为汝说去也便下座举乳源和尚示众云西来的的意不妨难道莫有道得者出来道看时有僧拟出来乳源便打云是什么时节你出头来师云这老汉虽是不惜身命入泥入水争奈瞎却一切人眼去在X举盘山道三界无法何处求心四大本空佛依何住师云幸无偏照处刚有不明时又道璇玑不动寂尔无言觌面相呈更无余事师又云会么溪上芙蓉秋信早一枝映水两枝红举僧问赵州如何是古人言州云谛听谛听师云谛听即不无切忌唤钟作瓮举僧问宽和尚狗子还有佛性也无宽云有僧云和尚还有么宽云无僧云一切众生皆有佛性和尚因甚却无宽云我非众生僧云既不是众生莫是佛否宽云不是佛僧云毕竟是什么物宽云亦不是物僧云可思可见否宽云思之不可及见之不可议是名不可思议师云上来讲赞无限良因虾蟆𨁝跳上梵天蚯蚓蓦过东海举僧问雪峯如何是第一句峯良久僧举似长生生云这箇是第二句僧便问如何是第一句生云苍天苍天师云雪峯毒蛇头带角长生勐虎尾查沙二大老虽然如是要且未知第一句而今若有人问山僧只向他道粪扫堆头重添搕𣜂如地擎山不知山之孤峻似石含玉不知玉之无瑕乃竖起拂子云拂子穿却你髑髅敲落你鼻孔你还知么若也机前领略句后知归清风月下守株人凉兔渐遥秋草绿虎头带角人难措石火电光须密布还插得手么假饶烈士荐应难懵底那能解回互竖起拂子云这箇X拂子倒骑骏马逆骤高楼跳入诸人鼻孔里大叫一声云相识还同不相识从教大地黑漫漫懒菴懒中懒最懒懒谈禅亦不重自已亦不慕先贤又谁管你地又谁管你天物外翛然无箇事日上三竿犹更眠僧问灵机绝兆荐者还稀大用无私随流得妙时如何师云金沙滩头马郎妇进云有意气时添意气师云犹较一线道进云不是知音徒劳竚思师云恁么会又争得进云既不恁么如何即是师云一句截流万机寝削师乃云灵机绝兆荐者还稀大用无私随流得妙是乃横行三界而三界绝行踪放旷十方而十方无影像譬如镜照诸像不乱光辉鸟飞于空不杂空色虽然如是未审何人共委良久云江西马大师南岳让和尚一切智智清净无二无二分无别无断故释迦老子千门万户八字打开了也还有把手共行者么自是不归归便得五湖烟景有谁争僧问普化踢倒饭床意作么生师云惊天动地进云普化犹在师便打进云为复是神通妙用为复是法尔如然师云犹瞌睡在师乃云作家相见闪电犹迟拟议不来不消一撮那更言中定旨意下明宗系缚盲驴断送劫末报诸稚子莫谩波波自家胸襟自家酌度甚么魔魅教你恁么甚么魔魅教你不恁么喝一喝X十方薄伽梵一路涅槃门且道路头在什么处不快漆桶举同安察和尚问僧善恶不思心体自现古人还有理么僧云莫是古人深意否安云胡人饮乳返恠良医僧便礼拜出去安云若到诸方莫道参见同安来师云同安穷始究末截断誵讹这僧知时别宜不妨具眼因甚同安向道若到诸方莫道参见同安来还委悉么打水杖痕人莫问钉空鎚迹我全収僧问情生智隔想变体殊且道情未生时还隔么师云隔进云知师一曲从来妙达者须知暗里惊师云棺木里瞠眼师云明眼汉没窠臼应时如风应机如电譬如俊狗眼卓朔地上门下户咬人火急若是困鱼点着不来还归死海举云门大师道尽大地无纤毫过患犹是转句不见一法始是半提更须知有全提时节师云作么生是全提底时节八尺布衫丈二袖僧问万机休罢未为格外玄谈直截根源乞师垂示师云早伤迃曲了也进云也知和尚三寸甚密师云犹欠悟在师乃云浅水不可容大舶止水不可藏狞龙惟有四溟波浪阔从容游戏在其中所以两岸遥旷如何系缆中流洄洑讵可停桡渔翁一笛兮自乐长天万里兮何忧了无忧复何求有时乘好月不觉过沧洲僧问声前密布句后全収不是俊流如何话会师云X剑去久矣尔方刻舟进云箭穿红日影须是射鵰人师云徒劳啗啄进云不是苦心人不知师云转见郎当师乃云声前密布句后全收拟动锋铓失却鼻孔所以举今举古其数恒沙同死同生万中无一众中莫有一箇半箇试吐露看设或有之正好斩为三段速置他方何故布袋里盛锥不出头是好手举永首座立僧云湍流处拨转舡来还他英俊手剑刃上翻身去须是娄罗儿岂不见外道问佛不问有言不问无言世尊良久外道云世尊大慈大悲开我迷云令我得入诸禅德要知世尊纳败阙处么问取堂中第一座莫教辜负两茎眉死中活闲云散尽长空阔活中死螺江水流截不住两岸芦花相对开渔翁拨棹还归去去去何处寒梅巳绽岭南枝漫漫雪覆千峯寺三月安居九旬禁足物外闲人何拘何束青绢扇子足风凉一任山青并水绿举有僧见修山主主云出门见释迦入门逢弥勒僧不肯复问古德德云出门见阿谁入门逢什么这僧便悟去师云这僧悟即不无争奈未甚谛当修山主青天白日如被鬼迷古德头白齿黄作恁么说话懒菴即不然出门竹径无人扫入户方池照影寒僧问如佛见佛佛无异见如法说法法无异说时如何师云欲得不招无间业莫谤如来正法轮进云一言才领旨千古自分明师云不快漆桶进云争柰龙X蛇易辨衲子难瞒师云犹自檐枷过状师乃云如佛见佛佛无异见如法说法法无异说无异见故佛即非佛无异说故法即非法以如是佛而说法以如是法而证真若能如是而体解更于何处觅疎亲云行罗汉慈破结贼故行菩萨慈安众生故行如来慈续慧命故且道行衲僧慈又作么生逢佛杀佛逢祖杀祖逢父杀父逢母杀母生身陷地狱仰天大叫苦只将此德报深恩吓杀南山白额虎十五日巳前羣阴消伏泥龙闭户十五日巳后一阳来复铁树开花正当十五日尘中醉客骑驴骑马前街后街相庆相贺物外道人衲被蒙头围炉打坐风萧萧雨萧萧冷湫湫谁管你张先生李道士胡达磨去却一拈却七上下四维无等匹碧眼胡僧笑点头孔门弟子无人识为蒙菴岳和尚举哀云兄弟添十字同心着一仪中眉垂两点出世少人知蒙菴法弟禅师汝巳先知我即不知我既后知汝亦不知知不知兮即与我同条生汝何生兮不我先不知知兮即与我同条死汝何死兮不我后其生也恁么来其死也恁么去去去何处摧法幢灭法炬昨夜泥牛鬪入海无端拶倒珊瑚树横按吹毛虗张意气冲开铁壁枉费精神直饶不动神锋坐致太平尧舜之君犹有化在举古德道我若向你道即秃却我舌我不向你道即X哑却口且道还有为人处也无四面和尚道拟欲吞却又被当门齿碍拟欲吐却又却咽喉小且道还有为人处也无师云恁么提持未免瞎却天下人眼去在山僧即不然拟欲向你道不怕秃却我舌亦不怕咽喉小只怕带累他人拟不向你道不怕哑却口亦不怕当门齿碍只怕辜负自已以字不成八字不是差之毫釐失之千里小参施马并拄杖云浩浩尘中不染尘正体堂堂没却身拄杖横挑香水海倒骑铁马出重城来也来也闪电光中𨁝跳击石火里提持有时卓在孤峯顶岂挂烟云有时踏杀天下人不露风骨而今向这里解却笼头放下楖𣗖归依佛归依法归依僧更不归依邪魔外道亦不归依清净涅槃不修诸善不作诸恶不上天堂不堕地狱敕敕摄摄急急如律令婆子施药云神仙妙药真灵验父子虽亲不可传而今为什么在老僧手里还委悉么拈拄杖左边卓一下云这一捻子只能杀人不能活人又向右边卓一下云这一捻子只能活人不能杀人能杀不能活未免招他罪犯能活不能杀又却遭人笑恠与么也不得不与么也不得直得上天无路入地无门且道如何即是若是箇杀人不眨眼汉决定别有生方脱或未然不免开方便门截汝疑悔遂拈拄杖中心卓一下云这一捻子不从天生亦非地产不属草木金石X名数不属甘辛咸淡等味非是冷非是热非有毒非无毒鼻不可嗅舌不可甞身不可触意不可知声闻得之能证四谛缘觉得之能断十二缘菩萨得之能安众生诸佛得之能具正徧知觉天下老和尚得之能夺阴阳之功起必死之疾不唯点铁成金抑乃转凡成圣纵有一切身病心病佛病祖病及诸魔病悉皆疗之且道衲僧得之又作么生药王药上难回避而今分付此婆婆四月八日云西天悉达多太子今日降神出母胎一步一莲随宝足人间天上独崔嵬遂竖起拂子云悉达来也悉达来也威光烜赫震动干坤四顾周行作师子吼汝等谓吾今日降生非吾弟子若谓吾今日不降生亦非吾弟子懒翁闻得恁么说话甚生尀耐悉达多悉达多人虽小胆能大昔在西天横说竖说教坏多少人家男女今来这里胡言汉语太煞欺我唐土儿孙而今忍俊不禁与他一刀两段且要天下太平击禅床一下法语游江海者须入龙宫入得龙宫更须生控狞龙颔下珠涉山川者须入虎穴入得虎穴更须活擒勐虎乳边子海上云门山白浪滔天谁解控龙珠峻壁悬崖孰能擒虎子除非是不惜身命不顾危亡一刀两段底性燥汉方堪希冀设或踌踌躇躇拟进复缩狐狸度水相似卒难凑泊况是近时邪师过谬见地不明X已眼不正动以实法系罩人致使盲驴不知当向倚他门墻被一条红线子缚得来手脚查沙地轻夸神俊自谓天下无䨥若筑着箇汉一拶一挨将他平生郑重处辊底一时扑翻教他眼瞠瞠地不知下落似这般汉一埽埽就一串穿却倒卓向屎跶下有什么罪过知么宗门深奥岂是你将些浮识掠虗做得底事若也据实话会三世诸佛恢张教网捞摝有情尽是虾䗫口边事六代祖师天下老和尚敲枷打鎻拔楔抽钉皆是草里汉可中有密展声前句全提向上机未免拖泥带水自余之辈是什么椀跶丘轩知这一路子未曾有人当头踏着而今要得彻去么但于王公草舍不得住少父丘园急走过平墟陋店莫挂瓶盂峻岭高巖不须驻足翻然蓦过那边方较些子虽然如是未过铁山终存崄厄酌沧海者满腹未容其涓滴畵虗空者落笔巳失其本形况是宗门一札拟眨眼时便见白云万里岂不见赵州问南泉如何是道泉云平常心是道州云还可趣向也无泉云拟趣即乖州云不拟争知是道泉云道不属知不属不知知是妄觉不知是无记只此灵锋阿谁敢近若是箇汉足未跨门早巳委得若更低头覰地脑后一椎莫言不道知么佛法大事不可麤心依人门户咬人屎橛种种解会执占已长无有是处参须实参悟须实悟若丝毫许及不尽阎罗老决定打你鬼骨臀看他从上人布置施为只露目前X些子如同电拂岂是影响之流所能抟摸不见道声前一句非圣不传未曾亲近早隔大千又道声前一路切忌承当句后全提犹亏一半纵闻恁么直下豁然如金鳞透网游泳波澜俊鸟出笼翱翔碧落要且未在何故老僧未曾向赫日光中下一阵雪向汝在室中机缘举白鹭下田千点雪黄莺上树一枝花僧云好箇消息师云莫是你见处僧云是师云不堪餧狗举云二边纯莫立中道不须安试转身出气看僧云行人更在青山外师云争柰性命在我手里僧便喝师云这掠虗汉便打声前一路切忌承当句后全提犹亏一半僧云记剑刻舟破珠求影师云也知上座不分外僧云土旷人稀相逢者少师云不消一句子僧云今日钝置和尚师云知即得智不到处切忌道着道着头角生僧云生也师云是牛是马僧云请师鑑师打一棒云这漆桶颂古出息不涉万缘入息不居阴界鲁祖面壁入息未甞居阴界出息何曾涉万缘一声渔笛离南浦依旧芦花深处眠池阳面壁许谁知万古孤峯对落晖才见攒眉便回去早知不是丈夫儿良遂见麻谷维摩不二X闭门入圃太周遮一唤回头便到家良遂知时人不委海山空映夕阳斜言言言兮飘风洒雪默默默兮雷輷电掣藕丝孔里骑大鹏等闲挨落天边月自赞一不爱乖崖傲物又不爱像楼打楼饱谙世事佣开口暗展䨥眉自点头佛照光和尚语嗣大慧上堂陜府铁牛吞却嘉州大像则且止只如傅大士道空手把锄头步行骑水牛人从桥上过桥流水不流明什么边事无风荷叶动决定有鱼行三世诸佛及诸佛阿耨多罗三藐三菩提法皆从此经出错认定盘星德山入门便棒临济入门便喝着甚死急天下老和尚拈槌竖拂自屎不知臭浮山冷地覰破这一队汉好与贬向铁围那边为甚如此当门不用栽荆棘后代儿孙惹着衣举文殊起佛见法见被世尊摄向二铁围山大众释迦老子浑无大人相忽有人向鸿福门下起佛见法见终不敢动着他一毫何故国清才子贵家富小儿娇点铁成金未为好手转凡成圣盖是寻常所以睦州才见僧便云见成公案放你三十棒若知端的也是閙市里上竿子X大慧忌日拈香云口似血盆呵佛祖牙如剑树骂诸方而今死入阿鼻狱看你如何孟八郎若说佛法供养大众雪上加霜若说世法供养大众担水河头卖总不与么剌头入胶盆别有机关也是胡孙伎俩毕竟如何冲开碧落松千尺截断红尘水一溪台州光孝入院云机轮转处作者犹迷祖令当行魔军胆丧设使言前荐得画饼充饥句下精通钉桩摇橹何如具大种智有大信根豁开心眼洞彻威音于一毫端现宝王剎坐微尘里转大法轮便见山林城市初无两般佛法世法打成一片毕竟是什么人分上事莫怪渠侬多意气佗家曾踏上头关释迦掩室于摩竭欲隐弥露净名杜口于毗耶葛藤不少须菩提喝无说以显道巡人犯夜释梵绝听而雨花随邪逐恶虽然法出姦生也是老鼠入牛角且道节文在什么处向道莫行山下路果然猿叫断肠声解制举世尊因自恣日文殊三处度夏迦叶欲白槌摈出乃见百千万亿文殊迦叶尽其神力槌不能举世尊遂问迦叶汝拟摈那箇文殊迦叶无对师云大小迦叶有头无尾若是光孝待世尊道汝拟摈那箇文殊和声便打非唯捉败黄面老人亦使七佛祖师冰消瓦解举盘山道心月孤圆光吞万像光非照境境亦非存X光境俱忘复是何物洞山云光境未忘复是何物师云蓬莱有箇李八伯一对眼睛如漆黑喝一喝云且莫错认定盘星世尊拈花迦叶微笑一对铁槌浑无孔窍结夏云十五日巳前千人万人把不住十五日巳后漫天网子百千重正当十五日如何话会龙袖拂开全体现象王行处绝狐踪师住灵隐淳熈三年三月三十日恭奉圣旨就本寺开堂谢恩祝圣罢就座僧问庞居士问马大师不与万法为侣者是什么人大师云待汝一口吸尽西江水即向汝道意旨如何师云急急如律令进云只如不与万法为侣者是什么人师云巍巍堂堂炜炜煌煌僧礼拜师乃云当阳一着直截根源八字打开了无盖覆非众生识情可测非诸佛妙智能知离心意识参出圣凡路学蓦然一念相应弹指超佛越祖何必觉城东际初见文殊楼阁门开方参慈氏一明一切明一悟一切悟譬如壮士展臂不假他力香象渡河截流而过或擒或纵或卷或舒有时将一茎草作丈六金身有时将丈六金身作一茎草可以助吾皇化可以扶立宗乘正恁么时毕竟是谁家风月横按镆鎁全正令太平寰宇斩痴顽灵山一句无差别直截分明为君决藕丝孔里骑大鹏竹篦打落天边月太上皇帝庆寿举僧问古德世尊云天上天下唯我X独尊独尊底还有父也无古德云独尊底是父生儿又独尊师云奇特中奇特殊胜中殊胜且道古德恁么道意在于何一点水墨两处成龙师到径山请僧问不落因果因甚堕野狐师云渠侬得自由进云不昧因果因甚脱野狐师云渠侬得自由进云古人错答一转语堕野狐身转转不错时如何师云野狐精乃云相逢不拈出未免颟顸举意便知有巳落第二目前无法意在目前不是目前法非耳目之所到鬼家活计恁么也不得不恁么也不得恁么不恁么总不得草绳自缚恁么也得不恁么也得恁么不恁么总得狐狸渡水有甚快活须参活句莫参死句活句下荐得永劫不忘死句下荐得自救不了且一大藏教诸子百家庭前柏树子麻三斤干屎橛尽是死句作么生是活句良久云若是凤凰儿不向那边讨出队归云七手八脚三头两面耳听不闻眼覰不见苦乐逆顺打成一片阿呵呵是什么路逢死蛇莫打杀无底篮子盛将归结制僧问终日圆觉而未甞圆觉时如何师云争怪得老僧进云欲证圆觉而未极圆觉师云破珠求影进云具足圆觉而住持圆觉师云匙挑不上进云圆觉妙心本来平等为甚么有许多分别师云自缘根力浅莫怨太阳春乃云以大圆觉为我伽蓝身心安居平等性智释迦老子坐在解脱深坑累及后代X儿孙擡脚不起诸人到这里还有出身之路么太阳门下清风远明月堂前白昼长举柏堂雅和尚立僧云三世诸佛压沙求油六代祖师担雪填井天下老和尚直至如今总弄不出要知衲僧门下千圣不传底一着子却请堂中首座为众拈出说佛说祖泥中洗土谈妙谈玄十万八千现成公案巳落言诠提起衲僧拄杖子浑家送上渡头船僧问如何是和尚家风师云冷泉亭放闸乃云灵隐全提向上机不知谁是丈夫儿岭梅漏泄春消息雪里横开三四枝赵州南石桥北观音院里有弥勒祖师遗下一只履直至而今寻不得汝等诸人十二时中受用箇什么谁知冷灰里九转透瓶香一月普现一切水一切水月一月摄诸佛法身入我性我性同共如来合喝一喝云大小永嘉和屎合尿牛头横说竖说不知有向上关捩便是德山临济何曾踏着汝等诸人皮下还有血么直饶踏着关捩也未梦见育王脚跟下汗臭气在举僧问五祖真性缘起其义云何祖默然时挺禅师侍次乃谓大德正兴一念时是真性中缘起其僧言下大悟应菴和尚云五祖不合默然好与二十棒挺禅师不合道大德正兴一念时是真性中缘起也与二十棒其僧言下不合大悟也与二十棒且道宝林X还有过也无也与二十棒师云应菴和尚恁么批判大似含饭咬骨育王今日与他勦绝却巳发觉未发觉巳结正未结正咸赦除之一法不明翳汝眼睛眼睛不明世界峥嵘乃竖起拂子云还见么若见犹迷眼内之尘若不见未具尘中之眼莫有不受人瞒底衲僧么出来与育王相见良久掷下拂子喝一喝下座判府赵待制入山劝农请陞座僧问韩文公问大颠弟子公务事繁省要处乞师一言大颠良久意旨如何师云全机漏逗进云时三平为侍者乃敲禅牀三下大颠云作么侍者云先以定动后以智拔又作么生师云错下注脚进云文公礼谢云和尚门风峭峻弟子于侍者边得箇入处还端的也无师云将错就错进云判府待制忽问佛法如何祗对师云春日晴黄莺鸣进云昔日文公今朝待制师云当头道着僧礼拜乃云正法眼藏耀古腾今涅槃妙心通上彻下在天同天在地同地在人同人在阴阳为生为杀在日月为照为临在夫子则曰仁义礼智信在老子则曰玄玄众妙门在吾佛则曰天上天下唯吾独尊在吾祖则曰直指人心见性成佛一处透千处万处一时透一处通千处万处一时通左右逢原纵横合辙于斯荐得可以修身可以见性可以摧邪显正可以致君泽民然虽如是且道承谁恩力一气不言含有象万灵何处谢无私X不谈玄不说妙此是育王本分草料见成公案没誵讹四圣六凡俱一照直饶恁么承当更须知有向上一窍一切障碍即究竟觉释迦老子将错就错汝等诸人更来这里讨箇什么喝一喝举僧问睦州一言道尽时如何州云老僧在你钵囊里师云睦州虽有逸群之用因甚被这僧一问直得藏身无路有问径山一言道尽时如何三生六十劫有句无句如藤倚树辣臊放屁树倒藤枯句归何处左之右之沩山呵呵大笑杀人活人不眨眼恁么会去钝置杀人更待笑里忽分泥水路方知千里共同风又讨什么椀作是思惟时十方佛皆现未思惟时佛在什么处良久云是非海里横身入荆棘林中掉臂行开炉云单传直指黄叶止啼棒喝交驰伤锋犯手只如打鼓陞座又成得箇什么边事直饶诸天雨花争似归堂向火参举世尊一日陞座文殊白椎云谛观法王法法王法如是世尊便下座师云三千剑客今何在独许庄周致太平小参除夜僧问新年佛法即不问年穷岁尽事如何师云穷厮煎饿厮吵进云阿谁殃靠老师师云不是知音者徒劳话岁寒乃云古者道大地雪漫漫春来便X不寒到头成佛易却是说禅难有般汉便道有什么难易人人具足箇箇圆成才开臭口便见乡谈若是上流直下掣断金鎻击碎玄关万里云开青天独露便知道一年三百六十日日日一般一日十二时时时相似盖天盖地透色透声佛法世法打成一片苟或未然万机丧尽犹呵叱千种修行徒苦辛拈古举泉大道见慈明明云片云横谷口游人何处来泉以目顾视左右云夜来何处火烧出古人坟明云未在更道泉作虎声明便打泉推明就座明却作虎声泉云我见七十余员善知识独你可继临济宗师拈云二尊宿穷万法根源彻千圣骨髓及至罗纹结角又却师子腰折当时拙菴若见他道我见七十余员善知识独你可继临济宗拄杖折也未放在举玄沙有僧来参沙自去打普请鼓三下却归方丈僧亦去打鼓三下归堂久住来白云这僧轻欺和尚沙云打钟集众勘过僧不赴沙令侍者唤至法堂僧于侍者背上拍一下云和尚唤你便归堂久住又云何不勘过沙云巳为你勘过了也师拈云玄沙高悬明镜妍丑齐彰这僧见义勇为犹欠一着只如玄沙道巳为你勘过了也意在什么处劝君更尽一杯酒西出阳关无故人举慈明和尚于方丈内置一盆水一口劒一䩫草鞋横按拄杖凡见僧入门便指拟议便棒师拈云未X到此间不妨疑着举玄沙问镜清我不见一法为大过患汝道不见什么法清指露柱云莫是不见这箇法么沙云浙中清水白米从汝喫佛法则未在师拈云今日对众忏悔赞布袋和尚拊背乞钱成漏泄回头转脑昧真机可怜閙里无人识空自肩担布袋归船子和尚圜悟和尚蓦口一桡全杀活点头三下鼻辽天至今千古风流在谁道华亭覆却船才唿小玉便知归撞破天关碎铁围拈出东山暗号子至今千古峭巍巍偈颂示建弥陀会示僧鄮郭建接待了得惟心是道场弥陀元不在西方面门出入无人荐剎剎尘尘迸宝光玉几峯高难措足行人多向半途休无栖泊处开门户箇箇教伊到地头自赞辞九重归东越听松风对江月冷笑老胡得一橛谁菴演禅师语嗣大慧上堂X面前拶破天地悬殊打透牢关白云万里饶伊两头不涉别有转身三生六十劫也未梦见喝一喝谁菴不会说禅一向外边之遶鸣鼓集众陞堂岂容乱开臭口而今无计可为谩把屎肠抖擞喝一喝云瞎驴趁队过新罗惊起南辰藏北斗扑落非他物纵横不是尘山河并大地全露法王身喝一喝云且莫错认驴鞍桥作阿爷下颔僧问昔日僧问古德如何是祖师西来意古德云青绢扇子足风凉意旨如何师云扑不破僧礼拜师乃云若谓古人将青绢扇子足风凉答这僧西来意管取生身入地狱便下座昨日閙浩浩今朝静悄悄静悄悄处閙浩浩閙浩浩处静悄悄拈拄杖云拄杖子𨁝跳惊起须弥山走过他方世界辊动四大海向汝诸人眉毛罅里腾波促浪直得东村王大伯街头李胡子梦中惊觉起来拍手呵呵大笑云惭愧今年蚕麦熟罗睺罗儿与一文露柱忍俊不禁震威一喝却懡懡㦬㦬慞慞惶惶走入广化拂子里藏身诸人还见么若见作何面目若不见且向长廊下寮舍里东卜西卜看谢化主云高高峯顶云散作人间雨一句绝誵讹相逢莫错举不错举猫儿偏解捉老鼠今朝四月初一即辰孟夏渐热伏惟大众增休各各眼横鼻直若谓世谛流通燋盘重添艾灸若作佛法商量瞎汉扶篱摸壁还相委悉么只为分明极X浴佛云未离兜率巳降王宫未出母胎度人巳毕脚跟好与三十周行七步目顾四方以手指天地无有尊我者笑破衲僧口云门道当时若见一棒打杀与狗子喫贵图天下太平且未是报恩雪屈还有报恩雪屈底么掷下拂子云若未委悉更泼第二杓恶水拗折拄杖将什么登山渡水拈却钵盂匙筯将什么喫粥喫饭于斯荐得共贺太平若也未然切忌无绳自缚住兴教入院僧问妙喜和尚道唤作竹篦则触不唤作竹篦则背不得有语不得无语不得下喝不得拂袖便行到者里作么生师云一时交点与园头僧云不因今日争识得妙喜师云你道老僧有几茎盖胆毛僧云捉败了也便礼拜师云犹隔海在师乃云归源无二埽昏雾而心镜长明方便门多廓性天而情尘不夜顿除已有刬尽根源含众妙而有余坐大方而独照且道不伤物义一句作么生横按镆鎁全正令太平寰宇斩痴顽剖玄机于未兆巳涉廉纤挥露刃于人前转见败阙去此二途如何即是风卷浮云空界净夜来明月落堦前举僧问云门树凋叶落时如何门云体露金风师云云门眼睛被这僧剜出了也诸人还知么良久云惜取眉毛好举盘山道光非照境境亦非存光境俱忘复是何物X洞山云光境未忘复是何物师云前来半斤后来八两斤两分明一对漆桶时当亚岁节届书云不萌枝上唤春归无影树头增秀色且道衲僧分上事如何卷舒立方外干坤纵横挂壶中日月腊月一雪冻草枯水寒冰结黄河绝流虗空迸裂若将此语定纲宗敢保老兄犹未彻四海共遵灵鹫制九旬禁足自萧然饥飡渴饮随缘过禅道是非埽一边知我者谓我深锥痛札不知我者谓我弔影掦鞭毕竟如何月中丹桂和根拔水底泥牛蓦角牵即心即佛千山万水非心非佛草窠里辊向上一路千圣不传热椀鸣声三边若得浑无事四海何愁不太平退灵隐云踢倒飞来回首去倒骑佛殿出皇都须知此外封疆阙八面腾腾任卷舒颂古芭蕉拄杖子赵州狗子无佛性倒握毒蛇横古路背骑勐虎舞三台収来放去无多子铁眼铜睛被活埋赵州狗子无佛性当空掘出秦时镜光明浑不见星儿上下四维俱彻映有僧不看经尊宿问云何不看经僧云不识字宿云何不问人僧展手云是什么字宿无X对袖中宝剑摩星斗肘后灵符照八方拨转目前关捩子从教天下竟忙忙衡阳别妙喜老师寄育王廓和尚倒骑铁马渡潇湘㵎草巖花不覆藏回鴈峯高亲到顶了无佛法可商量向来事业俱荒废即体生涯逈一空惭愧此身无被盖百般痴钝玷宗风石佛空谷与禅人积念有年瞻石佛今朝一见绝疑猜都卢面目只如此却道三生凿出来谷空空谷谷空空空谷全超万象中流水落花浑不见清风明月却相容家山有路应须到到得家山未是归拈转杖头俱划断好看午夜太阳辉为性上人秉炬为巳上人入塔提起火把云唤作火炬即触不唤作火炬即背飜身透出两头深入火光三昧毕竟如何但尽凡情别无圣解喝一喝刀山剑树横身去烈火堆中转步来直下二途俱不涉白云影里笑咍咍且道笑箇什么诸人于此见得便见正巳上人当处出生随处灭尽其或未然泥牛吼断千山月木马嘶开万里风X遯菴演和尚语嗣大慧上堂干坤之内宇宙之间中有一宝秘在形山者箇说话唤作管中窥豹是诸人各各具此无上大宝直得包括干坤宇宙四大形山于此宝上如海一沤发而今诸人要见此宝么开眼也着合眼也着拟议踌躇放过一着今朝三月初十大野和风袭袭不用转脑回头向此一时证入入则易出则难敢问诸人如何是出身一句凤凰不是凡间羽不得梧桐誓不栖病起云空病有为药有病空为药空有两俱非药病何处着无处着万里秋风飞一鹗解夏云九旬禁足精修今朝休夏自恣山僧不敢自瞒于中罪过有五一不合说大脱空二不合抛沙撒土三不合将龙眼核换人眼睛四不合毁佛谤祖五咄洎合错举便下座中秋举吾心似秋月碧潭清皎洁无物堪比伦教我如何说大众寒山子比也比了也说也说了也且从诸人点头嚥唾忽若月落潭枯莫道诸人讨头鼻不着设使寒山子亲到也则未免脚跟下黑漆漆地众中莫有透出重关者么出来与华藏相见良久云无人知此意令我忆南泉举卧龙西堂挂牌云入圣超凡不作声卧龙常怖碧潭清人生若得长如此大地那能留一名龙牙这箇X说话只可独善其身华藏即不然入圣超凡既有声卧龙谁顾碧潭清快须皷浪兴云雨莫负从前济物心今朝腊月初一次第年穷岁毕从教万物凋零竖起拂子云这箇元无变易诸禅老知不知孤逈逈峭巍巍拈来抛掷太湖里下载清风付与谁谢知事头首云大川欲济须舟檝大厦谋成必巨材又是一年能事毕山僧赢得笑咍咍敢问大众且道笑箇什么菩萨子喫饭来若是饭箩里坐道饥也怪华藏不得三界无法何处求心还见么四大本空佛依何住还知么知得下落见得分晓华藏门下朝打三千暮打八百且匾担蓦折两头脱一句作么生道三头六臂擎天地忿怒那咤扑帝钟人间铄石流金世外风高月冷要知二无两般须是一回自肯敢问大众且道自肯后如何镬汤炉炭横身入剑树刀山信脚行一日一日复一日次第年穷岁暮来莫道东君无面目梅花依旧雪中开见便见绝疑猜灯笼㳂壁上天台凡圣体真犹存见隔见存即凡情亡即佛然则佛之一字吾不喜闻是故衲僧家逢佛杀佛逢祖杀祖遇阿罗汉杀阿罗汉敢问诸人削发染衣当依佛住既杀却佛复何所依还相委悉么汉地不収秦不管又X骑驴子下杨州病起云今朝季冬朔旦岁月不可把翫各请打办精神了却未了公案敢问大众阿那箇是未了公案有我即病生无我即病灭我病两俱非万里一条铁更有末后句待款款地与诸人说云门一曲子腊月二十五唱高和得齐大棒掯月豆出去敢问大众既是唱高和得齐为什么却打他劝君更尽一盃酒西出阳关无故人浴佛云今朝乃我佛如来降诞之辰所至丛林例皆浴佛因记得僧问宝峯䖍和尚铜铁之像则且置今朝浴什么佛峯云煑煠不烂师云好大众古人开口见胆只是罕遇知音华藏忍俊不禁要与下箇註脚诸人要识煑煠不烂底么杓儿才举处不用更沈吟端午举文殊令善财採药云是药者採将来善财遍观无不是药却来白云无不是药文殊云是药者採将来善财乃拈一枝草度与文殊文殊提起示众云此药亦能杀人亦能活人师云善财童子採来亲大智文殊用得灵今日青山端午节不劳拈出再施呈何故幸自可怜生无以药为病古人道似地擎山不知山之孤峻如石含玉不知玉之无瑕若能如是是真出家古人恁么道华藏即不然似地擎山不知山之孤峻如石含玉不知玉之无瑕若能如是辜负出家何也如是则易不如是则难击碎无瑕之玉推倒孤峻之山横按镆鎁全正令太X平寰宇斩痴顽举保宁勇和尚示众云保宁有箇无价担子虽无毫釐斤两须是有力者方能荷负得去且道谁是荷负者顾大众云不可更待镌名凿字也师拈云保宁虽则不镌名凿字未免藏身露影笑破衲僧鼻孔华藏道是诸人人人具有此担箇箇荷负得行湘淮江浙川广福建到处去来了无疎失只是不肯放下蓦然放得下管取呵呵大笑受用无穷蓦召大众众举首师喝云放下着便下座今朝腊月十有五摩那击动三通皷诸人不是不将来山僧不是不分付麻三斤栢树子德山歌道吾舞此道今人弃如土阿呵呵较些子发机须是千钧弩有一语没人知最亲切又希奇晓来和露看只欠一声啼有般瞎汉背地里笑曰这箇是鸡冠花诗谁人不知还曾梦见么下座举达磨大师道吾本来兹土传法救迷情白云和尚道祖师岂不知有一花开五叶结果自然成白云道因风吹火用力不多师云达磨祖师不枉西东白云和尚不谩註脚故得子子孙孙千古家声不坠华藏跛跛挈挈百丑千拙虽然用尽腕头力争柰诸人如风过树只么休去要且不甘试作死马医看以拄杖敲绳牀云阿㖿阿㖿虽是木头也知痛痒至节云无边不动虗空体不拒阴阳去复来谁道一双穷相手未甞容易舞三台遂举手云华藏今日不X舍道法现凡夫事供养大众去也复云休休一九与二九且舞一半举赵州和尚道我十八上便会作活计南泉和尚道我十八上会破家散宅师云赵州南泉也是徐六担板只见一边华藏也无活计可做也无家宅可破逢人突出老拳要伊直下便到且道到后如何三十六峯观不足却来平地倒骑驴举三圣问雪峯透网金鳞以何为食峯云待汝出网来即向汝道圣云一千五百人善知识话头也不识峯云老僧住持事繁师拈云张侯白李侯黑硬如绵软如铁蓦路相逢两会家临济未是白拈贼一九与二九相逢不出手面面各相看人人自知有你若野犴鸣我便狮子吼我若野犴鸣你亦狮子吼十字纵横自在行切忌随人背后走摩尼珠人不识如来藏里亲収得収者易见者难见者易用则难见得用得二无两般闲把一枝归去笛夜深吹过汨罗湾今朝四月一春去无踪迹拈拄杖云衲僧拄杖子依旧光黑漆复举云看看旋岚偃岳而常静江河竞注而不流野马飘鼓而不动日月历天而不周遂掷下云尽情抛掷太湖里下载清风孰与俦散祈雨道场云万里不挂片云虗空正好喫棒古今无间令不虗行遂举拂子云是故过去诸佛现在诸佛未来诸佛西天二十八祖唐土六祖天下老和尚X乃至古往今来诸善知识尽在这里震法雷击法鼓布慈云洒甘露直得灵苗增秀气瑞草发祥光且道林下衲僧以何报德蒲团时倚无他事永日寥寥贺太平谢知事头首拈拄杖示众云还见么卓一下云还闻么闻见分明是箇什么观音大士弘悲愿千臂庄严千眼明定慧慈威咸具足山僧赢得不惺惺今朝十月十五有误诸人来此山僧口似匾担说禅烦拄杖子卓拄杖一下云一击忘所知更不假修持黑蛇当大路狮子逞全威有句无句如藤倚树打破油瓮讨甚老鼠楖𣗖横担不顾人直入千峯万峯去无边剎境自他不隔毫端十世古今始终不离当念东胜身洲打鼓西瞿耶尼上堂南阎浮提展钵开单北郁单越喫粥喫饭三世诸佛历代祖师天下老和尚古往今来诸善知识总在这里两日来好雪演上座不可更向雪上加霜各自归堂喫茶去今朝巳是三月半到处桃花开烂熳多少游人眼不开灵云一见疑情断谛当甚谛当敢保老兄犹未彻且道玄沙意作么生伯牙与子期不是闲相识小参冬至举五祖和尚道将四大海水为一枚砚须弥山作一管笔若人向虗空里写得祖师西来意五字白云下座大展坐具礼拜为师若写不得佛法无灵验X大众以虗空为纸海水为砚须弥为笔只写五字有什么难处华藏道若有人不假纸笔墨砚一大藏教五千四十八卷天下老和尚所说法门一时写毕华藏要伊为走使若写不得上大人丘乙巳化三千七十士尔小生八九子佳作人可知礼也且熟念然后顺朱莫道老僧压良为贱结夏举达磨大师一日谓门人曰汝等盍各言其所得时道副对曰如我所见不执文字不离文字而为道用磨曰汝得吾皮尼总持曰如我所见如庆喜见阿閦佛国一见更不再见磨曰汝得吾肉道育曰四大本空五阴非有如我见处无一法可当情磨曰汝得吾骨二祖出礼三拜依位而立磨曰汝得吾髓师拈云缺齿胡僧输机是筭人之本争奈谩演上座一点不得据这四箇汉若踏着华藏门总是喫棒之数何故贪他一粒粟失却半年粮偈颂辞亦菴相招行者化苔脯南北东西总亦菴尘毛剎海悉包含山僧巳住其中矣更欲招邀即不堪琉璃田地无根草信手拈来属老卢不似时人开着眼再三捞摝费工夫与鴈山车岭建接待僧送定维那鴈山孤顶绝攀跻当念游人困路岐暂与化城休歇地莫教忘却转身时X兴化当年为克宾棒头敲出玉麒麟遯菴放过定禅者只要渠侬眼自明题石勒王见佛图澄畵像与正弼侍者立地成佛杀人汉握节当胸更问谁莫怪阿师佯瞌睡要渠回首自知非三应三唿亘古今遯菴无此老婆心痛拳热喝出门去一听渠侬怨恨深送元功居士归温陵示法震头陀湖山相见笑颜开知道仁从佛国来败阙尽情都纳了莫言无物送君回头陀事众巳多年华藏无衣可得传噼面三拳仁义绝陈州人出许州门竹原元菴主语嗣大慧登高菴主刘师诚请普说师云诸法寂灭相不可以言宣释迦老子在摩竭提国三七日启口无由达磨大师对梁武帝尽力提持只道得箇不识若也一向坐却尽大地无一箇发真归元先圣幸有第二义门不妨于中开一线路不见道一法若有毗卢堕在凡夫万法若无普贤失其境界一法万法若有若无毗卢凡夫普贤境界总在里许喝一喝云如我按指海印发光汝暂举心尘劳先起大众见尘尔时善财童子入妙光大城于正法藏大楼阁中寻见大光王时大光王修大慈幢行出自住处来于此中入大慈幢X三昧此处一切人天及山河大地若草若木有情无情并皆归向于王各发菩提心修行梵行成等正觉转大法轮时诸大山王各作大师子吼说大法要菴山道休去歇去寒灰死火去一念万年去古庙里香炉冷啾啾地去世间诸乐悉皆是苦惟寂灭之乐是为真乐横山道三九二十七菩提涅槃真如解脱即心是佛𧣴子落地楪子成七片扇子𨁝跳上三十三天筑着帝释鼻孔东海鲤鱼打一棒雨似盆倾观音菩萨买胡饼放下手云元来却是馒头惟诸大菩萨禅悦之乐是为真乐圣山道临济三次问黄檗如何是佛法的的大意黄檗大棒打去大沩问仰山佛法向上道取一句作么生道仰山拟欲答热喝出去乃至德山棒临济喝皆是诸佛慈悲之乐是为真乐登高山道尔等三人正在葛藤窠里欲得不招无间业莫谤如来正法轮才作是说大光王从三昧安详而起告诸山王言善哉善哉如是如是汝等善说此法我以此法为王以此法教勅以此法摄受以此法引导以此法令众生修行世间之乐皆悉是苦惟此三法是为真乐诸大山王并善财童子咸作是言但愿东风齐着力一时吹入我门来解夏示众云年丰岁稔道泰时清唱太平歌乐无为化秋露如珠秋月如圭众妙园中茄子瓠子大小累累早麻晚麻结荚底结荚开花底开花正当恁么时释迦弥勒文殊普贤德山临济向上向下有句无句X天地玄黄宇宙洪荒直下一时坐断直得风飒飒地人人分上壁立千仞各各面前飞大宝光与么说话未称衲僧且不落夤缘一句作么生道昨夜圣山头倒卓今朝石笋暗生芽若究竟此事如失却鏁匙相似只管寻寻来寻来忽然撞着恶在这里开箇鏁子便见自家库藏一切受用无不具足不假它求别有什么事诸方为人抽钉拔楔我这里为人添钉着楔诸方为人解粘去缚我这里为人加绳加索缚了送向深潭里待他自去理会这些子如撞着杀人汉相似你若不杀了他他便杀了你郑居士请益师云若要参学须是信得及始有参学分若信不及徒费精神终无所益大抵烦恼即是菩提无明便是生死根本未达斯理且须看箇话头纯熟自然开悟生死到来却得力汝要理会此事但向日用应缘行住坐卧常将不是心不是佛不是物话作一句举看尽公措大家平生许多聪明见识一齐向此话上用却伎俩穷处如上墻上壁都无缝罅无着力处正好着力忽然失脚倒地老僧即为汝证明未到这般田地且自看话不用来见老僧示徐君饰道友生死根本乃佛祖心印万世不移易一丝毫但当仁自迷不能回光返照甘作众生耳欲得透脱岂是小缘二六时中四威仪内应公奉私但X将前日所示话头贴在额上抵死谩生与之厮崖一番作为一番提起审详谛观是谁起倒譬如快鹰快鹞梢云突日迷风透青掀腾直截觌体承当一切见成只是不得卜度做颂下合头语便千里万里也要得透脱生死除非大彻大悟心地开通僧问赵州狗子还有佛性也无州云无此箇公案正是开大彻大悟心地底钥匙子也示入府化士达磨西来巳是多事二祖立雪安心一生受屈后来承虗接响将谓多少禅道佛法尽是迷头狂布殊不知古圣曲垂方便事出急家今时满口道恣意说如之若何尽是染污兄弟不知却谓是好点头嚥唾若真实全体作用都理会不得盖谓不曾证悟不遇真善知识向心意识里卜度自谓百了千当苦哉可惜许皮下还有血么老僧只是箇喫饭疴屎底老和尚亦无一法与人你才入门便知你端的若是箇中人如上将军出阵不顾危亡得失决胜千里把从上佛祖踏向脚跟下一突突出嗄天下人不柰你何然后更须知有向上一窍子若透顶透底方得自由自在若只得箇入头处便宝惜坐在胜静境界中堪作什么大丈夫汉一等是踏破草鞋须是还他大彻大悟方能出生入死如其毫发不透则十万八千古人云转凡或圣易转圣成凡难而今凡圣难易总不得动着且下府见檀越红尘閙市中忽然撞着无面目汉老僧罪过弥天达磨二祖隐身无路印X枢下府持钵临行求法语勉强书此举世尊生下一手指天一手指地周行七步目顾四方云天上天下惟吾独尊师云见怪不怪其怪自坏赞赞达磨大师五祖和尚十万里来卖口觜宜乎打落当门齿面壁九年谁採你深雪之中若不得救苦救难观世音菩萨有甚面目归乡里貌古而清语俚而新同乎流俗大有迳廷常心是道杀人活人使当时磨下玉洁氷清则杨岐一宗未必中兴者也大慧和尚世尊去世二千余年到此尊慈恰五十代渠以壁上安灯盏雨前置酒台闷来打三椀何处得愁来颂清净行者不入涅槃破戒比丘不堕地狱佛法兴衰可见也为定上座入塔那伽常在定无有不定时虽经劫火烧此定未甞乱定上座还会么若向这里荐得童子身中入正定比丘身中从定出比丘身中入正定大火聚中从定出且道大火聚中出定向什么处去良久云烟霞生背面星月遶檐楹X东禅蒙菴岳和尚语嗣大慧上堂师住漳州净众到鼓山请云鼓山不跨石门句嚼碎令人牙齿寒亲扣国师问端的石门无锁亦无关喝一喝云得与么七穿八穴又喝一喝云得与么十字纵横若谓全提半提和屎合尿唤作一喝两喝披沙拣金若还主将当头谁敢单刀直入昔时入得而今入不得昔时入不得而今入得青萝夤缘直上寒松之顶白云淡泞出没太虗之中拶破髑髅非等闲不说世间真实义诸禅德知是般事便休且道有什么事千峯势到岳边止万派声归海上消举适来老禅和尚道鼓山有三十棒要打新净众你诸人且道如何莫是未入鼓山门合喫三十棒么咄莫是巳入鼓山门合喫三十棒么咄莫是鼓山盲枷瞎棒胡打乱打么咄咄若是我杨岐儿孙便请单刀直入师云鼓山三十棒要打新净众正是画龙得龙画马得马净众恁么道要骑便骑要下便下只谓突出人前岂可像真弄假即今权借老禅拄杖子行正令且要拔本遂作拈拄杖势复云休休将谓胡须赤更有赤须胡山僧今日卜一卦且要大众相委天地合其德日月合其明鬼神合其吉凶咄内卦巳成更求外象咄但愿今年蚕麦熟罗睺罗儿与一文芭蕉闻雷开耳在什么处葵花随日转眼在什么处X若还眼耳分明透出千门万户于斯信得鱼龙知变化龟鹤自神仙苟或未然灸疮盘上更着艾炷拈拄杖云一叶飘丹干坤独露万缘泯迹法界全彰沩山水牯牛大雄白额虎河阳新妇子临际小厮儿虽然借路经过拶着扶篱摸壁卓拄杖一下下座今年是闰年剩着三十日返究所剩底添些浮逼逼世间没量人一切但省力净众此密语说了却不密谁道霜风只一般今年寒胜去年寒夜来得箇真消息无限鲇鱼上竹竿开炉云炉巳开炭未有衲僧煖地且相守忽然乞得火种来切忌烧脚又烧手阿爷阿爷山僧为诸人忍俊不禁未免预搔而待痒住福州东禅升座云诸佛浩浩法门流出一切众生密密心地应用无差箇中谁悟谁迷谁得谁失得失既绝迷悟一如长剑倚天不用羣魔胆落明珠照夜何须智鑑高悬直下巳绝承当便乃全身担荷逢人即出出即不为人三圣毡上拽猫儿不离当处全机变逢人即不出出即便为人兴化如在灯影中着着有分身之路当知此事千圣共行四面布蒺䔧中间札硬寨棒头取证喝下承当正是衲僧放身命处且衲僧分上内既不出外既不入岂思量分别之所能知非杳绝情忘之所解会种种妙悟一一天真箭既离弦无返回势所以道菩提无实相亦无非菩提平生用处力在腕头皇恩佛恩一时报毕试问诸人大X功不宰一句作么生道良久云天高羣象正海濶百川朝干龙节云权实齐喝头头摩竭真机照用双行处处普光明殿丝毫不异如风行空表里洞融似日普照正当恁么时见得彻信得及心无所生法无所住总无边剎海为我皇宫尽万世古今为我皇寿蛮夷华夏自然车书混同鸾凤辇舆初无远迩之隔且报恩一句作么生道万方歌有道四海乐无为世尊不说一箇字大藏小藏从此出达磨九年面壁来得皮得髓分优劣既无神通变化岂有东涌西没直下针眼里覰破不妨大众前雪屈灵山指月虗空钉橛曹溪话月窟笼着榍让和尚磨塼作镜马大师即心是佛实语当忏悔弄巧翻成拙冷处着一把火临危切忌饶舌选甚德山棒临济喝明中坐舌头暗里抽横骨当知此事自然超越心不在内不在外法无可传无可说心法双忘性即真渴若喫盐加得渴君不见古人有言兮从上诸圣还达真正理也无答云达会么阿剌剌阿剌剌石菴玿和尚语嗣蒙菴岳上堂鹊既鸣鹊鹊鵶则鸣鵶鵶禾山四打鼓赵州三喫茶春来花处处云散月家家达磨当年无板齿祇应特地过流沙X祈雨云五五二十五乖龙不为雨沙石欲生烟稻麻将藁死山僧有箇七字顶轮王陁罗尼能破龙宫开蛰户斥雷师驱电母布慈云而洒甘露唵苏噜㗭唎苏噜入新僧堂举黄龙南和尚同隆庆闲禅师看僧堂龙云好僧堂么庆云好僧堂龙云好在什么处庆云一梁一柱龙云此未是好处庆云和尚又作么生龙云这一柱得恁么么圆那一枋得恁么匾庆云人天善知识须是和尚始得遂同出僧堂外龙云适来恁么且道是肯你是不肯你庆云若与么又何曾得安乐来师云黄龙父慈隆庆子孝直得龙吟雾起虎啸风生如水入乳水乳和同也不妨奇特若是检点将来总未得勦绝白云与么道为复是肯伊不肯伊诸人还会么若会去也不谩向明窻下安排上座若也不会三条椽下六尺单前竖起嵴梁各自讨箇安乐处始得谢李深卿陈仲龄云昔在东谿日花开叶落时几拟以黄金铸作钟子期师云古人恁么道大似焦桐挂壁罕遇知音白云今日幸遇二居士到来正值六合无风万籁俱息不免再理朱絃试弹一曲横按拄杖云诸人还闻么闻即不无且道是何曲调卓拄杖云太古希声无限意知音知后更谁知葛教授请追荐云云山偶尔遭攧臂痛不可胜言府教挥金辨供殷勤咨请谈禅禅禅不在拈槌竖拂亦X非作用周旋不在扬眉瞬目亦非文字语言祇据现成公案自然七方八圆在云门得之则曰一句三句在法眼得之则曰惟心法门在沩仰得之则曰父慈子孝在临济得之则曰三要三玄在曹洞得之则有偏正回互在天下老和尚得之则有问答机缘在云山得之则全提正令于人天之上在府教学士得之则致吾君于尧舜之前在现前大众得之则随宜应用在太孺人黄氏得之则生于忉利诸天禅禅绵绵密密密密緜緜渡水胡僧无膝裤东村王老屋头穿拈来一一中的不妨似箭离絃脱或踌躇拟议迢迢十万八千语是谤寂是诳不语不寂转增虗妄喝一喝云春风吹落桃李花淡烟疎雨笼青嶂谢幽巖和尚云向来云岫访雷峯朔风吹雪落长松今日雷峯访云岫无限春光满巖窦机锋互换主宾分八两元来重半斤然虽如是且如宾主作么生分莫是宾则全宾主则全主么错莫是全主是宾全宾是主么错直饶不落宾主也错错错明眼衲僧休卜度云散水流鸟啼花落可菴若更少留云山不至寂寞受鼓山请辞众云垦土诛茆作佛宫栽田博饭与君同梦中十载因缘尽又拄乌藤过别峯临岐一句如何说此去平分江上月千里同风事宛然云山虽别何曾别别不别鹭鸶飞入寒江雪乍远众慈伏惟珍X重在白云受鼓山请拈帖示众云山僧十有余年坐在乱云堆里真箇如一片顽石相似摇撼也摇撼不得拈掇也拈掇不得提起帖云今日因什么被这些箇点着便动岂不见道兵随印转将逐符行拈疏示众云与么文彩甚生标格直下承当迥超言默且道是箇什么得与么奇特青山不锁长飞势沧海合知来处高陞座僧问坐断云山事巳彰可怜云水自茫茫今日石门通一线端然衣锦便还乡还乡一曲作么生唱师云罕遇知音僧云争奈鼻头绳子犹属他人在师云你且道他是阿谁僧云他也不识师云依俙越国彷彿杨州僧云祇如未跨石门一句作么生道师云百杂碎了也僧云巳跨石门一句又作么生师云依旧却浑崙僧云直得大顶峯点头鼓屴崱震动师云未为分外僧云祇今晏国师抚掌呵呵大笑云幸得与老师相见去也师云不是冤家不聚头僧礼拜师云放汝三十棒师乃云山野行年甫及耳顺百丑千拙怕出人前以故巖栖谷隐火种刀耕自以为得计而禅和家一箇箇论量卜度道石菴老汉大似秤鎚落井何日是出头时山僧闻之鼻孔里嘻嘻地冷笑且道笑箇什么聻岂不见古人道如今是甚时节出头来又道布袋里盛锥子不出头者是好手诚哉是言今日无端蓦然地被鼓山一行专使到来大丞X相旨命严重难以固辞也祇得顺水张帆更加橹棹直上大顶峯去也汝等禅和家又作么生论量又且如何卜度喝一喝云休卜度世间那有杨州鹤一身与世等委蛇万事随缘即安乐无意来时却宛然有心用处还应错错错错莫莫莫近日秋林多叶落铁牛飞过洞庭湖西山走入滕王阁卓拄杖复举雪窦明觉禅师在洞庭受雪窦请众檀越与专使喧争不巳明觉陞座告众云住翠峯好住雪窦好于时一众皆云住雪窦好师云明觉老人老老大大主人公在什么处去住却问他人山僧今日这里也无檀越与专使喧争自家直是一刀两段更不周由为什么如此一拳拳到黄鹤楼一踢踢翻鹦鹉洲玉麟掣断黄金锁大丈夫儿得自由卓拄杖小参郑少梅提宫结冷淘会请云今日一会亦非小缘僧俗交参人天普集直得山河大地示现本光水鸟树林咸提妙唱一一七穿八穴明明百匝千重若也直下荐得去不论比丘比丘尼优婆塞优婆夷顿证阿耨多罗三𧂀三菩提便乃古释迦不先今弥勒不后其或未然石菴不免向灸疮盘上更着艾燋去也庞居士一口吸尽西江水凸出眼睛胡钉铰一椎钉得虗空未为好手紫胡要打刘铁磨虽然据令未免倚势欺人赵州勘破台山婆当面蹉过者如麻似粟如今总好一状领过箇中休辨誵讹没誵讹会也么湖X南人卖上面福建人喫冷淘卓拄杖一下云白云拄杖却饱寒山抚掌呵呵为什么如此岂不见甘贽行者设粥为狸奴白牯念摩诃更有南泉潦倒无端打破粥锅喝一喝云恁么说话哂我者少笑我者多卓拄杖施主散藏请僧问一法若有毗卢堕在凡夫万法若无普贤失其境界去此二途如何是独脱一句师云乌龟倒上树僧云莫祇这便是也无师云是着即错僧云祇如僧问投子一大藏教还有奇特事也无子云有僧云如何是奇特事子云演出大藏教意旨如何师云文不加点僧云且如死心又道演入大藏教又作么生师云无孔铁鎚重下楔僧礼拜师乃云一法若有毗卢堕在凡夫万法若无普贤失其境界去此二途道得独脱一句未为奇特且作么生是奇特底事若也会去一大藏教总在里许若也未会一大藏教亦在里许岂不见僧问投子一大藏教还有奇特事也无子云有僧问如何是奇特事子云演出大藏教后来死心又道投子祇知其一不知其二若有问如何是奇特事却向道演入大藏教诸人者一人演出一人演入还有得失优劣也无还会么会则事同一家不会万别千差所以道百川异流同归于海万途差别皆入此宗此宗奇特当阳显赫佛及众生皆承恩力释迦老子承此恩力于灵山三百余会演说五千四十八卷权实半满顿渐偏圆大喻三千X小喻八百法门重叠如云起于长空行解分披似花铺于锦上由是苏巖居士承此恩力于尘劳界内正念现前发难遭想披阅此五千四十八卷一句一偈字义一一炳然理事一一明白今日今时承此恩力远诣云山兰若以檀波罗蜜营办香积供佛及僧而白云山僧承此恩力登此莲华狮子之座说法一时为其忏散还恩恩无不满赛愿愿无不圆回烦恼为菩提回无明为大智改禾茎为粟柄易短寿作长年遂拈起拂子云这拂子承此恩力上至非非想天下至金轮水际东西南北上下四维于其中间作无边无量广大佛事赞扬如上所作功德不可思议诸人还信得及么若信得及方知释迦老子也与么苏巖居士也与么白云山僧也与么拂子也与么拂子穿过释迦老子释迦老子穿过苏巖居士苏巖居士穿过白云山僧白云山僧穿过拂子正当恁么时唤作释迦老子耶唤作苏巖居士耶唤作白云山僧耶唤作拂子耶喝一喝云拂子还他拂子释迦还他释迦居士还他居士白云还他白云如是则拂子自拂子释迦自释迦居士自居士白云自白云正当恁么时毕竟功归何所苏巖居士还相委悉么黄卷何须更遮眼灵龟此去伴长生以拂子击禅床华藏退菴先和尚语嗣育王无示师在福州大乘受信州章法请辞众上堂云有去有X来有聚有散古今流动南北异驰此世间法无去无来无聚无散融三世于当念括大千于一尘此出世法若是衲僧家又且不然朝到西天暮归唐土向大食国里喫粥喫饭新罗国里东行西行盖是寻常不为分外虽然浆水钱即且置草鞋钱教谁出喝一喝云乍远众慈伏惟珍重入院云若据此事通上彻下亘古亘今干坤不能包裹寒暑不能迁变语言不能表显数量不能该括所以不欲向声前句后鼓弄脣舌只有这拄杖子却得箇善巧方便遂卓一下云瘥病不假驴駄药有时放行即枯木生花氷河起焰有时把定即百川绝流千林无叶有时把定即是放行放行即是把定枯者任他枯荣者任他荣此三句中有随波逐浪有截断众流有函盖干坤且道山僧平常用什么句为人若也定当得出许伊具择法眼若定当不得行到水穷处坐看云起时钟鸣鼓响问答交驰水绿山青觌体全露禅和家闻人恁么举着便道多少现成殊不知针眼鱼吞却嘉州大像却向北斗里藏身今日若有傍不肯底出来掀倒禅牀也许伊具一只眼若无山僧今日一场罪过举四祖大师云百千法门同归方寸河沙妙德总在心源师云大小大祖师只知渡水不觉腰深山僧即不然遂拈起拄杖云百千法门河沙妙德尽在拄杖X头上若也直下见得便向祖师顶𩕳上行其或未然却听拄杖子重为诸人说破卓拄杖下座言语道断寻行数墨者罕穷其端离见超情摘叶寻枝者难求其本所以六情才动万法摐然一念亡机太虗绝点诸佛如来于中亲证六道众生于中往来十方虗空于中发现山河大地于中成形且道这拄杖还在其中也无日月不到处特地好干坤祖师会云昔日世尊于灵山会上拈花示众迦叶破颜世尊道吾有正法眼藏分付摩诃大迦叶及乎达磨西来子子孙孙递相印证临济下喝德山行棒俱胝竖指秘魔擎叉以至道吾舞笏雪峯辊毬大似聋人听哑子说话有什么分晓所以古人道从上来宗门中事未曾有一人举着既然如是且道许多老汉成得什么边事良久云不覩云中鴈焉知沙塞寒诸人白日见山见水楼台高下人畜骈阗一见便见更无凝滞及乎竖起拳头拈起拂子问伊作么生便乃不知下落且道誵讹在什么处良久云睦州道底马祖升堂百丈卷席且从诸人指东画西二祖三拜依位而立你道意在什么处直饶十分会得更有向上一窍在咦传经云当阳有路不隔丝毫直下承当岂容拟议向千圣顶𩕳上横行于万化纷纭中坐断具烁迦罗眼者覰不见有通天耳者听不闻四音八辩说不得三玄五位分不开若也放过一着随机应变遇缘即宗X有渐有顿有开有遮且道一大藏教从何而来苏卢悉利萨婆诃十二时中山河大地草木丛林为汝诸人宣扬法要发明大事其来巳久若能眼似眉毛窥覰得透心如木石飡釆得入便知水流花发常转无尽法轮禽飞兽走普现色身三昧且道瞿昙四十九年又更说箇什么良久云一字入公门九牛车不出水陆请升座云以一粒米而为饮食以一尘毛而为供具以一草叶而为香花以一滴油而为灯烛是则名为微细供养以大地为饮食以万物为供具以须弥为香花以海水为灯油是则名为广大供养以禅悦为饮食以道品为供具以戒定为香花以智慧为灯烛是则名为真法供养若是衲僧家吞栗棘蓬咬铁酸𨢝飡金牛饭喫赵州茶且道是什么供养若向这里擘得线路知得下落微细供养即广大供养广大供养即法供养即三而一即一而三一切诸佛受此供养永住世间不入涅槃一切菩萨受此供养坐菩提树成等正觉一切声闻受此供养不入正位回趣大乘一切人天受此供养发菩提心修菩萨行地狱众生受此供养速离苦趣生诸佛前今辰斋主受此供养亲承如来摩顶受记不历僧祇获证法身山僧拂子受此供养有何利益良久云到头霜夜月任运落前溪施主请云此事若是得底人周旋往返不离大方譬X如鱼龙受用海水亦如飞鸟出没太虗初无片时离于空水向这里觅生死去来圣凡染净是非取舍了不可得所以道无常生死法与我不相干山僧恁么说话忽被明眼人覰破一场漏逗何故夜行人只贪明月不觉和衣渡水寒谢知事头首云珍裘非一狐之腋大厦非一木之枝太山非巖峦无以增其高沧溟非川谷无以成其大是以普贤鼓棹妙德扬帆互作主宾交为肘臂且道班劳册勋谁当其最良久云路遥知马力岁久辨人心上元云九重城里灯烛烧空歌管揭地时人只向閙中过却千山尽头尘迹不到松桧阴森僧家但觅静处安身虽然志趣不同要且但是徐六担板若是夜半骑牛穿市井手𢹂席帽出长安底终不向那边着到何故他家自有眠云志芦管横吹宇宙分四月八日云佛法无人说虽慧莫能了既巳击鼓升堂大众齐集今正是时不可放过要知么昨日是春今朝是夏三十年后莫道华藏不曾说破若作时节因缘会即眉须堕落上元云诸人各有自已一段光明周徧法界交光相罗如宝丝网无坏无杂既然如是云门因什么道人人尽有光明在看时不见暗昏昏大似压良为贱以已方人只如夜来乡坊城邑百千灯明互相照耀且道与自已光明是同是别若也道得许伊亲见灯明X如来若道不得东家点灯西家暗坐小林三拜得吾髓鹫岭拈花一笑新莫谓藏身无影迹月明照见夜行人腊八日云二千年前大觉世尊适丁今日明星现时于菩提树下成等正觉普观法界一切众生乃至山河大地草木丛林悉皆成佛遂拈拄杖云既然如是且道这拄杖子成什么佛住何国土说何等法乃卓三下云三转法轮于大千其轮本来常清净若能奉持速取证又卓一下云急急如律令十二月初一岁事将周毕腊月火烧山旱雷轰霹雳瞌睡师僧惊觉来三九依前二十七参小参若据此事直是顶门具眼底看不见有通天耳底听不闻若是箇识机宜别休咎底岂更向胡饼里呷汁指头上觅月便好悬崖撒手全身放下把从前许多向上向下玄言妙句是佛是祖一时转向自已背后直教三世诸佛仰望不及天魔外道窥覰不见方有少分相应若更有丝毫许佛法可作解会却被他知见网罗一时罩却历劫终身无有活脱之期只是随人语言搏量捉摸见人道此事不容拟议便于一切见闻境界语言机境都不飡釆打净洁毬见人道此事本来成现便道见山但唤作山见水伹唤作水饥来喫饭困来打眠见人道有时恁么有时不恁么便道拈一枝草为丈六金身也得拈丈六金身为一枝X草也得元来只是依草附木傍人门户若夺却手中杖子一步也行不得何故如此为他脚跟下线子未断顶门上窍子未开于自已分上全无些子自由所以于䨥明䨥暗时摆拨不开即自无出身之路于同生同死时入作不得即为凡圣情量所拘既然如是忽若正令全提十方坐断又且如何透得昨夜三更过铁门年穷岁尽寺舍冷落无可慇懃也拟牵挽些子新鲜葛藤呈似大众直是措置未就何故若是拈槌竖拂瞬目扬眉激扬今古辨论誵讹从上老宿莫不如是大似嚼了甘蔗淋过死灰有什么滋味若是建立门庭起模画样破二作三将无为有又似无风起浪好肉剜疮若是说心说性说因说果说顿说渐说开说遮黄面老子四十九年一时道了也是以向这里东拏西抉涝漉不上如贼入空屋相似未免向诸人面前口似匾担虽然又不可只恁么休去岂不见云门大师道若是得底人道火何曾烧着口要知么夏热冬寒山青水绿天高地厚月白风清一时为诸人八字打开了也又恐有般底道是平实商量不免更为伊拈出金刚圈栗棘蓬胡张三黑李四朝到西天暮归唐土便乃点头嚥唾道却较些子者拄杖子路见不平𨁝跳出来一时赶散且道如何判断即是青山只解磨今古流水何曾洗是非X混源密和尚语嗣晦菴光状元上堂云山漠漠乔木阴森古屋耽耽丛林閴寂混源于此栽荆棘布蒺蔾札硬寨谁敢覰着忽有人进得步转得身出得气酽茶三五盌意在󰑁头边其或未然青尖路崄瞰空碧莫谓公公不道来结夏云以大圆觉为我伽蓝善财特地向南参身心安居平等性智三世如来未瞥地过去巳灭未来未至堪笑维摩谈不二喝云有利无利不离行市一二三四五金木水火土拾得语寒山丰干骑老虎报君知莫莽卤从来保福四谩人不似禾山解打鼓举五祖和尚云秋云秋水两依依塞鴈声声度翠微多在洞庭青草岸楚天空阔不知归师云五祖箇老翁从来多指注不是不知归忘却来时路连緜雨不晴谷子多损失二麦未入泥忧心常惕惕来岁不饥荒未敢相委悉启告梵天帝释天玉皇大帝天且放日头出晷运推移日南长至伏惟首座大众起居轻利石笋抽条泥牛脱鼻三门头石师子齩杀南山白额虫即且置且道竹山点头青尖肯首竟谈何事相骂饶你插觜相唾饶你泼水春日晴黄莺鸣更听断崖流水声青山叠翠款步作程归来烟岛有谁争且道归来一句如何语会曲肱权作枕卧听夕阳钟X即心即佛非心非佛不是心不是佛不是物半夜虗空揣出骨十分描摸畵难成试问诸人是何物阿呵呵咄咄咄拶倒门前大案山搏风放出辽天鹘拈拄杖示众云还见么若唤这箇作拄杖则瞎却汝眼山河大地明暗色空欺汝去复卓一下云还闻么若唤这箇作声则塞却汝耳鸡啼犬吹鹊噪鵶鸣谩汝去既不唤作拄杖又不唤作声毕竟唤作什么箭穿红日影须是射鵰人元宵云现在佛未来佛过去灯明佛臂长衫袖短星宿光日月光本光瑞如此依旧黑漫漫我此一灯传百千万亿灯光光相照互相摄入还见有灯明佛么这里明得拽占波国与新罗国鬬额其或未然黑地撞着露柱莫言不道剎说众生说三世一切说常说炽然说无闲歇如是则蝉噪长林蛩吟古砌猿啼岳麓鱼跃深渊半帆明月载新秋物物头头俱透脱便恁么去止宿草菴且居门外何故鹤有九皐难翥翼马无千里谩追风释迦老子洎诸圣师所说经律论乃戒定慧总持之门三藏五乘四时八教不消道箇钵啰娘切脚更说什么张僧迦胡达磨鼻孔一时穿却然虽恁么且道钵啰娘切得什么字还委悉么若未委悉混源今日不惜口业为你诸人说破便下座学道人见有如无得之若失诸佛菩萨畜生驴马浑无有异菩提涅槃业障烦恼等无差别若人与么见X得则生身入地狱受无量苦何故谤斯经故获罪如是记得达磨祖师在少林时有一则公案流落丛林七八百年诸方未曾道着今日混源不惜口业与你诸人说破切须记取良久云若到诸方不得错举一身浪宕无拘捡閙市门头恣意游汉地不収秦不管不风流处也风流健则坐困则休信任从教雪满头寄语宣和政和元和佛陀张僧伽李达磨老耽孔丘照顾沩山水牯牛僧问如何是学人得力句师云你为什么问别人进云如何是学人转身句师云十字街头进云如何是学人亲切句师云脚跟下荐取复拈拄杖云拄杖子竖穷三际横亘十方圣不可知凡莫能测天堂地狱镬汤炉炭诸佛菩萨畜生驴马俱是假名卓拄杖一下云一时百杂碎了也只这拄杖子又且如何诬人之罪以罪加之召大众云鼓未鸣诸人未出僧堂前巳前一时成现头正尾正更来这里叉手竝足伏听处分讨什么盌蓦拈拄杖下座大众一时走散师住净慈淳照十一年十二月初十日恭奉圣旨就本寺开堂谢恩毕判府安抚徽猷度疏师提起示众云岂弟张夫子遗我径寸璧中有数箇字字字无人识莫有识者么试道看宣蔬了指法座此座高广吾不能陞舍利弗可煞小胆臣僧X昙密常陞此座为国开堂今日何须特地作礼既不作礼如何话会须弥灯王如来照顾踏着你鼻孔便登座祝香问答罢师乃云至理亡言灵机绝待纤尘不透如隔关山一线才通千差得路不是情中法莫生种种心诸佛证而不知羣迷用而不觉大包天地细入隣虗于一毫端现宝王剎坐微尘里转大法轮是谓无尽藏大解脱门无尽藏总持门无尽藏功德聚无尽藏福寿海言言玉转珠回句句斩钉截铁把住也圣凡路绝佛祖乞命天下衲僧亡锋结舌放行也满天和气枯木生春野老讴歌渔人鼓腹不把住不放行一句作么生道四海浪平龙睡稳九天云静鹤飞高复举太宗皇帝尝梦神人报云请陛下发菩提心皇帝早朝宣问左右街曰菩提心作么生发左右街无对后来雪窦和尚道实谓今古罕闻臣僧昙密辄成一颂菩提妙心作么发日应万机元不差回首瞥然轻覰着大千沙界是皇家久立众慈伏惟珍重诸佛出世打劫杀人祖师西来吹风放火古今善知识佛口蛇心天下衲僧自投笼槛莫有天然气槩特达丈夫为宗门出一只手主张佛法者么良久云设有也斩为三段大慧禅师忌日拈香咄这花木瓜苦澁无以加蓦然嚼得碎清风生齿牙种性恶不堪夸杨岐老驴三只脚蹋人无数满天涯X湖山叠乱青湖水漾虗碧断岸蓼花红疎林秋露滴良哉观世音处处失弥勒到万寿上堂道人相见岂可徒然举一则语有陷虎深机说两句话破古人窠窟纤尘不立不啻如铁壁银山倒岳倾湫未尝动着毫末许笑瞿昙拈花拙丑恨黄檗行棒无辜说脱空起临济宗风断命根续杨岐正派卷舒自在纵夺临时掀翻佛眼葛藤窠大坐当轩全正令敢问大众作么生是全提底正令平生不识先生面不得一听乌夜啼颂古居一切时不起妄念清净行者不入涅槃塞北平沙阔黄河衮底流征帆才及岸蛮狄一时收汲水僧归林下寺待船人立渡头沙澄江渺渺烟波窄云静一天星斗斜数珠百八摩尼颗颗圆辽天鼻孔一时穿恒河沙数佛菩萨日日唿来跳一圈空叟印禅师语嗣佛照上堂大道坦然离名离相刬除则失旨建立则乖宗从上佛祖古往今来善知识显大机彰大用尽是关空鎻梦过犯迷天印上座打破面皮还免得么良久拍蝇床云不入惊人浪难逢称意鱼X举罗山初入院上堂才揽衣就座便起去却回首云未识者近前来有僧出礼拜山云也大苦僧礼拜起云某甲咨和尚山便喝出师云要识罗山么用尽自已心笑破他人口要识这僧么乞火和烟得担泉带月归二由一有一亦莫守平地上死人无数一心不生万法无咎屎窖里头出头没孤迥迥峭巍巍花须连夜发莫待晓风吹春山青春水绿春风包褁无纤粟目前事量外机东村王老暗攒眉暗攒眉独脚山魈舞柘枝举丹霞参忠国师才展坐具国师云不用不用霞退身三步国师云如是如是霞进前三步国师云不是不是霞遶禅牀一匝出去国师云去圣时遥人多懈怠三十年后觅遮汉也难得师云不用不用千圣不共如是如是蝮蝎蛇虺不是不是彻骨彻髓进前退后遶禅牀掣电之机落二三铁崑崙儿喫一攧南海波斯舞不彻夜半失却拦腰帛笑倒东村王大伯拍禅牀一下下座通身画锦赤骨力卖扇老婆手遮日无手人一拳是一拳无足汉一踢是一踢阿呵呵九九元来八十一平如镜崄如崖拟即失动即乖不拟不动自缠缚别有生机掘地埋喝一喝云云门亲见陈蒲鞋请少林再立僧多子塔前风行草偃育王门下正令重行掀翻旧日规模从教佛祖乞命不是第一句亦X非格外机寸钉才入木遍界火星飞龙吟雾起虎啸风生水长船高泥多佛大因什么春力不到处枯木亦开花良久云収得安南又忧塞北举南泉示众道非物外物外非道赵州出问如何是物外道南泉拽拄杖便打赵州接住拄杖云莫打某甲他后错打人去在南泉云龙蛇易辨衲子难谩便归方丈师云避得迅雷重遭霹雳病起云即虗空体是病森罗万象是药谓之药病相治直得虗空消殒万象平沈亦未是勿药时节良久云丧却毗耶离无人解看箭蓬莱开受请花未拈时凭谁着眼破颜笑后巳错流通从兹接响承虗致见麻缠纸褁若非本色汉难起此门风把住放行天旋地转铁船不怕海涛怒香饵端知意在龙便请承当毋劳谦逊举真净道石霜云休去歇去是二乘寂灭之乐云门云一切智通无障碍拈起扇子云释迦老子来也是谓学般若菩萨法喜禅悦之乐德山棒临济喝是谓三世诸佛慈悲喜舍之乐除此三种外不为乐也师云真净老子能知佗人之乐不能自乐其乐育王箇里以上刀山攀剑树为乐以饮洋铜吞热铁为乐莫有同此乐者么喝一喝云不是弄潮人莫入洪波里举龙牙道云居师兄得第二句我得第一句西院问云门龙牙恁么道还扶得也无门云须礼拜云居始得西院云傍观者哂师云路见不平拔剑相助伤鳖X如龟必应有主范统制入山若论宗门中事譬如上将军临阵韬略俱备咳唾风生所以临济金刚王宝剑谁敢婴其锋东山暗号子鬼神莫能测妙在建功立业佐国安邦然虽如是还有向上事也无击禅牀云回观射鵰处千里暮云平僧问如何是截铁之言师云满口含霜二月十五了无遮护山花半红半白争开黄莺一声两声乍语取箇眼兮耳必聋取箇耳兮目䨥瞽报慈隔云门露打破油瓮失却老鼠举肇法师道观方知彼去去者不至方师云观方知彼去去者不至方防胡城万里其祸起萧墻拈拄杖示众云唤作拄杖缚杀汝不唤作拄杖走杀汝卓一下云顺风帆巳挂不肯上船来语是谤寂是诳不在非语非默亦非向下向上拈拄杖卓一下云开甘露门示真实相又卓一下云无端平地堆青嶂冬夜秉拂大藏小藏教诠注不及处当甚破草鞋四七二三祖相传不到底餵狗也不喫岂况分枝列派玷辱宗风致使逐队随羣递相钝置若论衲僧本分事覰着即瞎听着即聋举着即烂却舌头会得即生陷地狱直下着得脚挨得开正好朝打三千暮打八百一向壁立万仞土旷人稀不免俯顺时宜通一线路所以道羣阴剥尽何曾动着丝毫一阳复生巳是X全机漏泄正当恁么时如何野水氷生银片段寒梅雪绽玉零星九旬禁足造地狱因三月安居担枷带鎻护生须是杀杀尽始安居会得箇中意铁船水上浮用尽自已心笑破他人口以大圆觉为我伽蓝身心安居平等性智好人不肯做刚向屎里卧到箇里直饶坐断圣凡踪不居佛祖位魔宫虎穴即处优游在衲僧分上了没交涉若是蹴踏惊人底瞎驴只于没交涉处进一步便见灵山会上迦叶微笑错承当少室峰前神光得髓未亲切毕竟亲切一句作么生道良久云夜半明星当午现痴人犹待晓鸡啼佛照为父母忌请陞座妙悟玄机脚跟红线繁兴大用千年葛藤还他过量汉一刀截断不与千圣同途一句单提埽荡众魔窟穴荆棘林中烹金琢玉黄金殿上撒土抛沙回天转地峭巍巍迈古腾今风凛凛千峯坐断万顷虗闲罔极之恩一时报毕正恁么时且道二位尊灵向什么处去还委悉么内宫慈氏当台见遍界全彰净法身末后说偈云无端净饭与摩耶生下男儿不起家此日难忘当日恨一炉沈水一瓯茶颂古崔禅上堂拈拄杖云出来打出来打有僧出问崔禅聻崔便掷下拄杖归方丈十三惯绣罗衣裳自怜红袖闻馨香人言此是嫁时X服含羞刺出双鸳鸯木菴永和尚语嗣懒菴师住西禅升座问答罢乃云万机不到千圣攒眉正令当行阿谁敢拟任是祖师出世未免弄假像真直指人心如望梅林止渴故知声前一路智者犹迷言下精通翻成漏逗直饶有奔流渡刃之手不犯锋𨦵全机敌胜正是衲僧门下守营把寨老弱残兵堪作何用只今莫有具冲天意气底么良久云金镞惯调曾百战铁鞭多力恨无讐上堂机轮转处作者犹迷千眼顿开如何晓会不见睦州和尚示众云诸人未得箇入头须得箇入头既得箇入头不得辜负老僧恁么说话面皮厚多少木菴则不然诸人未得箇入头须得箇入头住洋屿菴升座云经年不跨云门路逐浪随波恁么去而今老大复痴憨归来且作村菴主跨瞎驴挝毒鼓百战场中偃文武从教临济拨动烟尘沩仰互为队伍列伍位鎗旗布三玄戈弩不消咳嗽一声直下一时败露虽然如是犹是寻常用底且不堕时机一句又作么生良久云旋斫生柴带叶烧时挑野菜和根煑复举僧到鹤林敲门林问阿谁僧云是僧林云莫道是僧佛来亦不着师云诸禅德鹤林虽能把定封疆要且不会随高就下山僧即不然方丈门八X字打开了也僧来佛来了无罣碍为甚如此家无小使不成君子庆御书妙喜菴额师指牌云虎头带角人难措石火电光休密布中兴天子展神锋万象之中看独露升座问答罢乃云海门鼓浪拍天飞妙喜家风孰与知今日风云重借便分明向上为全提文彩未彰消息巳露动地惊天不容回互云汉昭回星斗垂谁敢擡头正眼覰复举五祖示众云若人将四大海为砚须弥为笔向太虗书祖师西来意太平下座礼伊为师若书不得佛法无灵验师云诸禅德直饶恁么未是作家裂开金锁玄关看取通天手段拈拄杖划一划云还知么三分入石从来妙却使神仙暗里惊鴈山枯木和尚遗书至云枯木生花劫外春馨香遍界古今闻忽然树倒归何处猿叫千山月满船会庆圣节升座云世出世间称第一谁敢当头正眼观今日风云欣庆会九重深处现龙颜拈起拂子云甚生标格与么奇特甚生标格如是富贵未离兜率降王宫天上人间无比类万国来朝仰圣明南山又见添苍翠直得龙吟丹阙凤舞青霄石笋抽条木人抚掌正与么时莫有共乐昇平底么良久云鵰弓高挂狼烟息恢复山河四百州至雪峯请升座云解语非干舌能言不在声非声非舌用还家罢问程既非干舌又不在声且作么生说作么生听说既无说听又无听直得雨花无路凡圣X绝踪譬如明镜当台绝演若逐东西之径洪机在掌排巨灵擘太华之峯只这神威阿谁敢近天下老和尚到这里饮气吞声乞命有分只今线道放开也要大家知有竖起拂子云差之毫釐失之千里临济正法眼藏向这瞎驴边灭却至今三百六十骨节八万四千毛窍一时撒在诸人怀里未审还辨明么击拂子云石火一挥天外去时人休看月边星复云适来方丈老人举僧问五祖和尚如何是临济下事祖云五逆闻雷师云五祖和尚向蟭螟眼中开张世界坐断临济舌头未审还知落处么擘开沧海取龙吞五逆闻雷不许闻翻笑波心遗剑客区区空记刻舟痕寸丝不挂赤肉尚存万里无云青天犹在直饶仰面不见天低头不见地鸟道绝行踪通身无出气犹落时人窠臼里还知超越一路么蓑衣篛笠从偏侧収取丝纶归去来素面相呈犹涉脂粉离诸已见堕在断常直下喝散白云冲开碧落到干元门下不堪为走使在还知么精金不入炉中煅争得光华彻底鲜中秋云茫茫人看中秋月徒向阎浮记时节不智明月向人圆巳是眼中重着屑瞎了眼降却屑昨夜三更转向西惊起苍龙拗角折师在枕峯再受黄蘗请云春深不放白牛闲依旧随羣入乱山拽杷牵犁偿宿债尾巴再露与人看X受鼓山请云国师不跨石门句舌头未举先分付那堪觌面涉思惟冲天鹞子新罗去如斯剖露巳是敲出凤凰五色髓击碎骊龙颔下珠刢利汉与么知归脚跟下好与一札还知么大顶峯高不容进步灵源水急谁敢停桡直饶一喝倒流亦乃未为奇特莫有拨转上头关棙底么良久云三尺镆鎁横在握不知谁是出头人僧问少处减些子多处添些子时如何师云巳是七穿八穴进云学人未晓其中旨乞师方便再提撕师云不许夜行投明须倒进云登山须到顶入海须到底师云这汉今日方瞥地僧礼拜师乃云少处减些多处添白云官路贩私盐一条性命俱抛下不怕当初王令严秉拂西禅首座寮立僧云不露风骨句未举先分付进步口喃喃轩知大罔措如斯剖露巳是将诸人作死马医了也还肯么若也肯去大似认奴作郎若也不肯又是斩头觅活到这里合作么生话会刢利汉一覰覰透何妨稳坐若向途路经行不消轻轻一拶便见铁围那畔今之学徒这里经冬那里过夏大法未明一向驰骋脣觜夸诸已见将谓举世无人殊不知性命浑在别人手里白日业识忙忙何时得到家看它到家底人开口动舌自然去离泥水活人眼目何曾将实法系缀于人又岂是心缘意解所能证悟不见X德山和尚示众云问即有过不问犹乖有僧才出德山便打僧云话也未问因甚便打德山云待你开口堪作什么古人具恁么手段譬如烈焰烧空不容眨眼有甚近傍处有般汉闻与么道又却随语生解自谓我为法王于法自在无你会处无你不会处若作如是见解非惟蹉过德山亦乃自昧行脚眼而今要径截会么适来方丈老人垂示外道问世尊不问有言不问无言世尊良久外道赞叹云世尊大慈大悲开我迷云令我得入师云听事不真唤钟作瓮阿难续问世尊云外道有何所证而言得入世尊云如世良马见鞭影而行师云且道那里是见鞭影处后来雪窦和尚云迷云既开决定见佛还许同参也无若共相委天下宗师竝为外道伴侣若各非印证东土衲僧不如西天外道又大沩哲和尚云外道怀藏至宝世尊亲为高提森罗万象历然又得阿难金钟再击四众共闻虽然如是大似二龙争珠长他智者威狞师云这两箇老汉一人具金刚眼睛照破四天下一人泥里洗土块未免自救不了若人缁素得出未免钝置世尊为甚如此觌面若无青白眼宗风那得至于今赞偈六祖黄梅半夜错分付才得星儿便乱做大庾岭头疴一堆后代儿孙遭点污X黄檗生缘不在北门村行脚何曾参百丈梦里思归黄檗山无端平地堆青嶂洋屿菴造水笕路遶悬崖万仞头担泉带月几时休箇中拨转通天窍人自安闲水自流柏堂雅和尚语嗣懒庵师住温州净社开堂日升座问答罢乃云太虗挂剑用显吾宗凛凛神威阿谁敢拟刢利汉聊闻举着踢起便行坐断报化佛头直下壁立万仞若向言中取则句下明宗恋窟狐狸不消一攫何故此事不可以有心知不可以无心得不可以语言造不可以寂默通如击石火似闪电光眨得眼来了无交涉所以黄檗棒头打出大愚肋下用来有卷有舒能区能别可以助无为之化可以报不报之恩帝道与佛道遐昌皇风共宗风永扇直得风行草偃水到渠成海晏河清渔歌樵唱且共乐升平一句作么生道太平瑞气无边表航海梯山祝圣明复举罗山初出世升座才歛衣就坐便云珍重又云未会者进前来僧出礼拜山便喝师云还知罗山落处么一道直如絃千古应无对纵有啮镞机髑髅成粉碎喝一喝太守请就州衙祈雨升座云葛陂化杖谁为力陶壁飞梭事有因好是风云相际会峥嵘头角自惊羣拈X起拄杖云还见么复卓一下云直得海水腾波须弥岌㠋拏云攫雾电埽雷奔正恁么时倾湫倒岳一句作么生道良久云大海若知足百川应倒流上堂佛子住此地即是佛受用拈拄杖卓一下云巩县茶瓶喫一槌击碎饶州白甆盌直得憍梵钵提不觉缩项吐舌观音菩萨忍俊不禁向蚊子眼睫上开张铺席悬羊头卖狗肉无星秤子秤来恰得十二两大愚老汉听事不真却将秤鎚锯解转使行市买卖不相当敢问诸人作么生得恰好去良久云多处添些儿少处减些子温州贡院回禄太守请升座荐亡殁士人师云百岁光阴弹指顷万缘休处是良谋文章盖世今何在到了还归土一坵便恁么信得及生而无生一片浮云点太清灭而无灭万里寒空沈晓月箇些儿佛不知拟心栖处隔山迷直饶不拟栖心处犹落吾家第二机岂不见鲁仲尼谓曾子曰参乎吾道一以贯之直下担荷得去处生死流骊珠独耀于沧海踞涅槃岸桂轮孤朗于碧天当恁么时生死两字甚处安着既无安着便见文殊问菴提遮女云生以何为义女云生以不生生为生义殊云如何是生以不生生为生义女云明知地水火风四大未常自得有所和各而能随其所宜是为生义殊云死以何为义女云死以不死死为死义殊云如何是死以不死死为死义女X云明知地水火风四大未甞自得有所离散而能随其所宜是为死义师召大众云生死两义菴提遮女八字打开了也物故诸位英贤闻如是说彻证无生竖起拂子云看看如今尽在山僧拂子头上示现神变舒广长舌同声唱言生是死之生死是生之死两路坦然平无彼亦无此既无彼此又无死生毕竟向什么处去劫火洞然毫末尽须弥顶上任横行懒菴忌日拈香瞎驴灭却正法眼临济宗风始大张的的单传至今日绳绳不断愈光扬有价数没商量无鼻孔汉将什么闻香万机不到千圣攒眉一句当阳十方坐断直得三十三天风飒飒地金刚水际涓滴不流然后移身换步唱二作三杀活全提收放有准如镜照像不乱光辉似鸟飞空不杂空色头头历落着着现前不堕功勋何拘得失所以道钟中无鼓响鼓中无钟声钟鼓不交参句句无前后直饶恁么犹涉程途瞥转机轮如何着眼撒手到家人不识鹊噪鵶鸣栢树间小参住温州灵巖入院当晚云不露风骨句未举先分付进步口喃喃知君大罔措古人尽力提持只这些子若也彻去说什么悬崖峭壁鸟道无前信脚优游纵横得路便见丛林改观滴水氷生迈古超今骑声盖色全宾即主全主即宾照用双行谁散覰着且毕竟谁是知音者雪后始知松栢操事难方见丈夫心X结夏云去年今月正今日北高峯前冷泉亭畔悬羊头卖狗肉秤头斤两惜如玉几多高价来相酬尽力相酬酬不足今年今日正今时竹山顶上栖风亭边饥即飡困即眠石头为枕草为毡永日萧然无箇事白云深处不朝天且道今年底是去年底是若道一是一不是见处偏枯若道总是总不是更买草鞋行脚何故不见道閙时閙浩浩静时静悄悄静中之事閙中参閙中之事静中了直饶静閙两忘更须当阳裂破方能以大圆觉为我伽蓝身心安居平等性智涅槃自性无系属故既无系属又何用踞菩萨乘修寂灭行明眼汉没窠臼应时如风应机如电点着便行拨着便转高高峯顶立不挂烟云深深海底行清波不犯鹅珠不待护而自护蜡人不待氷而自氷虽然如是且道承谁恩力还知么一曲韵寒千古调万重青嶂月来初解夏云十方同聚会箇箇学无为此是选佛场心空及第归既是无为又作么生学既巳心空又归什么处若是顶门眼正未举先知早是钝汉更于言下争锋有何交涉岂不见三角和尚道若论此事眨上眉毛早是蹉过了也麻谷出众云蹉过即且从如何是此事三角云蹉过了也麻谷掀倒禅牀三角噼嵴便棒师云提持过量事须是过量人所向无前折冲万里后来雪窦道遮二老汉眉毛总未曾眨上说什么此事蹉过师云雪窦虽善搀旗夺鼓其奈身陷重围X柏堂特为破关与伊讨箇出路蓦拈拄杖卓一下云向遮里透得过可以排巨灵逞擘太华之威慴苍龙展夺骊珠之势随处作主遇缘即宗师子飜身谁敢覰着且俯徇时机一句又作么生不怜鹅护雪且喜蜡人氷偈赞立地佛事见见之时见非是见见见之时非是见见犹离见若为论钱塘江上中秋后风急潮声万马奔真觉禅师德山棒下桶底脱又被巖头轰一喝悬崖万丈放全身松山撑破秋空月为僧下火三十三年居梦宅而今梦破宅还空直饶合得虗空体未免依前在梦中惺惺句若为通不惜眉毛为指踪云间木马嘶风急火里蝍蟟吞大虫𣏌上人下火正𣏌非凡木吾家梁栋材如何未合抱遽尔迅风摧直得丛林悽怆猿鹤悲哀正当恁么时一句若为裁归根得旨凭谁委异种灵苗火里栽白云菴主起龛箇是白云菴中主常与白云为伴侣白云影里笑翻身满谷白云留不住既不住去何处绿杨堤畔舞春风家家门外长安路X生时亦物死还空死去生来事一同今日死生消息断四方八面路头通春风荡荡和气融融下坡不走快便难逢齐监税撒骨得得临安过浙东来时草草去匇匇百年鼎鼎槐宫梦梦破方知总是空既总是空遮箇骨头甚处得来遮里彻去方知道有生有死善始善终鱼龙穴下蟠根固日月轮边气象雄续开古尊宿语要集第五续古尊宿语要X卍XXXX续刊古尊宿语要第六集辰雪堂行和尚语嗣佛眼上堂举玑和尚僧侍立次垂问云禅以何为义众下语不契僧请益师自代云以谤为义大众三世诸佛是谤西天二十八祖是谤唐土六祖是谤天下老和尚是谤诸人是谤山僧是谤于中还有不谤者也无谈玄演妙河沙数争似双峯谤得亲动则万丈悬崖不动则当处沈埋千重万重关锁一鎚当面击开伎死禅和无数依前似鸭闻雷喝一喝下座X佛说三乘十二分教顿渐偏圆痴人面前不得说梦祖师西来直指人心见性成佛临济三玄洞山五位痴人面前不得说梦山僧恁么道还免得遭人检责也无所以古人道石人机似我也解唱巴歌汝若似石人雪曲也应和还有和雪曲底么若有唤来与老僧洗脚师入法海院僧问离寿宁丈室届法海道场如何是不动尊师云此去双峯一十里僧云未是某甲问处师云金刚脑后添生铁师乃举德山初参龙潭问久向龙潭及乎到来潭又不见龙又不现潭云子亲到龙潭师拈云二古佛总向家堂里贩杨州不妨绵密山僧今日乍入法海波澄镜净鱼龙可观手内丝轮故然无用何故如此东西南北吾皇化玉笛横吹宇宙宽举帝释持花入佛会中佛问从天得耶曰弗也问从人得耶曰弗也问从地得耶曰弗也问从心得耶曰弗也问从无因得耶曰弗也问毕竟从何得释竖起拳头师拈云车不横推理无曲断若是此花佛与帝释总不知来处这里着得一只眼许你与佛祖为师正宗法眼历古昭彰大事因缘此时成现迅机掣电处密密绵绵绵绵密密中迅机掣电更问如之若何我面何殊佛面举僧问云门树凋叶落时如何门云体露金风后来死心和尚道大小大云门境上缚杀后有僧问死心X树凋叶落时如何心云珊瑚枝枝撑着月师云大众大小死心句里缚杀山僧恁么道为复压良古人为当别有道理解夏拈起拄杖问云拄杖子你将甚么度夏如是三问了却云拄杖子你因甚不祗对老僧拄杖子恰似眠梦觉起来道长老你老老大大得与么不识好恶我九十日眉毛一时落尽了也你更觅祗对在山僧闻得呵呵大笑大众且道山僧笑甚么笑他眉毛落尽金乌急玉兔速天上星兮地下木衲僧要透祖师关劝君拈却面前大案山自然会得五祖把火入牛栏一不成二不是三不定四不可拗折弓箭踏翻射垛若据山僧检点尽大地曲彔木牀上老汉一时有过且道过在什么处举南院问风穴南方一棒如何商量穴云作奇特商量穴却问南院此间一棒如何商量院云棒下无生忍临机不见师忽有人问山僧一棒如何商量噼嵴便棒何故见之不取千载难忘举维摩经云观五受阴洞达空无所起是苦义师拈云既五受阴洞达空无所起诸人十二时中行来往返是谁之所为若向这里着得一只眼便请拗折拄杖高挂钵囊好一员心空及第底禅客若也未然刀山剑树总在诸人钵盂匙筯上通身是口说得一半通身是眼用得一橛用不到处X说有余说不到处用无尽所以道当用无说当说无用用说同时用说不同时诸人若也拟议山僧在你脚底举古德道如人担百二十斤担从独木桥上过不倾不侧又不堕在㵎底当与么时是什么人扶持得与么恰好古人垂丝千尺不在深潭离钩三寸难为作者诸人还委悉么幽州着脚广州厮扑三轮清净是名大施内不见能施者外不见受施人中不见所施物有者道内不见能施者是无我相外不见受施人是无人相中不见所施物是无众生受者相若恁么商量解会未梦见衲僧脚板底一茎毛在岂不见东山和尚有颂慇懃唤子不归家爱向门前弄土沙每到年年三月里满城开尽牡丹花僧忏佛请举持势菩萨至袈裟幢世界穷释迦音声不得极处持地菩萨接竹至梵天量佛丈六之身不得目连以神通至非非想天要见如来顶相不见师云古圣既有与么风规诸人何不向万仞崖上放身百尺竿头进步直得一人人作狮子儿吼一声壁立千仞去岂不快哉记得僧问荐福古殿无佛时如何福云梵音何来忽有人问天宁只向伊道明日来更与你庆忏一遍问一答十问十答百过在唇吻十语九中不如一默落在鬼窟里总不恁么成何道理所以石梁驾崄灵鹊难栖洞水涓涓不停纤粟正当恁么时千钧不立X鎚处如是通信解知惭愧者和我石牛歌举僧问赵州狗子还有佛性也无州云无师云狗子佛性无韶石不相辜为君重决破秋至鴈衔芦僧问如何是和尚为人一句师云门前石塔子师乃云门前石塔子八白与九紫方道既分明免被巡官使出队归云冒暑入鄽如亲八热之狱却回旧住似登五台之山于斯具通方眼镬汤炉炭里皆有坐具地分其或不然一滴滴水一焰焰火饮水人醉向火人老从上宗门事直是少时辈兔子不喫窠边草象王走入野狐队若是少林禅达磨自不会为甚如此苦瓠苦连根甜苽甜彻蒂冬至云晷运推移露柱生儿日南长至须知惭愧君子道长嘉州大像小人道消天台石桥伏惟知事首座大众如龙若凤应时纳祐头尾相就庆无不宜乞枣得梨山僧与么提唱且道节文在什么处一箇红心不插两箭举大阳延和尚颂云半夜乌鸡抱鹄卵天明起来生老鹳鹤毛鹰觜鹭鸶身却共乌鵶为侣伴高入烟楼低飞柳岸向晚归来子细看依稀恰似云中鴈师拈云莫道诸人不会只老僧也会不得透过一切机达磨在少林九年正是拗曲作直透过一切境维摩老人一默未免堕坑落壍应无所住而X生其心道我悟去六祖大师全身坐在深草里德山入门棒临济入门喝雷声浩大雨滴全无东湖与么道诬人之罪全罪加之以拄杖击禅牀下座老僧有一句问诸人第一不得作问会有一句答此问第一不得作答会所以道问问不差答答不错问答去来龟毛兔角这里着得一只眼尽十方都卢是箇佛祖顶门无第二机无第二用无第二句有时与么夹山老子在百草头上与你和泥合水有时不与么西河狮子当门踞坐但有来者一时咬杀且道与么即是不与么即是良久云荐福眉毛都落尽从他露柱笑呵呵开藏经云依经解义三世佛冤离经一字即同魔说禅和家总道眼里有筋皮下有血还见得古人节角处么若也见得魔说佛冤千载龟鑑其或未然诸人今日看藏经多他一字不得少他一字不得若觅法鸡足山中问迦叶迦叶老人巳入灭二千年诸人向什么处问若问不得行脚眼在什么处若问得倒道将一句来拍禅牀下座端午云庚午太岁五月五东湖向旧灸疮盘上更着艾炷二祖谩自觅安心法连达磨元来不会转身句带累百子千孙箇箇错行此路为什么如此熟处难忘解粘去缚拔楔抽钉还他本分宗师举一明三动絃别曲须是英灵衲子所以道灵锋宝剑常露现前亦X能杀人亦能活人须知是杀中有活活中有杀杀中无活活中无杀杀活同时杀活不同时灵利汉摆手出荆棘林向三跳后寒山古路信息不通且道是什么人行履处良久云万仞峯前独足立骊龙颔下夺明珠普说若是本参中来岂有许多般事只为这一窍子未曾踏着所以省力处却成箇费力去山僧记得昔年到浮山游巖过得石龙峯了回头却望见山极顶上有箇大窍状如鸡笼唤作鸡笼巖可见不可上浮山远禅师曾垂语云三十五箇巖你诸人无不左穿右穴自在登览只有鸡笼巖向上无门向下无路云不能遮鸟不能度你诸人还亲到得也未若未曾到得三十年后忽然失脚踏着也不定师云你诸人见浮山恁么道且道箇老汉通你箇入路不通你箇入路若通你箇入路又道向上无门向下无路若不通你箇入路又道三十年后失脚踏着也未定到这里也须是箇汉始得如今兄弟闻山僧举箇鸡笼巖事便觉须有箇解会处必然须道我也会得山僧将知你只是解境与你已躳大事直是没交涉黄梅雨麦秋寒与么会太无端时节因缘佛性义大都须是髑髅干所以道欲识佛性义当观时节因缘时节若至其理自彰且道现今是什么时节佛性义在什么处这里具些子英俊便可随时受用于参学X门中是箇向上行履底人记得蒙溪和尚见马师得安乐后住蒙溪一日问僧上座甚处来僧云定州来溪云定州有什么奇特事僧云某甲旦过彼中只见说盐贵米贱并无奇特事蒙云我这里也只恁么只是麤粥淡饭与禅和家随分过时亦无奇特事却云你会么僧云不会溪云赖是你不会你若会洎输你一半道理晚间首座上来问和尚今早对这僧道输你一半道理某甲实不会特来请益溪云你既忘前失后我又忘后失前首座方欲下去溪却唤住云你下去不得道着如今师僧只说盐贵米贱并不于佛法用心你若频频举着丧却你穷性命也不难诸仁者一等是入泥入水求人就中蒙溪老宛尔不同若未遇本色道伴往往错会只如首座请益溪答云你既忘前失后我又忘后失前蒙溪为人一着在什么处须知首座恁时巳是命似悬丝当时若入得蒙溪门说甚输一半道理直是倒退三千近来佛法淡薄众中兄弟闻举古人公案往往只么情解将去此是参学家大不唧𠺕处自已脚跟下病根元不曾破只为当人未有入处纵有萤火之光落在脚前脚后到这里又不能挥劒一生作箇垛根汉如急流水撑船不离旧处有甚共语处所以道譬如掷劒挥空莫论及之不及斯乃空轮无迹剑刃非伤于此忽然丧却穷性命自然七穿八穴有甚不成办底事业法语X大冶洪炉烹金成汁范模既备引而注之高广大小唯范所成寸无差互既为完器用之得地利亦广矣人之所以处世择安巢之枝求胜已之侣亲师慕道晓夕不敢自怠所至弥笃所造弥近时节既至咬猪狗手向脑后毒下一槌则卓然硕大之器自模范中出一生事亦可庆矣昔僧问南岳让和尚如镜铸像像成后光向什么处去让云如大德为童子时相貌何在僧曰为甚不鑑照让曰虽然不鑑照谩他一点不得此僧疑像既成何以无昔日之光如人开眼见明合眼见暗常情便谓合眼并无所见殊不知明暗虽二均是见境让祖随分乘来机着一句子不妨明白平实又不可一向作明白平实解将去方彻见谩他一点不得处非升合语也千里之象一丝系其足象为之不行万斛之舟一石碍其底舟为之不动众生处处着佛祖以无量方便引之不过攻其所偏而巳识尽功亡已物披露演若达多得丧袪矣学般若菩萨明道易用道难苟得其用虽佛祖去伊面前亦出头不得三交嵩和尚在汾阳会中看楚王城畔汝水东流语终未契旨同道告之曰你何不用将去言下顿领前话甞有偈云得用直须用心意莫定动三岁狮子吼十方绝狐踪毫𨤲系念三涂业因瞥尔情生万劫覊锁余初读德山示众语至此念目今凡夫漏心念念生灭何时与X德山说处相应及至自家扶持得起来金不博金水不洗水当人分上如大火聚向上着一物不得直下千人万人控持伊不住有什么傍附处到得被学家逼拶临机应用目机铢两缁素宛然若果未具此眼目却须勤勤退步如鸡抱卵要得暖气相接时节若至啐啄同时既出胎殻自然羽毛相似也杨岐栗棘蓬学者竞欲吞之而不知吞不得处吞之有暇矣金刚圈学者竞欲透之而不知透不得处透之有暇矣若是性燥衲子从末上头便有愤愤不受人处分底志气向未疴巳前一覰覰透自然临机大用掀豁如狮子游行不求伴侣壮士展臂岂借他力也予昔年极力求道力尽神疲大事益远后方平生佛法身心一时放下一棒打不回头处忽然识得吾家旧物譬如宝物箧器在手随意而用良可喜耳从上来事如娑竭龙王降注大雨非大海不能容受如是过量事非过量机亦不能入作其间宿有道机者聊闻人指点着如误食金刚要令此金刚出心乃休息西山鄙叟曩有编蒲之念弗忘往来松阳三十年未甞以一言劝人留心禅门将知此事非大根大器将尽未来际为期程放尽一切人我取舍为加行未议进向也偈颂僧问南院寒暑到时如何院云紫罗抹额绣裙腰僧云上上之机今巳晓中下之机事若X何院云炭库里藏身紫罗抹额绣腰裙倾国风流宛胜秦玉笛插藏人不见夜深吹起凤楼春不二轩不于三界现身意谁谓维摩谈不二山空昼永鸟无声春光不在千花里访广因忻讲师不遇白云山出复山没寒㵎日西还日东长老不归予又去唯留萝月与松风训学徒云居高菴老人在龙门作首座临众事必曰须知有识者在他日侍诲次甞请问其说高菴曰平生众中立志免沈于下愚者尽出此语耳岂不闻大沩警语曰举措看他上流慎勿随于庸鄙广众之中鄙者常众识者常少鄙者易习识者难亲果能自奋于其间如一人与万人战庸鄙之习力尽真挺特没量汉也余从是终身践其言然有识者果何人哉学者得其旨归行脚大事不远而复气胜志则为小人志胜气则为端人正士唯志与气齐为得道之贤圣有人于刚很不受谏晓气使之然也公正之士虽强之使为不善宁死无贰志使之然也耆婆将死百草皆泣曰耆婆在世我等有用耆婆死后世间无识我者此喻世间诸法佛在世时佛能用之若佛灭度诸声闻僧所不能用X余未出家将冠之年见独居士甞谓余曰中无主则不正外无正则不行此语宜终身践之圣贤事业备矣余佩其说在家立身出家学道以至中年抚众以此如衡石之定重轻规矩之成方员耳舍此便事事失准竹菴珪和尚语嗣佛眼上堂真实本有之事不可妄求现成难信之宗终无所得爰自灵山付嘱鸡足授衣昼渡重溟夜航一苇皆缘上祖不了殃及儿孙汝等诸人各各如初心而出家如初心而行脚切须自重莫受人瞒异时足下烟生也怪天宁不得天宁今日为诸人说老婆禅去也一切众生是正报山河国土是依报一切众生有情有血气山河国土无情无知觉佛言有情无佛性无情有佛性有情不解说法无情常说法你诸人还闻无情说法么莫道剎说众生说常说炽然说无间歇是无情说法若恁么说内为色身所惑外为山河所眩终不闻说法诸人要会无情说法么静听静听良久云句下不知言外旨目前迷悟隔千山师良久云莫瞌睡若据令而行岂有今日正使法堂前草深一丈孤峯外水泄不通犹未为分外何故自有佛有祖以来不敢错误诸人一毛头许三令五甲X之后也不得错怪人好若是箇汉须于格外明机肯向途中辨的擡眸掩耳侧掌飜身澄源湛水而未可停舟峻浪惊波而岂容拟棹但是凡情圣解理照觉知祖教诠量古今通辩一时刬削彻底消除自然一箇箇不受人瞒岂不见道暂时岐路终费轮蹄得坐披衣向后自看蓦拈拄杖卓一下喝一喝云幽州犹自可最苦是新罗请首座云衲帔蒙头下板头边且打瞌睡蒲团叠足长连牀上随分挨肩忽然露柱眼开圣僧也须出院切忌钉桩摇橹更须看风使帆各各总在其中人人自宜照顾且道照顾箇什么喝一喝云堂中宾主句觌面没亲踈师在褒禅受庐山东林院请云不动之机往复无间且前生死要妙无根还有荐得底么荐得荐不得是谁分上事僧问立地荐得时如何师云痴人面前不得说梦僧云荐不得如何师云哑子喫冬瓜僧云荐得荐不得毕竟是谁分上事师云是你分上事僧云便恁么去时如何师云出门须见路莫比在家时僧云好师云吽吽师乃云适来上座道荐得荐不得是谁分上事山僧道是你分上事须恁么看始得设使你立地荐得我且问你许多时向什么处去来所以道绝渗漏超情离见方得不作两橛大众一山南北烟霞里两寺东西林麓间开眼如今浑是梦莫言真箇在庐山梦境全真三界依梦心而住幻机本寂X万法随幻相而生以如梦如幻之心了世出世间之事是故在此在彼江月本自分身出机入机岭云初无作意投子和尚下绳床而立十方世界毫发不差赵州老汉拽拄杖便行天下人摸𢱢不着大众到这里且道去则是住则是起云自笑褒禅老结社人唿远法师面前一道如絃直当门不用栽荆棘陜府铁牛昨夜失却尾巴嘉州大像不是白拈贼赵州南石桥北黄河九曲吞崑崙大悲院里安弥勒正旦云诸法不动故万象历然故性相常住故我及涅槃二皆空故遂呵呵大笑云新年头作恁么语话以拄杖卓一下云元正启祚天地玄黄泥揑圣僧又添一岁庐山五老峯一夜不觉头白面皱南岳三生藏去年巳是眼暗耳聋将谓彼此接物利生谁知如今魔强法弱仁义尽从贫处断世情偏向富门多伏惟山门监寺首座大众应时纳祐各各道体万福昨夜隣家乞新火晓窓分与读书灯师高声喝云你诸人看看眼目定动也左神茶右郁垒钟馗小妹生欢喜开门不用挂桃符昭昭灵灵元是鬼遂长嘘云但愿今年蚕麦熟罗睺罗儿竖一指遂竖起一指云还会么良久云俱胝和尚东林百不会瞎驴随大队鞭打不进前步步只倒退一日复一日灵台转昏昧死去入地狱永劫终不悔大众为什么如此开口见心肝实语当忏悔X喝一喝云错又喝一喝云错复喝两喝云错错乃大笑云错错东林手把断贯索诸方鼻孔都穿却人问如何不自穿自已鼻头难摸𢱢而今子细细思量元来不是而今错掷下拂子下座到广因访妙喜和尚众请云师翁咬破铁酸饀后来儿孙被他赚如今重为振纲宗只提一口金刚剑可笑诸方老冻脓口里只今无佃线彭崎逆浪卷波澜霹雳声中看闪电大众云门句里别有生机甘蔗洲边渐入佳境俊鹘窠里不生朦鸱勐虎窟中更添狮子哮吼处壁立万仞咤呀地谁敢当头东林老子到这里彼此有落节处何故閙市里上竿还瞒得你诸人么虽然如是山僧同行在此说一片禅直教四六八六锦上添花一要塞断诸方老和尚口二要捩转你禅和子鼻孔你诸人到这里须是定省精神始得遂卓拄杖云金镞惯调经百战铁鞭多力恨无雠请化主云圣泉欲打一只铁船与诸人下海去请曼殊室利法王子四人为招头请常不轻菩萨常精进菩萨不休息菩萨二十四人两边摇橹请三千佛会中娄至佛子等三人向中间打坐老僧老大衰飒且于末后独自把梢运载贪瞋痴嫉妬憍慢悭贪謟曲一切众生三界二十五有十二类生情与无情同登彼岸尔时会中有一菩萨于大众前唱说偈言学道先须有悟由还如曾鬬快龙舟虽然旧阁闲田地一度羸来方始休圣泉道你道则太煞道只道得一半X圣泉道一度赢来未肯休人人皆欲鬬龙舟锦标夺得兰桡在不落诸方第二头乃蓦拈拄杖召大众云大家齐着力遂卓拄杖云铁船三百丈谁怕浪头高至节云一阳生万物萌天本清地常宁四时行万彚成如纬经如权衡天心平人心诚日月明鬼神警方知天地分浊清古今无亏盈圣泉拄杖犹通灵敲骨出髓方悟从上诸圣盌鸣声犹较芭蕉半月程芭蕉道你有拄杖子我与你拄杖子你无拄杖子我夺你拄杖子卓拄杖一下云冬到寒食一百五今日许你诸人东问西问有解问者出来僧出拟问师云此去西天路迢迢十万余下座半夜穿针尽十方皆成线路你诸人为什么透不过天明喫粥无一纟系毫不露真机你诸人为什么拨不转透不过处路布分明拨不转时真机独露大众会么半夜梦中惊骤雨三更枕上听秋声住鼓山入方丈云烈火焰中蟭螟虫如何栖泊大炉韛里金刚钻烧得通红蓦然脑后一锥铁佛也须汗出佛祖重新煅炼衲僧再上钳鎚直饶千手大悲这里如何摸𢱢卓拄杖云打破从教重锢鏴休言钝铁费钳鎚以拂子击禅牀下座雪峯回云前日鼓山望州亭与雪峯乌石岭鼻孔相拄今日雪峯象骨山与鼓山大顶峯眉毛相结你诸人总在里许眼眨眨地看了为什么不知若知即辜负上座若不知即辜负山僧此一语有二负门若人X会得于佛法中不妨有箇入处以拂子击禅牀下座病起云天晴开水路无事设曹司病多谙药性小慈妨大慈山僧寻常口吧吧地是病病后口挂壁上是药以口挂壁上之药治口吧吧之病如今较些子所谓药不瞑眩厥疾不瘳诸人也有一般病寻常觅禅觅道学佛法这箇是病山僧这里总无禅道佛法与你是药以无禅道佛法之药治诸人觅禅觅道之病药病相投切须审详服食不可乱投汤剂似经蛊毒之乡滴水不可霑脣涓滴若犯便是丧身失命山僧又有一般病诸人寻常上来一言不相当拽拄杖打出三门外直是棒折也不放只为山僧太煞当断不断返招其乱所谓小慈妨大慈此一般病山僧寻常自知如今一笔勾下更不论量且问诸人去却药忌一句还有道得底么剑为不平方出匣药因经验始传方卓拄杖下座陈承事供五十三善知识请僧问佛眼和尚闻风吹书合门开乃云无风自动好与三十棒意旨如何师云先师是邛州人师乃云大众陈承事与大众昔在华严会上相见如今还记得么若记不得老禅不免与诸人说去也蓦拈拄杖卓一下云尘融法界念尽毗卢千眼顿开纤尘不立游戏宝明空海超越菩提觉场善财入楼阁之门重重无尽居士供蒲塞之馔种种庄严以上妙饮食供养为法门以广大愿心总持为佛事一一摄入一一交参一一圆融一一周X徧理事平等真俗混融凡圣同源因果不二直得文殊骑狮子入普贤鼻孔里藏身普贤骑象王入文殊眼睛里瞌睡释迦弥勒掩耳偷铃势至观音抱赃呌屈正当恁么时敢问大众是第几重法界还道得么重重无尽处眼上眉毛李丞相入山庆阁请云隔江举手相招横趍而去觌面单刀直入莫问如何须及尽这边那边终不起佛见法见赫日光中岂容眨眼大火聚里正要飜身一句临机悬崖撒手大居士初开宝钵宾头卢未厌尘机高阁凌空众必飞翔而后集四山无路惟得神通者来游起大悲无缘之慈受檀越最初之供洗钵于灵源洞口飞钖过大顶峯头云散月明水流花落岂不见云门问僧光明寂照徧河沙岂不是张拙相公语僧云是门云话堕也师云那里是这僧话堕处鼓山道相公说法阇梨话堕没量大人只消一箇光明寂照徧河沙衲帔蒙头闲处坐休休莫莫不可说此不可说亦不可但愿众生却有缘居士依前还恁么大众且道恁么好不恁么好乃高声云话堕也抛拄杖下座住能仁入院云老龙千丈湫晴空散飞雪尊者诺讵罗坐视眼眨眨老禅来住山梵志飜着袜乍可剌汝眼且要话头活大众话头既活语脉便通不疑天下老和尚舌头便是自已放身立命处胜热婆罗门投身大火聚里诺讵罗尊者撒手万仞崖巅一念初无X古今弹指便分新故因缘时节与物不差毫釐成住坏空随心转变自在若谓插一茎草处便是不劳斤斧时则众生定业难逃而古佛过去久矣遂拈拄杖喝一喝云老禅不打鼓山鼓送老来看鴈荡山杰阁重楼都不见溪边茆屋两三闲掷下拄杖下座释迦弥勒犹是他奴临济德山是何草芥向上一路荆棘成林更欲翻身堕崖落壍总不动着当处活埋生机临时飜成乱统与你诸人一时拈却了也恁么也不得不恁么也不得恁么不恁么总不得你诸人合作么生良久云穿耳胡僧葱岭去夜行踏雪马蹄轻解夏云悬泉千尺泻龙湫一叶萧萧万木秋坐看孤云行看月更无佛法挂心头一夏九十日无一日不禁足安居大众百余人无一人不安乐快活既无名闻利养是非得失搅扰心意又无佛法知见玄妙解会恼乱肚肠展脚缩脚听渠自在自由开口合口从君说黄道黑末后一句始到牢关坐断十方不通凡圣正当恁么时忽有人问你在什么处度夏向他道能仁寺里得么乃呵呵大笑云山横石碍疑无地路转溪斜别有村至节云晷运推移无不动日南长至几曾迁应时纳祐无他事依旧三门开两边大众还见么三门开两边一句具三玄今古应无坠分明在目前且道目前事作么生孔明庙前有古柏枝如青铜根如石苍皮X熘雨四十围黛色参天二千尺但见年年是好年岂知日日是好日小树子傍山栽花从叶里开枝高攀不得罗袖拂将来长至令晨伏惟知事首座大众各各起居万福久立众慈伏惟珍重供千佛会请师拈起拄杖示大众云三千诸佛尽在山僧拄杖头边放过即不可若不放过不免为诸人重新煅过卓拄杖一下喝一喝云尘融法界念尽毗卢咫尺跨于大千剎那超于三世过去诸如来秤鎚落井现在诸菩萨塞壑填沟未来修学人如麻似粟大众急着精彩掷下拄杖云回头拾得新罗箭自是诸人不丈夫龟峯晦菴光禅师语嗣雪堂上堂达磨不来东土人人鼻孔辽天及乎选佛场开能有几箇心空及第若是临危不变真大丈夫何以罽宾国王一刀两段其或未然临崖看浒眼特地一场愁大无外小无内半合半开成团成块老胡既隔绝衲子多违背雪窦与么剖判大似失钱遭罪殊不知筑着磕着须教粉碎火乱灰飞云龙庆会直得文殊普贤走却座下狮象大地山河具足百千三昧如今总在荐福拂子头上若向这里会得缺齿老胡放憨布袋若也不会南山北山转增霶霈老胡教外别传不立文字语句觅心内外总无达磨X两手分付大众第一不得承虗接响第二扫却葛藤路布直得洋澜佐蠡无风浪起有句无句如藤倚树沩山跳入水牯队中大食国人在中庭作舞诸人还知么若知直得大笑笑三十年始得且道笑箇什么生铁秤槌被虫蛀结夏云十五日巳前月映天阙珠动龙渊十五日巳后洋澜佐蠡无风浪起正当十五日不是目前机亦非目前事直得西河狮子踞地哮吼直指单传氷消瓦解光上座向尽大地人无本可据处借雪峯项上百二十斤铁枷作长夏中九十日佛事诸人便与么去勐虎毒蛇共住镬汤炉炭安居其或未然不免循途守辙下座与大众行结制人事佛佛授手祖祖相传咄法出姦生事久多变大阐提人家男女撞入瞎驴队里将临济正法眼藏一时灭却忽有箇灵利汉暗里抽横骨明中坐舌头管取坐致太平岂不见道天上有星皆拱北人间无水不流东数日暑气如焚一箇浑身无处安着思量得也是烦恼人这箇未是烦恼更有已躳下事不明便是烦恼所以达磨大师烦恼要为诸人吞却又被咽喉小要为诸人吐却又被牙齿碍取不得舍不得烦恼九年若不得二祖不惜性命往往转身无路烦恼教死所谓祖祢不了殃及儿孙后来莲华峰菴主到这里烦恼不肯住南岳思大到这里烦恼不肯下山更有临X济德山用尽自已查黎烦恼钵盃无柄龟峯今日为他闲事长无明为你诸人从头点破卓拄杖一下云一人脑后露腮一人当门无齿更有数人鼻孔没半边不劳再勘你诸人休向这里立地瞌睡殊不知家中饭箩锅子一时失却了也你若不信但归家点检看大众好太无端东海鲤鱼喫云门一棒忍俊不禁连旬继月雨似盆倾直得须弥峯顶洪浪拍天无限儿郎山上钓鱼炉边听水江西马大师愤悱不甘倩庞居士一口吞尽大地绝纤尘江河绝涓滴诸人还信得及么若信不及但向衣单下点检果然干嚗嚗地方知道家住海门东扶桑最先照宗通说不通如日被云笼说通宗不通似蛇入竹筒宗亦通说亦通杲日丽虗空古德和光同尘许你头正尾正入理深谭失却只眼了也龟峯则不然宗通说不通亦不得说通宗不通亦不得宗亦通说亦通亦不得不得亦不得金刚眼睛十二两衲僧手里秤头低道不在灵山切勿求诸已千林攧鹞风毕竟从何起若向这里着得只眼旋岚偃岳而常静江河竞注而不流岂不见道千峯势到岳边尽万派声归海上消举长庆云撞着道伴交肩过一生参学事毕师云败军之将止宿草菴带累多少儿孙转身无路殊不知筑着磕着头破脑裂塞壑填沟正是眼中添屑若论X参学事直是天地悬殊岂不见道欲得不招无间业莫谤如来正法轮正月将终仲春未至半合半开好箇巴鼻眨得眼来打落第二遂以拂子击绳牀一下云闪电未收霹雳随至蛰户俱开为什么龙无龙句具择法眼子细检点我宗无语句亦无一法与人巖头和尚不识好恶向诸人顶𩕳上大斧斫了手摩挲既乃不惜性命八字打开因什么炉韛之所钝铁犹多众中莫有具通方眼底衲僧向镬汤炉炭里救取巖头老汉亦乃天下老宿无过其或未然山僧辜负诸人庶几诸人辜负山僧太煞别峯印禅师语嗣密印上堂雷太博入山云皂盖翩翩入翠微机前俊鹞过多时而今更欲形言语只恐渊明暗皱眉虽然如是大海若知足百川应倒流一句便透这头踏着那头翻三搭不回东行不见西行利直得作尽伎俩用尽工夫半夜立雪齐腰终年负石舂米为驴事未了辛苦上下于玄沙雪峯因劫火洞然崎岖往来于大隋投子以至雪床忍冻火队藏身吞过百千栗棘蓬嚼破百千铁酸饀而今从头子细看来许多作家当时皮下还有血么虽然如是X八十翁翁入场屋真诚不是小儿戏徧地残红春去也拍天涨绿兴悠哉道人觅甚安心法达磨当时带不来敢问大众达磨既带不来后代将何传授卓拄杖一下云文不加点住遂宁东禅入院举僧问灵云佛未出世时如何云竖起拂子问出世后如何云亦竖起拂子其僧不肯后到雪峯问佛未出世时如何峯竖起拂子问出世后如何峯放下拂子僧礼拜峯便打师拈云诸方尽道雪峯放下拂子处有放有收殊不知巳是落七落八若是东禅即不然佛未出世时如何噼嵴便打出世后如何噼嵴便打为什么如此待得余甘回齿颊巳输崖蜜十分甜六月初一烧空赤日十字街头雪深一尺扫除不暇回避不及冻得东村廖胡子半夜着鞋水上立虎头带角人难措石火电光须密布假饶烈士荐应难懵底如何善回互遂喝一声云索头巳在山僧手里放去也得收来也得且道不放不收一句作么生道月似弯弓少雨多风便是犹陪句如何已涉言须知言句外声色不相干且离却声色言句如何相见秋风吹渭水落叶满长安散圣节举太宗皇帝因僧相见帝问近离甚处僧云卧云帝云卧云深处不朝天因甚到此僧无语雪窦代云难逃至化海印云圣明难遇师拈云咫尺龙颜X这僧蹉过若非二尊宿作家争见君臣道合正法则不然卧云深处不朝天因甚到此只对云云从龙风从虎举僧问云门如何是沙门行门云会不得进云为什么会不得门云只守会不得师拈云前箭射人可后箭射人深钟先生没后此道少知音竖起拂子云见么太阳溢目万里不挂片云三世诸佛历代祖师于此只眨得眼至于一棒一喝一机一境总是覆盆之下呈伎俩还有透得底么咄诬人之罪以罪加之住金山开堂举仁示皇帝夜梦神人劝发菩提心宣左右街僧录问菩提心作么生发皆无对雪窦代云实谓古今罕闻海印信云莫过于此师云至尊面前好一场佛事左右街蹉过即且置只如二老还得直截也未或问金山菩提心如何发只答云王言如丝其出如纶张都督生日云净法界身本无出没大悲愿力示现受生故黄面瞿昙从法界藏流出正体智正体智流出后得智后得智流出大悲心是以从兜率天退入胎住胎出胎出家成道转法轮度众生如优昙钵花时一现耳而少傅枢相都督相公乘过去大悲大愿大智大力山川孕秀河岳储灵于九月二十日降诞恩隆宸眷庆溢民瞻千圣之所护持万灵之所景仰况斯文关治道之得失而大老为天下之重轻敢凭X佛法之缘仰祝乔彭之寿正当恁么时敢问诸人黄面瞿昙与大丞相如是奇特如是殊胜从什么处流出诸人若识得去则二老道不虗行其或未然春行万国春无迹月满千江月不分只恁么过犯不少更拟摇脣鼓舌展事投机则千佛出世不通忏悔所以灵山会上是知而故犯曹溪门下是知而故犯山僧今日不可更把髻投衙是则是若不入水争见长人密印忌日拈香普示大众云还见么昔日哦眉山上亲曾把断要津今朝杨子江心依旧不通水泄不肯伊会佛法只肯伊没人情不肯伊口巴巴只肯伊干嚗嚗留下千斤担裤无口裩无裆聊焚一炷香冤有头债有主今年月去年月四海九州同皎洁去年人今年人鼻孔依前搭上脣只道年年人与月一回相见一回新或修行或供养马师鼓起无风浪争如此夜十分圆人在妙峯孤顶上举赵州一日侍者报云大王来也州云万福大王侍者云未到在州云又道来也师云来也宫殿随身去也笙歌满路侍者白头如新赵州倾盖如故腊八云佛高一丈魔高一丈正觉山前无风起浪金山箇里佛魔俱丧明星现时且莫欺诳无牛乳糜有德山棒为甚如此真法供养慈航到云每遇五日一参虽是诸方旧例今日宗师X面前岂容乱呈懵袋虽则恁么不可放过远山作眉红杏腮嫁与春风不用媒老婆三五少年日也解东涂西抹来且道今日又作么生逢人切忌错举举僧问睦州一言道尽时如何州云裂破僧无语又问云门一言道尽时如何门云老僧在你钵袋里师拈云云门睦州二大老美则美矣要且未勦绝在或有人问径山一言道尽时如何只向他道省得山僧一半力裴十观察供罗汉云具般若种于般若上自见自明有福德人于福德上愈修愈进如会百川而归海似增九仞以成山荣华转荣华殊胜又殊胜此是大檀越观察分上事于一切法成一切智具大人相号正徧知此是三世诸佛分上事双断二障双证二空欲证圆觉而未极圆觉此是诸菩萨分上事知苦断集证灭修道以佛道声令一切闻此是灵山五百十八大阿罗汉分上事向上一路千圣不传学者劳形如猿捉影此是历代祖师分上事虽然如是差别不同而龙树祖师道生为四种生众为四衍众此一法界藏徧于彼行处是知大檀越与诸佛菩萨五百罗汉历代祖师同一舌头同一解脱同一关棙譬如瓶盘钗钏同是一金江河淮济同是一水酥酪醍醐同是一味若向这里会得则圣凡平等理事一如众中莫有箇瞒不得底出来道径山这里是什么所在说同说不同说异说不异正当与么时如何排遣卓拄杖X云青山不锁长飞势沧海合知来处高复颂云雨足歛烟云山晴开锦绣良哉信心人知有向上窍携家上崔嵬法席为宏开五百阿罗汉掷钖与浮杯赴供如云集寿山增岌岌次男慧性开念念皆迪吉径山不覆藏言外要承当风云重际会归去侍清光说法不劳三寸舌参禅惜取两茎眉玉拦干畔青青柳最好人间二月时诸人莫作时节会莫作佛法会莫作玄妙会莫作平常会总不恁么毕竟作么生会忆昔首山曾漏泄新妇骑驴阿家牵古德道何似生辽天鹘万重云只一突大慧师叔道何似生莫妄想直饶透出古今也是胡孙伎俩别峯晚辈辄敢续貂何似生合取口三世诸佛不知有日午打三更面南看北斗举演首座挂牌云黄面老子云自未得度先度他者菩萨发心自觉巳圆能觉他者如来应世诸兄弟佛祖既有榜㨾子孙只得遵承弘持盖是大缘靖退实为小节前堂首座禅师道价精金美玉充满江湖机锋掣电奔雷高超佛祖双径久烦分座诸方无不钦风此来川藞苴相聚有缘正赖善知识共垂只手重开法施接纳方来使碧眼胡儿子孙转见昌盛有白衣老人眷属密赐扶持前程未易度量当场岂可退避且巳展不缩一句作么生道袖中凛凛吹毛剑千圣齐教立下风复颂云律身行业凛氷霜接物机关走雷电七千余指渴思浆愿为重提正法眼X海书记出世开元引座云诸佛横说竖说祖佛全提半提权挂垢衣初无实法七擒七纵用不祥之器岂得巳哉双放双收呵学语之流蹉过久矣当山海书记弃儒学佛舍律参禅为三吴烂漫之游探千圣不传之妙可取者如滩底石不随流俗之波难掩者如器中锽屡却藩侯之请今则姑苏缘熟史君命严拈拄杖往据要津把葛藤束之高阁佛祖炉韛中煅炼得底人天眼睛里正好施呈迦叶维卫想巳点头庞老维摩亦皆稽首益无所益为无所为横彼岸之慈航皎昏衢之慧矩乃云海首座火落韈袖由幻只自承当箭离弓弦不容拟议且直下承当作么生道莫道洞深云出晚须知果熟自然香复颂云初三十一中九下七众眼难瞒当机莫惜奉旨灵隐开堂遣中使付御香谢恩毕捧起示众云香水海中流出玉皇案上颁来九州四海散作光明云万岁千年用严皇帝寿判府尚书度疏师接起示众云毛锥子上舌相广长吐作仙机之锦曹溪路畔春风荡漾遂开枯木之花其中一点誵讹不妨对众吐露拈香祝圣云此一瓣香七佛巳前灵根秀发九天之上瑞气盘旋恭为今上皇帝祝延圣寿恭愿子帝王于大明之上阅世无疆友天地于太极之初卜年有永天眷恭愿金枝玉叶如珠网以交辉福海寿山空芥城而不动文武官僚恭愿佩玉鸣珂天作明良之会攀龙附凤日新经济之X能此一瓣香眼看不入鼻齅不闻半生历尽艰辛一旦得来容易骨董袋里几回曾巳施呈龙牀角边今日重新说破若有所为祖圜悟父密印未肯点头若无所为新弥勒旧释迦也须熏倒乃云建法幢立宗旨不须三令五申超毗卢越释迦只要一刀两段从上来有句无句是心非心金刚栗棘觌面拈来兔角龟毛当场掷出未免伤锋犯手带水拖泥我王库内无如是刀明眼人前作无限笑虽然恁么当炉不避勐火当言不避截舌而今倾西湖水钱塘水以为墨束飞来峰凌霄峯以为笔以此笔以此墨欲写达磨所传之法欲书今上皇帝所得之妙书也书不尽写也写不及只这写不及书不尽处或有一箇半箇覰透誵讹见得谛当如捎空俊鹞不受罗笼似出鑛精金决无改变一了一切了一明一切明能杀人而活人不逐物而却物所以道我此法印为欲利益世间故说而今说即说了也唤什么作法印卓拄杖一下云擘开华岳连天色放出黄河到海声臣僧某此日开堂举扬般若所有一毫之善恭为今上皇帝祝延圣寿恭愿父尧子舜两宫睿筭无疆君圣臣贤四海生灵有庆伏念某山林蝼蚁之臣误蒙睿旨差住径山此山乃两宫祈祷去处千古道场庸陋之人祇领而来不胜战汗此日开堂攽降御香光辉溢目实为希世之遇誓与衲子安禅林下力行此道以答鸿休臣无任瞻天望圣激切屏营之至X复举张商英在江陵府请皓布裩升堂祝圣皓公问答罢遂示众云公不见良久又云公不见时无尽云见了也皓公遂下座一众惘然师拈云提过量人境界须过量人证明诸方尽道皓布裩忘了话头张无尽救得一半且得没交涉新径山輙有颂云胡张三黑李四不会禅不识字蓦然相见閙篮头话尽平生各归去十日雨五日风讴歌鼓舞乐无穷普说别峯箇里无可与兄弟商量无可与兄弟探究是非缁素得失迷悟尽是兄弟担带得来自起自倒别峯一毫不曾动着有志之士切宜细意古德道宗门深奥酌度胸襟麤飡易饱细嚼难饥根本差殊良由自错敢问自出丛林见善知识以来只为参究且将什么作根本还得不错也未你听人口头以为实解错了也说心说性以为道理错了也无言寂默以为玄奥错了也行棒行喝以为紧峻错了也问东问西以为净洁错了也拈匙把筯以为见成错了也电光石火以为直截错了也饥飡困卧以为平实错了也一丝不挂以为到家错了也呵佛骂祖以为本分错了也若能一时放下刬得断去得尽作箇水洒不着风吹不入底本色衲僧不为分外其或硬把死蛇头则千圣出来亦无救汝处释迦老子三无数劫勤苦修行也只为此事及乎以殊胜愿力示现王宫出家成道且作箇榜样而今尽道教外别传不立文字是达X磨宗旨释迦四十九年所说皆是教乘不知这老汉常示此意遇作家亦常拈出一日王舍城中见栴陀罗二人舁猪而过佛指以问云这箇是什么旃陀罗云佛具一切智猪子也不识曰也要问过且道世尊意在什么处须要问作么又一日上堂大众集定世尊一辞不措且道意在什么处箇里如山之固似海之深不容拟议文殊多事出来白鎚一下云谛观法王法法王法如是好一釜羮伤盐伤醋了也而今人便道此公案易会无言处见说了也若如此埋没世尊与文殊不少你寻常一切处不作声时何不会须待于公案上强生卜度作什么故雪窦颂云列圣丛中作者知法王法令不如斯未免是据欵结案又怕你痴子辈于此作窠窟却云会中若有仙陀客何必文殊下一槌既不待下一槌诸人作么生会还有仙陀客么到这里释迦老子命如悬丝又一日外道问不问有言不问无言世尊踞坐外道云世尊大慈大悲开我迷云令我得入且道外道见箇什么阿难问佛佛言如世良马见鞭影而行而今人便谓默时说说时点乃是跛鳖盲龟见解百丈恒和尚举此话问法眼语未终法眼遽掩其口云住住你拟向良久处会那恒忽然大悟法眼如金翅入海直取龙吞不容伫思若不作良久会且悟箇什么后来住百丈后依样畵猫儿一箇上堂众集定云喫茶便下座有时云歇便下座有时云珍重便下座平生多用此时节因X缘众人不晓其意这老汉杀人不用刀只缘他有实证处放将出来自然离泥离水后来自颂此三转因缘云百丈有三诀喫茶珍重歇直下便承当知君犹未彻他既垂示要人承当既直下承当为什么未彻知么百丈赖有此语救得一半后来古塔主云只如恒和尚作此一颂且道见处如何还知得失否是他三度上堂却似箇好人后来作此一颂恰似面上雕两行字若是通人达士举起便知后学初机难为拣辨且道什么处是雕两行字处古塔主又曰老僧与汝从头注出百丈有三诀贼身巳露喫茶珍重歇赃物出来直下便承当知君犹未彻大似抱赃判事师乃拊掌大笑云直是好笑且道笑箇什么古塔主恁么批判不妨自要列为好人若比百丈面上雕两行字则古塔主除却眉毛眼睛雕得黑墨律焌了也诸人检点得出么若检点得出则与百丈雪屈古塔主雪屈世尊雪屈外道雪屈法眼雪屈印上座雪屈其或未然屈屈小参亲喜二上人请云浮玉山头留不住相携夜过长芦渡识得诸方第一机踏翻船子先归去敢问诸人且道归什么处去看取向下注脚瞻风拨草结伴寻师盖是衲僧寻常行履处亲喜二上人妙高台下兴阑挟复便行长芦渡头缘尽随流而去须知同乡同院同死同生问佛盖有因缘于理莫非幻化当以平生X参学眼目埽荡历劫虗妄根源滔天雪浪处把断要津沃日云涛中不漏涓滴吸干沧海击碎骊珠携龙女同出娑竭宫中笑夹山滞在华亭桡下历历落落似金博金密密绵绵如水归水记得夹山参华亭船子和尚子云大德住在何寺山云似则不住住则不似子云汝道不似不似箇什么山云不是目前法子云汝甚处学得来山云非耳目之所到子云一句合头语万劫系驴橛舡子又问垂丝千尺意在深潭离钩三寸子何不道夹山拟开口舡子以桡打落水中才上舡舡子又问道道山拟开口船子又打夹山于此有省不觉点头子云竿头丝线从君弄不犯清波意自殊夹山遂问抛纶掷钓师意如何子云丝悬绿水浮定有无人意速道速道山云语带玄而无路舌头谈而不谈船子不免用冬瓜印子说道钓尽江波锦鳞始遇山乃掩耳不妨作家子云如是如是遂嘱云汝向去直须藏身处没踪迹没踪迹处莫藏身吾二十年在药山只明斯事汝今既得他后不得住城隍聚落但向深山里䦆头边讨一箇半箇接续无令断绝夹山辞行频频回顾船子遂唤阇梨夹山回首船子竖起桡云汝将谓别有乃覆却船而去船子虽则头正尾正未免养子之缘亲喜二上人坐机一路又且不然不待诸方带水拖泥翻却船子双双便去敢问诸人且道向什么处与二上人相见良久云谁知远烟浪别有好商量X法语示宗愿僧无十年学不获圣法才且道学箇什么莫是学经论学文章学世间种种伎艺么且得没交涉岂不见赵州道十二时许你一时外学时有僧问未审外学箇什么赵州云学佛学法且佛法尚是外学这老汉十二时中在什么处着意宗愿从小师慧海落发今归侍亲求一语以资参学傥不落从上窠臼直下覰透赵州十二时中着意处则知赵州赤心片片若果亲得亲证资之以学佛学法所谓圣法才如大虫插翅若只恁么浑崙吞箇枣莫道不疑好宗愿勉之颂古赵州巡乞凌行婆云太无厌生州覆钵而去千尺丝纶直下垂锦鳞拨剌上钩时斜风细雨歌归去醉倒蓬窓百不知牛头未见四祖水因有月方知静天为无云始觉高独坐孤峯休更问此时难着一丝毫僧问夹山拨尘见佛时如何山云若论此事直须挥剑若不挥剑渔父栖巢学佛人人被佛瞒拨尘见得几何般狂风卷地云吹散独立栏干宇宙宽立地佛事华亭钱参政起棺X菊花明日是重阳惆怅人亡德不亡幻化浮生非久恋乃唿相公归去来佛会天堂昙塔主下火双塔修成未合尖昙公一旦蓦抽单山头陈迹昭然在有意重来也不难昙塔主自闽县弃俗来高沙为僧竖起生铁嵴梁不作鬼家活计瞻风拨草尝尽诸方五味禅抹土涂灰偏是化人三昧熟此山欠如龙之角上人奋缚虎之拳未满十年巳新双塔山林增胜道俗交欣乘时正要合尖久病忽翻筋斗呜唿大缘难办人命无常实际难忘起灭心别峯痛失左右手今则春山寂寂春水漫漫相送茶毗不胜依恋移身换步报恩唤起主人公结果收因浮玉唯凭火把子乃唿云昙塔主未忘夙愿莫惜再来蒲团禅板尚依然栗棘金圈牢记取若记得去夫复何言其或未然从前汗马无人识百炼精金火里看孙承奉掩圹埽开荆棘林凿出金刚窟端诚老先生安居得解脱端诚元酒大羮淡而有味精金美玉混而不淄当年笔扫千人治易名高两学时命未偶岂孟里阳果不才耶道德自娱笑陶彭泽归来晚矣有难兄如都运有至交如后湖一觞一咏乐余生四女四男奉甘旨享七十七岁可谓五福兼全与三十三人所证一丝不隔今则霜风凛凛林木萧萧玉骨将掩于郊墟血属不胜于雨泪事到这里夫复何言快与承当不劳X拟议敢问大众且道作么生承当端诚丈要知么大地撮来粟米粒拖金曳紫付儿孙觉禅客撒灰师以手拍灰盆云觉禅客还记得话头么本分事绝罗笼胡峰不恋旧时窠灵利汉没彼此勐将不向家中死山僧说法锦城三年汝侍巾瓶山僧放浪吴越万里汝随舟檝相从浮玉山中问答机锋电掣夫何一病萦牵半夏蓦地抽单巳得鹏禅断送阇维玉骨珊珊觉禅客惺惺着领取别峯老婆心万里天边飞一鹗金山退菴奇禅师语嗣别峯印上堂腊月二十五大地无寸土苍松雪后凋寒梅香欲吐奉报参玄人动着即莽卤满圣节举肃宗皇帝问忠国师如何是十身调御国师云檀越踏毗卢顶上行师云肃宗密行深深藏头露角忠国师赤心片片醉后添盃国恩即不然如何是十身调御良久云万岁万岁腊八云半夜逾城一着错六年苦行又千差纵睹明星飜得转可怜特地隔天涯受东霞拈疏云不立文字直指人心见性成佛又何须这箇然虽如是也要锦上铺花江月照松风吹永夜清宵何所为佛性戒珠心地印雾露云霞体上衣永嘉恁么说话大似向屎窖里辊X一身不净更教人嗅克由尀耐东霞即不然江月照松风吹便下座举僧问智藏有问有答宾主历然无问无答时如何藏云怕烂却那僧又问长庆庆云相逢尽道休官去林下何曾见一人师云二大老恁么答话一人似孟尝门下惯接高宾一人如李白不攀丹桂直入翰林然虽如是点检将来未免话堕今日忽有人问东霞有问有答宾主历然无问无答时如何只对他道此处无金二两俗人酤酒三升他若道和尚恁么答话亦未免话堕也怪伊不得何故明眼人前衲僧家当具决烈之志截断门头户底一念不生前后际断处穷根彻源到顶到底更须知有穷不极处然从捩转关棙脱去自得之妙千人万人罗笼不住放一线道向宾中辨主主中辨宾宾主混融打成一片绝毫绝釐处如山如岳如山如岳处绝毫绝釐须是恁么人方知恁么事且道恁么人十二时中如何行履丽水一星金流沙混不得时节至也容易春光融物华丽不与万法为侣底人岂碍柳绿花红一口吸尽西江水何妨鱼龙游戏阿呵呵啰哩哩庞居士马大师倒退三千里卓拄杖心不是佛智不是道幽㵎水流落花风埽猫捉老鼠蛇吞蚵蚾谁弱谁强自起自倒此时若或自分疎可惜光阴空到老老不老青州梨郑州枣万物无过出处好X举僧问云门树凋叶落时如何门云体露金风师云如今丛林尽道云门答这僧话一合相不可得又云一句中具三玄更引雪窦云三句可辨一镞辽空若恁么岂免随语生解要直截会云门意么树凋叶落时如何体露金风但恁么参举秀才问长沙岑和尚云百千诸佛但闻其名未审居何国土沙云黄鹤楼崔颢题后秀才曾题否才云不曾沙云无事时题取一篇好后来死心颂云黄鹤楼前法战时百千诸佛竖降旗渠无国土居何处留得多才一首诗近闻净慈密和尚颂云崔颢曾题黄鹤楼长沙拈起当风流大千国土俱家业诸佛何曾有地头师云美则美矣捡点将来非但钉桩摇橹未免跳死心窠窟不出东霞今日忍俊不禁借水献花去也崔颢曾题黄鹤楼长沙拈起当风流姹女巳归霄汉去獃郎犹在火炉头举黄栢问百丈从上古德以何法示人丈踞坐檗云后代儿孙将何传授丈云将谓你是箇汉便归方丈师云要会二老相见处么骊龙翫珠苍鹰逐兔百丈踞坐黄檗慕顾休慕顾掣电之机齐罔措列岫白云翳檐头雨滴声若言西祖意觌面隔关津谢知事举世尊拈花迦叶微笑师云天左旋地右转拈花微笑自成现一会灵山尚俨然更有何人眼如电击禅牀一下云金火祗候吾有一言绝虑忘缘巧说不得只要心传师云大众X且道心作么生传卓拄杖云鸳鸯绣出从君看不把金针度与人住焦山晚小参云偶与云水合不与云水同云散水流处寂然天地空直饶到恁么田地正是箇十成死汉乃卓拄杖云向者里全身担荷得去管取丹霄独步喝一喝云剑去久矣复云时来天地皆同力恼乱春风卒未休搅动龙门千尺浪锦鳞入手有来由且道入手后如何似我者不要举镜清问僧门外是什么声僧云雨滴声清云众生颠倒迷已逐物僧云和尚作么生清云洎不迷已僧云洎不迷已意旨如何清云出身犹可易脱体道应难师云这僧锵头倒转理极情忘镜清八字打开古今榜样脱体道即且置那箇是镜清出身处卓拄杖云只此见闻非见闻无余声色可呈君举五祖云今日结夏无可供养大众作一家宴管待诸人遂举手云逻啰招逻啰遥逻啰送莫怪空疎伏惟珍重师云五祖老人不妨好箇家宴可惜独掌不浪鸣若是山僧即不然今日结夏亦与大众作箇家宴命释迦老子唱无生曲李老君吹无孔笛孔夫子拍毡拍板且要閙热丛林光辉保社独有山僧只管看何故家无小使不成君子僧问如何是无明三毒师云才将拄杖轻轻触烧却三千与大千进云如何是真如佛性师云且识取无明三毒进云只遮无明三毒莫便是真如佛性也无X师云莫将凡界眼来翫觉园春师乃云适来遮僧恁么问山僧恁么答还契佗古人意也无若契去唤什么作无明三毒唤什么作真如佛性仰面不见天低头不见地直饶恁么未免坐在鬼窟里且跳出一句作么生道寒来向火热则乘凉良久云大众真鍮不博金便下座举僧问赵州毫釐有差时如何州云天地悬隔僧云毫釐无差时如何州云天地悬隔师云毫釐有差天地悬隔毫釐无差天地悬隔要识赵州么天地悬隔一夏九十日看看将欲毕诸兄弟得力处作么生记得僧问洞山三身中那一身说法山云吾常于此切僧后问曹山洞山道吾甞于此切意旨如何曹山云要头截将去大众吾常于此切有口难分雪要头截将去当阳别不别别别江南两浙春寒秋热举僧问香林如何是室内一盏灯林云三人证龟成鳖师云要会么室内一盏明灯等闲一扑扑灭自然不辨东西免得证龟作鳖佛涅槃日云此日阎浮灭祸胎波旬羣队笑咍咍莫教触着蓬蒿箭鲜血淋淋徧九垓举三玄三要事难分师云南斗七北斗八得意忘言道易亲师云满龙宫盈海藏一句明明该万象师云是那箇一句重阳九日菊花新师云巳落第八汾阳老人倾出心肝五脏金山收拾布施大众莫有知落处底么城中公子贵林下道人高X别峯忌拈香云入中峯门坐中峯室不踏中峯踪迹未是这老和尚长处造圆悟渊奥收圆悟波澜往往倒用魔王印未是这老和尚长处三奉诏旨面对龙颜君臣道合未是这老和尚长处辞朝贤别涂毒尅日而化未是这老和尚长处只贵识我于保宁室中断我命根于紫金山上是致冤家聚会解脱无门今朝讳日俯临烧一炷香且要熏他鼻孔若谓我法嗣别峯且待驴年小参结夏云天下丛林自四月十五日安居禁足东霞有条攀条且如何说箇安居禁足底道理若道以大圆觉为我伽蓝身心安居平等性智是释迦老子底诸人分上如何安居禁足莫是寸步不移归家稳坐么莫是幽居共处弃绝外缘么总是说底道理若据东霞见处朝到西天暮归东土是安居禁足拈灯笼向佛殿里将三门安灯笼上是安居禁足日应万缘纵横十字是安居禁足移东弗于逮作西瞿耶尼以西瞿耶尼作东弗于逮是安居禁足恁么会得便见文殊三处度夏动不如静迦叶白槌摈出垛生招箭才拈槌乃见百千万亿文殊槌不能举不消一揑世尊云迦叶你拟摈那箇文殊黄河从源浊迦叶遂休去可惜龙头蛇尾东霞恁么提唱也只在古人窠窟里若只以此为极则达磨一宗埽土而尽又况念些葛藤传灯统要一大众教辩泻悬河资益谈柄在本分X事上一点也用不着古人道富贵则易贫穷则难所以道去年贫未是贫今年贫始是贫去年贫尚有卓锥之地今年贫锥也无会禅易脱禅难大须子细始得东霞山中无事若巳得者默默地长养圣胎时节到来自是遏捺不住尸居而龙现渊默而雷声若未得者却须昼三夜三精研磨炼摆脱得失是非直使上无攀仰下绝已躬如靠一座须弥山靠来靠去忽然葛狚脱落眼睛突出始有少分相应不枉在东霞度夏也解夏云布袋口结也无绳自缚布袋口开也天台南岳布袋口不开不结天下衲僧无处摸索总不恁么官不容针私通车马洞山示众云初秋夏末兄弟东去西去直须向万里无寸草处去衲僧拄杖子拈得便行说什么万里有寸草无寸草浏阳菴主云出门便是草是则是要与洞山把手共行未免脚跟下浮逼逼地更有翠巖老路见不平示众云一夏巳来与兄弟说话看取翠巖眉毛在么眼观东南意在西北保福云作贼人心虗也在翠巖窠窟里长庆云生也共出一只手云门云关勘破了也诸大老与么提唱大似管中窥豹可中有箇汉向未疴巳前一跳跳出如生师子卓朔查沙有什么近傍处古人不得巳道神光不昧万古徽猷入此门来莫存知解虾蟆跳上梵天蚯蚓走过东海到这里布袋口结布袋口开布袋口不结不开以至总不恁么还用得着么既用不X着毕竟如何良久云若到诸方切忌错举光阴不饶人方始结制倐忽又是十日一夏能有几箇十日有志参学之士思之得不寒毛卓竖耶教中道观天地念非常观世界念非常却移观天地世界底念来自已灵觉上反照看大迦叶久灭意根圆明了知不因心念是以释迦掩室于摩竭净名杜口于毗耶须菩提唱无说而演道释梵绝听而雨花从上古佛莫不穷到根极处一时失却鼻孔眼睛了却打一箇背翻筋斗向第二义门出一只手兴慈运悲开方便门岂知法出姦生事久多变不务其实一味承虗接响大丈夫汉肯受人差排灭却临济宗瞎却正法眼撞入瞎驴队里作箇大阐提人家男女当恁么时德山棒如雨点临济喝似雷奔秘魔擎杈文殊仗剑玄沙勐虎雪峯鳖鼻无处施呈师乃竖起拂子云金山拂子不甘恁么说话变作大将军身横吞巨海背负须弥哮吼一声却入拂子里去也或有箇衲僧出来道雷声甚大雨点全无只向他道逢人且说三分话未可全抛一片心普说便恁么散去早是辜负平生了也那堪更进前咨询某甲等为生死事大无常迅速不堪为种草若是互为宾主成法为人却较些子此为巳彻证者说或者久在丛林非不用心不能得箇透彻者过在什么处过在信根不重半信半疑似做不做只是无决定志X又不能全身放下纵使放得下做到理路绝处情识尽处静境不恋閙境不拘只与么浸在死水里分明死了活不得往往多只向者里着到若能勐烈靠将去一撞撞翻始得庆快此为久在丛林打未到头底说若是乍入丛林兄弟信根纯净谛信此事恰似箇白练绢相似不受他人点污得遇明师发一片诚心不愿出人前唯只是要参禅学道发明心地资之勇勐确然以生死大事为念十二时中时时覰捕蓦然泯情尘绝知解如晴空万里不挂片云何患日头不出也日头才出无有不照处日头出时恰似箇什么山野老婆心切向壁角头拈出一片陈橘皮与诸人作箇㨾子岂不见寿禅师因普请次抛下一片柴头蓦然契悟便道扑落非他物纵横不是尘山河及大地全露法王身这箇时节还计较得么如人饮水冷煖自知法眼和尚也曾恁么打发一回便解道物物到心上全心物自闲古今城郭里得者住如山可谓真语者实语者当恁时不用求殊胜殊胜自至非但寿禅师大法眼如此至于三世诸佛六代祖师天下老和尚皆不出此若有别证别解即是外道法非是佛法金山恁么忉忉怛怛恰似箇媒人婆相似东边说一歇西边说一歇两边说得合及至鸳鸯帐里你自理会不干媒人事你若实到鸳鸯帐里一回便不忍舍也参禅学道须到不忍舍底田地正好做工夫如人上山各自努力X示杨州孤山接待友仲禅人化庄田灵山会上百万大众云集世尊陞座一言不措舒金色臂拈一枝花普示人天一一莫知其由惟迦叶尊者破颜微笑世尊更不囊藏八字打开云吾有正法眼藏涅槃妙心分付摩诃迦叶自此人传一人绵绵不断西天二十八祖唐土六祖曹溪而下临济云门曹洞沩仰法眼列为五宗星分碁布若揭日月诚心要明佛祖不传之妙者众若非资粮莫能加行是故友仲禅人重念祝发之所孤山乃伏虎禅师道场四方往来寻访宗师究明此道底玄衲要冲之处毅然发心劝募远近檀越兴置常住田畞资粮既备坐享见成竖起嵴梁全身挨入最初一步插脚稳当自然入得人炉韛受得人煅炼禁得人拳趯逗到宗眼睛明知见脱略所谓拈花微笑巳是犯手伤锋人传一人互相钝置但恐入作处莽卤承当处含胡未免打入葛藤窠里非但辜负从上佛祖亦辜负倾施檀度思之岂不寒毛卓竖耶悟明心地打得彻头与古人为伍则彼此利益无穷耳颂古世尊未离兜率巳降王宫风从虎兮云从龙兜率王宫不见踪脚力尽时山更好莫将有限趁无穷天上天下唯吾独尊女子出定指天指地是何三昧师子咬人狂狗逐块X女人摆尾世尊摇头文殊罔明看楼打楼莫教一着错败子卒难收巴陵明眼人落井马祖日面佛月面佛泼天大路铁壁万重杀人可恕无礼难容尊候何如问最亲钻簇不得病源深等闲提起轩辕镜扁鹊卢医无处寻赵州苏州有常州有心不是佛智不是道苏州有常州有未到苏常不知有既到苏常何处有若人不识古人意空向城中颠倒走迟日江山丽春风花草香泥融飞燕子沙暖睡鸳鸯云门露饮官酒卧官堦当处死当处埋天公知悖逆不许葬尸骸清净行者不入涅槃破戒比丘不入地狱清净行者清净破戒比丘破戒各自安贴家邦切忌放贼过界长庆坐破七箇蒲团云门放洞山三顿棒白首儒生困路岐残盃冷夕肉饱还饥一朝得意春风下便把驴儿作马骑孙膑减灶捉庞涓相如夺得连城璧萧萧黄叶坠金钱凛凛清风生八极赞祖师达磨圜悟来时折芦渡江去后手𢹂只履祇缘来去分明惹得X清风动地若言直指单传东土有人笑你不作擎天柱甘为法栋梁箇中无限意多少错商量朱道人烧烟火虗空霹雳撒星花变化多端见作家些子药头都料定傍人只得眼迷麻东山空和尚语嗣草堂师在秀峯受雪峯请指法座顾视大众云到这里便一时散去救得一半如其未然山僧向上头七纵八横瞒你诸人去也遂登座僧问和尚未见草堂时如何师云江南有僧云见后如何师云江北无僧云侍郎若不勤三请争见黄龙真爪牙师云且缓缓师乃云俊快底点着便行痴钝底推挽不动便行则人人欢喜不动则箇箇生嫌山僧而今转此痴钝为俊快去也乃弹指一声云从前推挽不出而今出从前有院不住而今住从前嫌佛不做而今做从前嫌法不说而今说出不出住不住即且置敢问诸人做底是甚么佛空王佛耶然灯佛耶释迦佛耶弥勒佛耶说底又是甚么法根本法耶无生法耶世间法耶出世间法耶众中莫有道得底么若道得山僧出世事毕如或未然逢人不得错举喝一喝下座上堂结夏云少室九年守株待兔神光三拜缘木求鱼马祖即心是佛噼头便错盘山非心非佛末后犹乖临X济入门便喝可煞着忙德山入门便棒未遇作家赵州关子强生节目沩山水牯慙惶杀人云门顾鉴也是寻常雪峯辊毬至今未了皆是从上不得勦绝致使后来为之带累而今雪峯门下莫有迥超今古绝类离伦底么向结夏十五日道将一句来直饶道得也是河里失钱河里摝喝一喝施主散经请云是法不可示言词相寂灭释迦老子向这里转得一步便向灵山会上四十九年演出一大藏教弥满龙宫海藏流布天上人间达磨大师向这里着得一双眼便解从南天竺国十万里得得而来少林面壁九年单传心印不立文字天下老和尚向这里出得一头地便解向曲木绳牀上播扬大教流出胸襟盖天盖地三段不同今当第一乃竖起拄杖云一时穿却又卓云甚处去也真觉忌云老子参禅太辛苦九上洞山三投子德山棒下桶底脱鳌山店头用不着自从成道至如今鼈鼻伤人毒无药毒无药赖是当时欠一着且道欠那一着今日开山真觉和尚忌辰山门截日计口之后凡事不如昔山僧不免将无作有且要不坠家声以百亿四天下为一坛场以百亿须弥山为一盘酸饀以百亿四大海为一杯馎饦以百亿日月为一筵灯烛虽然供养微薄且是不从外求遽起身作女人拜云曾郎万福莫怪空疎雪峯五月五日不假神符妙术只有顶门一锥乃卓X拄杖一下云铁佛也须汗出千五百众雪峯住无面软饼褁露柱横咬竖咬饱便休莫倚他门傍他户以拂子击禅牀雪峯一说应时应节赫日炎天纷纷雨雪是何之说秤鎚是铁送南泉入菴容吞舟之鳞必有滔天之水起摩霄之翼须得持世之风南泉慈觉大禅师佛海吞舟之鳞祖天摩霄之翼今者自忘其大来入雪山雪山既无滔天之水又无持世之风将容之则无所欲起之则无力幸而去此善法堂不远有卧云老人旧隐之东菴伏望禅师不忘廼祖暂韬藏然虽如是空上座终是疑着何故只恐藏之藏不得守住本觉无绳自缚解得他玄犹隔西天快人一言快马一鞭而今有箇入得仲秋渐凉山僧敢保伊应时衲祐喝一喝拈拄杖云寒山舞拾得笑丰干一曲无羗调啰啰哩哩哩啰近日秋林落叶多卓一卓大风雨后云临济三回喫六十棒普化两度趯倒饭床定上座空拳筑杀尿床鬼子周金刚白棒佛来也打一似大风雨鼓荡直无前衲僧所得法用处亦如是虽然如是潢潦无源朝满夕除即不问你衲僧家金刚眼睛因甚烂如泥喝一喝卓拄杖下座举君不见绝学无为闲道人顾视左右云在什么处不除妄想不求真唤来与老僧洗脚无明实性即佛X性退后退后洗脚也不中幻化空身即法身便喝永嘉大师项上三百斤铁枷拈了也如今还有知永嘉落处底么如无三十年后莫道雪峯龙头蛇尾举保宁和尚一日示众道保宁饭食麤恶别无精妙品馔供养诸人既到遮里开单展钵须是喫得这无滋味始得若喫不得且莫怪大众保宁先代丛林早是供养如法比之雪峯今日大不干事你诸人才入雪峯门便是堕在那洛伽中坐卧底是热铁牀喫底是热铁丸饮底是热铁汁有恁么滋味到你尚自不知不觉何况保宁无滋味无滋味有滋味上方香积无根蔕莫似将钱买李只拣赤边咬腊月三十日怪雪峯不得香林等请云大无外小无内无内无外七处九会是圣是凡重重无碍捩转鼻孔须弥粉碎乃拈拄杖竖起云看看西天摩竭陀国人见你雪峯山中禅和子参禅不易总来山僧拄杖头舞云韶之曲供养你诸人更与你举悉怛多般怛啰无上神呪曰怀州牛喫禾益州马腹胀天下觅医人灸猪左膊上乃呵呵大笑云将谓摩竭陁国人元来只是杜顺和尚卓拄杖一下僧问记得玄沙问真觉和尚亡僧迁化向什么处去觉云如氷归水玄沙不肯真觉却问子又作么生沙云如水归水意旨如何师云总未得脱洒在僧云如何是脱洒底句师云铁索桥头大目溪僧礼拜师云X若作脱洒会入地狱如箭师乃云洞山道天晴盖却屋乘时刈却禾输纳王租了鼓腹唱讴歌古人住山得与么了事得与么快活雪峯有屋盖未了有禾收未上有租未纳破方待鼓腹讴歌而顗都庄又迁化苦苦敢问大众一等是出家儿一等是住山人为甚苦乐不同会么曹溪波浪如相似无限平人被陆沈喝一喝举黄檗一日捧钵向南泉位坐泉入堂见问长老甚年中行道云威音王巳前泉云犹是王老师孙下去师过第二位坐泉休去云峰拈云后来丛林中商量或道黄檗有陷虎之机南泉有杀虎之威若作与么说话诚实苦哉殊不知这老贼有年无德喫饭坐处也不依本分若云峰门下说甚威音王巳前王老师更大直须喫棒趁出妙喜曰何待问他甚年行道才入僧堂见他在主位坐便捧钵盂向第二位坐直饶黄檗有陷虎之机拟向甚处施设师云进以礼退以礼古人事无一向云峰尽法无民妙喜设心最毒山僧今日放低一头地与你诸人理论乃高声召大众众举头师云各请归堂莫教失却钵位山僧入城有三段奇特事今日归来鸣鼓陞堂举似大众第一南台江水穿过方山鼻孔第二万岁塔与报恩塔鬬额第三山前李胡子骑箇蹇驴儿从鼓门下出来道看马看马山僧簥里坐却记得洞山和尚道一大藏教只是箇之字只此奉闻伏希聪悉X佛以一音演说法众生随类各得解乃拈起拄杖云山僧柱杖变作释迦老子了也卓一下云说则不妨说且作么生解若也解得灯笼合掌若也不解露柱证明掷下拄杖拈起拄杖云大众云门大师来也卓一下云腊月二十五举一拳拳倒黄鹤楼一趯趯飜鹦鹉洲有意气时添意气不风流处也风流俊哉俊哉快活快活一似十七八岁少年作状元相似谁管你天谁管你地心王不妄动六国一时通罢拈三尺剑休弄一张弓自在自在快活快活恰似七八十老人作宰相相似风以时雨以时五糓植万民安乃竖起拄杖云大众这两箇并山僧拄杖子共作得一箇衲僧到雪峯门下但知随例飡䭔子也得三文买草鞋喝一喝卓拄杖下座啐啄之机暂时活计清虗之理不可依凭执之失度必入邪路东海鲤鱼打一棒陜府铁牛两角折即不问你诸人水不洗水一句作么生道若道不得五九尽处又逢春一刀两断未称衲僧就下平高难为作者古人到这里口似匾担善则甚善要且无出身路雪峯到这里又作么生良久云后五日看退院云拈起一张弓架起一只箭等闲一发定天山即不问你抛了弓掷下箭撒手到家人不识鹊噪鵶X鸣柏树间又作么生且得天下太平便归东菴小参法语解夏云兄弟时光易失剎那剎那念念念念一时一时一日一日直至九十日为一夏汝等后生家九十日中出入息内过却几恒河明朝又是解夏也今夜鸣钟击鼓聚集少时巳证入未证入巳谛当未谛当今者幸遇我空王如来垂慈咸放十字街头廖胡子闻与么道醉梦中打两箇筋斗起来连叫数声快活快活雪岭泥牛出海方山鼻孔撩天引得猪肉按头邓屠鱼行内李媪说禅说道眼空四海阎老子铺席顿然萧索冷地里努得颔腮下瘿大如斗山僧拄杖子却呵呵大笑道你这一队穷鬼子且莫空自欢喜妄自烦恼须知道江南两浙春寒秋热喝一喝卓拄杖二百年前风穴和尚于选佛场中曾立箇䇿问至今未有人答得我此一众尽是选佛底俊流一操直取状元山僧今夜不免向粪埽堆头斩新拈出与汝诸人答看参学眼目临机直须大用现前勿自拘于小节设使言前荐得犹是滞殻迷封纵然句下精通未免触途狂见汝等诸人应是从前学解明昧两岐如今为汝一时埽却直须箇箇如师子儿咤沙地哮吼一声壁立千仞谁敢正眼覰着覰着则瞎却渠眼此是风穴和尚与么道而今莫有咤沙地底师子儿么试出来哮吼一声不见道惊羣之句须向惊羣处举X扬奇特之事须向奇特人拈出平生庆快只在如今过后思贤不为鹰俊有么有么如无山僧老大衰飒不免作少年调度与你诸人代笔去也蓦拈拄杖划一划乃横按喝一喝云风穴老汉合喫三十痛棒翟支瞎贬向二铁围自余释迦元和佛陀是什么椀跶丘掷下拄杖下座东山老汉有少业缘未尽昨出头来一时偿却而今安乐一菴不辜你辈兄弟自是你兄弟家不识好恶将谓东山有多少奇特到伊竞来钻剌又要我以洗脚水蓦头蓦面泼还识羞么说佛说祖举古举今向上向下有句无句与么不与么是洗脚水泼你不着佛求不着法求不着僧求向父母未生巳前会取风尘草动悉究端倪是安排你向屎坑里着衲僧家用处如击石火似闪电光声前喝句后棒略露些子锋铓拟不拟当头一䦆剔起便行是把撮马粪汉待你即心非心就理就事五位三路全提半提双明单说有玄有要有宾有主有纵有夺有圆相有默论凡有言说无言说皆是唤狗与食向榼𣜂堆头埋却你我而今忍不住把将从上佛佛祖祖天下老和尚留下许多泼你底恶水埋却你底榼𣜂挈作一桶泻放大目溪里流出西崃门去也更无一法盖得你等得你一箇箇出来如师子子咤沙地哮吼一声狐羣胆落岂不快哉是你如今出门三步忽有人问东山住菴近日说什么法又如何祗对对得对不得尽是灭胡X种去去开先广鉴瑛和尚语嗣东林总上堂请化主参头云若论此事如一员上将军相似须是先师鬼谷次习孙吴饱谙龙虎豹之六韬洞晓天地人之三略负文经武纬之才识有七擒七纵之机谋然后三级登坛黄金佩印横行于大千世界统领于百万雄师运筹于帷幄之中决胜于千里之外谩说西戎北狄到便平治休夸百粤三秦遇皆埽荡由是题芳史册畵像凌烟享富贵于一时垂功名于万世古人道千兵易得一将难求华藏今日筑坛了也且道什么人作将要会么杖头有眼明如日欲辨真金火里看师开堂日祝圣问答罢乃竖起拂子云金色界银色界有人这里会得则便文殊前引普贤后随去也会与不会即且置且道山僧未陞此座巳前人天未集之际还有佛法也无若言有何由更升此座若言无即今升座后佛法又自何而得大凡参学之人到这里须是着些眼目始得所以道释迦巳灭弥勒未生世界空虗真灯霭昧九十五种异道趣下为高十二品类含生合尘背觉是以祖师东化别唱玄宗直指人心见性成佛譬如轮王灌顶万国咸归亦如杲日丽天幽明洞鉴今时不能晓悟盖为滞在见闻若能X一念回光则便转凡成圣诸禅德转凡成圣则不无且作么生是回光底一念要会么良久云千峯势到岳边止万派声归海上消复说偈云大千沙界是吾家隐显何曾有等差为报人天高着眼优昙花异世间花击禅牀云久滞尊官伏惟珍重百丈得大机黄檗得大用临济入门便喝德山入门便棒云门掣电之机法眼唯心之法古人丛林商量悉把以为奇特若是华藏闻得恰似一场秋梦相似何谓如此不见道曾经大海难为水除却须弥不是山发化主举梁武帝问达磨云寡人造寺塑像写经度僧广设大斋有何功德达磨云无功德帝云如何无功德达磨云此是人天小果如影随形虽有非实帝云作么生是真功德达磨云净智妙圆体非空有如是功德不以世求师云碧眼胡僧从西方十万八千余里来入震旦自云佩上乘印传佛妙心求大乘器不妨使人疑着及乎被梁帝一问直得说尽道理若是华藏则不与么作么生是真功德良久云十片五片云千家万家雨击禅牀下座释迦如来巳灭弥勒大士未生当今之时正法颠坠东西南北文字并驰皆云把定要津谁肯言我家醋淡华藏不得巳出世来也不挑纸钱引他祸崇亦不握木剑降他妖魔只是无为无事坐致太平使夫封疆之内鼙鼓不鸣分野之中旄头不现然后天降甘X露地涌醴泉庆云翔而和气流芝草生而嘉禾秀与么安贴家邦与么丹青造化且道是有道之时是乱罹之世要会么不同三尺剑自是五絃琴庄中回僧问如何是道师云良田万顷僧云不会师云春若不耕秋无所望师乃云若论此事譬如田家耕田相似须是先观时节次辨肥硗使夫畞步分明陂塘有素应是稊根稗种一切屏除三杷三犂直教纯熟然后播殖嘉谷无失其时甘雨霶霑秋收百倍仓箱既满家道亦隆纵过水旱凶年终是资粮不绝这一片田地东西四至立契来卖与诸人固非一朝一夕深耕浅种则不无且道即今水牯牛在什么处要见么穿却了也下座乌长飞兔不住暑往寒来朝复暮朱颜未改白发生三界茫茫何处去本源自性无凋变千圣皆从影中现不离当处常湛然觅则知君不可见忽然见倒骑牛兮入佛殿僧问如何是祖师西来意师云君山点破洞庭心僧问意旨如何师云白浪四边绕红尘何处来师乃拈起拂子云今日华藏手中拂子示身为诸人作大善知识开甘露门入神通游戏三昧若将东指则东方妙喜世界百宝庄严从空中现东方阿閦如来坐天花台四众围绕来集于此若将南指则南方无垢世界百宝庄严从空中现南方宝相如来坐天花台四众围绕来集于此若将西指则西方极乐世界百X宝庄严从空中现西方阿弥陀如来坐天花台四众围绕来集于此若将北指则北方莲花庄严世界百宝庄严从空中现北方微妙声如来坐天花台四众围绕来集于此若将下指则波波咤咤青赤莲花阿鼻无间大小地狱火蛇火狗刀山剑树镬汤炉炭铁城万仞铁网千层众苦庄严从空中现牛头阿旁药叉罗剎牙如利剑口似血盆领诸罪人来集于此若将上指则四禅六欲忉利非想一切诸天从空中现梵王帝释天子天女天乐普奏天香普熏来集于此然虽如是诸人还见么若也见得不惟与华藏拂子同参亦廼证得神通游戏三昧如其不然不独钝置华藏拂子华藏今日一场失利知郡朝议洎诸鉅公入山瞻礼新造轮藏毕请升座僧问昔日赵州三等接人盖为燕赵二王今日使车入山未审和尚如何接师云适来绿萝亭相见了也僧云今古应无坠分明在目前师云目前底事作么生僧云洎不问过师云只知其一不知其二僧云只如朝贵转大法轮未审有何福报师云有雨洒不着无风吹亦香僧云谢师答话师云礼拜了退师乃顾谓众曰昔如来大师于涅槃会上舒兜罗绵手于座前捻少土置指甲上问迦叶菩萨曰吾指甲上土与大地土何者为多对曰大地之土转厚无疆指甲上土不可与比佛言如是一切世间所有众生从人身得人身不生边地长富贵家十相具足智围天地X辩凋万物知忠于君孝于亲友于兄弟不作诸恶奉行众善敬信三宝慎护三业近善知识求明心达本穷理尽性脱离死生超凡入圣者如指甲上土从人身失人身受地狱身受饿鬼身受畜生身经千百劫复得人身生于边地在贫贱家十相不具足愚痴闇塞不知忠于君孝于亲友于兄弟造作诸恶不行众善不敬信三宝不慎护三业周流苦趣无有出期如大地上土由是而观之三界六道人身最为难得既得人身具是数美无彼众恶者益又为难矣所以唐相裴公有言曰鬼神沈幽愁之苦鸟兽怀獝狨之悲修罗方瞋诸天正乐可以整心虑趣菩提惟人道为能耳人而不为吾末如之何也矣此盖勉人学于佛道人而不学佛道则为自弃者也然则释迦如来之道寂寥虗旷不可以形名得微妙无相不可以有心知超羣有以幽升量太虗而永久言其大则该括河沙世界言其细则收摄归一微尘言其照耀则日月不足以比其明言其盖载则天地不足以方其德非春夏而能生长非秋冬而能变凋非风雨而能呴濡非阴阳而能造化随之不得其终迎之罔眺其首先天而生而不居其尊后天而老而不称其寿迷之则合尘背觉悟之则入圣超凡远之则苦海浮沈趣之则人天快乐不假广寻文字祇要一念回光但能除一切颠倒妄想攀缘染着生死不净之心只于一剎那间便证无生法忍是故古人道灵光独耀回脱根X尘体露真常不拘文字性相无染本自圆成但离妄缘即如如佛只如诸人四大五蕴行住坐卧有为无为是语是默皆是妄缘且作么生是如如佛还会么鱼因解带金鳞活马为行春玉勒宽湿者颜水干者归地热者归火转者归风则四大不可得四大既不可得则生老病死四相亦不可得此唤作人空过去巳灭未来未至现在无住则三世不可得三世既不可得则东西南北四维上下十方亦不可得此唤作法空有人了此二空则便觉齐佛觉虽然如是云门道底去年逢青春朱颜映桃李今年逢青春白发压双耳人生七十年疾若东流水不了本来心生死何由离击拂子下座弯石巩弓架兴化箭运那罗延力定烁迦罗眼不射大雄虎不射药山鹿不射云巖狮子不射象骨猕猴且道射箇什么良久云放过一着僧问少林面壁意旨如何师云入定僧云与么则辜负古人去也师云罕遇知音师乃云有大人先生智围天地辩凋万物糟粕百家九流尘垢伊周孔孟了悟自心自性兼得大用大机嗤笑指柏拈花高揖释迦弥勒今日顿辔毗卢性海纵步华藏道场凛然生帀地之风四海衲僧谁敢正眼覰着然虽如是古人相见目击道存鸣鼓升堂莫太周遮么良久云官不容针私通车马X盲枷瞎棒临济不如德山胡喝乱喝德山不如临济沩仰巧传父子曹洞横设君臣云门无限葛藤法眼一般心法从前五家见解皆是剜肉作疮若以正眼观之是什么弄猢狲伎俩而今莫有为古人作主底衲僧么出来与华藏相见良久云螳蜋不拒辙萤火敢烧山生老病死此四箇烦恼门一切众生意甚苦之求出不得常乐我净此四箇解脱门一切众生意甚乐之求入不得华藏今日借拂子作大导师指示路头使诸人从此门出至彼门入拔去生死苦根证得涅槃乐果然虽如是且道路头在什么处具眼底试道看驾羊车接诸声闻驾鹿车接诸缘觉驾牛车接诸菩萨且道接衲僧驾箇什么三脚驴子弄蹄行二十五圆通二十五具铁枷百千三昧门百千梁铁锁大丈夫汉出家行脚着甚来由将父母所生身担他铁枷带他铁锁而今要得三界独游直须是佛法两字不把耳闻始得不见古人道设有一法胜过涅槃我说如梦如幻虽然如是也须真到这箇田地始得若未到这箇田地且莫麤心元宵云上元令节四海燃灯华藏亦以灯为佛事先用毗卢性海以为盏次用河沙胜福以为油中用无上菩提以为心末用广大智慧以为火是灯也以不点而点是故常点是光也以不照而照是故常照上X至阿迦腻咤天下至无间地狱无不洞鉴无不明了四生六类一切有情遇是灯光咸得本心出无明殻诸人还要见如是清净微妙无尽灯么良久云燎破面门明眼底人被眼碍悟心底人被心碍证道底人被道碍达法底人被法碍何谓如此不见道金屑虽贵落根成翳要得高步大方直须去此四碍僧问如何是截断众流句师云斗门下闸问如何是随波逐浪句师云船子下杨州问如何是函盖干坤句师云无缝不通风问此是古人三句如何是和尚三句师云重言不当吃师乃云炼铁围山作钓钩饵悬八万四千牛毗卢海内闲抛下虾蠏鱼龙尽缩头遂举昔日有僧问云门如何是透法身句门云北斗里藏身师云唤什么作法身更觅箇透法身句这般汉节目上更生节目枝蔓上更添枝蔓赖遇古人慈悲若是华藏三十棒一棒也较不得虽然如是且道云门与么道意作么生要会么青蛇每用腰为足红苋时将叶作花皇帝钖广鑑师号说偈云湛露重重洒绀园衰残何以报君恩白云堆里焚香坐耀古腾今不二门复云道本无名强名曰道十号者应缘而设三身者为物而彰是故造理则唯一虗空造事则森罗万象然则无名则几息于道有相则或蔽于真而今要得妙契自心直须是名相语言二边不涉乃拈起拂子云X若道是拂子则滞在有相有名若道不是拂子又落在无名无相作么生得不涉二边去要会么太湖三万六千顷月在波心说向谁举江月照松风吹永夜清宵何所为若有人向这里得箇入处管取解空第一朔风如刀痛刮人骨千山万山雪映寒日心知春气来目覩梅花发游子南方归不归晓堂闲却龟毛拂千经万论穷之者入海筭沙正眼妙心悟之者认贼为子无为无事堕在解脱深坑勤苦修行何异无绳自缚所以古人道恁么也不得不恁么也不得恁么不恁么总不得而今还有与华藏把手底衲僧么离众出来通箇消息异兽藏头角灵禽惜羽毛镂水求纹谩劳心力陶空作器枉费工夫游溟渤始测浅深登须弥廼知高远太阳门下爝火何施镆鎁匣边鈆刀可弃击拂子下座踏破化城来至宝所不採辉山之璧不探骊颔之珠坏衲堆肩拥炉闲坐唤作无事道人堪受人天供养华藏与么道不是好心德山棒如雨点临济喝似雷鸣虽然声振一时风流万世检点得来还是强生节目华藏则不与么三间茆屋十里松门健则纵步闲游困则倒头酣寝身如藁木心若死灰有人笑我愚痴正爬着侬家痒处竖不穷三际横不亘十方大不偪塞虗空细不入于芥子三世诸佛如觉如梦诸大祖师若存若亡与么X境界从上诸圣尚迷昧如斯方今学人且作么生凑泊还要会么但得雪消去自然春到来上不见天下不见地把定咽喉何处出气江南江北绝毫绝釐东土西天成团成块释迦弥勒尚自瞒盰临济德山如何拟议衲僧家没巴鼻却唤六双为十二奇怪诸禅德文殊普贤化作寒山拾得头戴炙脂帽子脚踏无底麻鞋身着鹘臭布衫腰系断鞓腰带手持拍板口唱高歌歌曰吾心似秋月碧潭清皎洁无物堪比伦教我如何说华藏当时若见每人痛与一顿何为如此且教伊不敢掣风掣颠免使后人疑着乃拈拄杖云向什么处去也击绳牀下座提智慧剑破烦恼网拔生死类置涅槃宅空却魔王窟穴埽荡恶趣关防开拓般若封疆滋长菩提种性与么作用与么建立还有气不平不相肯底衲僧么象驾峥嵘谩进途谁见螳蜋能拒辙竖起拳云一大藏教诸大祖师天下老和尚言句总在这里明明向道尚且不知盖覆将来如何会得僧问祖意教意是同是别师云防风长焦侥短僧云与么则不同也师云鹅王择乳素非鸭类师乃云持长竿摇短艇篛笠只一箇簑衣无两领洞庭秋水风不吹涵虗恰似新磨镜末后句留与谢三郎水菴一禅师语嗣佛智裕X上堂魔作佛坏烂虗空元有骨佛作魔须弥顶上涌清波魔佛二边俱坐却瘥病不假驴駞药偶与水云合不与水云同云散水流处寂然天地空古人恁么道大似徐六担板水菴即不然喜与水云会甘与水云同云屯水聚处塞破太虗空所以道千波竞起尽是文殊家风一亘晴空无非普贤床榻便恁么会正是沙弥童行边事须知衲僧别有长处作么生是衲僧长处喝一喝击禅牀十二月旦云今晨改旦伏惟首座大众知事头首一九二九天寒不出手三九二十七篱边吹觱栗四九三十六夜眠如露宿屈而复伸展而又缩一夜万筭千思胸中一团麻线睡也睡不熟及至天晓起来脚踏实地头还带屋若作佛法商量口哑舌秃若作世谛流布特牛生犊拂子道我悟也我悟也山僧道你悟箇什么拂子云可怜逐恶天下人六六元来三十六圜悟师翁道参禅参到无参处参到无参始彻头翠云道参禅参到无参处参到无参未彻头若也欲穷千里目直须更上一层楼喝一喝破暑黄梅雨清神白乳茶万缘俱不到物外野僧家佛窟和尚至相逢握手不论心心性吾侪眼里金三箇柴头煨品字与君闲话古丛林柴头煨尽巳更阑楼上钟声落月寒一把柳丝収不得和烟搭在玉栏干X冻云欲雪未雪普贤象驾峥嵘岭梅半合半开少室风光漏泄便恁么去犹是半提作么生是全提无智人前莫说打你头破脑裂天申节上堂以拄杖卓一下云还闻么复拈起云还见么以手横按云万年藤上一枝春用祝光尧万乘君身固寿康长不老大平时代自由身燕去梁闲静鸿来眼界宽遶庭何所有风撼竹珊珊拂子击禅牀一下下座颂古如何是道墻外底普化明头打赵老家风不热瞒问他大道答长安有谁平步归家去多是区区自作难一拶银山铁壁摧大悲院里赶村齐善财拄杖如无用乞与佯狂老万回藏身处没踪迹三唤侍者藏身无迹更无藏脱体无依便厮当古镜不劳还自照淡烟和露湿秋光三唤须知意不轻平生肝胆一时倾负吾负汝还知否纵有丹青畵不成须弥山慈明盆子横剑不起一念须弥山特立当头着眼看拈一缕丝轻绊倒家家门底路长安家山指出路非遥万仞嵳峩插碧霄一片白云横谷口几多归鸟自迷巢X婆子抛儿云门话堕巖头婆子铁肝心击碎干坤觅赏音眨上眉毛如不荐岳阳恶浪转增深十八佳人美态娇绣衣轻整暗香飘擡身花圃徐徐立引得黄莺下柳条别峯云和尚语嗣此菴元上堂我宗无语句亦无一法与人知有者巳涉繁词不知有者更宜子细喝一喝云擘破成狼借浑崙又不成开炉云丹霞烧木佛院主眉须落官里有明条许人私结约傝辱杜禅和识情争卜度休卜度万里辽天飞一鹗举云门大师道若说菩提涅槃真如解脱是烧枫香供养你若说佛说祖是烧黄熟香供养你若说超佛越祖之谈是烧瓶香供养你支提即不然若说菩提涅槃真如解脱是将水泼你若说佛说祖是将尿泼你若说超佛越祖之谈是将屎泼你且道云门为人好支提为人好若辨得出许你天下横行裂开也在我揑聚也在我而今裂开也有解问者出来众无语乃云比拟张麟兔亦不遇教你不肯你为君通一线若是明眼人觅甚腊月扇喝一喝下座直截根源佛所印摘弃寻枝我不能世尊掩室于摩X竭是摘叶寻枝净名杜口于毗耶是摘叶寻枝须菩提唱无说而显道是摘叶寻枝释梵绝听而雨花是摘叶寻枝作么生是直截根源唤作直截早是曲了也诸人如何话会元宵云支提山里作上元若校诸方真箇异大虫舌上打秋千蟭螟眼里放夜市灯笼倒退舞三台露柱趍前弄鳖鼻引得水鸟树林虾蟆蚯蚓一时𨁝跳出来尽道花鼓是独有你这一队尿牀鬼子无一箇伶利拈拄杖下座大众一时走散崑崙奴着铁袴打一棒行一步遱逻真箇遱逻峭措非常峭措不惟佛法会尽且是文章满肚见渠甞试篇诗便有惊人底句如今对大众前不免一时剖露且道诗道什么举不顾即差互拟思量何劫悟大众你见好诗么无事也好题取一篇佛说一乘法无二亦无三山花开似锦㵎水湛如蓝支提遮里无法可说赢得口似匾担举寒山子道一念了自心开佛之知见师云春无三日晴夏无十日雨蛇咬虾蟆声更有众生苦岂不是佛知见喝一喝云诸增上慢者闻必不敬信支提不敢向人说达磨西来有妙诀若将妄语诳众生自招拔舌尘沙劫结夏云南方有处名曰支提中有比丘某甲与千菩萨现前大众同此安居九十日内遇饭即饭遇茶即茶无寂灭行可修无诸垢染可离辄不得一人问着X佛法二字打折你驴腰贬向二铁围山莫言不道支提元不会禅只是依时及节孟春即曰犹寒孟夏即曰渐热虽无格外高谈不向眼中添屑汝等莫错商量打你头破额裂端午云今朝五月五击动禾山鼓郁垒与神茶懽唿斋起舞报道山门内外乃至诸庄田厍儿一一平安惟有禅和子肚里七上八下被箇狗子无佛性苦诸人者欲不苦透得赵州一字关手握黄金如粪土举真净和尚道也无禅也无道也无玄也无妙快活须明这一窍师云既无禅道又无玄妙甚处得这一窍若有一窍可明如何得快活去诸人即今要得快活么便下座山僧寻常向诸人道三世诸佛是竹木精灵三贤十圣是守古冢鬼西天二十八祖唐土六祖是弄泥团汉自余当甚盌脱丘乃引声唱云我昔毁佛及诸祖皆由无始贪瞋痴从身口意之所生一切我今皆忏悔遂呵呵大笑以手作鹁鸠觜云谷谷哌便下座举杜顺和尚有箇法身颂道怀州牛喫禾益州马腹胀天下觅医人灸猪左膊上师云丛林盛传以为奇特有甚奇特蓦拈拄杖云支提拄杖子有箇法身颂敢保天下善知识牙如剑树口似血盆无一人道得到他田地今日不惜举似大众虾蟆翻出阔曲鳝草之长门前飞八百屋后走千张好大哥昨日有人从陜府来却得岭南信报道潭州城里好X养民米贱柴多足四隣唯有道吾和尚不解深山藏拙却来閙市里看人乐神蓦被鱼行老媪噼面唾云遮野狐精青天白日向遮里见神见鬼他后魔魅人家男女未有了日只得饮气吞声支提拄杖子闻而呵呵大笑曰好事从来不出门灯笼露柱夜来相争佛法一云即心是佛一云心不是佛山僧当时见伊互争不巳各与三十拄杖三十打即心是佛三十打心不是佛待他向后眼开始信支提车不横推理无曲断参禅人多逐妄不用起模仍画样春风吹绽桃李花淡烟疎雨笼青嶂喝一喝云若到诸方莫道支提将境示汝叮咛损君德无言真有功任从沧海变终不为君通古德与么道大似此处无金二两俗人沽酒三升支提佛法无多子何必胡僧劝举扬好对春风二三月鹧鸪啼处百花香喝一喝拈拄杖云拄杖子震大法雷击大法鼓说大脱空平欺佛祖吓得深沙神口呿舌长吐窦八布衫穿徧觅旧片补诸人各各有耳共闻有眼共覩若更不会不妨辜负支提拄杖子卓拄杖喝一喝浴佛云扶宗竖教整顿颓纲正令当行有纵有夺纵也一任周行七步目顾四方夺也直得掩室摩竭饮气吞声且不纵不夺又作么生喝一喝云也欠一杓恶水不得X五月方改旦今朝又初十日月去如飞快鹞趁不及禅须放下参但莫固拘执是处解脱门汝自不肯入何必问支提丁字着脚立只今普请归堂问取自已每日业识忙忙着甚死急喝一喝如来禅祖师意绝承当只这是破草鞋汗臭气热盌鸣驴豚沸也大奇不思议分明在目前今古应无坠佛灭二千年比丘少惭愧喝一喝因祈雨云双童峯见诸人连日祈求上来下去讽诵不易即今在门前祥光桥上相扑三交两合七起八倒供养大众末后陈箇口号云嗟见世间人永劫堕迷津不省这箇意修行徒苦辛山僧向道谢供养便下座举僧问云门如何是正法眼门云普僧问风穴如何是正法眼穴云瞎师云云门普风穴瞎三门外金刚冷地里笑杀且道笑箇什么不见僧问米胡从上诸圣还达真正理也无胡云达参禅人莫造作拟心即差动念即错大乘小乘钱贯井索前三后三佛手驴脚开眼也着合眼也着拟向这里承当鼻孔依前失却举昔有一老宿住菴门上书心字窓上书心字壁上书心字法眼云门上但书门字窓上但书窓字壁上但书壁字玄觉云门上不必书门字窓上不必书窓字壁上不必书壁字何故字义炳然师云诸方商量咸谓三老各善笔法点画可观且不是草书相谩支X提敢道诸方未具辨书眼在殊不知字经三写乌焉成马汝等诸人挑囊负钵东走西走道我瞻风拨草为法求人驴年会去不见道武帝求仙不得仙王乔端坐却昇天喝一喝云天上忽雷惊宇宙井中之物不擡头三十年后莫道支提性急火焰为三世诸佛说法三世诸佛立地听燕子为玄沙深谈实相玄沙立地听拈起拄杖云支提拄杖子为诸人念摩诃般若波罗蜜多诸人立地听且如剎说众生说三世一时说又教什么人听卓拄杖一下云有眼无耳朵六月火边坐支提门下五日一参我才合掌汝便和南龙象蹴蹋非驴所堪直得诸天雨花无路净名口似匾担自余之辈谁敢正眼覰着喝一喝炉鞴之所钝铁尤多良医之门病者愈甚支提今日且作死马医拈拄杖卓一卓喝一喝师住石泉僧问达磨大师道教外别传不立文字佛说一大藏教未审孰是孰非师云东家点灯西家暗坐僧云且道是一是二师云放待冷来看僧云落霞与孤鹜齐飞秋水共长天一色师云一任卜度师乃云佛语心为宗无门为法门心不在内不在外不在中间法离见闻非耳目之所到遮里如何体会先圣见你无扪摸处遂向第二头道应无所住而生其X心心如虗空无有边际本来无住然后从无住本立一切法立处皆真当体空寂若定执有心有法正是一翳在眼空花乱坠永嘉不云心法双忘性即真须知当人分上壁立千仞如莲花不着水一切处污染不得方能于四生六道虎穴魔宫出入纵横自他兼利不见洞山对云门道某甲今后向十字街头不蓄一粒米不种一茎菜接待往来箇箇与伊拈却炙脂帽子卸却鹘臭布衫教伊洒洒落落去云门云汝身如椰子大开许大口可谓心不负人面无惭色山僧即不然乍离千圣林间寺来汲城头石罅泉相见杯茶虽淡薄往来无惜为君煎且道与洞山相去多少东家不见西家事丰俭随人莫怪休举赵州和尚道夫为宗师须以本分事接人师云山僧这里若有一毫头本分事到你岂不彼此受屈虽然如是山花不费栽培力自有春风管带伊佛是尘法是尘区区驰觅谩劳神向道莫行山下路果然猿叫断肠声喝一喝风高八九月自合知时节何必待山僧陞堂特地说天际鴈南飞接翅作行列悉念佛法僧轧轧声不绝影落寒山水巳是重漏泄普请好生观西来无妙诀喝一喝前三后三日面月面七凸八凹千化万变捏聚放开胡来汉现不离当处常湛然覔即如君不可见了了了时无可了玄玄玄处亦须呵贪生逐日区区X去唤不回头争柰何岁旦云大尽三十日小尽二十九昨夜送穷年今朝贺岁首时节有变更佛法无新旧既是箇中人不惜娘生口坐对春风唱鹧鸪嘉声不落威音后复云少卖弄山僧昨出看谒簥里覰见南街北巷东买西卖校重论轻争斤夺两因记得大慧和尚道十字街头现成行货拟欲商量漆桶蹉过不蹉过是什么将谓广南槟楖元来却是西川漏篮子喝一喝春色融和羣芳竞拆水绿山青桃红李白不是时节因缘亦非向上奇特恁么也不得不恁么也不得此时若不究根源直待当来问弥勒佛生日云是非只为多开口烦恼皆因强出头致使韶阳要打杀思量着甚底来由石泉从来临危不悚人少闲与大众同诣殿上烧一炷香歌一遍喝啰怛那热乐他则箇何故曾为浪子偏怜客自是贪盃惜醉人结夏云佛子住此地即是佛受用常在于其中经行及坐卧何必九旬禁足三月安居踞菩萨乘修寂灭行离诸垢染清净根尘大似好肉剜疮无风起浪然虽如是罕逢穿耳客多是刻舟人喝一喝会么掣电之机徒劳伫思便下座今朝五月十有五十日作了八日雨不荐檐头滴滴声说妙谈玄何足数君不见皓布裈甞有语夜雨打X倒蒲萄棚知事普请行者人力撑底撑拄底拄阿呵呵莫错举从来大道无规矩入兴化华严指三门云三门头合掌佛殿里烧香云门大师说得行不得新长老今日亲行此令去也便入解夏举僧问德山九旬禁足今日满自恣之谈合若何山云猢孙趁蛱蝶九步作一歇僧云意旨如何山云两箇童儿抱花鼓这边舞了那边舞须臾变作百千般一一示君君看取师云德山费许多口颊自恣之谈且不曾道着忽有人问华严九旬禁足今日满自恣之谈合若何即对道鲇鱼上竹竿一日一千里复云意旨如何即对道秋江清浅时白鹭和烟岛良哉观世音全身入荒草举教中道诸佛出兴世悬远值遇难正使出世间说是法复难无量无数劫闻是法亦难能听是法者斯人亦复难释迦老子恁么说语可煞欺你后来无人华严路见不平有箇道处诸佛出兴世悬远值遇难夜夜抱佛眠朝朝还共起有什么难正使出世间说是法复难剎说众生说三世一时说有什么难无量无数劫闻是法亦难夜闻祭鬼鼓朝听上滩歌有什么难能听是法者斯人亦复难惯从五凤楼前过手握金鞭贺太平有什么难灵利汉点着便知如其未然老僧赢得口过有时恁么有时不恁么恁么也得不恁么也得大唐X国内无禅师观音院里有弥勒参禅人休拣择不见古人有言兮毫𨤲有差天地悬隔春雨乍晴景物舒豁日暖风和鸟啼花发伶利汉点着便知也有照也有用也有纵也有夺更说甚雪峯辊毬德山托钵俱胝一指临济四喝遂以拂子划云即今一时与诸人划断了也且道划断后如何君子可八秉拂小参解夏云善言言者言所不能言善迹迹者迹所不能迹迹所不能迹则无迹言所不能言则无言言迹既无心智路绝直得内空外空内外空俱不可得只这不可得亦未是诸人安身立命处更说什么秋江清浅时白鹭和烟岛良哉观世音全身入荒草更说什么鴈过长空影沈寒水鴈无遗踪之意水无沈影之心更说什么人从陈州来不得许州信钟楼上念赞牀脚下种菜盏子扑落地楪子成七八片须知这里间不容发直下如王宝劒谁敢当头拟犯锋铓横尸万里若也一向坐断尽大地无一人梦见父母未生巳前巴鼻是以从上先德寻念过去佛所行方便力遂向第二头打之遶如今不免将错就错恁么恁么泥揑夜叉水里走不恁么不恁么嚼碎通红铁一团恁么中不恁么须弥南畔三千里不恁么中却恁么吹毛才举斗牛寒巳是不识好恶向诸人面前四稜蹋地打这一上之遶且作么生相委若也委得便与X从上佛祖同一眼见同一耳闻同一鼻嗅同一舌甞同一身触同一意思更无差别所谓尘尘尔剎剎尔念念尔苟或未明看泼第二杓恶水蟭螟吞却白额虫泥牛咬断老鼠尾瞋底瞋喜底喜天台国清寺里油浇神现出鸠槃茶面觜无端拈秘魔叉赶上八角磨盘向空中辊得七倒八起忽然扑落下来直得火星迸散烧着海龙王脚指且要鱼龙知水为命又谁管你灯笼冷地拍掌呵呵大笑云青天白日向这里烧钱引鬼喝一喝云且置是事冬夜我宗无语句亦无一法与人更教秉拂上座向这里如何启口假饶说得天雨四花地摇六震在诸人分上总没交涉何以欲得亲切当须自观若此观者名为正观若他观者名为邪观诸人且作么生观为作有相观作无相观作不有不无相观作亦有亦无相观直饶总不恁么也是扶篱摸壁所以道欲知佛性义当观时节因缘莫有知时别宜底么昔有老宿问米七师月中断井索时人唤作蛇未审七师见佛唤作什么七师云若作佛见还同众生老宿云千年桃核后来远和尚拈云千年桃核也生芽着叶抽枝便发花结得果来能样好元来却是大甜瓜大甜瓜橘柚名查栗子菘子𦷁子桃葩杏葩李葩也有福州橄榄也有宣州木瓜当地牛心柿子西川蜜浸芎芽既是一箇核子为甚有许多果子请首座领众一一从头咬破且留取核子与山僧明年作种大小远X和尚拾得一枚桃核种得些儿杂碎果子更不囊藏一时䬦饤出来可谓解使不由家富贵风流岂在着衣多披秀冬夜也有些果子迥与诸方不同不同郑州梨青州枣沩山柿雪峯橘寒山苦桃板搭橡栗灵云林檎大梅梅子香底香甜底甜酸底酸澁庭澁拟待来夜与诸人分冬秉拂上座今夜先此奉白大众切须子细咬嚼看是甚么滋味不得浑崙吞蓦被堂头索核子临时吐不出未免递相钝置设有一箇半箇吐得出来亦不堪为种草何以直饶栽种得终是不馨香忽有箇汉出来道秉拂上座恁么告报岂不是普州人却许伊具一只眼僧问德山小参不答话此理如何师云三更神世界僧云赵州小参却答话又作么生师云半夜鬼干坤僧云未审二老相去多少师云一对无孔铁槌僧礼拜云作家宗师天然有在师云放你三十棒师乃云世尊三昧迦叶不知迦叶三昧阿难不知阿难三味商那和修不知既是三昧各不相知且如前佛后佛诸大祖师天下老和尚各各出来将何传授将何利生莫是传箇不知底么既是不知又如何传这里覰得破释迦迦叶阿难和修鼻孔总在诸人手里不消一揑直得命如悬纟系若覰不破诸人鼻孔却在他手里十二时中坐卧经行未免受他处分山僧从来曲不藏直分明说与诸人只这不知巳是葛藤露布了也自此一人传虗万人传实千古之下殃及儿孙X忽有箇破家散宅底牙如剑树口似血盆出来飜却祖父田园撦却多年契书可以笼罩古今干坤坐断也表丛林中有人不见德山道这里无佛无祖达磨是老臊胡释迦老子是干屎橛文殊普贤是担粪汉等觉妙觉是破执凡夫菩提涅槃是系驴橛十二分教是鬼神簿是拭疮疣纸四果三贤初心十地是守古冢鬼自救不了你看德山向龙潭吹灭纸烛处窃得些子萤火之光自此飜转面皮便解斡旋天地号令圣凡无波浪处生波浪愁杀孤帆过海人好教德山见今日丛林寒气出来毛𣯶𣯶地尽是倚他门户傍他墻壁随他作解受他处分也好惭惶杀人一朝忽被业风吹向曲木牀上便道我是临济下你是云门下列派分枝是非纷起岂不是钝置他古人山僧不是轻今重古抑弱扶强只要诸人知有从上来事设使箇箇出来负德山气槩具德山作略止宿草菴且居门外何也山僧未曾与诸人向蟭螟眼里拈新罗与占波鬬额去在岁夜僧问黄龙佛手驴脚杨岐金圈栗蓬学人上来乞师指示师云一字两头垂僧云如何是金刚圈师云也知上座透不得僧云如何是栗棘蓬师云剌破你咽喉僧云且如未有杨岐巳前未审教学者吞透箇什么师云知恩者少僧云我手何似佛手师云等闲挨落天边月僧云我脚何似驴脚师云徐行踏断流水声僧云如何是和尚生缘师云举头残照在元X是住居西僧云且道黄龙为人好杨岐为人好师云牛头南马头北僧云洞中春色四时好门外峯峦一样高师云阇梨什么劫中梦见黄龙杨岐僧云三尺一丈六且同携手归师云犹自说梦僧云谢和尚证明便礼拜师云且莫诈明头师乃云天地造化有阴有阳有生有杀日月照临有明有暗有隐有显江河流注有高有下有壅有决草木开敷有长有短有荣有谢岁时迭迁有去有来有新有旧其旧也门门俱爆竹处处送穷年其新也青林才换叶红蘂便开花乃喝一喝云且道是新是旧若辨不出腊月三十日大有事在是以黄面老子道一切众生生死相续皆由不知常住真心性净明体用诸妄想此想不真故有流转诸人要得生死不相续妄想不生须是直下识此常住真心性净明体始得即今莫有识得者么且如春生夏长秋残冬谢暑往寒来迎新送旧又是箇什么目前灯烛晃耀坐立俨然问答交驰主宾互立诸人又向甚处去来这里会即便会不得拟心动念即没交涉不拟心不动念一一天真一一明妙恁么说话祖师门下唤作死蛇当大路山僧今夜不避诸方怪笑且要应箇时节若是脱洒道流见人须弃敲门物得路仍忘堠子名自然于一切处不被法缚不求法脱数声清磬是非外一箇闲人天地间若是执法修行如牛拽磨三十年后且莫错怪人好参禅须是悟学成终莽卤明眼人前一点相瞒不得X你辈作么生说箇悟底道理莫是师姑元是女人做么莫是天地与我同根万物与我一体么莫是明明百草头明明祖师意么莫是隔山见烟便知是火隔墻见角便知是牛么当知古人曲为中下之机故有这般说话诸人且莫错认定盘星明朝后日赚你入镬汤炉炭去在直饶上不见有尘沙诸佛下不见有六道四生内无能证之心外无所证之法露倮倮赤洒洒撒手到家人不识更无一物献尊堂又似避溺而投火这里如何理论得不伤物义南泉道牵牛向溪东放未免犯他国王水草牵牛向溪西放未免犯他国王水草不如随分纳些些总不见得如今只得从空放下与诸人平展去夜来须弥顶上轰一声霹雳娑竭罗龙王梦里惊觉倒跨东海鲤鱼向藕丝孔中霈一巡大雨尽大地无不周徧崑崙奴走入天台山里拾橡栗浇得浑身七郎八当连打数箇筋斗跳上华表柱头翘足而坐等太阳东生晒㫰铁袴唯有门前上马台面前干爆爆地几乎惹出一场祸事金刚与深沙神一夜厮争干底是湿底是一云总是总不是一云干底从他干湿底从他湿山僧遂与一喝云三更半夜这里争甚热椀鸣拈拄杖一时赶散然则通人分上要用便用机变无方纵夺临时卷舒在我譬如掷剑挥空莫论及之不及且不着思量平仄对偶星河秋一鴈砧杵夜千家之语要得尖新应箇时节佛法不是这箇道理然虽如是无智人前不可X说梦拈古颂赞举调达因谤佛生身陷入地狱佛令阿难去问你在地狱还安否达云我在地狱如处三禅天乐佛又令去问你还求出否达云待世尊入我即出难云世尊是三界大师岂有入地狱分达云世尊既无入地狱分我岂有出地狱分拈云大隐居鄽小隐居山各得其所随分安闲何必更来论出入人生在处有余懽举维摩会上三十二菩萨各说不二法门至文殊云如我意者于一切法无言无说无示无识离诸问答是为入不二法门文殊又问维摩维摩默然文殊叹言善哉善哉乃至无有文字语言是真入不二法门拈云这老病汉寻常钉觜铁舌及被文殊一问真得口里胶生随后更与一杓恶水至今起不得举赵州访茱萸才上法堂萸云看箭州亦云看箭萸云过州云中拈云二老一期争射总未是好手若到别峯门下管取弓折箭尽举僧请益翠巖曰有僧问赵州万法归一一归何所巖便喝僧茫然巖却问赵州道什么僧拟举巖打一拂子喝出拈云洪机在掌排巨灵擘太华之威明镜当台绝演若逐东西之怖当时若不是这僧洎合错祗对X举僧问投子一切声是佛声是否子云是僧云和尚莫屎沸盌鸣声子便打僧又问麤言及细语皆归第一义是否子云是僧云唤和尚作一头驴得么子便打拈云这僧拾得一柄鈆刀便敢充关突塞若非投子有定乱之剑洎被搅扰一上然虽如是若无举鼎拔山力千里乌骓不易骑达磨见梁武帝赵州勘二菴主一片银蟾挂碧天清光冷照凤楼前九重玉户深深闭争见扶疎桂影圆春风有时恶春风有时好人竞逐春风却被春风恼云门三顿棒龙潭吹灭纸烛云门一曲一叶扁舟信晚风雨昏浑不辨西东不因再到秋江上争见芦花对蓼红白云绽处见明月黄叶落时闻擣衣劝君休去便休去欲觅了时无了时独唱清新拍不同寥寥千古意无穷拟开眼向声前听早被风吹别调中五祖和尚举僧问赵州如何是祖师西来意州云庭前柏树子恁么会便不是了也如何是祖师西来意庭前柏树子恁么会方始是家人卦变作明夷爻象分明不待推无动无谋终吉庆有求有用即迍危世尊出山相言法华X缩头只可藏山谷出得山来却不堪若谓利生开佛见这般恶口不如缄终朝皮街头走有口何曾诵法华末后脱空尤尀耐逝多容你更交加给孤长者云门大师远迓瞿昙至给孤竚聆有法为开敷早知是法应须舍好请乘时出帝都中毒睦州伸冤雪峤拔本无门剜空作窍有折脚殃乃破家兆万福曾郎容此不肖送幽巖滋上人出岭诸方无说汝无闻闻说俱无莫倒跟才起丝毫奇特想依前似不出雷门或菴体禅师语嗣此菴元上堂举神鼎示众五蕴出头一段空同门出入不相逢无量劫来赁屋住到头不识主人公师云古人大似钉桩摇橹把缆放船觉报裂转面皮终不向半生半灭处与诸人相见会么童顶云衣野兴浓清斋淡话有何穷春归檐幕千家雨月满楼台一笛风涂灰抹土添光彩社舞村歌笑已躳堪笑当年獃得好百无一解诉心空星拱北水朝东月落千江体一同能向海门深处辊行舩谁怕打头风西土尊师故纸罗南方历祖葛藤窠临风剔起透青眼跟脚从头覰破那阿呵呵会也么尺水休夸一丈X波幕天蓆地生涯阔敌胜吹毛不用磨掉开骨董奋一只拳擘破面皮轩知大胆住荒凉院舍拾落成新说朴实头禅摧邪显正他人肯处我不肯缁素分明他人疑处我不疑夤缘有在方来共住道伴交肩冷月深冬围炉向火不作方便可煞古风守口如瓶更嫌什么从上秃鬼沙魇河楼露布葛藤空相绊捻兄弟见机瞥地庆快已躳一切临时只依本分咄出头天外看谁是那边人巡堂喫茶去不守师承不会禅饥来喫饭困来眠平常肯恃拳头大冷地干赢空劫前活祖师意直用直行离文字禅非延非促咬姜呷醋眼盖干坤衲被蒙头气冲牛斗选甚风号剑阁火聚刀山勘破胜热婆罗门谁夸平等真法界十方聚会杓头舀来青出于蓝有何奇特良久云野步云头阔闲歌雪子吟目击泄天机梅天散花雨稽首毗卢师和南法身主风光遍大千捏在毫端聚多劫修来是浪传一念不生倾肺腑从此儿孙遍世间活计清虗争检古掷下拂子云今日祈晴切忌错举举临济垂语有一人在孤峯顶上无出身之路有一人在十字街头亦无向背且道那箇在前那箇在后师云闻名不如见面又云有一人论劫在途中不离家舍有一人在家舍不离途中那箇堪受人天供养师云见面不如闻名若是异目超宗终不向人背后吸冷气南禅因行掉臂说一伽陀麤疎带出莲花笠X济楚披来粪扫衣拈起少林无孔笛左瞻右盻两头吹声声慢拍拍随听者虽多和者稀曲徧欲休休不得知音知后更谁知少室无师句曹溪绝学禅浑家鬼擘口五逆不成冤何故天之自高地之自厚人之自在道之自然广额屠儿立便成佛清净行者不入涅槃三千威仪那里是那里八万细行阿谁是阿谁然而诸佛本源众生心地飜来覆去一似不曾良马窥鞭羚羊挂角白鹭和烟岛黄莺下柳条哑子唱嘲词那咤不识父各住本位舌至梵天本色丛林厖眉老衲不慕诸圣不重已灵只如鼻孔搭上脣一句又且如何惯入惊人浪生拏称意鱼居常日用闻底也是见底也是用底也是有时问底也错见底也错用底也错何故是也错错也是行之在人断之在智鼻孔听声耳朵出气黑漫漫八面玲珑活泼泼四稜蹋地会么从前多少好儿郎枉向灵山空受记解夏云文殊三处度夏弥勒一味放憨善财走百十城达磨九年面壁恢阐拈花微笑光扬布发掩泥羣党咤梨儿孙覇旺将断贯索穿人鼻孔把木槵子换人眼睛唿唤不回令法久住牢笼不下高枕无忧饱齁齁到处为家活泼泼出门是路不恤时时九夏非夸日日三秋轩知入定修禅曲棒打地辙莫朝参暮请折筯量空如何露柱证明作么腊人为验虽然恁X么只如解开布袋不涉夤缘有何标格鹤有九臯难翥翼马无千里谩追风为不世师不可以绝学较其所得行无间道不可以超方穷其自然法不相饶言非夙办脱空活业只在目前生铁心肝岂愁身后拈苕菷柄破疑网于剑树刀山𩩱大柴头建法幢于镬汤炉炭更有难吞草料接待上流𢬵得焦口烂肠管取眉毛厮结如是阐提短贩义学沙门又不可同日而语也何故蓝田射石虎错怪李将军一拳也是打爷来未有输赢莫放开割舍拍盲穷性命觜㖞鼻塌见全材道妙休云所得迟不离闻见分明极槛外一声婆饼焦黄头碧眼断消息断消息最条直是虎何须更插翼苍龙平地起波澜万仞峯头轰霹雳举刘侍郎问仰山了心之旨可得闻乎山云若欲了心无心可了无了之心是名真了师云口朝鼻孔无空过眼盖胡须有古风信彩骨头花十八等闲掷出满盆红开炉举五祖云难难几多般易易没巴鼻好好催人老默默从此得过得此四重关了泗州人见大圣焦山老汉也有此说难难放软顽易易多瞌睡好好和衣倒默默有筋骨过得这四重关了屋里贩杨州其或犹豫未决更听一颂夤缘过夏又经冬难易当知好恶同肚里饥疮无聒扰堂中生炭满炉红挑灰弄X火非相许阔论高谈定不容叠足跏趺描不就眼空烟景振宗风天际云翻墨江头浪辊花胡僧无鑑识特地渡流沙小参赤骨历穷担片板颠痴㪍癞竖双眉蓦生做处难名状佛祖当头听指挥会么穷生论死尽属天魔说妙谈玄总成外道輙莫问如瓶泻答似盆倾本分事中总用不着放一线地怎么商量心同虗空示等虗空证得虗空亦无虗空鸭头绿鹤顶红风从虎云从龙男儿不顾传家谱拈起簸箕别处舂喝一喝下座解制虎穴魔宫阔步挨毁僧谤佛不安排无明三毒令人怕是我冤家一样乖会么正令提纲法堂前草深一丈邪师过谬虀瓮里淹杀几人出处不凡到头得地气吞云梦光射斗牛以法界作伽蓝龙蛇易辨以河沙为广众衲子难瞒虎口争飡非为性燥马前厮扑岂是英灵九夏三秋全提大用诸方未曾到底境界尽底掀翻佛祖不出口底舌头和根㔃断谁夸自恣选甚护生鼻直眼横风高韵远入得南禅室出得南禅门轩昂不以路为酬拈得死蛇弄解活只如来早布袋头开日见日新复有何说良久云端的克家真种草不同短贩野盘僧退院云耳有重轮非差事胷题卍字亦寻常腰间不朿三条篾万顷风烟一草堂示众暗撒骊珠成瓦砾闲倾鸩毒是醍醐冤将恩报X灭胡种举眼无亲真丈夫颂古善财南询临演无位真人毗目执善财手妙峯孤顶无知识百十城游丧善财楼阁若还弹指见分明有眼不曾开棒头落节来翻本闪电光中立信旗殃害丛林无说处几人错认口头肥坦然古路勿迂疎霁月凉风动十虗毗目善财当日事好如潘阆倒骑驴临济见大愚灵云悟桃花门庭推倒乱纵横火迸星飞无路行赤契分明基业在依前浅种又深耕桃花零落眼方开自谓风流孰可陪叵耐玄沙忒偏党却来醉后便添盃一切障碍即究竟觉十智同真早朝心闷三盃酒午后头昏一椀茶入夜脱衣伸脚睡五更走起眼瞇目麻阳春白雪非难和藻鑑氷壶岂足观一把柳丝收不得和风搭在玉栏干观身实相观佛亦然居一切时不起妄念眼空四海恣纵横鼻孔辽天信脚行拏得电光为火把却来日午打三更和烟钓月是生涯古䇿风高未足夸款乃一声天地X阔祖师何必渡流沙同名同号阿弥陀佛二祖安心竹溪烟绝雨才通无数深红间浅红山店落英春寂寂青旗吹动柳花风屈节从长也大𢬵雪堆断臂仰高寒铁牛鞭起熊峯下一吸黄河彻底干若能转物即同如来为道日损雨色和烟匝四维眼皮未绽若为窥等闲覰破金刚际坦荡无因役路岐添钱买得漏灯盏洗脚长拖破草鞋飜着襕衫歌雪曲倒携蓆帽赶村斋廛中佛事斫头沥血摩诃演挂肚悬肠萨怛多恶口小家无尽藏更将何法度娑婆赞达磨卧莲翫月观音万福西来老骨檛不遵行止渡流沙被人打落当门齿哑子依前喫苦瓜上绝把茆江月白下无寸土眼头宽青莲影里安身法普与劳生了正观船子自赞孤踪短艇寓江濵眼盖干坤彻骨贫接了夹山钻入水至今恩怨不曾分岁寒节操水月精神随所住处无过任真咦今古江X山今古意一番雨过一番新四圣总颂稽首释迦现千百亿盐贵米贱苦趁乐喫瞋喜爱憎是非声色日炙风吹一文不直稽首观音全彰妙有鹤唳青霄莺啼绿柳鼓响钟鸣椎鸡打狗不落诸缘通身眼手稽首文殊本非延促柏短松长山青水绿星移斗转日行月逐开眼合眼一切具足稽首普贤不可思议出头露面开言吐气拍盲担板忘恩断义事无寸长熏天炙地释迦观音文殊普贤蓦鼻牵来作一串穿横拖倒拽痛报深冤弥天罪过一任流传续开古尊宿语要集第六敬覧晦室老人所集前辈诸大尊宿语要深为丛林之助募金锓木分为六䇿併赜藏主元集四䇿合成一部以广其传因忆饮光微笑破颜而吾佛为之歛袵神光三拜依位而吾祖为之倒戈是皆表显心行处灭言语道断者之所作也苟欲揭示如来正法眼藏捞漉人天不假筌弟亦难矣此录乃真筌弟也其或智过二光气吞佛祖者知我罪我总不离X是录嘉熈戊戌腊月佛成道日比丘再拜书于卷末