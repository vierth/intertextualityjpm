太上玄灵北斗本命延生真经注正统道藏三家本五卷洞神部玉诀类北斗经题辞寸一题辞一章乃梓潼帝君之所作也其文备述北斗之玄玄中天之妙妙也凡诸同志欲诵北斗经先念题辞则知一经之始末也不可忽之北斗题辞者所以题号北斗之经眞玄之要诀法之首也北位也斗者万象之尊尚也此经北斗之所化也故太上赋以北斗其厄难则各自有名北斗大圣也居乎中天而统三界也昼夜常轮无有休息运度死生故曰玄矣斗用柄转爲柄所用而乃罡星符所令其斗也玄元始炁也或曰北斗即北极北辰之象故北倚于坎动静而行亘于中也三台之覆能生养护分令成道北斗生有元灵难量其德万象慈母三清之教任于紫光之妃化生备阴阳之道通五行尤长于延生永寿之始魔道纵横用邪争强以侵眞妙当此之际孰能爲谋以爲上法玄玄大范将爲隳废老君顿起故飞来于蜀欲度衆生以宣眞妙至道非一北斗本命祈祷灾福生养之诀昭着幽微靡所不载时值正月初七曰而有地神于是玉局衆扶周天大世得道眞圣分班侍焉思济斯民天师契合太上之心越班而请乎玄灵之事天尊凭几可其说北斗世莫知司天枢之纪録治地轴之动静建岁运扇春风雍熙之和了岁时成三腊之穷冬自立世而无终焉是故垂道言以度后人太上有云我欲托之斯言不如载之眞诀之深切着明也于是斗眞并集所与高第弟子天师张道陵之属补疑释问遂自撰其本命之言成经一巷包罗天地揆叙万类仁义道德性命祸福粲然靡所不备帝王公侯遵之则可以致长生契天道卿大夫士奉之则可尊君父保身命志士上智者持之则可以成仙道驾飞云有縁人之修道二炁之正焉可谓玄而灵之延而生之覆世大圣之太玄者也太上自蜀阐化然后道正经诀各得其所乃分章有诀遂消厄得延生北斗后自垂光体三清之道而着作焉此眞常湛菽而明者也千百岁之遥传布太上所言以爲灵寳灵寳者万眞之总会六合之纲领也北斗之经则而象之汉天师传斗于老君老君授以本命妙行尊问大道元始对以度人汉明帝遇斗于终南斗眞将玄灵而自授唐太宗受道于羊角元始曰汝爲天子安能何道不行哉㫖意合同若此者衆又有道德千言藴奥妙故说斗经爲径其文不可弘深不与灵篇相似是以北斗本眞后世依倣而讹传者也北斗不得灵者大道闭塞妙法无闻眞途迷惑耳耳流来北斗玄灵暗矣其经号爲本命故篇籍幸不泯灭圣朝求贤礼士开延道德是以清炁结聚修鍊之士明法注经授诀度人皆有其类故有古浙至士虽掌五刑之科肯与斯经通义特列北斗之明事谓之注文辞理长于引喻意不疏远而道已独至其言曰说诗者不以文害辞不以辞害志以意逆志爲得之矣斯经殆欲使后人径知其妙故解其文不但作于爲己也前贤解者往往拾取而说之其说甚多世圣不同蜀都以来千百余载传之者亦已衆多道龄徐卿至眞无伪有自来矣侍父素菴崇道习儒弱冠之际遗志于经取长收要本有数家飞腾吏诠之内十有余年心欲功补何勤能焉幸息肩弛檐于吴会之间潜心温故知新以尽琐见全其所愿遂其所志释奥明玄庶补万一余司文昌之星会英聚灵靡所不知历代传之于翰墨至今得明于教者惟北斗之诀后学之士释而辩之者又自详矣道龄存志北斗闳远微妙开诵明见更书朝礼之科于是乃述己所闻证以经传绣诸灵符具载本经章别其㫖分爲上下凡二十四厄总而言之不出乎本命者以启后人可以释疑破惑余亦字字订其是非后之奉者尽其修养皆得长生不负玄阳徐道龄之用心共乐无上之逍遥不亦可乎诵北斗经诀凡谪经或朝礼先凝神叩齿端坐调息闭目静思泥丸宫中有九宫九星各处一宫而坐七人如眞形之状二人辅弼之服讫存天上北斗星光灿然如见即以舌拄上腭成金桥一道五脏出五色炁五条乗桥而上横亘斗中即唿四直使者从桥而入斗中通告某事次见擎羊陀罗二使者如玉女状青衣仗剑一人执曼陀罗花一人执杨枝自斗中度桥而下入我身中九宫之内复出一室之中检校都毕复入斗中良乆但见斗中九皇如己形中九人之服乗云炁自桥而下入泥丸九宫之室与我对坐倏然合爲九人杳冥之际复合爲一人自泥丸宫中乗云下入黄庭之内讫次端坐持诵净口神咒出纳之门上下有神吉凶之户炁津常存吾今朝礼一念存眞会集万圣叩之必闻急急如太上律令勑净心神咒天玄天玄眞一自然去邪归正惟思静专一身之主万法之先定而不可测动而那可言今表里静引我拜帝前急急如太上元降律令净身神咒灵寳徂炁安慰黄阙白帝清魂赤帝定魄黑帝生炁青帝养血黄帝中主万神敢越前有朱雀后有玄武左有青龙右有白虎侍吾之身元神鼓舞各按方位同朝斗府急急如太上老君律令勑水神咒太一之精洞玄之灵能生万物能涤羣情吾今洒荡天地澄清急急如太上律令勑开天地祕章洞虚玄元晃朗无边八方正炁混合自然灵寳司命普化九天豁落答那洞罡神仙斩絶恶鬼扫荡妖烟中山玄咒元始灵篇吾诵神集天地回旋三元五岳八海朝元魔王束首眞圣卫轩凶秽消散道德成全急急如太上老君律令勑北极灵章北极璇玑中天魁罡络纬天地运转阴阳德出万圣位列九皇扫除恶秽普降吉祥喉舌之使陀罗擎羊雷门十二开指生光生物覆世振作纪纲吾总枢柄永鎭坎方龟蛇合体龙虎成行神剑一下斩絶魔王急急如北极玄天玉虚上相仁威上帝律令安神寳章杳杳冥冥混合无形玄元始炁天地人灵道非常道名无定名空洞凝结眞妙化生旣分五正始属七星臣今荡涤内外澄清功德圆满魂魄自宁急急如天皇大圣老君律令勑北斗玄玄妙晶灵章北斗七眞朝共二尊随时运建应炁常存天皇大帝紫微玄辰光明烛世大若车轮闭人死户开人生门二炁之化五行之君上朝元始下覆崑崙自子至午十二元辰请必免罪诵可蒙恩天罡掌握辅弼丝纶三官听命五帝卫眞庚申甲子本命生辰随力章醮福自臻身三千大将二万灵神作恶减筭造善益津能清七魄能制三魂朗诵玄咒扫荡妖氛急急如紫微大帝律令北极尊帝灵章北斗九君乃天地根扶危解难有方便门十二时属三元炁存斡旋造化成就天人罡神指处鬼宿停轮吽钵苛叱光徧干坤渐乐和叱扫除妖氛今凝结拘魄束魂内外清净表里更新三尸安位九灵守眞以合大圣混沌自分凡有祈请一一遂闻急急如太上元老天主律令勑开经无上妙晶灵章稽首太上尊归命礼北斗仰启二尊帝朝现七元君经始蜀都出道爲天人根消灾解危厄保命守玄眞南陵三千使北斗七千神俱来卫法座同入清净门臣今志心诵道炁自然存太上玄灵北斗本命延生真经注正统道藏三家本五卷洞神部玉诀类太上玄灵北斗本命延生眞经註卷之一玄阳子徐道龄集註干阳子徐道玄校正太上者极大爲太最高爲上乃太极无上也惟三清人君之父得以称之玄灵者乃天地之玄炁七政之精灵北斗之慧光世人之性命也人禀清灵之炁结成此身遂生魂魄血气也北斗者天地之大德大化眞炁正道结爲玄象运乎中天建四时均五行生杀万物统治天地察録善恶无一物不系其所管也本命者天一生水盖自北斗生也斗在北旺于水司生司杀养物济人之都会也人禀天地之炁爲男爲女可寿可夭皆出乎北斗之政令也人能认本命神不越修奉念本命号使不虚过则得厄解灾消而获福无量矣延生者乃北斗期世人脩身向道使保天年人能礼斗朝眞即得延生之道也故天不动则不能长覆斗不动而岂能常轮人不延焉得长生也眞者即眞妙之义不可测之玄玄也经者经也若经乆传讹似有纵纬而经缕不堪纹理参错则成瑕玼也又经者径也径不通直如入道修眞之人迷其要路也又经者络也若人经络失度则生疾也经若不明则不得眞玄也尔时太上老君尔时者谓当太上说经之时也老君乃天地之本始造化之徂宗也历代应现未有诞生之迹将欲和光同尘而立世教乃先命玄妙玉女即无上元君爲天水尹氏之女名益寿适仙人李灵飞灵飞本臯陶之后感其父李庆賔白日飞昇之事精修大道亦百余岁当老君未诞而昇天殷朝十八世王阳甲践祚之十七年庚申岁寄胎在孕鍊眞八十一年至二十二王武丁之九年庚辰岁二月十五日卯时降生于亳今太清宫旧宅存焉周武王时爲柱下史昭王癸丑年过函谷关授尹喜眞人道德五千言计二百七十四年至甲寅四月二十八日老君白日昇天期尹喜眞人千日外会于蜀青羊肆中至丁巳年之蜀再遇老君乃从仙驾周游九天随方设教孔圣师之至赧王时计九百九十六年已魏明帝赞曰爲周柱史经九百年唐太学博士吴扬昊赞云老君变通灵应难测旣生啇日又仕周时计其始终乃历千载后降成都授此经诀乃汉桓帝永寿元年乙未正月初七日又自唐太宗时以仁爱之道说经于羊角山宋政和年间降于茅山玉晨观授梁光映加句天童护命经之后至今灵验之事不可枝举老君生时九龙吐水化爲九井灌洗身形生而须发皓白有七十二相八十一好行歩莲华乃至于九左手指天右手指地曰天上天下唯我独尊我当阐扬无上道法普及一切衆生时有自然天衣挂体九日之中身长九尺感天神赞十号之名号曰太上老圆神智天上尊帝王师大丈夫大仙尊天人父无爲上人大慈仁者元始天尊今者略述太上纪号同志皈依各获福报也以永寿元年正月七日太上哀悯衆生屡降成都授与天师静应眞君延生经诀五斗符相灵文五斗眞君名字永寿元年正月七日授此北斗玄灵本命眞经十五日授南斗六司延寿度人妙经及灵寳妙道五斗眞经至永寿二年正月初七日说东斗长生护命眞经十五日复说西斗大计护身经又以天师眞人其能修谨奉行老君复现全身于清虚中昇玉局座宣说中斗保命延生玄眞妙经先北而后南次东而复西者盖北斗位处坎宫宰御水源水属于北以北爲天天一生水故先授此经南斗位处离宫宰御火帝火属于南以南爲地地二生火故南斗眞经次二授之其东斗西斗中斗五斗经文皆依造化次序言之故有其时也在太淸境上太极宫中经云无上大罗之天三清之境也玉清圣境十二圣天元始天尊所治玉清之下上清眞境十二眞天玉宸道君所治上清之下太清仙境十二仙天太上老君所治若在人身则上丹田泥丸府上应玉清宫中丹田绛宫府上应上清宫下丹田交会府上应太极宫太清境上正老君所治之宫名曰三皇洞神太清太极宫也观见衆生亿劫漂沉周回生死太上应化徧满天下分身之处皆是太清太极宫也太上常以慈悯之心观察衆生衆犹中也天居上地居下人居其中乃中方中土之生人也又作去声者多也字义两说也数至十万爲一亿劫者结也亦云时也人之一生必备三千六百劫尘劳乃命分配定之结数也爲世人肆行不道恣纵婬杀夭丧其身不能全其本年未能轮回生死前结未尽又有一生尘结积结亿万不能解释正所谓行善事结良縁行恶事结鬼道若结恶多了则漂流苦海之中沉溺生死之内无有休息永爲下鬼矣人能一日行一善事着一善功活一物命是解了三尘结即历过三劫也若人日行一善则一年解了三百六十结又能在世活人生命济人利物精修大道悟性归眞则百千万亿结尘劳一时尽灭谓如百年暗室若慧灯一照满室光明梵语劫波此云时也不论时之长短延促多时少时通而言之谓劫也又谓霎时也如玉枢经云往昔劫中也天尊何尝入劫耶即是往昔此时兴此济人之念也又劫者歇也蛰也如龟龙虫蛇之属伺雷收声则隐歇其形雷鸣则出其形乃爲一劫之名其牛马羊犬鸡豚禽畜之类亦各有劫但受诸苦而已故圣人立教于身三业中戒杀爲上孟子云见其生不忍见其死闻其声不忍食其肉是也三界之中亦皆有劫阳炁结爲天爲男阴炁结爲地爲女善人取恶妻圣贤生不肖乃烦恼结也善人遭贼吉人逢害乃生死结也入道之士若以道龄之言爲心念念以善功方便解之则无此结也佛经有云解百生冤结若不解之世世相遇可不勉诸或居人道生在中华或生夷狄之中或在蛮戎之内或富或贵或贱或贫中华者即中国也东南曰扬州正南曰荆州河南曰豫州正东曰青州河东曰兖州正西曰雍州东北曰幽州河内曰冀州正北曰并州此禹贡别中国之九州也九州之外东曰夷西曰戎南曰蛮北曰狄经云人有五常十善之心孝弟忠良之行报生人道在中华之国富贵者因布施三寳惠贫拔苦拯难救危中来贫贱者因悭贪不舍取非义财物中来边夷下贱者从杀生邪婬不信因縁中来此太上天眼观见衆生所作罪福随业而受报也暂假因縁堕于地狱人生在世禀于富贵贫贱之中盖处之不以其道富者不义不仁不慈不施贵者不公不法不忠不勇贫者不安分贱者不伏下所以万事万理顚覆错乱遂至菑害生祸患作堕于烦恼也释藏偈云福德力故今多顺今多顺兮放逸生放逸终无持戒心以是因縁入地狱正谓此也爲无定故夫定者乃入道之要路延生之捷径也定者正也身若不正岂能入道心若不正岂能延生延字之义亦从正从之又定者静也向也止也决也水定则不流地定则不陷心定则万虑息身定则万事止性定则炁灵神定则炁清而定非静不能成也盖世人无静向止决之力量则行义不能逹其道修眞不能造其眞是以心心不定业业相随又岂能延生而明玄灵之本命耶玉枢经云能知止则泰定安大学云知止而后有定此知止是知有这箇道理须是得其知止方是如知爲人子必孝知爲臣必忠能得是身亲爲忠孝之道见得此事合当如此则志有定向心有止决乃是大力量之人如孟子云富贵不能婬贫贱不能移威武不能屈是也若心不定至于事亲之际爲私欲所汩不能尽其孝事君之际爲利禄所汩不能尽其忠也今人有亲不孝居官者不法处富贵者沽名有子者更娶是不知止不安分不守静不予决乃心无定故菑必及其身矣人能知止安分守静决定则不求生而自得延生未入道已达其道矣何菑患之及焉上智之士若下静定工夫心无蒉止乆乆成功小则延寿筭入仙眞大则朝玉帝礼三清也罪业牵缠魂系阴司受苦满足人道将违生居畜兽之中或生禽虫之属转乖人道难复人身道释二教戒十恶业杀盗邪淫贪嗔愚痴妄言绮语恶口两舌皆训人爲善也此十恶业即姦盗诈伪在于法律禁断非轻人有一犯枷禁牢狱手足杻械拷箠刺断警迹镣徒是与禽兽何异哉此章言人先世作业恶籍满盈斗府三官检覈文移狱系神魂拷掠报对若楚受足今得再生又作诸恶乃将违人道也后世即生畜兽之中禽虫之属是转乖人道难复人身也如此沉沦不自知觉爲先世迷眞之故受此轮回知觉者晓悟也眞者正也直也化也圣也灵通而妙明也天无眞万物不春地无眞草木不根人无眞不能御神成眞者遇水不溺遇火不焚出三界化十方役万神合一炁非眞焉能得耶非眞何能成耶所以北斗称眞君玄帝称眞武诸得道者皆称眞人吾夫子明德之论非眞如何得知止定静也眞之一字岂易言哉太上哀悯世人生于中夏蛮夷富贵贫贱乃受天命于斯止向假此因縁爲心无定故罪恶相联将违人道此章欲令衆生省悟修眞也不自知觉者因迷眞道不入仙宗故不知所命之命夫命者定令也如天赋与富贵贫贱处之以道即如天命而然者乐天者也少有所赋非其命者即是迷眞违命也旣违命迷眞则沉沦而不自知觉也凡奉眞持诀之士能于知觉上寻出无可知觉方是得延生之诀也太上演教经㫖幽微一句一字皆是诀法下学之士岂易窥测者哉若以文字近俗而鄙之徒憎谤训罪根难灭也谓如不自知觉当太上授经之时縁何不言自不知觉其自不二字与不自二字大有悬絶亦与前后经㫖不相干也盖不字在上者乃不自去理会本来所命贵贱寿夭之因縁也不字在下自不知觉者却是不知所觉也不自知觉乃知其所觉之觉而不自悟也明矣谪经同志之士当味其经㫖熟究深思庶不负太上垂教立言之圣意也乃以哀悯之心分身教化化身下降太上至神至圣大智大慈虽高居三境之中宴处九重之内而哀悯衆生之心无时少息也太上化身降于蜀都授此经诀饶益衆生度脱轮回之苦也至于蜀都蜀都者即今之成都府也汉明帝问僧摩腾曰法王在世何故化不及此对曰迦毗罗卫国乃三千大千世界之中心三界诸佛皆于彼土凡有愿行者悉生于彼受佛正化咸得悟道余处衆生无縁感佛佛不往也佛虽不往光明及处或五百年或一千年或千年外皆有圣人传佛声教而教化之何故太上降于蜀都余方不往蜀乃坤维福地天师正一眞君彼时于鹤鸣山修鍊九鼎丹成又能宣扬教化故降于彼以授经诀也地神涌出扶一玉局而作高座玉者天地日月之精华阴阳水火之结秀也润而温寳而贵万载之不可朽灭也局乃曲脚之玉寳座也如普化天尊所座七寳层台即珍寳严饰七级龙凤之座也太上哀悯衆生降世说经三界万灵孰不奉迎宜乎地神扶拥玉局以侍卫也说经已竟玉局复沉地中今玉局化洞乃成都之遗迹也于是老君昇玉局座授与天师眞人北斗本命经诀广宣要法普济衆生汉传天师讳道陵字汉辅沛丰邑人留侯子房八世嫡孙名大顺之长子也子房阴功隐行流芳后叶天师母初梦天神自北斗魁星中降至地长丈余衣绣衣以蘅薇香授之旣觉衣服居室皆有异香经月不散感而有孕于光武建武十年甲午正月望日生于吴地天目山时黄云覆空紫炁盈庭空中光明如日经月复闻昔日之香浃日方散年及冠身长九尺二寸厖眉广颡緑睛朱顶隆鼻方头目有三角伏犀贯脑玉枕峰起手垂过膝美须髯龙踞虎歩望之俨然虽亲友见之肃如也七岁读道德二篇十许徧而达其㫖于天文地理河洛图律之书皆极其妙通习坟典广览无遗从学者千余人天目山南三十里西北八十里皆有讲谪之堂临安神仙观余杭通仙观即其地也后起贤良方正直言极諌科中之身虽仕而志鍊形轻举乆之退隐北邙山三年有白虎衔符置座傍朝廷就征爲博士称疾不起和帝即位以三品印绶驷马车等征爲太傅后封冀县侯三诏不就时永元四年壬辰岁也遂自河洛历江淮名山徧礼洞府泝流入蜀及诸洞室遇神人告教获丹书祕诀遂于鹤鸣山修鍊九鼎丹成未敢服谓弟子王长曰沖天之士当功及生灵佐国安家兴利除害然后轻举臣事三境则无愧焉茍利一身功不及民非大道弘济之㫖也至顺帝时汉安元年壬午岁正月十五日午时感金阙后圣玄元道君即老君下降以正一盟威法箓三五斩邪之剑都功版劵职箓以授之遂服丹战鬼置立治庭而后太上复以三洞衆经九百三十卷符箓丹灶祕诀七十二卷并冠服等以赐之至桓帝永寿元年屡授此经并五方五斗眞经至永寿二年夫人雍氏同时白日昇天位爲太玄都正一眞人三天扶教辅元大法天师也太上所授经诀即法也经中字字皆是要法奉道之士悟得一字一句一法一诀得离迷途直趋道岸道陵二字乃天师之名谪经至此虽临文不讳然起敬之诚当以眞人二字代谪之是时老君告天师曰人身难得中十难生假使得生正法难遇按四十二章经佛言人离恶道得爲人难旣得爲人生中国难旣处中国遇道者难又云世间得人身者如指瓜上土失人身者如大地之上太清境黄庭经云人以精爲母以气爲主五脏各有精精中生气五脏各有气气中生神神能生寿长生保命鍊精爲丹养气爲神眞仙上圣修眞养气自然而然内眞外应有作必成自凡入圣男子之生先生右肾以外精而内血阴爲里也女子之生先生左肾以外血而内精阳爲里也肾生牌牌生肝肝生肺肺生心心生小肠小肠生大肠大肠生胆胆生肾肾生膀胱膀胱生三元三元生三焦三焦生八脉八脉生十二经十二经生十五络十五络生一百八十继络一百八十继络生一百八十缠络一百八十缠络生三万六千丝络三万六千丝络生三百六十五骨三百六十五骨生八万四千毛窍三百日胎完气足灵光入体与母生离而爲人也人身难得信有之矣圣人应运二万年爲一劫二千年爲一小劫降世贤人五百年然后一问世老君大圣人应运衆生得遇演说正经实难可得见矣得遇之人不生信向痛可惜哉夫天地之间人爲贵人最灵上界爲圣爲眞亦人能也下界爲鬼爲畜亦人化也盖善善登上界恶恶降下世所以阴阳二炁得天之命令方得爲男爲女有若针芥之难投圣凡之难遇也哉道龄受先师之祕㫖太上曾以三十二字眞玄之窍训度徂天师张眞君云人身难得眞妙难逢忽然轮回去无所从学道之士诚以守中自然湛寂与天地同此乃祖师得道之径路也今道龄不敢固蔽併註此章愿与同志共爲进道之万一云耳多迷眞道多入邪宗多种罪根多肆巧诈多恣婬杀多好羣情多纵贪嗔多沉地狱多失人身夫人若失眞道即入邪宗也罪根者指下文十恶业也巧诈者乃口业也婬杀者身业也情爱贪嗔者乃心业也罪根旣植诸恶炽然而生堕于地狱失却人身也此章言多字之意者乃训下愚非爲上智之士言之也如此等縁衆生不悟不知正道迷惑者多已上诸多业报因縁乃太上明开大道彰施法网以示衆生不可触入犯之以堕地狱失却人身而人自不省悟衣冠足以备礼御寒蔬食堪可充饥养素道德以富润其身诗书以增广其志禄仕可展其学艺业可赡其身而却不守其分不知其止不收放心不求眞道恣情纵慾迷惑妄想胶胶扰扰念念驰骤歩步投于恶业网中是谁之过欤我今哀见此等衆生故垂法教爲说良縁令使知道知身性命皆凭道生了悟此因长生人道种子不絶世世爲人不生无道之乡不断人之根本道由路也乃日用之间人伦事物所当行之理衆人之所共由者以教门言之道在太极之先超乎天地形器之外是未有天地万物之初已有此道剖判之后在天爲日月星斗风雨雷霆在人爲仁义道德在地爲草木山河在序爲春夏秋冬在时爲冷暖晦晴在教则存诚鍊性在法爲功赏罪刑故太上曰大道无形生育天地大道无情运行日月大道无名长养万物吾不知其名强名曰道佛氏亦以未有天地之先爲吾眞体先儒推原来历谓由太虚有天之名由炁化有道之名天之所赋曰命命即令也人之所受曰性性即理也天无言如何命只是大化流行炁到这物便生这物如分付命令一般性是仁义礼智性之与命未尝偏塞但人禀受却有清浊长短昏明厚薄之不齐故有富贵贫贱寿夭贤愚也若人禀气至清至粹则爲聪明神圣人也若清粹而高明则爲富贵寿考之圣人也若高厚悠长则爲聪明智慧忠正贤良节义之士也若禀气薄恶而短者则爲悖逆兇暴邪佞诡谲狠毒愚痴贫贱之人也此善恶虽因人之所禀亦由炁之所生也太上悯念世人故传经诀以垂正教喻世法以说良縁善巧方便调摄衆生使其知道知身悟性悟命自获眞种旣获眞种则长生人道世世生生若不弃背则不断人之根本也此经太上岂特专爲汲引下士之设若上智之士于此肯爲究竟念念在斗息息存眞则列仙有日矣更能心修正道渐入仙宗永离轮回超昇成道太上大慈大悲至仁至圣教化羣生谆切至再始怜衆生禀受天命因无定故乖违人道不觉沉沦遂宣要法言人迷眞道而不悟种罪根而不知故令知道知身悟性悟命皆凭道生不断眞种此章又虑世人不能出三界也谓道旣能知更当修习时时不舍拳拳服膺渐入初乗积习旣乆守而不失用功用力至于彻悟休歇之场入仙宗离轮回成正道也我故示汝妙法令度天民归眞知命可以本命之日修斋设醮示汝者谓天师也妙法者即指下文于本命修斋设醮也天民者谓世人乃天所生之人民命天师广垂济度也如伊尹曰予天民之先觉者也子将以此道觉此民是也虽然令其归眞知命却无下手之处于此可见矣太上慈悲方便开发衆生以六十日内令认取本命之一日清心斋戒制魄拘魂随力醮献投词拜表礼号谪经俾初眞之士不烦不简不厌不疏易于入道使其渐渐修习行之旣乆于日日时时皆是本命如此勤求不怠珍重护持其功德力不可称量也修斋设醮者道以斋爲先经云虽有恶人斋戒沐浴则可以事上帝学道之士虽修斋而不持身口意业之十戒是空守节食于事无益反招愆也设醮者召也即召三界眞灵也又曰诏欲人人启寸心之诚拱伺帝之诏也又曰照乃然灯照人我之性也此乃醮之意也斋法有三一者设供斋修斋是也可以积德延年二者节食斋又名祭祀斋谓不饮酒不茹荤可以和神保寿中士所行也三者心斋谓䟽灌其心除嗜慾也澡雪精神去秽累也剖击其志絶思虑也夫无思无虑则专道无嗜无慾则乐道无秽无累则合道也心斋爲上节食次之设供斋爲下北斗七戒序云太上曰人身难得中土难生假使得生正法难遇三者旣备幸莫大焉且夫天无私亲常与善人茍能远恶以从善舍妄以归眞者道岂远乎哉然而道虽无方学则有序修眞之要斋戒爲先戒有七条第一戒者不得舍诸正念妄起非想因以成趣与道相违常当存神炁海入彼妙门第二戒者不得显露驰骋泄慢灵文常宜愼密昼夜护持七年有功许传后学第三戒者不得临弔丧孝履诸厌秽致引外触干犯正眞常须澡洁内外清虚第四戒者不得食诸臭败三厌五辛招集尸秽浊乱三宫常咽津液荡涤灵源第五戒者不得面北便溺祼露三光冒触神明致招殃咎虽居幽室亦当回避第六戒者不得酒食醉饱作乐无厌昏乱神炁闭塞灵关常须节约以适其宜第七戒者不得交游非类妄习异端执心不一自无指归常依正教不生疑惑以上七眞之戒正是北斗经中之事实爲玄功之初基登眞之要路各当遵奉毋替初心倘如戒言则七戒仙官无不拥护留恩降福矣启祝北斗北斗居天之中爲天之枢组斡运四时凡天地日月五星列曜六甲二十八宿诸仙衆眞上自天子下及黎庶寿禄贫富生死祸福幽冥之事无不属于北斗之总统也人若诚心启祝叩之必应三官五帝九府四司按玉枢经云天官解天厄地官解地厄水官解水厄五帝解五方厄东方青帝主木管肝护魂西方白帝主金管肺侍魄南方赤帝主火管心理气北方黑帝主水通血中央黄帝主土脾主中宫主领五脏人配五行受形三官五帝无所不关也九府者上元三宫九府中元三宫九府下元三宫九府合二十七府上元三十六曹中元下元各四十二曹计一百二十曹总领天上天下人物灵仙鬼神羣类万物悉皆关会斗宫以通内外之职四司者天曹四司则司命司録司非司危地府四司则司命司録司功司杀与三官五帝九府同检察人间之罪福也太上垂教度脱此有相之外縁使人知惧改恶向善也若人以无爲而内照之则诸神司皆备于我之身矣人形与天地相应头圆居上象天足方居下象地北极爲天之中央却在北故人之百会穴在顶心却向后日月往来只在天之南人之两眼皆在南也北斗运转四时旋行衆曜人心具衆理应万事握化万二千精元神千二百形影神流转血气通运百关衆神共护于心也三宫者三魂也又即人身之三元天地水三穴也五帝五脏也九府者九窍也四司者四肢也人能降制九窍摄养三魂调顺五脏保运四肢不着邪境自戒俗情断絶人我屏去是非渐入眞道岂不快哉荐福消灾奏章恳愿世人于本命之日祈恩请福延寿消灾恳祷之情具于词章奏状启祝于北斗并诸司圣眞者乃太上布法桥于迷津援衆生于大道人能知悟此身得遇良縁到于彼岸如犯罪人乆禁囹圄之中幸遇旷荡之恩当省躬责己改过知非洗濯其心以去恶沐浴其身勿染宿污则因其已新者而日日新之又日新之无有间断则可爲善人矣若恃有再土之路可延之门旧恶不悛新恶复造是知法令以故违宪条弃性命而就死地沦没迷途堕沉恶趣失却人身悔之晩矣虔诚献礼种种香花时新五果随世威仪清净坛宇法天像地或于观宇或在家庭随力建功请行法事功德深重不可具陈念此大圣北斗七元眞君名号当得罪业消除灾衰洗荡福寿资命善果臻身凡有急难可以焚香诵经尅期安泰虔诚献礼者即祭神之义也君子之祭七日戒三日斋必见其祭者诚之至也有其诚则有其神无其诚则无其神可不虔悫也哉威仪者内起恭敬悚惧诚恐之心外见仰瞻稽顿俯伏跪拜之节皆得其仪也临范其民尚容止可观进退可度况朝眞礼圣而无威仪是不敬也随力建功者乃高下陈设而不拘也上至王公大人尊宿长者德行伟人建斋设醮下及中庸贫病甘节苦行之士蛮夷贱隶之属献花酌水各尽己力陈以荐诚惟务精洁却不可居奢用俭处富用贫悭悴轻率秽触嗔怒殃祸立至矣念此七元眞君名号或礼本命眞君须是涤除万虑清净身心尘念不萌然后谪之口念不如心念忽尓一见本心方是不负太上老君垂教之意当得尅期安泰而善果臻身也太上玄灵北斗本命延生眞经註卷之一太上玄灵北斗本命延生真经注正统道藏三家本五卷洞神部玉诀类太上玄灵北斗本命延生眞经註卷之二玄阳子徐道龄集註干阳子徐道玄校正于是说大圣北斗解厄应验曰大圣北斗七元君能解三灾厄三灾者乃星名也按玉枢经云世人欲免三灾九横之厄即于静夜稽首北辰又按告斗之法亦有置三灾星于斗口之前供养者良由此星操恶于诸恶之首也人命遇之能依法醮禳无不获应矣又三灾者雷嗔爲天灾火焚爲地灾覆溺爲水灾此初学之士不得眞道在于梏囿之中厄运交会未免有此灾厄今者幸遇禳解此二十四厄灵符若能持谪斗经礼拜斗忏认本命星君焚化灵符则可免也上智之士更能修鍊成眞出乎天命气数之外岂有此灾并诸厄难也大圣北斗七元君能解四杀厄杀者即杀伐也盖正人禀正炁恶人会恶杀也又四杀者四时不正之炁也春感之爲温夏感之爲疟秋感之爲痢冬感之爲嗽故曰四杀阴阳中之四杀者丑未辰戌居不正之方也又四杀与三杀七杀皆土家之恶神杀也若人犯之挠害非轻若能依法祈祷解禳则百无禁忌也大圣北斗七元君能解五行厄五行者即五脏也一经受病则一身不安也玉枢经云五行奇蹇九曜嵚𡼭谪玉经天尊命本人家司命六神上请北斗解一切厄若有此灾依法保之禳之大圣北斗七元君能解六害厄六害者即身之六贼谓眼耳鼻舌身意也若不禁制则有害也玉枢经云三刑六害隔角交加若能预防朝眞礼斗则可以解禳也大圣北斗七元君能解七伤厄七伤者人之七情谓喜怒哀乐爱恶慾也一有过度则伤身也又名七杀也解之愼之则无伤害也大圣北斗七元君能解八难厄难者难也即世人之身难逃之恶疾也谓痈痪癫痫风痨蛊癞此八者若非先曾延奉斗眞今不能全备其体离其难也又八难者乃八景之异名也经云昊天谕三界眞仙圣衆曰汝当戒八漏方可脱八难若能脱八难方可入三清八漏者目涙肝之漏不息寿不龄鼻涕肺之漏损则病必成口唾牌之漏去多劳本形外汗心之漏不收死不停睡涎脑之漏不闭神不灵小肠漏于肾不祕絶不生夜梦鬼与交神漏太分明婬慾不度节身漏无可凭如是八般漏乃爲八难行若人奉北斗七情不妄惊情旣不爲害八难厄亦轻上智之士依而行之则能超脱也其有世人觉疾之作急当絶慾减膳志诚斋戒告斗谪经佩服灵符则可消禳也大圣北斗七元君能解九星厄九窍不制则起婬慾纵贪嗔之心也又即九曜嵚𡼭是也若能精修寳鍊奉斗朝眞则何灾不灭也大圣北斗七元君能解夫妻厄经曰父母生之续莫大焉男女居室人之大伦也世人夫妇失于婚合有犯神杀致生灾厄北斗乃玉枢所司凡有此厄难至诚斋戒谪经礼忏告斗焚符以消禳之则夫妇和睦子孙昌泰也今人有妻有子或起婬泆之心或觊随奁之产三妻五妾别籍异居争财妬色蛊媚魇诅使夫妇参商父子狼虎至于遭刑荡产殒命丧身者有之此自作孽也欲祷之于神而神岂受不臣之请也大圣北斗七元君能解男女厄子灾嗣絶所致多端但以幼吾之幼以及人之幼更能立功种德则斗眞不待祷而令解其灾不伺求而默赐其子纳宠倖妾非徒无益而又害之大圣北斗七元君能解产生厄妇人不擅专房之宠不怀妬忌之心即无产生之厄子孙亦衆多也若能改过首谢斗宫朝礼寳忏佩带符篆持念所属本命眞君名号能解厄难也大圣北斗七元君能解复连厄按玉格云诸一切人虽有智能事多龃龉或成或败徒有虚名疾病不瘥婚姻失时亦无嗣续或生男女不能长养而卒万事不能从心者谓犯复连也皆是先亡不得超脱乆乆无人济拔虽百千年终不能受生宜解之鍊度生界见在生人自然荣达作事遂意道龄训玉枢经劳瘵乃尸疰之所致也尸疰变状不一有传尸殗殜肺痿骨蒸复连五种皆由虚损得之病源从肾起传之于心则惊悸少气梦见先亡故本经云先亡复连是也或问先亡不得超脱复连六亲人何能知曰若犯此厄则感此病也旣罹此厄急宜寡慾清心饵药吞符祈告斗眞超度徂玄俾亡者获生善境存者厄解灾消也大圣北斗七元君能解疫疠厄按消灾经云若太白火星入于南斗则于国于家及分野处作诸障难者念此陀罗尼加持其灾即除移于不顺王命悖逆人身上受者佛岂移灾乃爲逆之人自招致耳疫毒流行患病阖门亡殁者盖人居常不孝不忠不仁不义不敬天地不惧神明不礼三光不重五谷不修香火不贵其身恣意烹宰厌秽腥羶恶类相渐恶业相似恶气相合之所致也若能修改自无此厄倘有传染则斋戒礼斗佩奉灵符即得解禳也大圣北斗七元君能解疾病厄沉痾痼疾宿有冤愆暴病卒患因无摄养急须醮谢眞君加之法药相助必得扶衰解厄也大圣北斗七元君能解精邪厄邪妖尅害盖心懐不正之感招精魅缴缠乃忘失奉眞之故也若能依法礼斗朝眞热示灵符更寻天罡之所在能感正炁以摧之大圣北斗七元君能解虎狼厄陆逢虎狼蛇虺舟迎蛟蜃鱼龙此乃动之厄理之常也若人先能皈命玉枢投诚斗府持念经号佩带灵章预爲防之岂遇是厄设或遭遇急投符于水火之中则其应如响大圣北斗七元君能解虫蛇厄鸟鼠送妖蛇虫嫁孽盖人日常治家不理杀盗邪婬触犯禁忌干渎神聪遂致六神不居蛇怪乗间而入当持斗号忏谢过愆肃清家舍焚示灵符自感眞炁以遣禳之大圣北斗七元君能解劫贼厄此乃慢藏不谨之自招积垛负偿之所致人能预伸告解愼防不虞即得免也大圣北斗七元君能解枷棒厄若人妄遭摭拾非罪干连或罹过悞之愆或被虚诬之执陷在缧绁之中备受枷棒之苦情虽负抑狱案文成官府避罪以称疑家属诉寃而不理当至心斋戒剖露衷情贝章启奏祈告斗宫坐禁者亦斋心默祷内外合诚必能感格使之阴报阳应审理平反则解其厄也故犯法禁其可解乎大圣北斗七元君能解横死厄非正命者皆名横死若知有此厄难当建善功积阴德悔过省躬恳告斗府佩带灵符必有起死回生之验也若覆压于巖墻之下刑戮于桎梏之中是自取其横死非天爲也祷之无益大圣北斗七元君能解咒誓厄盟诅咒誓蛊媚魇祷事有多端有希求爱媚者离间亲情者有辜恩负义者设誓违盟者有析财不均者受抑无伸者有欲令死者使其疾苦者有信巫觋妄执人魂令其顚倒迷乱者或阴沉不语乆伏于枕席之间者皆人身心不正或事处于过不及之偏之所致也若能退思于衅端推究损已责躬改已往之衍非修未来之善果更诵大圣之名号佩𤑔上帝之灵符即可解禳也大圣北斗七元君能解天罗厄天罗者乃天理也地网者乃人事也若爲人上不犯国法下不逆人伦则四方上下皆得通行也永无罗障网罟之厄人若起是念必罹此厄违是道必遭此刑但能不越五常明立三纲更诚心澄虑以朝斗眞则永得延生而入仙道也大圣北斗七元君能解地网厄此章上文併註已明未竟其说又地网天罗者即宪纲条格也世人不思富贵贫贱乃命分已定却不安分不知止违天命悖气数作非法以犯国法弃性命以丧身命其地网天罗之厄岂能逃也人能安分怀刑保身守道更能礼斗朝眞则自无此厄也大圣北斗七元君能解地狱厄此经功霑水陆善及存亡若人宿有寃业身谢之后执对冥府阴司孝子顺孙欲逭九玄与之告斗礼忏赦其罪尤则生归善人之道也大圣北斗七元君能解一切厄太上垂教演讯妙经使人延生保命度厄消灾此诸厄难举其大槩耳玉枢经有云北斗解一切厄世人但有厄难虔诚朝礼修设斋醮礼忏诵经焚符持号则无不响应也于是七元君大圣善通灵此篇乃入道修眞之径路延生礼斗之枢要解厄消灾之诀法回生起死之关楗也太上列此于诸厄之后者欲人依法修持则无诸厄障自然昇眞证道也此言初眞学道之士及善男信女若发诚心于此七元君降临之日依科行诀诵经焚符奏章上表则七元君之威力神通大圣妙化善明万灵之灵也济度诸厄难超出苦衆生世人若欲消灾谢罪解厄释难告斗虔恭无不遂愿以拔衆生沈溺之苦趣也若有急告者持诵保安平若人家或病或难或产或灾或求嗣续或保延生急宜诚思定虑认本命星君之号持是诀谪是经焚是符则得家道清静而患难尅期安泰也尽凭生百福咸契于五行斗眞七戒云不得交游非类妄习异端执心不一自无指归常依正教不生疑惑人能尽心竭诚依凭经诀证道修眞斗司当与其百福所爲所作皆默合于五行造化也三魂得安健邪魅永消停五方降眞炁万福自来并三魂安健九灵屏迹我之五脏自生眞炁眞炁旣生永保利贞则万福自然合我之体也长生超八难皆由奉七星生生身自在世世保神清旣得万福来合我身则八难自然超脱如此则长生之道备矣本自七星之玄灵敬奉而得致也若能依前安置三魂调理五脏收三尸拘九灵离八难则是奉北斗之功验矣必使其人生生不入梏囿得以自在与道逍遥则世世神清也善似光中影应如谷里声旣得生生自在世世神清则元灵生慧光能烛万物曲直之影是以有诸内必应乎外也三元神共护万圣眼同明学道之士若能修持到此地位则天宫侍我魂地官侍我魄水官侍我神如此飞昇金阙游宴玉京则万神万目自然瞻礼而敬仰我也无灾亦无障永保道心宁此篇包括经中㫖要尽于此矣若能精修斗诀深造斗经则又岂有灾障而永保奉道之心安宁也老君曰北辰垂象而衆星共之志书载北辰者北帝也一名北极亦号太辰故辰极爲天心以正万物北极爲天枢以居其中不动爲炁之主故衆星环绕而归向之或言北辰垂象一句北之一字恐是此字指北斗而言庶与上下章㫖贯通也道龄谓北斗爲万象之尊魁罡运转昼夜常轮则衆星皆随斗柄而行曰北辰者即北斗也北斗七星在太微之北微坦北极之前魁四星爲璇玑杓三星爲玉衡所谓璇玑玉衡以齐七政也吾夫子言政喻如北辰爲政以德者即北斗斡运阴阳出内土死建四时统万灵岂非政耶此夫子至圣之论也谨按别本延生经云太上曰天一生水生自北方故紫微之垣高崇北辰北辰之宿列爲七元首引贪辰尾明破曜中立文曲以爲天地之枢组也又三台星世爲北斗之华盖玉枢经云北辰之上上有三台其星并缠形如双目叠爲三级以覆斗魁是则皆与本经曰北辰即北斗又明矣虽然尚期待眞人至士更与发明而加订证之爲造化之枢机作人神之主宰宣威三界统御万灵在天爲北辰在人曰性眞北辰皆统衆星令三界而运造化正二三月斗柄用昏建寅卯辰之位以生万物四五六月建巳午未而长养万物七八九月建申酉戍以成熟万物十月十一十二月建亥子丑之位而收藏万物斗杓不运则四时不节五行不应寒暑失度阴阳不调生物不成矣所以爲造化之枢机也性眞能宰万灵分善恶辩是非也判人间善恶之期世人以专行善事而多灾祸者盖善功未足善功旣足其福至矣金刚经云受持读谪此经若爲人轻贱是人先世罪业应堕恶道以今世人轻贱故先世罪业即爲消灭是也有专行恶事而享福者乃恶未满其恶盈时大祸至矣故太上曰恶不积不足以灭身盖善恶之事各有期限者太上好生之德也爲善者伺其大善具足爲恶者伺其改悔善恶之期斯可明矣今人始务爲善或持斋而不戒或礼斗而生嗔不依经㫖而行持不求玄窍而进道谪经一过二过便愿福寿兼全仅持号百声千声急欲资财茂盛倘有事物之违心或是艰难之阻障不能顺受怨道咎师盟神诅佛是谤法之罪人也若爲恶之人祸患在于隐微之间而未见即能悔过迁善向道归眞则百千万恶即爲消灭谓如积岁坚冰若慧日一照涣然而释是以小恶不可不戒小善不可不爲过勿惮改改之在速改过向善宜在限内设若过期祸将及矣孟子曰如知非义斯速已矣何待来年司阴府是非之目北斗圣功岂能尽迷然以此章言之下司神灵枉直功过鬼宫邪正懃怠苦爽幽魂之昇滞四生六道之转轮悉总属于纲领也五行共禀七政同科岁里属木角斗奎井四宿同科荧惑属火尾室觜翼四宿同科太白属金亢牛娄鬼四宿同科辰星属水箕壁参轸四宿同科鎭星属土氐女胃柳四宿同科外有房虚星昴四宿爲之日宿乃太阳之舍配之属火心危毕张四宿爲之月宿乃太阴之舍配之属水四七之星配五行二曜亦谓之七政北斗者天之体也五行二曜者天之用也故一体一用系乎动静一动一静系乎阴阳一阴一阳系乎天地一天一地系乎水火一水一火曰造而化之也造化之机璇玑是也所以北斗总动静体用阴阳水火天地造化也然七政之用与北斗虽同科目原夫斗之爲义大矣哉斗字从十从二斗总中天斡旋运度建四时以制八方均五行以齐七政爲斗之用皆合十二数也在三清生九炁九炁生昊天紫微北极成十二位也在北斗七明二隐合三台亦十二位也在人身有五脏七窍在阴阳有十二支在人身有十二相属在周天有十二雷门一年有十二月一日有十二时以此推之信乎天上地下无一物不系其斗之总统也同学至人能日日朝眞时时礼斗自感斗眞降眞炁于身以延其生也有回死注生之功有消灾度厄之力太上垂慈说此经诀本以消灾度厄而回死注生者虽天命不可改移亦由人之修积故死可回而厄可解天定能胜人人定亦能胜天道龄伏睹太上洞玄灵寳朝天谢雷经中所载太上宣扬一事则知回死之功在人修积龙汉九年东平之郡义保之村有一人姓赵其性拥肿忽因所干歩入州城路逢卜士云彼火色三日之内必受雷嗔是人归家略不少露至第三日果大风雷雨黑暗干坤是人曰天来诛我我当走野免致惊惧双亲以吓弟兄于是执伞速至东郊外伺诛此一时地雷知念飞禀即差天雷司勐吏辛判官化作一俗人察此一事飞至伞下共之同戴是人曰天欲诛我我来待死汝速避勿在此久留要伞将去辛判官飞申天雷上奏上帝帝感如此加与三纪寿千日官禄縁其三事善释三世之罪一知雷嗔不说是敬天也二走野待死者是爱亲也三与合伞人言汝速避又与之伞者乃利人也因此三事遂得荣昌子孙绵远回死注生之功岂非人之修积也耶上至帝王下及庶人尊卑虽则殊途命分俱无差别天地乃一炁人物无两途昔汉明帝于终南山遇七元眞君素衣垂发帝稽首问曰未审是何仙圣眞君曰吾是北斗七元眞君下游人间察録善恶帝叩头再拜云仙者掌握何事眞人曰吾上管诸天星宿下管五岳四渎三百六十名山三十六洞府地仙河源水族尽属吾之所管并下元生人年命长短衣食官爵疾病刀兵刑狱分野兴废并是吾之佥註帝曰如朕还属上眞管否眞君曰子虽爲人主命与庶人一同帝拜曰凡目不识上眞乃再启曰朕欲求长生之道可修否眞君曰子要求至道脱死昇天子须坚勤何虑不得帝曰朕幸遇上眞愿赐传授朕修事不亏兼綵绘眞像毕生供养眞君曰子至告于吾不可不传縁子宿是上仙坠爲人君吾今所宣是玄眞祕术子须密行不可漏泄须发大愿恭天顺人慈和心性淫慾懈怠杀害妄想切在戒之欲得道通圣但依二时交干歩斗吞符诵咒存想醮拜功满之日自然昇仙矣帝曰朕当依法奉戒眞君曰子当谛听修身鍊形常至子后午前存身爲枯树以左手中指中节上紧搯定后想空身爲一团眞炁毕却想眞炁爲一眞人青龙从肝出左白虎从肺出右朱雀从心出顶玄武从肾出足四神侍卫从乃歩斗凡步斗春夏从魁星起秋冬从罡星起皆先从左足欲歩斗时先以两手中指中节紧搯口中默念魁𩲃𩵄䰢魓𩳐魒然后起左脚存斗盖于头以魁星在前罡星在后仍存金光照人即叩左边齿七通咒曰上方世界八千人下方治地四将军三五吏兵除恶鬼四六童子护我身六甲直符祛厌魅六丁玉女守吾身左有青龙右白虎上有朱雀下玄武前有功曹后主簿却除妖魅并魇蛊一切厌秽不得住须臾不去举天斧急急如太上老君律令然后叩右边齿七通咒曰太宁九宫太乙守房百神参位魂魄和同长生乆视塞灭邪兇急急如太上老君律令眞君曰此咒是太上金口所宣子当持此二咒神将灵童玉女自然随子身守护驱使也瘟瘴传尸刑狱刀兵永不近身帝曰上眞到何日降下人间所食何物愿赐一言朕当供养眞君曰正月二十五二十六二月初二初七二十三二十六三月二十六四月十七二十七五月初五十三二十日六月初四初八七月初四二十四八月初二十一十九二十七九月初三十八十月初十二十六十一月初一初九十七二十五十二月二十日及每月初三二十七日庚申甲子吾下游世间当以新熟果饼名华香药细酒枣汤供养凡欲供养先以舌拄上腭存舌爲度仙桥一道存五脏中出五色气爲五条五色祥云乗起其桥直至吾斗中默唿直年直月直日直时使者从桥上去吾斗中云弟子某有某事请告于吾若见斗中一人如玉女托羊头者名曰擎羊使者次见一人左手执剑右手托华盘者名曰陀罗使者此二人先来捡校所有供养不精专及秽触皆此二人奏报若有异香紫云入室者是吾七眞及左辅右弼下降也子须于迥静室中供养不得嗔怒常须欢喜勿令女人孝子僧尼等见如见触于吾祸殃立至若能修行专志一有灾厄之时但焚香告吾灾祸自免不得妄爲今道龄得此奠玄之迹不敢自祕而独善其身故载此章惟愿上智之士依法修持必获感通以遂昇眞证道也凡夫在世迷谬者多不知身属北斗命由天府有灾有患不知解谢之门延福延生莫晓皈眞之路斗爲天地之准绳斗乃阴阳之陶冶生物生人运水运火故成四季令万灵振十方冠三界自三清昊天玉枢之尊复有如北斗功德之大也耶人人顶戴北斗而不知身属于斗却不精勤朝礼而修奉世人未免乎灾患不临身也纵然学道而道浅末学之人犹不免况在俗之人名利役其心而不知止酒色摇其精而不知戒厄会之时灾患必生灾患至矣尚不觉悟而皈眞解谢惟信巫觋之妄烹宰羶腥以爲祈祷或偶得痊瘥便爲受神之福如其死亡则谓神不保庇也间有服药多害物命者呜唿尔欲求土彼亦惜命安可忍乎凡诸此者皆是不知解谢之门也知其门者则始于胗视服药未愈祷之徂先祖先未应次求法助未验必获罪于天命灾于星数矣必当以善功解之岂不闻春秋宋景公荧惑守心度主宋国灾子韦曰祸当君可移于臣公曰相所以治国家也曰可移于百姓曰百姓死寡人将谁君曰可移于岁曰岁若饥人饥必死子韦曰君有至德之言三天必三赏君矣是夕荧惑乃退三舍信乎人之有灾患可不以善功解谢之人能兴一念之善行一善行则感鬼神动天地矣人有灾于星数当求醮谢自认本命所属星君解禳灾咎更能三省其身思愆悔过至心归身归神归命恳告斗宫则可以灾患消除延生益筭矣此乃解谢归眞之门路若不以良医药饵治病爲功又不以告斗祀先爲忱者则灾将重矣病将危矣死将至矣致使魂神被系祸患来缠或重病不痊或邪妖尅害连年困笃累岁迍邅冢讼徴唿先亡复连或上天谴责或下鬼诉诬若有此危厄如何救解急须投告北斗醮谢眞君及转眞经认本命眞君方获安泰以致康荣更有深妙不可尽述凡愚之辈迷谬之人贪慾是务惟利是图蠹公营私损人益己信巫觋以祷祭淫祀啖官吏以吞併善良恣惨酷以拷捶奴婢逞颜色以嫉妬糟糠不有天地岂惧神明如此不能觉悟沉沦又作诸业转土迷谬至于恶积祸盈时移事退病患来侵妖邪踵至人欲旣尽天理昭回自于心上幻出许多危厄也太上慈悲大开解谢之门直指归眞之路若能悔愆首过不蹈前非投词具奏醮谢眞君礼认本命又能修眞向道即康荣也更有深妙不可尽述者太上略示下文北斗眞形名号灵符也太上玄灵北斗本命延生眞经註卷之二太上玄灵北斗本命延生真经注正统道藏三家本五卷洞神部玉诀类太上玄灵北斗本命延生眞经註卷之三玄阳子徐道龄集註干阳子徐道玄校正凡见北斗眞形顶礼恭敬奉眞之心常如整巾戴帽斯须不可离也朝眞之诚当如面君事贵丝毫不敢怠慢则能感格于眞灵矣北斗第一阳明贪狼太星君经云凡人之生皆是天炁正北位居中一炁生水万物皆因水而生故北斗居中天而旋回四方主一切人民生死祸福北斗第一贪狼星爲东斗主筭第二巨门星爲西斗记名第三辅第一第四辅第二第六武曲星正居本位爲北斗落死第五廉贞星爲南斗上生第七破军星正居中位爲中斗大魁总监衆灵凡一切万物生死皆属北斗洞明星外辅周回隐光内弼指十二辰济生则总曰璇玑玉衡度死则总曰豁落若有衆生遇其疾厄随方禳谢祷醮善无不应星君名魁字贪狼又名天枢又曰正星主阳德七阴名扶眞君北帝神呪经曰名格字露神子又名天英字子然居太上宫青城玉楼中配事于天主天元并身子生人属之管太阳眞君室壁奎娄四宿节候阳明春生万物所属秦地徐州分野爲天之太尉司政主非总九天上眞中监五岳飞仙下领后学眞人天地神灵功过轻重莫不隶焉汉帝于终南山遇七元眞君素衣垂发帝问上圣眞号七圣曰吾眞号贪狼星名玉华灵皇夫人居灵华天又按九眞帝君九阴混合纵景万化隐天诀云北斗第一星中名太一宫帝变隐逃光宫中有帝君内妃名太一法垣子幸正扶着黄锦披丹青飞裙頽云髻又星君姓上灵讳摇天槌戴九色芙蓉之冠绛衣紫裙九色青帔蹑凤文之履变形如鬼神披发向上赤色面青左手持白棒右手按前又眞形戴九晨玉冠青羽飞裳执斗中玄图曰据斗眞人号玉皇九宸君又曰枢宫大圣魁星君然灯曰身星明暗以验吉凶眞符曰延生之符诸在仙经隐名随法立号也星围九百二十里北斗第二阴精巨门元星君星君名𩲃字巨门又名璇又曰法星主阴刑又名婴眞君又名正字贞文子又名天任字子全居中元宫五色玉楼之中配事于地主地元并命丑亥生人属之管太阴星君胃昴毕觜四宿节候阴精秋成万物所属楚地益州分野爲天之主宰主禄位上总天宿下领万灵及学仙之人诸以学道及兆民宿命莫不隶焉又眞君素衣垂发名安上神华夫人居神华天又第二中元宫帝保胎化形内嫔名太一三瓮字罗朱婴赤锦披緑羽飞裙又姓育婴讳激明光戴五色飞云之冠紫衣黄裳七色锦帔蹑虎文之履变形如美妇人披缨络戴五色华冠执通明之扇以青衣女子侍从又眞形戴玄精玉冠玄羽飞裳执五色羽节曰举斗眞人号玉皇北上宸君又曰璇宫大圣𩲃星君然灯曰命星眞符曰度厄之符星围五百五十里北斗第三眞人禄存眞星君寅戌生人属之星君名𩵄字禄存又名玑又曰令星主中祸又名兆眞君又名机字卫府子又名天柱字子素居眞元宫黄台玉楼之中配事于火主日元并福寅戌生人属之管水星眞君参鬼井柳四宿节候眞人所属梁地冀州分野爲天之司空主神仙上总九天高眞中监五岳灵仙下领学道之人眞仙之官莫不隶焉又眞君素衣垂发名灵精玄黄夫人居玄皇天又第三星眞元宫六遁七隐上元丹母名太一虚夷字仲双兆青锦披绣羽华飞裙又姓归并讳处衆踏戴七色寳冠黄衣青裙五色绛帔蹑龙文之履变形如二十岁美文夫花貌披草衣执笔多正面而立又眞形戴飞云寳冠青羽飞裳执斗中青箓曰履斗眞人号玉皇主仙华宸君又曰玑宫大圣𩵄星君然灯曰福星眞符曰保命之符星围七百二十余里北斗第四玄冥文曲组星君星君名䰢字文曲又名权又曰伐星主天理伐无道又名盘眞君又名光字子惠子又名天心字子裘居组幽宫朱台玉楼中配事于木主月元并禄卯酉生人属之管火星眞君张星冀轸四宿节候玄冥所属吴地荆州分野爲天之游击主伐逆上总九天鬼神中领北帝三官下监万兆伐逆不臣诸以凶悖莫不隶焉又眞君素衣垂发名上灵神妃华皇夫人居华皇天又第四组幽宫帝匿景藏光中元内妃名太一七烈字横单盘紫锦披黄华羽裙又星君姓灵枢讳摇天柱戴六色盘龙之冠白衣绛裙三色黄帔蹑龟文之履变形披发执文字骑五色云龙如妇人面回视廉贞星又眞形戴三华寳冠丹锦飞裳执玄灵之节曰歩斗眞人号玉皇玄上飞华宸君又权宫大圣䰢星君然灯曰禄星眞符曰益筭之符星围八百里北斗第五丹元廉贞纲星君辰申生人属之星君名魓字廉贞又名衡又名杀星主杀有罪又名兰眞君又名横字子衡子或云不附子又名天禽字子公居纲神宫素台玉楼之中配事于土主江元并官职辰申土人属之管木星眞君角亢氐房四宿节候丹元夏以长养万物所属赵地兖州分野爲天之斗君主命禄籍中统鬼神簿目下领学眞兆民命籍诸天诸地莫不总统又眞君素衣垂发名灵妃元皇夫人居元皇天又第五纲神宫变体易景斗中大女名太一郁昌字寿丘兰朱锦披紫青飞裙又眞星姓上开讳变五道戴五色华冠青衣白裙四色绛帔蹑云文之履变形独髻骑白龙戴七寳冠从者四人各执㦸从下又眞形戴七寳飞天之冠白锦飞裳执青炁箓籍曰蹑纪眞人号玉皇金刚七晨君又号衡宫大圣魓星君然灯曰官职眞符曰消灾星围七百二十里北斗第六北极武曲纪星君已未生人属之星君名𩳐字武曲又名闿阳又曰危星主天仓五谷又名定眞君又名卫字大车子又名天辅字子卿居纪明宫玄台玉楼之中配事于水主河元并寿巳未生人属之管土星眞君心尾斗箕四宿节候北极三冬以收藏万物所属燕地扬州分野爲天之太常主升进上总九天上眞中统五岳飞仙下领学者之身凡功勤得轮转阶级者悉总之焉又眞君素衣垂发名北上金盖中皇夫人又第六纪明宫帝隐迹散衆斗中中女名太一炁精字抱定陵青锦披青绣飞裙又星君姓明灵讳昌上元戴翔凤之冠玄衣锦裙龙文虎帔蹑花纹之履又变形象头人面仗剑披缨络又眞形戴飞精华冠紫锦飞裳执斗中玉册曰歩罡眞人号玉皇北宸飞华宸君又号闿阳宫大圣𩳐星君然灯曰寿星眞符曰散祸之符星围七百里北斗第七天冲破军关星君星君名魒字破军又名瑶光又曰部星亦曰应星主兵又名淑眞君又名行字太賔子又名天冲字子翘又二名字一曰天蓬字子禽二曰天内字天成乃隐曜名也破军星君关会宫九色玉楼之中配事于金主海元并妻妾午生人属之管金星眞君牛女虚危四宿节候天关所属齐地豫州分野爲天之上帝主天地机运四时长短天地否泰劫会之数莫不隶焉又眞君素衣垂发名玄上眞皇夫人居眞皇天又第七关会宫帝分景万形斗中少女名太一郁墨字天凡叔丹锦披青华明羽裙又姓玄枢讳开天徒戴七星之冠丹衣锦裙虎头文帔蹑狮子文之履变现猪头人面手持欢喜团变形披白素衣口吐赤炁光明夺日立斗柄之头又眞形戴九云之冠九色锦裳执挥神之策曰乗龙眞人号玉皇总灵九元北盖晨君又曰瑶天宫大圣魒星君然灯曰主妻妾眞符曰扶衰之符星围九百里北斗第八洞明外辅星君星君乃天之玉帝之星上总九天下领九地五岳四渎之仙官居帝席宫内紫炁玉楼之中姓精常讳上开字正延戴飞精寳冠九色凤衣手执火铃变形紫袍腰金带幞头执笏又随诸国宰辅之服曰游行三命眞人号玉皇帝尊元晨君又号帝太常皇夫人居太常天又第八帝席宫帝化日月水火斗中高皇左夫人名太一石启珠字落落茂华紫锦帔绣羽飞丹裙所属燕地并州分野乃斗中外辅总承衆事司察天下万国九州执政大臣罪福功过然灯禳谢衆灾治病服药以明吉凶也此辅星倚乎闿阳所以佐斗成功丞相之象也北斗第九隐光内弼星君星君乃天之大帝之星主变化无方仙眞功过居上尊宫内紫馆玉楼之中姓幽空讳冥阳晖字幽寥戴飞天寳冠手执帝章变形绯衣执圭出五色之炁又各随诸国宰臣之服曰徘徊三阳眞人号玉皇帝眞元晨君又号变灵上皇夫人居变灵天又第九上尊宫帝化金石山河斗中高皇右夫人名太一涤夷条字云育玄緑锦披绣羽华裙又皆頽云髻乃斗中内弼总承衆事主察天下万国九州执政大臣罪福功过然灯祈福应投事务明吉暗凶以验之上台虚精开德星君中台六淳司空星君下台曲生司禄星君三台有六星两两而起其势横亘北斗第二𩲃星之前一曰天柱乃三公之位在天曰三台在人曰三公西近文昌二星曰上台爲司命主寿次二星曰中台爲司中主宗室东二星曰下台爲司録主兵又曰上台司命爲太尉中台司中爲司徒下台司録爲司空一曰泰阶上台上星护助天子下星爲女后中台上星爲诸侯下星爲卿大夫下台上星爲士下星主庶人所以和阴阳而理万物也按玉枢经云若人欲免三灾九横之厄即于静夜稽首北辰北辰之上上有三台其星并躔形如双目叠爲三级以覆斗魁是名天阶若人见之生前无刑囚之忧身后不沦没之苦天阶者乃太上昇降之道也上台星君号通妙玄道天尊生生主者中台星君号仁化昭德延福天尊养养大神下台星君号灵源妙有空洞天尊护护天翁虚精六淳曲生者乃星君之内讳也人能知星君名号而诚心顶礼恭敬者则衆恶消除诸善备至凡于静房端坐思三台覆头次思两肾气从胸出与三台相连乆乆思毕啄齿二七徧以鼻微微出气闭口满嚥而毕乃咒曰天灵节荣愿保长生太玄三台守其眞形五脏神君各保安宁复叩齿默礼而退即得魔障永除百事如意上台星君面色赤口吐赤炁道装执碧玉圭乗黑云顶有黄炁中台星君面色白口吐白炁徧满天下道装执白玉圭乗白云顶有白炁下台星君面小而光芒千百炁如丝射暗立青炁中道服执青玉圭三台受虚无三炁明青黄白之正色乃调和阴阳之主即人之三魂也人非魂不生非魂不养非魂不护故言生养护矣凡人之身有魂则生生必养养必护矣若生养了不护则夭折也延生之诀正在此三字上修眞之士旣知三魂生养护我当悟我身旣得其生必自调养旣能调养必要爱护若不爱护于禁忌之日不贵身命则三魂离矣此身丧矣如是眞君名号不可得闻凡有见闻能持念者皆道心深重宿有善縁得闻持诵其功德力莫可称量切谓今年所食之粟乃去年所种之苗今得遇经之庆幸乃宿生奉斗之善因凡人得生圣世见闻妙经持念名号朝礼眞形其功德不可思议果报亦不可思议也若正信男女值此眞经智慧性圆道心开发出羣迷径入希夷门归奉眞宗达生荣界人禀忠正诚信之资则具智慧圆明之性正则出羣迷之径信可入希夷之门了悟眞宗开弘大道岂不超达于长生之荣界也哉于三元八节本命生辰北斗下日严置坛场转经斋醮依仪行道其福无边世世生生不违眞性不入邪见三元者乃三官主録百司上诣天阙进呈世人罪福之辰也八节者即立春春分立夏夏至立秋秋分立冬冬至此八日也乃五帝下降録人罪恶之辰也生年爲本命生日爲生辰身中万神聚会之日北斗下日者昔汉明帝遇七眞曰吾居七元宫谓之北极皆有华盖相随帝居于中其星皆生七寳光华灿烂号爲北极帝君常月初三二十七日降下人间受人之醮祭察人之善恶此夜可于中庭立几筵精膳酒脯求度脱灾厄延命益筭及治邪考鬼灭精之法当此夜欲卧时先存华盖九星在头左北斗右北斗上北斗下北斗三台覆其中于卧室东面存二十八宿眞官如婴儿之状着锦裙紫纱帔执青简口吐玉光之炁入我口中皆爲眞炁匝满身中得此道后乃爲降灵之师万鬼自怖也奉道之士得闻眞君名号能持念者即能于降监之辰严置坛场转经斋醮也世世生生者即宿有善縁道心深重今又能依仪行道其功德力莫可量也不违眞性归奉眞宗不入邪见即出羣迷之径也此太上慈悲谆切至再垂教世人奉斗朝眞返邪归正离俗昇眞之道也持经之人当诵七元眞君所属尊号善功圆满亦降吉祥学道之士设醮朝眞诵经持号修习旣乆念念不忘常虽坚持不退与斗眞不相远离自然感格钖之福寿而降吉祥也即说北斗咒曰北斗之说前章备载咒者祝也又赞扬斗眞之圣德也奉道之士倾心敬谪存七元之相则祷无不应也此后前篇梵语神咒太上以此明示三界魔王之隐韵使朝眞之士不爲魔王阻路而得上彻斗司也焚语神咒曰唵呴嘛哪吸吸哪啰喽哪唶唱哪𠯽唶哪𠶯𡃤哪㖿哪哪唵吽吽吽俱祇帝賖苏咤阿若密咤乌都咤俱耆咤波赖帝咤耶微若咤俱啰帝咤耆摩咤萨婆诃北斗九辰北斗者乃天地之元灵神人之本命也九者干道也阳体也生土而不少息也辰者乃衆星之宗主万象之都会也是以斗居北方二隐七显合爲九位即人身中之九窍也中天大神中者不高不下之谓也又曰中者衆也天者无爲无极之谓也大者至尊至尚也神者灵也明也正直而不曲也又曰神者伸也上天下地以正道也故北斗九辰居中天之内爲衆天万象尊尚灵明正大之眞神也即世人心居中而元神爲一身之主会也上朝金阙上朝者谒见也瞻仰也金阙者乃三清之化炁玉帝之眞境也故九辰乃三清玉帝之腹心人能时时而朝礼之以尽报本之道也如人能以心神时时昇入泥丸则眞灵不散而得长生也下覆崑崙崑崙者载世之地名生万物之化炁也故九辰日夜覆盖者乃生生不絶之恩也如人身能将心火降于肾水则成眞有功而丹不日自成矣调理纲纪调者调也又曰提掇也理者整束也纲者金木水火土五行是也纪者周天二十八宿也如九辰位居中天德侔三境所以提掇整束五行二十八宿不使紊乱经纬而干坤得位日月顺度神人得获安逸也如人能调理五脏整东四大则百病不生而得眞道也难经云智者能调五脏和是也统制干坤统者通也又曰总也制者治也又曰御也干者天也又曰阳道也神道也人道也坤者地也阴道也鬼道也邪道也又天动而地静是也故九辰能通治天地之道阴阳之炁鬼神之机人邪之生灭如人能收拾水火以养心肾则延生之道明矣成矣大魁贪狼巨门禄存文曲廉贞武曲破军大魁者最长之首也贪狼巨门禄存文曲廉贞武曲破军者乃七元七星眞君之名字也高上玉皇高者上无以加也上者尊之又贵玉者至寳也水火不能爲疾也皇者至大之称乃三界千眞万圣之主帝也故九辰体乎高上之大玉皇之尊也明矣如人朝眞奉斗念念不息水火得摄鍊神炁结胎则可与高上玉皇爲臣爲使矣紫微帝君紫微帝君者乃北斗之主宰衆星之君父也所以引紫微爲九辰三台之首也如人能居仕版不欺公妬法念念忠君则自然天与相之永无厄难也大周天界此七元眞君动静之机诚不可测各司下世贤愚之人本命大而能周徧上天下界无一物不系北斗七元之所出内也如人能将七情收敛则万善自生也若心一向道则可大周其天而得逍遥快乐也细入微尘北斗七君神通莫测眞妙难窥大可周徧上天下界小能潜入细微之尘皆可度人成眞也世人莫以善小不爲虽幽微尘土之中斗眞亦能照察也经云君子愼独者是也何灾不灭何福不臻斗眞旣大周天界细入微尘恶必罚之善必赏之则何灾不能灭耶灾旣消散其福必钟也世人若能幽独之中昭着之内心心奉斗念念守神则灾不干福自来也元皇正炁来合我身元者大也万善之长也皇者尊也正者不偏不倚之谓也炁者天地之元灵阴阳之妙化盖北斗九辰乃元皇正大之炁结而成也人能以斗爲心以斗爲神则与元辰本命打爲一团则元皇正炁来合我身何患不能长生乆视矣天罡所指昼夜常轮天罡者乃天之正炁万神之宗分天地非天罡不明上下运斗眞非天罡不能通明令万神非天罡不能玄妙也天罡之功大矣哉罡字之义从四从正者乃四圣治四方谓天蓬居东天猷居西翊圣居南估圣居北中乃大圣妙运天罡尊君主之也故天罡守中天以生爲德以动爲功得东西南北之正炁故曰天罡也天罡守中主土北斗属水土以制之故能运北斗生万物也非独运北斗其月月一建即指一方故五斗皆从天罡所用也天罡一日之中每一时辰斡旋斗柄临一方位时时运转无有停息者乃生生不穷之理也按玉枢经云雷城十二门并随天罡之所指罡星指丑其身在未所指者吉所在者凶何故有此吉凶乃天罡之体用即阴阳之炁也天罡正炁能生能杀若指向之处即是生方故有生炁取之可以治病补虚安神旺炁郄祸消灾延生度厄也所在之处则有杀炁用之可以斩鬼驱邪夷凶禁暴馘毒制魔故所指者吉所在者凶天罡之德信不轻也天罡之功信不小也俗居小人好道求灵俗居者乃尘土世俗之居也小人者至杪小微贱之称也此句乃起奉咒之士恭敬自谦之辞也人能得遇是经诀必当竭力尽心敬其道而得玄灵本命之延生矣愿见尊仪永保长生旣能好其道而得玄灵之诀则自然见其眞形尊仪而得长生乆视之道也三台虚精六淳曲生生我养我护我身形三台者乃中天之大化北斗之华盖也眞君之名号服相并註前篇一曰天城一曰天阶一曰天相也即太虚之玄精神人之眞炁也此三台即人之肺神三魂之总关也人能常诵是咒则得七魄清三魂安眞炁降下生我养我护我而得长生神仙也又曰魂神爲阳生我身也魄神爲阴养我精也魂魄不离其身阴阳生化其精则北斗九辰与三台至圣千眞万灵常来卫护于我之身形也如此行之奉之则灾厄从何而生也学者可不以道龄之浅见薄闻以爲眞文大道庶几有补于将来也魁𩲃𩵄䰢魓𩳐缠尊帝急急如律令此北斗九辰之内讳也若人持诵至此则当着想尊容愈加敬礼而叩齿密谪愼勿朗宣祸福响应可不畏欤急急如律令者汉时公檄文移结语亦皆如是也如当今部符云符到奉行之义天师汉人故承用之教门遂得徂述也太上玄灵北斗本命延生眞经註卷之三太上玄灵北斗本命延生真经注正统道藏三家本五卷洞神部玉诀类太上玄灵北斗本命延生眞经註卷之四玄阳子徐道龄集註干阳子徐道玄校正老君曰凡人性命五体悉属本命星官之所主掌本命神将本宿星官常垂荫佑主持人命使保天年本命星官者如子生人属第一贪狼星君是也本命神将者如甲子丙子之神也本宿星官者阳则虚宿阴则女宿也太上初令世人知其性命皆凭道生旣了悟此因即令归眞修奉延生解谢之门此章明人之五体悉属本命星官主掌五体者即五脏也人若五脏安和则万邪不侵百病不入永保长生本宿星宫荫估其命知身则五体安和知道则长生乆视和性则道心开发知命则使保天年也凡俗无知终身不悟夫本命眞官每岁六度降在人间降曰爲本命限期有南陵使者三千人北斗眞君七千神将本命眞官降驾衆眞悉来拥护可以涓灾忏罪请福延生随力章醮福德增崇人生六十年爲一大限之期全其本年是也乃平生一周换甲之期六十日爲一小限即每年六度是也其日本命眞君因所属生人降在人间即于我身察録其罪福南陵使者乃破军星君之使也故其中阴阳混合南斗关北辰北辰隐南斗也灵寳经云北斗落死南斗上土者分其门而说也故此经北斗二字皆总之也其无知不悟之凡愚恣造恶业违犯禁戒伐其天年则限数短促即死矣学道上智之士积功布德精修善业遵奉禁戒展其天年限次延远福德增崇则得长生乆视矣其有本命限期将至自身不知不设斋醮不修香火此爲轻生迷本不贵人身天司夺禄减筭除年多致夭丧迷悮之者虽遇经诀怀不信心毁谤眞文如此之人身谢之后沦没三涂漂沈诸趣永失人身深可悲哀自致斯苦天地上清下浊造化一阳一阴一日有昼有夜一年之内春生夏长秋杀冬成星有隐显月有盈亏如列宿翼象二十二星虚壁止二星井宿三十三度鬼宿止四度天象尚有不齐人禀天地星斗阴阳五行造化而生故有富贵贫贱寿夭贤愚之异而人不悟赋分已定惟务妄想贪求于有限光阴造无穷罪业一度本命加临一次死期将至不谢天地生成之德不感星眞廕庇之恩旣不贵重自身乃是轻生迷本必致夭丧其身迷悞之人得闻此经心生狂乱狐疑不信或见持诵不能思齐反生诽谤身死之后沉沦鬼趣受辛报苦劫尽才于地狱受果报之罪经中有见人持经偏眼邪视恶言谤讟不生敬仰或初虽信受后复慢易种种罪报不忍註释学道之士岂侮圣人之言侮经则鬼崇来侵奉经则神圣皆迎旣无功补于玄教焉敢谤毁其眞文灵寳经云天司记人功过毫分毋失可不愼欤可不戒欤若本命之日能修斋醮善达天司一世于本命限期开转此经广陈供养使三生常爲男子身富贵聪明人中殊胜太上慈悲方便设教故开示次序之法门使渐达生荣之境界归奉眞宗福报如是先令持号则罪业消除次命告斗醮谢转经及认本命眞君方获安泰此见世一生之善也又持念眞君名号宿有善縁言过去先世道心深重之故此二土也今能修斋设醮善违天司使三生常爲男子身富贵聪明人中殊胜言未来之福报也玉皇本行经云智慧聪明转女成男乃三十种内之上妙功德也又四十二章经云人离恶道得爲人难旣得爲人去女爲男难世人修奉得于三生常爲男子身聪明富贵此有住相之福报也若能离有相之境昇无爲之乡入希夷之门证虚无之道方可爲人中殊胜之男子矣其有生身果薄虽在人中贫穷下贱纵知本命无力修崇能酌水献花冥心望北极稽首礼拜念本命眞君名号者亦不虚过本命限期皆得延生註福系系人身灾厄蠲除获福无量天师欢喜踊跃作礼赞叹难可得遇无上法桥按金刚经云若人满无量阿僧祇世界七寳持用布施若有善男子善女人发菩萨心者持于此经乃至四句偈等受持读诵爲人演说其福胜彼谓七寳有竭四句无穷若持于此经本心悟达则胜前以七寳布施之功德也富贵者广设斋醮贫穷者酌水献花同一是念福报等也奉道之士修斋设醮希求福利得福虽多而于识心见性了无所得惟成有漏之因如但以七寳持用布施也若人知性知命知道知身于本命之辰礼斗朝眞献花酌水不虚本命限期不希福报自感圣眞延生註福无爲功德胜前以七寳布施有爲之福德也天师感激欣戴不知手舞足蹈赞叹得遇此无上之大法桥也老君重告天师曰世人罪福善恶皆属天司忏罪消灾莫越修奉遇本命生辰告身中元辰驿马削落三灾九厄保见今眷属安宁太上垂教立言隐奥玄微世莫可测此经乃哀悯衆生故宣要法以度羣迷叮咛告诫曲尽人情使人易解易悟发信向知归之心学道之士旣能依经修奉当求圣意于经㫖之外则登妙果入仙宗也谓如元辰驿马如何削落灾厄保眷属安宁夫元辰者乃我身之神也驿马者我之意神也人之元神外寄于目内藏于心目则外视于万物内则心驰于万机心目所驰神亦奔竞人能收心内照马不令驰保养形神胎息自固则三尸去体九蛊消亡灾厄从何而至故能保我之六脉安和而百神调畅也凡有上士于本命生辰持此眞文者外伏魔精内安眞性功霑水陆善及存亡悔过虔恭渐登妙果重立玄功证虚无道乃得圣智圆通隐显莫测出有入无逍遥云际昇入金门与圣合眞身超三界永不轮转寿量无穷快乐自在夫人之生有此身者有此神也身安则神健神健则气清气清则与道能合也悔过虔恭者忏罪也渐登妙果重立玄功者告元辰驿马削去灾厄使形神清静自然延生也证虚无道者以太虚无上之道爲证也圣智圆通者则慧光通明不致三尸九蛊之所害也隐显莫测者言人能登妙果证大道智圆通则万神拱护千眞保迎炁结眞玄神成妙道则出入金门之中隐显人不可测也道藏云金门者非金阙金庭之名也金阙者乃三清玉帝之居处也金庭者即上圣高眞之所居也此金门者在昊天之下三万九千三百五十劫炁之下凝合变化爲金门也凡初学精修得道之士天年终而不入轮回之道而飞上金门受诸逍遥快乐自在也此章乃经中之玄窍玄灵之祕要也凡诸同志肯以上帝之心爲心道龄之言爲言则自然获福无边成眞在此章也凡有男女于本命生辰及诸斋日清净身心焚香持此眞文自认北极本命所属星君随心祷祝善无不应灾罪消除致感万圣千眞俱来卫护此文所在之处千眞敬礼万圣护持魔鬼潜涓精灵伏匿世有灾殃悉皆消灭夫人身三魂属阳动以生也七魄属阴静以鎭也魂日居人体故曰阳主动魄夜居人身故曰阴主静三魂于本命生辰及诸斋日归身制御阴魄令邪道不侵百神交会魂安魄正阴与阳并不经苦恼身有光明人能清净身心焚香谪经启祝北斗及本命所属星君则灾罪消除道速成矣此经所在之处千眞万圣与七戒仙官敬遵天师誓愿护持之际自有祥烟绕庭庆云廕轩则何灾不灭何福不臻也是名北斗本命延生经诀乃修眞之径路得道逍遥皆因此经证圣成眞皆因此经出离生死皆因此经保护男女皆因此经保命延年皆得自在永爲身寳福寿可称保而敬之非人勿示此经广大无量功德无边凡俗下士岂易量哉诸大经典皆不切于北斗经也谓如灵寳只言度人却不曾说教人如何延生以入正道此经令人知命皆凭道生即是教人惜其本身知其本命知本命则自延生延生则非道不可延旣能延则可受天眞地圣之济度也无本岂能度无根岂有果此乃本命延生之径路修眞入道之玄门也盖灵寳者是其用也北斗经者是其体也学道之士所当敬戴太上已授前章经诀又名此经是名北斗本命延生经诀盖虑薄德之人轻慢而不珍惜故又戒之夫人自修眞道证圣成眞出离生死则保我之心肾完矣心肾旣完延年自在至于入金门抱玄灵之寳受逍遥之乐获自然之福享无穷之寿倘非延生之诀何能至此境界耶此经非太上恡惜而不令普及若示之于不敬不信之人必生漏慢又从而谤之却是轻泄之罪也老君说经将毕龙鹤天仙来迎还于玉京是时天师受得妙法而作是言誓愿流行以传善士若有男女受持读诵我当与七戒仙官所在拥护于是再拜老君而说赞曰家有北斗经本命降眞灵北斗居天之中爲天之枢组天地之权衡也天无斗不生无斗不成无斗不明无斗不行斗爲量度之玄器也在人家岂可无之日用之间无斗不平无斗不行无斗不明无斗不成在人之一身非斗不生非斗不养非斗不护非斗不覆人之心上有七孔以应七星下有二窍以应辅弼又有三毫以法三台所以北斗在天居天之中在人居人之心心即北斗北斗即心如即心是佛即佛是心是也爲何经中不言心却说家有北斗经盖始因太上观见衆生无门可进修眞之路无诚以向礼斗之科是故特垂哀悯大阐玄灵授与天师经诀广布流行普使世人皆跻仙阼不蹈轮回天师静应眞君上体圣意下利生灵爲心故借喻人间一十五种利益之事以赞美之家即身也乃心之家舍也如人家安奉斗经供养眞形修崇严洁千眞敬礼万圣护持若人心于十二时中行住坐卧之间念念不辍于北斗礼诵焚符必感本命玄灵降眞炁于我身以保长生也此与后章皆有灵符计一十五道併开经后依法书篆佩带焚𤑔则无不感应也家有北斗经宅舍得安宁心者神之舍形者炁之宅也人能常存北斗于身心之中则得身心清静而外使家宅安宁也家有北斗经父母保长生本命元辰削落灾厄保我延生我若不越修奉可保父母之长生也家有北斗经诸厌化爲尘身心清净思眞念道何厌秽之不尘化也家有北斗经万邪自归正经云坎居下位离列上君主仆安分其道常存心即君主也心正则万邪皆正矣家有北斗经营业得称情朝奉眞君则身中业障消除而营谋自然称其情意也家有北斗经阖门自康健诸窍不漏浃洽眞元则一身自然康健也家有北斗经子孙保荣盛长生种子之不絶必当培养令其荣盛也家有北斗经五路自通达五脏流通无有滞碍家有北斗经衆恶永消灭眞性一悟万罪消除家有北斗经六畜保兴生六根安寂自然兴生家有北斗经疾病得痊瘥精神不乏则百病痊愈也家有北斗经财物不虚耗财寳乃一身之正炁若不被外邪所耗则本元坚固也家有北斗经横事永不起人身喻如屋宇坚完墻壁牢固何患骤雨狂风之倾摧也家有北斗经长保亨利贞长保玄灵则永获亨利贞也老君曰善哉善哉汝可宣扬正教福利无边普及衆生永霑胜善天师稽首礼谢信受奉行老君说经都毕天师赞叹已终万圣欢欣得福利普霑于羣品诸天庆幸喜法教化及于十方延土有路朝圣得门太上使人人不入轮回天师阐世世流行妙道今道龄不揣其学擅释玄文却非杜撰之辞实乃眞全之本道龄非爲己祈求以要誉欲使人请祷必得玄功也凡诸同志固当奉之敬之自得长生安泰也太上玄灵北斗本命延生眞经註卷之四咒曰天灵节荣愿保长生天者无爲之大也灵者无所不灵也天灵者言人最贵最灵也人头顶之一穴百神朝聚之所关节流通眞炁荣盛百病不生则长生可冀也太玄之一守其眞形太玄之一者乃北方玄天坎宫正一之炁大道之子也爲两曜之根本乃万物之祖宗也道德经云天得一以清地得一以宁人得一以灵即此玄一也昔黄帝同三一之道皇人曰子能知一万事毕一者身之帝也守一则太一帝君在庭在则三万六千神莫不皆在也守一之法暮夜正偃向上两手抚心上祝曰天灵节荣愿保长生太玄之一守其眞形五脏神君各保安宁急急如律令男诵七徧女谪一十四徧毕思白炁如车轮大周其身赤炁在外便卧使人五脏安宁小则延年却恶大则成仙昇举也五脏神君各保安宁按内景经云心神丹元字守灵肺神皓华字虚成肝神龙烟字含明肾神玄明字玉婴脾神长生字魂庭皆在心内运天经昼夜存之自长生谓五脏之神存之于我各保安宁矣急急如律令急急者疾速不停之义也如者似也律令者乃太上之勑万神遵奉其身神奉行律令而得安且宁矣修眞之士若能急急依太上之令奉行璇玑玄一之道者则神能举形飞昇可待也北斗长生聪明神咒北斗九眞玉眞仙灵贪狼巨门保臣长存禄存文曲使臣聪明廉贞武曲卫臣安宁破军辅弼护臣身形常居吉庆永处福龄註上生籍除落死名神淸气爽洞达九冥御邪摄鬼羣妖摧倾学道修眞所愿遂成九皇覆护飞昇紫庭弟子臣某下情无任瞻望恩光激切屏营至祷之至赞咏圆满神咒大哉北极生物无息枢机运动干坤定立太上垂教衆生遇植涓灾解难神目电及臣今斋沐上帝可格克始克终保家保国讽诵眞文作是惟一此经难遇劫数万亿旣遇之者请必有得仁仁玄灵证明功德圆满祝愿灵章向来诵持经典已在周圆香云腾舞于三天丹悃表宣于七曜金童传信玉女通诚再伸十愿之仪俯罄一心之祷伏愿天眞驻驾枢府停轮俯赐慈悲容臣祝愿一愿皇图永固衍万寿之无疆大道高明阐七元之有庆二愿君敷仁爱臣尽忠贞八荒霑熙皥之风四海乐昇平之治三愿时和岁稔物阜民安父兄施慈爱之心子弟尽敬恭之道四愿三涂五苦六道四生悉沾太上之恩均证人天之乐五愿臣等先亡七徂俱超快乐之乡见在双亲均享寿康之福六愿臣等前传师友同学门人魂神无被系之牵气数有飞昇之步七愿臣等修眞有分进道无魔生生阐道德之风世世奉玄元之教八愿侍经神吏护戒仙官假兹监卫之功勋悉遂进陞于品秩九愿侍香金童传言玉女贾此腹心之丹悃达乎喉舌之眞司十愿城隍社令司命土神随所守护于灵文常使导迎于景福臣诚惶诚恐稽首顿首再拜志心称念三清三境天尊七元覆护天尊金眞演教天尊功德无量不可思议太上玄灵北斗本命延生真经注正统道藏三家本五卷洞神部玉诀类太上玄灵北斗本命延生直经註卷之五玄阳子徐道龄集註干阳子徐道玄校正梓潼帝君奏请灵章表藳臣诚惶诚恐稽首顿首俯伏再拜昊天至尊金阙玉皇上帝御前臣闻天垂万象由五斗而共北辰教阐三清应千灵而朝上帝璇玑乃阴阳之纲纪玄灵爲性命之根宗经垂千五百年失伦错序道开万二亿劫隐窍藏玄非金声无以叩金声不玉㫖焉能明玉㫖道龄徐氏有夙縁累世之修灵寳玄机无纤芥微尘之漏蜀都演教缺要诀而秘灵符吴郡传经开法门而指眞路前日进道龄之释义今朝蒙上帝之宣恩乞颁凤篆与龙文愿降云章同月牍普使人人受诵世世流传臣不胜悚惧瞻天望圣激切屏营之至某年月日藁玄灵符法符者律令也可以召万神禳衆恶也凡诵经朝斗之士斋沐澄洁整衣端坐先叩齿九通以聚九炁然后存天罡所指之方收炁来吹于纸上禳灾取白炁祈福取红炁斩鬼驱邪取黑炁如此书了起身步丁字立定手搯斗文口诵北斗九辰之咒即焚之当加诚敬若有亵渎则祸不免也各项眞符具载于后发炉符黄纸朱书滔干文右符作用先叩齿凝神存东方天门开如曰初出之状鼻引口吸吹在纸上书毕口诵密咒云九灵九灵合吾眞形水火得位内外洞明急如天律元亨利贞复炉符右符存想尊帝二星北斗七星金光朗耀吸来吹纸上窍内书玄元始三字涂九转火笔出向上北极尊星寳章北极帝星寳章贪狼星君寳章巨门星君寳章禄存星君寳章文曲星君寳章廉贞星君寳章武曲星君寳章破军星君寳章左辅星君寳章右弼星君寳章上台星君寳章中台星君寳章下台星君寳章天罡星君寳章二使者灵章本命降真灵章安宁宅舍章保父母长生章化厌为尘章万邪归正章荣业称情章阖门康徤章保子孙荣盛章五路通达章消灭衆恶章兴生六畜章疾病得痊章财物不耗章横事不起章长保亨利贞章解三灾厄章解四杀厄章解五行厄章解六害厄章解七伤厄章解八难厄章解九星厄章解夫妻厄章解男女厄章解产生厄章解复连厄章解疫疠厄章解疾病厄章解精邪厄章解虎狼厄章解虫蛇厄章解劫贼厄章解枷棒厄章解横死厄章解呪誓厄章解天罗厄章解地网厄章解地狱厄章解一切厄章后序道可名道非名常行是道名可道名非道常用是名昔永寿元年正月七日太上道徂老君降蜀都授天师张眞人北斗本命经诀盖哀悯大地衆生迷惑眞途沈溺苦海不自知觉永无轮转故垂旡上之法桥济度存亡无物不被其泽而其好生之心干干不息则圣德玄功岂易言哉道龄甫自弱冠留志斯经但闻一善言见一善行必书之于简册及取诸先贤先觉解藴释奥之文未尝去手日就月将玩味不怠始知我太上以是经是诀垂之于世特不虚设也洪惟北斗九皇天尊乃天地之枢机人物之陶冶司性命判生死运阴阳建岁时分昼夜立寒暑明贵贱化贤愚主祸福振纪纲开解谢之门指延修之径上至帝王下及士庶皆由七星之主宰三台之生养也或云此经文辞浅近㫖意乖讹殊不知太上故以日用常行之事道之名之启发愚蒙尽归正道其上智之士当易境而行之则自然长生也何疑道龄吏迁吴中幸获考满暇日静虑洗心截长补短别义缀章少明太上授受之余意非敢爲训诂之师也遂援笔临文似有神助不逾月而集成噫道不远人人能弘道此之谓欤道龄俚语鄙辞不足以宣扬圣化之万一谨取前贤之训以爲之释其有不与经㫖相符脉络失经之处余以日用常行之道切于己身者证而解之如宅舍得安宁註之曰修身正心六畜保兴生註之曰屏六贼净六根似不失本命之事实延生之要诀也夫道可名名可道如针芥之相投註幸备刊已就必圣眞而是相虽文理不精识见不广则不敢索怪搜奇以眩高人之耳目也道龄愚诚以斯经力上析圣朝一人有庆万寿无疆宫闱福千岁之秋臣宰辅三台之化下冀岁时丰稔民物安荣沉迷超碧落之天人我乐玄灵之道凡诸同志勿以人废言当以命爲重谨序元统二年九月九日玄阳子徐道龄斋沐焚香再拜谨题太上玄灵北斗本命延生眞经註卷之五