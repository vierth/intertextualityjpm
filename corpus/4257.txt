太上正一阅箓仪正统道藏三家本一卷洞神部威仪类太上正一阅箓仪忠七广成先生杜光庭集凡受正一法箓常以甲子庚申本命三元三会五腊八节晦朔等日是日乃天气告生阳明消暗万善惟新天神尽下地神尽出水神悉到太一在位搜选种民考筭功过掇死定生列名金阙道士及种民其日须清斋入靖以卯酉时焚香排办酒果二十四分或一十六分或一十二分或八分务令严洁先展舒法箓于凡案之上着新净衣服澡浴盥漱毕然后入戸上香存注一一如法不可阙也先持入戸呪次上洞案香次上本案香次上香呪次礼师存念如法次鸣法鼓二十四通次发鑪呪太上玄元五灵老君当召功曹使者左右龙虎君捧香使者三炁正神急上关启三天太上玄元道君臣今正尔入靖烧香以某会之日谨依天师具典简阅臣身中所佩正一盟威寳箓愿得八方正眞生炁降流臣某身中所启速逹径御太上至眞无极大道玉皇尊帝御前次各称法位泰玄都正一平炁系天师某治某炁赤天三五歩纲元命眞人臣某谨上启太清玄元无上三天无极大道太上道君太上老君太上丈人天帝君天帝丈人九老仙都君九炁丈人百千万重道炁千二百官君太清玉陛下臣以凡愚获奉玄化大道垂法正一兴行叨荷师尊授传祕箓延生飞化三五品文内正身心和宁神炁外祛灾沴禳制氛邪上仙上灵魁罡寳诀箓中将吏功曹衆官各有职司保身䕶命调平六府澄静百关使妖恶不侵灾害不扰三尸堕落九虫销亡九祖七玄生天证道开度羣品广济天人佐国爲时立功及物每以三会之日言功举迁永誓遵修不负效信伏惟三天大圣太上衆尊省览臣诚常加恩宥臣某诚惶诚恐稽首顿首谨启次出官谨出臣某身中上仙上灵北一太上一将军太上十将军上仙百五十将军直使功曹正一功曹治病功曹各十五人出主爲臣执使主将司察东西南北正定诸炁消除百病上仙上灵左右官使者主将送东西南北辟斥三灾九戹五刑六害之考都主吏兵主领左右无令前后错互上仙上灵隂阳神决吏各十五人出爲臣和正隂阳决定生籍安神飬性使合眞仙上仙上灵隂阳治病功曹隂阳治病天医吏各十五人出主爲臣调理隂阳察𠊱五藏神仙妙药却病消灾上仙上灵二官百五十将军主领官将吏兵士卒围绕臣身周帀三重无令空缺上仙上灵郎吏虎贲察姦钩骑三官仆射吏各千二百人出主爲臣屯守所居营衞左右随逐东西南北去身百歩兵刄外向讨捕凶逆执捉姦邪并令絶灭不得纵逸常当保护臣身上仙上灵天驺甲卒各千二百人出天丁力士各百二十人出主爲臣随遂东西南北所有唿召应声而集上仙上灵收炁食炁吏收神食神吏收鬼食鬼吏收邪食邪吏收毒食毒吏各六十人出主爲臣收食天下毒疫鬼炁妖精邪神伤寒疟疠毒痊瘟邪虫兽强𦍙皆收而食之悉令荡散上仙上灵科车赤符吏刚风骑置驿马上章吏各十人出主爲臣收捕姦邪鬼贼不正之炁呈章奏表速令上逹次随品出箓中吏兵谨出太上正一一将军箓箓中功曹将军使者吏兵玉女等爲臣助国行化剪灭凶恶使至道兴弘谨岀太上正一十将军箓箓中将军符吏功曹官将等爲臣斩恶赏善万愿随心谨出太上正一百五十将军箓箓中左上仙右上灵功曹将军骑吏使者甲卒等爲臣辟斥四方不正人鬼祸害永消谨出太上正一三将军箓箓中将军功曹童子玉女等爲臣修生养炁增延寿禄所向安宁谨出太上正一右上灵召百鬼箓箓中功曹护身将军玉童玉女等爲臣收斩身中及天下魑魅魍魉无害于人谨出太上正一混沌元命赤箓箓中三天解秽玉童玉女五方龙王吏兵等爲臣消灭血食浮游侵人之鬼一切荡除谨出太上正一上仙召百鬼箓箓中诸部眞人直神功曹六甲神将等爲臣杀灭身上三灾九戹一切无侵谨岀太上正一九州社令箓箓中诸部大将军功曹玉童玉女直符使者等爲臣于九州十二国分野之内制伏邪精行神布炁所向之地随逐司迎拥护臣身克登仙品谨出太上正一星纲五斗箓箓中太玄西玄壷玄禁契三师将军吏兵等爲臣行纲布禁遏截凶邪一切精祟谨出太上正一河图保命箓箓中眞人功曹将军使者玉童玉女等爲臣保身护命应臣召请悉令效验谨出太上正一解六害神符箓箓中太一君皇天上帝君太上元君解六害神消刑灭害功曹将军等爲臣驱逐妖𦍙解除灾害千精万鬼并令摄伏谨岀太上正一九凤破秽箓箓中天灵赤官斩邪功曹诛邪摄邪破邪伐邪击邪截邪翦邪灭邪禽竒将军使者玉童玉女等爲臣涤荡不系籍之神皆令灭除谨出太上正一都章毕印箓箓中天灵官功曹将军仙人道士玉女使者等爲臣斩灭万邪灾祸不侵于人谨出太上正一华盖大箓箓中诸部功曹将军吏兵玉童玉女五云兵士等爲臣诛斩恶逆消灭姦伪谨出太上正一九天兵符箓箓中功曹将军吏兵使者甲卒等爲臣守固所居唿召立到谨出太上正一九宫捍戹箓箓中功曹上仙上灵将军使者天驺甲卒等爲臣助国救人应于所召谨出太上正一八卦护身箓箓中五方召鬼将军左右仆射吏兵等爲臣尺置一兵里置一营按劒持㦸斩絶邪精谨岀太上正一三五考召箓箓中三元将军五斗功曹五星功曹童子使者等爲臣招星落斗缨络身形凶神恶人并令摄伏谨出太上正一龙虎斩邪箓箓中功曹将军使者玉童玉女等爲臣抗扞精邪存念立应谨出太上正一辟邪妙箓箓中玄老将军五盖将军太上将军功曹使者等爲臣鎭压天神地祇害于物者魍魉精魅永不害人谨出太上正一四部禁炁箓箓中赤官诸部功曹将军吏兵玉童玉女等爲臣跳星蹑斗歩纪存神应于本心勿生疾患谨出太上正一大斩河邪箓箓中五十领将军胡越氐羌伧等老君虎贲将士施天发地揺天动地将军五色五盖兵马无上玄老将军吏兵使者玉童玉女等爲臣飞戈轮刀搜索精邪营卫居止皆令安稳谨出太上正一三五功曹箓箓中蔽身隐形藏巳兵马等爲臣内守三宫外治三界所有天神地祇坏道邪魔悉令荡除思念立应谨出太上正一保命长生箓箓中魁纲左右诸部功曹将军吏兵使者等爲臣内治五藏外却衆邪使三尸殄灭百关调畅功成行满白日昇天仰荷玄泽次出诸部将军兵马谨出太上正一诸部玄老五侯大将军五十万人出无上玄留大将军周天大将军盖天大将军建天大将军中越大将军中武大将军中御大将军中亭大将军各十万人出太上五盖大将军天营大将军九种大将军沖天大将军九关大将军北阙大将军九珠大将军九道大将军正天大将军平天大将军越门大将军中央高皇领神大将军青领大将军赤领大将军黄领大将军白领大将军黒领大将军各十万人出各领所部并依本位营衞臣前后左右除凶灭恶无上五种兵五十五万人出中宫五营校尉兵十万人出城门校尉兵四十万人出中央大兵四百万人出九正丈人中野大兵百万人出太上城门大兵四十万人出天丁大兵四十万人出前帝东营大兵四十万人出督天大兵四十万人出发天大兵四十万人出北方五秦兵四十万人出五盖大兵各四十万人出左右将灭亡兵各二十人出左右将横行兵各六十人出东方胡老君反甲逆鳞兵九十万人出南方越老君火营骑吏火烛兵十万人出西方氐老君鍊杖金精兵六十万人出北方羌老君扁鹊乌丸兵五十万人出中央三秦伧老君二十五万官君兵士百二十万人出东方青始甲乙君南方赤始丙丁君西方白始庚辛君北方黑始壬癸君中央黄始戊己天柱司命君车骑兵各千二百人出高天万丈百鬼中王各万二千人兵士六十万人岀高功司马中骑大将军郎吏虎贲察姦钩骑三官仆射各千二百人出天驺甲卒天丁力士收炁食炁吏收神食神吏收邪食邪吏收鬼食鬼吏收精食精吏收毒食毒吏诛符破庙吏各万二千人出主爲臣侍衞前后所部兵士备执天威器仗诛讨凶逆翦灭精邪防护臣身唿召立至谨出臣所佩上三天三五前后中部元命混沌眞人赤箓直使功曹各十五人出主爲臣执使东西南北布定正炁救疗诸病益寿延年左右官使者各十五人出爲臣通逹幽冥共相整理无令前却隂阳神决吏各十五人出爲臣调和隂阳决定生籍流布生炁隂阳二官治病天医吏各十五人出爲臣和合针药疗诸疾病谨出收邪却伪功曹使者各十五人出爲臣收邪却伪灭恶诛凶司命吏十五人出爲臣增寿益筭司録吏十五人出爲臣加爵进禄司危吏十五人出爲臣理化无乱司伐吏十五人出爲臣斩妖灭魔司直吏十五人出爲臣却枉翦滥司姦吏十五人出爲臣执制邪注司察吏十五人出爲臣请是䕶非都司吏十五人出爲臣伏逆理顺上三天文昌中宫中黄九道司命君十五人出爲臣除死籍正生名固守丹田消灾辟病谨出赤天三五混沌生身蔽神斗纲大将军左将军右将军各九人出斗魁大将军左将军右将军各九人出斗𩲃大将军左将军右将军各九人出九部将军并治臣左贤斗纲定生斗魁生肝斗𩲃生魂不得有违谨出赤天三五混沌生形蔽影斗𩵄大将军左将军右将军各九人出斗䰢大将军左将军右将军各九人出斗魓大将军左将军右将军各九人出九部将军并治臣右贤斗𩵄生形斗䰢生肺斗魓生魄不得有违谨出赤天三五混沌生躯蔽身斗𩳐大将军左将军右将军各九人出斗魒大将军左将军右将军各九人出斗击大将军左将军右将军各九人岀九部将军并治臣心中斗𩳐生人斗魒生筋斗击生神不得有违谨出赤天三五辅体斗系大将军左将军右将军各九人出斗伐大将军左将军右将军各九人出斗杀大将军左将军右将军各九人出九部将军并治臣肝中斗击安魂斗伐静魄斗杀仙魂不得差互谨出赤天三五璇玑却敌大将军左将军右将军各九人出斗衡破敌大将军左将军右将军各九人出收系大将军左将军右将军各九人岀九部将军各治臣肺中却敌安魂破敌静魂收系仙魄不得有替谨出赤天三五中黄司命大将军左将军右将军各九人出定寿大将军左将军右将军各九人岀定仙大将军左将军右将军各九人出九部将军并治臣脾中司命安神定寿静神定仙百神不得有犯谨出上仙都太上神明上灵官中宫执凶郎吏虎贲力士破敌察姦钩骑仆射力士斩邪三官都官仆射力士各二百四十人出主爲臣守护所居执捉凶逆讨捕姦邪并令消灭不得遗失谨出上仙都太上神明上灵官中宫断截都官仆射各二百四十人出主爲臣南北东西给侍驱使唿召立到谨出上仙都太上神明上灵官中宫乘魁收炁食炁吏乘斗收神食神吏乗星收鬼食鬼吏乗璇玑收精食精吏乘玉衡收邪食邪吏各百二十人出爲臣收食天下凶注鬼炁精邪妖孽之神谨出太上神明上灵官中宫乗日三五科车赤符吏乗月科车捕鬼使者各百二十万人出爲臣诛翦凶逆讨捕精邪赤符追摄并令殄灭谨出太上神明上灵官中宫刚风骑置驿马上章吏三五除死籍定生名吏各十万人出爲臣呈章奏表速令上御消除死籍注上玉历生名谨出上仙都太上神明上灵官中宫中黄九道定志吏定意吏定胆吏定慧吏定聪吏定勇吏力士各十二万人岀主令臣心神开悟通逹玄微谨出太上神明上灵官中宫六隂六阳成身吏各十二万人出爲臣调理隂阳延年保命成身合道通神接眞谨出太上神明上灵官中宫八神金刚力士高车直事使者赤车直符使者科车检捕使者科车交击力士各七千二百人出爲臣讨系凶逆斩伐邪精灭祸禳灾驱除鬼贼谨出天灵赤官直使功曹摄神籍神都护摄狱大吏摄邪使者及摄神直符斩邪剌姦吏各二人出仙人道士玉女各百二十人出护身七神不得离身将吏各十四人出治病功曹护身将军各二人出兵马曹吏各九人出扁鹊吏天医吏各二人出出者并按威仪诛邪灭伪却死来生扶助臣身令唿吸相应臣某草茅贱质千载幸㑹伏蒙师尊赐授寳箓制心脩身以自防保过泰之恩实爲罔极臣所佩受上仙上灵等箓所部将军功曹使者眞官君将玉童玉女士卒吏兵并乞依按所部当局行事衔命传眞宣扬道要立功佐国行化救人训道愚迷劝进良善若有下官故炁恶逆凶邪县官口舌恶人谋议欲见中伤臣某者左右官使者径上天曹言白不得容隐从嵗竟岁从月竟月从日竟日从时竟时周而复始奉行如法营衞臣身免度戹难长生久视必神安定所向含眞出入行游诸所造诣金石爲开水火爲济皇天所覆皇地所载日月所照山川所通百邪摧伏万神敬诺百关流润五藏生津眞炁降身鍊形易质功成德备白日昇天当以时言功不负效信臣忠七十二晚学浅劣加以愚暗向所简阅将军吏兵官将士卒等恐不合仪式不相次比千愆万过乞垂赦宥哀济未悟不见罪罚臣某诚惶诚恐稽首再礼次叩齿三通长跪祝曰臣阅箓事讫向所出上仙上灵功曹使者将军吏兵悉还臣身中从衆妙门而入依按次位在左还左在右还右安隐金堂玉室直使功曹主领检押无令错互营衞周帀缠绕表里弥纶天地无有违越须召又到一如故事次复鑪香官使者左右龙虎君侍香诸灵官令臣静室阅箓之所自然生金液丹碧芝英百灵衆眞交㑹在此香火鑪前所启上逹径御太上玉皇尊帝御前次吟学仙颂次出戸呪太上正一阅箓仪