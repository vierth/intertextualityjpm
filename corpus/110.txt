古周易订诂提要钦定四库全书经部一古周易订诂易𩔖提要等谨案古周易订诂十六卷明何楷撰楷字元子漳州人天启乙丑进士官至吏科给事中唐王聿键称号于闽以为礼部尚书旋为郑芝龙所轧愤恚而卒是书成于崇祯癸酉葢其筦榷呉中时所作卷末附以答客问一篇借诂经以言时事也观其自序论分经合传之非古然又引魏淳于俊对髙贵乡公语则又未始不以分附为便故其前分上下经为六卷而彖象系辞诸传之文仍随卦分列犹祖费直之意而七卷以后则仍列十翼原文以还田何之旧葢分经分传以存古本而经下所列十翼之文则引以互証故皆低一格书之以别于后之正文其仍以古周易标目葢以是也惟于上下经内又别立初中终诸名则自我作古耳楷之学虽博而不精然取材宏富汉晋以来之旧说杂采并陈不株守一家言又词必有据亦不为悬空臆断穿凿附㑹之谈每可以见先儒之余绪明人经解空疎者多弃短取长楷书犹足备采择者正不可以驳杂废矣干隆四十五年十二月恭校上总纂官纪昀陆钖熊孙士毅总校官陆费墀序古周易订诂序古易分上下二篇所谓二篇之策也孔子作传释经亦随经而分谓之十翼上彖传一下彖传二上象传三下象传四上系辞传五下系辞传六文言传七説卦传八序卦传九杂卦传十自鲁商瞿子木受易孔子以授鲁桥庇子庸子庸授江东馯臂子弓子弓授燕周魏子家子家授句独以彖象传及系辞等十篇解説上下经凡以彖象文言杂八卦中者自费氏始田何之学施讐孟喜梁丘贺之徒最盛后别有焦延夀易託之孟氏传京房其説长于灾变不顾圣人之经费氏初微但传民间至后汉时陈元郑衆之徒皆学费氏费氏兴而田何遂息古十二篇之易遂亡其本世所传郑𤣥旧本以彖传连经文然犹若今干卦次序至王弼乃自坤卦而始毎卦以彖传移缀彖辞之后而以彖曰两字冠之又以为象本释经宜相附近其义易了故分爻之象辞各附当爻之下犹如杜预注左传分经之年与传相附其意欲便学者诵习如许俊对髙贵乡公之説也按古者经传各为一书如春秋三传不与经连故石经公羊传皆无经文蓺文志所载毛诗故训传亦与经别及马融为周礼注乃云欲省学者两读故具载本文而就经为注郑𤣥与马融同时𤣥以易传合经葢倣融例而弼又援𤣥例也魏晋而下去古日逺学者不见古文唐太宗诏名儒定九经正义孔颖达奉诏与诸儒㕘议于易独取王弼不本正义者以为异説于是后学惟弼是従莫敢移动吕汲公王原叔晁以道李巽巖吕伯恭朱元晦皆以分经合传为非古吴仁杰税与权编周易古经亦皆极论王弼之失愚故别异经传以还田何之旧窃谓夫子之註易备矣学者因而求之则思过半仍取彖象二传附于经文之下以为之註易以彖传象传等字其文言颛释干坤及上下系説序杂等传凡有闗于彖象者亦各随卦而附列焉以祖费直之意辄不自量网罗旧闻裁以管见为之小註要求靡盭于夫子而已爰题其名曰古周易订诂云崇祯六年嵗在癸酉闽漳何楷序古周易订诂卷一钦定四库全书古周易订诂卷一明何楷撰系辞传曰易有太极是生两仪两仪生四象四象生八卦又曰古者包牺氏之王天下也仰则观象于天俯则观法于地观鸟兽之文与地之宜近取诸身逺取诸物于是始作八卦以通神明之德以𩔖万物之情又曰八卦成列象在其中矣因而重之爻在其中矣又曰圣人立象以尽意设卦以尽情伪系辞焉以尽其言又曰易者象也象也者像也又曰彖者言乎象者也又曰彖者材也又曰知者观其彖辞则思过半矣又曰爻者言乎变者也又曰圣人有以见天下之动而观其会通以行其典礼系辞焉以断其吉凶是故谓之爻又曰易之为书也广大悉备有天道焉有人道焉有地道焉兼三才而两之故六六者非他也三才之道也道有变动故曰爻又曰其初难知其上易知本末也初辞拟之卒成之终又曰二与四同功而异位其善不同二多誉四多惧又曰三与五同功而异位三多凶五多功又曰若夫襍物撰徳辩是与非则非其中爻不备周易上经自干至讼为上经之初第一对干䷀坤䷁系辞上传曰天尊地卑干坤定矣又曰干道成男坤道成女干知大始坤作成物干以易知坤以简能又曰成象之谓干效法之谓坤又曰夫干其静也专其动也直是以大生焉夫坤其静也翕其动也辟是以广生焉又曰阖户谓之坤辟户谓之干又曰干坤其易之缊邪干坤成列而易立乎其中矣干坤毁则无以见易易不可见则干坤或几乎息矣系辞下传曰夫干确然示人易矣夫坤隤然示人简矣又曰黄帝尧舜垂衣裳而天下治盖取诸干坤又曰干坤其易之门邪干阳物也坤隂物也又曰夫干天下之至健也徳行恒易以知险夫坤天下之至顺也徳行恒简以知阻说卦传曰天地定位又曰干以君之坤以藏之又曰干天也故称乎父坤地也故称乎母序卦传曰有天地然后万物生焉襍卦传曰干刚坤柔䷀干元亨利贞彖传曰大哉干元万物资始乃统天云行雨施品物流形大明终始六位时成时乘六龙以御天干道变化各正性命保合太和乃利贞首出庶物万国咸宁象传曰天行健君子以自彊不息文言传曰元者善之长也亨者嘉之㑹也利者义之和也贞者事之干也君子体仁足以长人嘉㑹足以合礼利物足以和义贞固足以干事君子行此四徳者故曰干元亨利贞又曰干元者始而亨者也利贞者性情也干始能以美利利天下不言所利大矣哉大哉干乎刚健中正纯粹精也六爻发挥㫄通情也时乘六龙以御天也云行雨施天下平也说卦传曰战乎干干西北之卦也言隂阳相薄也又曰干健也又曰干为马又曰干为首又曰干为天为圜为君为父为玉为金为寒为冰为大赤为良马为老马为瘠马为驳马为木果囗初九濳龙勿用象传曰濳龙勿用阳在下也文言传曰初九曰濳龙勿用何谓也子曰龙徳而隠者也不易乎世不成乎名遯世无闷不见是而无闷乐则行之忧则违之确乎其不可拔濳龙也又曰濳龙勿用下也又曰濳龙勿用阳气濳藏又曰君子以成徳为行日可见之行也濳之为言也隠而未见行而未成是以君子弗用也九二见龙在田利见大人象传曰见龙在田徳施普也文言传曰九二曰见龙在田利见大人何谓也子曰龙徳而正中者也庸言之信庸行之谨闲邪存其诚善世而不伐徳博而化易曰见龙在田利见大人君徳也又曰见龙在田时舍也又曰见龙在田天下文明又曰君子学以聚之问以辨之寛以居之仁以行之易曰见龙在田利见大人君徳也九三君子终日干干夕惕若厉无咎象传曰终日干干反复道也文言传曰九三曰君子终日干干夕惕若厉无咎何谓也子曰君子进德脩业忠信所以进徳也脩辞立其诚所以居业也知至至之可与几也知终终之可与存义也是故居上位而不骄在下位而不忧故干干因其时而惕虽危无咎矣又曰终日干干行事也又曰终日干干与时偕行又曰九三重刚而不中上不在天下不在田故干干因其时而惕虽危无咎矣九四或跃在渊无咎象传曰或跃在渊进无咎也文言传曰九四曰或跃在渊无咎何谓也子曰上下无常非为邪也进退无恒非离羣也君子进徳修业欲及时也故无咎又曰或跃在渊自试也又曰或跃在渊干道乃革又曰九四重刚而不中上不在天下不在田中不在人故或之或之者疑之也故无咎九五飞龙在天利见大人象传曰飞龙在天大人造也文言传曰九五曰飞龙在天利见大人何谓也子曰同声相应同气相求水流湿火就燥云从龙风从虎圣人作而万物覩本乎天者亲上本乎地者亲下则各从其类也又曰飞龙在天上治也又曰飞龙在天乃位乎天徳又曰夫大人者与天地合其德与日月合其明与四时合其序与鬼神合其吉凶先天而天弗违后天而奉天时天且弗违而况于人乎况于鬼神乎上九亢龙有悔象传曰亢龙有悔盈不可久也文言传曰上九曰亢龙有悔何谓也子曰贵而无位髙而无民贤人在下位而无辅是以动而有悔也又曰亢龙有悔穷之灾也又曰亢龙有悔与时偕极又曰亢之为言也知进而不知退知存而不知亡知得而不知丧其唯圣人乎知进退存亡而不失其正者其唯存人乎用九见羣龙无首吉象传曰用九天德不可为首也文言传曰干元用九天下治也又曰干元用九乃见天则䷁坤元亨利牝马之贞君子有攸往先迷后得主利西南得朋东北丧朋安贞吉彖传曰至哉坤元万物资生乃顺承天坤厚载物德合无疆含𢎞光大品物咸亨牝马地类行地无疆柔顺利贞君子攸行先迷失道后顺得常西南得朋乃与类行东北丧朋乃终有庆安贞之吉应地无疆象传曰地势坤君子以厚德载物文言传曰坤至柔而动也刚至静而德方后得主而有常含万物而化光坤道其顺乎承天而时行説卦传曰坤也者地也万物皆致养焉故曰致役乎坤又曰坤顺也又曰坤为牛又曰坤为腹又曰坤为地为母为布为釡为吝啬为均为子母牛为大舆为文为衆为柄其于地也为黑初六履霜坚冰至象传曰履霜坚冰隂始凝也驯致其道至坚冰也文言传曰积善之家必有余庆积不善之家必有余殃臣弑其君子弑其父非一朝一夕之故其所由来者渐矣由辩之不早辩也易曰履霜坚冰至盖言顺也六二直方大不习无不利象传曰六二之动直以方也不习无不利地道光也文言传曰直其正也方其义也君子敬以直内义以方外敬义立而德不孤直方大不习无不利则不疑其所行也六三含章可贞或从王事无成有终象传曰含章可贞以时发也或从王事知光大也文言传曰隂虽有美含之以从王事弗敢成也地道也妻道也臣道也地道无成而代有终也六四括囊无咎无誉象传曰括囊无咎慎不害也文言传曰天地变化草木蕃天地闭贤人隐易曰括囊无咎无誉盖言谨也六五黄裳元吉象传曰黄裳元吉文在中也文言传曰君子黄中通理正位居体美在其中而畅于四支发于事业美之至也上六龙战于野其血𤣥黄象传曰龙战于野其道穷也文言传曰隂疑于阳必战为其嫌于无阳也故称龙焉犹未离其类也故称血焉夫𤣥黄者天地之杂也天𤣥而地黄用六利永贞象传曰用六永贞以大终也第二对屯䷂蒙杂卦传曰屯见而不失其居蒙杂而着䷂屯元亨利贞勿用有攸往利建侯序卦传曰有天地然后万物生焉盈天地之间者唯万物故受之以屯屯者盈也屯者物之始生也彖传曰屯刚柔始交而难生动乎险中大亨贞雷雨之动满盈天造草昧宜建侯而不宁象传曰云雷屯君子以经纶䷂初九磐桓利居贞利建侯象传曰虽磐桓志行正也以贵下贱大得民也六二屯如邅如乘马班如匪冦婚媾女子贞不字十年乃字象传曰六二之难乘刚也十年乃字反常也六三即鹿无虞惟入于林中君子几不如舍往吝象传曰即鹿无虞以从禽也君子舍之往吝穷也六四乘马班如求婚媾往吉无不利象传曰求而往明也九五屯其膏小贞吉大贞凶象传曰屯其膏施未光也上六乘马班如泣血涟如象传曰泣血涟如何可长也䷃蒙亨匪我求童蒙童蒙求我初筮告再三渎渎则不告利贞序卦传曰屯者物之始生也物生必蒙故受之以蒙蒙者蒙也物之穉也彖传曰蒙山下有险险而止蒙蒙亨以亨行时中也匪我求童蒙童蒙求我志应也初筮告以刚中也再三渎渎则不告渎蒙也蒙以养正圣功也象传曰山下出泉蒙君子以果行育德初六𤼵蒙利用刑人用説桎梏以往吝象传曰利用刑人以正法也九二包蒙吉纳妇吉子克家象传曰子克家刚柔接也六三勿用取女见金夫不有躬无攸利象传曰勿用取女行不顺也六四困蒙吝象传曰困蒙之吝独逺实也六五童蒙吉象传曰童蒙之吉顺以巽也上九击蒙不利为寇利御寇象传曰利用御寇上下顺也第三对需䷄讼杂卦传曰需不进也讼不亲也䷄需有孚光亨贞吉利涉大川序卦传曰蒙者蒙也物之穉也物穉不可不养也故受之以需需者饮食之道也彖传曰需须也险在前也刚健而不陷其义不困穷矣需有孚光亨贞吉位乎天位以正中也利涉大川往有功也象传曰云上于天需君子以饮食宴乐初九需于郊利用恒无咎象传曰需于郊不犯难行也利用恒无咎未失常也九二需于沙小有言终吉象传曰需于沙衍在中也虽小有言以吉终也九三需于泥致寇至象传曰需于泥灾在外也自我致寇敬慎不败也六四需于血出自穴象传曰需于血顺以听也九五需于酒食贞吉象传曰酒食贞吉以中正也上六入于穴有不速之客三人来敬之终吉象传曰不速之客来敬之终吉虽不当位未大失也䷅讼有孚窒惕中吉终凶利见大人不利涉大川序卦传曰需者饮食之道也饮食必有讼故受之以讼彖传曰讼上刚下险险而健讼讼有孚窒惕中吉刚来而得中也终凶讼不可成也利见大人尚中正也不利涉大川入于渊也象传曰天与水违行讼君子以作事谋始初六不永所事小有言终吉象传曰不永所事讼不可长也虽小有言其辩明也九二不克讼归而逋其邑人三百戸无眚象传曰不克讼归逋窜也自下讼上患至掇也六三食旧德贞厉终吉或从王事无成象传曰食旧德从上吉也九四不克讼复即命渝安贞吉象传曰复即命渝安贞不失也九五讼元吉象传曰讼元吉以中正也上九或钖之鞶带终朝三褫之象传曰以讼受服亦不足敬也古周易订诂卷一古周易订诂卷二钦定四库全书古周易订诂卷二明何楷撰自师至豫为上经之中第四对师䷆襍卦传曰比乐师忧䷆师贞丈人吉无咎序卦传曰讼必有衆起故受之以师师者衆也彖传曰师衆也贞正也能以衆正可以王矣刚中而应行险而顺以此毒天下而民从之吉又何咎矣象传曰地中有水师君子以容民畜衆初六师出以律否臧㐫象传曰师出以律失律㓙也九二在师中吉无咎王三钖命象传曰在师中吉承天宠也王三钖命怀万邦也六三师或舆尸㐫象传曰师或舆尸大无功也六四师左次无咎象传曰左次无咎未失常也六五田有禽利执言长子帅师弟子舆尸贞㐫象传曰长子帅师以中行也弟子舆尸使不当也上六大君有命开国承家小人勿用象传曰大君有命以正功也小人勿用必乱邦也䷇比吉原筮元永贞无咎不宁方来后夫㐫序卦传曰师者衆也衆必有所比故受之以比比者比也彖传曰比吉也比辅也下顺从也原筮元永贞无咎以刚中也不宁方来上下应也后夫凶其道穷也象传曰地上有水比先王以建万国亲诸侯初六有孚比之无咎有孚盈缶终来有他吉象传曰比之初六有他吉也六二比之自内贞吉象传曰比之自内不自失也六三比之匪人象传曰比之匪人不亦伤乎六四外比之贞吉象传曰外比于贤以从上也九五显比王用三驱失前禽邑人不诫吉象传曰显比之吉位正中也舍逆取顺失前禽也邑人不诫上使中也上六比之无首凶象传曰比之无首无所终也第五对小畜䷈履杂卦传曰小畜寡也履不处也䷈小畜亨密云不雨自我西郊序卦传曰比必有所畜故受之以小畜彖传曰小畜柔得位而上下应之曰小畜健而巽刚中而志行乃亨密云不雨尚往也自我西郊施未行也象传曰风行天上小畜君子以懿文徳初九复自道何其咎吉象传曰复自道其义吉也九二牵复吉象传曰牵复在中亦不自失也九三舆説辐夫妻反目象传曰夫妻反目不能正室也六四有孚血去惕出无咎象传曰有孚惕出上合志也九五有孚挛如富以其邻象传曰有孚挛如不独富也上九既雨既处尚徳载妇贞厉月几望君子征凶象传曰既雨既处徳积载也君子征凶有所疑也䷉履虎尾不咥人亨序卦传曰物畜然后有礼故受之以履彖传曰履柔履刚也説而应乎干是以履虎尾不咥人亨刚中正履帝位而不疚光明也象传曰上天下泽履君子以辨上下定民志系辞下传曰履徳之基也又曰履和而至又曰履以和行初九素履往无咎象传曰素履之往独行愿也九二履道坦坦幽人贞吉象传曰幽人贞吉中不自乱也六三眇能视跛能履履虎尾咥人凶武人为于大君象传曰眇能视不足以有明也跛能履不足以与行也咥人之凶位不当也武人为于大君志刚也九四履虎尾愬愬终吉象传曰愬愬终吉志行也九五夬履贞厉象传曰夬履贞厉位正当也上九视履考祥其旋元吉象传曰元吉在上大有庆也第六对泰䷊否襍卦传曰否泰反其𩔖也䷊泰小往大来吉亨序卦传曰履而泰然后安故受之以泰泰者通也彖传曰泰小往大来吉亨则是天地交而万物通也上下交而其志同也内阳而外隂内健而外顺内君子而外小人君子道长小人道消也象传曰天地交泰后以财成天地之道辅相天地之宜以左右民初九拔茅茹以其彚征吉象传曰拔茅征吉志在外也九二包荒用冯河不遐遗朋亡得尚于中行象传曰包荒得尚于中行以光大也九三无平不陂无往不复艰贞无咎勿恤其孚于食有福象传曰无往不复天地际也六四翩翩不富以其邻不戒以孚象传曰翩翩不富皆失实也不戒以孚中心愿也六五帝乙归妹以祉元吉象传曰以祉元吉中以行愿也上六城复于隍勿用师自邑告命贞吝象传曰城复于隍其命乱也䷋否之匪人不利君子贞大往小来序卦传曰泰者通也物不可以终通故受之以否彖传曰否之匪人不利君子贞大往小来则是天地不交而万物不通也上下不交而天下无邦也内隂而外阳内柔而外刚内小人而外君子小人道长君子道消也𧰼传曰天地不交否君子以俭徳辟难不可荣以禄初六拔茅茹以其彚贞吉亨象传曰拔茅贞吉志在君也六二包承小人吉大人否亨𧰼传曰大人否亨不乱羣也六三包羞象传曰包羞位不当也九四有命无咎畴离祉𧰼传曰有命无咎志行也九五休否大人吉其亡其亡系于苞桑𧰼传曰大人之吉位正当也系辞下传曰危者安其位者也亡者保其存者也乱者有其治者也是故君子安而不忘危存而不忘亡治而不忘乱是以身安而国家可保也易曰其亡其亡系于苞桑上九倾否先否后喜象传曰否终则倾何可长也第七对同人䷌有大襍卦传曰大有衆也同人亲也䷌同人于野亨利涉大川利君子贞序卦传曰物不可以终否故受之以同人彖传曰同人柔得位得中而应乎干曰同人同人曰同人于野亨利涉大川干行也文眀以健中正而应君子正也唯君子为能通天下之志𧰼传曰天与火同人君子以𩔖族辩物初九同人于门无咎𧰼传曰出门同人又谁咎也六二同人于宗吝𧰼传曰同人于宗吝道也九三伏戎于莽升其髙陵三嵗不兴𧰼传曰伏戎于莽敌刚也三嵗不兴安行也九四乘其墉弗克攻吉𧰼传曰乘其墉义弗克也其吉则困而反则也九五同人先号咷而后笑大师克相遇𧰼传曰同人之先以中直也大师相遇言相克也系辞上传曰同人先号咷而后笑子曰君子之道或出或处或黙或语二人同心其利断金同心之言其臭如兰上九同人于郊无悔𧰼传曰同人于郊志未得也䷍大有元亨序卦传曰与人同者物必归焉故受之以大有彖传曰大有柔得尊位大中而上下应之曰大有其徳刚健而文眀应乎天而时行是以元亨𧰼传曰火在天上大有君子以遏恶扬善顺天休命初九无交害匪咎艰则无咎𧰼传曰大有初九无交害也九二大车以载有攸往无咎𧰼传曰大车以载积中不败也九三公用亨于天子小人弗克𧰼传曰公用亨于天子小人害也九四匪其彭无咎𧰼传曰匪其彭无咎眀辨晳也六五厥孚交如威如吉𧰼传曰厥孚交如信以𤼵志也威如之吉易而无备也上九自天祐之吉无不利𧰼传曰大有上吉自天祐也系辞上传曰易曰自天祐之吉无不利子曰祐者助也天之所助者顺也人之所助者信也履信思乎顺又以尚贤也是以自天祐之吉无不利也第八对谦䷎豫襍卦传曰谦轻而豫怠也䷎谦亨君子有终序卦传曰有大者不可以盈故受之以谦彖传曰谦亨天道下济而光眀地道卑而上行天道亏盈而益谦地道变盈而流谦鬼神害盈而福谦人道恶盈而好谦谦尊而光卑而不可踰君子之终也𧰼传曰地中有山谦君子以裒多益寡称物平施系辞下传曰谦徳之柄也又曰谦尊而光又曰谦以制礼初六谦谦君子用涉大川吉𧰼传曰谦谦君子卑以自牧也六二鸣谦贞吉𧰼传曰鸣谦贞吉中心得也九三劳谦君子有终吉𧰼传曰劳谦君子万民服也系辞上传曰劳谦君子有终吉子曰劳而不伐有功而不徳厚之至也语以其功下人者也徳言盛礼言恭谦也者致恭以存其位者也六四无不利撝谦𧰼传曰无不利撝谦不违则也六五不富以其邻利用侵伐无不利𧰼传曰利用侵伐征不服也上六鸣谦利用行师征邑国𧰼传曰鸣谦志未得也可用行师征邑国也䷏豫利建侯行师序卦传曰有大而能谦必豫故受之以豫彖传曰豫刚应而志行顺以动豫豫顺以动故天地如之而况建侯行师乎天地以顺动故日月不过而四时不忒圣人以顺动则刑罚清而民服豫之时义大矣哉𧰼传曰雷出地奋豫先王以作乐崇徳殷荐之上帝以配祖考系辞下传曰重门击柝以待暴客葢取诸豫初六鸣豫㐫𧰼传曰初六鸣豫志穷㐫也六二介于石不终日贞吉𧰼传曰不终日贞吉以中正也系辞下传曰子曰知几其神乎君子上交不谄下交不凟其知几乎几者动之微吉之先见者也君子见几而作不俟终日易曰介于石不终日贞吉介如石焉宁用终日断可识矣君子知微知彰知柔知刚万夫之望六三盱豫悔迟有悔𧰼传曰盱豫有悔位不当也九四由豫大有得勿疑朋盇簮𧰼传曰由豫大有得志大行也六五贞疾恒不死𧰼传曰六五贞疾乘刚也恒不死中未亡也上六㝠豫成有渝无咎𧰼传曰㝠豫在上何可长也古周易订诂卷二古周易订诂卷三钦定四库全书古周易订诂卷三明何楷撰自随至离为上经之终随䷐蛊䷑临䷒观䷓䷔贲䷕剥䷖复䷗䷘䷙颐䷚䷛坎䷜离䷝第九对随䷐蛊襍卦传曰随无故也蛊则饬也䷐随元亨利贞无咎序卦传曰豫必有随故受之以随彖传曰随刚来而下柔动而説随大亨贞无咎而天下随时随时之义大矣哉象传曰泽中有雷随君子以向晦入宴息系辞下传曰服牛乘马引重致逺以利天下葢取诸随初九官有渝贞吉出门交有功象传曰官有渝从正吉也出门交有功不失也六二系小子失丈夫象传曰系小子弗兼与也六三系丈夫失小子随有求得利居贞象传曰系丈夫志舍下也九四随有𫉬贞㐫有孚在道以明何咎象传曰随有𫉬其义㐫也有孚在道明功也九五孚于嘉吉象传曰孚于嘉吉位正中也上六拘系之乃从维之王用亨于西山象传曰拘系之上穷也䷑蛊元亨利涉大川先甲三日后甲三日序卦传曰以喜随人者必有事故受之以蛊蛊者事也彖传曰蛊刚上而柔下㢲而止蛊蛊元亨而天下治也利涉大川往有事也先甲三日后甲三日终则有始天行也象传曰山下有风蛊君子以振民育徳初六干父之蛊有子考无咎厉终吉象传曰干父之蛊意承考也九二干母之蛊不可贞象传曰干母之蛊得中道也䷑九三干父之蛊小有悔无大咎象传曰干父之蛊终无咎也六四裕父之蛊往见吝象传曰裕父之蛊往未得也六五干父之蛊用誉象传曰干父用誉承以徳也上九不事王侯髙尚其事象传曰不事王侯志可则也第十对临䷒观襍卦传曰临观之义或与或求䷒临元亨利贞至于八月有㓙序卦传曰蛊者事也有事而后可大故受之以临临者大也彖传曰临刚浸而长説而顺刚中而应大亨以正天之道也至于八月有㐫消不久也象传曰泽上有地临君子以敎思无穷容保民无疆初九咸临贞吉象传曰咸临贞吉志行正也九二咸临吉无不利象传曰咸临吉无不利未顺命也六三甘临无攸利既忧之无咎象传曰甘临位不当也既忧之咎不长也六四至临无咎象传曰至临无咎位当也六五知临大君之宜吉象传曰大君之宜行中之谓也上六敦临吉无咎象传曰敦临之吉志在内也䷓观盥而不荐有孚颙若序卦传曰临者大也物大然后可观故受之以观彖传曰大观在上顺而㢲中正以观天下观盥而不荐有孚颙若下观而化也观天之神道而四时不忒圣人以神道设敎而天下服矣象传曰风行地上观先王以省方观民设敎初六童观小人无咎君子吝象传曰初六童观小人道也六二闚观利女贞象传曰闚观女贞亦可丑也六三观我生进退象传曰观我生进退未失道也六四观国之光利用賔于王象传曰观国之光尚賔也九五观我生君子无咎象传曰观我生观民也上九观其生君子无咎象传曰观其生志未平也第十一对噬㗐䷔贲襍卦传曰噬㗐食也贲无色也䷔噬㗐亨利用狱序卦传曰可观而后有所合故受之以噬㗐㗐者合也彖传曰颐中有物曰噬㗐噬㗐而亨刚柔分动而明雷电合而章柔得中而上行虽不当位利用狱也象传曰雷电噬㗐先王以明罚勑法系辞下传曰日中为市致天下之民聚天下之货交易而退各得其所葢取诸噬㗐初九屦校㓕趾无咎象传曰屦校灭趾不行也系辞下传曰子曰小人不耻不仁不畏不义不见利不劝不威不惩小惩而大诫此小人之福也易曰屦校灭趾无咎此之谓也六二噬肤灭鼻无咎象传曰噬肤灭鼻乘刚也六三噬腊肉遇毒小吝无咎象传曰遇毒位不当也九四噬干胏得金矢利艰贞吉象传曰利艰贞吉未光也六五噬干肉得黄金贞厉无咎象传曰贞厉无咎得当也上九何校灭耳㐫象传曰何校灭耳聪不明也系辞下传曰善不积不足以成名恶不积不足以灭身小人以小善为无益而弗为也以小恶为无伤而弗去也故恶积而不可掩罪大而不可解易曰何校灭耳㐫䷕贲亨小利有攸往序卦传曰㗐者合也物不可以苟合而已故受之以贲贲者饰也彖传曰贲亨柔来而文刚故亨分刚上而文柔故小利有攸往天文也文明以止人文也观乎天文以察时变观乎人文以化成天下象传曰山下有火贲君子以明庶政无敢折狱初九贲其趾舍车而徒象传曰舍车而徒义弗乘也六二贲其须象传曰贲其须与上兴也九三贲如濡如永贞吉象传曰永贞之吉终莫之陵也六四贲如皤如白马翰如匪寇婚媾象传曰六四当位疑也匪寇婚媾终无尤也六五贲于丘园束帛戋戋吝终吉象传曰六五之吉有喜也上九白贲无咎象传曰白贲无咎上得志也第十二对剥䷖复襍卦传曰剥烂也复反也䷖剥不利有攸往序卦传曰贲者饰也致饰然后亨则尽矣故受之以剥彖传曰剥剥也柔变刚也不利有攸往小人长也顺而止之观象也君子尚消息盈虚天行也象传曰山附于地剥上以厚下安宅初六剥牀以足蔑贞㐫象传曰剥牀以足以灭下也六二剥牀以辨蔑贞㓙象传曰剥牀以辨未有与也六三剥之无咎象传曰剥之无咎失上下也六四剥牀以肤㐫象传曰剥牀以肤切近灾也六五贯鱼以宫人宠无不利象传曰以宫人宠终无尤也上九硕果不食君子得舆小人剥庐象传曰君子得舆民所载也小人剥庐终不可用也䷗复亨出入无疾朋来无咎反复其道七日来复利有攸往序卦传曰物不可以终尽剥穷上反下故受之以复彖传曰复亨刚反动而以顺行是以出入无疾朋来无咎反复其道七日来复天行也利有攸往刚长也复其见天地之心乎象传曰雷在地中复先王以至日闭关商旅不行后不省方系辞下传曰复徳之本也又曰复小而辨于物又曰复以自知初九不远复无祇悔元吉象传曰不逺之复以修身也系辞下传曰颜氏之子其殆庶㡬乎有不善未尝不知知之未尝复行也易曰不逺复无祇悔元吉六二休复吉象传曰休复之吉以下仁也六三频复厉无咎象传曰频复之厉义无咎也六四中行独复象传曰中行独复以从道也六五敦复无悔象传曰敦复无悔中以自考也上六迷复㐫有灾眚用行师终有大败以其国君㐫至于十年不克征象传曰迷复之㐫反君道也第十三对无妄䷘畜大襍卦传曰大畜时也无妄灾也䷘无妄元亨利贞其匪正有眚不利有攸往序卦传曰复则不妄矣故受之以无妄彖传曰无妄刚自外来而为主于内动而健刚中而应大亨以正天之命也其匪正有𤯝不利有攸往无妄之往何之矣天命不祐行矣哉象传曰天下雷行物与无妄先王以茂对时育万物初九无妄往吉象传曰无妄之往得志也六二不耕获不菑畬则利有攸往象传曰不耕获未富也六三无妄之灾或系之牛行人之得邑人之灾象传曰行人得牛邑人灾也九四可贞无咎象传曰可贞无咎固有之也九五无妄之疾勿药有喜象传曰无妄之药不可试也上九无妄行有眚无攸利象传曰无妄之行穷之灾也䷙大畜利贞不家食吉利涉大川序卦传曰有无妄然后可畜故受之以大畜彖传曰大畜刚健笃实辉光日新其徳刚上而尚贤能止健大正也不家食吉养贤也利涉大川应乎天也象传曰天在山中大畜君子以多识前言往行以畜其徳初九有厉利已象传曰有厉利己不犯灾也九二舆説輹象传曰舆説輹中无尤也九三良马逐利艰贞曰闲舆卫利有攸往象传曰利有攸往上合志也六四童牛之牿元吉象传曰六四元吉有喜也六五豮豕之牙吉象传曰六五之吉有庆也上九何天之衢亨象传曰何天之衢道大行也第十四对颐䷚大过䷛襍卦传曰大过颠也又曰颐养正也䷚颐贞吉观颐自求口实序卦传曰物畜然后可养故受之以颐颐者养也彖传曰颐贞吉养正则吉也观颐观其所养也自求口实观其自养也天地养万物圣人养贤以及万民颐之时大矣哉象传曰山下有雷颐君子以慎言语节饮食初九舍尔灵龟观我朶颐㐫象传曰观我朶颐亦不足贵也六二颠颐拂经于丘颐征㐫象传曰六二征㐫行失类也六三拂颐贞㐫十年勿用无攸利象传曰十年勿用道大悖也六四颠颐吉虎视眈眈其欲逐逐无咎象传曰颠颐之吉上施光也六五拂经居贞吉不可涉大川象传曰居贞之吉顺以从上也上九由颐厉吉利涉大川象传曰由颐厉吉大有庆也䷛大过栋桡利有攸往亨序卦传曰颐者养也不养则不可动故受之以大过彖传曰大过大者过也栋桡本末弱也刚过而中㢲而説行利有攸往乃亨大过之时大矣哉象传曰泽灭木大过君子以独立不惧遯世无闷系辞下传曰古之塟者厚衣之以薪塟之中野不封不树丧期无数后世圣人易之以棺椁葢取诸大过初六借用白茅无咎象传曰借用白茅柔在下也系辞上传曰初六借用白茅无咎子曰苟错诸地而可矣借之用茅何咎之有慎之至也夫茅之为物薄而用可重也慎斯术也以往其无所失矣䷛九二枯杨生稊老夫得其女妻无不利象传曰老夫女妻过以相与也䷛九三栋桡㓙象传曰栋桡之㐫不可以有辅也䷛九四栋隆吉有它吝象传曰栋隆之吉不桡乎下也䷛九五枯杨生华老妇得其士夫无咎无誉象传曰枯杨生华何可久也老妇士夫亦可丑也上六过涉灭顶㐫无咎象传曰过涉之㐫不可咎也第十五对坎䷜离䷝襍卦传曰离上而坎下也䷜习坎有孚维心亨行有尚序卦传曰物不可以终过故受之以坎坎者陷也彖传曰习坎重险也水流而不盈行险而不失其信维心亨乃以刚中也行有尚往有功也天险不可升也地险山川丘陵也王公设险以守其国险之时用大矣哉象传曰水洊至习坎君子以常徳行习敎事説卦传曰坎者水也正北方之卦也劳卦也万物之所归也故曰劳乎坎又曰坎陷也又曰坎为豕又曰坎为耳又曰坎再索而得男故谓之中男又曰坎为水为沟渎为隐伏为矫輮为弓轮其于人也为加忧为心病为耳痛为血卦为赤其于马也为美嵴为亟心为下首为薄蹄为曳其于舆也为多眚为通为月为盗其于水也为坚多心初六习坎入于坎窞㐫象传曰习坎入坎失道㐫也䷜九二坎有险求小得象传曰求小得未出中也六三来之坎坎险且枕入于坎窞勿用象传曰来之坎坎终无功也六四樽酒簋贰用缶纳约自牖终无咎象传曰樽酒簋贰刚柔际也䷜九五坎不盈祇旣平无咎象传曰坎不盈中未大也上六系用徽纆寘于丛棘三岁不得㐫象传曰上六失道㓙三嵗也䷝离利贞亨畜牝牛吉序卦传曰坎者陷也陷必有所丽故受之以离离者丽也彖传曰离丽也日月丽乎天百谷草木丽乎土重明以丽乎正乃化成天下柔丽乎中正故亨是以畜牝牛吉也象传曰明两作离大人以继明照于四方系辞下传曰作结绳而为网罟以佃以渔葢取诸离説卦传曰离也者明也万物皆相见南方之卦也圣人南面而听天下向明而治葢取诸此也又曰离丽也又曰离为雉又曰离为目又曰离再索而得女故谓之中女又曰离为火为日为电为中女为甲胄为戈兵其于人也为大腹为干卦为鼈为蟹为蠃为蚌为龟其于木也为科上藁䷝初九履错然敬之无咎象传曰履错之敬以辟咎也六二黄离元吉象传曰黄离元吉得中道也䷝九三日昃之离不鼓缶而歌则大耋之嗟㐫象传曰日昃之离何可久也䷝九四突如其来如焚如死如弃如象传曰突如其来如无所容也六五出涕沱若戚嗟若吉象传曰六五之吉离王公也䷝上九王用出征有嘉折首获匪其丑无咎象传曰王用出征以正邦也古周易订诂卷三古周易订诂卷四钦定四库全书古周易订诂卷四明何楷撰周易下经自咸至益为下经之初咸䷞恒䷟兊巽包艮震以唱下遯䷠䷡干居艮震外干经晋䷢䷣坤为主统主䷤暌䷥离用事三卦蹇䷦解䷧坎居艮震外男藩损䷨益䷩艮震包兊巽以和篱第一对咸䷞恒杂卦传曰咸速也恒乆也䷞咸亨利贞取女吉序卦传曰有天地然后有万物有万物然后有男女有男女然后有夫妇有夫妇然后有父子有父子然后有君臣有君臣然后有上下有上下然后礼义有所错彖传曰咸感也柔上而刚下二气感应以相与止而说男下女是以亨利贞取女吉也天地感而万物化生圣人感人心而天下和平观其所感而天地万物之情可见矣象传曰山上有泽咸君子以虚受人初六咸其拇象传曰咸其拇志在外也六二咸其腓㓙居吉象传曰虽㓙居吉顺不害也䷞九三咸其股执其随往吝象传曰咸其股亦不处也志在随人所执下也䷞九四贞吉悔亡憧憧往来朋从尔思象传曰贞吉悔亡未感害也憧憧往来未光大也系辞下传曰易曰憧憧往来朋从尔思子曰天下何思何虑天下同归而殊涂一致而百虑天下何思何虑日往则月来月往则日来日月相推而明生焉寒往则暑来暑往则寒来寒暑相推而嵗成焉往者屈也来者信也屈信相感而利生焉尺蠖之屈以求信也龙蛇之蛰以存身也精义入神以致用也利用安身以崇徳也过此以往未之或知也穷神知化徳之盛也䷞九五咸其脢无悔象传曰咸其脢志末也上六咸其辅颊舌象传曰咸其辅颊舌滕口说也䷟恒亨无咎利贞利有攸往序卦传曰夫妇之道不可以不乆也故受之以恒恒者乆也彖传曰恒乆也刚上而柔下雷风相与巽而动刚柔皆应恒恒亨无咎利贞乆于其道也天地之道恒乆而不已也利有攸往终则有始也日月得天而能乆照四时变化而能乆成圣人乆于其道而天下化成观其所恒而天地万物之情可见矣象传曰雷风恒君子以立不易方系辞下传曰恒徳之固也又曰恒杂而不厌又曰恒以一徳初六浚恒贞㓙无攸利象传曰浚恒之㓙始求深也䷟九二悔亡象传曰九二悔亡能乆中也䷟九三不恒其徳或承之羞贞吝象传曰不恒其徳无所容也䷟九四田无禽象传曰乆非其位安得禽也六五恒其徳贞妇人吉夫子㓙象传曰妇人贞吉从一而终也夫子制义从妇㓙也上六振恒㓙象传曰振恒在上大无功也第二对遯䷠壮杂卦传曰大壮则止遯则退也䷠遯亨小利贞序卦传曰恒者乆也物不可以乆居其所故受之以遯遯者退也彖传曰遯亨遯而亨也刚当位而应与时行也小利贞浸而长也遯之时义大矣哉象传曰天下有山遯君子以逺小人不恶而严初六遯尾厉勿用有攸往象传曰遯尾之厉不往何灾也六二执之用黄牛之革莫之胜说象传曰执用黄牛固志也䷠九三系遯有疾厉畜臣妾吉象传曰系遯之厉有疾惫也畜臣妾吉不可大事也䷠九四好遯君子吉小人否象传曰君子好遯小人否也䷠九五嘉遯贞吉象传曰嘉遯贞吉以正志也䷠上九肥遯无不利象传曰肥遯无不利无所疑也䷡大壮利贞序卦传曰遯者退也物不可以终遯故受之以大壮彖传曰大壮大者壮也刚以动故壮大壮利贞大者正也正大而天地之情可见矣象传曰雷在天上大壮君子以非礼弗履系辞下传曰上古穴居而野处后世圣人易之以宫室上栋下宇以待风雨盖取诸大壮䷡初九壮于趾征㓙有孚象传曰壮于趾其孚穷也䷡九二贞吉象传曰九二贞吉以中也䷡九三小人用壮君子用罔贞厉羝羊触藩羸其角象传曰小人用壮君子罔也䷡九四贞吉悔亡藩决不羸壮于大舆之輹象传曰藩决不羸尚往也六五丧羊于易无悔象传曰丧羊于易位不当也上六羝羊触藩不能退不能遂无攸利艰则吉象传曰不能退不能遂不详也艰则吉咎不长也第三对晋䷢夷明杂卦传曰晋昼也明夷诛也䷢晋康侯用钖马蕃庶昼日三接序卦传曰物不可以终壮故受之以晋晋者进也彖传曰晋进也明出地上顺而丽乎大明柔进而上行是以康侯用钖马蕃庶昼日三接也象传曰明出地上晋君子以自昭明徳初六晋如摧如贞吉罔孚裕无咎象传曰晋如摧如独行正也裕无咎未受命也六二晋如愁如贞吉受兹介福于其王母象传曰受兹介福以中正也六三衆允悔亡象传曰衆允之志上行也䷢九四晋如鼫䑕贞厉象传曰鼫䑕贞厉位不当也六五悔亡失得勿恤往吉无不利象传曰失得勿恤往有庆也䷢上九晋其角维用伐邑厉吉无咎贞吝象传曰维用伐邑道末光也䷣明夷利艰贞序卦传曰晋者进也进必有所伤故受之以明夷夷者伤也彖传曰明入地中明夷内文明而外柔顺以蒙大难文王以之利艰贞晦其明也内难而能正其志箕子以之象传曰明入地中明夷君子以莅衆用晦而明䷣初九明夷于飞垂其翼君子于行三日不食有攸往主人有言象传曰君子于行义不食也六二明夷夷于左股用拯马壮吉象传曰六二之吉顺以则也䷣九三明夷于南狩得其大首不可疾贞象传曰南狩之志乃大得也六四入于左腹获明夷之心于出门庭象传曰入于左腹获心意也六五箕子之明夷利贞象传曰箕子之贞明不可息也上六不明晦初登于天后入于地象传曰初登于天照四国也后入于地失则也第四对家人䷤睽杂卦传曰睽外也家人内也䷤家人利女贞序卦传曰夷者伤也伤于外者必反其家故受之以家人彖传曰家人女正位乎内男正位乎外男女正天地之大义也家人有严君焉父母之谓也父父子子兄兄弟弟夫夫妇妇而家道正正家而天下定矣象传曰风自火出家人君子以言有物而行有恒䷤初九闲有家悔亡象传曰闲有家志未变也六二无攸遂在中馈贞吉象传曰六二之吉顺以巽也䷤九三家人嗃嗃悔厉吉妇子嘻嘻终吝象传曰家人嗃嗃未失也妇子嘻嘻失家节也六四富家大吉象传曰富家大吉顺在位也䷤九五王假有家勿恤吉象传曰王假有家交相爱也䷤上九有孚威如终吉象传曰威如之吉反身之谓也䷥睽小事吉序卦传曰家道穷必乖故受之以睽睽者乖也彖传曰睽火动而上泽动而下二女同居其志不同行说而丽乎明柔进而上行得中而应乎刚是以小事吉天地睽而其事同也男女睽而其志通也万物睽而其事类也睽之时用大矣哉象传曰上火下泽睽君子以同而异系辞下传曰弦木为弧剡木为矢弧矢之利以威天下盖取诸睽䷥初九悔亡丧马勿逐自复见恶人无咎象传曰见恶人以辟咎也䷥九二遇主于巷无咎象传曰遇主于巷未失道也六三见舆曳其牛掣其人天且劓无初有终象传曰见舆曳位不当也无初有终遇刚也䷥九四睽孤遇元夫交孚厉无咎象传曰交孚无咎志行也六五悔亡厥宗噬肤往何咎象传曰厥宗噬肤往有庆也䷥上九睽孤见豕负涂载鬼一车先张之弧后说之弧匪寇婚媾往遇雨则吉象传曰遇雨之吉羣疑亡也第五对蹇䷦解杂卦传曰解缓也蹇难也䷦蹇利西南不利东北利见大人贞吉序卦传曰睽者乖也乖必有难故受之以蹇蹇者难也彖传曰蹇难也险在前也见险而能止知矣哉蹇利西南往得中也不利东北其道穷也利见大人往有功也当位贞吉以正邦也蹇之时用大矣哉象传曰山上有水蹇君子以反身修徳初六往蹇来誉象传曰往蹇来誉宜待也六二王臣蹇蹇匪躬之故象传曰王臣蹇蹇终无尤也䷦九三往蹇来反象传曰往蹇来反内喜之也六四往蹇来连象传曰往蹇来连当位实也䷦九五大蹇朋来象传曰大蹇朋来以中节也上六往蹇来硕吉利见大人象传曰往蹇来硕志在内也利见大人以从贵也䷧解利西南无所往其来复吉有攸往夙吉序卦传曰蹇者难也物不可以终难故受之以解解者缓也彖传曰解险以动动而免乎险解解利西南往得衆也其来复吉乃得中也有攸往夙吉往有功也天地解而雷雨作雷雨作而百果草木皆甲拆解之时大矣哉象传曰雷雨作解君子以赦过宥罪初六无咎象传曰刚柔之际义无咎也䷧九二田获三狐得黄矢贞吉象传曰九二贞吉得中道也六三负且乗致寇至贞吝象传曰负且乗亦可丑也自我致戎又谁咎也系辞上传曰子曰作易者其知盗乎易曰负且乗致寇至负也者小人之事也乗也者君子之器也小人而乗君子之器盗思夺之矣上慢下暴盗思伐之矣慢藏诲盗冶容诲淫易曰负且乗致寇至盗之招也䷧九四解而拇朋至斯孚象传曰解而拇未当位也六五君子维有解吉有孚于小人象传曰君子有解小人退也上六公用射隼于髙墉之上获之无不利象传曰公用射隼以解悖也系辞下传曰易曰公用射隼于髙墉之上获之无不利子曰隼者禽也弓矢者器也射之者人也君子藏器于身待时而动何不利之有动而不括是以出而有获语成器而动者也第六对损䷨益杂卦传曰损益盛衰之始也䷨损有孚元吉无咎可贞利有攸往曷之用二簋可用享序卦传曰解者缓也缓必有所失故受之以损彖传曰损损下益上其道上行损而有孚元吉无咎可贞利有攸往曷之用二簋可用享二簋应有时损刚益柔有时损益盈虚与时偕行象传曰山下有泽损君子以惩忿窒欲系辞下传曰损徳之修也又曰损先难而后易又曰损以逺害䷨初九已事遄往无咎酌损之象传曰已事遄往尚合志也䷨九二利贞征㓙弗损益之象传曰九二利贞中以为志也六三三人行则损一人一人行则得其友象传曰一人行三则疑也系辞下传曰天地絪緼万物化醇男女搆精万物化生易曰三人行则损一人一人行则得其友言致一也六四损其疾使遄有喜无咎象传曰损其疾亦可喜也六五或益之十朋之龟弗克违元吉象传曰六五元吉自上祐也䷨上九弗损益之无咎贞吉利有攸往得臣无家象传曰弗损益之大得志也䷩益利有攸往利涉大川序卦传曰损而不已必益故受之以益彖传曰益损上益下民说无疆自上下下其道大光利有攸往中正有庆利涉大川木道乃行益动而巽日进无疆天施地生其益无方凡益之道与时偕行象传曰风雷益君子以见善则迁有过则改系辞下传曰包牺氏没神农氏作斵木为耜揉木为耒耒耨之利以教天下盖取诸益又曰益徳之裕也又曰益长裕而不设又曰益以兴利䷩初九利用为大作元吉无咎象传曰元吉无咎下不厚事也六二或益之十朋之龟弗克违永贞吉王用享于帝吉象传曰或益之自外来也六三益之用㓙事无咎有孚中行告公用圭象传曰益用㓙事固有之也六四中行告公从利用为依迁国象传曰告公从以益志也䷩九五有孚惠心勿问元吉有孚惠我徳象传曰有孚惠心勿问之矣惠我徳大得志也䷩上九莫益之或击之立心勿恒㓙象传曰莫益之偏辞也或击之自外来也系辞下传曰子曰君子安其身而后动易其心而后语定其交而后求君子修此三者故全也危以动则民不与也惧以语则民不应也无交而求则民不与也莫之与则伤之者至矣易曰莫益之或击之立心勿恒㓙古周易订诂卷四古周易订诂卷五钦定四库全书古周易订诂卷五明何楷撰自夬至鼎为下经之中夬䷪姤䷫兊巽包干萃䷬升䷭兊巽包坤困䷮井䷯兊巽包坎革䷰鼎䷱兊巽包离第七对夬䷪姤杂卦传曰姤遇也柔遇刚也又曰夬决也刚决柔也君子道长小人道忧也䷪夬扬于王庭孚号有厉告自邑不利即戎利有攸往序卦传曰益而不已必决故受之以夬夬者决也彖传曰夬决也刚决柔也健而説决而和扬于王庭柔乗五刚也孚号有厉其危乃光也告自邑不利即戎所尚乃穷也利有攸往刚长乃终也象传曰泽上于天夬君子以施禄及下居徳则忌系辞下传曰上古结绳而治后世圣人易之以书契百官以治万民以察盖取诸夬䷪初九壮于前趾往不胜为咎象传曰不胜而往咎也九二惕号莫夜有戎勿恤象传曰有戎勿恤得中道也九三壮于頄有㓙君子夬夬独行遇雨若濡有愠无咎象传曰君子夬夬终无咎也九四臀无肤其行次且牵羊悔亡闻言不信象传曰其行次且位不当也闻言不信聪不明也九五苋陆夬夬中行无咎象传曰中行无咎中未光也上六无号终有㓙象传曰无号之㓙终不可长也䷫姤女壮勿用取女序卦传曰夬者决也决必有所遇故受之以姤姤者遇也彖传曰姤遇也柔遇刚也勿用取女不可与长也天地相遇品物咸章也刚遇中正天下大行也姤之时义大矣哉象传曰天下有风姤后以施命诰四方初六系于金柅贞吉有攸往见㓙羸豕孚蹢躅象传曰系于金柅柔道牵也九二包有鱼无咎不利賔象传曰包有鱼义不及賔也九三臀无肤其行次且厉无大咎象传曰其行次且行未牵也九四包无鱼起㓙象传曰无鱼之㓙逺民也九五以杞包𤓰含章有陨自天象传曰九五含章中正也有陨自天志不舎命也上九姤其角吝无咎象传曰姤其角上穷吝也第八对萃䷬升杂卦传曰萃聚而升不来也䷬萃亨王假有庙利见大人亨利贞用大牲吉利有攸往序卦传曰姤者遇也物相遇而后聚故受之以萃萃者聚也彖传曰萃聚也顺以説刚中而应故聚也王假有庙致孝享也利见大人亨聚以正也用大牲吉利有攸往顺天命也观其所聚而天地万物之情可见矣象传曰泽上于地萃君子以除戎器戒不虞初六有孚不终乃乱乃萃若号一握为笑勿恤往无咎象传曰乃乱乃萃其志乱也六二引吉无咎孚乃利用禴象传曰引吉无咎中未变也六三萃如嗟如无攸利往无咎小吝象传曰往无咎上巽也九四大吉无咎象传曰大吉无咎位不当也九五萃有位无咎匪孚元永贞悔亡象传曰萃有位志未光也上六赍咨涕洟无咎象𫝊曰赍咨涕洟未安上也䷭升元亨用见大人勿恤南征吉序卦传曰萃者聚也聚而上者谓之升故受之以升彖传曰柔以时升巽而顺刚中而应是以大亨用见大人勿恤有庆也南征吉志行也象传曰地中生木升君子以顺徳积小以髙大初六允升大吉象传曰允升大吉上合志也九二孚乃利用禴无咎象传曰九二之孚有喜也九三升虚邑象传曰升虚邑无所疑也六四王用亨于岐山吉无咎象传曰王用亨于岐山顺事也六五贞吉升阶象传曰贞吉升阶大得志也上六冥升利于不息之贞象传曰㝠升在上消不富也第九对困䷮井杂卦传曰井通而困相遇也䷮困亨贞大人吉无咎有言不信序卦传曰升而不已必困故受之以困彖传曰困刚揜也险以説困而不失其所亨其唯君子乎贞大人吉以刚中也有言不信尚口乃穷也象传曰泽无水困君子以致命遂志系辞下传曰困徳之辩也又曰困穷而通又曰困以寡怨初六臀困于株木入于幽谷三嵗不觌象传曰入于幽谷幽不明也九二困于酒食朱绂方来利用亨祀征㓙无咎象传曰困于酒食中有庆也六三困于石据于蒺藜入于其宫不见其妻㓙象传曰据于蒺藜乗刚也入于其宫不见其妻不祥也系辞下传曰易曰困于石据于蒺藜入于其宫不见其妻㓙子曰非所困而困焉名必辱非所据而据焉身必危既辱且危死期将至妻其可得见邪九四来徐徐困于金车吝有终象传曰来徐徐志在下也虽不当位有与也九五劓刖困于赤绂乃徐有说利用祭祀象传曰劓刖志未得也乃徐有説以中直也利用祭祀受福也上六困于葛藟于臲卼曰动悔有悔征吉象传曰困于葛藟未当也动悔有悔吉行也䷯井改邑不改井无丧无得往来井井汔至亦未繘井羸其瓶㓙序卦传曰困乎上者必反下故受之以井彖传曰巽乎水而上水井井养而不穷也改邑不改井乃以刚中也汔至亦未繘井未有功也羸其瓶是以㓙也象传曰木上有水井君子以劳民劝相系辞下传曰井徳之地也又曰井居其所而迁又曰井以辩义初六井泥不食旧井无禽象传曰井泥不食下也旧井无禽时舎也䷯九二井谷射鲋瓮敝漏象传曰井谷射鲋无与也九三井渫不食为我心恻可用汲王明并受其福象传曰井渫不食行恻也求王明受福也六四井甃无咎象传曰井甃无咎修井也九五井冽寒泉食象传曰寒泉之食中正也上六井收勿幕有孚元吉象传曰元吉在上大成也第十对革䷰鼎杂卦传曰革去故也鼎取新也䷰革已日乃孚元亨利贞悔亡序卦传曰井道不可不革故受之以革彖传曰革水火相息二女同居其志不相得曰革已日乃孚革而信之文明以説大亨以正革而当其悔乃亡天地革而四时成汤武革命顺乎天而应乎人革之时大矣哉象传曰泽中有火革君子以治厯明时初九巩用黄牛之革象传曰巩用黄牛不可以有为也六二已日乃革之征吉无咎象传曰已日革之行有嘉也九三征㐫贞厉革言三就有孚象传曰革言三就又何之矣九四悔亡有孚改命吉象传曰改命之吉信志也九五大人虎变未占有孚象传曰大人虎变其文炳也上六君子豹变小人革面征㓙居贞吉象传曰君子豹变其文蔚也小人革面顺以从君也䷱鼎元吉亨序卦传曰革物者莫若鼎故受之以鼎彖传曰鼎象也以木巽火亨饪也圣人亨以享上帝而大亨以养圣贤巽而耳目聪明柔进而上行得中而应乎刚是以元亨象传曰木上有火鼎君子以正位凝命初六鼎颠趾利出否得妾以其子无咎象传曰鼎颠趾未悖也利出否以从贵也九二鼎有实我仇有疾不我能即吉象传曰鼎有实慎所之也我仇有疾终无尤也九三鼎耳革其行塞雉膏不食方雨亏悔终吉象传曰鼎耳革失其义也九四鼎折足覆公餗其形渥㓙象传曰覆公餗信如何也系辞下传曰子曰徳薄而位尊知小而谋大力小而任重鲜不及矣易曰鼎折足覆公餗其形渥㓙言不胜其任也六五鼎黄耳金铉利贞象传曰鼎黄耳中以为实也上九鼎玊铉大吉无不利象传曰玉铉在上刚柔节也古周易订诂卷五古周易订诂卷六钦定四库全书古周易订诂卷六明何楷撰自震至未济为下经之终震䷲艮䷳长男少男分渐䷴䷵巽艮震兊交丰䷶旅䷷三女全㢲䷸兊䷹长女少女分涣䷺节䷻三男全䷼䷽㢲兊震艮别䷾䷿中男中女合第十一对震䷲艮襍卦传曰震起也艮止也䷲震亨震来虩虩笑言哑哑震惊百里不䘮匕鬯序卦传曰主器者莫若长子故受之以震彖传曰震亨震来虩虩恐致福也笑言哑哑后有则也震惊百里惊逺而惧迩也出可以守宗庙社稷以为祭主也象传曰洊雷震君子以恐惧修省说卦传曰帝出乎震又曰万物出乎震震东方也又曰震动也又曰震为龙又曰震为足又曰震一索而得男故谓之长男又曰震为雷为龙为𤣥黄为旉为大涂为长子为决躁为苍筤竹为萑苇其于马也为善鸣为馵足为作足为的颡其于稼也为反生其究为健为蕃鲜䷲初九震来虩虩后笑言哑哑吉象传曰震来虩虩恐致福也笑言哑哑后有则也六二震来厉亿䘮贝跻于九陵勿逐七日得象传曰震来厉乘刚也六三震苏苏震行无眚象传曰震苏苏位不当也䷲九四震遂泥象传曰震遂泥未光也六五震徃来厉亿无䘮有事象传曰震往来厉危行也其事在中大无䘮也上六震索索视矍矍征㐫震不于其躬于其邻无咎婚媾有言象传曰震索索中未得也虽㐫无咎畏邻戒也䷳艮其背不获其身行其庭不见其人无咎序卦传曰震者动也物不可以终动止之故受之以艮艮者止也彖传曰艮止也时止则止时行则行动静不失其时其道光明艮其止止其所也上下敌应不相与也是以不获其身行其庭不见其人无咎也象传曰兼山艮君子以思不出其位说卦传曰艮以止之又曰艮东北之卦也万物之所成终而所成始也故曰成言乎艮又曰终万物始万物者莫盛乎艮又曰艮止也又曰艮为狗又曰艮为手又曰艮三索而得男故谓之少男又曰艮为山为径路为小石为门阙为果窳为阍寺为指为狗为䑕为黔喙之属其于木也为坚多节初六艮其趾无咎利永贞象传曰艮其趾未失正也六二艮其腓不拯其随其心不快象传曰不拯其随未退听也䷳九三艮其限列其夤厉薰心象传曰艮其限危薰心也六四艮其身无咎象传曰艮其身止诸躬也六五艮其辅言有序悔亡象传曰艮其辅以中正也䷳上九敦艮吉象传曰敦艮之吉以厚终也第十二对渐䷴妹归襍卦传曰渐女归待男行也又曰归妹女之终也䷴渐女归吉利贞序卦传曰艮者止也物不可以终止故受之以渐彖传曰渐之进也女归吉也进得位往有功也进以正可以正邦也其位刚得中也止而㢲动不穷也象传曰山上有木渐君子以居贤德善俗初六鸿渐于干小子厉有言无咎象传曰小子之厉义无咎也六二鸿渐于磐饮食衎衎吉象传曰饮食衎衎不素饱也䷴九三鸿渐于陆夫征不复妇孕不育㐫利御寇象传曰夫征不复离羣丑也妇孕不育失其道也利用御寇顺相保也六四鸿渐于木或得其桷无咎象传曰或得其桷顺以㢲也䷴九五鸿渐于陵妇三嵗不孕终莫之胜吉象传曰终莫之胜吉得所愿也䷴上九鸿渐于陆其羽可用为仪吉象传曰其羽可用为仪吉不可乱也䷵归妹征㐫无攸利序卦传曰渐者进也进必有所归故受之以归妹彖传曰归妹天地之大义也天地不交而万物不兴归妹人之终始也说以动所归妹也征㐫位不当也无攸利柔乘刚也象传曰泽上有雷归妹君子以永终知敝䷵初九归妹以娣跛能履征吉象传曰归妹以娣以恒也跛能履吉相承也䷵九二眇能视利幽人之贞象传曰利幽人之贞未变常也六三归妹以须反归以娣象传曰归妹以须未当也䷵九四归妹愆期迟归有时象传曰愆期之志有待而行也六五帝乙归妹其君之袂不如其娣之袂良月几朢吉象传曰帝乙归妹不如其娣之袂良也其位在中以贵行也上六女承筐无实士刲羊无血无攸利象传曰上六无实承虚筐也第十三对丰䷶旅襍卦传曰丰多故也亲寡旅也䷶丰亨王假之勿忧宜日中序卦传曰得其所归者必大故受之以丰丰者大也彖传曰丰大也明以动故丰王假之尚大也勿忧宜日中宜照天下也日中则昃月盈则食天地盈虚与时消息而况于人乎况于鬼神乎象传曰雷电皆至丰君子以折狱致刑䷶初九遇其配主虽旬无咎往有尚象传曰虽旬无咎过旬灾也六二丰其蔀日中见斗往得疑疾有孚发若吉象传曰有孚𤼵若信以𤼵志也䷶九三丰其沛日中见沬折其右肱无咎象传曰丰其沛不可大事也折其右肱终不可用也䷶九四丰其蔀日中见斗遇其夷主吉象传曰丰其蔀位不当也日中见斗幽不明也遇其夷主吉行也六五来章有庆誉吉象传曰六五之吉有庆也上六丰其屋蔀其家闚其戸阒其无人三岁不觌㐫象传曰丰其屋天际翔也闚其戸阒其无人自藏也䷷旅小亨旅贞吉序卦传曰丰者大也穷大者必失其居故受之以旅彖传曰旅小亨柔得中乎外而顺乎刚止而丽乎明是以小亨旅贞吉也旅之时义大矣哉象传曰山上有火旅君子以明愼用刑而不留狱初六旅琐琐斯其所取灾象传曰旅𤨏𤨏志穷灾也六二旅卽次怀其资得童仆贞象传曰得童仆贞终无尤也九三旅焚其次䘮其童仆贞厉象传曰旅焚其次亦以伤矣以旅与下其义䘮也九四旅于处得其资斧我心不快象传曰旅于处未得位也得其资斧心未快也六五射雉一矢亡终以誉命象传曰终以誉命上逮也上九鸟焚其巢旅人先笑后号咷䘮牛于易㐫象传曰以旅在上其义焚也䘮牛于易终莫之闻也第十四对㢲䷸兊襍卦传曰兊见而㢲伏也䷸㢲小亨利有攸往利见大人序卦传曰旅而无所容故受之以㢲㢲者入也彖传曰重㢲以申命刚㢲乎中正而志行柔皆顺乎刚是以小亨利有攸往利见大人象传曰随风㢲君子以申命行事系辞下传曰㢲德之制也又曰㢲称而隐又曰㢲以行权说卦传曰齐乎㢲㢲东南也齐也者言万物之洁齐也又曰㢲入也又曰㢲为鸡又曰㢲为股又曰㢲一索而得女故谓之长女又曰㢲为木为风为长女为绳直为工为白为长为髙为进退为不果为臭其于人也为寡髪为广颡为多白眼为近利市三倍其究为躁卦初六进退利武人之贞象传曰进退志疑也利武人之贞志治也九二㢲在牀下用史巫纷若吉无咎象传曰纷若之吉得中也九三频㢲吝象传曰频㢲之吝志穷也六四悔亡田获三品象传曰田获三品有功也九五贞吉悔亡无不利无初有终先庚三日后庚三日吉象传曰九五之吉位正中也上九㢲在牀下䘮其资斧贞㐫象传曰㢲在牀下上穷也䘮其资斧正乎㐫也䷹兑亨利贞序卦传曰㢲者入也入而后说之故受之以兑兑者説也彖传曰兑说也刚中而柔外説以利贞是以顺乎天而应乎人说以先民民忘其劳说以犯难民忘其死说之大民劝矣哉象传曰丽泽兑君子以朋友讲习说卦传曰兑以说之又曰兑正秋也万物之所说也故曰说言乎兑又曰兑说也又曰兑为羊又曰兑为口又曰兑三索而得女故谓之少女又曰兑为泽为少女为巫为口舌为毁折为附决其于地也为刚卤为妾为羊初九和兑吉象传曰和兑之吉行未疑也九二孚兑吉悔亡象传曰孚兑之吉信志也六三来兑㐫象传曰来兑之㐫位不当也九四商兑未宁介疾有喜象传曰九四之喜有庆也九五孚于剥有厉象传曰孚于剥位正当也上六引兑象传曰上六引兑未光也第十五对涣䷺节襍卦传曰涣离也节止也䷺涣亨王假有庙利涉大川利贞序卦传曰兑者说也说而后散之故受之以涣彖传曰涣亨刚来而不穷柔得位乎外而上同王假有庙王乃在中也利涉大川乘木有功也象传曰风行水上涣先王以享于帝立庙系辞下传曰刳木为舟剡木为楫舟楫之利以济不通致逺以利天下葢取诸涣初六用拯马壮吉象传曰初六之吉顺也九二涣奔其机悔亡象传曰涣奔其机得愿也六三涣其躬无悔象传曰涣其躬志在外也六四涣其羣元吉涣有丘匪夷所思象传曰涣其羣元吉光大也九五涣汗其大号涣王居无咎象传曰王居无咎正位也上九涣其血去逖出无咎象传曰涣其血逺害也䷻节亨苦节不可贞序卦传曰涣者离也物不可以终离故受之以节彖传曰节亨刚柔分而刚得中苦节不可贞其道穷也说以行险当位以节中正以通天地节而四时成节以制度不伤财不害民象传曰泽上有水节君子以制数度议徳行初九不出戸庭无咎象传曰不出戸庭知通塞也系辞上传曰不出戸庭无咎子曰乱之所生也则言语以为阶君不密则失臣臣不密则失身几事不密则害成是以君子愼密而不出也九二不出门庭㐫象传曰不出门庭㐫失时极也六三不节若则嗟若无咎象传曰不节之嗟又谁咎也六四安节亨象传曰安节之亨承上道也九五甘节吉往有尚象传曰甘节之吉居位中也上六苦节贞㐫悔亡象传曰苦节贞㐫其道穷也第十六对中孚䷼小过䷽襍卦传曰小过过也中孚信也䷼中孚豚鱼吉利涉大川利贞序卦传曰节而信之故受之以中孚彖传曰中孚柔在内而刚得中说而㢲孚乃化邦也豚鱼吉信及豚鱼也利涉大川乘木舟虚也中孚以利贞乃应乎天也象传曰泽上有风中孚君子以议狱缓死䷼初九虞吉有他不燕象传曰初九虞吉志未变也九二鸣鹤在阴其子和之我有好爵吾与尔靡之象传曰其子和之中心愿也系辞上传曰鸣鹤在阴其子和之我有好爵吾与尔靡之子曰君子居其室出其言善则千里之外应之况其迩者乎居其室出其言不善则千里之外违之况其迩者乎言出乎身加乎民行发乎迩见乎逺言行君子之枢机枢机之发荣辱之主也言行君子之所以动天地也可不愼乎六三得敌或鼓或罢或泣或歌象传曰或鼓或罢位不当也六四月几朢马匹亡无咎象传曰马匹亡絶类上也九五有孚挛如无咎象传曰有孚挛如位正当也上九翰音登于天贞㐫象传曰翰音登于天何可长也䷽小过亨利贞可小事不可大事飞鸟遗之音不宜上宜下大吉序卦传曰有其信者必行之故受之以小过彖传曰小过小者过而亨也过以利贞与时行也柔得中是以小事吉也刚失位而不中是以不可大事也有飞鸟之象焉飞鸟遗之音不宜上宜下大吉上逆而下顺也象传曰山上有雷小过君子以行过乎恭丧过乎哀用过乎俭初六飞鸟以㐫象传曰飞鸟以㐫不可如何也六二过其祖遇其妣不及其君遇其臣无咎象传曰不及其君臣不可过也九三弗过防之从或戕之㐫象传曰从或戕之㐫如何也九四无咎弗过遇之往厉必戒勿用永贞象传曰弗过遇之位不当也往厉必戒终不可长也六五密云不雨自我西郊公弋取彼在穴象传曰密云不雨已上也上六弗遇过之飞鸟离之㐫是谓灾眚象传曰弗遇过之已亢也第十七对旣济䷾济未襍卦传曰旣济定也又曰未济男之穷也䷾旣济亨小利贞初吉终乱序卦传曰有过物者必济故受之以旣济彖传曰旣济亨小者亨也利贞刚柔正而位当也初吉柔得中也终止则乱其道穷也象传曰水在火上旣济君子以思患而豫防之䷾初九曳其轮濡其尾无咎象传曰曳其轮义无咎也六二妇丧其茀勿逐七日得象传曰七日得以中道也九三高宗伐鬼方三年克之小人勿用象传曰三年克之惫也六四繻有衣袽终日戒象传曰终日戒有所疑也九五东邻杀牛不如西邻之禴祭实受其福象传曰东邻杀牛不如西邻之时也实受其福吉大来也上六濡其首厉象传曰濡其首厉何可乆也䷿未济亨小狐汔济濡其尾无攸利序卦传曰物不可穷也故受之以未济终焉彖传曰未济亨柔得中也小狐汔济未出中也濡其尾无攸利不续终也虽不当位刚柔应也象传曰火在水上未济君子以愼辨物居方初六濡其尾吝象传曰濡其尾亦不知极也九二曳其轮贞吉象传曰九二贞吉中以行正也六三未济征㐫利涉大川象传曰未济征㐫位不当也九四贞吉悔亡震用伐鬼方三年有赏于大国象传曰贞吉悔亡志行也六五贞吉无悔君子之光有孚吉象传曰君子之光其晖吉也上九有孚于饮酒无咎濡其首有孚失是象传曰饮酒濡首亦不知节也古周易订诂卷六古周易订诂卷七钦定四库全书古周易订诂卷七明何楷撰彖传上大哉干元万物资始乃统天云行雨施品物流形太明终始六位时成时乘六龙以御天干道变化各正性命保合大和乃利贞首出庻物万国咸宁至哉坤元万物资生乃顺承天坤厚载物德合无疆含𢎞光大品物咸亨牝马地类行地无疆柔顺利贞君子攸行先迷失道后顺得常西南得朋乃与类行东北丧朋乃终有庆安贞之吉应地无疆屯刚柔始交而难生动乎险中大亨贞雷雨之动满盈天造草昧宜建侯而不宁蒙山下有险险而止蒙蒙亨以亨行时中也匪我求童蒙童蒙求我志应也初筮告以刚中也再三渎渎则不告渎蒙也蒙以养正圣功也需须也险在前也刚健而不陷其义不困穷矣需有孚光亨贞吉位乎天位以正中也利涉大川往有功也讼上刚下险险而健讼讼有孚窒惕中吉刚来而得中也终㓙讼不可成也利见大人尚中正也不利涉大川入于渊也师衆也贞正也能以衆正可以王矣刚中而应行险而顺以此毒天下而民从之吉又何咎矣比吉也比辅也下顺从也原筮元永贞无咎以刚中也不宁方来上下应也后夫㓙其道穷也小畜柔得位而上下应之曰小畜健而㢲刚中而志行乃亨密云不雨尚往也自我西郊施未行也履柔履刚也说而应乎干是以履虎尾不咥人亨刚中正履帝位而不疚光明也泰小往大来吉亨则是天地交而万物通也上下交而其志同也内阳而外阴内健而外顺内君子而外小人君子道长小人道消也否之匪人不利君子贞大往小来则是天地不交而万物不通也上下不交而天下无邦也内阴而外阳内柔而外刚内小人而外君子小人道长君子道消也同人柔得位得中而应乎干曰同人同人曰同人于野亨利涉大川干行也文明以健中正而应君子正也唯君子为能通天下之志大有柔得尊位大中而上下应之曰大有其德刚健而文明应乎天而时行是以元亨谦亨天道下济而光明地道卑而上行天道亏盈而益谦地道变盈而流谦鬼神害盈而福谦人道恶盈而好谦谦尊而光卑而不可踰君子之终也豫刚应而志行顺以动豫豫顺以动故天地如之而况建侯行师乎天地以顺动故日月不过而四时不忒圣人以顺动则刑罚清而民服豫之时义大矣哉随刚来而下柔动而说随大亨贞无咎而天下随时随时之义大矣哉蛊刚上而柔下㢲而止蛊蛊元亨而天下治也利涉大川往有事也先甲三日后甲三日终则有始天行也临刚浸而长说而顺刚中而应大亨以正天之道也至于八月有㓙消不久也大观在上顺而㢲中正以观天下观盥而不荐有孚颙若下观而化也观天之神道而四时不忒圣人以神道设教而天下服矣頥中有物曰噬㗐噬㗐而亨刚柔分动而明雷电合而章柔得中而上行虽不当位利用狱也贲亨柔来而文刚故亨分刚上而文柔故小利有攸徃天文也文明以止人文也观乎天文以察时变观乎人文以化成天下剥剥也柔变刚也不利有攸徃小人长也顺而止之观象也君子尚消息盈虚天行也复亨刚反动而以顺行是以出入无疾朋来无咎反复其道七日来复天行也利有攸往刚长也复其见天地之心乎无妄刚自外来而为主于内动而健刚中而应大亨以正天之命也其匪正有眚不利有攸往无妄之往何之矣天命不祐行矣哉大畜刚健笃实辉光日新其德刚上而尚贤能止健大正也不家食吉养贤也利涉大川应乎天也頥贞吉养正则吉也观頥观其所养也自求口实观其自养也天地养万物圣人养贤以及万民頥之时大矣哉大过大者过也栋桡本末弱也刚过而中㢲而说行利有攸往乃亨大过之时大矣哉习坎重险也水流而不盈行险而不失其信维心亨乃以刚中也行有尚往有功也天险不可升也地险山川丘陵也王公设险以守其国险之时用大矣哉离丽也日月丽乎天百谷草木丽乎土重明以丽乎正乃化成天下柔丽乎中正故亨是以畜牝牛吉也古周易订诂卷七古周易订诂卷八钦定四库全书古周易订诂卷八明何楷撰彖传下咸感也柔上而刚下二气感应以相与止而说男下女是以亨利贞取女吉也天地感而万物化生圣人感人心而天下和平观其所感而天地万物之情可见矣恒久也刚上而柔下雷风相与㢲而动刚柔皆应恒恒亨无咎利贞久于其道也天地之道恒久而不已也利有攸徃终则有始也日月得天而能久照四时变化而能久成圣人久于其道而天下化成观其所恒而天地万物之情可见矣遯亨遯而亨也刚当位而应与时行也小利贞浸而长也遯之时义大矣哉大壮大者壮也刚以动故壮大壮利贞大者正也正大而天地之情可见矣晋进也明出地上顺而丽乎大明柔进而上行是以康侯用钖马蕃庻昼日三接也明入地中明夷内文明而外柔顺以蒙大难文王以之利艰贞晦其明也内难而能正其志箕子以之家人女正位乎内男正位乎外男女正天地之大义也家人有严君焉父母之谓也父父子子兄兄弟弟夫夫妇妇而家道正正家而天下定矣睽火动而上泽动而下二女同居其志不同行说而丽乎明柔进而上行得中而应乎刚是以小事吉天地睽而其事同也男女睽而其志通也万物睽而其事类也睽之时用大矣哉蹇难也险在前也见险而能止知矣哉蹇利西南徃得中也不利东北其道穷也利见大人徃有功也当位贞吉以正邦也蹇之时用大矣哉解险以动动而免乎险解解利西南徃得衆也其来复吉乃得中也有攸往夙吉往有功也天地解而雷雨作雷雨作而百果草木皆甲拆觧之时大矣哉损损下益上其道上行损而有孚元吉无咎可贞利有攸往曷之用二簋可用享二簋应有时损刚益柔有时损益盈虚与时偕行益损上益下民说无疆自上下下其道大光利有攸往中正有庆利涉大川木道乃行益动而㢲日进无疆天施地生其益无方凡益之道与时偕行夬决也刚决柔也健而说决而和扬于王庭柔乘五刚也孚号有厉其危乃光也告自邑不利即戎所尚乃穷也利有攸往刚长乃终也姤遇也柔遇刚也勿用取女不可与长也天地相遇品物咸章也刚遇中正天下大行也姤之时义大矣哉萃聚也顺以说刚中而应故聚也王假有庙致孝享也利见大人亨聚以正也用大牲吉利有攸往顺天命也观其所聚而天地万物之情可见矣柔以时升巽而顺刚中而应是以大亨用见大人勿恤有庆也南征吉志行也困刚揜也险以说困而不失其所亨其惟君子乎贞大人吉以刚中也有言不信尚口乃穷也巽乎水而上水井井养而不穷也改邑不改井乃以刚中也汔至亦未繘井未有功也羸其瓶是以㓙也革水火相息二女同居其志不相得曰革已日乃孚革而信之文明以说大亨以正革而当其悔乃亡天地革而四时成汤武革命顺乎天而应乎人革之时大矣哉鼎象也以木巽火亨饪也圣人亨以享上帝而大亨以养圣贤巽而耳目聪明柔进而上行得中而应乎刚是以元亨震亨震来虩虩恐致福也笑言哑哑后有则也震惊百里惊逺而惧迩也出可以守宗庙社稷以为祭主也艮止也时止则止时行则行动静不失其时其道光明艮其止止其所也上下敌应不相与也是以不获其身行其庭不见其人无咎也渐之进也女归吉也进得位往有功也进以正可以正邦也其位刚得中也止而巽动不穷也归妹天地之大义也天地不交而万物不兴归妹人之终始也说以动所归妹也征㐫位不当也无攸利柔乘刚也丰大也明以动故丰王假之尚大也勿忧宜日中宜照天下也日中则昃月盈则食天地盈虚与时消息而况于人乎况于鬼神乎旅小亨柔得中乎外而顺乎刚止而丽乎明是以小亨旅贞吉也旅之时义大矣哉重巽以申命刚巽乎中正而志行柔皆顺乎刚是以小亨利有攸往利见大人兑説也刚中而柔外说以利贞是以顺乎天而应乎人说以先民民忘其劳説以犯难民忘其死说之大民劝矣哉涣亨刚来而不穷柔得位乎外而上同王假有庙王乃在中也利涉大川乘木有功也节亨刚柔分而刚得中苦节不可贞其道穷也説以行险当位以节中正以通天地节而四时成节以制度不伤财不害民中孚柔在内而刚得中说而巽孚乃化邦也豚鱼吉信及豚鱼也利涉大川乘木舟虚也中孚以利贞乃应乎天也小过小者过而亨也过以利贞与时行也柔得中是以小事吉也刚失位而不中是以不可大事也有飞鸟之象焉飞鸟遗之音不宜上宜下大吉上逆而下顺也既济亨小者亨也利贞刚柔正而位当也初吉柔得中也终止则乱其道穷也未济亨柔得中也小狐汔济未出中也濡其尾无攸利不续终也虽不当位刚柔应也古周易订诂卷八古周易订诂卷九钦定四库全书古周易订诂卷九明何楷撰象传上天行健君子以自彊不息潜龙勿用阳在下也见龙在田德施普也终日干干反复道也或跃在渊进无咎也飞龙在天大人造也亢龙有悔盈不可久也用九天德不可为首也地势坤君子以厚德载物履霜坚冰阴始凝也驯致其道至坚冰也六二之动直以方也不习无不利地道光也含章可贞以时𤼵也或从王事知光大也括囊无咎慎不害也黄裳元吉文在中也龙战于野其道穷也用六永贞以大终也云雷屯君子以经纶虽磐桓志行正也以贵下贱大得民也六二之难乘刚也十年乃字反常也卽鹿无虞以从禽也君子舍之往吝穷也求而徃明也屯其膏施未光也泣血涟如何可长也山下出泉蒙君子以果行育德利用刑人以正法也子克家刚柔接也勿用取女行不顺也困蒙之吝独逺实也童蒙之吉顺以巽也利用御寇上下顺也云上于天需君子以饮食宴乐需于郊不犯难行也利用恒无咎未失常也需于沙衍在中也虽小有言以吉终也需于泥灾在外也自我致寇敬慎不败也需于血顺以听也酒食贞吉以中正也不速之客来敬之终吉虽不当位未大失也天与水违行讼君子以作事谋始不永所事讼不可长也虽小有言其辩明也不克讼归逋窜也自下讼上患至掇也食旧德从上吉也复卽命渝安贞不失也讼元吉以中正也以讼受服亦不足敬也地中有水师君子以容民畜衆师出以律失律㓙也在师中吉承天宠也王三钖命懐万邦也师或舆尸大无功也左次无咎未失常也长子帅师以中行也弟子舆尸使不当也大君有命以正功也小人勿用必乱邦也地上有水比先王以建万国亲诸侯比之初六有他吉也比之自内不自失也比之匪人不亦伤乎外比于贤以从上也显比之吉位正中也舍逆取顺失前禽也邑人不诫上使中也比之无首无所终也风行天上小畜君子以懿文德复自道其义吉也牵复在中亦不自失也夫妻反目不能正室也有孚惕出上合志也有孚挛如不独富也既雨既处德积载也君子征㐫有所疑也上天下泽履君子以辩上下定民志素履之往独行愿也幽人贞吉中不自乱也眇能视不足以有明也跛能履不足以与行也咥人之㐫位不当也武人为于大君志刚也愬愬终吉志行也夬履贞厉位正当也元吉在上大有庆也天地交泰后以财成天地之道辅相天地之宜以左右民拔茅征吉志在外也包荒得尚于中行以光大也无往不复天地际也翩翩不富皆失实也不戒以孚中心愿也以祉元吉中以行愿也城复于隍其命乱也天地不交否君子以俭德辟难不可荣以禄拔茅贞吉志在君也大人否亨不乱羣也包羞位不当也有命无咎志行也大人之吉位正当也否终则倾何可长也天与火同人君子以类族辩物出门同人又谁咎也同人于宗吝道也伏戎于莽敌刚也三岁不兴安行也乘其墉义弗克也其吉则困而反则也同人之先以中直也大师相遇言相克也同人于郊志未得也火在天上大有君子以遏恶扬善顺天休命大有初九无交害也大车以载积中不败也公用亨于天子小人害也匪其彭无咎明辩晳也厥孚交如信以发志也威如之吉易而无僃也大有上吉自天祐也地中有山谦君子以裒多益寡称物平施谦谦君子卑以自牧也鸣谦贞吉中心得也劳谦君子万民服也无不利撝谦不违则也利用侵伐征不服也鸣谦志未得也可用行师征邑国也雷出地奋豫先王以作乐崇德殷荐之上帝以配祖考初六鸣豫志穷㐫也不终日贞吉以中正也盱豫有悔位不当也由豫大有得志大行也六五贞疾乘刚也恒不死中未亡也㝠豫在上何可长也泽中有雷随君子以向晦入宴息官有渝从正吉也出门交有功不失也系小子弗兼与也系丈夫志舍下也随有获其义㐫也有孚在道明功也孚于嘉吉位正中也拘系之上穷也山下有风蛊君子以振民育德干父之蛊意承考也干母之蛊得中道也干父之蛊终无咎也裕父之蛊徃未得也干父用誉承以德也不事王侯志可则也泽上有地临君子以教思无穷容保民无疆咸临贞吉志行正也咸临吉无不利未顺命也甘临位不当也既忧之咎不长也至临无咎位当也大君之宜行中之谓也敦临之吉志在内也风行地上观先王以省方观民设教初六童观小人道也闚观女贞亦可丑也观我生进退未失道也观国之光尚賔也观我生观民也观其生志未平也雷电噬㗐先王以明罚勑法屦校灭趾不行也噬肤灭鼻乘刚也遇毒位不当也利艰贞吉未光也贞厉无咎得当也何校灭耳聪不明也山下有火贲君子以明庻政无敢折狱舍车而徒义弗乘也贲其须与上兴也永贞之吉终莫之陵也六四当位疑也匪寇婚媾终无尤也六五之吉有喜也白贲无咎上得志也山附于地剥上以厚下安宅剥牀以足以灭下也剥牀以辨未有与也剥之无咎失上下也剥牀以肤切近灾也以宫人宠终无尤也君子得舆民所载也小人剥庐终不可用也雷在地中复先王以至日闭关商旅不行后不省方不逺之复以修身也休复之吉以下仁也频复之厉义无咎也中行独复以从道也敦复无悔中以自考也迷复之㐫反君道也天下雷行物与无妄先王以茂对时育万物无妄之往得志也不耕获未富也行人得牛邑人灾也可贞无咎固有之也无妄之药不可试也无妄之行穷之灾也天在山中大畜君子以多识前言徃行以畜其徳有厉利己不犯灾也舆説輹中无尤也利有攸徃上合志也六四元吉有喜也六五之吉有庆也何天之衢道大行也山下有雷頥君子以慎言语节饮食观我朶頥亦不足贵也六二征㐫行失类也十年勿用道大悖也顚頥之吉上施光也居贞之吉顺以从上也由頥厉吉大有庆也泽灭木大过君子以独立不惧遯世无闷借用白茅柔在下也老夫女妻过以相与也栋桡之㐫不可以有辅也栋隆之吉不桡乎下也枯杨生华何可久也老妇士夫亦可丑也过涉之㐫不可咎也水洊至习坎君子以常德行习教事习坎入坎失道㐫也求小得未出中也来之坎坎终无功也樽酒簋贰刚柔际也坎不盈中未大也上六失道㓙三岁也明两作离大人以继明照于四方履错之敬以辟咎也黄离元吉得中道也日昃之离何可久也突如其来如无所容也六五之吉离王公也王用出征以正邦也古周易订诂卷九古周易订诂卷十钦定四库全书古周易订诂卷十明何楷撰象传下山上有泽咸君子以虚受人咸其拇志在外也虽㓙居吉顺不害也咸其股亦不处也志在随人所执下也贞吉悔亡未感害也憧憧徃来未光大也咸其脢志末也咸其辅颊舌滕口说也雷风恒君子以立不易方浚恒之㐫始求深也九二悔亡能久中也不恒其德无所容也久非其位安得禽也妇人贞吉从一而终也夫子制义从妇㐫也振恒在上大无功也天下有山遯君子以逺小人不恶而严遯尾之厉不徃何灾也执用黄牛固志也系遯之厉有疾惫也畜臣妾吉不可大事也君子好遯小人否也嘉遯贞吉以正志也肥遯无不利无所疑也雷在天上大壮君子以非礼弗履壮于趾其孚穷也九二贞吉以中也小人用壮君子罔也藩决不羸尚徃也丧羊于易位不当也不能退不能遂不详也艰则吉咎不长也明出地上晋君子以自昭明徳晋如摧如独行正也裕无咎未受命也受兹介福以中正也衆允之志上行也鼫䑕贞厉位不当也失得勿恤徃有庆也维用伐邑道未光也明入地中明夷君子以涖衆用晦而明君子于行义不食也六二之吉顺以则也南狩之志乃大得也入于左腹获心意也箕子之贞明不可息也初登于天照四国也后入于地失则也风自火出家人君子以言有物而行有恒闲有家志未变也六二之吉顺以巽也家人嗃嗃未失也妇子嘻嘻失家节也富家大吉顺在位也王假有家交相爱也威如之吉反身之谓也上火下泽睽君子以同而异见恶人以辟咎也遇主于巷未失道也见舆曳位不当也无初有终遇刚也交孚无咎志行也厥宗噬肤徃有庆也遇雨之吉羣疑亡也山上有水蹇君子以反身修德徃蹇来誉宜待也王臣蹇蹇终无尤也徃蹇来反内喜之也徃蹇来连当位实也大蹇朋来以中节也徃蹇来硕志在内也利见大人以从贵也雷雨作解君子以赦过宥罪刚柔之际义无咎也九二贞吉得中道也负且乘亦可丑也自我致戎又谁咎也解而拇未当位也君子有解小人退也公用射隼以解悖也山下有泽损君子以惩忿窒欲已事遄往尚合志也九二利贞中以为志也一人行三则疑也损其疾亦可喜也六五元吉自上祐也弗损益之大得志也风雷益君子以见善则迁有过则改元吉无咎下不厚事也或益之自外来也益用㐫事固有之也告公从以益志也有孚惠心勿问之矣惠我德大得志也莫益之偏辞也或击之自外来也泽上于天夬君子以施禄及下居德则忌不胜而徃咎也有戎勿恤得中道也君子夬夬终无咎也其行次且位不当也闻言不信聪不明也中行无咎中未光也无号之㐫终不可长也天下有风姤后以施命诰四方系于金柅柔道牵也包有鱼义不及賔也其行次且行未牵也无鱼之㓙逺民也九五含章中正也有陨自天志不舍命也姤其角上穷吝也泽上于地萃君子以除戎器戒不虞乃乱乃萃其志乱也引吉无咎中未变也徃无咎上巽也大吉无咎位不当也萃有位志未光也赍咨涕洟未安上也地中生木升君子以顺徳积小以高大允升大吉上合志也九二之孚有喜也升虚邑无所疑也王用亨于岐山顺事也贞吉升阶大得志也㝠升在上消不富也泽无水困君子以致命遂志入于幽谷幽不明也困于酒食中有庆也据于蒺藜乘刚也入于其宫不见其妻不祥也来徐徐志在下也虽不当位有与也劓刖志未得也乃徐有说以中直也利用祭祀受福也困于葛藟未当也动悔有悔吉行也木上有水井君子以劳民劝相井泥不食下也旧井无禽时舍也井谷射鲋无与也井渫不食行恻也求王明受福也井甃无咎修井也寒泉之食中正也元吉在上大成也泽中有火革君子以治歴明时巩用黄牛不可以有为也已日革之行有嘉也革言三就又何之矣改命之吉信志也大人虎变其文炳也君子豹变其文蔚也小人革面顺以从君也木上有火鼎君子以正位凝命鼎颠趾未悖也利出否以从贵也鼎有实慎所之也我仇有疾终无尤也鼎耳革失其义也覆公餗信如何也鼎黄耳中以为实也玉铉在上刚柔节也洊雷震君子以恐惧修省震来虩虩恐致福也笑言哑哑后有则也震来厉乘刚也震苏苏位不当也震遂泥未光也震徃来厉危行也其事在中大无丧也震索索中未得也虽㐫无咎畏邻戒也兼山艮君子以思不出其位艮其趾未失正也不拯其随未退听也艮其限危薰心也艮其身止诸躬也艮其辅以中正也敦艮之吉以厚终也山上有水渐君子以居贤徳善俗小子之厉义无咎也饮食衎衎不素饱也夫征不复离羣丑也妇孕不育失其道也利用御寇顺相保也或得其桷顺以巽也终莫之胜吉得所愿也其羽可用为仪吉不可乱也泽上有雷归妹君子以永终知敝归妹以娣以恒也跛能履吉相承也利幽人之贞未变常也归妹以须未当也愆期之志有待而行也帝乙归妹不如其娣之袂良也其位在中以贵行也上六无实承虚筐也雷电皆至丰君子以折狱致刑虽旬无咎过旬灾也有孚𤼵若信以𤼵志也丰其沛不可大事也折其右肱终不可用也丰其蔀位不当也日中见斗幽不明也遇其夷主吉行也六五之吉有庆也丰其屋天际翔也闚其戸阒其无人自藏也山上有火旅君子以明慎用刑而不留狱旅琐琐志穷灾也得童仆贞终无尤也旅焚其次亦以伤矣以旅与下其义丧也旅于处未得位也得其资斧心未快也终以誉命上逮也以旅在上其义焚也丧牛于易终莫之闻也随风巽君子以申命行事进退志疑也利武人之贞志治也纷若之吉得中也频巽之吝志穷也田获三品有功也九五之吉位正中也巽在牀下上穷也丧其资斧正乎㐫也丽泽兑君子以朋友讲习和兑之吉行未疑也孚兑之吉信志也来兑之㐫位不当也九四之喜有庆也孚于剥位正当也上六引兑未光也风行水上涣先王以享于帝立庙初六之吉顺也涣奔其机得愿也涣其躬志在外也涣其羣元吉光大也王居无咎正位也涣其血逺害也泽上有水节君子以制数度议徳行不出戸庭知通塞也不出门庭㐫失时极也不节之嗟又谁咎也安节之亨承上道也甘节之吉居位中也苦节贞㐫其道穷也泽上有风中孚君子以议狱缓死初九虞吉志未变也其子和之中心愿也或鼓或罢位不当也马匹亡絶类上也有孚挛如位正当也翰音登于天何可长也山上有雷小过君子以行过乎恭丧过乎哀用过乎俭飞鸟以㐫不可如何也不及其君臣不可过也从或戕之㐫如何也弗过遇之位不当也徃厉不戒终不可长也密云不雨已上也弗遇过之已亢也水在火上既济君子以思患而豫防之曳其轮义无咎也七日得以中道也三年克之惫也终日戒有所疑也东邻杀牛不如西邻之时也实受其福吉大来也濡其首厉何可久也火在水上未济君子以慎辩物居方濡其尾亦不知极也九二贞吉中以行正也未济征㐫位不当也贞吉悔亡志行也君子之光其晖吉也饮酒濡首亦不知节也古周易订诂卷十古周易订诂卷十一钦定四库全书古周易订诂卷十一明何楷撰系辞上传天尊地卑干坤定矣卑高以陈贵贱位矣动静有常刚柔断矣方以类聚物以羣分吉㐫生矣在天成象在地成形变化见矣是故刚柔相摩八卦相盪鼓之以雷霆润之以风雨日月运行一寒一暑干道成男坤道成女干知大始坤作成物干以易知坤以简能易则易知简则易从易知则有亲易从则有功有亲则可久有功则可大可久则贤人之徳可大则贤人之业易简而天下之理得矣天下之理得而成位乎其中矣圣人设卦观象系辞焉而明吉㐫刚柔相推而生变化是故吉㓙者失得之象也悔吝者忧虞之象也变化者进退之象也刚柔者昼夜之象也六爻之动三极之道也是故君子所居而安者易之序也所乐而玩者爻之辞也是故君子居则观其象而玩其辞动则观其变而玩其占是以自天祐之吉无不利彖者言乎象者也爻者言乎变者也吉㐫者言乎其失得也悔吝者言乎其小疵也无咎者善补过也是故列贵贱者存乎位齐小大者存乎卦辩吉㐫者存乎辞忧悔吝者存乎介震无咎者存乎悔是故卦有小大辞有险易辞也者各指其所之易与天地凖故能弥纶天地之道仰以观于天文俯以察于地理是故知幽明之故原始反终故知死生之说精气为物游魂为变是故知鬼神之情状与天地相似故不违知周乎万物而道济天下故不过旁行而不流乐天知命故不忧安土敦乎仁故能爱范围天地之化而不过曲成万物而不遗通乎昼夜之道而知故神无方而易无体一阴一阳之谓道继之者善也成之者性也仁者见之谓之仁知者见之谓之知百姓日用而不知故君子之道鲜矣显诸仁藏诸用鼓万物而不与圣人同忧盛德大业至矣哉富有之谓大业日新之谓盛德生生之谓易成象之谓干效法之谓坤极数知来之谓占通变之谓事阴阳不测之谓神夫易广矣大矣以言乎逺则不御以言乎迩则静而正以言乎天地之间则备矣夫干其静也专其动也直是以大生焉夫坤其静也翕其动也辟是以广生焉广大配天地变通配四时阴阳之义配日月易简之善配至徳子曰易其至矣乎夫易圣人所以崇徳而广业也知崇礼卑崇效天卑法地天地设位而易行乎其中矣成性存存道义之门圣人有以见天下之赜而拟诸其形容象其物宜是故谓之象圣人有以见天下之动而观其㑹通以行其典礼系辞焉以断其吉㓙是故谓之爻言天下之至赜而不可恶也言天下之至动而不可乱也拟之而后言议之而后动拟议以成其变化鸣鹤在阴其子和之我有好爵吾与尔靡之子曰君子居其室出其言善则千里之外应之况其迩者乎居其室出其言不善则千里之外违之况其迩者乎言出乎身加乎民行𤼵乎迩见乎逺言行君子之枢机枢机之𤼵荣辱之主也言行君子之所以动天地也可不慎乎同人先号咷而后笑子曰君子之道或出或处或黙或语二人同心其利断金同心之言其臭如兰初六借用白茅无咎子曰苟错诸地而可矣借之用茅何咎之有慎之至也夫茅之为物薄而用可重也慎斯术也以往其无所失矣劳谦君子有终吉子曰劳而不伐有功而不徳厚之至也语以其功下人者也徳言盛礼言恭谦也者致恭以存其位者也亢龙有悔子曰贵而无位髙而无民贤人在下位而无辅是以动而有悔也不出戸庭无咎子曰乱之所生也则言语以为阶君不密则失臣臣不密则失身几事不宻则害成是以君子慎密而不出也子曰作易者其知盗乎易曰负且乘致寇至负也者小人之事也乘也者君子之器也小人而乘君子之器盗思夺之矣上慢下暴盗思伐之矣慢藏诲盗冶容诲淫易曰负且乘致寇至盗之招也大衍之数五十其用四十有九分而为二以象两挂一以象三揲之以四以象四时归竒于扐以象闰五岁再闰故再扐而后挂天一地二天三地四天五地六天七地八天九地十天数五地数五五位相得而各有合天数二十有五地数三十凡天地之数五十有五此所以成变化而行鬼神也干之策二百一十有六坤之策百四十有四凡三百有六十当期之日二篇之策万有一千五百二十当万物之数也是故四营而成易十有八变而成卦八卦而小成引而伸之触类而长之天下之能事毕矣显道神徳行是故可与酬酢可与祐神矣子曰知变化之道者其知神之所为乎第右余一一右余二变右余三右余四第二右余一第三右余二变右余三右余四易有圣人之道四焉以言者尚其辞以动者尚其变以制器者尚其象以卜筮者尚其占是以君子将有为也将有行也问焉而以言其受命也如向无有逺近幽深遂知来物非天下之至精其孰能与于此参伍以变错综其数通其变遂成天地之文极其数遂定天下之象非天下之至变其孰能与于此易无思也无为也寂然不动感而遂通天下之故非天下之至神其孰能与于此夫易圣人之所以极深而研几也唯深也故能通天下之志唯几也故能成天下之务唯神也故不疾而速不行而至子曰易有圣人之道四焉者此之谓也子曰夫易何为者也夫易开物成务冒天下之道如斯而已者也是故圣人以通天下之志以定天下之业以断天下之疑是故蓍之徳圆而神卦之徳方以知六爻之义易以贡圣人以此洗心退藏于密吉㐫与民同患神以知来知以藏往其孰能与于此哉古之聪明睿知神武而不杀者夫是以明于天之道而察于民之故是兴神物以前民用圣人以此斋戒以神明其徳夫是故阖戸谓之坤辟戸谓之干一阖一辟谓之变往来不穷谓之通见乃谓之象形乃谓之器制而用之谓之法利用出入民咸用之谓之神是故易有大极是生两仪两仪生四象四象生八卦八卦定吉㓙吉㐫生大业是故法象莫大乎天地变通莫大乎四时县象着明莫大乎日月崇髙莫大乎富贵备物致用立成器以为天下利莫大乎圣人探赜索隐钩深致逺以定天下之吉㓙成天下之亹亹者莫大乎蓍龟是故天生神物圣人则之天地变化圣人效之天垂象见吉㓙圣人象之河出图洛出书圣人则之易有四象所以示也系辞焉所以告也定之以吉㓙所以断也易曰自天祐之吉无不利子曰祐者助也天之所助者顺也人之所助者信也履信思乎顺又以尚贤也是以自天祐之吉无不利也子曰书不尽言言不尽意然则圣人之意其不可见乎子曰圣人立象以尽意设卦以尽情伪系辞焉以尽其言变而通之以尽利鼓之舞之以尽神干坤其易之緼耶干坤成列而易立乎其中矣干坤毁则无以见易易不可见则干坤或几乎息矣是故形而上者谓之道形而下者谓之器化而裁之谓之变推而行之谓之通举而错之天下之民谓之事业是故夫象圣人有以见天下之赜而拟诸其形容象其物宜是故谓之象圣人有以见天下之动而观其㑹通以行其典礼系辞焉以断其吉㐫是故谓之爻极天下之赜者存乎卦鼓天下之动者存乎辞化而裁之存乎变推而行之存乎通神而明之存乎其人黙而成之不言而信存乎徳行古周易订诂卷十一古周易订诂卷十二钦定四库全书古周易订诂卷十二明何楷撰系辞下传八卦成列象在其中矣因而重之爻在其中矣刚柔相推变在其中矣系辞焉而命之动在其中矣吉㓙悔吝者生乎动者也刚柔者立本者也变通者趣时者也吉㐫者贞胜者也天地之道贞观者也日月之道贞明者也天下之动贞夫一者也夫干确然示人易矣夫坤隤然示人简矣爻也者效此者也象也者像此者也爻象动乎内吉㐫见乎外功业见乎变圣人之情见乎辞天地之大徳曰生圣人之大寳曰位何以守位曰仁何以聚人曰财理财正辞禁民为非曰义古者包牺氏之王天下也仰则观象于天俯则观法于地观鸟兽之文与地之宜近取诸身逺取诸物于是始作八卦以通神明之徳以类万物之情作结绳而为网罟以佃以渔葢取诸离包牺氏没神农氏作斵木为耜楺木为耒耒耨之利以教天下葢取诸益日中为市致天下之民聚天下之货交易而退各得其所葢取诸噬嗑神农氏没黄帝尧舜氏作通其变使民不倦神而化之使民宜之易穷则变变则通通则久是以自天祐之吉无不利黄帝尧舜垂衣裳而天下治葢取诸干坤刳木为舟剡木为楫舟楫之利以济不通致逺以利天下葢取诸涣服牛乗马引重致逺以利天下葢取诸随重门击柝以待暴客葢取诸豫㫁木为杵掘地为臼臼杵之利万民以济葢取诸小过弦木为弧剡木为矢弧矢之利以威天下葢取诸睽上古穴居而野处后世圣人易之以宫室上栋下宇以待风雨葢取诸大壮古之𦵏者厚衣之以薪塟之中野不封不树丧期无数后世圣人易之以棺椁葢取诸大过上古结绳而治后世圣人易之以书契百官以治万民以察葢取诸夬是故易者象也象也者像也彖者材也爻也者效天下之动者也是故吉㓙生而悔吝着也阳卦多隂隂卦多阳其故何也阳卦竒隂卦耦其徳行何也阳一君而二民君子之道也隂二君而一民小人之道也易曰憧憧徃来朋从尔思子曰天下何思何虑天下同归而殊涂一致而百虑天下何思何虑日徃则月来月徃则日来日月相推而明生焉寒徃则暑来暑徃则寒来寒暑相推而嵗成焉徃者屈也来者信也屈信相感而利生焉尺蠖之屈以求信也龙蛇之蛰以存身也精义入神以致用也利用安身以崇徳也过此以徃未之或知也穷神知化德之盛也易曰困于石据于蒺藜入于其宫不见其妻㓙子曰非所困而困焉名必辱非所据而据焉身必危既辱且危死期将至妻其可得见邪易曰公用射隼于高墉之上获之无不利子曰隼者禽也弓矢者器也射之者人也君子藏器于身待时而动何不利之有动而不括是以出而有获语成器而动者也子曰小人不耻不仁不畏不义不见利不劝不威不惩小惩而大诫此小人之福也易曰屦校灭趾无咎此之谓也善不积不足以成名恶不积不足以灭身小人以小善为无益而弗为也以小恶为无伤而弗去也故恶积而不可掩罪大而不可解易曰何校灭耳㓙子曰危者安其位者也亡者保其存者也乱者有其治者也是故君子安而不忘危存而不忘亡治而不忘乱是以身安而国家可保也易曰其亡其亡系于苞桑子曰德薄而位尊知小而谋大力小而任重鲜不及矣易曰鼎折足覆公餗其形渥㓙言不胜其任也子曰知几其神乎君子上交不谄下交不凟其知几乎几者动之㣲吉之先见者也君子见几而作不俟终日易曰介于石不终日贞吉介如石焉宁用终日㫁可识矣君子知微知彰知柔知刚万夫之望子曰颜氏之子其殆庶几乎有不善未尝不知知之未尝复行也易曰不逺复无祗悔元吉天地絪緼万物化醇男女搆精万物化生易曰三人行则损一人一人行则得其友言致一也子曰君子安其身而后动易其心而后语定其交而后求君子脩此三者故全也危以动则民不与也惧以语则民不应也无交而求则民不与也莫之与则伤之者至矣易曰莫益之或击之立心勿恒㓙子曰干坤其易之门邪干阳物也坤隂物也隂阳合徳而刚柔有体以体天地之撰以通神明之徳其称名也杂而不越于稽其类其衰世之意耶夫易彰往而察来而微显阐幽开而当名辨物正言㫁辞则备矣其称名也小其取类也大其㫖逺其辞文其言曲而中其事肆而隠因贰以济民行以明失得之报易之兴也其于中古乎作易者其有忧患乎是故履徳之基也谦徳之柄也复徳之本也恒徳之固也损徳之修也益徳之裕也困徳之辨也井徳之地也巽徳之制也履和而至谦尊而光复小而辨于物恒杂而不厌损先难而后易益长裕而不设困穷而通井居其所而迁巽称而隠履以和行谦以制礼复以自知恒以一徳损以逺害益以兴利困以寡怨井以辨义巽以行权易之为书也不可逺为道也屡迁变动不居周流六虚上下无常刚柔相易不可为典要唯变所适其出入以度外内使知惧又明于忧患与故无有师保如临父母初率其辞而揆其方既有典常苟非其人道不虚行易之为书也原始要终以为质也六爻相杂唯其时物也其初难知其上易知本末也初辞拟之卒成之终若夫杂物撰徳辨是与非则非其中爻不备噫亦要存亡吉㓙则居可知矣知者观其彖辞则思过半矣二与四同功而异位其善不同二多誉四多惧近也柔之为道不利逺者其要无咎其用柔中也三与五同功而异位三多㓙五多功贵贱之等也其柔危其刚胜耶易之为书也广大悉备有天道焉有人道焉有地道焉兼三才而两之故六六者非他也三才之道也道有变动故曰爻爻有等故曰物物相杂故曰文文不当故吉㓙生焉易之兴也其当殷之末世周之盛徳邪当文王与纣之事邪是故其辞危危者使平易者使倾其道甚大百物不废惧以终始其要无咎此之谓易之道也夫干天下之至健也徳行恒易以知险夫坤天下之至顺也徳行恒简以知阻能説诸心能研诸侯之虑定天下之吉㐫成天下之亹亹者是故变化云为吉事有祥象事知器占事知来天地设位圣人成能人谋鬼谋百姓与能八卦以象告爻彖以情言刚柔杂居而吉㐫可见矣变动以利言吉㐫以情迁是故爱恶相攻而吉㓙生逺近相取而悔吝生情伪相感而利害生凡易之情近而不相得则㓙或害之悔且吝将叛者其辞惭中心疑者其辞枝吉人之辞寡躁人之辞多诬善之人其辞游失其守者其辞屈古周易订诂卷十二古周易订诂卷十三钦定四库全书古周易订诂卷十三明何楷撰文言传元者善之长也亨者嘉之会也利者义之和也贞者事之干也君子体仁足以长人嘉会足以合礼利物足以和义贞固足以干事君子行此四徳者故曰干元亨利贞初九曰潜龙勿用何谓也子曰龙徳而隐者也不易乎世不成乎名遯世无闷不见是而无闷乐则行之忧则违之确乎其不可拔潜龙也九二曰见龙在田利见大人何谓也子曰龙德而正中者也庸言之信庸行之谨闲邪存其诚善世而不伐德博而化易曰见龙在田利见大人君德也九三曰君子终日干干夕惕若厉无咎何谓也子曰君子进德修业忠信所以进德也修辞立其诚所以居业也知至至之可与几也知终终之可与存义也是故居上位而不骄在下位而不忧故干干因其时而惕虽危无咎矣九四曰或跃在渊无咎何谓也子曰上下无常非为邪也进退无恒非离羣也君子进德修业欲及时也故无咎九五曰飞龙在天利见大人何谓也子曰同声相应同气相求水流湿火就燥云从龙风从虎圣人作而万物覩本乎天者亲上本乎地者亲下则各从其类也上九曰亢龙有悔何谓也子曰贵而无位高而无民贤人在下位而无辅是以动而有悔也潜龙勿用下也见龙在田时舍也终日干干行事也或跃在渊自试也飞龙在天上治也亢龙有悔穷之灾也干元用九天下治也潜龙勿用阳气潜藏见龙在田天下文明终日干干与时偕行或跃在渊干道乃革飞龙在天乃位乎天德亢龙有悔与时偕极干元用九乃见天则干元者始而亨者也利贞者性情也干始能以美利利天下不言所利大矣哉大哉干乎刚健中正纯粹精也六爻发挥旁通情也时乗六龙以御天也云行雨施天下平也君子以成德为行日可见之行也潜之为言也隐而未见行而未成是以君子弗用也君子学以聚之问以辩之寛以居之仁以行之易曰见龙在田利见大人君德也九三重刚而不中上不在天下不在田故干干因其时而惕虽危无咎矣九四重刚而不中上不在天下不在田中不在人故或之或之者疑之也故无咎夫大人者与天地合其德与日月合其明与四时合其序与鬼神合其吉㓙先天而天弗违后天而奉天时天且弗违而况于人乎况于鬼神乎亢之为言也知进而不知退知存而不知亡知得而不知丧其唯圣人乎知进退存亡而不失其正者其唯圣人乎坤至柔而动也刚至静而德方后得主而有常含万物而化光坤道其顺乎承天而时行积善之家必有余庆积不善之家必有余殃臣弑其君子弑其父非一朝一夕之故其所由来者渐矣由辩之不早辩也易曰履霜坚冰至葢言顺非也直其正也方其义也君子敬以直内义以方外敬义立而德不孤直方大不习无不利则不疑其所行也隂虽有美含之以从王事弗敢成也地道也妻道也臣道也地道无成而代有终也天地变化草木蕃天地闭贤人隠易曰括囊无咎无誉葢言谨也君子黄中通理正位居体美在其中而畅于四支发于事业美之至也隂疑于阳必战为其嫌于无阳也故称龙焉犹未离其类也故称血焉夫𤣥黄者天地之襍也天𤣥而地黄古周易订诂卷十三古周易订诂卷十四钦定四库全书古周易订诂卷十四明何楷撰説卦传昔者圣人之作易也幽赞于神明而生蓍参天两地而倚数观变于隂阳而立卦发挥于刚柔而生爻和顺于道徳而理于义穷理尽性以至于命昔者圣人之作易也将以顺性命之理是以立天之道曰隂与阳立地之道曰柔与刚立人之道曰仁与义兼三才而两之故易六画而成卦分隂分阳迭用柔刚故易六位而成章天地定位山泽通气雷风相薄水火不相射八卦相错数徃者顺知来者逆是故易逆数也雷以动之风以散之雨以润之日以晅之艮以止之兑以説之干以君之坤以藏之帝出乎震齐乎巽相见乎离致役乎坤説言乎兊战乎干劳乎坎成言乎艮万物出乎震震东方也齐乎巽巽东南也齐也者言万物之洁齐也离也者明也万物皆相见南方之卦也圣人南面而听天下向明而治葢取诸此也坤也者地也万物皆致养焉故曰致役乎坤兊正秋也万物之所説也故曰説言乎兊战乎干干西北之卦也言隂阳相薄也坎者水也正北方之卦也劳卦也万物之所归也故曰劳乎坎艮东北之卦也万物之所成终而所成始也故曰成言乎艮神也者玅万物而为言者也动万物者莫疾乎雷挠万物者莫疾乎风燥万物者莫熯乎火説万物者莫説乎泽润万物者莫润乎水终万物始万物者莫盛乎艮故水火相逮雷风不相悖山泽通气然后能变化既成万物也干健也坤顺也震动也巽入也坎陷也离丽也艮止也兑説也干为马坤为牛震为龙巽为鸡坎为豕离为雉艮为狗兑为羊干为首坤为腹震为足巽为股坎为耳离为目艮为手兑为口干天也故称乎父坤地也故称乎母震一索而得男故谓之长男巽一索而得女故谓之长女坎再索而得男故谓之中男离再索而得女故谓之中女艮三索而得男故谓之少男兑三索而得女故谓之少女干为天为圜为君为父为玊为金为寒为冰为大赤为良马为老马为瘠马为驳马为木果坤为地为母为布为釜为吝啬为均为子母牛为大舆为文为衆为柄其于地也为黑震为雷为龙爲𤣥黄爲旉爲大涂爲长子爲决躁爲苍筤竹爲萑苇其于马也爲善鸣爲馵足为作足为的颡其于稼也为反生其究为健为蕃鲜巽爲木爲风爲长女爲䋲直为工爲白爲长爲高爲进退爲不果爲臭其于人也爲寡髪爲广颡爲多白眼爲近利市三倍其究爲躁卦坎为水爲沟渎爲隐伏爲矫輮为弓轮其于人也爲加忧爲心病爲耳痛爲血卦爲赤其于马也爲美嵴爲亟心爲下首爲薄蹄爲曳其于舆也爲多眚爲通爲月爲盗其于木也爲坚多心离为火爲日爲电爲中女爲甲胄爲戈兵其于人也爲大腹爲干卦爲鼈爲蟹爲蠃爲蚌爲龟其于木也爲科上藁艮爲山爲径路爲小石爲门阙爲果蓏为阍寺爲指爲狗爲䑕爲黔喙之属其于木也爲坚多节兑爲泽爲少女爲巫爲口舌爲毁折爲附决其于地也为刚卤爲妾爲羊古周易订诂卷十四古周易订诂卷十五钦定四库全书古周易订诂卷十五明何楷撰序卦传有天地然后万物生焉盈天地之间者惟万物故受之以屯屯者盈也屯者物之始生也物生必蒙故受之以蒙蒙者蒙也物之穉也物穉不可不养也故受之以需需者饮食之道也饮食必有讼故受之以讼讼必有衆起故受之以师师者衆也衆必有所比故受之以比比者比也比必有所畜故受之以小畜物畜然后有礼故受之以履履而泰然后安故受之以泰泰者通也物不可以终通故受之以否物不可以终否故受之以同人与人同者物必归焉故受之以大有有大者不可以盈故受之以谦有大而能谦必豫故受之以豫豫必有随故受之以随以喜随人者必有事故受之以蛊蛊者事也有事而后可大故受之以临临者大也物大然后可观故受之以观可观而后有所合故受之以噬㗐㗐者合也物不可以苟合而已故受之以贲贲者饰也致饰然后亨则尽矣故受之以剥剥者剥也物不可以终尽剥穷上反下故受之以复复则不妄矣故受之以无妄有无妄然后可畜故受之以大畜物畜然后可养故受之以頥頥者养也不养则不可动故受之以大过物不可以终过故受之以坎坎者陷也陷必有所丽故受之以离离者丽也有天地然后有万物有万物然后有男女有男女然后有夫妇有夫妇然后有父子有父子然后有君臣有君臣然后有上下有上下然后礼义有所错夫妇之道不可以不乆也故受之以恒恒者乆也物不可以乆居其所故受之以遯遯者退也物不可以终遯故受之以大壮物不可以终壮故受之以晋晋者进也进必有所伤故受之以明夷夷者伤也伤于外者必反其家故受之以家人家道穷必乖故受之以睽睽者乖也乖必有难故受之以蹇蹇者难也物不可以终难故受之以解解者缓也缓必有所失故受之以损损而不已必益故受之以益益而不已必决故受之以夬夬者决也决必有所遇故受之以姤姤者遇也物相遇而后聚故受之以萃萃者聚也聚而上者谓之升故受之以升升而不已必困故受之以困困乎上者必反下故受之以井井道不可不革故受之以革革物者莫若鼎故受之以鼎主器者莫若长子故受之以震震者动也物不可以终动止之故受之以艮艮者止也物不可以终止故受之以渐渐者进也进必有所归故受之以归妹得其所归者必大故受之以丰丰者大也穷大者必失其居故受之以旅旅而无所容故受之以巽巽者入也入而后説之故受之以兑兑者説也説而后散之故受之以涣涣者离也物不可以终离故受之以节节而信之故受之以中孚有其信者必行之故受之以小过有过物者必济故受之以既济物不可穷也故受之以未济终焉古周易订诂卷十五古周易订诂卷十六钦定四库全书古周易订诂卷十六明何楷撰襍卦传干刚坤柔比乐师忧临观之义或与或求屯见而不失其居蒙襍而着震起也艮止也损益盛衰之始也大畜时也无妄灾也萃聚而升不来也谦轻而豫怠也噬㗐食也贲无色也兑见而巽伏也随无故也蛊则饬也剥烂也复反也晋昼也明夷诛也井通而困相遇也咸速也恒乆也涣离也节止也解缓也蹇难也睽外也家人内也否泰反其类也大壮则止遯则退也大有衆也同人亲也革去故也鼎取新也小过过也中孚信也丰多故亲寡旅也离上而坎下也小畜寡也履不处也需不进也讼不亲也大过颠也姤遇也柔遇刚也渐女归待男行也颐养正也既济定也归妹女之终也未济男之穷也夬决也刚决柔也君子道长小人道忧也古周易订诂卷十六古周易订诂解经处答客问解经处答客问圣皇御极五禩余莅吴关畏此简书夜寐夙兴罔敢怠遑一二从事及庶人在官者咸涤濯屏营慎乃宪余临流覃思维古之人观河拜雒水哉水哉惄然惧学之不殖迺署燕思堂左厢为解经处退食居之先是三年余尝学易独寐寤言维无象之象厥祖繄画厥鹄繄翼乃摄爻归彖摄彖归画余未能忘言庸申诸铅椠以俟来者客诏小子尔维算舟缗思不出位入而宴息背可艮乎异哉官有渝拜曰俞师汝昌言昔吾有先正谓终日言不离乎是吾亦行不离也可得闻与曰可夫易开物成务冐天下之道者也理财聚人非琐也干为金与玊坤为布为吝啬兑刚出金卤出盐离以佃以渔巽为近利市三倍震为大涂艮为径路以利攸徃坎为大川利涉财求是阜民用龢同先王惟至日闭关商旅不行过此可知己若夫禁民为非存乎正辞余乃钩攷簿书凡货之良楛若舟大小必谨登之毋或遗佚谓尔商人我无尔诈幅纸中分俾执其契取诸夬也视事无恒皿虫是藂乃鑱时圭以测日景辰出升堂未复踵之毋或失时俾民有信葢取干之履其繇曰君子终日干干夕惕若布指知寸舒肘知尺昭代有制涉吴之舟计尺而税起自五尺终丈有四播之话言工维信度葢取小畜之巽其繇曰复自道何其咎吉造舟为梁旁甃石矼其广容刀五尺而下如蚁徃来津人不诃罔记何年树之柴栅亟循其旧毋滋怨黩更有渔利寸寸而量知其非义斯速已矣葢取节之临其繇曰甘节吉行有尚是嵗不雨七八月之间吴糓以翔中丞庄公忧形于色谓子大夫司关稍轻厥征以来估客余谢不敏损什之一为君市义葢取屯之复其繇曰屯其膏小贞吉大贞㐫阳羡之区爰有百渎百渎涣衍皆入太湖爰有乌溪为之绾毂官树厉禁毋许䦨出以窒湖宄以裕关赋城社之魁毁禁无忌前使苦之因势约束令月输缗如履康庄余曰不然是妨正课下车罢之移告当涂葢取井之蹇其繇曰井谷射鲋瓮敝漏海虞之区港有福山轻舠假道毋庸度关昔董以吏今董以官资其埃涓用佐额逋一切琐费咸取给焉关籍之外不另献数余心疑之不献似简献之则清清简孰多从其清者葢取姤之遯其繇曰包有鱼不利賔氓之蚩蚩惟金是营如蛾赴灯虽焦不顾为商鸺鹠为关蟊贼大渲之竿若强若宣福山之竿若钱若高枫桥之竿若崔若殷余悉按之小惩大诫旅人咸喜葢取蒙之损其繇曰发蒙利用刑人用説桎梏以徃吝吴地卑洼万流辐辏枝津闰渠不可枚举逋逃既多如巵无当或遣急足四出以讥𨽻也无状网雉及鸿余易以官嵗仅再遣斆之法意畧示隄楗匪觊厥赀葢取无妄之同人其繇曰无妄之灾或系之牛行人之得邑人之灾悬赏以购能釐一蠧赏不踰时罔则有罪虽未出戸离坎无壅葢取鼎之旅其繇曰鼎有实我仇有疾不我能即堂左有库击柝宿䕶不时出閲抶其占役葢取夬之革其繇曰惕号莫夜有戎勿恤维兹击柝𨽻于司阍或倣军制五人为伍五伍各长晨趋廰事櫜鞬鱼鱼宛若军容实同蝨官余恐不类谢而去之其他稗役毋滋处此葢取解之困其繇曰君子维有解吉有孚于小人亦越两季小舟呶呶诵言不均小綦网密胡巨网疎余乃谛观踰丈四尺或至八尺厥课正等是诚不均言于毕公差等其课计埤嵗入可六千缗岂繄损下永杜中饱前修之志持重未发公报楷曰尔其试哉葢取损之中孚其繇曰或益之十朋之龟弗克违元吉王人戾止有司致饩兹署之饩供自苏邮嵗二百缗复有若干缮治舟船徴之旁邑非曰养优实以养亷义举蠲之仅有戚君间嵗不徴欲去饩羊此羊一去饮水而已余悯嵗歉徴之不忍去之不安复恐胥史牟为姦利关白其事繄我愿蠲毋槩后人葢取頥之益其繇曰拂经居贞吉不可涉大川前贤代兴踵事増华间访徃牒颇轶不具或云史胥恶其害己亦维征夫传舍之故徴文攷献永垂厥绪葢取革之咸其繇曰巩用黄牛之革圣主宵衣计臣废食按部就班爬梳如栉余遭魃虐日课不前法当居殿室人愁苦余乃怡神暇则解易锱铢之缗悉入公家此心不怍幸而及格以聴天命葢取需之泰其繇曰需于酒食贞吉夫君子所居而安者易之序也所乐而玩者爻之辞也占在大有之大壮其繇曰自天佑之吉无不利客冁然曰有是哉盍识其言于石俾后之君子亹亹焉崇祯癸酉春正月吉虎疁使者闽漳何楷𤣥子氏识于署中之解经处