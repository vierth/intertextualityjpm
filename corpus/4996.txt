入药镜入药镜序余尝谬意仙诠𣺌寻玄旨卽僧灯道典咸置追绎顾生逾七十徧礼方流犹迷宗滞譬不识孔穴作料乃欲循之入室是御辕航海嗟嗟难哉年来俯仰大造吞吐六气动静忘境有无忘窍得从异人授以玄诀一扫侗䝉不落方位不经子午不入金石草木採战诸旁惑窃复从事自谓至简至易虽未可语太上无生之旨然久视门戸直趋堂奥将不远矣暇日从箧中检斯集谩读之言解句订涣然不逆若于前闻契焉遂欲託之以广志士鸣唿虚无一炁升降浮沈天地日月且不能违而况于人奈之何俗梦易酣至言难悟易曰穷理尽性以至于命诚知圣言所在由之直养由之无害道其在兹乎济南于鳞李攀龙序入药镜序神仙之学岂凡夫俗子之可闻必是大根大器决烈丈夫明眼高士之可爲也且夫学者爲者何事外则穷天地施化之理内则明身心运用之机然虽如是宣尼若不遇老子亲授故无犹龙之叹瞿昙不是古圣再来岂有出世之见所以学者如牛毛达者如麟角此无他在乎得传与不得传耳神仙之学不过修炼性命返本还源而已採先天一炁以爲丹母运后天之气以行火候以火炼性则金神不坏以火炼命则道气长存换尽阴浊之躯变成纯阳之体神化自在应运无穷岂不奇哉余见今之学仙者纷纷之多及至与辩论眞诀人各偏执一见不合先师正传之道观崔公入药镜八十二句言简而意尽贯穿诸丹经之骨髓予不愧管窥之见遂将吾师所授口诀每四句下添一註脚剖露玄机作人天眼目后之来者与我同志试留心玩诵断断有神吿心悟之効无疑也或者有云吾註不足爲信而崔公之言当以爲实依而行之信而从之运炼一身则学仙之能事毕矣南昌修江混然子王道渊序入药镜重刋道藏辑要入药镜至一眞人崔希范着混然子王道渊注解沧溟李攀龙注释一壑居士彭好古注解沧溟诗曰先天一炁金丹祖虚无久是先天母一炁产时生阴阳汞是龙兮铅是虎聚之一气爲元精散则金木水火土若知万物凭虚生始信阴阳无定所先天炁后天气得之者常似醉混然子曰先天炁者乃元始祖炁也此祖炁在人身天地之正中生门密戸悬中高处天心是也神仙修鍊止是採取先天一炁以爲丹母后天气者乃一唿一吸一徃一来内运之气也唿则接天根吸则接地轴唿则龙吟云起吸则虎啸风生绵绵若存归于祖炁内外混合结成还丹自觉丹田火炽畅于四肢如痴如醉美在其中此所以得之者常似醉也道德经云谷神不死是谓玄牝玄牝之门是谓天地根绵绵若存用之不勤易坤卦云黄中通理正位居体美在其中而畅于四肢如斯之谓也一壑居士曰人之未生混混沌沌惟脐中一点眞炁与母命蔕相通母唿亦唿母吸亦吸及㘞的一声而炁落丹田矣唿接天根吸接地轴而先天元始祖炁未尝不充溢于其中非后天之气无以见先天一炁之流行非先天之炁无以爲后天一气之主宰此炁在人身天地之中生门密戸藏则爲炁形则爲气崔公入药镜以炁爲药故首欲人得此炁然果何由而得哉先天之学自虚化炁后天之学以神驭气先天之炁採之先庚后天之气採之后甲一得此气二六时中如鸡抱卵如龙养珠绵绵若存勿忘勿助自觉丹田火煖美在其中畅于四肢而如痴如醉矣学道者甚哉不可不讲于得之理也沧溟先天炁后天气诗曰先天一炁卽眞铅产在虚无太极前恍惚窈冥中有象方知造化极玄玄后天之气爲眞汞本与先天一窍生但得汞铅归一处自然顷刻产眞精注曰此言大药物眞铅汞也先天一炁无极也无中有也后天之气太极也有中无也卽此便是金丹大药眞铅眞汞之祖父母未生以前卽有先天之炁旣生之后后天之气卽与先天之炁混合而爲一也太上教人採取先天灵父圣母之炁合而鍊爲大药无中生有返本还源卽与先天之炁混合爲一也此外更无觅眞铅眞汞处也铅汞归一窍之中修鍊成九转之药金液还丹之妙尽在其中矣先后二字必有次第悟者自得之矣得之者常似醉诗曰金丹大道极玄微学者纷纷达者谁一得须知爲永得便宜下手立根基昏昏默默太虚中有有无无妙莫穷方寸壶中倾不尽自家无日不春风注曰此言得药之后景象也大道易成至人难遇旣遇至人则一得永得矣旣已得之苟不下手植立根基是爲自弃大道矣金液还丹旣吞入腹点化凡躯以成眞人便有自然景象参同契云淫淫若春泽液液象解氷从头流达足究竟复上升往来洞无极怫怫被谷中颜色浸以润骨节益坚强是皆美在其中而晬于面盎于背畅于四肢达于四体四体不言而喻是皆自然效证也日有合月有合穷戊已定庚甲混然子曰日月者太阳太阴也天有黄道爲度三百六十五度四分度之一其运转也一日一周日月行乎其间往来上下迭爲出入此所以分昼夜而定寒暑也当冬至之节一阳生于复日从北行月从南行夏至之节一阴生于姤日从南行月从北行日行一日一度至三十度与太阴会月本无光借日之光月行一日十二度有零至三十日行满周天之度每月晦朔与太阳同会所行之宫日月合璧晦象年终朔象𡻕首会而复离离而复会月因日以受其明阳魂渐长阴魄渐消至初八日夜阳半阴半爲上弦至十五日夜与日对照爲望故圆圆满之极其理当亏于是阴魄渐长阳魂渐消至二十三日夜阴半阳半爲下弦至三十日夜爲晦又复与日同会此天之曰有合月有合也及求于身吾身一天地亦有日月也以身爲干坤以坎离爲药物以日月运行爲火候行之吾身与天地日月无不同也当作丹之时运日月之双轮簇阴阳于一息日月归鼎阴阳媾精烹之鍊之结成圣胎此吾身曰有合月有合也了眞子曰玉池常滴阴阳髓金鼎时烹日月精是也旣明日月之合必穷戊已之源戊已者中央土也水火分爲上下木金列于东西木爲火母金爲水母若非戊已之功水火不能旣济金木不得归併当施化之际是用戊土从坎起进之以阳火已土从离降退之以阴符摄囘四象而同炉此戊已之功也旣穷戊已之理必定庚甲之方庚西方金也情也虎也甲东方木也性也龙也言人之情好于驰骋见物卽逐如虎猖狂故每伤于性性被情迷不能爲主如龙奔腾故二物间隔大修行人制之不难遇此时正好下手施功须仗黄婆媒合旋斗柄之机一息之间卽得金木归併情性合一龙虎入鼎心虚湛然此所以定庚甲也丹家妙用宜乎生甲生庚学者不可不知也沧溟曰有合月有合诗曰日魂阳髓出东方爲吸阴精酉位藏金水两平逢二八自然合璧有重光月魄阴精照兖川爲含阳髓卽东旋后弦前共前弦后一月相交一次圆注曰此言大丹药物法象之妙用也日月爲金丹之功用大矣日出东方月出酉位月自初三日生魄与太阳之光相近日近一日故近日光而生光至于初八日上弦恰受太阳之光一半明月至此上弦平如绳而上弦金半斤也自初八日以后直至十五日则受尽太阳之光与日相望则月魄光明圆满照于东方至此则日月对照也至十六日以后月与太阳相远日远一日故退日魂而无光至于二十三日下弦恰退太阳之光一半明月至此下弦平如绳而下弦水半斤也自二十三日以后直至二十九日则退尽太阳之光与日不相见则月魄晦而光灭乃东北丧朋之时也至初三日则复如初而一月一合璧也故药物则而象之修鍊大丹不过按日月盈亏之象则阴阳消长之机苟能悟此则药物在此矣冬至在此矣下手在此矣採取在此矣火候在此矣抽添在此矣沐浴在此矣凝结在此矣玄哉妙哉必须口授非楮笔之所敢泄也天谴可不畏乎穷戊已定庚甲诗曰戊爲眞土中宫数癸是天元眞一精穷取两般能制伏丹基从此可经营甲爲卯位青龙木庚是西方白虎金能使虎龙归一处黄芽白雪不难寻注曰金丹之道全仗五行四象八卦相资以成也甲乃青龙之木庚乃白虎之金盖金木常有间隔之患戊爲眞土中宫之数癸乃天元眞一之水乃大丹之基也还丹之本莫大乎金水金水必借戊土以相制伏然后丹道立矣故定庚甲则知金木有混融之妙穷戊已则知水土有制伏之功造化玄微天机深远谁敢轻议穷定二字乃在我之机也上鹊桥下鹊桥天应星地应潮混然子曰人身夹嵴比天之银河也银河阻隔而有灵鹊作桥故有鹊桥之说人之舌亦言鹊桥也凡作丹之时以黄婆引婴儿上升泥丸与姹女交会名曰上鹊桥也黄婆复徘徊笑引婴儿姹女同归洞房必从泥丸而降故曰下鹊桥也黄婆婴儿姹女非眞有也乃譬喻之说无出乎身心意三者而已默运之功内仗天罡斡运外用斗枘推迁起火之时觉眞气腾腾上升如潮水之初起直上逆流故曰天应星地应潮也丹经云功夫容易药非遥拨动天轮地应潮是也沧溟上鹊桥下鹊桥诗曰高笃虚空峻接天金乌玉兎自盘旋分明横驾秋江曲只在平分上下弦眞土根基叠砌成蟾光到处水金平只教婴姹常来往此外谁堪向上行注曰上鹊桥指上弦而言也下鹊桥指下弦而言也卽此二弦共合金水二八之数盖上鹊桥之下下鹊桥之上其中乃金水混融之地也前弦之后后弦之前其中乃金水气旺之时也金丹之妙不过合二八两弦金水之气而成故有上下前后之别婴儿居甲乙之鄕姹女处庚辛之地北限壬癸之水南隔丙丁之火两情相慕瞻望弗及如牛女阻隔天河也若欲聚会必假桥梁以济往来故牛女相会必假鹊桥而吕祖有云曲江上见月华莹净有箇乌飞亦是喻上下两弦月如鹊桥之形象也旣得聚会则两情相恋结爲夫妇变化玄珠成象矣或者指鹊桥之中爲玄关一窍亦是一说上下两弦原出于此也天应星地应潮诗曰天上三奇日月星斗枢昼夜运天经毫釐进退无差忒正应金丹火候灵中秋月魄十分圆金旺潮洪出海门内外与潮相应处自家眞气正朝元注曰此言修鍊大丹造化之妙上稽天文则应乎星辰下察地理则应乎潮候天罡一曜随月建以指方斗枢一星逐时辰而转位如亥时则指西北子时则在正北四七二十八宿环列于天河之上三百六十五度经行于分野之中流转无穷周而复始故能成阴阳界寒暑定四时而成𡻕功也海潮一日两次往囘随日月之出没定子午之消长自初三日月生爲始起水日盛一日至月半则极其盛大至十六日月缺爲下岸曰减一日至月晦则极其小矣毫釐不差时刻不易故曰潮信也此言人之一身元气周流往来上下与天星海潮同一造化修鍊金丹进退符火苟能法天星之转动体海潮之消长不差不忒则金液还丹立可成矣元枢歌云地下海潮天上月至哉言乎而卢山皇甫眞人观潮一词尤爲看破天地造化端的併录于此以爲证据百字令云凿开混沌见钱塘南空长江银璧今古词人吟此景谁解推原端的𡻕去年来日庚月甲因甚无差忒而今说破要知天地来厯道散有一强名五行顚倒互列干坤厯坎水逆流朝丙戸随月盈亏消息气到中秋金能生水倍涌千重雪神仙妙用与潮无箇分别起巽风运坤火入黄房成至宝混然子曰作丹之法乃鍊吾身眞铅眞汞也铅遇癸生之时便当鼓动巽风搧开炉鞲运动坤宫之火沈潜于下抽出坎中之阳去补离中之阴成干之象复归坤位而止片饷之间发火煅鍊铅清汞洁结成空器金胎厯刼不坏此所以入黄房成至宝也度人经云中理五气混合百神十转回灵万气齐仙萧廷芝云大药三般精气神天然子母互相亲囘风混合归眞体煅鍊功夫日日新是也沧溟起巽风运坤火诗曰採得眞铅入鼎中更须烹鍊虎和龙玄关欲运坤宫火槖籥须凭巽位风西南眞土是坤宫大药根源产在中运用自然文武火一时凝结圣胎红注曰东南爲巽西南爲坤巽属木则能生风坤属土故有眞火然火无风则不能自运必须假巽风以吹嘘之盖东南与西南对其爲吹嘘易矣钟离祖师云鍊药凭巽风而杏林亦曰吹嘘借巽风杏林之说其云房之意与入黄房成至宝诗曰天然眞土是黄房採得眞铅此内藏固济更须行火候鍊成一块紫金霜眞汞眞铅鍊得成黍珠一粒重如金此般至宝身中有莫把旁门向外寻注曰黄房神室也金鼎也玉炉也玄关也玄牝也眞土也鄞鄂也总而言之修鍊金液还丹之鼎器也旣能採取先天铅汞之药入黄房之中起以巽风运以坤火依凖符候鍊成至宝大如黍米旣得此丹可以长生久视返老还童点化凡躯远游轻举岂非天地至宝乎黄房神室须要认得端的分晓方可下手修鍊或者铸金刻玉皆非自然安能气类相感哉而龙虎上经论至鼎器则有磁石吸铁隔碍潜通之说可以默会于胸中矣须要认得造化生成之巧切不可以人爲而得之此窍无内无外大包天地细无不纳盖不可执于内有亦不可必于外无也识造化者必于眞土中求其根蔕焉得此则丹道立矣以眞土之色黄故曰黄房有曲密深邃之义也水怕干火怕寒差毫发不成丹混然子曰修眞内鍊之要鼎中之水不可干炉内之火不可寒丹经所谓金鼎常留汤火煖玉炉不要火教寒是也以外丹言之凡作丹之时行武鍊文烹之功大要调和火力若用之太过则火燥水干不及则水滥火寒务在行之停匀一刻周天水火旣济鼎内丹结自然而然也若差之毫发不成丹矣仙师云药有老嫩火有斤两学者不可不知了眞子有云七返九还须识主功夫毫发不容差悟眞篇云大都全借修持力毫发差殊不作丹是也沧溟水怕干火怕寒诗曰坎内天元眞一精须知丹向此中成常教融液无枯涸竚看黄芽旋旋生汞铅无火不成丹要识抽添造化难鼎内温温常着意莫教焰灭与灰残注曰此乃造化自然之理也修丹之要实在水火水性润下故怕干火性炎上故怕寒须要调停无令有枯涸灰残之患自然旣济升降而成功矣水火之用其大矣哉差毫发不成丹诗曰毫发差殊鍊不成怎教龙虎媾眞精龟飞蛇舞乖张盛欲觅长生返害生铅飞汞走不相投火自炎空水自流不得一珠成黍米更于何处结丹头注曰採取药材调停水火全在功夫凖绳造化差之毫釐谬以千里反掌有铅飞汞走之患捻指有虎鬬龙争之险婴儿远去姹女逃亡欲要返还霄壤殊絶故契云飞龟舞蛇愈见乖张不知何处可以结丹头也修鍊之士其可忽诸铅龙升汞虎降驱二物勿纵放混然子曰铅者坎中一点眞阳谓之龙也汞者离中一点眞阴谓之虎也凡作丹之时飞戊土抽坎中之铅木生火而炎上升泥丸龙从火里出故曰铅龙升也用已土摄离中之汞金生水而流下降丹田虎向水中生故曰汞虎降也擒捉之功非加武火之力则铅龙不升非用文火之力则汞虎不降一息周流妙在坚刚着力擒龙虎入鼎烹鍊化爲玉浆故曰驱二物勿纵放也张紫阳云西山白虎正猖狂东海青龙不可当两手捉来令死鬬化成一块紫金霜是也一壑居士曰铅本沈重而下坠爲白虎因坎宫眞一之精原自干宫泄来铅因得汞发举眞一之水而上腾故曰铅龙升汞本飞扬而上腾爲青龙因离宫正阳之气原自坤宫换去汞因得铅变化纯阳之气而下坠故曰汞虎降西山之虎猖狂难擒东海之龙狞恶难制惟驱龙就虎驱虎降龙二物和合勿使纵放则龙虎两弦之气同归一穴而成丹沧溟铅龙升汞虎降诗曰铅象如龙法最灵窈冥恍惚本无形要知採取无中有只是先天炁上升汞本西方白虎精与龙相会便交併壶中景象般般有升降阴阳自凖绳注曰铅先天也其升如龙汞后天也其降如虎龙升虎降相遇于中宫须臾作吟啸之声顷刻有交媾之象龙吞虎髓虎啖龙精故能于恍惚窈冥之中产成玄珠之宝古歌曰五行不顺行虎向水中生五行顚倒术龙从火里出此乃是造化至妙之机修鍊之士必先洞明此理则金液自然返还矣驱二物勿纵放诗曰二物无非汞与铅一时採取向先天擒来手内明生杀虎伏龙降软似绵擒得来时要谨持莫教容易落危机龙狞虎恶牢拴系铅汞同炉永不飞注曰此按上文言也当其龙虎升降交媾之时便当依时採取以爲药物二物卽铅汞也旣擒入手龙虎其可以纵放哉然后闪入黄房之中牢加拘系密以隄防使之相吞相啖于玄关之中而自然降伏故紫阳云西山白虎正猖狂东海青龙不可当两手捉来令死鬬化成一块紫金霜又云旣驱二物归黄道争得金丹不解生正谓此尔产在坤种在干但至诚法自然混然子曰张紫阳云要知产药川源处只在西南是本鄕此所以言吾身西南乃坤位也人腹爲坤人首爲干坤居下爲炉干居上爲鼎金丹大药产在坤种在干凡作丹採药之时必从坤位发端沈潜尾穴温养见龙当加武火逼逐眞阳之气逆上干宫交媾复还坤位而止勐烹极煅结成至宝故曰产在坤种在干其中复有先天产药之时观心吸神握定不泄皆助火候之力古仙往往祕而不言此最上机关人谁知之行持之间或在存诚野战防危法天象地应化自然故曰但至诚法自然也一壑居士曰金液大丹本是先天干金而先天坤土又生干金及干体破而爲离坤体遂实而爲坎坎中一点先天眞一之炁虽居北方而产水之源则在西南之坤方故曰产在坤取坎中之一补离中之二复还干体卽爲金丹故曰种在干但至诚无息一升一降法天地之自然一往一复法日月之自然而丹结矣沧溟产在坤种在干诗曰药产西南正在坤一轮明月照崑崙金精壮盛时须採乌兎从教自吐吞大药金丹本不难全凭铅汞入玄关分明採取坤家种种向干宫结大还注曰坤位西南干居西北此干坤对立生成之象也药物产于坤宫眞土之鄕而坤乃水土长生之地以坤宫眞水种向干家老金之宫而金乃水母而金又能生水金水相生而成药祖也夫干阳也父也天也坤阴也母也地也吾身未生以前而干父一点先天之炁已产于坤母腹内旣生之后又与我同生于一身之中卽是寄种干宫矣吾身卽干父也但能于身求母腹内元得一点先天之炁复种于吾身交感之宫此乃返本还源之妙道也紫阳云依他坤位生成体种向干家交感宫其造化深矣玄妙矣但至诚法自然诗曰万般作用谩施功总与金丹事不同但要至诚无间断自然大道在其中大道虚无法自然自然之外更无玄致柔专气婴儿样饥卽求飱困卽𦕛注曰大药还丹非天下至诚者其孰能与于此哉道本无爲有爲则非道矣此喻修丹之士在主乎一至诚不息而行但取法自然之造化而巳且日月之盈亏寒暑之来往星辰之转运是孰使之然哉此乃自然之造化耳学者体此则大道自然成矣盗天地夺造化攒五行会八卦混然子曰提挈天地握定阴阳攒簇五行会合八卦此神仙之学也天地者卽干坤也造化者卽阴阳也五行者金木水火土也八卦者干坤坎离震巽艮兑是也且夫天地之大造化之深五行分布八卦环列以何术能盗之夺之攒之会之盗者窃也夺者取也攒者簇也会者合也此言丹家之法妙在口傅凡作丹眞诀只在些儿消息待时至气化药产神知便当闭风关塞兑戸斡天罡旋斗柄运符火之一息簇三千六百之正气回七十二候之要津顚倒五行会合八卦总归土釜牢固封闭须臾调燮火发武鍊文烹结成圣胎所以一刻功夫夺一年之节候丹经云人心若与天心合顚倒阴阳只片时此卽一唿一吸能夺造化人一日有一万三千五百唿一万三千五百吸一唿一吸爲一息则一息之间潜夺天运一万三千五百年之数一年三百六十日四百八十六万息潜夺天运四百八十六万年之数于是换尽阴浊之躯变成纯阳之体神化自在聚则成形散则成风出有入无隐显莫测岂不奇哉一壑居士曰凡作丹要诀只在些儿消息大修行人入室下功闭风关塞兑戸斡天罡旋斗柄勐烹极鍊结成圣胎则一息之火符盗天地一万三千六百之正气一时之功夫夺造化一年七十二候之要津阴阳变合爲五行攒金木水火于戊已二土之内坎离周流于六卦会震兑巽艮于干坤相括之中而天地造化五行八卦合而爲一矣沧溟盗天地夺造化诗曰窃取干坤日月精鍊成大药片时灵其机神鬼难窥测妙在阴符一卷经时中有刻最玄玄一刻功夫应一年夺得眞铅归掌握方知我命不由天注曰黄帝阴符经云天地万物之盗万物人之盗人万物之盗又曰其盗机也天下莫能知君子得之固穷小人得之轻命而崔公乃曰盗天地夺造化何哉盖人爲万物之灵故能若是也夫修鍊金丹全借天地造化以成其功採日月之精华法干坤之炉鼎按周天之星象行卦气之符火凖日月之弦望隔阴阳之子午故能年中取月月中取日日中取时时中取刻蹙一年造化于一日之内乃于一刻之内行一年之功盗天地夺造化孰有大于此者神圣哉玄妙哉攒五行会八卦诗曰青龙白虎定东西北坎南离造化齐水火木金幷四象共归眞土属刀圭先把干坤作鼎炉坎离药物定锱铢更将震兑分龙虎艮巽刚柔合火符注曰攒簇五行会合八卦此大药之法象也五行以土德爲宗八卦以干坤爲祖东木西金南火北水皆借中宫之土以成其用坎离药物震兑龙虎艮巽火符皆会于干坤一鼎之内此造化归中之妙也而紫阳云东三南二同成五北一西方四共之戊已自居生数五三家相见结婴儿知此则攒簇五行会合八卦之理明矣水眞水火眞火水火交永不老混然子曰水居北方在卦爲坎在身爲肾火居南方在卦爲离在身爲心水中藏火火中藏水人心中一点眞液乃眞水也肾中一点眞阳乃眞火也水火分于上下何由而交乎必假戊己眞土擒制逼逐得其眞火上升眞水下降同归土釜水火旣济结成金丹一气纯阳与天齐夀故曰水火交永不老也沧溟水眞水火眞火诗曰干坤眞水不离身远在先天着意寻採得来时元不远分明坎内一爻金眞火无根本自如初非钻木费吹嘘阴符阳火皆由此坎内阳爻是复初注曰坎水也离火也皆非眞水也非眞火也坎中藏一画之阳离中藏一画之阴坎水之阳眞火也离火之阴眞水也斯爲眞火眞水之源初非钻木而求方诸而取者紫阳云取将坎位中心实点化离宫腹内阴从此变成干健体潜藏飞跃尽由心水火之妙皆是阳中阴阴中阳也水火交永不老诗曰水升火降入黄庭交媾眞精结窈冥若遇玄珠如黍米龟蛇自是合其形水火端然合圣机刀圭入腹夀无期纵教沧海桑田变自在壶中总不知注曰火性炎上水性润下天地造化生成不易之理也今坎中之水𨚫在上而离中之火𨚫在下此乃顚倒阴阳之妙也水升火降自然交合盖阴气上升而爲水阳气下降而爲火故能交媾二气而鍊铅汞之丹譬之地气上升而爲雾天气下降而爲露故能滋生万物而成造化之功太上曰天地交合以降甘露验之人身水火周流于一已之内得其交媾则龟蛇合形神气归穴返老还童与天地同其长久庄子所谓长生上古而不老者是也水能流火能燄在身中自可验混然子曰水在上故能流润于下火在下故能炎燄于上此天地水火升降自然之理人身作丹运用之时亦复如是故曰在身中自可验也一壑居士曰水在上能流而润下火在下能燄而炎上此天地水火升降自然之理金丹之道水本下而壬水上行反在于上故能流火本上而丙火下行反在于下故能燄其流其燄在身中自可验也沧溟水能流火能燄诗曰水性能流北坎鄕隄防失节致怀襄能求眞土相擒制滋养元芽渐渐长南离眞火妙无形眞水相须道乃成制伏若无顚倒术汞铅烧竭煮空铛注曰水流火燄自然性也水无土而制之则滥火无水而制之则燥使之无太过不及之患则在修鍊之士调停尔而易曰水流湿火就燥云从龙风从虎本乎天者亲上本乎地者亲下亦各从其类也能知水火相须相济之妙则金液还丹之道备矣崔公至此重曡发明水火之祕盖欲使学者深切究竟其根源也在身中自可验诗曰水火周流在一身若于外假总非眞𨚫如贪爱他人宝不识吾家无价珍人身各有一坤干动静无非合自然毫发不差还可验不须天外更求天注曰此承上文言也眞水眞火不离一身之中初非外而求之苟不洞明其源则将有错认之患夫人一身自有天地耳目之视听手足之运行血脉之往来眞气之升降语默之动静无非眞水眞火之妙用存焉验之一身尽在其中矣是性命非神气水鄕铅只一味混然子曰性卽神也命卽气也性命混合乃先天之体也神气运化乃后天之用也故曰是性命非神气也修鍊之士欲得其性灵命固从下手之初必採水鄕铅水乡铅者坤因干破而爲坎坎水中有干金金爲水母母隐子胎一点眞阳居于此处遇身中子时阳动之际急急採之紫阳所谓铅遇癸生须急採採时须以徘徊之意引火逼金正所谓火逼金行顚倒转自然鼎内大丹凝只此一味爲大道之根云房云生我之门死我戸几箇醒醒几箇悟夜来铁汉细寻思长生不死由人做指此一味直欲世人于此寻之方是鍊丹之本丹经云好把眞铅着意寻华池一味水中金是也一壑居士曰性卽神命卽气性中之神在天爲电光在地爲水光在日爲阳光在月爲金光在人爲神光此神光乃先天干金之光无极之始鸿蒙未判混混沌沌止知其爲干及动而生阳静而生阴始知其爲干又知其爲坤干坤交媾之后破干爲离破坤爲坎而先天之干走入坎中坎中之一原自干中泄来眞种子在天者成性在地者立命遂有性命之分故金花眞种子是性亦是命何者爲神何者爲气若不能见此坎中眞一之命必不能见此离中本来之性干金卽水中金金卽铅铅卽水可见能留得性命只是水鄕铅一味而已云房丹诀云铅铅水鄕灵源庚辛室位属干尝居坎戸隐在兑边生天生地生人生万物皆不能外此先天之铅修金丹者岂可外此先天之铅而立性命哉今人不知性命一原之理执定修性一边自谓明心见性不知非金丹之道性先离幻躯而逝矣将何由而得见乎沧溟是性命非神气诗曰性命初非是两门当知性命互爲根若能修命兼修性方合金丹大道眞眞铅眞汞採先天妙用分明在目前神气若将爲药物蟾光何事照西川注曰性火也命水也性命水火之本源也或者以气爲水以神爲火似是而实非也当知性命之理虽曰两途其实本同一处命无性则何以生性无命则何以立须要性命双修打成一片则混合而爲一物性命卽铅汞铅汞卽性命性命卽神气神气卽性命但觉可聚而不可散可合而不可离或者指禅家爲性宗指金丹爲命宗性命本一强分爲二惑矣但看紫阳悟眞一书则知性命有不可偏废之理其要只在採取眞铅眞汞以爲药祖其非神气也必矣妙用分明只在眉毛眼睫之边人不知耳蟾光卽是药物西川乃金之本鄕药物所产之地也近世李玉谿丹房致语最说得性命神气之理的当学者其味之水鄕铅只一味诗曰用铅须用水鄕铅只要身中药物全流入黄房成至宝更须火候合周天眞铅一味结丹头玉汞金砂莫外求若用其他形象物自然气类不相投注曰一点先天眞炁卽眞铅也产于坎宫眞水之中坎水鄕也而坎中一画之阳眞铅是也盖于坎中採取眞铅入于黄房之内鍊成还丹故曰金液大丹只此一味而已更无其他外求非类别物也若用丹砂水银五金八石灰霜草卤之类则与天地相辽绝矣参同契云植禾当以黍覆鸡用其卵燕雀不生凤狐兎不乳马水流不炎上火动不润下欲作服食仙宜以同类者乃知水鄕一味眞铅只在一身之中初非求于一身之外也海蟾云鍊丹须用水乡铅只此一味乃还丹之根蔕也归根窍复命关贯尾闾通泥丸混然子曰作丹妙用要明玄关一窍一性正位万化归根复命之道必由三关而转故曰归根窍复命关也当复命之时飞神海底存火薰烝精化爲气拨动顶门关捩从尾闾徐徐提起直上泥丸交媾鍊气化爲神神居泥丸爲本宫则有万神朝会故曰贯尾闾通泥丸也大师汪眞君奥旨云夹嵴三关透顶门衔花骑鹿走如云捉花骑鹿踏云去霍地牛车前面迎黄庭经云子欲不死修崑崙还元篇云悟道显然明廓落闲闲端坐运天关道德经云归根曰静静曰复命其说是矣一壑居士曰作丹妙用全在玄关一窍而问何者爲关何者爲窍则无一人能明者此仙学之所以难也崔公直指关窍爲二果有二乎太上云归根曰静静曰复命归根复命无二理则关窍亦无二矣又云谷神不死是谓玄牝玄牝之门是谓天地根人之一唿一吸唿接天根吸接地轴息息归根爲归根而玄牝之门爲归根窍息息归根气入身来谓之生自能复命知归根窍则知复命关矣盖自发气之源则曰窍自气由此而升降则曰关自升气上传则曰玄关一窍非窍自窍关自关也关窍之路有二一由夹嵴过双关透顶门此督脉所行之路一由玉池过重楼入绛宫此任脉所行之路知此关窍则任督二脉河车之路可通当归根复命之时飞神海底存火薰烝鍊精化气拨动顶门关捩子从尾闾徐徐提起直上泥丸而鍊气化爲神矣泥丸神之本宫神居泥丸则万神朝会子欲不死修崑崙正此之谓也沧溟归根窍复命关诗曰一窍之中两窍存金丹还返是归根其间空洞元无物虎髓龙精自吐吞修鍊须知复命关不知此窍亦如闲大包天地无边际细纳干坤黍米间注曰归根窍复命关卽天地根玄牝门也夫此一窍在人身中视之不见听之不闻搏之不得恍恍惚惚窈窈冥冥至亲至近动静语默常与人俱而人自不知也此一窍实分二窍故曰玄又曰牝焉此乃人身中虚灵不昧之地先天圣父圣母之灵根系焉盖採先天一点眞铅实自此出鍊而成丹复归在内故曰归根窍复命关其中空洞无物可容但有眞龙眞虎自相吞吐眞精于其内尔修鍊之士于此採先天造化之根以爲药祖鍊一粒黍米之宝以成还丹使之复归其根卽是返本还元之妙旣归其根则可复其命矣太上曰夫物芸芸各归其根归根曰静贯尾闾通泥丸诗曰眞气周流贯尾闾曹溪何必用牛车三关直上皆通透不是旁门转辘轳泥丸一窍达天门直上虚皇玉帝尊此是眞人来往路时时跨鹤去朝元注曰此言人身中眞气周流下贯尾闾上通泥丸循环而毂转也三宫升降上下往来无穷不息与造化同流转此乃眞铅上升之景象旣知此时便可採取过此以往药物无用泥丸一穴卽天门也黄庭经云天中之宅精谨修灵宅玉帝旣清游此言脱胎神化必自此窍而出入也眞槖籥眞鼎炉无中有有中无混然子曰槖者虚器也鞴也籥者其管也窍也言人〓夜一唿一吸之气气爲之风如炉鞴之抽动风生于管炉火自炎久久心息相依丹田如常温暖此吾身有眞槖籥也道德经云天地之间其犹槖籥乎虚而不屈动而愈出是也鼎者干也性也炉者坤也命也旣鼓动吾身之槖籥必採药物以入鼎採药之时加火之功以性斡运于内以命施化于外片饷之间干坤合一神气交会结成还丹以爲圣胎故曰眞鼎炉也旣得还丹成象以文火温养虚心以守其性实腹以养其命恍惚窈冥之中无中生有有中生无此卽静极复动动极复静故曰无中生有有中无也一壑居士曰无底曰槖槖者虚器也鞴也槖之管曰籥籥者行气之具也窍也自天地论地爲炉天爲鼎自人身论腹爲炉首爲鼎自外丹论下爲炉上爲鼎自内丹论坎爲炉离爲鼎眞铅无体而水中生金无中有也眞汞有形而见火则飞有中无也言人一唿一吸之气息息归根如炉鼎中鞴之抽动风生于管其火自炎丹田之中时常温暖是爲眞槖籥眞鼎炉有此眞槖籥眞鼎炉将见眞铅自无而成于有眞汞自有而化于无以有制无以无制有而药自生丹自结矣沧溟眞槖籥眞鼎炉诗曰玄牝之门自阖开须凭槖籥运风雷若将唿吸爲关键怎得黄房结圣胎眞鼎眞炉内外通有根有蔕有无中须寻造化生成巧死戸生门总不同注曰槖籥陶铸炉冶开阖风火之具也鼎炉修鍊金丹大药之神室也人身之中岂有眞橐籥鼎炉焉乃玄关一窍是也铅汞之源造化之根玄牝之门尽在此矣橐则开而籥则阖譬之儿在母腹中随母之气母唿亦唿母吸亦吸分明如橐籥自然开阖也鼎炉有根有蔕无象无形不可以外求不可以内取须认得自然生成之巧则易于用力矣修鍊之要岂外乎此哉此言金液还丹在鼎炉之中自升自降上下往来随玄牝之开阖如橐籥之运用自然成象矣又当知药物根源在乎内安炉立鼎𨚫在外抽添运用在乎外玄珠成药在乎内此处不可不参究也无中有有中无诗曰先天一炁本无虚採得来时结黍珠此是金丹玄妙处无中有有是眞无大药灵源妙更玄用之不见卽先天有中无有爲眞有只是些儿汞与铅注曰此言先天铅汞之妙也大药产于虚无空洞之中求其朕兆无有焉及其成丹则能飞腾变化而不可测卽无中有有中无之妙则知无中有乃爲眞有有中无乃爲眞无紫阳云见之不可用用之不可见此皆造化至玄之理不可以言传而可以心悟也託黄婆媒姹女轻轻地默默举混然子曰黄婆姹女皆强名也黄婆者坤土也卽戊已土也又言意也姹女兑金也兑爲少女金隐水中凡作丹必託黄婆爲媒通姹女之情以戊土藏火火逼金行当起火之初受气且柔要当拨转顶门关捩从尾闾穴轻轻地默默而举须臾火力炽盛河车不可暂停运入南宫复还元位嫁与金公而作老郎崔公苦口叮咛以谓世人不达还丹之旨故喻託以黄婆媒于姹女直欲世人晓此理也悟眞篇云姹女游行自有方前行须短后须长归来却入黄婆舍嫁箇金公作老郎是也一壑居士曰黄婆者坤土也土色黄坤爲老阴故曰黄婆姹女者离宫地二火也离爲中女乃宅中之女故曰姹女而婴儿则坎中之一也姹女阳中之阴其性尝恋婴儿婴儿阴中之阳其情尝恋姹女爲水火间隔不能相交惟坎水藏戊戊土化火得此戊土火逼金行婴儿方能上升离宫又得离宫已土下行姹女与婴儿相会结爲夫妇同归黄庭土釡之中而金丹结矣总之婴儿者金也水也情也姹女者木也火也性也黄婆者戊也已也意也不过运吾之意使金之情归木之性水之情归火之性而已当起火之时受气尙柔太急恐伤阳太缓恐伤阴只宜轻轻用意而不着意调息绵绵随其上下往来默默而举可也沧溟託黄婆媒姹女诗曰牛郎织女渡银河间隔恩情𡻕月多夫妇欲期欢会处只须媒合託黄婆姹女妖娆性最灵婴儿二八正青春黄婆媒合爲夫妇产出明珠无价珍注曰婴儿居北骑白虎以东旋姹女处南驾青龙而西转中被木金间隔两情相慕不能自爲聚会必託黄婆媒合始得男女同居阴阳相恋合成夫妇故得相生变化无穷黄婆卽眞土也以其色黄故名焉学者切不可泥此而妄自揣量向外求也言眞铅眞汞上升之时必须用意以法採取而归之黄房中至宝成矣轻轻地默默举诗曰汞结铅凝受气初无爲无作是功夫轻轻不可分毫力夺得骊龙颔下珠默默无爲只守中周天火候合参同无爲还自有爲得举动无非合圣功注曰此言得丹之后进退符火之妙法也以日论之朝屯暮䝉以终旣未以月论之子复亥坤运用无穷周而复始及其抽添进退之时沐浴刑德之际虽鬼神不能测其机天地不能出其外也轻轻运动默默举行自然成功无爲无作动合天地之妙与其他旁门小法吐纳存想之类大有迳庭矣一日内十二时意所到皆可爲混然子曰意者性之用卽眞土也一日之内十二时辰有一年之节候自子时至辰已六时属阳自午时至戊亥六时属阴一阳来复身中子时也一阴生姤身中午时也且夫水火间于南北木金隔于东西此四象何由而合必假意以通消息是以天地造化一刻可夺一日之内十二时中无昼无夜念兹在兹常惺惺地动念以行火息念以温养火此所以意所到皆可爲也沧溟一日内十二时诗曰一日功夫一𡻕同晨昏符火定屯䝉须知更有时中妙不在全行百刻功一日平分十二时阴符阳火莫差池若能悟得时中刻片饷功夫立圣基注曰一日之内十二时辰自子至已爲阳自午至亥爲阴修鍊之妙攒一年造化于一日之内以十二月归于十二辰之时分毫不差春夏秋冬二分二至无不共焉故曰年中取月不用年月中取日月徒然日中取时易日时中有刻而玄玄乃知採取只在片时玄妙无过半句此须盟授不可妄传意所到皆可爲诗曰此意分明卽念头念头动处便堪修超凡入圣皆由我正是归根复命秋人人有分无差别箇箇缘成总不殊若向此中能用意神仙都不择贤愚注曰此言一日之内十二时中皆可修爲也盖一日之中自有一年之造化每日一阳初生之时皆可下手修鍊阳生非独指子时也道光曰鍊药不用寻冬至身中自有一阳生马自然曰不刻时中分子午无爻卦内别干坤此乃圣人盗天地夺造化至妙之机故阴符经云知之修鍊谓之圣人乃知子午干坤周天火候皆在一日一时一刻之中故一年三百六十日计四千三百二十时除卯酉沐浴共七百二十时止有三千六百时廼所以应三百六十日则是簇三千六百之正气应干之策二百一十有六坤之策一百四十有四除牝牡四卦以爲六十卦之作用故干坤二卦之策合三千六百每一时凖二十铢爲一两之火一月除卯酉合七千二百铢一年合八万六千四百铢凖二百二十五斤之火大而包之小而乘之则夺八十六万四千之正气计二千二百五十斤之火而大丹成矣然后换尽凡躯自然神化故能与三气合德九气齐并而与天地相爲终始也乃知人人有分箇箇元成苟悟此机立跻圣地岂有贤愚间哉飮刀圭窥天巧辨朔望知昏晓混然子曰飮者宴也刀者水中金也圭者戊已眞土也言作丹採药之时必採水中之金金不得自升必假戊土化火逼逐金行度上泥丸金至此化爲眞液如琼浆甘露落于黄庭宴之味之津液甘美故曰饮刀圭也窥者观也言能观天道运化之功遂执天而行旋吾身斗柄之机一刻之间能夺天地造化故曰窥天巧也阴符经所谓观天之道执天之行尽矣纯阳诗曰纵横北斗心机大顚倒南辰胆气雄是也辨朔望者以一𡻕言之冬至爲朔夏至爲望以一月言之初一爲朔十五爲望以一日言之子时爲朔午时爲望以一时言之初一刻爲朔正一刻爲望以六十四卦言之复卦爲朔姤卦爲望以一身言之尾穴爲朔泥丸爲望子宫进火爲朔午位退符爲望旣明此理又要知其昏晓昏者暮也晓者朝也于卦有朝屯暮䝉之理一卦六爻顚到用之遂爲两卦朝屯一阳生于下暮䝉一阴生于上一阳一阴一进一退人身运化与天地同也达此理者可以长生久视与钟吕并驾同日而语矣有何疑哉沧溟饮刀圭窥天巧诗曰一粒刀圭鍊入神大如黍米値千金只消半盏鸿蒙酒飮处何须更鼓琴丹成金鼎灿云霞不比丹砂长汞芽天巧岂容窥窍妙成功元不离黄家注曰刀圭卽金丹也刀圭一粒大如黍米结于浑沌之中鸿蒙之内火候旣足玄珠成象于是凿开浑沌擘裂鸿蒙方见金丹无中生有之妙飮之入腹变化无方参同契云巨胜尙延年还丹可入口金性不败朽故爲万物宝术士服食之夀命得长久土游于四季完界守规矩金砂入五内雾散若风雨薰烝达四肢颜色悦泽好发白皆变黑齿落生旧所老翁复丁壮耆妪成姹女攺形免世厄号之曰眞人则知金液还丹不同凡药苟不凿开浑沌擘裂鸿蒙则何以窥见天地之至宝无中生有之象哉紫阳云敲竹唤龟吞玉芝鼓琴招凤飮刀圭近来透体金光现不与凡人话此规翠虚篇云更将一盏鸿蒙酒饵此刀圭壮颜色则知服饵之深妙矣然天之所袐而非人莫泄也辨朔望知昏晓诗曰朔望功夫要辨明须防金水有危倾履霜必至坚水渐谨守新阳一脉生周天火候极玄微昏晓抽添要得知始起屯䝉终旣未自然运转合天时注曰辨朔望则知日月盈亏之妙知昏晓则知符火进退之时朔日月丧明望日月圆满望后渐渐亏至晦则复灭矣朝屯暮䝉以迄旣未周而复始循环无端此则周天火候之造化毫发差殊不作丹矣识浮沈明主客要聚会莫间隔混然子曰浮者汞也沈者铅也离汞居上曰浮坎铅居下曰沈修丹之诀沈者必使其升浮者可使其降故曰识浮沈也旣识浮沈须明主客主者命也客者性也有身则有命有命则有性性依命立命从性修是以命爲性之母故爲主性爲命之子故爲客日逐之间借身爲用仙师所谓饶他爲主我爲宾是也旣明主客以铅汞而同炉主客而同室绵绵若存于二六时中回光返照打成一片徧满太虚若夫时至气化机动籁鸣火从脐下而发水向顶中而生其妙自有不期然而然者孔子所谓道也者不可须臾离也可离非道也程子亦云心常要在腔子里虚靖天师曰神若出便收来神返身中气自回如此朝朝还暮暮自然赤子产眞胎此所以要聚会莫间隔也沧溟识浮沈明主客诗曰鍊丹须要识浮沈不识浮沈莫妄寻金水不调空着意汞飞铅走谩劳心造化须明主共宾主宾定位别疎亲后天造化无非客认得先天是主人注曰铅沈汞浮故龙升虎降旣识浮沈之理必明主客之机乃知先天爲主后天爲客也故紫阳云用将须分左右军饶他爲主我爲宾劝君临阵休轻敌恐丧吾家无价珍乃知修鍊不识浮沈不明主客则飞铅走汞火燥水寒乖异浸生隆冬盛暑长夏霜雪风雨不节水旱相仍天见其怪山崩地裂婴儿远窜于殊方姹女逃亡于异域欲求还返其可得乎要聚会莫间隔诗曰离坎精神南会北虎龙魂魄合西东总归戊已常相会尽在玄关一窍中水火差殊汞不干木金间隔岂成丹这些玄妙䝉师指魂魄精神意一圑注曰金丹之道不过会五行八卦造化而成也东方青龙西方白虎南方朱雀北方玄武丙丁神火壬癸神水虽各处于一方皆欲归于眞土故常要聚会而不使之间隔也修炼之士能使金木水火土聚会一处精神魂魄意鍊作一圑则自然金木混融水火旣济而成功矣石杏林云意马归神室心猿守洞房精神魂魄意鍊作紫金霜而吕祖云辨朔望知水源清浊木金间隔不因师指此事难知方知神仙之言不爲妄也採药时调火功受气吉防成凶混然子曰採药时者乃身中一阳来复之时也于斯时则当闭关行火之功妙在调燮停匀从三关运转一举之时周流复位万气凝眞当此之时独受于我神之畅快喜庆难言故曰受气吉也行火退符之间务在存诚一念不可间断设或纤毫差失遂成凶矣密意防䕶不可不谨是用野战防危故曰防成凶也丹经云配合虎龙交媾处此犹如过小桥时是也或曰性静无爲要坐便坐要眠便眠何必辨採药调火盖不知有造化者耳未足与议也沧溟採药时调火功诗曰三五中秋月正圆便须急採癸生铅此时自有先天药只要知他望后前採得眞铅入鼎炉须调火候用功夫纵然有药而无火怎得空悬一宝珠注曰採药有时不得其时不可妄爲也试观天上之月至中秋而极盛大槩金旺在酉而金能生水故月圆而潮大也此天地造化至妙之处夫一身之中眞气有盛大之时与潮相似自涌泉而升泥丸周流六虚盘旋上下盎然如春不可以象喻人汨于事物之交接溺于嗜慾之昏昧不察至此虽时至亦不自知也苟知此时则玄关在此矣火候在此矣仍须用静定功夫无中寻有以意採取之而入于黄房之中旣得眞铅便须调停火候依时煅鍊不差时刻百日立基十月圆满而金液还丹成矣但能观月晕黑白测潮候消长卽可会簇年月日时刻之妙也此乃修丹大要必假师传倘或妄自揣量肆出胸臆则毫釐之差谬以千里紫阳云八月十五𣄹蟾辉正是金精壮盛时若到一阳才起处便宜进火莫延迟又云铅遇癸生须急採金逢望远不堪尝不知其时则皆妄爲耳受气吉防成凶诗曰受气之初本一同无非元吉在其中但能顺受无从逆𥩟看丹砂满鼎红虎鬬龙争祸易生防危有甚若防城须严守备令全密主将无爲寝五兵注曰受气卽冬至下手採药时也此言下手于一阳之时阳刚渐长元吉在其中矣倘能顺受其正而无从逆之凶若此则丹砂成就而可以无虞矣紫阳云穷取生身受气初是也防成凶卽夏至一阴生之时阴气渐长阳气渐消然不可不谨愼以防丹砂有倾危之患卽夏至守城是也故曰冬至野战夏至守城而紫阳云日月三旬一遇逢以时易日法神功守城野战知㐫吉增得灵砂满鼎红又云受气之初容易得抽添运用却防危大抵是防阴气太盛以伤丹也虎鬬龙争危险莫大若不严加守备则反掌之间祸起萧墙矣主将修丹鍊已之士也苟能掌握枢机则兵寝刑措而国富民安矣火候足莫伤丹天地灵造化悭混然子曰鍊得黄芽满鼎白雪漫天婴儿成象故火候足也火候旣足只宜沐浴温养若不知止足妄意行火反伤丹矣丹成之后天地混合神气自灵仙师所谓虚室生白神明自来故曰天地灵也当此之时宜加宝爱调息务在微细于静定之中内不出外不入形忘物忘心同太虚一气纯阳故造化悭也一壑居士曰鍊得黄芽满鼎白雪弥天婴儿成象火候足也火候旣足只宜沐浴温养若不知止足妄意行火未免伤丹修鍊之士旣得丹又不伤丹由是吾身一天地而天地无不灵矣吾身一造化而造化无不悭矣悭者吝也造化在我悭吝而不去也沧溟火候足莫伤丹诗曰周天火候起屯䝉轮厯周流旣未终运用只消三百日自然黍米产中宫功夫十月足周天黍米县空一颗圆丹熟不须行火候只宜默默养胎仙注曰周天火候十月功夫旣以数足则大药成象而不可再行符火倘不知止火之法则必至铅飞汞走反伤丹体故紫阳云未鍊还丹须速鍊鍊了还须知止足若也持盈未巳心不免一朝遭殆辱又云丹熟不须行火候更行火候必伤丹以此见周天功夫造化之理尽于斯矣天地灵造化悭诗曰金丹大药少人成天地须知此物灵纵使有缘能遇合奈何魔障半涂生学者纷纷满市尘欲求达者更无人若知造化无悭惜四海应多吕洞宾注曰金液还丹天地至灵之宝故造化悭惜而不肯轻易与人世上学仙之士纷纷如牛毛而达者如麟角未之见也自非夙植善根三生缘幸纵使得遇勤修而魔障中生鬼神不许或有鼎器不完金液流荡之患反伤其生矣当知天地至宝有缘之士须当露星盟天结𡻕寒福德之友以得其地然后依有力之人而共成之其或轻易自取祸殃故紫阳云命宝不宜轻弄又云动有羣魔作障缘其爲警戒学者自当深切着明矣初结胎看本命终脱胎看四正混然子曰祖刧天根居浑沌之中乃爲结胎之所下手之初鍊精化气鍊气化神鍊神还虚与道合眞结爲圣胎初结胎之时常于命门守之故曰初结胎看本命也十月胎圆移神上居泥丸调神出殻直待功成行满上帝诏临打破虚空眞人上举驾红云跨白鹤东西南北无所往而不可故曰终脱胎看四正静中吟云一朝功满人不知四面皆成夜光阙是也沧溟初结胎看本命诗曰採得先天一味铅立基须要合黄玄圣胎结就无中有却向蓬壶养一年修鍊还丹始立基先看本命后施爲要知本命眞消息只待阳生下手时注曰採一点先天之炁结九转金液之丹凖天地之阴阳合人身之造化无中生有入圣超凡岂易事哉本命卽丹基也丹基卽下手也下手卽受气之初也旣知採取凝结金丹之妙须当看丹基之初苟不洞晓阴阳深达造化不知本命妄自揣量则皆盲修瞎鍊而入旁门曲迳此中造化极其深远难以言之当与得道之士耳提面命口传而心受也终脱胎看四正诗曰十月功夫养就儿脱胎神化火龙飞顶门夜半雷声响有箇眞人朝太微木龙金虎刚柔正北坎南离造化微须看此中端的意更无人敢泄天机注曰海琼白先生云此时丹熟要须慈母惜婴儿不日云飞方见眞人朝上帝此言养就胎仙脱胎神化之妙金液还丹功夫十月按周天之火候如子母之诞生于虚无恍惚窈冥之中产就婴儿则与我一体至此以待超凡入圣蜕骨冲举轰雷霆开泥丸一窍之门驾云雾朝自然三清之境必须看东西南北四正之宫乃婴儿之神室也苟不先看四正则亦无以见中宫之中也造化玄微天机深远轻慢泄漏殃及九祖此蓝养素之所以养就婴儿而犹待海蟾刘公一言之点化而后始脱胎也密密行句句应混然子曰此二句总结前八十句言金丹大道进火退符夺造化之妙诀行之一身如空谷之应声阳燧之取火方诸之取水神通气感何其速之如是故曰密密行句句应丹经云视之不见听不闻及至唿时又却应是也一壑居士曰此二句总结前八十句旣恐学者之疎漏而示以密密行之功又恐学者之有疑而示以句句应之效仙翁度人之意可谓深切而着明矣沧溟密密行句句应诗曰得道于身只自知静中密密妙行持若教轻泄遭天谴平叔三传祸卽随二百余言简且明明明如镜似氷清若能依此行持法句句心传谷里声注曰崔公入药镜一书首尾二百余字眞明镜也谆谆所以教后学者深切着明矣如鑑形有镜妍丑莫逃此书自採药物于先天入铅汞于神室行周天之火候成九转之金液由初及终包括悉备而无余藴矣修鍊之士苟能依其法度密密以行句句皆应如影随形于日中如谷应声于耳内皆不离一身之中譬之梓人执斤运斧自合凖绳学者悟之亦犹得之于心而应之于手矣混然子挂金索一更端坐下手调元气浑沌无言绝念存眞意唿吸绵绵配合居中位拨转些儿黍米藏天地二更清浄心要常虚守默默回光照见无中有赶退羣魔震地金狮吼顷刻功成便与天齐夀三更鸡呌冬至阳初动取坎塡离直向泥丸送火运周天炉内铅投汞九转丹成白雪飞仙洞四更安乐万事都无想水满华池浇灌灵根长静里干坤仙乐频频响道大沖虚名挂黄金榜五更月落渐觉东方晓谷里眞人已见分明了玉戸鸾骖金鼎龙蟠绕打破虚空万道金光皎百字令明三教之理儒宗圣人传道执其中妙在惟精惟一放则周流弥六合卷则退藏于密格物致知正心诚意静里包皇极居仁由义应机不费毫力四时天地同参火符合候默默存眞意三五归元至德纯保合太和沖溢体用一源显微无间尽性穷端的死生勘破到头还是空寂释宗眞宗顿悟理幽微了了无言可说旷刼至今全体具湛寂元无生灭拂麈拈花穿衣喫饭觌面分明泄头头皆是何须特地差别爲言向上家风纤锋快利透石刚如铁三界圆通无所住随处应机明彻芥纳须弥珠含万象朗耀悬秋月寸⬤不挂卽同诸佛齐列道宗修眞立鼎鍊金丹只用三般灵药冬至阳生忙下手採取也须斟酌抽坎塡离流精进火正轴旋匡郭赤子乘龙一时骑上南岳干坤交媾归来虎龙降伏夫妇同欢乐巽戸双开大火然九转丹凝磅礴玄谷风生性天云散万道神光烁功行完满他年同驾鸾鹤