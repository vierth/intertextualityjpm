修西闻见录X卍XXX修西闻见录目次卷一比丘自序述定意老宿事汪善庆书定意老宿事后蒋元亮天甯普能嵩禅师净土诗序范国俊鸣皋传莲发法师身后缘记余治颂德慈老宿陈则兢书静波禅师事黄文波书静斩禅师事周国定鸡园念佛僧文明事略郑应房书明舟师事努兰舫书达源师事蒋元亮僧心茎别传于养浩静悦传周国定莲发传石麟莲庆哀词石麟福魁传大根松园传大根X行僧记无名氏铭初传稿大根福元传大根某僧事述高原经如传大根宗道传稿大根体成传稿大根怿安传稿大根自明传稿大根如月传稿大根善根传稿大根月参传稿大根施念藏小传周生悟开事略董净空行僧广寂赞胡镜之阿弥陀佛篇朗月卷二比丘尼量海尼传稿蒋元亮广元哀词冒同庆量海轶事姚古明宝念出家之切胡镜之灵义传朱生宝进进字说石麟能持事略慧音X明恒传德修卷三居士丰伸布赞程绍昌书吴刻花严合论后余治周贻朴事略陈第序龚令事程宇光论张净庸汪善庆陈抱净轶事蒋元亮礼翁吟陈第传述陈第事于养浩程宇光别传蒋元亮钟培栋小传程宇光十五洲初图䟦蒋元亮郑老人别传胡镜之于蓝澄事略孙灵波忆守镜老人诗并序曾传错陈定修事略李汉卿吴小泉周国定吴抱惕蒋元亮韩士余传童葆澂赞汪法如居士徐国桢徐训导小传潘一山胡槎仙事略冒同庆何琴轩石麟X序蒋元亮无量寿佛十颂熊润生论生前七事忆潘君李汉卿孙兰舫小事记梅香国书周君事示同人石麟新建萧君事迹一愿程松巖童亦舟两人小记梅香国谭壬生事述陈第李汉乡传石麟童宝静传略胡镜之程君竹溪小记冒同庆郑同轶事熊润生余莲村翁行事熊润生许贞恒居士入佛小记李景邺书彻如居士事梅香国西园道人传杨省愚吉德兴十三岁事吉母书奉化杭州两居士事德修韩清尘小传张寂卷四善女人周婆事述无愠唐孺人母子缘述朱竹咸常熟某氏妇事述石麟杯露记李汉卿虞山莲韵记石麟X徐太夫人传徐国桢许母徐太夫人别传唐持平乔夫人轶事陈第正觉子传蒋元亮书善一事赵大礼彭定生立名说孙灵波蒋氏念佛说夏智因陶陆氏传熊润生金宝恒临行记王生天空子记石麟王才女莲发书张福音病中付託石麟慧云吟并序何琴轩圣宝传周国定崇顺传灵通子乐净传陆妪事迹申报宝定事述石麟杨氏妙谛子铭石麟船妇事记周莲慧遇修传童葆澂书本一事冒同庆舍六根说石麟X虞阳刻经处越季莲音诔石麟蒋姓事述冒同庆安禅子哀词石麟光明成就论石麟附光明赞二十一首张瞿氏梅香国曹母往生说冒笃庆谬宝均所託二人铭胡镜之还一之机李生鼓音声王陀罗尼书唐代轶事朱孺人传杨省愚梅戴氏德意铭词冒笃庆莲逸传石麟王叶氏传张宝权卷五童女序叶涵虗往生徐子团扇题诗记为韵之作童葆澂题诗说何琴轩陶十三龄入水陆道场说吴小泉圆净子记程宇光高大愿事述程宇光在中铭冒同庆记圣全事蹟蒋元亮X孙怀子赞蒋元亮上海列女论蒋元亮琳诔孙灵波如愿论程松巖翡翠骨头记童葆澂周灵开小记蒋元亮徐灵初童宝静灵复传略童葆澂神遇愿余治德初哀词石麟徐妙净哀词童宝静尤宝安颂石麟觉鸿传童宝静昌其孝赞童宝静马灵义赞童宝静周艶芳传童宝静丛信芳赞石麟鼠滩张女议蒋元亮李素贞赞童宝静刘宝仁传熊润生秋云暮碣童宝静录修一轶事石麟童女哀词楚客曹莲生像赞记长庆X月善小记周莲慧昙影道人传吴宝丛卷六杂流朱道人事略云阳子郑抱因周国定一切人能成圣用说郑应房书姚佛度事杨省愚书江阴某甲事杨省愚卷七异类鼠事长庆蜈蚣说玉清生化鸟神物能超净秽说李生修西闻见录目次修西闻见录卷一东土鸡园偶集十方人天生净土名不必传以净土本超乎名相之外也今之人乃多以生净土传是耶非耶又且诸书X互异事蹟或不同盖难定矣读经之暇辄取友人寄来各传删而存之不增一字间有长篇仿史例缩长为短亦不易一字也表其修西不断其生西去取之权不可冒也以之引莲华之一脉破长夜之昏沈近之矣果有自信圆宗深入佛海上游楼阁俯听灵禽此一卷书未尝非流水光明中鸣空天乐矣诸作以见闻之次第为次第岁岁增之始志于同治甲子初刊于光绪丁丑标其类曰比丘曰比丘尼曰居士曰善女人曰童女曰杂流曰异类述定意老宿事汪善庆定意武进人生于干隆庚戌以禅宗主席嘉山兼以净土接后进尝谓徐国桢曰我近来不及从前从前用功力时饮食不甚知味今颇知味矣避兵于江北在雨声庵佛七会中振起多众善根不事矜持后学淄流仰为山斗不务名而求实者也坐化从容弟子有家法书定意老宿事后蒋元亮德生谓善财曰汝不应修一善照一法行一行发一愿得一记住一忍生究竟想汝不应以限量心行于六度住于十地净佛国土事善知识今之修净业者入于方便迷于究竟竟不知纯想即飞必生天上若飞心中兼福兼慧及与净愿自然心开见十方佛一切佛土随愿往生亦不知我若欲见安乐世界阿弥陀如来随意即见得一大木斵而X小之稍有出格譁然生訾议伏种种根粉饰迁就老宿不为也老宿净土中人也生于娑婆视娑婆如净土故人以净土中人待之其精诣入神未知若何于大乘第一义闻之熟矣于一切时处见一切弥陀当不作戋戋举动也天寗普能嵩禅师净土诗序范国俊自来禅净两家强分门户读永明四料拣知万修万人去一条大路矣然钝根或难语性宗上智又浅视净土二者葢交讥焉夫禅是净土之禅净是禅之净土不明乎此虽坐破蒲团焉知心即是佛执持名号何云佛即是心佛性遍虗空满法界世间山河大地草水禽鱼无一非吾妙明心性中物则此七宝楼台六时花鸟何莫非吾感应所交变化所作乎普能长老余曩遇于天𡩋寺禅净兼修洞明公案十数年后复晤于毗陵丈室执手谓余曰吾今专念佛矣出其净土诗百八首而问叙于余披阅一过如愿力击开弥勒阁信根直上妙高峯应无所住名莲土才有纤尘号境风念念不生秋月现心心无所觉花圆等句是于净业中的的指出禅理又禅归净土本同体净入禅心即共源真禅净打成一片矣然则普长老昔日谈禅是净土之禅今日念佛是禅之净土又何疑哉嗟乎娑婆浊世何必再来兵燹余生当思特出念佛横超三界华开闻法毕竟禅净殊途同归也因欢喜赞叹而为之序至于因言显道得意忘言当求言X中意并言外意勿斤斤于字句工拙是为善读是诗者鸣皋传莲发鸣皋如皋人出家住持定慧寺戒行清净土切正行勤故许中丞唐剌史徐训导熊文学等咸尊敬之退居后游方参问其志不衰临终有往生之兆或曰既卒后邑人梦见城外某庙神奉鸣皋之约束录取念佛人名擕之西往或曰有人梦送至西方冰玉河而去遂远此皆鸣皋精诚之所感现也在寺之时正红巾扰天下唯上海一粟菴掘港西方寺能苏僧伽之困如皋虽无大建立而有善知识从容化导于无形法器时鸣宾客不襍俨然辉映于江之北焉谭何吴石薛徐高等诸居士于数年中能圆发善根入诸法要一幢之在面面都灵未生净土以前有此力用其不遗一物愿同往生之局量可知矣法师身后缘记余治有乘戒法师者居苏州城外小普度能讲说佛法一时兴起者甚众若居士徐古玙女士姚古明皆其弟子也净业精勤尝着诗一卷讽咏箴规扬清激浊今其诗与尼量海居士彭际清善女人陶琼楼所作共成一编名曰吴门四众弟子净土诗云玉尺初作诸生时赴浙闱还路经其地怀自所作净土文字以求正入门则佛事匇匇宾客济济巳圆寂第七日矣怅然一拜焚所作于灵案香炉而去X颂德慈老宿陈则竞德慈广西隆安雷氏子生而茹素十八岁落发于九华即受具结茅终南山修禅观久之出游访善知识复入终南山住六年官兵搜山又出游检藏焦山因缘得遇高旻方聚成禅师遂传心印主席高旻二十年法筵颇盛塔燬红巾至欲殉高旻众止之往往以瑜伽𦦨口取信于人卒时俗寿八十三云生平净业颇勤依观音甚切殆中品以上人颂曰一杯甘露十年终南高旻高旻是谁同参书静波禅师事黄文波静波为金山首座性直而清恳切于佛法知因识果方便接人或用禅规或以净土葢一以佛之解脱为本故无多霑滞一往而能离近今罕有者临终安详颇有往生之验书静轩禅师事周国定孤迥迥者非禅也而昏扰扰者亦非禅冷冰冰者非净也而热烘烘者亦非净必有超乎境地之外而后本性长伸本愿长满此中何尝能苛责到秋毫分际而一往独到之处亦自有不可掩而默有以成巳成人者吾于静公见之矣净在于心感现为土固不以尺寸形迹待人逝者如任生者如熊皆其门下也鸡园念佛僧文明事略郑应房本然字文明天长人出家本县龙岗白衣菴宝华山受具戒赴阿育王寺然一指性诚切微钝既参访金X山高明天宁崇福巳悉大意然常以桶底未脱自愧也与人共住一菴因缘遇玉尺遂彼此相䇿励既而同聚高邮放生寺又同游于淮访龚大令又同赴鸡园念佛道场精进者七日松云明舟达源张净庸皆至未几而归寺结坛诵普门品经礼大士圣号每日千拜数月而卒葢向西合掌神明安住于念佛音中也常以念佛三昧许玉尺玉尺不敢当而本然之向往愈切故其逝也专精念佛不襍以他兼为法幢之故忧至于死有心哉松明达庸亦先后化去往往有净土之征云书明舟师事孙兰舫文明之死也玉尺颇以明舟为友久之而后达源至三人皆净土纯品也骨董者文明也绵密者达源也若明舟则亦密亦疎亦通亦塞当法用之初机事未灵浅人误事英俊之立足巳难矣主伴之神明又或疎而未接故生多种移游一旦而退入中中亦事情所必至此人固中中以上材也书达源师事蒋元亮达师之为人绵密恳切不以世事撄心而利生念佛一往而愈真有迢然不可及者矣徒以事缘之未集道场人迹一散而难收虽贤智者亦不免久而思懈矣机中于中而事应于外故一移而去遂不能烹炼其材及身而成上品可惜也然而精纯之气浑穆之思慈德之殷愿力之切有弥久而长X令人思者文明而外此其一也僧心茎别传于养浩心茎字如恒一名凝和扬州人出家受具参访有年晚乃住鸡园甚久病而后归曾与养浩玉尺三人作净土愿又与玉尺在祝仙洞发度生之愿其心甚雄好作功德利益行瑜伽𦦨口多奇感云净土以音声而得入最为妙机心茎每引声赞礼或跪诵圆通二十五圣自述生平圆满浺瀜令我神游大净土也静悦传周国定静悦嘉善人跛足中年出家受具因高子才识玉尺居鸡园两岁有余日礼大悲行法颇有感应净业甚勤后依来鹤寺以终逝时有正念莲发传石麟莲发姓朱氏江都人受菩萨戒于焦山久乃出家复受具于海潮寺为人木讷不求通方然亦有古拙不可及处修净业亦颇得入有志于助募经藏未能遂其愿抱志以终神明不散也生平多苦行他人或劝止之必不听玉尺以第一义晓之勉应焉损过就中未及纯熟玉尺将以法宝供养其余年而发不及待遽卒于戊寅正月中旬可惜哉莲庆哀词石麟觉泠字莲庆通州卢氏子依师文明位出家于栟茶妙香菴年巳老矣而勇进不减率七日一闭关每欲有所建立辄以力不足而止然未尝不有功X于藏经也作小石塔泠然置案上日坐其旁而自课长与玉尺游自奋于念佛三昧以慧稍歉未能领悟全旨而但以苦行终可哀哉词曰君之病以太苦兮君之心则何阻也君之去以太孤兮君之志则不虗也丙子之冬扬州之东妙香之中世寿之终香无终始兮妙有去来一觉泠泠兮庆莲花之初胎福魁传大根福魁天长大觉寺比丘也于高邮承天寺受具于放生寺终疾时医不效一心归向西方花池撒手时自坐龛中悬文明所赠接引像凝神注视久之松园传大根松园高邮朱氏子幼有疾医治无效一夕梦神人谓曰汝必出尘病始能愈寤即立愿疾果瘳依师普润出家于八宝观音寺受具栖止城东蝗王庙行苦行勤修净土率众持名至忘寝食一日宵小踰垣至卧榻旁搜罗一切松园方注想华池故置弗问凡对人无他语但嘱其死心念佛童叟悉蒙化导同治戊辰仲冬疾前数日嘱四众曰吾将归去汝等勿忧恋助我念佛可也即于初八日晡时念佛而去行僧记无名氏某僧居京师长白如山都转常见其人浑朴苦行志在西方临终洒然而去生平无恼无恨故获如是果铭初传稿大根X铭初仪征人披剃柳隐菴性好博览兼通儒释气度宽裕主席资福二十余载懃懃恳恳为法为人退席游方感化极多居寺一室杜缘习净寒暑不易咸丰二年避红巾返寺预知时至无疾趺坐而逝春秋六十八福元传大根福元栖止盐城之沙沟与同住僧为人诵经或有率略福元回寺必重诵一周以赎补之虽深夜严寒必如是濒老一心净土课佛有定数精进八年临终持珠轮诵佛名掷珠而逝某僧事述高原某僧不识字而净业甚勤精进每有感应或见幢旛上有字述以告人人问何字僧以指画出葢西方接引四字也未久而卒经如传大根经如金陵李氏子李氏世有簪缨经如幼疾独抱之游寺中则愈家人乃施之出家依法源为师华山受具精持行愿徧访名山四旬后主席凤阳寺传戒十三期化者益众久之精通内外典披阅稍闲即课佛恒以万计红巾滋事避地普陀巖八年乃归同治已巳正月八日谓门人曰吾四十日后当去即有一匠人来作龛众问何以忽来匠云有小师唤我其实非小师也届期沐浴更衣移坐殿旁然定香于炉曰香烟尽吾当谢此娑婆也巳而果然X宗道传稿大根宗道海陵人出家普福菴苦行坚节常念佛恩之重誓欲舍身以报隆冬敲冻投水以清心闭关禁语三年后于塔寺建念佛堂力修净业佛前口占一联云旷劫轮回决要今世了断一生净业全凭此地成功又释经旨为人解说鹑衣百结含糗终身无疾而逝火焚得舍利数十粒道光某年事体成传稿大根体成字妙果东台人幼出家方直有戒行能开化愚蒙拔邪归正屠宰感化偕同志数人设念佛堂力修净业者四年人有缺乏推巳及人劳苦艰难逆境当前无忧色操持日不怠微疾而逝事在光绪元年春秋六十六怿安传稿大根怿安字明谦东台人幼年苦行持律精严常佐华山戒事出山参知识仪征资福铭公印证遂传衣钵潜心佛理毕命为期每年正月起闭关四十九日不坐不卧不偏不倚翘勤念佛以为常缙绅士庶倾心归仰者甚众接后学慈善过人退席参方终于千华微疾而逝火焚获舍利数粒事在咸丰元年春秋五十六自明传稿大根自明常德武林县人持戒习禅见良蓬山四面幽寂左右坟墓重重乃镇江弃人于市之处师曰此间念X佛正好利益幽明于是露地而坐三昼夜念佛不辍感道俗助之不一年梵剎辉煌与如月常相往来时人莫测如月复住终南自明告众曰天地长久尚有坏况人世无兵燹乎无疾逝事在咸丰元年如月传稿大根如月字妙明常德武林县人性至孝慕禅宗父母终弃妻子投宝相寺出家持戒精严脇不沾席结茅终南三十余载出则参访名山小住镇江莲花菴日课礼佛三千念佛十万金山阅藏五年高旻阅藏五年天宁阅藏六年语将来事有应复入终南山礼拜合掌称佛名而逝火焚得五色舍利半升余事在道光二十六年十二月十六日春秋七十六善根传稿大根善根字仁慈海陵陈氏子有孝行抱出尘志父母终年二十八弃妻子出家戒行精严专修净业一切时中应机设教寰宇名山遍往参谒路过一菴净心念佛放光满室众咸惊异晚年齿落重生预知时至无疾而逝事在咸丰六年四月十一日春秋七十九月参传稿大根月参阳湖人真诚励志寒暑无怠避𡨥昭阳杜人事力修净业偶微疾嘱后人曰吾十日当去同治六年二月十二日夜午端坐念佛而逝有日纪一本每日诵莲花经一部礼佛课佛甚勤火焚时若X男若女无不合掌念佛称赞钵不燬得舍利数粒春秋三十六施念藏小传周生念藏姓施氏通州人性爱修行尝以锣代钟命女击之以表旦暮焚香之节爱作桥以济人茅檐土室中能供养清彻僧闭关者三年尤人情所难也久之出家卒于海门清彻僧能画佛塑佛念佛好一人作瑜伽𦦨口施食法持大悲呪快利锋迅与念藏交最深云念藏因清彻故亦尝与刻经僧往来刻经僧每欲以一剂清凉饮其枯腹而未果也其词曰游徧身中剎高低不计年花严非草创海印现沤圆忠孝神仙梦聪明富贵缘定光端直处明镜九州烟互作身身住身灵事业灵毛中旋地脉尘内转空经动息超三界辉华露一星神通非小可与物共泠泠莫作如如解丝罗引妙光一毫容大剎实际住空王与尔游其内何人不在旁喧卑徒自困天外本馨香岂有修成佛空劳梦里愁天人何闷闷海水自悠悠不学阿罗汉谁为楚国囚光明常解脱欲取巳惊鸥法界宽时紧毫毛不可欺幻中来饮酒空外自观棋手笔谁轻重光阴岂疾迟独饶平等性寄上绿杨枝观法真成套禅那竟不灵行中常自坐閙处每闻经淡色衔浓色金星化玉星梦魂无限事说出少人听一极浺瀜意留心巳不堪何人谈六相无事且三餐佛出花枝现心空镜影涵幼童弥可喜毬舞自交参彼我交相X用奇哉总佛陀邪通矜缩地幻苦欲奔波今日原无事闲中且作歌横空明镜在一一总新磨一二犹成妄何劳计有无梦中分别困醒后性情如雨雪谁年月文章孰鲁鱼泠然全在目万徧画葫芦一部庄严典都成破碎痕尚无真我相谁是法王恩经卷空尘襍光明梦觉存执之何太苦飞舞任干坤此诗亦名梦游十首悟开事略董净空悟开住常州天宁寺生平唯务实行过午不食夜不倒卧常坐一室精勤念佛诸弟子有餽送者辄拒之临终数日前徧别诸友届期神色𤈍然无疾苦顷刻化去巳而复张目云我适出寺门至木桥而返今直往西方矣言毕寂然初有塔愿未了既迁化其沪上弟子某见师嘱以塔院事逾月其弟子挟赀往天甯方知师巳化去众莫不嗟异同治年事行僧广寂赞胡镜之读常州赋注见广师事喜而赞之观时识势弃荣谋枯莲华芬芳吐之弥腴自他体同能所都卢慷慨敷陈仁言利敷吁嗟兮葫芦妙乐是真珠阿弥陀佛篇朗月弥陀是一一人心所同具也至于浑忘之极除阿弥X陀佛四字外别无所短别无所长而人遂以阿弥陀佛名之亦奇矣泰州北门公侯庙僧瑞棠孤单而纯懿衣食随时不求足非戒不履也无欲无求世莫测之每观世相慨然曰身若流萍去来甚易谓同类曰慕道怀仁触类斯在世人之误由爱易动而守不坚也已卯八月微疾端坐绳床口诵弥陀形气调静终于薙度之菴春秋七十八修西闻见录卷一修西闻见录X卍XXX修西闻见录卷二东土鸡园偶集量海尼传稿蒋元亮往常与玉尺家居考订净土文字四众中独少尼之着作窃谓天地清淑之气必不以类而有所轻重于其间况方以类聚则同类之身必引同类岂但有身教而无言教者乎玉尺既出家谋刻藏经往来吴越之地乃获见影响集于古明姚上善之手其中着作述净行者多葢比丘尼量海之笔也既与同人酌订吴门四众弟子诗即以影响集入焉而净土之人文小备嘅尔叹曰人何必相逢相遇乃为净土知音乎X如李素真冒其孝钟培栋熊秉忠陈鸿谟乘戒量海诸上善皆未有一面之缘而精神如不隔其在左右者或数年而合离之感往往于心境遇之如文明周国定甘云开陈灵复茅慧云蒋慧生之辈空中变化未得其端倪则此世他生之成就能不令人思且望耶量海戒定夙根慧心初裕上品之资也其集中尼戒一篇尤见东土大乘气象广元哀词冒同庆当全藏之未刻也或有以种种放生念佛之书募刻者虽非大宗亦火之前相也而广元辄先赴之元泰州南门外某庵尼年既老矣而志不衰玉尺兄弟在泰久与广元有刊刻龙舒文之愿言既成元巳卒葢含此净因以往矣玉尺出俗时行过某菴而元巳无踪迹有人言此处尚有信心人可续募小缘以助刻资玉尺事多故未往然心心忆之同庆邑人也为作哀词示后学词曰光华冷淡閴无人兮宿草芜生塔影沦兮法幢盈空唯一真兮莲花部主慰汝神兮量海轶事姚古明量海避兵有恶疾人曰既是大修行人何故有此恶疾答曰此一一波罗蜜非汝所知也临终时彻夜唿余名既卒人以告余余曰此时真喫紧念佛未遑岂遑念我宝念出家之切胡镜之X宝念江苏候补县王君荫福女母早卒随父署县任中一日请父欲有所言父命之至以终身事父为言父许之久而移寓泰州父请刻经僧为说菩萨戒并请书镜影钟声以示之稍有所明未彻也又随父至江宁寓遂至接引菴出家志甚切于其年之冬遥礼刻经僧削发出家不久遂卒刻经僧为订出家名字未及知也其勇于脱尘而疎于觅法葢入佛未深之故耶然其迅速精进以自全其天则亦可以讽世之为修行而终身不决者灵义传朱生灵义江宁马氏女二顺也年十余见玉尺倾心受教性警敏能解大意既而病欲见玉尺不可得命作书请玉尺渡江家人诳之不以信达也玉尺有他事致书金陵弟子灵义忽谓母师有信到何不探之精诚通感如此可谓哀矣养病于药师菴待玉尺不至自知期迫对佛落发为沙弥尼玉尺久而渡江知其事访其处太息久之祝其魂魄祀之于海天精舍追说菩萨戒称之曰菩萨沙弥尼灵义虽苦于病魔然心光朗然至死不变其不隔于无量光葢可知矣宝进进字说石麟宝进之遇人不淑而知退也必进于道矣既志于道而未得所依止也进必化为退然退于一处非退于处处其进犹存也勇于义自愿效力花严处移而心减不亦退乎然大退者数人而彼勉力以X完其半愿而周旋于玉尺之前而退中之进象也至于得地安居披衣削发而格于心境不复与善知识轮诚意而写天真真进之机何在乎宝也几何可弔也与其进也噫能持事略慧音杭州太平桥叶菴住持尼名能持年六十九己卯七月二十九自知时至集众念佛端坐而逝面目熈怡方炎暑次日封龛形色如生飞蝇不犯其几筵此真净业所感也杭州近日比丘尼中以穆菴慧师叶菴持师为名望最着者明恒传德修明恒先为优婆夷住宁波乡之青莲菴专修净土因病遂薙发念净土堂未曾完工病中每抱憾有妙理法师者示之曰世事未了有人替汝生死事未了无人替汝今宜收下一心归命矣又有式教大师者亦时来警䇿遂默受善诫妄想芟除一日晨朝忽谓大众曰今日巳时可行或问曰巳时向那里行曰汝岂不知西行至巳刻果安然坐化论曰善知识之恩大于父母能使善根散而复聚观于明恒益信世之学人犹往往不知择友悲夫修西闻见录卷二X修西闻见录X卍XXX修西闻见录卷三东土鸡园偶集丰伸布赞程绍昌丰伸布长白职官也与妻笃志净业临终有应赞曰莲出双花官居几品回首旂常冠裳鼎鼎书吴刻花严合论后余治龙湫三叠安庆抚暑之古蹟也妙公曾与署中丞方伯吴公坤修坐其中订刻花严合论之议吴之言曰临江之塔有神焉予随征红巾时颇获其助今署抚篆力新之铸金银铜铁铅五佛身唯铁不中程命委员重铸三铸而不及其初焉知佛法一锤成就也又曰钵盂竹笠行脚僧之物余皆有之坐园中闻鹤鸣泉涌有山林之想吴既毕合论之功遂卒鸡园水陆岁岁祀之吴刻经不欲署其名于经尾念佛之余刻指月录棱严呪疏及释氏十三经管杨诸居士等实左右之以回向净土周贻朴事略陈第周贻朴官两淮盐大使性笃雅深明佛意蓄内典千卷日以净业为事尝与龚舫赵煦诸居士相往还栖心净土临终安详亲见三圣而逝序龚令事程宇光近世宰官中信佛法者或存或亡其梗槩各不同若龚大令舫助守淮城精诚通感一家眷属笃志修行接引佛机虗心护念实名兵火劫中之甘露瓶也玉X尺未出家时曾与文明僧往候之信宿而后去每述其人之梗概以为不可及舫字书舸以前署山阳县致仕居淮城卒之时沐浴更衣自称快活其胸襟葢可知矣清净其神土不隔也论张净庸汪善庆一切事皆自无而之有也一切事皆自有而之无也净土法门亦然金刚密呪出于五方字种中无生也东不动也南平等西净土北解脱莲花部主本在一切处之西厥名无量寿十二名号最后日月光香光庄严从一微尘法门而示众生以入路众生机别遂不一其品从一现三从三现九观大小阿弥陀经十六观经不较然哉必欲依一门为究竟何可得也张君净庸以净土往生导人先路神迹双清唱随同志白毫光摄受事理必然而必执常寂光以绳之泥矣陈抱净轶事蒋元亮孙墩史由敦之家有双笛焉由敦之子吹之吉庄之陈子唱道家斗号响彻云际足以降天神既而以玉尺莲修法门稳便专志欲西不闻此调矣邀玉尺渡王家河访一僧僧澹然无䇿进意陈怒而去之友人赵大礼居十里外之竹园邀玉尺访之赵旧与玉尺习而老矣数年不见隐声匿迹久而见之陈之年犹未远于童也陈名不记记其入鸡园时初更为抱净继而过鸡园访玉尺于百日关中不信宿而去遂不复见死焉心不颠倒也抱净兄弟五人居第三余皆X习诵念如诸仙童颇灵秀抱净死气日散矣朱竹咸其师也遇于馆中每共食后十年见于吴氏斋中又一年命车来访苍然一老志若童真好读高峯语录抱净妇翁史某远近昆弟三五人多喜念佛者礼翁吟陈第有礼有礼一老赵瘦骨清净步履峭生子三人肖不肖玉尺问之语且笑子不足爱爱在道不以爱累身不以爱累心莲花香满剎写出礼翁吟胡公书院泰山下玉尺大礼通情话陈痴赵俊两无疑海陵一幅新图画我若先君去君亦不得住多少音声起乐邦笙箫一片开灵路留诗作识君休忘莫令玉尺持短长传述陈第事于养浩陈第泰州文生好善兼嗜佛老家言冷淡萧条中盎然有春意每夜课至亥子犹不休茹素放生而不戒于饮酒之味经之义若有得不自知临终披缁而去自称玉成子程宇光别传蒋元亮程宇光泰州诸生中式顺天乡试第一人在京师喜与英杰之士游士之谈性学者少矣有所说或不长宇光偶见畸士之言身心性命者奇其说返泰见玉尺而述之玉尺心知其非然观宇光气甚雄不与辩乃着身心性命一卷畅言三家而各表其同异既刊布四方宇光见之乃折节叹服稽首于前曰君若得X道首当度我也遂次第阅内典与咫观老人以净业相砥砺自作挽联云入佛巳迟莲品但求登下下做人最苦尘心那复賸些些曾蓄素珠一串香一瓣命终时顾家人取此物持之而逝曾以病至秦塘之鸡园叩青鸾子示云身何以病心病之也心何以病身病之也宇光叹服以为名言为鸡园弟子号曰蓝霄鸡园筑屋宇光书楹句以赠玉尺曰垂老获闻无上谛此中成就许多人笔意生动精神跃跃纸上钟培栋小传程宇光余有问字弟子钟生名培栋年少壮气清心厚有志于三宝闻玉尺之风将赴鸡园而一谒未果也其兄死则请余代乞玉尺作法以度之未几而培栋亦死矣玉尺哀其志祀之于鸡园而问培栋之生平于余余曰培栋净土中人也气象浺瀜修持无迹玉尺所着念佛诸书最喜读之久而益纯心身不远矣使天不促之以死何一见之难哉将率其眷属以求一行三昧于君也卒之年同治乙丑云十五洲初图䟦蒋元亮大江南北之中有洲焉长数十里宽亦十余里洲之北熊姓庄屋在焉熊有子曰秉志陈君培栋之流亚也年少而志笃抱才而信法心依玉尺久矣未及见一旦而死玉尺哀之后以他事至洲欲购竹园以隐居欲见志而不可得为初图以识之每X一披览如见志阅玉尺之书念弥陀之号精神相遇不远也郑老人别传胡镜之咫观老人妙空子之父也籍江都为廪贡生年七十一卒于鸡园之弥勒殿殓时或闻空中有异香妙空子不克送其终士烺送之既赴园中遂与熊子泽春等诵涅槃以超𥴱焉明年水陆首奉其名以入位或言其仗道场三宝力得入净土中中葢神明示兆如此云老人性谨慎笃于宗族能作行书古近体诗晚而锐志于学佛菸酒荤血皆断课佛甚勤看经甚力虽未证第一义而心知之用浅浅以引人因而入佛者颇众与徐璧如程韬菴先生相往还事青鸾子谨生平境界略见于诗老人姓郑氏名应房字驷卿晚号且翁于蓝澄事略孙灵波于养浩一名守朴又号蓝澄仪征诸生居鸡园数十年心平气静晚遇妙空子等遂作净土课绵绵不断后以病卒虽涉猎道家而心重佛法为第一晚十余年颇有功于佛法云忆守镜老人诗并序曾传锴万兆熊一名守镜江都监生在鸡园最久与于守贞练东霞诸有道者习既老矣与修士接见循循如孺子与玉尺有净土愿自号静安念佛四十八万以回向自少壮每日坐香至老不辍作圆通道X场二十五箇月恭敬诵持毫无退怯于鸡园事始终竭力为第一功或谓兆熊先作秦郁林先生仙徒后闻法华再熏起佛因云仙翁故蹟渺江流秦氏园空八景收故老几人缘尚在圆通无碍镜中游陈定修事略李汉卿定修陈氏子籍江都幼年入学气清才俊忽感寒疾不能起有劝之依玉尺以终者定修颔之故得今名虽不逾时而卒佛因兆于此矣𡩋之朱通之潘如之蒋泰之周皆有志有才而猝然天折晏子春秋云丛兰欲茂秋霜悴之玉尺经营刻藏事叹人才不足岁祀诸君于水陆宛转悲思穆然意远噫吴小泉周国定小泉江都人好往来坛墠习读诵初作圆通期二十五月兼立净土坛以念佛为助小泉既精心诵圆通复自潜心净土因同行者少故未能深入也既二十五月毕小泉复请每年一次以二十五年为期虽期未终而身死然其志可嘉矣水陆既开小泉以道装充表白者再熏习于大乘巳久其去也葢不出乎观音势至圆通方便而能自立也噫嘻吴抱惕蒋元亮吴抱惕初为红巾所陷自拔而出恨遇凶邪自深X忏悔入鸡园勤奉香火求念佛法门未能精通思欲谢尘服入道场毕此一世以求道要不能遂其愿一旦命终斋志以殁品地未超可惜哉韩士余传童葆澂韩士余江都人往来扬城内外兼习吏事通音乐而有志于净土全藏之刻也玉尺得长者论于万寿寺临取时匇匇遗其尾本阅时久矣心不释士余忽至玉尺问所往曰扬城能为致信于万寿寺乎曰能既去久之无消息士余有眷属在张纲镇玉尺过之其眷属直取诸柜中而与之吴中丞施刻此书即据为底本或曰枣柏之刻全藏自华严合论始今亦从此始殆奇遇矣士余亦有奇气老而目昏不多出数年乃卒时光绪丁丑也赞汪法如居士徐国桢汪善庆浙之诸生也初不信佛见四十八镜全藁渐入法要忽然勇勐即举弥陀四字为话头昼夜逼拶溺器倾于榻而念不止自谓透初关也然亦非无所得着藏龙集若干卷自名法如云岳岳其骨炯炯其光说赵州话游郑公乡武林之弼邗上之芳死而未罢经籍之光徐训导小传潘一山徐国桢字璧如别名西来江都文生就职训导蚤年有疮报忏罪为善兵警中念佛消息从吕四达砖桥国桢实开其机而许中亟乃钊赞成之许樾X身王荃汪善庆和之咫观老人移宇光鸣皋暎带之颇见一时善机之转江以北水陆之道场藏经之书本推其端倪实基于此而人不知也国桢后为焦山救生局员在大江南北之中多接见英奇卓越之士遂卒于山生平净愿甚勤幼女守贞亦有修行之志胡槎仙事略冒同庆槎仙姓胡氏江宁人笃志为善红巾之猖獗也避兵警者转徙流离触锋𨦵而遂死者以万万计玉尺与槎仙及孙慕莲三人以实行善事相砥砺愿于海濵共护生机以保通泰如一带避兵警之善根众生而振起其修行气脉其时郑王许汪徐翕聚而谈净土诵护国经高氏与僧清彻暎带其间甚盛也无何瓜洲镇江之贼败金陵收复数年后复故土者纷纷而海东之消息亦渐杳矣王居淮许宦于江广汪住扬城徐司焦山放生郑出家孙乃自居镇江之故土胡由江南至石港由石港至江南卒于江南新开之田而不能再晤可惜哉胡之女生而白发决志修西亦熏于乃父教也香光中精神往来熏发必多矣何琴轩石麟何君如邑诸生也性迂拙而有大志才不足以济其用每悒悒然常心系净土劝人受菩萨戒以成就净土未能纯其修也于三教圣人互相异同处X未得其要领欲兼宏之致书鸡园千万语悲苦之心愍众生依恋经藏殆无有能及其愚者数月无消息问之杳然巳长逝悲哉序蒋元亮无量寿佛十颂熊润生世之作净土文者或笔不高或不见快或学不优故所述不足动高才生之听妙公病之于如𦤎得蒋生十颂乃叹为杰作矣蒋生名元亮字步陶食饩蚤丧偶不再娶甫三十余遂卒其补志及诗歌吾未见见其无量寿佛十颂而巳元亮生而颕异知见甚正直未闻佛法时不欺因果崭然见头角矣经史之外如水经注说文各邑志乘多留心考覈文笔杰出诗字雄古有神非如皋一邑之士也然一邑之士无不仰信焉将出游于江上经营藏经事缘未集而病早乘之以至于死乃独以文传可哀巳抱负冠一时神明清极而有用入佛法不三年也巳能哮吼师子儿哉馆中教生徒晚饭毕不令人在左右手内典一册倦则依床以灯就之往往膏烬天明卷犹在手葢其精进如此故未见其止也游妙公之门不以谀遇不可或侃侃有言言必以礼即其言考其行长令人思云其十颂曰悲愿第一光明一际谁佛谁生东西净秽现此化城无始以来互为眷属愍彼昏衢然斯宝烛非一光明非众光明愿光交罗摄尽有情X胜因第二不立语言不废文字十面纵横无非佛事于苦世界现妙音声声中说法劝我西行无东无西全付一佛即此娑婆了不可得持名第三谓佛无情何以住世谓佛有情孰取孰弃一念相应心现九莲瞬而失之十万八千韵满干坤香熏庭户心心不断非新非故感应第四佛远乎哉人人皆圣就而唿之乃无一应使佛应我如我应之顷刻成花何叶何枝一母千乳日哺其子子欲求乳张口即是接引第五掐断苦根推开情梏一切众生大梦同觉佛非圣者生岂凡夫𢹂手同归竭尽无余不知主宾亦非先后法报化身一齐授手往生第六忆佛念佛佛不立我本以净因成斯胜果花色花光了了分明慈悲摄受生入无生浩浩劫波纷纷彼此一念还源不劳弹指法言第七百亿莲花互灌光明一一花中流佛音声见相两空是名寿者无量光明说此般若法筵清众大海潮音徧十方界云何不闻X品位第八本无人天唯有池莲花开即佛见何有焉高低同观巧拙一手失乳之儿尽遇慈母一心当令三障本空九品是一位位圆融善友第九莲花剎海涌现毫端于一剎中普集人天衣裓香花诸上妙供此往彼来而无所动烨烨花开光照恒沙无一无异非自非他宏法第十一切国土有漏所生诸妄消亡一真圆成依真而住岂缘三受此乐巳极不知其有巍巍神力妙用难停秘密周护本愿常灵论生前七事忆潘君李汉卿潘君州之文生也生平谨笃锐志入佛虽才气不足以副之而志深悲切浑然一真生前七之作君预焉封其牒命妻守之临终念不改焚牒而逝逝之先见三宝像云孙兰舫小事记梅香国孙君兰舫幼读书长为童子师性能豪饮善谈论闻鸡园玉尺之风不远䟦涉而依焉遂尽弃其豪谈善饮之习而纯心受学从游白下舟中校梦游集见万里无寸草句大疑之道念益坚从游武林襄事于经坊猝然而死死之前因果较然也于净土一门熏习年余所钞玉尺净土诗以千计每钞X一首必涵泳其词义而后运笔葢九品之莲花香又吐焉玉尺祀之于蒋潘二子之次并为文以招之书周君事示同人石麟周国定泰州人读儒书未竟游鸡园因缘遇妙公遂信佛法以未能专力于第一义为憾耳为人之心亦切用心或过则机事现而神太锐矣于水陆道场及藏经有立功之处为来复门庭支持年余不留余力灵机本一未返本而遽终可惜哉其亡也以丙子七月坐听念佛而逝新建萧君事迹一愿萧君江西新建人也光绪丁丑年五十岁三月四日病越三日卒于沙沟寓斋念佛而逝生平于佛法颇恳切曾一赴鸡园与其同邑马君同依玉尺马君述之从容而逝颇近作家也程松巖童亦舟两人小记梅香国将欲自奋于一路则必恳切併力破境界以入之必有奇效矣然至于破境界以入有几人哉夫世之境界情量为之也破情量尽则境界亡境界亡而境界都成自在矣松巖以病卒于前亦舟以病卒于后人皆未老也事业皆未全也松巖恳切而未超亦舟徘徊而未断抱干坤之清气而锐志修途尚有随境之心未亡而滞于中品之境噫二人之培植净土者何尝不深也往而复修幡然改辙X必神受弥陀之点化矣谭壬生事述陈第谭壬生常州人避兵警于如皋好蓄佛书心超而气清不凡骨也如皋介通泰邗江舟东入路必经过净土之因与行人而俱到故久而益畅如是者三年兵事靖而人多散或有退志者壬生兄弟卓然不凡殆铮铮然矣不数年玉尺以事住常州欲访其人巳逝久矣烟水百城何堪指着然每系人思也李汉卿传石麟汉卿李君通州文学也年三十余品纯而气静与宋一峯及潘氏兄弟游皆与玉尺习每举莲邦消息以劝人家中人多熏化而入光绪初早卒卒之时神明颇定念佛之愿不忘倦倦以莲邦消息为念欲通行于其乡以畅净土之因葢菩萨之用心矣母妹及妻信心皆足童宝静传略胡镜之宝静姓童氏名葆澂字叶舟常熟诸生候补训导年五十有四于光绪四年正月一日卒卒之前病吐血病中一切烦燥惟闻念佛声则调伏亦于念佛音声中安详而逝心不乱云常熟刻经处之立也向背者不一宝静以纯笃之修介乎范先生西民朱居士葆之之间才锋不露而忍力甚优于第一义未能解脱胜出也然不起私意以扰公是非又多助行亦近来X修士中之不可及者尝恳切问净土花严之同异玉尺以六相示之使自言同异又问往生净土庄严虗空楼阁两愿大小玉尺以十玄示之使自思大小宝静思议穷而踊跃至曰拖泥带水图不复作矣将永思永言也六相十玄程君竹溪小记冒同庆程君以干事之材专营善法蔚然人望苏垣显宦多知其名有灾赈各务多用之以集事同治十三年直隷水再往佐赈伯相颇重其人留办既久遂卒于天律或曰难民思之作祠以祀之程君信佛甚深念佛亦切其卒时亦不离念佛之因年厶十厶名厶字竹溪郑同轶事熊润生郑君名同苏州人兵燹后还省城以童年力争于强家而复祖业顾殷殷然有志于佛虞山之张通州之潘最相似也欲赴鸡园随玉尺养性以终愿未酬以光绪三年卒卒之时嘱其弟曰刻经僧有所託我虽不复能为彼集益然我心何可不尽必为我刻一卷X大般若以志我之向往神明不乱因果较然往生之品也余莲村翁行事熊润生世所传文惠先生年谱举其同于儒者而着之也其实莲翁之心契第一义谛也久矣世所传一得斋全集举其有言说而笔之于书者而表之也其实莲翁之虗心受益不择方内外也久矣世所称演剧刻图劝善保婴诸实事举其彰于耳目之前者而传之也其实莲翁之栖息神明于十万亿佛土之外也久矣闻之友人曰莲邦消息之书初出莲翁于常熟友人家阅之曰此义巳浅而以之普导世俗也犹嫌其深呜唿莲翁之婆心谁得知而观其所言可以知其心中之尺寸惜乎未得专致一路而散善波涛太众也闻其临终能统散善之力而回向一门噫切矣许贞恒居士入佛小记李景邺昔四十八种丛书为徐璧如所节录久而其稿依人而迁于吕四有汪善庆者与徐同馆于许之寓稍披阅而谈及之而灵虗子又从而和之遂隐隐有念佛之机欲动矣许贞恒居士乃钊灵虗子樾身之叔父也自中丞罢官后因江浙未靖流寓海濵一日叩于神曰我欲学佛学仙以何为妙得学佛之兆又叩念佛有光乎答以有光遂决意命家人以念佛印深老人灵虗之母也与同其姊悟源其姪女也还西悟真源之同辈也一唱众和念佛者X以百计因而作书致玉尺招之东游以畅念佛之因实贞恒居士转之也初贞恒为学使差次乘人舆行水中忽闻木鱼声久而不相离数日矣心异其故途中岑寂心虑灰凝试以阿弥陀佛四字微转于胸喉之间乃木鱼之声与佛应节试速之鱼亦速试缓之鱼亦缓乃累世之远因也其先寓泰曾邀玉尺一见在吕四未见也玉尺出家至杭贞恒相见甚亲出力以助刻藏之书者三年久之玉尺募刻般若等经兼立法云经坊流通法宝贞恒居士出力相助如初然常以为孔子之书妙理本畅或以注而反晦于蕅益之四书解心向往之甚切其卒以光绪戊寅书彻如居士事梅香国张君昆弟在虞山与刻经僧习知刻经僧集诸稿以成闻见录手书其先人事以付之其词曰先父法名今达字彻如少好道家书既而疑其说之非究竟求内典读之曰此真我身心归宿处也一意佛乘栖心净土年二十六大病持西方佛名不辍一夕忽曰见佛光隐隐我其往生乎配厶孺人以割股为求寿病寻愈因避寇东乡礼问竹师受八关斋戒返故居事繁课转稀同治六年病持佛名未及前之明快家人助力乃安然逝年三十八云刻经僧见彻如居士手钞数种精到绝伦每有回向辄偕二子书名故其人虽往而一家与起于莲修者甚纯未始非香光熏发之力也X西园道人传杨省愚道人姓谈氏名廷桢字凝生西园其晚号也世居常州西门外自幼沈静游乡先辈王逸云先生门汪知其不凡也纳为甥弱冠入邑庠输粟为教谕殚心经史有济世志无何失偶遂归佛乘宗教兼通老宿目为法器晚更专心净土曰愿学观音度众生即䥴为印于城北乡郑陆桥创念佛社信者甚多同治某年月日感微恙自知时至曰吾当西归众涕泣请留曰无巳再住一年耳预戒众人念佛两昼夜众请法语曰接物勿高声忙中勿忘六字勿破戒弃前功如常早课堂中西向加趺而逝一昼夜始殓危坐如生吉德兴十三岁事吉母小儿德兴年十三姓吉氏隷江都生一年而丧父自勤于学初不知有佛也读诗经论语古今文章而巳病中无襍语唯言穿衣着履身是状元遂朗诵生平所读文字数万言命换衣服曰阿弥陀佛及观世音在空中来接光绪五年正月十日辰时念佛数声而逝书奉化杭州两居士事德修奉化某居士修净土冬夜忽自言佛来遂汗披小衣而巳妻以棉衣加之掷地曰吾欲往生汝勿来扰遂念佛而逝杭州郑元隆居士法名得道持素念佛数年光绪元年三月十二日自知时至命妻集X家人同声念佛以助其往生念尽一枝香遂微笑坐脱韩清尘小传张寂吾邑接待寺自光绪辛巳同人阐普仁截流大师遗法启春秋念佛道场其间䇿励精进者不少而梵音清妙悦可众心者必以韩君清尘为第一清尘初奉佛不甚明理近岁阅净土诸书略识一心三观旨病时见壁上现佛相初文殊次普贤观音既而三圣毕现然迫于遇未能全体放下得善知识开导乃省临终日谓其妻曰吾今日不起矣毋相恋惟一心念佛自晨至夕佛声不绝遂逝后昙影之逝十四日同邑有方妪者亦于是月念佛而去他无瑞应惟气绝而顶缓云修西闻见录卷三修西闻见录X卍XXX修西闻见录卷四东土鸡园偶集周婆事述无愠鄞县宝幢寺周婆修净土每正月不语不卧暑则施茶汤尽一月年七十余忽梦大莲叶满覆宝幢自持念珠经行其上感微疾邻人梦幡葢入其家黎明访X之婆巳合掌念佛而逝唐孺人母子缘述朱竹咸今音老人唐氏初以往生陀罗尼教其子玉尺成诵玉尺屡梦见大身人金光赫然一日问曰人生必有死乎老人曰然然则天地亦有坏乎曰有玉尺疑之曰天地坏时人死时别有不坏之境不死之身乎且未有此天地未有此身我在何处住既有天地既有身我从何处忽现此心必有不待生而自足者在也玉尺有过老人挞之玉尺问曰母与子一体乎曰一体一体则母何为自挞也老人笑而止及玉尺入泮娶妻老人病且死玉尺避兵警老人精神现梦玉尺出家老人岁岁入水陆道场故知老人不坏之境不死之身长在玉尺之上玉尺之左右常熟某氏妇事述石麟丁丑六月有送摩利支天像于栟茶之妙香菴者晤徐君三人好佛法言其戚缪沈氏者常熟人也有义母焉生平好供养三宝病中感梦因为夫置妾而自力于修行其夫恶口谤之受嚼舌之报而死沈氏愈精进临终预知时至具斋邀亲友自居首座谈笑而逝平生能前知有火灾命预作纸屋以代之家人以为痴纸屋故不全后果有火独焚其未有纸屋之数楹杯露记李汉卿长兴朱保之妻曹氏者虞山人也初名妙昙刻经X僧游虞山保之请主其家昙出见求菩萨戒玉尺未敢𠃔也姑语之曰汝知清净莲花不易入光华暎带之可也易其名曰莲暎后于乙亥六月十八日偶过其家莲暎令其子捧露一钟进玉尺曰清至此乎明年昙遂病病六阅月而卒虞山莲韵记石麟常熟东南有王姓妇年三四十矣于同治辛未闻玉尺赴虞山精诚来谒莲语曰彼之欲见师巳数年今适满其愿见之后于花严消息踊跃能入玉尺借端开导引入圆宗俄而别作偈寄之并勉其子之读书甚悉有五百金欲作第一佛事存于一处其卒也友人不克践言可惜哉妇某氏法名莲韵徐太夫人传徐国桢太夫人徐宫保女也幼慈慧适钱唐许剌史玉年敬顺有妇德遇三党以恩礼不因贫富异待下无疾言无怒容生五子二女皆贵显太夫人恭谨无奢念自减省以作众善冬棉夏药放生济急于三宝因尤尽心力人有以未来富贵祝者应之曰福报尽落轮回也吾唯求生西方以了生死自署名曰印深子自此以后每朝夕唯以念佛为娱家人化之故净土法门复能盛行于三江淮海间四方人苦于兵而板舆所至每有安乐之想葢隐隐保全无数矣初以避兵警故寓通之吕四其子灵虗子与友人妙空子及西来X徐子法如汪子幻有王子以净土圆义相切磋灵虗子有所悟必入以告故太夫人洞明事理一意往生阖家既回向净土亲族熏化皆归一愿葢指不胜屈矣同治甲子夏习静焦山有太湖渔人得弥陀像梦此像嘱其献于太夫人因筑香光楼以供且书其两楹曰宝地豁开心境界江天妙写佛音声可见其启发者甚多矣乙丑七月夜佛光明现于室圆相灯火共化为红莲花大尺许辉华掩映初以为异既而思之曰此殆以火中莲花之义䇿我也丙寅在扬寓夏曰感微疾愈两月忽曰吾将归矣家人以为返杭州去也太夫人笑曰非尔等所知七月四日晡时起盥洗易衣服自见光明满空异香充塞光中有僧着水田衣持钖杖旁侍一童作相近状乃召眷属而告之且勖曰我无𦊱碍尔等皆念佛自亦念佛继云莲花至遂命将所诵西方公据二册焚化一时许自云见佛来迎乃含笑仰视而逝五日子时也太夫人既卒室中有异香顶煖竟一日年六十九许母徐太夫人别传唐持平妙空郑子以念佛法门唱于海陵着书四十八篇传于徐汪许三家之手海隅净土之风起焉初赴吕四馆于吕东署作四十八字以公诸同志不论贵贱老少智愚各取一字而去自制一字配之以为念佛之名时许母徐太夫人适拈深字自制其名印深遂为许氏念佛之始年六七十矣谦逊慈X厚不以富贵先人而因之以修者甚众孙女悟源其一也若与同若还西若环真若缘觉若玉虗若雅奏若正觉若悟真虽其中所造各殊而精神炯炯往往能以净土音声度出三界许氏之亲族邻友引而益长佛缘弥着焉周旋久而成就多者唯灵虗即其幼子云深印老人有西方之兆甚多或以为堪希中品噫江楼夜课眷属满前何其盛风帆沙鸟经声梵呗如一幅画图不可即矣乔夫人轶事陈第乔侍郎夫人某氏深纯笃志净愿颇切未知于第一义何如也而风声甚远净业中之英灵也尝至一丛林请僧代修大悲行法僧集夫人叩以观中词义僧茫然夫人曰愿以异日正觉子传蒋元亮正觉姓朱氏江南人许灵虗居士副室也幼性敏长而恭顺孝慈年二十九子方九岁正觉遽以疾卒疾初作佛事善举建力甚勤久而生退转但以病为忧矣灵虗时醒其迷一日忽谓灵虗曰势在必死当何处去曰本以往生为愿何顿忘之正觉曰然则须念佛由此精进且曰夙业来报正念先疎也一心直往众苦皆离方为好手弥留际灵虗为礼佛侍疾者见白光照正觉之面正觉亦自言见莲花遂安详而逝焚其平时所诵西方公据火中现金光湛然殓时顶煖X书善一事赵大礼善一长白人都转如山冠九之夫人也夫妇双修极人寰之望如在湖北见玉尺所着弥陀注解翻刻板一副存归元寺以故善一知玉尺之以华严观作净土修也玉尺以刻经故渡钱塘晤如于衢道署如至寺五次玉尺赴署五次善一每以华严净土之义叩焉适其妹圣全死期临百日请作佛事玉尺为其说华严十𢆯门衢之僧俗观听者传为佳话遂以刻经之资首助玉尺为全部书本藏之第一檀越善一之生平喜念佛及礼大悲行法一日者欲延玉尺至穆菴为女众说法玉尺未往后遂以病卒于菴不复见也先是玉尺未赴衢道署善一预梦大身善财故信心甚至善一既以净业精纯念佛而逝杭之人与十方闻者多所感发为一时女修之最卓卓者彭定生立名说孙灵波何以名定生也自不肎信往生而玉尺命名以慰之也费孺人陶琼楼阿环阿莹为二林之眷属演一脉之香光数传而后兵燹书籍散失二林之风犹存于其家玉尺得见十六观图上二林亲题之截句晤其曾孙菊初及其第四第五曾孙女五即定生也告之曰我与四方同志巳募刻二林先生书几过半矣有家藏可出而见示以引发众生坚信净土之心遂为宣五戒劝助刻般若两三年中一发禅机锐不可遏其中亲到处人不能知相见X转希矣原其本力自足生西取第一义以为之骨则上品人也蒋氏念佛记夏智因蒋氏名兰征如𦤎人适同邑卜姓晚年道号贞一子生时母宋梦香云绕户淡妆仙子握兰入室而生幼端淑言动以礼法家有观音大士像虔诚礼拜晨夕无怠事亲孝年十余岁两以割臂肉救父危疾喜读书兼工吟咏出语皆清妙既嫁孝于姑姑卒夫亦以毁卒蒋氏遂𢹂子与母同居督课之余勤心念佛祈母寿中年子卒媳亦殉教育遗孙事必以礼寿至九十三未尝懈也素修净业时有悟机临殁时异香发于寝室预知时至含笑念佛向西而逝也未殁前有佛光照身莲花现前之异并有异鸟如小鸾凤百千相随飞集庭树三日大敛时面色如生手尚和輭气作莲华香陶陆氏传熊润生陆氏苏州人性慈善夫陶某子某皆信佛女证西造莲花精舍氏住焉晨夕修净业同治癸酉入夏至秋病不愈食果饮大悲水谓子媳曰我死汝勿哭多念佛好自知八月十日死沐浴更衣设香案命家人转大悲呪四十八徧不见余像但僧众与韦䭾而巳遂念佛而终顶煖室有异香初名妙某后改莲依志欲佐玉尺刻经之事虽未成神明可用也金宝恒临行记王生X宝恒江苏金氏女适某年某十某卒于江都课洲玉尺之赴课洲也仅矣忽一日过草菴宝恒来谒有病矣而心神尚清玉尺示之以诗曰子果双离业系空钟声琴韵大悲雄飞来十面金刚手不向人间数落红宝恒得诗神明精进系念净因无一襍想至于死而依恋之心倍增也其母遇一因宝恒而起精进之心亦至死不改云天空子记石麟天空袁氏女适潘性浑厚有志于佛法未充满其求志益奋思倾吐所有以助刻藏经念念如是久而病热助刻之事亦不能自专颠倒中犹以此为念无二想也尝曰吾闻玉尺将行鱼我死精神随鱼声往来终不离全藏之因也噫戋戋自修其净土戋戋吝出其凡财是一切众生之通弊也而天空独出手眼虽死不衰必朗朗乎游净土之中而不滞者也王才女莲发金陵王氏女名才子许字于人婚时作种种言状如天龙所附三宝所加日日如斯遂为人说法皆慷慨中病有出尘之风不逾月而身死此事金陵人以为狂乱也细思之定乱之形非肉眼所知也此皆抱修行之志为世法所牵郁久必发遂兼前业而并现故或抗或坠或歌或泣如司马君实病中梦语皆关天下生死大事何能以狂乱埽之乎X玉尺为回向弥陀名曰神定书张福音病中付託石麟如染香人身有香气如子逃逝虽忆何为有德霖徐氏女与张女善皆欲乘清风鼓智翼翱翔于虗廓张之中路而岐也岐非其罪人间世也适丁矣病矣死矣未死而贪生在生而求死人情邪非人情邪反覆之机真𢆯之路岂人天之所能测邪其言曰我死必倚玉尺为度脱彼悲愿之力大于人必能救我及死而众人扰扰莫或依其言久乃传于玉尺之耳以为张有如是如是之说也张之心张之身张之妄张之真乌乎张平生见玉尺无一言而神明则冥熏于莲花香海久矣故如是说也如是说也不相违远同于形影慧云吟并序何琴轩慧云茅氏女居江都与王姓同宅随宝礼宝智等栖心三宝小小孺子也不二年智来告于玉尺曰云巳适人矣俄而渡江省其母玉尺见之观其容若有所欲言而未得者未久彼亦渡江后再来玉尺未及见作偈寄之慧云持诗而泣曰吾不复得见师矣返江南不久而卒慧云有净土愿娑婆非所乐也吟曰草草娑婆寄此形光华水月映天星何时楼阁玲珑住长共虗空一片灵圣宝传周国定X人之麤妙秉气之或徧也然密者或刻深而误事疎者或慷慨以立功则又何处定评哉则以性天厚薄之不同而又以引生将来之遇合臆必矣于不知不觉之中而猝为鬼病之所伤使有心人不能措手足于其间固由其生生世世之决择于法门者浅也然三宝深愍者此人善知识之所必救者亦此人暂时之苦将来之乐其尺寸乌可以道路计哉彼明明斤斤者至于寐梦之地不受欺死生唿吸间尚未或让人以尺寸然明在世间暗于出世则生平一切之明皆获暗报焉非因果之相妨实造物者待斯人以不爽也水陆之行于鸡园也无特荐其功之大者前列焉每列以四人皆有功于三宝无罪于娑婆者也不然有功力于全藏者也不然其才志之大有可造者也壬申之年陈孙氏圣宝与焉七日声光龙天齐护弥陀接引徧于虗空有以卜其精神之早圆于法界矣崇顺传灵通子有奇气者必有奇才有奇志者必有奇遇风云雷雨未尝无变化于虗空之中而众人不知仰而视之去而忘之迫而求之疑而讶之此虽日与神明亲而不免昏暗之伏吾于崇顺之于玉尺见之矣当其初虎率以听迨其后他歧入而信愿不浓矣命功也儒术也何尝有一端非菩提之全力但以X一门未彻之人而襍进之其得力必希而其害本愿也必重然借其人之境炼玉尺之关期以成就乎道场并以引夫妙先子西方之一线则断断乎有余也反复进退数年不能休而终未忍自绝其本愿论者以为空中大士借水以行舟而非正度此人秘密金刚之机每不使人骤窥而但以全乎一时之作用噫斯言信乎哉吾闻其背玉尺而不能安欲近事而又阻于吝者之众区区净土至命终而犹眷念于心葢襍气未清固不能扬上上之清芬步莲台而觐佛勉成中下可惜之机也斯言信乎哉乐净传乐净道者赵宜人许遂菴中丞副室也幼颕敏黑夜飞鍼走线遇佳山水一往有遗世志发逆窜武林𢹂子西斋赴水遇救不死有老僧指引出朝峨嵋礼普陀师遂翁以求禅理命名侍摩闻灵虗念佛归心净土坐中不见根身器界佛号自空流出风林水鸟无非佛音闻红螺悟和大师说诸经义多触发戒名净证自号乐净道者集眷属课诵兼禅观有丛林风佛七领众时自谓如在定中不自知为经行也法云寺倾发心修建有放生湖濵见居民活剥羔羊者归述其事道人脱身裘永不服石香禅宿问念佛的毕竟是谁机滞香痛下鉆锤了凡首座问人人有箇影子为甚步步踏不着他屡答不契愧甚月余疑情不释X一夕吹灯大声曰踏着了也尝曰参禅人易蹈空念佛人恒着有真了悟者随愿往生万牛莫挽病增剧形消损神炯然坐九昼夜知时至嘱后事纤悉无遗或曰何不全体放下答曰早自空空更教放箇甚么西斋悲不自胜道人曰生死本是空花痴儿何作此态心持哭失声道人笑曰不要痴了日午请接引佛像到开目注视良久自以手整巾怡然逝顶犹温云陆妪事迹申报苏州阊门外三乐湾陆姓老妪年七十余好持斋念佛光绪丁丑二月十二日忽自栉梳沐浴更换衣服危坐榻前手持念珠朗诵佛号未几寂不闻声家人至点灯后唿其晚饭不应逼视之则巳闭目而圆寂矣宝定事述石麟世人之善恶可谓无凭哉而人人妄欲凭之以各酬其愿既酬而不能久则又希仙佛赐我以长生不死之地幻哉心也然三宝即妄点真不作拣别故贪者满其量歉者助其力无一众生而不得其所欲佛恩哉如必欲洞明净土而后许其往生往生几人哉佛恩之难报第一也以俗眼而衡得失之轻重几疑事理之不可凭而不知其各有凭依之因以满足显现其一时之果也但彼虽满量佛犹歉然如儿哺乳不知五谷噫吾于吕李氏宝定之临终不乱也见之矣休谈品位且入莲胎此为X急务杨氏杨氏幼适镇江吴姓居北门中年即喜茹素奉佛光绪丙子年染疾至十二月困甚其子明通恳祈地藏大士愿以巳生平诵持之力为母求生西方净土并超脱母氏累劫冤亲杨氏心益感奋念佛至二十四日坐逝年七十八岁其子于其七期请众人念佛至第五日烛上现莲花佛像同见者百余人皆发信心叹其母子依佛之诚也妙谛子铭石麟江都东乡花园沟樊氏之寄女姓姜名弟弟谛音近故一名妙谛焉谛如寉羽如丛兰风雨霑之而不能畅其物之性死矣海天妙严两精舍之人哀而祀之以其心灵而志远初不以迹之滞而堕其神也神其来乎哉铭曰十六大士金刚四四密护四方有菩萨名为金刚慈力迅疾灌顶实与妙谛位中名次相暎护而为吐解脱之光芒妙谛心莫哀佛有风雨兼云雷令汝解脱还汝愿青青莲萼空中栽性霁神融一印同空字金色化现无量寿青黄赤白香洁微妙中十身灵相写浺瀜船妇事记周莲慧船妇某苦子媳于之逆诉于船客客教之以净土法门且曰精持佛名不暇与恶人计长短即现前解脱X也船妇依而行久之纯熟佛不离心一切时皆以念佛为境界其病也其死也其琅琅然念佛而去也殆有聪明才识之流所不及者遇修传童葆澂小儿女之作略必戋戋于目前然一见之余全神得力遂成毕生之遭遇又不可以小儿女测之必谓出于他人之曲折以完其未竟之志然不有本因则缘何自生乎玉尺之恳切以为遇修者切矣往来其间而必成全此遇修者荫本也荫本以曲中之直能自拔于流俗恳恳勤勤必欲致一人于三宝之前其心思诚第一至于能感荫本之出力而并深结夫第一缘以永顺乎道场而栖神于善知识之左右虽一时迟钝而终古长通矣此一切世间男子之所或未然而遇修乃获此不亦快矣哉弥陀摄受万品千伦而于极可愍极可重极可惜之孺子将有不待其近前而速唿善来以引之者在此遇修欤在此遇修欤玉尺未代作佛事之前与遇修遇立谈不数语每言其清纯之气郁郁然非流俗中人也书本一事冒同庆本一姓陈氏如皋人幼灵紧适同邑卢长龄生二子能佐夫督其课甚勤尤喜诗古文词年四十二岁卒于七月二十八日寅时生于九日未时癸亥年起信心己巳年归依三宝取今名遂相其夫理如皋刻经X局事终其身生平于玉尺所作梦游五律十首及同邑蒋元亮无量寿佛十颂最喜诵之临时预作一书命卒后寄砖桥书中言受玉尺教泽甚久于第一义未能直入有愧师恩然向往大乘护持佛事接引后进始终如一今虽知死然魂魄必赴鸡园佐佑刊刻机缘俟书本全藏之成也玉尺于卢宅暂庋般若经板者年余时本一与本音每结期于庋板之处七日阅华严一周玉尺题其门曰无心便入华严定有福能生般若光于华严不着有于般若不着空此本一所服膺者也灵胜一莲颇蒙熏护月润意三人则道场往来最习之伴侣镜闳灵音时化等浅深不一交助发光亦一时之盛矣卒之月望日预知时欲至十六七日邀戚友叙别十八日画师来传真本一手取玉尺所书镜影钟声阅之至西江月下半云辛苦半生今欲厌弥陀正念殷殷指示儿辈以示意生平虽未持戒律而病甚则断荤血多食水果不与家中人依恋虽至戚中妇女问疾略答一二语即垂钩坐帐中不再语唯本音德涵灵胜邓姓四人念佛以送之赴鸡园水陆者二作生前七者一拜吉祥天品七日者一护刻经及及水陆放生诸善事以十年助刻续补修西闻见录者钱二万病中每云我若有灵终不离大般若经也舍六根说石麟X观人之死可以知其生生平之炼临终之验三世如如一境也本悟达第一义天固不以死生论周潘以下多未免起伏交参女士中若本一者其足以风乎一以天明逝每日常课至卒之前夕犹不亏弥留数日中或自言入佛宫殿楼阁他无所见也临终前自言有师僧在门问陈子雨孝廉女住处见此师入门未久而卒生平治家事接物驭下精强第一至用之以御侮亦不幸之一端也然一入于佛因果不越丝毫内释外儒坦然规矩岂巾帼中人乎二十七日犹至幼子新婚之室二十八日即逝着衣时有人勗以念佛厉声答云晓得遗嘱去后不许哭但焚香念佛请师僧作系念佛事毕乃殓且曰镜影钟声写本长置灵位前日日多诵之以代供呜唿六根齐舍得力在平时岂巾帼中人乎虞阳刻经处檀越季莲音诔石麟季莲音常熟人适同邑石氏初号妙性常居母家性嗜佛受菩萨戒于刻经僧为人朴实长厚与王陈张诸女士往来与赵李蒋诸人暎带一时气象蔚如也季姓曹姓朱姓亦有信心同襄佛事故刻经之处亦分设于虞山虽曰范赵翁朱诸居士振其纲药妙诸师启其缘而莲音母女亲族邻友之熏发护助其功亦不细也十年中水陆道场诵经呪度亡灵接引殷殷为常昭女修中之最第一矣众生不幸娑婆长离光绪四年正月二十三日午时于念佛声中安详而逝诔曰苏杭灵秀畅写东南灵而近朴苏之虞山虞山之英少女灵复款款莲音同工异曲干坤清淑有此珑玲感发人天暎月衔星化成文字般若现前空中得力素贞天然蒋姓事述冒同庆宝山范居士西民曾馆于常熟蒋氏蒋之主妇念佛颇切当间与赵李周诸女士相往还视听深隐X人莫窥其际似以禅那力为净土之修者其卒也与季莲音相先后安禅子哀词石麟其人蔼然其境萧然其志肫然其气颓然其眷属盎然其知识迢然其年登八十一也蔚然其愿趋四十八也依然杳然其像泠然其望郁然其向往光明成就论石麟光明子江都王氏适姜夫死抚子成立子又早卒抚及其孙年老乃志于佛每赴鸡园向玉尺求莲花图以供课佛之用于海天精舍往来十余年姪曾孙女王灵生及其女仆灵安等皆所引发也姜王两姓之信心光明肇其端久而各随其高下以为向往本铃神融其最纯厚者也年七十七倍诵光明赞持杖阅三进屋及庭至檐下置杖棒书而入循循倍文如孺子尤其不可及者矣光明赞者金光明经中一佛二十诸天颂以题于二十一轴之上者皆长短词句其出资助画及道场襄事者若干人以一句映一人光明子占得北天多闻之第四句曰宝光飞集药叉闲知净土之因稍滞矣卒后为礼大悲行法二七日以三十七圣图占之有金刚眼之兆其即大悲接引入西方莲花部中欤当习诵光明赞时有人问之曰汝老矣一心念佛犹恐其缓习诵光明赞与娑婆诸天结此幻因何为者光明子曰我小乘习长为玉尺所X诃今此光明赞勉而习之以作将来之用其用有三一未生净土长为天所摄护也二能生净土长与诸天宏扬妙法也三既生净土十剎度生慧相现前长与同一事体也附光明赞二十一首光明镜暎现本无方圆满虗空涵宝性飞鸣楼阁带天香身剎共悠扬宝镜玲珑三昧起聪明富贵都超殷勤培护不言劳澹浓齐佛韵絃外众音消回转人天成法会千千璎珞难描菩提光影剎尘交虗空楼阁在眷属岂迢遥英锐无边禅力透独标柔輭光芒菩提化用本精良慧锋兼手口威德满封畺放下从来拈得起宁论地狱天堂灵心四暎绝纷哤楼台灯镜剎天乐普铿锵童真住妙化本无私点缀山河成画稿从容花雨写灵知明月照人时临驭远威德四王钦位寄中天超二地芳传十剎暎千名善法一堂熏真富贵宫殿五云间香箧满盛迦利好宝光飞集药叉闲人不滞关山音声起大地及山河目送手挥依佛久移宫换羽感人多海印现娑婆花严会不系福城东静定光华天地外玲珑烟水画X图中三昧火初红神化满消息不言秋万品装成银色界一珠飞动水晶毬圆极更周游天金色环暎妙高峯自有光华标德相岂无时节照童蒙暮鼓又晨钟无定相宛似有心人消尽阎浮增减谤清凉秘密写精神圆极是真身奇特用锁索并钩铃雷动风飞音有主冰寒火热境无心显密共灵灵玲珑起披阅大千图一片圣凡云雾集无边灯剎众灵趋只眼胜明珠精气旺神俊倍玲珑振作衰颓知见远总持部落法畺雄星旆动虗空飞到也菩萨是将军佛法僧伽涵宝润旌旛甲马现慈云恩念普同熏香花奉圆满更几希结实涵虗全有用玲珑窒碍两无依宝相暎天衣回转妙曲直写灵知自有高华衔佛脉更从依恋得良时美荫岂迟迟彼此住无生幻现生生用五百英才聚一时平等何轻重点化最通灵爱惜方知痛最小堪怜普护持法界慈威共日月自循环运运开先路无限崎岖化作平转转成灵度今古白衣新脉脉童真住多少含生望吉祥X妙妙谁知处雒诵众龙名神用真难测第一威灵圣德全风雨云雷色飞动宝珠光弱女先成佛宫殿波生大海潮小慧苍茫失变现大悲灵莫认空中画花事从来不着身增减都成骂生死本无关一悟千机化冰火摧残善恶心顷刻成声价张瞿氏梅香国张瞿氏常熟人栖心净土避𡨥东乡礼问竹为师受八戒斋一年后向西念佛而去征应不必奇于不颠倒中可知弥陀圣众之引也曹母往生说冒笃庆事不必常见常闻也亦不必求罕见罕闻也机动于中境应于外其神理之麤妙可知矣曹母妙明者常熟刻经处友人朱保之居士之岳母也保之信佛法好二林之书其妻莲映求五戒助理刻经事久病而卒其母妙明继之妙明之去也念佛之声自其口出达于室中过户庭而去其精神之造诣可知矣有疑之者作种种说折之曰噫万法互有无非有无也彼此相同异非同异也依他全託于圆成得手何劳于徧计但脉脉之当心自泠泠而得意缪宝均所託二人铭胡镜之玉尺涉世获交缪君玉尺集古缪述所云修西一册其光醲醺缪有两名助此见闻两人事迹名相各分X巳入录中莲萼流芬众生不幸盗犯斯文文随金杳其稿如焚缪病以死难致殷勤炼石补天但见祥氛炉烟非篆空有香熏优婆夷中馥馥馚馚还一之机李生王本泠之祖母宝璎之姑也法名还一戊寅重阳卒其人神清气静忍耐而志于修每见玉尺必煑天落水为茶勤勤奉之归三宝近十年无一端之失病不数日清净因中念佛而去本泠与遇泠印霞同新等或念佛以助其行或诵经以转其识甚难得也本泠即于戊寅年鸡园水陆道场致书玉尺求作佛事玉尺曰佛事巳多矣吟旧诗曰柴门静对三篙水古鼎闲消一寸香有约不来缘底事未应忘却鼓音王遂为还一制道场仪诵鼓音声王陀罗尼兼观纥哩以密宗宏净土此震旦之新机也万法同源还一无难矣鼓音声王陀罗尼多你他婆离阿婆离娑摩婆罗尼地奢昵阇多祢昵茂邸昵茂企阇罗婆罗车䭾祢宿佉波啼昵地奢阿弥多由婆离阿弥多蛇婆罗婆陀祢涅浮提阿迦舍昵浮陀阿迦舍昵提奢阿迦舍昵阇啼阿迦舍离阿迦舍达奢尼阿迦舍提他祢留波昵提奢遮埵唎达摩波罗娑陀祢遮埵唎阿利蛇娑帝蛇波罗娑陀祢遮埵唎末伽婆X那波罗娑陀祢婆罗毗梨耶波罗娑陀祢达摩呻他祢久舍离久舍罗呢提奢久舍罗波罗啼他祢佛陀久舍离毗佛陀波罗波斯达摩迦罗祢昵专啼昵浮提毗摩离毗罗阇罗阇罗斯罗婆正罗婆伽罗婆罗罗娑伽罗阿地他祢久舍离波罗啼久舍离毗久舍离他啼修陀多至啼修波罗奢多至啼修波罗啼痴啼修离修目企达咩达达咩离波遮婆离阿㝹舍婆离佛陀迦舍昵求祢佛陀迦舍求祢娑婆诃书唐代轶事女二十四孝传新安丐妇张李氏贞观中年三十余岁貌尚美扶瞽姑以行乞问之曰寡五年仅此一姑不忍舍也姑性燥愎多骂詈李忍受之乞得必先以奉姑自长饥饿有富室欲以百金聘之命媒伺其姑怒骂从容讽谕李正色曰愿从婆婆死不知其他有少年投以银及衣饰李骂而掷其物姑没竭力葬之乃削发为尼八十八岁端坐念佛而去朱孺人传杨省愚朱氏名荷宝武进人父铭和以香为业老年性转燥唯孺人能得其欢年十一即能司饔餁然既长而如不胜衣葢劳瘁过也一日天暑父急需香而X工不在孺人代磨昼夜用力遂呕血年二十归于梅未一年而病死庚午中秋后二日也孺人和平恭谨而毅然不受物之迁以父丧多持经呪遂染香于净土绝荤血至于舍命净念不忘也梅戴氏德意铭词冒笃庆梅母德意有子香国母送子行不闻子哭不念其子转命其女卓哉此识独有千古莲逸传石麟莲逸通州陈氏适人而寡依季姓以修遇玉尺受菩萨戒得今名性浑厚安详每见玉尺欲细询所未闻不果卒于光绪五年净业颇纯死不颠倒年约四十云王叶氏传张宝权叶氏余内祖母也年二十一归余内祖蕴香王公公时劝以念佛然上有舅姑兼家事萦绕弗克专也年四十二为长子授室遂置家事于不问一心持佛名家饶于财顾勤俭恒以纺绩所得散之贫乏兼作众善年五十六微疾谓长媳曰汝为我易衣履诸子因跪床前唱佛名自亦朗诵不辍合掌而逝香气满室中蕴香公虽以念佛劝人而溺于风雅好流连诗酒之间或不能单提净土然闻其临终时亦能唱佛名亦幸事也宝贯其孙女也为余道之甚悉修西闻见录卷四修西闻见录X卍XXX修西闻见录卷五东土鸡园偶集序叶涵虗往生徐子闻之玉尺曰有一童女修行净土而去之独早者为叶涵虗未尝见其人于高居士处得其消息噫玉尺未见岂独涵虗乎玉虗子环真子正觉子等皆若见若不见也童女中若其孝若素贞若莲生等欲见未得见也信芳在中莲约等死生能得力而目前渺不相知也吾知玉尺之为人言近而旨远殆非为一人而发也然涵虗去而童女之继起而去者有数十人则涵虗之踪几几乎第一矣团扇题诗记为韵之作童葆澂韵之汉军于氏女父翰卿以知府候补江南为两淮运使书局提调玉尺于同治八年访方君俊薛君寿于书局翰卿约会食焉及期往出纨扇示之曰此圆光中乃予女韵之十三岁往生背面像也为画僧某手笔今请刻经僧题之玉尺遂作序偈遗之而去有摹其扇以示诸道场老幼闻风而起者实不乏人而X能德初王神遇乃皆以童女十三岁念佛而逝若继迹焉则其机甚灵妙矣韵之始生父梦满天霞光故小字霞官三五岁即不食荤血且慈仁戒杀其性然也七八岁即与诸兄弟别异器用翰卿故取其帕以拭面韵之不敢言亦遂不用此帕也幼字梁卒之年春日梁有信云俟韵之十五岁来亲迎韵之闻之惨然不乐遂无人敢言者或有人误举梁字亦终日不食遂长悒悒病于泰州以六月某日坐而向西喃喃念佛预言时日及逝期不爽云题诗说何琴轩十三岁女往生图罗衣双髻背像现于圆光中有人题一绝末二句云传得往生真面目箇中消息几人知图不现面目而诗云传得面目亦庶几不死于句下者童女中殉难者以年近各省忠义录而论釆不胜釆但未必一一生平修净土故此书未能登入有志者釆为一书另行亦有功于世之作也陶十三龄入水陆道场说吴小泉有净土之因而不免于遇之恶亦世运所拘而人生之每有激清风而起壮志小儿女事耶而何以小儿女之往生能自决也读天下忠义节烈各书童女之自奋以全其节而清奇浓澹之各极其致者有数百千名而未尽陶女镇江人殉于扬不由官书而先达于玉尺之水陆坛场得染香光首趋X净土亦遇之不可及哉圆净子记程宇光圆净浙江武林人父某吕四场官生八子多信佛者其第五子名原当玉尺在家时为弟子玉尺往来里河高原引至其家有两人出拜称弟子一妙净一即圆净也玉尺子初与语有顺而无难也三年不见圆净巳崭然见头角矣精神向往颇在海天舛错之机现而不果留滞海陵者一二年而卒卒之时圆净洒然清毅然精进有英气焉或曰以病泻死或曰曾受戒于光孝寺名望日起往往有人过访之娑婆幻影不足记也高大愿事述程宇光玉尺之诣高氏也妙益子引之圆妙二净出而拜之大愿知之未久而妙益子传语请代诵行愿品十卷既诵之矣未久而大愿死噫其前知邪相託之深如张氏子而无众人之隔也行愿之词曰能于十方大苦海中拔济众生令其出离皆得往生阿弥陀佛极乐世界大愿以身世为苦託玉尺循诵十卷其锐志往生也必矣在中铭冒同庆许五女不知其名高廉道许道身之女也女巳字人不乐有家长穆然深思有出世之志忽病病则不起此超然于净业故欤其从父姊悟源童真入佛至今犹在也同治七年冬玉尺为其说冥戒名X之曰在中铭曰其中何所有而曰在其中莲花第一枝青青耐秋风记圣全事蹟蒋元亮长白觉罗圣全童女也得玉尺之书于其姊善女人善一之手好之其卒也数千里之遥将百日信适至衢道署玉尺为之督佛事且说十𢆯以畅写花严之神明葢同治七年秋也圣全灵灵之神清清之境皎皎之志落落之踪真不可及哉玉尺之书论修西之事者也孙怀子赞蒋元亮噫德休死贞专堕山河大地千万里一颗明珠照不破独有龙川旋氏使女孙怀子打碎牢关快得一死有心人闻之心欢喜百年驹隙何处是安然昔年手种花千朵今日谁开第一莲不是莲花心太苦只因攀折太无主赤白青黄妙妙音横风吹断西方路西方路尔独归非两翼心能飞上海烈女论蒋元亮以童女之身而为强暴之所侵逼固天壤之极哀而神明之所共愤吾人欲合虗空法界作金刚秘密之一只手而全护之矣乃又出于为恶妇之所逼以驱而纳诸横流黑水之中弱女心光圆月也一落影则全相都散惊风辟水半空雷云而月轮不动真佛子哉受刃之奇往生之助呜唿真净土X哉琳诔孙灵波宝新丹徒严氏女本名琳卒于丹阳冰清桥之宅年未及二十也平日心怯而志专神灵而体薄既字于何不乐有家精心以入佛父母徘徊之宝新恐不免于人间事日夜忧愁年余病不能起自言工力懈无以对三宝玉尺传语慰之然以父母未能转计于口无所言而心则决于一死遂不起矣噫人之入于世者多矣而逃世相者亦复不易宝新誓以童真修死于童真复何憾焉犹记某年佛七之音至今琅琅在耳诔曰苍苍者天渺渺者佛胆怯心争终年兀兀依依孺子何尝不灵来趋楼阁水月天星如愿论程松严可惜哉英灵之坐困也日覩芳华零落而不可收拾者满于自前故菩萨低眉有不忍坐视之象然而无可如何也逮事机舛错犹能收拾于临终则归马残旗珍逾拱璧世岂无破格怜才者何以抱大悲之心无大悲之用非如愿负负如愿邪如愿陈氏第六女字李夫死而奔丧偃蹇数年以至于死十年前之如愿英气卓然也十年后之如愿暮气颓然也至于天性不忘终如本愿虽未能出而大利于人犹得先赴虗空楼阁为水陆之宾亦可谓实不负名名不负实哉临去洒然无多付嘱故X知其渐入真宗矣翡翠骨头记童葆澂陈灵开莲语之第二女也语欲送入海天为法侣以路远未来亦能作诗与姊灵复同留遗墨在焉乙亥年六月十一日梦入冥见三法司与之言修行事甚悉法司忽以剑画地为深坑命之跳跳去即见花严境界弥勒云我半月来巳换汝一副翡翠骨头也明日疾遂但饮水至期午刻见韦䭾来遂落发坐堂中自诵弥陀经持珠念佛而去或疑化为灵禽也玉尺曰此楼阁中人也翡翠二字见楼阁忏中同治辛未寄玉尺书中有一截句云一念弥陀万境真含灵全显镜心轮泠泠宝脉华开好楼阁虗空万劫春故知其兆巳见乎词周灵开小记蒋元亮灵开邗江周女有病坐卧于室中神明之地若与善知识遇然不能拜但称之曰师自述以告人既而悔之曰生死大事也显密权机也有益身心何必告人故人不知其详年余遂逝徐灵初童宝静徐灵初泰州姜堰人也年十三四见玉尺求依三宝心纯而气静每欲赴海天精舍与诸童女庆元初莲莲澄慈本等结往生净土愿为境所牵不得往猝然病死葢厄于魔境而不能自伸者童女最多也夫X灵复传略童葆澂灵复同邑陈氏长女父早卒母莲语妹灵开皆信佛门复独秀出如天人年十五联姻未就遇善知识某公至力救之保其慧命性绝慧鸡园水陆主法案所用通论本一二三四卷其手录也能诗工于念佛曾与玉尺子商量念佛音声有契名之曰真俄而不得见者三年而死其详具见灵复哀词中以久病于光绪元年十一月逝自云闻天乐鸣空年方二十神遇愿余治神遇江都王氏女居谢家桥年十三曾与同人发净土莲花虗空楼阁之愿玉尺证明焉忽一日病不一日而死见于母之梦母问汝何往能得人身乎答曰我有愿在师前终不受世间轮回身也噫其生平操作如成人能代母劳贤而且孝姪女灵生亦志向不俗云德初哀词石麟德初江都熊秉悳之女字于方刻经处之分设于如皋东门外也曾即其寓宅之前赁屋焉一日有小儿女捧苹婆果一盘嘱玉尺代为供佛玉尺心异之越明年其家人遂请入宅中为二人说归依其小儿秉德子某其小女即德初也是时年才十二告之以诵持谨记之闻其家人言德初慈且孝X云明年刻经处将移南门内既迁其物七日而德初病宛转数月遂不起玉尺将由如皋赴扬犹未发前一夕而德初逝又自言精神相依望度甚切三唿玉尺而致意焉可感也词曰第一安心死为上䇿有不死者更是何物徐妙净哀词童宝静一行旅雁渡江时十二阑干玉满枝净极不知春意煖清凉犹唱卷中词玉尺何为而作也非为闻妙净之亡乎妙净身小而志清境仄而神安遇奇而迹快随母在安节局年二十矣不放成人衣衣如小儿装自言年方十数噫彼之自护童身而以长大为患也久矣玉尺屡叩其祈向妙净首肎而旁观以为未然犹昨日事也而妙净巳离其夫之家巳去其身之命巳完其空之神天亦成之人亦顺之若空中神明之护助者益以叹人心之灵为不可测也作哀词曰吾不哀死者之去也哀生者之弗如吾不哀逝者之短也哀存者之永涉此长途音之哀兮如乌泪之哀兮欲枯心之哀兮如茶哀我生之轳轳愧妙净之天珠噫亢宝安颂石麟宝安泰州亢氏女也母心源姊宝真宝铭皆信佛偕其姪女遇泠及王本泠为童女修行之约本泠之为人洒然天事而清迥拔俗遇泠从容入佛精进稍次焉宝安度不及两人而锐志独胜初闻法归依即殷X殷求入玉尺于泰州城东楼土见之者再每有着作寄示之率能披阅记忆或举大义以示同人自紫云德霖而下能精心读书者安其一矣心源死宝安病见童女四人来坐谈并招之游后又见其来遂不起念佛之心犹平日也初宝安有重病闻念佛声则快然无痛苦惜未能深深入理写花严法界之精神故临终之际拣别于仙佛之路者甚严于上上三心或未能融化然可谓纯心倚佛者矣颂曰神何其通迹何其隔有新着书君以为食觉鸿传童宝静生如德怀死如慧本年之长少不必同而同于修修之迟速不必同而同于净慧本拙乎哉巧也巧则不必能上上其自处于中之上下乎有才同于德怀年髣髴乎德怀而一旦长往者飞鸿度影哀咽江流令人发不忍人之心于梁氏之女亢切矣女名觉鸿才十岁能倍诵斋天所用一佛二十诸天颂音节甚清婉习五教说等书未及终事而卒于丁丑之十二月五日年才十二昌其孝赞童宝静何以落落然而契也何以断断然而系也何以格格然而忆也死为习死生为习生习气能人之之生死岂不能隔别人之平生道在目前人人不会衣中有珠孰知其贵以为迟一念而无妨而不知戈不属于鲁阳以为通一语而未便而不知机巳X过乎闪电香消炉冷鸟声阑一卷空存天地间未殉知巳之葬犹题私淑之衔染香光寄莲位音声中有三昧马灵义赞童宝静孺子兀于病见善更相依相依在何处中心一念微宛然灵气满一掬可怜击碎玲珑玉宛然灵骨委一丘可怜隔断广陵舟飞过长江二百里不见斯人见流水月明千古长如此本愿寄弥陀天涯水不波周艶芳传童宝静艳芳周某某公孙女也侨寓江宁光绪三年年二十二矣久慕净修持斋素忽一日家人定议将以女许字某门女闻之若无事者然而密作送终布衣悉备四月三日寓书于王女善灵之母求宝塔图等书中字句若将远行王犹未介意也家人将于二十五日为女受聘初九日先为女开斋初八日预命庖人购鲥鱼女知之微笑而巳中饭毕自言微疾闭户寝久之不出家人视之巳着新布朱履卧逝矣面目青色或曰吞毒而死也妙严精舍有人在三圣菴闻此事欲迎其魂归为护法神拈签得许可告又使善灵之母详述讲往之由于三宝前申祝六月九日迎神而祀之以附于善妙龙李崆胴崔法珍分宜女之次丛信芳赞石麟所遇者生身之父母兮非此人之性耶所宝者法X身之光明兮有同空之镜耶三百里内一纸书中何名何姓言吉言凶代白者邑中之缪抱节者李堡之丛噫吾知之矣仙骨不凡尘佛心无俗韵颠倒大狂澜写出无心定无心定里万事休莲花香海一任神游有时点破虗空界飞上花严第一楼鼠滩张女议蒋元亮有弥陀之妙心矣而力未呈也有弥陀之全体矣而用未充也世人比比皆然而张氏之女尤可惜志在修则竟修耳弗遂矣而有待焉犹可也更迫之以死天亦何心哉人之故耶巳之故耶照也未破强自逃于境界之外清流之洁寄此童女身尚足以风无尽重重之俗子岂徒励巾帼之志而巳李素贞赞童宝静玲玲珑珑不滞宗风人境自隔性量全通有李素贞生于常熟不受风烟宛如珠玉所结契者大般若经其功未展其心先灵我思全藏多兀于财有力有愿尚不克谐君虽巳死长护佛书烟水百城神明与俱点化机宜引缘来助江北江南一空一素刘宝仁传熊润生宝仁仪征刘氏女幼颕悟喜读父书父觉成好黄老家言晚年有悔心复究心佛法宝仁亦随父两转先受菩萨戒于某寺后其母立贞孝菴复依母出家光绪丁丑春感疾久之自知不治遂罄舍所藏刻法轮X忏以庄严净土因九月十九日受沙弥尼戒即于病榻前供佛像起七念佛众既精勤宝仁益感奋至第三日亥时于念佛声中加趺而去年四十一秋云墓碣童宝静噫此紫云飞之友金陵陈氏女秋云墓也贫病中年欲同修而未逮或时勉出与玉尺一见见时示以虗空楼阁之诣谓念佛之家宜通净士花严为一致秋云疑之异日作书来问虗空楼阁之意玉尺驰书答之盈一卷因湿重体虗遂至不复起噫其讲求之一念犹新新也录修一轶事石麟修一通州李氏女字朱十三岁而朱卒修一誓守志夫家不信之曰是幼稚何足征修一曰若不信我在母家守过十年乃来果二十三而往三十三而卒修一作前生七于生死之际戊寅夏日事也遂卒于五月九日晡时其生也七月一日子时其嫂修来其隣修起皆与修一母女先后入佛时好好形色人不料其死忽使人请其父母至作别先是数日不食忽食粥数日不语忽言初有汗谓人曰此时不能念佛名俟稍定果以汗解后琅琅念佛而去自言见莲花二朵人问何以二答曰我一我母一X童女哀词楚客何其步清虗而直往兮保一脉之天真长离世之喧卑兮问佛国之长春羌母与女相依而不远兮风声流入乎玉尺之音轮请从此修一行以成三密兮与千灵万秀示楼阁之童身曹莲生像赞记长庆常熟曹氏女名莲生字于人不乐也好佛二十余病卒命工画一童女形道装端坐长指爪握念珠泠然如生刻经处既设有以此像乞玉尺题赞者玉尺每向人言此人似天道中人吾为引魂魄入水陆道场归于大净土何以故灵气具足必能应也玉尺赞中即以此意鼓舞其神明且为其魂先授菩萨戒名曰宝诣月善小记周莲慧昙影道人传常熟吴宝丛呜唿死生之际大矣哉自非了当大事去来自在者必以信愿持名往生极乐为休息地外此未有能解脱苦轮者也昙影道人者同邑张氏女张氏世奉佛有长洲彭氏风道人年十三即归心净土礼玉尺师X受三归名宝芳玉尺器之劝阅大藏未果十六断荤血日课佛万声十八得咯血疾次年六月扶病受五戒越二月吉祥念佛而逝时光绪九年八月十三日也道人性温静寡语言不事女工禅课之余手不释卷从两兄讨论内典辄至夜分读华严法华圆觉诸经能解其义又精研净土十要于台贤圆旨颇有会心染疾时诵大般若经至二百八十卷恐不能卒业力疾持诵会常州李上善至虞以一行三昧䇿励同志道人师事之净念益坚日课佛三万声疾革迷闷甚设像牀前然臂香勐诵佛名声尽气渐微即之逝矣是辰告其兄寂曰顷得梦知今日决生安养不胜欢喜常州李上善亦于是夜定中见道人来别云蒙观音接引巳得中品下生矣噫苟非生时信愿之坚行持之切临终正念乌能彰彰若是遗言祝发以道装殓舍所受用刻华严大钞五卷从之有遗诗一卷录其怀净土四绝云谛观安养境澄清佛日常开不夜城鸟语花香齐说法洗心寂听悟无生琉璃地上礼金仙妙法亲闻圣口宣宴坐澄观才顷刻娑婆巳历百千年弥陀愿海广无边忆想慈容即现前何处关山能阻隔尽虗空界现金莲八万四千大总持一门一行妙难思他年得与莲池会旷劫修行也未迟修西闻见录卷五X修西闻见录X卍XXX修西闻见录卷六东土鸡园偶集朱道人事略云阳子朱道人丹阳民也为本县昌国寺司香火斋戒念佛人咸敬信之忽一日谓乡城诸相识曰我欲化汝等薪一把积之以焚我身或笑之曰汝圆寂耶若不自焚我等来焚汝至期大众都集道人中坐徐起坐薪上命众举火众不忍乃自焚焉昌国主人奔而赴其前道人心忽飞出主人哭而灭其火纳其心全身皆不坏乃镕金以加其上人皆见道人坐云中鸣鱼西去凡地方有警人皆预见道人坐云中击木鱼声声入听郑抱因周国定抱因扬州郑氏子为酒工弃而佣于庙不乐也自投而归于玉尺愿侍左右然光不定又慕襍教某而听其讲以为念佛不必出声遂一病而不能念佛以至于死抱因为人颇有心于布施接引于念佛尤力每天寒四更在鸡园弥勒殿绕案而诵佛名声摇摇如大地微动玉尺心喜之乃以同住中有一先辈恨其妨于睡止其高声遂郁然不自伸故非人得其便引而致之襍教之前也后玉尺为彼供灯镜诵大悲呪X唿其名七日然后大作佛七以拯其魂爽抱因之净土本在空中无有障也一切人能成圣用说郑应房凡工匠之作佛像者必生天故刻帝释书之人或转身入忉利天得小部署此理之常无足怪者黄生打铁而往生彼是修得非报得也报得者自不知修得者自知之一有心一无心也书姚佛度事杨省愚常州三河口老农姚佛度不食荤血喜行方便利益事众避红巾老弱疲于行佛度挺身负之窜往来救脱数百计寇退富室设粥局佛度往司事者曰汝来食粥乎盖以其衣蓝缕也佛度曰否我来输粟则磬所有以济人谓人曰越日西行矣及期端坐而化书江阴某甲事杨省愚江阴某甲以技自食碌碌也遇西园道人方以净土书四散劝人某闻风而起遂半日治生半日行持路中亦佛声不绝忽一日谓人吾七日后往西遂精进一室饮水称佛名及期坐逝同人置缸中匇匇避寇三年后启缸视之全身不朽修西闻见录第六X修西闻见录X卍XXX修西闻见录卷七东土鸡圆偶集鼠事长庆咫观老人初不信佛玉尺密祈弥陀加被巳数年矣赴浙闱随老人至上天竺观音冥力转其机是夕老人梦一庭花开手持鲥鱼半尾附玉尺将带烹之一百日中发心念佛遂渐次断菸酒荤血勤阅大乘典籍馆麻村将十年居停家有鼠灵然默受熏染坐化不朽老人取归装金日供香一枝曰此亦善知识也至今鼠像在海天精舍修净业人每见之多欷歔感愧者蜈蚣说玉清生物之获益于人也虽一时之灵蠢因殊而累劫之真光平等略栽一粒便获参天无足怪也莲池净土中人也出门见童子以竹篾弓蜈蚣之身哀而赎其命他日莲池对客说法蜈蚣能来听之事阅多年而因非偶尔其化为人天妙相以趋净土也久矣化鸟神物能超净秽说李生凡有般若心而不能胜出口才利善根显幻带恶业误失人身转世或作天鸟而说法若帝释之象神通全与天同非其余神象之可及龙王上首至超地位而有余神神交参真假莫测非但西方鸟为弥陀化作而巳又若阿弥陀佛入三十七圣曼拏啰中转名观自在王即乘孔雀以表自在不坐莲花此鸟此佛X一耶二耶大吉祥天一切清净自然而有六牙白象以鼻绞马脑瓶倾诸珍宝灌于顶上又何自来乎尝言轮王为一切凡中自在其眷属灵纯者为兵藏女宝其襍作者化为象马之类此五类有情往昔与轮王虽曰同愿而行之出入大矣神物之乘愿轮而超净秽者仗他力成就或自不能知世之爱鸟爱猫爱鼠爱犬惜未能转此爱心为所爱众生作字种红玻瓈色观以引作莲花种族或自身入于物类之中为上首获胜报焉真下劣之可哀矣读若纥哩阿弥陀佛莲花部字种观之大有神力纱用修西闻见录卷七