无门关禅宗无门关说道无门尽大地人得入说道有门无阿师分第一强添几箇注脚大似笠上顶笠硬要习翁赞扬又是干竹绞汁着得这些哮本不消习翁一掷一掷莫教一滴落江湖千里乌骓追不得绍定改元七月晦习菴陈𡎖写绍定二年正月初五日恭遇天基圣节臣僧慧开预于元年十二月初五日印行拈提佛祖机缘四十八则祝延今上皇帝圣躬万岁万岁万万岁皇帝陛下恭愿圣明齐日月叡算等干坤八方歌有道之君四海乐无为之化慈懿皇后功德报因佑慈禅寺前住持传法臣僧慧开谨言禅宗无门关佛语心为宗无门为法门既是无门且作么生透岂不见道从门入者不是家珍从缘得者始终成坏恁么说话大似无风起浪好肉剜疮何况滞言句觅解会掉棒打月隔靴爬痒有甚交涉慧开绍定戊子夏首众于东嘉龙翔因衲子请益遂将古人公案作敲门瓦子随机引导学者竟尔抄录不觉成集初不以前后叙列共成四十八则通曰无门关若是箇汉不顾危亡单刀直入八臂那咤拦他不住纵使西天四七东土二三只得望风乞命设或踌躇也似隔窓看马骑贬得眼来早已蹉过颂曰大道无门千差有路透得此关干坤独步佛祖机缘四十八则目录赵州狗子百丈野狐俱胝竖指胡子无须香严上树世尊拈花赵州洗钵奚仲造车大通智胜清税孤贫州勘庵主巖唤主人德山托钵南泉斩猫洞山三顿钟声七条国师三唤洞山三斤平常是道大力量人云门屎橛迦叶剎竿不思善恶离却语言三座说法二僧卷帘不是心佛久响龙潭非风非幡即心即佛赵州勘婆外道问佛非心非佛智不是道倩女离魂路逢达道庭前柏树牛过窓櫺云门话堕趯倒净瓶达磨安心女子出定首山竹篦芭蕉拄杖他是阿谁竿头进步兜率三关干峯一路目录无门关参学比丘弥衍宗绍编赵州狗子赵州和尚因僧问狗子还有佛性也无州云无无门曰参禅须透祖师关妙悟要穷心路绝祖关不透心路不绝尽是依草附木精灵且道如何是祖师关只者一箇无字乃宗门一关也遂目之曰禅宗无门关透得过者非但亲见赵州便可与历代祖师把手共行眉毛厮结同一眼见同一耳闻岂不庆快莫有要透关底么将三百六十骨节八万四千毫窍通身起箇疑团参箇无字昼夜提撕莫作虚无会莫作有无会如吞了箇热铁丸相似吐又吐不出荡尽从前恶知恶觉久久纯熟自然内外打成一片如哑子得梦只许自知蓦然打发惊天动地如夺得关将军大刀入手逢佛杀佛逢祖杀祖于生死岸头得大自在向六道四生中游戏三昧且作么生提撕尽平生气力举箇无字若不间断好似法烛一点便着颂曰狗子佛性全提正令才涉有无丧身失命百丈野狐百丈和尚凡参次有一老人常随众听法众人退老人亦退忽一日不退师遂问面前立者复是何人老人云诺某甲非人也于过去迦叶佛时曾住此山因学人问大修行底人还落因果也无某甲对云不落因果五百生堕野狐身今请和尚代一转语贵脱野狐遂问大修行底人还落因果也无师云不昧因果老人于言下大悟作礼云某甲已脱野狐身住在山后敢告和尚乞依亡僧事例师令无维那白槌告众食后送亡僧大众言议一众皆安涅槃堂又无人病何故如是食后只见师领众至山后巖下以杖挑出一死野狐乃依火葬师至晚上堂举前因缘黄蘗便问古人错祇对一转语堕五百生野狐身转转不错合作箇甚么师云近前来与伊道黄蘗遂近前与师一掌师拍手笑云将谓胡须赤更有赤须胡无门曰不落因果为甚堕野狐不昧因果为甚脱野狐若向者里着得一只眼便知得前百丈赢得风流五百生颂曰不落不昧两采一赛不昧不落千错万错俱胝竖指俱胝和尚凡有诘问唯举一指后有童子因外人问和尚说何法要童子亦竖指头胝闻遂以刃断其指童子负痛号哭而去胝复召之童子回首胝却竖起指童子忽然领悟胝将顺世谓众曰吾得天龙一指头禅一生受用不尽言讫示灭无门曰俱胝并童子悟处不在指头上若向者里见得天龙同俱胝并童子与自己一串穿却颂曰俱胝钝置老天龙利刃单提勘小童巨灵擡手无多子分破华山千万重胡子无须或庵曰西天胡子因甚无须无门曰参须实参悟须实悟者箇胡子直须亲见一回始得说亲见早成两箇颂曰痴人面前不可说梦胡子无须惺惺添懵香严上树香严和尚云如人上树口衔树枝手不攀枝脚不踏树树下有人问西来意不对即违他所问若对又丧身失命正恁么时作么生对无门曰纵有悬河之辨总用不着说得一大藏教亦用不着若向者里对得着活却从前死路头死却从前活路头其或未然直待当来问弥勒颂曰香严真杜撰恶毒无尽限哑却衲僧口通身迸鬼眼世尊拈花世尊昔在灵山会上拈花示众是时众皆默然惟迦叶尊者破颜微笑世尊云吾有正法眼藏涅槃妙心实相无相微妙法门不立文字教外别传付嘱摩诃迦叶无门曰黄面瞿昙傍若无人压良为贱悬羊头卖狗肉将谓多少奇特只如当时大众都笑正法眼藏作么生传设使迦叶不笑正法眼藏又作么生传若道正法眼藏有传授黄面老子诳謼闾阎若道无传授为甚么独许迦叶颂曰拈起花来尾巴已露迦叶破颜人天罔措赵州洗钵赵州因僧问某甲乍入丛林乞师指示州云喫粥了也未僧云喫粥了也州云洗钵盂去其僧有省无门曰赵州开口见胆露出心肝者僧听事不真唤钟作瓮颂曰只为分明极翻令所得迟早知灯是火饭熟已多时奚仲造车月庵和尚问僧奚仲造车一百辐拈却两头去却轴明甚么边事无门曰若也直下明得眼似流星机如掣电颂曰机轮转处达者犹迷四维上下南北东西大通智胜兴阳让和尚因僧问大通智胜佛十劫坐道场佛法不现前不得成佛道时如何让曰其问甚谛当僧云既是坐道场为甚么不得成佛道让曰为伊不成佛无门曰只许老胡知不许老胡会凡夫若知即是圣人圣人若会即是凡夫颂曰了身何似了心休了得心兮身不愁若也身心俱了了神仙何必更封侯清税孤贫曹山和尚因僧问云清税孤贫乞师赈济山云税阇梨税应诺山曰青原白家酒三盏喫了犹道未沾唇无门曰清税输机是何心行曹山具眼深辨来机然虽如是且道那里是税阇梨喫酒处颂曰贫似范丹气如项羽活计虽无敢与鬪富州勘庵主赵州到一庵主处问有么有么主竖起拳头州云水浅不是泊舡处便行又到一庵主处云有么有么主亦竖起拳头州云能纵能夺能杀能活便作礼无门曰一般竖起拳头为甚么肯一箇不肯一箇且道誵讹在甚处若向者里下得一转语便见赵州舌头无骨扶起放倒得大自在虽然如是争奈赵州却被二庵主勘破若道二庵主有优劣未具参学眼若道无优劣亦未具参学眼颂曰眼流星机掣电杀人刀活人剑巖唤主人瑞巖彦和尚每日自唤主人公复自应诺乃云惺惺着喏他时异日莫受人瞒喏喏无门曰瑞巖老子自买自卖弄出许多神头鬼面何故𦗚一箇唤底一箇应底一箇惺惺底一箇不受人瞒底认着依前还不是若也俲他总是野狐见解颂曰学道之人不识真只为从前认识神无量劫来生死本痴人唤作本来人德山托钵德山一日托钵下堂见雪峯问者老汉钟未鸣鼓未响托钵向甚处去山便回方丈峯举似巖头头云大小德山未会末后句山闻令侍者唤巖头来问曰汝不肯老僧那巖头密启其意山乃休去明日陞座果与寻常不同巖头至僧堂前拊掌大笑云且喜得老汉会末后句他后天下人不奈伊何无门曰若是末后句巖头德山俱未梦见在捡点将来好似一棚傀儡颂曰识得最初句便会末后句末后与最初不是者一句南泉斩猫南泉和尚因东西堂争猫儿泉乃提起云大众道得即救道不得即斩却也众无对泉遂斩之晚赵州外归泉举似州州乃脱履安头上而出泉云子若在即救得猫儿无门曰且道赵州顶草鞋意作么生若向者里下得一转语便见南泉令不虚行其或未然险颂曰赵州若在倒行此令夺却刀子南泉乞命洞山三顿云门因洞山参次门问曰近离甚处山云査渡门曰夏在甚处山云湖南报慈门曰几时离彼山云八月二十五门曰放汝三顿棒山至明日却上问讯昨日蒙和尚放三顿棒不知过在甚么处门曰饭袋子江西湖南便恁么去山于此大悟无门曰云门当时便与本分草料使洞山别有生机一路家门不致寂寥一夜在是非海里着到直待天明再来又与他注破洞山直下悟去未是性燥且问诸人洞山三顿棒合喫不合喫若道合喫草木丛林皆合喫棒若道不合喫云门又成诳语向者里明得方与洞山出一口气颂曰狮子教儿迷子诀拟前跳踯早翻身无端再叙当头着前箭犹轻后箭深钟声七条云门曰世界恁么广阔因甚向钟声里披七条无门曰大凡参禅学道切忌随声逐色纵使闻声悟道见色明心也是寻常殊不知衲僧家骑声盖色头头上明着着上妙然虽如是且道声来耳畔耳往声边直饶响寂双忘到此如何话会若将耳听应难会眼处闻声方始亲颂曰会则事同一家不会万别千差不会事同一家会则万别千差国师三唤国师三唤侍者侍者三应国师云将谓吾辜负汝元来却是汝辜负吾无门曰国师三唤舌头堕地侍者三应和光吐出国师年老心孤按牛头喫草侍者未肯承当美食不中饱人飡且道那里是他辜负处国清才子贵家富小儿娇颂曰铁枷无孔要人担累及儿孙不等闲欲得撑门并拄户更须赤脚上刀山洞山三斤洞山和尚因僧问如何是佛山云麻三斤无门曰洞山老人参得些蚌蛤禅才开两片露出肝膓然虽如是且道向甚处见洞山颂曰突出麻三斤言亲意更亲来说是非者便是是非人平常是道南泉因赵州问如何是道泉云平常心是道州云还可趣向否泉云拟向即乖州云不拟争知是道泉云道不属知不属不知知是妄觉不知是无记若真达不拟之道犹如太虚廓然洞豁岂可强是非也州于言下顿悟无门曰南泉被赵州发问直得瓦解氷消分疎不下赵州纵饶悟去更参三十年始得颂曰春有百花秋有月夏有凉风冬有雪若无闲事挂心头便是人间好时节大力量人松源和尚云大力量人因甚擡脚不起又云开口不在舌头上无门曰松源可谓倾膓倒腹只是欠人承当纵饶直下承当正好来无门处喫痛棒何故𦗚要识真金火里看颂曰擡脚踏翻香水海低头俯视四禅天一箇浑身无处着请续一向云门屎橛云门因僧问如何是佛门云干屎橛无门曰云门可谓家贫难辨素食事忙不及草书动便将屎橛来撑门拄户佛法兴衰可见颂曰闪电光击石火眨得眼已蹉过迦叶剎竿迦叶因阿难问云世尊传金襕袈裟外别传何物叶唤云阿难难应诺叶云倒却门前剎竿着无门曰若向者里下得一转语亲切便见灵山一会俨然未散其或未然毘婆尸佛早留心直至而今不得妙颂曰问处何如答处亲几人于此眼生筋兄唿弟应扬家丑不属阴阳别是春不思善恶六祖因明上座趁至大庾岭祖见明至即掷衣钵于石上云此衣表信可力争耶任君将去明遂举之如山不动踟蹰悚慄明曰我来求法非为衣也愿行者开示祖云不思善不思恶正与么时那箇是明上座本来面目明当下大悟遍体汗流泣泪作礼问曰上来密语密意外还更有意旨否祖曰我今为汝说者即非密也汝若返照自己面目密却在汝边明云某甲虽在黄梅随众实未省自己面目今蒙指授入处如人饮水冷暖自知今行者即是某甲师也祖云汝若如是则吾与汝同师黄梅善自护持无门曰六祖可谓是事出急家老婆心切譬如新荔支剥了壳去了核送在尔口里只要尔嚥一嚥颂曰描不成兮画不就赞不及兮休生受本来面目没处藏世界坏时渠不朽离却语言风穴和尚因僧问语默涉离微如何通不犯穴云长忆江南三月里鹧鸪啼处百花香无门曰风穴机如掣电得路便行争奈坐前人舌头不断若向者里见得亲切自有出身之路且离却语言三昧道将一句来颂曰不露风骨句未语先分付进步口喃喃知君大罔措三座说法仰山和尚梦见往弥勒所安第三座有一尊者白槌云今日当第三座说法山乃起白槌云摩诃衍法离四句绝百非谛听谛听无门曰且道是说法不说法开口即失闭口又丧不开不闭十万八千颂曰白日青天梦中说梦揑怪揑怪诳謼一众二僧卷帘清凉大法眼因僧斋前上参眼以手指帘时有二僧同去卷帘眼曰一得一失无门曰且道是谁得谁失若向者里着得一只眼便知清凉国师败阙处然虽如是切忌向得失里商量颂曰卷起明明彻太空太空犹未合吾宗争似从空都放下绵绵密密不通风不是心佛南泉和尚因僧问云还有不与人说底法么泉云有僧云如何是不与人说底法泉云不是心不是佛不是物无门曰南泉被者一问直得揣尽家私郎当不少颂曰叮咛损君德无言真有功任从沧海变终不为君通久响龙潭龙潭因德山请益抵夜潭云夜深子何不下去山遂珍重揭帘而出见外面黑却回云外面黑潭乃点纸烛度与山拟接潭便吹灭山于此忽然有省便作礼潭云子见箇甚么道理山云某甲从今日去不疑天下老和尚舌头也至明日龙潭陞堂云可中有箇汉牙如剑树口似血盆一棒打不回头他时异日向孤峯顶上立吾道在山遂取疏抄于法堂前将一炬火提起云穷诸玄辨若一毫致于太虚竭世枢机似一滴投于巨壑将疏抄便烧于是礼辞无门曰德山未出关时心愤愤口悱悱得得来南方要灭却教外别传之旨及到澧州路上问婆子买点心婆云大德车子内是甚么文字山云金刚经抄疏婆云只如经中道过去心不可得见在心不可得未来心不可得大德要点那箇心德山被者一问直得口似匾檐然虽如是未肯向婆子句下死却遂问婆子近处有甚么宗师婆云五里外有龙潭和尚及到龙潭纳尽败阙可谓是前言不应后语龙潭大似怜儿不觉丑见他有些子火种郎忙将恶水蓦头一浇浇杀冷地看来一场好笑颂曰闻名不如见面见面不如闻名虽然救得鼻孔争奈瞎却眼睛非风非幡六祖因风飏剎幡有二僧对论一云幡动一云风动往复曾未契理祖云不是风动不是幡动仁者心动二僧悚然无门曰不是风动不是幡动不是心动甚处见祖师若向者里见得亲切方知二僧买铁得金祖师忍俊不禁一场漏逗颂曰风幡心动一状领过只知开口不觉话堕即心即佛马祖因大梅问如何是佛祖云即心是佛无门曰若能直下领略得去着佛衣喫佛饭说佛话行佛行即是佛也然虽如是大梅引多少人错认定盘星争知道说箇佛字三日漱口若是箇汉见说即心是佛掩耳便走颂曰青天白日切忌寻觅更问如何抱贜叫屈赵州勘婆赵州因僧问婆子台山路向甚处去婆云蓦直去僧才行三五步婆云好箇师僧又恁么去后有僧举似州州云待我去与尔勘过这婆子明日便去亦如是问婆亦如是答州归谓众曰台山婆子我与尔勘破了也无门曰婆子只解坐筹帷幄要且着贼不知赵州老人善用偷营劫塞之机又且无大人相捡点将来二俱有过且道那里是赵州勘破婆子处颂曰问既一般答亦相似饭里有砂泥中有刺外道问佛世尊因外道问不问有言不问无言世尊据座外道赞叹云世尊大慈大悲开我迷云令我得入乃具礼而去阿难寻问佛外道有何所证赞叹而去世尊云如世良马见鞭影而行无门曰阿难乃佛弟子宛不如外道见解且道外道与佛弟子相去多少颂曰剑刃上行氷稜上走不涉阶梯悬崖撒手非心非佛马祖因僧问如何是佛祖曰非心非佛无门曰若向者里见得参学事毕颂曰路逢剑客须呈不遇诗人莫献逢人且说三分未可全施一片智不是道南泉云心不是佛智不是道无门曰南泉可谓老不识羞才开臭口家丑外扬然虽如是知恩者少颂曰天晴日头出雨下地上湿尽情都说了只恐信不及倩女离魂五祖问僧云倩女离魂那箇是真底无门曰若向者里悟得真底便知出壳入壳如宿旅舍其或未然切莫乱走蓦然地水火风一散如落汤螃蠏七手八脚那时莫言不道颂曰云月是同溪山各异万福万福是一是二路逢达道五祖曰路逢达道人不将语默对且道将甚么对无门曰若向者里对得亲切不妨庆快其或未然也须一切处着眼颂曰路逢达道人不将语默对拦腮噼面拳直下会便会庭前柏树赵州因僧问如何是祖师西来意州云庭前柏树子无门曰若向赵州答处见得亲切前无释迦后无弥勒颂曰言无展事语不投机承言者丧滞句者迷牛过窓櫺五祖曰譬如水牯牛过窓櫺头角四蹄都过了因甚么尾巴过不得无门曰若向者里颠倒着得一只眼下得一转语可以上报四恩下资三有其或未然更须照顾尾巴始得颂曰过去堕坑堑回来却被坏者些尾巴子直是甚奇怪云门话堕云门因僧问光明寂照遍河沙一句未绝门遽曰岂不是张拙秀才语僧云是门云话堕也后来死心拈云且道那里是者僧话堕处无门曰若向者里见得云门用处孤危者僧因甚话堕堪与人天为师若也未明自救不了颂曰急流垂钓贪饵者着口缝才开性命丧却趯倒净瓶沩山和尚始在百丈会中充典座百丈将选大沩主人乃请同首座对众下语出格者可往百丈遂拈净瓶置地上设问云不得唤作净瓶汝唤作甚么首座乃云不可唤作木𣔻也百丈却问于山山乃趯倒净瓶而去百丈笑云第一座轮却山子也因命之为开山无门曰沩山一期之勇争奈跳百丈圈圚不出检点将来便重不便轻何故𦗚脱得盘头担起铁枷颂曰飏下笟篱并木杓当阳一突绝周遮百丈重关拦不住脚尖趯出佛如麻达磨安心达磨面壁二祖立雪断臂云弟子心未安乞师安心磨云将心来与汝安祖云觅心了不可得磨云为汝安心竟无门曰缺齿老胡十万里航海特特而来可谓是无风起浪末后接得一箇门人又却六根不具咦谢三郎不识四字颂曰西来直指事因嘱起挠聒丛林元来是尔女子出定世尊昔因文殊至诸佛集处值诸佛各还本处惟有一女人近彼佛坐入于三昧文殊乃白佛云何女人得近佛坐而我不得佛告文殊汝但觉此女令从三昧起汝自问之文殊遶女人三匝鸣指一下乃托至梵天尽其神力而不能出世尊云假使百千文殊亦出此女人定不得下方过一十二亿河沙国土有罔明菩萨能出此女人定须臾罔明大士从地涌出礼拜世尊世尊勅罔明却至女人前鸣指一下女人于是从定而出无门曰释迦老子做者一场杂剧不通小小且道文殊是七佛之师因甚出女人定不得罔明初地菩萨为甚却出得若向者里见得亲切业识忙忙那伽大定颂曰出得出不得渠侬得自由神头并鬼面败阙当风流首山竹篦首山和尚拈竹篦示众云汝等诸人若唤作竹篦则触不唤作竹篦则背汝诸人且道唤作甚么无门曰唤作竹篦则触不唤作竹篦则背不得有语不得无语速道速道颂曰拈起竹篦行杀活令背触交驰佛祖乞命芭蕉拄杖芭蕉和尚示众云尔有拄杖子我与尔拄杖子尔无拄杖子我夺尔拄杖子无门曰扶过断桥水伴归无月村若唤作拄杖入地狱如箭颂曰诸方深与浅都在掌握中撑天并拄地随处振宗风他是阿谁东山演师祖曰释迦弥勒犹是他奴且道他是阿谁无门曰若也见得他分晓譬如十字街头撞见亲爷相似更不须问别人道是与不是颂曰他弓莫挽他马莫骑他非莫辨他事莫知竿头进步石霜和尚云百尺竿头如何进步又古德云百尺竿头坐底人虽然得入未为真百尺竿头须进步十方世界现全身无门曰进得步翻得身更嫌何处不称尊然虽如是且道百尺竿头如何进步嗄颂曰瞎却顶门眼错认定盘星𢬵身能舍命一盲引众盲兜率三关兜率悦和尚设三关问学者拨草参玄只图见性即今上人性在甚处识得自性方脱生死眼光落时作么生脱脱得生死便知去处四大分离向甚处去无门曰若能下得此三转语便可以随处作主遇缘即宗其或未然麁飡易饱细嚼难饥颂曰一念普观无量劫无量劫事即如今如今覻破箇一念覻破如今覻底人干峯一路干峯和尚因僧问十方薄伽梵一路涅槃门未审路头在甚么处峯拈起拄杖划一划云在者里后僧请益云门门拈起扇子云扇子𨁝跳上三十三天筑着帝释鼻孔东海鲤鱼打一棒雨似盆倾无门曰一人向深深海底行簸土扬尘一人于高高山顶立白浪滔天把定放行各出一只手扶竖宗乘大似两箇驰子相撞着世上应无直底人正眼观来二大老总未识路头在颂曰未举步时先已到未动舌时先说了直饶着着在机先更须知有向上窍从上佛祖垂示机缘据欵结案初无剩语揭翻脑盖露出眼睛肯要诸人直下承当不从他觅若是通方上士才闻举着便知落处了无门户可入亦无阶级可升掉臂度关不问关吏岂不见玄沙道无门解脱之门无意道人之意又白云道明明知道只是者箇为甚么透不过恁么说话也是赤土搽牛嬭若透得无门关早是钝置无门若透不得无门关亦乃辜负自已所谓涅槃心易晓差别智难明明得差别智家国自安宁旹绍定改元解制前五日杨岐八世孙无门比丘慧开谨识无门关卷终禅箴循规守矩无绳自缚纵横无碍外道魔军存心澄寂默照邪禅恣意忘缘堕落深坑惺惺不昧带锁担枷思善思恶地狱天堂佛见法见二銕围山念起即觉弄精魂汉兀然习定鬼家活计进则迷理退则乖宗不进不退有气死人且道如何履践努力今生须了却莫教永劫受余殃黄龙三关我手何似佛手摸得枕头背后不觉大笑呵呵元来通身是手我脚何似驴脚未举步时踏着一任四海横行倒跨杨岐三脚人人有箇生缘各各透彻机先那咤折骨还父五祖岂借爷缘佛手驴脚生缘非佛非道非禅莫怪无门关险结尽衲子深冤瑞巖近日有无门掇向绳床判古今凡圣路头俱截断几多蟠蛰起雷音请无门首座立僧山偈奉谢绍定庚寅季春无量书达磨西来不执文字直指人心见性成佛说箇直指已是迂曲更言成佛郎当不少既是无门因甚有关老婆心切恶声流布无庵欲赘一语又成四十九则其间些子誵讹剔起眉毛荐取淳祐乙巳夏重刊检校少保宁武军节度使京湖安抚制置大使兼屯田大使兼蘷路策应大使兼知江陵府汉东郡开国公食邑二千一百户食实封陆佰户孟珙跋无门老禅作四十八则语判断古德公案大似卖油饼人令买家开口接了更吞吐不得然虽如是安晚欲就渠热炉熬上再打一枚足成大衍之数却仍前送似未知老师从何处下牙如一口喫得放光动地若犹未也连见在四十八箇都成热沙去速道速道第四十九则语经云止止不须说我法妙难思安晚曰法从何来妙从何有说时又作么生岂但丰干饶舌元是释迦多口这老子造作妖怪令千百代儿孙被葛藤缠倒未得头出似这般奇特话靶匙挑不上甑蒸不熟有多少错认底傍人问云毕竟作如何结断安晚合十指爪曰止止不须说我法妙难思却急去难思两字上打箇小圆相子指示众人大藏五千卷维摩不二门总在里许颂曰语火是灯掉头弗譍惟贼识贼一问即承淳祐丙午季夏初吉安晚居士书于西湖渔庄旧板磨灭故重命工锓梓毕这板置于武藏州兜率山广园禅寺也应永乙酉十月十三日干缘比丘常收