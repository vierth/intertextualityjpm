大川普济禅师语录X卍XXX灵隐大川济禅师语录目录上堂小参举古颂古赞䟦偈颂小佛事行状大川和尚住庆元府妙胜禅院语录门人元恺编师嘉定十年三月入山门云春山叠乱青春水漾虗碧大解脱门开把手拽不入喝一喝据方丈知有底也与么来不知有底也与么来拈拄杖靠左边云因甚总去不得拈帖夜明符无文印正按旁提佛祖乞命放过一着大家知有拈衣佛佛授手不及祖祖相传不到呈起衣云者箇聻一肩担荷去未免玷门风法座大包虗空细入无间突出当阳如何履践看看X陞座拈香此一瓣香恭为祝延今上皇帝圣躬万岁万岁万万岁次拈香奉为判府殿撰大卿暨阖郡勋贵增崇禄筭又拈香此香热向炉中奉为见住太白名山天童景德禅寺杨歧第七世淛翁大和尚用酬法乳之恩就座乃云开作家炉鞴运向上钳鎚钝铁顽铜拈放一边遶指柔金更须敲磕僧问太白峰前道香果熟鄞江江北瑞现昙花四众临筵愿闻提唱师云一片月生海几家人上楼进云此犹是文言如何是为人一句师云八臂那咤辊绣毬进云恁么则又见睡虎也师云灵踪更在猿啼处进云昔日保寿开堂三圣推出一僧保寿便打此意如何师云腕头少力进云三圣道与么为人非但瞎却这僧眼瞎却镇州一城人眼去此意如何师云道得八成进云与么则昔日三圣今日和尚师云道听途说乃云诸佛出世傍若无人祖师西来欺胡瞒汉一言相契错认驴鞍桥作阿爷下颔大用繁兴正是业识茫茫无本可据须知向上一路千圣不传把住放行随缘自若有时孤峰顶上目见云霄有时古渡头边和泥合水与么也得不与么也得只如三圣道我逢人即出出则不为人兴化道我逢人则不出出即便为人又作么生曹谿波浪如相似无限平人被陵沈复举僧问曹山佛未出世时如何山云曹山不如僧云出世后如何山云不如曹山师云要识曹山么一X从事却潘郎后也解人前不识羞上堂诸佛出世祖师西来遭人怪笑妙胜临深渊履薄冰知而故犯谁是怪笑者无人知此意令我忆南泉上堂十日雨今日晴一则多年公案明明举似诸人若是覆盆之下又争怪得老僧喝一喝上堂举僧见翠岩岩云出门见释迦入门逢弥勒者僧不肯复见修山主主云出门见阿谁入门逢甚么其僧便悟师云翠岩劳而无功修山主惠而不费者僧悟则不无拔舌犂耕有日在中秋上堂翳尽还明极家乡万八千悬崖重撒手古劒髑髅前开炉上堂禾山打皷雪峯辊毬妙胜不打箇般车里油一双穷相手两箇死柴头拟议则燎却面门且道妙胜眉毛在么上堂举僧到鹤林敲门林云谁僧云僧林云莫道是僧佛来也不着师云鹤林门墙万仞甚生次第等闲被者僧弹指一下便乃高竖降旗四月八上堂净法界身驴腮马面本无出没万化千变拈拄杖云释迦老子来也来也会则同证如来净法身不会则我今灌沐诸如来上堂眼耳鼻舌身意八万四千法门昼夜放光动地喝一喝一翳在眼空花乱坠上堂僧问灵云道三十年来寻劒客是如何师云瞒X他不得进云几回叶落又抽枝聻答云是箇甚么进云自从一见桃花后又作么生答云鼻直眼横进云直至如今更不疑那里是他不疑处答云作贼人心虗进云玄沙道谛当甚谛当敢保老兄未彻在答云乐则同欢复举适来禅客问灵云见桃花悟道颂云三十年来寻劒客几回叶落又抽枚自从一见桃花后直至如今更不疑玄沙道谛当甚谛当敢保老兄未彻在乃云一人彻见万法根源一人提持千圣顶𩕳今时箇箇不疑人人未彻又争与古人相见上堂举盐官示众虗空为皷须弥为椎甚么人打得众无语南泉云我当时若见只向他道王老师不打者破鼓师云南泉下者一椎不妨正当惜乎土旷人稀今朝莫有为众竭力底么上堂知之一字众祸之门杀人放火活捉生擒不是今日枢要亦非上古典刑与贼过梯了也攻墙割壁何人上堂举鼓山晏国师示众鼓山门下不得咳嗽时有僧咳嗽一声山云作甚么僧云伤风山云伤风即得师云国师令行尽大地人亡锋结舌争奈掩者僧口不得虽然如是要识者僧么不到乌江不肯休上堂有句无句如藤倚树截铁斩钉水不借路树倒藤枯西天胡子没髭须蹋杀杨歧三脚驴喝一喝谢监収上堂趂晴盖了屋乘时刈了禾输纳王租了皷腹唱讴歌洞山和尚不在佛法里不在世法里曾X经巴崃猿啼处铁作心肝也断肠上堂举干峰因僧问十方薄伽梵一路涅槃门未审路头在甚处峯以拄杖面前划云在者里僧以此语请益云门门云扇子𨁝跳上三十三天筑着帝释鼻孔东海鲤鱼打一棒雨似盆倾师云干峰巧尽拙出云门物极则返诸人适间从僧堂里来少刻从僧堂里去且道路头在甚么处依而行之十万八千庆元府宝陁观音禅寺语录门人元恺编观音殿我无巴鼻你证圆通蓦札相逢放过不可陞座拈香祝圣罢又拈香云尽大地人都肯诺淛翁和尚未点头明明此理难伸雪炙地熏天第二筹就座云灵山分付正法眼三圣者瞎驴边灭一千七百到而今箇箇虗空里钉橛轩知此事声前非声色后非色蚊子上铁牛无你下觜处释迦老子未曾说到上头圆通大士争敢正眼覰着天下老和尚又且如何插觜济上座到这里未免弄巧成拙遭人检点若也检点得出未具衲僧眼在检点不出衲僧眼在甚么处莫谓宝陀风色恶前头波浪愈惊人复举南泉新入院知事头首请归方丈时有僧便问师居丈室将何指示于人泉云昨夜三更失却牛天明起来失却火师云如钟在虡扣之则鸣似镜当台物来斯照因甚么被者僧拶得忘前失后梦中说梦X今夜忽有人问师居丈室将何指示于人只向他道新来晚到不知井灶上堂天晴日头出雨落堦头湿宝陀岩上人犹自不条直道我从闻思修入三摩地者里是甚么所在卓拄杖一下唤回枕上三更梦惹动江南万斛愁解夏上堂七月十五日九旬夏巳毕不透金刚圈眼横鼻直不吞栗棘蓬点胸点肋三十年后忽有人问极则事作么生道上堂古人道若从文殊门入者墙壁瓦砾为汝发机若从观音门入者虾蟇蚯蚓为汝发机若从普贤门入者不动步而到宝陀者里第一不得从观音门入何故玉本无瑕雕文丧德上堂举僧问古德如何是镆鎁劒德云尘埋牀下履风动架头巾师云古德应机如雷如电无凑泊处无解会处若约衲僧门下正是鈆刀忽有人问宝陀如何是镆鎁劒只答他道一九二九相逢不出手中秋上堂大火巳西流千山爽气浮秋河鸣一鴈砧杵擣离愁会则万里八九月一身西北风不会则黄鹤楼诗无事题取一篇好十月朝上堂拈拄杖云逢临济则楔破脑门遇德山则敲出骨髓汝等诸人不得妄想各自归堂向火上堂冬至前后沙飞石走佛祖潜踪寸铁在手宝陀换水养鱼去也黄绢幼妇外孙齑臼喝一喝暂到请上堂举华严经云普眼欲见普贤而不能得X乃至三度入定遍观三千大千世界亦不见乃白佛佛云汝伹静三昧起一念便见普眼于是才起一念果见普贤乘六牙白象住于空中师云释天明朗慧日高辉普眼普贤两得相见诸首座未起一念游宝陀早与圆通大士相见了也且道登巨舶涉鲸波时如何须知远烟浪别有好思量上堂横按拄杖云衲僧威令风飒飒地添一线则西天义堕减一线则此土争锋直饶不减不添也是寒鸡独立卓拄杖一下解夏上堂释迦老子在法华会上开佛知见示佛知见悟佛知见入佛知见宝陀今夏一百二十日内也有四件事饥则喫饭困则打眠徤则经行热则摇扇荐不荐西风一阵来落叶两三片故旧至上堂举汾阳示众汾阳门下有西河金毛狮子当门踞坐来者齩杀有何方便入得汾阳门见得汾阳人师云重壕重壍重寨重营前遮后辟未免脚手齐露争似宝陀者里三门大开方丈不钥来者任来要见便见何故相识满天下知心能几人上堂月不过五事不过三便请洗脚上船回头转脑髑髅徧野更向这里下一针看卓拄杖一下灵龟无卦兆空殻不劳钻上堂鹳门流急马乳漩深绿师头外是梅岑有人过得不妨三头六臂因甚么到者里宝陀犹隔海在上堂圆通门户开湛然应一切星罗云汉低山岳起X空翠风雨雪霜寒人惊鸡犬吠正法明如来依然在门外上堂举临际问院主甚处来主云州中粜黄米来际以拄杖画一画云还粜得这箇么主便喝际便打典座至际举前话座云院主不会和尚意际云你作么生典座便礼拜际亦打师云透得金刚圈一喝分宾主吞得栗棘蓬礼拜终不错然棒头眼正有功者赏蓦拈拄杖云有么有么钵盂里荐取上堂举赵州示众三十年前南方火炉头有箇无宾主话直至而今无人举着师云赵州年老心孤向冷灰里东拨西拨若也知得一任更更做梦若也未知直须更更做梦上堂世尊三昧迦叶不知迦叶三昧阿难不知圆通大士三昧善财童子不知善财童子三昧月盖长者不知喑呜叱咤万人气索是甚么人三昧果然不知解夏上堂九夏无超佛越祖之谭又不将世法尘网高闲今日解开布袋只据见成公案以拄杖敲花瓶云将谓吾负汝元来汝负吾上堂大事未明如丧考妣钝鸟逆风飞大事巳明如丧考妣打水鱼头痛虽然不因夜来鴈争见海门秋上堂举僧问睦州如何是祖师西来意州云一队衲僧来一队衲僧去师云一队衲僧来一队衲僧去打破睦州关大地无寸土X监收上堂去日炎威重归时秋半过林间坐磐石不觉笑呵呵不笑仰山插锹叉手不笑地藏博饭㘽田二胜米料人人有笑他饿死饭箩边上堂举教中道如我按指海印发光汝暂举心尘劳先起灵山百万大众不会做客劳烦主人以拄杖靠禅牀云一条拄杖两人扶住庆元府岳林大中禅寺语录门人元恺编三门大道无路早成途辙解脱无门关隔了也喝一喝六合风云随步发上堂举善财童子于毗卢楼阁前曰是解空无相无愿者之所住处弥勒大士弹指出声楼阁门开命善财入入巳还闭师云者里见弥勒则易见善财则难弥勒复弹指云起法性如是师云者里见善财则易见弥勒则难或出或入见易见难若不同牀睡焉知被底穿上堂祖师不西来少林有妙诀江南两淛春寒秋热错佛法遍天下谈玄口不开这个是露柱那个是香台错直饶荐得分明未免将错就错净慈偃谿和尚出世付衣信衣不传贼无空手法传天下垛生招箭且道当时五峰中的者谁千闻不如一见上堂举僧问投子如何是十身调御投子下禅牀立又问凡圣相去多少投子亦下禅牀立师云家贫未X是贫路贫愁杀人两度下禅牀立老不以筋力为能喝一喝冬至上堂有物先天地仰之弥高无形本寂寥钻之弥坚能为万象主瞻之在歬不逐四时凋忽焉在后披毛从此得作佛也由他新正上堂最初一句开宗明义章第一末后一句二十五声秋点长中间一句诸佛出世祖师西来天下老和尚无启口处官有定条许民私约卓拄杖一下谢首座上堂路逢道伴交肩过一生参学事毕古人向金刚水际造一条独木桥直至须夜摩天多少人向这里手蹉脚跌只是难瞒当行谁是当行者咄上堂天上无弥勒地下无弥勒开口重千斤面皮厚三寸城东老母以手掩面灵龟曳尾拂迹迹生结夏上堂禁足护生脚跟下乞命底纷纷纭纭克期取证平地上埋没人千千万万併却咽喉唇吻道得一句岳林堕落拔舌地狱不入虎穴争得虎子上堂腊极严寒冻破泥团不可默会不可形言鸡上树鸭下水明朝更献楚王看喝一喝上堂举晦堂问僧甚处来僧云南雄州堂云出来作甚么僧云寻访尊宿堂云不如归乡好僧云未审和尚令某归乡意旨如何堂云乡里三钱买一片鱼鲊如手掌大师云宁可碎身如微尘终不瞎箇师僧眼目晦堂可谓熟处难忘者僧不知小出大遇当时若解奋拳张意气世间何处可容伊X解夏上堂三百余会不博一笑十万里来伎穷三拜江湖不是无麟凤自是他家结网疎岳林一夏以来东奔西扫未委布袋里有多少哑解空第一病起上堂鹫岭拈花少林得髓病痛一般脉息有异脉得着目前见鬼脉不着死而不吊所以教中道众生病我则病众生愈我则不病诸人还委悉么文殊提起杀人刀净名抽出活人劒上堂吾无隐乎尔对面相瞒吾道一以贯之话作两橛睡美不知山雨过觉来殿阁自生凉上堂举玄沙示众常将诸人安顿向顶𩕳上不敢错误一丝毫许岳林动便热喝嗔拳进亦无门退亦无路忽然堕坑落壍方知亦不错误一丝毫许且道玄沙底是岳林底是佛心禅师忌日拈香者个是祭鬼神茶饭人人少一分不得长汀特为安排初非显异惑众只恨当年错步越王城撞入鲍郎山畔寺被伊头上安头今日与伊加尖矢上若道雪屈酬恩直是霄壤上堂栽田博饭诡计百出插锹叉手通身荆棘枷棒场中亲不亲草窠交辊见当人谁是当人放筯忘恩冬至上堂击皷陞堂不谈世法冬至月头卖被买牛冬至月尾卖牛买被唤作佛法得么攻乎异端斯害也巳上堂经行及坐卧常在于其中要识其中事长汀江X水东苦笋供上堂一茎两茎斜三茎四茎曲鞭影不露头角峥嵘讨缝寻根转疎转远不以一重去一重黄金满地以一重去一重白玉堆盘齩定牙关三十年不少盐酱透汤落火不是苦心人不知还有入林不动草底么清癯劲节儿孙在万壑千巖扇祖风偃谿和尚至上堂同条不同条心眼自相照翻覆论岁寒不觉拍手笑且道笑箇甚么先师无板齿眉毛只一茎闰月十五清明上堂横拄杖便与么去巳落第二月更说三年一闰寒食是清明转见无交涉喝一喝达磨大师当门齿缺浴佛上堂一手指天一手指地释迦老子饭饱弄筯云门一棒打杀岳林今日浇恶水大家辊入草窠里上堂举五祖演和尚道有人向虗空中书得祖师西来意五字老僧展坐具拜他师云岳林今日向弓弦上结纽有个颂子绿树阴浓夏日长楼台倒影入池塘水晶帘动微风起满架蔷薇一院香道场故旧到上堂举光严童子问维摩从何所来士云吾从道场来子云道场者何所士云直心是道场无虗假故乃至诸有所作举足下足皆是道场师云净名探头太过忘却处所纵悬河辩去道转远今日有人问道场何所向道到江吴地尽隔岸越山多开神正阁碑上堂弹指楼阁门开弥勒因正打邪从X门入巳还闭善财因邪打正直得龙吟雾起虎啸风生过去说见在说未来说尘说剎说三世一时说正与么时就中要觅一句子上碑无有是处喝一喝文彩巳彰上堂三到投子九上洞山穷厮煎饿厮吵鳌山撞破虗空鳖鼻蛇头揩痒长庆玄沙总是丧身失命底汉下座巡堂喫茶各各照顾脚下至节上堂拈拄杖云一阳生尽大地草木萌动拄杖子不知一线长总尘剎昼明夜暗拄杖子不觉不知不觉醍醐毒药放过文殊普贤靠倒石头南岳卓拄杖下座铸锅上堂铜公塘铁奉化本色钳锤炉鞴且不零敲碎打雷奔火迸迥脱规模把住放行难覰缝罅一千五百善知识杓头臽来雪峰弄粥饭气四十二恒沙国土一钵擎归维摩斋后打钟岳林总不如此揭却顶门盖赵州东院西退院上堂𥒐碎明月珠始为家宝飏下鈯斧子方是住山古䇿风高天宽地阔别别别峯妙转风雷舌住嘉兴府报恩光孝禅寺语录门人元恺编佛殿具正徧知不识者箇巳展不缩为伊说破法座高广正等无欠无余从上佛祖坐在者里济上座裂古破今去也便登座X拈香祝圣罢乃云作么作么只许老胡知不许老胡会四七二三器传一器水漉漉无一箇真正举扬累及儿孙尽向鬼门贴卦争似行古人行不到处用古人用不到底点开弥勒背后眼睛尽大地人扶篱摸壁突出衲僧向上巴鼻尽大地人安家乐业莫有罗笼不肯住唿唤不回头底么天宁拄杖不到折在复举黄檗问百丈从上宗乘如何示人百丈据坐檗云后代儿孙将何传授丈云我将谓你是箇人便归方丈师云皂纛旗下一犯不再上堂僧问莲花峯庵主拈拄杖示众云古人到者里因甚么不肯住是如何答云愁人莫向愁人说进云莲花庵主自代云为他途路不得力毕竟如何答云说向愁人愁杀人进云庵主又代云楖栗横担不顾人直入千峯万峯去又作么生答云脑后见腮莫与往来师乃云止止不须说我法妙难思含血喷人先污其口钟未鸣皷未响天宁早喫棒三十了也诸人若知落处也好喫三十棒清明上堂乍晴乍雨禁烟天桃花烂熳春风寒灵云见利忘义玄沙蔗齩甜头天宁今日向古墓上添新土去也卓拄杖一下前三后三上堂举金牛和尚于僧堂前作舞大笑乃云菩萨子喫饭来菩萨子喫饭来有僧问长庆古人道菩萨子喫饭来意旨如何长庆云大似因斋庆赞又问大光X因斋庆赞意旨如何大光作舞僧便礼拜大光云见甚么道理便与么僧亦作舞大光云者野狐精师云金牛二十年如此揑怪总道当时在马祖处得此三昧殊不知神方秘诀父子不传长庆因斋庆赞也是把火助热大光作舞𦘕虎成狸者一队野狐精未曾梦见全牛和尚在上堂大道乱纵横大方无处所火云烧碧汉薰风满寰宇眼里不着金屑百尺竿头进一步恶郁山主白日迷路浴佛上堂我今灌沐诸如来掬水月在手净智庄严功德聚弄花香满衣五浊众生令离垢大底还他肌骨好同证如来净法身不搽红粉也风流杲日丽天盲人摸地下座大佛殿重宣此义结夏上堂护生须是杀杀尽始安居成人者少败人者多会得个中意铁船水上浮孟八郎汉又恁么去相识满天下知心能几人端午上堂正当五月五日午大地无不是药者者个在江南为橘在江北为枳在天宁手里为无病药能医无病人无病人作么生医蓦卓拄杖一下打破毗耶城靠倒维摩诘上堂举文殊三处度夏迦叶欲摈出文殊才近椎边乃见百千文殊迦叶尽其神力椎不能举世尊遂问汝摈那个文殊迦叶罔然师云去圣时遥人多懈怠未是差异世尊眼见手把便有许多不唧𠺕要知者X一火败阙处么元首明哉股肱良哉上堂举云门因僧问初秋夏末前途忽有人问作么生祗对门云退后退后僧云某甲有甚么过门云还我九十日饭钱来师云这僧进甲于前绝粮于后总道当时不与他木分草料殊不知云门前箭犹轻后箭深净慈天目和尚至上堂举黄龙禅师访法昌禅师上堂拏云攫雾数如麻点着铜睛眼便花除却黄龙头角外其余尽是赤斑蛇师云善知识者一念普观无量劫法昌只具一只眼只知有当日事不知有今日事如何是今日事清风生八极老虎出南山上堂居一切时不起妄念于诸妄心亦不息灭轻似鸿毛重似山住妄想境不加了知于无了知不辨真实揑不成团擘不开灵山节外生枝报恩依文解义诸人还知落处么自是不归归便得五湖风月有谁争佛心禅师忌日拈香白鹤五通贤圣瞥喜瞥嗔无定闻名不如见面见面依然错认从来与渠水米无交年年今日钵盂安柄因甚如此鸡不喫糓肫里有病开炉上堂地炉无火事在莫嫌迟冷灰豆爆放过则不可四藤条五火杪三十棒古人都用了且听天宁倒行摩竭令卓拄杖一下上堂毗婆尸佛早留心直至如今不得妙又道妙高峰顶善财七日不见德云比丘又道文殊普贤昨夜X起佛见法见贬向二铁围山此三段义是同是别有时辊入洪波里尽日漫天皷黑风上堂西来无意遍天遍地玉兔东昇金乌西坠老鼠齩牀头猫儿正憨睡莫教动着渠动着便祸事二祖动着招祸上身天宁今日开眼失利掷拂子下座岁旦上堂正月初一若说佛法三百六十日被佛法缚杀若说世法三百六十日被世法使杀天宁到者里无启口处却有箇说得卓拄杖一下是佛法耶是世法耶春来游寺客花落闭门僧净慈笑翁和尚至上堂两不成双单不成只四七二三拈弄不出南山弹指一声秀水波翻岳立所以道我本无心有所希求今此法王大宝自然而至大众还知么有利无利不离行市上堂风不鸣条雨不破块老胡忽西来拨乱清平世直指人心见性成佛不知是何章句南斗七北斗八腊八上堂一天星斗大家看独有渠侬见处偏打失眼睛拈得口至今脚下黑漫漫上堂举石梯和尚侍者一日托钵次梯问云向甚么处去者云赴堂斋去石梯云我岂不知你赴堂斋去我只问你本分事者云若问本分事实是赴堂斋去梯云不谬为吾侍者师云侍者平地上辊方木不能圆转石梯一向顺毛捋养子之缘二俱不了当时若见他道若问本分事实是赴堂斋去只向他道不得坐人牀榻搀𢁈乱筯管取光前绝后X径山无凖和尚到上堂举僧问云门如何是云门一曲门云腊月二十五师云大众只知门迎径山和尚不知径山和尚与云门大师唱拍相和五音流畅天宁虽不解音律未免顺朱写字輙举一颂锦城歌管日纷纷半入江风半入云此曲只应天上有人间能是几回闻恺长老出世精严引座煅玉巳经三日火探珠曾下九重渊毁珠擿玉无人识十字街头飏碌砖解夏上堂御谿东檇李北古圣伽蓝祖佛交参住此者丧去此者亡不去不住髑髅徧野只如今夏一日二十日还有不通方者么不劳悬石镜天晓自鸡鸣尘元府大慈名山教忠报国禅寺语录门人元恺编观音殿十四无畏力三十二应身住住不会作客劳烦主人上堂具足凡夫法凡夫不知铁褁緜团具足圣人法圣人不会锦包特石达磨九年坐在者里不敢正眼覰着何故识法者惧上堂山家冬境致何处不光辉大地氷稜合漫天雨雪飞佛法世法总被保宁和尚说了也若是衲衣下事今日只恐无人问救得大慈一半上堂肇法师道天地与我同根万物与我一体春生夏长秋凋冬落总是诸人现前三昧卓拄杖一下还觉脑门重么X上堂风头稍硬暖处商量才到煖处便见瞌睡生逼鲇鱼上竹竿曹谿路上少室峯前也要打草蛇惊何似大慈巡堂喫茶上堂今日初一明日初二达磨大师在脚底大尽三十日小尽二十九又随流水过他山恶大慈无端将真珠作豌荳粜了上堂举药山问僧甚处来僧云湖南来山云洞庭水满也未僧云未满山云许多时雨水为甚么未满师云洞庭黑风浩浩白浪滔滔跛鼈盲龟迷源失所者僧道未满惜乎不知来处若还知得便见药山功不浪施上堂去年贫有锥有地今年贫无地无锥穷则变变则通风暖鸟声碎日高花影重上堂是柱不见柱非柱不见柱是非巳去了是非里荐取射虎不真徒劳没羽腊八上堂目击道存南星北辰四十九年眉毛落尽二千余载今日重生以手拨开眉云是多少明惠权长老出世上堂诸佛不出世达磨不西来欵出囚人口佛法遍天下谈玄口不开净地上撒屎直得白云堆里不见白云之舒卷流水声中不闻流水之潺湲千圣不携四方绝唱放行把住头头具生杀之机合水和泥着着有出身之路且道如何是新明惠出身之路天高东南地倾西北上堂霏霏梅雨洒危层五月山房冷似氷莫谓干坤X乖大信未明心地是炎蒸醯尖鹾方鹄白乌玄宁可移山不可改性明觉祖师要回天轮转地轴直待尘沙大劫显庆和尚至上堂举阿难问迦叶世尊传金襕外别传何物迦叶召阿难阿难应诺迦叶云倒却门前剎竿着师云者一道真言惜乎大慈不在当时若见弹指一声扣齿三下教他难兄难弟再往灵鹫山问佛上堂祖师开口道不得底句檐前滴滴分明历历衲僧家正是放身命处天台作夏南岳游山因甚越王城里圣箭子不知落处上堂达磨未来山是山水是水老胡既至僧是僧俗是俗神光不知时节错礼三拜大慈时节不知一盲引众盲下座巡堂喫茶去岁旦上堂一新一旧嘉熈淳祐皇天大历岁在辛丑莫是东湖为人处么平芜尽处是青山行人更在青山外门歬七塔坚菴主造石佛请师奉安云一二三四五六七古佛不曾过去七六五四三二一妙转如是法轮菴主向崖崩石裂处领话三十二相八十种好一时出丑直得西风阵阵高秋雨番番急塔户镇长开无出亦无入且道毗婆尸佛之歬释迦文佛之后还有者箇消息么唵毗卢枳帝挲诃绍兴府兰亭天章十方禅寺语录门人元恺编X山门南北山朝对东西有路分一步不相到大地入无门佛殿天人师作礼天人师谁是宾谁是主插香云众眼难谩陞座乃云崇山峻岭茂林脩竹终日提纲神号鬼哭虽然如是未当宗乘后五日看复举黄檗示众钟楼上念赞牀脚下种菜学者下语皆不契一日胜首座云勐虎当路坐黄龙乃退黄檗与胜首座自住积翠菴师云老黄龙颔下明珠胜首座悬空扑碎黄檗山吐雾兴云遍地走南山鼈鼻谢两班上堂临济建立黄檗宗旨普化克符各出只手天章壁倒篱坍东边底撑者自撑西边底拄者自拄虽然不及古人也胜王老师不打者破皷出队上堂为众持钵去七佛旧仪式菴园塔庙间处处遍敲击施主一声慢愧化主当面着贼贼巳着了且道如何拔本太无厌生浴佛上堂周行七步为众竭力云门棒头短药山杓柄长还有报恩分么若言其有恩无重报若言其无这一杓恶水又向甚么处着谢秉拂干斋上堂碎佛祖玄关瞎人天眼目云明胡饼四方绝唱居士香饭七日乃销虽然如是天章拄杖子犹未曾动着在谢书记并讲人上堂犬吠枯桩鵶鸣古桧不是四六文章不是西来祖意唤作三乘十二分教得么得莫X不得么不得龙蛇易辨衲子难瞒上堂修禅入定缚杀阇黎入理深谭走杀衲僧赵州狗子无佛性间不容发忽然手蹉脚跌虗空钉橛端午上堂长一划短千圣入泥入水之病短一划长万法无根无源之药药病相治弥满十虗张天师烧钱引鬼李道士勑水书符上堂一夏过半前四十五日老僧不曾孤负诸人后四十五日诸人不得孤负老僧把手上高山各自着精力你若证龟成鼈我便唤钟作瓮你若唤钟作瓮我便证龟成鼈虽然三十年后要人检责上堂举西堂藏普请次云因果历然争奈何争奈何有僧出以手托地藏云作甚么僧云相救相救藏云者箇师僧犹较些子僧抛下锄头便走藏云狮子身中虫自食狮子肉师云西堂截断人天路头打开五无间狱者僧知时别宜负一具铁枷直入驴胎马腹里去也不易得只如狮子身中虫自食狮子肉是成褫他不成褫他具眼者辨取上堂旱地一声雷青天撒白雨不是诸佛说底法不是祖师传底心不是衲僧参底句日月轮边气象高鱼龙穴下蟠根固上堂起灭不停如珠走盘收眎返听堕在黑山击碎窠窟截断路布有理伸不得有口开不得却较些子要做临际儿孙直是未在毕竟如何未在未在X开且过上堂开门待知识知识不来过有个来不入门去不出户问他洞山麻三斤赵州栢树子便恶发吽喫茶去上堂不参禅不问道竖起铁嵴梁死蛇钻出草不是禅不是道云门千岁僧越山鼐长老上堂元正启祚万物咸新功不浪施咄便下座上堂行脚曾见人驴駞马载行脚未曾见人衣锦夜行若到天章明窻下安排别甑炊香待他知饭是米做二十拄杖贬向二铁围山上堂说法不应机总是非时语德山棒如雨点临际喝似雷奔且道应机不应机毒龙行处草不生鸩羽落水鱼皆死枯椿和尚腊八示寂遗书至上堂夜半悟明星一时证寂灭看看四大海无边香水海须弥山目真隣陀山放光现瑞东涌西没枯桩枯桩丛林妖孽上堂至道无难平地起堆唯嫌拣择倚天长劒三日风五日雨三祖大师甚处相见上堂前无释迦后无弥勒锥无卓地大有生涯家在兰亭九曲西上堂绿暗红稀古佛心朝朝风雨演宗乘维摩诘言辞颕脱田厍奴见得分明禅知子说黄道黑一筹不及于他莫将支遁鹤唤作右军鹅住临安府净慈报恩光孝禅寺语录门人元恺编X佛殿悉达脚下七花八裂韶阳棒头有礼有乐者箇聻三段不同方丈田园稳密者不可放过无地卓锥者放过不可领领陞座拈香祝圣罢就座乃云六震动四雨华三转法轮一乘独唱好与掀倒禅牀喝散大众十万里来九年壁观好与掀倒禅牀喝散大众当时既无其人便见二三四七各说异端列派分宗滋蔓不巳今日新净慈向诸佛未生巳前祖师未来之日通个消息天高群象正海阔百川朝次日陞座拈香云此香恭为徽宗皇帝上资圣驾乃举天亲问无着人间五百年兜率天为一昼夜弥勒于一时中成就五百天子证无生忍未审说个甚么法无着云只说这个法师云鹤飞千尺雪龙起一潭水上堂龙象蹴蹋非驴所堪释迦老子二千年前漏泄南屏事贬向二铁围山了也今日莫有为这老子出气者么如无和南屏眉须堕落上堂赤竹寸丝一钩香饵湖波练练钓着鳌头麟龙不为瑞草木生光辉天基圣节上堂殿角一铃鸣庭前双桧青是法非思量分别之所能解僧借水献龙门上祝X天子寿万岁万岁万万岁上堂举僧问覆船抱石投师师还接不船击香台一下僧礼拜船云礼拜即不无如何是其中事僧亦击香台一下船云舌头不出口师云钟在虞镜当台覆船不负来机者僧依样𦘕胡芦克由尀耐当时覆船若道参须实参悟须实悟者僧未必死在者里浴佛上堂天上天下唯吾独尊云门一棒要且打他影子不着遵布衲浴佛水浸刚石卵南山当时若见向他道瞿昙瞿昙未在未在非惟截断诸祖葛藤免见儿孙水漉漉地元宵上堂迦叶首传龙潭吹灭一灯一灯灯灯不绝灯影里行底蹋着秤椎硬似铁撞着露柱底目前伸手不见掌奇哉者里罚油出院他家别甑炊香上堂南山虎齩大虫鼈鼻蛇头生角大地六反震动文殊普贤惊愕诸人还知么更参三十年上堂大家相聚喫茎虀也有㘽田博饭喫洗脚上船者多净慈与人拈却炙脂帽去却鹘臭衫拗折铁嵴梁佛祖不传妙直饶与么犹亏一半有者箇在因唱衣上堂门外雨滴声镜清觌面全提洞庭水未满药山当机不让二大老互为宾主共相酬唱诸人还知么一唱两唱三唱无人过价打与百丈和尚卓拄杖一下上堂古者道知有佛祖向上事方有说话分只见锥X头利不见凿头方文殊不识寒山普贤不识拾得拍手呵呵大笑笑倒五峯苍壁还知有向上事么驴年佛涅槃上堂雪压双林树风号万籁寒瞿昙曾入灭衲子眼难瞒莫有道得者么如无三拜一炉香波旬舞袖长开炉上堂铁蒺䔧椎转弄转危丹霞烧木佛院主落须眉南山炉添今日火作者不同归冬至上堂以拄杖右边卓一下云阴从者里极以拄杖左边卓一下云阳从者里生阴阳不到处一片好风光达磨西来残破一缺直至如今补不得净慈与么说也是巡人犯夜上堂南山云北山雨毗卢楼阁豁开门户花簇簇锦簇簇弥勒大士倾肠倒腹百城风月目前领话人畜草芥一时知有不知有毗目仙人执善财手上堂举僧问曹山如何是无相道场山云曹山肚不大师云曹山好语只是塔不着人若问南山如何是无相道场也对道南山肚不大忽有僧出来拍手呵呵大笑归众南山只得一场懡㦬上堂钟皷声喧喧鸟雀閙中庭圆通门不钥眉毛落又生诸人还收得么若无今日更拔一茎供养大众去也卓拄杖下座上堂古者道终日忙忙那事无妨却较些子南山道终日忙忙那事无妨直是未在且道誵讹在甚么处未明三八九终是病栖芦X冬至上堂冬不寒腊后看无人知此意令我忆南泉阿呵呵丹霞烧木佛院主落须眉风头稍硬煖处商量明招舌上有龙泉一队上牢漆桶梦见少室单传腊八上堂明星一见悟无生攧落阿鼻业火坑三百余番说不出为他闲事长无明岁旦上堂僧问镜清道新年头有佛法时如何答云篱根破草鞋进云明教道新年头无佛法聻答云藏身无路进云只如三世诸佛因甚么不知有答云尺短寸长进云狸奴白牯却知有时如何答云雪上加霜师乃举僧问镜清新年头还有佛法也无清云有僧云如何是新年头佛法清云元正启祚万物咸新僧云谢师答话清云老僧今日失利僧又问明教新年头还有佛法也无教云无僧云年年是好年日日是好日因甚么却无教云张公喫酒李公醉僧云老老大大龙头蛇尾教云老僧今日失利师云镜清道得八成明教过犹不及忽有人问新年头还有佛法也无对他道雨后有人耕绿野月明无犬吠花村达磨祖师忌拈香壁观婆罗门家业大天下传远枝派分寸土不存也焚香作忌斋普请礼三拜大众还甘么若也不甘儿孙犹在上堂大事因缘出世单传心印西来积弊不可顿除虽是德山临济一喝大地震惊一棒须弥粉碎也打併未办或有人问南山如何只对道除却华山陈处土谁人不带是非行X相看上堂古佛堂前三头六臂祖师门下道绝人荒衲僧者里银山铁壁慧日峰顶春风和气湖湘闽蜀来明牕下安排江浙淮甸至别甑炊香总不与么来时如何三十棒南山自喫不干阇黎事谢秉拂干斋上堂古人有三诀喫茶珍重歇泪出痛肠南山亦有三句一句勘验天下衲僧一句被天下衲僧勘破一句今古未尝闻总被两堂首座觑破一一讦露了也诸人还知么知不知南泉斩猫儿住临安府景德灵隐禅寺语录门人元恺编据室验人眼截流机德山临际伏惟伏惟捧勑黄云黄封宝印九重城里彩凤衔来因甚得恁么奇特灵山付曯灵山事总在里许陞座拈香祝圣罢就座乃云道不属知不属不知知是妄觉不知无记无记妄觉雪刃横挥四方绝唱谁敢婴锋三世诸佛竖毛呵手六代祖师搔首顿足如斯举唱未当宗乘据令提纲祝一人寿日月有光天不老山川长煖地无秋上堂横按拄杖云过去诸如来巳用而不识见在诸菩萨今用而不知未来修学人当用而不会直得如龙得水似虎靠山若恁么会未免唤钟作瓮不与么会拄杖子断断是拄杖子涅槃上堂前佛后佛无生不灭紫磨金色身衲僧眼X中屑拈却屑瞿昙瞿昙地阔天宽四双八只上堂举梁山因真园头问家贼难防时如何山云识破不为冤真云识破后如何山云贬向无生国里真云莫是他安身立命处么山云死水不藏龙真云如何是活水龙山云兴波不作浪真云忽然倾湫倒岳时如何山下座扭住云不得湿却老僧袈裟角师云这僧赤身挨白刃未是作家梁山慈悲入草不能截断葛藤今日忽有人问家贼难防时如何向他道识破不为冤识破后如何贬向大圆觉海莫便是他安身立命处么噼面便打何故祖令不全提中夏上堂九夏巳过半无尾巴胡狲子七颠八倒心径苔生百尺竿头踏破虗空一窍雷阗阗雨冥冥东西不辨南北不分十圣三贤望空启告索面上堂万仞崖头拶出见面罗笼不住丝来线去工夫打断不知败阙那里是他败阙处丛林鼎沸呷汁同罪上堂举药山久不上堂寺主白云大众久思和尚示诲山云打钟着众才集药山便归方丈寺主随后白云和尚许为众说法因甚一言不措山云经有经师论有论师争怪得老僧师云总道药山为众竭力法堂前草深一丈及乎众集便归方丈依然错下注脚还有人识药山么如无且归林下去更待月明时谢首座藏主上堂堂中首座人天眼汉语胡言大藏经七百衲僧吞佛祖灵山乐得做闲人且道无文印X子毕竟是甚么人提前日厨司饭红昨夜前山鹿呌淳祐十一春天使捧觉皇宝殿御书至望阙谢恩祝香云根蟠劫外叶茂寰中香风普被于华夷瑞霭长凝于殿宇僧普济仰圣明如日如月祝睿筭同地同天万岁万岁万万岁上御书殿额云觉皇垂迹左金轮宝殿巍巍表至尊宸翰亲从天上降烂然金碧耀干坤龙翔凤舞玉转珠回一处最是希奇八法如何定当苍颉不知向背钟繇难辨端倪直饶伶俐衲僧到此也教罔措当阳揭示阖国咸知才入门来向上荐取其或未然但看奎画横陈处便是瞻天望圣时上堂大道无门十方有路无门不可不入有路不可不到阿呵呵不参禅不说教饱饭熟睡游谈三毒无明浩浩北山免得按牛头喫草浴佛上堂云门大师一棒灵山三沐三薰这一杓洗他指天指地唯吾独尊之妄诞这一杓洗他四十九年无对口业之重罪这一杓不可轻举少间诣大佛殿一时泼撒何故恩无重报上堂青萝夤缘直上寒松之顶白云澹泞出没太虗之中国师来也来也路从平处险人向静中忙X上堂举古德一夏以来并不为兄弟说话师云空劫巳前千圣觑不破有僧自叹云只么空过不敢望和尚说佛法得闻正因二字亦得师云无病着艾不是好心古德闻云阇黎莫𧬊速若论正因一字也无乃扣齿云适来不合恁么道师云玉本无瑕雕文丧德隣壁有老宿闻云好一釜羹被两颗鼠粪污却师云三粒也有三古德各出只手发扬空劫巳前事甚善甚美争奈衲僧门下总未有出身之路上堂三八念诵劳动大众五月陞堂说短论长打皷入室逼狗透墙哑走却白鼈捉得黄能灯笼露柱笑咍咍上堂东去西去南来北来残羹馊饭门外安排喫则从君喫不喫任东西更觅一单挂搭灵山罪不重科上堂九十日春多雨少晴苔痕上堦绿草色入帘青若作境会眼病见空花不作境会团圝无缝罅达磨西来觑不破何况藏天下于天下病起上堂灵隐拄杖子久病谙药性明脉又能医能医诸佛出世病祖师西来病衲僧行脚病忽有人出来道灵隐何不自医因汝致得上堂深山穷谷蛇虎纵横平田浅草鸦鸣鹊噪红尘閙市里卖糍底卖糍卖菜底卖菜大众哑几乎错下名言岁旦上堂万法归一一归何处便下座天基节上堂止止不须说我法妙难思天之高地之X厚海之阔山之遥以此难思之法祝圣人地久天长初八日示寂时告众遗嘱撒骨说偈云地水火风先佛记冷灰堆里无舍利扫向长江白浪中千古万古第一义小参结夏金刚王宝劒一挥尽十方三世冰消瓦解何处是圆觉伽蓝唤甚么作平等性智甚么人禁足定居忽有个眼不挂户意不停玄底出来礼三拜依位而立只向道前车既覆后车改辙甚么时节不识好恶虽然若是凤凰儿不向那边讨解夏心径苔生坐在迷魂必死之地灯影里行朝打三千暮打八百棒折也未放在扑落万仞悬崖罔然不知所以可谓大力量人成就大力量事然后入佛界入魔界寸铁在手空有为空无为血溅梵天如斯不唧𠺕还我九十日饭钱忽有个背却法堂着草鞋横担拄杖出门去只向他道将谓此众无人证明结夏德山小参不答话风从虎云从龙赵州小参答话去松不直棘不曲机先着眼未是俊流句外明宗不堪共住所以高者抑之下者举之不足者与之在孤峯者令入荒草入荒草者令处孤峯与么与么未称衲僧不住圆觉伽蓝不守三期禁制坐邪见林行于非道犹是衲僧堦下汉毕竟如何万古碧潭空界月再三捞摝始应知X解夏问也得不问也得问与不问于道总无交涉一句子该天括地三世诸佛不知一句子密不通风六代祖师罔措衲僧一句子衲僧不会全体如是去全体如是住如是去谿月虽同云山各异如是住暗穿玉线密度金针不去不住平地上浪激千寻虗空中雷奔火迸鹅护雪蜡人氷又向甚处着且道今夜与甚么人同自恣座中尽是仙陀客何必文殊下一椎解夏秦望山高一一斫额而去贺家湖阔滔滔谁敢截流寸丝不挂底赤肉尚存万里无云时青天犹在所以道百尺竿头坐底人虽然得入未为真百尺竿头进一步十方剎土现全身谁管蜡人冰不氷自恣不自恣天台南岳拄杖子一任𨁝跳忽有一个拗折拄杖高挂钵囊趂不去唤不回许他是个担板衲子虽然天章未曾说阿字法门在冬至大道只在目前要且目前难覩欲识大道真体住住人人一坐具地四至分明阴阳造化不及三世诸佛仰之弥高六代祖师钻之弥坚天下老和尚瞻之在前忽焉在后于兹示一机示一境点透龙门箭穿鴈穴齩人师子机不容瞬于衲僧门下是陈年历日不劳拈出净慈巳展不缩应个时节冬不寒腊后看除夜拈拄杖云过去诸如来巳用见在诸菩萨今用未来修学人当用净慈总不用随家丰俭与大众分岁始欲烹露地白牛唱村田乐古人残羹馊饭腊雪X连宵白春风逼户寒又是十方常住物今夜宾家主家各出一只手应个时节竖起嵴梁生铁橛齩定牙关佛不做雷峯塔忽然点头三十棒不可放过与么分岁笑我者多哂我者少除夜鸣爆竹送残年东村王老夜烧钱南山短拙无施设借婆裙子拜婆年至节冬至前后沙飞石走三世诸佛不知有貍奴白牯却知有两刃倚天长劒一团邠铁铸就四七二三不敢正眼觑着当权尊宿以此炉鞴诸方衲子灵隐即不然把定则干坤失色放行则万象腾辉且道把住好放行好卓拄杖一下一百单五是寒食四十五日又逢春结夏以大圆觉为我伽蓝天宽地阔马廐牛栏身心安居平等性智五阴界入一念万年堕在毒海北山今日七百比丘同此结夏也无腊人为验也无长期短期毕竟如何毒龙行处草不生鸩鸟落毛鱼皆死举古五洩到石头便问一言相契即住不契即去头据坐洩便行头召阇黎洩回首头云从生至死只是这个回头转脑作甚么洩于言下大悟拗折拄杖师云石头据坐五洩便行不妨气吞佛祖眼盖干坤末后一唤便回翻成不唧𠺕且道那里是他不唧𠺕处山转疑无路谿斜别有村懒瓒道世事悠悠不如山丘卧藤萝下块石枕头雪X窦云者般汉有甚用处唤起了打师云雪窦喫李子向赤边齩宝陀若见问他曾见谁来待他拟开口只向道打头不遇作家到底翻成骨董陆亘大夫问南泉弟子家中一片石有时坐有时卧拟镌作佛得么泉云得陆云莫不得么泉云不得师云陆亘大夫一代洪儒负一片石到南泉王老师虽好手镌凿不下至今无顿放处弹指一下一里两里行三回四回歇赵州行脚到一乡院经旬临去乃别院主主云何往州云台山礼文殊去主云某甲有颂相送无处青山不道场何须䇿杖礼清凉云中纵有金毛现正眼观来非吉祥州云如何是正眼主无语师云平地喫交忽有人问院主平地喫交耶赵州平地喫交耶只向他道古佛过去久矣睦州问僧甚处来僧云河北睦州云河北有箇赵州和尚上座曾到彼处么僧云某甲近离彼中州云赵州有何言句示徒僧举喫茶话睦州云惭愧却问僧赵州意作么生僧云只是一期方便睦州云苦哉赵州被你将一杓屎泼了也便打师云者僧既不从赵州来睦州推勘甚么当时若是宝陀待他睦州道惭愧只向他道低声低声睦州转得头来片帆巳过河北昔有僧在经堂长坐藏主云何不看经僧云不识字X主云何不问人僧鞠躬叉手而立云者箇是甚么字主无语师云这僧叉手以字不成藏主无语八字不是尽西天梵语此土唐言是箇切脚岳林与么解注节文何在云门云释迦老子与天帝释在中庭相争佛法正閙大慧云者老汉好与三十棒且道过在甚么处诬人之罪以罪加之师云大慧和尚与么说话也是徐六担板殊不知云门大师正是普州人送贼麻谷到章敬作礼绕禅牀三匝振钖而立章敬云是是又到南泉亦如是问泉云不是不是谷云章敬道是和尚因甚道不是泉云章敬是是汝不是此是风力所转终成败坏师云定龙蛇贵要眼正决生死直到无疑二大老不妨谛当一是一不是麻谷小出大遇因甚么南泉道此是风力所转终成败坏前箭犹轻后箭深雪峰领众到浮江欲寄二百僧就此过夏还着得么浮江以拄杖划一划云着不得即道雪峰便休去师云问得孤危答亦深险水到渠成风行草偃古佛堂前无可不可若约衲僧门下正是扶篱摸壁外道问世尊昨日说何法佛云说定法外道云今日说何法佛云说不定法外道云昨日说定法今日因何说不定法佛云昨日定今日不定X师云世尊如大日轮昇于虗空四天下无所不照昨日说定法今日说不定法还是非得么德山小参不答话问话者三十棒时有一僧出礼拜山便打僧云某甲话也未问因甚么便打山云你甚处人僧云新罗人山云未跨船舷好与三十棒师云德山门庭孤峻行佛祖不行之令谁敢婴锋者僧不顾危亡直前扣关击节入其阃奥雪窦因甚么唤作撞着露柱底瞎汉梁山和尚示众南来者三十棒北来者三十棒虽然如是未当宗乘师云梁山一期振领提纲风飒飒地争奈落草不知且那里是梁山落草处无着上五台礼文殊路上逢一老人着问莫是文殊么老人云岂有二文殊耶着作礼老人不见师云深山无人水流花开文殊隐身无路无着无处藏身且道二大老还有相见分么龙蛇易辨衲子难瞒沩山摘茶次谓仰山云终曰只闻子声不见子形仰山撼茶树沩云子只得其用不得其体仰云未审和尚如何沩山良久仰云和尚只得其体不得其用沩云放子三十棒师云仰山撼茶树只得其用沩山良久只得其体互相印证玷辱门风当时若是父为子隐子为父隐子孙不致断绝X教中道于一切时不起妄念于诸妄心亦不息灭住妄想境不加了知于无了知不辨真实师拈云就船买得鱼偏美蹋雪沽来酒倍香邓隐峰在襄州破威仪堂着衬衣砧椎边立举椎云道得则不打一众嘿然乃打一下师拈云赢得八百自损三千僧问永明潜禅师至理无言假言诠而显道如何是显道底言潜云切忌拣择僧云如何是不拣择潜云元帅大王太保令公师拈云贵买贱卖颂古分皮分髓一片爷爷古化基又逢寒食拜标时满前骨肉俱承荫一个无聊乞养儿三圣道逢人则出出则不为人兴化道逢人则不出出则便为人肩担口呌晓夜撑船道路各别养家一般瑞巖唤主人翁青毡本是家中物时复拈来抖擞看贵要傍人知下落不知下落被人谩明招风头稍硬煖处商量风头䇿起罗生网更向无风煖处张两度劳心又劳力更无鸾凤敢呈祥道也者不可须臾离也可离非道也X睡浓天晓弗梳头洗面无汤也即休大底还他肌骨好不搽红粉也风流文殊问维摩疾示疾毗耶问讯踈知音惟有老文殊问来答去胶投漆一病翻成两病夫僧问香林如何是衲衣下事林云腊月火烧山腊月火烧山胡僧入汉关一头卷螺发两耳带金环洞山喫菓子话奴见婢慇懃瞥喜瞥然嗔潇湘图上看分外好精神陆亘大夫问南泉师姓甚么泉云姓王陆云还有眷属么泉云四臣不昧陆云王居何位泉云玉殿苔生陆云玉殿苔生时如何泉云不居正位金鸭香消更漏长沉沉玉殿紫苔生高空有月千门照大道无人独自行盘山道光境俱忘复是何物洞山道光境未忘复是何物光境俱忘与未忘杀人利劒活人鎗太平时节浑无用夜夜神光射斗旁保寿开堂三圣推出一僧保寿便打三圣云与么为人非伹瞎却者僧眼瞎却镇州一城人眼去在保寿掷下拄杖便归方丈电电喧轰海岱昏怒涛翻覆拍天门锦鳞不会乘流X去空向桃花浪里奔赞佛祖出山相龙章凤质出王宫肘露衣穿下雪峰智愿必空诸有界不知诸有几时空观音大士空如来藏立大圆镜水落石出月明云净瞻之仰之群机普应金刚经书大士像大士应身三十二一身三十二重非金刚正体是非外鹊噪鸦鸣无了时马即妇有愿必从无剎不现𩯭乱钗横金沙滩畔稽首皈依漏危难满善财福城东际错商量误入烟萝白鸟乡水远山长无限意到头难写此愁肠维摩指桃骂李败种发机词穷理尽一嘿横施大地山河背震吼七佛之师懡㦬归布袋南无阿逸多忙忙走寰宇等个人未至放下宽肠肚来也来也嘘泰岳何曾乏土九十七大人之相百千亿微尘数身兜率长汀人不X识抖擞精神一欠伸达磨大师的的西天末法僧来分此土最初灯神光冷地一吹灭葱岭忙忙只暗登五天竺国东震旦土传佛心宗无本可据无本据一苇横趍大江东去五祖万本松杉山山㘽遍飏下䦆头再呈旧面双峰峨峨翠插天天下人见渠不见六祖应无所住白日迷路失脚黄梅道传千古不是风动非幡动会也蚍蜉撼铁柱五祖送六祖渡江图有传有受恩成怨无受无传怨似恩船到岸头恩怨绝遍天遍地一儿孙懒瓒垂颐寒涕满头霜黄独煨来别有香三诏入云三不起儿孙各自立封疆杨歧祖师三脚驴子弄蹄行金毛师子大哮吼五峯峭峻摩苍穹千古万古扬家丑夹山见船子毒手一桡难軃避点头不见问津人烟波浩渺无穷恨父子虽亲未是亲X马祖接石巩三十年不少盐酱一镞群狐中的时大地山河诸草木至今尽发箭锋机鸟窠道高德高名愈高问佛法而吹布毛不是寻常闲啐啄飞出凤儿空鹊巢诺讵罗尊者石壁搀空起银河一派悬贪观无断续来去不知原四睡离了峨嵋别五台倒骑白额下天台松间石上梦中梦唤得闾丘太守回寒山採樵㳂岭去提水傍谿归个般无出豁七佛不曾师佛心禅师顶相保福朋长老请赞千圣头边殃祸作春风和气满丛林随其机上者上之任其器下者下之一处不通回天转地活天下死衲僧死大地活衲子是谓父不传子不记之妙如保福千圣头边殃祸者鲜矣石佛清长老请赞东山之源东磵之渊截流之机验人之眼扬清激浊地覆天翻六代祖师竖毛呵手三生大像顿足擎拳彼又何须指南吴越令行而后有传圆觉顽空觉讲主真赞头鬅鬙眼乖角得天台之奥旨继永嘉之先觉执文X字见离文字缚说大义则四座风生征异解则百川潮落昭昭乎教苑之祥麟昂昂乎鸡群之野鹤虽正席四处不足畅其设施然分座五山亦不负其所学是为广智九世之孙啸巖一枝不致寥寞者矣又赞眼里有筋舌头无骨卓然特立天台祖室写悬河辩而四方绝唱离文字相而诸天雨花扣其关者纷纷纭纭而退席得其旨者峥峥嵘嵘而莫及且不以慈悲宝帐破尘白拂而当家传自有鸾胶续断絃随龙都知王提举喜容幅巾懒衣风生步武卭竹杖头高悬玉麈奉至尊则云从龙勘衲僧如出林虎夫是之谓吾教之外护皇家之内辅也悦堂穆知合写师顶相请赞春水满四泽夏云多奇峰秋月扬明辉冬岭秀孤松难描邈绝知音悦堂不是闲相识赞不欣兮骂不嗔觉如周居士圆相一片虗凝绝谓情眼横鼻直强图形不如不觉全声色骂得毗耶老净名自赞出林虎方怒横冈蟒正嗔世无途路客终是不伤人福州长谿乐山王居士遣儿惟惺投师薙发写师顶相请赞闻名不如见面见面不如闻名两重虗假一对眼睛X不近人情处是句也刬非句也刬一味拍盲时逼犬透墙证龟成鼈如斯杜撰岂堪人师谁知千里同风句却有乐山居士知瘦骨稜层一担夫几年寥落在江湖面皮捩转无人识有甚闲名上祖图䟦通庵居士颂维摩经净名一经方等时说所谓弹偏折小叹大褒圆者也居士示疾毗耶离城钩在不疑之地菩萨声闻咸往问候不是好心二千年后通庵颂出据款结案三段不同收归上科䟦北磵和尚语录北磵和尚自是甘露灭舟峯庵秀紫芝之流亚见佛照师祖后巧尽拙出如虎插翅大大结结乖乖厓厓人知其一未知其二九会葛藤自扬丑恶从苗辨地余言岂诬眼里无筋此老受屈䟦笑翁和尚语录歬佛后佛挝涂毒皷笑翁一笑起死学者如稻麻竹苇若有一语随流截流此录即是魔说偈颂弥勒大士二月八生契此老翁无记性都忘生月与生辰春风桃李能多事特地年年说向人化炭X皮肤脱尽黑𥻘皴犹有当时刀斧痕待入门来重点化教伊随处衮烟尘雪庭一度寒来不可禁森罗万象尽平沉个般门户谁能入着脚分明三尺深蜘蛛一丝挂得虗空住百亿丝头杀气生上下四维罗织了一无漏网话方行示觉悟侍者起家难似破家难荡尽田园出故关佛祖二千年冷债不消咳嗽一时还水茶磨机轮转处水潺潺机若停时水自闲末上一遭知落处十分春色满人间浮香阁江城夜雨满楼台池上残红拨不开慈氏家风都漏泄善财南去未回来送清凉淮海和尚住万年潮声忽转石头城大舍峯高侧耳听五百箇僧都不会教他一一侍巾瓶送梦牕和尚住净慈志公有语问思大东磵无言记梦牕今日梦牕下山去笑他思大舌头长送广州泰长老X老卢曾见老黄梅一首长廊落韵诗既是同坑无异土家私莫与路人知鍼医药知性亦病知源谁管尸灵骨巳寒痛下一针双眼活耆婆应未得其传西隐泥牛闘入海门关直到如今万象闲百鸟不来春自老柴门依旧向东山大死上门上户𢬵穷命不觉全身堕险崖尽十方空俱殒灭玲珑八面露死骸送猫儿大慈悲种小斑斑软血功能也是闲首尾直兮眸子正不知走却屋头山寒衲针锋不露重重补线脚通时密密参放下无针无札处冻云垂地一肩担起水陆堂一沤大觉海中兴十趣波涛不暂停返本还源空觉海满堂风月雨初晴干藏恶语重重放出门只图一个不知恩二千年事难遮覆动便随人脚后跟示若临侍者X一思面门摘不断放下重新买草鞋有路莫行无路入照顾浑家落险崖在庵世间几见劫灰飞老屋依前对落晖四大部洲都遍历到头还向此中归樵屋鬻薪无价岭南归尚有儿孙在翠微执树缚茆门户别离离荆棘惹人衣送人游方南有天台北五台分明记取莫疑猜话头打失不知处乞我三文买草鞋胡桃枝头叶底不能藏独脱无依未厮当一击浑身如粉碎不堪收拾始馨香送日本国僧壁观胡僧入大梁单传必死活人方至今此术遍天下航海梯山空自忙又大舶浮空驾浪来顶门有眼未曾开南山虎口翻身出日本生成一祸胎送祖达侍者唿唤不曾离左右大都相见一番难攒眉切齿归来日痛骂国师南北山枯髅人我担X一我一人装一担不知出入几胞胎铁围山岳高如许撞破髑髅归去来造龛子病病相寻早是迟鎻空龛子做多时北邙山下明朝约火后谁收眼底眉栢嵒苗裔忽生崖石裂不同松桧拂云长苍苍无一闲枝叶子落丛林也有香进月轩桂轮孤朗碧天宽帘卷清光入座寒底事明明人不荐又移花影上栏干示资寿慧一监寺二由一有一莫守面首面南看北斗勘破末山不露顶玄机无着高叉手竹谿漱石穿崖落落随流截流自瞒穷到不知源处风枝雨叶萧然山翁重叠春风面高低雪满头渠无生老相孤峻罕人游刀镊得心应手乖毫发心手俱亡处处通摘一茎髭弹一镊有相同有不相同复古日者试问先生蕴底术卦盘掇转呵呵笑毗婆尸佛早留X心直至如今不得妙示宜上人之雪窦无常迅速入门欵撒手悬崖末后机一欵一机自欺屈谿边有箇石乌龟接待目前来往竞纷纷那箇师僧有脑门坐热铁牀吞热铁石头南岳下儿孙损窻六处虗明不假修七穿八穴有来由霜风霰雪纵横入不是愁人也着愁演史干戈场是太平基休把英雄较是非试问长空风与月周秦汉魏不曾知惜烟炉无兽炭坐无毡三箇柴头只自然家丑莫教轻放出定应炙地与熏天示圆鑑沈净明天宽地大一圆鑑明暗色空四无限道人受用未生前白云祖师顶门眼兰亭四威仪行崇山峻岭失脚蹋翻古井通身是口波澜何须三止四请住晋朝古寺无米无盐无醋岁岁徧乞诸隣三百六十余度X坐茂林脩竹高节虗心满目个个尽是儿孙香严口哑舌秃卧流觞九曲青源白家香熟三杯席地幕天不辨东西南北宝陀三句宝陀一路来来去去撞着鳌头风波无数宝陀一玄掣臂揎拳打失鼻孔苍天苍天宝陀一妙无人能到喫饭着衣疴屎放尿小佛事为净慈无极和尚入祖堂打破劒门关徧地㘽荆棘无处可安排堂高附南极拈起位牌云这里见无极和尚即未得为下天竺闲云信讲主入圹涅槃后有大人相尽十方空藏不得一片闲云卷复舒千峰万峰凛寒色便与么去时如何土旷人稀相逢者少灵藏主火一灵真性不假胞胎堆堆地瞥然东涌复西没火迸雷奔追不及向上更有事在灵藏主昨夜西风撼林樾千山万山翻贝叶如副寺火唤作如如早变了也如如不变十分成现圣人如凡夫如一如无二如如副寺如不如若从如生如本不生若从如灭如本不灭追随佛祖铁牛机臭烟蓬㶿X业风吹化庵主入骨透生死关出有无见打破虗空何处履践冷灰堆里露影藏身无缝塔中万化千变也是秦时𨍏轹钻渊监寺火渊深无涯涘白浪翻空立撼动涅槃城火虵钻坏壁胜热婆罗门点头须弥灯王不识源上座火道之有源渴鹿奔阳𦦨道之无源日中逃影迹此是其源不受方便平地上浪激千寻虗空里星飞火迸通上座火宗通说通关山万重一句不相到打破太虗空入得南山炉韛住得虎穴魔宫熨斗煎茶铫不同行者净清火清净行者不入涅槃死在者里南山为汝点化掷下火云美玉精金无定价大川和尚语录灵隐大川禅师行状师名普济大川其自号四明奉化六诏张氏子父友崇母俞氏有善操平居饭水云施芒屦常愿得佳子X业儒持家外又愿得学佛而出家者则善可以及其族果生三子师其季也少沈厚处群稚中独罕言笑束发浮沈乡校间然无经世意见佛书则端坐探释忘罢怙恃见其然则曰吾三子以一出家固所愿也年十九依香林院文宪师薙染受具戒宪俾由律而入教乃预籍郡之湖心讨论开遮之说既又负笈赤城染指性具之理一日幡然曰持犯束身义学支离何能超生死乎于是舍教而入禅小留瑞巖荷屋席下即往天童见无用一单深稳赴众外不出僧堂静定中发明语默无滞用室中举有句无句如藤倚树师云斩丁截铁用云沩山呵呵大笑聻师云寸钉入木用器之令入侍司师逊不就乃之玉几时佛照禅师佚老东菴一见别为法器照指往越能仁见淛翁翁问上座甚处人师云奉化翁云还识憨布袋么师提起坐具翁夺坐具便打师当下脱然乃应声云今日触忤和尚依之久如徧历诸方松源肯堂痴钝息菴空叟无证洎诸老之门龙象蹴踏处咸周旋往返激扬欵密又绝淮渡湘礼列祖塔俄淛翁移钟阜拉师偕行又被旨移天童职师知藏嘉定十年三月妙胜虗席制府下诸禅期集师膺其选瓣香为淛翁记所证也旋迁补陀岳林秀之报恩鄞之大慈越之天章京之净慈灵隐凡八迁其岳林则丞相史忠献王钦其道价延见而迁大慈则忠献之子同知恭惠公敷奏给勑而迁净慈则京尹赵大X资敷奏起乳窦之隐而迁灵隐则序迁也居二年以疾求退众阖辞恳留当天基陞堂祝尧下座衲子随至方丈喜其有瘳师忽垂语勉励激切与常时不同众异焉初八日凌晨隐几从容亲札别诸朝贤之弘护者徐语众曰吾行矣其送终之礼令与常僧等勿厚勿侈勿袭末流之弊以贻识者哂火葬后拾遗殖投诸江乃书偈曰地水火风先佛记冷灰堆里无舍利扫向长江白浪中千古万古第一义众泣请遗偈师笑曰犹嫌少在复书曰来无地头去无方所虗空迸绽山岳起舞掷笔移时而化茶毗得设利五色如菽诸徒欲遵治命水塟前资尹赵公特捐金币命建塔焉于是塔于寺西麓童禅师塔之左宝祐元年正月十八日也寿七十五腊五十六弟子七十余人嗣法者出相先后师孤硬趣操严冷面目其当机妙转珠不容触临事定见山犹可拔一以身徇道而世相逆顺举不足以回挠其为已为人皆推此而行之学者苦其峻厉难于近傍久则眷恋而不忍去其提唱的切省径如蛊家之盃饮者必死如良医之剂呾者必活当淛翁示寂时语其徒曰岳林济长老识我舌头落处可令校吾语录今佛心语行于世师所订也斥已长以资常住轻于掷砾补缺兴坏视时之宜其居净慈日相视面势宜于左昂右低者乃倾钵幐矗一阁于东南舍三世佛益发湖山之胜上闻而厚钖焉至亲洒宸翰正徧知阁华严法X界两扁以揭之烨如也住山掩关冰檗一节丈室萧然如传舍视给侍辈如路人公使令外一无以役之其与窃借名位骄盈睢盱者可同日语哉故江湖衲子愈久而思之宝祐乙卯冬余居慈云其子用楫过我言师始末与余畴昔所闻者合乃为条理其事以备当世名公採摭铭以传远其八会语师临终时举以投诸火今所行者乃诸衲传诵会稡成编以示后云宝祐四年正月几望庆元府大慈名山教忠报国禅寺特差住持属末比丘大观谨状