无上玄元三天玉堂大法正统道藏三家本三十卷洞真部方法类无上玄元三天玉堂大法正统道藏三家本三十卷洞真部方法类无上玄元三天玉堂大法卷之一崐一发明大道品第一师曰道本无名道亦无形道之妙先天而生道之理后天而存道之敎末世始立盖道不可以形迹求不可以声色得凡人有生均禀此道故能修持坚久则飞昇可冀但末学之人不悟真诠于日用常行尘坌胶扰甘心是非情慾之海沦沉漂流不能自出故圣师愍念昧者难明不若引而进之故敎法兴焉但道法虽未可登真亦可以求真虽未能逹道亦可以入道衆生不知慈悲引进之意便谓大道果止敎法而已于是徃徃弃真入伪舍本求末岂知道在我身得其要旨修之久则可成真吾之真元旣成将有余而补不足所行莫非法也苟不知修真之秘徒事行法之劳指授不明泥纸上语去道逺矣故圣师之意必令先修之身然后可以行鬼神若不知修之在我徒以申奏章表爲报应唿吸动作爲指挥是以心愈迷効愈逺我真日散我真日疲令嗣敎者当以明敎爲先修持爲本岂患不能行法耶道之在我本一言而可尽推而化人非一言所可毕今以师真口训具之于后使学者易于㝷源若道旣悟矣则此品特筌蹄尔盖未悟者须假文辞故曰无文不度玉堂者乃玉京山中自然梵炁结而爲堂中有九老丈人是赤明化生之炁其山金光不夜九炁长春是曰玉虚之境故此法敎自玉京山出故曰玉堂然玉京琼堂之妙九老元尊之玄逺则在髙明之天近则在身中之天夫嗣玉堂者与天爲徒也天爲徒非他三光而已所以真师内修三光以成道外运三光以爲符盖三光之妙天得之而长久人从之而登真故布三光之炁可以救世人疾病发三光之法力可役鬼神宣三光之威德可絶妖怪灵响降三光之慧照可以开幽冥三光之法虽简行之在我自无穷己今学者当以在身之三光合在天之三光若能行此方可称师夫欲嗣敎先以吾身比天地以合道玄于元始祖劫之初此乃天之太极也当思吾身太极何如天地分判之后犹吾身之具形旣知我身与天地并而天地悠久日月运行而吾身生死不已今欲与天齐年当思天地以何道而长久神仙本何道而长久人身因何事而生死㑹悟于中仙道得矣师曰妙道惟尚虚无古道惟先简朴今之道旣非简朴又非虚无凡繁文未节旋遶吟哦此今世去道愈逺欲知道者自繁而入简自浮而返朴由简朴而造虚无然后可探玄中之玄也清心谓之斋克已谓之戒今人心思凡俗口食麸蔬因谓之斋此爲功德皆误也一切尘俗之事隔絶而不思然后心与天游神与炁合动静之内造化混融鬼神响应如此谓之行法且行持者何也行者进进不已之谓入长生路登真仙门久而不倦也持者把捉坚忍有如手中持物期于不坠也古人行持先治已邪今人行持尸邪未去外邪易入求以制伏鬼神难矣若能一念坚于静定中以真应真此行持之妙也凡书符先入室焚香黙坐良久炁定神恱叩齿运用心与符一符与心俱聚炁不须回首吹炁不在作声磨墨㸃朱皆如金光银光染笔下笔惟见罡光分明运存不在泥滞一举见前语呪专在心声正当书符之时心境无染下笔书符如自传喜神书讫运炁踼诀凡驱邪符当运自己煞炁济度符当运天然之生炁皆不在形容乃宻运之妙也行法以印因以检束心身后世无知故心劳力屈盖古人印心今人印木立之法印以统法职庻执印而有所皈依下印而有所属𨽻今嗣敎者惟有三印不可慢忽矣未悟之前须假木印旣悟之后惟在心印故曰天有印则三光皎然人有印则神室清明印于我尔何假于物物旣不假曰是通玄玄之又玄道之妙也取炁之法妙在三光凡取三光炁在以真合真今人不知取炁之法惟回头仰首吸冷炁吹暖炁夫三光在天相去甚逺一唿一吸不可果得岂知我之三光在身不逺不劳取吸自然长存要在运吾之真而委聚之故不吸取外劳也师曰以心㑹神以神合炁歩罡之法在乎足足所履之手亦运焉手运之际心亦存焉如此则爲歩罡否则不惟无应又无益也得道之士体旣洞真不歩即罡不运即诀不存皆存也通真在烧香而烧香之理学者当知夫五行之性火曰炎上凡朝真役将烧香者以诚心假火炁而上逹行持须烈火丰香一举即逹否则不能超逹也章奏之格盖亦有说古人心通天今人心隔天通则举念而天已知隔则数奏而天未格盖凡心与天真间絶也然世假纸墨书试假火炎逹上流传旣久愈出愈多入于有爲矣今嗣敎者纵使章奏可通天亦冝省多爲少庻一心冥寂易感通也师曰已上大敎主天君垂训后学当以修证爲先昔遇仙师之日携祖师敎天心法以求口诀遂历历说三光之秘传升堂之旨则知天心乃玉堂敎中驱邪之事师曰大道只须擡眼看上乗何必用心多又曰关门须及早捉贼在知时因此一语余心感焉复问何时师曰时在天心水内淘金良久又问元始祖劫之始有何祖师曰上无复祖惟道爲身又问必有姓氏不荅良久曰不知身是谁之子象帝之先又问所立圣像何如师曰视之不见听之不闻又问旣不闻不见则无元始矣师曰恍恍惚惚其中有物恍𠔃惚𠔃其中有象又问必竟何物师曰悬一宝珠开明三景自后每于问荅皆玄玄之旨也登真之妙也今临坛传敎而先圣师尊之言不可忘故摭採玄微记诸大畧凡得师旨之微皆发明大道之旨学者知此则知玉堂之敎在乎修三光之玄不在乎外其可忽诸太上自然三奔昇举图诀曰心静境忘独守黄房一真发现满室金光又诀曰含黙存真天地齐临寂然不动万神钦承又诀曰闭心内朝帝阙迢迢阳神炁足飞歩金桥宣和庚子上元夜星坛奏香回入室存真异香降回首见祖师于金光梵炁中谓余曰余呉之赵昇也今侍阙下焉吾昔生于天目山中有祕书临上昇之时藏于江南句曲山三茅大山之顶汝其徃取余后数年被命通守金陵专谒峰顶夜半神光亘天入深开掘可三丈许得石函一帛书一卷约长六七丈杂以蓬莱细沙余得之因釐爲二十四品以传世云靖康丙午冬余寓止毗陵遂承玉旨传记许与龙虎嗣真均礼阳行隂报昭格则过之矣即知此大敎乃玄元与圣师本誓与他法不同余学者似非夙有金名紫字终莫得而佩之后之嗣敎小兆于自然昇举图㕘悟则可离诸符法一唿一吸之内可以通真逹灵伐妖馘怪度亡救苦皆易爲事也敬之敬之上清大洞三景法师路时中记无上玄元三天玉堂大法卷之一无上玄元三天玉堂大法正统道藏三家本三十卷洞真部方法类无上玄元三天玉堂大法卷之二真师戒律品第二师曰戒律者乃初学之范防也上古无戒修道成真中古无律悟真证道后世人心爲物慾所汨天性爲妄念障遮由是戒律所由出也然戒尤初学之难行故前圣先以律威之律旣不犯然后可言奉戒今嗣敎者将跻仙域岂患不能奉戒耶今故书戒而不书律也夫不见可慾使心不乱则犹待于戒也及夫虽见可慾心亦不乱则又何戒之有哉陞堂大戒三条一戒淫心师曰夫人修道先在戒淫易戒淫心难戒凡欲登真先戒淫心心旣不动淫自不犯矣故黄庭经曰仙人道士非有神积精累炁以成真岂虚语哉二戒尘心师曰尘劳汨没六根使然也故名根者能生其枝叶触处増长日复一日枝叶愈多根尘坚大则随物染着是名曰尘强有外物亦曰尘强有外物亦曰识有识必劳是谓尘劳一切景物不得着相故护命经云清净六根断诸邪障此之谓也三戒妄意师曰凡戒尘劳先戒妄意随识起妄逐意生尘故意于日时中若邪若正皆有思惟有思起意则是妄意凡欲戒意当使心如中夜明月秋浑碧水湛然不扰妄斯定矣故清净经云澄其心而神自清当监乎此师曰此三戒乃求真上学之士修持若世俗中人以下恐未能免俗难持大戒先授玉堂通戒次第登真玉堂通戒二十四条一戒心不宿毒师曰须令均齐物我一等𡨚亲纵有忿怒勿蓄于心结而不散二戒目不视非师曰眼爲色使应物受染观看之时应非所当视不得观看三戒舌不嗜臭师曰学者未能永断腥膻凡辛厌之物不可贪犯四戒口不匪言师曰学仙者在息言养炁尤戒恶口两舌妄言绮语常令勿犯五戒耳不杂听师曰凡是是非非之言邪僻不正之事不听可也六戒酒不至醉师曰酒能乱真败性不得过醉七戒色不动情师曰下士未能尽免不得曲恋顽情八戒炁不乱使师曰人之气血贵静而定不得驰骋狂乱神心九戒性不兴怒师曰性本安静怒则伤性性伤则神离真诰云性燥暴者一身之贼病也纵不得已而怒常思戒言自然欢喜十戒不嫉师曰人心𥝠慾凡有胜已则生嫉妬之心今学者勿萌嫉妬他人荣耀有如自己十一戒不妬师曰十二戒不贪师曰凡人衣食之外皆爲无用但日给之外不得过贪十三戒不吝师曰一切身外之物并属尘劳常以随物济人爲人不可悭吝十四戒不傲师曰道在谦退和恭见一切人常加尊礼十五戒不骄师曰得宠思辱居安虑危骄伪一萌损败福德十六戒不欺师曰暗屋之中常如有所视勿萌欺心十七戒不佞师曰道以真方不得謟佞十八戒不淫师曰纲常之外不许越礼十九戒不欲师曰物非我有勿起欲心二十戒不盗师曰贪财即盗常戒不义之财何况作窃二十一戒不得随縁逐势争竞功名师曰不得恃势作威趍奔名利二十二戒不得祼露星辰及非礼神祠师曰日夜便溺不得对天靣北及过神祠不得游玩若入庙皆爲非礼二十三戒不得杀生毁命师曰草木爲生活物爲命勿生杀毁也二十四戒不得食㗖六辛师曰六辛厌物昏神炁乱真元不可食也巳上二十四戒在俗在道皆可受持升堂科禁师曰升堂之士旣能奉戒然不知科禁紊乱常使敎法不尊故嗣敎之士当使性如圭璧温润无瑕玼可也凡嗣师在太上曰弟子在三界称真官弟子曰学真应学真者先在修身修身之要在去私慾炼神养炁以补未足精神精神足矣然后可求仙道受法敎非投词纳信不传非盟天告地不度妄传及妄受则三官紏非四司督过受法敎当崇敬度师古礼待之如父今世以利售法度师仆妾之不若也今学真当念汉天师在甚逺不可得见传天师之敎者度师也冝加敬之勿慢勿轻传敎临坛掌诸法品自非夙縁仙骨莫能得此若非自㓜至老不变者不得传付若浮好之人不得受度建坛立靖当择无尸冢及烧骨去处不在髙堂广宇凡在市朝则择寛静街衢苟近閧市尤冝择净处建坛不得杂事神祇盖身爲人天之师地下鬼神尽服役使苟私香火三官紏罪常当端坐虚室烧香黙运则四司下降五帝临轩仙真相接当常研味冲玄诵念敎法令其眞灵降身则天魔供奉唿爲真官过去不爲地司所拘径上南昌上宫身爲三界师不得入庙游玩有故不得謟祭妖神当冥心礼谢三界自然获福祐违者三官书过初未称师惟可受本坛祖敎天心正法十卷以辅正敎功行昭着当进玉堂七品心不退转方进叅九品进九品无过方进三奔箓全付二十四品爲人天之师应斋醮称正一妙斋玉堂法阶初品人称玉堂嗣敎典者同干天师门下事玉堂执法仙士嗣天师门下事七品人称玉堂嗣敎真官东华南极西灵北真中黄五使同佥三天曹事九品人称玉堂嗣敎真官都天大法主太清上清玉清等使二十四品人称玉堂领敎嗣师玉堂掌敎嗣师玉堂嗣敎宗师玉堂总敎宗师次转玉堂金阙侍宸玉堂总敎宗师已上并嗣师所称观明应道真人冲妙虚澄髙玄真人洞明真一目然真人已上嗣敎三纪无过犯形同神仙者方许称玉堂司额初品人天师玉堂门下中品人玉堂嗣敎宗坛玉堂总敎宗坛上品嗣师泰玄都省行府申奏三清帝御玄师上界司曹天阙中下界五岳以下里社等无上玄元三天玉堂大法卷之二无上玄元三天玉堂大法正统道藏三家本三十卷洞真部方法类无上玄元三天玉堂大法卷之三崐二存眞修证品弟三师曰人心顚迷情慾汨没妄执尘境驰逐无时有如逆旅困于穷途不知归宿之地故立此法以収其荡心如是则欲心渐去真元可归然后可以驾空驭炁出有入无虽然真归之后道近我矣何必尔耶师曰视听泄元神之炁思虑荡元阳之精嗜往耗元和之神上学之士于闲暇时静黙収视返听含真内观制欲节情则仙道近矣每日进三光正炁师曰每日清旦靣圣奏香依法进之极妙若平坐安定无以杂虑千心静室则临目爲之临目者闭目不全合也师曰左手大指搯中指上节爲日君诀诵日君呪九遍捧诀当心鼻中纳引日炁一口存日中有五色来入五脏即随炁咽下次改月君诀以左手大指搯四指上节念月君呪九遍捧诀当心鼻中纳引月炁一口亦有五色来入五脏即随炁咽下次改大指搯定二指甲下之左谓之天罡诀念天罡呪七遍以两手俱筑脇下仰首存大赤天中天罡垂万丈火光其细如丝磔磔有声满口引之有余光不尽遍覆已身即咽炁藏之丹田也朝玉堂谒元炁师曰学真凡有启奏当入室端坐存身如一团真炁光如明月于光中见玄都山金阙内有白玉堂老君于中即升殿朝礼呪曰身天清地平日月开明我乗元炁上谒天君天君赐我身有光明玄元始炁永保长生又呪曰吉日元阳朝拜玉堂日月灌我𩲸炼䰟康三千毛髪万二精光与道合眞炼我金房収之在我与天齐长制尸𩲸师曰凡人阳衰隂盛嗜欲喜怒耗夺元精皆由三尸七𩲸扰乱以干天真凡遇庚申甲子本命生日及每月五日十三日二十三日之夕三䰟不定爽灵浮游台光散形幽精扰乱共三䰟皆弃身遨游本室或爲外邪留制或爲鬼魅所得收録不得还身逺离形质则二炁共战皆燥竞赤子则生疾患乱眞元皆由此也学真之士皆当至其日拘留之使无游逸也拘留之法当安眠伸足交手心瞑目闭炁三息叩齿三通毕存心布赤炁如鸡子大从内仰口出外赤炁入左右目中再从目中出外赤炁转大覆身上下化火烧本身令内外洞彻觉微热乃叩齿三通唿䰟名曰爽灵台光幽精呪曰太微玄宫中黄始青内炼三䰟台光安宁神室玉堂与我俱生不得妄动监者太灵若欲飞行惟诣上清若欲饥渇得饮玄水玉精又呪曰台灵大神皇纲天君手把胞符头巾紫冠黄回赤精上精命门化神返生师曰又每月朔望晦日是七𩲸流荡交通鬼魅耗玩元阳常使人喜怒不常悲忧不定贪淫乐色常生顚迷造作病源阻人进道制𩲸之法当其夕安眠伸足以两手掩耳令指交接于头上闭息七遍心存鼻端白炁如小豆大须㬰渐大冠身九重良久化爲二青龙在二目中白虎在两鼻孔中朱雀在心龟蛇在左右足下二玉女衣锦衣把火光当两耳门咽液七过唿七𩲸名曰尸狗伏矢雀隂吞贼非毒除秽臭肺呪曰素炁九重制𩲸御姧天兽守门玉女执关练𩲸和柔与我相安不得妄动看察形源若有饥渴听饮日黄月丹又呪曰眞炁徘徊九户光开尸𩲸拘制不得徃来炼阳换炁急守灵台外邪不干内真自回聚之不散阳光返胎天皇保命符师曰学仙之士安心养神服食治病使脑宫填满玄精不倾然后可存神唿吸二景若数行交接则炁秽神亡精枯形竭是以真仙先戒滛也若不戒不节虽勤运存亦不能补其虗之疋谓寄炁行尸尔若能戒谨淸心则行此可入高奔之妙矣无上玄元三天玉堂大法卷之三无上玄元三天玉堂大法正统道藏三家本三十卷洞真部方法类无上玄元三天玉堂大法卷之四高奔内境品第四师曰夫学上道希慕神仙惟日精月华乃能炼成仙道非假玄功则莫能合真所谓晶华者夫岂求之于外乃吾身自得之真也道法千门万戸曲径旁蹊杂说纷冗故学者多舍真人伪弃内就外行之愈久功必难成今高奔日月之道即太上当来传祖师之妙旨古人惟口口相传不假文辞今特纪之笔端盖使后世有縁者易于㝷究也故黄庭内景曰髙奔日月吾上道郁仪结璘善相保此之谓也日中䰟名玉帝玉讳日中青帝讳圆常元字照龙韬赤帝讳丹灵峙字緑红映白帝讳浩郁将字回金霞黒帝讳澄増停字玄緑炎黄帝讳寿逸阜字飈晖像五帝䰟精内神名珠景字赤童赤炁上皇道君讳将军字髙骞爽月中𩲸名五皇夫人玉讳崑二六月中青皇夫人讳隐娥字芬婴艶赤炁皇夫人讳翳逸寥无字埦延虚白皇夫人讳灵素兰字郁连华黒皇夫人讳结连翘字淳厉金黄皇夫人讳青莹襟字炅定容月中黄炁上皇道母讳道曜支字正荟条夫人䰟精内神名暧萧字台标师曰日月䰟名讳甚秘太上藏日月名于紫台玉宫有知之通神当于朔旦平坐清斋静定叩齿三十六通先存自己丹田爲大海日从海出本身坐顶门身如山石呪曰阳生元海自下而升混混阳精逐散羣隂中有大神郁仪之君降此眞炁濯我身形呪曰金轮呈瑞洞焕阳明炎光奔飞万里流精魔爽㓕熖尘垢荡清冲虚飞歩驭炁髙升呪曰火龙前驱透顶光飞神入无何朝拜郁仪瞬目上御混合灵辉一眞逐本烧灭彭尸诵呪毕咽津九过思入日宫与身爲一良久忘形融融如春行之一年辟病役使鬼神去来自然二年通仙三界侍衞三年魔王保举九年功成五帝一友诏子爲眞人得长生矣师曰学士旣已行奔日之道复于望日存自己如崑崙山身坐山顶山下大海月轮初生咽津三过叩齿三通呪曰眞景初生隂中至阳水泛玄轮金露微芒津源畅通辉映琼房炁増光盛服御飞翔呪曰景散天池金水半规光明幽夜照我玄珠饮泛晶浆香透灵躯数周眞㑹乗景冲飞呪曰天源周流光透重楼霄映十方五液荡幽冲虚摄景眞身飞浮一眞上朝阳九无忧诵毕咽津九过思入月宫与身爲一良久忘形觉金光四教普天光明行之一年无病役使鬼神去来自然二年通眞三界侍衞三年魔王保举九年功成五夫人下诏子形而得飞仙矣师曰二景之玄非下士所得而知之有知之者当勤而行之则身有光明万眞相友得道成眞将来得列爲日月飞仙寿同天地飞行自在髙仙所祕谨之谨之无上玄元三天玉堂大法卷之四无上玄元三天玉堂大法正统道藏三家本三十卷洞真部方法类无上玄元三天玉堂大法卷之五崐三昇斗奔辰品第五师曰护身延生者莫大于斗真拘䰟炼阳者尤先于罡炁故圣人云出入斗中身强炁盛延年益筭万邪皆避者是也又云万法皆从斗出万神皆从斗役是知一切法一切行持非斗真莫能通眞应也故圣师必以升斗度辰者以冀学士通仙致眞存元守有太星精名玄枢神曰阳明䰟曰天枢䰟神升天之太尉司政紏非上总九天中监五岳飞仙下领学仙之人天地神灵元星精名北台神名隂精䰟曰天璇䰟神斗天之上宰主禄位上总天宿下领万神学仙之人眞星精名九极上眞神曰眞人䰟曰天机䰟神斗天之司空主神仙上总九天髙眞中监五岳灵仙纽星精名璇根神曰玄冥䰟曰天权𩲸灵斗天之游击主伐逆上总九天鬼神中领北帝三官下监万兆罡星精名太平神曰丹元䰟曰玉衡𩲸灵斗天之斗君主命録籍上总九天谱箓中统鬼神簿目下领学眞纪星精名命机神曰北极䰟曰闿阳𩲸灵斗天之太常主升进上总九天上眞中监五岳飞仙关星精名元阳神曰天关䰟曰揺斗大明主天之上帝主天地机运否泰髙上玉皇神曰八景虚元君太微玉帝君神曰七素七神君师曰常以月三七日夜半入室接乎定炁闭目内视乃一身冉冉起上飞升北斗魁中背眞人坐良久爲之觉我身在斗中也极力爲之觉体中热是眞炁合德存斗中紫光下注我身照映内外兆旣到斗中背眞人坐次逐星朝礼祝曰第一太星精名玄枢上眞愿臣飞仙乗空驾浮第二元星精名北台上眞愿臣飞仙游行洞台第三眞星精名九极上眞愿臣飞仙得治三玄第四纽星精名璇根上眞愿臣玉名列爲飞仙第五罡星精名太平上眞愿臣飞仙登行上清第六纪星精名命机上眞愿臣飞仙名书太微第七关星精名玄阳上眞愿臣飞仙得使玉童第八帝星精名髙上玉皇君愿臣飞仙得登后圣之堂第九尊星精名太微玉帝君愿臣飞仙得入丹房玉阙祝毕存斗玄黄赤紫之炁下注兆之神体同玄黄赤紫之炁俱下入归洞房之内呪曰洞房元精赤子太尊斗光华盖来照泥丸保炼骨血拘制𩲸䰟使臣飞仙乗云登晨上朝玉帝太一元君祝毕闭目息念忘形安眠次存兆在斗口注玄黄赤紫之炁入兆凡体太玄制魔品第六师曰太上好生不示威而行杀伐之令也自夫妖精顚狂魔神变化伤人害物玩侮道眞不得巳而立制伏之极典也若夫学者以修证爲先眞中得趣将见鬼神起敬三界皈依亦可待威严而后治耶师曰昔一元未判天地初生元气运行人民仁寿自夫隂亏阳耗鬼神渐兴上至罡风下及泉壤随方变现多端种形莫不禀造化之乖气受天地之恶形散毒行邪出于本然故星宫亦有鬼能作灾害是也天地亦有鬼司人祸福是也故六十甲子日有一神直之分其眷属则有千鬼万妖飞行世界天能生之不能尽灭之故有此法治之也然此品是天上之极刑不可轻用总録鬼魔名字髙天万丈鬼俗百鬼中王姓系天名六方住泰山东南角水中南郷三老鬼俗主道鬼姓车名匿在泰山西北角主死人録籍考计生人罪亦有官属亦能害人北斗中主煞鬼一人上下乌衣长七千丈姓呉名还临子斗纲加煞鬼一人长九丈赤衣无名主煞天下姧逆太一主煞鬼无形无名长一丈六尺赤衣天三五考煞鬼名珪长一丈七尺白衣赤帻持㦸北斗三台招摇大鬼姓伴名玩西斗三台鬼姓卓名球南斗三台鬼姓溟名温东斗三台鬼姓角名车中斗三台鬼姓王名咸五斗逆杀煞鬼主名朂五方直符主鬼名结天天一神长恶子孙鬼名髙睪天飞行长环子鬼名梁天巳上谓之天魔其初各受天地隂阳之炁成形不同小怪犯之则大害有符制伏之不冝杀灭也天帝制天魔符师曰昔太极髙眞文昌道君乗云龙宝驾玉辇琼轮倾盖回轩登陟峩眉灵山见诸下元生人被诸魔鬼侵凌其鬼衆多其名不一游行天下杀害良民故立杀鬼制魔之法有以治之有知鬼名终身不敢加害三唿其名其鬼自灭甲子元光乙丑邴彰丙寅钊昌丁卯子方戊辰生进已巳传弁庚午柴方辛未音父壬申石松癸酉倚甲戌甲光乙亥进丙子流遐丁丑王眸戊寅却心已卯遥子庚辰耳子辛已元声壬午名御癸未歴厨甲申瑯乙酉立之丙戌生丁亥立耶戊子证方已丑旨都庚寅苓辛卯𢣱壬辰契癸已背方甲午麻子角乙未扶向丙申右公丁酉进卿戊戌叴髙已亥珠夫子庚子季方辛丑壬寅罗御癸卯徤木甲辰索良乙巳垒穴丙午挺浓丁未寅伍戊申却已酉戴劫庚戌总失辛亥安悬壬子道子癸丑唱造甲寅别状乙卯夫䕃丙辰天雉丁巳夭横戊午耳逩已未恶庚申义俚辛酉义唿壬戌𨖩癸亥髙迪右六十日鬼名其鬼人身赤毛无衣有耳无目飞行千里其身三丈杀害皇民知其名鬼不敢近三唿其名泣走千里有符治伏伏治太岁甲子隂阳鬼神大符世鬼名字山精濯内木精羣夭石精𤨒猴精马𢈱天树方域狐精大山弓强小山和丙砖石月遡榴木遐鬼淫载支女淫截交青炁殟髙逺白炁殟伯桒赤炁殟士玄黒炁殟文叚黄炁殟君太屋室揺子食炁后服圊厠项夫井穴瓇厨灶鬼壤千床榻赫子伞盖宴麾幢托彭音乱笙簧垢㦸义耳禽刀劒子夫甲铠子贤千岁白骨逺世百岁白骨音出河伯逹四渎侯三河建铁精名医愿金精名夷冲铜器鬼扬杀柱木文罗衣服是奁五彩提敬墓伯工下侯冢下鬼二千后右诸鬼并飞行世界倚附假托因形寓性眷属徒侣各千百万放纵罗截四方充塞六合太上有法制之不敢动闻名而遁见符而奔走不还北帝火铃掷威灭魔杀鬼上符呪曰北帝敕命焚荡鬼营诛伐魔鬼斩截妖精天丁贾勇掷火流铃腥烟郁蔼赤火炎明三界肃静万里诛形敢有不顺速送幽城风刀困馘九垒永沉万赦不原符到奉行急急奉北帝信令敕三天灭魔玉字真帝灵右煞鬼上符用赤纸朱书凡欲制魔杀鬼牒煞鬼制魔将吏烧于中庭其夜黒风烈雨其鬼自灭无雨有风鬼遁千里无风无雨即非大魔妖魈天司不行极典记之不可轻也报应毕黄纸朱书玉字或栢木朱书永鎭其地迎生旺之炁永无妖魔之患无上玄元三天玉堂大法卷之五无上玄元三天玉堂大法正统道藏三家本三十卷洞真部方法类无上玄元三天玉堂大法卷之六崐四建坛威仪品第七师曰斋庄谨肃祕宻混融内眞之事也旙幢旌节折旋回环外仪之事也然诚心合眞运用无间与天地爲徒则犹待外仪以检束境界凡一俯一仰一进一退眼见耳闻莫非正事邪心无自而入则可通天眞格上帝故曰法天象地像世威仪则无徃不肃敬也凡坛墠之事其制三级盖分天尊地卑坛之上级立虚皇玉京山天宝华台供三宝帝师左列建天眞命魔之幢右列建师子辟邪之节左之左设通眞之符以降千眞右之右设逹灵之符以召万灵中设三晨之符以通万炁辟妖氛坛之东植青龙旙符坛之西植白虎旙符坛之南植朱雀旙符坛之北植玄武旙符五方又敷鎭安玉符此上之一级也若不用三级则就堂殿依方设之若用登三级则中一级设八门西北标云玉虚通眞之门正北标云清泠玄一之门东北标云鎭静自然之门正东标云青华始生之门东南标云纯和刚阳之门正南标云纯阳烜赫之门西南标云坤顺金和之门正西标云刚明皓华之门下一级又列十二炁子位玄天郁初之炁丑位北元自然之炁寅位辟非荡邪之炁卯位始青茂元之炁辰位黄灵髙玄之炁已位鎭静灵宁之炁午位炎眞下明之炁未位中一凝眞之炁申位厚和肃明之炁酉位坚正素和之炁戌位眞元养灵之炁亥位返隂向眞之炁则成坛矣上级坛图中级坛图巳上三坛非特度生用之凡修词请命礼圣朝眞禳灾谢过爲国祈祷皆用命魔符命魔呪神光闪烁天清炁明玉符天命严被鬼营三天日光九丑潜形九天光满六天散隂大力天丁执符备形急召桃康合延成眞万炁不散一眞飞升崑四三九小旙符三天辟邪师子之节节符狮眞辟邪羽章炎灵之宫育化兽容五炁备体万邪灭踪斥辟羣丑㗖食邪𠒋眞符建节立降威雄急急如制邪律令右辟邪节用枫木刻狮头装彩色如仪次用青绢长三尺六寸阔一尺五寸泥金书符四畔用银铃二十四枚给以黄线朱绂左青龙羽章符呪曰震亨九炁霭郁青宫生炁重重化成九龙木公驾炁色正苍葱衞我䰟𠔃上朝帝宫右白虎羽章符呪曰西金皓气杀伐严威鼓啸风生上彻太虚监金统集下入丹墀制𩲸光明昇入玉虚前朱雀羽章符呪曰熇明眞玄焕映丹天朱凤飞翔赤雾浓暄隂魔尸秽灰烬成烟炼神炁足上入眞仙后玄武羽章符呪曰玄㝠正炁湛湛清波下有灵龟吞邪食魔荡濯尘垢炁炁冲和育我元精上昇大罗三晨符呪曰洞阳焕景玉光清明混合魁罡三炁玄眞下应神室精炁合神降光坛陛招眞致灵魔王束首万妖潜形天眞自降我得长生通眞符呪曰玉京境上紫霞奔飞九光粲彩佩玉琼琚眞仙下盻乗驾瑶车金光透阙悬一宝珠逹灵符呪曰玉篆光芒降自九天洞灵仙圣乗驾朱骈琼酥玉液紫云灵烟稽首三境至尊几前呪曰玄帝髙眞元始五老制符垂敎使我行道今日是时传符受道建斋行道召灵束魔灾殃荡扫五方大神敬伏三宝从吾吉终得获难老脱死上生华而不皓违吾者凶生逢难老死归冥路地狱所考东方玉文呪曰九炁萌阳玉历龙章八卦外布一德中藏化生自我絶死回祥南方玉文呪曰南陵三光炁定光芒以养以正邪莫能当朱火石火爲我所将西方玉文呪曰太白流精七星守灵干德内守金火莫形生所不化白元用明北方玉文呪曰玄德五灵度命元一胞精命魔内逹合七隂火内运玄德化明漂流鬼贼馘灭妖精中央玉文呪曰中主尊神十二元眞总统四大元始玉晨若无门纂安符四方中央着斋堂户上宿启烧香祝曰某帝直符吏二人出今日直事某甲从官龙虎骑吏各各严粧冠戴赍执玉板上诣帝庭关启某等焚香自从今以去至行道毕悉令御逹无使遗阙无上玄元三天玉堂大法卷之六无上玄元三天玉堂大法正统道藏三家本三十卷洞真部方法类无上玄元三天玉堂大法卷之七崐五通眞逹灵品第八师曰末学之夫浮好三宝沉迷浊景妄执色相爲自身心故眞元汨没于驰骋奔忙之际不能通眞逹灵良可悲也故立之通眞一品以假威仪以防闲外境而存运呪诀之祕収拾荡心庻几道以威仪而尊严心以法象而敬畏不致荒迷妄乱也若夫学仙之士心虚性静道备眞全一念感通天心混合亦可假外仪之可通眞耶尤宜谨此十方奏香符师曰十方玉符乃集梵招眞通灵谒帝祈恩之祕法也当晨东午南晚北思各方炁布玄坛东方呪曰九炁青元乗香飞烟招眞致灵保我飞仙南方呪曰三炁冲和紫炁弥罗朱軿回驾神升无何西方呪曰七炁皓明西眞金并帝轩速降保命生根北方呪曰黒帝司权五炁太玄郁郁瑞霭冲我飞仙东北方呪曰梵炁自然朝谒髙尊保合生炁鎭定鬼门东南方呪曰眞炁合阳下通瑶坛千眞灵集飞入玉堂西南方呪曰灵炁清明合道证眞摄魔诛弒朝谒飞神西北方呪曰正炁苍苍玄坛玉光尸邪亡坠朝我元皇上方呪曰瑞炁临坛降眞召仙生门上开象帝之先下方呪曰正炁鬰勃逐邪却氛涌出真景降真召灵师曰上十方香毕然后立地户以焚入户符诵呪不作声入户之后三歩一趍存九霄之上梵炁灵光之中更不知有世境也至此目内观収神返听慎勿回顾咳唾直至洞案前三上香叩齿三十六通焚通眞符存青黄白三色云炁自身中出须存上香三次毎一上香存顶中出三色炁结成华盖上御三天然后发炉洞案通眞符呪曰清炁爲天浊炁爲地中炁爲人隂阳不偏以心通天天法精䖍丹诚上逹黒簿消愆杳㝠之始通眞疾传急急如律令香乃玉华散景九炁凝烟香云宻罗迳冲九天侍香金童传言玉女臣今通奏上闻帝前降光赐炁通眞致仙长生久视罪戾咸原九祖超凌幽夜昇迁魔王保举三界侍轩功德满就飞驾云骈出入自然侍衞三天所启所愿咸赐如言入户符呪曰入谒帝眞生炁九重交周法体隂邪勿容三田赤子保我仙功急急如眞科律令发炉符呪曰玄坛成功阳神内守闭我生门眞炁宻宥上朝帝宫与天齐寿急急如眞科律令复炉符呪曰玄元始炁三合返一梵炁弥罗衆邪不入㧞出地户上承玉敕急急如眞科律令出户呪曰召我身中三五之神上仙上灵以阳合隂各皈宫泊衞我元精出坛自然外魔不侵急急如元科律令巳上十方香符洞案发炉复炉出入户符并玉清诀丹田内景混合之炁闭息朱书黄素法服式师曰玉堂升境之士身诣三清阃奥入里近内非下界之职也凡九色云帔乃天师侍玉宸入室之衣乃玉堂服也三奔佩结中黄紫炁交带符玉堂正帔崑五七卷帘符呪曰太初之炁无爲自然虚无有象悬自空玄包含万有养化神仙视之不见听之莫传后先莫辩玄之又玄愿开灵造亲见玄元召阳神符呪曰元始一炁黙运元精谐音恊律激浊扬清幽寥妙炁炁象初凝盘旋空洞天中之音聚精降炁运出眞声隂声交奏召集万灵唿隂神符呪曰静中生动返隂生阳太音入妙空谷游扬声应气求交合宫啇声声相应运化玄坛激阳之声合天之刚阳神交合眞炁混康无上玄元三天玉堂大法卷之七无上玄元三天玉堂大法正统道藏三家本三十卷洞真部方法类无上玄元三天玉堂大法卷之八崐六厌恠胜妖品第九师曰天失常则荧移彗出地失常则泉竭山倾物失常则秀荡苗枯时失常则冬当夏雪此盖天垂象以示戒盖自有保制之法若夫士庻之灾异于是其有弥蛇㦸手葛鬼蓬头野兽入家飞鸟噪屋室虚声前后异色髙低虵蚖拦路而顚狂交盘鸡犬非时而鸣吠机杼忽乱门户自开狐狸遶墙龙蛇入井其诸衆怪不可具陈在君子则妖不胜德在小人则已不如妖及其衰也得不爲灾乎如其禳也宁不返吉是禳厌之法所由生也师曰或有天地昏冥有龙蜃入人家井者当以符鎭之其怪自灭不能爲害禳龙入井符禳蛇入井符禳井溢法呪曰叱咄龙神安鎭职守清泉妖氛荡散地怪潜形清泠童子承符告宣不洋不涸福顺绵绵万神共护保我仙源急急如北帝勑禳犬怪法呪曰玉敕驱禳降下灵章妖畜幽怪恼乱忠良当吾呪者百怪灭亡犯吾符者妖异潜藏灾不能害祸不能伤万神守衞永降吉祥急急奉北帝敕禳鸦鸣在头上法呪曰灵鸟灵鸟普降古祥羣集鸣噪不能爲殃鸦神奉命符到奉行飞则爲福鸣则爲昌十二时中永无害伤急急如南方朱雀凌光律令禳野兽入人家法呪曰天罡神威扫灭妖精野犴媚狐魈鬼之灵急去千里不得留停敢有干犯斩馘无形魁罡所指碎爲微尘汝若速去赦汝幽㝠吾奉天罡大威德罡火律令禳器鸣自破自动法呪曰神威天罡普扫不祥鎭妖定怪魑魅潜藏回凶作吉变祸爲祥敢违律令摄付魁罡急急如北帝敕禳夜中门外鬼声呪曰天帝令我制摄精妖敢有妖异恼我良民冥阳混杂人闻鬼声伤人䰟𩲸惊乱精神神符到处镇絶鬼门速去速去不得留停急急奉北帝敕禳六畜自死法呪曰吾奉天令制伏凶殃畜兽之怪何敢爲伤罡光逐荡即降吉祥万神守衞集福永昌急急奉斗罡火律令禳门户自闭法呪曰福星正照三光洞明朗照八极镇塞邪精灾衰荡散门户清宁万炁衞满自振隆兴急急如上帝敕禳鸡飞鸣法呪曰太阳未升金鸡无鸣鸣则爲怪害我生灵太上有令摄制妖精逐怪万里辟非安神吉无不利人道安宁吾奉斗光华盖律令禳蛇怪法呪曰急驱急驱螣蛇万丈摄制灾危见者不害其害我者急急驱除汝是下妖莫来干吾干吾符者分割妖躯永镇吉地保制无虞急急如敕天威炎火摄禳䑕怪法呪曰乌苏捉与苏捉穹窿父母家属千百吾今识汝之怪自息吾令制汝之怪不作汝若妄作天罡斩煞吾奉玄天帝君律令子日丑日寅日卯日辰日巳日午日未日崑六七申日酉日戌日亥日禳怪辟恶毎日佩带眞符甲日乙日丙日丁日戊日己日庚日辛日壬日癸日右符二十二道按日辰背靣书之假如甲子日见怪靣书甲符背书子符凡书符并斗诀罡炁朱书令见怪人佩带可格休样书符讫诵灭怪大呪七遍敕之呪曰皇天生我天爲我父皇地载我地爲我母日月恊賛上下斗光北斗魁罡斩邪万方妖不爲怪邪不爲殃犯符者死当符者亡玄黄生炁普降吉祥急急如北斗七星灭妖斩怪律令又呪曰太上有敕斩鬼除害天爲我盖地爲我载北斗星光爲我衣裳左罡右火灭禁不祥返凶爲古除灾却害万邪不侵怪妖自退见怪不怪其怪自坏元亨利贞万年亨泰急急如赤天眞火律令驱邪辅正品第十师曰合天地正炁曰符人禀隂阳正品以生是谓三光凡寒燠风暑一有犯伤犯则失于正失正乃邪非特祟而巳当三光炁以补之故曰合天地正炁曰符盖三光者天之所以成变化而行鬼神者也故曰日者衆阳之宗星者衆隂之宗月者受阳以爲明也三光所烛雨雪隂曀不屏而自消狐妖孽禽不驱而自溃先圣尊师假以神呪之眞仰取三光之精吾则合之以诚而符合之以灵彼隂邪之干于人爲妖爲孽爲疾爲厉如雨雪之见晛如妖狐孽之逢正昼盖不待驱逐而扫迹矣符篆虽多孰踰三光故以三光爲首服符师曰正则不邪故破邪者正法也不必曲事鬼神惟在法师存心三境进服三光内行旣充外邪自伏玄炎飈像淳金淸莹灵容台摽符形天蓬金眉老君化身符斗魁大威德罡火符斗符形三元丁甲报应符七煞符师曰七煞符世传虽有之但符檄不明多用不应今自敎主兴阐大敎流行凡北极符章系玉坛者令请命颁降于此散形玄妙聚形威勇斗罡符符形请符敕呪乗魁逆罡烈火龙光上天下地馘灭不祥敢有拒逆化作飞烟入地万丈万劫不原谨召符中天将并随符行并随符住干犯符命霹雳粉碎火令火令上帝敕行流火万里鬼无逃形急急如律令无上玄无三天玉堂大法卷之八无上玄元三天玉堂大法正统道藏三家本三十卷洞真部方法类无上玄元三天玉堂大法卷之九崐七幽狱追摄品第十一师曰凡有经劫山魈历年水怪天魔外道血食神祇木下五通刑亡恶鬼结集羣党依托古祠擅帝称王輙称太尉邀求造庙迎拽社火或姦淫妇女占㩀楼台滴血飞砖见形放火中人恶病急取生魂如此怪状痛害非常诸法不能治者吾大敎中有九泉幽狱之法治之凡立狱之法不可轻易先当受状次爲绐符驱治者及行文檄告示之彼若畏法遁去许其改过自新却不必拯治也但欲人道安宁而巳若妖神强横扺拒正法不畏符箓者当行此法治之师曰立狱之法先奏闻上帝及北极斗府圣师等处差天兵吏下临某处建立幽狱収捉鬼贼至夜择净室一间用石灰布列狱穴遂摽列晓示文榜符篆先分项发将吏追摄鬼贼及拘里域监城隍以下神司并用中刑符禁锢限一时収捉鬼贼次诵収鬼呪巡行狱中毎一狱置一灯明日早起法师焚香行持如前仍看踪迹更须发符催捉未尽邪党至夜行持又复如前至此毎遇夜间或闻考掠之声宜加畏敬如一二日后踪迹未见及是天魔外道挟妖作孽须更启奏帝师催促将吏自然见矣七日之后然后罢狱其间妖鬼果不可恕至灭形者又当别建太玄煞鬼坛建九泉狱式师曰九泉者北都罗酆幽泉恶狱也事系天庭不可轻行故酆都爲天下鬼神之府专检制魔妖之权行今宣威莫大于此凡狱有九一曰酆泉号令之狱二曰重泉斩馘之狱三曰黄泉追鬼之狱四曰寒泉毒害之狱五曰隂泉寒夜之狱六曰幽泉煞伐之狱七曰下泉长夜之狱八曰苦泉屠戮之狱九曰溟泉考焚之狱凡九狱各有所主第一狱主摄天魔第二狱主摄不职典祠第三狱主摄山魈精魅第四狱主摄江湖水怪第五狱主摄血食邪神第六狱主摄山林木客第七狱主摄古墓伏尸第八狱主摄师巫逆鬼第九狱主摄刑亡横死凡狱前列斗灯径阔一尺二寸牵罡二尺四寸前列九狱毎狱前悬追鬼符内悬重刑符狱门悬一竹竿长三尺挂追鬼榜总门挂塞鬼路符逐日三时上香行持向晓看迹即知是何鬼也轻则禁鎻重则三涂重役太重者灭迹除形如法塞鬼符狱式第一符第二中刑符第三下刑符太玄煞鬼坛师曰凡建太玄煞鬼坛者上天枢刑也制伏飞天走地一切魔神妖怪馘灭山林庙杜威显狞神此非真犯吾敎法者不可轻行建坛之法合用浮沙画坛三级上阔一丈中阔二丈下阔三丈或屋隘以意裁用之上级列帝师四圣中级于天门外列诸将天门前列杀鬼将吏四围布神符四角皆立门自干位爲始一曰辟尸荡非之炁天将降召之门二曰溟涬虚澄之炁三曰正一驱邪之门四曰始青阳明之炁五曰絶鬼断妖之炁混仙入圣之门六曰赤明洞阳之炁七曰长生鎭静之炁生灵出入之门八曰刚正严明之炁天门置香案召降天将地户不通徃来鬼路常闭惟人门通行路下级周匝布列兵马早晩焚符明法一二日而罢其鬼自灭或闻号泣之声或有斩血于坛皆其验也此法非大叚强邪羣魔有形之怪诸法难治者方可行此坛式师曰五行成器之鬼山川附丽之神不假人魂物自成性置造之物日时茍灵则随时有怪故能出入变化假托形影害人害世有甚于鬼之爲祟故太上独立此法治之凡建煞鬼坛毎日以符焚鬼门上日凡三次皆诵天蓬呪噀之三日之内大有报应此乃北极亲临事体甚重初非小小符法之比非是极妖大魔切不可建此坛恐重贻谴罚谨谨戒之北帝诛山石精魅符此符制山精石精千年碑碣石佛石人石兽石龟石龙之怪黒纸黒书付见怪人焚于怪处或精怪见作人形通交妇女诱引男女者即以此符伺其来而焚之北帝诛木精符此符制树精木客千年松栢鬼皂荚树神木像木兽枯木空树依附爲灵用梓栢简朱书此符钉之其树即藁死或见作形相害民即以黄纸书符焚之必然轰煞不复爲怪矣北帝诛五金怪魅符此符治金银铜鐡之怪应千年铜佛铜像铸造之日适逢时日凶邪则真灵不降妖孽附之以鐡劵朱书此符宻埋神像之下则鬼灵遁散不复爲怪不以其像遇毁矣北帝诛水怪符此符治一切水怪应江海湖湫潭元溪源井洞之中多有蛟蜃虵蠎兼有孽龙其状不一皆能兴风作浪损人舟船壤人性命又或托形现相交通妇女生人者并以此符焚之其怪自殒絶矣用铁札投水中黄纸书符焚之北帝治猿猱魈怪符此符制一切猿猱狝猴狐狸野犴等魈及猫犬伏尸牛马全骸等怪通谓之魈其怪不一凡患者有此怪诸治不能者法用青纸朱书佩带鎭贴焚燎其怪自绝北帝诛血食强邪符此符治一切血食邪庙先贤古人祠宇假名占祭之神及楼台园圃癈宅空堂之中强邪恶鬼结萃党伍或久占名胜夺人居止或急取生魂或通淫妇女入梦歌宴或降附妖言希求造庙或求妖祭作过不一当以梓木朱书此符钉之次以一道付被祟之家钉中堂则妖自息矣无上玄元三天玉堂大法卷之九无上玄元三天玉堂大法正统道藏三家本三十卷洞真部方法类无上玄元三天玉堂大法巻之十驱祓禬禳品第十二师曰逐荡厉恶之谓驱去除凶邪之谓祓断妖绝注之谓禬弭患消灾之谓禳此四者名虽不同用之济世其利一也夫人生天地间凡囿五行之内鲜有不随五行而生尅也于是有祸福焉故成败兴废莫能预知苟无禳禬之祕岂能保终吉也于是此品特详于法制伏土公社鬼法师曰自三才旣判五行区分生尅之中吉凶生矣凡而动作侮吝由之是日土公之鬼常作灾危凡人家起造舍宇掘凿池沼迁山封冢一隅四向神明司之苟乖其常立生灾咎故太上有法制伏立鎭使之各安其方无复害人生灾也治法并同今列于后鎭动土保全安鎭符右符告下某甲子行年太岁已下干系等神仰遵承太上符命应某人家动土兴工惊动神煞限符到时请还鎭其方各安其位免殃消祸永降吉祥一如告命辟土炁符师曰伏连之法先用净室列斗象祭伏连神衆然后以符令其家佩带太上断伏连符禁䘮吊伏连符右符告下太岁巳下凶神恶煞雌雄注煞丧门吊客等神承此符命各退本位毋令煞注侵害生灵凖此起运急去无停一如告命禁冢讼符东方断注南方炼尸西方逐殃北方却祸中央絶尸青玄太玄女青断注符告下东方九署灵官开度某人安镇身形营衞抚恤无令地官驱迫一如女青告命师曰塜讼则子孙家道不兴患难数见宜用此法以超脱其先亡庻可福及子孙永无殃注之患矣师曰细石长二尺四寸阔一尺二寸刻书五符埋塜中约近冢三十歩深三尺方三尺毎下符时诵灵书中篇禹歩至坎埋之此法可以超凌隂尸可以福延后嗣庆及家门永无冢讼殃注之患矣解呪诅法师曰凡犯呪诅则令人魂神顚倒精魄飞扬卧病厌厌以至殒灭良可悯也或有𥝠雠者于神堂邪庙行其妖毒殃延后嗣令有法以禳之东方青帝解呪诅符南方赤帝解呪诅符西方白帝解呪诅符北方黒帝解呪诅符中央黄帝解呪诅符五方告文总式右符告下东方呪诅神司解除某人家呪诅𡨚誓牵连宗枝或自诬呪自犯其殃准令符命速去他方一如告命禳诞育嗣续法师曰凡后嗣续难得或久年不孕或孕而不育育而不长长而不慧皆由先世风水暗犯关煞断絶生炁当醮祭六甲直符请颁符命孕育元炁生长灵根则子孙昌炽矣孕育佩符保胎符治产鎭房符无上玄元三天玉堂大法卷之十无上玄元三天玉堂大法正统道藏三家本三十卷洞真部方法类无上玄元三天玉堂大法卷之十一崐八延生度厄品第十三师曰叹夫末学之夫失心于尘劳之境市朝之士埋头于利禄之场欲贪生而无计延生欲逃厄而无方度厄是以分以数定患因有形凡有灾危宜资禳谢然法门至衆道法多门功有浅深効有迟速惟我玉堂下敎正一垂科开禳灾谢过之门示保命延生之秘使斯民不罹夭横各保脩龄实度世之津梁爲人天之依怙其功岂小补哉师曰凡有男女深灾重厄身染沉痾困苦床枕或遭官讼连岁家宅不宁冝清心醮吿北斗依按古法结坛以净席四领四周铺之须是深院静舍人迹不杂之地宻运精神诚心孚感当于北壁铺展真像前靣敷坛中心置七元灯周回铺醮须择三元八节本命生辰北斗降日五腊二杜庚申甲子但不犯帝酷日方能昭格吿斗之法先须隔日具奏及申擎陀二仙先乞下降检察坛所至夜深行事如仪不可心驰事夺必有嘉应矣合用物席烛麻油时果降眞沉香乳香匀香脑子茅香砂朱银朱黄𥿄淡鼓油饼人参茯苓糯米黍粟小麦赤豆筭子笔黄道绢表𥿄师曰法师戍亥时诣祭所席下铺用白茅科案去席一丈先服入户符祭坛图明灯符灯椀大小一様油及灯心多少同不得添减不得先有桃动法师用纸捻㸃之春夏自魁始秋冬自魒始仍闭炁依法次第下符灯中灯下七符各用旛悬之灯下符黒黄赤白緑灯中符上台保神符中台安魂符下台致魄符侯七星明了呪曰天幽地浅日月轮转五星长运动吾上象吾制一坛万鬼皆伏神刀一下万鬼自溃急急如律令次遶灯三匝呪曰明灯摄光游精不飞七魄安守万神总皈日中齐景长处光辉急急如律令又呪曰随罡建斗法炬天星七王来降元亨利贝急急如律令第一延生符第二度厄符第三保命符第四益筭符第五消灾符第六散祸符第七扶衰符次中立云谨召禄星灯楚分姓饶名利着白衣下降谨召寿星灯晋分姓王名因着紫衣下降谨召财星灯赵分姓许名盖着青衣下降谨召命星灯鲁分姓范名证着皂衣下降谨召男女星灯郑分姓司马名鹿着绯衣下降谨召妻星灯衞分姓即名迁着绯衣下降谨召福星灯燕分姓龙名登着緑衣下降次上香毎灯三拜占灯谨召七眞下降受令阙告灯光明暗知吉知凶威神之力万愿皆从凡占灯净心占视若灯光明朗则吉灯暗则乖频灭则乖不佳更当恳志修禳占其不明者据星所王之事如其灯光不回即预制一皂衫皂抺肚皂韈师爲书符各一道着帯之勿令人见但有问勿对或夜后临睡时亦得凡灯色青者伏尸故炁赤者游光厉鬼血厌白者户门官讼病者不痊黒者病亦不祥黄者犯土瘟疫明复暗暗复明鬼祟爲乱初㸃不着或打翻油盏魈鬼纷纷劳虫飞伏病者不痊凡有如是赤如上衣如福寿星暗亦繋皂头须禳之师曰凡占家庭通以七灯占之不拘所主之事须忌鸡犬猫畜僧尼妇女来看则厌秽冲坛髙眞不降反招愆矣禳灯解谢回吉符呪曰太上神符禳解不祥倾光保命度厄延生攺形变衣黒煞除殃周旋华盖衣着斗光邪不能害鬼不能伤急急如律令入醮七符呪曰子辛元君通理显魂光华曲映幽暗分明愿赐威光眞炁合魂呪曰子中圣神光景全眞玉华散烟日月共奔冲臣之命长养脾魂呪曰子惠大圣光曜玄通神眞玉威上彻玄穹愿臣命籍永劫无终呪曰子正书主广度羣生庻民灾福并属苍穹愿赐回吉保命延洪呪曰子通隂主令臣畅情三升渺漠体入玄灵保命自然愿赐长生呪曰子冲黒帝命入玄微臣祝告道命合玄机功达妙极上乗云仪呪曰子常破军神灵上尊光华吐𤔵大赐威神愿赐长生永世安魂右符呪烧符一道诵呪一拜并北帝诀诵讫歩斗至坛拜表师曰先凝神定志歩斗九拜次出官再歩斗思玄黄炁存身坐斗口五藏出本色炁结成宝云金桥上接中天次同官吏操表升桥于中途见绣衣使者接奏而去须㬰引兆登星宫朝谒毕良久金光万丈九皇自宫出飞芒如朱丹入兆顶中但见光透百骸觉身中熠熠和暖上透顶门及靣赤是眞阳育形祈事必应师曰北斗者中斗也中斗大魁总监衆灵即是北斗之尊三界万灵天神地祇无不统摄也况乎凡人身命尽属北斗凡有厄难可不思所以祈禳乎此品延生独详于奏斗也学士得之可爲济世之宝敬之敬之无上玄元三天玉堂大法卷之十一无上玄元三天玉堂大法正统道藏三家本三十卷洞真部方法类无上玄元三天玉堂大法卷之十二崐九福寿增崇品第十四师曰经云南斗位主离宫名同日曜降神于人名之爲魂也主司阳官宰御火帝将济动用德莫大焉与北斗七政分职共理凡有急难宜醮谢南斗列炬明灯如北斗法盖北斗则有祈报主生死特重故告北斗之法特详夫南斗上生之司主福及寿故一于祈恩而已非符则不能感召非呪则不能合灵故此复叙醮法仍具告斗灯旙符于左天府司命上将鎭国眞君之符呪曰司命眞君保我长生万灾不干九窍光明愿降眞炁与符合并急急如律令天相司録上相鎭岳眞君之符呪曰司録眞君保我千龄万炁光明卫我眞形愿降眞炁保我自然急急如律令天梁延寿保命眞君之符呪曰保命眞君衞我䰟精死根斩絶回炁眞元愿降生炁与臣合灵急急如律令天同益筭保生眞君之符呪曰注生眞君増我寿龄冲融眞炁结秀育神愿降正炁长生保眞急急如律令天枢度厄文昌錬魂眞君之符呪曰錬魂眞君陶冶生灵隂尸变錬仙化成人愿降生炁数周飞腾急急如律令天机上生监簿大理眞君之符呪曰大理眞君长生度命护身保生消灾散祸愿降生炁期劫得过急急如律令右各思星芒握本诀黄素朱书爲旛悬各位灯下更以黄纸朱书焚飞各灯盏中师曰凡奏南斗列灯炬六碗入醮时更飞六符用赤𥿄黄书诀同前第一司命符第二司録符第三延寿符第四保生符第五錬魂符第六大理符降六眞朱軿宝辂玉符呪曰惟天有耀南眞玉辉垂光保命度厄辟非今日大吉瞻见灵仪随灯降光逐炁分辉增兆年龄许兆仙期脱兆苦难断兆三尸长生自然咀嚼玄芝速降云骈得朝帝轩急急如律令右思各星炳炎融之炁非紫非白非金非玉自然之色也降于灯中以求灵验若兆欲求注筭遶灯三匝宻呪烧符得灯𤔵长寸即得长寿之报祈灯廷生注龄符右遶灯六匝焚符六道以明爲吉熖长而红得长命之证无上玄元三天玉堂大法卷之十二无上玄元三天玉堂大法正统道藏三家本三十卷洞真部方法类无上玄元三天玉堂大法卷之十三斩瘟断疫品第十五师曰人生于世妄汨身心痴迷欲想不能运旋摄养所以风寒暑湿伤于外淫欲劳伤损于内是使一身四大眞散炁衰则力弱神惫精气一揺元气不固疫疠所由生也若夫人能起居以避寒暑节飮食以养幻躯絶淫想以固元精自然眞元不散炁血周流将见入道通眞又岂患恶毒之病而求制伏之法耶故医经云春不病瘟冬藏于精此之谓也今太上慈悲立制伏之法以救末世之人庻几不罹夭枉使人免夭横跻仁寿则太上好生之本心经云徃昔人民仁义淳朴无有恶心无有夭抂鬼不横伤但令末世时代浇薄人心破坏五情乱杂更生疑惑任爲彼此不信正化唯用邪行背真从伪不道不仁违天逆地煞戮衆生不忠不孝无爱无慈贼害物命结诸恶对致使患难侵染家遭瘟疫身受毒炁大小疾病人口死亡如此并六天故炁北酆帝主鬼部之帅人间将帅五岳之神遍行天下承其罪衅放其毒炁以杀恶人故太上有法制之女青律曰若能知瘟鬼名字鬼不敢加害三唿其名其鬼自灭东方青瘟鬼刘元逹木之精领万鬼行恶风之病南方赤瘟鬼张元伯火之精领万鬼行热毒之病西方白瘟鬼赵公明金之精领万鬼行注炁之病北方黑瘟鬼钟士季水之精领万鬼行恶毒之病中央黄瘟鬼史文业土之精领万鬼行恶疮痈肿东方瘟鬼名咎逹南方瘟鬼名士言西方瘟鬼名垚北方瘟鬼名天遐中央瘟鬼名大黄奴第六瘟鬼名诛女第七瘟鬼名伯陵瘟鬼柤父名梁州瘟鬼祖母名交成瘟鬼父名延年鬼母名出中右五方瘟鬼兄弟七人合祖父母父母共十一形能飞行随月行毒以害恶人太上好生有符法制之不能爲害正月瘟鬼名惟二月瘟鬼名肿三月瘟鬼名刘四月瘟鬼名存五月瘟鬼名垒六月瘟鬼名眸七月瘟鬼名幸八月瘟鬼名怀九月瘟鬼名晨十月瘟鬼名卑十一月瘟鬼名嬴十二月瘟鬼名坚子日瘟鬼名根丑日瘟鬼名荡寅日瘟鬼名怡卯日瘟鬼名疑辰日瘟鬼名厄已日瘟鬼名爱午日瘟鬼名悟未日瘟鬼名奴长申日瘟鬼名木酉日瘟鬼名石戌日瘟鬼名志亥日瘟鬼名忧右诸瘟鬼各直月日并顺刘元逹等放毒行害凡五行之人不行道戒不忠不孝不仁不义者皆受其殃凡行道遵敎之人能知其名字皆自降伏应去者各自逺遁合留者却其凶党更相约束不犯善人三唿其名潜避惶惧又有蛊毒鬼名一蛊毒鬼名捍渠二蛊毒鬼名咎三蛊毒鬼名礼咎四蛊毒鬼名成宴五蛊毒鬼名不释六蛊毒鬼名乌悟七蛊毒鬼名縁支八蛊毒鬼名石干九蛊毒鬼名育夷右九鬼行诸恶乱天下与瘟鬼大黄奴普行邪毒并有符制之天师逐瘟符呪曰叱咄六甲六乙鬼注速出六丙六丁知汝姓名急走千里不得留停须㬰不走吾使大神身长千丈五目五晴乎执铁索捕捉汝形长钳拔舌噉食汝形旣灭汝形万劫幽冥急急如老君律令师曰若灾疫之年鬼妖流行无所隐藏必欲求免脱者当志心诵吾神呪日持三遍可与病人同床同食无所畏惧终不能害至意平安三唿鬼名其鬼自灭呪曰吾戴朱雀足履玄武左有青龙右有白虎前有万石镬汤后有虎贲天驺甲卒在吾前后黄奴之鬼去我万里不去者上帝斩汝形急急如律令又呪曰叱咄五方瘟鬼吾知汝名得汝因何四季行瘟病吾头戴天脚踏地噉虎之声山岳沸手挥神劒洒长江水上布天罗下布地网吾有一将名咤唎好食夜义常食鬼魅瘟鬼闻名速走千里急急如帝君律令老君辟瘟大符呪曰太上太清老君天符主収五部鬼王刘元逹张元伯赵公明钟士季史文业等五蛊行百毒使黄奴伯桒杂俗六丁之鬼害杀生灵得即腰斩不问徃罪急如吿命风火遵承急急如律令敕太上斩邪断瘟消疫神符又二符太上慈悲救苦共卧不染病炁秘符太上治传染斩瘟鬼符师曰凡制伏瘟魔先临目存五脏令具五神叩齿三十六通及四言一卓齿爲节鬼有三被此呪则眼睛烂而死若世人得此呪勤而行之得不死之道此呪则天蓬呪也世人轻诵必堕恶道今上士宜勤而行之呪中皆斩鬼之祕口不可言诵满万遍其功莫大焉火铃流金斩瘟呪太上神灵炎帝之精光霞电掣明耀三清流火万里鬼无逃形神符一下灰灭妖精三五将军豁落吏兵平天戞地诛鬼不停飞符走印头戴七星掷火前杀六天魔精瘟疫鬼贼付与神丁五灵眞老是吾本师无碍神通万灵同归五瘟七疰吾能杀之何鬼敢亏酆都戮形北斗斩尸神符一下万鬼潜糜急急如太上帝君律令春禳瘟符夏禳瘟符秋禳瘟符冬禳瘟符却东隣瘟符却西隣瘟符鎭贴符无上玄元三天玉堂大法卷之十三无上玄元三天玉堂大法正统道藏三家本三十卷洞真部方法类无上玄元三天玉堂大法卷之十四崐十慧光烛幽品第十六师曰天眞则隂消阳长爲仙凡人则隂长阳消爲鬼故经云鬼潜幽暗从隂𩔖也盖幽冥泉壤鬼爽悲辛失本来之光明入无名之黒暗故我太上垂科假灯光以通阳炁委眞炁以寄灵符凭法炬之光芒散冥途之盲聩重泉劫夜尽覩阳光实太上之曲恩爲下鬼之曲赦可不敬欤师曰混元之初天地未位日月未生故溟涬寥廓之无光及其一炁分二二炁分三天地位焉日月生焉光明通幽万化生焉故度生建坛之初效天地日月之明以灯破暗以阳散隂先存自已丹田元海一炁生辉如黍米次存炁入心次入泥丸布日月星之光普照十方天上天下无幽无冥普在光明之中幽爽乗光明而离幽暗矣法师引自己光明分灯化三景图月轮呈瑞玉符呪曰眞水澄玄清元炁方初生素魄耀圆景夫人名暧萧流光遍幽衢玉兎负银蟾耀华光二极交映玉阙遥摄炁开重昏灵光舞阳翘日景洞明金符呪曰金乌散赤光阳炁通十方大赫耀中天三界朝元皇五帝引阳精朱景腾华房羣隂已消尽眞景錬元纲照耀长春境自然通帝乡星芒焕景宝符呪曰星光天之胎综炁舒灵光斗魁干中天枢机转元皇下辉十方界幽夜皆光芒爽魂离幽夜乗光錬眞阳玉京普光破暗宝符呪曰元始一炁化生三清三炁化运三光开明日光下照三界散隂月光朗耀长夜生春斗光临照天地开明上通有顶诸天光倾下照九垒光彻泉扃中照地府业道虚澄九天之下处处光明破隂以阳破暗以光天光巳降地暗消亡天光巳生地隂灭亡慈光照耀抜度无方九幽地狱灯师曰还将上天炁以制九天魂故假符委炁以炁乗光光下地府则幽魂出离矣夫阳竒数也自一至三由三至五自五历七以至于九皆阳数也先安九灯皆次于师前请九天真阳玉光破暗符至灯所即焚符宣行然后自东方㸃起一灯诵呪引光照风雷地狱先毎狱灯位内写各方天位如东方则写无量天却以狱套套之至关灯却撤去狱套同符焚之即见地狱化爲天堂矣南方如前法九狱毕则尽化天矣九天眞阳玉光破暗金符师曰此符黄素朱书引日光月芒书之焚于未灯之前以请慧光然后破狱呪曰三光正慧洞光合辉十方应化普降威仪火毒消翳洞明寒池幽关明朗冥槛光辉大慈下济上圣慈悲幽魂昇度飞升天墀急如告命九狱灯图慈尊开幽牢符右玉清诀先存日中太一慈尊放光明即就朝礼诵救苦经一遍吸日中慈尊人口注笔书符九道临破狱毎方飞一道然后吿符告符系重符在寻声救苦品圆像外毫光内太一坐师子洒水右符毎用槐黄轻纸一道长八寸阔五寸对日研朱依前书之凡一狱飞一道飞时存自巳如慈尊靣前幽狱引符光照破不知有我惟见我是天尊故专意则感通九狱宣告呪章东方风雷地狱救苦呪青阳生炁光耀玄台元尊大慈赦下风雷飞戈消散考掠停推太上急赦魂升玉虚南方火翳地狱救苦呪三炁丹华照耀南方火翳之狱自然清凉飞洒甘露法雨流香神魂自在上登福郷西方金刚地狱救苦呪天尊敕赦下照金刚鬼吏奉命魂识乗光幽牢罢对考掠停酸出离地狱髙步仙郷北方溟泠地狱救苦呪阳辉下照地狱回春溟泠寒夜尽灭光明辛酸消散考罪无刑乗此符光竟度幽扃东北方镬汤地狱救苦呪眞光玉辉夜寒开光镬汤息熖热恼清凉慧泽霑濡灵风灭炎神魂自在乗光翺翔东南方铜柱地狱救苦呪眞光玉敕鬼吏承恩铜柱摧折曲赦罪魂黒録消亡金光度魂玉辉髙上得见慈尊西南方屠割地狱救苦呪金符下诏太上宣慈屠割幽狱刀劒消糜残魂复性罪业消除乗光离暗出离劫期西北方火车地狱救苦呪百寳瑞彩中有元尊洒甘露雨荡清炎烦火车息轨劒㦸摧苦鬼官奉赦㧞出鬼魂中央普掠地狱救苦呪玄辉自然赦下重泉恩覃普掠罪苦咸原鬼官脱离魂爽昇仙右存顶中三色云炁太一慈尊在上枚百宝光下照泉曲一一狱中皆见慈尊放光照暗罪魂乗光升上即以杖䇿之无上玄元三天玉堂大法卷之十四无上玄元三天玉堂大法正统道藏三家本三十卷洞真部方法类无上玄元三天玉堂大法卷之十五崐十一寻声救苦品第十七师曰黄箓度生青玄救苦慧光开暗符命通幽拔沉滞魄超升快乐其功德信非不补而行之者亦岂容易观也哉然而坛场整肃钟磬铿锵外虽备于威仪内惟凭于德行若以印押爲命今以文檄爲指撝而不知存之自我非徒无益抑亦有悮幽冥符命之传固多爲救苦长生爲先今以救苦符命爲首元始救苦符长生符指迷说师曰此二符乃九幽经备载皆以符合眞也后入灵宝法然其间强生分别立诸等散形贵贱各有差别夫天地分判人位其中旣得爲人均有生死所有贵贱乃世之势分使然天待下民岂有殊等惟一而已故玄灵经云尊卑虽殊命分俱无差别旣无差别岂有符形而呪语殊异故以疑决于师曰宝珠之内先天以简符篆之中后世而繁今特立以救苦一品列之二符于首后之嗣师遵而行之合悟于此救苦眞符变茭龙符呪曰道惟心通妄资幻成以幻断妄以假变眞结茭爲龙眉目分明负我符命下入寒庭从今火化飞行不停急急如律令又呪曰慈光救苦太上慈悲人生昏暗罪苦以迷五苦五累罪报无亏今日大庆天光下施度出苦趣罪对消除登我场墠受錬生尸急急如律令长生灵符变金龙符呪曰道惟心通妄资幻成以幻断妄以假变眞结象成龙变金龙形所化以火凡变惟心变化在我錬冶幽隂丹天真火烧烬酆庭火錬自然上昇朱陵急急如律令又呪曰赤炁流火炎赫朱陵丹天三炁冶鍊金庭长生不死回骸返眞中有仙伯绛衣火裙韩君运化司马生神铸魄陶魂以阳鍊隂尸魄消散变化眞形混合三清合清超昇急急如律令无上自然慈悲减罪符无上自然慈悲减罪玉符告下地府北隂无极世界酆都大帝六天鬼王符命所到幽夜开光遵承道旨遍告三官九府百二十曹三十六狱九幽地狱二十四狱有间无间大小铁围地狱隂曹官吏地府神灵符命恩霈太上慈悲减削所度亡过某人生前罪咎殁后𡨚雠承今符命减削罪戾拔去酆治和释愆尤承此减罪符命功德不得留停一如告命太岁年月日吉时告下呪曰混元慈光结成梵炁照耀幽冥减除罪戾金口所宣黒簿无对神宝恩光千灵奉会急急遵行鬼司勿滞急急如度生律令青玄上帝服炁持经诀兆入室整服端坐东向炷香万念不扰一眞湛然存自已肝中出青炁如青烟青云透耳鼻而出以后渐多弥满一室彻外皆见青云于青云中见青玄上帝坐狮座执杨枝琉璃盂左右二真人八十一灵官部从只见帝尊在金光透青云遍十方兆奏请慧光甘露良久帝尊付甘露与眞人饮兆五内清凉帝尊顶上降金光于顶门照兆身觉兆一身金光入口如宻次黙诵救苦经一遍収拾金光云炁从妙门而入咽津九过九叩退行如此九度则所行者应所济者度更有竒验祕之九阳眞梵迁拔救苦玉符九阳眞梵救苦玉符告下北隂无极世界酆都大帝六天鬼王三十六狱二十四狱大小铁围有间无间地狱符光所照幽狱生辉太上恩命急赦无违迁抜所度亡过某形魂洎诸幽爽覩见光明乗此迁抜符赦功德不得拘停一如告命太岁月日吉时告下呪曰九清符命下照重隂幽牢黒狱皆见光明牛头慈悯鬼火清泠迁抜罪爽不得久停鬼帝奉命魔王敬遵一如告命紫微上宫超度下元停苦符紫微上宫超度下元停苦眞符告下北隂无极世界酆都大帝六天魔王符光所照幽夜开光咸承符命遍吿三官九府百二十曹三十六狱九幽地狱二十四狱大小铁围有间无间地狱主狱官吏各依符命息苦停刑拔度亡过某人神魂洎诸幽爽风雷平静业火澄清寒氷和暖普掠无刑割截慈悯劒化骞林铜柱摧折金刚崩倾镬汤成池㳄熖停轮不经苦楚落灭恶根乗此紫微符命功德不得留停一如告命风火驿传太岁年月日吉时告下呪曰玉陛䟽恩宝符通幽赦下冥治救苦停囚枷械脱离考掠无忧承准符赦出离隂幽急急如上帝度生律令师曰此减罪迁狱停苦三符此太上曲赦凡建斋启露先告此三符然后告救苦符也九幽地狱救苦法师曰天堂皆在我地狱不离心苟人生在世所作所爲动合乎理则其死也何縁有业旣无其业亦无其罪旣无其罪何有地狱盖自世人心术顚迷六尘俱染至于诬毁圣眞背叛君父杀生偷盗负命火财一生昧心姦欺肆纵死后其魂必入地狱譬如愚人劳心损志日间神乱夜卧魂飞随事作用现诸恶境及其睡觉方知妄梦所谓地狱梦妄一同凡生前所作之因縁及死后所受之苦趣然则地狱生于诸罪罪业原于一心心法旣无罪亦安有奈地狱无实形难言破心法无定相亦难言捉欲定其心先断其妄妄之旣断罪斯无形则地狱破矣夫天阳则明地隂则暗暗则爲苦苦则幽囚即是地狱今欲破狱先在运天光假符而委炁假炁以舒光以明破暗以阳破隂以真破妄此谓破狱然上士一悟无疑下士未能了逹道妙难穷心法无尽洞明妙㫖不在多言破狱法师曰破狱之法合以䇿杖扣狱扃而所以用䇿杖者三洞法师也有持劒而破狱者是正一法师也近世有持斧破狱者其说不经乃妄取钺斧破开诸地狱之语后人不知源流本未遂指䇿杖乃灵宝法师而天师门下系持斧破狱此皆俚说不究本旨惑乱正法者也今本宗惟嗣师曽受中盟大洞箓者可用䇿杖余则盟威法箓劒也木斧最爲乱道也登坛之际何异俳优亵渎圣眞其罪莫大故特削去持斧之说虚无三炁九阳玉光照破地狱眞符虚无三炁九阳玉光照破地狱眞符告下泉曲之府北都罗酆阳光洞照铁狱开通幽隂开晦劒㦸摧锋火池息熖业境无风幽关夜府尽化天堂亡魂出离觐拜金容一如吿命风火驿传太岁年月日吉时告下书符诀玉清上淸太清大帝敕赦敕命十方灵宝救苦天尊朱陵上帝朱陵府君南极长生大帝九天监生大神超度亡过某人神魂呪曰玉皇有敕上承玉清赦罪十方流香满庭唵吽诃虚娑诃急急如赦敕重符宻行右阳日添一笔凡召魂地府亦可于方函上重印之地司即依时奉命凡破狱时亦可用黄纸书此符于逐方爲合用之信此系六甲隂阳神之符或叠书于重符之上书救苦符等诀师曰凡书符先令净照心关笼縳尘漏东向趺坐存头如一圆光分爲青白黄三色太一慈尊乗狮坐在光中次于百宝光中次放百宝光明照彻十方一一光明中皆见太一天尊慈相次存身如崑崙山引太一慈光下照泉曲一一狱中皆覩光明挹青玄生炁注笔书符告救苦符等诀师曰宣告文时思存身如太一救苦天尊次运出顶中太一救苦天尊自妙门而上次东方世界太一救苦天尊乗狮子座而来与我顶中所出天尊合而爲一次又与我身所化天尊又合爲一至此时三身爲一开眼坐白光中我身即太一形也引东方九炁灌肝堂化龙持符挕魂呪曰九炁冲冲灌我肝经金光万道变成九龙通幽破暗下入北酆罪魂自在逍遥太空急急如度生律令书长生符诀师曰凡书长生符亦如书救苦符心平炁定万虑不挠然后头如赤日炎炎于赤日中见长生太君头戴芙蓉冠红霞之帔坐于其中放大光明次存身如崑崙心即火府也次取炁灌笔书符告长生符诀师曰吿符之时存身如长生太君玉相次运出顶中长生帝君从妙门出次长生帝君于丹火光中乗三炁火龙与顶中所出之相相合爲一次又与身合爲一此时三身爲一一开眼立火光中我即长生大君引南天三炁入肝中化金龙自左耳出呪曰丹天之炁离明玉光灌我神宫金龙四张乗符负信上诣南昌混錬隂翳变运纯阳急急如度生律令无上玄元三天玉堂大法卷之十五无上玄元三天玉堂大法正统道藏三家本三十卷洞真部方法类无上玄元三天玉堂大法卷之十六冈一济度幽冥品第十八师曰济度幽冥乃以眞而觉妄也凡人生则迷眞死则失眞一眞旣失妄想从生现诸苦报圣师立教无他专以眞而觉妄也盖人心迷失眞元而入幽境虽千圣亦难着力惟能运一眞破一妄使痴魂于清净了然脱去苦境不有萦牵此乃不失太上慈悲立教之初意若学者不能会悟于此徒泥文檄爲行遣持威仪爲功德终夜讴吟尽日劳顿必竟亡者无益今立济度一品庻几专志于幽冥不敢着外之役也及夫心境开澄性天朗朗此眞之外断无他说使幽沉得离苦趣其功德莫可量也师曰六甲者甲子甲寅甲辰甲午甲申甲戌也甲爲东方生炁爲好生大仁故南方火錬西方金刚北方水塞四维皆非正炁故魂爽非得六甲之神布列八方则未见生生之眞难到坛所故今大教先以六甲使者开导六甲开导符右符吿下九泉幽路鬼趣昏冥三光开晦六甲通隂鬼魂奉赦覩见光明灵司勿隐金马驿程一如告命风火驿传太岁年月日吉时告下师曰六甲开导符乃通津幽涂之恩信也法当于未召摄以前告下系用黄纸朱书封角发遣师曰悲夫世人昧昧不悟生前心术巇崄死则冥途自然阻遏不假太上慈光未能通逹坛所须得此符则幽途光明冥路坦夷亡魂无险阻之虞矣赤明三光开通冥路眞符右符告下泰山沿路山界水界空界神祇主者疾速开通冥路启迪幽程迎导亡过某人形魂速随符光所照善逹坛庭勿阻勿遏魂识安宁有违律令罚及无停一如吿命风火驿传太嵗年月日吉时吿下师曰此开通冥路符命法用青纸朱书折角封印就坛于未召摄之先师导亡魂得此则幽路善逹无阻矣存变法凡开通冥路先在运自己三光合天之三光自然朗照冥路光明无拘滞之患但见魂爽在光明之中俱不见别色次存太一慈尊执空青杨柳技遍洒冥境静黙存思呪曰三光朗朗九幽冥冥夜霾开澄晨㬢清明瞻慈尊相甘露泠泠魂爽归来善逹幽程闻经听法逍遥上清沐浴法师曰尘劳汨没世人之所以心垢未清也不特心垢凡六用皆有尘六尘皆有识六识皆有垢是故死则沉沦犹在汚泥中不能自清净今吾之沐浴非谓有识而洗涤也盖幽魂罪垢痴䝉亦犹身之有垢腻故吾以清净慈悲法水一滴一洒一霑一洗之项心清而魄全罪消而垢灭此之谓沐浴也仙人荡尸符呪曰华池灌育形魂一清六尘无垢业垢倶澄三田光满九户开明沐漑生根死魂返婴急急如律令灵源灌漑玉符呪曰香云凝露滴洒清泠天源玄波霑漑幽冥尸垢巳静业尘顿清濯炼诸妄刮荡无明三魂返眞枯杇成形出入虚无徃来杳冥罪垢无染万劫尘清急急如律令荡濯尘劳符呪曰天垢爲云三光扫清人垢六尘法语荡情地垢尸秽法水澄清人垢不生尸垢清平地垢消荡万仙齐并三炁交映与道合眞急急如律令天医全形法师曰鬼爽无形散乱不聚如风中寓炁无定形也然其妄念尚存凡生前痒病疾痛死则尚执迷而受苦也不假全形之法则形魂零乱不能聚而成形是故疾病而死者以消磨其魂不能全也伤害而死者损乱其魂而不复全也兵刄死者散离其魂不能全也故太上慈悲立天医全形之法三部八景通眞符幽精中理无英勃勃太一炼就台光五炁公子诜诜纯阳月轮爽灵玉敕已备三八生神天医符吏治病眞元符呪曰天炁澄清地景开明九宝列备三关敷荣隂尸返质眞炁常清重隂回阳以柔返刚摧破六洞散荡七隂眞景内守魄尸返形九老祖炁仙化成人急急如律令监生荡秽法师曰血湖业债端由女人欲炽𡨚深郁结而成报对也然而秽腥未静尤未忘生前之念也故其冥魂仍前疼痛或子母未分或血尸未净非凭法力曷使超凌故此特备救产亡之法荡血湖秽腥符生神九号涂呪曰九天大梵三洞飞玄解汝胎结宣通胞原业緑皆断死根解𡨚血湖清净狱吏无专元君复形司马监生八景巳具十月胎圆急急如太上律令返形分胎符呪曰九老仙都玉光结眞胎结自解死魂返婴监生大神分生童君随符降炁斩断死根消除罪垢子母分形荡腥涤秽来觐玉庭承符受炼超度朱陵急急如律令迁神旛符回黄旛符师曰迁神通幽以绛缯爲之以象日也回黄开度以黄缯爲之以象月也各长一丈二尺三光普供天厨符呪曰三界六道中常生妄想饥三光结灵秀法食资甘肥上极诸天神下及铁泥犁一食普供飬欣然逹希夷无上玄元三天玉堂大法卷之十六无上玄元三天玉堂大法正统道藏三家本三十卷洞真部方法类无上玄元三天玉堂大法卷之十七冈二神虎追摄品第十九师曰斗爲世人魂魄之司故有玄冥隐奥爲追摄之本然学者习见之熟行用之常亦罕见应验惟行文书事未节而巳故今大敎兴行特立追摄品使随符感召捷于影响非特爲观羙然神虎玉札符文世皆有之更不具出今专书秘诀要知玄妙非世所知云师曰或问神虎之仪谓何师答圣人假神虎摄召者盖寅爲鬼门其属则虎以其方属摄召者盖取此义良有谓也今嗣师以坛官统摄虎司盖此谓也师曰摄召之法若不知玄冥内祕则幽冥昏昧三界茫然鬼魂未易来隂府未即遵奉也若得此法实与今世所行之法大不同矣纪神虎玄冥内司官将姓名师曰所纪将吏品乃毎日承受宗坛之事今所纪玄㝠内司将吏者盖别爲一司非系毎日承受之职故此玄㝠内司将吏附追摄品神虎倒生玄司玉女蒋仁魁神虎紫元夫人玄冥追摄内司玉女韦自然玄冥追摄内司灵官崔浩神虎雄左玉曹主吏何神虎雌右武鸾主吏乔神虎内司追魂掌籍灵官郦有俊玄冥内司天道追魂使髙龙玄冥内司人道追魂使马正玄冥内司神道追魂使薛彦玄冥内司地狱道追魂使雷飞神虎内司饿鬼道追魂使张守和神虎内司横亡道追魂使赵公明神虎内司幽隐道追魂使朱信神虎内司天涂恶道追魂使陈从正神虎内司地涂恶道追魂使葛胜神虎内司水涂恶道追魂使杜克神虎外司上部追魂使张信神虎外司中部追魂使侯迪神虎外司下部追魂使魏逵神虎监狱急现使者陈志神虎监狱报应使者刘恙神虎监狱引旛使者徐忠神虎监狱夜光使者许悆神虎符呪曰神虎内司敕降玄都摄神听命承领天符急速准令寻魂四驱吾今召汝汝急起幽涂唵吽吽急速来神虎玄㝠内司追魂局右灰坛即神虎狱也此坛乃内祕用之神验法用石灰二斗四升依式铺列次昼以符然后就鬼门召魂植旛于中列符于左右玄冥追摄坛符左玄冥追摄坛符右太一引魂符紫元通幽符三界㝷魂符爽灵追魂呪天地之精隂阳神聚以灵炁结汝形魂散复聚昬复明无中兆有空见眞急归灵旛合景眞紫元符檄下泉扃太一追魂急到临急急如玄冥内司追魂律令呪曰开天门通地户留人门放鬼路摄鬼神离罪苦三炁流光照彻地府太一奉命北魁神虎急急如太一召魂律令札式太一紫元金札太岁年月日吉时告下具法位姓承诰奉行三天大圣都天大法天师发札牒天师玉堂门下追魂坛本坛准太一紫元追魂金札一道摄召亡过某人生死年甲亲魂正魄前来坛局现形受度更生须至追摄者敕制地司摄召形魂承符奉命三界移奔上天下地无所不经三涂六道火急搜㝷天门地户狱府幽扃是直姓名是正魂魄乗光到坛无恐无惊一如告命风火驿传太岁年月日吉时告下具法位姓押召魂旛式呪曰眞符重玉光地府开幽隂七星遵生炁三辰散金真魂𠔃无惊残魄𠔃无沉沦急附灵旛体炼形归玉英急急如律令附旛法师曰凡附旛先存神虎隐讳则官吏至官吏𦆵至即可引魂上旛然后附旛𩳣右闭息七遍存运口传亡魂旣到然后现形师曰本坛系全现见眉目如平生故特祕妙𩳣右一十四字至秘闭息念三七遍斗诀三噀水即现先看冷风到然后看附催现符呪曰台光从此生幽精形复还爽灵三魂备䫘现速分明急急如紫微大帝疾摄师曰此祕不传千年矣昔汉武帝李夫人死少君行此法以现夫人如生与帝语法用生绢七幅书成七星于亡人本命星上烧破一星置绢于灵几前四畔尽去灯烛令暗黑法师以祕呪噀水令孝眷环立自烧处宻窥之见亡人如平生矣现形幕绢七幅四围如木棚式师曰神虎内祕世莫得闻今大敎与行移传出将以授嗣敎有道之士得此当知其响应捷疾非㝷常神虎摄召之比祕之𩵄中指中文存斗中青衣童子降一炁七遍吹旛即坠无上玄元三天玉堂大法卷之十七无上玄元三天玉堂大法正统道藏三家本三十卷洞真部方法类无上玄元三天玉堂大法卷之十八冈三仙化成人品第十九师曰炼形成眞者神仙事也盛学士三田光透四象混全阳火隂符亨煎造化神全数足白日登晨是谓炼形不死之道又何假以符呪之炼耶虽然世人痴迷生不闻道死入冥关一性飞扬永无生路自非假吾身修持之造化借水火交姤之玄功因呪以度之仗符以生之故聚残爲全魄炼尸爲阳质一时之内得遂超凌则知此法亦救死魂之秘宻也可不敬欤炼度坛式师曰吾坛炼度盖自得眞水火之妙也盖日晶月华是谓眞水眞火故大敎以三光爲主是以水火之妙我先得之何难度亡虽灵宝南昌炼度此水火自吾之日月中出要知本坛爲万法之祖况炼度乎而陶镕冶炼之法惟此得其正传之妙水池火沼灯法运炼度官将师曰吾身造化随念运行即我阳神分形官将合天之炁运吾之神寄委符形借凡水火唿吸之内与道合眞先存吾身中贤间一㸃光明如豆大良久长成飞出水波波间官将皆衣玄衣玉女乗水炁立于吾身之右委入水池之侧存心间一丸如橘大良夊迸出眞火火间官将赤衣玉童乗光立于吾身之左委入火池之侧然后焚素华眞玄玉光黄诰及元阳自然炼魂赤箓以降眞水变炼师曰焚黄诰赤箓之时存各曜乗光入吾身混合吾身之水火俱入池中但见光明晃曜不覩凡界然后行事素华眞玄玉光黄诰呪曰玄一眞宫清妙元君运降眞水下入坛庭濯隂荡秽留眞纳清魂归壬癸胞育质神饮吸玄华泛滔緑英法轮混漑身有光明万劫圆满三五应灵玄皇符命太隂奉承一如告命师曰此黄诰者即是变眞水之法也当引月芒灌笔书之焚时存月华入混水池元阳自然鍊魂赤箓呪曰混炁赤丹天光洞阳乌轮前走金鸡奔张仙炉玉户洞降眞光流火炎炽隂尸返刚太上符命眞阳玉章请降火炁与日同光假符委炁变炼南昌一如告命师曰变眞水火讫诣水池行水炼法谓之月芒炼尸纯隂眞水结璘素华洞隂玉符呪曰大道一中眞一爲先天根玄玄眞一水出自长生门幽魂沉九夜造化不复存飘流苦海波沉没风浪深运此先天水漑灌痴朽魂虚澄悬太虚此心曜圆轮急急如黄华律令月华回眞玉符呪曰溟涬混天元玉液泛金波结璘降眞水清明妙炁多灵源溢空洞森森出天河流香满黄庭婴儿应候歌师曰运月华瑞光符合神水混泛灵沼沐浴魂神于清泠水中浴魂于月华光中但见魂仪成婴儿乗白炁出水然后入火炼婴儿出水图纯离眞火郁仪赤明洞阳玉符呪曰炎炎天上日耿耿身中神赤光无代谢眞炁混阳精混合天门开玄女谒素君洞焕太虚体灼烁舒幽云尸魄出重夜丹魂登玉晨婴儿孕玄珠恍愡成金英明明玄上门不离身中神九炼生华景脱离尘劫心急急如炼阳律令日晶炼魂生神得一玉符呪曰焕吓耀阳精流金掷火铃郁仪降眞火炼隂成阳神丙丁荧惑晶炎炎出朱陵炼胎返本𥘉髙观稽首升运日精阳光符合眞火炎赫火池冶炼魂神于日精光中但婴儿乗日金火光出炎入交炼婴儿出火图交炼法师曰交炼之法其造化尤爲至妙故全夺造化交合之妙借篆符运用之功旣济隂阳和同魂魄隂消阳长自然成其眞岂小小法力也耶水火旣济合炼成眞玉符呪曰溶溶天汉精沧流混崑泉坤母覆干父泠狐皈眞源龙昇逹苍穹离丙亲下元碧海生赤熖火中迸天渊鸡兎孕眞精水火别丑妍紫云霭天谷玄珠悬中天黄老歌洞章死魂得返婴九九纯阳备司马正在庭急急如水火交炼律令全眞备道返阳合体大符呪日天有三竒日月星地有三竒乙丙丁人有三竒精炁神精固炁全生元神神合气足乃成眞甲木护魂保千龄庚金制魄成无英丙壬水火阳中精三田结就天宝瓶三炁返一归天根玉京山下日月明天光混合照崑崙眞水眞火炼成眞上昇紫户出幽㝠超凌三界礼天尊急急如全形度化律令混合全形符九天仙炼之法冈三八师曰九炁爲天地之尊万物之根盖自一炁分三炁三炁复生九炁故人身受造化具形体莫非九炁所导也凡禀九炁之阳则爲人失九炁之阳则爲鬼修九炁之阳则爲仙故炼度中以阳炁度隂魄所以假符而济之假呪以祝之故经云幽魂闻之以开度枯朽闻之以发烟死魂得此再返魂仪盖生死俱頼之功岂小补哉一阳符二阳符三阳符冈三九四阳符五阳符六阳符七阳符雾云八阳符霐九阳符灵霁师曰九炼者乃自太始结形至于形全体具内外成眞之法也若不得此法则胞胎结滞死炁固根故仙炼之法须当行也谓如委炁各本方炁以吹之且九天布八方及中各具一方之炁下按人身之造化故郁单无量天主东方炁也万物发生之故称始青者良有谓也凡委聚一黄演之炁一爲数之始始炁之色黄演者通流之义故以一黄演之炁灌漑胞命使眞炁荡涤尸隂通宣胞原也凡行持而存东方始青天之炁随符入亡魂顶上灌之良久形体光明也以次即无量天引南炁须延天引西炁兜术天引北炁波罗天引东北炁应声天引东南炁梵辅天引西南炁髙虚天引西北炁无想无结天引中天炁九炁旣备则三部八景生焉所谓不经苦恼身有光明形神俱妙者是也九天造化皆学士修身通仙之法故备以功用以度亡也或问何谓洞冥紫户之炁师曰夫仙胎本未有形像洞谓无分明暗也当一炁成胞之后二炁成胎未有清浊其中幽深冥昩但其玄户纯阳不杂紫爲阳光色故称紫户又问长灵明仙之炁师曰三炁则玄元始巳分矣于此则生魂神魂阳也修之可以长生通灵可以光明洞达可以炼质成仙也又问砀尸冥演由之炁师曰有隂有阳有死有生世人之谓也盖人身不能无隂阳不修则阳消隂盛死爲下鬼矣故曰炁属魄魄属隂也性好沉坠故曰砀砀者顽石至重不可飞腾者也魄盛则魂消消之则尸彭长矣须通演四大之阳炁消其尸魄之经由与魂神合炼成仙也又问五仙中灵之炁师曰五炁则五行全五行全则脏腑具故五行聚于中央则可炼仙通灵脏腑者非谓肺肾之说乃身中宝𤤽内全谓之藏畜而不散有所归藏谓之府故经云地藏发泄金玉露形之谓也又问髙眞冲融之炁师曰学者旣得成功则六转之功又非㝷常也身中宫府莫不通灵于髙上之境成眞仙之功冲和混融与天爲一也又问髙仙洞笈之炁师曰夫七炁爲少阳至此则结炁成眞复其元始髙上之境证仙之功玄妙幽微不可尽述取幽深之人乃洞也祕藴不露乃玄笈也故云笈寳笈爲道藏书之龙章又问眞灵化凝之炁师曰夫八炁则将成仙眞所谓千遍通灵坐在立亡存神过化守一自然不散不失是谓凝结故道力成全可以成眞可以通灵可以过化可以坚凝皆长生之道也又问自然玄照之炁师曰九阳数足升入无形不矫不揉不造不作乃名玄照皆学者修之不怠次第至此故细述也受化更生水火二符呪曰魂归壬癸魄制九垒元始眞符舒光万里敕破冥幽炼魂眞水东井黄华夫人降醴太玄眞窍返复精髓激浊扬清入生出死眞火炼胎反形之符呪曰幽爽遐归隂魂沉堕不遇阳光铁围闭鎻慧日停辉南陵朱火元始玉符炼胎散祸北斗右旋南辰居左返胎易形百骸俱妥逃形天关金莲安坐书符呪南离北坎虎遶龙蟠逆水回环炎火烹煎二炁交挟隂阳透关陶魂育魄回返金丹灵宝爲子午循环合眞身万灾不干仙化成人永离鬼官魂度朱陵参驾金鸾逍遥上清给付亡魂金箓太上长生度命金箓元始洞玄灵宝本章开明三景是谓天根赤书玉字普度天人太岁某甲某年某月某朔某日某时准元始符命超度某人永离苦难名列天庭一如告命右长生灵符巳依式书奏三天门下合同照应给付亡过某人灵魂收执上诣朱宫炼化成眞形神俱妙无上通天自然法桥度箓师具法位姓某度师三天大圣都天大法天师右箓用缯标背用轴及卷首装饰如仪用泥金书字及符给付所度之魂送魂时同符命靣天门度桥焚之烈火中三涂五苦説师曰五苦三涂名虽殊而报则一夫天涂之役皆由六识受染于中则死受天涂之役夫地涂之役由劳体损身手运足履莫不由地中物而然死则熟景难忘斯受地涂之苦役夫水涂之役生前以泉曲鬼羣生淫汨眞沉于欲海之中死则念念所关则受水涂之苦所谓五苦则文不同何谓也夫苦心苦精苦形苦神苦魂是也通谓之八难经云永度三涂五苦八难超凌三界盖谓生人说也生人能于凡身之内不爲欲累染着斯永度出五苦三涂然后可超凌于三界今言法之士不能自度八难妄设八门以符度鬼误矣夫苦心者世人设谋运智贪着声色皆由心本清净爲欲所浊岂非苦心兼贪淫秽好幕女色是名苦精精苦则身枯力竭将入死路体不生神则尸魄炽盛故曰苦神神则去死不逺凡身将失道身不成则爲荒郊枯骨是名苦形形苦则爲下鬼魂不能全飘爲爽魄沉滞无归方爲苦魂所谓苦心苦精苦神苦形此四苦者乃生前日夜损耗则有此苦苦魂乃旣死之后方受其苦所谓五苦本不立门八难亦由心出盖心爲一身之主定则三业六尘亦定心乱则衆縁交起若欲烧符度鬼于八门不若自度出八难旣未能自度不免入死死则八难亦见报景于此时又资他人度我岂不愧乎今以师旨不立八难之门所立门者后人臆说也今嗣敎者宜修身以自度然后正巳而后正鬼神今故不复立三涂五苦符以惑后世之髙明弟子当思格训母习谬说云亡魂持劵说师曰灵宝法中左右大劵令魂仪以入三天门此说非也夫无象无爲以空寂自然爲本若持劵可入天门则未免牵于有相拘执拘执则不通妙矣故敎主特去契劵而给长生箓云炼度宗旨依赤明召将之旨焚符召将如变水火之法官将围绕水池火沼上帝临轩慈尊证变九天罗布南辰北斗帝君森列召水火二君摄化亡魂爲婴儿焚符摄婴入水水如秋月光辉白炁混溶婴儿身明莹摄入火炼火如春日和炁蒸炼婴成金团中彷彿有像交炼于紫金光中日月合壁引魂入干中九炁灌漑金光明彻良久惟见金团无数矣不知所知炼度毕矣无上玄元三天玉堂大法卷之十八无上玄元三天玉堂大法正统道藏三家本三十卷洞真部方法类无上玄元三天玉堂大法卷之十九冈四三五歩罡品第二十师曰三五之祕夫岂易知自一生二二生三而三炁分而三光明三光明而三才具自太极生两仪两仪生四象四象备而五行全五行全而五星明五星明而五岳峙是以在道则爲三清在世则爲三才在神则爲三元在人则按三部又在道则爲五老在天则爲五星在地则爲五岳在人则爲五脏人有天地貌分隂阳炁道备一身而兼有之自不能使三田孕秀五脏纳灵则去道始逺矣能修之者三田聚宝五炁朝元魄制魂拘神全炁满是谓仙道贵生也不修之者使三魂爲三尸五炁爲五贼五贼爲五苦是鬼道贵终也是以天地之间人爲万物之灵故手指足履莫非合眞歩罡之法所由生也夫歩罡者飞天之精蹑地之灵运人之眞使三才合德九炁齐并鬼神转旋天地一歩一指一转一旋造化中全神明在左故一歩象太极二歩象两仪三歩象三才四歩象四时五步象五行六歩象六律七步象七星八步象八卦九歩象九灵万罡之祖也师曰禹步之法世皆失其眞也盖世人多能言之不能得之得而不行行而不专故多不验今世所行豁落斗乃三五禹歩之枢要河图错综之数岂特轻视爲㝷常所传差误而不能变化通灵尔今特正其讹而传其眞师曰一炁分三号玄元始三炁分判则立三才人身象之清浊之体分爲三部部各有神亦曰三田田皆有宝故一而二二而三三而万眞总谓之三元元者大也首也故易干卦爲元亨利贞故也师曰五行祖炁是谓五老老法始者祖也引五老之精分而爲五星五星之精峙而爲五岳配人之身是曰五脏上应五星中应五岳故神位其间师曰三五之神贯通天地总归一身运用之间有生尅制伏之法应祈求欀谢则相生制伏驱治则相尅凡歩星之际先运出三元五行之神然俊蹑履也五行五德相生木生火火生土土生金金生水水生木五行五炁相杀金尅木木尅土土尅水水尅火火尅金上元罡法属天中元罡属人下元罡属地歩上元罡呪歩天之精役使万神上元蔽身唐雄将军辅吾正炁辟伏魔神敢有害我还着本人邪魔见者化作微尘天兵拱衞急急如律令歩中元罡呪歩人之精长阳消隂强我三魂灭鬼除精祸不能及灾不能干害不能侵中元隐影葛雍将军领兵十万来衞吾身急急如律令步下元罡呪蹑地之灵人道安全天回地转上魁下干隂䦦阳开正炁绵绵鬼不能害人不能伤天爲我盖地爲我载敢有加害摄赴魁罡下元藏形周武将军随吾所到速爲吾眞急急如律令师曰凡有制伏魔恶尅伐灾危当先歩上元罡顺返毕再入中元罡次变爲下元罡若制伏凶恶则又变行相杀罡则制天龙鬼神随心感召万无失一祕之五行相杀罡师曰有制伏凶恶尅伐灾危歩伏此者谓水能尅火木能尅土火能尅金土能尅水金能尅木故临时加治也假如制伏火殃则步金歩水至火制之余皆倣此如后学未晓则准式步成罡而巳不必増损也呪曰五行相灭土水相絶水火相灭金木相伐鬼妖见者断头截脚魔王恐惧上下摧裂敢有犯者永沉幽宂急急如律令师曰此罡是金尅木木尅土土尅水水尅火火尅金也凡制伏则用之如祈求吉祥则返相生也五行相生罡师曰相生罡是木生火火生土土生金金生水水生木也一生一煞皆按水一火二木三金四土五计一十五歩三五之道也五行相生呪五行相生万事吉昌水木成就火土相得金水同行祸变爲吉鬼不能害人不能侵死者复生扼者复荣急急如律令禹歩九灵斗罡师曰豁落斗也乃谓之小三五罡世多不知其详亦以习见爲常不知其玄妙也此罡可伏狂邪指挥鬼神破庙等用世多返用之今特正误也日月明干坤配吾起天蓬入天内畧过天冲逢辅退及归天禽与心对斗道通𠔃鬼道溃斗要妙𠔃十二辰乗光明𠔃威武陈气髣髴𠔃浮青云七变动𠔃上应天知变化𠔃有吉凶入天宿𠔃度天关合六律𠔃持甲乙履天英𠔃乗天任清冷渊𠔃可陆沉傍天柱𠔃拥天心从此过𠔃登天禽倚天辅𠔃望天冲入天内𠔃出天蓬斗道通𠔃増年命添福禄𠔃流后世生幽冥𠔃千万岁千鬼万神自廻避急急如律令师曰此罡令世所行以出斗入斗相反用之不应今特正之则可役使鬼神驱除魔道祕之祕之无上玄元三天玉堂大法卷之十九无上玄元三天玉堂大法正统道藏三家本三十卷洞真部方法类无上玄元三天玉堂大法卷之二十冈五生身受度品第二十一师曰经谓生身受度劫劫长存盖谓生身之士论也后世不知自修惟凭斋功度身于未死之前大爲道失生者此生见世之身也受度者于身受道度出世网爲眞人也所以身得神仙劫劫不坏今以凡身度于未死之前预备将死之路不知何者爲是以此扣于师前师曰此因吾不取后世度未死之身然太上垂科念世变人顽谁能求悟终不可度世人永不知道于是有科开度化之方后之学者或自能修其身成其眞自可出入金门游行三界亦安用于此法哉师曰天生万物惟人最灵亦其品不一有贵有贱有贤有愚有冨有贫有寿有夭盖来处不一何谓也六道之中惟人最灵六道中出爲人应从天道中来其人不毒心常慈惠神道中来其人隂害多慧聦明人道中来知礼不犯常循正理其余恶道如地狱饿鬼畜生则盲聋喑哑下贱贫穷顽狠不法故也今生身受度当择人而度之且世之大贵王公大冨鉅室品位之髙下家资之浅深皆自世福中来何谓也夫前生信从道𥼶斋修方便造路建桥设浴施食作福无量及亲受经敎持修不成如是之人死殁之后再返人天随其福力大小受报旣受果报在路不合因而作业死则合入幽关于是太上悯之特垂此法开度使之死后不经地府削落世愆形同眞人也明科有禁戒世人因是修持中来然有一等将帅任边方兵权此乃神祇中来虽有冨贵名入黒簿专任杀戮不宜度之又刑法考对之官在屈𡨚仇任性聦断此人是地府隂曹中来但可移生中华再得贵人不可割符超度其间又有世禄之家豪冨之子浮生年少不识三尊此人檐头园上游精之鬼冨即不寿贵而不知天司察之旋即死灭此人不可度之负饭道路一切孤寒前生作业造罪此世受号呌奔驰之苦生爲小人死爲下鬼不可度之但应长者仁人信士及无名僧道欲归大道未知眞源具度此生死归眞路常爲建坛奏启三天关吿地府削除诸案名字申上天曹注之玉简给箓佩奉分半留身预分半焚死后之时随符上达矣凡世人生无道位死爲下鬼在世之日名系岳司七十二案相通合元攺案毎案当具笔一一墨一纸一砚焚之及告攺案符命天司割移地府名籍改案玉符右符告下东岳冥曹主者削除某人罪籍移洗愆名迳上天曹注名玉简以俟报终格神天界一如告命风火驿传太岁年月日时吿下师曰受度佶士生名在酆都各告削罪符命太上好生削罪眞符右符告下泉曲之府北都罗酆三官九署十二河源削除某三世沉谴积劫愆名割籍天曹注名玉简报终运尽迳陟朱陵一如告命风火驿传太岁年月日吉时吿下师曰受度信士旣得名离北府然三官鼓笔四司紏过又当吿下三官赦过玉符太上度生赦过玉符右符告下三元三官九府百二十曹遵承道旨符恩即除罪籍名注金书阳神长生与道合符以俟某人将来身谢之后昇入仙都一如告命风火驿传太岁年月日吉时告下师曰受度信士旣得名列天曹则当给使神眞护衞生身将来终命之时神同昇上也护身大神玄眞护受度男官呪曰玄都符命立召玄眞承牒准令翊衞度身灾不得干祸不能侵百年守护报尽同昇一如告命护身玉女蕚英护受度女官巳上大神玉女徒百万衆于兆身中护符俟将来数终护神飞翊师曰受度信士合给告预修符戒救苦箓武太上预修救苦黄箓右救苦眞符巳依式书奏三天门下乞削落罪根割移地府名注仙曹玉宝皇上尊度玄眞万福尊度太妙至极尊度玄上玉宸尊度度仙上圣尊度好生度命尊度太灵虚皇尊度无量太华尊度玉虚明皇尊度眞皇洞神尊度㝷声救苦尊度九幽抜罪尊度削罪除愆尊度和𡨚罢对尊度慈悲接引尊度大慈救苦君度大慈大惠君度三宝九华君度玉堂诸司君度正一诸司君度元始符命黄箓白简救苦眞符告下十方无极世界三官九府百二十曹五帝考官九幽地狱巨天力士执罚神兵司命司録司功司煞牛头狱卒三界大魔预度某人生身削除罪籍注纪生名万罪荡除𡨚仇和𥼶乗此九眞妙戒预度功德上生天堂一如告命太岁年月日吉时告下具法位姓三天大圣都天大法天师长生箓式无上预修长生金箓元始洞玄灵宝本章开明三景是谓天根生身受度劫劫长存太岁某年某月某日时告下元始符命预度某人改移地府注上仙曹永度苦难名列三天右长生灵符巳依式书奏三天门下合同照应给付某人収执佩持将来运应灭度不经地府迳上朱宫九炼成眞形神俱妙无上长生鍊眞法桥南极长生君度南极度生君度南极好生君度南极庆生君度南极司命君度南极司録君度南极延寿君度南极益筭君度南极度厄君度南极司马君度南极注生君度南极散祸君度南极消灾君度南极注録君度南极衍福君度南极校録君度南极保命君度南极书善纪功君度南极朱陵府君度南极朱陵府神君度元始符命金箓白简长生灵符告下南方丹天世界朱陵火府南昌上宫长生大君韩君司马司命司録延寿益筭度厄尊神回骸起死监生大神超度预修某人书名紫册纪善金编度厄延生舒龄益筭考终不经地府迳陟丹天冶炼神膏升仙证道一如吿命太岁年月日吉时告下具法位姓三天大圣都天大法天师右二箓并用青绢泥金书用黄绫装饰如法九眞妙戒无上预修九眞妙戒谨按眞科世人能受九眞妙戒佩受救苦长生宝箓生在之日受大福报寿龄绵逺运尽数终不超轮廻迳上丹天爲初学天人渐跻仙品者今有预修某人乞受九眞妙戒检束身心祈眞护祐天尊曰一者孝让敬养父母二者克勤忠于君主三者不杀慈救衆生四者不淫正身处物五者不盗推义损巳六者不嗔兇怒凌人七者不诈謟贼害善八者不骄傲忽至眞九者不二奉戒专一护戒神王太岁年月日吉时告下具法位姓三天大圣都天大法天师师曰受度信士临受度削落三灾度脱九厄出离五苦然后落恶根消黒簿灭彭尸去隂魄方爲道子若三灾未落九厄未度则仍有疾疢爲挠矣若不落恶根不消黒簿难以升眞矣若三彭未㓕则多欲繁兴隂魄未去则昏沉㒺觉今当澡炼去垢摩光形神一清永不贪恋若受之后躭酒乐淫仍前不攺嗔怒贪爱尚尔未俊则徒预修之箓则不免于鬼箓矣太上落灭三灾玉符呪曰眞符吿下临照星宫某人命官运限消凶落灭三灾福佑无穷承令受度形与仙同一如告命太上度厄难符呪曰道炁流注福炁周流太上特度男宫预修名登玉历灾不相浮永脱厄㑹落灭愆尤无灾无滞眞仙同俦一如告命太上落三彭清七魄符呪曰帝敕玄都恩覃玉炉削汝罪籍度汝凡躯彭琚彭质彭矫与符俱化升仙都尸狗伏尸雀隂吞贼非毒除秽𦤀肺开尔善门邪门闭塞上昇仙都俱化玄德师曰旣巳落三灾度九厄制三尸和七魄矣当脱出五苦以遂修眞度爱累苦心符呪曰眞符度苦澄清汝心心神丹元常保中扃不淫不乱昼夜常宁脱苦心累转大法轮报终不乱昇入三清一如告命师曰临坛时对度人叱曰心者神舎常清一一有染着心乱神耗则沦入鬼趣矣今善男子归心大道建斋预修当少思寡欲勿苦思虑受度之后当使心如夜月圆明清净可以升仙不难矣度贪累苦形符呪曰太上度人保定凡身身如宝树不凋不侵不衰不耗色常阳春戒欲戒乱断贪断嗔絶去百动扫除六尘身安形泰与仙同升一如告命师曰临坛时对度人叱曰形者身也有身则有欲故身爲六根之机眼观耳听身则随之自营求利欲奔竞劳苦形最受害今巳受度当爱其身形不轻举汝形则不苦矣度色累苦精符呪曰太上度人玉符保神神识不动精源不倾便得离欲清净身心受符炼化清其中扃元精不动永得仙眞一如吿命师曰临坛时对度人叱曰精者人一身之晶华也凡人多欲伤耗眞精耗散元和凋残性命而不知觉故多欲则伤精是名苦精故圣人云无揺汝精乃可长生今受度后当清心寡欲守禁元精不倾不漏渐入仙眞矣度华累苦神符呪曰玉符保神金液炼形全汝魂精制汝魄灵魂安魄定神室清澄三关九户窍窍光明神全无漏飞升上清一如告命师曰神者一身之主也凡人多欲多痴神不守舍心常外驰身如枯杇九户阂塞体不生神故中黄经云可惜玄宫十二楼那知反作三尸宅则神耗矣故天师格言曰心乱神自耗气索形亦枯渎我太上法日与鬼爲徒岂非苦神耶今受度后常守神室妄念不生形神俱妙与道合眞矣度身累苦魂符呪曰玉符保神玉符通眞符变元化符化眞晶神心不动灵府常清不贪不欲不乱不淫魂神澄正万炁长存不经苦恼身有光明三界侍衞五帝司迎万神朝礼名书上清一如告命师曰神常在则魂常安神室乱则尸魄好贪好怒好忧好思好哀好乐好衣好食好欲好淫皆魄之性也人能守眞除妄清其神室则魂常宁一若不守其眞汨我灵窍神亡炁败魄旺尸狂则魂散而无几矣魂旣消散则去仙巳逺去鬼己近当自今受度后母忘道念母役元神则神不乱则魂自安矣方可受预修之道师曰受度人旣巳过五苦门矣然凡躯生存未即谢世尤虑贪染犯戒类等常流虽落彭尸度苦难特文具尔须更受持十戒皆世人常犯之事苟持而不犯仅可无疵若不能持此恃其受预修之箓将来迳可超昇恐非所望受度者宜谨持勿犯度师于临坛时更宜晓谕曰一者先当奉三眞香火三眞者道经师也亦曰三尊受度人今爲道子名登玉历不可新事下土邪神凡血食祀典非自修眞而来者皆曰邪鬼也自今后或于未受度前巳曽事神祇自今可以礼送之不复更事也如受度以前巳曽奉佛者当于佛之上首别立太上三尊供事不可以佛压上帝位也二者旣已受度当日勤香火严奉斋戒习诵眞经所谓眞经者度人经生神章之类是也旣受度人爲道子合习学道经以兾将来昇度如执迷不信以道爲非则三官紏察夺二十筭三者旣巳受度当生慈善心不得隂谋善良不得妬忌贤圣不得离间敎唆使人争讼自己不得妄言诈语设计倾䧟平人不得广积已财多贪浮利吞併贫弱自益己身如受度后不改前非受戒之后护身神王紏奏三官夺禄四者旣巳受度当得清净身心渐渐离欲不可窥人少艾恣徃花衢犯法犯礼之事自今絶念妻妾之礼亦有戒忌之时行之有常鬼神敬畏仙班近矣五者旣已受度当淡泊口腹不得任意宰杀六畜恣其甘肥伤乱眞性若能常日食素尤佳未能断荤亦当食晨素如未能晨素凡三元八节庚申甲子本命生辰等日斋之可也斋日前一日戒欲正日戒荤第三日从便如此行之颇易爲若不能守此戒律徒恃今此斋功谓之预修将来指准升度恐非所望又且有谴罚三官紏察寒夜风刀反爲所累六者旣已受度凡事省用其心衣食之外任于自然不可着意若求天之养物如鸟兽常给虫粒况人生天地间岂无禄料自有定分不可苦用心思七者旣巳受度当以慈悯爲心常行隂德所谓隂德者不令人知黙黙自作方便之事如力所及处则爲之有𡨚枉者雪之有争闘者解之眷属不和者爲和之子弟有不顺者以理开诱人之饥渇者饮食之人之疾痛者疗之人之冻馁者衣食之人负我者不必念我之负人者思以报谢之如此行之仅可积人天之福若不能行此恃其有预修之箓可以超昇恐误汝尔汝其反思八者旣巳受度未尝有祖先在幽㝠而巳身自欲度者岂不闻经云七祖昇迁永离鬼官又三启颂云七祖生天堂是知古之修眞先度玄祖而后登眞若玄祖不度则死根相续不能超昇欲度玄祖岂必强汝多损金帛建九幽黄箓也耶盖惟欲广积隂功思有以作无费功德尔无费功德惟太极葛仙翁炼度爲宜此法简易行且不甚费钱如汝未能自行毎月可凂有道行法师代汝行之积其隂功超度玄祖将来自己超昇亦无愧尔哉曰受度人有亲知爲僧毎月令其课诵施幽冥戒可以超抜不必太极炼度也予答曰受度人今爲道子受太上极恩自凡夫许注玉历身后可超凌仙境若欲超度祖先纵使佛乗可以度脱今系道子不当师别敎须以本敎太极祭炼行之庶几名正言顺若不知此妄作误爲九府紏愆四司责罚咎将谁执子其勉旃九者旣巳受度当均齐物我一等𡨚亲勿因少隙而生大雠勿因𥝠忿而废公道当念身非我有恩怨两平勿自执迷堕今因果如欲超度当谨致思十者一切眞仙皆以修行炼养而后登眞令此受度非因自巳修习乃是投坛建预修功德以兾他日灭度不经地狱即生丹天虽云可以凖拟超度终不如自巳修爲之至当也自巳修行惟存眞守正爲先诵经食素次之但道门广大法术多端入头处盖亦费力若无夙昔灵骨到老终不遇至人㸃化今因开度略说修道之方恐汝未知蹊径难以望洋于圣涯也不如収心内观万事不挠于人未作兴之时収心黙坐定慧自生湛然见玉清境所谓大定神光皆类此也如此则可以渐脱生死免诸轮回不待修齐自然昇度若汝根基不固闻此惊疑未能存修且宜守斋戒佩预修之符箓以俟将来超度汝还晓吾之说否耶旣巳通晓方可升坛受度巳上自落尸魄以后可修作科书临坛警提受度者预修斋受度人旣己开谕十戒及落灭恶根等符毕然后入坛经过水火交炼师曰水火预修炼度人谓具文矣受度人不是死魂如何入水入火何名炼度也殊不思凡人九户阂塞体不生神所谓徒受一形若寄气而行矣今之炼度不炼其形乃炼其神身中之神一经冶炼自然身有光明金楼玉室无不生神旣生神则尸亡魄落阳神整具自然无灾害无魔怪可以登超凌之域也若不炼其神则魂衰魄盛尸尘汨乱易生疾病去死无日永爲下鬼虽有预修功德终莫能仗此超凌也学者尤宜悟此预修受度人过水火池交炼法师曰凡预修功德依然建炼度坛如法引受度人先入水池吹焚符行事次过火池焚符行事俱毕方与受九眞妙戒受预修宝箓然后散坛也眞水荡涤尸尘符呪曰清冷玉液甘露瀼瀼黄华流布玉体自香内清外洁魄炼魂康澡涤心垢五脏清凉百关通逹炼出纯阳水池荡质浴神符呪曰三关清净百节宣通沐浴眞神华液融融灌漑胞滞荡灭魔凶华池流布洋溢三宫眞身不漏竟成仙功水池沭漑眞元符呪曰涤胞散滞解结开心神全炁备身有光明万神朝礼名书上清不轮不转位登仙眞火炼隂尸开泰符呪曰以阳荡隂以炁合神神炁交炼自然成眞三田光布四体不隂九窍通利百节安宁日炁开明月光莹清二仪交泰三光同明炼出神阳以固凡身火鍊煅隂魔回阳符呪曰丹天眞火冶炼神阳尸魄烧烬魂强体康万炁冲和身衞阳光以阳炼隂隂衰阳昌以阳炼眞眞全炁回阳生玉户光彻明堂炁炁返根贞利无疆火炼换胎易质符呪曰眞火炎明煦映神室冲融眞炁辉煌慧日眞火炼形尸邪消灭彭尸遁散七魄散失法体眞身炼胎易质受度受炼上承玉敕巳上水火炼度先令受度立水火池畔法师依法令自水池次火池冶炼毕尸魄清净魂神安强如此可以享百年之福承预修之斋矣师曰受度信士合给告预修符戒无上玄元三天玉堂大法卷之二十无上玄元三天玉堂大法正统道藏三家本三十卷洞真部方法类无上玄元三天玉堂大法卷之二十一冈六役使将吏品第二十二师曰兵将者所以示杀伐之意官将者所以主领其职也总而归之则谓之神神者非隂幽鬼神也盖嗣敎者修持不怠骨像合仙尘劳两尽玉堂金殿莫不生神随心所运莫非将吏故曰天地合我我合天地神人辅我我辅神人精炁双合速衞我眞此之谓也夫欲知吾身之神则収神静坐天宇旣定人欲不挠于斯时也眞将现前故圣师之上仙上灵云者盖吾身二炁之运化也太清玉陛千二百官君三天玉堂万二千官君日宫阳光官吏千二百人月宫玉辉童君千二百人三元将军三千万衆北斗七王宫三千六万衆北帝黒衣兵马二十万衆巳上官将皆赤明劫初引水火之精化生在天毎日随身神将三人护身不离身将字子婴护心不离心将字玄牝护神不离神将字长仙从官兵吏无鞅数衆巳上三将乃龙汉以前三炁化三宝分三炁三将降神于人身之妙门毎日直日侍靖玉女清和玉女玄一长生玉女仙芝传言玉女道诚三光玉女赤明诛邪玉女灭怪侍香王女信眞混元玉女一炁通眞玉女正心巳上玉女八将毎三人共二十四人降于身之紫𨵗琼室毎日直靖功曹三十六人三五功曹守正正一功曹平炁降眞功曹正天诛𠒋功曹斩邪直奏功曹通玄侍眞功曹固眞治病功曹赤符功曹一心黄箓功曹度幽巳上功曹九等毎等四人共三十六人降于身之玉府发际毎日直使天吏隂神决吏阳神决吏左虎贲吏右虎贲吏左天医吏右天医吏左灭邪吏右灭邪吏乌衣捕邪吏绣衣捕邪吏赤衣捕邪吏云中斩邪吏五方斩邪吏三元四始吏传言奏事吏消灾度厄吏巳上天吏各二十四人屯兆身左右出官符呪曰金房混混玉堂峩峩光通无极妙彻大罗左官上仙衣光佩霞右官上灵照耀玄华妙玄之门飞腾无差通眞玄牝是我仙家急急如律令师曰出官者运神之法心运神通神腾炁举非口耳所能尽惟心㑹而巳故曰运神之法纳官符冈六四呪曰天精巳降地魄潜消运返阳神入我天桥仙灵二炁天汉迢迢光归玄关勿扬勿飘八门鎭静天炁内朝长生久视内景逍遥急急如律令玉女符行遶六合不转停功曹符天吏符诸将符诸将符紫阳合明符右符凡书诸符并歩斗如法存运凡欲召将召兵召吏并于符下注将名欲召神祇当注神名指名唿之差将则连粘札牒前凡行用并如意所运学者当自心通戒执着也呪曰天元大将左右吏兵六甲六丁天将天神速至坛下不得稽停元始符命敕降混元正一受持敎吾当权法部神将神部天仙功曹直符听吾令言香烟起处速到坛前太上符命急至勿延汝若违令罚汝隂泉急急如律令召玉堂万二千官君符呪曰玄都玉敕告下诸天坛靖光华千官急前奔云走骑降炁通仙随心所运三界通宣急急如律令収神内养法师曰夫心驰意走神不守身强欲法虽不闻至道亦宜略晓収神之法夫人神本自灵不灵者欲汨之也神本自见不见者妄遮之也凡欲嗣敎宜絶去诸妄与夫交游应尘劳之事虽云未尽除亦宜减省岂不见世人昧迷眞元驰逐外境甘心入死者盖衮衮失眞不觉不知亦不信身之致仙位今嗣敎之士宜与世人相返不可混混纒牵业网故桓眞人云混混太虚中不与衆生羣盖不与世人混爲一羣也凡欲见我神先在定我心我心定则妄亦定妄定则心常清十二时中饮食之外当思微守正焚香定息闭目观空养息绵绵含光黙黙行之有常妄想不生天眞归体定内见心神自现矣此法虽未可成眞亦爲嗣师収神之法不致汨于有爲劳而无功也敬之无忽赤符役将法师曰仙人道士阳神炁足随运随应故不将而将不神而神也世俗道士混杂世网未能通仙须存想以求报应凡欲差将运神先闭息定心勿与人语勿輙返顾存自心如赤日内有某将皆冠带如仪如豆粒大须㬰乗金光而上长成三寸许次出于口立于身畔渐渐长如人形次长成百丈威严可畏随事役之即发符符亦化将形也盖心者人之神合在五官曰君其居位最尊其用亦大故主火配位南方法师以心合故曰赤符合悟于此无上玄元三天玉堂大法卷之二十一无上玄元三天玉堂大法正统道藏三家本三十卷洞真部方法类无上玄元三天玉堂大法卷之二十二冈七保制劫运品第二十三师曰大道生先天先天生太极太极生两仪然后五行分而八卦列吉凶定而刑德生故天秉阳于上三景开明地秉隂于下五岳鎭峙人禀灵于中万物毕备足以成三才而立极也虽然囿形者不能出其形堕数者不能逃乎数是以星辰逆度水火洪灾金木相刑五行制尅一有乖张无非休咎遂致天变则星辰差𨇠水旱相激地变则山摧水沸地震海枯人变则盗贼戎夷兵革时兴盖有如是厄数故太上立太平之教有符制之凡欲使天长存必先保制劫运今立斯品将以经天纬地保国宁家度人出阳九之灾跻世以太平之运岂不休哉禳彗孛法师曰凡有彗孛妖星垂象当告禳星符及诵灵宝十一曜经太上禳星符呪曰天符度世保制妖星天𨇠失度随符顺经帝敕在手鎭静和平回凶作吉妖怪潜形太平符命星官奉承一如告命天罡制星灯师曰用天罡大威德眞光照破恶妖则转祸爲福矣法当用二十八宿列布四维又于内列十二辰以罡光制之毎一位设三灯惟中央斗位及日月止一位一灯而已用麻油三昼夜长明之三时诵呪毎位悬红旛上篆禳星符三日望天门焚之三时上坛宻呪维天有斗威鎭星天罡火之威収灭凶殃妖星煞炁敢示妖𦍙罡火万文肃清十方星煞退度凶丑潜藏顺天之经国家乃昌承天之符灾不能伤四天和炁永保利贞敢有不伏摄付魁罡吾奉太上老君下敎律令敕摄禳日蚀法师曰隂邪干阳日有蚀之宜用此法保禳吉无不利九龙旸谷生光符呪曰隂妖之炁求犯刚阳九龙腾光迸复阳芒顷刻清明大千辉光隂邪孛犯灭影他方乌轮赫光万国回阳急急如律令禳㓂法师曰太白凶之象或失度差𨇠则有孛彗星亦主凶事凡㓂未动则可禳伏巳动则转重爲轻不能加害矣法用道士四十九人建坛设醮拜章如常式至行事时诵偃武呪埋止戈符于西门之外又布七星象皆以砖书符埋之所谓西门者在国则都城之西郡则州城之西县亦如之至夜然太白灯焚符可保太平无事矣禳㓂埋符七星却灾符主将辟毒符辟害符辟煞炁符右法三昼夜灯长明之三时上坛事毕以符及旗刃献太白焚于西北天门之上禳火灾法师曰天之行罚曰水曰火而巳火独爲甚盖不因天谴而遭荧惑之灾者宜以此法禳之五炁隂华玄箓呪曰太隂辰星五炁之神制伏火光妖尘自清上帝有令普护羣生赤云収熖火帝返旌太隂之炁淼淼玄庭急急如太隂玄生帝君律令右呪三时诵各三十六遍以水洒符以湿爲度矣禳火灾告火星符呪曰帝敕荧惑速返炎旌火云灭熖四境肃清万民按堵孽炁不腥符命所告炎星敬听急急如律令制炎帝禳灾灯图厌火光符呪曰南斗火官除毒害离北斗水神灭凶灾一切所求皆称遂万般滞闷悉通开能依经法㝠心醮必当随愿契灵台凡在有心常顶礼祸厄无门輙敢来鎭火光符敕火灭威神呪二章北方黒帝壬癸之精水神之祖虚混泩洺谨召玄龟制伏火精天潢灵涛尅伐丙丁炎赫清净遍化纯隂急急如太隂玄㝠律令太隂玄冥一炁之精纯隂结化制伏离明黒波滃浩赤光散隂中有神君黒衣水庭能伏火丑先天之君洪泉鼓浪甲申程明翻吼巨吽龙咭沙吽扬波四涌隂炁混凝离火退位炎明遁形太上符命火神奉承急急如太隂玄冥律令禳地震法师曰天动地静盖天运乎上地静乎下此隂阳之常理也若地得天象而震动者爲隂阳失序也宜用此法以禳之行持之士先用建坛设后土醮然后告坤鎭紫书玉箓仍备鎭坤玉字然后散坛鎭坤紫书玉箓呪曰五岳鎭坤维九皇持地纪金玉孕华修山川通灵炁四维无倾倚九鼎自安位皇祇保永宁后土政平治急急如中黄安鎭律令坤维安鎭玉符呪曰坤维鎭静九地安宁土垒承符万年无倾妖𦍙消散欣乐太平一如告命安鎭大符禳蝗虫法师曰天之行灾曰水曰旱曰蝗曰虫皆以害苖稼而饥馑也衆生业力自感自召天岂有心哉太上慈悲有禳之法使斯民跻安宁之域也夫蝗之爲灾乃冬雪不降隂中生虫妖乗火而生羽故遇夏能飞害苖损稼盖虫之种子一经雪炁入地三尺一年之内三经雪炁入地九尺一年无雪出地三尺三年雪少必旱蝗出爲灾矣制禳有法宜建坛设醮差官将鼓风送入水中及牒蜅神以收其妖虫也禳蝗焚符呪曰南方朱雀熖烜赫丙丁神失济生羽翼产孕如沙尘九皇藏混沌瑞雪潜驱沉火炁怒生妖长养害苖根吾召社令神主蝗蜅神君立鼓无边风飘沉入海津妖异虫孽散禾稼乐秋成急急如律令禳旱祈雨法师曰凡遇久旱祈祷未应者守令广爲民生发悯雨心具状诣坛乞致雨之意法师备词飞奏三天及天师门下并申牒三界合属然后依仪开建玄坛歩罡作法召集龙神以三日五日七日爲率𦆵得雨霑济别设醮谢恩未霑足以法催之召龙符驱龙致雨符呪曰天地炁通隂阳和同龙乗云雾敢有不从甘泽霑济旱妖灭踪急急如律令太上驱雨符上清致雨符右符并如前法凡投铁符于境域之内渊深灵异之处乃可投符浅水则不可若无源泉窟宂须就灵异井中近江湖则投江湖尤妙投符之际不可反顾以防雷雨暴作盖此大应有如反掌谨之无上玄元三天玉堂大法卷之二十二无上玄元三天玉堂大法正统道藏三家本三十卷洞真部方法类无上玄元三天玉堂大法卷之二十三冈八断除尸瘵品第二十四师曰下元生人动有灾咎末世凡俗相续死根惟尸瘵之爲祸实九虫之传染亦由凡夫劳心损力伤炁淫精眞旣耗于本元邪始传于病炁故玄元悯俗有法救治然疾势多端染习各异屋与食亦能渐染衣与炁易以牵纒斩絶死根庻可复还生炁故于此品示救苦劳之法云治屋传法师曰废宅空房人迹罕到年深日逺病炁犹存盖其屋空室塞不通隂幽郁结邪炁不散患毒常存凡启户开门先入者受其毒神衰者被其祸初染之际毛髪森然嵴膂寒耸此其验也其病伏于灵府客于泥丸散于四肢及其久也其病始发发则喘嗽咯血骨肉干枯寒热交蒸梦魂顚倒此屋传之证也凡断屋传须住交染一月之后便与皈投大道作急治之则十愈八九不然则渐染旣久病势愈深去死无日虽有神力亦无及也治屋传符呪曰叱咄鬼疰速出中庭罡火万丈掣电流铃烧散鬼炁斩伐妖精传尸疰鬼闻符急走入地万丈化作微尘急急如律令鎭病人房四维八方符东方西方南方北方艮方巽方坤方干方钉符呪曰天有眞炁斗府威光破魔伏神驱逐不祥天丁前列电光飞扬金戈铁骑遍布穹苍収捕妖疠断疰除殃汝是飞疰之鬼传尸之殃闻吾神呪急走他方见吾神符急走四方速去速去汝若不去押赴魁罡急急如律令治衣传法师曰夫衣传者生人与患者同卧或因衣服所以熏染成疾盖患者旣死以衣裳帷帐卧具器皿熏蒸秽炁蛊寓其间吝财之家或留爲用贫下之家难以更易因而稔成其祸岂不哀哉其于受病之时夜卧不宁精神顚倒遗精梦泄盗汗寒热凡邪炁客于皮毛经一月不治则入于骨骼两月不治则邪炁已入脏腑矣邪炁之集灵府也一月不治则散于四肢二月入骨髓邪炁之纒魂神也经三月则病已成邪炁入脏腑也经一月则病已见以此观之在急治之爲上今大法中虽有法治之尤恐不早用之而难以治効也凡治衣传之法用符熏治衣服随符卷去长流水中勿顾也病之未成则服三光炁符一月而后可安苟病经三两月恐难起此疾凡一月以后须用问劳符治之治衣传符呪曰天符有命令入斗中鬼神惊怖荡灭妖兇青龙扶左白虎右雄前导朱雀玄武后从传疰飞尸灭迹除踪敢有不去罡火飞锋入地万丈碎身火镕急急如律令治食传法师曰夫食传之治法因与病人饮食汤药余残之物误而食之则传其病炁于心腹亦能成病大扺食传犹可治惟传屋传衣则邪炁中入也深则人受之亦重不易爲力也食传者病人未死盖其病炁传之未全爲可治也苟治不早久亦难治稔爲大病不可不知法用符三十六道作一沓成烟令病者吸咽须强令吞之符尽烟尽爲度初熏时颇难良久颇便但觉咽喉痰生当咳而吐之疰多咳唾如稠涎尤佳凡受邪炁浅则痰少不多受邪炁深则必大呕吐痰涎盈溢则病必愈旣去邪不必再熏惟服三光符以补劳复元炁一月切忌酒色喜怒可保平安矣治食传符呪曰谨敕魂精台光爽灵三田安静尸魄逃形劳鬼遁散九炁齐并符罡急煞劳疰无侵飞疰速去鬼疰化尘穿肢入腹扫尽妖氛眞炁守尸正炁长存急急如律令治传尸总法师曰治传尸瘵不可不知其详也九虫之中而六虫传其六代三虫不传胃虫回虫寸白虫也或五脏钟毒而生或亲眷习染而传六虫大率约一旬之中遍行四穴周而复始三日一食食约五日一退方其作苦百体有痛虫之食也退则还穴醉睡一醉五日其病乍静也伺其退醉之际乃可投符用药不然虫熟于窥伺符药之力难治也一虫在身占一十二穴六虫共七十二穴一月之中上十日从心至头游四穴中十日从心至脐游四穴下十日从脐至足游四穴若投药下符可以审此故经曰六十日内治者十得八九百八十日内治者十得三四过此以徃未知生全凡追虫元眞的世人或以伪术用物爲虫以图小利此乃禽兽之所爲今但服紫庭符静夜预备油铛明然灯烛四畔无令暗𦆵见活物虫走飞即用擒入油中煎投长流水勿顾然十追方有一二应谓不可抗也或患人病轻则虫无形不可追惟梦中见人相别辞去此其验也凡欲求追虫紫庭符在本敎天心法符篆门备载如追虫节次在祖吾敎天心载此后之嗣法敎敬而行之其验如影彰形不可轻泄祕之无上玄元三天玉堂大法卷之二十三无上玄元三天玉堂大法正统道藏三家本三十卷洞真部方法类无上玄元三天玉堂大法宗旨卷之二十四延生度厄品冈九师曰堕于数者不能逃于数囿于形者不能出其形故灵宝经云日月五星亦有亏盈至圣神人亦有休否末学之夫亦有疾伤此皆堕于数而丽于形者然后度厄延生之法所由生也若夫形于无形数于无数物无疵疠鬼无灵响有何厄之可度哉虽然世人盖因尘网纒𦋇幻胶染习非假法力之解禳曷免灾危之困苦况有饥饱劳役暑湿风寒一有乖于调摄动致伤于元炁更值年灾之星临照月厄之㑹加身岁运併冲宅居不利对天设愿口许心违呪诅他人被呪自己妖魈神祟占据妇人飞土飞殃惊伤襁褓稍有失节动则灾厄非頼玄微孰能超度故特于此品详阐救人之法门宻奏斗度厄法嗟夫末学之夫迷心于尘劳之境市朝之士埋头于利禄之途欲贪生而无计延生欲逃厄而无方度厄是皆分以数定患因有形旣体未洞眞自然难保制劫运凡有百六之灾危宻奏髙穹之斗极乃保命全生之祕是禳灾谢过之玄此法乃常人告急之法门回生人要路若使他修上道逹悟眞空炁足神全身安体泰何假他人借力修禳哉净坛符先变神爲眞人服色存九凤在头四灵列衞罡光前指四斗护身呪曰魁𩵄䰢䰢魓𩳐魒谨请北斗七星之精来降水中百厌之鬼速去万里不去者渐死西方太白童子急急如律令大灭秽呪唵嚩唎唵嚩唎喗呶唎哆鸠啰羯咤娑诃延生七符纸捻符初㸃灯时分灯符一道作纸捻㸃灯春夏自魁秋冬自魒次以一道焚香炉内呪曰召仙仙至召圣圣临化此神符合明天心急急如律令太上太清保命延生六合三宫万道玉灵天消地宁肃合七星紫云覆载飞昇上清候七星明明呪曰天幽地浅日月轮转五星长运动吾上象吾制一坛万鬼皆伏神刀一下万鬼自溃急急如律令次启奏具法位上启北斗玄灵七元护命星君今有某甲投诣大道乞求懴悔保护臣令輙按古仪严建七星灯立坛宻醮行持如法列㸃净灯占察吉凶休咎臣今宁神定志养炁归神吉良之时申闻关告伏乞帝眞下降俯鉴丹𠂻允臣奏请余别宣宻醮科次宻谨请七元下降受今关告灯光明暗知吉知凶威神之力万愿皆从次遶灯三匝呪曰明灯摄光游精不飞七魄安守万神总皈日中齐景长处光辉急急如律令又呪曰随罡建斗法炬天星七王来降元亨利贞次正中朝斗灯立逐星焚符入灯盏内存运如法次安命綵符于水盆中安灯前占灯然贪狼灯上可占身位明则吉昏暗则灾巨门上可占寿命明则吉昏不祥禄存上可占福德明吉昏则宜保禳布施祈福文曲可占禄位明荣迁昏迟滞㢘贞可占男女婚姻明合暗离武曲可占新旧疾病明生昏困委破军可占仆妾争讼㦸闘捉捕贼徒明则得昏则失凡人家占人口病患遇以斗灯七耿占之宜加䖍诚一心恭伺昭报须扫洒净室牎隙勿与妇人窥愼勿令猫犬冲突烈火焚好香静夜行事其灯明而熖长直而不散则万事皆吉若灯暗而熖短散而摇烨则不吉青色者乃宅庭伏尸故炁爲人厌禳口舌不宁夜多惊梦隂小不宁赤色者游魂疠鬼地殃血厌飞土飞祸忽生灾殃怪异白色者户门官讼外服不祥惊悸恐怖灶家不安黒色者盗贼失脱出入不宜病者难瘥犯土犯煞旧愿未还暗而复明明而复暗者祖先求荐家亲爲殃初照不省或于翻油盏神鬼纷纷魈通急迫劳虫飞伏病者不痊产鬼侵连难以祈回天意凡有前项乖异宜加敬尽心祈祷恳告歩斗制伏不可慢命綵符请降入醮师曰拜表之法当以实词不必华语恐招妄言绮语之罪戒之先凝神定志九拜行持次出官如法次歩九灵各思九炁次长跪黙奏讫八拜伏表存一身如碧青之圆光泥丸宫有星君如斗形次第聚于天阙之上次存天上北斗九宫各各辉映一青城玉楼二五色玉楼三黄台玉楼四朱台玉楼五素台玉楼六玄台玉楼七九色梵炁玉楼八紫炁玉楼九紫馆玉楼各各金光在天与身中九宫之金光两相交射次舌柱上腭化爲金桥接黄道于空界直到斗口中次运泥丸宫素黄之炁上充九宫下接金桥次运出三五功曹仗灵官吏同賷上桥但见绣衣使者同擎陀二使接奏俯伏桥下待㽞听命良久金光万丈九皇自九宫下从顶中入泥丸但见泥丸九星合而爲一次稽首殿下宻奏呪曰吾有三元三帝卿流光布泽衞我形泥丸上一天帝卿肇精勒字中玄生绛宫中一左辅卿中光坚字四化灵黄庭下一右弼卿归上明字谷上玄入帝一室登上清飞云乗空鸾凤鸣急急如律令次再祝念次纳官灵呪次念度二十四厄次即再念中天大神呪至元皇正炁则取九色之光爲团圆明不见我形但见九炁运化中有七星光光了明良久而退开目醮祭如法纳官灵呪天灵节荥愿保长生太玄之一守其眞形五脏神君各保安宁急急如律令㔶盖法师曰凡人家宅不宁连岁灾病婴仍官事刑狱口舌閗讼死亡相继火盗频併又须审度其人好善积德无诸大过乃可受状与下㔶盖其法甚重不可轻举先具奏帝师及申北斗七星宫东华府南昌宫乞以其名上寄北斗下如子生人上寄北斗贪狼星天门王宫丑亥生人上寄北斗巨门星君少卿王宫并以一年爲度其法于华盖方上以正二三四当子午卯酉之位周而复始以柱一条围二寸四分金铜银铁随力爲之长一尺二寸以象一岁十二月上刻七节每节一眼以象七王宫以净瓶一枚坎地一尺二寸埋之以黄绢一尺二寸上书三台北斗敕字天罡神符内瓶中仍牒城隍其略云大明国某州坊郭郷村某家封某甲等爲某事乞以身命上寄北斗七王宫伏请差拨官吏同本家司命土地等神守护候一年满限之日开㔶修醮谢恩并以每人随年分以绯帛爲一项穿之并投入瓶中仍用铁盏一枚开底窍如宝柱大书三符于盏内候下㔶时立宝柱于瓶中以此套盏㔶瓶口之上题出七王宫节眼别用铁一片濶二寸长七寸亦书三台北斗敕字天罡神符贴节眼之背于盏足上用绯绢系定次用新金漆桶一只髙二尺四寸阔二尺四寸通㔶却瓶子并宝柱铁符以净土周围泥合上用大卓子一只𦋇之仍施卓围其上排列监盖神位每日早晚焚香供养如华盖方上无见成屋者须作小屋覆之欲下㔶时先列圣位隔宿㸃敕字延生灯次日早徃其方焚香变神歩斗握斗诀至坎所念呪曰天爲我盖地爲我载北斗悬星爲我衣裳我藏名于七王宫内流火之央长生度命百有康宁支不能侵干不能伤爲我者太阳不爲我者灭亡急急如上帝敕即存罡炁满坎中存宝柱爲琼楼玉殿便投钱绢等入瓶立柱下㔶时系符盖覆讫再焚香搯斗诀念北斗天中大神呪敕守护神从讫即具酒果钱马供献守㔶神从候一年开㔶时复如前存变至㔶所念开㔶呪曰北斗七星上帝之枢保生护命福庆增余星纪一週灾患消除开此一㔶上奏清都守护神灵各还其居急急如上帝敕即拆㔶収瓶中符绢随醮焚之仍预申牒所属収回兵将及出牒引发回守护兵将合用文字星主奏圣师奏七王宫申东岳申本坛官将牒城隍牒土地等神札㔶盖圣位上清十一曜星君三台华盖星君南斗六司星君北斗七王辅弼九皇本命元辰星官东岳帝君太歳甲子诸官君守护一切官将每日焚香早晚三元八节本命生辰逐位供献并随力柱様符下书文太岁某月日州县郷村弟子某人等各以身命上寄北斗七王宫伏请太阳太隂五星四曜三台华盖南辰北斗本命星君三官四圣八大金刚九天元君十方护法神王六丁六甲天丁力士五雷使者风伯两师二十四炁七十二候太岁太隂甲子诸官君城隍社令家神司命内外神灵并降瑶光眞炁降临㔶中令弟子某甲等灾患消除福祥纷集一如上帝敕命具法位书名押印如法断瘟法师曰人生于世妄汨身心痴迷躯体不能运旋摄养所以风寒暑湿伤于外婬欲酒食贼于内是使一身四大眞炁衰则力弱神惫精髓一摇元气不固瘟疫之病所由生也若夫人能谨起居以避寒暑节饮食养幻躯絶婬欲以鎭元精是眞心而修上道自然形神俱妙炁血光华将见成眞飞举又岂患恶毒之病而求制伏之法耶医经曰冬藏于精春不病瘟此非虚语今以太上慈悲立之制伏之法以度失眞堕劫之人庻几不罹妖怪使人人皆跻仁寿则太上好生之本心也昔甞问师曰此疾何縁而生师曰人身冬伤于寒则春瘟病春伤风则夏泄㵼夏感暑则秋疟痢秋受湿则冬咳嗽此其大略也皆四时不正之气容于灵瘉以邪干正则生灾危故五行爲害身之本递相残克故以瘟疫自五行克害起故曰五瘟师曰神鬼之说盖始以祖师収六天鬼王五部鬼帅乃吹妖散毒之邪人非隂魄之鬼也今祖师以収其五部而归正故总摄瘟司也但五部之鬼自受祖师誓约之后归心正道之久故张元伯以忠信位雷府直符赵公明以威直充玄坛大将余皆爲酆都丑狱之酋长皆不复爲妖也近世人心邪佞妄祀淫祠自取非横鬼由心生病由妄起故下土妖党血食之鬼受诸祭而肆行毒害非五部受制之后果复妄作也盖人心虚妙血炁周通三部八景莫非眞中有神故能却死生神则曰长生大圣君也苟一乖调摄则九户闭塞体不生神行尸寄炁之鬼无知幽魂之鬼盖非特五瘟而巳矣今以太上収六天五部之祖法传流盖可以鎭安五瘟馘斩魔羣故符可以涤荡一身之瘟邪然后以天符摧伏病以正炁安宁此曰救世制瘟之法也老君辟瘟天符天师逐瘟符老君慈悲共眠卧不相染符生汗路符天师断瘟大章谨爲某人请降星君官吏一百二十人治主丁宫収捕境内瘟疫之鬼欲相连染习者断絶消灭又请东方九夷君一十二人南方八蛮君一十二人西方六戎君一十二人北方五狄君一十二人中央三秦君一十二人五部官将各千二百人五部兵士各三十万人及某城邑守宅三将军二十四人官将兵士三千万人一合应章来下于境土之内部封之中四靣八方拒捍攻击严加营护诛斩捉获又请当境社稷一切正神常所祭奠与民祈福者与上件天官将吏布列相应同心併力御备収捕行疫疠之鬼欲杀害天民者上张天罗遮掩飞行鬼祟爲患者下布地网涝漉泉源江河水陆潜形匿影宻害于人者一切捉获驱斥史公业黄奴七子岁分病王五方五瘟疫疠之鬼悉令摧崩瓦解尘走万里不得潜踪放毒枉害良民国境安宁以爲効验云云如常式章法师曰未学之士未能飞神谒帝盖因凡体未眞元神属隂不能上逹当思存以求通逹先运出仙灵官将歩罡如法歩法在罡品中先存五脏之炁化五行之眞结就琼车法驾日月旌旗于下元气海之中乗白炁一道同官吏自崑崙山柱西上至罡风世界日月星界未可登上先歩破罡风罡出罡风至欲界蹑九灵上色界欲界之中皆如世之官府冨豪气象但不见屋宇形迹之事当心历自悟也色界则五色郁勃炁结爲宫殿亦无世之屋宇之形歩起凌三界罡方到无色界之境至此但见金光满前不闻声色向上乃种民天之境皆虚无梵炁也乗梵炁至太清境大见金光四逹不闻不知于金光之中见祖师出示受章俄顷光开后圣坐白光之中不闻声语即奏曰天光烁人凡俗不能上进乞随下士𥝠心化现令臣受敕即见白光化爲一室上无椽瓦下无阶陛似有亦无似无却有耶入堂是曰升堂一见红光即爲吉兆次玉堂皆不见仍前金光满前循天而下归坛即部领所请官将収捕瘟鬼云云吾奉上帝敕命佐天行化助国救民今以某人境疫疠传染未获安宁躬爲飞神上朝玉阙祗受帝敕来至此间汝等至心谛听敕云唵吽吽衆神稽首邪魔皈正敢有恶逆化作微尘急急敕到奉行宣敕讫汝等速遵敕旨疾速収除毒炁出离不毛之地如违一如永寿新制鬼律令即焚逐瘟符诵呪运罡炁逐出四海之外如法老君鎭宅禳瘟符东方南方西方北方床上灶上后向房右符各诵此呪书三光如法吾托身三光之中斗魁之内千鬼万神尽爲吾走使天下精邪皆伏死急急摄摄化化愈愈急如口敕治尸劳法师曰传尸劳瘵皆心受病炁结血凝故也而爲虫者盖由酒色饮食忧愁怒喜眞丧眞乱渐至于此凡爲虫以血凝而气乗之气之养血在胞则爲正气在中则爲癖块凝在心部即爲虫悉由不正其心忧思业縁所至三尸九虫之爲害治之者不可不知其详九虫之中而六虫传于六代三虫不传胃回寸白也或五脏钟毒而生或亲属习染而传疾之𥘉觉精神恍惚气候不由已五心烦燥心肾夜汗仍忪悸如此十日顿然骨瘦靣光验其证也六虫大约一旬之中遍行四穴周而复始病经遇于气生立春后方起食三日食五日一退方其作若一日体有虫之食也退则还穴醉睡一醉五日其病乍静也俟其退醉之际方可投符用药不然虫拒于符药之力其后不能治也一虫在身占十二穴六虫共七十二穴一月之中上十日从心至头游四穴中十日从心至脐游四穴下十日从脐至足游四穴若投药灸可以审此师又曰治传尸劳者先须知毒气与正气行故脏腑有凝则成虫遇阳日长爲雄遇隂日短爲雌其食先食人脂膏其色白五脏六腑一经食损则皮聚毛脱妇人则血闭不行血脉皆损不能荣五脏六腑七十日食人血肉其虫黄赤损于肌肉也故瘦弱困劣饮食不能肌肤筋缓不能收缚二百一十日肉血食尽即食精髓则虫色黒食髓则骨自痿则不能起于床诸虫久则皆生毛其色杂花钟五脏五行之炁传之三人则自能成其状如禽鸟状亦爲品类入肾经则不可救治法之所以载者能谕其后故经云六十日内治者十得七八百八十日内治者十得三四遇此而徃未之生全今以六代所传谨着于后第一代谓于受病后顿觉非常其虫如婴儿皆有长毛又或如鬼状又或如虾蟆皆大小不常令人魂梦昼夜顚倒魂魄飞扬精神离散饮食恶减百体疼痛如此等候其虫遇丙丁食起醉睡心俞四穴第二代谓觉劳痰传受其虫如乱丝长三寸许或似守宫又如蜈蚣又或如虾状令人神常如醉夜对亡人梦寐喜乐皆伤神事心胷满闷益羸昏虚汗发热如此等候其虫过庚辛日食起醉睡肺俞四穴第三代谓人自识病加之心忧其气渐长到本藏盖心动则炁降忧则属肾经其虫如蚁子蚊子或如损血片如鳖状又如蜣蜋又或如刺猬令人三焦多昏日常思睡呕吐菩汁或清水粘涎口鼻生疮唇黒靣青精神恍惚气噎声干汗出如油目昏多泪如此等候遇庚寅日食起醉睡厥隂四穴第四代谓人已爲虫破肺耗心转之脾脏其虫或如乱丝又或如猪肺或如虵令人肠中痰癖如块寒热交杂肚大筋生其嗽微鸣而不能已或噫气或口苦或乱思食皆非常味如此等候其虫遇戊巳日食起醉睡脾俞四穴第五代谓人病多怒气迸其虫如䑕又或身如小瓶儿状浑而无表里背靣或有头而无足或有足而无头又或如精血片形状三虫入肺经而归肾得血变而更也病势难堪惟是羸怠四肢解散百不能堪或有靣色红润如平昔时或有通灵而言未来事者如此等候其虫遇癸未日食起睡肝俞四穴第六代虫或如马尾有两条云是雌雄又或如鳖或如烂面或短或长或如飞禽禽有翅足全者千里传疰疰所谓飞尸也不可以常此法当审而行之可也敎主亲证灭尸虫符问劳符符合形合形三光本法合形合形合形天圆地方六律九章神笔一下万鬼消亡作符体制凡欲下符取虫先以安神固炁符诵敕精魂呪以固彼气呪曰三尸作祸九虫爲殃侵食五脏逃走膀胱𧿞赤或白或青或黄吞符入腹搜胃洗肠扶持百病骨节康强三焦四海五脏六腑符到收获敢不消亡急急如律令次搯斗诀诵天圆地方呪存六丁神三将军二十八宿十一曜在符笔中次书符存火光出笔作符了付病人桃汤服先救云太上老君敎我杀鬼与我神方敎我救世附灭灾殃书符治病万里通光鬼神賔伏人物安宁急急如律令再呪曰破其形収魂附体七魄安康护身去病永保长生衆神凛凛敕到奉行辨可治不可治法师曰凡传尸者有可治者有病巳深重爲邪虫摄正自闭不言血气已絶无可治者当以此试之先以水一盏黙取病人本命星炁诵天蓬呪吹在水中存爲本命星把天蓬印呪指水自存身爲天蓬以水令病人照靣见有黒气即祟若不肯照或索水自照皆爲不可治也又验眉文以决生死眉头青黒目多上视回顾两眉中有黒文有气如丝眉角青气眉毛多脱眉毛低而眉头髙两眉中隐隐气急或皮时动者皆不可治也此法笔口难旣皆在心通旋转者可悟而知之若欲识虫而未能辨色与气者即以问符一道若作以符以随月研朱靣月建书之令病人以乳香汤吞下一食顷以乳香上望日熏手如十指尖皆出毛其病大也中指出多者受病深也但色白者可治黄赤者难无毛毛小皆无虫追虫节次初阶嗣法凡与追虫须先申奏上帝东岳城隍里杜吏兵及超先亡之鬼方可行用入品升堂之师则任意行持不必疑也先令吞三光符以衰邪气次即投符无不中者近晚节次令病人服符仍于本命位上坐如子生人坐子位想斗光𦋇之于夜静时须令前后灯明亮预备沸油铛子不得令病人卧亦不得与言说只令三五人看守须㬰病人或似梦寐中见鬼物来辞别当问姓名或虫自身中出或从衣服坐席间出虫状不一凡动物有形像者当急取捉沸油中煎已并器皆弃长流水中勿顾而还行符呪对病人九天上帝四灵八门七政二玄三素九精太一桃康上诣三清请告帝君摄命黄宁速召七魄伏实神庭若有不祥七星神兵但唿眞灵流浊炼形大神斩伐㭕逐邪精三神和宁血尸沉零神归绛宅触向利贞使我神仙长保劫龄急急如律令次唿三尸彭琚彭质彭矫与符俱化升仙阶又呪曰台光幽精爽灵又呪曰尸狗伏矢雀隂吞贼非毒除秽臭肺七惑开尔善门邪门闭塞上升仙都俱化七德催生治产厄法师曰母以情欲受胞子以爱縁托体盖子非母不能出世母非父不能施生子非贪爱因縁不能有体由是有因有縁生果生报治产之法非由出也盖子母合炁育形及其分形诞育自非夙昔之恩未断当生之𡨚结未知则不能生也故子母来以恩则其子生易长长而聦明曰冨曰贵皆不劳力而荣归父母也苟子母以𡨚仇来大则有横生逆生之厄甚则有不生诞之忧次则将长成已去否则狼狈以危亲是皆𡨚愆之所至也今于𡨚愆之甚者立之救治之法保胎中以衞生次以催生终于速生皆有次序及夫旣育之后以待长成有鎭心符及鎻𩕄符开胃安魂治惊之法皆具于后所以示救世之良法也保胎符师曰胎炁弱虚当以三光符如本法作以补助生炁衞生符呪保神安鎭衞我身形五脏神君各保安宁取三光炁灌笔叠书前呪先斗诀次归日君诀复斗诀出此符孕在一月两月服之催生符合形右符取本月旺炁书之张符系于孕在六月七月服速生符合形又符合形治小儿惊啼符合形鎻𩕄朱陵符朱陵帝君敕合形炎神炎神火铃火铃上通紫府下彻幽冥斩妖煞鬼无不当行火铃帝君火铃帝君急急如律令治小儿惊符以柴头一叚黄纸朱书用三光炁书符将符安房门上无上玄元三天玉堂大法宗旨卷之二十四无上玄元三天玉堂大法正统道藏三家本三十卷洞真部方法类无上玄元三天玉堂大法宗旨卷之二十五保制劫运品冈十师曰大道生先天先天生太极太极生两仪两仪生五行五行分八卦八卦分九宫是皆由五行生克所以孕育形炁也故天秉阳子上三景开明地秉隂于下五岳鎭峙人禀灵于中而万化毕备是以成三才而立极也虽然有数则有运有形则有劫有劫必遭是以五行之不停生杀之互贼之所至也故天体清虚湛然无可窥之迹故歴万劫而终不坏地势重浊终有变迁星辰好恶难逃逆度水火相击则有洪灾金木相克故有争尅风轮持地水炁浮天四大合和五行相制一有乖张无非休咎遂使天变形上地变形下星辰相纒水旱相沙兵冦时起有如是数有如是厄故我太平下敎大敎流行凡欲保天长存必先保制劫运今立斯品将夫经天纬地保国宁家度人出阳九之灾跻入太平之运岂不休哉禳彗星回福降祥法师曰此符乃赤天摄星之枢要当歩却星罡存变爲黒煞眞君次飞歩斩灭凡书符先诵太上煞鬼黒敕书符呪曰唵吽吽衆神稽首邪魔皈正敢有恶逆化作微尘急急敕到奉行歩罡呪吾是洞中太一眞头戴七星歩四轮手把龙劒巽上立以离廵行直至坤震兊艮宫须结界此中不得藏妖氛禹歩魁罡向干亥迤逦天门谒帝君再乗五色升天霞真形忿怒震天门青宫直入充生炁驾出苍龙入丙丁大赫赤天三界熖素精煞炁列刀兵归来再返屯干位蹑歩七星灭怪星天符一下灾星退天戈一损干坤清归奏言功后圣君唵嚤呪天魔吽吽顺帝摄请黒煞真形符敕符呪北方玄天杳杳神君至破碎魔军应有妖星恶怪摄付斗魁之下受死唵吽吽衆神稽首急急奉行行持法师曰凡有彗星及一切妖星示怪当拜禳星章以祈平安次飞奏北极大帝乞制妖星然后建坛设醮关㸃十一曜南北二斗星灯早朝具申状及将请黒煞大神行用务在精䖍退朝诵玉清消灾制魔经午时拜禳星章存运与断瘟章作用一同退朝诵度人经晚朝歩罡存爲翊圣周游八方行诛法也盖禳则两无所伤各各安妥胜则必有一危盖非太上好生之化也嗣敎者合悟此禳火灾法师曰五行四大之水火爲无情凡欲制火先运水德建坛设醮如式早朝歩水德制火罡发水星符命悬水德玄旛符道衆诵太隂玄冥呪午朝敷露鎭火玄符火神灭威符晚朝拜欀火章给符散鎭水星制火符命太隂玄呪太隂玄冥一炁之精纯隂结化阳明灭形黒炁滃浩赤光返隂中有一神黒身水庭能灭火丑先天之君洪泉鼓波甲申呈明翻吼巨呌龙咭沙神海波四起屠波义眞天火絶炎帝提乏神千目散水毒唇合惊急急如太隂玄冥律令水德旛鎭火符号五斗隂华玄箓此符用皂绢长一丈二尺闰年添一寸黄书敷露洞案上晚朝同符烧告火神灭威符黒帝壬癸精结混泩洺谨召制伏炎荧神乗驾天潢水尅灭丙丁君走遁急入地四方皆纯隂急急如命违者天刑年月日吉时告下玄一制火玉符告下三炁荧惑宫王者云云给散鎭禳宻讳道场上坛三时禳火呪北方壬精君五炁玄龟凝吹波鼓洪泉散水凝坚氷黒气混天地隂光凝太清天一玄玄炁泩洺混神溟涬开巨浸荡离逐阳精四海天龙窟八方尽隂精天门敷森森午位灭妖精急急如北方玄水律令禳地震法经云天动地静盖天运于上地静于下此隂阳之常理也若地得天象而震动者是隂阳失序也宜用此法以禳此灾行持之法先用建坛设九垒皇君醮仍用三界同坛如法先早朝告神宁玉简焚于西南方仍各具掌记令道衆诵赤书玉字午朝再诵赤书玉字埋鎭坤地玉简至拜地震章散坛安鎭坤维大箓五岳鎭坤维九皇鎭坤紫书玉箓赤书玉字虚娄惒维阿罗之妙延由玄都敷晶音晓寂空幽玄森蔚光元梵光黎眞九天坤元无量劫尘元丽空明婆那㪍㪍龙罗鬼神大梵行光中黄元发宅浮刀鎭天㑹监仙禳日食法师曰日者君之象亦中国之象太阳正中照耀下土使天下葵倾草偃尊仰天光若日有食之是以阳光失德则有灾咎宜用此法鎭禳以祈福佑建坛之法如式朝告九龙旸谷生光符诵呪午朝复拜禳日食章晚朝诵丹天生光隐讳如法九龙旸谷生光符躶形赤足急踏天门鼓吹隂毒来犯南阳九龙腾云赤凤翺翔顷刻天清大千辉光隂邪妖怪灭影他方唵鸟轮神天光洞阳急急奉敕摄黄纸朱书前符后告文用方函如法题云告下九阳宫丹天眞火隐讳焕辉炳熖煌煓烗焃𤊉烔烛𤈐𤈛燳焴炎裂炽焻烜燿烨灯炳焕𤍤爖焬炎炑秌唵日神晶奉咤摄禳蝗蝻法师曰蝗虫之灾乃冬雪不降隂中生妖乗南方之火生羽爲虫故能尅苖损稼盖虫之种子触处有之一经雪炁入地三尺一年之内三经雪炁入地九尺二年二丈若一年无雪出地三尺逦迤三年雪不降积蝗虫之灾出矣制禳之法建坛设醮如式早朝檄牒主捕蝗神次牒城隍司杜令生风吹逐各连粘符在前午朝拜章如式晚朝诵呪如法南方朱雀熖云禳旱法师曰凡遇久旱祈祷未应有眞切至诚广爲一切发无量心来投状乞致雨者乃可书符行用先具奏三天门下天师门下及申三官江河海府去处太山府四渎五湖龙君名山洞府仙眞风伯雨师等衆及牒杜令等神然后歩罡诵呪三朝上坛如法若雨霑足更不投符如未霑足次用铁板长一尺二寸阔二寸四分书篆如法太上驱雨符倒海铁劵致雨符右用铁劵阔二寸四分长二尺四寸朱书用夹袋封投龙洞俟雨足仍前収起三朝上坛口敕太上老君在九重天上万重深云之中骑麒麟有敕令下界大眞王乔马怡之龙王差出月直日直时直三龙吏等行雨急急如后圣老君律令敕此口敕乃太上金口敕祕云建坛用四直神设于四角西南火光流精君东南玉雷皓师君西北虚精太华君东北洞阳幽灵君此四神乃天一之精龙神之祖呪曰护明元妃素华金天英斗魁玄灵神太一元君统水兵蓬莱使者都水庭弱水莹彻无纎凝总摄海渎翻四溟四溟之神天一精太阳行水九坎埛中有洞阳玄幽灵玉雷皓师迅发声巨乗太华天马程流精玉光奔火铃黒云叆叇海炁昇下澍百川雨如绳敷寸之泽成满盈雨师元𨽻罗㬋星急急如律令三时上坛以水洒之投铁札符罡祈晴散水法师曰祈晴之法建坛设醮如常但洞案前设日光炎帝风伯大神二位行遣如祈雨式三朝诵呪早朝发符命午时催晴日光火轮符此符用红纸朱书牒前申状三朝上坛口敕太上老君金口所敕今日某时仰天清地白日月照行急急如后圣老君律令敕日生火轮呪日中火光天中阳精大明朗耀金光火明日中太华髙阳明魁星辅弼天元庭玉辉大宝元中賔勐兽天龙荧惑星火光太一元君平火光大圣金童君太极大帝皓流金急急如律令三五歩罡法师曰歩罡者强身活炁之法安魂制魄之诀也三五者在道爲三炁在天爲三天在耀爲三光在神爲三元在人爲三魂也五者在道爲五老在天爲五行在曜爲五星在人爲五脏祖师曰三炁爲三光之精三光爲精神之主五行爲五星之祖五行乃害身之贼故学者能修而登眞使三光归三炁使五行归五德三魂爲三光五脏爲五炁五炁复归三炁三炁再归一炁自然成眞也故曰人得以长生不能修者使三光爲三尸三尸爲三途五炁爲五行五行爲五苦是爲人八难也此是谓三五也罡者纲也布斗爲歩牵纲运纪所以名刚也又曰刚者阳也歩中自然之阳以制隂魔则斗魒之星乗光于大赤天则名刚也昔天师曰北斗者中斗也中斗九星歩变九灵歩是谓之星刚故一象太极二象天地三象三光四象四时五象五行六象六律七象七星八象八卦九象九灵也但九灵流传旣久不得其诀今故立罡图以九灵祖罡爲之首此罡乃歩法之祖也禹歩之宗也返复歩之则无施不可近世之此爲豁落斗者盖源流于此也歩法不必多繁但心通九星足蹑九灵身全九炁自能通逹也故今世所得之罡多讹今特简而示不繁之妙也拜章破罡风歩虚法超凌三界罡歩虚法召出仙灵官将罡朝天奏谒罡制魔伏怪罡三台罡巳上诸罡并诸法之祖有歩无呪存心不存法太平下敎再传禹歩制五行修身伏魔罡无上玄元三天玉堂大法宗旨卷之二十五无上玄元三天玉堂大法正统道藏三家本三十卷洞真部方法类无上玄元三天玉堂大法宗旨卷之二十六师旨直指品劒一师曰玉堂乃天心祖法之内秘万法之所宗三界所仰自汉天师以来独传心印别无杂术惟正而巳正者不邪之谓欤天以正而覆焘地以正而载持炁以正而运行鬼神以正而役使人以正心而正身心不正则邪念生六欲起流爲禽兽沉爲鬼爽在世不正身爲姦邪爲悖逆道皆不可入眞仙之阃域也今玉堂大敎之出世原于正一天师正则不邪一则不二嗣吾敎者有五等凡在世厌尘希眞之士初入坛受天心正法十卷行之三年无轻师慢道之心无始勤终怠之念则许再词受初阶七品行及无过进二品佩玉坛正品印受髙奔玉经行及一纪验得即非偏庻市井庸流及不是舆台皂𨽻刻胥虐吏及非是宫观愚蠢𥨸食方许传付无上宗旨二十四品并三奔宝箓玉堂三景之印玉景陞堂之印爲嗣敎支师支者分𣲖列流之谓也此传不限名数但系有官君子儒墨俊士皆可佩持禁传市井道流也今世道流多是无告困极四民不収始投名进纳黄冦盖非本心入道恐轻贱玄文遗失秘旨罪罚不赦巳上系四等传度独于第五等系的传系代嗣师惟正传一人付二十四禁典玉书付宣和斩邪劒降眞制魔之印经三十年方许传代今以𥘉品初阶传度其文省其用简人人皆可奉行亦可望洋于玉坛也登坛之日弟子肘歩赍信誓词虽官髙位贵不得慢眞侮道当九拜盟坛而受也从此佩玄旨不违师旨自此登神仙路入希夷之门也若或不遵此训妄传轻授则三官紏愆四司録过天司示宪七祖受考于风刀已身充役于长夜万忏不洗千眞难赎在谨于传付而巳夫行初品宗旨当日谨修习渐与世事相踈不得混同尘俗作诸不韪事久久戒行昭着当次第传度也夫行初品宗旨在服郁仪结璘之炁惟勤于存运久而眞炁灌注嘘呵成眞不待容心而鬼神畏服矣旣受法巳毕当以大道爲宗祖动心正念勿起邪心夫行初品宗旨毎旦习诵眞经眞呪蚤作奏香黙而存之不在出声惟心相应不可以事夺而失其常规也夫行初品宗旨遇有凶邪恶祟害民者当一准正敎务在必行若有畏心及有謟心反求告于鬼神者是执心不专得罪至大三官紏罚不赦不原夫行初品宗旨当以正念役使天神将吏不得稍用血食以杂灵炁违者三官罚罪夫行初品宗旨当以三光爲主盖三光者天地之眼目隂阳之根本造化之宗祖当存心运眞与帝眞三景相混爲一不惟制伏三界束縳魔灵则自巳身有光明万邪畏伏辟尸逐病得道长生以入仙眞矣夫行初品宗旨日存三光而服炁夜间存斗以歩罡使身与神爲一神与身同炁炁混融方可爲嗣敎之士矣夫行初品宗旨当先行三八谢罪之法凡半月一节炁当出身中官将拜表存修如本法行之不怠则身爲无过之人始可言嗣宗敎夫行初品宗旨毎日服三光符都匠符以俟感应夫行初品宗旨戒在淫怒常以慈悲应世割已周人不得攻师伐本妬贤嫉能口是心非嚚讼争闘素或有之截自今日攺行率德常以一人我等𡨚亲逺财利去姦謟寡色欲持斋戒爲心也夫行初品宗旨凡奏香时存五色炁自五脏出结爲华盖上通空玄官吏在空中彷彿瞻见如此则所奏易逹也夫行初品宗旨凡书符当入室存定染笔成符闭息心呪不在作声握固勃然有勿犯之色身正而正心静而神应矣夫行初品宗旨当以一眞合道当离种种边一切外物勿得于心见物莫生贪念当思世事无常惟道长久当存一眞则虚无当应一灵矣夫行初品宗旨毎出入当存天丁将吏功曹玉女左右罗列庻下邪不敢侵正炁纵𥝠动止存之如故夫行初品宗旨夫妇当相见有时如毎月十直庚申甲子本命三元三㑹朔望八节五腊当异寝思眞常能各居敬如賔友则尤爲至妙夫行初品宗旨不得内藴狡贼之心外示慈祥之态不得贪非已之物应营求当以义合得之违者许自省愆攺行谢过不许重犯记之夫行初品宗旨事父毋以孝不以贪冨易其心顺奉常令喜恱一咈所亲之意是谓不孝不孝罪大无所贷原夫行初品宗旨父母殁当随力精思祈告上帝拔度出幽上生天堂若父母不出幽隂自已仙功亦不能成就母忽夫行𥘉品宗旨兄弟宗族外亲逺戚待以和好不许各党其一而生事生嗔怨以失骨肉之恩违者三界鬼神不伏役使谨之夫行初品宗旨当行规矩凖绳之内存心一有不合宜事随心攺正期与圣贤比肩不可自卑常萌妄作之心天司检察三官紏劾风刀立至切宜戒谨朝眞谒帝品师曰小兆凡人也饮食男女其欲与人不异令乃得佩箓行法穪爲法师或星冠霞裙欲侣仙圣此心未宁一炁仍肴乱淫爱触秽荤辛䐬腥当知若何可以谒上帝于虚无之表也苟无清明之法则不能感格反以招愆尔故曰虽有恶人斋戒沐浴亦可以事上帝此之谓也旦暮烧香诀先以左足入户勿得回顾回顾则致邪当一念寂然存左青龙右白虎前朱雀后玄武功曹玉女乗吾五脏五色之炁俓上三天当一举思之更无滞碍觉身中燠燠然微暖是眞炁合德也有事祈请诀兆于常时数数㸃检已身入靖黙坐不思凡俗之事炁宇旣定顶中虚阔有金楼玉殿有天尊金容坐其中久久存之觉眞炁映顶门响内微热此常时诀也有事之时亦如此存运已身恍然跪于天尊前黙祷所祝之事万无不应此宗师节文训后学母曰初阶此乃升堂入室妙诀也秘之母泄凡俗也有斋醮时奏香兆当心无外思内无杂想只见目前皆是眞光梵炁紫碧之炁弥满前后一切不思直上十方香方方眞炁下映与香烟接于炁中彷彿见无鞅眞圣官君细雨宻雾来降各方次至洞案前见香成五色功曹符吏在空中己身恍如升上三天亲见三清玉帝扣齿三十六通咽液九过然后依科行事师曰初阶入道性易流荡则心疑不可示以繁文也于简易中存观妙在不言之表矣若能进品升玄自此而至嗣宗神仙不难学也启奏诀凡启奏治病行符先存上丹田元始中丹田道君下丹田老君次三宫三眞人并如巳身先存下丹田老君与心中道君合而爲一立在顶中如金殿中坐已身跪拜宻奏所行之事立有感应烧香诀凡烧香并令烈火次多捻香入炉中谓之丰香丰者多也令烟炁勐一举上逹无㽞滞若香烟断灭火力微𦕈不能超眞逹灵矣应捻香尚左手左手者净手也右手亲秽不可捻香也入户诀凡立坛有户在东南乃巽位地户若靖中入户则以靖门爲户举步从此入先于巽上叩齿十二通心三拜右足先进左足随之先存功曹使者四人龙虎君二人立左右又存满室青黄白三色云炁次存香烟成五色存直上至金阙前次九拜或心拜亦得叩齿诀凡叩齿者是集眞而集神凡人体炁散心炁耗眞炁不应须用集之所以叩齿者击动天门而神炁应故左叩爲鸣天钟右叩爲击天磬凡制伏驱降则用之至于当门齿上四下四共八齿相叩谓之呜法鼓法鼓者所以通眞挌上帝凡朝奏则用之上下三叩成二十四通谓之呜法鼓者帝当知比搯诀凡搯诀者所以通眞制邪役将治事诀各不一诀有七百余目今所用者不多四维八方自四指根逐节数共十二目以按十二辰于内又分出八卦七星九宫三台各主其所行之事又当约而言之惟中指中文爲玉淸诀侧左爲北帝诀又名大煞文此二诀总三界万事宜按行之书符诀书符者惟要心定不思外事又要㸃记散形庻几下笔时神不走炁不乱若对本念诵下笔成符眼动意随心驰笔乱必不能感应须心与符一符与心俱取炁不必回顾吹炁不在作声下笔书符谓之自传喜神盖言心定而端的也后品内亦言之甚详令初阶先宜知此斋醮对越诀斋醮中朝谒须按仪式及身与心混融常存见金阙于髙髙之上巳身不觉在坛惟觉在九霄之上凡口诵心存之一切不顾如比则大有感格非止外仪也卷帘符飞符时呪曰虚无空玄炁混玄元聚而无形散之可噡一眞不动举目玄台髙髙无上至尊示灵恍惚有象金阙崔嵬右符朱书凡卷帘时存玉阶金阙了在目前飞符化景诵呪合眞然后卷帘也出入斗罡品师曰兆身凡身位卑与眞相隔未能混融幽显则行尸走鬼之徒焉能通眞耶夫斗者万法之枢纽隐显之机缄感孚之间彼静而此动此作而彼应如形之有影如谷之传声自然之应耳此玉堂玄妙非比其他文具难行之书品目不多口诀简易于此可以降眞光服元炁可以格帝眞伏魔神无施不可约而言之不出存运之妙也师曰斗在天主张万物代谢四时统运隂阳降炁应人之身形通人之关窍注人之五脏其妙无穷其功无尽用之者在乎诚而巳矣戴履斗凡戴履斗者头上戴斗足下踏斗于驱邪用之呪曰头戴魁罡足履火光天帝命我祛逐不祥敢有干犯摄赴魁罡朝眞斗凡朝眞戴而不履存罡火向前以遏魔试呪曰七星煌煌头戴天罡外邪远遁去郄不祥乗云驾空上朝元皇召将斗凡召将履而不戴存罡火向前随步起呪曰蹑魁乗罡威鎭十方召神神至摄鬼鬼亡三界稽首吾爲法王存眞斗凡兆出入起居动静存眞使眞炁应而唿召速当存七星常在巳头上使光映已身呪曰正炁周流七星𦋇头表里洞映光彻重楼尸邪亡坠万神衞周卧斗凡兆于睡卧之际存七星在身使魂魄不走万炁归宫则外邪不敢干试呪曰北斗灵灵魁魒覆身拘魂制魄夜卧安宁万神守舍炁炁通神含斗升斗凡兆有事祈眞必先存斗爲升天梯上接斗宫入斗口坐待报制伏斗飞身出户上叩帝尊眞炁合德下塞鬼神尸秽消散急急如律令呪曰飞罡合炁佩衣四斗威制六天战除九丑天下兇邪伏死吾手天下鬼神随吾口走魁罡左右斗柄随身白炁混混灵光合形鬼神见我魄丧魂惊妖精见我化作微尘师曰行此品须是心宁炁一无外杂思尽力爲之则大有异应也无上玄元三天玉堂大法宗旨卷之二十六无上玄元三天玉堂大法正统道藏三家本三十卷洞真部方法类无上玄元三天玉堂大法卷之二十七劒二升降二景品师曰玉堂以髙奔日月爲宗祖相推以及人可以治病除邪养之自巳可以通眞致仙故髙奔之法未易行必进品方能存受夫升者奔之义也降者及人及巳之义也夫天地以日月爲昼夜凡隂阳寒暑莫不由之变化故动天地感鬼神莫先乎此旦望服日月法呪曰唵縳日啰军奴利娑诃日中五帝真炁速降穿腹入脏炁冲炁壮即吸炁九口九咽觉腹内暖如此三度爲之行及一年炁壮神旺行符呪水报应自然呪曰唵縳月啰㗶啰娑诃月中皇君五眞夫人眞炁下临穿兆身庭保仙长存万年不倾即吸炁九口九咽觉腹内暖如此三度爲之行及一年炁清体灵治病伐祟报应自然升奔二景法兆于静夜入室静坐絶思去念存心中出赤炁结云舆已身登舆冉冉直上日宫见日中帝君赐兆太阳育眞之符服之同帝君降泥丸中良久忘形叩齿咽津退兆行奔日毕复如前存思贤中出白炁自顶出结云舆已身登舆冉冉直上月宫见月中皇夫人赐兆太隂育眞之符服之同皇夫人降泥丸中良久忘形叩齿咽津退此二景之道每日乗暇入室勤而行之久久有常竒妙异应不可具述劒二二书符灌笔法次搯日君诀存日在靣前有五色炁自日中出灌笔中呪十二遍吸十二炁入笔呪曰太阳眞光阳火九芒下注笔锋书符转章长生久视辟除不祥次搯月君诀存月在靣前有五色自月中出灌入笔中呪十二遍吸十二炁入笔呪曰太隂眞明眞水荡形眞光入笔灌注符眞逐秽除邪保神护身行毕然后任意书符若书二光符更搯罡念呪唵喗哒唎娑诃存升日月毕回坛服太阳太隂育眞二符诀太阳育眞符太隂育眞符驱除制伏品师曰下元甲子生人福薄德寡吉庆避之独于鬼魔妖厉易于侵凌因而殃注延及门族或自逢其丑怪罹夭枉故太上示驱除之令立制伏之法使魔无干犯人跻寿康岂不羙欤然敎法一出流传岁久道听涂说隐眞出伪破裂正法以致用之不灵驱之不应残文断䇿玄妙无传其在奉法传度之軰也故今此初阶本非立等殊符度縁世人浮好有始无终轻贱秘文𩔖同儿嬉因立初阶以觇其受道之资质尔若其果能专志则传正宗嗣大敎实从兹始可不谨欤师曰今立初阶驱除制伏之品非谓有所隐于此而不备于彼也此品乃以师旨所传最易行最易应者在是当思遇之不易行之亦难也其中秘妙有禁典所未载者今先録之以示初学也宜鍳之师曰鬼气盛行江南百粤之地爲最多盖尚鬼信邪之俗因而自作不靖引惹妖邪凭凌作怪顽俗不知其害已也故多信向被其毒者反謟事而不悟所谓鬼炁纵横上干云霄炁腥熖触犯天地天眞怒而不降魔试喜于独胜故世上𥝠家香火庙宇寺观居多假托之鬼神不有大法主嗣行正敎其妖孽岂易荡除也师训初阶之小兆曰凡治祟治大祟当悯小祟何谓大祟神庙之羣党山林之倚附寺观之借祠皆其大祟也其祟根连千里穴通四方枉害良民死入其党积之岁月强魂横魄触处占据希求血祀散毒害民无日无之故治其一祟则羣祟争羣索失利就戮则四方千里响应竭其徒倾其党以战正法小兆若有一毫退念则羣妖得计正法不行人被其毒矣哀哉所谓小祟特幽魂尔可悯其沉滞当令托化若易于治小祟难于治大祟失太上立法之初意矣治大祟羣党就一平符敕符呪上帝颁符天令威严天蓬黒煞玄武鎭天统领天兵丁甲后先火阵四布雷风轰喧搜空检地翻倒山川敢有逆鬼冲犯吾前罡火焚荡掷火飞烟寸斩不赦永鎻幽泉上帝敕命风火急传吾奉北极紫微大帝敕右符存北极大帝在头上四圣列旁四空黒云戈甲纷纭兆靣奉北帝付此符吞入口火光四迸雷声喧轰便开目书符用全幅黄纸研朱靣北书之此符上帝极刑可以鎭贴宅庭则四维鬼神出界九里若焚于怪地天将行威扫荡地界方三十里寂静书符时志诚当入室黙奏坐定然后书之大煞文北炁三官总治搜邪符劒二六午右符谓之三官十八将报应符应有一切兇恶鬼神恋体顚狂及作诸妖异侵害生人者宜书此符用金钱甲马于中夜焚于中庭及书此符与患人熏烟床帐房室及焚化爲灰烬在志诚行此大有异报也治邪蛊呑魔食鬼符上靣下面右符北帝诀朢斗罡书之此符可服则身中鬼魔尽吞㗖消㓕若鎭贴则鬼魔见而吞食无余此符乃天蓬大威德吞魔食鬼之法也无上玄元三天玉堂大法卷之二十七无上玄元三天玉堂大法正统道藏三家本三十卷洞真部方法类无上玄元三天玉堂大法卷之二十八三光祖符品劒三师曰道之玄微无形而不可见无质而不可寻求以取効信惟日月星有形质之可睹也学士能知三光玄微採虚中之实寻无中之有则推之成变化行鬼神格天地愈疾病莫先于三光也故委聚之顷以内合外以有证无以正破邪其功岂可量也哉右符万法之祖也保调眞炁破㓕万邪功德巍巍不可称述百千万变皆从此符中出故作用尊妙爲万法之宗岂特驱邪而巳当以轻薄黄纸研生朱闭息书之毎服三道针穿灯上烧之入净水或汤吞服日进三服夜进二符大病不过两日十服自然痊可旸乌眞火九芒秘符师曰旸乌眞火九芒符者日光符也旸谷日出抟桒之地也乌乃日中三足鸟也乌鸦也其鸦三足法木三炁木能生火故也日有九芒阳数也此符极热极暖治一切沈寒痼冷泄㵼转筋寒颤自汗靣黒唇青手足厥逆吃噫吐痰腹痛自利皆宜服之毎服五符捻作小丸子靣南或东枣汤吞下右符存天上赤日九芒在空中与我靣前对有火乌飞入吾口中直入心中如金色口吐火良久天中日中火光如针九芒于中有赤炁直照兆心其乌飞出乗光将出一吸开目吹笔上然后㸃朱书之符成治一切寒冷衰暮之病有回生之大造焉日君诀午炁玉蟾眞水十芒秘符师曰玉蟾眞水十芒符者月光符也玉蟾爲月魄之神也蟾极隂𩔖其色白象金金生水故芒以十数者成数耦是爲隂也此符极凉极清冶一切热毒凡发热潮热骨蒸内热手足心烦热以至狂言靣赤发渴及一切热证如脏腑结闭小便赤淋咽喉肿痛口疮牙烂痈疖巳溃未溃眼赤肿痛以此符服之毎服五符捻作小丸子靣东或西冷水下本法只作三转右符存天上皓月十芒在空中与我靣相对有玉蟾跃入吾口中直入贤中如银色口吐眞水良久天上月中水炁十芒于中有白炁照兆贤中其蟾出乗光一吸开目吹笔上然后㸃朱书之符成治一切热病有回生之功焉月君诀水炁役召将兵品新颁驱邪院将吏天罡杀鬼大将军上元将军唐宏中元将军葛雍下元将军周武三元麒麟使者武刚中雷公勐吏辛汉臣急摄将邓子信急縳将毛当信斩鬼头沥血将刘炎斩鬼头沥血将刘志斩鬼头沥血副将章自明五方缚鬼传送护身大将李信立大力天丁崔舒宣大力天丁卢机权大力天丁邓阳光大力天丁窦行文上方吞魔食鬼大将钟鑑下方吞魔食鬼大将胥光浮左青龙神君孟章右白虎神君监兵前朱雀神君灵光后玄武神君执明中勾陈神君黄庭拽煞鬼神君大威德已上二十四员凖新颁玉帝敕命许初阶小兆随符役使召呪曰干清坤灵二炁交并左日右月神室光明飞罡挟斗佩带七星万神拱侍三界遵承有召急至闻唿即临敢有违令责罚非轻谨召某神疾速降临急急如北帝敕存运诀心者神之舍也万法从心生心生而法生法生则神随念现前故知一切法自心生也兆初学初眞尔性不彻心未通根器狭小力量轻浅未可到无心无法之地当法自心生凡役一将召一将先存定其心使外念外想不入内思内想不出一意澂彻存其神在心中如豆大渐大次出耳立吾前服色任意则所差所役者自此而变化自然而发逹自此而运行自此而合天地之鬼神无施不可若认土木爲神指虚空爲将以血牲爲礼所谓妖中生妖引惹魔党害道败法不惟身役九幽受罚隂治则阳世不能辅正有悞施行终不能跻仙班入圣域也可不谨戒哉师曰兆勤而行之无怠无过当次第保举以进九品自九品有功无过换阶受二十四品若能主一无心二不退转二纪之后承师之后嗣其正宗何不可者亦在乎兆行之专信之笃奉之久然后次第而至也今此七品宜谨戒而行之后之二品共爲九品九阳数也切宜谨戒毋玩视爲不切则三官五帝举兆入昇仙之班矣已上七品格言并大观元年正月十五日至七月初七日累受大敎主天君宻降口诀自后至宣和元年品书禁书并降笔以传眞在绍兴戊寅也天君降靖中如婴儿声惟时中与弟子翟汝文亲闻笔记也初阶之士宜进进无退当次第独得传宗矣苟执心不专耽酒嗜色者不传也传宗也非仁德君子愼勿传无上玄元三天玉堂大法卷之二十八无上玄元三天玉堂大法正统道藏三家本三十卷洞真部方法类无上玄元三天玉堂大法卷之二十九祈眞度厄品师曰祈眞者告斗法也斗爲天上喉舌之司凡世人罪福穷逹寿夭莫不由之故有上天谴责下鬼诉诬冢讼徴唿先亡复连等事有一于此祸患随之轻则所患轻重则所患亦重若非行急告之法易以感通虽积香成山𤑔烟弥世则不能通逹感格也故格言有曰已性如火法犹硫黄触之则应亦犹是也斗法虽甚多小兆初阶未易区别人冗志乱曷能清一也今特以急告祕章具于斯品宜按行以诚则眞格天兆凡朝斗祈眞其权在擎陀二使此二神专一㸃检醮坛精洁若不䖍诚此神奏报上眞不降又掌世人罪福生死专在九皇夫人内妃玉女应奏章是此神通逹若不存降则章奏不逹徒劳修设又通进玄司请降恩命专在四直使者九皇灵官绣衣使者通事舍人若不存降则眞诚不逹擎陀不降则帝眞不知徒费香花不能照应又兆犯淫秽食荤辛心念不清身形不洁虽召眞吏亦不降格四司紏过罪至不测谨之兆朝斗不得近屠宰酒肆閧市淫室当在虚堂大宇宫观最佳不得犯触忌哭声近僧尼入坛法师忽冲见僧尼尸柩鸡犬猫孝子白布衣人如或在坛有之并不降不应兆存运之时不请炁则眞不应不服符则身不灵不存神则眞不降须在炁合神交精通内感倐忽昭格如接语言昔唐有水部郎中张说居于霅水生子九岁不能言后祷张水部祠下祭于卞山神忽降言曰汝生子时有触犯斗府可急告之盖神昔事斗有秘法甚简传付张说位至宰相有秘法埋句曲大峯之顚今大敎兴行此法出世兆宜秘之先告斗当用净蓆四领茅花结盘七枚每一枚如楪大净茶七瓯枣汤七盏油饼七楪果七饤香七炉灯七盏靣北祭之时兆膝行至每星七拜宻祷所告之事以急奏状烈火焚香炉中次兆入室存想心拜九拜存五脏出五色炁想成金桥接空界见斗府七宫皆金楼玉殿良久见绣衣使者引过桥迤𨓦见紫云路中见九皇品官朱衣方心曲领九梁冠引兆登陞入本属星殿奏事但见金光不可正视兆奏事毕𦆵见红光便爲𠃔奏即从旧路归入妙门良久嚥液叩齿退化坛符呪曰清清灵灵眞炁扫氛空玄眞像玉局一层神炁接降朝拜髙尊呪曰太虚无象云路清平二层玉坛随心化成妖氛寂静人道安宁呪曰眞光欲降玉局三层空玄有象衆妙之门请仙仙至降圣圣临诚心所感斗极降灵右飞三符存化玉坛三级紫云髙升空中有金光接斗次焚驱魔符呪曰太上清道役使天兵驱龙驾虎掷火流铃云路荡灭罡风鬼羣眞火前戮戈㦸后刑敢有不顺斩首屠形鬼妖寂静迎降髙眞焚腾报符呪曰天宇炁清护兆飞神所祈得请使兆通灵二眞腾报速遂愿心存髙眞降世符呪曰玉帝赐臣许臣祈眞今日吉庆心香上升七眞来降治病除精降福消灾愿保安宁师曰凡世人疾苦患难奚暇拜章奏表盖事急所以行急告之法当于简易求眞可也法当用轻黄纸一尺二寸髙六寸细书兆衘位具事由不得过一百字并用朱书写毕作八折又作四折用封角只题云小兆臣某谨奏谨封差斗中直事功曹赍传焚烈火香炉中但令烟勐勿令熖起一靣存拜烟过収坛急奏状式小兆臣某今据某郷贯某人年月日时建生见爲何事乞求帝眞解释𡨚仇和顺年命使灾厄速退得赐平安臣谨爲仓卒上急告奏状上诣中天北斗某星宫玉阙下伏乞敕命即赐施行立伺报应臣俯伏坛前恭俟玄旨师曰此法乃张水部急告茅盘祭斗之法简古易行不繁不陋报应最捷与禁典中符命似同而小异兆可接行不必贪多后有縁法则禁典终有所属也无上玄元三天玉堂大法卷之二十九无上玄元三天玉堂大法正统道藏三家本三十卷洞真部方法类元上玄元三天玉堂大法卷之三十劔四坛顶威仪品东方七宿玉符羽章呪曰角箕七宿炁贯青天生育仁功造化大全辅我飞昇上朝太元南方七宿玉符羽章呪曰南天井轸熇炎之灵长育离明焕赫朱陵鼓舞生炁畅我阳神西方七宿玉符羽章呪曰奎参七宿声应清商皓炁回环劔刄光芒化育万宝统摄羣灵北方七宿玉符羽章呪曰斗壁之精壬癸精英黒玄光透下彻泉溟五炁灵君上属统临已上各依方位列灯于坛之中级南西北岸日宫玉符羽章呪曰烜赫朱龙驾乗火轮九芒紫雾下开重隂炼成火膏昇入离明月宫玉符羽章呪曰金光散彩光耀圆明玉兎胎圆育我元神清泠一滴荡凡濯尘斗魁玉符羽章呪曰天机旋转以成玄功上有七眞辉煌昊穹循环昼夜运行不穷南辰玉符羽章呪曰六司炳耀上鎭丹天生炁自然霭和灵烟鍊我魂𠔃以成上仙东岳青帝玉符羽章呪曰东青之炁下结灵山中有丈人环列仙官生炁盘盘衞眞玄坛南岳赤帝玉符羽章呪曰丹明眞火运降南方屹崒玄山通我心关阳和一布隂秽潜藏西岳白帝玉符羽章呪曰素灵沆砀山势嵳峩金光号令白帝玄歌炁入自然妙合冲和北岳黒帝玉符羽章呪曰隂灵玄岳五炁下通上应黒天水炁溟蒙飞玄水帝上朝玉容中岳黄帝玉符羽章呪曰中天巨鎭通我黄庭斡旋元化总制万灵神游来下衞神纳眞东海玉符羽章呪曰苍波皓渺境接扶桒铁嵴虬龙威雄四张稽首玄坛啸歌洞章南海玉符羽章呪曰羣洋雪浪上与天通下有玄虬赤熖神龙介族幽灵上朝帝宫西海玉符羽章呪曰西沙鼓浪混混苍溟下有幽鳞蒸云吐隂部领隂宫靣朝玉庭北海玉符羽章呪曰玄天五炁水府之精涌泛洪波黒帝尊灵苍鳞执圭神朝玉京江渎玉符羽章呪曰天源混混下导灵江水帝之司神龙分郷羽衣玉佩振袂朝阳河渎玉符羽章呪曰九河眞𣲖上接崑崙鸟母羣飞㑹集龙门水伯稽首上朝玉尊淮渎水神玉符羽章呪曰淮流精激源号灵川下有神君居于洞渊桐栢眞人掌此仙源济渎玉符羽章呪曰滔滔济水原出天河中有隂宫吼以灵鼍元君羽衣歩响琼珂师曰玄坛威仪毕备则内生敬畏外景尊崇所以邪念不起眞念常存然则下学之士借此可以通髙眞逹幽灵岂小补哉坛式东方鎭天青灵玉符呪曰空碧炼眞炁融融结胎婴混秀玉光辉九炁回阳精森然郁长椿翠柯散清隂上通郁仪府髙奔赤火轮右握卯诀思东方九青之炁盘旋勃勃入坛叩齿九通咽津九过肝中青衣九人自左耳出南方鎭天丹灵玉符呪曰云房唱玄歌赤炁散离明朱雀吐炎雾赤帝熖荧荧烜赫三炁备重隂忽开明上有朱陵府炼形归一眞右握午诀思南方三赤之炁盘旋勃勃入坛叩齿三通咽津三过心中赤衣三人自左鼻出西方鎭天皓灵玉符呪曰流铃双劔鸣金声振天庭皓素凝玄象虎啸吸晶明上有清英郷玉楼商炁清结玉辉长夜圆明开八溟右握酉诀思西方七素之炁盘旋勃勃入坛叩齿七通咽津七过肺中白衣七人自右耳出北方鎭天郁灵玉符呪曰洪波鼓苍溟玄天激清泠黒帝稽首歌琼声入杳冥丹元一炁备内有玉容婴返胎朝上阙清号圆玉轮右握子诀思北方玄一之炁盘旋勃勃入坛叩齿五次咽津五过肾中黒衣五人自右鼻出中央黄灵鎭天玉符呪曰黄云霭灵根五帝朝上门炁炁归丹碧洞空炼仙魂中圭鎭八极坐有黄庭尊玉章朗然诵飞羽乗华轩右握中文思中黄一之炁盘旋勃勃入坛叩齿十二过脾中黄衣十二人自顶出师曰此五方鎭天玉篆羽章上可以安宁国家扶持休运下可以修持性命逐怪除邪济死度生无不资用是乃五帝内音非世之常辞也叩齿统说师曰叩齿者集身中之阳神也然亦所用各异凡祈眞叩圣通天感地则谓之鸣法鼓法鼓乃当门四齿合下共八齿三叩共二十四通所谓左齿则名金钟右齿则名玉磬当知其妙吾身无疾是谓眞人叩鸣法鼓集我阳神上通玉阙朝奉髙尊万魔束首永得长生卷帘玉阶朝天眞符呪曰道妙无形天寂无声散之不失聚之弗成杳冥有像恍愡眞精结爲瑞相即像成眞愿开玉户拜谒髙尊急急如眞科律令玉京空玄见相玉符呪曰太初之炁无爲自然虚元有像悬自空玄包含万有飬化神仙视而不见听之莫传后先莫辨玄之有玄愿开灵造亲拜玄元急急如眞科律令朝元自然祕符呪曰宝帏已开玉相光回入宝珠中听法徘徊神心澄济福慧俱来保我飞仙上升玉台急急如眞科律令钟磬召和祕法师曰钟阳声磬隂声凡坛陛成则击金钟玉磬以召和非特召和乃集隂神阳灵交合其炁故金钟叩二十五下者法天也天之数二十有五玉磬叩三十下法地也地之数三十又隂阳欲其交合也故钟磬交叩三十六下一隂一阳共七十二以接七十二候也然则阳极则隂生隂极则阳生故剥复相更否泰相代隂不能全隂故返其阳声则玉磬叩以九下九干数阳也阳不能全阳故返其隂声则金钟叩以六下六坤数隂也唿隂神玉符呪曰元始一炁黙运元精谐音恊律激浊扬清幽寥妙炁妙炁初凝盘旋空洞天中之音聚精降炁运出眞声隂声交奏召集万灵召阳神玉符呪曰静中生动返隂生阳太音入妙空谷游扬声应气求交合宫商声声相应运化玄坛激阳之声合天之刚阳神交合眞气混康三日九朝歩虚经云髙仙大圣一日三朝玉京山奉斋行道飞行虚空所以下土朝眞之仪必倣于此夫一生二二生三故取一日三朝也三复生九故三日九朝也法当早朝则思上丹田之阳神朝元尊于泥丸午朝则思中丹田之阳神朝于绛宫晚朝则思下丹田之阳神朝于丹田复从本处乗炁而出早则乗泥丸之青炁朝元始午则乗心中之黄炁朝道君晚则乗肾中之白炁朝老君使内炁以合外炁外神以符内神则一瞬之间报应如响矣一日清旦行道衞灵呪混洞玄章逐隂生阳赤景上照金房昭彰玄坛朗朗天门咸张眞仙降现魔试潜藏回光玉户炼养神王九炁已备飞昇玉堂一日临午行道衞灵呪金轮大赤光耀紫微帝君降令摧毁魔蜚三天降光六洞辟非三部安逸九门无亏纯阳赫奕诸仙归依上奔火府朝修郁仪一日落景行道衞灵呪霄映梵炁弥罗九清停停圆照照彻坛庭香云结秀慧烛光明九幽开晦业道长春玉光焜耀琼房开扉金光不夜与仙同昇二日清旦行道衞灵呪清景髙辉隂幽尽披洞虚旸谷眞仙髙飞火云已迸金轮不迟摄炁泯合光满羽衣扶桒启运青阳交驰朝拜大赤服炼玄微二日临午行道衞灵呪烜赫朱神上朝玉京八门守衞六天散隂天光齐景地府澄清赤符内运黒丑潜形天丁威勐摧击魔精尸邪亡坠永保仙龄二日落景行道衞灵呪净明眞景明星罗天眞仙乗驾上圣临轩云结香篆宝盖眞田玉清神母赐悟玄玄天地交泰万劫绵绵混一造化飞昇玉轩三日清旦行道衞灵呪东华启煇至眞回车洞阳照耀光彻云衣上谒玉境通眞悟微徘徊梵炁服炼金泥神阳列备清明四施周天劫运永保无亏三日临午行道衞灵呪中景赤轮天神上眞鎭塞鬼路妖魔不侵五阳返六一隂散形玄宫安泰三景澄清炼就刚体保合大明力研克祸与天合神三日落景行道衞灵呪玄虚内景天地齐并隂阳已济刑思相成髙辉皎素照我天庭玉眞齐降玄房开明饮服黄气保道证眞五炁同㑹三官澄清发炉出官清旦召出臣身中三五功曹左右官使者侍香金童传言散花玉女五帝直符直日香官各三十六人出临午召出臣身中洞明功曹上神仙灵三炁阳神三五正一飞龙骑吏混合玉女日直香官各八十一人出落景召出臣身中三官神仙九户眞人玉光金色神童宝光玉女丹房圣衆各六十四人出建坛召出臣身中三五功曹九阳成身仙吏九炁灵童八门神仙符吏三炁正神直日香官各二十四人出净秽九凤符呪曰谨请北斗七星之精降此水中百秽之鬼速去万里不去者斩付西方白童子唵缚唎唵縳唎喗奴利哆鸠罗羯咤娑诃九鳯破秽图净身符呪曰秽炁巳消尽三关混混清金楼照玉室髙结玄元君二十四眞具形神昇杳冥急急如眞科律令净心符呪曰赤宫主神炁梵炁逐光飞炼就眞人舍尘劳无所思静朝玄上阙甘露凝琼酥急急如眞科律令净口符呪曰华景天辉照琼房玉液通重楼连十二玉乳迸泉宫濯荡尸尘秽法鼓和金钟急急如眞科律令净鬼符呪曰隂散阳复来玄关玉户开彭尸化灰烬午夜击天雷火光迸天门眞人灵驾回急急如眞科律令合神符呪曰眞阳守神舍炁返成天眞尸邪自亡坠藏身入圆明灵炁混一元三神朝上京上有光明宫徃来道自成急急如眞科律令三炁三宝牌师曰凡入户烧香常时早晚先在户外叩齿十二通先进右足存功曹使者四人绯衣大䄂又存玉女四人龙虎君二人又存满天青黄白三色云炁次存五色腾烟一如朝谒之仪也无上玄元三天玉堂大法卷之三十