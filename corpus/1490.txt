妇人大全良方妇人大全良方目録上钦定四库全书子部五妇人大全良方目録上医家类卷一调经门月经序论第一精血篇第二产寳方序论第三王子亨论第四月水不调方论第五月水不通方论第六养生必用论经病第七室女月水不通方论第八室女经闭成劳方论第九血枯方论第十月水不利方论第十一月水行或不行心腹刺痛方论第十二月水不断方论第十三妇人杀血心痛方论第十四崩暴下血不止方论第十五崩中带下方论第十六崩中漏下生死脉论第十七妇人白浊白滛方论第十八妇人天癸过期经脉不调方论第十九妇人血分水分肿满方论第二十卷二衆疾门极一方总论第一产宝方论第二博济方论第三冦宗奭论第四通用方序第五卷三妇人中风方论第一妇人中风角弓反张口噤方论第二妇人中风口噤方论第三妇人中风不语方论第四妇人风痺手足不随方论第五妇人中风自汗方论第六妇人臂痛方论第七妇人贼风偏枯方论第八妇人偏风口㖞方论第九妇人血风心神惊悸方论第十妇人失血过多心神不安方第十一妇人风邪颠狂方论第十二妇人飞尸血厥方论第十三卷四妇人血风身体骨节疼痛方论第一妇人血风白虎歴节走疰方论第二妇人血风疹瘙痒方论第三妇人虚风头目眩晕及心眩方论第四妇人血风头痛方论第五妇人项筋强痛方论第六妇人腰痛方论第七妇人腰脚疼痛方论第八妇人脚气方论第九卷五妇人劳疗序论第一二十四种蒸病论妇人骨蒸劳方论第二妇人血风劳气方论第三妇人风虚劳冷方论第四妇人冷劳方论第五卷六妇人热劳方论第一妇人客热方论第二妇人寒热方论第三寡妇寒热如疟方论第四妇人恶寒方论第五妇人血风烦闷方论第六妇人血风攻脾不能食方论第七妇人梦与鬼交方论第八妇人伤寒伤风方论第九妇人热入血室方论第十妇人咳𠻳方论第十一妇人劳𠻳方论第十三妇人喘满方论第十四妇人风痰方论第十五妇人心胷嘈杂方论第十六卷七妇人呕吐方论第一妇人霍乱方论第二妇人翻胃吐食方论第三妇人血膈方论第四妇人鼻衂方论第五妇人吐血方论第六妇人痃癖诸气方论第七妇人疝瘕方论第八妇人八瘕方论第九妇人腹中瘀血方论第十妇人症痞方论第十一妇人食症方论第十二妇人积年血症块方论第十三妇人血气心痛方论第十四妇人血气心腹疼痛方论第十五妇人血气小腹疼痛方论第十六妇人两脇胀痛方论第十七妇人心腹胀满方论第十八卷八妇人淋沥小便不通方论第一妇人脬转不得小便方论第二妇人小便数方论第三妇人遗尿失禁方论第四妇人小便出血方论第五妇人大便不通方论第六妇人风入肠间或祕或利方第七妇人泄泻方论第八妇人恊热下利方论第九妇人滞下方论第十妇人痢后呕哕方论第十一妇人大便下血方论第十二妇人痔瘘方论第十三妇人脱肛候方论第十四妇人隂肿方论第十五妇人隂痒方论第十六妇人隂冷方论第十七妇人隂挺出下脱方论第十八妇人隂中生疮方第十九妇人伤丈夫头痛方第二十妇人交接辄血出痛方第二十一妇人交接他物伤方第二十二小户嫁痛方第二十三卷九求嗣门陈无择求子论第一褚尚书求男论第二妇人无子论第三千金翼求子方论第四温隐居求嗣保生篇方论第五妇人大全良方目録上妇人大全良方目录下钦定四库全书妇人大全良方目録下卷十胎敎门姙娠緫论第一娠予论第二受形篇第三论胎敎第四孕元立本章第五凝形殊禀章第六气质生成章第七转女为男法第八卷十一脉例第一诊妇人有姙歌第二验胎法第三胎杀避忌产前将䕶法第四月逰胎杀第五十干日逰胎杀第六十二支日逰胎杀第七六甲旬逰胎杀第八太史局日逰胎杀第九食忌论第十孕妇药忌歌第十一卷十二姙娠门姙娠随月数服药及将息法第一姙娠恶阻方论第二姙娠痰逆不思食方论第三胎动不安方论第四姙娠漏胎下血方论第五姙娠卒然下血方论第六姙娠惊胎及僵仆方论第七姙娠胎上逼心方论第八姙娠忽然下黄汁如胶或如豆汁胎动腹痛方第九姙娠误服毒药伤动胎气方论第十姙娠心痛方论第十一姙娠心腹痛方论第十二姙娠中恶方论第十三姙娠腰腹及背痛方论第十四姙娠小腹痛方论第十五姙娠心腹胀满方论第十六卷十三姙娠数堕胎方论第一姙娠胎不长养方论第二姙娠胎动安不得却须下方论第三姙娠堕胎后血下不止方论第四姙娠日月未足欲产方第五断产方论第六姙娠咳𠻳方论第七姙娠吐血衂血方论第八姙娠子烦方第九姙娠烦燥口干方论第十卷十四姙娠中风方论第一姙娠风痉方论第二姙娠腹内鬼胎方论第三姙娠伤寒方论第四姙娠时气方论第五姙娠热病方论第六姙娠伤寒热病防损胎方论第七姙娠热病胎死腹中方论第八姙娠疟疾方论第九姙娠霍乱方论第十卷十五姙娠泄泻方论第一姙娠下痢赤白及黄水方论第二姙娠大小便不通方论第三姙娠小便不通方论第四姙娠子淋方论第五姙娠遗尿方论第六姙娠尿血方论第七姙娠胎水肿满方论第八姙娠腹内钟鸣方第九龚彦徳孕痈方第十姙娠不语论第十一姙娠伤食方论第十二姙娠脏燥悲伤方论第十三卷十六坐月门产寳方周颋序第一将䕶孕妇论第二滑胎例第三月空方位例第四逐月安产藏衣忌向方位第五推妇人行年法第六体𤣥子借地法第七禁草法第八禁水法第九入月预备药物第十催生符第十一卷十七产难门产难论第一杨子建十产论第二催生方第三郭稽中产难方论第四产难子死腹中方论第五产难生死诀第六卷十八产后门产后将䕶法第一产后调理法第二产后通用方论第三产科序论胞衣不出方论第四产后血晕方论第五产后颠狂方论第六产后狂言谵语如有神灵方论第七产后不语方论第八卷十九产后乍见鬼神方论第一产后脏虚心神惊悸方论第二产后心惊中风方论第三产后中风恍惚方论第四产后所下过多虚极生风方论第五产后虚汗不止方论第六产后冒闷汗出不识人方论第七产后汗出多而变痓方论第八中风口噤角弓反张方论附产后中风方论第九郭稽中产后中风方论产后中风筋脉四肢挛急方论第十产后热闷气上转为脚气方论第十一卷二十产后遍身疼痛方论第一产后腰痛方论第二产后恶露不絶方论第三产后恶露不下方论第四产后余血上抢心痛方论第五产后恶露不尽腹痛方论第六产后儿枕心腹刺痛方论第七产后小腹疼痛方论第八产后寒疝方第九产后两脇胀满气痛方论第十产后积聚症块方论第十一产后血瘕方论第十二产后余血奔心烦闷方论第十三产后虚烦方第十四卷二十一产后口干痞闷方论第一产后血渴方第二产后乍寒乍热方论第三产后方论附产后蓐劳方论第四产后虚羸方论第五产后风虚劳冷方论第六产后腹胀满闷呕吐不定方论第七产后呕逆不食方论第八产后霍乱方论第九卷二十二产后伤寒方论第一产后头痛方论第二产后咳𠻳方论第三产后喉中气急喘促方论第四产后口鼻黒气起及鼻衂方论第五产后咳癔方论第六产后血崩方论第七产后月水不调方论第八产后月水不通方论第九产后四肢浮肿方论第十产后腹痛及泻痢方论第十一产后赤白痢疾及虚羸气痢方论第十二卷二十三产后痢疾作渴方论第一产后大便祕澁方论第二产后大小便不通方论第三产后遗粪方第四产后诸淋方论第五产后小便数方论第六产后小便不禁方论第七产后小便出血方论第八产后隂脱玉门不闭方论第九妇人隂蚀五疳方论第十产后乳汁或行或不行方论第十一产后乳汁自出方论第十二产后吹妳方论第十三产后妬乳方论第十四乳痈方论第十五卷二十四拾遗方产乳集将䕶婴儿方论等谨案妇人大全良方二十四卷宋陈自明撰自明字良父临川人官建康府医学教谕是编凡分八门首调经次衆疾次求嗣次胎教次妊娠次坐月次产难次产后每门各立子目总二百六十余论论后附方按妇人専科始唐昝殷产宝其后有李师圣之产育保庆集陆子正之胎产经騐方大抵卷帙简畧流传亦尠自明採摭诸家持纲挈领于妇科证治详悉无遗明薛已医案曾以己意删订附入治验自为一书是编刻于建阳余氏勤有书堂犹为自明原本前有嘉熙元年自序称三世业医家蔵医书若干又徧行东南所至必索方书以观其用心亦可云勤矣干隆四十三年三月恭校上总纂官纪昀陆钖熊孙士毅总校官陆费墀妇人大全良方原序妇人大全良方原序世之医者于妇人一科有専治妇人方有产寳方治以専言谓専攻也方以寳方爱重之也盖医之术难医妇人尤难医产中数证则又险而难彼其所谓専治者产寳者非不可用也纲领散漫而无统节目疏略而未备医者画于简易不能深求徧览有才进方不效辄束手者有无方可据揣摩臆度者有富贵家鄙药贱而不服者有贫乏人惮药贵而无可得服者有医之贪利以贱代贵失其正方者古云看方三年无病可治治病三秊无药可疗又云世无难治之病有不善治之医药无难代之品有不善代之人此之谓也仆三世学医家藏医书数千卷既又徧行东南所至必尽索方书以观暇时闭关浄室繙閲涵泳究极天人採摭诸家之善附以家传经验方萃而成编始自调经讫于产后凡八门门数十余证总二百六十余论论后有药药不惟其贵贱惟其效纲领节目灿然可观庶几病者随索随见随试随愈仆于此编非敢求异昔人也葢亦补其偏而会其全聚于散而歛于约期使无憾云愚者千虑必有一得君子毋以人废言峕嘉熙元年八月良日建康府明道书院医谕临川陈自明良父序妇人大全良方辩识修制药物法度辩识修制药物法度凡药有宜火宜酒者有用子用皮者有去子去皮者有去苖芦者有别研入药者有煎成汤去滓后入者若此之类各各不同今备于前无复更註于逐方之下辰砂雄黄雌黄石硫黄伏龙肝太隂𤣥精石已上并研令极细如麫无声为妙禹余粮代赭石磁石自然铜紫石英云母石太一余粮已上并用火煅令通赤酽醋淬如此七次或十次方可研令极细如麫或用水飞尤妙赤石脂白石脂阳起石青礞石梁上尘绛矾青矾白矾石膏滑石苏合香油竹茹桑寄生木通罂粟殻阿魏葛根麻黄人参北细辛地榆葳灵僊柴胡前胡羌活独活白薇紫苑秦芁茜根藁本升麻漏芦防风桔梗已上并洗去苖芦细切晒干秤用木香沉香丁香檀香白芷官桂藿香荆芥薄荷紫苏诸香药并不可见火或急用宜多纸裹怀用北艾败酱喝起草泽兰叶紫苏藿香荆芥薄荷香薷栢叶茵芋大青莽草樗枝菴䕡石楠叶石韦枇杷叶已上并去梗取叶以纱隔去尘土惟紫苏藿香饮药中宜兼嫩梗大能下气黄连石菖蒲舶上茴香北茴香葫芦巴破故纸蛇床子薏苡仁紫苏子菴䕡子葶苈子黒牵牛牛蒡子芫花已上并隔纸炒香五味子木鼈子巴豆车前子兎丝子香附子金毛狗骨碎补石斛卷栢甘松肉苁蓉当归川牛膝并去芦酒浸半日不可太过久则失味洗浄慢火焙干切方秤分两五加皮桂心海桐皮黄蘖皮杨梅皮白鲜皮杜仲厚朴桑白皮并削去粗皮细切方用惟杜仲厚朴每一斤用生姜一斤研取自然汁罨一宿次日炒令黄色甜𤓰子𤓰楼子冬𤓰仁杏仁桃仁郁李仁酸枣仁栢子仁皂角川椒山栀缩砂白豆蔲益智草果㯽榔大腹子肉豆蔲山茱茰诃子川楝子大黄三稜蓬莪茂郁金狼毒紫河车神曲半夏曲麦牙谷牙白姜天雄附子草乌川乌五味并用灰火炮裂去皮尖脐用天南星吴茱茰半夏二味并用汤泡七次半夏曲生地黄熟地黄滳乳香延胡索贝母山药川芎芍药知母续断小蓟根巴㦸牡丹皮枸杞根石莲乌药麦门冬天门冬逺志黄芩已上有心者并搥去心只取肉焙干秤用青橘皮橘皮二味用温水洗浄却于砂盆内磨去白焙干秤枳殻茯苓茯神猪苓已上三味并去黒皮细切焙燥秤苍术白术二术并去芦切细焙干却以麦麸炒令黄燥用甘草黄耆甘菊花旋覆花鹤虱诸花并去蕚蒂血余童子小便龙齿龙骨虎头骨虎嵴骨天灵葢虎前胫骨龟甲鼈头鹿茸并用酥炙黄紫梢花鹿角胶阿胶二味并细切以蚌粉炒燥如珠方用桑螵蛸眞珠母玳瑁犀角羚羊角诸角宜用马龂先镑取屑怀为末方可入药牡蛎地龙乌贼骨殭蚕穿山甲水蛭䖟虫蚖青红娘子斑猫蜈蚣全蝎蛇蜕蝉蜕石蜥蜴蛤蚧乌蛇白花蛇二蛇并用酒浸一二宿去皮骨取肉炙香用仍经久不蛀晚蚕沙鼈甲五灵脂干漆猪羊肾及肝鲤鱼鳞猬皮獖猪左悬蹄甲露蜂房蚕蜕牛角䚡并用火烧存性研为细末用鹿角霜麝香獭肝并用研细为末用荷叶莲蓬㯶榈用荷叶中心蒂者生用益母草鬼臼鬼箭羽五倍子麒麟竭汲药安息香乳香琥珀五味并细研妇人大全良方辨识修制药物法度妇人大全良方卷一钦定四库全书妇人大全良方卷一宋陈自明撰调经门月经序论第一岐伯曰女子七岁肾气盛齿更髪长二七而天癸至任脉通太冲脉盛月事以时下天谓天真之气降癸谓壬癸水名故云天癸也然冲为血海任主胞胎肾气全盛二脉流通经血渐盈应时而下所以谓之月事者平和之气常以三旬一见以像月盈则亏也若遇经脉行时最宜谨于将理将理失宜似产后一般受病轻为宿疾重可死矣盖被惊则血气错乱经脉斩然不行逆于身则为血分劳瘵等疾若其时劳力则生虚热变为疼痛之根若恚怒则气逆气逆则血逆逆于腰腿则遇经行时腰腿痛重过期即安也逆于头腹心肺背脇手足之间则遇经行时其证亦然若怒极则伤肝而有眼晕脇痛呕血瘰痈疡之病加之经血渗漏于其间遂成窍穴淋沥无有己也凡此之时中风则病风感冷则病冷久而不愈变证百出不可言者所谓犯时微若秋毫感病重如山岳可不畏哉精血篇第二饮食五味养髓骨肉血肌肤毛髪男子为阳阳中必有隂隂中之数八故一八而阳精升二八而阳精溢女子为隂隂中必有阳阳之中数七故一七而隂血升二七而隂血溢皆饮食五味之实秀也方其升也智虑开明齿牙更始发黄者黑筋弱者强暨其溢也凡充身体手足耳目之余虽针芥之歴无有不下凡子形肖父母者以其精血尝于父母之身无所不歴也是以父一肢废则子一肢不肖其父母一目亏则子一目不肖其母然雌鸟牝兽无天癸而成胎何也鸟兽精血往来尾间也精未通而御女以通其精则五体有不满之处异日有难状之疾隂已痿而思色以降其精则精不出而内败小便道澁而为淋精已耗而复竭之则大小便道牵疼愈疼则欲大小便愈便则愈疼女人天癸既至踰十年无男子合则不调未踰十年思男子合亦不调不调则旧血不出新血误行或渍而入骨或变而之肿或虽合而难子合男子多则沥枯虚人产乳衆则血枯杀人观其精血思过半矣产宝方序论第三大率治病先论其所主男子调其气女子调其血气血人之神也不可不谨调护然妇人以血为基本气血宣行其神自清所谓血室不蓄则气和血凝结则水火相刑月水如期谓之月信不然血凝成孕此乃调爕之常其血不来则因风热伤于经血故血不通或外感风寒内受邪热脾胃虚弱不能饮食食既不充荣衞抑遏肌肤黄燥靣无光泽时发寒热腹胀作痛难于子息子藏冷热久而劳损必挟带下便多淋沥忽致崩漏经云腹中如块忽聚忽散其病乃症血涸不流而搏腹胀时作寒热此乃成瘕或先后爽期虽通而或多或寡究病之原盖本于此王子亨方论第四论曰经者常候谓候其一身之隂阳愆伏知其安危故其来必以月太过不及皆为不调过于阳则前期而来过于隂则后时而至其有乍多乍少断絶不行崩漏不止亦由隂阳衰盛寒热为邪详説于下月水不调方论第五夫妇人月水不调者由劳伤气血致体虚风冷之气乘也若风冷之气客于胞内伤于冲任之脉损手太阳少隂之经冲任之脉皆起于胞内为经络之海手太阳小肠之经手少隂心之经也此二经为表里主上为乳汁下为月水然则月水是经络之余若冷热调和则冲脉任脉气盛太阳少隂所生之血宣流依时而下若寒温乖适经脉则虚若有风冷虚则乘之邪搏于血或寒或温寒则血结温则血消故月水乍多乍少故为不调也紫石英圆治妇人病多是月经乍多乍少或前或后时发疼痛医者一例唿为经病不曽説是隂胜阳是阳胜隂所以服药少得有效盖隂气胜阳则胞寒气冷血不运行经所谓天寒地冻水凝成氷故令乍少而在月后若阳气胜隂则血流散溢经所谓天暑地热经水沸溢故令乍多而在月前当知隂阳调其气血使不相胜以平为福紫石英禹余粮人参龙骨川乌官桂桑寄生杜仲五味子远志泽㵼当归石斛苁蓉干姜川椒牡蛎甘草右为细末炼蜜圆如梧桐子大每服三五十圆空心米饮吞下指迷方同加减呉茱萸汤治冲任衰弱月候愆期或前或后或崩漏不止赤白带下小腹急痛每至经脉行时头眩饮食减少气满心忪肌肤不泽悉皆主之呉茱萸麦门冬干姜白茯苓牡丹皮南木香苦梗甘草当归北细辛防风官桂半夏右㕮咀每服四大钱水一盏半生姜五片枣子一枚煎至七分去滓空心温服治妇人室女经脉不调脐腹冷痛恶心腹常胀满至晩则増宜服小乌沉汤吞下艾煎圆姜黄散治血脏久冷月水不调脐腹刺痛川姜黄蓬莪术红花桂心川芎延胡索牡丹皮当归白芍药右为细末每服一钱水半盏酒半盏煎至七分热服桃仁散治妇人月水不调或淋沥不断断后复来状如㵼水四体虚翕不能饮食腹中坚痛不可行动月水或前或后或经月不来举体沉重惟欲眠睡多思酸物桃仁粉草半夏赤芍药生地黄泽兰叶川牛膝当归桂心牡丹皮人参蒲黄川芎右为粗末每服五大钱水盏半姜三片煎七分空心去滓温服月水不通方论第六夫妇人月水不通者由劳伤血气致令体虚受风冷邪气客于胞内伤损冲任之脉并手太阳少隂之经致胞络内血絶不通故也冲任之脉起于胞内为经脉之海手太阳小肠之经也手少隂心之经也此二经为表里主上为乳汁下为月水风冷伤其经血血性得温则宣流得寒则澁闭既为风冷所搏血结于内故令月水不通也又云肠中鸣则月水不来病本在胃胃气虚不能消化水谷使津液不生血气故也又云醉以入房则内气竭絶伤于肝使月水衰少不来所以尔者肝藏于血劳伤过度血气枯竭于内也又先唾血及吐血下血谓之脱血名曰血枯亦月水不来也所以尔者津液减耗故也但益津液其经自下也诊于肾脉微澁者是月水不通也又左手关后尺内浮为阳絶无膀胱脉也月水则闭又肝脉沉而急隐之亦然时小便难苦头眩痛腰背痛足寒时疼月水不来时恐得之时有所堕坠也月水不通久则血结于内生块变为血瘕亦作血症血水相并壅澁不通脾胃虚弱变为水肿也所以然者脾候身之肌肉象于土土主尅消于水水血既并脾气衰弱不能尅消故水气流溢浸渍肌肉故肿满也产宝方论论曰经脉不通日久此非细事实为沉病若是室女经脉不通初因贪食酸咸之物遂致血脉干涸变成劳疾若因经脉正行误食热麫生冷房室遂成此疾腹内颗块误认为胎时日稍深必见困笃养生必用论经病第七初虞世云女子十四天癸至任脉通月事以时下故令有子天癸者物之自然月者以月至经者有常也其来不可过与不及多与少反此皆谓之病不行尤甚百疾生焉血既不能滋养百体则发落靣黄身羸瘦血虚则发热故身多热水不足则燥气燔燥气燔则金受邪金受邪则肺家嗽嗽则为肺痈肺痿必矣医见经不行则用䖟虫水蛭等行血药见热则用除热诸寒药实出妄意就中不行以药行之为害滋大经水枯竭则无以滋养其能行乎譬犹索万金于乞丐之人虽捶楚并下不可得也但服以养气益血诸药天癸自行又有一种妇人盛实月经瘀闭利之则行自有证候学者宜审焉当归散治血脉不通当归穿山甲蒲黄辰砂麝香右为细末研停每服二钱热酒调下如不喫酒薄荷醋汤亦可琥珀散治心膈迷闷腹脏撮痛气急气闷月信不通等疾天台乌药当归莪茂右为细末每服二钱温酒调下服后以食压之大忌生冷油腻等物若产后诸疾用炒姜酒调下救急疗妇人月经不调或一月不来或隔月不来或多或少脐下绞痛靣色痿黄四体虚吸羸瘦不能食方当归川牛膝牡丹皮桃仁大黄芎䓖土𤓰根芍药朴消桂心䖟虫水蛭右㕮咀以水九升煑取三升分温五服忌如常法疗月经不通腹中痛牛膝大黄桃仁细辛川芎当归水蛭右为末炼蜜圆如梧桐子大每服二十圆空心温酒下治月水不通厚朴不以多少浓煎去滓空心温服治妇人经候不来数月脐腹㽲痛或有一块上下相拄饮食减少腹满恶心大便祕澁者宜服局方北亭圆用石菖蒲马鞭草煎汤送下三四十圆两服必通万病圆治女人月经淤闭月候不来绕脐寒疝痛彻及产后血气不调腹中生瘕结而不散及症瘕等病干漆牛膝右为末以生地黄汁一升入二味药末银石器内慢火熬俟可圆即圆如梧桐子大空心米饮或温酒下二圆日再勿妄加病去止药红花当归散治妇人血藏虚竭或积瘀血经候不行或断续不定时作腹痛腰胯重疼攻刺小腹紧硬及室女月经不通并宜服之红花当归尾紫葳牛膝甘草苏木白芷桂心赤芍药刘寄奴右为细末空心热酒调三钱服食前临卧再服若血久不行浓煎红花酒调下孕妇休服一名凌霄花散鳖甲圆治妇人月经不调肌肉黄瘁脇下积气结硬时发刺痛渐成劳状鼈甲桂心三稜牡丹皮牛膝诃子肉琥珀大黄土𤓰根桃仁右各等分为细末炼蜜圆如梧桐子大煎桃仁汤送下十五圆破血症气块尤妙桃仁煎治月水不调阻滞不通大黄朴硝桃仁䖟虫右为细末用醋五升入银石器内慢火熬成膏可圆圆如梧桐子大当日晩不湏喫食五更初以温酒吞下一圆至明日午际取下如赤豆汁或似鸡肝虾蟇衣其病下了即一圆分作二服未下再服候鲜红即住服仍以调气汤散补之室女月水不通方论第八论曰夫冲任之脉起于胞内为经脉之海手太阳小肠之经手少隂心之经也二经为表里心主于血上为乳汁下为月水也女子十四而天癸至肾气全盛冲任流通经血既盈应时而下名之月水常以三旬而一见谓之平和也若愆期者由劳伤血气壅结故令月水不通也通经圆治妇人室女月候不通疼痛或成血瘕桂心青皮大黄川椒莪茂川乌干漆当归桃仁干姜右为细末分为四分用一分以米醋熬成膏和余分药末成剂臼中治之圆如梧桐子大㫰干每服二十圆淡醋汤下至三十圆温酒亦得空心食前服治室女月水不通雄鼠屎一两烧存性为细末空心温酒调下一钱神效室女经闭成劳方论第九寇宗奭曰夫人之生以气血为本人之病未有不先伤其气血者世有室女童男积想在心思虑过当多致劳损男子则神色先散女子则月水先闭何以致然盖忧愁思虑则伤心心伤则血逆竭血逆竭则神色先散而月水先闭也火既受病不能荣养其子故不嗜食脾既虚则金气亏故发嗽嗽既作水气絶故四肢干木气不充故多怒鬓发焦筋痿俟五脏传遍故卒不能死者然终死矣此一种于劳中最难治盖病起于五脏之中无有已期药力不可及也若或自能改易心志用药扶接如此则可得九死一生举此为例其余诸劳可按脉与证而治之张氏云室女月水久不行切不可用青蒿等凉药医家多以为室女血热故以凉药解之殊不知血得热则行冷则凝养生必用方言之甚详此説大有理不可不知若经候微少渐渐不通手足骨肉烦疼日渐羸瘦渐生潮热其脉微数此由隂虚血弱阳往乘之少水不能灭盛火火逼水涸亡津液当养血益隂慎无以毒药通之宜栢子仁圆泽兰汤栢子仁圆栢子仁牛膝卷栢泽兰叶续断熟地黄右为细末炼蜜圆如梧桐子大空心饮下三十圆泽兰汤泽兰叶当归芍药甘草右为粗末每服五钱水二盏煎至一盏去滓温服沉香鼈甲散治室女荣衞不调经候凝滞或时头目昏闷上膈积涎肢体不利五心虚烦饮食进退多困少力沉香甘草㯽榔木香鼈甲常山当归柴胡人参半夏桂心生地黄白茯苓青皮陈皮右为细末每服二钱水一盏生姜三片煎至七分温服空心日三服金花散治室女骨蒸热劳藿香零陵香延胡索芍药白芷川芎当归桂心莲子心晩蚕蛾右为细末温酒调下一钱日二服刼劳散治心肾俱虚劳嗽二三声无疾遇夜发热热过即冷时有盗汗四肢倦怠体劣黄瘦饮食减少夜卧恍惚神气不宁睡多异梦此药能治微嗽有唾唾中有红线名曰肺痿若上件疾不治便成羸劣之疾白芍药绵黄耆甘草人参当归半夏白茯苓熟地黄五味子阿胶右㕮咀每服三大钱水盏半生姜十二片枣三箇煎至九分无时温服日进三服陈緫领云乡人杨元鼎女及筓病证甚危一岁之间百药俱试无有效者亦尝从予求治法无有应之者偶遇名医得此方只一料遂除根专録此方传人资血汤治妇人血热气虚经候澁滞不通至使血聚肢体麻木浑身疼痛烦倦或室女年及经脉未行日渐黄瘦将成劳疾切不可便投红花破硬等药他日为患也若是前证则増寒发热五心烦躁饮食减少宜服此药滋养而通利之马鞭草荆芥穗桂心枳殻川芎当归赤芍药牡丹皮右为粗末每服四钱乌梅一箇水二盏同煎至一盏去滓空心食前日四服有此证服至半月经脉自通此方至妙不可轻视非一二服便见特逹之效而鄙之仍服后素有诸疾因此药皆去矣麦煎散治少男室女骨蒸妇人血风攻疰四肢心胷烦壅鼈甲大黄常山赤茯苓柴胡白术当归干漆生地黄石膏甘草右为细末每服二钱水一盏小麦五十粒煎至六分食后临卧时温服有虚汗加麻黄根一两此黄州呉判官方治骨热黄瘦口臭肌热盗汗极效麦煎散甚多此方呉君寳之如希世之珍其效可知鼈煎圆治男子妇人童男室女五劳七伤传疰飞尸尸注八极骨蒸肺痿黄瘦虚劳无力肌肉不生妇人血蒸五心烦热血风劳气室女月闭黄瘦气块腹痛经脉不调干嗽咽膈不利症瘕积块脸赤口疮已上等疾无不效验黄耆柴胡枳殻知母白茯苓沉香人参附子木香升麻肉桂胡黄连杏仁当归常山羌活京三稜乌梅肉安息香右十九味修制了各秤一两为末用活鼈一箇重十两或半斤者以河水养七日湏逐日换新水用童子小便五升无灰酒五升银石器内慢火熬百沸先更入桃柳枝东南上者各剉三合乌梅五十箇拍破此三味用绵裹同鼈煎煑至一半去桃柳枝等三味鼈烂取去将肉研如膏骨併殻焙干为末再入汁中熬如漆色或更入酒少许此在临时斟酌盛放甆器中搜和前药入臼中杵千下圆如梧桐子大丈夫妇人十五岁已上二十圆至三十圆温酒下妇人荆芥酒下所煑膏子湏契勘多少勿令剩却但少些子不妨却别熬酒若膏剩恐鼈不全故也凡服此药恐热三日更湏服八僊饮子一服解之八僊饮子常山白术秦芁洪州鬼臼赤芍药甘草紫苏银州柴胡右等分洗净为粗末每服半两水一碗乌梅肉二个葱白薤白桃柳槐枝各七寸同煎至一盏去滓温服滓併煎治女子经脉不行胷膈满闷身体麻木或有寒热证候厚朴牡丹皮茅香藿香甘草陈皮生半夏麦芽当归苍术赤芍药右㕮咀每服半两水一大盏姜三片煎服热甚加北柴胡三钱半血枯方论第十腹中论曰有病胷脇支满者妨于食病至则先闻腥臊臭出清液四肢清目眩时时前后血病名曰血枯此得之年少时有所大脱血若醉入房中气竭肝伤故月事衰少不来也夫藏血受天一之气以为滋荣者也其经上贯膈布脇肋今脱血失精肝气已伤故血枯涸而不荣胷脇满以经络所贯然也妨于食则以肝病传脾胃病至则先闻腥臊臭出清液则以肝病而肺乘之先唾血四肢凊目眩时时前后血皆肝病血伤之证也乌贼鱼骨圆治妇人血枯胷膈四肢满妨于食饮病至闻腥臊臭气先唾血出清液或前后泄血目眩转月事衰少不来乌贼鱼骨䕡茹右为末以雀卵和成剂圆如小豆大每服五圆加至十圆以鲍鱼煎汤下以饭压之苁蓉圆治妇人胷脇支满闻腥臊气唾血目眩不能饮食泄血不已日久血枯苁蓉熟地黄白茯苓兎丝子附子当归白石英五味子禹余粮乌贼鱼骨人参右为末炼蜜为圆如梧桐子大酒下二三十圆米汤亦可空心日中临卧各一服治妇人先有所脱血或醉入房劳伤故月事衰少不来宜干地黄汤干地黄泽兰叶白茯苓人参五味子附子禹余粮当归右等分为粗末每服三钱姜五片水一盏煎至七分空心温服磁石圆治妇人隂气衰弱血枯不荣月事不来磁石白茯苓附子干地黄人参当归右各一两为细末炼蜜圆如梧桐子大酒下三十圆米汤亦可空心日中临卧各一服月水不利方论第十一夫妇人月水不利者由劳伤血气致令体虚而受风冷客于胞内损伤冲任之脉手太阳少隂之经故也冲任之脉为经脉之海皆起于胞内手太阳小肠之经手少隂心之经也此二经为表里主下为月水风冷客于经络搏于血气血得冷则壅滞故令月水来不宣利也诊其脉寸口弦苦腹痛主月水不利孔窍生疮又肝脉沉是厥隂经也沉为隂主月水不利腰腹痛尺脉滑血气实经络不利又尺脉来而断絶者月水不利也寸关调如故而尺脉絶不至者月水不利也当患小腹引腰痛气滞上攻胷膈也白薇圆治妇人月水不利四肢羸瘦喫食减少渐觉虚乏故令无子白薇栢子仁白芍药当归桂心附子薢白术呉茱萸木香细辛川芎㯽榔熟地黄牡丹皮紫石英人参石斛白茯苓泽兰叶川牛膝右为细末炼蜜为圆如梧桐子大每服三十圆空心晚食前温酒吞下疗女人脐下憋逆气胀满月经不利血气上攻欲呕不得睡当归干漆右为细末炼蜜圆如梧桐子大空心温酒下十五圆牡丹散治妇人月水不利脐腹疼痛不欲饮食牡丹皮川大黄赤茯苓生地黄桃仁当归桂心赤芍药白术石韦木香右㕮咀每服三大钱水一盏姜三片煎七分去滓空心温服牛膝散治妇人月水不利脐腹㽲痛牛膝桂心赤芍药桃仁延胡索当归牡丹皮川芎木香右为末每服方寸匕温酒调下食前月水行或不行心腹刺痛方论第十二论曰夫妇人月经来腹痛者由劳伤气血致令体虚风冷之气客于胞络损于冲任之脉手太阳少隂之经冲脉任脉皆起于胞内为经脉之海也手太阳小肠之经手少隂心之经也此二经为表里主下为月水其经血虚则受风冷故月水将行之际血气动于风冷风冷与血气相击故令痛也若经道不通绕脐寒疝痛彻其脉沉紧此由寒气客于血室血凝不行结积血为气所冲新血与故血相搏所以发痛譬如天寒地冻水凝成氷宜温经汤及桂枝桃仁汤万病圆温经汤方当归川芎芍药桂心牡丹皮莪茂人参甘草牛膝右㕮咀每服五钱水一盏半煎至八分去滓温服桂枝桃仁汤桂枝芍药生地黄桃仁甘草右为粗末每服五钱水二盏姜三片枣一箇煎至一盏空心温服若经候顿然不行脐腹疼痛上攻心脇欲死或因不行结积渐渐成块脐胀如覆杯久成肉块不可复治由惊恐忧思意所不决气郁抑而不舒则乘于血血随气行滞则血结以气主先之血主后之宜服桂枝桃仁汤不瘥宜地黄通经圆已成块者宜万病圆地黄通经圆熟地黄䖟䖝水蛭桃仁右为细末炼蜜圆如梧桐子大空心温酒下五圆未知加至七圆琥珀散治妇人月经壅滞每发心腹脐㽲痛不可忍及治产后恶露不快血上抢心迷闷不省气絶欲死三稜莪术赤芍药牡丹皮刘寄奴当归熟地黄桂心甘菊花真蒲黄右前五味用乌豆一升生姜半斤切片米醋四升同煑豆烂为度焙干入后五味同为细末每服三钱空心食前温酒调下一方不用菊花蒲黄却用乌药延胡索亦佳予家之祕方也若是寻常血气痛只一服产后血冲心二服便下常服尤佳前后救人急切不少此方易合宜多合以救人乌豆一升约用五两又一方延胡索当归右二味为粗末每服三钱姜三片水一大盏煎至七分去滓稍热服陈氏方有桂名如神汤最治腰痛雷公炮炙论只用延胡索一味治心痛仆详此方大能治血气腰腹痛药简功专治疾有效荜拨圆治妇人无时月水来腹痛荜拨蒲黄右为细末炼蜜圆如梧桐子大每服三四十圆食后用盐米饮吞下月水不断方论第十三夫妇人月水不断者由损伤经血冲任脉虚损故也冲任之脉为经脉之海手太阳小肠之经也手少隂心之经也此二经为表里主下为月水若劳伤经脉冲任气虚故不能制经血令月水不断也凡月水不止而合隂阳则冷气上入于脏令人身体靣目痿黄亦令絶子不产也若经候时行时止或淋沥不断腹中时痛其脉沉细此因寒热邪气客于胞中冲任不调此非虚弱盖邪气伏留滞于血海譬如有积之人下利不定有所去即愈宜牡丹圆牡丹皮牡蒙附子大黄葶苈苦梗茯苓当归制厚朴呉茱萸川椒人参川芎北柴胡桂心干姜细辛䖟䖝右为细末炼蜜圆如梧桐子大空心温酒下十圆未知渐加至二十圆以知为度续断圆治妇人月水不断口干心烦四肢羸瘦饮食无味渐加乏弱川续断当归乌贼骨黄耆牛角䚡五味子甘草龙骨赤石脂熟地黄地榆艾叶附子干姜川芎右为末炼蜜圆如梧桐子大每服三十圆食前温酒下禹余粮圆治妇人久冷月水不断靣色痿黄四肢瘦弱心神虚烦饮食减少禹余粮鹿角胶紫石英续断赤石脂熟地黄川芎干姜黄耆艾叶栢叶当归人参白茯苓右为末炼蜜圆如梧桐子大每服三十圆空心米饮下牡蛎圆治妇人血海虚损月水不断牡蛎粉赤石脂代赭石阿胶川芎当归鹿茸续断干姜甘草右为末炼蜜圆如梧桐子大每服三十圆食前温酒下疗经血不止黄芩当归栢叶蒲黄生姜艾叶生地黄伏龙肝右㕮咀用水二升煎取八合分为二服疗经血不止謌曰已试有效妇人经血正淋漓旧瑞莲蓬烧作灰热酒一盃调八字自然安乐更无疑又一方莲蓬殻拒霜花右二味等分为末每服二钱空心米饮调服妇人杀血心痛方论第十四凡妇人血崩心痛甚者名杀血心痛小产血过多而心痛甚者亦然乌贼鱼墨炒醋汤调下崩暴下血不止方论第十五论曰夫妇人崩中者由脏腑伤损冲脉任脉血气俱虚故也冲任之脉为经脉之海血气之行外循经络内荣脏腑若无伤损则隂阳和平而气血调适经下依时若劳动过度致脏腑俱伤而冲任之气虚不能约制其经血故忽然而下谓之崩中暴下诊其寸口脉微长尺脉微弦寸口脉微长为寒在上焦但吐尔今尺脉微弦如此即小腹痛引腰嵴痛者必下血也若经候过多遂至崩漏色明如水下得温则烦甚者至于昏闷其脉数疾小为顺大甚者逆此由隂阳搏为热所乘攻伤冲任血得热则流散譬如天暑地热则经水沸溢阳伤于隂令人下血当补其隂宜服小蓟汤阿茄陁圆小蓟汤小蓟茎叶生地黄汁白术右三件入水一盏煎至一半去滓温服阿茄陁圆胡椒紫檀郁金茜根小蘖皮右等分为细末滴水圆如梧桐子大阿胶汤化下二圆琥珀散治崩暴下血赤芍药香附子荷叶男子髪当归棕榈乌纱㡌右等分除棕外其余并切麄片新瓦上煅成黒炭存性三分为细末每服三五钱空心童子小便调下如人行十里再进一服不过七八服即止如产后血去多加米醋京墨麝少许亲戚黄守正卿为和剂局日内子凌夫人忽苦此疾危殆百药不效偶得此方旋即安愈张声道云大率治血崩先用此譬如治痢有积不先去之徒服断下药一时暂止久则毒气愈深甚至危殆血崩乃经脉错乱不循故道淖溢妄行一二日不止便有积瘀之血凝成窠臼更以药澁住转见増剧宜先以五积散加醋煎投一二服次服灵脂散及顺气药去故生新自能平治此切当之説五灵脂散治妇人血山崩及治丈夫脾积气张氏云治血崩诸药不能止者妙好五灵脂炒令烟尽为末每服一钱温酒调下此药兼能解药毒及蛇蝎蜈蚣咬涂伤处立愈一方每服三钱水酒童便各半盏煎至八分通口服名抽刀散治产后有病服三服散恶血或心腹脇肋脚痛不可忍者或只用童子小便尤佳或中风即入草乌头半钱重同煎此邓知县方张氏云亦治肠风下血如不能饮酒者煎乌梅栢叶汤调下如心烦口干渴者加蒲黄炒减半用一方烧存性霹雳酒调下然此药气恶难喫烧之存性极妙又一方五灵脂十两为末水五大盏煎至三盏去滓澄清再煎成膏入神麴二两为末和圆如梧桐子大每服二三十圆温酒下荆芥散治妇人崩中连日不止用荆芥穗于灯盏多着灯心好麻油㸃灯就上烧荆芥焦色为细末每服三钱童便调下独圣散治妇人血山崩不止防风右不以多少为细末酒煑白麫清调下二钱空心食前日二服更以麫作煳酒投之极验已上三方似非止血之药如灵脂荆芥防风皆是去风之药然风为动物冲任经虚被风所伤致令崩中暴下仆因覧许学士伤寒脉歌曰脉浮而大风伤荣荣血也而用此药方悟古人见识深奥如此一方熟艾阿胶干姜右为粗末用水五盏先煑艾姜至二盏半入胶消洋温分二服空心服一日服尽又一方牛角䚡乌贼骨麝香右为细末入麝香令停酒调下一钱匕日二三服神应散治妇人血崩不止桂心不以多少甘锅内煅微存性为末每服一二钱米饮调下一方治崩中下血黄芩不以多少为细末每服一钱霹雳酒调下金华散治妇人血室有热崩下不止服温药不效者延胡索瞿麦穗当归干葛牡丹皮石膏桂心蒲黄葳灵仙右为细末每服二钱水一盏煎至六分空心温服日二服凡血崩之疾亦有隂阳冷热之不同不可一槩用药仆尝疗一妇人崩漏暴下诸医投姜桂附子等药服之愈甚召予诊之六脉𦂳数遂用此药兼局方龙脑鸡苏元数服即安本事方单用黄芩者亦此意也如圣散治妇人血山崩棕榈乌梅干姜右为细末每服二钱乌梅酒调下空心食前服久患者不过三服即愈一方用乌梅烧灰为末乌梅汤调下一方用棕榈烧存性为末汤破酒令淡调下三钱空心服一方用棕榈白矾为末酒调二钱服治妇人血崩屡效方当归白芍药干姜棕榈右各煅存性碾为细末秤过醋汤调以有节朱筋左搅四十九转食前服千金翼治妇人崩中去血不止大小蓟根用酒一㪷渍五宿任意服之千金方有白茅根六两半酒煑服缩砂散治血崩新缩砂仁不以多少于新瓦上炒香为细末米饮调下三钱一方用益智炒为细末盐米饮调下如神散治妇人血崩不止赤白带下香附子赤芍药右为细末每服二钱盐一捻水一盏煎至七分温服无时候日二服十服见效一方用香附子去毛炒焦为细末用极热酒调下二钱放温服不过两服立愈昏迷甚者三钱匕如山崩不可止者亦能解之米饮调亦可许学士云治下血不止或成五色崩漏常服资血调气是妇人仙药也煑附圆治妇人室女一切血气经脉不调脐腹㽲痛靣色痿黄心怔乏力腹胀脇痛头晕恶心饮食减少崩漏带下大肠便血积聚症瘕并皆治之䖍心服饵自见其功尔香附子不以多少先擦去毛用好醋煑出焙碾为末醋煑煳为圆如梧桐子大每服三十圆米饮送下无时候妇人数堕胎由气不下降所以胎气不固此药尤妙一方有艾同煑亦好治血崩方夏枯草为细末每服二钱米饮调下无时候治崩中下血不止小腹痛芍药栢叶右水一升煎取六合入酒五合再煎取七合空心分为两服一方为细末酒调二钱一方有鹿角胶等分炒燥为细末酒调服方寸匕治白带脐腹疼痛靣黄瘦悴治崩中下血久不止或赤或黒脐下痛侧栢芍药龟甲桑耳干地黄黄耆续断当归艾叶牛角䚡禹余粮右为末炼蜜圆如梧桐子大每服三十圆煎黄耆汤空心下治崩中昼夜不止医不能治芎䓖生地黄汁先用酒五升煑芎䓖一升去滓下地黄汁再煎三二沸分为三服不耐者渐进一方丁香为细末用酒三升煑取一升空心顿服必效方用丁香百颗酒煎服治忽患崩中血不止结作血片如鸡肝色碎烂芎䓖阿胶青竹茹续断地榆小蓟根当归生地黄伏龙肝右用水九升煑取三升去滓分作三服先服此药后服补药圆子阿胶鼈甲川芎当归赤石脂丹参续断甘草鹿茸龙骨龟甲地榆乌贼骨右为末炼蜜圆如梧桐子大空心酒下二十圆日二服常煑小蓟汁服之尤佳治崩中泄血无度经年淋沥并黄瘦骨立芍药白芷黄耆龟甲川芎乌贼骨干地黄牡砺五色龙骨干姜桂心附子右为细末空心酒调方寸匕又一方白芷牡蛎龙骨芍药赤石脂阿胶当归川芎鼍甲乌贼骨人参艾叶干地黄呵子干姜黄耆右为细末空心酒调方寸匕竹茹圆治妇人崩中赤白带下当归白术青木香蚕蜕墨棕刷穿山甲地榆竹茹川芎白茯苓粉草血余牡蛎绵子熟地黄赤石脂右七味煅药用绵子裹定入瓶子内用盐泥固济用炭则半煅存性却同前药碾为细末炼蜜圆如梧桐子大每服四十圆空心温酒吞下经验方治崩暴下血百草霜狗胆汁一处拌停分作两服当归酒调下如圣无比散治血山崩晩蚕沙伏龙肝同为细末酒调二钱匕千金治崩中去血不止千金翌无茅根白茅根小蓟根右二味细切用酒五升煑取四升去滓分温四服妇人崩中无问久近悉皆治之伏龙肝小蓟根桑寄生续断地榆艾叶阿胶当归赤石脂厚朴生姜右十味切以水一㪷煑取三升绞去滓分作三服忌如常法崩中带下方论第十六论曰崩中带下者何答曰其患有五夫病之中人皆有受处因起之候湏尽心讲究窃寻方书惟言带下有色之与形此不参先贤医中之理也且五崩是妇人极重之患疗之最难后之学者莫识其源殷幼习医方济衆服饵当极济人之道徧以思虑于兹弥久其功颇有精妙夫此病者起于风气寒热之所伤或产后早起不避风邪风邪之气入于胞门或中经脉流传脏腑而发下血名为带下若伤足厥隂肝之经其色则青如泥色若伤手少隂心之经其色赤如红津若伤手太隂肺之经其色则白形如涕若伤足太隂脾之经则其色黄如烂𤓰若伤足少隂肾之经则其色黒如衃血此为其因也问曰风邪气之所中是人皆受之何为妇人独患此病答曰五脏六腑男女虽同其中细微各有差别縁妇人有胞门子脏风冷中之则为所病若男子则为他病矣又问何以名为带下复有冷热者何答曰脉有数经名字不同竒经八脉有带在腰如带之状其病生于带脉之下其有冷热者即随其性也又号崩中者二带之下别名也诸君子有留心于医存志备急者以此推之万不失一崩中漏下生死脉方论第十七论曰夫妇人崩中漏下者由劳伤血气冲任之脉虚损故也冲脉任脉为经脉之海皆起于胞内而手太阳小肠之经也手少隂心之经也此二经上为乳汁下为月水妇人经脉调适则月水依时若劳伤冲任气虚不能制其经脉血非时而下淋沥而不断谓之漏下也致五脏伤损五脏之色随脏不同若五脏皆虚损者则其色随血下诊其脉寸口弦而大弦则为藏大则为芤藏则为寒芤则为虚虚寒相搏其脉为牢妇人即半产而漏下又云尺脉急而弦大风邪入少隂之经女子漏自下赤又漏下赤白不止脉小虚滑者生脉大𦂳实数者死也又漏血下赤白日下血数㪷脉急疾者死迟者生也又云尺寸脉虚者漏血漏血脉浮不可治也若经候过多其色瘀黒甚者崩下吸吸少气脐腹冷极则汗出如雨尺脉微小由冲任虚衰为风冷客乘胞中气不能固可炙关元百壮宜鹿茸圆鹿茸赤石脂禹余粮艾叶栢叶附子熟地黄当归续断右为细末酒煳圆如梧桐子大空心温酒下三十圆栢叶散治妇人崩中漏下不问年月远近栢叶续断川芎当归生干地黄龟甲鼍甲禹余粮阿胶赤石脂牡蛎地榆艾叶鹿茸右为末每服二钱食前粥饮调下一方有丹参如鹿茸数炼蜜圆如梧子大每服三四十圆空心温酒吞下益母草散治赤白恶露下不止益母草开花时採隂干为细末空心温酒调二钱日三服疗带下赤白年月深久不差干姜白芍药右各炒黄色同为末空心米饮调二钱日两服张氏方干姜芍药又云加香附子甘草各炒黄色同为末空心米饮调下方寸匕白芷散治妇人赤白带下白芷海螵蛸胎发右为细末空心温酒调下二钱乳香散治赤白带下草菓右为细末每服二钱陈米饮调下破故纸散治赤白带下破故纸石菖蒲右为末每服二钱用菖蒲浸酒调温服更入斑猫五分搐鼻香治子宫久冷赤白带下牡蛎黄狗头骨紫梢花韶脑母丁香蛇床子破故纸桂心右为细末炼蜜圆如鸡头大临事用一粒白矾圆治妇人血脏久冷赤白带下补虚进食暖血海北矾大附子黄狗头骨灰右为末粟米粥为圆如梧桐子大每服三十圆醋汤吞下或饭饮亦可空心日三服忌生冷毒物伏龙肝散治妇人赤白带下久患不差肌瘦黄瘁多困乏力棕榈伏龙肝屋梁上尘右三味等分碾和令停入龙脑麝香各少许每服二钱温酒调下淡醋汤亦可患十年者半月可安茯苓散治妇人血海不调因虚冷成积经络无定赤白带下崩中不止靣色痿黄胎气多损白茯苓青木香杜仲菖蒲干地黄栢子仁秦芁青皮兎丝子诃子皮当归艾叶青石脂五加皮牛角䚡乌贼骨右为末每日空心以糯米粥一盏将一匙粥摊温抄药一钱相和喫下后喫余粥或有胎息用鲤鱼糯米粥下治冷白带下桑寄生芍药栢叶桑耳禹余粮呉茱萸干地黄乌贼骨右为细末空心用饭饮调下二钱七治白崩中不絶牡蛎禹余粮鼍甲黄皮阿胶乌贼骨续断白芷当归赤石脂白石脂龙骨右为末炼蜜圆如梧桐子大每服四十圆空心温酒下治带下茅花棕榈炭嫰莲叶甘草节右为细末空心酒调方寸匕治赤白带下骨立者地榆用水三升煑至一半去滓再煎如稠饧绞泸空心服三合日二服圣惠方治漏下五色亦治呕血地榆用醋一升煑十余沸去滓食前稍热服一合治妇人漏下不断方乱发空心温酒调下一钱又一方鹿角烧灰细研食前温酒调下二钱又一方桃仁烧灰细研食前温酒调下二钱千金温经汤治女人曾经小产或带下三十六病腹胀唇口干日暮发热小腹急痛手足烦热大腑不调时时泄利经脉不调久不怀孕呉茱萸白芍药当归芎䓖麦门冬半夏人参阿胶牡丹皮甘草桂心右为粗末每服三钱水一盏姜五片煎七分去滓空心食前温服忌生冷羊肉生葱海藻菘菜等千金方同紫金散治冲任虚损月水过多崩漏带下淋沥不断腰腹重痛凡是五色带疾并皆治之禹余粮赤石脂龙骨白芍药川芎附子熟地黄当归干姜肉桂右为细末每服二钱入麝香少许米饮调下空心食前一日二服文仲治妇人崩中漏下青黄赤白使人无子方禹余粮赤石脂牡蛎桂心乌贼骨伏龙肝右等分为末温酒调下方寸匕日二服忌生葱又一方鹿茸当归蒲黄右三味为末温酒调下五分匕日三服又一方京墨为末二匕若烧露蜂房为末三指撮酒调服又一方常炙猪肾食之千金疗妇人白崩中方干地黄芎䓖阿胶桂心赤石脂小蓟根伏龙肝右七味切以酒六升水四升煑取三升去滓入胶令洋分为三服日三服沉香牡丹圆治妇人血海久虚经候不利赤白带下血气冲心多发刺痛四肢困烦沉香牡丹皮赤芍药当归桂心川芎黄耆人参茯苓山药白芷橘红呉茱萸白巴戟木香牛膝枳殻肉豆䓻制厚朴生干姜白龙骨右为末炼蜜圆如梧桐子大每服二十圆空心温酒下若心腹痛煎白芷酒下广济治带下病方芍药为末每服三钱匕以酒调下千金治带下方脉数者可用枸杞根生地黄右二味以酒一㪷煑取五升分为三服白芷暖宫圆暖血海实冲任治子宫虚弱风寒客滞因而断绪不成孕育及数尝堕胎或带下赤白漏下五色头目虚晕吸吸少气胷腹苦满心下烦悸脐腹刺痛连引腰背下血过多两脇牵急呕吐不食靣色青黄肌肤瘦瘁寝常自汗禹余粮白姜芍药白芷川椒阿胶艾叶川芎右为末炼蜜圆如梧桐子大每服四十圆米饮下或温酒醋汤亦得常服温补胞室和养血气光泽颜色消散风冷退除百病自成孕育性平不热竹茹圆治妇人赤白带下地黄圆治妇人月经不调每行数日不止兼有白带渐渐瘦瘁饮食少味累年无子熟地黄山茱萸芜荑仁干姜白芍药代赭石白殭蚕厚朴右为细末炼蜜为圆如梧桐子大空心温酒下五十圆日三服妇人白浊白淫方论第十八论曰夫妇人小便白浊白淫者皆由心肾不交养水火不升降或由劳伤于肾肾气虚冷故也肾主水而开窍在隂隂为溲便之道胞冷肾损故有白浊白淫宜服局方金鏁正元丹或因心虚而得者宜服平补镇心丹降心丹威喜元若因思虑过当致使隂阳不分清浊相干而成白浊者然思则伤脾故也宜用四七汤吞白圆子此药极能分利更宜小乌沉汤每贴加茯苓一钱重益智二十枚去殻碾盐煎服姜黄散治血脏久冷腹胀疼痛小便浓白如泔片子姜黄大附子赤芍药柳桂红蓝子三稜牡丹皮芫花木香郁李仁没药右为细末每服一钱酒煎服如腹痛用当归没药为末以水七分酒三分同煎至七分热服妇人天癸过期经脉不调方论第十九许学士云妇人天癸过期而经脉不调或三四月不行或一月再至腰腹疼痛素问云七损七益谓女子七七数尽而经脉不依时者血有余也不可止之但令得依时不腰痛为善宜服当归散当归川芎白芍药黄芩白术山茱萸肉右为细末空心食前温酒调下二钱日三如冷者去黄芩加桂心一两茱茰鹿茸圆补气固血治本脏因虚生寒月经行多或来不及期腹痛怯风脏腑不和鹿茸五味子苁蓉杜仲赤石脂呉茱茰附子干姜黒龙骨肉豆蔲白茯苓干地黄右为细末酒煑麫煳为圆如梧桐子大空心食前热米饮吞下五七十圆一月后血气已安可以常服中年已后妇人最宜服此药妇人血分水分肿满方论第二十夫妇人肿满若先因经水断絶后至四肢浮肿小便不通名曰血分水化为血血不通则复化为水矣宜椒仁圆若先因小便不利后身靣浮肿致经水不通名曰水分宜服葶苈圆治血分椒仁圆椒仁甘遂续随子附子郁李仁黒牵牛五灵脂当归呉茱茰延胡索芫花石膏信砒胆矾斑猫蚖青右为细末麫作煳为圆如豌豆大每服一圆橘皮汤下治经脉不利即为水水流走四肢悉皆肿满名曰血分其候与水相类医作水治之非也宜此方人参当归大黄桂心瞿麦穗赤芍药白茯苓葶苈右为末炼蜜圆如梧桐子大空心米饮下十五圆至二三十圆葶苈圆治水分葶苈续随子干笋末右为末枣肉圆如梧桐子大每服七圆煎扁竹汤下如大便利者减续随子葶苈各一分加白术半两又有肠覃胪胀脾气血气血蛊水蛊石蛊血瘿并见后拾遗门妇人大全良方卷一妇人大全良方卷二钦定四库全书妇人大全良方卷二宋陈自明撰衆疾门极一方总论第一夫天地造端于夫妇干坤配合于隂阳虽清浊动静之不同而成象效法之有类原兹妇人之病与男子不同者亦有数焉古方以妇人病比男子十倍难治不亦言之深乎但三十六病产蓐一门男子无之其余外伤风暑寒湿内积喜怒忧思饮食房劳虚实寒热悉与丈夫一同也依源治疗可得而知之产寳方论第二古书治妇人别着方论者以其胎姙生产崩伤之异况妇人之病比之男子十倍难疗盖女子嗜慾多于丈夫感病倍于男子加之慈恋爱憎嫉妬忧恚染着坚牢情不自抑所以为病根深治之难差况懐胎姙娠而挟病也不特避其毒药仍须审其虚实冷热而调治之无使妄投汤剂以致夭枉博济方论第三夫人将摄顺理则血气调和风寒暑湿不能为害若劳伤血气则风冷乘虚而干之或作之于经络或循入于腹中内受风邪脾胃虚弱故不能消于饮食也食既不充荣衞凝澁肌肤黄燥面不光泽若大肠气虚则变为下利若流入闗元致絶子嗣随其所伤而变成疾医经曰凡妇人三十六种病皆由子臓冷热劳损而挟帯下起于胞内也是故冲任之脉为十二经之㑹海妇人之病皆见手少隂太阳之经而候之冦宗奭论第四治妇人虽有别科然亦有不能尽圣人之法者今豪足之家居奥室之中处帷幔之内复以帛幪手臂旣不能行望色之神又不能殚切脉之巧四者有二阙焉黄帝有言曰凡治病察其形气色泽形气相得谓之可治色泽已浮谓之易已形气相失谓之难治色夭不泽谓之难已又曰诊病之道观人勇怯骨肉皮肤能知其情以为诊法若患人脉病不相应既不得见其形医人止据脉供药其可得乎如此言之乌能尽其术也此医家之通患世不能革医者不免尽理质问病家见所问繁遂谓医业不精徃徃得药不肯服似此甚多扁鹊见齐侯之色尚不肯信况其不得见者乎呜唿可谓难也已通用方序论第五夫通用方者盖产前产后皆可用也或一方而治数十证不可入于专门皆是名贤所处世之常用有效之方虽曰通用亦不可刻舟求劒按图索骥而胶柱者也加减四物汤治妇人经病或先或后或多或少疼痛不一腰足腹中痛或崩中漏下或半产恶露多或停留不出姙娠腹痛下血胎不安产后块不散或亡血过多或恶露不下服之如神张声道云此方治妇人百疾只是四物汤加茱茰煎服若阳臓少使茱茰若隂臓多使茱茰呉兴周端仁郎中顷赴省试照瞩一邻案出场云某本医家凡妇人百病只是四物汤加茱茰无不效者谨以此为报当归白芍药川芎生干地黄右等分为粗末每服四钱水一盏半煎至八分去滓取六分清者帯热服食前若平常血气不调及常服只用本方日二三服治经血凝滞腹内血气作疼加莪茂官桂等分用之如因产后欲推陈致新补血海治诸疾加生姜煎若胎动不安下血每服加艾叶五七片更加葱白阿胶末减四味之半当归用小半如疾势甚者以四味各半两细剉以水四盏熟艾一块如鸡子大阿胶五七片煎至二盏半去滓分作四服一日令尽日二三服至二臈以前产后每日可一二服如气虚弱血海不调服一月不妨如产后被惊气滞种种积滞败血一月内恶物微少败血作病或胀或疼胸膈胀闷或发寒热四肢疼痛加延胡索没药香白芷与四物等分为细末淡醋汤或童子小便酒调下如血风于产后乘虚发作或产后伤风头痛发热百骨节痛加荆芥穗天麻香附子石膏藿香各一分四物料共一两中加之每服三钱水一盏煎七分服如虚热心烦与血相搏口舌干渴欲饮水者加栝楼根一两麦门冬三分如腹刺痛恶物不下加当归芍药一分如血崩不止加熟地黄蒲黄各一两呕逆加白术人参各半两如寒热徃来加炮了干姜牡丹皮各一分因热生风加川芎一分柴胡半两腹胀加厚朴枳实各一分身热脉数头昏项强加柴胡黄芩各半两如臓腑滑泄加桂心附子各一分若虚烦不睡加竹叶人参各一分烦躁引饮头痛大渴加知母石膏各半两若水停心下微吐逆加术猪苓防已各三分同煎若平常些少虚眩肢体痩倦月信不调只用生姜薄荷如常煎服一方治妇人血虚心腹㽲痛不可忍者去地黄加干姜名四神汤治老人风秘加青皮等分煎服一方治小便澁大便秘加大黄桃仁去皮尖炒黄减半煎一方治血痢不止加阿胶艾叶煎一方治妇人腹痛作声经脉不快加熟地黄一倍添桂心半倍煎治疮疾加荆芥酒煎常服一方添柴胡名五神汤柴胡大能补虚退虚热一方以四物汤共四两为细末炼蜜为圆如梧桐子大空心米饮下三四十圆以疗年髙妇人白帯又良验也请详用之一方四物汤共四两加甘草半两细末炼蜜为圆每两作八圆酒醋共半盏温汤同化调停下名当归煎去败血生好血如人行五里再进一圆无时候此药不知起于何代或云始自魏华佗按巢氏云佗之术精微方类单省传称佗术鍼灸不过数处千金方云自三代以来医方论药未有如此详偹者其间有汉普名公诸方今产寳方乃朱梁时节度廵官昝膺所撰其中有四物散国朝太平兴国中修入圣惠方者数方自后医者易散为汤虽无杰特之功但善用者若驭良马以意驱䇿之则随意无所不至自可珍也自皇朝以来名医于此四物中増损品味随意虚实寒燠无不得其效者然亦非止妇人之疾可用而已懐娠产前后加减良方川芎当归桂心白芍药右四味各为细末取净一两各随病证加减用产前初觉胎动川芎芍药各半钱米饮下临产腹痛甚川芎芍药当归各半钱桂末一钱产后恶露未快川芎当归各半钱童子小便调下仍时时打醋炭令香不絶则血脉自收安乐无病切不可妄投药恐逐血过多则心虚气劣三日内只服当归川芎末各一钱童便调下日三服三日后只服四顺理中圆空心童子小便吞下七日内补虚当归川芎末各一钱童子小便或米饮调下七日外方可服补药补得太早则留住恶血才平善四味各半钱童便调下产后头昏目晕川芎芍药当归末各半钱童子小便调下未满月已满月四味各半钱水一盏煎至八分温服腹痛当归末一钱桂心末半钱童子小便调下心胷烦闷当归芍药各一钱童子小便调下恶露过多桂心芍药当归各一钱童子小便调下大便冷用理中圆水一盏煎八分温服佛手散治产前产后腹痛体热头疼及诸疾才产了未进别物即先服此药能除诸疾逐败血生新血川芎川当归右为细末每服二钱水一盏酒二分煎七分温服一方为粗末每服四钱水七分酒三分同煎至七分热服将产前先安排此药将两服药末煎之产了速进之三日内日二服三日外日一服一方名芎归汤只是此二味等分吺咀水煎专治失血伤胎去血产后去血崩中去血金疮去血拔牙去血不止及一切去血过多心烦眩晕闷絶不省人事头重目暗举头欲倒悉能治之若产后眩晕宜加芍药服之一名桂香散治产后腹疼不可忍者加桂心等分酒与童子小便合煎服之立效一名当归汤治姙娠子死或未死胎动不安每服用酒水合煎连进数服胎若已死服之便下若未死其胎即安此经累效万不失一一名琥珀散临月服之则缩胎易产兼治产后诸疾一名羊肉汤治虚损羸乏腹中㽲痛徃来寒热吸吸少气不能支持头眩自汗腹内拘急每服用精羊肉一两姜十片水二盏煎至六分温服一名君臣散治妇人室女心腹㽲痛经脉不调用水煎服若姙妇胎气不安产后诸疾加酒煎服一名芎当散治妇人血气上喘下肿二味等分为细末每服二钱空心煎艾汤调下又治产后损身血冲心及腹胀气絶者神验难生倒横子死腹中先用黒豆一大合炒熟水一盏入童子小便一盏药末四钱煎至一盏以上分为二服未效再作产后恶血注心迷闷喘急腹痛依前用黒豆加生姜自然汁半合煎服又此药兼治臓毒每服一钱半入炒槐花末半钱水一盏煎至六分无时候服三日取下血块即愈如产后头痛加荆芥煎如吐血亦宜服论丹参散主治四物汤妇人多用者以其不问产前产后经水多少皆可通用惟丹参散一味其主治颇相类何者以其能破宿血补新血安生胎落死胎止崩中帯下调经脉大类当归地黄芍药川芎也丹参散治妇人经脉不调或前或后或多或少产前胎不安产后恶血不下并治之兼治冷热劳暖嵴痛骨节烦疼丹参右为细末每服二钱温酒调下经脉不调食前服冷热劳无时候服胜金圆治妇人乆虚无子产前产后一切病患兼疗男子下虚无力此药能安胎催生姙娠临月服五七圆产时减痛妇人无子是子宫冷如服二十圆男女自至又治积年血风脚手麻痺半身不遂赤白帯下血如山崩及治产后腹中结痛吐逆心痛子死腹中遶脐痛气满烦闷失盖汗不出月水不通四肢浮肿无力血劳虚劳小便不禁中风不语口禁产后痢疾消渇眼前见鬼迷运败血上冲寒热头痛面色痿黄淋澁诸疾血下无度血痢不止饮食无味产后伤寒虚烦劳闷产后血癖产后羸痩凡妇人衆疾不论年月日深并皆治之白芍药藁本石脂川芎牡丹皮当归白茯苓人参白薇白芷桂心延胡索白术没药甘草右十五味等分为细末炼蜜为圆如弹子大每服一圆温酒化下初产了并用热醋汤下空心食前此方系王承宣䑓祖传渠家凡妇人懐身便服此药甚神妙常服尤好系在京师于能家传到金钗煎专治妇人诸疾产前产后风虚痼冷手足痺豆淋酒化下血风头痛产后中风荆芥酒化下产前产后痰涎咳嗽桑白皮汤下经脉不调或前或后或多或少血气攻刺腰脇重痛温酒化下经脉不通产后血喘苏木人参煎汤化下血崩不止赤白帯下侧栢烧灰调酒下姙娠将理失宜或因惊动痛极妨闷漏胎下血胶艾煎汤化下临产艰难乳香研酒化下子死腹中胎衣不下用朴消三钱重研细童便和酒化下产后劳倦伤败血气如疟寒热遍身疼痛喘𠻳盗汗地黄乌梅煎汤化下产后败血浮肿姜汁少许和酒半盏化下产前服之则安胎临产亦易产产后则逐去恶血不生诸疾用童便和酒化下常服活血驻颜大暖血海升降隂阳滋养荣衞或子宫乆冷多病少子能乆服之见效立致忌生冷油腻鱼腥猪母白猪一切毒物当归白芍药川芎石斛香附子糯米降真香熟地黄秦芁贝母羗活桂心粉草干姜北细辛牡丹皮大豆卷茴香枳殻延胡索白芷人参木香石膏沉香黄芩川椒交加右为细末炼蜜为圆每两作七圆依前服饵常服温酒化下交加散治产前后百病治妇人荣卫不通经脉不调腹中撮痛气多血少结聚为瘕产后中风尤妙生地黄生姜右将地黄汁炒生姜滓姜汁炒地黄滓各稍干焙为细末每服三钱温酒调下寻常腹痛亦宜服产后尤不可缺交加散治荣卫不和月经湛浊大能滋养血络逐散恶血脐腹撮痛腰腿重坠血经诸疾并皆治之生姜生地黄白芍药延胡索当归桂心红花没药蒲黄右为细末每服二钱温酒调下如月经不依常苏木煎酒调下若腰疼用糖毬子煎酒调下无时候玉露通真圆治妇人诸疾半夏人参食茱茰制厚朴泽兰叶甘草蝉蜕白芍药石膏蚕蜕白术当归羗活熟地黄白茯苓防风干姜栢子仁苍术白薇木香黄耆川牛膝附子白芜荑川芎藁本川椒苦梗白芷右为细末炼蜜为圆每九钱重分作十圆切记炼蜜无令太过及生男子妇人诸虚不足状如劳疾黄耆煎酒下血气痛烧秤鎚淬酒下产前安胎用醋汤下产后诸疾用酒或盐汤下产前产后㵼用米饮送下男子妇人牙疼用半圆揩疼处良乆盐汤嚥下产前产后血闷用童子小便送下经脉不调用红花煎酒送下产后风毒生疮疥荆芥茶下冷痰翻胃醋心干嚼下妇人子宫乆冷崩漏赤白帯下用童子小便米醋好酒一处煖热下补中圆常服川芎白芍药黄耆当归人参陈皮白术地黄右为末炼蜜圆如梧子大每服五七十圆温水下二圣散产前服之则安胎产后恶血不尽胎衣不下方川芎羗活右为细末每服二大钱水七分盏酒少许煎七沸温服二圣大寳琥珀散生地黄生姜当归川芎牡丹皮芍药莪荗蒲黄香白芷羗活桂心熟地黄右十味各一两同前二味为细末于甆合内收之汤使于后妇人冷气痛并血海不调膈气炒姜酒下二钱产后胞衣不下暖酒调下二钱产妇临月日进三服则滑胎易产温酒调二钱产后血犯心眼见鬼神用童便半酒半盏同煎调二钱妇人乆服则颜色红白无血来相攻一生无子者乆服则有孕此药治疗妇人百病空心日午食前日二服产后百病并暖酒调下朱翰林白术煎治妇人胎前产后血气诸疾木香三稜莪荗白术枳殻白茯苓当归延胡索人参熟地黄牡丹皮粉草右为末米煳圆如梧桐子大每服十五圆至二十圆常服温酒吞下汤使于后胎前浑身并脚手痛炒姜酒下胎前腹内疼并安胎紫草煎酒下胎前呕逆吐食糯米饮下胎前饮食不得浑身倦怠豆淋酒下胎前浑身发热甘草汤下胎前咳嗽煨姜盐汤下胎前头痛煨葱茶下胎前产后㵼紫苏姜酒下催生胎衣不下嚼葱白三寸煖酒下产后赤白痢干姜甘草汤下产后下血不止烧纱㡌灰一钱调酒下产后浑身虚肿陈皮去白焙干浸酒下头疼薄荷茶下常服饭饮下赤白带下烧棕榈灰三钱调酒下乆年血气成块筑心痛温酒下炒姜酒下及良姜浸酒下皆可妇人室女经脉不通煎红花蘓木酒下经脉不调或前或后或多或少煎当归酒下大小便秘结灯心煎汤下乳汁不行苦虀煮猪蹄羮下产后腰疼煎芍药酒下沉香琥珀煎益荣卫滋气血经脉不调心忪倦乏腰膝疼痛赤白带下五心烦热靣无颜色血海乆冷胎孕不固増寒壮热妇人诸疾并能治之沉香琥珀附子川芎肉桂五味子石斛辰砂阿胶没药续断苁蓉人参当归牛膝木香地黄右为末蜜圆如梧桐子大每服四十圆空心酒吞下日午再服滋血汤滋养荣血补妇人诸虚治血海乆冷当归川芎芍药人参麦门冬牡丹皮阿胶琥珀酸枣仁粉草桂心半夏曲右为粗末每服三大钱水一盏姜三片煎七分去滓温服一日三服乌鸡煎圆治妇人百病吴茱茰良姜白姜当归芍药延胡索椒陈皮青皮刘寄奴生地黄莪荗川芎荷叶灰北艾破故纸右为细末醋煑麫煳元如梧子大每服四五十圆月水不通红花蘓木酒下白帯牡蛎粉酒下子宫乆冷白茯苓煎汤下赤带建茶清下血崩豆淋酒调绵灰下胎不安蜜和酒下肠风陈米饮调百草霜下心疼菖蒲煎酒下漏胎下血乌梅温酒下耳聋臈茶煎汤下胎死不动斑猫三箇煎酒下腰脚痛当归酒下胞衣不下芸台研水下头风薄荷茶下血风眼黒豆粉草汤下生疮生地黄汤下身体疼痛黄耆末调酒下四肢浮肿麝香汤下咳𠻳喘满桑白皮汤下腹痛芍药末调酒下产前产后白痢干姜汤下赤者甘草汤杂者二宜汤常服温酒醋汤任下并空心食前服妇人大全良方卷二妇人大全良方卷三钦定四库全书妇人大全良方卷三宋陈自明撰此一卷论中风角弓反张风痺手足不随偏枯口噤口眼㖞斜风眩头痛血风心神惊悸癫狂骨节痛风血风走注瘙痒瘾疹风痰脚气腰痛诸疾已上诸症虽各有方论亦要先明其大体察脉之虚实辨证之冷热相人之强弱入臓入腑在络在经首以局方调治未要勐浪用药今之治法先宜顺气然后治风万不失一盖有中风中寒中暍中痰中气皆能令人涎潮昏塞所谓朱紫相凌玉石不分医者不可不详而究之如中风若作中气治之十愈八九中气若作中风治之十无一生所以疑惑之间不问中风中气首以蘓合香圆麝香煎五积散如中痰则有参蘓饮如中寒则有理中汤如中暍则有白虎汤如的然见得是中风如三生饮木香煑散排风续命风引大小竹沥大八风汤至寳丹牛黄清心圆辨其冷热虚实而投之未有不安者也然此疾积袭之乆非一日所能致今人服药三五服便责无效其责医者亦速矣正宜大剂乆服方有其效孟子曰七年之病求三年之艾也妇人中风方论第一夫中风者虚风中于人也风是四时八方之气常以冬至之日自坎而起候其八方之风从其乡来者主长养万物若不从其乡来者名为虚风贼害万物人体虚者则中之当时虽不即发停在肌肤后或重伤于风前后重沓因体虚则发入臓腑俞俞皆在背中风多从俞入随所中之俞而乃发病妇人血气虚损故令中风也当察口眼开阖以别重轻涎沫有无以眀证治如眼开口闭手足不开涎不作声者可治如眼闭口开声如鼾睡遗尿者死至寳丹蘓合香圆五积散牛黄清心圆大八风汤排风汤治男子妇人风虚湿冷邪气入藏狂言妄语精神错乱及风入五藏等证白鲜皮白术白芍药桂心川芎当归防风杏仁甘草白茯苓麻黄独活右吺咀每服三钱水一盏半生姜四片煎至八分去滓温服无时候三生散治卒中昏不知人口眼㖞斜半身不遂咽喉作声痰气上壅无问外感风寒内伤喜怒或六脉沉伏或指下浮盛并宜服之兼治痰厥饮厥及气虚眩晕悉有神效生南星生乌头生附子木香右㕮咀每服半两水二大琖生姜十片煎至六分去滓温服或口噤不省人事者用北细辛皂角各少许为细末或只用半夏为细末用少许以芦管吹入鼻中俟喷嚏其人少甦然后进药如气盛人只用南星五钱重木香一钱加生姜十四片煎作两服饮之名星香饮参苏饮治痰饮停积胷中中脘闭塞呕吐痰涎眩晕嘈烦忪悸哕逆及痰气中人停留闗节手足亸曳口眼㖞斜半身不遂食已即呕头疼发热状如伤寒人参紫苏叶半夏茯苓干葛前胡甘草木香陈皮枳殻苦梗右㕮咀每服四钱水一琖半姜七片枣一枚煎七分去滓空心温服腹痛加芍药木香煮散治左瘫右痪并素有风湿诸药不效常服调气进食寛中羗活麻黄防风白术陈皮黒附子南木香㯽榔牛膝大川乌草豆蔲杏仁人参白茯苓川芎当归甘草桂心右㕮咀每服四钱重水一大琖半生姜五片煎至八分去滓热服大便不通加大黄心腹胀加苦葶苈滑石膈上壅滞咳嗽气促加半夏川升麻天门冬知母附子理中汤治五脏中寒口噤四肢强直失音不语昔有武士守邉大雪出帐外观瞻忽然晕倒时林继作随行医官灌以此药两剂遂醒大附子人参干姜甘草白术右细剉每服四钱重水一琖半煎七分去滓不以时候服口噤斡开灌之加减小续命汤治卒暴中风不省人事渐觉半身不遂口眼㖞斜手足战掉语言蹇澁肢体麻痺神情昏乱头目眩重痰涎併多筋脉拘挛不能屈伸骨节烦疼不得转侧及治诸风服之皆验若治脚气缓弱乆服得差久病风人每遇天色隂晦节候变更宜预服之以防瘖痖麻黄防已人参黄芩桂心甘草白芍药川芎杏仁附子防风右㕮咀每服五钱水一琖半姜七片枣两箇煎至七分去滓不以时候服取汗随人虚实与所中轻重有人脚弱服此六七剂得瘥精神恍惚加茯神逺志骨节烦痛有热者去附子倍芍药心烦多惊者加犀角半两骨间冷痛者倍用桂附呕逆腹胀者倍人参加半夏一两躁闷大便澁者去附子倍芍药入竹沥一合煎服脏寒下利者去防已黄芩倍附子一两加白术一两救急无芎䓖杏仁止十味延年无防风便利产后失血并老人小儿用麻黄桂心甘草各二两一法治或歌哭或笑语无所不及用麻黄三两人参桂枝白术各二两无附子防风生姜有当归一两自汗者去麻黄杏仁加白术脚弱加牛膝石斛各一两身疼痛加秦芁一两腰疼加桃仁杜仲各半两失音加杏仁一两小风引汤防风独活细辛川芎北五味子白茯苓人参白芍药白术甘草右吺咀每服三钱水一琖姜三片杏仁五箇去皮尖搥碎同煎至七分去滓温服如加麻黄苁蓉附子当归羚羊角六味即大风引汤千金竹沥汤大治热即生风竹沥生葛汁生姜汁右三味相和温暖分三服朝晡夜各一服必效竹沥汤治中风涏潮谵语昏塞四肢缓纵秦芁防风独活附子右㕮咀以水四琖煎至二琖入生地黄汁淡竹沥各半琖再煎四五沸去滓分作四服无时热服病势去以他药扶持未愈再作近世贵人用之多有神效烧竹沥法新竹截尺许长去节作两边用两砖对立相去八寸置竹仰在砖上急着㷔火烧之砖外两头以椀盛沥沥尽以绢澄清夏秋湏沉冷水中以防沥酸凡大热有风人亦可单服冷暖随人勿过度荆沥亦然妇人中风角弓反张口噤方论第二夫妇人角弓反张者是体虚受风风入诸阳之经也人之隂阳经络周环于身风乘虚入于诸阳之经则腰背反折挛急如角弓之状宜用小续命汤活人书论曰妇人产后血虚多汗出喜中风身体强直口噤背反张作痉治之属太阳经先因伤风又感寒湿而致然也古人谓之痓病外证发热恶寒与伤寒相似但其脉沉迟弦细而项背反张强硬如发癎之状此为异耳当察有汗无汗以分刚柔二痓阳痉属刚痓隂痉属柔痓无汗葛根汤主之有汗桂枝加葛根汤主之凡刚柔二痓小续命汤并可与之有汗者去麻黄加葛根若审知刚痓者胷满口噤其人卧不着席脚挛急咬齿当行大承气汤附术汤桂心白术散附子防风汤八物白术汤桂枝煮散可选而用之葛根汤治刚痓无汗恶风葛根麻黄姜皮桂枝粉草芍药大枣右㕮咀每服三钱水一琖煎七分去滓温服取汗为度桂枝加葛根汤治柔痓有汗不恶寒桂枝芍药甘草干葛生姜枣右㕮咀每服三钱水一琖煎七分去滓温服取汗为度大承气汤附术散治伤寒手足逆冷筋脉拘急汗出不止项强直摇头口噤附子白术川芎肉桂独活右为细末每服三钱枣二箇水一中琖煎至一半温服桂心白术汤治伤寒隂痉手足厥冷筋脉拘急汗出不止白术桂心附子防风川芎甘草右㕮咀每服五钱水二琖姜四片枣三枚煎八分去滓温服附子防风散治伤寒隂痉闭目合面手足厥逆筋脉拘急汗岀不止柴胡五味子白术茯苓甘草干姜附子防风桂心右为粗末每服三钱姜四片水一琖煎七分去滓温服八物白术散治伤寒隂痉三曰不差手足厥冷筋脉拘急无汗恐隂气内伤白术麻黄茯苓五味子羗活附子桂心良姜右为粗末每服四钱水一琖姜四片煎七分去滓温服白殭蚕散治妇人中风角弓反张口噤不能言皮肤顽痺筋脉抽掣殭蚕乌蛇肉天麻独活南星川乌防风蝉蜕白附子犀角屑朱砂桑螵蛸麝香右为细末每服一钱温酒调下无时候乌蛇圆治妇人中风牙闗𦂳急手足顽麻心鬲痰涎壅滞乌蛇肉天麻白附子南星独活乌犀屑殭蚕全蝎半夏曲麻黄当归晚蚕沙右为细末炼蜜元如梧桐子大每服七元温酒吞下亦治角弓反张妇人中风口噤方论第三夫妇人中风口噤者是体虚受风风入颔颊夹口之筋也手三阳之筋结入于颔颊足阳明之筋上夹于口而风挟冷乘虚入其筋则筋挛故引牙关急而口噤也天南星散治妇人中风口噤四肢拘急天南星白附子黒附子乌蛇肉全蝎右为细末每服半钱以生姜汁温酒调下无时拗开口灌走马散治妇人中风口噤四肢强直黒附子天麻桂心石膏麻黄蝎梢川乌南星麝香右为细末入研药令停每服一字无时豆淋酒调灌乌蛇散治妇人中风口噤乌蛇肉全蝎天麻南星殭蚕腻粉右为细末入腻粉令停每服一字以生姜酒调灌下妇人中风不语方论第四巢氏云脾脉络胃夹咽连舌本散舌下心之别脉系舌本今心脾二脏受风邪故舌强不得语也喉咙者气之所以上下也㑹厌者音声之尸舌者声之机唇者声之扇风寒客于㑹厌之间故卒然无音皆由风邪所伤故谓之中风失音不语经云醉卧当风使人发瘖神仙觧语丹治心脾经受风言语蹇澁舌强不转涎唾溢盛及疗淫邪搏隂神内欝塞心脉闭滞暴不能言白附子石菖蒲逺志天麻全蝎羗活白殭蚕南星木香右为细末煑麫煳为圆如梧桐子大量入辰砂为衣每服二十圆至三十圆生薄荷汤吞下无时候防风汤治中风内虚脚弱语蹇石斛干地黄杜仲丹参防风川芎麦门冬桂心川独活右㕮咀每服五钱水盏半枣二枚煎至八分去滓温服竹沥汤治中风入肝脾经年四肢不遂舌强语蹇葳灵仙附子苦梗蔓荆子防风枳殻川芎当归右㕮咀每服四钱水一盏竹沥半盏姜三片煎至八分温服日四服忌茶妇人风痺手足不随方论第五夫妇人风痺者由风寒湿三气合而为痺风多者为风痺其状肌肤尽痛诸阳之经皆起于手足而循行于身体风寒之气客于肌肤始为痺复伤阳经随其虚处而停滞与血气相抟血气行则迟缓使机闗弛纵故风痺而复手足不随也三痺汤治血气凝滞手足拘挛风痺气痺等疾皆疗川续断杜仲防风桂心华隂细辛人参白茯苓当归白芍药甘草秦芁生地黄川芎川独活黄耆川牛膝右㕮咀爲末每服五钱水二琖姜三片枣一枚煎至一琖去滓热服无时候但腹稍空服有人病左臂不随后已痊平而手指不便无力试诸药不验服此药才半即安三五七散亦妙妇人中风自汗方论第六寻古治中风方续命排风越婢等悉能除去而千金多用麻黄令人不得虑虚凡以风邪不得汗则不能泄也然此治中风无汗者为宜若治自汗者更用麻黄则津液转使脱泄反为大害中风自汗仲景虽处以桂枝汤至于不住发搐口眼瞤动遍身汗岀者岂胜对治当此之时独活汤续命煑散复荣衞却风邪不可阙也独活汤治风虚昏愦不自觉知手足弃纵坐卧不能或发寒热血虚不能服发汗药及中风自汗尤宜服之川独活羗活人参防风当归北细辛茯神半夏桂心白薇逺志菖蒲川芎甘草右㕮咀每服五钱水盏半姜五片煎七分去滓无时温服续命煑散治风气留滞心中昏愦四肢无力口眼瞤动或时搐搦亡失津液渇欲引饮此能扶荣卫去虚风中风自汗及产后中风自汗尤宜服之防风独活当归人参细辛葛根芍药川芎甘草熟地黄半夏逺志荆芥穗桂心右㕮咀每服五钱水一琖生姜三大片煎至七分去滓温服不拘时汗多不止者加牡蛎粉一分半妇人臂痛方论第七论曰夫妇人臂痛筋脉挛急不得屈伸遇寒则剧由肝虚为风寒邪气流于血脉客于经络抟于筋筋不荣则干急而痛其脉𦂳细宜服栢子仁圆舒经汤若臂痛不能举或左或右时复转移一臂由中脘伏痰脾气滞而不行上与气相抟四肢皆属于脾脾气滞而气不下上攻于臂故痛其脉沉细宜茯苓圆控涎丹栢子仁圆栢子仁干地黄茯苓枳实覆盆子北五味附子石斛鹿茸酸枣仁桂心沉香黄耆右为细末炼蜜为丸如梧桐子大空心酒下三十圆舒经汤治臂痛又名五痺汤亦治腰下疾片子姜黄甘草羗活白术海桐皮当归赤芍药右为粗末每服三钱水一琖半煎至七分去滓温服如腰以下疾空心服腰以上疾食后服茯苓圆茯苓半夏枳殻风化朴硝右四味为末姜汁煮煳为圆如梧桐子大生姜汤下二十圆食后服控涎丹凡人忽患胷背手足颈项腰胯隠痛不可忍连筋骨牵引钓痛坐卧不寕时时走易不定俗医不晓谓之走疰便用风药及针灸皆无益又疑是风毒结聚欲为痈疽乱以药贴亦非也此乃痰涎伏在心膈上下变为此疾或令人头痛不可举或神意昏倦多睡或饮食无味痰唾稠粘夜间喉中如锯声多流睡涏手脚重膇冷痺气脉不通误认为瘫痪亦非也凡有此疾但以此药不过数服其疾如失甘遂大㦸真白芥子右为细末煳圆如梧桐子大临卧淡姜汤吞下五七圆如痰勐加至十圆白芥子散治臂痛外连肌肉牵引背胛时发时止此由荣衞之气循行失度留滞经络与正气相搏其痛发则有似瘫痪真白芥子木鼈子没药桂心木香右为细末入研药令停每服一钱温酒调下流气饮子紫苏叶青皮苦梗大黄当归芍药乌药茯苓川芎黄耆枳殻防风甘草橘皮木香连皮大腹右㕮咀每服五钱水二琖姜三片枣一枚煎一琖去滓服妇人贼风偏枯方论第八论曰贼风偏枯者是体偏虚受风风客于半身也人有劳伤血气半身偏虚者风乘虚入客于半体名为偏风也其风邪入深真气去邪气留发为偏枯此由血气衰损为风所客令血气不相周荣于肌故令偏枯也论曰夫偏枯者其状半身不随肌肉枯痩骨间疼痛神智如常名曰偏枯仆原疾之由皆由隂阳偏亏脏腑怯弱经络空虚血气不足当风冲坐风邪乗虚而入疾从斯作内经云汗出偏沮使人偏枯详其义理如树木或有一邉津液不䕃注而先枯藁然后被风所害人之身体或有一邉血气不能荣养而先枯藁然后被风所苦其理显然王子享有云舟行于水人处于风水能泛舟而亦能覆舟风能养体而亦能害体盖谓舡漏水入体漏风伤古人有云医风先医血血行风自㓕是也治之先宜养血然后驱风无不愈者宜用大八风汤増损茵芋酒续断汤大八风汤治中风偏枯失瘖半身不遂时复恍惚当归杏仁甘草桂心干姜五味子升麻川乌黄芩芍药独活防风川芎麻黄秦芁石斛人参茯神石膏黄耆紫苑大豆右为粗末每服五钱水二琖酒一合煎至一琖去滓温服恍惚者不用酒煎増损茵芋酒治半身不随肌肉干燥渐渐细痩或时㾓痛病名偏枯茵芋叶川乌石楠叶防风川椒女萎附子北细辛独活卷栢肉桂天雄秦芁防已踯躅花当归生干地黄芍药右㕮咀酒二㪷渍之冬七日夏三日春秋各五日初服一合渐増之以知为度令酒气相续续断汤治偏枯少血当归陈皮芍药北细辛生干地黄右为粗末每服五钱水二琖煎至八分去滓温服脏寒多利者入熟附子一两和前药偏风口㖞方论第九论曰偏风口㖞者是体虚受风风入于夹口之筋也足阳眀之筋上夹于口其筋偏虚风因虚而乗之使其筋偏急不调故令口㖞僻也防风汤治卒然口㖞斜言语牵急四肢如故别无所苦防风羗活甘草右为粗末每服五钱水二琖煎至一琖去滓入麝香研一字温服治口眼㖞斜用萆麻子七粒去皮殻细研作饼安在手心却用铜盂乘汤坐于药上才正即洗去广济疗风着口面㖞斜语声不转方生地黄汁竹沥独活右相和煎取一升顿服未正更进一剂深师续命汤疗中风口僻噤诸疾卒死不知人补虚起死神方人参防已麻黄芍药川芎甘草黄芩白术桂心附子防风生姜右切以水一㪷二升煑取三升分为三服不差复作忌海藻菘菜桃李生菜葱雀肉猪肉又千金方炒大豆三升令焦以酒三升淋取汁顿服又方用大皂荚五两去皮子为末以三年大醋调如左㖞涂右右㖞涂左干更涂妇人血风心神惊悸方论第十夫妇人血风惊悸者是风乗于心故也心藏神为诸藏之主若血气调和则心神安定若虚损则心神虚弱致风邪乗虚干之故惊而悸动不定也其惊悸不止则变恍惚而忧惧也茯神散治妇人血风五臓大虚惊悸安神定志茯神人参龙齿独活酸枣仁防风逺志桂心细辛白术甘草干姜右为粗末每服四钱水琖半煎至八分去滓温服龙齿圆治妇人血风上攻心神恍惚惊悸眠卧不安龙齿茯神朱砂人参当归天麻犀角屑㯽榔防风生干地黄逺志赤箭麝香右为细末炼蜜圆如梧桐子大每服二十圆薄荷温酒下朱贲琥珀散治妇人血风琥珀没药木香当归芍药白芷羗活干地黄延胡索川芎土𤓰根牡丹皮白术桂心右为末每服一钱水一琖煎至七分益酒三分再煎少时热服重者数服效失血过多心神不安方第十一宁志膏治妇人因失血过多心神不安言语失常不得睡辰砂酸枣仁人参白茯神琥珀滳乳右为末和停每服一钱浓煎灯心枣汤空心调下妇人风邪颠狂方论第十二夫妇人颠狂病者由血气虚受风邪所为也人禀隂阳之气而生而风邪入并于隂则为颠入并于阳则为狂隂之与阳有虚有实随其虚时为邪所并则发也颠者卒发意不乐直视仆地吐涎沫口㖞目急手足撩戾无所觉知良乆乃甦狂者少卧不饥自髙贤也自辨智也自贵倨也妄笑好歌乐妄行不休故曰颠狂也防风散治妇人风邪颠狂或啼泣不止或歌笑无度或心神恐惧或言语失常防风茯神独活人参逺志龙齿菖蒲石膏牡蛎秦芁禹余粮桂心甘草蛇蜕右为粗末每服三钱水琖半煎七分去滓温服又一方羚羊角屑独活逺志菖蒲防风茯神石膏麦门冬龙齿白藓皮人参生干地黄右为粗末每服三钱水琖半煎七分温服无时素问云阳厥狂怒饮以铁落妇人飞尸血厥方论第十三夫飞尸者游走皮肤穿藏府每发刺痛变作无常遁尸者附骨入肉攻凿血脉每发不可得近见尸䘮闻哀哭便发风尸者滛濯四肢不知痛之所在每发昏沉得风雪便作沉尸者纒骨结藏冲心脇每发绞切遇寒冷便作注尸者举身沉重精神错杂常觉昏废每节气至变輙成大恶皆宜用此方忍冬叶服如鸡子大日三服太一神精丹治中风之要药治客忤霍乱腹痛胀满尸注恶风颠狂鬼语蛊毒妖魅症瘕积聚温疟积乆百方不差但是一切恶毒无所不治但近世少得曽青磁石为难合尔故不録苏合香元亦治此疾方见和剂更不赘録雄朱散治因䘮惊忧悲哀烦恼感尸气而成变动不已似冷似热风气触则发雄黄朱砂苦梗羗活当归升麻川乌龙齿犀角屑白术芍药鬼箭羽白殭蚕木香虎头骨紫苏子川芎南星山栀子陈皮莽草枳殻黄芩麻黄蜈蚣㯽榔全蝎右为细末每服二钱温酒调下一日三服人平居无疾苦忽如死人身不动摇黙黙不知人目闭不能开口噤不能言或微知人恶闻人声但如眩冐移时方寤此由汗过多血少气併于血阳独上而不下气壅塞而不行故身如死气过血还隂阳复通故移时方寤名曰欝冐亦名血厥妇人多有之宜服白薇汤仓公散白薇汤方白薇当归人参甘草右㕮咀每服五钱水二琖煎至一琖温服仓公散治卒鬼击鬼疰鬼刺心腹如刺下血便死不知人及卧魇啮脚趾不觉者并诸毒气等疾𤓰蔕末梨芦末雄黄礜石右为末研停用少许吹入鼻中得嚏气通便活未嚏再吹以得嚏为度此药能起死人恐皂荚者为正白术散治中风身体麻痺不仁白术芍药藁本续断当归虎骨乌蛇肉右为细末每服二钱匕温酒调下藏寒多利者加附子半两骨中烦热者加生地黄一两妇人大全良方卷三妇人大全良方卷四钦定四库全书妇人大全良方卷四宋陈自眀撰妇人血风身体骨节疼痛方论第一夫妇人血风身体骨节疼痛者由体虚气血不调为风冷所侵故也其状风邪在于皮肤肌肉歴于骨节邪气与正气交击故令疼痛也芎䓖散治妇人血风身体骨节疼痛心膈壅滞少思饮食川芎赤茯苓赤芍药酸枣仁桂心当归木香川牛膝羌活枳殻甘草右为麄末每服三钱水一大盏姜三片煎至七分去滓热服无时候羚羊角散治血风身体疼痛手足无力心神壅闷羚羊角屑酸枣仁生干地黄㯽榔五加皮防风赤芍药当归骨碎补海桐皮川芎甘草右为末每服二钱温酒调下通灵圆治男子妇人手足痛风不可忍者白附子殭蚕全蝎麝香右为末炼蜜元如梧子大每服七圆温酒下一日三服当归没药圆疗妇人血风血气腹脇刺痛筋挛骨痺手足麻木皮肤瘙痒当归五灵脂没药右为末醋煳圆如梧桐子大每服三十圆生姜汤空心下大效虎骨散治血风走疰疼痛丈夫筋骨疼及打扑伤损疼痛甚者虎骨败龟当归桂心地龙牛膝漏芦葳灵仙𤣥胡索自然铜右各等分为末每服二钱热酒调下每曰一服妇人血风白虎歴节走疰方论第二夫妇人体虚受风邪之气随血而行或滛易皮肤卒然掣痛游走无有常处故名为走疰也加减小续命汤主之漏芦散治妇人血风走疰疼痛无有常处漏芦当归牛膝桂心地龙防风羌活白芷没药甜𤓰子虎胫骨败龟右为细末每服二钱热酒调下无时候四生圆治血风骨节疼痛擡举臂不起行履不得并浑身麻痺白殭蚕地龙白附子五灵脂草乌右为末以米煳元如梧桐子大每服二十元茶酒任下或作末酒调半钱亦可麝香圆治白虎歴节诸风疼痛逰走不定状如虫囓昼静夜剧及一切手足不测疼痛大八角川乌头生全蝎生黒豆生地龙右为细末入麝香一字同研停糯米煳为元如緑豆大每服七圆甚者十元夜卧令鬲空温酒吞下微出冷汗一身便瘥芍药知母汤治诸肢节疼痛身体魁瘰脚肿如脱头眩短气温温欲吐桂心知母防风芍药甘草麻黄附子右㕮咀每服四钱水一琖半生姜五片煎七分去滓空心服一法有白术川芎杏仁半夏附子八物汤治风歴节四肢疼痛如鎚锻不可忍附子干姜芍药茯苓人参甘草桂心白术右㕮咀每服四大钱水二琖煎七分去滓食前服一方去桂用干地黄二两独活寄生汤最治歴节风近人用之甚效小续命汤大治白虎歴节痛不可忍妇人血风疹瘙痒方论第三局方治妇人时发遍身瘙痒或赤肿瘾疹五心烦热血风攻疰与人参荆芥散消风散四物汤加荆芥煎或人参当归散或逍遥散兼服导赤圆如不通者食后服皂角元如服皂角圆不退者此凝滞热甚者宜先服青木香圆三两服以开气道却服前药即效夫妇人体虚为风邪气客于皮肤复逢风寒相折则起风瘙瘾疹若赤疹者由凉湿折于肌肌中之极热结成赤疹也得天热则剧取冷则差白疹者由风气折于肌中肌中热热与风相抟所以为白疹也得天隂雨冷则剧出风中亦剧得晴暖则减着衣暖亦差也脉当浮而洪浮即为风洪即为气风气相抟则为瘾疹身体为痒凡人汗出不可露卧及浴使人身振寒热生风疹也雷公炮炙序云遍体疹风酒调生侧何首乌散治妇人血风皮肤瘙痒心神烦闷及血风逰走不定并宜服之何首乌防风白蒺藜枳殻天麻殭蚕胡麻茺蔚子蔓荆子右为细末每服二钱煎茵蔯汤调下无时候附子酒治痛风妇人血风身上瘙痒生附子皂角刺黒豆右三味细剉分为二处用好酒二瓶入上件药慢火煇候干至半瓶却合作一处密缚泥头经二宿毎服一琖温服无时候未效再服治女人风痒瘾疹不止苍耳花叶子右为细末用豆淋酒调下二钱治瘾疹白蜜好酒调下已试有效治皮肤有风热遍身生瘾疹方牛蒡子浮萍右为细末每服二钱薄荷汤调下日二服又治风气客于皮肤搔之不已方蝉蜕大叶薄荷右等分为细末无时温酒调下方寸匕又方露蜂房蛇蜕右为细末温酒调下一钱日二三服妇人虚风头目眩晕及心眩方论第四夫妇人风眩是体虚受风风入于脑也诸臓腑之精皆上注于目其血气与脉并上属于脑也循脉引于目系目系急故令眩也其眩不止风邪甚者变成癫疾也养正丹治虚风头旋吐涎不已盖此药升降隂阳补接真气非止头旋而已黒铅水银硫黄朱砂右用建琖一只火上镕铅成汁次下水银用栁杖子打停取下歇少时入二味打停候冷取下研为粉以糯米软饭元如緑豆大每服三十元枣汤吞下空心食前日二服钩藤散治肝厥头晕清头目钩藤陈皮半夏麦门冬茯苓茯神人参甘菊花防风甘草石膏右㕮咀每服四钱水一琖半生姜七片煎至八分去滓热服斗门方治妇人血风攻脑头旋闷絶忽死倒地不知人事者喝起草取其嫰心不以多少隂干为末以常酒服一大钱匕无时候其功大効服之多连脑盖善通顶门蔓荆子散治妇人风眩头目昏闷烦疼言语謇澁痰逆不下饮食蔓荆子防风羌活川芎羚羊角屑枳殻前胡石膏赤茯苓麻黄荆芥穗北细辛甘菊花白芷藁本旋复花甘草右为粗末每服四钱姜三片水一琖煎七分去滓温服无时候四神散治妇人血风眩晕头痛菊花当归旋复花荆芥穗右为细末每服一钱水一琖葱白三寸茶末一钱煎至七分通口服良乆去枕仰卧少时川芎散治风眩头晕小川芎山药白茯神甘菊花人参山茱茰肉右为细末无时候酒调二钱日三服治女人头旋即天动地转名曰心眩非血风也胆子矾一两细研用胡饼剂子一箇拌停放版子上按平一指厚以箆子勒成如骰子大块不须界断于瓦上焙干每服一骰子大为末煎灯心竹茹汤调下妇人血风头痛方论第五附许叔微云妇人患头风者十居其半每发必掉眩如在车船上盖因血虚肝有风邪袭之尔予尝处此方以授人比他药效而㨗川芎当归羌活旋复花华隂细辛蔓荆子防风石膏藁本荆芥穗半夏麴干地黄甘草右㕮咀每服三钱水一琖姜三片煎至七分去滓温服七生元治男子妇人八般头风及一切头痛痰厥肾厥饮厥伤寒伤风头痛不可忍者并皆治疗川乌草乌南星半夏川芎石膏白芷右为细末研韭菜自然汁圆如梧子大每服七圆加至十圆嚼生葱茶送下芎辛汤治状如前但发热者不可服生附子生乌头南星干姜北细辛川芎甘草右㕮咀每服四钱水二琖姜七片茶牙少许煎至六分去滓食前温服中脘素有寒者不用茶牙局方如圣饼子加北细辛如半夏数自合服之见効甚速若头痛筋挛骨重少气哕噫腹满时惊不嗜卧欬嗽烦寃其脉举之则弦按之石坚由肾气不足而内着其气逆而上行谓之肾厥头痛宜玉真圎与硫黄圎玉真圎方石膏半夏硫黄硝石右研令停生姜自然汁打煳圎如梧桐子大生姜汤下三十圎硫黄圎治头痛不可忍或头风年深暴患无所不治服此除根硝石硫黄右研令极细滴水贠如指头大空心蜡茶清嚼下百一方云中暑者以氷水服之下咽即洒然治伤冷以艾汤下若头痛连齿时发时止连年不已此由风寒中于骨髓留而不去脑为髓海故头痛齿亦痛谓之厥逆头痛宜白附子散灸曲鬓穴此穴在耳上将耳掩前正尖上可灸七壮左痛灸左右痛灸右白附子散方麻黄乌头南星白附子全蝎辰砂麝香白姜右为细末酒调一字服讫去枕卧少时裕陵传王荆公偏头疼方云是禁中祕方用生芦菔汁一蚬殻仰卧注鼻中左痛注左右痛注右或两鼻皆注亦可数十年患皆一注而愈东坡云荆公与仆言已愈数人此方自后晁将仕是有効治头风痛不可忍者硝石人中白脑子右研令极细用一字搐入鼻中项筋强痛方论第六此一卷论项筋拘挛强痛每得斯疾疗之似易而实难然方册中所载亦少纵有言之议论亦畧以仆考之然既有斯疾必有是方何古人言此疾证尚且略又无的然之论详之必是挟诸疾而生所以絶无专门予因暇日摭古名方以备检閲然自明学识浅鄙未必全备博学之士见其遗缺傥能补而完之不亦宜乎咸淳元年上元日药隐老人书于存心堂夫颈项之处乃属足太阳膀胱之经又许太学云是足少隂肾之经盖肾与膀胱爲表里故也以感外邪论之则有太阳经先因感风又感寒湿致令外证发热恶寒与伤寒相似颈项强急腰身反张如中风状瘈瘲口噤其身体几几古人以强直为痓其脉沉迟弦细新产血虚多汗出喜中风亦有此证已上并载第三卷第二论中言之甚详不复赘録又有挫枕转项不得者与三五七散追风散仍与急风散搽项上若因被风吹头目昏眩太阳并脑俱痛项背筋脉拘急可与蝎附散都梁贠许太学治项筋强痛不可转侧者以木𤓰煎追风散治年深日近偏正头疼又治肝藏乆虚血气衰弱风毒之气上攻头痛头眩目晕心忪烦热百节酸疼脑昏目痛鼻塞声重项背拘急皮肤瘙痒靣上游风状若虫行及一切头风兼疗妇人血风攻疰头目昏痛皆治之川乌防风石膏川芎甘草荆芥穗白殭蚕天南星羗活天麻地龙白附子全蝎白芷草乌没药乳香雄黄右为细末每服半钱入好茶少许同调食后及临卧服常服清头目利咽鬲消风化痰急风散方草乌头生黒豆丹砂麝香右为细末研令停酒调涂痛处蝎附散治一切风邪头痛夹脑风气痰涎壅盛呕逆恶心口吐清水暗风旋晕眼见黒花牙闗𦂳急口眼㖞邪面目瞤动头项拘急肩背引疼耳痒目昏四肢麻木及沐头浴出暴感风邪头目昏痛两太阳穴疼逺年头风经隔嵗月乍差乍发服药无效者并皆治之附子川乌麻黄殭蚕南星防风雄黄朱砂全蝎白芷藁本右为细末每服半钱葱茶调下食后服孕妇不可服京城之医用此药兼嚼如圣饼子治眼生眵粪不眀羞明多泪见物不明有效都梁贠方香白芷炼蜜贠如弹子大每服一贠多用荆芥㸃䗶茶细嚼下食后常服只干嚼下亦可都无所忌此药大治诸风眩晕妇人产前产后乍伤风邪头目昏重及血风头痛服之令人目眀凡浴沐后服一二粒尤佳暴寒乍暖神思不清伤寒头目昏晕并宜服之木𤓰煎方宣木𤓰没药乳香右二味内木𤓰中用盖子合了竹签定之饭上蒸三四次烂研成膏子每服三匙生地黄汁半琖无灰上醖二琖和之用八分琖热暖化膏子服妇人腰痛方论第七夫肾主于腰女人肾脏系于胞络若肾气虚弱外感六滛内伤七情皆致腰痛古方亦有五种之説如风腰痛宜小续命汤加桃仁杜仲煎服脾胃气蔽及寒湿腰痛宜五积散加桃仁如虚损及五种腰痛者青蛾元神应元皆可用也如气滞腰痛如神保贠黒牵牛茴香橘核必有功也如神汤治男子妇人腰痛延胡索当归桂心右为末温酒调下二钱甚者不过数服独活寄生汤夫腰痛者皆由肾气虚弱卧冷湿地当风所得不时速治喜流入脚膝为偏枯冷痺缓弱疼重或腰痛拘挛脚重痺宜急服之独活桑寄生续断杜仲北细辛川牛膝秦艽茯苓白芍药桂心川芎防风人参熟地黄当归右㕮咀每服三钱水一琖煎至七分去滓温服空心气虚下利除地黄并治新产腹痛不得转动及腰脚挛痛痺弱不得屈伸此药最能除风消血肘后有附子一枚无寄生人参当归粉草近人将治歴节风脚气流注亦效妇人腰脚疼痛方论第八夫肾主于腰脚女人肾藏系于胞络若劳伤肾气虚弱而风冷客于胞络邪气与真气交争故令腰脚疼痛也酸枣仁散治妇人血气风虚腰脚疼痛头目昏闷食少无力酸枣仁川牛膝当归羌活川芎桂心防风木香海桐皮杜仲附子萆川续断粉草右㕮咀每服四钱水一盏半姜三片煎七分去滓温服骨碎补散治妇人血风气攻腰脚疼痛腹脇拘急肢节不持骨碎补萆川牛膝桃仁海桐皮当归桂心㯽榔赤芍药附子川芎枳殻右为粗末每服三钱水一大琖姜三片枣一箇煎至七分去滓食前热服妇人脚气方论第九凡头痛身热肢节痛大便祕或呕逆而脚屈弱者脚气也轻者可与香苏散加木𤓰㯽榔生姜煎服然后随证治之要知有脚气之人先从脚起或先缓弱疼痺或行起忽倒或两胫肿满或脚膝枯细或心中忪悸或小腹不仁或举体转筋或见食呕逆恶闻食气或胷满气急或遍体酸痛皆脚气候黄帝所谓缓风湿痺是也顽弱名缓风疼痛为湿痺寒中三阳所患必冷小续命汤主之暑中三隂所患必热小续命汤去附子减桂一半主之大烦躁者紫雪最良若无紫雪以自合薄荷煎冷水调服极妙大便祕者脾约员麻仁员三和散主之仍针灸为佳服补药与汤淋洗皆医之大禁也圣惠方妇人脚气论夫妇人脚气与丈夫不同男子则肾脏虚弱为风湿所乗女子以胞络气虚为风毒所抟是以胞络属于肾也肾主于腰脚又肝脾肾三脏经络起于十足指若脏腑虚损则风邪先客于脚从下而上动于气故名脚气也此皆由体虚或当风取凉或乆坐卑湿或产后劳损或恚怒伤肝心气滞致令月候不通因其虚伤风毒抟于肌骨则令皮肤不仁筋骨抽痛五缓不遂六急拘挛或即冷痛或即肿满或两脚痺弱或举体转筋目眩心烦见食即呕精神昏愦肢节烦疼小便赤黄大便秘澁并皆其证也其妇人脚气治之与丈夫不同者以其气血不调懐胎难产崩伤之异是以褚澄疗寡妇师尼与妻妾殊别即其义也牛膝散治脚气浮肿心神烦闷月候不通川牛膝羚羊角㯽榔大黄芒硝防已桂心牡丹皮赤芍药甘草桃仁右为粗末每服三大钱水一琖煎至七分去滓温服利下恶物为度亦要相其强弱用之大腹皮散治妇人风毒脚气肢节烦疼心神壅闷大腹皮紫苏木通桑白皮羌活荆芥赤芍药青皮木𤓰独活枳殻右㕮咀每服四钱水一琖姜五片葱白七寸煎至七分去滓空心温服半夏散治妇人脚气发动心腹胀满饮食不下呕逆不止半夏陈皮人参大腹皮桂心㯽榔赤茯苓紫苏右㕮咀每服四钱水一琖半姜三片煎七分去滓温服犀角散治妇人脚气忽发冲心闷乱四肢烦疼有热者犀角屑木香紫苏赤茯苓㯽榔赤芍药红花红雪右㕮咀每服四钱水一琖煎至七分去滓温服木香散治妇人脚气卒发冲心闷乱木香郁李仁赤芍药大腹皮紫雪桑白皮桂心㯽榔茯苓右㕮咀每服三钱水一琖姜三片煎至七分去滓温服治妇人脚气冲心闷乱不识人宜服此药紫苏松节呉茱茰㯽榔干木𤓰陈皮右㕮咀每服四钱水一琖煎至一半入童子小便二合再煎三沸温服紫苏散治妇人风毒脚气腹内壅塞痰恶不思饮食脚重虚肿紫苏木通桑白皮茴香根枳殻羗活独活荆芥穗木𤓰青皮甘草大腹子右㕮咀每服三钱水一琖姜三片葱白一茎煎至七分去滓温服桑白皮散治妇人脚气盛发两脚浮肿小便赤澁腹脇胀满气急坐卧不得桑白皮郁李仁赤茯苓木香防已大腹皮紫苏子木通㯽榔青皮右㕮咀每服三钱水一琖姜三片煎至七分去滓温服薏苡仁散治妇人脚气缓弱及顽痺肿满心下急大便澁薏苡仁防风猪苓川芎防已㯽榔郁李仁大麻仁桑白皮枳实甘草羚羊角屑右为散每服三钱水一琖煎至七分去滓放温服四白散治男子妇人血虚发热夜多盗汗不进饮食四肢羸痩骨立拘挛脚痛不能行黄耆厚朴益智仁藿香白术白扁豆陈皮半夏白茯苓人参白豆䓻仁天台乌药甘草京南芍药檀香沉香右为细末每服三钱水一琖姜三片枣子一箇煎至七分温服自后诸证退只有脚挛痛不能行以苍术元治之效此药大治干湿脚气筋脉拘挛疼痛不能行履兼补下部苍术元方乳香没药川牛膝青盐熟艾川乌全蝎右除研药为细末入研药令停以木𤓰一箇大者切一头留作盖去穰入上件药于木𤓰内将盖签定安木𤓰于黒豆中蒸令极烂取出去皮连药研成膏却入生苍术末拌令得所贠如梧桐子大每服五十贠空心用木𤓰汤下或温盐酒亦得一日三服忌血与蒜大便祕者可与七宣员神功员七圣槟榔员三和散服之効妇人大全良方卷四妇人大全良方卷五钦定四库全书妇人大全良方卷五宋陈自明撰劳瘵叙论第一夫骨蒸殗殜复连尸疰劳疰䖝疰毒疰热疰冷疰食疰鬼疰等皆曰传尸以疰者注也病自上注下与前人相似故曰疰其变有二十二种或三十六种或九十九种大畧令人寒热盗汗梦与鬼交遗泄白浊髪干而耸或腹中有块或脑后两邉有小结核连复数箇或聚或散沉沉黙黙咳嗽痰涎或咯脓血如肺痿肺痈状或复下利羸痩困乏不自胜持积月累年以致于死死后乃疰易傍人乃至㓕门者是也更有蜚尸遁尸寒尸䘮尸尸注等谓之五尸及大小附着等证不的知其所苦无处不恶乃挟诸鬼邪而害人以三因攷之内非七情所忤外非四气所袭虽若丽乎不内外因奈其证多端传变迁移难以推测故自古及令愈此病者十不得一所谓狸骨獭肝天灵盖铜鑑鼻徒有其説未尝见效唯膏肓俞崔氏穴名四花有六穴若闻早灸之可否㡬半晚亦不济也病者増寒发热自汗面白目干口苦精神不守恐畏不能独卧其传在肝病者増寒发热面黒鼻燥忽忽喜忘大便苦难或复泄㵼口疮其传在心病者増寒发热面青唇黄舌本强不能嚥饮食无味四肢羸痩吐涎沫其传在脾病者増寒发热面赤鼻白干燥毛折咯嗽喘急时吐白涎或有血线其传在肺病者増寒发热面黄耳轮焦枯胻骨㾓痛小便白浊遗沥胸痛其传在肾二十四种蒸病论所谓劳蒸者二十四种随证皆可考寻毛折髪焦肌肤甲错其蒸在皮外人觉热自反恶寒身振瞤剧其蒸在内髪焦鼻衂或复尿血其蒸在血身热烦躁痛如针刺其蒸在脉爪甲焦枯眼昏两脇急痛其蒸在筋版齿黒燥大杼酸痛其蒸在骨背膂疼痛胻骨酸其蒸在髓头眩热闷口吐浊涎眼多眵泪其蒸在脑男子失精女子白淫其蒸在玉房乍寒乍热中脘与膻中烦闷其蒸在三焦小便赤黄凝浊如膏其蒸在膀胱传道不均或祕或泄腹中雷鸣其蒸在小肠大腹隐痛右鼻干疼其蒸在大肠口鼻干燥腹胀睡卧不安白汗出其蒸在胃口苦耳聋脇下痛其蒸在胆里急后重肛门澁祕其蒸在回肠小腹㽲痛筋脉纵缓隂噐自强其蒸在宗筋眼昏泪下时复眩晕躁怒不常其蒸在肝舌焦黒气短烦闷洒洒浙浙其蒸在心唇干口疮胷腹胀闷畏寒不食其蒸在脾咳嗽喘满咯痰吐血声嘶音逺其蒸在肺耳轮焦枯脚气酸疼起居不得其蒸在肾情想不宁无故泄精白物绵绵而下其蒸在右肾心主胞络心膈噎塞攻击疼痛俛仰烦寃其蒸在鬲诸证虽曰不同其根多有䖝囓其心肺治之不可不絶其根也神仙秘法取传尸劳䖝服此药须先择良日焚香祷祝令病人设榻面向福德方服即有神效不可使病人知其药味及子细青桑皮杨栁枝梅枝桃枝葱白青蒿真安息香阿魏右八味除阿魏外用童子小便一升半煑取药耗及一半去滓将药汁化阿魏再煑十数沸去滓候温作贰次调下件药末朱砂小㯽榔麝香右三味研令极细分为二服用前汤使调下五更初一服三㸃再一服辰时间取下䖝遂絶根本若见䖝色白者此病必差若黒色则已传入肾经不可救也服药后只以淡粥补之并不动元气効验无比切须祕之世传劳䖝有灵轻易传之则伤医者此説殆医者祕惜其方不可以授人耳要须宻重之则无洩慢天机乃起死还生功同造化鬼神䕶助自有灵效大凢传尸劳者必须先服此一药后十五方随证治不可以槩用药调治三五箇月再服此取䖝药则永除根本如取下䖝色已黒纵服后药亦无补也然亦能使不传它人治心胷积气作胷痺引两脇痛昏闷不収音声不清虚热上壅作鼻衂方桑白皮枳殻木通子芩生干地黄白芍药甘草右为粗末每服三钱重水琖半煎至七分去滓温服食后治伏瘀血在心肺时作衂心胷彻背痛方白芍药牡丹皮生犀屑生地黄右㕮咀每服半两水一大琖煎至七分去滓温服调荣衞消瘀血出声音治痰嗽方川当归牡丹皮白芍药子芩木通麦门冬甘草华隂细辛生干地黄右㕮咀每服三钱水一琖姜三片煎至七分去滓温服治虚热昏冐倦怠下虚上壅嗽血衂血鸡苏圆鸡蘓叶黄耆甘草川芎防风苦梗荆芥穗甘菊花真脑子生干地黄右为细末炼蜜圎如弹子大每服一圆用麦门冬去心煎汤嚼下又治肺损吐血日渐乏力痩弱行歩不得喘嗽痰涎饮食不美或发寒热小便赤澁加车前子一分每服一圆煎桑枝汤嚼下日可六七服桑枝剉炒香每用水三琖煎至一琖去滓下药治劳气食后身疼倦夜间盗汗此病因失血荣衞损也宜防风汤方黄耆白芍药防风甘草当归生干地黄右㕮咀每服三钱水一琖姜三片枣一箇煎至七分去滓温服食前服治劳嗽温金散甘草黄芩桑白皮防风杏仁人参茯神麦门冬以前五味用米泔浸一宿晒干次入人参茯神麦门冬三味同为细末每服二钱水一琖蜡一豆大煎至八分食后温服治劳嗽有四满员极妙治心气不足觧劳倦益血桔梗饮子苦梗甘草黄耆人参麦门冬青皮右为末每服二钱水一琖煎至七分温服治胷痺𤓰楼汤枳殻厚朴薤白𤓰楼桂枝右㕮咀水七升煎取四升去滓温服凉心肺觧劳除热使荣卫顺血不絶子芩散黄耆白芍药子芩人参白茯苓麦门冬苦梗生干地黄右为粗末先用竹叶一握小麦七十粒水三琖姜三片煎至水一琖半入药末三钱重煎至七分去滓温服治积气坚硬作气噎胷胁引背痛方白芍药鳖甲枳殻北柴胡甘草赤茯苓右㕮咀每服三钱水一大盏姜三片枣一箇煎至七分去滓温服治伏连传注腹中有坚硬积气壅心胷作痺痛引脇背痛脘膈满闷方鬼臼天门冬巴豆莽草不蛀皂角叶子雄黄右为细末炼蜜为圎如小豆大每服一圎渐加至三二圎空心汤水吞下临卧一服常宜斟酌勿令泄㵼忌鲤鱼山猪芦笋出声音方诃子木通甘草右㕮咀用水三升煎至升半入生地黄汁一合再煎数沸放温分六服食后日作半料治咽喉痛方百药煎鹏砂甘草生白矾右四味为细末每服一钱食后米饮调细细呷嚥治肺间邪气胷中积血作痛失音含化圎方蛤蚧诃子阿胶麦门冬北细辛甘草生干地黄右为细末炼蜜为圎如鸡头子大食后含化一圎已上诸方辰州李倅名景遹録示云传之于五羊大帅方侍郎治瘵疾得效方河车圎治劳𠻳一切劳瘵虚损骨蒸等疾河车一枚雪白茯苓拣参干山药右为细末麫煳为圎如梧桐子大以少麝香末为衣每服三五十圎米饮温酒盐汤送下空心服嗽甚者五味子汤下又方治肌痩咯血肺痿等疾蛤蚧知母贝母人参甘草杏仁枇杷叶鹿角胶右各一两依方事治净秤为末每服三钱水一琖入桑白皮煎至八分温服日三夜二治劳嗽补肺汤桑白皮熟地黄人参紫苑黄耆川五味子右为细末每服二钱水一琖煎至七分入蜜少许食后温服又四君子汤加秦芁黄蜡煎服尤妙治传尸出汗取䖝辟邪养正膏鼈甲青蒿淡䜴葱白安息香桃栁桑枝桃仁天灵盖右十味隔夜以水一升浸至五更煎至半升再以童便半升同煎取四合又用㯽榔一箇为末麝香一钱匕将所煎药去滓调下至日髙二丈时放温顿服以衣覆出汗审看十指汗出如藕丝五色臭秽汗出后仍㵼下䖝状恶物尽甚者旬日再服永效猪肚元治骨蒸劳唇颊赤气粗口干遍身壮热或多虚汗大肠澁祕小便赤黄饮食全少青蒿鼈甲北柴胡木香生干地黄青皮宣黄连右为末以猪肚一箇洗净入药在内系定蒸令极软研如泥为圆如緑豆大汤下十五元空心日三服忌湿麫毒物妇人骨蒸劳方论第二夫骨蒸劳者由热毒气附骨故谓之骨蒸也亦曰传尸亦谓殗殜亦称复连亦名无辜丈夫以痃癖为根女人以血气为本无问少长多染此病内既伤于臓腑外则损于肌肤日乆不痊遂至羸痩因服冷药过度则伤于脾脾气既衰而传五臓脾初受病或胀或妨遂加洩痢肌肉痩瘠转増痿黄四肢无力饮食少味脾既受已次传于肾肾既受病时时盗汗腰膝冷疼夣鬼交侵小便赤黄肾既受已次传于心心既受病徃徃忪悸或喜或嗔两颊常赤唇色如朱乍热乍寒神气不守心既受已次传于肺肺既受病胷满短气咳嗽多唾皮肤甲错状如麸片肺既受已次传于肝肝既受病两目昏暗脇下妨痛不欲见人常懐忿怒五臓既病渐渐羸痩即难疗也天灵盖散治妇人骨蒸劳四肢无力每至晚间即热两颊红色食饮不下心神烦躁天灵盖安息香地骨皮当归山栀子仁人参贝母黄连桃仁㯽榔鼈甲北柴胡生干地黄赤茯苓麦门冬阿魏右为粗末以童子小便一大琖桃栁枝各七寸姜五片葱白五寸药四钱煎至七分去滓温服獭肝元治妇人骨蒸劳热体痩烦疼不欲饮食獭肝鼈甲北柴胡朱砂桃仁川升麻天灵盖犀角屑栀子仁地骨皮知母黄耆甘草麝香右为细末炼蜜贠如梧桐子大温水下三十贠无时候黄耆元治妇人骨蒸烦热四肢羸痩疼痛口干心躁不得眠卧黄耆麦门冬茯神北柴胡甘草生干地黄酸枣仁郁李仁杏仁枸杞子人参黄芩百合枳殻赤芍药知母鼈甲右为细末炼蜜为贠如梧桐子大清粥吞下三十贠无时候煞鬼贠治妇人骨蒸传尸劳痩鬼气伏连麝香犀角屑木香白术鬼箭羽虎头骨天灵盖辰砂桃仁雄黄右为细末炼蜜为贠如梧桐子大温水下二十贠此药亦辟瘟疫亦可帯之鼈甲煎治劳雄鼈杏仁北柴胡贝母知母右除鼈外诸药细剉以好酒五升入锅内将活鼈在中以药和停围定上用板子石压定令鼈在药内喫酒药候来日却以慢火煮候酒尽为度却取鼈令患人喫尽次将鼈甲用醋炙黄入在前项诸药内焙干为细末用酒煮麫煳元如梧桐子大用米饮吞下三十元无时候日五服麦煎散治少男室女骨蒸妇人血风攻疰四肢心胷烦壅赤茯苓当归干漆鼈甲常山大黄北柴胡白术生干地黄石膏甘草右为细末每服二钱水一琖小麦五十粒煎至六分食后临卧时温服有虚汗加麻黄根一两苏东坡云此黄州呉判官方疗骨蒸黄痩口臭肌热盗汗极效麦煎散甚多此方呉君寳之如希世之珍其效可知筒骨煎治诸虚劳疾羸痩乏力腰背引痛心烦喘嗽唾脓呕血顽涎壅盛睡卧有妨胷满气促夜多盗汗髪焦耳鸣皮寒骨热一切五劳七伤骨蒸等候并皆疗治地骨皮粉草北柴胡前胡乌药麻黄干葛青蒿苦梗知母天仙藤北黄芩人参生干地黄秦芁鼈甲黄耆右㕮咀每服三钱水一琖酒一分猪筒骨一茎炙焦分为四服桃栁枝各七寸杏仁五粒去皮尖槌碎煎至七分去滓温服加乌梅半箇尤妙华佗方大灵治传尸明月丹方雄黄木香天灵盖轻粉鼈甲兎屎右为末用法酒一大升大黄半两为末熬膏入前药为元如弹子大朱砂为衣传尸劳肌痩面黄呕吐咳嗽不定先烧安息香令烟出吸之不嗽非传尸也不可用此药若烟入口咳不能禁止乃传尸也宜用此药五更初服勿令人知以童便共酒一琖化一元服如人行十里乆必吐出䖝状如灯心细长及寸或如烂𤓰李又如虾蟇状各不同未效次日再服以应为度蘓沈良方治诸劳明月丹兎粪碙砂右细研生蜜元如梧桐子大以甘草半两碎之水浸一宿取汁五更初下七元勿令病人知劳药下后频看若有䖝急打杀以桑火油煎使焦弃急水中三日不下更服须在月望前日服忌见䘮服色衣妇人猫犬之类后服治劳补气药取差觧劳生肌进食活血养心地黄煎元华佗方生地黄汁杏仁汁生姜汁藕汁薄荷汁鹅梨汁法酒沙蜜右慢火熬成膏入后药北柴胡木香人参茯苓山药栢子仁逺志枳实白术秦芁苦梗麝香熟地黄右为末以前膏子和贠如梧桐子大食后甘草汤下二十元治骨蒸寒热名医録云睦州杨寺丞有女事郑廸功女有骨蒸肉热之病时发外寒寒过内热附骨蒸盛之时四肢微痩足趺肿者其病在五臓六腑之中衆医不瘥因遇处州呉医看曰请为治之只单用石膏散服之体微凉如故石膏散方真石膏右新汲水和服方寸匕取身无热为度青蒿散治男子妇人肢体倦疼虚劳寒热青蒿八九月间成实时採去枝梗以蒿用童子小便浸三日㬠干为末每服二钱乌梅一箇煎至七分温服青蒿鼈甲煎元治骨蒸劳退热觧肌进食九肋鼈甲北柴胡甘草杏仁桔梗当归人参地骨皮赤芍药胡黄连宣连官桂木香麝香酥蜜右十四味同为细末用青蒿一斤童子小便五升好酒一升熬青蒿汁约二升已来摝去青蒿不用入酥蜜再熬成膏冷后入药末捜和为元如梧桐子大每服十五元温酒下米饮亦得日进三服如秋后合时更入桃栁枝七茎此药甚妙五心烦热附五心烦热颊赤宜局方逍遥散秦芁散逍遥散治血虚劳倦五心烦热肢体疼痛头目昏重心忪颊赤口燥咽干发热盗汗减食嗜卧及血热相抟月水不调脐腹胀痛寒热如疟又疗室女血弱隂虚荣衞不和痰嗽潮热肌体羸痩渐成骨蒸白茯苓白术当归白芍药北柴胡甘草右㕮咀每服三钱水一琖煨生姜一块切片薄荷三叶同煎至七分去滓热服无时候枳殻散治妇人手足烦热夜卧多汗肌肉黄瘁经候不调四肢烦倦心胷满闷状如劳气枳殻半夏麴赤芍药柴胡黄芩右为细末每服二钱水一琖生姜一块擘破枣二枚煎至八分去滓温服候五心烦热及身体壮热潮热退方续服妇人血风劳气方论第三夫妇人血风劳者由气血虚损经候不调或外伤风邪或内挟宿冷致使隂阳不和经络否澁腹中坚痛四肢酸疼月水或断或来面色萎黄羸痩又有因产后未满百日不谨将䕶臓腑虚损百脉枯竭遂致劳损之疾也人参荆芥散治妇人血风劳气身体疼痛头昏目澁心忪烦倦寒热盗汗颊赤口干痰嗽胷满精神不爽或月水不调脐腹㽲痛痃癖块硬疼痛发歇或时呕逆饮食不进或因产将理失节淹延痩瘁乍起乍卧甚即着床荆芥穗人参桂心生干地黄北柴胡鼈甲酸枣仁枳殻羚羊角屑白术川芎当归防风甘草右为粗末每服三钱水一琖半生姜三片煎至八分去滓热服无时候日二服常服除一切风虚劳冷宿疾孕妇休服鼈甲元治妇人血风劳气四肢羸痩疼痛经脉不利饮食无味渐加虚困鼈甲紫苑桂心川芎防风川牛膝当归秦芁人参桃仁琥珀麝香黄耆赤芍药蝱䖝水蛭鬼箭羽白术羌活熟干地黄右为细末炼蜜元如梧桐子大食前温酒吞下三十元琥珀元治血风虚劳上热下冷或发动即心中烦燥困乏无力不美饮食醋心口疮月水不调肌肉黄瘁腹痛肠鸣或有气块攻冲或时作寒热头旋痰逆手足麻痺大宜常服琥珀当归木香川芎防风㯽榔三稜干姜桂心呉白术柴胡人参青皮吴茱萸全蝎附子草豆䓻赤芍药柏叶白芷桃仁败龟鼈甲天麻右为细末炼蜜元如梧桐子大每日空心酒下二十元午前近晚更进一服如觉煖近晚不须服如腹内块积攻筑于鼈甲桃仁㯽榔三稜各加一倍为妙忌生冷葱苋菜毒鱼等物香甲散治妇人血气虚劳四肢少力肌肉黄瘁多困减食遍身痠疼真邪相击心腹撮疼木香干姜鼈甲牡丹皮赤芍药橘红桂心人参茯苓熟地黄秦芁柴胡白术当归附子甘草右为粗末每服二钱水一琖生姜三片枣二枚煎至七分去滓稍热服如烦渴心躁入乌梅一两同杵为末地黄煎治妇人血风劳心忪发热不退生干地黄熟干地黄右二味等分为细末用生姜自然汁入水相和打煳为元如梧桐子大每服三十元用地黄汤下或只茶酒醋汤下亦可食后日三服觉臓腑虚冷早间先服八味员一服荆芥散治血风诸般疾产后并宜服食乆服诸疾除去荆芥雀脑芎当归人参桂心牡丹皮羌活防风苦梗大腹子甘草蒲黄白茯苓枳殻厚朴半夏杏仁欵冬花附子干地黄鼈甲白芍药北柴胡黄耆干姜木香沉香右为细末每服二钱姜三片枣一枚水一琖煎至七分温服荆芥煮散治妇人血海虚冷手足烦疼颊赤口干背甲劳倦寒热徃来咳嗽痰涎饮食进退血经不调多惊盗汗胷膈不快但是风劳气冷并皆治之荆芥穗比柴胡秦芁白芷黄耆当归莪荗川芎麦门冬白茯苓人参白芍药沉香海桐皮枳殻熟地黄甘草酸枣仁木香㯽榔鼈甲白豆䓻桂心苦梗右为细末每服二钱生姜三片乌梅一箇煎至七分无时温服如极虚去㯽榔每日两服临卧服尤佳忌生冷动风甜物腹有颗块服之便消如圣散治妇人所禀血气不足不耐寒暑易冐疾伤月水不调乆而心虚状若心劳四肢易倦筋骨少力盗汗易惊或时不宁五心烦热肌肤不长间作头昏饮食无味胷膈不利或产前产后受病并可服之北柴胡白茯苓甘草熟地黄人参当归鼈甲胡黄连沉香知母桑寄生干葛右为细末每服二钱水一琖乌梅一箇枣二枚麦门冬数粒煎至八分无时候乞力伽散治血虚肌热又治小儿脾虚蒸热羸痩不能饮食白术白茯苓白芍药甘草右为细末姜枣煎二钱服油煎散治血虚寒热四肢酸倦无力痩瘁不进饮食日三服川乌海桐皮地骨皮五加皮桂心牡丹皮陈橘皮白芍药川芎当归乌药白芷莪茂右为末每服二钱水二琖入生麻油三四㸃煎至七分温服无时候大效油煎散治血风劳气攻疰四肢腰背疼痛呕逆醋心不思饮食日渐羸痩面色痿黄手足麻痺血海冷败服此神效五加皮川乌芍药海桐皮牡丹皮桂心干姜川芎右为细末每服二钱水一琖油浸钱一文同煎至六分温服常服以油浸二钱煎药时不可搅喫药时不可吹局方亦有油煎散四白散子亦妙治血风劳方牡丹皮地骨皮防风甘草黒豆白芷白芍药荆芥穗川芎右为细末每服二钱水一琖姜三片枣一箇葱白一寸煎至八分温服无时候香甲散治热病后虚劳或四肢倦怠脚手疼痛饮食无味肌肤黄痩或热疟盗汗头晕虚烦此药乆服驻颜其妙不可具述鼈甲当归木香人参羌活川芎沉香肉豆䓻酸枣仁附子㯽榔大腹子北柴胡厚朴川牛膝白茯苓秦芁一桂心右㕮咀每服五钱水一琖生姜三片乌梅一箇煎至八分去滓温服日三服空心忌生冷麫食鸡肉鲊酱之类马鞭草散治血风攻透肢体疼痛或觉㿋痒或觉痺麻作寒作热饮食减味并皆治之马鞭草荆芥穗北柴胡乌梅肉枳殻白术羌活白芍药秦芁天台乌药麻黄木香当归川乌甘草右为细末每服二钱水一盏生姜二片枣一枚葱白二寸煎至七分日午临卧温服常服无忌有孕莫服妇人风虚劳冷方论第四夫妇人风虚劳冷者是人体虚劳而受于冷也夫人将摄顺理则血气调和风寒暑湿不能为害若劳伤气血便至虚损则风冷乗虚而干之或客于经络或入于腹内其经络得于冷则气血凝滞不能自温于肌肤也腹内得于风冷则脾胃气弱不能消于饮食也随其所伤变成疾病若大肠虚者则变下利若风冷入于子臓则令臓冷致令无子若抟于血则澁壅亦令经水不利断絶不通也泽兰散治妇人风虚劳冷气攻心腹疼痛肢节拘急体痩无力经候不调饮食减少牡丹皮赤芍药栢子仁续断麝香泽兰叶当归延胡索桂心附子川牛膝川芎桃仁干漆琥珀没药木香右十七味为细末每服二钱温酒调下紫石英圆治妇人风虚劳冷经候不调四肢羸弱不能饮食紫石英熟干地黄白石英续断白芍药桂心木香当归白术干姜白薇川牛膝川芎北五味子人参椒红附子黄耆右为末炼蜜为元如梧桐子大每服三十元温酒吞下空心服妇人冷劳方论第五夫妇人冷劳者由血气不足表里俱虚脏腑久挟宿冷致令饮食不消腹内积聚脐下冷痛月候不调骨节痠痛手足无力肌肤羸痩面色痿黄故曰冷劳也桃仁散治妇人冷劳气滞经脉不通腹脇妨闷四肢羸痩不思饮食木香诃子白姜桃仁人参陈皮琥珀桂心赤芍药延胡索赤茯苓川牛膝当归白术右㕮咀每服四钱水一盏姜三片煎至七分去滓空心温服木香元治妇人冷劳经脉不调臓腑气滞四肢疼痛饮食无味渐加羸痩木香琥珀呉茱茰当归牡丹皮赤芍药三稜附子延胡索川芎干姜人参桂心北柴胡白术鼈甲厚朴熟地黄陈橘皮右为末炼蜜元如梧桐子大每服三十元空心温酒下熟干地黄元治妇人冷劳虚损肌体消痩颜色痿黄四肢无力月候不调少思饮食干熟地黄鼈甲陈皮北五味子当归川芎桂心川牛膝人参白芍药白术附子白茯苓黄耆甘草右为细末炼蜜元如梧桐子大空心温酒下三十元碙砂煎元治妇人冷劳心腹积聚腹脇疼痛四肢羸痩不食鼈甲桃仁木香五灵脂当归碙砂右为细末用碙砂膏为元如梧桐子大空心温酒下二十元煑肝散治妇人冷劳脾胃虚乏大肠转洩水谷不化四肢羸痩口内生疮不思饮食渐加无力宜服此药北柴胡缩砂仁莳萝荜拨白术白芷胡椒白姜陈皮山茵蔯人参芜荑仁木香紫苑白芍药北细辛桂心右为细末以獖猪肝一具去脂膜切如栁叶片以新汲水洗过入葱白三寸细切入药末半两于铫内以新水二大琖入盐醋少许以瓷椀合煑令水尽空心以意食之喫粥饮下食后良乆饮暖酒一盏为妙晚食前再服亦佳煮肝散治妇人冷劳面色痿黄不多思食或时腹痛四肢少力积渐羸痩白芍药川芎苦梗厚朴桂心陈皮白姜当归荆芥穗莳萝胡椒芜荑仁藁本柴胡紫苑右为细末每服半两以獖猪肝一具用盐醋葱白各少许相和如寻常煑熟空心任意食之然后饮温酒二琖尤佳大香甲元散治妇人血臓风虚冷气肌肉黄痩饮食进退经候不调心腹多胀渐变如劳补血海调气鼈甲沉香柴胡人参川芎羌活当归附子木香安息香桔梗茯苓藿香叶陈橘皮牡丹皮三稜厚朴桂心桃仁牛膝㯽榔和皮大腹子右为细末每服二钱水一琖生姜乌梅各少许煎至八分温服余一半更加干漆阿魏赤芍药同为末炼蜜元如梧桐子大空心煎乌梅地黄汤下二三十元与散子相间服妇人大全良方卷五妇人大全良方卷六钦定四库全书妇人大全良方卷六宋陈自明撰妇人热劳方论第一夫妇人热劳者由心肺壅热伤于气血气血不调脏腑壅滞热毒积蓄在内不得宣通之所致也其候心神烦躁颊赤头疼眼澁唇干四肢壮热烦渇不止口舌生疮神思昏沈多卧少起饮食无味举体痠疼或时心怔或时盗汗肌肤日渐消痩故名热劳也黄耆散治妇人热劳羸痩四肢烦疼心躁口干不欲饮食人参黄芩当归北柴胡黄耆地骨皮赤茯苓麦门冬生地黄赤芍药甘草右㕮咀每服四钱水一盏姜五片煎六分去滓温服无时半夏散治妇人热劳烦渇口干体痩无力四肢疼痛或时寒热痰逆呕吐不思饮食半夏知母苦梗人参赤茯苓秦芁赤芍药麦门冬乌梅肉鼈甲北柴胡黄耆大腹皮甘草右为粗末每服四大钱水一盏半生姜三片煎至七分去滓温服无时候猪肚元治妇人热劳羸痩北柴胡赤茯苓人参黄耆黄连地骨皮木香桃仁鼈甲右为细末用好嫰猪肚一枚净洗将药末入猪肚内以线缝合烝令烂熟于砂盆内研如膏员如梧桐子大食前粥饮下三十元午食前再服秦芁散治血经有热月脉凝滞五心烦倦麦门冬秦芁生地黄当归地骨皮郁金苏木右为细末每服一钱半水一盏红花少许同煎至七分温服若经脉调不用红花忌酒与热物此方可服一年妇人客热方论第二夫妇人有气血隂阳脏腑虚实实则生热虚则受邪邪热加人隂阳冷热自相乗也今云客热者是体虚而将温过度外热加之非脏腑自生故云客热其状上焦胷鬲之间虚热口躁心烦手足壮热者是也麦门冬散治妇人客热四肢烦闷疼痛不下饮食麦门冬北柴胡赤茯苓羚羊角屑赤芍药桑白皮黄耆生干地黄甘草右㕮咀每服四钱水一盏姜三片煎六分去滓温服无时候犀角散治妇人客热四肢烦闷疼痛不下饮食犀角屑赤芍药地骨皮红花甘草北柴胡黄耆麦门冬人参枳殻赤茯苓右㕮咀每服四钱水一盏半姜三片煎七分去滓无时温服黄耆散治妇人客热心胷壅闷肢节烦疼不思饮食生干地黄黄耆犀角屑甘草𤓰楼子仁黄芩人参茯神右为细末每服二钱水一中盏淡竹叶五片煎至七分温服无时候妇人寒热方证第三经云阳不足则先寒后热隂不足则先热后寒夫妇人劳伤气血虚弱令隂阳交争虚实不调故令寒热如疟也地骨皮散治妇人血风气体虚发歇寒热北柴胡地骨皮桑白皮枳殻前胡黄耆白茯苓五加皮人参甘草桂心白芍药右㕮咀每服三钱水一盏生姜三片煎至七分去滓温服无时候生地黄散治妇人血气不调或时寒热体痛不思饮食生干地黄北柴胡𦍑活木香桂心防风酸枣仁羚羊角屑白芍药白术黄耆川牛膝白茯苓当归枳殻右㕮咀每服三钱水一盏姜三片煎至七分去滓温服空心柴胡散治妇人寒热体痩肢节疼痛口干心烦不欲饮食北柴胡黄耆赤茯苓白术人参地骨皮枳殻生干地黄苦梗桑白皮赤芍药鳖甲麦门冬甘草右㕮咀每服四钱水盏半姜三片煎七分去滓温服无时候荆芥散疗时气风温寒热瘴疟往来潮热并宜服之陈皮麻黄香附子甘草荆芥穗厚朴草果仁川白芷桂心右㕮咀每服二钱水一大盏姜三片枣两枚煎至七分去滓温服无时候寡妇寒热如疟方论第四论曰寡妇之病自古未有言者惟仓公传与褚澄略而论及言寡者孟子正谓无夫曰寡是也如师尼丧夫之妇独隂无阳欲男子而不可得是以恹恹成病也易曰天地絪緼万物化醇男女媾精万物化生孤阳独隂可乎夫既处闺门慾心萌而不遂致隂阳交争乍寒乍热有类疟疾久则为劳又有经闭白淫痰逆头风膈气痞闷面䵟痩瘠等证皆寡妇之病诊其脉独肝脉弦出寸口而上鱼际究其脉原其疾皆血盛而得经云男子精盛则思室女人血盛则怀胎观其精血思过半矣生地黄元许学士云有一师尼患恶风体倦乍寒乍热面赤心烦或时自汗是时疫气大行医见寒热作伤寒治之大小柴胡汤杂进数日病剧予诊视之曰三部无寒邪脉但厥隂肝脉弦长而上鱼际宜服抑隂等药予制此方治之愈北柴胡秦芁黄芩生地黄赤芍药右为细末炼蜜为元如梧桐子大乌梅煎汤下三十元无时候日三服妇人恶寒方论第五论曰夫妇人恶寒者亦有隂阳二证发热而恶寒者发于阳也无热而恶寒者发于隂也发于阳者宜解表脉必浮数发于隂者宜温里脉必沈细又有汗后利后恶寒及背恶寒已上疾证方治并载百问不复繁引仆尝治一妇人但恶寒别无他证六脉平静遂用败毒散而安此药能去表中风邪故也经云恶寒家慎不可过当覆衣被及近火气寒热相薄脉道沈伏愈令病人寒不可遏但去被彻火兼以和表之药自然不恶寒矣妇人恶寒尤不可近火寒气入腹血室结聚针药所以不能治矣败毒散见局方妇人血风烦闷方论第六夫妇人血风烦闷者由脏腑劳伤血气虚而风邪乘之搏于血使气不宣而否澁则生于热或肢节烦疼口干少卧皆因虚弱而气血壅滞故烦闷也川乌头元治妇人血风虚冷月候不调或即脚手心烦热或即头面浮肿顽麻川乌头五灵脂右为细末更入臼中或乳钵内研令停后将烝饼水浸后却沥去水渐渐入臼中和杵直待元得即元如梧桐子大空心温酒或盐汤下二十元忌动风物丈夫风疾亦治赤芍药散治妇人气血不和心胷烦闷不思饮食四肢少力头目昏眩身体疼痛牡丹皮白茯苓赤芍药白芷甘草柴胡右为细末每服二钱水一盏生姜三片枣一枚同煎至七分温服食后临卧酸枣仁散治妇人血风烦闷四肢疼痛心神多躁喫食减少酸枣仁赤芍药当归羚羊角屑赤茯苓红花生地黄防风羌活川牛膝麦门冬桂心川芎地骨皮甘草右㕮咀每服四钱水盏半姜三片薄荷少许煎七分温服当归散治妇人血风潮热当归芍药延胡索不灰木熟地黄大黄桂心甘草右为细末每服二钱水一盏胭脂一小角子煎至六分去滓如躁时放冷服细呷清者妇人血风攻脾不能食方论第七夫脾象于土脾为中州意智之藏也其肝心肺肾皆受脾之精气以荣养焉脾与胃为表里脾主化谷纳食胃为水谷之海故经言四时皆以胃气为本也妇人血气不调脏腑劳损风邪冷气藴蓄在内攻于脾胃脾胃既虚为邪所乘则不能摧伏五谷故令不能食也草豆䓻散治妇人血风冷气攻脾胃呕逆不纳饮食人参草豆䓻仁白茯苓半夏良姜白术缩砂仁枇杷叶桂心木香青皮甘草右为粗末每服三钱水一大盏姜三片煎至七分去滓温服无时候神曲元治妇人血风攻脾胃腹脇气满不思饮食白术附子枳殻诃子桂心人参木香食茱茰陈皮苦梗干姜右为细末以酒煮神曲末二两作煳为元如梧桐子大每服二十元空心姜汤吞下椒红元治妇人血风攻脾胃脏腑虚冷全不思食脐腹多痛体痩无力椒红沉香附子莪荗诃子当归白术良姜白豆䓻仁丁香麝香右为细末酒煮麪煳员如梧桐子大空心温酒下三十元进食散李潜云治脾胃虚寒不思饮食及乆病人脾胃虚全不入食者只两服能食据愚见此方既有川乌治血风攻脾不食岂无良验青皮陈皮粉草良姜桂心川乌草豆䓻仁诃子右为细末每服一钱水一盏姜二片煎至七分温服妇人梦与鬼交方论第八夫人禀五行秀气而生承五藏神气而养若隂阳调和则脏腑强盛风邪鬼魅不能伤之若摄理失节而血气虚衰则风邪乗其虚鬼邪干其正然妇人与鬼交通者由脏腑虚神不守故鬼气得为病也其状不欲见人如有对晤时独言笑或时悲泣是也脉息迟伏或如鸟啄皆鬼邪为病也又脉来绵绵不知度数而颜色不变此亦是此候也茯神散治妇人风虚与鬼交通妄有所见闻言语杂乱茯神茯苓人参石菖蒲赤小豆右㕮咀每服三大钱水一盏煎至六分去滓食前温服桃仁元治妇人与鬼魅交通辰砂槟榔当归桃仁水银麝香阿魏沉香右为细末炼蜜元如梧桐子大空心桃仁汤吞下十元又方似辟瘟丹虎头骨朱砂雄黄雌黄鬼臼皂荚芜荑仁鬼箭梨芦右件生为末炼蜜为元如弹子大囊盛一元男左女右系臂上及用一元当病人户前烧之一切邪鬼不敢近太乙神精丹苏合香元皆可用也妇人伤寒伤风方论第九论曰古人治病先论其所主男子调其气妇人调其血血室不蓄则二气谐和血室凝结则水火相刑伤寒气口𦂳盛即宜下人迎𦂳盛即宜汗妇人左闗浮𦂳不可下当发其汗以救血室荣卫得和津液自通浃然汗出而解仲景云妇人伤寒经水适㫁昼日明了暮则谵语如见鬼状此为热入血室无犯胃气及上二焦无犯胃气者言不可下也小柴胡汤主之若行汤迟则热入胃令津燥中焦上焦不荣成血结胷状须当针期门也五行相尅以生相扶以出平居之日水常养于木水木相生则荣养血室血室不蓄则脾无藴积脾无藴积则刚燥不生刚燥既生若犯胃气则昼夜谵语喜忘小腹满小便利属抵当汤证也虽然妇人伤寒与男子治法不同男子先调气妇人先调血此大略之词耳要知脉𦂳无汗名伤寒脉缓有汗为伤风热病脉洪大中暑脉细弱其证一也假如中暍用白虎胃实用承气岂必调血而后行汤邪仲景伤寒论所以不分妇人者良亦在学者皆可随病于男子药证中以意选用也若姙妇伤寒药性须凉慎不可行桂枝半夏桃仁等药小柴胡去半夏名黄龙汤葢为姙妇而去也大抵产前先安胎产后先补益次服伤寒药若病稍退则止药不可尽剂此为大法黄帝问妇人重身毒之奈何岐伯曰有故无殒亦无损也大积大聚其可犯衰其太半过其厄男子妇人伤寒仲景治法别无异议比见民间有妇人伤寒方书称仲景所撰而王叔和为之序以法考之间有可取疑非古方特假圣人之名以信其説于天下今取金匮玉函治妇人伤寒与俗方中可採者列为一卷虽不足以尽妇人伤寒之详并可以百问中参用也妇人伤寒发热恶寒四肢拘急口燥舌干经脉凝滞不得往来宜桂枝红花汤桂枝芍药甘草红花右㕮咀每服五钱水一盏半姜四片枣二个煎至七分去滓温服良乆再服汗出而解妇人伤寒口燥咽干腹满不思饮食黄芩芍药汤疗之黄芩白芍药白术生干地黄右各一两㕮咀每服五钱水一盏煎至七分去滓温服寒则加生姜妇人伤寒喘急烦躁或战而作寒隂阳俱虚不可下宜服当归汤柴胡白术人参甘草赤芍药当归五味子木通右㕮咀每服半两水一盏半生姜四片枣二枚煎至八分去滓稍热服妇人伤寒六七日胃中有燥屎大便难烦躁谵语目赤毒气闭塞不得通宜㵼心三黄汤川大黄鼠尾黄芩鹰爪黄连右为粗末每服四钱水一盏煎至八分去滓温服取微利如目赤睛疼宜加茯苓嫰竹叶㵼肝之余气妇人伤寒差后犹有余气不去谓之遗热宜干地黄汤干地黄大黄黄连黄芩柴胡白芍药甘草右㕮咀每服四钱水一盏半煎至七分去滓温服取溏利汗出解男子病新差妇人与之交合得病名曰阳易其证里急腰胯及腹内痛身重宜烧裩散用男子裩裆烧灰为末以水调方寸匕服即愈妇人病未平复因有所动致热气上冲胷手足拘急搐搦如中风状宜青竹茹汤栝楼根淡青竹茹右以水二升半煮取一升二合去滓分作三服妇人病未平复因有所动小腹急痛腰胯疼四肢不任举动无力发热者宜当归白术汤桂枝白术当归甘草芍药人参黄耆生附子生姜右㕮咀水三升煮取一升半去滓通口服一汤盏食顷再服温覆微汗差妇人热入血室方论第十妇人伤寒发热经水适来昼日明了暮则谵语如见鬼状此为热入血室无犯胃气及上二焦宜小柴胡汤妇人伤风七八日续得寒热发作有时经水适㫁此为热入血室其血必结故使如疟状宜服小柴胡汤柴胡黄芩人参生干地黄甘草半夏右㕮咀每服五钱水盏半姜三片枣二枚煎至八分去滓温服局方四物汤不用熟地黄只用生干地黄加北柴胡等分煎服亦疗此证妇人伤寒经脉方来初㫁寒热如疟狂言见鬼宜服干姜柴胡汤柴胡桂枝栝楼根牡蛎干姜甘草右㕮咀每服五钱水琖半煎七分去滓温服初服微烦再服汗出而愈妇人伤寒血结胷膈揉而痛不可抚近宜海蛤散妇人血结胷法当针期门仲景无药方此方疑非仲景然其言有理姑存焉海蛤滑石甘草芒硝右为细末每服二钱鸡子清调下小肠通利则胷膈血散膻中血聚则小肠壅小肠既壅则膻中血不流行宜此方小便利血数行更宜桂枝红花汤发其汗则愈妇人伤风发热恶寒经水适来得七八日热除脉迟身凉和胷脇下满如结胷状谵语者此为热入血室也当刺期门穴随其实而取之期门穴在乳直下筋骨近腹处是也凡妇人病法当刺期门不用行子午法恐缠藏膜引气上但下针令病人吸五吸停针良久徐徐出针此是平㵼法也凡针期门必㵼勿补可肥人二寸痩人寸半深也妇人咳嗽方论第十一夫妇人咳嗽者由肌体虚外受于寒热风湿所得也肺为四脏之华葢内统诸脏之气外合于皮毛若为寒热风湿所伤邪气自皮毛而入于肺中外皆伤故令咳也大抵治咳不可一槩治当以脉息辨之其脉浮而弦者起于风濡而弱者起于湿洪而数者起于热迟而澁者起于寒风者散之湿者燥之热者凉之寒者温之虚者补之未有不安者也咳嗽用温药方论第十二经曰微寒为嗽寒甚为肠澼古人立方治嗽未有不本于温药如干姜桂心细辛之属以寒气入里非辛甘不能发散以此准之未有不因寒而嗽也又曰热在上焦因欬为肺痿又实则为肺痈虚则为肺痿此人其始或血不足或酒色滋味太过或因服利药重亡津液燥气内焚肺金受邪脉数发热咳嗽脓血病至于此亦已危矣古人立方亦用温药如建中之属今人但见发热咳嗽率用柴胡鳖甲门冬葶苈等药旋踵受弊而不知非可为深戒就使不可进以温药亦须妙以汤元委曲调治无为卤莽致伤人命黄耆散治虚中有热咳嗽脓血口苦咽干黄耆甘草右为细末汤㸃一二钱服日三一方甘草一两黄耆六两名黄耆六一汤只㕮咀水煎服蛤蚧元治妇人咳嗽不止渐成劳气宜服蛤蚧紫苑欵冬花鳖甲贝母皂荚子仁杏仁右为细末炼蜜员如梧桐子大每服二十元淡姜汤吞下含化元昔有妇人患肺热久嗽身如炙肌痩将成肺劳服此安冦宗奭方枇杷叶桑白皮欵冬花木通紫苑杏仁大黄右为细末炼蜜元如樱桃大食后夜卧含化一元贝母汤治诸嗽乆不差贝母北五味子黄芩干姜陈皮半夏桑白皮桂心北柴胡木香甘草右为粗末每服五钱水一琖半杏仁七箇去皮尖碎之生姜二片煎至七分去滓热服黄师文云戊申冬有姓蒋者其妻积年嗽制此方授之一投而瘥以此治诸嗽悉皆愈定喘汤治丈夫妇人逺年日近肺气咳嗽上气喘急喉中涎声胷满气逆坐卧不安饮食不下及治肺感寒邪咳嗽声重语音不出鼻塞头昏并皆治之半夏曲明阿胶甘草鸎粟殻北五味子桑白皮麻黄人参右㕮咀每服三大钱姜三片乌梅半箇煎至七分去滓渐渐温服食后临卧服沧州李官人宅补肺汤治状同前鸎粟殻人参粉草陈皮茯苓杏仁白术明阿胶北五味子桑白皮薏苡仁紫苏茎右㕮咀为末每服三大钱水琖半姜三片枣两枚乌梅半箇煎至一琖临卧温服仆每用则无效遂加百合贝母去心半夏曲欵冬花各一两服之良验金不换散治男子女人肺胃虚寒久嗽不已喘促满闷咳嗽涎盛腹脇胀满腰背倦痛或虚劳冷嗽咳唾红痰及逺年日近一切喘咳疾诸药不效者并治之鸎粟殻杏仁甘草枳殻右㕮咀每服三钱水一盏半姜三片乌梅半箇煎至八分食后临卧渐渐热服又治一妇人时行感热咳嗽遂用小柴胡汤去人参姜枣只加北五味子煎服愈古今録验橘皮汤疗春冬伤寒秋夏冷湿咳嗽喉中作声上气不得下头痛方陈皮紫苑麻黄杏仁当归桂心甘草黄芩右㕮咀每服五钱水琖半煎至一琖去滓热服劳嗽方论第十三经曰人感于寒则受病微则为咳甚则为泄为痛凡咳嗽五脏六腑皆有之惟肺先受邪葢肺主气合于皮毛邪之初伤先客皮毛故咳为肺病五脏则各以治时受邪六腑则又为五脏所移古人言肺病难愈而善卒死者肺为骄藏怕寒而恶热故邪气易伤而难治以其汤散迳过针灸不及故也十种咳嗽者肺咳心咳脾咳肾咳肝咳风咳寒咳支饮咳胆咳厥隂咳华佗所谓五嗽者冷嗽气嗽鱢嗽饮嗽邪嗽孙真人亦有方治寒毒注嗽者歴代方论着之甚详惟今之所谓劳嗽者无所经见意其华佗所谓邪嗽真人所谓注嗽者是也此病葢酒色过度劳极伤肺损动经络其重者咯唾脓血轻者时发时差又有因虚感邪恶之气且传注得之或先呕血而后嗽或先咳嗽渐就沈羸此则非特内损肺经又挟邪恶传疰之气所以特甚病之毒害无过此也真人治注嗽通气元方用蜈蚣四节又云梦与鬼交通及饮食者全用蜈蚣外台方四满元治五嗽亦用蜈蚣遇世名公能推原其旨意率用蛤蚧天灵盖桃栁枝麝香丹砂雄黄安息香之类以通神明之药疗之髙出古人之意矣又肺中有虫如蚕令人喉痒而咳嗽汤散迳过针灸不及以药含化虫死即嗽止深师四满元疗五嗽一上气嗽二饮嗽三鱢嗽四冷嗽五邪嗽干姜桂心踯躅花芎䓖紫苑芫花根皮蜈蚣细辛甘草鬼督邮人参半夏右十二味为细末炼蜜元如大豆许每服五元米饮下日三未知加至七八元服此药无不差忌羊肉饧生葱生菜海藻菘菜古今録验四满元疗五嗽一气嗽二痺嗽三鱢嗽四邪嗽五冷嗽悉疗之方蜈蚣芫花踯躅花干姜芎䓖桂心人参细辛右为末炼蜜元如梧桐子大米饮下一十元日三服加至十五元忌生葱生菜喘满方论第十四夫喘之为病黄帝问岐伯岐伯对曰夜行则喘出于肾淫气病肺有所堕恐喘出于肝淫气害脾有所惊恐喘出于肺淫气伤心度水跌仆喘出于肾与骨当是之时勇者气行则已怯者则着而为病也原疾之由虽曰皆本于肺与气然感外邪则有太阳证脉浮无汗而喘者宜麻黄汤阳明病汗出不恶寒腹满而喘有潮热者宜承气汤若表邪未解误服下利药不止脉促喘而汗出者宜葛根黄连黄芩汤若微喘者桂枝厚朴杏子汤汗出而喘若无大热者宜麻黄杏子甘草石膏汤若表邪未解心下停水发热而喘或呕者小青龙汤去麻黄加杏仁主之若隂证喘促者四肢逆冷脉息沈细或寸大尺小或六脉促疾或心下胀满结硬或冷汗自出或大便频数上气喘促或咽喉不利者此是本气极虚内外挟寒冷所致使隂寒内消阳气得复则愈宜返隂丹主之仆且以大槩而言之诸藏相乗而喘者以杏子散如感寒伏热而喘者以华盖散九宝汤若暴寒向火覆衣被过当伤热肺实而喘促者其状多有热证宜洗心散冷水调服若因气宇不调痰盛喘促者宜四七汤兼官局桔梗汤姜煎服若涎多而喘者宜千缗汤橘皮半夏汤若不得卧卧即喘者此由水气逆行上乗于肺肺得水则浮而开使气不得通流其脉沈大宜神秘汤肺之积名曰息贲在右胁下大如杯令人洒淅寒热喘咳发痈疽宜枣膏元若上气喘者神授汤若上盛下弱而喘促者宜苏子降气汤吞黑钖丹若尊年之人素来禀赋太厚不任热药者不可轻投丹剂及诸热药但以秘传降气汤分心气饮论之梗槩不出于此矣若素有脚气而喘者当作脚气治之又有骨蒸劳喘自有专门不敢滥及神秘汤治水气乘肺而喘兼疗支饮而喘陈橘皮紫苏叶人参桑白皮生姜右㕮咀每服半两水煎去滓温服杏子散治诸藏相乘喘急杏仁麻黄根右和煎橘皮汤调下二钱无时候千缗汤齐州半夏皂角甘草生姜右同以水一椀煮去半顿服沈兴宗待制尝病痰喘不能卧人扶而坐数日客有见之曰我曽如此得良药一服差我以千缗酬之谓之千缗汤可试为之兴宗得汤一服而差枣膏元疗息贲葶苈陈皮苦梗右后二味为末入葶苈令停煮肥枣肉研为膏和圆如梧子大每服五七元饮下许学士云予尝患停饮水积肺经食已必啑渐喘觉肺系急服此良验神授汤治上气喘急不得卧橘红苦梗紫苏人参北五味子右㕮咀每服四钱水一琖煎至六分去滓食后服九寳汤治感风伏热一切咳𠻳喘急不问髙年小儿室女产前产后皆可服惟虚劳自汗不可服薄荷叶紫苏大腹皮麻黄桑白皮桂心杏仁陈橘皮甘草右㕮咀每服半两水一琖半姜十片乌梅一箇煎至六分去滓温服食后有两浙张大夫病喘二十年每至秋冬輙剧不可坐卧百方不差后得临平僧法本方服之遂差法本凡病三十年服此药半年乃絶根本永不复发凡服此药须久乃差官局桔梗汤橘皮半夏汤洗心散华葢散四七汤仆尝疗罗安人年近六十遇秋冬之交上气喘促不能坐卧六脉洪实服诸药无效问疾之原少年自川中任所服饵丹砂又恐是丹毒为害遂服洗心散无效仆以华盖散数服而愈谩记之妇人风痰方论第十五夫妇人风痰者由脏腑风冷水饮停积在于胸膈所成也人皆有痰少者不能为妨多者成患但胸膈有痰饮渍于五脏则令眼晕亦令头眩头痛也评曰夫痰之为害多因外感五邪内伤七气因五邪而得者得风为风痰得寒为寒痰得冷为冷痰得热为热痰得暑为暑痰因七气所伤者多因妇人性情执着不能容忍而有此证岂特只因风冷而成哉所以外感五邪内伤七气则一身之中血液泪汗涕唾身中湿者败浊变而成痰乘间而为害也经云清则运为精华浊则凝为痰饮此之谓也然有痰涎饮沫四种相类宜仔细详辩调治因风而生痰者宜服三生饮星香饮青州白元子化痰元因寒冷而得者宜服降气汤黒钖丹养正丹因热而得者宜服金沸草散柴胡半夏汤因暑而得者消暑元因气宇不调郁结而成者宜服参苏饮四七汤二陈汤痰在上者以𤓰蒂散吐之在下者以控涎丹利之虽曰可吐可下亦要观人之勇怯察脉之虚实方可投之切记不宜痛击暴下所以初虞世有金虎碧霞之戒者此也三生饮星香饮参苏饮控涎丹养正丹旋覆花汤治妇人风痰呕逆不下饮食头目昬闷旋覆花枇杷叶川芎北细辛藿香桂心枳殻前胡人参羌活半夏甘草羚羊角赤茯苓右为粗末每服三钱水一琖姜三片煎至七分去滓温服天南星元治妇人风痰心膈壅滞天南星白附子皂荚仁半夏曲晋矾右为细末以酒煮麪煳圆如梧桐子大每服十元生姜薄荷汤吞下又方半夏天南星肥皂荚生姜右以水五升一同煮令水尽去皂荚生姜只用半夏南星焙干为末以酒煮麪煳圆如梧桐子大生姜薄荷汤下七元柴胡半夏汤治痰热头痛利膈除烦闷手足烦热荣衞不调肢节拘倦身体疼痛嗜卧少力饮食无味兼治五𠻳痰癖柴胡半夏人参甘草黄芩麦门冬白术右㕮咀每服五钱水琖半姜五片枣一枚煎至八分去滓服金沸草散治伤寒中脘有痰令人壮热头痛筋紧急时发寒热皆类伤风荆芥穗半夏甘草北细辛赤茯苓前胡旋覆花右为细末每服二钱水一琖生姜五片枣一枚煎至六分热服未知再服𤓰蒂散疗病如桂枝证头不痛项不强寸脉㣲浮胸中痞鞭气上冲喉咽不得息者此为胸中有痰也当吐之宜服此𤓰蒂赤小豆右为细末取一钱匕豉一合汤七合先渍之须臾煮作稀糜去滓取汁和散温顿服不吐少少加得快吐乃止诸亡血虚家不可与之大半夏汤治痰饮及脾胃不和半夏白茯苓生姜右㕮咀作一服每遇膈间有寒痰以水二琖煎至一琖去滓临卧温呷如有热痰加炙甘草一分如脾胃不和去甘草加陈橘皮一分同煎此即二陈汤加减得理四七汤治喜怒悲思忧恐惊之气结成痰涎状如破絮或如梅核在咽喉之间咯不出嚥不下此七气所为也或中脘痞满气不舒快或痰涎壅盛上气喘急或因痰饮中节呕逆恶心并宜服之妇人性情执着不能寛解多被七气所伤遂致气填胸臆或如梅核上塞咽喉甚者满闷欲絶产妇尤多此证宜服此剂间以香附子药久服取效切不可谓紫苏耗气且谓新产气血俱虚不肯多服用之效验不可具述紫苏叶厚朴茯苓半夏右㕮咀每服四钱水一琖半姜七片枣一箇煎至六分去滓热服无时候若因思忧过当小便白浊用此药吞青州白元子极妙妇人心胸嘈杂方论第十六夫心胸嘈杂妇人多有此证原疾之由多是痰也皆血液泪汗变成或云是血嘈今人多用猪余血炒而食之则愈详其此理是以血导血归原尔恰如以盐梅下涎之义不若用许学士旋覆花汤治心腹中脘痰水冷气心下汪洋嘈杂肠鸣多睡口中清水自出脇肋急胀满痛不欲食此胃气虚冷所致其脉沉迟弦细是其证也旋覆花汤方旋覆花北细辛橘红桂心人参甘草苦梗白芍药半夏赤茯苓右㕮咀每服四钱水琖半姜七片煎至八分去滓温服局方治恶阻半夏茯苓汤亦妙妇人大全良方卷六妇人大全良方卷七钦定四库全书妇人大全良方卷七宋陈自明撰妇人呕吐方论第一夫妇人呕吐者由脾胃有邪冷谷气不理所为也胃为水谷之海其气不调而有风冷乘之冷抟于胃胃气逆则令呕吐也愚详曰夫呕吐之疾非特脾胃虚冷而呕吐也亦有胃热而呕者亦有胃中冷胃口热而吐者亦有痰盛而呕者亦有血弱而呕者经云无隂则呕是也不可以一槩用药如胃冷而呕吐宜用局方人参丁香散理中元及许仁则半夏元人参七味元如胃热而呕吐者宜用小柴胡汤芦根汤竹茹汤槐花散如胃中冷胃口热而呕吐者宜用局方藿香正气散生姜枣子煎沈冷服即止如痰盛呕吐者宜局方半夏茯苓汤二陈汤如恶阻兼服茯苓元如血不归原而呕吐者宜用十全大补汤加陈皮半夏藿香姜枣煎服或有脚气而呕者自有专门不敢滥及益智子散治妇人脾胃久虚气弱多欲呕吐全不下食四肢无力益智附子缩砂仁丁香厚朴黄耆白术白茯苓陈皮川芎良姜藿香叶当归人参桂心右㕮咀每服三钱姜三片枣一枚水一盏煎至七分去滓无时温服丁香散治妇人脏腑虚冷脾胃气弱食则呕吐水谷不消丁香白术缩砂仁草果仁人参当归白豆䓻藿香叶甘草橘皮神曲诃子右为细末每服二平钱煎姜枣汤调下竹茹汤治胃热呕吐干葛半夏甘草右㕮咀每服五钱水二盏姜三片竹茹一弹大枣一枚煎至一琖去滓温服许学士云胃热者手足心热政和中一宗人病伤寒得汗身凉数日忽呕吐药与饮食俱不下医者皆进丁香藿香滑石等药下咽即吐予曰此正汗后余热留胃脘孙兆竹茹汤正相当尔亟治药与之即时愈良方槐花散亦相类方皂荚白矾槐花甘草右为细末白汤调二钱许仁则半夏元疗积冷在胃呕逆不下食方半夏小麦麪右擣半夏为散以水捜麫圆如弹子大以水煮令麫熟则是药成初吞四五元日二服稍加至十四五元旋煮旋服服此觉病减欲更重合服亦佳忌羊肉饧救急同又依前半夏元虽觉渐损然病根不除欲多合前元又虑药毒不可乆服欲不服又恐病滋蔓宜合人参七味元服人参白术厚朴细辛生姜橘皮桂心右为细末炼蜜元如梧桐子大饮下十元渐加至二十元与半夏元间服亦可忌桃李雀肉生葱生菜吴昇同妇人霍乱方论第二论曰呕吐而利者名霍乱也原疾之由皆因肠胃虚冷饮食过度触冒风冷使隂阳不和清浊相干致令挥霍变乱也或先心痛而吐者或先腹痛而利者或吐利俱作者或头痛身体壮热而脉浮洪者或阳气暴絶而手足逆冷而脉息微絶者治之当分隂阳察其虚实辨其冷热观其脉息热者凉之冷者温之以平为期百问云凡霍乱吐利热多而渇者五苓散寒多不饮水者理中元吐利已汗出而厥四肢拘急不解脉微欲絶者通脉四逆加猪胆汁汤夏月中暑霍乱大烦渇四肢逆冷冷汗出脚转筋者香薷散浓煎沈冷服即效加减理中元主霍乱临时方亦可治男子人参白术干姜甘草右为细末炼蜜为元每两作五元取汤和一元服之日十服吐多利少者取枳实三枚炙去穰四破水三升煮取一升和一元服之吐少利多者加干姜一累吐利干呕者取半夏半两泡洗去滑水二升煮取一升和一元服若体疼痛不可堪者水三升煮枣三枚取一升和一元服若吐利大极转筋者以韭汁洗腹肾从胷至足踝勿逆即止若体冷微汗腹中寒取附子一枚炮去皮四破以水二升煎取一升和一元服吐利悉止脉不出体犹冷者可服诸汤补之千金翼四顺汤治霍乱吐利腹痛手足逆冷脉微欲絶附子干姜人参甘草右㕮咀水煎服四逆加猪胆汁汤治吐已下㫁汗出而厥四肢拘急不解脉微欲絶者甘草干姜附子猪胆汁右三味㕮咀每服五钱水三琖煮至二琖去滓内猪胆汁分作两次温服其脉即来香薷散治脏腑冷热不调饮食不节或食腥鲙生冷过度或起居不节或露卧湿地或当风取凉而风冷之气归于三焦传于脾胃脾胃得冷不能消化水谷致令真邪相干肠胃虚弱因饮食变乱于肠胃之间便至吐利心腹疼痛霍乱气逆有先心痛而吐者或先腹痛而利者有吐利俱发者有发热头痛体疼而复吐利虚烦者或但吐利心腹刺痛者或转筋拘急疼痛者或但呕而无物出者或四肢逆冷脉微欲絶者或烦闷昏塞欲死者姙妇霍乱吐利此药悉能主之香薷叶白扁豆厚朴右㕮咀每服半两水一大琖酒一分慢火浓煎至六分去滓井中浸令氷冷顿服无时候连併二三服立见神効苏沈良方中名香茸散百问同有黄连无扁豆诃子散治老㓜霍乱吐利一服取効又治九种心痛及心脾冷痛不可忍其功如神诃子甘草厚朴干姜草菓仁陈皮良姜茯苓神麴麦牙右为细末每服二钱候发刺痛不可忍用水一琖煎七分入盐服急则盐㸃胡椒汤治霍乱吐利甚妙胡椒菉豆右为细末木𤓰煎汤调下二钱妇人翻胃吐食方论第三白垩散治妇人飜胃吐食千金翼云不特治妇人男子亦可服一斤以上为妙白磰土干姜右为细末研停每服一钱饭饮调下甚者二钱白芷散治妇人飜胃吐食右用白芷一两切作片于瓦上炒令黄为细末用猪血二十文切片以沸汤泡七次将血蘸药喫七片如剩药末留后次用妇人血膈方论第四牡丹煎治妇人血膈牡丹皮苦参贝母𤣥胡索白芍药右等分为细末炼蜜圆如梧桐子大每服十五二十圆米饮吞下无时候妇人鼻衂方论第五夫妇人鼻衂者由伤动血气所致也凡血气调和则循环表里经络澁则不散若劳伤损动因而生热气逆流溢入于鼻者则成鼻衂也只有产后见衂者不可治刺蓟散治妇人鼻衂血流不止刺蓟桑耳乱髪灰艾叶生地黄蒲黄右为细末每服二钱无时粥饮调下伏龙肝散治男子妇人五脏结热吐血衂血并皆治之伏龙肝生地黄竹茹芍药当归黄芩川芎桂心甘草右㕮咀水一斗三升煮竹茹减三升内药煮取三升分为三服千金无桂百问有茅花汤以白茅花浓煎饮之立止一方𢷬生白茅根取汁一合饮之止又方取生葱心塞鼻中即定若因刺着并刀斧所伤血不止并用之立定又方取釡底墨细研入鼻中又方取乱发灰细研以竹管吹入鼻中立止又方取龙骨末吹入鼻中立止妇人吐血方论第六夫妇人吐血者皆由脏腑伤损所致夫血者外行于经络内荣于脏腑若伤损气血经络则虚血行失于常理气逆者吐血又怒则气逆甚则呕血然忧思惊恐内伤气逆上者皆吐血也鸡苏散治妇人吐血心烦昏闷鸡苏叶阿胶刺蓟生地黄黄耆羚羊角屑茜根甘草麦门冬黄芩当归伏龙肝右为粗末每服四钱水一盏姜三片竹茹半鸡子大煎至六分去滓温服鸡苏散治妇人虚损气逆吐血不止鸡苏叶黄芩当归赤芍药伏龙肝阿胶右为粗末每服四钱水一琖煎至六分去滓温服治妇人热毒上攻吐血不止生藕汁刺蓟汁生地黄汁生姜汁白蜜右和煎三两沸无时以一小盏调炒面尘一钱服千金翼治吐血百方不差疗十十差神验不传方详此药性治热毒吐血有効地黄汁生大黄末右煎地黄汁三两沸调大黄末分为三服又方伏龙肝右研令极细每服二钱新汲水调下频服取効又方白茅根右以水一大琖煎取七分去滓温服又方治吐血桂心末右水调方寸匕日夜可二十服又方生地黄阿胶蒲黄右水五升煮取三升分三服柔脾汤治虚劳吐血衂血下白汗出方甘草白芍药黄耆熟地黄右为末每服四钱水酒各一琖已上煎至七分去滓取六分清汁温服食前四生元疗吐血凡吐血衂血阳乘于阴血热妄行宜服此药生荷叶生艾叶生栢叶生地黄右等分烂研圆如鸡子大每服一圆水三琖煎至一琖去滓温服无时候疗热甚呕血者以犀角地黄汤局方小三黄元以白茅根煎浓汤吞之妙犀角地黄汤治内有瘀血鼻衂吐血面黄大便黒芍药生地黄牡丹皮犀角屑右㕮咀每服五钱水煎服有热如狂者加黄芩二两青饼子治咯血青黛杏仁右一处同研成膏熔黄蜡和作三拾饼子每服一饼子用干柿半箇夹定以湿纸褁煨令香同嚼粥饮下无时候若阴乘于阳心肺经寒而呕血者宜服干姜一甘草汤甘草干姜右㕮咀水煮顿服局方理中汤亦妙妇人痃癖诸气方论第七夫妇人痃癖者本因邪气积聚而生也痃者在腹内近脐左右各有一条筋脉急痛大者如臂次者如指因气而成如弦之状名曰痃气也癖者为僻侧在两肋之间有时而痛故曰癖也夫痃之与癖皆阴阳不和经络否隔饮食停滞不得宣流邪冷之气抟结不散得冷则发作疼痛故曰痃癖者也麝香元治妇人痃癖冷气兼疰气心腹痛不可忍麝香阿魏五灵脂桃仁三稜芫花㯽榔莪茂桂心没药木香当归右为细末入麝香令停用粳米软饭为圆如梧桐子大每服十元无时澹醋汤下治妇人痃癖及血气等神效方右以獖猪肝一具可及十两者用巴豆五十枚去大皮札在肝内用酽醋三椀慢火熬令肝烂熟入砂钵内研令极烂入京三稜末和就得所为圆如梧桐子大每服五元食前热酒下乌鸡煎元葱白散专治一切冷气不和及本脏膀胱气攻冲疼痛大治妇人产前后腹痛胎不安或血刺痛者兼能治血脏宿冷百节倦疼肌体怯弱劳伤带癖久服尽除但妇人一切疾病最宜服此川芎当归枳殻厚朴桂心干姜芍药舶上茴香青皮苦楝子木香熟地黄麦牙三稜莪茂茯苓神曲人参右为细末每服三平钱水一盏连根葱白二寸拍破盐半钱煎至七分温服内大黄诃子宜相度病状如大便不利入大黄同煎却不入盐如大便自利入诃子煎罗安人每遇经脉行时则脐与小腹下痛不可忍服药无效仆以桂枝桃仁汤愈自后再发一投而差桂枝桃仁汤治经候来时先腹痛局方七气汤吞下来复丹妇人疝瘕方论第八夫妇人疝瘕之病者由饮食不节寒温不调气血劳伤脏腑虚弱受于风冷冷入腹内与血相结所生疝者痛也瘕者假也其结聚浮假而痛推移乃动也妇人之病有异于丈夫者或因产后血虚受寒或因经水往来取冷过度非独因饮食失节多挟于血气所成也诊妇人疝瘕其脉弦急者生虚弱小者死又尺脉濇如浮牢为血实气虚也其发腹痛逆气上行此为妇人胞中絶伤有恶血久则结成瘕也干漆散治妇人疝瘕久不消令人黄瘦尫羸两脇妨闷心腹疼痛干漆木香芫花赤芍药桂心当归川芎琥珀大黄牛膝桃仁麝香右为细末无时温酒调下一钱碙砂元治妇人疝瘕及积瘀血在脏时攻腹脇疼痛川芒硝碙砂当归雄黄桂心大黄三稜右为细末用米醋一椀熬大黄末为膏次入余药末和元如梧桐子大空心温酒吞十元渐渐加至二十元以利下恶物为度巴豆元治妇人疝瘕及血气疼痛巴豆碙砂大黄五灵脂桃仁木香右为末炼蜜元如緑豆大淡醋汤空心下五元热酒亦可良方黑神元神麴茴香木香椒丁香㯽榔漆右除椒漆五物皆半生半炒为细末用前生熟漆和元如弹子大茴香末十二两铺阴地荫干候外干并茴香收器中极干去茴香肾余育肠膀胱痃癖及疝坠五膈血崩产后诸血漏下赤白并一元分四服死胎一元皆绵灰酒下难产炒葵子四十九枚𢷬碎酒煎下一元诸疾不过三服痃气十服膈气症癖五服血瘕三元当差妇人八瘕方论第九夫妇人八瘕者皆由胞胎生产月水往来血脉精气不调之所生也肾为阴主开闭左为胞门右为子户主定月水生子之道胞门主于子精精神气所出入合于中黄门玉门四边主持闗禁闭子精脐下三寸名曰闗元主藏魂魄妇人之胞三焦之府常所从止然妇人经脉俞络合调则月水以时来至故能生子而无病妇人荣卫经络断絶不通邪气便得往入合于其藏若生血未尽而合阴阳即令妇人血脉挛急小腹重疼支满胸胁腰背相引四肢疼痛饮食不调结牢恶血月事不时或前或后因生聚如怀胎状邪气盛甚令人恍惚多梦寒热四肢不举阴中生气肿肉生风甚者害于小便小腹筑痛淋沥面色黄黒则不复生子其八瘕者黄瘕青瘕燥瘕血瘕脂瘕狐瘕蛇瘕鳖瘕是也千金外台言之详矣桃仁煎治妇人血瘕血积经候不通桃仁大黄蝱虫川朴硝右四味为末以醇醋二升半银石器中慢火煎取一升五合下大黄桃仁蝱虫等不住手搅欲下手圆下朴硝更不住手搅良久出之圆如梧桐子大前一日不用喫晚食五更初用温酒吞下五元日午取下如赤豆汁或如鸡肝虾蟇衣状未下再作如鲜血来即止续以调血气药补之此方出千金妇人腹中瘀血方论第十夫妇人腹中瘀血者由月经否澁不通或产后余秽未尽因而乘风取凉为风冷所乘血得冷则成瘀血也血瘀在内则时时体热面黄瘀久不消则变成积聚症瘕也桃仁散蝱虫水蛭乌贼骨鲤鱼鳞芫花枳殻当归牛膝赤芍药碙砂桂心桃仁右为细末食前温酒调下一钱桃仁元治妇人腹内有瘀血月水不利或断或来心腹满急桃仁大黄蝱虫水蛭右为末炼蜜圆如梧桐子大每服五元热酒吞下未知加至八圆妇人症痞方论第十一夫妇人症痞者由冷热不调饮食不节积在腹中或肠胃之间与脏气结抟其牢彊推之不移者名曰症言其病形征可验也气壅塞为痞言其气痞澁不宣畅也皆得冷则发动刺痛症痞之病其形冷结若冷气入于子藏则使无子若冷气入于胞络抟于血血得冷则澁亦令月水不通也川山甲散治妇人症痞及恶血气攻心腹疼痛面无颜色四肢痩弱川山甲鳖甲赤芍药大黄干漆桂心川芎芫花当归麝香右为细末入麝香令停每服一钱无时热酒调下蓬莪茂元治妇人症痞腹脇妨痛令人体瘦不思饮食莪茂当归桂心赤芍药㯽榔枳殻木香昆布琥珀桃仁鳖甲大黄右为末炼蜜圆如梧桐子大食前粥饮下二十元丁香元治妇人症痞结块不散心腹疼痛雄雀粪鳖甲碙砂当归芫花巴豆右为末同研令停醋煮曲煳圆如小豆大当归酒下三元妇人食症方论第十二夫妇人食症者由脏腑虚弱月候来时食生冷之物脾胃既虚不能消化与藏气相抟结聚成块日渐生长盘牢不移故谓之食症也碙砂元治妇人食症久不消令人瘦弱食少碙砂青礞石穿山甲三稜干漆硫黄巴豆右为末用软饭圆如小豆大每服五元生姜橘皮汤下礞石元治妇人食症块久不消攻刺心腹疼痛青礞石巴豆朱砂粉霜木香末碙砂右研令停以糯米软饮和圆如緑豆大每服二元空心温酒下取下恶物为度妇人积年血症块方论第十三夫妇人积年血症块者由寒温失节脏腑气虚风冷在内饮食不消与血气相结渐生颗块盘牢不移动者是也皆因血气劳伤月水往来经络否澁恶血不除结聚所生也久而不差则心腹两脇苦痛害于饮食肌肤羸痩干漆圆治妇人积年血症块或攻心腹疼痛四肢不和面少血色饮食全少干漆大黄琥珀碙砂硝石莪茂红花延胡索桂心腻粉巴豆右为细末用枣肉和圆如梧桐子大每服五元于日未出时煎苏木汤吞下量患人轻重加减服之治妇人积年血症块不消状若鬼胎之候宜服琥珀元琥珀桂心牛膝芫花㯽榔桃仁生地黄延胡索当归鳖甲三稜干漆碙砂大黄蝱虫水蛭右为末醋煮碙砂为膏入药末和𢷬三二百杵圆如梧桐子大每服十元空心温酒下碙砂元治妇人积年症块不消碙砂干漆雄黄水银雄雀粪巴豆右研停用枣肉圎如緑豆大空心当归酒下三元临卧再服取下恶物为度没药元理五积气癖及惊悟血积症癖血瘕发歇攻刺疼痛呕逆噎塞心中迷闷不醒人事及血鼓症瘕胀满经脉不行者灵苑方芫花木香没药当归桂心荜拨㯽榔肉豆蔲斑猫附子右一十二味除斑猫没药余为细末与斑猫没药一处合研令停入前膏子内和捣千百杵元如赤豆大初服一元用醋炒萝白子令焦黒以酒浸同煎一二沸放温吞下渐加至五圆七圆即止如急卒血气攻心脾以酒醋共一银琖煎沸吞下妇人血瘕症癖结块攻心疼痛闷絶久医不效者入禹余粮一两火煅醋焠七次研细和药为圆每服五圆用苏木节二两细剉酒三升煎至七合去滓分为三服吞药併进三服当汗出则瘕随大小肠逐下其病立差人弱者每服只二圆如是丈夫元脏小肠气脾积气症块等疾即入丹砂一两细研和停以生姜盐汤下三圆五灵脂元治妇人积年症块及恶血气久不除五灵脂干漆川乌麝香硫黄碙砂巴豆右为末研停醋煮麫煳圆如緑豆大每服五圆空心温酒下三稜煎治妇人血症血瘕食积痰滞三稜莪茂青橘皮半夏麦芽右用好醋六升煮干焙为末醋煳圆如梧桐子大每服三四十圆淡醋汤下痰积多姜汤下水府丹治妇人久虚积冷经候不行症瘕癖块腹中卒暴疼痛而有䵟黧黒羸瘠百病方经煅花蘂石碙砂桂心木香干姜缩砂仁红豆斑猫腊月狗胆生地黄汁童子小便蚖青右九味为末同三汁熬为膏和上末圆如鸡头大朱砂为衣每服圎温酒嚼破食前服米饮亦可孕妇莫服妇人血气心痛方论第十四夫妇人血气心痛者由脏腑虚血气不调风冷邪气乘于心也其痛发有死者有不死者成疹者心为诸脏之主而主于神其正经不可伤伤之而痛者名为真心痛朝发夕死夕发旦死心之支别络为风冷所乘而痛者故痛发乍轻乍甚而成疹者也乌药散治妇人血气攻心痛发歇不定乌药莪茂桂心当归桃仁青皮木香右等分为末每服二钱热酒调下阿魏元治妇人血气攻心疼痛及一切积冷气当归桂心青皮附子阿魏白术川芎吴茱茰木香干姜㯽榔肉豆蔲延胡索莪茂朱砂右为末先以醋一升煎阿魏成膏和药末捣三百杵圆如梧桐子大每服二十元食前热酒下鸡舌香散治男子妇人九种心痛一切冷气良姜桂心赤芍药右为细末每服二钱水一琖入盐木𤓰三片同煎七分温服盐汤㸃亦可血气疝瘕痛用熟醋汤调下忌生冷又一方名应痛散治心脾痛不可忍者妇人脾血气作心脾痛必効方同只无桂心用醋煎醋汤㸃亦可陈氏二神元治妇人血气不和作痛不止及下血无时月水不调真蒲黄荜拨右等分为细末炼蜜圆如梧桐子大每服三十元空心温酒吞下如不能饮米饮下两服即止陈日华抽刀散治妇人血风血气等疾武兴戎司机宜侯恺云见一道人用此方疗病不一而足遂以为献真是竒妙五灵脂莪茂桂心云台子右为末每服二大钱酒半琖水半盏煎至八分疾作热服失笑散诃子散亦妙灵苑方治妇人卒血气心痛只用生五灵脂为细末每服一钱酒一琖煎沸热服妇人血气心腹疼痛方论十五夫妇人血气心腹疼痛由脏腑虚弱风邪乘于其间与真气相击而痛其痛随气上下或上冲于心或下攻于腹故云血气攻心腹疼痛也延胡索散治妇人血气攻心腹疼痛延胡索当归川芎桂心木香枳殻赤芍药桃仁熟地黄右㕮咀每服三钱水一琖姜三片煎至七分去滓热服琥珀散治妇人血气攻心腹烦躁闷乱疼痛不止琥珀没药当归赤芍药牡丹皮延胡索蒲黄莪茂桂心右为末每服一钱温酒调下没药散治一切血气脐腹撮痛及产后恶露不行儿枕块痛血竭没药桂心当归蒲黄红花木香延胡索干漆赤芍药右为细末每服二钱热酒调下食前服治血块冲心呌噉其痛至危者如喫不得可灌下右用真大顺散三钱热酒调服立止瑞金散治妇人血气撮痛月经不行预先呕吐疼痛及月信不通片子姜黄牡丹皮莪茂红花当归赤芍药川芎桂心延胡索右为末每服二钱水一盏酒三分煎七分温服日三次八仙散治血气心腹㽲痛立验当归厚朴芍药枳殻人参甘草茯苓肉豆蔲右为末水二升煎取八合空心分三服八仙散治妇人血气心腹㽲痛立验灵苑方棕榈当归麝香右同研令停每服一钱温酒调下不换金散治妇人血刺痛不可忍者灵苑方三稜莪茂巴豆右三味以酽醋一椀熬醋成膏为度先将穅固济一罐子隂干后将药醋膏一处置罐子中外用泥裹以平瓦子一片盖之用炭火五七斤煅常看守才候烟急出即取出看通黑则止不得烧过了便入乳钵内细研为末有患者炒生姜酒调一钱服定命散治妇人急血气灵苑方大生乌头牡丹皮桂心右为细末每服一钱酒半琖童子小便半琖煎至七分温服如妇人血瘕血气胎血积聚上冲心膈须㬰欲絶者用酒一琖生姜一片煎至七分去滓通口服大效琥珀散治妇人心膈迷闷腹脏搯撮疼痛气急气闷月信不调等疾灵苑方乌药莪茂当归右并生为细末温酒调二钱服服后以食压之忌生冷油腻等物如是产后诸疾炒生姜酒调下治血气不调脐下痛桑耳菴䕡子桂心土𤓰根川芎甘草牛膝赤茯苓大黄白芍药干地黄右为末炼蜜元如梧桐子大醋汤吞下二十元蠲痛散治妇人血气刺痛茘枝核香附子右为细末盐汤米饮调下二钱不拘时候服没药散治妇人血气疼痛不可忍者红花没药当归延胡索右等分为末每服二钱童子小便酒各半琖同煎至六分热服只用秤锤淬过调亦可常服只用温酒牲丹散治妇人久虚羸痩血块走疰心腹疼痛不思饮食牡丹皮桂心当归延胡索莪茂牛膝赤芍药荆三稜右为粗末每服三钱水一琖酒半琖煎七分温服至圣汤治妇人血气产前产后百疾当归芍药干姜莪茂桂心地黄蒲黄黑豆右为细末空心热酒调下二钱天仙散葱白散琥珀散治妇人腹脇刺痛以局方七气汤加延胡索少许同煎服若胸膈不快恶心更间服局方乌沈汤兼治月水不调或前或后菖蒲元治妇人脾血积气及心脾菖蒲吴茱萸香附子右三味并剉细以酽醋五升煮干为度焙干为细末以好神曲打煳为元如梧桐子大空心食前以淡姜汤吞下四五十元日三服橘皮汤亦好延胡索散治妇人血气走作疼痛不可忍者及月水不调面色痿黄喫食减少及产后诸疾并皆治之延胡索三稜当归莪术右为末每服二钱空心温酒调下血气发甚者及月水不调并皆童子小便酒红花同煎调下当归煎元治妇人久积血气时发刺痛肌瘦乏力月候不调当归㯽榔赤芍药牡丹皮延胡索右除当归末用米醋熬成膏入衆药末和圆如梧桐子大空心温酒下二十元午食前再服治妇人积年血气攻刺心腹疼痛不可忍者及多方医疗未差宜服神圣北亭元灵苑方北亭没药木香当归芫花莪茂巴豆右先研北亭没药巴豆如粉用好米醋三升同煮为稀膏然后将余四味为细末入于膏内搜合成块用新瓦合盛之临时加减元数用酒醋各半琖煎数沸通口服不得嚼破仍须喫尽酒醋立差或男子元气亦依前方服食如急喉闭者男左女右以一元鼻中嗅之立愈其中云临时加减圆数皆不云大小数目详之古人亦卤莽也既有北亭芫花巴豆合当圆如緑豆大每服只五元琥珀散治产前产后血气不和及一切疾当归川芎赤芍药莪茂右为末每服二钱空心温酒调下如腰腹痛加陈皮去白半两干姜炮半两为末同和停如不喫酒以水一琖煎至七分温服妇人血气小腹疼痛方论第十六夫妇人小腹疼痛者此由胞络之间夙有风冷抟于血气停结小腹因风虚发动与血相击故痛也葳灵散治妇人久冷气滞血刺小腹疼痛葳灵仙当归没药木香桂心右为细末无时热酒调下一钱服忌茶治妇人久积血气㽲刺小腹疼痛四肢无力不能饮食宜当归散当归赤芍药刘寄奴没药枳殻延胡索右为细末热酒调下一钱无时候追气元治妇人血刺小腹疼痛不可忍灵苑方芸台子桂心良姜右为细末醋煳元如梧桐子大每服五圆无时淡醋汤下常服补血虚破气块甚有效石灰散治妇人血气痛不可忍者陈五婆方右取猪贴瘠血半琖于汤上煖用杖子搅停后用石灰于火上烧令黄为末罗过入灰一钱同血搅停放温服立愈妇人两脇胀痛方论第十七夫妇人两脇胀痛者由脏腑虚弱气血不调风冷之气客于肠胃伤于胞络之间与血气相抟壅塞不宣邪正交争冲击故令两脇胀痛也草豆蔲散治妇人脾胃虚气攻两脇胀痛草豆蔲诃子肉桂心苦梗厚朴甘草川芎当归干姜㯽榔右为粗末每服四钱水一琖煎七分去滓热服食前菴䕡子散治妇人脏腑虚冷宿冷气攻两脇胀痛坐卧不安菴䕡子延胡索桃仁桂心琥珀当归赤芍药木香没药右为末每服二钱温酒调下无时候人参紫金元治妇人荣卫不和心腹刺痛胷鬲胀满不进饮食紫金皮苍术石菖蒲香附子人参木香右为末米煳和圆如梧桐子大每服三十圆食后姜汤下气针元治久积风壅疎利滞气空胷鬲止刺痛木香青皮大黄㯽榔黑牵牛右为末炼蜜元如梧桐子大温水下三十元论脇肋疼痛服木通散心下脇肋少腹疼痛皆素有积寒而温煖汤散亦可主治甚者以温药下之心下与小腹痛诸书并有効方而脇肋下痛鲜获治法此木通散治脇肋苦痛偏効併心下脇肋并小腹牵引痛者皆主之木通青皮川楝子萝卜子舶上茴香莪茂木香滑石右为细末煎葱白酒调三钱一服愈甚者不过再服三脘散治中焦虚痞两脇气痛面目手足浮肿大便祕澁兼治脚气大腹皮紫苏沉香干木𤓰独活白术川芎木香甘草陈皮㯽榔右㕮咀每服三钱水一琖煎至七分去滓空心热服日中服妇人心腹胀满方论第十八夫妇人心腹胀满者由脏腑久冷气血虚损而邪气客之乘于心脾故也足太阴脾之经也脾虚则胀足少阴肾之经也其脉起于小指之下斜趣足心入跟中上股内后亷贯肾络膀胱从肾上贯肝膈入肺中其支者从肺出络于心臓虚邪气客于三经与正气相搏积聚在内气并于脾脾虚有胀故令心腹烦满而胀也诊其脉迟而滑者胀满也白术散治妇人脾胃气虚心腹胀满不欲饮食四肢少力白术草菓仁诃子肉赤茯苓㯽榔桂心陈皮厚朴人参甘草右为粗末每服四钱姜三片枣一枚煎至七分去滓食前热服㯽榔散治妇人脾胃虚冷心腹胀满不欲饮食㯽榔前胡川芎青皮赤芍药桂心大黄苦梗木香枳殻甘草右为㕮咀每服四钱姜三片煎至七分去滓温服无时局方分心气饮亦妙三脘散亦妙木香散治妇人脾胃虚冷心腹胀满不欲饮食木香桂心白术干姜陈皮草菓仁诃梨勒人参神曲甘草右为细末每服一钱如茶㸃热服妇人大全良方卷七妇人大全良方卷八钦定四库全书妇人大全良方卷八宋陈自明撰妇人淋沥小便不通方论第一夫妇人淋者由肾虗而膀胱热也膀胱与肾为表里俱主于水行于脬者为小便也脏腑不调为邪所乘肾虚则小便数膀胱热则小便澁其状小便疼痛澁数淋沥不宣故谓之淋也木通散治妇人五淋木通榆白皮瞿麦穗大麻仁滑石贝齿葵子白茅根甘草右为粗末每服五钱水煎空心温服石韦散治妇人小便卒淋沥石韦黄芩木通榆白皮葵子瞿麦穗甘草右等分为粗末每服半两水盏半姜三片煎七分去滓热服桃胶散治妇人气淋劳淋桃胶榆白皮车前子冬𤓰子鲤鱼齿葵子瞿麦木通枳殻右㕮咀每服四钱重水一琖煎至七分去滓温服金沙散治淋海金沙草隂干为末煎生甘草汤调二钱甚者不过三四服又方真琥珀研细不以多少研麝香白酒调下鸡苏散治妇人血淋鸡苏叶木通生干地黄滑石刺蓟根右为粗末每服半两水琖半筀竹叶三七片煎至七分去滓食前温服治妇人血淋及尿血澁痛生干地黄郁金蒲黄右为细末每服二钱车前子叶煎汤调下日三服以利为度亦有血瘕似淋小便不通脐腹胀满痛宜桃仁煎后有用乱髪方治脬转不得小便亦可治血淋尿血火府丹治心经热小便澁及治五淋生地黄木通黄芩右为细末炼蜜为圆如梧桐子大木通煎汤下三十圆此药治淋沥脐下满痛治妇人诸般淋苦杖根俗唿为杜牛膝多取净洗碎之以一合用水五盏煎至一盏去滓用麝香乳香少许调下妇人脬转不得小便方论第二夫妇人脬转之病者由脬为热所廹或忍小便俱令水气廹于脬屈辟不得充张外水应入不得入内溲应出不得出内外壅滞胀满不通故为脬转其状少腹急痛不得小便甚者至死不可治也局方有八味圆治妇人脬转不得小便滑石散治妇人丈夫脬转小便数日不通滑石寒水石葵子右为末以水一斗煑取五升时时服一升即利又方乱髪葵子车前子右等分为细末每服二钱茶汤调下蒻叶散治妇人脬转小便不通亦可治男子褁茶蒻叶滑石右研停沸汤调二钱服石苇汤治脬转小便不通石韦车前子右等分为粗末每服五钱水二琖煎至一琖去滓服治妇人忍小便不得依时而起致令脬转经四五日困笃欲死方滑石乱髪灰右研停取桃白皮一斤熟𢷬以水三琖绞取汁无时温半琖调二钱服又方以滑石末葱汤调下二钱服千金翼治妇人不得小便杏仁右一味麸炒黄为细末水调服立通又方紫草为末井华水调取三指撮立通又云紫苑皆可用若卒暴不通小腹膨急气上冲心闷絶欲死此由暴寒乘并膀胱或从忧惊气无所伸郁闭而不流气冲脬系不正诊其脉右手澁小左手急大宜葱白汤方橘皮葵子葱白右㕮咀水五升煑取二升分三服妇人小便数方论第三夫妇人小便数者由肾与膀胱俱主于水肾气通于隂此二经俱虚而有热乗之则小便澁虚则小便数也鹿茸散治妇人久虚冷小便日夜三五十行鹿茸乌贼骨桑寄生龙骨白芍药当归附子桑螵蛸右为细末食前温酒调下二钱桑螵蛸散治妇人虚冷小便数桑螵蛸鹿茸牡蛎粉甘草黄耆右为细末食前姜汤调一钱服遗尿失禁方论第四经云膀胱不利为癃不约为遗尿者乃心肾之气传送失度之所为也故有小便澁而遗者有失禁出而不自知者又妇人产蓐产理不顺致伤膀胱遗尿无时又有脬寒脏冷而遗尿不禁治之各有方鹿茸圆治妇人久积虚冷小便白浊滑数不禁鹿茸椒红桂心附子牡蛎补骨脂石斛苁蓉鸡䏶胵沉香桑螵蛸右为细末酒煑麫煳圆梧桐子大空心温酒下三十圆又方以鹿角屑炒令黄为细末空心温酒调二钱又方鸡䏶胵炙为末空心酒调二钱治妇人遗尿不知出时白薇白芍药右为末酒服方寸匕日三服空心又方桑螵蛸酒炒为细末每服二钱生姜汤调下又方白矾牡蛎右为细末饮服方寸匕亦能疗丈夫遗尿疗妇人小便不禁以雄鸡翎烧灰为末酒服方寸匕妇人小便出血方论第五夫妇人小便出血者由心主于血血之行身通遍经络循环脏腑血牲得寒则凝澁得热则流散失其常经溢渗入于脬内故小便出血也治妇人卒伤于热尿血鹿茸散治妇人劳损虚羸尿血鹿茸当归熟地黄葵子蒲黄续断右为细末酒调二钱日三服髪灰散治小便尿血或先尿而后血或先血而后尿亦逺近之谓也又治饮食忍小便或走马房劳皆致脬转脐下急痛不通兼治肺疽心衂内崩吐血一两口或舌上血出如针孔若鼻衂吹内立已乱髪烧灰右一味用二钱以米醋二合汤少许调服井华水调亦得服药讫即炒黒豆叶蹲其上则通生干地黄散治妇人尿血不止生干地黄栢叶黄芩阿胶右为粗末每服三钱水一琖姜三片煎七分去滓温服又方羚羊角屑龙骨当归蒲黄生地黄右为细末粥饮调下二钱食前服当归散治妇人小便出血或时尿血当归羚羊角屑赤芍药生地黄刺蓟叶右为粗末每服三钱水煎去滓服又方以生地黄𢷬取汁每服一小琖日三服又方以蒲黄末酒调二钱服之水调亦可又方鹿角胶三两炙令黄以水一大琖煎至半琖去滓分为三服食前服妇人大便不通方论第六夫妇人大便不通者由五脏不调冷热之气结于膓胃则津液燥竭大肠壅澁故大便不通也仲景云妇人经水过多则亡津液亦大便难也局方四物汤青皮煎服大三脘散七宣圆麻仁牵牛子散治妇人大便不通木香郁李仁青皮木通枳殻桂心黒牵牛右为细末每服二钱如煎茶一沸搅起放温空心服通神散治妇人大便不通大黄芒硝㯽榔桃花郁李仁木香右为细末空心粥饮调下二钱牵牛圆治妇人大便不通心腹虚胀黑牵牛青皮木香右为细末炼蜜圆如梧桐子大空心温水下二十圆大麻仁圆治妇人肠胃风结大便常祕大麻仁大黄㯽榔木香枳殻右为细末与麻仁研停炼蜜圆如梧桐子大空心温水下二十圆论老人虚人风人大便祕不可用駃药初虞世云余厯观古人用通药率用降气等药葢肺气不下降则大肠不能传送以杏仁枳殻诃子等药是也又老人虚人风人津液少大便祕经云澁者滑之故用胡麻杏仁麻子仁阿胶之类是也今人学不师古妄意斟酌每至大便祕燥即以駃药荡涤之既走津液气血大便随手愈更祕澁兼生它病余昔在鲁山日有一譞少自称太医曹镇有寄居王世安少府本京师人始病风淫末疾为此生以駃药累累利之后为肺痿咯脓血卒至大便不通而死古人服药尤所谨重不若今人之轻生故举此以戒后人治风入肠间或祕或利方论第七经云春伤于风夏必飱泄盖木气刑土也土不能渗泄则木气胜故泄风气行津液燥故祕即不可专以祕燥为风也余家中宗亲张公度母氏年七十日下利数十行百方治之不愈又苦腰脚拘挛公度以蒺藜酸枣仁治拘挛而利愈黄鲁直母安康郡太苦祕结以公度药投之而大便利故知祕与利皆出于风公度潞人名骙世有令德公度承父医学而克其家清修不妄取真有德君子今见于此治风人脚气人大便或祕或利虚人尤宜方皂荚子右炼蜜圆如梧桐子大每服三十圆煎蒺藜酸枣仁汤下空腹服两时久未利再进一服渐加至百圆不妨以通为度蒺藜汤方蒺藜不以多少炒至赤黒色臼内以木棒舂拣簸净每蒺藜三两以酸枣仁一两炒令香同杵为麄末马尾罗筛每三钱水一琖煎至七分去滓温服下前圆子药大五柔圆主脏气不调大便难通荣卫利九窍进饮食方大黄枳殻白芍药葶苈牛脂苁蓉桃仁杏仁右除有油药并为末炼蜜圆入牛脂桃杏仁葶苈杵数千下圆如梧桐子大米饮下三圆日三服腹稍空时服未知稍增以知为度安康郡太苦风祕予为处只可二仁圆杏仁麻仁枳殻诃子右二物各一两为细末同二仁杵炼蜜和杵圆如梧桐子大温水下二三十圆未知稍增蜜兊法好蜜四五两银石器中微火熬不住手以匙搅候可圆见风硬即以蛤粉涂手揑作人指状长三寸许坐厠上内之以手掩定候大便通即放手未快再作妇人泄㵼方论第八三因论曰夫妇人泄㵼者经中所谓洞泄飱泄溏泄濡泄胃泄脾泄大肠泄大瘕泄小肠泄水谷注下其实一也原疾之由皆因肠胃虚冷而邪气乘之经云寒甚则泄春伤于风夏必飱泄又云寒则溏热则垢此得于外也喜怒忧思恐致使脏气隔絶精神夺散必致溏泄此属内也如饮食生冷食伤脾胃而泄者属不内外也寒者温之热者凉之滑者澁之湿者燥之治利之法无以过也香朴圆治肠胃虚冷泄㵼注下无度脾虚气闭不进饮食大厚朴北茴香白术陈皮诃子赤石脂右为细末面煳圆如梧桐子大空心米饮下五十圆如常服暖脾胃桂香圆治脏腑虚为风湿寒所抟冷滑注下不禁老人虚人危笃累效附子肉豆蔲白茯苓桂心木香白姜丁香右为细末米煳圆如梧桐子大空心米饮下五十圆豆蔲分气饮治脏腑虚寒泄㵼无度瘦极及妇人产后洞泄危笃甚藿香叶草豆蔲青橘皮甘草丁香乌梅肉豆蔲右㕮咀每服四钱水二琖糯米一撮煎七分去滓温服五香散治食鱼伤泄㵼不止气刺奔冲及妇人产前产后腹痛血气等疾用温酒下产后败血冲心用败蒲煎汤下安胎以糯米饮调下孕妇脾泄㵼痢煎陈米饮调下食前乌药白芷枳殻白术良姜甘草莪术右等分为细末每服二钱温酒调下豆蔲圆治脏寒泄㵼不止服诸药无效肉豆蔲不以多少碾细入陈米白饭捣令得所圆如緑豆大空心煑粟米饮吞下百圆本家累以此药救人有效胃苓散治夏秋之间脾胃伤冷水谷不分泄㵼不止五苓散平胃散右合和姜枣煎空心服妙陈日华方人参豆蔲散治久㵼不止服诸药无效仆累试之有效人参肉豆䓻干姜厚朴甘草陈橘皮川芎桂心诃子北茴香右为细末每服三钱水一小琖姜三片枣一枚煎至六分服方出石道人木香散治脏腑冷极及乆冷伤惫口疮下泄米谷不化饮食无味肌肉瘦悴心多嗔恚妇人产后虚冷下泄及一切水㵼冷痢木香破故纸良姜缩砂仁厚朴赤芍药橘红桂心白术胡椒吴茱茰肉豆蔲㯽榔右为散每服三钱用不经水猪肝四两许去筋膜批为薄片重重掺药置一鼎中入浆水一碗醋一茶脚许盖覆煑肝熟入盐一钱葱白三茎细切生姜弹子许拍破同煑水欲尽空心为一服冷食之初服微㵼不妨亦是逐下冷气少时自止经年冷痢滑㵼只是一服渇即饮粥汤忌生冷油腻如不能食冷物即添少浆暖服嘉兴谢医得此方恶其繁只用浆水煑猪肝圆如梧桐子大粥饮下五十圆其效亦若暴㵼痢只是一服唯热痢热㵼不治协热下利方论第九论曰若下利清水其色赤黄或米糓不化但欲饮冷时时呕逆小便不利得热则极心胷烦躁脉虚大而数此由乘虚热入于胃凑渗下焦津液不分併于大肠谓之恊热下利先用五苓散利小便次以玉粉丹四味阿胶圆玉粉丹蛤粉硫黄右同研细白面煳和圆如梧桐子大饮下五十圆四味阿胶圆黄莲赤茯苓芍药阿胶右先将三味为末却以好醋熬阿胶成稀膏圆如梧桐子大饮下三十员滞下方论第十夫赤白痢疾者古人名之滞下是也究疾之原皆因外感五邪之气内伤生硬冷热之食其证不一有赤有白有赤白相杂有冷有热有虚有实大抵四时皆以胃气为本未有不因外感寒暑燥湿风之气而伤于脾胃脾胃既亏而又内伤饮食饮食不能尅化致令积滞而成滞下古人云无积不成痢者此也经云春伤于风夏生飱泄盖风喜伤肝然春时肝木正旺而不受邪反移气尅于脾土然脾既受尅又不能忌慎口腹恣飡生冷粘硬之物致令脾胃不能尅化因此积滞又夏秋之间或再感暑湿风冷之气发动而成痢也其证必先脐腹㽲痛洞泄水㵼里急后重或有或无或赤或白或赤白相杂日夜无度如有此证不问冷热虚实但当先服神术散可以发散风冷寒湿之气次服五苓散分利水谷兼用加巴感应圆温脾胃去积滞或六神圆未有不安者也或曰虽古人有言无积不成痢亦不专以去积为先岂有一嵗之内独于夏秋之间人皆有积而春冬无之盖风邪入胃木来胜土不为暴下则为痢疾其神术散要药也又有一方一郡之内上下传染疾状相似或只有一家长㓜皆然或上下隣里间相传染或有病同而证异亦有证异而治同或用温剂而安或用凉药而愈有如此等是毒疫痢也治疫毒痢者虽当察五运六气之相胜亦不可狎泥此説且如运气相胜岂独偏于一方一郡而独于一家二家者乎如有此证当先察其虚实冷热首以败毒散多加人参甘草陈米姜枣煎服及三黄熟艾汤黄连阿胶圆五苓散驻车圆可选而用之如下痢赤多或纯下鲜血里急后重大便不通身体壮热手足心热大烦躁渇腹脇胀痛小便赤澁六脉洪大或𦂳而数或沉而实此热痢也宜白头翁汤及三黄熟艾汤五苓散可选而用之若风痢下血太过宜用胃风汤加木香黒豆煎服若夏秋之间下痢或赤或白或赤白相杂脐腹㽲痛里急后重增寒发热心胷烦闷燥渇引饮呕逆恶心小便不利及五心烦热六脉虚弱此等脉证正因伏暑而得此疾冝服香薷散加黄连甘草当归酒水浓煎沉令氷冷顿服仍兼服酒烝黄连圆或小紫胡汤加人参煎服必愈如杂证一退而痢尚未止则以四物汤加胶艾煎服以调隂阳未有不安者也如水谷不分小便不利宜用五苓散淡竹叶煎汤调服如烦渇甚者亦宜服之若不明伏暑之证但以脉虚而妄投硫附姜桂丹石之药而杀之深可叹息若下痢纯白状如鱼脑脐腹冷痛日夜无度手足逆冷或有呕逆全不入食饮食欲温而恶冷六脉微细此由脏腑虚冷之极宜木香散加服四味理中汤及钟乳建脾圆甚者四肢逆冷六脉沉絶当一味峻补兼灸气海丹田二穴更以助胃之药此守而不攻之意也宜四顺附子汤三建丹白丹加味参附汤姜附汤皆可选用如年尊虚弱之人或素来禀受怯弱亦宜以此法详酌调理然大宜开胃进食为先食可得入则脾胃运化糟粕便聚糟粕既聚垢腻鲜血瘀滞不患其不除矣如乆痢不差肠滑不禁溏洩不止诸药无效方可施之澁肠止痢之剂亦宜先以龙骨肉豆蔲诃子钟乳胡粉之药近人多用莺粟殻地榆之属然此物性太𦂳澁能损胃气如少壮之人壮徤者服之间奏竒功若是疫毒受暑受湿之证及年尊之人或禀受怯弱服此莫不受其大害若以固祕澁膓为先则风寒暑湿之邪非惟澁而不去而胃管闭而不通禁口不食日见羸瘦糟粕不入肠中所患无由可除矣若有此证宜以参苓白术散四君子汤及以石莲山药之剂治之必愈治利欲投补药必须有温通之意在焉如四君子汤理中汤十全汤加木香白豆蔲茯苓官桂厚朴之属可以散风邪可以分水道可以开胃管可以治纒扰可以通祕澁此攻守之意两全也大抵治痢之法虚者补之实者㵼之滑者澁之闭者通之有积者推之风则散之暑则涤之湿则燥之热则凉之冷则温之冷热者调之以平为期不可以过此为大法药隐老人序白头翁方治热痢下血连月不差白头翁黄连黄蘗皮秦皮右㕮咀每服四钱水一琖半煎至七分去滓无时温服神术散治春伤于风夏生飱泄大治伤风头痛项背拘急鼻流清涕苍术藁本川芎羌活粉草细辛右为粗末每服三钱水一盏姜三片煎七分要出汗加葱去滓稍热服无时候六神圆治赤白痢神麴麦芽茯苓枳殻木香黄连右为末用神麴末作煳为圆如梧桐子大每服五十圆赤痢甘草汤下白痢干姜汤下赤白痢干姜甘草汤下三黄熟艾汤治伤寒四五日大下热痢时作白通汤诸药多不止宜服此汤除热止痢亦有人作圆子熟水吞下四十圆治时行毒痢良验黄芩黄连黄蘗熟艾右㕮咀每服三钱重水一琖煎至七分去滓温服无时四顺附子汤生附子白姜甘草人参右㕮咀每服四钱重水二琖煎至七分去滓空心服吐㵼腹痛加桂半两小便不利者加茯苓半两大凡痢疾虽体寒手足逆冷冷汗自出六脉沉伏不宜轻用附子多因伏暑而得此疾亦有冷汗自出四肢逆冷六脉虚弱但背寒靣垢或靣如涂油齿干烦寃燥渇引饮此伏之证若手足和暖则为阳只须服五苓散用粟米饮调下次服感应圆二十粒即愈若觉手足厥冷则为隂当服暖药如巳寒圆附子之类如此治痢无不效此方亲曾用有效有人夏月患痢一日六七十行用五苓散两服止酒烝黄连圆姜附汤小柴胡汤参苓白术散香薷散败毒散理中圆四君子汤黄连阿胶圆钟乳建脾圆驻车圆感应圆胃风汤四物汤玉华白丹十全大补汤斗门散五苓散真人养脏汤水煑木香圆大巳寒圆已上诸方并出官局不复重録如斗门散养脏汤水煑木香圆参香散豆蔲饼其中皆使罂粟殻然此药大能壊脾胃古方不用如脾胃壮健之人服者多有良验姑存于后参香散治男子妇人小儿隂阳不和冷热相搏积而成痢或赤或白或赤白相杂日夜无度里急后重脐腹㽲痛甚不可忍又治水㵼不止肠鸣腹痛或热毒中伤或寒气久积并冝治之罂粟殻陈皮粉草厚朴青皮白姜右为末每服二钱赤痢甘草汤调白痢陈米饮调赤白相杂紫苏汤调如冷㵼陈米饮调热㵼新井水调空心服此药正脾去积和气理中忌生冷肥腻油面腌藏豆蔲饼治赤白痢脐腹刺痛久而不愈大治冷痢罂粟殻白芍药黄耆陈皮青皮木香诃子肉豆蔲人参羌活当归右为末蜜炼圆如弹子大毎服二圆水一小琖煎至七分温服调中汤方葛根黄芩芍药桔梗藁本赤茯苓白术甘草右㕮咀每服三钱水一琖煎至七分去滓温服移时再服痢后呕哕方论第十一凡滞下病之稍久或欲愈之时多有咳逆及呕逆之证然欬逆者古人所谓哕是也哕者胃寒所生此证最危其它病亦恶欬逆如见此证宜用橘皮干姜汤半夏生姜汤丁香柿蒂汤若阳证欬逆者小柴胡汤橘皮竹茹汤仆尝治一痢疾欬逆不止六脉沉弱诸医用药灼艾皆无效仆投退隂散两服愈又尝治许主簿痢疾愈后咳逆不止服诸药无效遂灸期门穴不三壮而愈如有咳逆之证虽经云无隂则呕然多有胃热而呕亦有胃寒而生亦有暑毒而生如胃热而呕宜服小柴胡汤孙兆竹茹汤芦根汤官局桔梗汤竹叶石膏汤加生姜主之呕而发渇者猪苓汤仆尝治一痢后呕不止六脉虚弱此胃寒而呕又似暑毒凝于胃脘投局方香薷圆愈橘皮干姜汤治哕橘皮通草干姜桂心甘草人参右㕮咀每服四钱水一琖煎至七分去滓温服半夏生姜汤治哕欲死半夏生姜右以水二琖煎至八分去滓分为二服丁香柿蒂汤治欬逆丁香柿蒂右㕮咀用水一琖半煎至八分去滓温服橘皮竹茹汤治哕逆橘皮竹茹甘草人参半夏右㕮咀每服四钱水二琖生姜六片枣一枚煎至七分去滓温服生姜橘皮汤治干呕哕若手足厥冷者橘皮生姜右㕮咀每服半两水一琖煎至七分去滓温服退隂散治隂毒伤寒手足逆冷脉沉细头痛腰重连进三服小小伤寒每服一字入正元散内同煎入盐一捻隂毒伤寒咳逆煎一服细细热呷便止干姜乌梅右等分为粗末炒令黄色候冷捣为末每服一钱水一琖盐一捻煎至半琖服猪苓汤治咳而呕渇心烦不得眠猪苓赤茯苓泽㵼阿胶滑石右㕮咀每服三钱水一琖煎候胶消尽服孙兆竹茹汤芦根汤小柴胡汤官局桔梗汤竹叶石膏汤香薷圆妇人大便下血方论第十二夫妇人脏腑损伤风邪易入凡热气在内令人下血风气在内亦大便血色或如豆汁腹中疼痛若粪后下血者其来逺粪前有血者其来近逺近者言病在上下也妇人面无血色时寒时热脉浮弱按之絶者为下血也防风如神散治妇人风虚大便后时时下血宜服防风枳殻右㕮咀每服三钱水一琖煎至七分去滓空心服治肠风下血赤芍药右为末温酒调下二钱又方枳殻以黄耆入膏内为圆如梧桐子大每服二十圆空心米饮吞下酒亦可治痢久不安下血成片头髪一团洗烧灰研每服一二钱新汲水调下疮疖之毒以温酒服佳空心木香乌荆圆治肠风酒痢木香荆芥穗川乌右为末酒煳圆如梧桐子大毎服二十圆食前临卧浓煎栗根白皮酒吞下忌羊血此同舍处传之曾服有效又方荆芥穗黄耆熟地黄当归桑耳地榆樗白皮皂角利干姜槐豆牛蒡子甘草右等分为细末每服二钱粥饮调下空心服治肠风下血苍术右一味为细末面煳圆如梧子大米饮空心下五十圆日三经云结隂者便血一升再结者二升三结三升宜用地榆汤地榆甘草缩砂仁右为粗末每服三钱水一琖煎至七分去滓空心温服肠风黒散治荣卫气虚风邪冷气进袭脏腑之内或食生冷或啖炙或饮酒过度积热肠间致使脾虚弱糟粕不聚大便鲜血脐腹疼痛里急后重或肛门脱出或久患酒痢大便频併并皆治之败棕木馒头乌梅粉草右为细末每服二钱水一琖煎至七分空心温服仆尝治一妇人便血不止用煑附圆加五灵脂效妇人痔瘘方论第十三夫妇人痔瘘者皆由酒色气风食及劳伤经络其血渗而成之亦有长年久坐而成者其痔有五种肛边疮如乳出于外时出脓血者为牡痔也肛边肿生疮而出血者为牝痔也肛边生疮痒而复痛者为脉痔也肛边肿核痛发寒热而出血者为肠痔也因便转而清血随出者为血痔也治之各有方鼈甲散治妇人五种痔疾鼈甲露蜂房蛇蜕猬皮猪后悬蹄甲麝香右各研为末和药令停每服一钱空心用生干地黄煎汤调下若肛门有窍肿痛傅之即愈忌苋菜局方钓肠圆黒玉丹服之皆验仆尝治一妇人久病心焦多怒遂成痔疾状如莲子热肿而痛遂用熊胆入梅花脑子并研更用猪胆汁调开涂痔立愈又方疗痔热肿痛蛞蝓大者一条研令烂入研了龙脑一字坯子半钱研令停傅之愈先以石薜荔煑水熏洗尤妙妇人脱肛候方论第十四夫肛门者大肠候也大肠虚冷其气下冲肛门反出亦有因产用力努躽气冲其肛亦令反出也治大肠久积虚冷每因大便脱肛收不得蜗牛猪脂和傅之立缩姚和衆治男子女人小儿大肠虚冷肛门脱出以铁精粉傅之良集验方疗脱肛厯年不愈以生铁三斤水一㪷煑取五升去铁以汁洗日再姚和衆治大人小儿因痢脱肛鼈头骨烧灰研取粉扑之孙真人疗脱肛肠头若挺出一片虾蟇皮瓶中烧烟熏功效觉𤣥微妇人隂肿方论第十五夫妇人隂肿者是虚损受风邪所为胞络虚而有风邪客之风气乘于隂与血气相抟令气否澁腠理壅闭不得泄越故令肿也菖蒲散治妇人月水澁滞隂间肿痛菖蒲当归秦芁吴茱茰右为粗末每服三钱水一琖葱白五寸煎至六分去滓空心温服经心録治妇人隂中肿痛不可忍艾叶防风大㦸右剉细以水一㪷煑取五升热洗日三切宜避风冷麻黄汤洗方古今録验治妇人隂肿或疮烂者麻黄黄连蛇床子北艾叶乌梅右剉细以水一㪷煑取五升去滓热洗避风冷白散古今録验治妇人隂肿坚痛白矾甘草大黄右为细末每用枣大绵裹内隂中日两换肘后方疗隂中肿痛方枳殻炒令热以故帛褁熨冷即换之子母祕録疗隂肿铁精粉傅上妇人隂痒方论第十六夫妇人隂痒者是虫蚀所为三虫在于肠胃之间因脏虚三虫动作蚀于隂内其虫作热微则为痒重者乃痛也大黄散治妇人隂痒大黄黄芩黄耆赤芍药𤣥参丹参山茱茰蛇床子右为细末食前温酒调二钱服广济方疗妇人隂痒不止蚺蛇胆雄黄硫黄朱砂硝石芜荑藜芦右为细末研停以臈月猪脂和如膏用故布作纒子如指长一寸半以药涂上内隂中日一易之易时宜用猪椒根三五两水煑稍热洗干拭内之效又方小苏不拘多少水煑作汤热洗日三用之崔氏疗隂痒不可忍方杏仁烧作灰承热绵褁内隂中日二易之又方蒜煑汤洗之一方用枸杞根又方狼牙蛇床子右以水三升煑十沸热洗又方取鸡肝承热内隂中如有虫虫当尽下古今録验疗妇人隂痒如有虫状右取牛肝切取三寸内隂中其虫尽入肝内出之效猪肝亦可矾石散千金翼治妇人隂痒脱矾石为末空心酒服方寸匕日三服妇人隂冷方论第十七妇人胞络劳伤子脏虚损风冷客之冷乘于隂故令冷也疗妇人癖瘦隂冷五加皮浸酒方五加皮干姜丹参蛇床子熟地黄杜仲钟乳粉天门冬地骨皮右细剉以生绢袋盛用酒十五升渍二宿毎服温一中琖空心晩食前各一服治妇人隂冷痒方逺志干姜莲花蛇床子五味子右为细末先以兎尿涂隂门中然后绵褁一钱内隂中热即为效传心方治玉门寛冷方硫黄末煎汤洗近效坐导药主隂冷子门痒闭方吴茱茰葶苈子蛇床子没石子右为末以绵褁如枣子内子宫中又方五味子为细末每用以口中玉泉和如兎屎大内隂中热即效通真论疗妇人子门冷坐药法蛇床子吴茱茰麝香右为细末炼蜜圆如酸枣大以绵褁内隂中下恶物为度妇人隂挺出下脱方论第十八夫妇人胞络伤损子脏虚冷气下冲则令隂挺出谓之下脱亦有因产而用力躽气而隂下脱者诊其少隂脉浮动浮为虚动为悸故令下脱也当归散千金翼疗妇人隂挺下脱当归黄芩牡蛎猬皮赤芍药右为细末毎服二钱食前煖酒调下米饮亦可又方当归败醤独活白芷地榆白矾右细剉水一㪷煑取二升去滓稍热洗广济方治状同前皂角半夏大黄北细辛蛇床子右为细末薄绢袋盛如指长内隂中日二易之又方蛇床子乌梅右剉以水五升煑取三升去滓热洗日五次又方川乌白及右为细末绵褁一钱内隂中令入三寸腹内热即止来辰再用一方有生椒一两千金翼疗妇人隂脱兼疗脱肛羊脂煎讫适冷暖涂上以铁精粉傅脂上多少令调以火炙布令温以熨上渐渐推内之更细末磁石酒调服方寸匕日三服妇人隂中生疮方苐十九集验疗妇人隂中痛生疮羊脂当归杏仁白芷芎䓖右五味细切羊脂和置甑中蒸之药成取如大豆一枚绵裹药内隂中日一度肘后疗女人隂中生疮方杏仁雄黄矾石麝香右四味研细和傅隂中又方硫黄细研傅之黄芩汤洗方古今録验疗妇人隂中生疮雄黄当归黄芩芎䓖大黄矾石黄连右七味切以水五升煑取四升洗疮日三度又方雄黄散雄黄芎䓖辰砂梨芦北细辛当归川椒右为末绵褁内隂中又傅外疮上忌如常法女人伤丈夫头痛方第二十集验疗女人伤丈夫四体沉重嘘吸头痛方生地黄芍药香豉葱白生姜甘草右六味切以水七升煑取二升半分三服不得重作忌房事千金同桑白皮汤千金翼疗诸妇人伤丈夫苦头痛欲呕闷桑白皮干姜桂心大枣右四味切以酒一㪷煑三四沸去滓分温服衣适厚薄毋令汗出千金同女人交接輙血出痛方第二十一千金疗女人交接輙血出方桂心伏龙肝右为末酒服方寸匕差止又方黄连牛膝甘草右三味细切以水四升煑取二升洗之日三四度差止女人交接它物伤方第二十二集验疗女人交接阳道违理及它物所伤犯血出流漓不止方取釡底墨断葫芦涂药内之又疗女童交接阳道违理血出不止方烧髪并青布末为粉涂之又方割鸡冠血涂之小户嫁痛方第二十三千金疗小户嫁痛连日方甘草白芍药生姜桂心右四味细切以酒二升煑取三沸去滓温服神良又疗小户嫁痛单行方牛膝右一味切以酒三升煑取二升分三服又疗妇人嫁痛单行太和汤方大黄右一味切以酒一升煑一沸顿服又疗妇人小户嫁痛海螵蛸散方乌贼鱼骨右一味烧研为细末酒服方寸匕日三服妇人大全良方卷八妇人大全良方卷九钦定四库全书妇人大全良方卷九宋陈自明撰求嗣门陈无择求子论第一夫有夫妇则有父子婚姻之后必求嗣续故圣人谓不孝有三无后为大者言嗣续之至重也凡欲求子当先察夫妇有无劳伤痼害之属依方调治使内外和平则妇人乐有子矣禇尚书澄求男论第二建平孝王妃姬寺皆丽无子择良家未笄女入御又无子问曰求男有道乎澄对曰合男女必当其年男虽十六而精通必三十而娶女虽十四而天癸至必二十而嫁皆欲隂阳完实然后交合则交而孕孕而育育而为子坚壮强夀今未笄之女天癸始至已近男色隂气早洩未完而伤未实而动是以交而不孕孕而不育育而子脆不夀此王之所以无子也然妇人有所产皆女者有所产皆男者大王诚能访求多男妇人媒至宫府有男之道也王曰善未再朞生六男夫老阳遇少隂老隂遇少阳亦有子之道也妇人无子论第三夫妇人无子者其事有三也一者坟墓不嗣二者夫妇年命相尅三者夫病妇疹皆令无子若是坟墓不嗣年命相尅此二者非药能益若夫病妇疹须将药饵故得有效也然妇人挟疾无子皆由劳伤血气生病或月经闭澁或崩漏𢃄下致隂阳之气不和经血之行乖候故无子也诊其右手闗后尺脉浮浮则为阳阳脉絶无子也尺脉微濇中年得此为絶产也少隂脉如浮𦂳则絶产恶寒脉尺寸俱虚弱者则絶产也又有因将摄失宜饮食不节乘风取冷或劳伤过度致令风冷之气乘其经血结于子脏故令无子也千金翼求子方论第四千金论曰夫妇人之别有方者以其血气不调胎姙生产崩伤之异故也是以妇人之病比之男子十倍难疗经言妇人者衆隂所集常与湿居十四嵗以上隂气浮溢百想经心内伤五脏外损姿颜月水去留前后交互瘀血停凝中道断絶其中伤堕不可具论生熟二脏虚实交错恶肉内漏气脉损竭或饮食无度损伤非一或胎疮未愈而合隂阳或行歩风来便利于悬厠之上风从下入便成十二痼疾所以妇人别立方也若是四时节气为病虚实冷热为患者故与丈夫同也惟懐胎姙孕而挟病者避其毒药耳其杂病与丈夫同则散在诸卷中可得而知也然而女人嗜慾多于丈夫感病倍于男子加以慈恋爱憎嫉妬忧恚染着坚牢情不自抑所以为病根深疗之难差故养生之家特须教子女学此三卷妇人方令其精晓即于仓卒之秋何忧畏也夫四德者女子立身之枢机产育者妇人性命之长务若不通明于此则何以免其横夭者哉故傅母之徒亦不可不学常宜缮冩一本懐挟随身以防不意也又曰人之情性皆愿贤已而疾不及人至于学问则随情逐物堕于事业讵肯专一推求至理莫不虚弃光隂没齿无益夫婚姻养育者人伦之本王化之基圣人设教备论厥㫖后生莫能精晓临事之日昏尔若愚是则徒愿贤已而疾不及人之谬也斯实不逹贤已之趣而妄狥虚声以终无用今𫐠求子之法以贻后嗣同志之士或可覧焉又论曰夫欲求子者当先知夫妻本命五行相生及与德合并本命不在子休废死墓中生者则求子必得若其本命五行相尅及与刑煞冲破并在子休废死墓中生者则求子了不可得慎无措意纵或得者于后终亦累人若其相生并遇福德者仍须依法如方避诸禁忌则所诞儿子尽善尽羙难以具陈矣禁忌法凡欲要儿子生吉良日交㑹之日常避丙丁及弦望晦朔大风大雨大雾大寒大暑雷电霹雳天地昏冥日月无光虹蜺地动日月薄蚀此时受胎非止百倍损于父母生子或瘖哑聋聩顽愚癫狂挛跛盲眇多病短夀不孝不仁又避日月火光星辰之下神庙佛寺之中井灶圊厠之侧塜墓尸柩之旁皆悉不可夫交㑹如法则有福德大智善人降託胎中仍令父母性行调顺所作和合家道日隆祥瑞竞集若不如法则有薄福愚痴恶人来託胎中则令父母性行凶险所作不成家道日否殃咎屡至虽生成长家道灭亡夫祸福之验如有影响此乃必然之理何不再思之男子受胎时日法凡男女受胎皆以妇人经絶一日三日五日为男仍遇月宿在贵宿日又以夜半后生气时冩精者有子皆男必夀而贤明髙爵也若以经絶后二日四日六日冩精者皆女过六日皆不成子又遇旺相日尤吉推旺相日法春甲乙夏丙丁秋庚辛冬壬癸推贵宿日法正月二月三月四月五月六月七月八月九月十月十一月十二月若春合甲寅乙夘夏合丙午丁巳秋合庚申辛酉冬合壬子癸亥与上件月宿日合者佳论曰夫人求子者服药须知次第不可不知其次第者谓男服七子散女服盪胞汤及坐导药并服紫石门冬元则无不效矣不知此者得力鲜焉七子散主丈夫风虚目暗精气衰少无子补不足方牡荆子五味子兎丝子车前子菥蓂子山药石斛熟地黄杜仲鹿茸逺志附子蛇床子川芎山茱茰天雄桂心白茯苓川牛膝人参黄耆巴㦸苁蓉钟乳粉右为细末酒服方寸匕日二服不知加至二匕以知为度忌生冷醋滑猪鸡鱼蒜油腻不能饮者蜜元服亦佳一方加覆盆子二两行房法一依素女经女人月信断一日为男二日为女三日为男四日为女以外无子每日午时夜半后行事生子吉余时生子凶庆云散主丈夫阳气不足不能施化施化无成覆盆子五味子兎丝子白术石斛麦门冬天雄紫石英桑寄生右为细末食后酒服方寸匕日三服素不能饮者米饮调下冷者去桑寄生加细辛四两阳事少而无子者去石斛加㯽榔十五箇良盪胞汤治妇人立身已来全不产育及断续久不产三十年者朴硝牡丹皮当归大黄桃仁细辛厚朴苦梗赤芍药人参茯苓桂心甘草川牛膝陈皮附子䖟虫水蛭右㕮咀每服四大钱酒水合琖半煎至六分去滓温服空心日三服夜一服少汗积血及冷赤脓如小豆汁斟酌不尽若力弱大段不堪者只一二服止然恶物不尽不得药力能服尽尽好不尔着坐导药坐导药治妇人全不产及断绪服前盪胞汤恶物不尽用此方皂角吴茱茰当归大黄晋矾戎盐川椒五味子细辛干姜右为细末以绢袋盛大如指长三寸余盛药满系袋口内妇人隂中坐卧任意勿行走小便时去之了后更安一日一交易新者必下清黄冷汁汁尽止若未见病出亦可至十日安之本为子宫有冷恶物故令无子但天隂冷则发疼痛须候病出尽方已不可中辍每日早晩用苦菜煎汤熏洗外台祕要云出千金翼千金方无葶苈有砒三分广济方同着药后一日乃服紫石英元紫石英元紫石英天门冬紫葳牡蒙粉草桂心川芎卷栢乌头熟地黄辛夷仁禹余粮当归石斛乌贼骨川牛膝薯预桑寄生人参牡丹皮干姜厚朴续断食茱茰细辛栢子仁右为细末炼蜜元如梧桐子大每服三十元温酒吞下渐加至五十元慎如药法经心録同延年方疗妇人子脏偏僻冷结无子坐导药蛇床子芫花右二味为末取枣大纱囊盛如小指长内隂中工作须去任意卧着避风冷内炙元广济疗无子令子宫暖麝香皂荚川椒右为末炼蜜为元如酸枣大绵褁内产宫中留少绵线出觉生寒不净下多即抽绵线出却凡药一日一度换之无问昼夜皆内无所忌秦桂元治妇人无子知金州范罗言乞以此方试令妇人服之至四十九日如无子请斩臣一家以令天下何德扬方虽其言似夸然实有异验秦芁桂心杜仲防风厚朴附子白茯苓白薇干姜沙参牛膝半夏人参细辛右十四味并生碾为细末炼蜜为元如赤豆大每服三十元空心食前醋汤米饮任下未效更加元数已觉有孕便不可服臣妻年二十七无子服此药十二日便有孕残药与石门县令妻年三十四断产已十六年服此药便有孕又残药与太子中守文季妻年四十无子服此遂有孕其效如神不可具述此仙方也养真元治妇人血虚气惫隂阳不升䧏久不成姙娠者鹿茸当归肉苁蓉禹余粮兎丝子覆盆子熟地黄紫石英桑螵蛸五味子真琥珀白芍药川芎桑寄生卷栢艾叶川姜坚白茯苓人参牡蛎酸枣仁钟乳粉右为细末酒煑麫煳元如梧桐子大食前温酒吞下五十元日三服喫后用粥饭压之屡试甚验白薇元疗久无子白薇牡䝉藁本姜黄当归熟地黄川芎人参栢子仁石斛桂心附子五味子防风甘草川牛膝吴茱茰桑寄生秦椒禹余粮右为末炼蜜元如梧桐子大空心酒下三十元日二服忌生菜葱热麫荞麦蒜猪肉炙煿葵菜芜荑菘菜海藻粘食臭物等地黄汤疗久无子断绪小腹冷痛气不调熟地黄川牛膝当归卷栢川芎防风牵牛子桂心右㕮咀以水六升煑取二升三合去滓分三服服别和一分牵牛子末服如人行四五里更进一服以快利止忌同前千金疗月水不利闭塞絶产十八年服此药二十八日有子金城太守白薇元白薇细辛人参杜衡厚朴牡䝉半夏殭蚕秦芁当归紫苑川牛膝沙参干姜川椒附子防风右为末炼蜜元如梧桐子大先食服三圆不知稍加至四五圆此药不长将服觉有身则止用大验忌饧猪羊肉冷水生葱菜千金翼白薇圆主久无子或断绪上热下冷百病皆疗白薇车前子当归川芎蛇床子太一余粮紫石英菴闾子石膏藁本卷栢泽兰叶覆盆子桃仁麦门冬白芷人参桂心蒲黄干姜椒细辛干地黄白茯苓赤石脂逺志白龙骨橘皮右为末炼蜜圆如梧桐子大酒服十五圆日再增至四五十圆以知为度忌驴马猪鸡鱼蒜及前所忌觉有身即止药宜祕之勿妄传也经心録茱茰圆疗妇人隂寒十年无子者吴茱茰川椒右为末炼蜜圆如弹子大绵褁内隂中日再易无所下但开子脏令隂温即有子也紫石英元紫石英阿胶当归川芎赤芍药川续断鹿茸白术桂心栢子仁熟地黄右为末炼蜜为圆如梧桐子大空心温酒下二十圆兼治虚中有热头目旋晕足如履空呕吐不食月水不调或多或少皆虚候也久服能生发令人有子更治虚悸常若忧思皆心血不足血室虚所致也温隠居求嗣保生篇方论第五昔东京有一焦公因三世无嫡嗣遂为商旅游翫名山寻访至人问其因果遂至京都见一老僧声清而逺目视精光请教谈论语言甚异故就斋而坐僧曰有何所谕焦曰贫家三世无嫡嗣奈何僧曰无嗣者有三一祖宗无德自身无行二夫妻年命恐犯禁忌三精神不守妻妾血寒焦公曰自身无行夫妻年命皆可受持若妻妾血寒有何法术冄拜告曰愿闻一言僧曰不难先修德后修身三年之内可到五台山当授异方説毕忽不见焦公自遇老僧之后时时行方便种种作隂功遇人临难者効观音之救苦见物垂死者助上帝之好生行恩布德如此三年竟往五台山寻访老僧数日不见方回归忽见行童手持一书言曰老师传语大夫功成行满回宅合药志诚服之富贵子孙随念降生焦公曰但得嫡子足矣何望贵子乎于是遂生焦员外后员外养子不肖叹曰有何损德如是忽遇一道人云汝有忧色何不往五台山见老僧焦氏顿省遂往五台山决其因果至五台山不见老僧只见行童曰老师昨日言员外今日到山令行童相接冄三传语何必来问但依父行愚者自贤尔后必生贤徳子孙焦氏曰岂愚子反贤乎行童曰昔窦氏五子皆不全形后行恩布德悉皆如故积德报应皆登科第焦氏拜谢而归奉行雕板印施方书不及二十年富贵子孙数人长子横金出入金门后人收得行状及方受持行用求药者获其子孙皆有德行余躬受此方不敢缄黙併録篇论以告诸贤庶不致堙没耳方具于后续嗣䧏生丹治妇人禀受气弱胎脏虚损子宫冷惫血寒痼冷难成子息功效如神当归桂心龙齿乌药益智杜仲石菖蒲吴茱茰茯神川牛膝秦芁细辛苦桔梗半夏防风白芍药干姜附子川椒牡蛎右为细末取附子内朱砂别研为细末糯米煳为元如梧桐子大每服三十元至百元空心淡醋温酒盐汤皆可下一日二服此药及疗男子精寒不固阳事衰弱白浊梦泄及治妇人血虚𢃄下肌瘦寒热但是男女诸虚百损客热盗汗气短乏力靣无颜色饮食少味并皆治之更有竒效难以具𫐠受持君子宜预行善及方便却服此药无不感应妇人大全良方卷九妇人大全良方卷十钦定四库全书妇人大全良方卷十宋陈自明撰胎教门姙娠总论第一凡妇人姙娠十月其説见于古书有不同者多矣按巢氏病源论妇人姙娠一月名始胚足厥隂脉养之二月名始膏足少阳脉养之三月名始胎当此之时血不流行形象始化未有定仪见物而变欲子端正荘严当令母见贵不可见状貎丑恶人也欲生男宜操弓矢乗牡马欲生女宜着珥珰施环珮欲子美好玩白璧观孔雀欲子贤能宜读诗书务和雅手心脉养之四月始受水精以成血脉手少阳脉养之五月始受火精以成其气足太隂脉养之六月始受金精以成其筋足阳明脉养之七月始受木精以成其骨手太隂脉养之八月始受土精以成肤革手阳明脉养之九月始受石精以成毛髪足少隂脉养之十月五脏六腑闗节人神皆备此其大略也又五脏论有称耆婆者论一月如珠露二月如桃花三月男女分四月形象具五月筋骨成六月毛髪生七月逰其魂儿能动左手八月游其魄儿能动右手九月三转身十月受气足更有称张仲景者亦然又颅𩕄经云一月为胎胞精血凝也二月为胎形成胚也三月阳神为三魂四月隂灵为七魄五月五行分五脏也六月六律定六腑也七月精闗窍通光明也八月元神具降真灵也九月宫室罗布以定生人也十月受气足万象成也今推究数説之理如五脏论者类皆浅鄙不经往往妄託其名至于三藏佛书且语渉怪诞漫不可考今按颅𩕄经三卷云中古巫方所撰隋人巢氏方亦尝序之今巢氏论妇人姙娠乃不见言之圣济经原化篇亦独取颅𩕄经更不言巢氏论者何哉婴童寳鑑集云小儿方论起自巫方黄帝云吾不能察㓜小赖国有巫方能知小儿之夀夭耳及观巢氏论小儿候亦云中古有巫方立小儿颅𩕄经以占夀夭世所相传者有少小方焉是巢氏论小儿则取于颅𩕄经则是未尽其理故不言之若圣济经者但取其文句不若巢氏之论其间有胎教之法为可取所以巢氏论姙娠至三月始胎之时欲令见贵人荘严若操弓矢施环珮观孔雀读诗书之类岂非胎教之理乎尝试推巢氏所论姙娠脉养之理若足厥隂肝脉也足少阳胆脉也为一脏腑之经余皆如此且四时之令必始于春木故十二经之养始于肝也所以一月二月手心主心胞络脉也手少阳三焦脉也属火而夏旺所以胎养在三月四月也属手少隂心手太阳小肠者以君主之官无为而尊也足太隂脾脉也足阳明胃脉也属土而旺长夏所以养胎而五月六月手太隂肺脉也手阳明大肠脉也属金而旺秋所以养胎在七月八月足少隂肾脉也属水而旺冬所以养胎在九月又况母之肾脏系于胎是母之真气子之所赖也至十月儿于母腹之中受足诸脏气脉所养然后待时而生此论奥微而有至理余书所论皆不能及也观此则知巢氏所论世更有明之者亦未有过于巢氏之论矣余因述其説娠子论第二夫至精才化一气方凝始受胞胎渐成形质子在腹中随母听闻自姙娠之后则须行坐端严性情和悦常处静室多听羙言令人讲读诗书陈礼説乐耳不闻非言目不观恶事如此则生男女福夀敦厚忠孝贤明不然则男女既生则多鄙贱不夀而愚此所谓因外象而内感也昔太任娠文王目不视恶色耳不听恶声口不谈恶言世传胎教之道是谓此也前论亦畧叙之矣然则妇人有终身无子者何也按巢氏病源云妇人无子者盖有三焉一者坟墓不嗣二者夫妇年命相尅三者夫疹妇病皆令无子若夫疹妇病可以服药而后能有子余皆不可致也今观是説亦未尽善有人以妇人无子问西京常器之者乃曰女人自少多病服燥药无节使天癸耗动且早故终身无子又有问襄阳宋大亨者亦然然则妇人姙娠有两胎者何也按古今方书并无论及此者惟巢氏论云阳施隂化精气有余故生二胎且谓成一胎之理其精有几耶今观妇人有两胎者其精神气宇畧无小异至于数有两胎或间成两胎者有俱男俱女者有一男一女者道藏经云有求子法云妇人月信初止后一日三日五日值男女旺相日阳日阳时交合有子多男若男女禀受皆壮则多子一有怯弱则少子以此推之理可槩见焉又妇人姙娠男女之别何也按颅𩕄经云阳盛发隂当孕成男六脉诸经皆举其阳隂盛发阳当孕成女六脉诸经皆举其隂巢氏病源云三阳所㑹则生男三隂所㑹则生女葛洪肘后方云男从父气女从母气圣济经云天之德地之气隂阳之至和相为流薄于一体因气而左动则属阳阳资之则成男因气而右动则属隂隂资而成女易称干道成男坤道成女此男女之别也凡姙娠有疾投以汤药有伤胎破血者之忌何也内经云妇人重身毒之柰何岐伯答曰有故无殒衰其大半而已也葢姙妇有疾不可不投药也必在医者审度疾势轻重量度药性髙下处以中庸不必多品视其疾势已衰药宜便止则病去母安子亦无损复何惧于攻治哉受形篇第三男女之合二精交畅隂血先至阳精后冲血开褁精精入为骨而男形成矣阳精先入隂血后参精开褁血血入居本而女形成矣阳气聚面故男子面重溺死者必伏隂气聚背故女子背重溺死者必仰走兽溺死仰伏皆然隂阳均至非男非女之身精血散分骈胎品胎之兆父少母老产女必羸母壮父衰生男必弱古之良工首察乎此气受偏瘁与之补之补羸女则养血壮脾补弱男则壮脾节色羸女宜及时而嫁弱男宜待壮而婚此疾外所务之本不可不察也论胎教第四论曰胎教产图之书不可谓之迂而不加信然亦不可狎泥之方今俚俗之家与不正之属将息避忌略不如仪或药毒不侑或产于风露既无产厄子母均安固有之如不利嗣续或骄倨太甚却动必成咎虽隣家有所兴修亦且犯其胎气令儿破形殒命如刀犯者形必伤泥犯者窍必唯能顺时数谨人事勿动而伤则生育之道得矣观四序之运生长收藏贷出万物有仪则咸备而天地之气未始或亏者葢隂阳相养以相济也昧者曾不知此乃欲拂自然之理谬为求息之术方且推生死于五行蕲补养于药石以伪胜真以人助天虽或有子孕而不育育而不夀者衆矣昔人论年老有子者男不过尽八八女不过尽七七则知气血在人固自有量夫岂能逃隂阳之至数哉凝形殊禀章第六天地者形之大也隂阳者气之大也惟形与气相资而立未始偏废男女构精万物化生天地隂阳之形气寓焉语七八之数七少阳也八少隂也相感而流通故女子二七天癸至男子二八天癸至则以隂阳交合而兆始故也语九十之数九老阳也十老隂也相包而赋形故隂穷于十男能围之阳穷于九女能方之则以隂阳相生而成终故也元气孕毓皆始于子自子推之男左旋积嵗三十而至己女右旋积嵗二十而至己巳为正阳隂实从之自己懐姙男左旋十月而生于寅女右旋十月而生于申申为三隂寅为三阳而生育之时着矣其禀赋也体有刚柔脉有强弱气有多寡血有盛衰皆一定而不易也以至分野异域则所产有多寡之宜吉事有祥则所梦各应其类是故荆扬薄壤多女雍冀厚壤多男熊罴为男子之祥蛇虺为女子之祥是皆理之可推也胎化之法有所谓转女为男者亦皆理之自然如食牡鸡取阳精之全于天产者带雄黄取阳精之全于地产者操弓矢借斧斤取刚物之见于人事者气类潜通造化宻移必于三月兆形之先盖方仪则未具阳可以胜隂变女为男理固然也气质生成章第七具天地之性集万物之灵隂阳平均气质员备咸其自尔然而奇耦异数有衍有耗刚柔异用或强或羸血荣气冲不能逃于消息盈虚之理则禀贷之初讵可一槩论是以附赘垂疣骈拇枝指侏儒跛蹩形气所赋有如此者疮疡痈肿聋盲瘖哑瘦瘠疲瘵气形之病有如此者然则胚胎造化之始精移气变之后保卫辅翼固有道矣天有五气各有所凑地有五味各有所入所凑有节适所入有度量凡所畏忌悉知戒慎资物为养者理固然也寝兴以时出处以节可以髙明可以周宻使雾露风邪不得投间而入因时为养者理宜然也以至调喜怒寡嗜慾作劳不妄而气血从之皆所以保摄姙娠使诸邪不得干马茍为不然方授受之时一失调养则内不足以为中之守外不足以为身之强气形弗充而疾疢因之若食兎脣缺食犬无声食杂鱼而疮癣之属皆以食物不戒之过也心气大惊而癫疾肾气不足而解颅脾胃不和而羸瘦心气虚乏而神不足之属皆以气血不调之故也诚能食饮知所戒推而逹之五味无所伤诚能于气血知所妇人大全良方卷十妇人大全良方卷十一钦定四库全书妇人大全良方卷十一宋陈自明撰脉例第一王子亨云若姙娠其脉三部俱滑大而疾经云隂抟阳别谓之有子抟者近也隂脉逼近于下阳脉别出于上隂中见阳乃知阳施隂化法当有子又少隂脉动甚者姙子也手少隂属心足少隂属肾心主血肾主精精血交㑹投识于其间则有娠又三部脉浮沉正等无病者有姙也余病如脉经説左手尺部浮洪者为男胎也右手尺部浮洪者为女胎也两手尺部俱洪者为两男俱沉实者为两女又云中指一跳一止者一月胎二跳二止者二月胎也诊妇人有姙歌第二肝为血兮肺为气血为荣兮气为衞隂阳配偶不参差两脏通和皆类例血衰气旺定无孕血王气衰应有体尺微闗滑尺带数流利往来并雀啄小儿之脉已见形数月懐躭犹未觉左疾为男右为女流利相通速来去两手闗脉大相应已形亦在前通语左手带纵两箇儿右手带横一双女左手脉逆生三男右手脉顺还三女寸闗尺部皆相应一男一女分形证有时子死母身存或即母亡存子命往来三部通流利滑数相参皆替替阳实隂虚脉得明遍满胸膛皆逆气左手太阳浮大男右手太隂沉细女诸阳为男诸隂女指下分明长记取三部沉正等无絶尺内不止真胎妇夫乗妻兮纵气雾妻乗夫兮横气助子乗母兮逆气参母乘子兮顺气䕶小儿日足胎成聚身热脉乱无所苦汗出不食吐逆时精神结备其中住滑疾不散胎三月但疾不散五月母弦𦂳牢强滑者安沉细而微归泉路验胎法第三妇人经脉不行已经三月者欲验有胎川芎为细末空心浓煎艾汤调下方寸匕觉腹内微动则有胎也胎杀避忌产前将护法第四一受孕之后切宜避忌胎杀所游如经云刀犯者形必伤泥犯者窍必塞打击者色青黯系縳者相拘挛甚至母殒验若返掌断不可忽月游胎杀第五立春在房床惊蛰在户清明在门立夏在灶芒种在母身小暑在灶立秋在碓白露在厨厠寒露在门立冬在户及厨大雪在炉及灶小寒在房及母身十干日游胎杀第六甲己日占门乙庚日占碓磨丙辛日占井灶丁壬日占厨廨戊癸日占米仓十二支日游胎杀第七子丑日占中堂寅夘辰酉日占灶巳午日占门未申日占篱下戌亥日占房六甲旬游胎杀第八甲子旬游窻碓甲戌旬游正㕔甲申旬游中庭甲午旬游房内甲辰旬游房中甲寅旬游太史局日游胎杀第九每遇癸巳甲午乙未丙申丁酉五日在房内北庚子辛丑壬寅三日在房内南癸夘一日在房内西甲辰乙巳丙午丁未四日在房内东六戊六巳日在房内中余日在外无占凡游在房内不宜于方位上安牀帐及扫舍皆凶又有小儿杀及本年三杀及产妇身黄定命皆不可犯凡姙娠之后将此贴于当眼常照应之切不可穿凿修掘移钉系篱壁重物展压之类犯之重则胎死腹中母亦不利轻则子受其殃成人之后必定破形拳挛跛缩瘖痖犯之极验食忌论第十一受孕之后不可食之物切宜忌食非惟有感动胎气之戒然于物理亦有压忌者设或不能戒忌非特延月难产亦能令儿破形母殒可不戒哉食鸡肉糯米生寸白虫食羊肝令子生多厄食鲤鱼鲙及鸡子令儿成疳多疮食犬肉令子无声音食兎肉令子缺唇鸭子与桑椹同食令子倒生心寒食鳖令子项短及损胎雀肉合豆醤食之令子靣生䵟黑子食豆酱合藿食之堕胎食氷浆絶产食雀肉令子不耻多淫食山羊肉令子多病食子姜令子多指生疮食螃蟹令子横生食虾䗫鱓鱼令儿瘖痖食驴骡马肉延月难产如此之类无不验者则知圣人胎教之法岂非虑有自其然乎孕妇药忌謌第十一蚖水蛭地胆虫乌头附子配天雄踯躅野葛蝼蛄类乌喙侧子及䖟虫牛黄水银并巴豆大㦸蛇蜕及蜈蚣牛膝梨芦并薏苡金石钖粉及雌雄牙硝芒硝牡丹桂蜥蜴飞生及䖝代赭蚱蝉胡粉麝芫花薇䕔草三稜槐子牵牛并皂角桃仁蛴螬和茅根苹根碙砂与干漆亭长波流菵草中瞿麦䕡茹蟹爪甲猬皮赤箭赤头红马刀石蚕衣鱼等半夏南星通草同干姜蒜鸡及鸡子驴马兎肉不须供切忌妇人产前忌此歌宜记在心胷妇人大全良方卷十一妇人大全良方卷十二钦定四库全书妇人大全良方卷十二宋陈自明撰姙娠疾病门凡姙娠诸病但忌毒药余当对证依法治之姙娠随月数服药及将息法第一千金姙娠一月名始胚饮食精熟酸羙受御冝食大麦毋食腥辛是谓才正又姙娠一月足厥隂脉养不可针灸其经足厥隂内属于肝肝主筋及血一月之内血行否澁不为力事寝心安静毋令恐畏又姙娠一月隂阳新合为胎寒多为痛热多卒惊举重腰痛腹满胞急卒有所下当预安之冝服乌雄鸡汤方乌雄鸡吴茱茰茯苓阿胶生姜甘草人参芍药白术麦门冬右十味细切以水一㪷二升煑鸡取汁六升去鸡下药并胶烊尽取三升去滓温服一升日三服又若曽伤一月胎者当预服补胎方北细辛防风乌梅吴茱茰干地黄白术大麦生姜右㕮咀以水七升煑取二升半去滓分温三服若寒多者倍细辛茱茰热多渴者去细辛茱茰加栝楼根二两若有所思去大麦加栢子仁三合一方有人参一两忌生菜芜荑桃李雀肉等物姙娠二月名始膏毋食辛臊居必静处男子勿劳百节以痛是谓胎始结又姙娠二月足少阳脉养不可鍼灸其经足少阳内属于胆胆主精二月之时儿精成于胞里当谨䕶惊动又姙娠二月始隂阳踞经有寒多坏不成有热即萎卒中风寒有所动摇心满脐下悬急腰背强痛卒有所下乍寒乍热艾汤主之方丹参当归人参麻黄艾叶阿胶甘草大枣生姜右九味切以酒三升水一㪷内药煑减半去滓内胶煎取三升分温三服忌海藻菘菜又若曽伤二月胎者当预服黄连汤方黄连人参吴茱茰生地黄生姜右五味切以醋浆七升煑取三升分四服日三夜一每十日一作若颇觉不安加乌梅一升加乌梅者不用浆直用水耳忌猪肉冷水芜荑一方当归半两姙娠三月名始胎当此之时未有定仪见物而化欲生男者操弓矢欲生女者弄珠玑欲子羙好数视璧玉欲子贤良端坐清虚是谓外象而外感者也又姙娠三月手心主脉养不可鍼灸其经手心主内属于心无悲哀无思虑惊动又姙娠三月为定形有寒大便青有热小便难不赤即黄卒惊恐忧愁瞋恚喜顿仆动于经脉腹满绕脐苦痛腰背痛卒有所下雄鸡汤方雄鸡甘草茯苓人参阿胶黄芩白术芍药麦门冬大枣生姜右㕮咀以水一㪷五升煑鸡减半内药煑取一半入清酒三升并胶再煎取三升分三服一日尽之当温卧忌海藻菘菜酢物桃李雀肉等又若曽伤三月胎者当预服茯神汤方茯神丹参龙骨阿胶当归甘草人参赤小豆大枣右㕮咀酢浆一㪷煑取三升分四服七日后服一剂腰痛者加桑寄生深师方有薤白麻子忌同前姙娠四月始受水精以成血脉其食稻粳其羮鱼鴈是谓成血气以通耳目而行经络又姙娠四月手少阳脉养不可鍼灸其经手少阳内输三膲四月之时儿六腑顺成当静形体和心志节饮食又姙娠四月为离经有寒心下温温欲呕胷膈满不欲食有热小便难数数如淋状脐下苦急卒中风寒颈项强痛寒热或惊动身躯腰背腹痛往来有时胎上廹胷烦不得安卒有所下菊花汤方菊花麦门冬麻黄阿胶生姜甘草当归半夏人参大枣右细剉以水八升煑减一半内清酒三升并阿胶煎取三升分三服温卧当汗以粉粉之䕶风寒四五日忌羊肉海藻菘菜饧等又若曽伤四月胎者当预服调中汤方芍药甘草芎䓖续断柴胡白术乌梅生李根白皮当归生姜厚朴枳实右细切以水一㪷煑取三升分四服日三夜一八日再服一剂一方有半夏二两忌海藻菘菜桃李雀肉姙娠五月始受火精以成其气晏起沐浴浣衣居处必厚其衣裳朝吸天光以避寒殃其食稻麦其羮牛羊和茱茰调以五味是谓养气以定五藏又姙娠五月足太隂脉养不可鍼灸其经足太隂内输于脾五月之时儿四肢成无大饥无甚饱无食干燥无自炙热无大劳倦又姙娠五月毛髪初生有热苦头眩心乱呕吐有寒苦腹满痛小便数卒有恐怖四肢疼痛寒热胎动无常处腹痛闷顿欲仆卒有所下阿胶汤方阿胶人参麦门冬生姜吴茱茰旋覆花当归芍药甘草黄芩右细切以水九升煑取一半内清酒三升并胶微火煎取三升半分为四服日三夜一先食再服便愈不差更服忌海藻菘菜又若曽伤五月胎者当预服安中汤方甘草芍药当归人参干地黄芎䓖五味子生姜麦门冬大麻仁大枣黄芩右细切水七升清酒五升煑取三升半分四服日三夜一七日再服一剂忌如前小品疗姙娠五月举动惊愕胎动不安下在小腹痛引腰胳小便疼下血安胎当归汤当归阿胶芎䓖人参枣艾右细切以酒水各三升合煑至三升去滓内胶令烊分三服腹中当安小便缓也古今録验救急同一方有甘草无参枣姙娠六月始受金精以成筋身欲微劳无得静处出游于野数观走犬马食冝鸷鸟勐兽之肉是谓变腠理纽筋以养其力以坚背膂又姙娠六月足阳明脉养不可鍼灸其经足阳明内属于胃主其口目六月之时儿口目皆成调五味食甘羙无大饱又姙娠六月卒有所动不安寒热往来腹内胀满身体肿惊怖忽有所下腹痛如欲产手足烦疼麦门冬汤方麦门冬甘草人参干地黄黄芩阿胶生姜大枣右八味切以水七升煑减半内清酒二升并胶煎取三升分三服每如人行三四里中间进糜粥忌海藻菘菜芜荑又若曽伤六月胎者当预服柴胡汤方柴胡芍药白术甘草麦门冬苁蓉芎䓖干地黄生姜大枣右十味切以水一㪷煑取三升分四服日三夜一中间进糜粥勿食生冷及坚强之物七日更服一剂忌海藻菘菜芜荑桃李雀肉等集验疗姙娠六七月胎不安常处旋覆花汤旋覆花厚朴白术枳殻黄芩茯苓半夏芍药生姜右细切以水一㪷煑取二升半先食分五服日三夜二忌羊肉饧醋桃李雀肉千金同姙娠七月始受木精以成骨劳身摇肢无使定止动作屈伸以运血气自此后居处必燥饮食避寒常食粳稻以宻腠理是谓养骨而坚齿又姙娠七月手太隂脉养不可鍼灸其经手太隂内属于肺肺主皮毛七月之时儿皮毛已成无大言无号哭无薄衣无洗浴无寒饮又姙娠七月忽惊恐摇动腹痛卒有所下手足厥冷脉若伤寒烦热腹满短气常苦颈项腰背强䓤白汤方葱白半夏麦门冬生姜甘草当归黄耆阿胶人参黄芩旋覆花右十一味切以水八升煑减半内清酒三升并胶煎取四升温服一升日三夜一温卧当汗出若不出者加麻黄二两煑服如前法若秋后勿强责汗忌羊肉饧海藻菘菜等杏仁汤若曽伤七月胎者当预服杏仁甘草钟乳干姜麦门冬吴茱茰五味子粳米紫苑右九味切以水八升煑取三升半分四服日三夜一中间进食七日服一剂忌海藻菘菜姙娠八月始受土精以成肤革和心静息无使气极是谓宻腠理光泽颜色又姙娠八月手阳明脉养不可鍼灸其经手阳明内属于大肠大肠主九窍八月之时儿九窍皆成无食燥物无輙失食无忍大起芍药汤又姙娠八月中风寒有所犯触身体尽痛乍寒乍热胎动不安常恐头眩痛绕脐下寒时时小便白如米汁或青或黄或使寒慄腰背苦冷痛而目视茫茫芍药人参当归甘草白术厚朴薤白生姜右八味切以水五升酒四升煑取三升分三服日再夜一忌海藻菘菜桃李雀肉等葵子汤若曽伤八月胎者当预服甘草柴胡白术厚朴芍药葵子生姜大枣右八味切以水九升煑取三升分三服日三一日服一剂忌海藻菘菜桃李雀肉等姙娠九月始受石精以成皮毛六腑百节莫不毕备饮醴食甘缓带自时而待之是谓养毛髪多才力又姙娠九月足少隂脉养不可鍼灸其经足少隂内属于肾肾主续缕九月之时儿脉续缕皆成无处温冷无着炙衣半夏汤又姙娠九月若卒下痢腹满悬急胎上冲腰背痛不可转侧短气半夏麦门冬干姜当归吴茱茰阿胶大枣右七味切以水九升煑取三升去滓内白蜜八合微火上温分四服痢即止忌生物饧猪肾汤若曽伤九月胎者当预服猪肾茯苓桑寄生干姜干地黄芎䓖白术麦门冬附子大豆右十味切以水一㪷煑肾令熟去肾内诸药煎取三升半分四服日三夜一十日更一剂忌猪肉冷水芜荑桃李雀肉酢物等姙娠十月五脏俱备六腑齐通纳天地气于丹田故使闗节人神皆备但俟时而生集验延年同姙娠恶阻方论第二夫姙娠阻病者按昝殷产寳方谓之子病巢氏病源谓之恶阻若妇人禀受怯弱或有风气或有痰饮既姙娠便有是病其状颜色如故脉息和顺但觉肢体沉重头目昏眩择食恶闻食气好食酸咸甚者或作寒热心中愦闷呕吐痰水胷腑烦满恍惚不能支持不拘初娠但疾苦有轻重耳轻者不服药亦不妨重者须以药疗之千金方有半夏茯苓汤茯苓圆二方専治阻病然此二药比来少有服者以半夏有动胎之性葢胎初结虑其易散此不可不谨也张仲景伤寒论云妇人伤风续得寒热发作有时此为热入血室有用黄龙汤者小柴胡去半夏也此盖为姙妇而设焉王子亨则有白术散局方则有人参丁香散用之良验然三方皆大同而小异杨振则有人参橘皮汤齐士明则有醒脾饮子试之亦效皆不用半夏动胎等药服者知之白术散治恶阻吐清水甚害十余日粥浆不入者白术人参丁香甘草右为细末每服二钱水一琖姜五片煎至七分温服人参橘皮汤治阻病呕吐痰水人参陈橘红白术麦门冬甘草厚朴白茯苓右为粗末每服四钱水一琖半淡竹茹一块如弹子大生姜三片煎至七分去滓澄清温服空心食前人参丁香散治姙娠恶阻胃寒呕逆翻胃吐食及心腹刺痛人参丁香藿香叶右为散每服三钱水一琖煎至七分去滓温服无时又方人参丁香柿蒂甘草良姜右为细末每服二钱热汤㸃下无时醒脾饮子治姙妇阻病呕逆不食甚者中满口中无味或作寒热草豆蔲厚朴干姜甘草右为细末每服二大钱水一大琖枣二箇生姜三片煎至八分去滓呷服病轻者只一二服便能食旧有橘红二两治寒热疟痢不食后人去橘皮以干生姜代干姜治老人气虗大便祕少津液引饮有奇效产科医官齐士明依旧用干姜去橘皮亦名醒脾饮子治阻病极为神验宣和初在京师校勘保生汤治妇人经候不行身无病而似病脉滑大而六部俱匀乃是孕妇之脉也精神如故恶闻食臭或但嗜一物或大吐或时吐清水此名恶阻切勿作寒病治之冝服此药如觉恶心呕吐加丁香生姜煎服人参甘草白术香附子乌药橘红右㕮咀每服三大钱水一琖半姜五片煎至七分去滓温服无时或作末子调古今録验疗恶食人参厚朴生姜枳殻甘草右切以水六升煑取三升分三服治姙娠阻病心中愦闷见食呕吐恶闻食气肢节烦疼身体沉重多思嗜卧靣黄肌瘦人参陈皮白茯苓麦门冬甘草生姜大枣右㕮咀以水五升煎取二升温分三服忌菘菜醋等凡姙娠恶食者以所思食任意食之必愈一方无枣子有半夏竹茹如陈皮分两二香散疗姙娠胎气不安气不升降饮食不羙呕吐酸水起坐觉重宜服之香附子藿香叶甘草右为细末每服二钱入盐少许百沸汤㸃下近效方疗姙娠恶食心中烦愤热闷呕吐青竹茹麦门冬前胡橘皮芦根右细切以水一大升煑取半升去滓分两服食前一服一方无麦门冬用小麦三合体热四肢烦热者加地骨皮李茂翁先生云若左脉弱而呕服诸药不止者当服理血归原药则愈经云无隂则呕是也治姙娠恶阻呕吐不止头痛全不入食服诸药无效者服此药理血归原则愈人参甘草川芎当归京芍药丁香白茯苓白术陈皮苦梗枳殻半夏右㕮咀每服三钱重生姜五片枣一枚煎安胎饮治懐胎三月四月至九箇月日恶阻病者心中愦闷头重目眩四肢沉重懈怠不欲执作恶闻食气欲啖咸酸多睡少起呕逆不食或胎动不安非时转动腰腹疼痛或时下血及姙娠一切疾病并皆治之甘草茯苓当归熟地黄川芎白术黄耆白芍药半夏阿胶地榆右㕮咀每服三钱水盏半生姜四片煎至八分去滓温服无时候一方无半夏地榆有人参寄生一方无白术黄耆半夏地榆有艾叶只是胶艾汤加白茯苓姙娠痰逆不思食方论第三夫水饮停积结聚为痰人皆有之少者不能为害多则成病妨害饮食乃至呕逆姙娠之病若呕逆甚者伤胎也原疾之由皆胃气不调或风冷乗之冷搏于胃故成斯病也亦恶阻之一端半夏茯苓汤治姙娠恶阻心中愦闷虚烦吐逆头目昏眩四肢怠惰百节烦疼痰逆呕吐嫌闻食气好㗖咸酸恶寒汗出羸极黄瘦多卧多起不进饮食姙妇有痰必生阻病千金以半夏茯苓汤以对之此思邈处方之妙也若孕妇羸弱胎孕不牢则动必成咎全在医者相人强弱以投之又何虑焉半夏生姜茯苓熟地黄橘红北细辛人参芍药紫苏川芎苦梗甘草右㕮咀每服四大钱水二琖姜七片煎至七分去滓空心温服兼服茯苓圆局方与崔氏无紫苏细辛有旋覆花一两有客热烦渴口疮去橘皮细辛加前胡知母各三两腹冷下痢者去地黄加炒桂心二两胃中虚热大便秘小便赤澁加大黄三两去地黄加黄芩一两然半夏虽能动胎若炒过则无妨张氏方半夏茯苓汤半夏陈皮白茯苓缩砂仁甘草右㕮咀每服四钱水二琖姜十片枣一箇乌梅半箇煎至七分食前温服茯苓圆治姙娠阻病心中烦闷头目晕重憎闻食气吐逆吐痰烦闷颠倒四肢重弱不自胜持服之即效要先服半夏茯苓汤两剂后服此药赤茯苓人参桂心干姜半夏橘红白术葛根甘草枳殻右为细末炼蜜为圆如梧桐子大米饮吞下五十圆日三服一方有麦门冬忌海藻菘菜羊肉饧糖桃李雀肉酢等肘后只五味云姙娠忌桂千金方疗姙娠心腹支满痰逆不思饮食赤茯苓前胡白术紫苏叶半夏麦门冬人参大腹皮右为粗末每服四钱水一琖姜五片煎至七分去滓温服一方无大腹皮人参有大腹子㯽榔疗姙娠呕吐不食兼吐痰水生芦根橘红生姜㯽榔右切以水二琖煑取七分空心热服疗姙娠心膈气滞呕吐不下饮食心神虚烦四肢少力枇杷叶半夏麦门冬人参甘草诃子肉藿香赤茯苓枳殻陈皮右㕮咀每服三钱水一琖姜三片枣一箇煎至七分去滓温服集验疗妇人姙娠恶阻呕吐不下食青竹茹橘皮生姜茯苓半夏右细切以水六升煑取二升半去滓分三服不差频服忌羊肉饧酢等物古今録验疗姙娠不欲食或吐春月所宜服柴胡汤甘草柴胡麻黄食茱茰大枣右细切以水六升煑取三升适寒温服一升日三疗食噫醋除热下气所宜多与上同但秋夏去茱茰加枸杞一升六月加小麦一升石膏三两秋去石膏加甘草一两九月去麻黄加干姜一两十月加川芎三分忌海藻菘菜胎动不安方论第四凡妇人姙娠胎动不以日月多少而常堕胎者有虽有胎而月信虽不多常来而胎不损者产寳方云妇人姙娠常胎动不安者由冲任经虚胞门子户受胎不实故也并有饮酒房室过度有所损动不安者巢氏云妇人冲任二经挟风寒而有胎故不以日月多寡因悮有击触而胎动者有喜怒不常气宇不舒伤于心肝触动血脉冲任经虚乃致胞门不固或因登高上厠风攻隂户入于子宫如此皆令胎动不安也曽有以姙娠月信不絶而胎不损问产科能者答曰妇人血盛气衰其人必肥既娠之后月信常来而胎不动若据晚进观之便以为漏胎若作漏胎治之则胎必堕若不作漏胎治则其胎未必堕今推宗古之言诚有㫖也巢氏云妇人经闭不利别无所苦者是谓有子以其经血畜之以养胎拥之为乳汁也有子之后畜以养胎矣岂可复能散动耶所以然者有娠而月信每至是亦未必因血盛也若谓妇人荣经有风则经血喜动以其风胜则可也既荣经为风所胜则所来者非养胎之血以此辨之若作漏胎治之必服保养补胎之药且胎不损强以药滋之乃所谓实实虗虚其胎终堕冝矣若医者知荣经有风之理専以一药治风经信可止或不服药胎亦无恙然而有胎本不固而因房室不节先漏而后堕者须作漏胎治之此又不可不审也亦有妇人年方壮嵗听医官言某药可服致补煖而子使胞门子户为药所操搏使新血不滋旧血不下设或有子不以迟晚则必堕中年之后气宇渐衰必有崩中带下之疾或月信愆期渐觉黄瘦腰背不伸五心烦热五劳七伤之疾从此而生不独胞门子户风寒而生也故千金翼方有朴硝盪胞汤正为此疾今之医者未见有用亦未见有知之者义论姙娠胎动其由有二一因母病而胎动但疗母疾其胎自安若胎不坚固自动其母疾唯当安胎其母自愈一因劳役气力或触冐冷热或饮食不适或居处失宜轻者转动不安重者便致伤堕当以母形色察之母面赤舌青者儿死母活唇口青两边沫出者子母俱死面青舌赤两边沬出者母死子活也集验方疗姙娠二三月上至八九月胎动不安腹痛已有所见方艾叶阿胶当归川芎甘草右细切以水八升煑取三升去滓内胶令烊分三服日三千金文仲备急同删繁疗妇人懐姙胎动不安葱豉安胎方香䜴葱白阿胶先以水三升煑葱豉取一升去滓入胶再煎令烊服一日一夜可服三四剂经心録同钩藤汤治姙娠八九月胎动不安心腹㽲痛靣目青冷汗出气欲絶此由劳动用力伤胎宫冝急治之钩藤当归茯神人参苦梗桑寄生右为粗末每服五大钱水二琖煎至一琖去滓温服无时候忌猪肉菘菜若烦热加石膏二两半临产月加桂心一两治姙娠胎动不安䕶胎法鲤鱼粳米葱豉姜右作臛食之每月一度治姙娠无故胎动不安腹内绞痛烦闷当归桑寄生川芎䜴阿胶葱右以水二升煑取八合下胶空腹温分二服一方无豉用银器煎集验无寄生豉有续断三分银多少先煎后入药黄耆汤治胎动不安腹痛下黄汁糯米黄耆川芎右细剉水一大琖煎至一琖三分温服产寳方治胎动熟艾阿胶葱白右以水四升煑取一升半分为三服安胎铁罩散白药子白芷右为细末每服二钱煎紫苏汤调下或胎热心烦闷入沙糖少许煎银苎酒治姙娠胎动欲堕腹痛不可忍方苎根银清酒右以水二大琖煎至一大琖去滓分温二服治胎动方阿胶川芎当归青竹茹右以水十琖内银一斤煑至五琖去银入上件药三味煎至二琖半去滓入胶再煎胶烊分温三服空心自早至暮尽未效再作治姙娠冷热腹内不调致胎不安艾叶当归干姜川芎右以水四升煑取二升分温四服不过两剂寄生汤治胎气常不安治五箇月以后胎不安桑寄生秦芁阿胶糯米右以新汲水三升先下寄生秦芁二味煑至二升去滓次入阿胶糯米再煎约有一升止分作三服空心食前日午服之忌酒醋三五日娠妇胎气至五月已后常不安者服之必效顷见娠妇好饮酒食咸酸五辛胎必动可不知之治胎动不安好银右着葱白作羮食之佳又方川芎葱白右以水七升煑取二升半分温三服顺气饮子产前服之安胎紫苏叶木香人参草豆蔲茯苓甘草大腹子右㕮咀每服三钱水一琖苎根三寸糯米少许煎至七分去滓温服疗姙娠后不转动方阿胶桑寄生右为末以酒一升煑五沸下生鸡卵一枚投酒中分温二服空心食前一服小品方无寄生有艾叶只用水煎文仲安胎寄生汤疗血流下方桑寄生白术茯苓甘草右切以水五升煑取二升半分三服若人壮者可加芍药八分足水二升若胎不安腹痛端然有所见加干姜四分即安忌海藻菘菜酢物桃李雀肉等崔氏小品经心同秦芁汤治胎动不安秦芁阿胶艾叶右等分为粗末每服五钱水二琖糯米百粒煎至一琖去滓温服小品疗姙娠重下痛引腰背安胎止痛汤方当归阿胶干地黄黄连芍药鸡子秫米右七味以水七升搅鸡子令相得煑米令如蟹目沸去滓内诸药煑取三升分四服忌芜荑经心録同又胶艾汤疗损动母去血腹痛方胶艾叶右二味以水五升煑取二升半分三服经心録同姙娠漏胎下血方论第五夫姙娠漏胎者谓姙娠数月而经水时下也此由冲任脉虚不能约制手太阳少隂之经血故也冲任之脉为经络之海起于胞内手太阳小肠脉也手少隂心脉也是二经为表里上为乳汁下为月水有娠之人经水所以断者壅之养胎畜之以为乳汁也冲任气虗则胞内泄不能制其经血故月水时下亦名胞漏血尽则人毙矣又有因劳役喜怒哀乐不节饮食生冷触冐风寒遂致胎动若母有宿疾子藏为风冷所乗气血失度使胎不安故令下血也姙娠卒然下血方论第六夫姙娠卒然有损动或冷热不调和致伤于胎故卒痛而下血若不止之则堕胎也疗姙娠三四箇月腹痛时时下血续断艾叶当归干地黄竹茹阿胶鸡苏右以水一升煎取六合去滓空心冄服隔日更服疗姙娠六七箇月忽胎动下血腹痛不可忍川芎桑寄生当归右以水一升煎取八合下清酒半升再煎取八合分三服如人行五六里再服广济主安胎胎病漏血腹痛当归川芎阿胶人参大枣右切以水三升酒四升煑取二升半分三服五日一剂频服三四剂无所忌又疗姙娠胎动腹痛及下血安胎当归川芎苎根鹿角胶艾叶葱白右细切以水一㪷煑取五升空心热服正方用银煑水煎药又见腰痛门疗姙娠忽下血胎上冲心手足逆冷用生艾汁二琖入阿胶生蜜各二钱煎至一琖半稍热服如无生艾浓煎熟艾汁治姙娠忽然下血腰痛不可忍鹿角当归只作一服以水三琖煎至一半空心食前顿服不过二服即安又方阿胶艾叶灰右为细末空心糯米饮调下二钱漏胎下血不止胞干即死冝急治之生地黄汁酒右同煎三五沸分温三服以止为度崔氏疗姙娠下血不止血尽子死生干地黄为末酒服方寸匕日三夜一即愈不过三服良又疗姙娠漏胞方生干地黄干姜右为末酒服方寸匕日再集验文仲经心同疗姙娠无故卒然下血不絶方阿胶用清酒一升半煎取一升顿服又方治姙娠卒然下血兼治胎衣不下方右以铁锤烧令通赤内酒中如此者三次候温饮一琖姙娠惊胎及僵仆方论第七夫姙娠惊胎者是懐姙月将满其胎神识已具或将产之时从高坠下伤损胞络致血下胎动遂上抢心胷气絶不醒其母靣赤舌青口无沫出者儿死母活唇口俱青沫出者子母俱死靣青舌青沫出母死子活若下血不止胞燥胎枯令子死矣催生神妙佛手散治妇人姙娠五七月因事筑磕着胎或子死腹中恶露下疼痛不已口噤欲絶用此药探之若不损则痛止子母俱安若胎损立便逐下本出文仲徐王效神验胎动方云治血上冲心腹满闷者如汤沃雪救急经心同又治产前产后体热败血腹痛当归川芎张氏方等分右为粗末每服三钱水一大琖煎令泣泣欲干投酒一大琖止煎一沸去滓温服口噤灌之如人行五里再服不过三二服便生一方云此药治伤胎去血多崩中去血多金疮去血多拔牙去血多昏晕欲倒者以水煎服或先以漏血腹内疼痛加芍药官桂减半随手效治姙娠因坠倒损胎不转动腹内疼痛腰重及子死腹中不出须㬰三服立下川芎为细末以热酒调服方寸匕日三四服治姙娠因失所动困絶千金方亦治子烦右取竹沥饮一升立愈治姙娠従高坠下腹痛下血烦闷生地黄益母草当归黄耆右㕮咀每服四钱水一盏姜四片煎至六分去滓无时候集验疗姙娠二三月上至七八月顿仆失踞胎动不安伤损腰腹痛欲死若有所见及胎奔上抢心短气下血不止方干地黄当归艾叶阿胶川芎右以水七升煑取二升半分作三服腹痛甚加杜仲五加皮一方无地黄有甘草一方无地黄却用生姜自然汁一匙地黄汁半合马通半合煎成药去滓入此再煎三沸温服一方有人参白茯苓水煎竹茹酒治姙娠误有失坠损筑胎损疼痛青竹茹好酒煑三五沸分作三服即安秦芁汤疗姙娠或因僵仆胎动不安脐腹㽲痛出产科方见前疗姙娠偶有所伤胎动不安疼痛不可忍兼治血崩甚效兼治子冒缩砂和皮炒令黒色一方用仁熨斗内畧炒为细末热酒调下二钱不饮酒者以米饮调下皆可觉腹中热则胎已安矣此方极效温隠居云神效不可尽述仆用有效姙娠胎上逼心方论第八夫姙娠将养得所则血气调和故儿在胎则安当产亦易若节适失宜则血气乖理儿在胎则亟动至产育亦难而子上逼于心者由产难用气力胎动气逆胎上冲逼于心者凡胎上逼于心则闷絶胎下乃甦甚者至死也紫苏饮治姙娠胎气不和懐胎近上胀满疼痛谓之子悬兼治临产惊恐气结连日不下名七寳散当归甘草大腹皮人参川芎陈橘皮白芍药紫苏右㕮咀每服半两水一琖半姜四片葱白七寸煎至七分去滓空心温服当归汤治姙娠胎动盪心闷絶烦燥口干横生倒产上冲下筑迷闷唇口青黑手足厥冷产科名保安散一方无甘草有川芎厚朴产寳方有川芎当归人参阿胶甘草连根䓤白右细剉水二升煎四味至升半去滓下葱再煎三合温服一剂分为三服治胎上逼心热痛下血麴半斤𢷬碎和熟水绞取汁三中琖无时分温五服一方治胎动腹痛连腰用麦麴新汲水调下一方用神曲大同小异治胎上逼心烦闷方又治姙娠六七月已后胎动困笃葱白二七茎浓煑汁饮之即安若胎已死服之即出未死即安未效再服治胎不顺胎上逼心方以乌犬血少少饮之当下治姙娠遍身痛或冲心欲死不能饮食白术黄芩芍药右水六升煑取二升半分为三服缘胎有水致痛兼易产文仲葛氏疗姙娠卒胎上廹心痛方取弩弦急𢃄之立愈姙娠忽然下黄汁如胶或如豆汁胎动腹痛方第九疗姙娠忽然下黄汁如胶或如豆汁胎动腹痛粳米黄耆右以水七升煎取二升分为四服姙娠误服毒药伤动胎气方第十夺命圆専治妇人小产下血至多子死腹中其人増寒手指唇口爪甲青白靣色黄黑或胎上抢心则闷絶欲死冷汗自出喘满不食或食毒物或误服草药伤动胎气下血不止胎尚未损服之可安已死服之可下此方的系异人传授至妙牡丹皮白茯苓桂心桃仁赤芍药右等分为细末以蜜圆如弹子大每服一圆细嚼淡醋汤送下速进两圆至胎腐烂腹中危甚者立可取出治妇人服草药堕孕腹痛方白扁豆生去皮为细末米饮调服方寸匕若修制不及浓煎亦可亦解男子女人误中砒毒亦治妇人赤白𢃄下要炒黄为末米饮调下阿胶散治姙娠不问月数深浅或因顿仆或因毒药胎动不安腰痛腹满或有所下或胎上抢心短气力方熟地黄白芍药艾叶当归甘草阿胶黄耆一方有川芎右㕮咀每服半两水一大琖姜三片枣一箇煎至七分去滓温服无时姙娠心痛方论第十一夫姙娠心痛者多是风邪痰饮乗于心之经络邪气抟于正气交结而痛也若伤心正经而痛者为真心痛心为帝主之官统领诸藏不可受邪邪若伤之朝发夕死夕发朝死若伤心支别络而痛者则乍安乍甚休作有时也姙娠之人或有病而痛不已者气乗胞络伤损子藏也则令胎动凡胎转移则多不安不安而动于血者则血下也治姙娠卒心痛气欲絶川芎当归茯苓厚朴右水六升煎取二升分为二服忌如前雷公炮炙论云心痛欲死急覔延胡白术汤治姙娠卒心痛欲死不可忍者白术赤芍药黄芩右切以水六升煑取二升半分三服半曰令尽微下水令易生忌桃李雀肉千金疗姙娠心痛青竹茹羊脂白蜜右三味合煎每服枣核大三枚食前顿服日三服又方青竹茹一升酒二升煑取一升半去滓分温顿服又方破鸡子一枚调酒服之又方大麻子三升研水八升煑取五升分为五服又方橘皮豆䜴右为细末炼蜜圆如梧桐子大温水下二七圆无时候姙娠心腹痛方论第十二夫姙娠心腹痛者或由宿有冷疹或新触风寒皆由藏虚而致发动也邪正相击而并于气随气上下冲于心则心痛下攻于腹则腹痛故令心腹痛也姙娠而痛者邪正二气交攻于内若不时差者其痛冲击胞络必致动胎甚则伤堕也又云姙娠心腹疼痛多是风寒湿冷痰饮与藏气相击故令腹痛攻伤不已则致胎动也当归芍药散治姙娠腹中绞痛心下急痛及疗产后血晕内虚气乏崩中久痢常服通畅血脉不生痈疖消痰养胃明目益津白芍药当归茯苓白术泽㵼川芎右为细末每服二钱食前温酒调服元和纪用经云本六气经纬元能祛风补劳养真阳退邪热缓中安和神志润泽容色散邪寒瘟瘴时气安期先生赐李少君久饵之药后仲景増减为妇人懐姙腹痛方本方用芍药四两泽㵼茯苓川芎各一两当归白术各二两亦可以蜜元服治姙娠心腹痛不可忍方盐一斤烧令赤右以两指取一撮酒调服疗姙娠先患冷气忽中心腹痛如刀刺川芎人参茯苓吴茱茰苦梗当归厚朴芍药右㕮咀以水九升煎取三升分三服气下即安疗姙娠患腹痛并胎动不安葱白人参厚朴阿胶川芎当归右㕮咀以水七升煎取三升分作三服一方有甘草无厚朴川芎香术散治姙娠五箇月已后常胷腹间气刺满痛或肠鸣以至呕逆减食此由喜怒忧虑过度饮食失节之所致蔡元度宠人有子夫人怒欲逐之遂病医官王师复处此方三服而愈后用果验广中莪茂丁香粉草右为细末空心盐汤㸃服一大钱觉胷中如物按下之状草豆蔲散治姙娠心腹常痛喫食减少四肢不和全不入食草菓仁陈橘皮干地黄白术川芎当归桂心干姜木香右为细末每服四钱水一琖枣二枚煎至六分热服阿胶散治姙娠胎动腹中㽲痛不思饮食白茯苓白术川芎阿胶当归陈皮甘草右㕮咀每服三钱水一琖姜三片枣一箇煎至七分去滓温服治姙娠四五月忽心腹绞痛大红枣烧存性为末以童子小便调下治姙娠胎动欲落腹痛不可忍上等银茅根右以水九升煑银取二升入清酒一升同煎茅根取二升分为三服立安古今録验疗姙娠腹内冷痛忽胎动薤白当归右以水五升煑取二升作三服亦将小便服将去一炊顷出千金疗姙娠腹中痛方生地黄三斤𢷬取汁酒一升合煎减半顿服愈姙娠中恶方论第十三夫姙娠人忽然心腹刺痛闷絶欲死者谓之中恶言邪恶之气中胎伤于人也所以然者血气自养而为精神之主若气血不和则精神衰弱故邪毒之气得以中之姙娠之病亦致损胎也当归散治姙娠中恶心腹㽲痛当归丁香川芎青橘皮吴茱茰右为细末无时温酒调一钱又方生干地黄枳殻木香右为细末每服一钱酒调下又方苦梗姜煎服姙娠腰腹及背痛方论第十四论曰肾主腰足因劳伤损动其经虚则风冷乗之则腰痛冷气乗虚入腹则腹痛故令腰腹相引而痛其痛不止多动胎气妇人肾以系胞姙娠而腰痛甚者则胎堕也疗姙娠气壅攻腰痛不可忍兼治腹痛当归阿胶甘草葱白右细剉以水七升煑取三升去滓分温五服紫酒治姙娠腰痛如折大黒豆二合炒令香熟以酒一大琖煑取七分去豆空心顿服通气散治姙娠腰痛状不可忍此药神妙破故纸不以多少瓦上炒令香熟为末嚼核桃肉半箇空心温酒调下二钱疗姙娠腰背痛反覆不得鹿角鹿角为末服亦可疗姙娠腰疼痛不可忍或连胯痛杜仲五加皮阿胶防风金毛狗嵴川芎北细辛白芍药薢杏仁右㕮咀以水九升煑取二升去滓下胶作三服疗姙娠三二月腰痛不可忍者续断杜仲芎䓖独活狗嵴五加皮薢芍药薯蓣诃子肉右为末炼蜜圆如梧桐子大空心酒下四十圆日三服疗触动胎以致腰痛背痛杜仲五加皮当归芍药人参川芎薢右细剉以水七升煑取二升半分温三服疗姙娠三二月及七八月胎动不安或腰肚痛及血下川芎当归艾叶阿胶甘草右细剉以水五升煑取二升去滓分温三服大地黄圆治产前后腰腹疼一切血疼信效方治血气虚四肢不举骨髓热疼熟地黄乌梅肉当归右为细末炼蜜圆如弹子大每服一圆白汤嚼下空心广济疗姙娠胎动腰痛及下血安胎小品苎根汤疗损动胎腹痛去血胎动向下方生干地黄苎根当归芍药阿胶甘草右细切以水六升煑取二升去滓内胶煎烊分温三服忌海藻芜荑救急疗胎动去血腰腹痛姙娠小腹痛方论第十五论曰姙娠小腹痛者由胞络宿有风冷而姙娠血不通冷血相抟故痛甚亦令胎动也疗姙娠被惊恼胎向下不安小腹痛连腰下当归川芎阿胶人参艾叶大枣茯苓妇人大全良方卷十二妇人大全良方卷十三钦定四库全书妇人大全良方卷十三宋陈自明撰姙娠数堕胎方论第一夫阳施隂化故得有胎荣衞调和则经养周足故胎得安则能成长若血气虚损者子脏为风寒所苦则血气不足故不能养胎所以数堕胎也其姙娠腰疼者喜堕胎也千金疗姙娠二箇月数堕胎法灸膝下一寸七壮又方赤小豆为末酒调方寸匕日二服亦治姙娠数月月水尚来删繁方疗姙娠懐胎数落而不结实或冷或热百病之源甘草黄耆人参川芎白术地黄吴茱茰右为末空心温酒调二钱忌菘菜桃李雀肉醋物广济疗妇人懐姙数伤胎方鲤鱼粳米右二味如法作臛少着盐勿着葱豉醋食之甚良一月中须三遍作效安穏无忌集验文仲备急崔氏延年方同经心録紫石英圆主风冷在子宫有子常落或始为妇便患心痛乃成心疾月水都未曽来服之肥恱令人有子方紫石英天门冬五味子乌头卷栢乌贼鱼骨云母禹余粮当归川椒桑寄生石楠叶泽泻杜仲逺志苁蓉桂心甘草石斛人参辛夷栢子仁右为末炼蜜为圆如梧桐子大温酒下二十圆至三四十圆疗姙娠数堕胎皆因气血虚损子臓风冷致胎不坚固频有所伤冝服卷栢圆卷栢钟乳粉鹿角胶紫石英阳起石桑螵蛸禹余粮熟地黄桂心川牛膝桑寄生北五味蛇床子牡丹皮杜仲川芎当归右为末炼蜜圆如梧桐子大每服三四十圆空心温酒吞下姙娠胎不长养方论第二夫姙娠之人有宿痾挟疾而后有娠或有娠时节适乖理致生疾病并令臓腑衰损气力虚羸令胎不长故须服药去其疾病益其气血以扶养胎也集验治妇人懐胎不长方鲤鱼长一尺者去肠肚鳞以水渍没内盐及枣煑令熟取汁稍稍饮之当胎所腹上当汗出如牛鼻状虽有所见胎虽不安者十余日輙一作此令胎长大甚平安古今録验疗姙娠养胎白术散白术川芎川椒牡蛎右四味为细末酒调一钱七日三夜一但苦痛加芍药心下毒痛倍加川芎吐唾不能饮食加细辛一两半夏大者二十枚服之复更以浆水服之若呕亦以醋浆水服之复不解者小麦汁服之已后其人若渴者大麦粥服之病虽愈尽服之勿置裴伏疗姙娠胎不长冝服安胎和气思食利四肢黄耆散黄耆白术陈皮麦门冬白茯苓前胡人参川芎甘草右㕮咀每服三钱水一琖姜三片枣一枚煎至七分去滓温服疗姙娠胎不长冝服养胎人参圆人参白茯苓当归柴胡刺蓟厚朴桑寄生枳殻甘草右为细末炼蜜为圆如梧桐子大每服二十圆食前温水吞下白术圆调补冲任扶养胎气治姙娠宿有风冷胎痿不长或失于将理伤动胎气多致损堕娠孕常服益血保䕶胎臓白术川芎阿胶地黄当归牡蛎川椒右为末炼蜜为圆如梧桐子大空心米饮吞三四十圆酒醋汤亦可姙娠胎动安不得却须下方论第三夫姙娠羸瘦或挟疾病脏腑虚损气血枯竭既不能养胎致胎动而不坚固终不能安者则可下之免害姙妇也疗胎动安不得尚在腹母欲死须以牛膝汤下之牛膝水银朱砂右以水五大琖煑牛膝可得一半去滓即以蜜和朱砂及水银研如膏每服以牛膝汁一小琖调下半匙顿服桂心散治姙娠母因疾病胎不能安可下之桂心𤓰楼牛膝瞿麦当归右㕮咀每服四钱水一琖煎至七分空心去滓服又方瞿麦桂心牛膝蟹爪右为细末空心温酒调一钱服又方牛膝右细𢷬以无灰酒一大琖煎取七分温二服又方取七月七日法曲四两水二大琖煎取一琖三分绵泸去滓分温三服立下小品疗姙娠得病须去胎方麦蘖一升为末和煑二升服之即下神効文仲疗姙娠得病欲去胎方取鸡子一枚以三指撮盐置鸡子中服之立出与阮河南疗产难同千金经心録同姙娠堕胎后血下不止方论第四夫堕胎后复损于经脉经脉既虚故下血不止也下血多者便致烦闷乃至死矣治姙娠损动下血不止腹痛冝服此方阿胶艾叶右以水一琖煎至六分去滓温服空心治姙娠损动下血不止甘草阿胶鸡子右细剉以水二大琖煑甘草一琖三分去滓下鸡子及阿胶候胶消搅令停无时分温三服龙骨散广济疗因损娠下恶血不止龙骨当归地黄艾叶地榆阿胶芍药干姜蒲黄牛角䚡右为细末食前粥饮调下二钱治姙娠堕胎下血不尽苦烦满欲极时发寒热狂闷方鹿角屑右以水一大琖煎䜴一合取汁六分分为三服调鹿角屑二钱服日三服须㬰血下古今録验同千金疗落胎下血不止方右以生地黄汁一小琖调代赭末一钱日三服治姙娠下血疼痛不止右以家鸡翎烧灰细研以温酒调下二钱如人行五里再服以効为度千金疗姙娠胎堕下血不止方丹参一味右细切以酒五升煑取三升分三服救急疗损娠方右取朱砂末一钱匕生鸡子三颗取白和朱砂顿服胎若死即出如未死即安姙娠日月未足欲产方第五集验知母圆治日月未足而痛如欲产者兼治产难及子烦知母一味为细末炼蜜圎如鸡头大温酒嚼下日三服千金崔氏小品同一方圎如梧桐子大粥饮下二十圎槐子圆治姙娠月数未足而似欲产腹痛者槐子蒲黄右为末蜜圆如梧桐子大温酒下二十圆以痛止为度又方取蒲黄如枣核大筛过以井花水调服又方梁上尘灶突煤右二味为细末空心酒服方寸匕断产方论第六论曰欲断产者不易之事虽曰天地大徳曰生然亦有临产艰难或生育不已或不正之属为尼为娼不欲受孕而欲断之者故録验方以备所用然其方颇衆然多有用水银䖟虫水蛭之类孕不复懐难免受病此方平和而有异验列具于后小品方疗妇人断产验方故蚕纸方圆一尺烧为末酒饮调服终身不复懐孕也疗姙娠欲去之并断产方栝楼桂心豉右三味切以水四升煑取一升半分服之又方附子二枚为末以淳苦酒和涂右足去之大良千金断产方油煎水银一日方息空心服如枣大一圆永断不损人广济落胎方栝楼根肉桂牛膝瞿麦右切以水七升煎二升三合去滓温分三服服后如人行五里又进一服无忌小品疗羸人欲去胎粉草干姜人参川芎生姜肉桂蟹爪黄芩右八味等分细切以水七升煑取二升分三服忌海藻菘菜生葱千金欲去胎大曲五升清酒一㪷煑二沸去滓分五服隔宿勿食旦再服其子如糜令母肥盛无疾苦姙娠咳嗽方论第七夫肺感于寒寒伤于肺则成咳嗽也所以然者肺主气而外合皮毛毛窍不宻则寒邪乗虚而入故肺受之也五脏六腑俱受气于肺以其时感于寒而为嗽也秋则肺受之冬则肾受之春则肝受之夏则心受之其诸藏嗽不已则传于腑姙娠病乆不已者则伤胎也欵冬花散疗姙娠心鬲痰毒壅滞肺气不顺咳嗽头疼欵冬花麻黄贝母前胡桑白皮紫苑旋覆花白术甘草石膏右㕮咀每服四钱水一琖姜三片煎至七分去滓温服食后桔梗散治姙娠肺壅咳嗽喘急不食天门冬桑白皮苦梗紫苏赤茯苓麻黄贝母人参甘草右㕮咀每服四钱水一琖姜三片煎至七分去滓不拘时候服马兠铃散治姙娠胎气壅滞咳嗽喘急马兠铃苦梗人参甘草贝母陈皮大腹皮紫苏桑白皮五味子右㕮咀每服四钱水一琖姜三片煎至七分去滓无时温服麻黄散治姙娠外伤风冷痰逆咳嗽不食麻黄陈皮前胡半夏人参白术枳殻贝母甘草右㕮咀每服四钱葱白五寸姜半分枣三箇水一盏煎至六分去滓温服百合散治姙娠咳嗽心胷不利烦闷不食川百合紫苑麦门冬苦梗桑白皮甘草右㕮咀每服四钱水一琖竹茹一分煎至六分去滓入蜜半匙更煎三两沸不拘时温服紫苑汤治姙娠咳嗽不止胎不安甘草杏仁紫苑桑白皮苦梗天门冬右㕮咀每服三钱水一琖竹茹一块煎至七分去滓入蜜半匙再煎二沸温服疗姙娠咳嗽方以车烧赤投酒中候冷饮之良疗姙娠伤寒涎多咳嗽知母杏仁天门冬桑白皮右㕮咀每服三钱水一琖煎至七分去滓服姙娠喘嗽不止冝服局方华葢散穏重而有効姙娠吐血衂方论第八论曰夫姙娠吐血者皆由脏腑所伤为忧思惊怒皆伤脏腑气逆吐血吐血而心闷胷满未欲止心闷甚者死姙娠病此多堕胎也局方必胜散有効治吐血不止马勃用生布擦为末浓米饮调下治鼻衂以白茅花浓煎汁服姙娠子烦方论第九论曰姙娠苦烦闷者以四月受少隂君火气以养精六月受少阳相火气以养气若母心惊胆寒多有烦闷名曰子烦也产寳云夫姙娠而子烦者是肺脏虚而热乘于心则令心烦也停痰积饮在心胷之间或冲于心亦令烦也若热而烦者但热而已若有痰饮而烦者呕吐涎沫恶闻食气烦躁不安也大抵姙娠之人既停痰积饮又虚热相抟气郁不舒或烦躁或呕吐涎沬剧则胎动不安均谓之子烦也竹叶汤治子烦防风黄芩麦门冬白茯苓右㕮咀每服四钱水一琖竹叶数片煎至七分去滓温服忌酢物外台祕要有竹沥三合无竹叶名竹沥汤又方时时饮竹沥随多少竹茹汤疗姙娠烦燥或胎不安淡青竹刮茹右以水一大升煑取四合徐徐服尽为度麦门冬散治姙娠心烦愤闷虚躁吐逆恶闻食气头眩四肢沉重百节疼痛多卧少起麦门冬子芩赤茯苓柴胡赤芍药陈皮人参苦梗桑寄生甘草旋覆花生地黄右为粗末每服四钱水一琖姜半分煎至六分去滓无时温服又方麦门冬苎根黄芩茯神甘草犀角屑右㕮咀每服四钱水一琖生地黄一分淡竹叶二㭍片煎至六分去滓温服柴胡散治姙娠心烦头目昏重心胷烦闷不思饮食或呕吐柴胡赤茯苓麦门冬枇杷叶人参橘红甘草右㕮咀每服四钱水一琖姜三片煎至七分去滓温服人参散治姙娠热气乗于心脾津液枯少烦躁壅热口舌干渇人参麦门冬赤茯苓地骨皮家干葛黄芩犀角屑甘草右㕮咀每三钱水一琖煎至六分去滓温服治姙娠子烦口干不得卧黄连右为细末每服一钱粥饮调下酒烝黄连圆亦妙治姙娠心烦热不止葱白䜴右以水二大琖煎取一琖半去滓温分三服一母圆治姙娠因服药致胎气不安有似虚烦不得卧者巢氏谓之子烦也知母右为细末以枣肉为圆如弹子大每服一圆细嚼煎人参汤送下次见医者不识此证作虚烦治之损动胎气冝矣有识者亦见有药也产科郑宗文得于陈藏器本草拾遗中也用之良验姙娠烦躁口干方论第十夫足太隂脾之经也其气通于口手少隂心之经也其气通于舌若姙娠之人脏腑气虚荣卫不理隂阳隔絶热气乗于心脾津液枯少故令心烦而口干也愚考此证与子烦大同小异其方亦可就子烦中通用一母圆亦妙升麻散治姙娠壅热心神烦躁口干渇逆川升麻黄芩人参麦门冬栀子仁柴胡茯神𤓰蒌根犀角屑知母甘草右㕮咀每服四钱水一琖煎至六分去滓温服知母散治姙娠烦躁闷乱口干及胎脏热知母麦门冬甘草黄耆子芩赤茯苓右㕮咀每服四钱水一琖煎至七分去滓入竹沥一合更煎二沸温服葛根散治妇人姙娠数月胷鬲烦躁唇口干渇四肢壮热少食葛根黄芩人参萎蕤黄耆麦门冬甘草右每服四钱水一琖竹茹一块如钱大煎至七分去滓温服无时人参黄者散治姙娠身热烦躁口干食少人参黄耆家葛根秦芁麦门冬知母甘草赤茯苓右㕮咀每服四钱水一琖姜三片淡竹叶二七片煎至六分去滓温服妇人大全良方卷十三妇人大全良方卷十四钦定四库全书妇人大全良方卷十四宋陈自明撰姙娠中风方论第一论曰夫四时八方之气为风也常以冬至之日候之若从其乡来者长养万物若不从其乡来者名为虚邪贼害万物人体虚则中之若风邪客于皮肤入于经络即顽痺不仁若入于筋脉挟寒则挛急㖞僻挟温则㢮纵若入脏腑则恍惚惊悸凡五臓俞皆在背脏腑虚风邪皆从俞而入随所伤脏腑经络而为诸病也姙娠中风若不早治则令堕胎也防风散治姙娠中风卒倒心神闷乱口噤不能言四肢强急防风桑寄生葛根菊花防己北细辛秦芁当归桂心茯神甘草羚羊角右为粗末每服四钱水一盏姜三片煎至六分去滓入竹沥半合温服白术酒治姙娠中风口噤语言不得白术独活黑豆右细剉以酒三升煎取一升半去滓温分肆服口噤者抝口灌之得汗即愈治姙娠中风口眼不正手足顽痺防风羌活防己麻黄黄松木节桂心荆芥穗羚羊角桑寄生甘草薏苡仁右㕮咀每服三钱水一琖生姜半分煎至六分去滓温服治姙娠因感外风如中风状不省人熟艾右以米醋炒令极热乗热以绢帛褁熨脐下良久即省陈緫领云余女夫赵汝磐居天台亲见王清叔舎人疗其嫂氏姙娠风痉方论第二论曰夫姙娠体虚受风而伤太阳之经络后复遇风寒相抟发则口噤背强名之曰痉其候冐闷不识人须臾自醒良久复作谓之风痉亦名子癎亦名子冐甚则反张治姙娠中风角弓反张口噤语澁麻黄防风独活羚羊角屑桂心升麻酸枣仁甘草秦芁川芎当归杏仁右㕮咀每服四钱水一琖姜四片煎至六分去滓入竹沥半合温服治姙娠中风腰背强直时复反张防风葛根川芎生干地黄杏仁麻黄桂心独活甘草防己右㕮咀每服四钱水一琖煎至七分去滓温服小品疗姙娠忽闷眼不识人须臾醒醒复发亦有不醒者名为痓病亦名子癎亦名子冐葛根汤若有竹近可速办者当先作沥汁次办汤也其竹逺不可即办者当先办汤此二疗㑹得其一种其竹沥偏疗诸痓絶起死也非但偏疗姙娠产妇絶死者有効小儿或癎痓金疮发痓疗之亦验作竹沥法葛根汤疗姙娠临月因发风痓忽闷愦不识人吐逆眩倒小醒复发名为子癎葛根贝母牡丹皮木防己防风当归川芎白茯苓桂心泽㵼甘草独活石膏人参右细切以水九升煑取三升分二服贝母令人易产若未临月者升麻代之忌海藻菘菜酢物姙娠腹内有鬼胎方论第三夫人脏腑调和则血气充实风邪鬼魅不能干之若荣卫虚损则精神衰弱妖魅鬼精得入于脏状如懐娠故曰鬼胎也雄黄元疗姙娠是鬼胎致腹中黑血散下腹痛雄黄鬼臼莽草丹砂巴豆獭肝蜥蜴蜈蚣右为细末蜜元如梧桐子大空心温酒下二元日两服后当利如不利加至三元初下清水次下虫如马尾状无数病极者下蛇虫或如段卵鸡子或如白膏或如豆汁其病即除疗妇人鬼胎及血气不可忍方斑猫延胡索右为细末再研如麫以温酒调下半钱以胎下为度治妇人虚羸有鬼胎症块经侯不通芫花根右剉炒令黄色为细末每服一钱桃仁煎汤调下当下恶物姙娠伤寒方论第四论曰夫冬时严寒人体虚为寒所伤即成病为伤寒轻者淅淅恶寒翕翕发热微咳鼻塞数日乃止重者头疼体痛先寒后热久而不愈则伤胎凡姙妇伤寒仲景无治法用药冝有避忌不可与寻常妇人一槩治之也姙妇产前腹痛及治月事或多或少或前或后胎气不安产后血块不散或亡血过多或恶露不下冝加减四物汤当归川芎白芍药熟干地黄右㕮咀每服四钱水一琖半煎至八分取六分清汁热服日四服以知为度姙孕下血即入艾六七叶阿胶末一钱同煎病势甚大散药不及以四味各半两细剉以水四琖煎至二琖半去滓分四服食前热服一日之中令尽以知为度平常产乳服至三臈止如虚弱血脏不调至一月止因虚致热热与血抟口舌干渇欲饮水者加栝楼根一两麦门冬三分腹中刺痛恶物不下加当归芍药各一分血崩加地黄蒲黄各一两因热生风加川芎一分柴胡半两身热脉躁头昏项强加柴胡黄芩各半两大便祕结加大黄半两桃仁一分炒如大便滑洩加桂心熟附子各一分发寒热加干姜牡丹皮芍药各一分呕者加白术人参各半两腹胀加厚朴枳实各一分虚烦不得眠加竹叶人参各一分烦躁大渇加知母石膏各半两水停心下微吐逆加猪苓茯苓防己各一分虚寒状类伤寒加人参柴胡防风各三分姙妇伤寒瘟疫时气先服此以安胎冝阿胶汤却以治病药相间服阿胶白术桑寄生人参白茯苓右等分为细末煑糯米饮调服方寸匕日三服姙妇伤寒憎寒发热当发其汗冝葱白汤葱白生姜右细切以水二琖煑取一琖连服取汗愈姙妇伤寒头痛壮热肢节烦疼冝前胡汤石膏前胡甜竹茹黄芩大青知母栀子仁右㕮咀每服五钱水一琖半葱白三寸煎至八分去滓温服集验文仲备急救急同姙妇伤寒或中时行洒淅作寒振慄而悸或加哕者冝苏木汤赤芍药橘红黄芩黄连甘草苏木右㕮咀每服五钱水一琖煎至六分去滓温服汗出瘥若胎不安兼服阿胶汤姙妇寒热头疼嘿嘿不欲食脇下痛呕逆痰气及产后伤风热入胞宫寒热如疟幷经水适来适㫁病后劳复余热不解冝黄龙汤柴胡黄芩人参甘草右㕮咀每服五钱水一琖半煎至一中琖去滓温服姙妇伤暑头痛恶寒身热躁闷四肢疼痛项背拘急口干躁冝柴胡石膏汤柴胡甘草石膏右㕮咀每服二钱水一琖姜五片煎至六分去滓温服若气虚体冷加人参四两姙妇伤寒四日至六日以来加心腹胀上气渇不止饮食不多腰疼体重冝枳实散枳实陈皮麦门冬右为细末每服三钱水一中琖生姜半分葱白七寸煎至六分去滓温服姙妇伤寒头目旋疼壮热心躁冝旋覆花汤旋覆花赤芍药甘草前胡石膏白术人参麻黄黄芩右㕮咀每服四钱水一琖半姜半分煎至六分去滓温服麦门冬汤治姙妇伤寒壮热呕逆头疼不思饮食胎气不安人参石膏前胡黄芩家葛根麦门冬右㕮咀每服五钱水一琖半生姜四片枣二箇淡竹茹一分煎至八分去滓温服姙妇发癍变为黑色尿血冝栀子大青汤升麻栀子仁大青杏仁黄芩右㕮咀每服五钱水一琖半葱白三寸煎至一琖去滓温服芍药汤治姙娠伤寒五箇月已前尝用此方黄芩当归芍药川芎白术右为细末温酒调服方寸匕日二服产后百病悉皆主之常服则易产无病苦当归茯苓散治妇人伤寒腹中隠痛当归茯苓白术白芍药泽㵼川芎右为细末酒服方寸匕日三白术散治姙妇伤寒烦热头痛胎气不安或时吐逆不下食白术橘红麦门冬人参前胡赤茯苓川芎甘草半夏右㕮咀每服四钱水一中琖姜四片淡竹茹一分煎至六分去滓无时温服柴胡散治姙娠热病骨节烦痛头疼壮热若不治热不止则损胎柴胡家葛根知母栀子仁甘草石膏大青黄芩升麻右㕮咀每服四钱水一琖葱白三寸煎至六分去滓无时热服麻黄散治姙娠五六箇月伤寒头疼壮热四肢烦疼麻黄桂心柴胡赤芍药甘草右㕮咀每服三钱水一琖姜三片煎至六分去滓无时温服升麻散治姙娠伤寒头痛身体壮热川升麻苍术麦门冬麻黄黄芩大青石膏右㕮咀每服四钱水一琖姜半分淡竹叶二七片煎至六分去滓无时温服治孕妇伤寒柴胡前胡川芎当归人参芍药粉草生地黄右为细末每服二钱姜三片枣四箇煎至七分去滓温服要出汗加葱良方白术散治姙妇伤寒白术黄芩右为散每服三钱水一中琖姜三片枣一枚煎至七分温服但觉头痛发热便可喫二三服即瘥唯四肢厥冷隂证者未可服此方本常州一士人卖此药医皆论斤售去行医用之如神无人得此方予自得此治疾无有不効者仍安胎益母子治姙妇伤寒头疼腹痛升麻黄芩家干葛大青石膏甘草苦竹叶右用水一升半先煑苦竹叶干葛减一半入诸药再煑至六合去滓温服姙娠时气方论第五论曰夫四时之间忽有非节之气如春应暖而反寒夏应热而反冷秋应凉而反热冬应寒而反暖非其节而有其气而一气之至无人不伤长少虽殊病皆相似者多挟于表毒也言其时普行此气故云此时气也姙娠遇之重者致伤胎也秦芁散治姙妇时气五六日不得汗口干多喫冷水狂语呕逆秦芁柴胡石膏赤茯苓前胡甘草犀角屑家葛根川升麻黄芩右㕮咀每服四钱水一琖姜半分淡竹茹一分煎至六分去滓无时温服葛根饮子治姙妇时气烦热口干头痛家干葛麻黄石膏䜴白米栀子仁葱白右细切以水二大琖煎至一琖三分去滓无时分温三服汗出为効消热饮子治姙妇时气六七日热甚大小便不利最冝服之川芒硝葵子右如前煎服以利为効败毒散升麻葛根汤皆可用姙妇热病方论第六论曰夫冬时严寒触冐伤之藏于肌骨夏至乃发壮热又为暑病即热病也此寒气藴积发即为病若姙娠遇之多致堕胎也经云热病与中暑相似但热病者脉盛中暑者脉虚治姙娠热病壮热头痛呕吐不止不食心胷烦闷人参竹茹家葛根芦根麦门冬知母右㕮咀每服四钱水一琖连根葱白三寸煎至七分去滓温服栀子仁饮子治姙娠热病癍出黒色小便如血气急欲絶胎欲落栀子仁升麻石膏干地黄黄芩大青右㕮咀每服半两葱白七寸䜴四十九粒水一盏煎至五分去滓无时温服救急有杏仁无地黄石膏大黄饮子治姙娠热病六七日热入腹中大小便祕澁烦热川大黄石膏知母前胡赤茯苓栀子仁甘草黄芩右㕮咀每服半两水一大琖生地黄一分煎至六分去滓无时温服又方以伏龙肝细研无时水调下一钱又方以家葛根煑汁无时服一小琖姙娠伤寒热病防损胎方论第七论曰非节之气伤于姙妇热毒之气侵损胞胎遂有堕胎漏血俱害子母之命也治姙娠伤寒骨节疼痛壮热不急治则胎落葱白前胡家葛根石膏青黛升麻栀子仁右㕮咀以水七升煑取二升半去滓分温三服治姙娠时气头痛腰背强壮热升麻青黛前胡栀子仁黄芩石膏家葛根右㕮咀以水五升煎取二升半去滓分为三服治姙妇六七箇月伤寒热入腹大小便祕结不通蒸热前胡大黄石膏栀子仁知母黄芩茯苓生姜右水八升煎取二升半后下大黄更煎三五沸分作三服治姙娠伤寒苦热不止身上班出忽赤忽黒小便如血气欲絶胎欲落栀子仁升麻青黛石膏葱白黄芩生地黄右㕮咀以水九升煎取三升去滓作三服忌热物治姙娠时气身大热令子不落护胎方伏龙肝右水调涂脐下二寸干则易差即止泔清亦可又方井中泥涂心下干则易又方浮萍川朴硝蛤粉蓝根大黄右为末水调傅脐上安胎解烦热极妙姙娠热病胎死腹中方论第八论曰热病胎死腹中者何荅曰因母患热病至六七日以后脏腑极热熏煑其胎是以致死縁儿死身冷不能自出但服黒神散暖其胎须臾胎即自出何以知其胎之已死但看产母舌青者是其候也黑神散桂心当归芍药甘草干姜生干地黄黑豆附子右为细末每服二钱空心温酒调下陈无择评曰夫姙娠谓之重身二命系焉将理失冝皆能损胎不特病熏煑所致或因顿仆惊恐出入触冐及素有症瘕积聚壊胎最多其候舌青即知子死养胎论曰面青舌赤母死子生唇青吐沬子母俱毙又有双懐二胎或一死一活其候尤难知自非临岐观变未易预述不可不备学也然以黒神散温胎未若补助产母使其气正免致虚乏困顿胎自下矣催生汤殊胜黒神散催生汤治胎死腹中或产母气乏委顿产道干澁苍米苦梗陈皮白芷桂心甘草川芎川乌当归干姜厚朴芍药茯苓半夏附子南星枳殻木香杏仁阿胶右为细末每服一大钱温酒调下觉热闷加白蜜新汲水调服只是五积散无麻黄有川乌附子南星阿胶木香杏仁六味鹿角散治姙娠热病胎死腹中下之鹿角屑右以水一琖葱白五茎䜴半合煎至六分去滓温服良効又方取死胎乌鸡右细剉以水三升煑取二升去鸡通手用衣帛蘸摩脐下胎自出姙娠疟疾方论第九论曰夫姙娠病疟者由夏伤于暑客于皮肤至秋因劳动血气腠理虚而风邪乗之动前暑热隂阳交争阳盛则热隂盛则寒隂阳相离寒热俱歇若邪动气至交争则发故疟休作有时其发寒时节渐晏者此由风邪客于风府循膂而下卫气至一日一夜常大㑹于风府故发日晏其发日早者卫气之行风府日下一节二十一日下至尾骶二十二日入嵴内上注于伏卫之脉其行九日出缺盆之内其气既止故发更早其间日发者由风邪内抟五脏横连募原其道逺其气深其行迟不能日作故间日搐积乃发也姙娠而发则寒热之气相迫伤于胎故多损动也治姙娠疟疾不差常山石膏甘草黄芩乌梅右细切以酒水各一大琖相和浸一宿平旦煎至一琖去滓分二服千金疗姙娠患疟方恒山竹叶石膏糯米右切以水六升煑取二升半去滓分三服第一服未发前一食久服之第二服取临欲发时服余一服用涂头额及胷前五心药滓置头边当发一日勿进水及饮食发过后乃进粥饮忌生葱菜治姙妇患疟寒热头疼心烦黄芩麦门冬石膏甘草乌梅右㕮咀每服四钱水一琖煎至陆分去滓温服七寳散治男子妇人一切疟疾或先寒后热或先热后寒或寒多热少或热多寒少或一日一发或一日两三发或连日或间日发或三四日一发不问鬼疟食疟不伏水土山岚瘴气似疟者并皆治之常山厚朴青皮陈皮甘草梹榔草菓右等分㕮咀每服半两于未发隔夜用水一碗酒一琖煎至一大琖泸出露一宿却将滓再用酒水更依前煎一次去滓别以碗盛贮亦露一宿来日当发之早盪温面东先服头药少歇再服药滓大有神効仆尝治一姙妇六七箇月而沾疟疾先寒后热六脉浮𦂳衆医用柴胡桂枝无効仆言此疾非常山不愈衆医不肯因循数日病甚无计黾勉听仆治之遂用七寳散一服愈黄帝问曰妇人重身毒之奈何岐伯曰有故无殒帝曰愿闻其故何谓也岐伯曰大积大聚其可犯也衰其太半而止岂不以审药之性味明治疗之方处以中庸与疾适好于半而止之勿过而余则何疑于攻治哉姙娠霍乱方论第十论曰夫隂阳清浊相干谓之气乱于肠胃则为霍乱也但饮食过度触冐风冷使隂阳不和致清浊相干肠胃虚者受之故霍乱也热乱者先吐或心腹痛则吐痢并发有头痛体疼发热而吐痢者亦为霍乱所以然者挟风而有实故也风折于气皮肤致宻故血气不得宣通故令壮热风邪乗其经脉气上冲头则头痛风气入于肠胃则洩痢胃逆则呕逆故为吐痢也吐痢甚者则多烦臓腑虚故也又手逆冷阳气暴竭谓之四逆也姙娠之病吐痢甚者则伤胎也人参散治姙妇霍乱吐㵼心烦腹痛人参厚朴橘红当归干姜甘草右为散每服四钱水一琖枣三箇煎至六分无时温服白术散治姙娠霍乱腹痛吐逆不止白术益智仁枳殻橘红草豆冦良姜木𤓰煎治姙娠霍乱吐㵼转筋入腹则闷絶吴茱茰生姜木𤓰右细剉水二琖煎一琖二分去滓分三服无时热服一方止渇饮治姙妇霍乱吐㵼心烦闷乱作渇右用糯米一合泡令浄细研以水一大琖研泸取汁入蜜一合生姜汁半合相和渇即顿服立止缩脾饮亦妙五苓散诃子散理中元胡椒汤香薷散已上五方并见第七卷第二论缩脾饮方解伏热除烦渇消暑毒止吐痢霍乱之后服热药太多致烦躁者冝沈令氷冷顿服草菓仁乌梅肉甘草右㕮咀每服半两水一椀生姜十片煎至八分侵以熟水温冷任意妇人大全良方卷十四妇人大全良方卷十五钦定四库全书妇人大全良方卷十五宋陈自明撰姙娠泄泻方论第一论曰凡姙娠泄泻冷热不同水㵼青白或黄白或水谷不化腹痛肠鸣其脉弱而紧此内伤冷也谓之洞泄寒中若泄注如水深黄色及有完谷小便赤腹脇胀满烦躁喜饮时时呕逆或下利清水或小便不利得热则极脉虚大而数由乗虚热入于胃凑渗下焦津液不分併于大肠谓之协热利先以五苓散利小便次以黄连阿胶元或三黄熟艾汤凡泄㵼色黄而有沫肠鸣腹胀满微痛其脉沉紧而小数谓之冷热不调冝戊巳元和之凡暴下或青或白水谷或化或不化腹脇或胀或不胀或痛或不痛但餲生熟气全不思食其脉内虚外实右闗脉沉紧者谓之飱泄先去沉积冝感应元后调和之凡治㵼先须理中焦如理中汤元是也次即分利水谷如五苓散是也治中不效然后断下即用禹余粮赤石脂是也厚朴元治姙娠洞泄寒中干姜厚朴右等分先杵令烂水拌同炒令干再为末水煑麫煳为圆如梧桐子大每服五十圎食前米饮下草菓散治姙娠藏气本虚宿挟风冷脾胃久弱藏府虚滑脐腹㽲痛日夜无度厚朴肉豆蔲草豆蔲右㕮咀每服三钱水一琖姜三片煎至七分去滓热服三黄熟艾汤理中元理中汤五苓散黄连阿胶元戊巳元感应元已上并见和剂局方姙娠下痢赤白及黄水方论第二论曰夫姙娠之人胞血既闭脏气不理脾胃易伤或恣食腥肥生冷脾胃停滞不能尅化冷热相抟致令心腹搅刺疼痛脓血赤白杂下古书所谓滞下是也原疾之由皆因冷热不调大肠虚冷热气客于膓间热气乗之则赤冷气乗之则白冷热相交则赤白相杂而运滞水止名为滞痢也其状白脓如涕而有血杂亦有血少者如白脓涕而有赤脉如鱼脑此名鱼脑痢又有血痢者热乗血入于大肠为血痢也血之随气外行经络内通脏腑常无滞积若触冐劳动生热热乗血散渗入大肠肠虚相化故成血痢也疗姙娠患痢脓血状如鱼脑髓小腹绞痛难忍阿胶地榆酸石榴皮薤白黄连右用水七升煎取二升温分三服忌生冷肥腻疗姙娠白脓痢腹中冷干姜赤石脂粳米右用水七升煎取二升温分三服忌如前疗姙娠腹痛下痢赤白不可忍黄连石榴皮当归阿胶熟艾右用水六升煑取二升温分三服忌如前疗姙娠腹痛下痢脓血不止黄连厚朴阿胶当归艾叶黄蘖干姜右为细末空心米饮调下方寸匕日三服疗姙娠脐下刺痛大便白昼夜三五十行根黄大蒜右以根黄为末研蒜作膏为元如梧桐子大空心粥饮下三十元日三服妙一方不用根黄用当归以芍药煎汤吞下疗姙娠痢黄水不絶厚朴黄连肉豆蔲右用水二升煑取一升顿服忌如前文仲疗姙娠下痢不止方黄蘗干姜赤石脂酸石榴皮右细切以水八升煑取二升分三服古今録验疗姙娠下痢方酸榴皮黄芩人参榉皮粳米右细切以水七升煑取二升分三服疗姙娠挟热下痢冷热不调千金翼同黄连黄蘖栀子仁右为末每服五钱水二琖浸三时久煑十沸顿服呕者加橘皮一两生姜二两亦治丈夫常痢一方治中暑挟热下痢无栀子仁用姜钱羊脂煎服肘后方疗姙娠下痢赤白如鱼脑腹中绞痛阿胶黄蘗地榆当归川芎酸榴皮右为细末葱白粥饮调二钱疗姙娠下痢腹痛不食薤白当归地榆甘草糯米右为散以水七升煑取二升去滓温分三服疗姙娠下痢腹痛小便澁糯米当归黄耆右细切和停以水二琖煑取一琖二分去滓温分四服治姙娠临产下痢右栀子不以多少烧存性为细末每服一大钱空心熟水调服甚者连进四五服即止治姙娠藏府气素弱频併下利时时腹痛渐觉羸瘦面色痿黄不美饮食厚朴白术川芎白芍药当归熟地黄干姜人参诃子甘草右㕮咀每服四钱水一琖枣三枚煎至六分温服疗姙娠下痢赤白绞刺疼痛乌鸡子一枚黄丹右每服二钱米饮调下一服愈者是男两服愈者是女姙娠大小便不通方论第三论曰夫姙娠大小便不通者由藏府气实而生于热热者随停之处则成病也若热结于大肠则大便不通结于小肠则小便不通若大小肠俱为热所结故烦满而大小便皆不通也小品疗姙娠子淋大小便并不利气急已服猪苓散不差宜服甘遂散下之太山赤皮甘遂右一味为末以白蜜二合和服如大豆粒多觉心下烦得微下者日一服下之后还将猪苓散不得下日两服渐加至五分以微利为度经心録同猪苓散疗姙娠小便澁痛兼疗胎水猪苓右为末白汤调方寸匕加至二匕日三夜二不差宜转下之服前药古今録验疗姙娠得病六七日以上身热入藏大小便不利安胎除热葵子汤葵子滑石右以水五升煑取一升去滓尽服须㬰当下便愈又方葵子川朴硝右研每服三钱水一琖煎至六分去滓温服治姙娠大小便不通心腹胀满妨闷不欲饮食手足烦热㯽榔赤茯苓大腹皮木通郁李仁北五味桑寄生甘草苦梗右为粗末每服三钱水一琖煎至六分温服治姙娠大小便不通热闭心膈腹脇妨闷妨害饮食大黄木通㯽榔枳殻大腹子诃梨勒右为末以童便一琖葱白二寸同煎至六分调下二钱当归散治胎前诸疾或因怒中气充子藏或充脬脉腹急肚胀腰腹时疼不思饮食四肢浮肿气急时喘大便忽难小便忽澁产门忽肿当归赤茯苓枳殻白芍药川芎川白姜木香粉草右㕮咀每服三大钱水一琖半姜三片煎至八分去滓无时温服如禀受气弱及南人枳殻减半如气实及北人于内加分两服之或连日大便祕澁加蜜同煎初虞世治姙娠大便祕澁方枳殻防风甘草右为细末沸汤㸃服一二钱空心日三又治虚羸大便祕方枳殻阿胶右为细末炼蜜和剂杵二三千下元如梧子大别研滑石末为衣温水下二十元半日来未通再服三十元止于五十元又方车前子大黄右为细末每服三钱空心蜜汤调下姙娠小便不通方论第四论曰夫姙娠小便不通者由小肠有热热入于脬内热结甚者故令小便不通也若小便不通则心脇小腹气澁而喘急也陈无择云凡姙娠胎满逼脬多致小便不利者或心肾气不足不能使脬冷清浊相干为诸淋病或胞系了戾小便不通名曰转胞又胎满尿出不知时名曰遗尿治之各有方古今録验疗姙娠卒不得小便杏仁右一味捣元如大豆灯心煎汤吞七粒立得利又方以滑石末水和泥脐下又方用车前草汁调滑石末涂脐四畔方四寸热即易之治姙娠卒然小便不利方滑石末杏仁右先捣杏仁令烂次入滑石末以软饭捣和为元如小豆大每服二十元白汤送下治姙娠小便不通脐下妨闷心神烦乱葵子榆白皮葱白右以水二大琖煎取一琖三分去滓分三服又方用紫苑去苖为末井花水调下二钱苦参元治姙娠小便难饮食如故当归贝母苦参滑石右为末蜜元如小豆大以米饮下二十元不拘时葵子散治姙娠小便不利身重恶寒起则眩晕及水肿者王子亨云姙娠小便不通特避寒药又名茯苓汤葵子赤茯苓右二味为末每服二钱米饮调下小水利即愈一方无茯苓有榆白皮一两八味元治妇人病饮食如故烦热不得卧而反倚息以脬系了戾不得溺故致此病名转脬但利小便则愈以此药有茯苓故也熟地黄山药山茱茰附子桂心牡丹皮茯苓泽㵼右为末蜜元如梧子大每服三十元空心温酒下姙娠子淋方论第五论曰夫淋者由肾虚膀胱热也肾虚不能制水则小便数也膀胱热则小便行澁而数不宣姙娠之人胞系于肾肾间虚热而成淋疾甚者心烦闷乱故谓之子淋也小品疗姙娠患子淋宜下地肤大黄汤川大黄地肤草知母黄芩猪苓赤芍药通草川升麻枳实甘草右㕮咀每服四钱水一琖煎至七分去滓温服经心録疗姙娠患子淋小便数出少或热疼痛及足烦地肤草右细切水四升煑取二升半去滓分三服日三服文仲小品同疗姙娠患淋小便澁不利小腹水道热痛冬葵子芍药黄芩赤茯苓车前子右㕮咀以水七升煎至二升温分三服疗姙娠数月小便淋沥疼痛心烦闷乱不思食瞿麦穗赤茯苓桑白皮木通葵子黄芩芍药枳殻车前子右为粗末每服四钱水一琖煎至六分温服疗姙娠子淋小便澁痛冬葵子滑石木通右为末每服四钱水一琖葱白七寸煎至六分去滓服猪苓散疗姙娠子淋小便澁痛子母祕録疗姙娠胎水方见本卷第三论姙娠遗尿方论第六疗姙娠尿不知出时胎满故也宜服白薇散白薇芍药右为细末温酒调二钱又方白矾牡蛎右为细末温酒调二钱又方用鸡毛灰末之酒调方寸匕姙娠尿血方论第七论姙娠尿血者由劳伤经络有热在内热乗于血血得热则流溢渗入脬故令尿血也千金疗姙娠卒下血及子淋方葵子右以水五升煑取二升分温三服又方生艾叶右以酒五升煑二升分三服又方生地黄右以酒四升煑取二升温分三服亦疗落身后血续断汤治姙娠下血及尿血当归生地黄续断赤芍药右为末空心葱白煎汤调下二钱疗姙娠尿血阿胶熟地黄右各等分为细末空心粥饮调二钱姙娠胎水肿满方论第八产寳论曰夫姙娠肿满由藏气本弱因产重虚土不尅水血散入四肢遂致腹胀手足面目皆浮肿小便祕澁陈无择云凡妇人宿有风寒冷湿姙娠喜脚肿俗唿为皱脚亦有通身肿满心腹急胀名曰胎水论曰凡姙娠之人无使气极若心静气和则胎气安穏若中风寒邪气及有所触犯则随邪而生病也凡姙娠经血壅闭以养胎若忽然虚肿乃胎中挟水水血相抟脾胃恶湿主身之肌肉湿渍气弱则肌肉虚水气流溢故令身肿满也然其由有自或因泄㵼下痢藏府虚滑耗损脾胃或因寒热疟疾烦渇引饮太过湿渍脾胃皆能使头面或手足浮肿也然水渍于胞儿未成形则胎多损壊及其临产日脚微肿乃胞藏水少血多水出于外故现微肿则易生也宿有寒气因寒冷所触故能令腹胀肿满也产乳集养子论姙娠自三月成胎之后两足自脚面渐肿腿膝以来行歩艰辛以至喘闷饮食不美似水气状至于脚指间有黄水出者谓之子气直至分娩方消此由妇人素有风气或冲任经有血风未可妄投汤药亦恐大段甚者虑将产之际费力有不测之忧故不可不治于未产之前也古方论中少有言者按名医録云宋少主元徽与徐文伯微行学鍼法文伯见一娠妇足肿不能行少主脉之此女形也文伯诊之曰此男胎也在左则胎黑色少主怒欲破之文伯恻然曰臣请鍼之胎遂堕男形而色黒此姙娠足肿之説见于古者今巢氏病源中但有子烦之论千金并产寳方亦畧言之刘禹钖续传广信方以谓姙妇有水气而成胎太平圣恵亦言之皆非也元丰中淮南陈景初名医也独有方论治此病方名初谓之香附散李伯时易名曰天仙藤散也天仙藤散方天仙藤香附子陈皮甘草乌药右等分净秤为细末每服三钱水一大琖姜三片木𤓰三片紫苏三叶同煎至七分放温澄清空心食前服日三服小便利气脉通体轻肿渐消更不须多服产寳疗姙娠身肿有水气心腹胀满小便少茯苓杏仁㯽榔旋覆花郁李仁右为粗末以水六升煑取二升去滓分温三服小便通即差崔氏疗姙娠体肿有水气心腹急满茯苓白术旋覆花杏仁黄芩右细切以水七升煑取二升半分温三服忌桃李雀肉鲊物疗姙娠遍身洪肿葶苈子白术茯苓桑白皮郁李仁右为粗末以水六升煑取二升分温三服小便利即差又方泽㵼葶苈茯苓枳殻白术右细切以水六升煑取二升分温两服小便利即差泽㵼散治姙娠气壅身体腹脇浮肿喘急大便不通小便赤澁泽㵼桑白皮木通枳殻㯽榔赤茯苓右㕮咀每服四钱水一琖姜四片煎至六分去滓食前温服防已汤治姙娠脾虚通身浮肿心腹胀满喘促小便不利防己桑白皮紫苏茎叶赤茯苓木香右为粗末每服四钱水一琖姜四片煎至七分去滓食前温服千金鲤鱼汤治姙娠腹大胎间有水气白术茯苓当归芍药右细剉以鲤鱼一头修事如食法煑取汁去鱼不用每服四钱入鱼汁一琖半姜七片橘皮少许煎至七分去滓空心服商陆赤小豆汤治姙娠手足肿满挛急赤小豆商陆右㕮咀每服一两用水一碗煎至七分澄清汁服集验千金方有泽漆产寳方无泽漆有桑白皮肾着汤治姙娠腰脚肿茯苓白术干姜甘草杏仁右㕮咀每服四钱水一琖半煎至七分食前服指迷方治胎水五皮散寻常脾虚肿满亦治大腹皮桑白皮生姜皮茯苓皮橘皮右㕮咀每服半两水二琖浓磨木香水一呷同煎至八分去滓空心温服亦治男子脾虚肿满一方无桑白皮有白术倍之名白术散姙娠腹内钟鸣方第九治孕妇腹内钟鸣用鼠窟前后土为细末研麝香酒调下二钱其产立愈龚彦徳孕痈方第十治孕痈方立効乌药右用水一琖牛皮胶一片同煎至七分温服姙娠不语论第十一孕妇不语非病也间有如此者不须服药临产月但服保生元四物汤之类产下便语得亦自然之理非药之功也医家不説与人临月则与寻常之药产后能语则以为医之功岂其功也哉姙娠伤食方论第十二经云饮食自倍肠胃乃伤又云隂之所生本在五味隂之五宫伤在五味若姙子饮食不节生冷毒物恣性食噉致伤脾胃故姙娠伤食最难得药唯此二方最穏捷木香元治妇人有孕伤食木香三稜人参白茯苓右为细末麫煳元如緑豆大熟水吞三四十元白术散治姙娠气不调和饮食易伤白术干紫苏人参白芷川芎诃子皮青皮甘草右为末每服二钱水一琖姜三片煎至七分温服愚详小七香元保气散岂无良効姙娠脏燥悲伤方论第十三许学士云乡里有一妇人数欠无故悲泣不止或谓之有祟析禳请祷备至终不应予忽忆有一证云妇人脏燥悲伤欲哭象如神灵数欠者大枣汤予急令治药尽剂而愈古人识病制方种种妙絶如此试而后知大枣汤治妇人脏燥悲伤欲哭象若神灵数欠者皆主之甘草小麦大枣右㕮咀以水六升煑取三升去滓分温三服亦补脾气专治妇人方名甘草汤妇人大全良方卷十五妇人大全良方卷十六钦定四库全书妇人大全良方卷十六宋陈自明撰坐月门产寳方周颋序第一颋闻至灵者人最重者命人皆知命之所重而不知养命之方天年未终疾病攻夺嗟乎世无良医着述则急难仓卒寻医其舛误多矣医之中惟产难为急子母性命悬在片时颋勤志方书常思救疗每览名医着述皆志于心且夫男女构精隂阳分气就中女弱疾状颇多盖其禀柔质以为人有血藏而抱育姙娠之内导理有常至扵饮食之间动静之际尤多制忌以节性情及乎既产鲜保安者盖是损触臓腑伤动筋骨将理稍失疾患便生更值盲医取次下药致其所苦积渐悬危日复一日亟至扵死可不痛哉故易曰天地之大徳曰生则知在天地之间以生育为本又岂因生产而反危人之命乎自惟摄理因循药饵差谬致其产妇不保安全且妇人生产方二三次血气未衰饮食易进但能节性则无病生縦或偶有微痾不难医治至于四五次迨乎七八次伤败已深血气衰微子蔵虚弱秽败内滞风邪外攻若有病生宜须审疗医若不子细疾便危殆此医杀之理甚明矣且仕俗之家妇人产后复乳其子产既损气已甚乳又伤血至深蠧命耗神莫极于此稍失常理便合急医或以家贫不及厚赂医者医者怠慢须臾困笃吁人之生产非小事也而医者圗财侮而致死此医杀之理又明矣且夫产前产后血气未宁一疾茍生百疾同作古人所以着方论扵产乳者正在此也至若鲤鱼阿胶能治胎动芎䓖当归善疗胎痛秪如胎动胎痛非至理也有因母疾而胎动者有因胎不坚固而自动者痛亦如之此畧举大纲盖须知医者之功也降及地黄益血生姜助气芍药止痛黄耆补虚用之得门其効如圣用之失理不如不医乃知医人不可茍作颋以此疾心常思着方以济危急而学解不博未能自信所以偏採产术志在广行复见昝殷产寳深入医门乃大中嵗相国白敏中伤兹妇人多患产难询访名医思救人命或人举殷相国迎召问其产乳殷乃撰方三卷贽扵相国相国重其简要命曰产寳此方虽存得者甚少颋志在愈疾常恨不家藏一本故輙敢序之盖欲开其衆听凡五十二篇三百七十一方兼拾昝氏之遗作小论三萹次扵序末庶㡬姙娠之家自得览斯为家内明师尔时丁巳嵗秋八月序将䕶孕妇论第二凡妇人姙娠之后以至临月藏府壅塞关节不利切不可多睡须时时行歩不宜食粘硬难化之物不可多饮酒不可乱服汤药亦不可妄行鍼炙须寛神减思虑不得负重或登髙渉险若偶然胎不安腰痛者须服安胎药一二服得安即止周颋论曰生产虽然触秽排比须要在先入月一日贴产圗并日逰胎杀所在并借地法于姙妇房内北壁上仍依位设床帐厚铺茵蓐周密使无孔窍夏月亦铺厚荐用好油单薄席纱帐以备之常焚香令洁净备办汤药器物既觉欲产不得喧閧人力杂乱大小怆惶惊动产妇宜预择年髙厯练生婆一人并穏当曾经惯妇人一两人扶持不得挥霍恐产妇忧惊又忌闲杂外人并䘮孝秽触之人看视切不得惊动伤早若坐婆拙不能体候胎气方转动之际便为欲生多端下手惊动伤早则横倒之忧従此而致也产寳方云姙娠欲产腹虽痛而腰不甚痛者未产也且令扶行熟忍如行不得则凭物扶立行得又行或衣浆先下然后作阵腰腹痛眼中如火生此是胎离肾经儿逼产门也即服催生药一二服即扶上蓐草切不可坐草早务要产妇用力存养调停亦令坐婆先説谕之如觉心中烦闷可取白蜜一匙用新汲水调下或觉饥即喫软饭或粥少许亦须预备勿令饥渇恐产妇无力困乏也若不饥渇亦不须强食大凡生产自有时候不可强服催生滑胎等药或因坐草早势不获已则服之若无事强服恐变生他疾又须戒之滑胎例第三凡姙娠已满十月形体成就神识咸备分气趣产宜服滑胎汤药滑胎枳殻散痩胎易产胡阳公主每产累日不下南山道士进此方商州枳殻粉草右为细末百沸汤㸃二钱服空心日三服凡懐孕六七箇月已上服之令儿易生初生胎小微黒百日已后肉渐变白此虽孙真人滑胎易产方然抑阳降气为衆方之冠此方分两出必用方以此为正一方枳殻六两甘草一两一方有糯米半升淘洗控干同炒为末米饮白汤调下一二钱温隠居加当归木香各等分张氏方治姙娠胎肥壅隘动止艰辛临月服之缩胎易产兼治肠中诸疾下气寛鬲枳殻甘草香附子为末姜煎汤㸃亦可如丈夫妇人冷气攻刺脇肋疼痛者用葱白三寸同煎服妇人脾寒血气成块作痛热酒调服大小便不通白牵牛为末煎汤调服选奇方香附子枳殻甘草内补元治姙妇冲任脉虚补血安胎熟地黄当归右为细末炼蜜元如梧子大温酒下三四十元许学士云大率妇人姙娠唯在抑阳助隂盖抑阳助隂之药甚多然胎前药唯恶羣队若隂阳交错别生他病唯是南山道士枳殻散所以抑阳四物汤所以助隂故尔然枳殻散差寒若单服之恐有胎寒腹痛之疾以内补元佐之则阳不至强隂不致弱隂阳调停有益胎嗣此前人未尝论及也易产滑胎方其药滑利小便车前子右为末酒调方寸匕服不能饮者水调诗云芣苢能令妇人乐有子矣陆机注云治妇人产难愚详孔子序诗云乐然而生易扵生育后人以为注喜误矣治产难神寝元痩胎滑利易产临入月服之极有神効知蕲州施少卿方蕲州徐大丞传通明乳香枳殻右为细末炼蜜元如梧子大空心温酒吞下三十元日一服懐孕九箇月以后方可服陆氏方名寤生元乳香榆白皮散治姙娠滑胎易生榆白皮甘草葵子右为粗末每服二钱水一琖煎至七分去滓温服一方无榆白皮名葵子散主孕妇九箇月将产消息猪肚依法用葱五味煮熟食食如不尽更食以尽为度不得与别人食无効保气散安胎寛气进食痩胎易产设或居处失宜偶然顿仆胎动胎痛漏胎下血兼服佛手散神寝元枳殻散此三药入月内大宜常服香附子山药缩砂仁木香粉草益智仁紫苏叶右为细末白汤㸃二钱服月空方位例第四正月三月五月七月九月十一月已上在丙壬二月四月六月八月十月十二月已上在甲庚逐月安产蔵衣忌向方位第五凡安产蔵衣方位并于卧合内分布太平圣恵方云凡姙妇初入月便冩产图一本以朱书某月某日空贴在某位如正月在丙壬可扵壬位安产妇床帐丙位蔵衣之类贴挂在产妇房内北壁上若值闰月只㸔节气用之又云每月产圗有雷公招摇运鬼力士天狗轩辕大时咸池吴时丰隆白虎大夫天候狂虎凡十三神并従月建易其位所谓月空者按内经云月廓空无冩王水注云论月轮中空日也即非十三神之数今太平圣恵方以六阳月在丙壬以六隂月在甲庚正如外䑓所言正月在丁壬至十二月在甲庚之类其理一也但外䑓言之详圣恵言之简耳今人多依圣恵方者特従其简而已或云凡逐月安产蔵衣并向月徳月空方位所有十三神杀并从节气更换若交次月节便作次月用书产图者非也假如正月十四日立春若姙妇十三日乳卧岂可作去年十二月用也必依月分用之乃是若依节气更换则天徳月徳所在差矣然月空与壬谓之中天空颇相类议者以为天空者非十三神之数盖课中有天乙贵人其位无可与对者故此空是谓天空值此神百事不宜止宜安产妇床帐蔵衣之类耳集圣厯云天徳正月在丁二月在坤三月在壬四月在辛五月在干六月在甲七月在癸八月在艮九月在丙十月在乙十一月在巽十二月在庚又堪舆厯有逰年白虎杀神在太岁后一辰如太岁夘则白虎在寅余倣此推之若产及蔵衣犯之则子母皆不利也王子亨云难产逆生论称犯一切神杀固有是理然亦有自然难产儿自逆生者及有产肠胃俱下者产已则复如故此非疾病所致气血所主天下之理亦有不可穷诘者亦宜知之五月丙壬艮寅午夘辰辰申子申丑寅六月庚甲干亥未子丑未酉夘巳寅卯七月丙壬坤申申戍戍戍子寅卯辰八月甲巽巳酉戍丑亥夘亥辰巳九月丙壬艮寅戍夘辰辰子午申巳午十月庚甲干亥亥子丑未丑夘巳午未十一月丙坤申子酉戍戍寅午寅未申十二月庚甲巽巳丑午未丑夘酉亥申酉推妇人行年法第六生气方反支月祸害月絶命方悬尸日闭肚方八㽵方体𤣥子借地法第七东借十步西借十步南借十步北借十步上借十步下借十步壁方之中四十余步安产借地或有汚秽或有东海神王或有西海神王或有南海神王或有北海神王或有日逰将军白虎夫人逺去十丈轩辕招摇举髙十丈天符地轴入地十丈令此地空闲产妇某氏安居无所妨碍无所畏忌诸神拥䕶百邪速去急急如律令𠡠禁草法第八铺草及氊褥讫即呪曰鐡鐡汤汤非公所当是王一言得之铜一言得之鐡母子相生俱篾鐡急急如律令禁水法第九欲产时贮水呪曰南无三寳水水在井中为井水水在河中为河水水在器中为净水水在法中为真水自知非真莫当真水以净持浊以正治邪日逰月杀五士将军青龙白虎朱雀𤣥武招摇天狗轩辕女妭天吞地吞悬尸闭肚六甲禁讳十二神王土符伏神各安所在不得动静不得忌干若有动静若有忌干施以神呪当摄汝形阿佉尼阿毗罗莫多梨娑地梨娑诃入月预备药物第十保气散佛手散枳殻散神寝元榆白皮散保生元催生丹黒神散大圣散花蘂石散黒龙丹理中元催生符生地黄羗活葵子黄莲竹茹乌梅雌䧺石燕甘草海马马鐡枣子陈皮姜钱黒豆白蜜无灰酒童子小便好醋白米煎药炉铫子煮粥沙瓶泸药帛醋炭盆小石一二十颗汤瓶软硬炭干柴茅煖水釡洗儿肥皂头发断脐线及剪刀干蓐草卧交椅软厚氊灯笼火把缴巾油烛发烛灯心催生灵符第十一书符时宜以水飞朱砂书之贴扵房内北壁上遇坐蓐之时札于针上就琖内以灯烧之庶免飞扬温水调服妇人大全良方卷十六妇人大全良方卷十七钦定四库全书妇人大全良方卷十七宋陈自明撰产难门产难论第一凢妇人以血为主惟气顺则血顺胎气安而后生理和今富贵之家往往保惜产母惟恐运动故羞出入专坐卧曾不思气闭而不舒快则血凝而不流畅胎不转动以致生理失宜临产必难甚至闷絶一也且如贫者生育日夕劳苦血气舒畅生理甚易何俟乎药则孕妇常贵扵运动者明矣次则妇人姙娠已经六七箇月胎形已具而世人不知禁忌恣情交合嗜慾不节使败精瘀血聚扵胞中致令子大母小临产必难二也何以知之生下孩子头上有白膜一片滞腻如胶俗强名曰戴白生儿身有青有黒俗强名曰宿痣此皆是入月交合所致也如此则不特母病其子亦生浸滛赤烂疮疡俗谓之胎蛆动逾嵗月不差可不戒乎三则临觉太早大小挥霍或信卜筮或説鬼祟多方误恐致令产母心惊神恐忧恼怖惧又被闲杂妇人䘮孝秽浊之人冲触若不预为杜絶临产必难三也何以知之如偷生之女不正之属既无产厄子母均安其理可知凡临产初然腹痛或作或止名曰弄痛坐婆踈率不候时至便令试水试水频併胞浆先破风飒产门产道干澁及其儿转便令坐草坐草太早儿转亦难致令产难四也直候痛极眼中如火此是儿逼产门方可坐草即令易产如坐草稍久用力太过产母困睡抱腰之人又不穏当致令坐立倾侧胎死腹中其为产难五也时当盛暑宜居深幽房室日色逺处开启忩户多贮清水以防血运血闷血溢妄行血虚发热之证如冬末春初天色凝寒宜密闭产室窒塞罅隙内外生火常令暖气如春仍下部衣服不可去绵方免胎寒血结毋致产难六也凡孕妇入月断不可洗头方免产难及横生逆产自明谨论杨子建十产论第二凡人生产先知此十产证候则生产之妇永无伤损性命生产之间性命最重幸而孩子易生人不知福万一有少艰难则须臾之间子母之命悬扵丝发但世人所患者惟㸔生产收生之人少有精良妙手缘此而多有倾性命予因伤痛其事不为无补一曰正产正产者盖妇人懐胎十月满足隂阳气足忽然腰腹作阵疼痛相次胎气顿䧟至扵脐腹疼痛极甚乃至腰间重痛谷道挺迸继之浆破血下儿子遂生此名正产二曰伤产伤产者盖妇人懐胎忽有七月八月而产忽至九月十月而产忽有经一年二年乃至四年五年而后产者今独以十月满足为正产盖一人之生隂注阳定各有时日不可改移今有未产一月已前忽然脐腹疼痛有如欲产仍却无事是名试月非正产也但一切产母未有前面正产证候即不可令人抱腰产母亦不可妄乱用力盖欲产之妇脐腹疼痛儿身未顺收生之人却教产母虚乱用力儿身才方转动却被产母用力一逼遂使儿子错路忽横忽倒不能正生皆缘产母未当用力之所致也凡产母用力须待儿子顺身临逼门户方始用力一送令儿下生此方是产母之用力当也若未有正产之候而用力伤早并妄服药饵令儿下生譬如揠苗而助之长非独无益而又害之此名伤产三曰催产催产者言妇人欲产浆破血下脐腹作阵痛疼其痛极甚腰重谷道挺迸已见是正产之候但儿却未生即可服药以催之忽有经及数日产母困苦已分明见得是正产之候但儿子难生亦可服药以助产母之正气令儿速得下生此名催产四曰冻产冻产者盖言三冬之月天气寒冷产母经血得冷则凝结而不散因其血之不散以至儿子不能生下此之一弊为害㝡深然世人不知觉若冬月产妇下部不可脱去绵衣并不坐卧寒冷之处当满房着火令遍房常有暖气常令产母背身向火令脐下腿膝间常有暖气若背上心前少闻寒冷须是暖炙绵衣以之贵其血得热则流散使儿子易生此名冻产若春秋之间天地少有隂湿寒冷之气亦可就房中以㣲炭火暖之为妙五曰热产热产者盖言盛暑之月欲产之妇当要其温凉得所不可因热恣意取凉反有伤损胎气又生产之处不可多着人数切恐人多热气逼袭产母盖人之血气得热则散热过则损今当夏暑炎热之盛而产母气虚人气一逼则其血沸溢而血得热则上蒸能令产母发热头痛面赤昏昏如醉乃至不知人事世有名血晕者缘此而成也此名热产若值夏月少有清凉之气隂雨之变产母亦不可任意取凉恐生大病六曰横产横产者盖儿子下生先露其手忽先露其臀此因未当用力而产母用力之过也脐腹疼痛儿身未顺则是产母用力一逼遂致身横而不能生下不幸而有此证候当令产母安然仰卧令㸔生之人推而入去凡推儿之去先推其儿身令直上渐渐通手以中指摩其肩推其上而正之渐引指攀其耳而正之须是产母仰卧然后推儿直上徐徐正之候其身正门路皆顺煎催生药一盏今产母喫了方可令产母用力令儿下生此名横产若㸔生之人非精良妙手不可依用此法恐恣其愚以伤人命七曰倒产倒产者盖因其母胎气不足关键不牢用力太早致令儿子不能囬转顺生便只直下先露其足也治之之法当令产母扵床上仰卧令㸔生之人推其足入去分毫不得令产母用力亦不得惊恐候儿自顺若经久不生却令㸔生之人轻轻用手内入门中推其足令就一畔直上令儿头一畔渐渐顺下直待儿子身转门路正当然后煎催生药令产母服一盏后方始用力一送令儿生下此名倒产若㸔生之人非精良妙手不可依用此法恐恣其愚以伤人命八曰偏产偏产者盖因儿子囘转其身未顺生路未正却被产母用力一逼致令儿头偏拄左腿忽偏拄右腿致令儿虽近人门而不能生下但云儿已露顶然不知儿之所露即非顶也忽左额角忽右额角而已谓儿头偏拄一畔以此不能生收之之法当令产母扵床上仰卧令㸔生之人轻轻推儿近上以手正其头令儿头先端正向人门然后令产母用力一送即使儿子生下若是小儿头之后骨偏拄谷道即令儿却只露额当令㸔生之人以一件绵衣炙令温暖用褁手急扵谷道外旁轻轻推儿头令正即便令产母用力送儿生也此名偏产凡扵谷道外旁推儿头正须推其上而正之仍是小用轻力推些上儿而正之也若㸔生之人非精良妙手不可依用此法恐恣其愚以伤人命九曰碍产碍产者盖言儿身已顺门路俱正儿子已露正顶而不能生下盖因儿身回转肚带攀其肩以此露正顶而不能生此名碍产收之之法当令产母扵床上仰卧令㸔生之人轻轻推儿近上徐徐引手以中指按儿肩下其肚带也仍须候儿身正顺方令产母用力一送使儿子下生此名碍产若㸔生之人非精良妙手不可依用此法恐恣其愚以伤人命十曰坐产坐产者盖言儿子之欲生当従髙处牢繋一条手巾令产母以手攀之轻轻屈足坐身令儿生下非令产母临生儿时坐着一物此名坐产若是产母儿将欲生却令坐着一物即抵着儿路不能生也十一曰盘肠产赵都运恭人每临产则子肠先出然后产子产子之后其肠不收甚以为苦名曰盘肠产医不能疗偶在建昌得一坐婆施之一法而收之其法遇产后子肠不收之时以醋半盏新汲冷水七分碗调停噀产妇靣每噀一缩三噀收尽此良法也后学不可不知治推肠生方又名盘肠产右以半夏为末搐鼻中则肠上矣又方以大纸捻以麻油润了㸃灯吹㓕以烟熏产妇鼻中肠即上矣又方以萆麻子十四粒去殻研如膏贴产妇头顶中心肠即上即拭去催生方论第三五行论命以年月日时支干所遇五行所属相生相值以推人之贵贱其间最切要者时也若林开命书以年为父母为己身月为兄弟僚友曰为妻妾上官时为子孙帝座盖人之生也得其时则终身富贵失其时则终身贫贱信乎人生之时不可忽也然则人生之时其可催乎殊不知娠有诸生产之难若临产起坐既久劳力困乏须妙药催趂以救其危当此之时又何暇论其时耶又圣恵方有推娠妇行年法若行年有与本命相值所产嵗月者即铺驴马皮于灰草上令娠妇临产时践之手攀鞍辔头则易产今之医者便以此等物为产卧所需之物诚谬论也其所以然者谓姙妇行年偶与本命相值于所产嵗月虑有诸般艰难之厄故以此厌禳之取其快速之意耳如或不值则无用矣今録催生数方皆名医士夫厯用良验者以幸有缘产寳方论曰夫产难者内宜用药外宜用法盖多门救疗以取其安也疗产难坐草数日困乏不能生此为母先有病经络俱闭而然催生柞木饮子治产难或横或倒死胎烂胀于腹中此方屡用神妙生大柞木枝甘草右用新汲水三升半同入新沙瓶内以纸三重𦂳封之文武火煎至一升半令香觉腹痛便凖偹候产妇腰重痛欲坐草时温温饮一小琖便觉心下开豁如觉再渇又饮一琖至三四琖觉下重便生更无诸苦切不可坐草早及坐婆乱下手如催生药只消一服此方至验乃上蔡张不愚方也催生如神散疗逆生横产痩胎兼治产前产后虚损月脉不调崩漏一名催生黒散一名乌金散一名二神散百草霜香白芷右二味等分研停每服二大钱扵临产蓐时以童子小便并少米醋打为膏沸汤调下集验用酒童子小便各半琖同煎才沸即调停热服甚者不过再服催生如圣散黄蜀葵花不以多少焙干为细末熟汤调下二钱神妙或有漏血胎臓干澁难产痛剧者并进三服良久腹中气寛胎滑即时产下如无花时只用葵子烂研小半合以酒调泸去滓温过䪺服尤妙亦治打扑伤损如胎死不下煎红花温酒调下用子歌曰黄金内子三十粒细研酒调能备急命若悬丝在须㬰即令眷属不悲泣曹秀才方用葵子一味研墨或研朱砂为衣毎服四十粒温酒吞下催生丹疗产妇生理不顺产育艰难并宜服之十二月兎脑髓通明乳香母丁香麝香右四味拌停以兎脑髓和圎如鸡头穰大隂干用油纸密封贴每服一圎温水下即时产随男左女右手中握出是验又方通明乳香一瑰如皂子大右为末觉腰痛时用新汲水一小琖入醋少许同调扶立令产妇两手捉两石燕坐婆饲药饮之先令姙妇念医灵药圣三遍然后服之仍略扶行数步须臾坐草便生更无痛楚神良经验方如神开骨膏乳香不以多少五月五日午时令一人在壁背捧乳钵在櫈上令一童儿以笔管透壁缝内逐粒従笔管中过入乳钵内研令极细以童儿面北滴水圎如鸡头大每服一粒无灰酒吞下海上方用乳香朱砂等分为细末麝香酒调下治难产或倒横不顺方蛇蜕蚕蜕纸右入新瓦瓶中盐泥固济烧存为末煎榆白皮汤调下一钱三服觉痛便生一方云临产腰痛用药三字麝香一字温酒调下名二妙散催生万金不传遇仙丹萆麻子朱砂䧺黄蛇蜕一尺右为细末浆水饭和圎如弹子大临产时先用椒汤淋渫脐下次安药一圎扵脐中用䗶纸数重覆药上以阔帛繋之须臾生下急取去药一圆可用三次如圣膏治产难兼治胞衣不下兼治死胎用萆麻子七粒去殻细研成膏涂脚心胞衣即下速洗去不洗肠出却用此膏涂顶上肠自缩入如圣之妙一方男用七粒女用十四粒一方用萆麻子百粒䧺黄末一钱同研并用如前法寸金散治产难用败兎毫笔烧为灰细研为末生藕汁一钱调服立产若产妇虚弱及素有冷病恐藕汁动气当扵银器内重汤调温服陆氏方云此难产第一方金箔三片兎毫笔头三箇右二味和停用䗶为圎如梧子大作一服温酒下又方大朱砂右用䗶月兎脑髄和圎如緑豆大欲觉产粥饮下一圆良久便产其药男左女右手中把出又方臈月兎头一枚右为细末葱白煎汤调二钱立生指迷方催生兎血散臈月兎血蒸饼切作片子蘸之以纸袋盛挂当风处隂干为末煎乳香汤调下二钱又方臈月兎脑髓涂扵一张薄纸上更用一张合搨以秤硾搥三五十下每遇难生㸔大小书天生两字作符以醋汤调下极妙又方兎皮和毛烧为灰末之以酒调方寸匕服之即产衣不下者服之即下治横倒生者或先手足者明阿胶滑石末葵子右水一盏半煎至一盏去滓分二服治难产五六日不得分娩疲困虚乏者光明水胶右用好酒一升半微火镕胶入新鸡子一箇盐一钱匕搅温令产妇坐椅物上伸腰大口作二次服之觉小腹重便生縁坐草早惊动故也救产难经日不生云母粉温酒调服入口当产不顺者即产万不失一治横逆产理不顺子死腹中伏龙肝细研每服一钱酒调服之以土着儿头上戴出妙广济疗难产三日不下方吞鸡子黄三枚并少苦酒服集验疗横产及胎死腹中以三姓鸡卵各一枚三姓盐各一钱三姓水共一盏相和煮五七沸分温二服令产母东首服之立出疗难产日久气力乏尽不能生此是宿疾赤小豆以水九升煮熟取汁入炙了明黄胶一两同煎少时一服五合未效再服不过三四服即产备急方疗难产三日不出吞槐子十四枚即下广济方有蒲黄一合千金集验崔氏同又方当归为末酒调方寸匕服催生如意散临产腰疼方可服之人参乳香辰砂右三味一处研临产之时急用鸡子清一箇调药末再用生姜自然汁调开冷服如横生倒生即时端顺子母平善传扵鄂倅施汉卿屡见功效陈氏催生神效七圣散临产腰疼方可服之延胡索没药白白芷姜黄当归桂心右为细末临产阵痛时烧铧刄鐡令通赤淬酒调药三钱服一二杯立产催生神妙乳珠丹乳香研细以猪心血为圎如梧桐子大以朱砂为衣日干每服一粒如催生冷酒化下良久未下再服一粒如大叚难产时以莲叶心蒂七箇水二琖煎至一琖放温化下一粒良久未下亦可再服此药灵验如神无有不下者如胞浆先破悪水来多胎干不得卧时须先与四物汤及通真圎补养其血气次更浓煎葱汤放冷如躰令坐婆洗产户须是欵曲洗令气上下通畅仍更用酥调滑石末涂产户里次服前催生药则万全矣如胎死不下者用黒豆三合好醋半升煮令豆烂取汁一琖放温化下药一粒须臾便下矣万一未下亦可再服如胎下胞衣未下者服此亦便下也若胎横逆不顺即先服如神散再服此药复以此药催之合药时要五月五日午时极妙或七月七日或三月三日及月初上辰日合亦得小品疗逆产方盐涂儿足底又可急搔爪之并以盐摩产妇腹上即产又方以盐和粉涂儿两足下即顺矣集验方疗逆产烧钱令赤纳酒中饮之又方取夫隂毛二七茎烧以猪膏和圎如豆大水吞下儿手即握出神验删繁疗产难方取车中膏画腋下及掌心崔氏文仲小品千金集验备急同疗逆产胞衣不出方取灶屋黒尘研为细末酒调方寸匕一方用梁上尘张文仲疗横生逆产服诸符药不㨗者灸右脚小指尖头三壮艾炷如小麦大小品疗横生倒产手足先出方用粗针刺儿手足入二分许儿得痛惊转即缩自当囘顺横产逆产二条其理虽别疗法盖同可以意量逐善参用也郭稽中产难方论第四论曰产难者何胎侧有成形块为儿枕子欲生时枕破与败血褁其子故难产但服胜金散逐其败血即自生若横生逆生并皆治之胜金散方麝香盐䜴右为末取秤锤烧红以酒淬之调下一大钱陈无择评曰产难不只胎侧有儿枕破与败血褁凝伤其胎息因縁自有难易其如横逆多因坐草太早努力过多儿转未逮或已破水其血必干致胎难转若先露脚谓之逆先露手谓之横法当以针刺之便自缩入即服神应黒散以固其血必自转生养生方云仓皇之间两命所系不可不广传盖賛黒散之功也或以盐涂儿脚底抓搔之神应黒散方产难子死腹中方论第五夫产难子死腹中者多因惊动太早或触犯禁忌致令产难皆因秽沃先下产时未到秽露已尽而胎枯燥故子死腹中其候产母舌青黒及胎上冷者子已死也故产处坐卧须顺四时方靣并避五行禁忌若有触犯多招灾祸也治姙娠三五箇月胎死在腹内不出大腹子赤芍药榆白皮当归滑石末瞿麦葵子茯苓粉草子苓右为粗末每服四钱水一琖煎至七分去滓不拘时温服疗死胎腹内不出母已危殆不得已者立效方水银半两桂末一钱右只作一服温酒调下粥饮亦可又方以利斧煅赤置酒中待温饮之其子便下治姙娠胎死腹中候其母面赤舌青者是宜钖粉圆钖粉水银右同研不见水银为度以枣肉和圎如豌豆大煎瞿麦汤吞下十全博救疗胎死腹中以好辰砂一两水煮数沸研令极细酒调二钱服又方以鸡子黄一枚用姜汁一合调鸡子黄令均顿服分㝃后喫芸薹粥良赵和叔传下死胎方桂心末麝香当门子一箇右同研温酒调服须臾如手推下比之用水银等药不损血气何氏方无麝香毎用桂末痛阵密时用温童子小便调下名观音救生散兼治产难及横倒生疗胎死腹中不出母欲絶水银顿吞下儿立出又方用水银如弹子大以枣肉均研和如大豆许水吞下立出救急治子死腹中取夫尿二升煮令沸饮之文仲疗或半生胎不下或子死腹中或半着嵴及在草不产血气上盪心母面无颜色气欲絶方猪脂白蜜淳酒右三味合煎取二升分温两服不能饮随所能服之又疗子死腹中不出以牛屎涂母腹上立出崔氏疗胎死甘草蒲黄筒桂香䜴鸡子右细切以水六升煮取三升顿服胎胞秽悪尽去大良产经数日不出或子死腹中母气欲絶瞿麦通草桂心牛膝榆白皮右㕮咀以水九升煎取三升去滓分温三服一字神散治子死胎不下胞破不生此方累有效救人㡬万数鬼臼不拘多少黄色者去毛碾为末以手指捻之如粉极细为度每服二钱用无灰酒一琖同煎至八分通口服立生如神此药不用罗只碾令极细邓知县传方疗死胎不出朴硝为末每用二钱温童子小便调下知洪州进贤曾通仕定求云昔为丰城尉时有猫孕五子一子已生四子死腹中啼唤欲死试问医者令用此药灌之死子即下猫得再生后有一牛亦如此用此法亦活医云本治人方用以治畜也后因以救人无不验治死胎不下其证指甲青舌青胀闷甚者口中作屎臭先以平胃散一贴作两服每服酒水各一琖同煎至一琖却投朴硝半两研细再煎三五沸倾出候微温服尽其胎即化血水而下缪宅厥息孺人杜氏生产数日不下坐婆魂童救疗皆无効召仆诊之仆曰产前脉不可考但当察色而知之遂掲帐明烛以察之其靣色赤舌色青见此色者知胎已死母却无忧矣或问曰何以知之予荅曰面赤舌青者子死母活明矣供自合至寳丹二粒服之胎即落矣以此见古人处方神速至寳丹产难生死诀第六欲产之妇脉离经沉细而滑也同名夜半觉痛应分诞来日日午定知生身重体热寒又频舌下之脉黒复青反舌上冷子当死腹中须遣母归冥面赤舌青细寻看子死母活定应难唇口俱青沫又出子母俱死緫髙判面青舌青沫出频母死子活定知真不信若能㸔应验寻之贤哲不虚陈新产之脉缓活吉实大弦急死来亲若得沉重小者吉忽若坚牢命不停寸口澁疾不调死沉细附骨不絶生审㸔此候分明记长须念此向心经王子亨云凡产后诸疾最忌脉大妇人大全良方卷十七妇人大全良方卷十八钦定四库全书妇人大全良方卷十八宋陈自明撰产后门产后将䕶法第一论曰凡妇人生产毕且令饮童子小便一琖不得便卧且宜闭目而坐须臾方可扶上床仰卧宜立膝髙倚床头厚铺茵蓐遮围四壁使无孔隙免被贼风兼时时令人以物従心擀至脐下使恶露不滞如此三日可止仍不可令多卧如卧多看承之人宜频唤醒旧説产妇分㝃了三日方可上床若三日上床则必就地睡卧又岂可令产妇近地气乎才生产毕不得问是男是女且先研醋墨三分服之一法云不可服醋墨有伤肺经成欬𠻳之戒诚过虑也然醋墨本破凝结之血然不可用太酽之醋仍不可太多即不至伤肺然所在皆同亦有不喫者更产后三日内令产妇尝闻醋炭气或烧干漆烟若无干漆以破旧漆器烧之以防血逆血迷血运不省之患夏月宜扵房门外烧砖以醋沃之置于房中分㝃之后须㬰且食白粥一味不可令太饱频少与之为妙逐日渐增之煮粥时须是煮得如法不用经宿者又不可令温冷不调恐留滞成疾仍时与童子小便一琖饮之新产后不问腹痛不痛有病无病以童子小便以酒和半琖温服五七服妙一臈之后方可少进醇酒并些小盐味一法才产不得与酒縁酒引血迸入四肢兼产母臓腑方虚不禁酒力热酒入腹必致昏闷七日后少进些酒不可多饮如未出月间欲酒喫或服药者可用凈黒豆一升炒令烟出以无灰酒五升浇淋之仍入好羌活一两同浸尤妙当用此酒下药或时时饮少许可以辟风邪养气血下悪露行乳脉也如产妇素不善饮酒或夏月之间亦不须强饮一臈之后恐喫物无味可烂煮羊肉或雌鸡汁畧用滋味作粥饮之或喫烂煮猪蹄肉不可过多三月之后方可少食温面凡喫物过多恐成积滞若未满月不宜多语喜笑惊恐忧惶哭泣思虑恚怒强起离床行动久坐或作鍼线用力工巧恣食生冷粘硬菓菜肥腻鱼肉之物及不避风寒脱衣洗浴或冷水洗濯当时虽未觉大损满月之后即成蓐劳手脚及腰腿痠重冷痛骨髄间飕飕如冷风吹继有名医亦不能疗大都产妇将息须是满百日方可平复大慎触犯此多致身体强直如角弓反张名曰蓐风遂致不救又不得夜间独处縁去血心虚恐有惊悸切宜谨之所有血衣洗濯不得扵日中晒曝免致邪祟侵伤又不得濯足恐血气攻下又不得刮舌刷齿及就下低头皆成血逆血运此产家谨䕶之常法也满月之后尤忌任意饮食触冐风寒恣意喜怒梳头用力髙声作劳工巧房慾及上髙厠便溺之类如此节养摄至百晬始得血气调和臓腑平复自然安帖设不依此即致产后余疾矣小可虗羸失扵将补便成大患终身悔而不及或有诸疾不论巨细后并有方药医疗不得信庸医妄投药饵经云妇人非止临产须忧产后大须将理慎不得恃身体和平取次为之乃縦心恣意无所不为若有触伤便难整理犯时㣲若秋毫感病重如山岳知命者可不谨之产后调理法第二若产后将息如法四肢安和无诸疾苦亦须先服黒神散四服亦畧备补益圎散之类不可过多又恐因药致疾不可不戒或产妇血盛初经生产觉气闷不安者调七寳散服之若宁帖不须服若三日后觉壮热头痛胸腑气刺者不可便作伤寒伤风治之此是乳脉将行宜服玉露散一二服若因床帐大暖或产妇气盛或素多喜怒觉目眩晕如在舟车精神鬰冐者此是血晕即须服血晕药一二服仍须看承之人照管问当也设或觉粥食不羙虚困即服四顺理中圎一二服若扵两三日间觉腹中时时撮痛者此为儿枕作痛必须服治儿枕药一二服若大便祕或小便澁切不可服通利药以其无津液故也若投通利之药则滑泄不禁不可治也切须戒之若祕甚必欲通利方可服和暖药即通产后通用方论第三千金云凡产后满百日乃可㑹合不尔至死虚羸百病滋长慎之凡妇人患风气脐下虚冷莫不由此早行房故也凡产后七日内悪血未尽不可服汤候脐下块散乃进羊肉汤有痛甚切者不在此例候两三日消息可服泽兰圎比至满月丸药尽为佳不尔虚损不可平复也全极消痩不可救者服五石泽兰圎补之服法必七日外不得早服也凡妇人因暑月产乳取凉太多得风冷腹中积聚百病竟起迄至扵死百方疗不能差桃仁煎主之出蓐后服之妇人縦令无病毎至秋冬须服一二剂以至年内常将服之佳黒神散治妇人产后恶露不尽胞衣不下攻冲心胷痞满或脐腹坚胀撮痛及血晕神昏眼黒口噤产后瘀血诸疾并皆治之熟干地黄蒲黄当归干姜桂心芍药甘草黒豆右为细末每服二钱酒半琖童子小便半琖同煎调服乌金散治产后十八疾方论一曰产后因热病胎死腹中者何但服乌金散二曰产难者何但服乌金散三曰产后胞衣不下者何但服乌金散四曰产后血晕者何但服乌金散五曰产后口干心闷者何但服乌金散六曰产后乍寒乍热者何但服乌金散七曰产后虚肿者何但服乌金散兼朱砂圎八曰乍见鬼神者何但服乌金散九曰产后月内不语者何但服乌金散十曰产后腹内疼痛兼㵼者何但服乌金散兼用止㵼调气药十一曰产后遍身疼痛者何但服乌金散十二曰产后血崩者何但服乌金散十三曰产后血气不通咳𠻳者何但服乌金散十四曰产后乍寒乍热心痛月候不来者何但服乌金散十五曰产后腹胀满呕逆不定者何宜服乌金散次服朱砂圎三二日炒生姜醋汤下七圎十六曰产后口鼻黒气及鼻衂者何论同此证不可治十七曰产后喉中气喘急者何论同十死不治十八曰产后中风者何但服乌金散已上论与郭稽中二十一论问荅同故不详録桃仁煎疗万病妇人产后百病诸气方桃仁右一味擣令极细熟以上等酒一㪷五升研三四遍如作麦粥法以极细为佳纳小长项瓷缾中密塞以面封之纳汤中煮一复时不停火亦勿令火勐使缾口常出在汤上勿令没之熟讫出温酒服一合日再服丈夫亦可服千金增损泽兰圎疗产后百病理血气补虚劳泽兰甘草当归川芎附子干姜白术白芷北细辛北防风人参牛膝栢子仁熟地黄石斛厚朴藳本芜荑麦门冬桂心右二十味为末炼蜜圎如梧桐子大温酒下二十元产后醋墨松烟墨不拘多少用炭火煅通红以米醋淬之再煅再淬如此七度研令极细用绢罗过才产了喫醋墨二钱用童子小便调下四味汤疗产后一切诸疾才分㝃喫一服尤妙当归延胡索血竭没药各等分右为细末每服各抄半钱用童子小便一琖煎至六分通口服玉露散治产后乳脉行身体壮热疼痛头目昏痛大便澁滞悉能治之凉膈压热下乳人参白茯苓甘草苦梗川芎白芷当归芍药右为细末每服二平钱水一琖煎至七分温服如烦热甚大便秘者加大黄二钱半地黄煎治产后诸疾生地黄汁生姜汁藕汁大麻仁右和停以银器内慢火熬成膏温酒调半匙服更以北术煎膏半琖入之尤佳产寳方无麻仁用白蜜治产后虚惫盗汗呕吐理中圎治新产血气俱伤五臓暴虚肢体羸痩乏气多汗才产直至百晬日常服壮气补虚和养臓气蠲除余疾消谷嗜食甘草白术人参干姜右为细末炼蜜为圆如梧桐子大温米饮下三十圎空心服才产了以童子小便打开㸃服七日内日三服产乳方云此乃大理中圆加甘草两倍耳然其功比之四味等分大故不同盖取甘味以缓其中而通行经络之功最胜者也此产妇月内不可阙者出月不须服矣古方中有妇人补益之药如大泽兰圎小白薇圎熟干地黄元大圣散之类其药味稍衆而中下之家村落之地卒何以致且药肆中少有真者不若以四顺理中圆易之较其功比泽兰圎之类主治颇多也黒龙丹治产后一切血疾产难胎衣不下危急恶疾垂死者但灌药得下无不全活神验不可言当归五灵脂川芎良姜熟地黄右细剉以沙合盛赤石脂泯缝纸筋盐泥固济炭火十斤煅令通赤去火候冷取开㸔成黒糟色取出细研却入后药百草霜硫黄乳香花蘂石琥珀右五味并细研与前五味再研如法修制和匀以米醋煮面煳圆如弹子大每服一圎炭火烧令通赤投于生姜自然汁与童子小便入酒漉出晒干研细只用此酒调下茂恂熙宁初従事濮上幙府郡之蓐医胡者为予言数政之前有朱汴水部施黒龙丹凡产后诸病危甚垂死者无不愈郡中及村落人赖以全活者甚衆汴受代归妇人数千号泣遮道送行尚有一二粒未之施也先人自三峯谪官淮阳家嫂马氏蓐中大病医者康従变投丹立愈访之乃得于汴也且言每鬻一粒輙受千钱必其获厚利不欲求之后起守汝海従变饯别一驿临行出此方为献每以救人无不验者卢道原侍郎再帅陉原时姨母姙娠至临潼就蓐后数日有盗夜入其室惊怖成疾衆医不能治乃以忳弟尝遗此药服之遂安家人金华君在秦生文度数日苦头痛未止又心痛痛发两股上下走注疾势甚恶昏躁烦愦目视灯如金色勺饮不下服药甚衆无效忳弟曰黒龙丹可服初以半粒投之即能饮粥而他药入輙吐出不受觉痛稍缓又投半粒又得安眠自中夜服药至五鼓下恶物数升头痛顿减又至食时复下数升涣然醒愈盖败血所致其效如此建中靖国元年五月二十日郭茂恂记仲氏嫂金华君在秦产七日而不食始言头痛头痛而心痛作既而目晴痛如割如是者更作更止相去才瞬息间每头痛甚欲取大石压食久渐定心痛作则以十指抓壁血流掌痛定目复痛又以两手自剜取之如是者十日不已国医二三軰郡官中有善医者亦数人相顾无以为计且言其药犯芎可以愈头痛犯姜黄可以治心痛率皆悠悠不根之言竟不知病本所起张益困顿医益术殚予度疾势危矣非神丹不可愈方治药而张召予夫妇付以诸子与仲氏别惨怛不复言予瞋目戒张曰弟安心养疾亟出召伯氏曰事急矣进此丹可乎仲氏尚遅遅以两旬不食恐不胜任黄昏进半粒疾少间中夜再服药下瞑目寝如平昔平旦一行三升许如蝗虫子三疾减半已刻又行如前则顿愈矣遣荆钗軰视之奄殆无气午后体方凉气方属乃㣲言索饮自此遂平复大抵产者以去败恶为先血滞不快乃至是尔后生夫妇不习此理老媪庸医不能中病所以疾苦之人十死八九大数虽定岂得无夭不遇良医终抱遗恨今以施人俾终天年非祈于报者所兾救疾苦养性命尔崇宁元年五月五日郭忳序当归散疗产后气血俱虚慎无大补恐增客热别致他病常令恶露快利为佳当归芍药川芎黄芩白术右为细末温童子小便或酒调下二钱周颋传授济急方四道颋尝见人传经效诸方自曾修合实有大功遂编于卷末普用传授以济急难治产后血晕血气及滞血不散便成症瘕兼㵼面色黄肿呕吐恶心头痛目眩口吐清水四肢㽔弱五臓虚怯常日睡多喫食减少渐觉羸痩年久变为劳疾如此所患偏宜服胜金圆泽兰叶芍药芜荑仁甘草当归芎䓖干姜桂心石膏桔梗细辛厚朴吴茱茰栢子仁防风乌头白薇枳殻南椒石颔蒲黄石斛茯苓白术白芷人参青木香藁本右拣择上等州土如法修制为末炼蜜圎如弹子大有所患热酒研一圎入口便愈大忌腥腻热面豉汁生葱冷水菓子等若死胎不下胎衣在腹并以炒盐酒研服未效再服治产后诸疾圣散子方与局方大圣泽兰散同但无地黄阿胶桔梗故不録黒散子神效产后一切疾鲤鱼皮芍药蒲黄当归没药桂心好墨卷栢青木香麝香丈夫髪灰铛墨右为细末以新瓷器盛宻封勿令走气毎产后以好酒调下一钱匕如血晕冲心下血不尽脐下搅刺疼痛不可忍块血症疾甚者日加两服不拘时候忌冷物菓子粘食保生元方与局方同却无麻仁有川椒故不复録朱砂元治产后虚中有积结成诸疾黒附子桂心白姜巴豆右为细末入巴豆研停醋煮面煳元如麻子大毎服三圎至五圆冷水下服之取㵼为度姜粉散才产服此荡尽儿枕除百病当归人参木香黄耆川芎甘草茯苓芍药桂心知母大黄草豆䓻白术良姜诃子青皮熟地黄附子右除地黄附子外各等分焙干生姜一斤研取自然汁于椀中停留食久倾去清汁取下面粉脚摊在蒻叶上入焙笼焙干𢷬罗为末才产后用药三钱水一琖姜三片枣一箇煎至七分热服服后产母自然睡着半日以来睡觉再服全除腹痛每日只三服至九日不可服肚中冷也地黄酒治产后百病未产一月先酿产讫可服地黄汁好麴好净秫米右先以地黄汁渍麴令发凖家法酿之至熟封七日取清者服常令酒气相接勿令絶忌蒜生冷鲊滑鸡猪肉一切毒物妇人皆可服之但夏三箇月不可合春秋宜合以地黄汁并滓内米中炊合用之若作一硕十硕凖此一升为率先服当归汤后服此妙地黄元治产后腹痛眼见黒花或发狂如见鬼状或胎衣不下失音不语心胷胀满水谷不化口干烦渇寒热往来口内生疮咽喉肿痛心中忪悸夜不得睡产后中风角弓反张面赤牙关𦂳急或崩中如豚肝脐腹㽲痛烦躁恍惚四肢肿满及受胎不穏唇口指甲青黒生地黄生姜蒲黄当归右于银石器内用慢火取地黄汁炒生姜滓以生姜汁炒地黄滓各令干四味同焙干为细末醋煮面煳圎如弹子大每服一圎食前用当归酒化下神妙琥珀散治产后一切危困之疾琥珀朱砂麝香香墨白殭蚕当归鲤鱼鳞桂心百草霜白附子梁上尘右为细末炒生姜热酒调下二钱产后一切病服之竒效治产后诸疾如产卧毕切须用童子小便调黒神散数服除百病如无小便用白汤亦可或产劳力过度或下血颇多或㣲热恶露来遅马尾大当归右在未产前修制为末如遇产有疾无疾若产了但用童子小便调服令产妇月后并无他证果有神效疗产后虽甚通利唯觉心腹满闷脇胀咳𠻳不能食大便不通眼澁行坐心腹时痛白术当归桑白皮大黄细辛桂心生姜右㕮咀用水二升煎取一升分为三服如人行七八里久再服此汤当得利利又不宜过多所利者为不获已而㣲利之其不然未合令利既初产后觉身皆虚尚借药食补之岂宜取利此縁病热既要不利茍以当涂服汤得通气息安帖利既未止即便须急取三匙醋饭喫即止止后但须适寒温将息后取痊复饭食之节量其所宜如利不减宜依后方服之当归白术甘草细辛桂心人参生姜桑白皮右为末炼蜜圎如梧桐子大空心温酒下三十圆产后血气不通当时不甚觉如在产出血少皆成症结心便疼硬乍寒乍热饮食不进不生肌肉心腹有时刺痛口干粘手足沉重有此状者宜此药当归芍药甘草牛膝鬼箭羽人参牡丹皮虎杖白术大黄干地黄朴硝乌梅肉白薇桂心水蛭蒲黄䖟虫右为末炼蜜圎如梧桐子大空心酒下二十圎日两服外䑓有石脂十分产科序论世传产书甚多千金外䑓㑹王产寳马氏王氏崔氏皆有产书巣安世有卫生寳集子母祕録等备则备矣但仓卒之间未易厯试惟李师圣序郭稽中产科经验寳庆集二十一篇凡十八方用之颇效但其间序论未为至当始用料理简辩于诸方之下以备识之者非敢好辩也胞衣不出方论第四夫有产儿出胞衣不落者世谓之息胞由产初时用力此产儿出而体已疲惫不能更用力产胞经停之间而外冷气乗之则血道澁故胞衣不出须急以方药救治不妨害于儿所柰者胞系连儿脐胞不出即不得以时断脐浴洗冷气伤儿则成病也旧法胞衣不出恐损儿者依法截脐而已产处须顺四时方面并避五行禁忌者若有触犯多令产妇难产虽腹痛者未产也欲腹痛连腰痛甚者即产也所以然者肾系扵腰胞系肾故也诊其脉转急如切䋲无殊者即产也郭稽中论曰胎衣不下者何荅曰母生子讫流血入衣中衣为血所胀是故不得下治之稍缓胀满腹中以次上冲心胸疼痛喘急者但服夺命丹以逐去衣中之血血散胀消胎衣自下而无所患更有牛膝汤等用之甚效録以附之夺命丹附子牡丹皮干漆右为细末以酽醋一升大黄末一两同熬成膏和药圎如梧桐子大温酒吞五七圎不拘时必效方牛膝汤治胎衣不出腹脐坚胀急痛即杀人服此药胞即烂下死胎牛膝瞿麦当归通草滑石葵子右细切以水九升煮取三升分三服若衣不下腹满即杀人推其源皆是胞衣有血奔心是以不出也或坐婆生踈断帯収儿时衣失于系住则帯缩入腹中便不得出宜服此药衣即烂出也广济集验千金崔氏同花蘂石散治产后气欲絶縁败血不尽血迷血晕恶血奔心胎死腹中胎衣不下至死者但心头暖急以童子小便调一钱取下悪物如猪肝终身无血风血气疾膈上有血化为黄水即吐出或小便中出也若先下胎衣则泛泛之药不能逹若先治血闷则寻常之药无此功无如此药有两全之妙也花蘂石上色硫黄右二味相拌令均先用纸和胶泥固瓦礶子一箇内可容药候泥干入药在内密泥封口了焙笼内焙令透热便安在四方砖上用炭一秤笼叠周匝自己午时従下生火令渐渐上彻有坠下火放夹火上直至经宿火冷炭消尽又放经宿罐冷定取出细研以绢罗至细甆合内盛依法用之有一亲戚妇人产后胞衣不下血胀迷闷不记人事告之曰死矣仆曰某收得赵大观文局中真花蘂石散在笥中谩以一贴赠之以童便调灌药下即甦衣与恶物旋即随下乗兴无恙牛膝散治姙娠五六月堕胎胞衣不出牛膝川芎朴硝蒲黄桂心当归右为粗末每服四钱水一盏姜三片生地黄一分煎至六分去滓温温频服若胞衣不出若腹胀则杀人黒豆右入醋一盏煎三五沸去豆分为三服酒煮亦可必效方疗胞衣不出方服蒲黄如枣大集验千金崔氏同又方以生地黄汁一升苦酒三合煖服之救急一方又方以水噀产妇面神验延年方以洗儿水令产母饮半琖其衣便下勿令产妇知又方牛膝葵子右𢷬碎以水一琖半煎至一琖去滓分二服广济疗胞衣不出方右以末灶突中土三指撮以水服之集验千金备急文仲同又方灶下土用好醋调令相合纳脐中续煎生甘草汤三四合服又方以醋汤饮之出又方鸡子一枚苦酒一合和饮之立出一方用萆蔴子名如圣膏延年方疗胞衣不出腹胀则杀人吞鸡子黄三箇仍解发刺喉中令呕即出若困极以水煮蝼蛄一枚二十沸灌入口中汁下即出崔氏同救急方用赤小豆东流顺水吞下产乳疗产后恶血冲心或胞衣不下腹中血块等疾右大黄一两为末以好醋半斤熬成膏以药末搜膏为圎如梧桐子大温醋汤呑五圎良久取下悪物不可多服疗胞衣不下栝楼实一箇右酒与童子小便各半琖煎至七分去滓温服又方红花酒煮浓汁服又方以鹿角镑屑三分为末煮葱白汤调下凡欲产时必先脱常所着衣以笼灶胞衣自下仍易产神验广济方云取夫单衣盖井上立出千金集验救急崔氏小品同治胞衣不下诀妇人百病莫甚于生产产科之难临产莫甚于催生既产莫甚于胞衣不下惟有花蘂石散一件㝡为𦂳要如黒神散琥珀散诸方之类虽皆有验然乡居或逺于药局仓卒之间无法可施今採得胡氏寳庆方一妙法云若产讫胞衣不下停待稍久非特产母疲倦又且血流入胞中为血所胀上冲心胸喘急疼痛必致危笃若有此证宜急断脐帯以少物繋坠使其子血脉不潮入胞中则胞衣自当痿缩而下縦淹延数日亦不害人只要产母心懐安㤗终自下矣屡试有验不可轻信坐婆妄用手法多有因此而亡深可浩叹所以胡氏重引亲见为据产后血晕方论第五论曰产后血晕者由败血流入肝经眼见黒花头目旋晕不能起坐甚致昏闷不省人事谓之血晕细酒调黒神散最佳庸医或作暗风中风治之凡晕血热乗虚逆上蒸心故昏迷不省气闭欲絶是也然其由有三有用心使力过多而晕者有下血多而晕者有下血少而晕者其晕虽同其治特异当详审之下血多而晕者但昏闷烦乱而已当以补血清心药治之下血少而晕者乃恶露不下上抢于心心下满急神昏口噤絶不知人当以破血行血药治之古法有云产妇才分㝃了预烧秤鎚或江中黄石子硬炭烧令通赤置器中急于床前以醋沃之得酸气可除血晕产后一臈不妨时作为妙崔氏云凡晕者皆是虚热血气奔迸腹中空所致欲分㝃者第一须先取酽醋以涂口鼻仍置醋于傍使闻其气兼细细饮之此为上法如觉晕即以醋噀面甦来即饮醋仍少与解之一法烧干漆令烟浓熏产母靣即醒郭稽中论曰产后血晕者何荅曰产后气血暴虚未得安静血随气上迷乱心神故眼前生花极甚者令人闷絶不知人口噤神昏气冷医者不识唿为暗风若作此治之病必难愈但服清魂散即省清魂散方泽兰叶人参荆芥川芎右为末用温酒热汤各半盏调一钱急灌之下咽即开眼气定即醒一方有甘草二钱若去血过多而晕者当服芎䓖汤当归芍药汤广济治产后血晕心闷不识人神言鬼语气急欲絶芍药甘草丹参生地黄汁生姜汁白蜜右水二升先煎前三味取八分下地黄生姜汁蜜分为两服又方荷叶真蒲黄甘草生地黄汁白蜜右切细以水三升煮取一升去滓入蒲黄蜜地黄汁暖服立愈疗产后血晕心闷蒲黄紫葛芍药红花右㕮咀以水二升煎至七合入生地黄汁二合更煎三五沸每服三合产后血晕心闷乱恍惚如见鬼生益母草汁生地黄汁童子小便鸡子清右煎三四沸后入鸡子清搅停作一服产后血晕狂语不识人狂乱童子小便生地黄汁赤马通红雪右以上二味浸赤马通绞去滓下红雪温为两服独行散治产后血晕昏迷不省冲心闷絶五灵脂右为末温酒调下二钱口噤者抝开口灌之入喉即愈一方加荆芥等分为末童便调下又方治产后血晕右神曲为末热水调二钱疗产后血晕狂言烦渇不止生香附子右为末每服二钱水一琖姜三片枣一箇煎至七分温服治产后血晕危困国医以此方献禁中用之大效厚获赏赉时庚寅嵗也生地黄汁当归赤芍药右水煎三五沸温服如觉烦热去当归入童子小便半琖妙张氏方治产后血晕全不省人事极危殆者用韮菜切入在一有嘴甆瓶内煎热醋沃之便宻缚瓶口以瓶嘴向产妇鼻孔令醋气透入须先扶病人起恶血冲心故有此证韮能去心之滞血加以醋气运逹之用无不效近效方疗血晕絶不识人烦闷言语错乱恶血不尽腹中绞痛胎死腹中红蓝花酒红花右为末分二服每服酒二盏童子小便二盏煮取盏半候冷分为二服留滓再煎一方无童便崔氏疗产乳晕絶方以洗儿水饮三合良或以恶血服少许良又方半夏右为末圎如大豆内鼻中即省亦疗五絶指迷文仲同又方生赤豆子𢷬为末取东流水和服方寸匕不瘥再服救急同夺命散治产后血晕血入心经语言颠倒健忘失志及产后百病没药血竭右细研为末才产下便用童子小便与细酒各半琖煎一二沸调下二钱良久再服其悪血自循下行更不冲上免生百疾专治妇人方只用白汤调五羊洪运使子舎孺人产后语言颠倒谵语不已如有神灵服诸药无效召予诊之六脉和平仆以此药两服而愈产后颠狂方论第六疗产后因惊败血冲心昏闷发狂如有鬼祟冝用局方大圣泽兰散加好辰砂研令极细毎服加一字许煎酸枣仁汤调下一服可安何氏方疗产后因败血及邪气入心如见祟物颠狂方用大辰砂一二钱重研令极细用饮儿乳汁三四茶脚许调仍掘紫顶活地龙一条入药候地龙衮三衮取出地龙不用不令帯药出但欲得地龙身上涎耳却入无灰酒与前乳汁相合七八分琖重汤温遇疾作分三二服余家荆布方产一日忽见鬼物言语颠倒遂取自合苏合香圎一钱重以童子小便调服即醒神思如故产后狂言谵语如有神灵方论第七夫产后言语颠倒或狂言谵语如见鬼神者其原不一须子细辩证用药治疗产后惊风言语乱道如见鬼神精神不定者研好朱砂酒调下龙虎丹三圎作一服兼琥珀地黄圎服之一则因产后心虚败血停积上干于心而狂言独语者当在第十九卷第一论求之二则产后臓虚心中惊悸志意不安言语错乱不自觉知神思不安者当在十九卷第二论求之三则宿有风毒因产心虚气弱腰背强直或歌哭嗔笑言语乱道当作风痉治疗当在十九卷第三论求之四则产后心虚中风心神恍惚言语错乱当在十九卷第四论求之五则产后多因败血迷乱心经而颠狂言语错乱无常或晕闷者当于本卷第五六论求之六则因产后感冐风寒恶露斩然不行憎寒发热如疟昼日明了暮则谵语如见鬼状当作热入血室治之宜琥珀地黄圎及四物汤只用生干地黄加北柴胡等分煎服如不退者以小柴胡汤加生干地黄如黄芩分两煎服愈虽然已上诸证大抵胎前产后之疾自有专门一定之法毫髪不同如产后首当逐败生新然后子细详辩疾证不可妄立名色自立新意妄自加减方药大宜对证依古法施治未有不安者也琥珀地黄圎四物汤小柴胡汤治产后败血冲心发热狂言奔走脉虚大者干荷叶生地黄牡丹皮右三味浓煎汤调生蒲黄二钱匕一服即定产后不语方论第八论曰产后不语者何荅曰人心有七孔三毛产后虚弱多致停积败血闭于心窍神志不能明了又心气通于舌心气闭塞则舌亦强矣故令不语如此但服七珍散人参石菖蒲生干地黄川芎细辛防风辰砂右为细末每服一钱薄荷汤调下不拘时胡氏孤凤散治产后闭目不语白矾右每服一钱以熟水调下妇人大全良方卷十八妇人大全良方卷十九钦定四库全书妇人大全良方卷十九宋陈自明撰产后乍见鬼神方论第一论曰产后乍见鬼神者何答曰心主身之血脉因产伤耗血脉心气虚则败血停积上干于心心不受触遂致心中烦躁卧起不安乍见鬼神言语颠错医人不识唿为风邪如此治之必不得愈但服调经散每服加龙脑一捻得睡即安调经散方没药琥珀桂心芍药当归麝香细辛右为末每服半钱生姜汁温酒各少许调服栢子仁散治产后狂言乱语皆由内虚败血挟邪气攻心栢子仁远志人参桑寄生防风琥珀当归生地黄甘草右为粗末先用白羊心一箇切片以水一大琖半先煑至九分去羊心入药末五钱煎至六分去滓无时服茯神散治产后血邪心神恍惚言语失度睡卧不安茯神人参龙齿琥珀赤芍药黄耆牛膝生地黄桂心右为末每服三钱水一琖煎至七分不拘时去滓温服产后脏虚心神惊悸方论第二夫产后脏虚心神惊悸者由体虚心气不足心之经为风邪所乘也或恐惧忧迫令心气受于风邪风邪搏于心则惊不自安若惊不已则悸动不安其状目睛不转而不能唿诊其脉动而弱者惊悸也动则为惊弱则为悸矣产乳七宝散疗初产后服之调和血气补虚安神压惊悸辰砂桂心当归川芎人参白茯苓羚羊角干姜右爲末每服一钱用羌活豆淋酒调下如不饮酒用清米饮调下如觉心烦热闷以麦门冬去心煎水调下若心下烦闷而痛用童子小便调下若觉心胷烦热即减姜桂冷即加之腹痛加当归心闷加羚羊角心虚气怯加桂心不下食或恶心加人参虚颤加茯苓以意斟酌日二夜一服治产后脏虚心中惊悸志意不安言语错乱不自觉知茯神远志人参麦门冬甘草生地黄当归龙齿桂心白芍药羚羊角右为粗末每服三钱水一琖姜三片枣一箇煎至六分去滓温服无时候治产后心虚惊悸神思不安龙齿黄耆白薇生地黄人参茯神逺志羌活甘草桂心防风右爲粗末每服三钱水一琖姜三片枣一箇煎至六分去滓无时服治产后脏腑虚心怔惊悸言语错乱麦门冬人参牛黄白薇茯神独活逺志生地黄朱砂防风天竺黄甘草龙齿龙脑麝香右爲末用薄荷酒调下二钱疗血虚多惊及产后败血诸疾辰砂琥珀没药当归右爲细末每服二钱空心日午临卧白汤调服产后惊风乱道言语如见鬼状精神不定者研好朱砂酒调下局方龙虎丹叄圆作壹服兼琥珀地黄圆服之琥珀地黄圆方南番琥珀延胡索当归蒲黄生地黄生姜右爲末炼蜜圆如弹子大食前当归汤化一圆服产后心惊中风方论第三论曰产后心闷气絶眼张口噤遍身强直腰背反偃状如癎疾心忪惊悸言语错乱皆是宿有风毒因产心气虚弱发成风痉疗产后心气虚损卒惊狂语或歌哭嗔笑性气不定上等银桂心甘草细辛人参生姜逺志茯神生地黄龙骨枣子右㕮咀以水八升煑银至一升半入药煎至一升分作三服温进疗产后多虚羸弱若大汗利皆至于死此重虚故也若患中风语谬昏闷不知人者人参茯苓羗活桂心大枣逺志竹沥右用水六升煑取三升下竹沥更煎取二升温分三服疗产后心惊中风防风当归茯苓防己麻黄秦芁人参川芎独活白鲜皮甘草白薇石膏竹沥右水七升先煑麻黄掠去沫下诸药入竹沥煎取二升半去滓温分三服忌菘菜猪肉生冷茯苓散疗产后狂语志意不定精神昏乱心气虚风邪所致茯苓生地黄远志白薇龙齿防风人参独活右以银一大斤水一㪷五升煎取七升下诸药煎取三升温分三服忌如前一方治产后风邪所干心神恍惚志意不定加荆芥八分甘草五分疗产后心虚忪悸不定乱语错误精神恍惚不主当由心虚所致人参甘草芍药当归生姜逺志茯苓桂心麦门冬大枣右爲散以水八升煑取三升去滓温分三服产后中风恍惚方论第四夫产后中风恍惚者由心主血血气通于荣卫脏腑遍循经络产则血气俱伤腑脏皆虚心不能统于诸脏荣衞不足即爲风邪所乘则令心神恍惚不定也千金疗产后暴苦心悸不定言语错乱恍惚皆因心虚所致茯苓芍药甘草桂心当归生姜麦门冬大枣右爲散水三升煎取一升去滓分作两服食后经効疗产后心虚忪悸志意不定烦躁恍惚茯神当归黄芩麦门冬甘草人参芍药酸枣仁白鲜皮大枣右爲粗末水二升煑取七合去滓温服疗产后中风恍惚语澁四肢不利天麻圆天麻朱砂防风羌活殭蚕干蝎白附子五灵脂雄雀粪牛黄右爲末糯米软饭爲员如梧桐子大以薄荷酒研十五圆服之产后所下过多虚极生风方论第五论曰产后所下过多虚极生风者何答曰妇人以荣血爲主因产血下太多气无所主唇青肉冷汗出目眩神昏命在须㬰此但虚极生风也如此则急服济危上丹若以风药治之则误矣济危上丹方乳香五灵脂硫黄𤣥精石阿胶卷栢桑寄生陈皮右将上四味同研停于银石器内微火炒勿焦了再研极细复入余药爲末用生地黄汁和员如梧桐子大每服二十员食前温酒或当归酒送下产后虚汗不止方论第六夫虚汗不止者由隂气虚而阳气加之里虚表实阳气独发于外故汗出也血爲隂产则伤血是爲隂气虚也气为阳其气实者阳加于隂故令汗出而隂气虚弱不复者则汗出不止也凡产后血气皆虚故多汗也因之遇风则变为痉纵不成痉则虚乏短气身体柴瘦唇口干燥久则经水断絶由津液竭故也麻黄根散治产后虚汗不止当归黄耆麻黄根牡蛎人参粉草右㕮咀每服四钱水一琖煎至七分去滓温服又方当归黄耆麻黄根右㕮咀每服三钱水一琖煎至七分去滓温服千金疗产后风虚汗出不止小便难四肢微急难以屈伸甘草附子桂心芍药右㕮咀每服三钱水一琖生姜四片枣一枚煎至七分去滓空心温服忌猪肉冷水生葱等物经効疗产后汗出不止黄耆白术牡蛎茯苓防风麦门冬生地黄大枣右㕮咀水二升煎取七合去滓空心分温两服又疗产后血气暴虚汗出淡竹叶煎汤三合微温服之须臾再服又方马齿苋研取汁三大合右煑一沸投蜜一匙令停顿服止汗散治产后盗汗不止应多汗者皆可服牡蛎小麦麸右等分研细煑生猪肉汁调下二钱无时候人参汤治产后诸虚不足发热盗汗人参当归右为末以猪腰子一只去脂膜切小片子以水三升糯米半合葱白两条煑米熟取清汁一琖入药二钱煎至八分温服不拘时候产后冐闷汗出不识人方论第七凡产后忽冐闷汗出不识人者暴虚故也破鸡子三枚吞之便醒若未醒可与童子小便一升甚验丈夫小便亦得切不得用病人者又若久不识人或时复发者此为有风因产血气暴虚风行脉中故也若产后去血多者又增此疾与鸡子不醒者可急作竹沥汁一服五合须㬰不定再与五合频与三五服瘥产后汗出多而变痓方论第八论曰产后汗出多而变痓者何答曰产后血虚肉理不密故多汗因遇风邪抟之则变痓痓者口噤不开背强而直如发癎状摇头马鸣身反折须㬰拾发气息如絶宜速斡口灌小续命汤稍缓即汗出如雨手拭不及者不可治也小续命汤治中风及刚柔二痓及脚气痺弱不能转侧兼治小儿惊风麻黄桂心甘草防风芍药白术人参川芎附子防己黄芩右㕮咀每服五钱水一琖半煎至一琖去滓取八分清汁入生姜汁再煎一二沸温服日三服夜二服若柔痓自汗者去麻黄夏间及病有热者去附子减桂一半冬及初春去黄芩虽然陈无择评曰产后汗出多变痓亦令服续命汤此又难信既汗多如何更服麻黄官桂防己黄芩軰不若大豆紫汤为佳太医局方大圣散亦良药也愚观朱奉议云凡刚柔二痓小续命汤并可加减与之若柔痓自汗者有去麻黄加葛根之説朱奉议必有所据虽大豆紫汤大圣散良亦不可偏见曲説有妨古人之意大豆紫汤治中风头眩恶风自汗吐冷水及产后百病或中风痱痉背强口噤直视烦热脉紧大者不治小品方主产后中风困笃背强口噤或但烦躁或头身皆重或身重痒剧呕吐直视者川独活大豆半升酒三升右先以酒浸独活煎一二沸别炒大豆极焦烟出急投酒中蜜封候冷去豆每服一二合许得少汗则愈日拾服此药能去风消血结如姙娠折伤胎死腹中服此得差凡产后口噤腰背强直角弓反张皆名曰痉又名曰痓古人察有汗无汗以分刚柔隂阳而治今产寳诸书有中风口噤一门又有角弓反张一门其实一也如增寒发热有类伤寒皆不论及岂可只以一二药治之愚今取百问中方论已详备前篇庶几览者如指诸掌中风口噤角弓反张方论附凡产后中风口噤是其血气虚而风入于颔颊夹口之筋也手三阳之筋结入于颔产则劳损腑脏伤于筋脉风若乘之其三阳之筋脉则偏抟之筋得风冷则急故令口噤也若角弓反张者是体虚受风风入于诸阳之经也人隂阳经络周环于身风邪乘虚入于诸阳之经则腰背反折挛急如角弓之状也愈风散疗产后中风口噤牙关紧急手足瘈瘲如角弓状亦治血晕四肢强直不省人事或筑心眼倒吐泻欲死百问经验产寳陈氏本事同荆芥右每服三钱豆淋酒调下用童子小便亦可其效如神口噤者灌齿龂噤者吹鼻中皆效一方用古老钱煎汤调服名一捻金散一方云用举卿古拜二味盖切脚隠语以祕方也此药委有竒効神圣之功大抵产室但无风为佳不可衣被帐褥太暖暖即汗出则腠理开易于中风便昏冐交加散又名交解散専治妇人方治产后中风不省人事口吐涎手足瘈瘲当归荆芥穗右为细末每服二钱水一琖酒少许煎至七分灌之如牙关紧急用匙斡微微灌下但下咽即有生理不问多少便服不可以药味寻常忽之屡用救人有効小品疗产后中风虚人不可服他药者一物独活汤主之及一物白鲜汤主之亦可与独活合煑之川独活右水三升煑取一升分服奈酒者亦可酒水煑一方用白鲜皮亦依此法产后中风痉口噤靣青手足急强者以竹沥二升分为五服温温频服大効治产后中风口噤四肢顽痺不仁身体如角弓反张羌活酒羌活防风黒豆右细剉以好酒一㪷于瓶中搅动密封经半日许又于锅中重汤煑瓶至半日候瓶冷取出每服暖一中琖饮之日可三四服度之当汗出即差治产后中风身如角弓反张口噤不语方川乌右取黒豆半升同炒半黒以酒三升㵼于铛内急搅以绢泸取酒微温服一小琖取汗若口不开者抝开口灌之未効加乌鸡粪一合炒内酒中服之以瘥为度寳方疗产后腹中坚硬两脇膈胀手足冷心中烦热欲饮水干呕关节劳痓中风之疾羚羊角防风羗活苦梗败酱桂心柴胡大黄右水二升煎取八合空心两服服了吐即良久更服了喫地黄酒用地黄切一升炒令黒甆瓶中下热酒三升密封口煑令减半任意服之千金鸡屎醴疗产后中风及男子诸风并产后百疾神効方又治产后中风口噤拘急困笃腰背强直时时反折乌鸡屎大豆右先炒豆令声絶次炒鸡屎令黄以酒一升先淋鸡屎取汁淋大豆每服一升重者凡四五服之极妙深师疗产后中风口噤不任大小独活干葛甘草生姜右㕮咀以水二升煑取一大升分为两服张文仲疗产后中风风痉遍身冷直口噤不识人方白术右以酒三升煑取一升顿服効经效疗产后中风腰背强直时时反张名曰风痉防风葛根川芎地黄麻黄甘草桂心川独活防己杏仁右细切以水八升煑麻黄去沫后下诸药煎取三升分温三服治产后中风口噤溃闷不能言身体强直羌活防风秦芁桂心粉草葛根生姜附子杏仁麻黄右㕮咀水九升煑麻黄去沫后下诸药煑取二升分为三服产后中风方论第九论曰产后中风由产伤动血气劳损脏腑未平复起早劳动气虚而风邪气乘虚伤之故中风风邪冷气客于皮肤经络但疼痺羸乏不任少气若筋脉挟寒则挛急㖞僻挟温则缓弱若入诸脏恍惚惊悸随其所伤脏腑经络而生病焉郭稽中产后中风方论论曰产后中风者何答曰产后五七日内强力下床或一月之内伤于房室或怀忧怒扰盪冲和或因着艾伤动脏腑得病之初眼澁口噤肌肉瞤搐渐至腰嵴筋急强直者不可治此乃人作非偶尔中风所得也陈无择评曰问产后中风风是外邪血虚则或有中之者直答以人作不可治问答不相顾解如何开示后人立论之难有如此者若是中风当以脉辨㸔在何脏依经调之强力下床月内房室忧怒着炙非中风类蓐劳性气火邪治各有法非产后病不暇繁引学者识之经効疗产后风虚头目痛语言时僻防风干葛茯苓麦门冬芍药黄芩犀角甘草右㕮咀以水二升煎取七合分为两服疗产后中风心忪悸志意不定恍惚语言错乱方人参羚羊角麦门冬茯神黄芩白鲜皮甘草石膏淡竹沥右㕮咀水二大升煎至七合下竹沥分三服疗产后中风身背拘急如束并渇川芎羌活羚羊角酸枣仁芍药桑白皮防风右㕮咀水四升煎取二升分温三服疗产后中风四肢拘束筋节掣痛不得转侧如角弓反张麻黄生姜桂心白术防风芍药川芎竹沥右细剉以水三升先煑麻黄掠去沫下诸药煎取七合下竹沥再煎三沸分三服取微汗为度治产后纳凉太过中风者或成喘急唇青鼻黒以局方小续命汤连进三服即愈疗产后中风烦渇红花子右以水一升煎取七合每一匙头徐徐呷治产后中风半身手足不遂言语謇澁恍惚多忘精神不定川独活当归芍药防风川芎𤣥参桂心右细剉以水八升煑取二升半分为三服觉効又更作一剂渐瘥须适寒温将息如不差即以此方作元每服二十元有热加干葛五两有冷加白术五两有气加生姜六分手足不稳加牛膝五分萆薢三两黄耆四两腹痛加当归芍药各三分不食加人参二分𤣥参四分产后中风筋脉四肢挛急方论第十夫产后中风筋脉挛急者是气血不足脏腑俱虚日月未满而起早劳役动伤腑脏虚损未复为风邪冷气初客于皮肤经络则令人顽痺不仁羸乏少气风气入于筋脉挟寒则挛急也治产后中风四肢筋脉挛急疼痛背项强直防风赤芍药桂心羚羊角川芎羌活当归酸枣仁牛蒡子右㕮咀每服四钱水一琖煎至六分去滓温服疗产后中风睡卧不安筋脉四肢挛急或强直独活散独活天麻防风桂心当归荆芥川芎蔓荆子麻黄附子羚羊角赤芍药右㕮咀每服四钱水酒各半琖煎至六分去滓温服疗产后中风四肢筋脉挛急疼痛羌活天麻酸枣仁川牛膝防风当归薏苡仁栢子仁鹿角胶蔓荆子桂心羚羊角附子川芎麝香右为细末无时以豆淋酒调二钱服治产后中风四肢筋挛急疼痛心神烦闷背项强直羌活防风附子羚羊角麻黄地黄桂心酸枣仁黄耆当归川牛膝川芎萆薢右为细末炼蜜元如梧桐子大每服三十丸温酒吞下产后热闷气上转为脚气方论第十一论曰产后热闷气上转为脚气者何答曰产卧血虚生热复因春夏取凉过多地之蒸湿因足履之所以着为脚气其状热闷掣瘲惊悸心烦呕吐气上皆其候也可服小续命汤两三剂必愈若医者误以逐败血药攻之则血去而疾益增矣陈无择评曰脚气固是常病未闻产后能转为者往往读千金见产妇多有此疾之语便出是证文辞害意槩可见矣设是热闷气上如何便服续命汤此药本主少阳经中风非均治诸经脚气要须依脚气方论隂阳经络调之此渉专门未易轻论既非产后要病更不繁引陈无择虽有此评然小续命汤加减与之用无不效故百问云寒中三阳所患必冷小续命汤主之暑中三隂所患必热小续命汤大烦躁者紫雪最良如无紫雪用真薄荷煎冷水嚼下妇人大全良方卷十九妇人大全良方卷二十钦定四库全书妇人大全良方卷二十宋陈自明撰产后遍身疼痛方论第一论曰产后遍身疼痛者何答曰产后百节开张血脉流散遇气弱则经络肉分之间血多流滞累日不散则骨节不利筋脉急引故腰背不得转侧手足不能动摇身热头痛也若医以为伤寒治之则汗出而筋脉动惕手足厥冷变生他病但服趂痛散除之趂痛散方牛膝甘草薤白当归桂心白术黄耆独活生姜右㕮咀每服半两水三盏煎至盏半去滓食前服陈无择评曰趂痛散不特治产后气弱血滞兼能治太阳经感风头疼腰背痛自汗发热若其感寒伤食忧恐惊怒皆致身疼发热头痛况有蓐劳诸证尤甚趂痛散皆不能疗不若五积散入醋煎用却不妨五积散产后腰痛方论第二论曰肾主腰脚产后腰痛者为女人肾位繋于胞产则劳伤肾气损动胞络虚未平复而风冷客之冷气乘腰故令腰痛也若寒冷邪气连滞背嵴则痛久未已后忽有娠必致损动盖胞络属肾肾主腰故也疗产后风冷腰痛不可转独活川芎芍药桂心续断生姜桑寄生当归防风右㕮咀以水三升煑取一升去滓空心分二服广济疗产后虚冷血气流入腰腿痛不可转败酱当归川芎芍药桂心右㕮咀水二升煑取八合空心分温二服并忌葱救急疗妇人产后余血不尽血流入腰脚疼痛胷满气急两脇痛方生姜淡竹叶右二味以水二升煑取一升去滓分温二服千金疗产后中风腰背强痛中风烦热苦渇头身皆重此因风冷所致及伤寒大豆酒方大豆以酒一升投之密盖令温去豆服一升日夜数服卧取微汗避风广济疗产后三日患腰疼腹中余血未尽并手脚疼不下食生地黄汤方生地黄汁芍药甘草丹参蜜生姜汁右切以水三升煑取一升去滓内地黄汁蜜姜汁微火煎一二沸一服三合日二夜三利一两行中间进食与药更进服陈氏如神汤亦効右生料五积散加桃仁煎亦妙此药逐败血去风湿产后恶露方行忽然渐少断絶不来腰中重痛下注两股痛如锥刀刺痛入骨中此由血滞于经络不即通之有大痛处必作痈疽宜桃仁汤恐作痈者预服五香连翘汤桃仁汤方桃仁苏木生地黄䖟虫水蛭右为粗末每服三钱水一盏煎至六分去滓温服无时候恶露下即住服五香连翘汤方木香沉香丁香乳香麝香升麻独活桑寄生连翘木通右为粗散每服五钱水二盏煎至一盏入竹沥少许搅停去滓温服产后恶露不絶方论第三夫产后恶露不絶者由产后伤于经血虚损不足或分解之时恶血不尽在于腹中而脏腑挟于宿冷致气血不调故令恶露淋沥不絶也广济疗妇人产后恶血不絶崩血不可禁腹中绞痛气息急疗蓐中三十六疾乱髪阿胶代赭干姜马蹄干地黄牛角䚡右为细末炼蜜圆如梧桐子大空心米饮下三四十圆日两服文仲葛氏疗恶露不絶方右以锯截桑木取屑五指撮酒服日三差疗产后泄血不止无禁度及治腹痛胷鬲闷干黄末酒服方寸匕日三四服疗产后血不止虚羸迨死亦治血气蒲黄水二升煎取八合顿服独圣汤疗产后亡血过多心腹彻痛然后血下久而不止亦治赤白带下年深诸药不能疗者良验此京师祝景助教方贯衆右用好醋蘸湿慢火炙令香熟候冷为细末用米饮调下二钱空心食前服疗产后七八日恶露不止败酱当归芍药续断川芎竹茹生地黄右细剉以水二升煑取八合空心顿服治产后虚羸脐腹冷痛淋露不止或恶物不下方当归白芍药甘草干姜桂心熟地黄蒲黄黒豆右为细末温酒调下二钱食前服米饮亦可似黒神散牡蛎散治产后恶露淋沥不絶心闷短气四肢乏弱不思饮食头目昏重五心烦热靣黄体瘦牡蛎川芎熟地黄白茯苓龙骨续断当归艾叶人参五味子地榆甘草右为末每服二钱水一中琖生姜三片枣一枚煎至六分去滓食前服产后恶露不下方论第四夫恶露不下者由产后脏腑劳伤气血虚损或胞络挟于宿冷或产后当风取凉风冷乘虚而抟于血血则壅滞不宣积蓄在内故令恶露不下也疗产后三四日恶露不下呕逆壮热芍药知母生姜当归蒲黄红花荷叶中心蒂生地黄汁右细切以水二升煎至七合去滓下蒲黄煎四沸分温空心三服治产后恶血冲心胎衣不下腹中血块等备急丹右以锦纹大黄一两杵为细末用酽醋半升同熬成膏元如梧桐子大患者用醋七分盏化五元至七元服之须臾血下即愈亦治坠马内损恶血不出神効此药难用大叚虚弱不可服仍调药醋不宜太酸便损肺脏全在医者斟酌荷叶散疗产后恶露不下腹中疼痛心神烦闷干荷叶鬼箭羽桃仁刘寄奴蒲黄右为粗末每服三大钱以童子小便一大盏姜钱三片生地黄一分搥碎同煎至六分去滓无时热服广济疗产后恶露不多下方川牛膝大黄牡丹皮当归芍药蒲黄桂心右为末以生地黄汁调酒服方寸匕日二服血下愈生料五积散局方治产后恶露不快腹中疼痛或腹有块及发寒热并加醋少许煎通口服亦能疗血崩产后恶露方行而忽然断絶骤作寒热脐腹百脉皆痛如以锥刺非常此由冷热不调或思虑动作气所拥遏血畜经络宜没药圆当归桂心芍药桃仁没药䖟䖝水蛭右为末醋煳元如豌豆大醋汤下三元产后余血上抢心痛方论第五论曰夫产后血上抢心由产后气虚挟宿冷冷抟于血则凝结不消气逆上者则血随上冲击而心痛也凡产后余血不尽得冷则留结与气相抟则痛困重遇寒结血尤甚则变成血瘕亦令月水否澁不通也论曰产后心痛者何答曰心者血之主人有伏宿寒因产大虚寒抟于血血凝不得消散其气遂上冲撃于心之络脉故心痛但以大岩蜜汤治之寒去则血脉温而经络通心痛自止若误以为所伤治之则虚极寒益甚矣心络寒甚传心之正经则变为真心痛朝发夕死夕发朝死药不可轻用如此大岩蜜汤方生干地黄当归独活呉茱茰芍药干姜甘草桂心小草细辛右为散每服半两水三琖煎至一琖去滓稍热服评曰产后心痛虽非产蓐常疾庸或有九痛未必便是血痛设是岩蜜汤岂可用熟地黄熟地黄泥血安能去痛此方本出千金用生干地黄耳茱茰一升合凖五两干姜三两细辛治陈寒在下焦方本一两却减半两制竒制偶量病浅深自有品数不可妄意加减然以岩蜜汤治血痛不若失笑散用之有効失笑散治心腹痛欲死百药不効服此顿愈与第八论紫金元大同小异五灵脂蒲黄右为末先用酽醋调二钱熬膏入水一盏煎至七分食前热服是验经心録蜀椒汤疗产后心痛此大寒所为方蜀椒芍药半夏当归桂心人参甘草茯苓生姜汁蜜右切以水九升煑椒令沸下诸药煑取二升半去滓下姜汁蜜等更煎取三升一服五合至六合产后恶露不尽腹痛方论第六论曰产后恶露不尽腹痛者何答曰产后恶血虽常通行或因外感五邪内伤七气致令斩然而止余血停积壅滞不行所下不尽故令腹痛产寳云皆因姙娠当风取凉则胞络有冷至于产时其血必少或新产时而取风凉皆令风冷抟于血血则壅滞不得宣通蓄积在内有时恶露不尽故令腹痛温隐居泽兰汤疗产后恶露不尽腹痛往来兼胷满少气泽兰生干地黄当归芍药生姜甘草大枣右细切以水九升煑取三升分为三服欲死涂身得瘥救急疗恶露不尽腹胀痛取乱髪如鸡子大灰汁洗尽净烧为末酒调服二钱又疗产后血不尽血痛闷方取荷叶烧作灰暖水和服煑取汁亦良又方以铁秤锤一枚烧赤投酒五升中用此酒煑当归三两取二升去滓分温再服千金同一方无当归疗产后下血不尽腹内坚痛不可忍当归芍药桂心桃仁右细切以水六升煑取二升分温二服如未差加大黄三两疗产后血结下不尽腹中绞痛不止大黄生干地黄当归川芎芍药桂心甘草黄芩桃仁右细切以水七升煑取二升半下大黄更煎三沸分温三服疗产后血下不尽腹中痛无计青木香当归牛膝川芎黄耆芍药大黄芒硝右细切以水七升煑取二升入大黄更煎三沸分三服疗产后恶露不尽结聚小腹疼痛当归香附子琥珀没药青皮赤芍药木香桂心右为细末以豆淋酒调下二钱产寳疗产后余血作疼痛兼块者桂心姜黄右为细末酒服方寸匕血下尽妙地黄散治产后恶物不尽腹内㽲痛产后常服甚妙生干地黄当归生姜右为细末炒姜酒调一大钱服卷荷散治产后血上冲心血刺血晕血气腹痛恶露不快初出卷荷红花当归蒲黄牡丹皮右为细末每服二平钱空心温酒调下一臈内只使童子小便调如才产后便服此药即诸疾不生芸台散疗产后恶露不下血结不散冲心刺痛将来才冐寒踏冷其血必往来心腹间刺痛有不可忍谓之血母块但产后心腹诸疾并宜服之芸台子当归桂心赤芍药右为细末温酒调服二平钱赶下恶物产后三日不可无此产后儿枕心腹刺痛方论第七夫儿枕者由母胎中宿有血块因产时其血破散与儿俱下则无患也若产妇脏腑风冷使血凝滞在于小腹不能流通则令结聚疼痛名曰儿枕也产寳论产后心腹痛者由产后气血俱虚遇风寒乗之与血气相抟随气上冲于心或下攻于腹故令心腹痛若久痛不止则变成疝瘕也延胡索散治产后儿枕腹痛得効延胡索当归真琥珀蒲黄赤芍药桂心红蓝花右为细末以童子小便合细酒温温调三钱食前服治产后儿枕亦治赤白痢丁香罂粟殻香白芷百草霜右为细末毎服二钱童子小便调下如痢疾米饮调下产后儿枕痛不可忍五灵脂慢火熬为细末毎服二钱温酒调下天僊藤散治产后腹痛不止及一切血气腹痛天僊藤为细末毎服二钱产后腹痛用炒生姜小便和细酒调下常患血气用温酒调服効产后腹中有块上下时动痛发不可忍此由姙娠聚血产后气羸恶露未尽新血与故血相抟而痛俗谓之儿枕乃血瘕也宜蒲黄散真蒲黄研饮调服二钱如燥渴者新水调黒神散疗产后血块痛经脉行后腹疼并经脉不调熟地黄陈生姜右拌同炒干为末毎服二钱产前乌梅汤调下常服酒调经脉不通乌梅荆芥酒调下疗新产后腹痛恶血不尽行黒神散疗新产后七八日腹痛两脇痛当归刘寄奴苦梗延胡索桂心陈皮茯苓芍药右㕮咀以水二升煑取八合调延胡索末空心服疗先患冷气因产后发腹痛芎䓖桂心当归吴茱茰茯苓芍药甘草桃仁右㕮咀水七升煑取二升去滓分三服桃仁芍药汤千金疗产后腹痛桃仁芍药当归川芎干漆桂心甘草右细切以水八升煑取二升半去滓分三服广济疗腹中绞痛不可忍当归白芍药川芎干姜右等分为末毎服二钱温酒调下一方加延胡索妙必効方疗产后腹痛方羌活以酒二升煑取一升分服千金治产后余疾腹中绞痛不下食瘦乏方当归黄耆芍药干地黄白术桂心甘草枣右㕮咀水二升煑取八合去滓空心作两大服忌生葱千金茱茰酒治心腹内外痛呉茱茰酒三升煑取一升空心分二服圣惠疗同前生地黄汁藕汁童子小便右同煎三二沸分温三服姜黄散治产后腹疼没药川姜黄右以水童子小便各一盏入药煎至一盏半分作三服通口服约行五七里再进一服即止不过三服便安疗血气痛欲死槐鸡半两为末酒浓煎顿服立愈独圣散疗产后腹痛当归为末每服二钱水一盏煎至七分温服又局方当归散亦治产后腹痛不録外台疗新产后腹中如弦常坚绞痛无聊方白蜜当归右当归为末入蜜中煎融二沸适寒温顿服产后小腹疼痛方论第八夫产后小腹痛者此由产时恶露下少胞络之间有余血与气相击抟令小腹痛也因重遇于冷则血结变成血瘕亦令月水不利也延胡索散治产后脐下痛延胡索桂心当归右为细末热酒调下二钱香桂散治产后脐下疼痛不止川芎当归桂心右为细末分为三服每服酒一盏煎三五沸更入小便少许煎至七分温服甚者不过再服即差又方釡底墨延胡索刘寄奴桂心菴闾子右等分为末热酒调下二钱紫金圆治产后恶露不快腰痛小腹如刺时作寒热头痛不思饮食亦治久有瘀血月水不调黄瘦不思饮食并能治之亦可疗心痛与失笑散同五灵脂真蒲黄右以好米醋调五灵脂末慢火熬成膏子次以蒲黄末搜和圆如樱桃大每服一元水与童子小便各半盏煎至七分令药化温服之少顷再一服恶露即下久有疼血成块月信不利者并用酒磨下产后六七日忽然脐腹痛皆由唿吸之间冷气乗虚而入宜服当归建中汤和四顺理中元共研再元作小元饭饮吞下极妙产后寒疝方第九王子亨云产后脐腹大痛由唿吸冷气乗虚入客于血宜局方当归建中汤羊肉汤疗虚及产妇腹中痛虚眩不能支持两胁当脐急痛气上冲前后相引痛治之如神精羊肉当归川芎生姜右细切以水十盏煎至三盏掠去沫去滓分四服空心热服一日来日再作两日滓合为一日煎当一剂服千金当归汤疗妇人寒疝虚劳不足若产后腹中绞痛其方无川芎有芍药陈无择云仲景羊肉汤治寒疝右用生姜羊肉汤服之无不验有一人产当寒月寒气入产门脐下胀满手不得犯此寒疝也医将治之以抵当汤谓有瘀血或曰非其治也可服仲景羊肉汤少减水二服遂愈羊肉汤外台疗产后内虚寒气入腹腹中绞痛下赤白痢讝语见鬼肥羊肉当归甘草芍药右㕮咀以水一㪷先煑羊肉取七升入药更煑取二升去滓分服产寳疗产后心腹切痛不能饮食乏气忽然往来寒热当归川芎黄芩人参甘草芍药防风生姜大黄桃仁右水七升煑取二升下大黄更煎三沸分作三服千金羊肉汤无大黄人参桃仁有羊肉煑汁煎药崔氏同产后两脇胀满气痛方论第十论曰产后两脇胀满疼痛由膀胱宿有停水因产后恶露下不尽水壅痞与气相抟积在膀胱故令脇肋胀满气与水相激故令痛也经効疗产后血气脇肋胀痛当归芍药苦梗㯽榔枳殻桂心青木香柴胡右㕮咀以水二升煎取八合去滓空心分温二服疗产后恶露不下血气壅痞胀痛不下食苏木紫葛芍药当归桂心蒲黄生地黄汁右㕮咀以水二升煎取七合下蒲黄分两服当归散治产后腹痛腹脇胀满当归干姜右为末每服三钱水一盏煎八分入盐醋少许食前热服经効理血气烦闷脇肋胀满及痛芍药蒲黄延胡索当归荷叶蒂右水二升煎取七合后入蒲黄空心分作两服广济疗产后腹痛气胀脇下闷不下食兼微痢茯苓人参当归甘草生姜陈皮厚朴右㕮咀以水二升煎取八合去滓分温服产后积聚症块方论第十一夫积者隂气也五脏所生聚者阳气也六腑所成皆由饮食不节寒热不调致五脏之气积六腑之气聚积者痛不离其部聚者其痛无有常处所以然者积为隂气隂性沉伏故痛不离其部聚为阳气阳性浮动故痛无常处产后血气伤于脏腑脏腑虚弱为风冷所乗抟于脏腑与血气相结故成积聚症块也治产后余血不散结成症块疼痛宜服桃仁散桃仁当归鬼箭羽大黄鳖甲赤芍药延胡索琥珀川芎桂心右为粗末每服三大钱水一盏姜三片煎至七分去滓温服京三稜散治产后积血不散结聚成块或时寒热不思饮食京三稜熟地黄鳖甲桂心当归川芎牡丹皮刘寄奴赤芍药大黄桃仁牛膝右为粗末每服三钱水一大盏姜三片煎至七分去滓温服桂心元治产后血气不散积聚成块上攻心腹或成寒热四肢羸瘦烦疼不思饮食青皮干漆没药㯽榔当归桂心赤芍药牡丹皮大黄桃仁鳖甲厚朴三稜延胡索右为细末炼蜜元如梧桐大温酒下三十元产后血瘕方论第十二夫新产后有血与气相抟而痛者谓之瘕瘕之言假也谓其痛浮假无定处也此由宿有风冷血气不治至产血下则少故致此病也不急治则多成积结妨害月水轻则否澁重则不通也鳖甲元治产后恶露不尽结成血瘕乍寒乍热心腹胀痛不欲饮食四肢羸瘦或时口干当归木香赤芍药鳖甲大黄牛膝白术水蛭䖟䖝牡丹皮桂心鬼箭羽右为细末炼蜜元如梧桐子大桃仁汤吞下二十元食前服治产后血气不调腹中生瘕结而不散生地黄煎元一名万病元产寳疗血瘕痛无定处童便生地黄汁生藕汁生姜汁右先煎前三味约三分减二次下姜汁慢火煎如稀饧每取一合暖酒调下疗血瘕痛脐下胀不下食当归桂心芍药麒麟竭蒲黄延胡索右为细末空心温酒调二钱匕千金疗血瘕生干地黄乌贼骨右为细末空心温酒调二钱匕服凌霄花散治血瘕血块及产后秽露不尽儿枕急痛应干积聚疼痛渐成劳瘦悉皆治之凌霄花牡丹皮山栀子仁赤芍药紫荷车血竭没药碙砂地骨皮五加皮甘草红娘子桃仁红花桂心延胡索当归右为细末温酒调一钱服葛氏方疗腹中瘕痛桂心为末温酒调二钱产后血瘕腹痛及喉痺热塞本人唿血瘕为儿枕产后即起痛不可忍铁秤锤煅令通赤淬酒中候温饮之用斧亦得治产后血海气虚腹脏疼痛心胷注闷每遇红脉行或多或少及有块积者蓬莪茂散莪茂桃仁大黄当归桂心川芎木香牡丹皮延胡索赤芍药右为细末温酒调一钱空心临卧服产后余血奔心烦闷方论第十三论曰余血奔心盖是分解了不便与童子小便并擀心下及卧太速兼食不相宜之物所致但能依方疗之无不痊可疗产后余血不尽奔冲心烦闷腹痛川芎生干地黄枳殻芍药右为末酒服方寸匕日二服广济疗血气烦闷方生藕汁饮二升甚效竹沥亦得千金同集验疗产后血气烦方生地黄汁清酒右相和煎一沸分为两服疗产后七日内宿血不散时时冲心迷闷荷叶延胡索地黄汁右水二升煑二味取八合下延胡索空心三服忌肉食一日疗产后余血攻心或下血不止心闷靣青冷气欲絶羊血一盏顿服如不定更服立效经效疗产后气虚冷抟于血血气结滞上冲心腹胀满当归桂心川芎呉茱茰橘皮生姜芍药右㕮咀以水三升煮取一升去滓空心服治产后余血奔心右用陈白梅搥碎浓煎汤喫金黄散治产后恶血冲心时发躁延胡索蒲黄桂心右为细末乌梅煎汤冷调下一钱没药元治产后心胷烦躁恶血不快没药蛮姜延胡索干漆当归桂心牛膝牡丹皮干姜右为细末醋煑麫煳元如梧桐子大煎曲汤下十元至十五元产后虚烦方第十四薤白汤治产后胷中烦热逆气方薤白半夏甘草人参栝楼根麦门冬右六味㕮咀以水一㪷三升煑取四升去滓分五服日三夜二热甚即加知母一两竹根汤治产后虚烦方甘竹根细切一㪷五升水二㪷煑取七升去滓内小麦二升大枣二十枚复煑麦熟三四沸内甘草一两麦门冬一升汤成去滓服五合不差更服取差短气亦服之人参当归汤治产后烦闷不安方人参当归麦门冬桂心干地黄大枣粳米淡竹叶芍药右九味㕮咀以水一㪷二升先煑竹叶及米取八升去滓内药煑取三升去滓分三服若烦闷不安者当取䜴一升以水三升煑取一升尽服之甚良甘竹茹汤治产后内虚烦热短气方甘竹茹人参茯苓甘草黄芩右五味㕮咀以水六升煑取二升去滓分三服日三千金疗妇人产后短气欲絶心中烦闷不解必效方竹叶麦门冬小麦甘草生姜大枣右六味细切以水一㪷煑竹叶小麦取八升去滓内余药煑取三升去滓温服若虚悸加人参二两少气力加粳米五合一方用竹皮若胷中气逆加半夏二两忌如常法赤小豆散治产后烦闷不能食虚满方赤小豆三七枚烧作末以冷水和顿服之治产后烦闷蒲黄散蒲黄以东流水和服方寸匕极良寻常治诸虚烦热者以竹叶石膏汤温胆汤殊不知产后与寻常不同如石膏等药不宜轻用用之必死妇人大全良方卷二十妇人大全良方卷二十一钦定四库全书妇人大全良方卷二十一宋陈自明撰产后口干痞闷方论第一论曰产后口干痞闷者何答曰产后荣衞大虚血气未定食麪太早胃不能消化麪毒结聚于胃脘上熏胸中是以口干燥渴心下痞闷医者不识认为胸膈壅滞以药下之万不得一但服见现圆则愈见现元方姜黄三稜荜澄茄陈皮良姜人参莪荗右为细末用萝卜浸煮烂研细将汁煮麪煳元如梧桐子大用萝卜汤下三十元评曰产后口干痞闷未必只因食麪或产母内积忧烦外伤燥热饮食甘辛使口干痞闷当随其所因调之可也烦心宜四物汤去地黄加人参乌梅煎若外伤燥热看属何经当随经为治难以备举饮食所伤见现元却能作効四物汤产后血渴方第二产寳疗产后大渴不止芦根栝楼人参甘草茯苓大枣麦门冬右以水九升煮取三升分三服顿服四剂即差忌菘菜杨氏家藏方黄芩散治产后血渴饮水不止黄芩麦门冬右㕮咀每服三钱水琖半煎至八分去滓温服无时栝楼根汤集验疗产后血渴栝楼根麦门冬人参生干地黄甘草土𤓰根大枣右㕮咀以水八升煮取二升半分三服竹叶汤千金疗产后虚渴少气力竹叶甘草人参茯苓小麦生姜半夏麦门冬大枣右㕮咀以水九升先煮竹叶小麦生姜枣取七升去滓内药再煎取二升去滓一服五合日三夜一延胡散博济疗产后血渴不止延胡索蔚金干葛桂心青皮枳殻右并以好醋浸一宿焙干杵为细末每服一钱冷橘皮汤调下不过三服差产后乍寒乍热方论第三论曰产后乍寒乍热者何答曰隂阳不和败血不散能令乍寒乍热产后血气虚损隂阳不和隂胜则乍寒阳胜则乍热隂阳相乗则或寒或热若因产劳伤臓腑血弱不得宣越故令败血不散入于肺则热入于脾则寒医人若误作疟疾治之则谬矣隂阳不和宜增损四物汤败血不散宜夺命丹又问二者何以别之时有刺痛者败血也但寒热无他证者隂阳不和也増损四物汤不一皆随病加减増损四物汤方人参当归芍药川芎干姜甘草右㕮咀每服四钱水一琖姜钱三片煎至七分去滓热服无时候评曰乍寒乍热荣衞不和难以轻议若其败血不散岂止入脾肺二蔵邪大抵一隂闭一阳即作寒热隂胜故寒阳胜故热只可云败血循经流入闭诸隂则寒闭诸阳则热血气与衞气解则休遇再㑹而复作大调经散五积散入醋煎佳大调经散治产后血虚恶露未消气为败浊凝滞荣衞不调隂阳相乗增寒发热或自汗或肿满皆气血未平之所为也大豆茯神真琥珀右为细末浓煎乌豆紫苏汤调下五积散产寳疗产后恶寒壮热一夜三五度发恶语口中生疮时时干呕困乏闷絶人参独活白鲜皮葛根防风青竹茹逺志茯神白敛𤣥参竹沥右银一斤水一㪷五升煎取七升下诸药重煎取三升分温三服忌鱼酒麪等物产后乍寒乍热心痛月候不来如何答曰败血充心痛遶脐腹面色无采縦然得效暂时安痊不过三两日又发服局方黒神散大効知母汤治产后乍寒乍热通身温壮胸心烦闷方知母芍药黄芩桂心甘草右五味㕮咀以水五升煮取二升半分三服一方不用桂心加生地黄产后方论附评曰郭稽中云产后乍寒乍热者多是败血为害或隂阳不和所作若作疟疾治之误矣如陈无择评曰只可云败血循经流入闭诸阳则热闭诸隂则寒血气与衞气解则休亦未尽善亦有产后病疟而作寒热有一日一发或一日二三发或间日一发或三两日一发或先寒后热或先热后寒或寒多热少或热多寒少或但寒但热者亦有产前病疟而产后未愈者最难用药如柴胡常山信砒等㫁不可用今有经效草果饮子生熟饮子用之有效谩备检閲如易简方四兽饮亦可用草果饮子治妇人产后疟疾寒热相半者或多热者宜半夏赤茯苓甘草草果川芎陈皮白芷青皮良姜紫苏干葛右㕮咀每服三钱重水一大琖姜三片枣二箇同煎至七分去滓当发日侵早连进三服无有不安生熟饮子治产后疟疾多寒者肉豆蔲草果仁厚朴半夏陈皮甘草大枣生姜右八味等分细剉和匀一半生一半用湿皮帋裹煨令香熟去帋与一半生者和匀每服秤五钱重水二琖煎至七分食前一服食后一服产后蓐劳方论第四夫产后蓐劳者此由生产日浅血气虚弱饮食未平复不满日月气血虚羸将养失所而风冷客之风冷搏于血气则不能温于肌肤使人虚乏劳倦乍卧乍起颜容憔悴食饮不消风冷邪气而感于肺肺感㣲寒故欬嗽口干遂觉头昏百节疼痛荣衞受于风邪流注藏府须㬰频发时有盗汗寒热如疟背膊烦闷四肢不举沈重着床此则蓐劳之候也又论曰妇人因产理不顺疲极筋力忧劳心虑致令虚羸喘乏寒热如疟头痛自汗肢体倦怠咳嗽痰逆腹中绞刺名曰蓐劳石子汤疗产后虚羸喘乏乍寒乍热如疟四肢疼痛面色痿黄名为蓐劳猪肾香豉葱白粳米当归芍药右㕮咀分为两剂用水三升煮取一小椀去滓分三服广济方无芍药有人参许仁则疗产后日浅久坐视听言语多或运用气力遂觉头膊肢节皮肉痛乍寒乍热此为蓐劳猪肾当归芍药生姜葱白桂心右水八升煮肾取六升下药煎取二升分温为二服胡氏方人参鼈甲散治妇人产后蓐劳皆由在产内未满百日体中虚损血气尚弱失于将理或劳动作伤致成蓐劳其状虚羸乍起乍卧饮食不消时有咳嗽头目昏痛发歇无常夜有盗汗寒热如疟背膊拘急沈困在床服此大効人参桂心当归桑寄生白茯苓白芍药桃仁熟地黄甘草麦门冬续㫁牛膝鼈甲黄耆右为细末每服先以猪肾一对去筋膜以水两大琖生姜半分枣三箇煎至一琖去猪肾姜枣然后入药末二钱入葱三寸乌梅一箇荆芥五穂煎至七分去滓空心晩食前温服此药神妙老孙太保增损柴胡汤治产后虚羸发寒热饮食少腹胀方北柴胡人参甘草半夏陈皮川芎白芍药右㕮咀每服三钱水一大琖姜五片枣二枚煎七分去滓食后温服日二服熟地黄散治产后蓐劳皆由体虚气力未复劳动所致四肢烦疼时发寒热不思饮食熟干地黄人参白芍药白茯苓白术续㫁黄耆桂心五味子当归麦门冬川芎右㕮咀每服四钱水一大琖姜三片枣一箇煎至七分去滓温服无时白茯苓散治产后蓐劳盖缘生产日浅久坐多语运动用力遂致头目四肢疼痛寒热如疟状宜服白茯苓当归川芎桂心白芍药黄耆人参熟干地黄右㕮咀先以水二琖入猪肾一双去脂膜细切以生姜三片枣三枚煎取一琖去肾姜枣入药半两煮取七分去滓食前分温二服黄耆圆治产后蓐劳寒热进退头目眩痛百骨节疼痠气力羸乏黄耆鼈甲当归桂心续㫁白芍药川芎牛膝苁蓉沉香柏子仁枳殻北五味熟地黄右为细末炼蜜元如梧桐子大食后粥饮吞下四十元疗产后大虚心腹急痛血气上抢心气息乏补益方黄耆白术当归甘草人参生姜右先以白羊肉三斤去膜以水一㪷九升煮肉取汁五升后下诸药更煎取三升分温三服疗产后喘乏气羸腹内绞痛自汗出黄耆人参茯苓甘草白术五味子芎䓖当归泽兰叶陈皮麦门冬诃子桂心熟干地黄右为细末炼蜜元如梧桐子大空心温酒下三四十元日再服胡氏牡丹散治妇人产后虚羸发热自汗欲变蓐劳或血气所抟及经候不调及发寒热自汗羸痩并宜服之白芍药当归五加皮地骨皮人参没药桂心牡丹皮右为细末每服二钱水酒各半琖如不饮酒只用水一琖开通钱一钱麻油蘸之同煎七分去滓通口服煎不得搅喫不得吹黄耆煮散治产后蓐劳肌肤黄痩面无颜色或增寒壮热四肢痠疼心烦头痛黄耆鼈甲桂心当归桑寄生白茯苓白芍药人参熟地黄麦门冬甘草牛膝右为细末每服用猪石子一对去脂膜先以水一琖入姜半分枣三枚煎至七分去滓并石子却下药五钱更煎至四分去滓空心晩食前温服二滓併煎产后虚羸方论第五产寳论曰产后虚羸者因产伤损臓腑劳侵气血轻者将养满日即差重者日月虽满气血犹不调和故患虚羸也夫产后气血虚竭臓腑劳伤若人年齿少盛能节慎将养满月便得平复如产后多因血气虚弱虽逾日月犹常疲乏或因饮食不节调适失宜为风冷邪气所侵抟于气血流注于五臓六腑则令肌肤不荣颜容痿悴故曰虚羸人参散治产后虚羸脾胃乏弱四肢无力全不思饮食心腹胀满黄耆人参草果仁厚朴附子白术当归白茯苓木香川芎桂心甘草陈皮良姜阿棃勒皮右㕮咀每服四钱水一琖姜三片枣一枚煎至六分去滓无时温服熟干地黄汤治产后虚羸短气不能食熟干地黄人参北五味子石斛白茯苓白术鹿角胶附子桂心当归川芎泽兰叶黄耆续㫁右㕮咀每服四钱姜枣依前煎服泽兰补虚元删繁疗妇人虚劳或本来虚寒或产后血脉虚竭四肢羸弱饮食减少血脉㫁絶血脉不通虚实依源泽兰叶石膏川芎甘草当归白芷防风白术藁本川椒厚朴干姜桂心细辛右为细末炼蜜元如梧桐子大酒下二三十元日再忌海藻菘菜桃李生葱雀肉羊肾汤治产后虚羸乏力短气羊肾麦门冬羚羊角北五味子茯神桂心续㫁黄耆川芎当归人参附子干姜熟干地黄右㕮咀先以水二大琖煮肾至一琖去肾入药五钱椒二七粒姜钱二片枣三枚煎至五分去滓空心温服羊肉当归汤治产后虚羸乏弱无力喘急汗出腹中㽲痛肥羊肉当归白芍药桂心附子川芎黄耆人参龙骨白术熟地黄右为粗末先以水五大升煮羊肉取汁二大琖每服四钱汁一中琖姜三片枣一枚煎至七分去滓温服黄雌鸡汤治产后虚羸腹痛宜服小黄雌鸡当归白术熟地黄桂心黄耆右㕮咀先以水七升煮鸡至三升每服药四钱以鸡汁一琖煎至六分去滓温服日三产寳疗产后经三臈诸疾退后身虚无力泽兰叶细辛熟干地黄黄耆当归防风麦门冬石膏藁本白芷川芎柏子仁五味子甘草桂心右为细末炼蜜元如梧桐子大空心温酒下三四十元救急疗产后羸乏不复令肥白方大乌豆浄拭熬熟如造豆黄法去皮𢷬为末以腊月猪脂成炼者和元如梧桐子大酒下五十元日再服一月内肥白也无所忌妇人方当归散治产后补虚益血当归羌活延胡索右为细末用猪腰子一只切作片以水一琖入药末二钱同煎至七分同腰子喫佛手散治产后血虚劳倦盗汗多困少力咳嗽有痰当归川芎黄耆北柴胡前胡右㕮咀每服三钱水一大琖桃栁枝各三寸枣子乌梅各一枚姜三片煎至六分去滓温服如有痰去乌梅当归羊肉汤许仁则疗产后虽无疾状但觉虚弱兼心腹痛欲得补气力肥羊肉当归黄耆生姜右以肉汁煮三味取二升五合分为四服若觉恶露下不尽加桂心三两恶露下多觉有风加芎䓖三两有冷加茱茰一两有气加细辛二两有热加生地黄汁二合疗产后虽无余苦但觉气虚当归干地黄泽兰叶地骨皮芍药黄耆防风续㫁人参桂心右为细末炼蜜元如梧桐子大温酒吞下二十元疗产后虚羸黄雌鸡生百合白粳米右依寻常着五味调和缝背合五味汁煮令熟开腹取百合并飰相和汁作羮食之肉亦食令尽略卧佳产寳疗产后虚乏不思饮食四肢皆倦心腹阵痛补虚治气人参芍药桂心甘草生姜当归生地黄右㕮咀每服三钱水两琖枣二枚煎至一琖去滓温服日三服地黄羊脂煎方古今録验疗产后诸疾羸痩欲令肥白饮食和调生地黄生姜汁羊脂白蜜右四味先煎地黄汁令余五升下羊脂煎减半次下姜次下蜜便以铜器盛着汤中煎令如饴状空肚酒一升取煎如鸡子大投酒中饮日三良产后风虚劳冷方论第六夫产则血气劳伤脏腑虚弱而风冷客之冷抟于血气血气不能温于肌肤使人虚乏疲顿致羸损不平复若久不平复若久不瘥风冷入于子脏则胞脏冷亦使无子谓之风虚劳损也黄耆散治产后风虚劳损羸痩不思饮食四肢疼痛黄耆白术木香羚羊骨人参当归桂心川芎白芍药白茯苓甘草右㕮咀每服三钱水一琖姜三片枣一箇煎至七分去滓温服无时木香散治产后风虚劳损气攻心腹四肢疼痛不思饮食木香人参陈皮白茯苓白芍药黄耆川芎熟干地黄当归附子甘草桂心白术右㕮咀每服三钱水一琖姜三片枣一枚煎至七分去滓温服人参散疗产后风虚劳损羸痩四肢无力不思饮食人参黄耆熟地黄羚羊角桂心川芎防风当归北五味子白茯苓白术甘草右为粗末每服三钱先用水二大琖獖猪肾一双切去脂膜姜枣同煎至一琖去猪肾入药煎至四分去滓空心温服枸杞子元疗产后风虚劳损四肢疼痛心神虚烦不饮食枸杞子牛膝白茯苓人参黄耆当归漏芦防风桂心酸枣仁羚羊角羌活五加皮白术川芎熟地黄甘草麦门冬右为细末炼蜜元如梧桐子大温酒下三十元荆芥汤亦可白薇元治产后风虚劳损腹痛冷气脚膝无力面色痿黄饮食减少日渐羸痩补益木香当归桂心泽兰叶牛膝白薇牡丹皮枳殻人参川芎厚朴白术续㫁熟地黄北细辛赤石脂龙骨禹余粮黄耆白茯苓附子吴茱茰右为细末炼蜜为元如梧桐子大食前温酒下三十元产寳疗产后风虚羸痩劳弱不生肌肉黄耆当归芍药人参桂心甘草川芎生姜大枣右水七升煮取三升分温三服疗产后虚劳骨节疼痛头痛汗不出当归人参生姜黄耆淡豉猪肾粳米薤白右水一㪷五升先煮猪肾取六升后下诸药煎至二升分为三服又方猪肾一双煮入葱豉作臛如常食之延年泽兰元主产后风虚损痩不能食令肥悦方泽兰叶当归甘草厚朴藁本食茱茰芜荑白芷干姜芍药石膏人参柏子仁桂心白术右为细末炼蜜元如梧桐子大酒服十五元至二十五元日二服忌生冷鲊滑猪牛肉麪生葱桃李雀肉海藻菘菜古今録验泽兰元产后风虚劳损羸弱百病必效方泽兰叶白芷川椒芜荑仁藁本北细辛人参白术柏子仁防风桂心厚朴丹参川芎当归甘草干地黄右为细末炼蜜元如梧桐子大空心温酒下二十元至三十元日二服忌如前广济疗产后患风虚冷气腹内不调补益肥白恱泽方泽兰厚朴人参石斛芜荑仁续㫁防风桂心川芎白术柏子仁北五味子黄耆逺志赤石脂甘草干地黄右为细末炼蜜元如梧桐子大酒下二十元至三十元日二服忌如前延年增损泽兰元主产后风虚劳损黄痩方泽兰防风干地黄当归北细辛桂心茯苓芍药人参甘草藁本乌头麦门冬石斛紫苑川芎干姜栢子仁芜荑仁厚朴川椒白术黄耆紫石英石膏右为细末炼蜜元如梧桐子大酒下二十元或三十元产后腹胀满闷呕吐不定方论第七论曰产后腹胀满闷呕吐不定者何答曰败血散于脾胃脾受之则不能运化精微而成腹胀胃受之则不能受纳水谷而生吐逆医者不识若以寻常治胀止吐药治之病与药不相干转更伤动正气疾愈难治但服抵圣汤则愈抵圣汤方赤芍药半夏泽兰叶人参陈皮甘草右㕮咀每服一剂用水一碗生姜焙干半两煎至半碗去滓分热三服产后呕逆不食方论第八夫胃为水谷之海水谷之精以为血气荣润蔵府因产则臓腑伤动有时而气独盛者则气乗肠胃肠胃燥澁其气则逆故呕逆不下食也丁香散治产后脾胃气寒心胸满闷吐逆四肢少力不纳饮食丁香人参㯽榔白术桂心当归厚朴前胡甘草良姜右为粗末每服四钱水一琖姜三片煎至七分去滓温服空心开胃散治产后胃气不和呕吐不止全不纳食宜服诃子肉人参甘草右三味为细末别以半夏半分生姜一分薤白二七茎水一大琖煎至六分去滓分为两服疗产后呕逆不止橘红半夏曲甘草藿香右为细末每服二钱水一琖半姜三片煎至六分无时候治产后更无他疾但多呕逆不能食白术生姜右细切酒水各二升煎取一升分三服产后霍乱方论第九夫产后霍乱气血俱伤臓腑虚损或饮食不消触冒风冷所致隂阳不顺清浊相干气乱于肠胃之间真邪相抟冷热不调上吐下痢故曰霍乱也经云渇而饮水者五苓散寒多不饮水者理中元大段虚冷者加附子来复丹亦妙白术散治产后霍乱吐利腹痛烦渇手足逆冷白术橘红麦门冬人参干姜甘草右为粗末每服四钱生姜五片水一琖煎至七分去滓温服附子散疗产后霍乱吐利不止手足逆冷附子白术当归吴茱茰桂心人参丁香橘红甘草右为细末粥饮调下二钱无时候温中散治产后霍乱吐泻不止人参白术当归草豆蔲仁干姜厚朴右为粗末每服三钱水煎服髙良姜散治产后霍乱吐利腹中㽲痛良姜当归草豆蔲仁右等分为细末每服二钱粥饮调下诃子散胡椒汤亦妙妇人大全良方卷二十一妇人大全良方卷二十二钦定四库全书妇人大全良方卷二十二宋陈自明撰产后伤寒方论第一凡产后发热头痛身疼不可便作感冒治之此等疾证多是血虚或败血作梗血虚者隂虚也隂虚者阳必凑之故发热且以平和之剂与服必效如玉露散方或四物汤以生地黄易熟地黄加北柴胡等分煎服或人参当归散秦芁鼈甲散人参轻骨散人参百解散逍遥散皆可选用常见不学无闻才见产后发热不退便以为热入血室便以小柴胡汤竟不可救者亦有用竹叶石膏汤而死者亦有见前失而投以温剂其热愈炽者诸如此等非不知罪福皆是不观古典杜撰臆度枉伤人命殊不知此等疾状是产后去血过多而隂虚发热亦有寒极生热但以上件之药以脉证选用无不获安若是隂阳不和乍寒乍热宜增损四物汤如败血不散者宜夺命丹大调经散五积散加醋煎却效王子亨云妇人新产去血过多津液燥少隂阳俱虚大凡有疾如中风伤寒时气之类虽当发汗如麻黄谨不可用取汗母令过多以意斟酌夫人触冒寒气而为病者谓之伤寒产妇血气俱虚日月未满而起早劳动为寒所伤则淅淅恶寒翕翕发热头项肩背骨节皆痛至七八日乃差也妇人产后亡血汗多故令郁冒其脉微弱不能食大便反坚但头汗出所以然者血虚而厥厥而必冒冒家欲解必大汗出以血虚下厥孤阳上出故但头汗出所以为产妇无汗出者亡隂血阳气独盛故当汗出隂阳乃复所以便坚者呕不能食也方可用小柴胡汤加生地黄主之秦芁鼈甲散人参轻骨散神仙百解散人参当归散治产后去血过多血虚则隂虚隂虚生内热内热曰烦其证心胸烦闷吸吸短气头痛闷乱骨节疼痛晡时辄甚与大病虚烦相类急宜治之人参当归生干地黄桂心麦门冬白芍药右㕮咀每服四大钱水二盏先将粳米一合淡竹叶十片煎至一琖去米竹叶入药并枣二枚煎至七分去滓温服虚甚者用熟地黄三物黄芩汤治妇人草蓐中伤风四肢苦烦热头疼与小柴胡汤若头不疼但烦者黄芩苦参生干地黄右㕮咀每服四钱水一琖煎至七分去滓温服增损柴胡汤治妇人产后虚羸发寒热饮食少腹胀等疾宜柴胡人参芍药半夏甘草橘红川芎右㕮咀每服四钱水一琖姜三片枣一枚煎至七分去滓温服竹叶防风汤治妇人产后伤风发热面赤喘而头痛宜服淡竹叶防风人参桂枝苦梗甘草葛根右㕮咀每服三钱水一琖姜三片枣一枚煎至七分去滓温服使汗出颈项强用附子炮去皮脐剉如豆大抄一钱同煎呕者加半夏煎服阳旦汤治妇人产后伤风十数日不解头微痛恶寒时时有热心下坚干呕汗出宜桂枝芍药甘草黄芩右㕮咀每服三钱水一琖姜三片枣一枚煎至七分去滓温服无时候自汗者去桂加炮熟附子一枚渇者去桂加栝楼根三两下痢者去芍药加干姜三两心下悸者去芍药加茯苓四两虚劳里急者正阳旦汤主之煎时入胶饴为佳若脉浮𦂳无汗发热者莫与也治产后恶露方下忽而㫁絶昼日明了暮则谵语寒热往来如见鬼状此由为热入血室不即治之诸变不测宜服柴胡地黄汤四物汤加北柴胡芍药汤千金翼疗产后虚热头痛身体发热兼治腹内拘急疼痛桂心牡蛎白芍药黄芩生干地黄右㕮咀每服五钱水一琖半煎至一琖去滓温服千金蜀漆汤产后疗虚热往来心胸烦满骨节疼痛及头痛壮热日晡加甚又如疟状黄耆生地黄蜀漆叶桂心甘草黄芩知母芍药右㕮咀每服五钱水一琖半煎至一琖去滓温服产后头痛方论第二夫人头者诸阳之㑹也凡产后五臓皆虚胃气亏弱饮食不充谷气尚乏则令虚热阳气不守上凑于头阳实隂虚则令头痛也又有产后败血头痛不可不知黒龙丹言之甚详川芎散治产后头痛真天台乌药皮大川芎右为细末每服三钱秤鎚淬酒调服芎附散治产后败血作梗头痛诸药不効者大附子一枚酽醋一椀用火四畔炙透蘸醋令尽去皮脐川芎一两并为细末每服二钱茶清调下一竒散治产后头疼取当归川芎为细末每服二钱水一琖煎七分温服产后咳嗽方论第三夫肺者主气因产后血虚肺经一感微邪便成咳嗽或风或热或寒或湿皆令人咳嗽也若产后喫盐太早而咳嗽者难治产后血气不通咳嗽者何答曰产后咳嗽多因食热麪壅纳或热病或有气块发时充心痛气急咳嗽四肢寒热心闷口干或时烦躁睡梦惊悸气虚肢体无力宜服局方真黑神散五积散加枣煎服二母散治产后恶露上攻流入于肺经咳嗽宜服此药如伤风痰嗽却以寻常伤风药主治知母贝母白茯苓人参桃仁杏仁右为细末每服三钱水一琖半煎至八分无时温服如觉腹痛併服之立有神效集验疗产后感风伤寒咳嗽多痰唾粘甘草苦梗欵冬花生麦门冬生地黄葱白豉右㕮咀每二升煮取八合去滓食后分二服经効疗咳嗽多痰唾粘气急前胡五味子紫苑贝母桑白皮茯苓淡竹叶右㕮咀水二升煎取八合去滓食后分两服疗产后咳嗽气喘百部根苦梗桑白皮干百合赤茯苓右㕮咀水二升煮取七合去滓食后分两服产后喉中气急喘促方论第四论曰产后喉中气急喘促者何答曰荣者血也衞者气也荣行脉中衞行脉外相随上下谓之荣衞因产所下过多荣血暴竭衞气无主独聚肺中故令喘也此名孤阳絶隂为难治若恶露不快败血停凝上熏于肺亦令喘急但服夺命丹血去喘自定评曰产后喘急固可畏若是败血上熏于肺犹可责効夺命丹若感风寒或因忧怒饮食咸冷等夺命丹未可均济况孤阳絶隂乎若荣血暴絶宜大料煮芎䓖汤亦自可救伤风寒宜旋覆花汤性理郁发宜小调经散用桑白皮杏仁煎汤调下伤食宜服见现元五积散芎䓖汤旋覆花汤治产后伤风感寒暑湿咳嗽喘满痰涎壅盛坐卧不宁旋覆花赤芍药前胡半夏曲荆芥穂甘草茯苓五味子杏仁麻黄右㕮咀每服四钱水一琖半姜五片枣一枚煎至七分去滓食前温服小调经散五积散见现元参苏饮治妇人产后血入于肺面黑发喘欲死者人参苏木右以水两碗煮取一碗以下去滓调参末随时加减服神效不可言产后口鼻黒气起及鼻衂方论第五论曰产后口鼻黒气起及鼻衂者何答曰阳明者经脉之海起于鼻交頞中还出颊口交人中左之右右之左产后气消血散荣衞不理散乱入于诸经却还不得故令口鼻黒起及变鼻衂此缘产后虚热变生此证其疾不可治名胃絶肺败此证不可治故不出方经验方云遇有此疾急取绯线一条并产妇顶心髪两条𦂳系中指节上即止无药可疗亦厌禳之一端也海上方治产后鼻衂中风以荆芥为末童子小便调下二钱匕产后咳癔方论第六夫肺主于气五臓六腑俱禀于气产后则气血伤臓腑皆损而风冷抟于气气则逆上而又脾虚聚冷胃中伏寒因食热物冷热气相冲击使气厥而不顺则咳癔也脾者主中焦为三焦之闗五臓之仓廪贮积水谷若隂阳气虚使荣衞气厥逆则致生斯病也经云吃噫者胃寒所生服药无効者灸期门三壮必愈期门穴乃胃之大络丁香散治产后心烦咳癔不止丁香白豆蔲仁伏龙肝右为细末煎桃仁吴茱茰汤调下一钱如人行五里再服石莲散治气吃噫又治吐逆心怔目晕不思饮食石莲肉白茯苓丁香右为细末每服三钱米饮调下无时候产寳疗产后咳逆三日不止欲死桂心姜汁右同煎取二合以火先炙背摩令背热时涂药汁尽妙产后咳逆方干柿右切碎以水一琖煎至六分热呷又方古壁镜窠三四个水一小琖煎至一半热服羌活散治欬逆羌活附子茴香木香白姜右五味为末每服二钱水一琖盐一捻煎一二十沸热服一服止产后血崩方论第七论曰产后血崩者何答曰产卧伤耗经脉未得平复而劳役损动致血暴崩淋沥不止或因酸咸不节伤蠧荣衞气血衰弱亦变崩中若小腹满痛肝经已壊为难治急服固经元以止之固经元方艾叶赤石脂补骨脂木贼附子右为末陈米饮和员如梧桐子大食前温酒下二十员米饮亦可评曰血崩不是轻病况产后有此是谓重伤恐不止咸酸不节而能致之多因惊忧恚怒臓气不平或产后服㫁血药早致恶血不消郁满作坚亦成崩中固经元自难责効不若大料煮芎䓖汤加芍药候定续次随证诸药治之为得芎䓖汤加芍药方芎䓖当归芍药右㕮咀每服四钱水琖半煮取七分出滓无时热服熟干地黄散治产后崩中头目旋运神思昏迷四肢烦乱不知人事熟干地黄伏龙肝黄耆赤石脂阿胶甘草白术艾叶川芎人参当归右㕮咀每服三钱姜三片煎至七分去滓温服白芍药散治产后崩中下血淋沥不絶黄痩虚损宜白芍药牡蛎干姜熟干地黄桂心黄耆乌贼骨鹿角胶龙骨右为末食前温酒调下二钱又方熟地黄赤石脂鹿茸牡蛎当归右为细末食前粥饮调二钱阿胶元治产后崩中下血不止虚羸无力阿胶赤石脂续㫁川芎当归甘草丹参龙骨鹿茸乌贼骨鼈甲右为细末炼蜜元如梧桐子大空心温酒下二三十元菖蒲酒治产后崩中不止下血菖蒲右细剉以酒二琖煮取一琖去滓分温三服食前瑞莲散治产后恶血崩漏状如泉水瑞莲棕榈当归桂心鲤鱼鳞川芎槟榔右为细末每服三钱煨姜酒调下如未止更进一服或非时血崩无药可治但进三服即止产后月水不调方论第八夫产后月水不调者由产伤动血气虚损未复而风邪冷热之气客于经络乍冷乍热冷则血结热则血消故令血或多或少或在月前或在月后故名不调也琥珀散治产后经脉不调四肢烦疼饮食全少日渐羸痩琥珀牛膝生干地黄当归桃仁赤芍药右为粗末每服三钱水一琖姜三片煎至六分去滓温服姜黄元治产后虚乏不足胸心短气腹内𦂳急腰背疼痛月水不调食少烦渇四肢无力姜黄当归熟地黄牡丹皮厚朴桂心川芎续㫁桃仁白术赤芍药木香羚羊角屑右为细末炼蜜元如梧桐子大食前温酒下三十元产后月水不通方论第九论曰夫产伤动于血气其后虚损未复而为风冷所伤血之为性得冷则凝结故风冷伤于经血结于胞络之间故令月水不通也凡血结月水不通则血结成瘕水血相併复遇脾胃衰弱肌肉虚者则为水肿也夫妇人冲任之脉为经络之海皆起于胞内而手太阳小肠之经手少隂心之经也此二经上为乳汁下为月水若产后月水不通者盖新产之后劳伤气血或去血过多乳汁通行自是不通或一嵗之内而月经不行此是常候即非病也何必通之谚云妳假是也若半嵗而行者或四五箇月便经行者皆是少壮血盛之人注受极易产乳必衆其子失乳必四肢尫羸肚大青筋头大髪焦好啖泥土病名无辜若经血有余者不可以药止之若产后一二嵗月经不通而无疾苦何必服药或劳伤气血冲任脉虚气血衰少而不能行者但服健脾胃资气血之药自然通行若以牛膝红花苏木干漆䖟虫水蛭等药以通之则为害滋大经水枯竭则无以滋养其能行乎初虞世所谓譬犹索万金于乞丐之手虽捶楚并下而不可得也后之学者更宜详审而疗之自明补註产后四肢浮肿方论第十论曰产后四肢浮肿者何答曰产后败血乘虚停积于五臓循经流入四肢留淫日深却还不得腐壊如水故令面黄四肢浮肿医人不识便作水气治之凡治水气多用导水药极虚人夫产后既虚又以药虚之是谓重虚往往因致夭枉但服小调经散血行肿消则愈小调经散方没药琥珀桂心芍药当归细辛麝香右为细末每服半钱匕姜汁温酒各少许调停服评曰产后浮肿多端有自懐姙肿至产后不退者亦有产后失于将理外感寒暑风湿内作喜怒忧惊血与气抟留滞经络气分血分不可不辨要当随所因脉证治之宜得其情小调经散治血分固効但力浅难凭不若吴茱茰汤枳术汤夺魂散大调经散皆要药也经云产后肌浮柑皮酒服加减吴茱茰汤治妇人脏气本虚宿挟风冷胸膈满痛腹脇绞刺呕吐恶心饮食减少身面虚浮恶寒战慄或泄不止少气羸困及因生产脏气暴虚邪冷内胜宿疾转增吴茱茰苦梗干姜甘草麦门冬防风半夏细辛当归赤茯苓牡丹皮桂心右为粗末每服四钱水琖半煎至七分去滓食前热服枳术汤治心腹坚大如盘邉如旋盘水饮所作名曰气分枳实白术右㕮咀每服四钱水一琖半煎至七分去滓温服中软即当散也夺魂散治产后虚肿喘促利小便则愈生姜白麪半夏右以生姜汁捜麪裹半夏为七饼子炙焦熟为末水调一琖小便利为効大调经散最治产后肿满喘急烦渇小便不利又论曰夫产后劳伤血气腠理虚则为风邪所乗邪抟于气不得宣越故令虚肿轻浮是邪抟于气气肿也若皮肤如熟李状则变为水肿气肿者发汗即愈水肿者利小便差也汉防已散治产后风虚气壅上攻头面浮肿汉防已猪苓枳殻桑白皮商陆甘草右为粗末每服四钱水琖半姜三片煎至七分去滓温服空心治产后遍身青肿疼痛产后血水疾干漆大麦蘖右各为细末以新瓦罐子中铺一重麦蘖一重干漆如此填满用盐泥固济火煅通赤放冷研为散但是产后诸疾热酒调下二钱张氏方治产后血虚风肿水肿泽兰叶防已右为末每服一一钱温酒调下不能饮者醋汤调亦可产后腹痛及泻痢方论第十一论曰产后腹痛及泻痢者何答曰产后肠胃虚怯寒邪易侵若未满月欲冷当风乗虚袭留于肓膜散于腹脇故腹痛作阵或如锥刀所刺流入大肠水谷不化洞泄肠鸣或下赤白胠脇䐜胀或痛走不定急服调中汤立愈若医者以为积滞取之祸不旋踵谨之谨之调中汤方髙良姜当归桂心芍药附子川芎甘草右为粗末每服三钱匕水三琖煎至一琖去滓热服评曰产后下痢非止一证当随所因而调之既云饮冷当风何所不至寒热风湿本属外因喜怒忧思还従自性况劳逸饥饱皆能致病若其洞泄可服调中汤赤白滞下非此能愈各随门类别有正方今録桃胶散白头翁汤以备用余従滞下门选之桃胶散治产后痢下赤白里急后重㽲刺疼痛等证桃胶沉香蒲黄右为末每服二钱食前陈米饮调下白头翁汤治产后下痢虚极白头翁甘草阿胶黄连蘖皮秦皮右㕮咀每服四钱水琖半煎至七分去滓空心服调中汤张氏方的竒散治产后泄泻恶露不行此余血渗入大肠为泻分过则愈虽洞泄不禁下青黒色物亦验因食伤动用荆芥大者四五穂于琖内然火烧成灰不得犯油火入麝香少许研沸汤一两呷调下此药虽微能愈大病宜勿忽之产后诸痢方煮薤白食之又方羊肾脂炒薤白空腹食尤佳又方炙肥羊肉食之产后赤白痢疾及虚羸气痢方论第十二论曰产后痢疾者由产劳伤臓腑不足日月未满虚乏未复或劳动太早或误食生冷若行起太早则外伤风冷乗虚入于肠胃若误食生冷难化之物伤于脾胃皆令洞泄水泻甚者变为痢也若血渗入大肠则为血痢难治泄谓之产子痢是也得冷则白或如鱼脑得热则赤黄或为骤血若冷热相抟则下痢赤白或脓血相杂若下痢青色则极冷也若饮食不进便利无常日夜无度产后本虚更加久痢不止无力痩乏愈见羸弱谓之虚羸下利又有产后气宇不顺而下痢赤白谓之气痢治之之法热则凉之冷则温之冷热相抟则调之滑者澁之虚羸者补之水谷不分者当利小便若产妇性情执着不能寛解须当顺其气未有不安者也治之各有方黄连元深师疗产后冷热痢黄连乌梅干姜右为细末炼蜜元如梧桐子大空心米饮下三十元忌猪肉经效治产后赤白痢脐下气痛厚朴当归枳殻诃子肉甘草肉豆蔲薤白右水一升煮取九合空心分为三服张文仲治产后赤白痢腹中绞痛不可忍黄连阿胶蒲黄栀子仁当归黄芩黄蘗皮右为细末炼蜜元如梧桐子大饮下六十元日三夜一立定破血止痢救急治产后赤白痢腹中绞痛芍药阿胶艾叶干地黄甘草当归右水二升煮取八合分两服空心必效疗新产后赤白痢疾心腹刺痛薤白当归酸榴皮地榆粳米阿胶人参甘草黄连右㕮咀以水六升煮取一升日三服一方有厚朴一两千金方只有前五味又疗产后赤白痢腹中绞痛不下食当归石榴皮地榆白蘘荷黄连黄蘗犀角黄芩枳殻甘草升麻茜根粳米薤白右为末炼蜜元如梧桐子大空心米饮下二十元疗产后赤白痢疾黄连阿胶赤茯苓当归黄蘗右为末炼蜜元如梧桐子大粥饮吞下二十元空心疗产后下痢赤白有血赤石脂黄连地榆当归干姜甘草厚朴葱白右水二升煎取八合空心分作两服广济疗产后腹痛气胀肋下妨满不能食兼微痢方茯苓人参厚朴甘草橘红当归黄芩右为细末以饮调下方寸匕至匕半日三赤石脂元大治冷痢色青鹜溏又疗产后下痢赤石脂甘草当归白术黄连干姜秦皮川椒附子右为细末炼蜜为元如梧桐子大酒下二十元日三良忌猪肉冷水海藻菘菜胶蜡汤深师疗产后下痢阿胶当归蜡粳米黄连右细切以水六升先煮米令蟹目沸去米内药煮取二升入阿胶蜡煮令烊分温三服当归汤千金疗产后下痢腹痛当归龙骨干姜附子甘草熟艾白术川芎右八味细切以水五升煮取二升半去滓分为三服日三一日令尽忌猪肉冷水桃李雀肉毒物广济疗产后赤白痢脐下绞痛当归芍药地榆龙骨黄连艾叶甘草厚朴黄芩干姜右㕮咀以水八升煮取二升半去滓分温三服即差忌生冷油腻海藻菘菜猪鱼肉又疗产后赤白痢脐下气痛当归厚朴黄连肉豆蔲甘草右㕮咀以水五升煮取二升去滓分温三服桂枝汤千金疗产后余寒下痢便脓血赤白日数十行腹痛时时下血桂心干姜甘草赤石脂当归附子蜜右细切以水七升煮取三升入蜜再煎一二沸去滓分服一升日三必效疗产后痢日五十行者方取木里蠧虫粪炒令黄急以水沃之稀稠得所服之差止独孤祭酒讷方疗产后虚羸下痢脓血腹痛黄连芍药甘草当归干姜人参艾叶右㕮咀水七升煮取二升分为三服忌猪鹿肉治产后下痢不禁止困乏气欲絶无问赤白水谷不分黄连厚朴芍药黄蘗右水六升煮取二升分温二服治产后羸困赤白痢疾心腹绞痛薤白石榴皮黄连当归地榆右水七升煮取二升半分为三服疗产后气痢不止方青木香诃子右为细末空心米饮调下方寸匕一方有缩砂仁三味等分为细末入蜜一匙米饮调下二钱疗产后水痢枳殻厚朴茯苓黄连当归右水一升煮取八合空心分为三服疗产后水痢黄连乌梅石榴皮赤石脂当归干姜右为细末炼蜜为元如梧桐子大空心米饮下三十元疗产后血痢艾叶阿胶黄连芍药黄蘗甘草右为细末粥饮调下方寸匕疗产后下痢脓血相杂赤石脂五色龙骨黄连白术阿胶黄耆黄蘗右为细末饮服方寸匕碙砂煎元治一切积滞化气消食补益真气产后逐败血补虚至善碙砂金铃子天雄当归巴㦸槟榔舶茴香木香附子沉香阿魏肉苁蓉右为细末以无灰酒煮白麪煳元如梧桐子大每服三十元空心日午温酒下此方家家有予家妇人尝病蓐中下痢日久甚困笃百方不差士人李潜善医曰蓐中痢与他痢不同常痢可用苦澁药止之蓐中痢生于血不足投澁药则血愈不行痢当更甚为予作碙砂法云此药最能治产后痢先以桂元小下之次投碙砂圆日九十圆痢顿减半次日遂愈碙砂圆产后虽无疾亦宜服之能养血气去积滞桂元方碙砂桂心甘遂丁香木香芫花巴豆右为细末麪煳元如菉豆大每服二元三元温水下加减更量虚实潜名医也云此元取积最胜不以久近皆能消化又许仁则秘方神麴末枳殻白术人参赤石脂右为细末米饮调下方寸匕续命汤疗产后骤血不止白蜜生姜右同煎候蜜色赤投童子小便一升去姜更煎两沸分为三次顿服之疗产后血痢小便不通脐腹痛生马齿苋右𢷬取汁三大合煎一沸下蜜一合调顿服疗产后血痢不止臭樗根右为末水和元如枣核大麪担作馄饨无度煮二七箇热吞之疗产后下血不止桑耳芍药地榆茜根牛角腮阿胶艾叶鸡苏白龙骨右㕮咀以水二升煮取八合分三服妇人大全良方卷二十二妇人大全良方卷二十三钦定四库全书妇人大全良方卷二十三宋陈自明撰产后痢疾作渴方论第一论曰产后不痢作渴夫水谷之精化为血气津液以养脏腑脏腑虚燥故痢而渴若引饮则难止反溢水气脾胃既虚不能克水水自流溢浸渍皮肤则令人肿但止其渴痢则自差必効疗产后痢而渴饮无度数麦门冬乌梅右细剉以水一升煑取七合细呷经效疗产后久痢津液竭渴不止龙骨厚朴茯苓黄耆麦门冬人参生姜大枣右水一大升煮取七合空心分两服古今録验疗产后痢日久津液枯竭四肢浮肿口干舌燥冬瓜右以黄泥褁厚五寸煨令烂熟去皮搅汁服之差产后大便祕澁方论第二论曰产后大便祕澁者何答曰产卧水血俱下肠胃虚竭津液不足是以大便祕澁不通也若过五六日腹中闷胀者此有燥屎在脏腑以其干澁未能出耳宜服麻仁元以津润之若误以为有热而投以寒药则阳消隂长变证百出性命危矣麻仁元方麻仁枳殻人参大黄右为末炼蜜元如梧桐子大空心温酒下二十元未通渐加元数不可太过评曰产后不得利利者百无一生去血过多藏燥大便祕澁澁则固当滑之大黄似难轻用唯葱涎调腊茶为元复以葱茶下之必通疗产后五七日不大便切不可妄服药先宜用麦蘖散方大麦芽右炒黄为末每服三钱沸汤调下与粥间服阿胶枳殻圆治产后虚羸大便祕澁阿胶枳殻右为末炼蜜圆如梧桐子大别研滑石末为衣温水下二十圆半日以来未通再服许学士云妇人产后有三种疾郁冒则多汗汗则大便祕故难于用药唯麻子仁苏子粥最佳稳当紫苏子大麻子仁右二味各二合浄洗研令极细用水再研取汁一盏分二次煮粥啜之此粥不惟产后可服大抵老人诸虚风祕皆得力千金疗产后热结大便不通蜜兊法白蜜五合慢火煎令如硬饧以投冷水中良久取出捻如母指大长二寸内谷道中即通产后大小便不通方论第三论曰产后大小便不通者肠胃本挟于热因产血水俱下津液燥竭肠胃痞澁热气结于肠胃故令大小便不通也葵根汤千金疗产后淋沥葵根通草车前子乱髪大黄桂心冬瓜汁生姜滑石末右九味切以水七升煮取二升半去滓下滑石末分三服以愚考之既有大黄亦可治大便不通故録于此更宜斟量虚实而投之集验疗产后津液燥竭大小便不通芍药大黄枳殻麻仁右为细末炼蜜元如梧子大空心熟水下二十元一方有甘草山栀仁桃花散治产后大小便祕澁桃花葵子滑石㯽榔右为细末每服二钱葱白汤空心调下产后遗粪方第四广济疗产后遗粪方取故燕窠中草烧为末以酒调下半钱亦治男子集验方矾石牡蛎右等分为末酒服方寸匕日三亦治男子又疗产后遗粪不知出时方白歛芍药右各等分为末酒服方寸匕产后诸淋方论第五论曰产后诸淋因产有热气客于脬中内虚则起数热则小便澁痛故谓之淋又有因产损气虚则挟热热则搏于血血即流渗于胞中故血随小便出而为血淋淋者如雨之淋也三因论曰治诸产前后淋祕其法不同产前当安胎产后当去血如其冷热膏石气淋等为治则一但量其虚实而用之瞿麦蒲黄最为产后要药唯当寻其所因则不失机要茅根汤治产后诸淋无问冷热膏石气结悉主之白茅根瞿麦穗白茯苓葵子人参蒲黄桃胶滑石甘草紫贝石首鱼头中石右剉为散每服四大钱水一盏半姜三片灯心二十茎煎至七分去滓温服亦可为末木通煎汤调下二钱如气壅闭木通橘皮煎汤调服集验疗产后患淋小便痛通草大枣葵子白术榆白皮石韦黄芩右以水八升煮取二升半空心服温呷千金有甘草生姜疗产后小便淋澁不通葵子朴硝右水二升煮取八合下硝分两服滑石散千金疗产后淋滑石通草车前子葵子右为末以浆水调服方寸匕至二匕为妙疗产后小便不通张不愚方陈皮右为末空心温酒调二钱一服便通疗卒不得小便杏仁右炒为末和饮顿服立通古今録验疗产后劳伤热大小便赤澁鸡苏通草冬葵子芍药滑石芒硝生地黄右水三升煮取八合下芒硝空心分三服疗脬转小便不通八九日滑石寒水石右水二升煮取八合空心分三服经效疗气结成淋小便热淋引痛或如豆汁面色痿黄贝齿葵子石膏滑石右水一升煮取八合下猪胆汁半枚合煎三四沸空心温服疗产后小便澁痛或血淋者瞿麦黄芩冬葵子通草大枣右以水七升煮取二升半分作两服疗产后血淋车前子瞿麦黄芩郁金末右水六升煮取二升下郁金末分三服广济疗产后卒患淋小便碜痛及至尿血冬葵子通草滑石石韦茯苓黄芩右水九升煮取三升入滑石末空心服忌热麫醋物疗产后淋小便痛及血淋白茅根瞿麦车前子冬葵子鲤鱼齿通草右水二升煮取一升入齿末空心服治产后小便不通腹胀如皷闷乱不醒葢縁未产之前内积冷气遂致产时尿胞运动不顺用盐于产脐中塡可与脐平却用葱白剥去麤皮十余根作一縳切作一指厚安盐上用大艾炷满葱饼子大小以火灸之觉热气直入腹内即时便通神验不可具述木通㪚治产后小便不通木通大麻仁葵子滑石㯽榔枳实甘草右为粗末每服三大钱水盏半煎至七分去滓温服产后小便数方论第六夫产后小便数者此由脬内宿有冷气因产后发动冷气入腹虚弱不能致其小便故数也桑螵蛸散千金翼治产后小便数及遗尿桑螵蛸鹿茸黄耆牡蛎人参厚朴赤石脂右为末空心粥饮调下二钱外台方无厚朴石脂有甘草生姜栝楼汤集验疗产后小便数兼渴桑螵蛸甘草黄连生姜栝楼根人参大枣右细切以水七升煮取二升半分三服忌猪肉冷水产后小便不禁方论第七广济疗产后小便不禁以鸡尾毛烧作灰细研温酒调方寸匕服日三又方桑螵蛸龙骨右为细末食前粥饮调下二钱千金翼疗产后遗尿不知出白薇芍药右等分为细末以酒服方寸匕日三服固脬散治妇人临产时伤手胞破小便不禁黄丝绢右用水一升再煎至一琖空心顿服服时歛气服之不得作声如作声无效产后小便出血方论第八夫产后损于血气血气虚而挟于热血得热则流散渗于脬内故血随小便出治小便利血方乱髪右米饮调服方寸匕一方有滑石等分每服一钱生地黄汁调下疗产后大小便不利下血车前子黄芩蒲黄生地黄牡蛎芍药右为细末空心米饮服方寸匕忌麫蒜崔氏疗产后血渗入大小肠车前子草汁蜜右相和煎一沸分为两服产后隂脱玉门不闭方论第九三因论曰妇人趣产劳力弩嚥太过致隂下脱若脱肛状及隂挺下出逼廹肿痛举动房劳能发作清水续续小便淋露硫黄散治产后劳伤隂脱硫黄乌贼骨五味子右为细末研令极细糁患处日三易当归散治隂下脱千金方治产后隂下脱以铁精粉上推内之又灸脐下横文二七壮广济疗产后隂肿下脱内出玉门不闭石灰右热汤二升投灰汤中适温冷澄清坐水中以浸玉门斯须平复如故当归散治产后隂下脱方当归黄芩牡蛎芍药猬皮右为细末每服二钱空心温酒调服米饮调服亦可忌登髙举重集验疗妇人产后虚冷玉门不闭寛冷方蛇床子硫黄兎丝子吴茱萸右为细末以汤一升投药方寸匕以洗玉门日再用陈氏玉龙汤治妇人产后用力太过产门恶出以四物汤入眞龙骨末少许煎空心连进二服麻油汤熏洗熨法集验疗妇人产后隂下脱方单炒蛇床子一升乘热以帛裹熨患处亦治产后隂中痛桃仁膏治产后隂肿妨闷桃仁枯矾五倍子右等分为细末以膏子拌均傅之樗枝散治产后子肠下出不能收拾不论年深者皆治之樗枝右用水五升连根葱五茎汉椒一撮同煎至三升去滓倾在盆内乘热熏候通手淋洗如冷倾入五升瓶内再煎一沸依前用一服可作五度用洗了睡少时忌盐咸鲊酱湿麫发风毒物及用心力房劳等事古今録验疗产后隂下脱方鳖头葛根右二味为末酒服方寸匕日三服皂角散治产后魋皂角树皮川楝树皮皂角核石莲右为粗末用水煎汤乘热以物围定熏通手洗于净房中就熏洗处铺荐席才熏洗了以帛挹干便喫玉露通真元热酒下二元便仰睡古今録验疗产后隂下脱方川椒吴茱茰戎盐右为末以绵褁如半鸡子大内隂中日一易二十日愈妇人隂蚀五疳方论第十凡妇人少隂脉数而滑者隂中必生疮名曰䘌疮或痛或痒如虫行状淋露脓汁隂蚀几尽者此皆由心神烦郁胃气虚弱致气血留滞故经云诸痛痒疮皆属于心又云阳明主肌肉痛痒皆属于心治之当补心养胃外以熏洗坐导法治之乃可千金疗隂蚀疮方当归芍药甘草芎䓖地榆右细切以水五升煮取二升去滓熏洗日三夜一又方蒲黄水银右二味研均以粉上又方肥猪肉右以水三硕煮熟去肉入盆中浸之冷即易不过三两度崔氏疗隂蚀洗搨汤方甘草干漆黄芩干地黄当归芍药龟甲右细切以水七升煮取一半去滓以绵帛内汤中以搨疮处良久即易日二度每搨汤可行十里许即裛干捻取甘湿散薄傅疮上使遍可经半日又以汤搨搨讫如前傅药甘湿散又名蚺蛇胆散疗疳虫隂蚀方蚺蛇胆青木香末石硫黄精麝香右五味等分分为末更细研有患取如三碁子和井花水日再服讫先令便利了即以后方桃枝熏下部讫然后取药如碁子安竹管里吹入下部中亦日再度老少量减其熏法每日一度不用再为之良又疗疳虫食下部及五藏方取桃东南枝三七枚轻打头使散以绵纒之又捣石硫黄为末将此绵纒桃枝捻转之令末少厚又截一短竹筒先内下部中仍以所捻药桃枝熟然熏之文仲疗隂蚀欲尽者方虾䗫兎屎右等分为末傅疮上良狼牙汤古今録验疗妇人隂蚀其中烂伤脓水淋漓臭秽狼牙右㕮咀以水四升煑取半升去滓内苦酒如鸡子中黄大沸汤一盃消尽夜适寒温以绵纒筋头大如蠒濡汤以沥疮中日四五度即差产后乳汁或行或不行方论第十一论曰凡妇人乳汁或行或不行者皆由气血虚弱经络不调所致也乳汁勿令投于地虫蚁食之令乳无汁若乳盈溢可泼东壁上佳或有产后必有乳若乳虽胀而产后臖作者此年少之人初经产乳有风热耳须服清利之药则乳行若累经产而无乳者亡津液故也须服滋溢之药以动之若虽有乳又却不甚多者须服通经之药以动之仍以羮引之葢妇人之乳资于冲脉与胃经通故也有屡经产而乳汁常多者亦妇人血气不衰使然也大抵妇人素有疾在冲任经者乳汁少而其色带黄所生之子怯弱而多疾三因论曰产妇有二种乳脉不行有气血盛而壅闭不行者有血少气弱澁而不行者虚当补之盛当疎之盛者当用通草漏芦土𤓰根辈虚者当用成炼钟乳粉猪蹄鲫鱼之属概可见矣漏芦散疗乳妇气脉壅塞乳汁不行及经络凝滞妳乳胀痛留蓄邪毒或作痈肿此药服之自然内消乳汁通行漏芦蛇脱𤓰楼右为末温酒调下二钱无时候服药后即以猪蹄羮投之经验方有牡蛎并烧存性一方只用牡蛎煅为末酒调下二钱又方葵菜子缩砂仁右为细末每服二钱热酒调下滋益气脉荣卫行津液上蔡张不愚方常用极有验疗乳妇气少血衰脉澁不行乳汁絶少成炼钟乳粉浓煎漏芦汤调下二钱产宝疗产后乳无汁土𤓰根漏芦甘草通草右水八升煎取二升分温三服忌如常法一方加桂心并为末饮服方寸匕一方以猪如食法煑清粥食之验灵苑方下乳汁立效粳米糯米莴苣子生甘草右煎汁一升研前药令细去滓分作三服立下又方漏芦蛴螬𤓰楼根土𤓰根右为细末酒调方寸匕日三服一方无土𤓰根有钟乳沙糖水调服又方通草钟乳粉麦门冬右为细末食后酒服方寸匕日三两服効千金方同有理石一方土𤓰根为末酒调方寸匕日三两服効一方猪蹄通草右以水一㪷煮作羮食之最妙涌泉散疗乳无汁成都敎授单酿方亦治乳结痈肿穿山甲右为细末酒调服方寸匕下乳方大麻仁生鰕右同研烂去滓用酒水各一盏瓦甖煇至一盏半有余食后临卧温服仍用被覆睡乳即通流又方必用方云漏芦栝楼皆要药或云多食猪蹄羮栝楼取子浄洗炒令香熟搥碎取仁研细瓦上摊浥令白色研为细末温酒调下一钱服了合面卧少时未効再作一方𤓰楼一枚熟𢷬以白酒一㪷煮取四升去滓温饮一升日三崔氏疗乳不下鼠肉羊肉肉右三物作臛噉之勿令食者知漏芦汤千金疗乳无汁漏芦通草钟乳黍米右先将米渍一宿研取汁三升煑药三四沸去滓作饮食经心録同产后乳汁自出方论第十二论曰产后乳汁自出葢是身虚所致宜服补药以止之若乳多温满急痛者温帛熨之产宝有是论却无方以治之若有此证但以漏芦散亦可亦有未产前乳汁自出者谓之乳泣生子多不育经书未曽论及产后吹妳方论第十三夫产后吹妳者因儿喫妳之次儿忽自睡唿气不通乳不时洩蓄积在内遂成肿硬壅闭乳道津液不通腐结疼痛亦有不痒不痛肿硬如石名曰吹妳若不急治肿甚成痈产后吹妳最宜急治不尔结痈逮至死者速与服皂角散栝楼散傅以天南星散以手揉之则散矣栝楼散方乳香栝楼根末右研令均温酒调二钱服天南星散天南星为末用温汤调以鵞翎涂之皂角散方歌曰妇人吹妳意如何皂角烧灰蛤粉和热酒一盃调八字须臾揉散笑呵呵治妳结硬疼痛出经验方百药煎为细末每服三钱酒一盏煎数沸热服疗乳硬作痛嫩桑叶生採研以米饮调摊纸花贴病处产后妬乳方论第十四夫妬乳者由新产后儿未能饮之及乳不洩或乳胀揑其汁不尽皆令乳汁蓄结与血气相搏即壮热大渴引饮牢强掣痛手不得近是也初觉便以手助揑去汁更令傍人助吮引之不尔或作疮有脓其热势盛必成痈也吹妳妬乳乳痈其实则一只分轻重而已轻则为吹妳妬乳重则为痈虽有専门不可不録疗产后吹妳作痈葵茎及子右𢷬筛为散酒服方寸匕即愈又方鸡屎为末酒服方寸匕须臾三服愈又方皂荚拾条以酒一升揉取汁硝石半两煎成膏傅之疗产妇乳初结胀不消令败乳自退方𤓰楼大粉草生姜右同剉用酒一碗煮取一琖去滓服之其痛一会不可忍即捜去败乳临卧再一服顺所患处乳侧卧于床上令其药行故也疗乳肿次第结成痈方右以马溺涂之立愈妇人女子乳头生小浅热疮搔之黄汁出方附集验论曰凡妇人女子乳头生小浅热疮搔之黄汁出浸淫为长百种疗不差者动经年月名为妬乳病妇人饮儿者乳皆欲断世论茍抄乳是也宜以赤龙皮汤及天麻汤洗之傅二物飞乌膏及飞乌散佳始作者可傅以黄芩漏芦散及黄连胡粉散并佳赤龙皮汤方槲皮右以水一斗煮五升夏冷用水秋冬温之分以洗乳亦洗诸深败烂久疮洗毕傅膏散千金同天麻草汤方天麻草右以水一斗半煎取一斗随寒温分洗乳以杀痒也此草叶如麻叶冬生夏着花赤如鼠尾花亦以洗浸淫黄烂热疮痒疽湿隂蚀疮小儿头疮洗毕傅膏散千金同飞乌膏散用烧朱砂作水银上黒烟矾石右二味以绢筛了以甲煎和之令如脂以傅乳疮日三作散者不须和有汁自着可用散亦傅诸热疮黄烂浸淫汁疮蜜疮丈夫隂蚀痒湿诸小儿头疮疳蚀口边肥疮蜗疮等并以此傅之千金同又黄连胡粉膏散黄连胡粉水银右三味𢷬黄连为末三物相和合皮褁熟挼之自和合也纵不成一家且得水银细散入粉中也以傅乳疮诸湿痒黄烂肥疮若着甲煎为膏千金同乳痈方论第十五夫妇人乳痈者由乳肿聚结皮薄以泽是成痈也足阳明之经脉则血澁不通其血又归之气积不散故结聚成痈千金云年四十以下治之多愈年五十以上宜速治之即差若不治者多死中年又怀胎发乳痈肿及体结痈此必无害也葢怀胎之痈病起于阳明阳明者胃之脉也主肌肉不伤藏故无害也诊其右手关上脉沉则为隂虚者则病痈乳痈久不差则变为瘘开庆间淦川嘉林曾都运恭人吴氏年已五十而病妳痈后果不起以此知圣贤不妄説也产寳论曰产后宜勤去乳汁不宜蓄积不出恶汁内引于热则结硬坚肿牵急疼痛或渴思饮其妳手近不得若成脓者名妬乳乃急于痈宜服连翘汤利下热毒外以赤小豆末水调涂之便愈或数揑去乳汁或以小儿手摩动之或大人含水嗍之得汁吐之其汁状如脓若产后不曾乳儿畜积乳汁亦结成痈连翘汤疗产后妬乳并痈连翘子升麻芒硝𤣥参芍药白歛防已麝干大黄甘草杏仁右以水九升煎取三升大黄次下硝分三服又方蒲黄草右熟𢷬傅肿上日三度易之并叶煎汁饮之亦佳妬乳及痈并差又方以地黄汁涂即愈又疗诸痈不散已成脓惧针令自决破方取白鸡内翅第一翎各一茎烧末服之即决又方取白丁香研涂干即易又疗乳痈初得令消赤小豆菵草右等分为细末苦酒和傅之愈又疗乳痈初觉有异黄芩甘草防风赤芍药黄耆通草桑寄生麦门冬大枣右细切以水一升煮取九合去滓入乳糖六分分为四服疗乳痈或疮久不差脓汁出疼痛欲死不可忍鹿角甘草右为细末用鸡子白和于铜器中煖温傅患处日五七易即愈一方只用鹿角石上磨取浓汁涂之干即易一方鹿角烧作灰酒调抹立愈治乳痈鹿角屑右为细末以猪胆汁调下一钱不过再服神验以醋浆水服之亦得集验方以猪颔下清汁张氏橘香散治乳痈未结即散已结即溃极痛不可忍者药下即不疼神验不可云喻因小儿吹妳变成斯疾者并皆治之陈皮浸去白眼干麫炒㣲黄为细末麝香研酒调二钱初发觉赤肿疼痛一服见效每服有效疗乳痈诸般疖痈疽橘红阿胶粉草右㕮咀分为二服每服用泉水一椀半煎至琖半去滓温服疗妳痈并无名痈疖鼠粪不以多少烧存性二分入轻粉二十文研停麻油调涂如有头即溃无头即消疗乳头裂破以丁香为末水调传立愈又以蛤粉胭脂等分新水调傅陈日华方一醉膏治妳痈石膏不以多少煅通赤取于地上椀覆出火毒细研每服三钱温酒调下添酒尽醉睡觉再进一服千金疗乳无汁以水煑服金黄散治妳痈川大黄粉草右为细末以好酒熬成膏倾在琖中放冷摊纸上贴痛处仰面卧至五更未贴时先用温酒调一大匙就患处卧明日取下恶物相度强弱用药羸弱不冝服疗发背乳痈四肢虚热大渴生地黄黄芩芍药人参知母甘草升麻黄耆麦门冬栝楼大枣右以竹叶切三升以水一斗二升煑取九升去竹叶内药煮取三升渴则饮之疗妇人发乳丈夫发背烂生脓血后虚成气疾黄耆麦门冬地黄人参升麻茯苓当归芍药逺志甘草大枣右水二升煮取一升分温三服若有是证局中排脓内补十宣散亦妙产乳疗妇人乳痈出脓大止痛歛疮口以芙蓉花烂研如痴若无花只取根上皮先用竹刀刮去麤皮但用内一层嫩白皮研如痴却入蜜少许调停看疮大小如未穿即留中孔如已穿即塞其孔其脓根自然浢出尽不倦频频更换此方大治一切痈疽发背立见神効脓出尽却用后药傅干脓散又歛疮口乌贼骨黄丹天竺黄轻粉麝香老降眞骨右研为细末干糁疮口不数日干又方降眞节天竺黄露蜂房麝香轻粉右为末干糁又方乳香没药黄丹龙骨真坯子血竭麝香降真节右为细末干糁产寳疗乳痈方黄蘖右为细末以鸡子白调停涂之干则易立愈又方苎根𢷬傅之愈丹参膏必效方疗妇人乳痈丹参白芷芍药右㕮咀以苦酒淹经宿以猪脂半斤㣲火煎之白芷黄为度膏成去滓傅之治妳发痛不可忍水杨栁根新採者一握搥碎以好酒同甘草乌梅煇至七分去滓时时温服神效瓜楼散治妇人乳疽妳劳瓜楼生粉草当归乳香通明没药右用无灰酒三升同于银石器中慢火熬取一升清汁分作三服食后良久服如有妳劳便服此药可杜絶病根如毒气已成能化脓为黄水毒未成即于大小便中通利疾甚再合服以退为妙妇人乳痈方甚多独此一方神效无比万不失一五香连翘汤妇人大全良方卷二十三妇人大全良方卷二十四钦定四库全书妇人大全良方卷二十四宋陈自明撰拾遗方乌喙元治肠覃病因寒气客于肠外与胃气相搏正气不荣系瘕内着恶气乃起其生也始如鸡卵久久乃成状如怀胎按之坚推即移月事时下故曰肠覃亦治乳余疾大小便不利并食有伏虫胪胀痈疽毒肿久寒邪气乌喙半夏石膏藜芦牡蒙苁蓉干姜桂心巴豆右为末蜜元如緑豆大每服三五元食后酒饮任下亦治男子疝痛木香散治妇人脾气血气血蛊气蛊水蛊石蛊木香沉香乳香甘草川芎胡椒陈皮人参晋矾桂心干姜缩砂茴香天茄右细焙为末空心日午温陈米饮调下二钱忌羊肉石茎散治妇人血结胞门或为症瘕在腹脇间心腹胀满肿急如石水状俗谓之血蛊石茎当归尾马鞭草红花乌梅肉蓬莪茂三稜苏木节没药琥珀甘草右为末浓煎苏木酒调下二钱不饮酒姜枣煎汤调亦得大腹皮饮治妇人血瘿单单腹肿大腹皮防已木通厚朴栝楼黄芪枳殻桑白皮大黄陈皮青皮五味子右㕮咀每服秤一两水一碗煎至六分琖去滓入酒一分温服不以时候大黄甘遂汤治妇人小腹满如敦敦状小便㣲难而不渴由产后为水与血并结在血室也大黄甘遂阿胶右剉散每服三钱水一琖煎七分去滓温服其血当下竹茹汤治妇人汗血吐血尿血下血竹茹熟地黄人参白芍药桔梗川芎当归甘草桂心右㕮咀每服四钱水一大琖煎至七分去滓不以时服膏髪煎治妇人谷气实胃气下泄隂吹而正喧隂中出血头髪灰猪脂右调停绵褁如枣核大纳隂中产后肠头如以针刺连谷道又如痔痛小便如淋状或寒热此产时用力气併肠间亦由隂虚阳邪乗之毒气攻冲恐成肠痈宜瓜子汤薏苡仁桃仁牡丹皮𤓰楼子右为粗末每服五钱水二琖煎至一琖去滓温服固眞丹治元脏久虚及小肠肾余膀胱疝气五般淋疾精滑精漏小便白浊及妇人赤白带下漏下血崩子宫血海虚泠等疾并皆治之髙司法方制苍术法苍术四两苍术四两苍术四两苍术四两右一处为末用煑药酒醋打麫煳为元如梧子大每服二十元男子温酒或盐汤下空心食前妇人醋汤下药性温无毒小便频数为効大効内补元治受气虚弱及五劳七伤藏府积泠痃癖症块虚胀或经脉不调疳冷赤白带下口苦舌干面色萎黄黒䵟心烦惊悸头目旋晕不美饮食痰涕黏涎手足百节热疼无力肌肉消瘦子息断绪服一月当姙娠百病皆愈萆薢牛膝五加皮白术川乌枳实丹参右为细末炼蜜元如梧子大温酒下二十元空心日午晚食前各进一服南岳魏夫人济隂丹治妇人血气久冷无子及数经堕胎皆因冲任之脉虚损胞内宿挟疾病经水不时暴下不止月内再行或前或后或崩中漏下三十六疾积聚症瘕脐下冷痛小便白浊以上疾证皆令孕育不成以致絶嗣此药治产后百病百晬内常服除宿血生新血令人有孕及生子充实亦治男子亡血诸疾桃仁木香茯苓京墨秦芁甘草人参桔梗石斛蚕布藁本当归桂心干姜细辛牡丹皮川芎川椒山药泽兰叶熟地黄香附子苍术大豆卷糯米右为细末炼蜜元每两作六元每服二元细嚼温酒送下淡醋汤调亦可空心食前服治面部生疮或鼻脸赤风刺粉刺用尽药不効者惟有此药可治神効不可言每以少许临卧时洗面令浄如面油用之数日间疮肿处自平赤亦消如风刺粉刺一夕见效但涂药勿近眼处生硫黄香白芷瓜楼子仁腻粉全蝎蝉蜕芫青右为细末麻油黄蜡约度如合面油多少熬滚取下离火入诸药在内每用少许涂面上林提㸃方乌鸡煎治妇人百病吴茱茰良姜白姜当归赤芍药延胡索破故纸川椒生干地黄刘寄奴蓬莪茂橘红青皮川芎荷叶灰熟艾右为末醋煮麫煳元如梧子大每服三五十元汤使于后月经不通红花苏木酒下白带牡蛎粉调酒下子宫久冷白茯苓煎汤下赤带建茶清下血崩豆淋酒调绵灰下胎不安蜜和酒下肠风陈米饮调百草霜下心疼菖蒲煎酒下漏胎下血乌梅温酒下耳聋蜡㸃茶下胎死不动斑猫三十箇煎酒下脚腰痛当归酒下胎衣不下芸台研水下头风薄荷㸃茶下血风眼黒豆甘草汤下生疮地黄汤下身軆疼痛黄耆末调酒下四肢浮肿麝香汤下咳𠻳喘满杏仁桑白皮汤下腹痛芍药调酒下产前后痢白者干姜汤下赤者甘草汤下赤白杂者二宜汤下常服温酒醋汤任下并空心食前服产乳集将䕶婴儿方论凡新生儿坐婆急以绵纒手指缴去儿口中恶物令尽不可迟若嚥入腹中必生诸疾先断儿脐带可只留二寸许更看带中如有小虫急拨去之留之必生异病或以线系扎定然后洗儿不然则湿气入腹必作脐风之疾既绷褁了取生甘草一寸搥剉用水一合煎浓汁用绵篆子蘸令儿咂之当吐出恶汁尽半合不妨好辰砂一字研细以熟蜜调置儿口中吮之以去惊邪然后饲乳自此饲乳之后须依时量多寡与之勿令太饱恐成哯妳久则吐妳不可节也三朝洗儿可用虎头骨桃枝猪胆金银煎汤洗之则儿少惊每日频就无风处看儿上㬽并两颊内有白泡如膜起者速以指甲刮破更生更去之更看舌下恐生重舌皆由儿在胎中母喫炙肥腻饮酒服热药所致三日烙脐带或灸之外不可别加火艾恐成惊癎又天寒时儿用父母旧衣作衣服不可用新绵绢只用旧者若太温煖则令儿筋骨软弱若天色和煖无风可令妳婆抱孩儿频见风日则血壮气刚肌体硬宻堪耐风寒不致疾病又择乳母须精神爽健情性和恱肌肉充肥无诸疾病知寒温之宜能调节乳食妳汁浓白则可以饲儿不得与妳母大段酸咸饮食仍忌才冲寒或冲热来便餧儿妳如此则必成妳癖或惊疳㵼痢之疾切须忌之夜间不得令儿枕臂须作一二豆袋令儿枕兼左右附之可近乳母之侧葢覆衣衾须露儿头面一向仰卧恐成惊疾须时复回动之夏月须凉簟如夜间餧妳须妳母起身坐地抱儿餧之如隂阳交接之际切不可餧儿妳此正谓之交妳也必生癖或换易衣绷三月房中不可太煖妳母不可频喫酒恐儿作痰𠻳惊热昏眩之疾至于变蒸次第妳乳所伤夜啼潮热之类自有専于小方脉者此略见之若能调和妳食并看承爱䕶如法则别无疾病亦不可令儿常服汤药此尤宜审之也初生浴儿良日寅夘酉日大吉壬申丁巳癸巳大㐫木瓜元疗儿初生下口中秽恶不尽入喉中即便吐自后才啼声一发则又嚥下因生异疾矣木瓜麝香腻粉木香㯽榔右水麫煳元如小黄黍米大每服一二元甘草水下不拘时候延胡索散疗儿初生下盘肠刺痛面青色啼哭不止延胡索乳香木香右为细末水一大琖煎七分无时与服少许妇人大全良方卷二十四