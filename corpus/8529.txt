法昌倚遇禅师语录X卍XXX洪州分宁法昌禅院遇禅师语录序南州徐俯今之住院为长老聚徒称出世宗师者莫知其几何人其平居举扬问答之语门人弟子必录之号曰语录语录之言满天下而佛法益微岂言多去道转远𦘕饼不足以充饥耶盖能言之者未必皆其人也欲知其道之浅深当视其人之贤不昔法昌老踈衣粝食冰清玉洁耡耰以给四方云水之人学者莫能同其作劳又苦其枯淡挈挈然去之堂中至无人先君之少也未为人所知独师先奇之乡人知敬师也自先君始二人之交至相好也先君之音容邈矣三十年来无复此老之风味思其人而不可见则其语又可废耶遂刊而传之崇宁四年正月二十二日序X洪州分宁法昌禅院遇禅师语录小师宗密录师开堂日宣疏罢遂陞座乃拈香云此一瓣香奉为今上皇帝祝延圣寿伏愿龙图永固凤历长新四海晏清法轮常转又拈香云此一瓣香奉为知府学士阖郡宷僚伏愿寿山增峻福海罙深永为天子股肱长作宗门外护又拈香云此一瓣香三世诸佛名字不知诸代祖师面目不识不是龙宫海藏亦非虎穴魔宫还有人知得来处么奉为潭州北禅贤禅师爇向炉中或闻或见尽获真常乃歛衣而坐维那白槌云法筵龙象众当观第一义师云好箇消息还有识得者么如无有疑请问僧问诸佛出世地涌金莲和尚出世有何祥瑞师云须弥顶上击金钟进云与么则今日得闻于未闻师云闻底事作么生进云非唯观世音我亦从中证师云有眼如盲犹似可有耳如聋笑杀人进云只如释迦巳灭弥勒未生正当与么时佛法如何举论师云尽在法昌拄杖头进云学人为什么不晓师云杲日当天盲人摸地进云与么则大众沾恩去也师云你见箇什么道理进云欲言言不及林下好商量师云乱统禅和如麻似粟僧问世尊出世先度五俱轮和尚出世先度何人X师云随泥作佛进云学人正在迷途和尚为什么不垂方便师拈起拄杖云见么进云见师云莫道无方便进云莫便是和尚为人处也无师放下拄杖僧礼拜师云邯郸学唐步僧问祖意西来即不问陞堂演法事如何师云家常茶饭进云与么则劳而无功去也师云知恩者少负恩者多进云灵然一句超群像逈出三乘不假修师云你且莫草草僧问如何是法昌境师云地灵步步雪山草进云与么则僧宝人人沧海珠师云总似这僧省多少力进云向上还有事也无师云向下亦无进云和尚是什么心行师云好心不得好报僧问止止不须说我法妙难思鸣鼓陞堂当为何事师云一愿皇帝万岁二愿重臣千秋进云犹是世谛流布宗门事又作么生师云口似磉盘进云为什么如此师云不敢犯阇梨严令进云慈悲何在师云不见道止止不须说进云署色未分人尽望及乎天晓也寻常师云自作自受师乃云问话且止吉㐫未兆早是多端那更问答纵横转疎转远何故妙性圆明离诸名相本来无有世界众生因妄有生因生有灭生灭名妄灭妄名真三世诸佛到这里瞻仰无暇一大藏教诠题不及是以毗耶老汉杜口无词摩竭尊雄望风结舌直饶宗乘大启祖令当行截断逈超诸有棒头取证喝下承当唱道门中子检点将来大似隔靴㧓痒X岂不见昔师开堂三圣推出一僧宝寿便打三为人不独瞎这僧眼瞎却镇州一城宝寿掷拄杖归方丈诸仁者古人一期接物利生便有如此奇特之事千古之下玉振金声然则事无一向理出多途只如法昌今日为国开堂岂无利益敢问诸人适来许多问答且道与宝寿禅师是同是别若道是同金沙未辩玉石未分参学眼在什么处若道是别至道无难唯嫌拣择佛法岂有二耶还有向这里明得么良久云万古碧潭空界月再三捞摝始应知上堂云释迦未灭迦叶未闻从凡入圣功不浪施大藏教文如金如玉洎乎金色头陀受法传衣龙宫海藏无处出头且道祖师有什么长处一丸消众病不假药方多上堂云你若退身千尺我便当处生芽你若觌面相呈我便藏身弄影你若春池拾砾我便撒下明珠直得水洒不着风吹不入如箇无孔铁鎚相似且道法昌还有为人处么利刀割肉疮犹合恶语伤人恨不消上堂云春山青春水渌一觉南柯春睡足携笻纵步出松门是处挑英香馥郁因思昔日灵云老三十年来无处讨如今竞爱摘杨花红香满地无人扫上堂云春不晴夏不雨禾不禾兮黍不黍谩言孙子解耕锄不得天时亦辛苦莫辛苦看看便是秋霖霔X法昌不是解天文暗中自有龙神护上堂僧问古镜未磨时如何师云却须磨取进云未审如何下手师云镜在什么处僧作圆相师便打云这漆桶埭塼也不识师乃云祖师西来特唱此事只要时人知有如贫子衣珠不从人得三世诸佛只是弄珠底人十地菩萨是求珠底人汝等正是伶俜乞丐怀宝迷邦底人在灵利汉才闻人举着眨上眉毛便知落处若更踏步向前不如䇿杖归山去长啸一声烟雾深上堂僧问知有底人毕竟向什么处去师云自家扫取门前雪莫管他人屋上霜进云也要大家知师云不劳悬石镜天晓自鸡鸣进云和尚何得干戈相待师云饥逢王膳不能飡进云且莫压良为贱师云你且道知有底人向什么处去僧无语师云莫道压良为贱师乃云不用驰求见成活计金不愽金水不洗水曲不藏直真不掩伪象鼻猪头鱼腮鸟觜更问如何归堂打睡上堂云欲识佛性义当观时节因缘巢居知风穴居知雨鷰去鴈来寒暑更互是人知有且道世尊拈花迦叶微笑是什么时节还会么冷如氷白如雪是处成堆光皎洁茫茫欲火欲烧人惆怅无因为君说上堂云法昌五日陞堂不为谈玄说妙虗空自有龙神谁问僧多僧少X上堂云闻说法昌山寻常多勐虎食尽犬与羊更无狐与兔白日伤行人乃至三四五既作住山人须作山中主伽蓝土地五通神自今巳后须巡护画时駈出向他山教伊食泥兼食土香灯粥饭不曾亏此物宁容当大路更当路送汝前山顶上乘风雨上堂云单丝不成线独掌不浪鸣达磨为甚只履西归直饶你道得出身句我且问你古人意作么生良久云骑驴戴蓆帽渡水不穿靴春日上堂云危楼𦘕角报春回暖日潜吹面开蛰户几多头角者可应无意待风雷黄龙南禅师至师上堂僧问二龙争珠时如何师云法昌小出大遇进云忽然倾湫倒岳又作么生师便打进云有问有答为什么不分宾主师云适来一棒是宾是主进云学人与师共用师云这漆桶又打进云不因渔父引争得见波涛师云且莫钝致黄龙僧礼拜师云教休不肯休僧问三玄三要即不问韶石家风事若何师云尘中人未识云外客先知进云为复是天中函盖为复是逐浪随波师云一任敲塼打瓦进云和尚为什么把定封疆师云不解撑舡翻嫌溪曲进云未审云门木马甚处嘶鸣师云在阇梨鼻孔里进云有鼻孔且从无鼻孔又向什么处师云好箇衲僧元无鼻孔僧便喝师云炉韛之所钝铁尤多师乃云拏云攫浪数如麻点着铜睛眼便花除却黄龙头角外自余浑是赤班虵法昌小剎路远山X遥景物萧踈游人罕到敢谓黄龙禅师曲赐光临不唯泉石增辉亦乃龙天喜悦然云行雨施自古自今其奈炉韛之所钝铁尤多良医之门病者愈甚瘥病须求灵药销顽必借金鎚法昌这里有几箇堕根阿师病者病在膏肓顽者顽入骨髓若非黄龙老汉到来总是虗生浪死遂拈起拄杖云还会么打面还他州土麦唱歌须是帝乡人头戴华巾离少室手携蓆帽出长安鹫峯峯下重相见鼻孔元来总一般胡芦棚上挂冬瓜麦浪堆中钓得鰕谁在𦘕楼沽酒处相邀来喫赵州茶铁牛对对黄金角木马双双白玉蹄为爱雪山香草细夜深乘月过前溪玉麟带月离霄汉金凤衔花下綵楼野老不嫌公子醉相将携手御街游上堂云干坤之内宇宙之间中有一宝祕在形山师云且缓缓法昌有一宝七㒹与八倒或作无明山或时为相好触处尽光辉动便入荒草休寻讨珊瑚枝上日杲杲上堂云夜夜抱佛眠朝朝还共起起坐镇相随语默同居止欲识佛去处只这语声是古佛垂慈不无方便争奈虽是善因而招恶果傅大士如张幔天底网捞龙打凤奈何鳞甲羽毛尽在里许逃生无路若是灵禽瑞兽决定别有生涯X四月八日上堂云我佛世尊降诞迦维直得九龙吐水天雨四花一手指天一手指地便道天上天下唯我独尊大似傍若无人及乎韶阳老汉出来打一棒诸方将谓瓦解氷销殊不知天欲明而必暗人欲旺而必衰譬如涂毒鼓打着即乖致令祖域千古之下竞起干戈挂人唇齿法昌临危不悚人好一捧太迟生未离兜率脚跟下便好与一锥岂到今日然虽如是大似贼过张弓莫有向这里下得一转不伤物义底语不唯与瞿昙出气亦乃划断诸方葛藤有么莫怪渠侬多意气他家曾踏上头关上堂云三界唯心四句绝万缘唯识百非除一法有余着不得无余一法亦还袪古人恁么说话大似送人上树了去却梯好事不如无何故佛说一切法为度一切心我无一切心何用一切法法昌今日不惜性命为你诸人安梯了也下得者四事供养敢辞劳下不得者万两黄金亦消得明眼汉辩取良久云早知灯是火饭熟也多时上堂云云収大野月皎长空樵唱冲巖渔歌蓼岸森罗万象帝网交光四圣六凡重重海印普贤楼阁十字踪横少室峯前交点不过何也譬如琴瑟箜篌虽有妙音若无妙指终不能发到这里莫有吹无孔笛调没弦琴底衲僧试为法昌下妙指发妙音抚一曲看有么良久云贫无达士将金施病有闲人说药方宽禅师至师遂作此圆相与宽便自出作务X明日上堂法座前问宽昨日公案作么生宽于地上作此牛圆相了以脚擦却师乃云宽禅头名不虗得遂陞座云忽地晴天霹雳声禹门三汲浪磅渹几多头角为龙去鰕蟹依前努眼睛上堂云敲针作钓岂是良图截海横网方为作者忽遇锦鳞頳尾直教振鬣摇空若是跛鳖盲龟且从他三三两两为什么如此曾为宕子偏怜客自爱贪盃惜醉人上堂云闻声悟道何异缘木求鱼见色明心大似迷头认影诸仁者不用续凫截鹤夷岳盈壑南辰北斗躔度分明日晦月明昇沉自异但请休征罢战端拱无为自然得箇入头差肩佛祖若更言中辩意句里明机清风月下守株人凉兔渐遥春草绿上堂云一不放二不収牧人横笛倒骑牛松轩月冷梦初破一声吹起塞门秋上堂云秋风飒飒秋雨微微宾鸿未至海鷰将归蝉萧萧兮林疎叶落月皎皎兮虎啸猿啼或闻或见孰悟孰迷会与不会莫乱针锥君不见新丰老太孤危寸草不生千万里出门何事正萋萋上堂云菩萨贪功声闻滞寂三界群生不知恩力便请回光歇却心识一念相应玄关可击上堂云诸方浩浩商量法昌冷冷落落从教古殿生苔免见填沟塞壑逞神机夸妙略筭来总是闲斟酌争如裂破太虗空荐取如来那一着噫错X上堂云无明实性即佛性幻化空身即法身拈起拄杖云释迦老子变作一条拄杖在法昌手里拈起则划断三乘放下则平欺佛祖忽然撞着懵懂禅和法昌急急退步良久云看岁旦上堂僧问孟春犹寒即不问新年头还有佛法也无师云东山西岭青进云这箇犹是世法如何是佛法师云罕逢穿耳客多是刻舟人进云争奈学人未晓师云觌面相呈犹未晓不如静处萨婆诃僧礼拜师云灵利衲僧僧问新年巳去未审如何是不迁底句师云去年曾折处今日又抽条进云这箇犹是迁谢底在师云物逐人兴进云未审祖师鼻孔是新是旧师云你在甚处见祖师进云和尚恐某甲不实师云你且道是新是旧僧无语师云洎不问过师乃云四序循环周而复始百岁光阴犹如捻指鸣鼓陞堂诸方事例举论宗乘是非蜂起缘聚则生缘离则死未出轮回如何逃避休休时行则行时止则止君不见达磨当年到魏时被人打落当门齿上堂云虗明自照不劳心力若到这里会得便请掊珠掷玉罢战休征不唯道泰时康亦乃邦国安静何也上是天下是地日头运转虗空里假使碧潭清似镜终教明月下来难若是玄机尚戢冥运犹潜任是六臂三头也须牵羊纳璧上堂云莫莫大丈夫何太错泥牛只解驾宗乘木马何曾生犊角鱼不捿鸟不箔辽天须是辽天鹤只知X犯重障菩提不荐如来大圆觉休休休摸𢱢醍醐上味世所珍遇斯等人成毒药上堂僧问一花开五叶结果自然成叶则不问如何是花师云茂蕚连天秀馨香匝地红进云什么田地栽得师云长自灵山雨开因少室风进云未审几时结菓师云但得根株是何愁菓不収进云学人还有分也无师云无分进云人人具足学人为什么无分师云莫将凡界眼来觉园春师乃云昨日看庭花今朝翫芳草芳草与庭花各自争妍好花先芳草衰草亦随花藁如何浮世人不悟生难保良久云何须待零落然后始知空上堂云龙吟雾起虎啸风生法尔如然非由造作参玄上士善别机宜莫倚他门喫他残饭况是当人巳事直下分明应用无方不从人得本无位次莫强安排赫尔灵光超诸数量随缘放旷任性浮沉如杲日当空似莲花出水圣凡罔测物类何更若言中取则句下丹青大似𦘕饼充饥终无所益上堂云闻声悟道见色明心乃拈起拄杖云岂不是见又敲床一下云岂不是闻那箇是明悟底事若道闻声是我见色非他黄口小儿点头嚥唾多子塔前一场懡㦬为什么如此谁知远烟浪别有好思量上堂云八月十五中秋节露洗层巖光皎洁珠帘是处卷清辉不知只是旧时月诸仁者当人已事妙绝言语识不可识智不可知一代时教只是箇切脚所X以道脩多罗教如标月指参学兄弟到这里合作么生一大藏教既是标指且道月在什么处不见僧问投子灵山如指月曹溪如𦘕月如何是真月投子云昨夜三更转向西投子古佛善识时机如钟在架随扣发声似镜当台物来斯照然则一期方便这僧大似避得风雷重遭霹雳争如法昌直下与伊道却遂作圆相了云此夜一轮满清光何处无上堂云古者道百尺竿头坐底人虽然得入未为真百尺竿头须进步十方世界现全身只如百尺竿头如何进步要会么南赡部洲北郁单越要行则行要歇则歇忽若遇见玄沙打你头破脑裂且道有什么过棒头有眼明如日要识真金火里看上堂僧问四山相逼时如何师云宝车在门外进云和尚岂无方便师云贪生逐乐区区去唤不回头争奈何进云忽然唤得回时如何师云但办肯心必不相赚进云作家宗师师云也是死中得活僧拟议师便打师乃云平地上死人无数过得荆棘林者是好手不重已灵不求诸圣十二时中不倚一物正是平地上事在你若起心动念即乖法体更乃大用现前于毛端上现宝王剎坐微尘里转大法轮唤作开眼尿床不消老僧一喝你且道荆棘林作么生透良久云携取诗书归旧隐野花啼鸟一般春上堂云三界无法何处求心四大本空佛依何住灵X利汉才闻举着便好截断两头归家稳坐从他丛林浩浩保社骈骈岂不快哉不得容易忽若有箇汉出来拊一掌还闻么竖起拂子还见么大好无法擗嵴打一棒鼻孔里锥一锥待你知痛识痒大好无佛正当与么时莫道法昌悞你还会么白日莫空过青春不再来上堂拈起拄杖云我若拈起你便唤作先照后用我若放下你便唤作先用后照我若掷下你便唤作照用同时忽然不拈不放你向什么处卜度直饶会得倜傥分明若遇临济德山快须脑门着地且道伊有什么长处良久云曾经大海休夸水除却须弥不是山上堂云毫釐有差天地悬隔欲得现前莫存顺逆诸仁者山河大地㸦显主宾三界圣贤交光相映到这里不取一法不舍一法亦无无取舍知解唤作海印三昧正是贴肉汗衫直得不舍道法现诸威仪石火里没去电光里出头刀梯劒树虎穴魔宫七通八达一一分明我且问你百草头上还曾梦见夹山么上堂僧问祖意西来即不问树彫叶落事如何师云少室宗风全体露阇梨何得不惺惺进云争奈彫落何师云眼花山影转进云毕竟如何会师云不是知音者徒劳话岁寒僧问诸法寂灭相不可以言宣少室宗风如何举唱师云一家有事百家忙进云犹是学人疑处师云若是凤凰儿不向篱边走僧礼拜X师云我也未信你在师乃云心随万境转转处实能幽随流认得性无憙亦无忧诸仁者看看释迦老子披毛带角上刀山入火聚然后变作一头水牯牛走入沩山队里去也你等诸人还见么你若见许你具一只眼你若不见也许你具一只眼且道法昌为人眼在什么处良久云名字莫将题落叶恐随流水到人间上堂云即此见闻非见闻无余声色可呈君箇中若了全无事体用无妨分不分鵶鸣鹊噪法法圆成水渌山青头头显焕见亦同见闻亦同闻因什么有迷有悟良久云莫言佛法无多子不是苦心人不知上堂云若是知有底人入林不动草入水不动波便能脱珍御服挂弊垢衣与众魔共一手作诸劳侣接待方来犹是傍借边事何也澄源湛水尚棹孤舟古佛道场犹乘车子若是箇中人直须向虵头上揩痒骊颔下抉珠驱耕夫牛夺饥人食若能如是始解坐报化佛头踏卢遮那顶法昌与么说话大似梦中说梦何谓也争似不来还不往亦无懽笑亦无愁上堂僧问佛佛授手祖祖相传未审传箇什么师云须弥顶上铁崑崙进云当表何事师云去国知归路伶俜获宝珠进云实际理地不受一尘未审珠向什么处安者师云从来光璨烂不用强安排进云与么则谢师指示师云珠在什么处僧拟议师云了师乃云见闻如幻翳三界若空花闻复翳根除尘消X觉圆净净极光通达寂照含虗空却来观世间犹如梦中事诸仁者祖师门户巳被释迦老子八字打开了也更无丝发许间隔直下会得可谓光前绝后若更别有商量却许汝具一只眼上堂僧问摩尼珠人不识如来藏里亲収得如何是珠师云龙宫无覔处海藏岂能収进云未审毕竟在什么处师作圆相僧展两手师便打僧礼拜师云三更犹自可天晓更愁人师乃云有物先天地无形本寂寥能为万象主不逐四时彫四时运转万象摐然见闻不昧视听分明且道那箇是主莫是与么来者是么莫是妙体本来无处所么莫是一念未生时全体是么与么卜度大似坐井观天管中窥豹若是谛当底人总不用许多辛苦良久云陋巷不骑金色马回来却着破襕衫至节日上堂僧问古者道阳气发时无硬地无根树子为什么不开花师云话头也不照顾进云争奈人人具足师云你树子在什么处僧提起坐具师云谑你老郎便打僧问祖意西来即不问直截根源事若何师便喝僧亦喝师喝一喝拊一掌僧云作家宗师师云札僧礼拜师云未出场来不妨奇特师乃云一阳来复万物知春堤边柳眼争开㵎畔梅英竞吐连嵓树冻丹凤那捿鎻月潭氷游龙未作锦衣公子尽醉如泥林下道人幪头打睡且莫睡闲向江头看逝水世间好物不坚牢綵云易散琉璃脆X上堂云行路难君自看鸟道从来不易攀行人未上先伛偻颏膝时时自相拄扪萝直到巅峯头方知世界空悠悠上堂云花菲菲雨霏霏游人陌上正如泥谁在𦘕楼吹玉管一声声送日沈西上堂云至道无难唯嫌拣择三界圣凡和泥合水灯笼露柱儱侗颟顸凡夫生死诸佛涅槃如何得不拣择莫是毫釐有差天地悬隔么莫是情尽圆明时会取么莫是万法唯识尽是我心不可更有彼此且喜没交涉若是法昌是便是非便非江南日暖鹧鸪啼非不非是不是飜笑维摩谈不二箇中若未造玄微且荐如来第一义结夏日晚小参云大凡参学兄弟道眼未明心地未安入一丛林出一保社须当亲近良朋善友二六时中将佛法为事直须决择令心眼精明这箇不是小事光阴易失时不待人一失人身卒未有出头处在莫只与么打閧过时今日三明日四这里经冬那边过夏记取一肚葛藤路布学解到处掠虗摩唇捋觜汉语胡言道我解禅解道轻忽好人作无间业将知此事大不容易没量大人到这里讨头鼻不着莫当等闲乱开大口法昌老汉无人情莫爱人摩捋你赞叹你尽不是好心一朝火风解散眼光落地善恶业缘受报好丑生死境界一时现前那时便如落汤螃蠏手忙脚乱从前活计神通佛法总使不着业识忙X忙无可依怙追悔不及随缘受报改头换面都未可定岂不见古者道学般若菩萨且莫自瞒切须子细纤毫不尽未免轮回丝念不忘尽从沉坠你要识披毛带角底么便是你寻常乱作主宰者是你要识拔舌地狱么便是诳惑迷徒者是你要识寒氷镬汤底么便是你滥膺信施者是三涂八难尽是你心自作只为道眼不明方乃如是若是谛当底人岂有这箇消息法昌与么说话尽是契合诸圣不独为你三兄五弟但未得忍菩萨皆有此过岂况天龙八部既来这里经冬过夏莫生容易老僧䦆头边讨饭供养你说些子出家话莫被人我夯却一生空过一旦四大分张那时作伎俩迟也有一般汉闻人举着他肚里事嗔心忿起便道佛法岂有与么事大悟不拘小节更问阿谁我且问你悟见箇什么还脱得髑髅识想也未十二时中且与五戒十善相应灵山会上还曾见有无行业底佛么还有妄语底祖师么大似将牛屎比栴檀有甚交涉可谓醍醐上味为世所珍遇斯等人飜成毒药你要得他日相应但如今于一切处放教枯淡二六时中对五欲八风如肓人视物不为诸法管带亦不管带诸法六根门头点检无丝发过患方有少许趣向分法昌与么说话如服瞑眩底药相似一斯苦口他时大有得力处所以古者道假使百千劫所作业不忘因缘会遇时果报还自受无人替代各自努力X上堂云古者道大地雪漫漫春来依旧寒说禅说道易成佛作祖难法昌道大地雪漫漫春来便不寒到头成佛易却是说禅难有一般人闻与么说鼻孔冷笑道有甚难朝到西天暮归唐土南山起云北山下雨甘草甜黄蘗苦鱼入深潭鸟栖高树拈起拄杖达磨眼睛放下数珠释迦鼻孔若是这箇禅三家村里臭口老婆也解说得要成佛则未在你且道毕竟那箇是禅良久云直得额头汗出上堂云草蓠蓠烟幕幕雨如膏云似鹤轮蹄到处困芳菲谁问山头红日落禅家流须警觉莫待擎头并戴角百年光景片时间举世应无长命药逐利贪名数似麻排头尽葬青山脚菩提道路不曾脩毕竟将何为倚托上堂云菩萨证未极二乘方沉空人天三界业正在轮回中诸仁者若论此事唯佛与佛乃能知之十地圣人犹隔罗縠自余之辈合作么生无常老病不与人期一失人身万劫不复三界牢狱萦绊杀人不是等闲莫生容易大事未成如丧考妣二六时中放却闲缘歇却心识但自回心问已想料不由别人警䇿身根莫教污染直令凡圣情尽人法俱空自然体露真常诸有若不如是与道全乖上堂云佛大泥多舡高水长我爱钓鱼翁生涯无比况分开晓霞影掷破桃花浪流水送歌声风高愈嘹亮堪笑锦鳞钩不上三三两两空悠漾莫悠漾直饶X避得钩前头大有网鱼即且从佛在什么处莫是殿里底么莫是作圆相么莫是在灵山么莫是对面不相识么莫是认着依前还不是么若如此只是箇三家村里佛不者且道那箇是调御涅槃今巳久龙光犹未迦维上堂云宗乘一句逈绝言诠意下差排虗生浪死灵山会上觌面相呈授手传来如王宝劒乘不坠盖借其人如师子游行群狐屏迹龙象蹴踏非驴所堪或时警悟群机曲垂方便遂有言句落在诸方如龙藏选珠终无瓦砾直得天龙稽首佛日光辉近来时代浇漓禅师长老成群作队一箇箇气宇如王一人人平肩佛祖问着宗门两字口似研槌但将凡言黩乱圣意致令学者习俗生常不唯侮慢圣贤亦乃自生容易或言即心是佛更不参寻或则妄认尘缘强作主宰无非私心作解捏目生花缘木求鱼守株待兔盖为打底不遇作家致见如斯过患劝诸学者莫谩波波但自回光返照叠足思心尽却凡情别无圣解纵有幽玄飜成计较古者云道不用脩伹莫污染禅不用学贵在息心息心则想念不生无染则真源自净更若他求必无是处百丈和尚至师上堂云道无今古人有先后出则大用繁兴入则机唯密照记得百丈大智禅师在日常有一老人听法自云过去生中曾为知识有人问大脩行底人还落因果也无某甲云不落因果从此五X百生堕作野狐今告代一转语愿脱此苦百丈云不昧因果即脱狐身然则野狐脱去其奈吐下涎唾落在诸方无人打摒敢问诸人不落因果为什么堕作野狐不昧因果为什么便得脱去直饶道得落处分明也未出他野狐穴里法昌当时若见但先与他拈出雪峯古镜教伊转动不得然后放出紫湖狗子尽却性命免见儿孙今日成群作队法昌与么举论大似持螺酌海明眼人前一场笑具何故曾经大海难为水惯听无絃不易琴上堂云且莫停囚长智养病丧躯长者任他长短者任他短风动空澄日明云翳泥多佛大水长舡高法法圆成莫妄穿凿直得风行草偃水到渠成不为分外忽尔小中现大大中现小于一毛端徧能含受十方剎土坐微尘里转大法轮若到法昌面前一笔勾下何也丈夫自有冲天气莫向如来行处行上堂云至人空洞无象万物无非我造会万物为已者其唯圣人乎老僧昨夜作一箇梦梦见入大洋海底撞着须弥山头额粉碎你等诸人还知痛痒么上堂云言前荐得滞殻迷封句下精通触途狂见然虽如是其奈金沙犹混水乳不分法昌道言前荐得天雨四花句下精通地摇六种且莫草草九十六种外道各各自言得上人法菩萨果位犹不相知譬如诸天同宝器食福德有异饭色不同若无择法眼目如何明辩忽遇迷邦之子止宿草庵疲乏商人化城X寓止宝所尚归路亦遥不觉不知中途自息似这般垛根汉不可也受法昌赞叹所以我佛传衣付法须令授手递相证据恐有滥误盖谓此也然虽如是忽若有箇汉出来喝一喝拊一掌掀倒绳床便归众去诸人作么生明辩良久云敌圣若无如是眼假饶千载又何为上堂云生死事大无常迅速行脚高士更于何处用心饶你学得圣解现前获三明六通得四无碍辩一大藏教结角罗纹贮水不漏明眼人觑着大似檐雪填井岂不见世尊于楞严会上呵叱阿难汝虽历劫忆持如来祕密妙严不如一日修无漏业免被人天果报所缚十二分教到这里一点也用不着方为教外别传如今兄弟都不问此事来处但管违背佛语返于经教中作伎俩辨唯心唯识说性说相如将方木逗圆孔有甚交涉将知宗门途路逈别且人天因果通贯圣凡如何免得无漏圣境理绝功勋若为修证还会么自是不归归便得五湖烟景有谁争上堂云灵山会上三乘行位解脱法身正是乞儿残饭祖师西来直指人心见性成佛正是祭鬼神残饭汝等若见如经蛊毒之乡更莫觑着觑着则祸生法昌这里有一般茶饭寻常不曾拈出今日事不获巳将供养诸人他时若到诸方受用殷繁切须记取法昌今日供养遂作一圆相掷下拄杖上堂云毗耶杜口倣斆宗乘鹫岭拈花飜成毒药九X年面壁钝致先宗半夜传衣欺他后学马祖即心是佛大似待兔守株盘山非心非佛可谓和泥合水纵饶德山棒如雨点正是以已妨人临际喝似雷声要且不曾撩着岂况聚头接耳举古圆今列洞下五位君臣尚它薄礼布临济三玄戈甲败落清时云门函盖干坤无绳自缚法眼唯心唯识岂达机权沩仰父子相投傍观者丑如斯之见尽是败祖宗风灭胡种族承虗接响欺罔圣贤后学无辜遭他指注若论此事诸佛不曾出世亦无一法与人达磨不西来二祖不得髓直得皇风荡荡野老讴歌心无所恃行无所依闻禅与道似见冤家说色说心如逢勐虎法昌然后与你挑野菜桩黍米作和罗饭煑骨董羮饥即飡困即卧不由诸位自崇高莫学三乘立功课云巖臯长老至师上堂云凤凰山色翠凌空宝殿峥嵘𦘕不同止止金毛在何处只应千古绝狐踪诸仁者知音相见岂在多言如击石火掣电机点着不来白云万里何也菩提之道不可图度动便失宗觉即迷旨然竿木随身逢场作戏或时手擎日月游戏神通有时背负须弥全军敌胜或则随波逐浪或则把断要津无非古佛家风尽是道人活计岂不见昔日云嵓到药山山云闻子解弄师子是不嵓云是山云弄得几出嵓云六出山云我也解弄嵓云弄得几出山云一出嵓云六即一一即六云嵓后到沩山山云闻子在药山时曾弄师子是不嵓云是山云为复常X弄有时置嵓云要弄即弄要置即置山云置时师子在什么处嵓云置也置也师云好一箇师子只是弄得有头无尾当时若见沩山云置时在什么处便与放出踞地金毛直教沩山藏身无路既不能如是遂成一箇不了底公案法昌今日因风吹火也未勦绝却请云嵓禅师略陞此座圆却这箇公案免见他日累及儿孙上堂云一尘才起大地全収乃拈起拄杖云诸仁者十方世界撮来如粟米大安在法昌拄杖头上其中众生不觉不知且道法昌寻常在尘里在尘外良久云海枯终见底人死不知心上堂夜半乌鸡谁捉去石女无端遭指注空王令下急搜寻唯心便作军中主云门长驱沩仰队件列五位锵旗布三玄戈弩药山持刀清原荷斧石巩弯弓禾山打鼓阵布雪岭长蛇兵屯黄檗飞虎木马带毛烹泥牛和角煑赏三军犒师旅打葛藤分路布截海横山飏尘簸土击玄关除徼路多少平人受辛苦无边剎海竞纷纷三界圣凡无觅处无覔处还知否昨夜云収天宇宽依前带月啼高树上堂云生死交谢寒暑迭迁有物流动人之常情念念不停新新不住如火成灰渐渐消灭又如藏舟于壑藏山于泽人谓得其固不知有力者负之而趋昧者不觉然虽如是殊不知观身实相观佛亦然前际不来后际不去今则无住三际求心心不有心不有X故妄元无妄元无故即菩提生死涅槃本平等故维摩经云不动等觉建立诸法不出魔界而入佛界于此会得则终日变化不为动毕竟寂灭不为休八难三涂无非净妙国土尘劳烦恼尽是解脱道场然虽如是要且未出教意譬如蒸沙欲成嘉馔纵经尘劫终不能得既不然者且道亲切底事作么生葸十夕岭不传唐土信胡人休唱太平歌师到云嵓陞座云法无定相转变由人用去则天回地转触处周流収来则虑息缘忘圣凡罔测或则神通游戏垂手尘劳利益有情光扬佛事或则栖神物表遁迹嵓阿枕石眠云敦脩慧业无非道达群机利他利已所谓动若行云止犹谷神岂有心于彼此情系于动静者耶法昌与么举唱且道随顺机宜为复别有长处还会么木马追风蹄拨剌金毛踞地尾查髿上堂云闲来只么坐拍手谁赓和回头忽见簸箕星水墨观音会推磨乃拍一拍云还会么八十翁翁虽皓首看看不带老人容上堂云九月重阳节菊花香未烈策杖倚栏看眼中重着屑诸仁者鷰去鴈来寒暑相催篱边黄菊正闘霜开陌上垂杨巳随露落或生或杀互显机锋或盛或衰咸张主伴无非解脱法门尽是金刚正眼还有人荐得么看来只是吹灰法却向滩头脱却衣上堂云法昌今日开炉行脚僧无一箇为报十八高X人缄口围炉打坐不是规矩严难免见诸人话堕直饶口似秤槌未免灯笼勘破不知道绝功勋妄自脩因证果若逢临济德山应是难能放过但知一念回心定免三乘羁鎻上堂云青山鸟道登者即迷碧落无波动犯风影不是目前法莫生种种心明暗不相关虗空无背面到这里直似秋潭月影静夜钟声犹是生死岸头事莫当等闲不见古者道直须向那边担荷了却来这边行李揩磨心识尽却今时过患直似枯木逢春不润始有少分相应古人与么说话意作么生那边檐荷箇什么这边又作么生行李除非久参硕德乃可知之莫只与么业识忙忙无明人我私心作解妄生穿凿如磨塼作镜相似多少謷讹快须着力莫待前头路尽方始着忙一朝心眼顿开方知法昌老以佛法为事上堂云昨日送残年今朝贺新岁新岁与残年相逐如流水人无百年人尽作千年累一箇无常身百端生狡计杀命资口腹结业求富贵片善不曾修日为烦恼醉且莫醉起来共你说些周秦并汉魏覇业及图王文经兼武纬凌烟阁上数如麻尽向青山脚下排头睡争似无为实相门一超直入如来地上堂云年年四月十六诸方尽皆禁足法昌山里如何伹见山青水渌上堂云诸仁者心是根法是尘两种犹如镜上痕痕X垢尽时光始现心法双忘性即真古人巳是四楞着地了也汝等诸人作么生会内视不已见返听不我闻觉体超然不属量数正是痕垢在你且道镜在什么处直饶分明拈出我更问你什么处得来你若不知来处山僧为你指出鍊得铜山没一星入红炉里又埃尘须知本自圆成物本自圆成无故新勘辩师在双岭受请与英胜二首座相别云三年聚首无事不知检点将来不无渗漏以拄杖划一划云这箇且止宗门事作么生英云须弥安鼻孔师云与么则临崖看虎眼特地一场愁英云深沙努眼睛师云争奈圣凡无异路方便有多门英云铁蛇钻不入师云这般汉有甚共语处英云自缘根力浅莫怨太阳春却划一划云宗门事且止这箇事作么生师便掌英云这漳州子莫无去就师云你这般见解不打更待何时又打英云也是老僧招得英胜二人到山相访英云和尚寻常爱检点诸方今日为甚却来古庿里作活计师云打草只要蛇惊英云且莫涂煳人好师云你又剌头入胶盆作什么英云古人道我见两箇泥牛鬪入海所以住山未审和尚见箇什么师云你他时异日有把茅盖头人来问你你作么生祗对英云山头不如岭尾师云你且道当得住山事么英云使䦆不及拖犁师云还曾梦见古人么英云和尚又作么生师展两手英云鰕跳不X出斗师云莫将三寸烛拟并太阳辉英云争奈公案见在师云乱统禅和如麻似粟师起法堂乃问二人我欲来这里起法堂且道作得箇什么向当英云贼是小人师云邵武子动着便作屎臭气英云曾轻霜雪苦师云明珠自有千金价谁肯林边打雀儿英云大似持钵不得诈道不饥师却指胜云你且道合作得箇什么向当好妳女口胜云本来无位次不用强安排师云你这驴汉安向甚处着胜云一任敲甎打瓦师云也只是箇杜撰巡官英云若是千金宝何须打雀儿师云东家人死西家助哀英云路见不平一日英举大梅断夹山定山生死中有佛无佛因缘问师云此箇公案作么生师云大梅当时何不与他本分草料英云作么生师便打英云一场儱侗师云你试下一转语看英云一状领过师云矮子看戏举盘山光境话英云只如保福与么说话未免挂人唇齿师云你作么生英作掌势师云自屎不知臭英云和尚作么生师云若据我见处掘箇地坑和你一时埋却且要天下太平黄龙秀维那与数僧至师云重叠关山路阇梨从什么处来秀云三门里来师云有三门则从三门里来无三门从什么处来秀云恁么则不从门入也师云因什么得到这里秀云法昌门下水泄不通师云不解登山刚嫌路曲秀拟议师云第二参头道僧云何X不问取维那师云酌然龙象蹴踏非驴所堪且坐喫茶人事了秀乃云适来公案可谓光前绝后师云射虎不真徒劳没羽秀云何得压良为贱师云佛法不是这箇道理师乃问秀近离什么处秀云黄龙师云我闻黄龙有三关语是否秀云是师云将为老僧不知秀云有问有答师云未到法昌不妨疑着秀云过在什么处师打一掌云且莫钝致黄龙乃送归安下处秀云古人道一言相契则住一言不契则去且道住则是去则是师云你看这汉一场败阙秀云与么则兵随印转客任主裁师云便请入堂挂搭秀起庵成师云庵成了只是未有主人在秀云大似对面不相识师云驴前马后汉秀云气急杀人师云横抱小儿拟彰黄简秀云却请和尚别作箇主人来师云九五须还天子贵群雄徒自起干戈秀云到头霜夜月任运落前溪师云千里神驹追电去蹇驴犹自没泥沙秀一日问师承闻和尚久止浮山屡参兴化为什么却法嗣北禅师云瘥病不假驴驼药秀云伤龟恕鳖不免傍观师云将谓无人检点乃拈起拄杖云且道者箇从什么处得来秀云这老汉败阙也不知师云不是任公子徒劳话钓竿黄龙南禅师至人事喫茶了师乃云近日黄龙制得一般茶实为诸方未有南云那里得这消息来师云劝君不用镌顽石南云老老大大道听途说师云争奈公案见在南云这里寻X常如何造作师云老老大大说话也不照顾些子南云赖得左右无人师乃唤侍者更点一椀茶下茶至南云若无造作这箇从什么处得来师便作拨茶势南云这箇犹是和尚受用边事利人事又作么生师云遇临济则敲出骨髓逢德山则揳破脑门因与南禅师举程大乡看生缘话师云何不直下与伊勦绝却南云也曾为蛇𦘕足是伊自不瞥地师云和尚如何为他南云咬尽生姜呷醋师云流俗阿师又与么去南云和尚意作么生师拈起拂子便打南云这老汉也是无人情师因举在湖南时曾问兴化知有底人向什么处去化云善财拄杖子师云我不问善财拄杖子且道知有底人向什么处去化云或则登山或则渡水师云和尚只解步步登高不解从空放下化云老僧虽则年迈要且不负来机南云和尚当时作么生师云我错恠兴化南云而今知也且道从什么处去师云你问阿谁南云佯聋诈哑作什么师云虽然如是要且不负来机师一日在门前栽松南和尚至乃云小院小舍栽许多作什么师云临济道底南云栽得多少师云但见猿栖鹤宿宁知耸汉侵云南乃指面前石山云这里为什么不栽却师云功不浪施南云也只是无下手处师却指石上松云这箇从什么处得因作石松诗云盘根迸石苔铺缝偃蹇龙形积翠深擎鹤插空多X雨势带云笼月足潮音应无要压群峯意终有常怀竚雪心猿冻下崖来上哭禅余独对苦中吟兜率宽和尚至师云和尚久居兜率为什么却到人间宽云暂时行履师云来时弥勒菩萨在什么处宽云不知师云和尚从兜率来么宽云是师云为什么却不知宽云向道不知说什么来不来师云无孔铁槌有甚用处宽云看这老汉一场懡㦬师与宽和尚看雪次师云好雪宽云好白师云雪与白相去多少宽云如掌作拳师乃于栏上拏雪便打云你且道是拳是掌宽云麤行沙门师云此是文殊大人境界因有诗云倚栏看臈雪光射晓堂寒万德文殊海千重世界宽泥牛光影乱石女素衣完会得青春意桃花悟更难冬夜与感首座喫菓子师遂拈起一片橘子云这箇滋味何似黄龙感云须待甞过始得师云验人端的处下口便知音感云末代禅师多虗少实师又拈起托子云者箇作么生甞感云须是和尚始得师云一箇托子早是不奈何感云饶人不是弱汉师问讷首座古人道天地与我同根万物与我一体你且道山河大地与你自已是同是别讷云不别师又竖起拂子云这箇妳女口讷云这箇亦然师云你有几箇自已讷云法有多种理本不二师遂扣床一下云你还知痛痒否讷云不知师云话堕阿师不能打得你X师一日与讷首座修花坛乃问讷云南泉道人人见此一株花如梦相似且道你见似箇什么讷云只是一株花师云与么则你也只在南泉窠窟里讷云未审古人意作么生师云拈甎过来讷过甎了又问师云古人去世久矣问豁长老闻说你曾讲唯识论是否豁云粗曾习听师云三界唯心万法唯识明有此理豁云是师乃竖起拂子云还见么豁云见师云见箇什么豁云见拂子师云老老大大为什么五戒不持豁云和尚何得不信佛语师云痴人棒打不死你还梦见唯识么师问肇维那甚处来肇云讨菜来师云甚处去肇云寮中去师云寻常问你生死事为什么不与么祗对肇云和尚不曾问某甲师云且道你死向什么处去肇云一任卜度师云不信道肇云某甲与么祗对有甚不得师云将为卜你不着肇云且道向什么处去师云鬼窟里去肇云且莫以已妨人师云争奈赃物在老僧手里问肇日出心光耀天阴性地昏不知天地者刚道有干坤而今日出也那箇是你心光肇云不可更有师云不知天地者刚道有干坤且道知天地者干坤向什么处去肇云三界唯心不可更有师云厨下烧火你觉肚皮热么肇云问这箇作什么师云伎死禅和如麻似粟师问肇沩山水牯牛话你作么生会肇云无这箇闲X功夫师云只如世尊拈花迦叶微笑又作么生肇云不妨令人疑着师云龙头蛇尾汉问僧一切声是佛声是否僧云是师云为什么鵶作鸦声鹊作鹊噪僧云和尚自生分别师便打又问僧一切声是佛声是否僧云不是师云为什么不是僧云鸦作鵶声鹊作鹊噪师亦打后有僧问师前头是且从打不是为什么亦打师又打云且听明眼人断看岁夜喫汤次感首座云昔日北禅分岁曾烹露地白牛和尚今夜分岁有何施设师云臈雪连天白春风逼户寒感云大众喫箇什么师云莫嫌冷淡无滋味一饷能消万劫饥感云未审是什么人置办师云无惭愧汉来处也不知登首座至师云你作丛林表帅为什么被人唤作登无明登便抽坐具作打势师云且莫乱做别处即得法昌门下不容你登拟议师便打一掌登云将谓侯白师云你作这般说话也道我作禅客登云法昌门下可谓风吹不入师云教你入得堪作什么师问登无明实性即佛性无明在这里佛性在什么处登云不可别有师云唤你作释迦老子得么登云至道无难唯嫌拣择师云你梦见三祖登云和尚尊意如何师便打登云打即不无且道佛性在什么处师拈棒登便走云今日被这老汉折挫一掌师云似这般不知痛痒汉打杀也无罪过X石门臯和尚去住云嵓师云只见云归碧嶂和尚为什么入郭辤山皐云偶徇时机师云主人公在什么处臯云避喧求静岂是高人师云似则似是即未是皐云和尚作么生师竖起拂子云是喧是静皐无语师云不信道师问臯近离什么处臯云石门师云我闻石门路崄水泄不通因甚到这里臯云十里双牌五里单堠师云途中事作么生臯云到处行松色时时听水声师云来时水牯牛在甚么处臯云自有人看师云鼻索为什么在法昌手里臯云这老汉瞒却多少人随手打一坐具师云三十年捞龙打凤今日被鼠咬恭首座住禅林访师师云见说你要为黄龙烧香是否恭云不敢师云我闻龙生龙子须是解兴云致雨始得恭云但随家丰俭师云你未拈香早钝致黄龙了也恭云和尚且莫多口师云你且道黄龙实头事作么生恭提起坐具师乃唤行者为我过坐具来行者提在手中师便打云他时后日也道见老僧来宝峯干化主至喫茶了师云我无可舍施只有一箇瓢子送你干才接师云你且道宝峯还有么干云有师云若有何须更要干云唯多不才师云你也只作得箇化主干云有头无尾得人憎师云自是你无这手脚干遂掣去师云停囚长智师送干出三门云回到宝峯为我传语英邵武干云㒹言倒语作什么师云不因你祗对洎合忘却虽然如是它时悟去始知X我老婆心哲首座来师云山深路远何烦访及哲云仁义道中不为分外师云将得什么来哲叉手近前师云只这箇为当别有哲展坐具师云前头较些子后头打不着哲云且容某甲人事师云近离什么处哲云云居师云峯顶事作么生哲云多少人疑着师卓拄杖云弘觉鼻孔何似这箇哲云草贼大败师云这僧话头也不识哲云和尚问什么师云我只问你弘觉鼻孔哲云又道不识话头师云不谬作翠嵓弟子一日哲问师和尚室中寻常开示机缘愿闻一两则师云暗里抽横骨明中坐舌头你作么生哲云和尚本是云门宗胄为什么举洞上因缘师乃踢出一只鞋哲便休臯长老闻师见虎乃云见说和尚那日山上作一场佛事不小师云多口阿师臯云好好相问师作掌势臯云好箇虎只是不解咬人师便打云莫道不咬人臯云也是如虫蚀木师云今日咬着死汉心禅师至闲坐次师云近日法席可杀兴盛心云家家观世音师云还有咬人师子么心云炉鞴之所钝铁尤多师云闻和尚室中有拳头话是否心云家丑莫外扬师乃拈起䦆云何似我这箇心云真不掩伪师云生死界中使那箇即是心云不劳悬石镜天晓自鸡鸣师云与么讨人驴年去因说话次心云近日人传和尚风幡颂甚好师云且道祖师前头为人好X后头为人好心云祖师终不妄语师云是则是祖师意作么生心云岂不见道不是风动不是幡动师云狐狸渡氷有甚快活心云和尚意作么生师以拂摇之心云也是为蛇𦘕足师云且莫乱统心云须是和尚始得师云世事但将公道断徐龙图看楞严经至妙性圆明离诸名相徐云佛意诚谓幽深师云你如何会徐欲祗对师以拂子便打徐云和尚也无些子人情师云我若不打你又堪作什么却问黄龙释迦老子到这里还有出身处么龙却打一拂师云且听诸方断看百丈政和尚至师云见说你在慈明会里曾有野狐颂是否政云是师云古人意作么生政云眼花山影转师云是你见处如此政云你不肯我那师云与么说话还曾梦见野狐师乃云我且问你大修行人还落因果也无政云檐折知柴重师云我不问你柴重不重且道落因果不落政云你还识因果也未师云瞎汉话头也不识政云争奈慈明肯我师云你今日一场郎当不少政云和尚意作么生师遂踢倒香台政拟议师云且待你更疑三十年政云你见北禅我也见北禅你参兴化我也参兴化为什么常常不肯我师云你见兴化北禅我也总知只是你少商搉在政去师送三门云旬日道话宁无短长今日相别无以为意有一条拄杖送师政拟接师云且道你将去如何受用政云扶过断桥水伴归无月村师云忽遇X德山临济时如何政云棒在和尚手里师遂掷拄杖云可惜许分付不着人师行脚时在圆通遇大觉入京陞座云此事分明宜荐取莫教累劫受轮回师出问如何是此事觉云荐取师云头上是天脚下是地荐箇什么觉云不是知音者徒劳话岁寒师云岂无方便觉云胡人饮乳返恠良医师云暴虎凭河徒夸好手拍一拍归众大觉小参师出众问承古有言堪羡一堂无事客卧云深处不朝天和尚为什么却入京城觉云青山藏不得明月却相客师云与么则君王若不垂三请争得先生出旧庐觉云今日遭人点检师云和尚幸是当人觉云想你不是好心师云象驾巳趋于帝里利人一句请宣扬觉云衣珠不用从他覔明月分明处处圆师云这箇犹是古人糟粕利人事作么生觉云重言不当吃师云与么则龙楼鸣法鼓鹤钥振金钟去也觉云谢子证明师便礼拜师到兴化化云近离什么处师云北禅化云北禅老汉有鼻孔也无师云湖南长老箇箇一般化云莫将鹤唳悞作莺啼师云和尚且低声化云你着忙作什么师云和尚也不少化云彻底撞着聱头师云看这老汉一场懡㦬师一日问兴化宝劒知师藏巳久今日当场略借看化云不借师云为什么不借化云不是张华眼徒窥射斗光师云用者如何化云横身当宇宙谁是出头X人师便作引颈势化云嗄师云喏便归众师一日问兴化祖意西来即不问水出高源事若何化云穿过髑髅犹未觉师云便恁么会时如何化云错师拊一掌化便打师云看这老汉手忙脚乱拍一拍便归众师到北禅禅问近离什么处师云福严禅云思大鼻孔长多少师云与和尚当时见底一般禅云你且道我见时长多少师云和尚大似不曾到福严禅云学语之流来时马大师安乐否师云安乐禅云向你道箇什么师云教和尚莫乱统禅云念你是新到不能打得你师云某甲亦放过和尚喫茶次禅问乡里什么处师云漳州禅云三平在彼作什么师云说禅说道禅云年多少师云与露柱齐年禅云有露柱且从无露柱年多少师云无露柱一年不少禅云半夜放乌鸡北禅与兴化闲坐次禅云和尚当时见唐明事殊不闻举着化云好事不如无禅云也要大家知化不对禅云有问有答何得缄口无言化亦不对禅云闻说汾阳有西河师子话是否化云是禅云可杀威狞化云不见道来者咬杀禅云与么则汾阳门下道绝人荒去也化乃竖起拂子云这箇因甚到今日师在北禅时作侍者立次禅遂举此话问师云子到这里作么生师云养子不及父家门一世衰禅云你具什么眼目师云若是咬人师子终不与么X次日兴化到北禅师乃问讯化指堦前松树云者箇是什么人裁师云龙牙化云何似赵州栢树师云尊宿眼在什么处化云閙市里虎化到真堂前云这箇是甚人真师云龙牙化云既是龙牙为什么却在北禅堂里师云一彩两赛化云真在这里龙牙在什么处师拟议化便打一掌云莫道不解咬人师云乞儿见小利化又打师乃走北禅岁夜小参云年穷岁尽无可与诸人分岁今夜烹箇露地白牛煑野菜羮烧榾柮火喫了大家围炉唱村田乐何也免使倚他门户傍他墻致使傍人唤作郎至夜深维那问讯云县中有人勾和尚禅云作什么那云和尚夜来杀牛不曾纳皮角禅遂捋下帽子云这箇不是那拾得便出禅唤侍者云贼贼那云天寒且还和尚帽子禅日口页视师云这箇公案作么生师云潭州纸贵一状领过师访芭蕉泉庵主问云庵主在么泉云谁师云行脚僧泉云来作什么师云礼拜庵主泉云恰遇庵主不在师云你妳女口泉云向道不在说什么你我拽棒直赶下山明朝再去依前被赶师后又去问庵主在么泉云谁师云行脚僧揭帘便入泉拦曾把住云这里虫虎纵横尿床鬼子三回两度来讨箇什么师云久向道风泉乃解开衣抖擞云你将谓泉大道有多少奇特师便问如何是庵中主泉云入门须辨取师云莫只者便是泉云赚杀几多人师云前言何在泉云听X事不真唤钟作瓮师云与么则万法泯时全体现君臣合处正中邪去也泉云驴汉不会便休乱统作什么师云未审客来将何祗待泉云云门胡饼赵州茶师云与么则谢师供养泉云我火种也未有早道谢供养法昌语录终偈颂洞山麻三斤火麻皮子若何分臈雪煎茶解醉君更有路行人未到野花含笑旧枝春风幡话不是风兮不是幡黑花猫子面门班夜行人只贪明月不觉和衣渡水寒云居安乐树安乐独闲行三更打五更如何通一线流水和啼鹦凝云亭凝云封万叠崔嵬路坦平如何通一线中夜日头明漱玉亭漱玉本无瑕寻求转更赊如何通一线云月自周遮碧溪桥碧溪烟浪息万像显其中亦谓同相委寒松起暮风龙潭寒潭无底岸深隐有泥龙汝向长空露游人何处逢都颂X五四三二一波斯黑似漆走过新罗源老婆暗啾唧法身颂螺师吞大象石虎咬番马惊起断家龙踏落云屋瓦庐陵米价乌龟三眼赤祥麟一角尖腾云生暮雨溪月夜明帘送廉书记游岳祝融峯顶浪滔滔黑地须弥遶几遭无角铁牛安虎距丫叉玉女渡天河阿呵呵竹钖敲空云阵高赠杉山庵主林泉放旷养清闲一片平川白日间深称捿心谁得侣烟萝缩手有寒山渔人罢钓日照青山积雪销渔人归去自歌谣从他逐浪随波者时把长竿望海潮因看圆觉经菩提妙有无心证本觉含灵喻火莲真金不假经炉冶空里无花红焰天云起断崖泉滴沥风吹寒叶落飘然时人若问真圆觉睡思来时合眼眠因看经半满藏兮一落索子细看来特地错东村黄老打张三两箇善神齐发恶休发恶寒猿昨夜绕窻啼白鸟今朝上虗阁送僧倒拈笻杖扣长空云起龙奔鸟道同端手掣开千圣X眼江淮两浙好西东山居五首松远柴门静高眠日午开此景谁频到雨过白云来鸟熟分亭语猿纯对坐禅松声寒索索嵓熘冷涓涓闲步穿松影逢人背负薪问渠何处去济水白如银境有松擎鹤家无饥鼠粮客来何见待山坞药苗长山壑路崔嵬知音绝往来如何彰一信石笋和云裁看山风疾浮云急春山雨过青游人休更问㵎水响冷冷无绳自缚云鹤高空外林泉性本闲何须更特地好肉自生剜纸帐颂揭起露全身放下绝纤尘谁人知此意拾得自忻忻因事金刚开佛口菩萨𨳲天堂提取靴衫去无人住处藏咏寒山𪑚𪑚𪒴𪒴痴痴獃獃若人识得不在天台寄新僧判龙岫深藏久桃花几度开看山见不见不见下山来三玄颂体中玄独角泥牛水上眠转身触破澄潭月巫山顶上浪滔天用中玄征人带甲眠春花风扫尽黄叶落堦前句中玄远道绝人烟甜瓜甜似蜜苦瓠苦如莲X第一句无边大火聚拟议早身灰谁敢当头觑第二句龙播并虎踞更问毗耶离巳落他路布第三句脱却孃生袴直下便承当铁山横在路第一诀袖里三斤铁忽遇病维摩拈起蓦头㨝第二诀六月漫天雪无处避炎蒸浑身冷如铁第三诀八字无两必心胡僧笑点头眼中重着屑法昌石镜不分凡圣尽入圆光更无少剩法昌木虵伏爪藏牙忽然磕着且看脚下法昌铁杖生风起浪游戏神通诸方牓样歌会方首座默欧山重会西蜀客长喜共坐长松边高阿月下安禅石或忘机秉微迹或放浪兮傲危碧苍苍雄势何嵳峩岛叠烟花笑寒栢蒭狗吠露地白堂堂走入黄金宅纤𦝫玉女少年骑野老逢兮背上拍是什么荆山璧倾尽𦘕瓶三两只从他徒蚁竟头奔拶破面门横片石或时顺或时逆波斯不系栏腰帛踏飜东障与西篱划断虗空通汉陌明处明黑地择笑倒前村张二伯忆得先年泛铁舡旱地沉兮何处覔或喧喧或寂寂今古悠悠忘晓夕吾师吾师桃花落尽旧芳枝望路行人休借借噫骼因事颂琼林高翠影澄潭东斗西观一二三卧水铁牛奔北岭双敷丹枕鴈归南竹肥因地壤松低云势高残阳照空影饥鼠念弥陀X片水涵虗月池方水不圆崑崙不瞪眼金刚休努拳送信化主彻大丈夫方勐列如虫带角入廛来起倒不须藏利舌或逢时快便打打破卢公悭恡穴金乌明兮在口中玉兔出兮圆复缺或登山握九节或临水兮莫漏泄青山崷崒白云深顶上新罗人寄人金乌照破铁崑崙玉兔明庭古树分蒭狗吠天星斗转泥牛哮吼聩人闻水声林鸟声相和大海澄清彻底昏奚事挥毫聊寄委野花新发旧年春登山九仞嵳峩插太清万般唯有一真明游人须到孤峯顶莫住中腰见不平歌风不鸣条雨不破块罪性虗兮勤当忏悔须弥崙悟为最文殊普贤成一对云开高岭古松青把手问君谁不会谁不会不破块不破块兮百杂碎送平知客握手窥天睡云林几处山何时提一发搅动碧潭寒诫安徒堪叹红炉一点雪万物皆如世不坚莫爱好花多艶曳应无百日对君鲜送僧风便铁帆挂海舟客归南浦万缘休丫角共眠云X寺古同步㵎边幽展臂掣开空里盖转身踢破月中沤来年香茘多应熟莫守吴州更上楼自咏白玉休将并白石黄金休用博黄鍮丈夫若是丈夫儿好丑高低在眼头从他倾岳千江浪任是长竿四海钩睡来独笑缘何事茶煑松篁泛一瓯寄僧德备河沙体自成为迷踏雪五千程虽然外有玄兼妙及至春来草自青寄昭师兄溪月同观影异圆岭云重鎻故山关乌鸡带月啼天晓蒭狗㘅花吠斗寒径直斫开篱却易迃回脣鉴入应难龙川露滴层峯外红日圆晖北上看雪乱峯银色普贤机古道虽通步者稀莫话乌鸡添指注岭梅先发向南枝不勘自破打破长空不用鎚门头何假更安锥从他胜有张良计不勘还须失利归日用事拨散日中影摘取月中鲜手眼不到处知音须进前寄徐龙图孺子从来心性恶不是德山谁敢扑法昌一句没人知信手抝折珊瑚枝也大奇五十年来寻不得脣鉴X咦翻身踢破𦘕须弥拽下虗空为井盖作地衣一等师子儿他时若见毗耶老脑后锥头角分明辩大沩答徐龙图法昌有条老鳖鼻生得来来没向背藏身露影恰如无触着令人身粉碎那箇驴更奇异两耳累垂四脚着地正与么来为虵出气虵不惜命近前喷嚏和那老驴总不灵利又答徐龙图千里同风君道好正是将身入荒草直饶显在众人前想应未见黄龙老贴肉汗衫新复新三山帽子何曾倒无銙𦝫带两头垂没底麻鞋踏未破来来与你瓢苗石上栽来年収得大冬瓜快斧利刀斫不破寒山拍手笑呵呵指出南岳让和尚寄黄龙南禅师春色青青鸎转歌桃红李白见人多不知谁爱灵云道指下山来谒我呵送僧黄菊香时绿草衰杖藜林际话南归也知旧岳无金石独掩柴门对落晖师临迁化前一日送颂与徐龙图今年七十七出行须择日昨夜问龟哥报道明朝言师住持二十三年徐龙图作师真赞谁不会禅要作国师二十三年无人谩疑草长雪消X春烂漫分付诸方老古锥山谷老人颂法法遍参如镜中现水上胡芦按着便转法昌禅院遇和尚语录达法性地称性修行而常以法为娱乐者予见老法昌其人也今余照刻行其语乞题䟦故为之书灵源叟惟清云