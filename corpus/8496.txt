古林清茂禅师语录X卍XXX古林和尚语录序前集贤待制承事郎冯子振述希音徐疾要假谷传触影悟迷须凭镜了镜寻头而谷接响谷有口而镜无心声不可以屐而追影不可以迹而蹑若夫以意捉摸而邈然形似之覩以境酧酢而冥然去住之非骤唿而立应西倡而东和夫非谷之传耶爱不加貌之妍憎不加貌之不妍夫非镜之了耶金陵保宁古林禅师四坐道场饶益一切五方英衲颕笠均膝行侧足而交屦四驰出则有语语则有录音之赴也如谷影之彻也如镜窍启籁发万壑齐撼垢尽明复纤埃弗栖譬之雪山药树根欲齅而鼻观春回天竺酥陀钵拟盛而顶门香溢捷锋掣电晴汉霹雳神锸裂瀑平逵渊潭北白嵓上花开焉用别峰之相见大庾岭南梅熟咸观彼岸之竞登窦古重拈后箭顿惊啮镞统宗再续前骖少待速鞭沤沧海而粟粒全潮块须弥而藕丝亿劫是以簪绅改腐烂之观裓钖服澡袚之膺雪松自青霜草亦碧黄檗心要裴休盍序其肺肝丹霞愿遥老我欠锄于须发姑述凤台之见在尚觇鹿苑之绪闻江吸庞衡阳未害甞亲马祖石供元长老钝机失笑苏公粗引其端作如X是礼旹泰定乙丑冬至日古林和尚语录目次卷第一冯子振序平江府天平山白云禅寺语录平江府开元禅寺语录再住开元禅寺语录卷第二饶州永福寺语录卷第三承宣集序重拈雪窦举古一百则自䟦卷第四法语小参普说卷第五真赞自赞偈颂䟦卷第六梵僊序X拾遗偈颂卷第七拾遗偈颂行实碑友梅撰拾遗偈颂上梓募缘疏古林和尚语录卷第一初住平江府天平山白云禅寺语录平江路永寿禅寺住持小师元浩编师于大德二年二月初三日就承天能仁禅寺前堂首座寮受请入寺指山门云豁开户牖当轩者谁红霞穿碧落白日绕须弥据室云一槌便就塞壑填沟不假一槌撑天拄地无鼻孔底不要闻香有咽喉底教他出气离娄行处浪滔天大洋海底无滴水喝一喝指法座云此座若谓高广不过七尺八尺自是诸人用力太过不能陞得于它须弥灯王甚么事遂陞座拈香云此一瓣香爇向炉中端为祝延今上皇帝圣躬万岁万岁万万岁陛下恭愿尧仁广X被汤德弥新齐寿筭于芥子之城树丕图于拂石之劫次拈香云诸佛出世以心传心祖师西来将法付法心法无二通贯十方后来丛林凋弊佛法浇漓诸方长老出世各各以香为信香何信之有当知信不在香而在法也天平今日此香爇向炉中奉为先住阿育王山广利禅寺杨岐第十世横川大和尚但陈供养夫复何言遂就座上首白槌罢僧问大通智胜佛十劫坐道场佛法不现前不得成佛道时如何师云更与十劫始得进云有意气时添意气不风流处也风流师云切忌从它觅迢迢与我疎进云只如昔日世尊出世释梵引随和尚今日开堂毕竟有何祥瑞师云须弥山在你脚下进云与么则皇恩佛恩一时报毕师云且喜天下大平僧问保寿开堂三圣推出一僧保寿便打意旨如何师云蛇无头不行进云三圣云与么为人非但瞎却者僧眼瞎却镇州一城人眼去在保寿掷下主丈便归方丈又作么生师云七棒对十三进云和尚未离双峨早闻有此机要师云到者里因甚却无进云退已让人万中无一师云明日来与你棒喫僧礼拜师乃云问话且住须知未入门来皇恩佛恩一时报毕击拂子云是法非思量分别之所能解天之南地之北日月星辰墻壁瓦砾离四句绝百非是时人知有始从鹿野苑终至跋踶河毕竟明甚么边事所谓佛佛授手祖祖相传一句当阳十X方坐断正恁么时如何千峰朝华岳万派肃沧浪复举达磨大师云吾本来兹土传法救迷情一花开五叶结果自然成卓主丈云云行雨施三草二木上堂万法本闲惟人自閙放过临济德山打杀云门雪峤尽大地是金刚眼睛即不问拈却粪箕苕帚寒山子为甚么拍手大咲泽广藏山理能伏豹上堂举雪窦和尚云春山叠乱青春水漾虗碧寥寥天地间独立望何极师云好大众文殊普贤起佛见法见贬向二铁围山诚不虗也有底道雪窦和麸粜面贵在一时殊不知眼观东南意在西北流泉兮涓涓白石兮凿凿云片片兮朝出而暮归日晖晖兮东上而西落击拂子一下佛诞上堂蓦拈主丈云从生至死只是者箇释迦老子是甚么干屎橛下座上堂僧问一不成二不是三级浪高鱼化龙痴人犹戽夜塘水学人上来乞师指示师云无人知此意令我忆南泉进云花须连夜发莫待晓风吹师云紧峭草鞋僧礼拜师乃云古者道若论此事直须挥剑若不挥劒渔父栖巢是故从上若佛若祖拈一机示一境莫不洞微渊奥所谓抽钉拔楔解粘去缚知之者直是恩大难酬不知者何异镂氷琢雪山僧者里尽力道不得底句不在师子峯定在太湖里是汝诸人脚跟下七穿八穴甚处得来喝一喝上堂烹却露地牛日轮正卓午无为实性门开却通X天路通天路既开普请诸人从者里入所以道我若向刀山刀山自摧折我若向镬汤镬汤自枯竭咄咄咄无物堪比伦教我如何说上堂举盐官问僧甚处来僧云道场官云者里是甚么所在僧云贼不打贫儿家汾阳代云但和声便打师云贼不打贫儿家因甚却打者里着得只眼方知古人箭不虗发上堂闻钟声披起七条见日出晒㫰皮草日用事寻常何须别寻讨世尊三昧迦叶不知迦叶三昧阿难不知阿难三昧商那和脩不知拈起主丈云主丈子三昧诸人不知卓主丈云龙得水时添意气虎逢山色长威狞上堂举金牛和尚凡自做饭供养众僧每至斋时舁饭桶到堂前作舞云菩萨子喫饭来乃抚掌大咲雪窦拈云虽然如是金牛不是好心师云雪窦错下名言当时金牛岂不是义出丰年上堂道远乎哉触事而真圣远乎哉体之即神郁郁黄花不可不唤作般若青青翠竹不可不唤作法身所以实际理地不受一尘万行门中不舍一法是汝诸人信也好不信也好三十年后遇着本色道流莫道白云门风峭峻卒摸索不着下座上堂僧问古人道拈起也天回地转放下也草偃风行去此二途如何是和尚为人处师云草里无三日藏进云只见白云飞散尽不知明月落谁家师云𡎺X着你鼻孔又僧问如何是夺人不夺境师云早朝有粥斋时有饭进云如何是夺境不夺人师云喫则从它喫不喫任东西进云如何是人境两俱夺师云灯笼吞却露柱进云如何是人境俱不夺师云厨库恰对僧堂僧礼拜师乃云鸡啼白昼海水腾波犬吠黄昏须弥岌嶪拽取占波国共新罗额额即不问山禽聚集牛动尾巴释迦老子三百法会之中那一会中曾说此法到者里若非智眼洞明便见失之千里虽然山僧与么道也是抑而为之上堂举盘山和尚云譬如掷劒挥空莫论及之不及斯乃空轮无迹劒刃非亏若能如是心心无知师云东头卖贵西头卖贱阿耨达池龙王请佛斋宾头卢尊者亦预其数下座上堂下坡不走快便难逢东头来东头打西头来西头打四方八面来连架打且道古人还有为人处也无瞎汉莫妄想我昔闻是法未甞妄宣说德山斫牌于閙市谁家灶里无烟赤土画簸箕事因叮嘱起下座上堂举云门云法身喫饭幻化空身即法身干坤大地何处有也物物不可得以空噇空若约检点将来将谓合有与么说话师云是即是要且无佛法道理幻化空身即法身干坤大地岂不是法身物物不可得以空噇空空亦不可得检点将来自救不了上堂一切障碍即究竟觉得念失念无非解脱竖起X拂子云人人尽有者箇因甚么用不着是以诸佛出世祖师西来无非要人向生佛未具巳前识取是箇非箇麻三斤干屎橛杖林山下竹筋鞭开口不在舌头上喝一喝云如我按指海印发光汝蹔举心尘劳先起若向者里识得释迦老子乘本愿力示现阎浮提拔四生梯航九有人人契证本地风光作箇人天眼目良久又喝一喝云放两抛三坐一走七浑家送上渡头船九九依然八十一下座上堂一切障碍即究竟觉卓主丈云不得春风花不开花开又被风吹落下座上堂举船子和尚云千尺丝轮直下垂一波才动万波随夜静水寒鱼不食满船空载月明归师云好大众如今商量尽道古人劳而无功殊不知烟波万顷意在鲲鲸片甲纤鳞徒劳上钓白云与么告报是汝诸人还知落处么举古举今阿谁不会动絃别曲罕遇知音击拂子下座上堂祖师云心地含诸种普雨悉皆萌顿悟花情巳当生即不生三十三天二十八宿五千四十八卷教理行果还有者箇道理也无灯笼起舞露柱掀眉两箇金刚神发咲一双红杏换消梨上堂大智洞明如珠在盘不拨自转通人分上一点也用不着所以道有时先照后用有时先用后照有时照用同时有时照用不同时临济小厮儿却具一只眼古人与么道虽则托上梵天点检将来大似以X鰕为目蓦拈主丈云明不见暗暗不见明明暗双忘是箇甚么喝一喝云须弥山上𨁝跳拍手呵呵大咲人人鼻孔辽天只为目前不了卓主丈一下上堂好大众薰风自南来殿阁生微凉老妙喜向者里𡎺着磕着岂为分外白云道薰风自南来殿阁生微凉短者自短长者自长本无迷悟岂涉思量无限扁舟何处去夜深元不在潇湘为蹔到生侍者秉炬云生如着衫死如脱袴侍者参得禅何曾有分付在途路不离家舍在家舍不离途路火热风动摇水湿地坚固上堂僧问不着佛求不着法求不着僧求时如何师云除却面前𡏖𡒁着进云恁么则西天此土任性优游去也师云还我草鞋钱来僧礼拜师乃云三日前五日后若不挥劒渔父栖巢与么说话大似担水河头卖光非照境境亦非存光境俱亡复是何物大慧和尚云千年常住一朝僧卓主丈云竹影扫阶尘不动月穿潭底水无痕上堂一切法即是佛法灯笼自灯笼露柱自露柱一切法不是佛法虾蟇吞却大象蚯蚓咬杀麒麟辨龙蛇擒虎兕穿却天下衲僧鼻孔即不问三千里外逢人不得错举一句作么生道以主丈画一画云星河秋一鴈砧杵夜千家上堂金风扇野玉露垂珠叶堕林间蛩吟砌畔解脱门宏开八字真实义绵亘十方诸人眼见耳闻一一X超今迈古向上一路别有誵讹槌折你腰第一莫将来将来不相似秃却你舌壁立万仞没商量打刀须是邠州铁谢道旧上堂敲空作响罕遇知音击木无声难为作者兴化见同参打下法堂高亭访德山见剎竿便去是皆金砂不辨玉石俱焚邪正不分过由鞭影是汝诸人还知白云落处么拍禅床下座上堂迦叶粪扫衣价直百千万轮王髻中宝不直半文钱大众古人与么道可谓恩大难酬下座中秋上堂今朝八月十五正是中秋时节天上月圆人间月缺吞却三箇四箇眼里无筋吐却七箇八箇口里无舌如今诸方商量总道灵山话月曹溪指月马祖百丈南泉翫月殊不知正是第二月忽有箇汉出来道如何是第一月只向它道诚知你向鬼窟里作活计上堂举洞山和尚云语中有语名为死句语中无语名为活句诸禅德作么生是活句到者里实难得人又有道参禅须参活句莫参死句活句下荐得堪与人天为师死句下荐得自救不了临济大师云我者里是活祖师意所以三度问佛法的的大意三度被打如蒿枝拂相似若不参活句焉能如此古人与么如今即不然死句即是活句活句即是死句其活也罗笼不肯住唿唤不回头古圣不安排至今无处所其死也不是目前法非耳目之所到百草头上荐取X老僧閙市里识取自已灵源明皎洁枝派暗流注喝一喝云明眼衲僧会不得上堂竖四横三拈一放七掣电奔雷崩崖裂石稽首金刚神尽力道不出因甚如此识法者惧达磨祖师忌拈香云来不本分来去不本分去两手揑空拳开口落第二咄咄咄力围希熊耳峰头花开铁树上堂如来禅祖师禅会则红尘堆里七出八没不会则黑山鬼窟下且待驴年是法住法位世间相常住释迦老子因甚么打失鼻孔达磨大师从西竺国来为传上乘心印诸人还识上乘人么掷下主丈云上乘菩萨信无疑中下闻之必生怪冬至上堂僧问不逐阴阳消长不随四序推迁是甚么人师云老僧在你脚下进云与么则学人罪过师云也是我寻常用底僧礼拜师乃云群阴剥尽罢三玄戈甲于百草头边一气潜回列五位君臣于千圣那畔有佛处不得住无佛处急走过一举四十九上堂开口即错拟心即差瑯瑘觉和尚云苏武不受单于拜大众会么瑯瑘与么道也是口是心非下座上堂举五祖和尚云世有一物不属凡不属圣不属邪不属正万事临时自然号令师云一度被蛇伤怕见断井索上堂古者道我不敢轻于汝等汝等皆当作佛白云道我不敢轻于汝等汝等各自修行若教汝念佛是X谤佛若教汝念法是谤法若教汝念僧是谤僧谤佛谤法谤僧合入无间地狱虽然白云与么道也是久日桦来唇上堂举云门云有解问话者置将一问来僧出礼拜云请师鑑门云抛钩钓鲲鲸钓得箇虾蟇师云云门虽则见兔放鹰捡点将来失利不少山僧即不然有解问话者置将一问来若有僧出即向它道三生六十劫上堂好日多同一彩两赛云门扇子𨁝跳上三十三天筑着帝释鼻孔赵州狗子无佛性话拈却了也喫粥了洗钵盂去诸人作么生会若也不会孤负赵州岁旦上堂一切贤圣皆以无为法而有差别拈起主丈云者箇是主丈子作么生是无为法良久云镜清道有明教道无空中石臼水上葫芦上堂云门道我有一句语不敢望汝会作么生举白云道我有一句语不敢望汝举作么生会坐一走七拈向一边竖四横三置之一处东去西去似井觑驴南山北山如牛拽磨喝一喝上堂僧问文殊是七佛之师未审文殊师甚么佛师云一槌两当进云今古应无坠分明在目前师云放你三十棒乃云道远乎哉触事而真圣远乎哉体之则神除却左眼八两拈却右眼半斤无擡巨灵之手难以擘太华之苍翠有竭沧溟之力方可扶骊龙颔下之珍良久云罕逢穿耳客多见刻舟人X佛诞上堂佛以一大事因缘故出现于世山河大地作大狮子吼演说摩诃大般若拈主丈云看看又入鹿野苑中去也上堂举云门云古佛与露柱交参是第几机自代云南山起云北山下雨五祖和尚拈云大小云门元来小胆四面即不然古佛与露柱交参是第四机师云将长补短不无云门买帽相头还它五祖白云即不然古佛与露柱交参是第几机一二三四五又云一二三四五打动震天鼓达磨老臊胡刚然不是祖喝一喝下座先育王法衣至上堂正法眼破砂盆一言该万象一句定干坤行佛祖不传之令廓人天未证之门黄檗棒头岂足以发明临济大事巴陵三句焉能报云门莫大之恩岂不见僧问大梅和尚见马大师得个甚么便住此山大梅云我见它向我道即心即佛便向者里住僧云近日大师佛法又别了也梅云道甚么僧云非心非佛梅云者老汉惑乱人家男女未有了日在它非心非佛我只即心即佛老大梅如龙得水似虎靠山若非深辨来风未免遭它惑乱白云者里幸是先育王过去了也直是羚羊挂角踪迹全无是汝诸人三十年后且莫惑乱人好上堂不与一法作对便是无诤三昧万象不能覆藏何妨独步大方据虎头収虎尾没回互绝承当良久云果然今夜月无处不清光X解夏上堂四月十五日七月十五日屈指数将来恰恰九十日蓦拈主丈云穿过释迦老子鼻孔过去诸如来斯门巳成就现在诸菩萨今各入圆明未来修学人当依如是法如是之法本自现成东西南北四维上下七纵八横无往不可好大众结也如是解也如是如是之法善自护持上士一决一切了中下多闻多不信卓主丈一下朝廷看藏经满散上堂以字不成八字不是一大藏教尽在目前未离兜率巳降王宫诸佛法身常时显现便乃以虗空无边之体为正体以金刚不坏之山为寿山巍巍乎彰舜德于九畴荡荡乎播皇风于八极林下无为之士均承雨露之恩老幼孤弱之民悉禀隆平之治典章大备文物一新尧日与佛日并明金轮与法轮常转卓主丈云虗空可量风可系无能尽说佛功德复举僧问睦州一气转一大藏教时如何州云有甚饆罗䭔子快下将来师云者僧有奔流度刃之机睦州虽则穷急计生要且无佛法道理白云者里二十日为头看念藏经二十六日满散一百七十衲僧人人具足五千四十八卷字字周圆翻性海之波澜揭义天之日月且道与睦州是同是别良久云向下文长付在来日下座上堂心眼既相同一见即便见举古复举今由来少方便独掌不浪鸣单丝不成线拈起一毛头狮子全身现下座X施主请上堂僧问向上一路千圣不传今日檀信临筵请师提唱师云春无三日晴进云可谓今古应无坠分明在目前师云火里蝍蟟三只眼进云此事且止只如僧问赵州如何是道州云墻外底意旨如何师云仰面见天低头见地进云僧云我不问者箇道州云你问甚么道僧云大道州云大道透长安又作么生师云海里使风山上船进云只如学人今日问和尚如何是道未审将何祗对师云直下觑进云昔日赵州今日和尚师云且莫诈明头僧礼拜师乃云佛佛授手无边剎境自它不隔于豪端祖祖相传十世古今始终不离于当念向上一路千圣不传直饶坐断报化佛头未免堕在声色堆里更向威音那畔独振玄风空劫巳前单明自已大似隔革用拳头抓痒有甚快活处所以道羣灵一源假名为佛体竭形销而不灭金流朴散而常存百姓日用而不知诸佛常知而独用以独用无私之旨常居乎有象之先以日用不知之心逈出乎真谛之表无前无后无古无今彼我混同圣凡不异正与么时如何青山不锁长飞势沧海合知来处高击拂子下座上堂僧问孟夏渐热仲夏酷热学人上来愿闻法要师云孟夏渐热仲夏酷热僧礼拜师乃云孟夏渐热仲夏酷热巖房夜冷如氷雨做黄梅时节雪峰项上百二十斤铁枷何不脱却秤尾无星南泉自小养一头水牯牛道我纯熟了也针头觅铁下座X结夏上堂时临首夏三月安居西天此土庆无不宜拈主丈云释迦老子只今在白云主丈头上放大光明演说摩诃大般若其间若有一字一句不与诸人抽钉拔楔解粘去缚我誓不成正觉然虽如是也祇道得一半如何是那一半卓主丈云天阔地阔谢供万佛化主上堂三界无法何处求心四大本空佛依何住桑树上着箭柳树上出汁鲇鱼上竹竿俊鹘趂不及竖起拂子云看看有世界以香饭为佛事有世界以音声为佛事有世界以一切处为佛事以香饭为佛事则诸人决定不得食以音声为佛事则诸人决定不得闻以一切处为佛事带累白云眉须堕落毕竟如何秤不如尺供万佛施主请陞座佛不远人即心而证甚处得者消息法无所着仗境方生切忌坐在者里伶俐汉才闻举着如金翅擘海直取龙吞狮子游行不求伴侣尘尘尔念念尔全体与么来全体如是住岂不见昔日波斯匿王问佛云胜义谛中还有世俗谛否若言其有智不应一若言其无智不应二一二之义其义云何佛云汝于过去龙光佛时曾问此义我今无说汝今无闻无说无闻是名一义二义释迦老子于微尘数劫成就此无上法王陀罗尼门被波斯匿王一击百杂碎至今二千余年直是收拾不上今日悲济场开檀信会集虽无如是问答其胜义谛廓尔现前事无不周理无不备所谓无量殊胜併集解脱知见X普薰虽然如是明眼人前放过即不可如是即易不如是即难如是即难不如是即易明明百草头明明祖师意尽大地是王老师檀越即不瞒汝诸人庞居士未见马祖时鼻孔索头落在甚处良久击拂子云三级浪高鱼化龙痴人犹戽夜塘水供万佛会上堂出中近时以来荷诸兄弟营建供万佛道场无非显扬佛事利益有情尽十方虗空徧法界三世一切诸佛悉皆应供而去唯有释迦老子作是念言不易不易宁可洋铜灌口不受信心人食宁可热铁缠身不受信心人衣大众既是释迦老子因甚作者般见解者箇说话如閙市里踢毬相似须是眼亲手辨未举先知迅速如风捷疾如电若拟议思量即没交涉也古人云声前一路从汝洞明句后不来犹亏一半纤尘不透如隔铁围奇特相逢将何诘对拍禅床云闪电烁开千圣眼好山多在最高层上堂今朝五月十五打起南泉破鼓人人眼见耳闻露柱灯笼起舞只如南泉道王老师不打者破鼓汝诸人作么生商量如今人闻得往往道为甚么不打者般汉唤作劫粥饭秃兵有甚用处白云若也放过不免诸方检责以主丈一时打散解夏上堂昨日也与么今日也与么一夏九十日是甚么热大败壁虫始鸣秋林叶方堕拈上死柴头且向无烟火击拂子下座上堂拈主丈云尽大地撮来如粟粒大古人到者里X着甚死急是法住法位世间相常住火向西流水朝东去卓主丈云万般施设不如常如常恰似秋风至下座天寿节上堂一言用祝无疆寿大地山河为举扬昨夜祝融峯顶望老松枝上又添长上堂举中邑因仰山谢戒邑于禅床上以手拍口云和和山从西过东邑又拍口云和和山从东过西却于中间而立然后谢戒邑云甚处得此三昧山云曹溪脱印子举来邑云汝道曹溪用此三昧接甚么人山云接一宿觉山却问和尚甚处得此三昧邑云我于马大师处得此三昧师云中邑拍口和和且不是马大师处得此三昧仰山从西过东从东过西且不是曹溪处得此三昧既然不是且道从什么处得此三昧古人决定言不虗发诸人也须自悟始得开炉上堂时节若至其理自彰日不待火而热月不待风而凉世界阔一丈古镜阔一丈火炉阔一丈佛大泥多舡高水涨下座上堂僧问七十三八十四时如何师云释迦老子入你鼻孔里去也僧礼拜师乃云七十三八十四即不问释迦老子无端入你鼻孔里一句作么生道良久云海水不生氷下座上堂举兴化在三圣处常谓人曰我在南方行脚一遭主丈头不曾拨着箇会佛法底你在者里作甚么圣闻得乃问化云你具甚么眼化便喝圣云须是你X始得化便休去大觉闻云作历生得业风吹入大觉门来化后到大觉充院主觉一日唤云院主我闻你道在南方行脚一遭主丈头不曾拨着一箇会佛法底你具甚么眼化便喝觉拈棒化拟议觉便打化又喝觉又打次日化从法堂前过觉唤云院主我直下疑你昨日两喝你试说看化云某甲在三圣处学得箇宾主句总被师兄折倒了也与某甲箇安乐法门觉云者瞎汉来者里纳败阙卸下衲衣痛打一顿化于棒下彻见临济在黄檗处喫棒底道理师云兴化气宇如王因甚么向大觉棒头方见临济在黄檗喫棒底道理山僧主丈子走遍四天下拨着一箇便是会佛法底它时后日免得递相钝置岁旦上堂僧问年新月新日新万事无不重新正与么时请师祝圣师云天左旋地右转进云看取目前新号令大家齐贺万年欢师云谁是知音进云僧问明教新年头还有佛法也无明教道无意旨如何师云筑着鼻孔进云只如镜清道有又作么生师云烂却舌头进云一人道有一人道无为复是同音共调别有商量师云总不恁么进云如是则年年是好年日日是好日师云多少人坐在者里进云明眼宗师天然有在师云也不消得僧礼拜师乃云今日新年头昨日旧年尾一年复一年只么随它去伹得身心安乐佛法无有不是然出家人无有不安乐者每日起居饮食X折旋俯仰岂不是安乐田地鸦鸣雀噪可契真源风动尘飞皆明佛事以主丈敲香台云三世诸佛总在者里是即龙女顿成佛非即善星生陷坠宝藏主昙藏主至上堂枯木逢春便见花开五叶寒灰发焰自然至于燎原观胜负岂假运筹跂大方不劳骏足眷兹泉石丛社萧条若非达士相逢争见金声玉振云门放洞山三顿棒临济正法眼向瞎驴边灭德山背法堂着草鞋便行茱萸访赵州靠主丈即去至于从上若佛若祖撩钩搭索莫不自谓龙骧虎骤逞尽威狞敌胜全锋要且未见毫𩬊事在正与么时如何九万里鹏才展翼一千年鹤便翱翔上堂有佛处不得住无佛处急走过三千里外摘杨花衲僧鼻孔大头向下蓦拈主丈云阿剌剌阿剌剌春无三日晴陌上行人少上堂千波竞起是文殊家风一亘晴空是普贤床榻风和日暖柳绿花红是什么人境界拈主丈云是汝诸人穿红尘入聚落肩横日月背负须弥三十年后不得孤负人好卓主丈下座结夏上堂本无修证有甚长期应时纳祐三月安居无上法王有大陀罗尼门名为圆觉流出一切清净真如菩提涅槃鹤胫自长凫胫自短卓主丈喝一喝满散藏经上堂教中道如来所演八万四千法藏言教皆名为文离一切言音文字理不可说是名为义又云若诸经中文句广博能令众生心意踊跃名不X了义若能宣说文句及心皆同灰烬是名了义大众既令众生心意踊跃必能离诸妄缘妄缘既离即如如佛因甚么名不了义文句及心即同灰烬毕竟了箇甚么白云山中一七日内披阅大藏经文总五千四十八卷一句一字不作句想不作字想不作文想不作说想不作佛想不作非佛想不作了义不了义想上来讲赞无限良因端为祝延圣寿万安者平江府开元禅寺语录参学清欲编入寺指山门云入门见额上马见路大用现前丹霄独步拈宣政院疏云西天付嘱东土流通怀藏日月气吐长虹言诠不及处万里清风指法座云上不见有诸佛下不见有众生中不见有自已方可陞于此座千年无影树今时没底革遂陞座祝圣毕万寿和尚白槌云法莚龙象众当观第一义师乃云第一义谛作么生观古者道昭昭于心目之间而相不可覩晃晃于色尘之内而理不可分既不可覩又不可分则眼耳鼻舌身意色声香味触法皆是影子边事于第一义谛了无交涉倘能直下承当新长老今日开堂一期事毕其或未然有疑请问时有僧问三通鼓罢大众咸臻学人上来请师祝X圣师云云静日月正雪晴天地春进云与么则四海尽归皇化里万灵何处不沾恩师云也少上座一分不得进云只如古人道扑落非它物纵横不是尘山河併大地全露法王身意旨如何师云透顶透底进云野色更无山隔断天光直与水相通师云欲穷千里目更上一层楼僧礼拜师云元来只在者里乃云始从鹿野苑终至䟦提河于是二中间未曾谈一字大众释迦老子与么道是说耶不说耶说与不说且置只如它与么道还当得宗门中向上事也无蓦拈主丈云举一不得举二放过一着落在第二天高地厚水阔山遥一句全提风恬浪静卓主丈云黄河三千年一度清上堂明不见暗暗不见明明暗双忘好箇无事衲僧应菴和尚道明暗双忘何异流俗阿师是汝诸人若识得流俗阿师便是箇无事衲僧若是箇无事衲僧便识得流俗阿师是以诸佛出世祖师西来无箇是个非个天左旋地右转山门头合掌佛殿里烧香天下老和尚口挂壁上下座上堂举僧问南院赤肉团上壁立千仞岂不是和尚与么道院云是僧便掀倒禅床院云你看者瞎汉乱做僧拟议院便打师云南院大似平地喫交者僧虽得便宜也是乞儿见小利应菴和尚云若非者僧敢捋虎须争见南院汗马功高贼是小人智过君子谢冬斋秉拂上堂于食等者于法亦等所谓是法平X等无有高下杨岐金刚圈栗棘蓬不可不平等洞山麻三斤云门干屎橛不可不平等金将石试玉将火试卓主丈云曾闻一饱忘百饥今日山僧身便是下座上堂僧问一言道尽时如何师云驷不及舌进云学人不会师云头长三尺进云便与么去时如何师云胡孙系露柱僧礼拜师乃云举不顾即差互拟思量何劫悟大众依而行之有箇分付处还会么雪后始知松柏操事难方见丈夫心佛成道上堂一月在天影含众水一翳在眼空花乱坠释迦老子走入水牯牛队里去也所以道得之于心伊兰作旃檀之树失之于旨甘露乃蒺藜之园拍禅牀云无人知此意令我忆南泉上堂今朝腊月十五正好争先快覩夜来雪暗长空早起日轮卓午添多减少有放有收换斗移星超今迈古只将此箇当宗乘谁道黄金如粪土喝一喝下座上堂今朝腊月二十正好移宽就急莫教岁尽年穷事事商量不及衲僧家要行但行要坐但坐有甚么商量卓主丈云鰕跳不出斗请维那上堂一槌便就阐扬古佛家风不假一槌显示衲僧巴鼻兴化打克宾临济辞黄檗较之今日虽相去四五百年而全机出没妙用纵横寸刃不施横尸万里直是不隔一丝毫许毕竟如何李广不封侯X上堂凡夫寔谓之有二乘析谓之无缘觉谓之幻有菩萨当体即空经云若以色见我以音声求我是人行邪道不能见如来上堂空手把锄头三更过汴州步行骑水牛深深海底游人从桥上过牵牛去拽魔桥流水不流树上挂灯毬下座上堂山僧未陞此座巳前迦叶佛巳与诸人举话了也且道说甚么法二破不成一一法镇长存若作一二会永劫受沈沦蓦拈主丈云扶过断桥水伴归明月村再住开元禅寺语录参学清欲编皇庆元年六月十二日钦奉圣旨入寺开堂祝圣罢就座僧问天垂宝盖地涌金莲三世诸佛转大法轮大地众生咸成正觉灵山一会今日俨然学人上来愿闻祝赞师云皇基磅礴三千界圣德延鸿亿万年进云一人端拱无为化五叶花开遍界香师云尽力道不出僧问记得同光帝问兴化朕收中原获得一宝至今无人酬价意旨如何师云日照天临进云兴化云借陛下宝看又作么生师云丹山生鸑鷟金殿奏箫韶进云帝以两手托起幞头脚为复当阳显露为复盖覆将来师云干坤收不得尧舜不知名进云龙得水时添意气虎逢山色长威狞师云切X忌乱针锥进云只如兴化道君王之宝谁敢酬价又作么生师云一言截断千江口万仞峯前始得玄僧礼拜师乃云圣人立极光破万邦皇天无私惟德是辅是以先圣后圣同圣德以照临古佛今佛总一心而明妙重光末运再转法轮阐掦旧日家风不堕今时途辙直得云行雨施水到渠成非惟泉石增辉抑亦人天欣悦一句该通五千余卷万机顿赴八面玲珑清风匝地杲日当空一道虗凝逈然光彩正与么时如何域中日月纵横挂方外干坤任卷舒复举黄龙和尚城中归偈云去日一溪流水送归来满谷白云迎一身去住非去住二物无情似有情师云大众还会么伹行平等事何用问前程珍重上堂举五祖和尚云末后最殷勤侬家随处新大千沙界里不免箇中人且道那箇是箇中人平芜尽处是青山行人更在青山外师云五祖老人虽则和泥合水就中缁素极是分明山僧则不然相见即殷勤无故亦无新千年桃核破浑是旧时人与么说话且道是同是别下座上堂心心不相知法法不相到一句定干坤千差俱坐断岂不见庞居士云本自无心于万物何妨万物常围绕铁牛不怕狮子吼恰似木人见花鸟木人体本是无情花鸟逢人亦不惊心境如如只者是何虑菩提道不成虽然如是检点将来犹欠悟在山僧亦有一偈于一切处常用心目前万象尽平沈当门狮X子正哮吼达磨面皮三寸厚手擕只履西天去轩知无着浑身处葱岭那畔逢宋云唵摩尼达哩吽钵咤请头首上堂僧问人天眼目即不问大藏小藏从什么处得来师云无根主丈有底草鞋僧礼拜师乃云开人天眼目展衲僧巴鼻演出一大藏阐无边妙义举一不得举二放过一着落在第二黄河三千年一度清人间五百年彼天为一昼夜且道弥勒为五百亿天子说甚么法便证无生法忍不见道梵音清雅令人乐闻上堂僧问截水停轮时如何师云鰕跳不出斗进云与么则劳而无功也师云截耳卧街进云向上更有事也无师云有进云如何是向上事师云不劳悬石镜天晓自分明僧礼拜师乃云一翳在眼空华乱坠坐断千差丁一卓二譬如掷劒挥空莫论及之不及斯乃空轮无迹劒刃非亏镜里看形见不难水中捉月争拈得卓主丈下座上堂僧问记得僧问香严不慕诸圣不重已灵时如何严云万机休罢千圣不携意旨如何师云海阔鱼龙少山深异类多进云疎山为甚么不肯香严师云锦衣公子醉林下道人悲进云只如疎山道万机休罢犹有物在千圣不擕亦从人得又作么生师云头长三尺进云香严云师叔莫道得么疎山云道得香严理前问山云何不道肯诺不得全又作么生师云脚下泥深进云香严云肯又肯箇甚么诺又诺阿谁X疎山云肯则肯它诸圣诺则诺自已灵为什么不契香巖师云牛头南马头北进云香严云饶汝恁么也须倒疴三十年为复言中有响为复法尔如然师云舌上茅生进云疎山后果招呕病至二十七年乃云香严师兄记我三十年倒疴今得二十七年尚有三年乃以手抉口中食用符其记又作么生师云劒斩甑人头波斯腰不屈进云只如今日忽有人问和尚不慕诸圣不重已灵时如何未审和尚将何祗对师云主丈不在进云不向句中求的旨从今识得截流机师云也须倒疴始得僧礼拜师乃云教中道若有一人发真归元十方虗空悉皆销殒祖师道若有一人发真归元十方虗空𡎺着磕着开元有条活路与汝诸人共行拍禅牀云西风一陈来落叶两三片解夏上堂今朝七月十五以主丈画一画云画断葛藤路布从教天下横行免致抛沙撒土因甚如此我王库内无如是刀上堂于一豪端现宝王剎坐微尘里转大法轮金刚神合掌踏碎破砂盆下座请后堂首座上堂拈主丈云放过一着落在第二擘开临济三玄突出衲僧巴鼻摩诃演法离四句绝百非卓主丈云动容扬古路不堕峭然机上堂举僧问地藏以字不成八字不是未审是甚么字藏云看取下註脚师云好大众古人如风吹水自然成文若是今时只向正文里看有甚交涉只如山X僧与么告报又作么生良久云好本天下同为宁知客秉炬宁可碎身如微尘终不瞎箇众生眼前面是观音势至后面是文殊普贤左边是马面阿旁右边是牛头狱卒火焰在中间为三世诸佛说法三世诸佛立地听若也会得主宾互换凡圣交参生死去来如游园观若也不会破屋无人住从教野火烧上堂今朝九月十五多少禅和莽卤只知自古自今岂解成佛作祖山僧忍俊不禁指出西天此土尽干坤大地撮来安你诸人眼睫上即不问马大师道自从胡乱后三十年不少盐酱又作么生清贫常乐浊富多忧上堂说佛说祖有甚么事说长说短便有誵讹虽然如是风不来树不动久立珍重冬至上堂僧问法不孤起仗境方生至节斯临愿闻法要师云入水见长人进云少年翫尽天边月潦倒来看眼界花师云不经一事不长一智进云佛祖未生前难分清浊句师云重关易度鸟道难行进云与么则把断要津不通水泄去也师云深山藏勐虎浅草露群蛇僧礼拜师乃云一即三三即一石笋暗抽条葭灰回暖律纵横妙用可怜生一切不如心真实卓主丈云归依佛法僧上堂举云门云古来老宿皆为慈悲之故有落草之谈随语识人若是出草之谈即不恁么若恁么便有X重话会语师云浮佛即不然有一句到你眉须堕落无一句到你𡎺着磕着兔马有角牛羊无角杨岐一头驴只有三只脚上堂今朝腊月二十五云门一曲超今古不如唱起太平歌万象森罗齐起舞当明中有暗勿以暗相覩当暗中有明勿以明相遇大众将谓是太平歌元来是参同契岁旦上堂举五祖和尚云元正启祚万物咸新去年乞火和烟得今日担泉带月归晷运推移日南长至当轩有直道无人肯驻脚孟春犹寒共惟首座大众起居万福苏武牧羊海畔累日欣然李陵望汉台边终朝笑发落在甚处人义尽从贫处断世情偏向富门多师云五祖老人虽则应时纳祐其奈事上偏枯山僧即不然元正启祚万物咸新近水楼台先得月向阳花木易逢春晷运推移日南长至门上钉桃符小妹不敢入孟春犹寒共惟首座大众各各起居万福宜入新年百事大吉下座佛涅槃上堂佛身无为不堕诸数释迦老子入般涅槃了也尼连河中火发烧着须弥帝释天恶发将无边身菩萨打一掴云你为甚么不见如来顶相良久拍禅床云抑逼人作么虎丘东州和尚讣至上堂千圣顶𩕳一着万灵扪摸无门斩钉截铁震干坤迅步踏翻生死窟此是虎丘堂上东州和尚五十八年罗笼不住唿唤不回受用X不尽底句子锋铓未露处文彩全彰黑白不分时临机独脱以故五处住山法周沙界六会说法声播丛林能事既毕奄尔真归末后牢关不通水泄所以道拈起也电掣雷轰放下也空澄海湛不拈不放时如何良久云三十年后上堂举松源和尚云败坏多年苕帚桩等闲拈起定宗纲者般标格天然别不比诸方孟八郎师云此事如鱼饮水冷暖自知虽然不因夜来鴈争见海门秋上堂扑碎明月珠骊龙无遁形之地掣断黄金鎻麒麟绝踪迹之方衲僧门下正好朝打三千暮打八百何也眼看东南意西北不知谁后复谁先上堂僧问记得僧问赵州如何是祖师西来意州云庭前栢树子意旨如何师云早天多雨意进云僧云和尚莫将境示人州云我不将境示人僧云如何是祖师西来意州云庭前柏树子又作么生师云斫额望扶桑进云后来法眼问觉铁觜曾闻赵州有栢树子话是否觉云先师无此语莫谤先师好又且如何师云枯桑知天风海水知天寒进云莫恠相逢不拈出它家曾踏上头关师云勘过了打僧礼拜师乃云祖师道单提是大过患说佛说祖是大过患山僧即不然单提是为汝诸人说佛说祖是为汝诸人世尊云若有一法过于涅槃吾说亦如梦如幻下座皇庆二年十一月初九日再受圣旨上堂拈香云此香蟠根于大千沙界之中受性X于五分法身之内不比人间薰陆岂同海岸旃檀拈来八表馨香爇处万邦和气爇向炉中端为祝延今上皇帝圣躬万岁万岁万万岁伏愿道高尧舜德迈义轩永镇山河长垂雨露立生民之大本悟般若之正因等金刚坚固之色身证虗空无边之寿量就座僧出问天上人间不可陪好音端自日边来展开浮佛堂前看无限清风徧九垓时节因缘愿闻祝赞师云大众尽霑恩进云合郡官僚同增禄位师云你分上作么生进云七九六十三师云引不着进云一言才脱口万古落人间师云千闻不如一见进云祝赞巳蒙师指示向上宗乘事若何师云临济在黄檗三度喫棒进云与么则人天有赖也师云日月昭彰僧礼拜乃云皇恩远降睿泽霶流大地山河咸资欣慰等干坤之覆载同日月以照临澄澄光彩莹彻十虗落落神机高超今古揭示灵山奥旨阐扬少室真风且非向外驰求总是自家宝藏所以道我此法印为欲利益世间故说在所由方勿妄宣传况兹寺乃梁朝浮佛之降神列圣有国之灵镇若不存诚至教仰报洪恩曷由如此风云际会道契宸衷圣德既隆抚躬知愧陞于宝座举唱宗乘集兹不尽功勋用祝无疆睿筭云龙风虎道泰时清缵至治于唐虞保功成于文武在座郡县官僚诸山教禅师德并愿股肱王室柱石教门政升二品之荣共恊四方之庆无任䖍祷之至下座X上堂举僧问五祖云佛未出世时如何祖云大憨不如小憨僧云出世后如何祖云小憨不如大憨师云一点水墨两处成龙下座上堂释迦老子是大过患历代祖师是大过患天下老和尚是大过患玄沙问镜清不见一法是大过患且道不见甚么法镜清指露柱云莫是不见者箇法么玄沙云浙中清水白米许汝喫若是佛法未梦见在卓主丈云脑后见腮莫与往来上堂举疎山云咸通年巳前会法身边事咸通年巳后会法身向上事云门问云举闻和尚咸通年巳前会法身边事咸通年巳后会法身向上事是否山云是门云如何是法身边事山云枯桩门云如何是法身向上事山云非枯桩门云还许学人说道理也无山云许门云枯桩岂不是明法身边事非枯桩岂不是明法身向上事山云是门云法身还该一切否山云作么生不该门指净瓶云还该者箇么山云阇黎莫向净缾边会门便礼拜师云云门气宇如王动便该天括地及乎对疎山面前也只说得法身边事法身向上事未梦见在疎山云枯桩非枯桩者个教中唤作揽真成立色相宛然一切法不迁义云门云法身还该一切么亦知有不该处踈山云作么生不该是什么心行云门指净缾云法身还该者箇么死水里浸却踈山云阇黎莫向净缾边会三生六十劫云门便礼拜也未是法身向上事在是汝诸人即今要X会法身向上事么平芜尽处是青山行人更在青山外卓主丈下座横川和尚忌辰拈香云者老汉生前莽卤天下人不柰渠何死后颟顸一切处神号鬼泣所以道生也如是死也如是截铁斩钉有甚忌讳今朝特地一鑪香听得驴鸣也断肠上堂僧问如何是宾中宾师云相见即殷勤进云如何是宾中主师云骑驴入閙市进云如何是主中宾师云满面是埃尘进云如何是主中主师云东西无伴侣僧问德山见僧入门便棒临济见僧入门便喝和尚见僧入门如何指示师云三斤麻一疋布僧无语师云语不投机徒劳啗啄僧云留与和尚道师云聋人远听僧礼拜师乃云如我按指海印发光汝蹔举心尘劳先起看看释迦老子千门万户一时打开了也碍处非墻壁通处勿虗空透得过独步丹霄透不过死水里浸却所以道机不离位堕在毒海心若不异万法一如山门头合掌佛殿里烧香剎竿头上翻筋斗万仞崖前衮绣毬有意气时添意气得风流处且风流上堂南阎浮提众生有三种苦所谓贪爱嗔恚愚痴舍身受身出此没彼妄认缘尘种种烦恼三世诸佛慈悲喜舍究竟方便离兜率降王宫于尘劳中现殊胜事云门云直得触目无滞达得名身句身一切法空山河大地是名名亦不可得唤作三昧性海俱备X犹是无风匝匝之波直得忘知于觉觉即佛性唤作无事人更须知有向上一窍正与么时如何在舍只言为容易临筌方觉取鱼难复举五祖和尚云一抽三二添四黄牛角指天八脚垂过鼻乃云急急师云无人过价打与三百下座古林和尚语录卷第一古林清茂禅师语录X卍XXX古林和尚语录卷第二饶州永福禅寺语录饶州路崇报禅寺住持嗣法小师应槐编师于延祐二年十二月初六日就平江路天平松下受请陞座僧问干木随身逢场作戏学人上来请师答话师云七九六十三进云如是则一言该万象无处不流通师云毫釐有差天地悬隔进云昔日汾阳禅师不肯出世石门聪和尚排闼而起此意如何师云倾尽此时心进云可谓无心行乐易荷法得人难师云三日后看取进云今日和尚韬光晦迹松下闲房永福专使三请毕竟与古人是同是别师云它家得自由进云恁么则法随法行法幢随处建立去也师云天阔地阔进云临行一句还许学人道也无师X云何不领话进云摘杨花摘杨花师云紧峭草鞋僧礼拜师乃云无心是道道本无心舍妄求真真元是妄以虗空为正体法法全彰将大地作禅床头头合辙所以道法随法行法幢随处建立主丈横分世界草鞵踏断干坤明明百草头边突出衲僧巴鼻一不得有二不得无摘杨花摘杨花三千里外无人会种豆何曾得稻麻复举雪峰一日访涌泉欣和尚别次欣指轿云者箇四人舁那箇几人舁峰起身云道甚么欣再举峰云行行它不会我语欣云知即知只是道不得师云欣和尚重关大启不妨力敌势均老雪峰虽则纵夺可观大似因行掉臂山僧即不然忽有人问者箇四人舁那箇几人舁只向它道一任添取毕竟如何平芜尽处是青山行人更在青山外入寺指山门云一见便见有甚誵讹龙门客少閙市人多祖堂一二三四五五四三二一渡水不穿靴黄昏候日出据室云从上来事不异如今开口不在舌头上大力量人擡脚不起明眼人落井猫有软血之功虎有起尸之德拈山门䟽云屋里生涯有甚难见急须着眼看仙人莫看仙人手中扇拈路疏云若论此事向文彩未发巳前一印印定方为好手点出金刚眼睛试听狮子哮吼X指法座云无路莫行有路便上须弥顶上浪激千寻日月天人面前地平如掌遂陞座拈香祝圣罢就座僧问三幅天机锦帐春江东丛席又重新自从聩祖提纲后百有余年少见闻祝圣开堂愿闻提唱师云家家门前赫日月进云杨岐一笛超今古四海从兹乐太平师云恩无重报进云记得僧问赵州万法归一一归何处意旨如何师云十字街头石敢当进云赵州道我在青州作一领布衫重七斤又作么生师云镇州萝卜进云学人今日亦如是问未审师还答否师云问箇甚么进云万法归一一归何处师云山门头佛殿里进云只如适来道十字街头石敢当与七斤衫相去多少师云铁作秤锤僧礼拜僧问适来禅客巳涉繁词学人不启一言请师答话师云答汝了也进云一言截断千江口万仞峰头始得玄师云乱统禅和如麻似粟僧礼拜师乃云番城古郡澹水名蓝塔耸云霄门连市井大檀越挥金布地革律为禅名尊宿建立法幢广延俦侣净缘际会正在斯时拓开无上妙门显示真实义谛有佛处不得住天高地厚无佛处急走过水阔山遥三千威仪八万细行三百法会撒向诸人面前便请一时证入直得天垂甘露地涌金莲人人顶门上辉大宝光箇箇脚跟下彻证生佛未具巳前奇特大事然虽如是只如世尊拈花迦叶微咲二祖礼三拜依位而立达磨云汝得吾髓所谓灵山密付少X室亲传爝火不息至于燎原是汝诸人到者里作么生话会若也道得古迦释不先今弥勒不后驱逐文殊普贤走使观音势至然后安其家乐其业耕而食凿而食熈熈然如登春台不知帝力于我何有其或未然山僧捩转面皮与诸人露箇消息击拂子云不向蓝田射石虎几乎误杀李将军檀越请上堂有情之本依智海以还源含识之流总法身而为体一尘入正受诸尘三昧起不动本际现诸威仪与它众魔同作佛事插枝竹建梵剎竟会人天为说法之场乘愿力现宰官身活疲民享太平之治功资九有德恊二仪尘尘尔剎剎尔念念尔不动纤毫修证心一超直入如来地复说偈云善哉最胜大丈夫能作世间希有事住大解脱不思议尽诸所有悉能舍翦除荆棘建伽蓝殊胜庄严极完美毗卢遮那大楼阁宝华涌现千如来交光相罗帝丝网具足胜妙诸功德于中安住僧伽耶善能信受第一义身心清净如莲花性地圆明无与等譬如虗空含众像于诸境界无分别于无分别境界中种种幻化悉充满愿力如山不动摇佛功德海亦无尽证此金刚不坏身永为山门作依怙上堂睦州云诸人未得箇入头须得箇入头既得箇入头不得孤负老僧所以山僧寻常将诸人顶在额角上诸人行山僧亦行诸人坐山僧亦坐诸人有没量罪过山僧亦有没量罪过下座X上堂春日融和景物明媚慕道高人起居轻利长连牀上粥足饭足三文钱买箇黑老婆头不梳面不洗且脑后一句是第几机下座上堂九乌射尽一翳犹存一箭堕地天下皆黑百草头荐取老僧閙市里识取自已教中道一切诸佛及诸佛阿耨多罗三藐三菩提皆从此经出卓主丈下座上堂举鹅湖示众云莫道未了底人浮逼逼地直饶了得底人明见自已去处亦乃浮逼逼地时云门在众中问首座云适来堂头道未了底人浮逼逼地固是因甚么了得底人也浮逼逼地首座云浮逼逼地门云首座头白齿黄作者箇见解座云上座莫道得么门云道则不难会则便会若不会莫乱统座云只如堂头意作么生门云头上着枷脚下着杻座云恁么则无佛法也门云此是文殊普贤大人境界师云首座横身为物云门触处孤危直饶八面四方未免浮逼逼地只如头上着枷脚下着杻又作么生牙齿一具骨下座上堂拈主丈云一大藏教只说者箇有底道不说坐深井者不知太虗之宽广忘偏见者方明至理之圆融岂不见僧问五祖云一大藏教是箇切脚未审切箇甚么祖云钵罗娘卓主丈云野色更无山隔断天光直与水相通佛诞上堂释迦不曾生今朝四月八白牯与狸奴称X念摩诃萨老云门休打杀留与儿孙作话端千古万古活鱍鱍上堂僧问古人道达磨不来东土二祖不往西天还端的也无师云目前无阇黎座上无老僧进云恁么则空尽世界去也师云一句合头语万劫系驴橛僧礼拜师云好不惺惺乃云上乘菩萨信无疑中下闻之必生怪千年常住一朝僧苏武不受单于拜下座上堂森罗及万象一法之所印永嘉大师云一月普现一切水一切水月一月摄真净和尚云家家门前赫日月太平不用将军威还知二大老落处么若也不知山僧更说道理一遍于心所生即名为色即色空故当生不生拈主丈云主丈子走入灯笼里去也青苗上堂南无佛陀耶南无达摩耶南无僧伽耶斗充佛座功德难量琖子烧香紫云叆叇岂不见祖师道汝学心地法门如下种子我说法要譬彼天泽汝缘合故当得见道便恁么去三乘十二分教菩提涅槃真如解脱无不透顶透底其或不然山僧开方便门向第二义与诸人露箇消息言言祖师心印任它传默默无上菩提从此得管取今年胜去年大家记取波罗蜜复说偈云异苗翻茂处深密固灵根杨广山前事今朝喜再论应真机不借转物道常存湖水添新绿苔阶长旧痕更看今夜月和影落前村上堂举杨岐示众云云盖不会禅一味要噇眠打动X震天皷不直半文钱师云兀兀痴痴爱讨便宜傍观者哂天下杨岐上堂举僧问瑯瑘和尚清净本然云何忽生山河大地瑘厉声云清净本然云何忽生山河大地僧于言下大悟松源和尚拈云昼长夜短诸人还勐省么青天复青天打失髑髅前不觉日又夜争教人少年师云老松源大似看锢鏴着铁直教尽大地人着手脚不辨山僧即不然清净本然云何忽生山河大地诸人悟也好不悟也好下座请头首上堂首座也有了藏主也有了维那也有了狮子窟中狮子旃檀林里旃檀爪牙未备已见英灵枝叶才敷争看馥郁且道侍者还有长处也无寸不如尺上堂収来放去妙在无私减少添多当机有准若要千差合辙直须草偃风行更言向上提持直是彻骨彻髓正与么时如何竚看汗血八骏驹何啻日驰三万里卓主丈喝一喝中秋上堂十五日巳前掘地觅青天十五日巳后擕篮盛水走正当十五日天明日头出待得黄昏月到窻无限清光满虗空岂不见寒山子曾有言巖前独静坐圆月当空耀万象影现中一轮本无照若谓中秋分外圆堕它光影何时了下座上堂有利无利不离行市买帽相头长人入水上堂今朝九月初一次第寒风凛慄衲僧主丈化龙X吞却青天白日江东西湖南北即不问笠子下拶破洛浦遍参底不劳拈出因甚如此玄沙道底散藏经上堂依经解义三世佛冤离经一字还同魔说去此二途有箇商量处举拂子云看看有情之本依智海以还源含识之流总法身而为体处处全彰宝印头头普现威权明明生佛以前一一风行草偃金波自涌性海无亏佛日高悬义天长朗以此报国则君圣臣贤以此安民则民康物阜囚无宿禁路不賷粮一人端拱无为万国咸归至化正与么时如何劫石有消日君恩无尽时复举云门和尚云三乘十二分教横说竖说与我拈针锋许说底道理来看师云不经一事不长一智谛观法王法法王法如是重阳上堂举真净和尚云九日无白醪饱飡黄栗糕十日有黄菊催人打禾糓五更钟未鸣隣鸡巳数声相逢不下马各自奔前程师云右军笔画入石三分李杜文章光焰万丈山僧亦赓一偈举似诸人九日无白醪免得醉陶陶十日有黄菊唤人牮廊屋五更钟未鸣檐前雨滴声思量无限事斫起佛前灯虽然若要扶竖宗乘更须别资一路时节不相饶今朝九月九满城风雨寒相逢懒擡手篱下黄花开路傍人送酒悠然见南山急急向东走上堂尽大地是你自已只是可惜许然炉鞴之所钝铁尤多若是伶俐汉便见筑着磕着拍禅床云常因X送人处忆得别家时上堂五日陞堂三八念诵老大少藂林一味要打閧虽然动静无妨未免劳烦大众三十年后话行也是一番卖弄谢秉拂上堂穷诸玄辩若一毫置于太虗竭世抠机似一滴投于巨壑举一豪现无边宝王剎海纳太虗于一豪之中洒一滴遍满三千大千置巨壑于一滴之内可以津济四生可以梯航九有可以开衲僧顶门正眼可以翦邪魔异见稠林然后改禾茎为粟柄变瓦砾作黄金换北斗作南辰转金乌为玉兔所以道我此法印为欲利益世间故说在所由方勿妄宣传首座藏主斯其人乎久参先德巳足见闻后学初机宜加敬信上堂举云门云十五日巳前即不问十五日巳后道将一句来自代云日日是好日师云大小云门巧尽拙出山僧即不然十五日巳前既不问十五日巳后何用繁辞正当十五日好本天下同无事晚来江上望三三两两钓鱼翁上堂十二时中不依倚一物脚跟下浮逼逼地七十三八十四癞马系枯桩黑牛卧死水三十年后觅一个举话底也难得下座进退两班上堂杨岐辅慈明三十年风行草偃仰山梦说法五百众胆颤魂惊年来世殊事异名存实亡无本可据澹湖者里不比诸方非公言直道不萌于X心非截铁斩钉不施其用当进退行藏之际是全机出没之时道箇如龙如虎如凤如麟早是相埋没了也良久召侍者云三十年后不得忘却者话下座上堂举僧问云门如何是云门一曲门云腊月二十五师云会得云门一曲便会腊月二十五会得腊月二十五便会云门一曲有底道腊月二十五便是云门一曲错了也僧又问唱者如何且缓缓依稀越国彷彿扬州上堂新年头有佛法也瞒你诸人不得新年头无佛法也瞒你诸人不得因甚如此日日是好日请都寺上堂拈却漏灯盏放出自已光明踏碎破砂盆突出衲僧巴鼻飏下从前活计斩新旧日规模同心同德翊赞藂林利已利人荷檐佛祖所以道化育之本物我同途离相离名古今不易正与么时出格一句作么生道惊羣须是英灵汉敌胜还它狮子儿上堂举雪窦和尚云春力不到处枯树亦开花九年人不识几度过流沙师云日不待火而热月不待风而凉虽然志士苦日短愁人知夜长谢觉非邓山长上堂举郭功甫请东山演和尚陞座于法座前烧香云此一瓣香爇向鑪中为光明云遍法界供养堂头禅师伏愿于此云中方广座上擘开面门放出先师形相与诸人描貌何以如此白云巖畔旧相逢往日今朝事不同夜静水寒鱼不食一鑪香散白莲风五祖遂云曩谟萨怛陀钵怛啰恁么恁X么几度白云溪上望黄梅花向雪中开不恁么不恁么嫩柳条金线且要应时来不见庞居士问马大师云不与万法为侣者是什么人大师云待汝一口吸尽西江水即向汝道一口吸尽西江水万丈深潭穷到底略彴不是赵州桥明月清风安可比师云大凡是过量人明过量事于过量境界中显过量机发过量用直下如平地上险崖坦夷处孤峻然美则美矣其奈五祖老人有打破虗空回互不犯底手段所谓动絃别曲叶落知秋如珠走盘不留影迹山僧与觉非山长三十年吴门交游之旧知其出处大节任重斯道有古君子之风又能留心佛祖奥妙之学至目击道存处亦不在杨大年郭功甫之下二千里水陆之遥不易来此相访击鼓陞堂聊伸叙谢因举郭功甫见五祖机缘效颦一偈举似大众恁么恁么三载泮宫名巳播尘劳世事合忘言百岁光阴等闲过不恁么不恁么话别还吴诚未可三千里外既相逢一室寥寥且同坐休论世俗文章说甚马师庞大侏儒自古饱死方朔依然受饿不如一种平怀形迹相忘彼我诗书自有家传孙丁巳添两箇圣明天子求贤传说更教谁做击拂子云急急如律令勑下座上堂僧问睦州见僧来参便喝云上座因甚么偷常住菓子且道有指示也无师云金将火试进云那僧道某甲方来因甚么道偷常住菓子是会睦州意不会睦州意师云路贫愁杀人进云睦州道赃物见在X毕竟如何师云面赤不如语直进云只如松源和尚颂云倾尽宝山宝全身入荒草若是凤皇儿不向那边讨还契他睦州意也无师云矢上更加尖进云古今无异路达者共同途师云早是千里万里乃云华严六相义同中还有异异若异于同即非诸佛意只如杜顺和尚道怀州牛喫禾益州马腹胀天下觅医人灸猪左膊上且道是同是异点石化为金即易劝人除却是非难下座谢监收上堂举五祖和尚云四五百檐麦二三千石稻好箇休粮方耆婆不得妙师云老东山家法森严不通水泄有底道神仙妙诀父子不传殊不知正是随语生解澹湖者里鞭长不及马腹索短不勾深泉三庄尽数收来都卢不满一千道是监收失职丰㐫又属天年穷厮炒饿厮煎搅得身心一团麻线下座上堂举沩山问仰山甚处来仰山云田中来沩山云田中多少人仰山插锹而立沩山云今日南山大有人刈茅仰山拔锹便去师云插锹而立拔锹便去数目甚分明几箇知来处大众会么金轮天子勑草舍家风别佛涅槃上堂净法界身水无出没好事大家知跳出无明窟岂不见僧问汾阳云佛身无为因甚向双林示灭汾阳和尚云示汾阳示太容易涅槃心祖师意上上人须荐取拟思量失却鼻灯笼嗔露柱喜疥狗泥猪逞唇觜尽道今年胜去年落花依旧随流水X上堂三春景暮万物敷荣梁间紫燕呢喃枝上黄鹂睍睆处处全彰海印头头示现真机文殊普贤昨夜三更起佛见法见贬向二铁围山三家村里李翁子醉倒街头呵呵大笑且道咲箇甚么有智无智较三十里横川和尚忌辰拈香云巴陵报云门之恩垂三转语石中有玉杨岐为慈明设斋作女人拜沙里无油楚江东畔澹水湖头惭愧丝无系螘等闲卖弄风流打瓦鼓唱村田乐奏清庙朱絃之韵烧榾柮蒸尖米饭荐纯陀酥酪之羞会医少病知分无愁遗劒在此刻舟奚求浴佛上堂大众道释迦如来今日降生是瞎众生眼道释迦如来今日不降生是瞎众生眼宁可碎身如微尘终不瞎箇众生眼上堂举僧问同安察和尚云如何是向去底人答云寒蝉抱枯木泣尽不回头问如何是却来底人答云火里芦花秀逢春恰似秋问如何是不来不去底人答云石羊遇石虎相逢早晚休松源和尚拈云入理深谈随机应物还它同安老人若是衲僧门下未免漏逗何故只解须水张帆不能逆风把柂有问冶父如何是向去底人云眼睛突出如何是却来底人云天阔地阔如何是不来不去底人云明月照幽谷寒涛响夜砧师云老同安和盘托出争奈袖短臂长埋没它洞上宗风不少松源和尚虽则向斩钉截铁处X略露锋铓检点将来未免随语生解有问澹湖如何是向去底人筑着磕着如何是却来底人口似匾檐如何是不来不去底人观音买胡饼笑倒金刚神上堂檐声不断前旬雨电影还连后夜雷唤取瞎驴来趂队明朝依样舞三台上堂善言言者言所不能言善迹迹者迹所不能迹文殊请世尊再转法轮世尊云吾四十九年未曾说着一字汝请吾再转法轮是吾曾转法轮耶此释迦老子言所不能言也六祖大师云吾有一物无头无尾无名无字无背无面诸人还识么时有荷泽神会出云是诸佛之本源神会之佛性六祖打一棒云者饶舌沙弥我唤作一物尚不中何况本源佛性乎此子设有把茅盖头只成箇知解宗徒此六祖大师迹所不能迹也更有几箇老冻脓不能尽举下座上堂拈主丈云多不添水不减卓主丈舌是斩身之本重阳上堂不知月之大小不知岁之余闰才逢此日重阳又见冬行春令一九二九三九二十七九九八十一数目甚分明超过百千亿此时若不究根源更待当来问弥勒上堂举古者道上士闻道勤而行之中士闻道如存若亡下士闻道而大咲之师云澹湖即不然上士闻道大笑中士闻道大笑下士闻道大笑毕竟如何到头霜夜月任运落前溪X开炉上堂火炉头无宾主非即言非是即言是丹霞烧木佛院主眉须堕正是者箇道理忽有箇汉出来道是甚么道理只向道举一隅不以三隅反则不复也上堂古人道天寒人寒大家在者里山僧道天寒人寒各自归寮歇去三界无法何处求心四大本空佛依何住夜行莫踏白不是水便是石下座冬节上堂时复时日复日捱到阴极阳生依旧寒风凛慄一迳直二周遮九年人不识几度过流沙谢秉拂上堂一句语具三玄一玄中具三要首座也与么道藏主也与么道只有山僧不与么道何也若与么道是汝诸人决定不会三玄三要底道理岂不见云门大师云三乘十二分教横说竖说与我拈针锋说底道理来看菩提涅槃真如解脱三九二十七喝一喝洎错下注脚上堂举古人道言而足终日言而尽道言而不足终日言而尽物道物之极言默不足以载非言非默议有所极师云登山须到顶入海须到底黄河三千年一清蟠桃三千年结实五祖和尚云牛角长三寸兔角长八尺四溟东海流般若波罗蜜下座为珣首座秉炬聪明不敌生死干慧岂免轮廻开人天眼目是死句瞎人天眼目是死句三世诸佛在火𦦨里转大法轮是死句火𦦨为三世诸佛说法三世诸佛立地听是死句所以道平地上死人无数过得X荆棘林是好手火里迸出青莲花水中惊起泥牛吼元宵上堂灯灯相续物我俱忘一句无私当阳显示竖起拂子云看看今佛放光明助发实相义古佛与露柱交参猫儿咬杀老鼠上堂拈主丈云佛佛授手祖祖相传只说者箇不说那箇有底道山河大地不碍眼光者箇那箇摠在里许虽然且道马大师自从胡乱后因甚么三十年不少盐酱卓主丈云大家齐着力佛涅槃上堂召大众云释迦老子有五种过患至今二千余年无人破口说着山僧不惜口业今日为诸人说破乘自象降王宫是一出王宫入雪山是二覩明星成正觉是三起道树诣鹿苑是四乃至摩胷告众入般涅槃是五虽然若教频下泪沧海也须干上堂三日前五日后祖祖相传佛佛授手分开泰华裂破黄河萨怛阿竭二千年摩醯首罗三只眼喝一喝下座上堂僧问古人道一人发真归元十方虗空悉皆消殒时如何师云天阔地阔进云又有道一人发真归元十方虗空筑着磕着又作么生师云碍塞杀人乃云今朝五月二十五不说从前佛与祖炎暑蒸人汗似汤荷风拂拂来庭户入荒田不拣信手拈来草认得大哥妻元来是阿嫂喝一喝青苗会上堂风以时雨以时麦颕呈祥嘉禾秀穗樵叟尽讴歌农夫极欢喜惟有衲僧家从来没巴鼻饭X罢便噇眠看经先瞌睡南无主百谷苗稼大神切不得忘却灵山授记下座上堂四大本空佛依何住是汝诸人十二时中还曾梦见也未东廊上西廊下三家村里破草鞋甚么处着下座上堂举五祖和尚上堂顾视大众云八十翁翁辊绣毬便下座时无为泰和尚在会欣然出众云和尚试辊看祖乃以手作打杖鼓势操蜀音唱绵州巴歌云投子山打瓦鼓杨平山撒白雨白雨下取龙女织得绢二丈五一半属罗江一半属玄武无为以手掩祖口云和尚只消念到者里祖乃大咲师云五祖老人有回干转坤移星换斗底作略惜乎当时不遇其人若是山僧见它作打杖鼓势则以手约住云低声低声墻壁有耳谢后堂首座上堂梦中说六波罗蜜与觉时是同是别前三三后三三摩诃演法离四句绝百非是第二句还我第一句来上蓝客至上堂须弥山突出诸人额角边大海水在诸人脚跟底昨日有人从江西来却往径山去马大师接八十员善知识正是上蓝寺里卓主丈喝一喝上堂实际理地不受一尘法堂前净洁打叠了也是汝诸人正好踏步向前虽然更须向异类中行始得忽有箇汉出来道如何是异类中行只向它道行畜生行者是更问如何是行畜生行入水见长人毕竟X如何猫儿偏解捉老鼠定慧和尚至上堂至人应世如月行空烛昏衢之不夜阐定慧之真宗辟三玄之要路开异见之盲聋高亭访德山望剎竿便去闻时富贵兴化遇同参打下法堂见后贫穷澹湖将长补短不蹑前踪二十年前道伴三千里外相逢阿呵呵庭前黄叶落听我话西东达磨祖师忌辰拈香云来东土不识梁王坐少林瞒杀神光两处牢关把断至今道绝人荒不覩恶而生嫌不观善而勤措不舍智而近愚不抛迷而就悟水阔山高云开月露上堂枯桑知天风海水知天寒衲僧家知甚么茄子瓠子岂不见黄帝失玄珠于赤水使智索之而不得使离朱索之而不得使契诟索之而不得乃使罔象索之五祖和尚云直饶罔象得之也未是好手大众会么归堂向火谢秉拂上堂记得首座垂语云向上一路千圣不言痛惜今时翻成戏论今夜禅客不请相见好兄弟如是则禅客无问首座藏主无答无问无答宾主历然既无问无答宾主历然有问有答不可无宾主也宾主既定尊卑自分所以山僧二十年来据此曲彔棚不知戏了多多少少就中觅一箇头对直是难得岂不见刘宜翁问真净和尚云长老写戏来得几年真净云专候乐官来翁云我不入这保社净云争奈即X今在这塲子里又不见五祖和尚举云门示众云闻声悟道见色明心观世音菩萨将钱买胡饼放下手元来却是馒头五祖即不然以手作打杖鼓势云彭八刺扎二大老神头鬼面虽则耸动傍观检点将来也只做得棚前走使若是掌乐司官未梦见在山僧即不然以手作相扑势召大众云看忽若五祖真净出来道长老长老我戏你也戏只向它道齐之以礼上堂钟声咬破七条梁燕深谈实义可怜拾得寒山借它鼻孔出气只如达磨面壁九年二祖立雪断臂又明甚么边事一花五叶无分付几箇男儿是丈夫喝一喝下座进退两班上堂今古何人道可齐主山高又按山低澹湖出处浑相似前是东兮后是西所以道行藏取舍各有其时动静去来无非缘断到者里是非杳绝凡圣两忘自然山是山水是水僧是僧俗是俗知事自知事头首自头首岂不见石头和尚云本末须归宗尊卑用其语蓦拈主丈云主丈子不觉手之舞之足之蹈之何故不见道宾主历然上堂举洞山云五台山上云蒸饭佛殿阶前狗尿天剎竿头上煎䭔子三箇胡孙夜簸钱石霜云风吹石臼争哮吼泥捏金刚水里走踏翻海月乱波生惊起土星犯牛斗道吾云三面狸奴脚踏月两头白牯牛拏烟戴冠碧兔立庭柏脱殻乌龟飞上天保宁勇云此三颂一颂堪与佛祖为师一颂堪作人天榜样一X颂验衲僧眼目有眼者辨取师云大小保宁譬如画蛇只知添足不知露出尾巴山僧别下一着非唯勦绝保宁葛藤且要与石霜洞山道吾两得相见我不我渠不渠是不是非不非三更半夜唱巴歌无端惊起梵王睡金刚神恶发打落帝释鼻大众试下一转语看上堂雷动云兴冬行春令三草二木一雨普滋麻三斤殿里底是甚么拭不净故纸喝一喝上堂今朝二月初一门外寒风凛慄雪消定是春来天晓还看日出释迦老子三七日中思惟是事启口无门达磨大师尽力提持也只道得箇不识文殊普贤昨夜三更起佛见法见贬向二铁围山澹湖寺里德山棒教甚么人喫喝一喝上堂入林不动草入鸟不乱羣说醋口不酸过水脚不湿虽然是箇没量大人若到澹湖门下未免钝置且道澹湖有甚长处当断不断不招其乱下座佛诞上堂释迦老子旷大劫来未尝入灭四月八日何曾降生若谓周行七步目顾四方指地指天作狮子吼正是瞒你诸人岂不见遵布衲在药山浴佛次山云汝只浴得者箇不浴得那箇衲云把将那箇来山便休去药山钓头有饵不妨掷去抛来遵布衲脚下泥深未免东撑西柱检点将来一人浴得者箇不浴得那箇一人浴得那箇不浴得者箇澹湖即不然者箇那箇总与一杓恶水何故功不浪施X上堂举松源和尚举马祖入室罢西堂百丈南泉随侍翫月次祖云正当恁么时如何堂云正好供养源云望梅林止渴丈云正好修行源云金不博金泉拂袖便行源云只得一橛祖云经归藏禅归海唯有普愿独超物外源云唵摩尼哒哩吽泼咤这一火落鼻孔摠被穿了也你诸人向甚么处出气击拂子下座师云一转语看楼打楼一转语泥里洗土一转语草绳自缚一转语隔革用拳头抓痒更有一转语山僧不敢自瞒何故也怕被它穿却鼻孔下座谢西蜀讲主首座上堂举应菴和尚云大宋国里只有两箇僧川僧浙僧其余尽是子淮南子福建子江西子不见道父慈子孝道在其中矣师云老应菴如将折箸拟探沧溟虽然用力不多直是穷教到底澹湖则不然大元国里能有几人周金刚陈尊宿若不堕泥犂决定入地狱五千余卷没商量断絃须是鸾胶续上堂释迦老子道如我按指海印发光汝蹔举心尘劳先起尘劳既起业识茫茫所以祖师道汝若坐时我须立我若坐时汝须立然即一期方便争奈土嚝人稀拍禅床云禹力不到处河声流向西出乡归上堂一出经旬抛离大众此日归来不胜庆惬然则动是静之体静是动之用动静俱忘体用双泯如是则溪山云月处处同风水鸟树林头头显道便与么去入理深谈即不无祖师门下未梦见在岂X不见雪峰问僧甚处去来僧云识得即知去处峯云你是了事人乱走作什么僧云和尚莫涂污人好峰云我不涂污你古人吹起布毛又作么生僧云残羮馊饭巳有人喫了峰休去后来云门别前语云筑着便作屎臭气又别后语云将谓是钻天鹞子元来是死水虾蟇者僧既知去处雪峰只合便休云门忍俊不禁未免为蛇𦘕足古人且置只如今日又作么生大尽三十日小尽二十九上堂相逢不拈出举意便知有和底尽掀翻面南看北斗蓦拈主丈云看看无智人前莫说打你头破额裂下座上堂僧问眹兆未分巳前消息请和尚指示师云兔马有角牛羊无角乃云三乘十二分教五千四十八卷不说菩提涅槃真如解脱不说月之大小岁之余闰不说昼明夜暗日上月下火是柴烧饭是米做因甚如此衲僧家百不知百不会便是箇无事人忽若有箇汉出来道长老说了也只向它道我也知你亲下座达磨祖师忌辰拈香云度流沙脚廋鞋宽坐少林头童齿豁槌不杀打不杀骂不杀此土西天君子可八进退两班上堂僧问今朝十二月半衲僧有则公案不属岁序推迁不被阴阳转换正与么时请师提唱师云冬不寒腊后看进云与么则括地该天腾今耀古去也师云大似不知时进云有物先天地无形本X寂寥能为万象主不逐四时凋是同是别师云总没交涉进云古今无异路达者共同途说甚么有物先天地师云正要与么进云天地凛然万象枞然因甚么道无形本寂寥师云千年无影树今时没底靴进云无名无字无背无面作么生能为万象主师云今古历然进云劫火洞然大千俱坏为甚么不逐四时凋师云天上天下进云万古碧潭空界月再三捞漉始应知师云只恐劳而无功进云大众沾恩学人礼谢师云果然乃举五祖和尚示众云赵州道箇柏树子庐陵随后雪白米中间有箇白莲峰一口吸尽西江水喜美啰啰哩我自我你自你深村有箇白额虫咤腮鬣颔九条尾良久云咦好怕人师云五祖老人将头作尾将尾作头不落宫商自成曲调较之村歌社舞一时非不美观若是黄钟大吕白雪阳春大欠音律在山僧今日举似东班知事使其知有杨岐直下家法森严不比诸方和泥合水首座藏主全身奉重别有生涯同心同德翊赞藂林逸格超宗光扬祖道恶洎乎错下注脚上堂一即三三即一黄河辊底流日轮海中出还会么深水取鱼长信命不曾将酒祭江神下座初三日贺正上堂年年是好年日日是好日今日是初三前日是初一新年头佛法不属有与无明教与镜清尽力道不出因甚如此王令稍严上堂新年巳过十日堪叹时光易失看看便是清明X虼蚤蚊虫又出虽然自古自今且要一朝事毕古人云不登泰山不知太虗之宽广不探沧海不知沧溟之浅深与么说话平地上险崖坦夷处孤峻山僧有条活路要与诸人共行拍禅床云看元宵上堂上八不见参星下八不见红灯唯有衲僧正眼常时赫赫明明风吹不入雨洒不湿雪珠床上跳欲言言不及只将此景做元宵千圣从教下风立上堂谢黄龙首座拈主丈云白额爪牙黄龙头角拈起也雾卷长空放下也风生万壑佛手驴脚生缘突出神光闪烁举一不得举二放过一着落在第二门外春光巳半过落花几度随流水卓主丈下座佛涅槃上堂心不是佛心与佛俱非智不是道智与道俱遣今日即有明日即无苍天苍天波旬失途上堂雪窦道三分光阴二早过灵台一点不揩磨贪生逐日区区去唤不回头争奈何山僧道只者唤不回头三世诸佛六代祖师是他同参与么说话虽则向上提持未免循途守辙毕竟如何不是弄潮人莫入洪波里结制上堂今朝四月十五大好一塲莽卤人人禁足护生未免杀佛杀祖僧问云门杀父杀母佛前忏悔杀佛杀祖甚处忏悔云门云露大小云门也是看窟笼着榍上堂黄檗打临济兴化打克宾古今商量咸谓事有多途理无二致然则明大机显大用乃上古之风规X亦今时之枢要澹湖当言不避截舌当炉不避火迸敢谓天下宗师箇箇眼横鼻直只是不曾向顶门上下者一槌所以不知古人赤心片片毕竟如何关羽斩颜良下座上堂举白云端和尚示众云此事如万仞崖头摠知道放着手便一扑到底只是舍命不得山僧不动毫头教汝诸人到底去乃掷下主丈师云者箇说话诸方错会者多且道那里是他错会处舍命不得便是错会端和尚虽则力尽乌江检点将来也是按牛头喫草毕竟如何路从平处险人向静中忙下座上堂今朝七月初一九夏相将告毕衲僧正眼豁开彻见青天白日赵州和尚道诸人被十二时辰使老僧使得十二时辰脱笼头卸角䭾一丸消众病不假药方多上堂拈主丈云衲僧家秋初夏末东去西去且道主丈子还肯它也无若肯它随例颠倒若不肯它有甚长处不颠倒没长处放在卧床头准备打老鼠开炉上堂三世诸佛在火𦦨里转大法轮面赤不如语直火𦦨为三世诸佛说法三世诸佛立地听入水见长人是法住法位世间相常住然常住之法非目前万象森罗四圣六凡各安其住是谓常住何也不见道是法非思量分别之所能解又云不是目前法非耳目之所到阿呵呵也大奇向道是龙刚不信果然夺得锦标归X上堂天道久不雨大地尽焦枯衲子终朝打坐园丁引水浇蔬钵里饭桶里水四七二三难下觜举起手云苏嚧苏嚧上堂十五日巳前珠回玉转拈放一边十五日巳后截铁斩钉置之一处正当十五日天寒人寒地炉频着火收足上蒲团蓦拈主丈云祖师鼻孔在这里卓主丈云长三尺上堂孟冬薄寒仲冬严寒江上霜风凛凛天边红日团团动即影现觉即氷生九年人不识今古竞头争卓主丈云关为开监寺秉炬开示悟入常乐我净生死到来增益重病坐断上头关显出毗卢印如大火聚近之燎却面门如百千灯摄之入大圆镜杨岐一头驴头正尾亦正岁旦上堂举云门喫茶次擎起盏子云三世诸佛听法了钻入盏子里去也你诸人若也不知向多年历日里会取师云云门一代宗师只认得箇盏子山僧道三世诸佛在多年历日里诸人若也不知不免又从头起上堂檐声不断前旬雨电影还连后夜雷待到天晴日头出不妨同步上高台三世诸佛眼觑不及历代祖师口说不到拈主丈云诸人识得主丈子许你入阿字法门佛涅槃上堂拘尸水边双林树下摩胷告众入般涅X槃释迦孝子面皮厚三寸东震旦国鄱阳城里证法界身示生灭法释迦孝子面皮厚三寸只者两处面皮共厚六寸我辈沙门释子闻与么道惭惶杀人若是外道波旬又争恠得上堂释迦弥勒犹是它奴文殊普贤泥猪疥狗麻三斤殿里底总是非时语且道同心同德者边那边通古通今全杀全活一句作么生道卓主丈云烦恼海中为雨露无明山上作云雷青苗会上堂看经不识字字义常炳然礼拜不低头功德难比况所以道一切诸佛及诸佛阿耨多罗三藐三菩提皆从此经出有底便道毕竟此经从甚处出恁么说话劳而无功澹湖即不然萨达阿竭二千年一句该通五千卷十风五雨乐升平惭愧水贱米亦贱槐首座赴西山崇报请上堂诸佛不出世祖师不西来人人顶门上辉大宝光箇箇脚跟下纵横十字不在声前句后自然八面玲珑迨乎灵山会上少室峰前赤手持来横身荷负便有祖翁田地契券分明的的相承安家乐业山僧三十年来亦在里许深耕浅种带水拖泥挈挈波波因谁致得今日人天众前分付崇报长老西山那畔古佛塲中放两抛三贵买贱卖所谓驱耕夫牛夺饥人食若不如是影响奚为岂不见五祖和尚道山前一片闲田地叉手叮咛问祖翁几度买来还自卖为怜松竹引清风卓主丈云更X有破砂盆一只尽情书在契凭中上堂一夏九十日今朝又过半一句没商量大家着眼看南斗七北斗八𠒎胫长鹤胫短会么从来蓦直为人不比诸方担板上堂僧问两劒交锋时如何师云险进云如是则一尘不立鼓腹讴歌去也师云且喜天下太平乃云一夏九十日尚有十五日报汝参玄人光阴莫虗掷天高高不穷地厚厚无极开单展钵时札札用心力忽若寒山子骑牛入你鼻孔里去又作么生直得额头汗出师一日云红炉焰上雪花飞僧拟进语师云退后退后上堂举临济栽松次黄檗问云深山中栽许多松作甚么济云一为山门作境致二为后人作标榜道了以䦆䦆地三下檗云虽然子巳喫吾三十棒了也济又䦆地一下檗云吾宗到汝大兴于世沩山问仰山云黄檗只嘱临济一人别更有么山云有只是年代深远不欲举似和尚山云我也要知汝伹举看山云有一人令行吴越遇大风则止师云后来诸方咸谓谶风穴和尚大行临济之道于江南两浙之间是皆已见不明妄生穿凿应菴和尚云当时何止遇大风则止直得虗空界尽此话方始大行喝一喝听事不真唤钟作瓮重阳上堂青青翠竹尽是真如郁郁黄花无非般若X古人言教本自现成后学商量徒增话会说翠竹着翠竹说黄花着黄花殊不知三年一闰九日重阳时节不相饶总是自家底卓主丈喝一喝师一日坐次僧才入师云适来上座乱统打出了也你因甚么也乱统僧拟议即喝出次有僧入师云适来那僧不曾开口因甚么道他乱统僧云某甲是某州某县人氏师云却是你乱统便打出为常菴主秉炬常光现前壁立万仞生死涅槃本来清净贫穷孤露是真道场如火宅中示以清凉菴内不知菴外事一堆红焰藕花香上堂举五祖和尚因白云忌日上堂云去年正当恁么时多前年三件事今年正当恁么时多去年七件事者十件事数不过者甚多何也去却七三存一事是去年说是今日急如箭黑似漆无言童子口吧吧无足仙人噼胸踢良久云交师云五祖老人与么说话也是灵龟曳尾者十件事有甚么难数前年底去年底今年底牛头南马头北和底尽掀翻从来没踪迹二由一有一亦莫守前三后三乌飞兔走今朝天气严寒不出头是好手暖处商量也未然须知不在口皮边展两手云了上堂干坤之内宇宙之间中有一宝祕在形山眼觑不到时填沟塞壑言思不及处天宽地宽卓主丈云刚被卖油翁发笑忙者自忙闲者闲下座佛涅槃上堂涅槃无自性自性无涅槃诸佛无涅槃X亦无涅槃佛五台山上云蒸饭佛殿阶前狗尿天剎竿头上煎䭔子三箇胡孙夜簸钱上堂古人道明知只是者箇只是用不着山僧道明知只是者箇入地狱如箭射牛角长兔角短减少与添多大家着眼看卓主丈一下上堂僧问陞堂久不问话今朝放过不可拈来一句无私便请当阳剖破师云道甚么进云与么则腾今耀古去也师云何处不称尊进云记得罗汉琛禅师与长庆保福入州见牡丹花庆云好一朵花福云莫眼花汉云可惜一朵花且道明箇甚么边事师云好一朵花进云且道三大老还有优劣也无师云分身两处看进云学人敢道三大老说则不无要且不曾见牡丹花在师云可惜一朵花进云学人只与么和尚作么生师云我不与么进云既不与么毕竟如何师云矢上更如尖进云末后一句也要大众共知师云无你下口处进云一等共行山下路眼头各自看风烟师云莫眼花乃云未举先知末言先领廓人天未证之门行佛祖不传之令鸟窠吹布毛侍者便悟去会么花须连夜发莫待晓风吹师因浴佛次问僧佛真法身犹若虗空今日九龙吐水沐个甚么僧云渡水不乘槎师云你因甚么打失鼻孔僧无语师云笑杀土地结夏上堂举五祖和尚云结夏无可供养作一家燕管顾诸人遂擡手云啰啰招啰啰摇啰啰送莫恠空X踈伏惟珍重师云五祖老人将无作有固有饱归湖海之心若是明窻下安排大欠事在澹湖即不然钵里饭桶里水塞断咽喉不唇齿下座上堂洞明生佛未具巳前一段奇特大事只在如今举一明三目机铢两置之不问轻如鸿毛重如泰山伶俐汉到者里七纵八横管取粥足饭足卓主丈云三十年后上堂僧问浅闻深悟则固是既深闻因甚么不悟师云海水不生氷僧礼拜师乃云浅闻深悟深闻不悟截断葛藤掀翻露布一句恰相当东西没分付卓主丈云啄破瑠璃海上鸟挨开碧落天边兔下座谢道旧上堂举慈明和尚云飒飒凉风景同人访寂寥煑茶山下水烧鼎洞中樵师云国清才子贵家富小儿娇上堂般若如大火聚近之则燎却面门远之则打失鼻孔不近不远正是开眼尿床直饶十二时中不依倚一物如水上葫芦也是杓卜听虗声总不与么时如何卓主丈云放过一着开炉上堂古人道风头稍硬且归暖处商量大众且道商量箇甚么才到煖处便见瞌睡业识茫茫无本可据蒲团上火炉头突出无宾主话直得额头汗流上堂举云门大师云北郁单越人见诸人搬柴不易在中庭里相扑供养汝更为念般若经云一切智智清净无二无二分无别无断故时有僧出问如何是X一切智智清净门云西天斩头截臂这里自领出去师云云门慈悲之故有落草之谈者僧忍俊不禁堕在漆桶队里竖起拂子云看看北郁单越人即今在山僧拂子头上见汝诸人在者里立地乃呵呵大笑云奇哉奇哉南阎浮提人一箇箇尽是会佛法底较之西天九十六种大段不同因甚如此垂手不过膝上堂举文殊一日令善财採药善财遍观大地无不是药者乃白文殊云尽大地无不是药者文殊云是药者採将来善财拈一茎草度与文殊文殊接得示众云此药亦能杀人亦能活人师云善财熟处难忘文殊将错就错诸人若善参详救取灵山一会久立上堂念念迁谢新新不停如汲井轮无有休息与么说话大似恶水蓦头浇殊不知动则起生死之本静则沈昏醉之乡动静双泯则落空亡动静双行则瞒顸佛性将长补短舍重从轻卓主丈云劒为不平离宝匣药因救病出金缾上堂僧问干峰和尚示众云举一不得举二放过一着落在第二此意如何师云须弥安鼻孔进云云门出众云昨日有人从天台来却往径山去为复啐啄同时为复别有道理师云脚跟下黑洞洞地进云干峰云典座来日不得普请是肯他不肯它师云始末一时收进云只如昨日有人从江西来却往浙西去又作么生师云与云门鼻孔一般进云五湖四海春风里千古藂林正令行师云斫额有分僧礼拜师X乃云道可道非常道是甚么道名可名非常名是甚么名名不得状不得不属有不属无不属玄不属妙不属知不属不知知是妄觉不知是无记到者里三世诸佛只可自知六代祖师全提不起一大藏教诠註不及直饶与么衲僧门下正是就地弹雀有甚么共语处岂不见首山和尚云我若坐时你须立你若坐时我须立坐则共你坐立则共你立箇事如隔窓看马骑拟议即没交涉大众还会么拈得便用把得便扑一句定纲宗青天飞雪雹卓主丈下座上堂如来非智巧智者必以如来为宗祖师非妙得得者必以祖师为旨宗旨既定清浊自分一句全提当阳显示闻无闻而闻尽见无见而见忘重重铁壁银山处处通天活路所以道九霄绝翳何用穿通一道神光未甞昏昧正与么时如何万缘脱去轻浮世一性常来看落花刘总领入山斋僧上堂举朱行军一日入寺斋僧行䞋次有云直下是直下是一僧云直下是箇甚么行军便喝僧云幸是佛法中人恶发作么行军云唤作恶发得么僧便喝行军云钩在不疑之地师云朱行军广陈供养功不浪施者僧不肯承当遂成虗设应菴和尚云行军拈出倚天长劒者僧披襟敢冲雪刃虽然两不相伤争奈二俱弄险与么说话曲为当时忽若刘总领今日堂中行䞋道箇直下是直下是是汝诸人作么生酬对若也道得恩无重报其或未然X三十年后不得忘却下座上堂召大众云日来好雨且道雨作何色有底便道点点不落别处与么说话还契得从上宗乘也无山僧即不然日来好雨且道雨作何色是青是黄是白是黑岂不见五祖和尚云投子山打瓦鼓杨平山撒白雨白雨下取龙女织得绢二丈五一半属罗江一半属玄武下座上堂举夹山示众云百草头上荐取老僧閙市里识取自已保宁勇和尚云百草头边明明显露因甚么不荐閙市门头终日相逢因甚么不识未开眼底且莫错恠夹山虽然干保宁甚么事师云百草头上只为明明显露所以不荐閙市门头只为终日相逢所以不识澹湖与么道较它保宁三千里虽然且道夹山具甚么眼师一日云舌是斩身之本须菩提巖间宴坐因甚么天雨四花又云明知四大五蕴是生死根本因甚么入者皮袋里又云喫粥了也洗钵盂去衲僧家因甚么口挂壁上师因僧参次师云万法归一一归何处以竹篦指香炉云在者里你作么生会僧无语师云者里也不识师问僧一切处不明是面前有物拈却了也作么生会僧云𡎺着磕着师云天台普请南岳游山僧礼拜师云七棒对十三师一日云南山起云北山下雨佛殿上蚩吻因甚么X不湿僧下语俱不契师代云今古历然师问僧七十三八十四明明向汝道了也切忌与么会僧云与么会又争得师云伎死禅和僧云某甲只与么和尚又如何师云只与么也难得僧礼拜师休去端午上堂若论此事如竞渡一般眼眼相看心心相属呈桡舞棹不触波澜出没卷舒争先快覩锦标独夺满路歌谣拨转船头归家稳坐所以龙牙和尚道学道先须有悟由还如曾鬪快龙舟虽然旧阁闲田地一度赢来方始休休休龙王宫殿里不见一人游上堂大智非明真空绝迹二百箇衲僧阿辘辘地其间一箇半箇不受人瞒澹湖一夏也不枉与诸人东语西语毕竟如何南泉斩猫儿赴保宁辞众上堂去住本无情官舟迫去程风清甘露室潮满石头城祖道如天远皇恩似海平拟将肝胆沥葵藿向阳倾古林和尚语录卷第二X古林清茂禅师语录X卍XXX古林和尚语录卷第三重拈雪窦举古一百则温陵比丘承宣集序至大已酉冬师谢事浮佛明年春云巖东州禅师辟隆祖塔西之室以延高致予得为左右侍夤夕咨扣诚有启于心者一日请曰宗门大事自南岳马祖以来临济德山之后超宗越格万别千差玉转珠回具存方𠕋而雪窦禅师廓天然之智眼肆格外之玄谈至于代别拈征卷舒纵夺古今以之为最而学者徒知宗仰未能鞠其旨归苟非垂慈开发昭着厥猷后学何由洞晓师曰宗师家不得巳垂一言半句贵图直下知归岂有知解玄妙许汝领略学者自无妙悟不能洞彻见元承言失宗滞句迷旨依他作解守辙循途以致临机罔知所措然镜无照像之功空净而巳吾素病密室传授裨贩古人不本宗乘殊为虗诳子之所请殆非苟然第芜陋不足以攀先哲胜轨耳由是师遂重拈雪窦举古一百则随得随录既成巨编不敢私藏用广闻见实予之志也爰述其由冠于卷首至大三年解制日举德山示众云今夜不答话问话者三十棒时有僧出礼拜山便打僧云某甲话也未问山云你是甚处人云新罗人山云未跨船舷好与三十棒法眼云大X小德山话作两橛圆明云大小德山龙头蛇尾雪窦云二老宿虽善裁长补短舍重从轻要见德山亦未可在何故德山大似握阃外威权有当断不断不招其乱底劒诸人要识新罗僧么只是撞着露柱底瞎汉师云者僧话也未问德山因甚便打然则祸不入慎家之门若是伶俐汉便见髑髅遍野雪窦云德山大似握阃外威权有当断不断不招其乱底劒不是射鵰手徒说李将军举雪峰一日普请自负一束藤路逢一僧峰便抛下僧方拟取峯便踏倒归举似长生乃云我今日踏者僧快生云和尚替者僧入涅槃堂始得峯便休去雪窦云长生大似东家人死西家助哀也好与一踏师云见义不为何勇之有举百丈再参马祖侍立次祖以目视禅床角头拂子丈云即此用离此用祖云尔他后开两片皮将何为人丈取拂子竖起祖云即此用离此用丈挂拂子于旧处祖便喝百丈直得三日耳聋雪窦云奇恠诸禅德如今列其派者甚多究其源者极少总道百丈于喝下大悟还端的也无然刁刀相似鱼鲁参差若是明眼汉瞒他一点不得只如马祖道尔他后开两片皮将何为人百丈竖起拂子为复如虫御木为复啐啄同时诸人要会三日耳聋么大冶精金应无变色X师云铿金戞玉换斗移星高高峯顶横行深深海底阔步不无雪窦老人要见百丈于喝下大悟则未可在且刁刀相似鱼鲁参差饭箩里还着得屎么大冶精金应无变色勾在不疑之地卓主丈云劒为不平离宝匣药因救病出金瓶举崇寿指凳子云识得凳子周匝有余云门云识得凳子天地悬殊雪窦云泽广藏山理能伏豹师云黑牛卧死水举永嘉大师到六祖遶禅牀三匝振钖一下卓然而立六祖云夫沙门具三千威仪八万细行大德从何方而来生大我慢雪窦喝云当时若下得者一喝免见龙头蛇尾又再举遶禅牀三匝振钖一下卓然而立代祖师云未到曹溪与尔三十棒了也师云永嘉未到曹溪时甚生意气及乎到来大似泥里推车步步区区雪窦虽则向主宾互换处露出向上爪牙检点将来未免填沟塞壑以主丈划一划云祖祢不了殃及儿孙举仰山指雪师子云还有过得此色者么云门云当时便与推倒雪窦云只解推倒不能扶起师云推倒扶起有宾有主买帽相头长人入水举香严垂语云如人上树口㘅树枝手不攀枝脚不踏枝树下有人问西来意不对则违他所问若对又丧身失命当恁么时作么生即是有虎头上座云上树即不问未上树请和尚道严呵呵大笑雪窦云树X上道即易树下道即难老僧上树也致将一问来师云山僧即不然树上树下总道不难且道扶香严扶虎头举僧问鲁祖如何是不言言祖云尔口在什么处僧云某甲无口祖云将什么喫饭僧无语雪窦云好噼嵴便棒者般汉开口了合不得合口了开不得师云无口喫什么饭雪窦云开口了合不得合口了开不得差之毫釐失之千里举僧问雪峰古㵎寒泉时如何峰云瞪目不见底僧云饮者如何峯云不从口入僧举到赵州州云不可从鼻孔里入僧却问赵州古㵎寒泉时如何州云苦云饮者如何州云死雪峯闻举云赵州古佛从此不答话雪窦云众中总道雪峰不出者僧问头所以赵州不肯如斯话会深屈古人雪窦即不然斩钉截铁本分宗师就下平高难为作者师云是则草偃风行不是则𦘕蛇添足山僧道雪峰赵州总被者僧穿却了也何以见得雪峰从此不答话举僧问西堂和尚有问有答宾主历然无问无答时如何堂云怕烂却去那僧问长庆有问有答宾主历然无问无答时如何庆云相逢尽道休官去林下何曾见一人雪窦云何不与本分草料师云将谓猴白更有猴黑忽有问山僧有问有答宾主历然无问无答时如何只向道一抽三二添X四毕竟如何高祖殿前樊哙怒举临济示众云我于先师处三度喫六十棒如蒿枝拂相似如今思一顿喫谁为下手僧出众云某甲下手济拈棒与僧僧拟接济便打雪窦云临济放处较危収来太速师云宗师一等提持如壮士展臂不借他力若仔细检点将来未免有得有失当时者僧待他拈棒拂袖便行直教者汉掣电之机一点也用不着雪窦云临济放处较危収来太速喫得棒也未举钦山一日上堂竖起拳又开云开即为掌五指参差复握云如今为拳必无高下还有商量也无一僧出众竖起拳山云尔只是箇无开合汉雪窦云雪窦即不然乃竖拳云握则为拳有高有下复开云开则成掌无党无偏且道放开为人好把定为人好开也造车握也合辙若谓闭门造车出门合辙我也知尔向鬼窟里作活计师云二大老放开把定总不由别人子细检点将来大似以鰕为目山僧即不然开也不得唤作掌握也不得唤作拳无高无下无党无偏大元天子国依旧化三千举僧问睦州高揖释迦不拜弥勒时如何州云昨日有人问赶出了也僧云和尚恐某甲不实州云主丈不在苕帚柄聊与三十雪窦云睦州只有受璧之心且无割城之意X师云睦州权衡在手取舍临时雪窦虽则似镜当台大似贪观天上山僧即不然忽有人问高揖释迦不拜弥勒时如何答云勐虎当路坐和尚恐某甲不实那只向他道想君不是金牙作争解弯弓射尉迟举枣树问僧近离甚处僧云汉国树云汉国天子还重佛法也无僧云苦哉赖值问着某甲问着别人即祸生树云作箇什么僧云人尚不见有何佛法可重树云阇黎受戒多少时僧云二十夏树云大好不见有人便打雪窦云者僧棒即喫要且去不再来枣树令虽行争奈无风起浪师云者僧小出大遇枣树功不浪施虽然去不再来直是报恩有分只如他道人尚不见有何佛法可重如今诸方往往作得失论却噫无师嚝之聪难以别宫商之异有离朱之了方能辨玄素之殊乃顾视左右云者里莫有天然气槩底衲僧么举赵州问婆子什么处去婆云偷赵州笋去州云忽遇赵州又作么生婆子便掌州便休去雪窦云好掌更下两掌也无勘处师云赵州忍气吞声雪窦以强凌弱山僧平展商量敢谓婆子赵州二俱不了举保寿开堂日三圣推出一僧寿便打圣云漝么为人瞎却镇州一城人眼去在寿便归方丈雪窦云保寿三圣虽发明临济正法眼藏要且只解无佛处称X尊当时者僧若是箇汉才被推出便掀倒禅床直饶保寿全机也较三千里师云保寿三圣若要发明临济正法眼藏须至与么何故杀人刀活人劒举僧问无业如何是佛业云莫妄想雪窦云塞却鼻孔又僧问马祖如何是佛祖云即心是佛雪窦云拄却舌头师云塞却鼻孔天清地宁拄舌头崖崩石裂举僧问德山从上诸圣什么处去山云作么作么僧云勑点飞龙马跛鳖出头来山便休去至来日山浴出其僧过茶与山山抚僧背一下僧云者老汉方始瞥地雪窦云然精金百炼须要本分钳鎚德山既以已妨人者僧还同受屈以主丈划一划云适来公案且致从上诸圣什么处去大众拟议一时打趂师云雪窦辨龙蛇眼正擒虎兕机全检点将来也是折锥探地德山既以已妨人什么处是者僧受屈还会么犀因翫月纹生角象被雷惊花入牙举保福签瓜次太原孚上座到来福云道得与你瓜喫孚云把将来福度一片瓜与孚孚接得便去雪窦云虽是死蛇解弄也活谁是好手者试请辨看师云孚上座一期逞俊接得便行要且不得瓜喫大小雪窦弄巧成拙举南泉示众云道非物外物外非道赵州出问如何是物外道泉便打州云和尚莫打某甲向后错打人X去在泉云龙蛇易辨衲子难瞒雪窦云赵州如龙无角似蛇有足当时不管尽法无民直须喫棒了趂出师云赵州浑刚打就岂惮钳鎚南泉虽则据令而行未具通方眼目雪窦云当时不管尽法无民直须喫棒了趂出家无小使不成君子举洞山到云门门问近离甚处山云查渡门云夏在甚处山云湖南报慈门云甚时离山云去年八月门云放你三顿棒山至来日却上问讯昨日蒙和尚放三顿棒不知过在什么处门云饭袋子江西湖南便漝么去山于此大悟雪窦云云门气宇如王拶着便氷消瓦解当时若据令而行子孙也未到断绝师云云门一期方便八字打开洞山水乳不分难同荷负雪窦通身是口不易分疎当时若据令而行总是和泥合水底瞎汉举一僧参马大师大师划一圆相云入也打不入也打僧便入大师便打僧云和尚打某甲不得大师靠却主丈休去雪窦云二俱不了和尚打某甲不得靠却主丈拟议不来噼嵴便打师云千钧之弩临大阵正好发机大冶之金遇钳鎚方增光彩马大师逢强则弱老雪窦弄假像真山僧即不然入也打不入也打拟议不来也打何故曾经大海休夸浪除却巫山总是烟举兴化问克宾维那汝不久为唱道之师宾云不入者保社化云会了不入不会了不入宾云没交涉化X便打乃云克宾维那法战不胜罚钱五贯充设饡饭至来日斋时兴化自白槌云克宾维那法战不胜不得喫饭即便赶出雪窦云克宾要承嗣兴化罚钱出院且致却须索取者一顿棒始得且问诸人棒既喫了作么生索雪窦要断不平之事今夜与克宾维那雪屈以主丈一时打散师云雪窦要与克宾雪屈则不妨只不合索取者一顿棒以致千古之下遭人检点后来应菴和尚道雪窦与克宾维那雪屈要且无合杀诸人要会么若无举鼎拔山力千里乌骓不易骑举僧问长庆众手淘金谁是得者庆云有伎俩者得僧云学人还得也无庆云大远在雪窦代者僧当时便喝复云有伎俩者得一手分付有伎俩者不得两手分付学人还得也无苍天苍天师云长庆大启玄关者僧死而不弔雪窦能区能别有放有收当时若善提持免致伎俩俱尽举大慈示众云山僧不解答话只是识病时有僧出大慈便归方丈雪窦云大凡扶竖宗乘须辨箇得失且大慈识病不答话时有僧出便归方丈雪窦识病不答话或有僧出噼嵴便打诸方识病不答话有僧出必然别有长处敢有一箇动着大唐天子只三人师云大慈识病不答话时有僧出便归方丈赚杀人雪窦识病不答话时有僧出噼嵴便打作么作么山僧识病不答话口挂壁上敢有一箇动着动X着性命不存举赵州到黄檗檗见来便关却方丈州云救火救火黄檗便出擒住云道道州云贼过后张弓雪窦云直是好笑笑须三十年忽有箇衲僧问雪窦笑箇什么笑贼过后张弓师云黄檗有头无尾赵州得路便行雪窦看楼打楼未具衲僧眼在举僧问镜清学人未达其源乞师方便清云是什么源僧云其源清云若是其源争受方便雪窦云死水里浸却有什么用处侍者问适来成褫伊清云无侍者云不成褫伊清云无侍者云和尚尊意如何清云一点水墨两处成龙雪窦云犹较些子雪窦不是减镜清威光要与者僧相见是什么源其源三十年后与你三十棒师云珠穿九曲镜清固是作家玉解连环雪窦不妨好手山僧即不然是什么源其源𡎺着鼻孔侍者若问是成褫伊不云是成褫伊莫不成褫伊不云不成褫伊非惟顺物和光抑且同生同死举僧问香林如何是衲衣下事林云腊月火烧山雪窦云腊月烧山万种千般翘松鹤冷踏雪人寒达磨不会大难大难师云衲衣下事万种千般聊通一线臈月烧山翘松鹤冷金除鑛踏雪人寒珠走盘难难剔起眉毛子细看X举本仁和尚示众云寻常不欲向声前句后皷弄人家男女何故且声不是声色不是色时有僧问如何是声不是声仁云唤作色得么僧云如何是色不是色仁云唤作声得么僧礼拜仁云且道为汝说答汝话若人辨得有箇入处雪窦云本仁也甚奇怪要且贪观天上月既非声前句后且作么生入师云声前句后本仁欲隐弥彰放两抛三雪窦贪程太速即今声即是声色即是色也与汝说也答汝话作么生入举云门示众云世尊生下一手指天一手指地周行七步目顾四方云天上天下惟我独尊当时若见一棒打杀与狗子喫贵图天下太平雪窦云便与掀倒禅床师云世尊先行不到云门末后太过雪窦尽其机来敢谓较三十里举国师三唤侍者雪窦云点即不到侍者三应雪窦云到即不点将谓吾孤负汝谁知汝孤负吾雪窦云瞒雪窦不得云门云作么生是国师孤负侍者处会得也是无端雪窦云元来不会门云作么生是侍者孤负国师处粉骨碎身未报得雪窦云无端无端师云国师三唤侍者青天霹雳侍者三应平地波澜将谓吾孤负汝却是汝孤负吾雪窦云瞒雪窦不得师云败也败也云门云作么生是国师孤负侍者处会得也是无端雪窦云元来不会师云作X贼人心虗云门云作么生是侍者孤负国师处粉骨碎身未报得雪窦云无端无端师云提水放火复举僧问投子国师三唤侍者意旨如何投子云抑逼人作么雪窦云垛跟汉师云草里走僧问兴化化云一肓引众盲雪窦云端的瞎师云气急杀人僧问玄沙沙云侍者却会雪窦云停囚长智师云识什么好恶僧问赵州州云如人暗中书字字虽不成文彩巳彰雪窦便喝师云话堕也僧问雪窦窦便打师云棒上不成龙雪窦复颂云师资会遇意非轻无事相将草里行负汝负吾俱莫问任从天下竞头争师云者老汉前不遘村后不迭店拈起主丈云什么处去也举僧问智门和尚如何是佛门云踏破草鞋赤脚走僧云如何是佛向上事门云主丈头上挑日月雪窦云千兵易得一将难求师云草窠里觅得一箇有甚用处又云寡不敌众举师祖问南泉摩尼珠人不识如来藏里亲収得如何是如来藏泉云王老师与你往来者是藏雪窦云草里汉祖云不往不来者泉云亦是藏雪窦云雪上加霜祖云如何是珠雪窦云崄百尺竿头作伎俩不是好手者里着得箇眼宾主互换便能深入虎穴或不漝么纵饶师祖悟去也是龙头蛇尾汉师云王老师告往知来同心同德主宾互换今古历然雪窦虽则向千圣顶𩕳上下者一锥捡点将X来直是天地悬隔只如道百尺竿头作伎俩不是好手者里着得只眼主宾互换便能深入虎穴又作么生一字入公门九牛拽不出举僧礼拜雪峰峰打五棒僧云某甲有什么过峰又打五棒雪窦云雪窦不曾与人葛藤前五棒日照天临后五棒云腾致雨你若辨得也好与五棒师云前五棒如麻似粟后五棒土旷人稀你若辨得自救不了举马大师令智藏驰书上径山山接书开见一圆相于中下一点国师闻举云钦师犹被马师惑雪窦云径山被惑且致若将呈似国师别作箇什么伎俩免被惑去有老宿云当时坐却便休亦有道但与划破若与么只是不识羞敢谓天下老师各具金刚眼睛广作神通变化还免得么雪窦见处也要诸人共知只者马师当时画出早自惑了也师云然则雪窦要与径山作主争奈诸方不甘当时若呈似国师必然别有伎俩老宿云当时坐却便休师云草本不劳拈出又有道但与划破师云鰕跳不出斗雪窦云敢谓天下老师各具金刚眼睛广作神通变现还免得么师云有伎俩者免得雪窦云雪窦见处也要诸人共知当时马师画出早自惑了也师云舌是斩身之本举镜清问僧赵州喫茶去你作么生会僧便出去清云邯郸学唐步雪窦云者僧不是邯郸人为什么学X唐步若辨得出与你茶喫师云穿却鼻孔换却眼睛举僧问云门如何是法身向上事门云向上与你道不难作么生会法身僧云请和尚鑑门云鑑即且致作么生会法身僧云与么与么门云者箇是长连床上学得底我且问你法身还喫饭么僧无语雪窦云将成九仞之山不进一篑之土过在什么处师云者僧贪抛香饵岂知触着鳌头雪窦步步登高不觉通身泥水以主丈划一划云你诸人总是长连床上学得底且道法身还解喫饭也无良久吽吽下座举赵州访茱萸才上法堂萸云看箭州亦云看箭萸云过州云中雪窦云二俱作家盖是茱萸赵州二俱不作家箭锋不相拄直饶齐发齐中也只是箇射垛汉师云二大老眼辨手亲箭不虗发雪窦虽有杀人刀且无活人劒举临际与普化去施主家斋际问毛吞巨海芥纳须弥为复是神通妙用为复是法尔如然化踢倒饭牀际云太麤生化云者里是甚所在说麤说细际休去至来日又同赴一施主斋际复问今日供养何似昨日化又踢倒饭牀际云太麤生化云瞎汉佛法说什么麤细际吐舌雪窦云两箇老贼喫饭也不了好与二十棒棒虽行且那箇是正贼X师云诸方商量总道二大老向千圣顶𩕳上十字纵横阐扬少室家风揭示灵山奥旨与么说话止成念话社家殊不知临际只有先锋且无殿后普化虽则向劒刃上翻身性命在别人手里不是雪窦老人争见功高汗马虽然也是一枚老贼举三角示众云若论此事眨上眉毛早是蹉过麻谷出云蹉过即不问如何是此事角云蹉过谷便掀倒禅牀三角便打雪窦云两箇有头无尾汉眉毛未曾眨上说什么此事蹉过有僧问眉毛为什么不眨上雪窦便打师云眉毛未曾眨上早是蹉过若更眨上眉毛蹉过不少也雪窦云眉毛未曾眨上说什么此事蹉过入水见长人举睦州唤僧大德僧回首州云担板汉雪窦云睦州只具一只眼何故者僧唤既回头因甚却成担板汉师云一盲引众盲举巖头参德山才跨门便问是凡是圣德山便喝巖头便礼拜洞山闻举云若不是奯公大难承当巖头云洞山老汉不识好恶我当时一手擡一手搦雪窦云然则德山门下草偃风行要且不能塞断人口当时才礼拜噼嵴便打非惟勦绝洞山亦乃把定奯老还会么李将军有嘉声在不得封侯也是闲师云巖头巳是抑下威光大小德山一向卖峭若非洞山短处求长争见花铺锦上雪窦虽则干坤X坐断令不虗行要且未见一手擡一手搦处在举巴陵示众云祖师道不是风动不是幡动既不是幡风向什么处着有人与祖师作主出来与巴陵相见雪窦云雪窦道风动幡动既是风幡向甚处着有人与巴陵作主亦出来与雪窦相见师云殷人以柏周人以栗举则川与庞居士摘茶次士云法界不容身师还见我么川云若不是老师洎与庞公答话士云有问有答盖是寻常川不管士云适来莫怪相借问么川亦不管士喝云者无礼仪汉待我一一举似明眼人去在川拈茶篮便归雪窦云则川只解把定封疆不能同生同死当时好与捋下幞头谁敢唤作庞居士师云甜瓜彻蒂甜苦瓠道根苦举僧问云门一言道尽时如何门云裂破雪窦弹指三下师云是即是只得八成举僧问睦州一言道尽时如何州云老僧在尔钵囊里雪窦呵呵大笑师云有权有实有照有用只是未见睦州在举本生和尚以主丈示众云我若拈起尔便向未拈起时作道理我若不拈起尔便向拈起时作主宰且道老僧为人在甚处时有僧出云不敢妄生节目生云也知阇黎不分外僧云低低处平之有余高高处观之不足生云节目上更生节目僧无语生云掩鼻X偷香空招罪犯雪窦云者僧也善能切磋争奈弓折箭尽然虽如此且本生是作家宗师拈起也天回地转应须拱手归降放下也草偃风行必合全身远害还见本生为人处也无复拈主丈云太平本是将军致不许将军见太平师云本生拈起也如龙得水放下也似虎靠山若非者僧深辨端倪未免劳而无功雪窦云者僧善能切磋争奈弓折箭尽只见锥头利不见凿头方举僧问雪峰声闻人见性如夜见月菩萨人见性如昼见日未审和尚见性如何峯打三下其僧复问巖头巖头打三掌雪窦云应病设药且与三下若据令而行合打多少师云雪峰三下与巖头三掌还有优劣也无若缁素得出便知雪峯巖头见性非特与他声闻菩萨不同直得三世诸佛历代祖师天下老和尚一时列在下风自然超其宗越其格其或语不知颠倒理不识正邪雷例道应病设药且与三下莫道不疑好举太原孚上座参雪峰至法堂上顾视雪峯便下看知事雪窦云一千五百人作家宗师被孚老一覰便高竖降旗孚至来日入方丈云昨日触忤和尚峰云知是般事便休雪窦云果然僧问云门作么生是触忤处门便打雪窦云打得百千万箇有什么用处直须尽大地人喫棒方可扶竖雪峰且道太原孚具什X么眼师云雪窦虽善裁长补短要见雪峰则未可在何也当时若不是雪峰几被孚上座觑破孚至来日上方丈云昨日触忤和尚雪峰云知是般事便休师云杀人刀活人劒僧问云门门便打师云粉骨碎身未足酬雪窦云打得百千万箇有什么用处直须尽大地人喫棒方可扶竖雪峰师云着甚死急诸人要识孚上座么脑后见腮莫与往来举安国问僧得之于心伊兰作旃檀之树失之于旨甘露乃蒺䔧之园我要箇语具得失两意僧竖起拳云不可唤作拳头国云只为唤作拳头雪窦云无绳自缚汉拳头也不识师云要明向上钳鎚还他本分衲子者僧竖起拳头正是依草附木雪窦云无绳自缚汉拳头也不识只为唤作拳头举僧请益云门大师玄沙三种病人话门云你礼拜着僧礼拜起门以主丈便挃僧退后门云你不是患盲复唤近前来僧近前门云你不是患聋乃云还会么僧云不会门云你不是患痖僧于此有省雪窦便喝云者盲聋瘖痖汉若不是云门驴年去如今有底或拈槌竖拂不管教近前又不来还会么不应诸方还柰何得么雪窦若不奈何尔者一队驴汉又堪作箇什么以主丈一时打趂师云诸方既不奈何雪窦更是懡㦬如今有般汉X剌头入胶盆木见拈槌竖拂他便瞬目扬眉忽若放两抛三便乃拏云攫浪问云会么云某甲是某州人事可谓金沙混杂玉石俱焚邪正不分过由鞭影蓦拈主丈云看看主丈子穿过诸人髑髅举僧问香严如何是王索仙陀婆严云过者边来雪窦云钝致煞人僧问赵州王索仙陀婆时如何州曲躬叉手雪窦云索盐奉马师云雪窦也是方木逗圆孔忽有人问山僧王索仙陀婆时如何答云者漆桶且道与香严赵州是同是别具眼者辨取举鼓山示众云若论此事如一口劒时有僧问承和尚有言若论此事如一口劒和尚是死尸学人是死尸如何是劒山云拕出者死尸僧应诺归衣钵下打叠便行山至晚问首座问话僧在否座云当时便去也山云好与二十棒雪窦云诸方老宿总道皷山失却一只眼殊不知重赏之下必有勇夫然虽如此若子细点检来未免一时埋却师云鼓山好一口劒争奈柄杷在者僧手里雪窦云重赏之下必有勇夫也是自伤已命举睦州问武陵长老了即毛端吞巨海始知大地一微尘作么生陵云和尚问谁州云问长老陵云何不领话州云我不领话尔不领话雪窦云堕也堕也复云者葛藤老汉好与划断拈主丈云什么处去也师云者老汉问话也不了雪窦云堕也堕也国有X宪章三千条罪举仰山坐次大禅佛到翘一足云西天二十八祖亦如是唐土六祖亦如是和尚亦如是某甲亦如是山下禅床打四藤条雪窦云藤条未到折因什么只与四下须是箇斩钉截铁汉始得大禅后到霍山自云集云峯下四藤条天下大禅佛参山云打钟着禅便走雪窦云者汉虽见机而变争奈有头无尾师云者汉探头太过不知身在网罗仰山打四藤条也是应病与药雪窦云藤条未到折因什么只打四下黄连未是苦黄檗好为邻举玄沙与天龙入山见虎龙云前面是虎沙云是汝雪窦云要与人天为师前面端的是虎师云要与人天为师莫问是汝是虎与么说话粘皮缀骨有甚了时山僧敢道大小玄沙自救不了举南泉山下有一菴主行脚僧经过谓庵主云近日南泉和尚出世何不去礼拜主云非但南泉直饶千佛出兴亦不能去泉闻令赵州去看州见便礼拜主不管州从西过东主亦不管州又从东过西主亦不管州云草贼大败拽下帘子便行归举似南泉泉云从来疑着者汉雪窦云大小南泉赵州被个担版汉勘破了也师云赵州一期逞快争奈事出急家大小雪窦话头也不识举僧问风穴语默涉离微如何通不犯穴云常忆江X南三月里鹧鸪啼处百花香雪窦云曾有僧问雪窦对他道噼腹剜心又且如何复云因风吹火别是一家伤鼈恕龟必应有主师云雪窦若无后语未免打入漆桶队里举巖头雪峰钦山到德山钦山问天皇也恁么道龙潭也恁么道未审德山作么生道山云你试举天皇龙潭底看钦山拟议德山便打钦山被打归延寿堂云是即是打我太煞巖头云尔恁么他后不得道见德山雪窦云诸禅德钦山致个问端甚是奇特争奈龙头蛇尾你试举天皇龙潭底看坐具便摵大丈夫汉捋虎须也是本分他既不能德山令行一半令若尽行雪峰巖头总是涅槃堂里汉师云曾闻雪窦是作家宗师善能提唱古今光扬宗眼子细检点将来大似压良为贱当时钦山被打岂不是退已让人若是捋虎须天皇龙潭一宗岂有今日耶山僧爱喜不爱嗔敢谓雪峰巖头较三十里举僧问智门和尚如何是般若体云蚌含明月僧云如何是般若用云兔子怀胎雪窦云非惟把定世界亦乃安贴邦家若善能参详便请丹霄独步师云者老汉要且无出身之路好与二十棒雪窦虽则同生同死有放有收也是子承父业举乌臼因玄绍二上座到臼云二禅伯近离甚处云江西臼便打僧云久闻和尚有此机要臼云你既不X会第二箇近前来僧拟议臼亦打云同坑无异土参堂去雪窦云宗师眼目须至恁么如金翅噼海直取龙吞有般汉眼目未辨东西主丈不知颠倒只管说照用同时人境俱夺师云驱耕夺食乌臼本分宗师打凤罗龙雪窦天然敏手虽然若总与么临济一宗扫土而尽举僧辞大随随问甚处去云峨眉礼拜普贤去随竖起拂子云文殊普贤总在者里僧𦘕一圆相抛于背后随云侍者将一贴茶与者僧云门别云西天斩头截臂者里自领出去雪窦云煞人刀活人劒具眼底辨取师云者僧往峨眉礼普贤无端被大随辊入草窠里一上云门无风起浪雪窦平地戈矛虽然今古传扬必竟不曾圆却此话敢问诸人且道大随将贴茶与者僧作什么举雪峰问僧见说大德曾为天使来是否僧云不敢峯云争解与么来僧云仰慕道德岂惮关山峰云汝犹醉在出去僧便出峰乃召大德僧回首峯云是什么僧亦云是什么峰云者漆桶僧无语峰却顾谓镜清云好箇师僧向漆桶里着到清云和尚岂不是据欵结案峰云也是我寻常用底忽若唤回是什么被他道者漆桶又作么生清云成何道理峰云我与么及伊你又道据欵结案他与么及我又道成何道理一等是恁么时节其间有得不得清云不见道醍醐X上味为世所珍遇此之人翻成毒药雪窦云看他父子相投言气相合知者谓粉骨碎身此恩难报不知者谓扶高抑下临危悚人毒药醍醐千载龟鑑还会么者漆桶师云宗师家一挨一拶丝来线去固是寻常若不是镜清便见分疎不下雪窦云知者谓粉骨碎身此恩难报不知者谓扶高抑下临危悚人棒上不成龙举僧问大梅如何是祖师西来意梅云西来无意僧举到盐官官云一箇棺材两个死汉玄沙闻举云盐官是作家雪窦云三箇也得师云把手拽不入举云门问新罗僧你是甚处人云新罗人门云将什么过海云草贼大败门云为什么在我手里云恰是门云一任𨁝跳雪窦云云门老汉龙头蛇尾放过者僧为什么在我手里恰是噼嵴便打师云雪窦气势甚大其奈者僧是惯战作家云门弱处逢强争免氷消瓦解举北禅问僧近离甚处云黄州禅云夏在甚处云资福禅云福将何资云两重公案禅云争奈在我手里云在手里即收取禅便打者僧不甘随后趂出雪窦云奇怪宛有超师之作还知者僧么只解瞻前不能顾后若在雪窦手里棒折也未放在师云宗师为人如倚天长劒孰敢当锋者僧既是X不甘北禅还同莽卤雪窦虽则入泥入水未免劳而无功举睦州示众云我见百丈不识好恶大众方集以拄杖一时打下复召大众大众回首丈云是什么有什么共语处黄檗和尚大众方集以主丈一时打下复召大众大众回首檗云月似弯弓少雨多风犹较些子雪窦云说什么犹较些子直是未在若据雪窦众集一时打下便休或有箇无孔铁槌为众竭力善能担荷可以笼罩古今干坤把断蓦拈主丈云放过一着师云曾闻睦州担板果然只见一边雪窦云说什么犹较此且子直是未在明眼人难瞒山僧者里众集乃召大众云退后退后众拟议拈主丈云三十年弄马骑却被驴扑举玄沙见鼓山来作一圆相山云人人出者箇不得沙云情知尔向驴胎马腹里作活计山云和尚又作么生玄沙云人人出者箇不得山云和尚漝么道得某甲为什么不得沙云我得尔不得雪窦云只解贪观白浪不知失却手桡师云我得尔不得骑贼马赶贼拽脱鼻头绳水牛也不识只如雪窦道只解贪观白浪不知失却手桡又作么生良久云争即不得举南泉示众云王老师卖身去也还有人买么一僧出众云某甲买泉云不作贵不作贱作么生买僧无X语卧龙代云和尚属某甲禾山云是何道理赵州云明年与和尚作领布衫雪窦云虽然作家竞买要且不解轮机且道南泉还肯么雪窦也拟酬箇价直令南泉进且无门退亦无地不作贵不作贱作么生买别处容和尚不得师云雪窦虽则见机而作争奈诸方老宿高价相酬巳属别人了也山僧即不然不作贵不作贱作么生买且待别时来还会么牛头南马头北举茱萸把一橛竹上堂云还有虗空里钉得橛么时有灵虗上座出云虗空是橛茱萸便打虗云莫错打某甲茱萸休去雪窦云若要此话大行直须打了趂出师云若要此话大行直须虗空钉橛忽有箇汉出来道虗空是橛且作么生祗对氷稜上走马劒刃上翻身是我寻常用底若也放过你者一队瞌睡汉向甚处摸索以主丈一时打趂举夹山与定山同行言话次定山云生死中无佛则无生死夹山云生死中有佛则不迷生死互相不肯同上大梅相见了具说前事夹山问未审那箇亲那箇疎梅云一亲一疎山又问那箇亲梅云且去明日来夹山至来日又问未审那箇亲梅云亲者不问问者不亲夹山住后云我当时在大梅失却一只眼雪窦云夹山毕竟不知换得一只眼大梅老汉当时闻举若以棒一时打出岂止划断两人葛藤亦乃为天X下宗匠师云夹山通身是眼不辨亲疎雪窦好肉剜疮争免傍观者哂山僧道当时失却便休管取辉天鑑地举僧问保福雪峰平生有何言句得似羚羊挂角时福云我不可作雪峰弟子不得雪窦云一千五百箇布衲保福较些子师云说什么较些子直是未在山僧道若要作雪峯弟子须是礼拜者僧始得何故日月易流举僧问长庆羚羊未挂角时如何庆云草里汉云挂角后如何庆云乱呌唤云毕竟如何庆云驴事未了马事到来雪窦云宁可碎身如微尘终不瞎箇众生眼长庆较此且子复云一般汉设使羚羊未挂角也似万里望乡关师云雪窦眼观东南意在西北大小长庆答话也不了雪峰山里一千五百人善知识还曾梦见也未举僧问巴陵祖意教意同别陵云鸡寒上树鸭寒下水僧问睦州祖意教意同别州云青山自青山白云自白云雪窦云问既一般答亦相似其中有利他自利瞒人自瞒若点检分明管取解空第一师云问既不同答亦有异因甚如此巴陵见云门睦州见黄檗举赵州示众云今夜答话去有解问者出来时有僧X出州云比来抛塼引玉引得箇墼子法眼和尚遂乃举问觉铁觜先师意作么生觉云如国家拜将乃问甚人去得时有人出云某甲去得云尔去不得法眼云我会也雪窦云伶俐汉闻举便知落处然虽如此放过觉铁觜夫宗师语不虗发出来必是作家因什么抛塼引墼诸禅德要识赵州么从前汗马无人识只要重论盖代功师云老赵州寰中独据不动一尘忽然重整戈矛便见风行草偃直得尽大地人冰消瓦解觉铁觜云如国家拜将甚人去得云汝去不得师云果然法眼云我会也师云识什么好恶雪窦云夫宗师语不虗发出来必是作家因甚么抛塼引墼师云若不酬价争辨真伪举耽源辞国师归省觐马祖于地上作一圆相展坐具礼拜祖云子欲作佛去源云某甲不解揑目祖云吾不如汝雪窦云然勐虎不食其子争奈来言不丰诸人要识耽源么只是箇藏身露影汉师云耽源大似当门狮子凛凛神威大小马师元来小胆雪窜云要识耽源么只是箇藏身露影汉谁道不惊羣举沩山问仰山甚处来山云田中来沩云田中多少人山插下锹子叉手而立沩云南山大有人刈茅山拈得锹子便行玄沙云我当时若见与踏倒锹子镜清云不奈船何打破戽斗僧问明招古人意在插锹X处叉手处招唤某甲僧应诺招云还曾梦见仰山么雪窦云诸方老宿咸谓插锹话奇特也大似随邪逐恶若据雪窦见处仰山被沩山一问直得草绳自缚去死十分师云诸方老宿与么提持虽则洞彻渊源要见沩仰父子相投言气相合则未可在玄沙云我当时若见即踏倒锹子师云识法者惧明招唤僧僧应诺招云还曾梦见仰山么师云犹较些子雪窦云仰山被沩山一问直得草绳自缚去死十分师云千年田八百主举玄沙问僧近离甚么僧云瑞巖沙云瑞巖有何言句僧云长唤主人公自云诺醒醒着他后莫受人瞒沙云一等是弄精魂甚奇怪却云何不且在彼中僧云瑞巖迁化也沙云如今还唤得应么僧无对雪窦云苍天苍天师云玄沙巧尽拙出雪窦直处成迃山僧若作者僧待他道如今还唤得应么但云诺诺待他拟开口拂袖便行非惟勦绝玄沙问头亦使瑞巖老人千载之下观光有在举雪峰问僧近离甚处云覆船峰云生死海未渡为什么覆船雪窦代云久向雪峰待者老汉拟议拂袖便行其僧当时无语归举似覆船船云何不道渠无生死僧再至雪峰举此语峯云此不是尔语云是覆船恁么道峰云我有二十棒寄与覆船二十棒老僧X自喫不干阇黎事雪窦云能区能别能杀能活若也辨得天下横行师云雪峰好二十棒当时待者僧无语便寄与覆船却较些子及乎再来后二十棒合是雪峰自喫雪窦云能区能别能杀能活毫𨤲有差天地悬隔举德山圆明示众云但有问答只竖一指头寒则普天普地寒雪窦云什么处见俱胝老热则普天普地热雪窦云莫错认定盘星森罗万象彻下孤危大地山河通上崄绝甚么处得一指头禅师云武帝求仙不得仙王乔端坐却升天举僧问南院从上诸圣什么处去院云不上天堂即入地狱云和尚作么生院云还知宝应老落处么僧拟议院以拂子蓦口打复唤僧近前云令合是尔行又打一拂子雪窦云令既自行且拂子不知来处雪窦道箇瞎且要雪上加霜师云者老汉巳是葛藤不能折合还知宝应落处么僧拟议噼嵴便打若是箇伶俐衲僧便可全身担荷光耀藂林令既不行千古之下争免雪窦检点良久召大众众拟议拈主丈云什么处去也举保福问长庆盘山道光境俱忘复是何物洞山道光境未忘复是何物据二老宿总未得勦绝作么生道得勦绝去庆良久福云情知向鬼窟里作活计庆云你作么生福云两手扶犁水过膝雪窦云俱忘未忘总由我保福因什么道未得勦绝酌然能有几箇X诸人又作么生道免得长庆在鬼窟里雪窦云柳絮随风自西自东师云俱忘未忘灼然未得勦绝大小长庆放过保福当时待他道作么生得勦绝去但云情知你向鬼窟里作活计教他保福进且无门退亦无地直饶雪窦要免长庆在鬼窟里且缓缓举大梅闻鼯鼠声谓众云即此物非他物汝善护持吾当逝矣雪窦云者汉生前莽卤死后瞒顸即此物非他物是何物还有分付处也无有般汉不解截断大梅脚跟只管道贪程太速师云即此物非他物老大梅可谓惺惺雪窦云者汉生前莽卤死后颟顸出三界二十五有去也举雪峰示众云望州亭与你相见了也乌石岭与你相见了也僧堂前与你相见了也保福问鹅湖僧堂前且致望州亭乌石岭什么处相见鹅湖骤步归方丈保福便入僧堂雪窦云二老宿是即是只知雪峰放行不见雪峰把定忽有箇衲僧出问未审雪窦作么生岂不是别机宜识休咎底汉还有望州亭乌石岭相见底衲僧么良久云担板禅和如麻似粟师云雪峯把定处二大老固是不知当时若问雪窦未审作么生祗对如今师僧十箇有五双不知落处山僧者里莫有别机宜识休咎底衲僧么卓主丈云三十年后举赵州问大慈般若以何为体慈云般若以何为体X州呵呵大笑至来日州扫地次大慈却问般若以何为体州放下扫帚呵呵大笑雪窦云前来也笑后来也笑笑中有刀大慈还识么直饶识得也未免丧身失命师云前来笑与后来笑较三千里雪窦云大慈还识么识得也较三千里举德山一日饭迟自掌钵至法堂上雪峰见云者老汉钟未鸣鼓未响托钵向什么处去德山便回峯举似巖头头云大小德山不会末后句山闻举令侍者唤巖头至方丈问尔不肯老僧那巖头密启其意山至来日上堂与寻常不同巖头到僧堂前抚掌大笑云且喜得老汉会末后句他后天下人不奈何虽然如此只得三年明招代德山云咄咄没处去没处去雪窦云曾闻说箇独眼龙元来只有一只眼殊不知德山是箇无齿大虫若不是巖头识破争得明日与昨日不同诸人要会末后句么只许老胡知不许老胡会师云德山被巖头一拶巳是去死十分何待三年后方始迁化巖头密启其意诸方咸作奇特商量山僧如眼见鼻头敢谓德山只解瞻前不能顾后雪窦云德山大似无齿大虫好手鑑不出诸人要会末后句么柳絮随风自西自东举雪峰一日见猕猴乃云者猕猴各各背一面古镜三圣便问历劫无名何以彰为古镜峰云瑕生也圣X云一千五百人善知识话头也不识峰云老僧住持事烦雪窦云好与二十棒者棒放过也好免见将错就错师云大众且道三圣将错就错雪峰将错就错若也辨得二十棒放过也不为分外其或未然还我话头来举僧问国师如何是本身卢舍那云与老僧过净瓶来僧将到净瓶云却安旧处着僧复问如何是本身卢舍那云古佛过去久矣云门大师道无朕迹雪窦云直得一手指天一手指地争得无还会么云在岭头闲不彻水流㵎下大忙生师云云门可谓光前绝后大小雪窦错下名言一手指天一手指地有什么屎朕迹举僧问洞山时时勤拂拭莫遣惹尘埃为什么不得他衣钵山云直饶道本来无一物也未合得他衣钵且道什么人合得僧下九十六转语皆不相契末后云设使将来他亦不受洞山深肯雪窦云他既不受是眼将来底必应是瞎还见祖师衣钵么若于此入门便乃两手分付非但大庾岭头一箇提不起设使阖国人来且欵欵将去师云与么则者僧得他衣钵了也且道还有分付处也无雪窦云他既不受是眼将来底必应是瞎山僧道若不将来争知是瞎者里参见祖师了三十棒自领出去X举僧问投子依稀似半月髣像若三星干坤收不得师于何处明子云道什么云想师只有湛水之波且无滔天之浪子云闲言语雪窦云投子古佛不可道不知若点检来直是天地悬隔才问便和声打师云雪窦只知投子把定不知投子放行直饶检点将来也是泥里洗土举洛浦久为临济侍者到夹山问自远趍风乞师一接山云目前无阇黎此间无老僧浦便喝山云住住阇黎莫草草怱怱云月是同溪山各异截断天下人舌头即不无争教无舌人解语无对山便打雪窦云者汉可悲可痛钝致他临济他既云月是同我亦溪山各异说什么无舌人不解语坐具噼口便摵夹山若是箇知方汉必然明窻下安排师云夹山说道理即不无争奈不能塞断人口何也不见道他既云月是同我亦溪山各异还会么一等共行山下路眼头各自看风烟举三圣问雪峰透网金鳞以何为食峰云待汝出网来向汝道圣云一千五百人善知识话头也不识峰云老僧住持事烦雪窦云可惜放过好与二十棒者棒一棒也饶不得直是罕遇作家师云雪窦和泥合水与二十棒即不无若要扶竖雪峯驴年也未梦见在虽然不入惊人浪难逢称意鱼举伏牛为马祖驰书到国师处国师问马祖有何言X句示人牛云即心是佛国师云是什么语话良久再问更有什么言句牛云不是心不是佛不是物国师云犹较些子雪窦代云当时便喝牛却问和尚此间如何国师云三点如流水曲似刈禾鎌雪窦云是什么语话也好与一拶见之不取千载难忘师云国师前头也好与一拶后头也好与一拶雪窦云见之不取千载难忘喝云是什么语话也好与一拶举玄沙问镜清我不见一法为大过患你道不见什么法清指露柱云莫是不见者箇法么沙云浙中清水白米从你喫佛法则未在雪窦云大小镜清被玄沙热瞒我当时若见但只向道灵山授记也未到如此师云镜清被玄沙热瞒且置只如雪窦与么道还契得他玄沙也无拈起主丈云你诸人从江西湖南两浙来见主丈但唤作主丈行但行总不得动着举先报慈问僧近离甚处云卧龙慈云在彼多少时云经冬过夏慈云龙门无宿客为什么在彼许多时云狮子窟中无异兽慈云你试作狮子吼看云若作狮子吼即无和尚慈云念汝新到且放三十棒雪窦云奇怪诸禅德若平展则两不相伤据令则彼此俱险还点检得么师云雪窦能区能别纵夺可观检点将来也只扶X得者僧要且未见报慈在山僧当时若作报慈你试作狮子吼看拟开口噼眷便打者僧若是真狮子儿善能哮吼其或不然管取跳不出举船子云千尺丝纶直下垂一波才动万波随夜静水寒鱼不食满船空载月明归雪窦云者汉劳而无功忽若云门道一句合头语万劫系驴橛又作么生免此过良久云莫谓水寒鱼不食如今钓得满船归师云将谓者老汉有多少奇特拈主丈云祖师鼻孔在者里得也锦鳞红尾满载歌谣不得也明月清风一竿脩竹总不恁么时如何须知远烟浪别有好思量举投子问巨荣禅客老僧未曾有一言半句挂诸方耳目何用要见山僧僧云到者里不施三拜要且不甘子云出家儿得恁么没碑记僧遶禅床一匝而出子云有眼无耳朵六月火边坐雪窦云也不得放过才转便与擒住便喝是谁不甘若跳得出不妨是一员衲僧师云投子一言半句不可道无在诸方只是不通检点僧云者里不施三拜要且不甘水不可借路雪窦云是谁不甘穿过鼻孔若跳得出未必善因而招恶果举祖师道六尘不恶还同正觉雪窦云主丈子是尘有甚么过过既无应合辨主所以道粪扫堆上现丈六金身且拈在一边赤肉团上壁立千仞又放过一X着直饶八面四方正好连架打师云雪窦尽令提纲争奈事不孤起山僧即不然主丈子是尘觉亦不可得还会么毕竟水须朝海去到头云定觅山归举古云眼里着沙不得耳里着水不得忽若有个汉信得及把得住不受人瞒祖佛言教是什么热椀鸣声便请高挂钵囊拗折主丈管取一员无事道人又云眼里着得须弥山耳里着得大海水一般汉受人商量祖佛言教如龙得水似虎靠山却须挑起钵囊横担主丈亦是一员无事道人复云恁么也不得不恁么也不得然后没交涉三员无事道人中要选一人为师师云者老汉慈悲之故有落草之谈眼里着不得沙耳里着不得水什么处是无事道人眼里着得须弥山耳里着得大海水者般汉更买草鞋行脚三十年后遇着本色衲僧正好朝打三千暮打八百恁么也不得不恁么也不得然后没交涉三人中一人受救具眼者辨取重拈雪窦举古一百则因温陵宣首座有请而作非所谓妄拟前脩图夸后学为自得也昔卍菴甞谓拈颂之作始于汾阳暨雪窦宏其音显其旨汪洋乎不可涯后之作者驰骋雪窦不顾道德之奚若务以文彩焕烂相鲜为美使后学不见古人浑X淳大全之旨云云然道德悬远弗逃先圣之讥文彩相鲜决非愚事惟径截省要处揭示直指之传恐无愧于抑扬云尔时皇庆壬子孟夏休居叟书于开元娑罗室法语示海首座省母父母未生巳前便有报德酧恩一句如天之高如地之厚如日月之明如虗空之广虽千佛出兴相共赞扬止是明建立边事若欲窥其涯涘辨其端倪鞠其旨归穷其蕴底经无量劫止益疲劳入海筭沙有何利益是故从上若佛若祖乘大愿轮游人间世最初一着莫不一一用金刚正印印定然后无差脱略万缘等观三世无有我人众生分别影响之异然后示以生死涅槃舍身受身出此没彼所谓种种幻化悉生我心犹如片云点太清里殊不知我王库内寔无是刀祖师云父母非我亲谁是最亲者诸佛非我道谁是最道者此言极为切要怜悧汉才闻举着便可如白衣拜相更不循途守辙历涉阶梯然后转向那边回天关立地轴掀翻圣凡窠窟截断生死根株无一法不是真乘无一物不为妙用孚上座问鼓山父母未生巳前鼻孔落在甚么处鼓山云即今生也鼻孔在甚么处孚上座不肯乃云你问我鼓山理前问孚上座但摇扇而巳信知此事已眼洞明脚跟下虗X豁豁地拈将出来逈然殊特只如鼓山云即今生也鼻孔在什么处若向者里着得只眼便见祖师云父母非我亲谁是最亲者诸佛非我道谁是最道者亦乃如十日并照目前万象森罗四圣六凡长短纤洪瞒他一点不得直饶孚上座不肯也是抱桥柱澡洗若更向摇扇处卜度以当向上宗乘转没交涉个事如红炉片雪直是无一丝毫犹恐坐在无魂必死之地何况有佛有祖有冤有亲有恩可酬有德可报纵经尘劫欲知父母未生巳前鼻孔落处终莫能得毕竟如何撒手到家人不识更无一物献尊堂示机侍者古人流通佛祖言教垂示后学有抽钉拔楔解粘去缚之妙至于周旋返覆逸格变通如转圆石于万仞之岗而寿后世者无他焉盖欲脱去情执胜负知见解会置人于空劳劳净倮倮洒洒落落无为无事大解脱之场也今则不然动有所碍世智聪利者有辩强自胜之殊枯木寒灰者堕寂默驰求之异观其措置靡不自谓从上爪牙殆乎临机应变触境遇缘未甞不是黑山鬼窟下活计也此事决非造次要在当人领略时灼然谛当然后二六时中无丝毫渗漏方可就人决择尚恐为知解风所吹其珍蓄宝秘不肯放舍为将来大病况根本不实造诣未至而欲究明斯事何异蚯蚓之舞欲昇烟云而变化其可得乎看他马祖百丈黄檗临济的的相承潜符密契显示此X箇法门直是崄峻至于临机八面独脱无依所谓周旋返覆逸格变通如转圆石于万仞之岗者岂徒云哉示性上人赵州狗子无佛性也胜猫儿十万倍此五祖老人向生佛未具巳前孤逈逈峭巍巍处单提者一着子务要绝罗笼脱知解以自证自悟为期岂浅近浮习驰骛言语立机立境者彷彿于其间哉近时以来多不本所自惟只向情意识卜度所谓彼自无疮勿伤之也如今若要易见但于脚跟下洞照自已本分一段灵光父母未生巳前常炟赫地至于今日何曾昧却丝毫古人云万法是心光诸缘惟性晓本无迷悟人只要今日了与么说话岂不是龙驰虎骤香象渡河独脱无依威德自在者也示本禅人道本无言言言见道法无所着处处皆真乃从上佛但之徽猷非今时浅根之窠窟务要存心确实于二六时中以透顶透底彻骨彻随为期则悠久自然成辨是他上根利智之士初无他术但能一刀两段直截无疑全体承当了无依倚然后指挥佛祖排斥众魔吞烁干坤随处建立更不寻枝摘叶带水拖泥如灵龟负图自取丧身之兆所以麻三斤干屎橛杖林山下竹筋鞭楚王城畔东流水之类是皆破妄缠出见剌超名相离垢染绝解路去情执之要径也X示慧禅人佛法无人说虽慧莫能了此岂离言说而求其根本充实理地精至而纯一无杂哉要在勐利一径截断然后将古人言句密切提撕毕竟是什么道理所谓眼若不睡诸梦自除心若不异万法一如与么会得一大藏教无一法可当情德山棒临济喝飏向粪扫堆头全体是箇大解脱人何处更有情量境界差别机缘透脱不透脱耶击石火闪电光搆得搆不得未免丧身失命除非知有莫能知之示慧禅人佛法无人说虽慧莫能了说即不无了即不可须知道三世诸佛是未了底六代祖师是未了底天下老和尚是未了底与么会得好一员无事衲僧只如尽干坤大地草木丛林尽是千佛一数且道是了耶不了耶衲僧家到者里直得机如掣电眼似流星撩起便行卒摸索不着所以从上诸老宿拈一机示一境无非向生佛未具巳前单提者一着子务要存心直截不在多端才涉思量即成窠臼岂不见临济侍德山山云老僧今日困济云者老汉寐语作什么德山拟拈棒临济便掀倒禅床二大老如奔流度刃不犯锋芒截铁斩钉岂容拟议如今诸方商量只管说照用同时宾主互换咄白日青天切忌寐语示念禅人道无迷悟法离见闻直下承当犹存窠窟若要干坤X坐断应须撒手悬崖从教铁壁银山管取当头裂破脚跟下稳实手面上玲珑至觌面临机之时着着有出身之路是故从上老宿提持个事深不容易临济问黄檗佛法的的大意三度被打德山到龙潭吹灭纸烛便云从今不疑天下老和尚舌头雪峰问玄沙备头陀何不遍参去玄沙云达磨不来东土二祖不往西天是皆一一契证若佛若祖不立文字教外别传之妙此道荒凉无甚今日年来师僧看不上眼十年二十年出藂林入保社名字行脚本非正因其间一箇半箇稍若知非无非影响相承被人挨拶将来便见氷消瓦解间有乱呈懵袋问渠临济问黄檗佛法的的大意三度被打意旨如何便云识取钩头意莫认定盘星德山见龙潭吹灭纸烛因什么便道不疑天下老和尚舌头答云脚跟下黑洞洞地雪峰问备头陀何不遍参去玄沙云达磨不来东土二祖不往西天时如何对云张公喫酒李公醉如斯见解凌辱宗风未能一念回光一味食人涎唾若解顿忘知见洞彻渊源把断要津不通凡圣与他老宿把手共行二六时中全体是箇大解脱人纤尘不立凛凛孤危不受差排岂容近傍便见似地擎山不知山之孤峻如石含玉不知玉之无瑕身心一如身外无余从教千圣出来直是搆他不着示与禅人五祖和尚云山僧十数年海上参寻数员尊宿自谓X千了百当及至浮山圆鑑会中直是开口不得后到白云咬破一个铁酸饀直得百味具足且饀子一句作么生道花发鸡冠媚早秋谁人能染紫丝头有时风动频相倚以向堦前鬪不休者老汉悬羊头卖狗肉彻骨风流熏天臭气籍没临济家私凌灭杨岐宗旨致令后代儿孙不能直截根源惟务寻枝摘叶所谓禾黍不阳艶竞㘽桃李春翻令力耕者半作卖花人者是也如今诸方商量便道鸡冠花诗即是饀子一句谓之天然标格绝世提持全明向上爪牙彻证佛祖巴鼻或谓不是饀子一句一味佯聋诈哑指柳骂桑得路便行不循途辙不然则二俱不涉谓之独弄单提栗棘金圈抛来掷去显临济无位真人提杀活金刚宝劒是皆钻龟打瓦意识搏量摸象众盲异端竞起如今若要易见但向五祖百味具足处直下覰破自然伎俩忘心路绝全心即佛全佛即心非惟坐断五祖舌头抑可与三世诸佛六代圣人天下老和尚同一心知同一眼见七出八没独步大方如师子王得大自在其或不然但看今年二三月满城开徧牡丹花示见侍者佛祖大事有志之士决欲究明其所禀器质逈然不同才出头来便知生佛未具巳前一着子自证自悟自作为自建立未甞有毫发许道理从外来也五祖和尚云十二时中如靠一座须弥山相似此言极有X深旨所谓须弥山者即是生佛未具巳前一着子也德山未到龙潭时早知有此一着才入门未曾相见便云久向龙潭及乎到来潭又不见龙又不见浑钢打就生铁铸成无过此语龙潭云子亲到龙潭者箇便是将德山向平地上掘坑埋却且不惊天动地若是透不过底直是碍塞杀人又何用夺鼓掣旗展劒刃上事然后谓之明杀活也至于吹灭纸烛豁然大悟烧却疏钞出大言牌是皆熟睡饶噡语耳后至沩出着草鞋背法堂便去又是第二头矣一日小参不答话有云问话者三十棒时有僧出德山便打僧云某甲话也未问和尚因甚便打德山云汝是甚处人僧云新罗人德山云未跨船舷好与三十棒若不知有者一着子又焉能如此疾𦦨过风不容拟议者耶雪窦云德山握阃外威权有当断不断不招其乱底劒诸人要识新罗僧么只是撞着露柱底瞎汉雪窦天然气槩逸格提持惜乎不辨来风非惟不识者僧抑亦蹉过德山不少虽然参学人切忌向者里钉桩摇橹见侍者来自新罗妙龄英发险阻艰难历涉殆尽孜孜为道愈笃愈勤其所守确乎不可拔也访子于隆祖塔左以已事见扣然宗门大事赖有力者相与扶持古人有虽老不敢宁居逸体惟谈禅病以警来蒙之说予智识荒凉岂敢妄攀先哲因其来问语意至诚不得不为覼缕也珍藏主自菴说X珍藏主以自菴为称求说于予予固无舌而不能说也然无舌而说岂万象森罗摐然在吾耳目之间而能替吾说耶夫自菴者盖自已清净广大虗彻灵明盖天盖地包含法界本有之菴也故能以生死涅槃真如佛性为关钥三界二十五有为户庭十八处为堂奥四大五蕴为家具要在当人于二六时中与一切人把手共行出入无间常时虗豁豁地则通上彻下直截无疑稳坐家堂受用自在岂复上他门户别有对待而使吾行住坐卧不能确实哉石头和尚云菴虽小含法界方丈老人相体解上乘菩萨信无疑中下闻之必生怪原其古人所自必欲后人传持佛祖正命之道不愁无佛但愁无众生也众生与佛是一是二居此庵者为吾辨之重刊汾阳和尚语录疏昔风穴和尚谓首山曰不幸临济之道至吾将坠于地矣观此一众虽敏者多见性者少吾虽望子之久犹恐耽着此经不能放舍风穴高提祖印向千圣顶𩕳上下者一着不妨崄峻其奈首山言前领旨格外明宗直下承当不存毫发洎风穴上堂举世尊以青莲目顾视大众而首山宏机捷出拂袖便行如渊之深岳之耸所谓唱愈高而和愈峻也汾阳禅师出首山之门弄西河狮子奋出窟爪牙哮吼一声群魔屏迹梵僧请法即为敷扬戞玉铿金超闻离见六人大器具在典章耀古腾今藂林标格家法来从有自正X音其可无传在昔固巳刊行岁久遂成湮没天台子聪藏主灵机夙契宗匠亲承慨祖室之长冥惜真风之不振握骊珠拟澄沧海执慧斧欲伐邪林募缘重刊垂惠后学余嘉其志故发绪言希闻见而乐从庶有光于祖道也示梵藏主大力量人擡脚不起开口不在舌头上明眼人落井此是松源老祖向千圣着眼不及处捩转面皮直教尽大地人寒毛卓竖自古自今多少人向者里窥觑无由未免东卜西卜殊不知抛却自已家珍去寻瓦砾及至入般涅槃自知平生做尽伎俩百丑千拙无着惭愧处却云兄弟久聚正路行者有之而不能用黑豆法难以荷负正宗临济佛法到此平沈痛哉痛哉此又是第二头矣先育王云你若是箇一刀两段底汉黑豆法有甚难用智门和尚云黑豆好合酱只者便是平生肝胆向人倾相识犹如不相识参学人到者里如何着眼自非心机路绝照用都忘动静施为浑成大用未免容易了却所谓杀人刀活人劒乃上古风规亦今时枢要当头坐断左右逢原妙用纵横透顶透底虽然如是大力量人因甚么擡脚不起开口不在舌头上在甚么上明眼人因甚么落井直饶不动口不摇舌不作伎俩一一缁素得来我更问你作么生是黑豆法示巖维那X言无言言行无行行修无修修证无证证会者近尔迷者远乎此是释迦老子在鹿野苑中为五比丘初说四谛法也后之学者读之甚多会之甚少会而行之亦复少矣然而禀质昏昧习性怠堕固不在言天资明敏理地精至者动有所碍此病非特今时有之古之英特超诣之士未甞不堕斯辙阿难多闻不证无漏鹙子满智未彻法源至于黄梅七百高僧世智辩聪俊伟奔轶莫不有之及乎呈偈投机遂有不识字行者信口发言倩人书写有菩提无树明镜非台之句惊动一时然亦不知说何法也及至夜半传衣而七百高僧疑情未决竟欲夺取遂至大庾岭头而明上座最先及之卢行者以不思善恶本来面目之语诘之而明上座因时发露本地风光方知密意不从人得若以明公之博识远见名称普闻甞为七百龙象所推较之卢行者不识一字何止霄壤之远然圣贤示化由本愿力随众生心现殊胜事当稳显不测之际而成就此无上最胜第一义门决非细事况此事不在心机巧智只要根本充实以彻证为期然后遇着本色宗匠不近人情施以恶辣自然成办然后奋大机显大用向千圣顶𩕳上揭示不可示之宗提持不可持之要直下如生铁铸就虽千佛出兴要且移换他一丝毫不得德山和尚云毫𨤲系念三途业因瞥尔情生万劫覊鎻圣名凡号尽是虗声殊相劣形皆为幻色汝欲求之得无累乎及其厌之又成X大患与么说话可谓上无攀仰下绝已躬正体堂堂纤尘不立如今若要直下无疑不用如之若何便请一时领取若更问道领箇什么我也救汝不得楞严经授天钖郭山长天钖山长郭公为鄱江椽吏去湖寺密迩与予为方外友凡过从亹亹言论至情真义笃处必脱略边幅能以吾佛祖无上妙圆之道增益重信开发正见在尘劳中不与万法为侣真大丈夫也况渊才雅思卓冠古今悉自天禀又非时辈所及甞谓之曰士大夫去古既远不能深造远到良由一念迷妄背自本心流入诸趣于一切违顺境界差别因缘透脱不行自作障难是故世尊在室罗筏城住大精舍直授阿难首楞严王具足三昧揭示此心真实虗妄如大日轮昇大虗空使一切有情无情无不覩其清净光明彻证此心不生灭地然而此经传至中国几数百年自非夙习大乘则不能信受观公所存若合符节妙圆超悟正在斯时果能探赜精通超情离见然后逢缘遇境管照一如所谓在家菩萨与裴相国杨大年李驸马辈同入清净无为法性海中转化有情利行一切不为虗出头也予既授此经复书此以勉其进示启侍者不是心不是佛不是物从上佛祖言教到者里一时裂破古今净尽物我俱忘如斩一缕丝一斩一切斩千劫万劫不坏不移然后无丝毫过患便可回天关X转地轴向千圣顶𩕳上拈出一机万灵仰望不及处拶出父母未生巳前面目直是风凛凛地方可称为大解脱人脚跟下十字纵横绰绰然有余裕也前圣后圣建立门庭例皆如此近世学者不本宗乘向外驰求自为虗诳及乎歇得驰求到一念不生前后际断未能转向那边至竟还成莽卤从上来事尽有生涯睦州和尚云未得箇入头须得箇入头既得箇入头不得孤负老僧悬崖撒手正在斯时才涉思量即落第二者里全心即佛全佛即心十二时中随分着衣喫饭便是没量大人也示侍侍者从上来事不异如今伹了目前别无他解目前不了便见纷纭隐显殊途千差万别必欲究其旨归何异守株待兔是故若佛若祖提持箇事惟大智方明至触境遇缘靡不成现壮士展臂不假他力师子游行岂求伴侣到者箇田地正好退步就已揩磨虽不动地惊天直是欺贤罔圣岂不见雪窦和尚云明眼人没窠臼我且问你各从临济德山下来棒喝向你不能施语言向你用不着我既如是你合必然作么生露箇消息令雪窦知你是箇风吹不入汉雪窦全机出没独弄单提检点将来正是就地弹雀决要做他云门直下儿孙欲露箇消息然后知是风吹不入汉政不必问人也毕竟如何字经三写乌焉成马示俊禅人X藂林凋弊此道荒凉提待佛祖向上纲要固难其人大心衲子于日用现行常存正念必欲寻师决择直到不疑之地尤不易得是故从上若佛若祖单提箇事只贵目前才涉思量便没交涉所以道一心不生万法无咎无咎无法不生不心到者里坐断报化佛头直下无第二念所谓灵锋宝劒常露现前亦能杀人亦能活人是皆不得巳而为之见人不会又来下面着箇注脚云若能杀人不能活人此人有眼无耳若能活人不能杀人此人有足无目全机不动觌面相呈直截根源壁立万仞岂不绰绰然有余裕哉古林和尚语录卷第三古林清茂禅师语录X卍XXX古林和尚语录卷第四小参普说解夏小参僧问毛吞巨海芥纳须弥是衲僧分上事不是衲僧分上事师云拈却门前大案山进云鲸吞海水尽露出珊瑚枝师云金刚脑后铁蒺䔧进云只如教中道我得无诤三昧人中最为第一如何是无诤三昧师云放你三十棒进云仁义尽从贫处断世情偏向有钱家师云知恩者少负恩者多僧问记X得昔日举上座见瑯瑘瑘问近离甚处举云两浙瑯瑘云船来陆来举云船来瑯瑘云船在甚处举云步下意旨如何师云开口见胆进云瑯瑘云不涉程途一句作么生道如何是不涉程途底句师云前不迭村后不迭店进云只如举上座以坐具摵云杜撰长老如麻似粟又作么生师云焦砖打着连底冻进云后来瑯瑘问侍者此是甚么人侍者云举上座瑯瑘遂亲下旦过问云莫是举上座么莫怪适来相触忤作么生是触忤处师云烂泥里有剌进云举上座喝云长老何年到汾阳我在淛中早闻你名见解如此何得名喧宇宙瑯瑘遂作礼云某甲罪过那里是他罪过处师云若不登楼望安知沧海深进云后来大惠和尚道二大老相见如日月丽天龙象蹴踏未审还端的也无师云土上加泥又一重进云瑯瑘后遇慈明举此话慈明云举见处才能自了是汝负堕为复肯伊不肯伊师云一点水墨两处成龙进云可谓龙得水时添意气虎逢山色长威狞师云无人处斫额望汝僧礼拜师乃云秋初夏末东去西去万里无寸草处去出门便是草拟向甚么处去古人事不获巳开却通天大路又谓之清净大寂灭悔与诸人同出同入初无丝毫差别彼我之相直下会得九十日内功不浪施明朝自恣之辰一任东去西去只不得向万里无寸草处去何故盖为诸人未曾踏着者一路子所以前头大有事在雪峰云尽大地是解脱X门把手拽不入云门云尽大地是解脱门枉作佛法会却一处不通两处失功两处不通触途成滞山僧道尽大地是解脱门过去未来现在三世诸佛尽在里许汝诸人亦在里许拈主丈云主丈子亦在里许且道还有不在里许者么良久喝一喝云空将未归意说向欲行人冬至小参霜凝氷冻阴极阳生日南长至吾道大亨拈主丈云主丈子横山河大地一时横主丈子竖山河大地一时竖主丈子不横不竖山河大地自山河大地灯笼自灯笼露柱自露柱所以道是法住法位世间相常住只如云门大师道拈灯笼向佛殿里将山门来灯笼上虾蟇𨁝跳上天蚯蚓蓦过东海是常住耶非常住耶日东上月西没循环三百六十几箇解知窠窟窠窟不知绝毫绝𨤲庭前石笋抽条也会见高枝宿凤雏复举僧问灵云如何是佛法大意云云临鸩砧井底种林檎僧云学人不会云云今年桃李贵一颗直千金大慧和尚云者箇公案自古至今无人拈出山僧不惜口业更为注破临鸩砧临鸩砧井底种林檎今年桃李贵一颗直千金师云大众灵云答者僧话且道与临济在黄檗问佛法的的大意三度喫六十主丈是同是别若道是同法无同相若道是别佛法岂有两般常爱大慧云我者里说蚌蛤子禅开着口便见心肝五脏只者便是虽然也是大都城里撮马粪汉X除夜小参却物为上逐物为下敲骨打髓指鹿为马若作佛法商量入地狱如箭射岂不见临济在黄檗三度问佛法的的大意三度被打兴化于大觉棒头深明黄檗意旨且道是什么语话白云从年头数到年尾从上若佛若祖无一箇不是依草附木若尽令而行尽大地直须荒却所以道随汝颠倒所欲即今是腊月三十日明朝依旧庆贺新年山门头佛殿里礼拜烧香伏惟安置解夏小参九十日长期告满二千年旧话重圆然则修证在人本无处所无缚无脱不即不离于此证中毕竟无证杀之与活尽属菩提生与不生俱名般若南天台北五台一切智智清净无二无二分无别无断故拈须弥山称作十二两海神知贵不知价拽占波国共新罗鬪额王母昼下云旗翻看看古岸何人把钓竿复举古人道九旬禁足鱼游网三月安居鸟入笼生杀尽时蚕作蠒如何透得者三重师卓主丈云将成九仞之山不进一篑之土冬至小参羣阴剥尽一阳复生天地阴阳有去有来日月星辰有明有晦山川草木有盛有衰江河溪沼有盈有竭惟我衲僧分上初无如是般事与么与么昔年觅火和烟得今日担泉带月归不与么不与么在家疑是客别国却为亲与么中不与么毕竟水须朝海去不与么中却与么到头云定觅山归这箇说话通人分上如十日并照孰不覩其清净光明过去X未来现在三世诸佛尽在光明里转大法轮所谓人人具足各各圆成不涉安排随处建立若也情存限量未达其源管取十箇有五双不知落处时不逮古大法凋零诸方踞曲彔木底老师自已参学既是不明无过只是瞎人眼目虽有荷担佛祖扶救学者之心终莫能得以故日疎日远入我法中殊无利益山僧今夜不是屈汝诸人直是据实而论僧问云门如何是佛门云干屎橛汝诸人作么生会到者里既会不得则生死事大无常迅速如何是自由去所以德山见僧入门便棒临济见僧入门便喝高菴见僧不会便搊住云父母生汝身师友成汝志无饥寒之迫无征役之劳于此不坚确精进成办道业他日有何面目见父母师友乎山僧十三上为僧见老宿举此话不觉涕泪俱下便知有出生死超凡圣报佛祖深恩一着子及乎上人门户遇善知识可以师表即便放下身心以彻证为期如是二十年间矻矻孜孜未甞蹔舍后到先育王会中稍知触净信之此事深不容易须是宿有根本不假㘽培才出头来自然逈别六祖大师云不思善不思恶如何是父母未生巳前本来面目蓦拈主丈云大众见么无头无尾黑似漆洞山道常在动用中动用中收不得好与三十主丈何故曹溪波浪如相似无眼平人被陆沈卓主丈喝一喝除夜小参黑蚁旋磨千里错巴蛇吞象三年觉海坛X马子大如驴潘阆倒骑攧折角便与么去知时识节岁尽年穷北禅烹露地白牛山僧也随例颠倒直得神知道合宾主混融明朝庆贺新年各各起居轻利然虽如是只如多处添少处减赵州东壁挂葫芦金刚手中八稜棒且道明甚么边事击拂子云不是李将军谁识南山虎复举丹霞问庞居士云昨日相见何似今日士云如法举昨日事来作箇宗眼霞云若是宗眼着不得庞公士云在你眼里着霞云某甲眼里窄何处安身士云是眼何窄是身何安霞休去士云更道一句便可圆却此话霞又不语士云就中一句无人道得师云机不离位堕在毒海丹霞休去可谓力敌势均惜乎不能圆却此话大似弓折箭尽山僧者里即不然昨日事拈放一边今日事不用举着明日事还有人道得么若也道得宗通眼活着得千百箇庞公若道不得莫道丹霞眼窄无处安身直饶通身是眼八面四方未免一时窄却开元入寺小参举雪峰问德山从上诸圣以何法示人山云我宗无语句亦无一法为人后僧问雪峯云和尚见德山得箇甚么峰云我当时空手去空手归五祖拈云如今说与透未过者有两人从东京来问伊近离何处却云苏州便问苏州事如何伊云一切寻常虽然瞒山僧不过何故只为语音不同毕竟如何苏州菱邵伯藕师云从门入者不是家珍自已流来还同瓦砾老东山依模脱堑殊不知二大老正是X食饱伤心虽然既是东京来因甚却说苏州话冬节小参僧问羣阴剥尽一阳复生时节因缘请师指示师云风不来树不动进云夜来何处火烧出古人坟师云阇黎失却鼻孔进云德山小参为甚么不答话师云人贫智短进云赵州为甚么却答话师云马瘦毛长进云二大老州县相似乡谈不同师云且道我即今是答话是不答话进云来朝更有新条在恼乱春风卒未休师云只恐不是玉僧礼拜师乃举洞山冬夜喫菓子次问泰首座云有一物上拄天下拄地黑似漆常在动用中动用中收不得过在甚么处泰云过在动用中山遂唤侍者掇退菓卓师云这箇说话在今诸方每至冬夜未甞不拈出注解一上然于正文未曾道着一句有底道洞山只见锥头利不见凿头方抑屈人作么有底道不惟泰首座不得菓子喫要且尽大地人皆不得喫成人者少败人者多殊不知洞山有旁正回互不犯底手脚直饶泰首座道不在动用中也不得它菓子喫良久云水流黄叶来何处牛带寒鸦过别村除夜小参僧问如何是佛师云钉钉胶粘进云如何是祖师西来意师云蚁子不食铁进云如何是偏中正师云苔封古殿进云如何是正中偏师云草满法堂进云如何是兼中至师云日上月下进云如何是兼中到师云截水停轮进云如何是正中来师云狝猴戴席帽进云五位君臣蒙指示夜明帘外事如何X师云趂晓不归家黄昏看日出僧礼拜师乃云年穷岁尽水肃霜寒门前爆竹声喧堂上灯光晃耀是四序迁流之日当三阳未肇之时诸人簇簇上来山僧口喃喃地露柱灯笼鬪争光彩迦叶维卫共展神通诸佛无上妙门普请大家证入日不待火而热须弥山上白浪滔天月不待风而凉毕钵巖前清风满座未有世界早有此性摆手入长安世界坏时此性不坏一举四十九如斯举唱足可流通其或根思尚迟便见和泥合水拍禅牀云人穷不到金刚际未免区区役路途解夏小参良久云问话既无不可只恁么休去白日青天且听山僧寐语汝等诸人有眼者见有耳者闻闻见历然直下是箇甚么以拂子击禅床云三世诸佛历代祖师天下老和尚向者里百杂碎直得四月十五日巳前所得安居法门如梦如幻如影如响及至七月十五日巳后虽则解却布袋各证自恣三昧亦皆如露如电如空如风于其中间正当七月十五日觅其丝毫真实之相了不可得所以道起诸善法本是幻造诸恶业亦是幻身如聚沫心如风幻出无根无实性又击拂子云三世诸佛六代祖师天下老和尚尽在者里说偏说圆说顿说渐说权说实至于十方世界若草若木若凡若圣有情无情莫不承其恩力及说一切众生本来空寂一切语言本无实相二六时中行住坐卧着衣喫饭本自现成真如解脱X神通游戏本自具足心源不悟逐相随名起妄迷真造种种业德山棒临济喝亦不出者箇时节雪峰云尽大地撮来如粟粒大抛向面前漆桶不会打鼓普请看喝一喝云切忌话作两橛复举疎山到沩山闻示众云行脚高士直须向声色头上坐声色头上卧疎山出问如何是不落声色句沩山竖起拂子疎山云此是落声色句沩山便归方丈疎山不契遂辞香严云某甲与和尚无缘香严云有何因缘不契试举看疎山举前话香严云我有箇语疎山云试举看香严云言发非声色前不物疎山云元来此中有人乃嘱香严云师兄向后若有住处某甲却来相见后沩山问香严云问声色话底矮阇黎在么香严云巳去也沩山云向子道甚么香严云某甲亦曾答他来沩山云试举看香严云言发非声色前不物沩山云它道甚么香严云他深肯之沩山笑云将谓者矮子有长处元来只在者里此子向后若有住处近山无柴烧近水无水喫师云疎山既不落声色必应别有生涯及乎到香严面前又只和泥合水虽然还免得沩山失笑也无后来应菴和尚道在今天下讨一箇言发非声色前不物底正如掘地觅天何况更要会他沩山说话不言可知矣果然大抵宗师为人言不虗发然疎山既不能坐断舌头在应菴又岂免随邪逐恶诸上座山僧者里放一线道堕在声色堆中把断要津一任诸方捡责X除夜小参僧问万煅炉中铁蒺䔧等闲拈出要人知虽然四海平如镜毕竟同谁话此机师云者里着不得进云灵云见桃花悟道玄沙为甚么道谛当甚谛当敢保老兄未彻在师云伯牙与子期不是闲相识进云只如沩山道从缘入者永无退失善自护持又作么生师云月里仙人巧𦘕眉进云只如灵云道三十年来寻劒客几回落叶又抽枝自从一见桃花后直至如今更不疑意旨如何师云日出连山进云如何是三十年来寻劒客师云垂钩不着饵进云如何是几回落叶又抽枝师云过水不穿靴进云如何是自从一见桃花后师云顶门无窍进云如何是直至如今更不疑师云波斯入閙市进云万古碧潭空界月再三捞摝始应知师云我害痴僧礼拜师乃云今夜年尽月尽日尽世事悠悠何时是尽明朝年新月新日新千变万化又见重新所以穷则变变则通垂钩四海只钓狞龙三千威仪八万细行诸人固是不知若得声和响顺各守祖父田园知道饭是米做免向瞎驴边灭却吾宗卓主丈云从前汗马无人识只要重论盖代功永福入寺小参红尘閙市十字街头百草头边孤峰顶上若作佛法商量入地狱如箭射直得万机休罢千圣不擕声前非声色后非色检点将来正是髑髅前妄想借使打破髑髅揭却脑盖踢倒须弥踏翻大海脚跟下推勘得出也是落七落八通方上士出格X高人除非自有生涯终不守他窠窟现前大众冀善参详山僧二千里水陆间关来此聚头不为别事复说偈曰处世行藏各有由老来谁不爱心休为圆鄮岭先师话来结鄱阳衲子雠跛鼈但随他逐浪锦鳞终是解吞钩相逢试把家私展蜜菓时悬檗树头冬至小参形兴未质山河大地甚处得来名起未名无位真人突出难辨顶门上时时显现眼睛里处处纵横举拂子云看看德山临济来也也有权也有实也有照也有用佛来也打祖来也打且道还曾打着也无岂不见兴化道我在南方行脚一遭主丈头未曾拨着一箇会佛法底花根本艶虎体元斑子细检点将来也是死水里浸却及到大觉被脱下衲衣痛打一顿却言我在大觉棒头方知深明临济先师在黄檗喫棒底道理者箇便是打着底样子所以精金百鍊要须本分钳鎚山僧七五年前也曾举此话来有云兴化气宇如王因甚向大觉棒头方始发明临济在黄檗喫棒底道理我者里主丈子走遍四天下拨着一箇便是会佛法底他时后日免得递相钝置有底便道山僧只解扶强不能扶弱殊不知自有分付处兄弟时光可惜不易来此聚头只知者边那边岂解知惭知愧古人小参谓之家教在今诸方大段不同须要起模𦘕样方为格外提持暨乎本分商量未免麻缠纸褁从上诸圣岂无方便为人一千七百祖师机缘尽是控你诸人入处若要干坤坐断逸格X超宗截铁斩钉不通凡圣须是没量大汉始得阴阳消长日月迁流焰发氷河花开碓觜大尽三十日小尽二十九总不干诸人分上事久立珍重除夜小参僧问法不孤起仗境方生除夜小参请师说法师云旧岁巳随残腊去新年又逐早春来进云时光易变人惊老岁序循环无了时师云也要你知得进云古人道小参谓之家教还端的也无师云笑杀傍观进云学人今夜一一请问师还许否师云过者边着进云僧问古德如何是衲衣下事德云腊月火烧山意旨如何师云满耳满眼进云雪窦颂云腊月烧山万种千般翘松鹤冷踏雪人寒达磨不会大难大难还契他古人意也无师云前不迭村后不迭店进云和尚颂云臈月火烧山一身天地间昨朝愁已遣今日且欢颜毕竟与雪窦是同是别师云莫谤山僧好进云一等共行山下路眼头各自看风烟师云高着眼进云北禅分岁烹露地白牛澹湖分岁对人天说法还有优劣也无师云鰕跳不出斗进云腾身直入威音外不怕阎王索饭钱师云只恐不是玉进云买铁得金一场富贵便礼拜师乃云不知月之大小不知岁之余闰衲僧家道我是祖师门下客百不知百不会是他向上人行履处只如赵州和尚道诸人被十二时辰使老僧使得十二时辰与你百不知百不会底是同是别北禅烹露地白牛与诸人分岁岂不是知时识节义出丰年如今诸方往往立X机立境向大年尽夜打鼓小参侍者烧香禅客问话谓之一期事毕何不向世界未立生佛未具巳前道取一句令山僧知你是箇德山临济下大棒打不杀底儿孙直饶与么也未许你在何故百年三万六千日欲觅了时无了时结夏病起小参岁月不可把玩老病不与人期山僧十数日来寒热交攻正觅起处不得何故身相离故心如幻故身相既离心亦如幻佛病祖病其体亦然五祖和尚云病来又病皮粘骨抖擞起来无一物行不成步语声低鼻孔依然高突兀五祖老人与么说话只能自病不能病人既不能病人当攒簇不得之时即不能普入众生身中全众生之病既不能全众生之病则业识茫茫无本可据大众九十日内同此安居动静寒温自宜保爱冬至重建寝堂小参豁开户牗重新旧日规模当轩者谁坐断圣凡途辙碧眼胡僧罔措释迦弥勒犹是他奴灯笼露柱掀眉文殊普贤权为走使描不成𦘕不就扑落非他物花簇簇锦簇簇纵横不是尘逴得便去山河并大地踏着便嗔全露法王身自古自今说玄说妙缁素不分者如稻麻竹苇就理就事变通逸格者能有几人伶俐汉没窠臼知是般事便休且道知底是甚么事寒来暑往阴极阳生庭前玉树花开早也胜东山水上行卓主丈喝一喝复举汾阳问首山百丈卷席意旨如何山云龙袖拂开全体现X汾云师意如何山云象王行处绝狐踪汾阳于言下大悟礼拜起云万古碧潭空界月再三捞摝始应知师云大小首山龙头蛇尾有底便道真不掩伪曲不藏直拍禅床云毗婆尸佛早留心直至如今不得妙除夜小参拈起一句便是陈年葛藤诸人闻得也多见亦不少可谓如鱼饮水冷煖自知虽不可以告人终难瞒于自已者条活路千圣共行古往今来摧邪显正无不从此真实性中流出岂不见云居舜老夫爱骂天衣怀和尚秀圆通为之不平一日舜老夫上堂秀出问云岂不见圆觉经中道舜老夫云大众久立便下座归方丈秀圆通云者老汉通身是眼骂得怀和尚也所谓隔山见烟便是知火至临机应变处如俊鹰快鹞搏击自由诸人若善参详管取头正尾正勿谓今日不知又有来日今年不会更有来年不觉不知一处又添一岁拈主丈云主丈子也添一岁卓主丈云鰕跳不出斗结夏小参朱明启候圣制斯临四海高人罢摇金钖言无言而可及念无念以相应廓诸佛之妙明同十方而聚会所以庞居士到者里破家散宅只守现成绵绵不漏丝毫直下斩钉截铁道箇心空及第早是头上安头更言与他三世诸佛把手共行历代祖师同心同德大似三家村里不识羞老婆东搽西扶要事人相似有甚么奇特处只如豁开户牗万里不挂片云坐断圆觉妙场不离平等性智一句作么生道X蒲团时倚无他事永日寥寥谢大平复举陈操尚书问云门云儒书即不问三乘十二分教自有座主作么生是衲僧行脚事门云尚书曾问几人来书云即今问上座门云即今且置作么生是教意书云黄绢赤轴门云此是文字语言作么生是教意书云口欲谈而辞丧心欲缘而虑忘门云口欲谈而辞丧为对有言心欲缘而虑忘为对妄想作么生是教意书无语门云曾闻尚书看法华经是否书云是门云经中道一切治生产业皆与实相不相违背且道非非想天即今有几人退位书又无语门云尚书不得草草师僧家抛却十经五论十年二十年尚不奈何尚书又争怪得师云云门一句语中具三句且道从前许多络索在三句内三句外诸方商量咸谓云门有掣电之机陈操尚书虽则肩横日月背负须弥及乎挨拶将来未免草绳自缚如斯话会要见古人远之远矣毕竟如何李将军有佳声在不得封侯也是闲下座冬节小参一生二二生三三生万物井底红尘蔽日山头白浪滔天翻身百草头边跳出劫初田地智不到处切忌道着入水见长人我宗无语句亦无一法为人波斯入閙市以思无思之妙返思灵焰之无穷释迦老子与天帝释相争佛法甚閙云门大师忍俊不禁来山僧拂子头上呵呵大笑且道笑箇甚么我笑释迦老子二千年前不善输机甘心受屈当时若X下者一着免致笑杀傍观毕竟如何卓主丈云寒山拾得结夏小参明当结制今夜小参举一两则古人机缘与诸人商量非惟截断葛藤要且显出各人自已参学眼目庞居士云十方同聚会箇箇学无为此是选佛场心空及第归庞居士也甚奇恠只是俗气未除既是心空归向甚么处去无为又作么生学然则一言易出驷马难追若是德山临济门下棒折也未放过在所以山僧寻常与诸人道一切处不明面前有物直得触目无滞达得一切法空正是面前去不尽底又不见云门大师道平地上死人无数过得荆棘林是好手与么说话大似将胡狲系在露柱有甚快活既出得荆棘林又须入得荆棘林始得所谓入林不动草入水不动波然后纵横得妙左右逢原转地回天方有自由分只如者僧道与么则堂中上座有长处也且道是出耶是入耶云门云苏嚧苏嚧也是折锥探地明眼汉到者里若作佛法商量正是平地死人不作佛法商量坐在荆棘林里三千里卖却布单特为此事而来何曾梦见十方聚会选佛场开长期百二十日诸人若善参详明取生佛未具巳前透顶透底便是没量汉也阿呵呵也大奇摇扇取凉伸脚打睡三万六千日自倒还自起咄咄咄除夜小参一年三百六十日今夜方始到头是汝诸人于自已分上事亦须知有到头时节若未得到头X直须向前决择岂不见大随和尚参七十余员善知识具大眼目者只有一二且如何是具大眼目者五祖老人海上参寻十数员尊宿洎至浮山圆鑑会中直是开口不得后到白云咬破一箇铁酸饀方得百味具足遂云花发鸡冠媚早秋谁人能染紫丝头有时风动频相倚似向堦前鬪不休喝一喝云修心未到无心地万种千般逐水流解夏小参一夏九十日明朝事方毕修证既无功光阴尽虗掷虽然如是便与么去也不孤负诸人岂不见昔有老宿一夏不与兄弟说话有僧云不敢望和尚说佛法得闻正因两字也得老宿云若是正因一字也无道了扣齿云适来无端与么道隔壁老宿闻云好一釜羮被两颗鼠粪污却老宿牢关把断水泄不通者僧不善其机上他钓线若不得隔壁老宿与他注破几乎虗度一生虽然且道者僧还肯也无后来雪宝和尚拈云谁家锅里无一颗两颗入水方见长人山僧与么告报也是官路贩私盐是汝诸人须是皮下有血始得毕竟如何不因夜来鴈争见海门秋复举先育王夜参云少室无门户如何便得通夜深宁耐立听我话西东师召大众云也有权也有实也有照也有用只是不得与么会珍重冬节小参葭灰未动羣阴塞云物才舒万彚生村北村南老梅树一花犹自未分明是以时节迁流阴阳消长添些子不得减些子不得处其或多处要添少X处要减澹湖有口也无说处是汝诸人切忌随邪逐恶大凡禅和家须得自已眼正一切时中不被纤毫境界移换将去然后通变自由杀活自在长也短也是也非也生死去来皆是佛之妙用所以道运用与去来何曾有间隔傅大士云夜夜抱佛眠朝朝还共起起坐镇相随如形影相似玄沙云大小傅大士只认得箇昭昭灵灵见汝诸人若向昭昭灵灵处见得管取粥足饭足其或别有商量道我识得二大老开口动舌明明白白也是梦里惺惺云门云在今天下老和尚多是师承学解露布葛藤印板上打来模子里脱出当人若是明去何不一切临时大众会么钵里饭桶里水甜瓜彻蒂甜苦瓠连根苦除夜小参一年将尽夜万里未归人大众且道未归底是甚么人忽有箇汉出来道那一人不曾出入也许他是箇本色衲僧岂不见临济大师道有一人常在途中不离家舍有一人常在家舍不离途中且道那一人合受人天供养卓主丈云换骨洗肠知去处免教走得脚皮穿复举五祖和尚示众云前回底今日使不着今日底后回使不着使不着重遭扑自古至于今谁错谁不错忽有箇汉出来道白云不是今日错自云错师云扶竖临济正宗揭示杨岐奥旨还他五祖始得虽然也是泥里洗土山僧即不然去年底今年用得着今年底后年用得着用得着重拈却一步阔一步一着高一着忽有箇汉出来道长老X与么说话也是无孔铁鎚只向它道若是无孔铁鎚正用得着结夏小参法不孤起仗境方生明朝结制斯临未举西天法令今夜小参时至且开东山家筵啰啰招啰啰摇啰啰送义出丰年不是心不是佛不是物俭生不孝寸钉入木以大圆觉为我伽蓝一句当天八万法门生死路绝恁么会得九十日内自然水到渠成别有商量万煅炉中试看花飞雪片正恁么时如何明明百草头边事不比杨岐栗棘蓬除夜小参一年三百六十日一月三百六十时以年计月以月计日以日计时乘一气之迁流顺四时而成岁不觉不知又是腊月三十日了也佛眼和尚云一日日一时时龙门老心自知敲氷取火爱讨便宜澹湖即不然作无所作为无所为心无所知无所不知知是妄觉不知是无记多年历日最灵验分付心王仔细推与么说话入理深谈则不无要见佛眼老人未可在何也为他曾见老东山来且道老东山有甚长处不见道贱卖担板汉贴秤麻三斤百千年滞货无处着浑身携取诗书归旧隐野花啼鸟一般春下座夏前告香普说向上一路千圣共行调达因甚么入地狱达磨不来东土二祖不往西天玄沙因甚么𡎺破脚指打破虗空底人向甚处安着此是山僧适来对大众前垂此三转语诸人无不委知只是无一人X向山僧未开口巳前道得一句首座虽则下语终是曲顺人情明眼人前一场笑具若是箇汉便好向者里掀倒禅床喝散大众拗折主丈向三条椽下作箇洒洒落落无事人去岂不快哉既无如是作略未免向第二义门为诸人通一线路古人云诸佛未出世人人鼻孔辽天出世后杳无消息虽无消息要且瞒诸人一点不得何也天不能盖地不能载日月不能昭临虗空不能包褁万象不能覆藏通上彻下是箇大解脱人何处更有许多名字所以道处处真处处真尘尘尽是本来人真实说时元是妄正体堂堂失却身与么说话还得相应也无兄弟白日青天有甚么事从上佛祖立机立境千差万别隐显殊途只要你实证实悟于实证实悟处靠者一着子直是朝嚗嚗地所谓上无攀仰下绝已躬常光现前壁立万仞岂不见大梅常禅师问马大师如何是佛大师云即心是佛大梅于言下大悟径往大梅结菴二十年影不出山后有僧问和尚见马大师得箇甚么便住此山梅云大师向我道即心是佛便向者里住者箇岂不是实证实悟于实证实悟处靠者一着能信自心决定是佛更不别求僧云大师近日佛法又别了也梅云作么生别僧云非心非佛梅云者老汉惑乱人家男女未有了日任他非心非佛我只即心即佛且道大梅具甚么眼者些子说似人不得大智非名真空绝迹功多业熟职到威成如月印千江波随众水X才有是非纷然失心赵州和尚云至道无难唯嫌拣择才有语言是拣择是明白老僧不在明白里是汝诸人还护惜也无时有僧便问和尚既不在明白里护惜箇甚么州云我亦不知僧云和尚既不知为什么道不在明白里州云问事即得礼拜了退有底便道赵州赤心片片为物垂慈殊不知正是浑钢打就生铁铸成他明明道老僧不在明白里诸人还护惜也无既不可拣择又不在明白里自然头头上明物物上了当体解脱非离真而立处立处即真十二时中要你护惜不可放舍者僧也不易推究便问和尚既不在明白里护惜箇甚么州云我亦不知不妨头正尾正僧云和尚既不知因甚么道不在明白里州云问事即得礼拜了退要识真金须经敏手后来雪窦和尚云赵州倒退三千雪窦可使一代宗师要且只知赵州放行不知赵州把定大凡参学须是顶门具眼自然不肯造次承当随他颠倒巖头云才与么便不与么是句亦刬非句亦刬者箇唤作无功用大解脱门后有僧问赵州至道无难唯嫌拣择如何是不拣择州云天上天下唯吾独尊一句合头语万劫系驴橛僧云此犹是拣择州云田厍奴甚么处是拣择甜瓜彻蒂甜苦瓠连根苦雪窦和尚颂云似海之深如山之固蚊蝱弄空里勐风蝼蚁撼于铁柱拣兮择兮当轩布鼓一时裂破虽然也是箇斩钉截铁汉始得僧又问至道无难唯嫌拣择是时人窠窟否州X云曾有人问我直得五年分疎不下好与掀倒禅床雪窦颂云象王回旋狮子哮吼无义之谈塞断人口南北东西乌飞兔走是什么说话也好与一拶后又僧问至道无难唯嫌拣择才有语言是择拣和尚如何为人州云何不引尽者话僧云某甲只念到者里州云只者便是至道无难唯嫌拣择孟八郎汉又与么去雪窦和尚颂云风吹不入水洒不湿虎步龙行神号鬼泣头长三尺知是谁相对无言独足立一对无孔铁鎚者般说话诸人十二时中还曾穷究也未若未曾穷究切忌向者里东卜西卜古人云却物为上逐物为下是他本色道流自然活鱍鱍地岂肯将古人机缘配在八识田中自作障碍云门云拈得便用把得便扑在今诸方觅箇举话底也难得好兄弟如斯理论意在于何只要你向古人未疴巳前千圣着眼不及处坐断报化佛头直是风凛凛地山僧自来爱与兄弟东语西话诸方闻得往往谓之密室传授殊不知自有体裁才见他开口便知得他心肝五脏何也为他自已本分事上不曾嗄地一声不能向古人未疴巳前着得只眼所以随语生解纵使和盘托出掇向面前有甚交涉甞记大慧和尚有云我便是参禅底精子山僧早年闻与么道亦为不平大抵参禅到啐地折嚗地断十方世界都卢是箇大解脱门动静去来咳唾掉臂无非尽是文殊普贤大人境界有甚么精与不精后来因看大慧广录见他往荆X南谒张无尽一段机缘方知古人言不虗发大慧一日与张无尽夜话无尽云老夫顷寓居江宁戒坛院因阅雪窦语至百丈再参马祖因缘雪窦云大冶精金应无变色遂掷卷于地云审如是临济佛法岂有今日耶十数年来诸方往往以予聪明愽记少有知余者公自江西法窟中来必辨优劣试与老夫言之大慧云公之所见正与真净死心符合近世得此机用独二老耳无尽云真净何谓大慧云真净颂云客情步步随人转有大威光不能现突然一喝双耳聋那咤眼开黄檗面无尽云死心何谓大慧云死心道我要问雪窦既是大冶精金因甚却三日耳聋还会么从前汗马无人识只要重论盖代功无尽乃抚几云不因公举争知真净死心用处若非真净死心难显雪窦马祖由是相与禅悦法喜之乐者般说话久参先德想已见闻后学初机卒难洞晓山僧因行掉臂举似一番百丈再参马祖祖以目视绳床角拂子丈云即此用离此用祖云你他后开两片皮将何为人百丈取拂子竖起祖云即此用离此用丈挂拂于旧处祖震威一喝丈直得三日耳聋后来雪窦和尚拈云夫列其派者甚多究其源者极少总道百丈于喝下大悟还端的也无然刁刀相似鱼鲁参差若是明眼汉瞒他一点不得只如马祖道你他后开两片皮将何为人百丈竖起拂子为复如虫御木啐啄同时诸人要会三日耳聋么大冶精金应无变色敢问X诸人大冶精金应无变色置而勿论只如张无尽投卷于地云审如是临济佛法岂有今日邪意在于何如今众中稍蕴知识者往往便道无尽大似作家宗师既会马祖一喝百丈三日耳聋又须发明雪窦大冶精金应无变色然后倒行逆施投卷于地所谓变通逸格向上提持是则固是据山僧见处又且不然张无尽满肚文章要且不识朕闻上古其风朴略马祖一喝百丈耳聋正是去却贴肉汗衫拈却髑髅前妄想雪窦云大冶精金应无变色可谓本分草料死心真净据欵结案未称全提后来无尽亦有颂云马师一喝大雄峯深入髑髅三日聋黄檗闻之惊吐舌江西从此立宗风依旧向语脉里转却山僧昔年送僧往南屏再参曾有颂云百丈参马师伎俩俱巳尽一喝三日聋当机须勐省若谓大冶金正是佛祖病所以无尽翁掩卷未肯信妙喜天人师今古眼目正云菴与死心提掇事巳定敲唱既双行节拍颇相应一举便知音抚膝始加敬更有云云不能尽举山僧自来鄱阳未甞不与兄弟切切提撕终是未曾拈出者一着子古人有十度发言九度休去之说在今岂不然乎若是真正本色道流未甞亏欠僧问赵州狗子还有佛性也无州云无到者里提撕也提撕不得拈出也拈出不得拟要发言向甚处下口纵使休去还休得么五祖和尚云赵州露刃剑寒霜光𦦨𦦨更拟问如何分身作两段大慧和尚云参学人向露刃X劒上着得只眼便是百了千当还丹一粒点铁成金至理一言转凡成圣更欲多言恐无利益珍重夏前告香普说举不顾即差互拟思量何劫悟向上一路列在下风千圣不传置之一处竖起拂子云看看云门大师来也一句语具三句函盖干坤句截断众流句随波逐浪句一时撒向诸人面前见汝不会又作死马医去也虽然也瞒汝诸人不得忽若三句内三句外当头一拶撩起便行三千里外筑着磕着便见水底火发通上彻下是箇大解脱人何处更有许多不了事也虽然也须实到者箇田地始得古人垂一机示一境险峻处直是险峻奇特处直是奇特若佛若祖同一元由乃古乃今别无二致兄弟据实而论自已分上少箇甚么自是从无量劫来妄想㳂袭背觉合尘日渐月深不能回顾以致胶胶扰扰不得自由才说自已分上一段奇特大事如存若亡纵有百千法门无量方便到你面前只成戏论不然则起心动念作意商量立主立宾说向上向下为人不为人谛当不谛当及乎搏量不及计较不成便飏向无事甲中谓从上来事不过只是箇无孔铁鎚但与么承当将去到处乱呈懵袋更不受人决择殊不知此事本来成现不假外求求而得之尽是鬼家活计德山和尚云汝但无心于事无事于心则虗而灵寂而妙若毫端许言之本末皆为自欺何故毫釐系念三途业因瞥尔情生万劫覊鎻圣名凡号尽是虗声X殊相劣形皆为幻色汝欲求之得无累乎及其厌之又成大患终而无益者箇说话便是释迦老子再出头来经三大阿僧祇劫勤苦修习以至入雪山诣鹿苑转无上法轮说三乘十二分教不过如此只如毫端不立本末都亡心佛众生境智俱泯还成自欺否到者里须是箇斩钉截铁不顾危亡撒手悬崖不拘得失底然后向无功用大解脱场中拈出一机所谓金刚圈栗棘蓬使尽大地人吞透得过受用自在方可称为逸羣种草向此门中与从上列祖把手共行始有相应分岂不见圆悟未离蜀时在讲肆中巳为同辈所推及至出蜀时所至诸方无不尽其底蕴首谒真如哲和尚欲呈所见哲云且歇去次日复往喆云昔有僧问睦州以一重去一重即不问不以一重去一重时如何睦州云昨日㘽茄子今日种冬瓜汝静思之悟遂静默数月忽然有省即以告哲哲诘之悟曰知客在门头典座在厨下哲颔之看他先辈出来究明此事大不容易直是先去佛祖头上立地然后放身舍命就人决择何以见得是他一念确实发起现行明知三乘十二分教皆是表显之说如人说食终不能饱返照自已真实受用于一切处无纤毫渗漏方为究竟岂是今日麻缠纸裹胡乱撑拄道我曾见前辈来更不肯退步就已揣摩还曾稳当也无后来圆悟又谒黄龙晦堂心禅师心云我此间要宗说俱通一处不明非吾眷属只如狮子尊者被害白X乳涌颈今人唯血出汝意云何悟云乳血果有异耶心曰安得同悟曰二物从何而有心曰伤汝肤乳何在悟曰待和尚一鉏成井我亦如是晦堂笑曰此后生亦可穿凿可惜晦堂当时放过待他道待和尚一鉏成井我亦如是只向他道山僧功不浪施当时若下得者一着免得圆悟波波挈挈上人门户如喋屎狗相似有甚用处又谒东林总和尚总曰路逢达磨否悟曰今日获瞻慈相总斥之曰汝狂矣悟私自谓此平实禅也次日复往总曰人人有一慧日汝有之乎悟曰无总曰安得无悟云在山南总可其语且道圆悟此语落在什么处东林既是落七落八圆悟未免头上安头则前所谓平实禅者语不诬矣是时丛林中有人不似今日虽在众中头白齿黄至竟不知祖师巴鼻是箇甚么闻知圆悟所历诸方门户机锋峻捷辨说过人有一老宿笑曰勤川子被禅道裂破肚皮矣何年得安乐耶者箇便是将圆悟推向万丈深坑更挤以石然后要他甦醒起来自作活计圆悟闻之不觉负愧遂往龙舒谒太平演祖祖诟骂曰佛法大事岂口头声色所至哉若以机辨为禅则腊月三十日涅槃堂里争奈孤灯独照何悟色变而去至金山因故人有疾悟授以已见其人临终狼狈万状悟曰吾辈极头处今败绩矣古人到者里论实不论虗只如圆悟平日所历诸方宗匠之门有如是契证古人渊奥罔不穷尽因甚至演祖之室一旦如贼入X空屋更无一物可称其意后因入淛至苏州万寿大病怖不自持平日见解一无所用乃谓佛鑑曰太平老人所谓涅槃堂里禅今日验矣岂此老果有异于人乎不然则何银山铁壁如是之坚也由是还太平时演祖巳迁海会祖曰汝来乎吾望汝久矣所谓欲识佛性义当观时节因缘时节若至其理自彰山僧寻常甞谓兄弟曰必欲究明此事因缘脗合自有其时但辨悠久真实身心自然相应看他圆悟岂不是因缘时节耶未几为侍者一日因官人相访请问法要祖曰官人曾读小艶诗也频唿小玉元无事只要檀郎认得声若向者里明得参学事毕圆悟闻之谓祖曰此两句亦能发机乎祖应声曰麻三斤才道及麻字圆悟豁然大悟时有鸡正啼乃斥之曰汝亦会禅耶乃告祖曰今日丧却目前机去却胷中物矣祖大悦好兄弟末后一着如到牢关绝后再甦欺君不得便是全心即佛全佛即心一人发真归元十方虗空悉皆消殒底时节也向年有一尊宿曾见前辈来一生住大院点胸不少甞与兄弟室中举话不原所自因演祖应声对圆悟曰麻三斤才道及麻字圆悟忽然大悟而此尊宿不知古人舌头落处将谓麻字便能发圆悟之机至举话时只举一麻字递相印证直是好笑掩彩杀人如此敢称宗匠更要与人举话在当时演祖若举到麻三两字圆悟因时悟去后人室中依他作解亦只云麻三是何言欤所谓眼目不X明错认驴鞍桥作阿爷下颔当知圆悟悟处在彼而不在此也看他谓演祖曰此两句亦能发机乎便是百了千当时节纵使演祖未开口曰麻三斤圆悟是时亦自如桶底子脱相似乃至道箇麻三斤胸中碍膺之物岂不脱然者耶所谓宗师为人但除其病不除其法声前领旨犹迷顾鑑之端句后精通尚昧识情之表圆悟碍膺之物既巳脱然无着快活处时有鸡正啼乃斥之曰汝亦会禅耶者箇便是回干转坤千圣罗笼不住透顶透底独步大方从上列祖企仰不及底样子所谓灵光洞耀逈脱根尘体露真常不拘文字自后演祖之门能大其家者若子若孙分光四海犹揭日月惟圆悟一人岂易事也山中兄弟来此相聚固是不多皆江湖抱道之士既不远数千里相寻而来不为他事二六时中直须穷究高菴和尚云父母生汝身师友成汝志无饥寒之迫无征役之劳于此不坚确精进成辨道业他日何面目见父母师友乎然此事不在多知多解只要据实而论大众会么举不顾即差互坐断上头关截断千差路更不着商量千圣齐却步喝一喝下座中夏普说心不附物意不停玄大智非名真空绝迹是汝诸人十二时中向甚处措足直下无事堕在见闻觉知才涉安排未免依草附木兄弟据实而论尽十方世界有甚么物与汝为缘为对三乘十二分教达磨西来直指人心见性成佛增一丝毫不得及至X飏向他方世界无依无欲离相离名无去无来不生不灭也减一丝毫不得九霄绝翳何用穿通一道神光未甞昏昧所以恁么也得不恁么也得恁么不恁么总得如王宝劒孰敢当锋拟欲擡眸横尸万里古人垂一机示一境至痛快为人处直是透顶透底情生智隔想变体殊情未生时隔箇甚么此亦是一期方便控你入处为你未曾及到者箇田地所以有佛有法有玄有妙有向上向下者边那边自作障碍旷大劫来不得自由况此事岂是你赤肉团上心识搏量底事心若无事万法不生意绝玄微纤尘何立云门云直得触目无滞达得名身句身一切法空山河大地是名名亦不可得唤作三昧性海俱备犹是无风匝匝之波直得忘知于觉觉即佛性唤作无事人更须知有向上一窍若教山僧向上论量直是无启口处诸人到者里亦无立地分三千里外道绝人荒善法堂前草深一丈岂是分外何故立机立境不是向上事扬眉瞬目不是向上事竖拂敲床不是向上事棒喝交驰宾主互换不是向上事向上向下则且置即今且只要你将从前伎俩一时截断使脚跟下空牢牢地然后将古人机缘密切提撕毕竟是箇甚么道理僧问云门如何是佛门云干屎橛明如杲日宽若太虗大地山河全彰海印一明一切明一见一切见一了一切了兄弟时光可惜不易来此聚头直须辨一片真实身心究教彻去者箇唤作生死大事X不是你趂口快图衣食衒声利底生活𢬵却十年五年不出僧堂门无人道你不会古来尊宿担荷此事大不容易不知历涉多少艰难汾阳参七十余员善知识具大眼目只有一二自余之辈不在言也近来一等兄弟知识不明于自已本分事上无参学分不能体究却去𠕋子上做工夫要资谈柄错了也抛却真金去寻瓦砾有甚用处夹山未见船子时看他所得岂是寻常一日上堂僧问如何是法身答云法身无相如何是法眼答云法眼无瑕可谓金不博金水不洗水洎乎被道吾一笑便乃手忙脚乱且道那里是他未尽善处下座问道吾云适来答者僧话上座因甚发笑请为我说瞻风拨草为法求人须是者汉始得道吾云不道不是只是未有师在盲人指路岂免傍观夹山因道吾所指径往华亭去访船子早是七花八裂了也船子问云大德住何寺山云寺则不住住则不似鹭池鹫岭海甸菴园甚处有者箇消息船云不似又不似箇甚么山云不是目前法船云甚处学得来山云非耳目之所到如印印泥如印印空如印印水须是恁么人方明恁么事船云一句合头语万劫系驴橛铁壁银山万仞高船云垂丝千尺意在深潭离钩三寸子何不道金刚圈栗棘蓬吞者十万八千透者如麻似粟山拟开口被船子一篙打下水中鞭长不及马腹山才上船船云道道山拟开口船又打得也得也山因此有省水中点头三下俊哉X俊哉船云竿头丝线从君弄不犯清波意自殊宁可截舌不犯国讳船云丝悬绿水浮定有无之意一箇讶郎当一箇福建子山云语带玄而无路舌头谈而不谈何不领取前话船云钓尽江波锦鳞始遇用尽自已心笑破他人口山乃掩耳不特慎初亦能护末然勐虎不食伏肉坐井岂能观天当时道吾密之三寸夹山未免担板过却大凡参学须贵眼正者般说话岂是你长连床上妄想计较得来山僧十三上为僧未甞去村院里过夏遇着本色宗匠有师友处即便放下身心相与体究二十年来把人杓柄不知费了多少盐醋捱到楚水东头依旧波波挈挈一点也瞒诸人不得云门云尽十方世界干坤大地以拄杖画一画云百杂碎了也三乘十二分教达磨西来放过即不可若不放过不消一喝大众会么名不得状还非千年常住一朝僧楚鸡不是丹山凤喝一喝下座古林和尚语录卷第四X古林清茂禅师语录X卍XXX古林和尚语录卷第五真赞释迦文佛出山相赞麻麦无功金轮失位入山出山自倒自起碧螺旋发具万德之庄严彩电横眸运四生之悲智名不得状不得强而言之曰天人师佛世尊取亦非舍亦非然灯佛无法可传是真实语无量寿佛像赞瞻礼无忘十二时故乡端可与心期弥天相好清凉月映日莲开白玉池为一切人垂只手现无边界展双眉众生念念皆相似空尽尘劳不用疑维摩居士赞搏大千界如针锋置三万座于方丈谓其实有堕见闻谓其实无着妄想是故大士不二门于一切处超限量我闻三十二菩萨神通光明各自具虽有言说徧剎尘其实无有法可说我此大士默无语自然脗合诸知见譬如大城有四门殊方来者悉得入是故三十二菩萨各各皆证第一义若言一默具众智演说无碍亦超越佛子当作如是观毗耶离城即此地又文殊有口成饶舌居士无言计较生两处意根俱不堕大千捏聚话方行初祖菩提达磨大师赞X碧双眼穿双耳胆有盖毛唇无板齿逾沙越漠望真丹尽是大乘跨水逢羊起竺干式符悬记达大道兮非言非默肃万派于沧溟超佛心兮亘古亘今回阳春于大地九年面壁喫茶多断臂师僧没奈何赖有云门言念七不妨山月照松萝唐宣宗皇帝𦘕像嘉禾资圣言可长老请赞大法颠危圣贤隐伏时当会昌教罹其毒夙于灵山密受付嘱历数在躬万邦宾服龙章凤姿绀眉电目痛掌未施妄情桎梏三际既除一机不触佛日昭回卿云斯郁秀水之西爽溪之曲遗像再瞻春融百谷六代祖师遗像云南禅讲主请赞渺渺长江飘飘芦苇踏着便行风高浪起达大道兮过量项佩圆光不与凡圣同躔环穿两耳斥相排名分皮列髓大振玄风普施法雨夫是谓之东震旦传佛心印之师南天竺香至王第三之子姓剎帝利也法无可求心无可觅庭际夜寒雪深三尺历勤苦日在斯须绍真灯劫逾百亿刀不自割臂不自完碎虗空之逼塞掷大地于毫端三拜起来依位立果然不受老胡瞒将罪来吾为汝忏性虗凝而朗然自鑑究其病也无根即其法而荷担法佛无二讨甚巴鼻僧宝亦然此土西天皖公山下灊溪水一滴浑无遍大千无人缚求解脱鼻尖头活鱍鱍双峰峭翠壁之高寒X牛首郁紫云之磅礴三诏不起非我非谁引颈受刑将错就错接得黄梅路上儿笑倒松头千岁鹤姓即有非常姓达诸法空当传正命阙如来七种德相之端严具鹙子百万辩才之殊胜前身后身何老何少浊港江头波声浩浩三更半夜唱巴歌卢公也解随颠倒八十一生担板三十三代传衣碓下米舂未白壁间之偈先书起七百僧阿修罗之嗔怒耿二千年甘蔗种之余辉无绳自缚也显叶落归根之旨有口无舌也示风旛不动之机谁道岭南无佛性从来鼻孔大头埀庞居士赞弹没絃琴唱无生曲从兹鼻直眼横勘验诸方瞎秃被人捋下幞头大小浑家不睦一口吸尽西江唵摩尼达哩悉唎苏嚧百丈大智祖师赞野鸭飞来何曾飞去杻得鼻头无出气处竖拂挂拂看楼打楼直下耳聋三日不妨卖弄风流赵州和尚赞禅在口皮边道在鼻尖上只有眼与眉浑不涉限量无三十二应之色身有八十种好之妙相语其机也琢雪镂氷言其用也敲空取响打破赵州关十方无影像粪扫堆头辊出来七百甲子老和尚临济祖师赞X临济祖师遗像予尝见浙中衲子所藏率皆黧面努目张眉奋拳若不可近者其意不过以祖师寻常机用险绝棒喝交驰如雷轰电奔致人于神飞胆颤之间而彷彿之也洎来鄱阳获瞻济宁路所传真本于北山安国方丈其丰颐广颡珂齿丹唇日精月华俨若天人之表此故知其荷担大法建立纲宗使天下后世知有灵山正传绵绵不绝者也由是衲子争相摹写求赞于予迅笔为书成若干首悬百千日为一照阐三玄三要聚十数雷为一喝发大用大机黄檗棒头痛入骨髓再思一顿爱讨便宜天下横行小厮儿无位真人生铁面具掣风掣颠无巴无鼻据虎头收虎尾难瞒小释迦不看经不坐禅吓杀王常侍黄檗腮边奋掌大愚肋下挥拳两处牢关把断至今骨露皮穿打杀煑与狗喫方契灵山正传百丈大机黄檗大用土块泥团拈来卖弄千峰到岳万派朝宗在途中不离家舍在家舍不离途中棒喝交驰照用同时圣凡罔测是白拈贼定龙蛇眼焚烧禅板将此几件事验天下衲子夫是谓之临济正宗熨斗煎茶铫不同金牛昨夜遭涂炭直至如今不见踪惊起三峰头倒卓横吹玉管向秋风口似磉盘头如木杓遭黄檗六十主丈傍若无人问赵州祖意西来恰值洗脚踏翻大海踢倒须弥喫尽X野狐涎唾从教不动唇皮三玄三要四料拣无位真人百草头儿孙箇箇眼卓朔到底不辨金与鍮师黄檗不师大愚据虎头兼收虎尾从兹四海横行搅得无风浪起普化掣风颠相共立宗旨合眼跳黄河扶过三千里六十乌藤错怨谁轻如山岳重蒿枝不辞膝下黄金贵又向高安见大愚面门上突出无位真人瞎驴边灭却正法眼藏十字街头石敢当肩担手挈睦州板法昌遇禅师赞屋倒篱㘱东撑西拄赤骨律穷掀天富贵十八高人到来且共围炉打睡葫芦棚上挂冬瓜吓杀南匾头方才是作家大惠禅师赞握竹篦不分背触肆一舌惟要骂天到底难逃夙债木弓重续因缘蛮烟瘴雨嘿照邪禅扫荡不留毫末重光济北之传鞭起象龙千七百免教死在瞎驴边先育王和尚赞二千年前灭佛种一十七世临济孙塞壑填沟干屎橛七穿八穴破砂盆天目中峰和尚寿像赞道契主上名落天下以此赞中峰中峯谓吾骂满肚无明通身担板以此骂中峯中峰谓吾赞也X不骂也不赞从渠天目山中孤峰顶上破生死牢关出尘劳妄想显无师智自然智写九江三崃之倒流用噼箭机陷虎机走四海五湖之龙象钟之应声谷之答响夫是谓之坚不住山而能耿佛祖百世之光幻住和尚自赞妙果南楚和尚写师真同帧请赞行不在前立不在后辅车相依通塞相守扶起破砂盆各自出只手长松树下瀑布巖前狮子哮吼象王𢌞旋营藏主请赞不跳金刚圈不吞栗棘蓬一味唤钟作瓮从教凌灭宗风当轩大坐毫发不容昨夜南山虎咬大虫猷首座写山行请赞坏松源门风灭育王宗旨全不肯诸方有甚么巴鼻拨万象于尘中穷大千于一指主丈头边绰有余地西山崇报槐长老请赞佛法无寸长应机有千变蓦直显全提纵横看手面重关把断一线聊通帘卷西山白昼门开少室真风茂首座请赞是亦刬非亦刬併荡三要三玄翟支瞎摩醯正眼箇是杨岐栗蓬不比睦州担板小师元浩首座请赞万仞峯前理钓车三千里外摘杨花祖翁一片闲田X地留与儿孙弄土沙悟理都寺写泽山和尚遗像与师同帧请赞四十年前道伴三千里外相逢话尽山云海月分开南北西东梢金鸡拂玉兔打白凤罗狞龙廓太虗之宽广悟至理之圆融两镜高悬一照中泽藏主请赞氷稜上走马针眼里𨁝跳浑不涉孤危用本分草料泽广藏山理能伏豹拨转如来藏里珠万别千差都一照思侍侍者请赞覩面隔山河东西没分付塞却两耳根试听涂毒鼓昔人有言兮大丈夫先天为心祖萧藏主请赞三关把断云门旨两喝商量济北宗不独咽喉都併却又兼双耳十分聋颂古德山小参示众云老僧今夜不答话问话者三十棒时有僧出礼拜山便打僧云某甲话也未问因甚便打山云你是甚处人僧云新罗人山云未跨船舷好与三十棒颂云才出礼拜也好打未跨船舷也好打卷舒出没更由谁铜头铁额俱擒下山僧与么道莫是扶他德山么五祖和尚示众云一即三三即七牧羊海畔女贞花拒马河边望夫石石击赤赤土𦘕簸X箕从教眼𥉌眵颂云水阔鱼踪少天高鸟迹稀移舟过别浦沙岸夕阳微僧问古德如何是善知识眼德云纸捻无油颂云纸捻无油不用愁百川还是向东流因看月挂松梢上不觉青天在屋头僧问香林如何是衲衣下事林云腊月火烧山颂云腊月火烧山一身天地间昨朝愁巳遣今日且欢颜五祖演和尚云牛角长三寸兔角长八尺四溟东海流般若波罗蜜颂云蛇无头不行虎有脚方走大尽三十日小尽二十九洞山和尚示众云兄弟秋初夏末东去西去直须向万里无寸草处去始得只如万里无寸草处作么生去后僧举似刘阳石霜和尚霜云出门便是草颂云万里无寸草出门便是草浏阳与洞山一老一不老君不见寒山子十年归不得忘却来时道云门大师示众云释迦如来见明星悟道时有僧出问云释迦如来见明星悟道时如何门便打先育王举了竖起拂子云者箇是毛头星颂云死店活人开自买还自卖斤两甚分明铁鎚打不坏僧问汾阳如何是接初机句阳云汝是行脚X僧又问如何是辨衲僧句阳云西方日出卯又问如何是正令行句阳云千里持来呈旧面又问如何是定干坤句阳云北俱卢州长粳米食者无嗔亦无喜遂云只将此四转语验天下衲僧才见你出来验得了也颂云举手攀南极擡眸望北辰横身天地外谁是我般人云门有时云宗门七纵八横杀活临时时有僧便问如何是杀门云冬去春来僧云冬去春来时如何门云横担主丈南北东西打野榸颂云冬去春来阴阳消长杀活临时当机不让纵横妙用兮草偃风行就下平高兮抛三放两南北东西打野榸横担主丈千峯上仰山示众云一二二三子平目复仰视两口无一舌此是吾宗旨颂云兔马有角牛羊无角石臼翻空须弥倒卓僧问古德年穷岁尽时如何德云东村王老夜烧钱颂云东村王老夜烧钱迎取新年换旧年无角铁牛眠少室拽来露地更加鞭黄龙三关语颂云我手何似佛手拈起粪箕苕帚扫开碧落烟云撞倒南辰北斗我脚何似驴脚万仞峰前失却羚羊挂角无踪猎犬X寻他不着人人尽有生缘休论者边那边达磨不来东土二祖不往西天僧问云门如何是透法身句门云北斗里藏身颂云举不顾即差互北斗里藏身手脚巳全露笑倒老韶阳邯郸学唐步偈颂送供万佛会化主与么与么得之于心伊兰作旃檀之树不与么不与么失之于旨甘露乃蒺䔧之园当头坐断祖师意信脚踏着如来禅普化建法幢于红尘堆里玄沙立宗旨于钓鱼之船所谓道人行处如火烧氷如箭离弦不拘东土岂隔西天撞着吾家种草问渠觅一文钱送尧禅人之永嘉不见一法是大过患逼塞虗空满耳满眼无端瞥转一机直得星移斗换擘开临济三玄风动芦花两岸突出金刚眼睛海底鲸鱼生卵老僧与么提持一火铸成金弹抛来掷去自由且不受人唿唤将归鴈宕峰前打鼓普请试看送净慈侍者再参百丈参马师伎俩俱巳尽一喝三日聋当机须勐省若谓大冶金正是佛祖病所以无尽公掩卷未肯信妙喜天人师今古眼目正云菴与死心提掇事巳定X敲唱既双行节拍颇相应一举便知音抚膝始加敬堂堂临济宗壁立千万仞三玄建法幢千圣不敢近踏着上头关坐断毗卢顶廓然如虗空赫尔日月并二三与四七宁免弄光影上人根性聪囊锥方脱颕昔年登南屏不枉事驰骋如救头上然直与寸阴竞喝下既承当棒头亦深证有礼复有乐有唿即有应彼此不相辜总入大圆镜此行宜再参续佛祖惠命示檗禅人黄檗老婆大愚饶舌虽然佛法无多直是斩钉截铁果然直下承当便是红炉片雪表里纯净一如上下四维通彻他年倒捋虎须定是雷轰电掣跨铁牛机兮祖师心印印泥印水印空作狮子吼兮旃檀林中翫月话月指月寄净慈断江首座南屏山中第一座顶𩕳一着超诸方恰如韶阳见灵树任以大法提宗纲有时借得上方座更不作礼须弥王拈来拂子正在手对扬又拟悬绳床风之来兮草必偃箭不发时机自忘瞎驴灭却正法眼宝劒凛凛生寒光惊羣骇众难廻避忽然坐却南泉位王老机锋没奈何不如下地巡堂去寄净慈笑隐书记夫子不识字达磨不会禅吞底栗棘蓬透底金刚圈不吞复不透一着尤当先如书暗中字字义虽不全纵横得自在文彩巳灿然昔日老黄龙荷负智力坚X泐潭死水中浸得鼻孔穿怒枕掷老悦未即忘正偏倐来见慈明一语脱盖躔譬如百炼金遶指颜色鲜照耀大千界心月常孤圆丈夫事探索举措思齐贤况炳智慧炬行当拍其肩三关不用立直造威音前送云藏主归旧隐云无心而出岫水盈科而或流遇高山而必止至大海而方休知止乃为贵不止将焉求脚头脚尾横三竖四东去西去万里无寸草秦不管汉不收突出云门主丈头五千余卷对一说语默岂可穷其由若不然也临济三玄要四料拣与夫向上直指之奥又何上遇大风而止直得穷天地亘万古大行此话于赤县神州山悠悠水悠悠百千年滞货何处不风流示禅人言凡即全凡举圣即全圣顶门眼未开何处分邪正西天老比丘或定或不定送源禅人之江西十方无虗空大地无寸土不是李将军谁识南山虎任运分身百草头随机一二三四五线去丝来验作家铜头铁额河沙数神机互换兮石巩张弓节拍相酬兮禾山打鼓惊起嵯峨五老峰看取机关木人舞送懋侍书之径山金色头陀论劫打坐尔来扣门觅箇什么又言上径山开口早话堕胷襟流出尚等闲向外驰求诚不可岂不见毫釐系念三涂业因瞥尔情生万劫覊锁一X尘不立归家更与从头注破达磨未来时何曾有者箇佛祖不能窥古今成滞货贴秤麻三斤贼是小人做当头坐断没商量雪曲巴歌有人和送禅人丹凤舞青霄乌龟钻破壁抹过两重关忍死吞栗棘虗空包不过万象明历历全提与半提绵绵复密密铁壁银山万仞高看取日从东畔出题一击轩香严一击传来久遗响至今狮子吼达者虽云上上机小根终谓虗开口多闻学道固所难知觉顿忘从古有体寂尘锁性自圆根境法中何足守道人当轩种脩竹不种此君人谓俗何年除砾打空梢擘窠大榜追芳躅滴雨鲛珠点点圆摇风凤尾丛丛绿人生行脚贵眼正我识道人心自足话头不特爱南阳临机又欲超多福客来见榜须见人见人会见真规复送旨首座佛祖未生前太虗何逼塞凭谁尽力推三九二十七日月轮弗齐海水谩盈尺杨岐跛脚驴踢踏无踪迹声前没商量句后愈绵密行行蹑寒霜主丈生两翼赠宣藏主衲子英灵渥洼之种道本无言名还可重学海波澄灵源水涌万象自沈一尘不动有主有宾有夺有纵放两抛三单提独弄石上㘽花空中觅缝前三后三眼睛鼻孔倒捋虎须百发百中灭正法眼破尘劳梦X大施门开十八不共平等无涯廓彻空洞从教德山棒头滴水滴冻忽然捩转面皮接住也与一送佛祖低头人天胆耸金刚圈栗棘蓬三脚驴子弄蹄行踏杀湖南冻脓送则侍者归江西侍者参得禅烝砂不成饭纸袄上抄来何时能了辨磊落自天真光明常灿烂举一不得举二截断江西十八滩放过一着落在第二免被庐山葛藤绊归去来归去来行看平地风雷示亿维那水上葫芦捺不住空中石臼推不去剎竿头上舞三台黑漆崑崙遭指註稀复稀少复少四七二三无处讨忽然突出主丈头把定教渠道道道抛出袖里金槌撒下衣中至宝津济九有四生使夫败善根非器众生知有吾门单传直指之妙妙也不好送坚知客之永嘉保福有愿不撒沙赵州见僧惟喫茶德山之棒临济喝云门俱字犹堪夸尘尘自已光明藏眼正便可分龙蛇凉风西来入我牗江月夜照禅人家还乡曲子调自别问佛莫答三斤麻哲藏主请益圆悟问东山佛身无为不堕诸数示以偈佛身无为不堕诸数二三既分七六俱露譬如摩尼映于五色照用失宗动静自得道人行处如金与金X辉天鑑地耀古腾今碎三玄不劳钳键穿九曲岂用金针悬曹溪不拂之镜碎庞老无絃之琴多多和和时眼横鼻直磊磊落落处山高水深送仲侍者再参径山坐断毗卢顶踏着凌霄峰不禀释迦文拈却第一句道人行处汤销氷千里万里搏鹏程龙门无波白日黑鲤鱼跃出风雷惊精金百鍊色须失耳根何止聋三日送静侍者省师道人来云巖未久即言别将归阿师傍早晚侍巾钵揩背机未谙袖纸请予说援笔直为书更不慙芜拙佛道本现成参寻贵勐烈先秉智慧刀尽把爱网裂次握金刚槌打破生死穴休于一法中便谓攀缘绝休于一门中妄自生途辙一知与一解争得疑情决多知复多解重增烦恼结一念顿忘怀天无第二月纵横妙用时临岐看施设倒捉虎尾收平将骊颔择炎炎六月天处处飘霜雪洞山麻三斤云门干屎橛法法本无差头头自超越更问如何是古灵不出于今者时节赠芳藏主一句合头语万劫击驴橛举步踏南辰超过郁单越顶门眼盖干坤手面机如电掣大梅悟心于马祖言下即心即佛细不通风临济契证于黄檗棒头佛法无多大通车辙东敲西击兮社舞村歌暗合明投兮X阳春白雪送怀藏主省亲游湘潭福建归台温阎浮提人苦为乐日用现行都不觉果然一念证圆明顿解多生烦恼缚父母非我亲灵机洞照廓诸佛非我道顶门眼三角腾腾任运福建章泉称性优游天台南岳永嘉不到曹溪争得无为绝学烧尾云雷震一声等闲惊起辽天鹗送天童瑞首座之仰山有句无句如藤倚树百匝千重经天纬地忽然树倒藤枯毕竟句归何处才闻大白来又往仰山去三千年桃树花开九万里鹏程逸翥一拽石二搬土信脚踏着须弥山离四句绝百非一口吸尽西江水咄咄咄力韦希上士勤而行之中下闻之不喜看取珠回玉转时正偏兼带双双举示禅人咄何物上上人刚受屈旱地遭钉青天霹雳佛祖不同途古今何得失头头海月山云处处青红间碧拈却南山鳖鼻蛇一二三四五六七送禅之台鴈主丈云生钵囊花绽抹过百城去游台鴈石凿凿兮白水漫漫花片片兮锦霞烂烂吞杨岐之栗蓬笑睦州之担板续少室之真灯开人天之正眼君不见应化寒山松门独扫兮启大沩三生宿习之既忘吾祖曹溪大坐当轩兮摧永嘉振钖绕床之我慢X自牧歌示谦禅人道人名谦号自牧牧之以道无不足当知此道出天然受用何尝不纯熟沩山水牯牛东触复西触如是三十年年年溪草绿岸南岸北春风吹山前山后日迟迟横眠倒卧实快活此意岂许他人知明朝放出去依旧牵将归索头抛下背上坐看取鼻孔辽天时送超侍者归乡侍者参得禅临机少方便千人万人中是谁看不见三更月到窻日午风吹面灭却少林宗何妨通一线早晚即归来光阴急如电次韵送照禅人再参仰山虗谷和尚江西诸老阿漉漉八十四人数不足较得些些是仰山见说年来舌还秃子今归去追再参到门为我伸和南百衲袈裟剪裁罢屋头賸种青松杉示东禅道禅人少室真机日午变黑月即隐白月现镇海明珠总不如顶上金乌急如箭道禅得之犹等闲信手拽脱须弥山黄河奔腾大华裂狮子踞地云涛翻东禅老人眠三角识得渠侬诚不错壁观空逾九度春一花五叶开还落送宜首座西川省母狗子无佛性有问即便应一句恰相当拈却佛祖病此是禅流顶门眼照地照天光灿烂迢迢万里出南来不动脚头俱了辨洞山得之列而为五位君臣临X济用之分而为四种料拣杨岐金刚圈栗棘蓬白云多处添少处减及至老东山咬破铁酸饀贴秤麻三斤贱卖担板汉变通逸格千差万别固有多途妙圆超悟直下现成毫发无间只将此箇献尊堂利益人天有何限送嘉藏主归永嘉曹溪心印谁传得一宿曾闻造其极扣其所以识其端三绕禅床振金钖死生大事没奈何开口即丧闲口失三千威仪八万行六十小劫风雨疾休休休筭沙入海徒悠悠归去松风阁上看江月休居老人口无舌送圆通瑞藏主五祖和尚云说禅是恶口若是真道流此语宜坚守祖师不西来诸佛岂知有尽力为提持宁免空两手临机应用时着着离窠臼谓是圆通门何曾立户牗谓非圆通门此语亦不受生过弥勒前死落瞿昙后今日又明朝明明三八九送云居祐藏主集云峰下四藤条天下大禅佛云居山中安乐公何人敢轻忽两处牢关一击开梢空背日辽天鹘虗空解失笑万象争突兀石人腰带宽露出嵴梁骨岂不见老雪峰对人落落提纲宗南山鳖鼻喷毒气吓得韶阳无处避如今藏在独龙桥来者教渠着眼觑演福仕座主号行可求偈X可行则行止则止此是如来中道义即空即假即三千我观初不从缘起昔日灵山三百会果亦不修因不昧未离兜率降王宫天上人间实为最舌底青莲香馥馥眉上白毫光夺目妙中之妙玄中玄爱河慾火同烹煎白牛露地载不起抛向雪山香草里归去南天竺国前眼觑不透耳可传不然更听休居仔细说截断圣凡途路辙送坡禅人之南山下坡不走快便难逢高提佛祖开发盲聋自已神通三昧头头应用无穷分太华连天之秀搏扶摇九万之风竭苦海奔腾之浪屏稠林异类之踪踏倒跛驴何处去南山烧炭北山红送湛禅人湛然常寂兀尔忘缘虗空有柄杷无手能行拳临济正法眼杨岐金刚圈瞎驴边灭却不直半文钱苏州有常州有江东西湖南北顶后神光万里眼前秋水连天分开五位突出三玄有问如何是佛虽然不答也须潄口三年送安侍者再参径山我心未安乞师安心如山之固似海之深无一毫而可拟致万法以平沈顶门上堂堂显露脚跟下密密推寻盖天盖地亘古亘今大丈夫大丈夫直是当阳坐断休教历涉程途仰山手里藤条通身是眼双径龙渊一滴透顶醍醐既是亲承记莂何妨再捋虎须X相逢有问如何也两载相从在澹湖饭不足歌四首澹湖山中饭不足衲子往往如云奔钵盂无口但挂壁栗棘掷出浑仑吞万法纭纭自生灭谁道饥肠曾百结跣足肩檐老更痴炉边铸错从人说澹湖山中饭不足眼盻东西手摩腹遶屋松声入座寒一奁春水当门绿捞波无鱼摝鰕蚬钓竿不用重添线见说巖头打渡时江边日日风吹面澹湖山中饭不足早禾晚禾俱不熟床头短拂去年椶壁角一寻霜后竹家贫着脚自古难瞻风拨草须加飡黄梅七百肚正饱夜半衣盂付卢老澹湖山中饭不足衲子远来唯一粥免教坐折旧禅床劳他侍者将薪续浙右门庭尽知识一舸须流消七日有问休居事若何道箇浑仑黑如漆示小师道纲我有一句语不敢望汝会突出口皮边虗空百杂碎赵州古佛牙齿踈解道狗子佛性无东山老汉心胆鹿释迦弥勒渠之奴神机出没有如此快若骏马奔长途又如千丈崖头攧下一块石惊起草里戴角之菸菟若不然也又何必绍玄风于鹫峰孤顶发智照于旃檀林中显自己衣单下之工夫坐重围标赤帜排偃月佩灵符山形主丈东壁葫芦拈来便用叱咤暗鸣黄河澄清四大海白日照耀须弥卢晏安六国端坐团蒲唿童取茗煑瀑拾枯踏倒门前古松树听X教千载鹤来扶送性首座钟楼上念赞床脚下种菜僧堂里坐禅后园驴喫草此语诚合头且免别寻讨皇皇祖道无复论世上窃服徒纷纷赵州八十眼目正岂意行脚登人门本空胷中有天地日用现行根本智百步曾投辊芥针纤尘不动辽天鼻不堕灵树机不坐南泉位不探诸方浅与深一条主丈随缘住海上横行正此时高秋独鹗搏空飞送梵藏主之南华礼祖新州城中卖柴汉八十一生担片板黄梅衣钵是渠传纬地经天有何限又云从前不识字黑底是墨白底纸三千威仪八万行铁作嵴梁金作齿后学但嘈嘈有如风过耳南岳与青原所得良有以至今曹溪流竭底无滴水子今独往休问人问人便见波涛起更言突出一马驹踏杀天下人何曾有自已悟首座扁所居之室曰真照求偈并序真照现前幻境俱寂幻境既寂真照亦空真幻既无佛祖之道可得而近矣是故妙在体前寂而常照不动本际徧尘劳中此所以虗巖之新构南楚之立名不徒作也休居叟美其所称为说偈云太虗空中具含众象性智妙圆无分别相观察十方如珠在掌能缘所缘超越格量真照无边人间天上送学侍者归受业X什么魔魅教出家什么魔魅教学道男儿出处须自强慎勿将身入荒草侍者参得禅一拳即便了三千剎海空百亿须弥小虗空既消殒万象无处讨开摩醯顶上之眸显自已衣中之宝宽廓非外兮灵山密付触处光辉寂寥非内兮祖父田园勉力可绍送丹侍者省师行脚一千余里何曾卖却布单留得通身煖气归来重礼师颜是我好儿打不杀是他人马骑即难梢金鸡拂玉兔转地轴回天关直下痛施三顿方知虎体元斑送全侍者省师四人同一船兄弟添十字彼彼不相知佛祖亦如此况是三年在澹湖拈匙放筯浑相似全机应用时何曾有宗旨擘太华谩逞其威透龙门孰烧其尾归去师前试展看千里百匝难廻避送因侍者归淛老病既相仍无心弄笔墨袖纸立吾前觅偈赠行色幸有从前噼箭机等闲拈出当头疾我不如你兮劒去久矣刻舟奚为敢保未彻兮曳尾灵龟徒彰影迹昨夜三更失却牛天明起来捉得贼咄题船子和尚图万古清风一桡活计水面无鱼钓头有饵住则不似似则不住点头三下欠商量船子踏翻何处去赠则明陈居士X则明居士求真宗岁月既久忘其功一尘飞来翳天黑拨出万象分西东有时宴坐水月里解使六用尘劳空治生产业乃余事左顾右盻开盲聋山头天明玉兔出海底夜半金乌红无孔笛没絃琴调高自有人知音迦叶聆笋曾起舞习气未除继吾祖示观侍者观身实相观佛亦然穷尽大千沙界方明入理深渊风动尘飞海底云开月在中天离名离相三要三玄非言非默显实显权拈出犀牛扇子清风头角完全何处长江无白浪谁家灶里没青烟赠禄首座金刚圈栗棘蓬拈来吓杀东村翁四明山中禄首座见处不与寻常同依天长劒握在手忽然倒挂双眉中断肱求法笑二祖不解善用藏其锋送宜首座之仰山把手上高山骑牛入閙市各自讨便宜初不涉泥水人天眼目亲佛祖玄关秘珠穿九曲针玉解联环锯君看四藤条机用孰可比天下大禅佛点头还自许梵僧从何来露出丑举止擎拳复翘足脗合第一义两口无一舌刚道有宗旨何由及自然不夺亦不与正如韶阳师行脚到灵树一句恰相当千古播人耳岿然光明幢指日看扶竖送箎首座回浙相别相别此事如何可说三千里外逢渠笑倒山云X海月佛法不论有无只贵当头直截自然流出万端毫发曾无差别雪峰九上洞山踏着秤槌似铁又云三到投子未免虗空钉橛金刚脚下崑崙烈焰炉中片雪子今两到鄱阳不堕古今途辙相别相别此事如何可说不如买箇扁舟送汝先回两浙送营藏主回浙相别相别此事如何不说相逢只贵知音直下分明便决祖师门户宏开凡圣同途共辙灵符肘后高悬宝劒当头直截较之临济德山棒喝输他饶舌非干句后声前岂在眉毛厮结一尘不立归家便是心空时节相别相别此事如何不说明朝大骂出门管取人天欢悦赠舟山此堂长老本色住山人且无刀斧痕拈出箇一着摵碎破砂盆青天无云霹雳吼大海有底波涛浑全那咤勇徤之力泻鹙子辩慧之文言如春温机如电奔休居拾得口喫饭不解细嚼浑仑吞半夜捉得贼早起牢关门说与山前王大伯听教含笑入深村示教禅人参禅学道教即会古佛传来此三昧拈花岂不是求人面壁九年终有待我闻子往南山回南山白额诚俊哉磨牙啮啮戴两角四面飒飒腥风来虗空落地日月黑铁壁银山何偪仁二仄忽然一踏天宇宽玲珑八面胡为难X示李居士并序庭佐居士在家学般若菩萨也与长江湛长老访予鄱阳永福求法语为进修之迳然佛祖之道非假外求在尘劳中贵要勐利把得定作得主至千难殊对万境交侵能以空理洞照则妙净圆明之性于一切处自然廓彻融通威德自在矣复说偈曰尘劳之中遍是空性一念不生本来清净无法可求无心可证语默起居中虗外顺透脱死生调伏邪正是故庞公超凡入圣我知庭佐根性勐利在火宅中不沽名誉岂不婚男亦行嫁女世绪万端身心廓尔观法性空悟根本智昔日维摩非一非二南阎浮提西瞿耶尼祖师心印如铁牛机垂范后世惟证乃知作无所作为无所为脱窠裂臼只有须臾斯言或忘绅亦可书示与禅人不慕诸圣不重已灵万机俱罢尽方显本来人巍巍堂堂顶后相磊磊落落天麒麟鸡不㗖无功之食左眼八两鹞不打篱边之兔右眼半斤摘杨花摘杨花三千里外休轻举有愿从来不撒沙示小师永元维那言发非声梵音清雅无人听色前不物五浊界中虗出没拈出袖里金槌击碎是非窠窟兴化打克宾山鬼捉住天麒麟罚钱趂出院释尊不坐空王殿也不打也不罚辛苦年深须着袜一言道出未生前万里X清风起天末千峰到岳兮势不重廻百步穿杨兮箭不虗发笑倒当来佛下生正是和盲勃窣瞎咄悼岳林栯堂和尚并序岳林栯堂和尚讣至临终遗偈有云八十三年什么巴鼻栢树成佛虗空落地火葬牙齿数殊不坏舍利莹然因说偈以悼云虗空落地日巳久柏树子超弥勒前长汀水边崖石上大火聚绽黄金莲平生不露风骨句敲磕齿牙无觅处忽然迸出设利罗八斛四斗何其多送沩山材藏主归四明大藏与小藏总向者里出和底尽掀翻直往问弥勒来不涉程途去亦没踪迹一句定纲宗超过百千亿沩山水牯牛打杀狗不喫禅人擕泽山和尚闲人歌求和闲也好忙也好看来总不干怀抱闲去还同水上波忙时屡获衣中宝未全头角谩随流才入荒田谁拣草是非二字起无根善恶一言都识了闲也好忙也好闲人说与忙人道奔奔逐逐早回头看尽五湖山海岛鼻孔从来向下垂摸不着时休别讨赠兴藏主兴也三年在吾侧日用现行渠自得酧僧问字不寻常电卷星驰惟一点晓来瞬目江之东夏云舒卷多奇峰庭前栢树子成佛扑碎虗空高突兀送禅人之南华礼祖X祖师灵迹徧人间何独南华与岳山草里拨来金襕烂石中敲出王珊珊山形杖瘦龙生角窦八衫穿虎有斑他日归来倚庭树笑看千嶂起波澜送禅人之永嘉礼师塔赤手擕来钝铁锹岂知脚下有波涛拟寻灵骨埋头入巳是全身被火烧卧听松风吹屋角坐看江月转山腰盘山会里翻筋斗千古输他普化高次虎丘东州和尚韵赠陈居士建接待五乡桥北水云家凡圣憧憧似稻麻平等既炊无米饭慇懃须点验人茶宗师指示宜经始长者圆成在咄嗟弹指便登香积界大施甘雨沃焦芽寄断江西堂何时独上千峰阁几日重游十里湖南宕近来知识好西丘终见话行无干坤老我三间屋明旧踈他半幅书昨夜北风连地起一堆黄叶拥寒炉题一色轩万里晴空浸玉壶不知何处是平芜飞来白鸟明边没望去青天尽处无眼底干坤如许大人间今古未分初迢迢生佛巳前事一曲渔歌落淀湖悼东州和尚二首癸丑三月十九日云巖全示法王身面前指出菩提路顶上飞来热铁轮自对波旬双足露不消迦叶两眉颦翻然又欲昇忉利去作摩耶说法人云巖活葬大火聚靠倒胜热婆罗门话到法身无住X处方知万象独称尊戏波老蚌千年孕出窟菸菟七世孙撩拨春风更何物糁花枯木铁崑崘送禅人之径山苏州有与常州有更有凌霄在上头啮镞一机犹是钝为人三顿亦轻酬青天黯黯开图𦘕洞水滔滔泻逆流总是眼前成现底拈来塞断几咽喉送禅人游江西礼祖祖师灵迹在江西谁道江东道不齐尽力吸干嫌口窄泼天涨去放头低山高岂碍鸾凤集林密唯便鸟雀栖浆水草鞋钱纳了却来相聚喫茎虀杨提举见访听法何年别鹫山又乘悲愿到人间却将整顿颓纲手对我提持向上关喜有大年家世在合追庞老古风还自缘知识门庭少相见何辤指一弹送禅人归永嘉省亲堂上双亲尽白头逝波拍拍向东流潮生野渡思黄檗蒲长春风想睦州此日劬劳终可报多坐心地更须修永嘉未唱还乡曲曾向曹溪一宿留送实禅人之径山真实工夫做得成三千里外古风清本无堦级何曾落纵有机锋不用呈马祖寄来圆相密钦师点出意非轻不知被惑如何也莫是重敲火里氷送逢维那之东林三千里外忽相逢拈起当年栗棘蓬少亦不添多不X减南山烧炭北山红鄱江载月千寻浪庐阜看云五老峰见说远公曾结社一池香散白莲风送道侍者再参径山湖外霜寒雨乍收与谁同买浙江舟万般总有衣单下一物全无主丈头百丈耳聋因挂拂盐官扇破却需牛二途不涉曾知否千古龙渊水倒流寄商隐西堂先师口吃不解语意气孰谓吞诸方虗空落地自成佛柏树子烧还有香高丽送藏经至玉殿珠楼尽豁开高丽王子送经来最初一句无人会何事相传遍九垓怀诸路化主化洽毗耶事若何好将得失付维摩无心施也无心受千古风流不可磨黄梅石老眉间劒窦八衫穿肘后符我亦为人无一法壁间挂箇醋葫芦煑砂合供如来饭香积谁云在上方拈却毗耶佛祖病一尘一剎是津梁化缘才了合归休路滑何须到石头世上罕逢穿耳客对人难举过牕牛观僧坐化旋拾枯柴聚作堆坐看红焰四边来果然瞎一城人眼收取茎茅石上㘽X承天虎巖和尚卧疾病无起处身还愈药有灵时忌自忘何日独擕三万众散花来绕阿师床拟汾阳十偈并序予寓凤山客櫩重阅汾阳和尚偈语有辨邪正至赞师机前后十首皆各立标目观其措意实宗师方便诱掖糅杂三玄参缀五位能使学者剪除菑翳洞彻本源超越格量无间然也嗟乎运固季矣人根益微非惟不能覈其旨归使其深信从上佛祖垂慈弘济有大利益者鲜矣因不顾荒陋妄拟前脩亦述十偈仍总颂一首以遗二三子庶有所勉焉辨邪正提唱宗师切要知好分邪正验来机顶门眼在眉毛上看到眉毛早巳迟恐瞒顸石中一片玉玲珑剖出方知匠者功不触当机须道着教君休昧主人翁巧辩不真舌底波涛滚万千须知不在口皮边剎竿倒却明真谛方信西来别有传得用全凡圣贤愚一道分德山临济下儿孙丝来线去全生杀滴滴醍醐透顶门拟将来X两手持来一物无棺材头上挂葫芦定知不是神仙术肘后徒夸夺命符辨作家物物头头显正宗目前端可验来风不妨伸出那咤手同上须弥扑帝钟识机锋电光石火不容伊觌面须明向上机透匣七星光灿烂得来那许甑人知句内明真才涉言诠早巳差更从言外觅还乖眼亲手辨分缁素日用何尝不偶谐显宗用挂拂遭呵示的传眼睛才动堕深渊不惟吐舌惊黄檗出窟金毛鼻孔穿赞师机发挥祖道称全提功大难将造化齐脑后一锥犹闪电七金山外日轮低总颂十偈深明佛祖机一轮红日耀昏衢汾阳昔日开天路浮佛今朝举要枢湿性不移元是水情尘才锁竟亡珠抛纶掷钓缘何事要觅双双树上鱼悼承天庸叟和尚世尊涅槃无法说老子坐脱留伽陀髑髅打破不打破奈此虗空落地何X无明业识成灰烬定慧圆明百草头无量劫来明此义未应今日是熏修双峨峰头日杲杲涅槃城外空劳劳活埋未免沾泥水不若山翁火葬高重写伽陀话死生一瓯春茗对炉烹看渠来日元无伴此去依然独自行送小师元浩参方侍吾左右听吾言一句何曾到汝边老大不辞心力倦吓儿偏要奋空拳辞天平檀越来结高平石上缘嘉声何独远公传他年有会重相见脩竹苍松在目前觉铁觜与赵州和尚同祖堂先师有语也不错口硬如铁瞒清凉灰寒火冷数百载尊像忽闻安息香礼翠峰明觉显禅师遗像地阔天高仰祖风水光山色石屏峰不辞二十年辛苦扶得韶阳巳坠宗路转峰回橘满林碧天明月下波心定干坤句知多少作境商量古到今堂前说法井不涌岭上白云相对闲树影霞光提祖令舌端无处着波澜树号应真无两耳当年听法亦神通着他合出云门调脱华鸣枝浩浩风X寄密菴大师遗像与天平断江和尚一句投机廓顶门当阳提起破砂盆七穿八穴重拈掇千古从教累子孙寄凤山别流和尚凤山今年无颗粒解使一众毛孔香痴儿认作上方饭兀兀坐守长连床赠达心陈星学达心须达自家心造化穷通古到今昨夜南辰移向北晓来红日又西沈白云松下借得云边屋半间老来容我看青山因嫌积翠谈禅病又把柴门紧着关悼崇福良巖和尚万象森罗听说颂字字句句皆朝宗阿师无口又无舌六十九年生死中撒开两手言珍重超出三途示死生不是从前腕头力如何日午打三更临行无语手揶揄唵字中藏杀活机海底金乌夜来出照天照地几人知入灭无声强主张虗空无口自传扬试看岳顶云收夜落月依然照屋梁空花无蒂树无根三世如来总灭门六十九年如幻住百千三昧与谁论强将生灭示无常火后茎茅几许长再转法轮今巳X矣散花无复到禅床幻住老人口无舌今日即死明日活二边不立中道空三界上下佛与法来时无我去无人一曲还乡调自新风度渔歌来岳顶月移松影到湖津幻住不死我不哭日面月面常现前露地白牛能活脱载行无复痛加鞭了知万法皆如幻去住自生烦恼因垢衣不脱便辞众大火聚中金色身析仰山晦机和尚送僧归永福偈四首梦中截断天机锦醒后来看壁上梭吞却干坤化龙去眼中留得旧山河句外掀翻人语春顶门一着验如神此时直下分缁素八十翁翁解笑人自与澹湖两平展终有一机藏手面无牙老虎合隄防藤条倒握看方便不知谁是不平人到底还他大仰亲两口果然无一舌验人端的眼中筋示禅人山前虎趂大虫走门外雨滴芭蕉声众生颠倒不解听巖畔老龙长自鸣古林和尚语录卷第五X佛性和尚于大元泰定丙寅间住保宁府仲谋猷公首座以师提唱四方学者争相誊写乌焉迭谬为病诸耆德檀越共相勠力姑取吴之天平前后开元并饶之永福凡四会录以先绣梓便其观览然保宁之语益富特未遑编次也兹本既巳流通往往南询衲子携来不一海内胜流咸羡慕之而卒不能获为恨辛巳夏森禅人必欲干募刊版以结众缘等持古先元禅师闻而慨然喜曰昔甞居其座下诸彦欲倩为书时迫东归不果今当以森公之志以补所欠由是为之劝缘与森共成其事明年秋事未毕森复南询堂中第二座葩公先既一力施版至是复干募以毕其事焉康永改元岁在壬午南禅嗣法比丘梵僊志