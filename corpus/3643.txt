清微斋法正统道藏三家本二卷洞真部方法类清微斋法正统道藏三家本二卷洞真部方法类清微斋法卷上阙六道宗统系元始天王元始者实爲至道之髙称万道之根本也虚无郁秀开图帝先玄都玉山上京清微天宫龙汉劫中御大罗玄元寳台清华妙元之殿授玉宸道君以清微妙玄之道太上老君以玄都应运玉䇿玉宸道君乃灵寳帝尊上古立运之前太元生化之宗也融结万品朗耀英鲜都大罗玉京山禹余天宫妙炁至玄授真元妙化天帝以清微通真玉式紫宸太华天帝以飞玄枢机寳章真元妙化天帝讳奕乃妙化天主都洞妙寳化宫又元始万神宫玉虚明皇道君讳邦旭乃緫仙上真玄中大法师也主天枢省事太玄玄一真人讳郁罗翘又朗𠃔𢍆乃玉清妙道天君以琼台召灵之章居龙梵宫主玄都应明府又妙道金元宫太玄玄二真人讳光妙音又觉真轩乃上清妙化天君以妙道神仙内法居普照宫主玄都宗荟府又妙化崇章宫太玄玄三真人讳真定光又嚞西元乃太清妙感天君以明道应化枢㫖居广清宫主玄都正昌府又妙感崇延宫清微通光大妙天帝讳琼宏居玉清通元宫泓灵元化洞妙天帝讳扶髙匀居上清元化宫又元化洞玄宫神曜冲一丹刚天帝讳炳育居玉京神丹宫又冲一宫清微平天緫道皇帝朱昌行居定宏中宫清微洞阳曜光皇帝讳完都天官化身居元阳宫通明昭烈天玄上帝康完臣居天曹上明宫太微演化崇明妙感帝君端良居太微演完宫浮光曜真洞明天帝龙冲一居洞寅宫天曹储福广化威明元君许昭立主天曹景命府又天曹化命府天曹储福洪灵斡化上圣元君赵顺主天曹储福府丹赤和光冲天太阜元君章孔实一名九天元恭圣母居九天元灵宫九天冲和明道飞雷掣电通化元君卜超祖一名九天上灵真妃居九天定福中宫南陵浮光天官讳朗期唐时降于西京主南极浮光宫炎明洞灵回曜天君讳复奕主洞阳炎明宫太阳旸谷神王讳玑中居长桑林下旸谷之坛万变九真玉仙圣母太素元君石杰昭居玉西台玄光山上明宫主巫山福源宫冲玄应运金元洞耀元君晖主保真宫通英演云端化妙感元君暄主灵真宫神妙广惠道光崇化元君昫主太真宫凝云膺阜清辉昌一元君泓主緫真宫玄昌灵官冲化龙光希和元君洪主云真宫真一太和晃云回景元君没主威真宫形变清玄洪明宗谅元君淑主含真宫朱陵丹刚魏霄妙和元君熛主元真宫紫灵光惠混神自明元君爟主道真宫虚化昭隆寂空梵照元君煇主育真宫茂育崇清虚广照冲平一元君燧主髙真宫玄都明和洞清太光元君郭勤一名九天玄女主玄初太光宫清微泓照洞清元君傅惠祈主玉京泓照宫清微太华明运元君韩俊居太华道元宫九光神运自然玄照元君杨熈幽州人主神运元照宫紫清金光储庆好道元君沈宗清齐人主紫元福华宫紫霞丹光雷首电光元君苏刚主紫霞雷明宫太一茂隆自然通化元君管方仲东京人主太一通明宫宗昌福原元君姚郁主玄明宗福宫护明元妃玉隆丹刚清华紫光道君王说字决南京人乃玄光圣母主四溟事唐降居东海景清宫主西华元妙宫太清泰玄元君文镛主景辉太和宫授祖元君灵寳流系玉宸道君紫宸太华天帝讳宗昶乃泰华天王主都太微华明宫东华司命青童道君讳阿娄罗乃东华木公居方诸宫主神仙道籍三天显道律令天帝方式遂乃青灵始老主玉天令元宫大有妙玄冲道自然天帝东垕乃东斗前一星主大有冲照宫紫微九照飞玄内化天帝髙膺则蔡州人居南海中主九照刚宏府泰灵洞光明运普照天帝龚宗卿主运精府西城洞明真人王褒乃金阙上宰主金阙城昌宫左府又西城緫英府緫真真人王速字方平乃小有洞天主居明育煿爟宫又清和元阳府髙元宸照紫虚元君魏华存字贤安晋人魏舒女主金阙紫章丹㑹府居髙元宸照宫又大丹宫形变枢机紫光安明元君欧阳长胜鳯翔府人主安明宫紫泓周运昇和清玄元君汤宗朝梓州人主神州陵光府储庆保福洞光宗朝元君龙炎道州人主天山元照府九天神宏通明广冲真君林昌卿大明府人主广冲府天华冲灵紫灵华阳玄应真君陈焕然彭州人主天华冲灵府上清玄曜浮丘元勲真君熈主紫明府冲和太元洞灵天元真君张壬通寿州人主和灵府紫皇冲灵太明内元元君朱钦贤琼州人主紫皇保生府龙光普照洞华元君汪淑道汉州人居洞华宫九天洞明元君许龄卿秦降劒州主九天洞清育玄宫九天隆玄太明通和元君余果鄂州人主九天太明府九天妙道真运元君杨彻秦降河中府枢辖雷霆爲帅主九天长原宫冲妙丹化玄和自然元君柳崇中朱崖军人主九龙丹和宫紫微霞光妙感洞辉元君宋希仙广州人主霞光明良府居南离农山玉堂真人朱轩东京人主太清宫鳯凰阁玄灵宫居金华山郁华景林真人杨茂中西京人主景林元昌府居东海山青惠昭化扶桑真君卜冀随州人主昭灵府角亢星中居东华上佐司命真人杨羲和主洞阳端灵右府又东华司命府东华上相上清仙翁许翙主紫阳极玄宫紫灵妙道炎明洞光元君谢晋刚主紫灵天化府洞真万福元君纪师正主太虚洞清宫上清元君西华圣母谌婴早登仙籍阐孝道明王之教主丹阳谅光宫应化姓氏不一髙明大使天机内相许逊受谌元君招真上明玉章得道于八月十五日㧞宅上昇主天机省居玉都清庆宫洪州人见本传祖元君道德流𣲖太上老君乃道德至尊万法之祖玄炁所生功宰难名都大罗金华山大赤天宫化身度关授文始先生关令真人以清微运玄经周代人关令真人姓尹讳喜着书行于世预知紫炁开祥际遇犊车亲传玄妙主大枢中宫后授泰明清惠真人师复乃东华帝君应化汉州降生主龙丘山通明洞在东海广桑山又皇清府西华通惠元君庞俏道汉州绵竹县庚除治人主西华广圣宫元灵广玄道妙和元君商茱彭州人主云阳府碧灵广圣洪灵元君钟元贵青州人主天昌府太霞天崇道化元君岳漈南京人主崇光府通和清灵明昭通玄真人徐自中衡州人主明一府太玄真人赵守真又陈拱苏州人主太玄清明宫太元府天山真人洪濵又晓留雍州人主天一上阳宫天惠府玄上真人鲁惠元邓州人主洞玄保真宫太极左宫仙翁冲应孚佑真君葛玄字孝先越人修炼得道登太极内相主太极灵曹宫太极庆融北灵内辅真人郑思逺主庆融元冲府居云阳宫祖元君正一流泒太上老君授三天圣师泰玄上相真君姓张讳道陵吴人正月十五日生天目山仕汉爲尚书弃官得道主泰玄都省居元素元辉府以子嗣教太清真人嗣师君张衡仕汉爲侍中圣师之子也太清真人系师君张鲁仕汉爲阆中侯侍中长子也泰玄圣母女师君张文姫圣师女俱得道妙举家上昇太和依玄元君宋益诚东汉西京人三天演教主茂化府事清微洞玄寳衡紫华元和明道太一神景元君王正宏居玄都太冲楼右紫煇宫阙下清微茂晨保运金明元君彭㴠原居井鬼星之丹昭府镇丹昭风火雷霆自爲雷帅神耀保天道化元君广溶酆州人主神耀府掌海上神仙慧台左辅真白自然通妙元君翁坚东京人主中淑灵真府紫微緫真元君梁阜惠州人主真和府太华司命流金飞光丹霞真人朱安道乃洞妙神烈真君主崇霞宫太和明一真人丘谅叟梓州人主明阳昭元府上清妙道昌福宗源真人林自容岳州人主源昌府灵妙和凝元君需东东汉彭州人主琼和府后爲雷帅灵异不一玉眸灵光圣母太元君朱烜桂阳军人主紫光灵应宫又灵光通化府祖元君四泒緫归金阙昭凝洞清明道保仙通化元君清微元上侍宸祖舒又遂道字昉仲零陵郡人元君励志修真遍礼许真君郑真人灵光圣母师君又甞于西京清虚之洞神化之溪遇太清泰玄元君降于溪濵元君异之就礼焉元君与俱至洞中授以元始大道俾乗枯木顺流听其所止少焉木复故所巳失天人所在矣元君繇是㑹四泒而一之后居金阙昭明宫主洞照府又金阙明道宫离农山上京又主金阙中灵凝照府琼室内应洞清上景元君郭玉隆京师人乃清微太霞侍宸主紫清府又洞清府紫光耀真福和元君傅央焴字子方乃三天上辅居离农山昌耀府又云居海岳太华山主龙光府龙光道明元君姚庄字淑竒西京人或号广昌元君乃三天侍经居广桑冲和宫主隆惠府往还二三所宸清妙化紫英玉惠元君髙奭燕京胃山谷口居乃三天侍御主广桑山洞辉景酆府又玉英昭凝府有寓止三所元勲皇灵夫人全茂乃和阳侍真主和阳宫西华清虚真人华英鳯翔府人正月初三日生乃洞阳上宰清微明元仙卿居西华山青城通惠真人朱洞元成都人二月初一日生乃神霄玉枢使清微洞衞上卿隐青城山云山保一真人李少微房州人三月初五日生乃五雷院使清微都元右卿隐青城山眉山混隐真人南毕道字斗文乃清微保元仙卿眉州人丙辰十一月初三日寅时降生眉山性淡荣利学通天人仕宋累官至广西宪甞遇保一真人授以至道能役使神祇一日有朱衣吏降于庭谓真人曰上帝闻公名今拜爲斗中六通掌水使者宜阐杨玄教弘济生灵伺公功圎召还金阙言讫朱衣吏冉冉腾空而去隐青城山碧水雷渊真人黄舜申字晦伯建宁人甲申闰八月初五日未时生㓜聦悟过人三教九流之书无所不览随父䆠广西时宪使混隐真人见而竒之尽以其书付焉先生钩玄探𧷤集成大全登门之士冠盖如云中膺召命入觐继得㫖还山隐居紫霞洲之上爲一世宗师云道法驱疑说道家之行持即儒家格物之学也盖行持以正心诚意爲主心不正则不足以感物意不诚则不足以通神神运于此物应于彼故虽万里可唿吸于咫尺之间非至诚孰能与于此呜唿广大无际者心也隔碍潜通者神也然心不存则不明神不养则不灵正以存之久而自明诚以养之久而自灵世之学者不务操履于平时而遽施行于一旦亦犹汲甘泉于枯井採竒华于枯木吾见其不得矣及其气索神惊取侮致慢乃归咎于神之不灵法之不验良可悲也时师不逹深妙持祭将则灵之说以愚后人遂使后学一意祭赛损物伤生引召无倚求食之鬼日至月増结成徒党自谓驱摄指挥如意不知以邪攻邪实有损于行持者之身也予自緫角心爱行持徧传法书数箱印几百颗意谓法止如此道心坚勐天诱其衷忽遇至人授以口诀不出数句遂纵横于诸法中方知将吏只在身中神明不离方寸世之志尚清髙雅意行道法者不可不知此理也灵寳大斋醮法混洞既分列爲三洞别名三天以号三寳洞真清微天寳帝也洞玄禹余灵寳洞神大赤神寳皆臣也所以仰遵元始之宗以演清微之道故出书灵寳玉晨道君生于西那玉国由兹鳯检龙章来传人世厥后太极真人下临左宫仙翁应运太清化治正一相承万端千条神圣继作云灵寳内㫖緫曰始青大斋法行始青门下分司事又曰灵寳斋法行黄箓院分司事又曰灵寳大法司官府緫曰元始运玄宫内分二十四府曰元罗梵景府元罗太霞府元罗太明府元罗太元府元罗太华府神元紫皇府神元紫清府神元紫瑶府神元紫琼府神元紫昌府大梵丹灵府大梵丹晖府大梵丹元府大梵丹景府大梵丹仙府紫元景曜府紫元景华府紫元景复府紫元景枢府紫元景丰府灵元昭应府灵元昭丹府元英紫璇府元英紫玑府斋品曰太一斋九天斋金箓斋玉箓斋黄箓斋明真斋洞渊斋九幽斋五鍊斋巳上谓之九品斋科章书经箓简诰符檄品灵寳飞神上仙玉章正斋一日晚朝拜章信章函符封式引进笺申通阙符拜章召章神符顶带符佩印九台篆伏章出官符宣章操章熨章仪式封章遣章焚章拜伏符法紫宸神运东极青玄昇神玉书引进笺书信捷奏逓符元始䇿灵生神洞经引进笺经信符式并同此经普度道俗祖先师资不与前书混拜灵寳阳华金科生昇黄箓灵寳混洞昇真黄箓无上明真玉匮飞神黄箓无上昭云摄景通真玉匮黄箓灵寳玄都玉京寳箓灵寳飞晨仙化金箓东极青玄超神黄箓太上敕赦生天寳箓救苦长生玉简各一十二品拜召龙吏符关清微内篆三元玉简三面清微开明真符九天玉简清微济玄太泓真符十方玉简三十二天玉简清微内篆太丹玉简散坛山水土三简紫宸玄上玉元真诰无上虚无自然寳诰太阳洞煌郁曜流光玉诰太隂洞灵结璘寳光玉诰无上灵光生神玉诰保举四诰元洞玉暦灵寳泰华琼宫灵飞玉暦北魁玄范洞渊天赦玉札玉暦札元洞玉暦玄广灵章元景丹天飞天神驿法章式灵寳飞神上仙玉章用好七尺札纸详事意或用三幅或五幅七幅每行一十七字如大钱大单行止前空一尺九寸书符分作四行清真招集飞神上仙緫摄传玄妙化通天具位姓某闻无所不度丕彰大梵之文絶而得生昭示飞神之㫖谨奏爲某路州县具官某人偕同㑹衆信等切念荣枯代谢生死轮廻上叩天阍俾心词而洞达下通地垒希滞类以迁昇谨沥蚁忱仰干鸿造适逢望日𦍒际中元建真境之瑶坛开寥阳之寳殿斋崇黄箓科演清微某日预备告盟潜通六合某日正奏悃诚请祈恩命玉暦颁行灵符宣告摄追魂爽遍达幽㝠某日竖立宸旛分司立幕进表启玄卷帘谒圣金钟迭奏玉磬交鸣光彻三晨音闻九陛某日三宣科范鼎上词言是夜进拜玉章上祈宸御破狱召亡钖衣呪食某日三上青词重宣玄范是夜普鍊沉滞幽囚苦爽陶魂铸魄复性生真给符度箓证果超昇某日三时朝奏重启词言玉符鍊质金箓超神牍再叩以言功意复称而告简次日解坛散席昭答宸恩满散修设三界髙真清醮一座集兹殊利上祝皇帝万岁太子千龄预㑹同盟均覃景贶谨因泓清宫直妙炁万神臣尅以令良辰伏地拜进元降灵寳飞神上仙玉章仰祈超度伏取敕㫖右臣谨诚惶诚恐稽首顿首斋沐裁牍上奏上清大帝灵寳天尊恭望大道天慈允所奏肆颁敕㫖降付三省宣布并交脚幞头朱衣威貌召符隂神驿吏松竒曽萌汤信并交脚幞头皂衣威貌召符通召心印入驿法驿传二篆清微斋法卷下木凾如式贴符讫凾上雕三印窠留横直线道以五色线直至上纒八匝一结又中纒八匝横一结又下纒八匝一结结封横结从上至下煞封此按二十四府三部八景缚结时心念二十四府天尊圣号三部至真一匝一阙六十七句然后用印三处封如式木凾内贴符具位姓谨重封外用黄罗销金团龙夹袱包封符章案符灵同焚引进笺具位姓某右奏爲州县某人偕预㑹等恭遇中元覃宥之辰修崇灵寳大斋醮㧞度预㑹附荐先灵普超沉滞幽爽谨有灵寳飞神上仙玉章一凾随笺上奏敢乞捧诣进奏院请进三省恭俟敕㫖颁降即乞普告三界遍示十方咸与照应奉行副章同奏恭望真元圣师宸清妙化紫英玉惠元君圣前特赐俞允施行干冒宸威下情不胜战灼俯伏伺恩之至谨笺太岁年月日具位姓笺奏可漏具位姓笺奏谨封外凾具位姓某谨重封副章不用印同卷在笺状中申灵华右司具位姓某照对伏爲入意谨有灵寳飞神上仙玉章一凾笺奏一凾伏乞真慈特赐捧诣真元圣师宸清妙化紫英玉惠元君道前通进须至申闻者右谨具状上申清渊賛玄灵华夫人特赐允俞庻几幽显霑恩善功圎满谨状太岁年月日具位臣姓某状申可漏具位姓状申谨封外凾具位姓谨重封逓符上清通阙玉符谨爲处人等修崇斋范㧞度亡灵幽爽谨进灵寳飞神上仙玉章一凾笺奏一凾申状一凾谨同上诣旸谷上都玉英昭凝府灵华右司通进合行符命通右符雷霆飞捷符使旸谷神君张元伯敷闻师极速达天阍母违时刻伫俟昇迁符到奉行太歳年月日时告行具位姓承诰奉行列师御拜章节次遇拜章隔日召神符合如仪致祭焚祝尅以日时行事元罗梵景府据处人崇建灵寳大斋醮几昼夜正斋朝元是夜时进拜敕威神敕招従神右符大梵混神宫从章万神定今月日时前来某处斋坛从章上御使飞神朝谒黙运潜通速彻天阍恭祈恩贶符到奉行太岁年月朔日时吿行具位姓承诰奉行列师衔角封谨具位姓承诰奉行封背书太岁年月朔日时告行进章解秽符净身沐浴符拜章先存神宻呪焚符心念上鸣上钦上丹上旭上热上回上礼上英上惠次焚符叩齿坐焚召章神符召神呪呴㸃𡅙嗛召符緫召呪咿𠵇𠱔吮咭再召符太一真符左佩黄神印右佩越章印后中天部霆司印身立圎景之中足履九台之象入坛焚陞陛符出官符冲真符飞真符朝真符灵真符錬真符扶真符朝华符昇元符毕真符出官毕熏沐宣科髙功以龙头刀三击凾黙念三天讳次以刀㸃凾上布七星以刀直划下以刀拨开凾门以刀诀佐助取章出凾然后付知章以正章开在髙功香案上字行向御次操章以左手三四指扶金鱼一二执笔右手三四指挟玉鴈一二指执龙头刀髙功先读章头至顿首处知章以副章接宣髙功左右手刀笔逐字行数㸃对仍存左右神吏相同检校伺宣毕以手中刀笔鱼鴈列于章上三寳圣号两边幷以金龙两条镇压髙功入操章科至宣以龙头书刀寻文削理长毫利笔随误正定此句以存玄宣至以明天宪止次熨章其法以简举至额取炁念三天讳提固取气现于章上封章熏章念熏章呪封章符见前次迎章至拜所遣章髙功捧章读至分别丹景闭气封章至伏待报应焚章髙功存拜虚书飞符去身生圆光握固行事朝宗飞形符次焚令一侍者焚依罡歩焚掷火万里符歩罡流铃八冲符风生玉陛符雷动金阙符流铃八冲符掷火万里符风生玉陛符雷动金阙符右符并用青𥿄朱书焚于四香炉中雷动金阙掷火万里前拜坛后风生玉陛流铃八冲巳上焚符罡诀口受纳官符书式紫宸神运东极青玄昇神玉书具位姓闻应感十方东极示青玄之篆度人无量紫宸开玉笈之书谨奏爲恭凖元降紫宸神运东极青玄昇神玉书伏取敕㫖右谨诚惶诚惧稽首顿首百拜斋沐裁牍上奏太乙救苦天尊青玄上帝恭望天慈允所奏肆颁敕㫖降付省府普告三界昭示十方咸与照应㧞度预㑹附荐祖祢先亲普及沉滞幽囚苦爽乗兹道力咸遂超昇冒渎天威下情不胜战慄跼天蹐地俯伏以闻谨奏太岁年月日具位姓上奏可漏方凾并同章式上奏东极妙严宫书信脑砂青丝同前只不用召章神一段如拜此书须在未拜章之前先拜如只拜章不拜书亦可详事臣细而行之引进笺魏元君具位姓右奏爲处人崇建灵寳大斋醮资荐祖祢先灵普度幽魂苦爽广积善功恭祈景贶谨有紫宸神运东极青玄昇神玉书一凾书副一本随笺上奏髙元宸照紫虚元君恭望睿慈俞允所奏特乞进奏青玄上帝请㫖降付省府速行普告三界昭示十方咸与照应㧞度施行干冒圣威下情不胜战灼俯伏俟恩之至谨笺太岁年月日具位姓笺奏逓符上清捷奏玉符谨爲处人等修崇斋醮普㧞先灵幽爽谨进玉书一凾幷引进笺状一凾上诣髙元宸照宫天阙合行符命右符九天捷奏符使杨杰敷闻师极速达天宫母逾时刻伫俟昇迁符到奉行太嵗年月朔日时告行经式元始䇿灵生神洞经具位姓恭闻灵寳度人无量上品妙经有曰上解祖考亿劫种亲之训莫不仰頼洪恩垂慈及下谨奏爲恭准元降元始䇿灵生神洞经普垂超度伏取敕㫖右谨诚惶诚惧稽首顿首斋沐裁牍百拜上奏上清大帝灵寳天尊恭望大道天慈允所奏肆颁敕㫖付三省宣告琼台丹华妙枢之府元景丹天府南方丹天世界十方无极世界神范昭宏之府㧞度各人道俗祖祢师资逺近内外宗亲神䰟乗兹道力咸遂超昇冒渎天威下情不胜战慄跼天蹐地俯伏以闻谨奏太岁年月日具位姓上奏凾内青符可漏方凾信仪引进笺幷书副造符并如前式换易行用此经不与书章混拜集神符词式具位谨谨上启太上太微玉帝宿膺帝眷幸叨真源凡有词言克祈感应谨出身中五体真官里社火神闻上开八门飞天法轮谨出琼英六十四真统恊八景大神出出者垂缨冠服礼以端庄从上奏谨出青炁九亿灵官九千万亿骑吏出出者垂缨冠服礼以端庄从上奏谨出赤炁三亿灵官三千万亿骑吏出出者垂缨冠服礼以端庄从上奏谨出白炁七亿灵官七千万亿骑吏出出者垂缨冠服礼以端庄从上奏谨出黒炁五亿灵官五千万亿骑吏出出者垂缨冠服礼以端庄从上奏谨出黄炁一亿灵官一千万亿骑吏出出者垂缨冠服礼以端庄从上奏谨出太微长庆龙光内化飞天骑吏三千万衆出出者垂缨冠服礼以端庄从上奏谨出三天太微明式丹化外游飞玄骑吏三千万衆出出者垂缨冠服礼以端庄从上奏谨出驿马前驱大将军开化使者九千万衆出出者垂缨冠服礼以端庄从上奏谨出太微四辅辅真飞腾骑吏九千万衆出出者垂缨冠服礼以端庄从上奏谨出太微玉司上词典者陈情玄𥘉帝君出出者爲引进上诣太微玉清宫通明元钧寳殿令所陈词奏速逹帝郷令所奏者达所启者得凡有恳祈立希昭报谨因二官直使谨谨上启昊天玉皇上帝拜伏焚词次焚复丹符于香炉中复丹符心呪泓澄明太微通词符长跪复官所陈词悃巳达宸御向来所出太微玉清辅真官品在内还内在外还外后召复到一如故事此拜词法常醮通用如黄箓九朝词不用此法青词式唐天寳年间易祝板爲清词书于𥿄宋真宗朝更以青𥿄谓之青词清青两仪义皆有从始不可不知也所修词文不过六七十字不用中谢伏念字此乃表中格式诚爲谨严且词先入愿意欲直具事由不可以对偶聮属虽云宣读之便不知词文又有对偶事意重复不严简耳律曰章词之体欲实而不文拙而不工朴而不华实而不伪直而不曲辩而不䌓弱而不秽清而不浊正而不邪简要而输诚则可以动天地感鬼神俓上天曹报应立至也违者司非执法官吏从坐黄箓式灵寳阳华金科生昇黄箓恭准元降谨据处人伏爲亡过追修斋崇建坛仪宣行科范请颁符命开度九幽广集善功緫资超度除巳飞奏天廷外合行宣吿右箓吿闻元上三罗之天三界冥空超度人神魂东斗主识西斗受命北斗分神南斗得性中斗意真五帝以正青帝玉字白帝金文赤帝丹芒黒帝玄晶黄帝成意飞神召灵得道昇天意识洞明游行自在逍遥上清太岁年月日时告行具位姓承诰奉行列师衔灵寳混洞昇真黄箓据处人伏爲亡过魂就处开建斋作诸功德以祈超度上昇天堂一如元降右奉元始灵章飞度五戸名上南宫谨召郁单无量天帝无想无结无爱天帝仰遵玉文符到超度奉行太岁年月朔日时告行具位姓承诰奉行列师衔无上盟真玉匮飞神黄箓龙汉延康仰遵宸命超度元元以今崇建大斋修陈妙典恭承元降㧞赎一切无量度人中罗三十二天帝混合緫真万神元始符命歴关诸天普告三界敕制地祇右箓制魔保举度品南宫死䰟受鍊仙化成人随劫轮转与天齐年永度三涂五苦八难超凌三界逍遥上清一如告命太歳年月朔日时告行具位姓承诰奉行列师衔魏玄三元灵道君黄箓院使玄二元皇道君黄箓院使玄一元明道君黄箓院使角封证具位姓承诰奉行封背式太岁年月朔日时告行无上昭云摄景通真玉匮黄箓奏爲谨按无上䇿天经引诣福庭思神育炁上昇丹景右箓给付䰟仰承超度䇿炁凝空飞腾太妙储清散浊广运妙玄出离冥涂上昇玉京一如元降疾速奉行太岁年月朔日时告行具位姓承诰奉行列师衔灵寳玄都玉京寳箓据处人偕预㑹等恭遇中元覃宥之辰修崇灵寳大斋醮昇度各家祖祢先灵拔超沈滞幽爽仰祈真篆寳符通元达妙斡运玄精周流丹景昇神魂于仙界解秽浊于幽都禀令敷行承符超度一如告命脑神青华君目神通光君舌神元明君鼻神中辉君耳神正丹君髓神元成君络神混遁君心神正元君肝神緫章君肺神太华君脾神内运君肾神太渊君手神立元君足神保䘙君骨神摄化君血神流和君肢神元慄君太渊章清君大肠导文君小阳昌化君谷道钟永君皮神包元君毛神运灵君胎神奕净君胃神洞精君膜神自生君发神变兴君齿神庆得君炁神内炼君津神元化君魂神阳精君魄神招尧君右奉上帝敕符准玄都玉京太上玉宸道君灵寳上令付九天生化诸君仗兹圣力使所度亡魂幽爽乗此符命魂神澄正万炁长存不经苦恼身有光明三界五帝列言上清急急如灵寳洞章律令太岁年月朔日时告行具位姓承诰奉行列师衔万变九真玉仙圣母太素元君庄髙元紫虚宸照元君魏玄三元灵道君黄箓院使玄二元皇道君黄箓院使玄一元明道君黄箓院使灵寳飞晨仙化金箓据除已眞奏宸廷宣降金箓上请太皇黄曽天帝度太明玉完天帝度清明何童天帝度玄胎平育天帝度元明文举天帝度七曜摩夷天帝度虚无越衡天帝度太极蒙翳天帝度赤明和阳天帝度玄明恭华天帝度耀明宗飘天帝度竺落皇笳天帝度虚明堂曜天帝度观明端靖天帝度玄明恭庆天帝度太焕极瑶天帝度元载孔昇天帝度太安皇崖天帝度显定极风天帝度始皇孝芒天帝度太皇翁重天帝度无思江由天帝度上揲阮乐天帝度无极昙誓天帝度皓庭霄度天帝度渊通元洞天帝度太文翰宠天帝度太素秀乐天帝度太虚无上天帝度太释玉隆天帝度龙变梵度天帝度太极平育天帝度右箓永度三涂五苦八难超凌三界逍遥上清一如告命太岁年月朔日时告行具位姓承诰奉行列师衔东极青玄超神黄箓谨爲除巳飞奏天廷普告三界昭示十方告行九龙符命外合行元降右箓三界冥空三元曹局六合八埏应着幽都万神咸听超度州境内兇横沈魂幽爽消除业垢解释𡨚仇神识自生超凌福境一如告命太岁年月朔日时告行具位姓承诰奉行列师衔无上盟真玉匮通真黄箓谨爲处人偕预㑹等修建妙斋作诸善利加持云篆接引沈幽超登道岸右箓东华妙化昭运十方天尊南潢妙化昭运十方天尊西芳妙化昭运十方天尊北漈如化昭运十方天尊上焴帝庭一如告命太岁年月朔日时告行具位姓承诰奉行列师衔太上生天寳箓右箓普告三界昭示万灵㧞度幽爽逍遥上清一如告命太歳年月朔日时告行具位姓承诰奉行列师衔清微斋法卷上清微斋法正统道藏三家本二卷洞真部方法类清微斋法卷下阙七简式救苦简十二品帝王登真第一元始符命金箓玉简青英妙道真符告下方诸洞霞明华光元之天太霞扶桑君旸谷重元灵君左郁华上真右青谷上真上启皇帝参朝道寳与真洞明一如告命太岁年月日具位姓告行后妃登真第二元始符命金箓金简冲真九阳真符告下金灵元宏碧昌之天太丹金元万炁图仙元君三华九惠七暎十明太释隆昭上真谨启后妃参朝师寳克证仙真一如告命太岁年月日具位姓告行度公侯将相一品三品命妇及三洞箓宫髙士第三元始符命金箓白简九龙真符告下朱明紫素煌燿之天和阳赤明昌阳育明元景上真超度人乗兹妙典复性生真超昇仙境名上清都一如告命太岁年月日具位姓告行度品官命妇四辅正一箓官髙士第四元始符命金箓白简九龙真符告下玄英枢机应灵元华之天紫微春景元皇清晨玉灵上真㧞度人参朝灵寳获遂登真一如告命太岁年月日具位姓告行生身受度第五元始符命金箓白简九龙真符告下北元景纬瑞光紫篕之天玄华鎭隂洞官风泽灵渊应明至真㧞度预修人劫劫长存超凌三界逍遥玉台一如告命太岁年月日具位姓告行保国度难消息兵戈第六元始符命金箓白简九龙真符吿下蓬玄太空之天五岳四渎九州八埏名山大川地祇百灵衆真永保国祚奠安邦境一如吿命太岁年月日具位姓吿行度侍从卿监郎官朝贵监司守位官品命妇第七元始符命金箓白简九龙真符吿下太华琼英七暎之天琼华上真玄灵元冥十华境分九灵太明自然之神㧞度某人神参紫阙名上丹章一如告命太岁年月日具位姓吿行度邑宰官职命妇道流箓士第八元始符命金箓白简九龙真符吿下十方无极世界三官九署百二十曹五帝考官九隂主者隂景神灵㧞度人神参仙域名记紫文一如告命太岁年月日具位姓吿行㧞赎沈滞百姓士民第九元始符命金箓白简救苦真符告下十方无极世界三官九府百二十曹五帝考官九幽地狱臣天力士执罚神兵司命司録司功司杀牛头狱卒三界大魔㧞度人岀离地狱永辞长夜覩见光明万罪荡除𡨚仇和释乗此九真妙戒㧞度功德上昇天堂一如告命太岁年月日具位姓吿行度凶横非命伤亡第十元始符命金箓白简救苦真符告下洞渊隂台北灵玄运之司十元八宏掾佐诸神㧞度人出离恶趣魂识洞清万罪荡除𡨚仇和释乗此箓解度功徳上生天堂一如告命太岁年月日具位姓告行通用第十一济㧞血湖第十二元始符命金箓白简九龙真符告下清英万炁緫真之天金阙太隆华精曲素诸真黄华浩地紫元崇台夜光夫人㴠清妙宏仙真㧞度人速离迷径克证生方真惠洞明善源澄正乗此黄箓功徳上昇天堂一如告命太岁年月日具位姓吿行长生简十二品帝王登真第一元始符命金箓玉简长生玉暦保真灵符吿下清微洞阳之天紫清皇曜九炁九真元阳玉晨荟道三尊万神上启皇帝参真契道克获生神龙文结炁上昇玉京一如告命金龙驿传太歳年月日具位姓吿行后妃登真第二元始符命金箓金简紫诏丹华灵符吿下太皇元明之天耀清混英妙化洞英诸尊万神谨启后妃参真合道上昇紫清一如吿命太岁年月日具位姓吿行度公侯将相一品二品命妇三洞箓官髙士第三元始符命金箓白简长生灵符告下南极元光曲真三阳玉陵之天昌阳三品百英帝真超度人上登朱陵一如告命太岁年月日具位姓告行度品官命妇四辅正一箓官髙士第四元始符命金箓白简长生灵符告下朱陵周运太丹之天三十六元煌晖天真超凌某人上登朱宫一如告命太岁年月日具位姓某告行生身受度第五元始符命金箓白简长生灵符告下九都玉阳之天六司八弼辅真万化诸君超度预修劫劫长存随劫轮转㕘真悟道上登朱陵一如告命太歳年月日具位姓某告行保国度难消息兵戈第六元始符命金箓白简长生灵符告下紫微碧玉泰玄之天太一帝君十元太一天君青门黄阙紫禁黒关龙卫虎辕天真集诸贵神保度国安民丰欣乐太平一如告命太岁年月日具位姓某告行星辰告下经纬洞阳郁仪洞隂结璘五星四曜北斗南辰诸真解度度侍从卿监郎官朝贵监司守倅命妇第七元始符命金箓白简长生灵符告下南极虚明昌华之天阳元赤混緫真帝灵超度某人叅真悟道上登南宫一如告命太岁年月日具位姓某告行度邑宰官职命妇道流箓士第八元始符命金箓白简长生灵符告下南方丹天世界朱陵火府南昌上宫长生大君韩君司马司命司録延寿益筭度厄尊神廻骸起死监生大神超度某人上登朱宫流火之庭玉眸鍊质黄华荡形书名紫䇿受化更生乗此金箓度命功德时刻昇迁一如告命太岁年月日具位臣姓某告行㧞赎沈滞百姓小民第九度凶横非命伤亡第十通用第十一济㧞血湖第十二角封式谨具位姓承诰奉行封背式长生灵符告下天或处关发式元景丹天府天猷紫皇神一天君主龙吏所合笺闻差用宫府分司今准元降元始符命金箓白简救苦真符㧞度某人上昇天宫者元始符命金箓白简长生灵符超度某人上登天宫者右关茭龙驿吏赍持符命速逹天宫昭示宸贶故关太岁年月日时关救苦简关前符长生简关前符召茭龙吏髙宏乃茭龙之緫召金龙吏彬益乃金龙之緫议简简箓功及幽㝠不可具述独张丽华事尤爲昭着记云诵经至九过适当懴罪之时遂𤑔简䟽则奏简当在功徳成就之时明矣近有方发奏之时先取救苦符尽焚𤑔以爲亡者出离地狱义有未安盖抽魂自有文牒白简当在传度时宣吿使亡者乗道场所作功德及愿持戒懴悔自新之力然后奠简告下十方赦罪释𡨚自此方爲出离地狱上登朱宫尔故经云九幽地狱衆生闻北帝广爲启请心生悔过愿求解脱天尊方爲说戒给符此尤可据又念呪篆符不爲难事但能篆二十四面即可记忆盖符呪意义相合故也人能甞试之则知此言不妄三元简三面上元简元始符命清微内篆三天玉简告闻上元天官太极宫三十六曹考司典掾㧞度预㑹附荐某等神魂普及沈滞幽魂苦爽出离天囚径诣真都涤除过咎朝谒髙清金箓寳符三界遵承一如吿命金龙驿传太歳年月日具位姓吿行中元简元始符命清微内篆三天玉简告闻中元地官清虚宫四十二曹考司典吏㧞度某魂普及沈滞幽魂苦爽出离地户乗沐阳光金箓寳符三界遵承一如吿命金龙驿传太歳年月日具位姓告行下元简元始符命清微内篆三天玉简告闻下元水官洞源宫四十二曹考司典吏㧞度某等神魂普及沈滞幽魂苦爽出离苦趣超生福庭金箓寳符三界遵承一如告命金龙驿传太歳年月日具位姓告行九天简元始符命金箓白简清微开明真符告下某天髙上至真超度某魂飞神谒帝真惠洞明上生天堂一如吿命太岁年月日具位姓告行十方简元始符命黄箓白简清微济玄太泓真符告下方无极世界㧞度人神度紫府名上丹庭一如告命太岁年月日具位姓告行三十二天简东方八天南方八天西方八天北方八天三界简元始符命清微玉篆太丹简符吿下蓬玄太空天君佐命储副真君泰山府君司命真君上殿炳灵公西齐王蒿里丈人诸司曹僚典者掾佐等神㧞度九州五姓沈滞幽魂苦爽以及预㑹附荐神魂出离幽夜赦涤罪愆神度紫府名上南庭玉文到处金龙驿传水府吿下水府龙庭九江四渎八海五湖溪源潭洞泽谷龙庭合𨽻攸司㧞度土府告下九垒幽扃朔单郁絶风泽洞虚有司主者㧞度散坛山水土简璧式山土水山简谨爲处人以今月日值之辰命等修建灵寳大斋醮自日蒇事至日满散今则行道事竟投简山愿神愿仙长生度世飞行上清五岳真人至圣至灵乞削罪録上名九天请诣灵山金龙驿传太岁年月朔日时具位姓于山洞天吿闻土简谨爲愿神愿仙中皇九土戊已黄神土府五帝乞削罪名请诣中宫勒简太玄金纽白信金龙驿传太岁年月于某家住宅中宫土府告闻水简谨爲愿神愿仙三元洞府九江水帝十二河源江河淮渎溟泠大神乞削罪录上名九天恭诣水府金龙驿传太岁年月于某潭江告闻告简焚后符祝之右仙家修鍊之始先投简于三府乞削过録功故有愿神愿仙之语前贤取坛中告毕斋功重明志愿亦爲佳事以槿木爲简以表洁志以金龙负简又当如简之长广作虚中板底牀以置简上置龙于虚中处以负简有以土府龙则坐而镇宅盖俗论也所谓金龙驿传岂有坐而能传置也以青丝代截发青丝毎简用二丈四尺系简縻龙三府各有匝数金纽二十一口毎一简用七口结于丝上爲龙之衔勒以表坚固之义加璧以致敬礼重币也天府璧圆而青土府璧方而黄水府璧玄而六出象水之成数也玉诰式紫宸玄上玉元真诰据除巳谨按真科宣行道范仰紫清而传戒俯玄泽以垂章用阐金元广行玉诰右诰泄自太虚降流八极是以宣演玉元用之摄行金格上请紫宸丹刚妙有天君紫宸丹刚妙元天君紫宸郁华九炁天君紫宸绛章三炁天君紫宸皓灵七炁天君紫宸玄真五炁天君紫宸黄阳一炁天君紫宸三十六混明皇道君超度某魂出离幽夜覩见光明飞神炼质育鍊精英上生紫极游宴丹庭一如告命太岁年月朔日时吿行具位姓承诰奉行列师衔元上虚元自然寳诰恭奉元降天寳君灵寳君神寳君敕㧞度某人上生福庭延生度厄生身受度劫劫长存一如吿命右九天之章三洞飞玄之炁超度人宿命帝图返本合元一一长存逍遥自在与道合真一如诰文风火驿传太岁年月朔日时告行具位娃承诰奉行列师衔太阳诰太阳洞煌郁曜流光玉诰恭奉元降洞煌玉篆诰命奏爲某处人与预会等崇建灵寳太斋醮昇度各家祖祢先灵普超沈滞幽爽仰祈飞度右诰洞煌昭运广暎十方郁仪金晖妙应南昌上启洞阳郁仪炎光帝君日宫三十二天緫华诸帝君䇿景丹光元令真宰伏依玉诰奉命清阳即使人廻魂度魄神上黄元三化九錬升入天关炎光真炁澄正流芳急急如元始上帝玉宸道君敕太歳年月朔日时告行具位姓承诰奉行列师衔太隂诰太隂洞灵结璘寳光玉诰恭准元降洞灵玉篆诰命奏爲入意仰祈超度右诰朗晖洞暎照彻黄中圆景含辉华灵妙昌上启洞隂结璘素皇妙化元君月府三十二天帝黄华元君流光玉女策景芒阳真宰伏依玉命浩荡天晶即使人招揺洞皇神彩羽衣錬化交相飞形合道上升寒光急急如元始上帝玉宸道君敕太岁年月朔日时告行具位姓承诰奉行列师衔角封谨具位姓承诰奉行封背式太岁年月朔日时吿行无上灵光生神玉诰九天内元生神恭奉元降玉诰授于太和灵玄元君以今遵依宣行右诰九天帝无量度人钖以九天自然之炁爲某人生化形神妙玄冲寂飞神上清一如告命风火驿传太岁年月朔日时告行具位姓承诰奉行列师衔角封谨具位姓承诰奉行封鍊度四诰黄箓院门下分司据某处伏爲修建灵寳大斋醮广集善功緫资超度恭准元降保举某魂上昇仙境右元始符命时刻升迁北都寒池部衞某形魂制魔保举度品南宫死魂受鍊仙化成人生身受度劫劫长存随劫轮转与天齐年永度三涂五苦八难超凌三界逍遥上清一如吿命太岁年月日时吿行具位姓承诰奉行列师衔黄箓院门下分司据恭准元降升度魂过度三界右普吿三界无极神郷泉曲之府北都罗酆三官九署十二河源上解祖考亿劫种亲疾除罪簿落灭恶根不得拘留逼合鬼羣一如吿命太歳年月日时吿行具位姓承诰奉行列师衔黄箓院门下分司据至恭准元降保度魂上生天堂右敕制地祇侍卫送迎某魂㧞出地戸五苦八难七祖升迁永离鬼官魂度朱陵受鍊更生一如告命太岁年月日时吿行具位姓承诰奉行列师衔黄箓院门下分司据恭准元降保度魂升入玉虚右歴关诸天请灭某魂三恶斩絶地根飞度五戸名列太玄魔王监举无拘天门一如吿命太岁年月日时告行具位姓承诰奉行列师衔角封元始谨具位姓承诰奉行封符命背式太岁年月朔日时告行同前式玉暦式元洞玉暦据恭准元降敕文右告闻碧玄丹刚洞耀三十二天玉惠耀光三十二天同廻亶空大明二十八天通玄緫其茂灵三百六十神王三元三界海岳十大洞天三十六小洞天七十二福地三十六靖庐二十八治八埏内外九皇三十六垒风泽洞虚万神仰遵玉暦超度幽灵魂魂浑全神识来赴玄庭玉暦所至天光四朗紫云回旋庆霄八㑹灵风扬尘日月吐辉五星灌津天地溟涬流洒香烟河海静黙山岳藏云五苦咸解三徒赦原九幽息对长夜开縁盲聋聦明六痾并痊地藏发泄金玉露形白骨生炁腐骸还人龙麟踊跃鸟兽飞忻三界长乐人神懽焉此日大庆万劫更新玉暦所至风火无停罪消地府名上南宫急急如元始上帝律令太岁年月朔日时吿行谨遣神上逹具位姓承诰奉行列师衔灵寳泰华琼宫灵飞玉暦谨爲某处某人伏爲某事建立坛仪修崇斋范请颁符命开度九幽广集功勲緫资超度除巳飞奏天廷普吿三界昭示羣司外恭准元降右本漈真篆普吿三界昭示十方谨因际㑹用召璇穹飞仙千二百神森罗混合辰曜当宁至真舆埏酆垒掌执灵祇根括前件在㑹所荐冥魂沈爽至期来诣斋坛听经闻道神识自在上昇福庭玉暦所至星火奉行太岁年月朔日时告行具位姓承诰奉行列师衔圆封泰华琼宫灵飞玉暦具位姓封背文太岁年月朔日时告行召冲灵妙感直符朱昉符玉札式北魁玄范洞渊天赦玉札据伏爲亡过某自从倾逝未测昇沈叩祈超度本司领词激切除已飞奏天廷笺闻省府普吿三界昭示羣司外恭准元降右札元洞玉暦龙汉延康普吿万神谨名北魁玄范何昌乔荀魏睦神虎将军赵垕梁炜等摄召前件所荐亡灵赴玉英昭凝府灵华右司捧箓生昇札到星火奉行太嵗年月朔日时告行谨遣铁甲飞电使者蔚仲坚具位姓承诰奉行列师衔角封谨具位姓承诰奉行封背式太歳年月朔日时告行此札不与玉暦同用大功缘则用玉历爲二三千贠数或普度数玉札或三五名近百名不以大小功果通用却用混洞箓给亡并缴赴灵华右司召铁甲飞电使者蔚仲坚符寳昇玄部卫玉檄谨据入意以今斋事云周醮修将备所荐神魂资度幽爽乗兹玉檄即遂逍遥右檄上召泰华琼宫灵飞司掾佐主神制魔保举度品南宫一如玉檄火急奉行太岁年月朔日时吿行谨遣五方云路飞行大神等上逹具位姓承诰奏行列师衔角封谨具位姓承诰奉行封背式太岁年月朔日时告行召金元丹明直符韩元吉符右直符状青面三目执斧续批玉暦札分司本司据人与在㑹人等崇建黄箓大斋巳行玉暦关告去后又据人来词幸遇大斋良㑹敢不荐修仰希恩贶同跻右符请宫分司追摄一行至真详审来符良因疾速奉行太嵗年月朔日时告行具位姓承诰奉行列师衔封皮玉暦大篆具位姓谨封背式普告三界昭示羣司历前单状妙道始青宫分司恭准元降玉暦摄召黄箓大斋会人等所荐亡过家先祖祢内外亲姻姓名开具于后所荐亡过人存殁时生详名多寡逐一开列右具在前伏乞详审即命驰传捷疾神吏上通碧汉中遍人寰下及坤舆九州八埏要见所荐先魂正身魂魄至期来赴斋坛闻经听法以祈升度施行太岁年月日时具位姓具元洞玉暦玄广灵章恭准元降除巳飞奏天廷合行灵章普吿无穷万神咸听右玉暦引摄所荐魂仪削除黒剡来赴斋坛以凭超度施行太嵗年月朔日时吿行具位姓承诰奉行列师衔角封谨具位姓承诰奉行封背式太歳年月日时告行元景丹天飞天神驿法阳神驿吏安广陈辉髙杰并交脚幞头朱衣威貌召符隂神驿吏松竒曽萌汤信并交脚幞头皂衣威貌召符通召心印入驿法驿传二篆清微斋法卷下