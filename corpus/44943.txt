问曰如何谓之金液还丹答曰金液者金水也金为水母母隐子胎因有还丹之号也前贤有曰丹者丹田也液者肺液也以肺液还于丹田故曰金液还丹问曰何谓铅汞答曰非凡黑钖水银也真一子曰铅是天地之父母阴阳之根基盖圣有采天地父母之根而为大药之基采阴阳纯粹之精而为大丹之质且非常物造作也汞性好飞遇铅乃结以其子母相恋也问曰何谓火答曰火者太阳真气乃坎中之阳也紫清真人曰坎中起火是也问曰何谓候答曰五日为一候是甲为一终也日有十二时五日六十时终一甲子也紫阳曰一刻之工夫自有一年之节候以起火之际顷刻而一周天也问曰此火候何时用答曰年中用月月中用时时中用刻也问曰何谓真一答曰人能将自己天真安于天谷之内乃守真一之道也金洞主曰真一者在于北极大渊之中也问曰何谓动静答曰阳主动阴主静翠虚曰动中有静静中有为动静有作口口传之问曰何谓九还答曰金生数四成数九还者自上而还下九乃老阳之数阴真君曰从寅至申为七返亦迹上也问曰何谓炉答曰上品丹法以神为炉以性为药以定为火以慧为火中品丹法以神为炉以气为药以日为火以月为水下品丹法以身为炉以气为药以心为火以肾为水又有偃月炉玉炉问曰何谓鼎答曰鲍真人云金鼎近泥丸黄帝铸九鼎是也问曰何谓药物答曰即此药物顺则成人逆则成丹五行颠倒大地七宝五行顺行法界火坑百姓曰用而不知也紫清曰采药物于不动之中是也问曰神水华池何也答曰李荃云还丹之要在于神水华池紫华曰以铅入汞名曰神水以汞投铅名曰华池海蟾曰从来神水出高源紫清曰华池正在气海内问曰何谓三关答曰头为天关足为地关手为人关问曰何谓内三要答曰第一要大渊池也第二要绊言也第三要地户也问曰何谓外三要答曰口之与鼻共三窍是神气往来之门户下功之际调鼻息减舌气闭兑也问曰何谓兑答曰真一子云兑口也问曰婴儿姹女正在何处答曰婴儿在肾姹女在心问曰肾属水为阴婴儿属阳心属火为阳姹女属阴何缘在此答曰肾属坎三阴中有阳乃真阳也心属离三阳中有阴乃真阴也问曰泥丸宫正在何处答曰头有九宫中曰泥丸问曰何谓金公答曰金边着公乃铅也紫阴曰要须制伏觅金公问曰何谓黄婆答曰黄乃土之色位属坤因取名焉紫清曰金公无言姹女死黄婆不老犹怀胎问曰唿吸何如答曰唿出心与肺吸入肾与肝唿则接天根吸则接地根唿则龙吟云起吸则虎啸风生唿吸风云凝成金液问曰何谓神气答曰神是火火属心气是药药属身神气子母也虚静天师云气者生之元也神者生之则也持满驭神专气抱一神依气住神气相合乃可长生三茅真君曰气是添年药心为使气神若知行气主便是得仙人问曰何谓十二重楼答曰人之喉咙管有十二节是也问曰何谓帘帏答曰眼是也下功之际含眼光云房云闭户垂帘默默窥问曰何谓子午答曰子午乃天地之中也在天为曰月在人为心肾在时为子午在卦为坎离在方为南北问曰何谓五位相得而各有合答曰天地五十五数故干得一九合而成十坤得四六合而成十巽兑得二八合而成十震艮得三七合而成十离得五坎坎得十坎离无偶所以自合也以数言之则得天地之中数以爻言之则得天地之中爻以位言之则得天地之中位坎离为用不以大乎问曰何谓五岳答曰五岳真形图曰在人之头紫清以有巾藏五岳之句问曰何谓亥牝答曰在上曰亥在下曰牝玄关一窍左曰玄右曰牝问曰何谓玄牝答曰在上曰亥在下曰牝玄关一窍左曰玄右曰牝问曰何谓玄牝之门答曰鼻通天气曰玄门口通地气曰牝户口鼻乃玄牝之门户矣问曰何谓三男三女答曰干道索坤长男曰震中男曰坎少男曰艮坤道索干长女曰巽中女曰离少女曰兑问曰何谓火龙水虎答曰虎西方金也金生水仅藏形于水龙东方木也木生火反受克于火太白真君曰五行不顺行虎从火里出是也问曰何谓分至答曰子时象冬至阴极而阳生午时象夏至阳极而阴生卯时象春分阳中含阴酉时象秋分阴中含阳人身亦有分至紫阳曰以身心分上下两弦以神气别冬夏二至问曰何谓沐浴答曰真气薰蒸神水灌溉为沐浴太上曰灌以甘泉涤其垢汗出自华池复归坤户杏林曰沐浴资坤水是也问曰何谓抽添答曰既抽铅于射后须添汞于中黄传道集曰可抽之时不可添是也问曰何谓搬运答曰搬金精于肘后运玉液于混丸下手工夫口决存焉问曰何谓三田答曰脑为上田心为中田气海为下田若得斗柄之机翰运则上下回圈如天河之流传也问背后三关答曰脑后曰玉枕关夹背曰轳辘关水火之际曰尾闾关问曰何谓神室答曰元神所居之室也朗然子后未明神室千般挠达了心田万事无问三花聚顶答曰神气精混而为一也玄关一窍乃神气精之穴也问五气朝元答曰五脏真气上朝于天元也问和合四象答曰眼不视而魂在肝耳不闻而精在肾舌不动而神在心鼻不嗅而魂在肺精神魂魄聚于意土也问曰马牙真主人神符白雪何也答曰皆铅汞之总名也问河车答曰北方正气名曰河车左曰曰轮左曰月轮搬负正气运载元阳应节顺行下手无非此本之力问曰老嫩何也答曰采药之时审其老嫩彭鹤林曰嫩时须采老时枯紫阳曰铅见癸生须急采金逢望远不堪尝是也问浮沉答曰铅沉而银浮也问清浊答曰阳清而阴浊也清者浮之于上浊者沉之于下修丹者留清去浊盖清属阳而浊属阴也问五行相克答曰金碧经曰金木相伐水火相克土旺金乡三物俱丧四海辐辏以致太平并由中宫土德之功也问曰来往何也答曰子往午来阴符阳火自子进符至辰已自午退符至戌亥始复终坤皆以卦象则之一消一长一往一来以成其变化易曰阖户谓之坤辟户谓之干一阖一辟谓之变往来下穷谓之通也问雌雄答曰雌阴而雄阳也一阴一阳之谓道孤阴寡阳不能自生参同契曰雌雄相杂以类相求注曰雄金砂也雌火汞也相须含吐类聚生成以为神药也问防危答曰磁石吸铁隔碍潜通问有无答曰金碧经云有无互相制上有青龙居两无宗一有灵化妙难窥问刑德答曰阳为德德出则万物生阴为刑刑为万物死故二月阳中含阴而榆荚落象金砂随阴气动静落在胎中故曰归根也八月阴中含阳而荠麦生象金水随阳气滋液于鼎内故卯酉乃刑德相负阴阳两停故息符火也问黑白答曰参同契云知白守黑神明自来白者金也黑者水也以金水之根而为大药之根矣问寒暑答曰真一子云不应漏刻风雨不调水旱相伐或阳火过刻或阴符失节隆冬变为大暑盛夏反作浓霜火候过差灵汞飞走运火之土可不谨之问晦朔答曰参同契晦朔之间合符行中乃金水符合之际也问固济答曰太白真人曰固济胎不泄变化在须臾言其水火既济闭固神室而不使之漏泄也问圣胎答曰无质生质结成圣胎辛勤保护十月如幼女之初怀孕似小龙之乍养珠盖神气始凝结极易疏失也问四正答曰子午卯酉为四正玄关一窍四正言也问黄庭正在何处答曰膀胱之上脾之下肾之前肝之左肺之左肺之右问金乌玉兔答曰日中乌比心中之液月中兔比肾中之气也问炼形答曰炼形化气炼气化神炼神合道也金洞主曰以精炼形非凡沙石问张紫阳谓心肾非坎离何也答曰心肾特坎离之体耳有体有用问所用者何也答曰天心乃心之用也属离形乃肾之用属坎交媾之际运用于此也问功夫答曰知时而交媾进火而防危阳生而野战刑德而沐浴以至温养成丹也问野战答曰龙虎经曰文以怀柔武以讨叛紫阳曰守城野战知凶吉增得灵砂满鼎红问温养答曰杏林曰温养象周星毗陵曰金鼎常留汤用暖玉炉不要火教寒是也问烹炼答曰烹金鼎炼玉炉口诀存焉问赏罚答曰春气发生谓之赏乃已前阳火之候也秋气杀物谓之罚乃午后阴符之候也问守城答曰抱元守一而凝神聚气也问提防答曰驱除杂念而专心不二也问神庐者何也答曰鼻也乃神气出入之门黄庭经曰神庐之中当修理唿吸庐间入丹田问太乙含真答曰守真一于天谷气入玄元即达本来天真太上曰真道养神若能守我在浩气之关令七祖枯骨皆有生气生我者道若我者神将守道以养神是也问三尸答曰中黄经曰一者上虫居脑中二者中虫居明堂三者下虫居腹胃名曰彭琚彭质彭矫也恶人进道喜人退志上田乃元神所居之宫惟人不能开此关被尸虫居之让生死轮回无有了期若能握元神栖于本宫则尸虫自灭真息自定所谓一窍开而百窍齐开大关通而百骸尽通则天真降灵不神之神所以神也问胎息答曰能守真一则息不往来如在母胞胎之中谓之大定也问玉池答曰口也黄庭经曰玉池清水灌灵根是也问橐籥答曰橐乃无底囊籥乃三孔笛又是铁匠手中所弄鼓风之物也老子曰天地之间其犹橐籥乎升降论曰人能效天地橐籥之用开则气出阖则气入出则如地气之上升入则如天气之下降一升一降自可与天地齐其长矣问五芽答曰道枢曰坎者水也一变为水泽之节再变为水雷之屯其爻居寅离者火也一变为火山之旅再变为火风之鼎三变为山水之蒙其爻居戌抽添水火在于寅戌十二卦气在于屯蒙运用问采曰精月华答曰非外之日月也采心中真液肾中真气也问内外八卦答曰头为干腹为坤膀胱为艮胆为巽肾为坎心为离肝为震肺为兑也问修炼待时然后下手答曰有时中之工夫有刻中之工夫毗陵曰炼丹不用寻冬至身中自有一阳生马自然曰不泽时中分子午无爻卦内别干坤此皆刻中之工夫也问金丹形象如何答曰形若弹丸色同朱橘抱朴子曰大如弹丸黄如橘中有嘉味甘如蜜沙门得之以禅定黄冠得之即超逸审之行之天地毕元枢歌曰君不见一粒金丹何赫赤大如弹丸如橘人人分上木圆成夜夜灵光常满室盖人人具足个个圆成当知非有形之物也吕公曰还丹本无质是也问玄关一窍正在何处答曰在人头上工夫容易下手的难寻若不遇明师摩顶授记皆安为矣问真空答曰返本还原为真空杏林曰不知丹妙诀终曰玩真空问作用答曰螟蛉咒子传精送神问出神答曰能守真一真气自凝阳神自聚盖以一心运诸气气往则神住真积力久功成行满然后调神出壳也问超脱答曰超者是超出神也脱者脱换凡躯也皆天门出前圣有脱壳之脸六祖七层宝塔出钟吕三级红楼出海蟾公鹤沖天门出诗曰功成须是出神京内院繁华累身会取五仙超脱法炼成仙质离凡尘问尸解答曰尸解有五金木水火土也又有积功累行而自曰飞升者微宗皇帝尊道篇末曰亘古迨令飞升者千有余人拔宅者八十余家问金丹之道不亦难乎答曰是不难也紫阳曰悟者惟简惟易迷者愈繁愈难杏林曰简易之语不过半句证验之效只在片时翠虚曰药之不远采不难毗陵曰至道不繁人自味紫清曰只一言贯穿万卷仙经但片响工夫无穷逸乐师曰下手工夫容易坚心守道为难也道教典籍