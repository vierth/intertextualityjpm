凡例内容目次三圣纪全上篇安含老撰三圣纪全下篇元董仲撰神市历代记檀君世纪红杏村叟撰北夫余纪上下休崖居士撰迦叶原夫余纪太白逸史一十堂主人撰跋朝鲜典籍上篇吾桓建国最古有一神在斯白力之天爲独化之神光明照宇宙权化生万物长生久视恒得决乐乘游至气妙契自然无形而见无爲而作无言而行日降童女童男八百于黑水白山之地于是桓因亦以监群居于天界掊石发火始敎热食谓之桓国是谓天帝桓因氏亦称安巴坚也传七世年代不可考也后桓雄氏继兴奉天神之诏降于白山黑水之间凿子井女井于天坪划井地于靑邱持天符印主五事在世理化弘益人间立都神市国称培达择三七日祭天神忌愼外物闭门自修呪愿有功服药成仙划卦知来执象运神命群灵诸哲爲辅纳熊氏女爲后定婚嫁之礼以兽皮爲币耕种有畜置市交易九域贡赋鸟兽率舞后人奉之爲地上最高之神世祀不絶神市之季有蚩尤天王恢拓靑邱传十八世历一千五百六十五年后神人王俭降到于不咸之山檀木之墟其至神之德兼圣之仁乃能承诏继天而建极巍荡惟烈九桓之民咸悦诚服推爲天帝化神而帝之是爲檀君王俭复神市旧规设都阿斯达开国号朝鲜檀君端拱无爲坐定世界玄妙得道接化群生命彭虞辟土地成造起宫室高矢主种稼臣智造书契奇省设医药那乙管版籍羲典卦筮尤作兵马纳菲西岬河伯女爲后治蚕淳厖之治熙洽四表丙辰周考时改国号爲大夫余自白岳又徙于藏唐京仍设八条读书习射爲课祭天爲敎田蚕是务山泽无禁罪不及孥与民共议协力成治男有常职女有好逑家皆蓄积山无盗贼野不见饥絃歌溢域檀君王俭自戊辰统国传四十七世历二千九十六年壬戌秦始时神人大解慕漱起于熊心山丁未汉惠时燕酋卫满窃居西鄙一隅番韩准爲战不敌入海而亡自此三韩所率之衆殆迁民于汉水之南一时羣雄竞兵于辽海之东至癸酉汉武时汉移兵灭右渠西鸭绿人高豆莫汗倡义兴兵亦称檀君乙未汉昭时进据夫余故都称国东明是乃新罗故壤也至癸亥春正月高邹牟亦以天帝之子继北夫余而兴复檀君旧章词解慕漱爲太祖始建元爲多勿是爲高句丽始祖也下篇人类之祖曰那般初与阿曼相遇之处曰阿耳斯它梦得天神之敎而自成婚礼则九桓之族皆其后也昔有桓国衆富且庶焉初桓仁居于天山得道长生擧身无病代天宣化使人无兵人皆作力自无饥寒传赫胥桓仁古是利桓仁朱于襄桓仁释提任桓仁邱乙利桓仁至智爲利桓仁或曰檀仁古记云波奈留之山下有桓仁氏之国天海以东之地亦称波奈留之国其地广南北五万里东西二万余里摠言桓国分言则卑离国养云国寇莫汗国句茶川国一羣国虞娄国一云毕那国客贤汗国句牟额国卖句余国一云稷臼多国斯纳阿国鲜禾卑国一称豕韦国或云通古斯国须密尔国合十二国也天海今曰北海传七世历年三千三百一年或云六万三千一百八十二年未知孰是桓国之末安巴坚下视三危太白皆可以弘益人间谁可使之五加佥曰庶子有桓雄勇兼仁智尝有意于易世以弘益人间可遣太白而理之乃授天符印三种仍勅曰如今人物业已造完矣君勿惜厥劳率衆三千而往开天立敎在世理化爲万世子孙之洪范也时有盘固者好奇术欲分道而往请乃许之遂积财宝率十干十二支之神将与共工有巢有苗有燧偕至三危山拉林洞窟而立爲君谓之诸畎是谓盘固可汗也于是桓雄率衆三千降于太白山顶神坛树下谓之神市是谓桓雄天王也将风伯雨师云师而主谷主命主刑主病主善恶凡主人间三百六十余事在世理化弘益人间时有一熊一虎同隣而居尝祈于神坛树愿化爲神戒之氓雄闻之曰可敎也乃以呪术换骨移神先以神遗静解灵其艾一炷蒜二十枚戒之曰尔辈食之不见日光百日便得人形熊虎二族皆得而食之忌三七日熊能耐饥寒遵戒而得仪容虎则放慢不能忌而不得善业是二性之不相若也熊女者无与爲归故每于坛树下呪愿有孕乃假化爲桓而使与之爲婚怀孕生子有帐桓雄天王肇自开天生民施化演天经讲神诰大训于衆自是以后蚩尤天王辟土地採铜铁鍊兵兴产时九桓皆以三神爲一源之祖主苏涂主管境主责祸与衆议一归爲和白竝智生双修爲居佺自是九桓悉统于三韩管境之天帝子乃号曰檀君王俭密记云桓国之末有难治之强族患之桓雄乃以三神设敎以佺戒爲业而聚衆作誓有劝惩善恶之法自是密有剪除之志时族号不一俗尙渐岐原住者爲虎新住者爲熊虎性嗜贪残忍专事掠夺熊性愚愎自恃不肯和调虽居同穴久益疎远未尝假贷不通婚嫁事每多不服咸未有一其途也至是熊女君闻桓雄有神德乃率衆往见曰愿赐一穴廛一爲神戒之盟雄乃许之使之奠接生子有产虎终不能悛放之四海桓族之兴始此焉后有葛古桓雄与炎农之国划定彊界又数传而有慈乌支桓雄神勇冠絶以铜头铁额能作大雾造九治而採鑛铸铁作兵天下大畏之世号爲蚩尤天王蚩尤俗言雷雨大作山河改换之义也蚩尤天王见炎农之衰遂抱雄图屡起天兵于西又自索度进兵据有淮岱之间及轩侯之立也直赴涿鹿之野擒轩辕而臣之后遣吴将军西击高辛有功时天下鼎峙涿之北有大挠东有仓颉西有轩辕自相以兵欲专其胜而未也初轩辕稍后起于蚩尤每战不利欲依大挠而未得又依仓颉而不得二国皆蚩尤之徒也大挠尝学干支之术仓颉受符图之文当时诸侯罔不臣事者亦以此也司马迁史记曰诸侯咸来宾从而蚩尤最爲暴天下莫能伐轩辕摄政蚩尤有兄弟八十一人竝兽身人语铜头铁额食沙造五丘杖刀戟太弩威振天下蚩尤古天子之号也一古记引用始自一然氏之遗事而今其古记不可得见乃以三圣记檀君世纪北夫余纪太白逸史合爲一书名曰桓檀古记一三圣记有二种而似非完编安含老氏所撰余家旧传今爲三圣记全上篇元董仲氏所撰得于泰川白进士宽默氏今爲三圣记全下篇总爲之三圣记全一檀君世纪红杏村叟所编乃杏村先生文贞公所传也此书亦得于白进士进士文藻古家也素多藏书而今两种史书俱出其家奚啻譬诸百朋之赐可谓祖国之万丈光彩也一北夫余纪上下休崖居士范樟所撰也旧有以檀君世纪合编者得于朔州梨洞李进士亨栻家檀君世纪与白进士所藏无一字异同今又有别本而行于世者此本内容自与前书颇有所殊故更不及之也一太白逸史一十堂主人李陌氏所编乃海鹤李沂先生所藏也盖桓檀以来相传之敎学经文悉备取材典据可一见了然者也且其天符经三一神诰两书全文俱在篇中实爲郎家之大学中庸也呜唿桓檀相传之三一心法眞在是书果太白眞敎重兴之基欤手自舞足自蹈兴欲哄喜欲狂也一桓檀古记悉经海鹤李先生之监修而且余精勤缮写又因洪范图吴东振两友之出付诸剞劂一爲自我人间之发见主性而大贺也一爲民族文化之表出理念而大贺也一爲世界人类之对合共存而大贺也神市开天五千八百八年卽光武十五年岁次辛亥五月广开节太白遗徒宣川桂延寿仁卿书于妙香山之檀窟庵上始祖檀君解慕漱在位四十五年壬戌元年帝天姿英勇神光射人望之若天王郞年二十三从天而降是檀君高列加五十七年壬戌四月八日也依熊心山而起策室兰滨戴乌羽冠佩龙光剑乘五龙车与从者五百人朝则听事暮登天至是即位癸亥二年是岁三月十六日祭天设烟户法分置五加之兵屯田自给以备不虞己巳八年帝率衆往谕故都五加遂撤共和之政于是国人推檀君是爲北夫余始祖也冬十月立公养胎母之法敎人必自胎训始壬申十一年北漠酋长山只喀隆袭宁州杀巡使穆远登大掠而去庚辰十九年丕薨子准袭父封爲番朝鲜王遣官监兵尤致力于备燕燕遣将秦介侵我西鄙至满番汗爲界辛巳二十年命祭天于白岳山阿斯达七月起新阙三百六十六间名爲天安宫癸未二十二年沧海力士黎洪星与韩人张良狙擧秦王政于博浪沙中误中副车壬辰三十一年陈胜起兵秦人大乱燕齐赵民亡归番朝鲜者数万口分置于上下云障遣将监之己亥三十八年燕卢绾复修辽东故塞东限浿水浿水今滦河也丙午四十五年燕卢绾叛汉入凶奴其党卫满求亡于我帝不许然帝以病不能自断番朝鲜王箕准多失机遂拜卫满爲博士划上下云障而封之是岁冬帝崩葬于熊心山东麓太子慕漱离立二世檀君慕漱离在位二十五年丁未元年番朝鲜王箕准久居须臾尝多树恩民皆富饶后爲流贼所败亡入于海而不还诸加之衆奉上将卓大擧登程直到月支立国月支卓之生鄕也是谓中马韩于是弁辰二韩亦各以其衆受封百里立都自号皆厅用马韩政令世世不叛戊申二年帝遣上将延佗勃设城栅于平壤以备贼满满亦厌苦不复侵扰己酉三年以海城属平壤道使皇弟高辰守之中夫余一城悉从粮饷冬十月立京鄕分守之法京则天王亲总卫戍鄕则四出分鎭恰如柶戏观战龙图知变也辛未二十五年帝崩太子高奚斯立三世檀君高奚斯在位四十九年壬申元年正月乐浪王崔崇纳谷三百石于海城先是崔崇自乐浪山载积珍宝而渡海至马韩都王俭城是檀君解慕漱丙午冬也癸丑四十二年帝躬率步骑一万破卫贼于南闾城置吏庚申四十九年一群国遣使献方物是岁九月帝崩太子高于娄立四世檀君高于娄一云解于娄在位三十四年辛酉元年遣将讨右渠不利擢高辰守西鸭绿增强兵力多设城栅能备右渠有功陞爲高句丽侯癸亥三年右渠贼大擧入寇我军大败海城以北五十里之地尽爲虏有甲子四年帝遣将攻海城三月而不克丙寅六年帝亲率精锐五千袭破海城追至萨水九黎河以东悉降丁卯七年设木栅于坐原置军于闾以备不虞癸酉十三年汉刘彻寇平那灭右渠仍欲置四郡盛以兵四侵于是高豆莫汗倡义起兵所至连破汉寇遗民四应以助战军报大振甲午三十四年十月东明王高豆莫汗使人来告曰我是天帝子装欲都之王其避之帝难之是月帝忧患成疾而崩皇弟解夫娄立之东明王以兵胁之不已君臣颇难之国相阿兰弗奏曰通河之滨迦叶之原有地土壤膏腴宜五谷可都遂劝王移都是谓迦叶原夫余或云东夫余下五世檀君高豆莫一云豆莫娄在位二十二年在帝位二十七年癸酉元年是爲檀君高于娄十三年帝爲人豪俊善用兵尝见北夫余衰汉寇炽盛慨然有济世之志至是卽位于卒本自号东明或云高列加之后也乙亥三年帝自将传檄所至无敌不旬月衆至五千每与战汉寇望风而溃遂引兵渡九黎河追至辽东西安平乃古槀离国之地甲午二十二年是爲檀君高于娄三十四年帝遣将破裵川之汉寇与遗民幷力所向连破汉寇擒其守将拒以有备乙未二十三年北夫余奉城邑降屡哀欲保帝厅之降封解夫娄爲侯迁之岔陵帝前导鼓吹率衆数万而入都城仍称北夫余秋八月与汉寇屡战于西鸭绿可之上大捷壬寅三十年五月五日高朱蒙诞降于岔陵辛酉四十九年帝崩以遗命葬于卒本川太子高无胥立六世檀君高无胥在位二年壬戌元年帝卽位于卒本川与父老会于白岳山立约祭天颁行事例内外大悦帝生而有神德能以呪术唿风唤雨善赈大得民心有小解慕漱之称时汉寇骚乱遍于辽左屡战得捷癸亥二年帝巡到宁古塔得白獐冬十月帝崩高朱蒙以遗命入承大统先是帝无子见高朱蒙爲非常人以女妻之至是卽位时年二十三时下夫余人将欲杀之奉母命与乌伊摩离陜父等三人爲德友行至岔陵水欲渡无梁恐爲追兵所迫告水曰我是天帝子河伯外孙今日逃走追者垂及奈何于是鱼鼈浮出成桥始得渡鱼鼈乃解目录三神五帝本纪第一桓国本纪第二神市本纪第三三韩管境本纪第四苏涂经典本训第五高句丽国本纪第六大震国本纪第七高丽国本纪第八跋表训天词云大始上下四方曾未见暗黑古往今来只一光明矣自上界却有三神卽一上帝主体则爲一神非各有神也作用则三神也三神有引出万物统治全世界之无量智能不见其形体而坐于最上上之天所居千万亿上恒时大放光明大发神玅大降吉祥呵气于包万有射热以滋物种行神以理世务未有气而始生水使太水居北方司命尙黑未有机而始生火使太火居南方司命尙赤未有质而始生木使太木居东方司命尙靑未有形而始生金使太金居西方司命尙白未有体而始生土使太土居中方司命尙黄于是遍在天下者主五帝司命是爲天下大将军也遍在地下者主五灵成効是爲地下女将军也稽夫三神曰天一日地一日太一天一主造化地一主敎化太一主治化稽夫五帝曰黑帝曰赤帝曰靑帝曰白帝曰黄帝黑帝主肃杀赤帝主光热靑帝主生养白帝主成热黄帝主和调稽夫五灵曰太水曰太火曰太木曰太金曰太土太水主荣润太火主镕煎太木主营筑太金主裁断太土主稼种于是三神乃督五帝命各显厥弘通五灵启成厥化育日行爲昼月行爲夜候测星历寒暑纪年渔区出船以守海农区出乘以守陆大矣哉三神一体之爲庶物原理而庶物原理之爲德爲慧爲力也巍汤乎充塞于世玄玅乎不可思议之爲运行也然庶物各有数而数未必尽厥庶物也庶物各有理而理未必尽厥庶物也庶物各有力而力未必尽厥庶物也庶物各有无穷而无穷未必尽厥庶物也住世爲生归天爲死死也者永久生命之根本也故有死必有生有生必有名有名必有言有言必有行也譬诸生木有根必有苗有苗必有花有花必有实有实必有用也譬诸日行有暗必有明有明必有观有观必有作有作必有功也则凡天下一切物有若开辟而存有若进化而在有若循环而有惟元之气至玅之神自有执一含三之充实光辉者处之则存感之则应其来也未有始焉者也其往也未有终焉者也通于一而未形成于万而未有大辩经曰惟天一神冥冥在上乃以三大三圆三一之爲灵符者大降降于万万世之万万民一切惟三神所造心气身必须相信未必永劫相守灵智意三识卽爲灵觉生三魂亦因其素以能衍形年魂尝与境有所感息触者而眞妄相引三途乃岐故曰有眞而生有妄而灭于是人物之生均是一其眞源性命精爲三关关爲守神之要会性不离命命不离性精在其中心气身爲三房房爲成化之根源气不离心心不离气身在其中感息触爲三门门爲行途之常法感不离息息不离感触在其中性爲眞理之元关心爲眞神之玄房感爲眞应之玅门究理自性眞机大发存神求心眞身大现化应相感眞业大成所验有时所境有空人在其间庶物之有虚粗同体者惟一气而已惟三神而已有不可穷之数有不可避之理有不可抗之力有或善不善报诸永劫有或善不善报诸自然有或善不善报诸子孙经云人物同受三眞惟衆迷地三妄着根眞妄对作三途父道法天眞一无伪师道法地劝一无怠君道法人协一无违高丽八观记三神设云上界主神其号曰天一主造化有絶对至高之权能无形而形使万物各通其性是爲淸眞大之体也下界主神其号曰地一主敎化有至善惟一之法力无爲而作使万物各知其命是爲善圣大之体也中界主神其号曰太一主治化有最高无上之德量无言而化使万物各保其精是爲美能大之体也然主体则爲一上帝非各有神也作用则三神也故桓仁氏承一变爲七二变爲六之运专用父道而注天下天下化之神市氏承天一生水地二生火之位专用师道而率天下天下効之王俭氏承径一周三径一匝四之机专用王道而治天下天下从之五帝设云北方司命曰太水其帝曰黑其号曰玄玅眞元其佐曰桓仁在苏留天是爲大吉祥也东方司命曰太木其帝曰靑其号曰同仁好生其佐曰大雄在太平天是爲大光明也南方司命曰太火其帝曰赤其号曰盛光普明其佐曰庖牺在元精天是爲大安定也西方司命曰太金其帝曰白其号曰淸净坚虚其佐曰治尤在钩和天是爲大嘉利也中方司命曰太土其帝曰黄其号曰中常悠久其佐曰王俭在安德天是爲大豫乐也五帝注曰五方各有司命在天曰帝在地曰大将军督察五方者爲天下大将军督察地下者爲地下女将军也龙王玄龟主善恶朱鹊赤熛主命靑龙灵山主谷白虎兵神主刑黄熊女神主病三神山爲天下之根山以三神名者盖自上世以来咸信三神降游于此化宣三界三百六十万之大周天其体不生不灭其用无穷无限其检理有时有境神之至微至显神之如意自在终不可得以知也其迎也僾然而如有见其献也忾然而如有闻其赞也欣然而如有赐其誓也肃然而如有得其送也恍然而如有慊是爲万世人民之所以认识追仰于顺和信悦之域者也三神或说有以三爲新新爲白神爲高高爲头故亦称白头山又云盖马奚摩离之转音古语谓白爲奚谓头爲摩离也白头山之名亦起于是矣人类之祖曰那般初与阿曼相偶之处曰阿耳斯它亦称斯它丽阿也日梦得神启而自成昏礼明水告天而环飮山南朱鹊来喜水北神龟呈瑞谷西白虎守嵎溪东苍龙升空中有黄熊居之天海金岳三危太白本属九桓而盖九皇六十四民皆其后也然一山一水各爲一国群女群男亦相分境从境而殊国别积久创世条序后无得究也久而后有帝桓仁者出爲国人所爱戴曰安巴坚亦称居发桓也盖所谓安巴也坚乃继天立父之名也所谓居发桓天地人定一之号也自是桓仁兄弟九人分国而治是爲九皇六十四民也窃想三神生天造物桓仁敎人立义自是子孙相传玄玅得道光明理世旣有天地人三极大圆一之爲庶物原义则天下九桓之礼乐岂不在于三神古祭之俗乎传曰三神之后称爲桓国桓国天帝所居之邦又曰三神在桓国之先那般死爲三神夫三神者永久生命之根本也故曰人物同出于三神以三神爲一源之祖也桓仁亦代三神爲桓国天帝后称那般爲大先天桓仁爲大中天桓仁与桓雄治尤爲三皇桓雄称大雄天治尤爲智伟天乃黄帝中经之所由作也三光五气皆在视厅感觉而世级日进攒火焉发语焉造字焉优胜劣败之相竞始乎起耳熊族之中有檀国最盛王俭亦自天而降来御于不咸之山国人共立爲檀君是谓檀君王俭也生而至神兼圣圆满统合九桓三韩管境复神市旧规天下大治擧世视同天神自是崇报之礼永世不替者也盖九桓之族分爲五种以皮肤色貌爲别也皆其俗就实究理策事而求其是则同也夫余爲俗水旱兵疾国王有责忠邪存亡匹夫同归是其一证也色族如黄部之人皮肤稍黄鼻不隆颊高发黎眼平靑黑白部之人皮肤晢颊高鼻隆发如灰赤部之人皮肤锈铜色鼻低而端广颡后倾发卷缩貌类黄部之人蓝部之人一云风族又棕色种其皮肤暗褐色貌犹黄部之人也三韩古俗皆十月上旬国中大会筑圆坛而祭天祭地则方丘祭先则角木山像雄常皆其遗法也祭天韩必自祭其礼甚盛可知也是日远近男女皆以所产荐供鼓吹百戏是俱衆小诸国皆来献方物珍宝环积邱山盖爲民祈禳乃所以繁殖管境而苏涂祭天乃九黎敎化之源也自是责祸善隣有无相资文明成治开化平等四海之内莫不崇饰祀典者也祝儿之生曰三神祝禾之热曰业山爲群生通力之所业爲生产作业之神故亦称业主嘉利发愿岱土曰土主大监发愿家宅曰成造大君亦岁成嘉福之神也墓园渔猎战阵出行皆有祭祭必择斋以利成也苏涂之立皆有戒忠孝信勇仁五常之道也苏涂之侧必立扃堂使未婚子弟讲习事物盖读书习射驰马礼节歌乐拳搏并术钊六艺之类也诸邑落皆自设三老三老亦曰三师有贤德者有财施者有识事者皆师事之是也又有六正乃贤佐忠臣良将勇卒明师德友是也又杀生有法上自国王下至庶民须自择时与物而行之一不滥杀自古夫余有马不乘禁杀放生者亦其义也故不杀宿不杀卵是择时也不杀幼不杀益是择物也重物之义可谓至矣源花称女郞男曰花郞又云天王郞自上命赐鸟羽冠加冠有仪注时封大树爲桓雄神像而拜之神树俗谓之雄常常谓常在也河伯是天河人那般之后也七月七日卽那般渡河之日也是日天神命龙王召河伯入龙宫使之主四海诸神天河一云天海今曰北海是也天河注曰天道起于北极故天一生水是谓北水盖北极水精子所居也太白山北走屹屹然立于斐西岬之境有负水抱山而又回焉之处乃大日王祭天之所也世传桓雄天王巡驻于此佃猎以祭风伯天符刻镜而进雨师迎鼓环舞云师佰剑陛卫盖天帝就山之仪仗若是之盛严也山名曰不咸今亦曰完达音近也后熊女君爲天王所信世袭爲斐西岬之王俭王俭俗言大监也管守土境除暴扶民以天王谕国人之意戒之曰父母可敬也妻子可保也兄弟可爱也老长可隆也少弱可惠也庶衆可信也又制医药工匠养兽作农测候礼节文字之法一境化之远近之民皆不相疑也熊氏之所分曰少典安夫连桓雄之末少典以命监兵于姜水其子神农尝百草制药后徙列山日中交易人多便之少典之别派曰公孙以不善养兽流于轩丘轩辕之属皆其后也斯瓦罗桓雄之初熊女君之后曰黎始得封于檀墟爲王俭树德爱民土境渐大诸土境王俭来献方物以归化者千余数后四百六十年有神人王俭者大得民望陞爲裨王居摄二十四年熊氏王崩于战王俭遂代其位统九桓爲一是爲檀君王俭也乃召国人立约曰自今以后听民爲公法是谓天符也夫天符者万世之纲典至尊所在不可犯也遂与三韩分土而治辰韩天王自爲也立都阿斯达开国号朝鲜是爲一世檀君阿斯达三神所祭之地后人称王俭城以王俭旧宅尙存故也马韩世家上熊虎交争之世桓雄天王尙未君临苗桓乃九皇之一也在昔已爲我桓族游牧农耕之所而及神市开天以土爲治一积而阴立十鉅而阳作无棉而衷生焉凤鸟聚栖于白牙冈仙人来往于法首桥法首仙人名也人文早已发达五谷丰熟适以是时紫府先生造七回祭神之历进三皇内文于天陛天王嘉之使建三淸宫而居之共工轩辕仓吕大挠之徒皆来学焉于是作柶戱以演桓易盖神志赫德所记天符之遗意也昔者桓雄天王思天下之大非一人所能理化将风伯雨师云师而主谷主命主刑主病主善恶凡主人间三百六十余事作历以三百六十五日五时四十八分四十六秒爲一年也此乃三神一体上尊之遗法也故以三神立敎乃作布念之标其文曰一神降衷性通光明在世理化弘益人间自是苏涂之立到处可见山像雄常山顶皆有四来之民环聚墟落四家同井二十税一时和年丰露积邱山万姓欢康之作太白环舞之歌以传继有蚩尤氏作造九治以採得铸铁作兵又制飞石迫击之机天下莫敢讐之时轩丘不服蚩尤躬率往征之大战于涿鹿涿鹿今山西大同府也将战作涿鹿檄乃召八十一宗党大人先以颁示蚩尤形像具命誓而告之蚩尤天王曰尔轩丘明听朕诰日之有子惟朕一人爲万世爲公之义作人间洗心之誓尔轩丘侮我三神一体之原理怠弃三伦九誓之行三神久厌其秽命朕一人行三神之讨尔早已洗心改行自性求子降在尔脑若不顺命天人咸怒其命之不常尔无可惧乎哉于是轩丘乃平服天下宗我焉时有爲子隐于妙香山其学出于紫府先生也过见熊氏君君请爲我陈道乎对曰道之大原出乎三神也道旣无对无称有对非道有称亦非道也道无常道而随时乃道之所贵也称无常称而安民乃称之所实也其无外之大无内之小道乃无所不含也天之有机见于吾心之机地之有象见于吾身之象物之有宰见于吾气之宰也乃执一而含三会三而归一也一神所降者是物理也乃天一生水之道也性通光明者是生理也乃地二生火之道也在世理化者是心理也乃人三生木之道也盖大始三神造三界水以象天火以象地木以象人夫木者量地而出乎天亦如人立地而出能代天也君曰善哉言乎檀君王俭旣定天下分三韩而管境乃封熊伯多爲马韩都于达支国亦名曰白牙冈也登马韩山祭天天王下诏曰人视镜则姸丑自形民视君则治乱见政视镜须先视形视君须先视政马韩上箚曰圣哉言乎圣主能从衆议故道大暗君好用独善故道小可无内省而不怠乎檀君王俭五十一年天王命云师倍达臣筑三郞城于穴口设祭天坛于摩璃山发江南民丁八千人以助役辛酉三月天王亲幸摩璃山祭天熊伯多薨在位五十五年子卢德利立卢德利薨子弗如来立是檀君扶娄十二年壬子秋十月以命颁七回历于民明年春三月始敎民种柳于白牙冈作都亭丙辰刻立三一神诰碑于南山庚申作稻田己亥立苏涂施三伦九誓之训治化大行檀君嘉勒三年弗如来薨子杜罗门立乙巳九月天王勅曰天下大本在于吾心之中一也人失中一则事无成就物失中一则体乃倾覆君心惟危衆心惟微全人统均立中勿失然后乃定于一也惟中惟一之道爲父当慈爲子当孝爲君当义爲臣当忠爲夫妇当相敬爲兄弟当相爱老少当有序朋友当有信饬身恭俭修学鍊业启智发能弘益相勉成己自由开物平等以天下自任当尊国统严守宪法各尽其职奖勤保产于其国家有事之时舍身全义冒险勇进以扶万世无疆之运祚也是朕与尔国人切切佩服而勿替者也庶几一体完实之至意焉其钦哉杜罗门薨子乙弗利立乙弗利薨子近于支立乃檀君乌斯丘乙酉也庚寅遣民丁三十人造船舶于萨水乃辰韩南海岸也壬子韩以命入常春助祭三神于九月山十月起离宫于牧丹峰中麓爲天王巡驻之所每当三月命马韩阅武佃猎十六日祭天麒麟窟赐玮衣加冠之礼仍歌舞百戱而罢甲寅近于支薨子乙于支立乙于支薨弟弓户立弓户薨无嗣杜罗门之弟杜罗时曾孙莫延以命入承马韩戊申檀君于西翰巡驻白牙冈命划田授土四家作区区出一乘分守鄕卫檀君鲁乙壬寅莫延薨弟阿火立时檀君道奚方锐意开化平等爲治以命建大始殿于大圣山作大桥于大同江三忽爲佺设句堂定七回祭神之仪讲三伦九誓之训桓道文明之盛闻于域外夏主媚遣使献方物丁巳阿火薨子沙里立檀君阿汉乙卯沙里薨弟阿里立檀君古弗乙酉阿里薨子曷智立曷智薨檀君代音戊申子乙阿立己酉耽牟罗人献马三十匹乙阿薨檀君余乙辛未子豆莫亥立壬申三月十六日亲幸摩璃山祭三神于堑城坛殷主外壬遣使助祭豆莫亥薨戊寅子慈乌漱立薨己丑子渎卢立渎卢薨檀君固忽庚午子阿娄立阿娄薨戊午弟阿罗斯立是岁高登叛据开城抗命天王马韩方擧兵讨之到红石岭界闻天王许高登爲右贤王乃止乙未天王欲让禅于海城褥萨徐于余马韩谏不可而不允及索弗娄之立而马韩整师躬率往战于海城战败不还马韩世家下檀君索弗娄承祖父功手握重兵辰韩自溃二韩亦未一胜而败灭前帝使人传玉册国宝以让新帝相都于白岳山诸褥萨执不可黎元兴盖天龄等奉诏谕之于是诸褥萨毕服丙申元年正月遂卽位于鹿山是爲白岳山阿斯达也三月下诏曰迩者阿斯达使人传玉册国宝以让前帝今虽袭号以尊而其海内山川旣归名帐祭天之礼当在国典不可滥也必须征古实以达诚敬者今当祭迎前往择斋审扫神域洁备牲币用答三神于是帝择斋七日授香祝于黎元兴至十六日早朝敬行祀事于三韩大白头山天坛帝亲祭于白岳山阿斯达其白头山誓告之文曰朕小子檀君索弗娄拜手稽首自天帝子之修我以及民必自祭天以敬皇上受三神明命普恩大德旣与三韩五万里之土境共享弘益人间故遣马韩黎元兴致祭于三神一体上帝之坛神其昭昭体物无遗洁齐诚供降歆黙佑必能贲饰新帝之建极世保三韩千万年无疆之祚业年谷丰熟国富民殷庶昭我圣帝空我存物之至念五月改制三韩爲三朝鲜朝鲜谓管境也眞朝鲜天王自爲而地则仍旧辰韩也政由天王三韩皆一统就令也命黎元兴爲马韩治莫朝鲜徐于余爲番韩治番朝鲜总之名曰檀君管境是则辰韩史称檀君朝鲜是也元兴旣受大命鎭守大同江亦称王俭城天王亦以每年仲春必巡驻马韩勤民以政于是借供厚敛之弊遂絶先是有诏曰惟朕一人之养烦民以敛是乃无政也无政而君何用哉严命罢之戊子马韩承命入京师谏以宁古塔迁都爲不可从之元兴薨己丑子阿实立阿实薨弟阿淞立己卯殷灭后三年辛巳子胥余避居太行山西北地莫朝鲜闻之巡审诸州郡阅兵而还阿淞薨庚戌子阿火只立阿火只薨丙戌弟阿斯智立阿斯智薨檀君摩休丁亥兄之子阿里逊立阿里逊薨子所伊立所伊薨丁亥子斯虞立戊子周主宜臼遣使贺正斯虞薨甲辰子弓忽立甲寅命陜野侯率战船五百艘往讨海岛定倭人之叛弓忽薨子东杞立东杞薨檀君多勿癸酉子多都立多都薨壬辰子斯罗立斯罗薨子迦叶罗立迦叶罗薨甲寅子加利立乙卯隆安猎户数万叛官兵每战不利贼遂迫都城甚急加利亦出战中流矢而薨丙辰上将丘勿遂斩猎户头目于和态移都藏唐京先以加利之孙典奈入承莫朝鲜自是国政益衰典奈薨子进乙礼立进乙礼薨乙卯子孟男立戊戌须臾人箕代兵入番韩以据自称番朝鲜王燕遣使与我共伐之莫朝鲜不从癸亥檀君高烈加遂弃位入阿斯达眞朝鲜与五加从政终未复而终焉番韩世家上蚩尤天王西征涿芮南平淮岱披山通道地广万里至檀君王俭与唐尧幷世尧德益衰来与争地不休天王乃命虞舜分土而治遣兵而屯约以共伐唐尧尧乃力屈依舜而保命以国让于是舜之父子兄弟复归同家盖爲国之道孝悌爲先及九年洪水害及万民故檀君王俭遣太子扶娄约与虞舜招会于涂山舜遣司空禹受我五行治水之法而功乃成也于是置监虞于琅耶城以决九黎分政之议卽书所云东巡望秩肆觐东后者此也辰国天帝子所治故五岁巡到琅耶者一也舜诸侯故朝觐辰韩者四也于是檀君王俭择蚩尤后孙中有智谋勇力者爲番韩立府险渎今亦称王俭城也蚩头男蚩尤天王之后也以勇智着闻于世檀君乃召见而奇之卽拜爲番韩兼带监虞之政庚子筑辽中十二城险渎令支汤池桶道渠庸汗城盖平带方百济长岭碣山黎城是也头男薨子琅邪立是岁庚寅三月改筑可汗城以备不虞可汗城一名琅邪城以番韩琅邪所筑故得名也甲戌太子扶娄以命往使涂山路次琅邪留居半月听闻民情虞舜亦率四岳报治水诸事番韩以太子命令境内大兴句堂幷祭三神于泰山自是三神古俗大行于淮泗之闲也太子至涂山主理乃会因番韩告虞司空曰予北极水精子也汝后请予以欲导治水土拯救百姓三神上帝悦予往助故来也遂以王土篆文天符王印示之曰佩之则能历险不危逢凶无害又有神针一枚能测水深浅用变无穷又有皇矩倧宝凡险要之水鎭之永宁以此三宝授汝无违天帝子之大训可成大功也于是虞司空三六九拜而进曰勤行天帝子之命佐我虞舜开泰之政以报三神允悦之至焉自太子扶娄受金简玉牒盖五行治水之要诀也太子会九黎于涂山命虞舜卽报虞贡事例今所谓禹贡是也琅邪薨癸卯子勿吉立勿吉薨甲午子爱亲立爱亲薨子道茂立道茂薨癸亥子虎甲立丁丑天王巡到松壤得疾而崩番韩遣人治丧分兵戒严虎甲薨檀君达门己丑子乌罗立甲午夏主少康遣使贺正乌罗薨丙戌子伊朝立伊朝薨檀君阿述丙寅弟居世立居世薨辛巳子慈乌斯立慈乌斯薨乙未子散新立散新薨戊子子季佺立庚申以命设三神坛于汤池山徙官家汤池古安德鄕也薨丁巳子伯佺立伯佺薨乙未仲弟仲佺立薨辛卯子少佺立甲午遣将蚩云出助汤伐桀乙未遣墨胎贺汤卽位少佺薨甲戌子沙奄立薨弟栖韩立薨丁丑子勿驾立薨辛巳子莫眞立薨丁卯子震丹立是岁殷主太戊来献方物薨癸酉子甘丁立薨子苏密立癸巳三年以殷不贡往讨北䌷其主河亶甲乃谢苏密薨子沙豆莫立薨季父甲飞立薨庚申子乌立娄立薨子徐市立薨戊申子安市立薨己丑子奚牟罗立薨檀君苏台五年以雨师小丁出补番韩盖高登每弹其智谋出衆而劝帝出补时殷主武丁方欲兴兵高登闻之遂与上将西余共破之追至索度纵兵焚掠而还西余袭破北䌷仍屯兵于汤池山遣刺客杀小丁幷载兵甲而去番韩世家下檀君索弗娄初幷三韩大改国制殷主武丁遣使来约贡先是废徐于余爲庶人徐于余潜归坐原与猎户数千谋起兵盖天龄闻卽往伐败没于阵帝亲率三军往讨之乃先遣劝降约封爲裨王再谕以听至是命徐于余爲番韩四年己亥眞朝鲜以天王勅文传曰尔三韩上奉天神接化群生自是敎民以礼义田蚕织作弓矢字书爲民设禁八条相杀以当时偿杀相伤以谷偿相盗者男没爲其家奴女爲婢毁苏涂者禁锢失礼义者服军不勤劳者征公作邪淫者笞刑行诈欺者训放欲自赎者虽免爲公民俗犹羞之嫁娶无所璥是以其民终不相盗无门户之闭妇人贞信不淫辟其田野都邑飮食以阡豆有仁让之化辛丑殷主武丁因番韩上书天王献方物丙申徐于余薨丁酉阿洛立薨丁丑率归立薨甲子任那立辛未以天王诏筑天坛于东郊祭三神衆环舞击鼓以唱曰精诚乙奴天坛筑爲古三神主其祝寿爲世皇运乙祝寿爲未于万万岁鲁多万民乙睹罗保美御丰年乙叱居越爲度多任那薨丙申弟鲁丹立北漠入寇遣路日邵讨平之薨己酉子马密立薨丁卯子牟弗立乙亥置监星牟弗薨丁亥子乙那立甲午周主瑕遣使朝贡乙那薨丁卯子麻维读立薨己巳弟登那立李克会启请建少连大连之庙定行三年丧从之薨戊戌子奚寿立壬寅遣子勿韩往九月山助祭三圣庙庙在常春朱家城子也奚寿薨己未子勿韩立薨己卯子奥门娄立薨丁卯子娄沙立戊寅入觐天朝与太子登面少子登里闲居别宫乃献歌太子兄弟曰兄隐伴多是弟乙爱爲古弟隐味当希兄乙恭敬爲乙支尼罗恒常毫毛之事鲁西骨肉之情乙伤巵勿爲午马度五希闾同槽奚西食爲古雁度亦一行乙作爲那尼内室秽西非绿欢乐爲那细言乙良愼听勿爲午笑娄沙薨乙未子伊伐立丙申汉水人王文作吏读法以献天王嘉之命三韩如勅施行己未遣上将高力合与淮军败周伊伐薨辛酉子阿勒立丙寅周二公遣使献方物阿勒薨己丑子麻休立一云麻沐薨丙辰子多斗立薨己丑子奈伊立薨己未子次音立薨己巳子不理立薨乙巳子余乙立薨甲戌奄娄立戊寅匈奴遣使番韩求见天王称臣贡物而去奄娄薨子甘尉立薨戊申子述理立薨戊午子阿甲立庚午天王遣使高维先颁桓雄蚩尤檀君王俭三祖之像以奉官家阿甲薨癸酉固台立薨丁亥子苏台尔立薨乙巳子马干立薨丙辰天韩立薨丙寅子老勿立薨辛巳子道乙立癸未鲁人孔丘适周问礼于老子李耳耳父姓韩名干其先风人后西出关由内蒙古而转至阿踰豹以化其民道乙薨丙申子述休立薨庚午子沙良立薨戊子子地韩立薨癸卯子人韩立薨辛巳子西蔚立薨丙午子哥索立薨庚辰子解仁立一名山韩是岁爲刺客所害辛巳子水韩立壬午燕倍道入寇攻安寸忽又入险渎须臾人箕代以子弟五千人来助战事于是军势稍振乃与眞番二韩之兵夹击大破之又分遣偏师将战于机城之南燕惧遣使乃谢以公子爲质戊戌水韩薨无嗣于是箕诩以命代行军令燕遣使贺之是岁燕称王将来侵未果箕代亦承命正号爲番朝鲜王始居番汗城以备不虞箕诩薨丙午子箕煜立薨辛未子箕释立是岁命州郡擧贤良一时被选者二百七十人己卯番韩亲耕于郊乙酉燕遣使纳贡箕释薨庚戌子箕润立薨己巳子箕丕立初箕丕与宗室解慕漱密有易玺之约勤赞佐命使解慕漱能握大权者惟箕丕其人也箕丕薨庚辰子箕准立丁未爲流贼卫满所诱败遂入海而不还朝代记曰开化二十七年九月二十一日平壤城陷落时振国将军大仲象守西鸭绿河闻变遂率衆走险路经开原闻风愿从者八千人乃同归而东至东殿山而据坚壁自保称国后高句丽建元重光传檄所到远近诸城归附者衆惟以复旧土爲己任重光三十二年五月崩庙号曰世祖谥号曰振国烈皇帝太子祚荣从讣使自营州机城率衆至卽帝位筑忽汗城迁都募军十万威声大振乃定策立制抗唐爲敌复讐自誓与靺鞨将乞四比羽契丹将李尽荣握手联兵大破唐将李楷固于天门岭分诸将置守郡县招抚流亡周护定着大得民望万纲维新国号定爲大震年号曰天统据有高句丽旧疆拓地六千里天统二十一年春崩于大安殿庙号曰太祖谥号曰圣武高皇帝太子武艺立改元曰仁安西与契丹定界乌珠牧东十里临潢水是岁盖马句茶黑水诸国皆称臣纳贡又遣大将张文休杀刺史韦俊取登莱爲城邑唐主隆基怒遣兵来讨不利明年守将渊忠麟与靺鞨大破唐奴于辽西带山之阳唐密与新罗约急袭东南诸郡至泉井郡帝诏遣步骑二万击破之会大雪罗唐军冻死者甚多于是追至河西泥河爲界今江陵北泥川是也海州岩渊县东界新罗岩渊今瓮津是也自此新罗岁时入贡临津江以北诸城尽归我又明年唐与新罗联兵来侵竟无功而退仁安十六年句茶盖马黑水诸国以其国来降取爲城邑明年筑松漠十二城又筑辽西六城遂有五京六十州一郡三十八县圆幅九千余里可云盛矣是岁唐倭及新罗幷遣使入贡天下称爲海东盛国至有渤海三人当一虎之语时君民和乐论史乐义五谷豊登四海晏然有大震六德之歌以美之翌年三月安民县甘露降礼官启请贺仪从之是月十六日祭三神一体上帝于西鸭绿河之上西鸭绿骑离古国地也十九年帝崩庙号曰光宗谥号曰武皇帝太子钦武立改元曰大兴自东京龙原府移都于上京龙泉府明年立太学敎以天经神诰讲以桓檀古史又命文士修国史一百二十五卷文治兴礼乐武威服诸夷太白玄妙之道洽于百姓弘益人间之化赖及万方大兴四十五年淄靑节度使李正己擧兵拒唐军帝遣将助战李正己高句丽人也生于平卢二十二年师衆逐军帅李希逸立正己卒子纳统父衆五十六年纳卒子师古代其位及卒其家人不发丧潜使迎师道于密而奉之大兴五十七年帝崩庙号曰世宗谥号曰光圣文皇帝国人立其族弟元义性暴恶不能理国甲戌国人废之迎立先帝之孙华兴改元曰中兴明年崩庙号曰仁宗谥号曰成皇帝皇叔崇璘立是爲穆宗康皇帝历毅宗定皇帝元瑜康宗僖皇帝言义哲宗简皇帝明忠至圣宗宣皇帝仁秀天资英明德气如神才兼文武乃有太祖之风南定新罗置泥勿铁圆沙弗岩渊等七州北略盐海罗珊曷思藻那钖赫及南北虞娄置诸部长白之东曰安边鸭江之南曰安远牧丹之东曰铁利黑水之上曰怀远幄河之东曰长岭长岭之东曰东平虞娄在北大盖马岭之南北地广九千里境宇大开文治熙洽上自国都下至州县皆有学九誓五戒朝夕诵习春秋考绩衆议荐贡人旣畜力家尽待用自是国势富强内外安悦自无盗窃姦谋之端唐倭新罗及契丹莫不畏服天下万邦皆以圣人兴治之海东盛国钦颂之更五代耶律虽频数加兵终不能服也后经庄宗和皇帝彛震顺宗安皇帝虔晃明宗景皇帝玄钖至哀帝随伶爲契丹所灭自世祖传十五世共二百五十九年穆宗改元曰正历毅宗改元曰永德康宗改元曰朱雀哲宗改元曰太始圣宗改元曰建兴庄宗改元曰咸和顺宗改元曰大定明宗改元曰天福哀帝改元曰淸泰大震国南京南海府本南沃沮古国今海城县是也西京鸭绿府本骑离古国今临潢今西辽河卽古之西鸭绿河也故旧志安民县在东而其西临潢县临潢后爲辽上京临潢府也乃古之西安平是也正州依虑国所都爲鲜卑慕容问所败忧迫欲自裁忽念我魂尙未灭则何往不成乎密嘱于子扶罗踰白狼山夜渡海口从者数千遂渡定倭人爲王自以爲应三神符命使群臣献贺仪或云依虑王爲鲜卑所败逃入海而不还子弟走保北沃沮明年子依罗立自后慕容问又复侵掠国人依罗率衆数千越海遂定倭人爲王日本旧有伊国亦曰伊势与倭同隣伊都国在筑紫亦卽日向国也自是以东属于倭其南东属于安罗安罗本忽本人也北有阿苏山安罗后入任那与高句丽早已定亲末卢国之南曰大隅国有始罗郡本南沃沮人所聚屠南蛮泡弥晥夏比自畑之属皆贡焉南蛮九黎遗种自山越来者也比自畑弁辰比斯伐人之聚落也晥夏高句丽属奴也时倭人分据山岛各有百有余国其中狗邪韩国最大本狗邪本国人所治也海商船舶皆会于种岛而交易吴魏蛮越之属皆通焉始渡一海千余里至对马国方可四百余里又渡一海千余里至一谤国方可三百里本斯尔谤国也子多诸岛皆贡焉又渡一海千余里至末卢国本鼠娄人所聚也东南陆行五百里至伊都国乃盘余彦古邑也新唐书曰渤海本粟末靺鞨附高丽者姓大氏乞乞仲象者与靺鞨酋长乞四比羽及高丽余衆东走渡辽水保太白山东北阻奥娄河仲象死子祚荣引残痍遁去卽幷比羽之衆恃荒远乃建国自号震国王尽得夫余沃沮弁韩海北诸国史氏曰乞乞仲象以败亡之余走险自保同太王之去罕高王祚荣以创业之资剪棘开基类句践之兴越盖幅员旣建乃以文德修之改制度建官爵列郡县抗手大国方域至五千里国祚至三百年当时四方殆无逾之者亦云盛矣高丽显宗元文大王二十年契丹东京将军大延琳太祖高皇帝七世孙也囚留守附马萧孝元南阳公主杀户部使韩绍勋等卽位曰兴辽改元天庆遣高吉德来告建国兼求援辽东留守萧保先爲政酷虐高丽睿宗文孝大王十一年正月朔东京裨将渤海人高永昌与数十人乘酒恃勇持刀踰墻垣入府卫登厅问留守所在夹云外兵变请爲备保先出衆杀之假留守大公鼎副留守高淸臣战不能胜夺西门出奔辽永昌自称大渤海国皇帝改元隆基据辽东五十余州宋史曰定安国本马韩之种爲辽所败其酋帅纠合余衆保其西鄙建国改元自号定安国开宝三年其王烈万华因入贡女眞附表贡献太宗时其王乌玄明复因女眞上表其略曰臣本以高丽旧壤渤海遗黎保此方隅太宗答勅略曰卿奄有马韩之地介于鲸波之表云云端拱淳化间复因女眞奉表其后不至大震国哀帝淸泰二十六年春正月耶律倍与弟尧骨爲前锋夜围忽汗城哀帝出降国亡二月丙午辽太祖建东丹国以长子倍爲人皇王王之建元甘露改忽汗城爲天福准用天子冠服被十二旒冕皆妓龙象仍用大震国旧制以叔迭剌爲左大相大震老相名失爲右大相大震司徒大素贤爲左次相耶律羽之爲右次相赦国内殊死以下约岁贡布十万端马千匹甘露二十七年冬十二月庚辰辽罢东京中台省东丹国除朝代记曰昔有桓仁降居天山主祭天神定命人民摄治群务野处而无虫兽之害群行而无怨逆之患亲疎无别上下无等男女平权老少分役当此之世虽无法规号令自成和乐循理去其病而解其冤扶其倾而济其弱一无憾且怫异者时人皆自号爲桓以监群爲仁仁之爲言任也弘益济人光明理世使之任其必仁也故五加衆交相选于大衆以必求业故爱憎有别各以其所心主辨之而自择其所求鹄惟在九桓爲公大同归一焉者则亦当自较得失无一人异然后从之诸衆亦不敢遽下独术以处之盖处衆之法无备有患有备无患必备豫自给善群能治万里同声不言化行于是万方之民不期而来会者数万衆自相环舞仍以推桓仁坐于桓花之下积石之上罗拜之山唿声溢归者如市是爲人间最初之头祖也三圣密记云波奈留山之下有桓仁氏之国天海以东之地亦称波奈留国也其地广南北五万里东西二万余里摠言桓国分言则卑离国养云国寇莫汗国勾茶川国一群国虞娄国一云毕那国客贤汗国勾牟额国卖勾余国一云稷臼多国斯纳阿国鲜卑尔国一云豕韦国一云通古斯国须密尔国合十二国是也天海今曰北海密记注曰盖马国一云熊心国在北盖马大岭之北距勾茶国二百里勾茶国旧称渎卢国在北盖马大岭之西月渍国在其北五百里稷臼多国或称卖句余国旧在五难河后爲渎卢国所破遂移于金山居之勾茶国本艾蒜所产也艾煎服以治冷蒜烧食以治魔也朝代记曰昔有桓国衆富且庶焉初桓仁居于天山得道长生治身无病代天兴化使人无兵人皆力作以勤自无饥寒也传赫胥桓仁古是利桓仁朱于襄桓仁释提壬桓仁邱乙利桓仁至智爲利桓仁或曰檀因传七世历三千三百一年或曰六万三千一百八十二年桓国有五训神市有五事所谓五训者一曰诚信不伪二曰敬勤不怠三曰孝顺不违四曰兼义不淫五曰谦和不鬪所谓五事者牛加主谷马加主命狗加主刑猪加主病羊加一作鸡加主善恶桓国注曰桓者全一也光明也全一爲三神之智能光明爲三神之实德乃宇宙万物之所先也朝代记曰古俗崇尙光明以日爲神以天爲祖万方之民信之不相疑朝夕敬拜以爲恒式太阳者光明之所会三神之攸居人得光以作而无爲自化朝则齐登东山拜日始生夕则齐趋西川拜月始生先是桓仁生而自知化育五物敷演五训主治五事五加衆皆勤苦使至善修行开心光明作事吉祥住世快乐桓仁高御上上天惟意恳切百途咸自和平时称天帝化身而无敢叛者九桓之民咸率归于一震域留记神市纪云桓雄天皇见人居已完万物各得其所乃使高矢礼专掌鸣养之务是爲主谷而时稼穑之道不备又无火种爲忧一日偶入深山只看乔木荒落但遗骨骸老干枯枝交织乱叉立住多时沈吟无语忽然大风吹林万窍怒号老干相逼擦起火光闪闪脇脇乍起旋消乃勐然惺悟曰是哉是哉是乃取火之法也归取老槐枝擦而爲火功犹不完明日复至乔林处徘徊寻思忽然一个条纹虎咆哮跃来高矢氏大叱一声飞石勐打误中岩角炳然生火乃大喜而归复击石取火从此民得火食铸冶之术始兴而制作之功亦渐进矣桓雄天皇又复命神志赫德作书契盖神志氏世掌主命之职专掌出纳献替之务而只凭喉舌曾无文字记存之法一日出衆狩猎忽见惊起一只牝鹿弯弓欲射旋失其懿乃四处搜探遍过山野至平沙处始见足印乱锁向方自明乃俯首沈吟旋复勐惺曰记存之法惟如斯而已夫惟如斯而已夫是日罢猎而归反复审思广察万象不多日悟得创成文字是爲太古文字之始矣但后世年代邈远而太古文字没泯不存抑亦其组成也犹有不便而然欤亦尝闻南海岛郞河里之溪谷及镜珀湖先春岭与夫乌苏里以外岩石之间时或有发见彫刻非梵非篆人莫能晓此非神志氏之所作古字欤于是而更恨吾国之未振吾族之不强也桓雄天皇使风伯释提罗虽除鸟兽虫鱼之害而人民犹在洞窟土穴之中下湿外风之气逼人成疾且禽兽虫鱼之属一经窘逐渐自退避藏匿不便于屠杀供馈于是使雨师王锦营造人居主致牛马狗豚雕虎之兽而牧畜利用使云师陆若飞定男女婚娶之法焉而治尤则世掌兵马盗贼之职焉自此治尤高矢神志之苗裔繁衍最盛及至治尤天王登极造九治以採铜铁鍊铁以作刀戟大弩以狩猎征战赖以爲神远外诸族甚畏大弓之威闻风胆寒者久矣故彼谓我族爲夸说文所谓夸从大从弓爲东方人者是也乃至孔丘氏春秋之作而夸之名遂与戎狄幷爲腥宥之称惜哉三圣密记曰桓国之末有难治之强族患之桓雄爲邦乃以三神设敎而聚衆作誓密有剪除之志时族号不一俗尙渐谤原住者爲虎新移者爲熊然虎性贪嗜残忍专事掠夺熊性愚愎自恃不肯和调虽居同穴久益疎远未尝假贷不通婚嫁事每多不服咸未有一其途也至是熊女君闻桓雄有神德乃率衆往见曰愿赐一穴廛一爲神戒之氓雄乃许之使之奠接生子有产虎终不能悛放之四海桓族之兴始此朝代记曰时人多产乏忧其生道之无方也庶子之部有大人桓雄者探听舆情期欲天降开一光明世界于地上时安巴坚遍视金岳三危太白而太白可以弘益人间乃命雄曰如今人物业已造完矣君勿惜劳苦率衆人躬自降往下界开天施敎主祭天神以立父权扶携平和归一以立师道在世理化爲子孙万世之洪范也乃授天符印三个遣往理之雄率徒三千初降于太白山神坛树下谓之神市将风伯雨师云师而主谷主命主刑主病主善恶凡主人间三百六十余事在世理化弘益人间是谓桓雄天王也时有一熊一虎同隣而居常祈于神坛树而又请于桓雄愿化爲天戒之氓雄乃以神呪换骨移神又以神遗得验灵活乃其艾一炷蒜二十枚也仍戒之曰尔辈食之不见日光百日自由成眞平等济物便得化人践形之大人者也熊与虎两家皆得而食之忌三七日务自修鍊而熊耐饥寒痛苦遵天戒守雄约而得健者之女容虎则诬慢不能忌违天戒而终不得与之赞天业是二姓之不相若也熊氏诸女自执愚强而无与之爲归故每于坛树下群聚以呪愿有孕有帐雄乃假化爲桓得管境而使与之婚孕生子女自是群女群男渐得就伦其后有号曰檀君王俭立都阿斯达今松花江也始称国爲朝鲜三韩高离尸罗高礼南北沃沮东北夫余濊与貊皆其管境也神市之世有七回祭神之历一回日祭天神二回日祭月神三回日祭水神四回日祭火神五回日祭木神六回日祭金神七回日祭土神盖造历始于此然旧用癸亥而檀君邱乙始用甲子以十月爲上月是谓岁首六癸自神市氏命神志所制而以癸爲首癸启也亥核也日出之根故癸爲苏罗甲爲淸且伊乙爲赤刚丙爲仲林丁爲海囚戊爲中黄己爲烈好遂庚爲林树辛爲强振壬爲流不地亥爲支于离子爲晓阳丑爲加多寅爲万良卯爲新特白辰爲密多巳爲飞顿午爲隆飞未爲顺方申爲鸣条酉爲云头戌爲皆福神市肇降之世山无蹊迳泽无舟梁禽兽成群草木遂长处与禽兽群族与万物幷禽兽之队可依羁而游乌鹊之巢可攀援而戊饥食渴飮时用其血肉织衣耕食随便自在是谓至德之世民居不知所爲行不知所之其行鎭鎭其视顚顚含哺而熙鼓腹而游日出而起日入而息盖天泽洽化而不知窘乏者也降及后世民物益繁素朴渐离捷陟稶罚劳劳孜孜始以生计爲虑于是耕者争亩渔者争区非争而得之则将不免窘乏矣如是以后弓弩作而鸟兽遁网骆设而鱼鰕藏乃至刀戟甲兵尔我相攻磨牙流血肝脑涂地此亦天意固然于是乎知战争之不可免也今夫究其源则盖一源之祖也然地旣分东西各据一方土境逈殊人烟不通民知有我而不识有他故狩猎採伐之外曾无险陂降至数千载之后而世局已变仲国者西土之宝库也沃野千里风气恢畅我桓族之分迁该域者垂涎而转进土着之民亦凑集而萃会于是焉党同讐异而干戈胥动此实万古争战之始也自桓雄天皇五传而有太虞仪桓雄敎人必使黙念淸心调息保精是乃长生久视之术也有子十二人长曰多仪发桓雄季曰太卷复号伏羲日梦三神降灵于身万理洞彻仍往三神山祭天得卦图于天河其划三絶三连换位推理妙合三极变化无穷密记曰伏羲出自神市世袭雨师之职后经靑邱乐浪遂徙于陈幷与燧人有巢立号于西土也后裔分居于风山亦姓风后遂分爲佩观任己煊理缸彭八氏也今山西济水羲族旧居尙在任宿须句须臾等国皆环焉大辩经曰伏羲出于神市而作雨师观神龙之变而造卦图改神市癸亥而爲首甲子女娲承伏羲制度朱襄仍旧文字而始传六书伏羲陵今在山东鱼台县凫山之南神农起于列山列山列水所出也神农少典之子少典与少卷皆高矢氏之傍支也盖当世之民定着爲业渐至成阜谷麻药石之术亦已稍备日中爲市交易以退也及至楡罔爲政束急诸邑携二民多离散世道多艰我蚩尤天王承神市之余烈与民更张能得开天知生开土理生开人崇生衆物原理尽自检察德无不至慧无不宜力无不备乃与民分治虎据河朔内养兵勇外观时变及楡罔衰政乃兴兵出征选兄弟宗党中可将者八十一人部领诸军发葛卢山之金大制剑铠矛戟大弓楛矢一幷齐整拔涿鹿而登九浑连战而捷势若疾风罫伏万军威振天下一岁之中凡拔九诸侯之地更就雍狐之山以九治发水金石金而制芮戈雍狐之戟更整师躬率而出阵洋水杀至空桑空桑者今之陈留楡罔所都也是岁之中兼倂十二诸侯之国杀得伏尸满野西土之民莫不丧胆奔窜时楡罔使少昊拒战天王挥芮戈雍狐之戟与少昊大战又作大雾使敌将兵昏迷自乱少昊大败落荒而走入空桑偕楡罔出奔蚩尤天王乃卽祭天而誓告天下泰平更复进兵围迫涿鹿一擧而灭之管子所谓天下之君顿战一怒伏尸满野者是也时有公孙轩辕者土着之魁始闻蚩尤天王入城空桑大布新政而敢有自代爲天子之志乃大兴兵马来与欲战天王先遣降将少昊围迫涿鹿而灭之轩辕犹不自屈敢出百战天王动令九军分出四道自将步骑三千直与轩辕连战于涿鹿有熊之野纵兵四蹙斩杀无算又作大雾咫尺难辨而督战贼军乃心慌手乱奔窜逃命百里兵马不相见于是冀徕淮岱之地尽爲所据乃城于涿鹿宅于淮岱轩辕之属皆称臣入贡盖当时西土之人徒凭矢石之力不解铠甲之用又値蚩尤天王之法力高强心惊胆寒每战辄败云槃轩辕记之所谓蚩尤始作铠甲兜諪时人不知以爲铜头铁额者亦可想见其狼狈之甚矣蚩尤天王益整军容四面进击十年之间与轩辕战七十三回将无疲色军不退后轩辕旣屡战败尤益大兴士马效我神市而广造兵甲又制指南之车敢出百战天王赫然震怒使兄弟宗党务要大战而立威使轩辕之军不敢生意于追袭与之大战混杀一阵然后方熄是役也我将蚩尤飞者不幸有急功阵没史记所谓擒杀蚩尤者盖谓此也天王赫怒动师新造飞石迫击之机成阵联进贼阵终不能抗也于是分遣精锐西守芮函之地东取淮岱爲城邑而当轩辕东侵之路及至崩逝数千载而犹有万丈光烈能起感于后人者也今据汉书地理志其陵在山东东平郡寿张县阙鄕城中高七丈秦汉之际住民犹常以十月祭之必有赤气出如疋绛谓之蚩尤旗其英魂雄魄自与凡人迥异历数千岁而犹不泯者欤轩辕以是索然楡罔亦从以永坠矣蚩尤天王之余烈世袭能振尽有幽靑声威不坠轩辕以来世不自安终其世而未尝安枕而卧史记所谓披山通路未尝宁居邑于涿鹿之河迁徙往来无常定处以师兵爲营卫者盖其战兢之意历历可观而尙书吕刑亦云若有古训惟蚩尤作乱彼之畏威夺气而世传其训以爲后人戒者亦甚矣其后三百年无事只与颛顼一战破之盖自神市开天传十八世历一千五百六十五年而始有檀君王俭以熊氏裨王遂代神市统一九域分三韩以管境是谓檀君朝鲜也三韩秘记曰伏羲旣受封于西鄙位职尽诚不用干戈一域化服遂代燧人号令域外后有葛古桓雄与神农之国划定疆界空桑以东属我又数传而至慈乌支桓雄神勇冠絶其头额铜铁能作大雾造九治以採得铸铁作兵造飞石迫击之机天下大畏之共尊爲天帝子蚩尤夫蚩尤者俗言雷雨大作山河改换之义也蚩尤天王见神农之衰遂抱雄图屡起天兵于西进据淮岱之间及轩辕之立也直赴涿鹿之野擒轩辕而臣之后遣吴将军西击高辛有功大辩经曰神市氏以佺修戒敎人祭天所谓佺从人之所自全能通性以成眞也靑邱氏以仙设法敎人管境所谓仙从人之所自山山产也能知命以广善也朝鲜氏以倧建王敎人责祸所谓倧从人之所自宗能保精以济美也故佺者虚焉而本乎天仙者明焉而本乎地倧者健焉而本乎人也注曰桓仁亦曰天神天卽大也一也桓雄亦曰天王王卽皇也帝也檀君亦曰天君主祭之长也王俭亦卽监群管境之长也故自天光明谓之桓也自地光明谓之檀也所谓桓卽九皇之谓也韩亦卽大也三韩曰风伯雨师云师加卽家也五加曰牛加主谷马加主命狗加主刑猪加主病鸡加主善恶也民有六十四徒有三千遣往理世之谓开天开天故能创造庶物是虚之同体也贪求人世之谓开人开人故能循环人事是魂之俱衍也治山通路之谓开地开地故能开化时务是智之双修也三韩秘记曰盖白头巨岳盘居大荒之中横亘千里高出二百里雄伟嶝峻拇砾磅砖爲培达天国之鎭山神人陟降实始于此岂以区区妙香山只系狼林西走之帐而能得参于如许圣事耶世俗旣以妙香山爲太白则其见只局于东鸭绿水以南一隅之地便唱山之祖宗崑崙欣欣然以小中华自甘宜其贡使北行历累百年而不爲之耻是乃废书而长叹者也然今东方诸山以太白爲名者颇多世俗率以宁边妙香山当之实由于一然氏三国遗事之说而彼等眼孔如豆如太安足以与之论哉今白头山上有大泽周可八十里鸭绿松花豆满诸江皆发源于此曰天池卽桓雄氏乘云天降处也妙香山曾无一小洿且不爲桓雄天皇肇降之太白山不足论也魏书勿吉传曰国南有徒太山魏言太皇有虎豹熊狼不害人人不得上山稽溺行迳者皆以物盛去盖桓雄天皇之肇降旣在此山而又此山爲神州兴王之灵地则苏涂祭天之古俗必始于此山而自古桓族之崇敬亦此山始不骄寻常也且其禽兽悉沾神化安栖于此山而未曾伤人人亦不敢上山稽溺而渎神恒爲万世敬护之表矣盖我桓族皆出于神市所率三千徒团之帐后世以降虽有诸氏之别实不外于桓檀一源之裔孙也神市肇降之功悳当必传诵而不忘则先王先民指其三神古祭之圣地曰三神山者亦必矣盖神市以降神理圣化之渐逐岁而尤复益深立国经世之大本自与人国迥异其神风圣俗远播于天下天下万邦之人有慕于神理圣化者必推崇三神至有东北神明舍之称焉及其末流之弊则渐陷于荒诞不经愈出愈奇怪诞无稽之说迭出于所谓燕齐海上怪异之方士盖其地与九桓神市相接民物之交特盛自能风闻惊奇又复推演附会曰三神山是蓬莱方丈瀛洲在渤海中云云以惑世主也然当时之人东至海上一望无所际涯而渤海之中更不知有他海故辄曰三神山亦在渤海中云云实则非三神山各在三岛山也蓬莱蓬勃莱径之处卽天王所降方丈四方一丈之阁卽苏涂所在瀛洲瀛环洲岛之貌卽天池所出摠言爲三神山而三神卽一上帝也然尤其荒怪者不知三神之源委而乃金刚曰蓬莱智异曰方丈汉拏曰瀛洲是也史记封禅书曰其传在渤海中盖尝有至者诸仙人及不死之药皆在焉其物禽兽尽白而黄金白银爲宫阙云云又仙家书曰三神山有还魂不老等草一名眞丹今白头山自古有白鹿白雉或白鹰之属括地志所云有鸟兽草木皆白是也又白头山一带多产山蔘世人拟之不老草山氓欲採取则必先沐浴洁齐而祭山然后敢发其还魂不老之名亦想源于此也世纪云檀君乌斯丘元年北巡而得灵草云则此又验也十月祭天遂爲天下万世之遗俗此乃神州特有之盛典而非外邦之可比也太白山独压崑崙之名亦有余矣古之三神山者卽太白山也亦今白头山也盖上世神市之人文敎化至于近世虽不得健行而天经神诰犹有传于后世擧国男女亦皆崇信于潜锭之中卽人间生死必曰三神所主小儿十岁以内身命安危智愚俊庸悉托于三神夫三神者卽创宇宙造万物之天一神也昔司马相如谓汉主刘彻曰陛下谦让而弗发也苛三神之驩韦昭注三神上帝三神之说早已传播于彼境也明矣震域留记曰齐俗有八神之祭八神者天主地主兵主阳主阴主月主日主四时主也天好阴故祭之必于高山之下小山之上乃祭天太白山之麓之遗法也地贵阳故祭之必于泽中方丘亦卽祭天堑城之坛之余俗也天主祠三神兵主祠蚩尤三神爲天地万物之祖也蚩尤爲万古武神勇强之祖作大雾驱水火又爲万世道术之宗唤风雨招万神是以大始之世恒爲天下戎事之主海岱之地旣爲奄蓝阳介裴莱徐淮八族之所宅则八神之说萌于八族而盛行于当时也刘邦虽非夷系而起兵于丰沛则丰沛之俗祠蚩尤也故邦亦因俗以祠蚩尤而邓鼓旗遂以十月至昏上与诸侯平咸阳而立爲汉王则因以十月爲岁首此虽袭秦正朔而亦因崇敬东皇太一敬祠蚩尤也后四岁秦域已定则令祝官立蚩尤之祠于长安其敬蚩尤之笃如此晋天文志蚩尤旗类慧而后曲象旗所见之方下有兵云则乃蚩尤天王上爲列宿也通志氏族略蚩氏蚩尤之后或曰苍吕与高辛亦皆蚩尤氏之苗裔生大棘城而转徙于山东淮北者也盖蚩尤天王之英风雄烈播传远域之深推此可知也燕齐之士沈惑于神异诬壹之说亦尙矣自齐威燕昭之时遣使求三神山秦汉之际宋无忌正伯侨克尙羡门子高最后之徒则燕人也文成俉利公孙卿申公之属皆齐人也昔吕尙亦蚩尤氏之后故亦姓姜盖蚩尤居姜水而有子者皆爲姜氏也姜太公治齐先修道术祭天于天齐池而亦受封于齐八神之俗尤盛于此地后世其地多好道术者出与神仙黄老混会敷演尤爲之润饰则此又姜太公爲之助俗也尝作阴符经注祖述紫府三皇之义则燕齐之士安得以不好怪异浮诞之说哉且其五行治水之法黄帝中经之书又出于太子扶娄而又传之于虞司空后复爲箕子之陈洪范于纣王者亦卽黄帝中经五行治水之说则盖其学本神市邱井均田之遗法也密记云古者徙死无出鄕合葬一处表爲支石后变爲坛称支石坛亦祭夕坛在山顶而堑山爲城坛者曰天坛在山谷而植木爲土坛者曰神坛今僧徒混以帝释称坛则非古也护守三神以理人命者爲三侍郞本三神侍从之郞三郞本倍达臣亦世袭三神护守之官也高丽八观杂记亦曰三郞倍达臣也主稼种财利者爲业主敎化威福者爲郞主聚衆愿功者爲伯卽古发神道也皆能降灵豫言多神理屡中也今穴口有三郞城城者卽三郞宿卫之所也郞者卽三神护守之官也佛像始入也建寺称大雄此僧徒之袭古仍称而本非僧家言也又云僧徒儒生皆隷于郞家以此可知也或云古者人民散处溪谷葬无定地上自国王皆迁置于隧穴幷配天神以祭后或有平地而葬之环植檀柳松柏以识之是以神市之世无陵墓之制然后至中古国富族强养生得赡送死亦侈祭之有礼治墓颇隆或圆或方克厥侈饰高大广狭方正有规内壁外坟均整兼巧至于高句丽陵墓规制冠于天下神市之世有仙人发贵理与大卷同门受学而道旣通游观乎方渚风山之间颇得声华及观阿斯达祭天礼毕而仍作颂其文曰故圆者一也无极方者二也反极角者三也太极夫弘益人间者天帝之所以授桓雄也一神降衷性通光明在世理化弘益人间者神市之所以传檀君朝鲜也桓易出于雨师之官也时伏羲爲雨师以养六畜也于是见神龙之逐日日十二变色乃作桓易桓卽与羲同义也易卽古龙本字也紫府先生发贵理之后也生而神明得道飞昇尝测定日月之缠次推考五行之数理着爲七政运天图是爲七星历之始也后苍其苏又复演其法以明五行治水之法是亦神市黄部之中经也虞人缸禹到会稽山受敎于朝鲜因紫虚仙人求见苍水使者扶娄受黄帝中经乃神市黄部之中经也禹取而用之有功于治水桓易体圆而用方由无象以知实是天之理也羲易体方而用圆由有象以知变是天之体也今易互体而互用自圆而圆自方而方自角而角是天之命也然天之源自是一大虚无空而已岂有体乎天自是本无体而二十八宿乃假爲体也盖天下之物有号名则皆有数焉有数则皆有力焉旣言有数者则有有限无限之殊又言有力者则有有形无形之别故天下之物以其有言之则皆有之以其无言之则皆无之天符经天帝桓国口传之书也桓雄大圣尊天降后命神志赫德以鹿图文记之崔孤云致远亦尝见神志篆古碑更复作帖而传于世者也然至本朝专意儒书更不与玮衣相闻而欲存者其亦恨哉以故特表而出之以示后来天符经八十一字三皇内文经紫府先生授轩辕使之洗心归义者也先生尝居三淸之宫宫在靑邱国大风山之阳轩侯亲朝蚩尤路经名华有是承闻也经文以神市鹿书记之分爲三篇后人推演加注别爲神仙阴符之说周秦以来爲道家者流之所托间有鍊丹服食许多方术之说纷秉杂出而多惑溺至于徐福韩终亦以淮泗之产素有叛秦之志至是入海求仙爲言仍逃不归日本纪伊有徐市题名之刻伊国新宫有徐市墓祠云徐福一称徐市市福音混也三一神诰本出于神市开天之世而其爲书也盖以执一含三会三归一之义爲本领而分五章详论天神造化之源世界人物之化其一曰虚空与一始无同始一终无同终也外虚内空中有常也其二曰一神空往色来似有主宰三神爲大帝实有功也其三曰天宫眞我所居万善自足永有快乐也其四曰世界衆星属日有万群黎大德是生也其五曰人物同出三神归一之眞是爲大我也世或以三一神诰爲道家醮靑之词则甚误矣吾桓国自桓雄开天主祭天神祖述神诰恢拓山河教化人民呜唿神市天皇之建号今旣蒙三神上帝启无量洪祚招抚熊虎以安四海上爲天神揭弘益之义下爲人世解无告之怨于是人自顺天世无伪妄无爲自治无言自化俗重山川不相侵涉贵相屈服投死救急既均衣食又平权利同归三神交欢誓愿和白爲公责祸保信通力易事分业相资男女皆有职分老少同享福利人与人无相争讼国与国无相侵夺是谓神市太平之世也三一神诰总三百六十六字第一章虚空三十六字第二章一神五十一字第三章天宫四十字第四章世界七十二字第五章人物一百六十七字神志秘词檀君达门时人神志发理所作也本三神古祭誓愿之文也夫上古祭天之义要在爲民祈福祝神兴邦也今好事之人将神志秘词与图谶星占相出入推数敷演言其震檀九变之图又作鑑诀豫言之先河亦谬矣哉其曰秤坎扶苏樑者是谓辰韩古都亦卽檀君朝鲜所都阿斯达是也亦卽今松花江哈尔滨也其曰锤者五德地者是谓番韩古都今开平府东北七十里所在汤池堡是也其曰极器白牙冈者是谓马韩古都今大同江也乃马韩熊伯多祭天马韩山即此窃以三韩地势譬诸衡石则扶苏樑如国之秤坎五德地如国之锤者白牙冈如国之极器三者缺一衡不称物国不保民也三神古祭之誓愿惟在三韩管境允悦民衆之义也神志秘词所传亦不外乎是焉则爲国一念并奖忠义祭以悦神愿以受福神必降衷福必兴邦眞实以行事不征实行不求是则所征所求者从何得功乎我国文字自古有之今南海县郞河里岩壁有神市古刻夫余人王文所书之法类符拟篆紫府先生之内文太子扶娄之五行皆出于桓檀之世而殷学汉文盖王文遗范也留记云神划曾在太白山靑岩之壁其形如ㄱ世称神志仙人所传也或者以是爲造字之始则其划直一曲二之形其义有管制之象其形其声又似出于计意然者也故以神人之德爱求人世以准焉则真教之行也必人事皆正也贤能在位老幼公养壮者服义多者劝化姦诈息讼干戈闭谋是亦理化之一道也大辩说註曰南海县郞河里之溪谷岩上有神市古刻其文曰桓雄出猎致祭三神又曰大始传古只凭口舌久而后乃形以爲妓又复妓变而爲之字盖文字之源莫非出于国俗之所尊信也自一气而析三气即极也极即无也夫天之源乃贯三极爲虚而空并内外而然也天之宫即爲光明之会万化所出天之一神能体其虚而乃其主宰也故曰一气即天也即空也然自有中一之神而能爲三也三神乃天一地一太一之神也一气之自能动作而爲造教治三化之神神卽气也气卽虚也虚卽一也故地有三韩爲辰弁马三京之韩韩卽皇也皇卽大也大卽一也故人有三眞爲性命精三受之眞眞卽衷也衷卽业也业卽续也续卽一也然一始一终回复其眞也卽一卽三对合于善也微粒积粒一归之美也乃性之所善也乃命之所淸也乃精之所厚也更复何有曰有曰无也哉眞之爲不染也其染者爲妄也善之爲不息也其息者爲恶也淸之爲不散也其散者爲浊也厚之爲不缩也其缩者爲薄也所以执一含三者乃一其气而三其神也所以会三归一者是亦神爲三而气爲一也夫爲生也者之体是一气也一气者内有三神也智之源亦在三神也三神者外包一气也其外在也一其乃容也一其统制也一亦皆含会而不谤焉其爲字之源含会执归之义存焉也神市有算木蚩尤有鬪佃目夫余有书算其曰算木𝍠𝍡𝍢𝍣𝍩𝍮𝍦𝍧𝍨〤也其曰佃目也檀君世纪檀君嘉勒二年三郞乙普勒伶正音三十八字是谓加临多其文曰李太白全书玉尘丛谈云渤海国有书于唐擧朝无解之者李太白能解而答之三国史记云宪康王十二年春北鎭奏震国人入鎭以片木挂树而去遂取以献其木书十五字云宝露国与黑水国人共向新罗国和通且高丽光宗时张儒接伴使着闻初避乱到吴越越氏有好事者刻东国寒松亭曲于琴底漂逆波越不得解其辞适遇张儒拜问其辞张儒卽席以汉诗解之曰月白寒松夜波晏镜浦秋哀鸣来又去有信一沙鸥盖琴底所刻文疑古加临多之类也元董仲三圣纪注云辰余倭国或横书或结绳或淇木惟高丽摸写颖法想必桓檀上世必有文字摸刻也崔致远尝得神志古碑所刻之天符经更复作帖以传于世卽与郞河里岩刻的是皆实迹也世传神市有鹿书紫府有雨书蚩尤有花书鬪佃文束卽其残痕也伏羲有龙书檀君有神篆此等字书遍用于白山黑水靑邱九黎之域夫余人王文始以篆爲烦而稍省其划新作符隶而书之秦时程邈奉使于肃愼得王文隶法于汉水又因其划而小变之形是今之八分也晋时王次仲又作楷书次仲王文之远裔也今究其字之所源则皆神市之遗法而今汉字亦承其支流也明矣三一神诰旧本无分章杏村先生始分章一曰虚空二曰一神三曰天宫四曰世界五曰人物夫虚空爲天之质量一神爲天之主宰天宫爲天造化之所备也世界爲万世人物之市也人物宇宙三界之元勋也盖太白眞敎源于天符而合于地转又切于人事者也是以发政莫先于和白治德莫善于责祸在世理化之道悉准于天符而不伪取于地转而不怠合于人情而不违也则天下之公论有何一人异哉神诰五大之旨诀亦本于天符神诰之究竟亦不外乎天符中一之理想也始知字之源久矣字之义大矣世传牧隐李穑休崖范世东皆有天符经註解云而今不见今时俗虽一字之书不合于程朱则衆矢猬集儒锋方襄其欲传天经神诰之训岂容易得论哉神市之乐曰贡寿或云供授又曰头列衆回列以唱声使三神大悦代言国祚吉昌民心允悦也白虎通疏义曰朝离通典乐志曰侏离三国史记曰兜率盖有祈神欢康知足循理之义也檀君扶娄时有于阿之乐盖神市古俗祭迎三神之歌则其曰大祖神谓三神爲天之主宰者也故以太阳爲仪象以光热爲功能以生化发展爲情志以祸福报应爲正义自是俗尙参佺有戒玮衣有律衣冠者必带弓矢能射者必得高位善心爲修行之本贯革爲假想之恶魁祭祀必谨使知报本一心团结自当接化群生内修外攘皆得时宜则倍达国光荣百百千千年所积高之大恩德岂可一刻忘诸古者祭天有舞天之乐如辽史礼志所云绕天是也夫祭者必先象生欲致如常生之诚也立主设床以荐供者乃欲表亲见之仪也追远报本者其欲重今生而续有后之训也大辩经云檀君丘勿改国号爲大夫余改都藏唐京今爲开原亦称平壤三朝鲜之称始于檀君索弗娄而未备至是而备三韩有分朝管境之意三朝鲜有分权管境之制也先是大敎多端人无能行者自燕侵以来战祸质至岁连不熟又失治化国力益衰日帝得天帝之梦敎因欲改新大政命天帝庙庭立大木悬鼓三七爲期序齿相飮劝化成册是爲九誓之会每以九誓之文初拜而誓于衆曰勉尔孝于家家有父母妻子则诚心诚敬推以友爱诚奉祭祀以报一本敬接宾客以善鄕隣劝敎子弟以养英才皆人伦敎化之大者也是孝慈顺礼之敢不修行乎衆一齐应声曰诺否者逐之再拜而誓曰勉尔友于兄弟兄弟者父母之所分也兄之所好则弟之所好也弟之所不好则兄之所不好也物来之好不好人我相同也自身而及物自亲而及疎以如是之道推之鄕国则鄕国可兴也推之天下则天下可化也是友睦仁恕之敢不修行乎衆应声曰诺否者逐之三拜而誓曰勉尔信于师友师友者道法之所立也德义相磨过失相警学问树立事业成就者皆师友之力也是信实诚勤之敢不修行乎衆应声曰诺否者逐之四拜而誓曰勉尔忠于国国者先王之所设也今民之所食也改新国政增进国富护守国土恢张国权以固国势以光历史者皆国之来也是忠义气节之敢不修行乎衆应声曰诺否者逐之五拜而誓曰勉尔逊于群一云卑下群者皆天帝之民与我同受三眞者也主性之所本也国力之所系也上不逊则下离右不逊则左脱前不逊则后退下不逊则上厌左不逊则右落后不逊则前疎今逊让相尊合群通力则外侮可止也内治可修也是逊让恭谨之敢不修行乎衆应声曰诺否者逐之六拜而誓曰勉尔明知于政事政事者治乱之所关也风伯之立约雨师之施政云师之行刑各有职权不相侵越也今知见高迈言路广採技艺鍊磨经验致积则国务可均也民事可舒也是明知达见之敢不修行乎衆应声曰诺否者逐之七拜而誓曰勉尔勇于战阵战阵者存亡之所决也国不存则君父贬爲木偶主不立则妻子没爲人奴也应事接物皆莫非吾道也璥世传敎亦莫非吾事也与其无国而生无主而存宁若有国而死有主而终乎今划然有空我牺牲之风规制整肃善群自治而赏与罚必须正平人与我亦信义相济则亭毒群伦能福千万人也是勇胆武侠之敢不修行乎衆应声曰诺否者逐之八拜而誓曰勉尔廉于身行不廉则良心自昧能廉则神明自通偏嗜私利则必昐病独善自矜则必腐败蠢蠢自足自害害人因循相积沈溺莫救者也是廉直洁淸之敢不修行乎衆应声曰诺否者逐之九拜而誓曰勉尔义于职业人之作职就业必有责任一有不义而却失自尽则必有侮谑而毁坏若有正义而公信食力则谁可凌侮而侵夺也哉义者群力之所起也正气之所发也卷之以藏于九窍扩之以盈于天地者也是正义公理之敢不修行乎衆应声曰诺否者逐之自是俗尙淳厚勇于公战勤于公利敏于公事明于公德善业劝而过失规自成礼义慈爱之俗同归于三神归命之化也檀君世纪曰交拇加右手行三六大礼交拇者右拇点子左拇点亥而加右手作太极形也古者螟必先揖也拜必先揖而螟也乃礼之常也揖之爲言聚也聚心拱手而念天也螟者顺也顺气合膝而谢地也拜者献也献身叩头而报先也献一作现也头至手曰拜手头至地曰叩头叩头卽稽颡也参佺戒经世传乙巴素先生所传也先生尝入白云山祷天得天书是爲参佺戒经大始哲人在上主人间三百六十余事其纲领有八条曰诚曰信曰爱曰济曰祸曰福曰报曰应诚者衷心之所发血诚之所守有六体四十七用信者天理之必合人事之必成有五团三十五部爱者慈心之自然仁性之本质有六范四十三围济者德之兼善道之赖及有四规三十二模祸者恶之所召有六条四十二目福者善之余庆有六门四十五户报者天神报恶人以祸报善人以福有六阶三十级应者恶受恶报善受善报有六果三十九形故天虽不言陟降周护知我者昌求是则实一以参佺全人受戒乙巴素签之曰神市理化之世以八训爲经五事爲纬敎化大行弘益济物莫非参佺之所成也今人因此佺戒益加勉修己则其安集百姓之功何难之有哉岁甲子余谪槐山处宜谨愼颇爲无聊乃取阅家藏陈敎其有可据于史传者与夫平日闻诸古老者幷擧採录而未成书后一十六年庚辰余以撰修官颇得内阁秘书而读之乃按前稿而编次之名曰太白逸史然敢不闻于世秘藏之爲不出户外者一十堂主人书高句丽之先出自解慕漱解慕漱之母鄕亦其地也朝代记曰解慕漱从天而降尝居于熊心山起兵于夫余古都爲衆所推遂立国称王是谓夫余始祖也着乌羽冠佩龙光劒乘五龙车从者百余人朝则听事暮则登天无所令而管境自化山无盗贼禾谷满野国无事而民亦无事檀君解慕漱之初降在于壬戌四月初八日乃秦王政八年也骑离郡王高辰解慕漱之二子也沃沮侯弗离支高辰之孙也皆以讨贼满功得封也弗离支尝过西鸭绿遇河伯女柳花悦而娶之生高朱蒙时则壬寅五月五日也乃汉主弗陵元凤二年也弗离支薨柳花率子朱蒙归于熊心山今舒兰也旣长周游四方择迦叶原而居之选于官家爲牧马未几爲官家所忌与乌伊摩离陜父逃至卒本适夫余王无嗣朱蒙遂以王壻入承大统是谓高句丽始祖也平乐十一年甲午十月伐北沃沮灭之明年乙未自卒本移都讷见讷见今常春朱家城子也琉璃明帝二十一年又自讷见移都于国内城亦曰皇城内有丸都山山上筑城有事则居之大武神烈帝二十年帝袭乐浪国灭之东鸭绿以南属我独海城以南近海诸城未下山上帝元年遣弟杞须攻破公孙度伐玄菟乐浪灭之辽东悉平大辩经曰高朱蒙圣帝诏曰天神造万人一像均赋三眞于是人其代天而能立于世也况我国之先出自北夫余爲天帝之子乎哲人虚静戒律永絶邪气其心安泰自与衆人事事得宜用兵所以缓侵伐行刑所以期无罪恶故虚极静生静极知满知极德隆也故虚以听敎静以筐矩知以理物德以济人此乃神市之开物敎化爲天神通性爲衆生立法爲先王完功爲天下万世成智生双修之化也乙巴素爲国相选年少英俊爲仙人徒郞掌敎化者曰参佺衆选守戒爲神顾托掌武艺者曰玮衣兼操成律爲公挺身也尝言于衆曰神市理化之世由民开智日赴至治则有所以亘万世不可易之标准也故参佺有戒听神以化衆寒盟有律代天行功也皆自立心作力以备后功也乙支文德曰道以事天神德以庇民邦吾知其有辞天下也受三神一体气分得性命精自在光明昻然不动有时以感发而道乃通是乃所以体行三物德慧力化成三家心气身悦满三途感息触要在日求念标在世理化静修境途弘益人间也桓国曰五训神市曰五事朝鲜曰五行六政夫余曰九誓三韩通俗亦有五戒曰孝忠信勇仁皆敎民以正平而织群之意存焉栅城有太祖武烈帝纪功碑东鸭绿之皇城有广开土境大勋蹟碑安州淸川江岸上有乙支文德石像乌苏里江外有渊盖苏文颂德碑平壤牡丹峯中麓有东川帝朝天石朔州巨门山西麓有乙巴素墓云山之九峯山有渊盖苏文墓朝代记曰东川帝亦称檀君每当寒盟祭迎三神于平壤今箕林窟卽其祭所也大迎祭典始行隧穴有九梯宫朝天石行路之人皆可指点也又有三轮九德之歌以奖之玮衣仙人皆其选也国人所矜式者也不然何以加荣与之爲等于王使者乎广开土境好太皇隆功圣德卓越百王四海之内咸称烈帝年十八登极于光明殿礼陈天乐每于临阵使士卒歌此于阿之歌以助士气巡骑至摩利山登堑城坛亲祭三神亦用天乐一自渡海所至击破倭人倭人百济之介也百济先与倭密通使之联侵新罗之境帝躬率水军攻取熊津林川蛙山槐口伏斯买雨述山进乙礼奴斯只等城路次俗离山期早朝祭天而还时则百济新罗驾洛诸国皆入贡不絶契丹平凉皆平服任那伊倭之属莫不称臣海东之盛于斯爲最矣先是陜父奔南韩居马韩山中从而出居者数百余家未几岁连大裙流离遍路陜父乃知将革诱衆涂粮舟从浿水而下由海浦而潜航直到狗邪韩国乃加罗海北岸也居数月转徙于阿苏山而居之是爲多婆罗国之始祖也后倂于任那联政以治三国在海七国在陆初弁辰狗邪国人先在团聚是爲狗邪韩国多婆罗一称多罗韩国自忽本而来与高句丽早已定亲故常爲烈帝所制多罗国与安罗国同隣而同姓旧有熊袭城今九州熊本城是也倭在会稽郡东东冶县之东舟渡九千里至那覇而又渡一千里至根岛根岛亦曰量岛时狗奴人与女王相争索路甚严其欲往狗邪韩者盖由津岛加罗山志加岛始得到末卢户资之境其东界则乃狗邪韩国地也会稽山本神市中经所藏处而司空禹斋戒三月而得乃有功于治水故禹伐石刻扶娄功于山之高处云则吴越本九黎旧邑山越左越皆其遗裔分迁之地也常与倭往来贸贩得利者渐多秦时徐市自东冶海上直至那覇经种岛而沿濑户内海始到纪伊伊势旧有徐福墓祠或曰亶洲徐福所居云长寿弘济好太烈帝改元建兴仁义治国恢拓疆宇熊津江以北属我北燕室韦诸国皆入敍族焉又与新罗寐锦百济于瑕罗会于南平壤约定纳贡戍兵之数文咨好太烈帝改元明治十一年齐鲁吴越之地属我至是国疆渐大平冈上好太烈帝有胆力善骑射乃有朱蒙之风改元大德治敎休明大德十八年丙申帝率大将温达往讨碣石山拜察山追至楡林关大破北周楡林鎭以东悉平楡林今山西境禄阳武元好太烈帝时天下大理国富民殷隋主杨广本鲜卑遗种统合南北之域以其余势侮我高句丽以爲小虏侮慢上国频加大兵我旣有备而未尝一败也弘武二十五年广又复东侵先遣将兵重围卑奢城官兵战不利将袭平壤帝闻之欲图缓兵执遣斛斯政适有玮衣一仁者自愿请从而偕到献表于杨广广于舡中手表而读未半遽发袖中小弩中其胸广惊倒失神右相羊皿使负之急移于小船而退命怀远鎭撤兵广谓左右曰予爲天下主亲伐小国而不利是非万世之所嗤乎羊皿等面黑无答后人歌之曰嗟汝蠢蠢汉家儿莫向辽东浪死歌文武我先号桓雄绵亘血胤英杰多朱蒙太祖广开土威振四海功莫加纽由一仁杨万春爲他变色自靡绷世界文明吾最古攘斥外寇保平和刘彻杨广李世民望风溃走作驹过永乐纪功碑千尺万旗一色太白峨乙支文德高句丽国石多山人也尝入山修道得梦天神而大悟每当三月十六日则驰往摩利山供物敬拜而归十月三日则登白头山祭天祭天乃神市古俗也弘武二十三年隋军一百三十余万幷水陆而来攻文德能以奇计出兵梢击之追至萨水遂大破之隋军水陆俱溃生归辽东城今昌黎者仅二千七百人广遣使乞和文德不听帝亦严命追之文德与诸将乘胜直驱一自玄菟道至太原一自乐浪道至幽州入其州县而治之招其流民而安之于是建安建昌白岩昌黎诸鎭属于安市昌平涵城新昌桶道诸鎭属于如祈孤奴平谷造阳楼城沙沟乙属于上谷和龙汾州桓州豊城鸭绿属于临潢皆仍旧而置吏至是强兵百万境土益大杨广壬申之寇也出师之盛前古未之有也以我玮衣二十万灭其军几尽此非乙支文德将军一人之力乎若乙支公者乃万古造时势之一圣杰也哉文忠公赵浚与明使祝孟共登百祥楼赋诗曰萨水汤汤棠碧虚隋兵百万化爲鱼至今留得渔樵语不满征夫一哂余旧史曰禄阳武元好太烈帝弘武九年帝遣西部大人渊太祚往讨登州擒杀摠管韦态先是百济以兵平定齐鲁吴越之地设官署索籍民户分封王爵屯戍险塞军征赋调悉准内地明治年间百济军政衰颓不振权益执行尽归圣朝划定城邑文武置吏及隋作兵有事南北骚扰四起害及生民帝威赫怒恭行天讨四海之内莫不听命也然隋主杨坚阴藏祸心敢出讐兵密遣韦态摠管爲名溃破官家焚掠邑落乃遣将兵擒杀贼魁山东平服海城谧然是岁坚又遣杨谅王世绩等三十万来与战葯发定州未至辽泽値水乱而馈转杜絶驭疫幷炽周罗柳以兵据登州征集战舰数百自东莱泛船趣平壤爲我所觉殿而拒之以进忽遭大风而全军漂没时百济请隋爲军导受我密谕而未果左将高成密有亲隋之心阴坏莫离支北伐之计至是屡请遣师攻破百济有功独莫离支力排衆议强执以南守北伐之策屡陈利害以从及高成卽位尽弃前帝之遗法遣唐求老子像使国人听讲道德经又动衆数十万筑长城自扶余县至南海府千有余里时西部大人渊盖苏文请罢讲道敎又以停长城之役极陈利害帝甚不悦夺苏文之兵命监筑长城之役密与诸大人议诛灭之苏文先得闻知乃叹曰岂有身死而国全之理乎事急矣时不可失也悉集部兵若将阅武者盛陈酒馔召诸大臣共临视之皆至苏文励声曰门近虎狼而不救反欲杀我乎遂除之帝闻变而微服潜逃至松壤而下诏招募国人无一人至者自不胜愧汗遂自殒碎而崩朝代记曰渊盖苏文一云盖金姓渊氏其先凤城人也父曰太祚祖曰子游曾祖曰广幷爲莫离支弘武十四年五月十日生年九岁选爲玮衣仙人仪表雄伟意气豪逸每与军伍列薪而卧手瓠而飮群焉而尽己混焉而辨微赏赐必分给诚信周护有推心置腹之雅量至有纬地经天之才人皆感服无一人异怀者也然用法严明贵贱一律若有犯者一无假借虽当大难少不惊心与唐使酬言亦不屈志常以自族阴害爲小人能敌唐人爲英雄喜焉而下贱可近怒焉而权贵俱震眞一世之快杰也自言生于水中能潜泳竟日尤健不疲衆咸惊伏地罗拜曰沧海龙神复爲化身矣苏文旣放高成帝与衆共迎高臧是爲宝臧帝苏文旣得志行万法爲公之道成己自由开物平等三忽爲佺玮衣有律注力国防备唐甚盛先与百济上佐平俱存立义又请新罗使金春秋馆于私邸曰唐人多悖逆近于禽兽请吾子须忘私仇自今三国敍族合力直屠长安唐丑其可擒也战胜之后仍旧地而联政仁义共治而约相勿侵爲永久遵守之计何如劝再三春秋终不听惜哉开化四年唐主李世民谓群臣曰辽东本诸夏之地隋氏四出师而不能得予今出兵欲爲报诸夏子弟之讐世民亲佩弓矢率李世勣程名振等数十万到辽泽泥榧二百余里人马不可通都尉马文擧策马奔击旣合战行军摠管张君叉大败李道宗收散军世民自将数百骑与世勣会攻白岩城西南城主孙代音诈遣请降而实欲乘隙反击世民至安市城先自唐山进兵攻之北部褥萨高延寿南部褥萨高惠眞率官兵及靺鞨兵十五万引至直前连安市爲垒据高山之险食城中之粟纵兵掠其军马唐奴不敢犯欲归则泥榧爲阻坐困必败延寿引军直前以进料去安市四十里遣人问于对卢高正义以其年老习事也正义曰世民内芟群雄化家爲国亦不凡常今据全唐之兵而来其锐不可轻也爲吾计者莫若顿兵不战旷日持久分遣奇兵断其粮道粮道旣尽求战不得欲归无路乃可胜也延寿从其计贼来则拒贼去则止又遣奇兵焚夺粮路世民百计诱之以贿面从而内违数遣阴袭陷裂贼之死伤酷多延寿等与靺鞨合兵爲阵持久作战一夜豹变急袭电击世民几被围迫始有惧色世民又复遣使怀财宝谓延寿曰我以贵国强臣弑其君上故来问罪至于交战入贵境寝粟不给故间有焚掠几处而已俟贵国修礼纳交则必复矣延寿曰诺退贵兵三十里则吾将见帝矣然莫离支爲国柱石军法自在不须多言汝君世民废父弑兄淫纳弟骗此可问罪也以此传之于是四遣督察益加守备依山自固乘虚奇袭世民百计无术痛恨辽东出兵之不利而已悔无及焉柳公权小说曰六军爲高句丽所乘殆将不振候者告英公之麾黑旗被围世民大恐虽终自脱而危惧如彼新旧唐书及司马公通鑑不言者岂非爲国讳耻乎李世勣言于世民曰建安在南安市在北吾军粮早已失输辽东今昌黎今踰安市而攻建安若高句丽断其输送势必穷矣不若先攻安市安市下则鼓行而取建安耳安市城人望见世民旗盖辄乘城鼓油唾骂世民数其罪目以告于衆世民怒气极甚以爲陷城之日男女尽坑之安市城人闻之益坚守攻之不下时张亮兵在沙卑城而欲召之未果低回失机张亮将移兵袭乌骨城反爲官兵所败李道宗亦在遭险不振于是唐奴诸将议自相谤世勣独以爲高句丽倾国救安市不若舍安市而直瘙平壤长孙无忌以爲天子亲征异于诸将不可乘危泯幸今建安新城之敌衆数十万高延寿所率靺鞨亦数十万国内城兵若又回乌骨城而遮乐浪诸路之险如是则彼势日盛急于迫围而我翫敌悔无及焉不如先攻安市次取建安然后长驱而进此万全之计也未之决安市城主杨万春闻之乘夜深以数百精锐饬城而下贼阵自相践踏杀伤甚多世民使李道宗筑土山于城东南隅官兵从城缺出击遂夺土山堑而守之军势益振唐奴诸阵殆失战意傅伏爱以战败斩道宗以下皆徒跣请罪莫离支率数百骑巡驻幄坡详问情形遣命摠攻四击延寿等与靺鞨夹攻杨万春登城督战士气益奋无不一当百矣世民愤不自胜敢出决战杨万春乃唿声张弓世民出阵矢浮半空遂爲所中左目没焉世民穷无所措从间道遁命世勣道宗将步骑数万爲殿辽泽泥榧军马难行命无忌将万人剪草塡道水深处以车爲梁世民自系薪于马焦以助役冬十月至蒲吾渠驻马督塡道诸军渡渤错水暴风雪占湿士卒多死者使燃火于道以待之时莫离支渊盖苏文乘胜长驱追之甚急邹定国自赤峰至河间县杨万春直向新城军势大振唐奴多弃甲兵而走方渡易水时莫离支命延寿改筑桶道城今高丽鎭也又分遣诸军一军守辽东城今昌黎也一军闷随世民一军守上谷今大同府也于是世民穷无所措乃遣人乞降莫离支率定国万春等数万骑盛陈仪仗鼓吹前导入城长安与世民约山西河北山东江左悉属于我先是高句丽与百济外竞俱存辽西地有百济所领曰辽西晋平江南有越州其属县一曰山阴二曰山越三曰左越至文咨帝明治十一年十一月攻取越州改署郡县曰松江会稽吴城左越山越泉州十二年移新罗民于泉州以实之是岁以百济不贡遣兵攻取辽西晋平等郡百济郡废王介甫曰渊盖苏文非常人也果然莫离支在则高句丽与百济俱在莫离支去则百济与高句丽俱亡莫离支亦人杰也哉莫离支临终顾谓男生男建曰尔兄弟爱之如水束箭则强分箭则折须无忘此将死之言贻笑于天下隣国之人时则开化十六年十月七日也墓在云山之九峰山也高丽鎭在北京安定门外六十里许安市城在开平府东北七十里今汤池堡高丽城在河间县西北十二里皆太祖武烈帝所筑也唐樊汉有高丽城怀古诗一首传于世其诗曰僻地城门辟云林雉堞长水明留晩照沙暗烛星光叠鼓连云起新花拂地粧居然朝市变无复管絃锵荆棘黄尘里蒿蓬古道傍轻尘埋翡翠荒豌上牛羊无奈当年事秋声肃雁行予虽不文追其韵而次之曰辽西尙存古城墟想必名邦运祚长燕峀山层巇多战色辽河汤棠共天光风林空谷演舞态仙禽高树欲啼粧干滴关防一夕变唿卖振铃闻凄锵燕凉元来尽我有官兵久鎭飮马傍英雄不作时事去无复驱敌如驱羊今我弔古无限意爲赆核郞万里行朝代记曰太祖隆武三年筑辽西十城以备汉十城一曰安市在开平府东北七十里二曰石城在建安西五十里三曰建安在安市南七十里四曰建兴在幄河西五曰辽东在昌黎西南境六曰豊城在安市西北一百里七曰韩城在豊城南二百里八曰玉田堡旧辽东国在韩城西南六十里九曰泽城在辽泽西南五十里十曰辽泽在黄河北流左岸五年春正月又筑白岩城桶道城三韩秘记曰旧志云辽西有昌辽县唐时改辽州南有碣石山而其下则白岩城亦唐时所谓岩州卽此也建安城在唐山境内其西南爲开平一云盖平唐时亦称盖州是也资治通鑑曰玄菟郡在柳城卢龙之间汉书马首山在柳城西南唐时筑土城延佗渤卒本人来往于南北曷思而理财致富至累巨万阴助朱蒙其创基立都之功居多后率衆转徙九黎河而贾渔盐之利及高朱蒙圣帝伐北沃沮纳谷五千石移都讷见而先自愿纳招抚流亡以勤王事以功得封于坐原而年八十殁时平乐十三年丙申春三月也高朱蒙在位时尝言曰若嫡子琉璃来当封爲太子召西弩虑将不利于二子岁庚寅三月因人得闻浿带之地肥物衆南奔至辰番之间近海僻地而居之十年买田置庄致富累万远近闻风来附者衆南至带水东滨大海半千里之土境皆其有也遣人致书于朱蒙帝愿以内附帝甚悦而奖之册号召西弩爲于瑕罗及至十三年壬寅而薨太子沸流立四境不附于是马黎等谓温祚曰臣闻马韩衰败立至乃可往立都之时也温祚曰诺乃编舟渡海而始抵马韩弥邹忽行至四野空无居人久而得到汉山登负儿岳而望可居之地马黎乌干等十臣曰惟此河南之地北带汉水东据高岳南开沃泽西阻大海此天险地利难得之势宜可都于此更不可他求也温祚从十臣议遂定都于河南慰支城仍称百济以百济来故得号也后沸流薨其臣民以其地归附斯卢始王仙桃山圣母之子也昔有夫余帝室之女婆苏不夫而孕爲人所疑自嫩水逃至东沃沮又泛舟而南下抵至辰韩奈乙村时有苏伐都利者闻之往收养于家而及年十三岐嶷夙成有圣德于是辰韩六部共尊爲居西干立都徐罗伐称国辰韩亦曰斯卢任那者本在对马岛西北界北阻海有治曰国尾城东西各有墟落或贡或叛后对马二岛遂爲任那所制故自是任那乃对马全称也自古仇州对马乃三韩分治之地也本非倭人世居地任那又分爲三加罗所谓加罗者首邑之称也自是三汗相争岁久不解佐护加罗属新罗仁位加罗属高句丽鸡知加罗属百济是也永乐十年三加罗尽归我自是海陆诸倭悉统于任那分治十国号爲联政然直辖于高句丽非烈帝所命不得自专也阿踰佗三国遗事以爲西域云而今考诸古记则阿踰豹今暹罗云然则阿踰豹人或爲大寔所侵逐到此而居欤李茗留记云古有百济商海往阿踰豹多得财宝而归其人从我而来往日尤交密也然其俗懦不惯兵多爲人所制又曰平壤有乙密台世传乙密仙人所建也乙密安臧帝时选爲玮衣有功于国本乙素之后也居家读书习射歌咏三神纳徒修鍊义勇奉公一世玮衣其徒三千所到云集齐唱多勿兴邦之歌因此可鼓其舍身全义之风者耳其歌曰先去者爲法兮后来爲上爲法故不生不灭爲上故无贵无贱人中天地爲一兮心与身卽本爲一故其虚其粗是同卽本故惟神惟物不二眞爲万善之极致兮神主于一中极致故三眞归一一中故一神卽三天上天下唯我自存兮多勿其兴邦自存故处无爲之事兴邦故行不言之敎眞命之大生性通光明兮入则孝出则忠光明故衆善无不奉行孝忠故诸恶一切莫作惟民之所义乃国爲重兮无国我何生国重故民有物而爲福我生故国有魂而爲德魂之有生有觉有灵兮一神攸居之爲天宫三魂故智生可以双修一神故形魂亦得俱衍俾我子孙善爲邦兮太白敎训吾所师我子孙故统无不均吾所师故敎无不新乙密仙人尝居台专以祭天修鍊爲务盖仙人修鍊之法参佺爲戒健名相荣空我存物舍身全义爲国人式风仰千秋足以起感亦爲人尊之象征也后人称其台曰乙密乃锦绣江山之一胜也太祖神圣大王天授二年定都于松岳之阳二十六年御制训要其略曰惟我东方旧慕唐风文物礼乐悉遵其制殊方异土人性各异苟必不同泰封国王弓裔其先平壤人本报德王安胜之远裔也其父刚从术家言从母姓爲弓氏先是高句丽水临城人牟岑大兄收合残民奉安胜爲后高句丽王请援于新罗新罗王处之国西金马渚后改爲报德王神文王立征报德王爲苏判其族子大文留金马渚谋叛称王被诛余衆杀官吏据报德城又叛爲新罗所平徙其人于国南州郡大震国明宗景皇帝天福九年五月五日弓裔生于外家其屋上有素光若长虹上属天新罗日官望之以爲将不利于国家以闻王嫌之使人抵其家杀之其母赂珍宝请抱而逃窜领劳养育年十余岁祝发爲僧号善宗及壮放逸如故不拘检僧律轩纻有胆气尝持钵赴斋有乌啣牙签落钵中视之有王字秘不言颇自负先自安胜有劳王事而新罗不报反收其土地人民而尽夺只以王妹妻之而已高句丽遗民以故累世积怨怏怏起变而屡败至弓裔见国家衰乱乘欲聚衆复祖宗之旧土洗积世之仇乃投竹州贼箕萱萱侮慢不礼弓裔郁黍不自安潜结萱麾下元会申淘等爲友投北原贼梁吉吉善遇之委之以事分兵百骑使东略州郡皆降之又攻阿瑟那衆至六百自称将军与士卒同甘苦予夺不以私衆心皆畏之天福二十七年太守王隆以松岳郡归弓裔说之曰大王若欲王朝鲜肃愼卞韩之地莫如先占松岳以吾长子建爲其主从之时李萱起兵武珍州乃声言于衆曰吾原三国之始马韩先起赫居世后兴弁韩从之百济开国传世六百新罗与唐合攻灭之今予虽不德欲雪义慈之愤遂都完山称王国号曰后百济弓裔亦以明年称王谓曰新罗请兵于唐灭高句丽是可耻也吾必爲高句丽报讐立国号曰后高句丽建元曰武泰尝南行至兴州寺见壁挂新罗前王妓像拔劒击之弓裔意欲幷呑新罗唿爲灭都自新罗归附者幷皆杀之自是弓裔自称弥勒佛头戴金憎又自述经二十卷或正坐讲说僧释聪谓曰皆邪说怪谈不可以训弓裔怒以铁椎打杀之天授元年戊寅夏六月王建爲洪儒裵玄庆申崇谦卜智谦等诸将军之所推戴黎明坐于积谷之上行君臣之礼令人驰且唿曰王公已擧义旗矣奔走来赴者衆先至宫门鼓油以待者亦万余人遂卽位于布政殿建元天授于是泰封王弓裔闻变以微服出门亡去寻爲斧壤民所害契丹圣宗遣将萧逊宁侵破蓬山获我先锋成宗文懿大王会群臣议或言乞降或言割地与之中军徐熙独曰今见其势大盛遽割西京以北与之非计也且三角山以北亦高句丽旧址也彼以谿壑之慾责之无厌可尽与乎况今割地则诚万古之耻也愿驾还都城使臣等一与之战然后议之未晩也熙奉国书赴契丹营问相见之礼逊宁曰我大朝贵人宜拜于庭熙曰两国大臣何得如是逊宁谓熙曰汝国兴新罗地高句丽之地我所有也而汝侵蚀之又与我连壤而越海事宋故有今日之师若割地以献而修朝聘可无事矣熙曰非也我国卽高句丽之旧也故号高丽都平壤若论地界则贵国之东京皆在我境何得谓之侵蚀乎若逐女眞还我旧地则敢不修聘辞气慷慨逊宁知不可强遂决罢兵宴慰以送都元帅尹瓘攻罢女眞立碑于先春岭以爲界遣子彦洒奉表贺平章事崔弘嗣金景庸参知政事任懿枢密院事李玮等入对宣政殿极论尹瓘吴延宠林彦等妄兴无名之兵败军害国罪不可赦谏官金缘李载等亦相继劾之曰人主之取土地本欲育民也今争城而杀人莫如还其地而息民今不与必与契丹生邓上曰何也缘曰国家初筑九城使告契丹表称女眞弓汉里乃我旧地其居民亦我编氓近来寇边不已故收复而筑其城表辞如是而弓汉里酋长多受契丹官职者契丹以我爲妄言以加责让我若东备女眞北备契丹臣恐九城非三韩之福也谏议大夫金仁存亦请还旧地上宣谕曰两元帅之伐女眞受先帝之遗志体朕躬之述事身冒锋镝深入贼垒斩馘俘虏不可胜计而辟千里之地筑九州之城以雪国家之耻则其功可谓多矣然女眞人面兽心反复无常厥有余丑无所依处故酋长纳降请和群臣皆以爲便朕亦不忍有司守法颇有论劾遽夺其职朕终不以此爲咎庶几有孟明之复济也睿宗文孝大王四年秋撤九城还女眞旧地先是女眞使沸弗史显等入朝奏曰昔我太师盈歌尝言我祖宗出自大邦至于子孙义当归附可也今太师乌雅束亦以大邦爲父母之国至甲午年间弓汉村人自作不靖本非太师之指挥国朝鸣罪讨之复许修故我信之不絶朝贡去年大擧杀我佃倪筑置九城使孑遗之民靡所止归太师遣我来请还地云云又会宰枢台省知制诰侍臣都兵马判官及文武三品以上更议还九城可否皆曰可旧史云两将军立碑于先春岭曰至此爲高丽之境先春岭在豆满江七百里外松花江近地云广州牧使尹彦洒自解表云及睹中军所奏曰彦洒与郑知常结爲死党大小之事实同商议在壬子年西幸时请立元称号又讽诱国学生奏前件事盖欲激大金生事乘间恣意处置朋党外人谋爲不轨非人臣意臣读过再三然后心乃安肋是立元之请本乎尊主之诚在我本朝有太祖光宗之故事稽其往牒虽新罗渤海以得爲之大国未尝加兵小国无敢议其失奈何圣世反爲僭行臣尝议之罪则然矣若夫结爲死党激怒大金语言虽甚大焉本末不相坐何则假使强敌来侵我疆夫惟御之未遑安得乘间而用事其指朋党者谁氏其欲处置者何人衆若不和战之则败且容身之无地何恣意以爲谋有赖圣知重念臣以至弱之质从西征之役忘身以卫其国乃义分之当然成事皆因于人何勤劳之足道金史曰世宗大定十五年九月高丽西京留守赵位宠遣徐彦等进表欲以慈悲岭以西鸭绿江以东内附不许高丽史曰睿宗十一年三月乙未朔上闻辽来远抱州二城爲女眞所攻城中食尽遣都兵马录事邵亿送米一千石来远统军辞不受八月庚辰金将撤喝攻辽来远抱州二城几陷其统军耶律宁欲帅衆而逃上遣枢密院知奏事韩沥如招谕宁以无王旨辞沥如驰奏上欲令枢密院具箚子送之宰臣谏官奏曰彼求王旨其意难测请止之上乃遣使如金请曰抱州本吾旧地愿以见辽金主谓使者曰尔其自取之厚庵李尊庇高丽景孝王时人也尝在书筵论自主富强之策仍奏曰本国自桓檀朝鲜北夫余高句丽以来皆富强自主且建元称帝之事至我太祖初亦尝行之而今则事大之论定爲国是君臣上下甘受屈辱不图所以自新其畏天保国则诚美矣奈天下后世之笑何且与倭绿怨万一元室有变将焉所恃而爲国称帝之事爲时忌讳则固难卒复而自强之策不可不讲也奏虽寝闻者莫不庇之后又陈备倭五事一曰详备户口悉民爲兵二曰兵农一作水陆共守三曰积置兵粮修造战舰四曰扩张水军兼习陆操五曰详悉地理确保人和尝有寄晦堂上人诗曰物无美恶终归用苦李谁嫌着子多长息久朝天子所次儿新付法王家移忠固是爲臣分割爱其如出世何还笑老翁犹滞念有时魂梦杳天涯上在燕京惑于莲女临别手赠莲花一朶曰上归路视此花若凋此命将尽数日后视花花欲憔悴上恐莲女死复欲如燕尊庇请往探而回莲女泣而献诗曰相赠莲花香初来绰约红移丛问几日憔悴与君同尊庇恐上见诗增怀代莲女而制进曰这痴汉这痴汉勿留辇勿留辇此身便如莲叶珠彼边转处此边圆上见诗大怒遂还国后上恨莲女不已尊庇乃奏曰臣于伊时急于奉还不得已权辞请伏欺罔之诛上怒削官谪文义太子及朝臣反复启解之上亦悔悟复官召还使者未至尊庇卒讣闻上震悼辍朝太子临丧曰李尊庇正直邦家司直何夭如是乎仍命葬用王礼遂以荆江之上环其山四里封之至今洞曰王墓里曰山四杏村李侍中栏尝疏沮权臣辈欲废国号而请立行省之议其疏略曰天下之人各以其国爲国各以其俗爲俗国界不可破也民俗亦不可混也况我国自桓檀以来皆称天帝之子行祭天之事自与分封诸侯元不相同今虽一时爲人辕下旣有魂精血肉而得一源之祖是乃神市开天三韩管境之爲大名邦于天下万世者也我天授太祖以创业之资承高句丽多勿立国之余风平定宇内国声大振也间有强隣乘以作暴幽营以东尙未归我则此君臣日夜奋振谋所以自主富强之策敢有潜淸辈之大姦慝逞能阴谋我国虽小国号不可废也主势虽弱位号何其降也今此之擧皆奸小之辈之出于逋逃而非国人之公言也宜请都堂严治其罪杏村侍中有着书三种其着檀君世纪以明原始国家之体统又着太白眞训绍述桓檀相传之道学心法农桑辑要乃经世实务之学也文靖公李牧隐穑序之曰凡衣食之所由足谥财之所由豊种莳突息之所由周备者莫不分门类聚缕析烛照实理生之良书也杏村先生尝游于天宝山夜宿太素庵有一居士曰素佺多藏奇古之书乃与李茗范樟同得神书皆古桓檀传授之眞诀也其通脱博古之学卓然有所可称而其参佺修戒之法盖凝性作慧凝命作德凝精作力其在宇宙而三神长存其在人物而三眞不灭者当与天下万世之大精神混然同其体而生化无穷也先生曰道在天也是爲三神道在人也是爲三眞言其本则爲一而已惟一之爲道不二之爲法也大哉桓雄首出庶物得道天源立敎太白神市开天之义始大明于世矣今吾辈因文求道参佺受戒尊吾敎而未发又闻百途而难会老将及矣可恨哉先生以侍中致仕退居江都之红杏村自号爲红杏村璟遂着杏村三书藏于家献孝王后五年三月杏村李栏以命祭天于堑城坛谓白文宝曰赖德护神一存信念养英卫国功在发愿乃神依人人亦依神而民而国永得安康祭天之诚竟归报本其求人世敢可忽诸郑之祥河东人也因其妹往来于元値敬孝王入侍随从有劳及王卽位骤选至监察持平不言昔事理尝爲全罗道按廉使入境遇势家所使辄姪掠徇示诸郡一道寒心坛思不花本国人也在元有宠于顺帝其兄徐臣桂爲六宰弟应吕爲上护军依势作威福国人畏之不花降香至本国所至纵暴存抚按廉多被辱骂莫不违临至全州之祥迎候恭谨不花待遇甚倨伴接使洪元哲有求于之祥之祥不听元哲激怒不花曰之祥慢天使不花絷缚之之祥忿恚大叫夹州吏曰国家已诛诸奇不复事元命宰相金敬直爲元帅守鸭绿江此使易制耳若等何畏而不我救将见尔州降爲小县也邑吏唿油而入解缚扶出之祥遂率衆执不花元哲等囚之夺不花所佩之金牌驰还京过公州执应吕以铁椎垈之数日而死之祥来白于王王惊愕下巡军命行省员外郑晖捕全州牧使崔英起及邑吏等又遣车蒲温赍内觅慰不花还其牌元遣断事官买住来鞠之祥王诛诸奇释之祥爲巡军提控再转户部侍郞御史中丞官至判事卒性严凡戮死罪必遣之之祥妻寡居潭阳爲倭所害子从随朴蔵击对马岛文大高宗安孝大王十八年以郞将在瑞昌县爲蒙古兵所虏蒙古兵至铁山城下令文大唿喩州人曰眞蒙古兵来矣可速出降文大乃唿曰假蒙古兵也且勿降蒙古人欲斩之使更唿复如前遂斩之蒙古攻城甚急城中粮尽不克守将陷判官李希绩聚城中妇女小儿纳仓中火之率丁壮自刎而死敬孝王十二年癸卯三月密直使李冈以命祭堑城坛仍刻板题诗其诗曰春风景物富年华承命来游道路賖鞭驲朝辞丹凤阙棹舟暮癫白鸥波半空苍翠山浮色满壑荡孟草自花借问蓬莱何处是人言此地卽仙家心静身闲骨欲仙遥思人事正茫然荐汗秘席中兴后累石灵坛太古前已得眼看千里地况疑身在九重天此行无凡如相托须値还都第一年江陵王禑五年三月辛未命遣使致祭于堑城坛大提学权近制誓告文以进其文曰天授纪元四百三十九年敬孝王五年是岁夏四月丁酉奇辙权谦卢等谋叛伏诛释郑之祥爲巡军提控罢征东行省理问所时元室极爲衰弊吴王张士诚起于江苏事多骚乱矣崔莹等及自高邮归上始从莹等议遂定西北恢收之计先罢征东行省继遣印琁崔莹等诸将攻鸭绿江以西八站破之又遣柳仁雨贡天甫金元凤等收复双城等地十年冬十月红头贼潘诚沙刘朱元璋等十万余衆渡鸭绿江寇朔州十一年贼袭安州上将军李荫赵天柱死之十二月上至福州以郑世云爲总兵官世云性忠淸自播迁以来日夜忧愤以扫俔红贼恢复京城爲己任上亦倚信世云屡请吻下哀痛之诏以慰民心遣使诸道以督征兵上遂下诏守门下侍中李栏传曰天下安注意相天下乱注意将余文臣懦不能军子其勉之世云诣都堂愤言扬声谓柳淑以签军后期爲责将行栏谓世云曰今强寇猝至皇城失守乘舆播迁爲天下之笑三韩之耻而公首唱大义仗钺行师社稷之再安王业之中兴在此一擧吾君臣日夜望公之凯旋也奖谕遣之每日督励诸将倡义出谋授计安祐李珣改名希泌李栏从侄韩方信等诸将皆从之有功二十年辛亥二月甲戌女眞千户李豆兰帖木儿遣百户甫介以一百户来投闰三月己未北元辽阳省平章事刘益王右丞等以辽阳本高丽地欲归附我国遣人来请时廷议不一国事多难然上遣郑梦周如明贺平蜀金义杀明使蔡斌朝野骚然其欲言事者几希以故未卽回报刘益等遂以金州复州盖平海城辽阳等地归附于明呜唿当时淸论徒因循是务自失好机竟不恢收旧疆志士之恨于斯爲深矣江陵王以先帝命卽位时辽东都司遣承差李思敬等到鸭绿江张榜曰铁岭悚北悚东悚西元属开元所管军人汉人女眞达达高丽仍属辽东云云朝议纷纷不一竟以督战决定大发中外兵马以崔莹爲八道都统使序爲国之道莫先于士气莫先于史学何也史学不明则士气不振士气不振则国本摇矣政法歧矣盖史学之法可贬者贬可褒者褒衡量人物论诊时像莫非标准万世者也斯民之生厥惟久矣创世条序亦加订证国与史竝存人与政俱擧皆自我所先所重者也呜唿政犹器人犹道器可离道而存乎国犹形史犹魂形可失魂而保乎竝修道器者我也俱衍形魂者亦我也故天下万事先在知我也然则其欲知我自何而始乎夫三神一体之道在大圆一之义造化之神降爲我性敎化之神降爲我命治化之神降爲我情故惟人爲最贵最尊于万物者也夫性者神之根也神本于性而性未是神也气之炯炯不昧者乃眞性也是以神不离气气不离神吾身之神与气合而后吾身之性与命可见矣性不离命命不离性吾身之性与命合而后吾身未始神之性未始气之命可见矣故其性之灵觉也与天神同其源其命之现生也与山川同其气其情之永续也与苍生同其业也乃执一而含三会三而归一者是也故定心不变谓之眞我神通万变谓之一神眞我一神攸居之宫也知此眞源依法修行吉祥自臻光明恒照此乃天人相与之际缘执三神戒盟而始能归于一者也故性命情之无机三神一体之上帝也与宇宙万物混然同体与心气身无迹而长存感息触之无机桓因主祖也与世界万邦一施而同乐与天地人无爲而自化也是故其欲立敎者须先立自我革形者须先革无形此乃知我求独之一道也呜唿痛矣夫余无夫余之道然后汉人入夫余也高丽无高丽之道然后蒙古入高丽也若其时之制先而夫余有夫余之道则汉人归其汉也高丽有高丽之道则蒙古归其蒙古也呜唿痛矣向年潜淸辈之邪论阴与百鬼夜行以男生发岐之逆心相应而合势爲国者抑何自安于道器两丧形魂全灭之时乎今外人干涉之政去益滋甚让位重祚任渠弄擅如我大臣者徒束手而无策何也国无史而形失魂之故也一大臣之能姑无可求之爲言而乃擧国之人皆救国自期而求其所以爲有益于救国然后方可得以言救国也然则救国何在哉向所谓国有史而形有魂也神市开天自有其统国因统而立民因统而兴史学岂不重欤书此乐爲檀君世纪序上之十二年癸卯十月三日红杏村叟书于江都之海云堂檀君世纪古记云王俭父檀雄母熊氏王女辛卯五月二日寅时生于檀树下有神人之德远近畏服年十四甲辰熊氏王闻其神圣擧爲裨王摄行大邑国事戊辰唐尧时来自檀国至阿斯达檀木之墟国人推爲天帝子混一九桓神化远曁是谓檀君王俭在裨王位二十四年在帝位九十三年寿一百三十岁戊辰元年大始神市之世四来之民遍居山谷草衣跣足至开天一千五百六十五年上月三日有神人王俭者五加之魁率徒八百来御于檀木之墟与衆奉祭于三神其至神之德兼圣之仁乃能奉诏继天巍荡惟烈九桓之民咸悦诚服推爲天帝化身而帝之是爲檀君王俭复神市旧规立都阿斯达建邦号朝鲜诏曰天节惟一弗二厥门尔惟纯诚一尔心乃朝天天范恒一人心惟同推己秉心以及人心人心惟化亦合天范乃用御于万邦尔生惟亲亲降自天惟敬尔亲乃克敬天以及于邦国是乃忠孝尔克体是道天有崩必先脱免禽兽有双弊履有对尔男女以和无怨无妬无淫尔嚼十指痛无大小尔相爱无胥谗瓦佑无相残家国以兴尔观牛马犹分厥蒭尔瓦让无胥夺共作无相盗国家以殷尔观于虎彊暴不灵乃作孼尔无桀骛以戕性无伤人恒遵天范克爱物尔扶倾无陵弱济恤无侮卑尔有越厥则永不得神佑身家以殒尔如有冲火于禾田禾稼将殄灭神人以怒尔虽厚包厥香必漏尔敬持彛性无怀慝无隐恶无藏祸心克敬于天亲于民尔乃福禄无穷尔五加衆其钦哉于是命彭虞辟土地成造起宫室臣智造书契奇省设医药那乙管版籍羲典卦筮尤掌兵马纳斐西岬河伯女爲后治蚕淳厖之治熙洽四表丁巳五十年洪水汎滥民不得息帝命风伯彭虞治水定高山大川以便民居牛首州有碑戊午五十一年帝命云师倍达臣设三郞城于穴口筑祭天坛于摩璃山今堑城坛是也甲戌六十七年帝遣太子扶娄与虞司空会于涂山太子传五行治水之法勘定国界幽营二州属我定淮岱诸侯置分朝以理之使虞舜监其事庚子九十三年帝在柳阙土阶自成草茆不除檀木茂阴与熊虎游观牛羊茁浚沟洫开田陌劝田蚕治渔猎民有余物俾补国用国中大会上月祭天民皆熙皞自乐自此皇化洽被九域远曁耽浪德敎渐得伟广于是区划天下之地分统三韩三韩皆五加六十四族是岁三月十五日帝崩于蓬亭葬于郊外十里之地万姓如丧考妣奉檀旂晨夕合坐敬拜常念不忘于怀太子扶娄立二世檀君扶娄在位五十八年辛丑元年帝贤而多福居财大富与民共治产业无一民饥寒每当春秋巡省国中祭天如礼察诸汗善恶克愼赏罚浚渠洫劝农桑设寮兴学文化大进声闻日彰初虞舜置幽营二州于蓝国之隣帝遣兵征之尽逐其君封东武道罗等以表其功神市以来每当祭天国中大会齐唱赞德谐和于阿爲乐感谢爲本神人以和四方爲式是爲参佺戒其词曰壬寅二年帝召少连大连问治道先是少连大连善居丧三日不怠三月不懈朞年悲哀三年忧自是擧俗停丧五月以久爲荣此非天下之大圣其能德化之流行如是传邮之速者乎二连以孝闻亦见称于孔子夫孝者爱人益世之本放诸四海而准焉癸酉三年九月下诏使民编发盖首服靑衣斗衡诸器悉准于官布苎市价无处有二民不自欺远近便之庚戌十年四月划邱井爲田结使民自无私利壬子十二年神志贵己制献七回历邱井图戊戌五十八年帝崩是日日蚀山兽作队乱叫山上万姓恸之甚后国人设祭家内择地设坛而土器盛禾谷置坛上称爲扶娄坛地是爲业神又称佺戒以全人受戒爲业主嘉利人与业俱全之义也太子嘉勒立三世檀君嘉勒在位四十五年己亥元年五月帝召三郞乙普勒问神王倧佺之道普勒交拇加右手行三六大礼而进言曰神者能引出万物各全其性神之所妙民皆依恃也王者能德义理世各安其命王之所宣民皆承服也倧者国之所选也佺者民之所擧也皆七日爲回就三神执盟三忽爲佺九桓爲倧盖其道也欲爲父者斯父矣欲爲君者斯君矣欲爲师者斯师矣爲子爲臣爲徒者亦斯子斯臣斯徒矣故神市开天之道亦以神施敎知我求独空我存物能爲福于人世而已代天神而王天下弘道益衆无一人失性代万王而主人间去病解怨无一物害命使国中之人知改妄卽眞而三七计日会全人执戒自是朝有倧训野有佺戒宇宙精气粹钟日域三光五精凝结脑海玄妙自得光明共济是爲居发桓也施之九桓九桓之民咸率归一于化庚子二年时俗尙不一方言相殊虽有象形表意之眞书十家之邑语多不通百里之国字难相解于是命三郞乙普勒譔正音三十八字是爲加临土其文曰辛丑三年命神志高契编修倍达留记甲辰六年命列阳褥萨索靖迁于弱水终身棘置后赦之仍封其地是爲凶奴之祖丙午八年康居叛帝讨之于支伯特夏四月帝登不咸之山望民家炊烟少起命减租税有差戊申十年豆只州濊邑叛命余守己斩其酋素尸毛犁自是称其地曰素尸毛犁今转音爲牛首国也其后孙有陜野奴者逃于海上据三岛僭称天王癸未四十五年九月帝崩太子乌斯丘立四世檀君乌斯丘在位三十八年甲申元年封皇弟乌斯达爲蒙古里汗或曰今蒙古族爲基后云冬十月北巡而回到太白山祭三神得灵草是谓人蔘又称仙药自后神仙不死之说与採蔘保精密有关联间有採得家所传神异显灵颇多奇验云戊子五年铸圆孔贝钱秋八月夏人来献方物求神书而去十月朝野别记书于石以公于民庚寅七年设造船于萨水之上壬寅十九年夏主相失德帝命息达率蓝眞弁三部之兵往征之天下闻之乃服辛酉三十八年六月帝崩羊加丘乙立五世檀君丘乙在位十六年壬戌元年命筑坛于太白山遣使致祭癸亥二年五月蝗虫大作遍满田野帝亲巡田野呑蝗而告三神使灭之数日尽灭乙丑四年始用甲子作历己巳八年身毒人流漂到东海滨丁丑十六年亲幸藏唐京封筑三神坛多植桓花七月帝南巡历风流江到松壤得疾寻崩葬于大博山牛加达门被选于衆入承大统六世檀君达门在位三十六年戊寅元年壬子三十五年会诸汗于常春祭三神于九月山使神志发理作誓效诃其词曰乃与诸汗立约束曰凡我同约之人以桓国五训神市五事爲永久遵守之案祭天之仪以人爲本爲邦之道以食爲先农者万事之本祭者五敎之源宜与国人共治爲产先讲重族次宥俘囚竝除死刑责祸保境和白爲公专以一施共和之心谦卑自养以爲仁政之始也时执盟贡币者大国二小国二十墟落三千六百二十四癸丑三十六年帝崩羊加翰栗立七世檀君翰栗在位五十四年甲寅元年丁未五十四年帝崩于西翰立八世檀君于西翰或曰乌斯含在位八年戊申元年定二十税一之法广通有无以补不足己酉二年是岁丰登有一茎八穗辛亥四年帝以微服潜出国境视察夏情而还大改官制甲寅七年三足乌飞入苑中其翼广三尺乙卯八年帝崩太子阿述立九世檀君阿述在位三十五年丙辰元年帝有仁德民有犯禁者必曰粪地虽汚降雨露有时置而不论犯禁者乃化其德淳厖之化大行是日两日竝出观者如堵丁巳二年靑海褥萨于捉擧兵犯阙帝避于常春创新宫于九月山南麓命遣于支于栗等讨诛之后三年还都庚寅三十五年帝崩牛加鲁乙立十世檀君鲁乙在位五十九年辛卯元年始作大囿养畜外之兽壬辰二年亲临墟落存问驾停野外贤者多归之乙未五年宫门外设伸寃木以听民情中外大悦丙午十六年东门外十里陆地生莲不咸卧石自起天河神龟负图而现图如柶板渤海沿岸金块露出数量十有三石乙丑三十五年始置监星己丑五十九年帝崩太子道奚立十一世檀君道奚在位五十七年庚寅元年帝命五加择十二名山之最胜处设国仙苏涂多环稙檀树择最大树封爲桓雄像而祭之名雄常国子师传有爲子献策曰惟我神市实自桓雄开天纳衆以佺设戒而化之天经神诰诏述于上衣冠带釰乐效于下民无犯而同治野无盗而自安擧世之人无疾而自寿无歉而自裕登山而歌迎月而舞无远不至无处不兴德敎加于万民颂声溢于四海有是请冬十月命建大始殿极壮丽奉天帝桓雄遗象而安之头上光彩闪闪如大日有圆光照耀宇宙坐于檀树之下桓花之上如一眞神有圆心持天符印标揭大圆一之图于楼殿立号居发桓三日而戒七日而讲风动四海其念标之文曰丁巳二十八年设所而聚方物以阅珍奇天下之民争献陈设如山丁卯三十八年征民丁皆爲兵送选士二十人于夏都始传国训以示威声乙亥四十六年设作厅于松花江岸舟楫器物大行于世三月祭三神于山南供酒备膳致词而醮之是夜特赐宣酝与国人环飮观百戱罢仍登楼殿论经演诰顾谓五加曰自今以后禁杀放生释狱饭丐竝除死刑内外闻之大悦丙戊五十七年帝崩万姓恸之如考妣丧三年忧四海停声乐牛加阿汉立十二世檀君阿汉在位五十二年丁亥元年戊子二年夏四月一角兽见于松花江北边秋八月帝巡国中至辽河之左立巡狩管境碑刻历代帝王名号而传之是金石之最也后沧海力士黎洪星过此题一诗曰村郊称弁韩别有殊常石台荒踯躅红字没苺苔碧生于剖判初立了兴亡夕文献俱无征此非檀氏迹乙卯二十九年命菁莪褥萨丕信西沃沮褥萨高士琛貊城褥萨突盖封爲列汗戊寅五十二年帝崩牛加屹达立十三世檀君屹达一云代音达在位六十一年己卯元年甲午十六年定州县立分职之制官无兼权政无越则民无离鄕自安所事絃歌溢域是岁冬殷人伐夏其主桀请援帝以邑借末良率九桓之师以助战事汤遣使谢罪乃命引还桀违之遣兵遮路欲败禁盟遂与殷人伐桀密遣臣智于亮率畎军合与乐浪进据关中邠岐之地而居之设官制戊戌二十年多设苏涂植天指花使未婚子弟读书习射号爲国子郞国子郞出行头揷天指花故时人称爲天指花郞戊辰五十年五星聚娄黄鹤来栖苑松己卯六十一年帝崩万姓絶食而哭不絶仍命释囚俘禁杀放生过岁而葬之牛加古弗立十四世檀君古弗在位六十年庚辰元年乙酉六年是岁大旱帝亲祷天祈雨誓告于天曰天虽大无民何施雨虽膏无谷何贵民所天者谷天所心者人也天人一体天何弃民乃雨滋谷济化以时言讫大雨立降数千里辛酉四十二年九月枯木生芽五色大鸡生于城东子村家见者误指爲凤乙亥五十六年遣官四方査计户口总一亿八千万口己卯六十年帝崩代音立十五世檀君代音一云后屹达在位五十一年庚辰元年殷主小甲遣使求和是岁改八十税一之制辛巳二年洪水大涨民家多被害帝甚怜恤移其粟于苍海蛇水之地均给于民冬十月养云须密尔二国人来献方物己丑十年帝西幸弱水命臣智禹栗採金铁及膏油秋七月虞娄人二十家来投命定着于盐水近地丁未二十八年帝登太白山立碑刻列圣群汗之功己未四十年封皇弟代心爲南鲜卑大人庚午五十一年帝崩牛加尉那立十六世檀君尉那在位五十八年辛未元年戊戌二十八年会九桓诸汗于宁古塔祭三神上帝配桓因桓雄蚩尤及檀君王俭而亨之五日大宴兴衆明灯守夜唱经踏庭一边列炬一边琼舞济唱爱桓歌爱桓卽古神歌之类也先人指桓花而不名直曰花爱桓之歌有云山有花山有花去年种万树今年种万树春来不咸花万红有事天神乐太平戊辰五十八年帝崩太子余乙立十七世檀君余乙在位六十八年己巳元年庚申五十二年帝与五加历巡国中至盖斯城之境有靑袍老人献贺曰长生仙人之国乐爲仙人之氓帝德无愆王道无偏民兮隣兮不见愁苦责祸以信管境以恩城兮国兮不见战伐帝曰嘉纳嘉纳朕之修德日浅恐无以报民之与望丙子六十八年帝崩太子冬奄立十八世檀君冬奄在位四十九年丁丑元年丙申二十年支伯特人来献方物乙丑四十九年帝崩太子缑牟苏立十九世檀君缑牟苏在位五十五年丙寅元年己丑二十四年南裳人入朝己未五十四年支离叔作周天历八卦相重论庚申五十五年帝崩牛加固忽立二十世檀君固忽在位四十三年辛酉元年辛未十一年秋白日贯虹丙申三十六年修筑宁古塔作离宫庚子四十年共工工忽制献九桓地图癸卯四十三年四海未宁而帝崩太子苏台立二十一世檀君苏台在位五十二年甲辰元年殷主小乙遣使入贡庚寅四十七年殷主武丁旣胜鬼方又引大军侵攻索度令支等国爲我大败请和入贡壬辰四十九年盖斯原褥萨高登潜师袭鬼方灭之一群养云二国遣使朝贡于是高登手握重兵经略西北地势甚强盛遣人请爲右贤王帝惮之不允屡请乃许号爲豆莫娄乙未五十二年右贤王高登薨基孙索弗娄袭爲右贤王帝巡狩国中南至海城大会父老祭天歌舞仍召五加与之议传位自谓老倦于勤欲委政于徐于余环萨水百里而封之命爲摄主号曰奇首右贤王闻之遣人劝帝止之帝综不听于是右贤王率左右及猎户数千遂卽位于夫余新宫帝不得已传玉册国宝废徐于余爲庶人帝隐于阿斯达以终是岁伯夷叔齐亦以孤竹君之子逊国而逃居东海滨力田自给二十二世檀君索弗娄在位四十八年丙申元年帝命修筑鹿山改官制秋九月亲幸藏唐京立庙祀高登王十一月亲率九桓之师屡战破殷都寻和又得大战破之明年二月追至河上而受捷贺迁弁民于淮垈之地使之畜农国威大振辛丑六年臣智陆右奏曰阿斯达千年帝业之地大运已尽宁古塔王气浓厚以胜于白岳山请筑城移之帝不许曰新都已宅更何他往乙卯二十年至是蓝国颇强与孤竹君逐诸贼南迁至俺渎忽居之近于殷境使黎巴达颁兵进据邠岐与其遗民相结立国称黎与西戎杂处于殷家诸侯之间蓝氏威势甚盛皇化远及恒山以南之地辛未三十六年边将申督因兵作乱帝暂避于宁古塔民多从之癸未四十八年帝崩太子阿忽立二十三世檀君阿忽在位七十六年甲申元年命皇叔固弗加治乐浪忽遣熊乫孙与蓝国君观南征之兵置六邑于殷地殷人相争不决乃进兵攻破之秋七月诛申督还都命释囚浮乙酉二年蓝国君今达与靑邱君句丽君会于周恺合蒙古里之兵所到破殷城栅深入奥地定淮岱之地分封蒲古氏于淹盈古氏于徐邦古氏于淮殷人望风煌怯莫敢近之戊子五年召二韩及五加议停宁古塔移都事己亥七十六年帝崩太子延那立二十四世檀君延那在位十一年庚子元年命皇叔固弗加爲摄政辛丑二年诸汗奉诏增设苏涂祭天国家有大事异灾则辄祷之定民志于一庚戌十一年帝崩太子率那立二十五世檀君率那在位八十八年辛亥元年丁亥三十七年箕徙居西华谢絶人事丁酉四十七年帝在上苏涂讲古礼因间侫臣直臣之分三郞洪云性进对曰执理不屈者直臣也畏威曲从者侫臣也君源臣流源旣浊矣流其求淸是爲不可故君圣然后臣直帝曰善哉己酉五十九年田谷丰登有一茎五穗之粟戊寅八十八年帝崩太子邹鲁立二十六世檀君邹鲁在位六十五年己卯元年秋七月白岳山溪谷白鹿二百作队而来游癸未六十五年帝崩太子豆密立二十七世檀君豆密在位二十六年甲申元年天海水溢斯阿兰山崩是岁须密尔国养云国句茶川国皆遣使献方物辛卯八年太旱之余大雨注下民无收获帝命发仓周给己酉二十六年帝崩奚牟立二十八世檀君奚牟在位二十八年庚戌元年帝有疾使白衣童子祷天寻瘉庚申十一年夏四月旋风大起暴雨注下陆上鱼类乱坠丁卯十八年氷海诸汗遣使入贡丁丑二十八年帝崩摩休立二十九世檀君摩休在位三十四年戊寅元年周人入贡乙酉八年夏地震丙戌九年南海潮水退三尺辛亥三十四年帝崩太子奈休立三十世檀君奈休在位三十五年壬子元年帝南巡观靑邱之政刻石蚩尤天王功德西至奄渎忽会分朝诸汗阅兵祭天与周人修好丙辰五年凶奴入贡丙戌三十五年帝崩太子登兀立三十一世檀君登兀在位二十五年丁亥元年壬寅十六年凤鸣白岳麒麟来游上苑辛亥二十五年帝崩子邹密立三十二世檀君邹密在位三十年壬子元年甲寅三年鲜卑山酋长们古入贡癸亥十二年楚大夫李文起入朝甲子十三年三月日蚀丙寅十五年农作大饥辛巳三十年帝崩太子甘勿立三十三世檀君甘勿在位二十四年壬午元年癸未二年周人来献虎象之皮戊子七年宁古塔西门外甘勿山之下建三圣祠亲祭有誓告文曰三圣之尊与神齐功三神之德因圣益大虚粗同体个全一如智生双修形魂俱衍眞敎乃立信久自明乘势以尊回光反躬截彼白岳万古一苍列圣继作文兴礼乐规模斯大道术渊宏执一含三会三归一大演天戒永世爲法乙巳二十四年帝崩太子奥娄门立三十四世檀君奥娄门在位二十三年丙午元年是岁五谷丰熟万姓欢康作兜里之歌其歌曰天有朝暾明光熙耀国有圣人德敎广被大邑国我倍达圣朝多多人不见苛政熙皞歌之长太平乙卯十年两日竝出仍黄雾四塞戊辰二十三年帝崩太子沙伐立三十五世檀君沙伐在位六十八年己巳元年甲戌六年是岁有蝗虫大水壬午十四年虎入宫殿壬辰二十四年有大水山崩坏谷充塡戊午五十年帝遣将彦波弗哈平海上熊袭甲戌六十六年帝遣祖乙直穿燕都与齐兵战于临淄之南郊告捷丙子六十八年帝崩太子卖勒立三十六世檀君卖勒在位五十八年丁丑元年甲辰二十八年有地震海溢戊申三十二年西村民家牛生八足犊辛亥三十五年龙马出于天河背有星文甲寅三十八年遣陜野侯裵幋命往讨海上十二月三道悉平戊辰五十二年帝遣兵与须臾兵伐燕燕人告急于齐齐人大擧入孤竹遇我伏兵战不利乞和而去甲戌五十八年帝崩太子麻勿立三十七世檀君麻勿在位五十六年乙亥元年庚午五十六年帝南巡至淇水崩太子多勿立三十八世檀君多勿在位四十五年辛未元年乙卯四十五年帝崩太子豆忽立三十九世檀君豆忽在位三十六年丙辰元年辛卯三十六年帝崩太子达音立四十世檀君达音在位十八年壬辰元年己酉十八年帝崩太子音次立四十一世檀君音次在位二十年庚戌元年己巳二十年帝崩太子乙于支立四十二世檀君乙于支在位十年庚午元年己卯十年帝崩太子勿理立四十三世檀君勿理在位三十六年庚辰元年乙卯三十六年隆安猎户于和沖自称将军聚衆数万陷西北三十六郡帝遣兵不克冬贼围都城急攻帝与左右宫人奉庙社主浮舟而下之海头寻崩是岁白民城褥萨丘勿以命起兵先据藏唐京九地师从之东西鸭绿十八城皆遣兵来援四十四世檀君丘勿在位二十九年丙辰元年三月大水浸都城贼大乱丘勿率兵一万往讨之贼不战自溃遂斩于和沖于是丘勿爲诸将所推乃于三月十六日筑坛祭天遂卽位于藏唐京改国号爲大夫余改三韩爲三朝鲜自是三朝鲜虽奉檀君爲一尊临理之制而惟和战之权不在一尊也七月命改筑海城爲平壤作离宫丁巳二年礼官请行三神迎鼓祭乃三月十六日也帝亲幸敬拜初拜三叩再拜六叩三拜九叩礼也从衆特爲十叩是爲三六大礼也壬申十七年监察官于州郡纠察吏民擧孝廉戊寅二十三年燕遣使贺正甲申二十九年帝崩太子余娄立四十五世檀君余娄在位五十五年乙酉元年筑城长岭狼山辛丑十七年燕人侵边郡守将苗长春击败之丙辰三十二年燕人倍道入寇陷辽西逼云障番朝鲜命上将于文言御之眞莫二朝鲜亦派兵来救设伏来攻破燕齐之兵于五道河辽西诸城悉复丁巳三十三年燕人败屯连云岛造船将来袭于文言追击大破射杀其将辛未四十七年北漠酋长厄尼车吉来朝献马二百匹请共伐燕乃以番朝鲜少将申不私率兵一万合攻燕上谷援之置城邑戊寅五十四年自上谷役后燕连年来侵至是遣使请和许之复以造阳以西爲界己卯五十五年夏大旱虑有冤狱大赦亲幸祈雨九月帝崩太子普乙立四十六世檀君普乙在位四十六年庚辰元年十二月番朝鲜王解仁爲燕所遣刺客所害五加争立戊戌十九年正月邑借箕诩以兵入宫自以番朝鲜王遣人请允帝许之使坚备燕丁巳三十八年都城大火尽烧避御于海城离宫癸亥四十四年北漠酋长尼舍献乐乃受而厚赏乙丑四十六年韩介率须臾兵犯阙自立上将高列加起义击破之帝还都大赦自此国势甚微国用不敷寻帝崩无嗣高列加以檀君勿理之玄孙爲衆爱戴且有功遂卽位四十七世檀君古列加在位五十八年丙寅元年己卯十四年立檀君王俭庙于白岳山令有司四时祭之帝岁一亲祭己酉四十四年燕遣使贺正癸丑四十八年十月朔日蚀是岁冬北漠酋长阿里当夫请出师伐燕帝不从自是怨不朝贡壬戌五十七年四月八日解慕漱降于熊心山起兵其先槀离国人也癸亥五十八年帝仁柔不断令多不行诸将恃勇祸乱频起国用不敷民气益哀三月祭天之夕乃与五加议曰昔我列圣肇极垂统种德宏远永世爲法今王道哀微诸汗争强惟朕凉德懦不能理无策招抚百姓离散惟尔五加择贤以荐大开狱门放还死囚以下诸俘虏翌日遂弃位入山修道登仙于是五加共治国事六年先是宗室大解慕漱密与须臾约袭据故都白岳山称爲天王郞四境之内皆爲听命于是封诸将陞须臾侯箕丕爲番朝鲜王往守上下云障盖北夫余之兴始此而高句丽乃解慕漱之生鄕也故亦称高句丽也自檀君纪元元年戊辰至今上践祚后十二年癸卯凡三千六百十六年也是岁十月三日红杏村叟书于江都之海云堂倍达桓雄定有天下之号也其所都曰神市后徙靑邱国传十八世历一千五百六十五年一世曰桓雄天皇一云居发桓在位九十四年寿一百二十岁二世曰居佛理桓雄在位八十六年寿一百二岁三世曰右耶古桓雄在位九十九年寿一百三十五岁四世曰慕士罗桓雄在位一百七年寿一百二十九岁五世曰太虞仪桓雄在位九十三年寿一百一十五岁六世曰多仪发桓雄在位九十八年寿一百十岁七世曰居连桓雄在位八十一年寿一百四十岁八世曰安夫连桓雄在位七十三年寿九十四岁九世曰养云桓雄在位九十六年寿一百三十九岁十世曰葛古桓雄又曰渎卢韩在位一百年寿一百二十五岁十一世曰居耶发桓雄在位九十二年寿一百四十九岁十二世曰州武愼桓雄在位一百五年寿一百二十三岁十三世曰斯瓦罗桓雄在位六十七年寿一百岁十四世曰慈乌支桓雄世称蚩尤天王徙都靑邱国在位一百九年寿一百五十一岁十五世曰蚩额特桓雄在位八十九年寿一百一十八岁十六世曰祝多利桓雄在位五十六年寿九十九岁十七世曰赫多世桓雄在位七十二年寿九十七岁十八世曰居弗檀桓雄或云檀雄在位四十八年寿八十二岁己丑春余入江都之摩利山适値大迎节谒大始殿李静山裕岦氏嘱余以桓檀古记正书之役余笔荒难不能胜重任爲识我国祖古史而之中有三圣记上下檀君世纪北夫余记上下太白逸史载在焉月余而告迄桓因传七世云而未详其年代自桓雄开天传十八世而历一千五百六十五年檀君传四十七世而历二千九十六年至于凡五千八百四十六年箕子何与于其间哉呜唿天符之经弘益之训神诰佺戒犹有存焉明明爲修己治人之心法堂堂爲经世济民之大典故天下咸服尊之以圣神而我东土之儒家与佛氏昧于古典安于小成甘爲屈胜于西土而莫之耻也噫后之览此书者必惕然而起敬也请书此以付之卷后神市开天五千八百四十六年己丑五月上瀚同福吴炯基跋始祖解夫娄在位三十九年乙未元年王爲北夫余所制徙居迦叶原亦称岔陵宜五谷尤多麦又多虎豹熊狼便于猎丁酉三年命国相阿兰弗设赈招抚远近流民使及时饱暖又给田耕作不数年国富民殷时有时雨滋岔陵民歌王正春之谣壬寅八年先是河伯女柳花出游爲夫余皇孙高慕漱之所诱强至鸭绿边室中而私之仍升天不是父母责其无媒而从之遂谪居边室高慕漱本名弗离支或曰高辰之孙王异柳花同乘还宫而幽之是岁五月五日柳花夫人生一卵有一男子破壳而出是谓高朱蒙骨表英伟年甫七岁自作弓矢百发百中夫余语善射爲朱蒙故以名云甲辰十年王老无子一日祭山川求嗣所乘马至鲲渊见大石相对侠泪王怪之使人转其石有小儿金色蛙形王喜曰此乃天赍我令胤乎乃收而养之名曰金蛙及其长立爲太子壬戌二十八年国人以高朱蒙爲不利于国欲杀之高朱蒙奉母柳花夫人命东南走渡淹离大水到卒本川明年开新国是爲高句丽始祖也癸酉三十九年王薨太子金蛙立二世金蛙在位四十一年甲戌元年王遣使高句丽献方物丁酉二十四年柳花夫人薨高句丽以卫兵数万返葬于卒本命以皇太后礼迁就山陵建庙祠于其侧甲寅四十一年王薨太子带素立三世带素在位二十八年乙酉元年春正月王遣使高句丽请交质子高句丽烈帝以太子都切爲质都切不行王恚之冬十月以兵五万往侵卒本城大雪多冻死乃退癸酉十九年王侵攻高句丽至鹤盘岭下遇伏兵大败壬午二十八年二月高句丽擧国来侵王自率衆出战遇泥淖王御马陷不得出高句丽上将怪由直前杀之我军犹不屈围数重适大雾七日高句丽烈帝潜师夜脱从间道而遁去夏四月王弟与从者数百人奔至鸭绿谷见海头王出猎遂杀之而取其民走夷曷思水宾立国称王是爲曷思至太祖武烈帝隆武十六年八月都头王见高句丽日强遂擧国自降凡三世历四十七年而国絶命都头爲于台赐第宅以珲春爲食邑仍封爲东夫余侯秋七月王从弟谓国人曰先王身弑国亡人民无所依曷思偏安不能自国吾亦才智鲁下无望与复宁降以图存以故都人民万余口投高句丽高句丽封爲王安置椽那部以其背有络文赐姓络氏后稍自立自开原西北徙到白狼谷又近燕之地至文咨烈帝明治甲戌以其国折入于高句丽椽那部络氏遂不祀