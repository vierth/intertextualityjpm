陶真人内丹赋正统道藏三家本一卷洞真部方法类陶眞人内丹赋果七夫人本以五行气而成体乃以四象精而灌身得江海竭而命更延日月亏而神转壮故圣人理金镇玉鍊石补天体用玄黄要崇日月伏以龙虎大丹者南北往来之位本元二三东西出入之名运合归一青赤白黑各定四维上下俱通辐凑八方位成五帝三才立象万物有形六十四卦爻用二十八宿合度在七十二候之内处三百六旬之中始自元阳终于晦腊故经云以天地合其德日月合其明也春夏进长滋隆皆禀于四时秋冬退伏蛰藏岂离于一运干长于艮巽之体刚变爲柔坤生于震兊之形阴归阳位然始阴阳之用日月交暎是以离女坎男金夫木妇姤其精气陶鍊髓筋十月功成一用方备其神也化之爲液镕凝质若坚冰变之玄霜烹剖形如素雪方辨铅汞之理始验水火之源合两象之精华抽五行之血肉故圣人研日月二字通幽洞㝠穷金水五行出凡入圣叅云日月爲易刚柔相当此名水土金之三物志士岂不省己者哉欲达至眞者明闲卦象痛会阴阳晓察天文精求易义火候进退生杀合宜表里淸通内外相应三元周神论云欲明其药先明自身悟此一言而知万化矣若天地变易雌雄抗行相类不同炁元交错者如持梯而望昇星汉悬钩针而拟钓鲸鲵幸请贤者细而详之岂敢谬于神道耳又縁赋内沉论祕义潜匿幽词注解玄言附成其㫖赋曰道法自然自然者元气也元气者是天地虚无之气天地虚无之气即化生万物玄元之始也学丹之流鍊此得虚无之气名眞一自然之道爲万物化元也老子曰无形不可名状故强名曰道守一之道曰道者是自然之气即是水银志士但依法鍊之出无入有脱胎见眞一自然之道也术明眞假眞名铅也鍊得银银号曰眞一亦曰白金位属兊宫西方俗士不晓眞一之道鍊铅拟求其眞物被坯了岂有眞故经云莫坏我铅令我命全求眞象之道上禀三光下应三才六律既备变化无穷即眞一之道也假者是学仙之流不考经典不从师授託意自造遂将凡常水银不依法则妄施阴阳拟爲至药故不成也李澄云岂将凡铅常汞便喻至药所以不法天地谬用亏明致阴阳结互寒暑不时岂不用假而自悮故经云凡圣浅深愚智眞假自古有之法效两仪两仪天地取象八卦大药变转体骨皆依法象金水莲气周功二十八宿合度八卦成八卦者每四十五日一节成是一卦也一年三百六十日有八箇四十五日故取象八卦太易至有八卦日月有八卦是也辟天地以区分辟者开也明天地以区分天地位者干坤鼎器也言先论鼎器后言其药天地位定然后区分周天之义也寒暑驾驭阴阳胜负取时勿失节候是取象混阴阳之变化混阴阳者水火爲药也是水银混沌清浊未分故号太易者是阴阳之象倾一处之义也然后阴阳合德而刚柔有体阴阳者气也刚柔者形也故志士则而行之候水火主也分判有时方辩阴阳之变化通玄论云此天地之母砂汞也指干坤而以经以纬干爲金西爲位坤爲水是金水火二物交转往来出入屈伸体段也郭眞人曰东西爲纬甲处爲东甲爲十干首甲者神子爲十二神之先将甲配子故云以纬也类南北而有取有舍故歌云舍南取北子母相尅转北成西配合夫妻此不虚也故丹石一药独负阴谓之有取有舍氐房腾跃于苍龙氐房是东方宿故汞寄处于房星房星属卯爲青又木生于水水属北方爲黑青与黑谓之苍号曰苍龙者也张翼襟带于白马张翼是南方火宿象丹砂也是古仙以法脱其赤晕还其眞性之功号曰脱体丹砂一名白砂亦名白马牙是也故玄黄之形质脱筋骨而潇洒玄黄者天地也爲器物之形质筋是汞骨是银得火气薰蒸金水等自脱其铅渐除滓秽于器上飞抟往来拂郁加雾而潇洒也栖巖隐壑跨岳临川汞在鼎内得金水伏被煎灼涌沸不得停渐结吐花于上或成其炁栖巖隐壑或伏盘不起如山岳之形状也候日华之月彩亦弥岁而历年日华是汞月彩是金金汞成形非日盈月满而不就也故一年主十二月有三百六十日时积日爲月积月爲年至一周天有四千三百二十时象四千三百年连气故云弥岁之历年志士审而察之以大药阴阳相配而成寒暑阴煞阳养还丹非四时五行而不伏皆取其象穷造化而变化顺天时而奉天穷阴阳之道知变化之源夫子曰知变化之源其知神乎故演八卦父子君臣刚柔相配度其尊卑莲终六律合成大道定五行六律七十二候四十五节推二十四气刻漏取定大小而讽兴三才取象天地叅云穷神以知化是故圣人法爲顺天无别义也始雄雌而偶匹终翺翔而昇仙始初也叅云初正则终辩干之未可持即是雄汞雌金寳相配爲药可中服食翺翔者义朱雀汞也得之伏徘徊禀气渐昇火名曰正阳之丹矣爰有物外之人性禀天眞抱沖和精气厌寰海之嚣尘吴筠先生云仙者人之所美也死者人之所恶也所以神不清骨不峻者非禀于阳灵之气所禀者必无慕仙之心矣慕仙之心者受气之时得值长生之宿兼逢阳王之宫所以人性禀天眞起于物外恬淡纯粹体和神清厌于寰海弃于嚣尘矣夫求不死之方寻延龄之诀得金丹之奥㫖洞玄妙之眞说不死之方出自黄老老子丹经延龄之诀者即参同契金碧经是也如志士得获此本先须上告三官下告土地眞君然后沐浴斋心凈室焚香习而考之方得心开悟解了释眞元学道之士须广求师友请益毫釐不可妄作也故杳杳㝠㝠其中有精杳㝠者是阴黑玄之貌其中有精者银也精者汞也即是银于太阴之中但受太阳之气温养日乆㝠遁其形潜伏于太阴之内如有根萌炁足成形号曰伏火水银是也又杳㝠者不正之貌若无若有不之而可见也故经云㝠㝠凝神不出我身铅不呈朴汞不露形还阳子云铅受辛盲故被褐怀玉金禀汞甲胎自着绯而入水灌金花之一气察水火之两名郭眞人曰先镕金花爲水别器暖汞投入池中其色凝白状如铅苏义亦同否又一气眞一也一化受符青龙之位爲东方震震属木木生火谓之汞土能生金谓之阴银故云察水火之两名也分布四象陶均五行驻日魂而唿月魄遵虎性而契龙情李澄云金木二字坎离四象急药之体铅汞者玄妙之门还丹根基此言青龙白虎朱雀玄武爲四象也四象成而五行了二十八宿周天日月合度龙唿于虎虎吸其龙性情交泰日月周毕岂不是四象五行陶均也由是演易示机杓星设位循箕斗而散彩李淳风曰北斗七星也近紫微宫在太微北是爲帝车以主号令莲乎中央而临制四方建四时均五行移节度定诸纪分系之于斗其魁爲璇玑其柄三爲玉衡书曰璇玑玉衡以齐七政箕斗者是寅巳之位起火于此甲之散彩绵艮兊而通气艮爲山兊爲泽易曰在天成象在地成形变化见矣韩康伯曰象况日月星辰形况山川草木悬象连转而成昏明山泽通气而云雨施行连循环上下通气此义深矣播刑德而合刚柔入中宫而归戊己播施也刑主阴煞德主阳汞而刚柔自合故入中宫而归戊己戊己者是土位称黄帝生处玄立又能克水银而玄伏矣金碧经云以制太平并中宫土参云三物一家都归戊己三物水火金也尔乃九还变态七返呈妍九当干卦亢龙立位七当坤卦飞龙在天大人造化亢龙有悔穷之灾也故从九位而返七夫修眞之士须明卦象屈伸动静出入卷舒昇降进退各有所配方守一而鍊眞即见交泰呈妍之理配男女以时也运水火而相鲜参云本在交媾定至生人以坎男离女配合日居月诸精彩潜媾尽一气而成牙糵易曰日月莲行一寒一暑干道成男坤道成女干知太始坤作成物是日月以天地之用金水交精水火连移还尽一元之气一元者六十日也四炁成契云元年乃牙潜也由内贞而外顺内者金外者水金水欲行盖顺阴阳之法用候卦爻内爲阳三画外爲阴三画处阳之时外求于内在阴之时内求于外金居内爲春夏直符也水居于外爲秋冬直符也内外之际盖取象于卦中乃玄之而又玄玄者玄元也如太上分一气爲二义二义天地也地也者剖一气而眞素号曰眞一故是眞玄也又玄者是变白爲黄金黄金爲至寳故云玄之又玄经曰术士服食之寿命得长乆金性不败朽故爲万物寳非服常金也金也当其变也即火东旋而爲龙水西转而成虎虎脱胎而弃子龙辞丙而致雨崔晧山曰其神化之而爲液凝之即成汞如霜璨烂似玉阑干素魄流晶光影星攒千鍊万化其体常然从无入有坏而复成自有入无灭而复生阳与阴合阴与阳并展转变化速爲物精仙人百鍊而爲通灵还返不穷还丹是名又歌曰五行颠倒术龙从火里出五行不顺行虎自水中生此是明至药法准此阴阳相克五行错王而成者矣气惟先白黑而后黄始水火而终土此是金水状貌从复用事至十月终坤变转体段先白后黄赤黑连表各还本位其骨是大还丹也始火者火数二水数一火既灭四时辐凑一气十五日二十四气生成万物夫还丹者象水火成万物禀天地阴阳之气气以刚柔合度四时不能陶铸则眞一之道毕矣舍南取北甲乙宗祖经曰阳中有阴阴中有阳阴中有阳者砂中产汞也汞离阳故归北方自然水水能生木木居甲乙与火爲宗祖也一文云即火东旋而爲龙是也神水圣石帝男金女神水者非酒醋之鍊者石不可作也是阴一制阳一爲华池之义故云帝男龙女实三一之要也道本不离于玄黄守一要存乎三五道本者汞也天地与三五之气守一要存乎不离金汞巳金也志士细而详之言眞实理也信由青腰致远玄素钩深青腰曾青玄素是金即青龙白虎钩深致远之义也风谓七八之水水生九六之金风者阳气也从十五日前震卦用事汞得金气钩留自然调畅也水生者阴气也十六日已后转受巽变刚爲柔是金消故入汞而归坤卦也参云七八数十五六九亦相应是一月莲六十四卦也刚表柔里内阳外阴刚表者金也柔里者汞也经云阴银而阳汞是也故内阳而外阴别注云刚者干也柔者坤也阴阳合德而刚柔有体阴阳者气也刚柔者形也禀阴阳成金水金水之形既成合体凝而成坚是变易也青龙跃而白虎伏朱雀飞而玄武沈青龙木神白虎金神经云丹砂木精得金乃并取天之汞合地之银聚魂魄而成还丹天玄地黄合度砂汞乃当合之时俱入神室之中鍊此神精火土金莲摧文武急缓以应钟律朱雀者火南方之位也玄武者水北方之位也言汞或走或飞从南方朱雀中北方水火二水一合数三爲东青龙铅水故先踊跃而伏白虎也经云龙阳数奇左虎阴数偶右也由是日烁中男月迷姹女日者火也中男者金精爲月得火气而自消散与汞合爲一体其汞慱金气自迷故不走不飞谓之月迷姹女姹女者汞也中男者金也魏君曰火能消金金伐木荣三五与一天地至精者矣土彊金劲一寒一暑土者雄黄得位中宫将军之名能偃于水又能生金一寒一暑者发火文武及时者也龙唿虎吸乌蟾吞吐龙者汞虎者金乌蟾者日月精也金汞得火水气于鼎内变化高低之貌莲文武火戏一上一下一俯一仰出化没化既定吞吐依时黄白乃成号曰金星美砂巨胜紫覆粉若不化定伏在金中者名曰金龙丹亦名伏火紫粉都是大还丹南北交媾于水火卯酉周旋于子午水银是北方之位也火是朱砂南方之位也二方往来各守定性寒从北方来暑从南方至二方各在用还往本宫也卯者东汞酉者金汞合水火而归于子午紫河车诀云十二月生儿子午是也总括干坤之䇿优游变化之主连干坤二卦皆有䇿数干䇿阳爻半支得六千九百一十二坤䇿阴爻半得四千六百八总括万有一千五百二十主者金也金爲君象北辰干坤交动之时连无辍而居极是不移金水在器内任其水火薰蒸自然而成正体优游随节变化也母子包罗于匡郭修养因依于鼎釜此是金法世人造次岂能知子母者金水也金水者坎离二用爲内象外象也二气合牙之道交合于鼎鼎之中舒光照耀象日月连环在六合之中水火爲药干坤爲鼎可理匡郭金鼎之理参云坎离匡郭者城郭也五相类云城郭完全人物乃生是也世人不晓金鼎多以金银及铅黄花爲此大悮也配铢两以定循环察爻象而校火数配铢两者六铢爲一分四分爲一两一两爲二十四铢一斤爲合三百八十四铢象六十四卦有三百八十四爻循还增减察察动而定其火数经云火记不虚演易以明也若夫二至启闭冬至夏至阴阳递迁从子至巳阳生从午至亥阴生终坤媾而始遯起复临而尽干直纯干讫乃从初九一变爲始九二爲三三爲否九四爲观九五爲剥上九爲坤九还七返火天大有此是终干始遁又置纯坤卦依前从下位初六变爲复二爲临六三爲泰六四爲大壮六五爲夬上六爲需八归六居水地比也故经云起临而尽干也飞龙偃月飞龙是汞偃月是器上下两弦李澄曰青龙二八白虎中是初八与二十三日金水各半斤也黄金白雪神化自然黄金者还转铅精凝爲紫磨赫然赤也故曰黄金白雪者飞伏水银色如雪故曰白雪乃是神化自然之道服之羽化矣融坤艮以成地坤爲阴艮爲银三篇云聚阴爲地是也仰干兊而爲天干爲阳兊爲金陶君曰积阳爲天是也易曰山泽通气又云天地不交之气何也爲形质各易母子恩戚相主交连母子恩戚者铅制于汞汞能伏铅铅汞合爲黄白之道毕矣银本从铅中生盖铅抱于子也藏铅在银银隐于铅中故是相主勾连喻人之在道道不离人鱼在水中水离鱼鱼无水即死人失道则亡主相通玄理也一色三五水激云烟一者眞一也三者汞也五者雄黄土也眞一与土是阴重之物故不受飞也得汞相和即飞也飞之爲霜粉谓之水激云烟亦由器陶眞人内丹赋