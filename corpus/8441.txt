普菴印肃禅师语录X卍XXX皇明成祖永乐二十一年四月御制普菴至善弘仁圆通智慧寂感妙应慈济真觉昭贶慧庆护国宣教大德菩萨实录序朕惟如来以广大智慧于诸人天普作方便为苦海之舟楫畏途之阶梯所以极功德之盛大备名号之至尊正觉妙道流传印土超天地历浩劫永永其无穷焉近代以来有能具真如之体契大慈之心弘道演法济物度人使诸有情均沾利益功德昭着不惟见诸当时而且传诸来世若普菴至善弘仁圆通智慧寂感妙应慈济真觉昭贶慧庆护国宣教大德菩萨是巳惟菩萨慧性圆通根器宏厚绍临济之法绪领牧菴之宗旨峻机玄辩妙契华严具足六通游戏三昧灵应莫测变化无方其住世也心存利济开化人天凡有祷求者随所愿欲悉皆感孚以故四众倾仰如佛在世逮于示化之后行业弥高灵响益着功德广大难罄名言于是缁流辑其传法之派系历世之岁年悟道之机锋类粹成帙题曰实录朕甞取而观之究其慈心慧力莫非御灾捍患拯危救急化人X为善而积其善因戒人为恶而脱其恶趣所以振扬宗风上裨益于王化下利泽于生民功德之盛不可思议焉然非有以表彰之曷以称朕归崇尊显之心哉是用进加鸿号并为序诸编端锓梓以传非惟俾菩萨之贶异蹟昭昭然在人耳目而凡修习之士覧是编者莫不严守毗尼精修净业皆得证无上菩提之果而同囿于佛日照临之下以共享太平熈皞之福于无穷岂不韪哉右续文献通考第二百四十七卷载宝永辛卯春正月道忠钞出置本录之首皇明成祖永乐十八年十二月封普菴师制曰朕惟佛道以慈悲为体方便为用超卓万有拯拔羣伦广利济以无边妙神通而莫测不有丕承于法绪曷能茂振于宗风惟普菴禅师万行圆融六通具足端严自在变化无方誓觉悟于羣迷普利益于庶类如溥甘霖于六合膏泽均沾犹现满月于千江光辉旁烛眷此弘彰于灵化式宜荐钖于名称今特加封普菴至善弘仁圆通智慧寂感妙应慈济真觉昭贶惠庆护国宣教大德菩萨于戏教阐宗乘传千灯之派系功施幽显福四海之生灵翊我皇明永臻至治右续文献通考第二百四十七卷载宝永辛卯春正月道忠钞出置本录之首X御制普菴至善弘仁圆通智慧寂感妙应慈济真觉昭贶慧庆护国宣教大德菩萨实录序苦海之舟檝畏途之阶梯慧性圆通根噐宏厚绍临济之法绪领牧菴之宗旨峻机玄辩妙契华严心存利济开化人天四众倾仰如佛在世行业弥高灵响益着御灾捍患拯危济急化人为善而积其善因戒人为恶而脱其恶趣进加鸿号并为序诸编端严守毗尼精脩净业皆得证无上菩提之果而同囿于佛日照临之下以共享太平熈皡之福于无穷岂不韪哉是为序永乐二十一年四月十七日御制加封普菴禅师制皇帝制曰朕惟超卓万有拯拔群伦如溥甘露于六合膏泽均沾犹现满月于千江光辉旁烛教阐宗乘传千灯之派系功施幽显福四海之生灵永乐十八年传法宗派图临济五祖法演龙门清远牧菴法忠普菴印肃默菴圆信雪菴师益寂菴印净和光应世年谱X乙未师于是年十一月二十七日辰时生庚子师至是甫六岁梦一僧点其心曰汝佗日当自省既觉以意白母黄氏视之当心一点红莹大似世之樱珠甲寅是年八月师依寿隆贤和尚出家而和光应世生辛酉是年四月八日填祠牒为僧礼寿隆贤和尚为师壬戌是年五月师受甘露大戒于袁州之开元寺癸亥师是年入湘访沩山牧菴忠禅师师问万法归一一归何处忠公竖拂示师师有省即回受业是岁圆通生甲子圆成生丁卯圆泟生戊辰圆信生已巳十一月望日牧菴示寂于黄龙癸酉师三十有九领使帖住慈化因阅华严合论至达本情忘知心体合处豁然大悟徧体汗流喜曰我今亲契华严法界矣自此弘誓开化人天丙子师四十有二于五月贤和尚示寂七月师奉檄兼管寿隆甲申是秋圆通祝发于慈化己丑师寿五十五矣而弟子圆通于三月三日示寂七月二十一日师索笔书偈于方丈西壁跏趺而逝悟道因缘师讳印肃号普菴袁州之宜春人也世姓余绍临济十二世孙牧菴忠禅师之绪有宋之时生于县之太平里初师未生时隣夜有望其室者祥光烛天远近相谔巳而莲生道周或现阡陌众愈异之及师生五相丰润即善世言由是人始知为至圣之征实乙未政和五年十一月二十七日辰时也庚子宣和改元X之二年师梦一僧点其胸曰汝佗日当自省既窹白母黄氏视点红莹大似世之樱珠至高宗甲寅绍兴四年八月遣师寿隆贤和尚贤授以法华师曰诸佛元旨贵悟于心数墨循行何益于道贤甚噐之辛酉绍兴十一年四月八日剃染壬戌绍兴十二年五月受甘露大戒于袁州之开元寺闻牧菴忠公唱导沩山师入湘访问万法归一一归何处牧菴竖拂示之有省归寿隆时癸亥绍兴十有三年师甫二十有九矣癸酉绍兴二十三年使牒请主慈化寺孝宗丙戌干道二年正月一日始营梵宇至四年十二月落成弟子圆通圆融圆成勤勤赞襄与有绩矣旧传殿址本李仓监施而莫详开迹何代也师利世不伐甞言舍家出家当为何子披缁削发本属何因若不报国资家虗负皇恩勑命若不导化檀那枉作空门释子每楮衣粝食藜杖芒屩脇不沾席者十有二年一日诵华严论至达本情忘知心体合豁然大悟徧体汗流廼曰我今亲契华严法界矣遂示众曰李公长者于华严大经之首痛下一槌击碎三千大千世界如汤消雪不留毫发许于后进者作得滞碍普菴老人一见不觉吞却五千四十八卷化成一气充塞虗空方信释迦老子出气不得之句然后破一微尘出此华严经徧含法界无理不收无法不贯便见摩耶夫人是我身弥勒楼台是我体善财童子是甚茄子文殊普贤与我同参不动道场徧周法界悲涕欢喜踊X跃无量大似死中得活如梦忽醒良久云不可说不可说又不可说始信金刚云信心清净即生实相实相既生妄想生灭全体法身徧一切处方得大用现前即说偈曰揑不成团拨不开何须南岳又天台六根门首无人用惹得胡僧特地来师一日复举似心斋圆通二子云达本情忘知心体合汝作么生会二人顾笑云未达翌日各呈颂师因题云据宗眼一观句到意未到其体未合其情未忘不免强书数字歌曰解佩令也明眼人前覰着三十拄杖不饶为什么如此不合雪上加霜解佩令云先天先地何名何样阿曼陀无物比况触目菩提自是人不肯承当且轮回滞名着相圆融法界无思无想庐陵米不用商量血脉才通便知道击木无声打虗空尽成金响栢庭立雪一场败阙了无为当下休歇百匝千回但只这孤圆心月不揩磨镇常皎洁无余无欠无听无说韶阳老只得一橛十圣三贤闻举着魂消胆裂唯普菴迥然寂灭俄有僧称道存自蜀冐雪而来既见师曰此吾不请友也遂相征诘棒喝交驰心心密契僧曰师再来人也大兴吾道非师其谁因指雪书颂而行自是广津梁崇塔庙御灾捍患天动物与虽鬼神莫测其变符颂药水验世非一甞自赞云苍天苍天悟无生法谈不说禅开两片皮括地该天如何是佛十万八千己丑干道五年七月二十一日沐浴书偈于方丈之西壁云乍雨乍晴宝象明东西南北乱云深X失珠无限人遭劫幻应权机为汝清枯木救度书毕跏趺而逝至冬十一月一日奉全身于塔己亥淳熈六年正月弟子应世书请临江艮斋谢公谔铭其塔慈昱不敏膺二十三传之寄因次其略以晓来学其诸灵应详见内传云塔铭佛之道以慈悲为体以方便为用外此空谈虗说苦志刻心以至费日穷年居巖走市皆非佛之本意故为其徒而方袍圆顶去亦必以是而后得其正二十年前余在乡饫闻袁州有僧号普菴者其所得非吾所知而其事迹深能动人耳目所以江湖间奔走倾动以不得见为恨然其谆谆不过诱其为善戒其为恶证之以如何为吉为福感之以如何为凶为祸听者皆足以发其善心而消其恶想若此者千万端矣至于世之所为缘事者如脩桥阙路以济于人凡波涛险要之处在在多其所成就其工力壮伟规抚气象照映山川所以论脩造功行者必以普菴为说佗方之兴工役者亦多祖普菴之余余亦叹未能一识以偿宿愿或过其桥每谛观其题字偈颂而钦羡之大率出于慈悲方便佛之道其在此耶淳熈六年正月其徒弟僧应世者惠然遣僧持书且出新荆南节度推宫欧阳世美所状行实俱来以塔铭为托其言有曰先师归寂逾十年矣每念法乳之赐获大安乐而缺典慊然于心噫余固不能无前之说则铭以为X宜师名印肃宜春县余氏子六岁梦樱珠父母因此许从寿隆院贤和尚出家年二十七落发越明年受戒师容貌魁奇智性巧慧贤师噐之勉令诵经师曰甞闻诸佛元旨必贵了悟于心数墨巡行无益于事遂辞师游湖湘谒大沩牧菴忠公因问万法后归受业院癸酉岁有隣寺慈化者众请住持寺无常住师布衾纸衣晨粥暮食禅定外唯阅华严经论一日大悟徧体汗流喜曰我今亲契华严境界遂述颂曰揑自此之发为言句动悟幽显有不期然而然者一日忽有僧名道存冐雪至师目之而喜曰此廼吾不请友矣遂相与寂坐交相问答或笑或喝僧曰师再来人也非久当大兴吾教乃指雪书颂而行师乃庵隐南岭其号曰普菴忘怀于世因四县巡捡丁君骥与长者刘汝明同请出山愿助营费重为慈化脩建佛殿师辞不获竟从请至斯慕道向风者众师廼随宜为说或书颂与之有病患者折草为药与之即愈或有疫毒人迹不相往来者师与之颂咸得十全至于祈雨祈晴伐怪木毁淫祠灵应非一由是工役大兴富者施财贫者施力巧者施艺寺因兹鼎新延及数千里之间辟路建桥乐为善事皆师之化或问师脩何行而得此师廼当空画云还会么其人云不会师云止止不须说其峻机玄辩多如此而歌颂赞语徧传人间如证道歌判元录巳盛行于世忽一日索笔书颂于方丈枯木救度颂毕示众X曰诸佛不出世亦无有涅槃入吾室者必能玄契矣善自护持无令退失索浴更衣跏趺而寂时则干道五年七月二十一日也享年五十五僧腊二十八十一月一日全身入塔是时四众云集悲号之声振动山谷盖师之终始大槩如此以余所闻其奇踪异迹固屡书不一书而足今姑以荆南之状为之序而铭之铭曰佛念众生广存济度循常道故或未易悟间出奇伟耳骇目惊激其善心土累山成惟普菴师名蔼乡国闻者见者默然有得亦建栋宇且营桥梁作方便唱源深流长虽然如是是亦游戏其行非行其止非止师乎无心云开月明师道常存何有于铭御制普菴序即心悟道即道证心浩渺汪洋莫极涯涘师因华阅严经契悟乃曰忽醒良久复稽首咲云幸遇不可说二人相视笑寂灭上堂示众应化非真佛从缘起尘劫未悟今日有因普菴指迷归正先持戒定以安家次助焚脩而报国自经三载梵宇将周普化十方资金不匮僧行皆忘饥失寝道友乃努力坚心各受苦辛而无退转被魔遭谤而自办肯心亦不害命伤灵亦不抛家失业念生死之大事思业劫之难迯若不自觉觉佗谁当度汝今观得悟成佛菩萨皆因累劫脩心了通一念便解变大地山河而作黄金弃世间金玉而尽同瓦砾却于无相妙门示现百千三昧化万类而说一心摧百邪而依正道谈X禅瞬目无非实相要指迷津莫过了悟又明王公宰相朱紫贤侯若不从十善脩因现今安能如是但是十相具足福德之人皆是前因今受其果而嗟品类贫穷下贱衣不盖形食不充口被人驱使不得暂歇劫尽复生披毛带角万劫也难为劝化千生而那出苦轮患因世世贪嗔苦由生生结业苦患因谁造元来只自心富贵从何得输机本自平所以佛假大慈悲视众生如一子广弘誓愿大建法幢假说三乘指归实际若无诸佛说法谁立十圣三贤若不礼佛为师争获超凡入圣法不孤起缘在众心共赞同成须依知识知识廼分善恶迷悟不同凡情而逐相随声岂辨箇中真伪真则法身清净有作者权化众生得箇入头方自醒悟能分缁素心境一如伪则色空儱侗语默瞒顸谈经而不会佛意说禅而岂入宗通自己业识茫茫无本可据那更与囚人解缚醉体䭾人千年暗室不逢灯更用浓磨墨汁泼瞽人引路众盲而尽堕危坑邪术治迷合家而全成疫死正法者了心达本体若虗空不动步而法徧十方一剎那而圆成无漏性相平等事理皆如未甞见一众生无量光明为眷属万象镜中无影迹千灯一室焰重重若能如是方表出家苟或未然直须自省是故圆觉经云成道亦无得本性圆满故又云觉遍十方界即得成佛道又云脩多罗教如标月指若复见月了知所标毕竟非月依师不正是谓邪师邪师过谬非众生咎X善男子经是佛语禅是佛心心语非文佛法无说是故金刚经云无法可说是名说法无相为相是名实相无法可得是名真得无心可得是名真心真心徧一切处而无二体于无住本建立一切法所以普菴老人蒙佛慧我三昧无欠无余常住世间而无欲一物出世间而岂说自功于十二年中深藏祕密闲搜藏教不在文字而见法身强览传灯识破机关而超祖意徧身法体达么堂堂教诠万法唯心真如独露是以见人诘不见对夫子以难言了道无言入孤峯而隐迹复覩信心奔礼朝夕不离重运智悲佛恩德念今生而一了更不复迷观累劫而勤脩方能契合我虽自度愍念群迷若不应物随机箇里终无利益经云唯以佛之知见示悟众生故世尊出世若无众生佛无出入遂向头上安头应声应色知我者不消半箇不知我者从化百千我似野鹤孤云法身圆足汝似水月空花无本可据若竖指端标实相你道我颠若拈主丈究心你又怕怖若教看经念呪又如失乳盲孩若教礼佛坐禅反成法缚若教你常在我边无可咬嚼深观浅喻察其情而难逶玄关不免假立化城权歇尘劳而指归宝所宝所在近是汝本家大宝无边汝不得用父母念汝见子无因欲得汝归委付宝藏汝若不辞道远途旅艰辛淡寂为心孤云作侣日复一日年复一年食无求饱而事理现前居无求安而定慧常圆忽闻莺啼柳陌叫卖花天目击而X父体无边子到而七珍布地更说什么华严境界且休夸极乐西天不因渔父引深溪争得透龙门而及第初闻佛说将谓我永作众生今日妙闻顿悟而佛无别体所以建兴古剎慈化道场先祝圣寿以无疆次报群臣兼宰相四恩三有即我自心我心净则法界平安我心背则成无间业天长地久法雨慈风会万物以同源等干坤而为一珍重上堂示众上堂云三界唯心唯佛解万法唯识更谁知迷悟本无权立化恰如黄叶止儿啼涅槃生死犹如梦十圣三贤是阿谁有物先天无相貌言诠不及体阿弥祇这阿弥是汝心不劳逐相外边寻三僧祇劫随时立心心心即是如今若人不了心非相执境迷真着色了色通声无二体山河大地说真经敢问诸人真经作么生说今妙音无间歇除非迦叶不闻闻又云还会么若于这里会得便许你与佛祖同一段光明与普菴共一箇受用如或未然只今不惜口业更直为诸人说破善男子要会么尽干坤世界是你一箇眼睛父母所生之身是一箇翳子一切凡夫不知这一只金刚妙明圆鑑不虗的眼睛坚执一箇父母缘生微尘翳子所以认空华为实相捉水月为真形出生入死几时休汩没轮回何日了相杀㗖为苦报种相爱婬为生死根改头换面亲非亲戴角披毛灭不灭且不知一微尘中有十方诸佛说法不断亦X不知一微尘中藏八万四千无间地狱只管认有作无将虗为实古德云一翳在眼空花为实相捉水月为遍界忽悟本心无法不解若能一念见善知识闻法信受自得心开当下见性充满法界无物不融无尘不透无法不通无我我所说是谁得不可说而真常说不可得而祇么得以法为身身含十方无尽虗空不曾有一微尘与我作对亦不见有一法是我所得若到这里犹如一轮宝月孤明寂照又如一颗摩尼随色现无名相无边表绝对待非大小亦无生亦无灭照烛森罗光不歇如斯方是破微尘若不如如终未彻华严经云有一智人破微尘出此经卷量等大千佛语不虗少人信解善男子善女人汝今不发一善心即是恶业众生佛称一善与汝安名者人发善愿天必从之一切恒沙功德从此一善而发生永不变坏地狱长劫苦痛因此一恶而招报难脱苦轮善恶只由汝心苦乐只汝自受如今贪嗔痴不歇决定三恶道难除如今慈悲智坚牢决定见性成佛道今时愚人见果不知因念念发无明恰如不下种空手等秋成朝夕兴杀害临死告观音佛出也难救虗枉费精神一失人身者万劫堕毛群智人验果便知因了真非相亦非名言满天下无口过行满天下众皆钦若要广度河沙众不如我自了真心达得无心元是佛始能方便接群生自不持戒令佗持戒无有是处自不清净令佗清净无有是处自不见性令X佗见性无有是处自缚未解解佗人缚无有是处是以古德云迷人未了劝盲聋土上加泥又一重悟人有意如迷意常在迷中迷不逢诸仁者你如今怕恶乐善持斋奉戒切不得依附外道邪魔夜聚晓散贪色爱财传习妖教妄起讹言此是白衣假说南宗北祖四果脩行坏民种族永无利益官司不住根究莫令被佗捉着生入牢狱非轻死堕无间不浅诸仁者邪法如氷霜正道若太阳杲日丽天无不照氷霜仁消洋佛说三乘十二部会来只是一翳方长年有病不寻药五千余卷枉施张魔王眷属成群队朝夕巴歌作道场唯有普菴真实要同音异口赞吾皇大众赞吾皇一句又作么生道将此深心奉尘剎是即名为报国恩珍重浴佛上堂本自无名古圣默契灵知者强之道法身无相瞿昙老婆心切假相曰生生本不生灭本不灭生灭本无谷神全者方便隐显我佛释迦因地于历劫恒沙身命财布施为法忘躯皆不离有为所以真心未契直至会遇然灯于一切法无所得故始发菩提心方得受记于来世作佛权号释迦因斯公案未了不免幻化临时混万物而出生一法身而湛寂屇当四月八日摩耶脇开悉达化生地神捧拥九龙吐水净法界洒无边身七步生莲指天指地谁敢应正当恁么时两不相见若遭云门一棒谁肯向前相问直是狗子X一饱忘千饥大地生灵且不知自心口毒云门老应须绝未见牟尼今日浴佛普菴则不然昔日未见然灯我道分明显露及乎见了知之恰似不曾何况未离兜率巳降王宫未出母胎度人巳毕更加说法四十九年现种种变化神通又向双林入涅转转无端今问大众还有具一只眼睛的么出头来与你同共证明大家浴佛苟或未然观吾一偈稽首摩耶大肚皮无忧树下手攀枝母子至今无覔处落花啼鸟示全机涅槃图法语诸行无常是生灭法生灭灭巳寂灭为乐如来证涅槃永断于生死若能忘心听当得无量乐普菴和尚以涅槃图现月轮相权设建化门会初发心功德人见性成佛示众法语夫破一微尘之大觉体用全彰演五千四十八卷为教诠言言体实指八万四千妙门同归性海用处无空事理宏该卷舒自在岂不见先天唯一气假道以权名含容万物而亘古亘今离诸性相而孤明圆宗灵知空劫直至如今不灭不生不增不减本无四生六道皆由妄想发生古圣慈悲遗经设典欲令众生反已权标儒释道名立像标心假言入要是以儒宗孔孟道究老庄释探真空三元一体其体也非空非色非有非无包天地而一物无遗利有情而常光独X耀如斯妙本罕遇提纲圣远邪深魔强法弱自达磨西来不立文字直指人心见性成佛赖得一花开五叶结果方成然后六祖大鑑禅师普传天下心心相印号曰传灯了了灵知随机开示或有沉空滞寂或有执相驰求即栗横担千山万水自不知身是道场念念处尘背觉中道退忘永沉魔界或有白衣俗士四果长斋尽是苟利缠身坏民种族箇箇死如生龟脱殻人人终似活剥狐狸速入阿鼻永沉无间古德云一盲引众盲相牵入火坑圆觉经云非众生咎邪师过谬岂不见达磨初至少林面壁九年水泄不通二祖立雪断臂达磨亦未可信在二祖告云请师为我安心达磨云将心来与汝安二祖云觅心了不可得达磨云与汝安心竟二祖豁然大悟本心遍一切处方会达磨西来之意次第相传至于六祖如今说法难竝先贤有名无实末学谁知背觉合尘难求正见普菴初精究于华严次熟披于海藏忽覩弥勒楼开亲见善财行履处然后净名方丈之中通光不二便见楞严七处征心知阿难未明此事当下心开廓彻实相融通于心外无心而三昧现前向头上安头而提携后进是以游戏般若建立涅槃重兴佛祖之规开示凡情信入普告十方善男子佛于楞严会上与阿难言本来无有世界众生因妄而有生因生而有灭生灭名妄灭妄名真是称如来无上菩提及大涅槃夫涅槃者是众生之本性故曰涅槃金刚经云X若胎生若卵生若湿生若化生若有色若无色若有想若无想我皆令入无余涅槃而灭度之心经云远离颠倒梦想究竟涅槃裴相国云寂静常乐故曰涅槃善男子三界唯心万法唯识识如梦幻心本涅槃一道如如精通冥密是故经云若人欲了知三世一切佛应观法界性一切唯心造若人能特十善报生天福坚持五戒复得人身观其法界除一念见性成佛之人其余所得受生王公大臣显官富贵形相端严聪明智慧盖是脩行布福慈悲喜舍不退善根而报生如是若是知因识果向上增脩了悟本心见性成佛永不变坏观其贫穷下贱披毛戴角着地飞空千种万类皆累世为人造十不善业行杀盗婬故招此报经云世间之乐皆是苦因是故一失入身万劫不复唯佛知之凡情莫测若不明理诱进群迷将何报答佛恩岂可名为知识伏愿诸佛子尽发菩提心返本还元免沉恶道若到这里直是斩钉截铁转不退轮但办肯心必不相赚假使铁轮顶上旋定慧圆明终不失上祝万年圣寿国祚延长诸佛道场法轮常转文脩武偃雨顺风调天下太平人民快乐普礼三身四智佛一念阿僧祇劫中身心一如遍法界法身不灭寿无穷一月六旬权准则一年四会表参同妄念不生无损益五千连贯赠寰中所得未甞图别用共成进纳续宗风初法难传忧不信黄梅五百独卢公如今箇箇堪分付报国资家理不穷莫道祖师X西土出剎那自肯即心通涅槃经云诸行无常是生灭法生灭灭巳寂灭为乐如来证涅槃永断于生死若能至心听当得无量乐普菴云信心清净者共入无余涅槃之图为圆普二字行童普说上堂云此中宝所非从妄想发生心地光明应化万缘如是人心佛行佛行人心遇末劫则地狱现前逢明眼则弥勒境界为什么如此所作无心自然契合不用皮毛滴酒二三载何事不圆终日杜门信施力财而未甞少欠道非傲物显天真佛岂背人法身普应若无灵感于物何异纸𦘕日头若有应于群心杲杲炎光遍烁圣凡难辨龙蛇混杂以同居迷悟同光佛于众生而一体悟则方通消息动静法益群情迷时总属梦游生死无明颠倒梦中说梦迷觉不分醉戒醉人傍观呵笑善男子欲求解脱依师戒定慧方成日久月深般若纯熟心法现前由人努力不在迟疑今日虽安来朝难保人似浮根岸草水急难留且无可救之人谁作波心之主唯有真心广佛本自不灭不生犹若虗空包含天地显假名则无穷无尽建法幢则无量无边二乘外道不通玄根境法中虗揑怪妄谓诸佛有法可说卜度法身妄认识神更不求大悟了心一向爱佗文字所以徒学多知返成谤教老僧若不了心与汝一般愚昧今幸具足元常意光无尽所以终日杜门怕逢醉汉有时苦口汝又不行X朝夕而只是自瞒懒惰而怕见和尚不肯息心自悔广作众缘天龙嗔呵护教不肯一时业报现前难瞒众目若是箇信佛依法脩行之人为法忘躯寒灰冷月深思古德非少善而得见如来复想我身无一德而助资众善假使十二时中悬腰坠石犹自妄意粗心直饶粉骨碎身箇里难求良匠今则弃俗割爱忽遇斯人何不速辨精机信心实地步步依如念念不退究竟涅槃定归实际与佛无殊天龙守护鬼神瞻依邪魔摧落千古而不坠玄风长劫而本光不动所遗言句自有护法传扶所立标宗劫火应不能坏如斯精妙事由一心舍短从长岂由佗悟佛教则如标月指祖说如泼水示氷见月知光释氷为水然后大感佛祖之恩殒命犹难酬报我迷心法经劫而不出尘劳今悟佛因见性而永脱生死拳拳在念岂不快哉安比十圣三贤二乘圆觉五蕴不空轮廻不歇任你聪明超世不离三界循环假饶移山填海犹落非色界中虽然雷电奔驰不出五通阴界直饶横冲直过也不出诸佛法身未解自已本无一切有为如幻直须幻尽觉圆具足实相将大地山河为自已以色空明暗显真如指南栢以标心顾西松而露意方寸逈绝于能所大千无假一微尘受用身心不落有无知见为人拈举非干声色指人心如斯方是出家儿不误后来之初学等观今时聚此出家当求何事教汝持戒一行不持令汝澄心愈增嫉妬教汝击钟言奉X呪也无一字分明随时逐队开喧只欲打过教汝恭敬往来广结欢喜众缘汝又要自求闲静迷识沉神食气不和自成病体诸事难为必竟变坏又入魔徒百千万劫不遇善知识汝等今时遇我出家知汝来处亦知汝去处只似空花从空而有我不得全定汝作妖魔我着汝魔同归魔道我若如是法身法身如勐火𦦨邪魔犹若氷霜汝是消洋法身常住亘古亘今永无变坏所以千佛万佛只传此心历劫恒沙此宗不坏汝之业识虽闻不信后日明朝自当败阙莫道良医门下犹有病夫炉鞴完全尚存钝铁自是覆盆之下而不肯开张暗烂败根斯光常在不从直训役我多言若是善根何消如此各自努力但辨肯心一切时中究竟如是珍重示徒血脉论圆普二字犹是假名虽以假名而谈实相若据正宗于汝无一微尘许与老僧为缘为对只是从佛口生依法化生成真如者假名释子了知名相从何而有幻尘灭故非幻不灭诸幻虽尽不入断灭解如是法无得无证若有得证必归断常以要言之真实不虗真实不实表里莹彻明眼可验何以故表权形色里实心性心性实则形色光辉形色劣弱则心性虗妄汝随业识强顺师颜不依自本而由颠倒所以增长无明起诸违顺故现斯果知之否也歌云了即业障本来空未了应须偿宿债汝之宿债曷可具陈万死X千生处处结习汝之根性不脱父母何以故父精母血因爱和合汝识遇缘如竹生笋苦甜坚脱必竟非异所以佛悟法身圆满犹若虗空始于自身中妙解一切众生皆本是佛故演十二因缘六波罗蜜教化有情返源还本破一微尘而识自心量等法界指权就实点墨成经为如来藏若有一根发信心地开通便能透脱累生习气知是空花实无轮转如来因地而圆觉不复更迷众生因妄而颠倒生死不停生死不停则老病死煎冤家聚散六道三途披毛戴角而卒未休宁是故佛诠极提大患往往先觉非剎那而便自肯心动经历劫以身命财而布施供养恒沙诸佛普修万行良因百劫慈悲念念精进常无退转一日时节到来如梦忽觉了无生死业缘解脱如空无碍却来观世间犹如梦中事便能顺情起诸如幻广化迷徒自验本而识末就现果以知因穷极自佗悉皆如是出入动静惟我自知生死涅槃是谁分别何以故虗空性故常不动故如来藏中无起灭故无知见故如法界性究竟圆满遍十方故是则名为因地法行十方如来一切菩萨无不因斯而得解脱真源澄湛莹彻周空觉海汪洋普滋法界世间希有天上那闻越圣超凡摩尼无价所以父子难传于此法过在耳目之间君臣相遇以徒劳道非境界直得投崖饲虎割肉济鹰舍宝位如弃泪唾灰身心犹若死尸知道不离慈悲作佛须当练行若不灰心练行唤什X么堪表修行若不为众办缘将何发齐心称赞福从赞叹而生罪因慈忍而灭罪福由人贤愚各守了法身之大事岂敢胡言才有是非纷然惑乱只是因芥子而坠立针锋难逢罕遇似浮木而权歇盲龟几时曾见妙观察智不出师心了境含虗箇须真佛因何汝等依幻说觉自瞒方寸以所知心卜度如来用世语言作佛知见理成诳谤不出魔关恣情自高暗讐憎嫉而自不知看看福谢病苦俱临更向业果里增嗔又向真如中加谤喫着不得是无福受用不得是无缘疾病缠绵是果报嫌恨自佗即业识若不识心如何脱病若无六度魔魅出家不信真言宁熏俗种师指千言如鸭背上浇水俗谈半句似箭射入芭蕉普菴似认贼为子赖得我墻壁坚牢汝等如羊质虎皮到处而常逢虎豹自不知丑明眼难瞒若不恁么为祖称师猪搂羊卷里也不少何不子细参详佛法岂容易得须是步步依经而首行六度解佛玄宗而不着名言指东道西纤毫不立虽知佛法而圣凡难解也须方便而不住化缘我既了心因佛教诲若要报佛深恩懽悦见在佛子三界即我佛一心万法即佛一识若向孤峯绝顶不离世间若或穿市过街湛然常寂如是一念其疾如风宾从甚多其室广愽容师子座不与凡流同生灭唯达道之人口说无异风入松岭佗有分别时我无分别我有分别时佗无分别是知主伴重重状似千灯同一室性相平等譬如X万象一镜中与么犹自寐谈诸佛亦复如是快早警䇿改过修真莫执无明无益已事信我如是者究竟作佛不依如是者总着前言血脉戒箴直论如是老师述离垢堂训行童咦禅关律户离尘脱俗者宜登具眼钳鎚唯斩钉截铁者可见为什么如此佛法无多子久长难得人岂不见黄梅会下五百徒众到头只许老卢一人至今曹溪遍界自余者乱称南宗北祖烧香四果皆是贪财爱色败坏良民直至而今凡情不测生受世间牢狱死入无间阿鼻岂明佛性自心免逐邪魔群走佛说一大藏教更不披寻随佗去礼拜村人妄想道了却四愿咦你尚未了业识迯何况我今便能解脱我被火宅煎熬你又贪色爱财二家如此荒忙佛法有何交涉祖师心印犹如太虗佛真法身亦复如是佛祖二名一体禅经两字同宗打破祖父机关弄出红尘师子怕时恰似落空契了真如不二转凡为圣由未清醒入圣超凡方通这里里许也不存我见我见则犹落佗观直是六种震动箇中不漏纤毫一目圆光剎尘普现说得行得杀活自然吞纳有无摧邪竖正万法乃唯心一体一道而不出本光如斯妙解之人汝可依为师范善男子吾若不道安作汝师诳说法人罪不可忏假称悟道速被邪魔自斯业识茫茫更受众人礼拜不独瞻礼更有施舍归依福不回佗X令佗失望须是通光非相一用无私本末全彰故非外物会万法归于一体了法界具足针锋终日喫饭而不曾咬着一粒糁长年着衣而不曾挂一丝住时脚不点地行时寸草不生卧时天龙守护坐时体若虗空四事供养敢辞劳万两黄金也消得祇这阿师应不赚汝便喫拄杖三十也知道打草蛇惊若受千言教诲不肯听时翻成毒药一言之下心地开通举拂拈槌要知落处若是箇难死种深知火宅煎熬四大难避幸然跳在般若光中又遇明师指示一闻千悟鼻孔无边才见老师出方丈门便夺取拄杖子打折脚教老师一生起不得四天门王扛不动也要诸方宿德乱走禅和知有与么事善男子我今见汝正是饥逢王饍不能飡病遇医王争得瘥只是箇久静思动久动思静父母被汝烦煎造罪更来恼佛也不知普菴是悟道之人亦不知自已入镬汤炉炭犹自眼里火起舌上烟生恰似一堆烂艹藏蛇踏着时只消一口又如野马无绳千里追风难趂不望你成佛作祖说法度人只得汝自息尘劳免招后报忽然老师不露形相汝却出头来一领纸被且蒙头度日何曾沾粒糁腹里气如鼓响耳闻全若钟声巖前枯木恰相当心月孤圆常快活去则如云出洞湛体何移三家村里逻茶汤十字街头覔饭喫杨州夜市插足时不碍髑髅酒肆淫坊展手时摩尼满目因缘甚事得解如斯初心一见便无心谁道我今无住着随方X设化触目遇缘精金应不变为尘一悟无生永不错当知本佛何假更修只伤鑛重金微得旨淘金去鑛又逢炉鞴完全钳鎚本分所以先觉遗经禅宗方便一夫酒醒扶起众人一箇眼开群知天晓不妨于行住坐卧师子威仪阐大慈悲作多方便化迷成佛有为万法也难齐指示归心世出世间无可比切莫学狐狸野族坏汝千生答不落因果尚堕五百生中度日瞒人罪非一劫拜辞父母弃舍六亲直入空门誓究空王之道灰心歇念失寝忘饥投礼明师愿悟无师之正诀其余世间尘事无私妙智镇常包佛谈生死涅槃廓彻灵明全体纳既到这里何必方袍佛果现前岂干落发未悟本心成佛更顶戴一座铁围无不是杀命伤神方与你连成一贯皇恩勑牒且非是喫酒历头甘露戒坛又岂比教驴习马言言说戒字字教持初地坚修故须如是佛观众生种性难化立法而曲为狂痴前业犹未忏除转更破斋犯戒看经满藏问来一字不通礼佛百千执相皆成虗妄或向千山万水即栗横冲见人时面目向天打坐时袈裟裹脑斋粥稍晚鱼鼓鸣迟心中起怒毒如蛇叱喝主人无鉴识挑包顶笠直下云山又向荒村随门乞食得多时广扬赞叹得少时面如死灰夜宿渔亭朝游酒肆释迦入涅佛法委付王臣知道邪魔未兴滥污那有朦胧诸佛愚昧神仙经云若人食肉便同罗剎假道现形坏民种族法身如太虗现形如水月且不X见太虗行婬食肉又何曾见水月贪色爱财法身应不如斯水月难为把捉太虗水月舍利之子则色不异空法身非相大解脱人则空不异色若是释子定契斯宗若是邪魔魂消识灭这般道理唯佛能知十圣三贤且无门路堂名离垢二地果中汝等入此旦暮一如更不安规立矩也不缚汝坐禅依吾口道学吾行用吾三昧精进力若背师说汝招后报决定依师即自心自心非相即实相自性如空即真空忽然唤夜作天光常在天光见彼夜这里汝超无量法不许人将声色传为众行童小参上堂云无见顶相放光明大士不离汝心说波罗蜜未甞间断深嗟六道流浪四生终日圆觉而未甞圆觉如盲子居日中而不见光明而问其母曰如何我不见日出常居黑暗其母告子而泣曰我子我子汝乃宿世不善之业障蔽一切功德破坏佛法使诸修行众生不见自性本光如今使汝目盲如居黑暗不覩日月灯光而不见一切妙明殊胜非无日月灯光照烛子形我今哀哉无计是汝自殃非日为咎汝今若能自悔前罪我作十不善障蔽自佗修行佛法行孝顺心饶益群情作大佛事我今受苦犹如地狱如今无目必竟来生无目来生又死劫劫生生常在黑暗闻名听声悉皆苦报痛至方知坏形复死死中又生生中又死生生死死更无别心只是你心绝光断X明人与非人吞汝杀汝千般苦汝万种残汝不得休歇当此之时求谁忏悔谁是怜汝谁是汝父母谁是汝六亲何不快转心轮自家警䇿除佛一人与汝说破其余朋侣及汝现在亲戚父母亦不能知此事佗各自迷心与汝一般尽是业识茫茫有何可定今日不知来日事贪嗔痴爱度朝昏披毛戴角更相互岂识修真般若门且如老和尚自从大唐老师所度据正宗大乘佛祖流传教藏消息子细消拜看来全无一丝毫作用如佛祖所说皆是世间凡夫所作所为我此时晓夕不眠在在处处常自思惟若只恁么看佗如此败阙到死臭烂与凡畜无异又何名出家若只如此出家更有什么奇特事何处超凡何处越圣何为了心何为出地狱何为不生不灭何为得出三界轮回何为离宿业冤讐何为脱披毛戴角何为成佛作祖何为可报国王水土天地日月护惜临照之德何为可答父母祖宗令佗一念承我出家功德悉得解脱何为自觉觉佗成彼佛事何为教化大地众生得佛正道何为摧邪显正何为荷担佛法何为建立道场开发迷闷众生各相解释所以净饭王宫四太子舍弃金轮王宝位向雪岭修行苦行六年饥飡麻麦受万种苦盖为一切众生求此一心大道为法忘躯慈悲忍辱未筭佗于过去生中作忍辱仙人于恒河沙劫以身命布施而求此心功德圆满报身千百亿化身说法四十九年以成三百余会度脱众生X不胜其数尚有海藏金言撮成五千四十八卷西天亲传正法眼藏者首传迦叶转转相传计二十八代而有菩提达磨大师亦是国王之子受二十七祖大师法印远来唐土救拔众生九年面壁于少林立雪断臂为二祖而又次第传灯至于曹溪六祖大鉴禅师巳后此土大振玄风广彰实相天下名山皆此宗而建立应超有漏不出此心如何现在出家不思本事只管一向用贪痴而作出家行杀盗婬而作佛事是何道理迷昧如斯岂不赚佗俗子破坏佛门三界混然全无发觉痴痴如醉妄想若颠出死入生谁诀醒汝哀哉痛哉连日彻夜我如失大宝藏珠又如忽丧考妣了不能生了不能死唯我自嗟每向人前无堪告诉又复礼佛转诵诸教论诠兼传灯录不得自性开通求师无地覔侣无门于是兀坐忘身息尘虑习不觉日至一日年过一年经论入心非口解说行慈运悲饶益不倦深知经教都说自心但要慈悲常怀忍辱供养一切含灵众生便成自心功德爱老怜贫忘饥失寝在在处处利益一切人欢喜接一切人为一切人作方便而不求果报为一切人兴佛事而不见善恶我人渐渐揩磨不久忽然透石穿山光明遍照信知佛祖只是自心卜度真诠皆为我语方始发大誓愿救接迷徒自然而百众来瞻不求而殊胜自至我以法身净妙犹若大虗智体双彰慧身一合对机演教随事呈心开方便而不离其心释邪魔而X不凭别法是以五年三载自在如然从佗毁誉而我道无心任彼诘征而无少欠书诗写颂对病用医发药施香真常佛事不苟分文之利养巨剎圆成不求一箇之众生法施具足修桥布路逈不同凡演道讽经山林佛韵如斯善境安不快哉如何我辈行童不依正教一向作业讲说是非超过凡夫所作业报汝今不信我道如斯不久天魔教汝自见莫怪老僧若只是汝不离俗家习气来近老僧老僧即非邪师自悟本性识破前后因果好恶是真是假若悟若迷见一字也便解来因闻一言而便知落处汝今瞒我只是自瞒汝今依我只是自依向我则万世光明背我则沉劫堕苦堕苦则汝身自堕光明则汝自成佛我法如是诸佛亦然只是劝人达本明心其余更无佗事珍重善说行童上堂云现在出家收拾二十余人行童于中无一人肯信我教化行住坐卧静习威仪求了生死大事欲望出脱尘劳见本性而达妄缘都是业识深厚乍闻有悟道普菴便即时要修持斋戒及乎得作行者便更不思十方信施衣食难消佛法是甚么事速求易得善男子诸佛菩萨经劫舍身受苦不生一念退转嗔恨之心不起我人之相尚不能得见一真正元本之师此箇法门光觉古佛若似如今亲见普菴及上古本色老人应不到经劫受苦不得现前不道无禅X只是无师观其所由你这一辈尽是久静思动久动思静之流与佛法究竟没交涉且如慈化原本寂寥一竹一木尚难为十行五僧何可度虽古有屋亦是众生缘会时节一期兴衰变谢今古自然似浮云乱起于长空如春夜遍开于大地微尘含佛剎佛剎裹微尘茫茫习业而人畜相吞念念劳形而不知本体体之唯佛解者名师依本即师师心即本本师若虗空迷人怕入迷人似水月不可得形缠藤摝水而虗度时光箇箇相争而不识本月圆咦却在这里这箇事若闻师一指便肯全收更不待少顷明朝无我人相若有人我水月依然时时而妄想空花碌碌而转归无间再思此事便变魔业而落空佛奈汝何我安施力汝等幸自遭遇得人如芥子投针锋一念发斋若金铸銕打又更父母爱缘巳断六亲缠网都除且无一事在心头况遇明君持世界不令丝发恼汝修行果获良因先崇报国四恩乃众生常背三有而轮劫不知不习善因如何资答愿闻谛省速脱包缠于一相无相之中明通道理于一身多身无碍露柱全光脱过现未来万种之罪愆了阿僧祗尘劫于一念若与么亲见实用方可以少分劝发迷徒若也缁素不分遇人切莫开口骂地喝天犹通忏悔狂谤佛法罪劫难消若向出家门庭非是贪衣覔食设求衣食父母六亲岂无若是求名取利因缘应不出家出家乃脱俗离尘不求所得孤心只意入空门而顶礼投X师绝念忘思探经论而只观自性若清净便证法身更不别求一足永足张三李四相逢似覩梦形同道师资稽首如观幻境知一切法不得自性惟我玄通似空含像指灯笼而真机谁解拨黄叶而箇意谁知且不问年月日时秋冬四季不谈佛法不解吟诗一番纸被重三斤一领布衫拈不起也不愁明朝无饭后日乏衣一顿馨香清风明月禅悦法喜饱懒何为佗家鼓乐助吾机半夜松声讴一曲千巖万竹眉毛家风海岛峦崖肚皮活计说什么芦芽穿膝元来不受人瞒道什么灌顶鹊巢这里司通意气唤南作北我自无边相叫大哥有何交涉我见世间之物无有不坏今明自性天真不忧生死虽然如是未得见解妙圆者不可轻忽于人法身定从慈悲智慧而成不从妄诳欺人而得用三十七种而助发以六度万行而相资直是到底彻通方跨得泥牛木马应须绝妙方正用得兔角龟毛若也未透斯宗学语者俱招恶果又何假袈裟褁相剃发称僧设得明心一切自现但得其本末事何愁也表出家而得遇师通不似佗人而堕邪见网誓不辜于佛说佛说我心誓不学于邪法邪魔我身我身被魔则长如地狱我心证佛则万古风光是知迷悟自分一心非二汝等依吾正诀快疾承当不劳心力若更不循驴鸣未免一场狼借明朝遍入孤峯里是处寻求不见师自古上贤难出手为伊不肯淡工夫垂经留教五千卷迷人看着转X迷途凡夫贪爱将为事少得曹溪这老卢自今后不得道礼师出家求披剃老师一眼都识破你诸人你若是箇般若种再来的不待你言而因缘自合老师亦不可妄想多计较也你脚跟下业茫茫不知只管礼拜明眼人求出家你教我如何向你说无无始至今你老大鼻孔被我将兔角拄杖子穿了多时也汝自不知善男子性相平等我皆令入无余涅槃而灭度无量无数无边众生实无众生得灭度者何以故若有普菴老师即非老师也珍重小参蠢动含灵皆具足佛性堕在一微尘不能自发觉唯佛乃能知之虽兴佛事广化群生而奈邪宗乱为声色诳惑信徒创宇立像百种繁兴苟利缠身如麻似粟师祖师翁相附相依将如来教典作工匠惟贪愽酒博饭以铙钹钟磬为乐驰求无猒无足是故法华经云若使人作乐琵琶铙铜钹而供养其佛皆以成佛道此是转无明之种性动静归心生死唯佛佛即自心心何生灭也流浪逐物转变剎那万品千般长沦苦海诸佛说法谁知无说之心权立化城谁解一宿而觉伤嗟种ㄇ页习气冗几未深闻经一字而不识其心见像一尊而岂知标体若色见声求俱成邪道出家之子既到这里莫错下注脚且仔细看是箇什么道理古人云听其言观其行言行相乖心口不一贪财爱色嗔喜无时动静离真合尘背觉见有见无怕贫X忧死此正是外道邪魔滥觞正宗迷惑凡流入深险趣千劫万劫不得出轮经云非众生咎邪师过谬此等邪辈如何可验一日十二时中尽说饮酒食肉不碍菩提行盗行淫不妨般若张三是我酒侣李四是我茶郎但结一世之欣欢岂觉沉沦于万劫计挂财谷多度小师看经则先问钱财佛事则预求酒炙也还本库受生也辨银朱棺椁只道我是几代住持又夸我是紫衣大德你如今看佗败缺无限郎当斋佗有甚为功施佗将何为德功德则不然且试将释迦所说一字问佗看如何答得谩陈达磨玄机谁能下口若说得如流水用得如颠狂须是对机于没量人前百匝千回全无变动体用双彰色空一辨非眼耳鼻舌身意之所解于针锋上走得马射得弓绝尔我没西东好相逢处不相逢大家和遍无生曲谁解如今即古风普菴老人自得心开意解之后见即佛见知即佛知于十二时中唯以佛之知见示悟往来不曾向人说空中有花水中有月圆觉经云一切众生于无生中妄见生灭犹如空花及第二月空本无花病者妄执我既如是万物皆如善男子万法虗伪皆因缘会而生生法本无一切唯识识如梦幻伹是一心心寂而知目之圆觉此深信裴相国之言不虗谬也佗是俗人一悟周通该玄入理汝等行童今投我出家此事若不说破恐你枉费心力不辨缁素真伪无分赚汝千劫万劫之大事既到这里直是朝参暮X学速究本心幸遇其师不得放过针芥相投难逢难遇互更结习净念身心异口同音言奉佛梵语警圣凡十二时中丝毫不漏和南无我人之相运力无彼此之心伹要将勤补拙得意生身何须问踏破老卢行者甘贽即依大虗实自性之道场识破水月空花箇中年无新旧月非大小意光无尽若到这里方教后人唤作普菴弟子邪魔不侵可称师子之儿瞒佗不得苟不如是永嘉大师云饥逢王膳不能飡病遇医王争得瘥咦要解么快荐与周君礼佛者乃自心众生之主悟即本是佛不悟名众生众生性即与佛性无二只是住形着相随眼入色被色有分别好恶有无境界见塑神𦘕鬼迷惑正心所以心中常疑怕耳又闻说古今有多般是非之事皆相烦扰念念不停出生入死至于如今犹尚不歇所以普菴一心了达万法虗伪不实唯有真心犹若太虗佛亲证之示人无别法佛真法身犹若虗空此幻质父母缘生之物四大假会成人不为坚固定归败坏佛云应物现形者犹若水中之月有什么着实但只要了取本来法身清净不生不灭莫执虗幻假形水月空花为实所以普菴老人不说一切祸福善恶果报此等皆从妄想颠倒发生一心不生万法无咎如今多劫迷惑一见了性之人说真实法何更外执成虗妖怪此皆是一人传虗万人传实唯一本心别无X一微尘可得生死是谁神明是谁父母亲眷是谁善男子只是你久迷不觉犹如梦幻忽然梦觉何处有梦梦中所见境界何处可得如今浮世亦复如是你如今舍财造三门赖遇普菴若是佗人杀无限之生灵起多般之口业你舍功德未成日佗地狱先现不是小事千劫万劫酧还债命不了经云虽是善因能招恶果且得遇明眼人今作善事当来之世必招善果不动一滴酒不动一皮毛施一文则不落有无奉一贯则凡圣该通不曾漏失毫釐只是普菴不许凡夫爱财舍财着相修道你今舍则又去贪财是名假施全无功德善知识者教你不着一切色凡人爱者速离速脱是名舍财财多害己引惹凶徒惊杀自己残害眷属官符口舌百种祸愆晓夕不得自在命终入地狱改形出生又披毛戴角轮回不休皆是不舍幻财何以早通心地若得心地光明了本不生今心不灭方将定慧照破一切世人所爱无不是若未了之人将以为乐佛说世间之乐皆是苦因寂静常乐是名真乐外道着相而教人修道者亦复如是不知道本无形名名无可名故为非常名道者乃先天之本性始觉合本觉故名得道如何执捉色身子午运气咬牙伏足向南面北飡松啖栢念呪绝粮求静恬安不信自心圆明无有二相含灵寂照一颗金刚针札不入若到恁么田地且唤什么作佛佛者是如今本觉妙明包含万有唯真得见解之人方能知之你X但看佛说诸经教典亦如是说所以外道声闻不悟佛说执相沉空自无见解只管教人巡行数墨唤作看经造屋揑像望求福报此是一切有为之法如梦幻泡影皆归幻化无有实相唯有因师不立文字竖起指头便领当取永劫受用不尽于住相布施且无交涉见性功德无量无边舍财千万分不及见性一分但见自性不被财色迷若未见性终被幻财空境所惑如今多有人说你痴聋被道人所迷不惜家财我如今作么生向你道天下丛林侵天卓岳应有功德皆是信心之人布造亦不是无福之人所立无福之人见财便贪一箇身口何曾饱煖更有现世家有千万不肯布施分毫亦不得间歇片时夜惊怕贼日恐家贫如蜂聚蜜时节到来别人收拾亦不知自己身从佗烟𦦨生死沉溺若遇真实见解之人不问你施与施肯信斯人言行一如常不退转发菩提心心离世业自定其心莫教别生贪恋古来有不须减现世无不要添十二时中常常细观细察一切不实唯我心光大自在天真因普菴老人初生言示更无别法与人祇这本心头头示诲自是我耳不闻其奈乐闻不绝不舍昼夜常念普菴此之心念虽犹属妄争奈普菴常以无相三昧摄汝本净明妙同归一体无自无他非凡非圣你且未知犹如百川之源未入海时俱有川源之名一一不同究竟归海皆同海味无有滴水别有异名是故善知识念念以大慈悲智成X就法界含灵同归性海万法一心一心万法于这一箇法身之中见一切众生无不是佛你今施设无空过只要随缘任运切莫因布施而害众生未得福而先作业普菴真实不问钱只要离尘脱业缠一闻千悟方堪委若不如如颠倒颠信得老婆心切处何须苦苦学神仙珍重与易仲能佛非形相以法为身迷悟同根是非一体且夫法身不变犹若虗空凡夫妄念想逐浮尘生死不停背斯真体不因佛说沉劫无知现覩戴角披毛细照飞空着地莫是心无佛性盖谓古圣难逢五伯间生方遭一遇若遇则心有所感便似如今若不逢则未脱毛群有何利益不是往古无圣盖由不信良因致此一失人身所以万劫不复释迦世尊非是偶得此心度人无量皆是以身命财等恒河沙劫舍离群魔不发一念悔恨之心方了本愿谈六度万行之修也只要汝慈悲为本忍辱为根不悟本心犹为虗行直是斩钉截铁失寝忘饥真实于无相之中识达本源自性方名究竟岂不见裴公相国于世何愁为天下宰相欠少什么尚自远寻知识广建精蓝礼秃首以为师求法身之大事何况浅福凡流衣食难度者如今豪富不解思量念念贪心不知落劫堕毛群转更无明重来受业你看佗一日十二时中思量甚事可喻来生因果历然非干佗事造善造恶只你自心佛与众X生一性无二便是看经到死若不解佛意有何利益口诵佛说心行恶心心口不齐返福为咎多有邪师不断婬而说戒对面自瞒汝礼为师果还邪报饮酒食肉日夕贪财作自己刀山为千劫苦带累乐善凡夫佗世自相杀㗖经云我负汝财汝欠我命净名云布施汝者不名福田供养汝者堕三恶道诸佛因悟方见自身中一切众生与我一时成佛方可出语成经所行显道耆婆览草无不是药达法之人动静俱正以法界而为道场化众生而为佛事如佛所说大地观来少得全成只是宿习有为声闻缘觉执相滞空各称宗匠多立文言不契达磨之玄风安辨摩竭而掩室九年面壁何曾行道看经二祖立雪齐腰天明犹尚不说此佛法是什么事如今打铙击钹抄览登门爱财而设像看经着色而大忘佛理魔民种族几劫自休达磨西来好无交涉六祖大鉴禅师坠石悬腰得法而风旛权示自云门老汉一棒打杀释迦佛与狗子喫且图天下太平那有这般续佛慧命大茎大根种可作鬼神之师人天仰赖而后雪峰玄沙百丈沩仰不是远国佗邦尽皆目前境界深谛皆了自心表里法身如是方能竖建化门指权归实若不如斯亲礼何益今见楚萍有信心易仲能自闻普菴之道不畏寒暑不管路遥化四方之愚心各持斋而受戒亦不是求财求福箇箇要了本明心二三春秋施力不倦于南泉䁀新殿阁一剎俨然如善财化境X一百十城似净名广容方丈此事世之希有妙德难量一日携伦告求少语老僧寄根表悟犹若闲云有时谷口布长空有时又归无色处遂磨松握管书无字之𥧌言妙意周空写无心之般若汝但修心知虗空不见有我人之相别无奇特只用众而不空箇里无双本不生而不灭佛法无多子久长难得人念念坚不退堪作了事身不消心外覔堂堂本法灵十方佛共证更不费精神普菴如是道何患不圆成背尘合觉录大方广佛华严经说一切众生皆是无明造十不善业堕落地狱饿鬼畜生三恶道报如影随形不相舍离所受苦报各不相知如梦如幻虽生怕怖苦痛难忍而无所求解脱之处除非为人得身安徤早求佛教速依正法信心清净护持十善除十恶念念念坚牢戒城精进永不退转若能于一生中闻有真正大善知识者不惜身命不远千里而来一礼一言直是大肯不动步而便得成就契经合道了悟廓然无心外法不复受后有之形心法通贯永超三界逈脱苦轮皆同广佛华严转十恶而成十善复从善友提撕翻妄想而成正觉今将十种而互换参融能持则不失人身究竟则终成佛道持则其身不失不省则万状千头若成佛则道等先天有名万物之母若不悟则罪等河沙亦名无间地狱此义如王施饭虽饥渴而未敢飡甞又如扁鹊卢医贫疾遇而返生惊怖所X以道饥逢王膳不能飡病遇医王争得瘥是故圆觉经云舍恶乐善复现天人弃爱乐舍还滋爱本便现有为虽增善果而未成圣道何以故未尽有心未得如佛虽未成佛且修精进拳拳行善而免堕三途步步不退而终到里许除非自悟及早信修此喻如空不劳拂拭智人除心不除事生灭心除何事可得也迷人除事不除心妄心未除事凭何遣哉若无一切心何用一切法佛说一切法为除一切心若人解实相于中无虗诳说与不说同是即名最上实相未全融语默空花同而复结空果后进不能通何故不能通缘师指落空依妄不归实师子堕邪宗二妄相依堕带累千万箇因一人道虗万类皆招祸不了却自心只管说佗过将谓佛法僧也似陈行货倒牀喫不得苦痛忍难过晓夕无把捉又见火轮磨始悔我自错无福转加祸未得将为得未证将为证妄想一剎那果招沙劫病皆是自欺心不依佛慧命六度未能圆五戒犹未定口说一切无贪嗔转增盛人问道如何胡应全无性此不见性种三界魔民虫众生若遭遇万劫堕贫穷自坏佗亦坏自聋佗亦聋自堕彼亦堕自空彼亦空究竟还如佛万像一镜中若能如是解可表警凡笼香积堂如意箴古人修道如救头然大事未成如丧考妣如今大肯触目菩提扟鼻孔也不得工夫那有身心别想常观X自性无异虗空谛信不虗万无失一只可一粥一饭长养圣胎动静随时堪为道种若于普菴门下欲求衣食而饱煖纵懒堕以贪眠汝错用心便宜速去前面自有高楼酒店杨州夜市恣汝欢娱饱作受用应来道友运力布心粥饭随缘休怀忿怒料汝来此不为衣食而来只欲常闻诸佛法印所以未举足时先思益彼若非自省有过无功更有日来云水十方贤士遇夜止可一宿逢斋只可一飡自家日用与佗一般佗事忙然我亦尔长安虽乐不是久居不若自安方思利彼不可害人利众则众口赞叹福自斯生害人则众心怨恨海水也枯今生无福者患在前生若于雪上加霜未免凝寒入骨所得衣食之处皆是鱼腹吞钩未入腹中被佗牵拽欲脱无因傍人笑怪千生万死烦恼杀人所以维摩经云布施汝者不名福田供养汝者堕三恶道一切人只欲苟佗心不知自折本能输机者解筭人之本君子务本本立而道生道既巳生于我何求哉道是万法之母法界总入我心且不见有一微尘是心外之物直须如是始得无生苟或未然速须忏悔岂不见如今有福之人非一人之所赖利益无穷尚犹转转慈悲不生轻忽此人向上增修一遇明人顿超佛地如今无福之人现在衣食不足语默如痴动静无不干人晓夕令佗作念自不悔过不信善言一失人身千劫受苦无福者不曾修种报得贫穷有福者累生布施广结善缘才出X头来一切具足王苗相种修行未见性者可以受生犹防失念招得来生不如意其余富贵皆因累劫修来一切下贱贫穷无不是贪财还力更有负鞍衔铁拽把拖犁水陆万类众生业识飞空着地本源常寂皆因妄念受诸形贪食恋婬发起无明之烦恼直至如今习气坚牢宁受业而不肯回头忽然债主相逢连哭哀声苦告如斯种类时劫何休相杀相婬雠无间歇呜唿惟佛大慈演教标宗当为何事只欲一灵发觉递相劝化出迷轮若解背境观心便入法王灌顶位念念不舍精进行持假使铁轮顶上旋定慧圆明终不失如穷子获宝藏珍珠遇贫人欢喜布施只如布施两字又作么生会瞪目空花水月一纳无余迷时四生六道悟时一颗明珠珍重𡎺墻法语古寺重新尚无壁落道场广阔微力难成若非外护布遮那初地难坚牢戒堑善男子今幸太平时节家国安宁一身清净不遭魔十二时中常自在任性开解诸恶莫作调和意气众善奉行细明三界内无休释老喻之为火宅若不速出必为所烧三车现驾于门前诸子好乘而游戏周围功备祕密圆通常骑露地白牛饱纳雪山肥腻是知拈槌𡎺土下下无空瓦盖茅拖明明知有这一段大事不可商量发心只在自承当休假众缘而成就本非造作自在天真无形而触着磕着触目遇缘而物无非我随事即理而道X不离人智用无功功无虗弃且不同秦城万里又岂比剑阁三关任是铁壁铜墻这里工夫无缝八风吹不动卓尔独存劫火难烧金刚不坏圆如宝月针札不通远观包了达磨城近覩天恢珠历落善财遍参百一十城未出这垣周全本愿弥勒楼阁更无别处再逢亲友受用元珍知道因师而步步还乡如暗得灯而头头不错咦善男子如今不歇更待何时戴角披毛非干佗事一失人身万劫不复修行者如麻似粟学道者万万千千难似达磨老胡僧罕竝曹溪卢上座传灯满录续光永焰者能有几人是处开山沩仰雪峰等也不可得天下洞府海内名山若非明眼无心后代何求居隐如今向佗屋里翻作铁围用佛言诠堕谤教网呜唿六趣卒未休时箇中少得其师业报非众生咎但信自心即佛何劳向外驰求一闻千悟世间希便肯承当今更少幸助粮财成佛舍好承兴势设包罗汝若将来全体用空中莫背老婆婆砌石堦法语普通长石万百年堦用之为首次第安排南泉山慈化院唐时古剎前后希人岭贯杨岐云通大仰路连吴楚舍接佳宾一僧了事而道号普菴众信钦归而二千六百家家念善户户讽经填路布桥利益群品唯念佛而祝延圣寿共崇福而愿贺太平仰天扣地而不退初心护圣资凡而虔虔在念楼阁殿塔佛事皆圆唯不坏坏远功莫若横铺石道一人难辨赖众X同臻万古千春其功不朽人财迁变道果常存如今不布待来生何异冬收不留种贫贱多而富贵少布施希而作业深道人心似白莲华虽混泥而应不染自能一善深嗟众信无缘不免广露化机欲得抱金舍草百年金宝别人收一道石堦常普济普济祇益施财人无分难求君莫怪幸希回首莫迟疑今日不知来日事千丈百尺量而饭食与工资坚实无穷我等不求纤毫利养善心难发知识难逢一回相见没良缘后会重亲谁解后俟当工毕刻石标名今古不差须教明白一丈约两千半贯一尺成一十五旬分寸不空定还成就幸甚修造法语本院香花古剎乃自先代李仓监请额施地创兴不记年代续后此方众信不断修崇而且见遗题古殿梁栋曰景祝二年也殿宇虽坏而莫道俨然常存风俗虽变而其善心犹在呜唿生灵之所以往来者六道也其道则一六唯心变若得六用一和即是如来出世若只梦想不开未免披毛戴角善男子莫错会返本还源了心悟法不是这箇道理岂不见古德才见宗匠有许建化引入后进佗便道切莫教坏人家男女何况广造舍木输金竖殿立像演法开堂诸佛岂不嗔呵祖师未肯相许经云虽是善因能招恶果达磨西来单传心印不立文字直指人心见性成佛众生本是佛达本非众生君子当务本本立而道生X道既巳生知无我人众生寿者方可入无相三昧随机设化指彼迷徒归自本心与佛法非同非异应无所住而生其心即是大解脱人也此人无眼耳鼻舌身意无色声香味触法亦无所得故不妨似水月空华示导众生盖缘一切众生自背觉合尘经于多劫生灭不停习气包缠断福德种性于此净心不能顿契是以古圣权设像法指归实际所以永嘉大师云觉即了不施功一切有为法不同住相布施生天福犹如仰箭射虗空势力尽箭还坠招得来生不如意争似无为实相门一超直入如来地若到这里须是显权就实本末双彰有为而知无为有用而了无用以黄叶止儿啼以息而化群品如斯巨眼应用皆真所以庞居士云神通并妙用运水及搬柴众生依觉悟究竟不沉埋念念无所等登彼佛梯阶一日了心无可得清风楼上赴官斋更不可逐妄迷真诳吓众生作诸业事我未解脱脱彼人缚无有是处一盲引众盲相牵入火坑有一般人惧不千劫万劫作驴作马酧债偿业长循地狱了不能出所谓爱佗一粒粟坏却十年粮不知自已业识茫茫无本可据更向暗途化人修造讲道说禅此非小事所以维摩经云布施汝者不名福田供养汝者堕三恶道楞严经云如世狂人妄号帝王自取诛戮何况假称法王永沉无间普菴自了心非相之后不欲见人独入孤峯常以片云只月游戏菩提于一切法应如是知如是见如X是信解不生法相而奈十方善信不肯放过老僧各求所得之正因愿示一毫之实义不免开菴南岭妙应来祈祝千古万古之遗风今日此时而普现是以得之于心应之于手忽覩四县都文大夫劝诱醴陵大檀越刘用晦建此一佛普光明殿为万古之标宗作祝圣之功德上愿世主之光明亘古耀今寿超数量德越太清金枝玉叶镇芬芳尧雨舜风常普济修文偃武吾道一贯蠢动含灵总入圆光不灭正当恁么时不见有施之士安有受舍之人用晦还本以成真季率忘知而入道然后一竹一木用来俱证真常运力布心皆是当来佛子善男子真是如斯了本智用无功地狱何从而生天堂何处不是既到这里箇箇跨金毛狮子人人骑独步象王文殊即是普贤释迦倒骑佛殿罗汉不奈安身普菴鼻孔辽天笑时只道善财痴百一十城在这里摩耶腹内造楼台一口吸尽西江水试问参方知不知灵光运用从何起直须坚密处安身释迦宝殿真如理彭氏舍寝堂法语夫古寺香花元无税产滴水为界四壁寥寥失盖像摧年深木朽某使命洒扫一十二年念念究心忘饥失寝应奉檀那而不阙往来云水事无亏食无求饱而常令佗饱居无求安而常与佗安不患寡而患不均众心欢喜而我愿足忽然大解无相法门直入孤峰心无对待化时未尽众信攀缘不免向头上安头X随机利物殿堂取新而革故尊像幻出于俨然只这方丈寝堂赖遇彭公施地若不是昔遵佛记今果难圆岂不见相国裴公肃宗皇处处与明眼人相会头头而设建道场只欲佛法与王道齐兴圣心共凡心一体如今长者亦复如然于无住相布施而福果无休于无漏法门而永为佛种不问存亡族属过现未来入正念则一身多身破空花则一相非相真如不变大道显然所作无虗咸归实报鼎修慈化院及诸处桥道给法语付众信淮教修因预崇佛果报国资家究竟无我普化十方为国焚修住持沙门某于绍兴癸酉年奉使府差住持此山四壁寥寥香华寂静元无产业粥饭随缘常年祇应四县巡检启建圣节道场行香不阙某常念舍家出家当为何事披缁削发本属何因现在业识茫茫无本可据忽尔人身一失万劫难回若不为国焚修虗负皇恩勅命若不导化檀那枉作空门释子一朝村院主万劫失人身只恐为僧僧不了为僧僧了总输僧世谈今古唯我省躬如说修行不由佗悟虽在空门而不了悟空经云出家凡夫虽受佛恩而不崇修报经云负恩辜德更有过去三生累劫杀害父母出佛身血未曾还报必在未来受无量苦如今不省更待何时是以直下忘饥失寝木食艹衣十有二年脇不卧席心若死灰亦不断接客应缘虽混流无垢染一日时节到来无异日光明普覆七日而X逈绝知见身心如一体虗空大似死中得活犹如久睡忽惊返观非相亦非名心月孤光无昼夜方知历劫不舍如来今悟无师含虗寂照观万物不出我体明藏教不出自心如是我闻一时成佛嗟品类而不见本光受业轮而出入生死有生死则不契本光无生死则本光一合相理如是经教显然众生一了自心照见一切如佛只缘贪嗔痴爱杀盗邪婬流浪四生轮回六趣若人去酒智慧便生自觉觉佗永无失赚若人去肉立德慈悲万类无伤戒珠朗耀若不杀生寿无量身若不邪婬名清净种智若不偷盗众德来资若不妄语发言众信心若不贪一时具足若无嗔怒所作和合行不愚痴人神护赞与人方便胜自看经辍已待人理何殊佛若人未能超出世间不若且修利益已事然后利佗先须孝养父母若顺父母则天地皆和直须念报国恩若报国恩则供输不阙常愿天下太平而我家始安一切人乐而我家始乐但向十二时中能行饶益于一切人者便是诸佛菩萨镃基超越聪明外道学佛者如麻如粟乐仙者万万千千不脱名闻利养不发广大慈悲饮酒而诳称仙醉喫肉道过度众生道若太虗汝事且有何交涉毁佛谤经破斋犯戒永堕地狱不出苦轮善男子那有盲聋底诸佛愚昧底神仙直似枯木寒灰澄潭万丈与太虗合一体与干坤无两样到恁么时亦未可信你在恐汝作身边知见未解空色无边际处定有X往还后受形段之身准前又成业报切须因果世间事然后超出世间人岂不见古德云说得一丈不如行取一尺说得一寸寸尺连丈意满虗空然后消息盈虗包含万有如镜含像无诤三味名称第一有诤生死不入上乘今普劝善男子善女人应如是降伏其心应如是发菩萨心念汝等去佛不远犹如盲子在灯光之中烦恼即是菩提犹口酸之人喫水味成其醋汝等若无这箇佛不应说蠢动含灵皆有佛性若是地狱难救佛应不说此十千鱼生忉利天只患其中真实少得诸佛子汝若信佛佛即汝心汝但师心遇魔不退逢难坚牢得不退转阿耨多罗三藐三菩提之心便自保守一悟永悟更不复迷万古腾辉不生不灭虽然如是必假闻修以幻修幻恰如头上安头遂拈黄叶谁知权止孩啼普愿闻熏皆通种智果然如愿各发本心助力施财精进不退三复寒暑梵剎一新不犯滴酒皮毛不住讽经行道六度齐修福慧双布功圆果满如是庆扬祝皇王万岁千秋愿文武宰僚快乐尧风普扇舜雨常滋天下太平万民欢庆一心净土无剎不収法界含灵俱沾利乐然愿在会发心善信本非男女之形名异体同今日重圆宝智施不断命之法财助不生灭之法力转凡为圣雪峰解使木人指妄归真童子聚沙作佛所以如来出世盖为一大事因缘我既了心岂可埋光独善者也X修桥法语和光叔基邦美世英仲能元逸此中善信肯心议士共布佛事道行友徒普般种族曾与诸佛救度众生者同一心布共一手作男子身全七宝本无欠少若不遇人七宝变灰土忽因声闻而缘觉会灰土而合法身灰土假名得心现量以无相三昧不住布施化信修桥其不住相布施福德不可思量亦复如是善男子一切障碍即究竟觉得念失念无非解脱智慧愚痴通为般若但于此处应化无方事无不了神献之木和信肯则堪用所须于中不材与匠弗顾而莫加残毁普警此方云千古灵迹有树神通不舍则焉敢非言未得本圆身属凡夫而岂无速报古德安禅师破灶而青衣礼谢岂不闻乎岳顶圭公神朝而一日不顾仰山受戒迁庙而倒住堵田天上天下五通无不信戒归佛若是普则周遍法界如是庵则六一包含若不得这箇圆顿法门微尘也用不得用不得则疑神返害命殒形消体用全则空色无私幻无作有以法界为我道场化众生皆成佛事岂非入地者之所弘持百尺竿头正是丧身失命直须大死里得活方堪作这一下钳鎚分断悟由也未出五通手脚千万劫妖精古怪五处灵而宿命不通常于无色界中心念佛而恍恍惚惚欲受形而强心未质百劫昏沈唯佛者助国救民唯依邪者爱享血味乐众生血髓者阵亡戟没孤魂依草附叶永不出轮佗自受苦X不息安有福德资人经云二妄相依生妄业道打猪杀狗祭菩萨迷人有眼真如瞎世间杀命命还佗善恶岂差于毫发依佛助天者严持梵福救死拔生于蝼蚁尚不生恼害之心何没哀声历历屠戮而笑作等闲口腹未充先断佗命经云若人食肉便同罗剎佛顶首楞严经云若人食肉得菩提道无有是处岂不见孟氏云见其生不忍其死闻其声不忍食其肉君子远于庖厨庄生云夫养形之人故不足以存生齐宣以羊活牛毕竟羊谁敢坏圣人法活唯欲度生饿鬼贪嗔念念取死仰山受具戒应不害生积善天符心俱正直神守方隅而拱朝上帝帝触神光而便显功能人顺道平则瑞气冲天神朝天喜天喜则神祐护人乡宁井静三灾不生神人欢乐皆因路道坦然桥梁永固往复不倾危本土神光喜稼穑物丰浓自然盈富贵道险桥危处众生心怨怒怒气黑冲天天帝责本土守境土无功虗受信瞻礼神不合天心兴灾难求止喻如守土官真功亦如是道人安敢言化迷成寐语唐突万千人皆道我不是道真实不虗有言无尽意汝等大慈悲桥了早宜归珍重助柴法语助柴一事钦信佛法者不难舍俗出家依说而行者定得神通妙用运力搬柴妙有入无非凡境界声色之外体露堂堂一合相理而谁自谁佗色究竟处全通三昧解么了得么信不二么若落第二月且莫虗X诳自已好招罪无间去老师若未全通这百千无量三昧一蚁子也不敢胡乱用胡乱使若自不解脱更袪役于人成何道理速三恶道报苦不出轮善男子出家两字是解脱法门勤行苦行自利利佗不听是非不求好恶行住坐卧如理实见不着有无不俱尘俗超出凡流戒行坚牢静念精进有疑即问有逆即忍有习即离贪嗔有念即无念念无则正有念则邪有念则凡夫无念是出家出家者离一切有离一切有则解脱解脱则方见性见性则无我无我则成如是成如是则我闻我闻则一时一时则无量劫无量劫则佛佛则法为身含十方无尽虗空虗空即是法身法身犹若虗空应物现形如水中月汝会得虗空又不见法身为什么不见法身病在有我见人见身见边见所以不见此一箇见字从古至今赚杀万千学道人误了多少凡夫识却不会佛以法身周徧如目普观吞空融色而非眼耳鼻舌身意绝对待而非我人众生寿者既到与么田地方可作得初地入门见解之人然后离四句而谈无量四句绝百非而解累劫瑕非虽然如是一念不忘正念非离非合拳拳不舍本源湛然海印是谓海印森罗智含万象方便而直指人心得意而不立文字只要打折达磨西来脚莫令有误本来人当处得心非向背九年面壁寂光明庭中立雪憨痴汉海里口干渴爱津如今大有心颠倒梦寐胡诤学道人且向自心中体究于斯如X实更证明须观古德皆如是万莫瞒心自发轻诳谤定招无间业未全本觉且依经修行未了身依口莫学提纲没量人对病用医须有意指权归实救迷情迷悟不同谁解意三乘犹尚未全明不契一乘为外道经生持戒不知徒劳南北与东西满口文章不合义不曾亲近正知见色见声闻弄识神髑髅几度皮消殒林下追寻没一人妄把玄诠为事会五千救网变成尘看经须用钱财雇佛事全凭铙钹音馂饀饼皮纱布绢猪羊犬马折经金僧俗一同轮苦趣辜负牟尼古佛心致使类多贤行少仁慈鲜矣足孤贫荣华富贵千无一菩萨神仙不降生如麻似粟人头面杀盗贪嗔胜畜心不管剎那沉劫海且徒眼下乐精神背善恶临无解处烧香合掌告观音大慈大悲来救苦须臾命断叹悲深一生不布纤毫善悔惧双交没主人方知今死难思悔黑业无边我自成寄语世间今未死光阴莫负早回心何况出家亲悟者喃喃直指古同今所以辨心供作务将勤补拙助元灵相逢来往无心见大事未成戒行深只欲心空如及第回头救接未归人始合老师弘大愿先难后易叹吟吟十字街头不见客孤峯顶上目群生助柴活计元如是不负当时这老僧且休莫说别事来日十三日更为汝等纳此且如未足者不出此月定要足风急雪霏地转天翻都不干汝事只管打坐看经任是四天门王来亦动汝不得早求解脱了毕出家这一段大X事以悟为则珍重老和尚制柴历于方丈后注计罪福纤毫无差各自验取好与萍乡知县法语自悟无师心大解脱不空无住普菴老人某于法会静久离名绝相之处举所慧妙香一爇云百亿恒沙诸佛尽入香光法界菩萨先天同知供养一心遍界尘剎俱収一言全通无不感应是知皇宗先族皆悉崇般若良因今为世俗提纲隐显全通消息斯幸萍乡县宰出现世间内怀禅悦之心外作劝农之主无理不贯无事不収远近一如古今非异某常光久合深知出手难为末法强魔箇中希逢伴侣明藏教全无一字了佛身犹若虗空谁是得意忘言那解无相三昧佛是觉义有相皆虗法性湛然一心海印僧真了法应不干尘动静体合真如举措皆标心印迷徒难化随事依黄叶止啼丰干饶舌若于正宗门下则千劫难酧不免胡汉用一镜全光照了万像皆是幻故圆觉了义经云幻灭觉圆满觉心不动故所以二十余年守株待兔恰如面壁少林闻见如痴俗目视为秃物假使说禅说道闻如犬吠雷鸣直饶拨草瞻风妄见转成聋瞽深信古人云诸佛不出世四十九年说祖师不西来少林有妙诀如是奇特同参可谓千里同风古佛今佛了义者只说一心迷悟不同声色而见闻各异世轮忙急生死剎那自了而非念一切我脱而诸人未解所以卜庵出手对境无心以法X界而为道场化众生而佛事凡夫肉眼动经劫而罕遇道人万类含灵沉溺而不逢正化所以应化非真富贵不碍只欲开人天二路转凡为圣用报皇恩且令布路修桥郡邑宰僚忻利益民无苦楚商旅逍遥地水火风三灾变吉是知古佛亦假慈悲现在通方亦复如是斯蒙大志开此大心直指净乐白眉香缄空坠八部龙神和光同喜千年枯木忽开花久溺骊珠今日现知县朝议大居士兴隆佛法真人子千亿珍重与醴陵真如居士众生本是佛佛字是西天梵语唐言乃觉义佛名虽异悟了一体同若人不达本逐末走西东君子当务本本立佛性同通一万事毕终不被尘笼非尘体不动本实理含融先天唯此物今古学无踪难了意在处塞顽空色空本无有指妄言色空若得妄消歇真体者何穷真体非形相不离形相中幻质皆虗伪大智发于中幻尽觉圆满心光寥廓通此通无对待天地在其中森罗并万像影现一镜中镜中实我体寂湛印倥侗若能同道者与理本相同唯守性清净眼耳若盲聋情忘兼想尽忽觉已身空自了本无物强以道言通此法滞诸学皆幻质相容若离一切相形体外灵通左右逢其源烦不入胸中我尚不可得非我何可得眷属犹如梦非冤不遇逢如今儿女者皆再来祖宗一根来复去如观桑叶同本树何曾动凋X叶有来冬叶落明年发根深不怕风但能勤力护勿使火兼虫毁坏本根者万劫堕贫穷如今忧生死犹如颠哭空不知空本无如翳生眼中眼明虽说实不可顺盲聋且如圆觉经云一切众生于无生中妄见生灭犹如空中花及第二月空本无花病者妄执如来因地修行知是空花即无轮转元本无生今则何灭变灭者为尘尘者末也不变不坏者元本自体也体者犹如虗空父母缘生之身应物现形如水中月如今见居士执水月空花为坚牢自性何不达本忘情知心体合于无相三昧之中悟一切众生及自已眷属皆是幻化所成无有坚实惟有妙明真性亘古超今卓然独立珍重国舅夏执中御带书及写艹庵歌至以此谢之以此微妙圆觉本体湛然之光不离当处回向佛法再来人承宣大居士精修般若德顺明君细穷蠢动皆真寥廓三界如是自知本有应勿外求天人交集未离微何况欲中能体用大似杲日舒光盲人难覩道岂离人人之自离之所以裴相国序圆觉经云血气之属必有知凡有知者必同体所谓真净明妙虗微灵通卓然而独存者也是众生之本源故曰心地是诸佛之所得故曰菩提又道终日圆觉而未甞圆觉者凡夫也此本真如学至于无学之处妙解色空入无边际忽得自心本源一合便解诸佛语默今古X名言十二分教斯通一念普观无量劫若非宿种善根那有王苗相种天上天下唯佛独尊若识本心心觉即佛佛是梵语焉滞名相悟性真如心含法界始知年无新旧月无大小元本无生今何有灭千里同光道存目击离一切相即名诸佛唯承宣大居士顺时保护与信士丧子法语某谨参世英大居士妙在非言语之语自从达解本心光陈见解者希相许今蒙大士坠名香妙明寂照挥伦楮清风匝地意何穷自这贤儒谁伴侣自伤嗟凭谁语若问吾男归何处普菴达本不曾生水月空花无实据不离当处常湛然觅即知君不可取此灵都是祖宗因因果历然随谁聚如今依旧复来生何必自迷求解注今古谁曾得久长唯有法身镇常住不消追拔与看经三界唯心须了义冬节与汤亨老及都料法语失却本来面目箇箇日南长至先祖时节苦临处处笙歌乐醉也参禅亦详义也贫穷亦富贵蒙头塞耳有谁知大地茫茫没巴鼻智悲同运野店横溪头头物物实理希奇悟本谁悟迷是谁迷家家观世音户户礼牟尼亨老总不知都料斫木底不因这三门如何在这里老师本无节世间如梦寐我今梦中说说者觉如义若有未觉者好盖令饱睡等待睡惺时自已难回避恐彼少盐醋米面并豆豉我击木童儿汝X定知来意每人与一饱大家要了利冬日莫更歇腊尽相将至如人各上山努力争先势时节莫瞒心早归欢喜地坚箇弥勒楼露出真慈氏了知生死即涅槃自性如空包天地试问空空空不知不知知处法不二咄即日冬回各希珍重因人问世间祸福遂述此语示之谨依佛戒则定既自定则净慧朗然净慧发生则心自解脱自心既解脱则一切烦恼不生若无烦恼则解脱知见设有知见则应不住色声香味触法其处若不生心其心遍满法界即名真心若见有生死可观即不名见性是同凡见金刚经云凡所有相皆是虗妄若见诸相非相即见自性如来大凡一切人元本不生因妄有生元本不灭因妄见灭是故圆觉经云一切众生于无生中妄见生灭如空中花道人不可指空中花示诳一切谓空中有此花空中乃翳幻出见佗相则因我妄生佛有五千四十八卷字字不说人之生死不谈人之祸福祸福乃由自心所招生死乃皆我妄执只教人一心行善人发善愿天必从之改过修心古今常道六道四生皆是自心趣入佛经所载者皆尽说解众生之心心本是佛佛者西国梵语此土译为觉义其佛是一切众生本觉自性悟者犹如虗空故名法身以法身而观一切众生犹如梦幻出生入死都无着实恰似空花眼有翳则生翳消则灭生灭本无真如一体见性者自然而知不见X性者经劫不脱如今见有卜卦看命者皆是依文字轮排从今向去妄说是非教人疑中更疑迷里更迷那有了期又道人生百岁今时希有又道六十年阎浮客亦自希有也伹依经小乘谈戒权治信心修行者假说看经者来世聪明布施者招来生福报不杀生者得来生长寿持戒坚牢者得再获人身若一悟本性者名见性成佛经云一切诸圣贤皆以无为法而有差别一切有为法如梦幻泡影如露亦如电应作如是观所以人生喻如风中之烛还同水上之沤一日乐一日娱一切错一日了一日当所谓今朝不保来朝古人知其人命如唿吸之间后生尚不可延况于老者乎但以遇病则以汤药不可信邪乱卜说起祸福引惹精邪杀活临时自然分定也又示易仲能本光寂静因妄识而发生了悟无生便回头而警觉若不见普菴老汉几乎流入毛群思量祇是自盲愚谁道凡情不作佛咦大丈夫休分别百亿尘劳从此诀今朝酒醒何处杨柳岸晓风残月述普光明殿观夫普光明殿非假庄严净土道场即心无别心净则佛土皆净身光则法界全光迷逐相而悟返真圣思修而凡不觉背觉合尘者轮回六趣背尘合觉者体用真如一性湛然自分迷悟心本无间空色相争空本不空色元无色若了色空之不异受想行识亦X如然所以释迦如来出世盖为一大事因缘唯以佛之知见示悟众生故众生知见皆是业识茫茫堕爱见网不得自在佛以无念而知名正遍知得大总持法身圆满演说三身四智八解六通而知名异体同皆是化众生事若会一合相理应物如水月空花未解三界唯心触目则前尘万境若非古佛传住法如人入闇三僧祇劫世变而佛法不移凡圣混融本静而妄自生灭直了诸行之无常便笑世间生灭法生灭灭巳更无私寂灭光中常快乐咦实为万古镇腾辉堪化众生作佛事且如南泉慈化不知几代住持木朽像摧破瓦上年镌景祐古佛腹里烂帛遗彭氏之名皆此地上古之僧檀祝圣道场而建立是知佛假众缘道不孤起某如云横谷似鹤翘松应无所住而生其心应无所得而得其法初居而不厌荒寂末后而一看无忻一心幻出于有无念劫圆融于无际以无量之三昧道化无方了凡圣之一源达有为功如梦虽然如是念穷子之迷归止宿艹菴方付本家之宝藏风幡动处直指人心栢子庭前全彰妙意又何疑灵山会上佛举一枝迦叶笑时灵光续𦦨法身非相安可以泥像丹青法界弥纶何必造银楼金屋达磨九年面壁果熟时处处道场灵祐踢倒净缾至今显沩山天下佛祖究心而不在事天龙恭敬不为忻凡夫求事不观心暗被鬼神妖魅惑但得本而末自至道德全而事自成近世道僧罕依正法未得先X觉之心却作古人之用古德以智为体通于一而万事毕以慧为用无心得而鬼神伏智本不空无住妙慧天网恢恢所以应物无心万物而皆备于我观根逗教反身而乐莫大焉是以华严论主云以法身用则万象俱寂随智用则万象俱生见性成佛则一身多身解空实相则一相无相是谓三界之依师可作群生之导引苟或未然出家无益自已尚业识茫茫无本可据更教他失钱遭罪着甚来由休道佛法不灵自是非心罔措金刚经云种种非心皆为非心过现未来不见不可得江西马祖云即心即佛非心非佛永嘉大师云是则龙女顿成佛非则善星生陷坠作是观者名为正观若他观者名为邪观天生万物唯人最灵邪正是非何不体悉且不知四大假合身若浮云外染六尘妄执颠倒十不善业百劫连绵爱禽兽血肉而互相杀㗖乐浮利虗名而结业缠身忽然身坏浮云销业满报流何处亸某不因夙习般若安能智悟无师如今到里许方知千万中实难淘一二古佛今佛藏教显然有大慈悲碎身难报东西二土得法祖师撮略玄机直明心印不立文字竖拂拈槌只蠢动见闻齐登正觉问聪明多智久参方而犹尚难闻岂可蠢动含灵一闻见而便能觉悟华严经云一切诸佛于一微尘众生心中成等正觉而其众生不觉不知又云一切众生是诸佛之果源善男子莫作是说经云蠢动含灵皆一佛性耳所以佛说华X严经云我初成道之时于自身中见一切众生悉皆成道我入涅槃时见一切众生尽入涅槃如一众生未成佛终不于此取泥洹无非真得道人在处含灵获益金刚经云在在处处若有此经一切世间天人阿修罗所应供养当知此处则为是塔皆应恭敬作礼围绕以诸香华而散其处佛果有如是之言真实不虗业根有如是之苦如影随形了道化百千万人且不见有众生境界无心受种种布施且不见外有一文施者受者光影一如有什无为皆归实相以此功德赞叹何劳祝万寿以无疆愿天长而地久公清正而民快乐私孝顺而含识安飞空着地而皆演说梵音大地山河而齐标心印自此即当处净土一念而触目西方无生殿里悟无生本觉位中瞻正觉珍重化藏经语释迦如来为一大事因缘故出现于世弃金轮王宝位雪岭修行说法四十九年成五千四十八卷字字无空言言谛实只欲开化众生元本是佛若无众生颠倒何劳广布文言盖为众生背本性而不觉不知念念循六道四生头头趣三轮恶报如来若不出世世界受苦何休种种方便利益述情若有众生念念依经持戒永断无明修一切善法即得无上正徧知与佛无二方觉众生本心即佛心外无法可得善男子有念有知众生境界无念无知二乘境界无念灵X知诸佛境界开佛知见永不受生心则不灭以法为身常住世间犹如虗空包含万有不即不离非色非空非有非无绝对待非形名先天地越古今一相无相真实相一身多身真法身身含万有尽虗空尘剎而毫端普现是故经云佛说剎说众生说三世一切说若能如是说能如是闻是真闻法是真说经经云如是我闻一时成佛更无二时经云无法可说是为说法有相有说不名说法若以色见佛则不能见如来若以声闻经是人行邪道得意忘言了色通声便知道摩竭掩室妙解正宗示灭双林法身常住善男子佛是西天之梵语此士将觉义以同名心迷不觉属众生心转觉时一切佛佛开口处为言教化导迷心转觉心众生开口成寐语沙魇群迷呌不醒迷悟不同希达者诸佛方便救迷情情忘想尽明心者海藏琅函不可轻在在处处堪闻演共祝吾皇亘古今臣忠子孝那边静风雨调和物物成是非一体元无二佛与众生不出心我今圆满如来藏唯愿众生发信心等与如来同受用一闻千悟永瞻钦这回针芥若不遇剎那失足坠幽冥阎公问汝将何答未免刀山火𦦨林地狱皆因心不悟一十八界杳难寻八万四千城可畏铁围无间苦呻吟箇中不遇佛光照万劫无由得出轮忉利诸天因业坠后闻天皷复超升人生有限空花相光阴迅速岂堪停古人究道如救头后士无依岂不惊一失人身难再复荣华富贵苦X来临如今自有非他事性水澄清理甚深海印森罗融万象湛然无古亦无今化无所化知无二自肯随心了此经化藏经语结般若因度有缘众一卷一千共亦不共才出头来便得受用此经无价拟议不中除非自肯破尘了梦见佛不空塔成无缝半偈舍身古今尊重劫火不烧魔不能动佛祖皆宗天龙普供万莫放过千亿珍重切以般若弥纶法界唐言智慧以无边宝积曼陀任是千贤难插足涅槃自性不灭不生广佛华严玅行无住一百十城而不动遍周十二顿渐而该収毫末尘尘剎剎佛意全包迷悟不同故劳演说大解脱不立文字二乘学则执滞空言如如方契色非空若也解空空非色十二部诠如说梦百千万佛若空花涅槃生死杳无踪本来面目非非相大开喜舍破微尘了取功勋无尽藏甚幸与易仲能化经咦佛则自心光明遍照外无毫发许堪作能为假使聚大地山林为笔四大海水为墨亦不能写普眼经半偈经云如来为一大事因缘出世唯以佛知见开发一切众生心中同佛知见不同凡解若无众生妄想里许安用教诠是以药山不看经达磨不立字儒教诗三百一言以蔽之三门则似网求鱼达了者X忘言得意普菴老人毕竟这边了方向那头来梵剎则楼阁新严徒集而无可塞目古德云今人看古教未免心中閙要免心中閙应须看古教蓦地里撞着千万莫辜负老僧假使转念精勤明朝也有饭喫珍重示小师圆契修袁州浮桥语寂性普云遥书寄颂只会得箇昭昭灵灵向野狐口边逻此且骨头喫了又东覰西覰你且不知化城共南塔鬪额集云与凤岭交参若不是南泉种种方便也不免堕坑落堑庞老子前日又到院中重举公案又道空手不把锄头步行不骑水牛桥上无人过水流桥不流这老汉当下被我拽定老大鼻头扌出了也汝诸人十二时中且不知有恁么奇特以平报不平事又闻道百鸟㘅花人天设供当下着语云苍天苍天谁敢担当然虽然如是且好生造桥大要平稳坚牢更加疾速水漂不动风吹不移度人无碍诸佛欢喜天龙守护到处无碍全不漏泄通途无阻郭匠圆契快着力归来与你三十棒教你一生起不得作箇无事人好歌曰闲步游南陌惟便野兴多傍花看蝶舞近柳听莺歌且照顾莫失了髑髅精示李老人道绝浮言法无可说只为众生丧本受轮溺于邪见所以诸佛慈悲方便于诸众生自心中密说而显演流通一大藏教随利钝根机广垂接引遂致祖师机X缘诸佛法教盈布于天下只欲标心所以经云诸经皆以心为宗无门为法门若了于心无法不备奈何如今去圣时遥魔强法弱正信希有弃有着空南北分宗顿渐说教弃本逐末竞是争非说正说邪颠倒四起所以普菴老人忍禁不得不免出头露一心光含融万有非心非佛即心即佛妙用纵横随机自在言语诠之不及情量莫测其端不立是非坐断圣凡便是释迦佛亲现丈六金身也与三十棒趂出为什么如此祖祢不了殃及儿孙善男子若宿因无分没溺邪宗实难提拔赖得曾亲正念遭遇普菴依正念而心无乱惑汝今投诚求语咨决大意实言告汝诸佛法道绝象忘言无证无修非迷非悟汝但十二时中莫存情想莫生住着即境即心即事即理闲缘不系心识俱停常于行住坐卧中妙声妙色浩浩现前根尘意识了无所得若是如是信解受持不虗平生亲近知识所以甄叔禅师云群灵一源假名为佛体竭形销而不灭金流朴散以长存性海无风金波自涌心灵绝兆万象齐照体斯理者不动步遍历沙界不用力而功益玄化如何背觉反合尘劳于阴界中妄自囚絷依此勤参必不相赚因求决意漫笔如此善自护持珍重与显首座显老明禅入理深渊文殊为体妙用普贤凤山得旨妙契南源三株树下坐断云烟金刚作眼鼻孔辽天X言谈讽咏艹木皆鲜钦风久矣偶覩惠然如天甘露沃我心田希有希有世外金仙老婆心切示我窥鞭自知本有久被尘缠普光明殿海印俱全弥勒阁中了了何言常在不欠触目无边一毫头上妙绝偏圆含融法界本体现前示圆应行者看牛圆应牛经劫没人収若不遇人虗度春秋如今横穿鼻孔水艹皆休有时放有时収随分纳此且此且自性优游独奈何劳别讨混迹应不迷流不许犯佗苗稼也不犁佗田丘饱饮雪山肥腻一顿更不佗求眉毛眼睫动转绸缪试问沩山水牯牛有甚风流向左膊上书字着甚来由任你千般引不肯回头不如卧云枕月运气常周假使银蹄金角气射斗牛居吾腹内不得出头吞底乃刀山剑树业到解散枯髅谁知体如巨海妄起浮沤风击沤生沤灭何愁湛然智海喻真牛圆应头头岂用修示何邦美佛与众生是三无差别邦美与普菴岂有假虗说三阿僧祇劫因如来出现而幻假名七佛然灯盖接群迷而演唱故知诸佛不出世亦无有涅槃佛真法身十方常住一切万物皆属无常不变不坏者为正徧知心故权名佛出生入死是生灭妄心唤作众生所以如来为一大事出现于世说法四十九年成五千四十八卷显无量神通盖为此也此经是一切含X灵之本万法根源凡夫久习我人乐着声色逐境背元使之流浪四生轮回六趣犹如梦影又若空花设有求静乐善探宗不遇本分真正见解之人反成大咎过在邪师便是千劫万劫不了公桉若是宿种曾会实相之士一闻便肯其人永不变坏纵然体用未全正因不变事理意通岂似依邪道魔王执空顽匠亲近正法之人誓不信邪师谬解那更三界之中受一法之所瞒一心无相不随妄念有缘生只这光中空不空亘古迄今无生灭咦千亿珍重示弟子易元逸优昙花三千年一度现大善知识五百生许相逢且道昙花作么现知识作么逢满眼烟波无极岸钓竿未举好先知莫道凡夫名利欲于中也有谢三儿留田易元逸宿习般若一闻斯道而便自肯心直入南巖发愿持斋而深究本事普菴点首知是再来许你从戒定熏修久久当明理性果从因有事岂偶然如今五百半千依实印当堂非自诳既知如是岂可缄默哉时干道戊子仲秋愿求少语以记宗风而老僧信笔书付刘待诏呈颂求语觉中体幻如月印千峰幻中思觉似云点长空若得月轮遍照而非碍可谓心月孤圆含虗寂用未见本来面目不知弄影汉行履之处安可自恣迷妄不实之心向外卜度久久证想发挥不逢真正见解底人X邪魔入心堕在魔境失万劫之正心作三界之魔族若得一念不生万法无咎道若太虗而无迹心如湛水以澄清须还绝待忘躯默契普光明妙了知生死涅槃犹如昨梦岂用探文字说知解而得者乎既蒙彭城老丈以三颂诰予笔苦不能到而加寐语以警动寂常真不劳外觅应用自然莫执文字若要得快疾么只这是千亿珍重示众法语示众颠倒梦想忽然破直入孤峰常独坐不曾相见与相亲祇么巍巍迎达磨东西露柱满添汤南北石头快推磨到与不到俱喫茶万里清风同唱和快活快活也大哥达磨达磨真老婆多时寻觅觅不见却来艹里念摩诃几年相伴急走过新罗低头觅不见举首又蹉过今日无知知不是强扬播若有知知者未免番成祸咦四七二三不立形历劫三祇祇这箇从古迄今食不飡肚胀气均常不饿伤嗟捉月夜猿痴往复疲劳多退堕不知古佛只传心除了此心无别可师子子不消多直下无心唱哩啰拈却眼来作鼻孔呵呵大笑探禅河无量劫来风泡子至今汩没和巴歌稽首宝积佛敬礼阿弥陀普菴此来无箇事大家相劝演若多元来不识头依旧何须苦苦更波波示众善者多魔自古今佛魔一体只空心心迷不觉悭成X贼心悟回头便舍金莫恠迷心心怕贼贼心对面也难寻三途地狱因斯得奉报须防仁不仁不是道人先注脚免他来喜去沈吟一年三百六十日梦想颠倒不曾息耳闻眼见普菴名更莫邪言喧戏剧思量生死大惊神唯了本心称第一暂时忽听本无心解脱沉沦千万亿寄语诸人莫蹈虗勾阑不稳莫相依莫令堕入深坑下未免先当说与伊来往任观心不住声香味触且随时孤峰独特谁为伴尘世忙然我道奇不是打斋趂会只欲真心不背也不烧氐供神依佛无相三昧悟谈字字明心迷说如盲踏碓粗粥淡饭虀汤伹愿精专不退不知再会何时达道心空无对宝藏论离诸名色相实见如来藏能转语成经本心非榜样说有即是无说无无伎俩不会自转经依语成妄想梦里推木轮信施谁酧偿不出牛马羊入佗阑圈养一文四箇字还足连佗丧悟者发真机迷者堕铁网佛教空无相妙契合无上天鼓解说经忏悔罪无量有无空不空真实不虗诳圆信六神通不刻天龙像只么转心经箇中谁拟向为小师圆通入涅小参小堂云生死涅槃犹如昨梦众生诸佛恰似空花了本解空方能如是未明体用闻见差殊藏教显然疑情难透盖缘生死不破如来所以现世为一大事因X缘广彰教网譬喻凡情若解佛说譬喻便知本自无生既达本以无生如是我且何灭先宗后觉意总如斯只是后学不遇真正导师少成多败某宿习般若亲受正因所以今时无师自契若无宿慧那信其经自有生来常知此事虽在尘而无染时节到以自通及住此山十有六载终日不离华严境界法喜禅悦之乐如度一时近于五六春秋随机引接虽然檀信百乱修造千忙于我本性湛然如空含境如镜中像所以妙应纵横全无漏缺此处化缘修造彼方教设建桥不断宗体而普应十方不着名相而头头指印只患末法邪盛真信者稀而有小师圆通俗舍不远父母皆存初年十二依寿隆老和尚出家未果周年老师迁化父母送至回礼老僧便肯遵规学华严教然后混同良友日与进士互参朝夕不忘微通消息为僧六载年虽幼而智似古锥行住坐卧语默施为不破老僧之教一二年来不耐邪魔几乎漏逗赖遇老僧心能转物忽从正月入室焚香慇懃作礼而告师言圆通宿福不广虽透未全积病时生身多困倦缘事虽多不能为一欲求度寂皆赖师慈老僧叱之遂不复语师良久乃以指画空云这箇为汝为病什么物为汝为病乃礼拜无言而归寮又于二月二十七夜以空幻双举再告师云初三日求浴可得否师不答果至初三日晚索水浴身换衣求竹椅俨然安坐良久复谓行者圆清云请师到房中我书偈而长X入寂光可么行者依之师既到师子无言众徒皆默索纸书偈云梦幻空花相岂可认作真如今不被使逍遥无外尘乃合掌请师归方丈然后付嘱弟圆智莫令母亲喧哭閙混老师法会委弟圆融等告老师只求一桶火化为妙不消棺木诸般有费十方檀信施物只得了当便休一切事皆如梦幻毕竟悉皆如是即便闭目不复语寂然不动直至如斯争奈何咐寸老僧一时不免依圆通所愿更不劳烦近远檀那涅槃道友助度俗仪修斋设供资化亡僧一文以上竝不敢収如有小师行者私自留一文一香一花一菓三十拄杖即时出院去老僧拂袖入南岭石窟里打坐永不出头也若如老僧所告千万莫劳神只要信远长存僧真不朽宁可别有施奉还了自心老僧即不敢阻节一任如常伏望众信委悉千幸万幸珍重示李昭文海性湛然独鑑万像以无心风击波腾真体不动而不变自古迄今万化归元者只宗自心心外有求背觉合尘故循业道且如诸佛说法盖为众生天下祖师亦复如是若无众生无法可说得见自性清净便觉一切众生本自不生不灭一体清净如幻见彼尘流以贪嗔痴杀盗淫而造后报苦业不停遂假名字妙有为无妙无作有广设建化之门门门皆善是故金刚经云修一切善法即得阿耨多罗三藐三菩提心不从行恶而获来生善果诸佛了悟实见一切众X生心本如虗空湛然不动因妄发起从十二因缘出生入死直至如今梦趣六道汩没四生不知元本不生逐爱贪生不知本源不灭妄想怕死得闻善知识直指人心不立文字言下开通自性目击道存不见有世间往来之事何处立父母生缘是故华严经云若人欲了知三世一切佛应观法界性一切唯心造若歇妄心真心自现真心普现则照了三世非生灭故自性与佛祖同源问色身含法身乃父母所生未离五行四大假合病苦煎烦如何得与法身无二答佛说经云佛真法身犹若虗空应物现形如水中月法身者乃非相也色身者色即是空也色既还空因何不合法身只为一切众生贪着我人造恶不息不信佛说自心自身真如太虗一向苟色为活着言语道不见自已法身所以眼光落处尽同暗室才有思念便变地狱饿鬼相现才出头来又入披毛戴角而酬前杀戮之债更有三生九世无数无量欠负不可说古人云了即业障本来空未了应须还宿债是以佛念一切众生念念作种种苦因将来一失人身万劫不复故广建道场演经设像多立教诠曲为含灵早见自性别无佗事珍重与彭应求为母病请药语太虗日轮连晴塞身到里举似便打折玄沙一足如今且道目连救母还复母救目连若于这里下得一转尖新之语便见万物一母病从何来妖从何得可X以转世间幻化浑真心指太虗日轮为母体正当恁么时周氏百劫千生之罪垢斯来应念以销镕妄心悉灭以无魔入普圆而成正果别无佗嘱唯但顺心逆则便凶顺之则吉假饶寻释老看经亦不离自心开豁任意迎扁鹊卢医皆除妄想今再发药幸跪献于尊堂直待正春恣情调理恐圣善别立妄心逐一为他对治开解珍重普菴老人特为应求拯救尊堂普说十二月二十五日参普菴老僧就书颂与周氏脱尘警心妄执迷流不肯休所以今生逐女流如今眼界浑尘染几时安稳见来秋莫悞前途成业网目连成佛巳绸缪开心放旷依儿得不着高峰见毗丘除夜示众腊月三十夜髑髅自相骂阎老索饭钱汝等怕不怕龟毛敲兔角五彩虗空画正当恁么时摩尼谁着价大年初一日道闲却成急自拜梦中人妄想从谁立唯我知不知今古希相识张三李四歌艹木空祗揖日月转眼睛历劫不曾停三贤与十圣枉费苦精神常思达磨老九年守少林如今意不尽瓦砾即真金𡎺墻众信助力垒三身之宝塔结万载之良因不妨运水搬柴步步皆修十善近远宗祖因你信发各超昇后代儿孙不出自心今合佛佛是众生之慈父应无背子之心法即众生之良药一服心清信心清净则早见世尊随分助缘必招乐果千差修道只恐不遇明X师一念发心便了普菴即我奇哉净土弥勒楼阁大家下手莫迟迟广𡎺戒墻坚本智工工计历所设不虗将来名榜示江湖无限人天不如汝人财未卜来朝塔在心存不朽再来相会宿时因脱却布衣披法服只因正法一光全普度河沙无逆顺因以法韵成临江仙警世化迷不见本来真面目恰如穷子迷途东西南北觅工夫被人穿却鼻生死不能甦唯有宝陀人失笑拈来放去毗卢空花不实汝休摸慈悲来不住开口应南无示普圆二字道友出家无易事了道亦非难各自要努力如人担上山累劫负偿命此生莫等闲遇时若不顺展转落雠关佛与人方便度人及登山布身而填险为众代艰难荷担如来者莫道不当番汝逆和尚顺明朝报愈艰汝见有福者拥从物如山在处皆如是因修得世间若争人我相不如快下山若酬自已债岂用学烧丹相逢无别有动不是风幡前后都还却独坐大雄山如遇官客欲人送过不问多少便差圆普二行将钱米重雇觅左右作如不奈雇觅须是多方计较无有空过者观急缓随宜不可执一只要了利慈悲结缘欢喜来意无钱雇觅一任将道具索质当之物仰僧行自已身命施扛搬往彼岸亦不致劳也何恠乎何羞乎皆我一心耳时人须警觉应道不痴颠苦牛并急马也只少佗钱今生还不足来生又喫鞭道人虽X无事不忍哭苍天今古论如是岂可向愚言无我无钱质此处静悄然显迹灵光在梦然一炷烟普菴何处去分明在目前须当如是体可学老婆禅莫住空花相谤佛结深冤以善能销恶以顺和逆颠以道资顽狠以心助普贤以师为心本以念于无缘以身如父母以力报愚贤出家为佛子动静自光鲜超凡并越圣真实不堪言曾经千万劫碎身报未圆我今排次定更莫听胡喧顺我大家吉逆我众无缘孤峰无觅处三千遍大千此时思一偈虗空应不得非是我做作真如体自然普菴录卷之一普菴印肃禅师语录X卍XXX普菴录卷之二普菴风水禅夫华严经云众生未离幻了幻非众生圆觉了义经云依幻说觉亦未离幻直至诸幻尽灭觉心不动始解般若堪为说法之师唤作狮子之哮吼群兽脑裂天龙寂听皆生欢悦若不大用现前鑑觉未破由是生死岸头事且与菩提有何交涉普菴老人偶因贤士设拜子前云贤士也不识叩问一切世人各有罪X福吉凶皆出自先祖会择阴地能择阳宅有所招感遂获儿孙富贵荣华此理还是真实可信否普菴唱言不也善来善男子善哉善哉汝能如是善达尘劳故有此问敢不为说我闻诸佛说法深嗟一切众生于无生中妄见生灭妄认四大为自身相以六尘缘影为自心相将虗为实认无作有不知四大本空六尘非有迷背真源流转于三界火宅之中虽遭大苦不以为患念念生死无求出离所谓我生则烦恼俱生我灭则烦恼灭以妄求妄二妄相依生妄业道总由不知干坤日月大地山河色空明暗种种物类剎剎尘尘皆是自已心地妙明弥满更无纤毫外物可得无名相非形质无大小无长短无边表无变异无有无离言说不生不灭真如不动虽无形无为而灵通万有虽不动步而周遍十方于微尘中现宝王剎犹如一颗摩尼宝珠圆净无瑕充塞法界无针锋许空缺处照古照今永绝尘垢色虽有异珠体无变安可于生卜择葬骨埋尸贪图后报荫益儿孙显官耀族永固长存岂不见垂语云儿孙自有儿孙福莫与儿孙作马牛若达斯言乃真出世人也庄子云天地为棺椁信知古贤救世诚不谬矣然而吾教学道之徒得正法眼藏者盖为古佛有此一大事公案未了无能报効若不度众生无因酬佛德是故阿难得法之后与诸菩萨说偈云将此身心奉尘剎是则名为报佛恩所以各各不违实相权施引接应X物随机略露箇消息皆是不得巳而为之唤作第二门示境明心西天二十八祖以至天下传灯古德各立建化门庭随机接物不胜其数不可备言且如司马头陀得无心之妙用合无心之阴阳权指沩山之寺基堪安海众要以达本明心建大道场标宗设教即非妄想颠倒诳惑王民如我世尊为一大事因缘故出现于世示众生见性成佛若得成佛德及万邦道含三界岂小补哉今时世人不知所以被人诳惑不肯自修心行幸有安乐法门只欲着相贪求谬理信邪倒见力用无涯广杀含灵虗费家贿袪役众生造无量业望求一葬永益儿孙损众利私无有是处如今凡俗尚言有福之人不葬无福之地若人不修福德安可逆造化而背阴阳者无心得其造化自然无功之功也无功用道者乃得正心也正心者无心也无心者道也道是本来自性天真之源若能一念返本还源一多互用智体无方可谓通于一而万事毕无心得而鬼神伏无作而作无用而用无向背无年月无日时是故华严经云一念普观无量劫无去无来亦无住如是了知三世事超诸方便成十力岂可逆于正顺于邪逐妄言而寻风水哉风水者空也楞严经云性风真觉性觉真风风者四大之一也无形相而能动大千九万里之鹏程皆风在下也藏经云风轮其力无边广大能乘水轮水轮能乘世界动静自然与道亦尔何可寻求捉搦水者百川一性也X能利万物而根通法界岂独江河也但随顺湿性而巳经云性空真水性水真空亦可喻道周法界安有朝富而背贱乎风水二名皆得性空安可逐凡情而寻究然地水火风权名四大顺天顺道和会万机古德云四大未甞不周遍周遍何曾有混融以要言之只是自心一体心外无法可得今告众等但自回心向善慎勿贪求济老怜贫方便救物护善遮恶离过绝非念念回光行阴布德诸恶莫作众善奉行设有施为不用求报恶果善因自然当报何必忧虑幻形不贵安劳系念儿孙自作自当他为他报且以梦而说梦谈人之生死者各各逐妄迷真触境而心起爱憎念念迁谢不停常趣黑业沦堕中阴悟心之士常以白法现前故经权名如来藏取境着相凡夫经标为阿赖耶识藏常着于物物则终归变坏物无自性物坏则成黑业趣入中阴受阴既尽随业受报古德云其形也形其寂也冥转变天地自在纵横恒沙妙用法混而荣谁闻不喜谁闻不惊如何以无价之宝隐在于阴入之坑若不识宝徒入荆山眼见似盲口说如哑此无依之类永劫贫穷不得受用岂不见古贤云吾有大患为吾有身又云朝闻道夕死可矣何况凡流乎古人求道如救头然如今世人将为末事近日佛日杲禅师甞示众云一切慢事人将作急事一切急事人将作慢事又云生处放教熟熟处放教生深思此语乃真老婆心切盖为一失人身万劫不X复不是小事果报历然佛语不虗诚当熟览终不相赚若能谛信万无失一不信者随业招殃信者悟心即佛金刚经云信心清净则生实相实相者乃清净法身也圆满报身也千百亿化身也证道歌云三身四智体中圆八解六通心地印说什么三千大千世界山河大地有情无情一印印定更无别法唤作一生补处充满法界一相无相一身多身华严六相总别同异成坏一门超出一成一切成一坏一切坏如如向上没可安排恰似𦦨炉不藏蚊蚋不生不灭亘古亘今灵明烜赫永绝名言超过数量既达此理无不是自心一体孟子云万物皆备于我肇法师又道至人空洞无象而物无非我会万物为自已者其唯圣人乎何可将自心求自心将自已埋自已立境迷真生死不破妄谈风水人故当辨拆择其善者而从之其不善者而改之有诸众生念善持戒看经礼佛忻善厌恶不退初心者唤作二乘声闻独觉缘觉此是修功次第阶级虽未至佛地亦得出三界火宅离粗重业免堕三途且约人天福报随业轻重而生虽未离生死轮回于天上人间受大福不行善因复入地狱饿鬼畜生诸恶等报不可具陈修禅定菩萨闻生天果报犹如冤家所谓诸佛犹是冤家自已那堪覰着金屑虽贵眼中着一尘也不得如斯见解岂由风水哉次有一类众生口说善心行恶豁达空拨因果不识理义毁谤正因瞒圣欺贤作不善业堕无间X狱百千万劫无有出期实可哀哉延寿禅师云诸佛出头来也无救你处岂由风水也以道眼正观茫茫宇宙汩汩红尘无非六道四生皆二十五有六尘十八界十二缘生无不被轮回经尘劫不息佛诠教网捞摝群生阐大慈悲设多方便所以西天二十八祖达磨大师为此一大事远来唐土传法救迷九年面壁谁敢承当直至二祖大师为法忘躯立雪断臂求正法眼藏达磨犹未可信在二祖告云请师为我安心达磨道将心来与汝安是时二祖曰觅心了不可得达磨云与汝安心竟二祖便悟从无始以来所有至今生死不绝皆是妄心过去未来现在皆不可得便知即今真心遍一切处更无一法可当情当下忽然大悟以心传心作第二祖以心传心至六祖大师之后方始天下闻知得者不少如今悟无我者便契本心冥合一体遍一切处一剎那间圆成八万四千总智法门永不变坏受用无穷若人不信永不能契反谤正因一剎那间便八万四千尘劳门堕诸恶趣永不闻法永不见佛实可哀哉岂由风水也佛观一切众生世间本自无名姓无男女相貌无贫富贵贱一物也无一性无性耀古腾今堂堂独露无发毫许间隔不肯自认直下承当作箇无事人供养十方诸佛普益法界含灵且作么生是供养十方诸佛普益含灵维摩经云法身流注五道名曰众生众生现时法身不现若得法身名供养诸佛假使七宝满恒X河沙世界布施供养不明于性终无利益不如见性识心顿悟圆觉妙体今此识神种子从无量劫来根尘不脱悭贪嫉妬作业受报死死生生无休歇时若到这里更有什么处风水也且略举世间梦幻颠倒花报之相便可验之且如张三家富贵具足忽生下一子便唤姓张随宜立字渐长成人所有财宝亲眷奴婢庄产牛羊田园皆悉委付尽是他有不从外得都不费力思惟此子过去生中若不作纤毫福善何因果报而生张三家如是受用如是富贵如今世人但则见果不见因所以不念修行作诸恶业受果贫穷转增烦恼堕畜生身因者因过去生中善果习气修福修慧或得尘劳业销悟得法身见性成佛或得慈悲习气不造生死粗业虽未见性习性巳定所作所为皆属善果与不者逈然不同果者只今此幻身行住坐卧受用者便是也更无别人相待只是自性作自性受如影随形不相舍离分毫不差唯自定心自觉觉他真实可验凡夫乐果而不修因有智之人修因而不乐果所以圣人无已靡所不已神人无功至人无名随机应物金刚经云应无所住而生其心心者正遍知心也经云菩提心生生灭心灭应如是知见父母未生时都无名姓但是世间妄想随意且有何真实而妄生执捉焉若能于此富贵家为人知因识果向上增修定生天果报若生天界遇菩萨说法悟无生理便证佛地若有乘福果生天受天福X不习善慧毕竟沦坠岂不见证道歌云住相布施生天福犹如仰箭射虗空势力尽箭还坠招得来生不如意争似无为实相门一超直入如来地又如李四家贫穷下贱困苦无极衣不盖形食不充口忽生一子屋漏壁穿殊无遮掩赤子初生之时业风吹体过如刀山冷水浇身胜若寒冰未言终久成人才出千般痛苦亦便唤作姓李更与立名父母饥荒不巳孩儿饱煖何来仍且气力未全早供奴仆恣意鞭挞任意嗔嫌日夕烦煎便同畜类虽然如是犹赖不失人身且得主世国王以法护念勿敢杀戮乃至食㗖毁伤设有加害王法无恕官吏不饶未离人形所以如是愚人不知天地阴阳造化发生万物为主主者道也天地之先万物之母一生二而二生三三生万物万物归一元也道佛心禅涅槃名异体同一法之中更无别性若于人形眼见耳闻俱不称心所以贪嗔痴爱妄想颠倒作诸恶业欲于此贫富二家出头终不得何谓也现今迷妄识根业性逐波散乱随所贪爱变成异类之性死堕地狱畜生饿鬼经云三恶道报如在人家还债出头便唤作牛畜称唿失却前名姓也畜生异类不一皆是负债辜恩失了人形披毛戴角负鞍衔铁拽钯拖犁生燖活剥斩斫煎熬千生万死无有休息实可哀哉何由风水也故永嘉大师云即业障本来空未了应须酬宿债李长者云不若一念缘起无生如今若得妙契圆常巍巍X不动若谈善恶东报沙数难量略举前项二因果皆如是更无别法唤作中阴所以玄沙大师云真如凡圣地狱天堂只是疗狂子之方都无实事虗空尚无改变大道岂有昇沉悟则纵横不离本际迷即是梦悟即是觉迷时不知是梦忽然梦觉始知是梦古德云在梦那知梦是虗醒来方觉梦中无迷时恰似梦中事悟了还同睡起夫迷悟本无只是诸佛悟了对治而说故有言章方便利生依觉说迷而称药病相治若人既悟本无病何用说药所以证道歌云梦里明明有六趣觉后空空无大千是也悟达之士明了自性清净一体圆明周遍法界方验一切有相皆虗故曰众生迷失本源随情逐业改头换面出入生死不曾停歇故诸佛以方便出世说法显邪归正指妄返真权标佛性化诱众生众生佛性名异体同必须离相绝名方堪学道学至无学无功用智道非常道心即佛心大用现前不从外觅直下承当故裴相国云血气之属必有知凡有知者必同体所谓真净妙明虗彻灵通卓然而独存者也是众生之本源故曰心地是诸佛之所得故曰菩提若悟入此法门岂独一名而可称叹但随机应物无离实相而各得解脱三昧故佛称种智修假多闻至其报身圆满一尘不立六祖云本来无一物何用拂尘埃若有微尘未尽终成窒碍所以未离学地假饶此生未悟亦不失定性当生定得佛语不虗要人坚信信深不退无不悟X者只恐半途被邪师说法诳妄发疑返性颠倒拨无因果毁谤正法如饮醍醐翻成毒药更不可救永劫沉坠所以证道歌云欲得不招无间业莫谤如来正法轮圆觉经云邪师过谬非众生咎佛说有外道邪魔种族假相形于人间天上外现法相而心行邪道或现神通种种变现口说人间祸福令人取信或说饮酒食肉不碍菩提行盗行淫不妨般若剃发披缁取贪资财要世名利诳惑王民扰乱众生破灭正宗妄立邪法至使一切浅学不求智者善男信女杀生害命不可胜数要积资财作诸善事广建香灯循行数墨唤作看经不知经是常也常者正心也正心则一余二非也何可害万物而利自已乎自已一性一灵也万物一性而万灵也经云蠢动含灵皆有佛性一佛性者一身多身一佛多佛千百亿化身只是一法身也岂不闻永嘉大师云诸佛法身入我性我性同共如来合众生诸佛唯一法性更无二体所以未了人将心求心使佛觅佛无有了期殊不知一切含灵皆共一箇真源因迷妄而现形逐物迷己而不能返本辨察自性与佗性亦复如是又何可杀诸无量佛而救自一性佛是何道理苦哉痛哉如何自取冤债万劫难酬君不闻吾佛释迦如来于过去生中舍身饲虎割肉济鹰遇歌利王割截肢体万死万生舍命舍身舍财国位妻子眷属内外所有一切皆舍佗舍一幻身利益一切含灵众生所以成佛广度众生X获自法身灵明遍照不生不灭直至如今天上天下独称世尊为群生之父作群生之母众所依向世界坏时渠不朽莫是唤作小事么莫是寡闻浅识到此么莫是无活计么善男子大事未成如丧考妣真实为此一段大事如何别用妄心妄有何益你自一箇性不能修行自求方便更枉杀无量生灵要作预修望后世福报福则远之远矣祸则不求而自至善男子你要后世福却教佗无限生灵枉遭一人杀戮衔冤负屈向什么处安着精魂你舍自己而利众生方合诸佛因地事你害众生而益自己合三途报修诸佛因得佛果报造杀害因得地狱报如世间人念念偷盗行劫夺行非理事不久入牢狱受王法各随轻重如世间人念念修善戒恶怜愍众生与人方便于身命财常生布施与一切含生不生一念恶逆之想孝顺父母兄弟亲族不谈是非好恶行住坐卧不离善心此人永不见枷锁永不被人苦恼煎烦说有过去未来恶果亦成一切善因而变凶为吉虽有相干亦自闻其善而不见其形耳阴中常有护世善神遮护所谓人发善愿天必从之善者居正恶者还邪只是其邪如氷其正如汤汤虽销氷不言我解销氷氷既巳销唯一水也遣邪归正亦复如是本无邪正人自执捉以虗为实实相法门无一字可说如此分别世间善恶梦幻华报纤毫不差何况此身迁谢金光明经云心识二性躁动不停随业受报堕于X六趣无知无觉业识茫茫无本可据以何为依以何为主虽妙性湛然不生不灭不觉悟且不得用实可哀哉莫由风水也岂不见裴相国云及其断言语之道息思想之心忘能所灭影像然后为得也故不在言诠表耳呜唿生灵之所以往来者六道也尽是一念失真皆从无始以来直至如今相婬相爱相杀相吞妄着诸色声香味触法万劫千生结成业网阎魔罩无有出期今此道人家既到这里皆是不得巳而为之方便分别似乎知见学解未脱相似明眼人相笑不少只是观从上古圣人所说言教也只曲为今时迷人开发唤作教化众生以为佛事法则是空事则是色若不权色明空如何明佛理心经云色即是空空即是色受想行识亦复如是是故马大师云凡所见色皆是见心心不自心因色故有又云于心取生即名为色知色为空故生即不生也若了此意方显今古思齐焉华严论主深叹法华经中露地白牛及以是法住法位世间相常住以此显露明白所以数贯入于一部华严之教欲望学者于斯信入不费程途岂不快哉又云以法身用则万象俱寂随智用则万象俱生起为法起灭为法灭故祖云境缘无好丑好丑起于心心若不强名妄情从何有妄情既不有真心任遍知即名常住法身六情诸根得相者盖为识不破所以不脱故论云得相者谓之识不得相者谓之智若得六根返闻自性以神听为入道之意X者便合楞严经道旋汝倒闻机是也故永嘉大师云六般神用空不空一颗圆光色非色此理分明作家念者甚多用者罕有无异鱼在水中不识水若是伶俐凡夫一闻千悟道本无名故得者标名为母所以善财参摩耶之理其义亦尔且道摩耶夫人即今在什么处有么有么试道看师云你诸人在里许得多少时也速道速道玄沙云切忌知有之人见这里若不会便唤作西来意未明徒学多知见不识本性契道则悬远是也殊不知古圣先贤所立教法经书一文一字唯归一道也三教该通更无别法达者当下忘言即得其意也更不滞名着相明知觅鱼求兔而必假筌蹄学道参禅须通教典典是故圆觉修多罗了义经云修多罗教如标月指若复见月了知所标必竟非月于此二事且要识权名实得失自知若还缁素不分未证实相不明道眼所有见解都成妄想所以我佛世尊于楞严会上诘问阿难及诸弟子爱小乘不求正觉乃云如何世间三有众生及出世间声闻缘觉以所知心测度如来无上菩提及用世语言入佛知见譬如琴瑟琵琶箜篌虽有妙音若无妙指终不能发阿难汝与众生亦复如是宝觉真心各各圆满如我按指海印发光汝暂起心尘劳先起若到这里须是决择身心分明见解始为究竟所以得兔而忘蹄得鱼而忘筌得意而忘言若三者未有所得即不可忘也忘必落空空即未有所得未有所得X则是空花之相故同安大察禅师十玄谈诗云祖意如空不是空灵机争堕有无功三贤尚未明斯旨十圣那能达此宗又云莫谓无心便是道无心犹隔一重关故圆觉经云彼知觉者犹如虗空知虗空者即空花相亦不可说无知觉性有无俱遣此即名为随顺觉性以要言之迷时以觉为空悟时证空成觉故圆觉经云成道亦无得自性圆满故圭峰禅师序云成就慧身静极觉遍百千世界佛境现前所以道信禅师为牛头禅师说心要云百千妙门同归方寸河沙功德总在心源一切慧门一切定门一切行门悉皆具足凡是真正见解之人应有言句举措动用无不是道都在里许不可离有为而谈实相佛祖所出一相一言一拳一指拈槌竖拂指东顾西无不示物明心唤作不坏假名而谈实相岂不闻六祖大师云不是风动不是幡动是仁者心动为什么印宗法师一闻便悟方知此是卢居士即便礼拜众立为六祖大师若有依本分真实得法之人不似名相利养及自称能所接人应无所求应无所住应无所无心应物随机方便华严经云吾观世间无一可乐若闻有乐乐是苦因终不可爱迷风水人不知道了悟道人无风水若不解道者不如顺生顺死顺时顺理古人云逆则凶而顺则吉所谓择卜吉地者乃是顺也顺则不逆于心心是天地阴阳造化之源不假外求应有所作而随用之用而无用作而无作随时丰俭所X以应自然之分定也又何可逆之逆则凶凶则定祸生祸生则必竟不利也不若依道六合通明亘古亘今光明炬赫不着问人求觅本来不欠少许古德云有物先天地无形本寂寥能为万象主不逐四时凋古人恁么道莫是相赚么今日普菴到这里恰似不会往往这箇老汉只是破一作二教坏人家男女平地起土堆普菴盖为从上古人公案未了如此败阙一场思之正是破二作三却来净地上放疴这两重公案还有人断得也无以手指主丈云是佗却解断得蓦拈主丈卓一下云勘破了也歌曰雪人通身却喫骂兔角拄杖三十下龟毛索子钓虗空道理本来非昼夜元不借宝所谁知价一道常光即我心逼塞虗空无缝罅且如这里风水又作么生断重下箇注脚大家同受用此且富贵不妨普菴一穴真风水干坤巽本无位二十四向绝遮栏非舌头人云心地也无贱也无贵眼耳鼻舌通身意无限山人不识龙从前总是虗劳费千峯万峯连不断左右逢源无别水荣华富贵几遭埋益子荫孙无变巳蓦直下无忌讳司马头陀没意智随机设化谩留名箇箇趂獐失却麂更迷已寒静清明争挂纸岂知空界现圆融不顾浅深捞水底吉凶祸福一切不问忽遇司马头陀又作么生道弹指一声云髑髅尽入黄金窟法界全彰解脱门伏惟珍重释迦文普菴法供养X大道充虗而亘今亘古凡情劫滞而不觉不知唯心开达本以谈经万事千机而显化五千余卷为化众生达磨西来当为何事尘劳六趣百劫不休戴角披毛互相苦扰虽有出家千万何异众生自已业识茫茫那更利佗解脱杀含灵而修福果大似颠痴饱酒肉而道修行蒸砂作饭饶经万劫不出三途心净性明戒珠朗耀在家菩萨岂碍参禅经书便是真言依信永无悞赚自是随尘起业自堕而亦堕佗人若肯信心自悟而始令佗悟悟则处处不迷迷则处处落劫如今布路修桥岂比众生作用信心除杀盗婬凡夫作佛知见箇中无知识转凡万劫难逃出离在此见闻入佛境界与心斋诸道友造桥澄辉入岭不异化缘一合心斋敏求好礼元老通同莫生二见易阵道友且奈劳心丁熊诸人于缘加力晏李二丈般若行深炉鞴完全钳鎚快利当头大器只许一槌余二则非细搞不住且有圆彻不离慧观普鑑无私心懃普寿陈刘诸道友吴许众知音一切在里许之人恐老僧口大笔尖说写不及之处汝一一相饶放过老僧一着子便显慈悲光生法界莫只一似人家屎坑边小神罔两一般稍不唿名便生憎妒缺此且供养便以为雠日劫自欺永不堪用作大人相善男子汝等累劫曾熏种智今遇斯光照地狱作天堂转凡愚为圣种禀斋奉戒作众善之桥梁行道X讽经扬诸佛之古道岂不快哉莫道我苦佗乐我动彼安究竟一如空花梦影本不修行常居幻化知如幻者幻灭觉圆不入断灭自家体取舍短从长经云左肩担父右肩担母遶须弥一万帀若不了心亦不能报父母之深恩又粉骨碎身未足酬一句了然超百亿此事更奇且约诸人未到此田地老汉也应不教壤人家男女一面打起精神乞钱掠饭做者浦桥汝等切莫道着教化二字恐十字街头有一人半箇问你是如何教化你应佗不得不能走归趂得老和尚来此处败缺好又闻再索挂子今写二落三胡言乱语杨州夜市里也要知用不着虽然如是当觅箇会唱举者全披普挂法不沉埋心斋如是如是众等珍重勉前人等干桥资深未举老汉亦如大抵利顺无能妙通业识若觉识烦动则静慧发生业识烦动则魔境现前觉业二因皆心识变大凡为事不若顺和顺之则吉逆之则凶小辈无知所作无不是逆所以凶多而福少智人百顺一体无私纵有纤魔如汤销雪凡见虽有定慧何干见恠不恠而其恠自坏闻见不知而无所不知知见本谁唯佛与佛所举导化浦桥三一幻用共成斯事甚如本愿人与非人性相平等时节不差自然如是若因未合缘求之则难若果熟现前应无窒碍轮次上街由众欢喜而化缘易就三日一次讽经也X只如然城内恐周回步濶可准粮而安下不妨想料韦公能知好恶舞罢之人金无重鑛更加密嘱普现如斯斩钉截铁做箇大汉圆契切莫胡走胡言一味埋头藏角只露眼睛坚固慈悲事成身了圆震心病燥焰难消汝加息灭心猿牢关意马村人行动束足顾危静行清心不退无返只在桥成别无佗事勉心斋监众造桥不求诸圣不重已灵唯大解脱人若出一字一点于十字街头早是败缺不少若更依彼凡流所说者皆是邪风扇动损折真机箇中密护深藏一任魔说假使铁轮顶上旋定慧圆明终不失莫更换机添语我这里只是即心即佛莫管佗非心非佛如今人只看成望败谁人知道心斋有此地位方敢为野老承当这事且据心斋日用随时治彼众干以慈悲力广大心匠人此中未可用欲遣只与之十八问与药随时应幻了彼空花应有所谈普菴唯十八问耳向道别无灵圣只是村僧伹得桥成救取一半孤峰绝顶良由话会恐有无用人或嬾惰发回补洗一应道友只可精进不奈何莫更放退公私一任时宜大悟不拘小节此方不比佗方珍重与弟子造萍乡通济桥木公自至会同契书通济大事不急不迟道应则一物无殊假幻时艹木相袪于中意气不离知县枢机公理私成何须苦况疑老僧若枯木应不发花枝有X应则作无应自知幻出本无尘销觉定化财不及身命布施亦无妨佛事难成盖汝因缘未合古人舍头目髓脑如弃涕唾为求了心度人汝等若见世间有难作之事不肯舍命向前永不解脱若自求利则不可也若利众又何患哉今此远方道友虽众而奈春布在即路途遥远动经五日方到地头果足则一人一千未审归去平善欲利彼而患于此亦非道人之用不若逗机应物随处转人善化则有信自来公用则全威急速诸事既成准则只思木料艰难正若放过一着处处春务在时必竟有妖农事可告宰公大士指司分引具申保长名目取木匠应有现存熟料计数均分各立严限日下便到桥所即速用工不日而成若更拟议则不可也直是放退至秋月去此料不到其匠亦不奈施工化士亦无手可措老婆之意语亦如如汝告心斋故当善巧以破邪疑与心斋和光干桥事封机备悉赞叹莫穷无限心斋本末如是和光为伴须知毫末不遗慈氏圆融反见文殊初友方是法界纯真道场周彻箇中幻事一任方便饶益岭南人可将此且果足遣之老僧勘破了莫与佗再来令佗速远去你自心知更莫待我说破此筠阳漆道友亦可便遣不消留佗各家有事恐有人要来且放退别后却来而今暑热百里之音巳闻梦幻空花临时杀活诸寺官疏如之奈何故非我咎焉彼自纭纭宿兴因果X十方折九也管一分不妨别无事老僧某和尚心斋和光众等宽回且喜且喜咦更照顾末后一着造通济桥信勉心斋及诸弟子普云回备悉通济浩渺只赖心斋以无功之功功不虗弃力用遍周与佛无二向梦室中听众寐语自知点首有时语言相似成句及乎连唤又不省教我向谁道恰似覩索抽木象转动音声是谁措乎得恁么久远尘劫唯佛与佛乃能知之苍天苍天与么举话好没交涉十字街头且要脚跟不点地正好着力说与圆契汝且一心坚实此事不虗忽然自有了当圆信千万莫失却那箇当为老僧勐烈不退表初因入果圆定前日若回如今恰在野狸口里了也又且惭愧救取一半圆德你向县郭心里弄箇村田乐献佗我只要桥成莫管人笑韦公万回二道友且子细照顾左右若得桥行心亦行莫教孤负见贫僧不因通济何如此暗室千年忽遇灯诸道友在者我无不知之一夜念普眼经无数遍乞保各人安乐老人和尚与弟子造桥亨老能人宣风有幸诸大贤长者福应桥成为千古之宗标作万年之佳瑞道安人乐旅快轮轻出自众心如是圆觉道济昌荣立道李公加之诸公道友用心者皆不可说必竟禄寿增高道行深广舍不断命之财布不烦恼之力竹木全机成大佛事广度有情同登觉道舍多福多施少福寡泥多佛大水小源微X此心公正智不可拟多虗而少实不可口说而心瞒直是如平等盘不赚铢两那头欠少秤尾指天这边稍多秤鎚堕地又怎奈何中心把纽子人教佗添又不肯添教佗减又不肯减致令主人难为喝断还有人喝得当么良久云除非临济出来始合得老僧话圆证汝性颠倒且更琢磨坚善净诸普字及在此中道友且一一耐劳顺善慈悲打供助发本光都料众心早速成就别有好生好活我等你成若迟机诚当自堕耶珍重与亨老造桥叔且到闻疏未发取在有时此中江夏族属皆承善知识前巳经过只验其事略不知理所以正法远矣邪法败阙于中未识其理不辨邪魔字义不通机轮难透且互换临时随宜妙应有无俱遣实不空空又谈此中古岸一事若无纤毫之窒碍令俗无伤觜之谈与匠横铺可谓道无间阻行无怨恶若也未圆种智不然只就如今饶木力以无言表造物而普顺人心不一佛行皆如打过一番清风明月谁能向无明堦下口说惊凡那肯于盲目童前示明无暗不因来命安可倩伊珍重佛恩振缘如是再幻一疏可表威严闻道普菴疑斯未实亨老珍重灵济桥语此渡若非桥不放众生过过去现在佛并西来达磨皆是接群迷直指人这箇如今人不知颠倒成患X祸坚执有为功善恶争扬播学道不识心所以尘不破若悟即本心永劫无退堕说法非干舌山河大地和行脚不曾移举步无空过如斯妙性空方与人担荷大用这无心非福亦非祸于中无妄作不异阿弥陀法界无别物一菩提为座修桥布路为含灵转凡成圣如行货游戏菩提谁得知只恐迷情却放过大丈夫莫放过提起眉毛来继和大家拍手渡桥来方笑普菴只这箇咄开口全音只我闻桃花含笑乱纷纷心非遍界真成妄意净情忘法法真造袁州浮桥语普菴教化修浮桥信心自肯大丰饶解脱皆因不思议度人无量永逍遥秀江千古源何极非干今日与明朝一生补处谁知有万德咸欢寂体寥蛟子眼中藏剎土红灯焰里爇眉毛毫发虗空全不漏海山相击浪滔滔石牛喫尽张公粟木女垂丝钓巨鳌新罗国打西川鼓东震旦抛北越刀孔自孔毛自毛针札不入大雄豪妄想颠倒苏公盛未解撑船弄竹篙岂在文言多卜度德山拄杖不敲槽万载县桥疏万载洪机一发直得耳聋眼瞎放身通济仁心度尽微尘佛剎劝英贤须特达百亿龙天齐鉴察大开宝藏施珠珍箇里无私一毫发修城东合浦桥自性圆融不碍为浮云枯木任风吹莫恠道人无伎X俩犹如浮木歇盲龟应化非真不逆心有无俱遣道须成相逢便肯无空过合浦桥边验果因答心斋居士布桥某启定应心斋无心如是实谓希有希有老驴应动唯风风可名乎杜门三昧通济一如黄面老师云三千大千世界一滴之雨犹如目覩所受用物子细勘会亦未是大出脱底末后一句请心斋道若道得只合喫取一椀饭若道不得只合饭喫取一椀更恐无人相共倩圆契亦得来历分明验取好书懃足认于宗浓意宽弘而备悉主伴互融双彰本末悲智同运心境无差不因孤露妄难休大既成难悉婺江烟梅雨却知音出头人有何极师子儿无畏力满目相知不相识枯木寒灰唯我知浩浩资深源汲汲翘松野鹤表吾师吾师心兮心常寂常寂光中饶益人不然且道乘谁力得得仲能口吐万载光鲜尽出心斋等一切道行辨自已大事度济含灵古人云学道如钻火逢烟切莫休直得金星现归家始到头再发一䩫穿靴幻力绳索坚牢回罢将归皆如佛事若更无人担板何不用密迹金刚扬眉早似过多努目则一时周匝切恐百里好事来命老僧四天门王扛也不动圆契当知无令恼我我于初九复入南巖鼻孔撩天云腾致雨露结为霜末后一句秋収冬藏老人寐语取笑珍重加颂蜀僧雪颂并序X蜀僧道存于绍兴十九年七月谒疎山得悟特往愍道者处印证遍历诸方求友其人希有后辛巳冬月节忽到南泉与普菴契合祖道说见无有二解各以无相三昧重相诘问直得心心相印法法融通针芥相投毫釐不隔忽有行者请益蜀僧乃指雪书颂一首普菴随后一句加三句遂成八颂游戏法喜禅悦二人相笑不觉到这里败阙一场颂庭前雪子落纷纷妙触灵明应普门不是药山无用处权令庞老警儿孙总是吾家入道门无说说中闻不闻步步透关田地稳须弥𨁝跳撞崑崙行人到此宜回首此物元来处处有除非自已肯承当方信境缘无好丑免使从前业浪奔直入圆音普眼门宾主历然谁委悉不是通方莫与论三世诸佛同此路天无门兮地无户森罗万象一光吞历劫不曾少盐醋百千方便一干坤得者还须皂白分珠体未明成五色举头鹞子过罗村净人若信平常事穿过髑髅连孔鼻多中一了一中多城东老母难回避自有山翁样子存家传祖代没分文南北东西无别X有光明遍照独为尊颂三门从其文殊门入者大地山河助汝发光古寺香华寂寥焚修报国化迷流英贤到此须回首拨艹瞻风笑点头从其观音门入者虾蟆蚯蚓助汝发光此舍绝边无壁落充虗露地真寥廓往来只道主人宽争似永嘉一宿觉从其普菴门入者不动步而到道人活计若虗空应物无心世岂同假立化城标宝所暂时指客怀寰中既到这里方知往来悉皆不异释达空空遍觉华到无高下淡浑茶和云假宿烟霞榻明日东西处处家化斋粮语古寺香华居无常产今则化缘不断由兹法会阙庄严卯粥辰斋有四来无可荐若得妙严施主广发大心令佗一饱忘千饥鼓腹讴歌而乐道僧行不念衣食而担化檀那土地山神不受香灯而提凡接俗设有一粒所施永不落空那堪价值庐陵必无外物若肯信自心不由佗悟去年不背三方今日法无门户幸勿见疑卜度从教杀活临时向道不读华严经不知佛富贵化彼三千七十士唯恐迷流增嫉妬不患寡而患不均后代绵绵常贵富我道无心粥饭缘饥飡渴饮全无措一家有事百家忧心净还如佛净土庐陵米价也寻常一粒破时全体露珍重X化无尽历化城立有谁知意普雨调和润万机大根枝节全体露何殊弥勒降生时石儿拍掌连云指木女含笙和水吹试问灯笼谁解舞知无我者快拈鎚咦楞严行道法语切以白银世界触目而不出普贤法悟真如动静而无非佛事七处九会征心大要于八还妙湛总持不动洪音而普应箇中智用慧体无私三千道侣果今圆宝所楼台光普现当现当斯庆忏共远弥陀龙神共赞道无功帝释钦闻佛莫比奇哉如是三界纵横一道该収功成不日伏愿皇图永固佛日增辉郡邑臣僚护民乐业当山土地时听梵音遍界含灵咸承般若历代非心未证今当随智同轮古今舍地剏山尽入普菴三昧现在法子究竟菩提海会信人皆归实相灯传无尽法慧何穷妙应水月空花纯熟众生觉路仗皇觉以证明仰龙天而洞鉴萍乡县丞求颂杜门终日不通书得意忘言总不拘举向世间人不会妄谈生死事区区信香不昧和光爇祸福皆心岂有殊心本全真含万有只缘六处起诸愚眼耳舌鼻身意静箇中何物碍明珠照天照地元不坏非心贪妄命须臾天命五旬当见觉从其耳顺纵心如老人百出光无变休将庚申叩文殊了道即心含法界心无应物合菩提但劝诸人心莫怕岂劳心上外求诸X为君一念真空体肯信无心道不虗谢戴安抚书院頟普菴以此香回向大居士幻尽觉圆者妙意难遮覆惠我二笔端三昧非迷悟世间岂识知何处寻门户六字光慈化千古人钦慕象出普菴名天龙常守护法本付贤侯利益何穷数伤嗟逐末流忙忙失元路千里万里体无间世出世间非我所唯野鹤自得无心应故如是谢安抚云轩密布巴陵时愿垂青眸垂一顾珍重咄萍乡县宰差净乐僧首求语修宣风桥店宿希鸡唱天明眼未开丹霞没火炙木佛化成灰院主眉须堕寒山呌善哉木人无自性机关拽线催净乐无箇事金弦弹子来孤鹤翘松顶得意懒相陪伦搦笔端口披云带雨回维摩诘有问摇手指天台标罗汉法语千灯一室万象镜涵佛化一身多身法演多法一法声闻缘觉六通本末同根宗标迷悟或现天台南岳往还天上人间指体则未悟全身行解则慈悲接物须陀洹着枷直杻斯陀含钉橛虗空阿那含雪上加霜阿罗汉盐添海里半千八伯如恒河沙主伴交参幻如佛事佛祖不欠罗汉无余普光明殿妙难穷信士随心而布施触目常在应不落空是故标名永彰不朽题三门X玄之又玄众妙之门空之又空一法常存要见本来真面目除非直入这三门又道无门为法门无入是真入君礼信佛心有为皆不及舍财离相契无生天耳廓通尘不立为彭褒标法堂语伏以芥子纳须弥针锋収剎海三万二千师子之座维摩方丈尚犹宽一百一十宝所之城善财不动常周遍是知百千世界佛境现前法体堂堂岂干修造只为执心成境背觉劳生智者权设标宗信心便能顿契以褒念父想之罔极恨报芥子以无门忧母患以有身凭何功而庆永是用捐输金糓大竖宝坊妙音圆彻镇敷改己易天地同根如一体即心是佛佛外无心含灵尽入于光中父母缘生而俱寂父寂灭而为乐母生法以无生季昆万行以圆明九族灵踪而含识正当恁么时将此深心奉尘剎是则名为报佛恩同轮歌应机互换不空同任运随时转此公岂用千寻麻索拽指端轻拨满寰中活泼泼耀玲珑相继联绵不断穷谁识那边关捩子闲摇取笑各西东能应也资慵无求不得此轮中坠石此时犹拙计力多功浅众难供斯用寡意丰浓八万尘劳一点融饥渴永销从此脱儿孙代代得昌隆不费力实从容超彼迷流摝井中莫令绳断沉泥底手脚茫然杳绝踪谩道同轮歌表里到来观者莫儱侗知道本来无可说屈伸俯仰X示宗风赞三十六祖颂第一迦叶尊者师子体无二拈花应笑时然灯从此焰不断至今辉第二阿难尊者谁易阿谁难多闻不透关忽解空无我内海更藏山第三商那和修尊者无事商那和翛然了义多是法不可说转念摩噜陀第四优婆毱多尊者优波耶鞠多三昧力降魔法传香种子意气尚周罗第五提多迦尊者提多迦初生光超日月灯山顶泉迸涌此路少人行第六弥遮迦尊者大士弥遮迦忆昔阿私陀邪正通一道无法不调和第七婆须密尊者针札不入婆须密正念何劳多气力往劫亲献如来座襄王国里逢知识第八佛陀难提尊者佛陀阿难提放光从肉髻逢师论义得入三摩地第九伏䭾密多尊者伏䭾密多惺惺父母与佛非亲五十不行不语一见本人清净第十脇尊者脇本号难生泥牛入海耕随机千万转无上亦无行X第十一富那夜奢尊者咄哉瞿昙氏唯富那夜奢不抅有无种遍地法莲华第十二马鸣尊者马鸣分身百亿论数玄诠无极六通三昧降魔不用色声气力第十三迦毗摩罗尊者迦毗摩罗师外道成正真了斯第一义非故亦非新第十四龙树尊者龙树非形相独现圆月体说法如虗空非舌谈真理第十五迦那提婆尊者迦那提婆针投钵深契无相心解脱辨因木耳再来人巧幻不亏于毫末第十六罗睺罗多尊者过去娑婆树如是罗睺罗师子同坐食付般若摩诃第十七僧迦难提尊者庄严圣王子僧迦号难提弃国避世荣便入三摩底第十八伽耶舍多尊者伽耶舍多人再来常持圆鑑离尘埃风铃非响我心应一返常光更不回第十九鸠摩罗多尊者降生月氏国名鸠摩罗多宿乘尊者记不二阿弥陀第二十阇夜多尊者阇夜多因地昔为自在天一契无作性大用得言前第二十一婆修盘头尊者X婆修盘头尊曾礼大光明以杖𦘕佛面悔过复天真第二十二摩拏罗尊者国名常自在王子摩拏罗化鹤成菩萨动止涌禅河第二十三鹤勒那尊者鹤勒那有智光大包天地五道贯色日月时亲礼第二十四师子尊者真师子法身究竟无头尾赚当盲眼人华空疑不是第二十五婆舍斯多尊者斯多婆舍担板重鍊出金刚眼正法不动纤毫越祖超师无间第二十六不如蜜多尊者德胜王太子号不如密多指山还梵志魔群不奈何第二十七般若多罗尊者般若多罗法非广亦非狭翠竹与黄华长松并短栢第二十八菩提达磨尊者菩提达磨大医王全持正法度南方粉骨碎身应未报至今不离此心光第二十九慧可大祖禅师直截勐利立雪断臂千古万古丈夫意气咄第三十僧璨鑑智禅师精通无说说本地亦无生无生花满地本传无尽灯第三十一道信大医禅师破头山下起清波流注黄梅不奈何四度勑宣端不动尊威妙湛灌娑婆X第三十二弘忍大满禅师百鸟㗸花未足奇直须透过始方知五百众中谁委悉碓头私许老卢锥第三十三慧能大鑑禅师曹溪一滴水周帀无余欠孤峰绝顶浪滔天大洋海里金刚焰南岳怀让大慧禅师马驹踏杀天下人且有什么相交涉云作枝竿云作花妙光圆寂含空劫马祖道一大寂禅师一口吸尽西江水子细思量未足奇身含无尽之虗空箇事元来非拟议非心非佛又较此且即心即佛犹寐语温州永嘉玄觉无相大师十方诸佛入其中十波罗蜜一光同十世古今无间隔十身千亿法身通百宝光明青黄赤白异尘寰知音希得似寒山丰干未辨争饶舌光明不遍道应难一一光明日月灯光未足奇若逢肉眼转迷痴恒沙眷属光无二万亿龙天守护持皆遍示现春有百花冬有雪夏有凉风秋有月若无一事挂心X头箇里无私真廓彻十恒河沙尘尘剎剎号南无末后收来付老卢结果传灯周法界谁人肯辨此工夫金刚密迹牙如剑树目如灯电烁妖魔法不生千圣出头难插足普菴也道我无能擎山持杵擎山抱岳疾如风持杵拈槌解脱空世间有相非身大须弥总纳一尘中遍虗空界和风周帀万花开春雾蒙蒙锁绿苔世人寐语不知意黄鹤楼前不赏梅大众仰观多身一体少人知不体无空自执迷除非妙达斯三昧箇里圆观始不疑畏爱兼抱南山有条鳖鼻蛇雪峰往日镇常夸丧身失命知多少满地如今号菜花求佛哀祐母子相逢几万年夕阳梦断岂堪言多时不隔如今见赵州勘破老婆禅一心听佛不闻闻了绝狐疑三界浮嚣总不知泥牛入海通消X息木马横嘶贯紫微无见顶相无影树下谁相识瑠璃殿内绝形名千巖色祥光现万壑松风和没人放光如来主伴重重绝世伦今朝即是旧时人迷悟是谁堪话会姚黄魏紫一般春宣说神呪痴人着色又扣声岂解圆音不可听自古迄今宣不断到家方觉少知音题钟楼语伏以钟须含响假玄悬击以方通声色全真非色非空而廓彻但以众境总标心只欲识心而成佛陇西族属乐善归心报先祖之英灵续儿孙而久远七宝楼台充法界欲令剎土足圆音何灾难而不消何冤雠而不释理含诸佛智纳万缘一闻千悟妙难思透石穿云千百亿题宝塔塔本无缝真如不动说此经处涌出虗空释迦多宝听说如梦东西无二见见不同无剎不收无色不融层层落落光影重重恒河沙劫尽入其中三世诸佛一法身通针札不入寿量无穷目连舍利常隐于中阿育王像妙色金容天龙八部万亿灵通X擎山持杵遍满虗空护持礼塔摧灭魔踪显正宝塔八面玲珑水火不坏障毗岚风众生见者永脱樊笼信者施者功德不空无住布施福德无穷住相布施犹滞途中诸佛子等无功之功成如是塔标指宗风空劫坏时此塔不镕劫火洞然体若虗空究竟涅槃应时体用逗机应化无法不同皇图永固舜雨尧风郡邑宰僚禄位高崇万民快乐五糓盈丰狼烟自息瑞气和浓性相平等含灵体同世出世间色不异空稽首和南礼塔事终干道四年戊子季冬南泉慈化肃老遗风法界有情一切珍重题经楼语伏以般若贯华严涅槃通宝积迷则龙宫海藏悟则一字不识教演三伯余会度人无数百亿如今满目放光明十二部经诠不及崔田彭族祖坟林无欠无余楼独立大千沙界纳其中无说无闻真利益远祖近宗无不超得意生身乘此力现存一族福绵绵世出世间福何极李总干遗诗十四句师于一句之下加颂七句僧家起大屋枉费佗金糓不是明眼人真如大地狱黄叶止孩啼只要免啼哭不犯一滴酒不动一片肉檐栋如翚飞世间那得知不是风旛动如如应好机X青青是翠竹孤云无性驰头头垂示处子细好明知殿堂何所有梦幻非坚久竹木从何来箇箇人空手石人解綵𦘕木女添灯油此事谁得知真实泥牛吼塑箇泥佛儿肚里藏深机聚沙为佛塔犹尚获菩提父见诸子劣且教令读书一日成名后天下总皆知朝朝去礼拜谁识丹霞在打倒木佛烧院主反招罪得相而无相参方会不会如来非大身老卢快踏碓便道福相随生天果未迟力尽箭还坠来生不如意假施满七宝不如发真归布施有为者观来真自迷问佗怎如此日轮正当午鼻孔廓辽天我道无门户唯佛与佛知有为无作做若问如何道瞪目不相顾我要警昬迷迷人愈见痴九年面壁坐不露一毫釐法说无可说机陈不二机箇中若不会学取须菩提昬迷曾未警劳我箇眼睛丝毫全不漏云月事犹新达士知几者常看无字经打动和山皷舞起道吾神自家先巳痴逢迷实不迷能令石人舞解使木哥吹寂寂孤云里逍遥勿我知万亿恒沙佛皆同一性齐不如茆盖头裹箇大枯髅鬼窟作活计阎公未肯休佛以法为身不可以相求一念无心者法界剎那周静坐取片时妄想自家知心口两不同修行不透机明朝与后日作箇野狐狸因果全不落百丈一言迷有人来问我如何向佗道丧身失命处世人怕死到三界唯一心万法唯心造不悟生死者轮劫空招报山僧总不知知不知实奇空知未达本不免堕顽机X世尊拈华处天人岂辨知迦叶破微笑古今信无疑师又云普菴见一箇虾蟇度日常吞鳖鼻蛇独立卓然真可畏身和云月粲星花太公一见便収钓谢三得意号玄沙几多独兽无藏隐不断声孤问水涯颂四宾主彭李二丈一日闲访普菴三人觌面直得无言可说无理可伸是知主客渊默同空一更无三身非别体言说强名摸到这里学海干见解尽独露本源光逈逈临行聊举四宾主大地众生无性命唯有资深与国英拈得老僧杓子柄如今杓柄在手本分事又作么生此话放行三十年后好举却较此且子珍重次日资深出示四宾主颂老僧熟览显然句意皆到若不遇上上之智聪明达士祖道正当末法孰能显露拯救迷途老僧再叹奇哉不胜悲感故知君达在不言之理用转凡流未离离微诚当努力古德云学道如钻火逢烟切莫休直得金星现归家始到头如今放散向后难寻大悟方知一切不着更问什么庞老裴休达磨古佛成现只今更无别法老僧向雪上加霜于君妙意重颂正因无劳执滞之心但贯一门之用也普菴寐语宾中宾借钱沽酒设狂人常常负债无依倚谤教虗招地狱因六道四生同一轮见佗生灭未为真直须打破猕猴镜识取光中弄影人X试听无言童子说未彻还同第二月妙机普印绝思心六月炎天铺大雪直须认得本来真智识心知外道人眹迹不留无对待干坤无不是吾身宾中主日久帝家频得书几回客梦经秋雨直至而今赁屋居贼是小人君记取好手白拈犹未许坐断圣凡绝见闻扬眉且胜拈华举一挥凛凛剑锋寒函盖干坤绝自观堪笑天龙无可说示人祇在指头端直下无君回避处声色全彰第一义取相凡夫永不知顿悟圆音方了利主中宾近日门风革故新相见相闻俱不谬时时笑觉梦中神大地山河眼里尘自古至今强立名祇箇绝边无缝塔不曾来往逐人情要会箇中真活计释迦老子不盖被更寻祖意外驰求管取下梢落魔魅腾腾师子露全身吞却森罗万象形头尾也无常独步眼光不眨大惊人主中主无相光中施法雨醍醐一味灌群机皆入无为涅槃宇活卓自由把不住正令当行无本据除非北斗里藏身杳杳冥冥没住处咄却在这里荐X无边无表实希奇虗空为鼓须弥槌轻轻敲着作金声试问同参知不知何处更容丝发许脱体无依谁会举玄玄玄了说玄玄究竟谈玄犹寐语宾主互用动亦非动佛祖机关不妨重弄法共不共十八何用一相无相自知轻重信手拈来得时不会龟毛作过兔角受罪山河俱动此义失宗宗非山河俱动是梦动亦不动収来无用这回捉败永不费功宾亦无宾道孰可名今父逃逝契悟方亲主得真主佛祖共举认贼为子不敢相许万国来亲唯一佛身血脉不断得者忻忻更下注脚盲人摸索见中求见病消求药和光同尘没量智人有谁相识资深资深好与普菴草料彭心斋讳逢源自作颂呈师师于一句下加三句妙哉心斋浅入深埋欲识神通并妙用何妨运水及搬柴光大深渊帀地周天常忆江南三月里鹧鸪啼处百花鲜中有居士吞光饮露无相光中有相身无明路上无生路左右逢源大目犍连猿抱子归青嶂里鸟啣花落碧巖前三昧诸颂X心佛共众生只此心悟迷不间古同今千名万字何交涉达法圆光许一针神出生入死足通神全体三生父母灵不是如来知见力舍身财命卒难昇和千光一合圆如镜万象森罗影现中此光大用如如体道了桥成风月同浦空色无边际离垢摩尼圆能依实相用助发有龙天神神光遍界体若金刚威神力固邪宗销亡佛里许若无这箇何为古佛传心我体不空无住用时越古超今会看木人牵锯始令石女穿针百纳骨董袋一切皆我入一切莫能入达此妙纵横三世佛佛佛◐大虗涂毒鼓有病闻皆愈无病闻皆死死了却甦来谁曾辜负你无底瑠璃井忽尔堕其中胜修万劫功跳出跳不出瘖痖又盲聋分明无背面相逢不相见年年桃花面临州下水船梢公力方便∴独脚老虎暗时暗杀人不识是眼睛与君无着力溪云罩古城无根树子混时非出入头尾应皆急妙了过这边渡海何曾湿香积厨法语X咦好辨心以此三法为三昧无量无边世不会我今修供佛众生万圣千贤悉同共摩诃般若味真如十波罗蜜同受用大家着力要精专一粒微尘不许动为报龙天并八部莫入厨中干打閧监斋使者在眼前守护普菴无罅缝针札不入起馨香十八元来佛不共赞护教土地给孤施地慈化为尊护人成佛功德奚论二王仰山显迹契会宗师一法性身利物宏慈南岳靖王以南权正无心应物威德标宗不可轻忽关王困权反正办道玉泉无相无空义足先天五通契那一通方全六用护持般若法身不动梵王卓立奇功回光识性宇宙恢彰一身清净又普贤一成一切成一坏一切坏法身无二相总别无罣碍凡圣本自无性天真常在寄语住山人伊作么生会移五瘟出市心助佛扬名化俗徒遣邪归正沃心枯国风雅泰民欢乐只这和瘟大丈夫颂证道歌过去诸如来斯门巳成就现在诸菩萨今各入圆明未来修学人当依如是法诸仁者斯门圆明究竟如是且作么生会我道释迦掩室于摩竭子长家成达X磨面壁于少林老婆心切佛祖未生法不剩佛祖入灭法不欠永嘉识破叩曹溪表梦再三留一宿嗟盲参者卜度邪因皆道一宿闻言熏天炙地如斯见解道远邪深掣电之机何劳拟议如大王路新旧齐登作者忘机达人无证永嘉大师证道歌者释十二分教为标指证百千妙门成现前我等忻逢重加颂赞大岁甲申隆兴二年七月晦日普菴老人序证道歌普韵连天风月和大千沙界一音闻妙契非声能几箇君不见日面金仙如月面见非是见见无能霜天月暎瑠璃殿绝学无为闲道人不曾礼拜不看经不动遍周尘剎海卓尔孤身混白云不除妄想不求真大开宝藏施珠珍穷士未谙门外立黄金窟里作贫人无明实性即佛性心净还同佛土净水鸟树林声色中殊无毫发来争竞幻化空身即法身且无分别与缘情青青翠竹无非相郁郁黄花搭地灵法身觉了无一物入灭降生非出没观身实相亦如然究竟何曾离兜率本元自性天真佛一体无边含万物迷时只道有西天悟来当甚干萝卜X五阴浮云空去来自是凡夫眼不开烂煑坚氷充午膳熟煎雪块作油三毒水泡虗出没将无作有埋深窟洛浦曾将喻色身谁人解语依灵物证实相无人法不用尺刀并寸甲魔军尽总证菩提大地须弥一芥纳剎那灭却阿鼻业阎罗共我休分别洋铜铁汁即醍醐火轮便是禅心月若将妄语诳众生永劫不来世上行无缝塔中非相貌噼头坐却老卢能自招拔舌尘沙劫沙界弥纶唯我舌未曾停歇说真经惟愿含灵皆廓彻顿觉了如来禅岂独东方与竺干充塞虗空无空缺一毛孔里现三千六度万行体中圆从斯更不少油盐一条山杖挑心月逢人只好哭苍天梦里明明有六趣驴胎马腹甚滋味负鞍㗸铁偿他钱何以今生早歇去觉后空空无大千今年不离旧时天春夏秋冬花木节皆标实相耀心源无罪福无损益不消更念波罗蜜念来年久却成魔返谤修行无圣力寂灭性中莫问觅恰似他乡迷路客东西南北总无知祇箇无知大奇特X比来尘镜未曾磨多口雪峰大老婆漏泄天机光觌面痴猿犹自漉清波今日分明须剖析天临日照融光碧担板玄沙不许名从古至今无影迹谁无念谁无生过现未来心不停一念不生无我所即是弥陀亲老兄若实无生无不生将无生更觅无生太似扬声欲止响太阳𦦨里点孤灯唤取机关木人问触目菩提谁辨论亡僧可喻木人机玄沙直指何劳顿求佛施功早晚成一念无心道自明枯木寒灰渠自在无功用智等空平放四大莫把捉本无毫发堪依托地水火风亦假名十二缘生如兔角寂灭性中随饮啄渴饮饥餐无住着不患寡而患不均众生和悦因斯乐诸行无常一切空一切空处合元宗如如莫作身边见法界无他一性同即是如来大圆觉切忌将心重卜度鸟窠拈起布毛吹未透玄津休摸𢱢决定说表真僧处处和光勿自能有时鼻孔撩天笑箇箇众生目患盲有人不肯任情征大地山河发问情一指头端无两样普天帀地一时明X直截根源佛所印三界虗生失性命印泥印水印虗空盲参佩印成心病摘叶寻枝我不能和根拔出示众生只这菩提本无树撩天暎岳碧层层摩尼珠人不识师祖随声心未息南泉虗设一轮光千古万古空相忆如来藏里亲収得随时影现青黄白珠体元无一色同无端也被沩山索六般神通空不空眼耳鼻舌身同无皮鼓子教谁打古今分付与雷公一颗圆光色非色记剑何劳舟上刻色即是空空不空取相凡夫当面隔净五眼得五力五通曾告瞿昙觅证知见觉不相干因邪打正连天碧唯证乃知难可测莫逐文章名利客聪明不敌死生关五蕴皆空何苦厄镜里看形见不难徒劳渡水与登山演若达多头不失狂怖自歇快平生水中捉月争拈得渠应不苟诸颜色吴道僧繇𦘕不成痴猿彻夜空拏搦常独行常独步步步不离佛国土不曾见有一众生皆入无余涅槃户达者同游涅槃路箇箇无衫并没袴一灯相续百千灯传灯录上名无数X调古神清风自高忘荣傲世性坚牢示一往还无箇事见人摇手莫忉忉貌顇骨刚人不顾唯驾一乘称广度谁人肯上此莲舟独畅清风明月赋穷释子口称贫雪曲高歌和没人往来问道无言说月在青天水在实是身贫道不贫七斤衫里不容针摇头只许无心得入水元来不动氷贫则身常披缕褐教化众生求解脱众生愈把綵红缠见我如斯嗔咄咄道则心藏无价珍十方诸佛我同身一切诸法皆无相万法无非是我心无价珍用无尽剎剎尘尘光逈逈超腾今古绝形名四七二三宗慧命利物应机终不恡毗耶假说众生病众生了病即通光领取旧持元本柄三身四智体中圆犹说三千及大千八万法门从此出咄哉王子去求仙八解六通心地印晃晃恢恢非远近六通八解者全彰念彼劳生提后进上士一决一切了十二时中常皎皎掷剑挥空大丈夫回头自觉无边表中下多闻多不信文章学解增心病阎公未肯便饶伊碓捣磨磨终不静X但自怀中解垢衣威音王佛汝须知巳前妙得犹为二何况今时说是非谁能向外夸精进五千退席闻无信我宁速入于涅槃莫教堕落声闻性从他谤任他非体若虗空物物齐无异孩童争瓦砾更加黄叶止伊啼把火烧天徒自疲坚持十力助他非烦恼息时全体是速令直下发菩提我闻恰似饮甘露非自非他谁作做累生未了此真身致使同他入梦户销融顿入不思议子细推详我不是无相光中古佛传尽被真空穿却鼻观恶言是功德妙明岂假旃檀刻一言一喝彻圆音不用耳闻须得得此即成吾善知识道有说无真利益眉下纵横放白光不动分身千百亿不因讪谤起冤亲斩却猫儿不作声尤赖赵州収得橛艹鞋搭脑笑忻忻何表无生慈忍力洞庭撞倒虗空喫不留丝发与人知摩诃般若波罗蜜宗亦通说亦通两处由来剑刃锋八还要义漫天诀七处征心理一同定慧圆明不滞空黄幡直下起清风当时不得印宗老卢能有过且无功X非但我今独达了万古宗心应不少皆从非相入无余未离形名终莫晓河沙诸佛体皆同如今端坐大雄峰森罗万象无藏隐元来只在一尘中师子吼无畏说巍巍不动威光摄十方法界现全身且无伴侣相交涉百兽闻之皆脑裂穿山透石魔群折夜来依旧卓长空饱清风漱明月香象奔波失却威木女来唿呌阿谁普贤露地空弹指一场败阙少人知天龙寂听生欣悦来散仙花巖畔列解空没量道无能动地雨华重漏泄游江海涉山川披云带雨足连天道得亦来叉下死三千里外为君传寻师访道为参禅先将鼻孔与人穿大喝一声三日困尘毛犹挂曲牀边自从认得曹溪路鸟道征空步坦途攫雾拏云风亦怕降魔事毕念苏卢了知生死不相关却把虗空作皷鞔打者甚多闻者少禾山老汉实无端行亦禅坐亦禅面壁淹淹过九年失钱遭罪神光骇分皮分髓过西天语默动静体安然谢三抛下钓鱼船刚道参方不出岭痴人犹尚走如烟X纵遇锋刀常坦坦只因得只金刚眼一相光中无二形劫火洞然无退返假饶毒药也闲闲一吸西江尚不难达磨曾经无损缺后遗只履葬熊我师得见然灯佛历劫有为从此没心心相印了无生为君几下苍龙窟多劫曾为忍辱仙未曾顿悟此心源遭人活剥如斯苦学者当同救脑然几回生几回死汩没海中如泡子勐风击浪了无休风静源平非我所生死悠悠无定止改头换面嗔复喜何如识取本来人只这喜嗔全是你自从顿悟了无生动寂无非共佛行人问正因无可表扬眉之外更无能于诸荣辱何忧喜金轮宝位瞿昙弃舍艹负金永不穷大地生灵扶不起入深山住兰若离色离声无昼夜撞钟击皷不知鸣地转天回全不怕岑崟幽邃长松下月朗风高寒熘泻潺潺古韵实希奇卖向人前谁着价优游静坐野僧家嬾出廛中露爪牙莫恠道人无可有清风横点白云茶閴寂安居实潇洒拄杖撑天犹嬾把兴云布雨济含生试问干坤谁渴者X觉即了不施功遶旋三帀叩卢公虽留一宿非他得自已灵光本廓通一切有为法不同百鍊精金胜赤铜自持自用应无尽济老怜贫透日红住相布施生天福不用钻龟并买卜分毫不赚自家修如影随形皆具足犹如仰箭射虗空力尽无功到底空如何得似三平老聊闻看箭噼开胸势力尽箭还坠依前六道无回避升沉不离法身中自是顽痴无智慧招得来生不如意得少为多儿子戏广大门庭不肯游衘铁拖犁泥里睡争似无为实相门朝歌暮拍整干坤东边打着西边响到头只用一光吞一超直入如来地自是众生不了利行住坐卧总皆真逐末兴心成执滞但得本莫愁末远远寻师多赚脱君子务本道须生不用牵麻并拽葛如净瑠璃含宝月昔时未悟今皆彻只有此心更没心不览邪师文字诀我今解此如意珠贫儿衣里烁光辉行行到处不曾失再逢亲友始无疑自利利佗终不竭一华五叶木分别森罗万象影居中自古至今无漏泄X江月照松风吹不是渠侬更是谁参禅学道波波走岂知自有颗明珠永夜清霄何所为辽天宝月共相辉泥牛入海无消息一声木马大阳随佛性戒珠心地印婬坊酒肆光逈逈宝寿见佗打一拳从斯脱却劳生病雾露云霞体上衣何必缘尘百衲披太庾岭头拈不起卢公冷笑秀公痴降龙钵解虎钖也是如来随事立显权就实化众生究竟皆从定慧出两钴金镮鸣历历大似檐头雨滴滴试问参方什么声迷心未达菩提力不是标形虗事持释迦老子要人知拈来放去非佗物运水搬柴事事宜如来宝杖亲踪迹莫比世间闲戏剧有时唤作没絃琴忽然又道无孔不求真不断妄自古迄今无两样真妄犹如六月霜杲日炎天唯妙相了知二法空无相泥塑金装为佛像日日香华夜夜灯谁知在一毛头上无相无空无不空拈槌竖拂警盲聋解道狗子无佛性焉知全体与空同即是如来真实相閙市卓牌标榜样子湖狗子咬三关未透玄机招业障X心镜明鑑无碍十方剎土无边背打破镜来相见伊祇这圆光会不会廓然莹彻周沙界言语难诠无可解别传一句了非言妙契圆通观自在万象森罗影现中无头无尾耀玲珑常光运运从何起始觉浑身赤挞一颗圆光非内外镇海明珠今尚在仰山不敢自埋藏问着灵知常不昧豁达空拨因果不着片衣爱向火见他富贵使嗔嫌业海深深何处莽莽荡荡招殃祸佛宝金轮翻铁磨十波罗蜜变洋铜饱喫多餐应不饿弃有着空病亦然却将阴入定安禅阿赖耶识崑崙藏万劫顽痴被业缠还如避溺而投火两处未明令法堕速须亲近正知人如常处此菩提座舍妄心取真理勐火聚中求冷水胜热婆罗请上山须臾便入三摩底取舍之心成巧伪夜枕髑髅浑说寐与他南面乐非轻不知自已无心地学人不了用修行只应步步踏阴坑大光普照盲无识非时不共野狐争深成认贼将为子可惜祖宗田共土如今败缺卒难収浪死虗生长劫苦X损法财灭功德宁作常贫岐路客身虽能触不能知只为前因无准则莫不由斯心意识三尸六贼空相逼一似龟毛缚勐风凡夫不体无消息是以禅门了却心心心心外别无心如今只是旧时底不换源机放旷吟顿入无生知见力不问晴干并雨湿逢场作戏弄心花彼自纷纷非我急大丈夫秉慧剑一扫邪魔如掣电金刚三昧独威雄不是观音谁得见般若锋兮金刚𦦨无说无闻非顿渐倚天长放白毫光祈雨祈晴无不验非但空摧外道心人天归仰至今求男乞女头头应动乐歌欢用我声早曾落却天魔胆添不添兮减不减冻死不着贱人裩饿死不喫须边糁震法雷击法皷针锋剔发千钧弩大地山河失却威独坐雄峰孤眼普布慈云兮洒甘露润物沛生无伴侣庐陵米价没人酬窈窕冥冥自相许龙象蹴踏润无边腾云驾雾谒诸天帝释惊惶无处避寻光烛理扣金仙三乘五性皆醒悟方知自有珍珠库临时分付与儿孙不劳更倚佗门户X雪山肥腻更无杂纯一摩尼相间夹珍珠宝网影重重顶礼归依无缝塔纯出醍醐我常纳露地中儿标白法潦倒沩山独自骑暂借莺歌胡蝶拍一性圆通一切性观君莫犯西天令至道无难嫌简择杜口毗耶元不证一法遍含一切法风飘飘兮雨飒飒一声渔笛晃春光浪打孤舟声自拍一月普现一切水四处分舟同一体多中一了一中多莫学痴猿捞沼底一切水月一月摄翳眼盲夫胡指决都卢只这一心光年年来呌桃花月诸佛法身入我性状似千灯含一镜重重无尽意重重绝待灵明无可证我性同共如来合莫恠山僧情义薄与君相见不相知自脱方能解彼缚一切具足一切地凡夫不了争名利名利何曾得到头空能夜壑劳关闭非色非心非行业休指黄花并绿叶说时似有证时无从此家邦大安贴弹指圆成八万门有无无有岂堪论假设千经并万论直应迦叶不闻闻剎那灭却三祇劫更无丝发相交涉无名天地亦非先有名万物光重叠X一切数句非数句你玄言并好注灵明烜赫塞虗空不住色声光布施与吾灵觉何交涉云门有客三机接语论千春不昧真深明此性无时劫不可毁不可赞迩古迄今光灿烂镇州萝卜大三斤桶里水兮钵里饭体若虗空勿涯岸通身是口说得半三种病人也会医灯笼露柱常相伴不离当处常湛然神光也不往西天德山话堕龙潭笑忍气吞声更不言觅即知君不可见穿过髑髅无不遍举头鹞子过新罗失却桃花秋月面取不得舍不得自是眼盲心里黑居大洋海口焦干两手问人觅水不可得中祇么得更无魔党相欺吓狂怖自歇即菩提真净妙明无间隔默时说说时默佛祖妙机无法则除非亲到此门中棒头取正参方客大施门开无拥塞何须远劫方修得只要无心直下休一颗圆光非异色有人问我解何宗只堪摇手报伊聋灵利衲僧须瞥地何劳更说五家宗报道摩诃般若力是境是心全不识凌云谩道见桃花月面依然言不及X或是或非人不识是非不到休疑忆他真不若自家真推倒绳牀何损益逆行顺行天莫测邓隐峰破禅规则丛林动念几千般倒立归真谁胜得吾早曾经多劫修大通智胜本因周因何佛法不现前为伊不荐混迷流不是等闲相诳惑一失人身难再得善根微细恶因多地狱阿鼻无间隔建法幢立宗旨语默风云处处是莫言止道有曹溪失汝元常何益利明明佛勑曹溪是曹溪一滴周天备法海澄清润古今飞空着地谁知贵第一迦叶首传灯百万人天耸耳听金色头陀闻不会拈花起处笑尖新二十八代西天记祖祖相传无别智唐朝八定四空禅有为不达真空位历江海入此土万水千山同一路来时无物去时空稽首牟尼悉加护菩提达磨为初祖梁王未契如聋瞽廓然无圣尚求名拂袖魏邦无处所六代传衣天下闻参禅学道纷纷争似丹霞烧木佛傍观赤烂堕幽昏后人得道何穷数万别千差同此路成人者少败人多达理契经无作做X真不立妄本空劝君贼过莫施弓越古超今无可有纤毫窒碍不能通有无俱遣不空空空本无空针不容阿弥陀佛真金色相好无边我等同二十空门元不着三乘五教都拈却指头消息甚分明病瘉何须重点药一性如来体自同声闻执相有西东忽然撞出来时路九万鹏程顷刻通心是根法是尘根尘覩对转迷情以火救火方为妙烧却从前业识心两种犹如镜上痕直达取岭南能便显秀公无跳脱徒劳四句语言争痕垢尽除光始现照见不似娘生面无头无尾一般般千眼大悲也不见心法双忘性即真夜来梦见一天星南曹北斗无藏隐箇箇含光暎法身嗟末法恶时世心若利刀称善慧却来林下閙喧天反谤初师全不是众生薄福难调制度日争名觅利千万之中没一人且道乘谁光出世去圣远兮邪见深祖师肚里觅知音两箇禅僧相借问旧时佛法不如今魔强法弱多怨害跣足头陀顶盖舍身求雨赤天晴凡情见此生轻退X闻说如来顿教门便将毒药与他吞老胡被折当门齿任彼魔多体自存恨不灭除令瓦碎百计千方来逞恠熈怡端坐古峰头设若归依还自拜依在心殃在身汝身非与我同真臭烂腥臊无用处识神沈劫堕迷津不须怨诉更尤人动是洋铜铁汁淋更入火轮并剉碓牛头狱卒脔肝心欲得不招无间业对境无心心自歇何须苦苦外驰求灵光独耀如明月莫谤如来正法轮我师累劫究方成然灯王佛亲传受后代儿孙万莫轻旃檀林无杂树庭前栢子非相戏小中用大一时平大中用小无边际郁密森沉师子住野干狐狗难逃驻横吞碧汉体堂堂无位真人何处去境静林闲独自游端威无动体皆周元来不管他人事任彼桥流水不流走兽飞禽皆远去知道本来无住处空无鸟迹地无踪碧眼胡僧面壁覰狮子儿众随后何异趂麞诸猎狗挂角羚羊何处寻莫教回首连天吼三岁便能大哮吼文殊也道难征闘遑遑权託罽宾牵如今脱体无人守X若是野干逐法王未曾举步早郎当贵价精神贱价用渠露全身汝急忙百年妖恠虗开口五伯生亲狐兔走百丈峰前一句新不昧光中犹未了圆顿教没人情集云峰下四藤根天下大禅谁识得荒茅野地少人耕有疑不决直须争强把砖磨马祖前牛行不在车心打当时鼻孔廓辽天不是山僧逞人我此事元来无两箇教诠十八不共法共不共时是什么修行恐落断常坑说有说无只管争教体未全言句落意识心随声色行非不非是不是是非不入三摩地一念普观无量劫无去无来亦无住差之毫釐失千里掣电之机休拟议不在低头与别思普光即是无师智是则龙女顿成佛一颗明珠非外物南方无垢息光亲见灵山分皂白非则善星生陷坠广说不明宗正理名闻利养接群机业满生沉无间底吾早年来积学问冲风冐雨多迷闷一到曹溪更不疑方知往昔虗劳顿亦曾讨䟽寻经论永夜清霄习见闻只道多闻便是真谁知万法皆方寸X分别名相不知休阳𦦨空花岂可求龙舟旧阁闲田地一度赢来方始休入海筭沙徒自困无本随商过海门眼覩千珍并万宝归来不得一文分却被如来苦诃责尔我真心何间隔贪忙只欲外边寻直至如今连眼塞数佗珍宝有何益倚门傍户痴心急被伊轻贱且无言衣里明珠犹未识从来蹭蹬觉虗行不辞山远与深坑一担须弥难放下爱观峰顶秀崚嶒多年枉作风尘客不问东西与南北只应好住便安身闻举汝身心似墨种性邪错知解不体玄机持五戒行行坐坐执空观见境见尘增鬼恠不达如来圆顿制丈六金身即我是离知名相更无知日夜烧香空自礼二乘精进勿道心南宗北祖乱纷纭虽是善因招恶果几时解得见天真外道聦明无智慧养生只欲贪名利烧丹鍊药学神仙有为不了终归坠亦愚痴亦小騃五百三百成团块太公发愿乳香烧蛇行鼠步终须坏空拳指上生实解巡行数墨看经快圆蟾光体指俱迷枉入三途虗受辠X执指为月枉施功一处明时两处通月形兼指无交涉十方剎海性含融根境法中虗揑恠见说是师便礼拜汝从甚处到其间且作街坊兼化菜不见一法即如来万机顿绝笑咍咍将军战马今何在野草闲花满地开方得名为观自在豁达灵光非内外野桥村店混尘流乞我一文充布袋了即业障本来空兔角主丈击狂风龟毛索子穿云鼻理会干坤空不空未了还须偿宿债这箇冤家何日解得休休去且休休莫入佗家饶了卖饥逢王膳不能餐百品千般耀目间将谓君家亲用底谁知益我自生难病遇医王争得瘥卢医体貌殊严恠我见堂堂心胆惊不领仙丹从此坏在欲行禅知见力活计千般全不识十波罗蜜镇长存庞公老汉通消息火里生莲终不坏念念劳生不自在彼既丈夫我亦然舍短从长无罣碍勇施犯重悟无生挑起三衣即便行逢人指出无心物当下回光似不曾早时成佛于今在缾倾不出周沙界妙音遐畅广宣扬念者念兮拜者拜X狮子吼无畏说直言恰似翻成拙问渠何处住居家遥指前坡无处诀深嗟蒙懂顽皮靻只道无人来剔拨我今年少或龙钟胡乱度生管广挞祇知犯重障菩提彼者堪修我不宜龙女化身来警世畜生驴马我同伊不见如来开祕诀过现未来冤重叠罪性如空法亦然罪法俱忘心莹彻有二比丘犯婬杀自嗟自怨无觉察远栖林野望成真自业茫茫谁摆脱波离萤光增罪结却把小乘文句说疑心到此转怀惶莫恠经非人自拙维摩大士顿除疑离四句兮绝百非实相门中非我所一轮心月镇光辉犹如赫日消霜雪逡巡业海皆枯竭露出毗卢体不分别无艺解堪施设不思议解脱力不是思量心外得一句当天八万门野桥金柳依依色妙用恒沙也无极岂恡参方来问诘何劳举指与言诠杖头一眼明如日四事供养敢辞劳自有摩尼价最高任君宝满三千界性无利益漫丰豪万两黄金也消得道人有甚相交涉家中祖代没分文广度河沙三界客X粉骨碎身未足酬念渠多劫力勤修如今分付无人要放体闲眠百草头一句了然超百亿如如不动纤毫力普眼当观如春晴晓雾连天碧法中王最高胜一微尘里光无尽无边身相入微尘转大法轮常普应河沙如来同共证光光相彻无余剩各申右手摩其顶龙天万亿咸归命我今解此如意珠不论贫富灌头舒出没往来无欠缺四生六道入无余信受之者皆相应不落有无凡与圣八面清风宇宙宽日月从他浑自性了了见无一物唯有天真一如佛普贤腹里接观音善财稽首称奇特亦无人亦无佛广大楼台弥勒宅豁开门户接群生一念无心全用得大千沙界海中沤何必春风更点头雪夜一枝浑漏泄速传驿马进王侯一切贤圣如电拂智尊不动瑠璃色紫金光聚没遮栏说甚寒山并拾得假使铁轮顶上旋万里神光体自然邪魔似雪飞汤里安能惊动老婆禅定慧圆明终不失天回地转光澄寂却火洞然转转新箇事如如谁委悉X日可冷月可热凡夫倒用成磨灭大道圆明一性通春夏秋冬谁辨别众魔不能坏真说真说无言光廓彻包含万有不曾生天地亡锋并结舌象驾峥嵘谩进途气冲牛斗耀昏衢日月失光谁敢顾万邪氷烁绝名模谁见螳螂能拒辙萤虫七夕吞明月织女心宽不作声牵牛一棒和空折大象不游于兔径针锋头上礼观音百尺竿头犹进步十方沙界现全身大悟不拘于小节勐𦦨炉中捞霰雪石头垂足示长髭修行有甚相交涉莫将管见谤苍苍井底蛙牛逞巨江干坤大地一只眼用来还似一毫芒未了吾今为君决一字不留无可说耀古腾今彻底辉不离当体常光洁普菴歌祇箇普菴纯宝贝妙慧庄严真畅快无门为户到人稀万里神光圆顶盖非相身无不在体露堂堂声色外世间梦幻曷能随超出世间那肯爱绝意识无眼界净名卧疾矍昙解指权就实度众生勿谓古贤来揑恠悟普菴本无坏空劫有穷渠自在四生六道岂相干物我兼忘心唯最无有无内非内海印发光谁敢对森罗万象普菴収绝待灵明全体会忘能所勿X知解瓦砾真金谁敢买若还不是老胡来觌面难逢轮劫肯雪齐腰求教诲得旨忘言转不退百鍊金刚无孔鎚要断龟毛兔角罪如意珠我今解剎剎尘尘铺障昧一毫端量大千辉烁破无明生死袋显元歌不识本家元宝贝汩没缘尘生死快阿赖耶识藏无明十八界缠缯网盖贪嗔痴常在在心镜空花分内外不知四大假成躯妄执六尘增渴爱迷此心有三界大地茫茫谁晓解依师戒定学看经闻通真空即生恠世间物无不坏唯独法身镇长在毛吞巨海有谁知芥纳须弥实奇最本无外亦非内心法无形无可对假施七宝满三千道眼未开心不会莫说知休谈解自骊珠不着买用无尽处示众生识不破人还听语言为教诲不脱声闻生进退剎那一念入魔群万劫虗招无间罪本无传莫求解祇这灵光终不昧大无边表细无尘圆觉一轮如意袋摩尼歌一颗摩尼非玉贝不动随机方便快无边无表实先天亘古迄今无覆盖六和同心不在放荡汪洋尘世外箇中无可表真如不灭不生谁不爱卓顽空立世界非界非空有谁解返巳回观一物无光大圆融含百恠珠体坚百恠坏幻化元空灵本在三十年看水牯牛祇箇沩山实奇最华林子通非内蹋倒净缾绝待对天上天下独玄灵直至如今少人会老南泉逞X见解提起猫儿人不买一刀两断不曾分主伴重重元不背了非言闻妙海钻火逢畑莫放退忽然杲日烁氷霜不立微尘谁受罪天网恢非结解遍布弥漫这三昧堪笑衡阳没量人弥勒光中拖布袋十二时歌志公大士遗十二时歌警二乘着相驰求提沉空滞寂不了普菴老人于斯诚言百帀千回绝妙在无言之说得意成无尽之意往往玄通斯人鲜矣哉诚既梦览之为美不妨寐语续其宗须还鼻孔辽天底点首知空与我同志歌曰平旦寅鸡鸣犬吠足圆音祗这圆音无二听何劳妄想别求真击钟皷了无声了本无声真好听声錧无体门前客体合声空箇里人日出卯斋粥无心觉饱钵盂洗了自闲闲方信赵州机便巧师子儿金牙爪惊杀百年老虎豹揑恠文殊噼脑骑二乘皆道庄严好食时辰金牛作舞笑忻忻漆桶漆桶喫来参方谁识老婆心佛祖意只如今且无自已及他人雪峰指作一面镜轮劫猕猴佩苦辛禺中巳报君学道无门户佛语诸经标此心此心现时寂灭度本无迷曷有悟真我非身谁作做贪嗔痴爱属众生达者无非涅槃路日南午大地元来没寸土天上天下独为尊耀目连睛无可覩石巩痴逢马祖自已如空谁射弩三平了X道噼开胸不拄箭锋徒自苦日昳未担板玄沙爱鳖鼻丧身失命几多人张口送睛何处避不通宗浑寐语业识茫茫无本据盲参不体弄虵人常被弄蛇穿却鼻晡时申衙皷冬冬妙意新括地该天人不会如飘野马入迷津不取相勿踈亲露体堂堂绝翳尘屠儿一念无诸业龙女逡巡作佛身日入酉万户千家无别有相唿相唤去还来谁识一身非妍丑也无头也无手劫火洞然渠不朽猪羊牛马化为真毫发不留无可守黄昏戌更点分明黑如漆一道常光绝世伦来往不通金密积知不知识不识自古至今非外觅木女清宵何所为混月闲吹无孔笛人定亥坠石痴人犹擣碓忽然舂出古菱花照地照天无向背今时人会不会未了先须除渴爱情忘想尽至无依体若虗空非内外夜半子万事无心谁到此一毛头上了徧圆永劫不遭邪魅使昇高台挝大皷努目摇头如老虎猪羊咬尽更伤人自己不真长劫苦鸡鸣丑飞空着地波波走演若达多再得头依前不换旧时首无不无有不有有无不到休开口拈槌竖拂有谁知逐迹寻臊真猎狗颂石头和尚草菴歌石头和尚草菴歌试问参方会也么千万莫将茅瓦X比离钩三寸绰清波吾结艹菴无宝贝日劫相陪谁晓会只缘穷子不归家未免出头来揑恠饭了从容图睡快杲日丽天无可晒薄利禾廾轻雾没虗空饱塞虗空全不奈成时初见茅艹新权披百衲强看经赖得药山重决破别传一句醒人心破后还将茅艹盖雨过风吹无罣碍垢衣那肯便抛遗切恐众生难理会住菴人体露堂堂非故新毫发有差魔道种一尘不立妙通真镇长在不是坐禅并礼拜实相元来岂用修越古超今含法界不属中间与内外独卧孤峰谁作对龙天百万有谁知金色头陀笑里会世人住处我不住布施生天终陷坠灵光独耀更无余未达凡夫开眼睡世人爱处我不爱乐是苦因宜早退六道四生何日休唯大丈夫能气槩菴虽小寂寂寥寥勿边表于中独有一天真透色融声常皎皎含法界大地须弥藏一芥外道声闻永不传究竟不如心自解方丈老人相体解一默全包无小大曼殊赞叹实希X奇问疾不任知自败上乘菩萨信无疑为法忘躯世所希粉骨碎身应未报声闻小果卒难知中下闻之必生恠泥有着无生死快改头换面者还来历劫茫茫虗受辠问此菴有谁直下肯承当不假良材并巧匠重重帝网妙严庄坏不坏百鍊金刚充法界微尘不立似虗空始得名为观自在坏与不坏主元在得未拳拳应不昧婬坊酒肆转光明绝类离伦何窒碍不居南北与东西万法无生何所疑巖树庭莎标妙相猿啼鹊噪应真机基址坚牢以为最百亿轮鎚击不开定慧圆明非我所方知达磨不曾来青松下珊珊遍地谁知价无限聪明只道空问说真空没命怕明牕内晃晃绝尘无覆艹指作菩提却不真白顶门开全领会玉殿琼楼未为对引慈众生增渴爱放出沩山水牯牛火荧火荧露地难遮盖衲被蒙头万事休九年面壁为迷流神光断臂何希有萨埵投崖饲虎求此时山僧都不会犹若太虗无内外临时应化即非X真取驰求还自背住此菴不曾焚爇有为香终日示君君不见更无余事可思量休作解众妙玄玄无管带文殊仗剑逼如来五百声闻心豁解谁夸铺席图人买不用文章兼学解打破虗空归去来离世界兮入法界回光返照便归来鼻孔辽天眼豁开元来佛法无多子连𡎺三拳打自獃廓达灵根非向背不关南岳与天台父母未生前一着香严击竹始迷开遇祖师不契玄机道愈疎灵知不是目前法目前无法可名模亲训诲钝斧开山百杂碎不求诸圣入玄宗雪点红炉方称对结艹为菴莫生退百鸟衔花也不来花开还被风吹落不得春风花不开百年抛却任纵横只履西归表不生来往本无常湛寂心心相印号传灯摆手便行且无罪汝等参方莫错会千古万古一光明不动遍周尘剎海千种言修多罗教没蹄筌鱼兔得时非在说商人到岸不须船万般解笔写石镌处处卖不将一字与人依露逈逈X兮赤洒洒只要教君长不昧触目无边无对待行住坐卧是谁来提却蔓菁觅菘菜欲识菴中不死人几回昏暗又天明明暗不来渠不动周天匝地等空平岂离而今这皮袋心法无形如大海汪洋不宿死尸骸万古腾辉无变改活人歌大圣灵验普菴圆广施含灵遇有缘信心清净通灵感万病俱销释业愆文殊体用普贤活人歌里现金仙药王药上非他术扁鹊孙真共一言分三服净水煎莫将血味污心田万物有形皆我体但行慈德解雠冤内无想外无缘何必神方肘后传身心本是金刚体不解观心被业缠药病销心月圆信时佛岂独西天在在处处人皆有世间无比这灵源除辠垢脱百冤解使昏朗义天信知非我谁为病大士维摩笑里眠众生病我不颠体没众生我病痊不二法门谁敢道金毛师子露身全速投药解尘缘莫学群迷眼似圣随机应感非难易信手拈来不用钱洪钟歌昭文昭文施一钟悬空随叩警肓聋圆音不断周沙界纯体金刚空不空虽含响击即通十方诸佛应声中天龙八部生忻悦外道魔军失却踪此圆器大神功上祝皇王寿不穷日月长辉邦国静臣忠子孝续X尧风昏者醒愚者聪民歌鼓腹意和浓地水火风同一性剎尘无间体含融包声印顽空鸟树巖峦风月同秦时何必驱山铎大振金铃总脱空时节至自相逢肯信无心达本宗和同一族输金玉回向南泉铸此钟黄昏里五更中下下无空彻底通近祖远宗迷识解闻归净土礼金容涅槃侣契心同箇箇全音赞此功显理扬真无二听含灵蠢动一时通受者法施者空且无地狱与洋铜孝子顺孙光远庆昭文千古振家风开钟示众法语总中有别异中同成坏非干这一钟収拾油铛并火𨫼圆镕法器隮盲聋大众还识此物么不可以智知不可以识识要得真实见解么这箇不从天降地降亦非妄想发生孤标越劫不曾生独卓超功不曾灭梦见众生背觉不免败缺一场拈黄叶而止孩啼立假名而标佛性会万物成已而不着诸缘用大冶一烹而铸成全体若到这里且不用三乘炉鞴又岂消十圣钳鎚自然一气遍周罗金汁融通无间阻若遇知音之士何须剖击始通真箇中未晓之人不妨下手善男子无奈下手处诸佛护持龙居无顶而牙爪森罗八角横彰而金文历落既到这里不可埋藏大家闻了莫生疑只这无闻全自已诸佛子切不得错会各各运心谛听欲解不思议钟X声里荐取珍重学无学颂一十五首甞闻学道不依形道不依形不离形不离不依犹寐语寻思寐语本天真休道这边与那边得时何更有枯偏有为皆是梦梦中明白体如然莫向人前说是非是非不到实希奇假饶讲得天花坠大地山河总不知戴起枯髅撞眼睛烧香设拜甚精勤一盲引众谁人会赚误世间多少人病在已而过在师脱师离已闷胡芦从前学解皆忘却撞头磕脑愈心麤实见菩提说甚禅大家打开过残年相逢道伴何言语无价真珠不用钱达磨西来脑搭披少林久坐若顽痴如斯显爀非今古唐土生灵谁得知老卢得了不传衣后代儿孙切莫疑衣法亲传两不是心心心印了无知五家宗派乱纵横未到玄门语默争诳谤自招无间业直须全体堕深坑夺下生机不作声耳聋眼瞎妙明生随流只欲传心印岂是缘情粥饭僧昨夜三更日卓中满天星斗雨蒙蒙三门佛殿相携手要去西天路不通X翠竹山茶暎落霞猿啼鹊噪道谁夸一叶坠时秋遍界春风微动一时花悟人寂寂心寥廓迷者忙忙到处错普观迷悟实无因祇这如来大圆觉周岁孩儿八十翁若观老少绝宗风众生世界本无有妙在当人一性中十方世界口相吞不断圆音说普门唯有普菴知说处一箇穷人不着裩天龙巖寐语天龙寂听魔族魂消尘剎毛毫普菴不二为什么开菴来至于此是故水月空花现形应物若得学无学士临机而不着言诠一悟普闻妙解而岂俱声色老庄之言不到佛祖之句难传应如是知权名实相实相无空无不空将不空执尚违宗一多无位谁分别万象森罗一镜中菴本非菴开不开灵知自性即如来寻源穷处烟霞伴南岭风光近日回上无片瓦下无锥被喧卜静了无依多求欲叩无心者既了无心岂是非若将色见普菴人未免随流不契津千里无来同受用纵横妙用自家珍莫恠渠侬不出头了心非相永无求相逢谁觉梦中梦浪静闲乘般若舟颂十玄谈至人无巳神人无功虽无巳而无形不巳虽无功而万化皆通道法自然唯灵独用用则非用通则全通若未全通疑心未尽心外余丝发祖道岂能全夹山X聊顾存师德绝胜华亭下水船如今要问西来意深知寐语落顽禅同安大察禅师遗十玄谈诗于世甞覩处处开彰往往究其味者斯人鲜矣可谓字字透宗不留迹言言见谛以无私同世回润之言谈入俗转机之撮要不遗平侧韵对无枯文章不立事理皆无十题岂似于世间纸墨不传于耳目除非见解可览金章多学强闻伊渠无间者方信普菴老人寐语非虗唯心自肯今于一句之下加颂之三今古混融成八十首颂既巳毕犹恐学者未察于题二十字为十法界三因八十句为八解脱之药病因药瘥敢问其方救未来之众生起河沙之妙慧是故先题而后诵从本而显末本末双彰唯其察禅师也普菴向头上安头须还知之不知者即道如如颂题心心非不心未得印时生死侵除非一搭无纤翳六道皆标我相形心印也祖祖如钟皷未击有意周天普虗幻形声本自无如如不动亘今古祖意也玄玄不用言机锋相拄箭头连达道无机玄不满儱侗真如有万千玄机也尘尘背觉劳生地狱因镜写异形分皂白合元一性自天真尘异也演演莫执文书案上展教人戒定慧坚牢知见解脱堂堂显演教也还还不消下水及登山左右逢源名实相从斯周匝X卧云闲还源也达达遍满河沙微尘剎本来无语似阳春雨过花枝连夜发达本也回回目击心通处处开机深体浅无人会满天风道我如来回机也转转两头不着中心选无位真人是阿谁佛祖鼻孔穿成串转位也一一恰似太虗经鸟迹色即是空空不空度日长吹无孔笛一色也颂诗心印问君心印作何颜影现千潭印万山夜静画楼吹玉管声声相应绝遮栏心印何人敢授传无师弟子佛众生几多妄想成恠觉执境迷心拜衲僧历劫坦然无异色东西何立谁南北若言别有一灵光认子不真元是贼唿为心印早虗言满目真如自现前十二时中无不应金鸎频道柳含烟虽知体自虗空性如理深渊融一镜万象森罗没处藏摩尼离垢常清净将喻红炉火里莲精金百煅转光鲜居尘不染随宜用始觉松风解说禅勿谓无心云是道龟毛兔角非坚宝顽空作境是谁X安不体十方源浩浩无心犹隔一重关滞寂沉空也大难啼问阿娘谁是母闲云溪水笑潺潺祖意祖意如空不是空鹏程九万力唯风若非风体空何用体得无空道自通灵机争堕有无功色空犹未达空空空色本无权立号无名全体露金风三贤尚未明斯旨羊鹿牛车孩子戏数墨巡行枉用功假立名为干慧地十圣那能达此宗要须历劫道方通饥寒不认灯为火空守门前艹屋中透网金鳞犹滞水识神照觉非知已肯心鸟道即菩提三文买竭庐陵米回途石马出纱笼嘶起寰中雨后风吹散暮云孤月朗危峦烟寺一声钟慇懃为说西来意得意忘言真不二昨夜三更穿市过只闻米贱油盐贵莫问西来及与东焉知佛祖一空同四维上下皆如是争奈凡愚执相容玄机迢迢空劫勿能收非相非名触处周罔象无心珠自现何劳汩没外驰求岂与尘机作系留有为何日得功周除非无我无人X见体用全通得自由妙体本来无处所超声越色非今古诠题不及议难思莫恠道吾频作舞通身何更有踪由三十年看水牯牛鼻孔无边难摸索醍醐常纳混春秋灵然一句超群象不落圣凡无伎俩长笑一声烟雾宽含虗寂照亡思想逈出三乘不假修别传一句普天収扬眉早是相轻忽妙得无心了便休撒手那边千圣外见知不与凡同会高峰绝顶棹孤舟海里炉焚烟自在回程堪作火中牛一叶才凋万国秋月朗浪平无别事此心只在朝竿头尘异浊者自浊清自清一轮坚白不容尘镜中妍丑谁分别水月融光净法身菩提烦恼等空平色里胶青用始精盐入水中寻不见舌轻点笑欣欣谁言卞璧无人鉴但办肯心终不赚燎却眉毛尚不知询岐欲往西天探我道骊珠到处晶包含万有独明灵同光索价遭人问两手张开帽带陈万法泯时全体现大似金刚经百鍊定光镕烁绝纤埃只眼圆明何用见X三乘分别强安名愍念群生习气深宝所到时城假化何曾动步早观音丈夫自有冲天志不着形名非与是交彻辉光意气浓金毛师子真堪畏莫向如来行处行一身堕落万寻坑人神百亿扶难起耳不闻声目似盲演教三乘次第演金言义体周天应自连黄叶止啼儿不呌方知累劫困如眠三世如来共所宣至今不断少人传塞鸿非是人惊起风击芦鸣写碧天初说有空人尽执未明理事虗劳力念来年久转迷情心不负人徒面赤后谈空有众皆捐字字无空透色鲜八万法门从此入如今唤作老婆禅龙宫满藏医方义药病相当除五味搅艹耆婆也大痴胡言乱拔茎茎是鹤树终谈理未玄口中吐露白如莲一花五叶亲分付只恐众生眼着挛真净界中才一念未离学地终须欠今生努力绝名言永劫不遭尘垢玷阎浮早巳八千年朝夕忙忙被业牵一梦不惊尘劫苦何如领取现光前达本X勿于中路事空王钻火还须金色光烧却三千并世界死中得活也无方䇿杖还须达本乡未曾举足见娘娘多时不隔如今面子母连天笑一场云水隔时君莫住横吞碧汉包天地任佗物变景推迁独我真如全定慧雪山深处我非忘百一十城印普光弥勒楼开通线道方知腊雪似春霜堪嗟去日颜如玉常和白云空里宿千回万匝只如然寥寥独唱无生曲却叹回时鬂似霜眉毛眼睫放毫光从前无理今皆道笑指泥途七宝装撒手到家人不识明朝更不分南北逢场作戏弄孔魂反指牛儿是弥勒更无一物献尊堂剔出银盆耀雪霜箭既离絃无退转洞山收悔不思量还源返本还源事巳差轻罗不着外寻麻劳虑即真犹未信忽然解道见桃花本来无住不名家唯有西干路不賖三度佗心通败阙国师犹钓死虾蟇万年松径雪深覆水泄不通无入路解脱门开一步周喃喃寐语分缁素一带峰峦云更遮倒骑铁马过流沙东西南北中央X佛共饮干坤一椀茶宾主穆时全是妄相逢迎送分堦巷老胡不识警梁王宝积摩尼欢喜藏君臣合处正中邪名相和同体似差一二不成三不是八还要显我无瑕还乡曲调如何唱蝶拍莺歌大道场唯有禾山解打皷金牛作舞也寻常明月堂前枯梅华太阳门下雪交加宝楼阁里多恠败达哩摩尼吽㗶咤回机涅槃城里尚犹危亲到灵山未足奇见佛忘知无我所六根常动转阿弥陌路相逢没定期蛇婆来命恠谁知四十八人成鼈鼻急唤顽禅艹里归权挂垢衣云是佛释迦也似偷空贼忽然捉败不相饶丹霞火里纯金色却装珍御复名谁更展琅函耀本辉了道不除权立一切元体是无余木人夜半穿靴去得意生身无住处妙用难传妄想心知君未解通方句石女天明戴帽归一身浑着六铢衣喃喃解说非声舌生得儿来呌阿姨万古碧潭空界月猿啼彻夜何曾歇几多孤负一轮光唯我同辉谁辨别X再三捞摝始方知捉影逃形也太痴千眼大悲分得半维摩老汉始全提转位披毛戴角入𢌅来水底桃花几度开世界未生唯此性任他迁变岂轮回优钵罗花火里开方知达磨不虗来夜来一霎清明雨万卉千葩胜剪裁烦恼海中为雨露穷坑变作珍珠库可怜不识夜明帘打破画缾无作做无明山中作云雷闪电霞光烁不开霹历一声山岳震曼拏大士咲咍咍镬汤炉炭吹教灭一日三飡饱便歇狱卒牛头恶夜叉同气连枝应不别剑树刀山喝使摧十波罗蜜印灵台光轮无尽奚边表不是贪嗔根得来金锁玄关留不住穿云透石充寰宇四时不语信寥寥万劫超然希伴侣行于异路且轮回百亿分身拨不开地狱天堂非别有相唿相唤隐天台一色枯木巖前差路多不行鸟道转誵讹狐狸引入豪猪窟不久成团被死魔行人到此尽蹉跎一指头端不奈何毫发有差千万X鹭鹚立雪非同色镜里色空谁间隔不是青黄黑白红上下东西及南北明月芦花不似佗于中一气逼天罗涅槃影里无相识鼻孔辽天笑大哥了了了时无可了干坤道我无边表夜摩宫里混金风兜率殿中明皎皎玄玄玄处亦须呵喝断乌江返碧波寄语东吴诸父老不如闻早念弥陀慇懃为唱玄中曲㵎水相和音韵足唯有伯牙欲露机断絃深意无人续空里蟾光撮得么待风列子巳蹉跎须弥无缝徒伸手任是先天不奈何粤以垂世立教岂曰乏人显本标宗莫偕斯典实藏经之耳目诚佛祖之果源恢恢宝剑而瑞气莫渝粲粲明珠而清辉难掩以彭逢源彭褒彭大霖李寔李观国等亲闻如是敢不揄扬共施家珍命工刻木用广发挥于后世庶几有补于将来为万古之徽猷作吾宗之真宰知普菴之应世乃古佛之再来可谓千载一遇也得不志之于后旹岁干道二年季春满日参学弟子和光应世拜题化米当关击破黄金锁佛与众生无两箇全提吞尽十方空万亿龙天为护佐雪歌独唱古峯头风月溪山同赞和从来弘阐在当人密赖知音共扬播共扬播非X彼我一钵千家崇善果直叩维摩不二门狭路相逢休放过买油三百六十斤油何须苦苦问佗求心光廓彻灯何用水艹无心若𦘕牛五味舌头无足日煎熬煑炙几时休功辨斯成无点染西江一口绝纤流行童搬土童子聚沙为佛塔而今搬土岂无功忽然觉后知非土当处回头识本宗老僧念你善根微所以教伊不失时朝歌暮击三摩地不久迷开解我机普请道友搬瓦当时驴覰井如今井覰驴酒醒溪边思往昔至今方觉彼区区空花解弄儿路蝶引痴蜂入网蛛谁是那头能警叱回光返照越贤愚云盖瓦铺须子细笔端有口显文殊珍重铁竹歌普菴和尚铁竹歌十圣三贤不奈何九节玲珑通法界不由笾笋自喽啰从百鍊巳经磨能障狂风止海波恶龙摄毒皆由我勐虎归降岂是佗世出世间无可比非凡非圣力摩诃莫耶剑比天戈生灭劳形费气多只这一条刚不坏撑天拄地应三摩身莹净意曼陀非眼耳鼻六通和肉眼那能堪作见二乘天眼尚誵讹德山老汉却老婆横竖宗风般若多罕遇其人难措手至今独卓立巍峩君不见莫蹉跎点石为X金也是他即栗横肩千万箇解吞铁竹可相过未动口时百杂碎岂同狐族唱巴歌顺天助道功非细只欲令人脱死魔喃喃解语非关舌入水何曾动碧波铁竹自歌如是唱海潮音彻笑呵呵拈碁游戏三昧禅这箇初因戒定然后触目涅槃当观妙用纵横蹊径权分四九一白二黑无名天地之先落二落三有名万物之母玄之又玄众妙之门何窒碍迎之随之自活万能无失错为什么如此双阙难破抑亦须成一道常光随精明密释子道狐孙展脚官人于象鼻藏机痴人徒阔角偷忻然则终无解脱智者存腹宽海量快活无忧伤嗟拈子细包觌还如不识破笼轻罩不觉不知只欲打劫逃生多虗少实有忌有讳怕人漏泄顽机磕额撞头到处离披裂瞥君不见烂柯仙一局知佗几度年自出洞来谁作对未曾举手早赢先高不高玄不玄默然轻转不能言得失都卢无箇事一时收拾华堂前若人要问消息落落真风印碧天数珠歌如是数珠祇一颗离垢摩尼光不破佛说剎说众生说三世一切说这箇未了人休将过成佛人希念佛多却将妄念数如麻念来年久却成魔假慈悲当什么顺时吉逆时祸行住坐卧似风牵诳谤佛法如行货木槵子麻穿过假名一百单八箇和酒和肉耀心X光谁觉死来连汝堕心念肉口波波业识如是怎奈何灵府未清徒念佛身心净土自弥陀旃檀成来惠我拈起连天笑一和自家不比这般人黄叶止啼元是我聦明人犹较可二乘闻说心如火几百劫中用数珠今日教人都诀破善男子不恁么法无断灭言无过一人道假百千虗何不学西来达磨不立文字无唱和寂灭光中神护佐九年面壁没人知直指人心少林坐雪齐腰割臂堕犹自惺惺不放过征诘神光勿得心忽然解悟方担荷报参玄休懡㦬决择身心是什么虗空何物可相当体得一如闲打坐十方诸佛念珠同法界圆明无两箇引彭仲和心斋二居士拈永嘉证道歌夫证道歌者实谛难思议妙契不可说大好取不得舍不得是什么不可得祇么得得箇什么若有所得然灯佛不与我受记汝于来世当得作佛号释迦牟尼若实无得然灯佛应与我受记作佛如理实见我道然灯佛不着两箇头是一箇人是知百千万劫过现未来一切诸佛皆悉知是除一心法门之外别有得者尽属外道邪师声闻缘觉有为着相泥文字求知见妄取殊胜欲现神通贪名苟利能所不脱目前鉴觉未破不契宗元忘前失后住有为而说无为着有相而谈无相见箇真实人略有一言半句面便红赤口似哑羊手若风牵无本可据业识茫茫担定一百二十斤屎桶担子不肯放下道我学解超过人法X自埋自蔽我慢增高诳妄无知令他邪见永失本心我佛门庭谁曾踏着所以永嘉大师与十方诸佛无二说无二见无二心无二佛无二法一切不二究竟如是便道诸佛法身入我性我性同共如来合一地具足一切地非色非心非行业弹指圆成八万门剎那灭却三祇劫若悟自心是佛更说什么佛及时劫剎土庄严名相学解殊胜知见此心法中若有一尘许未是本心不为法身唤作心外有法未得圆觉圆者无漏觉者无空无漏即无为有漏即有为无漏无为真实相有漏有为凡夫法觉真毫发不成空妄觉顽空阴间夹终日圆觉而未甞圆觉者凡夫也凡夫不知自已身相从来以来唯一圆觉广大清净法身妄认四大为身六尘为心恶死好生迷背本心不得受用成佛永劫不坏之身若闻见性成佛便兴妄心别求知解岂不是骑牛觅牛将心觅心使佛觅佛无有是处何如直下承当全不费纤毫之力所以道终日圆觉而未甞圆觉者凡夫也凡夫是假名以要言之将妄显真令归悟体即一切佛一佛一身多身一相无相方可一了百当如今出头分疎不下设言言见谛字字归宗早落第二机明眼人闻岂不相笑哉何况未得谓得未证谓证瞒昧凡夫自欺佛理万劫千生堕此恶辙诚非小事佛语不虗果报历然信者信自心清净即得作佛不信者背失本源永沉苦海生死何休我说本无说君知本不知如如方合道合X道不思议蒙妙意为拈出永嘉大师三关不觉潦倒哆哆和和又与么去也示弟子彭资深心斋居士灵山话月曹溪指月禅可禅而成大过一念顿超没量人六月雪哥向勐火参方侣休打坐学至无学得什么自从打破赵州关收放纵横句不堕这雪曲谁解和举意万机无两箇拈题颂古若河沙须是金毛师子子这资深被谁苦梦中踢发千钧弩射过山河石壁空枯髅烁尽无纤阻希奇希奇谁得知心空及第心斋子古贤无限学无为罕遇明心轮劫苦闻不闻岂小补识破天下老婆子箭锋相拄道应难针芥相投万事闲不知佛祖只谈心悲愍盲参往别山没絃琴谁会弹卢公便就指风幡直饶不是风幡动不识真心转见难我意无尽非言说离百非兮四句绝首观梁武梦胡僧未达修山龙济决一百一十四重玄大冶炉中捞片雪生不生灭不灭万法千机谁透彻普菴不舍一微尘本末双彰无说肯将法界作红心一箭虗空浑漏泄行者圆通求法语师云诸法从本来常自寂灭相常闻楞严会上我佛垂言阿难当知妙性圆明离诸名相本来无有世界众生因妄有生因生有灭生灭名妄灭妄名真是称如来无上菩提及大涅槃且夫涅槃者寂静常乐真如实相除非真正见解便为妙会佛出世者元无出X入名相无体道本如如法尔天真不同修证只要虗闲不昧作用不涉尘泥箇中纤毫不尽即为魔王眷属所谓等妙二觉罗汉辟支缘觉声闻削发披缁头陀苦行皆是权接迷妄众生令归正道设有显现神通百千方便故得一相无相一身多身以法界为道场化群迷而为佛事是故法华经云唯此一事实余二即非真普菴老人自解活计之后了本无为日用唯以佛之知见示悟众生以为佛事十二时皎皎地无丝发许作得间隔不动道场遍十方界忽因宪公禅匠全道智人夜参之次告师云和尚抱道之士常不背于应缘往返辛勤孰可忍乎可以告恳十方檀信求化进纳一人能了事者待充有请修奉祈禳庶几参学者早晚得不空过免滞机轮可乎师默然不答良久嘘气一声云不是这箇道理老卢得法非僧相庞老通明岂离家大事未成俱业网除非了本是生涯诸仁者此段大事从来千圣不曾踏着若不达本明心妄觅一片袈裟褁却一箇凡夫身剃了头受却戒谤正法虗贪信施受人供养成诸大业永堕三途万劫千生不得出离诚非小事老僧实不敢妄为大难保任大难承当又云好好这里若是箇丧身失命自肯承当者出头来对得老僧寐语者便可披衣剃发了本有什么交涉时有行者圆通出云行者呈似一颂伏乞和尚提撕师云速道通云和合无二相圆融大智镜对机何阻隔灵光彻莹莹师云儞鼻孔X只今在什么处答云谁敢承当师云掠虗汉鼻孔尚不知却道要为僧且不管设若未透玄宗箇里终须无别汝能如是不顾存亡日用自然即事即理都无罣碍普菴与你共一手作出一只眼该括尘劳融通一性弄有作无将虗为实莫令撞着箇鼻孔辽天底人略有一言半句相问直得通身是口及乎到这里也分疎不下汝还知么有么稜禅师云万象之中独露身除非自肯乃方亲昔时谬向途中觅今日看来火里氷应须与么方有少分相应普菴即今不惧明眼相笑这里下箇注脚心月孤圆时光非十五六迷者以圆观智者应妙触印危崖鑑川陆一性圆通无委曲了非心外逐尘缘下坂不走天然速谁道速有佛之处不得住无佛之处一时足时来铁解放光明运至石头成白玉幸逢施主大开张古佛慧命汝今续进纳大道等虗空离诸色相诸佛不出世亦无有涅槃若不透达玄机未免拖泥带水如今若要超凡入圣打凤捞龙直须捋脱头毛横肩一衲造箇无缝塔子骑只露地白牛休说饮水分河这里要须明白圆通圆通当阳显赫但存一片报恩心大施门开无壅塞袁州开元寺塑佛右伏以金身丈六应化非真万德全彰色空不异兜率未下早降王宫未出母胎度人巳毕双林示寂而X本光不灭法性常存毗蓝现瑞而生即不生天真圆湛三十二相而非相不妨万行以庄严八十种形而非形到里许者解非非色无法可说而说法海藏五千道不可言而常言灯传无尽是以云门不肯放过且图天下太平丹霞火煅无疑人人有分陇西达士重标立万行圆明道果成举目含灵俱是佛应无所住得其心与圆定书圆定不病此病非定斯有我名辩故如是我亦如是如是如是不可思议此中可理一目无漏故不可说幻在其中非妙明寂照体用双彰智悲同运之人焉能信之应于触目以此物祗待必无咎焉狗子无佛性打杀了也且作么生分别赵州这一箇无字也常向诸人提撕早晚不可放过大乘徒侣焉比凡流显则如杲日东昇无物不照隐则如晦月在云定知其有可以道化自然莫生私碍出入无非动静一实虑有魔恠忽起好恶细微现量彼自销镕觉元不动三世如来奇特十世古今尊重究竟事成更察于中懒堕者遣归亦不妨老僧近来杖头生眼应不死汉知之全用心斋无心总摄于心余无可道示彭昇伯骊珠一颗印千峰越古腾今处处通元禅道贯纤毫绝方知佛法不曾穷孤云片片标心法野鹤翘松表自容千眼难观谁解见赤幡直下起清风妙觉十方X无影像灵知三界绝行踪所以不堕往来之机不坠中间之意真如凡圣地狱天堂须还了事底人眼前鑑觉自破一微尘也不立权法义修罗迷指不见月两处大誵讹来叩普菴老真心岂奈何除非君自肯阳春白雪歌毛端如来识言说用闲多情忘并想尽不断这摩诃咦仁者且道这箇是什么聪明不敌死生关干慧岂免轮回苦到这里更说什么前程祸福身命因缘自性本净妙圆于中且无别物虗空犹从妄生何处更有这箇消息虽然如是不妨隐显其中道有说无也要君知落处色空不异智人应不佗观是以今时重加寐语颐轩颐轩当处湛然万法归一不劳外觅无心合道贯离微大用堂堂无不吉回浏阳县资福寺书某稽首潇湘古岸彻底腾霞向蒙飞钖未余旬一轴琅函空里坠未展覩祥光而遍界金风深知唯有箇中人妙意笔端资福事古贤忧道岂忧末事难成若是当人何愁这箇不了某空花标相水月谈禅以法界而为道场化众生而作佛事君礼耳顺而性纯一虽为外道之所惑巳觉其非明自心之所得而无所得而无所得出家汉但识取心无法不备既是得心而明本随方而应法非真大事圆成不动而化周剎土达磨西来且不做屋普菴入岭岂欲焚修一轮秋月暎悲风数和松音标此意因缘究竟莫劳神时节到来无不备所有现在无不证明可宜自把钓竿免X被小虾戏弄经云虽是善因能招恶果木匠休愁无酒肉大家免得落群魔但管来年了应教不动波随心做箇殿别事莫多罗更有一般好只箇阿弥陀化斋粮刊注心经摩尼无价希逢辨宝商人穷子背珍盖为久迷归径若遇奇友指珠不离于衣中信善思修不日还家收宝藏此心经括大藏五千余卷只在凡夫之心凡夫若解此经又更与佛何异须是依经契悟直截根源不可捋过数珠将为看经巳了又更烧纸化疏虗诳作福招殃若会佛说处非有非无便解普菴解注若了自性如空无相生死唤作涅槃超佗千古念文章当下一闻便解脱不可容易须当信施斋粮然后请经也要心经坚固甚幸达理歌普菴识心达理不是胡言乱语教化三千大千箇箇透泥入水应无所住生心更不祭神拜鬼时中净念法身何假烧钱化纸不被邪魔所惑各各尽淘真理亦非夜聚晓散亦不远寻山水亦不发愿烧香亦不弃离妻子不㗖众生血味便敬六亲九祖誓不饮酒猖狂不入牢狱苦楚见利便不干心处处如钦父母你争无明人我我自无可作做修桥布路随缘身作山河国土供养大地含灵上愿皇图永固时时风调雨顺日日民歌乐舞皆因自性天真永不入他门户如今一物无求不着邪魔祛使不离当处湛然运水X搬柴佛事何须打铙击钹岂用槌钟钟鼓饶舌合掌归依早被参方取怒只心普遍莲花何异西方净土自古本自无迷今本何曾有悟设有三乘五教也似添盐和醋生死涅槃如梦佛说无所作做更问达磨西来佗亦别无门路直指人心是佛不可更移一步才有丝发是非便入魔家邪户死中得活之人诸佛龙天守护斩钉截铁丈夫这箇凡夫了事如今人赞神钦万劫群灵仰慕到此若不回心岂识摩尼宝库自利利佗不竭经劫且无怕怖披云啸月吟古风透石穿山谈正法只箇心如巧𦘕师只箇身如无缝塔东村老婆是我娘爷是南门张大伯普菴录卷之二普菴印肃禅师语录X卍XXX普菴录卷之三纸被歌训行童佛以大慈悲示诸含识方便门盖缘蠢动含灵皆一佛性耳只为情生智隔想变体殊流浪四生轮回六趣五百生死遇一圣人若契无生永超苦海遇之不识迷妄转乖只欲恶死好生不觉披毛带角才离人相念水艹以逃生一失人身万劫难复大若垂天之X云细若微尘蝼蚁念念烦兴剎那生灭是知佛说三界唯心万法唯识识如梦幻梦觉真存今嗟汝等性本天真迷斯流趣今遇普菴出家求最上法乃是宿因亦非偶然便能割断爱缘来亲至理圆觉经云若诸众生虽求善友遇邪见者不得正悟是则名为外道种性邪师过谬非众生咎若见色闻声而求我者汝自邪行岂干我过大抵只要超脱世人所欲之物指瓦砾墻壁为真斩钉截铁勐烈汉出家那有不成时箇箇灰心人人寂照若得箇中与太虗而合一体且唤什么作法身便能全已无私解百亿化身为我体任佗东家作驴西家作马大笑高歌谁明雪曲死生不变越古超今为了事人出家功德非微直是这一般人与普菴少分明契作我弟子许他千劫万劫说法不断度无量众永为天上归依人间瞻仰苟或未然且与普菴没交涉如今各人受三归五戒了却与你覆盖一铺可与对人天大众分明承当取早朝晚夕东盖西包行住坐卧子细看是箇什么物若有鼻孔之子不在言诠若遇盲眼之人死尸熏坏我被了也说亦不知举亦不解摄自乖离父母相背六亲入我精蓝屎牀尿壁十二时中喫了十方檀信饭着十方父母衣道又不修业如海水无明种性发渴何休智慧慈悲且无毫发如今且为行童向后复作村人念念自业缠身死沉无间苦哉痛哉复叹堪悲诸佛出头来也无计度你处好好去佗家受饱糠食斤X两不少一一还足又复细酬且无闲人相待千万各自努力若老和尚乱道承当不久入地狱永堕阿鼻若在这里莫空度时日珍重歌曰一片白云挂在身披时不许染红尘轻罗细想应难比重锦寻思未可亲岂非颜色白如玉成现都卢只一幅红窓妖艶见低头六贼三尸尽降伏日充衣夜得盖不长不短也不大世人问我何处寻蔡伦弟子将来卖买得将来披不许邪魔罔两知解向市𢌅遮云雨要与闲人隔是非纵颠狂任落魄披入村中人恶恶直饶紫绶与金章我也未肯轻轻博又曰皂袖寒袍入体仪霞光闪烁遶身飞或行或坐频频看或卧或眠每每披几度入山游胜境数回海上觅龙骑假饶千两黄金贵难买山僧这箇衣大圆智镜普菴非相亦非名达本忘情不见人孤月全收无意识桂轮独耀绝纤尘三祗一念汤消雪万行须臾火烁氷到此何劳声色问共君本自镜圆明若将铜器作天真背黑面青赚学人本性如空含万物妙明寂照岂容尘山河石壁三春雾空色全彰六月氷智自圆明非我所不拘日月定光明与参徒辨事仲元亨老慇懃圆净此中大事雪曲高歌骑白牛儿漫空唱唱啰这家也舂米那畔争打禾且道乘谁力X天真大老婆近日南方诸道友斩钉截铁自降魔运水搬柴无不是神通妙用显摩诃一人办力诸天供一会修来争奈何移根拔树非邪作翻有为无万事和楼阁忽然横碧汉人人功德无空过香积味凭知道者须教不少亦非多箇里不消重委嘱分明只是这弥陀因道友说陈抟打睡师警之日当午有巴鼻莫似这汉打瞌睡精魄沉滞识神牵堕入三途难出离我这里不如是眼若不睡诸梦除端然静坐没牵缠纵横自在无萦系学道人生惭愧普菴万劫眼不闭鼻孔连天叫大哥海纳细流通大意劝君修休退志坐断干坤无别义一条嵴骨鍊纯刚撑天拄地更无二这光明全体是充满山河崇富贵明月堂堂皎碧天绝待灵明撒手去一事无心了便休祖门一句普天収离相非空无别是无声之乐响啾啾李光远宅籴米堪笑南泉老古锥住山情况了无依解使木人来买米和光风月正先知奇奇柳眼桃腮总是机寸草不生千万里出门春色共依依痴痴三千不惜换骊珠若问普菴来意处光明遍匝体如如与汤亨老居士香积厨中烹五味脚踏天兮头顶地虽然头角各分张未得箇人都了利不然亨老大慈悲一日无私和X众议南方道友不偏枯到里许人皆具备直教塞口併咽喉消息出门无不是与李光远化粮达空为实解境即心方能箇里接群迷始堪表作如来用古寺香花住持无数只欠一箇眼睛所以荒芜日久今日道场瞬目法指灯笼风幡不动仁者之心了针锋而法身具足乃得高檀光远儒风满腹语默全通肯信无言如空入理覩山菴四来风合鱼鼓难鸣欲得一饱忘千饥须会庐陵真米价求字与目共作缘驰莫令相遇本色人一檐须弥檐下动切希珍重小师圆通颂两首此信寥寥谁得知风舞巖松千万枝杜宇连声声不绝鹧鸪啼处绿杨垂閙市藂中全体露资深深入老婆机无心应物物非物如幻摩尼一颗珠通济妙圆圆种智尘尘剎剎显光辉方便一申非语句殊祥万载不思议圆通又示行童众行童诸佛子亲近智人无彼此努力今生须了却万劫千生从此止宁受山门一切苦得闻诸佛金刚髓金刚髓时时举直教血脉通无底用无穷尽意周圆百万陀罗皆出此布曼曼无住处随时密用无佗计入泥入水也无私转不退轮三摩地通寄诸万X行圆明精进奉持自心佛事诸颂赞赞三宝圆光应现无心物大地山河恰似无骊珠一颗非非相信者权将作画图直指人心亲见佛何劳打瓦作龟爻一片白云横谷口几多归鸟尽迷巢迷悟本同光信时无隐藏幻空如梦体三昧觉华王赞达磨妙契触目菩提谁观达磨西归只是老胡揑怪好与三十竹篦试问参方知不知狂书早自落便宜嘘也好与三十拄杖还有人敢下手么试断看赞须菩提伎俩全无始解空雨花动地泄机锋欲求静坐无方所独步寥寥宇宙中咄信士𦘕师真请赞非迷非悟谁强名模无相三昧不受涂煳越色超声无箇事连声不断念苏卢眉芒动处千光含自肯除非大丈夫持心应不失谋事便忘真谁识元明宝虗劳几度春因见普菴老示我体皆纯但依无着性性幻在逡巡咦普因干坤非外物周闻法界祇圆音含灵入我身毛孔非相非名何处寻宝陀触目无人见妙体端严不坏金如钟含响随缘应见我方知识自心释迦佛普X菴光不二如来体不藏香花供养谁知有只在众生心印堂此法身无变坏鼻孔里许藏三界水月空花点不成非相光中常自在咦法空为座金刚为体板如痴脱空无底信心无二吞山苍天苍天悟无生法谈不说禅开两片皮括地该天如何是佛十万八千易尽世间颜色普菴顶相奚为等大虗空一体雾露云霞表衣眼观不见耳听不知惺惺不昧了了何亏自解拈花知起处冷笑达磨更西归用晦隐显无劳失亘古亘今也大奇示众法语鑛去金存百鍊周自从索价没人酬腾今耀古非声色曾共沩山作牯牛身若浮云心若风居常不定在虗空忽然风卷云无迹谁人解识主人公大隐居廛小隐山了心无事没多般休缘到此磨尘垢绝爱终须耐岁寒百艹上参多宝佛镬头边勘赵州关莫教一击连天地震动坤维顷刻间示杨仲质谁识一微尘于中藏本佛时时常放光照烛一切物只许信心人在处无轻忽这回如未应不离金刚骨逢本分钳鎚煅成非外物和光读金刚经师以颂示之X道人看经不识字剎那须转千亿部恒沙诸佛入微尘达本契经无作做何叔宜求颂十力功高谁履践叔宜重叩普菴门玄玄众妙灵知有自肯唯心闻不闻时信金刚通佛慧情忘想尽合干坤夜月晓风消息满希夷独步道常存破屋颂示众一箇闲身穿破屋风吹雨滴转光明灯笼露柱时时举只道以平报不平瑠璃殿上鞭金马追风不及三脚驴咄气急杀人放过一着会么平地起土堆大有人未许你在咦是什么衲衣示众一箇闲身包万有不能自把着针缝众缘聚衲须微细妙相庄严一大通下下针锋无不实条条线贯不空空连天铺地山和水一合圆成始脱笼更有一般奇特处巖前枯木笑春风布衣示众老僧一领布衫胜过赵州七斤大秤四天门王扛不动汝等谩下手看只是直下要成就不许麤疎须是出入处一切人见不得方是好手脚未审末后句作么生道咦快札示徒我有陀罗名解脱在在处处和尘拨莫令拨着箇凡夫何用剃头并展钵咦连妻带子庞居士一时成佛X都包括妄心不灭祸难除任向祈求卜大虗了道不消多语话当轩自有颗明珠半夜三更莫费油澄潭捉月几时休冬年莫惹红尘客家道安然体自周寄语门徒诸弟子得心安乐外何求未得尘劳息须依善知识若肯慈悲学发愿施心力入泥并入水莫作闲戏剧扬眉动目处法身无穷极于中习懒者管取没饭喫趂队只口饱披毛无了日不信佛乘经逐末本却失咄哉大丈夫你乘谁气力当本无我人贪忙有何益何似歇无明听吹无孔笛五音六律全皓月悲风寂一声宇宙宽箇中闻的实和同为智身无物堪遮窒奉劝艹木影闲时急收拾与夏国舅白日上昇非偶尔剎那成佛亦如然箇中逈超声色外恩光满目意连天好明廓彻非思量一受皇书遍普贤江西风月光无尽帝里真如万法圆当处饮吞无不足护持祕密不休年与王巡捡佛法从来付宰臣今朝巳遇大心人透明幻住超生灭鉴物无私佑圣庭会么达磨非为后瞿昙未是先当来无量劫懒翁得自然与廖维高精通三教越禅机语默同风和者希匝地周天居士眼元来只在一毫釐且道毫釐有什么交涉向道故非外物X资深和光初参师求颂同心实步叩南泉云饰空巖廓杳然一室清风千古意自非声色问玄玄示行者绝顶无人处融会亦非难独步依无住圆心岂往还深深妙在无言说莫教闲指动风幡大事彻头须进步白云千里故乡关师覩弟子作颂题窓乃续韵警之饶舌刀刀不透临牕一语更离披侬家自有同风事千里无来却肯伊通身是眼见得一橛通身是口说得一半要会南泉亲切意无过顶后着一钻石人击皷木人吹露柱亲闻脑搭披如是圆音无用处阎公未肯便饶伊苍天苍天败缺不少时来节到自解了了切莫妄想不许夜行投明须到不妨试道着还知有么不道不道死也不道鼻孔辽天是阿谁权将云雾作衣披迷悟本无唯一性你全是我我无伊应如是还有过也无与你三十拄杖普菴三颂自连拈寄与提网本手钳炉鞴稳时无钝铁何妨矢上更加尖寐语一场老倒惭愧恰好师四字书窓以印实相止得正无非离一安印空圆足宝弥漫天魔外道从何有体若虗空世岂干观佳乘两口艹标头共见同看水牯牛昨夜牧X人无被盖今朝犹笑道无求定实离贯穿理不俱一人直下体同渠久停顽坐邪思起返谤如来正觉虗惠田头十字路堂堂钳口收心便厮当领得摩尼真宝藏却来警梦表提纲普菴老人于一微尘中出此止观定慧若人会得于此寐语有什么交涉许佗一只眼若人不会亦许佗一只眼吽吽且顾污边独脚桥子好好好去苍天苍天又颂一轮心月耀昏衢梦幻吞侵谁得知幸遇知音重为举息心回念理元辉一句当天正信希欲谈词丧懒投机高峰既远休寻访不惜眉毛为发挥一身清净本无瑕了了归家胜出家红叶舞风须早觉莫将有限逐虗华一心圆持种种心信心诸境绝追寻此中无分应难到便好回光免陆沉颂断觜缾心法无断灭踢倒一净缾华林不奈何不脱声色名真如俱是戏心境一等平不落有无用三昧本空清咄重阳日颂去岁逢重九风流主得宾黄花谈般若白法乐天真今夕当良会高峰没四隣孤笻挑日月何道不通津百丈先令庆上座礼拜求颂X西川庆上人本来没弟兄须知自性如空体水月之中未解真箇事不传声色句元来心法独灵明送米与百丈颂百丈孤云入道林真如不动意难寻道人相见非来往语默全彰亘古今近日庐陵亲得价一时分付老婆心百丈回颂普菴标格出稠林千里披云得得寻一见机锋云横影再穷玄辩古无今更将玉粒米相惠正是当人铁石心行者妙晓求颂头头相应人希会物物皆真体不殊但办肯心终不赚情忘想尽入无余自是出家无眼目只言苦行落空虗甘贽在俗犹通理妙晓无求自得珠绍椿行者求颂假使八千五百岁绍椿松鹤未为奇不若绍明光不变此中实应出家时念道何忧衣食事千光影里听莺啼闻声一啭浑消息满目莲花不见枝陈达献菊花求颂满地风光未足奇霜前秋后吐金枝灵山亲举唯迦叶今日陈来众共知不独陶生时节用转为华藏供阿弥闻见定归依彼岸方知此日献花时行住坐卧三十二颂卯粥普目不拘开合眼意光何必待天明众人未X起我周布行益资佗腹自膨辰斋澜浑汤水熟淘沙不着油盐酱醋茶饥渴随时飡少许只思因甚悟桃花行住割爱辞亲如是行岂求衣食及为僧步步澄辉无别想卓然独立妙明生坐禅夜静风悲人悄悄众缘事辨寂寥寥趺坐结跏云汉定谁知卧月忽明朝习听生老病死苦相煎唯我能知速弃捐十二时中常念佛闻师一举耳无边受持闻道真空不着言信心清净在拳拳只将此性光明遍语默行藏岂离禅澡浴了身如幻向谁言运水搬柴化有缘忽遇浴堂人指水轻清妙触转光鲜向火云冻风弥鸟绝踪洞山只道没西东等闲目击谁相委赖遇丹霞作炭红饭头将勤补拙入厨中不问青泥事事充拾得寒山明此意如今成佛满虗空香灯恒河沙劫奉如来功未全时眼不开自知本有灵光物香灯不绝警痴獃知客不亏扫地与煎茶门户开关用法华云迹雨踪来不住箇中谁肯速还家扫地心地光明净土圆一切人见我无言只拈扫帚东西拨震动三千及大千侍师百里千乡信未圆到来空爇一寻烟我今朝X夕时闻见粉骨碎身报未全茶汤主宾交接未开言便过茶汤应口边察理聆音非外物结他欢喜万千年净头护净烧汤不离坑慈和三昧益群盲十方诸佛皆如是岂效披毛业报生浴头众生垢重汩尘缘岂自収心向觉源挈水拾薪时节至三通鼓罢物皆鲜柴头千年枯木老纵横鬼怕神疑夜叉灯不是道人谁敢动如斯应不是众生炭头火出木烬灰烟灭黑白无纤可作师喻若春风融腊雪普令冷暖偏枯席头几番舒卷济羣迷马祖陞堂百丈知由是那时通一线而今収放莫令迟干木引领搬徒访万山深明下手处艰难圆成满目莲宫现风铎声清意自闲干竹绿节闲云间古风茂林浓处没西东子猷消息无人问鸾凤飞来足印空干瓦和泥合水实辛勤不遇明师事不成今巳连天铺满地顺缘无漏必通津干砖密迹弥纶不露尘天龙八部喜还惊劫火洞然无变朽此中人转普门经干石历劫尘沙积窦巖十方诸佛共同参多宝闻经亲涌现故非柏梓与松杉合药扁鹊卢医速退边大家饱喫普菴圆解冤释X结消诸病感应无方不用钱塔头如今无缝古稜层透石穿云度有生普纳众缘无住着状如一室百千灯干街黄金布地非为富白玉横街惹宼徒心地平坚尘不入修罗万亿手难摸干桥直截无根树子铺超凡越圣大心麤忘躯为法方如此担板真如大丈夫填路轰雷吼电警昏蒙雨歇风清似脱空佛教众生弘大道资家报国续宗风园头千百年前老古锥锄山䦆圃示箴规蛇儿挑起无人会直截横抛更勿疑米头灵源车辙显来由一粒穿时快疾収莫待庐陵高索价临机下口卒难酬库司摩尼无价汝当収金玉浮财誓莫求戴角披毛从此入百千万劫作驴牛右具足三十二颂以法报化普资众行勤诚奉佛而求最上乘因成正因果必正果永劫不堕其宗过现未来普应普菴老人如是书示尔时百花万柳蝶拍莺歌共证此事无漏无余直得三门佛殿一切相许露柱灯笼和南稽首末后一句作么生道珍重造塔示众求人不如求自已自已肯时无不成如今宝塔所将圆诸人尽发一轮心气急杀人因悟道灵山会上没闲人大小不拘皆拽石高低齐转普菴经山林巖谷X皆微笑此是如来最上因若有痴顽拨不转猪楼羊桊好安身老僧拄杖头有眼不打披毛戴角伦如是斩钉并截铁一人了事万缘新回彭居士书某启应求应目未甞离左右扣宗差别风马牛迟速不停俱滞学箇里还须自肯休某土木恠形受恩非浅无心应物每悉意勤来书得味审惟尊性法我圆同太虗佗家罕有得用迷因惑相乃属识神妄认变为生死根元之幻本妙得一智不以色相音声为窒碍乃识破了也不被世间幻事所惑权唤作超凡之士直须一性圆通一切性一法遍含一切法不动道场以自法身遍满十方无尽虗空无针锋许空缺处方契本佛与今应求始觉同源便解二空门元不着一性如来体自同却好于十二时中行住坐卧一文一字皆归实相门中语默歌吟尽属无性之用不见马大师与大梅和尚云但识取汝心无法不备且如心又作么生识古者云不可以智知不可以识识咦这里着得一只眼睛可谓识得无心达有心识心三界自平沉可怜迷望无心者只道无心境不侵故经云菩提心生生灭心灭若得菩提心生则都是你家中活计道有亦得道无亦得不被佗瞒有无俱不到生灭岂相干得者随机应未达莫瞒顸言语烦多去道转远且道有心及第与空心及第是义同别不然伹得无心之用更说什么及与不及触目X相应无有不是应求底忽然覰破当下瓦解氷消甚生畅快今日来书没一字两承光访理非缘玉尘惠我耳中収光伴应求学秀圆语录风水禅来晚令送时中非间千里同风万亿珍重答彭资深体得寰中物忘机自葆光老庄言不及佛祖句难藏藁木非成道灰心岂离忙资深无欠少本有不须忘某以此讷言表继严韵切冀仁才勿以作诗解山僧某自媿宿习顽痴乏智慧种谬处此方披衣月顶表如来事幸于狂风之内针芥相投忽觉劳生俱为幻梦念念入华严境界步步登实相门中摄境归心更无佗物即心即物寂照忘知大用现前随机应物别无奇特只自承当今究资深所为晦光诗乃超然见性悟彼尘劳且有渐觉辉华似乎于真空中所有妙蕴此念若口懃懃离物触事圆通一体全収众成虗幻所谓通于一而万事毕去住自然生死轮转延寿禅师云此理不可剎那忘照卒尔相违肇法师云至人空洞无像而物无非我会万物以成已者其惟圣人乎石头和尚一见便悟却乃云圣人无已而靡所不已所以讷句和呈云本有不须忘不见老子道上士闻道勤而行之中士闻道或存或亡下士闻道大笑之故有相告一味直言道无形视者莫能覩道无方行者莫能到在性之而巳矣岂区区数万言而可诠之哉此是圭峰艹堂所示之言小僧了本X之后常常味之不独斯也自顶门一开应观吾教佛祖所说经论禅句及先王之典今古圣贤一言半字无非是道何也金刚经云凡所有相皆是虗妄若见诸相非相即见如来如来者佛也佛者觉也觉者道也夫道通者一也然后通于一而万事毕无心得而鬼神伏伏者休也休者不动也不动即是道有应即是定慧圆明悲智双运故称为佛性若人究得乃作含灵之主肇法师云天地与我同根万物与我同体莫恠老倒语言三昧实谓无尽千亿珍重此道又答前人南山北岭如父母张三李四皆佛祖随时只箇无着相许儞住山一鈯斧心斋与么会更教老僧说箇什么方便及乎到这里恰如迷路之人欲问懒去欲去懒问问去不无通身全露毕竟见解人以这箇为体以万法为用又不急又不慢时节到来非难非易大无妨小无碍只是于中有真实者可以本末究竟若于中无真的可信之物故不可乱道也具来毫楮无不备悉应有应无即事即理所抄随未然之病患心斋所愿我愿亦如道化非凡岂偶然如是古德云此经不入余众生手唯大心凡夫可以流通为一切众生作方便起信功德因了知释老为一切众生发忻乐而现世为一切众生发恋慕故入灭一切佛法且莫说一面做桥要得宽打了官恐更彼中缺欠娘爷眼睛时一面多方打会此且小老者只管还更教化彭X仁仲圆契圆信圆定普印万道友及诸来道友韦道友朝夕一等与佗雪山肥腻艹饱料莫令佗饥恐桥了又失却你眼睛也是一场败缺令人取笑周念一道友不可得极荷佗此信此中莱与我乡亦如是且说及晏公诸友且慈悲耐烦别当面谢一切中只如是老僧和南与应求书某启瞻应求眉宇昨来过辱宠惠厚勤言不可及假使百千劫赞叹莫穷尽实知应求昆仲所乐者皆可谓上士也凡俗安知之否老拙託熟敢以不避罪责而告于君幸以道义空心所交往来无所得念此一大事因缘出生入死汩没尘劳无有觉者赖我佛释迦以付迦叶转转相传至今信入者一悟永悟更不复迷唤作无价珍用无尽利物应机终不吝此理非男女非老少究得者乃超凡越圣为世之尊永不避生死轮转经云在家菩萨者是也永嘉云在欲行禅知见力火中生莲终不坏只要识破世间幻境认取本来元性甚不废力昨日令兄恰来所乱道拙墨往往忘前失后莫为恠笑甚不专切文字又在宪兄寮中他夜来方回今特遣人賷去幸见收若无事可以简录早晚专附书问讯昨闻有往听读老拙将谓复往秀州恨恨而巳复闻令兄云只在近处忻然忻然旬休不然得暇日千万惠然再来可美雪堂信至其文未到往往遣下今文字你封角道体无间幸君不X昧纸宀道广勿可言之普菴云云金刚随机无尽颂夫道用随机机等虗空于缝罅言谈无尽吞万有于毫端除非到里许人方信得及我佛以金刚喻众生之性无可变坏一体圆明凝然湛寂解空请问诱进未闻而凡夫迷闷背觉合尘习气冞深不能自悟若而契证者鲜矣偶睹贤士访次出示前住木平亮禅师为颂卅四首标云金刚随分颂五言四韵八句或以古诗贯玄机而非异或彰事理总法界以圆融字字归宗言言见谛且道梁昭明太子具什么眼便解如是分开历落耀古腾今若还不得木平老也是一场虗设于中不见有卅一分卅二分两颂往往写传遗落无因寻究印肃不昧管见无离实相随经补之圆成卅二颂仍于一句之下不违其韵加以三句联成一颂总成二百八十八颂题曰随机无尽颂本无言说所以随机法身非相故称无尽是故此经离一切相则名为佛若人离文字语言及思量驰求而得者便解于中一为无量无量为一色空不异真俗一如万法千门同归方寸唤有作无将虗为实动静语笑随处明了更无少欠用处不换机心外无别法尽显诸佛之妙道皆谈不二之圆音唯信及者同途岂非心者能会成现而须圆至道弘阐而全在当人矣旹隆兴癸未十月望日慈化普菴印肃稽首谨述X启唱真乘稽首一切智圆通十方慧无上两足尊法体含三世归命万德师与慈启大悲溥度恒沙众愿力难思解空无比量世出世间上了义修多罗圆明真实相慧命久住持阿僧历劫祇如今言下会碎体报难齐我欲穷真法法则非非法虽法非正固要会无法法随文偈赞之标宗立妙机通方闻便喜声闻应皱眉红露穿碧海是汝心非綵不是风幡动如如无变改白日绕须弥只今是阿谁共君一夜话胜读十年书标经题目般若真微妙无相为宗要无住元为体十方皆昭耀研穷理趣长堆卷积山冈言言不及一口吸西江方言称智慧真人本无位出入面门间参方还了利喻法比金刚万邪岂可当不坏超今古日久共行藏彼岸波罗蜜清光穿白日镜中不乱光虗空无鸟迹经文华贯行破有作法王连年心苦念不悟枉时光谁知远烟浪孤帆一片张穿却虗空鼻不着更参详别有好思量满目足风光钓船依旧放不见谢三郎法会因由分第一舍卫多精舍常光非昼夜波斯拥出世摩尼不知价祇园境㝡幽太子施功周本心无住着显法有来由圣凡同遣日尽讲波罗蜜唯解空知更不劳心力法会起因由平地起波流含灵同佛性忙忙不肯休食乞王城罢说箇无生话是法皆平本自无高下X斋余衣钵収心外更无求法王灌顶子离相性优游欲穷千里目野岸浑狐族大家归去来莫道盆光覆更上一层楼清风似饵钩纤鳞吞不得莫怪钓竿头善现起请分第二善吉言初有乐欲闻初首不堕往来机中间无所有慈尊护念因旷大劫相亲众生皆我子岂独出家人菩提无相貌凡夫多变豹不落堕野狐不昧犹成罩降伏在何人能言不能声解语非关舌廓然风月清如是真如是无不心地触目应菩提名标法身义谛听须谛听要灵山令迦叶以心闻达士宗禅定一堂风冷澹翠竹笼轩槛夜静松声清蟾光凝湛湛千古意分明万国贺昇平昨夜泥牛吼今早木鸡鸣大乘正宗分第三欲说宗乘正不落凡兼圣有无俱不到截断邪师柄宗乘正若何未了说誵讹要知三十棒赵州勘老婆四生空鸟迹六道无见觅十二假因缘了幻元无识三界蜃楼歌龙女念摩诃骊珠将献佛无垢越娑婆诸法元非相示法明心量于一微尘中森罗及万象无余任灭磨应不唱巴歌真如法界内无自也无佗富嫌千口少烦恼何时了地狱与天堂历历无人晓贫恨一心多此心却老婆打破关南皷和起德山歌妙行无住分第四妙行无抅执三界非出入相对且无言巍巍独足立诸尘勿易难那箇别归关可怜迷妄者横钖步云山X虗空无限量普光明殿量百千三昧门在一毛头上福德绝遮栏生死不相关不住心布施越彼炼凡丹月浸巖松冷唯此身心肯众生即佛性佛与众生等霜凌溪竹寒云外叠峰峦谁人知此意独坐且深观只闻风击响圆通销妄想旋汝倒闻机直下分斤两知是几年竿细察早颟顸一声无孔笛寥寥天地宽如理实见分第五达得真如理三界唯心起如今心地也无六道凭谁拟方明实见身见身非是身法身无所得非相本来人如来非所说要解无说说将无闻为闻方达西来诀凡有即虗名恰似晓天云日高风一扫万里廓然明赤水珠难隐无限人捞捃罔象性无求得了何凭准华胥梦易惺尽属髑髅精却将梦说梦何日得超升谁知席帽下今日犹疑怕独有裴相知鼻孔辽天跨元是昔愁人昔愁元本真迷已为物者沦却受辛懃正信希有分第六戒福修持众罕得无心用众生肉为菜讲论喧天閧于中正信希悟了始方知见闻如幻翳拈来总是机善根经远劫一念还迦叶微笑领玄宗了本无交涉取相便成非穷子不曾归宁自抛家业甘受野狐欺绣谷花争发黄鸟声清滑伤嗟今古人错七更错八椶林鸟共飞一道转光煇痴人随物转悟者发真机青山无限好自是人颠倒四时勿变迁不着从人讨X犹道不如归归道不如如道本无象法无念契无为无得无说分第七菩提无定法一体常周匝箇里了无言圆成无缝塔如来有说耶声闻未辨邪返成非谤罪却业云遮圣贤皆一道十方常浩浩当体即如来何须苦脩造优劣见千差迷绳谓是蛇一轮明皎洁光分几万家朝菌荣非速一念无延促超过数量心智宝非荆玉溟鲲运不赊大地一微沙更有九万里依旧入芦花南泉中水艹古锥更老倒放却鼻头绳四天无处讨随处纳些些骑牛巳到家堂前无影木雪夜忽开花依法出生分第八宝施三千界住相终成坏离相达无余此是空知解难齐四句功五蕴未曾空半夜作天晓不识日头红徧观诸佛法不与群情杂声色外威仪透过魔军甲皆出此经中无法不通同夜来得一梦今日又相逢柳眼窥波绿岂是人彰目思量也大奇响应如虗空桃腮笑日红蝴蝶趂游蜂好箇归期意争似竺文公不能延数日尽属天功力时节自推迁此性无拘执开亦是春风未免一场空明明分五叶结果自然同一相无相分第九不与诸尘入雨洒何曾湿八风吹不动卓然独存立方能预圣流常在更何求逈然超彼岸莫恋涯头舟一来兼不返我道也担板超凡越圣时脑后方开眼三昧共优游何处不风流见色心无二无二也休留X离欲心无若药病皆拈却眼耳有观音岂用安手脚兰那行自周空手把鉏头人从桥上过桥流水不流牧童真可乐摘草吹𦘕角撒手抚牛身鼻孔难摸索归去倒骑牛干坤得自由知道江山濶圆成六不収庄严净土分第十昔日然灯所见闻非我语方成授记因达道超今古曾无一法侵心外更无心月冷空当午松寒露满示禁庄严诸佛土我道无门户清净表庄严未达人多悞清净自生心心生三界沈若心生住相依旧入稠林无住真难见见见非是见见不能及时头头随物现非身大莫寻日落隔天阴露柱侵云汉井是丈三深山云昨夜雨檐头滴滴举寒山拾得知双双为伴侣溪水晓来深片光万物新相识满天下知心能几人无为福胜分第十一四句难谈说修多罗指月若复见时珍重了真歇持经不自夸白玉本无瑕若还更道会碓觜却生花施心超剎宝晴空日杲杲幽独逈无私至今漫百草得福胜河沙这里又勾加亦无所得故菩提萨埵耶万物阵刍狗灵鑑无能守我尚不可得非我何可有诸缘眼病花长安几万家露地白牛稳休夸鹿牛车因游樵子径底事因缘定不唱葛藤歌打箇直截令误入葛洪家说尽天涯话尔我无自性常光徧天下尊重正教分第十二正教堪尊重一法共不共十八不共时灭却南柯梦X人天幸指迷初机但受持菴园无滴漏天晓始方知脩罗皆供养天人咸戴仰不离此经中念念来还往塔庙比摩尼觉了不修持身中真舍利只恐自狐疑随说功尤博何况精心觉无学人即是大圆觉能持行不低天龙守护伊中涂生告别拔苦与耕犁龙宫盈海藏金口亲宣唱字字不违贤箇中绝名相伹是此筌弟少室老狐痴九年面壁守梁王不透机如法受持分第十三善现重伸请妙悟心清醒实扣此经名岂欲谈虗境当何奉此经直千金诸佛从此出十地尚魂惊金刚真般若默契非谈写教外别传人世间希得者名字假宗乘宗乘岂立名得兔忘弟去通方万里平既剖尘中卷三千及大千鼓众看喧天休擎日下灯髑髅照路行一日皮相离零落撒荒坑欲知亲切处必定无本据忽然言不会勘破面壁覰庾岭问南能踏碓到三更谁知憨俗汉绍祖列传灯离相寂灭分第十四慧命闻深义五体如山礼学海一时干心空方及第忻悲泪湿巾忆昔枉精神今朝闻道矣夕死也甘心金佛曾忍辱乐处巖菴宿忽覩歌利王将直拗作曲支解不生嗔语默自忻忻深知无相貌木石表虗形道大言无妄佛诚说非诳如是接群生生灭心说谤心空行亦纯转不退机轮乡关无异路花发洞中春千峰消积雪巖熘声清切回首覩梅开疑是梅花裂X万木自回春向道无故新劝君休取相拈起转光鳞持经功德分第十五功德无边量不及如回向回向理不如妄想颠倒诳持经力荷担忘机越圣凡深心奉尘剎古佛共同参施身空造作欲求无上觉勤苦历僧祇对面还失却小法勿贪婪无二亦无三唯此一事实何用广言谈室内交珍宝方悔初颠倒白日上云霄帝里风光好门前废草菴平常不离方失却菴中主犹是雅郎当信心才不逆心外非佗觅一体更无余无余也不识当处即瞿昙骨董两头担头长三尺二身着七斤衫能净业障分第十六持诵心无辍不事闲言说夜夜礼观音水里捞明月为人受困穷真金唤作铜弃之寻钝铁揽外󰑁头空信知先世业沦苦于尘劫今日受持经我相渐休歇恶道自销镕因明智慧通久客还元舍不离旧家风氷泮春池日野岸花狼借伤嗟今古人几箇知恩力花残晚壑风烟寺一声钟若能从此人直下悟心宗君看连出水万物安堪比居尘不染尘欲界行禅理根在淤泥中花开丽日红洁精无玷污明月却相融究竟无我分第十七菩提真无我圆知见可可若言更不会丙丁来求火当生如是心绝待本灵明迦叶门庭广直是不容针众生非灭度说灭度成误真如法界中你我何门户承佛记堪任情忘境自沉解吹无吼笛弹得没絃琴X沩山牛加字鼻孔皆相似牧人执杖看免惹闲公事双林髻插簪实志共同参梁王宣命处一拍令通三经行谁得见假相天真现不得志公时也是深秋扇半夜老猿吟惊起木观音拶着虗空背相打到天明一体同观分第十八国土河沙数广论无遮护穷闲一箇人无裩又没袴众生种性深安可类圆心妄迷尘数业三界自漂沉直须全五眼私业无家产天地也不知莫恠渠侬懒不可得三心圆光得一寻成就一切义无古亦无今室内千灯晃佛有何形状如净瑠璃中内现真金相潭容万像沉识水悟心深堂堂空界月痴猿彻夜寻落花随流水刘阮曾拈起喫了入桃源未是真如理明月尚孤吟松风似海音海枯终见底人死不知心法界通化分第十九福德元无实本光常湛寂圆明法界内杳廓无穷极方云福德多多数尚誵讹法身超数量菩提萨婆诃大千堆七宝不及黄头老剎剎等微尘当日杲杲法界是檀那人天福德魔力尽箭还坠依前入爱河樵唱牵渔唱川陆无间障两箇且无声佛在舌头上田歌答郢歌露柱中心和田郢本自无露柱是什么不辞山路远要见唐朝面对面也不识谁知者方便蹈雪也须过不是听巴歌见本来人雪曲应难和离色离相分第二十色相因缘离须明真智慧古镜复重磨照天更照地X头头见佛身元是本来人棒打不回头照灵非故新如来言具足切莫外驰逐当体即无余曹溪留一宿非相即能仁莫错认金轮行圆三十二慈悲普济人荣辱空中响迷真逐妄想观其所由来尽属虗捞攘山河镜上尘猕猴背苦辛参玄识得镜了了见方亲烟村三月雨物物皆相许只欠自承当显露堂堂底别是一家春岂俱日月轮诸法不相到闲身混白云非说所说分第二十一无说名真说唯有迦叶无闻而闻闻四七当头别真闻信不猜无去亦无来声闻无见解人天几万回若言佛有说执指为真月月指两俱迷昧修多罗即自谤如来何因得辩才和风三二月花发为谁开贝叶非文字决择世间事义理妙难通假立多门路琅函训小孩得了笑咍咍欲求天外事须弃世间财一条楖𣗖杖两头光晃晃打破须弥山挂在眉头上南岳与天台皆入鼻孔内试问野狐精你作么生会无法可得分第二十二佛得菩提法然灯默不答无法可得耶妙理还周匝为无所得耶穷理绝纤瑕不可得中得无碍亦无遮信知如是是如是是非是真如无是非咄哉休瞌睡如是些些翠竹与黄花打鼓弄琵琶还我一会家迦叶金襕外多少人不会应以色求我不妨沦劫背相如玉片瑕翳眼有空花投机不施笏定动岂能差只知闻信马髑髅徧天下是佗无不知忙忙浑昼夜X不觉误随车迷已为佗家指南却作北妄意绕天涯净心行善分第二十三是法无高下纯一非昼夜无故亦无新非真亦非假菩提元等平摩尼一颗明非色非非色了自本无名我人消息尽忘躯失却命参方不遇人却乃成心病善道自然生万里体中行慈悲兼惠施念念我无能暖律潜消冻万国春风动柳上一声莺唤醒轮回梦春池夜长萍浮生岂暂停解说千古事到老也无成但知行好事好事不如无金刚元是铁秋至鴈㗸芦莫要问前程何方不现成动用语默处不欠一微针福智无比分第二十四世界须弥主法身徧寰宇拄地复撑天切忌知人举三千等大千佛化进程言恒河沙众义会底岂劳诠皆为七宝聚布施心所住人天小果因争得入佛位广施布无边终不了心源于性无利益福尽果还偏未抵如来智通明成大慧用处不换机隐显头头是无为福胜田顿觉如来禅阿鼻剎那灭八万及四千海门风静夜满月辽天挂除非知不知实相凭谁话天际月轮圆澄澄湛觉源无风休觅浪说甚老婆禅化无所化分第二十五调御无佗念万行俱无欠只是老婆心三乘分顿渐凡夫有我侬贪嗔百种凶佛说多方便令归此法中群情非外物万莫生轻忽皆是自家心外心无余佛不宰是真功色不异于空起时唯法起眼瞎耳兼聋X饭涌维摩钵闻香即解脱后来香积人到被佗轮拨盃涵落广弓疑蛇病腹中一切着眼坏谁肯学真空世间多少事千门并万户乞晴便得晴祈雨便应副总在不言中一默绝狐踪若不是文殊维摩枉费工法身非相分第二十六法界全身量在一毫头上西天牛喫禾东土马腹胀如来一念周无尽意风流丰干骑老虎沩山跨水牛欲观调御体穷源须到底不堕有无空何处不是你莫作转轮俦用识不劳脩眼前鑑觉破华亭覆钓舟色见终难见就里明须现回头彻见时不离娘生面声求不可求见迹不寻牛迹在牛还在不求何自休临崖看浒眼浒即是你眼眼里有真心真心非浒眼特地一场愁角声吹𦘕楼不因勉道者洎合一生休无断无灭分第二十七趣向菩提道可道非常道无名天地先十方源浩浩当无断灭心休将闻见寻一念无思体圆通妙智音法身元具足东君无私曲有木便开花有笋便抽竹境上绝追寻见境便生心踢倒净瓶了沩山剏佛林芥纳须弥内万卷诗书在须弥纳芥子一字也不会毛吞巨海深一顿饱忻忻曹溪一滴水犹尚带辛勤驴鸣并犬吠皆标第一义幪头都不知一体包天地何日不观音六窓一晃明十方俱击鼓一处一时鸣不受不贪分第二十八法法知无我坐却圣凡箇德山拄杖亲要打刘铁磨X心心忍㝡玄无中绝二边南山烧起火北山得翠烟不应贪福德强接无生客闻声恰似聋见声非外色随处示威权𣗖棘金刚圈世人吞得者万古入灯传缘岸严陵钓半夜守天晓及至日头红未免随佗照平湖范蠡舡空恨万波前不观天上月徒捞水间天古今人易老无异霜凋艹本根依旧青不解寻元讨片月下伊川岂是别人源若还识得水性海量无边威仪寂静分第二十九无所从来去法身非住处充满十方空言说非本据方称调御师大愿力弘慈含灵皆一体灭度行无私欲明三界主莫信邪师语说有有无时道在未相许莫认四威仪行住坐卧知念念皆相应珍重任时宜伯雪徒击目失钱遭罪辱安心毕竟空一念无延促陶潜谩皱眉犹道得归迟争似庞居士心空及第归一株庭际栢青青无变色不逐四时凋权指南标格千古任风吹明月㝡相宜寒鸿云外呌此意有谁知一合相理分第三十世界元无实空劫那安石空由迷妄生大智安无识因缘本自虗六道浑如醉一翳满空花便落思量句有为皆幻梦无为常不动可惜这圆光把与髑髅弄贪着是凡夫不着是老卢老卢今古在迷背自涂煳剎剎波摇影那箇明心镜大海一浮沤沤破方消醒尘尘井覰驴莫恠目区区妄迷争瓦砾不识夜明珠若能与么解无买亦无卖问着不做声咄佗云作怪X方得契如如倒骑三脚驴踏翻毗卢顶露出一文殊知见不生分第三十一真见实不见当台镜中面元是本来人不着求方便真如实不如万法了无依钟中无鼓响不堕往来机如来重举问不是等闲论众生习气深免堕三乘分虑恐后来迷黄叶止孩啼依前不是息闲且伸眉法应如是解其余休揑怪六臂任三头一心无变坏有解却成非犹未尽离微一体含法界无知无不知洪钟浑铁铸悬楼插云势摇杵一击时此声振天地鼓是两头皮禾山打不迷道吾闻举笏能有几人知应化非真分第三十二应化即非真高山水底行有情皆是妄无妄胜南能有为皆梦形颠倒执三生善财不费力百城一念登如如皆合道休向外边讨大地作纤尘万里无茎艹七宝岂齐经福多不离心心心心是佛何处更堪寻说时不取相相说却成诳不诳不谤时如如真金像无相中为人天鼓发音声汝等诸天人昔为地狱身易开终始口会理休分剖照镜失却头引惹波波走难保岁寒心至道只如今知命愁难入无私祸不侵叹仰流通释梵龙天众憍尸加敬重悟佛了无生悟与含灵共钦闻如是经徧吉示知音天上及地下尽属法王心同心咸信受万行俱圆就一道灌众生誓愿弘慈救共喜免竛竮超越生死名将虗却作实以平报不平X绿绮霜前奏妙音无不透凡夫入耳通禅家为有漏焦琴月下听露柱却知音世人应不会侧耳立松阴曲终人不见惟日面月面尽是龟毛布漫却琉璃殿江上数峯青露出卷心经明明没箇字向道祗如今结实分主建业萧梁子历劫宗心祖志公一会人显道腾今古能执般若锋发信力难穷岂羡金轮位只乐佛心通噼开三十二金点琉瑠器灿烂烁光煇谁解分明契削去百千重字字括归宗达佛真知见不离此心中义写非台镜廓照圆融净当头底是谁不识方称定心传静夜钟意在九霄中伫听钟声响为人万劫穷青山藏不得走杀参禅客拶破洛浦珠面前光烜赫明月却相容独坐大雄峰三身与四智妙在一尘中统宗判元录解空全体得无相而普能入一切诸相者可以统宗了心如实证不二而普能入一切诸心者是谓判元苟或未然皆成妄想噫佛意玄妙非世间能直是六通正徧神用不空以无作智而十波罗蜜现前不妨下箇注脚以无量慧而百千三昧全彰一任举古拈今既到这里师子子须师子吼狐狸儿定野干鸣巴歌才举世皆唱雪曲高扬和勿人莫怪佛法无多子大死中难得活身不因如是争分别百则汪洋写未真尔时大岁干道五年解夏日序举菩提达磨大师梁武帝问如何是圣谛第一义师X曰廓然无圣帝曰对朕者谁师曰不识拈云世王共法王相见雪上加霜龟毛与兔角交加是谁亲睹普菴则不然好问梁武帝陛下见箇什么良久云只消一箇达磨不识周匝无余不着言未离竺国意光圆廓然无圣谁饶舌万古腾辉世莫传举菩提达磨大师神光断臂立雪而问诸佛法印可得闻乎师曰诸佛法印匪从人得光曰我心未宁乞师与安师曰将心来与汝安光曰觅心了不可得师曰与汝安心竟拈云诸人道达磨面壁九年普菴道达磨一时无识是人道神光失钱遭罪唯我道二祖为人着力且道将心请师安者是什么心与汝安心竟者是何物若道有二祖寻不得若道无达磨安心竟咦大阳正照冻释氷消迷悟是谁先起立忘躯失命老婆心东西岂离摩耶腹南北弥纶针不任举三祖僧璨大师四祖道信礼师曰愿和尚慈悲乞与解脱法门师曰谁缚汝信曰无人缚师曰何更求解脱乎信乃言下大悟拈云者箇公桉检点将来正是三祖不解脱我若当时见恁么问便擗嵴与一棒令使百杂碎成箇没量汉赖得言下有省若不如是只就者里缚杀诸人且道四祖得见箇什么便于三祖言下大悟良久云不X妨速道速道一念心开解脱门倒骑铁马遶昆仑一条嵴骨纯金打传与人间荫子孙举江西马祖道一大师有僧于师前作四𦘕上一长下三短问云不得道一长三短离此四字外请和尚答师乃画地一画云不得道长短答汝了也忠国师别云何不问老僧拈云马师当时只具一只眼所以费力于地上饶一画更不得道长短子细思量来马师亦不曾离此四字外答着这僧若教普菴见有此等精灵画长画短便向渠顶门直下一穿永劫教这僧动不得国师着语曰何不问老僧此义则不然设若问国师我也知你不奈何不奈何不奈何一长三短大誵讹当时不是江西老一口横吞起碧波举杉山智坚禅师一日普请择蕨菜南泉拈起一茎云这箇大好供养师云非伹这箇百味珍羞佗亦不顾泉云虽然如此箇箇须甞佗始得玄觉云是相是语不是相是语拈云杉山普请大众择蕨只得一觉活玄觉要相见也也大难也大难彻见无私欲度人如张罗网罩飞禽千万之中不得一好申供养老婆心举百丈惟政禅师有老宿见日影透牕问师曰惟复X牕就日日就牕师曰长老房内有客归去好师问南泉曰诸方善知识还有不说似人底法也无泉云有师云作么生是不说似人底法泉云不是心不是佛不是物师云恁么则说似人了也泉云某甲只恁么说师伯作么生说师云我又不是善知识争知有说不说底法泉云某甲不会请师伯说师云我大杀为汝说了也拈云百丈却知老宿房内有客老宿且不知房内有百丈试断看百丈问南泉五千四十八卷之外一句南泉又道不是心不是佛不是物据令而行依欵而结百丈甚深南泉大浅渊澄不二无物不现未解空时决定疑速教归去莫令迟诸方罕辩无声句师子还生师子儿举江西马大师有讲师来问云莫是师子儿不僧云不敢师作嘘嘘声僧云此是法师云是什么法僧云师子出窟法师乃默然僧云此亦是法师云是什么法僧云师子在窟法师云不出不入是什么法僧无对百丈代云见么拈云是人传马大师即心即佛我见马大师非心非佛学徒皆看马祖弄师子唯我道马大师弄豹儿不免弄到不出不入处直得这僧亡锋结舌更和大地人失却性命噫慙愧一切在这里又云百丈犹在潦倒禅和足指天被玄悬得到连颠随声逐色非明眼觌面全包更没言X举石巩惠藏禅师师问西堂还解捉得虗空么西堂云捉得师云作么生捉堂以手撮虗空师云作么生恁么捉虗空堂却问师兄作么生捉师把住西堂鼻孔拽西堂作忍痛声云大杀拽人鼻孔直得脱去师云直须恁么捉虗空始得拈云石巩十二时中幸然无事败弄死尸当什么奇特处虽然如是争奈西堂不信有鼻孔我道石巩一场败阙非细教人梦里撮虗空要显盲参离相通色即是空空是色色空不异体还同举紫玉山道通禅师于頔相公问如何是黑风吹其船舫漂堕罗剎鬼国师云于頔客作汉问与么事作么于公失色师指云这箇便是漂堕罗剎鬼国于公又问如何是佛师唤于頔頔应喏师云更莫别求有僧举似药山山云缚杀这汉也僧云和尚如何药山亦唤云某甲僧应喏药山云是作么拈云紫玉唤于頔时清风匝地于頔应喏处体露金波莫道于頔未得千圣亦不奈佗何药山虽然如是争奈这僧未辩吉凶自昧灵光怕黑风向佗直道转盲聋声中露体希人会药山紫玉意和同举百丈惟政禅师师因入京路逢官人命喫饭忽见驴鸣官人召云头陀师举头官人却指驴师却指官人法眼别云伹作驴鸣X拈云为口上身惹起埃尘若不到里争解驴鸣且道官人指与百丈指是同是别不妨法眼全収驴嘶马唤不回头古佛光中未肯休解道探机无别物相逢聊示指端头举朗州中邑洪恩禅师仰山问如何得见性师云譬如有屋屋有六牕外有一猕猴东边唤山山山山应如是六牕俱唤俱应仰山礼谢起云所蒙和尚譬喻无不了知更有一事只如内猕猴困睡时外猕猴欲与相见时如何师下绳牀执仰山手作舞云山山与汝相见了譬如蟭螟在蚊子眼睫上作窠向十字街头叫唤云土旷人希相逢者少拈云两箇髑髅识破猕猴唤山山应作舞摇头土旷人希雨泣风愁为甚如此併却咽喉举得分明和得亲通方岂欲自瞒人只要真底无丝隔状若千灯一室明举百丈怀海禅师上堂云併却咽喉唇吻速道将来沩山云某甲不道请和尚道师云不辞与汝道久后丧我儿孙五峰云和尚亦须併却师云无人处斫额望汝云巖云某甲有道处和尚举师云併咽喉唇吻速道将来云巖云和尚有也未师云丧我儿孙拈云怀海清净只不合许道将来与佗兔角拄杖三十不图打艹且欲蛇惊五峰沩山脚跟不点地赖遇彻骨相救之人云巖脱空用本道有则丧我儿孙语默难申意菩提本自圆若还更不会X举马大师翫月次师云正恁么时如何西堂藏云正好供养百丈云正好修行南泉拂袖便去师云经入藏禅归海唯有普愿独超物外拈云马大师无可做作遇便临时斟酌西堂老也随盘百丈故意颟顸唯有南泉大麤生受人浇泼未曾干经入藏禅归海普愿灵正常在除非道满月圆人共话同知非向背举教云佛说剎说众生说三世一时说拈云露柱闻者是佛说灯笼和身转是剎说三家村里老婆子唿猪是众生说问如何是三世一时说答春到时万卉齐开云散时家家风月若更不会且歇一音圆徧未甞停苦乐同资不得名敢借海潮千里韵与君助发没絃琴举百丈怀海禅师师与沩山作务次师问云有火也无沩山云有师云在什么处沩山把一枝柴吹三两气过与师师云如虫蚀木师谓众云有一人长不喫饭不道饥有一人终日喫饭不道饱众皆无对拈云百丈老汉拗直作曲十二时中更不干当别事只怕儿孙暗归夜去扶篱摸壁赖得沩山念念相应所以百丈开口道合口得而况大众岂知有不喫饭者常常饱常喫饭者度日饥普菴则不然将拄杖一时趂散恐得一箇趂不动者请做粥饭主人也要知老僧拄杖头具一只眼X百丈澄潭彻底妙高峰涌洪波沩山应不胡吹饥饱莫令放过举教云关闭一切诸恶趣门而生五道以现其身拈云且道诸恶趣门作么生关闭遂拈拄杖卓一下云无眼耳鼻舌身意却放拄杖于原处云且喜没交涉而生五道以现其身以手指画云这一道亦不消得更现什么其身一中解无量无量中解一三千大千众一箇也不识啼笑成梵音敲磕通消息色空明暗中摩诃般若力举百丈怀海禅师马祖上堂大众云集方升座良久师乃卷却面前礼拜席祖便下堂师再参马祖见师来取禅牀角头拂子竖起师云即此用离此用祖挂拂子于旧处师良久祖云你巳后开两片皮将何为人师遂取拂子竖起祖云即此用离此用师挂拂子于旧处祖便喝师直得三日耳聋拈云古人肯道千里无来说法升堂是何家具百丈也是生铁作肝心马大师又用浑金铸额大喝一声三日聋合口也道得得得临时舒卷事幽微人天交集有谁知用处无心非即离一声雷震动须弥举僧问马祖请和尚离四句绝百非直指某甲西来意祖云我今日无心情去问取智藏其僧乃问智藏云汝何不问和尚僧云和尚令某甲来问上座藏以手摩头云今日头痛汝去问取海兄其僧又去问海X海云我到这里却不会僧乃举似马祖祖云藏头白海头黑拈云大小马大师被这僧问直得无言祗对及乎问智藏智藏不免以大慈悲为这僧摩顶授记与佗同智海争奈这僧不肯承当重申马祖之前不辨藏头黑白若不离四句如何绝百非直指西来意西来意是权教参智藏黑白转狐疑妙得无非物如如道不知举章敬恽禅师有僧来绕师三匝振钖而立师云是是其僧又到南泉亦绕南泉三匝振钖而立南泉云不是不是此是风力所转始终成坏僧云章敬道是和尚为什么道不是南泉云章敬则是是汝不是拈云这僧用处无异奈缘体理成虗若不辨宝争识骊珠章敬是即非是南泉非即非佛法真子终始无疑有人勘得这僧破赠伊一颗摩尼珠収通宗透说魂飞识灭呈见无体如水中月金毛师子说无说说若人不会弄巧成拙举鹅湖大义禅师唐宪宗皇帝诏入麟德殿论义有法师问欲界无禅禅居欲界此土凭何而立禅师云法师只知欲界无禅不知禅界无欲法师云如何是禅师以手点空法师无对帝云法师讲无数经论只这一点尚不奈何拈云常无欲以观其妙常有欲以观其徼是知禅律相论名异体同妙有妙无禅宗第一执有执无律跳X不出以手点空眼聋耳塞更问如何良久云且看客古镜当堂不动光自是揩磨不得方一点明含法众森罗万象不能藏举盐官齐安禅师唤侍者将犀牛扇子来侍者云扇子破也师云扇子破还我犀牛儿来侍者无对投子代云不辞将出恐头角不全资福代作圆相中心书牛字石霜云若还和尚即无也保福云和尚年尊别请人好拈云侍者当时只好向佗道和尚于什么处失却牛何必就我觅虽然恁么赖得侍者未见其牛且喜没交涉投子资福石霜保福一状领过良久云勘破了也团团如月𦘕难成头角完全鼻没绳非是学人藏隐物虽然识破未通真举教云当知虗空生汝心内犹如片云点太清里拈云以手一点云这箇假名太清云在什么处咄本自一身光大妄认虗空揑怪智者无欠无余愚者轮劫还债举鹅湖大义禅师麟德殿说法次问诸硕德曰行住坐卧毕竟以何为道对曰知者是道师曰不可以智知不可以识识安得知者是道乎有对曰无分别是道师曰善能分别诸法相于第一义而不动安得无分别是道乎有对曰四禅八定是道师云佛身无为不堕诸数安在四禅八定是道也众皆杜口X拈云鹅湖同夸大义只管与人寐语直得三更眼不开天晓大明犹瞌睡普菴一切不问只请问长老只今是第几义愿为分明演说我今要如是闻麟德殿光充六合君臣和会少知音老婆饶舌重重举杜口难开意气深举芙蓉山大毓禅师一日因行食与庞居士居士接食次师云生心受施净名早诃去此一机居士还甘否居士云当时善现岂不作家师云非关佗事居士云食到口边被佗夺却师乃下食居士云不消一句拈云芙蓉老人因行食次压良为贱赖遇庞公清露白若不是庞老子时爱佗一粒米坏却十年粮净名也好喫棒爱弄心肝五脏除非到里脱顽机不消一句超无量举盐官齐安禅师僧问如何是本身卢舍那师云与我将那箇净瓶来僧即取净瓶来师云却送本处安置其僧送净瓶本处再征前语师云古佛过去久矣拈云恁么看盐官答话全无头尾又伤着此僧来往更不识好恶且作么生判断良久云古佛现在久矣本身卢舍意光周碧云间举几千秋被人叩诘无私答山自青青水自流举归宗智常禅师问新到僧什么处来僧云凤翔来师云还将得那箇来否僧云将得来师云在什么处僧以手从顶擎捧呈之师即举手作接势抛向背后X僧无语师云这野狐精拈云知识勘辨不漏丝发盲辈胡参如霜入焰归宗问新到僧什么处来这僧答处不别寐语将来伎俩虗呈野狐失迹披云带雨凤翔来住色依声眼不开那箇不曾通线缝徒奔南岳往天台举南泉普愿禅师示众云道箇如如早是变也今时师僧须向异类中行始得归宗云虽行畜生行不得畜生报师云孟八郎又与么去也拈云南泉道箇如如早是披毛戴角了也带类归宗也与么去今时师僧且作么生行好向东家作驴西家作马得么化身千百亿不得箇相识伤嗟今古人谁是知恩力举盐官齐安禅师一日谓众曰虗空为鼓须弥为槌什么打得众无对有僧举似南泉泉云王老师不打这破皷法眼别云王老师不打拈云莫道众人不奈何盐官亦自下手不得且道这鼓用什么皮鞔阔多少皷槌长多少东村王老师颇知消息此人不肯打这破鼓若检点将来王老师合喫拄杖此鼓圆通普震不断金声本自圆成何曾破缺唯有禾山解打德山善歌道吾解舞虽然如是也须放过一着一击闻中宇宙宽东西南北是谁鞔须弥无缝槌相应尘剎无空别骨圝X举归宗智常禅师僧问初心如何得箇入处师敲鼎盖三下问还闻否僧云闻师云我何不闻师又敲三下问还闻否僧云闻师云我何以闻僧无语师云观音妙智力能救世间苦拈云归宗巧尽拙出若问初心何须向末头上敲打所以其僧将末闻和尚无我所以不闻初心入处不为难迷源逐境万重山观音妙智慈悲力连击三声体自闲去今何处去悠悠空锁白云关举五台山邓隐峰禅师一日石头和尚刬艹次师在左边叉手而立石头飞刬子向师面前刬一株艹师云和尚只刬得这箇不刬得那箇石头提起刬子师接得刬子乃作刬势石头云汝只刬得那箇不刬得这箇师无对洞山代云还有堆阜么拈云邓隐峰当时见箇什么这箇那箇是什么提起与接得是什么若是邓隐峰真实不虗之时合当祗对得石头和尚洞山向平地上起土堆谁知幻化琢磨初机不是全通皆成差别仰之弥高钻之弥坚瞻之在后忽然在前石头重举隐峰无言若更不会三千大千举归宗智常禅师剌史李渤问曰教中言须弥纳芥子渤即不疑芥子纳须弥莫不是妄谈否师曰人传使君读万卷书籍是否李曰然师曰摩顶至踵如椰子树大万卷书向何处着李俛首而巳又问大藏教X明得箇什么边事师举拳示之云还会么李曰不会师曰遮措大拳头也不识拈云须弥纳芥子泥牛吞雪芥子纳须弥作么生说只好向佗道拈出芥子来若也会得全体受用苟或未然使君无别叹云这汉一粒芥子尚不奈何更问什么藏教边事直须到不会万卷诗书难却易片衣口饭易却难说甚须弥和芥子堂堂体露指风旛举南泉普愿禅师因东西两堂争猫儿师提起猫儿云道得即救取猫儿道不得即斩却也众无对师斩之赵州自外归师举前话赵州乃脱艹鞋戴头上而出师曰汝若在即救得猫儿拈云南泉作这一解险入地狱如箭射莫道猫儿喫剑东西两堂一时失却性命犹尚不知赖遇赵州向头上安头救活南泉好临事全提少作家云堂徒自卧烟霞赵州一塞无余欠万古弥坚应落花举邓隐峰禅师一日推车次马大师展脚在路上坐师云请师収足大师云巳展不収师云巳进不退乃推车碾过大师脚损归法堂执斧子云适来碾损老僧脚底出来师便出于大师前引颈大师乃置斧拈云马大师放邓隐峰収推车碾足父子风流麤行禅和着甚来由无相光中罕遇人恐参未彻滞疑情横推直截何干X碍碾出灵明耀日新举南泉普愿禅师陆亘大夫问曰弟子家中有一片石或时坐或时卧如今拟镌作佛还得否师云得大夫云莫不得否师云不得不得云巖云坐即佛不坐即非佛洞山云不坐即佛坐即非佛拈云陆亘大夫家中幸自无事又且顿立一片石坐卧又不得作佛又不是南泉连声下两句不得大夫转转眼盲耳塞云巖也是身闲心不闲洞山正是心闲身不闲要易会么还汝佛箇中须得意又生疑本不假脩造识破现圆如举百灵和尚一日庞居士路次相逢师云昔日居士南岳得意句还曾举向人也未居士云曾举来师云举向什么人居士以手指云庞公师云直是妙德空生也叹居士不及居士却问师得力句是谁知师便戴笠子而去居士云善为道途师一去更不回首拈云是人道百灵赞叹庞公唯我见庞居士被这长老一杓恶水噼头浇泼不少及乎居士相问直得无言祗对直入孤峰意甚深相逢道伴少知音无物堪比庞居士分明解听没絃琴举南泉普愿禅师陆亘大夫向师道肇法师甚奇怪道万物同根是非一体师指庭前牡丹花云大夫时人见此一株花如梦相似大夫罔措拈云陆亘大夫学肇法师寐语未了南泉却到这里X用计不成普菴着语云牡丹花红黄碧绿是谁成会得无不合天真祇这一株惊被梦令知大地百花新举石林和尚一日庞居士来乃竖起拂子云不落丹霞机试道一句来居士夺却拂子却竖起拳师云正是丹霞机居士云与我不落看师云丹霞患哑庞老患聋居士云恰是也恰是也师无语居士云向伊道偶尔恁么师亦无语拈云石林竖拂庞公意气不落有无谁非谁是若不解心开眼打睡嗄达人相见无交涉不落丹霞正自瞒赖得庞公无二解迎来送去一般般举南泉普愿禅师示众云王老师要卖身阿谁肯买一僧出云某甲买师云他不作贵价不作贱价汝作么生买僧无对卧龙代云属某甲去也禾山代云是何道理赵州代云明年来与和尚缝箇布袋子拈云南泉许多时为身作主岂知今日家寒一场败缺犹幸其僧商量不成若也买得教谁担负卧龙爱使饶禾山依本分赵州下手忒迟普菴着语云太尊贵一箇闲身用不尽肯承当者奉相呈黄金万两非堪比东西南北至分明举潭州秀谿和尚一日谷山问声色纯真如何是道师云乱道作么谷山却从东边过西边立师云若不X恁么即祸生也谷山却过东边师乃下禅牀方行两步被谷山捉住云声色纯真事作么生师便掌谷山谷山云十年后要箇人下茶也无在师云要谷山老汉作么谷山呵呵大笑三声拈云谷山要与秀谿同贩海船又恐秀谿无本秀谿拟留谷山一宿又怕谷山无可盖覆不免合穷直至如是所以谷山大笑三声普菴道谷山不是好人此人笑里有刀诸人且照顾左右始得万仞峰撑没底船凭知有点海中灯六月卧氷铺瑞雪大笑三声作么生举南泉普愿禅师与麻谷归宗同去参礼南阳国师师先于路上𦘕一圆相云道得即去归宗便于圆相中坐麻谷作女人拜师云恁么即不去也归宗云是什么心行师相唤回更不去礼国师拈云这四大没量已德底汉憨不成痴不是做尽鬼怪究竟一切出这国师圈子不得不如相唤休去歇去好日月灯光逈不俱何须伴侣学真如国师道在无相见知音何处不文殊举沩山祐禅师普请摘茶次谓仰山曰终日摘茶只闻子声不见子形何不现形相见仰山撼茶树师云子只得用不得体仰山云未审和尚如何师良久仰山云和尚即得体不得用师云放子三十棒玄觉云且道过在什么处X拈云与子千金不如教子一艺是知欲行天下路无过一艺精沩山父子体用双影悲智同运此时摘茶园里大有人丧身失命玄觉也不免随佗艹里走不住鼻孔辽天老古锥入泥入水惊贫儿死中得活机锋疾不断玄风彻紫微举邓隐峰禅师到南泉泉指净瓶云铜瓶是境瓶中有水不得动着境与老僧将水来师拈瓶向南泉面前泻泉便休拈云南泉一时共邓隐峰说十二部大藏经教了然不谈一字邓隐峰闻五千四十八卷寂净无言且道邓隐峰有无过犯若道有过南泉作么生休得若也无犯争奈触着净瓶了试下口断看师子全威境白闻谁人敢扣鬼门关除非体用知无我瓶倾不出悟无难举大慈和尚示众云说得一丈不如行取一尺说得一尺不如行取一寸洞山云我不恁么道僧云作么生道山云说取行不得底行取说不得底云居云行时无说路说时无行路不说不行时合行什么路乐普云行说俱到即本事无行说俱不到即本事在拈云大慈过去生中只是一箇绳墨都料为什么如是观其所作习气犹在只好教伊离却言说丈尺寸道将一句来若也不道与佗三拄杖不得放过洞山及乎到这里亦向百艹头上乞命云居巳到争奈往X复辛勤乐普天明犹寐语不住在无量光圆不动尊亘今亘古语奚论普云弥布香芬馥周行无住海幢门举长沙岑和尚僧问南泉迁化向什么处去师云东家作驴西家作马僧云此意如何师云要骑即骑要下便下拈云大小长沙和尚及乎到这里被僧一问直得七纵八横依驴附马何况未超数量学住有无且道这僧于长沙言下死活如何看智者聊闻勐提取莫待须臾失却头百亿化身唯佛知含生经劫转沉迷空花水月分三界一念归元也太奇举沩山祐禅师示众云老僧百年后向山下作一头水牯牛去左脇书五字云沩山僧某甲此时唤沩山僧又是水牯牛唤作水牯牛又是沩山僧唤作什么即得云居代云师无异号资福代作圆相托起拈云沩山虽得畜生身不得畜生报所以向此说彼向彼说此彼此一般了无交涉只好向沩山鼻孔里一穿教佗道一字也不得云居恁么判断未免脚跟不点地在资福患风不住赖得不狂言又较此且子头角完全不住行沩山独步惊聋盲牧童未辩牛消息至今落壍堕深坑举云际师祖禅师问南泉云摩尼珠人不识如来藏里亲收得如何是藏泉云与汝往来者是藏师云不X往来者如何师云亦是藏又问如何是珠泉召云师祖师应诺泉云去汝不会我语拈云师祖发问义徧干坤道得相似入处无门南泉彻底大慈悲宾主和光表里存声唤声应黑漆昆仑咦阎罗子可畏闻道摩尼无价珍得来转转似孤贫师祖未谙申一问南泉应不乱传人举长沙岑和尚示偈云百尺竿头坐底人虽然得入未为真百尺竿头须进步十万法界现全身僧问祇如百尺竿头如何进步师云朗州山澧州水僧云请师道师云四海五湖皇化里拈云是人不奈何这长沙四句只有者僧敢近前打失落犹少末后句在拏云浪透山川独掉孤峰般若船度尽四生超彼岸九年面壁少林传举赵州谂禅师问南泉知有底人向什么处休歇南泉云山下作牛去师云谢师指示南泉云昨夜三更月到牕拈云赵州放南泉収若也未明端的不消别处寻牛犹如血脉洪灌穿过髑髅不会者铜墻铁壁达能者皎月澄秋知有之人不出头涅槃光里度春秋一条水牯金穿鼻万劫逍遥得自由举子湖巖踪禅师于中夜叫有贼众皆惊走师到僧X堂后架把住一僧叫云维那捉得也捉得也僧云不是某甲师云是即是只是汝不肯承当拈云子湖于中夜见日轮当午所心急悲流未免惊动髑髅捉空成贼非但临济白拈南泉到这里一场败缺我道这僧多时失却性命如今安肯承当风舞巖松人不会谩施巧便转惛惶彻夜为伊坚不信未知何劫肯承当苍天苍天举赵州谂禅师问一座主讲什么经主云涅槃经师云问一段义得否云得师以脚踢空吹一吹云是什么义主云经中无此义师云五百力士揭石义便道无拈云赵州深知座主瞌睡又更与佗寐语一尚且道赵州以脚踢空吹一吹是什么义若更不会毕竟瞒杀人踢一踢时吹一吹金毛师子现全威赵州用处形言绝争奈迷头不肯归举甘贽行者于南泉设粥云请和尚念诵泉云甘贽行者设粥请大众为狸奴白牯念摩诃般若波罗蜜贽乃礼拜便出去南泉却到厨内打破锅子拈云甘贽不了死尸充塞南泉鼻孔带累阿师打破顽家具露出一道金光证明设粥这一队孤魂犹尚不知时节吽吽只管喫有什么了期门外君子至一切人不会打这闲家具甘贽与南泉大地扶不起为甚扶不起果报还如是难X举大隋法真禅师僧问劫火洞然大千俱坏未审此箇还坏也无师云坏僧云恁么即随佗去也师云随佗去拈云大隋法真与这僧入泥入水只是这僧扶篱摸壁似隔千山若是大隋小膓狭肚这僧难救幸而太隋宽系绳头几乎走杀这野狐精若普菴当时才见这僧拟开口便拄却舌头忽然省解免兴文彩东西南北通彻交过悟者清凉迷者大祸随流入流法真不堕若未全提谁敢担荷举赵州谂禅师僧问万法归一一归何处师云老僧在青州作一领布衫重七斤拈云这僧开典库三十年尚不识一文钱赵州八十年行脚且不知有言语要会机锋亲的处直须穿领赵州衫循水寻流不见源逢人相问岂堪言知君背觉劳生解谩语皆真意普贤举云巖扫地次沩山云大区区生师云须知有不区区者沩山云恁么即有第二月也师竖起扫帚云这箇是几月沩山低头而去玄沙闻云正是第二月拈云云巖竖起扫帚之处沩山满口道不出玄沙犹尚不放行检点将来沩山幸然无事惹起尘埃末后喫佗一觜永劫出头不得等闲平地扫尘埃须还知有肯相陪悲风皓月猿啼急穷子离家甚日回X举关南道吾和尚有时执木剑横在肩上作舞僧问手中剑什么处得来师掷剑于地僧却置师手中师云什么处得来僧无对师曰容汝三日内下取一语僧亦无对师自代拈剑肩上作舞云恁么始得拈云道吾独泛孤舟垂丝千尺徧游江海罕边吞钩忽然纶惊将谓洪鲸摆拨及乎下手提取却是箇弄水虾公虗劳神用关南老婆横木剑不露锋铓大灵验掷下威光绝见闻丰城独卓无余欠咦举陆亘大夫问南泉云古人瓶中养一鹅鹅渐长大出瓶不得如今不得毁瓶不得损鹅作么生得南泉召云大夫陆应诺泉云出也拈云究竟出不得陆亘大夫一生只究古人出瓶不得之句南泉善得不坏瓶鹅之体所以一声直拔迷悟等平透古穿今为真宗匠试问参方出也未急速相应始得标宗立法大瞒人意气弥陀局局亲黑白不分难下手放过一着大惊神举临济义玄禅师黄檗一日普请锄园黄檗后至师问讯按󰑁而立黄檗曰莫是困也师云才󰑁地何言困黄檗举拄杖便打师接杖推倒黄檗黄檗唿维那维那扶起我来维那扶起曰和尚争容得这风颠汉黄檗却打维那师自䦆地云诸方即火葬我这里活埋X拈云作家相见如觌面之讐人达士陈机的箭锋之相拄徧历十方且无影像一目法界不落有无岂似逐臊猎犬趂块狂卢寻言着句背觉劳生虗名禅子无益自佗且如临济玄师遇黄檗普请现微标旨智用无师自然廓落明妙希夷维那向梦里喫棒临济于智海埋人普菴要打黄檗压良为贱相轻如今欲觉斯人直须先露眼睛心藏智宝少知音全机付与水龙吟忽然撞着无相似谁解光和活死人举三圣慧然禅师师到德山才展坐具德山云莫展炊巾这里无馊饭师云纵有也无着处德山以拄杖打师师接住却推德山向禅牀上德山大笑师哭苍天而去拈云大小德山究竟不奈得一箇三圣何三圣又推倒这德山永起不得普菴着语云苍天苍天且你诸人且作么生商量嘘放过一着三圣戴角虎德山独眼龙未展机先合非言意已通风云融万象咲哭是谁同死中若不活争免被佗笼举兴化存奖禅师谓克宾维那曰汝不久为唱导之师克宾曰我不入汝保社师曰会了不入不会不入曰没交涉师乃打之白众曰克宾维那法战不胜令舍衣钵钱五贯文设纂饭而趂出院拈云平地起土堆且放兴化过为甚克宾维那向大雪山中遭𦦨毒如是若断这一段公案不破未是宗X师忽然东岭露柱云我却解断克宾难扶趂出院者过犯弥天生心受饭者生陷地狱察明表重验虗无不久堪为唱导师不觉惊动生灭相临时撮略显精粗举杉洋菴主有僧到参师问阿谁曰杉洋菴主师曰是我僧便喝师作嘘声僧曰犹要棒在师便打僧问菴主得什么道理后住此山师曰也欲通箇来由又恐遭人点检僧曰又争免得师乃喝之僧曰恰是师乃打之其僧大笑而出师曰大败大败拈云通方勘辨未举先知没巴鼻人徒劳往返我道菴主与老僧共得一只眼覰全不见共成一箇鼻孔更不知香未免大笑大败具眼者还悉得么良久云札云无踪兮雨无迹事理绵绵有何极卖金须是买金人这里若真不相识举清峰楚禅师访白水白水问乐普有生机一路是否师云是白水云止却生路向熟路上来师云生路上死人无数熟路上不着活汉白水云此是乐普的你的作么生师云岂伹乐普夹山亦不奈何白水云夹山为甚不奈何师曰不见道生机一路拈云清峰幸自尊特翠翠苍苍不合拨动一星子火烧得赤利禾剌哒直至如今也无住着见道不生机生机不见道青峰年年青白水常浩浩生熟路不通迷悟俱不到青白未萌前乐普大深奥X咄举兴化奖禅师庄宗皇帝一日谓师曰朕収大梁得一颗无价明珠未有人酧价师曰请陛下珠看帝以手舒开幞头带脚师曰君王之宝谁敢酧价拈曰仁君达本呈见无门了利宗师希逢作者及其利者里相逢不拈出举意便知有庄宗皇帝放一线道兴化掣电郎当气急杀人展开谁解子细点检将来兴化浇泼过当要须皂白分明直应如是觌面相呈也大奇更无分别与迟疑自从収得非离合岂可虗明放过伊精金百鍊方为贵脱体灵明绝见知举石头希迁禅师问新到僧什么处来僧云江西来师云见马大师否僧云见师乃指一橛柴曰马大师何似这箇僧无对却回举似马大师马曰汝见橛柴大小僧云勿量大马曰汝甚有力僧曰何也马曰汝从南岳负一橛柴来岂不是有力拈曰其僧好喫石头棒为什么如此来处不分明所以见马大师与柴成相赖得马大师以慈悲放一道光灌髑髅口髑髅亦放一道神光射马大师身吓得普菴不敢出石头塔地不起只倩竹叶相敲作弹指叹曰伤嗟今古人几箇知恩力妙指闲柴意马师失之千里费工夫佛法不是这道理拙用金毛作野狐举丹霞天然禅师见忠国师便展坐具国师云不用X不用师退步国师云如是如是师却进前国师云不是不是师绕国师一匝便出国师云去圣时遥三十年后不见此汉也还难得拈云丹霞琢国师磨二龙闲戏涌起洪波若无主海大神别人应不奈何口说难穷意普通世间希有义和同三春万卉皆含笑装点繁花只一风举药山惟俨禅师僧问学人拟归乡时如何师曰汝父母徧身红烂卧在荆棘林中汝归何所僧曰恁么即不归去也师曰汝却须归去汝若归乡我示汝箇休粮方僧云便请师曰二时上堂不须咬着一粒米拈云者僧已是扶篱摸壁又被药山推放深坑这僧打丁臾定不放未免一时拖泥带水末后休粮弄巧成拙普菴竖起布毛云吽吽提轮放线知深浅把火烧山预辨宜莫道逢场闲作戱直须对病设良医举华亭舡子和尚善会和尚参礼次师问曰座主住甚寺会曰寺即不住师曰不似又不似箇什么会曰目前无相似何处学得来会曰非耳目之所到师笑曰一句合头语万劫系驴橛垂丝千尺意在深潭离钩三寸速道速道会拟开口师便以篙撞在水中拈云风行雨至师子相投不犯烟尘自然契合若无船子应渡善会不过不得善会也成辜负华亭孤舟不系弄华亭无限风光意气清善会不干于耳X目岂容声色付元灵举药山俨禅师夜参不点灯师垂语曰我有一句子待特牛生儿却向汝道时有僧曰特牛生儿也何以不道师曰侍者把灯来其僧抽身入众云巖后举似洞山洞山云其僧却会只是不肯礼拜拈云行住及坐卧日月与灯光世间出世间悟者不相干普菴则不然我有一句子直得石女生子却向汝道教这僧与大地人开口道不得可惜药山放过此僧云巖长吐气洞山出白岚语言应三昧希友同参诸方且道参谁剎土微尘总出不得没眼休谈见药山免将明暗警盲参特牛生子犹为易石女生儿岂似凡孤明独朗光无二只恐痴猿搅碧潭举高沙弥住菴后雨里来看药山药山云你来也师云是山云可杀湿师曰不打这鼓笛云巖云皮也无打甚么鼓道吾云鼓也无打什么皮山云今日大好曲调拈云小谿还海海纳而岂有二源悟子亲师师许而意无别理若到里许直是尽十方诸佛那更放出历代祖师烂嚼父母六亲到处岂存含识所以古人道不坏假名而谈实相玄沙云用处不换机心外无别法然虽如是不妨打鼓弄琵琶还佗一会家诸人且道药山高沙弥云巖道吾只今在什么处举扬般若信地无闲处知心用不非微尘佛国土妙在一毫釐X应当如是见所说但随宜古锥无做作谩把布毛吹举石室善导和尚一夕与仰山翫月仰山问云这月尖时圆相什么处去圆时尖相向什么处去师曰尖时圆相隐圆时尖相在云巖云尖时圆相在圆时无尖相道吾云尖时亦不尖圆相亦不圆拈云石室一夜与仰山寐语惊动云巖道吾无故于天晓做贼不肯认赃若还不是普菴这里实难勘破普菴好好向三十夜共释迦老子与三世诸佛翫月之次敢问山河大地色空明暗这月即今在什么处还有人敢出头来祗对得老僧一言半句便教佗遍身红烂堕坑落堑不留毫发许青天白日常相应眼明方晓狝猴镜自从旷劫不揩磨知音谩举无生令举德山宣鑑禅师师抵于沩山从法堂西过东回视方丈沩山无语师云无也无也师出至僧堂前乃曰然虽如此不得艹艹遂具威仪上参才跨门提起坐具唤云和尚沩山拟取拂子师喝之掦袂而出拈云师子出窟群兽惊忙巨虎踞巖野犴难过忽遇箇降龙伏虎文殊普贤披毛戴角且归边只眼无头印空坐正当恁么时沩山德山共一箇鼻孔所以诸方行脚无眼者不肯信还肯信普菴么自云者弄影汉㝡难信㝡难信难信难闻独眼龙布云施雨觅无踪却被普贤穿却鼻如今众信永无穷X举洞山价禅师示众云兄弟初秋夏末或东或西直须万里无寸艹处去始得又曰只如万里无寸艹处且作么生去顾视众云欲知此事须枯木上生花方与佗合石霜闻云出门便是艹后明安云直得不出门亦是曼曼地拈云洞山吐气清健竭力为人尚未免向犁觜端𣵞铁石霜大寒生也随佗向氷上加冻只得明安尊贵较此且子又和茅搭艹普菴子细看来不得一箇灵利遂拈起拄杖子云若不得这箇永不灵利抛下拄杖子良久云会么万里艹不生三昧号无诤梦游观玉境毕竟是谁行在处曼曼地只道无两般法门非出入学者莫颟顸举渐源仲兴禅师一日随道吾弔丧师以手抚棺曰生耶死耶吾曰生也不道死也不道师曰为什么不道吾曰不道不道弔毕同回途次师曰和尚今日须与仲兴道倘更不道即打去也吾曰打即任打生也不道死也不道师遂打吾数拳却往石霜举前问石霜曰汝不见道吾道生也不道死也不道师乃大悟拈云渐源梦中问生死道吾白日被鬼打赖遇石霜连忙叫醒带识髑髅拨死尸箇中许道实难为任渠碎我骨消散终须不赚释迦儿举清平令导禅师师问翠微如何是西来的的意微曰待无人即向汝道师良久曰无人也请和尚说翠X微下禅牀引入竹园师曰无人也请和尚说微指竹云这竿得恁么长那竿得恁么短拈云清平本自常乐不肯心休因问而迷入筠林却分长短判曰翠微指竹示清平试问灵丹成未成若将声色依宗匠劫尽参玄不契津普菴则不然设有人问西来的的意竖箇指端良久云会么若也会得只如是若也不会免更教佗上山入水令导禅和翠微峯铁壁铜墻路不同遥指双林是归处至今犹尚鬼儱通举投子大同禅师赵州途中相遇问曰莫是投子山主么师云茶盐钱乞一箇赵州即先到菴中坐师后携一瓶油归菴赵州曰久向投子到来只是箇卖油翁师曰汝只见卖油翁且不识投子曰如何是投子师提起瓶云油油拈云不合投子容易放过赵州致令赵州噼心坐却一切圣凡箇及乎投子回来且无奈藏身插足处更说什么油若教普菴当时途中邂逅一场败阙非细只今敢问诸人还见投子么良久默顾左右曰只这花十八难赛古人投子续宗枝相逢作者便呈机含光知有菴中主提起油瓶应不疑举石霜庆诸禅师师在沩山为米头一日在寮内筛米次沩山云施主物莫抛撒师云不抛撒沩山于地上拾得一粒云汝道不抛撒这箇是什么处得来师X无对沩山又云莫欺这一粒子百千粒从这一粒生师曰百千粒从这一粒生未审这一粒从什么处生沩山呵呵笑归方丈晚上堂云大众米里有虫拈云石霜和米连天白诘问元来应不得莫令抛撒卒难収免被邪魔外道吓且道石霜有见解无见解若有见解为什么却无对若无见解为什么沩说不得呵呵大笑归方丈试断看沩山道米里有虫普菴道虫里有米不会者开口塞喉悟解者不妨插觜咄道人到处全示真如若求言句未免区区举渐源兴禅师一日将锹子于法堂上从东过西从西过东石霜曰作么师曰觅先师灵骨霜曰洪波浩渺白浪滔天觅什么先师灵骨师曰正好着力霜曰这里针札不入着什么力师持锹子肩上便行太原孚云先师灵骨犹在拈云渐源寻先师灵骨未免东西石霜正瓦解氷消洪波白浪且道这一等尽是参方见解似分差别若还太原孚上座不加四字先师灵愈不现骨更难寻普菴老人拈一块土云灵骨灵骨恍恍惚惚孚兄孚兄杳杳冥冥却抛土于地顾视左右云还知落处么探宗勘辨要当人劫火𦦨中摝眼睛渐源顿入洪波里直至如今不见形举洞山价禅师问太长老云有一物上拄天下拄地常在动用中黑似漆过在什么处太曰过在动用师乃咄云出去X拈云洞山只瞒得太长老若问普菴老人有一物上拄天下拄地常在动用中黑似漆过在什么处便与佗三十拄杖了却问价禅师未有天地时此物拄箇什么快道快道若恁么免被佗喝出洞山活计未全包太老钻龟罕辨爻有物先天非相貌岂干动用色相交举黄山月轮禅师一日夹山抗声问曰子是什么处人师曰闽中人夹山云还识老僧否师曰和尚还识学人否夹山曰不然子且还老僧艹鞋钱然后老僧还子江陵米价师曰恁么即不识和尚未审江陵米作么价夹山曰子善能哮吼拈云黄山月轮无物不照夹山艹鞋价直难酬恁么则两箇不鑑识一箇亦不识江陵米折艹鞋钱善能哮吼通消息咄不识是真识有心识心徧处不求人江陵米满元无价师子全威𦘕不成举僧问洛浦学人拟归乡时如何师曰家破人亡子归何处僧曰恁么即不归去也师曰庭前残雪日轮消室内游尘遣谁扫拈云这僧闻道家破见说人亡便不敢归乡普菴无可做作即今为洛浦举哀一时苍天苍天家不破兮人不亡设机不应转郎当龟毛拂子呵呵笑六月炎天好大霜举云居道膺禅师僧问羚羊挂角时如何师曰六六X三十六又曰会么僧曰不会师曰不见道无踪迹有僧举似赵州州云云居师兄犹在僧乃问羚羊挂角时如何赵州云六六三十六拈云云居答话无头脑所以道六六三十六这僧问处没人情未免羚羊挂角会与不会且置设若这僧问普菴羚羊挂角时如何九九八十一衲僧眼似漆扶篱摸壁不知臊挂角羚羊也不识咬举干峰示众云举一不得举二放过一着落在第二云门出众云昨日有人从天台来却往南岳去峰下坐云明日不得普请拈云干峰开口月朗风清云门答处妙湛除非知有之人动静是谁听探普菴则不然一举便得二举不得放过三举不及第且道落在什么处释梵天帝宝冠履地不诵华严佛不富贵离四句非绝百非是绝百非非离四句易举钦山文䆳禅师师入浴院见僧踏水轮僧见师乃下不审师曰幸自碌碌地转何须却恁么僧云不恁么又争得师曰若恁么钦山眼堪作什么也僧曰作么生是师眼师乃以手作拨眉势僧云和尚又得恁么师云是是为我恁么便不得恁么僧无语师云索战无功一场气闷良久乃问僧云会么僧云不会师云钦山为汝担一担拈云钦山随流认得性其僧虽然碌碌地正当恁么时不曾看见钦山且作么生免得这老和尚道为汝X担一担具眼者不妨注脚一拨眉毛露眼睛只伤底许没瞳人灯笼开口呵呵笑衲僧和梦蹈车轮举玄沙师备禅师垂语云诸方老宿尽道接物利生且问汝只如盲聋哑三种病人汝作么生接若拈槌竖拂佗眼且不见共佗说话佗又不闻口复哑若接不得佛法无灵验时有僧出曰三种病人和尚还许商量否师云许汝作么生商量其僧珍重便出师云不是不是罗汉云桂琛现有眼耳和尚作么生接中塔曰三种病人只今在什么处拈云玄沙大师虽有截断众流之辩争奈只医得箇无眼耳鼻舌身意人病这箇人本自无病设若医得安乐不为好手罗汉横生头角无下稍也中塔不奈冬瓜何破瓠子普菴向诸人鼻孔里高声叫玄沙玄沙且照顾自已风发也古今学道与参禅未谙眼耳妙言诠一粒玄沙无住本时时兴贩海南船快度举龙济山绍脩山主示众云具足凡夫法凡夫不知具足圣人法圣人不会圣人若会即是凡夫凡夫若知即是圣人此两语一理二义若人辨得不妨于佛法中有箇入处若辨不得莫道不疑拈云脩山主老老大大拄杖亦不把只与么艹里钻水里走着甚来由普菴拈起拄杖云这箇吞却圣凡了如今处处稳便阿却掷下拄杖目周回漩良久云X莫道不疑龙济兴云雨徧施圣凡不落与谁齐能持地藏无空印具足圆方始不疑举雪峰示众云世界濶一丈古镜濶一丈世界濶一尺古镜濶一尺玄沙指面前火炉云火炉濶多少峰云似古镜濶沙云老汉脚跟未点地在拈云雪峰示众有口无心玄沙相应有心无口且道雪峰世界在古镜里古镜在世界里若也未活且向玄沙火炉里烹炼世界揩拭元光直待失却水月空花尘尘不昧始得镜含世界几千春非相非形假立名汩没未甞离镜体怜生谁合饮光人举洞山问云居膺大阐提人杀父害母出佛身血破和合僧如是种种孝养何在云居云始得孝养自尔洞山许之为室中领袖拈云一法界中唯有洞山观见作大五逆人是孝顺子行持孝顺为大五逆人如今普菴将什么为孝养瞪目四顾良久云在在处处不识佛父母又问如何行五逆答羊羹细酒斋饼馒头骑马底骑马牵牛底牵牛也有横吹孤笛也有拍掌鸣讴唯独一般不可说雪人火里赵杨州大秤秤不起小斗量不尽无量劫即今无不是心印举夹山为渡子时有一婆子抱一孩儿上船云呈桡舞棹都不问且道婆子手中孩儿甚处得来夹山以X桡子便打婆子云婆婆有六箇孩儿五箇不遇善知识只这箇也不消得遂抛向江中夹山乃吐舌拈云诸方道夹山与么时打着这婆婆普菴见这婆子与夹山共一足共只眼一箇口说又说不得去又不得见又见不得孩儿则不问作么生分别夹山吐舌之处船子寥寥载不空几回明月弄清风呈桡舞棹无佗事只欲教人解六通举雪峰云饭篱边坐饿死人临河渴死汉玄沙云饭篱里坐饿死汉水里没头浸渴死汉云门云通身是饭通身是水拈云大小大雪峰及乎到这里未免破一作二普菴念呪曰婆嚧吃咛拈却饭笼边死人婆诃这一粒玄沙无端被雪老引入饭里水里如今大地生灵饮水喫饭且子细照顾虽是玄沙也能杀人也能活人祇有云门老汉吞声忍气不能管得所以和泥合水何处无云不是门藏锋不露理难论雪峰未尽玄沙意惹得村人村又村举教云城东老母与佛同时而生一世共处而不欲见佛每见佛来即便回避周回上下皆避不得乃以手掩面十指掌中悉皆见佛拈云咄这老婆子也是没量已德与佛同时不二不生既是取舍不得便好堂中稳坐饭来开口箸来伸手无端作得许多揑怪教坏人家男女若当时教普X菴一见婆子连佛一时埋却只存箇弄影汉时时与人方便行住坐卧岂不快哉又云如今亦不欠少似水煎茶待故人知音喫了笑忻忻茶水本来无一说扬眉早是自瞒心举永嘉大师云无相无空无不空即是如来真实相拈云子细思量永嘉大师恁么说话都无头脑如今一念弃舍尘缘到处参寻知识楖𣗖横肩尽是学佛知见究生死一段大事作么生相也无空也无不空又无却教学人向什么处摸索咦不可说不可说中又不可说究竟如是拈古谈今我尚无木奴艹女辨工夫艹木恰知非外物含灵那信自毗卢举雪峰普请畬田见一蛇以杖挑起召大众云看看以刀芟为两断玄沙以杖抛向背后更不顾视众愕然雪峰曰俊哉拈云雪峰大修行人不合斩蛇据令判断这汉永不得复来世界来作人身玄沙虽不干事不合对面移尸与佗兔角拄杖三十再归远行地大难大难为众竭力着甚来由蓦提起拄杖子云更有箇在又云放过一着飞空着地情依识大地山河情识磨色空明暗无相似挑起虵时会也么举九峰在石霜为侍者时石霜迁化众欲请堂中第一座接续住持峰云待某甲问过若会先师意一依X先师事奉遂问云休去歇去一念万年去寒灰枯木去口中泊瀑去一条白练去古庙里香炉冷啾啾地去你作么生会座云一色边事峰云恁么则未会先师意在座云你不肯我那装香来我若不会先师意香烟起处脱去不得言讫脱去峰抚背云坐脱立亡则不无先师意未会在拈云九峰恁么担板第一座铁打肝心检点将来九峰有过且道过在甚处香烟起处普菴若许云苍天苍天逼人至死立亡坐脱不为奇石霜迁化少人知九峰师子连天吼剎那惊杀野狐狸举教云未离兜率早降王宫未出母胎度人巳毕拈云众生与诸佛是诸法空相离降出度不生不灭雪埋粪坑不垢不净担水投河不增不减打开兜率露王宫摩耶夫人没老去净饭国王生太子字字言言说脱空嘘举玄沙雪峰游山次玄沙云我如今大用去和尚且作么生峰遂将三箇木毬一时抛沙作斫牌势峰云你亲到灵山方得如此玄沙云也只是自家底拈云雪峰玄沙父子同行游山非二玄沙也忽然寐语雪峰又等闲揑怪家活又不欠不少行货且无买无卖当初若遇普菴未免一场败阙玄沙大用雪峰三弄大地山河六徧震动举教世尊初生一手指天一手指地周行七步目顾X四方云天上天下唯我独尊云门云当时若教我见一棒打杀与狗子喫却贵图天下太平拈云若是世尊应不初生又更伸手举足目顾四方争人夺我却向有佛处称尊莫道云门不放过蓦拈拄杖瞪目周旋良久云惭愧且得十方常常清净抛下拄杖子却问诸人还知落处么若也未会说梦了也日里不可道人夜里不可说鬼无量劫来成道一时都在这里举丹霞访忠国师逢国师侍者霞问国师在么侍者云在即在佛眼亦不见霞云龙生龙子凤生凤儿侍者举似国师国师打侍者二十拄杖拈云丹霞不会为客所以烦恼主人侍者学得国师语不会国师行却被丹霞将恶水泼一尚又复喫国师拄杖二十诸人且道国师打侍者有何意代云千手大悲也摸索不着三脚驴子弄蹄行只欲途中拶后生一片丹霞尘不染包藏万有岂称能举玄沙上堂大众集定蓦拈拄杖赶散大众后云老僧今日作一解险入地狱如箭射侍者云且喜和尚再复人身拈云人道玄沙不可得我道玄沙恰似一箇打野狸汉若救得玄沙出地狱便是解脱人若救不得随佗入地狱去X鱼在岸时活不久人落深渊当下亡川陆谁知同一性恰如地狱与天堂举雪峰迁化玄沙为丧主集大众煎茶拈起盏子云诸人若道得先师无过若道不得过在先师如是三问俱无对沙扑碎盏子归方丈拈云我道玄沙不解作丧主所以道先师有过无过若会做丧主自合当连皮和骨一时埋却且要免得一场打家碎事惊吓髑髅普菴既到这里安可无声将鼻孔云呜唿哀哉伏惟尚飨无相光中弄影人形同异类性天真披毛戴角氷和水削发披衣水合氷举有僧游五台山问一婆子云台山路向什么处去婆子云蓦直去僧便去婆子云又恁么去也其僧举似赵州州云我去勘破这婆子州明日便去问台山路向什么处去婆子云蓦直去州便去婆子云又恁么去也州归谓僧曰我为汝勘破这婆子了也拈云无人知赵州不动步而到台山不开口而勘破婆子了也诸人若信婆子道便蓦直去若信不及又与么去也古人遗意不留言婆子台山着一边识得台山婆子了赵州消息没休年举赵州从谂禅师在南泉作火头一日闭却门叫云救火救火众皆到师曰道得即开门众无对南泉将锁匙于牕间过与师师便开门X拈云明知赵州这老汉正在水里火发叫起一队半聋半瞽扶篱摸壁有什么益处犹赖南泉脚跟不点地将水救水深庆无事赵州火急要人成大众浑无半眼亲骑箇金毛游物外南泉滴滴意深深普菴家宝普菴家宝不着寻讨迷时不见在处烦恼悟时无相如日杲杲取舍不得自然恰好谁生谁病谁死谁老达人无证凡夫颠倒日西道晚日东道早有睛无眼撞头磕脑扶篱摸壁弃金抱艹机关木人弄口叫好线牵则动索断则倒撒放闲处如第烂藁本自无形被佗作造五彩妆来安名立号只欲瞒佗何曾自保打閙过日全无倚靠问佗贵姓口中便道艹木李张适来方到有甚急事特来干冐衣食不足莫怪䀨澡人口不安田园旱涝赚埋公祖移坟修造被术人筭年月不好朝山拜岳何处不到未甞感应至今啰噪又逢卦师胡言乱道速迁公祖更改门灶丝蚕天旺官禄便到但信八卦阴阳㝡好公卿宰相都是我振酌发稍轻摇头摆脑赠佗丰厚连声道好因此贫穷日夕烦恼雪上加霜苦寒难保耳里忽闻普菴得道捻土为香直须亲到X行来不觉钟声浩浩自心火急无人通报行童不管维那高傲息心定意低声苦苦不久之间果见一老一条拄杖披一布袄竖箇指头教我速道鼻孔辽天眼睛潦倒更不说钱也不爱宝不得妄想不得作造但识得心无法不到汝本是佛不须别讨离诸名相法身自保生灭本无诸佛假号世出世相全无可道真实一心不空灵宝十方诸佛都有里许一切幻缘此心无主幻化须尽心等太虗识得此心如瑠璃珠随色影现无着无去得意忘言了更无语亦无可舍亦无可取也不烧䟽也不化纸设斋无眼供养蛇鼠布施不明却还沉坠虽是善因能招恶理公子王孙因修福慧持斋精进衣食布施才出头来一切整备岂用埋尸卜度好地心若不善一切不利头头作业处处祭鬼枯骨消磨神识沉坠生不念善死地狱现在处慈悲来生方便不信佛法贫穷下贱万中无一官人相现满山满岭头长觜尖捞鱼置鸟历劫相煎无一毫善皆是结冤不识父母叫唤喧天贪婬杀盗罪不可言阴振未满王法牵缠心无一足烦恼连天因何不息澄净心田若不饮酒智慧光鲜亲近善者心自善妍X若不食肉公婆不哭日夕心灵善神助福若不杀盗自身无恼行住坐卧心无烦恼若不邪婬净行甚深精神勿亏身体安宁若不妄言常亲贵侣守口如瓶不惊寒暑若不贪爱触目便会见如不见背如不背若不嗔痴眼耳如泥天翻地覆我自不知若不恶口身如瓦狗人来不吠棒打不走若不两舌无事闲歇谁是谁非清风明月若不绮语身心一如所在尊贵为人中瑞十般不善在迷不见佛为分别觉悟自见依此脩行见本来面大地含灵谁敢轻贱心共一心随业转变我若不如只管喫现我令始觉感佛方便翻十不善回向十善永不赚你天亦常愿超出三界见佛知见凡夫肉眼非明不见无日月灯如黑漆面开眼见色色即归空空中无得恰如无见开眼无见犹如无目见与不见全无可善眼不是眼见不是见空色无实不明方便达本了心是佛知见心若未了识业黑变今日安乐逐光随现眼光落地黑暗周徧心思业显雷奔闪电怕怖天地投谁发愿百千刀轮火车掣电一剎那间魂识消散动经尘劫业无所间岂比世间公牵私绊哀哉众生尚贪喫饭若还思死火急难辨X五千教典祕言无限只为愚心习气深惯已化闻经已身无难一人了达与众除患不劝不善恶不消散若闻其声何忍食由若见众生死当助哭身衣口食难心自足直至到死神识缠逐随念往生定入毛畜心不念佛镇在牢狱心若念善善果善因笙笋笙竹不曾捻种遍地野菊耕田得禾耕畬得粟乐善天堂造恶地狱善恶无差由心直曲信佛拜泥转转昏迷信神烧纸自损糓皮信经读字不干心事信道行婬只瞒自心信善贪财到死也獃信福杀盗不久恶报信是说非将油洗衣信罪不悔如飞蛾昧火烁油煎去了又来一似浮徒贪嗔痴爱前念作福后念受罪人不达理妄执神鬼人不会事梅上添醋急处闘急好做不做见佗富贵一心趍侍借口一文还十文利连妻带子为佗奴婢子细观瞻丈夫意气非我不非是我不是有无分定因果相继懒惰贫穷精勤富贵脩般若多获慈悲惠今生和顺在处恭敬来生佛国开发众信习气清净行住皆定定中有慧慧体如镜镜不是镜是非成病失却是非大圆智镜若人全会何垢何净本无背面光明性命性即佛性命即慧命X非生非老谁死谁病包括有无无欠无剩风动尘起无有不应水陆色空血脉连通微尘不透不成正道影响无知犹如死尸头上一札却令眼眨脚下一针用口呻吟问病叫痛类同蠢动将假为身业力所成成应有坏有坏复形成有本空谁解通宗不宗为本无住为宗不空不住无异虗空快须荐取脱却樊笼古佛今佛因此大通释迦亲印犹如虗空如水中月应物标宗如水是体水月空同有无相貌二相皆同同则无碍有碍不中不中非佛佛亦无穷腾今耀古不受瞒笼万法之母诸佛祖公若人了达便与佛同若人不了万法盲聋犹如杂话枉费日工如是家宝永不空空究竟无说法本无空普菴和尚家宝示众御制普菴至善弘仁圆通智慧寂感妙应慈济真觉昭贶慧庆护国宣教大德菩萨赞朕惟佛道广大周徧千经万法无非劝善化恶济度群生功德所及无有穷尽至善弘仁圆通智慧寂感妙应慈济真觉昭贶慧庆护国宣教大德菩萨普菴实再来之佛也显化于江西袁州慈化寺色相圆融福慧具足内含慈济外示神通降伏妖魔消弭灾厄徧游剎土拯拔一切灵应昭彰妙不可测所垂宝训X一千六百余言演无尽之宗旨发至妙之玄微广大而无所不包精密而无所不备普为众生作种种方便有能佩服奉持者如身游宝藏各随所欲皆获如意如饥餐香积即得充饱苟不务此而欲求无上正真其犹冥行远道块坐暗室终无所益朕间窥真谛略究旨归嘉兴群生广作利益善信之士能导此而行即得享福而获吉违此弗守必至踏祸而召凶经曰积善之家必有余庆积不善之家必有余殃又曰作善降之百祥作不善降之百殃谨书其槩以诏将来并系之以赞曰如来显化身无处不充满功德利群生徧覆河沙界如如大觉师神通不思议示现出世间佛身即无二体相湛圆明摩尼紫金聚端严妙自在具足于福慧方便大慈悲誓愿弘济度普摄诸有情法力无不至祛邪灭妖魅弭灾消疾疠洗涤诸罪愆吉祥获如意训戒垂真言悉发如来祕恳恳导冥愚切切化善类珠玑等金玉至宝无与比闻者与见者莫不生欢喜普劝诸善缘敬受此家宝善有不宝此技道终无济譬犹入宝山获宝方遂意有不获宝者空归意何益爰用作赞言光扬于永世翊赞我皇图福德被一切X普菴录卷之三