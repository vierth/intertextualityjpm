陈牧师启方海澄圳美潭头社人也生于清道光廿六年丙午六月八日辰时髫龄曾闻西牧师宾为廉讲道颇有心得年十一负笈从师好学不倦时邻人李默辄以圣经问难由是郑重圣经迨太平军陷漳民心震怖击析守夜正在无聊时有教友陈日森躬咏养心神诗虽不知奥旨而心已领梗概传道师陈君武烈热心宣扬公大获其益偶值暇晷常伏案默祷或在静处时自呫哔人虽不知而无形之主已纳之矣独是父母往往强之祭偶事邪公屡以婉辞却之盖道种已逐渐萌芽笃信真神小心昭事亲戚惊骇讥笑交加父母闻之怒而责詈在所不免惟其祷告倍切信杀身不能杀魂也父母百端劝解终属罔効足见公已择善业有坚决不动之志矣一日杜牧师嘉德到其家劝勉其双亲始得闻道未几其母及弟亦领洗进教皆公之信心有以致之也嗣在鼓屿回澜圣道大学讲经两载至丁丑年延聘之为该校监院同时厦港堂会选之兼任该堂长老公年卅六岁十月念二日大会特集于漳浦桥内圣堂行按手典礼立公为该堂牧师计任职廿四年施洗小儿百七十八名成人百一十一名嗣因精力就衰爰于光绪乙巳年向大会禀请卸肩大会未遽许可特派使详加查察至是年五月十一日始准之告老离任回漳与二男承徽承五敍家庭天伦乐事享自由佈道幸福其视同胞之沉沦苦海有人溺己溺人饥己饥之慨尝自号为渔翁取吾主赐信徒得人如鱼之义也其抱此职志故年虽踰古稀亦扶杖四出逢人说教大有老当益壮甯知白首之心穷且益坚不堕青云之志以自豪亦如保罗有战争之善者已竭其力有驰骤之善者已尽其程以自信洵堪作后生事主之模范也六年前某牧师制联赠其作牧五十週年纪念其文曰传道衞道行道首推第一成人敬人爱人独佔无双由此可见其素行也矣惟其善为主劳即有劳息功随之一日竟于本年八月廿三日含笑归天享寿九十有一可谓遐龄矣八月廿六日