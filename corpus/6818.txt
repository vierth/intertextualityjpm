佛顶尊胜陀罗尼经御制佛顶尊胜总持经呪序朕惟如来演大乘教开方便门千经万法无非为济度群生使不沦业报佛顶尊胜总持经呪者一切如来智印广大慈悲甚深希有普利昏迷实巨海之津梁幽暗之日月饥渴之饮食也世间善男子善女人一切众生能发菩提心持诵佩服者其福德种种无尽永脱诸恶苦趣从无始以来百千亿劫所积罪业悉皆消除若昼夜勤修不懈当得诸佛灌顶神天拥护福寿无量如是胜果目覩其效诚实不虚朕君临天下闵斯民之执迷所作所为堕于恶趣而不知若斯谬戾诚为可矜遂以是经呪用俾河沙剎土一切有情均沾利益寿延福增同臻佛道又况佛有誓盟广济众生必先度忠孝凡忠臣孝子身生中国又逢治世受种种快乐皆由其事君事亲能尽其道又能敬礼三宝修积善因举足之顷即登觉路若夫为恶之徒昧于改悟所作所为日甚一日造业深重甘心堕落身如沐漆求洁实难陨坠幽扃何由出世苟能回心向善即此一路可超出劫尘也永乐九年六月日佛顶尊胜陀罗尼经序佛顶尊胜陀罗尼经者婆罗门僧佛陀波利仪凤元年从西国来至此汉土到五台山次遂五体投地向山顶礼曰如来灭后众圣潜灵唯有大士文殊师利于此山中汲引苍生教诸菩萨波利所恨生逢八难不覩圣容远涉流沙故来敬谒伏乞大慈大悲普覆令见尊仪言已悲泣雨泪向山顶礼礼已举首忽见一老人从山中出来遂作婆罗门语谓僧曰法师情存慕道追访圣踪不惮劬劳远寻遗迹然汉地众生多造罪业出家之辈亦多犯戒律唯有佛顶尊胜陀罗尼经能灭众生一切恶业未知法师颇将此经来不僧报言曰贫道直来礼谒不将经来老人言既不将经来空来何益纵见文殊亦何得识师可却向西国取此经将来流传汉土即是遍奉众圣广利群生拯济幽冥报诸佛恩也师取经来至此弟子当示师文殊师利菩萨所在僧闻此语不胜喜跃遂裁抑悲泪至心敬礼举头之顷忽不见老人其僧惊愕倍更虔心系念倾诚回还西国取佛顶尊胜陀罗尼经至永淳二年回至西京具以上事闻奏大帝大帝遂将其本入内请日照三藏法师及勅司宾寺典客令杜行顗等共译此经勅施僧绢三十匹其经本禁在内不出其僧悲泣奏曰贫道捐躯委命远取经来情望普济群生救拔苦难不以财宝为念不以名利关怀请还经本流行庶望含灵同益帝遂留翻得之经还僧梵本其僧得梵本将向西明寺访得善解梵语汉僧顺贞奏共翻译帝随其请僧遂对诸大德共顺贞翻译讫僧将梵本遂向五台山入山于今不出今前后所翻两本并流行于代其中小小语有不同者幸勿怪焉至垂拱三年定觉寺主僧志静因停在神都魏国东寺亲见日照三藏法师问其逗留一如上说志静遂就三藏法师谘受神呪法师于是口宣梵音经二七日句句委授具足梵音一无差失仍更取旧翻梵本勘挍所有脱错悉皆改定其呪初注云最后别翻者是也其呪句稍异于杜令所翻者其新呪改定不错并注其音讫后有学者幸详此焉至永昌元年八月于大敬爱寺见西明寺上座澄法师问其逗留亦如前说其翻经僧顺贞见在住西明寺此经救拔幽显最不可思议恐有学者不知故具录委曲以传未悟佛顶尊胜陀罗尼经罽宾国沙门佛陀波利奉诏译如是我闻一时薄伽梵在室罗筏住誓多林给孤独园与大苾刍众千二百五十人俱又与诸大菩萨僧万二千人俱尔时三十三天于善法堂会有一天子名曰善住与诸大天游于园观又与大天受胜尊贵与诸天女前后围绕欢喜游戏种种音乐共相娱乐受诸快乐尔时善住天子即于夜分闻有声言善住天子却后七日命将欲尽命终之后生赡部洲受七返畜生身即受地狱苦从地狱出希得人身生于贫贱处于母胎即无两目尔时善住天子闻此声已即大惊怖身毛皆竖愁忧不乐速疾往诣天帝释所悲啼号哭惶怖无计顶礼帝释二足尊已白帝释言听我所说我与诸天女共相围绕受诸快乐闻有声言善住天子却后七日命将欲尽命终之后生赡部洲七返受畜生身受七身已即堕诸地狱从地狱出希得人身生贫贱家而无两目天帝云何令我得免斯苦尔时帝释闻善住天子语已甚大惊愕即自思惟此善住天子受何七返恶道之身尔时帝释须臾静住入定谛观即见善住当受七返恶道之身所谓猪狗野干猕猴蟒蛇乌鹫等身食诸秽恶不净之物尔时帝释观见善住天子当堕七返恶道之身极助苦恼痛割于心谛思无计何所归依唯有如来应正等觉令其善住得免斯苦尔时帝释即于此日初夜分时以种种花鬘涂香末香以妙天衣庄严执持往诣誓多林园于世尊所到已顶礼佛足右绕七匝即于佛前广大供养佛前胡跪而白佛言世尊善住天子云何当受七返畜生恶道之身具如上说尔时如来顶上放种种光遍满十方一切世界已其光还来绕佛三匝从佛口入佛便微笑告帝释言天帝有陀罗尼名为如来佛顶尊胜能净一切恶道能净除一切生死苦恼又能净除诸地狱阎罗王界畜生之苦又破一切地狱能回向善道天帝此佛顶尊胜陀罗尼若有人闻一经于耳先世所造一切地狱恶业悉皆消灭当得清净之身随所生处忆持不忘从一佛剎至一佛剎从一天界至一天界遍历三十三天所生之处忆持不忘天帝若人命欲将终须臾忆念此陀罗尼还得增寿得身口意净身无苦痛随其福利随处安隐一切如来之所观视一切天神恒常侍卫为人所敬恶障消灭一切菩萨同心覆护天帝若人能须臾读诵此陀罗尼者此人所有一切地狱畜生阎罗王界饿鬼之苦破坏消灭无有遗余诸佛剎土及诸天宫一切菩萨所住之门无有障碍随意趣入尔时帝释白佛言世尊唯愿如来为众生说增益寿命之法尔时世尊知帝释意心之所念乐闻佛说是陀罗尼法即说呪曰曩谟婆誐嚩帝怛喇路枳也钵啰底尾始瑟咤野没驮野婆誐缚帝怛儞也他唵尾戌驮野娑么娑么三满哆嚩婆娑娑颇啰拏蘖帝誐贺曩娑嚩婆嚩尾秫弟阿鼻诜左覩𤚥素蘖哆嚩啰嚩左曩阿蜜㗚哆鼻矖罽摩贺曼怛啰橎乃阿贺啰阿贺啰阿庾散驮啰柅戌驮野戌驮野誐誐曩尾秫弟邬瑟腻洒尾惹野尾秫弟娑贺娑啰啰湿铭散口祖儞帝萨嚩怛他蘖哆嚩路迦𩕳杀橎啰弭哆跛哩布啰抳萨嚩怛他蘖哆纥哩娜野地瑟姹曩地瑟耻跢摩贺母捺哩嚩日啰迦野僧贺跢曩尾秫弟萨嚩嚩啰拏跛野讷蘖帝跛哩尾秫弟钵啰底𩕳袜跢野阿欲秫弟三摩野地瑟耻帝么柅么柅摩贺么柅怛闼哆部跢句致跛哩秫弟尾窣普咤没地秫弟惹野惹野尾惹野尾惹野娑么啰萨嚩没驮地瑟耻哆秫弟嚩日哩嚩日啰蘖陛嚩日囕婆嚩覩么么舍哩囕萨嚩萨怛嚩难左迦野尾秫弟萨嚩誐帝跛哩秫弟萨嚩怛他蘖哆三么湿嚩娑演覩萨嚩怛他蘖哆三么湿嚩娑地瑟耻帝没地野没地野尾没地野冒驮野冒驮野尾冒驮野尾冒驮野三满哆跛哩秫弟萨嚩怛他蘖哆纥哩娜野地瑟姹曩地瑟耻哆摩贺母捺㘑娑嚩贺佛告帝释言此呪名净除一切恶道佛顶尊胜陀罗尼能除一切罪业等障能破一切秽恶道苦天帝此大陀罗尼八十八殑伽沙俱胝百千诸佛同共宣说随喜受持大日如来智印印之为破一切众生秽恶道苦故为一切地狱畜生阎罗王界众生得解脱故临急苦难堕生死海中众生得解脱故短命薄福无救护众生乐造杂染恶业众生得饶益故又此陀罗尼于赡部洲住持力故能令地狱恶道众生种种流转生死薄福众生不信善恶业失正道众生等得解脱义故佛告天帝我说此陀罗尼付嘱于汝汝当授与善住天子复当受持读诵思惟爱乐忆念供养于赡部洲与一切众生广为宣说此陀罗尼印亦为一切诸天子故说此陀罗尼印付嘱于汝天帝汝当善持守护勿令忘失天帝若人须臾得闻此陀罗尼千劫已来积造恶业重障应受种种流转生死地狱饿鬼畜生阎罗王界阿修罗身夜叉罗剎鬼神布单那羯咤布单那阿波娑摩啰蚊虻龟狗蟒蛇一切诸鸟及诸勐兽一切蠢动含灵乃至蚁子之身更不重受即得转生诸佛如来一生补处菩萨同会处生或得大姓婆罗门家生或得大剎利种家生或得豪贵最胜家生天帝此人得如上贵处生者皆由闻此陀罗尼故转所生处皆得清净天帝乃至得到菩提道场最胜之处皆由赞美此陀罗尼功德如是天帝此陀罗尼名为吉祥能净一切恶道此佛顶尊胜陀罗尼犹如日藏摩尼之宝净无瑕秽净等虚空光焰照彻无不周遍若诸众生持此陀罗尼亦复如是亦如阎浮檀金明净柔软令人喜见不为秽恶之所染着天帝若有众生持此陀罗尼亦复如是乘斯善净得生善道天帝此陀罗尼所在之处若能书写流通受持读诵听闻供养能如是者一切恶道皆得清净一切地狱苦恼悉皆消灭佛告天帝若人能书写此陀罗尼安高幢上或安高山或安楼上乃至安置窣堵波中天帝若有苾刍苾刍尼优婆塞优婆夷族姓男族姓女于幢等上或见或与相近其影映身或风吹陀罗尼上幢等上尘落在身上天帝彼诸众生所有罪业应堕恶道地狱畜生阎罗王界饿鬼界阿修罗身恶道之苦皆悉不受亦不为罪垢染污天帝此等众生为一切诸佛之所授记皆得不退转于阿耨多罗三藐三菩提大帝何况更以多诸供具华鬘涂香末香幢幡盖等衣服璎珞作诸庄严于四衢道造窣堵波安置陀罗尼合掌恭敬旋绕行道归依礼拜天帝彼人能如是供养者名摩诃萨埵真是佛子持法栋梁又是如来全身舍利窣堵波塔尔时阎摩罗法王于时夜分来诣佛所到已以种种天衣妙华涂香庄严供养佛已绕佛七匝顶礼佛足而作是言我闻如来演说赞持大力陀罗尼故来修学若有受持读诵是陀罗尼者我常随逐守护不令持者堕于地狱以彼随顺如来言教而护念之尔时护世四天大王绕佛三匝白佛言世尊唯愿如来为我广说持陀罗尼法尔时佛告四天王汝今谛听我当为汝宣说受持此陀罗尼法亦为短命诸众生说当先洗浴着新净衣白月圆满十五日时持斋诵此陀罗尼满其千遍令短命众生还得增寿永离病苦一切业障悉皆消灭一切地狱诸苦亦得解脱诸飞鸟畜生含灵之类闻此陀罗尼一经于耳尽此一身更不复受佛言若人遇大恶病闻此陀罗尼即得永离一切诸病亦得消灭应堕恶道亦得除断即得往生寂静世界从此身已后更不受胞胎之身所生之处莲华化生一切生处忆持不忘常识宿命佛言若人先造一切极重恶业遂即命终乘斯恶业应堕地狱或堕畜生阎罗王界或堕饿鬼乃至堕大阿鼻地狱或生水中或生禽兽异类之身取其亡者随身分骨以土一把诵此陀罗尼二十一遍散亡者骨上即得生天佛言若人能日日诵此陀罗尼二十一遍应消一切世间广大供养舍身往生极乐世界若常诵念得大涅槃复增寿命受胜快乐舍此身已即得往生种种微妙诸佛剎土常与诸佛俱会一处一切如来恒为演说微妙之义一切世尊即受其记身光照曜一切剎土佛言若诵此陀罗尼法于其佛前先取净土作坛随其大小方四角作以种种草华散于坛上烧众名香右膝着地胡跪心常念佛作慕陀罗尼印屈其头指以大母指押合掌当其心上诵此陀罗尼一百八遍讫于其坛中如云王雨华能遍供养八十八俱胝殑伽沙那庾多百千诸佛彼佛世尊咸共赞言善哉希有真是佛子即得无障碍智三昧得大菩提心庄严三昧持此陀罗尼法应如是佛告天帝我以此方便一切众生应堕地狱道令得解脱一切恶道亦得清净复令持者增益寿命天帝汝去将我此陀罗尼授与善住天子满其七日汝与善住俱来见我尔时天帝于世尊所受此陀罗尼法奉持还于本天授与善住天子尔时善住天子受此陀罗尼已满六日六夜依法受持一切愿满应受一切恶道等苦即得解脱住菩提道增寿无量甚大欢喜高声叹言希有如来希有妙法希有明验甚为难得令我解脱尔时帝释至第七日与善住天子将诸天众严持华鬘涂香末香宝幢幡盖天衣璎珞微妙庄严往诣佛所设大供养以妙天衣及诸璎珞供养世尊绕百千匝于佛前立踊跃欢喜坐而听法尔时世尊舒金色臂摩善住天子顶而为说法授菩提记佛言此经名净除一切恶道佛顶尊胜陀罗尼汝当受持尔时大众闻法欢喜信受奉行佛顶尊胜陀罗尼经那莫薄伽跋帝啼隷路迦钵啰底毘失瑟咤㖿勃陀耶薄伽跋底怛姪他唵毘输陀耶娑摩三漫多皤婆娑娑破啰拏揭底伽诃那娑婆皤输秫地阿鼻诜者苏揭多伐折那阿口蜜㗚多毘晒罽阿诃罗阿诃罗阿输散陀罗尼输驮耶输驮耶伽伽那毘秫提乌瑟尼沙毘逝耶秫提娑诃娑啰喝啰湿弭珊珠地帝萨婆怛他揭多地瑟咤那頞地瑟耻帝慕口姪隶跋折啰迦耶僧诃多那秫提萨婆伐罗拏毘秫提钵罗底儞伐怛耶阿瑜秫提萨末耶阿地瑟耻帝末祢末祢怛闼多部多俱胝钵唎秫提毘萨普咤勃地秫提社耶社耶毘社耶毘社耶萨末啰萨末啰勃陀頞地瑟耻多秫提跋折梨跋折啰揭鞞跋折滥婆伐都么么萨婆萨埵口写迦耶毘秫提萨婆揭底钵唎秫提萨婆怛他揭多三摩湿婆娑遏地耻帝勃陀勃陀蒱驮耶蒱驮耶三漫多钵唎秫提萨婆怛他揭多地瑟咤那頞地瑟耻帝娑婆诃那谟薄伽跋帝啼隷路迦钵啰底毘失瑟咤㖿勃陀耶薄伽跋底三怛姪他唵毘输驮耶娑摩三漫多皤婆娑娑破啰拏揭底伽诃那娑婆皤输󰡊秫地阿鼻诜者苏揭多伐折那阿嘧㗚多毘晒鸡阿诃罗阿诃啰阿瑜散陀罗尼输驮耶输驮耶伽伽那毘秫提乌瑟尼沙毘逝耶秫提娑诃娑啰喝啰湿弭珊珠地帝萨婆怛他揭多地瑟咤那頞地瑟耻帝慕口姪隷跋折啰迦耶僧诃多那秫提萨婆伐罗拏毘秫提钵罗底儞伐怛耶阿瑜秫提萨末那阿地瑟耻帝末祢末祢怛闼多部多俱胝钵唎秫提毘萨普咤勃地秫提社耶社耶毘社耶毘社耶萨末啰萨末啰勃陀頞地瑟耻多秫提跋折梨跋折啰揭鞞跋折滥婆伐都么么萨婆萨埵口写迦耶毘秝提萨婆揭底钵唎秫提萨婆怛他揭多三摩湿婆娑遏地瑟耻帝勃陀勃陀蒱驮耶蒱驮耶三漫多钵唎秫提萨婆怛他揭多地瑟咤那頞地瑟耻帝娑婆诃