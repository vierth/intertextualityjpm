法华经玄赞决择记X卍XXX法华玄赞决择记序惟杨龙兴寺桑门藏诸序曰决择者辅玄赞而开释也自经传东夏剖判颇多而独监灵台逈高诸见者惟玄赞欤以事必师古用本论为指南以教必有凭用众经为准的义丰文约理邃词华仰之而端倪罕窥挹之而波澜莫测见重于世悬诸日月者岂无由哉其覃思研精钓深索隐不忘得而得者在夫乎天竺大师大师苦节居贞撝谦养正大唐三藏所译论经义无偏圆部无巨细过耳必诵于口遇目必了于心注之其情匪盈酌之其智匪竭弘传之暇喟然叹曰夫易象虗无尚资乎彖系况斯赞玄奥不借乎筌蹄遂博考旧闻裁摭新义附于兹文随而决择俾传经学士不待抠衣负笈门生能开独见皎皎然净满月于秋空昭昭然烛明灯于暗室者也起草云毕挍于入室门人法清津师津师解行道德接武师矣日益云学未敢青蓝岁积解功颇阶亚圣闻扬三藏十有余年岂惟十哲播美于宣尼四子见称于罗什而巳每正释之余旁谈玄理虽口受先德故输墨𨷂书予叨陪廓庑干干诚请乃展为八卷成一家言斯天竺大师草创之讨论之律伯清公修饰之闰色之经此二贤义无遗矣时我X唐御天大历三年春正月也法华疏决择记卷第一杭州天竺寺沙门崇俊撰杨州禅智寺释法清集疏第一然释此序初之两字发语之端至觉权真下正陈所说盖闻者然凡述作云盖闻窃以等皆是不自尊之词故孝经疏解盖天子之孝卑谦也或盖者略也故玄经孝经云盖者略也意云天子所说天子之孝事无量今所论者且略而言之然云盖闻亦取其略义以佛教虽即殷繁今略而说之故云下尔也陈所说中总分二初至者乎总叙教意后从首称下正解题目前中又二初有四句异明现身设教后振融山下广显经之宗意前中初两句现身后二句设教疏至觉诞迹者现身也至觉者至极之觉然觉有三如来觉行穷满异于凡夫二乘及菩萨等故称至觉权者本无此事应物而现故称为权真者真实成就总名为真且一释云至觉者三身之总号何以知然梵云佛陁此言觉者良以三身俱是佛故权者化X身真者报身然三劫积因功成道满以对化佛故得真名问何故但举化报二身不明法佛答法身是本报化是末本即体性湛然不可论其成与不成今欲应物而言所以旦谈化报故此据末以明不说其本各据一义亦不相违或云至觉同前权真者具有三身谓化及他受并称为权自受及法身皆名为真问何故以尔答以他受用及化身佛为应十地二乘等宜故总称权若自受用及法身佛果满酬因自受法乐真际常住永绝过非所以二身总名真也故此权真二字三身备矣又云至觉者报身权者化身真即法身夫以佛果不自然而成必由脩因而方尅得果虽复巳满大悲理须应物应物有益推功归本在乎法身故今三身次第意在兹矣上来三说各有旨趣若论文意初二释优若以义求后解亦得且略论意用启来蒙其中广义至下当辨余皆例尔学者应知辨凭也机根也诞生也依玉篇云信也迹踪也然正觉之体含其权实将欲度物必凭机而利见根缘既熟故王宫以现生故云尔也疏灵枢擅妙扬筌者设教也灵谓灵奇枢谓枢机益是如来所说枢辨犹今世人户转明孔如门能开能合喻佛且然以能随显名曰枢机故周易云枢机之发荣辱之主又云横曰开竖曰键键即枢也如书云尺枢可以御两扇寸辖可以辅双轮擅者专也独也佛专玅故犹如诸只称曰专城佛独玅故亦犹鬪X鸡得胜擅先鸣故如言擅作此事独作此事等应谓契应群谓众多品者物类扬者举也筌者取鱼物也筌者香草铃者衡此诠玉篇具也今取从竹余非此用下广显经之宗意中初别叙经意后从藻掞下总显胜初中文五初六句药草喻第二两句化城喻第三两句火宅喻第四句解髻珠喻第五两句医师喻疏振融山珠茂者此初也药草喻品正明出现世间随欲说法融朗也秀出也世尊色身明朗犹如金山为欲利乐出于大千故经云如来身色如金山即其义也腾谓涌委者输也众流之水东注于海故曰也海者喻佛智慧显说教门多委如来智慧海也八万者合具足言八万四千且举大数故言八万如亦俱舍颂牟尼说法薀数有八十千又如汉书艺论志云诗三百者其实有三百六篇或委海者即书云欲察大海先察委源委源者水之本也以委源喻根本大海譬后得然大海之水起自委源如来后得发乎根本从于后得演八万四千之法门故云然也此解甚佳智者悉当津者渡也故论语子路问津注云津者渡也意明八万法门各是一济渡义叆叇者广雅云叇犹翳荟翳荟云兴盛皃通俗文云覆曰为叆叇庇荫也骤駃也然叆叇云兴必降甘雨喻佛慈悲既发大荫群生三草二木下自广彰疏然以幼商化城者第二段也然以者标举生起X之词幼者小也商行卖也倦疲懈也线远也险阻也始初也循顺也故论语云夫子循循然也郑玄云循者顺也诱引导也其意可见当如下辨疏雅子翫于优驾者第三段也稚幼也翫好也羬轩者玉篇今取初读说文作此庶咸切麙切韵山羊尔雅羊商六尺为羬亦如马八尺名为駥郭璞注云周礼马八尺巳上为龙牛七尺为之揨五尺为昜音滞方音厂七㺃四尺为獒鸡三尺为鹍鹍音昆玉篇钱来之山有羊而马尾有云兽鸟其形如羊而马尾名羬羊今有大月支国有大羊而驴尾也竟毕也照明也又作照亦明也取前为正晋进也如周易晋卦坤下希上晋彖曰晋进也明出地上故曰也犪者准㘦韵作𧀥龙也字乃从牛如招而绍又说文玉篇等并无扰作达读有人引庄子云夔怜蚿夔谓蚿曰吾以一足趻踔而行此一足牛日行千里所以知者故下经云其疾如风又山海经云东海中有流汥山有兽如牛仓身而无角出入水侧必有风雨其光如日月其音如雷其名曰夔黄帝得之以其皮作皷声闻五百里以威天下此上二文并单作夔然按尔雅犩牛郭璞云即𤛾牛也𤛾如牛而大肉数千斤出蜀中山海经曰崏山多𤛾牛卒依尔雅作此𤛾字今兹流传乃作𤛾字传写者谬疏由是摧十军明珠者第四段也十军者杂藏经X云欲忧愁饥浊爱唾眠怖畏疑毒及名利自高轻慢彼等至下当释尔雅曰后君也又云十军者十烦恼也不及前解未见教文说十烦恼以为十军疏建八谛妙药者第五段也八谛者有作无作各四谛圣故名为八下文自说无烦预陈问论判此经都有七喻今疏所举何故唯五答论意为治七种慢人所以总明七喻今唯五者且幼约如来自说若穷子系珠此之二喻盖是中下声闻领悟所以不明或云今此序意但总谈经之大旨何必具引是以不说虽有此判前解为胜极有深致达者详之疏藻棪千古者下总显胜能中初正显胜复立喻况此初也藻文末也准棪玉篇从乎余瞻余瞻犹艶若从本说文相传云覆也意显此经文巧覆棪众经如下寂然闲居等学士深叹巧丽因兹生信如书云摛摛棪天迟即其事也先师云余瞻反意飞上之意如焰腾上也且司马相如子虗赋扬德意诵天子闻故谓之摛天庭䆳轶百宗之外者䆳深也轶车相遇又以质反意显此经深远遇于百家之外百宗者百家之宗旨也笼七地而孤荣九分者七地者所谓种性等七地九分者小乘九部此等七地九部下自引尺冠五乘而独颖千古者五乘者谓三乘并人天也或云三乘不定及无性也颕秀也故尚书云嘉禾合𩓙疏大矣哉万象者下立喻以况中初正举宗后立X喻况此初也大矣哉者叹美之词一实者一乘也两权者谓二乘也疏岂可以溟输乎者此立喻况也溟者海也庄子曰北溟有鱼南溟天池玅高者梵云苏迷卢此云妙高方比也峻高也躅直录反踯也迹也意云海虽深不可比此经之幽旨山虽峻不可类此经之高显大意高于须弥深于巨海巳上总当别显经之宗旨也疏首称玅法都名者自下正解题目就中初总释后别解前中初解一部之总名第二释品之别号此初也宏大也强旗也如旗幡等以标军众今兹题目标经众义旌疏序品第一别目者此释品之别号如镜可以鉴形观品即知其事显异筌之别目者品之别名也疏淫含持轨彰莲者此别解于中初别解题目后释经义及与品名前中初正解题目后明经法被物有益初中复二初法喻别说后法喻对辨此初也法合持轨者此释法也法有二义一者任持二者谓轨持则任持不舍自性轨则可生物解故唯识云法谓轨持轨谓轨则持谓任持今法具包二义故云尔也绾群祥以称玅者解玅字绾系也花兼秀发者释花字论解莲华有其二义一出水二开敷今言秀者出水发者开敷总众美而彰莲者释莲字也疏体业俱陈法喻双举有法喻对辨也体谓体性业谓功用无量义谈体性法华明功用法喻双举者玅X法是法莲华是喻此经以法喻为名故言双举疏半满之途方着者此明经法被物有益半谓二乘满谓大乘故经云为诸声闻说半字法为诸菩萨说满字义取舍之路方着者此经宗明一乘为实二乘为权令舍二权而取一实着者明也疏经者为常是实者下释经及品名于中初释经名后解品因就解经名又两初总列后别释此初也疏常则道轨觉岸者此别释中初有四句牒释经名后有两句明说经意常则道轨至庸生者此牒释经名庸生者凡夫也常愚拒知名之为庸庶令毕离至觉岸者此明说经之意庶望也毕竟也苦津者三界生死也经者究极也觉岸者佛果也然佛说法望令众生毕竟离此生死苦津终究登于佛果彼岸疏序者由也故名第一者此解品目序者由也等者释序字也品者类也等者解品字也派分池流也彚音谓类也第者次也等者释第一两字也经有二十八类等者总合释第一也疏一为酬因显时机者叙经起中略有五义且大意云谓酬自酬他生信生解授果授因现益当益约法约人如次配五思之可知疏初酬因酬说因者下释酬因文三一列其六所以三牒名辨相此初也疏佛果不可虗成六义者总明六因次第所以初辨后结佛果不可虗成等者行因行不孤起必愿资X生者愿因行愿虽复自兴等者求因虽逢缘以等者持因得果既圆等者相因大相既彰等者说因由此酬因具斯六义者总结也所以可知不复别释疏酬行因者下牒名辨相然此六因各有两意初引文示后总判释且行因中初至下当知来是引教文诸佛道法既尽行之下是总判释下皆例然至文自显疏方便品中至下当知者引文也又有人云举八甚深意取第二脩行甚深余之七种乘便故来又云总举八深通明酬行云何乃言唯取第二观今此解其理稍通文义略明前释为善无第六第八者无第六无上第八不共声闻辟支佛所作任持甚深即经略论广至下当知者方便品也疏诸佛道法因行者总判意也所修万行皆种智因要由具行方得成佛然今果满酬彼因行故说是经兼亦劝他修于因行即明自利他悉周备矣疏酬愿因佛身者引文也摄释云愿因者夫愿有多不出二种如瑜伽四十八云愿有二种一求菩提二利乐他因中之愿具有两种果中唯一但愿度生果巳满故如我昔所愿等者摄云问现四生沉溺九有愿满无异岂不爽欤答愿众生如我行因趣果生既发心欣无上觉证入道因故对有缘言满无失摄叙多解巳辨其非今之所陈唯申正说下皆类然不复繁述上虽巳具今更助明佛于因中发愿愿令众X生如我行因证果佛今圆满果巳圆故二云如我昔愿今者满足非诸众生并得成佛名为满足既言化一切众生皆令入佛道故知俱劝行因证果非皆得佛名愿满足寿量品云至成就佛身者前因中求愿此果位发心下引摄释但言摄云读者须知疏若昔因中出世故者判意也若昔因中者方便品愿也若今果位者寿量品愿也若因若果皆须发愿愿如我身得入佛道今酬说经亦令众生而发此愿行愿相符致出世故者此通意也设外难云夫求佛果必假修行前说行因足得趣果何须更说酬愿之因故此答云行愿相符致出世故问愿有几种答然愿随因何量之有且准圣教亦可略论且如瑜伽有二一求菩提二利乐他诸经有四弘誓愿药师一十二弥陀四十八华严一百四十更有多种不可具言问愿誓何别今此双举答誓愿少异愿宽誓狭自有愿非誓谓但发一念愿心而不起弘誓之志自有誓即愿如立誓言我当勇勐精进更不退转等又如发菩提心经愿有十种誓有六心十愿者一愿我所有善根与一切众生悉共回向无上菩提二愿我回向菩提巳以此善根常得供养一切诸佛不生无佛国中三愿我得生诸佛国巳常得亲近随侍左右无剎那顷远离诸佛四愿我亲近佛巳为我说法即得成就菩萨五通五愿我成就通巳通达世谛假名解第一义得正法智六愿我得正智巳以无猒心为众生X说示教利喜皆令开解七愿我能开解众生巳以佛神力遍至十方供养听法广摄众生八愿我于诸佛所受正法巳能转清净法转十方众生听我法者闻我名者舍离恼发菩提心九愿我能令众发菩提心巳常随将护除无利益与无量乐舍身命财摄受众生负荷正法十愿我荷正法巳虽行正法心无所行亦无不行为化众生不舍正愿六誓者菩萨发心先建至诚立决定誓之心终不放逸懈怠慢缓何故以立决定誓有五事持故一能坚固其心二能制伏烦恼三能遮放逸四能破五盖五能懃修六度云何立誓所谓布施乃至智慧菩萨以十大愿持正法行六大誓制放逸心必能精进修集六度成阿耨菩提又发菩提心须具十德三观至下当辨又如阿阇世王经遇缘虽同由愿故果别彼云往昔过去无量大劫有佛出世号一切度与诸弟子在路而行有三小儿见佛及侍者光明严肃互相谓曰可共供养二小儿曰既无华香以何供养其一小儿即脱顶上白珠以着手中便谓二小儿曰可以供养其二小儿亦各脱珠而供养佛二中一曰不敢如佛愿如世尊左边尊者一曰愿如右边一小儿曰愿得如佛在中而行时三小儿发此愿巳即以自珠同散佛上二发声闻心珠在两肩一发菩提心殊在佛顶变成宝盖盖中有佛佛告舍利弗愿左边者汝身是也愿右边者目连是也愿中间者即我身是也汝等畏生死故不发菩X提心欲疾涅槃我为利益诸众生故广发胜心遂致成佛上之所引为欲令知若至讲时取要而巳疏酬求因达多是者引文也疏以佛过去求重者判决也兼释外难难云但愿相资理然得果何故又说酬求之因故此释之其义云尔故今宣说等者然今说此非但影酬自求之行亦令一切众生生尊重心于善友所尊重求之问为王求经与十六王子及常不轻时为前为后答未见文说且相传云为王巳前未求此经若十六王子及常不轻身巳求此法是故为王应在前也又问此为王时与舍身求半偈时何者前后答舍身求偈此亦未求法华以理推之应在前也余有是妨准而通之上来判释乍观可尔既无凭据先后难详疏酬持因我身是者文引也初依菩萨供五恒佛等者摄云问依何地位立此四依答相传多释一云见道前劫为第一依未入圣故初之三地为第二依同世间故次四五六为第三依同二乘故余之四地为第四依纯菩萨故又真谛释如下疏引问准下学无学人供养五十世界尘佛方成正觉二十六恒一何少耶答若供养自国佛二十六恒若约他方数乃尘界又云起通供养佛世界五十若依业力二十六恒更增寿命二百万亿等者问劫增之时只有八万今何乃多答淄酬云四善根人所受用立所见佛身土一四天下故寿不同凡夫如海龙王经云时有轮X王王十六四天下由此菩萨于前二位所感王化国土胜劣不同寿命亦异疏故为往时受持者判释也然说此经非直酬于住持亦劝众生常受持也疏酬相因名妙法莲华者引文也既成佛巳等者有人辨酬相因总有六种一外相为诸菩萨说大乘经二内相入无量义定三无相雨四华四地相振六动五远相放毫光以远瞩有本作照字六近相众见此巳疑生者说八相于前之中加二四众瞩作八部欢喜虽有此说前六者好疏三世诸佛此经故也者总辨也余经无此初大相者摄云问初相者何答说无量义经入定等瑞总名初相若尔涅槃在于遗教前说涅槃应是遗教初相答不例非涅槃后定说遗教法华经前毕说无量无量所以得名初相体用两法相因说故又彼经者虽为菩萨傍益二乘作闻此渐又云入定雨华放光动地总名初相余经不具雨华等事故言失也问何故不取无量义经答虽无量后即说法华彼经自为菩萨而说弥勒等众复无疑故非其相问光等非首如何说初答正宗前故得称初也问余经何故无此初相答自昔未曾说二乘作佛今欲开㩲显实旨恐有疑生故现奇祯拂彼迷意故大般若经第七十七四百九十八五百五十六等云佛言憍尸迦若入声闻独觉正性离生者不复能发阿耨多罗三藐三菩X提心何以故彼于生死行流巳作限隔故维摩经云声闻之人犹如败种顺权方便经第一云声闻如败种无所加设大树紧那罗经云入正位者烧败于种于大乘中永非法器更有多文恐繁不具今谈此等悉皆成佛与昔说别意旨难信是以余经无此初相又依菩提资粮论云菩萨之人犹如谷种谷种可生有成佛义声闻之人犹如于米种不可生无成佛义又菩萨如下淤泥可生莲华声闻如似高原莲华叵生菩萨不言我与如来一种无异而有进修名之为下声闻自言我与如来一种无差不肯进修名为高原唯此经中说声闻不定性者皆得作佛以是难故故须现此初大相也疏酬说因种智故者引文也可略疏三世诸佛说斯玅法者判释也问所言说因其相云何答摄云今观疏意乃为二释一成佛出世是说法因故疏自云诸佛成道必说一乘二未成佛前愿成佛巳说于一乘故疏结云皆是因中方便求趣复云故赴宿因说斯玅法若尔说因愿因二有何别答愿成正觉名为愿因愿说玅法名为说因对望不同故分为二然上六因汎言各两亘酬行中二一自利二利他若指经文其相甚广今但依疏引文所明既云昼行诸佛无量道法即是自利利他二行备矣愿因有二一因中愿二果中愿因者方便品云我本立誓愿等果者寿量品云每自作是意等求因二者一自X求二他求自者天授品云吾于过去求法华经等他者疏略不引理合有之即如药王玅庄严等说他药王求事即他求持因中二一近持二远持近者如经常不轻临终之时闻二十千万亿偈悉能受持远者更增寿命乃至心于诸法中受持此经等或名现时持后时持相因二者一古相二今相古者如经文殊告言乃至即说大法等今者即释迦放光等说因二者一开权二显实权者指鹿苑所说实者即灵山所谈如文所引即合开权显实之两意也摄云问所述六因为因果因为因果由因答有二释一云因果之因若尔大相佛位方起何得言因答昔见他佛现相方说逐自发心将说现相二云通二前四在因后二居果居果即以因由名因然观疏意有二释意故疏结云皆是因中方便求趣即前顺释义虽巳备今更助明向言初四在因后二居果者初四因果之因在过去故后二因由之因在现在故或可初四如向所辨第五果中之因在现在故第六通二义以二世有故若过去世若成佛竟必欲为生说大乘故问此之六因各是何释答前之五因唯约持业后之一种通持业依主然说因中有其两意若依前说说即是因持业释也若依后说说之因故是依主释问六因之中几内几外答愿行求三唯是于内相说二种唯是于外持因一个兼通内外问几通几别答行愿求时四是通余经有故余二是别属此经故或相通余问几X自及他答前四为自次一通自他谓说无量义乃至放光为自四众瞻仰八部欢喜为他说因唯自现身即说因故问几正因助因答说因为正余为助也问几古几今答前四是古相说是今问几因与缘答行相为因余者为缘问几悲几智答总通悲智问何故巳前不说此经至于今日方演斯法答为离四过非故所以今时方说言四者何一处二时三器四法离此四非所以四十年前世尊未说四非之义行相易知不烦别释智者思之问如来有大神力何以初不为说今时始说威力何在答一作业定二报决定若业决定佛力不排若尔既佛力不排何须先种种方便何不待彼业尽根熟而为说耶答若不先以种种方便及净名等示现呵诸声闻今时闻亦不解所以先须方便欲为大乘之渐故曰也上来所引有作此释故叙之耳讲时不必繁文事在临机而巳疏后酬请者此下将欲正明酬请先叙菩萨成佛因由故此巳下至永出三界来总明成道是时三千大千世界主等下正明请说疏如经中说者此下所引是智度论然彼论中叙诸经所说故今疏主言如经说疏菩萨初生出三界者此明菩萨成道也且依佛本行经云释迦本名护明菩萨为化众生住兜率天寿四千岁天寿满巳五衰相现告勅诸天勿生忧恼当于春初万物滋茂正取鬼宿星合之时为彼诸天X说于法要菩萨将下诸天号泣时净居天告众言曰莫生忧恼菩萨下生定成正觉还来至此为汝说法护明菩萨于夜下生从摩耶夫人右脇而入是菩萨母梦见白象入巳右脇入是胎时光明普照六种震动种种奇特未曾有法母怀菩萨满十月巳入园观看至波罗叉树准因果经树名无忧以菩萨威力枝自然曲柔软低垂摩耶夫人即举右手执波罗叉垂曲树枝仰观虗空菩萨见母立地攀枝即从母胎右脇而出当生之时放大光明此等巳下并如文引智度论说疏即行七步放大光明者涅槃经第四云南行七步示现欲为无量众生作上福田西行七步示现昼永断老死是最后身北行七步示现巳度诸有生死东行七步示现众生而作导首四维七步示现断除种种烦恼四魔种性成于如来应供正遍知上行七步示现不为不净之物之所染污犹如虗空下行七步示现法尔灭地狱火令彼众生受隐乐疏我生胎分尽众生者摄云菩萨有三一者一生所系二者最后之身三者坐于道树上生即一生所系下生𡱈得二身今说偈身即当第二若乃成佛三生并尽今此三生唯约化佛余未见文以理而言亦通余有如第七地唯此一身即受变易名一生系八地巳上最后身往自在宫坐莲华座名坐道场此取自受有三生也若他受用理亦如是观音之身名为X最后其坐道场一生所系未见成证理必定有问一生补处约何等生名为一生答且如弥勒昔在人中名一生者一大生也若据小且而有四也天中中有及本有二人中中有及本有二合乃四生如七生等依大生说实理论生有二十八若尔何故智度论说弥勒三生答以在人中即得成佛故除人中本有一生但言三也问得变易生巳舍胎藏云何于今方说无耶答舍之与受俱示相言理实久离此之秽业问若论化相尽有情界有情界有化何尽耶答生既无尽化亦无穷且据一期八相之事言尽何失又问经说菩萨处胎犹如婴儿又经言如五岁童子华严经明摩耶夫人腹郭周法界含容一切菩萨在中为诸菩萨说诸玅法何故不同答根器有异见闻不等故曰也游出四门等者佛本行经尔时虗空有一天子名曰作瓶告太子曰今须觉察早弃舍出家作瓶天子欲令太子出园观看发厌离心太子即唤驭者严驾好车驭者依命太子乘车从城东门出作瓶天子化作一老人太子见巳即问驭者此是何人时驭者因彼天子神通之力白言如此人者世名为老太子复问何者名老驭者曰凡名老者为于衰耄所逼诸根渐败无所觉知气力绵微身体羸瘦既到苦处被亲族駈无所能故不知依怙兼且此人亦不能久非朝即夕其命将终以是因缘故名为老太子复问此人独尔一切皆然驭者曰一切众生皆有此法太子又X问我今此身受老法耶驭者曰贵贱虽殊凡是有生悉皆未过如老法问巳通回车入宫作瓶天子如前方便令出园林太子乘车从城南出天子化作一病人太子见问此是何人天子以神通力今驭者言此病人太子复问此何人名病驭者言此人身体不善安隐威德巳愚困笃无力死时将至无处归依欲得求活极大困苦以是因缘故名病也复有问答准前而引乃至回车还入宫尔时天子如前方便令太子出游观园林太子出城西门天子化作一死人太子问曰此何人也天子神力令驭者答此名死尸复问死尸是何答曰此人巳舍世间之命无有威德今同木石犹如墻壁无有别异指弃一切亲族知识唯独精神自向后世从今巳后不复更见故名死尸余之问答如前可知尔时天子如前方便太子乘车从北门出天子化作一出家相太子问言此是何人时天子以神力故令驭者答此人名为出家之人复问出家者此行何行答曰此人恒常行善法行善行平等调伏诸根善伏自身能与无畏于诸众生生大慈悲善能护念一切众生以如是故名为出家太子勑令引车向出家人所汝是何人天子神力令彼报言我今名为出家之人复问何名出家彼答言我见世间诸行尽是无常舍一切世事求解脱故舍家出家善行诸行我名出家若依因果经皆是净居天子之所化为又彼经老病死三并问从者第四沙门相问化X比丘依普曜经诸天化作老人等相摄云何问彼时云何得有沙门答有两释一云是化若尔侍者云何识耶虽无正教外俗教中何妨说有沙门等状博闻乃识亦犹牺皇等君所有形像记之典册达观知委问牺皇等君是彼外事外典可记沙门非外何得为例答周书记佛生灭等事宣尼说彼西方圣人西方外论记千年后有佛出世此岂非外记内事耶彼亦何失二云外道沙门虽非是正而亦厌世承此生欣踰城出俗累年外学若不尔者云何见彼内道沙门而求外法准此二解俱通也思之又云按智度论第一太子以刀剃发持上玅宝衣贸麤布僧伽梨以衣准人沙门是化而未甄分故于外道修苦乐行然依本行经皆天子神力令驭者答因果经太子问化比丘比丘自答普曜经问于御者御者具答准本行因果两经摄释问答乃是徒设若依普曜问答无妨有智之者幸愿审思中夜观察见诸伎人等者本行经云太子在宫夜睡眠时净居诸天至迦毗罗城是时城内所有人民皆悉迷闷有一天子名曰法行来至宫中以神通力令诸婇女现种种恶相太子深生厌离作瓶天子于夜半时告言今生一切诸天人愿令太子舍离出家修学圣道太子闻巳从宫中出合十指掌至心念于一切诸佛念巳仰瞻虗空时护世四王等知太子出家时至皆来聚集诸天唱大声言今时至矣欲求胜法X莫住于此太子思惟我今时至宜出家也即唤同日所生奴子车匿告言汝速被我今同日所生马王干涉车匿再三方被干涉乃至太子谓马曰我今最后乘不复更乘也时空中有一夜叉名曰钵足及诸夜叉众各以手承马之四足安徐而行车匿白言宫门巳开太子曰我心决定无疑出宫门巳至毗耶啰门有一夜叉名曰善入共五百夜叉见太子来共相谓太子夜半而来我等可为太子开门善入夜叉开彼门巳太子出城欲界诸天各作端正摩那婆身在太子前引导太子平坦道路梵王及眷属围绕在太子右边忉利天众在太子左边四大天王及干闼婆等执持甲杖在太子前道而行虗空诸天散华供养从夜半行至明星出行二由旬摩诃僧祇师言十二由旬复有诸师行百由旬至一聚落名弥尼迦至日出时到䟦伽婆仙人居处净居诸天去太子不近不远有一华鬘名须蔓那于其华下作一净发师执利剃刀不远而立太子见巳谓净发师汝能为我净发以不彼报曰我能为之即以利刀剃于太子无见顶相绀螺发髻时天帝释所落之发以衣承之将向天中而以供养剃落发巳巳观于体上犹有天衣念言此衣非是出家之服谁能与我袈裟色衣时净居天知太子心化作獦师身着袈裟在太子前于是太子以迦尸迦衣价直千万亿金复为种种栴檀香等之所薰修从獦师所易得袈裟遣车匿还巳自手执刀割X于头发剃除发须身着袈裟准智度论令被自马行十二由旬今疏所引十四由旬应有别据请更捡勘䟦伽婆者本行经註云随言凡师有处言贤守于熈熈连河侧等者依本行经从迦毗罗出迬往向彼优楼频螺聚落之所居连河边菩萨作念今诸众生求解脱者悉行种种众杂苦行见巳发心欲行可畏极苦之行而有偈说菩萨既至尼连河以清净心岸边坐为诸求道不真故欲行大苦化彼邪徒菩萨复更思惟世间或有沙门婆罗门制限食故而建立行各守清净彼等或唯食麦或乌麻或小豆大豆种种苦行菩萨念言我今亦应如是日别上食一粒乌麻或一粳米大小豆等日日如是经于六年厌其非道遂食乳糜者菩萨六年既满至春二月十六日作如是思我今不应将如是食而证菩提我今更从谁边求美好之食有一天子知菩萨心速诣善生村主二女之边至巳告言汝当知时菩萨今求美食然后欲证阿耨菩提汝等今可为彼备辨足十六分玅好乳糜二女闻巳欢喜踊跃不能自胜速集十千牸牛而搆乳取转更将饮五百牸牛更别日搆此五百牛转持乳将饮于二百五十牸牛如是一百二十五六十三十十五后日搆此十五牛乳着于一分净好粳米为菩萨煑乳糜其彼二女煑乳糜时现种种相尔时菩萨至于二月二十三日于晨朝时齐慗着衣欲向优楼频螺聚落而行乞食渐渐至于难提迦村在村主X家大门之外默而立欲求食故是时善生村主二女即便取一金钵盛贮安置和蜜乳糜满其钵中自手执持向菩萨前白言唯愿受我蜜和乳糜菩萨问言我若食谁后将此钵付嘱与谁女言付与仁者菩萨言我如是器无有因处女言仁者随意思念所作菩萨受巳至尼连河岸到巳持所得食安清净之地脱衣入彼河中澡浴菩萨浴时虗空诸天以种种微玅香末和彼水雨种种杂下而于水上菩萨浴巳欲度彼水彼流遄疾不能得济尔时彼河有一大树名頞谁那彼树之神名柯俱婆时神以诸璎珞庄严之臂引向菩萨是时菩萨执树神手得度彼河菩萨食彼糜讫以金钵器弃掷河中向菩提树受吉祥草等者本行经云菩萨念言欲证菩萨当坐何座即自觉知应坐草上时净居诸天白言如是如是过去诸佛皆坐草座菩萨思惟谁能与我是时忉利帝释天王即化其身为刈草人于菩萨前立刈取于草菩萨至彼人边问言汝名字何答言我名吉利菩萨闻巳念言我今欲求自身吉利且为他人以求吉利我今定当证获菩提菩萨告曰与我草不时刈草人即便奉草菩萨受往菩提树下又依因果经名为吉祥金刚座者广百步准大般若经第二如来所行之处法尔有金刚座不尔佛身便陷于地降伏魔军者菩萨向菩提树生如是念此欲界内是彼魔王波旬为主我今应语令知若不告彼不成大X觉所以者何为欲降伏魔彼波旬故摄受彼故亦兼摄受降伏一切欲界诸天彼之魔众魔宫殿中复有无量无边诸魔眷属诸天巳于往昔种诸善根若闻我证菩提则悉来至发菩提之心菩萨思巳从眉间白毫相中放一光明名能降伏散魔军众放此光巳应时即至魔之宫殿翳彼一切诸魔旧宫本业之光又复斯光傍遍三千大千世界作大光明一切皆满彼时波旬于睡眠中心忽惊动自然梦见不吉祥相从睡而寤遍体战慄心意不安普唤一切魔家眷属皆令集聚汝等诸人我见不祥梦巳甚大恐怖我应不久必失此处恐思更有大威德福力之人来生此处替代于我有一夜叉名曰香兽守护于彼菩提之树去不远见菩萨来即更告一同伴名为赤眼夜叉言仁者汝速为我往魔王边谘如斯语昔𤘽留孙及𤘽那含并迦叶等诸天大仙圣于此地中所居之处成等正觉今复更有精进之人具足诸相侵于魔王境界所住是彼释种净饭王子名悉达多巳舍苦行来至于此愿大王知时赤眼闻巳速诣波旬所如上说之魔王闻巳即召他化自在化乐兜率三十三天四天等并诸龙夜叉乃至摩睺罗伽鸠槃茶罗剎毗舍遮等而勅之言汝等悉集听我处分有释迦种姓之子欲取菩提我等相共至彼断其如此勇勐之心勿令取证遂装束四种精兵带甲持仗又无量百千万亿天神鬼兵能现种种可畏之相如是军众奉命X即行魔王告一切夜叉众言汝等宜减少众速诣菩提树下伏藏而住莫使释种在于此间时诸夜叉去树不远伏藏而住遥见菩萨来时身体赫奕犹如金山照曜放光不可譬喻复闻树神报巳悉皆星散而走魔王谓菩萨言汝今不合此树下何以故此处多有毗舍遮夜叉罗剎恒来食人菩萨报言我心无畏亦非无智但我久知往昔诸佛在此树下得成圣道以是来此有一夜叉语菩萨言汝可速疾移他处去菩萨报言我愿在此得成菩提时彼夜叉白魔王言更作何事能得彼去波旬报言唯应种种方便不听此处菩萨见魔作是语巳舖草而坐发如是愿我今坐彼往昔过去诸佛所坐金刚之处坐巳当伏魔王断诸烦恼当证微玅甘露清凉之法尔时魔王从彼地所隐身不现经少时间即化其身头发解乱分土满身着鹿褐衣江脣干火状若饥渴手中执持一大束书速疾而来向菩萨前将所持书掷与菩萨江如是言此一封书汝释种摩那摩许遣我送来此一封是尼楼駄许一封是枝提伽此一封是难陀此一封是阿难陀自外诸书各各是彼诸释种童子寄与汝来其书上伪抄不实虗妄言词作如是语提婆达多今在于此迦毗罗城以受王位入汝宫内尽皆纳受汝之妃后取于汝父净饭大王系牢狱中自余叔父白饭斛飰甘露饭并诸释种王尽皆駈逐遣出城外汝见此书速疾须来菩萨闻巳思惟世间境界悉皆无常X秽污不净念念生灭无暂时住思巳誓言我不成道不起此座魔王复告诸军众言汝等齐意莫惊莫怖莫畏莫走我试彼心乃告诸女言汝等各各听用我言汝宜至彼释种子边试观其心有欲情不其诸魔女听父勑巳到彼处巳去菩萨不远现种种谄媚之相菩萨深心寂定本来清净无垢善摄诸根调伏心意彼既见巳生惭耻也还向父所陈巳不能魔王即自往菩萨所白言汝今何故来在于此此多恶龙云雨野兽可畏可惊黑夜处所独自入斯林下坐汝可不畏彼一切诸怨贼盗之人菩萨报言我今欲求寂灭涅槃往昔诸佛所行之处最上无畏诸有尽处以求是故独自在此树下而坐魔复语言汝速离此处定得转轮王七宝具足统领一切又汝身体柔软长在深宫今旷野多诸独兽恐损汝身又还本宫得受五欲悦目适心然菩提难得徒疲劳耳菩萨报言汝今不须作如是语何以故我意不乐五欲之事我亦久舍四天下中丰乐之处及以七宝我今不久定取菩提当得作佛魔王更以方便白菩萨言速起速起仁自小来未见战鬪战鬪刀兵甚可怖畏菩萨闻说确然不从我今巳坐金刚窂固结跏趺坐甚难破坏为欲证彼甘露法故魔王波旬汝欲作随意魔王嗔发语菩萨言汝今何故独树下魔出虗吼之声汝不见我所领来种兵众象马车步诸杂军等以种种可怖之事加及菩萨尔时魔众尽其威力不能惊动菩X萨一毛菩萨语魔王言汝善谛听我本来此菩提树下将一把草铺巳而坐所以者何恐畏后时共魔王波旬成于怨雠鬪诤相竞恶口骂詈汝魔波旬造诸恶行无有善心我今欲断汝魔波旬一切怨雠欲灭汝等一切恶业我若成就无上菩提一切诸事付嘱于汝愿汝回心生大欢喜一切魔众皆悉退散势屈不如各各奔游问华严经有十相未委此中有几种也答十相者一现舍天寿相二现受生相即王宫诞质此二略而不说三现为童子相作是誓巳下是四现作出家相游出四门下是五现作苦行相于熈连河下是六现向菩提树相厌其非道下是七现降魔相以智慧下是八现乐寂净成无上相证大菩提下是九现转法轮相是时下是十现入涅槃相此一且不说然今正明出世未明入灭故此不论入灭相也疏鹙子等请真应之果者问何故鹙子弥勒文殊等请境行果各不同耶答鹙子小圣未能修行一乘之法然但执我与如来等不知所得而是其权所以问境欲知舍权取实故文殊大智能行一乘之行所以问行弥勒菩萨果尅当生次居佛位所以问果故有差别摄云问鹙子问境如何为说果之与因开示悟入前三为果后一因故答智所缘故且得名境示彼令知使修进也疏破疑者诸疑悔者下破疑文三初明起疑之人次显疑除所以后通释妨难前中初明疑人后总结X成中先声闻后菩萨此初也于中两意初佛自成道至永不作佛来此正明声闻起疑所由二故舍利弗至断诸疑悔引文为证疏诸小菩萨且无分者此菩萨也然有二类疑他声闻不得作佛次有一类疑自亦无菩提之分疏由是三乘俱有疑网者总结成也问前明疑人但声闻菩萨不说缘觉何故结文言三乘人俱有疑也答向言声闻等即等独觉故总结云俱有疑网亦可法华会上无独觉果人除疑得记故前不引有求彼者斯亦为说故此结文三乘俱尔然此疑中可为四句一疑自不疑他谓二乘是二疑他不疑自谓地前顿悟菩萨三自他俱疑谓地前渐悟菩萨四他俱不疑地上菩萨今所破者但破前三疏由此经言当作佛者此显疑除所以言声闻成佛无疑由据佛所化应成之者故作是说非谓定性二乘二得成佛此经正意不破彼故疏此中破疑除悔者此释妨难难云破疑之中亦破悔不故此释云此中破疑亦兼破悔之相云何疏云昔悔修小乃至知小乃为大之因故若尔何不标章言破悔也疏云疑通三乘不说除悔之唯小有者舍利弗等不定性二乘未说法华巳前常悔修小行悔悔证小果所以悔唯小有菩萨修行大乘元不学小故无有悔以宽摄狭者疑通三乘故名为宽悔唯小有故名X为狭今举破疑以摄于悔故云然也摄云问何故经云求三乘人疑悔皆断答有二释一云文约义繁合而言也理实菩萨无得有悔大胜小劣不可悔胜方求劣也二云亦有如不定性诸小菩萨于大菩萨起悬岸想退求小位斯岂非悔虽有此理然无显文说悔修大以至理言有悔修大故信解品云悔来至此窃作是念此或是王乃至不如往彼贫里肆力有地复云何故至此按此等文即悔修大若尔疏主何乃言无答疏意不彰菩萨有悔然法华会无有此者信解品中叙昔事故问三根声闻各至何处而断疑耶答上根声闻昔未闻大不为授记疑无佛分今闻大教授记作佛所以疑除故下经云十方佛土中唯有一乘法等又云汝等既巳知乃至心生大欢喜自知当作佛等舍利弗闻佛说巳譬喻品初踊跃欢喜即起合掌乃至得未曾有又云今从世尊闻所未闻未曾有法断诸疑悔今日乃知真是佛子等佛述成巳便为授记即是上根断疑之处故下经云舍利弗汝等信受佛语诸佛如来言无虗妄又偈云诸求三乘人等又佛从定起偈云舍利弗当知诸佛语无异等又云一切诸世尊皆说一乘道今此诸大众皆应除疑惑又云声闻若菩萨闻我所说法等又云千二百罗汉悉亦当作佛等又云汝等既巳知诸佛世之师随宜方便事无复诸疑惑心生大欢喜自知当作佛其中根人闻说火宅三车事巳便生领解佛述成巳X便为授记故授记云我等亦如是每惟小乘过不知当云何得佛无上慧虽闻佛音声言我等作佛心尚怀忧惧如未敢便食若蒙佛授记尔乃快安乐佛为之记便即疑除其下根人闻化城巳五百弟子品中便生领解佛述巳记既得记巳心生领解便自悔责故彼品云世尊我等常作是念自谓巳得究竟灭度今乃知之如无智者又云我今乃知实是菩萨得授阿耨多罗三藐三菩提记以是因缘甚大欢喜得未曾有即是下根断疑之处问何故上根疑除方记中下不耶答根胜劣异劣假闻记迷情乃息中望下胜对上不如故亦得记复始疑昼问悔通小有即彼三品并得有不答上根有悔经自具陈中下二根今略指述序品末云诸求三乘人若有疑悔者等譬喻品云愿为四众说其因缘令离疑悔即中根也授记品云每悔惟小乘过等且中根也五百弟子品云顶礼佛足悔过自责即下根也问三根有悔悔有新旧何者是耶答五百弟子品中言悔闻记方生即新悔也余者是旧问疑即通于三乘未知菩萨疑且新旧不答吉藏师云菩萨旧疑者昔禀三乘之教既疑道理有三或疑退随二地或疑进成佛道今疑者疑佛所说今昔相违昔说有三今不应明一今辨有一昔不应说三故方便品云菩萨闻是法疑网皆巳除问菩萨新疑出何文也答身子请中云求佛诸菩萨大数有八万欲闻具足道当知菩萨亦有疑也问八万大士X皆是法身菩萨何容有疑答身子权行接引实人法身菩萨应同新学故无过也问何故除疑三乘俱说列名授记独无缘觉答不障被三但缘觉机于法华会根独未熟故不列名无亦得记除疑索车据彼向说不谈彼果故下言诸求三乘人即是据向或可但据彼之根性作如是说非要有向索车断疑疏后破执者下破执且三初明能执人次正说除执后引文释成能执人中初人中初声闻后菩萨声闻中二初列差别第二引论解释前中复两初且汎列后引文明疏声闻有二不定性者汎列声闻有其二种余人善根涅槃时尽者谓定性声闻是菩萨等外名之为余身中功德解脱神通胜遍等总名善根庄严论中取此名为顿舍所舍如灯焰灭不在诸方或无漏种名为善根应审疏然瑜伽及法华论者下引文明声闻差别也疏二增上慢罗汉者今此举后而列于前如报执初禅为初果等皆是慢人其相至下自明未烦预举疏三退巳种性者若依瑜伽名不定性据法华论名退还发问何故不同答摄云法华一会多是退心不言不定瑜伽总谈不言退心不定性宽退心言狭有不定性非退心故疏经六十劫小果者文如下引须诗检叙问六十劫者是何劫也答虽无文定断义准不是日月岁等X之劫以时节大少理应合是增减劫也疏非不定性不定性故者此遮简也有不定性且名退心有不定性但名不定不名退心故言非不定性是皆退类然此意云非不定性尽是退类有不是退者何者是耶即如疏云且有昔日未求于大等下是疏法华论云者下引论释于中初引后释从退菩提心下是疏其趣寂令发心者此趣寂增上慢佛不与记以根未熟故所以佛不与记若常不轻菩萨与此二人授记经云汝行菩萨道当得作佛据论菩萨与记令发心故非即实得作佛佛然摄云发心有二一发趣向心二发信向心增上即初趣寂第二合而言之总名发心又菩萨有二一者初业二者久修久修达器随性与记如胜鬘经菩萨堪能荷四重任求菩提者授菩萨乘等若初业者未识根器但总发愿今得作佛即般若经我皆令入无余涅槃不轻同此疏菩萨与记具理性因者摄云问案瑜伽论理智双有方名具因今但有理何得名具答此经论云示现众生皆有佛性若非理者云何皆有疏主依此约理名具具犹总也众生齐有故立具名更有余释如下当悉问菩萨与记尚令生信佛何舍耶答佛记作佛必具国土名号等事增上慢者善根未植而无此事故佛不记又有释云如威音王佛时根未熟者彼佛X不记后末法中不轻与记何妨释迦在日根未熟者佛与不记后末法中有人与记未必即是释迦却推弟子令遣记别以三世同故举为例疏其趣寂者无大性者此下疏主正于论文大意如何谓论中言趣寂声闻根未熟故佛不与记菩萨与记疏主意云论言趣寂根未熟非应言不熟若增上慢言未无失其趣寂人元来无有大乘之性何得论其熟与不熟理合应言趣寂无大性佛不与记菩萨与记者约具理因具令信心不愚于大所以与记非趣寂人根未熟故后当可熟菩萨与说又菩萨与记亦非令发趣大乘心言当作佛而与趣寂人记若尔何须与记即次疏云菩萨愿心方便化之令生信意所以无记何以知然即次引文如般若经为证可悉余文可知疏菩萨亦二者下明菩萨言且二者前列声闻有其二种故此菩萨还有其两故称且言疏由生数少或令无故者摄云前三果人有七生等名生数少无学生尽名曰令无或在凡位经六十劫三生修习于此生中从初生至极且名令无或初果人能超得果且曰全无有云涅槃经说有二根性一者利根能超得果即于此身得罗汉果或名全无二者钝根次第得果摄云问顿渐之义岂由生数若不由者何事须言答举生数等意显得圣得圣而有学无学别显二差别并能回趣非言生数证渐悟义问X理虽可通致生数言且非至要且言二乘即乃包尽何借生数答若不言数恐不能悉学无学等并能回趣故非无要疏若从二凡者摄云二乘凡位具二种性脩二乘行未得二果齐此巳还并名二凡疏曾发二心曾修二行者谓发二乘心曾修二乘行疏具彼性故修彼行故者上句显前曾发二心下句显前曾修二行疏闻思悟解何必证悟者此通妨难难云若曾发二心等即名渐悟既未证果何名为悟故此通云闻思悟解且名为悟何要证果名为后悟也疏况复且有分等者先解其义后方释文杂集论第十三云未具资粮补特伽罗巳具未具资粮补特伽罗巳具资粮补特伽罗乃至如是三种补特伽罗由成就顺解脱分顺解脱分顺决择分各三品故约能引生顺决择分及谛现观如其次第未定巳定即此生时于谛增上清净信胜解相是顺解脱分即于此法谛察法忍相是顺决择分如其次第信增上故慧增上故此中三品顺决择分者谓除世第一法由世第一法性唯一剎那必不相续即此生时定入现观非前位故决云前文意显资粮加行二位之中各有三品如其次第未定巳定即此生时然加行位分为三品未定巳定即此生时在煗顶忍除世第一法第一法唯一剎那名不相续不可分之然言即此生X时定入现观者此据剎那生说前解脱分言即此生约一期说又解俱约一期生说以世第一法云即此生时既除世第一法明约一期虽增上忍且一剎那犹隔世第一法非即此剎那生无间入见故又复通分𣽈顶忍三为三时故彼论复有六种顺决择分一随顺顺决择分二胜进三通达四余转五一生六一坐最初所起缘谛境行下品善根即此善根转成中品是名胜进顺决择分望前下品是增胜故即此善根增至上品于此生中决定堪能通达谛理是名通达又此位中不定种性者为回向最胜菩提及诸独觉为求无师自证菩提转趣余生是名余转若于此生定能通达是名一生若于此座定能通达是名一座顺决择分然今文中但言巳定生即此生时及一坐顺决择分意取生数少者故不举余此意摄云此依凡位望去见道说为多少问既约闻思而释于悟何以生等为理证耶答但曾发二心曾修二行即名渐悟况复亦有去二见道生数近者不名渐悟言生数者意证文修亦名渐悟非以生数证彼入见方行大行然非是彼师之本意疏中两释约生数者非疏家意疏主往在数门敷阐诸德诤此顿渐之义有人约此生数以判故叙之耳疏主但据或得二圣或行二行回趣大者即名渐悟疏经据劫定少者此会涅槃文也若言未入圣位而有回向心名渐悟者何故涅槃经说须陀洹人八X万劫等回心劫数不言凡夫故此会云其意可见疏此经所说未爽者此除执中初述声闻后叙菩萨此经所说至为化记故者述声闻也然此意云据论四种声闻中中虽为二说法华一会正为退心兼为应化以满慈子且在会故义兼为三者摄论十义中无决定种性今言义兼者是疏主意义兼定性言十义者至一乘章当具分别虽亦可为二菩萨未爽者此叙菩萨意云此经虽为顿渐二说然经正宗唯为渐悟即三根声闻等益是若据下经云菩萨闻是法疑网皆巳除然准此义兼为顿悟理且未失疏摄论十义解一乘云者下引释成就中初至小意来明执小意第二即摄论云下引释成疏三种练磨心者一菩提广大屈引他况巳练二万行难修屈省巳增修练三转依难证屈引麤况玅练然无性世亲摄论皆广明相今且依世亲而叙释之彼第六卷云论曰无量诸世界无量人有情剎那剎那证觉无上正等菩提是为第一练磨其心由此意乐能行施等波罗蜜多我巳获得如是意乐我由此故少用功力修习施等波罗蜜多当得圆满是名第二练磨其心若有成就诸有障善于命终时即便可爱一切自体圆满而生我有妙善无障碍善云何尔时不当获得一切圆满是名第三练磨其心彼自释曰此中对治三种退屈心故唯修三种练磨心所以X者何以诸菩萨闻于无上正等菩提最胜甚深广大难可证得心便退屈对治此故修第一练磨心又诸菩萨闻所修行波罗蜜多最胜甚深广大难证得心便退屈对治此故修第二练磨心由此意乐能行施等波罗蜜多者此中意乐谓信及欲菩萨于诸波罗蜜多真实有性具功德性有堪能性深生信解是名为信深信解巳乐欲修行是名为欲菩萨既得如是信欲自性意乐少用功力修习六种波罗蜜多当得圆满又诸菩萨于佛甚深广大言教思议决择善巧转时如是思量如是无上正等菩提难可证得隔一念心方可证得心便退屈对治此故修第三练磨心我有妙善者我有一切十种地中玅善积集福智资粮无障善者谓金刚喻定能破在骨麤重微细极难破障此定无间得一切障离系转依云何尔时不当获得一切圆满者此中意说于障离系似彼命终时一切种智如彼体圆满又于此中三种练磨心者谓诸菩萨善根无缺善根力持由此力故则能三种练磨其心心无退屈初当显示第一练磨心谓人趣中无量世界无量有性剎那剎那能证无上正等菩提云何我今独不能证次当显示第二练磨心谓诸菩萨作是思惟我此意乐离诸障碍波罗蜜多悭等障碍皆无有故不由功用波罗蜜多当得圆满故证佛菩提后当显示第三练磨心有障善者谓由世间善而成其善此有障善尚命终时即便可爱一切自体X圆满而生况我今者由无障善而成其善不当成佛无上菩提无有是处论曰此中有颂人趣诸有情处数皆无量念念证等觉故不应退屈诸净心意乐能修行施等此胜者巳得故能修施等善者于死时得随意自满胜善由永断圆满云何无复有余处颂云十方世界诸有情念念速证善逝果彼既丈夫我且尔不应自轻而退屈是为第一汝巳恶道经多劫无益受苦尚能超今修少善得菩提大利不应生退屈是为第二薄地凡夫初发心向据远证菩提果我巳精进经多劫不应退转劫沉轮是为第三三种练磨论自解释文相可见不复繁言余之料简且依摄释彼云问依三练磨未登圣位云何得言我有玅善及无障善答从当为论若修不息必得二善二善既有可不得果非时巳得名有玅善问此三练磨在何地位答有二释一云总在十信初位二云第一在十信前及十信中第二在彼十解前及十解位第三在彼十回向前及回向位故唯识云此资粮位于二种障虽未伏除修胜行时有三退屈而能三事练磨其心于所证修勇勐不退又云三位中通三退屈不假别配问三种练磨通能所治各以何法而为自性答能练磨总以闻思二慧而为自体由闻于他发心修行引他例巳䇿发自心比量知故故是闻思所练体者本有种姓及菩提心四菩萨菩提分等所治即是三种退屈所知障摄即彼为体由横思量谓自无能谓X菩萨心非众行因谓果难得故是法执所知障摄问练磨者何义答谓䇿发心令其勐利对治退屈是练磨义且犹练金复似磨镜令心纯净立练磨名疏断四处障分别者缘法义为境者摄云法谓能诠之文义谓所诠之义无性摄论第六云似文似义释论云似外相博实唯在内准此即以有似于无内似外也四处者依世亲摄论第六云由离声闻独觉作意故论释曰谓断声闻等诸作意故摄云由者因义因离作意障能入所知相余三准此断作意故者释离作意云所由也此言断者但是伏也后三且尔此意说云初修菩萨见生死苦涅槃为乐欲舍生死欣趣涅槃此即名为二乘作意障大菩提故须先断由观生死涅槃同无相性及脩大悲断执小乘生死作意作意即障持业释名或二无学执自乘极不趣大乘亦名二乘作意也第二论云由于大乘诸疑离疑以能永断异慧疑故论释曰谓于大乘甚深广大能永断除异慧及疑此中异慧谓郑恶慧于理动摇疑谓犹豫由于大乘诸疑离疑者谓于大乘安立法相三自性教谓若如说诸法皆无自性无生无灭本来寂静自性涅槃诸如是等永无异门依遍计所执自性而说若说诸法如幻阳𦦨梦相光影影像谷响水月变化诸如是等虗妄异门依依他起自性而说若说诸法真如实际无相胜义法界空性诸如是等真实异门依圆成实自性而说于此一切异慧及疑X永无复转论释自明无繁别叙摄云问标言疑离疑离疑之言目于何法答能断彼疑名为离疑或云诸小菩萨先于佛说显密三藏种种不同而生疑惑名为诸疑后执一是斥余为非自为决定名为离疑据实未悟依妄解名为离疑然摄释中断前解正若以义推后释且得第三论云由离所闻所思法中我我所执断法执故论释曰此中意说断除法执断执故者乃至所闻所思法中执我我所终不于彼如实悟入摄云虽离诸疑然随所闻若教义等皆执有性便障唯识法空观智故断法执方入真观故释论云执着皆无于其胜义证现观故第四论云由于现前住安立一切相中无所作意无所分别断分别故此中有颂现前自然住安立一切相智者不别得最上菩提论释曰谓加行分别智转时如理作意住一切定心诸相作意分别皆断断分别故者谓于现前色等现住及骨鏁等定所安立一切所缘诸境界相皆不作意无所分别由无分别方便能入若异分别终不能入现前自然住等摄云断分别言而通一切分别之法若随别说是忍一位能观之智此即胜障入初地障入初地时自灭名断问何以复须断此忍位分别智观答此忍虽离能所分别法执然自有彼微细分别障彼初地无分别智故须灭也问何者为处答处者处所即四所障由此四障障四观行从彼所障名之为处或此四障是分别心所居之处障即是处X前释依主后释持业释此此中总意初二障彼厌小欣大之行后二障彼舍妄证真之行故得障名若能断智即观无相及于三性由证法空及证无能所断分别心如次四智断彼四障问于何地位断四障耶答于十信位断于初障在十解位断第二障在十回向乃至忍位断第三障在世第一断第四障问何以然耶答十信位中由离小心初入大乘十信位故所以能断初障若十解位由于大乘离疑惑故而得正解修菩萨行所以能断第二障若十回向至忍位中由作遍计观遣所执故所以能断第三障若在世第一位中由分别观智加行息灭得成初地最上觉故所以能断第四障也问引三练磨断四处障有何意耶答引四障来释成破执兼说除疑第一第三即破执义第二即是破疑其第四障文便引来然三练磨有对治义亦乘便来非以练磨除四处障疏今破此执是经者明破执意显二乘非极者破执二乘果为极也住二乘者等者破菩萨执以小菩萨执唯巳依大乘修行可得成佛巳住声闻不得作佛今说此经住二乘者且得作佛故破彼执疏由此摄论二种者彼中二乘作意即执二果为极言我能然余不能尔即诸小菩萨执唯巳依大乘修行可得成佛等名二种也疏诸疑离疑即是前破也者前破疑中摄也问此顿渐二悟执佛菩萨巳有分等与破疑中何别答执是X决定疑则犹豫故二有别今且论破小菩萨若依华严八地巳上诸大菩萨且有烦恼且无烦恼无烦恼者现行巳伏有烦恼者谓贪求无上菩提作意欣求而修行故据此而论非独破小然依此经且说破小疏初彰记是经者下彰记三初标举次引证后结成此初也彰者明也问过去十六子时巳闻法华下经我在十六数曾亦为汝说既云闻一偈时皆得成佛何言未为授记答熘洲解云自退入声闻巳来未为授记虽先为说亦巳妄失故下经云我昔教汝志愿佛道等故下经云下引证故此以前下结成也下例如斯不复繁述疏后彰行者行故者且三初标次引后判释结成此初也疏故下经云一事故引者文也摄云问若未先行今说令行可名彰行佛子心净即先巳行如何得言今说法华为彰行耶答举大先行令复小者且慕行之举胜引劣冀令二乘见贤思齐且不违也此经上下多有此妨倣斯通释疏要由修福慧功德者判释也要由修福慧等者摄云初之五句如次配眷属境界文字实相观照般若并名因行第六一句即一乘果由前五因得此果故或云初之两句明修福慧空有二行次之四句明观教理行果四种虽云修行未知如何可以修之故举教等令依修习同本彰于行何故说彼理教等耶X答虽言于行要在理等若不因诠行从何起不知理果而何所欣故说无失因即七地等者七地者依瑜伽四十九云前之六地唯菩萨地第七一种菩萨如来杂立为地何等为七一种性地二胜解行地三净胜意乐地四行正行地五决定地六决定行地七到究竟地如是七种菩萨地中最后一种名为杂地未发心位名为种性发心巳去在于地前名胜解行入于初地名净胜意乐从离垢至远行名行正行第八地菩萨名为决定有三决定一种性二发心三不虗行此第八随在第三决定第九地菩萨名决定行第十地菩萨及佛地名到究竟第十因究竟佛地果究竟四菩萨行者一菩提分法行二神通行三波罗蜜多行四成就有情行又问七地既通因果何故言因即七地四菩萨行答第七究竟通因及果因说七地理且无失下随所应等者摄云下文散广不可繁谈今略叙之示方隅耳其七地者如舍利弗等在法华会未解一乘未趣大乘名种性地或初发心亦种性地经二万劫到十信故分别功德品云八世界微尘众生发菩提心观音品云八万四千众生发无等等心此等并名胜解行地分别功德品云众生得无生法忍天亲释云而是初地即是第三增上意乐地又云菩萨得闻持及旋陀罗尼即是第四行正行地此且一相而说也又云菩萨能转不退法轮即当第五决定地摄又云菩萨得乐说辨才即属第六决定行X地又云菩萨能转清净法轮即是第七究竟地中菩萨位摄寿量且明三身佛果即第七地果究竟摄彼等经文下疏自说四菩萨行下且自明疏初利今得益故者利今文二初略释意第二辨相此初也疏此有二类证利者下辨相中初列次辨此初也疏果记利者益今者下辨中先标次叙此标也会二者会二乘教行归一乘之理果或云总会二乘教等归一乘教等故称会二破二者二乘执二果为极今说非极令归至极此义至下一乘章说盖是灵山一会三根声闻授记作佛即是利今果记利也摄云问授记何不在前彰记门摄答前门摄谈而为记别后门别记利益不同故分二门且无失矣疏方便品下者下叙释中初经后论虽知六处示现授记下是自下科判随义略指不能具列智者当思疏经出六处示现授记者意云此六记中有因法华佛记有不因非佛记为有简故故言经也疏二者同记俱时与记者摄云问法明普明二种不同何名同耶答法普虽异明名同故故名同记若尔善现名为名相学无学等名为宝相相名同故应名同记答经品不同根性且异不可为例问品同性等即名同记庆喜罗睺性等品同应名同记答性品虽同名不同教又云满慈一人名为法明余名普明以少从多总名同记斯且无失又云庆喜罗睺合名X同记为欲简别五百千二百等故言后记若言同记便滥彼故为言庆喜等与五百等同一记故若言前同记后同同记且滥故但言后记疏与天女记者摄云法师品中言八部等一切闻经皆与授记据此文宽得有天女或但此经通记之处即摄释女非𡱈一品然准经文无有天女得记之处不依上释论乃难通学者当审疏初巳三及第五当知者料简也问初二第五理则不违第四一种既不由闻法华何名利今记也答然在于会可言利今疏合四位益者摄云问前二位为是此界为彼方耶若是彼方何开此经现益之事若此界者经无明文以何为准又复疏主下释彼文云前二位彼土得益一何矛牟𥍿答准上下疏疏有二意一者四位总此界益故判四位总名利今二者前二彼界之益经文形势有此难准故为二释又云初之两益由闻彼佛说法得益后之二类遥见地动获益故前后各二别观文势初二似如彼方审而长读俱为此益前后皆有娑婆世界言故故皆属此也摄云问四位之中第二第四而云记者何佛记耶答为二释或即彼佛或即释迦文不明言任情取舍问彼佛者何名现益答由闻法华赖彼佛记且名现利问既得授记何不属彼果记利中答虽云得记文不记为成佛之事但可记彼地位等事故非属果X疏分别功德菩提心者问既言得菩提得何地位又复何非果现利摄答论云八生等得者证初地菩提故此非得果现生中证故现证摄问若是初地菩萨何故经中云摩诃萨答地前菩萨望未发心及二乘等且名大故又菩萨有五一发心菩萨十信巳前发厌生死求菩提心二伏心菩提三贤中伏烦恼故三明心菩提即初地上证百法明门等四出倒菩提八地巳上离分段死变易故五无上菩提佛果位是今言得菩提即第三门心也余义至文当释下皆例然疏前之五记法华者结判也前之五记等者即前引论六种记中取前五记是果记利此二十五类等者天授品中有四位分别品有十一位得证一位发心并前为十六药王品下有其九品以九配前成二十五也问如何灵山安此多众答如无色界共立毛端或可是佛不思议力如真会等或此等多众皆是变净土后闻经得益不同于秽后二解好又问释迦既是化身如何获益乃是登地等菩萨又资粮位见一四天下化佛加行位见一三千化佛无见报身者哲答云以三身相依化即报法不相离故又地前见报且见化佛若登地见化且成报也疏利后者自下有三初标次引后总释成疏散廗巳后皆是利后者此标也余文可寻不能繁指摄云问他随喜福尚无边自受持等云何乃少X答理实无限若具彰陈恐诸小智心生狂乱狐疑不信故般若云我若具说心即狂乱是故略举随喜犹多故智亲听福不应冥复有人问佛在自说可为利益灭后遗教何成益耶答只如先帝虽崩遗制犹须行用厥父虽殁告身且荫子孙所以佛之遗教且有利益疏初显时者下时文两一总略释二广辨时疏诸佛设教大乘所摄者略释也问此正明时何须说机答将欲辨时先须约教教不孤起必对其机机缘有殊教分顿渐由此方能识教时分意云由机有异时且不同或云此通解时机二别前解为胜如胜鬘经等者摄云胜鬘说彼四实一权为对决定四种机故顿教大乘者即四乘中大乘是也一乘权者即彼经会以前说言唯一乘者是权说也问彼经上下总无此言何得以知一权四实答直据显文彼似非有以理取教之即非无言四乘者经云摄受正法善男子建立大地荷四重任乃至授以大乘言一乘者经云若如来随彼所欲而方便说即是大乘无有二乘四乘不言随欲方便故明四实一乘即言随欲方便明说一权若不尔者随欲等言何所彰表问随何意欲说一无二答法华等随不定意说一无二胜鬘会之云方便说问若说一权应唯三实四中大乘即一乘故答唯说一乘不立余运此佛权说名之曰权非大体无名为权也四中大乘对大根性同余三X乘有所对器故四名实问四对定四应器名实一对不定随性非权答望自不定是实非权形四定性故权非实如此经中所说一乘等者摄云问胜鬘说四同重担即言四实一乘为权法华说乘同诸草木且应一权三乘是实答法华本为不定声闻故说一实下因转破说三草木而非本故故非三真理实各对定性而言且得言实对望不同故不相例又云不同以不定声闻必舍小归大故一称实若尔舍小归大大得实名身子舍大学小小应名实答不例舍小归毕竟更学大疏古有释言者下广辨时中初古后今古中初叙教时后定是非疏古有释言等是者法苑云昔时有隐士刘虬立五时教或有说云真谛三藏立五时教然菩提流支别作文疏破之真谛居梁流支在魏故知不是真谛等作先师云齐朝时人年二十八为当阳令二十九为南郡亟南郡荆州是丞今之司马年三十三弃官居武都山立教有二一顿二渐顿如华严等教渐复有五时七阶差别言五时者一佛初成道为提谓波利说五戒十善人天教门二佛成道后十二年中说其三乘差别教门如次应知四谛因缘六度未说空理三佛成道十二年后于三十年说空宗般若维摩思益未说一乘破三归一四佛成道四十年后于八年中说法华辨一乘义破三归一未说佛性明佛常X住五将灭一且夜谈涅槃皆有佛性说身常住是了义教七阶者第二时中别开三乘即为七地亲捡刘註经不见此之说应别制造有如是明因此略明古来诸德立时不同一后魏菩提流支唯立一时所以经云佛以一音演说法等二北梁昙无谶立二种教所谓顿渐顿如楞伽等为诸菩萨上根性说渐者始从鹿苑终至双林借浅至深故即同其半满二字三梁朝真谛立三时教佛成道后七年巳来名转法轮七年巳后四十八年巳来名照法轮即般若等自此巳后所说诸法名持法轮即解深密等四隋朝笈多立四时教一四谛教即小乘经二无相大乘即般若经三法相大乘即楞伽等四观行大乘即华严明贤圣行位故五唐朝波颇三藏立五时教一四谛教二无相大乘三观行大乘四安乐大乘即涅槃经说常乐我常五守护大乘即大集经等佛遣诸佛守护国土等疏唯说三乘有行之教者摄云总对三乘而说于有三乘各依自乘所观观行差别而为有也疏说彼三乘同行空教者摄云对彼三乘总相说空三故悟异二乘达我空菩萨双悟疏此中犹未佛性者指寿量品我在灵山等此略明常住不如涅槃分明显说常住佛性金刚之身不可坏故故涅槃云若有人言如来之身是无常者云何此人舌不堕落又诸佛所师所谓法也以法常故X诸佛亦常等疏乍观可尔理即不然者下觉爱破也初且总非后按文难此初纵夺非也乍观可尔且纵许理即不然即夺破疏提谓经说教也者按文难也初至名曰密成是按教文云何但言第一唯是世间教也者正难也宣律师感通记云即摩伽陀国向北一千余里有国名缚唱有处说此䓗岭东向五百里有一长者名曰提谓与五百人南海採宝回过摩伽陀国去上茅城六十里近伽耶城忽然云雾暗天风雷九十起时提谓等不知所由有善卜者云是树神遂将麸夫少蜜而共求之树神知来化作一人于路而立谓提谓曰汝何所之提谓二人具陈上事树神答曰神者我是问曰何故为穴神曰有迦毗罗国净饭王子舍国出家于苦行林六年修道在我树下成等正觉号之为佛长者根熟闻佛名巳心生欢喜树神语曰佛成道未有供养汝之麸夫少蜜可将奉佛提谓遂即却报余人闻悉随喜俱至佛所树神教令达佛作礼却住一面奉佛麸夫少蜜佛便受之与受三归并为广说三归功德闻巳发菩提心佛便为记号曰齐成若准文引普曜经云曰密成有本齐成传写者谬问佛初成道未有法僧云何为彼提谓受三归耶答提谓见佛佛为佛宝三归功德名为法宝僧虽现无令归未来故归三宝或依一体佛即收三若据律中有二贾人来至佛所为授X二归依疏先忏悔吾我本净者先忏悔彼等者摄云问佛适成道法犹未唱何得有谤法之𠍴而言悔耶答罪通过现佛示令悔四大本净等者摄云悟四大等本唯真理离于妄执故名本净但申正解非者不叙又摄云按觉爱难五时教引提谓经云四大本无乃至六尘本无又云吾我本净是人无我即此备明二空穷宗之记者准此疏主取意而谈本无本净义同文异或经有异故不相违悟四大等明法空理吾我本净明悟生空疏本言五而笔误也又五我本净者即五蕴是若尔五我五蕴何别答依他遍计有别谓诸外道妄执五我事等世尊为破此妄执故说其五蕴不能了蕴是众缘生妄执为实若能证知本唯真理名之为净同既有四大本净何不有四我本净答外道多执内蕴为我故不说之或言五蕴中即摄四大故不别说若尔者言色蕴时即摄四尘何须别立四大净耶故前解胜得不起法忍者准仁王及大般若忍有五种各各有三品一者伏忍地前三贤为三品故二信忍初三地证不坏信故三顺忍次三地顺二乘观故四无生忍次三地分段烦恼更不起故名不起法忍五寂灭忍三品第十地及等玅觉得柔顺忍者摄云准仁王经四五六地名为顺忍相同二乘顺无生故依佛地经唯第六地名为顺忍论自释云随顺无生法忍故问何乃不同答仁王总约近远得名X佛地唯依近顺名顺问柔者何义仁王佛地何无柔言答柔者调柔我见若存是非等起不名调柔四地永亡故得柔称又此三地能断害律羸劣随眠得名柔也广略不同故诸教异三百龙王得信忍者摄云按仁王经初二三地得不坏信相同世间修绝或修总名信忍而言龙者化相而言实大菩萨故华严云何阿耨池龙出水洽济瞻部洲人皆大菩萨若不尔者岂畜生身有得圣耶若许便违一切圣教自余天等至道意者十信巳前发大乘心然尚未入十信位中且可即是十信初心十亿天心至十善者十信善位中有上中下三品十善中下品善粟散王上品十善铁轮王等提谓长者灭三界苦者既入初地或是八地便受变易更永不受三界分段生死苦身故言灭三界苦也即是初地或八地者谓经自言灭三界苦即是出分段死入变易生经中为无悲智二言故置或字提谓若是智增即是初地若是悲增即是八地由此不定故疏云或疏云何但言世间教也者上总引文今正为难难意云然提谓经或得不起法忍乃至或授成佛记据斯此义皆为菩萨云何乃言第一唯是世间因果教也疏但为此日法轮方名转者摄云此释外难外难意云为提谓等说法之日有得坐者何不当即名转法轮至五比丘始名为转答意如文问经文自言提X谓等众得果大小各各不同何故不名三乘同观答但言果别不说同观问五比丘时岂说同观答即下所引大般若之转四谛是同名同观也熘洲云法轮有二一化渐悟二被顿悟三七日后名转法轮据化渐悟若依顿悟初七日等且得名转若不尔者如何得言佛所施为无非法轮总有二义三乘同观二一座成坐故得名转故云三转法轮于大三千摄云法轮有二一者同行同观四谛理故二者别行三乘观境得果名别三七日后名转法轮据通行说若言凡所施为并名法轮依别行言且不相违疏次第二时教此牒起也疏觉爱难云有教者此正破中初按文后云何乃言下正难觉爱者菩提流支此云觉爱大般若云佛在鹿野小者此文即当第三七日三乘之人同观四谛若尔何故解深密经云佛初一时在波罗痆斯仙人堕处唯为发起声闻乘者以四谛相转正法轮彼此俱是大乘一三得益何乃乖返答曰据理初转法轮三乘俱益正为声闻傍兼中大深密据正说利声闻般若通其傍正故谈三乘得益正傍别说且不相违疏是知一雨先后者上巳难竟下申自义兼及释成是知一雨普润禀教不同者此述自义不可说佛教必有先后者此返释也意云佛所说法犹如一雨受润有殊不可定判佛教先后疏今依古义正者自下叙今先破后释此初也今依X古师觉爱且破初二两时自余三时且如彼破乍虽可尔者纵词理即不然者夺意疏依今新经三时者下释中先略举后广引文此略举也然此意者若顿悟之教唯有一时以大机不从小发故若渐次之教即有三时以从小至大乘故疏解深密经者下广引三初引诸教次会通后结成疏依于三性性巳者三性者唯识颂云由彼彼遍计遍计种种物此遍计所执自性无所有依他起自性分别缘所生圆成实于彼常远离前性释曰就二颂中初一颂解遍计性次半颂解依他后半解圆成言遍计所执性者周遍计度故名遍计谓由虗妄分别执彼若我若法自性差别总名遍计言依他起性者谓三界心及心所等依他众缘而得起故此性非无名依他起如外种子託众缘生且名依他言圆成实性者二空所显圆满成就诸法实性名圆成实言三无性者唯识颂云即依此三性立彼三无性故佛密意说一切法无性初即相无性次无自然性后由远离前所执我法性释曰即依前三性立三无性依遍计所执立相无自性性依依他起性立生无自性性依圆成实性立胜义无自性性问云何依三性立彼三无性答唯识论云谓依此初遍计所执立相无性由此体相毕竟非有如空华故依次依他立生无性此如幻事託众缘生无如妄执自然性故假说无性非性全无依圆成实立胜义无性谓即胜义由远X离前遍计所执我法性故假说无性非性全无如太虗空离遍众色而是众色无性所显言皆是遍计所执性巳者谓于三性说三无性总是遍计所执性问何以说三无性皆是遍计答说三无性是佛密意说一切法皆无自性非性全无说密意言显非义谓后二性虽体非无而有愚夫于彼增益妄执实有我法自性此即名为遍计所执为除此执故佛世尊于有及无总说无性上且略叙所要广如唯识所说疏毗湿传药者摄云此云有功德药有言此云天马耳形如干姜摄云取前为正一者名宽二者疏主三藏门侍相传非谬此意说云于诸丸散汤等之中若置此药令余诸药功能转胜于一切教置此三性了义云经义乃显了余喻准此疏波罗痆斯者摄云此乃河名义无相当故不制也问唯菩萨念佛三昧经云波罗奈城云何名河答城从于河立名无失疏仙人堕处者摄云按婆娑云昔时有王将诸婇女在园游观有五百仙人乘空而度见巳堕落因立名焉问瑜伽深密文既言堕为同小部为取大乘若同大乘何乃言堕答为二释随转理门文言堕故二依大乘义堕者即是住之异名疏总密说有有其何性者然第一时但总密意而说言有者其有依他圆成有其遍计不的言有何性故云然也X疏总密说空且空何性者此第二时中但总密意即说言空不的言空空其何性为空遍计为且依圆疏有为无为为空者依他圆成二性为有依他即有为圆成无为其遍计性我及我所体性是空如空华等疏转照持者转四谛法置他身中含生解故说般若空合以智慧照破有执明非空有意除滞着方何任持以为究竟疏涅槃亦言如是者摄云问按涅槃经初医服乳喻于外道客医断乳及后教服皆譬如来如何有教同于外道经言初医性复顽嚣且后不知病起根原复不善解风冷热病一切诸患岂我世尊有斯过耶答慧日论曰此对外道执有我为破此有令入人空且密说人空义显为小初说法有次破法有密说法空涅槃会中方为显说除外道执有故说空除声闻执空故说有以闻佛性非妄计我故非有有常等故非空合第二时摄释有破然今疏之取意而立智者当思复有释云初医服乳多死者喻凡夫外道着我沉沦不服皆差者喻二乘无我出证涅槃后和药服者双对凡夫及二乘等对治凡夫妄执有我须说无我对治二乘执无我理须说有我此言我者即是大般涅槃乐净常我故中百论偈云诸佛或说我等疏若以偏圆不相违者此下初判次遮后会若以偏圆等者判释也从小向大教有三时非如古师一X五时等偏圆者小乘名偏大乘名圆从小向大名依偏圆非一五等者一谓觉爱五谓刘虬意云若依偏圆教有二别非一五等不可难等者遮难难云若教定三何故经言一雨普润三草不同既言一雨故知教但有一何得立三其顿悟之机至不相违者会通也一果之证者摄云不证小果唯取大乘名一果也疏此经三周此经者自下先总判释后为显第三时下结成也疏后显机者下显机中先引教文后总判释前中五类一明一机有二涅槃法华二说两机有三善戒地持摄论三显三机有二且法华涅槃四彰四机且二般若胜鬘五论五机文有三别所谓楞伽庄严瑜伽疏依涅槃大乘性者下明一性初引文明后彰所为此初也疏此经既说教被彼性者此彰所为且有本云初彼大乘根性疏然性有二作佛者将明根异先标种性后方辨释会违然性有二等者释也如下自明不能预举前皆有之等者释会也前皆有之后性或无者辨释意云前之理性一切凡圣悉皆有之若四智菩萨行性有无不定故置或言言谈有藏无说皆作佛者会违也然涅槃经一切众生皆有佛性悉得成佛者意云有行性者得成非唯理性亦成若尔何名一切皆成答谈其有者藏隐无者故称一切即少分一切非言X一切有无性等皆得成佛又云谈有理性藏无行性故言皆作佛前解应正智者当思疏依善戒经无性也者下明且性文三善戒地持合一处说于中初引后被此初也六处殊胜者此出无漏种性之体无始者显法示义六处殊胜者谓十二处中第六意处摄第八识其识含藏本有无漏种子此无漏体是殊胜此第六意六中数故言六处更有余解不及此释广如唯识疏疏此被有性非被于无者此彰所为也疏依有非无胜劣异故者下皆文三初标次引后彰所为下皆例然学者当悉此初也问此下皆先标起何故前引善戒地持答云作者随时不可齐一然下标文不过依有非无胜劣有异有无俱彰大小类别依同非异以别摄通通别类异现当非有等若准摄释总先通解今各至文而辨庶使新学易知依有非无胜劣异故者下引摄论依有性说不依无性以菩萨声闻皆是有性菩萨为胜声闻名劣此且应言依同非异文略不言疏天亲摄论智力者引文也十力有根上下智力者佛能观知观所度生根有上下故佛智力有上下也上者菩萨下者声闻疏依有非无就别者标也依有非无如前无别依异非同者二乘别说不一处明故言非同以通就别者三乘别明不说不定即以不定就别而论X疏远尘离垢者摄云论有二释一云由见所断诸烦恼缠得离系故名为远尘由彼随眠得离系故说名离垢二云以现观时有麤我慢问无间转名之为尘若遍了知所取能取所缘平等即彼断灭故说远尘一切见道所断烦恼随眠断故故说名离垢疏有无俱彰摄通者有性无性俱明故言有无俱彰菩萨为大二乘为小故云大小类别二乘合说而不别明故言依同非异三乘别明不说不定即以别性而摄通性故云以别摄通疏涅槃经言一阐提者彼经二十四云初病者谓定寿命是人巳于无量世中修三品善故如郁单越人寿命千年次病者是义云何善男子如是之人命虽未尽有九因缘能夭其寿一知食不安即反食之二多食三宿食未消而复更食四大小便利不随时节五病时不随医教六不随瞻病教勑七强耐不吐八夜行以夜行故恶鬼打之九房室过差以是因缘故若遇即差不过不差后病者以命尽故初喻菩萨若遇善友诸佛菩萨谘受深法若不遇者悉当成何以故以能发菩提心故次喻二乘若闻善友诸佛菩萨所说深法发菩提心不值不闻则不能发后喻阐提若遇善友诸佛菩萨闻说深法及以不遇俱不得离一阐提心以断善故不能发心若能发心则不复名一阐提也摄云问四依菩萨供佛极多独觉之人自然悟道何言菩萨不遇疾疗二乘要值方得病疗X答言遇不遇约始发心不障后时得奉多佛声闻必出得遇无违麟角一人望远且遇或从多分理且无爽问准何得知菩萨不遇亦能发意若瑜伽论云菩萨四缘而能发心四缘下当自引至时检叙疏依有非无通别类异者依有非无者如前巳说通别类异者通谓不定性别谓三乘性疏虽未证入正性离生者摄云正性有二义一者涅槃二者圣道见所断惑为众惑本犹如生食为众病本名之为生圣道能断名为离生又大般若三百七十八云以何为生以何为离佛言菩萨以一切有所得为生以一切无所得为离又四百八中以生食等而为喻也问何故前释般若不同答前依瑜伽对法等论通三乘释般若唯依菩萨以明望义异也意云不定性人虽未入见道离彼烦恼闻此法巳皆发道心或离生者即离异生性此解且善智者应思疏诸论虽说离生者摄云有回心巳即受变易有未受者论据即受说圣回心经依未受故言未入正性离生者此人虽曾行二乘行未得小果闻大乘经即发菩提意云此不定性人未得小果而即回心既是凡夫未得无漏所以不能即受变易若准此义前解渐悟二师之中后师为正问如有一类具三乘性先不发心不修二行而顿求大者此人为是顿悟是名渐悟为是定性为不定性此义应思有解云虽顿修大仍是渐悟不定性收以有二乘种性故今解不X然是顿悟摄仍名不定不修二行如何名渐问岂诸圣者受变易巳方始回心而言今说不受变易巳回心者答得圣回心即受变易非谓受变易巳然始回心问其变易生为一度受为复多耶答非一谓圣者回心巳去欲拟长时修道愿我所有无漏资本招生之业令得十劫二十劫等随短长分限时既满巳更当如是发愿乃至成佛疏此经被彼定性者大乘定性谓发阿耨菩提心小乘定性即远尘离垢问何故般若唯约有性不言无性答据入圣者而辨乘性故无无性且依是说然未尽理何者今但对缘而说所以故无或可前说且得疏有无双彰以通从别者准前思择疏又胜鬘经授以大乘者汎明重担总有四种一凡夫以妻子为重担二前三果人以爱结为重担三二乘无学以变易为重担四菩萨以所化众生而重担今明菩萨荷负四生如大地者地有二义一普遍义即喻菩萨遍六道化二坚固义即喻菩萨化众生时逢难不退四喻者摄云相传总有三释一云大海最重以喻凡夫诸山次轻喻于声闻草木转轻喻于缘觉众生最轻喻于菩萨准此依障轻重为喻二云海喻菩萨理性深广山喻独觉乐处寂静神通稍高草木喻声闻得涅槃巳后报尽故众生喻阐提但有人天生得善根力渐微小故喻理如是然文不次三X云海喻阐提生死无尽故山喻声闻诸见不动故草木喻独觉神通之障执轻小故众生喻菩萨二障执轻小故教理行果义非邪妄名之为正体苞轨持目之为法摄者苞含受谓领纳证法在心名为摄受无闻者无闻熏习法尔无漏非法者非圣法器疏依有非无非有者依有非无通之与别且如前说依有非无者谓无性中大悲菩萨此经亦被不可言无性也所以故言依有非无现当非有者无性之中有二种人一现非有即焚烧善根二当非有大悲菩萨亦有本言依有及无以焚烧大悲同是无性故言及无疏佛尽一切众生众生故者然有解云而众生界无有尽期菩萨愿心未可成佛但以依他因缘道理三祗劫满自然果圆虽得佛果以愿力故常在生死故度众生以不舍众生故故言菩萨常不入涅槃维摩经云虽得转于法轮而不舍于菩萨之道是菩萨行又菩萨不同二乘入于涅槃何以故一以知诸法本来涅槃二不舍一切诸众生故有期二义所以不入非谓不成佛故名不入涅槃请智者思之疏有无并说毕无者现断毕无此无性有二一现断即蹔时二毕无谓毕竟无因余者可见疏第五有二种谓无因者摄云按庄严论第一云一向行恶行普断诸白法无有解脱分少善且无因释云无般涅槃法者是无性位此略有二一者时边X般涅槃法二者毕竟无涅槃法时边法者有四种人一者一向行恶行二者普断诸善法三者无解脱分善根四者善根不具足毕竟无涅槃法法者无因故彼无般涅槃性谓此但求死不乐涅槃因此便明无性差别然阐提有三一者一阐提此云爱乐生死爱乐生死故二阿阐提此云不爱乐谓不爱乐涅槃故三阿颠底迦此云毕竟毕竟无成佛义故此三阐提及智增菩萨应为四句一因成果不成大悲菩萨二果成因不成谓时边人三因果俱不成谓毕竟人四因果俱成谓智增菩萨疏依有及无通别类异者当成不成者摄云当成不成并同无性当成有三释此一释之法所谓菩提此当成法而不得成是以结名当成不成余文准前问何故楞伽第五无性无毕竟耶答此约证法而说或大悲菩萨在第五中与此同明故无毕竟何以故俱名无性不可一有一无故不取也前解为胜问上来引文言同异者依何而说答同者约二乘同断惑障同证生空理等言异者据利钝劫数神通说法等摄云问上所引教根器不同各何所以答依有无通别等者是释所以虽有斯释终未离难难云何故依彼无有等性一五等别实理解者教所被器器类不同故一五等种种有异何乃须责疏若以一乘经也者此总别释非说一乘之处等者三周说法是正一乘流通巳下即是非之处谓庄X严品中傍利声闻居流通分此即重释前所引文又云此意非是但说一乘之处要被声闻今言被者以会中有之非要一切此后解审法华玄赞决择记卷第一法华经玄赞决择记X卍XXX法华玄赞决择记卷第二抗州天竺寺沙门崇俊撰杨州禅智寺释法清集疏疏第二明经宗旨者宗主也尊也崇也旨趣也此经所奉意尊何法而为宗旨然以一乘等宗舍权就实为旨释中先通明教宗后别彰此宗就前中先叙古后述今疏此方先德第四宗也者叙古释也五聚法者谓色心心所不相应无为聚谓聚集色心等法名聚在一处或云五聚者即五蕴也以蕴是积集义故今此不然且五蕴者不堪无为以此宗中且执无为为其实有故色心等五聚义将为胜疏且古经论何宗者下述今中初问后释此初也然今问云据斯经论于前曰宗复是何摄意明古人立前曰宗不摄此等舍利弗阿毗昙者即是论名梵网六十二见经简大乘梵网经也X疏然文殊问经二十二宗者下释中先引大小教文后正立宗义此初也然小乘二十部文殊问经云有二十部云何分别部云何根本部佛言根本二部一摩诃僧祇老少同会共集律故二名体毗履部老宿共集此律一百年后此二部起于二百岁中僧祇出七部一名执一切语言二出世间语言三高物棃柯是律主姓四多闻智故五只底柯六东山七北山此三所居此七从僧祇展转相生非一时俱从僧祇出于百岁中从体毗履出十一部一一切语言二雪山律主居之三名犊子是姓四名法胜五名贤胄此二是名六一切所贵为人重故七芿山是处八大不可弃律主初生母弃于井又追寻之虽堕不死九法护名也十迦药毗姓十一修妬路执此义故此十一且展转生合二十部偈云摩诃僧祇部分别出有七体毗履十一是谓二十部十八部及本二悉从大乘出无是亦无非我说未来起以疏指文殊恐不委所由故引之尔然宗轮说如是传闻佛薄伽梵般涅槃后百有余年云圣时淹如日久没摩竭陀国俱苏城王号无忧统摄瞻部惑一白盖化给人神是时佛法大众初破谓因四众共议大天五事不同分为两部一大众二上座乃至布萨时竟夜鬪诤纷纭城中士庶乃至国王来自和诤僻用律文行筹灭诤用多人语贤圣众中耆年虽多与僧数少大天明内耆年虽少而众数多遂分二部一上座部二大众部然初结X集界内界外巳分两部至此大天时因诤而分论云后即于此二百年大众部中流出三部一一说部此部执世出世法皆无实体同一假名二说出世部此执世间从颠倒起但有假名出世非倒皆是真实三鸡胤部上古有仙染鸡生子是此之族也次第二百年大众部中复出一部名多闻部真谛云佛在世时有一罗汉名祠皮衣昔作仙人披衣以祠天故后出家巳随佛说法皆能诵持佛未涅槃遂住雪山坐禅不觉佛巳涅槃至佛灭后第二百年从雪山出见大众部所弘义浅其甚惊恠更为具足诵出浅义及以深义深义中有大众乘义次第二百年更出一部名说假部慈恩云世出世法皆通假名及以真实不同一说说出世次二百年满有一出家外道舍邪归正亦名大天大众部中出家受具多闻精进居制多山与僧重详五事因兹乖诤分为三部一制多山制多翻为灵庙佛于一世初生成道转法轮涅槃四处皆有灵庙供养此山即灵庙处也二西山住三北山住即制多山西山北山也其上座部经尔许时一味和合三百年初有少乖诤分为两部一说一切有亦名说因部二即本上座部转名雪山部言一切有者有有二种一有为三世实有二无为离世实有言雪山者上座从众为说因所依转入雪山又云既为他依师宗微弱乍似雪风次于三百年从说一切有流出一部名犊子部此上古有仙染犊生子此之种也次X于三百年从犊子流出四部一法上部有法可上故以名焉二贤胄部孟部主贤徒众是胄胃苗族故三正量部刊正邪谬四密林山部山有密林林主居之次于三百年从说一切有部复出一部名化地部主昔日曾作国王化雪霑地上后舍出家从本为名次于三百年从化地部流出一部名法藏部自称我习採菽氏师或名法密慈恩云是部主名也三百年末从说一切有出一部名饮光亦名善岁部梵云迦叶波此翻饮光上古有仙身光极盛饮蔽余晖是此之𧜟又云亦是部主身光饮饮光也至四百年初从一切有复出一部名经量部亦名说转部自称我以庆喜为师立义依经故执有种子堕在相续转至后世故名说转名修妬路即契经也大乘二者胜义此空应理圆实或云有相无相前义为胜疏今依文别教有八者下立宗义先明宗义后义引文判释前中初总次别后结此初也疏教但有三假实者别说也虽多说有等者摄云意说依圆二性名有不说遍计亦是有收故不违空虽多空说等者是说遍计是空不说依圆亦是空摄故不违有现通假实者过去未来一向无体若现在法在蕴门称义积聚名之为实若麤若细皆有积聚之义乃至极取亦有聚义犹如粟麦各在一处如中边论非一及总略是蕴义应知若在处界门名之为假是依积聚及缘积聚要集多法方成依缘名之为X假胜义皆空者即龙勐菩萨下至清辨论师无相教说胜义一切皆空世俗是有掌珍颂云真性有为空如幻缘生故无为无有实不起似空华乃至不立三性唯识等应理圆实者即慈氏如来乃至护法菩萨依深密等显了言教说胜义谛非空辨中边论慈尊颂曰虗妄分别有于此二部无此中唯有空于彼亦有此故说一切法非空非不空有无及有故是则契中道然三性中遍计性无依圆是有成实论义当第四宗者为此论若其大乘不同摄大乘等若判入小乘复破杂心等论古来大德于此二宗岂分大少今时类例故此明之疏虽至外义莫过此八者此结也摄云问七八两宗义显可悉余之六种智二十部各摄几耶答初宗摄六谓犊子法上贤胄正量密林经量等部第二摄四复一切有多闻雪山饮光等部第三摄七复大众鸡胤制多西山北山化地法藏等部余三如名各摄自部摄其等者自部之中本末有失故等等之前三其等文意可悉问四阿含等六宗之中各是何摄答阿含即是第三宗摄收帝论第二法有宗摄毗昙梵网入第一宗四分亦第三宗义思属可悉故不繁言疏华严云之教者下引文释中初引文后此经亦当下属当收摄无量义经等者并明涅槃体不生灭者显离因缘不去不来者显离三世无此先彼者显一义也无传无失者显常义也一切无相者显自体X也半满二教满宗所收者摄云问庄严远尘即是小果被彼何非半教所收答经唯被小名为半教今既不尔故非半教若尔亦应有作不摄答通明小义何非有作余义如下当说疏虽知当广分别者别段此经宗旨也摄释广叙诸师立此经宗既巳辨非故今说有人于此因谈教体今亦不论至一乘章当知自委疏第三解经下得名者于中先解经名后解下目解经名中初翻名解义后正释得名然此经中下是藏云然经部类多种不同略为七别一一会之经同为一部如十地等经二多会共为一部如华严之类三经之初分而为一部如六卷泥洹四具足二分以为一部如大般涅槃五略本以为一部如小品经等六广本以为一部如大下之流七一下以为一部如观世音之例今此法华于七种中是具足本若依梵文法华是略说有六十偈疏梵本无别白字者摄云奔荼者义当白华梵题之中不别言白问若据梵本但奔荼利迦亦无别莲字何但乃无别白耶答今释不然梵本四种莲华即当此问四色之华于中合彼更无别翻即唿奔荼利迦为白莲华有云如此方言雪色即表白也此经下有七白一莲华二光三白牛四叠五拂六玅音乘白莲华白银为叶七普贤白象故西域传佛说余经时现紫磨金色灵山说法华时变为白银色有所表也问X萨字既通正玅何故罗什法护取义不同答摄云随取皆得萨言既含正玅两义译主随意取以标名不可于中强定优劣问智度论云陆生中须曼华为第一水生中青莲为最上今者何故取下白华喻上玅法答青华形相乃玅喻如来之眼白华众色为胜故以碎其于斯经欲显于此经义明白故诸法本故疏然此经中名为法华者下正释得名中先辨义后断料简前中三解初以行果次以教理后约四法此初义也多依因果等者正取因果名为法华理智者即涅槃菩提因果之中皆有理智与辨中边等者摄云此遮伏难难一乘体即是无上乘中边论中无上乘者境行果三而为其体何故今此唯四行果故会意云三种无上即行境果今虽行果义亦摄境故不违也恐有未明今更略辨三无上者谓正行所缘及以修证且正行无上是一乘行彼证无上是一乘果合此二种即所缘无上所缘者即境也能诠之教名权等者摄云法性离言由佛愍生于后得智方便施说能诠之教为有情说故但能诠皆权方便此释不取教为一乘之所以也疏若依论解者下第二以教理二为法华义文相易见疏总揽诸文玅法莲华者下第三义中初彰四法后喻显明然即法借喻明下是上来三乘等者摄云此断身手有力文所以然者在所烧门未出宅故出X宅巳后名离分段自在不系方与车名疏无所依等者有云尔后如来初成道时三乘之人未出火宅犹后分段如来之心悲智所诱语言门外有三种车汝等出来吾为汝等造作此车二乘闻此乘言教车出火宅时但得羊鹿既证谛理回心巳后受变易生遂从父索先许之车尔时其父各赐诸子等一大车二乘且得大其教车方得车名若菩萨大子出宅巳后证于初地得彼后得无漏之智证二空理智尔时方名得与牛车故知门外即名得车疏无上义同义不知义者论释开佛知见名无上义双叹菩提涅槃二种无上示佛知见名为同义示同一切令证涅槃悟佛知见名不知义是报身智劝令修学且略配释广如下明疏下云诸法以其宣者即以真理为诸法寂灭之相即下经云世间相常住疏由此总其故也者此总结上教理行果名为法华兼遮释成难云据论说云莲华二义出水开敷如次理教今者四法总名法华教理二种义即无违行之与果如何得有出水开敷之义故今释云由此大乘教理行果但有出水莲华之德等也秘赜者手不及故名模模不及故名钓钓不及故名赜意显此性虽深此教能契也疏叶幽机之玄旨理也者叶谓和也亦合也疏尅上乘之奥乘行也者尅谓能也取也X疏菡萏者切韵荷花也作此菡萏字说文作𧂄若作此萏萏𧂄芙蕖华未发为萏𧂄巳发为芙蓉准尔雅荷芙蕖註云别名芙蓉江东唿荷其茎茄音加其叶蕸几其本蔤註云茎下白蒻在泥中者其华菡萏其实莲谓房也其杯卄隅五后反其中的注莲中子也的中薏音忆注中心苦也疏举蘤者切韵为委反花也疏然观注意当分别者自下聊简中初总聊简得六释分别此初也摄云总重料简文有二意一云方便品初至唯行果二以名莲花总是第一取行果二并会不取教理所以所以之中而有两节初会方便品初说有教理次云故无量义经等显教理二不被二乘于中复二初明非正后唯菩萨思可悉二云又复此经至名莲花等即断取教等四种如文易了莲花二义至第二疏如彼广明又有说云然正唯取行果以为法华若尔如何会前经论通于教理且会经云言二甚深者意留真圣拂其假圣非取此二以为法华恶人既无万说开云故取行果以为法华会论者有二初云无量义经名莲华者显彼二乘说教观理成渐悟故非正为彼故不以教理名法华也又会彼无为菩萨说即教理为法华此经为声闻令修行得果故以行果为法华也或云巳下并重释前三解即此一段之中解法华义或取二法或唯四义中间上下总有云翻聊简应细寻之合真圣者同取一乘X者即舍利弗等实证圣果名为真圣今从定起失彼不知惊动彼心令问一乘是义故曰也令假圣者避席而去者即五千之辈增上慢人未得谓得等故名假圣令从座起避席而去教行并开敷等者此释外难难云论说莲华出水开敷喻于理教今之四法总名莲华理教可尔行果二种与论有违故此释之教行并开敷理果俱出水不作此释即违论意疏若但以真如于此者下六释分别中此且先辨古非即净法师也若但以真如为玅法之体理即不然以莲华二义出水开敷即具教理今唯真理名为玅法乃生开敷之义故言喻宽法狭况论释名者摄云设外人云我依论者设纵依论犹𨷂一义况复本论无但解彼无量义经十七名中莲华之义非释此经疏法即是玅是莲之华者下六释分别疏大法之玅是依主释者摄云但是大乘悉得名大玅唯在此简余大乘故云之玅更助一解大法即是此经玅者善也好也将善好义属着此经故言之玅疏玅法如莲华非相违释者本举莲华以喻玅法华之功能不异于法故成持业此解与常稍别若淄州云此意言玅法即如莲华有开敷等义此中不拟相违释是故不言及并与也哲云玅法如莲华者将法喻莲华具四义不作别解地中莲华及教中玅法故成持业以莲华不别异故故非相违X疏若理为玅依主释者理谓所诠之理经即能诠之教能诠之教从所诠以得其名是依主释如文字般若以所诠是般若故能诠文字亦名般若教依于理名依主释应云玅法莲华之经余者思准疏玅法是教持业释者谓是教法外是业用此教能有外业用故举彰体故云玅法莲华此释意者玅法之上有如华之用然体是故法名持业摄云准疏教法相对四释然行与果既亦玅以二对经释亦无生疏据便摡而亦无遇别释绮互思之可悟疏依顺体义宗轮记者依宗轮疏云立名有四种谓教理行果四各有三且教三者一无义言如四吠陀论婆罗门诵之音声清雅甚自可爱但寻其义都无理趣如彼论云我巳饮甘露成就不死药等二耶妄言如九十五种外道亦说因果但明耶僻故名耶妄三如法言者如佛所说因果道理说苦集是世间因果灭道为出世因果道理相解不乖僻故名如法言理有三者一增益义如诸外道于非戒法横计我法等二损减义如诸邪见及断见等三顺体义如佛教法有即说有无即说无离断常见故名顺体行有三者一顺世因如在于俗事君忠事父教等二耶僻因者谓妄计诸耶戒学等三处中因者如佛法行离苦乐边离耶求边等果有三者一谄诈果如曲从令以取荣禄等二虗妄果者如诸外道妄计无想以为涅槃等三出世果者谓佛教法报令众生出于生死X证于涅槃等由依教理行果有耶正故立如是名令舍耶归正又为得四清净故明四总名一教清净二义清净三便清净四所得清净如次立彼教即初中后善等理即离彼增益损减等行离苦乐等果离非世间众苦所依诸或所染故名清净又为依诠悟理依理起行由行得果若无能诠无由悟理若不悟理有邪分别邪分别故造之诸苦行诸苦行故感诸苦果今依正教能显正理既证正理能起正行由正行故能得胜果故依于四以立其名由教故生于闻慧依理生思依行生脩因此得果故摄大乘云闻等薰习无果生非道理又有三类一依人二依法三依法喻或单或双绮互不定何故如此依人名者令知修六和敬故依法名者令知了义不了义黑法大法等故依法喻者为钝根故广略明故说处说事皆法中收法名宽故准于义诸教立名虽有众多不出于此通论诸教立名不同总开六例一依六释通别二教理行果通别三人法通别四法喻通别五三宝通别六赞毁通别或合为二所谓人法于前六中据其通别复有多类如依六释或唯一或通二三四五六等或唯一必带二释如涅槃经之体既通能诠所诠有持业及依主释或通三释如成唯识论大乘阿毗达磨杂集论等有通依主持业有财如正法念经等即通持业依主隣近余可准知或可无有具六释者若依教理行果四名通有十五别则有四二二合有六X三三合有四四合有一遗教无量义大恩智涅槃经如次教理行果四单名也其合者如解深密经等教理合大方广菩萨十地经教行合称赞佛功德等教果合如信力入即经理行合如来入一切佛境界理果合如来求佛本业经行果合余可准知法人单合法喻单合甚多可知人喻合如菩萨璎珞本业人法喻合如胜鬘师子吼一乘大方广经三宝单合者阿閦佛经四分戒经说无垢称经三宝如以如来功德庄严佛法合名佛大僧经佛僧合菩萨戒经法僧合名阿难问佛事吉凶经三合名名巳上总是立名不同疏序下等义释训者如应法师经者释也有人云疏主别有法华经音训一卷此解为定今见有本藏云外国名䟦渠此云称为下疏其法师下可悉者摄云问既通依主持业二义何不入彼不定名耶答虽有二义然观经意取人法师故不入彼不定数内或云虽依人法然论其体皆是一义故可但在一义名中彼安乐等二下义或一二故名不定此不如是故一义中摄疏能所为名者摄云分别者能分别属于人功德者所分别属于法疏第四显经下废立者按宝唱录云秦弘始七年三月十六日于长安大寺什公所译秦录云十年二月六日译远法师序云下弘始八年译又复此经僧叡X笔受此下有四一天授下二属累品三观音偈四随朝译疏案此经塔品后者下明天授就中初明译者不同后辨古今解异此初也沙门道慧宗齐录云者谓道慧法师作宗齐二时录宋是刘裕齐是萧成道于阗国者此云饮乳国往昔之世彼国有一神庙庙前有二童子从地涌出前有乳池从地涌出此小童子饥即就喫长成巳后其力当千后有天分征代诸国自在为王子孙承嫡代代不绝故名饮乳国疏什公本无未可者此叙古辨非古即藏也有其两意古传解云等者初意也彼云所以然者小乘之流皆谓诸方等经并是调达所作是以诸国或有𨷂乏罗什既在龟兹不见此品故不翻之若尔法献等者非初定也又有解云等者第二意也即取舍等者非第二意也彼更有一释罗什译经观察机情每多存略若具翻智度论则七倍于此恐难寻求故略为百卷如翻百论无益此土故存五十故正法华经凡十卷删彼烦文略为七轴此意全非疏略不引疏释道安皆有者下叙今中初商略过非后申正解此初也五失三不易者晋襄阳檀溪寺释弥天摩诃钵罗若波罗蜜经抄序云译胡为秦有五失也一者胡语尽倒而使从秦一失本也二者胡经尚质秦人好文俦可众心非文不合二失本也三者胡经委悉至于叹咏丁宁反覆或三或四不嫌其烦而今裁X斥三失本也四者胡有义说正似乱乨适说向语文无以失或千五百刈而不存四失本也五者事巳全成将更傍及反腾前辞巳乃后说而悉除此五失本也又三种不易何者然彼若途三达之心䨱面所演圣必因时时俗有异而删古适今一不易也愚智天隔圣人叵阶乃欲以千载之上取言传使合百王之下末俗二不易也阿难出经去佛未久尊者大迦叶令五百六通迭察迭书今离千年而近定量截彼阿罗汉竞竞若此此生死人平平若此岂将不知法者勇乎斯三不易也洗兹五失本三不易译胡为秦讵可不慎乎正当以不关失言传令知会通耳何复嫌夫匠之得失乎是乃未所敢知也有本作失传写者非今此略学寻上当知悉疏又天授下脱错故者申正解也疏又此经中前也者下明嘱累先叙古也藏云诸经嘱累品多在经末此经安神力品后者依于梵本及法华论又即秦地新翻法华并安嘱累品在于经末今明罗什善解秦言玅得经旨安嘱累品在神力后必有深致总有三意释其所以一玅音被诫二礼赠何偏三付嘱弘宣寻文可悉疏上来所说乍虽可尔者下明今中先难古后但是先放下正解疏三诸教不同者如维摩等经嘱累品亦在经末何故此经独居前说X疏四二事乖角难者嘱累品中令分身还立秽被诫嘱累品中亦令塔还观音奉珠何为分二故知乖角疏又文殊海会华现者摄云此引文误误引玅音来此之文文殊文云尔时文殊师利至灵鹫山意取诣山以为证也设取玅音何为非证答他说玅音来此之时此以成秽正合有山何得为证故不取也又云玅音来日有华显海会将至经中不说有华先现应云愿者入也至也海会至于灵山所乘华座即为华也非要愿前华至随后身来方名为预若作此解文不谬矣此解与上摄释有别疏上见下故者摄云问下根不知上根之事变土既佛玅音何见岂可佛下玅音为上答秽土为下本为二乘及凡夫等隐劣为净所以玅音得兼见本若尔何故其为分身变为净土答为惊二乘令生欣慕若不尔者佛恒居净何须变乎疏又观音普门品者下观音偈就中两说寻文可知疏此乃经家结集为偈者具足玅相尊偈答无尽意此两句经合是长行然结集家见斯文少复承前及后皆是于偈故束为偈若不尔者云何而其偈答无尽此即偈故或写经者勒而为偈亦为经家疏如胜鬘亦应通者此引证成彼经云王及夫人与胜鬘尽略赞如来无量功德即遣内又奉尽至阿踰阇国入其宫内敬授胜鬘胜鬘得尽欢喜顶受读诵受持生希有心向旃提罗与说偈言我闻佛音声X世所未曾有所其真实者应当修供养仰唯佛世尊普为世间出亦应垂哀愍必令我得见即生此念时佛于空中现普放净光明显示无比身胜鬘及眷属头面接足礼咸以清净心叹佛实功德如来玅色身乃至是故我归依降伏心过恶及与身四种巳到难伏地是故礼法王等彼既如是此亦如然是故经家结集为偈疏如巧猎师善取罴熊者如巧猎师精知罴性于其穴内必不啮人要将出穴方始啮之故巧猎师持刀入穴初虽被罴所获欲出乃煞于罴故初损后益小猎师等不能如是疏有颂违理者摄云问梵文元有今无违本云何乃言不违理耶答亦是本脱违何道理有本言损有解云如良医等虽有于损亦不乘于利益之宗设有处言菩萨不害于人亦何违理据彼毕竟名为不害非全不损损有益故有云观音普门乃是字文同阇那崛多于益州龙泉寺为谯王字文俭译故知合有疏随时所添经者下约随时所译以论废立疏文既相违故知差升者摄云此意说云无本问者是庄严幢偈中何故答为尽意又元祗问无尽意长行乃言无尽意通观世音愿海告幢菩萨乃至说偈即是佛告无尽意也岂不问答人有差牙疏又彼经成理者药草喻下然论中释名为两喻本破执乘为一今随所添性加其后半乃云乘同日X光喻如何成破此乃转增其疾故知相违疏四从三逆者摄云若从第四随时所添违前二性一论三本疏语渲神功律溟䆳理者佛说一乘神玅功德经云我设是方便令得入佛慧津济上根冥契深理疏持经之力不简怨亲者于提婆处求性是不简怨玅庄严王于二子处受法是不简亲疏古今相即者彼时玅庄严王今华德菩萨是净德夫人今光照庄严相菩萨是净藏净眼药上是疏第六释经本文者释本文二初总科判后分释本文二初总科判后别分释前中初古后今古有三师如文可见疏吉藏师云流通分者此师就三收中各开两章序下证行发起十五品半为正宗中方便品下九下明乘权实后六品半明身权实十一下半明流通中神力下前四判明赞证流通属累下后七下明付属流通疏虽有此判不释其所由也者有人解云净意取七喻三半等为宗其十无上既言余残修多罗至普贤末亦有无上之义故不取之其乘半等至不轻下与众生授记唯一乘故自后更无半等之义因此略明古来分判且光宅法师分为三分与吉藏同又南岳思禅师二处三会处分净秽秽土再说故会有三三者一信初下至宝塔品半云善男子戒华往如如世X空释迦牟尼佛所并供养多宝如来宝塔此十一半是秽二从此下至嘱累十一半是净三从药王尽经还秽问若至宝塔方净何故偈云以是因缘地皆严净答望见秽此望见尔或因华蔽丑而非变也反稠禅师有三一别初会三归一为三分二通就当时闻说悟解为三分会三归一三者初一下亦序方便下至分别功德下五度校量偈如来为正说从阿逸多若有闻佛寿命长远解其义趣下为第三流通第二三者从经初至退坐一面为序二尔时世尊四众围绕至普贤末至三千大千世界微尘等诸菩萨具普贤道为正宗明当时说法晓悟时众三从佛说是经时下名流通又关中云经分三收从初至安乐此十三中明三因为一因二从涌出至属第此八辨三果为一果三从药王至终此六初三人为一人斯则荡其封异之情泯其分流之滞矣更有科判恐繁不述然取序正流通三分为胜摄云按佛地论释佛地经开有三分虽释一经可为通轨余经亦有三分势故又道安法师判大小乘经皆有三分故取三世虽取三分三分之中而有多类至于优劣如疏所断疏若不说一乘指南者此破净法师也不尔有何所以以十九品为正宗也若取权益为正宗者古遵所立乃成指南指南者有人云汉时诸人皆作指南车并不得体或指东指西唯张平子作独指南也又案尽中指南车起于黄帝帝与蚩尤战于𣵠鹿之野X蚩尤作大雾岳士迷方帝作指南车以示四方疏持品虽授非正宗者此通难解释思而可知疏赞证受命付令行故者此有五义一赞量流通谓法师一品由赞法师之德今生敬量名赞二证信流通谓宝塔品佛地证信提婆下自身证信三受命流通即持下下八下经是禀佛受命即是持下若欲受持须离毁伤要修四安乐行法既易持学者从斯由地涌出众类既起故有寿量山生由闻佛德获福无边故有分别功德下自闻佛寿功德无边若能随喜福亦不少故有随喜功德山由作法师获多功德故有法师功德法师功德既是不少毁法师者获罪无边故有常不轻下四付属流通谓如来神力品及嘱累下将欲付嘱舌舒证信故有神力下众既信巳正嘱流行故有嘱累下五令行流通谓药王品下六品令行苦行等是疏证之果因者摄云之者助词意明令彼证得于果及与得因疏示相付属禀命行故者此有三流通一示流通即神力下是二付嘱流通即嘱累品是三禀命流通谓下山经文是禀受佛命而修行故疏论说序品者下别分释解初序分先引论后七中分二下科释疏山城圆满皆序者然论但举山城显胜余故独得序名余之六种非不序也如言色有十一唯眼所见独得色名据实皆色亦如七喻火宅独得譬喻之X名问仁王经等亦于王城鹫岭何故此言独胜答彼不具七故疏二众成就者余经虽亦有众非必具四此经具四独得胜名疏所依说法无故者结跏趺坐入无量处是依止定天雨华地振动等是器世间尔时会中比丘等是众生世间此之三种余经无所以其胜摄云问与众成中威仪何别答听说二别疏见能照照境所等万者光明能照一万八千是所照境光中所见六趣众生等事名为所照疏七中分二标胜者此科释中先科判后如是我闻下正释文有云此七成就总有五对一通别对即今疏中初二为通后五为别二证信发起对三未来现在对四阿难如来对五经后经前对皆以初二后五而为对也所言经前序者即序品是正宗前经后序者如是我闻等是佛说经后方教置故余者可知疏说之所由者如经说者世尊入涅槃时阿难悲泣阿泥楼豆谓阿难曰一切有皆皆是无常莫如凡夫与有悲恼又佛世尊三僧祇劫难行苦行所集法宝悉付属汝止止若愁闷忘失如来真甘露味有情漂溺于苦海中凭何解脱汝可问佛未来世事徒悲何益阿难对曰我今怀忧知何启问楼豆尔时教问四问佛灭以何为师等佛一一答且答第一以戒X为师问何故以戒为诸比丘等师答华严经云戒是无上菩提本等又诸佛以戒为衣服菩萨以戒作珠璎苦海以戒为船筏长宵以戒为灯明戒是正顺解脱本戒是无上真城戒光能破无明闇戒珠能令浊水清答第二问依四念观处住言四念者谓身受心法此之四法通理事二观如无行经说事观者通二乘菩萨观身不净是身念处观受皆苦是受念处观心无常是心念处观法无我是法念处言不净者有五种一种子不净谓揽父母精血乘因识种以成身分名种子不净智度论云是身种不净非余妙宝物不由白净生但从秽道出二住处不净于胎藏间生藏之下熟藏之上故论云是身为臭秽不从华开生亦不从瞻匐又不出宝山三自体不净三十六物以成其身故论云地水火风质能变成不净倾海洗此身不能令清洁四相不净谓九孔常流故论云种种不净物充满于身中常流出不止如漏囊物五究竟不净气绝巳后膖胀烂臭甚成可恶故论云审谛观此身必归于死处难御无返复背思如小儿修此观者能除净倒其观受是苦者受谓乐受凡夫愚倒妄想分别于苦受中妄生乐想若行者观审乐受悉皆是苦修此观时除其乐倒其观心无常者无常有三一生分无常观八识心生位初起二灭分无常了八识心灭分巳灭三俱分无常知八识心剎那不住修此观者对治常倒其观法无我者于阴界入中一一X求之毕竟无我此有二种一无分别二无俱生此观成时能除我倒上总说事观言竟言现观者若行者见身如虗空是为身念处若见诸受内外空是为受念处若知心但有假名字是为心念处若行者不得善不得不善是为法念处答第三问言梵坛者谓梵天中若非法者诸梵天将此人置坛上不与语治之又云然语法通欲色界此二界以语为乐不语为恼故与不语治之故方论有十七地一有寻有伺地二无寻唯伺三无寻无伺寻即麤是觉也伺即细是观也然寻伺语言加行凡欲语言必先心中有寻伺方便然发于言论云欲界及初禅有寻有伺地若中间禅无寻唯伺二禅巳去无寻无伺问何故阿难但申四问不增减耶答戒能心进可以为师念处破倒依之修学梵法默然能伏恶人初明正行次明正解次明除障此之三门必依圣教由斯所问不减不增不破生死病要具四事一须亦医二求玅药三识触犯四善经方四义如次佛大医王灭度之后此四为要是故问之又此即是三宝不属以戒为师即当佛宝恶性比丘既调伏巳众得和合即僧宝不属除二法宝念住即通理行二法结集教法理等不属果法自成是故四义更无增减后结集时阿难依命意如是等摄云问按大衍经佛报母恩天上所说如是等其佛临寂灭方乃教置时既悬隔何以会通答始终为论始从天上爰至金棺重起与说总为一经即如华X严大般若等此类非一又问然大悲经优波离教阿难问大术经等阿尼楼豆教问何故不同答二人教互举其一疏定之所以者又按智度论等中外道经初先标两字所谓阿忧然劫初之时本无文字后梵王下来而施设有七十二字以训于世教化众生后时众生转薄梵王因兹吞噉在口两角各有一字一是其阿阿之言无二是其呕呕之云有以此二字置于广主经首阴流诸经欲使初中后相与俱告乃至说时告义不成所以尔者以其无有时处可信佛经不尔但置如是等句冠之经前末代观其缘起以为可信有云阿字同前忧之其吉无所不吉故名吉无摄云问经由说为简外道置如是等或亦佛言何不置简答古有解云戒等之法为内信说不假须安经通为俗故置如是彼云此释不然如遗教经等既通于俗何无如是此类非一实义合有略故无也准诸广律有如是等复有六种明定所以一如手二如䈥三如乳四如财五如根六如刀言如手者华严经云如人有手入宝山中自在取宝有信亦尔入佛法中自在取无纷法宝言如䈥者如人用师子䈥以为琴絃音声一奏一切余絃皆悉师灭若人发一念信心一切烦恼恶业皆悉消灭言如乳者如人称取牛马诸乳置之一器若将师子乳一渧投之一切诸乳悉皆变为清水若人发信心一切恶魔诸罪障业皆变为清净法X水言如财者譬如世间财物皆益众生色身信心亦尔能益行者慧命言如根者如世树根能生华叶信心亦尔能生菩提华菓言如力者如世壮人能伏刚强信心亦尔能摧一切恶不善法疏须具十德起三玅观者十德者一谓亲近善友乃至求佛智慧下疏自引三玅观者一厌离有为二求于菩提三深念有情是为三也疏摄大乘之大者此是偈烦恐有未知谓是长行依无性摄论第七云清净增上力者谓善根力清力此即说有善根力者若大愿力名增上力此定说有大愿力者有善根力故能除伏所治有大愿力故常值善知识坚固心昇进者虽遇恶友方便破坏终不弃舍大菩提心现世当来所修善法运运增上终无退减如是当时具善根力及大愿力大菩提心坚固不退所修善法念念增进不生喜足烦旧而巳齐是名为最初修行三无数劫摄云有人判为总有四力今观颂定但祇有三第四力者准于释文似结于前非是别明心进之力然设取者理亦无失然疏之意取三力也何以为证答即次云善根为体等如次三力如文可悉疏有信根信力者煗顶二信巳前名之为根可有屈故忍世第一巳去名之为力不可屈故疏三通玅真之证净者通即通达通达见道真理而能证得彼净信也摄云问云何不坏答能信之心坚X固无动即前论云深固根本于余生中亦不可引无虗诳故设在余生于佛善说法毗奈耶毕竟无转故名证净疏荷至德信生者至德谓菩提涅槃及大乘因行嘉者善也以舍为牙者象以其牙指噬诸物舍喻其牙能弃恶法以念为颈者由颈不断为相续由其念故令其善心而不断绝以慧为头者由有其头故能为导由其慧故能作前导简择善恶是慧功能自利利他喻于两肩担集善法疏圣七财之无胎者无胎者初始义也疏善九因之俶落者亦初始义也故尔雅中有十九章初释诂章首云初裁首其肇祖元胎俶落权舆始也今云俶落是一数也前言元胎亦是一数有释云俶落者俶谓春之初万物之始生落谓秋之初万物之始凋举春秋之二时摄冬夏之两节也九因者所谓欲作意触受定慧解脱出离然信为欲依故有九因今之言信者九因之初也下虽具释恐初未悟故先列之疏生死泥者摄云异熟果如土烦恼若水业类和泥人疏智论文云无所得者彼论云一切诸法唯信得入如有四人一有眼无手至宝山中金石虽辨无手可擎不免空反二有手无眼虽至宝山不别好恶信手而取金砾不定三无手无眼虽行玉山无所希取X四有手有眼到彼山中简宝而取内外眷属永离贫穷初喻有智无信即世智辨聪外道等也三喻有信无智或遇大乘或遇邪见等三喻无信无智第四可知疏宣尼云兵食信三信不可弃者论语第六子贡问政子曰足食足兵民信之矣子贡曰必不得巳而去于斯三者何先曰去兵曰必不得巳而去于斯二者何先曰去食自古皆有死民无信不言注云死者古今常道人皆有之治邦不可失信大车无輗等者论语第一子曰人而无信不知其可也注云人而无信其余终无可也大车无䡚小车无辙其何以行之哉大车牛车也䡚者辕端横木以缚厄小车四马车也辙者辕端上回钓衡也玉篇云輗音鱼鸡反碍车轮为䡚也车古䡚字辙鱼厥反辕端持衡也疏疑里哀诚之信者传隐公第一传三年郑武公庄公为平王卿士注卿士王卿之执政者言父子秉周之政也传王贰于虢注虢西虢云也亦仕王朝王饮分政于虢不复专任郑伯也传郑伯怨王王曰无之故周郑交质王子狐为质郑郑公子忽为质于周注王子狐平王子传王崩周人将卑虢公政注周人遂成平王本意传四月郑祭足帅师取温之麦秋又取成周之禾注四月今二月也秋今之夏也麦禾皆未就言取者盖芟践之也温今河内温县也成周洛阳县也传周郑交怨也传君子曰信不由中质无益X也眼恕而行要之以礼虽无有质谁能问之苟有明信㵎谿沼畤之毛注谿亦㵎也沼池也畤小渚也毛草也传苹蘩蕴藻之叶注苹大萍蘩皤蒿蕴藻聚藻也传筐筥𨪆釜之器注方曰筐员曰筥无足曰釜有足曰𨪆传潢污行潦之水注潢污停水行潦流水传可荐于鬼神可羞于王公註羞进也传而况君子结二国之信行之以礼又焉间质註通言盟约彼此之情故云二国传风有采蘩釆苹註釆蘩釆苹诗国风也义取于不嫌薄物也传雅有行苇泊酌註诗大雅行苇篇义取忠厚也泊酌篇义取虽行潦可以供祭祀传照忠信也註明有忠信之行虽薄物皆可为册也又蕴藻之叶者先师云蕴者音温此草名节中生细叶红东多有古人云蕴者谬也书云天行不信则不能成岁地行不信则草木不大春之得风风不信则其华不成夏之得暑暑不信则其物不长秋之得霜霜不信则其糓不坚冬之得寒寒不信则其地不刚四时之化犹不能以不信成物无于人手故君忠不信则国政不安父子不信则家道不睦兄弟不信则情不亲朋友不信则其交易绝夫可与为始可与为修者其唯信乎信而又信重袭于身则可以畅于神明通于天地矣疏正释其文者于中初别解义后总释文前中初如是后我闻疏如是之言依四义转者准彼论中曲分为七何故X言四即初二后一释中或字下是由三是助故言四也如是而思等者思意业作身业说即语业疏众生三疑者摄云准此合在立所以中疏主随于古安释名内然诸古人皆置立所以中且如揩维摩疏即是其事今摄云随古安释名内恐不如然应疏主自意亦可别有古人安释名内若道氤般若疏亦置在立所以中疏注法华言如是者刘虬注也摄云端者首也序也有本云瑞误也亦同二十唯识所说展转增上力二识成决定义疏注无量义经者有云慧表法师后秦人也疏王正公论谤者人云王正志师也梁朝八公僧一数也离五谤者一如言此经因果是决定有名增益谤二如其此经因果决定无名损减谤三如其此经因果亦有无名相违谤四如其此经因果非非有非非无名戏论谤离此五谤名为如是疏光宅云辙甘者摄云此中意云若不先指所闻之经即言我闻我闻于何为欲彰其自闻所以先标如是光宅寺名在润洲江宁梁武之世云法师也不欲斥其名故以寺标人焉俗姓周三昜斤足僧是一也二庄严慧旻三开善藏疏由此同说可信者乃重结成依三宝释疏以上合有一十五释者开三类合五谤离三宝为十五也若开五谤一一释义不周且如第一离增益X谤然不能遮损减等谤故总合五义方周圆释具如疏今更略明且开中云如世有符印则无开而不过经以五事印其首者亦令斯道无难而不通矣如者当理之言言理相顺谓之如是者无非之称此目如来一切说也安法师云有无不二为如如非有无为是如无所如是无所是故云如是智者云以文为如以理为是文以巧诠为如理以无非为是问为明阿难信为明余人信答有信心者则入佛法盖是通劝一切信受非局在阿难疏言我闻者大我也者此正解中先标配属后从问诸佛说法下问答正辨假施设我者谓二乘人多分作彼四念处观执为究竟不识真理欲破彼执令知理体有此四德然此理德数若恒沙且说四者为破二乘四种倒故对倒说四故云假说不同前二等者摄云非外道故不同于初非极果故不同第二由无我执有自在德名为大我即阿难也如世说言不自伐功其功更大由悟无我自在踰增故名大我又问何以得知无我得名大我答涅槃经云怜愍世间大医王身及智慧俱寂静无我法中有真我是故敬礼无上尊疏二顺世间者为化我众生而随顺彼故称我也此中言说易故等四义依事论说若准智论四悉檀中依世界悉檀说我无过即当四中顺世间故又云世间语言有三根本一见二慢三名字前二不净后一X通净一切凡夫三种语言见道学人二种除见今依第三说我无失疏有三阿难者摄云亦如帝释千名非即身多旧人解云有三阿难文殊师利时大乘阿难于铁围山间结集大乘三藏余二阿难集二三藏疏不取此又问处处经论皆云菩萨声闻各有三藏无独觉藏故无九藏何故此中有三阿难持三乘藏耶答据实三乘各有三藏以独觉乘教法不多余处皆合菩萨藏说但言六藏此约别论故三乘藏异可有九也疏多闻闻持并持者摄云按佛地论释云无量经典初中后分皆能听受故名多闻随所闻义皆能忆持令不忘失故名闻持数习文义令其坚住是故说名其闻积集如次闻思修三慧也或云多闻者闻慧闻持者思修二慧其闻积集者总谈前释为胜疏若言阿难闻或非亲闻者今言我闻明知阿难指自称我若言阿难闻将谓余人传言此经从阿难为简斯事故曰我闻又如世间言我见闻者一切知此人自指若称名字非相识者便为称他故言我也有义有同名者谓其彼闻疏今癈耳别故名我闻者总指五蕴假称我者不言耳别故名我闻疏虽依大乘为闻者所言闻者且小乘宗二十八多师耳闻非识经部耳闻是假譬喻师说心心所法和合能闻依大乘宗如疏所说其意者何以大乘闻X者多缘具足方始名闻且耳定闻须借八缘若小乘则不尔因此便明昭等诸识具缘多少且眼等五识准小乘而有三类以五四三缘方生若据大乘与彼有别且如肉眼九缘方生谓空明根境作意此之五种同小乘说若大乘者更加四依谓根本染净分别八七六识如次配三及自种子九缘方生若是天眼除明空二若耳识八缘不缘明故若鼻舌身三但七缘起除前所除更除空以至于境方能取故若第六意识依五缘生谓根境作意根本及能生种也若七八二识名四缘生牙为俱有依并无根本随自所取即为所缘并作意种子四地也此中意者唯明耳识具缘方闻于声故言根识心所对境和合方名为闻余者乘义便明学者应悉疏然根五义胜于识等者摄云一所依胜二作能生胜三相续胜四自在胜五庄严胜又按对法论云又由六相耳于闻声中最胜非识等何等为六一由生因耳能生彼故亦由彼处闻依耳故三由无动转耳常一类故四由自在转不待缘合念念生故五由端严转由此庄严所依身故六由圣教如经中说耳能闻声故如是所说六种相貌于识等中皆不可得疏以二为门熏习在总者声与耳为门耳与意为门名句依声熏在第八藏识之中即第八识为其总也疏因闻所成总名为闻者谓因耳意等闻熏成种等X此因闻所成总名闻也疏癈别耳意总名我闻者问何须癈别而说于总答若不言我不显自他耳通一切是谁耳闻又复闻时非唯耳等待缘极多若一一陈遂成烦广若唯说一义用不周显和合闻总标假者疏诸余佛土见等者如上生经弥勒入首楞严三昧故于光明光明之中即般若等现亦如招手前人解意此即依色立名句等若依香立即香积是依味者如淄渑二水劳薪所欲等皆是依触三者如相怜知意等此等皆约少分而说然名句文多分唯依声立亦不相违有人因此广明其相香积佛立但以身香为佛事光明幢世界以光明为佛事见光明即悟道楞伽或有世界动眉为佛事点眼动眼动头磬颏弹指或虗空等此一一为一佛世界佛事众生见闻此巳各证悟道华严经有触为佛事善财童子行百二十城寻善知识有人报言彼大城中有女名和修蜜神汝可于彼受法乃至到彼从门而女问有何事来答愿求玅法问汝能受我种种使不答能此女掌中罗绮芬芳珠翠交皎其女端正世所无双语善财言愿求玅法当提我手童子不肯便走出去自念我本求法何故逢此婬女障我道耶又更念言我但制心不起即得却回参礼于窻中见其室内一切诸佛皆在其中女唤童子向床前提手巳自然证得无量无边甚深法藏复令提臂等一一皆得如前法藏X疏问为佛说者下问答分别疏佛唯有三法智悲者显佛因中行二利行今感此果初二自利果后一利他果或大智通二思之可知问言唯定等证无文义既但三法应无色身答有二种一云亦无有所见者亦唯能见识之变矣如文义等二云佛离戏论名等故无依愿大悲变现色身令总覩益故非戏论色身故有然按佛地唯识前义为本疏随堕八时体性者八时者法苑云随世俗说日夜八时或诠辨诸法八啭声时又荐福三藏云随乐欲时何所以者解云一瑟咤此云乐欲时随能听者乐欲闻法时识心之上文义显现若頞瑟咤此云八时摄论梵本云一瑟咤明是乐欲以声相近故古人遂译一瑟咤为八时也问两筒三藏并亲步祇园目览梵典忽焉一义解成楚越答二俱无失何观天竺一物名义含多且如五释即有千号前释据历时声而文义起故云八啭八时后解依自慕法而教体生乃云随乐随乐欲直非者摄云约教相明长行名直烦名非直从所诠名名诠自体称为直说句诠主外其非直说或云十二分教中别相契经应颂记别名为直说以未委其故余名非直义周至故聚集显现者此约闻者心识之上有直非直文义之相于心识上聚集显现或可闻法之时有率尔等五心连带解生聚集显现X疏薄伽梵前大乘品者无性释云或依德迩或共了知谓彼巳能善入大乘或即于此巳极善入故名巳能善入大乘此显巳得诸陀罗尼辨才功德于大乘义能持能阐者摄云谓彼菩萨内有善入解大乘教义道德行迹迹是安足之处德是绝名之所由内有德故名善入德名外彰名烦恼了知谓彼巳能等者释前德迹或即于此等者释前共了陀罗尼辨才如次显上德迹共了总由此德名为善入余文可悉又体大者甚深高广无上故大又世亲云薄伽梵前者显有所敬故无异其余义大分同无性解不能别引疏彼增上生故作是说者摄云谈实菩萨不说法闻者为其菩萨为说约此故其增上生也疏譬女天等者摄云女人于天或鬼神处求乞论呪此人梦中虽无耳说于意识上论呪显现故知梦人意识不能分别鬼神所说论呪所见论呪明自心现疏故经亦言一字者摄云按大般若佛告善现等云我曾于此不说一字汝亦不闻当何所解何以故甚深般若言说等皆远离故由此于中说者听者皆不可得又新华严颂云诸佛无有法佛于何有说但随甚自心谓说如是法疏如母啮指子生唤解者依汝南先贤曰蔡顺字仲君平兴人少丧父母养有甘口之物不敢先甞至婚家饮须㕸顺恐中毒及甞㕸母病㾾出脓以口吮遭X饥人民相食顺取椹赤黑异器为贼所得欲煞之见椹异因问之顺曰黑者遗母贼遣不煞顺出取薪有客来急欲见无人可报母啮其指顺即心动弃薪走归所居井桔棉巾幸柱岁久欲擗在母上于是忧愁不敢动摇母终棺枢在堂而舍傍人失火草屋相连火将至顺伏母棺号哭火越屋烧东家顺母生畏无暴雷电顺走达家曰顺在此母亡三年妻不见其面矣又搜神记曰曾子从仲尼在楚而心动辞归问母母思之自啮其指孔子闻之曰祭之诚也精感万里故刘向曰父母之于子子之于父母也异体而同气若树木之有心草莾之有华实也神出乎中而应乎心两精相得岂得言哉摄云问若实不说如何说云我所说法如手中叶等各为增上缘令他得益如手中叶等名为说也疏谓余相续缘故者摄云即说法者是听法者余相续即身自心之所说之法种种不同名为差别令余了别翻准应悉问若佛实说经何复云不说一字答诸佛法同离于诸佛所说法外无法可说名不说也或云一切诸法皆如为性真如离言名不说法又无如外法可说故总名不说又云如眼等法性自本有不由说巳而方有故故云不说疏如末尼天皷无思而作故者此喻如来无思而说此但喻说家且末尼无思雨宝众生实得受用如来无思而说阿难实得听闻X疏此中二解解释者摄云不说法家会说文说法之家会不说文疏说此如是我闻者下总释经文皆离增减异分过失者谓如此说而作彼解谓如彼说而作此释皆异本分增减过也今则不然故云尔也问如佛成道二十年后何难方始出家云何诸经皆言我闻答佛重为说何以得知菩萨处胎经具广分别佛所历问所说不闻令闻者何言不闻佛次第为说阿难得佛觉三昧悉能受持闻既佛重说何故智度论云阿难将昇高座说经之时向佛涅槃方而说偈言佛初转法轮尔时我不见如是展转闻昔于波罗奈为五比丘众转四谛法轮答然智论文随转理门作如是说又佛初在为彼五人说后更重为阿难再说云展转闻亦无失若尔何故入大乘论云阿难持法不尽明二十年前法皆不持又引中阿含说释提桓因语郁多罗言尊者戒得他心观阎浮提一切众生无有尽能受持佛法唯除尊者余不能了以是因缘当知阿难非悉能持又首楞严经中佛为净月藏天子说阿难所持少不足言不受持者乃有无量乃至广云复满十方微尘世界皆如阿难不能尽持亦复如是答据佛未加未重为说故作是言又解首楞严经据所悟未说之法云不能总持如是言未说如林中叶等又若此处所说之法阿难能持于余十方清净土说阿难不持又云本愿力故过去于长者供养诵经沙弥X今得总持龙树赞云面如净满月眼如青莲华佛法大海水流入阿难心长者缘如下说又准报恩经佛入世俗心令阿难知又依观佛三昧海经第五阿难见佛闻法说菩萨行即忆过去九十亿佛所说经藏此经下云自闻授记等即时忆念过去无量千万诸佛法藏通达无碍等而说偈言世尊甚希有等问有无量大菩萨何故唯付阿难持法答诸菩萨等各各忩务庄严眷属调伏自身不能宣通阿难写瓶有寄所以传灯是属又复阿难常随如来人天所识传必生信诸菩萨等形异处疎非众皆识或容不信问诸经皆云如是我闻何故温室经云阿难曰吾从佛闻药师云闻如是等答随方置言其义无别如是阿难昇座说经巳大众谨言无常力大无常力大如是等法我于佛所亲自听闻今者乃言我闻如是又闻中云我闻者将欲传之于未闻若有闻而不传便是徒设不在能说贵在能传可谓道贵兼忘者也癈我从闻闻从佛来明出非巳心故经传历世玅轨不辍也疏此有二义者下明时中初标释后简通梵云三摩耶此云时也然佛说众经前后多时今者正指说此部时于一时中在其处说如真云我于一时在迦尸国我于一时在恒河岸尸首林等疏一法王无别故者摄云问说听究竟共相会遇义旨无殊何故分二答初约说听所为事毕虽多剎那总名一时后依说听感应时同名一时问设不就X彼说听究竟而言一时复有何过答如初说字次谈于名后方言句乃至部等时皆有异云何一故知依彼事毕称一故佛地论云说听究竟总名一时若不尔者字名等听说时异云何言一疏一道理时者问道理与唯识二时何别答道理时者谓观境有酬前引后三世行相道理也唯识时者但取识上所变境现起三时之相有酬引等故有别也疏如梦所见都无实境者摄云无性摄论所引颂云处梦谓经年寤乃须臾顷故时虽无量摄在一剎那又问说听一念生巳即灭如何识上聚集解生答虽唯一念然前之闻者熏习成种后识心上连带解生是故文义聚集显现疏唯意所缘所摄者今此时者唯是第六意识所缘非余眼等五识所得故言唯意所缘是不相应假实有殊依多法立故行薀收非余薀摄处界准知若独缘时不兼彼所依法所变相分与是同种独彰境收若兼实缘相质同种然今此时于百法内属不相应所摄疏此之一时总名一时者下简通中初简后通初中先总后别此总也意云此云一时不得定约剎那等立但取听者感佛为说事绪终讫总名一时疏不定约剎那非剎那者下别也然有四别如文可知意云今此一时不得定约剎那而立由根性或X钝说者时长于一剎那犹尚未悟故曰也疏亦不定约四时不遍故者不得定约四六时等中之一时也有人云四时者春夏等四也六时者昼夜各三即今六时礼佛是也八时者西方立三际热雨寒一际四月三四成十二一际之内有四黑月四白月即为八时此土立春秋等四时一时合三月与西方不同亦可昼夜八时也十二时者多是平且寅等十二时也恒二天下同起用故者俱舍颂夜半日没中日出四洲等释云北方半东方正没此州日中西州日出如是展转次第可知问如日此方正中东西两边俱有光明何得言恒二天下起用答东边正没西边正生之时州增故唯言二疏然诸经中四十年等者此通中先会通后问答会通中初按文难后正通释此按文难也若言不得约相续四时六时及成道后时节而说者何故经中即有如是等义摄云问颇有唯说剎那时耶答有华严等云何以一音即其事也问疏何不言答示方隅尔或一音言而含多义谓一剎那或一无法并名一音故疏不言疏虽有是说总说一时者通释也意云经中虽有相经等时仍非总说法时故今一时但是总时疏问处中总言一时者问答也摄云所变之土不过二种故可定知众生根性万品不同故难准也又长甘三藏解有三种一分收流转时二不思议变易X时上二种生死三假名时假名时有三一迦罗时二三摩耶时三世流布时迦罗时者此云别相时如制戒律大戒时闻小戒时不闻出家时闻在家时不闻国王得闻余人不得三摩耶时者此云破邪见时谓五部阿含九分达磨不简白黑一切得闻世流布者即是世人语法如言一时在恒河岸等今依破邪见及世流布时名一时若依真谛时有十义一佛出世时如轮王出世七宝一时可得法王出世法宝一时可闻二说正法时佛说正法狂聋众生得惶悟时三听正法时四思正法时所谓思根简伪取真五修正法时六持正法时七下善种时所发菩提心八成熟善根时谓闻如是修行离诸放逸九解脱善根时所谓闻法思法修法具此三缘十心平等时心若高下听法不入若能拔沉柳浮念智平等方便闻正法名心平等时具此十义故名一时疏梵云佛陀者下教主中初广释义后略判文今显主尊下是就前料简思准可知下并如斯不复委曲疏觉有三义者未满故者摄云又按般若第三百六十五总有八释今举后三义即三觉一于三世法及无为法一切种相无漏智转二如实闻觉一切有情令离颠倒恶业众苦三能如实觉一切法相所谓无相故名佛陀如次配疏三觉无失华严经第六偈云于实知真实非实知非实善解真实际故号为正觉此略不举觉他义也X疏佛地论名为佛者一切智者根本智一切种智者后得智能自开觉是自利智亦能开觉一切有情是利他智如睡梦无分别智如莲华开有分别智又云此总标本后二智也一切智一切种智者总也能自开觉如睡梦觉别明根本也亦能开觉一切有情如莲华开者后得智也次疏释二智中皆具牒此根本言空理真无分别对后得有事俗后得也疏一切智者师所知障得者此一切智一切种下各有二句总为三对明本后智初对自体得名其次二利得名第三从喻得名如文睡梦智者谓于梦中见种种境相若至寤时了诸相非实此如本智证理之时唯自了知诸境如幻余人不知未证理时如梦中也如莲华开者谓后得智如莲华开敷观者见于台实华叶等异其后得智亦尔为诸有情说种种法令他知也如所有色者摄云一切真俗诸法自性名如所有如所有者指斥言也此诸法性智悉能知举境显智名如所有总相而言师烦恼障得者谓一切智中有二种差别而言之属烦恼障得下一切种智准而知之尽所有也者摄云一切真俗所有诸法差别之义名尽所有尽所有者指斥言也此差别法智悉能知举境显智名尽所有又问如唯识云由属儥生烦恼障故证真解脱由师碍解所知障故得大菩提何故其属烦恼得根本智答彼论初云约别障说若论通义二障俱能障于菩提真又问何故后得偏X属所知本智别属烦恼答以根本智唯属理成言属烦恼得若后得智能属事或云属所得且据一边理实俱通属二得也疏准诸经佛名者摄云案佛地论云佛具十德何故佛教传法者一切经首唯置薄伽梵名谓此一名世咸尊重故诸外道皆称本师名薄伽梵又此一名总摄众德余名不尔是故经首皆是此名然具六义六义如下自引依真实诸佛有十义一觉胜天皷天皷有四德一能觉悟诸天贼来言来贼去言去佛即不尔能令众生觉三烦恼若生知生若灭知灭二天皷能护天众能破脩罗佛即不尔能救三苦能破四魔三天皷能令诸天受五欲乐佛即不尔能令众生受出世乐四天皷能令诸天生贪着心佛即不尔能令众生生出世心二不由他悟无师知觉一切法故三属二无知一烦恼障无知二所知障无知四巳过眠梦凡夫眠而不梦唯烦恼二乘亦眠亦梦有无明及妄智故佛不眠不梦无无眠舍妄解故五犹如莲华日光照触莲华即开十地行成佛智自发六性净无染七具三义所谓三身八具三德行谓般若法身解脱九具三宝性所谓同体三宝十自知令知以智慧力照真如境名为自知复以慈悲力说十二部经令他知也若无性摄论亦具十义六义如佛地更加破四魔依三摩地能破烦恼魔依精进慧力能破薀魔依诸神足能破死魔依慈等持能破天魔若依真X经名为婆伽婆婆伽云破婆名烦恼能破烦恼名婆伽疏应化非真法身也者摄云问按天亲论但云应化非佛非说不言法身而能说法引斯为证恐乖论旨答引彼意证应化非真非真说法不以彼文证法佛说若示引之而何所益答即说应化非佛非说故知法佛可名真佛故彼论云非非法者真如无我相实有故一切圣人依真如法清净得名故知法佛名为真佛佛既名真合名真说故疏引彼称赞大乘而以为证疏十八圆满者佛地论云住最胜光曜七宝庄严放大光明普照一切无边世界是第一显色圆满无量方所玅餝间烈第二形色圆满周圆无际其量难测第三分量超过三界所行之处非三界爱之所行故非诸系业异熟果故第四方所胜出世间善根所起第五思最极自在净识为相第六果如来所都第七主诸大菩萨众所云集第八辅翼无量天龙人非人等常所翼从第九眷属广大法味喜乐所持大乘法味喜乐为命第十住持作诸众生一切义利即度四摄等第十一事业灭诸烦恼灾横尘垢第十二摄益远离众魔第十三无畏过诸庄严如来庄严之所依处谓过一切菩萨庄严第十四住处大念慧行以为游路谓思慧名念闻慧名大慧脩慧名大行第十五衢路大止玅观以为所乘乘定慧及游三慧路往所X趣园第十六乘御大空无相无愿解脱为所入门第十七门无量功德众所庄严大宝华王之所建立大宫殿中人红莲华之中最胜名大宝华王净土依此长时相续无有间断第十八依持以为颂曰显形量所因果主翼眷属持事摄畏处路乘及门依疏由此劬师罗无尽者此判佛身应物而现非定一也劬师罗者摄云按经音义此云玅音然新译云具史罗此人身长三尺甞闻世尊身丈六不生信心云佛既长大我身若此如何得度佛知根熟至彼化之现身三尺长者至门首还见世尊身长三尺遂发胜心欣求出离等五百婆罗门者裸形涂灰亦名离系外道见佛不舍衣服不生信心谓是贪着名利非脩道者于后世尊知根熟可化之遂现涂灰不着衣服婆罗门见巳而生信心今此世尊与我无别遂于佛所而得度脱无边菩萨者此无边身菩萨闻佛身长丈六遂观佛顶相乃至尽于上界亦不能得见又智度论说如佛初转法轮时应时菩萨从他方来欲量佛身上过虗空无量佛剎上华至世界见佛身如故即说偈言虗空无有边佛功德亦尔设欲量佛身虗劳不能尽上过虗空界无量诸佛土见释师子身如故而不异佛身如金山演出大光明相好自庄严犹如春华敷住小圣之凡夫者二乘之人名为小圣四善根前及余一切凡夫三类总名凡失但见丈六也摄云又按西域传云有婆罗门闻释迦佛身丈六X常怀疑或未之信也乃以丈六竹杖欲量佛身恒于杖端出过丈六如是增高莫能穷实遂投杖而去因植根焉林竹脩篠破山满谷因号斯处为杖林焉疏今显主尊意心者略判文也初标佛者以佛是能说法人教是所说之法为显佛既最尊说教定胜故初标佛欲令众生生喜心也又云依智度论第二五种能说一佛二圣弟子三诸天四神仙五变化今标佛说故教定胜令生喜心疏游化居止安处者此解住字也疏古人因此未可也者此引古辨非也藏法师云住者今取能住为住故住义属佛住有二种一者身住二者心住身住有四一化处住十方诸佛各有国土二异住三世诸佛多栖止伽蓝三未舍寿分住未答魔王启请寿命无量由答启请则唯留八十余皆舍之四威仪住谓行住坐卧悉名为住二就内德论住亦有四种一者天住谓住布施持戒等二梵住谓住四无量心三圣住住空无相无愿三昧四佛住佛力等果地众德如来具此内外八住即是无住而住住无所住住名虽同下非斥也疏羯尼迦树者此无正翻相传云似此槐树枝叶亦相似然即不是槐树但相似耳疏火坑毒饭欲害佛佛处者胜密者宗止信外道深着邪见诸梵志曰乔答摩国人尊敬遂使我徒无所恃赖汝今可请至家饭食门穿火坑满中纵火栈以X朽木覆以燥土凡诸饭食皆杂毒若免火坑当遭毒食胜密承尔便设毒食城中之人皆知胜密于世尊所起恶害心咸皆劝请愿佛勿往世尊告曰无得怀忧如来之身物莫能害于是受请而往足履门阃火坑成池清澜澄鉴莲华弥漫胜密见巳忧惶无措谓其徒曰以术色免火尚有毒食世尊饭食巳讫为玅法胜密闻巳谢名归依出西域记疏灵鹫山者真谛婆沙云释迦本行菩萨道时为化物故受鹫身养育父母求食供养有长者见知其因缘每日令至家中取食一切诸鸟亦得供养鹫令请鸟报施主恩诸错解乃偷他物逸施主家后王知至山鸟为说法王甚欢喜又送供养因鹫鸟住名鹫山焉疏自山麓者糓梁传曰林属者守山林吏或云即山脚足也疏一谓退凡同住者摄云凡有二义一未得圣者名之为凡有经说云王宫人等并得初果二谓非王宫人亲属凡庶名凡疏至迦兰陁竹园者过去有王出城游戏睡此树下毒蛇欲螫于其树上有迦兰陁鼠作声王便惊觉乃见毒虵欲来螫王因鼠得免乃封此树为迦兰陁池树及林因此名焉如西域记又云过去有迦兰陁鸟于此养育父母野火欲来入池湿身灭火以救父母以慈孝故因此传名X疏𠰘城者𠰘字旦致反疏罹灾者罹字音篱疏无忧者阿育王也即未主怨曾孙疏波咤釐者西域记云波咤釐城者在殑伽河南七十余里荒芜虽久基趾尚存昔人寿无量岁时号拘苏摩补罗城唐言香华宫城建乎人寿数千岁更名波釐子城初有波罗门高才愽学门人数千传以受业结学徒等相从游观有一书生俳佪怅望间畴谓曰夫何忧乎曰盛色方刚羁游履影岁月巳积艺业无成日口页此为其忧心弥剧于是学徒戏言之曰今将为子求娉婚亲乃假立二人为女父母遂各坐波咤釐树谓女声树也採时菓酌清流陈婚姻之绪清好合之期假女父攀华枝以授书生曰斯嘉偶也幸无辞焉书生之心欣然自得日暮言归怀恋而止学徒曰前言戏耳幸可同归林中勐兽恐相残害书生遂留往来树侧景夕之后异光烛野管絃清雅帷帐陈列俄见老羽䇿杖来慰须有一妪携引小女并嫔从盈路袨服奏乐翁乃指少女曰此君之弱室也酣歌乐醼经七日焉学徒𩓙为兽害往而求之乃独坐树荫若对上客于是告与同归辞不从命后因入城拜谒亲故说其始末闻者惊骇与诸友人同往林中咸见华树是一大宅僮仆役駈驰往来而彼老翁徒客按对陈馔奏乐宾主礼备诸友还城具告远近莫月岁之后生一男子谓其妻曰吾今欲归不忍离阻适复留止X接寄飘露其妻既闻具以白父翁谓书生曰人生行乐讵必故乡今将筑室宜无异志于是使役之徒功成不日香华旧城迁都此邑由彼子故神为筑城自尔之后名波咤釐子城焉疏古人有说皆谬也者此古叙昔摩伽陀王生一大子一头两面四臂诸国闻之皆来庆贺见其异相遂谏于王令弃山中有罗剎女收而养之后问其母我父是谁此答言我非汝母王及夫人是汝父母具说弃由太子便嗔有大势力乃取千王囚一城内而欲煞之有末王白言太子我父母乃妻子不敢言辞我有和上是辟支佛愿放辞也太子许之速疾归国见辟支佛求受五戒受讫即来而就于死太子问言汝去憔顇今何怡悦王乃报言前未受戒恐死巳后堕于恶道忧做憔顇今巳得戒不堕恶道是故怡悦太子问言其戒是何小王答言谓不杀等太子谓受小王为受便即报言汝今受戒是我弟子如何欲煞如是千王破此净戒若从汝亦累于我是遂放而不煞之太子云何各欲还国中有王言我等不死皆由小王今须报恩可立为主我等事之于是诸王不复归国千王住故名王舍城即疏云置千王于此者是此后也准诸经论更有六缘一摩伽陀国王有子一头两面四臂时人以为不祥即时裂其身首弃之旷野罗剎女鬼名阎罗还合其身而乳养之后大成人能併诸国王有天下取诸国王万八千人置此五山中X以大势治阎浮提阎浮提人因名此中为王舍城二云摩伽陀王先所住城七被火烧王问其故有云宜应易处王即更求住处后见此处五山周迊其状如城即就居之以王先住名王舍城三云古王婆薮厌世出家妄证天祠煞生无罪陷入地狱王子广车嗣位恐作大罪不知何计空声告曰见希有处应作王舍后因獦逐鹿见此五山而便城焉此上三缘出智度论四云婆薮王子初共人民造舍即为鬼神坏三唯留王舍如是至七太子言但更造屋悉题王舍于是免焉五云轮王出世代代相承住此城中因住此城名王舍城六云昔有四天共攒乳海觅得甘露味分于此五山起舍守之七日后方乃分之是故名为王舍城此后三缘真谛云出律毗婆沙若善见论云其城纵广三百由旬有八亿万户有八万聚落故最大也摄云问古人所说非无典据如智度论律毗婆沙仁王等经说各异故何得总拨为谬说耶答设彼等说皆叙彼俗不正说也故疏不取疏王都既在利缁素故此释难也难云山城二处何不举一要两双彰故此释云如文可见意者游化城中居止在山利益缁素故曰也若准摄云山佛自化城化王化举自化处显利于缁说他化处明益于素疏论云序分成就者下引论释于两义中皆先举论次即解释前义之中从故城乃摩揭下是疏释后义X之中从俱苏摩城下是疏释下皆准知疏或教玅出二乘故者摄云前解山城俱喻教理此即别配山同出水城喻开敷思之可悉疏般若通贯远矣者举例释成般若通贯五门者谓实相等五种也舍卫丰其四德者一曰财宝二玅欲境三饶多闻四丰解脱以舍卫国丰其四德故般若经多在此说问般若有五舍卫四德四五不同何成表意答即四德中含德五种何者一财宝即文字般若二多闻是观照三五欲是境界四解脱是实相眷属通有且如观照起时即有遍行别境等心所或具四五蕴名为眷属然此配者但以义类而说无别教文金生丽水等者此明真在提河而说亦有所表文义易见疏古说此经居秽土者自下会违意云此经上下说处既多何故经初偏标王舍耆阇崛山然将会释先列说处就中先列古后叙今此引古也古说此经合有四处如疏所列摄云疏虽不说准理而言既处有四即说有三初二同疏三者属累品后居秽土说故成三矣今解处三下是叙今也疏今标创会化身者此会释也意云今标创会欲令三乘欣乐同故显佛悲深等故曰也疏众成就以五门解释者下众成中初总分别后从藏经明众成下别科释疏说时方人令生信故者时谓说教之时方谓处所X即某处等人谓徒众即与大比丘等疏因缘之经令除法慢者十二分教中因缘经有三谓请因事因犯制戒此中意取因请故说若不待请而即说者恐生慢法之心今者欲明能语之人故列此众疏菩萨请引及果利之者摄云此释外之难难意云一乘正逗声闻鹙子可请既不彼于菩萨二圣何陈故今答云因利益故所以请也由赞寿量及持经等分别等品证不同既有斯利菩萨故请或云虽为菩萨说行及果三根因此得闻故名因亦利之或云答本请一乘之境佛说一乘正逗彼根菩萨请行及果佛赞行果令答证故言因亦利之疏答凡夫大乘者谓二乘性也种善根未得圣巳前是答凡夫摄云定性之人远尘离垢不定性者发菩提心疏凡夫菩萨者谓发菩提心齐地前巳来是菩萨凡夫得无生法忍摄云然无生忍初地亦得今所明者非初地若初地忍即令凡夫菩萨得既言圣者故知余地疏故为三机说斯玅法者三机者答菩萨及以凡夫虽举二凡俱是凡故或从答凡夫及菩萨凡夫巳来此之二类各有三品名为三机机不同寻文可解疏当时众集众生发意者当在会众为引当时不在会众今遣发心今经中结集陈者为欲引摄今时X众生令发意也疏两实二权者答在秽土中为实菩萨在报土中为实故名两实菩萨在秽为权答在净土亦权故言二权疏此众二徒差别故者摄云徒者徒辙有此相对之徒辙也二二合之总成三对如次可悉或云显序品众及一经之众有二徒辙也故序品十五众合为一多宝分身合为一多宝分身合为一后之四众各别为一便成六也以此六众如其次第配闻法证法等六句二二合故名为二徒问何因以多宝分身合为一耶答且如僧三人巳上方成众义多宝侍者唯有智积一人以少从多故合为一又自余诸众品品各别多宝分身同在一品故合为一此净法师作此配属疏主密意语少含多作斯略说疏一三乘求彼者仁王经云复有八百万亿大仙缘觉问何故此经仁王二教有异答诸说不同一云秘密即有显现即无故智度论云佛法二种一者秘密二者显现转法轮三乘人各得其果是秘密众然仁王有者依秘密说法华言无依显现众故不相违又云独觉有二种一者本性独出无俱二者先是答后成独觉如五百仙人一时出者如旧婆沙三十二说解云经各据一人亦不相违有说独觉自有二种一燐火角角喻独出无二当知如佛二者部行多人并出此有二种一是缘觉性如五百仙人二是答种性亦X是五百仙人故新婆沙第三十云五百仙人者多是答种姓解云既说多言故知仁王八百万亿仙人者多是缘觉种性而言出无佛世者依多分说此依仁王疏说下有此妨准此而释更不复述疏三界无无色亦有者彼经云思缘放光照三界众生问何故不同答诸宗不同萨婆多及经部等唯有四蕴故无能照及所照法摩诃僧祇部具十八界故有所照及能照法今依大乘中阴经说如来至无色界无色众生礼拜世尊又本业经云如来说法会中无色诸天来入会中故知无色具能所照又仁王经云宝华上至非想非非想天时无色界雨无量华如空而下依瑜伽无色界中唯有法处定所生色解云依瑜伽者作如是说如所引诸经皆依法处色说此亦依仁王疏叙疏陀罗尼经亦来者即尊胜经炎魔王于夜分来或余经陀罗尼更别有来疏后宗次第者摄云问前第三门所列名字与此第四何故不同答此众多互立一名由此多宝为听证来分身诸佛为证开集前后互明故无失也疏初众之中后者净云诸经列众各各不同或有列大不列小如华严等或有列小不列大如般若等或有大小俱列如大品等或大小俱不列如胜鬘等即今此经大小俱列问何意不同答此等不同或随魔略或对所为或实有无理非一例又诸经列众前X后不同今此法华先列声闻后列菩萨疏有四解如文可知若依佛地论总有八释四与疏同然文所列复不次第今应配属学者须知故佛地论云一生疑异即声闻于大乘教疑非佛说故今先列一一令闻二决定异不定性若闻说大乘是究竟法生希有心决定求大三际慢异答得无学谓为究竟生憍慢心闻佛说巳轻慢则除四恒随异同疏第二五形同异同疏第一六离深异同疏第三七恭敬异同疏第四八净信异答先列欲令众生于若所生净信心故疏总谈无数人等者此疏释也论中但其数成就者谓大众无数不别标言万二千人等或有本作合字即是论合别标万二千人或作名字笔误也疏依乞等为名者亦是释也比丘乞食须具五义智度论云一为利养故改裳威仪诈现失相二为利养故自说巳身所有功德三为利养故强占相吉凶四为利养故高声现威令人畏敬五为利养故说巳昔日所得利养激动人心发令行施也疏求觉利有情为菩萨者释也非是此经可列䟦陀婆罗菩萨此十六是上生经说然彼经中但言复有菩萨摩诃萨名䟦陀婆罗与其眷属十六菩萨俱不列余之字问此引成中第一若修小乘引与第四威仪一定有何差别兄第一第二答菩萨修行相对三四两句意辨菩萨答身形相对菩萨随类现身答一定无改故有差别X疏然本论中显故者谓本论中虽标二叹但总如言而不牒十六十三别名以易知故次下论有十六等名者但是牒经而释也虽有标无牒而言不标者牒言总意别疏明其四众不说者释也虽各礼佛下通难解也准而当知疏然明经众成中者下别科释初科判后别释如文可思疏一处解脱者此文有七义择共也摄云问心观佛希闻玅旨同一见解八圣道同余可知矣疏真谛三释万二千人者一胜大如说大王虽年幼小而言大者以其尊胜故也二体大者如说大山山无胜劣以体高广故名体大三数大者如说大军军无胜劣亦不高广以其数众故名为大此举三喻以释于大比丘亦尔脩菩萨道高极无上即是胜大位难测故则当体大众非一故即是数大疏今合为六者摄云非是全取前之二三取前五解加名称大而为六释除智论初然可总为七取智论初九十五种外道之中最为大故藏云作此经有五义大一者众大谓万二千二者位大皆是阿罗汉三德大诸漏巳尽四名大其名曰下五识大众所知识疏梵云苾蒭讹云比丘者苾蒭者上好药草此草生处纵逢天旱亦常滋茂傍诸草木亦能数荣比丘亦尔若一人持戒令无量人受诸果报纵逢难事亦无X忧畏疏四云净命命故者离耶命故名为净命四邪者智论云一仰口比丘所谓仰观星宿日月博蚀因兹得食以资身命二下口比丘谓耕田种作治生愽易为此下业得食三方口比丘谓国通致使命四方往来因兹得食以供身口四维口比丘谓占相卜问呪术等事因此得食号曰维口小术不正称之维口即以贪嗔所发三业名为邪命而有颂云俗耶见难除由恒执异见道耶命难师由资具属他此上五名从初出家渐次而修乃至师或思可知矣摄云问比丘之名含于乞义诸余乞者应名比丘答比丘之名具于五义余不具五不名比丘疏理事二和合得众名也者谓同证一真理违净相书名为理和同戒见利等无违背故名为事和疏三人巳上得僧名者法苑云梵云僧伽此云众也然三人巳上皆是僧体从多义故彼国之法一名名二为身自三巳上名为多如办法事四人方成一人白言大德僧听所和三人得名僧故若四是僧岂能白者而自白耶欲显和合从多人故自三巳上皆得名僧若办事僧即四人五人十人二十人等疏经有六句究竟者下叹德先标列后解释此初也新翻及旧论者摄云唐三藏所译般若等经名为新经此经之先译名旧且言新经实余古经有十六者问论释于经何故经论数不同耶答言常众无会X不集处处叹之故罗什略叹其德天亲欲示解一经叹德令识众德叹德之意故广说也问何故诸经叹德增减不同答有二释一者译主具略不同二集法者叹有多少以叹德皆是结集置故疏论有三释者下解中先依论释后总料简然三门中皆先依论后释经文寻者息疏上上起名上上起者或以下释上或以上释下总名上上起且如第二诸漏巳尽释第一句阿罗汉上句罗汉是所起名起上即是起得名上起下句诸漏巳尽是能起名为起上之起故名为上起如是类例非一名上上起此以下释上如是若以上释下且如以第二句诸漏巳尽释三第三无复烦恼此即上句是能起名起上即是起名为上起下句是所起名起是起之上如是类例亦非一故名上上起然疏下自释今为初略示疏即是论言罗汉者此引文释成即唯识等论也谓唯识论应义有三今言应巳永害烦恼贼故名罗汉即是一义引此意者成前但师现行诸漏名为阿罗汉摄云问无学之人种现俱尽何不双以第二三句释第一耶答八地巳上顿悟菩萨亦名罗汉若实种尽方得应名即八地非罗汉摄今显通彼故以漏尽释罗汉也因此略明梵名不同然罗汉有三名一名阿卢诃二名阿罗汉三名阿罗诃即杀贼应供不生如次而配若对因中而说因名怖魔至果称煞贼X因中名乞士至果名应供因中名破恶果中名不生今此煞贼等三名皆果中称也疏烦恼现行名之为漏者此释漏名且杂集第一云令心连注流散不绝故名为漏此复云何依外门流注故立无明漏令心连注流散不绝异漏义也若俱舍云稽留有情久住生死或令流转于生死中从有顶天至无间狱由彼相续于六疮门泄过无穷故名为漏若依世亲述经部云若善释者于诸境界流注相续洩过不绝故名为漏疏欲界见道欲漏者此出欲漏体欲界见道四十等者谓欲界分别烦恼迷四谛下起一谛有十故成四十问何缘如此答然迷谛相有总有别总谓十种皆迷四谛何以然耶苦集是彼因依处故灭道是彼怖畏处故言因依处者一是因二是依处故对法论云苦集二谛皆是一种烦恼因缘又为依处是故迷此因缘依处起诸耶行言灭道是怖畏所性不随顺增长十种但起迷拔犹豫等事故对法论云由烦恼力乐着生死于清净法起悬崖想又诸外道于灭道谛妄起种种颠倒分别是故十或皆迷灭道起诸耶行及诸烦恼皆二缘故若据别迷二唯迷苦八通迷四身是二见唯果处起今取总迷故十烦恼皆迷四谛言并忿恨等二十随惑者唯识论颂曰随烦恼谓忿恨覆恼嫉悭诳谄与害憍无惭及无愧掉举与惛沉不信并懈怠放逸及失念散乱不正知问此二十X何名随烦恼答是烦恼分位差别及等流性故名随烦恼若忿等十及妄念不正知放逸等假染心所是前贪等差别分位名随烦恼若无惭无愧掉举惛沉散乱不信懈怠此等虽有别体是前根本之等流性亦名随烦恼由根本为因此得有故疏言十六大随者然二十随中有三品谓下中上忿等十或名小随以自类相生各别起故非不与他中大或俱行位局故名之为小无惭无愧此名曰中随以自类得俱行通忿等唯遍不善位局后八但得中名若掉举等八自得俱生但染皆遍得俱生故不可名小染皆通故不得名中二义既殊故八名大今云十六者色无色界各有掉举惛沉不信懈怠放逸失念散乱不正知故成十六疏三界合有名无明漏者一界各有五光明三界合论故成十五依瑜伽八十九云诸欲界系一切烦恼唯除无明说名诸欲色无色二界所系一切烦恼唯除无明说名有漏于彼三界所有无智总摄为一立无明漏若依小乘四十一总为欲漏体谓欲界系根本烦恼有三十一并十缠成四十一至五十二物为有漏体谓上二界根本烦恼名二十六五部或中各除嗔痴两界合论成五十二三界名五无明合成十五为无明漏问何以上二界合为有漏答一同无记性故二同内门转故三同是定地由此三义二界合一疏合离合废立者欲漏名离有漏名合此二漏中不X取无明名癈别更为漏名故曰也疏具四生地者谓胎卵湿化也疏一生一烦恼者一生即唯化生性烦恼即唯有覆无记性也疏通相应不共为前二所依者然无明有二一相应二不共若贪等俱者相应无明非贪等俱者名独行无明又不共无明复有二种一恒行不共唯在第七二独行不共即第六识中独头起者是也为前二所依者此无明漏能为前欲有二漏所依处也疏以具十一殊胜事故者摄云按缘起经说一所缘殊胜遍缘染净故二行相殊胜隐真显妄故三因缘胜或业生本故四等起胜等能发起能引所引能生所生缘起法故五转异胜随眠缠缚相应不共四转异故六耶行胜于谛起增益及损减行故七相状胜微细自相遍忧相转故八作业胜作流转所依事作寂正能障事故九障碍胜障碍胜法及广法故十随转胜乃至有顶犹随转故十一对治胜二种玅智所对治故以此无明具于相应不共乃至具十一殊胜事等故离诸惑而别立漏疏下界烦恼多缘欲起者摄云略云欲界而有三欲一饮食欲二睡眠欲三婬欲为此胜故故得欲名疏由疏由现种或无故得真自在者现谓诸漏巳尽种谓无复烦恼由此二种无故故名得真自在疏巳离定障名心解脱者摄云问定障是何答理实X诸染能障定者皆名实障然依胜说异族生受名胜定障领下劣法不上进故问定既杂障何乃名为心解脱耶答定是心所以所从王名解脱隣近释也或定令心住于一境定得心名又问慧解脱人定障不属而于何得入见道唯识论言託胜所依故入见道答有二解一云依近分定而入无漏得近分定不要属障一云亦得四根本定亦属定障言示现者示能得属或定等障非余定障亦不能属疏离性障故者烦恼体性空是障故名性障此持业释疏彼相应心心解脱者彼谓彼前无明贪爱等若未离彼无明等或相应心王而未离缚由离无明贪相应心王而得离缚故名心解脱疏由离此二证获无为者由离性定二障证得无为且有二种今虽不得择灭无为由伏定障得非择灭理亦无失以此定障是所知障收故离定障得非释也疏远能见者离缚者离相应者王之体而非是缚与相应或同时而起遂被相应烦恼系缚名相应缚相应即缚持业释也所缘缚者如五尘境体非是缚彼能缘心体是其缚缚彼境时名所缘缚所缘之缚依主释也故俱舍论颂云世诸玅境非真欲真欲谓人分别贪玅境如本住世间知者于中巳除欲又云相应即见分所缘即相分由此见相熏成惑种故名X为缚疏以离现行诸漏二缚者谓离相应所缘二缚所以得名无复烦恼问诸漏但说现行无烦恼者即无种尔自有离现而不属种如何说言由远离能见所见名无烦恼答此唯叹罗汉不说余人故无现时必无种也疏或复笋牛子二见者此不以第二句释第三句能见者能执我心所见者所执我相若离我执根本即所执我相不于当情识心上现犹如悬镜高堂像于中现镜喻能见我心像喻所见我相若在镜时像必于中而现若除镜巳像必不生以无镜巳像必不生以无镜故因何而起此亦如是若离能执我心即所执我相亦乃不现疏前诸漏尽相违者此会违也且外云以无我见等释无烦恼与前论漏巳尽第二句释无烦恼何别故此会云前诸漏尽据总说无烦恼今言无烦恼者据别无我见以我见为本一切烦恼因此而生是故约无我见而释亦不相违疏如相应事以成办故者摄云能证或灭谛诸心心所名曰相应如者指斥之词由为如是相应之事巳成办故所以名为办辨所办又云如相应等是举喻也更有余释繁而不叙疏此有九结立为结者杂集第六云当知此中宣说诸结若相若用若位辨结差别言相者爱结谓三X界贪恚结谓于有情苦及顺苦法心法损害即唯欲界嗔恚慢结谓七慢即慢过慢等无明结谓三界总有十五无明为无明结见结谓萨迦耶见及邪见边见取结谓见取戒取疑结谓于谛犹豫及三宝疑惑嫉结谓躭着利养不耐他荣发起心姤悭结躭着利养于资生具其心恡惜此后二种并是随烦恼中数言用者谓有此者不猒三界由此展转不善现行善不现行由此能招未来世苦与苦相应言位者谓于后世苦果生位依瑜伽八十九云有九种方能和合故立九结别一依在家品可爱有情非有情数一切境界贪爱缠事二即依此品可恶有情非有情数一切境界嗔恚缠事三依有情数憍慢缠事若四五六依恶说法诸出家品三种耶僻胜解缠事谓依听闻不正法故依不如理耶思惟故依非方便所摄脩故如是差别即为三种七于善说法律无胜解缠事八依出家品智贫穷事九依在家品财贫穷事问缠中何以嫉悭二种偏立结名答依俱舍云以嫉悭二唯不善性又此嫉悭唯自在起不随从他唯自力起故名自在由二义胜故于缠中别立为结又云由七义故一数现行故二为贱贫因嫉为贱因悭为贫因三遍显随惑故谓遍显威心欢随烦恼也四恼乱出家在家部故谓出家于法教嫉悭恼乱在家于财物嫉悭恼乱五或恼乱天阿素洛故谓天帝释有甘露味阿素洛有女色天悭味嫉色阿素洛悭色嫉味便兴鬪X诤六或恼乱人天胜趣故七恼乱他及自部者众也谓悭恼自众嫉恼他朋由上七义故曰也然九结中五是钝使二是利使疏由成上诸句自在位者此心自在由具上来诸句得心自在位也摄云问既由诸句名心自在何名单释答疏主总谈由具上句至心自在不同余句取他来释疏准论有三单释等者问今上上趣以上下相释而得名焉三单二不释何名上上起答言上上起者从多分而论或是彼类亦得其名有人以下起上等皆作四句且上下起四句者一准下非上如第二句释第一句等二准上非下如第二句释第三句等三亦上下如得真自在等四非下上可知又隣次隔越作四句一隣次非隔越如第二句释初句二隔越非隣次如第四句释第二句等三俱句如第五六释第七句第六是隣第五隔越又如第九第十释第八句等四俱非可知又单复作四句一是单非复如第二句释第一句二是复非单如第五第六释第七三俱句如第四句以第二三释又以第四句释第二句等四句等四俱非可知疏今依此经文者此下释经文也疏故入十地得阿罗汉名者释现行漏尽之义释罗汉名之所由谓顿悟菩萨于十地中俱生惑种并在得名罗汉证知此中诸漏巳尽但是现行且偏据一X义亦不属种疏或总漏尽别执亦亡者总漏谓相应所缘二练即第二句别者谓执我见由有我见诸漏得生今者烦恼意取我见由诸漏尽我见随亡故远二见名无烦恼二见谓能执所执我相也摄云此当句自及所以遮于外难前诸漏尽据总烦恼此无复言约别我执虽俱现行总别有异故二分种此顺前解无复烦恼第二释也疏由斯生死九结烦恼者生死流转名为重担由属生死名弃重担弃重担故逮得巳利此即当句自释非是将彼论中弃重担义释逮得巳利疏由上漏尽自在者由诸漏巳尽至界诸有结此之四句见道脩道烦恼俱尽由离此烦恼故心便自在性事障者事障即是定障由定障由定为本能起神通神通之事而得自在名离事障疏三应入聚落或故者摄云如郁头蓝子虽得非相非非想定然未自在后入王宫为欲境或先诸神通即其事也疏应一向引进脩故者摄云问既号无学何进脩答二乘究竟道欣大菩提故若尔定性应不进脩答亦乐利他练根除障总言进脩故理无爽疏九应引空望行者此第九第十十一是三解脱门观四谛下十六行相十六行相义如下明疏于三界禅不生爱味故者摄云问禅唯色界其二X者何答无色亦得名禅禅者此译名静虑能生一切诸功德故亦义名为功德聚林故智度论十八说云禅者四禅四无色等诸禅定若不尔者禅波罗蜜摄定不尽问经论何不说彼而为禅答色界具支无色不具故得名别理实通有疏应如实知功德故者且如异生之类各各乘业而别生诸趣各异各为异生入见道巳同一望道同观一理同一佛法名曰同生今于此同生之中得究竟极果故云波罗蜜多答谓于小乘到彼岸故得此果巳广度众生令同者于巳得功德故摄云准疏意云化诸众生令同罗汉所得巳利名曰同生此释应善疏第修行别意者此辨别也第八修行不息第十二于禅不者意云初进修诸行于禅不着舍劣趣胜故后即属诸结于禅定等为不味着疏有为可说异故者谓真如依性相离言言语道师名不可说非谓有为即是可说诠彼自相亦不及故约彼共相且言可说疏一摄取得功德者摄云问云何名得答然疏意云由成二句是以能得诸功德故故名为得疏五摄取所应作胜功德者摄云问犹修供养云何名为巳作所答自德满故名巳作所作为报佛恩更脩供养疏后句过上下界者欲界名下色无色界名上何以如是答定散不同故分上下X疏八摄取上之功德者问何故此句上之起门中第十四说正智解脱其是无为第二总别相门中第十三正智解脱即谓神通今此上之功德中即为无为果诸德之中最上上故有此不同答上上起门中约彼所证说是无为若约能证正智还是有为第二总别想门中约彼正智之上能起神通化众生故问何故二处俱言解脱答前据或亡名为解脱此据境事神通不权名为解脱故前二种俱名解脱今第三门中言无为者此约正智证无为果叹此无为果诸德之中最上上故疏九摄取众生功德者问此中明至心自在与前二门中明心自在之位今第三门约外化边名为自在前之门约自利说此第三门约自利利他说疏成唯识中生故者下属简中先引文后从上之起门下配释此初也疏摄取事门唯俱解脱者此意云唯识所说三种应义通俱慧解一切罗汉今此摄取事门既说十种功德即唯俱解脱罗汉以此狭故不摄三也前二门中义通一切罗汉故偏配之问前二门中不说十德既通一切罗汉即彼二皆应摄三何故初门摄二第二摄一答随义显故作此配之初门既其诸漏巳尽尽诸有结即是应永害贼无分段义第二门中自说应受饮食卧具等故以此相类故作此配疏又上上起门分段者生之起门以漏尽故名罗X汉等多是漏惑故配应害烦恼贼总别相门论中明十五种应义中云应受饮食等故配堪受玅供摄取事门论中明有为无为十种功故配无分段生此门配属依多分说非全有此相也疏宗义配之非理定等者谓宗徒道理且如是配非谓论家及真实理决定如此之乃人情属当为准的法华疏决择记第二文治五年九月二十三日午尅于东胜院西房资养病痾之身抛万事书写毕执笔信遍同六年戌正月十七日午尅于北戒坛一交毕