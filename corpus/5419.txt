金刚经科仪X卍XXX金刚经科仪宝卷唐义净三藏法师题取经诗晋宋齐梁唐代间高僧求法离长安去人成百归无十后者安知前者难路远碧天惟冷结沙河遮日力疲殚后贤如未谙斯旨往往将经容易看唐太宗题焚经台诗门径潇洒长缘苔一回登此一徘徊青牛谩说亟关去白马亲从印土来确定是非凭烈焰要分真伪筑高台春风也鲜嫌狼籍吹尽当年道教灰销释金刚科仪盖闻汉朝感梦白马西来摩腾彰汉化之初时罗什感秦宗之代典明明佛日照破昏衢朗朗慧灯至今不灭教之兴也其在斯焉未法之代至于今日恭白十方贤圣现坐道场本师释迦牟尼佛文殊普贤二大菩萨满空圣众一X切神祇有天眼者天眼遥观有天耳者天耳遥闻他心宿住圣心玄鑑慈愍故慈愍故大慈愍故信礼常住三宝法归命十方一切佛法轮常转度众生僧夫金刚般若能开解脱之门玉偈波罗善入菩提之路行行而非空非有句句而无去无来金刚经说三十二分分分而功德难量须菩提闻四句妙偈偈偈而殊因莫测书写读诵当生华藏之天为人演说定达涅槃之路般若乃菩提佛母信心即功德道源长养圣胎出生妙法大抵看经通义问道穷源启净信心其择眼法分句读贯通之理明问酬辩论之文心心无间理全彰念念不忘文自现或问酬深妙而句义玄微详究元因略陈数段庶一问一答其文明若日星重辩重征其义晓如白黑义随文而文随义左右逢源珠走盘而盘走珠纵横无碍信解受持者洞明真性见闻随喜者咸悟菩提流通天上人间普徧微尘剎海太虗无际法施何穷以斯般若功勋总报四恩三有咦将此身心奉尘剎是则名为报佛恩金刚宝卷才展开龙天八部降临来荐资亡者超昇去现存人眷又消炎谓其有说皆名谤今日分疎谤更多X外护不忘亲付嘱三千里外定声讹戒香定香解脱明香解脱知见香一辨信香爇在鑪上香烟起处遍满十方请诸佛菩萨赴坛中受供养拈起金刚正令一句殒超千圣揭开般若法门智慧不离自性观夫空如来藏碎祖师开独露真常无非般若三心不动六喻全彰七宝校功四句倍胜若乃循行数墨转益见知宗眼不明非为究竟呜唿微宣奥旨石火电光密显真机银山铁壁瞥生异见滞在中途进步无门退身迷路聊通一线俯为初机良马见鞭追风千里矣弥陀如来九品导师切以幻身不久浮世非坚不久则形躯变异非坚则火宅无安由是轮回六趣几时休迁转四生何日尽若不念佛求出离毕竟无由得解脱岂不忙然省悟火急修持尽报无期誓生安养高超三界证真空迥出四流无苦趣斯辰缘由香烟起处云云释迦如来证明功德详夫百年光景全在剎那四大幻身岂能长久每日尘劳汩汩终朝业识茫茫不知一性之圆明徒逞六根之贪欲功名盖世无非大梦一场富贵惊人难免无常二字争人争我到底成空夸会夸能毕竟非实风火散时无老少溪山磨尽几英雄缘鬓未几而白X发早侵贺者才临而弔者随至一色浓血长年苦恋恩情七尺髑髅恣意悭贪财宝出息难期入息今朝不保来朝爱河出没几时休火宅忧煎何日了不愿出离业网祇言未有工夫阎罗王忽地来追崔相公岂容展限回首家亲都不见到头业报自家当鬼王狱卒一任期凌劒树刀山更无推抵或摄沃焦石下或在铁围山间受镬汤则万死千生遭剉磕则一力两段饥吞热铁渴饮镕铜十二时甘受苦辛五百劫不见头影受足罪业复入轮回顿失旧时人身换却这回皮袋披毛戴角御铁负鞍以肉供人用命还债生被刀砧之苦死遭汤火之灾互积冤愆递相食噉那时追悔学道无因何如直下承当莫待今生蹉过释迦文佛舍皇宫而直往雪山居士庞公将家财而悉沉沧海真武不统王位惟务修行吕公既作神仙尚勤参请苏学士常亲佛印韩文公礼终大颠斐公夺笏于石霜房相问法于国一玅善不招驸马成佛无疑六祖相遇客人听经顿悟禅道若无况味圣贤何肯归依华林感二虎随身投子有三鸦报晓李长者解经而天厨送供须菩提打坐高帝释散华达摩执履西归普化摇铃腾去罗汉来参于仰山和尚岳帝受戒于思大禅师径山至今犹是龙王打供雪峯往昔能使木人开山此皆巳騐之因由切莫自生于退屈野狐尚听百丈法螺蛳犹护金刚经十千游鱼闻佛号化为天子五百蝙蝠听法音总作圣贤𧎔闻X忏以生天龙听法而悟道彼物尚能领悟况人何不回心或有埋头喫饭而空过一生或有错路修行而不省这意岂识菩提觉性箇箇圆成争知般若善根人人是足莫问大隐小隐休别在家出家不拘僧俗而只要辨心本无男女而何须着相未明人妄分三教了得底同悟一心若能返照回光皆得见性成佛又况人身易失佛法难逢欲超六道之周流惟有一乘之径捷须求正见莫信邪师悟了方是入头行得始能脱俗步步踏着实地头头顶挂虗空用时则万境全彰放下则一尘不立超生死不相关之地了鬼神覰不破之机是凡是圣而同箇路头或冤或亲而共一鼻孔如斯实悟尚滞半途休说向上三玄要了末后一着且道即今唤那箇做末后一着青山低处见天濶红藕开时闻水香弃却瓢囊击碎琴如今不恋汞中金自从一见黄龙从始觉从前错用心始知生死事无常莫道先从老者亡大限到来无定准后生年少也提防富贵贪穷各有由宿缘分定莫刚求不曾下得春时种空守荒田望有秋修唎脩唎摩诃修唎普供养我牟尼梵王帝释监坛土地金刚菩萨拥护坛仪云何梵毕发愿谨受持一相元无垢体性离尘缘专心持四句且要诵真言X净口业真言修唎修唎摩诃修唎修修唎萨婆诃净三业真言唵娑嚩婆嚩秫䭾娑嚩达摩娑嚩娑嚩秫度憾安土地真言南无三满多母䭾南唵度噜度噜地尾萨婆诃普供养真言唵誐誐曩三婆嚩韈日啰斛葢闻法身无相非相可观至理绝言非言所及盖以因兴四愿果满三身酬愿现身彰言化物我释迦圣主利物情深愍娑婆流浪之卿赞严土常乐之界国名极乐佛号弥陀四十八愿弘深百万行门广大双明真化应接高低地前地上皆生是圣是凡俱往弥陀缘愿于是彰为净土真诠由斯显矣经来自久少缺宣传奉报佛恩当明经旨透关玅达如来境及第高登本分乡佛在灵山莫远求灵山只在汝心头人人有箇灵山塔好去灵山塔下修外道天摩皆拱手梵王常释为呈祥愿令合会诸男女同证金刚大道场早起忙忙直到昏不愁生死只愁贫饶君使尽千条计直至无常不称心般若大教六百余卷佛如来金口宣真诠无为福胜果报利人天X稽首三界主大孝释迦尊累劫报亲恩积因成正觉奉请八金刚四菩萨奉请青除灾金刚奉请辟毒金刚奉请黄随求金刚奉请白净水金刚奉请赤声火金刚奉请定持灾金刚奉请紫贤金刚奉请大神金刚奉请金刚眷菩萨奉请余刚索菩萨奉请金刚爱菩萨奉请金刚语菩萨此经乃大乘菩萨摩诃萨人之所脩般若为六波罗蜜之最胜者也所以名为般若波罗蜜故下经云如来为发大乘者说为发最上乘者说以此佛说大般若经有六百卷凡一十六会此经乃第五百七十七卷给孤独园第二处第九会说也所以道昔日如来金口演至今拈起又重新此经佛说数千年无量人天得受传忆得古人曾解道更须会取未闻前人问阳寿真难得一寸光阴一寸金莫待老来方学道孤坟尽是少年人在家菩萨智非常閙市丛中作道场心地若能无罣碍高山平地总西方金刚般若体如如翠竹黄华满路途八百余家呈玅手大家依样畵葫芦金刚般若人人本具割断智为初白云散处一轮X显露影落千江无来无去诸人荐取凡圣一同居摩诃大法王无短亦无长本来非皂白随处现青黄发愿文稽首三界尊归命十方佛我今发弘愿持此金刚经上报四重恩下济三途苦若有见闻者悉发菩提心尽此一报身同生极乐国云何梵云何得长寿金刚不坏身复以何因缘得大坚固力云何于此经究竟到彼岸愿佛开微密广为众生说开经偈无上甚深微妙法百千万劫难遭遇今我见闻得受持愿解如来真实意金刚般若波罗蜜经宗镜云只这一卷经六道含灵一切性中皆悉具足葢为受身之后妄为六根六尘埋没此一段灵光终日冥冥不知不觉故我佛生慈悲心愿救一切众生齐超苦海共证菩提所以在舍卫国为说是经大意只是为人解粘去缚直下明了自性免逐轮回不为六根六尘所惑若人具上根上智不拨自转是胸中自有此经且将置三十二分于空间无用之地亦不是过如或未然且听山埜与汝打葛藤去也夫金刚X经者自性坚固万劫不坏况金性坚刚也般若者智慧也波罗蜜者登彼岸义也见性得度即登彼岸未得度者即是此岸经者径也我佛若不开箇径路后代儿孙又向甚么处进步且道这一步又如何进答看取下文提纲此经深旨无相为宗显妄明真提纲要旨劒锋微露埽万法之本空心华发明照五蕴之非有直得云收雨霁海湛空澄快登般若慈舟直到菩提彼岸且道心华发明在甚么处太湖三万六千顷月在波心说向谁法王权实令双行电卷风驰海岳倾霹雳一声云散尽到家元不涉途程西方净土人人有不假修持巳现前诸上善人如见性阿弥陀佛便同肩无始无明幻色迷梦魂生死几千回一条直路超三界但念弥陀归去来法会因由教起根源如是法我佛在舍卫国中乞食为先次第乞巳本处安禅结跏趺坐终日默无言金刚般若智箇箇体如然白云消散尽明月一轮圆如是我闻一时佛在舍卫国祇树给孤独园与大比丘众千二百五十人俱尔时世尊食时着衣持钵入舍卫大城乞食于其城中次第乞巳还至本处饭食讫收衣钵洗足巳敷座而坐X调御师亲临舍卫威动干坤阿罗汉云集祇园辉腾日月入城持钵良由悲愍贫穷洗足收衣正是晏安时节若向世尊未举巳前荐得犹且不堪开口巳后承当自救不了宗镜急为提撕早迟八刻何故良马巳随鞭影去阿难依旧世尊前乞食归来会给孤收衣敷座正安居真慈洪范超三界调御人天得自如西方宝号能宣演九品莲台必往生直下相逢休外覔何劳十万八千程百岁光阴瞬息回其身毕竟化为灰谁人肯向生前悟悟取无生归去来善现启请顿起疑心合掌问世尊云何应住降伏其心佛教如是子细分明永消此岸无华休怨春金刚般若智莫向外边求空生来问我教起有因由善现起请分第二时长老须菩提在大众中即从座起偏袒右肩右膝着地合掌恭敬而白佛言希有世尊如来善护念诸菩萨善付嘱诸菩萨世尊善男子善女人发阿耨多罗三藐三菩提心云何应住云何降伏其心佛言善哉善哉须菩提如汝所说如来善护念诸菩萨善付嘱诸菩萨汝今谛听当为汝说善男子善女人发阿耨多罗三藐三菩提心应如是住如是降伏其心唯X然世尊愿乐欲闻昔奇哉之善现赞希有之慈尊悲悯浊世众生咨决菩提心要可谓一经正眼三藏绝诠千圣不传诸祖不说如是降伏偏舟巳过洞庭湖护念叮咛何啻白云千万里为甚么如此咦毗婆尸佛早留心直至而今不得玅问处孤高答处深妙圆真净不须寻瞥然如是知端的默契菩提大道心阿弥陀佛元无相遍界明明不覆藏文路尚然修净土东坡犹愿往西方才出胞胎又入胎圣人观此恸悲哀幻身究竟无香洁打破画瓶归去来大乘正宗指示叮咛空生意分明如是应住降伏其心四生六道无我无人谁归灭度拈来却在心独坐寂寥寥平地起波涛风来波浪起水涨见船高大乘正宗分第三佛告须菩提诸菩萨摩诃萨应如是降服其心所有一切众生之类若卵生若胎生若湿生若化生若有色若无色若有想若无想若非有想非无想我皆令入无余涅槃而灭度之如是灭度无量无数无边众生实无众生得灭度者何以故须菩提若菩萨有我相人相众生相寿者相即非菩萨涅槃清净尽令含识归依四相俱忘实无众生灭X度如斯了悟便能脱死超生其或未然依旧迷封滞殻会么生死涅槃本平等妄心尽处即菩提顶门具眼辩来端众类何曾入涅槃绝后再甦无一物了知生死不相干七重宝树人人有九品莲华处处开不涉一程亲见佛圆音时听悟心怀掷却阎浮似草鞋更无一物可开怀灵明一点辉千古超日月归光去来妙行无住日月分明本体离根尘四维上下朗耀无穷世尊指教一一分明空生信受惊来处处春摩诃般若宗性相体皆同四生并六道尽在默然中玅行无住分第四复次须菩提菩萨于法应无所住行于布施所谓不住色布施不住声香味触法布施须菩提菩萨应如是布施不住于相何以故若菩萨不住相布施其福德不可思量须菩提于意云何东方虗空可思量不不也世尊须菩提南西北方四维上下虗空可思量不不也世尊须菩提菩萨无住相布施福德亦复如是不可思量须菩提菩萨但应如所教住住相布施犹日月之有穷不着六尘若虗空之无际自他俱利福德难量豁然运用灵通廓尔纵横自在且道还有住着处么X玅体本来无处所通身何更有纵由运心檀度契真常福等虗空不可量无影树头华烂熳从他採献法中王步步头头皆是道弥陀元不住西方法身遍满三千界化佛权为十二光道过邙山古墓排准阴功业事堪哀贫富贵贱皆如梦梦觉来时归去来如理实见分明说破空生意如何地水火风四大和合云来云去本更无他沤生沤灭元非一与多如如真玅理湛湛自然观圆明真实见随处得安然如理实见分第五须菩提于意云何可以身相见如来不不也世尊不可以身相得见如来何以故如来所说身相即非身相佛告须菩提凡所有相皆是虗妄若见诸相非相即见如来金身显焕巍巍海上孤峯玅相庄严皎皎星中圆月然虽如是毕竟非真经云真非真恐迷我常不开演且道意在于何处一月普现一切水一切水月一月摄报化非真了妄缘法身清净广无边千江有水千江月万里无云万里天人命无常唿吸间眼观红日落西山宝山历尽空回首一失人身万劫难X稽首弥陀真圣主身乘七宝紫金台四十八愿常无间摄受众生归去来正信希有一念无差心外休取法心若取法凡圣皆差心若无念却被云霞圆明一点春来树树华邪心俱荡尽正信勿生疑念念无差别处处发真机正信希有分第六须菩提白佛言世尊颇有众生得闻如是言说章句生实信不佛告须菩提莫作是说如来灭后后五百岁有持戒修福者于此章句能生信心以此为实当知是人不于一佛二佛三四五佛而种善根巳于无量千万佛所种诸善根闻是章句乃至一念生净信者须菩提如来悉知悉见是诸众生得如是无量福德何以故是诸众生无复我相人相众生相寿者相无法相亦无非法相何以故是诸众生若心取相即为着我人众生寿者若取法相即着我人众生寿者何以故若取非法相即着我人众生寿者是故不应取法不应取非法以是义故如来常说汝等比丘知我说法如筏喻者法尚应舍何况非法因胜果胜信心明了无疑人空法空真性本来平等直饶名相双泯取舍两忘要且犹存筏见弹指巳超生死海何须更覔度人舟善根成熟信无疑取相求玄转背驰一念顿超空劫外元来不许老胡知X频伽尚能知归向孔雀犹闻得化生时节因缘休蹉过楼头画鼓恰初更势至观音悲满怀宝瓶杨柳洒三灾誓随净土弥陀主接引众生归去来无得无说谁为安名空生意分明如来所说无始无终云生晚谷月照长空千法万法皆从一法生取舍皆难得无心体自然本来常寂寂无说亦无传无得无说分第七须菩提于意云何如来得阿耨多罗三藐三菩提耶如来有所说法耶须菩提言如我解佛所说义无有定法名阿耨多罗三藐三菩提亦无有定法如来可说何以故如来所说法皆不可取不可说非法非非法所以者何一切圣贤皆以无为法而有差别得亦非说亦非能仁机轮电掣取不可舍不可空生舌本烂翻且道无为法为甚么有差别万古碧潭空界月再三捞漉始应知云卷秋空月印潭寒光无际与谁谈豁开透地通天眼大道分明不用参西方胜境无明闇不比人间半夜深五皷分明当子位一轮正满对天心休插龙钗与凤钗莫将胸粉污唇腮法身清净元无垢体露堂堂归去来依法出生法法皆真元从一法生四生六道情与X无情山河大地体露分明泥牛哮吼黄河彻底清山河如掌平无乐亦无成千差与万别金刚界内生依法出生分第八须菩提于意云何若人满三千大千世界七宝以用布施是人所得福德宁为多不须菩提言甚多世尊何以故是福德即非福德性是故如来说福德多若复有人于此经中受持乃至四句偈等为他人说其福胜彼何以故须菩提一切诸佛及诸佛阿耨多罗三藐三菩提法皆从此经出须菩提所谓佛法者即非佛法宝万三千财施有尽偈宣四句法施无穷发生智慧光明流出真如玅道所以称扬德胜了达性空彻诸佛之本源豁一经之眼目还见四句亲切处么真性洞明依般若不劳弹指证菩提徒将七宝施三千四句亲闻了上根无量劫来诸佛祖从兹超出涅槃门慧灯不灭魔难入智镜常明梦不侵堪叹浮生瞌睡汉从它万劫恣昏沈头发焦然干竹钗两肩担水又担柴一生贫贱多辛苦厌恶女身归去来一相无相本自如然不在口宣传五五果四向谁后谁先丝毫不挂万法周圆圆明弥满无心照大X千五果并四向本体元无相两目不相似鼻孔都一样一相无相分第九须菩提于意云何须陀洹能作是念我得须陀洹果不须菩提言不也世尊何以故须陀洹名为入流而无所入不入色声香味触法是名须陀洹须菩提于意云何斯陀含能作是念我得斯陀含果不须菩提言不也世尊何以故斯陀含名一往来而实无往来是名斯陀含须菩提于意云何阿那含能作是念我得阿那含果不须菩提言不也世尊何以故阿那含名为不来而实无不来是故名阿那含须菩提于意云何阿罗汉能作是念我得阿罗汉道不须菩提言不也世尊何以故实无有法名阿罗汉世尊若阿罗汉作是念我得阿罗汉道即为着我人众生寿者世尊佛说我得无诤三昧人中最为第一是第一离欲阿罗汉世尊我不作是念我是离欲阿罗汉世尊我若作是念我得阿罗汉道世尊则不说须菩提是乐阿兰那行者以须菩提实无所行而名须菩提是乐阿兰那行人天往返诸漏未除道果双忘无诤第一超凡入圣从头勘证将来转位回机透底尽令撤去还委悉么勿谓无心云是道无心犹隔一重关X果位声闻独善身寂然常定本非真回心顿入如来海倒驾慈航逆渡人楼头画鼓五更阑争奈众生被眼瞒不见性天光灿灿但于夜后黑漫漫极乐国中真快乐永无八难及三灾常闻天乐空中响敢劝众生归去来庄严净土锦上添华徒劳任算沙然灯昔日授记无差因风吹火末后拈华谁人会得迦叶便笑他庄严生净土金粟眼中沙初生全泄漏末后又拈华庄严净土分第十佛告须菩提于意云何如来昔在然灯佛所于法有所得不不也世尊如来在然灯佛所于法实无所得须菩提于意云何菩萨庄严佛土不不也世尊何以故庄严佛土者即非庄严是名庄严是故须菩提诸菩萨摩诃萨应如是生清净心不应住色生心不应住声香味触法生心应无所住而生其心须菩提譬如有人身如须弥山王于意云何是身为大不须菩提言甚大世尊何以故佛说非身是名大身如来续焰然灯实无可得之法菩萨庄严佛土应无所住之心诸妄消亡一真清净昔究法华玅旨亲感普贤诲言清净身心安居求实冥符奥义豁悟前因直得心法两忘眼尘俱泯且道庄严箇什么弹指圆成八万门剎那灭却三祇劫X正法眼中无所得涅槃心外谩庄严六尘空寂无人会推倒须弥浸玉蟾百岁光阴一剎那凌晨净口念弥陀看经读诵无休歇必免当来过奈河造论弘经大辩才马鸣龙树及天台圭峯乃法至清凉老总劝西方归去来无为福胜四句堪夸如尘比数沙住相布施凡圣皆差无来无去月照帘下无根树子常开四季花四句绝堪夸河沙数渐多算来无一法净处娑婆诃无为福胜分第十一须菩提如恒河中所有沙数如是沙等恒河于意云何是诸恒河沙宁为多不须菩提言甚多世尊但诸恒河尚多无数何况其沙须菩提我今实言告汝若有善男子善女人以七宝满尔所恒河沙数三千大千世界以用布施得福德多不须菩提言甚多世尊佛告须菩提若善男子善女人于此经中乃至受持四句偈等为他人说而此福德胜前福德满积恒沙七宝周回布施三千福德分明因果不昧能宣四句之偈胜前万倍之功用真智以照愚如急流而勇退且道退后如何象踏恒沙彻底过大千沙界百杂碎重增七宝满恒沙如弃甜瓜覔苦瓜谿悟真空元不坏百千三昧总虗华X有岁光阴捻指间奔驰不定片时间烦君检点形骸看多少英雄去不还势至悲光绝点埃尘尘剎剎现如来真心量与观音等接引众生归去来尊重正教谁敢轻慢塔庙在身边人人本有箇箇皆然金刚宝藏体自周圆若还信受怗来自检看起坐皆尊重常亲塔庙前如如元不动处处得安然尊重正教分第十二复次须菩提随说是经乃至四句偈等当知此处一切世间天人阿修罗皆应供养如佛塔庙何况有人尽能受持读诵须菩提当知是人成就最上第一希有之法若是经典所在之处即为有佛若尊重弟子慈愍三根随说乃人天敬仰受持四句皆应如塔庙尊崇常行无念之心实为希有之法如何是最上第一句非但我今独达了恒沙诸佛体皆同说处随宜不滞空劝持四句为流通天龙覆护尊如塔功德无边赞无穷百岁光阴老尽人青山缘水至如今开眸认取来生路莫学愚顽错用心念佛临终见宝台宝旛宝盖满空排弥陀势至观音等合掌相随归去来如法受持谁敢谩他须菩提于意如何我今为汝X一一言破白云散处月照禅河文殊不远休巡山礼土坡如法谨受持福胜等须弥白云消散尽明月始光辉如法受持分第十三尔时须菩提白佛言世尊当何名此何经我等云何奉持佛告须菩提是经名为金刚般若波罗蜜以是名字汝当奉持所以者何须菩提佛说般若波罗蜜即非般若波罗蜜是名般若波罗蜜须菩提于意云何如来有所说法不须菩提白佛言世尊如来无所说须菩提于意云何三千大千世界所有微尘是为多不须菩提言甚多世尊须菩提诸微尘如来说非微尘是名微尘如来说世界非世界是名世界须菩提于意云何可以三十二相见如来不不也世尊不可以三十二相得见如来何以故如来说三十二相即是非相是名三十二相须菩提若有善男子善女人以恒河沙等身命布施若复有人于此经中乃至受持四句偈等为他人说其福甚多大觉尊本来不立一字而直指人心须菩提无端特请标名而强生枝节纵使析微尘如世界无相可求施身命等河沙无法可说且道奉持箇什么金刚宝劒倚天寒外道邪魔俱脑裂箇里本无元字脚空中谁敢强安名等闲点出金刚眼照破魔王八万城X百岁光阴不自惊老来何物作前程只凭经卷三千岁莫把虗华过一生般若现前无罣碍横身宇宙莫疑猜虗空拶破难藏覆大道分明归去来离相寂灭谁为分别有口也难说五百世中割截夫节而无一念妄生虗说成道证果云散家家月离相即非说古今常寂灭而无一念心任汝分支节离相寂灭分第十四尔时须菩提闻说是经深解义趣涕泪悲泣而白佛言希有世尊佛说如是甚深经典我从昔来所得慧眼未曾得闻如是之经世尊若复有人得闻是经信心清净即生实相当知是人成就第一希有功德世尊是实相者即是非相是故如来说名实相世尊我今得闻如是经典信解受持不足为难若当来世后五百岁其有众生得闻是经信解受持是人即为第一希有何以故此人无我相无人相无众生相无寿者相所以者何我相即是非相人相众生相寿者相即是非相何以故离一切诸相即名诸佛佛告须菩提如是如是若复有人得闻是经不惊不怖不畏当知是人甚为希有何以故须菩提如来说第一波罗蜜即非第一波罗蜜是名第一波罗蜜须菩提忍辱波罗蜜如来说非忍辱波罗蜜是名忍辱波罗蜜何以故须菩提如我昔为歌利王割截身体我于尔时X无我相无人相无众生相无寿者相何以故我于往昔节节支解时若有我相人相众生相寿者相应生瞋恨须菩提又念过去于五百世作忍辱仙人于尔所世无我相无人相无众生相无寿者相是故须菩提菩萨应离一切相发阿耨多罗三藐三菩提心不应住色生心不应住声香味触法生心应生无所住心若心有住即为非住是故佛说菩萨心不应住色布施须菩提菩萨为利益一切众生故应如是布施如来说一切诸相即是非相又说一切众生即非众生须菩提如来是真语者实语者如语者不诳语者不异语者须菩提如来所得法此法无实无虗须菩提若菩萨心住于法而行布施如人入闇即无所见若菩萨心不住法而行布施如人有目日光明照见种种色须菩提当来之世若有善男子善女人能于此经受持读诵即为如来以佛智慧悉知是人悉见是人皆得成就无量无边功德空生闻说是经解义趣而悲流两泪仙人垂慈弘忍笑雪刃而谩斩虗空如是印可其词能离一切诸相未审感悟处有何奇特豁开慧眼明如日返照微尘世界空善吉亲闻彻见源悲欣交集赞慈尊心空法朗超真际堪报从前不报恩百岁光阴石火光回头何不早思量无常相请宜推托免向阎君论短长X真乐真常真净土宝池实树宝华开无寒无暑无凋变归去来分归去来持经功德福多难比三时喻不齐住相布施终须有退无漏智慧顿证菩提华开华谢日东月落西此经功德胜谁人解受持寒山逢舍得拍手笑微微持经功德分第十五须菩提若有善男子善女人初日分以恒河沙等身布施中日分复以恒海沙等身布施后日分亦以恒海沙等身布施如是无量百千万亿劫以身布施若复有人闻此经典信心不逆其福胜彼何况书写受持读诵为人解说须菩提以要言之是经有不可思议不可称量无边功德如来为发大乘者说为发最上乘者说若有人能受持读诵广为人说如来悉知是人悉见世人皆得成就不可量不可称无有边不可思议功德如是人等即为荷担如来阿耨多罗三藐三菩提何以故须菩提若乐小法者着我见人见众生见寿者见则于此经不能听受读诵为人解说须菩提在在处处若有此经一切世间天人阿修罗所应供养当知此处即为是塔皆应恭敬作礼围绕以诸华香而散其处布施千万亿劫之身福深如海为发最上乘者说担重如山庆快撩起便行且请依前放下何故大力量人元不动等闲抹过上头关X倒握吹毛扫异踪顿令心地尽开通锋𨦵独露毗卢顶凡圣齐教列下风百岁光阴烛在风谁人心与佛心同修行速往西方去足下莲华步步生十念圆成一念回三心果满九莲开尘劳念佛同时去归去来兮归去来能净业障尘体双亡五百亿难量恒沙诸佛承重供养而今成道万法齐彰圆明果满春来日渐长业障本来无心差转见殊若悟三空理何处不如如能净业障分第十六复次须菩提若善男子善女人受持读诵此经若为人轻贱是人先世罪业应堕恶道以今世人轻贱故先世罪业即为消灭当得阿耨多罗三藐三菩提须菩提我念过去无量阿僧祇劫于然灯佛前得值八百四千万亿那由他诸佛悉皆供养承事无空过者若复有人于后末世能受持读诵此经所得功德于我所供养诸佛功德百分不及一千万亿分乃至算数譬喻所不能及须菩提若善男子善女人于后末世有受持读诵此经所得功德我若具说者或有人闻心即狂乱狐疑不信须菩提当知是经义不可思议果报亦不可思议宿业缘而堕恶道今人贱而罪即消供诸佛诵此经功德胜而喻莫及只如无着无相底还有果X报也无妄心灭尽业还空直证菩提超等级恶因谁作罪谁招真性如空不动摇旷劫无明俱荡尽先天后地寂寥寥百岁光阴似水流无穷无尽几时休不如先证菩提路悉免轮回得自由归去来兮归去来一灵休更入脆胎化身华上身金色目击金容归去来究竟无我四大全空五蕴假立名通达万法处处皆空青山绿水云起长空诸人荐黄鹂啼晓风授记本无言真慈大觉宣四相非四相菩提果自鲜究竟无我分第十七尔时须菩提白佛言世尊善男子善女人发阿耨多罗三藐三菩提心云何应住云何降伏其心佛告须菩提善男子善女人发阿耨多罗三藐三菩提心者当生如是心我应灭度一切众生灭度一切众生巳而无有一众生实灭度者何以故须菩提若菩萨有我相人相众生相寿者相即非菩萨所以者何须菩提实无有法发阿耨多罗三藐三菩提心者须菩提于意云何如来于然灯佛所有法得阿耨多罗三藐三菩提不不也世尊如我解佛所说义佛于然灯佛所无有法得阿耨多罗三藐三菩提佛言如是如是须菩提实无有法如来得阿耨多罗三藐三菩提须X菩提若有法如来得阿耨多罗三藐三菩提者然灯佛即不与我授记汝于来世当得作佛号释迦牟尼以实无有法得阿耨多罗三藐三菩提是故然灯佛与我授记作是言汝于来世当得作佛号释迦牟尼何以故如来者即诸法如义若有人言如来得阿耨多罗三藐三菩提须菩提实无有法佛得阿耨多罗三藐三菩提须菩提如来所得阿耨多罗三藐三菩提于是中无实无虗是故如来说一切法皆是佛法须菩提所言一切法者即非一切法是故名一切法须菩提譬如人身长大须菩提言世尊如来说人身长大即为非大身是名大身须菩提菩萨亦如是若作是言我当灭度无量众生即不名菩萨何以故须菩提实无有法名为菩萨是故佛说一切法无我无人无众生无寿者须菩提若菩萨作是言我当庄严佛土是不名菩萨何以故如来说庄严佛土者即非庄严是名庄严须菩提若菩萨通达无我法者如来说名真是菩萨妄尽还真众生何曾灭度法空无我菩提本自圆成直饶遇然灯印证而不疑巳隔来世况释迦重审而方悟转涉途程且道不涉途程底人脚跟还点地么丈夫自有卫天志不向如来行处行直指单传密意深本来非佛亦非心分明不受然灯记自有灵光耀古今X百岁光阴一梦中老来不与旧时同众生好似风无定摇落桃华满地红不知谁解巧安排揑聚依前又放开莫谓如来成断灭一声还续一声来一体同观万法无差凡圣共一家如来五眼照耀尘沙三心洞彻本性无涯春来日煖无树不放花如来具六通三心不可穷算沙无亿数到此体皆同一体同观分第十八如须菩提于意云何如来有肉眼不如是世尊如来有肉眼须菩提于意云何如来有天眼不如是世尊如来有天眼须菩提于意云何如来有慧眼不如是世尊如来有慧眼须菩提于意云何如来有法眼不如是世尊如来有法眼须菩提于意云何如来有佛眼不如是世尊如来有佛眼须菩提于意云何如恒河中所有沙佛说是沙不如是世尊如来说是沙须菩提于意云何如一恒河中所有沙有如是沙等恒河是诸恒河所有沙数佛世界如是宁为多不甚多世尊佛告须菩提尔所国土中所有众生若干种心如来悉知何以故如来说诸心皆为非心是名为心所以者何须菩提过去心不可得现在心不可得未来心不可得五眼悉圆明如揭日曜恒沙之世界三心不可得似发火覔沧海之浮沤纵使穷诸玄辩竭世枢机到X此总须茫然问且道是何标格直饶讲得千经论也落禅家第二筹心眼俱通法界周恒沙玅用没踪由云收江湛天空濶明月芦华一样秋荒郊日落草风悲试问骷髅儞是谁或是英雄豪杰汉回头能有几人知未法娑婆入苦灾互相食噉恶如豺刀兵疫病遭饥馑厌离阎浮归去来法界通化似有还无箇箇本无殊圆明一点无来无去搬柴运水好用工夫松梢月朗衣穿露宝珠珍宝满盈剎福德等难量若到无福地方知滋味长法界通化第十九须菩提于意云何若有人满三千大千世界七宝以用布施是人以是因缘得福多不如是世尊此人以是因缘得福甚多须菩提若福德有实如来不说得福德多以福德无故如来说得福德多布施因缘实人天有漏之果无为福德超凡圣通化之功噫有为虽伪弃之则功行不成无为虽真拟之则圣果难证且道不拟不弃时如何是圣谛第一义达摩当机会直指廓然元不识梁王宝施寰中福倍常华开锦上最难量X就中拶倒空王殿露柱灯笼书放光郊园又是一番春骷髅纵横白似银日炙风吹休懊恼骷髅总是利名人净土永无三恶道宝方寂静不轮回金绳界到经行处好念弥陀归去来离色离相无住无依法界普光辉无言无说无是无非无来无去无相无为澄潭月朗石人带帽归知得如来意玄空不复寻具足非具足声色两分明离色离相分第二十须菩提于意云何佛可以具足色身见不不也世尊如来不应以具足色身见何以故如来说具足色身即非具足色身是名具足色身须菩提于意云何如来可以具足诸相见不不也世尊如来不应以具足诸相见何以故如来说诸相具足即非具足是名诸相具足有相有身如来庄严具足分宾分主空生解辩亲疎直得宾主两忘色相俱离如何是主中主若臣道合无回互认得分明不是渠端严相好紫金身正眼看来总不真要会问酬亲的意蕴空无我亦无人圆音唱处响清净试诵金刚一卷经荐取众生方外句称鎚是鉄太分明陌上桃华春又开风吹残杏雪飞垓X纷纷落处谁人悟笑指灵云归去来非说所说不在分别本性离言说潺潺绿水出广长舌圆音落落无间无歇休将耳听红炉飞片雪我心本非有无心说向谁所说非所说为被上乘机非说所说分第二十一须菩提汝勿谓如来作是念我当有所说法莫作是念何以故若人言如来有所说法即为谤佛不能解我所说故须菩提说法者无法可说是名说法尔时慧命须菩提白佛言世尊颇有众生于未来世间说是法生信心不佛言须菩提彼非众生非不众生何以故须菩提众生众生者如来说非众生是名众生如来无所说慈云甘露洒蒙蒙慧命未甞闻明月清风空寂寂正恁么时且道是何境界欲得不招无间业莫谤如来正法轮道本无言唤不醒药因救病出金瓶可怜万亿人天众依旧獃獃侧耳听鼓声集众下林泉莫学金刚问普贤高坐猊台传秘要玅通一指老僧禅有病有危终退堕不生不灭不轮回西方净土常安乐无苦无忧归去来无法可得情识难量本体露堂堂包含法相界与无相行住坐卧子细参详知音勘破炎天降雪霜无为所得法得法何所持无有少法故X三藐三菩提无法可得分第二十二须菩提白佛言世尊佛得阿耨多罗三藐三菩提焉无所得耶佛言如是如是须菩提我于阿耨多罗三藐三菩提乃至无有少法可得是名阿耨多罗三藐三菩提法无可得是名阿耨菩提道无可传直指涅槃正眼只如得而无得传而不传毕竟是何宗旨三贤尚未明斯旨十圣那能达此宗从来无说亦无传才涉思惟便福关语默离微俱埽尽寥寥独坐古灵山炉中袅袅试拈香普请天龙降道场功德无边应有报庄严净土事难量六欲诸天具五衰三禅尚自有风灾直饶修到非非想也则不如归去来净心行善休教点污此法离凡愚是法平等万法皆如青山绿水与我何殊金生丽水蟾光满太虗净心平等行无下亦无高善法非善法何须口叨叨净心行善分第二十三复次须菩提是法平等无有高下是名阿耨多罗三藐三菩提以无我无人无众生无寿者修一切善法即得阿耨多罗三藐三菩提须菩提所言善法者如来说即非善法是名善法X法无高下故诸佛心内众生时时成道相离我人故诸众心生内诸佛念念证真所以道念佛不碍参禅参禅不碍念佛至于念而无念参而不参洞明本地风光了达惟心净土溪山虽异云月皆同那里不是平等之法要知纵横不碍处么处处绿杨堪系马家家有路透长安山华似锦水如蓝莫问前三与后三心境廓然忘彼此大千沙界总包含口里叨叨念弥陀心头人我似于戈其心若不从头改磕破髑髅当得么世人愚上无智慧惟知爱欲及贪财何如一笔都勾断好念弥陀归去来福智无比二法周圆尘沙结良缘功行累劫果满功缘智灯普照一月当天圆明朗朗无心鉴大千般若真空性福慧两双修四句无为法持念片时周福智无比分第二十四须菩提若三千大千世界中所有诸须弥山王如是等七宝聚有人持用布施若人以此般若波罗蜜经乃至四句偈等受持读诵为他人说于前福德百分不及一百千万亿分乃至算数譬喻所不能及福等三千施须弥之七宝经持四句耀智海之明珠能令识浪澄清顿使义天开朗弘慈普济广利无边夜半正明还在何处X三身四智体中圆八解六通心地印宝聚山王算莫穷还如仰箭射虗空洞明四句超三际绝胜僧祇万倍功一毛头上为拈华笑倒傍边老作家要问相逢端的意摩尼达哩吽癹咤我忆弥陀如父母弥陀观我似婴孩心心念念常无间父子相随归去来化无所化机分大小空生莫疑猜四生六道去住还来回光返照面目明白疑心顿歇红霞遍九垓大乘深奥理解悟有多般实我实我无子细好生观化无所化分第二十五须菩提于意云何汝等勿谓如来作是念我当度众生须菩提莫作是念何以故实无有众生如来度者若有众生如来度者如来即有我人众生寿者须菩提如来说有我者即非有我而凡夫之人以为有我须菩提凡夫者如来说即非凡夫是名凡夫无我无人众生自成正觉不生不灭如来说非凡夫虽然箇事分明争奈当机蹉过昔有僧问翠巖云还丹一粒点铁成金至理一言转凡成圣学人上来请师一点答师云不点僧云为什么不点师云恐汝落凡圣且道不落凡圣底人具什么眼直饶圣解凡情尽开服依前在梦中X到岸从来不用船坦然大道透长安了知元不因他悟面目分明总一般前三三与后三三拟议商量总不堪饶汝识情俱绝断三生九劫更重参白发双亲齿渐衰勤供甘旨莫迟回试学昔日能仁氏奉事尊堂归去来法身非相不在心怀绝中间与内外声色见我未出轮胎若离声色难见如来徒劳远覔文殊在五台有相即无相无相亦无真两处俱不立一体始方亲法身非相分第二十六须菩提于意云何可以三十二相观如来不须菩提言如是如是以三十二相观如来佛言须菩提若以三十二相观如来者转轮圣王即是如来须菩提白佛言世尊如我解佛所说义不应以三十二相观如来尔时世尊而说偈言若以色见我以音声求我是人行邪道不能见如来玅相庄严圣王相即如来相法身週遍如来身异圣王身若向这里见得彻去鹭倚雪巢兔栖月殿其或未然石火一挥天外去痴人犹看月边星公案现成重审问爱情翻疑错承当X不应声色行邪道结罪无因见法王九年面壁自知非不若抽身只履归莫道少林消息断白雪依旧拥柴扆三界忙忙何日省六尘扰扰几时休西方一路超生死齐念弥陀到地头无断无灭自古长存不灭更不生山河成坏这箇安宁无来无去耀古腾今人人本具鍮石不换金不生亦不灭无断亦无常常乐併我净非不好商量无断无灭分第二十七须菩提汝若作是念如来不以具足相故得阿耨多罗三藐三菩提须菩提莫作是念如来不以具足相故得阿耨多罗三藐三菩提须菩提汝若作是念发阿耨多罗三藐三菩提心者说诸法断灭莫作是念何以故发阿耨多罗三藐三菩提心者于法不说断灭相相非具而本具常自庄严法虽传而不传何曾断灭昔世尊于灵山会上人天众前云吾有清净法眼涅槃玅心付嘱饭光广令传化且道当时传箇甚么青莲目顾人天众金色头陀独破颜一灯能续百千灯心印光通法令行千圣不传吹不灭联辉列焰转分明一点灵光塞太虗也非禅教也非儒X打成一片谁人会具眼还他大丈夫天乐箫韶华雨飞他方游历圣初回如云海众相迎接目击金容归去来不受不贪知足常足无罪亦无福随缘过日且忌分诉千家一钵衲子活路虽无一物与众生赠福不觉尘缘起贪爱转见深若得回光照当生即不生不受不贪分第二十八须菩提若菩萨以满恒河沙等世界七宝持用布施若复有人知一切法无我得成于忍此菩萨胜前菩萨所得功德何以故须菩提以诸菩萨不受福德故须菩提白佛言世尊云何菩萨不受福德须菩提菩萨所作福德不应贪着是故说不受福德有求有苦八风五欲交煎无着无贪三明六通自在便恁么去水边林下月冷风清不恁么去桥断路截别通消息还委悉么老僧笑指猿啼处更有灵踪在上方数行梵字云中雁一曲无生㵎底琴德胜河沙浑不用清风明月是知音春来秋去几时休堪叹众生又白头东廓郊中多古墓北邙山下有骷髅白传文章世间稀尚求兜率厌轮回我今奉劝文章士念佛西方归去来威仪寂静塔大心路不用巧分诉行住坐卧无尽X无余无所从来亦无所主若人会得全不费工夫人人具四大我见万法空行住并坐卧来去与真同威仪寂静分第二十九须菩提若有人言如来若来若去若坐若卧是人不解我所说义何以故如来者无所从来亦无所去故名如来坐卧经行本自无来无去威仪不动寂然非静非摇要解如来所说义否随缘赴感靡不周而常处此菩提座巍巍不动法中王那有猕猴跳六窗笑指真空无面目连云推月下千江芦华影里一骷髅半卧黄沙半土丘骷髅但有心头气争名夺利几时休汉末残唐甚苦哉人心上下极相乖贪婪虗伪那堪说乱世如麻归去来一合相理下住分别处处任宣说九年面壁斩钉截铁神光三拜华开时节分明点破称鎚原是铁三千界微尘俱来一念心如来一合相推倒大虗空一合相理分第三十须菩提若善男子善女人以三千大千世界碎为微尘于意云何是微尘众宁为多不须菩提言甚多世尊何以故若是微尘众实有者佛即不说是微尘众X所以者何佛说微尘众即非微尘众是名微尘众世尊如来所说三千大千世界即非世界是名世界何以故若世界实有者即是一合相如来说一合相即非一合相是名一合相须菩提一合相者即是不可说但凡夫之人贪着其事以世界碎如微尘慈尊喻巧于玄要立权名谈其实相凡夫意绝于贪求与么会得返本还源背尘合觉不与么会智同诸佛悲合众生总不与么巨灵擡手无多子分破华山千万重一段生涯六不收从前万法尽非俦轻轻擘破三千界直待恒河水逆流九曲黄河直指君分明全不涉途程不知白日青天里开眼许多迷路人东晋远公曾结社遗民房翥总奇才渊明入会多耽饮今晚休杯归去来知见不生返照还源本性离言诠见闻觉知无正无偏无垢无净无缺无圆灵光皎皎杲日正当天知见度众生众生亦复盲如来非法相方到涅槃城知见不生分第三十一须菩提若人言佛说我见人见众生见寿者见须菩提于意云何是人解我所说义不不也世尊是人不解如来所说义何以故世尊说我见人见众生见寿X者见即非我见人见众生见寿者见是名我见人见众生见寿者见须菩提发阿耨多罗三藐三菩提心者于一切法应如是知如是见如是信解不生法相须菩提所言法相者如来说即非法相是名法相若着见闻觉知不解如来妙义悟无我人寿命还同阳𦦨空华楞严云知见立知即无明本知见无见斯即涅槃只如法相不生时还信解么大千沙界海中沤一切圣贤如电拂法空非我道非亲树倒藤枯笑转新风埽止啼黄叶尽千林全体露天真朝日忙忙暮日忙众生何不早思量人如春梦终须短命若风灯岂久长净土缘生称本怀一灵更不堕脆胎法身解脱俱齐等瞥地回头归去来应化非真如露如电有为法不牢坚住相布施果报人天持经四句入圣超凡频频转念金刚体最坚演说四句偈六度巳为初纵横无罣碍般若自如如应化非真分第三十二须菩提若有人以满无量阿僧祇世界七宝持用布施若有善男子善女人发菩提心者持于此经乃至四句偈等受持读诵为人演说其福胜彼云何为人演说不取于相如如不动何以故X一切有为法如梦幻泡影如露亦如电应作如是观施七宝满僧祇福有求而即妄持此经演四句虽德胜而非真宴坐水月道场成就空华佛事度幻化之舍识证寂灭之菩提凡情圣解俱空生死涅槃如梦昔梁武帝请傅大士讲经大士挥案一声便乃下座如斯洪范千古分明不悋弘慈当机辩着噫大士挥尺请经犹是曲埀方便美则甚美了则未了若论最上顿宗直是不通凡圣以金刚王宝劒尽情埽荡无余一任渠明来暗来四方八面来普教他休去歇去一念万年去虽然如是旦道末后一句谁堪奉行直得虗空悉消殒天龙八部遍流通空生叠叠穷迷妄大觉重重说偈言末后了然超百亿明如杲日曜干坤直截根源说与君了无些子涉情尘奈何蹉过西来意犹道休将景示人极乐家乡甚玅哉无诸忧苦乐常谐因谈果海圆音彻时礼金容归去来金刚般若六度根源内外最牢坚三千大千万古流传双林默语祖祖重宣开示悟入众生大有缘说破无生话决定住西方弥陀极乐国常闻般若香佛说是经巳长老须菩提及诸比丘比丘尼优婆塞X优婆夷一切世间天人阿脩罗闻佛所说皆大欢喜信受奉行金刚般若波罗蜜经观之为言内心觉照其在般若心经则首云观自在菩萨行深般若波罗蜜多时照见五蕴皆空在此经则终以如是观如发菩提心者印证诸法空义学者勿以肉眼观之而会之则为亲参黄面矣凡诸闻者莫不顿然开悟无量欢喜信而受之奉而行之且道信受奉行箇甚么触目对阳真般若山河全露法王身五千来字玅难量八百余家解漫说珍重诸人休外覔回光直下自承当鬼神稽首听经声玅悟圆通万法明从此诸人如会得这回更不问前程人身得处最为难莫把浮生过等闲直须籍金刚三昧力直教打破死生关三十二分分分全真言下好惺惺四流浪息六国安宁朝看暮转拔屑抽钉春雷震响推倒望舟亭龙楼凤阁地鹿苑法王经二本皆相似合掌志心听补阙真言南谟喝啰怛那哆啰夜耶佉啰佉啰俱住俱住摩啰摩啰虎啰吽贺贺苏怛拏吽泼沫拏娑婆阿今同善众共阅最上乘经庆幸今佛事时当满X散普集良因庄严会首之福田成就无穷之善果此事且止试问诸人这一场会业作么施行还会得么拈起则佛觑不破展开则法界难藏苦能直下承当管取本来具足虽然如是犹涉途程且道如何即今两手分付又作么生道言言见谛言非有句句超宗句本无金刚本体湛然虗把断牢关一物无若要山僧通线路诸人收取护身符阎王本是平等君不爱民财只取人阴司若用钱打当贫者先亡富者存西方极乐景幽深宝纲光腾百万寻菩萨为隣谈玅旨声闻作伴演圆音良缘众等略听些箇般若大摩诃行住坐卧不离这箇人人本具非我非他诸人荐取今生莫蹉过摩诃空最大最大是摩诃般若波罗蜜撒手见弥陀摩诃般若波罗蜜多心经观自在菩萨行深般若波罗蜜多时照见五蕴皆空度一切苦厄舍利子色不异空空不异色色即是空空即是色受想行识亦复如是舍利子是诸取法空X相不生不灭不垢不净不增不减是故空中无色无受想行识无眼耳鼻舌身意无色声香味触法无眼界乃至无意识界无无明亦无无明尽乃至无老死亦无老死尽无苦集灭道无智亦无得以无所得故菩提萨埵依般若波罗蜜多故心无𦊱碍无𦊱碍故无有恐佈远离颠倒梦想究竟涅槃三世诸佛依般若波罗蜜多故得阿耨多罗三藐三菩提故知般若波罗蜜多是大神呪是大明呪是无人上呪是无等等呪能除一切苦真实不虗故说般若波罗蜜多呪即说呪曰揭谛揭谛波罗揭谛波罗僧揭谛菩提萨婆阿夫欲了最上大乘须具金刚正眼看释迦老与须菩提显大机施大用聚须弥山王等七宝碎大千沙界若微尘尽僧祇劫布施将来独最上乘无法可得直得人天胆丧魔外心寒俱能舍命承当依旧白云万里所以解此经者八百余家颂此经者不满屈指盖古人错答一字尚堕野孤谬诵此经应入地狱自惟不入地狱何由极济羣生既能为法忘躯岂避迷天逆罪撗按宝釰重说偈言摧涅槃心灭正法眼埽除知见截断命根堪报不报之恩用酬难酬之德四十九年成露布五千余卷尽言诠玅明一句威音外折角泥牛雪里眠阿弥陀佛色光辉白毫宛转五须弥X顶上旋螺青丝发三十二种相巍巍销唱金经满散缘四施今辰福无边合会众等齐修证见闻薰种巳周圆道场圆满不可思议人人用心机销唱金经佛圣徧知上祝皇帝圣寿万岁法界有情同生极乐国南无一乘宗无量义真空玅有金刚般若经至此随意回向伏愿经声琅琅上彻穹苍梵语玲玲下通幽府一愿刀山落刀二愿劒树摧锋三愿炉炭收𦦨四愿河江浪息鍼咽饿鬼永绝饥虗鳞角羽毛莫相食噉恶晕变怪埽出天门异兽灵魑潜藏地穴囚徒禁系愿降天恩疾病缠身早逢良药盲者聋者愿见愿闻跛者哑者能行能语怀孕妇人愿子母团圆征客远行早还家国贫穷下贱恶业众生误杀故伤一切冤尤并皆消释金刚威力洗涤身心般若威光照临宝座举足下足皆是佛地更愿七祖先亡离苦生天地狱罪苦悉皆解脱以及此不尽功德上报四思下资三有法界有情齐登正觉川老颂云如饥得食渴得浆病得瘥热得凉贪人得宝婴儿见娘飘舟到岸孤客远乡早逢甘泽国有忠良四夷拱手八表来降头头总是物物全彰古本凡圣地狱天堂东西南北不用思量利尘沙界诸群品尽入金刚大道场X三涂永息常时苦六趣休随汩没因恒沙舍识悟真如一切有情登彼岸乃至虗空世界尽众生及业烦恼尽如是四法广无边愿今回向亦如是南无安养国极乐界弥陀佛南无安养国极乐界弥陀佛南无安养国极乐界弥陀佛南无安养国极乐界弥陀佛南无安养国极乐界弥陀佛南无安养国极乐界弥陀佛南无安养国极乐界弥陀佛南无安养国极乐界弥陀佛南无安养国极乐界弥陀佛南无安养国极乐界弥陀佛宣卷功德巳周圆曰向三宝众龙天见闻尽悟真空理大众同归般若船十方三世一切佛文殊普贤观自在诸尊菩萨摩诃萨摩诃般若波罗蜜销释金刚经科仪唐僧取经往西天一去十万零八千昔日如来金口演至今拈起又重宣言奉经巳毕礼当忏悔众等随意言奉X十忏经文忏悔巳毕礼当报佛祖洪恩众等随意言奉十报经文报恩巳毕众等随意言奉摩诃般若波罗蜜多心经结结经偈愿以此功德普及于一切我等与众生皆共成佛道道光乙未年孟夏奉佛弟子心僧谈薰盥敬录