万法归心录X卍XXX万法归心录序余非释氏而辄喜释氏之书非喜释氏也喜释氏而同乎孔氏也孔氏之书平近切实智愚共遵释氏之书微妙玄深难以户说若于微妙玄深中仍能平近切实虽谓释氏同孔氏之书可也万法归心录者小杨山祖源禅师所着也禅师道谊超深直窥无上悯苦海茫茫欲举斯世尽登彼岸爰着是录以觉羣迷其名万法归心者何心本至虗包裹万有放之弥沦六合返之不盈一掬周子所谓无极而太极中庸所谓大本达道夫子所谓一贯易所谓洗心退藏于密举视此矣今试取其录一一观之于俗问见善与恶之所以别于儒问见儒与释之所以同于道问见释与道之所以异于僧问阐发禅理上证菩提朗朗乎如日星之经天吁观止矣从来禅师多有语录妙悟微言未易通晓唯是录深切着明极坦白却极精深极高玄又极平实上士闻之可以见性明心下士闻之亦足修身寡过虽同四子之书家絃户诵焉奚不可也吾闻西方上乘不立语言文字是录毋乃丰干X饶舌乎然不立语言文字者所以明宗语言文字者所以广教宗与教初非有二则有言同于无言矣知有言同于无言方许读是录康熈十五年季冬赐进士出身国子监祭酒内翰林院侍讲左春坊左赞善兼内翰林弘文院检讨翰林院编修诰敕撰文乙未会试同考加三级北平金鋐敬题序昔巖头以德山不知末后句仰山谓香巖不知祖师禅机锋相对辩难异同窃甞疑之以为吾儒千圣相传心外无法法从心生故举一可以统万合万不离乎一舍是之外不免参差今观祖源禅师语录以万法归心为宗旨何其与吾儒之旨相合也诸所谓建瓴悬河辩才无碍愚何从窥其涯际原其真实了义灯灯相续如如不坏自有日色起沧海河流振崑崙不现色相得大自在非待揽镜光挹勺水可以依稀彷彿者盖佛法自马祖以后大慧以前正令接物皆显大机大用嗣后千支万派莫不滙归一源即如师友兄弟相资教益在世法为鬬诤在佛法则酬唱而巳服是教者会乎是录之意可以近取可以远推可以就释而言释亦可以不言释而无非释此在大乘X法器且不能出其范围矧浅学初机亦何敢望崖思退夫照用权实料简回互主宾历历不待言诠岂必李叟过流沙而为浮屠阿难登雪山而度仙众而后为开导有情表彰正觉哉康熈十五年季冬吉旦礼部祠祭清吏司主政加一级高密任琪薰沐敬撰序先儒有言同一理也儒者得之为儒佛者得之为佛仙者得之为仙旨虽殊涂理本一致故王文成先生与人谈儒恒以释宗诠之与僧谈禅恒以儒书晓之此不特善于观儒抑且善于明释矣夫所谓释者非尽未入山门坐静室敲鱼温呪便为脱然浮尘之外要以却妄想还真如世人转智以成识而如来欲人转识以成智世人昧性以适情而如来欲人引情以归性其于儒者遏欲存理之意实相符也自其心之无放逸则为戒惧慎独自其心之无人我则为是法平等而必欲判释与儒为二者则过矣金刚经云如来无所说楞严云但有言说都无实义则是清净法宗不假言诠不落口谛此固最上乘之诀而又何有于大藏诸书也虽然上智返心而即是中材开卷而思义所谓文字般若与实相观照并峙为三禅家所X谓将密口以代苦瓜引人入胜地者也祖源禅师手辑一录曰万法归心夫心者真如之体法者真如之用心不能离法以为源法不能离心以为宰故金刚经云如来者即诸法如义所谓如如不动了了常知也禅师为都人士名宿得临济真传其手辑一书以廉洛考亭之学阐菩提无上之宗谓之行释也可即谓之翼儒也可而世之慧者由文字以究无文字之始由无文字以思着文字之原则不越寂照二字而山河大地全露法身地水风火俱无实据而世界微尘之象俱不足以系其心则不窒于文字般若之义并不负于祖源禅师彚辑之衷庶几有得云尔康熈十六年季春吉旦赐进士出身翰林院庶吉士岭海郑际泰薰沐敬题序心是万法体万法是心用法不离心即波是水体能发用水动成波是知一切法是心耳心本空寂因法立名净法者人天声闻缘觉菩萨如来染法者脩罗旁生地狱鬼趣染净虽殊总是心影若悟真心本空万法自然消殒今小杨山祖源禅师乃是庉村浮石老人之孙江西上蓝天峰和尚之子洞究教典深达禅宗了第一义证最上乘辩才无碍真法幢耳禅师X悲心提诱后学拈一卷归心录直指妙源实际录中言言见性句句明心可能荡涤邪执扫除异见直证菩提顿成佛道真是苦海之慈航岐路之善导愚宿生庆幸而得遇斯文顿绝狐疑了然心地予才拙陋知见机浅无足发明深奥略序以表师恩旹康熈岁次丁巳上元日古燕体如居士刘芳沐手敬序万法归心录自叙空劫以前威音那畔佛与众生无名各具一圆明镜众生无故净白光中瞥起动心昧却本明变生世界众生业果生死死生相续不断沉迷三界匍匐九有从迷至今无有悟日若不断流返源何时方能顿脱须悟万法归于一心为转世智而成佛智可谓会百川为一湿搏众尘为一丸融镮钏为一金变酥酪为一味斯一心法理事圆备十方诸佛一切众生皆同此心无欠无余诸佛巳觉众生不知故有凡圣迷悟之名愚不肯袖手旁观指一条归心正路古云妙高顶上从来不许商量第二峰头诸祖略容话会故假申问答说十条名相证明一心普施含灵一者警省俗迷返恶归善二者同儒论理扫除异谤三者与道X辩伪不向外求四者顿悟修证直超佛域五者教乘差别细示一心六者惟心净土佛非外来七者禅分五宗理无二致八者十魔乱正养道预防九者经语引证断疑凭信十者劝善印施答报佛恩外附遯世山居绝句二十偈愚少乘善根偶窥至道故僭伸管见请正大方实非亿见惟顺佛乘如有后昆阅录有讹求哀忏悔误法之过设合圣心依教奉行他日同赴龙华授记成佛有分大清康熙十五年十二月佛成道日传临济正宗三十三代嗣祖沙门祖源超溟道人题万法归心录目次卷上警省俗迷儒释论理释道辨伪卷中顿悟修证教乘差别惟心净土卷下禅分五宗十魔乱正经语引证七佛偈佛经巳明祖语述后劝善印施X万法归心录卷上清燕京小杨山沙门祖源超溟着侍者明贯谨录古吴后学比丘乘戒定慧校阅重梓警省俗迷俗问某欲常素可有功德否师曰鳞甲羽毛诸类体殊知觉痛痒与人无二皆因生前念差今世形骸故异如若诚信断腥戒杀真是大德君子可谓仁慈善人果尔斋戒终身弗倦不但增崇福寿而亦种菩提正因可叹世迷无慧贪味恣腹屠杀造作百端自美三寸舌头一日改头换面展转吞食那时痛苦恨悔无人能释俗云世人咸言猪羊鸡鹅鳞甲羽毛等等禽畜天生斯物与人为菜若不屠食留他何用师曰世人食肉咸为当然恣意屠杀美口悦腹殊不知水陆空行一切众生不过是业力所报各受躯殻世人虽仗一时之福欺杀肥已柰他力劣难敌之恨报冤有日果若猪羊等物天生与人为菜者世间豺狼虎豹蚊蠓蚤X虱无限恶兽凶禽皆能食人莫非天生假使男女与歹物为菜可乎世人不明杀业互偿无端反生应当愚昧之甚俗云常闻世人有言心好强如喫斋其理如何师曰仁德君子慈心善人利生济物积德累功至于动用之间任运作为之所见一切生灵投于死地便无不恻隐救于生处如斯慈悲方谓好心无故杀彼充已口腹或持利刀剖肚或拈尖刃剌心剥皮刮鳞断喉噼殻活烹生煎镬煑炉炙百般造作美口快肚慈悯之心全无好心却在何处反说昧心之言其过如何能忏愚今苦口应须谛听果尔一生戒杀终身茹素不退纵心不好堕在异生也不落屠人之手镬汤鑪火之中耳俗云吾虽清贫不作窃盗师曰窃盗财物不单作贼贪污良善邪术诈骗揑唆词讼诱哄嫖赌陷人刑狱迫人颠沛害人于险致人于危耗人货财换人美物欠债不还侵愚夺弱一切不良皆为贼盗若有智慧见人富贵当起追慕之心恨无前生修福今世穷苦应当自受再发信心修福积德诸恶不作众善奉行自然不负累功行善之人俗云公平取财不去贪聚随分营求如斯若何师曰公平货财取之应当虽云世宝聚久成祸来而莫聚聚而莫久如要贪索无厌若是横取无耻虽然一时得富不免暗折明算佛经云人生现在财产为五家X所共何谓五家一曰国王官长二曰水火三曰盗贼四曰刀兵五曰不肖子孙世间痴人辛苦一生多聚财物指望永富岂知五家有分他日未免败散如是公平取财尚且不久何况横夺骗哄岂能常远俗云吾素寡慾唯守一妻邪婬之事断不肯行师曰色慾二字生死之根邪婬私奸诸恶之首丧道败德取祸杀身古往今时难以尽述即如好酒好财犹且易制唯有色慾一关更加酷烈何故如斯皆因众生本从婬慾而正性命相续生死宿习太熟若不慧照慾业何了在家难断须要色正非我之妻必定不可有般俗子见人妇女稍有可观便起邪心思之慕之贪之求之天理巳昧人心巳丧佛经云姦人妻者得绝嗣报姦人室女者得子孙婬泆报公可槩观好淫行秽之家源流踵弊往往着人耳目古人曰我不婬人妇人不婬我妻又有一类痴业众生见他妇女本不如妻以为彼美设法姦骗还有弃室不顾狎近顽童或有私通仆妻及俾欺上等等婬业举不能尽又有读书才子称他一时聪明描写闺门妇女私情编入謌谣作成书籍惑人为实勾引邪念其恶如山无所能祷若有智慧男女须当自愧自悔顿断邪婬人天有分愚非苦口劝君只因婬业恶甚俗云婬恶如斯口业何如师曰十恶造业唯口有四妄言绮语两舌恶口杀人无血其过甚恶败人之善说人之短论人之非谈人之过骗人之财哄人之物X至于败道败德丧人丧己皆因肆口无禁取祸不一经云佛告阿难人生世间祸从口出当护于口甚于勐火勐火炽然烧世间财恶口炽然烧七宝财一切众生祸从口出凿身之斧灭身之祸今有阴德之人须恶隐恶掦善吐语真实谈论无妄有问有答简言和色自然佛天祐之世人爱而敬之俗云愚性好饮如之柰何师曰迷心丧志败家亡身多起于酒取祸不一世人嗜饮无厌遂至形骸毁伤颠倒礼法卧衢骂街犯上败名乱婬失德等等过逆贪饮最甚古人云戒尔勿崇饮狂药非佳味能使谨厚性化作凶顽辈四分律曰饮酒过失三十六种不但世人饮酒有失罗汉贪饮而失神通初学凡夫在迷众生岂不戒之忌之俗云请示过失三十六种师曰饮酒过失三十六种不孝父母轻慢师长不敬三宝不信经法诽谤沙门讦露人罪恒说妄语诬人恶事传言两舌恶口伤人生病之根鬬诤之本恶名流布人所憎嫌排斥圣贤怨黩天地废亡事业破散家财恒无惭愧不知羞耻无故打奴横杀众生奸婬他妻偷人财物疏远善人狎近恶友常怀恚怒日夜忧愁牵东引西持南着北倒沟卧路堕车坠马逢河落水持灯失火暑月热亡寒天冻死饮酒之人如是之过养德君子须自戒之俗云某有好处受辱不怒纵有少忿一忍便了师曰怒为万障之根忍为百福之首世人言忍忍字最难X非大智慧断然不能除非佛祖如如不动初学之人豪杰之士多由此败陷于非地佛经云忍辱第一俗语有言喫得三斗酽醋方才做得宰相居世凡夫尚且如是何况学道岂不宽忍俗云世人多贪广聚财产自谓子孙后来巨富得否师曰世间痴人倚权仗势昧心丧德百般巧取纵得暴富岂能常久如有智慧男子须要积功养德随分营求任从天命自然圣祐暗增福禄世人自知为子孙求富不知为子孙作善造福何谓造福敬三宝积阴德谨家规训耕读斯造福也何谓求富不诚信昧天理用心机聚横财斯求富也求富者不昌造福者后显岂不见世有巨富子孙不肖恣意嫖赌一旦破家遂至亡身往往有之胡不慧鉴俗曰来得不明去得正好智人观此未免心冷俗云如上开示一切看空时时检点要作好人师曰要作好人须自照察一日之间从朝至暮自照其心自审其理举心动念与天心合乎任运所为与人事类乎时时惺惺不漏私心久久心正人欲自空如若放逸恣情纵意不畏天刑不惧报应非礼而行非礼而作日久月深积恶太重一朝福谢众业临身现有显祸死堕三途佛经云假使百千劫所作业不忘因缘会遇时果报还自受是知因果不昧后昆须要诚信俗云因果之事多有人而不信师曰因果不昧报应X无差如影随形纤毫不错先圣言之甚详后愚昧之不信须当细观一切世人有富贵有贫贱有命殀有寿长有荣宠有悴辱有困苦有安闲有少年而登科有终身而不第有财谷而无子有艰难而多嗣有前中后苦乐不等有一生穷富而至命终等等不一皆因业感古德云春种一粒粟秋收万颗子人生为善恶果报还如此是知三界苦乐六道昇沉皆是自造自受非从外与俗云吾见忠正良善之家而无担粟世有刁顽凶恶之徒良田万顷因果之说岂不错乎师曰善恶不等果报不一有报本身有报子孙有报现在有报来生飡如粗飱玉食锦袍鹑衣又有席门金屋千驷一瓢皆是生前自作善恶今报苦乐丝毫匪滥只见凶恶受富岂知他前世修福或有慈善贫殀自因过去结业庄子云盗跖从卒九千横行天下侵暴诸侯而其寿长论语疏曰项槖七岁为孔子之师而少殀故有清正身穷或是贪污家富莫执现世有差而谤前因有错俗云善恶报应其理不错有等愚人不信因果反言良心不能作米若能入锅成饭亦可遵而行之师曰可笑愚痴颠倒之甚汝果良心明暗无欺默符天心神庆人喜和气感召自然佳庆诗曰乐只君子福禄申之若以丧德有财亏心得富反谤良心无用不能入锅岂知天理巳昧暗中神嗔鬼怒减福夺寿贫耗X凶患乃至子孙不肖怪事无所不有文昌书云修身励行者天必降之百祥反道败德者神亦夺其五福是知福善祸婬必然一定之理如肯改恶行善不自欺蔽自然佛天暗祐福寿增之俗云有过能改还可许否师曰谁人无过何者无愆知过若改善莫大焉过恶非一身心口等须要时时惺惺必要刻刻照察所作可当或作不当善则便行恶则急改改恶从善如病得汗自然吉庆诸圣祐之俗云设是照管不到一时生心动念未审如何降伏其心师曰古人治心防微所以收功甚鉅人心善恶莫不因念念动急觉觉之即无久久收摄自然心正书云罔念作狂克念作圣斯乃至言依而行之俗问在家五欲所缠不能顿脱未审有何方便可能渐修师曰在家修行其事最难须要勇勐坚志常远可在动静之中日用闲忙之所单提一句阿弥陀佛回光返照惟守一念假饶火轮顶上旋定不舍此一念任他八风齐来鼓我不失此一念日久月深一念纯真再将一念粉碎方现自性弥陀设或一生不悟报尽命终之时自守一念直往正路再来一闻千悟见性成佛有分斯是归心要旨且勿向外驰求自要言行无亏方谓真实受用儒释论理儒云佛氏之道无父无君先儒评论同于扬墨以吾细究果然不错师曰佛在因地无量劫中割目救亲X舍身代父广行忠孝不能达报唯有出家学无上道成等正觉方能报尽佛经云若人孝事父母天主帝释在汝家中孝养父母大梵尊天在汝家中又能孝敬父母诸佛在汝家中佛律有云孝名为戒又曰不先供养父母而布施者是名恶人弥勒偈云堂上有佛二尊懊恼世人不识不用金彩装成非是旃檀雕刻即今现在二亲就是释迦弥勒若能诚心敬他何用别求功德佛教虽无治国之语言能导民善世化邪归正使愚者众善奉行令智者悟理修心可谓明扬佛道真是暗报皇恩岂不见佛教释子天下丛林早晚课诵四恩总报三有齐资佛果亏心不忠不孝十方菩萨漏尽罗汉天龙八部各路鬼神岂肯归依钦心辅佐吾岂妄谈公自详之儒云父母在不远游远游尚且不许何况毁形离亲师曰只知世间小孝不悟出世之大孝在世之孝不可远离生事之以礼死葬之以礼后祭之以礼始终孝道俱备尽巳儒教但知事亲行孝不知过世父母至于现在双亲造业受报堕落三途若得亲子出家顿证无上菩提乃能救拔出苦可谓真报亲恩古德云一子出家九祖昇天僧虽毁形是谓远离世俗学道易成不畜妻子可谓割断恩爱速成正觉汝自知世间之五伦而不知救亲之大孝儒云不孝有三无后为大师曰世间伦理绝嗣不孝出世之道不在斯列众生相续贪爱为因结爱不休X如胶似漆生生会聚世世牵连父母子孙来往不断若有真慧刚烈决断发大勇勐割断爱欲顿悟心性直超觉地虽然绝嗣不为罪过自有出世大孝真报祖父之恩儒云僧家开口便言出世若果有出世之法除非不在世上行今现在世上行走何言出世间之外师曰学道之人不染世缘处处解脱谓之出世非离世间别有可出譬如儒家及第谓之登龙折桂岂真有龙可乘有桂可握可笑迷执反生异论儒云吾见僧家贪名逐利纯行世法何曾无染师曰末法时节离圣太远龙蛇混杂凡圣交参总有智人不外世法行于非道成就佛道肉眼难识莫生概论儒云孔圣攻乎异端之说岂不是佛老二教乎师曰孔子若以老子为异端又有问礼于老聃之叹若以佛为异端当时佛法未至孔子因见春秋之时贤者太过愚者不及俱失中道故曰异端后儒借谤佛老二教其说支离大不通耳儒云佛氏寂灭谓之异端先儒检点其说不错师曰所言寂者非对动之寂从无始来本自不动之寂所言灭者非对生之灭从无始来本无生灭之灭斯是本性全体万用从此而发后儒不悟性体妄生断灭异见儒云吾儒穷理尽性非同佛教偏空师曰佛云寂灭现前六根互用儒曰寂然不动感而遂通佛云如如X不动儒曰空空如也释子转识成智颜回学圣屡空若以寂灭谓之异端孔子空空与佛无二后儒不明性体无端妄论偏空若悟未发巳前方知儒释无二儒云佛氏常以因果惊恐愚俗之流言人善定生天堂如人恶必下地狱六道轮回三途业报如斯虗诞惑人之甚佛徒岂知人命终后气化清风肉身化泥一生巳休有谁再来师曰无因无果天堂地狱尽是虗伪人生一世死了归无气化清风肉化为泥如君之说既无因果易经有云积善之家必有余庆积不善之家必有余殃又书云作善降之百祥作不善降之百殃既无地狱因何传曰为不善于幽冥之中鬼神得而诛之既无轮回何故又言死于此者则生于彼万物皆出于机皆入于机如无因果报应人生一世而巳正好放荡纵意行非死后不过化阵清风自如化风且置然则清风无情本无知觉程颢云孝子祭祖考祖考来格者是至诚有感必通如斯之说祖考来格还是清风来格还是灵性来格若是灵性来灵性成风若是清风来清风无情莫是祖考死后性化无情之风子孙祭他复变灵性受祭之后还化清风如是往来变化真是奇怪之风程子又云鬼是往而不反之义既是往而不反子孙至诚感格又是有反真可笑耳伊川曰鬼神是二气之良能阳气生天为神阴气下地为鬼既言因果是假天堂地狱非实阳气生天为神阴气下地为鬼又堕因果感应之内X可叹俗儒不悟妙性非有非无不生不灭妄生断灭自昧本真应须早生智慧急急访寻明师肯求一言半句发明一贯之道定不落于断常二见了悟孔门中和之理儒云既是因果不昧善恶报应无差因甚武帝奉佛又有侯景亡国之衅师曰国祚之短长世数之治乱皆有定数故不能移梁武小乘专修有为过信泥迹执中无权侯景兵至不设方便集众沙门摇铃击磬念摩诃般若波罗密如后汉向诩有张角作乱不欲国家兴兵但追将兵河上向北读孝经贼闻当自消用斯不善之法岂是孝经之过梁武执中又且定业亡国非由作善损之武帝寿高九十定业以疾而卒不至大恶何故借此诽谤圣教自取过耳儒云师言定业难逃感应之事诚伪师曰前世作业今生受报现身修福再来受乐斯理以定非自能移武帝生前结冤今世宿讐相遇虽逢冤难修善因在来生乐果定不能昧儒云因果不昧定见而无可移师曰此是定法还有不定儒云如何不定师曰前生造业今世贫殀或行阴隲罪灭福生或在往劫因结命债今生会遇因行大德感动天地化凶为吉古德云若行阴德能解宿业虽有定法又有不定儒云武帝舍身修寺建塔印经造像奉佛度僧如是之善岂无阴德感动天地解冤释难师曰斯是有为X福田再来自受乐果若是无心阴德能与天心合一所以化凶为吉可能转祸成祥儒云佛法若正与儒理同者因甚欧阳修曰佛为中国大患师曰若是佛法非正乃是中国大患者因甚上古至于今时圣帝贤王宰官大儒长者居士道婆奴女奉佛者如水潮渤归依者似星拱极难道其中无有一人识破是邪而灭除之况佛远方亲身未至不过言教而传此土若是害人之法岂容流传日久奚不人厌天可诛之儒云欧阳修曰佛者善施无验不实之事师曰佛施妄事必有所图若谓名利佛本至贵若谓饥寒佛本至富因甚舍富贵之王位反施无验不实惑人斯亦颠倒奇怪之甚若佛但有纤毫诈妄之心十方圣贤岂肯相随弘化经云如来是真语者实语者如语者不诳语者不异语者斯是欧阳昧心言耳儒云韩愈曰佛者西域之一法耳自后汉时流入中国上古未曾有也自黄帝巳下文武巳上皆不下百岁后世事佛渐谨年代犹促陋哉师曰大圣降世不拘方所不拘寿数中国帝王舜帝生于诸冯卒于鸣条东地人也文王生于岐周卒于毕郢西地人也舜与文王皆是圣人法于天下后世尊之亦皆随其地而得其寿耳若谓上古寿长后世事佛及促何故外丙仲壬之年甚短何故孔鲤颜渊之寿无多信善因谓事佛促命韩愈谤佛合当永寿如斯掩耳窃铃之X论未免智者笑也儒云佛教明心见性见性成佛吾儒竟无如斯不实之语师曰佛教示人明心见性见性成佛孟子曰尽其心知其性知其性则知其天又云诵尧之言行尧之行是尧而巳矣吾教悟佛之言行佛之行是佛而巳矣儒释何异而言不实儒云既是悟佛之言定要行佛之行吾见僧家还有许多不遵佛律是何故也师曰法门广大龙蛇混杂当时佛在之日尚有六羣比丘何况末法去圣逾远今时释子千百之中求一髣髴古人足矣譬犹披沙拣金十斛之沙得粒今而为世宝又如裒石攻玉一山之石得寸玉亦作佳珍古德云众角虽多一麟足矣非但末法时节佛教难得其人孔子当时巳有君子儒小人儒祇如现今服儒服者安能保具皆如孔孟所以像法之教不单僧有不律儒教亦然未能免也儒云既是三教一理云何妄分等级释教治骨髓道教治血脉吾儒治皮肤如斯不公之言未免令人生怒师曰儒门以穷理尽性为道三纲五常为德故求人为君子所以治皮肤道家以修真养性为道弱志退已为德可为清虗道人故曰治血脉佛教以明心见性为道十度万行为德成正觉三界师真能治骨髓非是三教道体有异因为各门功行有殊儒云如何谓三教体一师曰若门体一释教见性道X家养性儒门尽性入门虽殊归源无二儒云释教与儒还有不同师曰何处不同儒云吾教先读后讲博覧羣书以尽性情之理佛门先教静坐参究话头以悟心性之道所以与儒大有不同师曰从外入者不是家珍从内发者方谓真慧当时孔子门下唯有颜回得悟余者多学多见皆从外来助发所以学与悟如隔霄壤耳如程明道受学于茂叔茂叔每令寻究仲尼颜子乐处此仲颜乐处岂不是话头又有豫章罗仲素只教人静坐参究四端未发作何气象不唯进学有力兼亦养心之要斯二公儒门之高贤何异禅家参究悟入儒云顿悟之理吾信不及师曰不但今时初学儒者信不及子贡子张孔门诸贤更信不及当时唯有颜子信得所以孔子称其好学儒云吾教从事入动中契理佛家从理入静坐悟理所以动中契理者气力大总然静坐悟理者气力弱师曰如君所言其理甚是无柰熟处太熟生处太生学人若在动中熟处证理不随事乖万中无一初机偏静生处鍊成若到动中自然得力伊川见人静坐欢喜斯人善学朱熹云明道教人静坐李先生亦教人静坐葢精神不定则道无凑泊处若静坐养得来便条畅如上诸儒善爱静究可笑今时世俗之儒妄心生灭无暂停息对境逢缘无分主宰如何从事入动契一贯之道X儒云禅曰至理一言转凡成圣如斯奇特使儒难信师曰当时曾参究理心切忽闻孔子一以贯之唯然领悟心性之理又周茂叔示众徒云堂前草不除有问其意者答云自家意思一般张子厚观驴鸣领会斯不是至理一言转凡成圣之样乎儒云禅宗以机缘印证吾儒定无如此事师曰昔程伊川见邵康节程指食桌而问邵曰此桌安在地上不知天地安在何处康节先生极论其理斯问即是机缘印证儒云吾教诸子咸论无极太极不能明爽后学一时难入师明三教一理何不出只手眼拨转未悟信佛最上师曰道儒二教大科理同以无极生太极太极动而生阳动极而静静而生阴一阴一阳两仪互交四象五行而生万物总然高推理至极终不识是心所现吾若示之清净本然云何忽生山河大地犹恐难入权借儒教无极太极二理差别使汝易悟再究佛乘本性空寂即无极真心灵照即太极寂照不二如镜照物善恶能辨不生分别心几才萌善恶纷然如太极动而生阴阳阴阳互交而生万物真心应物不生分别一念才生万法齐现假指心性而明易道若到禅门下再参三十年儒云吾教学庸谓之圣经如师不悋求一释乎师曰大学之道在明明德在亲民在止于至善释曰孔门大学之道非是礼乐射书不堕太过不及常住中道X之理在明明德分作二释上明即悟下明即心真心虗灵照而常寂德者心用纯善无恶三纲五常礼乐刑政总出妙明一心德用又因众生无始以来逐境随情染污于久故反德用颠倒错乱遮障本明漂流生死一朝悟明本心方知贤愚无二自悟巳后须要新民使人人发明妙明真心实践此止于至善之地如上是顿悟以下是修证知止而后有定定而后能静静而后能安安而后能虑虑而后能得释曰自知止于至善之地至善者是中道之理若是止于中道自然善恶无惑可谓知止而后有定定者心不动事物不能移若到事物不能移本心如光明镜子清净应物而无染谓之定而后能静静者是本心静非是止动之静真静向前处处无碍若至处处无碍自然动摇不乱若摇不乱谓之真安故所以谓之静而后能安安者安闲内外一如任运稳贴处事真实以上总是定以下可谓慧果若定静安久真慧自然发现故所以谓之安而后能虑虑者是真慧事事无碍矣若到于事事无碍可谓虑而后能得得者得无所得是定慧等等耳物有本末事有终始知所先后则近道矣释曰明明德者是谓之本新民明理谓之是末知止至善可谓之始后复本心谓之始终本末始终次序不差自然近于大学之道古之欲明明德于天下者先治其国欲治其国者先齐其家欲齐其家者先修其身欲修其身者先正其心欲正其心者先诚X其意欲诚其意者先致其知致知在格物释曰古之人君悟本治末末治天下之人先要治于一国欲治一国先齐其家欲要齐一家人学理必先修吾身之德用若修吾身德唯先正其心心本无邪因意发动意念颠倒涉于欺妄所谓欲正其心必先要诚其意诚者真实应物不偏欲要应物无偏须先致其良知良知者是心之灵明如镜照物不生分别今因分别憎爱是情识之妄能故曰致知须在格物物者是情识非是外物也佛云若能转物即同如来后儒不悟物本情识误认格物谓穷事物欲其极处无不到者可叹外求反被物惑物格而后致知致知而后意诚意诚而后心正心正而后身修身修而后家齐家齐而后国治国治而后天下平释曰这一节文复上本意若能转识良知自至良知若现如镜照物善恶分明不生憎爱憎爱不生意诚无偏意诚无偏心生无妄心正身端自然之理任运所为皆合至道所以感化一家都学我行感化一国都听我诲自然天下人民都做良善之人自天子以至于庶人壹是皆以修身为本其本乱而末治者否矣其所厚者薄而其所薄者厚未之有也释曰上至天子下至庶人皆是一心为之根本不但心是一身之本可为出世治世之本其本若乱修身齐家治国与平天下否矣未之有也儒云大学已闻请示中庸师曰天命之谓性率性之X谓道修道之谓教释曰孔门心法中庸之理不偏不倚不邪不住朱熹註解性犹天命令与人物各赋其理未知本性是何物件犹天命令来付人物却将孔圣之理註成心外有法岂知本性体若太虗无内无外非来非去皆因最初不守自性忽起动心故受胎狱本一精明分成六用随境逐情流荡生死众生不能返源先圣指条径路拈出天命即是性体天命天心天道天理名异体同总是性理古德云在天谓命在人谓性故所以示云天命之谓性自人人本具一灵妙明真性任运应酬理本当然体中用和不落偏倚日用中事理无碍故曰率性之谓道皆因受生以来尘染遮障本理颠倒乱想不悟性体圣贤设教化人复性悟理修证返妄归真以复本来天命之理所以为修道之谓教教者修乎道道者本乎性性体源乎天圣人乐天知命乃中庸之道也道也者不可须臾离也可离非道也是故君子戒慎乎其所不睹恐惧乎其所不闻莫见乎隐莫显乎微故君子必慎其独也释曰若悟性理不可须臾有离须臾不在习气则复现矣所以戒慎恐惧如临水渊保任本性不落邪僻慎独之道须防隐微几才似萌微动未发善恶似生未生正好一搯放下复还本理其功甚大若待善恶念生憎爱取舍齐发再去降伏岂不太远所以慎独功夫最为紧要故曰君子养道慎其独也喜怒哀乐之未发谓之中发而皆中节谓之和中也者天X下之大本也和也者天下之达道也致中和天地位焉万物育焉释曰未发之中即是真智寂照无二应物无心又名良知可谓道本已发之和即是妙慧能分诸法无住无染谓之良能名曰达道良知良能本乎性体体包大虗含育万有故云致中和天地位焉万物育焉儒云再请明示良知良能师曰良知与识知其用大不同良知无心而知识知有念而知良知知善知恶不住善恶识知知善知恶而住善恶良知如镜照物黑白妍媸自分无纤毫影子留于镜体中识知在镜影上妄起分别取舍障自本明合尘背觉良知识知须当自辨毫釐有差千里远已良能是慧能分诸法善治世道不随事染应用自在事事无碍问孔子空空颜回屡空未审二空其理是同是别师曰孔子空空以空空空以空空空空空即如斯如即真如真如即本性颜子学圣未证真如不免有念虽有念动觉之即无为不远复孔圣故称颜子回也庶乎屡空问子曰吾道一以贯之未审如何是一师曰一者即性性者即理理者即道道者即一问克已复礼天下归仁焉师曰克已情识复还天理礼者理之节文仁者心之德用人能克妄复真天下归仁体一问书云人心惟危道心惟微惟精惟一允执厥中师X曰人心生灭不停故危殆而不安道心虗灵寂照故微妙而难见精为虗中灵一为灵中虗执是定辞中是性体三教圣贤本乎一理若离心性尽是魔说问如何学颜子道不迁怒不二过师曰怒者动也非是恚怒颜子心学念动即释不续二念故云不迁心常在一应事无偏有过即改名曰不二问圣人以易洗心退藏于密师曰洗心者净妄退藏者复真真妄双泯故谓之密问不识不知顺帝之则师曰真性如镜照物无心才有知识便落意识孔子曰吾有知乎哉无知也禅云不知不识佛道骨髓问夫子饭疏食饮水曲肱而枕之乐亦在其中矣未审所乐何事师曰乐者真乐非世欢乐所乐者天理所知者天命乐天知命无喜无忧妙性朗然其乐难述问颜子箪瓢之乐与孔圣乐同否师曰颜回得孔子道无喜无忧之乐其理本同颜多保任问上天之载无声无臭师曰空本无声虗本无臭虽无声臭天道不掩问子路问死夫子答曰未知生焉知死斯答未审是何意也师曰知昼则知夜知始则知终汝若先悟未生巳前面目便知末后安身立命之处生从何来死归何处原始要终其本一也问如何谓赤子心师曰赤子之心纯一无妄赤子非X是大道只取无分别心如大人通达知一切法不失赤子心方可谓道问颜渊如愚濂溪守拙明道端坐仲素爱静如斯行履是何故耳师曰斯是悟理修道超凡入圣之径后儒不贵悟门唯务多学多闻皆从外来凑补助发不能心地用功发明真实智慧汝问诸子可谓真学问吾虽多学不能顿悟未知看何文书可谓入理之门师曰真参实悟不在文字总有多学博极羣书理路太多解路太过反障本心与识作伴如人数他宝自无半钱分直须放下一切外学单参四端未发巳前是何面目动静之中刻刻追究是何道理唯守一念更无二心不用博量不用知解不用待悟不用会理不用堕在寂灭处不用掉在无事里唯要深究未发巳前日久月深纯一无二心思不及意识不行时节若至其理自彰见色闻声触破鼻孔㘞的一声冷灰豆爆心地开通发明本性然后诲学导民至于齐家治国无不是汝心性妙用问上根顿悟直下了然中下习重如何保养师曰悟理之后随缘保任兢畏齐栗如临君父至诚真敬本性不失如是保养日久自然问设或失念如之柰何师曰颜子之学而不远复一顿之间自还本理释道辨伪道云吾教与释大不相同师曰何处不同道云释教X修性不修命吾教能性命双修师曰如何是性如何是命道云修性者离宫习定修命者水府求玄师曰如何是离宫习定如何是水府求玄道云离宫习定凝心不动以保神水府求玄炼精化气以固形形神俱妙与道合真师曰释教偏修不炼精气固形保命汝却不知离宫习定心息相依是二乘之法炼水府精化气逆行通关固形是延年之术佛教上乘顿悟心性山河大地万物身心咸是性中虗幻之影无故依幻修影岂不错之太甚古德云仙者着于形神而不能舍去且形神者乃是真性中所现之妄想非为真实可笑道教古今高真不悟正觉错会至理妄以心息相依谓之修性炼精化气固形谓之修命总得形神俱妙与本性远哉道云阴鬼之徒不能双修反生妄谤吾道二乘尔可辩明我心方伏师曰学仙道者起于众生虽知生死最苦不悟最上一乘迷执色身之内妄以肉心之中有一神性号曰真汞异名姹女凝神不动为之离宫习定肾中精气号曰真鈆异名婴儿炼精化气为之水府求玄意为真土又名黄婆自如习定之法须要偏于静坐用意调息摄身不动为之伏虎凝神合气心定不动为之降龙身心意合为归土釜寂然不动为之修性张紫阳云真土擒真鈆真鈆制真永鈆汞归土釜身心寂不动道家认斯心息相依妄谓释教偏修岂不错会最上至理殊不知人人本具广大心X性包裹太虗非有非无不内不外本自不动不用习定无端却将身内幻识以幻凝幻谓之修性真是认贼为子以谓本具真性总得修成不离欲界定力若尽还堕下界道云离宫习定如是之说水府求玄尔须辩之师曰水府求玄护惜精气二六时中返照脐内一寸三分名曰气海守而不着照而不住身心定久坎离并交心火下降肾水上昇精满气圆内肾如火亥末子初尾闾气动用意吸提中冲夹嵴直过玉枕上至天谷复化金液香甜之味嚥下重楼落于黄庭名曰干坤交垢罢一点落黄庭从斯和畅四肢通怏一气周流滋润脏腑面返童颜延年益寿古仙偈云法水能潮有秘关逍遥日夜遣轮环于中壅滞生诸病才决通流便驻颜吴仙又云气归元海寿无穷此术为金液炼形习定为王符保神形神俱妙与道合真一朝功满随福浅深行广者上昇天宫功微者暂居蓬岛或住洞天三五百载二三千年再来人间积功累行培养福慧一曰行深上帝来召随班列位仙官不等若依斯修与佛之道同者大似郑州望曹门远之远矣道云心息相依是二乘法因甚达摩西来留传胎息经文师曰祖师西来传佛心印岂将心息相依是佛最上一乘达摩未来东土此方咸习止观何劳远涉又传胎习却是头上安头可谓嘴上添嘴因此震旦初机学道不悟心性唯习止观四禅八定不证佛心X故我初祖航海而来直指一心见性成佛不知何人伪造胎息假名达摩教外别传迷惑后昆金鍮不辨道云胎息法伪非佛上乘如是之论有何凭据师曰胎息之法如在母胎杳杳冥冥身心寂然久久定成神与气结炼成幻形识神外游瞬息万里逍遥自在与佛一乘了无交涉楞严经云诸修学人现前虽成九次第定不得漏尽成阿罗汉皆因执此生死妄想误为真实殊不知幻身之中本无性命吾真性命不在内外包裹太虗本自现成不加修证后学性受悟斯性命能现无量妙身能度无量众生能成无量庄严能作无量佛事无端妄将胎息之法误认教外别传之旨可叹自眼不明迷惑初学难辨以小为大其过非细道云身心之内本无性命现今心中之神往来唿吸之气斯不是吾真性真命将此神气共相凝合归于气穴结成大丹自然身轻神妙便能游行八极天上人间得大自在斯谓性命双修神仙至真大道师曰心中之神是妄唿吸之气是幻若以幻妄是真性命总然修成神形轻妙游行虗空瞬息万里寿活几千万岁深居洞天福地以为成圣然而不悟正觉报尽还来散入诸趣道云佛教修性偏阴无阳总得修成见性却是清灵之鬼师曰阴阳鬼神是空劫后之事妙明真性是空劫前之理若将空劫前之理认为空劫后之事斯人X不但不明阴阳而且迷昧颠倒甚矣道云佛教偏修为阴吾教双修为阳丹经子书咸论非我自生杜撰师曰道家双修悞认真实心中识神为阳中之阴身内精气为阴中之阳聚气合神神凝气住谓之取坎填离点化阳中之阴成干健体炼成金丹十月结胎九年保养上出顶门谓之阳神散则成风聚则成形游行天下逍遥自在有功上昇天宫功微隐居蓬岛若依斯是而不修三昧仙报巳尽还堕下鬼古德偈云学道之人不识真只为从前认识神无量劫来生死本痴人唤作本来人佛教上乘见性无为湛若太虗体同法界非阴非阳不出不入牵之无前引之无后举之无上抑之无下亘古常明至今不昧虽无形相能起报化岂但能现一身能化千百亿身度脱恒沙众生成就万德庄严浅机抱疑何能信受道云吾教有云修性不修命万劫阴灵难入圣师曰命学之理大有差别若不深究恐悞后学山僧不惜唇吻与尔微细辩之修命二字有理有气理命有二义气命有两种吾先明气命后再论理命一气命者固本开关常偏静坐返照气海真意不散湛然不着日久月深精满气圆内肾如火急急撞动调匀鼻息急提谷道用意引之谓之採药仙云癸生须急採望远不堪尝半晌之间精气上腾自从尾闾历历有声中过夹嵴直透玉枕努力运上冲至顶门其气欲降X用鼻引之自化甘露香甜之味嚥下重楼落于黄房此名肘后飞金晶又曰闭任开督脉从斯丹田气煖神气冲和润泽肌肤畅于四肢面返童颜长年益寿以此观之延命之术总活千岁终成败坏不悟心性还堕诸趣若谓此术可能成圣迷惑后昆真大诳语二气命者凝气归根人在母腹随母唿吸及至降诞剪断脐蒂一点凡气栖于丹田如龟一座吐纳元气一昼一夜唿吸往来一万三千五百之息皆从口鼻漏洩于外不能返本归于气穴故寿不长色身不坚须在行住坐卧返照常纳气海气住形生神凝气住神气结成谓之阳神日久出形游行天下随功浅深列位不等报尽还来世间为人复作恶业沉堕三涂妄言斯道了脱轮回不修斯道难入圣位未免智者见笑道云气命二学分别甚明理命二义再乞示之师曰理命二义在缠出缠在缠以情为命出缠以虗为命在缠动为丧命泯情为修命出缠合虗为至命又谓之复命儒曰天命释曰法界此乃大乘之学可谓中道之理依斯修证谓之理命若依气命不悟理命到底成空终非大道道云仙师有言见性者不知其命末后何归未审知命是理是气师曰见性之人自知天命末后一着与虗合体儒曰穷理尽性以至于命释云在缠名如来藏出缠为法界性若炼气命而神倚气结为我归处未免报尽还堕诸趣须知天命方谓本理X道云一阴一阳谓之正道孤阳寡阴万物不生因甚却言无阴无阳如无阴阳与顽空何异师曰动而为阳静而为阴两仪四象五行八卦是太极分后之事性是无极前之理太极之中阴阳尚且未分何况无极之前岂有阴阳顽空名无灵有灵者非顽后学不悟妄生断见释云如如不动了了常知儒曰寂然不动感而遂通道言身心不动以后复有无极真机三教示徒其理无二若悟真空则虗灵不昧道云吾教双修一世飞昇释教偏修未免形衰如果道成则可不然再来未免迁移投胎之苦师曰汝祗见一世飞昇不知他历劫培植道教马丹阳邱长春三生为伴侣十世做修行一出头来顿悟正道今见利根一生成办皆是远劫累积功行今时故能现世成真勿执一偏定在现世道云气命之学是伪非真依斯之说命术其无用乎师曰炼精化气气聚形生修命延年之术若依斯了脱则悞人非浅须要顿悟心性方能超凡入圣问泥水金丹黄白妙术未审其理是邪是正师曰财色名食睡地狱五条根五欲不空生死不息真实学道割恩断爱持戒明心方能证理无端反用美女採战损人补已不伹大丧良心他日难免火狱佛云贪婬众生恶业益深花报众病果报火床又有一等痴业之辈贪财取利烧茅炼汞人问何故假曰学道古人去贪财物沉之于海今反却使铅钖为之修行如X此慕道真是诡谲奇异可叹贪财好色之徒自投三途苦恶之路道云大圣老子化胡成佛殊不知释迦是老子之徒师曰佛生于周昭王二十六年甲寅灭于穆王五十三年壬申历恭懿孝夷厉宣幽平桓庄僖惠襄项匡定共十六王灭后三百四十四年定王三年方生老子过流沙时佛法遐被阐五天竺及诸邻国天下闻佛正法巳经三百余年妄造老子化胡成佛此是晋惠帝时王浮伪造欺圣自入拔舌其罪何救道云定王三年所生后天老子先天老子化胡成佛是实有之师曰混沌未分鸿蒙渺茫自然元气谓之先天太极巳判天地始分万物发生谓之后天先天本无形后天方有像佛生昭王离辟太远如何先天之无形教化后天之有像真无地位之言闻者未免掩鼻问吾教气命是外术心息相依是二乘还有大乘可修之理么师曰有可修理问请示可修之理师曰道德清静二经依斯修之无过问有几异名后学错会乞师慈悲明示易悟师曰有疑来问吾不悋示问如何示谷神不死是谓玄牝师曰谷者虗神者灵虗灵不昧谓之不死玄牝者即灵机灵机者即真心问如何是玄关一窍师曰念未起机未萌谓之玄关虗中灵寂中妙谓之一窍如何谓取坎填离师曰却妄为取坎归心为填离如何谓抽X鈆添汞师曰泯情即抽鈆空心即添汞如何谓之安炉师曰不在内不在外如何谓之立鼎师曰不即心不离心如何谓之金丹师曰圆陀陀亘古常明光烁烁至今不昧如何谓之元精师曰妙明真精应现六用如何谓之元气师曰一心无妄德气润身如何谓之元神师曰隐显莫测应用无方如何谓之火候师曰一念万年万年一念如何谓之温养师曰返照究心不昏不散如何谓之降龙师曰心生不续假喻降龙如何谓之伏虎师曰泯情复性异名伏虎如何谓之动静师曰无念而念念而无念如何谓之水火师曰定水慧火等学无二如何谓之真种师曰应物灵机为真种子如何谓之纯阳师曰一念不生万缘空寂如何谓之纯阴师曰妄心颠倒生灭不停如何谓之沐浴师曰清心释累名为沐浴如何谓之脱胎师曰灵光独耀逈脱根尘如何谓之还虗师曰人法双亡物我一如如何谓之了当师曰出缠真如清净法界问初学入门从何下手师曰先悟后修问云何先悟师曰将平日能所一切善恶知见置于肚外不守一处单参玄关在于何处二六时中深究疑参此一关窍是何面目真疑现前身心一空唯有参究一念再将一念粉碎真性朗然玄关现矣然后随缘保任净除微细流注自待与虗体一方为始终了当问上根顿悟直下了然中下之机宿习太重纵得顿X悟不能顿证有何方便再假保养师曰悟理之人随缘保任二六时中动静之内外不住有内不守空一种平怀泯然自尽忽有念生后念不续古仙云神一去便收来神返身中气自回如此朝朝并暮暮自然赤子结灵胎赤子灵胎者非实有胎也如赤子之心纯真而无外想也问守赤子心可谓道否师曰赤子心非是道自取无分别心若证赤子心莫守赤子心更须转位方为大方问如何谓之大方师曰静若谷神动若行云卷舒无迹出没无踪不挂珍服权披垢衣行于非道成就至道随类教化普济含灵自待福慧两足方证大觉金仙万法归心录卷上万法归心录X卍XXX万法归心录卷中顿悟修证僧问如何为宗师曰万法归宗宗即是心斯心虗灵融通广大无住无为无修无证经云佛语心为宗无门为法门西天东土上古今时佛佛手授祖祖相传X惟此一心立为宗体斯体清净本自圆明随流不染返流不净居凡不减在圣不增处类虽殊其心无二智慧了之则光明显烦恼覆之则妙体隐离此别修终成魔外问如何为教师曰诸佛演法权开三乘五性菩萨造论发明万法一心后学因诠得旨断惑归真初机获兔忘弟加修证理问宗教二门其理为同为别师曰宗即无字教教即有字宗问宗教二门其理本一因甚又言教外别传师曰教因语言文字方能妙解宗离语言文字顿悟一心故曰教外别传又曰向上宗旨僧云恁么言传又有浅深师曰浅深由人理本无二问如何是无二之理师曰闻教解理须加修证自合无为大道宗门顿悟必假圆修方复寂照本心问经云归源性无二方便有多门未审何门直下了脱师曰内外二因可能直了僧云请师直示内外二因师曰外因须断婬杀盗内因要明心见性问何故外因断婬杀盗师曰众生因婬慾想故缠生死杀乃递偿命债故有轮回盗要负还本利故须再来斯三种因若除永断残质不续问如何内因明心见性师曰明心本净见性本空问如何谓明心本净师曰斯心非是色身之内肉团血心斯心亦非方寸之中生灭妄心乃是周徧法界洞彻十方超出对待绝诸戏X论不灭不生非有非无虗灵不昧圆妙应物卷舒无碍出没纵横随缘而不变常住之真心故过去诸佛概证斯心现在菩萨同学斯心未来晚学咸明斯心众生在迷而迷斯心行人发悟而悟斯心一大藏教惟显斯心达摩西来直指斯心古今知识开示斯心斯心灵妙难以尽述略举一二后昆信悟问如何谓见性本空师曰真如自性本来空寂无形无相湛若太虗不动不摇凝然常住名曰本来面目又云无位真人一切山河大地草木丛林森罗万象染净诸法一一皆从斯中流出问真心本性是一是二师曰非一非二问云何非一云何非二师曰本性是体真心是用本性如镜真心如光光不离镜镜不离光古德云性则即明而妙凝然湛然如镜之体心则从妙起明圆融照了如镜之光光镜分二故非一光镜本一故非二问既云佛与众生心性体一因甚佛居圣地众生处凡师曰佛与众生性体本空心有染净故名圣凡问云何心有染净师曰本性如镜圆明空寂真心如光照物不昧诸圣无心应事去来无染谓之净光众生有心应事分别取舍谓之染光染净虽殊其体无二问心性本体可有限量否师曰有问体有多大师曰含裹十虗弥纶万有僧云既是无边广大心性因甚却在肉身之内师曰一切众生无始以来囚系胎狱桎梏肉身坚固妄执广大心性惑在身内认贼为子X如陷大狱何日能出不但人天迷此小乘尚且犹然僧云心性不在身内我今能思者谁师曰尔疑所问身内幻识能思能虑以为我心斯是六尘缘影惑汝真性无故坚执在内难脱胎狱楞严经云佛告阿难此是前尘虗妄想相惑汝真性无始至于今生认贼为子失汝元常故受轮转若向这里明得便知思虑之心如镜中影似空中花虗显空轮本无实质僧云身内思虑六尘缘影云何是吾妙明心性师曰众生不悟广大心性不在内外却认尘影妄以虗空包肉身肉身包肉心肉心包真性重重拘缚固执贪爱殊不知虗空大地万物身心尽是吾妙明心性所现幻影楞严经云聚缘内摇趣外奔逸昏扰扰相以为心性一迷为心决定惑为色身之内不知色身外洎山河虗空大地咸是妙明真心中物恐尔未悟吾设一喻本性如尽法界大底镜子真心灵照如镜中之光明山河大地万象森罗至于肉身识心尽是镜中之影众生认影汩没四生九有如若认镜自然顿复真心问心性广大含育万有不在身内想在身外包裹肉身斯理是否师曰非也僧云在内不成在外非是其理甚疑请师决之师曰本性空徧非身内非身外真心无住不即身不离身所以阿难执妄无据七处茫然二祖了真不生一言契道汝或愚钝再示一喻本性如大海湛水真心似湛水之光因境风鼓忽起浮X沤浮沤是色身海水是法身浮沤湿即识性海水湿即本性浮沤湿海水湿湿性本一故非内外海水湿浮沤湿湿性各一似有内外凡夫迷执浮沤反弃无边大海楞严经云譬如澄清百千大海弃之唯认一浮沤体目为全潮穷尽瀛浡汝等即是迷中倍人后学若悟沤水海水湿性本一何有内外一定之执不获本性真可叹耳僧云海水湿喻法界性浮沤湿喻身内识湿性无二非内非外既非内外报尽命终离此生彼现有出入只有出入何言不内师曰如上开示不能了悟反觅空花生灭可谓愚昧之甚皆因最初不守自性一念妄动故系胎狱生生固执定在身内有出有入有来有去内外来去如空中花花虽生灭空本不动识似出入性本不动祇如空中花是幻身内识是妄今将空花幻发明身识妄其理无二公须自审汝或不悟再引经喻楞严经云譬如有人取频伽鸟瓶塞其两孔满中擎空千里远行用饷他国识阴当知亦复如是阿难是虗空非彼方来非此方入如是阿难若彼方来则瓶中既贮空去于本瓶地应少虗空若此方入开孔倒瓶应见空出是故当知识阴虗妄本非因缘非自然性释曰频伽鸟瓶是瓶之名塞其两孔喻善恶业瓶喻业力能引识走瓶中之空喻随业之识此空在瓶与瓶外空似有内外空无二体内外本一故非内外瓶中之空喻识本空因善恶业牵引识走X犹如擎瓶千里远行用饷他国者喻舍此受彼经云阿难是虗空非彼方来非此方入斯喻舍身如彼方来而前身之识未尝少受身如此方入而后身之识未尝来当知身死非去未死之先本不偏于此生身非来未生之先本亦徧于此迷者不了以谓在内而有出入悟者明体本无彼此岂有来去僧云悟者明体本无来去现今死此生彼却有去来之相师曰缘会而生缘尽而灭虽现来去之相圆明本然不动凡夫病眼妄认空花有生有灭随缘流转佛经云善男子一切众生从无始来种种颠倒犹如迷人四方易处妄认四大为自身相六尘缘影为自心相譬彼病目见空中花乃至如众空花灭于虗空不可说言有定灭处何以故无生处故一切众生于无生中妄见生灭是说名轮转生死后学顿悟幻识生灭而圆觉心体常住不动祖师云百骸虽溃散一物镇长灵若了此心有谁生死僧云开示甚明无不了然因甚最初而有我之身心师曰真源湛寂觉海澄清本无能所之端岂有名相之迹最初不觉忽有动心因明立照随照立尘见分俄兴相名安布如镜现相顿起根身次则随想而世界成差后因憎爱而相续业果从斯迷真沉溺三界虗受轮回无有休息僧云诚师所言最初不觉忽有动心顿起根身幻形报尽大四分散身内幻识如何投胎师曰凡夫日用X逐情结业或善或恶随因感果临终之际大地黑暗有缘之处一点明色趋见父母两相交遘生憎爱思纳想投入赤白二渧如磁吸铁剎那搅住在胎五位初七日内名曰杂秽父精母血伏如薄酪相和名杂不净名秽二七日内名曰疮𨠖犹如豌豆疮𨠖之形表里如酪未生血故三七日内名曰凝结稍凝结形如就于血四七日内名曰凝厚渐次坚硬五脏渐生五七日内名曰形位内风所吹生诸根形一身四支生差别故五七日尽五根皆足六七日内名发爪齿七七日内名曰具根一切脏腑五根圆满十月以足出胎成人在缠识精分成六用见闻知觉随境造业生死死生轮回无息问投胎识神可有形状否师曰有问如何形状师曰投胎识神名为中有云何名为中有死有生有之间以人类之中有身如当生本形状其形状不过三尺如五六岁孩子大畜生中有形似畜生余趣亦然皆如当生识形虽小能作诸业投胎于父母边生颠倒憎爱之想世俗概唿名为鬼魂僧云世有不投胎而能夺舍者何也师曰世有学道之士或是有福之人不入胞胎候有缘处母产才出㘞的一声一灵识光直入顖门胎识逼去夺舍成人斯是不可思议之境界非有意造作之所能为僧云世间众生报尽命终自投父母或有夺舍地狱受罪之事想是未必实有师曰地狱非无因心而有X一切众生十习结业因以习成循业受报心现地狱更无外境华严偈云应观法界性一切惟心造是知地狱受苦自心所现楞严经云阿难是名地狱十因六果皆是众生迷妄所造后学慎勿闻其地狱虗幻遂至忽略而不绝其恶业仍以玩习而循其业自心地狱忽然现前欲要摆脱岂不难哉如人生在世行善作恶大小不等随因受果善大者自心感生天堂恶深者自心感堕地狱善恶均等自投父母罪福皆劣未即受生倐然有形名中阴身无而忽有谓之化生躶形三尺六根皆利去来迅疾无所隔碍他观如影而巳七日死而复生长寿者不过七七短寿者一二三七即受生矣俗唿魂耳问本性广大体包太虗真心无住不在内外身内识心囚系胎狱还是识心之内而有真心还是离识心外别觅真心师曰矿中有金波内有水在缠藏识隐覆真如初学人须悟真妄依真心则速证菩提随妄心则漂流生死僧云未审身内识心何谓真何谓妄师曰真心灵知以寂照为心妄心有知以攀缘为心问如何谓妄心有知以攀缘为心师曰妄心本空因能所有随境分别憎爱取挽念念攀缘心心乱想揽尘无休住想无息天堂地狱轮回诸趣不生认生不死认死如猿戏树似马放郊流荡三界无有休日问妄心有知甚么虗幻师曰妄心如水月有知若空X花从能所生因分别有发浮根之识用成对境之妄知若离前尘斯心无体因境起照境灭照亡随念生尘念空尘谢若将此影事而为佛真体可谓虗妄之因亦成断灭之果如是虗幻岂能真实问如何谓真心灵知以寂照为心师曰真心湛然照非从境含虗任缘未尝作意明明不昧了了常知舒之无踪卷之无迹如澄潭莹野似明镜悬空万象森罗豁然虗鉴不出不入非有非无斯则千圣冥归三世诸佛常住亦名天真佛性亦名清净法身离斯别修终成魔外问真心灵知恁么真实师曰真心寂照湛然无际徧界不能见魔外不能寻利刃不能伤劫火不能焚铁围不能陷轮回不能沉圆陀陀亘古常明光烁烁至今不昧悟斯真实心性成佛不在劫数僧云如何能泯有知而成灵知转妄心而成真心师曰妄从根结真从根解问如何妄从根结如何真从根解师曰圆明空寂本无世界身心忽尔俄兴随有根尘相布循尘憎爱似蛾赴灯逐情取舍如蚕自缚若能根尘不偶灵光自然独耀若是物我一如六根自然互用楞严经云汝伹不循动静合离恬变通塞生暗灭明如是十二诸有为相随拔一根脱黏内伏伏归元真发本明耀耀性发明诸余五黏应拔圆脱不由前尘所起知见明不循根寄根明发由是六根互相为用又云阿难今汝诸根若圆拔已内莹发光X如是浮尘及器世间诸变化相有汤消冰应念化成无上知觉汝或未悟吾再明示真心妄心以知为体妄心仗根尘有知而知真心离根尘无知而知初学慕道之人须悟真妄分明下手用功自然顿证僧云如上开示虽得了悟无奈业重心浮根机劣小不能顿证如之奈何师曰性本无悟因迷而有悟心本无修因染而有修所以烦恼有浅深习气有薄厚故设方便修有顿渐使垢轻者而顿证圆通令障重者而渐复本性今假三根随机易入问云何三根师曰上根者顿修中根者渐修下根者勉修问云何上根者顿修师曰上根利机宿熏道种一言之下心地开通随缘保任净除流识念动不续念空不守一种平怀泯然自尽触目遇缘无非妙用沩山云汝但心不附物物岂能碍人又云念念攀缘心心永寂圆融法界顿证无生如或根树愚钝再设方便渐复僧云顿悟顿修之人因何证道甚速师曰实有斯理以非妄传果尔直下明心一念圆修顿证不假僧祇何须劫数大涅槃经云譬如有人在大海中乘船欲度若得顺风须臾之间则能得过无量由旬若不得者虽复久住经无量岁不离本处有时船坏没水而死众生如是楞严经云如幻三摩提弹指超无学所以三乘罔知十地心惊一念成佛顿超祇劫问云何中根者渐修师曰上根顿修如风吹云朗月当天中机渐修似磨镜垢尘净光现如有后学了悟X本心或是宿习浓厚智劣心浮可在二六时中动静之内一切放下善恶不思念起即觉觉之即无古德云不怕念起只恐觉迟如斯用心久久无妄自待人法双亡根尘顿脱真心独照卷舒无碍问渐修功夫可偏静坐还是动静通亦修证师曰顿悟渐修多静易成上士动静皆禅中机废事偏理果然坐习纯熟自然动静无碍问云何下根者勉修师曰下根愚钝机思迟回惛沉厚重掉举勐利难以䇿发须凭开导微细指示助他发机如斯之辈须要信心莫离丛林常随知识诚听开示勿认魔境日日受炼时时自磨佛前忏业众中低心得悟之后不可离师大亡尘世深培厚养久久操履方有相应问下机悟修因甚费力师曰根机迟钝烦恼浓厚惛掉心浮愚昧障重不得苦炼灵机难发古德云下根之人千譬万喻说不能会纵得少解以为彻悟不受人教我慢欺人如此之流须生惭愧不然颠狂便堕岐路问悟理之人保养坚固如何了知真心现前师曰悟理之人习气未尽遇境失念须要厚养如牧牛牵拽随处鞭伏待心调步稳不伤苗稼方可撒手不用牧童若念真心可往熟处将平生所憎所爱之事寻在面前见闻试之依前起憎爱心则知道心未熟若遇逆顺境界不起憎爱之心则知近道真心现矣意欲再生所爱之心想那所爱之乐斯爱乐之心全然不X起而欲再生所憎之心想那所憎之怒斯憎怒之心全然不动到此方能自在随缘应物无碍问真心未现之际用功歇妄之时兼行众善助道易成如是之说其理可否师曰歇妄心为正修作诸善为助修若有心行善着善必落于人天福果若无心相应众善可谓之正修助资般若经云须菩提菩萨无住相布施其福德不可思量今见学者偏执不圆少有悟理便恃天真不习众善福劣魔胜问万善有为是福德见性无为是功德因甚兼修有无搅乱师曰有为着有果报人天有为无染功显性德问既是悟心证理便有神通变化今时悟理者甚多而具神通者最少何也师曰神通显变是未须达一心之本本立而道生通则自然现若专取神通变化胜相而为道天魔外道妖魅神龙皆悉成佛欲得真实神通须证一乘之法斯一乘之法门能发般若妙用即尘劳而成正觉现生死而证涅槃剎那中而革凡作圣须臾间而变有归空如是之神变非幻法能为古德云通有五种一曰道通二曰神通三曰依通四曰报通五曰妖通何为妖通狐狸老变木石精化神附傍人聪慧奇异此为妖通何谓报通鬼神逆知诸天变化中阴了生神龙隐变此为报通何谓依通约法而知缘身而用乘符往来药饵灵变此为依通何谓神通静心照物宿命记持种种分别皆从定力此谓神通何谓道通无心应物缘化万有水月空花X影像无主此为道通斯道通则真余通皆邪伪也伪则不真邪则不正惑乱心生迷于本性所以真实学道之人不取神通恐违真理辅行记云修三昧者忽发神通须急弃之有漏之法虗妄故也止观有云能障般若下根妄求神通而为正道智者观身实相观佛亦然祇如应化菩萨证理圣贤末后施显神变必不居世若在世显通化众斯非妖即魔魅耳问未悟之人迷真逐妄造善恶因报苦乐果随业受生其理不疑而悟理之士顿复真心超诸因果绝诸对待一灵身后何所依託师曰一切众生随因受果以缘生处可谓依託其悟心之士证道之人非同世间飘零荡子犹如鬼趣无主孤魂荡荡游游无依无处若是契悟本理现前四维上下悉是真心斯是全身受用别无依託之处古德云尽大地是沙门一只眼又云尽大地是个伽蓝温操尚书问圭峯曰悟理之人一期寿终何所依託圭峯曰一切众生无不具有灵明觉性与佛无殊若能悟此性即是法身本自无生何有依託灵明不昧了了常知无所从来亦无所去但以空寂为自体勿认色身以灵知为自心勿认妄念妄念若起都不随之则临命终时自然业不能系虽有中阴所向自在天上人间随意寄託一切微细流注尽空唯有圆觉大智朗照随机化度有缘众生悟心证理同成佛道问古有高僧全身坐化长年不坏发爪自长未审斯X道是何理也师曰斯是小乘身住灭定但灭六识八识持身皆因厌有趣空暂求止息虽然入此定中寿煖不灭后时识起如隔日疟须悟性定方脱轮回问大迦叶得灭尽定与小乘灭定为同为别师曰大乘理灭小乘事灭大乘灭尽由具五蕴七八二识能引威仪定散无碍理事不废小乘虽有色行前六识已伏灭全缺威仪定散不圆废事偏寂故定不同教乘差别僧云如上广示顿悟法门晚学见之无不了然还有教理差别再乞微细开示师曰有问有答不负来机问如何名曰万法归心师曰如金随匠作器多般诸器入炉融消一体万法归心亦复如是问顿悟法门有何胜力师曰正解圆修力超劫数虽在生死常入涅槃恒处尘劳长居净土具肉眼而开慧眼易凡心而同佛心信知顿悟功德胜大问明心见性如人饮水冷煖自知其说亦无所据师曰学人用心亲切参究真实忽尔身心一如慧光顿发觑破空劫已前亲到本觉之地有口难言有笔难述如人饮水冷煖自知欲开方便显示本心须假教乘旁通借喻问宗门开示不许看教总得一知半解自成文字知识是否师曰欲研教乘披寻宝藏一一消归自已言言冥合本心伹恐执文生解不肯会归本体所以讥笑看教而成文字圣人问云何为迷云何为悟师曰X因本觉真心而起不觉谓之迷因不觉而成始觉复真心谓之悟故曰因地而倒还因地起迷悟虽殊而真心无二问因甚契理之人真妄须要双泯师曰因妄说真真无自相从真起妄妄体本空妄既本空真亦不立真妄双泯本心常住问宗门顿悟单刀直入何用语言广论差别师曰参玄之士须具二眼一者已眼明宗二者智眼辨惑禅宗云单明自已不了目前如此之人只具一眼理孤事寡终不圆通若以智慧为非者大智文殊不称法王之子若以绝学为是者无闻比丘不作地狱之人皆因意识关鎻非智钥以难开自谓情想勾牵匪慧刀而莫断进修圆通之人莫作绝言之见问圆顿修证还落因果否师曰上至诸佛下至众生因果所收岂可拨无只因外道不达缘生唯执自然拨无因果二乘眇目但证偏空灭智灰身远离因果凡夫业系贪爱五欲火宅烧身执着因果尽成狂解自昧圆常但以实相为因实相为果莫作拨无之见而堕邪道顿成圆因顿证妙果问世有契理之士称为无心道人若是无心如同木石因何圣贤有大智慧师曰无心道人非同木石无分别心无憎爱心无取舍心无善恶心无空有心无中边心无内外心无执着心非无灵知寂照真心问古云莫谓无心便是道无心犹隔一重关如何师曰真心虗玄非有非无弃有住无反成大过古德偈X云劝君学道莫贪求万事无心到合头无心始体无心道体得无心无也休问云何谓无知而知知而无知师曰无知是心之体知是心之用体能发用无知而知用不离体知而无知用若离体为住相知体若无用谓之顽空问云何谓有念而知为妄师曰六根对境动念分别有念而知故为妄问云何谓无心而知为真师曰真心应物如镜照像无心而知故为真问如何是正知见师曰不仗根尘而有知见为正依託根尘而起知见为邪问云何为三宝师曰一心空寂为佛宝寂而常照为法宝照而无染为僧宝问云何谓真供佛师曰舍已狥尘是背真佛返照归心是真供佛问如何是真听法师曰六根对境六识不生真心独照是真听法问如何是真出家师曰不住五蕴宅是名真出家问如何可能不住五蕴师曰见不仗根色蕴空对境无心受蕴空知而无知想蕴空心心无染行蕴空真心常住识蕴空问如何空即是色如何色即是空师曰见空住空空即是色见色不住色即是空问何谓即心即佛师曰心佛无二莫向外求问何谓非心非佛师曰破执夺解心佛本无问如何谓三心不可得师曰过去未来现在三心本来空寂无故妄起空花遮障圆明真际问如何谓真空师曰真心体寂玄机用照寂照无二谓之真空问如何谓妙有师曰双照有无分别宛然不落能所谓之妙有问云何谓但X得本莫愁末师曰若悟真心本空万法自然消泯问如何谓烦恼即菩提无明即佛性师曰前念生即烦恼后念不住即菩提前念动即无明后念不续即佛性问如何能不退师曰顿悟本心兼戒修证一生可办永无退堕依文解义习重心浮观戒不兼遇缘自退问云何谓六度师曰顿悟真心具足六度问如何真心具足六度师曰若悟真心六度有根若迷真心六度如盲何故真心为之根本不悟真心布施则一世受荣后受殃债不悟真心持戒则上生欲界还堕泥犂不悟真心忍辱则报得端正不证寂灭不悟真心精进则徒兴生灭功不趣真不悟真心禅定则但行色天不复法界不悟真心智慧则善解语义皆成有漏悟斯真心成就万德迷斯真心功行虗设问如何谓戒定慧无漏三学师曰外不寻有内不守空名戒一念不生万缘空寂名定善能分别不生憎爱名慧斯三无漏大乘之学问如何是小乘三学师曰但执身曰断四住病名戒形同枯木绝现威仪名定唯证偏空失中道理名慧故称贫法灰绝定慧净名诃之小乘法耳问初心习定从何而入师曰初学三昧系心一缘久习定成真慧自发问禅有几种师曰五种问云何五种师曰一者作异见计忻上厌下而修是外道禅二者正信因果亦以忻厌而修是凡夫禅三者了生空理偏证真道而修是小乘禅四者人法二空恒住中理而修是大乘禅五者超诸异见诸法X平等而证是如来禅问如何谓之如来师曰寂照不二名如悲愿不舍名来凡夫来而不如小乘如而不来唯有佛乘如而能来问如何是空假中三观师曰返照自心本无起处起处本无名之空观于无起处妄生诸法诸法不实名之假观空假本无不住两头全体真心名之中观问真心体用云何分析师曰真心之体荡然空寂真心之用了然觉知荡然空寂非同顽空寂而常照了然觉知非识染着照而常寂寂照不二名曰真心问如何无在无所不在师曰真心体空故云无在空体周徧无所不在问真心周徧无所不在因甚身知而余处不知师曰真心体虗法界一如随缘发现应处方知问如何是凡夫四倒师曰一倒者身俱不净作净想二倒者受本是苦作乐想三倒者妄心无常作常想四倒者本无我中作我想斯四倒想凡夫执有问如何是二乘四倒师曰一倒则身空本净作不净想二倒则受本无处作为苦想三倒则心本真常作无常想四倒则无我真我作无我想斯四倒想二乘堕空问云何离八倒得常乐我净师曰一切众生于生死中妄起执着常等四倒二乘之人于涅槃中妄求解脱断等四倒诸佛如来远离八倒得常乐我净证四波罗密问真心无分别若是无分别如行黑夜暗昧无识师曰凡论分别有其三种一者根识初生随念分别二者意识了别计度分别三者真心应物如镜照像了了分明似有分别X问如师开示三种分别何者是妄何者为真师曰根识意识分别皆妄真心应物了了常知虽似分别实无分别问佛身无形犹如虗空因甚又有六根之相师曰即相明真何乖大用利他胜业不断化门古德偈云如虗空无相而现色等相法身亦如是具足六根相问如何谓真解脱师曰六根照境不为境缚一切不住名真解脱问如何降魔师曰卑下慈忍降世魔一心无二降心魔不用妙术灵方内外羣魔自退问如何是三如来藏师曰真心圆明体即空寂名空如来藏空藏能发恒沙妙用名不空如来藏体能发用用不离体名空不空如来藏问如何是八识师曰一眼识二耳识三鼻识四舌识五身识六意识七末那识八阿赖识问请分八识各得能相师曰第八名心集诸法种依种为因能生法故第七名意缘藏识等恒审思量为我等故余六名识于六别境麁动间断了别转故问楞伽经中明三种识真识现识分别事识如是三种云何分之师曰真第九识别名白净第八识藏能现诸法余七俱名分别事识虽第七识不缘外尘能缘第八故在分别问如何转八识成四智师曰转前五识为成所作智转第六识为妙观察智转第七识为平等性智转第八识为大圆镜智问如何为大圆镜智师曰真心空寂如镜常明问如何为平等性智师曰能对诸法不生分别问如何为妙观察智师曰能入诸根分别无染问如何为成所作X智师曰五根对境正受不入问如何为束四智成三身师曰成所作智妙观察智化身摄平等性智报身摄大圆镜智法身摄问如何是法身师曰一念不生万缘空寂问如何是报身师曰善对诸法悉皆平等问如何是化身师曰成本愿力所应作事问圆觉经云大圆镜为我伽蓝身心居平等性智因甚不示成所作智妙观察智师曰大圆镜智是寂照平等性智是照寂妙观成所示法身行在迷之时以妙观察收十八界一切尘劳转为成所作总归大圆镜楞伽经云佛诫大慧初中后夜常以妙观察智当净现流识六根为成所作智如手仰时不应问覆手何在亦如冰为水时不即有异利他门中乘悲愿力用妙观成所而普利含灵古德云众生不知故执为八识之名诸佛证得故能成四智之用若昧之则八识起报藏之号七识得染污之名六识起徧计之情五识徇根尘之相若了之则赖耶成圆镜之体持功德之门末那为平等之源一自他之性第六为观察之妙转正法之轮五识兴所作之功垂应化之迹一心匪动识智自分不转其体但转其名问悟理之人转识成智在迷之流任识昇沉未审八识可有大小否师曰识心微妙不可思议随业受形大小不等显识经云佛言大药如风大无质无形止于幽谷成窍隙中其出暴勐或摧倒须弥碎为尘粉风大微妙无质无形识亦如是问以何为因沉溺四生师曰胎因情生卵因X想生情想合则溼生情想离则化生皆是意识造业随业昇沉若意识顿空则轮回永息问如何为五眼师曰外不住有为肉眼内不住空为天眼空有双泯为法眼双照无染为慧眼离一切相为佛眼问如何为六通师曰六根对境去来无碍问云何谓等觉云何谓妙觉师曰等觉寂照无二诸法平等妙觉寂照双泯真常独耀问云何谓变易生死云何谓分段生死师曰变易生死乃是菩萨成就悲愿利益有情虽处生死不同凡夫有漏业润为之变易分段生死即是凡夫妄心所造念念耽着烦恼障助入大苦轮无有休息为之分段问如何百尺竿头须进步十方世界露全身师曰如来藏心本一精明寻尘流逸分成六用随物所转漂荡生死如若知归根尘不偶返流全一六用不行湛然纯清如镜常明若守此心可谓顶堕又名解脱深坑斯为偏空知见更须进步十方世界独露全身打破镜来山河大地全彰法体问如何不住无为不尽有为师曰虽证法身不守实际悲愿接物随类利生曹山云莫行心处路不挂本来衣何须正恁么切忌未生时大乘菩萨导利羣生不住无为权挂垢衣不尽有为行于非道随类同事度脱有情示染修净通达佛道问如何谓真忏悔师曰世人具结四重十恶业因极巳将堕三涂忽生惭愧发大勇勐亲近知识顿悟本心往劫恶业现世过愆如汤泼雪似火焚薪业尽福生智慧发现再将自得直X指后昆顿悟心性同成正觉获福无量功过河沙惟心净土僧问宗门参禅明心见性净土法门念佛往生二门普济一切众生因甚禅宗学者自贵惟心净土师曰禅门宗旨惟了自心一念心净即佛净土不论东西唯自净心僧云恁么开示却无净土师曰汝却不闻楞严经云若众生心忆佛念佛现前当来必定见佛去佛不远不假方便自得心开如有学者都摄六根一念纯真净心独朗即是现前见佛故曰去佛不远经云不假方便自得心开斯心开二字可知惟心耳僧云有念佛人临终之时弥陀接引此莫虗伪师曰念佛之人一心不乱惠持佛号纯真无妄如水湛清佛月自现月本不来因水清故临终佛迎是心现佛僧云若是自心现佛弥陀本愿非实师曰佛身湛然无有来去念佛机感託佛愿力自心变化佛来接引如水现月非有非无是知实非佛来皆因时机正合净业纯熟目覩佛身如世恶果将成心现地狱受苦岂不闻有福之人执砾成金业贫之徒变金为砾故所以善恶惟心苦乐心化抱疑之流何晓斯旨问经云西方过十万亿有佛世界名曰极乐如斯之说虗耶实耶师曰事虽如是理本现前不作十恶业直超十万亿三业清净极乐目前问西方圣境金银布地楼阁阑楯七宝严饰五色莲花八功德水奇鸟雅唱宝树演法衣食宅宇随意化成一切人民受大快乐X如斯胜异果实有之师曰佛在因地行菩萨道发大愿力成就众生不计众苦饶益含灵历经远劫广修福慧功德圆满证入佛位后学晚进诚信念佛仗佛悲愿净念合机心现殊胜非从外来僧云西方圣境本自心现往生之事实有斯理师曰生者必定生去者本无去问如何是生者必定生去者本无去师曰生者念生心现佛国去者无去性本不动问吾见念佛预知时至坐脱立亡异香满室斯事莫非是心所现师曰天帝释不修天业宫殿何以随身转轮王不作王因七宝无由聚集念佛之人净业纯熟感外胜缘由心变显僧云佛心无二心外无佛云何更立念佛法门师曰只为众生根机中下不信自心是佛权令念佛修观系心一缘净念纯真自心佛现合佛光一若是上智不向外求观身实相观佛亦然问净土法门必定是有是无师曰若道是无极乐世界弥陀说法摄授众生释迦文佛金口相传西域东土诸祖阐扬若道是有诸佛法身体若太虗非有非无众生自心本来空寂同佛一体无欠无余须悟理事圆融方能不分净秽问还有僧俗念佛一生临终无佛而来接引何也师曰众生本心同佛体一口虽念佛心意散乱如水浊动月无定光非月不来因水不湛一念纯真心佛自现犹如定水现月是知非从外来若悟斯理惟心不谬问如是开示心要参禅念佛无二师曰本无二理问云何是无二之理师曰参禅须要X如猫捕鼠念佛必定一心不乱若一心不乱去参禅何愁不悟若如猫捕鼠去念佛心佛自现古德偈云参禅念佛本来同看破分明总是空功到自然全体现春来依旧百花红天衣怀禅师室中尝以净土问学者云若言舍秽取净则是取舍之情众生妄想若言无净土又违佛语修净土者当如何修众无语乃自答云生则决定生去则实不去全菴巳禅师因莲社道友请说法上堂云渐渐鸡皮鹤发父少而子老看看行步龙钟疑杀木上座直饶金玉满堂照顾白拈贼岂免衰残老病正好着精彩任汝千般快乐渠侬合自由无常终是到来归堂喫茶去唯有径路修行依旧打之遶但念阿弥陀佛念得不济事复云恶这条径路巳与善导和尚直捷指出了也是你诸人朝夕在径路中往来因甚当面蹉过阿弥陀佛这里荐得便可除迷倒障拔犹豫箭截疑惑网断痴爱河伐心稠林浣心垢浊正心谄曲绝心生死然后转入那边擡起脚向佛祖履践不到处进一步开却口向佛祖言诠不到处说一句唤回善导和尚别求径路修行其或准前舍父逃走流落他乡撞东磕西X苦哉阿弥陀佛这篇法语凡莲社道友俱宜写粘于座右看是个甚么道理不可忽不可忽一念真疑参话头便是时时刻刻念阿弥陀佛实悟话头便是当下面见阿弥陀佛这个境界非莲社道友之所能信受何以故葢因只向外求而不于已躬下觅耳因说偈云阿弥陀佛紫金容只在真参一念中一念豁开全体露西方极乐显家风万法归心录卷中万法归心录X卍XXX万法归心录卷下禅分五宗僧问达摩西来直指一心因甚六祖以下枝分五派各家独立门庭施设差别异相师曰如金作器器器皆金似火分灯灯灯是火虽然枝茂叶盛其根本乎一体汝若智眼洞明自然了法无二临济问如何是临济宗答曰临济家风白拈手段势如山崩机似电卷赤手杀人毒拳追命棒喝交驰照用齐行宾主历然人境纵夺一切差别名相不离向上一X着问云何为八棒答曰赏棒罚棒纵棒夺棒愚痴棒降魔棒扫迹棒无情棒问如何为赏棒答曰学人道一句子最亲切语与道相契师家便打名为赏棒问如何为罚棒答曰学人与师问答随意乱道触犯当头师家便打名为罚棒问如何为纵棒答曰学人一知半解道一句子少有相应师家便打名为纵棒问如何为夺棒答曰学人杂毒入心道句合头以为得意师家便打名为夺棒问如何为愚痴棒答曰学人宾主不分邪正不辨信口乱统师家便打名愚痴棒问如何为降魔棒答曰学人认魔境界颠狂鬼语以谓证道师家痛打名降魔棒问如何为扫迹棒答曰学人不落凡情便堕圣解不离窠臼师家便打名扫迹棒问如何为无情棒答曰道是也打道不是也打开口也打不开口也打一切不存名无情棒问棒下翻身得何道理答曰噼头一棒全身脱落意识冰消真常独露利机翻身钝根点额才涉思惟一场懡㦬问如何为四喝答曰一喝如金刚王宝剑一喝如踞地师子一喝如探竿影草一喝不作一喝用问如何是金刚王宝剑答曰能斩意识凡圣情亡真常独耀问如何是踞地师子答曰断常二见一切渗漏踞地一吼瓦解冰消问如何是探竿影草答曰如镜照像妍丑真伪自呈本面问如何是不作一喝X用答曰才动意识一喝冰消转寻一喝喝也不用问喝下领悟得何意旨答曰震威一喝非有非无起本无起落本无落如是会得强名正觉问如何谓四照用答曰先照后用先用后照照用同时照用不同时问如何是先照后用答曰自证分中以智应物用慧辨邪先云速道待拟便喝问如何是先用后照答曰自证分中先用慧辨后用智泯先竖一指复云会么问如何是照用同时答曰自证分中智不离慧慧不离智打一棒云还知痛痒么问如何是照用不同答曰自证分中智是智鉴慧是慧用良久僧拟便归方丈问如何为四宾主答曰宾中宾宾中主主中宾主中主问如何是宾中宾答曰向事背理自昧本真问如何是宾中主答曰事不离理任运全真问如何是主中宾答曰理能成事不堕偏空问如何是主中主答曰背事向理独标本真问如何为主宾相见分别邪正答曰师与学人重加金锁学人叹善名宾看宾若为人师已眼不清被人热慢名宾看主师眼清白能夺饥食拔人病根名主看宾师家验人学者拈境主辨不动名主看主问如何为四料拣答曰夺人不夺境夺境不夺人人境两俱夺人境俱不夺问如何是夺人不夺境答曰但自心空何碍外境下下根来夺法不夺境问如何是夺境不夺人答曰不住外境惟心独照中下X根来夺境不夺法问如何是人境两俱夺答曰心境俱空妄从何有中上根来境法人俱夺问如何是人境俱不夺答曰心自住心境自住境上上根来境法俱不夺问如何是第一句中荐得堪与佛祖为师答曰一念不生万缘空寂问如何是第二句中荐得堪与人天为师答曰一念缘起不续二念问如何是第三句中荐得自救不了答曰分别才生圆明自昧问如何是第一玄答曰本性空寂问如何是第二玄答曰真智寂照问如何是第三玄答曰妙用无碍问如何是体中玄句中玄玄中玄答曰体中玄性本空寂句中玄语中无语玄中玄格外提撕问如何是第一要答曰真体绝朕问如何是第二要答曰大用无方问如何是第三要答曰边中不立问如何谓之十智同真师震威一喝云这是第几智问如何是一同一质答曰森罗及万象一法之所印问如何是二同大事答曰寂照光中无欠无余问如何是三总同参答曰有情无情同一法界问如何是四同真智答曰诸法平等物我一如问如何是五同徧普答曰大包法界小不容针问如何是六同具足答曰百千法门不离方寸问如何是七同得失答曰在圣不得居凡不失问如何是八同生杀答曰舒之物物生光卷之填沟塞壑问如何X是九同音吼答曰粗言及细语皆归第一义问如何是十同得入答曰万法一心同归不二随展两手云这一智和盘捧出问如何是汾阳第一诀答曰性体本寂问如何是第二诀答曰智用独照问如何是第三诀答曰寂照无二问如何是浮山九带答曰带者束之总包义也问如何是正法眼藏带答曰灵山说法未谈一字末后拈花迦叶领荷问如何是佛法藏带答曰三藏五宗同出一心问如何是理贯带答曰空劫巳前假唿正位问如何是事贯带答曰随流得妙应物全真问如何是理事纵横带答曰不变随缘随缘不变问如何是屈曲垂带答曰不住无为不尽有为行于非道通达佛道问如何是妙叶兼带答曰大用现前不拘小节物物头头无非妙智问如何是金针双锁带答曰阐扬佛事非假造作信手拈来无拘无束问如何是平怀常实带答曰无圣可求无凡可舍一种平怀泯然自尽竖一指云这一带觌面相呈曹洞问如何是曹洞宗答曰曹洞家风道枢绵密应机接物语忌十成金针双锁玉线暗穿正偏回互五位功勋内外绍等三种渗漏一切差别不离本分X问如何是正中偏答曰理能成事问如何是偏中正答曰事不离理问如何是正中来答曰理本空寂问如何是偏中至答曰事用无迹问如何是兼中到答曰事理双泯问如何是功勋五位答曰向奉功其功功功问如何是向答曰趣向此事不可间断问如何是奉答曰如敬长上承奉无间问如何是功答曰有用无用皆曰功勋问如何是共功答曰用时无用无用即用问如何是功功答曰巳无功用得大解脱问如何是转功就位答曰用不离体问如何是转位就功答曰体能发用问如何是功位齐施答曰体用双彰问如何是功位俱隐答曰体用双泯问如何是诞生王子答曰根本大智本自现成问如何是朝生王子答曰不假修证如何复本问如何是末生王子答曰有修有证不犯功勋问如何是化生王子答曰大用现前谁敢当先问如何是内生王子答曰达本还源真如法界问如何谓三种堕答曰一者披毛戴角名类堕二者不断声色名随堕三者不受食名尊贵堕问如何是披毛戴角答曰不挂本来衣须行异类中问如何是不断声色答曰六尘不恶还同正觉问如何是不受食答曰理尚不取何况余事问如何谓三种渗漏答曰一者见渗漏二者情渗漏三者语渗漏问如何是见渗漏答曰不转正位堕在一色问如X何是情渗漏答曰溺滞二边识浪流转问如何是语渗漏答曰体妙不圆吐言暗昧问如何谓三路接人答曰鸟道玄路展手问如何是鸟道答曰虗空无嗔喜问如何是玄路答曰八字少两乀问如何是展手答曰一字两头垂问如何是正位一色答曰妙体无形问如何是大功一色答曰真智无分问如何是今时一色答曰大用无方问如何是借功明位答曰波本是水问如何是借位明功答曰水能起波问如何是借借不借借答曰波水不二问如何是全超不借借答曰波水俱湛云门问如何是云门宗答曰云门家风孤危耸峻格外提撕翦除情见三句关键一字机锋北斗藏身金风体露拄杖𨁝跳佛祖退后盏子说法魔外潜形一切语言总归向上问如何是函葢干坤句答曰包裹太虗横贯三际问如何是截断众流句答曰一念不生万法自泯问如何是随波逐浪句答曰随流得妙应物全真问如何是一字关答曰格外提撕不堕窠臼问如何是提婆宗答曰露地白牛东触西触问如何是吹毛剑答曰物物头头瓦解冰消问祖意教意是同是别答曰触不得背不得问如X何是北斗里藏身答曰无踪迹问如何是体露金风答曰全身现沩仰问如何是沩仰宗答曰沩仰家风机用圆融室中验人句能陷虎圆相差别明来暗合镜出三生两口一舌父子和唱道传千古问如何谓三种生答曰想生相生流注生问如何是想生答曰内意识问如何是相生答曰外尘境问如何是流注生答曰无间断问云何谓圆相密义答曰密有六种问云何六种答曰一圆相二暗机三义海四字海五意海六默论问以何为体画相云此是体问以何为用画│相云此是用问以何为智画山相云此是智问圆相中书牛字佛字人字仏字十字万字一点一画半月缺月等等不一是何义旨答曰垂手接人明呈暗合不离体用理事宾主生杀纵夺权实隐显同异总别暗印本心此谓密义隐身三昧须是实悟洞彻此机义解之徒卒难顿晓问如何是平目复仰视答曰触不得背不得问如何是两口无一舌答曰不得有语不得无语问如何是燃灯前答曰体寂问如何是燃灯后答曰用照问如何是正燃灯答曰寂照法眼X问如何是法眼宗答曰法眼家风对症施药垂机迅利扫除情解六相义门会归性地万象之中全身独路三界惟心万法惟识直超异见圆融真际问如何是六相义答曰总别同异成坏问如何是总答曰真如一心总摄诸法问如何是别答曰心生诸法法法非一问如何是同答曰法因心生心法无二问如何是异答曰法是法相心是心理问如何是成答曰心生诸法法能成事问如何是坏答曰摄法归心心空法泯问如何是韶国师四料拣答曰闻闻闻不闻不闻闻不闻不闻问如何是闻闻答曰寂而常照问如何是闻不闻答曰照而常寂问如何是不闻闻答曰寂照无二问如何是不闻不闻答曰寂照双泯师曰教外别传向上宗旨果如是乎若只如此可谓口传有甚奇特即不如是又作么生参十魔乱正师曰悟修禅那非同细事内外诸魔恼乱正定少无主宰贪着爱境因境打动堕于魔网本是善因反遭恶果初学后昆慎之防之愚开十条辨魔之义自审自察心魔天魔用慧观照消灭魔孽心垢若净诸障自泯何怕天魔焉敢惑正今将十魔细述于后一者宿冤二者外惑三者烦恼四者所知五者邪见六者妄想七者口业八者病苦九者昏沉十者天魔斯十魔障能挠正修慕道之人谨之慎之X问如何谓宿冤魔师曰宿冤魔者谓之业障远劫今生在凡位中不忠不孝不仁不义杀盗婬妄贪瞋痴爱多结冤家今世会遇欲学大道侵挠不安能障圣事不得成就须生惭愧恳祷忏悔求哀三宝神力垂祐一切宿业自消自灭一切冤家自退自散再发四愿普利羣生速得无漏急证菩提参禅之人须自忏之问如何谓外惑魔师曰外惑魔者谓之人障阐提小人贵贱不等恼乱定心不得安稳此无别故皆是少权或缺礼义或因自高或自我慢或是口直或是行粗或是仗势或是夸才或是言恶或称已能或论他过或少和色或无恭敬或量不宽或欠忍耐故召不信惑乱修行生心动念遮障本明慕道之士须要卑下退已养德方免人障后学初进宽之忍之问如何谓烦恼魔师曰烦恼魔者谓之事障事障不除能乱正修云何为烦如何是恼烦逐外境恼生内心修禅之流定须断之如不顿除性定难现见女生心婬心烦恼见杀生心恶心烦恼见财生心盗心烦恼见物生心贪心烦恼见人生慢我相烦恼见卑生傲自大烦恼见逆生瞋恚心烦恼见顺生喜随意烦恼见冤生憎恨心烦恼见亲生爱私心烦恼一切外见内生取舍俱为烦恼难以尽述参禅之流定除事障事障不空恼乱正定后学之人胡不断之问如何谓所知魔师曰所知魔者谓之理障理障不X除能乱正定云何所知如是之过知我得悟知我通宗知我明教知我会理知我多文知我多见知我戒严知我得定知我有慧知我证空知我自在知我无碍知我得通知我得妙知我证道知我成佛等等所知为之理障理障不除法执不忘法执不忘真心不现修禅定者必要泯之问如何谓邪见魔师曰邪见魔者谓之执障执障不除必堕邪定云何邪见如是乱正执性不坏谓之有见执性本空谓之无见执本不死谓之常见执随气灭谓之断见执无生有为自然见执气化形为邪因见自如非有非无即有即无一切邪执邪见因缘自然不离空有断常两头自障本理往堕岐路参禅之流须知悟之问如何谓妄想魔师曰妄想魔者谓之自障自障不空生灭不停颠倒散乱遮障本心参禅之人须要空之今举一二以明妄障妄想悟道妄想修证妄想得定妄想发慧妄想多知妄想能文妄想名达妄想多供妄想为师妄想众归妄想续祖妄想住剎妄想弘道妄想传录妄想后嗣妄想入藏妄想神通妄想玄妙妄想奇特妄想异怪妄想长生妄想返童妄想飞昇妄想成佛诸妄不空动念乖真初学慕道泯妄为本问如何谓口业魔师曰口业魔者谓之狂障若不俭言纵意多谈散心乱念不得定心口业因何过之太X甚谈玄说妙讲教言宗自夸得悟卑他愚迷论人长短说人是非吟诗歌赋信口胡唱评论古今议国兴废昔日贤愚今时凶善不干已事高言诤论他人得失无故毁赞说诸欲境令人生爱说诸不平令人发怒背后毁誉当面称讥一切利害之言使人忘失正念参禅之人须要深戒不但俭言养德而且使心不乱初机修行慎之忌之问如何谓病苦魔师曰病苦魔者谓之苦障身多疾病皆因业愆或自失调变生百病不得受用学道有碍愚开数条须自预防调理脾胃节择饮食少贪厚味且忌生冷饥莫读诵饱莫负重食后勿睡夜忌饱飱好吃腐烂爱食煎炒偏贪五味强用非物溼地坐禅风处打睡汗出入水受暑贪凉当风沐浴露卧星下大饥大饱大喜大怒大寒大暑大雨大露内伤外感一切失调生诸疮病使身不安后学须知预防避之问如何谓昏沉魔师曰昏沉魔者谓之睡障睡障不鍊昏沉太重真心不朗慧性不发堕在暗昧黑山鬼窟其病因何多此昏障皆因食重多贪厚味话多丧气劳形脾困精神不清浊气浑乱愚痴多怒懈怠放逸不念生死唯贪安乐后学用功须发精进引锥刺肉以头触柱礼佛燃灯立险经行苦身磨鍊睡魔方轻不然纵意真心不朗参禅之人勇勐降之问如何谓大天魔师曰大天魔者非同诸障皆因正X修将以证道心精通脗湛然不动惊起天魔及诸鬼神宫殿崩裂大地动摇魔王惊怖魍魉慌越一切魔魅俱有五通同来恼乱不容入圣变诸异怪化诸欲境乱尔禅定心生取舍魔得其便主人受害自发颠狂为巳成佛生陷王难死堕无间参禅之士正念分明智慧朗照一心不动任他使能我不见闻正定降魔自然消灭后学修道慎自辨之以上数条略举魔事欲辨彻细须阅楞严内外魔孽一切异见一一了明下手用功不堕魔网直证佛果经语引证曰万法归心问答分明上根才览顿悟本心中下迷钝疑谤不信故引佛祖经语证明截断众疑诚信不谬或有得悟依教奉行直入古佛之丛林横超祖师之阃域可谓即肉眼而圆通佛眼即凡心而显现真心今述佛经祖语印证归心正理大般若经云一切如来同在一处自性清净无漏界摄大方广佛华严经云言词所说法小智妄分别是故生障碍不了于自心不能了自心云何知正道彼用颠倒想增长一切恶楞伽经云第一义谛者但惟是心种种外相悉皆无有彼愚夫执着恶见欺诳自他不能明见一切诸法如实住处大慧一切诸法如实者谓能了达唯心所现四十二章经云出家沙门者断欲去爱识自心原达佛本理悟无为法内无所得外无所求心不系道亦X不结业无念无作非修非证不历诸位而自崇最名之曰道宝云经云一切诸法心为上首若知于心则能得知一切诸法因果经偈云一切造善恶皆从心想生是故真出家皆明心为本菩萨念佛三昧经云心如金刚善根穿彻一切法故心如迦隣提衣柔輭善根故心如大海善根摄诸戒聚故心如平石善根住持一切事业故心如山王善根发生一切善法故心如大地善根负持众生事业故定意经云其在禅定不着内外亦无中间是曰一心宝箧经云文殊师利告大德舍利弗如恒沙劫火灾炽然终不烧空如是舍利弗一一众生恒河沙劫造作逆罪不善之业然其心性终不可污大虗空藏菩萨所问经偈云虗空离生灭法界无去来众色现于空诸法依心住空无色非色心性亦复然虗空唯假名心意识如是楞伽经偈云诸法无法体而说唯是心不见于自心而起于分别出曜经云身被戒铠心无慧剑者则不能坏结使元首故知若不观心妙慧成就则不能断无明根本涅槃经云狮子吼者决定说一切众生皆有佛性若知自心佛性具足则性外岂有法而可求耶X法华三昧经云无着无所依无累心寂灭本性如虗空是名无上道七佛偈毗婆尸佛偈云身从无相中受生犹如幻出诸形像幻人心识本来无罪福皆空无所住尸弃佛偈云起诸善法本是幻造诸恶业亦是幻身如聚沫心如风幻出无根无实性毗舍浮佛偈云假借四大以为身心本无生因境有前境若无心亦无罪福如幻起亦灭拘留孙佛偈云见身无实是佛见了心如幻是佛了了得身心本性空斯人与佛何殊别拘那含牟尼佛偈云佛不见身知是佛若实有知别无佛智者能知罪性空坦然不惧于生死迦叶佛偈云一切众生性清净从本无生无可灭即此身心是幻生幻化之中无罪福释迦牟尼佛偈云幻化无因亦无生皆即自然见如是诸法无非自化生幻化无生无所畏佛经巳明祖语述后初祖偈云亦不覩恶而生嫌亦不观善而勤措亦不舍智而近愚亦不抛迷而就悟达大道兮过量通佛心兮出度不与凡圣同缠超然名之曰祖二祖云是心是佛是心是法法佛无二僧宝亦然三祖云眼若不睡诸梦自除心若不异万法一如一如体玄兀尔忘缘万法齐观归复自然X四祖示融大师云百千妙门同归方寸恒沙功德总在心原一切定门一切慧门一切行门悉皆具足神通妙用并在汝心五祖云欲知法要心是十二部经之根本唯有一乘法一乘法者一心是但守一心即心真如门一切法行不出自心唯心自知心无形色诸祖只是以心传心达者印可更无别法六祖云汝等诸人自心是佛更莫狐疑心外更无一法而能建立皆是自心生万种法经云心生种种法生其法无二其心亦然其道清净无有诸相汝莫观净及空其心此心无二无可取舍行住坐卧皆一直心即是净土依吾语者汝定菩提牛头融大师绝观论问云何是心答六根所观并悉是心问心若为答心即灭问何者为体答心为体问何者为宗答心为宗问何者为本答心为本问若为是定慧双游答心性寂灭为定常解寂灭为慧问何者是智答境起解是智问何者是境答自身心性为境问何者是舒答照用为舒问何者为卷答心寂灭无去来为卷舒则弥游法界卷则定迹难寻问何者是法界答边表不可得名曰法界稠禅师云一切外缘名无定相是非生灭一由自心若自心不心谁嫌是非能所俱无即诸相恒寂庞居士颂云万法从心起心生万法生生生不了有来去枉虗行寄语修道人空生有不生如能达此理X不动出深坑腾腾和尚歌云修道道无可修问法法无可问迷人不悟色空达者本无逆顺八万四千法门至理不过方寸烦恼正是菩提净花生于泥粪识取自家城邑莫谩游他州郡卧轮禅师云详其心性湛然虗空本来不生是亦不灭何须收捺但觉心起即须向内反照心原无有根本即无生处无生处故心即寂静无相无为智达禅师心境颂云境立心便有心无境不生若将心系境心境两俱盲境心各自住心境性恒清悟境心无起迷心境共行若迷心作境心境乱纵横悟境心元净知心境本清知心无境性了境心无形境虗心寂寂心照境冷冷普岸大师云大道虗旷唯一真心善恶勿思神清物表更复何忧沩山和尚云内外诸法尽知不实从心化生悉是假名任他法性周流莫断莫续黄蘖和尚云但悟一心更无少法可得此即真佛佛与众生一心更无有异不如言下自认取本法此法即心心外无法此心即法法外无心仰山和尚云顿悟自心无相犹若虗空寄根发明即本心具恒沙妙用无别所持无别安立即本地即本土安国和尚云经云应无所住而生其心无所住者不X住色不住声不住迷不住悟不住体不住用而生其心者即是一切处而显一心若住善生心即善现若住恶生心即恶现本心即隐没若无所住十方世界唯是一心信知风幡不动是心动归宗和尚云即心是佛彻底唯性山河大地一法所印是大神呪真实不虗是诸佛之本源菩提之根骨佛何者是即今言下是更无别人经云譬如一色随众生见得种种名一切法惟是一法随处得名宝性论偈云如空徧一切而空无分别自心无垢心亦徧无分别复礼法师云观业义者夫业因心起心为业用业引心而受形心随业而作境然则因业受身身还造业从心作境境复生心若影随形而曲直犹响随声而大小矣劝善印施夫敷演正法功德超于恒沙留传至理福利过于大虗恒沙无数太虗无际施法利生功越二喻何故如是功德无量一者为未信人令成正信摄归一念不外驰求二者为已信人助成观力理行坚固疾证菩提似乘广大之车立至宝坊如驾坚牢之船坐登觉岸楞严经云佛告阿难若复有人徧满十方所有虗空盈满七宝持以奉上微尘诸佛承事供养心无虗度于意云何是人以此施佛因缘得福多不阿难答言虗空无尽珍宝无边昔有众生施佛七钱舍身犹X获转轮王位况复现前虗空既穷佛土充徧皆施珍宝穷劫思议尚不能及是福云何更有边际佛告阿难诸佛如来语无虗妄若复有人身具四重十波罗夷眴息即经此方他方阿鼻地狱乃至穷尽十方无间靡不经历能以一念将此法门于末劫中开示未学是人罪障应念消灭变其所受地狱苦因成安乐国得福超越前之施人百倍千倍千万亿倍如是乃至算数譬喻所不能及赞弘此典善利无边金光明经云法施与人有五胜利云何为五一者法施兼利财施不尔二者法施能令众生出于三界财施之福不出欲界三者法施能净法身财施惟增长于色四者法施无尽财施有尽五者法施能断无明财施唯伏贪爱是故善男子功德无量无边难可譬喻又金刚经云三千大千世界七宝布施不如受持四句偈等谓他人说其福胜彼如有善男信女刊刻印施流传普令法界众生顿悟最上一乘咸登佛域同证菩提功德无边难以述矣偈曰万法归心录直言不奥深能开清净眼善示涅槃心三教从斯入百工莫外寻有人印百本胜舍一舡金万法归心录卷下X䟦尝谓三教殊途而同归何也缘其所载之言无非劝人复善伹二氏之书幽玄微妙读者熟思莫知所指独祖源禅师手辑归心一录明白畅尽智愚了然凡人情物态隐微纤悉一一曲绘若无遁形是录虽分数问其扫除旁门直指要路回悟真灵返本还源皆实学也余覩斯集不忍释手美其究无极之理则表里精粗无不到阐一贯之旨则全体大用无不明诚为三教中会归协一之理也知为一理安得不识数言以附其末顺天府庠洪璋敬跋䟦一心者万法之总相也万法者一心之别相也心有二种真妄不同依真心速证菩提随妄心漂流生死真心妄心知是本体真心灵知无知而知妄心识知有知而知无知而知圆明寂照有知而知念念生灭大师婆心假伸问答辩明真心指陈修证从始至终言言契理斯录传世如光明炬能破万劫之暗而直至宝所耳诚为法宝实为法宝予观之不舍复读之X为跋体如居士刘芳谨跋