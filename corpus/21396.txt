西圃词说清田同之西圃词说自序余自少日即嗜长短音每遇乐府专家则磬折请益忽忽数十年沉困于制举艺不暇兼及兼及者惟承学声诗以遵吾家事耳词则偶一染指不多为今老矣卧病岩间无所事事复流连于宋之六十家中勉强效颦以寄情兴而又虑斯道渊微难云小技自邹彭王宋曹陈丁徐以及浙西六家后为者寥寥论者亦寡行见倚声一道讠为谬相沿渐紊而渐熄矣故不自揣于源流正变是非离合之间追述所闻证诸所见而诸家词话之初要微妙者又复采择之参酌之务求除魔外而准正轨以成此填词之说夫是说也虽不敢谓奥之烛而情文之炙宫商之亻面背亦庶几乎一知半解矣咄咄填词岂小技哉况词有四声五音清浊重轻之别较诗律倍难且有诗所难言者委曲倚之于声其旨愈远所谓假闺房之语通风骚之义匪惟不得志于时者之所宜为而通儒鉅公亦往往为之不然张文潜以屈宋苏李譬方回黄山谷以高唐洛神方晏氏亦从无疑二家之言为过情者咄咄填词又岂小技哉脱复闻下十苍蝇之声吾将以松风吹过矣西圃田同之自序宫调失传倚声之道抑扬抗坠促节繁音较之诗篇协律有倍难者上而三代无论彼汉歌乐府具仿三百遗意制有黄门郊祀铙歌房中诸乐章延至六朝以暨开元天宝五代十国尤工艳制洎宋崇宁间立大晟乐府有一十二律六十家八十四调调愈多流派因之以别短长互见迨金元接踵遂增至一百馀曲相沿既久换羽移商宫调失传词学亦渐紊矣诗馀为变风之遗词虽名诗馀然去雅颂甚远拟于国风庶几近之然二南之诗虽多属闺帷其词正其音和又非词家所及盖诗馀之作其变风之遗乎惟作者变而不失其正斯为上乘诗词之辨从来诗词并称余谓诗人之词真多而假少词人之词假多而真少如邶风燕燕日月终风等篇实有其别离实有其摈弃所谓文生于情也若词则男子而作闺音其写景也忽发离别之悲咏物也全寓弃捐之恨无其事有其情令读者魂绝色飞所谓情生于文也此诗词之辨也曹学士论词魏塘曹学士云词之为体如美人而诗则壮士也如春华而诗则秋实也如夭桃繁杏而诗则劲松贞柏也罕譬最为明快然词中亦有壮士苏辛也亦有秋实黄陆也亦有劲松贞柏岳鹏举文文山也选词者兼收并采斯为大观若专尚柔媚岂劲松贞柏反不如夭桃繁杏乎诗词体格不同词与诗体格不同其为摅写性情标举景物一也若夫性情不露景物不真而徒然缀枯树以新花被偶人以衮服饰淫磨为周柳假豪放为苏辛号曰诗馀生趣尽矣亦何异诗家之活剥工部生吞义山也哉李清照论词李易安云五代干戈斯文道熄独江南李氏君臣尚文雅故有小楼吹彻玉笙寒吹绉一池春水之词语虽奇所谓亡国之音哀以思也逮至本朝祀乐大备又涵养百馀年始有柳屯田者变旧声作新声出乐章集大得声称于世虽协音律而词语尘下又有张子野宋子京兄弟沈唐元绛晁次膺辈继出亦时时有妙语而破研讨会何足名家至宴元献欧阳永叔苏子瞻学际天人作为小歌词直如酌蠡水于大海然皆句读不葺之诗尔又往往不协音律者何也盖诗文分平仄而歌词分五音又分清浊轻重且如近世所谓声声慢雨中花喜迁莺既押平声韵又押入声韵玉楼春本押平声韵又押上去声又押入声夫本押仄声韵如押上声则协如押入声则不可歌矣王介甫曾子固文章似西汉若作小歌词则人必绝倒不可读也乃知别是一家知之者少后晏叔原贺方回秦少游黄鲁直出始能知之又晏苦无铺叙贺苦少典重秦即专主情致而少故实譬如贪家美女非不妍丽而终乏富贵黄虽尚故实而多疵病如良玉有瑕价自减半矣王士祯论词渔洋王司寇云自七调五十五曲之外如王之涣凉州白居易柳枝王维渭城流传尤盛此外虽以李白杜甫李绅张籍之流因事创调篇什繁多要其音节皆不可歌诗之为功既穷而声音之秘势不能无所寄于是温韦生而花间作李晏出而草堂兴此诗之馀而乐府之变也语其正则南唐二主为之祖至漱玉淮海而极盛高史其嗣响也语其变则眉山导其源至稼轩放翁而尽变陈刘其馀波也有诗人之词唐蜀五代诸人是也文人之词晏欧秦李诸君子是也有词人之词柳永周美成康与之之属是也有英雄之词苏陆辛刘是也至是声音之道乃臻极致而词之为功虽百变而不穷花间草堂尚已花庵博而杂尊前约以疏词统一编稍撮诸家之胜然详于万略于启祯故又有倚声续花间草堂之后诗词风气相循诗词风气正自相循贞观开元之诗多尚淡远大历元和后温李韦杜渐入香奁遂启词端金荃兰畹之词概崇芳艳南唐北宋后辛陆姜刘渐脱香奁仍存诗意元则曲胜而诗词俱掩明则诗胜于词今则诗词俱胜矣诗词风格不同诗贵庄而不嫌佻诗贵厚而词不嫌流露之三者不可不知王世贞论词王元美论词云宁为大雅罪人予以为不然文人之才何所不寓大抵比物流连寄托居多国风骚雅同扶名教即宋玉赋美人亦犹主文谲谏之义良以端之不得故长言咏叹随指以托兴焉必欲如柳屯田之兰心蕙性枕前言下等言语不几风雅扫地乎宋人选词尚雅言情之作易流于秽此宋人选词多以雅为尚法秀道人语涪翁曰作艳词当堕犁舌地狱正指涪翁一等体制而言耳填词最雅无过石帚而草堂诗馀不登其只字可谓无目者也邹程村论两宋词小词不学花间则当学欧晏秦黄欧晏蕴借秦黄生动一唱三叹总以不尽为佳清真以短调行长调滔滔莽莽嫌其不能尽变至姜史高吴而融篇炼句琢字之法无一不备矣案此则见邹程村词衷云间诸公论词云间诸公论诗宗初盛论词宗北宋此其能合而不能离也夫离而得合乃为大家若优孟衣冠天壤间只生古人已足何用有我辛柳词佳处今人论词动称辛柳不知稼轩词以佛祠下一片神鸦社鼓为最过此则颓然放矣耆卿词以关河冷落残照当楼与杨柳岸晓风残月为佳非是则淫以亵矣此不可不辨姜词高洁姜夔尧章崛起南宋最为高洁所谓如野云孤飞去留无迹者惜乎白石乐府五卷今已无传惟中兴绝妙词仅存二十馀阕耳白石以后词家白石而后有史达祖高观国羽翼之张辑吴文英师之于前赵以夫蒋捷周密陈允衡王沂孙张炎张翥效之后后譬之于乐舞Ω至于九变而词之能事毕矣词与曲分元时中十往往沉于散僚关汉卿为太医院尹郑德辉杭州小吏宫大用均台山长沉困簿书老不得志而杂剧乃独绝于时自元迄明词与曲分无复以诗馀入乐府歌唱者皆可为叹息也明初作手明初作手若杨孟载高季迪刘伯温辈皆温雅芊丽咀宫含商李昌祺王达善瞿宗吉之流亦能接武至钱塘马浩澜以词名东南陈言秽语俗气熏入骨髓殆不可医周白川夏公谨诸老闲有硬语杨用修王元美则强作解事均与乐章未谐南北宋词可论正变词始于唐盛于宋南北历二百馀年畸人代出分路扬镳各有其妙至南宋诸名家倍极变化盖文章气运不能不变者时为之也于是竹遂有词至南宋始工之说惟渔洋先生云南北宋止可论正变桫可分工拙诚哉斯言虽千古莫易矣填词非小道昔人云填词小道然鲁直谓晏叔不府为高唐洛神之流张文潜谓贺方回幽洁如屈宋悲壮如苏李夫屈宋三百之苗裔苏李五言之鼻祖而谓晏贺之词似之世亦无疑二公之言为过情者然则填词非小道可知也填词见性情填词亦各见其性情性情豪放者强作婉约主毕竟豪气未除性情婉约者强作豪放语不觉婉态自露故婉约自是本色豪放亦未尝非本色也情景不可太分州谓美成能作景语不能作情语愚谓词中情景不可太分深于言情者正在善于写景词须有寄托词自隋炀李白创调之后作者多以闺词见长合诸名家计之不下数千万首深情婉至摹写殆尽今人可以不作矣即或变调为之亦须别有寄托另具性情方不致张冠李载陈眉公论张柳苏辛词各有优劣陈眉公曰幽思曲想张柳之词工矣然其失则俗而腻也伤时吊古苏辛之词工矣然其失则莽而俚也两家各有其美亦各有其病斯为词论之至公沈伯时论词要清空乐府指迷云词要清空不要质实此八字是填词家金科玉律清空则灵质实则滞玉田所以扬白石而抑梦窗也词以神气为主词以神气为主取韵者次也镂金错采其末耳词须纵横入妙词之一道纵横入妙能转法华则本来寂灭不碍昙花文学性灵无非般若频唿小玉亦可证入圆通矣填词要诀填词要诀无他惟能去花庵草堂之阵言不为所役俾滓窳涤濯以孤技自拔于流俗绮靡矣而不戾乎情镂琢矣而不伤夫气夫然后足与古人方驾焉朱彝尊论词竹朱检讨云宋人编集歌词长者曰慢短者曰令初无中调长调之目自顾从敬编草堂词以臆见分之后遂相沿殊为牵率花间调即是题花间体制调即是题如女冠子则咏女道士河渎神则为送迎神曲虞美人则咏虞姬是也宋人词集大约无题自花庵草堂增入闺情闺思四时景等深为可憎案此则见词综凡例渔洋论温为花间鼻祖渔洋云温李齐名温实不及李李不作词而温为花间鼻祖岂亦同能不如独胜之意耶古人学书不胜去而学画学画不胜去而学塑其善于用长如此渔洋论花间草堂之妙又云或问花间之妙曰蹙金结绣而无痕迹问草堂之妙曰采采流水蓬蓬远春渔洋论南渡诸家又云宋南渡后梅白石竹屋梦窗诸子极妍尽态反有秦李未到者虽神韵天然处或不及自令人有观止之叹正如唐绝句至刘宾客杜京兆妙处反进青莲龙标一尘宋征璧论宋词七家华亭宋尚木征璧曰吾于宋词得七人焉曰永叔秀逸子瞻放诞少游清华子野娟洁方回鲜清小山聪俊易安妍婉若鲁直之苍老而或伤于颓介甫之刂削而或伤于拗无咎之规检而或伤于朴稼轩之豪爽而或伤于霸务观之萧散而或伤于疏此皆所谓我辈之词也苟举当家之词如柳屯田哀感顽艳而少寄托周清真蜿蜒流美而乏陡健康伯可排叙整齐而乏深邃其外则谢无逸之能写景僧仲殊之能言情程正伯之能壮采张安国之能用意万俟雅言之能协律刘改之之能使气曾纯甫之能书怀吴梦窗之能叠字姜白石之能琢句蒋竹山之能作态史邦卿之能刷色黄花庵之能选格亦其选也词至南宋而繁亦至南宋而敝作者纷如难以概述矣彭羡门论黄不及秦彭羡门云词家每以秦七黄九并称其实黄不及秦远甚犹高之视史刘之视辛虽齐名一时而优劣自不可掩彭羡门论长调难于短调长调之难于短调者难于语气贯串不冗不复徘徊宛转自然成文今人作词短调独多长调寥寥不概见当由寄兴所成非专诣耳案此则亦见金粟词话邹程村论用典邹程村曰词品云填词于文为末而非自选诗乐府来不能入妙李易安词清露晨流新桐初引乃全用世说语愚按词至稼轩经子百家行间笔下驱斥如意近则娄东善用南北史江左风流惟有安石词家妙境重见桃源矣宗梅岑论词以艳丽为工宗梅岑曰词以艳丽为工但艳丽中须近自然本色方佳近日词家极盛其卓然命世者如百宝流苏千丝铁纲世人不解谓其使事太多相率交诋此何足怪盖寻常菽粟者不知石砝海月为何物耳彭羡门论作词必先选料作词必先选料大约用古人之事则取其新僻而去其陈因用古人之语则取其清隽而去其平实用古人之字则取其鲜雅而去其腐俗不可不知也案此则见金粟词话僻词与长调作法僻词作者少宜浑脱乃近自然常调作者多宜生新斯能振动沈东江论转换处沈东江曰中调长调转换处不欲全脱不欲明粘如画家开合之法须一气而成则神味自足以有意求之不得也沈东江论衫字又长调最难工芜累与痴重同忌衫字不可少又忌浅熟沈东江论对句词中对句正是难处莫认作衬句至五言对句七言对句使观者不作对疑尤妙案以上三则见刘体仁词绎非沈东江语此则又见俞彦爰园词话张炎论虚字词中语句无论长短不宜叠实合用虚字唿唤一字如正但任况之类两字如莫是又还之类三字如更能消最无端之类却要用之得其所张炎论字面句法中有字面盖词中有生硬字用不得须是深加锻炼字字敲打得响歌诵妥熘方为本色语如贺方回吴梦窗皆善于炼字者多于李长吉温庭筠诗中来字面亦词中起眼处不可不留意也案以上二则见词源沈谦论诗词曲不同启诗启曲者词也上不可似诗下不可似曲然诗与曲又俱可入词贵人自运沈谦论小调中调长调小调要言短意长忌尖弱中调要骨肉停匀忌平板长调要纵横自如忌粗率能于豪爽中着一二精致语绵婉中着一二激励语尤见错综沈谦论白描与修饰白描不得近俗修饰不可太文生香真色在离即之间不特难知亦难言沈谦论偷声变律之妙小令中调有排荡之势者吴彦高之南朝千古伤心事范希文之塞下秋来风景异是也长调极狎昵之情者周美成之衣染莺黄柳耆卿之晚晴初是也于此足悟偷声变律之妙沈谦论古人语不相袭徐师川门外重重叠叠山遮不断愁来路欧阳永叔强将离恨倚江楼江水不能流恨去古人语不相袭又能各见所长沈谦论填词结句邹程村曰填词结句或以动荡见奇或以迷离称隽着一实语败矣康伯可正是销魂时候也撩乱花飞晏叔原紫骝认得旧游踪嘶过画桥东畔路秦少游游花无语对斜晖此恨谁知深得此法案以上六则见沈谦填词杂说邹程村论咏物咏物贵似然不可刻意太似取形不如取神用事不若用意案此则亦见邹程村词衷沈谦论作词要点词要不亢不卑不触不悖蓦然而来悠然而逝立意贵新设色贵雅构局贵变言情贵含蓄如骄马弄衔而欲行粲女窥帘而未出得之矣沈谦论二李是当行本色男中李后主女中李易安极是当行本色案以上二则见沈谦填词杂说贺裳论翻词入诗词家多翻诗意入词虽名流不免吾常爱李后主一斛珠末句云绣床斜凭矫无那烂嚼红绒笑向檀郎唾杨孟载春绣绝句云闲情正人停针处笑嚼红绒吐碧窗此却翻词入诗弥子瑕竟效颦于南子贺裳论词中本色语词中本色语如李易安眼波才动被人猜萧淑兰去也不教知怕人留恋伊孙光宪留不得留得也应无益严次山一春不忍上高楼为怕见分携处观此种句即可悟词中之真色生香且怕人留恋伊为怕见分携处两怕字用来妙不可方言若用一恐字亦未尝说不去然毫厘差则千里谬矣盖词中雅俗字原可互相胜负非文理不背即可通用此仅可为解人道也此则与词苑丛谈卷一所引词筌语微异贺裳论述景凡写迷离之况者止须述景如小窗斜日到芭蕉半窗斜月疏钟后不言愁而愁自见因思韩致光空楼雁一声远屏灯半灭已足色悲凉何必又赘眉山正愁绝耶案以上三则见贺裳词筌柴虎臣论词柴虎臣云旨取温柔词取蕴借昵而闺帷勿浸而巷曲浸而巷曲勿堕入村鄙又云语境则咸阳古道汴水长流语事则赤壁周郎江州司马语颢则岸草平沙晓风残月语情则红雨飞愁黄花比瘦可谓雅畅董文友论诗词曲界限董文友流词话曰词曲诗曲界限甚分似曲不可而似诗仍复不佳譬如拟六朝文落唐音固卑侵汉调亦觉伧父邹谟论词不宜和韵张玉田谓词不宜和韵盖词语句参错复格以成韵支分驱染欲合得离如方千里之和片玉张杞之和花间首首强协纵极肖能如新丰鸡犬尽得故处乎邹谟论沈括体与回文体词有沈括体有回文体回文之就句回者自东坡晦庵始也其通体回者自义仍始也案以上二则见词衷王士祯论诗词曲不同或问诗词曲分界曰无可奈何花落去似曾相识燕归来定非香奁诗良辰美景奈何天赏心乐事谁家院定非草堂词也案此则见花草蒙拾沈天羽论词之定格词有定名即有定格其字数多寡平仄韵脚较然中有参差不同者一曰衬字文义偶不联畅用一二衬字密按其音节虚实间正文自在案此则沈天羽语见古今词论王元美论正宗与变体李氏晏氏父子耆卿子野美成少游易安至矣词之正宗也温韦艳而促黄九精而刻长公丽而壮幼安辨而奇又其次也词之变体也案此则见王元美艺苑卮言袁箨庵论词有三法袁箨庵曰词有三法章法句法字法有此三者方可称词噫难言矣陈其年论马浩澜词陈其年云马浩澜作词四十年仅得百篇昔人矜慎如此今人放笔颓唐岂能便得妤句邹化词选须从旧名大抵一调之始随人遣词命名初无定准致有纷至花草粹编异体怪目渺不可极或一调而名多至十数殊厌披览此类宋人极多张宗瑞词一卷悉易新名近人亦多如此故渔洋常云词选须从旧名有以也案此则见词衷邹谟论诗词之辨词之纥那曲长相思五方言绝句也小秦王阳关曲八拍蛮浪淘沙七言绝句也阿那曲鸡叫子仄韵七言绝句也瑞鹧鸪七言律诗也款残红五言古体也体裁易混征选实繁故当稍别之以存诗词之辨案此则见词衷彭孙论词以艳丽为本色词以艳丽为本色要是体制使然如韩魏公赵忠简非不忠心铁骨勋德才望照映千古而所作小词有人远波空翠柔情不断如春水梦回鸳帐馀香嫩皆极有情致尽态穷妍乃知广平梅花政自无碍竖儒辄以为怪事耳彭孙论学柳之过柳七亦自有唐人妙境今人但从浅俚处求之遂使金荃兰畹之音流入挂枝黄莺之调此学柳之过也案以上二则见金粟词话顾芳论小令顾芳云词之小令犹诗之绝句字句虽少音节虽短而风情神韵正自悠长作者须有一唱三叹之致淡而艳浅而深近而远方是胜场且词体中长调每一韵到底而小令每用转韵故层折多端姿态百出索解正自不易芳之论韪矣而专攻长调者多易视小令似不足以炫博奥即遇小令之佳者亦不免短兵狭巷之讥而岂知乐府之古雅全以少许胜多许乎且柔情曼声非小令不宜较之长调难以概论而必欲以长短分难易宁不有悖词旨哉贺裳论秦黄优劣北宋秦少游妙矣而尚少刻肌入骨之语去韦庄欧阳炯诸家尚隔一尘黄山谷时出俚语未免伧父然春未透花枝瘦正是愁时候新俏亦非秦所能作案此则见词筌彭孙论史梅溪南宋词人如白石梅竹屋梦窗竹山诸家之中当以史梅为第一昔人称其分镳清真平睨方回纷纷三变行辈不足比数非虚言也案此则见金粟词话辛稼轩压倒古人稼轩雄深雅健自是本色俱从南华冲虚得来然作词之多亦无如稼轩者中调多小令亦间作妩媚语观其得意处真有压倒古人之意案此则见词衷词韵分上去词韵上去之分判若黑白其不可假借处关系一调不得草草古词之妙全在于此若总置不顾而任便填之则作词何难而必推知音者哉上去须相配仄声中两上两去最所当避盖上声舒徐和软其腔低去声激励劲远其腔高相配用之方能抑扬有致去声重要古人名词中转折跌宕处多用去声盖三声之中上入二者可以作平去则独异故论声虽以一平对三仄论歌则当以去对平上入也其中当用去者非去则激不起用入且不可断断乎勿用平上也唐词多更韵之体更韵之体唐词为多有换至五六者又有用平仄通叶者惟词律所证了如指掌群雅集序锡鬯群雅集序云词曲一道小令当法汴京以前慢词则取诸南渡否则排之以硬语每与调乖窜之以新腔难与谱合故终宋之世乐章大备四声二十八调多至千馀曲有引有序有令有慢有近有犯有赚有歌头有促拍有摊破有摘遍有大遍有小遍有转踏有转调有增减字有偷声惟因刘所编宴乐新书失传而八十四调图谱不见于世虽有解人无从知当日之琴趣箫谱矣词不能失腔诗有韵词有腔词失腔犹诗落韵诗不过四五七言而止词乃有四声五音均拍重轻清浊之别若言顺律舛律协方言谬俱非本色或一字未合一句皆废一句未妥一阕皆不光采信戛戛乎其难矣古人有言曰铅汞炼而丹成情颢交而词成指迷妙诀当于玉田梦窗间求之陆文圭跋词源词与辞字通用说文云意内而方言外也意生言言生声声生律律生调故曲生焉花间以前无杂谱秦周以后无雅声源远而派别也张玉田着词源泉上下卷推五音之数演六六之谱按月纪节赋情咏物自称得声律之学馀情哀思听者泪落昔柳河东铭姜秘书闵王孙之故态铭马淑妇咸讴者之新声言外之意异世谁复知者案此则见陆文圭词源跋啸馀谱多误士大夫贴括之外惟事于诗至于长短之音多置不论即间有强作解事者亦止依稀仿佛耳故维扬张氏据词为图钱塘谢氏广之吴江徐氏去图着谱新安程氏又辑之于是啸馀一谱靡不共称博奉为章程矣而岂知触目瑕瘢通身罅漏有不可胜言哉贺裳论作长调作长调最忌演凑须触景生情复缘情布景节节转换丽周密譬之织锦家真窦氏回文梭矣案此则见词筌啸馀谱不可守诗馀者院本之先声也如耆卿分调守斋择腔尧章着鬲指之声君特辨煞尾之字或随宫造格或遵调填音其疾徐长短平仄阴阳莫不守一定而不移矣乃近日词家谓词以琢句练调为工并不深求于平仄句读之间惟斤斤守啸馀一编图谱数卷便自以为铁板金科于是词风日盛词学日衰矣拗句不可改词中有顺句复有拗句人莫不疑拗而改顺矣殊不知今之所疑拗句乃当日所谓谐声协律者也今之所改顺句乃当日所谓捩喉扭嗓者也但观清真一集方氏和章无一字相违者如可改易彼美成千里辈岂不能制为婉顺之腔换一妥便之字乎且词谓之填如坑穴在前以物实之而恰满倘必易字则枘凿背矣又安能强纳之而使安哉词以谐声为主自沈吴兴分四声以来凡用韵乐府无不调平仄者至唐律以后浸淫而为词尤以谐声为主平仄失词即不可入调周柳万俟等之制腔造谱皆按宫调故协于歌喉以及白石梦窗辈各有所创未有不悉音理而可造格律者今虽音理失传而词格具在学者但依仿旧作字字恪遵庶不失其中矩耳曲调不可入词曲调不可入词人知之矣而八犯玉交枝穆护砂捣练子等亦间收金元通于词曲者何也盖西江月等宋词也玉交枝等元词也捣练子等曲因乎词者也均非曲也若元人之后庭花干荷叶小桃红天净沙醉高歌等俱为曲调与词之声响不侔况北曲自有谱在岂可阑入词谱以相混淆乎词曲之所以分或云诗馀止论平仄不拘阴阳若词馀一道非宫商调阴阳协则不可入歌固已第唐宋以来原无歌曲其梨园弟子所歌者皆当时之诗与词也夫诗词既已入歌则当时之诗词大抵皆乐府耳安有乐府而不叶律吕者哉故古诗之与乐府近体之与词分镳并骋非有先后谓诗降为词以词为诗之馀词变为曲以曲为词之馀殆非通论矣况曰填词则音律不精性情不考几何不情文炙宫商亻面背乎于是知古词无不可入歌者深明乐府之音节也今词不可入歌者音律未谙不得不分此以别彼也此词与曲之所以分也然则词与曲判然不同乎非也不同者口吻而无不同者谐声也究之近日填词者固属模煳而传奇之作家亦岂尽免于龃龉哉词谱不如以宫调分诗变而为词词变而为曲历世久远声律之分合均春天之高下音节之缓急过度不得尽知至若作家才思之浅深初不系文字之多寡顾世之作谱者皆从归自谣铢累雨积及莺啼序而止中有调名则一而字之长短分殊安能各得其所莫如论宫调之可知者叙于前馀以时代论先后为次序斯世运之升降可以知已词调可以类应词调之间可以类应难以牵合而起调毕曲七声一均旋相为宫更与周礼三宫汉志三统之制相准须讨论宫商审定曲调或可得遗响之一二也浙西六家词本朝士夫词笔风流自彭王邹董以及迦陵实庵蛟门方虎并浙西六家等无不追宗两宋掉鞅后先矣而其间惟实庵先生不习闺靡曼之音既细咏之反觉妩媚之致更有不减于诸家者非其神气独胜乎由是知词之一道亦不必尽假裙裾始足以写怀送抱也邹谟论张程二谱之误今人作诗馀多据张南湖诗馀图谱及程明善啸馀谱二书南湖谱不无鱼豕之讹且载调太略如粉蝶儿与惜奴娇本系两体但字数稍同及起句相似遂误为一体至啸馀谱则舛错益甚如念奴娇之与无俗念百字谣大江乘贺新郎之与金缕曲金人捧露盘之与上西平本一体也而分载数体燕春台之即燕台春大江乘之即大江东秋霁之即春霁棘影之即疏影本无异名也而误仍讹字或列数体或逸本名甚至错乱句读增减字数强缀标目妄分韵脚又如千年调六州歌头阳关引帝台春之类句数率皆淆乱成谱如是学者奉为金科玉律迄无驳正不亦误乎案此则见词衷词律与词谱宋元人所撰词谱流传者少自国初至康熙十年前填词家多沿明人遵守啸馀谱一书词句虽胜于前而音律不协即衍波亦不免矣此词律之所由作也其云得罪时贤盖指延露而方言匪他人也如莺啼序创自梦窗一定难移当遵之首句定是六字起次段第二句必用四仄乃为定体首段第五第六二七字句断不可对词律逐句考订实为精详而延露夏一阕竟改为四字起帘幕重重二句竟且作对至薄铅不御四字中夹一平尤为大误故浙西名家务求考订精严不敢出词律范围之外诚以词律为确且善耳至于钦定词谱虽较词律所载稍宽而详于源流分别正变且字句多寡声调异同以至平仄无不一一注明较对之间一望了然所谓填词必当遵古从其多者从其正者尤当从其所共用者舍词谱则无所措手矣