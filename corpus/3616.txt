玉皇十七慈光灯仪玉皇十七慈光灯仪入坛净天地咒金阙玄穹主高上玉皇尊妙相冠诸天慈光烛三界眞圣妙道师天人依仗师大乘垂法语眞一指迷徒功德若虚空赞扬无穷尽伏以灯然十七依稀开报喜之花光透九重髣髴觐通明之殿首凭一炷上格丛霄具位姓某谨与奉道某暨合坛众等诚惶诚恐稽首顿首遥望天阶百拜上启淸微大道元始天尊太上道君灵宝天尊大赤神宝道德天尊十七慈光穹苍圣主玉皇大天尊光严妙乐国王圣父天尊宝月光皇后圣母元君太微妙德宫太圣皇太后禹余天妙灵无爲大天帝高虚淸明天帝玉虚上帝昊天上帝五老上帝天眞大圣妙行眞人灵妃玉女慈悲度厄眞人寻声救苦眞人济生度死眞人万福护身眞人经筵启问众眞三界四府六合万灵恭望鸾啸凤唱下天门之九重龙戏麟盘降人间之五浊倾光宝焰俯纳芹诚有感斯通无任激切众官再拜云舆上香献茶通意闻琼胎未判湛然道炁之含洪玉相渐分昭若慈光之炜灿上照九天则轻淸奠位下烛九地则重浊流形三辰以之而发辉万彚资之而化育被照烛者有生咸遂蒙辉耀者无幽不开凡形囿于两间悉光繄于一朗等僭伸素渎敢赞玉光蠡测海以深惭獭荐诚而少效恭逢吉旦然点明灯曲垂不宰之仁洞察无私之祷奉道某等获齿人伦倾心道域感帝光而摄受思功德以薰修凭仗赞扬少伸崇报今则讽经告毕法事将周爰露赤心遥瞻丹陛然十七之慈光灯灯赞咏望亿千之仪仗渺渺迂临伏愿凡悃上通天光下烛分辉蓬荜祥开如意之光朗耀云衢恩迓殊常之泽有求斯应无愿不从一归圆满之中普入光明之内随灯念善恪意精䖍稽首皈依无极大道信礼无上大罗天十七慈光玉皇天尊众等志心皈命大神通光玉皇大天尊玄穹高上帝圣父天尊圣母元君玉光会中一切诸灵官伏闻无能圣主緫元范于十方恢漠神通现慈光于三界开明众兆发育羣伦先天地以素存亘古今而不泯增辉造化之眼洞照天人之心大哉灵辉昭然上境奉道某等久蒙慈照深切恩休欲仗赞扬少伸善颂谨遵科法崇建宝灯供养大神通光玉皇大天尊圣父天尊圣母元君玉光会中眞灵眞宰伏愿帝光摄受民欲俯从示大神通覆无私于天下仗慈光力苏有类于寰中致时雍熙跻民仁夀同诚洁志谨爲称扬信礼无上大罗天大神通光玉皇天尊钦惟玉帝放神通光开明三景普照十方香严示现圣德昭彰无伦无等难度难量今辰弟子敞建兰场然灯祝赞上格穹苍愿垂鑑照消诸不祥延生度厄长享安康志心皈命愿得安康众等志心皈命大慈悲光玉皇大天尊圣父天尊圣母元君玉光会上一切神仙诸灵官闻金阙至尊心每怀于恻隐玉皇上帝光示现于慈悲蒙照烛则俱赖于哀怜之中被薰陶则均出于帡幪之下忠恕无忒寛裕有容欲伸崇报之私当仗赞扬之礼奉道某知恩有素报本无从爰仗黄冠皈依玄象谨依科法崇建宝灯供养大慈悲光玉皇大天尊圣父天尊圣母元君玉光会中眞灵眞宰伏愿帝心广运天道好还放慈悲光生意明苏于宇宙消轗轲厄休祥臻至于家门鳌极鼎安鸿居奠枕志心稽首同爲赞扬信礼无上大罗天大慈悲光玉皇天尊钦惟玉帝光放慈悲上通干象下帀坤维显幽蒙照遐迩知皈蠲消罪苦荡涤凶危今辰弟子䖍告如仪冀垂省览允副祷祈身受开度心悟玄微解除世厄早证无爲众等志心皈命大喜舍光玉皇大天尊圣父天尊圣母元君玉光会上一切神仙诸灵官伏闻库藏财宝眷言曩日之博施饥馑癃残感戴当年之周急信能喜舍诚非强爲葢德蓄于中局故光垂于外境霑慈惠者不啻河沙之众沐利益者岂惟草木之羣称赞难穷皈依莫尽奉道某等囿形鳌极依迹鸿慈兹仗薰修少伸崇奉谨遵科法崇建宝灯供养大喜舍光玉皇大天尊圣父天尊圣母元君玉光会中眞灵眞宰伏愿惟皇上帝降衷下民钖羡洪基永置万方之康泰流祥善会长臻四序之和平九有腾懽三农告瑞皈依信礼谨爲宣扬信礼无上大罗天大喜舍光玉皇天尊钦惟玉帝福利无边财能喜舍物被周旋光辉三界照耀诸天博施区宇拯活黎元今辰弟子笃意倾䖍然灯祝赞保国绵延愿流道炁俾悟眞玄普受开度消荡灾愆一心皈命愿得延年众等志心皈命大忍辱光玉皇大天尊圣父天尊圣母元君玉光会上一切神仙诸灵官伏闻天道不争乃常闻于善胜帝德广运其厚生以惟和葢性禀于慈柔故光垂于忍辱静而能以制动柔而可以胜刚寛裕所以有容忍则所以无辱卓哉重量允矣慈心人能克之天则均也奉道某等赋形下品託迹中区久被荫休尚稽报效谨遵科法崇建宝灯供养大忍辱光玉皇大天尊圣父天尊圣母元君玉光会中眞灵眞宰伏愿天心不弃常造有容襟量恢恢俾福基之广大慈心切切冀业善以层高德与日新事随心契䖍恭稽首谨爲称扬信礼无上大罗天大忍辱光玉皇天尊钦惟玉帝放忍辱光慈周尘界化及遐方屏强用弱以柔制刚大哉洪量莫可寻详今辰弟子翘首穹苍布恩有自介福无疆愿从吉旦消弭凶殃长皈慈覆永迓休祥众等志心皈命大平等光玉皇大天尊圣父天尊圣母元君玉光会上一切神仙诸灵官闻权衡三界位高处于玄穹鑑镜十方光故垂于平等示天理本无于分别使人心无有于党偏得其旨则自无增高损下之私洞其微则俱入大公至正之道今某思德感恩报偿难尽谨依科法修建宝灯供养大平等光玉皇大天尊圣父天尊圣母元君玉光会中眞灵眞宰伏愿天光下烛帝命诞颁德被生灵各保命根之固功济天下俱逢时运之亨同会风云均霑雨露志心皈命谨爲称扬信礼无上大罗天大平等光玉皇天尊钦惟玉帝大平等光平平荡荡烨烨煌煌大包天地细入毫芒玄穹委贶法界呈祥今辰弟子遥仰神乡倾诚效信沥恳穹苍冀垂福惠蠲弭灾殃万灵荐祉永保安康众等志心皈命大柔和光玉皇大天尊圣父天尊圣母元君玉光会上一切神仙诸灵官闻上帝独尊因何所以无寡至道无敌惟柔可以胜强向从淸静之法身普现柔和之光相得其芒则圆通温雅蒙其耀则方寸慈祥炳炳迄今煌煌自古奉道某等得生蒙蔽适性豫游思立微勋恭酬大德谨遵科法崇建宝灯供养大柔和光玉皇大天尊圣父天尊圣母元君玉光会中眞灵眞宰伏愿天心昭格帝念矜怜霈以洪恩普感和平之化惠其嘉泽俱全性命之生覃及显幽均蒙利乐同诚洁志谨爲宣扬信礼无上大罗天大柔和光玉皇天尊钦惟玉帝光放柔和开明有类洞照无何和安天地柔摄邪魔境消疵疠时殄乖和今辰弟子引颈弥罗冀安境土永息干戈曲垂眷顾息免扎瘥时淸道泰复见讴歌众等志心皈命大自在光玉皇大天尊圣父天尊圣母元君玉光会上一切神仙诸灵官闻帝临有赫位高拱于通明道本无爲光故彰于自在任去来之可行可止由淸浊之或沉或浮有猷有爲无罣无碍达此机则无施不可明其用则有碍皆通自然而然无在不在奉道某等爲人不敏荷帝垂休辄演灯仪少伸芹意谨依科式建立宝灯供养大自在光玉皇大天尊圣父天尊圣母元君玉光会中眞灵眞宰伏愿衍虚无道放自在光保国寍家俾河淸而海晏延龄益算冀物阜以民康目覩昇平身逢泰治志心皈命同爲赞扬信礼无上大罗天大自在光玉皇天尊钦惟玉帝位极宸枢去来自在变化无拘光华霄汉炳耀天衢垂休上境钖贶绵区今辰弟子诚悃䖍摅上延命驾俯降尘居冀覃休祉屏息灾虞四时和靖万咎蠲除众等志心皈命大利益光玉皇大天尊圣父天尊圣母元君玉光会上一切神仙诸灵官闻三界宗师慈念苍生而兴方便意四生慈父照烛法界而开利益门祥光放而日月停轮惠力施而津梁彼岸凡在天光之下均霑润泽之仁圣德昭彰恩休广博奉道某叨居圣域久被帝光非仗然灯曷伸报本谨遵科式崇建宝灯供养大利益光玉皇大天尊圣父天尊圣母元君玉光会中眞灵眞宰伏愿慈光洞照圣鑑昭垂身度千灾富夀永臻于丕贶命延百福光华前偶于泰寍无有后艰聿怀多福皈依信礼谨爲赞扬信礼无上大罗天大利益光玉皇天尊钦惟玉帝浩刼之尊光垂利益辉映干坤津梁众兆济度羣伦古今无爽巨细必均今辰弟子翘首通明然灯念善荐欵投诚曲垂眷命钖注年龄消灾度厄永保无倾众等志心皈命大如意光玉皇大天尊圣父天尊圣母元君玉光会上一切神仙诸灵官闻昊天不忒由内境之融明上帝是皇葢中心之洞彻渊鑑播无私之照辉华放如意之光蒙其耀则无愿不从被其辉则有求必遂在在悉闻其契意人人俱获于称情圣德难穷民心知仰奉道某感承玄化思竭丹诚仰仗微因恭酬洪造谨依科法崇建宝灯供养大如意光玉皇大天尊圣父天尊圣母元君玉光会中眞灵眞宰伏愿帝临有赫天听不遗善果圆成谋如心事如意灵苖不坏耆而艾夀而昌嘉与鸥盟乐依鸿覆皈依信礼谨爲赞扬信礼无上大罗天大如意光玉皇天尊钦惟玉帝体道鸿蒙先天先地无始无终光放如意位极高穹有求斯应无愿不从今辰弟子遥想玉宫然灯供养沥恳䖍恭冀垂昭鑑俯察卑悰延年益算消荡灾凶众等志心皈命大智惠光玉皇大天尊圣父天尊圣母元君玉光会上一切神仙诸灵官闻智察幽微明若孔昭于天鑑慧通玄妙诚何简在于帝心智慧光照于遐方惠力辉华于尘界悟眞微则性天昭彻得其理则心地融明愚可成贤顽亦奉化弟子某范围均囿临照普叨欲效皈崇当凭赞咏谨遵科式崇建宝灯供养大智慧光玉皇大天尊圣父天尊圣母元君玉光会中眞灵眞宰伏愿帝光洞烛天鉴昭融咸履干坤各遂生生之正性常蒙丰裕俱明化化之本元四序和平三灾不染齐心运念谨爲宣扬信礼无上大罗天大智慧光玉皇天尊钦惟玉帝智慧圆通光施寰宇位处玄穹功成不宰道价弥隆洞察幽隐昭鉴颛蒙今辰弟子醮告䖍恭谅垂佑下允纳凡衷三辰吐瑞九有和同永保元吉长谢年丰众等志心皈命大吉祥光玉皇大天尊圣父天尊圣母元君玉光会上一切神仙诸灵官闻皇天眷佑惠迪吉放大光明惟帝念功善降祥现希有相宝焰灿干坤之眼昏昏可使昭昭玉光鉴天地之心洞洞愈加属属有类悉蒙于慈照无时不迓于休祥化化生生仁仁夀夀奉道某心存妙道志切皈依罄露丹衷上希玄鉴谨遵科法崇建宝灯供养大吉祥光玉皇大天尊圣父天尊圣母元君眞灵眞宰伏愿天光昭晏地纪安闲和气致祥每遇亨荣之会慈风及物时消疫疠之灾富夀康寍生成长养同诚洁志谨爲宣扬信礼无上大罗天大吉祥光玉皇天尊钦惟玉帝应化法身吉祥光照乖戾氷淸天无氛秽地絶妖尘八遐瑞蔼九有祥迎今辰弟子乐道思眞灯然宝炷斋洁芹诚冀垂昭佑保庇康宁元辰共护圣眼同明众等志心皈命大解脱光玉皇大天尊圣父天尊圣母元君玉光会上一切神仙诸灵官闻淸净解脱光示现于一眞圣智圆通道緫包于四大尊临三界统御万灵微芒解众苦之自缠灵耀释羣迷之自缚天光远烛圣泽遐霑凡与物灵俱蒙慈照今辰某陶形大化禀命上玄返念皈眞酬恩报德谨遵科法崇建宝灯供养大解脱光玉皇大天尊圣父天尊圣母元君玉光会中眞灵眞宰伏愿天心克享帝念允俞日益殊祥育黎元而有永云加巨庇保善信以无虞永洽太和潜消疵疠志心稽首同爲赞扬信礼无上大罗天大解脱光玉皇天尊钦惟玉帝解脱光明辉华玉宇照耀金庭幽明仰赖今古攸遵有生咸遂无愿不成今辰弟子好道求灵经披本行灯供仙眞勤拳求度激切倾诚冀消灾戾元亨利贞众等志心皈命大皈依光玉皇大天尊圣父天尊圣母元君玉光会上一切神仙诸灵官闻归心道域三千余刼之修行依迹玄门十七慈光之普照善心存于接引故光现于皈依悟之者归入有门解之者依求得路玄玄妙旨灿灿慈光圣德昭彰灵机莫议奉道某感恩有日念道无时敬竭寸丹上崇圆碧谨遵科法崇建宝灯供养大皈依光玉皇大天尊圣父天尊圣母元君玉光会中眞灵眞宰伏愿不言善应有感斯通帝德光天抚五辰而效顺道风遐扇育万物以皆昌解散苦根消平刼难皈依信礼谨爲宣扬信礼无上大罗天大皈依光玉皇天尊钦惟玉帝昔在淸微心存接引光放皈依洞明众妙开悟羣迷凡属有类俱契无爲今辰弟子遥仰丹墀灯光照耀善信蒙禧五星循轨炳燿扬辉万民康乐百禄攸宜众等志心皈命大功德光玉皇大天尊圣父天尊圣母元君玉光会中一切神仙诸灵官闻忘功有功天功不宰上德不德帝德罔愆运仁慈恻隐之心现功德光明之相成天立地陶古铸今九有腾辉无一夫不被其泽万方遐灿凡三界均沐其休物物生全人人离苦奉道某草茅质弱雨露恩深庸假熏修聊伸报效谨依科法崇建宝灯供养大功德光玉皇大天尊圣父天尊圣母元君玉光会中眞灵眞宰伏愿举六通力放百亿光天道高明遂羣生之长养帝恩遐邈乐四序以和平时沴顿消宿殃淸荡䖍恭稽首谨爲宣扬信礼无上大罗天大功德光玉皇天尊钦惟玉帝粤自先天积功累德体道凝玄光腾三界化洽八埏幽明仰赖今古攸传今辰弟子一心精专想瞻天极灯建法筵愿流道炁敷泽民编永消灾疠常保丰年众等志心皈命大圆满光玉皇大天尊圣父天尊圣母元君玉光会上一切神仙诸灵官闻妙相冠诸天圆满具足慈光烛三界克备无亏玉毫放自于太微金色遍周于大有沐照烛则道心增长被辉耀则天理流行圆融万物而无党无偏满慰羣心而有始有卒奉道某受中爲命最下其人洁其己而瞻天倾其心而事帝谨遵科法崇建宝灯供养大圆满光玉皇大天尊圣父天尊圣母元君玉光会中眞灵眞宰伏愿现圆满相放大光明拯护羣伦钖恩休而不宰铨量品彚鉴善恶以无私绵络生根消禳刼运齐心运念谨爲声扬信礼无上大罗天大圆满光玉皇天尊钦惟玉帝昔在玄穹功圆行满道备德充慈光普照惠泽旁通熏陶天下宰制寰中今辰弟子疏瀹心胸存瞻丹陛崇报玄功天心昭感民欲俯从时淸道泰歳稔年丰一诚专志愿得长生众等志心皈命大无碍光玉皇大天尊圣父天尊圣母元君玉光会中一切神仙诸灵官闻神机莫测有物必能有形光相自然无爲所以无碍玉辉流而无往不照金色现而有类咸亨开明众妄之心昭示羣迷之径解之者去来无间悟之者变化自然以有漏身成无上道奉道某勤心事帝志意瞻天猿马常覊豺獭效荐谨遵科法崇点宝灯供养大无碍光玉皇大天尊圣父天尊圣母元君玉光会中眞灵眞宰伏愿现有爲相放无碍光道犹日中俾干行之有庆德周天下庶坤载之常寍永戴玄恩长蒙慈惠同诚洁志谨爲声扬信礼无上大罗天大无碍光玉皇天尊钦惟玉帝体道自然至慈至圣先地先天潜心玉阙作世福田光腾无碍泽施有缘今辰弟子感戴上玄灯辉鹤焰香散龙烟上祈沖鑑介福无边延生度厄消荡迍邅众等志心皈命无能胜光玉皇大天尊圣父天尊圣母元君玉光会上一切神仙诸灵官闻天生神物物有定名帝运慈光光无能胜葢妙用本从于柔弱故神通莫可以度量大哉难思昭然示现达此理则寡可敌众喻此机则弱能胜强在物在人亘古亘今奉道某钦崇圣化愿被眞风爰敞华坛兹扬妙范谨依科式崇建宝灯供养无能胜光玉皇大天尊圣父天尊圣母元君玉光会中眞灵眞宰伏愿光无能胜惠有常施早迓鼎恩沐亨衢之高步旋逢泰治弘夀域以咸跻覃及有生均膺嘉靖归依信礼谨爲宣扬信礼无上大罗天无能胜光玉皇天尊钦惟玉帝以道爲心光无能胜泽有殊称肧腪天地涵蓄古今无声无臭有本有根今辰弟子思报玄恩灯筵敞建仪范昭钦曲垂鉴映采录凡忱三灾电扫五福膺臻举至诚何以祝家国永安寍众诵大哉至道无宗上眞上度诸天下济幽魂上无师祖惟道爲身丹台紫府金阙玉京祕此妙法普福含灵灭我万罪增我遐龄万神朝礼魔王保迎功德昌盛黄箓书名渺渺亿刼使我长存无上玉皇心印经上药三品神与气精恍恍惚惚杳杳冥冥存无守有顷刻而成囘风混合百日功成默朝上帝一纪飞昇知者易悟昧者难行履践天光唿吸育淸出入玄牝若亡若存绵绵不絶固蔕深根人各有精精极成神神各有气气合体眞不得其眞皆是强名神能入石神能飞形入水不溺入火不焚神依形生精依气盈不凋不残松栢青青三品一理妙不可听其聚则有其散则零七窍相通窍窍光明圣日圣月照耀金庭一得永得自然身轻太和沖溢骨化寒琼得丹则灵不得则倾丹在身中非白非青诵之万遍妙理自明次诵宝号宣疏向来关祝十七慈光宝灯功德并以周圆伏以道假人弘是敢因经而演教人能弘道必先演教以谈经经阅本行之章灯演慈光之法庶知斯道弘阐在人等幸以宿缘叨䝉慈照对十七宝灯而赞咏瞻上帝之化身俾百千品彚之含灵沐高穹之惠泽稽首皈依无极大道称念慈光朗照天尊不可思议功德