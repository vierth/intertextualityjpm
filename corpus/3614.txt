九天应元雷声普化天尊玉枢宝忏正统道藏三家本一卷洞真部威仪类二懴同卷结十九天应元雷声普化天尊玉枢寳懴雷霆玉枢宥罪法懴九天应元雷声普化天尊玉枢寳懴法事如仪具职姓某诚惶诚恐稽首顿首再拜奏启三清上帝十极髙眞髙上神霄八宸上帝九天应元雷声普化天尊九天应元府卿师使相一切圣眞玉霄内院中司东西华台玄舘妙阁四府六院分曹列局賛化掌事一切圣眞神仙九天雷门使者纠録典者㢘访典者掠剰司大夫主者积逮司大夫主者幽枉司大夫主者报应司大夫主者雷师皓翁眞君莫赚判官典者雷部官衆三界眞灵恭望洪慈洞囬昭鑑入意闻赤书玉字昔元始开碧落以度人凤篆龙章我祖师由神霄而阐化恭惟九天贞明之大圣玉清眞王之化身分形十方运心三界拯衆生之苦恼挈下土之沉沦三十六天天天归主宰之权千五百劫劫劫运慈悲之化苟𦤺寸忱而称念悉令万愿以从心重念某等亿劫尘劳多生业垢贪嗔痴爱萌于立身行已之间杀盗邪淫形于举心动念之际身三口四人百己千有漏幻躯无边罪障是非海阔人我山髙非仗懴扬曷叨恩宥恭惟九天应元雷声普化天尊爲群生父爲万灵师矜念迷途鉴观归向不忘大罗之誓愿特允小兆之讃扬遥驻浮空曲垂省録干冒天威下情无任激切俟恩之至䖍运一诚志心朝礼金容玉相天尊志心皈命礼玉清圣境清微天宫郁罗䔥台之中森罗净霐之上现有爲之梵相具无极之神通敷演眞玄破无有色空之碍拯提趣类絶智愚髙下之分妙用难窥灵机罔测大悲大愿大圣大慈无量度人元始天尊志心皈命礼上清眞境禹余天宫紫微琼台之中玄都玉京之上接元始虚皇之统系超西那玉国之根苖入黍米珠尽挹眞玄之精粹在香林苑屡谈祕要之筌蹄妙德难思神通莫议大悲大愿大圣大慈无量度人灵寳天尊志心皈命礼太清仙境大赤天宫巍巍金阙之髙渺渺重霄之上降生于无量数劫说法于万二千天五千袐言融三才之妙道八十余度接六趣之衆生圣德崇髙玄功广博大悲大愿大圣大慈无量度人降生天尊按人各恭信志心归依十方道寳当愿衆生起心囬向一切信礼志心归依十方经寳当愿衆生心开悟解受持念诵志心归依十方师寳当愿衆生普上法桥元有障碍道场衆等人各运心礼懴如法尔时九天应元雷声普化天尊在玉清天中与十方诸天帝君集于玉梵七寳层台时有雷师皓翁越班上白请宣道要于是天尊坐九凤丹霞之扆手举金光明之如意爲说玉枢寳经巳时天尊言若未来世有诸衆生得闻吾名但冥心黙想作是念言九天应元雷声普化天尊或一声或五七声或千百声吾即化形十方运心三界使称名者咸得如意十方三界诸天诸地日月星辰山河草木飞走蠢动若有知若无知天龙鬼神闻诸衆生一称吾名如有不顺者馘首刳心化爲微尘以今弟子某等旷劫受恩累生蒙化恨以愚迷之性积成深重之愆敢不懴陈以干原赦爰遵教典力致悔思祈灭罪以消愆冀禳灾而集福随心应念证圣成眞仰惟天尊大慈天尊大圣爲羣生父爲万灵师俯赐恩光鉴今懴悔庶令所祷克遂感通臣等䖍恭志心朝礼志心皈命礼九天应元府无上玉清王化形而满十方谈道而趺九凤三十六天之上閲寳笈考琼书千五百劫之先位上眞权大化手举金光如意宣说玉枢寳经不顺化作微尘发号疾如风火以清静心而弘大愿以智惠力而伏诸魔总司五雷运心三界羣生父万灵师大圣大慈至皇至道九天应元雷声普化天尊毕各一拜法衆等志心皈身皈神皈命神霄投诚玉府重念弟子某等凡胎浊质走肉行尸历劫迨今罪如山海心三恶业贪嗔愚痴身三恶业杀盗邪淫口四恶业绮语妄言两舌恶骂或起念动心恣行不善搪突天地秽䙝日月毁呵风雨裸触星辰背负君师逆辱父母欺心朋旧傲聣亲隣杀害孶生抛掷米谷大秤小斗欺罔圣贤酷法残刑伤戕禽畜私滛暗盗逞毒助兇贪诸所荣欺诸所弱天嗔地怒鬼妬神憎从今懴谢求誓归依恭愿普运慈悲曲垂原赦绥之庇覆钖以生全等志心稽首礼谢无上正眞三寳衆九天诰毕各一拜志心皈命礼九天应元雷声普化天尊九声九拜法衆等志心皈身皈神皈命神霄投诚玉府重念弟子某等凡胎浊质走肉行尸历劫迨今罪如山海或虑五行竒蹇九曜嵚㠌年逢刑冲运值克战行藏坎𡒄动用兇危或沉痾伏枕痼疾压身或盟诅呪誓之所招或债垜负偿之所致三世结衅异劫兴仇或自已兴修他人攺卜有犯九垒土皇身黄命煞官符赤口劔锋飞廉二十四位千二百神动致口牙易生狱讼从今懴谢永誓归依恭愿普运慈悲曲垂原赦绥之庇覆钖以生全等志心稽首礼谢无上正眞三寳衆九天诰毕各一拜志心皈命礼九天应元雷声普化天尊九声九拜法衆等志心皈身皈神皈命神霄投诚玉府重念弟子某等凡胎浊质走肉行尸历劫迨今罪如山海𢦙虑天妖地魈山精石怪五行妖祟三界魔兇及庙社伤亡𡨚雠执对鸟鼠送妖蛇虫嫁孽抛砖掷瓦送影传声或瘟癀传染蛊瘵缠绵故气伏尸塜讼墓注或㛰𡛸不顺嗣息难招水陆经从劫数难逭或兵戈杀戮水火漂焚盗贼侵凌饥荒流荡从今懴谢永誓皈依恭愿普运慈悲曲垂原赦绥之庇覆钖以生全等志心稽首礼谢无上正眞三寳衆九天诰毕各一拜志心皈命礼九天应元雷声普化天尊九声九拜法衆等志心皈身皈神皈命神霄投诚玉府重念弟子某等凡胎浊质走肉行尸历劫迨今罪如山海罪福寿天宠辱荣枯财禄利名是非人我或希仙学道或利物济民各有所求咸令至遂母使愿违切虑悮犯故爲千愆万过日深月逺曽未披陈或损害有情侵伤物类或迷眞背道犯戒违科旣附𨽻于生死之书实𢡖舒于简阅之笔从今懴谢永誓皈依恭愿普运慈悲曲垂原赦绥之庇覆钖以生全等志心稽首礼谢无上正眞三寳步虚毎一礼一拜志心皈命礼南极长生大帝统天元圣天尊东极青华大帝太一救苦天尊九天可韩丈人朱陵度命天尊九天雷祖大帝除灾济物天尊碧玉宫太一大天帝保制劫运天尊六天洞渊大帝伏魔上上太乙天尊六波天主帝君普施法润天尊九天採访使眞君应元保运妙化天尊神霄玉府判府天尊玉府侍中仆射上相右卿五雷使院眞君雷师皓翁天君雷伯青帝天君玉枢舍人官曹仙衆九天应元府卿师使相一切仙眞九天雷公将军五方雷公将军八方云雷将军九天雷门使者五方蛮雷使者雷部总兵使者紏録廉访典者掠剰司积逮司大夫幽枉司报应司大夫莫赚判官雷部官衆雷部眞仙诸司官属礼足各长跪皈命懴悔法衆等志心皈身皈神皈命神霄投诚玉府仰惟九宸御极诸司賛元化之尊三界浮游列部佐贞明之圣是爲雷霆之枢要乃持人物之权衡重念某等凡兹下愚寄于浮世或贪嗔痴之未断或心口意之相违任性所爲不知惭愧或见闻而自作或想念以教他种种罪根一一懴谢恭愿九天洞鉴列圣垂慈元纲流汗漫之恩法雨沛汪洋之泽罪无大小咸乞荡除冀三业以蠲消俾六根而清净福资万有恩被十方等志心稽首礼谢无上正眞三寳无上玉清王偈闻经闻经巳后当愿衆生深入法门归依信礼闻经巳后当愿衆生万罪荡除善芽増长闻经巳后当愿衆生永断执迷常归正道闻道包天地人禀隂阳生成仰頼于慈悲过咎许容于省悟等向来朝礼天尊称扬圣号一念祈天而请命五体投地以皈依恭望天尊大圣天尊大慈赦千生万劫之愆赐五雷正一之炁等随心所祝应念而成所求者遂所感者通所欲者从所禳者却此世他生常遇正因有识无情同登道岸稽首皈依无极大道向来九天应元雷声普化天尊玉枢寳懴