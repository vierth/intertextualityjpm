大慈好生九天卫房圣母元君灵应宝签正统道藏三家本一卷正一部大慈好生九天卫房圣母元君灵应寳签序谨按九天玉枢寳经内天尊言世人夫妇其于婚合或犯咸池或犯天狗三刑六害隔角交加孤阴寡阳天罗地网艰于嗣息多是孤独若欲求男即诵此经当有九天监生大神招神摄风遂生贤子于其生产之时太乙在门司命在庭或有寃愆或有鬼魅或有禁忌或有兇厄致令难产请诵此经即有九天衞房圣母默与抱送故能临盆有庆坐草无虞稽首大慈好生九天衞房圣母元君高居九天之上緫职三界之中宣太上好生之圣德敕阴阳生成之号令上自后妃下及民妇俱蒙敕命人物生成録人间之善恶察女子之贞邪有德者奏闻玉京敕神祇而护佑书名仙籍益筭延年有过者申告三官付五雷斩勘之司照依玉律施行刑遭疾苦困危䰟系酆都常沉苦海永失真道善者赐其贤子贤孙不善者世遭苦厄多诸忧恼大哉圣母元君之功不可称量好生之德岂只保于一时之生产恩可佑于终身善恶二事必书録举行世人未知恭侍者少有负元君恩德者多矣今幸钦承敕命颁降寳签九十九道九则妙理无穷玄机深奥昭天省赏善之条明雷府伐恶之令怒责邪兇劝其仁孝露未萌之灾福阐大道之慈悲彰其善恶示以吉凶欲化人民咸行善道勿堕邪非自女人及于苦爽蒙于元君恩命方始生成鑑今奉命告下九天监生司帅将神祇依上遵行外人间之信善至诚恭奉圣母香灯以祈福佑切勿轻慢自招罪责帅将威灵不可轻祀敬之者万灾不干神明护佑轻之者生遭疾厄死受风刀可不敬欤三天圣师敬讃妙哉灵应九十九玄奥真诠广圣慈爲恐有情忘正念故垂签语指群迷万郡生民俱有幸千般巧计緫爲非人还肯信行忠孝吾当亲奏寳鸾墀大慈好生九天衞房圣母元君灵应寳签第一天尊有敕救人民帅将钦承阐圣灵幸喜庆缘逢道化须当作善保全生解曰天恩大降普救人民神明钦奉道阐兴行早宜作福子母团圆第二仁慈信善孝翁姑守一存贞敬重夫吾今特赐临盆庆更宜常服保胎符解曰孝亲敬夫名达天应善力保全皈依道法常服灵符临盆有庆母子双全第三增添喜气福来临得子分明果善因好事既然从汝愿须当恭敬奉堂亲解曰产生贤子宜孝堂亲了还心愿更有欣欣第四万木呈芳色千花逞艳容电飞雷震怒触目緫成空解曰花木娇美偶逢风雨一声长叹可惜伤哉第五常依正道天神佑敬重翁姑将帅怜临盆坐草还欣庆展开眉锁贺团圆解曰平生和美圣力扶持宽心待时子母团圆第六好笑你惺惺不信有神明口强心自硬只怕汝难生解曰速宜忏罪庶免凶忧第七是非啾唧犯神明动用机谋事不平莫道恃强无报应此时汝自顾其身解曰刚强逞俊巧计多谋光阴有限回首何如第八祖宗有德汝心慈六甲分明报喜期十月满时还有庆更宜修善谢神祇解曰积善之家必有余庆既行中正产孕全生更宜作福上报神明亦当修善荐谢先亲第九敬吾大道敬神明恭奉堂亲及奉经日常善果今当应天人着意保全生解曰道化招彰神明在佑孝可达天经能至道胎产有庆喜炁光荣第十德行公勤达上苍善果因缘应吉昌此日生时吾自降更令帅将保贤良解曰圣母亲降神明佑护焚香拜谢喜炁非常第十一一番欢喜变成忧事到斯时不自由纵有机谋何处用今生还遇夙生雠解曰前事成空今遇夙寃急宜解禳可免悲伤第十二聦明智慧笑他痴蒙懂元来却胜伊任你身藏伏虎计凭何妙策去搓移解曰愚者可智智者先行第十三满门老幼喜欣欣偶获奇材无价珍积善之家招此庆广修善果报天真解曰贵子当生大修善事拜谢天真千里光辉第十四多年忧闷番成喜此去欢容笑语喧一子以奇犹有庆还即两两钟袍鲜解曰从前忧闷今日欣喜一子以贵又有贤即第十五綵云终易散好事未坚牢多因縁分浅何苦怨天曹解曰孤阴寡阳老叹无成第十六一番桃李一番春不敬公姑致此因万圣千真俱喜孝省时犹可保全生解曰几番得失劳力无功孝敬堂亲可保全生第十七杀生充口时间美锦绣遮身欠久安秋声夜雨成空叹可惜黄花满地斑解曰损物伤生自惹愆非第十八慈孝天神佑虔城罪业无从今眉自长笑捧小娇雏解曰神明佑庇可免灾危更宜告灶喜庆临身第十九松竹年年翠色青隐藏仙宇听钟声业债幸无君莫惹早宜崇善诵真经解曰道炁兴隆宜奉真圣春花秋月恐误工夫第二十因君孝奉在堂亲住宅神祇动保伸又幸有心求我道赐贤一子作朝臣解曰德行神欣敬心愿早宜还更宜谢灶府报答住居神第二十一汝既惺惺大似天何须来此叩香烟善恶还君吾不管笑伊惶急化金钱解曰心强口硬到此惶忙善恶有报岂容私庇第二十二翁姑恩德比苍天动用因何敢自专汝若悔新吾亦喜恁时曲赐一英贤解曰公婆至重不宜怠慢切宜小心慇懃恭奉至诚达天可得贤子第二十三楼头金鼓报三更万象森罗月正明二女一男须记取临盆有庆保安宁解曰临盆有庆坐草无虞第二十四一九非三九因縁是夙縁寅申并甲午喜庆两成全解曰因縁会合喜庆团圆第二十五君家喜气在庚辛好事多期亥与申卯牛相逢牛首旺此时恭敬谢天真解曰喜炁光辉胎产有庆第二十六一轮红日正当天万里清明庆福缘坐草无虞吾保佑也须多献寳鑪烟解曰胎产无忧宜谢天真第二十七有犯坊隅土下神因此妖邪敢近侵急须告土求司命吾敕城隍保汝身解曰胎产有厄因犯土神至心祈告司命上神第二十八日暖风和二月天花开红紫柳含烟三春好景从君愿一朵奇葩曲边解曰风和日暖花柳逗芳产生贤女有愿宜还第二十九好四只爲登高见佳会须知在九边教君谓得神仙面谁信重阳雪满天解曰仙机隐显造化无穷胎产待时喜气来临第三十几声嘹呖鴈南飞一曲凄清笛韵悲皓首慢然然巧计空劳嗟叹别人儿解曰十月桃花终难结果第三十一公公长叹问婆婆皓首飘然怎奈何我等孤身谁送老邻家儿女又嫌多解曰老而无子叹惜伤悲第三十二花开花谢会结果雨浸风摇未肯牢兼爲本根无善土致令见景坠花梢解曰胎产不坚子嗣难留今生夙世未有善因第三十三志感神明佑劳卿献寳旛灾晦从今散儿童共母安解曰至诚神佑宜献寳旛灾晦已散子母安康第三十四人三语四恼心疑牢把绳头展皱眉好事已成名与利吉庆总然莫怨迟解曰勿听闲言妄服药剂了还心愿宽心待时胎产无忧事緫平安第三十五纱窓未睡月朦胧画烛荧煌听晚钟衙将方才传戌亥房中欢喜弄孩童解曰胎产待时老幼欣欣第三十六只知冨贵罔神灵天律分明有甚情万斛金珠蝴蝶梦一场名利火鑪氷解曰恃冨欺贫罔谩神明灾厄将临天神嗔怒第三十七好事重阳后佳音在午前此时方庆喜老幼谢苍天解曰胎产平安待时而生第三十八一轮明月照窗纱二朵妖娆逞秀花魏紫姚黄虽好看争如园内小奇葩解曰群花空好看小树结实多第三十九春山秀丽多佳境夜月澄清宇宙明冬冬再击楼头鼔坐草婴儿正二更解曰胎产不须惊临盆正二更第四十早斋却了未餐茶房内佳人弄小牙堂上翁姑欢喜道这番喜炁显吾家解曰胎产平安数足方生第四十一往年多逞千般计今日方知万事虚梅花欲报江南信寒之空传塞北书解曰胎产不牢作善保之早宜改悔祈免凶悲第四十二春花色艳多无子梅蘂飘香有秀英得失岂因君会筭忽然絶处却逢生解曰用意栽花秀而不实偶因无心却遇生成第四十三境域城隍申社令地神覆实告雷霆从前多少亏心事九天元不顺人情解曰神明举过上达天真第四十四五雷斩勘伐妖邪太乙移文祸怎遮此际因君多妙计何劳巧急告吾家解曰自作自受自心自知第四十五灾厄将除晦渐消云开月皎照良宵从今守待壬癸后三七安和福自昭解曰否极泰来云收月皎灾厄已去好事将到第四十六皎洁三更月荧辉万㸃星小童惊汝梦婆妇笑声清解曰一番喜庆家眷欣欣第四十七汝既虔诚告吾当泄露机寳香添一炷保佑小孩儿解曰作福保胎可获婴孩第四十八灾殃纵有不须荒吉曜将临福自昌吾敕神祇专保庇逢三遇九可安康解曰灾不须荒吉曜来临神祇保庇自然安康第四十九门庭有愿早酬还方得家闻老幼安临盆有庆吾恩庇此事须知应五三解曰心愿早还可保安康圣恩庇佑胎产有庆第五十行藏故误犯天神急可虔诚告斗真命运衰危犹可救全凭善力保全身解曰命运衰危急宜告斗更可作善修福保安第五十一灵符到处万神惊寳驾临门庆俊生道炁灵堂真福庆他时名望震雷霆解曰俊秀降生道法兴行九玄有庆亲俗遇恩第五十二此腹非俗子清和俊秀胎一朝名有望依禄在莲台解曰奇才降产喜炁昭然第五十三有一仙人到世间借胎寄歇要君看积善之家招此庆人钦俊德喜和安解曰更宜作善可保团圆第五十四翁婆顶礼拜苍天夫妇虔诚进寳烟儿贵女荣从汝愿只因慈孝庆团圆解曰有愿早还可保团圆第五十五四七非三六辰申应甲寅钟声惊梦觉得获俊儿婴解曰孕生子不必忧愿宜还有余庆第五十六万两黄金贵一鑪寳篆诚汝身吾右保南北远山青解曰宜作善事了还愿心第五十七千般斋供传恭敬一炷真香表至诚善恶从行随影报丹砂九转自今成解曰至诚作福可招喜庆有愿当还第五十八冨贵无千代贫穷只暂时花开终结子叶长又生枝解曰暂时忧闷他日荣华不宜欺善心可平平第五十九汝祖汝亲俱性善卿夫卿妇亦和平层台时降金泥诏上报天恩一卷经解曰天恩已降作福拜谢第六十满园春色空妖艳一朵秋香结秀成着意栽花应好笑无心插柳自然生解曰但作善事自有好音第六十一姚黄魏紫虽声价嫩緑娇红未可夸直待雪霜零落后江梅一朵逞奇葩解曰否极泰生终有子孙第六十二浮津空积翠篱菊谩堆金宽心游雪景忽遇一枝春解曰专意未偕无心自有宽心守待喜逐时来第六十三春去夏过秋又到梧桐叶落鴈南飞将谓一年无好处梅花雪里逞芳姿解曰好事应迟直须待时第六十四寳鸭金鑪尚有烟月移花影二更天忽听有人传报喜房中已产小英贤解曰宜修善福可招喜庆第六十五心香一炷以诚虔特敕仙童降此签孝敬堂亲吾所劝汝还遵守得英贤解曰圣意劝孝可宜遵守愿宜早还产生佳子第六十六阳孤阴寡是前縁何敢无知怨上天满目奇花槐国梦早宜修善免灾愆解曰汝命孤独何敢怨天急宜修善庶免灾愆第六十七幸因宗祖多余庆感格神明得保胎汝若所行能敬愼必然坐草获婴孩解曰当修善事报荐先亲了当旧愿自无邅迍第六十八娇花逞秀三春景嫩蘂呈方二月天好笑一场无限喜看时却是愆婵娟解曰胎产平稳第六十九何须多虑谩生疑贵子生时本自迟宁心且待三七数好事元来四鼓期解曰产生平安还生贵子更宜修善守待其时第七十几番劳力几番空好似花飘趁水东汝既虔诚求我佑赐贤一子奉年终解曰先忧后喜作善招祥第七十一只知口诵经和呪动用欺心不孝亲行浊言清难准信当头事到自扪心解曰行短招殃圣真责怪呪诅愆非急宜悔改第七十二消闷三盃酒求安一炷香月在梅稍上人来报弄璋解曰求神了愿自有祯祥第七十三好笑今番巧方知遇七生梧桐方结子早诵生神经解曰诵经作善可保平安第七十四梅黄麦熟榴喷火柳緑荷香笋已竿且喜临盆今有庆神祇保佑得平安解曰神祇保佑胎产平安第七十五既有多聦慧縁何至此危平生亲作事善恶不差移解曰善恶之报如影随形第七十六海棠娇态看观赏雨过妖娆亦可夸争似梅花多结子一枝春色到君家解曰胎产平安第七十七一鑪香透九重天道炁兴隆表意虔最喜祖玄俱有庆忽然尘俗诞真仙解曰至诚恭敬拜谢天真胎产有庆喜炁非常第七十八燕语雕梁蝶舞枝花开园苑柳垂堤佳音正在春三月好事交君听晓鸡解曰祈求平稳第七十九金泥紫诏降丹墀寳篆沉烟舞凤旗多少慇懃方称意笑看荣显老生儿解曰天恩庇佑称意荣显更宜修善莫怨乎迟第八十鸡声三唱晓星明红日东方渐渐昇辰戌早交知报应午卯元来得称情解曰胎产平安第八十一金玉满堂宜保守长命冨贵庆良縁此时既遂平生志谨愼行藏答谢天解曰胎产平安第八十二行藏善恶自家知谁教贤良把行欺九天採访牒申报不敬堂亲只爱儿解曰轻慢大人天神嗔责急宜改过免致愆尤第八十三欲差帅将体行藏社令城隍上表章夫妇所爲俱不善今因儿女始烧香解曰所为不善名到雷司急宜改过旧愿了还第八十四因君不重祖亲神儿女如何得称心似此谩餐千日素一朝报应祸临身解曰不孝有罪阴谴将临第八十五君要求儿须有法依吾敬奉得贤郎父母公婆当孝养更宜看诵玉枢章解曰求子可孝宜诵寳章第八十六求子须当孝敬亲方得神祇佑汝身孝子慈良贞与洁恁时有子称人心解曰求子当孝修德招祥第八十七只因俊慧逞惺惺戏谑玄元慢寳经到此交卿知律令无情道法不容轻解曰轻慢道法戏笑天真灾谴难逃急告急改第八十八食斋持戒诵真经孝敬堂亲睦弟兄任你所求吾俱允赐贤贵子答虔诚解曰行藏既善所求称心第八十九行藏不昧鬼神钦有德无私感上真利衆方知还利己平心自有好收因解曰平心正直天神庇祐第九十瘟㾮疫毒上天行爲是凡民自犯刑有慢神祇并不孝更兼刻剥害生灵解曰灾不妄降凡民有犯第九十一夜月瑶琴三五弄梅花角韵两三声阶下元戎传报子更宜广诵玉枢经解曰产固平安诵经祈福第九十二凛冽寒威万木枯小桥雪冻酒难沽亭前一树梅花放宜访仙坛告寳符解曰芳春虚度晩岁成功第九十三秋成事了乐尧年道果丝成谢上天千载风云今际会一番喜色衆家全解曰胎产有庆第九十四水畔逢佳子溪边路始通桃花仙洞口人笑小桥东解曰遇水逢山佳音欢庆第九十五人身难得中土难生假使得生正法难遇解曰厄难临身急早告斗大作善福预告天尊第九十六夫妇婚姻事儿女骨肉情要令从汝愿诵礼玉枢经解曰早还心愿持诵寳经礼告天真请祈福佑第九十七五男二女伊家庆殿宇萧然我未安非吾贪好人间景欲便凡民告与参解曰圣意设化欢募民心便民祈告会者获吉第九十八人间箇箇要求儿休坏吾前寳殿儿你能粧画儿童喜他自争来作你儿解曰不可损扼寳殿小儿宜添塑造精巧粧严引接小儿自有喜庆第九十九上天不负至诚人好事相逢自有因美女佳儿俱可得管教从愿称人心解曰至诚感应管称人心大慈好生九天卫房圣母元君灵应寳签