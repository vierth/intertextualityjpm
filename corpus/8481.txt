雪巖祖钦禅师语录X卍XXX雪巖师可谓鼻端眼正矣以无准为之父以高峯为之子父作之子述之观其所从来又观其所付授则巖之道可知矣虽然良马不待驱筞望见鞭影而驰狮子无法教儿直向悬崖一拶诸人若能于文釆未彰一字巳多之前一刀两段荐取便见三老卓卓巍巍长在诸人门面上放大宝光转大法轮一生参学事毕矣不然刻舟求劒待兔守株併一𠕋鉅编都成鬼神茶饭去也余不解禅戏论如此巖门人持师语录来漫题编端大德贰年三月上澣性存真逸家之巽书雪巖和尚语录目次卷第一潭州龙兴禅寺语录湘西道林禅寺语录X处州南明佛日禅寺语录台州仙居护圣禅寺语录湖州光孝禅寺语录袁州仰山禅寺语录卷第二普说卷第三举古卷第四法语书序铭偈颂自赞跋补遗雪巖和尚语录卷第一雪巖和尚住潭州龙兴禅寺语录嗣法门人昭如希陵等编师于宝祐元年八月初一日入院指三门尽大地是箇院子且道门从何入八字打开青天白日佛殿碧玉盘中珠宛转琉璃殿上月徘徊是什么人X境界其或未辨端由且看新长老拈起坐具大展三拜法座百千佛祖向这里疴泼天臭气徧满娑婆新龙兴未免倾湘江之水洗教净洁去也狼籍转多拈香祝圣罢敛衣就座乃云少林一曲五传至于六祖山深水寒发太古之清音调翻南岳九世至于慈明唱高和峻奏绝听之希声所以佛法盛于江西湖南恢恢然浩浩然不可得而名焉岂料三百年后土旷人稀道随时变黄钟大吕寂而不作郑音卫响亦乃不闻钦上座固无长处既在浙江那畔被一阵业风吹到潭州城里只得改声换调向十字街头重翻此曲去也且道是何节拍击拂子云万年欢复举赵州和尚云金佛不度炉木佛不度火泥佛不度水真佛内里坐师拈云揭起如来正体发明向上宗猷赵州固是好手只是不合强生节目新龙兴见处又且不然金佛度炉木佛度火泥佛度水真佛吃乙小切忌话堕忽有个汉出来道你恁么说正是强生节目拍膝一下将谓无人证明上堂一见便见一得永得展手云撒开两手大家看毕竟明明是何物潭州内外有一十八座城门白日行人千千万万往往来来一任东西南北上堂纯清绝点正是真常流注打破镜来未免一场狼籍不若遇饭喫饭遇茶喫茶晓来独立空庭外闲X对寒梅几树花冬至上堂展虗空作纸束虗空作笔谩写书云二字不分悔吝吉凶然虽如是龙兴却要分似诸人去也上一画短下一画长形名曾未兆文彩巳全彰看经上堂水绿山青鹊噪鸦鸣满耳满目非色非声既非声色却作么生安名大方广佛华严经上堂昨夜日从西没旧年巳去今朝日自东升新岁又来新岁既来有何奇特风前铁树花开别是一般春色上堂谢首座维那人天眼目佛祖纲维千差万别一以贯之如何见得克宾法战不胜南泉斩却猫儿上堂春日晴烧痕青布谷催耕处处鸣虽然底事最分明只是不得将眼看并耳听何故才有一丝头便有一丝头解夏小参无解无结犹是空中钉橛有修有证何异捕风捉月所以龙兴一夏百二十日只与现前清众早眠晏起淡饭麤茶如三家村里田舍翁挈挈波波只与么过不敢将一丝毫丛林规矩束缚诸人是汝诸人便与么撒手撒脚履践得去十二时中不妨七穿八穴东倒西攂逆顺卷舒纵横自在击拂子云白云更在青山外复举沩山问仰山子一夏不上来仰云锄得一片畬种得一萝粟沩云子可谓不虗过仰云和尚如何沩云日中一食夜后一宿仰云和尚亦不虗过道了乃X吐舌沩云寂子何得自伤已命师拈云沩山与仰山是则子传父业足可观光逗到下梢又却递相矛盾可谓父不父子不子矣龙兴今夏亦无所作亦不空过且道与古人是同是别井底蟾蜍吞却月住湘西道林禅寺语录据室此是老圆悟断佛祖命根去处今日不肖儿孙合作么生乃袖手云有甚闲工夫拈香祝圣罢敛衣就座云老屋半千间启煅圣煅凡泼天炉鞴乌藤六七尺振乃佛乃祖坠地宗纲风高月冷海阔山遥逆顺卷舒纵横在我有时恁么有时不恁么家家门首透长安恁么也得不恁么也得处处绿杨堪系马只如高超物表不堕见知毕竟如何是六国晏清一句寺门高开洞庭野殿脚插入赤沙湖复举保寿开堂三圣推出一僧寿便打三圣云与么为人非但瞎却这僧眼瞎却镇州一城人眼去在寿便归方丈师拈云一收一放有主有宾盖是寻常茶饭就中保寿三圣犹较一着且如何见得若无举鼎拔山力千里乌骓不易骑当晚小参师云济北之道出乎平常语默动静脱体全彰三玄三要松直棘曲四宾四主凫短鹤长所以老圆悟于诸佛出身处道薰风自南来殿阁生微凉带累妙喜打失眼睛鼻孔徧界难藏山苍苍水茫茫无眹迹绝承当竹篱茅舍江村外远浦归X帆挂夕阳复举麻谷访临济问大悲千手眼阿那个是正眼济云大悲千手眼阿那箇是正眼速道速道谷拽济下禅牀却坐济起云不审谷拟议济拽谷下禅床却坐谷便出师拈云二大老恁么激扬虽则百千手眼一时俱露又争免得个二俱瞎汉且道还有检点得出底么瞎上堂因事并谢首座十五日以前雷声甚大雨点全无十五日以后时清道泰家国晏然正当十五日恭惟宿来各各道体起居万福毕竟如何堂中首座人天眼目上堂三月安居克期取证始自今日且道今日以何为始下座与大众普同作礼上堂栽田且博饭随分煑藜苋一任少丛林佛法不怕烂更说甚么喝下阐扬棒头取辨又谁管你大乘井索小乘钱贯道林赢得日长无事倚阑干望见岳麓山前文帝庙后有一对翘松雪鹤元是乌髋老鹳端午上堂天悠悠云悠悠辊底浪花翻雪竞龙舟当是时也可笑三闾楚大夫正在死水里浸杀浸不杀千古万古湘江阔上堂乳燕飞华屋梅子正香熟连核和皮一咬百杂碎元来祖意教意雪瀑挂层崖月狖啼寒木往往有般不知好恶汉闻道林恁么道将谓以境示人拍膝一下云眼里无筋一世贫X上堂佛佛授受祖祖相传西天梵语此土唐言风蒲猎猎弄轻柔欲立蜻蜓不自由五月临平山下路藕花无数满汀洲且道是唐言是梵语逢人不得错举上堂吹毛劒啮镞机肘后符顶门眼潭州城里起五千间寨屋道林寺里借一百名夫你辈后生晚进茄子瓠子喫现成饭知什么碗冬至上堂谢横舟相访晓天月白古岸舟横一阳来复吾道大亨直得千年晋栢树与千尺陶公井起来叉手当胸互相庆贺道且喜寒氷发𦦨枯榦花开堂前露柱也怀胎腊八上堂黄面老子六载辛勤寻得鼻孔打失眼睛且道落在什么处雪山午夜一天星上堂举僧问赵州和尚如何是祖师西来意州云庭前栢树子师颂云撮土成金古赵州据人来问直相詶声前有意今谁委门外一江春水流佛涅槃上堂若谓释迦老子古巳入灭又道佛身充满于法界而常处此菩提座若谓释迦老子曾本不灭面前触目无非山河大地草木丛林桃红柳绿燕语莺吟毕竟那个是释迦老子蓦召大众众回首乃云将谓瞌睡上堂海水不可斗量虗空不可尺度净地不可撒沙烂泥不可着脚这四转语转转有落处且道落在什么处东京大相国寺里有树蕉芭风吹雨打一似破袈裟X解夏小参九旬禁足东廊上西廊下灼然寸步不移休夏自恣据此堂坐此座不妨走尽天下恁么见得犹是露布葛藤未具透关眼在且作么生是透关眼莫有向天地未形以前生佛既兴以后知得落处者么若有道林三百六十骨节从顶至踵被伊一时觑透其或未然后五日去到诸方且居门外复举百丈和尚每上堂常有一老人听法一日众散老人留身不去百丈问立者何人老人曰某甲于过去迦叶佛时曾住此山因学人问大修行底人还落因果也无对云不落因果堕野狐身今请和尚代一转语老人乃问大修行底人还落因果也无百丈云不昧因果老人于言下大悟遂脱野狐身化去师颂云铁牛对对黄金角木马双双白玉蹄明举似君如未会江南三月鹧鸪啼上堂打板坐禅禅无可坐聚头喫饭饭无可喫只如每日钵里盛口里嚥眼里见耳里闻毕竟是个甚么莫有向这里分分晓晓道得一句子坐断主人翁不落第二见者么如无白日只陪人事过青春那得再来时冬夜小参群阴剥尽一阳复来万顷清湘寒氷发𦦨千年古栢枯榦花开所以道小人道消君子道长四绝堂前地平如掌就中一人半人向这里不移寸步挨拶得入便见主宾互换是非杳忘蒲团独坐干坤大爱日新添一线长X复举台山路上有一婆子每遇僧问台山路向什么处去婆云蓦直去师云错僧才行婆云好个阿僧又与么去师云错后有人举至赵州和尚州云待我与你勘破师云错州至彼亦如是问婆亦如是答州回举似大众台山路上婆子为汝勘破了也师云错婆子心肝赵州五脏一揑揑碎撒在诸人怀里了也且道是有勘破无勘破错会者多上堂豆好合酱盐好煑羮饭能疗饥茶可止渴从上以来的的相承逗到理极情忘处无越乎此因甚杨岐老汉却道弄蹄驴子三只脚开眼也着合眼也着岁夜小参一言道尽万法平沈一句全提千差合辙即心即佛非佛非心麻三斤干屎橛我且与么是汝诸人毕竟作么生领解若能向未开口以前退步就已一踏踏着元来腊月三十日便是岁除夜更无奇特玄妙者也之乎干坤一统清如镜那个男儿不丈夫复举僧问赵州和尚万法归一一归何处州云我在青州做一领布衫重七斤师拈云大小赵州正是脚下红线不断等闲问着便见牵东补西若是道林则不然万法归一一归何处噼嵴便与三十虽则太煞伤慈要且一时庆快只今莫有与么问底么放过一着处州南明佛日禅寺语录入院小参拈拄杖云我为法王于法自在卓一下云X鞭起巖前石虎咬杀无毛大虫直得威震干坤声号万籁佛殿嵴金鸱𨁝跳上天厨堂口木鱼走入沧海正恁么时在诸人分上如何说箇自在底道理又唤那个作法不惜觌面当头出来对众道看其或口似磉盘靠拄杖云放过一着上堂石门巘崄玉崃潺湲未到此间不妨疑着到则到矣平展一句又作么生古路铁蛇横上堂众无多寡道绝方隅小中现大尘包太虗丁此末法荒凉之运南明只得扶起森罗万象炽然常说抑下从上佛祖尽作参徒参则固是且道以谁为师且请归堂挂搭浴佛上堂四月八生悉达九龙吐水浴金躯云门一棒要打杀是大神呪是大明呪是无上呪汝等诸人还见黄面老子么以拄杖一时打散结夏以拂子打一圆相云以大圆觉为我伽蓝安居有学无学万象森罗发明所得非得平等性智于九十日中禁尽一切众生之足而无住相断尽一切众生之命而无杀相乃至藏天地于一尘融古今于一念然后一尘尘各有一天地一念念各有一古今非延非促无自无他击拂子云清茶淡饭衲僧家复举临济问洛浦从上一人行棒一人行喝阿那个亲浦云总不亲济云亲处作么生浦便喝济便打师拈云二大老虽是啐啄同时要且未会转身句在忽有人问如何是转身句顾侍者云牢记取X上堂刀不自割镜不自照火不自热风不自凉恁么体理得去见闻知觉合作么生声香味触复是阿谁南明今日巳是恶口小家不惧诸方笑怪莫有检点得出者么若有合喫三十拄杖苟或不然幸自无疮勿伤之也上堂天不能葢地不能载即之本无弃之则在无本不无在即不在金刚与泥神揩背一拶粉碎上堂秋风萧萧夜雨飘飘孤峯绝顶转见寂寥旷劫前头时节看来不异今朝闻南明恁么说话连道两个不是却较些子若要向这里承当打折你腰八月一日上堂方便门解脱门毗卢楼阁门以拄杖一击八字俱开然虽如是只许向这里蹔时止宿一息一食而巳若欲直趣大休大歇大安乐田地前头大有活路在上堂丁一卓二见三下三和盘掇转地覆天翻如来禅祖师意则且置逐日上山下岭喫饭着衣如壮士屈伸不借他力何不瞥地咄赚杀你上堂举灵云见桃花公案师颂云两岸夭桃花欲燃一丝风动钓鱼船莫言世上无仙客须信壶中别有天上堂杜䳌啼血满花枝底事匇匇苦劝归归到故乡还似客村村绿暗与红稀函葢干坤句随波逐浪句截断众流句向这里荐得一串穿却杨岐驴子三只脚X上堂落花三月雨残梦五更钟声色俱销尽玄关又一重却不得道更须直下尽底掀翻何故须弥山上堂才恁么不恁么有来由没来由下里滩头廖胡子钓得一双红鳞锦尾放下却是条鳅因甚如此断岸孤舟上堂谢囦道讲师复岩藏主一心三观一句三玄曾无彼此休分教禅回途复妙也枯木岩前差路穷囦极流兮海底红尘亘天只如一大藏教是箇切脚毕竟切什么字卓拄杖云十卜干千上堂竟日窓开坐寂寥岩前笋稚欲齐腰幽禽忽起藤花落磵瀑吹声度石桥于此见得南明三十年只作境会若是眼瞎耳聋百尺竿头欠一步在上堂声色巳尽有未尽者存焉见闻巳脱有未脱者存焉直得如木头照镜顽石听钟犹有木头顽石在是汝诸人曾到遮田地无曾有遮时节无若是今日参禅明日办道善财手里一茎草上堂就理则失事尽十方觅一丝毫不可得就事则失理穷三际积岳堆山眼观东西意在南北则且置你寻常喫饭喫粥却作么生山粟杂粳中夏上堂前四十五日知进不知退后四十五日知退不知进正当今日进退两忘季夏极热薰风自凉卓拄杖云时闻一阵藕花香上堂闻名不如见面见面不如闻名三十年不识箇一字元来却是枚丁忽有箇汉出来道不是不是是X箇蜻蜓也许你不枉到南明台州仙居护圣禅寺语录三门跨通方阃域示竭世枢机以手加额云是阿谁拈帖握干坤于掌内运日月于胸中虽用孙武商君不犯之令与结绳之化元同如何见得半幅全封据室断臂立雪负石踏碓取人心肝克由尀耐护圣遮里使不得你露面作窃以手约云且退且退拈香祝圣罢提纲云皇图更统佛运亦新四海八蛮咸倾化日穷巖绝壑共舞阳春竖起拂子云直得拂子头上百亿毫端示现百亿国土莫不梯山入贡率土来宾击拂子一下云同转如来正法轮复举法灯和尚云本欲深藏巖窦隐遁过时奈缘先师有未了底公案出来为他了却时有僧出问如何是先师未了底公案灯拈起拄杖云祖祢不了殃及儿孙僧云过在甚么处灯云过在或殃及你师拈云跨灶起家法灯是则好手其奈自身不了殃及祖翁若是新护圣欲了先师公案别有人在且道是阿谁乃喷啑一下上堂谢一清叟并藏主秉拂夜月透灵犀寒光吞老蚌如是转法轮平沉乎万象直得纯清绝点固是真常流注打破相呈又成什么伎俩拍膝一下云山僧恁么道也是无风起浪冬夜小参拜谢梅磵首座冬至月头卖被买牛冬至X月尾卖牛买被全提古佛规猷突出衲僧巴鼻可中一箇半箇不受人瞒才闻举着剔起眉毛嗔斗吼地笑道二祖甘不丈夫断臂求心埋没自已殊不知深雪堆中自有磵底寒梅一树清香旖旎卓拄杖云嗅得着只遮是举洞山道有一物黑似漆常在动用中动用中収不得师云可煞自由过在什么处师云两手分付泰首座道过在动用中师云相随来也若是护圣门下则不然有一物明似日不在动用中动用中无不得且道还有过也无若有箇汉出来道无山僧未免也拈出一颗断江柑子聊陈薄供卓拄杖一下云莫怪空踈伏惟珍重湖州光孝禅寺语录佛殿释迦巳灭弥勒未生于此二千年内有法谁说有令谁行云门鼻直德山眼横据室你有一丈还你一丈你有一尺还你一尺若只咬定不肯回头白日青天霹雳拈香祝圣罢提纲云伏虎巖前骆驼桥畔有一句子去来不以象动静不以心直得囊藏大地该抹古今三世佛望风敛影六代祖却步沉吟钦上座固是向文彩未彰以前和声嚼碎忍俊不禁且听拂子点头自许临风对月流出胸襟击拂子云四海五湖归至化更看比屋是黄金X复举兴化和尚云三圣道逢人则不出出则便为人兴化则不然逢人则出出则不为人师拈云二大老所谓一条拄杖两人舁被天宁拗作两橛了也以拄杖倚左边云且听各自平分当晚小参佛法本无多子堂堂日用之间只因自信不及却于易处艰难今夜不免作些方便为诸人豁开户牖拶碎疑团击拂子云星在秤兮不在盘复举云门大师示众云闻声悟道见色明心观世音菩萨将钱来买胡饼放下手却是馒头师拈云跛脚师抚怜爱子动是倒腹倾肠只是做造忽忙带些粘牙缀齿钦上座则不然闻声悟道见色明心卓拄杖云家家观世音上堂谢都仓副寺侍者拜秀才丛林虽未整肃更点却要分明粒米须还粒饭八两定要半斤折衡剖斗移云易俗固是格外提持为什么却道将谓汝孤负吾元来却是吾孤负汝逢人但恁么举二月十五日上堂就谢月溪侍者砚溪上人束布毛为笔借月溪为砚磨无烟墨向虗空中大写如来入般涅槃四字正恁么时点画既成毕竟如何定当卓拄杖云将谓羲之楷法元来张颠草书圣节提纲万化之源万物之母德被河沙量包海宇圣中之圣主中之主庆会一时寿崇千古以坤自贵月朗太虗以干为子红日卓午正恁么时香蔼金炉帘垂玉殿如何是荡荡无为之句卓拄杖云含弘光X大品物咸亨复举智度菩萨母容受一切法而无分别相师颂云一切法离分别相依前诸相自如如春风影里干坤大无限江山开𦘕图追巖上堂第一义谛廓然本无对面者山摧海枯长忆江南啼鹧鸪上堂急着手脚宽着限期提起断命刀子自然无事不办逗到用力不得处忽然退步蹈着时如何讨什么碗追巖上堂雷声断梅阴雾豁用突出先佛未形之相生住异灭难该洞庭山子青崔嵬中夏上堂前四十五日过去巳过去后四十五日未来犹未来卓拄杖云正当今日且道还有过去未来之相也无更有一丝毫不去不来之相也无若向这里定当得下五更洗面黄昏打睡斋时有饭晨朝有粥朝朝相似暮暮一般其或未然报恩昨日预做中夏今朝击鼓陞堂使府迎奉观音菩萨在设厅供养启建祈晴道场上堂是亦刬非亦刬令下无私棒头有眼因思黄蘗大师道汝等诸人与么行脚何处有今日也是睦州担板上堂就谢天竺侍者肯顽石省清梦默翁西堂生公台上横说竖说直得空花乱坠顽石点头要且不若净名室内一默全収报恩恁么说话敢道更经三生X六十劫也未梦见在何故红蓼岸白苹洲夕阳西去水东流开炉上堂死柴头上有无烟火水晶宫里烈焰烧空舜若多神眉须自堕拈拄杖云拄杖子闻与么道是信耶是不信耶卓拄杖云双破岁夜小参年来年去去来不动干坤岁旧岁新新旧一般时节苍卞山风骨自露太湖水彻底无波冷冷落落哆哆和和门外雪消春水滑庭前玉立桂婆娑复举北禅贤和尚烹露地白牛分岁公案师拈云活剥畊牛北禅是则好手其奈墻壍不牢被箇贩私盐汉子和赃捉败天宁则不然今夜无可管顾诸人不免烹箇独角泥牛炊无米饭唱无声曲与诸人分岁忽有箇汉出来道有公人索和尚筋角便与和声一棒何故有功者赏袁州仰山禅寺语录山门我此泼天门户大地一网俱収若是祥麟瑞凤从教戴角擎头然虽如是总过这边着佛殿东土小释迦指佛云看来即是你敢问梦升兜率天宫说离四句绝百非明什么道理齐之以礼法座宝镜高悬宝花散乱固是人人知有且道须弥灯王毕竟说什么法趯七踏八拈香祝圣罢乃云日中一食夜后一息只得其体不得其用锄一片畬下一箩种只得其用不得其体假使掀翻X大地拨转晨昏体用双全人法双泯在我临济门下正是万里望崖州大远在如何见得皇风荡荡皇天阔和煦发生晴昼长复举兴化和尚云三圣道我逢人则不出出则便为人兴化则不然我逢人则出出则不为人师颂云弄晴微雨湿春风柳自青青花自红寄语游人急回首歌楼不在𦘕桥东当晚小参佛法徧在一切处岂间七闽二浙江东江西无过只是一箇夜暗昼明春寒秋热而巳就中忽有通方上士在背地里拍手一下咳嗽一声道长老将谓你来自冷泉亭上必新言语必异见闻元来伎俩也只恁么拍颊一下云仰山罪过复举僧问先仰山法身还解说法也无山云我说不得别有一人说得僧云说得底人在什么处仰山推出枕子沩山闻得云寂子用剑刃上事师拈云法身说法巳于问处流通推出枕子也只是箇信受奉行沩山老汉谓寂子用劒刃上事虽曰列段分科若是正文敢道不知落处佛涅槃上堂岸柳摇金溪桃吐玉波旬无端起舞阿难平地悲哭因甚如此亲见如来面目上堂春日迟迟绿暗红稀尀耐深山百舌也学江南杜宇声声报道不如归仰山恁么说话毕竟是宾家语主家语逢人不得错举干会节提纲徤行不息之谓干万法归一之谓会会X万法归自已者其惟圣人乎运干德以位天者其惟至理乎理之至也本乎无作人之圣也体乎无为尧风荡荡兮舜日熙熈上堂洗面摸着鼻孔不知打破漆桶园里蓬头道者全无供养之心烂却瓜秧瓠种若也一向恁么未免道绝人荒山僧只得与诸人随分整顿卓拄杖云天地玄黄上堂只闻子声不见子形忒煞分明只得其体不得其用可煞现成汝等诸人闻山僧恁么道噼面便掌巳是眼里无筋欲向这里承当赚儞平生上堂大藏小藏全提半提挂眉间劒锋铓不露用声前句收放莫知因甚如此力囗希上堂有体有用无正无偏一法忽尔万法亦然麻三斤干屎撅庭前栢树子这里会得不直半钱端午上堂记得文殊令善财童子是药採将来善财拈一茎草度与文殊师云拾得莫服文殊云此药亦能杀人亦能活人师云出门不换大小文殊是则为世医王其柰被善财换却眼睛带累天下医人至今尽卖假药上堂一见便见蹉过了也明眼衲僧打失鼻孔山僧未跨集云峰巳在冷泉亭上与诸人眉毛𤺊结了也因甚逗到这里又却十箇五双面面不相识铁壁铁壁上堂转求转远不求更远岂不见东野菴前水磨辘辘机轮自转正恁么时且道水转磨转须信中心树子不转上堂绝意识参离见闻学至切要处不离目前因甚向鼻尖上蹉过走尽天涯海角然虽如是仰山今日为汝保任此事终不虗也上堂举僧问夹山如何是相似句山云荷叶团团团似镜菱角尖尖尖似锥僧云学人不会山云风吹柳絮毛毬走雨打梨花蛱蝶飞师拈云大小夹山虽然不负来机被遮僧勘破仰山则不然如何是相似句荷叶团团团似镜菱角尖尖尖似锥学人不会风吹柳絮毛毬走雨打梨花蛱蝶飞终是别些子上堂水不洗水金不博金青天白日自古自今山僧到此直是插手不入汝等诸人还信自已是仰山么曹溪波浪如相似无限平人被陆沉上堂举临济大师道赤肉团上有一无位真人在汝等诸人面门出入未证据者看有僧出问如何是无位真人济下禅床搊住云道道僧拟议济托开云无位真人是什么干屎橛师拈云临济大师如金翅擘沧海直取龙吞遮僧见义勇为巳是当仁不让只如被临济大师搊住毕竟是有语无语见月休观指归家罢问程上堂举僧问鲁祖如何是双林树祖云有相身中无X相身僧云如何是无相身祖云金香炉下铁崑崙师拈云鲁祖恁么答话始终只是说道理山僧则不然若有人问如何是双林树秋来叶落春到花开如何是春到花开那边一片云今日定下雨上堂事有万殊法无异说寒但言寒热但言热忽若堂中露柱与库司灯笼互相得失所争多少卓拄杖一下云了上堂千说万说不如亲面一见千讨万讨不知只在手头寒风萧萧黄叶飘飘鹤眠松顶云卧山腰几番今日又明朝上堂道在日用日用不知饥只喫饭寒只添衣晴天爱日挂枯藜点检溪头梅树向阳偷放南枝上堂寒风凛冽遥空下雪非特红炉焰上莫覔踪由逗入芦花深处犹难辨别往往到这里十箇有五双尽道明一色边事殊不知正是空中花眼中屑正恁么时且道是天寒人寒下座巡堂喫茶冬至小参群阴剥尽天依旧是天一阳复来地依旧是地因什么又却道石笋抽条氷河𦦨起冷灰豆爆枯木花开苟能于此见得彻去许你会西来意其或未然世间相常住是法住法位复举金峰问僧甚处来僧云东国来峰云作么生过得金峰关僧云行止分明峰云试呈似金峰看僧展两手峰云金峰关从来无人过得僧云和尚过得么峰云波斯喫胡椒师拈云过关须是透关眼守关须X是把关人金峰不觉瞌睡致被遮僧冲突虽然荡荡一条官驿路晨昏曾不禁人行上堂松直棘曲凫短鹤长日移山影转风送野花香无非发越佛祖秘密宝藏于未彰声色之先是汝诸人作么生承当切忌认奴作郎上堂春雨溟蒙春云叆叇忽然杲日当空天不能遮地不能载正恁么时如来禅且置祖师禅未在因甚如此只许参不许会上堂解语非干舌能言不是声碧班班碧剥当滴帝都丁讹闻误听认乌作焉则且置一真未具以前如何辨明鼠咬铁钉上堂进则撞头磕额退则堕坑落壍动则犯手伤锋佛法何曾梦见咄莫道仰山今日无为人方便结夏上堂护生须是杀自伤已命杀尽始安居难逃业镜会得箇中意铁船水上浮莫也是虗空钉橛钵盂安柄仰山今日不遵古规且要别行条令作么生一切寻常只据现定上堂如猫捕鼠双目瞪视而不瞬蹉过了也似鼠搬姜咬着全无滋味好箇消息仰山一等不怕诸方笑怪更为下箇注脚作么生无风荷叶动决定有鱼行上堂处处现成头头成现譬如关头水急茶磨不拨终日自转正恁么时忽然歇水停轮且道是转不转薰风自南来殿阁生微凉入新僧堂上堂插一茎草建梵剎揑双空手竖僧堂X古今相去知多少七尺单前自较量莫有道得底么如无拄杖子代为诸人通箇消息卓拄杖云天地玄黄宇宙洪荒中秋上堂晕入灵犀胎含老蚌正好修行正好供养有人于此拂袖便行脚跟下巳喫三十拄杖何以见得禅归海经归藏上堂秋风生夜凉坏壁吟寒螀的的祖师意明明不覆藏然虽如是若以色见我以音声求我非但不能见如来犹恐善因招恶果上堂父母未生前毕竟是什么当体没踪由求之即蹉过不蹉过南北东西岂非我上堂秋气凄清秋光淡荡鹭鸶飞下遥天明月芦花一样古今多少人踏这田地不着又有多少人出这田地不得仰山今日破二裂三与诸人平展去也卓拄杖云不直半文钱上堂修造工夫巳辨龙神土地亦安因甚水云来往尚如月晓星残山僧以是不禁冷淡未免总万象于一堂同时挂搭与诸人朝暮同参卓拄杖云更添一单开炉上堂不冷不热炉鞴半真半假金鍮铸作瓶盘钗钏却成品字柴头且道与赵州无宾主话相去多少疑则别参上堂是法非思量分别之所到是义非见闻觉知之所造三冬和气煖烘烘半夜日头红杲杲搭着便回X点即不到巳是无端入荒草上堂火炙胸前煖风吹背后寒西来的的意亲切不相干既是亲切因甚却不相干德山见龙潭上堂粥锅新砌从教翻鼎内波涛法皷新鞔且听震空中霹雳只如见闻未兆声色未彰诸人在什么处与仰山相见擡手云三门对佛殿上堂好雨知时节当春乃发生倒栽石上无根树枝叶通身一夜萌竖拂子云情尘未脱有眼如盲上堂心是根法是尘两种犹如镜上痕镜巳破法不存疎影横斜水清浅暗香浮动月黄昏上堂南薰入奏殿阁生凉西来祖意切忌商量何故向下文长上堂去者有钩钩你直饶向万里无寸草处去依前寸步不移住者有锥锥你虽曰不离当处常湛然巳在三千里外只如不去不住如何相见西风一阵来落叶两三片中秋上堂非阙不知圆非圆不知阙圆阙本相因本无圆与阙既无圆阙是汝诸人向甚处见月竖拂子云团团离海峤渐渐出云衢打圆相此夜一轮满清光何处无佛生上堂一棒打不杀千古阿剌剌是阿谁兮名悉达更问如何兮四月八上堂禅禅碌砖道道木头会得全无巴鼻不会却有来由何似云门六不収X上堂久雨得晴天清地宁恰似迷云忽散皎若心月孤明空洞生死照了诸相是则庆快平生只是不得在他光影里转失却眼睛何故无一丝毫不现成上堂坐本无拘何必曰放动静伹见一如日用自然虗旷鹊噪鸦鸣水绿山青腾腾任运不知名也是错认定盘星上堂卓拄杖有权有实有照有用匇匇夏影将残飒飒凉飈又动四时代谢日月如流万法乘除有无似梦独有老赵州太惺惺复蒙懂却道萝卜三斤重上堂连朝淹黑豆黑豆巳萌芽满地天风起吹开劫外花涅槃经中有三段义且道与法华经羊车鹿车牛车是同是别珊瑚枝枝撑着月上堂油油开口不在舌头莫莫滋味看来太薄细思量休卜度令人常忆老龙牙手里把柄木杓上堂谢兴化首座人从兴化来接得劒州信说道凌霄峰顶碁盘元是钱王石镜二十年前一共看今日重逢有何照证展手云面目见在元宵上堂雨中灯云中月最分明太皎洁汝等诸人闻恁么道将谓梦中说梦殊不知荆棘林中一片田园迥别且道与仰山相去多少异车同辙上堂一尘入正受诸尘三昧起钵里饭桶里水身空万法空众类悉皆同柳自绿花自红众中莫有胸藏日月袖裹干坤底么出来露箇消息如无各自嘴卢都X无准和尚忌拈香巴陵三转语大仰一瓯茶有恩成怨恨无事是雠家杜䳌啼血染山花上堂晨朝喫粥斋时喫饭人人尽知有开单展钵拈匙放筯一一不借他人手因甚佛法二字等闲问着便千生万受卓拄杖云只为分明极翻令所得迟上堂有句无句如藤倚树白鹭下田千点雪树倒藤枯句归何处黄鹂上树一枝花三千里外卖却布单不远而来因甚放下泥盘呵呵大笑毗婆尸佛早留心直至如今不得妙上堂道无真体亦离见闻法无定相全超声色所以道名不得状不得取不得舍不得只如黄蘗痛打六十拄杖雪峰辊出三箇木毬却是什么道理卓拄杖云吾无隐乎尔结夏上堂圆觉伽蓝天是天地是地平等性智山是山水是水毕竟九十日内十二时中如何践履青绢扇子足风凉上堂露地白牛黑黑是处寻他不得山青水绿似有如无眼见耳闻依稀彷彿全不顾时蹄角却在才动着时踪由巳没月下闲将短笛吹风前休把长绳勒阿呵呵也奇特如今趂亦不去自在东西南北冬夜小参阳升阴伏汉宫添一线之长日爱霜明鲁史书五云之瑞直得飞雪谷发寒氷光𦦨集云峯抽石笋枝条君子道长小人道消鹏搏海运也九万里而扶摇X复举僧问青原和尚如何是佛法大意原云庐陵米作么价师颂云市行高下不须疑问着平人自得知红豆啄残鹦鹉粒碧梧栖老凤凰枝上堂云影重重山色蒙蒙天晴日出柳绿花红云门大师飏下干屎橛直得清香遍地散为万物春风汝等诸人闻恁么道莫有掩鼻不甘底乃擘开胸云山僧有几茎葢胆毛上堂闰月月望月即寻常云埋即闇云散即光竖拂子云且道是云耶是月耶切忌眼花小释迦祖师忌拈香插锹而立去死十分拔锹便去弄鬼精魂山鸟山花笑杀人惭惶炷此一炉薰佛涅槃上堂焚三昧火自举金棺阿难悲恼波旬喜讙总是如来清净寂灭现前时节若谓明日即无今日即有何必瞒人自瞒直是令人大不甘上堂集云一关似乎等闲看时容易透时即难森罗万象从教侧目三世诸佛迥绝跻攀一径古松苔藓斑佛生日上堂东行西行指天指地尽谓如来降生我道魔王出世一棒打杀贵图太平时当孟夏麦绿桑青上堂唿六为五破二作三眼观东北意在西南仰山门下却不用遮般茶饭何故佛法不怕烂上堂谢青原居士眼空东鲁口吸西江机锋峻捷不让老庞仰山遮里别无禅道佛法只有一口吹毛利X劒凛凛如霜要为人剪除毛病换骨洗肠长忆江南三月里鹧鸪啼处百花香上堂高而无上低而无下上下三指彼此七马临济大师到此咬嚼不破被黄蘗拄杖再三痛打今日落在仰山手里莫有不负性命底么卓拄杖幸自无疮勿伤之也无准和尚忌拈香成龙者升天成蛇者撺草将谓随一切性任其所适谁知愤愤悱悱却成烦恼集云峰高日杲杲上堂我法妙难思亦复离言说百丈再参马祖一喝三日耳聋直得黄蘗吐舌竖拂子云有甚交涉浴佛上堂无忧树下右脇诞生巳是造妖揑怪那堪七步周行云门一棒打杀未为勦绝看来只好活葬解脱无底深坑依前日午打三更上堂结却布袋口拗折拄杖头直得森罗万象转身无路三世诸佛吐气无由集云到此又却未免放开一线何也雨后青山翠欲流佛生上堂九龙吐水七步周行云门一棒打杀正是摩顶授记葛藤枝蔓重生掷拂子云从教徧地纵横上堂因看弄傀儡鬼面神头线索牵抽神头鬼面牵抽索线几多观底看底将谓是红粉佳人当场妙舞手里把柄轻罗白扇山僧未免为诸人揭翻布幕去也卓拄杖云伶俐衲僧一见便见上堂铺帐簟青碧纱厨凉簟氷铺三伏暑威不到水X晶宫阙不如敢问诸人毕竟与洞山道向镬汤炉炭里回避还有商量处也无卓拄杖云蚊子上铁牛上堂有物先天地以拂子打圆相无形本寂寥道什么能为万象主不逐四时凋话作两橛向遮里领略得去不用低头思虑三门走入佛殿灯笼倒挂露柱上堂天寒人寒五蕴山头仔细看风动幡动明眼人前休说梦仰山今日为汝保任此事直得左右逢原是非合辙瓮里何曾走却鼈上堂休拟议莫商量无朕兆绝承当君不见江路野梅无主自开自落分外馨香卓拄杖云一枝横亚清波上引得游蜂上下忙冬节小参一线迎长石女纤腰细舞五云书瑞木人抚掌高歌直得天旋地转阴伏阳升铁树花开氷河𦦨起只如老洞山掇退泰首座果卓与集云峯面前各下一分相去多少冬不寒腊后看复举僧问洞山寒暑到来如何回避山云何不向无寒暑处回避僧云如何是无寒暑处山云寒时寒杀阇黎热时热杀阇黎师拈云洞山与么答话是则头正尾正只是鼻孔落在遮僧手里明眼道流试检点看上堂坐教直勐着力提箇狗子佛性无万缘俱屏息似银山如铁壁蓦然一拶粉碎天地空人境忘寤寐如死生一万别千差尽空寂上堂佛法世法一彩两赛行住坐卧折旋俯仰着衣X喫饭坐禅打眠总是现前三昧还信得及么话在元宵上堂元宵令节且喜天晴高烧银烛照佛光明集云峰无油不点非常烜爀迥出常情何也我见灯明佛本光瑞如此无准和尚忌拈香尽道先师今日死谁知今日是生朝不知却有何凭据紫栢黄檀一处烧上堂举僧问赵州和尚学人乍入丛林乞师指示州云喫粥了也未僧云喫粥了州云洗钵盂去其僧有省师颂云昼影当轩夏日长只知喫粥着衣裳光阴倐忽催人老嫩绿骎骎巳过墻上堂巳是葛藤陈烂又况塺蒸生醭风前提起反覆看来未免零零星星断断续续如来禅祖师意没巴鼻且作么生是衲僧眼目卓拄杖云六六依前三十六上堂薰风自南来殿阁生微凉诸佛出身处切忌错商量纵使言前荐得句外承当仰山敢道未在何故嫩竹敲风鸣翡翠芰荷翻雨泼鸳鸯上堂天寒人寒大寒小寒热则普天匝地热寒则普天匝地寒热不自热寒不自寒红日上三竿当阳仔细看冬节小参灵源湛寂不知节序循环大道冲虗静看阴阳消长所以道有物先天地无形本寂寥能为万象主不逐四时凋竖拂子云还见么击拂子云还闻么只此见闻非见闻无余声色可呈君岭梅破雪偷X开眼一点清香欲断魂复举洞山和尚冬夜与泰首座喫果子次洞山云有一物黑似漆执之失度必入邪路常在动用中动用中收不得放之自然体无去住过在什么处喝一喝过在动用中相随来也洞山掇退果卓酒逢知已饮诗向会人吟只如末后一着毕竟是什么果子洞庭千树橘新熟夜来霜元宵上堂去岁元宵节无油不点灯今岁元宵节有月照危层药师瑠璃光佛示现端严妙相一一在诸人眉毛眼睫上放大光明还见么见被见碍不见被不见碍去却见除却碍三门与佛殿相对除夜小参岁旧年新夜暗昼明未尝移易日迁月化山青水绿依旧寻常小尽二十九大尽三十日也是镇州萝卜汉地生姜休咬嚼没商量梅花纸帐一炉香衲被蒙头春昼长复举僧问古德年穷岁尽事如何德云东村王老夜烧钱师颂云春风陌上郎得钱随手使货物忽相当撞得恰好子佛涅槃上堂不生不灭之性溪桃映水而红岸柳和烟而绿无去无来之相雪瀑喷空而下云峰㧞地而高我佛如来正大法眼无量秘密宝藏尽底打开一时分付了也只是道今日则有明日则无未可容易注破何也长忆江南春雨后夕阳影里鹧鸪啼上堂湛湛澄澄孤明历历未是到家消息直饶尽底X掀翻不留朕迹其奈参天荆棘仰山莫别有为人方便么掷下拄杖卧龙才奋迅丹凤便翱翔佛生上堂指天指地点胸点肋将谓六识未具初生孩儿元来通身是胆白拈正贼云门老师道一棒打杀餵狗不妨奇特祈晴上堂久雨不晴浸烂衲僧鼻孔如何是衲僧鼻孔浮云散尽碧天宽赫赫金盆海里涌上堂禅树上呌喧喧道门前风浩浩冷地思量真可笑笑什么等闲拾得一颗苏州梨看来却是青州枣解夏小参九旬禁足三月护生逗到功成行满依前日午三更龙囦水风恬浪静獭迳桥雾锁云横去者自去住者自住坐者自坐行者自行因甚如此杖头纵有通霄路且共扶持折脚铛复举夹山和尚示众云閙市门头识取天子百草头上荐取老僧与么说话正是妄认前尘分别影事若是端拱垂衣孤峰独宿未梦见在汝等诸人要见夹山么还识仰山么竖拂子云一状领过上堂动絃别曲叶落知秋大千沙界一举全收竖拂子云一毛头上师子示现百亿毛头中秋上堂好供养好修行拂袖便去也不多争何故此夜一轮满清光何处无开炉上堂火冷灰寒炭又无大家一几坐嘴卢都冷灰堆里忽豆爆大地通红火一炉世界与么阔火炉与么阔则不问且道香匙火筯大小长短相去多少不X得动着上堂覔起处不得寻覔处无地见色元来见心见了元来不是是不是镜不照镜兮水不洗水上堂法逐心生心随法变心法双忘千化万变扇子𨁝跳上三十三天𡎺着帝释鼻孔盏子扑落地楪子成七片虽是一期方便竖拂子云闻名不如见面上堂澄潭月影静夜钟声不留而照不待而鸣而亦离闻绝见非色非声毕竟是谁见谁听以拂子打圆相击一击下座上堂昏沉散乱莫非本地风光绝点纯清正是真常流注非不非是不是差之毫𨤲失之千里喷啑一声幸然无些子事何须强说道理上堂至理忘言至言无说无说与无言总是钵盂安柄虗空钉橛仰山与么告报莫别有长处良久云也是第二月佛成道上堂道本无形亦本无名未闻其坏安有其成黄面汉不合造妖揑怪指出夜半一星带累后代儿孙尽是哺糟啜醨彷彷彿彿至今醉梦不醒山僧拄杖子未免为诸人别开一只眼作金鸡报晓一声卓拄杖云红日升天万国明冬至小参随例装冬雪白糍糕切玉非常有果锦红龙茘生春天外寒风凛冽山中和气氤氲二三百衲子挨肩并足六七十老汉鼓舌摇脣一时运此食轮法轮如意轮一阳来复日新日新日日新然虽如是X金屑虽贵落眼成尘复举疎山仁和尚因僧问如何是冬来事山云京师出大黄师颂云晷影推移线日长无言童子自商量虽然不是神仙药海上传来第一方上堂箇事本成现覔则不可见白圭本无瑕琢磨乃成玷执之以实法空中生闪电视之以等闲脚下添红线若是学道人好好看方便作么生莫看仙人手中扇上堂集云峰头独立仰祝圣寿无极百千甲子春秋臣僧今日七十乙酉正月初一上堂春风荡荡春日熈熈花开笑面柳展懽眉处处呢喃紫燕声声睍睆黄鹂麻三斤干屎橛庭前栢树子遮里见得全理全事无是无非坐断集云峰顶上大家齐贺太平时上堂一夜雨声滴滴元是檐前雪消冷地令人忆着相国寺里芭蕉何也零零落落一似宜春台上正月八日赶斋和尚底七条上堂时光荏苒已事朦胧安得桶篐忽爆连底俱空内空外空内外空从上佛祖言教固是半字不留山河大地何处覔针锋击拂云马祖一喝百丈三日耳聋上堂久雨忽晴心光发明团团红日寥寥太清非特好晒㫰亦乃好经营下秧种粟桑麻渐青绿杨枝上X晓莺鸣长连牀上开单展钵可煞现成卓拄杖一下上堂至化无方至德有光迟日江山丽春风花草香玉壶影里劫春长干坤独露堂堂上堂春山重重夜雨蒙蒙长连床上闭眉合眼睡到晓钟心也空法也空不起第二念坐断主人翁好安乐也兄弟上堂进无前退无后毫发参差便成窠臼八月二十五洞山离查渡云门道放子三十棒却做么生无端无端生受生受雪巖和尚语录卷第一雪巖祖钦禅师语录X卍XXX雪巖和尚语录卷第二普说仰山普说举天衣怀禅师举古人云五蕴山头一段空同门出入不相逢无量劫来赁屋住到头不识主人翁后有古宿拈云既不识他当初问甚么人赁天衣又云古人与么拈大远在何故须知死人路上有活人出身处活人路上死人无数那箇是活人路上死人无数那箇是死人路上活人出身处若明得拈却炙脂帽子脱却鹘臭布衫妙喜云天衣古佛美则X美矣善则未善遮一队不唧𠺕汉只知踏步向前不觉四稜塌地仰山不免为伊从头扶起五蕴山头一段空髑髅里眼睛同门出入不相逢拟向甚么回避无量劫来赁屋住自家祖业却作他人契券到头不识主人翁用识作甚么既不识他当初问甚么人赁更求牙保那古人与么拈大远在将谓无人证明何故须知死人路上有活人出身处点即不到活人路上死人无数到即不点那箇是死人路上活人出身处作么作么那箇是活人路上死人无数低声低声若也会得拈却炙脂帽子脱却鹘臭布衫添一重了也妙喜老汉道天衣古佛美则美矣善则未善惯将乌豆换人眼睛虽然妙喜不知巳被天衣换却是汝诸人还知落处么若也未知须向乌豆未萌巳前挨得一线路子透始得如何是乌豆未萌以前消息良久云遮里领略得去便见五蕴山头一段空真箇是同门出入不相逢无量劫来赁屋住且喜到家到头不识主人翁话堕了也且道是古宿话堕天衣话堕妙喜话堕仰山话堕若也明辩得下云门问僧光明寂照遍河沙岂不是张拙秀才语僧云是放过云门老汉了也台山路上有一婆子见僧问台山路向什么处去婆云蓦直去僧才行婆云好箇阿僧又与么去后来传至赵州州云待我去与汝勘破州至彼亦如是问婆亦如是答归来道台山路上婆子我为汝勘破了也且道赵州勘婆子与云门话堕相去多少X若也向遮里识得赵州心肝五脏云门三百六十骨节被你一时穿透雪峰在德山作饭头一日饭迟自托钵下堂雪峰问云钟未鸣鼓未响托钵向甚么处去德山低头归方丈死水不藏龙岩头闻云遮老汉未会末后句在遍地刀鎗德山唤岩头问汝不肯老僧那翻转面皮来也岩头密启其意锦包特石烂似泥团德山次日上堂果别岩头拍手云且喜老汉会末后句虽然只得三年且道还出得德山低头归方丈也无参学汉须是具三千里外定誵讹底眼未曾点着便知落处始得若欲向遮里讨他末后句勘破婆子话堕了也更待达磨面壁九年始得不然且待弥勒下生大凡须是揩磨自已明白拣辨古今是非得明自已不明古今是你工夫未到田地未稳明得古今不明自已是你关键不透眼目不明当知自已即是古今古今即是自已古人因你自已不明为你自已分上等闲拈出一星子放在面前直是葢天葢地照古照今何曾有一丝毫情识知见到你穿凿解会你才向这里起一念要去明他古今会箇自已便被他一箇明字与会字隔作两段去也所以道情生智隔想变体殊只如情未生时隔箇甚么须是向遮里一晈百杂碎不见有古今自已始得莫只悠悠漾漾虗度时光直待腊月三十日眼光落地不知何往只如前日显首座标上座二人死了烧了即今在什么处苟或不知去处撞入驴胎马腹与异类中总不X见得是汝诸人即今在这里两脚着地还知去处么若也知得便见死人面前有活人出身处活人面前有死人无数古今即自已自已即古今而亦不妨古今自古今自已自自已死人自死人活汉自活汉然后却向这里打一箇回合尘毛剎海自他不隔于毫端十世古今终始不离于当念复云提起即有放下即无作如是见便见亲疎譬如铸镜成像像成后光在甚么处通身没可得遍界不曾藏佛法下衰无甚此时全仗你后生晚进发大勇勐负大志愿赤手扶持只肩担负兄弟可惜许法门广大莫孤负佛祖建立垂慈法乳之恩莫孤负国王外护匡扶水土之恩莫孤负父母师长养育剃度之恩莫孤负自己出家行脚之志莫虗消信施莫虗度光阴时不待人转眼便是来生此身不向今生度更向何生度此身莫待临渴掘井莫待腊月三十日到来眼光欲落未落贪生怖死手脚忙乱一似落汤螃蠏到那时纵欲回光返照办此道以破生死迟了也着手脚不办了也莫教被一阵业风吹入十八重无间地狱中去被阎罗老汉与你打算火帐问你索饭钱有铁枷枷你项有铁棒打你骨臀到那时唤爷不应呌娘不闻纵有亲爷亲娘亲兄亲弟救你不得也平生所作善不善业一时现前碓捣磨磨无有了日纵出离化生也只在六道中轮回至为虼䖱蝼蚁在厕坑中头出头没诚谓是袈裟下失却人身真箇是苦何X不趂如今身强力健五体康安四肢轻利打教彻去讨教明白去何幸又得在此名山大泽神龙世界祖师法窟安单僧堂明净粥饭精洁汤火稳便你若不向这里打教彻去是你自暴自弃自甘陆沈为下劣愚痴之汉你若果是茫无所知何不也博问先觉凡遇五参见曲彔床上箇汉胡说乱道何不也历在耳根反覆自家寻思看毕竟是箇什么道理三世诸佛谓之以一大事因缘故出现于世谓之开佛知见示佛知见悟佛知见入佛知见佛之知见别也无他只是你一切人十二时中一箇折旋俯仰见闻觉知而巳只是你即今在这里挨肩并足听曲彔床上箇汉鼓两片皮忉忉怛怛一段孤明历历者是自是你自信不及不能直下承当领箇现成受用马祖谓即心是佛即佛是心心外无佛佛外无心佛是觉义葢谓你从无量劫来流浪生死背觉合尘为生死漂荡为爱河汩没为无明烦恼昏沉散乱所罩要这一着子脱尔现前卒不能得所以劳他先圣递相出兴分宗列派激浊扬清余波末流至今尚在兄弟佛法二字难遭难遇莫教打箇翻身堕异类中去便不闻佛法了也须是发大勇勐一往直前提起金刚宝剑向他佛祖头上坐佛祖头上卧始得山僧到这里叨冒主席巳是匙挑不上行解荒芜去古远矣全仗你后生晚进愤一口气出来为他佛祖雪屈前日有两箇兄弟来侍者寮说要上方丈请益我与侍者说每遇五X参须说做工夫一段他何不领略又何须到方丈听说方才便是这里无口传心授底佛法待此后五参把我自已为伊再说一遍山僧五岁出家在上人侍下听与宾客交谈便知有这事便信得及便学坐禅一生愚钝喫尽万千辛苦十六岁为僧十八岁行脚锐志要出来究明此事在双林铁橛远和尚会下打十方从朝至暮只在僧堂中不出户庭纵入众寮至后架袖手当胸徐来徐往更不左右顾目前所视不过三尺洞下尊宿要教人看狗子无佛性话只于杂识杂念起时向鼻尖上轻轻举一箇无字才见念息又却一时放下着只么默默而坐待他纯熟久久自契洞下门户工夫绵密困人动是十年二十年不得到手所以难于嗣续我当时忽于念头起处打一箇返观于返观处这一念子当下氷冷直是澄澄湛湛不动不摇坐一日只如弹指顷都不闻钟鼓之声过了午斋放参都不知得长老闻我坐得好下僧堂来看曾在法座上赞扬十九去灵隐挂搭见善妙峰妙峰死石田继席颕东叟在客司我在知客寮见处州来书记说道钦兄你这工夫是死水不济得事动静二相未免打作两橛我被他说得着真箇是才于坐处便有这境界现前才下地行与拈匙放筯处又都不见了他又道参禅须是起疑情大疑大悟小疑小悟不疑不悟须是疑公案始得他虽不甚做工夫他自不菴会下来不菴是松源之子说话终是端正我X当下便改了话头提箇干屎橛一味东疑西疑横看竖看因改这话头前面生涯都打乱了也虽是封了被脇不沾席从朝至暮行处坐处只是昏沈散乱胶胶扰扰要一霎时净洁也不能得闻天目和尚久侍松源是松源的子必得松源说话移单过净慈挂搭怀香诣方丈请益大展九拜他问我如何做工夫遂与从头直说一遍他道你岂不见临济三度问黄蘗佛法的的大意三遭痛棒末后向大愚肋下筑三拳道元来黄蘗佛法无多子汝但恁么看又云混源住此山时我做蹔到入室他举话云现成公案未入门来与你三十棒了也伹恁么看天目和尚这箇说话自是向上提持我之病痛自在昏沉散乱处他发药不投我不懽喜心中未免道你不会做工夫只是伶俐禅寻常请益末上有一炷香礼三拜谓之谢因缘我这一炷香不烧了也依旧自依我每常坐禅是时漳泉二州有七箇兄弟与我结甲坐禅两年在净慈不展被脇不沾席外有箇修上座也是漳州人不在此数只是独行独坐他每日在蒲团上如一箇铁橛子相似在地上行时挺起嵴梁垂两只臂开了两眼也如箇铁橛子相似朝朝如是日日一般我每日要去亲近他与他说话些子才见我东边来他便西边去才见我西边来他便东边去如是二年间要亲近些子更不可得我二年间因不到头捱得昏了困了日里也似夜里夜里也似日里行时也似坐时坐时X也似行时只是一箇昏沉散乱辊作一团如一块烂泥相似要一须臾净洁不可得一日忽自思量我办道又不得入手身上衣裳又破碎也皮肉又消烁也不觉泪流顿起乡念且请假归乡自此一放都放了也两月后再来参假又却从头整顿又却到得这一放十倍精神元来欲究明此事不睡也不得你须是到中夜烂睡一觉方有精神一日我自在廊庑中东行西行忽然撞着修兄远看他但觉闲闲地怡怡然有自得之貌我方近前去他却与我说话就知其有所得我却问他去年要与你说话些箇你只管回避我如何他道尊兄真正办道人无剪爪之工更与你说话在他遂问我做处如何与他从头说一遍了末后道我如今只是被箇昏沉散乱打併不去他云有甚么难自是你不勐烈须是高着蒲团竖起嵴梁教他节节相拄尽三百六十骨节八万四千毛窍併做一箇无字与么提起更讨甚么昏沉散乱来我便依他说寻一箇厚蒲团放在单位上竖起嵴梁教他节节相拄透顶透底尽三百六十骨节一提提起正如一人与万人敌相似提得转力转见又散到此尽命一提忽见身心俱忘但觉目前如一片银山铁壁相似自此行也如是坐也如是清净三昼夜两眼不交睫到第三日午后自在三门下如坐而行忽然又撞见修兄他问我在这里作甚么对他道办道他云你唤甚么作道遂不能对转加迷闷即欲归堂坐禅到X后门了又不觉至后堂寮中首座问我云钦兄你办道如何与他说道我不合问人多了刬地做不得他又云你但大开了眼看是甚么道理我被提这一句又便抽身只要归堂中坐方才翻身上蒲团面前豁然一开如地陷一般当是时呈似人不得说似人不得非世间一切相可以喻之我当时无着欢喜处便下地来寻修兄他在经案上才见我来便合掌道且喜且喜我便与他握手到门前柳堤上行一转俯仰天地间森罗万象眼见耳闻向来所厌所弃之物与无明烦恼昏沉散乱元来尽自妙明真性中流出自此目前露倮倮地静悄悄地浮逼逼地半月余日动相不生可惜许不遇具大眼目大手段尊宿为我打併不合向这里一坐坐住谓之见地不脱碍正知见每于中夜睡着无梦无想无闻无见之地又却打作两橛古人有寤寐一如之语又却透不得眼若不睡诸梦自除心若不异万法一如之说又都错会了也凡古人公案有义路可以咬嚼者则理会得下无义路如银山铁壁者又却都会不得虽在无准先师会下许多年每遇他开室举主人公话便可以打箇𨁝跳莫教举起衲僧巴鼻佛祖爪牙更无你下口处有时在法座东说西说又并无一语打着我心下事又将佛经与古语从头检寻亦并无一句可以解我此病如是碍在胸中者仅十年后来因与忠石梁过浙东天育两山作住一日佛殿前行闲自东思西忖忽X然擡眸见一株古栢触着向来所得境界和底一时飏下碍膺之物扑然而散如暗室中出在白日之下走一转相似自此不疑生不疑死不疑佛不疑祖方始得见径山老人立地处正好三十拄杖何故若是大力量大根器的人那里有许多曲折德山见龙潭于吹灭纸烛处便道穷诸玄辩若一毫置于太虗竭世枢机似一滴投于巨壑自此拈一条白棒掀天掀地那里有你近傍处水潦和尚被马祖一踏便道百千法门无量妙义尽向一毛头上识得根源高亭见德山招手便乃横趋永嘉见曹溪只是一宿觉你辈后生晚进若欲咨参箇事步趍箇事须是有这箇标格具这箇气槩始得若是我说底都不得记一箇元字脚记着则误你平生所以诸大尊宿多不说做处与悟门见地谓之以实法系缀人土也消不得是则固是也有大力量有宿种不从做处来无蹊径可以说者也有全不曾下工夫说不得者也有半青半黄开口自信不及者诚谓刁刀相似鱼鲁参差若论履践箇事如人行路一般行得一里二里三里四五里便歇只说得一里二里三里四五里话行得百里千里万里见得千里万里境界说得千里万里话须知此事更在百千万里尽干坤之外那里在那里汝等诸人闻恁么道须是自家具眼各能缁素是否拣择青黄始得若也似鸭闻雷如水浇石便从达磨大师与释迦老子肚里过我道也只是闲久立X道场山立僧普说禅客出问云天气秋高玉露垂庭前黄菊绽东篱临济德山施棒喝不问知音更问谁答云知音知后更谁知进云与么则水向石边流出冷风从花里过来香答云闲言语进云如何是德山棒答云穿过你髑髅进云如何是临济喝答云还闻么进云记得昔日临济和尚示众道我有时一喝如金刚王宝劒有时一喝如踞地师子有时一喝作探竿影草有时一喝不作一喝用此意如何答云从头问将来进云如何是一喝如金刚王宝劒答云切忌伤锋犯手进云如何是一喝如踞地师子答云真箇可怜生进云如何是一喝作探竿影草答云不得面前背后进云如何是一喝不作一喝用答云却须参始得进云探竿影草验来人一喝须教海岳昏不是法王亲的子等闲谁敢踏渠门答云且缓缓进云只如释迦世尊四十九年横说竖说说不尽底事今夜座元禅师如何布施答云犹嫌少在进云选佛若无如是眼宗风那得到如今师拈起拄杖云只这是德山棒卓一下只这是临济喝伶俐汉向未举巳前一提提得水向石边流出冷风从花里过来香其或未然更烦拄杖子借德山鼻孔与临济出气去也卓一下金刚宝劒卓一下踞地师子卓一下探竿影草只如一喝不作一喝用与前三喝是同是别若谓是同临济大师未肯点头在若谓是别争奈被德山老汉一串穿却鼻孔毕竟德山临济二大老鼻孔与四十X九年说不尽底相去多少乃靠拄杖复云既隆释种须绍门风谛审先宗是何标格岂不见临济三度扣黄蘗被六十拄杖如蒿枝拂相似又不见德山于龙潭欥灭纸烛处脱然悟去道穷诸玄辩若一毫置于太虗竭世枢机似一滴投于巨壑二大老可谓穷千圣之骨髓彻万法之根源流芳后世垂范于丛林者矣今时参学道流又须带些子眼筋覰破他古人败阙处始得若也覰得破便见黄蘗龙潭虽似金翅擘海直取龙吞要且未免作死马医临济德山是则不离当处独跨大方其奈舍长就短埋没已灵要称百世宗师未得在道场门下不说覰破覰不破尽是在他顶𩕳上放疴底汉如今既在这里聚首片时钦上座未免借堂上老人威光掀翻海岳撞碎太虗也要大家证据虽然王令正严岂可搀行夺市今朝九月一打板坐禅首座谓之表率或恐一人半人新发意菩萨欲覰捕此道者未有入头处未有下手脚处或工夫有间而不得成片段或少有欢喜不复加鞭以求正悟或巳有悟门为悟所迷光影不脱碍正知见或为胜妙快乐所罩堕在解脱深坑转身不得或于古今差别机缘有意味可以啗啄者一一计较得行无意味难于咬嚼者又却分疎不下或为一切奇言妙句奥理玄文障在八识田中抛舍不下谓之杂毒入心如油入面永取不出如今要得通上彻下一翻翻转须是将一则古人没意智底话头如生冤家与X之作对直是扑一交倒地始得若是未有这箇消息直饶行脚走尽天涯海角口里记尽落索春秋打开舖席一似卖狼虎药只益戏论诳惑后昆自已衣单下半文不直底一着毕竟不曾摸着若是真箇卒地断嚗地折底汉眼目定静言语提持着着去离泥水脱略窠臼一切处一切时只么平帖帖地那里恁么生生狞狞咤咤沙沙道我无敌于天下者也这箇唤作西天九十六种之数夸张知解该抹圣贤望吾佛祖之道远之远矣若是具正因有志之士莫被这一种𡏖圾性地泛滥心源须信有正宗之下单传直截之妙始得如赵州一箇无字真箇是一口吹毛利劒可以破疑团断生死空万法融古今只贵利根上智拨着便转撩着便行然后不妨与赵州老汉同一眼目同一受用以至总万别千差之要开千差万别之门全宾全主全体全用全放全收全生全杀而总不外此矣若是性根迟钝操舍不行却须竖起生铁嵴梁向长连床上厚着蒲团挺身而坐尽三百六十骨节与八万四千毛窍併作一箇无字握两拳头撑两眼睛一提提起便欲斩为两段能如是着鞭如是用力何患乎不成片段何患乎不到头似觉提不起时转觉热闷闷时与昏昏扰扰时却须全体一放放下翻转身来就地略行数步于行处亦如是着鞭如是用力只当下别是一般精神又复翻身上蒲团挺身而坐则胸次中酌然如银山铁壁虗劳劳地静悄悄X地何处有一丝毫动相有一丝毫异相到这箇时节却不得守在这里又须翻身下地如坐而行然后又复如行而坐昼不足继之以夜夜不足继之以旦翻来覆去提去提来不知不觉忽然拶透如贫得宝似闇得灯如云开见日如水底火发尽十方剎海是箇大圆镜尽十方剎海是箇自已谓之心空及第见彻父母未生前面目若说明大法透古今以尽佛祖之奥喻如入海方始插得脚前面洪涛际天巨浪沃日那里更在那里切不得听人道悟是表显之说箇事本来成现只消一笑知归是则因是其奈隔壁抟谜青黄赤白长短方圆毕竟不曾亲见被人掇在面前分明是差珍异宝却唤作瓦砾砖头分明是瓦砾砖头却唤作差珍异宝又不得听人道参禅本是安乐法门那里有许多生生受受劳劳攘攘只消默默提撕久久自契这箇唤作死水浸石头永无醒动底分子又不得听人道只这无字是箇系驴橛子只消提来顿在面前牢牢把定系住这一念子念头纯熟自然到家殊不知这一念子如灯焰焰如水涓涓眨得眼来千里万里自非泼撒一回那里被你把得定系得住又不得听人道只消于闻声见色处领揽折旋俯仰处承当开口道着动步踏着六根门头一道神光昼夜未曾间歇这箇唤作生死根本业识痴团急须斩作三段又不得听人道从无住本立一切法本来无有山河大地明暗色空无佛无祖无众生无凡X无圣无善无恶无去无来无生无死这箇唤作豁达空拨因果莽莽荡荡招殃祸又不得听人道坐断主人翁不落第二见着衣喫饭不借他力山是山水是水僧是僧俗是俗是法住法位世间相常住似则也似是则未是如上所说并是自作障碍自生退屈自弃自暴自残自虐医不得底偏僻之病除是下一服换骨灵丹出得一身白汗然后即知伤寒伤热伤饥伤饱尽是大休大歇大安乐田地与夫转八万四千毛病为八万四千陀罗尼门是身是病是草是药亦能杀一切人亦能活一切人临时加减对证修方一切在我若是根本不牢元气不足莫教被人下一粒巴豆便见通身发作面黑眼花一时性命都讨不见若是识安危知休咎底汉但是醍醐毒药与你对面一翻翻却于一毫头别有通霄活路如今都是口耳传习讹谬方书并不见一人有神圣功巧之妙悞人多矣往往指见闻觉知扬眉瞬目为自已复引即心即佛与目前说法听法一段历历孤明之语为证然后举是风动是幡动不是风动不是幡动却唤这箇作初机公案教你向这里淘澄见地剔抉根源然后又举栢树子麻三斤干屎橛之类唤作单头浅近公案教你开口处识取话头然后又举玄沙未彻赵州勘婆之类唤作试金石子又唤作换眼睛乌豆然后又举百丈野狐女子出定之类唤作宗门关键罗龙打凤底钳鎚然后又举马祖一喝岩头末后句之类X唤作向上爪牙衲僧巴鼻以至从上老冻脓一时垂慈利物之要莫不尽有印板上脱来底样子教你从头穿凿从头注解合着这箇样子便唤作明大法透古今殊不知幸然自是一箇净洁琉璃瓶子无端倾许多狼狼籍籍在里了也抑不知从上若佛若祖与夫尽天下老和尚只是共一箇舌头有时用一机千机万机齐副有时道一句千句万句合辙有时指千句万句只是一机有时提千机万机只是一句直得摇干荡坤葢天遮地如击石火似闪电光搆得搆不得未免丧身失命那里有你取意观瞻将心凑泊底分又那里似世间村秀才教小学自上大人读到论语孟子毛诗周易一般若如是又何用九年面壁立雪齐腰只么传将去学将去便休将知箇事是出世间法须具出世间眼器量一肩担取始得若只逐旋扭揑逐旋抟量逐旋分别谓之以情意识测度如来不思议大圆觉海如取萤火烧须弥山终不能着纵饶筑得一肚皮残羮馊饭还有一点用得也无还瞒得一切人也无纵饶瞒得他人还瞒得自已也无纵饶瞒得自已还瞒得灯笼露柱也无既瞒不得未免被森罗万象在冷地笑你在只如钦上座今夜恁么口唠舌沸说七道八且道还出得这一笑也无若谓出不得未免亦是西天九十六种之数若谓出得其奈有傍观眼在且道傍观眼在什么处夜深久立伏惟珍重X入室后普说兄弟且在这里聚首片时待为你扭揑鼻孔噼拆太虗一上虽是好肉剜疮毕竟刀子是铁你还知一句中具三玄一玄中具三要么又还知宾中有主主中有宾有时全宾是主有时全主是宾么又还知杀中有活活中有杀有时全杀是活有时全活是杀么又还知开口不在舌上么又还知一手擡一手搦么若也于此明辩不下缁素不行未免见人道是便道是道非便道非正谓矮子看戏随人上下安知青布幕内元来有人这箇说话莫道你未有田地底人摸索不着只是参道者禅着青布衫汉十箇五双浑崙吞枣更莫说用意识抟量口耳沿习之辈随语生解逐句穿凿定矣须知道此逸格绝尘之妙不得思量拟议不涉见闻觉知又须知道人人具足箇箇圆成只为无量劫来为生死飘荡无明业识蒙蔽不得现前不得受用如今要得向威音王以前一翻翻转须是信道这一着子真箇是我本有之物决定不从人得然后尽父母所生之体天地所禀之气併作一口吹毛利劒将自已一条穷性命斩作两段飏在万仞悬崖之下直得森罗万象彻底平沉方谓之心空及第海印发光苟或外此直饶参得一肚皮筑得一布袋腊月三十日未免手忙脚乱如落汤螃蠏某在无准痴绝会下时有箇朋友每每有一言半句脍炙人口于古人傍敲暗打处亦自尽知落着只是不曾做蒲团上自已工夫后来曾在诸方做藏主X气高行辈一日因打数头闲官司搆架不彻为他人所胜因此郁气呕血致一疾弗救于临终时直得千生万受求死不得死每见朋友来问疾便道我参禅平生不曾做蒲团上工夫不信有悟门只在册子上着到将谓佛祖之道止于此矣今日到这里一点也用不着劝你辈参禅莫如我一般须是做靠实工夫始得说了又眼泪下这箇便是不信有悟门底样子死不知去处生不知来处所谓生死事大无常迅速转眼便是来生忽然一息不来前路茫茫不知何往撞入驴胎马腹中总不见得你辈初机晚进何不趂身强力健打教彻去这里孤峰绝顶炉韛之所丛林温煖百事现成香积供养殊胜若不向这里打教彻去可谓孤负佛祖孤负檀信孤负师友孤负自已一朝不恰好打箇手蹉脚跌自已若不明白粒米茎虀悉用牵犁拽杷偿他始得岂不见夏间许多亡僧各各烧作一堆灰送在三塔里了如今在甚处安身立命还知么若也不知岂不是死不知去处谓之死大即今眼眨眨地在这里问箇父母未生前面目开口不得岂不是生不知来处谓之生大灼然生死事大须是把当一件无大至大底大事竖起生铁嵴梁讨教明白始得十二时中莫杂用心莫只悠悠漾漾虗度时光须是打教成一片始得须是这一念子无丝毫间断始得古者尚道看经看教是杂用心何况你白日起来只了逐东逐西七上八下为人事役役者X哉古者又道参禅学道是杂用心参禅学道既是杂用心却教你向那里用心喝一喝含元殿里何须更问长安自是你一念驰求不歇弃了现成活计却欲登天入地别讨生涯别求佛法所以做尽伎俩受尽辛勤转加颠倒若能直下顿歇驰求一念则万法当体寂灭万法依旧炽然行也得坐也得着衣喫饭不是别人山青水绿夜闇昼明昏沉散乱生死涅槃总是自家纵横游戏得大自在法门无一法可弃无一法可取佛与众生俱是假名殊无实义虽然你又须是已眼自开冷地一笑知道元在自已屋舍中当轩大坐始得若只逐旋扶篱摸壁傍人门户又是认驴鞍桥作阿爷下颔则没交涉矣如适来为兄弟举话有一人半人开口不识语路踏步不知高低要登主人堂入主人室也恐未得在如今大事为你不得小事各自知当彼此不须败阙牌且纳还上方僧问少林首传二祖五叶芬芳葱岭单提只履千灯续焰门庭虽有五家般若同归地位如何是五家宗旨答云有口只堪喫饭进云若不借问怎达本源答云未敢相许进云如何是沩仰宗答云父慈子孝进云如何是临济宗答云迅雷不及掩耳进云如何是曹洞宗答云三更不借夜明帘进云如何是云门宗答云体露金风进云如何是法眼宗答云山自青水自绿进云五家宗派蒙师指向上宗乘事若何答云头顶天脚踏地进云今日座元禅师为众普说还有X为人处也无答云你面皮厚多少进云但得雪消去自然春到来礼拜归众师乃竖起拂子云这一队太平奸贼割据一统干坤有殃害平人之恶被拂子一时擒下缚作一束号令在这里了也还见么若也未见待与从头点过以拂子击一下三玄三要又击一下五位君臣又击一下一镞破三关分明箭后路又击一下三界惟心万法惟识又击一下丝来线去明暗相投既是赃证一一分明如今却作么生结绝连击两下乃云佛法无人说虽慧不能了只如诸方老宿匡徒领众三百五百一千浩浩地击动牛皮皷摆动牛尾巴又岂是无说又如尽大地人着衣免寒喫饭免饥更要了箇什么又何待你板头下一箇黄面汉子搀匙乱筯摇唇鼓舌作什么虽然你毕竟唤什么作佛又唤什么作法了与不了又作么生忽若有箇生铁铸就底汉捩转面皮喝散大众掀倒禅床岂不庆快平生话行天下若是邯郸学唐步放过也恐未得在有么有么现前诸尊上既是袖里藏锋冷观败阙莫怪向净洁地上撮些子沙土撒在你后生晚进眼里去也山河大地明暗色空岂不是佛是法风动尘起鸦鸣鹊噪岂不是佛是法四时代谢万物荣枯天晴日头出雨落地下湿岂不是佛是法以至真如般若菩提涅槃无明烦恼妄想颠倒行住坐卧折旋俯仰岂不是佛是法这箇是诸方丛林中学得底家常茶饭有什么交涉既无交涉又莫是泥龛塑像X黄卷赤轴是佛是法么又莫是即心非心亦有亦无半合半开是佛是法么又莫是麻三斤干屎橛庭前栢树子是佛是法么又莫是观世音将钱买胡饼放下手元来是馒头虾䗫𨁝跳上天蚯蚓蓦过东海是佛是法么又莫是尽一千七百则主宾互换生杀之机与一大藏五时八教权实之旨是佛是法么这箇又是诸方老冻脓呕出底野狐涎唾又有什么交涉既无交涉又莫是即今口吧吧地与眼眨眨地是佛是法么这箇唤作鼓无明袋弄粥饭气没交涉中更没交涉既无交涉毕竟佛法二字却教甚么人说又教甚么处了喝一喝若是师子便合翻身韩獹一任逐块所以道赤肉团上壁立万仞只此灵锋阿谁敢拟亦能杀人亦能活人奴唿菩萨婢视声闻释迦老子只好提瓶挈水达磨大师洗脚也未有分据生死海为大解脱游戏之场灭佛祖灯如彼梦幻空花之影无去无来无得无失无古无今无他无自空牢牢活泼泼净倮倮赤洒洒没可把明明向你道没可把因什么十箇五双动是扶篱摸壁无自由分又如驼一箇汉子在肩上立地了行一步子也放手脚不得你若恁么地便有驼起不驼起时一动一静未免将自已日用打作两橛要见寤寐一如生死无间不可得矣十二时中便未免有一半佛法一半世法互相取舍无有是处又于声色堆里逆顺门头有箇闻底见底有箇是底非底又有箇不闻不见不是不非底X夹截自已受用之地要打成一片不可得矣只这打成一片底说话往往多是错会了也将谓面前有一物在这里教你着功用力了打成一片殊不知你但忘知忘觉绝见绝闻自然成一片矣却就这里纵横游戏七出八没发大机显大用则从上若佛若祖与尽大地人赤穷性命总在这漫天网子里了也有时把定教你住也得有时放行教你去也得有时教你生也得有时教你死也得有时向你道是道非也得有时向你道有道无也得以至脱间漏架换斗移星指南作北总不离这一着子你如今不到这田地葢谓是你情生智隔想变体殊弃了自已成现泼天活业却欲向见闻声色之内佥疆立界自狭自小稍有越界侵疆便见契券不明作主不得从上若佛若祖与父翁递代相承底葢古今天地榛荒草秽是谓可怜悯者钦上座到此索性不惮劳苦与你把手耕翻到底喝一喝云只这是古今天地只这是古今日月只这是从上佛祖只这是父翁契券只这是自已活业只这是无明种子只这是榛莽交参只这是稻香果熟能于一喝未施一念未生一尘未立以前一踏踏着万象森罗一时拱手更说什么四至分明业归本主直得尽大千剎海百亿干坤是上座自已穷旷大劫百亿佛祖是上座儿孙以至变桑田为沧海缩万世为一时法尔如然初无奇特你若不到这箇田地何以谓之明大法透古今又何以辨龙蛇擒虎兕X你若不具杀人不眨眼底气槩便未免被五蕴四大牵入阴界中去也又其不然今日三明日四寒一上热一上信一半疑一半安有成办底时节安有到家底消息你须是奋不顾身一往直入百万军中直取颜良一箇头子号令天下始得你若只猥猥毸毸殃殃祥祥东寻西讨觑地覔针又济得什么事纵饶你忽然看得一句子透欢喜一上子从头举来一看将谓都是了也逗到明朝后日莫教筑着一句子透不过待从头举来一照又都不是了也又听你向这里东咬西嚼颂古内合颂古内参碧岩集上检耳朵头听肚皮里卜忽然卜着又透得这一句子又懽喜一上子又将谓都是了也忽然不恰好被箇没意智汉将手向你面前划一划又透不得又印都不是了也无他葢为你疑团不破一向只在情意识内走逗到意路不行处顿在面前如银山铁壁横也没奈何竖也没奈何你到这里须是倒退一步一翻翻转飏在背后始得你若逐旋挨逐旋拶逐旋穿逐旋凿直饶你讨得些子罅缝争奈银山铁壁只在你面前消化不得你又不见白云端和尚道从上留下一言半句未透者如银山铁壁及乎透了元来自已便是银山铁壁且道白云道底是钦上座道底是你若向这里覰得透一千七百则闲家泼具如贯珠轮一时被你拨在后面了也其或不然未免银山铁壁只在你面前消化不得正恁么时那箇是上座自已喝一喝劒X去久矣改旦令辰同列两序合山尊众各各道体起居万福某夏间误蒙方丈俾令挂牌甚愧才踈殊不称职前月二十日再为初机举话一次复随后忉怛一上本拟送牌纳还了在冬节告闲兹因主人未归今日是初一似觉堂中冷淡不免出来做箇热閧惟是天寒牵率大众不胜战汗有箇四句颂寤寐一如举似大众面前明暗两忘时莽荡干坤都不知到此若生毫发见依前越国又依稀湖州报恩普说三十三州七十僧驴腮马额得人憎诸方若具罗龙手今日无因到净明此是应菴老祖开了这般口至今合不得报恩今日道八十余人十七州相看尽是恶冤雠诸方有道不肯学来共山僧作对头今日到这里有口却无开处未免向壁角落头拈起一柄折颈刀子度与诸人所贵向情识未动以前一刀两段便见着衣喫饭不是别人鹊噪鸦鸣初非外物设或信根迟钝三搭不回自是你宿无灵种也怪雪岩不得只如广额屠儿在涅槃会上放下屠刀道我是千佛一数临济到高安滩上被大愚一点便道黄蘗佛法无多子德山于龙潭吹灭纸烛处见彻自已便道穷诸玄辩若一毫置于太虗竭世枢机似一滴投于巨壑这几箇汉子岂不是一得永得一了便了底样子岂似你如今根浮脚浅这里经冬那边过夏逴得些子残羮馊饭筑在肚皮里莫教打一箇噫气直得薰杀人点胸点肋道我会禅会道将X一箇是字与非字顶在额角上到处去印证那禅牀角头老骨檛似这般底有处着你在参须实参悟须实悟阎罗大王不怕你多语劝你后生晚进何不趂身强力壮一往直前退步就已打教彻去莫只悠悠漾漾者也之乎钻入骨董袋里去也直须竖起生铁嵴梁向蒲团上一揑粉碎直得虗空汗下大地平沉始得若也未有这箇力量须是十二时中行坐时着衣喫饭时疴屎放尿时单单提古人一则没意智底话头如一座须弥山顿在八万四千毫窍三百六十骨节之间心心相续念念相承忽于用力不及处尽底一翻翻却穷十方三际是箇大解脱场是箇大光明藏便可与从上百千佛祖握手出没游戏其间如置陶家轮于掌上可得而思议哉前晚僧众賷香上来礼拜了欲请为众普说参头出云某等愚昧蒙无所知伏望不吝慈悲开示第一义谛令某等得箇入处若论第一义谛正要蒙无所知何得头上更要安头骑牛更要覔牛且问你喫饭还要问人借口么着衣还要问人借手么行底坐底闻底见底又是阿谁一切处一切时更欠少箇什么可谓现成可谓省力直下坐断报化佛头如白衣拜相平地登仙无第二人无第二念尽大地只是一箇自已自是你自信不及甘受陆沉叉手当胸道箇咨和尚也大屈哉如今不获巳向第二义中略借古人蹊径更与你作箇方便僧问赵州狗子还有佛性也无赵州道无只遮一X箇无字便是你父母未生前本来面目便是为你截断生死梦幻根株底刀子便是为你照破古今千差万别底镜子只贵向未举起前翻身一掷飏在那边更那边直得洒洒落落八穴七穿大用现前不存轨则虽然我恁么道也是大海凿池虗空钉橛望他正宗下事远之远矣作么生是正宗下事夜深不如瞌睡好百千异流咸归大海百千异法咸归此宗如天普葢似地普擎燕语莺吟共演如来实相山青水绿单明清净法身若是英特上士便好喝散大众掀倒禅床将山僧烂搥一顿道且莫误赚后人瞎将来眼岂不庆快平生若也只么握节当胸伏听处分不免引些陈烂葛藤牵惹诸人去也岂不见永嘉大师初参六祖至曹溪遶禅床三匝振钖一下卓然而立祖云夫沙门者具三千威仪八万细行何得生大我慢永嘉曰生死事大无常迅速祖曰何不体取无生了取无速永嘉曰体本无生了本无速祖云如是如是永嘉方整威仪礼拜须臾告辞祖曰返何速乎永嘉曰本自非动岂有速耶祖曰谁知非动永嘉曰仁者自生分别祖曰尔甚得无生之意永嘉曰无生岂有意耶祖曰无意谁当分别永嘉曰分别亦非意祖曰善哉善哉少留一宿丛林自此称为一宿觉兄弟一等是发足超方寻师访道就中永嘉较别你看他一动一静一语一默自是葢天葢地耀古腾今更看他遶禅X床三匝振钖一下卓然而立是什么气槩无端六祖道夫沙门者具三千威仪八万细行何得生大我慢也大屈哉永嘉曰生死事大无常迅速面赤不如语直祖曰何不体取无生了取无速将谓有多少奇特永嘉曰体本无生了本无速谩费分疎祖曰如是如是冬瓜印子永嘉方整威仪礼拜须臾告辞且道与振钖一下卓然而立相去多少祖曰返何速乎又却世情流布永嘉曰本自非动岂有速耶少说道理祖曰谁知非动喝一喝永嘉曰仁者自生分别不妨软顽祖曰尔甚得无生之意又是冬瓜印子永嘉曰无生岂有意耶始终只认得一橛祖曰无意谁当分别何不与本分草料永嘉曰分别亦非意三十棒一棒也较不得祖曰善哉善哉少留一宿大小祖师放过永嘉了也如今兄弟跨人门户是则也道箇生死事大无常迅速祇是才入僧堂里便被一钵五味羮换却舌头一时忘却了也十二时中不是勾三揽四便是说七道八纵有一人半人真箇把作一件事在蒲团上不是昏沉便是散乱何曾有一斯须一顷刻如永嘉遶床三匝振钖一下卓然而立底时节又何曾知道体本无生了本无速又何曾知道分别亦非意日久月深未免打入长行粥饭群中去也所以道既隆释种须绍门风谛审先宗是何标格须是发大勇勐立大志愿不顾危亡一往直前不问是生是死是无明是烦恼是真如是般若是昏沉是散乱一斩斩X为两段赤骨律地跳将出来大洋海里翻身须弥顶上着脚然后单单提起无上佛祖正印尽百亿山河大地百亿往古来今若圣若凡若草若木一印印定毫发无余竖起拂子云看看印文露也眼办手亲一逴逴得一任颠来倒去横搭竖搭是神是鬼是邪是正悉与面门一搭教伊转身无路回避无门唤作海印三昧亦谓之海印发光正恁么时不见有生死亦复离涅槃不见有无明烦恼昏沉散乱亦复离真如解脱般若菩提还信得及么巳得入手不妨拈出对众一搭印破三世佛祖面门也要灯笼露柱相共证明有么有么如无山僧不免借永嘉大师见六祖底拄杖画一画云画开锦缝拈出正印普示诸人去也卓一下三要印开朱点窄未容拟议主宾分告香普说光阴易老果是无常迅速梦幻不坚岂非生死事大有力量汉一翻翻转直得大地平沉干坤独露万里长空纤尘不立森罗万象俯仰折旋全体是箇大光明藏佛与众生同一受用丝毫不异只为情生智隔想变体殊四圣六凡轮回三界之内善恶趣中无由出离遂劳我先圣脱珍御服着弊垢衣与尔同生同死同来同去同住如来无上妙明性海开佛知见示佛知见说无说有说是说非说空说假说权说实说正说偏说一乘圆顿至于教外别传行棒行喝指空话空开三要玄门分四种料拣五位君臣一镞破三关两口无一舌即色明心附物显理麻三X斤干屎橛庭前栢树子狗子无佛性是皆一时方便如将蜜果换苦葫芦又如将一百二十斤重担一放放在你肩上只要知道尽是自家珍宝自家受用无穷而巳伶俐汉不受人瞒道总是砖头瓦砾残羮馊饭不劳拈出大地山河本来清净见闻知觉本自现成出生入死如同游戏尘沙剎海自他不隔于毫釐十世古今始终不离于当念自是你自生障碍自作艰难自信不及咄信箇甚么头上岂可安头钵盂岂可安柄你若抵死更不知归坚欲捕风捉影不妨竖起生铁嵴梁尽三百六十骨节八万四千毛窍併作一箇无字一提提起斩断昏沉散乱掀翻明暗色空夜半突出金乌照了空花水月大千沙界海中沤一切圣贤如电拂仰山到这里巳是有舌如结言词俱丧不免将自已抹作微尘供养尽大地人去也三千里外掩鼻横趋巳喫老僧三十拄杖闻香听气途路之客莫教认毒药作醍醐通身泻下肠肚通身换却骨头也须脑后一鎚死中再活自余依依稀稀彷彷彿彿瞎驴趂大队认鱼目作明珠仰山这里却用不着今夏三百六十僧多是诸方头角罢参宿衲卍字堂前竿木随身探水而巳忽若倾湫倒岳又却水泄不通你向什么处与雪岩相见拟议之间莫怪霹雳闪电就中亦多有新发道意菩萨乍入丛林未知深浅切忌杂毒入心直须拚取一生不会下些实地工夫一踏到底始得切莫向古人册子上寻今人口角X下覔直饶学得盛水不漏莫教被明眼人一覰如水银落地一时百杂碎了也参须实参悟须实悟阎罗大王不怕多语若论宗门下事击石火闪电光指南作北换斗移星动若疾𦦨过风那里覔他缝罅所以道有宾有主有体有用有收有放有杀有活有赏有罚有时全赏全罚有时全罚全赏有时赏中有罚罚中有赏有时赏即是罚罚即是赏赏罚俱明不明方见有赏有罚有时全生全杀有时全杀全生有时生杀同时俱不同时至于宾中有主主中有宾宾中宾主中主宾主交参主宾互换等闲拈起一微尘便有如是宾主有如是体用有如是收放有如是生杀有如是赏罚岂你杜撰长老杜撰衲子认些萤火之光可以拟议者哉虽然太平不用闲戈甲一统山河似镜清告香普说参方上士问道英灵举足动步须看先辈典刑德山见龙潭吹灭纸烛彻法源底入门便棒打风打雨临济喫黄檗三顿痛棒搂出心肝入门便喝如雷如霆自余隔江招手望见剎竿鳌山店上画角声中总是路途之客无足道者你辈后生晚进不辨春秋不分昼夜被昏沉散乱缚作一束滞在无魂必死之乡也道我参方问道得不逢人愧悚者哉讨挂搭时无一人不道生死事大无常迅速才跨僧堂门便不见有无常不知有生死但知趂大队喫粥饭疴屎送尿随人上下而巳谁管你狗子佛性无麻三斤X庭前柏树子便生佛出世也只道是西天老比丘可谓是丝毫无系直透大休大歇大安乐田地者矣其奈依稀相似端的不然脚又疼背又痛坐一霎禅喫一顿饭两脚如槌打相似也好恓惶也好生受兄弟只这便是生死无常到来时节只这便是父母未生本来面目现前时节若能如是领略得去不越一念亲证如来清净法身不动一尘亲入如来宝明空海历三大阿僧祇劫不离当念遍十方恒河沙世界不离目前演百千无量妙义说百千无量妙法总不离这箇时节还信得及么若信不及将此深心奉尘剎是则名为报佛恩竖起生铁嵴梁提起一箇无字如一座须弥山顶在额角头正恁么时自然不见有昏沉亦不见有散乱脚也不疼背也不痛孜孜尔念念尔不觉不知喷地一下亲见三世诸佛法报化金刚正体放光动地照尘沙剎尽是金色光明世界森罗万象艹木丛林尽是宝华王座出微妙音演微妙法普度一切群生平等成佛现前清众不分内外不间亲疎不问上中下座有学无学巳出世未出世尽是在须弥灯王会中与释迦如来同受记莂于五百劫后同时成佛各据一国土各转四谛法轮各度无量众生转度未度转化未化直待众生界空而后巳是则故是却须回光返照自家真箇是那箇成佛底面孔也无亦须各各自家检点从朝至暮还得成片段也无还得一丝毫无间断也无还得一丝毫不犯丛X林规矩像箇衲僧去就也无自其不然未免只是虗消信施唐丧光阴岂不孤负行脚本志动是二三百里二三千里抛离乡井父母师长成得箇甚么边事岂不自家奋发自生勉励勇勐更加勇勐精进更加精进提一箇无字如合眼跳黄河尽命一跳必有契悟底时节但要宽着期限急下手脚以悟为则不得将心待悟便被一箇悟字一碍碍住直待弥勒下生也无箇悟底时节喝一喝悟箇甚么直下坐断报化佛头无第二人无第二念一切处现成一切处成见山是山水是水僧是僧俗是俗直饶擘开太华透出黄河也只是箇山青水绿闲看粉节过墻添得数茎新竹圣恩宽大佛法中兴无如此日祖道荒凉丛林凋丧无甚此时你这一队汉一百里二百里一千里二千里总道来仰山寺里依附广众亲近师友参禅学道究明已躬下生死大事却只么随群逐队业识茫茫争人争我争是争非争先争后蓦越丛林埋没自巳唐丧光阴虗消信施轻欺天地慠慢佛祖略不勉励抖擞自已返面自看是我毕竟有甚么长处禅作么生参道作么生学死生大事作么生透纵使有一知半见也是口耳沿习讹谬语言认驴鞍桥作阿爷下颔指鹿为马唤钟作瓮所谓一盲引众盲相牵入火坑者是也求一箇半箇向佛祖命根下直断一刀佛祖顶𩕳上倒行一步万中无一多只寮舍里经案头X钟楼鼓楼上佛殿藏殿里长廊下聚头接耳情识抟量识情解註传授里私佛法殊不知古人一时方便垂慈流落一言半句如虫御木偶尔成文你若着意追求着实理论又却全体不相似了也直饶注得明白又明白解得分晓又分晓隔截生死一念子还曾破也未面前五阴六尘还曾开也未仰山门下论实不论虗我在江浙时有一种住大院尊宿口里水漉漉地筑一肚皮残羮馊饭一味穿凿古今拈起拂子东击西敲撒出一肚皮野狐涎涕直得遍地狼狼借借臭不可闻有一种不识好恶汉揽着这般臭气唤作醍醐上味为世所珍蕴在八识田中如油入面永取不出气习薰陶枝蔓滋长子又生孙孙又生子莫不递相传授互相证据各各自谓会禅会道自已未曾明白先要龟鑑他人开室举话受人请益写法语示因缘满纸盈笔说相似葛藤诳惑江湖聋瞽后学造地狱因结无间果千佛出世不通忏悔正因行脚正因办道正因做工夫本色道流直须宽作程限急着手脚以悟为则若贪速効又贪易入便被这一种党类勾引在草窠中成就野狐知见野狐伎俩半青半黄不分不晓朦朦胧胧彷彷彿彿如魂不散底死人相似则是箇焦芽败种若是有力量汉直须拚取一生不会今生不了更有来生来生不了更有后世旷大劫来生死无明烦恼与天地同根要一翻翻转超过三大阿僧祗劫与佛齐肩岂易事也哉今夏一X众老成亦多英俊不少半是擎头戴角半是伏爪藏牙必欲与生死二字讨箇明白是故诸路乡头力到侍者寮陈请必欲老僧为众告香我心里道今年七十老不以筋力为能成龙者从他上天成蛇者从他窜草而况老僧无禅无道无见无闻生平不事方册又无记持说箇什么即得只有箇狗子无佛性话飏下粪扫堆头四十余年了也只得拈出布施诸人从教西咬东咬横嚼竖嚼忽然失口咬碎直得山河大地森罗万象尽底平沉一大藏教五千四十八卷一千七百则葛藤氷消瓦解生死与去来不妨自由自在若是逐旋参逐旋透逐旋和会逐旋懽喜丛林大有人在非吾所知雪巖和尚语录卷第二雪巖祖钦禅师语录X卍XXX雪巖和尚语录卷第三嗣法门人昭如希陵等编举古上堂向上一关明如杲日丝毫拟议如隔铁围是汝诸人到遮里如何理论试举看释迦老子在灵山会上拈一枝花瞬青莲目普视大众时百万人天惟迦叶破颜微笑世尊云五有正法眼藏涅槃妙心实相X无相微妙法门付嘱于汝汝当护持流通毋令断绝敢问诸人毕竟唤什么作正法眼藏既是实相如何说箇无相底道理微妙法门又从什么处入遮一枝花在世尊手里不曾动着付嘱箇什么汝当流通毋令断绝又教什么人流通还知么若也未知更听仰山为汝从头说破若是正法眼藏敢道释迦老子自无半钱分实相无相惟其无相所以实相现前山青水绿鸦鸣鹊噪夜闇昼明风动云起处处皆微妙法门除是离却见闻绝却现行不移跬步全身巳在里许然后见门里出身易身里出门难若是遮一枝花世尊未曾拈起巳被迦叶与百万人天和根摵碎了也更说什么付嘱汝当护持流通毋令断绝自古自今接响承虗如稻麻竹苇如灵云见桃花便道三十年来寻劒客几回落叶又抽枝自从一见桃花后直至如今更不疑香严去除粪秽瓦砾击竹作声便道一击忘所知更不假修治动容扬古路不堕峭然机处处无踪迹声色外威仪诸方达道者咸言上上机此二老可谓听事不真唤钟作瓮又如太原闻𦘕角沩山撼门扇黄蘗吐舌龙潭吹灭纸烛临济喫三顿痛棒异端并起邪法难扶到遮里须是箇汉始得有么有么如无更听一颂无影枝头一点春笑他无地可藏身黄金自有黄金价何必和沙卖与人上堂金不博金水不洗水啐啄同时劒去久矣且道是什么人发明如是事试举看达磨大师自西天竺X国而至金陵见梁武帝帝问曰如何是圣谛第一义达磨答云廓然无圣武帝曰对朕者谁磨云不识帝不契达磨因此折芦渡江至魏后武帝举问志公公曰陛下识此人否曰不识志云此是观音大士传佛心印帝曰当遣使去诏志公曰莫道陛下合国人追他亦不回达磨与武帝一挨一拶如两镜相照间不容发无端被志公向明镜上彩画虗空翻成瑕翳武帝问云如何是圣谛第一义当时教法盛行教家有真俗二谛之说第一义即真谛也达磨云廓然无圣且道是为武帝说答他语毕竟廓然无圣理作么生圣谛第一义义何所宗兄弟到遮里也须是着些子眼脑揣摩始得往往尽道武帝被达磨当面热瞒殊不知武帝自是箇作家君王到他面前一点子也用不着你看他才被达磨道箇廓然无圣随口便问对朕者谁好兄弟遮一句子大亲切达磨到遮里未免露出本来面目道箇不识武帝不契又是放开漫天铁网了也只如折芦渡江至魏且道出得梁朝天地也无帝后举问志公也要此话大行志公云陛下识此人否臂肘不向外曲帝云不识达磨元来犹在志云此是观音大士传佛心宗和声便好一时屏出帝云当遣使诏能纵能夺能杀能活公云莫道陛下合国人去他亦不回若回堪作什么此是祖师门下第一箇话头颂者拈者自古及今不知多少未免尽道武帝蹉过达磨诚谓刁刀相似鱼鲁参差一箭寻常X落一鵰更加一箭巳相饶直归少室峯前坐梁主休云更去招此是白云端和尚颂今时兄弟将谓一箭寻常落一鵰是颂廓然无圣更加一箭巳相饶是颂不识若如是又是箇识情计较讨什么白云端和尚也末后却道直归少室峯前坐梁主休云更去招又只是寻常世俗之话大凡宗门下语言不说体便说用不说事便说理却如何只恁么说若向遮两句下亲见白云和尚方知道遮两句一句全体一句全用于二中间事理双全然后则知白云与达磨武帝在杨子江心握手却在凤凰台上相逢凤凰台上握手却在杨子江心相见雪窦和尚颂云圣谛廓然何当辨的对朕者谁还云不识遮四句一时颂了也为他才地宽阔又向下面下箇注脚道因兹闇渡江岂免生荆棘遮两句占了多少田地合国人追不再来千古万古空相忆休相忆清风匝地有何极要紧是遮一句子若向遮一句下透得一千七百则公案许你一串穿却且道遮一句落在什么处遮里有祖师么唤来与老僧洗脚保宁勇和尚颂云炼得通红打一鎚周遭无数火星飞十成好箇金刚钻摊向门前卖与谁遮四句子却无你下口处亦无你计较处且道落在达磨分上武帝分上志公分上须是参始得山僧效颦也有一颂西来十万路迢迢智鑑当轩影莫逃四海浪平龙睡稳九霄云净鹤飞高上堂玉树琼林宝阶银阙皓若芦花恍然明月直钩X垂钓自有金鳞上钩地平如掌依旧七凹八凸且道是什么人有如是照用得如是心髓了如是因缘试举看二祖神光于少林初参达磨时天大雪神光坚立雪中不动迟明积雪齐腰可谓是埋没天地孤负自已达磨闵而问曰汝久立雪中当求何事巳是和赃捉败光悲泣曰愿和尚慈悲开甘露门广度羣品若不折芦渡江几被梁主毒手磨曰诸佛无上妙道旷劫精勤能行难行能忍难忍岂以小德小智轻心慢心欲继真乘徒受劳苦神光闻师诲励潜取利刃自断左臂置于师前是名真法供养达磨知是法器乃曰诸佛最初求道为法亡躯汝今断臂吾前求亦可在因与易名慧可向什么处着光问曰诸佛法印可得闻乎但尽凡情别无圣量磨云诸佛法印不从人得将谓自西天带来光曰我心未安乞师安心喝一喝甘伏听人处分磨曰将心来为汝安光曰内外覔心了不可得一翳在目空花乱坠磨曰我为汝安心竟赚了古今多少儿孙面壁九年将谓有多少奇特平地无端陷了神光白着只臂是汝诸人且道立雪齐腰正恁么时是有心耶无心耶于覔心不可得处与雪深三尺相去几何遮里着得一只眼便见神光大师立地处便知诸佛法印不从人得利刀断臂如斩太虗覔心不得处山河大地脱尔现前只改旧时行履处依前只是旧时人所以白云端和尚颂云终始覔心不可得寥寥不见少林人满庭旧雪重知X冷鼻孔依前搭上唇鼻孔在面上是定终不生在颔下妙喜颂云覔心不得更何安嚼碎通红铁一团纵使眼开张意气争如不受老胡瞒立雪齐腰寒冻彻骨妙喜却云嚼碎通红铁一团何得句语相返毕竟意作么生你兄弟家无事也须东咬西嚼自家卜度看忽然蹉口咬着方知道诸佛法印果然不从人得无为子颂云九年面壁太多言接得门人一臂全京洛至今三尺雪天寒何止普通年九年面壁默然而坐他却道九年面壁太多言只遮太多言三字毕竟如何体解京洛至今三尺雪非独京洛直得尽大地六月尽是严霜汝等诸人还觉寒毛卓竖么其或未然听取一颂利刀拈起白如霜可惜无端成自伤消尽少林三尺雪古今天地只寻常上堂明如日黑似漆取不得舍不得是什么试举看五祖大师示众索偈欲传衣法堂中上座呈偈云身似菩提树心如明镜台时时勤拂拭无使惹尘埃过遮边着六祖能大师和云菩提本无树明镜亦非台本来无一物何处惹尘埃也是背后叉手北秀南能大似徐六担板各见一边巳为诸人扫荡了也仰山莫别有长处么听取一颂时勤拂拭与掀翻错莫无端认定盘点石化为金玉易劝人除却是非难上堂三界惟心万法惟识譬如掷劒挥空莫论及与不及真不掩伪曲不藏直毕竟如何辨的试举看六祖能大师至法性寺暮夜风飏剎幡闻二僧对论祸X不入慎家之门一僧云风动错一僧云幡动错往返未能契理一对无孔铁鎚祖云还许俗流辄预高论否鼠口应无象牙祖曰仁者心动错山僧在天目会中闻举老佛照在室中要举是风动是幡动遮僧如何不是风动不是幡动甚处见祖师天目下语是风动是幡动遮僧如何贪观白浪失却手桡不是风动不是幡动甚处见祖师揭却脑葢佛照喜之后到松源会下因举前话松源乃横点头且道是不肯佛照如此举话耶是不肯天目如此下语耶汝等诸人若于横点头处见得祖师识破二僧便见法昌遇和尚颂云不是风兮不是幡黑花猫子面门斑夜行人只贪明月不觉和衣渡水寒毕竟遮一颂意作么生只如道不是风兮不是幡黑花猫子面门斑却落在什么处后面又道夜行人只贪明月不觉和衣渡水寒又作么生如今有一等在情识意路上行底未免道是颂二僧只知是风动是幡动却不知是心动若果如是法昌堪作什么当知道他古人着着自有出身之路岂不见保宁勇和尚颂云荡荡一条官驿路晨昏曾不禁人行浑家不是不进步无奈当门荆棘生不妨说得太煞明白山僧今日举也举了注也注了只是要见祖师与二僧大远在听取一颂两岸桃花红欲然洞中流出自涓涓仙家不会论春夏石烂松枯是一年上堂依依稀稀彷彷彿彿名不得状不得三世诸佛X于此没溺深坑带累天下老和尚与尽大地衲子总跳不出试举看南岳让和尚往曹溪参六祖弃却衣下明珠却向外边寻逐祖问甚处来曲开方便让曰嵩山来道途䟦涉曰什么物恁么来无端无端让曰说似一物即不中大好大好祖曰还假修证也无探竿影草让曰修证即不无染污即不得添得一重狼籍祖曰即此不染污诸佛之所护念汝既如是吾亦如是冬瓜印子然虽如是自古自今撑天拄地戴角擎头者如稻麻竹苇要且未有一人脱得遮箇印子且道印文在什么处岂不见汾阳颂道因师顾问自何来报道嵩山意不回修证不无不染污拨云见日便心开灼然要承当箇事须是如拨云见日始得毕竟那里是他拨云见日处莫是说似一物即不中么不是遮箇道理又莫是修证即不无染污即不得么不是这箇道理且道那里是他拨云见日处到遮里须是亲面一见始得又不见保宁勇和尚颂云戴角披毛恁么来铁围山岳尽冲开阎浮踏杀人无数蓦鼻浑牵拽不回若要拨云见日须是有遮箇气槩始得其或未然更听一颂堂堂日用妙无痕才涉纤毫即是尘照水银蟾沉夜魄恋花香蝶醉芳魂上堂白衣拜相平地登仙是人知有别无秘传试举看马祖在菴中坐禅死水不藏龙让禅师往问汝在此图箇什么打草惊蛇祖云图作佛妄想不少让乃取一片砖去磨垂丝千尺祖云磨砖作什么上勾了X也让曰磨砖作镜意在深潭祖云磨砖岂能成镜巳是照天照地让云磨砖既不成镜坐禅岂能成佛露出本来面目祖无对乃云如何即是把定嚥㗋了也让云如牛驾车车若不行打车即是打牛即是喝一喝云汝等诸人若能于此一喝下承当得去莫问打牛打车和让禅师手内一片砖百杂碎了也直得寒光烱烱洞彻山河让禅师又谓祖曰汝学坐禅为学坐佛若学坐禅禅非坐卧若学坐佛佛非定相于无住法不应取舍若学坐佛即是杀佛若执坐相未达其理祖闻师诲如饮醍醐古人根器敏利轻轻一拨便转岂似今人迟钝终年卒岁从生至死只么昏昏醉醉憨憨痴痴何时是了何不也向十二时中思量他古人道打车打牛毕竟意作么生当知遮一句子便是金刚圈栗棘蓬一句中具三玄一玄中具三要也须东咬西咬试自嚼咬看忽然等闲咬着方知道磨砖真箇成镜坐禅断不成佛听取一颂万法俱忘百念灰等闲蓦鼻拽将回镜光一照明如日直得木人心眼开上堂世尊拈花迦叶微笑达磨九年面壁二祖立雪齐腰所谓以器传器如印印空过此以往且道还有恁么人发明如是事么试举看马祖一日示众曰汝等各信自心是佛此心即是佛心又曰心外无别佛佛外无别心不取善不舍恶净秽二边俱不依怙达罪性空念念不可得无自性故故三界惟心森罗万X象一法之所印凡所见色即是见心心不自心因色故有汝但随时言说即事即理都无所碍菩提道果亦复如是于心所生即名曰色知色空故生即不生若了此意乃可随时着衣喫饭长养圣胎任运过时更有何事马簸箕与么说话可谓倾尽自已心笑破他人口说箇心巳是强立名字更说此心即是佛心所谓头上安头带累后代儿孙迷头认影至今无有了日既知心外无别佛佛外无别心当知无亦本无无亦不立到遮箇田地方可谓万象森罗一法之所印见色便见心汝等诸人即今各各见山见水见明见闇一一分晓一一明白自家本心还得亲见也无若也未见岂不闻释迦老子道明还明闇还闇碍还墻壁通还虗空不汝还者非汝而谁非汝而谁即汝心也心不自心故不可见既不可见汝伹随时言说即事即理都无所碍菩提道果烦恼无明但有其名都无实义所以道心生则种种法生于心所生即名为色知色空故生即不生生既不生当恁么时唤作色即是心即是佛即是更讨甚么心覔什么佛所以妙喜颂云即心即佛莫妄求非佛非心休别讨红炉𦦨上雪花飞一点清凉除热恼且道红炉𦦨上雪花飞正恁么时是什么境界还有佛可求心可覔么更听山僧一颂语默俱忘非是非圣凡情尽绝玄微穿花蛱蝶深深见点水蜻蜓款款飞上堂言发非声色前不物当机觌面全提岂在拈槌X竖拂山河大地不碍眼光万象森罗形端影直有么试举看马祖与百丈行次相将草里辊见野鸭子飞过切忌随声逐色马祖云是什么千圣莫能名百丈云野鸭子错认话头马祖云甚处去也明月芦花两岸秋百丈云飞去也夕阳西去水东流马祖回搊百丈鼻头果然落草百丈作忍痛声遮禽兽马祖云又道飞过去误赚人家男女百丈有省笑杀傍观马祖寻常道凡所见色便见心心不自心因色故有色即是心心即是色色本非色心即无心无心而心全心即佛非色而色全色即心马祖与百丈行次见野鸭子飞过去大地山河全体独露马祖曲尽老婆心与百丈当阳指出道是什么百丈云野鸭子蹉过了也马祖又与随后一拶道在什么处百丈云飞过去依旧不知归马祖到这里未免伤盐伤醋将百丈鼻头一搊百丈忍痛作声牵得回来堪作甚么竖起拂云汝等诸人还见野鸭子么放下拂如今在什么处是汝诸人能于此扫破迷云豁开慧日便见马祖与百丈败阙不少非伹见得马祖与百丈败阙便见山谷道人见晦堂论此道晦堂云论语中有吾无隐乎尔一句学士试解说看山谷尽平生伎俩千说万说只是不契晦堂意山谷到遮里不奈何请益晦堂晦堂云学士久久自会一日相与游山忽闻桂花香晦堂遂问山谷云什么香山谷云桂花香晦堂随后云吾无隐乎尔山谷于此豁然契悟虽然鼻孔未免落在X晦堂手里且道与马祖搊百丈鼻头相去多少百丈见处与山谷道人见处是同是别汝等诸人若向遮里缁素得出许你具参学眼无垢状元见妙喜与妙喜论正心诚意致知格物妙喜曰状元只知格物不知物格无垢曰如何是物格妙喜曰唐明皇幸蜀斩𦘕像其人在陜西头落无垢闻如此道转见茫然因如厕有省乃有颂子云子韶格物妙喜物格元来一贯两箇五百汝等诸人到遮里要会格物则易要会物格则难见得物格也未免被山僧拂子串却鼻孔拂子且置野鸭子即今在什么处听取一颂那下飞来水面浮却来遮里问踪由只因回首不知处一揑通身冷汗流上堂语是谤默是诳语默向上事毕竟如何近傍试举看百丈再参马祖即日恭惟马祖竖起拂子尊候万福百丈云即此用离此用强生分别马祖挂拂子于旧处依旧孟春犹寒马祖却问百丈汝以后开两片皮将何为人不可别更有也百丈亦竖起拂子好儿终不使爷钱祖云即此用离此用毫发无差百丈挂拂子于旧处总离遮里不得马祖震威一喝丑举止百丈于此大悟直得三日耳聋真箇么往往尽道于喝下大悟殊不知阿魏无真水银无假自古自今天下老和尚青黄不辨菽麦不分独有雪窦较些子道大冶精金应无变色老汾阳颂云偶因无事侍师前师指绳床角上悬举放却归本位立分明一喝至X今传顺朱填墨不是作家真净文和尚颂云客情步步随人转有大威光不能见突然一喝双耳聋那咤眼开黄蘖面大力量人语默里转却妙喜颂云马驹脚下丧家风四海从今信息通烈𦦨堆中捞得月巍巍独坐大雄峯说道理则不无要见马祖百丈大远在兄弟若欲承当箇事如隔墻见角便知是牛隔山见烟便知是火又如奔流度刃疾𦦨过风眨得眼来劒去久矣百丈当时才见其竖起拂子便折作两段尤较些子无端问箇即此用离此用鼻绳便落在他手里了也便被他横拈倒拽至于震威一喝却道我当时大悟直得耳聋三日也大屈哉还识羞耻么山僧到遮里路见不平令人刬削只是寡不敌众未免随后也与一颂一喝当头雷电奔人闻说亦闇消魂看来何止聋三日直到如今海岳昏上堂寰中日月量外干坤举起也千差万别放下也不立纤尘试举看百丈凡参次有一老人随众听法一日众退老人不退丈乃问云面前何人老云非人也于过去迦叶佛时曾住此山因学人问大修行底人还落因果也无某甲对云不落因果五百生堕野狐身今请和尚代一转语贵脱野狐身遂问大修行底人还落因果也无丈云不昧因果老人于言下大悟作礼云某甲巳脱野狐身住在山后巖下乞依亡僧例丈令维那白众食后送亡僧食后丈自领众至山后巖下挑出死野狐乃依法火葬至晚上堂举前X事黄蘗便问古人错答一转语五百生堕野狐转转不错合作箇什么丈云近前来蘗近前打丈一掌丈拍手笑云将谓胡须赤更有赤须胡司马头陀举前话问沩山山撼门扇三下汝等诸人能于沩山撼门扇处见得彻去即知五百生前百丈即是五百生后野狐五百生后野狐即是五百生前百丈要会不落因果么拍左膝云遮里是要会不昧因果么拍右膝云遮里是其或未然且更为诸人重下注脚百丈凡参次常有一老人随众听法冷地看人长短一日众退老人不退不是好心丈问云面前何人勾贼破家老人云非人也莫是野狐么于过去迦叶佛时曾住此山且莫说梦因学人问大修行底人还落因果也无答云不落因果错五百生堕野狐身即今是第几生请和尚代一转语贵脱野狐身为甚却作人言遂问大修行底人还落因果也无答云不昧因果错老人于言下大悟作礼云某甲脱野狐身且信一半住在山后巖下敢告和尚乞依亡僧津送熟处难忘丈令维那白众食后送亡僧斋后丈躬自巖下指出一死野狐依法火葬至晚上堂举前事明破即不堪蘗便问古人错答一转语五百生堕野狐转转不错作箇什么大虫元是虎丈云近前来将谓别有伎俩蘗近前打一掌惯捋虎须百丈拍手笑云将谓胡须赤更有赤须胡焦砖打着连底冻后司马头陀举问沩山山撼门扇三下遮野狐精后来法昌遇和尚道虽X则野狐脱去其奈吐下涎沫至今无人打屏法昌与么道转见狼借敢问诸人不落因果为甚堕野狐错不昧因果为甚脱野狐错直饶道得落处分明未出野狐窠窟在错法昌当时若见先与拈出雪峯古镜教伊转不得次与拈出紫胡狗子为伊断却性命也是强说道理岂不见后百丈政禅师颂云画师画地狱画出百千般驻笔从头看特地骨毛寒还觉顶门重么遮箇公案邪解者多错会者不少如今有一种义学沙门唤遮箇作差别智涅槃心我且问你逐日风动尘起夜闇昼明与遮箇是同是别山僧辄随已见亦成一颂南山云起北山云上界钟声下界闻遥望众僧行道处天香桂子落纷纷上堂发越眹兆未形消息提持佛祖未行号令虗空斫额万象拱听且道是什么时有恁么事试举看黄蘗断际禅师示众云汝等诸人尽是噇酒糟汉恁么行脚何处有今日还知大唐国里无禅师么时有僧出云只如诸方匡徒领众又作么生蘗云不道无禅只是无师遮老汉三百六十骨节八万四千毛窍一时揑碎撒在诸人怀里了也若能于此直下承当得去可谓坐断报化佛头不费纤毫气力傥或当面蹉过山僧未免矢上加尖为你重下注脚汝等诸人尽是噇酒糟汉非但汝等诸人三世佛祖也恁么恁么行脚何处有今日作么生是今日事还知大唐国里无禅师么巳是无风匝匝波时有僧出云只如诸方X匡徒领众又作么生错师云不道无禅只是无师担板汉汝等诸人能于未开口未动舌以前识得黄蘗三世佛祖在你脚底脱或未然劒去久矣岂不见雪窦颂云凛凛威风不自夸端居寰宇定龙蛇大唐天子曾轻触三度亲遭弄爪牙大小雪窦尽力只道得箇端居寰海定龙蛇末后未免转身无路却被风吹别调大慧老人颂云身上着衣方免寒口边说食终不饱大唐国里老婆禅今日为伊注破了却较些子仰山效颦也有一颂声前一句葢诸方指出干坤是大唐但见皇风成一片不知何处是封疆上堂擘开太华放出黄河青天白日平地风波逗到伎穷力尽元来所得不多临济在黄蘗三年因首座教令上方丈问佛法的的大意坑陷人家男女被黄蘗打二十拄杖瞎如是三度被打银山铁壁既不契欲辞黄蘗却具些子丈夫气息首座密启黄蘗问话后生甚是不凡他日作一株大树荫凉天下人在来辞可方便指引着什么死急临济辞黄蘗蘗云不须他处去只往大愚去临济到大愚愚问甚处来临济云黄蘗来愚问有何言句济举三度问三度被打某甲过在什么处过犯弥天大愚云黄蘗老婆心切与么为你得彻困更问有过无过在为蛇𦘕足临济于言下大悟云元来黄蘗佛法无多子饥来喫饭困来眠大愚搊住云遮尿床鬼子适来又道有过无过如今又道黄蘗佛法无多子是多少崄临济向大愚肋X下筑三拳那边喫攧来遮里翻交大愚托开云汝师黄蘗非干我事上大人丘乙巳临济遂返黄蘗依前只是旧时人只改旧时行履处黄蘗见问云汝又来作什么济云只为老婆心切说着令人满面羞蘗云大愚老汉饶舌待他来痛与一顿黄蘗棒教谁喫济近前打一掌知恩才解报恩蘗吟吟而笑云遮风颠汉却来遮里捋虎须怜儿不觉丑金翅擘海直取龙吞临济被黄蘗打三顿拄杖尽大地风飒飒地暨乎末后向大愚肋下筑三拳间不容发所谓以器传器以金博金且道与二祖立雪齐腰末后礼达磨三拜是同是别若向遮里定当得出许你会一句中具三玄一玄中具三要至于有时夺人不夺境有时夺境不夺人有时人境两俱夺有时人境俱不夺当甚椀脱丘后来白云端和尚颂云一拳拳倒黄鹤楼一趯趯翻鹦鹉洲有意气时增意气不风流处也风流且道遮一颂落在黄蘗边临济边汝等诸人于此缁素得出许你明大法其或未然山僧也有颂东君有令不虗行三顿乌藤大险生龙得水时增意气虎逢山色长威狞上堂海岳震虗空裂万象奔忙走不彻是什么时节临济见僧入门便喝喝一喝云汝等诸人向遮里直下承当得去大千沙界平沉三世佛祖拱手全声即色全色即声全体即用全用即体声是体色是用用是声体是色与么会得便见有时一喝如金刚王宝X劒有时一喝如踞地师子有时一喝为探竿影草有时一喝不作一喝用喝一喝那箇些儿是一喝不作一喝用那箇些儿是探竿影草那箇些儿是踞地师子那箇些儿是金刚王宝劒汝等诸人还辨明得出也无若也辨明不出山僧更为你从头注破又喝一喝岂不是金刚王宝劒岂不是踞地师子岂不是探竿影草岂不是一喝不作一喝用又喝一喝云恁么会得总是热碗鸣声所以道有时先照后用有时先用后照有时照用同时有时照用不同时有时夺人不夺境有时夺境不夺人有时人境两俱夺有时人境俱不夺同时不同时俱夺俱不夺则且置汝等诸人毕竟唤什么作人又唤什么作境唤什么作照又唤什么作用喝一喝只此是人只此是境只此是照只此是用又喝一喝同时不同时一时夺却了也放汝命通汝气试道看秦时轹𨍏钻大随和尚颂云一劒定烟尘凭何辨主宾梯山齐入贡谁识圣明君一喝是君一喝是臣只如宾与主又作么生辨一劒定烟尘妙喜颂云入门便喝有甚巴鼻带累儿孙弄粥饭气山僧也有一颂雨散云收月正明无端平地鼓雷霆惯曾坐断干坤客唤作窍中蚯蚓声上堂喫饭着衣事事成现俯仰折旋一见便见是甚么临济大师示众云赤肉团上有一无位真人常在汝等诸人面门出入未证据者看时有一僧出问云如何是无位真人临济下禅床搊住云道道无位真X人是什么干屎橛大小临济用尽自已心笑破他人口赤肉团上有一无位真人无端话作两橛常在汝等诸人面门出入未证据者看切忌迷头认影时有僧出问云如何是无位真人满口道着济下禅床搊住云道道我今为汝保任此事终不虗也僧拟议且喜直下承当济与一掌太杀伤慈托开云无位真人是什么干屎橛却较些子临济大师在黄蘗喫三顿拄杖末后到高安滩上得大愚点破也只悟得老婆禅自此佯狂诈痴见僧不掌便喝不喝便当胸搊住似遮般残羮馊饭谁无一椀两椀又谓之风力所转又谓之弄粥饭气仔细看来未为作者古云身心一如身外无余遮里又说箇赤肉团上又说箇无位真人岂不是话作两橛既是从汝等诸人面门出入则六根六尘六识乃至十八界二十五有莫非此无位真人得大自在大达解脱游戏之场更教什么人看岂不是迷头认影带累遮僧不识好恶出来问道如何是无位真人性命落在他人手里了也所以当胸被人搊住也大屈哉若是当初才见他道箇赤肉团便与掀倒禅床末后遮一掌却是临济大师自喫始得鼓山老禅颂云面门出入见还难无位真人咫尺间去路一身轻似叶高名千古重如山妙喜老人颂云脑后见腮村僧大开眼了作梦虽然捉得老鼠一棒打破油瓮汝等诸人且道那一句是颂他赤肉团上无位真人试自点检看山僧也有一颂当机觌面X黑漫漫且待轻轻着眼看剔起眉毛才拟议便为闻见色声瞒上堂山花似锦㵎水如蓝面目现在谁是同参临济将迁化付嘱三圣曰吾去世后不得灭却吾正法眼藏三圣云争敢灭却济曰忽有人问汝作么生道三圣便喝济曰谁知吾正法眼藏向遮瞎驴边灭山青水绿夜闇昼明尽是此正法眼藏之光头头显露处处发辉亘千万劫不迁不变无坏无杂临济却道谁知吾正法眼藏向遮瞎驴边灭莫是颠言倒语么可惜三圣当时不能与伊绝却对他道争敢灭却扶起临济大师醉后添杯道忽有人问汝作么生道三圣也好一喝只是迟了三刻致被临济太阿倒持尽大地人至今亡锋结舌山僧路见不平要为伊刬削临济将迁化时入地狱有分在吾去世后不得灭却吾正法眼藏瞎三圣云怎敢灭却巳是扫土了也临济道忽有人问汝作么生道待问即答三圣便喝忙作甚么临济云谁知吾正法眼藏向遮瞎驴边灭脑后见腮汝等诸人向遮里还见得临济大师也无若也见得正法眼藏向遮瞎驴边灭若也不见正法眼藏向遮瞎驴边灭且道誵讹在什么处保宁勇和尚颂云出门把手再叮咛往往事从叮嘱生路远夜长休把火大家吹灭闇中行且道意作么生如今有一种义学沙门往往道路远夜长休把火是颂谁知吾正法眼藏向遮瞎驴边灭却莫谤保宁好佛鑑勤和尚X颂云瞎驴灭却正法眼出得儿孙满大唐须信茫茫远烟浪灼然别有好商量且道商量箇什么莫是瞎驴灭却正法眼么不是遮箇道理山僧也有一颂杀活纵横得自由悬崖撒手覔冤讐瞎驴灭却正法眼射斗寒光夜不收上堂箭锋相拄机栝相投得人一马还人一牛更看靴里轻轻动指头大觉和尚兴化为院主一日大觉问云我闻汝道向南方行一转拄杖头不曾拨着箇会佛法底你凭什么有此语兴化便喝觉便打化又喝觉又打明日化自法堂过大觉问云我直是疑你昨日两喝试说来看化云我在三圣处学得底尽被师兄折合了也告和尚与存奖箇安乐法门大觉云遮瞎汉脱下衲衣待痛与一顿化于言下领旨二大老与么相见作家则二俱作家落节则二俱落节我在南方行脚一转拄杖头不曾拨着箇会佛法底且喜天下太平兴化拄杖在手正令不行却借三圣一喝未免被大觉尽情擒下只如道瞎汉脱下衲衣待痛与一顿与前两次打棒相去多少兴化于喝下领旨又悟箇什么汝等诸人向遮里点检得出便见兴化大觉一喝一棒直下发明临济心髓如杲日丽天又岂可以情意识卜度者哉兴化道在三圣处学得底被师兄一时折合了也大觉被他一推落在万仞悬崖之底至今出身不得听取一颂劒为不平离宝匣药因救病出金瓶南方自古清如镜何必无端用X甲兵上堂电光莫追石火犹迟搆弗及处心不可识智不可知兴化和尚示众云今日不用如何若何便请单刀直入兴化为你证据时旻德长老出礼拜起便喝化亦喝旻德又喝化亦喝旻德礼拜化云若是别人三十棒一棒也较不得何故为你会一喝不作一喝用汝等诸人能于兴化旻德未相见以前着得一只眼则临济四喝四宾主四照用四种料拣不待举而明矣山僧不怕诸方检责试为诸人明辨看兴化道今日不用如何若何便请单刀直入兴化为你证据碧油幢下令不虗行旻德礼拜不顾危亡起便喝金刚宝劒化亦喝踞地师子旻德又喝化亦喝两阵对围曾无胜败旻德礼拜深掘陷坑兴化道若是别人三十棒一棒也较不得张弓架箭何故为他旻德会一喝不作一喝用收下了也是汝诸人于此还见得兴化旻德么若也不见听取山僧一颂同时照用不同时权实双行作者知有得虽然亦有失还他龙虎自交驰上堂量外机格外句凡圣迷魂佛祖罔措有来由无本据声前切忌错举兴化僧问四方八面来时如何化云打中间底僧便礼拜化云昨日赴箇村斋中途值一阵卒风暴雨却向古庙里亸得过遮老儿向大觉棒头明得临济在黄蘗喫棒底意旨一向依模脱墼见僧不行棒行喝便是拏空塞空指东划西欺胡X谩汉只如道我闻东廊下也喝西廊下也喝直饶喝得兴化上三十三天扑下来一点子气息也无且待我甦醒起来欵欵地向你道我未曾向紫罗帐里撒珍珠在又如谓克宾曰汝不久为唱导之师克宾曰不入遮保社化曰汝会了不入不会了不入克宾曰总不恁么化打曰克宾法战不胜罚饡饭一堂明日上堂克宾维那法战不胜罚钱五贯设饡饭一堂仍须出院莫即遮便是紫罗帐里撒珍珠么且道与昨日赴箇村斋值一阵卒风暴雨向古庙里亸得过相去多少汝等诸人于此拣辨得出便见兴化三百六十骨节节节相连八万四千毛孔孔孔皆透其或不然且听山僧重下注脚僧问四方八面来时如何是什么人化云打中间底棒折了也僧礼拜徧地是刀鎗兴化云昨日赴箇村斋值一阵卒风暴雨向古庙里亸得过七佛以前也未有遮箇消息汝等诸人闻山僧恁么道莫有不甘底么若有出来对众证据如无更听一颂阿师昨日赴村斋几被他人一窖埋暴雨卒风廻避得也成平地露尸骸上堂机夺机句夺句觌面相呈更无回互棒头有眼迥出常情语下无私如何分付南院示众云诸方只具啐啄同时眼不具啐啄同时用时有僧出问云如何是啐啄同时用南院答云作家不啐啄啐啄同时失僧云此犹是某甲问处南院云汝问处作么生僧云失南院打僧不肯后到云门会下闻二僧举此话X一僧云南院当时棒折那僧于言下有省后回省觐值南院巳迁化乃访风穴穴问云莫是当时问先师啐啄同时话底么僧云是风穴云汝当时作么生僧云我当时如在灯影里行风穴云汝会也诸方只具啐啄同时眼不具啐啄同时用南院与么说话非但屈辱诸方抑亦鼓弄他家男女子啐母啄正恁么时唤作同时用即是唤作同时眼即是遮僧不辩端由未免上他钩线问道如何是啐啄同时用却被南院老人向咽喉下一捻道作家不啐啄啐啄同时失遮僧也会道此犹是学人问处南院翻一箇浪头道你问处作么生僧云失鰕跳不出斗南院便打终是老婆心切僧不肯后到云门会下闻二僧举此话一僧云当时南院棒折那冷地不甘僧有省八两元来是半斤后往省觐千里迢迢任去来南院巳迁化相见巳了乃访风穴因行不妨掉臂风穴问云莫是当时问先师啐啄同时话底么面目现在僧云是还识羞么风穴问云汝当时作么生僧云我当时如在灯影里行相似不但当时风穴云汝会也冬瓜印子若是仰山即不然诸方只具啐啄同时用不具啐啄同时眼忽有箇汉出来问如何是啐啄同时眼听取一颂同时啐啄不同时石火电光犹较迟灯影里行今巳会蹉跎非是落便宜上堂人与境空境与人会百尺竿头一釆两赛有么试举看风穴示众云若立一尘家国兴盛野老颦蹙X不立一尘家国丧亡野老安帖于斯明得阇黎无分全是老僧于此不明老僧即是阇黎阇黎与老僧亦能悟却天下人亦能迷却天下人要识阇黎么以手左边拍一拍遮里是要识老僧么以手拍右边云遮里是云门云遮里即易那里即难跛脚师也是醉后添杯汝等诸人能向天地未形生佛既兴识得二大老则有时夺人不夺境有时夺境不夺人有时人境两俱夺有时人境俱不夺当什么祭鬼神茶饭脱或不然且听山僧下箇注脚若立一尘家国兴盛野老颦蹙山河大地不碍眼光不立一尘家国丧亡野老安帖尽大地要覔纤尘了不可得于此明得阇黎无分全是老僧三世佛祖齐立下风于此不明老僧即是阇黎尽大地人仰望不及老僧与阇黎亦能悟却天下人亦能迷却天下人人贫智短马瘦毛长要识阇黎么遮里是四五百条花柳巷二三千处管絃楼要识老僧么遮里是有意气时添意气不风流处也风流只如道遮里则易那里则难又作么生却须参始得山僧到此巳是口里胶生未免借古人鼻孔为诸人别资一路拈拄杖云即此见闻非见闻无余声色可呈君箇中若了全无事体用何妨分不分如其不然又听一颂且看双放更双收有底欢声无底愁一切圣贤如电拂大千沙界海中沤上堂声前句格外机无得无失无是无非无孔由来是铁鎚且道是什么时节有什么事试举看僧问风X穴语默涉离微如何通不犯风穴云长忆江南三月里鹧鸪啼处百花香风穴老汉与么道是则得路便行到手便用依旧未出得语默离微在若是仰山即不然忽有人问语默涉离微如何通不犯也只向他道长忆江南三月里鹧鸪啼处百花香且道与古人相去多少若也点检得出开口不在舌上其或未然岂不见妙喜颂云忽尔出门先见路才方举足便登船十成祕诀真堪惜父子虽亲不可传虽然妙不可传更听山僧为诸人下箇注脚僧问语默涉离微如何通不犯错答云长忆江南三月里鹧鸪啼处百花香普汝等诸人能于遮两句下承当得去一大藏教与一千七百则陈烂葛藤不消咳𠻳一声一笔勾下更若不然听取一颂脱然语默去离微觌面持来付与谁荷叶团团团似镜菱角尖尖尖似锥上堂𡾟崄中平实平实处誵讹觌面承当得去元来用处不多僧问首山如何是佛法大意山云楚王城畔汝水东流汝等诸人能于未开口以前见得遮老汉函葢干坤句随波逐浪句截断众流句一笔勾下便见慈明道宜阳秀水南岳石桥杨岐道筠阳九岫萍实杨岐一印印定如印印泥如印印水如印印空毫发不移以至僧问如何是佛新妇骑驴阿翁牵如何是祖师西来意风吹日炙学人乍到宝山空手回时如何家家门前火把子谓之家贫难办素食事忙弗及艹书只如僧问赵州狗子还有佛性也无州云X无如何是祖师西来意庭前柏树子僧问云门如何是佛干屎橛僧问洞山如何是佛麻三斤且道相去多少还缁素得出么须知道千句万句只是一句百千万亿句终无第二句还信得及么更听一颂暑往寒来春复秋夕阳西去水东流茫茫宇宙人无数那箇亲曾到地头上堂解语非干舌能言不是声既不是声毕竟是箇什么若也巳知不在忉怛其或不然试听举看僧问汾阳如何是祖师西来意汾阳答云青绢扇子足风凉敢问诸人且道与赵州柏树子话相去多少若能于此拣辨得出便见二大老一等垂慈不觉舌头拖地若也明辨不出青绢扇子足风凉不妨拈来顿在面前东咬西咬东囓西囓忽然于没滋没味处蹉口咬着便见尽大地风飒飒地便知十智同真真同十智以至临济四料拣四宾主四照用三玄三要总不离遮一着子便可转天关回地轴申出三头六臂着光明衣说报身佛着清净衣说法身佛且道千百亿化身着什么衣苟或不然且听一颂当阳拈起足清风似月团团样不同腊月也知无用处暑天消得打蚊虫上堂上无敌下无比拟议思量劒去久矣见得亲用得到信手拈来又却恰好僧问慈明如何是佛水出高原只遮一句一大藏教说不到十大论师翻不出六代祖师提不起天下老和尚嚼不碎是汝诸人还X知落处么眼里耳里鼻里闻底见底说底一时拈却莫有道得底么若也道得三世诸佛只是西天老比丘六代祖师在你鼻尖上天下老和尚唤来洗脚岂不见沩山秀和尚颂云冲断云根泻出来泠泠千古下崔嵬未知的的朝宗意更听春深动地雷是汝诸人还明得的的朝宗之意也无莫是冲断云根泻出来泠泠千古下崔嵬么或若未然更听春深动地雷山僧到遮里巳是口哑舌秃谩借古诗一首为诸人颂出穿云迸石不辞劳大底还他出处高溪磵岂能留得住终归大海作波涛上堂步行骑水牛空手把锄头人从桥上过桥流水不流一理足万事周一尘起大地收机先别有活路开口不在舌头复有什么人同明如是事试举看僧问杨岐如何是佛答云三脚驴子弄蹄行仰山道日午打三更要见仰山即易要见杨岐即难要见杨岐即易要会三脚驴子弄蹄行即难会得三脚驴子弄蹄行更有步行骑水牛空手把锄头人从桥上过桥流水不流在是汝诸人且道与三脚驴子弄蹄行相去多少还辨明得出么脱或未然更听一颂老杜风前得句时等闲开口便成诗就中一着没巴鼻却把驴儿当马骑上堂动即影现觉即氷生见闻俱尽视听如盲有么试举看青原思和尚问六祖作何所务即不落阶级才有所重便成窠臼祖云汝曾作什么来倒借一问X原云圣谛亦不为谁与么道祖云落何阶级惯得其便原云圣谛尚不为落何阶级特地一场愁祖云如是如是善自护持伎俩巳尽生佛未具世界未立以前田地细入邻虗大包无外间不容发只贵直下承当领箇现成受用只箇领字巳是多了也莫教动着纤尘便见堆山积岳所以古人道至道无难惟嫌拣择伹莫憎爱洞然明白是汝诸人还得明白也未脱或不然听取一颂一掬澄潭镜样磨无风何必自生波转身纵不离初际仔细看来较几何上堂本无位次不涉安排泯然自尽一种平怀黑山下鬼窟里则且置见闻外声色先试举看药山在石头会下坐次石头问云子作箇什么答云一物也不为石头云与么则闲坐也药云闲坐即为也石头云子道不为又不为箇什么云千圣亦不识石头乃作偈赞云从来共住不知名任运相将只么行自古圣贤犹不识造次凡流岂可明药山父子可谓针芥相投不间毫发又如两镜相照不留影迹是则固是未免丧我儿孙当时见他道一物也不为便与噼嵴痛棒今日门风未到如此与么则闲坐也又却不妨软顽闲坐即为也擡脚不起子道不为又不为箇什么泥里洗土千圣亦不识元来只在遮里只如药山道一物也不为且道在什么处安身立命石头道与么则闲坐也且道还有计较处也无若向遮里检点得出许你于佛法有箇入处若也检点不出岂不见五X祖演和尚颂云任运不知名轻轻着眼听水上青青绿元来是浮萍大小五祖只在背后叉手仰山即不然试听一颂平常闲坐与闲行岭上无心云片生照镜俱亡人不立依前日午打三更上堂依依稀稀彷彷彿彿瞒瞒盰盰淈淈𣸩𣸩取不得舍不得名不得状不得不可得中只么得且道得箇什么试举看洞山请泰首座喫果子次问云有一物上拄天下拄地黑律漆常在动用中动用中收不得过在什么处泰云过在动用中洞山令人掇退果卓五祖戒别泰首座云明朝更献楚王看大沩喆云汝等诸人还知洞山落处么若也不知往往作是非得失会去山僧道遮果子非但泰首座不得喫设使尽大地人来也不敢正眼覰着云葢本云虽则洞山有打破虗空底钳鎚要且无补缀底针线待伊道过在动用中但云首座喫果子泰首座若是箇衲僧喫了也须吐却只如诸大老激扬且道自已有什么干涉有一物上拄天下拄地黑律漆是什么物既是常在动用中为什么动用中收不得洞山问泰首座道过在什么处意作么生泰首座道过在动用中被洞山掇退果卓泰首座得果子喫不得果子喫五祖道明朝更献楚王看且道与过在动用中相去多少大沩云诸人还知洞山落处么且道落在什么处若也不知往往作是非得失会去自是大沩作遮见解遮果子非但泰首座不得喫设使尽大地人来也不敢X正眼覰着覰着则瞎云葢云洞山虽有打破虗空底钳鎚且无补缀底针线杜撰不少待伊道过在动用中但云请首座喫果子不劳拈出泰首座若是箇衲僧喫了也须吐却特地一场愁五祖大沩云葢三人与么说话要见洞山大远在山僧今日忍俊不禁为诸人别行一路有一物上拄天下拄地黑律漆拈拄杖常在动用中动用中收不得过在什么处卓一下当时若下得遮一着纵使尽大地是一枚果子也须粉碎更听一颂树头金果铁团栾千圣犹难着眼看莫谓临机曾掇退当阳托出巳和盘上堂虗而灵空而妙冷而看默而照亭亭雪没青松杳杳云藏白鸟正恁么时还有相见分也无试举看曹山因镜清问云清虗之理毕竟无身时如何曹山答云理即如是事作么生镜清云如理如事曹山云瞒曹山一人即得争奈诸圣眼何镜清云若无诸圣眼争鑑得箇不与么曹山云官不容针私通车马后来大沩喆云是则曹山善切磋琢磨其奈镜清玉本无瑕虽然不经敏手终成废器仰山道曹山与镜清与么挨拶与么敲唱固在天地未判佛祖未彰以前着到且道与老洞山五位君臣还有亲炙分也无山僧今日不顾诸方笑怪试为点检看清虗之理毕竟无身莫是正位么曹山云理即如是事作么生莫是偏位么镜清云如理如事唤作正中偏即是偏中正即是曹山云瞒曹山一人即得争奈诸圣眼何镜清X云若无诸圣眼争鑑得箇不与么曹山云官不容针私通车马若是偏正两忘处且喜镜清曹山俱踏不着所谓兼中到不涉有无谁敢和人人尽谓出常情折合还归炭里坐殊不知正是见渗漏情渗漏语渗漏好喫三十拄杖大小大沩道曹山是则善切磋琢磨其奈镜清玉本无瑕虽然不经敏手终成废器还曾梦见二大老么仰山如此说话莫别有长处么听取一颂洪蒙未判绝疎亲毕竟难将事理分夜半正明还不露金刚脑后铁崑崙上堂肘后符灵声前眼活有收有放全生全杀白象崑崙骑黑狗烂银蹄毕竟作么生辨九峯普满禅师问僧甚处来云闽中来九峯云远涉不易僧云也不难动步便到九峯云还有不动步者么僧云有九峯云争得到遮里僧无语九峯云悞杀一船人拈棒噼嵴趂下九峯老汉虽是洞山真子却有临济作略问僧甚么处来僧云闽中来九峯云远涉不易岂不是道出平常僧云也不难动步便到相随来也峯云还有不动步者么易分雪里粉僧云有难辨墨中煤峯云争得到遮里回途不复妙僧无语觌面没相呈峯云悞杀一船人拈拄杖噼嵴趂出灵山授记也不到如此汝等诸人要识九峯么他当初与曹山本寂章禅师云居弘觉膺禅师同参老洞山取重一时然曹山当时其道盛行不下洞山故称为曹洞一宗观其密受宝镜三昧五位君臣三种渗漏之旨当续洞下X正传返无其传者何也才有密传则成死句所以道须参活句莫参死句死句下荐得自救不了活句下荐得可与佛祖为师正如临济大师与克符道者发明四种料拣三玄三要四宾四主亦不得其传得其传乃兴化于大觉棒头悟得先师在黄蘗喫棒要旨将知道体履箇事须是各各自证自悟始得断非口耳可以传受文字语言可以啗啄是汝诸人闻与么道莫有为古人作主的么出来对众道看如无听取一颂云重重又水重重步不曾移到九峯远涉若还言不易主人却在半途中上堂石女高歌木人和妙用纵横无不可三更初夜月明前开口几人曾蹉过试举看同安丕和尚僧问如何是和尚家风答云金鸡抱子归霄汉玉兔怀胎下紫宸又问忽遇客来将何祗待答云金果早朝猿摘去玉花午后凤衔来同安老汉与么答话是则随家丰俭只是未免太尊贵生亦未免堕在尊贵中是汝诸人还知遮老汉落处也无只如道金鸡抱子归霄汉玉兔怀胎下紫宸与金果早朝猿摘去玉花午后凤衔来正耶偏耶正中来耶偏中至耶兼中到耶若也向这里辨明得出四句只是一句五位只是一位若也辨明不出你日日从朝至暮行住坐卧折旋俯仰着衣喫饭展钵开单与金鸡抱子归霄汉玉兔怀胎下紫宸之句还有亲疎也无还有优劣也无山僧今日开遮两片皮巳是悞赚后昆等是不怕傍观X试与一颂白玉堦前金凤舞黄金殿上玉鸡鸣正中来与兼中到昨夜云深月正明上堂云藏无缝袄花绽不萌枝铜壶漏静玉户春熈敢问时人知不知试举看同安志禅师僧问凡有言句尽落今时学人上来请师直指答云目前不现句后不迷又问如何是向上事迥然不换标的即乖兄弟还知同安老汉落处么只如道目前不现句后不迷是什么消息又如道迥然不换标的即乖又作么生山僧到此不免描画太虗试说一偈天黑云深飞暮鸦鹭鸶立雪对芦花幸然不属今时事句后声前会即差上堂内绍外绍有偏有正失晓老婆逢古镜正与么时是什么消息试举看梁山和尚僧问师唱谁家曲宗风嗣阿谁答云龙生龙子凤生凤儿太尊贵生汝等诸人还知梁山落处么开口不在舌头上若作龙生龙子凤生凤儿会也不得不作龙生龙子凤生凤儿会也不得听取一颂鹭鸶立雪非同色明月芦花不似他若作龙生龙子会目前一路巳千差上堂声色无依见闻不立渡水问鱼踪过山寻蚁迹毕竟是什么消息试举看太阳明安问僧甚处来僧云洪山来明云先师在么僧云在明云在则不无请渠出来我要相见僧云妳女口明云犹是侍者僧无对明云喫茶去挹流寻源披砂拣金则不无大阳明安老汉其奈对面不相识问僧甚处来洪山来相见了也X无端道箇先师在么请渠出来我要相见可惜不与当面一喝僧云妳女口带水拖泥不少明云犹是侍者家无小使不成君子僧无对明云喫茶去遮里见得太阳明安老人和遮僧一状领过其或未然明安每常示众云诸禅德须会平常无生句妙玄无私句体明无尽句第一句通一路第二句无宾主第三句兼带去纵也周徧十方横也一时坐却正与么时莫有通得箇消息的么若也通得箇消息大众证明若通不得明朝更献楚王看时有僧出问如何是平常无生句答云白云覆青山青山不露顶如何是妙玄无私句答云古殿无人不侍立不种梧桐免凤来如何是体明无尽句答云手指空时天地静回途石马出纱笼又问如何是师子嚬申答云终无回顾意争肯堕平常如何是狮子返掷答云周旋往返全归主繁兴大用体无私如何是狮子踞地答云回绝去来踪古今无变异又云莫行心处路莫坐无处功有无二俱遣廓然天地空大小大阳尽力道只道得箇廓然天地空且道是平常无生句是妙玄无私句是体明无尽句汝等诸人若向遮里明辨得出师子嚬申师子返掷狮子踞地杳绝踪由便会得白云覆青山青山顶不露古殿无人不侍立不种梧桐凤不来手指空时天地静回途石马出纱笼至于正中偏偏中正正中来兼中到总不离遮箇时节且道是什么时节问僧甚处来答云洪山来先师在么在在则不无请渠X出来我要相见僧云妳女口至于喫茶去试听一颂动絃别曲古今稀觌面相呈第二机祖父不曾离正位一帘化日自迟迟上堂动即影现拂即成痕听其自在万法无根试举看华严青禅师示众云鸾凤冲霄不留影迹灵羊挂角那覔踪由与么说话美则美矣善则未善鸾凤冲霄此其迹也灵羊挂角此其踪也且道与未冲霄未挂角以前相去多少明眼汉缁素得出不必论正中偏偏中正正中来偏中至兼中到五位只是一位一位中藏五位还信得及么更听一颂玄路绝时分鸟道见闻泯处涉功勋何如只么闲闲地月浸氷壶夜不痕上堂形名未立朕兆未分全无巴鼻彻底浑崙且道什么时节有与么提掇试举看僧问芙蓉和尚如何是无缝塔答云白云笼岳顶终不露崔嵬且道是明一色边事耶是同中异异中同耶是兼中到偏中至正中来耶若也明辨得出无缝塔只在眉毛眼睫上放大光明照耀尘沙剎海直得地摇六震天雨四花还信得及么脱或未然更听一颂层层落落影团团切忌当阳着眼看直下有无俱不立白漫漫又黑漫漫上堂行也是坐也是俯仰折旋无是不是然虽如是一翳在目空花乱坠正恁么时莫有同啐同啄同得同失者么试举看大沩祐禅师初参百丈值夜侍立X次百丈问云看炉内有火也无沩看了来报曰无丈躬起至炉深拨得一星火挟起曰汝道无遮箇聻沩忽然契悟丈乃云欲识佛性义当观时节因缘时节若至其理自彰汝今方省己物不从他得冬瓜印子百丈当初参马祖侍行次见一羣野鸭飞过祖问曰是什么丈云野鸭子祖云甚么处去也丈云飞过去也祖回首将百丈鼻头一搊丈乃作引痛声祖曰又道飞过去也丈乃有省得非源既尔而流亦然然亦熟处难忘未免累他沩山坐在声色堆里转身不得当时若解对他拈出再参马祖底则后代儿孙未致寂寥山僧不拍搀行夺市谩与下箇注脚值夜侍立幸自可怜生汝看炉中有火也无无端无端沩云无火不知燎却眉毛了也百丈躬起深拨得一星示云聻邪法难扶沩山有省入地狱如箭更听一颂道箇炉中无火时一团冷𦦨正腾辉深深拨出一星子未免翻成节外枝上堂寸长尺短三平二满觌面相呈语言道断有么试举看沩山因刘铁磨到山云老牸牛汝来也磨云来日台山大会有斋和尚还去么沩山放身作卧势磨便出遮两箇老子是则倾葢相逢握鞭回首还免得傍观笑怪也无点检将来纵使八角磨盘空里走还出得遮缦天网子么后来雪窦和尚颂云曾骑铁马入重城勑下传闻六国清犹握金鞭问归客夜深谁共御街行明眼衲僧试商略看且道落在沩山分X上刘铁磨分上若是英俊道流未举先知山僧今日为诸人效颦亦资一语岸艹青青得自由等闲牵着便昂头通身露地一般白莫是山前水牯牛上堂一有多种二无两般钩头识取莫认定盘有么试举看沩山与仰山摘茶次沩山云终日只闻子声不见子形仰山撼茶树沩山云子只得其用不得其体仰山云和尚作么生沩山良久仰山云和尚只得其体不得其用沩山云放子三十棒父慈子孝大有可观沩山与仰山虽则以镜照镜似金博金未免通身泥水终日只闻子声不见子形道甚么仰山撼茶树倚艹附木沩云子只得其用不得其体别有那仰山云和尚作么生沩乃良久死水不藏龙仰山云和尚只得其体不得其用相随来也沩云放子三十棒棒教谁喫更听一颂何须特地弄精魂摘叶寻枝我不能固是话头成两橛不妨同翫雨前春上堂机不离位堕在毒海语不离位沈于醉乡虽然如是出格道得一句何如只么平常有么试举看仰山问沩山如何是西来意沩云大好灯笼仰云莫只遮箇便是么沩云只遮箇是什么仰云大好灯笼沩云果然不识沩山父子丝来线去作家则始终作家逐色随声败阙则彼此败阙若是凡圣情尽体露真常事理不二即如如佛其奈细如毫末满口氷霜汝等诸人便向遮里见得沩仰父子识得沩仰宗旨以拂打一圆相云总跳遮箇不出还识么竖拂云还见X么其或未然更与从头点破如何是西来意札大好灯笼露莫只遮箇便是么卖俏放憨只遮箇是什么放憨卖俏大好灯笼相随来也果然不识埋没人不少且道埋没什么人试听一颂觌面提来付与伊分明此意没东西腕头有力千钧重谁道通身是水泥上堂一种平怀泯然自尽明闇情忘事理平等撒开漫天铁网且道还有透漏也无试举看沩山一日在方丈坐静处干坤大闲中日月长见仰山从外入来乃转面向里风悄悄地仰山云慧寂是和尚弟子不用形迹见什么沩山作起势可惜无主人公仰山便出看脚下沩山召云寂子仰山回首听事不真沩山云听老僧说箇梦切忌寐语仰山作听势没伎俩沩山云汝为原看有什么难仰山取手巾一盆水来我道只与么沩山洗面了坐犹未醒在香严自外入来更添一分沩山云适间与寂子作一上神通不同小小犹自寐语在香严云智闲在下了了得知真箇那沩山云子试道看香严点一杯茶来同坑无异土沩山乃叹云二子神通过如鹙子有纵有夺有杀有活沩山父子是则是法喜禅悦一时游戏其奈千古之下有人检点佛鑑勤和尚道梦中说梦深许沩山妙用神通还他二子擎茶度水耀古腾今年老心孤怜儿惜子向衲僧门下过一人在门外一人在门内更有一人徧界不能藏佛眼觑不见汝等诸人还检点得出么其或未然却听下箇注脚梦中说梦深许沩X山妙用神通还他二子是肯是不肯擎茶度水耀古腾今年老心孤怜儿惜子是褒是贬若向衲僧门下过一人在门外一人在门内更有一人徧界不能藏佛眼觑不见若也拣辨得出非特看破沩山仰山而亦便见佛鑑老人无端败阙听取一颂一盃晴雪早茶香午睡方醒春昼长拶着通身俱是眼半牕疎影转斜阳雪巖和尚语录卷第三雪巖祖钦禅师语录X卍XXX雪巖和尚语录卷第四法语示平川履侍者从上来事是击石火闪电光那容眨眼又如大圆宝镜才堕纤尘便成瑕翳苟不能于明闇未逗形名未立以前扫踪灭影要透向上关太远在目前有见为有所夺目前无见为无所碍只遮有无二字尽天下老和尚与从上佛祖要且尽力透不过既透不过毕竟十二时中合作么生昏沉不好散乱犹乖识得起处灭处和座盘一时翻转元来饥即喫饭困即打眠若曰一条白练去古庙X香炉去冷湫湫地去三十乌藤未有喫分在赵州突出庭前老栢云门飏下一橛干屎洞山折称称麻暴露释迦老汉合与拔舌犁耕然虽如是且道与入门棒噼面喝相去多少荷尽巳无擎雨葢菊残犹有傲霜枝语默动静俯仰折旋要须如香象渡河截流而过才有丝毫系绊便是脚下红线不断借使隔江招手横趋望见杀竿回去巳是跳他圈子不出又况握节当胸嚥他野狐涎唾者哉当今名字参学如稻麻竹苇求一人半人向万仞崖头独立如地底寻天虽然如是俊底与钝底各自根器不同与夫三搭不回何似一拨便转我宗无语句亦无一法与人古人与么说话可谓唇不覆齿南阎浮提一般天地一般日月那一箇两脚不在肚下无端平地强生节目疑误人家男女过亦甚矣山青水绿雨过云行尽是显发自已秘密宝藏时节若欲认箇见闻知觉又是特地当头蹉过到手便用信脚便行才涉迟回则成剩法且道离却见闻觉知如何受用札平田内浅艹里撞着一箇半箇便好踏在艹鞋跟底莫教被伊露出爪牙便见丧身失命临济被黄蘗三顿痛棒云门被睦州一拶脚折便是样子苟或不然安得儿孙徧地X道无南北弘之在人事无难易断之在我是与不是一刀两段便是铁壁银山也须粉碎八穴七穿可谓自由外此以往吾不知所谓本色道流也规上人僧问狗子还有佛性也无赵州道无九十六种妙相巳是觌面相呈了也要须向未举以前见得方始眼眼相照若曰死在句下劒去久矣只遮一箇无字便是断命根的刀子开差别的钥匙若谓果有与么事又是节外生枝翻成露布要得亲切只消道箇狗子还有佛性也无无赵州古佛眼光烁破天下观其道箇无字瞎却了也今时师僧须是会得开口不在舌头上方许伊识得遮般病痛自其两脚梢空未免扶篱摸壁赵州露刃劒寒光生𦦨𦦨被白云老汉觑破心肝五脏冷眼看来大似隔壁猜谜只如道箇更拟问如何分身作两段未免伤锋犯手妙喜道不是有无之无亦非真无之无到遮里毕竟是箇甚里英灵汉自合一拨便转若是三搭不回一任你自去冷地东无西无净和尚道只箇无字铁扫帚扫不得处拚命扫忽然扫破太虗空万别千差尽豁通是则固是只是未免误赚后昆瞎将来眼殊不知我王库内无如是刀山僧每每爱向兄弟道尽三百六十骨节八万四千毛窍屏作一箇无字一提提取葢为你被昏散二风X所欥未免且作死马医须是拚得性命一往直前方见赵州本来面目且道与自已相去多少只遮无字古人谓系驴橛子要尔十二时中置之一处无事不办忽若见尽情忘和座盘一时翻却赵州老汉在尔脚底一大藏教与一千七百段陈烂葛藤向一箇无字下透得如刀噼竹迎刃而解若曰逐旋扭揑逐旋合会便有箇是便有箇非有处透得有处透不得要使明如皓月廓若太虗三生六十劫纵使你得箇无字分晓赵州又对遮僧道有毕竟作么生自古自今十箇有五双未兔平地喫交雪巖莫别有箇道处么演上人道本一贯用该万殊去留无迹如走盘之珠达夫是者方知从上一千七百野狐涎涕只是一箇狗子还有佛性也无无却须一咬百杂碎始得忽若崖崩石裂谓之客尘蹔歇急须转身只守住未免提起便有放下便无十二时中依旧截作两橛生死与寤寐不能归一要透遮重关子须是和座翻却往往多是将古人直截太杀老婆心切处曲作奇特玄妙差别商量认羊屎作咸豉非但自已不知香臭又却度与他人含吐我幸是箇喫粥饭汉莫被此等秽污拨草瞻风贵要顶门具眼若只横在两点眉毛之下X未免为世情所转非独入他作家炉韛上他钳鎚受他枯淡不得动则青黄豆麦不分所谓打头不遇翻成骨董可不慎诸示志月上人佛祖是妄禅道是诳参是驰求坐是执缚迷是不知悟是幻觉莫不皆由一念清净法身佛照了诸相昏是根散是尘昏即体散即用当昏无散当散无昏昏散二岐不相为碍亦不相杂如百千镜灯只是一灯百千水月只是一月华亭志月上座无端水中捉月一帆二千里直透集云逗到龙渊亭畔水底观天方知不是真月如今竖起生铁嵴梁直要打教透彻忽被昏散二魔昼夜交相扰扰脱离无由雪巖向道但只百尺竿头倒退更倒退定是摸着当空明月演上人归江陵出无准痴绝语无准先师痴绝和尚明训昭昭实天下衲子古今师法虽然世尊不出世老胡不西来鹫岭未尝拈花少林未尝面壁迦叶未尝破颜神光未尝立雪若曰千灯续𦦨五叶联芳正是接响乘虗狂狗趂块更曰我坐地待你究取立地待你搆取岂不是起模画样徒自疲劳德山临济一人行棒一人行喝总是尿床鬼子四时运之雷霆震之风雨润之变万化于其间而物物各适其宜此特自然而然不期然而然也本自非远近何有之见之一字亦是眼中着屑演上人生缘西蜀古宿所钟之地出非凡材一夏相聚凛凛然X如傲霜青松令人可敬袖纸併二语见示炷香伏读如在侍傍复进曰兹欲往江陵访道旧丐一语为涂中受用凉风萧萧黄叶飘飘去路遥遥外此无他祝示清妙上人佛祖无上妙道忘是非无得失离学解绝功勋但有脩有证有觉有触有见有知总是浊垢过患边事忽尔天崩地陷豁开万劫迷云亲见本来面目也只是蹔时岐路唤作敲门瓦子不是家珍纵使孤迥迥绝承当赤洒洒没可把正是贴肉衫汗急须脱下若不脱下十二时中未免被伊笼罩着不得自由寤寐不得一如明闇依前有间直饶向佛祖未名眹兆未分世界未立以前瞎却顶门正眼亦未有少分相应在当知佛法如四大海水转入转深若只在岸边插脚那里更在那里清妙禅人弃官为僧自闽浙至集云多扣尊宿一日忽到方丈吐露因由老僧未免只在鼻孔里冷笑仰山门下无禅无道无佛无祖只是一味清水白米苦菜麤羮若要亲见雪巖更买三千緉艹鞋行脚犹隔须弥山在示资圣成长老隔江招手横趋望见剎竿回去巳是埋没已灵更说烧却禅板踢倒净瓶虾跳何尝出斗若是生知风骨逸格道流日月之明未足喻其智雷电之疾未足拟其机直下如大风轮如大火聚三世佛退身有分六代祖近傍无由得皮得髓传法传衣总是钵盂安柄X示贵上人狗子还有佛性也无只遮无字是三玄三要之戈甲四宾四主之㗋衿只贵当人拈着便行搆得便去丝毫拟议平地铁围自非𢬵得性命不顾生死一往直前安有打破牢关时节太原闻画角灵云见桃花便学无字不远若曰只么翫水观山游州猎县要见老赵州本地风光三生六十劫贵兄道友九夏相从一辞不妄开得一片畬下得一箩粟于三寸蒲团之上收其功矣敢问赵州一箇无字毕竟教放在什么处试道看贤藏主贤藏主己巳之夏末为余掌东轮于集云峯下一年四壁如无也信乎本色抱道深牧之士犁杷空人牛忘又安知有所谓苗稼之可侵者也是虽五千四十八卷即断贯索无影鞭亦置之于无用之地矣退栏以来又经三载动静之间终始如一壬申仲秋忽袖纸乞语为别且欲循环礼祖以酬素志予曰未出门时行尽天下何祖之不礼也贤即抽坐具一摵触礼三拜而出余故不复赘之时窓雨战芭蕉天风撼庭竹泚笔于卍字堂之西轩润侍者游岳入门便棒跨门便喝德山与临济大师巳是夹糠炊米带土镕金若论阙齿胡未离西天风月太远在自余吹起布毛索犀牛扇岂不误赚后昆瞎将来眼所X以仰山遮里不敢妄动一丝毫子只贵当人直下不离本际立地成佛庶亦不辜汝在老僧面前叉手合掌送客迎宾而亦翫水游山左之右之如珠在盘不拨自转忽若有箇不近人情汉拈起拄杖道你有拄杖与你拄杖你无拄杖夺你拄杖又作么生潇湘江底月南岳岭头云初知客入浙太初未判眹兆未分以前豁开正眼三世佛祖齐立下风便可回天关转地轴辨龙蛇擒虎兕客来须看贼来须打至于不近人情处勦断从上佛祖命根与大地众生为冤为对山青水绿雀噪鸦鸣显扬自已家风斩新别行条令岂不是大丈夫事业者哉肇翁绍初知客以三应入宾司勘验方来怪用醍醐毒药四载游从始终只如一日凉飈袭衣忽起凌霄之兴集云峯虽欲留之拄杖子巳在门外前涂撞着恶抵家切忌探水一侍者下浙向上机末后句奔流度刃疾𦦨过风眨得眼来巳是千里万里没交涉纵使怀域中日月负量外干坤亦未可几其万一临济烧黄蘗禅板洛浦淹杀谁家瓮中祖祢不了殃及后人德一侍者相从数载大有可憎临别需语恰值拄杖不在觌面一拳且待归来分付觉源藏主X觉源浩渺性海无边自非如长鲸巨鲲一吸到底露出珊瑚枝枝撑着月在在处处尽是照乘明珠直得大地众生泼天富贵然后会百川细流复归溟渤发为波涛散为雨露运载舟檝发生万物可得拟议于其间哉若曰持杯以酌执竿以探非徒不知其量深与浅特亦未免望洋而返至于穷死生味今古莫知其涯涘矣义济上人学道别无方便只贵心坚石穿若是打头不遇作家未免翻成懵董僧问赵州狗子还有佛性也无州云无只遮箇无字便是剖牢关断生死破疑团的利刃却须将一箇无字放在额角上如一座须弥山向万仞崖前独足而立莫教失脚和自家性命一时粉碎便见斩新日月特地干坤三世佛历代祖唿来喝去尽皆在我若是今日三明日四东边寻西边覔被箇静与閙昏与散截作两段忽觉时蹔轻安转身又却不尔只为下手不力似信不信流入半青半黄落索羣队中去也义济上人山中度夏逢秋问归矻矻然于众宛有百丈之作恰与老黄梅同乡前涂忽有人问梅黄也未不得蹉口祗对钝置老僧临风听得定与三十拄杖德胜上人德胜上人东林上足老雪翁之孙也天姿粹美淡静而端严宽和而轩豁与蒲团为讐敌朝暮未尝放舍X更能握起吹毛劒佛来也斩祖来也斩则昬沉散乱自然倒退三千里忽地两手俱空直得森罗万象彻底平沈便是到家时节若问如何是吹毛劒珊瑚枝枝撑着月正勤上人所守者正所学者勤惟勤与正乃入道之捷径正勤上人能力守之力学之吾当与汝保任搂出赵州心髓将一箇无字飏在万仞无涯深坑之下却与从上佛祖把手同行不为差事志月上人一月普现一切水一切水月一月摄此喻一心生万法万法生一心此即梦幻空华半似而半空者也忽若浮云蔽空水底清光何在遮里豁开正眼月未尝无光未尝没明与暗一如死与生无间若夫灵山话曹溪指马祖翫总是影子边事志月上人坚志慕道当于天地未判父母未生以前识取真月然后见月休观指归家罢问程百千佛祖尽是弄光影汉缚作一束浸在万丈寒潭之底不为分外德溥上人溥修其德溥学其道人之道德身之黼藻道照今古秋月辉辉德蔼干坤春风浩浩精学与精脩未宜轻放倒九夏不出门亦不踏横艹忽然拶透赵州狗子佛性无珊瑚枝头红日杲杲继逮上人X佛祖之道廓若太虗浩若大海岂造次凡流之可语哉又岂尺寸之可度麻苇之可测哉除非大根大器大力量发大勇勐于一念未生一沤未发一踏到底然后向佛祖头上坐头上卧则方有少分相应僧问赵州狗子还有佛性也无州云无只遮箇无字量纳太虗深过大海乃从上百千佛祖命脉大地众生眼目岂可以驴鸣犬吠有情无情见及有思惟心之可测度哉继逮上人笃志此道究明狗子佛性无话甚切如到方丈请益遭痛棒打出者屡矣一日复来呈偈求语为警䇿故直书此以示若认着一箇元字脚便是杂毒入心孤负赵州不少慈琇上人古人三十年履践箇事尚道我正閙在如今未曾拈起蒲团便要一锹掘井岂不天地辽邈者哉昏沉散乱自旷大劫相随相逐直至今日不有噼太华之力吸沧溟之量挂铁面具握金刚劒要宇宙廓清难矣虽然白饭元来是米做俯仰折旋着衣喫饭如壮士屈申不借他力广额屠儿放下屠刀道我是千佛一数且喜一念相应夫如向外驰求弗自投吴与楚岂不重为叹惜智俊上人大根大智俊爽之士当出古今罗网掀翻生死窠臼不滞有无名相不分明闇路岐展拓干坤于毛发之上呵叱风雷于謦欬之顷百千佛祖窥覰无门大地X众生仰望不及时节到来则顶天立地播扬大教扶持末法以寿无上法王慧命岂不庆快平生也欤否则未免唐丧光阴虗消信施只是一箇下板头喫死饭汉闻三下板坐禅一似生冤家一味抽了被寮舍中打睡名字行脚乌足语哉宗然上人儒释无二道圣凡无二心但得其心道则尽矣在彼在此曾何间焉宗然上人弃六经而收六贼单提金刚宝劒断尽烦恼根尘一日留纸于雪巖之下欲请语为终身道伴古谓独行无伴侣语则剩矣但只要不离此不着彼翻身一掷蓦过太虗黄面汉与老仲尼目即在上座脚底宗胄上人赵州道一箇无字如击涂毒鼓闻者皆丧苟不具顶门正眼切忌动着动着即瞎透得一箇无字千句万句只是一字只遮一字从来不曾着画也是病见空花赵州露刃劒寒光霜燄𦦨向遮提持得去百千佛祖命根一时两断苟或柄欛之真巳是自伤已命九河辩藏主大辩若讷大巧若拙此法离言语不立文字之至要也僧问赵州狗子还有佛性也无赵州道无正是巧尽拙出后来五祖演和尚颂云赵州露刃劒寒霜光𦦨𦦨更拟问如何分身作两段朴散淳离转而讹之化为糟粕矣吁惜哉X九为君数十为成数河出图洛出书伏羲未画总未有遮箇消息老赵州着脚于天地未形佛祖未兴以前净如明镜转若圆珠僧问狗子还有佛性也无向他道无又僧问狗子还有佛性也无向他道有正如急水打毬子落处不停谁解看勦虗妄之贼绝散乱之媒苟不力提利刃吾未见其然也只遮无字便是直入百万军中斩颜良的杷柄是须先𢬵得自家性命然后有必取必胜之功苟或渐疑渐虑半后半前非独手中器械被人夺却要见六户风清一尘不扰未得在顶门正眼肘后灵符鑑地辉天摧邪显正至灵至验至妙至圆无出一箇无字向未举以前一提提得万别千差同归一揆如一月印千江月无分照之心水无受月之意千江同一月一月共千江其如情见未忘一任水中捞月如来祕密宝藏佛祖向上牢关透得一箇无字百匝千重一时了毕譬如一灯洞耀百千明镜交辉却须当轩扑灭明闇俱忘道有道无临机在我我相亦空万象森罗同成正觉到与么时方见古人道尽大地是沙门一只眼无边剎海自他不隔于毫端十世古今终始不离于当念僧问赵州狗子还有佛性也无州云无三百六十骨节八万四千毛窍无明业识烦恼般若真如解脱尽底一倾倾出将谓是一颗照夜明珠谁知却是X换眼睛乌豆除非一拶粉碎未易隔壁抟量一处通千处万处一时通一处透千处万处一时透五千四十八张故纸一千七百段葛藤会得一箇无字如金翅王一拍四大海水连底俱空才涉思量拟议便被情识意路绊在荆棘林中要得脱体无依干坤独露三生六十劫佛病祖病色身法身寒病热病大黄巴豆医不得底病单单提一箇无字向未开口以前一嚥嚥下便是一粒换骨灵丹泻下通身杂毒百千毛窍俱开五蕴六尘廓若太虗净如明镜却与七百甲子老禅和把手同行同坐于大休大歇大安乐田地岂不庆快也欤服药不如忌口开凿人天眼目发明佛祖宗猷万别千差之要七纵八横之妙无出一箇无字临机但无拣择大用自然现前如行空之月无不应之辉若走盘之珠无可留之影或舒或卷或擒或纵剔起眉毛巳是千里万里没交涉惟大智洞明小根小器可得而语哉俊拔衲子要如良骥奔腾直须一日千里苟猎虗言不耕实效纵抱天马龙驹之质未免且困盐车之下光阴似箭日月如梭可不自鞭自筞者哉了智上人毁冕裂冠披缁披褐古未尝无枯此心如朽木视身世如浮沤在今罕有所以道学道乃大丈夫事业非将相之所能了智上人弃官圆顶刻苦下工志实可X尚但勇勐精进四箇字着力未专为昏沉散乱所困未免堕在悠悠漾漾名字坐禅甲里只成箇长行粥饭僧去也如今要急相应但只竖起生铁嵴梁撑开两眼尽三百六十骨节八万四千毛窍屏作一箇无字一提提起如一团热铁如一堆烈𦦨相似则自然空劳劳地虗豁豁地何缘有一毫昏沉散乱之相可得如此五七日去忽然筑着磕着也不定本色道人若不赤体亲见父母未生以前本地风光只在无边无岸生死海里浮沉良为可惜然虽如是直须师子翻身切忌韩獹逐块法海上人法海汪洋灵源湛寂此大地众生三世佛祖同一受用只因迷悟二字有差有别遂有生死涅槃轮回解脱之间要得会而归之只消单单地勐着精釆提一箇无字昼三夜三𢬵死𢬵生与之𤺊捱忽然一踏踏翻彻法源底则见三世如来与三界二十五有通是妙明真觉无生死可厌解脱可求菩提可得涅槃可证如日月自行江河自注干坤自立虗空自在曾何一纤尘一毫发之有间哉依旧行但行坐但坐瞌睡打眠着衣喫饭一切平常等闲道着一箇佛字三年漱口法海禅人与了智上座同一出处同住同参发明大事老僧当立待汝未跨门来巳与三十拄杖示转菴圆上人转山河大地归自已则易转自已归山河大地则难X有人道得不难不易句其奈鼻孔巳被灯笼露柱穿却未免转身无路正恁么时毕竟唤什么作山河大地又唤什么作自已自已与山河大地是一是二是有是无到遮里却须剔起眉毛于十二时中行来坐去冷地自家微细揣摩披剥始得忽若翻转手摸着旧时鼻孔依前只在面皮上便见五祖道任运不知名轻轻着眼听水上青青绿原来是浮萍示选副寺道在日用日用而不知所以道知是妄觉不知是无记到遮里且道知底是不知底是从上老冻脓与天下行脚汉并是筑破饭袋踏破艹鞋要且未见一人透得遮重关子既透不过不若行但行坐但坐折旋俯仰不是他人至于闻声见色送去迎来左东右西无适不在是则固是其奈已眼未开被一重膜子障住未免前段葛藤尽是别人家里事于我全无交涉须是十二时中四威仪内无丝毫虗弃底工夫单单提着一箇无字竖起生铁嵴梁如顶一座须弥山在额角头相似莫教眨眼照顾不前便见浑身粉碎且喜一生参学事毕选副寺淳厚有素久依东叟老师今欲换水养鱼向万丈寒渊深处插足忽若老龙奋迅巨浪泼天切不得于干地浸杀赵州见南泉临济扣黄蘗龙潭接德峤尽皆一踏到底当此末法气运浇漓尽非一拶一挨便透根器自非拚得性命向万仞崖头一扑欲空万法根源以尽X不传之祕未之闻也昬沉掉举之根起于业识颠倒之顷今欲拔而斩之非力坐死究则不能胜矣固曰行亦禅坐亦禅语默动静体安然此亦得底人田地若是未得底人谓之执药成病安有海印发光时节决欲究此一件大事当须发大勇勐奋不顾身尽此三百六十骨节八万四千毛窍屏作一箇无字一提提起顿在七尺单前三寸蒲团之上如一座须弥山相似兼以昼夜积以岁月无有不透底道理若只半热半寒似进不进欲图速効以资话柄将恐后来打入骨董队里去也忽尔目前虗豁豁地似觉不见有此身正谓之豁达空拨因果须是信一念子啐地断嚗地折如崖崩石裂地陷天崩始得未曾亲到遮箇田地谩说大悟十七八番也是傍若无人本分工夫须是十二时中打成一片无丝毫间断始得若曰进一寸退一尺一日暴之十日寒之安得有成办底时节是须竖起生铁嵴梁教节节相拄尽八万四千毛窍三百六十骨节与平生气力屏作一箇无字一提提起如一人与万人敌始得稍涉迟回则被昬散二风缚作一团定矣从上千差万别正眼若开只是一句不消欬𠻳一声一时透毕如今有一等不唧𠺕汉往往多是将实法定相衷私传授误了一切人堕在情识坑子里头出X头没刬地到不如三家村里田厍翁胸次中洁洁净净却无许多狼狼借借宜审思之参得到说得到又须行得到殊不知俱到也不是俱不到也不是将知我此宗门下事如疾𦦨过风雷霆霹雳无你拟议处无你凑泊处除非大根大器大力量聊闻举着倒转鎗头便是黄面老汉也与一刀两段降此巳往三生六十劫三到投子九上洞山至于坐破七箇蒲团与隔江招手一宿曹溪望见剎竿便回往往将谓根有利钝时有先后殊不知依旧是箇日出东方夜落西虽然如是郑州出曹门宗仁上人仁为五常之宗心为万象之主心恕则仁自生心慈则仁自兴善恶之性同一源生佛之分无二天从旷大劫至目前着衣喫饭谁不然克俊上人俊拔道流克明自已十二时中常默默地苟存毫发不能除便见从前都不是等闲一踏到底忘事亦忘理宗正上人僧问赵州狗子还有佛性也无赵州道无如挝涂毒闻者俱丧又如提金刚宝劒霜𦦨凛然独脱汉拈得便用拏得便擿七百甲子老禅和未免翻成窠臼妙喜道不是有无之无亦非真无之无与么说话窠臼X上更添窠臼除是等闲一揑和赵州三百六十骨节一时粉碎撒在百艹头上散为万别千差逗到结角罗纹处覔一微尘了不可得庭前柏树子麻三斤干屎橛一时扫荡无余虽然如是万里不挂片云青天也须喫棒宗正上人还甘么纵饶不甘也须一揑粉碎守志上人志怀高远守亦坚牢斩佛祖劒柄要力操寒霜光𦦨腥血鲜臊眼空大地无英豪关羽一勇非吾曹当机一笑风怒号四海息波涛妙圆首座从上来事本乎无传宗乎无言如大明当空无幽不烛如太阿在手杀活临机断无葛藤露布口传心授以舛宗风以悞末学若佛若祖不得巳方便垂慈失口流落一言半句不然而然偶尔而尔莫非为汝洗荡情尘破除业识并无纤毫实法与你为知为觉为解为碍如明镜无尘而加綵绘者哉可笑近代有一种不正因尊宿与一类不正因弟子如学上大人丘乙巳至尚书周易一般方可称为明眼衲子苦也屈哉宗门事业若如此学得佛法不到今日所谓参须实参悟须实悟阎罗大王不怕多语书上吴丞相窃观吾宗向上一关明如杲日浩若太虗动静存亡X照用机栝如雷如电如风如云及其翕也纤尘不立及其张也弥亘大千所以生死笼罩伊不住是非明辩伊不得是谓一味平等无碍大解脱门也然而不可以有心知不可以无心造只贵大力量大丈夫向情识意路一切差别等见未萌以前赤骨律地一跳跳出却领现成受用然而则知昭昭鑑觉与纷纷起灭者是皆大解脱门之正体也鑑觉则覧外尘而成见起灭则逐内妄以成知此知此见直下荡荡地如水上葫芦曾无住着既无住着鑑与觉起与灭尘与妄知与见生与死是与非是皆空中鸟迹就而求之曾何毫发之有哉三世诸佛本源六代祖师心髓尽不外乎此矣良由大地众生失业亡家穷劫至今流而不返指亲为贼认郎作奴自已库藏中百千珍宝弃之而他覔外求所以累他先圣脱珍御服着弊垢衣巧设方便引而诱之无他葢欲其信道自已是佛更无别人耳昔有一僧因不自信遂问石霜云起灭不停时如何霜云一条白练去冷湫湫地去古庙里香炉去又问巖头头喝云是谁起灭此二尊宿所谓才有所重便成窠臼是以活遮僧不得昨闻大丞相国公举此公案撩拨诸山亦一时盛事也净慈云同坑无异土强费分疎护国云在丞相分上则神通游戏门外打之遶某亦有一语要为遮僧一刀两段口未开时分付了也如某者二十年前亦不自信钻天掘地徧求佛法通宵彻旦惟被起灭昬沉交相扰扰X如夙世生冤无由解脱虽时时念念提一箇无字与之𤺊捱终是力不能加又复多寻方册博探古今亦卒无药可疗忽一日涕流泪下痛自鞭䇿曰从古至今悟道无数岂我独无夙种乎于是奋不顾身一往直前将三百六十骨节与八万四千毛窍併做一箇无字一提提起正如一人与万人敌径欲直趋中军帐里取将军头相似旷劫烦恼一时现前只得尽命一挥忽然起灭昬沉顿忘所在身与心人与境浑然一片如银山铁壁行也如是坐也如是饮食起居悉皆如是偶一僧问曰你如此痴狂作甚么对曰办道又问曰你唤甚么作道对曰与我说话是道又问你死了烧了又唤甚么作道遂不能对伹只茫茫转加迷闷竟不觉归僧堂单位下方始翻身竖起嵴梁面壁而坐忽然平白如地陷一般面前豁开一亮正如云开月朗夜闇灯明森罗万象法法全彰般若菩提尘尘显露回思从前醒底困底閙底静底起底灭底逐色随声底至于一切是非得失喜怒哀乐移换底元来尽是现前受用更非他物却忆从前只欲于如上等处尽力扫除就海弃浪良为可笑自此虗荡荡地孤迥迥地常露现前更无丝毫动相当时只不合执定此见返为所见所知一碍碍住每于白日虗闲廓忘知见处中夜睡着泯无梦想时打作两橛刬地又透不过既透不过则生死岸头便是样子从上宗门中一言半句万别千差有意味可以㗖啄者一一X排遣得下无意味难于下口者又却吞吐不得则他日异时何以宏宗树教于是昼而思夜而咏行而看坐而提如是孜孜兀兀或进或退若存若亡者又阅十载一日在太白五凤楼前纵步举首见一株古柏触着面前向来所得和胸中凝滞尽底脱去如在万重荆棘丛中一跳出在白日青天之外打一转相似更无纤毫勾绊所是从前有见无见世出世间了不了法一时消荡净尽无余一千七百则闲家泼具当甚盌脱丘何处更留一丝头知见解会徤行困坐喫饭着衣只是一箇平常无事人耳今时诸方往往不本元由多只认目前声色弄箇业识团子接耳交头商量传受以当参学古人一时垂慈方便将楷定规模依样着语批判谓之明大法自已脚根下一片田地依旧黑洞洞不知着落殊不知从上以来正按傍提之要全生全杀之机如大车轮如大火聚拶着便转触着便烧那有你拟议亲近处纵饶具奔波度刃底眼向三千里外提持亦未可几其万一岂宜以实法定相鬬钉苟合误赚后人瞎将来眼是致佛祖正传不传之祕流为世俗口耳之学实证实悟教外之旨指为表显门庭之说吁惜哉王潜斋窃谓吾释之道从古以坠非假至尊至贵翼而扶之则或不自立是故迦文诞生兜率示现王宫至于成道转法轮则曰吾佛法付嘱国王大臣为之外护所X以广被西干远流东土緜緜二千余载而未泯者实外护之赐也惟近世以来时当末运宗社浇漓虽王臣外护不减伊昔而联芳续𦦨大耻先贤夫圆其顶方其袍但知从事乎鄙陋猥屑殊不原夫吾道之始终道也者弥纶乎三界统御乎大千天地日月阴阳造化风雨晦明未始不一一即此道而囊槖之虗而异为圣为贤为愚为蒙为昆虫为禽兽凝而分为山为岳为江为海为竹树为艹菜以至生死兴亡迁流代谢是皆根于之道翕张而巳矣然则道之为道果何物也即羲画未着以前之易耳易之为体果何寓也即干坤未位以前之理耳理之为用果何归也即万物未化以前之性耳性之为性荡荡乎周行巍巍乎不动亘十世穷十虗而不见其大返一念逆一尘而不见其小以释而言曰正法眼曰大圆觉曰毗卢印通而变之即赵州柏树子云门干屎橛德山棒临济喝卷而为玄关为金鎻舒而为万别为千差以儒而言曰皇极曰中庸曰大学会而归之即孔氏之忠恕孟氏之浩然回也愚曾子唯着而为诗书为礼乐列而为三纲为五常由是而观儒之与释道之所在固一惟其化异而制不同耳何哉是由释之教以慈忍为化以戒定为制故夫人也或得玩而视之近而易之儒之教以诚明为化以刑责为制故夫人也崇而尚之仰而畏之仰而畏则惧生焉近而易则慢生焉今夫人也果曰我慢则其逸俗绝尘清冷之士扫X踪灭迹甘与流光俱化曾何世相之有哉故曰不假王臣外护而翼扶之则或不自立果不自立则彼託形借服混淆之辈泛滥法门又安知吾怀袖中确有可崇可尚可仰可畏可惧之道也哉窃谓佛法至要本乎明心心欲洞明贵乎息见见乎不息则邪正交错心乎不明则真妄交驰苟息矣苟明矣真与妄俱空邪与正不立直下儱儱侗侗颟颟顸顸如三家村里田舍翁无丝毫知见罗网胸襟无丝毫声色笼罩耳目到恁么处依旧七颠八倒逆顺纵横左之右之无在不在始可谓之心明矣见息矣妄与邪不能干矣正与直不必顾矣更须拨转向上关棙和底一时翻却申出三头六臂于无凑泊处别开正眼亦未可称为本分参学兹者仰荷不鄙以倾盖一见间示以入道因缘且谓于语默提撕不及处忽然豁尔现前此正妙喜所谓爆地断时消息也有以见台座于脚跟下彻证父母未生以前面目谛且当深且远矣但又举昔有一僧称台座慧有余而定不足台座亦巳甚肯其说然此僧好与三十拄杖何故葢为不曾有本参中事返于净无瑕颣处添一重翳膜遂误台座直至于今剔拨不下所以语某曰我被遮一件事碍在胸中久矣以某见之何碍之有但不合当初于豁然现前时一认认着如今于泯然无知处一忘忘却是致明闇交争是非交夺朕兆未彰以前消息截作两段不得自由自在殊不知森罗万X象明闇色空烦恼菩提智慧解脱通贯是箇大圆觉海欲覔一丝毫根蒂了不可得既不可得则当知教中道应无所住而生其心心既无住则当会见见之时见犹离见见不能及见既不及则当思豁然现前之时此即敲门瓦子实非堂奥中物急须飏下果能飏下亦不必起飏下之见若起此见其病愈增但只随机应变任性逍遥或寄观听于金石丝竹或全用舍于礼乐诗书至于升降揖让游泳推敲莫不尽从此大圆觉中流出更无丝毫外来之物然后佛也心也见也息也邪与正也真与妄也不待区别晓然判于明镜中矣荆溪吴都运书窃观圣人之道与如来之道同一道也未甞二也圣人之道则率性如来之道则见性见性则可以明心可以成佛可以度众生率性则可以正心可以脩身可以治国平天下虽率与见异而性则同也非独圣人与如来同此一性自曾子子思孟轲以降至于近世伊洛晦菴水心篔𦝰及荆溪安抚都运侍郎正脉绵绵接踵而臻圣人之域莫不同此性也西天唐土三十五祖与德山临济至于近代妙喜应菴或下世间有作者而出发扬佛祖不传之秘于言句之外是亦同此性也此性既同则此道亦同此道既同则百家诸儒之书与五千大藏之文同一舌也是故圣人曰吾道一以贯之如来亦曰十方世界中惟有一乘X法然此一乘之法与一贯之道即此性此性即此法此法即此道道也法也性也名异体同其为体也天包无外细入秋毫迎之而不见弃之而常在天地依此而立日月依此而明圣人依此而设教如来依此而示现即儒所谓皇极无极大极释所谓本地风光本来面目本生父母是也仰惟安抚都运荆溪侍郎当代道学宗主清镇台藩政传中外辟学校明仁义安巨室宽小民实谓尽此正心诚意之道行且力矣以一身为金口木舌化湖湘为洙泗矣独释氏之宗索然坠地犹未获尽此心为此道盟至耳愿于正三纲修五常之暇略移一瞬以照释氏之宗则见圣人之道与如来之道同一揆矣或谓释氏之宗多迂阔多虗无非迂濶也非虗无也盖此本来面目本地风光与夫大极皇极浩浩然荡荡然不可得而形容不可得而拟议故其立言也多旷达寓理也多幽潜即幽潜以见其妙杲如白昼之明即旷达以见其微端如眉睫之近其理之幽潜言之旷达莫不发越乎此心之中未常隐也故圣人曰以我为隐乎吾无隐乎尔如来亦曰法法不隐藏古今常独露但此义虽至近至易而非世间聦明利智之所能达是须脱去一切情尘解路至胷中一寸之地廓若太虗之广则此义洞然明矣而亦便知森罗万象昆虫草木即此义喜怒哀乐折旋俯仰即此义此义既明则百家诸儒之书五千大藏之教未抵一箇之字昔李翱相公见X药山以云在青天水在瓶明此义无尽居士见兜率于夜半触翻泉钵证此义山谷道人见晦堂闻桂香符此义无垢状元见妙喜听蛙声契此义与夫从上道学诸巨儒莫不尽与释氏游而相与握手于至妙至玄之表近世虽无大颠妙喜辈可敬而尚之惟台座揭日月之大明悬古今之至鑑烛于混元未判之先则见圣人之道与如来之道同一揆也明矣荆溪吴都运书窃观释氏之道以戒定慧三学为宗戒则律以持心定则静以照心慧则智以明心有慧无定戒则念念在放逸徒尔事言说而不能断轮回脱生死有定无戒慧则念念在虗寂徒尔滞顽空而不能唱大教导羣生有戒无定慧则念念在执捉徒尔拘法度而不能一是非齐物我然而慧即定定即戒戒能生定定即生慧慧也定也戒也祖乎一心心本不有戒定慧复从何得然则不有而有广若太虗尽大千沙界艹木丛林鸟兽人畜与夫八万四千尘劳总即此心心不生即戒心不动即定心不昧即慧戒定慧即此心之本具初不待习而后得也有时不有细如毫末应一切真如般若菩提解脱与夫八万四千行愿总非此心心非戒而自止心非定而自息心非慧而自通戒定慧与此心俱无形相虽时时而习之无所得也于无所得处无所不得则得本无得无得之得是为真得其为得也宽廓非外寂寥非内瞻之在前忽焉X在后不可取不取舍不可名不可状此即从上百千佛祖以器传器以镜照镜一段奇特因缘谓之正法眼藏涅槃妙心也是故达磨大师自西天竺国而来始见梁朝武帝问圣义谛中以何为第一达磨奏云廓然无圣又问对朕者谁奏云不识此即达磨为武帝直指此心以有言示无言也帝不契达磨遂折苇渡江径归少室峯下面壁屹然而坐此又为尽大地众生直指此心以无言示有言也历九载星霜无人领旨惟神光可大师断一臂礼三拜叉手而立默尔全身担荷于形名未兆之先是谓达磨西来不立文字直指人心见性成佛自此毒流东土接响承虗可传灿灿传信信传忍忍传能能即卖柴汉是谓六祖祖下分二传一曰南岳让二曰青原思惟让接机敏利雷轰电驰散枝派于四方星分碁布源源不绝即南岳福严山是其唱道之地慨夫时移道丧至今几五七百载而渐至乎绝灭无闻矣虽吾浙全盛之地所在丛林尤多污杂求其深明此道步步踏实者未之有也信有此道时时步移者亦鲜矣道既不明又不信矣欲望吾佛祖之教复兴于此其可得乎粗有志于参学流通之士对此得不为之痛心大息者哉如某者自幼削发因笃信此道而游方始造净慈天目之室提狗子无佛性话心心相承念念相续者三载昼以继夜夜以达旦是必欲剖此念破此心以见父母未生前本来面目忽一日于着力不到处此念X此心未萌处泮若氷消豁然迥露如太虗之朗月独耀于中霄当是时也上不见有诸佛下不见有众生内不见有自已外不见有山河巍巍堂堂炜炜煌煌惟一清净无依无欲大解脱境界即前所谓无得之得是为真得其戒定慧亦无处容受戒定慧既无处容受则一切逆顺是非好恶长短如太虗之云于我何有哉尔后即以此扣之灵隐石田参之天童痴绝证之径山无准洎笑翁大歇北磵石溪莫不尽跨其门而审之然而所见亦各有浅深所用亦各有高下若夫从上佛祖千差万别隐显机缘是皆红炉上一点雪仰惟都运诏使国史宝文荆溪侍郎道学正统得伊周孔孟之正传廉明仁爱教士养民当世一人耳某宿何厚幸获遭际于此时实千载一遇也龙兴之宠擢道林之改迁眷顾异常实出过外之望四绝堂上获聆无极之论侍郎谓无极乃此箇道理无穷极也又谓孔孟之说如是伊洛之说又如是晦菴象山之说又如是是以见此箇道理无穷极也然而理既无极事亦无极事本无名因理而得理本无形因事而显始自天开地辟至于三皇五帝历代君臣一治一乱一兴一亡是事之无极也事不自立因理而显理即心也天地万物生我心内治乱兴亡自此心中流出故曰事本无名因理而得心即理也即天地万物四时代谢治乱兴亡以见此心是理之无极也故曰理本无形因事而显事即理也理即事也事与X理融是为极也极之为极浩浩荡荡杳杳冥冥不可穷不可尽是为无极无极之极是为太极太极乃中也中也者即天地万物喜怒哀乐未具以前清虗之至理也然此清虗之理含藏天地万物与夫喜怒哀乐是谓中也其为中也圆同太虗非欠非余能平高下不堕有无即吾佛氏所谓正法眼藏孟氏所谓浩然之气孔氏所谓一贯之道以是融会儒之与释虽门户不同道之所在只一也序友山序友直友谅友多闻圣人之遗训也直则开心见诚谅则察往知来多闻非具正遍知之谓欤在古亦曰择朋须胜已似我不如无取友之道也如此必谦上人之号友山文不在兹乎插天拔地而不倚山之直也风来树动叶落知秋山之谅也钟鸣谷应猿啼寉唳非山之多闻也欤今上人取山为友者是三德也盖德可以益于吾也然山亦静亦定静定之间戒慧自足吾今取山为友者岂徒然哉甲申秋之七日上人瓣香幅纸请雪巖老叟序以证之序非所能也姑即此义以理此事直书以遗之云无翁序净行禅者践腊虽浅志愿极深神凝秋水气禀辰霜问道于雪巖老叟若将有得焉而又辄以号为问姑即无翁二字扁之亦诱进之一端也能于无字下洞X见根源则行不练而成净不澄而清矣少而称翁又何碍焉叟复示以偈曰万法重重一字收拈来顿在鼻尖头皤然白发镜中见觌面何曾有赵州云山序白云依依青山巍巍光风浩浩霁月辉辉彷彿善财童子与德云比丘在别峰相见之时人也境也事也理也今也古也纤尘无间毫发不移上人有以永德自名云山自号者飜然而起曰我本无名假永德以自称我本无号假云山以自号师肯赐一语为证否曰唯学至于无空万缘无一尘之可得正善财于七日中间亲见老德云消息岂暂时闻见之可及也哉所以上人自名永德也德既永矣道亦永焉上人之号云山实也非假也故书一偈以旌之纵目无心与么看擎天拔地黑漫漫谁知七日不相见只在眉峰一寸间静山序万缘不涉万法自闲此静之义也静则定定则安所谓安若太山万机不能挠矣然静必有动动必有作作必有言静山二字由是而得普寂之号由是而称雪巖一偈亦由是而成偈曰一迹无余万籁沈峦光月色共深深谁知尚有此且儿閙龙在霜枯木里吟秋江序秋江智月上人之自号也凉秋月明空江浪平上下一色表里洞明心也佛也禅也道也名也号也覔一X丝毫有相了不可得非上人之见处也欤若只与么犹是过患边事姑示一偈云漾漾银河玉宇流净如白练冷光浮老胡一苇踏不着零落西风断岸头中山序干坤之内宇宙之间中有一宝祕在形山古人巳是觌面相呈何祕之有道宝藏主以中山自号山既立中中则有外中外相承祕可见矣雪巖老叟为铭之曰不倚曰中屹立曰山白云四座明月一间独坐天心存正念直透须弥只等闲天全说嗣樗侍者自号天全请说于雪巖老叟曰何义也朽腐不收之木亘千万劫而不涉春秋无斵削雕刻斧斤之患以残吾躯无依附寄托栋梁之任以重吾肩抱烟云而自乐伴苔藓以闲眠循循焉望望焉夫是者谓之天全予曰否天全乃全其天各各全吾所赋之天利者不钝愚者不贤直者不曲脆者不坚而又爱者汎独者专执者方转者圆或又曰否吾则曰然于是出一偈以美其称颂其德发其全全之者天广而无量亦无边遍覆三千与大千欠阙不存此且子相运行当与日同圆铭一溪铭溪清可鑑万派一源无上妙道唯心可传道清讳也一溪号之作是铭者雪巖为谁X铁船铭今兹巨舟匪木之俦开干坤鞴模范九州发性天火石烁金流形名未具运载巳周不加橹櫂惟重惟浮博济四海任其去留一篷明月万里清秋偈颂送德富藏主之衡集云云外小睡虎毛色金斑威百步顶门正眼烁干坤等闲亦或生风雨拂晓出门去何处衡阳城中访亲故记之早晚即归来震雷一喝了此末后句送光后堂妙光首座两载游从如一日盖孜孜于道不知光阴之易也如此俄然需偈为别因笔以饯云春风恶春风恶一夜梅花尽吹落人来话别欲游吴踏断东南天一角春风恶春风恶八千里外望西川从前都是错宗正上人金襕之外传何物应道门前倒剎竿亘古亘今全提句好向声前着眼看衲僧衣钵只者是汝今巳得正宗旨寄集云单号别传枚数英才先屈指忽来告假归清江窻前梅早春渐芳一枝横出苍烟外泉声喷雪巖流香惠洪上人洪蒙既判惠然红日天地开明即心是佛尘沙剎海遍界发辉一丝毫头昧之不得却须直下掀飜休为X知见所执受用只此平常更无玄妙奇特若是衲僧门下难免痛棒三十目今且赠四藤任便东西南北回首集云峰面前青突兀送契宁上人道契佛祖身自康宁行笃言寡名香德馨一尘不染千里前程番阳浩浩集云青青稳泛扁舟短櫂西风浪平绍隆上人行以德绍道以时隆浮薄在彼端确在躬衣单下事还一同道德言行诚明中语默动静昭日月折旋俯仰生春风上人夏在集云峰倐起湘江归兴浓庭前索索飘井桐赤肩担瘦笻真惠上人将谓如来惠戒三昧此语虽真此意未在正似湘江两半晴岳面不开云叆叇一日升天四海明杖头掀转却头轻不移跬步到潭城相逢历历话前程本来上人本不曾来亦不去百二十日如是住昨夜西风忽转头花开阑畔木犀树收拾行囊话起单集云东湖来去间双桂枝头冷消息却与荷花香一般庆一上人识得一万事毕庆快平生是今日佛祖单传无二心生死洞然空四壁匇匇闻讣来归不碍独行特立羣峰叠乱青远水漾虗碧寥寥天地间来去有何极韶X华自转春无迹了恩典座十二时中承谁恩力俯仰折旋不须外覔着衣喫饭一了便了开眼天明是谁不晓大地沙门只眼睛丈六金身一茎草志满上人夫志在谦毋自满勿以其长跨人短海因有量天亦聋人未有德休恃聦君不见水涸山枯物憔悴春暖风和蝶蜂至欲在丛林立此身学以成其志祖机上人灵妙之机佛祖莫知疾则蹉过迟非所宜灵在自已妙在日用喫饭着衣一静一动动静两忘波停岳耸元觉上人妙觉明净元无所觉如鄱阳湖秋波不作亦若匡庐云平月壑笠顶西风闲去来拄杖头边空索索打碎灵龟殻智远上人智聪则远机圆自转似走盘珠如万花苑开落不在春秋动静不滞去留云悠悠水悠悠天外月如钩雪峰衮出三箇木毬克圆上人克期取证功行巳圆湘南潭北一月在天五峰深处万象皎然相见不须抚背痛与肋下三拳掣风掣颠觉初上人X灵觉之初廓然太虗巘云平岳顶海月照珊瑚描不如画不如咏不如一段灵光今古无元是兜率桥头三生藏里夜明珠道可道者道可道非常道名可名非常名名既非常如器中锽道既非常如日之光如器中锽声出于内如日之光光照无方夫如是乃可称有道之者非独善一身而达之万邦道从上人惟道是从惟心是宗空即是色色即是空梦幻了了来去匇匇水中之月树上之风作如是观无塞不通了明上人了明明了孤光皎皎夜永月寒云开天晓二淛江山拄杖头脱略根尘静悄悄大明当空无幽不照如是行脚行脚事了百炼精金由指而遶智贤上人智者必贤正者不偏平坦性地朗我心天折旋俯仰诸佛现前一光同照万象枞然本善上人本来面目善自参详六般神用昼夜放光不须拟议切忌承当风前一阵木犀香金粟花黄行坦上人细行循循大道坦坦得处至要用处至简从上一千七百人七纵八横大机大用肩上无过担片横版顶X门只具一只正眼譬如斩一握丝一斩俱斩一切尽斩普义上人云门普赵州无二字一义茄子落苏提起便会直入圣贤阃域声前拟议未免者也之乎且听端的下箇註脚俱如珠上人等闲剔出影团团一一如珠走玉盘风前灿灿宝光寒落落谁从转处看当随机括动休被眼睛瞒鱼目光生也一般天上蟾蜍水底浴明暗不相干法立上人万法无根从何而立一念心坚银山铁壁发大誓愿大解脱幢万木生秋风自凉庭前一阵桂花香法茂上人野鸟山花能说法茂林脩竹是参徒时常举一箇心字觌面当机见也无云埋夜月冰透玉壶明暗双忘理事一如差乎缘木求鱼允宽上人初无允诺宽着程限一似跳黄河尽力要合眼跳过跳不过直要横担板南北天高云淡淡渔歌秋色晚嗣牧上人先以放嗣以牧两鼻穿四蹄秃有阑圈无拘束山自青水自绿从来饥饱不相干幻泡影中休碌碌单单赢得这题目X惠性上人惠性忽通差别无碍七纵八横得大自在向微尘里转浑身影落五湖云水外问时人会不会明白一句子卞璧无瑕骊珠绝颣传义上人直指之道义不可传不立文字昭昭现前万里不挂片云一亘白日青天声前有意句后无言理事双遣也木头碌砖如山上人绝毫绝釐如山如岳万里高飞遥空一鹗见不到处天涯海角智不及处大圆满觉西风萧条黄叶落古殿深沈撼金铎却悔当初赚行脚师亮禅者忆昔西山亮座主曾有虗空解讲语唤得回头是马师规鉴丛林照千古上人学禅不学教禅教初无二门户一拳打破太虗空知音不在频频举佛祖赞出山相六年饥饿半夜痴狂贫儿拾得钖赤脚走忙忙观音鳌翔海运地迥天空一瓶净水五浊恶风安得众生界具证圆通其二以耳返观夜涛传别谷之声以眼返听甘露散垂杨X之碧所返既忘观听亦寂夫是之谓救苦慈悲愿力鱼篮妇行步轻盈梳装济楚示大慈悲救众生苦智眼堪怜尽不明只道篮中卖锦鳞其二篮里清风手头生活要将鱼目换明珠岂是慈悲菩萨有智慧人不消一札马郎妇谩说教人学诵经胸中泾渭甚分明金沙影里无穷数散作一滩流水声维摩尫羸面孔蹊跷肚膓忧愁苦恼诈病在床说离生死妙法一默无双达磨九年壁观显家风半是真诚半脱空一苇不知何处在长江依旧水流东布袋一笑生春风双瞳湛秋水日月拄杖头干坤布袋里弥勒忽然下生何处寻你临济眼生三角头峭五岳三遭瞎棒折驴腰一喝当空星斗落错朝阳穴鼻针无缝袄一线红日头联得似恰好X其二离离披披破骨董补一孔了又一孔三竿红日透篱边看来何止七斤重自赞德富藏主请巍巍堂堂炜炜煌煌佩小释迦悬记身穿御赐衣黄人言有德可富自羞伎俩寻常萧萧两𩯭风霜昭如长老请海印发光昭然如日曾对大元圣主默说不二法门默而说说而默中兴大仰丛林天下第一法窟见者是谁石头古佛智坦西堂请大智洞明大道坦平生铁面具不近人情云峯日朗雪谷雷鸣激起曝腮焦尾同跃天庭原妙侍者请上大今巳无人雪巖可知礼也虗名塞破干坤分付原妙侍者啸巖居士请湖山影里水月光中似我非我朦朦胧胧两眼平生四海空如初禅人请身披御赐衣名在江湖上对面忽相呈全全不似像雪白眉毛颔下生仔细看来何止长一丈也是起模画样X觉圆居士请妙觉圆明离诸闻见才涉安排云遮日面若言即此是山僧三尺竹篦如掣电好好看方便雪巖和尚语录卷四济北之后法席惟东山老祖一瓦鼓歌为绝唱到破沙盆下其声益宏若夫翻经易讠续音微吾仰山师叔几至销歇虽然其间大有节奏在具眼衲僧试自甄别大德戊戌休夏寓雪窦前育王属姪比丘净日拜手补遗题䟦题罗汉手轴松风浩浩㵎水潺潺白云影里枯木寒巖十八高人行住坐卧神通游戏其间龙耳无听虎体元班䟦圆觉经大虗圆满妙觉混融如春化物和而不同力不在东风X䟦应菴付密菴法语破沙盆盖天盖地是我祖大彻投机句也无若道是未见应菴在若道不是蹉过密菴了也后之学者苟不开正眼未免只唤作破沙盆题坐禅鍼记着一字唤作依模脱自有一条通天大路因䟦偃溪语佛照老人倒握妙喜三尺竹篦骂风打雨奔雷掣电激起东㵎波涛翻作偃溪流水自一而三会三而一五髻峯高势插天双径如絃直䟦枯巖颂轴我观是轴语不滋润句不新鲜盖从枯字上发越也而又卓绝无路玲珑莫窥得非巖乎小佛事清妙侍者火佛祖道妙绝点纯清全体全用三唤三应虽然病在心腹依前不堕常情作么生灰飞烟灭转见光明介俊侍者火俊哉衲子介然自立三应声中银山铁壁喜识尽髑髅干烈焰光中珠走盘惟则上座火惟天惟大惟尧则之古今一体生死同归无气息绝离微火出木尽烟灭灰飞X悟上座入塔悟时悟迷底迷时迷悟底迷悟两俱忘毕竟是甚底一堆白骨冷如氷万叠青山翠如枢菴主下火灵枢密运神机显发竖指竖拳有杀有活八十余年受用不尽末后抽身生涯转阔烈焰堆中阿剌剌评论山菴杂录云仰山雪巖和尚婺州人立志超卓非其人不与交早岁见无准于径山因铸钟令作疏语师成偈云通身只是一张口百炼炉中衮出来断送夕阳归去后又催明月上楼台于是命居侍司职满准别请代职者师不欲与是人交承望见准送入门即伏牕槛作呕吐声甚厉准知其情故指云此子无福职始解巳得呕血病大怒之师绝不为意暨出世嗣法芗虽屡屡拈出不着于人有云破蒲团上地裂天崩不从人得云云复怀香就座至仰山始为无准焚却尚有有准的无准的之语余谓雪巖年少被迈气使而无准为一代宗师不能含忍致父子情乖如此凡据大方握尘拂者亦足自鉴