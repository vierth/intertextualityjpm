灵树远禅师云嵒集叙予尝读圆悟之录而重有感也其言曰佛语心为宗宗通说亦通绝学凌夷栖神溟涬之域执文彩巳彰为第二义失于堕空吝情筌蹄之境苦形名未兆为向上事过在堕实英俊之流踏倒化城直趋宝所如波斯胡珍宝满船遇风而济凡所謦咳孰不是珠玉从九天下也惟远禅师其无媿乎师字蓥方苏之长洲人年少从诸老宿游登陟讲肆博通该练每以圣言玄远非可声求色见而未审所趋向适本师夫山和尚钖驻灵峰和尚为三峰嫡子天童三峰两翁倡明大道如日月丽天而管窥蠡测纷纭之议每同聚讼和尚崛起融瓶盂钗钏为一金搅酥酪醍醐为一味愍世愈切门庭愈峻一时顺风以请者无不望崖而退师独矍然曰吾获所归矣素有赢疾扶杖而登先具大戒岐嶷之质和尚已心器之然谓是年少者佛法不怕烂却曷俟病愈师自矢朝闻夕死无憾而后即安未几于槌拂之下蓦得心空证之圆觉洞彻无碍座下久参龙象蹴踏师新到出其间横机无所让灵嵒一席得法实自师始师为人重然诺不轻嚬笑以佛祖大事非得少为足所能荷担穷探关键冥搜堂奥胁不安席者三载声名蔼着遍于吴越而二竖为虐刀圭罔效所称亡身徇道者非耶予辱与师交最稔晤对终日勤勤以法门大事为勉励一巾布之微不敢屑越食息寝兴稍逸于众辄颦蹙曰余有玷丛席矣或以疾相劳苦即谓彼断臂投崖者何人小子而敢自怠其志念深远又岂流俗所能测其涯涘者故泊然于去来之际颜色谈笑如平时自师之殁士大夫叹于室昆弟哭于途和尚尽然有丧予之痛风穴所以垂涕仰山所以再来端有俟矣卯辰之交和尚弘法受诬师寝疾一室鸡鸣风雨之余从药罏茶铛边掇拾流落其着述未富颂古百首为成书凡出语必欲超轶古之作者如十影神驹九霄俊鹘涛涌云兴一一从胸襟流出稽之圆悟之语󵎂合无间孤峰绝炤寒潭写影撒珍珠于紫罗帐内栽玉树于明月堂前鸳鸯绣出漆桶增光蝴蝶梦回古锥失色今其言具在必有读而兴起者若舍尔兼带取兹鞶帨则赵昌画花非真花也吾滋惧矣为略叙其梗概如此而师不止此呜唿敢曰知言哉癸巳中秋灵嵒参学法弟玄纵谨序灵树远禅师云嵒集卷上行者广仍记录垂示稀逢难遇正在此时达士切磋决非草草其或局于尝准索短不搆深泉黄金为世界白银为壁落雪窦云释迦老子不合向这里疴师云雪窦恐防污了尝住一片地若是病僧一任诸人即今还有疴得出底么雪窦上堂云一径直二周遮衲子辨得眼里生花师云病僧则不然一径直二周遮衲子辨得玉本无瑕古今底事一一现前毕竟作么生辨代云春无三日晴又云春无三日晴种麻底喜喜欢欢樵麦底烦烦恼恼天地之大也人犹有所憾争得一道平怀泯然自尽代云他后不得讳却青萝夤缘直上寒松之顶白云淡泞出没太虚之中高则高矣美则美矣疑若登天然未免自无筋骨借彼威光蓦卓拄杖云灵树根下一刀看你倒也不倒古人云其为也形其寂也冥转变天地自在纵横河沙而用混沌而荣谁见不喜谁闻不惊如何以无价之宝隐在阴入之坑雪窦以拄杖击一下云打破了也宝在甚处师喝一喝云好笑雪窦已无目而欲废天下之视现前日月山河色空明暗稻麦粟豆麻缕丝絮穷通贵贱仰事俯育一一探取随时头头应用莫竭岂可守死善道不解变通病僧非敢暴殄天物秪要大家知有蓦伸手云乞我一文旃檀林里不嗅余香师子窟中全无异兽灵嵒一峰天下独秀奇怪担簦蹑屩者秪见石磊磊不见玉落落若见玉落落方知道宽廓达磨面壁岂是计较未成鲁祖不言亦非伎俩已尽病僧今日何敢以讦为直小人多内嫌君子无外德云门云久雨不晴今日晴衲僧晒了也未良久自云晒了也雪窦云收复拈起拄杖大众定动乃云无一箇灵利便下座打趁师乃低头云惭愧他家远祖裔孙只解打埜食喫全不顾自家皮草今年久晴不雨山头新栽松桧一时干杀行者人力一箇箇不惜手脚那曾放过云门雪窦若不伤他触他未必善因而招恶果良久咳嗽一声天上月圆人间月半苏州杭州两从其便灵树枝头争敢射着他人泐潭水底也须炤顾自巳义出丰年俭生不孝佛法中有甚损益人情上反过不得远上座到这里满面惭惶没转变底自然不作这般见解打露柱一下云你聻一雨连十日夜寒憎破壁谁知脚下泥特地深三尺堪笑嘉州大像倒骑陜府铁牛一步一跌跌得父母未生前鼻孔七花八裂负痛归来连声苦屈还有相救者么代云莫惊众又云与他一束草酌海持蠡徒劳困苦测空窥管也甚希奇大智慧人自然功不浪施一毫头上识得根源极为省事拈起一茎草云这是一毫头根源在何处代云掀倒禅床开门待知识知识不来过春山叠翠春水流香病僧忍俊不禁扶杖出门行一转因甚依旧土旷人稀相逢者少代云人无远虑必有近忧一日闻法堂鼓乃云十方俱击鼓十处一齐闻为是声来耳边为复耳往声处代云不劳如此大人者不失赤子之心哆哆啝啝恬莫知耻终不得物语未正故因甚又道面赤不如语直代云始惬病僧意十年磨一剑霜刃未曾试今日把似君高声云还有善舞者么代云只恐寡不敌众雪窦一日云倾湫倒岳寻尝之用不涉泥水道将一句来自云三千里外师云雪窦不道不曾行脚只是太远设问病僧不涉泥水道将一句来只消向伊道着甚来繇父子亲其居尊卑异其位远上座六岁进学堂曾闻先生恁么道二十年来置之闲处谁料而今也用得他着问讯圣僧云作么生用无对自代云到这里谁不低头又顾圣僧云宝山到也须开眼勿使茫茫空手回你成年论月呆椿椿地坐在灵嵒峰顶菜不择一茎柴不搬一束二时斋粥一分也不曾缺着你异日阎老子索饭钱将甚宝酬他无对自代云分半院与伊干坤之内宇宙之间中有一宝雪窦云挂在壁上师蓦指壁上灯盏云莫便是这箇么代云是则是秪是难为识者胡蜂不恋旧时窠勐将肯向家中死雄兵百万且定嵒疆剑客三千若为驱使代云钩在不疑之地道人机变出在临时除非知有莫能知者别许商量尚滞意根难为凑泊当年崩了华山四十里压倒八十村人家茄子瓠子扫土而尽中心树子属阿谁了麒麟之于走兽皮骨相似头角悬殊凤凰之于飞鸟毛羽虽同文彩弗类文彩未彰头角不露勘得破底眼里有筋敲绳床一下云这块所在三世诸佛扰扰匆匆历代祖师莽莽卤卤天下老和尚七上八落病僧萎萎蕤蕤既云同条共命你老老小小犹自东倒西擂冬瓜直儱侗瓠子曲湾湾一夜到天明身也不解转渠侬口甚渴水也无人递推出枕子云用你作么代云上座头匾也未又拍枕子云何似生通身是眼好人也不识代云从来疑着上座又云有疑请决因甚相伴人做梦代云通身葛藤理不清首楞严经云此大讲堂洞开东方日轮昇天则有明曜中夜黑月云雾晦暝则复昏黑户牖之隙则复见通墻宇之间则复观壅分别之处则复见缘顽虚之中遍是空性郁㶿之象则纡昏尘澄霁歛氛又观清净雪窦云惭愧释迦老子说什还与不还文殊堂里万菩萨到处觅不得元来总在这里灵利汉一见便请拗折拄杖师乃呵呵大笑云九九八十一雪窦跳不出佛灭二千岁比丘少惭愧金色尊者有眼不敢开拍掌一下云莫怪病僧放憨也寒食因悲郭外春墅田无处不伤神林间垒垒添新冢半是去年来哭人何不慎当初复云谨白参玄人光阴莫虚度举临济大师一日示众云有一无位真人尝在汝等诸人面门出入初心未证据者看看时有僧出问如何是无位真人济下绳床擒住云道道僧拟议济便拓开云无位真人是甚么干矢橛雪峰闻云临济大似白拈贼雪窦云夫善窃者鬼神莫测既被雪峰勘破临济未是好手师云上下三指彼此七马人人眼见耳闻何必将日作月于面门上着爝讨甚吉凶咄无位真人且款款地举德山示众云今夜不答话问话者三十棒时有僧出礼拜山便打僧云某甲话也未问山云你是甚处人僧云新罗人山云未跨船舷好与三十棒法眼云大小德山话作两橛圆明云大小德山龙头蛇尾雪窦云二老宿虽善裁长补短舍重从轻要见德山亦未可何也德山大似握阃外威权有当断不断不招其乱底剑诸人要识新罗僧么只是撞着露柱底瞎汉师云德山大似欲洁其身而乱大伦引得后代儿孙一箇箇隳冠裂冕以致礼坏乐崩若是真正临济下种草自然宾主无违首尾相应垂一机示一境必定进退可观顾左右云这里还有新罗僧么自云诺诺良久云热炙盏子点茶来与伊喫黄檗上堂云汝等诸人尽是噇酒糟汉还知大唐国里无禅师么时有僧问秪如诸方匡徒领众又作么生檗云不道无禅秪是无师师云曹溪流恶不恶倚势欺人令人怕蓦面一杓回避得过洒洒落落躲闪不开莫怪远上座不曾说破蓦拈拄杖云这一队噇酒糟汉随旋风打散举圆觉经云远离为幻亦复远离离远离幻亦复远离师云大小释迦能老嫁时衣也脱不落病僧也曾从人家檐下过来冷地思量直是好笑既道未离兜率巳降王宫未出母胎度人巳毕因甚这早晚犹自在草窠里头出头没良久喝一喝云随我来举灵嵒储和尚一日晚参才跨僧堂便云开却路达磿来也坐定复召大众众回首乃云是何面嘴师云这老汉前来却像箇好人相似可惜坐下地一看两颊上篆了几行字纵有圣子神孙竭尽无限通力百劫也为伊盖覆不得弗若索性明告天下后世使知仲尼日月也无得而踰焉方见某甲直在其中举僧问马祖离四句绝百非请师指直某甲西来意祖曰我今日劳倦不能为汝说问取智藏去僧问智藏藏曰何不问和尚僧云和尚教来问藏曰我今日头痛不能为汝说问取海兄去僧往问海海云我到这里却不会僧举似马祖祖曰藏头白海头黑师云苦哉苦哉这僧两只眼睛大似痴铜铃一向不知寄在那里被人家恁般欺侮举僧问赵州道人相见时如何州云呈漆器师云无须锁子八面玲珑不拨自转南北西东道人相见彷彿不同赵州古佛蘸笔涂空蓦面赏伊箇霹雳又道远上座性急举百丈侍马大师行次见野鸭子飞过大师云是甚么丈云埜鸭子大师云甚处去也丈云飞过去也大师遂把丈鼻扭负痛失声大师云又道飞过去也佛果勤云要与祖佛为师参取百丈若要自救不了参取马大师师云杜耳目于胎壳掩罔象于霄汉而考宫商之异辨玄素之殊勤祖殆庶几乎争奈两叶能蔽明双豆能塞聪日月丽天而莫睹雷霆拔地而勿闻又何怪乎生盲生聩者而责之以璇玑律吕多见其不知量也有般汉拄杖不知颠倒言语不识正邪只管说料拣炤用玄要主宾且道马大师恁般为人是先炤后用是先用后炤甚处是人甚处是境莫道埜鸭子是境百丈是人么扭鼻头是用又道飞过飞是炤么那里是百丈与祖佛为师处那里是马大师自救不了处佛果亦不是拗直作曲节外生枝他明明向你道了也你还定当得么病僧不惜齿舌今朝与你说破灵嵒老和尚云法无差别悟有偏全苟非佛祖为师者不能使人为佛祖譬如手不能忘笔则字画难于刻雕口不能忘声则语言难于属文故径山杲云直饶悟得足色十成若大法不明以自巳所悟所证接人未免瞎却人眼秪如当初百丈若于马大师才举手处悟去犹亏一半即使扭鼻会得转见不堪犹待他撒屎撒尿方省自己面孔有甚共语处争免得他尾上一箇霹雳所以道明镜当台妍媸自辨莫邪在握杀活临时若非具定龙蛇眼目擒虎兕机关何能别是非于石火辨缁素于电光毕竟要识祖佛为师底句么参取露柱若要自救不了江北江南请各自便机缘老和尚一日晚参僧才出尚噼嵴一棒云秦时𨍏轹钻师不觉失笑尚便归方丈一众拥入师亦随至尚顾师云汝适来见箇甚么道理师云春风才动百花香尚便喝师亦喝尚又喝师亦喝尚云如何是你父母未生前本来面目师云见山是山见水是水尚云忽然翻转面皮又作么生师云见山不是山见水不是水尚云尽大地火发汝向甚么躲根师云火不自烧尚便打师一喝便出老和尚随上堂师出众便喝尚云诸佛未出世祖师未西来还有佛法商量也无师云枷上着杻尚云卸却项上銕枷道将一句来师一喝便出又一日老和尚上堂师出问把定干坤丝毫不漏如何得不动而治无为而化尚云今年雨水足眼见有秋成师云法王法令巳见全提向上机关别请方便尚云九月筑场圃十月纳禾稼师云犹是时人窠臼尚云何不高声问将来师云鸾凤不栖荆棘树拂袖归众回东寺受业问清净本然云何忽生山河大地师云熟处难忘儗再问师云转见不堪师侍老和尚山行次见一髑髅尚问师髑髅在这里人在甚么处师以脚踼髑髅云只在这里老和尚一日因诸官员入山请上堂师首出众问云红旗闪烁点定龙蛇青剑辉煌截开凡圣正恁么时为是肘臂符灵为复毘卢印玅尚云看取令行时师云恁么则喝散烟云捩转霄汉也不为分外尚云那箇男儿不丈夫师云快人一言快马一鞭搣坐具归众老和尚一晚问师一句当天八万生死门永绝是那一句师云风过树头摇尚又问秪如道撞着道伴交肩过一生参学事毕此理如何师云可知礼也尚复问知是般事便休作么生是你知底事师云台州少盐喫次日圆鑑居士荐严请老和尚上堂师出问昔年父母今日儿孙且道向甚处相见尚云风过树头摇师云莫将鹤唳误作莺啼尚云可知礼也师便喝尚亦喝师又喝尚亦喝师云擘开华岳千重秀放出黄河一道清便归众檀越庆诞请老和尚上堂师问捩转干坤唿回日月移他方于此土等一念于千龄不假功勋承谁恩力尚云曩谟无量寿师便礼拜尚打云咦次日上堂师又问昨日承和尚有言是处是慈氏无门无善财是否尚云是师云咦拂袖便行师一日竖起掌问老和尚开则成掌五指参差随握拳云阖则为拳一无高下还有喫得底么尚便打师云果然我为法王于法自在尚又打师云将谓将谓拂袖便出僧问诸佛法藏深固幽远无人能到如何是诸佛法藏语未卒师云脚下草鞋钱什么人还僧拟议师云少信根人终无解脱僧问从上纲宗是有是无师云你喫饭还用口么一居士于墨海上闲写师见问云在这里作甚么士举起墨海师云只这箇去处不知没杀多少英雄又僧问如何是不二门师云有甚么碑记老和尚一晚举五祖演和尚垂语问师譬如牛过窗櫺四蹄头角都过了因甚尾巴过不得师云病入膏肓老和尚一晚举华严枣柏论曰华严第三会于须弥顶上说十住表入理契智非生灭心所得至故如须弥山在大海中高八万四千由旬非手足攀揽所及明八万四千尘劳山住烦恼大海于一切法无思无为即烦恼海枯竭尘劳山便成一切智山烦恼海便成一切智海若起心思虑有所攀缘则尘劳山愈高烦恼海愈深不可至其智顶云汝辈精深教海试为老僧说看各各秪对毕末后某上座谈辩最盛将散去师从傍举起手中蒲扇云你试讲讲这箇看才拟议师连打数下云须是我与你讲始得一日浴次师云既不洗尘亦不洗体大家图箇甚么青上座云今日是大尽师云不得久洗妨他别人便起师一日侍立次老和尚问云你一向在甚处躲根师云不离左右尚云你道老僧有几茎盖胆毛师云自家验取尚云侍者不得力师云那一日不曾与和尚提瓶挈钵那尚云几时得箇出头师云全靠某甲不得尚云放待冷来看师作掌势云即今便是更待何时师一日礼拜老和尚尚拈起拄杖云这样大底喫得多少师云某甲答这话不得尚便打师云也是倚势欺人尚又打云从来有些子师乃近前问讯云三十年后敢为流通师在灵嵒会里时赋禅师充第一座一日秉拂众问话毕师出问堂中首座人天眼目适才那箇师僧解领话座云苏州有尝州有师云恁么则堂中第一座有长处也座蓦起身立云长多少师顾左右云大众验取拂袖归众又一日秉拂师才出便喝座云俊哉此是观音入理之门师又喝座云依稀似曲又被风吹师连喝两喝归众座归寮师云莫怪适来相触忤座云幸是王老师师一喝便出一日问弢藏主师三世诸佛历代祖师菩萨声闻天龙八部都被你牢牢锁却钥匙还在手里么主竖一指云见么师云臭骨头十八第一座到寮问疾师指椅子云古灵树虚一座以待云门便云知圣今灵树争敢屈着师兄若果有大人相暂时降尊就卑也不为分外座云甚么处不是王老师师云病僧不解忌口座唤行者你巳后小心服事上座一日看行者泥火炉次乃云古德道夫从缘有者始终而成坏不从缘有者历劫而尝坚指火炉云这箇是从缘得底那箇是不从缘得底第一座云何不问王老师师云不敢动尊座云是何言欤师遂近前问讯云罪过一日问行者甚么小食者遂将粽子来师云将甚么蘸者云赤糖也无白糖也无教某甲没法师云黄连未是苦有僧问昔有比丘持钵至一长者门首被狗咬者问云龙披一缕金翅不吞大师全披法服为甚么却被狗咬当时这僧无对今请代一转语师云这畜生识甚好恶师到南屏省觐一日侍老和尚食杨梅次师问苏州底好杭州底好尚云秪据现在师云和尚喜人亲近尚云恶虎不如善猫儿师云某甲也是人家男女尚云苏州来杭州来师云总不是好喫底一医者为师胗脉师云道得与你胗医云请手来师云古人道左心小肠肝胆肾右肺大肠脾胃命若于此处识根源七颠八倒那伽定且道病僧根源在甚处医高声唤云某禅师师云此犹是枝叶医大笑师云失口道着师因病剧下山慰母青上座云和尚意恐师兄舟次劳顿且缓缓师云参禅正要在此时用青云作么用师云后五日看同参问如何是佛师云玉麈撑空参云如何是佛向上事师云金丝钓月同参问如何是密密意师云勘破东风柳眼细僧问赵州柏树子意旨如何师噼面一掌云直截根源佛所印摘叶寻枝我不能同寮举昔日僧问五祖演如何是佛祖云露胸跣足如何是法祖云大赦不放如何是僧祖云钓渔船上谢三郎问云尊意如何师云我即不然僧便问如何是佛师云宝花蹀躞舞春风如何是法师云三段不同如何是僧师云收归上科一居士问师近日尊侯如何师云赵州道底士云不会师云自小持斋身又病客来无力下绳床文衢师到寮相看师云如何是你全体作用文云通身铠甲师云此犹是体文云如何是用师云七纵八横文云敕点飞龙马跛鳖出头来师云不是病僧洎与上座荅话僧问有句无句如藤倚树意旨如何师云撑风搘日又问树倒藤枯句归何处师云塞壑填沟师因路逢故人问别来未久闻巳大悟师云那有这样事云远近缁白总与么道师云何得贵耳贱目云真箇不同师云当面欺人云乞师端的师云孔夫子是鲁国人一同参问牛过窗櫺四蹄头角都过了因甚尾巴过不得师连声叱云这畜生五岁来尚使不得问古人道门外有读书人到来意旨如何师云奉伊一盃茶皓月大德问南泉斩猫是何意旨师云噼腹剜心云赵州头带草鞋而去又且如何师云放憨作么月礼谢师云不劳再勘问如何是祖师西来意师云何得剜肉作疮云毕竟如何师云不可拈一放一客到相访见师艺菊客云要他何用师云譬如闲师一日读指月录同参问云如何是指师云三长两短如何是月师云破也破也问向上一路千圣不传如何是向上一路师云口秪堪喫饭师见僧阅证道歌师云不离当处尝湛然觅即知君不可见你还睹日头么僧以手向空一画师云多少人错唤作日头问心是根法是尘二种犹如镜上痕秪如心法双忘又唤甚么作镜师云翻转面皮看舟次僧问如何是某甲自巳师云扁舟雪月芦花里问如何是衲僧立地处师云不可倚墻靠壁一居士问弟子持金刚经得否师云你通身是一卷金刚经向那里开口士云毕竟如何受持师云莫破句问观方知彼去去者不至方此理如何师云石头作沙弥时参见六祖问达磨大师十万里程得得来我真丹骨里髓也不惜因甚一只皮履却又放不下师云未可容易僧问如何是不从人荐得底事师云汝还见壁么僧云不会师云抱取猫儿来僧拟走师便喝师一日问青上座云法华经中尔时龙女有一宝珠价值三千大千世界且道三千大千世界是多少价青云且待须臾自当证知师云师兄即今还肯方便么青近前乂手云也不较多师乃休去师问老和尚一鎚便就底还得千了百当也无尚便喝师云人无远虑必有近忧尚又喝师云西天令严尚无语师云幸是和尚尚云若不是老僧洎被打破蔡州师笑云已迟八刻一晚诸同寮涵空阁前翫月师问云正与么时如何一云请师兄鑑师云莫相钝置云湖南长老师指池中月影云你莫认着这箇同参问散诞不拘仪轨终日拖泥带水是甚么人分上事师云做驴做马人分上事问云晓云分岳色细雨湿莺声又作么生师云入道不通理复身还信施灵树远禅师云嵒集卷上灵树远禅师云嵒集灵树远禅师云嵒集卷下闲居拟寒山子二十首忆昔龆龀时志慕万里游胸中颇豁达自负非尝流读书苦不就铸剑寻丹丘爰有异人遇一编愿相投成败指其掌天下当一筹长笑子房懦孔明未足优金钱买士卒跃马横中州男儿无死地肯为乡土留风霜剌人骨身病勿自繇忽悟宠荣妄唾唾轻王侯真仙得归仗猿鸟相绸缪千花叠双趾宝月悬青眸黄尘日飞滚气味飒以秋君亲两高厚自忖难薄酬伏惟御珍几埜老仍歌讴又贫固士之尝然亦不得巳谁能奈饥寒博此空名字斯言恐未圆或可赠君子群小多滥觞靡靡莫知止谄曲竞苟荣修罗阵方起飞刃同落花流矢如秋雨田禾岁不登惨杀盈千里天王真圣明神兵下调御满月开宝弓般若声灌耳修罗远退潜藕丝一茎里善恶冥感通响应诚伊迩譬之执方诸捷来太阴水慈济斯为尊嗔嫉彼都喜杲日焕两头凭君意所取我被忍辱衣来作如来使高明逼人恶美服患群指教君心坦平诫君语雕伪履薄与临深请自今朝始又南破楚江云北犯燕山雪丈夫志参询安肯自菲屑拨草勿惮烦情怀止金铁踏断几芒鞋足指迸鲜血死生如未明争敢妄扭捏形直影必端惶惶慕前哲九到与三登至今有遗烈又大千一绳床贤愚共寝处彼彼梦不同要之均梦耳贵极天子尊贱遗蓬荜士贫富各异趣宠辱分忧喜色声唾缚蝇利名腥战蚁得者燄如山失者类糠秕百年曾未醒昏昏被驱使不审明眼人又作何行履又邻舍痴老翁终岁无闲日侵早走下床短发未遑栉慌忙东复西谓我有家室半文没亲疏横竖计得失衣在长忍寒腹在唯畏实帑蓄万黄金行止惯酸涩劝渠植福田谤詈一口出雪霜盖头颅前途正黑漆唿吸如不来万事俱了毕妻子与钱财知他是谁物又身为累性渊名乃斩身斧那堪三寸皮鼓掉开众怒纵横绝端倪萋菲争媚膴浸润剧虺蛇包藏胜狼虎觌面机陷深鬼神亦可侮篡弒律殷汤忠孝按周武余者更纷纷揶揄不足数某为经库奴某是守钱虏西家妇悍残东家子干蛊吾师大法王隐显月临溥天龙莫能窥言敢辄莽卤旁观窃负惭木石真无可离娄称极明巳眼还同瞽静中试揣扪日用何曾妥古人贵寸阴黄金弃如土勿快暂时心衣裳换毛羽又春风原上来吹我前村绿乘兴走出门老幼竞相逐我亦随之行鼓声满林麓男女汇万人蜂蚁相屯蹴诸优在场中演剧赛神福妍丑态毕呈贵贱情可掬倚杖立片时哑然灿双目今古谁为真剎那多反覆石火犹较迟电光未云速心知本大同何必争荣辱又我见世愚人占寺为坟墓为言沙水灵瘗骨致豪富僧僝佛更慈徬徨两不顾挟势恣贪残经营中规度石羊亦峥嵘石虎自然大酒肉归雁堂墓门临广路郁郁佳松楸祗陀旧栽树自喜可百年绳绳胥保护那知天好还荣华直电露其居盖售人其子巳物故虽有数宗党锱铢互戕蠹无地拜儿孙空冢穴狐兔炎炎信不长慎勿再疑误又礼树餐白花钻石驾明月世人慕真仙纷纷异其说去家止深山视听亦销歇妄想非尝人示以还童诀不能了唯心枉自久磨折纵得形骸飞岂免轮回辙彭殇命固殊一死终何别愿君弃丹瓢来悟无生灭又仁政罢淫祠古庙香炉冷门高三尺灰木偶徒悲耿无何天道乖日月蔽光景家国魑魅游谄祭路为梗庙神喜无限同类闇商忖托巫为表里酒肉相汲引巫谢叩头许愿长充项领鼓噪里巷间愚夫堕其阱奔走举若狂庙貌焕然整王婆女病寒李公子伤饮皆言神见责当急致果茗小鬼饱忻忻跳舞夙忧屏巫神正欢乐不测生俄顷天符下青冥霹雳碎神顶老巫复暴亡庙门一朝扃羞杀小鬼曹啾啾抱孤影又一翁五十余日夕心惶惶相逢问其故乃言苦非尝齿牙逼衰暮玄鬓巳结霜生男男不育生女女不长家财亦自可田园满青黄举目谁余嗣魂梦多匆忙神福屡叩许佛庙曾修装百无一灵应陈说真荒唐我语痴老翁本末当细详何为死牛马不识天心良神明炯方寸小信其来享汝行众所悉于理或未当权衡异高下尺度裁短长谋之恨不遂得之患遗亡亲朋有饥馁婢仆无衣裳仁慈竟安在恻隐归何方止止勿复道蠲弃应自强不闻燕山桂至今袅芬芳又薙草字沙门未达僧之义碌碌与么过光阴当儿戏佛法既不谙诗礼那曾视贡高尊木叉轻薄游讲肆到处筑得来行行得其志一点不揩磨口给争雄利人我等山王习气日流注忝负饱丛林虚断神光臂所以师乳投必待琉璃器又高蹑五台冰崄陟峨嵋雪九子与补陀轻装事朝谒走道莫知疲脚跟几蹴裂白象未经骑金师那曾拽到处礼土坡销磨好年月亹亹向人夸衣食颇丰悦真佛内里坐真法无异说斯须弗相离何乃反抛撇觌面如不逢过去徒切切又仲尼有遗书举世少人读字画虽灿然大意久不复童子才咿唔便云学干禄一二老腐儒峨冠炫章服步步合规绳言言鄙食粟自称邹鲁宾孝友舌残秃叩之一以贯支吾实惭恧何况后生辈徼倖掇科目刺齿梁与肥被体绮兼縠色声汩其真金帛济其欲谁复惠苍生朝廷岂我独觊觎历要枢争免覆公餗又惯运腹中丝碍檐正当门蚊虻结阵来成雷暮喧喧石床卧寂莫遭逢颇销魂疲民困于吏昼夜苦如燔膏血亦巳竭啖咂不少惭既饱且轻忽罹网失所援党羽尽脱落躯命无一存尺鷃傲蓬蒿崛起隐丘樊颉颃拾遗穗扑摝争飞翻斯虫误于巧徇欲志利昏丝纶岂久恃强弱相凌吞料非屠门嚼小啄无余痕观之悟生理知足免怨恩昔人诫贪得守雌乃荣尊往事遂不谏来者或可论丈夫死沟壑勇士丧其元穷达分有定谋虑终何言又金阊富家儿美丽闲且都自小鄙章句游侠长安衢雕鞍五花马结束紫氍毹明珠赠倡伎为欢日夕殊所交得何人市中有狗屠耳热仰天笑击缶歌呜呜远承父兄荫稼穑空艰虞豪气横八极一掷千金无今朝囊橐虚兼乏升斗储家僮尽零落留剩唯区区朋亲暂相遇闭门或长趋反觉自羞赧俛首泣向隅有钱不珍惜事去空踟蹰僵卧冻欲裂有谁送吹嘘又深夜朔风狂畏寒拨书卧何物一么么缘床更穿户叱之益横虐止之更跋扈咯咯鸡乱鸣轧轧鬼争磨伎俩信有穷跳跃漫相侮竺鲁两先生遗文盈百部湘绮好庄严晴窗日翻蠹汝固无所知乌敢辄残破是乃最恨心举世欲椎锉奴人苦奔波不寐皆汝故设阱侦所为贪婪果随堕缚束快众心欲置必死路傚汤磔汝尸方始息彼怒吾行慈忍缘且复启檀度勉令解其铛仅免杀身祸饲以晚香糠饮之最清露要汝自知非回心寡疑误叵奈根性单久久犹不悟潜忖无一长何反沐恩顾矫毙黠有余跼蹐示无慕舍诸归故穴群鼠相吊贺慎勿怨奴人奴人汝慈父又读书不用多多读将奚为但愿识两字终身力行之忠兮臣独守孝哉子宜知如斯虽未学今古无间辞君见负名士赫赫耀坤维门墻网英材桃李成旧蹊徼倖望颜色佥曰真吾师空言塞遐迩国家岂少裨陟黜割怨恩公器示以私争先放于利利尽或去离卒然临祸患安得不磷淄寄语世上儿虚伪秪自欺毋寄目于耳勿倒相在皮铸心作明鉴精识当自持胡汉互隐伏立地分妍媸择交不慎始后悔真迟迟又诸业从心生病复缘业有吾今正眼观内外细寻剖四缘偕六尘毕竟谁为某打翻汗通身道火岂烧口凡夫昧本因颠倒恒掣肘寒暑迭变迁践履寡坚守上下祷神祗纷纷外边走成败命所司造化挈枢纽或云药有灵仓扁今在否骨里臭顽皮百岁谅非久符到即奉行何必问奇偶惭愧老瞿昙狼籍至八斗又梧桐生朝旸蒸菌亡晦朔岂因赋禀殊而致怨所托古道巳久湮人心愈微薄自满鼠饮河偷安燕巢幕尖巧赠聪明老成编鄙朴挟势气炎炎怀我腹索索习染日以浓安能加斧凿发白齿疏黄触事面山岳不闻列祖机噼箭难凑泊大队随入门闭眼妄卜度一箇计两双三头并独脚大似未种禾攘攘议耕获汝真欲会禅先把意根斫胸中一字无正好求灵药恢恢刃有余大用绝矩矱解来勐虎铃拗去狞龙角欲了无了期与谁全肯诺不如杖策归白云满廖廓灵嵒歌危峰拔地一千丈削翠涂蓝好模样鸟飞不度云在腰但有日月行其上袈裟土膏平如砥碧眼胡僧未曾觑丰干跨虎赤城来秃帚生花香满地铿金戛玉牙齿寒聋人解听盲者观祥麟威凤走不彻铁羹木札随君餐越古超今兮洞开门户摩空荡汉兮壁立松杉可以控回群壑可以屹揭狂澜秪许龙象蹴踏而非跛驴所堪夫是之曰天下灵嵒拄杖歌佛来也打祖来也打正令风行曾不少假前后知他触忤多少贤良德山门下惯自减人声价横肩则直入千峰万峰按膝则一任指鹿为马持危扶颠兮不骄不矜敲骨取髓兮可惊可怕忽然吞却干坤汝辈茄子瓠子拟向甚处之乎者也阿剌剌吾今更思一顿兮不知谁是其人者赠山中念法华老僧峨峨莲峰逼塞虚空有叟冥栖雪顶绀瞳一坐五十春饮啄心童蒙香焚一炉开梵篆泠泠妙韵随天风闻其声兮泉鸣幽砌望其形兮鹤立孤松闲房着影兮神鬼钦服昼永无人兮花雨弥蒙吁嗟乎茫茫三界劫烧飞红狐狼野干啀喍嗥吠蚖蛇蝮蝎竞走争雄唯有一门而复󵎨小诸子幼稚曷启迷封羊车鹿车随根给与白牛行疾旋转如风日月炤临不到衣珠烂彩雨露滋霈莫及药草成丛脱珍着獘兮权宜网辨转经经转兮迷悟相攻公今读经巳万遍中间字字无遗踪法华毕竟拟谁是倩公指出开群盲公今有口忽如哑公今有耳还如聋始知斯经不在音声与齿舌楮墨文句安能通敢道我得佛之精祖之髓云兴瓶泻说教谈宗何异蠡探溟渤萤爇苍穹不知化城既息别无宝所经行坐卧长在其中御宝车兮步步踏着聚沙运石均跻大同酥酪醍醐尽是法王之供盆器米面咸出长者之宫而犹惊疑莫信忙忙逐逐南北西东是有类乎舍父逃逝而致我心忡礼万峰藏和尚塔纲宗壁立摧魔胆炤用星驰堕祖机智绝攀缘三万顷当年面目不相违读和尚语有感二首倚势欺人这老子上下何曾有七指一字一箇金刚圈祖佛那容心不死修罗蚊蚋皆充足大海曾无分别心尽汝器来倾满去威音原不异于今礼燮云玑禅师塔耳门有窍双流急眼孔无私列岫寒石火机深藏善变不能留得骂丰干示东寺诸师破尽家私别立家死猫头上夜开花古灵秪解闲揩背病远从来不撒沙母氏六十说偈以寿阿郎贫到赤骨律欲献尊堂无一物记得大颠曾有言昼夜拈来一百八送友之皋亭去用钩兮住用锥钩锥在手绝亏危正当此日钩锥息珍重途中好善为僧问缘生茫茫三界无心法笑问缘生甚么安惭媿瞿昙太狼籍赚他门外草漫漫名实无当博记多知谁及君固然是玉也惊群予无一字唯高腹除却闲名种白云迷悟相反茆店风狂雪正浓横眠兀坐况难同胸襟流出真相为千古令人想奯公大功不宰拗折乌藤学隐山遶菴虎迹落花闲明朝大有商量在莫谓无心是透关晦迹自贻偶然植杖当家山为客长看影亦闲雪似天花来永昼竟忘身在寂寥间与时寡合住山礼乐亡拘束品字烧开满面尘今日偶随寒涧出无心翻欲受人嗔至人不器入佛入魔休咄咄是凡是圣总非非不因喝下聋双耳敢向人前逞大机为道日损劳而无力唾苍苍可惜光阴逐日忙向去好留三寸舌莫教容易骂诸方读林间录二偈飏却银盆复痛呵去来何事不同途贤哉母氏高风远不语低头媿织蒲喝下黄河直倒流腰包负起孰能留男儿自有超方骨争肯因人减一筹杂偈脚跟无系类虚舟饭罢闲行到小丘两岸黄花秋更远平田不见有耕牛阿翁倚石看云立稚子沿溪引月行才有是非心便失虽然同乐不同情里巷声名与佛齐朝朝利养怕人移闇筹秘策如能中悽断鸰音不我知师皮狐质成群走末俗谁能辨假真不是顶门开亚眼头蹄争执互纷纶禅道休于册上寻贪他故纸类痴蝇不知世界原空阔味着还粘唾一星青州衫子日将穿瘦骨嶙峋露半肩世路于今争取貌惭惶未敢出人前满瓮黄虀旧典刑客来秪待觉鲜新莫嫌冷澹无滋味角征宫商在一茎今朝刚厌首阳薇可怪群鸥尽欲飞心事被伊潜看破这回休更说忘机病来半折弘宗志愁到三缄骂世唇手把杨枝临水坐闲思往事似前身同条起倒问真师未到无心肯放伊最苦钝根犹不荐指头咬得血淋漓睡少始知茶有验病多长怪药无灵西来密意无他指偷觑春风柳眼青贫到无锥方彻骨克家端赖破家儿今朝不重吾师德祗重当初不鼓皮抛灰泼水钳鎚恶煮肉烧钱手段优翻转面皮俱话堕果然不是我同流海兄昔侍马师前幸是当初会得禅今日无端成忌讳阿难直欲哭苍天云月谿山秪一僧贫无锥影力无能倘君眼底难容物吹灭寒窗半夜灯善财当日向南参勘破门风五十三也只问酬兼礼退何曾背地口喃喃东西南北为参玄济水新丰各少年止止勿全轻后进一株留取荫人天牧童终朝水草不曾亏丫角山童执杖随一自索头牵断后至今踪迹杳难追渔父明月芦花无殢着谢家风味在渔舟波涛险恶曾经惯侬与鸬鹚一样幽病中谢客免怀胜负心莫启是非齿相向寂无言悠然淡而止警世麤粝怀寒饥身心自饱煖勿使祸然眉始忆东门犬华严东寺辟支佛牙颂崇祯癸酉六月几日夜殿中有光忽自地涌睹者惊异遂发其地未三尺许得辟支佛两齿比丘性尝特设小塔为众植福予既获瞻礼乃复为之颂曰大雄尊难凑泊以一音同啐啄根器殊随分觉而此师何所着独游行喻麟角涧花浓林叶薄会无尝恋寂寞厌泡幻求脱缚力未充德莫莫虔皈命度五浊尘久埋光更烁众惊讶加椎凿固得之玉落落叹希有置高阁肯回心悟前错圣凡情齐拈却功德聚润生药亘古今绝名邈六根颂首楞严经佛告阿难汝欲识知俱生无明使汝轮转生死结根唯汝六根更无他物汝复欲知无上菩提令汝速证安乐解脱寂静妙尝亦汝六根更非他物呜唿六根之为用也大矣譬若水火然民非二者不生活而燎原恒于斯覆溺恒于斯以其无有情故利之与害一道而行故云知见立知即无明本知见无见斯即涅槃可不慎所用哉眼诸法枞然本自条直一翳若存颠倒逐物试问未形为黑为白见所不及徒劳刻画耳动则有声静则无听动静两忘反闻闻性入观音门住那伽定昔日香严因邪打正鼻面门两管端的向下逐臭寻香最多能者借汝出气不曾暂舍失手摸着可知礼也舌有一句子具足百味毒药醍醐有什凭据结佛祖冤犯人天忌尔其慎旃莫逞快利身脆如秋叶薄似春云因缘假合瓦裂瓜分一朝败坏何者是君咄哉漆桶休更纷纭意幽闲室中分别影事于去来今妄想倒计妙湛无痕一沤自弃能善用之不可思议闻声悟道梦中捉败老鼠声寒毛箇箇撑辰星观音秪解嵒里坐补阤至今草不生见色明心雪团一掷八千里普贤错认自家底苕帚粪箕与么忙今古何曾扫得起没絃琴手拨虚空太古清高山流水夜风生干坤此日知音少曲调谁能辨假真栽松道者拏云攫雾搅空山到老何曾得暂闲搀入浣盆声更恶至今腥臭满人间和大圆居士子胡狗颂佛祖搏来一口吞四蹄腥血污当门子胡自尚难蹲足莫道风流不丧魂辛卯元旦和尚命作狗子无佛性颂狗子佛性无相将入帝都三更明月下壁上画蛛蜘十二时颂夜半子倒卧寒云里曾梦悟圆通笑豁当门齿鸡鸣丑殿角长鲸吼被底出头来佛面憎百丑平旦寅色色露全身为有长安道茫茫赚苦辛日出卯才生即便咬室内有红尘不知遣谁扫食时辰粥薄惯生嗔鼓寂钟沉后嵒头话转新禺中巳夺得还葱履第一莫将来将来不相似日南午一箭射两垛松树势如龙石头形似虎日昳未问着无人会童子如不来楼阁门长闭晡时申布袋紧随身十字街头立闲闲等箇人日入酉揭帘防恶狗饶君解白拈也须遭一口黄昏戍老鼠翻萝壁洗脚思上床深惭无定力人定亥举头残月在与么不与么随缘何罣碍总颂病僧使得十二时辰喫饭疴屎顺喜逆嗔顾我别无伎俩一味直道而行自赞谓非行远突出难辨谓是行远两垛一箭祖佛尚不厌于怀魔外那敢窥其面来也绝迹扫踪去也全身应现本无位次得安排拍手呵呵生闪电好大哥见不见心眼从教人自开莫道虚空无后殿和尚语略序诸佛世尊以一大事因缘出兴于世欲令众生开示悟入非言教曷以被遐荒亘古今所以愤启悱发首重当机流演传宣最尊结集故香林明教于云门室中衣楮袄窃书古人卫法之心概可想也夫山老师得过量资纵无碍辨集诸家之大成荷斯文于当代说法二十年语言遍天下学者每以全经富博艰于致之剖膊东行切负谛师之愿倒身西拜空追智者之风行远念无补于师门忝缀名于弟子今非敢以去取自耑爰遵马鸣论中少文而摄多义之旨汇略成编俾心乐总持者易于随览亦犹饮滴海而用百川不思余味登泰山而卑天下岂羡群高惟诸上士幸同宝焉杜妄说佛祖妙道简易至当不越吾人寻尝日用学者昧而忘本别求奇奥是犹厌弃猪肉而曲觅龙肝正所谓非愚即狂也明教嵩公以为释子情可遗而亲不可忘今人一经薙染便委纲尝于草莽置名节于尘烟我慢通身心空满口谓君亲不必尊也师友不必敬也但当学吾道而巳呜唿离此之外固别有道耶则吾所未闻已即有之乃异端曲学非所谓佛祖圆融至玅之道也昔世尊于娑罗双树间入般涅槃诸大弟子已得深达实相类皆忧恼悲哀躄踊颠仆而经中亦未见有呵为情识未亡之语颜回死仲尼哭之至恸驸马李公薨慈明不远五千里驱驰极尽哀私而后返东山演祖每闻诸方老宿有顺世者愀然不乐曰法门秋晚后学失所瞻依是皆命世亚圣大人为万代斯文之主而起祖宗于咳唾掉臂者也其喜怒哀乐初无异于尝流然岂今人所能梦见而敢妄加评品乎如必欲绝去情理为高则自古乱臣贼子弒君鸩母者皆为离相超群之作矣殊不知理事不可偏废目足互以相资苟非双眼洞明中心廓彻罔弗执跛驴盲者之见而贼害至公敢望有力大人一起而振之不唯使宵小有所惮忌即万古辟佛者亦当从此结舌其树勋猷于名教也岂不伟哉观剧戊子之春三月既望余偕友人震公游于天池石壁之下骤闻鼓角声自山麓来乃惊而问曰是岂有戎马之警耶何声之震也公引余登高望之笑曰演剧耳何惊为盍与若往观之至则见诸优周旋俯仰懽者悲者忠者佞者无不尽态极妍而后已余观未竟慨然叹谓公曰当尔之时彼亦何知身在戏场中耶迨夫曲终人散必自有哑然失笑者夫岂独诸优为然然则余与公今者所见譬如目眚空华乱起不知明眼人当此更复何如公以予言为近道也因退而书其说灵树远禅师云嵒集卷下忍菴居士陈济生助刻云嵒颂古吴灵树僧远着佛祖之道广大渊微固非小根劣器所能窥测行远何人乃敢抑扬先德炫燿巳灵遗害丛林以惊视听兹因山头和尚弘法婴难久殢南屏同门昆弟皆形影参随智力互尽远适病卧空嵒未能巾侍缅怀朝夕如创在躬且复智短力弱莫可谁何盖和尚平日生死以之者法命然竟以此得罪岂天之欲丧斯文乎敬取从上机缘焚香着颂遂成百首以当法喜之供其句意麤疏文辞芜陋弗暇顾也举达磨大师自梁涉魏至嵩山少林寺面壁而坐经于九年后得慧可大师遂传衣付法颂曰青天白日兀如痴眼里尘沙耳里泥不是可师输一臂髑髅着地几人知举德山小参示众曰今夜不答话问话者三十棒时有僧出礼拜山便打僧曰某甲话也未问和尚因甚么打某甲山曰汝是甚么处人僧曰新罗人山曰未跨船舷好与三十棒法眼云大小德山话作两橛圆明云大小德山龙头蛇尾雪窦云二老宿虽善裁长补短舍重从轻要见德山亦未可何故德山大似握阃外威权有当断不断不招其乱底剑诸人要识新罗僧么只是撞着露柱的瞎汉颂曰三更月下花狼籍急水滩头白拈贼南北东西浪里行衲僧鼻孔谁穿得得未跨船舷好与三十举雪峰一日普请自负一束藤路逢一僧峰便抛下僧方拟取峰便踏倒归举似长生乃云我今日踏这僧快生云和尚替这僧入涅槃堂始得峰便休去雪窦云长生大似东家人死西家助哀颂曰镇日寒嵒声历历抛向面前翻不识东家人死西家哀惹得通身是荆棘举百丈再参马祖侍立次祖目视禅床角拂子丈曰即此用离此用祖曰汝向后开两片皮将何为人丈取拂子竖起祖曰即此用离此用丈挂拂子于旧处祖振威一喝丈直得三日耳聋雪窦云奇怪诸禅德如今列其派者甚多究其源者极少总道百丈于喝下大悟还端的也无然刀刁相似鱼鲁参差若是明眼汉瞒他一点不得只如马祖道汝向后开两片皮将何为人百丈竖起拂子为复如虫御木为复啐啄同时诸人要会三日耳聋么大冶精金应无变色颂曰阳关曲调为君歌入佛难教转入魔一喝耳聋三日后至今天下起淆讹举崇寿指凳子云识得凳子周匝有余云门云识得凳子天地悬殊雪窦云泽广藏山理能伏豹颂曰十目所视十手所指离娄公输全提不起举永嘉大师到六祖遶禅床三匝振钖一下卓然而立祖云夫沙门者具三千威仪八万细行大德从何方而来生大我慢雪窦便喝乃云当时若下得这一喝免得龙头蛇尾又再举遶禅床三匝振钖一下卓然而立代六祖云未到曹溪与你三十棒了也颂曰一言勘破维摩诘八万三千浑莫识古策风高款款行咄明珠不在苍龙窟举仰山一日指雪师子云还有过此色者么云门云当时便与推倒雪窦云只解推倒不能扶起颂曰深夜寥寥白如昼箇雪师子乱哮吼普贤尽力逞神通拈得鼻孔失却口举香严上堂云若论此事如人上树口衔树枝脚不蹋枝手不攀枝树下忽有人问如何是祖师西来意不对他又违他所问若对他又丧身失命当恁么时作么生即得时有虎头招上座出众云树上即不问未上树时请和尚道严乃呵呵大笑雪窦云树上道即易树下道即难老僧上树也致一问来颂曰花落又花开千古与万古上下岂徒然报君莫莽卤同条生也共相知两两三三吞复吐苦苦发机何必千钧弩举僧问鲁祖如何是不言言祖云汝口在什么处僧云某甲无口祖云将什么喫饭僧无对雪窦云好噼嵴便棒这般汉开口了合不得合口了开不得颂曰天上星地下水落花流水忙争逐扯破云门六不收例驾銕船入空谷堪笑藞苴鲁老师徒向灵床骂鬼伯举僧问雪峰古涧寒泉时如何峰曰瞪目不见底僧云饮者如何峰云不从口入僧举似赵州州云不从口入不可从鼻孔里入僧却问赵州古涧寒泉时如何州云苦僧云饮者如何州云死雪峰闻举乃云赵州古佛遥望作礼自此不答话雪窦云众中总道雪峰不出这僧问头所以赵州不肯如斯话会深屈古人雪窦即不然斩钉截銕本分宗师就下平高难为作者颂曰此唱彼酬争竞出头云烟遍界一滴全收休休寒涧不从风力转游鱼空自乱沉浮举僧问西堂有问有答宾主历然无问无答时如何西堂云怕烂却那又问长庆有问有答宾主历然无问无答时如何庆云相逢尽道休官去林下何曾见一人雪窦云何不与本分草料颂曰无问无答时为君通一线盏子扑落地楪子成七片灯笼怕烂却露柱存机变展手云鉴举钦山一日上堂竖起拳头又开云开即为掌五指参差复握拳云如今为拳必无高下还有商量也无一僧出众竖起拳头山云你只是箇无开合汉雪窦云雪窦即不然乃竖拳云握则为拳有高有下复开云开则成掌无党无偏且道放开为人好把定为人好开也造车握也合辙若谓闭门造车出门合辙我也知你鬼窟里作活计颂曰一二三四五六七拳拳击碎春风骨蓦地火烧解脱门天下衲僧跳不出举僧问睦州高揖释迦不拜弥勒时如何州云昨日有人问趁出了也僧云和尚恐某甲不实那州云拄杖不在苕帚柄聊与三十雪窦云睦州只有受璧之心且无割城之意颂曰驷马高车谩自夸白云深处是谁家大唐土旷相逢少帚柄徒劳蘸碧沙举枣树问僧近离甚处僧云汉国树曰汉国天子还重佛法也无僧云苦哉苦哉赖值问着某甲问着别人则祸生树曰作什么僧云人尚不见有何佛法可重树曰阇黎受戒来多少时僧云二十夏树曰大好不见有人便打雪窦云这僧棒即喫要且去不再来枣树令虽行争奈无风起浪颂曰汉国真天子雍雍有古风堪怜沙塞外贼过后张弓举赵州问一婆子甚么处去婆云偷赵州笋去州云忽遇赵州又作么生婆与一掌州休去雪窦云好掌更与两掌也无勘处颂曰自小丹青画不成可怜到老艺方精笔尖点着为龙去犹有痴人旧处寻举宝寿开堂三圣推出一僧寿便打圣云与么为人非但瞎却这僧眼亦瞎却镇州一城人眼去在寿掷下拄杖便归方丈雪窦云宝寿三圣虽发明临济正法眼藏要且只解无佛处称尊当时这僧若是箇汉才被推出便与掀倒禅床直饶宝寿全机大用也较三千里颂曰独脱全机谁荐取禅床掀倒三千里拍手呵呵笑一场镇州城里花如绮举僧问无业国师如何是佛国师曰莫妄想雪窦云塞却鼻孔僧又问如何是佛国师曰即心是佛雪窦云拄却舌头颂曰铁壁铁壁风吹不入伎俩既穷全心打失虚空背上立干坤八面奔雷趁红日举僧问德山从上诸圣向什么处去山云作么作么僧云敕点飞龙马跛鳖出头来山便休去至来日山出浴其僧过茶与山山抚僧背一下僧云这老汉方始瞥地雪窦云然精金百炼须要本分钳鎚德山既以巳方人这僧还同受屈以拄杖画一画云适来公案且置从上诸圣向什么处大众拟议雪窦一时打趁颂曰上山下山路回转松影泠泠涧声远举头何处是乡关两度风前心黯黯举保福签瓜次太原孚上座到来福云道得与你瓜喫孚云把将来福度一片瓜与孚孚接得便去雪窦云虽是死蛇解弄也活谁是好手试请辨看颂曰风片片月团团嚼折当门一齿寒拈了也见还难星在秤兮不在盘举南泉示众云道非物外物外非道赵州出问如何是物外道泉便打州捉住棒云已后莫错打人泉云龙蛇易辨衲子难谩雪窦云赵州如龙无角似蛇有足当时不管尽法无民直须喫棒了趁出颂曰如龙无足似虎有角独坐虚窗花开叶落江北江南岂非太错看取令行并班必剥举僧来参马大师师画一圆相云入也打不入也打僧才入师便打僧云和尚打某甲不得师靠拄杖休去雪窦云二俱不了和尚打某甲不得靠却拄杖拟议不来噼嵴便打颂曰靠却拄杖脚背汗出天上天下还同受屈四七二三觌面呈不知却问天边月举兴化谓克宾维那曰汝不久为唱导之师宾云不入这保社化曰会了不入不会了不入宾云总不与么化便打云克宾维那法战不胜罚钱五贯设饡饭一堂次日化自白椎云克宾维那法战不胜不得喫饭即便出院雪窦云克宾要承嗣兴化罚钱出院且置却须索取这一顿棒始得且问诸人棒既喫了作么生索雪窦要断不平之事今夜与克宾维那雪屈以拄杖一时打散颂曰回互不回互塞杀无明路突出饭箩头几人空放过急放过嵩山撞着破灶堕举僧问长庆众手淘金谁是得者庆云有伎俩者得僧云学人还得也无庆云太远在雪窦代这僧云当时便喝复云有伎俩者得一手分付有伎俩者不得两手分付学人还得也无苍天苍天颂曰众手淘金谁得者逆水之波可知也穿山透石与么来拈起拂子噼口打举僧问大梅如何是祖师西来意梅云西来无意僧举似盐官官云一口棺木两箇死汉玄沙闻举云盐官是作家雪窦云三箇也得颂曰咄咄两扇齐开何太直水潺湲风萧飒草里射鵰谁中的举临济示众云我于黄檗先师处三度问佛法的的大意三度被打如蒿枝拂相似如今更思一顿谁为下手时有僧出云某甲下手济度拄杖与僧僧拟接济便打雪窦云放去较危收来太速颂曰三十年来盐酱里几番红了几番紫谁道临机不见师国有宪章难放汝举师祖问南泉摩尼珠人不识如来藏里亲收得如何是如来藏泉云王老师与你往来者是藏雪窦云草里汉祖云不往来者泉云亦是藏雪窦云雪上加霜祖云如何是珠雪窦云险百尺竿头作伎俩不是好手这里着得箇眼主宾互换便能深入虎穴或不恁么纵饶师祖悟去也是龙头蛇尾汉颂曰头髼松耳卓朔千圣不移如山如岳日往月来神光濯濯前三后三徒争口角玉鞭击碎燄光飞天上人间唯我知镜清问僧赵州喫茶去你作么生会僧便出去清云邯郸学唐步雪窦拈云这僧不是邯郸人为什学唐步若辨得出与你茶喫颂曰五陵年少佳公子手把珊瑚上酒楼深夜醉归人不见可怜独自卖风流举僧问云门如何是法身向上事门云向上与汝道即不难作么生会法身僧云请和尚鑑门云鑑即且置作么生会法身僧云与么与么门云这箇是长连床上学得来底我且问你法身还解喫饭么僧无对雪窦云将成九仞之山不进一篑之土过在什么处颂曰英俊流终逸格九万扶摇方展翮尘沙劫海剎那遥百亿干坤一毛窄白日迷踪青天失色长连床上噇酒糟虎项金铃谁解得举三圣问雪峰透网金鳞以何为食峰云待汝出网来向汝道圣云一千五百人善知识话头也不识峰云老僧住持事繁雪窦云可惜放过好与三十棒这棒一棒也饶不得直是罕遇作家颂曰赤口赤舌吞白日左旋右转风雷急飞腾直上三十三兜率陀天底拈得咄无位真人是什矢橛举伏牛为马祖驰书到国师处师问马祖有何言句示人牛云即心即佛国师云是什么话良久再问更有什么言句牛云不是心不是佛不是物国师云犹较些子雪窦代云当时便喝牛却问和尚此间如何国师云三点如流水曲似刈禾鎌雪窦云是什么语话也好与一拶见之不取千载难忘颂曰拈却门前大案山海云犹滞两重关忙忙日月如流水几箇闲人天地间举玄沙问镜清教中道不见一法为大过患且道不见什么法清指露柱云莫是不见这箇法沙云浙中清水白米从汝喫佛法未梦见在雪窦云大小镜清被玄沙热瞒我当时若见但向他道灵山授记也未到如此颂曰塞却鼻孔拄却舌头纤尘才起大地全收霜天月落作者难酬南山北山雾锁烟愁举先报慈问僧近离甚处僧云卧龙慈云在彼多少时僧云经冬过夏慈云龙门无宿客为什么在彼多少时僧云狮子窟中无异兽慈云汝试作狮子吼看僧云若作狮子吼即无和尚也慈云念汝新到且放三十棒雪窦云奇怪诸禅德若平展则两不相伤据令则彼此俱险还点捡得么颂曰左转右转彼此俱险古佛家风白圭无玷龙门好手知是谁六合干坤如电闪举船子颂云千尺丝纶直下垂一波才动万波随夜静水寒鱼不食满船空载月明归雪窦云这老汉劳而无功或若云门道一句合头语万劫系驴橛又作么生免此过良久云莫道水寒鱼不食如今钓得满船归颂曰水里月太孤绝玉转珠回须甄别踏破秋声归去来大家应共知时节举投子问巨荣禅客老僧未曾有一言半句挂诸方耳目何用要见山僧僧云到这里不施三拜要且不甘子云出家儿得恁么没碑记僧遶禅床一匝而出子云有眼无耳朵六月火边坐雪窦云也不得放过才转便与擒住喝云是谁不甘咄若跳得出不妨是一员衲僧颂曰苔花没字土埋龟风雨消磨绝妙词不向图经中旧见无人知是蔡邕碑举祖师云六尘不恶还同正觉雪窦云拄杖子是尘有什么过过既无应合辨主所以道粪扫堆头现丈六金身且拈在一边赤肉团上壁立千仞又放过一着直饶八面四方正好连架打颂曰主中主谁辨取色色尘尘龙骧凤舞报君知莫莽卤先天未是心之祖举本生拈拄杖示众云我若拈起你便向未拈起时作道理我若不拈起你便向拈起时作主宰且道老僧为人在什么处时有僧出云不敢妄生节目生云也知阇黎不分外僧云低低处平之有余高高处观之不足生云节目上更生节目僧无语生云掩鼻偷香空招罪犯雪窦云这僧也善能切磋争奈弓折箭尽然虽如此且本生是作家宗师为人在什么处拈起也天回地转应须拱手归降放下也草偃风行必合全身远害还见本生为人处也无雪窦复拈起拄杖云太平本是将军致不许将军见太平颂曰春风急春风急八骏奔驰追莫及南北东西把定时为君直上孤峰立咄只在这里举安国举国师碑文云得之于心伊兰作旃檀之树失之于旨甘露乃蒺藜之园问僧曰一语须具得失两意汝作么生道僧云不可唤作拳头也国不肯亦举拳别云祗为唤作拳头雪窦云无绳自缚汉拳头也不识颂曰祗箇拳头有谁不识多口阿师自贻伊戚遇贵即贱兮揽草成药逢强即弱兮执金化石咄哉无数痴人尽向言中取则举玄沙普请斫柴次见一虎天龙曰和尚虎沙曰是汝雪窦云要与人天为师面前端的是虎颂曰山中虎却是汝四七攒眉二三饮气落落雄声满大唐林间狂啸腥风起休回避相逢拶出骨里髓举洞山初和尚参云门门问近离什么处山云查渡门云夏在甚处山云湖南报慈门云几时离彼山云八月二十五门云放汝三顿棒山至来日却上问讯昨日蒙和尚放三顿棒不知过在什么处门云饭袋子江西湖南便恁么去山于言下大悟雪窦云云门气宇如王拶着便冰消瓦解当时若据令而行子孙也未到断绝颂曰三顿乌藤轻放汝跛足阿师相共语电光影里卓红旗末后唠唠可惜许带累儿孙不丈夫十字街头空沸屎举大慈示众云山僧不解答话秪能识病时有僧出大慈便归方丈雪窦云大慈识病不答话时有僧出便归方丈雪窦识病不答话或有僧出噼嵴便棒诸方识病不答话有僧出必然别有长处敢有一箇动着大唐天子只三人颂曰识病还须善病家从来卢扁较些些不劳鍼砭膏盲起寰海今朝谩自夸良久云且放雪窦出气举赵州到黄檗檗见来便闭却方丈门州乃把火于法堂内叫云救火救火檗开门捉住云道道州云贼过后张弓雪窦云直是好笑笑须三十年忽有人问雪窦笑什么笑贼过后张弓颂曰一箇闭门作活一箇草里乱叫今日检点将来直是令人好笑举僧问镜清学人未达其源乞师方便清云是什么源僧云其源清云若是其源争受方便雪窦云死水里浸却有什么用处侍者问清适来是成褫伊否清云无侍者云莫是不成褫伊否清云无者云未审尊意如何清云一点水墨两处成龙雪窦云犹较些子雪窦不是减镜清威光要与这僧相见是什么源其源三十年后与你三十棒颂曰穿起鹘臭衫顶上炙脂帽渠无国土兮逢缘皆得玅君不见长者子行草草伶俜五十城忘却来时道举僧问香林如何是衲衣下事林云腊月火烧山雪窦云腊月烧山万种千般翘松鹤冷踏雪人寒达磨不会大难大难颂曰烈燄翻身透碧岑达磨不会问卢能逢人未可轻相委踏雪归来只掩门举本仁示众云老僧寻尝不欲向声前色后鼓弄人家男女何故且声不是声色不是色时有僧问如何是声不是声仁云唤作色得么僧云如何是色不是色仁云唤作声得么僧作礼仁云且道为汝说答汝话若向这里会得有箇入处雪窦云本仁也甚奇怪要且贪看天上月既非声前色后且作么生入颂曰眼见如盲口说如哑上下四维绝潇绝洒倒用横拈全无柄把海神知贵不知价留与人间光炤夜举国师三唤侍者雪窦着语云点即不到侍者三应雪窦着语云到即不点将谓吾辜负汝谁知汝辜负吾雪窦着语云瞒雪窦不得云门道作么生是国师辜负侍者处会得也是无端雪窦云元来不会门又云作么是侍者辜负国师处粉骨碎身未报得雪窦云无端无端僧问投子国师三唤侍者意旨如何投子云抑逼人作么雪窦云跺跟汉僧问兴化化云一盲引众盲雪窦云端的瞎僧问玄沙沙云侍者却会雪窦云停囚长智僧问赵州州云如人暗中书字字虽不成文彩巳彰雪窦便喝僧问雪窦雪窦便打也要诸方点简乃成颂云师资会遇意非轻无事相将草里行负汝负吾人莫问任从天下竞头争颂曰一老一不老全身入荒草应喏甚分明根源无处讨无处讨秋深白露和烟岛举云门示众老胡生下时一手指天一手指地周行七步目顾四方云天上天下唯我独尊当时若见一棒打杀与狗子喫贵图天下太平雪窦云便与掀倒禅床颂曰赤肉团边开大口八万四千牛马走现成公案绝淆讹猫儿依样呈家丑举僧问智门如何是佛门云踏破草鞋赤脚走僧云如何是佛向上事门云拄杖头上挑日月雪窦云千兵易得一将难求颂曰祖域恣驰骋曾经有几人千兵容易得一将最难寻日月胶中色干坤火里水杖头挑不起踏断草鞋绳举僧礼拜雪峰峰打五棒僧云某甲有什么过峰又打五棒雪窦云雪窦不曾与人打葛藤前五棒日炤天临后五棒云腾致雨你若辨得也好与五棒颂曰莫怪麤疏象骨师意根未了强狐疑儿孙辟地栽荆棘掩鼻偷香枉受欺举马大师令智藏持书至径山山接书开见一圆相于中下一点国师云钦师犹被马师惑雪窦云径山被惑且置若将呈似国师别作箇什么伎俩免被惑去有老宿云当时坐却便休亦有道但与划破若与么只是不识羞敢谓天下老师各具金刚眼睛广作神通变化还免得么雪窦见处也要诸人共知只这马师当时画出早是自惑乱了也颂曰内卦外卦全无缝罅谩言千里同风彼此分疏不下惑人自惑底何心赤手白拈成话杷举睦州寻常见衲僧来即闭门或见讲僧乃召云座主主应诺州云担板汉雪窦云睦州只具一只眼何故这僧唤既回头因甚却成担板汉颂曰一生担板无行止巧发金丸掷鼷鼠壮士拔剑为不平意气繇来独相许唤得回唤不回向后从他眼自开举巴陵示众云祖师道不是风动不是幡动既不是风幡向什么处着有人与祖师作主出来与巴陵相见雪窦道风动幡动既是风幡向什么处着有人与巴陵作主出来与雪窦相见颂曰是风动是幡动痴儿面前休说梦不是风兮不是幡澄潭那许苍龙蟠黄梅衣钵空惆怅赢得区区建剎竿举则川与庞居士摘茶次士云法界不容身师还见我么川云不是老僧答公话公云有问有答盖是寻尝川乃摘茶不顾士云莫怪适来容易借问川亦不顾士喝云这无礼仪汉待我一一举似明眼人川乃抛却茶篮便归方丈雪窦云则川只解把定封疆不能同生同死当时好与捋下幞头谁敢唤作庞居士颂曰同死同生验作家夜深谁共摘杨花憧憧四海安如底休更人前弄爪牙举僧问云门一言道尽时如何门云裂破雪窦弹指三下裂破虚空舌头无骨鹄白乌玄棘曲松直弹指三声贼贼贼贼举僧问睦州一言道尽时如何州云老僧在你钵囊里雪窦呵呵大笑颂曰惯挝毒鼓聋人耳好笑将身钵里藏蚯蚓蓦过香水海虾蟆𨁝跳上穹苍举僧问雪峰声闻人见性如夜见月菩萨人见性如昼见日未审和尚见性如何峰打三下其僧复问巖头头打三掌雪窦云应病设药且打三下若据令而行合喫多少颂曰昼日夜月见见何别风落霜寒一场败阙抚掌三下举南泉山下有一菴主人谓曰近日南泉和尚出世何不去礼见主云非但南泉出世直饶千佛出世我亦不去泉闻乃令赵州去勘州去便设拜主不顾州从东过西又从西过东主亦不顾州云草贼大败遂拽下帘子便归举似南泉泉云我从来疑着这汉雪窦云大小南泉赵州被箇担板汉勘破了也颂曰一叶扁舟一钓竿钩头香饵未曾残直须入海深捞摝休滞芦花浅水滩举嵒头雪峰钦山到德山钦山问天皇也恁么道龙潭也恁么道未审和尚作么生道德山云你试举天皇龙潭底看钦山拟议山便打钦山被打归延寿堂云是则是打我太煞嵒头云汝恁么他后不得道见德山来雪窦云诸禅德钦山致箇问端不妨奇特争奈龙头蛇尾你试举天皇龙潭底看坐具便摵大丈夫汉捋虎须也是本分他既不能德山令行一半令若尽行雪峰嵒头总是涅槃堂里汉颂曰虎口横身恁么来赏伊胆大绝低徊涅槃堂里还乡曲锦绣香囊炤夜台举玄沙问僧近离什处僧云瑞嵒沙云瑞嵒有何言句僧云长唤主人公自云诺惺惺着他后莫受人瞒沙云一等是弄精魂也甚奇特却云何不且在彼中僧云瑞嵒迁化了也沙云如今还唤得应么雪窦云苍天苍天颂曰当机觌面提觌面当机疾一等弄精魂就中人不识片石嵯峨应也无苍天苍天奈汝何举僧问长庆羚羊未挂角时如何庆云草里汉僧云挂角后如何庆云乱叫唤僧云毕竟如何庆云驴事未了马事到来雪窦云宁可碎身如微尘终不瞎箇众生眼长庆较些些子有般汉设使羚羊未挂角也是万里望乡关颂曰粪扫堆头拾得春斩新日月立干坤羚羊屏迹千峰顶逐块韩卢空秪狞举德山示众云俱胝和尚但有问荅只竖一指寒则普天普地寒雪窦云甚处见俱胝老热则普天普地热雪窦云莫错认定盘星森罗万象彻下孤危大地山河通上险绝甚么处得一指头禅颂曰寒时寒热时热通上彻下孤危险绝俱胝老人秪得一橛秪得一橛倚天炤雪举僧问南院从上诸圣向甚么处去院云不在天堂则入地狱僧云和尚又作么生院云还知宝应老落处么僧拟议院打一拂子云你还知喫拂子底么僧云不会院云正令却是汝行又打一拂子雪窦云令既自行且拂子不知来处雪窦道箇瞎且要雪上加霜颂曰一翳未消空华乱坠地狱天堂髑髅粉碎正令倒行失钱遭罪雪上加霜又一重瞎汉依前原不会举雪峰上堂诸上座望州亭与汝相见了也乌石岭与汝相见了也僧堂前与汝相见了也保福问鹅湖僧堂前相见且置望州亭乌石岭什么处相见鹅湖骤步归方丈保福便入僧堂雪窦云二老宿是即是只知雪峰放行不知雪峰把住忽有箇衲僧出未审雪窦作么生岂不是别机宜识休咎底汉还有望州亭乌石岭相见底衲僧么良久云担板禅和如麻似粟颂曰遍界不曾藏通身绝影象斫额望州亭骤步归方丈无人识得渠徒自伤盐酱金圈抛下乳峰前流水白云空荡漾举僧问忠国师如何是本身卢舍那忠云与老僧过净瓶来僧将净瓶至忠云却安旧处着僧复问如何是本身卢舍那忠云古佛过去久矣云门道无朕迹雪窦云直得一手指天一手指地争得无还会么云在岭头闲不彻水流涧底太忙生颂曰毘卢师法身主日夜相逢净瓶里黄面瞿昙不自知止有韶阳较些子剔起眉毛仔细看落花忙逐东流水举赵州到道吾才入堂吾曰南泉一只箭来也州云看箭吾云过州云中雪窦云二俱作家盖是道吾赵州二俱不作家箭锋不相拄直饶齐发齐中也是箇射垛汉颂曰山高海深人不测古往今来转青碧浅近轻浮莫与交地卑只解生荆棘行路难行路难君自看举临济同普化赴施主斋次济问毛吞巨海芥纳须弥为复神通妙用为复法尔如然化趯倒饭床济云太麤生化云这里是甚么所在说麤说细次日又同赴斋济复问今日供养何似昨日化又趯倒饭床济云得即得太麤生化喝云瞎汉佛法说甚么麤细济乃吐舌雪窦云两箇老贼喫饭也未了好与三十棒令虽行且那箇是正贼颂曰花擘涅槃心踼瞎正法眼不语两低头机关何太险滹沱高浪蹴天浮鱼鳖安能测深浅举三角示众云若论此事眨上眉毛早是蹉过麻谷出云蹉过即不问如何是此事角云蹉过谷便掀倒禅床角便打雪窦云两箇有头无尾汉眉毛未曾眨上说什么此事蹉过有僧问眉毛为什么不眨上雪窦便打颂曰眉毛双绾同心结咄咄商量此事来八字打开犹蹉过舌根未动祸先胎举嵒头参德山方跨门便问是凡是圣山便喝头礼拜有人举似洞山山云若不是奯公大难承当头云洞山老人不识好恶错下名言我当时一手抬一手搦雪窦云然则德山门下草偃风行要且不能塞断人口当时才礼拜噼嵴便打非唯勦绝洞山亦乃把定奯老还会么李将军有佳声在不得封侯也是闲颂曰金鳌一掣沧溟竭是圣是凡齐吐舌没羽将军应自知屠龙须让人中杰举太原孚上座参雪峰才到法堂顾视雪峰便下看知事雪窦云一千五百人作家宗师被孚老一觑便高竖降旗孚来日却上礼拜云某甲昨日触忤和尚峰云知是般事便休雪窦云果然僧问云门作么生是触忤处门便打雪窦云打得百千万箇有什么用处直须尽大地人喫棒方可扶竖雪峰且道太原孚具什么眼颂曰鼓角霜残入暮云法身丧却暗销魂无端扭捏孃生鼻到处抛沙触忤人勘破了莫纷纭七十二棒且轻恕一百五十难放君举僧请益云门玄沙三种病人语门云汝礼拜着僧礼拜起门以拄杖挃之僧退后门云汝不是患盲么复唤近前来僧近前门云汝不是患聋么又云会么僧云不会门云汝不是患哑么僧于是有省雪窦便喝云这盲聋瘖哑汉若不是云门驴年去如今有底或拈槌竖拂不管教近前又不来还会么又不应诸方还奈何得么若不奈何汝这一队驴汉又堪作箇什么以拄杖一时打趁颂曰瘖哑盲聋成队走无孔銕椎不知有阎浮树下笑呵呵惊起云门藏北斗举鼓山示众若论此事如一口剑时有僧问承和尚言若论此事如一口剑和尚是死尸学人是死尸如何是剑山云拖出这死尸僧应诺归衣钵下结束便行山至晚问首座问话底僧在否座云当时便去也山云好与三十棒雪窦云诸方老宿总道鼓山失却一只眼殊不知重赏之下必有勇夫虽然如此若仔细检点将来未免一坑埋却颂曰冷光闪烁切忌名邈古兮今兮谁同啐啄啐啄相应金鸡忽鸣长安道上不许夜行举睦州问武陵长老了即毛吞巨海始知大地一微尘作么生陵云问阿谁州云问长老陵云何不领话州云汝不领话我不领话雪窦云堕也堕也复云这箇葛藤老汉好与划断拈拄杖云什么处去也颂曰百匝千重千重百匝划断葛藤全无合煞学海波澜一夜干龙象当筵恣蹴踏举仰山坐次有僧翘一足云西天二十八祖亦如是唐土六祖亦如是天下老和尚亦如是某甲亦如是山下禅床打四藤条雪窦云藤条未到打折因什么只与四下须是斩钉截銕汉始得大禅佛后到霍山自云集云峰下四藤条天下大禅佛参山云打钟着禅便走雪窦云这汉虽是见机而作争奈有头无尾颂曰万仞峰头翘足立宇宙寥寥望何极东土西天两脱空至今鼻孔无消息举僧问智门如何是般若体门云蚌含明月僧云如何是般若用门云兔子怀胎雪窦云非唯把定世界亦乃安贴家邦若善能参详便请丹霄独步颂曰不俭不奢知音可嘉明珠绝颣白璧无瑕大野寥寥兮千峰寒色虚堂寂寂兮雨滴巖花君不见少林冷坐人难识只履携归暗自嗟举乌曰问玄绍二上座发足甚么处玄云江西臼便打玄云久闻和尚有此机要曰云汝既不会第二箇近前来绍拟近前曰便打云信知同坑无异土参堂去雪窦云宗师眼目直须恁么如金翅擘海直取龙吞有般汉眼目未辨东西拄杖不知颠倒只管说炤用齐行人境俱夺颂曰千仞龙门留宿客振鬣扬鬐遭点额胸次尝藏十万兵闲行气貌多轻忽咄咄五帝三皇是何物举雪峰问僧见说大德曾为天使来是否僧云不敢峰云又争解恁么来僧云仰慕道德岂惮关山峰曰汝犹醉在出去僧便出峰乃召大德僧回首峰曰是甚么僧亦云是甚么峰曰这漆桶僧无语峰顾谓镜清云好箇师僧向漆桶里折倒清云和尚岂不是据款结案峰曰也是我寻尝用底忽若唤回向伊道是甚么被他道这漆桶又作么生清云成何道理峰曰我与么及伊汝又道据款结案伊与么及我汝又道成何道理一等是恁么时节其间有得有不得清云不见道醍醐上味为世所珍遇斯等人翻成毒药雪窦云看他父子相投言气相合知者谓粉骨碎身此恩难报不知者谓扶高抑下临危悚人毒药醍醐千载龟鑑还会么这漆桶颂曰拈出南山袖里鎚眉间血溅万重围梵王惊起寒毛竖折合还将漆桶归举僧辞大随随问甚处去僧云峨眉礼普贤去随举拂子云文殊普贤总在这里僧作圆相抛向后乃礼拜随唤侍者将一贴茶与这僧云门别云西天斩头截臂这里自领出去雪窦云杀人刀活人剑具眼者辨取颂曰拈尾为头放一得二文殊普贤的何面嘴莺啼三月时花发千山里止止古路茫茫祗这是举云门问新到僧甚处人僧云新罗门云将甚么过海僧云草贼大败门引手云为甚么在我这里僧云恰是门云一任𨁝跳僧无对雪窦云云门老汉龙头蛇尾放过这僧为什么在我手里恰是噼嵴便打颂曰家住海门东扶桑最先炤脚下草离离回途不涉玅道道放一窍拄杖头边任𨁝跳举北禅问僧甚么来僧云黄州禅云夏在甚处僧云资福禅云福将何资僧云两重公案禅云争奈在北禅手里僧云在手里即收取禅便打僧不甘随后趁出雪窦云奇怪宛有超师之作还知这僧么只解贪前不能顾后若在雪窦手里棒折也未放在颂曰啮镞之机端可超师趯翻一瞬电影难追但念水草伏惟伏惟举睦州示众云我见百丈不识好恶大众方集以拄杖一时打下复召大众众回首丈云是甚么有甚么共语处又黄檗和尚亦然复召大众众回首檗云月似弯弓少雨多风犹较些子雪窦云说什么犹较些子直是未在若据雪窦众集一时打下便休或有箇无孔銕锤为众竭力善能担荷可以笼罩古今干坤把断雪窦蓦拈拄杖云放过一着颂曰月似弯弓少雨多风高标可爱一镞辽空取箇眼兮应睹未睹舍箇耳兮合聪不聪因思良马窥鞭影咄举玄沙见鼓山来作一圆相示之山云人人出这箇不得沙云情知汝向驴胎马腹中作活计山云和尚又作么生沙云人人出这箇不得山云和尚与么道却得某甲为甚么道不得沙云我得汝不得雪窦云只解贪观白浪不知失却手桡颂曰我得汝不得撞着白拈贼头角未峥嵘鼻孔先遭塞直中曲曲中直明镜当台重拂拭四生六道一光中狂夫犹自问弥勒举南泉上堂云王老师卖身去也还有人买么一僧出云某甲买泉云不作贵不作贱汝作么生买僧无对卧龙代云和尚属某甲去也禾山代云是何道理赵州云明年与和尚作一领布衫雪窦云作家竞买要且不解输机且道南泉还肯么雪窦也拟酬箇价直令南泉进且无门退亦无地不作贵不作贱作么生买别处容和尚不得颂曰堪笑堪悲王老师百年殢货少人知从前活计都销铄暗写愁肠寄与谁举茱萸上堂擎起一橛竹云还有人虚空里钉得橛么时有灵虚上座出众云虚空是橛萸便打灵云莫错打萸便下座雪窦云若要此话大行直须打了赶出颂曰空里橛为君决昼夜唠唠无法说香严老子树头悬却使沩山笑不歇别别万古碧潭空界月举夹山与定山同行语话次定山云生死中无佛即无生死夹山云生死中有佛即不迷生死互相不肯同上大梅相见了夹山便问未审二人见处那箇较亲梅云一亲一疏夹山复问那箇亲梅云且去明日来夹山明日再上问梅云亲者不问问者不亲夹山住后自云当时失一只眼雪窦云夹山毕竟不知换得一只眼大梅老汉当时闻举若以棒一时打出岂止划断两人葛藤亦乃为天下宗匠颂曰一句当天群机杳然绝潇绝洒孰偏孰圆辨龙蛇兮眼何正擒虎兕兮力不全难难喫人轻薄太无端举保福因僧问雪峰平生有何言句得似羚羊挂角时福云我不可作雪峰弟子不得雪窦云一千五百箇布衲保福较些些子颂曰句中意意中句虎之缺兮马之馵烁迦罗眼弗能窥十劫辛勤且观树好大哥须回互莫来拦我毬门路举僧问巴陵祖意教意是同是别陵云鸡寒上树鸭寒下水僧问睦州祖意教意是同是别州云青山是青山白云是白云雪窦云问既一般答亦相似其中有利他自利瞒人自瞒若点简分明管取解空第一颂曰祖师机噼箭急黄卷赤轴收不入衲僧今古竞头争庞老西江只一吸咄吹出杨花当白雪举赵州示众云今夜答话去也有解问者出来时有僧出作礼州云比来抛砖引玉引得箇粪墼子法眼举问觉銕嘴先师意作么生觉云如国家拜将乃问甚么人去得时有人出云某甲去得云汝去不得法眼云我会也雪窦云灵利汉闻举便知落处虽然如此放过觉銕觜夫宗师语不虚发出来必是作家因甚么抛砖引墼诸禅德要识赵州么从前汗马无人识秪要重论盖代功颂曰饥即加食倦来倒卧伶俐衲僧秪消一箇忽逢东鲁周公反认西干达磨错错多口阿师自招祸举耽源辞国师归省觐马祖于地上作一圆相展坐具礼拜祖云子欲作佛去么源云某甲不解捏目祖云吾不如汝雪窦云然勐虎不食其子争奈来言不丰诸人要识耽源么只是箇藏身露影汉颂曰冷语侵人恨不消阿谁能辨腹中刀含情休问别来事归到家山鬓巳焦举沩山问仰山甚么处去来仰云田中来沩云田中多少人仰插锹子叉手而立沩云今日南山大有人刈茆仰拔锹便行玄沙云我当时若见便与踏倒锹子镜清云不奈船何打破戽斗僧问明招古人意在锸锹处叉手处招唤某甲僧应诺招云还曾梦见仰山么雪窦云诸方老宿咸谓锸锹话奇特也大似随邪逐恶若据雪窦见处仰山被沩山一问直得无绳自缚去死十分颂曰千金肯惜买焦桐着意花前听转聋流水高山弹不尽一齐分付与东风举雪峰问僧近离甚处僧云覆船峰云生死海未渡为什么覆却船雪窦代云久向雪峰待这老汉拟议拂袖便行其僧当时无对归举似覆船船云何不道渠无生死僧再至进此语峰云此不是汝语僧云是覆船恁么道峰云我有二十棒寄与覆船二十棒老僧自喫不干阇黎事雪窦云能区能别能杀能活若也辨得天下横行颂曰生死海里黑风恶吹覆渡船难着脚龙吟枯木髑髅寒万里秋空飞一鹗恶作者好求无病药举保福问长庆盘山道光境俱亡复是何物洞山云光境未亡复是何物据此二老宿商量犹未得勦绝如今作么生道得勦绝庆良久福云情知和尚向鬼窟里作活计庆却问作么生福云两手扶犁水过膝雪窦云俱亡未亡总繇我保福因甚么道未得勦绝灼然能有几箇诸人又作么生免得长庆在鬼窟里柳絮随风自西自东颂曰两手扶犁水过膝闻见剎那齐壁立三千沙土夜沉沉为君打破精灵窟举大梅闻鼯鼠声谓众云即此物非他物汝善护持吾今逝矣雪窦云这汉生前莽卤死后颟顸即此物非他物是何物还有分付处也无有般汉不解截断大梅脚跟只管道贪程太速颂曰久谙韬铃老不妨英雄丛里独翱翔江山喜得狼烟息兵气销为日月光举赵州问大慈般若以何为体慈云般若以何为体州大笑而出明日州扫地次慈云般若以何为体州置帚抚掌大笑雪窦云前来也笑后来也笑笑中有刀大慈还识么直饶识得未免丧身失命颂曰高步丹霄一齿翁石头路滑步来工呵呵冷笑通身汗佛祖从兹拜下风举德山一日饭迟自擎钵下法堂雪峰见云钟未鸣鼓未响托钵向甚么处去山便归方丈峰举似嵒头头云大小德山未会末后句在山闻令侍者唤嵒头去问你不肯老僧那头密启其意山乃休明日陞座果与寻尝不同头到僧堂前抚掌大笑云且喜堂头老汉会末后句他后天下人不奈伊何虽然也秪得三年活明招代德山云咄咄没处去没处去雪窦云曾闻说箇独眼龙元来只具一只眼殊不知德山是箇无齿大虫若不是嵒头识破争得明日与昨日不同诸人要识末后句么只许老胡知不许老胡会颂曰一出一入风雷迅疾鱼跃鸢飞鬼号神泣从此三千海岳昏曹溪路上休登陟举雪峰普请次路逢一猕猴乃云人人有一面古镜这箇猕猴亦有一面古镜三圣云旷劫无名何以彰为古镜峰云瑕生也圣云这老汉着甚死急话头也不识峰云老僧住持事繁雪窦云好与三十棒这棒放过好免得将错就错颂曰历劫迢然绝谓情持来何必强安名等闲一扑光零乱影入寒泉彻底浑举僧问洞山时时勤拂拭莫使惹尘埃为甚么不得他衣钵山云直饶道本来无一物也未合得他衣钵未审甚么人合得僧下九十六转语并不契末后云设使将来他亦不要洞山深肯雪窦云他既不受是眼将来底必应是瞎还见祖师衣钵么若于此入门便乃两手分付非但大庾岭头一箇提不起设使阖国人来且款款地将去颂曰秋高屋破看星眠绝倒卢公不会禅衣钵将来无着处岭头逼得命丝悬举僧问投子依稀似半月彷彿若三星干坤收不得师于何处明子云道什么僧云想师只有湛水之波且无滔天之浪子云闲言语雪窦云投子古佛不可道不知若检点将来直是天地悬隔才问和声便打颂曰客从远方来遗我径寸壁中有四箇字字字无人识咄是何言欤举洛浦久为临济侍者到夹山问自远趋风请师一接山云目前无阇黎此间无老僧浦便喝山云住住且莫草草匆匆云月是同溪山各异截断天下人舌头即不无阇黎争教无舌人解语浦伫思山便打雪窦云这汉可悲可痛钝滞他临济他既云月是同我便溪山各异说什么无舌人解语坐具噼口便摵夹山若是箇知方汉必然明窗下安排颂曰无舌人解言语万象森罗咸侧耳角征宫啇同一音溪山云月分明举分明举殷勤抱得旃檀树举僧问香严如何是王索仙陀婆严云过这边来雪窦云钝殢杀人僧问赵州王索仙陀婆时如何州乃曲躬叉手雪窦云索盐奉马颂曰请君过这边来曲躬叉手而立是非自古无真人情安可皆得茶盐随分殷勤秪贵应时及节举僧问风穴语默涉离微如何通不犯穴云长忆江南三月里鹧鸪啼处百花鲜有僧问雪窦雪窦对他道噼腹剜心又且如何复云因风吹火别是一家伤鳖恕龟必应有主颂曰长忆江南春景好鹧鸪啼向枝头早堪悲昔日老灵云三十年来无处讨无处讨休懊恼而今竞爱摘杨花红香满地无人扫举古德云眼里着沙不得耳里着水不得忽若有箇汉信得及把得住不受人瞒佛祖言教是什么热碗鸣声便请高挂钵囊拗折拄杖管取一员无事道人又云眼里着得须弥山耳里着得大海水一般受人啇量佛祖言教如龙得水似虎靠山却须挑起钵囊横担拄杖亦是一员无事道人复云恁么也不得不恁么也不得然后没交涉三员无事道人中要选一人为师颂曰祖师枢纽南箕北斗无味之谈塞断人口罗纹结角兮鹘眼迷踪网珠垂范兮驴唇杜口踞地翻空师子儿生平岂肯随他后灵巖九颂自序昔宣州庆闲禅师示寂太守欲留全身僧利俨曰遗言令化阇维之日云起风作烟燄所至四十里草木沙砾之间皆得舍利苏子由欲作记而疑其事方病痁有诃者曰闲师事复何疑哉疑即病矣梦中作铭醒复疏之湛堂准禅师阇维得舍利晶圆光洁睛齿数珠不坏其徒大慧杲禅师走荆南谒张无尽求塔铭无尽曰闻准老眼睛不坏是否师曰是无尽曰我不问这眼睛师曰问甚么眼睛无尽曰问金刚眼睛师曰若问金刚眼睛在相公笔头上无尽曰若如此老夫为他点出光明令他照天照地去也遂着铭夫子由之疑疑其神奇也疑则病病则梦梦中作铭疑情终未尽也即无尽之问金刚眼睛亦岂真能点出光明令他照天照地也哉余既无子由之疑又不敢自谓笔头上有金刚眼睛但以今日茶毗之怪特神奇证和尚平生之真实平淡记而颂之使天下有眼睛之人信受不疑各各点出光明即和尚之光明照天照地照古照今照彻三千大千世界也呜唿岂不伟哉江左余怀篹灵巖九颂天阙山樵余怀制灵巖法堂颂灵巖退翁和尚临济嫡孙天山真子百提方印十坐道场透三玄三要之纲宗续六度六尘之慧命云门气宇如王钳锤莫二风穴壁立千仞棒喝凛然慈悲利物直须救取猫儿究竟涅槃无端跳出师子本是潇湘钓客允称天下宗师作灵巖法堂颂第一巍峨宝座独踞灵峰滹沱真脉杨岐正宗众流截断为六不容赫矣鸿范皇哉大雄忠孝颂仲尼曰吾志在春秋行在孝经此和尚之学也洪觉范曰孝以事师忠以事佛此和尚之心也严君平曰与臣言依于忠与子言依于孝此和尚之教也儒耶佛耶曰忠曰孝作忠孝颂第二稽首南岳日面月面陟彼白琅报慈报善灭没海鸥回翔峰雁皎日秋霜斯言可践文字语言颂教外别传不立语言文字此达磨西来之旨也然文章如日星之丽天语言如雷霆之震世圣贤佛祖赖以传心岂可废乎昔欧阳永叔李泰伯正效昌黎辟佛而明教嵩禅师正宗一记耸动朝廷慑服卿宰则文字语言之效也今和尚文章绝古今言语妙天下辟彼须弥高不可踰等之法海深不可测秀媚精进追觉范于石门敏捷光明踵慧颙于南院作文字语言颂第三文统道统谁其荷之有言无言谁其识之鼎也拄颐赤头白髭惟吴灵巖一字之师圣灯颂和尚以九月二十七日申时沐浴更衣端坐而逝山中之人见红灯数十百对排列辉煌向南而行包孝廉朗威亲见之为余说及茶毘之夕复现明灯弥天蔽野呜唿此峨眉圣灯文殊之所示现也作圣灯颂第四三定七支含辉匿曜放大光明九幽普照惟日月镫洞烛塔庙清现兜罗凌云一笑舍利颂迦文茶毘获金刚舍利此后西天诸祖如胁尊者迦毘摩罗婆舍斯多不如蜜多东土禅师如巖头奯泉大道兰布裈明教嵩真净文五祖演并阇维而得舍利百代丛林传为法宝我和尚悯兹燄宅拯彼欲流现大神通入火光三昧十九日茶毘于紫金光聚中得细大舍利无算作舍利颂第五熊熊宝燄灼灼珠精龙成五采凤舞王庭雹飞宿海花散香城金刚不坏至道所凝声光颂昔清严禅师临终大吼其声如雷西天东土放光者不乏其人我和尚茶毘之日有绿光一线出顶门五彩星光旋遶须臾香薪烬烟燄息从空发光光中起大声如雷车砰訇达于九天中有白光作满月轮金光堆涌五色交变最后大声再震舍利群飞粲若星殒缁白聚观叹未曾有作声光颂第六坚固力持香传薪烬光被四洲声扬五印开甘露门布天龙阵万字千轮乘时奋迅化琉璃颂尧封月函和尚记曰二十一日发土龛四壁青珠蚁集细如粟中如梧桐子至大如桃核化成琉璃宝色布射其结相最殊特者为琉璃盘肠如铁为琉璃菩萨垂手之像为琉璃小玉山班班然为琉璃积树叶相纵横然复有为琉璃悬瀑形色或为翡翠为鹤顶红亦为枯木为白云为葡萄深紫为碧为缃为黄华为绿蒲杂色精莹洞彻非金非石又曰所见有如天柱立者或如苍松枝或得琉璃肺叶如莲华解其瓣或为瑟瑟碧珠或为虎形文成五采或为云中日或得青琉璃宝鼎余瞻礼赞叹得未曾有作化琉璃颂第七夜鼓玉琴朝翔绀马如雷如电震耀盲哑琼岛烟迷神楼雾写多宝如来从天而下尧封塔颂和尚自定塔基于上尧封妙高峰顶正面太湖群山环拱树杪依稀螺髻一尖望如点黛者崑山玉峰也披胸垂手凤舞龙飞洵湖山之全局为百世之祖庭作尧封塔颂第八峨峨高峰群峦环拱洞庭始波木叶微动绵藐赤乌葳蕤朱凤天在山中万年传颂宝雪颂和尚以十月二十七日酉时入塔先一日朔风怒号天宇沉黑午夜则明星满天霜月在地树石皆肃然耸立入塔之际风日和朗人天欢悦须臾夕阳凝紫阴云翳空微见晶珠飘洒迨夜则雪花如掌万山缟练竹柏低垂此虽天公之玉戏实亦担雪之神通也作宝雪颂第九资清乘气结素流辉在目皓洁入耳希微冰天磊磊雪窖巍巍非神何化非佛何归和尚平生真实平淡讳言神怪奇特之事今兹示现种种乃天龙八部拥护宣扬见佛图之广大法眼之光明非凡情所能测度也余与和尚夙为东林之游久发南询之愿抽毫作颂敢告诸方余怀后记灵嵒退翁老和尚化琉璃赞灵嵒退翁老和尚敷教南天传心东印全提正令直接曹溪大宗独燄禅灯久是三峰的派四十载僧腊毫端广现莲华三千年传衣舌上普施甘露岳云湘月杖头担出干坤越水吴山脚下横开世界年以愚钝之姿亲承謦咳旬宣之暇瞻仰威光固巳领受罏锤归依法宝久矣今和尚以九月二十七日沐浴更衣跏趺而逝十九日茶毘有大声如雷震动山谷圣灯散布上彻云霄顶袅金光文成五采获舍利细大无筭血肉化成琉璃宝色现种种怪特殊相顶齿不坏肠盘卍字此虽金棺垂化双趺升忉利之天雪壁专修一苇渡西来之教不是过也入塔之际皓雪弥天担雪而来担雪而去去来明白心迹双清湖山缥缈恒曳杖以逍遥林壑幽深每经行而宴坐和尚虽亡犹不亡也翁友余怀作为九颂年览观感叹踊跃瞻礼爰制斯赞赞曰大光明幢赫赫南岳机锋决骤颢气磅礡函盖干坤包含橐籥为大医王应病与药漫浪江湖栖迟泉壑凡圣两忘人境俱夺直指单传无相无作潜行密用立亡坐脱一线香光九枝璎珞雾结幡幢云成楼阁舍利晶圆琉璃煜灼钟鼎环珮光燄磊落为佛垂手为鹏企脚马鸣龙树神奇所託金刚不坏解粘去缚崒𡷏尧峰峻儗衡霍鹫岭高寒鸡山寥廓百代祖庭诸方𨍏轹道继先师法传后学法海性源精微广博万古灵嵒赞叹踊跃法弟子佟彭年谨制