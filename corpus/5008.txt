纯阳三书序纯阳三书乃吕祖度世化人之书也一曰玄藻秘旨一曰枕中秘旨一曰性功秘旨三书所言天人合一性命双修法中有窍窍中有妙皆剖至理尽洩玄微内交外交不离寸田起手玉液金液惟是圈内图功务改过以积德自超凡而入圣吕祖云时至事廹天不爱道特有此传示洵不诬也于光绪二十六年庚子重刻道藏辑要于二仙菴访得此书参证久之言言契合丁未下游归来未见此书歉缺在心去𡻕八月二十五日到老人村省大兄墓阅架上书于残篇断简中复得此书携归以遗后范有二仙菴王云朋复主丈席欲续刻于道藏辑要中以公诸世其心普也远也云朋与相契最久修心炼性之学有眞实行书成流通宇宙有志于道者得三书而遵行之道岸诞登自易易耳是以爲序民国十八年己巳新津彭一淸干阳谨识于存古学舍时年七十有一吕纯阳祖师宝诰无极一圣应化度人化身爲三教之师紫府掌紏司之令性道德体湛寂而眞常命阐东华炼九还而七返恆河宝筏道岸津梁丹成庚月先天法藏拈花正眼了无四相不别三门功德弘深人天示现领玉淸灵宝之符命奉弥罗金阙之灵符普度有缘咸登正觉四生六道无不垂恩三界十方有求则应劫元会果证圆通大悲大愿无声无臭祖师天医上将玉淸内金阙选仙灵宝眞人演正警化孚佑帝君兴行妙道三五一炁眞君广济证道神人九梵符箓眞君兴隆大道天尊自在通佛纯阳三书纯阳三书玄藻秘旨目录卷一序体道上篇卷二体道下篇卷三道说三章道说二章道说五章道说二章诸眞会记七言七首五言四首七言绝八十一首五言绝句九首証道歌九首纯阳三书枕中秘旨目录卷四玉阳四祖训看天图八门十图纯阳三书性功秘旨目录卷五吕祖自序第一段第二段第三段第四段第五段第六段第七段第八段第九段第十段第十一段第十二段第十三段第十四段第十五段第十六段第十七段第十八段第十九段第二十段刘祖下示史眞人示刘奚二眞尹眞人卦爻论玄宗正脉直指三要纯阳三书续刻道藏辑要玄藻秘旨新津彭一淸干阳校正体道上篇渠县王妙生云朋重刋吕纯阳祖师曰吾今至会下诸子侍吾求证道妙吾详说之此道非旁门非渐法三乘乃最上一乘金液大丹形神俱妙性命双修之道也太上开淸净之宗虚无自然未分性命乃上上玄玄自然之道但世降道微人禀愈下大道晦而不明艰而不行太上慈悲阐方便门故垂教爲后世度众生化少阳帝君始开玄宗之教金宝秘箓方泄露于世再传钟师至吾已一生三矣道始大明吾愿弘重尽度众生乃爲太上成始成终后传王王后分南北而教流流衍至今了道成果者近五千人卽今许都仙化八百之会又是一大劫正天地末兴之时生民其灾世运艰迍俗风浇恶妖孼横行非斯道斯人谁与治之吾受上帝勅命以总化八百之徒故时近道昌会成人出四海五陵翕然向风此时虽分析未聚一时自然会合此会只在龙沙地方点化其众已生已成只待期至亦有近处隐于山川洞府或知而未至或未知而不至只待䜟兴洪降疫疠民灾百出是其时也有道者闻之皆望风而至以施功积行以显道匡时则八百会矣自古得道童体淸净者几人中年囘头者多谁无淫慾吾四十落魄江湖未断花酒后遇师度勇勐放下混迹人世二十余年方証妙道吾始居庐山受火龙眞人剑法内外合一之妙遂游淮泗或楚国居无定后往终南居三年方了大道天关乃吾圜室也卽钟师与吾同居之所又游长安卖药施功其至四百年间方归庐山天柱峰结菴居不数年上帝诏赴蓬莱上宫吾愿未满还要度人方証吾功论冲举事虽在唐可也宋可也在今可也吾岂在此论吾愿必度尽有缘不思量功德此等化度还是容易吾化有化身爲道爲友或三年一週或数月朝夕化他也有化得的也有化不得的都是吾愿吾道无二吾受于钟师钟师受于东华帝君演传于王刘七眞之辈此道着明于天地间劫劫度人方方阐化及今未千载而得道証果者几五千人龙沙之䜟八百三十兆于都仙千二百余载今当其会遇之者非一世二世可至乃累劫修証此一时同生以成天地大数或王公或宦族或商贾或儒流或艺术种种不一要皆同种夙根共生斯世不偶然也且说这一窍中者非上下中外色身内五脏六腑才着一处便是后天性命本不离神气常相守空空空不空了知得了手神守气即空不空无着相即不空空且就吾道商量易于明悟若从禅理作解又是一般门戸他无别只从心地悟自本性连神也不用气也不管只空空作观到静极处忽然灵明发露能知之者直下承当一或失之永迷无用这𥚃还有妙处商量不得吾道性命双修命先性性先命打合一块金丹了手何论禅乎大道不在色身上求只用神气神气岂在色身乎后天之气亦从先天生自有根蔕中闲自有黄道出入自有门戸如今色身脉络穴道乃气血周流之方脏腑发生之用有疾者依其经而治之古人立鍼炙之术治药饵之方内外调和亦只治此气之失处今以道行之气行必从黄道气止必归元海方可返老还童延生接命不得双修之旨偏执一端纵高手也只得地仙果若孤修祖性纵大手段大智解只了得囘首不昧不免抛身又出头来能不堕落者几人遇道非难闻者难闻者非难行者难闻而行之必成圣果岂有秀而不实者夫道本混沦无名无形学道者本无作无爲不得已而有爲者圣人接引之方耳道是何物只一在天地先在天地间生物生人动静分而阴阳立干坤交而四象生生生化化万亿无量究其本源有几多子如今昧失了只着由外入内借假修眞以作返本还元之计人之一身内具五脏六腑精津气血液涕涶乃脏腑之化生俱是阴滓之物那得有妙只当穷取生身处秘宻之诀命觉代度爲吾口口相传先天眞一之气即元精元气元神三家一本天地所赋父母所媾男女所秉都在此处眞一之气生于天乃金中水地六成之产于坤戸即水中金始生一味淸眞有气无形乃壬水也干金也铅虎也眞精也生之至望阳极而阴出关节而成形乃癸水也凡精也故神仙一味水中金见而得之转凡成圣见者非自见此水发于崑崙顶虚无㵼下归北海底𨚫似太阳落在水中影在澄澄湛湛之中始隐没而恍惚旋则光渐露气渐温继则红光满炉乃阳气盈金半觔水八两之时过此则癸生矣故说铅遇癸生须急採其实乃用壬不用癸迷者悞了千千万万只去採癸生已是后天无用水源发于崑崙其淸浊即老嫩之分便是作丹之母功修到此立証天仙人身中有丹田三处分天地人又名上中下乃性命之根蔕生死之门戸何爲名曰丹乃天地五行眞火结聚付于人形得名爲丹何曰田乃二五之眞土与火相附得名田生身受气之初始于中次成于下及形全脱胎之顷方得天地眞阳灵魂入项乃爲上这𥚃通彻便知性命来厯形虽生乎下綂于中神虽生乎上藏于中故一中之道乃天地万物之本万世诸眞之心印大藏经中何处无中字奈无师指只作常闻当面错过此也吾开化八百以此道发明乃始终一贯之妙理学者参之人之凡见只知其一不知其二道法三千六百门金丹二十四种岂凡夫俗子能尽知乎大道最上之理与金仙无二佛之止观即吾道之超脱不过眞定眞忘而已何谓眞定二乘也有入定的还非眞定彼乃着空之定眞定从有爲有作中出本体圆明又有护持之基任其出入自在如如眞常应物不垢不凈无动无止乃爲眞定从此定中悟入眞忘此忘非初下手埽念归空之比吾道妙用将心旣明性自见性不独存所付者形形不止于血肉肌肤而要在精气故以神驭气以气炼精精气会合自然成眞是爲匡廓是名胞胎是眞金鼎是眞神室得此者号曰胎仙重生命蔕数不由天从此进步习定养神安凝入鼎渐调渐亲眞人在位无出无入神形相忘不知躯壳非寔非虚不知世界何天何地六合归于一粟万物备于一灵此是神仙一旦工夫熟就自然元神飞跃如坐太虗如登霄汉虽不出于体中恍如离乎天外此神将出必按捺住炼养纯熟则妙化愈显神通愈大千日功成忽然踊出天门囘视身躯朗然两个一般形相三步五步十步百步渐收渐放调之久久三年之后方可入金石而不碍对日月而无影六年神仙工夫也又向上去广积功行授传道箓以及九年天帝降诏羣眞庆贺白日飞空方証天仙果位此吾道比佛妙一般作用金丹之道实是明无着无空活泼泼的常定于应接之闲岂是打坐时澄虑工夫由动入静摄妄归眞此已功也此功纯一无去无来常见宝体照空行云流水鸟啼花落闻见受想头头无碍方了眞空方称八定故说静中行火定里结丹自悟了方妙有力量的闻言直下便可入定操持已是二义若有分别便非金丹之道由已功而入定是太上接引之门若论到头便无渐顿要学者审已量力上上人多没志气下下人有出世志这事古今皆然富贵迷人声色淫心上上人夙根本上都着在这边多没志气下下人贫寒彻骨劳苦忍心多能儆省恐此身一䣃反不如当生故多立志呵呵积土成山难决地成河易难处倒多成易处何曾见修行者寔寔做个谢世道理不在乎远俗离羣不在乎绝人逃世只从这腔子里觅个休息之路便是外境之来多由内之自招若内旣空外至无隙而入岂不返退如是渐得安乐外令人物不能识内令鬼神不能知一旦得手恰似出焚炎熖之闲得就淸凉之境自尔幽闲金玉满前而弗顾妻子在侧而弗恋白刃水火弗之惧雷霆砲矢弗之惊将这等心去了圣功便易人人本心皆如是只爲欲欲所挠有荣便恐辱有利便虑害有恩爱便愁分离有嗜乐便忧不遂若无一切何得不安人人若有知识于平生年年月月日日时时岂无些儿自在只缘迷重觉轻遇时不知当面错过学道者十二时中绵绵寻觅若遇本体见时便直下承当勿令他境又相摇夺若布衣道者岂可同日而语必须持钵乞食入山求静舍境如刀割机⬤必令无后续之理进工如避虎越渠必令得安着之地故云得手便安闲道迺万化之祖法是造化之用以道立法以法显道道无法不显法无道不彰道法双行体用不悖道非身中精血圆备万象千条方令万理无一毫遗漏法非符法小事奉天承地孝亲敬长和人事睦九族富国强民长生久视八风吹不动九海履无惊一心行正道天地自相依初学先用忍忘二字爲首功用赞之不欢毁之不怒量同天地德踰江海天地败坏我量包容江海流竭我德弥深不可察察爲明恝恝爲是如是修行方成大器超九祖拔地宅仙证如来之妙果登紫府之眞凡今修行者先立其志检其行改其过迁其善此念存存常若对吾左右则道自可明灾自可消家自可兴身自可保居山居市易地皆然无老无幼无贵无贱无敏无愚能如是者是眞修行人若对吾前口称者道德心慕者神仙过此又不如此口说心念则自欺矣修行者闻吾训各当细心思之勇往修行勿负吾望丹道口诀不在书在书不在一篇中或于心而喻汞或于肾而言铅舍此何求有里寻无无中生有只有这些子造化千贤万圣从此出去千言万语从此衍来知得个中趣何劳纸上求但说採取交会便不识了非无採取交会实实有的一毫不透万法皆虚此理不别分先后自始至终合一无二圜中之功不出此道但以此开窍药旣生基自固鄞鄂成丹自结何谓有先后浅深一般鼎气一路工夫人不知舍近求远舍本求末此道由不明故不行也三元日会举天下神人鬼功过凡人日行善恶土社家神井灶诸神会举功多过少则举功过重功轻则举过吾所举正是散仙保举世闲山洞修行好道者其人心志果向道无伪察其夙根缘之有无先取其名入籍道泒遇三元之日赴九天保奏先入三元宫转奏玉阙待其人功行就否何如方行赏陟䝉保者身不罹横灾劫害家不生火盗之殃祖宗受度子孙久远家计兴隆人物康㤗岂偶然乎吾身如处子行中规动由矩戒四套如仇敌养精神似珍贝此身法也吾心如太虚万象含之无形状万物覆之无罣碍风吹云行水流光动何所可着何象可执修道者此第一谊心法也凡人之修行必致诚笃信决志勇修遇魔勿𨚫得意勿喜闻谤勿疑受教勿怠能如是则人事修于下天心眷于上道必可成功必可就若只寻常之见将信将疑或勤或怠朝得夕失今是来非终悞自家大事何处何时更寻出头诸子心服吾言乎人处顺境富贵身安无灾疾无是非有子孙有田产只去享福谁肯囘头儒者说天降大任必先苦心志劳筋骨拂其志逆其行动心忍性卽大任可胜况仙道乎古今失者不知几多知者打破魔孼日崇功行未有不成者也修行志爲第一着由天乎由人乎由已乎此志天不得而囿之人不得而助之三军不得而夺之不知者亦已矣知之而不自立可惜可惜志之定向由于明理故说知止而后有定志旣定则性命可着在手修行之道同乎天运阴阳消长理欲存亡审其机朕以进工窥其窍妙以取药得之者性命双修迷之者水中捕影道本无私所以待人而后传者必然之势也何以故如黄流不注于瓦缶玉露必降于金茎上有所降下有所盛自金盘承露满而不𣣱倘以芰荷同之则𣣱而倒泻矣是乎非乎修行工夫惟要立志死心如穿九仞之井曰进曰深爲九仞之山曰进日高岂有爲之无功功而不成者也修行都不难已往不可思未来不可逆或前得而后失或前塞而后通时之顺逆事之成败因之也人之善恶天之祸福随之也只了得这数语难也不难吾道只恐不遇遇乃夙缘今行天之所与吾方传之一得闻者愚者可使聪明天者夀而老者仙吾所说三断之志不可一时放过要做长生客须从这道修不然空说过白发不饶头若不肯放下虽匹夫匹妇朝求暮食者谁肯了若肯放下虽王侯之贵四海之富权势如将相恩爱及妻子一朝便脱屣而去此事有一诀吾已说生死关头睁眼一看便了人之在凡俗绊縳日增日多非鉄汉子用刚刀一割几个逃得无常手生不了缘死不了孼六道沉沦何时出头吾怜众生之苦遵太上之教开道化人度此会以了吾夙愿学者心领之自有大受用呵呵人之凡心不灭只是贪痴到头来贪着甚么贪生怕死人之本心今反贪利贪慾贪名贪酒一味痴迷乃不怕死呵呵舍重而贪轻舍已而贪人愈贪愈失何曾得来依吾说只是守道安分脱死求生还是长䇿贪痴日断窍妙日明方得圆成自家大事看这些微名小事眞是粪土这些色慾酖浆眞是仇害何故舍金玉而求粪土抛亲情而就仇害乎人之处世本乎父母以生此身耦乎兄弟以成人伦蓄乎妻子以作家室乃幻景中一傀儡塲耳顺乎常者一生一死逆而修者不生不死沙界众生各因所生而了所事圣人恤其苦故太上开方便之门垂接引之径阐道德以度人奈众生汨没情慾贪着恩爱往往入轮回之苦可怜可怜遇闻大道者乃夙世之根行今生不流浪鬼神保之天地佑之眞仙度之故说人身难得至道难闻人之闻道当知此因勿作等闲错过吾此道自天地生化太上度人祖祖眞眞心心相印口口相传吾无私诲吾今开化八百正要彻底发露天机大阐玄宗爲太上立教门爲天地万劫衍道脉岂肯负人能依勐进吾必默化只待精充气和神淸后天全而先天见人事尽而天理昭一得永得便超凡入圣一直到头时至人出爲吾徒之首选甚妙常人逐境迷性背觉修行的要反常人用心无境则寂然自守遇境则付物了事岂爲境移有功者吾面度之或遇于山林或逢于舟楫或混于市㕓或出于江湖在在寻度决不误人修行者已功甚难先在炼心死念故说初禅一念住二息住三脉住四命住念死方了已功念死精可固气可全神可安默默内守活活死的方是心死神活此地位一团赤子之心全见天然面目不杂半毫情欲之私方是人事尽如今人说修行纵然遇眞仙至人亲授口诀若不苦下已工也是昼饼充饥何益人能下决烈了已工纵是根浅缘薄久自得遇大道了手丈夫处世也要乘时时至而不爲是懦先时而强爲是妄因时而动乃哲土也上德若愚良贾若虗谦以受益载道之躯凡世修行者吾痛有一种外赖教门内无实志非惟遇师闻道之难即遇闻天仙大还之理亦徒然也又有一种知生死不可免求脱六道之苦向慕玄门佛教乃因所处地位或富或贵或有名或有势者遂顾恋名势不自屈不自放下如两头蛇东西走何得定着吾劝诸子只依吾说有第一富贵名势极乐的事何惜恋区区草露石火之味哉呵呵好名者说天地闲事有尽名无穷不知身与名孰重名存身没作鬼时知得么好利者皆然鬬狠争高者皆然无益无益吾望人切爲天地爲生灵爲教门故不厌烦吾正与柳子笑世缘轻当面错了多少留有一诗常卖神丹济世人岂知俗子尽缘轻相知独有城南柳一度从吾便出尘呵呵弄假的万万千千学眞的不一不二古今满眼几个丈夫莫说前根与后缘且将巧智对人言几多错路修行者何事如今得总源古之修行者不遇眞师苦行求道数十年有之一等缘大修行一遇眞师得闻大道七年五载便超脱世尘逍遥天外此二者不可执一而论在学者素行何如吾度八百弟子已定时有定期非先非后待时一举而成道与魔争高此胜彼退自古仙人多少吃苦受魔的若丘长春𠔼乞食夜搬石四十余年此爲道心不退足証上果功首羣眞天岂负人说与人听都是难的从今观古仙仙冲举眞眞飞昇简䇿之闲百记其一但知成功之易不知修炼之苦诸子生于王室安享爵禄何受苦来此乃夙根修来莫看小了自古黄帝开人极从广成子得道身居九重日理万机坐治四海修証大道一日鼎湖飞昇臣妾从者三千人后来周代王子晋在储宫遇至人得道谏父不从弃位而隐亦証果下如淮南王以贵戚而得道鸡犬皆仙后来富贵得者亦多但自贫苦修証的更众不必说魔不必说根缘只愁不遇遇之必成遇而不炼是愚痴炼而不就是天过岂有是理乎只是不遇当今学修仙者自王公以至庶人四海内外不下十余万众吾见得闻至道者可屈指而数难得难得大道兴时吾与诸子日游救劫吾所度者自太上诸祖次及全眞诸仙俱爲吾助力接引以成大会天神护助修行只待都仙有命下遂定名箓先有示下吾开度化许祖监度时不可缓自降仙召吾之度化如普天之下共一曰耳光无不照但暗室覆盆则自掩蔽非日之罪也诸子悟之先天混混沌沌阴阳未分炁与理付乃无极也太极判而二仪生炁爲形理爲性一本而二此中万万生灵无巨无细莫不有性命易云各正性命下一正字多少妙处鸢飞鱼跃山峙水流忘言之悟自得之眞中者不内不外无相无形清虚之境三关之门百脉之枢此处神之舍气之路来去之关生灭之基从此下手便是了性命之要诀也工夫不出一个大理只是因人神气损处加些斟酌便妙修行少壮者圜中起手老年者必定先行归根法补足神气易见功也三家之要在神神要淸气可使用精自不浊坠眞人炼形之法只在炼念念住便是已功纯处此乃万钧之弩机在一寸何用蠢力爲巧者得之此内功也外行日用也要守得三个字忍以戒躁默以戒言忘以戒思这便是积精累气存神之方𨚫疾超凡入圣之径时时以三字着心胸何功不见妙何世事可扰何疾苦可虑静在动中不必独坐方是任是狂风翻大海行船只问把稍人便是应事取静的主宰修行人爲自家性命只恐无缘无师不得遇道若有缘有师得闻至理便是出世人了但把身心收拾下志勇进未有苖而不秀秀而不实者也外此都是一切虚幻何损何益任他天地翻覆山川崩竭自家灵根不摇不动这样的手段便是吾之眷属人之修行要发肯心一下放开世事急把性命捉住一日入玄门便求进一日工夫非世闲常事如下手以淸凈爲功者必从性始要到澄湛地分杳冥恍惚便见眞息发生这等的乃最上事其后工夫甚速甚妙不爲些魔累扰阻吾教汝等凝神持气气从神召神合炁眞虗无之中恍惚降生若神若气混合不分便是先天得他降下与后天相接后天精气得此如鱼之有水生发自然其火候无秘只要识时採取便得配合此炁功乃太上授受至今凡成眞者要从此修証不怕时久不怕机熟后来大受用修行者只看当下自已工夫如何勿计往日之久暂勿期将来之迟速自家磨勘得过便是修行与世相违如独醒于羣酣之闲鲜不爲人之唾骂而笑侮之也但醉者自醉醒者自醒待他醒时方知我也自古修仙修佛多爲世魔但这魔与道爲敌势不两立一进一退天地神明于此看个下落玄关一窍自本及末皆从此了手中闲作用配合生发收藏种种都是自然景象太上当时只说淸净也无铅汞龙虎夫妻金木许多话头乃道之祖也次而许太史以净明爲教推净明而用忠孝又即世道化人吾全眞教人乃太上化东华祖传钟师授吾以开净明别宗无非因时而度济人世非理有浅深非仙有等限只是就时而化人之气禀于父母交媾之初一点眞火包裹而成胎今在左肾中也而今用工只从要路以神炼唿吸久之二物交恋全固后天方得先天发露乃炼甲生龙爲已土也后天完全精满水盈乃坎中金气发生得此已土擒治水自生发爲先天眞气乃炼铅升入黄庭乃浮沉主賔之分此即丹本配合得法遂成金液曰有黍珠落在其中那时运坤火鼓巽风煅炼九还遂成至宝化炁爲神化神返虚只有些儿妙处无难事也只以神驭气精自化妙自出或先见慧性通彻或先见命根发露二者到头都是上乘神日游于目夜含于肝两肾其根源也凡用功者静默之顷空虗之际便收照神光于此神便凝住何必用思内肾乃精炁之府后面功夫脱他不得外肾之闲乃苦海之上眞水之区神火降时直至此处金乃水之气得阳而升故爲兑金丹本药苖炼之生庚爲眞虎生作明光成月体方是生庚纯阳三书续刻道藏辑要玄藻秘旨新津彭一淸干阳校正体道下篇渠县王妙生云朋重刋吕纯阳祖师曰天之上地之下流布充满者道也往于古来于今续继悠远者教也故神圣修道立教爲天地立心爲生民立命继往开来与天地相终始天地无全功待至人而教化道一也三教由之而别门径古今生乎人身者无贤无愚无大无小莫不从神圣之教以造道妙奈何日用见前六根䝉蔽知三教当依而不依知一道可成而莫能成故太上不得已化形下世着爲经传设爲神妙以接引大千生灵但含灵之物见之无不爱闻之无不亲被之无不变受之无不化况于人乎人生不齐贵贱贫富劳逸智愚得气有厚薄赋性有纯疵而薄者疵者同物见闻被受莫不亲爱变化况于纯而厚者乃不若彼哉非他也苦者知苦自求得甘甘者自甘自不思苦三家道路昭昭开辟凡生血气者非道即佛非佛即儒岂能舍三而爲他道三教圣神不以道度更作何说但䝉度者必志行命缘福德凑合兼美斯得之矣六者之闲命禀于有生之初人可移之缘结于累世之前而人莫测志在乎自立行在乎自修福在乎自作德在乎自成故儒者无此世乏眞儒释者无此世鲜释子道者无此世少仙徒苟能于六者自求兼备不必分别在世教爲圣贤在仙教爲神圣在佛教爲祖禅岂由天乎抑由人乎天人之际能无心乎心一寸灵光无形无象合两间之化育会三教之宗旨修者惟修此耳形具百骸是个纸煳篾扎之傀儡此灵在则运动生焉知觉出焉此灵亡则肤发朽焉闻见灭焉是以往昔修道者知此多舍形而求灵苟昧此而贪形丧灵不知灵亡形安可存嗟乎孔圣叹道之不明不行如吾仙佛皆然矣今当天地眞劫道教阐明䜟发于先人出于后先后符合以匡时救劫以传道度人非常事也今天地阐玄宗之会吾度诸徒以应都仙之䜟金丹大理火候吾今细指吾之道非出于吾乃天地之宗元太上之旨要浩劫诸眞皆从此超凢入圣晋都仙冲举于豫章西山遂先发道脉畱䜟龙沙以爲千二百年之兆今其时也天不爱道太上慈仁佥吾爲豫章弟子师甲子受帝命先于迎仙庭开度立泒成会吾所乐取者及今天机必应眞会当兴吾故急先化汝辈爲天地救劫爲生民立命不偶然也吾受钟师集中有存想一节乃是教初机之士今之学者十常八九用念存想种种入邪法初入道者以此摄念可矣念旣止即当用本领工夫无中生有静𥚃出动动无动有不有恍惚杳冥造化自然刑德之机进退之度若有定规不出我作方是得道得道而修炼得药而结丹丹结而胎成胎成而神现是了手也何难乎说也易做也易只是凡情多牵系若还下得大斧工须臾出世朝天帝刑德之说世人多用情想原来只是生杀二字阴符说生杀机又加一返字便妙精粗上下一以贯之生杀卽阴阳尽之矣春生夏长秋收冬藏故五行有自然之生杀造化有返复之生杀人道卽顺五行生者死死者生仙道要返五行故生不生死不死这是刑德大头脑要知一身造化机关玄妙生杀只在唿吸闲分别生处有杀杀处有生故生者培养之长生杀者反生之长生方是出五行超三界道理参同契说刑德临门防危虑险甚妙这门字果是门路修行有个法只要认得自已眞天之覆我地之载我父母只生我兄弟妻子只伴我亲朋只是和我彼人只是同我与我何休戚生来不相助死去不相畱彼亲我不爲之厚彼踈我不爲之薄何碍于心有谁憎爱把自身作金玉视外物爲尘埃岂有舍贵取轻之理天理自然善者得福不虑今日之修无将来之果只虑今日之不修他日何得好处人之修行人自受用勉而不从吾何苦哉仙界长生无穷快乐呵呵人世亦有许多乐事贵膺冠冕福享珠玉宫室连云阀阅盈城兄弟冠文武之班子孙受封荫之荣王侯将相声势炙人名流汗简勋着鼎彜此丈夫一世之乐也高卧林泉脱略世故天子莫臣诸侯莫友抱道安命顺时行乐在家则有人伦之美在外则有侣伴之交宇宙同卷舒风月爲知已麋鹿游衍泉石笑傲若不知上之有玄穷四维之有抵极身处太和心忘浩𣺌此大丈夫万世之乐也呵呵这还在尘事说到出一步便说无了时无穷乐眞劫日迩道化当行但道之成否在人自勉人事尽天心见世之治否在朝圣主赫赫宰辅贤良华夷归化民物熈康家之兴否在主但身爲本心爲身宰念乃心用此念端然心君泰定事物不挠百体从令上可以格九天下可以通九渊何况鬼神不依吾之向往人物不听吾之指纵反祸爲祥由乎已变吉爲凶由乎已岂由造物哉造物不得而限之岂论鬼神之顺逆哉吾之说乃即理之正大处爲学者道由此进修仙也佛也由此自修圣也贤也天命可保人事可全外此权谋术数一切以爲名利之谋吾不知矣三教先进者训语成藏何如后进之流罔若无闻冥行妄想反覆变诈幽独之中有愧屋漏文过饰非以欺白日殊不知念头起处鬼神伺察善恶一判祸福相随大可畏也此大爲凡情说戒修行者更宜加愼吾道性命双脩在初机者以神气爲主已工者以死念爲主筑基者以养气爲主入药者以调和铅汞爲主结胎者以调停火候爲主这里面未至的先一分不得旣往者后一分不得道若由已顚倒成何用师教工夫要自得专向陈言求诀者按图索骥之流终不免识者所嗤若能以力行造诣工之所致验即至之方用古经印我胸中之妙用若合符节便是得师切不可寻头觅绪厌常喜新求速效于小乘自限阶级眼前得见便宜结果终难争上先悟后诀者多先诀后悟者更多不悟得诀者终当悟徒悟而少诀者终少成最上道吾之本旨吾得受于师师受于祖祖受于先天七莲开后花叶少歇闲有得者几不及之天灵地宝闭而始发藏而益通以迨斯时以诏斯人符千秋之䜟起八百之会非吾道谁归乎嗟乎物之不齐情也道之有限势也限于势泥于情道始有不能尽物者矣岂常事哉必福缘命三者备方可再有行有才五者备则仙家嫡脉苟得一二而未备则或爲支庻或爲寄附之流吾详论爲正人心作士气乘时直奋以成就斩将夺旗手者灵宝毕法乃钟师亲攒古经之要付吾以接后生乃从小乘渐証大道之门𨚫是淸眞法不涉⬤毫邪妄吾今化度何不步步趋趋于此诀乎只爲时近事急天不爱道吾有所禀命始以最上心法直指度人功不用多自得成就小乘法由凡入圣从外而中吾之上诀顿超凡作圣由中而外具眼之徒当自得之人常论筑基炼已殊不知已功无限筑基有程已功自修持之始要𦂳直至纯处也要隄防只到大功圆成撒手之日方得自在筑基只在百日这个〓是不必修者乃天地生人自然安身立命位子不知的日斵日丧知之的时聚时生神既生形安有死不怕沉疴并夙孼主人安乐不能侵常谈合道劝人放下心来便是妙处道一也成始成终无两端学道者一心也自始要终无二志心合于道道即是心心外无道道外非心求速成者厌高远务神诞者厌简易故智愚过犹不及所以千人万人学毕竟终无一二成今此大会天地眞劫古今奇遇吾爲开化授传大道窍诀闻道各当息心努力以遵吾训行道〓去贪嗔即日见道妙矣吾非秘于昔而泄于今乃因人而授也万卷丹经千代圣神谁肯泄露如今指与勿作常理得悟之者可成圣道自朝元方暇昨会三岛羣眞皆推举龙沙大䜟今应印正是天不言吾代言之耳天府选仙虽以今甲申爲度而修仙者自累劫以来皆积功成果但托身人境当来多蔽不自知也开度上授帝命下度八百人人皆从此劫出去道包天地参化育超古今天地赖之以位诸祖诸眞皆由是出非道则天人闲隔有道则天人一体修之证之人人可以超齐诸天越厯三岛何所分别乎天人之际虽若悬绝感通之机应如影响昨表文吾在金阙与诸眞同领进呈上帝已允职箓非常爲道故也道本具足反求自得岂论年之长幼无分学之深浅但志气不可一日自馁励精以求上进则道成可计日矣呵呵子房得之爲王佐养而藏之爲仙眞孔明得之爲王佐末终不能自歛终罹凡数此其高下自别也学者其知所师乎修行本要淸净除尽其欲不特财色即一身之衣一口之食断尽所慾此身惟有此心此心惟有此神得心而身可忘得神而心可忘身心合一神炁归元未有仙胎不结神炁不就者玉诏重颁霄汉金门瑞应褒封羣眞保举三界推陞立待功圆行满同赴海岛蓬瀛吾至授施符咒水之秘法以辅道除断妖魔丹以了道济度形神二者合一大道兴隆以首八百之会以应千载之机非常事也工夫只在未生前难既生则易日新一日时长一时有道行者可接踵而见修行者时时要专念念不离方可成一片工夫妙自日生诀无他妙要明自家身内生发动止之方升降之候取舍之节度则工不离妙自生无难易迟速之分也好汉到此愈加默守生死不管只听他妙生一得永得岂不乐哉三阳之药百日圜中可得先要断慾积精息念则神气交会其妙易见太上垂教厯劫度人开辟玄门着明宗教故仙学倡兴而修者学者不过以师程诀窍作个梯筏及自悟时还自度也如不克悟度者有限此丹是本性性是一灵无形无着赋于血气或人或物皆得生矣一旦去体血气朽化故仙教之妙令人将凡体精气先作匡廓于四大中伶伶俐俐别生一室以爲性之窟穴十月工夫匡廓始成主人未至还是两家在此须要晓些消息认得是安居时时寻入戸凝之定之工夫到处一旦得手妙坐冰壶如登霄汉此方是神得室矣神既得室自然不出不入如如然浑浑然六根皆凈万识尽冺形体如醉情怀洒落将忘乎天地超乎造化是谓神人那时神既安定全而又全子得母气哺养完成自然不能畱之划尔天门开辟眞人出现形外有形又须按住别寻玄妙了当空虚万亿化形超于劫外天仙事了矣内调神外炼形炼形之工朝朝暮暮无闲无断调神之法有度数岂不可以并行乎行之一年河车自运时时刻刻无住无休方是气随天道五年功完则河车大定形将化矣七年功成形神相合功成九年形入于神一炁聚散昇天入地何有碍乎先天之妙虗极凈笃神气归根一阳来复产自西南日居蟾窟号眞种子生化气足渐升渐採泰封在腹上弦及时金水两簇二候得药四候火工始文终武一炼一烹片饷之闲铅汞混融阳火既极阴符施功婴儿姹女匹配黄宫云收风静龙虎潜踪黍珠显象光照虗空惟一守之无爲于中四威仪内神息雍容百日基固十月圣功命全性住跳出尘笼丈夫到此名列仙宫内理不二本乎大中先天地生造化无穷得本道生阴阳始明配合三宝混融五行夺日月精培玄牝根重辟窍妙转干立坤神内之神眞内之眞一朝超脱乃号眞人节度䌓拿火候微玄道有印证口口相传天本仓默四时行焉凡汝同心吾复何言尽之矣外有服食丹本自二气成秘传由天人掇取乌兎精返复造化功炎帝司其能端倪顾微𣺌接流未可论一粒结刀圭万镒金莫换九转复三年神丹成影幻见之不可见持之不容持功行满大罗吞嚥自有时形神俱飞跃鸡犬可入云度诸宗祖魂皆昇南宫君神仙别传妙内外不可偏得本以立内了外以成仙自古亦稀遇今授惟诸贤吿之至再三书绅且刻编时与事迁物应气化顺天时而尽人事感物象以明气机神人乎达者之次也凡流营营昼夜茫茫百年不满石火光阴觉来一梦此圣贤所以嗟叹而怜悯之也若夫学道之士立志修身求以超凡入圣以方寸而抱至玄至妙之理以一身而参三才万化之机朝闻者愚夫愚妇夕化者圣子贤孙方是知音眷属若心志不专业缘障碍虽口口授受不过秋风过耳进悦道德退惑纷华交战胸中转落迷魔虽曰学道吾乃谓之未学也前柳子至论大工夫旣详且明是何故乃爲天广化度人兴教也吾最上之理圣工以慧爲火以定爲水玄机默运眞意爲主一消一息无过不及守之绵绵火行丹液渐炼渐灵阳神现形十月工足飞游玉淸此时有理勿忘一已玉液金晶烹炼四体三年工夫内外返虗一纪行备应诏淸都渐乘之法便落二义其功成便不可一㮣论矣三年不漏丹结下元六年丹结中元九年丹居上元方寻向上一着又未可定𡻕月方能炼神返虗了事此神仙地仙分别夫道兼体性命学道者当求最上乘双修性命乃天仙中人矣教因人而施有先性先命之别及其大成非双修不可也性之理由于自悟师人者不过发其窍引其端已矣若命之机必赖师传授之者先指其孔穴明其药材详其法度定其火候决其行止斯命机可全不致于轻弄也此会与寻常教门又别不拘于至会之先后不限于名流之尊卑在乎学者志行造就何如天无私亲惟德是与功高行备首列仙阶道藴于中号曰眞人变化莫测号曰神人与道冥一号曰至人人心有五官之肉心有一灵之眞心眞心亦依凡心以爲宅舍此心有机在乎目色之所见念乃随生口则心之外戸也心有所感赖口所宣耳听乎声与色同目交相爲引诱此三者爲心病也修心者枢机在乎此耳日用之闲岂无视听语言在乎正心而愼于三者之用也动则持其末静则守其本如是行持积𡻕累月愈勤愈纯道思过半矣道之因缘至大至重至贵至尊非求不可得但可求者缘耳缘若不偶虽求亦不得遇诸子只依吾直了最上之道百日而立基精固不泄遗十月而胎完阳神自出现三年温养功炼形成变化不饥亦不寒逍遥游湖海九年九转週天仙昇金阙岂是小乘安乐延年之法门乎吾观世情人所欲者富而多蓄贵而有势夀而多子功名显于一时受用跨于众人不过如此而已殊不知富贵未必可求夀未必长子未必有功名未必遂几多男儿湮没沉沦不自知觉莫若操出羣之行立遗世之志究羲轩之道作云霞之客飞游八极隐逸三山天可覆帱而不可限吾地可乘载而不可疆吾何论世之宠辱身之生死时之代谢乎一身四体血肉之躯欲求立命须在玄珠此一窍生仙生佛之本原结丹脱胎之基址不得此都是隔墻看针鼻呵呵水月镜花非神知妙手不能採取若凭些智慧捕风捉影未有得处吾道性命双修性寔在先若先命者又是渐乘心者性之根即神之舍凝后天之神以见先天之性不外乎一心耳心之有窍非比于七窍之窍乃元始混沌一窍也有生于无无出于有有而不有无而不无色际眞空空中寔相皆发明此一窍耳将此一窍立道之本本立道生知仙而仙知禅而禅何用不臧吾道最上机关忘精神而超性命无爲自然本性圆明即証金仙修仙者必由于此作圣工夫故十月居圜称日圣功自吾东华祖开教以来数千百劫有缘者必如是而后可成也阳生工夫採之养之绵绵无闲百日既週玄牝始立所谓神室既成方可炼丹此玄牝一立比常行工夫大有不同息住于胎入脉俱停神光返照内境朗然所谓眞鼎炉一一分明阳升阴降时刻无差千种光华万般妙象所谓白雪满空黄芽遍地方是实际如此结胎如此脱胎十月将週阳神出现或飞舞于三关或冲昇于上院或同笑同言再加纯熟忽尔冲破天门现个婴儿眞凡一样身外有身方是功全也此时按住别寻向上一着炼个形神双妙若论到家只是返虗一化万象万合一体方可出入造化超劫长生此天仙之位际阳丹者即金丹也金乃干体阴中眞阳母隐子胎故出于坎坎在外故曰药从外来修行者都要从道上究个眞体用方可得道道本无朕无名备于太极一心耳虗灵者体也妙应者用也至于精气神故末矣以之立体以之应用又不可须臾去也故曰不可偏执其一此道之未易成也悟理明彻知性知心便说了了仙佛不知何曾得了运气闭精强徤身形便说了了仙佛不知还是顽躯二端皆从执一所失往往好志汉子不堕于枯禅即流于下乘矣吾以道度化八百成一大会其闲必有天仙分者安得不以最上乘法相授受乎法是一法则耳要得法者善行之在乎体用得中而已神仙之学本于一心用于一身而身心之要从乎神气人之有生二者禀于阴阳知而修之修而得之则超越天地皷铸五行与古今万物作祖矣奈何天地未秘惜此道而人羣缘轻福浅故学者之难成也只在人之志坚愿大决烈向往可以囘天心可以造道奥可以出生死此之谓大丈夫吾岂生来是仙亦修而成者古今多少神仙皆从凡人间出只要有出羣志行始终不改甘苦歴尝不成不已不已即成吾道百日採药以立基二百日结丹而成胎三百日炼丹而脱胎十月阳神出现身外有身性命在手仙籍登名此后更有一着工夫炼到形神俱妙与道合眞方是了当若圣工后不了向上一着到底是五假之果落一堦级也更有一般仙术积满外行感遇天眞授以服食神丹以度形而飞昇大则拔宅可以同昇百数十人又在功德中论也此数般在学者志各造其极修行者以神驭气以气畱形生后天作用便是平日功夫虽有间断可以补续若行圣功身心归一神气两忘虗极静笃守一勿失时至阳生採取配合纯是先天无中有作心知神运进退有度动静不踰当行而行不得强行可止则止不得强止故云最难寻意脉此一意字即入药镜中意字也非凡想象之意丹家说眞土是土爲五行之祖万化之原登仙之梯也身中消息是生杀之机阴符爲丹经之祖只说明杀机天以斗爲机发运动运行四时迁变寒暑温凉万物随之而生杀故曰天发杀机而星宿移人身有斗即天机也静之则万神归伏动之则天番地覆故曰人发杀机而天地反覆如何不说生机只说杀机生生之理三才自然生者不生杀必相乘故曰杀机凡世论道者不明道本将杀机二字分作两般註解以杀爲阴以机爲阳或以机爲念动处杀爲去念皆失之也消息二字即是此机不可认作唿吸动静凡物有关捩子便名做消息子等自识身中关捩子便明消息了地之机在气候因天机而发动春生夏长秋收冬藏故雷霆动于上龙蛇起于下此一端尤非凡人可知天地之机只一斗耳人身具天地之象机只一斗耳未有天一机地一机之理吾昔诗云玄关一窍是生机此基内即见眞意意见即天机发动了得这些去做性命工夫如探囊取物易了易了心之在人可得而知者识虑之神耳不可得而见者神明之体也闻诀者必从道而觅眞心见心而见道见个甚么禅家说满月金容丹家说皓日当空又云金丹又云金刚皆此也仙家妙用只借三品药物养成胚胎这眞心发露性命合一上天入地穿金透石蹈水入火无往不可便是神仙只到白日昇空方了天仙修者下手了一心起此心了何戒何斋何出家何断俗到处是蒲团吾道度人本以口口相传心心相印不假于词话然而道妙难窥仙凡悬隔非箕化相应难矣哉不得已而设此化度期满道成会派延蔓眞劫兴隆大会阐扬吾之愿也诸子之结果也服食之丹非凡学可知自开辟以来诸祖诸眞皆悟至理以攒造化与内理而并行故娲皇补天之石轩辕九鼎之丹皆得其妙者也后之作者往往相继昭昭宇宙之内自帝王以至士庶莫不知好而学炼之但天宝非常秘诀不偶岂能全露于简编令人得窥其奥阃吾开化豫章八百之徒始则指明玄窍以倡大道之宗旨今乃诀授炼法以全化度之机缘道自太始非吾所私缘在积世非今之遇都仙建功于晋畱䜟于今吾后都仙数百年而出吾愿在师前度尽有缘故兹时兹会帝命于吾以司化度以待功行有备者吾方面度同成大功内外金丹应期冲举千佛一心千圣一道心眞道显仙佛同归天道择人人心合天金丹种熟仙果自然内成圣功于十月外炼丹种于一年登高自卑行远自迩丹头一熟佈种九转丹砂既成怀炼九年功齐岱岳德被霄壤八百首会于龙沙三流先陞于玉阙大丈夫事业结果神仙侣快活逍遥纯阳三书续刻道藏辑要玄藻秘旨新津彭一淸干阳校正道说渠县王妙生云朋重刋柳仙眞曰人之神不住于血气形体在身中虗窍出入只因先天一点元气是他同路来的故元气盛神即生元气散神即死仙道无多说将后天三宝固筑基址元气方得盛长一日一夜生机可以夺一年之造化如常人日得一分修者日得百分只在生之盛养之全所以异于常人积累既久百日週天则元气所生皆是先天每于子夜之时从中生发丹家採取之配合之安顿之到黄庭霎时交会龙虎风云混合片饷只观风恬浪静如如自然便是交会一番此时只默观之其中自有黍珠结就倐忽知之落在黄庭此时火候只要封固鼎以意温温常守鼎中守之少顷觉有龙吟归渊虎啸还山之象方是一日一週天其余时候只温温存存外如痴愚忘思𨚫视听将神照着鼎内如此工夫百日无闲断方得胎成胎成形神可居不比凡人神无住处只依附于心古仙往往教人只说炼心若血肉心岂能炼之谓炼神也恐人不知炼神故以炼心指之这神就是本来眞性金丹也将他炼成所谓採元气结金玉之液都是爲他做个匡廓此神非丹鼎不住丹鼎无此神不灵故圣胎工夫知採取结胎得其半耳不知安神于鼎岂能得阳神成形内观变化所以日久行之没下落若配合结丹不明只知採药不过补筑命根而已久久行之无失三年之间下丹可结精不漏矣寒暑可𨚫这等做又要重行配合中丹工夫三年之间结得胎成又行炼神上丹工夫千日闲方得阳神居鼎变化现形此等渐乘若易而难若顿乘之妙似难而易只要修者求明眞诀心领神悟临炉用火知进知退不可失时不可闲断三万刻中意无失散身心寂然内外两忘方是了十月事后百日工夫金液珠丹住鼎观见丹光圆明如珠如月内观刻刻不离若开目之时神便出矣又要一意不忘了他大週天火候这𥚃才可用着丹光不明白只管行配结火若妄用九转恐丹结未成遇火反消散只待丹成九转火足阳神自然现个本来面目宛然一赤子端坐通明宫飞跃任天机跨鹤并乘龙上则冲于天门下则还居神室分明勿纵勿拘知得是自家一个全身再久久言语朗然默听得或手足飞舞默看得方可用出神功十月完备翻炉踼鼎眞元愈见旺盛内𥚃都没用处只着运行以了玉液之妙调神炼形须要三年不出戸庭形既合眞神方老成此时略略得安乐寒暑不侵玉液工夫又炼三年身自轻辟糓并游外水火不溺焚此后撒手做三年九鼎成日月行无影金石可潜通变化还虗去干坤任纵横即成八百行待诏昇玄穷修仙依此理字字是眞工三岛神仙有修功行者有自修行者皆可大成人所知者修行人不知者妙化古今上眞度化或一会或片语或一梦而缘合者或解化顿去或居市潜修或弃功名辞将相或弃富贵逃山林此皆累世修来而当今了事故修眞者不患无缘而患无志志之坚贞者必始终如一顺逆不改试得魔过耐过难事上眞必以时度拔昇入天都论其功行高下列阶洞府必不虚过修行人愿力要深重志向要精专操持要决烈三者备虽下愚必証上果无三者虽上智亦致虚度修行有二戒不戒爲人害日用自惺惺觉照成功大修行不戒性磨砖去作镜修行不戒慾破釜去煑粥此二戒是了性命要关何必求玄说妙看丹经使聪明弄巧诈走江湖入山林求师友说已工都是枝蔓之词能如吾训守二戒一日了得一日一月了得一月已功速者百日半週迟者十月一年便是基完从此下手用圜中工夫得大药配坎离便是作丹之本进去一着便是干坤交珠丹结圣胎成神仙了何事太难人志不决道说梅仙眞曰自古修行割恩舍爱爲打头事所以修者皆弃家缘令一切幻缘不在耳目边将这身心俱随云水东西南北华夏山川无处不到无处不安这心𨚫易了道必有感遇又有一等福缘全备之士不出于家而道秘得闻不离于俗而功行克成此又出于寻常百倍者乃夙劫种得道缘深厚今来安乐自然了道虽在尘而心志要出尘十分好汉便做得去坐圜工夫只要心定道妙不必期望而自生者心之定非枯寂之比乃有用中无爲无念中常照不起诸缘不涉诸境湛而勿昏静而勿挠安而勿拘方是眞定做这工夫𨚫要将一忘字爲引线既定矣勃然有爲动以天机天道运行时至物化修丹之士观天之道执天之行尽矣坐圜先生宜心会之道说郭仙眞曰吾乃大唐汾阳王曾孙幼业儒通文艺举乡贡未第落落五十年不自惬所志获遇师点化以灶釡爲旨方得悟玄机遂弃家缘吾家世不乏缙绅颇有负郭之田妻妾之奉子女之情名虽未起利则有余吾遇师一旦便浩然脱屣故天地见怜祖眞接引克得度世今以吾视诸了亦若彷彿师之授受更尽底泄漏诸公矣不爲吾之浩然哉吾自述有爲也道不远人心三家本是同宗并行不悖方妙到头果位便有别等只要定个主张勿作歧路杨朱反无成就这门戸天地由此而定位阴阳由此而变化人物由此而生育但人物生矣遂忘所生天地阴阳亦若然耳好笑世上众生毁仙谤佛党甲伐乙故少成人凡世百𡻕如驹驰隙造物不齐忻戚种种奈何恶醉反酒避焚投溺生时有许多亲故老死那有个相知聚散水萍风絮得失朝槿夕蝣壮士发豪气哲人见机兆不俟终日割弃恩爱下手尤迟又何待乎古今豪杰立一介之功名创一时之事业尙要定志执守不因于朋友不狥于妻儿不谋于父兄灼然以决其理毅然以作其气迅奋勇往克济其功名事业何况出凡修圣超俗昇仙可不自定其志自坚其行而乃碌碌世途竞蝇头蜗角之些须况末路残羹饥争者众得之不足充腹舍之岂不自足哉呵呵饶舌爲君说破大功名眞富贵王候后程非吾道而何哉师道乃最上天仙之道非旁门渐乘可及如三乘道须要三年补下丹六年结中丹九年还上丹方得阳神脱体又须按住加功三年方能了手故非上智大根坚固志行者不能成多至半途而止或了人仙或了鬼仙而已若吾师授大道顿入圣境有志者只用一年功夫先了胎仙后了化形之功乃自然成者无中止之事无小乘之法人人修之个个天仙古云未有苖而不秀秀而不实者吾在师门自号上灶子世人遂传爲号吾受帝命爲弘化眞人柳梅二仙俱居散仙在师门世人惟称老木仙翁梅花仙子无何号今统于师门惟有各姓分别仙境人间以目视之不趐霄壤之不相及诚感神遇何论影响之不相从故智士哲人明于天人之际惟修已以格天耳此会乃豫章千余年眞劫吾师同诸眞广开化度而同眞一会犹是选仙场也入斯会者不论地之殊方人之异类时之先后惟以夙缘爲因以志行爲本或弃富贵或撇功名或易隷业或变学术种种非一但富贵功名凡情求而莫得者今既舍之去之隷业学术凡情求而难得者今亦改之变之作何事乎无乃以吾道至大至玄可以超生度死视富贵如浮云𣺌功名如粪土寻常学术又小小不足谈矣既志于道宜黾勉朝夕念兹在兹抵于成功则不负生平之愿也若以此道爲甘泉思之止渴终无济矣天地之先宇宙之间仙眞之诀惟存乎太乙含眞一理乃最上乘也余皆二义岂谓二义者无成就乎但学者必取法于上而缘不得于上法即得次亦可矣即得上法又何思乎道本周行坦坦然行之方至勿迟延若还坐议登天者白首穷年在膝前呵呵只要行既知理不行何益勿计后来功蹟且看现今志气人人具足个个圆成谁是让先谁是落后神气均者上也神旺于气次之气旺于神又次之各要调养气弱用补气神弱用补神各自调停神要炼心故云以神炼神乃以元神炼识神也念念返照湛然不昏到空静处凝着自见旺相十二时中静处无爲只要炼神到时至机发应物而动便下手炼气居家修者正心诚意修身齐家是大道根本正心要断慾除邪诚意要淸净无扰修身要积精养气齐家在安命节俭而已日用之间道存知而修之即是脱身之计道说玄玄仙眞曰夫内炼还丹之功玄北立时才是採药功到铅龙升汞虎降方才说得个铅汞相投方才说得一个金木交併阳丹结正见虗无之妙生身之处于此地位才见得那又有顚倒方向再出坎离之妙此处重生命蒂方得不死一朝养就玄珠见方得化爲大罗身人在时父母夫妻儿女朋友一团和气有聚有㪚到头来是一场春梦有何亲踈呵呵也情一笑耳仙无私以保举功过德行爲尊吾明说破修仙者无功德善行一场笑话若大缘法累劫修来今生不修也可成三岛神仙有一等苦行修行有一等德行修行有一等忠孝修行有一等存心修行古云爲恶无近刑爲善无近名天地自有不语之报八百眞仙当出五年之间吾领吕祖化度代传妙道只是教人死心活神莫负所生早成大道修行者只是炼精补气炼气化神神全气足方识天根天根爲一身之主魂魄者已之阴阳也曰天魂半觔地魄八两此正是先天之魂魄无形无质故曰阴阳阴阳者已之身心也心动则阳心静则阴阳爲火阴爲水水火济故曰得丹先要淸心寂寂一垢不染方可性至性至则药生药生命根现神气足是以不死不死之中又如死之浑浑沌沌含内之先天合外之先天二家相聚故爲眞人此点灵光在人身中化爲魂魄二气结三家见总归一窍故曰一点灵光养而灵之㪚于万神故曰灵一神万神灵诸眞会记吕纯阳祖师昼骑黄鹤去夜驾白云来南极联光照文星应上台韩湘圣眞幼弃荣华决志慕仙家感天人相点化浮云浪花富贵何嗟只了我自家生事谁管他世态兴些游海上泛星槎醉舞婆娑髻任斜美哉大会今从吕师来正庆此也刘海蟾圣眞昔握铜符百万貔貅佐帝都威扬四海贵显世间无一旦囘头思生死遂改前图随师去弃下黄金印绶放迹江湖乐道游然出万劫沧海难枯视昔事恍同梦幻得大道眞火眞符炼就一丸灵药吞入腹飞上蓬壶郭仙眞宇宙开眞劫王门瑞彩盈云霄招鹤侣顷刻下蓬瀛刘长生仙眞花柳当年醉梦中一朝翻悟入仙宫从头捡点尘寰事笑指东流一浪风爲说破好相从个𥚃眞机路路通但将神气全封固炉鼎温温曰自红丘长春仙眞勐烈昂藏一丈夫千魔不退铁爲锄握开万丈玄玄窍探得骊龙照夜珠苦行修眞惟我当初恨此身无根无蒂浑疑如水上浮萍赖师恩度拔登天筏步步层层一着脚便求超脱谁肯抛停直到头时上乘证果方了平生吾师重阳祖吾行独苦上帝悯吾故令掌教凡修眞者由诸仙师保度吾掌曹司仙箓诸子此时在吕祖派名记蓬莱后来成就当登天箓〓道此外何有修者修此成者成此不必言词不必思想眞认得眞一下便做何魔之可畏何事之可贪吾付数语以补吕师之化他曰登箓玉霄有可期也张玄玄仙眞风雨从仙驭乘云过海西鹤鸣靑露冷龙跃紫霞飞万里须臾至千门放浪归何须问踪迹江外有渔矶李太白仙眞我从江上至醉倚黄鹤楼鹦鹉洲前月汉阳渡外丹去已无人识闲来何事愁云霞飞岛屿白日自行讴我亦皇家才华冠世不得志而放迹江湖爲了这些受了许多苦楚后来采石捉月始见吾本来面目吾亦纯阳仙师点化吾之友也吾原乃谪仙人今来偶遇诸仙长在吾从行吾亦散仙梅仙眞彩鸾飞跨动霓裳空际飘飘拂异香闻道王家仙客聚半移月影到纱窗祖同诸师眞遨游江阁小道有仙话人物同秉二炁之灵得其全者人也得其偏者物也物有性无情化化不一人则性情兼备妙妙无穷故蛇雉可以爲蛟龙况人爲三才之一可不修之而仙乎小道与柳兄皆物也无情者也于蛇雉尙有不如何敢望人乎承吾师点化之功超拔之恩转爲有情又度爲仙何妙甚今大会祖师主张天地万劫精灵会合诸子修行当此如乘风而唿声不劳而远闻凭高而望目不劳而视遥故说虽有镃基不如待时时不可失快快都仙之䜟将至矣吕祖曰诸仙游罢囘洞天矣诸仙欢笑来朝重聚蓬莱庆正阳师圣诞有期诸仙来有说诸子各悉心佩奉勿爲谈柄轻洩于人吾昔曾邀诸老仙游至正以择今大会卜今道场今诸仙复从吾至朱庭欲以劝励诸子大进以倡吾会八百之期可待矣吾今日〓〓诲语详明已无秘隐闻者悟者行者见者各以自得自进立见成就吾至非爲邀人之祀非以求世之名所以然者上奉皇天大道开化后来衍流道派同兴大会于此所言所训尽泄玄秘学者遇之非偶也纯阳三书续刻道藏辑要卷四纯阳诗集新津彭一淸干阳校正七言七首渠县王妙生云朋重刋北极居辰御太空默然旋运疾如风四时代谢成天道万象森罗妙不穷此即一中分造化更从何处问眞工修行但自天心觅功就成仙可跨龙云霞天际鹤联翩宴庆蓬莱集众仙壶内长春凝玉液池中初夏现金莲丹砂一服超凡药花甲千週不记年笑指还家端的路山头明月正高悬斗枢默运见天心火令初週气返金山上月生方产药洞中风细始鸣琴虎降猿性千重宻龙养珠胎万丈深这个市朝都做得何须避世入山林金炉香篆半空浮仙客乘风月下游不向人间论𡻕月但从天外度春秋千年丹熟飞霄汉一偈玄言在简绸此曰共君相笑语端知他日出瀛洲勿笑人间祸福多蒲团静坐意如何任他沧海频更变独抱阳生养太和过去未来同现在三心起灭是羣魔只将这个光明主埽荡无尘伏太阿神仙有路在尘寰不必求寻三岛闲内炼身心成至药外将砂汞养金丹由凡入圣称眞士从浊流淸号大还分明只在些些诀何事人间学术难金丹不是等闲传千劫方传度世贤炉中造化全凭火鼎内生涯𨚫赖铅质超重浊黄芽产神结轻淸白云玄天地三才灵妙备吞将一粒証天仙五言四首灵境谁来往白云满地行淸虚人事少寂静道心生高殿谈玄语眞坛讲法声丹灶一星火经过几千正神仙修炼法个𥚃趣无穷至药生三宝眞机在一中坎离从此合龙虎自相从玄牝一以立胎胚老变童道授眞玄秘圜居大宝灵凤飞冲汉漠龙化出渊溟八卦阴阳合三才风气凝豫章修炼士何处访蓬瀛薰风摇竹影日色转花阴时序催流水蒲团拾道心坎离分水火庚甲见浮沉莫论天仙事还从水𥚃金絶句八十一首混沌一团几大圈此中消息孰知玄阴阳开阖无穷妙包尽先天与后天干坤包道道居中道包天地道无穷要识无穷归一窍此中眞是道之宗先天一炁伏玄关要觅玄关不等闲不离身中眞造化一些些内是仙寰玄关一窍是生机岂是凡躯血肉皮但向复时观妙处更看震子斡天机亥子之时莫放宽午间闲暇要加严一炷香残淸气复微微叩齿始开关火令功藏金气生中元前后正淸明云龙风虎交吞际一点黄庭黍米成神仙只是倒中顚坎离元来是汞铅得了些儿须用意莫教马失并驰猿道从无极生太极性命相附原归一修道工夫只这些无中生有成金液学道须教彻骨穷此穷不比世间同去除人我诸凡相物物头头摠是空气转阳生景自奇黄庭春信报南枝吹⬤一借天风力白雪漫空降玉池寒空静皎月初升万境虗明彻骨淸但到中间生玉液润成至宝结眞身至理玄玄只一中中间变化自无穷分明离坎生眞药配合黄庭天地同沙已高城人已生山川钟秀事非轻同眞会下修眞士急下前程契昔盟一中中𥚃本虚无气合神精转辘轳一旦玄关通透彻阳生妙景是蓬壶说妙探玄趣更深一中圜处见天心无边光景时时好始信吾言胜万金自家智慧是靑萍何事尘埋未砺硎但向死生关上看一挥两段便惺惺首夏淸和驭晚风轻云微月尙朦胧但将一扫无纎翳始见圆明照太空圜中工用作初基炼已纯纯正待时䜟应龙沙兴八百同修上乘証无爲好爲干坤惜此身达人忧道不忧贫潜心若行三千满踏破云烟出世尘偶乘黄鹤过沧洲楚泽吴江一色秋独羡仙家多活计靑山洞口白云留干坤一妙妙中通神气相孚虎会龙配合但随眞土姓鼎炉造化转鸿蒙休向时边问子午莫从身外觅干坤只这三家眞窍妙先天一炁是元根高卧云霞已息机春花秋月景随时阴阳默运同天道朕问寰中达者谁不向身中求子午只从天外觅金丹如今指破眞消息不出寰中难又难宻授眞机口口传天心一窍自端然静时旋转从干象万物无干在太渊玄中有白谁识淸白𥚃眞玄妙又神但对个中人共说立教凡世作天眞欲识三关透彻时静观子半出天机须臾涌出千江水月在长空绝所思无形原在有形间月影须臾印万山只待漫空飞白雪刀圭炼就号金丹三个关津一路通不劳指点说西东有时药物都完聚一鼎封来火自红一笑人间数百年只将仙术着眞诠三千门戸从他入谁识规中造化玄此心还是色身心静极从容出本神吸取归来和玉液干坤打合便成眞风雨春残花正稀干家得趣向坤扉金情木性同来合只管龙降虎自归金丹窍妙少人通水火相投药物红中𥚃须看消息得飞腾变化𨚫无穷元神初见一阳生出入绵绵守意诚渐养渐灵成至药飞腾变化作眞人金丹妙诀不多传一贯天中出自然情性化生龙虎药烹煎配合作金团道本一中生造化阴阳二炁结丹华欲知炉鼎眞工处心𥚃黄庭是我家半篱翠竹与金花逈绝红尘号道家金鼎好将龙虎合千秋功行熟丹砂坎戊无已不能生离已无戊不能成顚倒两般相结就主賔迭见是虚盈只将片语泄天机火虽有候不须时忙忙百刻从何觅消息些儿要自知授受金丹炼玉炉三田至宝有还无娲皇曾补靑天石罔象能求赤水珠玉京𣺌𣺌集羣眞共把流霞庆早春报道洪都诸炼士龙沙䜟应出红尘君家名字註仙班好把丹砂养素颜异日瑶池相聚处海天云水笑无关火符字字吐眞诠心悟神灵自妙然十月胎完重换鼎抽飞金汞作天仙天心一点兀然中万象巍巍一窍通但把三元归着守仙家乃就号神翁默运天机渐渐神金丹结就号眞人从他十月安然过云鹤漫空观玉宸眞元聚会挺奇英炼就金丹谒玉京浩劫功勋同宇宙欢唿鸾鹤赴蓬瀛曾整云裳拜紫皇玉音宣上选仙场隆兴八百眞徒子个个而今姓字香修眞学者摠修心心到淸澄道自成莫问仙禅门戸别一原机括甚幽深二十余年度世缘今将帝旨降三天当时铁柱千秋䜟人举洪都八百仙宝善天心本至公重重恩命降玄穹年来道法功完备拔宅飞昇驭远风三才造化甚分明一点虗灵备五行透得些儿玄秘窍通天达地显神眞无边春色羡江南薄暮烟光万井寒更有一般眞造化药炉丹火静中看丈夫立志学修眞慧剑明明舍色身海有龙珠须罔象一朝探得出红尘三阳时至木鸡鸣唱出仙徒八百名䜟应龙沙眞会合乘鸾跨鹤集蓬瀛丹家妙景在三阳生意干坤万物昌最是铅龙投汞虎一般快活住黄房道理玄玄一寸机难将心画要心知三成高下分明别惟有双修妙莫思神明熖熖在身中大药三家一气同窍妙凭谁消息得时时静守向黄宫悟透吾言道眼开先天有物自虚来滋培根蒂培眞体富贵功名何羡哉悟理全凭性地灵灵台澄彻绝嚣尘归根窍内知消息阳发人间万象新金丹本是无生有眞种生生性摄情金併木融归土八全阴阳得类自然成妙诀从来不易传传留经史万千篇如今直指眞诠路一得齐超天外天须知性命有根源一窍玄玄众妙门造到静虚无极处混元重判别干坤山泽氤氲一气通升腾坤位到干宫流行润滙从龙德眞宰无爲玄默中满口玄机字字眞工夫下手直凝神先天一向干家种坤土生成身外身到箇圆明胎已仙更须向上出三天有还无处眞空破聚散纵横满大千一阳是药立丹基採取神功要及时金木浮沉庚甲现月轮放出识东西进退眞机分两弦春秋沐浴两弦间调停火候无差失结得丹珠种玉田先天一炁出虚无八坎生阳倒药炉收取囘家塡补足纯干立体号仙躯离得还魂月转明心空性见摄金情三天会合胎仙结煅炼工夫要老成人道婴儿身外身不知摠是已元神只将鄞鄂经营好自有眞人住玉京层霄皓月夜光华露气淸寒放彩花半子由来阳气发黍珠一颗产中涯勿忘勿助久如初一旦融通见妙图造化万般皆发露本来些子自如如说来甚易做时难做𨚫非难要志坚根本淸明全药物三千功就作天仙工夫下手有爲先爲𨚫无爲是别传口口授将些子诀自家理会在心田金液还丹理更玄河车反复在三田干坤交垢醍醐降服食飞昇向九年阳神成体号胎仙内外形容共一般动静由中爲主宰这躯四大摠无干出得阳神身外身千朝功满现阳神天仙更有还虚诀一㪚虗空万刹形坎内阳生七返药离中珠结九还丹若无戊已爲媒娉怎得金丹有返还开通玄窍伏工夫久久端然月上觚庚甲浮沉旋斗柄心花烂熳入玄图丹扃烟烟见元神炼到眞空体转眞出入如如无𦊱碍形神双妙自飞腾五言绝句九首妙有无中有眞空妙里空悟之眞性命修炼得吾宗玄妙无穷尽惟精允执中圣人传道法无外此眞功虗心爲炉鼎里有汞和沿抽出中眞火煅合即成仙玄秘言言露眞机默默通天心人事合仙道立成宗戊已是一物分生向两家有时还聚会中土长黄芽万劫灵文秘龙沙䜟会兴至今相授受八百赴蓬瀛道妙从中育三阳景象生婴儿能出顶神化万方形不识先天窍何能见先天百骸与七宝阴滓尽非玄巽戸东南位坤宫即坎方仙经传妙理搬运入黄房証道歌九首道道道一团天地阴阳妙凢人识得个中机踏破玄玄眞诀奥妙妙妙这个圜中眞大道无形无作一虗空现出了无端万窍问谁知得这些儿自古神仙都失笑妙理今何在一中无外眞息周旋斗柄横天界现出一轮明月照破色空无碍莫问气莫问神混沌之中造化生枢机略略加持䕶万法归根合五行性留命命载性性命双修方了証这些些子是玄机但把心猿牢系定人形体许多般血肉顽皮用那端借假修眞眞的语修成眞假摠成团不必存不必亡快乐过时光炼之百日胎形现神人乍坐光明殿说得难行时易只怕从头没志气八洞神仙本世流何曾异样生天地阴阳动静妙无穷运转阴阳太极中身内药生阳始发阳归土釡汞相逢汞铅通情正浓玄玄妙妙反虎龙时间结就灵丹景产个婴儿上九重纯阳三书卷四终纯阳三书续刻道藏辑要枕中秘旨新津彭一淸干阳校正训言渠县王妙生云朋重刋世人求道多途故愈求愈远不知无上法门不过心诚两字一念之起必须觉察是眞是妄是正是邪是顺是逆是明是暗是通是塞若正念能端则立时明定便种吉因即爲吉果若一念参差心多惶愧则自性不安便是凶因焉有吉报故上土修心惟在愼独戒谨恐惧儒教宗传喜怒哀乐情有未发性源澄彻譬诸无尘之镜无垢之水其中觉路正达吾宗但操持之法并无二路只求放心一句已足子不必作二乘人也光明之路先在无欲静以合机动以适变动静周流配合六虗其中之妙天地与俱夫何竒哉平平而已道何所不在近即处带下子何复生疑其中明梗㮣若得体我言不虞贫字碍诚哉又诚哉时时操舍内其说精微不误毫厘阴峤一穴厥有根蔕静中觅之任督不离勿疑黄赤守中问脐子能行耶直穷紫舆再有无上众中难语示无上几言云道家最上只一言尽之日无中生有要知天地万物昆虫草木皆从无中生来无字原是大道但佛门执无而无故落顽空葢未入室先寻其门若不见门之大小而悬想室之高低虽千年终属门外汉吾家从源觅路借假修眞从父母旣生之躯壳求父母未生之眞元则入手径而工夫易但世人不知其大而从后天渣滓上做工夫不成则生疾成则幻丹何益哉吾今传子一无字须知无是身中何物其入也蔽于玄闗其出也应于日用儒家所谓即日用事物而求道者葢秘密语非粗浅语也无字有形无形有息无息见之蜣蝍转丸丸中一点虚白是蜣蝍精神结聚处待至虚白成形而蜣蝍化去此即脱胎之妙也夫炼神还虚炼虚还白求一世而不可得者观一物而可悟之乃知道之宻大之在天地小之不遗一物何可于近而忽之耶此无上秘法期子大成故不惜子勿以难而诿又勿以易而弃秘之秘之𨚫病斯方好随时可用之但无加意觅閙里失玄珠凡静养何爲不要勉强决要自然葢有意属阳无心属阴阴静生血阳动耗气凡修养家皆属气功故须取静若一加意则气即粗粗而多浊便非淸眞此中容不得一些渣滓浊岂收功故须听其自然自然者绵绵若存谓之曰存则有爲矣谓之曰若又无爲矣故须明得三教同源释曰不即不离儒曰勿忘勿助道曰绵绵若存皆宻语也子之气淸已降浊未升降淸者淸降而入关也浊升者升浊而出穴也淸多入浊多出淸浊分途⬤毫不乱如此既久则关尽通要知人身三关九穴原是通的淸气行时夹有浊气在内今养者不过欲去其浊留其淸岂眞关淤穴塞待运而后通耶悟及悟及夫道者甚深微甚妙不测论化元之理则以生生爲本论修举之功则以积渐爲要故凡今世之人有三等寔有六等曰上中下曰上上中中下下夫上上者其心不污其气淸甯生于富贵不落天贫遇顺而不知逆遇通而不知塞有洪福则得功名机缘一凑闻句子而得禅遇草衣而证道一入玄宗终身不坏虽应缘住世如上眞仙何以异哉此上上品也其次者则如水之澄如镜之明不爲物摇不爲尘蔽有念即定有愿必成其住世而济人其出世而应化入尘而不累处俗而不染千年百𡻕去而上仙此上等也其次者则有道而始学有功而始谋遇眞而笃信得圣而深求知俗之累而不敢染知世之害我而不欲入其望道则如饥渴其有志则如多忧故其力学而无悞深参而得眞此上中也又其次者觉而后修警而后悟未入门也不知道爲何物及其有悔而善念斯发也若此者则功必有待而后成德必有资而后积则中之中矣若其次之次者爲下等则语以道而大笑加以功而怫然虽有师传不知遵守虽及临祸不知转头惟困之旣久而后悔心一萌焉此其下也至于下之下者观其貌则类眞仙听其言则妙古典淸言玉屑白衣玄玄其使见之者则奉爲规范惑之者则永爲式从不知其心之伪则断无一刻之诚明知有道而不修明知有法而不畏其立念也惟恐不入乎下流党使有觉而唿之者曰此子之忒也则未尝不自幸曰又添一人知我不肖矣此下之最下者也尔品则上中源则上上故前以无字独传子子不必拘于气执于理而不求无上法门也这个机缘不能笔传惟在心悟晓得今日吃茶深味得手矣参之夫道不切讲则泛而无当若一切讲则此身可捐夫天下之大谁无生死既有生死仙凡一例何必有道若夫长生不死之说此幻家误人请看今日有何仙人住世然则道学他何用吾爲先论佛氏夫佛者觉也何谓觉觉其生死之本也生本于天地死本于地天天地者阳包阴也地天者阴入阳也何爲天地阴阳更有微妙佛经五千言大半是假惟华严法华楞严圆觉出自佛传而奥妙则又藴于华严楞严二部我今日要问尔等因何有此天地夫天地天地天地者上天中天下天上地中地下地天地者因何而有能知吾身因何而有便知天地矣吾身本无忽然有吾天地本无忽有天地夫天者积气所结第一金轮第二火轮第三风轮第四水轮金火水风积爲天柄其中尘砂竹桚结成地而灵则贯焉此灵生天地外生天地中外者含光无上中者苞煦万有楞严有之天地生于一念一念肇于天地回环转折不停此实理也又有一说屠子当知吾何以成道吾何以说法吾何以度人三者不出一句曰即心爲理而已今尔等诚心向我若不指明则爲相负光阴迅速岂可盲修夫血肉之躯必然要坏阳世六阳包阴可住阴世六阴包阳可畏若阳根在手不爲修炼至阳旣脱而图晚矣须知有诀要养阳养阳无别法只有静坐静坐无念天光入腹阳生而阴伏矣阴伏四十九日从尾闾出断早沉一阴再四十九日又出砂关阴如此六次阴气尽出纯阳既得于是加功炼阳而仙可异若一动则阴从气口上发与阳相敌而天光无分毫之入腹矣如此则阳日减阴日深梦中必有鬼神亡魂水木之属应验人生至三十六𡻕后六阳已过不可不学道也看天图图此北极经星图纬则多难画此图内合身中外通万物观此可得阳数之理矣夫人日在二气之中天一刻不离人人一刻不舍天天人息息相与若少间断则病若多违错则大病若脱则死矣死者能一日多留乎故须养阳养之一日得阳一中养之千日则太阳在手养之十年而仙眞感应养之三十六年而天府登名养之六十四年而位居紫极矣夫人者得中气而生因元神而化资精血而成故先论其粗再论其精如人得父母之姤也二人气淸则淸二人气浊则浊淸则聪明圆应不爲气乱不爲物摇而一切应感之机权在于我谁爲淆夺者浊则气昏而多迷不知性海焉识命宗故惟得气之淸者乃能取富贵而享仙福以之用世则济人以之学玄则成道此岂易得者哉然二人何爲有淸浊耶大凡人处世间心得七分气得三分心常静常淸常寂常定常善常敬常明常眞常一常均则心便不动矣心既不动则如水之澄于缸亦无泥沙相浑淸可鑑眉目又安有不静光袭人而莹然如玉耶如此则气无有不淸者虽膏梁鼎烹日在所御然而无伤乎气焉不过所得子孙应亨皇福不能遂入淸修耳若既心淸又能淡泊则子姓应入二宗可不落福果而免根尽本复之患耳今吾说明得气应心之理可悟生人淸浊之故矣至于所以生人之故则精微奥妙不能以粗心会也诸君起立焚香讲先天一段道妙天有中星乃太玄金光定气所结此星之柄贯蓬瀛海三十二世界周婆罗圆镜照六千八百小世界尽虚空徧十方皆此星所主星之中气分灵爲人故曰人得中气而生也至于灵及之时因母胎五月而入灵内贯五脏六腑三焦外彻百孔千毫灵气也若夫性则不内不外不方不所不人不天不近不远思之卽得印之卽旋身存灵存身散灵散灵存归人灵散归天归天归星神定气凝此中星自然运化之极功不待人爲无由造作则天地生人先天之理也乃其中有浑生达生二种浑生者世人因明生妄因妄结爱因爱投欲因欲造作或善或恶都是想识由此固因性根不断乃浑生死之善之恶轮回不停一灵不息元妙微细有人无天有世无我辗转应缘不滞不定虽有两分寔归一致此人生以后脱中星之性所谓浑生一种矣若达生者内达性体外达因缘达一元性体达十二因缘知天之天知人之天知心之天知性之天知命之天知气之天于是分途各守一家在佛得性在仙得命得性由命命完性定得命由性性纯命正性命两修不偏不倚未入世网先超人宗旣归大觉遂乃不迷歴恒河劫遂脱生途不结福果此大因缘非由识聚惟通本源斯得其妙此世上二宗达明三乘之理而化有爲无因明得识之旨也浑不可浑达不得达则脱中星便归杂宿矣此禽门兽关因人而堕杂星歴歴劫不复可骇可畏我惟世人有生不知惭惭其负人死不知悔悔其昧已此二种业必落杂结愼之勤之毋负吾望学道者舍至苦而求至乐不得以时日闲断今尔等朝夕所念所爲俱有心将随录随报不可不愼尔等速各备一册每日细书发何善念立何善功作何善事成何善缘冩上半截下则书偶因欲动发一杂想不必冩出又云偶因气动生一瞋心偶因尘乱生一烦恼偶因势阻作一屈事偶因凡蔽生一异念从上功德从下宿习俱当宻书至四月十四八月十四两日囘向升名天府可以至临化时心随心将登中极宫切身无罪父母妻子可同去勿忽勿忽听吾分明示尔玄包天包地一心圆金门消息谁知得粉碎虗空结后缘屠子尔知道之妙乎精深之理在一化字未有元性有化元性者未有元气有化元气者未有天地有化天地者未有人物有化众人万物者这个化字非心可思非意可想非言可说非理可推自然之妙谓之化源化中至精至微至淸至明天不杂地地不杂天阳不杂阴阴不杂阳人不杂物物不杂人理不杂气气不杂理千变万化归于至常今论修持亦归于化试问修佛得佛修仙得仙爲有人工爲属天定以言其初非人不入以言其终非天不成人者知法炼採运元修眞一日不能归于百日一年不能归于十年此有志者永不闲断若夫成与不成端由天帝非力可强子试参吾身未有时父母结搆如何不成彼人而独成吾如何不成山河大地而独成人未有身前吾归何处旣有身后吾藏何方一息虗空即非实证故于此处端须用觉所谓觉者此中惺惺之几凡尔日涉世缘则中心与道隔一念灵明日昏日蔽昏蔽旣久结成钝根触之不觉醒之不觉唿之觉不觉敲之觉不觉于此昏时焉有觉时今旣知觉便当明觉二六时中披衣静坐万缘放下犹之死汉不识天地阴阳古今上下山河人物如此一地修证不茶不饭水火两忘旣知不知未知何知断𨚫知时会有觉时觉来身外觉种身中觉与觉通乃成大觉无上法门尽此数语能学之者庶几有会若家园难放人欲难丢则虽修百年究竟何着故须寔寔加功中中问理此朴寔头人当能到此非文章之士可与语也夀子有心学道吾契子久矣惜乎貌静而心动气舒而神躁故武家一路子所不能但宗文途以渐而入若欲速骤则法未得而火先炽病从此生非徒无益有害焉则当疑吾诳子矣子今日用法只守鼻尖不可用意但默默观照心一静则液满口徐徐嚥之则眞贯灵根而脐渐煖邪念若起勐意绝之则渐冷渐淡而气凝神结自可望而即也先传玄牝起手慢慢思维取眼光定于鼻所以神接炁道家秘旨子午行之倦即起不作枯禅伎俩腰须直莫强力鹤子尔有最捷法口诵定心字诵时耳默闻即凝玄峤炁问炁在何方根基肾水内绝慾养肾元淡口和胃气息怒静肝家宽圆养心蒂尔且病消除吾与子言遇子根未甚污故容易进地非若屠与江必借人工力吾有大丹时子先服其秘丹和化骨灵臭秽变金玉子能修诚哉当以孝爲据待子入道度其亲只恐幽沉难理治子敬哉禄看心最简看不用心天台止观子求其眞此法亦与无字同珍凡看时必然动意到得非看而看有心无心神机圆熟而道得矣谦子日间静坐调息一时默念一点眞气从大法来由尾闾入渐渐过督脉而上循丹田而至气口默默时存则阳升而痰结可愈此虽艮背中前叚工夫原是武家一派但子善静坐坐时知一念不起之要故艮家法可传子也绝慾先培肾水滋火自息一句至情言恐君行未力信子坐则坐不得手看丹田窍何有黑得白光生肘水晶壶冰沉藕此何时云飞走脐上中之气脐下中之元守其根无偏焉眞子入夏𤍠放开心老人家勿太勤提则火放则冰冷字妙淡诸因念念弥陀亦是魔弥陀岂有的工夫不如守吾无心诀连这弥陀也是多无心岂得有余言息𨚫诸缘即养元莫要妄求淸凈地且教洒埽去尘烟尔弟子能知爲身求道甚合吾旨今后只须静宻中用功不但其理吾能明示即静坐时无人来扰有吾神在此尔等元气亦与吾可暗接吾当助尔等眞息自调和可以一日之工当十日之坐尔等不见吾形不知精神自相通合做工夫后自觉也吾今与尔等一字日忘忘者最近之诀试问俗人念头有一刻忘否非存于身外则结于梦中二六时中欲求一刻忘而不得即有忘时亦是㪚忘不是眞忘眞忘之际到得日间不惊夜间无梦方是与天爲徒矣然要求忘先须涵养涵养者气定之谓人身之气终日随心奔㪚于外若不知静养则神气双敝而无完固之日矣今要尔等办个肯心肯将道看得重则身世自轻一念明定而气随念止不期养而养矣但此事难在起手三十年水牯牛一朝穿鼻其气之奔勃爲何如耶尔等当分一日之中二时之功留心此道日积月累工夫绵宻熟而到手则静忘境界悠然有会到那时乐不可明言也有缘则入手易无缘则觅路难可以志心求之也先断三尸后存五窍五关藏神关穴勿执执则有病不斩三尸神玉液何由临庚申世不知守法守不用週日不卧只要斩阳神尸坐子时斩阴神尸坐亥时斩通幽神尸坐午时连守三次可得半功守七次则三彭斩绝矣天然便得独成功但也须将俗意空若有分毫累方寸说无说觉总虗融但上乘须知一个止字止者一念不迁之谓止于静外物不摇止于动纷繁不乱止于无吾在心止于人无人在念止于道无道可寻止于境无境可别如此内定其根外定其缘根缘两化觉便中发此一段机微尙须子勇勐得之也但子要晓气质最难化习俗最难忘虽说看得轻撇得开然终是口头语未便是全体放下悬崖撒手时但此看开放下不是勉强得来只要工夫上果有切心他便自轻要知身外种种皆属妄心妄不胜明譬诸太阳一出而魑魅自替消也端子今仍性命双修但与人同善又是第一李鹤知性不知命劝他立命江谦不知性并不知命嘱他尽性信眞应落洪福嘱之以命爲先觉磬应落淸修嘱之以性爲上夀子当种福以邀命道子当立德以求性至若钱子沈子道志皆黄衣中人又当听其自择于性命者也尔爲谕子性是心子命是身发心以种根修身以滋叶果尔有不内外兼举耶十图〓〓〓〓〓〓〓慧〓端留与汝觉也演功夫初入门之图无极至空虚大道在此十图能悟持者必有验一图一证可也纷纷烟月近中秋好觅丹砂煑白硫硫㪚入砂眞黍子黄庭一煖是南州端觅静爲主调息妄爲要藏运息贵乎自然鸳养身始于调气屠子问关吾说凡气阳者升上阴者随下半阴阳者中午乃阴初犹带阳故属心心者包阴统阳故藏神亦藏血若论气之到时先在心午位而后阳逆午上再到泥丸囘光不必存位段但能照察神即周流然此尙有宻诀坐时当再传先五关而后二仪若释则从一元做起一元即太极也呵呵工夫到手在南中得意妄言名象融若使执爲方所去摠教着力也成空藏子病中气不足当以调息起手俟息和气定当再有以示子也妄心若以存想袪之益不如念个空字守静诀之祖也天得静而运地得静而凝人得静而生心得静而明气得静而贞万物得静而复其本来之眞子以静爲非大道乎第恐子不善静耳静者静自静不使静无意静莫有心得之矣有心起无心终期得效在开䝉半夜初阳将发时披衣坐起且帘垂能观白现丹田𥚃至寂何劳气力爲眞尔善守之勿费光阴也喫口淸斋便可修莫教放事在心头闲来一句眞阳诀千载修持得自由丹田有处接黄庭嚥液千朝灌漑灵养得心苖朝玉阙何难顷刻到蓬瀛林融子三世前即玉峯长老高弟也子已悟但未证耳子当潜心释氏会有机缘得成大事吾略示子天地之理子当自思包天之外第一金轮金轮金象刚劲之气也此执持世界之先天第二火轮火轮火象元阳之气也第三风轮风轮风象⬤育之气也第四水轮水轮水象涵濡润泽之气也第五地轮地轮地象资培之气也此五轮者生天亦然生人亦然生禽兽草木昆虫之类无不皆然此生生不息之机也人得淸阳中气万物得浊阴偏气中何由中淸凈得中偏何由偏妄欲自偏淸凈之法先袪妄慾而后淸其心静其气心淸气静而明乃生焉明者悟也悟者觉也觉性本我自有爲气所淆而明不发如光本日月自有爲云所蔽而明不现知此可修心炼气固形毓神矣夫何多言云磬头头是道静里得之用心觅气志随气舒三更梦觉阳动几微起坐披衣得淸守虚洁其初志随照如如应缘缘满许子高飞太祖谕夫道者妙理之强名一切形象从无而有一切质骸从气而立得其精微可以贯死生通脉络但位下诸子尘习已深骤难语上指其大畧莫若切身夫此身者气之所凝气者神之所结神一曰㪚气断形腐今诸子当求有益之神莫寻无用之气夫气者亘天包地如何无用但要知天地之气有根有蒂非比常人气容易尽夫根蒂者正神之谓也诸子若欲至道与我收拾尘缘打起精神寻这一点但息心息念此点即见一有精诚气即效用所谓精诚者蒲团枯坐时有个勇勐心耳所谓效用者当心常平妥时气亦随服但此无切心决难起疑疑情不起悟门不辟悟不到家便成幻缘此金针之窍端在一个照字照字妙极东方曰起照彻万方试想日轮何尝有意惟其无意所以得明诸子详细看他眞径生岂因谋得不谋亦自生世多贫乏者岂尽道中人呵呵子欲得术单守丹田夫道家千方百径皆引人入道之法从鼻息而武者亦要有缘方得成功子见守鼻之家几人得手夫心之所及气即及之子今二六之暇静坐一龛反观丹田〓其圈如连环白如粉绵看之时微顾鼻息不必强之使入但不可纵之使出如此百日而鼻息自和气贵丹田矣惟此是人工余者通玄峤开夹嵴贯玉池降金液转河车皆自然之效非人力能爲坐久不断则诸功自得但坐时观白须耑一有念便放眼观此白环久久纯熟念亦不多发矣纷纷叶落正冬余园木萧疎气结初此候正堪寻肾脉阳光一动虎龙舒工夫宜亥子交时闭目内视玄珠径二寸如火如如欲动若将发状得手黄庭内煖此当在冬至前后半月间行之取铅在艮艮气得火足而发光西方一片月明从艮而起此眞阳至足黄子幸勿失之眞息有两路一路是眞机一路是气机眞机若得则先天气复心如沃冰一片淸凉非言可喻此中景界若一坐即至方爲眞机若坐时偶得一现略顿片时气粗欲动此景不再见者乃爲气机偶静非眞息也若眞机脗合行住坐卧触处皆然陶镕如雪烟水茫然不知身在天地间亦并不知天地此身爲何物惟有烱烱灵光月明在眼乐不可说到此时候乃结丹之时也黄子当不以尘务易之矣谨记吾言屠子内观心地须寛山高月小作如是观我有一物爲尔等说不圆不方不狭不濶非长非短非破非缺有头有尾无枝无叶赤如日轮光如明月大则如山小则如末其软如绵其坚如铁极其痴呆极其活泼并非阴阳亦非血气看得分明做得恳切若说是心即爲心灭若说是神即爲神竭毕竟是甚么东西这便是死生之诀尔诸子可知么可会么这便是一个大圈罗中藏珠一颗莫以无爲有莫以有爲无光明珠一粒取时费气力又要滚出来又要滚不出不须起念想菩提得见玄珠处处宜若问玄珠在何处黄庭深何是藏珠黄生会么玄珠者心之灵聚而成之物凡人皆爲心㪚不凝故其光不能凝而爲珠此珠七分籍神三分籍气子功已到八九所欠者神尙日出不能有子午相结时故此珠欲凝又化未得遂落黄庭子若有一月成片工夫则玄珠可许得见子勿自悞也玄珠结三百六十日而胎线发矣记之世缘不能看轻则欲心终不静心不勇勐加功则此道终难合弟子者师之衣师者弟子之领二者相须不能轻重念之哉毋负我嘱诸子听我吩咐尔等爲性命计何得日月以诗酒爲事今当改过我向以道之一字爲尔等说者屡矣今将一窍直指工夫再爲演说自当究心再毋得因循也曰昔我太上道祖李老君曰凡欲修道必须观心观心之法惟此一窍此一窍在儒家则曰灵台在释氏则曰灵山在吾道则曰灵关灵关者即我人受生感气之初禀天地一点元阳化生此一窍以藏元神其中空空洞洞至虚至明乃吾人生生之主宰眞所谓有之则生无之则死生死关头惟此一窍所以明道者先爲之料理此一窍统众德而大备烁羣昏而独明背之则凡顺之则圣悟之则生死离迷之则轮回转然则用何者爲先惟有八字曰内息诸妄外绝诸缘八字而已时时将眼耳鼻舌身五识各返其根刻刻将精神魂魄意五灵各安其位运用施爲念念不离行住坐卧心心常住久久则自然油然心新浩然气畅凝然寂然豁然了然工夫至此有一点妙处降黄庭入土釡矣此之谓金丹直指玄秘也诸子悟之有偈曰观心心𥚃觅眞心心若无时见本心眞心明彻通玄界外道邪魔不敢侵学道还须觅自心自心深处最难寻若能寻到无寻处方见凡心是自心诸子知人道所由分乎因人而上人可得道因道而下道亦近人亦中其光乃能生息夫人之形由气而结灵附于形如光在镜铜镕铁化光于何託乃知因气修眞当惜𡻕月一人之身万劫神寓流转迁谢息息不停故惟光凝斯乃气住苟有纎尘微妄道即不居诸子当深会吾言勿懈子午也诸子要知人在世间如鸟在笼如鱼在网日久气昏忘乎其爲笼与网也尙有脱然于笼网之外者奔波不定求所谓笼网者而入之岂不哀乎哉诸子旣来皈我则虽未出笼然而已有出笼之理人惟生不知死故蠢然度日一入死关千苦毕集方知苦趣而已悔无及矣不然者声色货利岂不便耳目而安四肢彼三圣人者亦何苦舍安乐而趋寂寞耶葢见苦海茫茫故生而先求之今诸子当发大愿必脱轮回乃爲上乘夫此轮回自有吾灵万劫随转岂容易脱而求脱之在复明今世之人明皆昏矣因昏而入暗因暗入浊因浊入禽因禽入兽一入兽途再人难矣尔诸子宜洗心学道四十前者世与法兼半若过四十六阳已退便当以七分学道乃能有得夫道者无他囘光而已死时随念而托黑境可畏子能日念光明安有黑魔可以相迷故必时时克化乃许有成尔等今后当以身爲重门第之高下儿孙之进退家室之厚薄以次置之盖此有一定者存我明其心彼亦受福此理相通岂能有碍子自念之端醒觉起来听法一派昏愚如何入道我今指明留爲家宝要知修行人不是懒惰人是勇勐人不是放纵人是精警人不是豪气人是谨愿人不是放倒人是提起人不是闲㪚人是有守人不是龌龊人是干凈人昔余玉吾问道于沈白云白云曰凡修眞者矢皈六尺欲脱三途一䝉收录便当精专用功所谓精专者不是说我今皈了纯阳一切世务放开些罢一切利欲淡泊些罢有事依旧心躁神乱无事蒲团枯坐一顷如此虽千百年焉能入道哉须要发个勇勐心见得流浪可畏人身难得一旦警然曰吾向也错走路头矣今幸皈师决要求仙乘永不退悔发心旣明从此要将心提起提得心高欲便不染二六时中两眼睁开双拳擎起有个除魔降怪气象然后魔怪不来侵尔凡三尸在人身上时刻查点善恶转报灶司若修道者心将竟报巡司上达天庭日有簿月有册何尝一刻放松尔故经书有二字说得好曰冥升所谓冥升者人不见我自见人不闻我自闻此一种提醒光明之心与天相通即孔子云下学而上达知我者其天乎尔等看此一段雅训亦可知工夫一二矣当知空虚与寔相同体欲出三界当用力于虚空试想虚空何处着力一念光明即得手十年心事莫虚流可从开眼分明处认取元神不坏来诸子好做个善人免教流落去一到昏䝉晕乱何处再得相见一点梅花一点春枝头春足见花新谁知看徧园林白不解阳和毓意灵周子说尔等已发心入道难得但道须时刻参求不可间断一有闲隙私心欲念便乘闲而入嵗月无多十年学道难期一日之悟嚼雪吞冰磨针研石昔人如此用功皆爲畏此轮回决要度此身心归光复明而后蓬室逍遥瀛洲游乐岂不快哉洪福一堕性爲气迷得眞心百难有一可不畏哉周子尔好立一课程与诸子使他限定工夫方能日就月将领新取异并用前功过书册以记应事得失则内外有程功德日进矣尔等意果决否只得两句话不明决入地狱明了决上天堂夫冥有十王王有十职职管十罪罪分十簿一曰意恶簿二曰口业簿三曰事业簿四曰不孝簿五曰淫簿六曰不忠簿七曰杀簿八曰杂簿九曰负财产簿十曰因地转轮簿凡人临死至斩阳关十判持簿验查上姓名分罪登记先解索魂司后照罪游解十殿如无此十簿犯者一到斩阳判官即查明出揭竟送无爲城听候转轮若修道者十善同参十罪俱消则临化也幡幢相引佛则归西仙则归东圣则归南长住通途尙安有北阴之路须其步履耶好么一条门路上天行只要多君仔细寻一日觉来神便活皮囊离𨚫认眞身平日矢心立志不要落第二乘决要做无上不坏金仙有此一念在心方能勇勐精进若稍有自卑自贱之意便因循退缩终入鬼窟矣取法乎上仅得乎中可自下乎诸弟子超脱生死证果成眞依傍不得人的佛仙度世不过接引入门旣到门口要你自家走进故须单靠自心用功明他得这一点亮了便翻身入大罗矣宋人范俨可学也吾当日在洛阳道上遇见太祖师求度太祖师说秀才尔名利心未尽如何入道我付丹一粒延尔夀罢我当时决要求眞随师七日水不入口师见精诚爲查先世不料竟有罪案乃以黄梁相觉直至斩首分身𡨚报始脱尔等若勤炼精修则中元之日冥府报册我便将尔等三世世孽消案若依旧因循则我不管何物主人翁朝夕离不得若离主人去只爲逃窜客一索縳归来打入囹圄黑再要见主人空教眼泪出心是同识不同操者操意心如何操操即诚也吾十有五而志于学知止也三十而立知止而后能定也四十而不惑定而后能静静而后能安也五十而知天命安而后能虑也六十而耳顺虑而后能得也此数语是金仙乘是菩萨乘是大贤乘直至七十从心欲不踰矩方是佛乘天尊乘圣乘所谓炼精化气炼气化神炼神还虚炼虚还白此十五志学与六十耳顺几番境界中兼有之然必虗空粉碎乃无体无极此即七十中境儒以孔爲圣三代一人哉工夫难说尔等只说静只说无只说默皆是影响终非直指我说个譬喻尔听譬如有个秽汉满身臭污日在粪秽处奔逐忽有人对他说做人做个干凈人何不妙秽汉闻之深以爲然也不洗身也不易衣竟不向粪秽边走带了满身臭气静住在家只认道我如今不臭了其如衣污体秽到底不凈此正是尔等说无说静之光景也如何是道曰无所不善万分中若带一分习气即是纯阳中带了一分阴气故须心无不善事无不善言无不善时时存得善心即时时保得阳气到临命终时一灵烱烱拱手而入大罗岂不至乐诸子须谛听吾言刻者矫之以寛躁者矫之以和懒者矫之以勇短者矫之以长好色者矫之以独眠沉湎者矫之以独春好利者矫之以㪚财谓之曰矫须过于常情乃爲恰好若悠忽度日终无长进不得此元还须堕落平日要静𥚃见心范俨榜样粘在便该学他心一刻不得放的你一放那浊气尘念便来譬如风之入窗隙然隙一刻开风便一刻入来故须时时省察刻刻提撕虽三餐茶饭二火出行时也不放懈如此何消三月包尔心明若不勇勐只是因循作一件游戏事看待再过几生依旧这副面目勿负勿负静久则慧生慧生而眞性自露若心爲尘扰则明日蔽而神乱矣如此随运迁流直候气灭灵消以至于死岂不深可怜悯我欲济度斯民不惜黄金暗付而诸子不寻家宝日逐迷途若有千年可住岂知唿吸即亡如今限定课程必须时异月新能诚通亲友即能通仙长若使名爲学道而习气不除依然旧染之污煮杀空砂终非饭食今降来欲问尔等志向若何光明日减而精力日去到底无得则亦空费香火相聚坛中矣竭力则功日进心眞则灵自通岂在外求耶天积三十万八千嵗而淸地积三十万八千嵗而甯以元气之浑然无所污坏而犹然积累之久乃得淸浊分和而平成各运人自受降以来率天之淸爲性止十分之一率地之浊爲形已十分之九则其易昏而难明可知矣干元初运有歴四十万劫而成眞者亘千百世而不变日月北极是也歴三十万劫而成眞者即有升降矣星宿诸眞是也要之淸中有一毫未明即是降生之本上天之宿且然何况尔等亦是歴劫以来禀一点污浊之体因而归地今欲由地上云由云入星由星到淸由淸见帝此何等因缘而可悠忽爲之耶在世一年天仙作三日在世十年天仙作一月上帝须查十载眞修方允不落福果永注仙籍则尔等𥬘当几世耶何谓仙风歴劫以来所禀之淸神也何谓道骨歴劫以来所受之淸气也神气两淸虽屡转人身而此神气周游不坏此我坛中四成十二品皆有之从此修持将歴劫以来流转之身父母宿浊尽行荡涤只存本来之风骨则刚明入仙柔明入佛一爲上帝行法令一爲如来施慈悲两得其益也天魂者即一念浮游所结上之爲飞仙下之爲诸禽鸟地魄者一念执碍狠戾所结上之爲英豪下之爲虎豹故凡修行第一以和平寛厚爲主养得此心如春风皓月则顽狠暴戾之气全消而日近仙宗欢喜道场矣人生在世间事事要好大而声名事业小而衣食物用独有身心𨚫不要他好及论其微身心同我来身心随我去一切身外要好之物件件拿不动哀哉此非世人不明都缘宿习之故一坛皈命之人不下数百然而一时高兴欲借仙而济其私者欲因仙而遂其欲者往往而然寔证眞修能有几人尔等今后当勇勐修持竭力䕶法倘有外魔内炫舍身命与之相匹勿爲所胜总之人一生穷通夀夭富贵贫贱一定不易在他人歴变不深光尔年虽在壮时然而阅歴颇多当自悟其经营图度之无益也谁是大金仙能谈天地玄今朝洩一语秘宻此中传问天地就天地说说恐难信我欲人身指点可恍然会矣诸君焚香细心体验我身本无可知天地本无也父母一念妾萌结搆吾身不知天地未判之先浑然太极而分阴阳剖五行亦是无极中一动所生来也人不知地包于天看吾身上下四旁皆在空处即包于天之理也周天度数何从推测观黄赤二道之行顺逆变化便可悟也星亘南北无处不到周身毫窍即星之理日长明而不暗左目也月待日而后明右目也天不待养阳何尝缺只有进退耳地须灌漑血脉亦借滋培阴有生灭也人之头圆也得阳而近天人之足方也得阴而近地故知山贯地中骨在肉也地绵山外肉包骨也川源不竭血脉周流也但人爲传局致有生死天地定局故无常暂地圆住天中如卵黄天转环地外如卵白而其动静之机则人心通乎天地也一个灵字天与人吸尘欲隔绝心先死矣一线眞机犹得再活须我卢扁起尔沉疴诸生之心巳去十七今来皈我又得三分通天之路在子自辟斩断荆榛问心可觅此天地人道天理细微吕陟能言暇即问之可作枕中藏异书也一朝学道向靑云望𨚫东风到处灵昼夜但能观我白天天地地总无生一团和气即虚灵满面春风不惹尘口诵法华心是实时时观白腹能虚水能如镜白白是月光融融然无一物物外有靑天端尔等果欲修眞全在宻警二字宻则功不断警则过不续时省时察应世之处亦不可忘而况闲暇时哉从满处虚浮处实便得手矣径直勿曲玉液自流从庭转顶气乃寔焉结婴在实阳神即出勿怪难通通在内默金光一㪚俯首而入入于何处南堂北室可会么读书人要变化气质那气质不是恶只是偏偏于刚固不好偏于柔亦不好所谓变化者要看自已气质偏在那𥚃而后变化之凡是物欲是后天渐染那气禀是先天带来的物欲渐染容易改化若先天气禀必须逐渐推移化刚爲柔化暴爲仁化勐爲和化急爲寛化浊爲淸化躁妄爲和平全在自已潜移嘿转也我爲三教宗师应结道者与之言道应结儒者与之言儒应结释者与之言释应从道至释者先言道后言释应从儒至释者先言儒后言释儒爲第三道爲第二释爲第一子是应从道至释者也道家之学谓之气学从气筑基极而至于结丹而止然旣有此丹则当生灭生灭不已丹气流走至五百世再降爲凡释家谓之神学从神筑基极而至于归元学到归元则有而不有无而不无寔则大地山河皆是元化虚则现光发彩无非元体何处不是何处则是在在可见在在不见人人是吾个个非他至这地位方能自作得主若专力于丹元则恐结成未免守尸鬼之诮也我当日从我钟太祖老结得丹来火性未融不足于我黄龙一䝉点省𨚫把个五百年炼就的吕纯阳打得零星粉碎那时才悟得吾原不在这丹元里呵呵若非皈命拔出火坑焉能自在游行至今未去丙证我重怜你把个万金不换的至宝轻抛与君君竟不会可惜错了日月有限色身易坏早觅无上菩提莫被空花瞒过那气之爲物变幻非常他能虚而化作天又能寔而化作地能大而化作山河又能小而化作昆虫能灵而化作人物又能蠢而化作犬马能有而化作金木又能无而化作水火如此变化千百无穷你两年来被这气在方寸中现形示影也不知变过多少了你能有几多嵗月只管与他纠纒自然勐用一力打将出去方得自主老人苦口良言莫作寻常茶饭然而到底是白茶白饭端过来放下着且道放下个甚么咦眉头蹙破竟何成欲根不拔眞难见悟及悟及甯过来心从吾觅吾不是心认得心眞钝根自拔咦水流花谢好缘空一担肩挑瓢子去证辘轳直转到天门混沌推开天自明一着先机防穴闭浮烟莫令起黄庭诸子不知道穷于人也抑人穷于道也人穷于道则当问诸道道穷于人则当问诸人江南称水乡食谷实者望成于秋稻秋未至九空十室皇皇然不知所活此小民之常也近世则士亦相同然文章之士犹可而学道之士不可岂曰谋食忧贫良心遂忘但值此淸苦之境使境役身则道也使身役境则非道境动心则道也心动境则非道诸子苦境之来适足煅炼我心若诸子汨于富贵心昏气浊则死于安乐矣今诸子近于贫贱犹是忧患来生我处于此把得定立得牢便是入道之基仲尼儒之上仙也旣曰非道富贵不处爲何非道贫贱又不去诸子但于此转一念头便不爲逆境所累凡修道者先在祛习习者宿习也前生贪今世犹带贪相前生执今世犹带执相前生浮今世犹带浮相前生愚今世犹带愚相前生薄今世犹带薄相前生滞今世犹带滞相前生顽今世犹带顽相前生狠今世犹带狠相前生巧今世犹带巧相前生动今世犹带动相前生陋今世犹带陋相前生苦今世犹带苦相前生浇今世犹带浇相前生杀今世犹带杀相配我弟子各有其人亦有一人而兼二三者我不细序各自会悟诸相在人如油入麫决无出理如果力勐心坚亦便渐出诸子且心自揣能知本相可以无相若昧所相终当着相唿月者唿阴也吸日者吸阳也阴不可留故唿阳不可损故吸此二诀始基也踏春者阳发于冬盛于春阳太盛则亢故踏之抑之使不亢也望夏者阳至夏至而极阳又衰矣望者以息合阳迎之也阳不迎则垂故望之用目内视濡金者秋属金金性执而坚不濡则滞金不化无由生水而长养冬胎矣故濡之濡字从水从需言当借子以养母也先期而承于此可悟孝道伐冬者斩阴之谓阴至冬极而盛矣不伐则阳不能敌阴而难生故伐之用意降脾以滋水源暗龙发肾子午之息在焉不可不愼此出天函要诀学道者须知学之何用因何要学如何学成成后若何凡人自历劫以来皇古至今谁不爲一二世仙释然汨没世多淸眞世少于是三教圣人出现变化宣尼爲在家者说法老子爲出家者说法如来爲归宗者说法凡人在世莫大于生死二字生死者自天子至庶人皆然故须修道修道则脱轮回超生死囘光返无以至于极化现变迁顺情而动所谓打得心源白似银南北东西皆便路门下诸子旣发心学道其诸不信无诚者不足论矣日在本坛而矢心求度者如何不将生死二字安顿着落还夹带许多身家性命贫富贵贱的念头在𥚃边甚非道也诸子各专一业自然温饱若也饥寒非关业故家縁身世五行管定富贵贫贱决跳不出果然看得分明便当併身併胆併气併力求度出世现今此世此时此地遇得着我便是厯劫根因如何只管悠悠忽忽日不见功月不见得终何结束难道呌我结此坛期聚徒授学依旧三四十年从你们流浪前去岂不坏我纯阳面目我位证大罗不惜半月之期频降下来是何勤行教法诸君竟视爲例看得纯阳循常物件不以爲难不知中下之盟求度一人以爲功故不惜嵗月图之大罗天上正不在一二凡胎浊骨也三秋正是加勤日诸子还当勐用心若负我言期而不至矣证五日前胸中有觉否这还未是眞光直到巓顶有光方是朝元挂白眞液须响咽以意下丹田丹田气日朝玉池会于气海此子所熟者但今必须合午于子方得结婴也遵腰间响乃是肾浊外流勿认爲眞得必夹嵴煖气如火有一时存方爲通路尔等皈授我门以来都无切功禆益身心皆缘从动入静静缘未得动缘未息动静之间交战不甯故无心性恬适处方寸未安悟明何由而发毕竟尘因不凈世境不淸故难入路尔等当知上淸所重务在积德人因妄想玄空遗落世事故不向人情物理上求讨下落心中怀个仙字及至尙非善人故无事交接则一片顽空有事到前则依然贪欲如此则心与世隔治身未妥何由治心故知重在积德上帝积德生生万类日月积德化生万物照临上下江河灌漑气生脉萌何处非德人能知德与天通德爲道基便当上体帝心念及同类犹我一身何可举心损人举口伤人举事害人一心之昏气即随之一念之恶鬼神瞰之动静食息何处非鬼神哉从来古仙入道都从积德上起积德者心必不动积德者口必自闭积德者心必能正积德者念必仁慈积德者事必公正积德必孝积德必忠积德必友积德必慈朝朝暮暮打束心神求爲善人慈光所结照及天门上帝乃怜之谪星授丹引入山僻化结大药登籍业解遂乃羽化一个淸凈万劫不坏其基之筑𨚫从德始今尔等不务积德轻我明训临坛之际如获异宝抄录之后便作陈腐如此荒乱何以进功尔等要知心身人世原属一贯隔外求内即属浮空隔内求外未免愚学内必通外外必由内内外一纯便登化籍尔等勿负我训我亦勿负尔修苟不积德当结幻丹不淸不净入爲邪妄妖精鬼魅歴劫不转莫谓求仙反入外道在止于至善一句便了𨚫生死去何谓至善性也佛从此出提得至善上半截玄从此出提得至善下半截儒从此出提得至善中一段旣尽是道如何有偏因佛氏提心玄门提气儒家提理心无理气便怕悬空气无心理便怕走落理无心气便怕执滞故须单寻至善莫执一宗佛到理气双融佛得止矣玄到心理透辟道得止矣儒到心气贯彻儒得止矣佛说应作如是是如来止玄说虗无自然是太上止儒说一以贯之是仲尼止学者识得佛门觉字玄门解字儒门悟字便知通贯一切不立门戸各走一径都登大慧莫教南北东西分头奔扰空忙一生没有到家消息夫气者固形之物勿以事伤神者生气之源勿以境乱精者滋骨之川勿以口费养神在静养气在默养精在独悟此浅近即达高深微妙之机以静合眞合眞相应自爲伏阴阴柔阳徤大道已明永贞天禄宻观寸君须知灵骨得初阳分入南庾化浴香本意取交漹𨚫去错将羽翮走关方此诗初平道兄寄子之句从今当取金龙大开堂入玉霜奥路见落英石水面面投春则道全矣金者阳之精也玉者阴之液也服金成天仙服玉成地仙得金气之纯者夀一万八千嵗养肺之道也得玉气之纯者夀一万五千嵗养肾者也金在干玉在坤鼎内合炉中分文武进退消息在肝与脾木通火于中宫火通土于下元则坎阳升离阴降而黄庭白矣此爲印中经之的诀留付丙证灯花落处光应减剪𨚫灯花光愈明此理便存文武在学仙须向火光寻火空而明也烬寔其中火即暗矣心如之空斯明寔斯暗理自相通可以观火日用之法茶非上不必饮肉荤勿服晚勿饱餐淸晨勿当霜露勿食生菜勿醉享客勿三味勿宜书纸煳壁勿以书裹物勿詈人以死字勿伤人父母勿形人短勿谈衙门事午前勿酒申后勿饭卧勿当隙煖足勿煖手厚背勿厚胸勿以禽兽皮毛上顶勿书神像佛号勿伞晴光勿食南麦勿饮温水勿兼食过饱勿引火同妇人卧风雨雷电日勿入房晦日朔望本辰如之勿以秘典秽手掀阅勿无事入神庙勿向露尸卧皆犯鬼阴戒之可见者自日月始不可见者自心性始心性之后是天日月之后是水火故性爲太极之元日月爲阴阳之本天气之母也水火气之子也天生于我心故学天者当先学心心不在外天不离我天字解作自然字故谚云天然又云此人甚天皆言其自然也自然即性自然即理苟能自然无少揉作以直而动则天矣得天则心明心明则性见工夫在于静字静要静无思也动要静自然也无事时一念不起有事来顺理而行更有何道〓参我见尔执性未除将来须要调养喜神使心安气和自然吉光永照莫因贫窘生怨不乐莫以自拂移戾于人此是尔秉来之性固知难化然旣矢心入道便须要化此非难只在时时和缓以和字矫𥚹字以缓字矫躁字寛然有余心气自适莫将外境恼生心致使菩提不再续白云游处静心源闻道南行有证仙可惜城头怀晓角工夫未到玉关前我几句似偈似䜟爲做工夫者下一针世事茫茫沉没苦海生死何常欲得未得奈何弃此灵光不知发洗一口气不到便成朽骨如何以道爲儿戏深足悲叹禄光藏游四成已配正好爲诸子师模非从靑天白日之下讨一出头求一进步至黑气纒身一片昏迷从何修证念念我纯阳法号便知莫入羣阴偶以机缘降光来此诸子若悠忽度日不时省刻察我当舍此去矣愼毋自悞端甯当知欲爲仙人先爲道人欲爲道人先爲善人若不善何以感动上淸哉阴阳气也人心理也仲尼曰克已即是去私私尽而礼复矣端不向理上求先从气上求当无入门处上帝因旌阳看坛一䟽谓尔等色利诸根未净善基未筑妄异仙缘深犯上律有玷元光故阅䟽不喜自今尔两人统率各学人专精磨励做善人起凡涉世间事一毫不可妄想一毫不可苟且一毫不可刻剥一毫不可放肆一毫不可虗浮一毫不可怠惰且做三年善人好向玉堂註籍端甯知之尔等向来只讲一缘字不曾讲一静字如今要求静功只有二语曰内息诸妄外息诸缘一月两月当有所得嵗月如流老一日则气血衰一日精神昏一日心力双亏如何入道倘守教奉元一二十年因循浮浪终无成功岂不两误弟何贵有师师亦何取乎有弟哉当求世出世法以尽性返眞也何谓道理也何谓理性也何谓性故也其故若何要知万物未生以前冲然太虚无上无下无有无无无东西南朔无色相名象一点灵光浑然烛然已尔自夫妄明一启乃有气分阴阳变化四大分张五行六沴生生无尽原其最初灵光而已此灵乘气遂有淸浊淸在上亘浊在下亘上下殊标不可浑溢最淸最明日月星辰分其光者鸾麟鹏凤其次祥芝瑞草贝叶优昙其次明霜白露洞树福花其次善人隐士名相贤君其次山叟泽农心游物表统其诸类皆爲淸化若夫浊物鸱鸮鸡犬恶草毒树僻性怪情顽凶强暴不仁不义诸所含灵皆归于浊如其不修汨浑无已太上悯之分观世音化世从释分孔仲尼教世从儒分于有我导世从玄惟我三家则爲应宗嫡派皆有玉淸符命便宜渡济余则各从动静无职无守诸生要知道无异相灵光而已修无异法复光而已但念出万途复之不易倘有差别则费光阴诸生从事起功不若从心洗涤事缘不向此中粘稳取玄珠纷上下诸生人见释道两家无穷变化以爲恠诞非怪诞除尽浊气纯一淸明复其灵体便同太极太极分光何处不合自然入火不焦入水不濡刀兵不斩木石不压何处非物何物非光何光非极何极非我可以九天可以九地可以变鸟爲虎可以叱石成羊可以同日月明可以等天地老可以藏芥子可以纳须弥可以一刻长如天地可以万年收于一息到此地位光而已矣更有何名象可拘色相可言哉丙端即如尔便是未证之纯阳纯阳便是已证之尔我有全光尔何曾欠尔若无光我言岂脗以灵印灵以光符光而已端甯也苟不扫尽世有觅取自家这一点东西揑在自家手𥚃则空费心思枉劳气力一日大限到来𨶒罗要算摠帐咦究竟有何𨶒罗都是自家汨浪咳这轮回磨子牵到几时莫将此段因缘轻轻丢过好教挣破臭皮囊撒手东西濶步去上盟工夫明心要𦂳明心工夫定气要𦂳没甚事不论在家出外寻个空处独坐凝神坐时要提起此心思想本来淸凈元光不可放下放下气便昏了如何有长进丙信老了该学淸印法使气足不致有疾病凡午时向东坐默看当脐一火珠初白渐红贯彻五脏徧透通体如此常行能令气足神旺心在定边定在静边静在息边息在坐边坐在肯边肯在觉边觉在想边想在勐边不可蹉跎日月也太师之训岂有虚勤而行之浊自除逢水得润木便滋上通干顶开天池玉液内降半子时河车三转任金移玉门有径津暗濡黄庭气满神如如更有宻诀付子知勿使关闭龙虎迟一线忽发牢固持见异不怪常似愚不静无以毓神不默无以毓炁不照无以圆觉此性与心家之学也非善无以集功非诚无以引后非勤无以登堂此身与世家之学也尔等深信我言时时无间息息不虚则以尔之光归我之光大缘自在阿难菩萨一日特告世尊哀悯众生多染疾病无有良医多至殇夭我佛世尊愿发慈悲降彼弟子分投国土济拔诸苦唯然世尊首肯阿难遂集大众于辟支座遴选九百圆通大乘开说佛义出诸嘱咐维彼阿难愿乐欲闻大慈世尊下土众生染诸厄患都何因起因何疾病遂至天殇尔时世尊宣扬妙义谓尔阿难汝善思维我当告汝夫生人者得气二仪育于母腹范中合和乃成四大令诸众生自能安养不犯风火不冒雪霜不染邪思不结情欲中心淸凈饮食无过何至有疾至于不救惟是多妄乃生多欲以多欲故结成乐爱乐爱多故转成烦恼烦恼内逼遂生五火火灼心君传于相家君相两炽眞水消竭脏腑不滋干枯多尽久爲火烁渐至中虗肺金受尅易受杂淫或犯隙风或犯骤雨或犯寒激或犯暑侵或爲湿伤或爲燥触外来诸疾皆起中虗内以虚故外以感故中外相因转转侵逼年运再尅遂成莫救今受阿难所求之品宣尔大众下济世人有医常经其各领受夫医之道不执我见不执人见不执疑见不执信见所谓我者执我得法所谓人者执人可医所谓疑者疑其疾重所谓信者信其病轻人我两忘疑信交冺惟以一虗探其诸实虗者我心实者彼病虗无不活实即无碍能活于心自活于手自活于眼自活于耳望闻问切皆秉一虗药因地变方因人移处灵用虚法济恒沙尔时各圆通领受世尊之命欢喜踊跃而退谓此得未曾有当时诸圆通禀受尊者下来有一位阿罗上首降于震旦国宋家即宋鸿也宋鸿者从天竺国来夺胎而生诸子要知夺胎之理凡受母血孕胎三月觉生养以七月遂成成数分娩而出此谓结胎结胎生者在于母腹十月之期不见天日饮了血浊之水感受情欲妄想愁怒之气结爲性体母淸儿淸母浊儿浊此爲结胎也夺胎者从淸凈下来不肯受污浊之气直至临蓐逐去元灵夺胎而合其人必聪明盖世机警胜人因其不受腹暗之故当时宋鸿生下母便身故父亲养化成人一日在日中静坐问起父亲如何我独无母父亲告之以故鸿便大哭说因我有身使母无命天地间之大罪人也要这性命何用竟要投入车河内他父亲对他说我只你一子若怨恨而死则知有母不知有父矣呌我倚着何人宋鸿想道父言不差只是母恩何以报答一夜晚间梦见一位尊者对说你要报母恩须学医术救得产难妇人数满一千尔母子皆得生天矣宋鸿得兆大喜曰我有报母之路矣遂告于父拜栗里子学内三堂秘法耑治妇人长斋礼佛自号曰爱恃道人志不忘母也治妇人疾杂疾愈者受其酬不论厚薄以养父若大小产难胎经调治则不受酬以报母恩凡二十八年始满一千之数有神人告以母得生天矣宋鸿又大喜告其父父时年五十九嵗泣而谓其子曰尔有孝心度母矣其如我父父的终不得度你心何安宋鸿闻此言果然不甯自想父天母地父恩更重于母我一时感念母亲爲我身亡故发愤救母二十八年辛力费在母上如今若不度父于心何安只不知要父生天作何法则昏迷不安一日到街上听一道人诵经化斋有云超轮转劫九族生天宋鸿便向道人拜手说老师父如何法则九族生天耶道人道居士要九族生天须要修心学法立功行善到得功行圆满天帝考察许尔有功便受天职三代受赠同得生天矣宋鸿翻然大悟曰原来有此一条门路惜乎不晓今得师父指明快极便要投拜道人同父出家道人说我寔无学我指尔一个路去松滋县中白凤山有个眞人在山养性你去拜他方有用处宋鸿谢了道人择日同父亲到广中寻山求师那眞人乃东华化身一日静坐云牀闭目定心开眼见一人拜在地下眞人问鸿来见之故鸿答眞人弟子愿舍身学道度父生天眞人见是孝子欢喜首肯留之门下三年不传一语宋鸿疑道眞人旣肯留我如何不告我法候眞人朝天退静时拜而问曰弟子侍我师三年矣不得一语心寔不安眞人曰尔心孝父否曰如何敢不孝眞人曰即孝是道更有何道孝心一纯上达天门孝心一挚须臾见帝但当孝去莫作胡思鸿言下了然呈一偈曰三年爲孝来求道今日方知只此心心若不移天命在何须跋涉望神京乃辞眞人载父归行医于世活人数十万尽孝入科遂证诰籍上眞诸生看他榜样个个要尽孝道我至朝天彼中有弟子查丙观淸士也学本正宗道窥至奥究极性命之原推悉玄鸿之理可谓有明者矣观其上求旨一章论儒宗格物之说确有寔得彼言大学格物久已不明聚讼诸儒终无定论物物也目所得见无非是物大而日月山川小而昆虫草木皆含至理朱晦翁云物物而格之夫尧舜之智不徧物也甯有此理王阳明云格物者格不正以归于正也更爲支离以丙观愚识推之物理不出我心心物因尘所隔故绝不通大学者举意格之而心识不开终难融彻惟积力日久则心结渐开而后物理之在物者通于在心之原而格矣格化也物格格字当训通字故明宣圣我无知我无隐二语便知格物之法夫心空也安得有知理在物也如何能隐圣贤心中无物故物理皆通凡民满中皆物故物情不化先儒云物格则无物矣此理可推也其言甚的尔等深察之何以谓之乩乩字从乙从占占字从卜从口先王立义教民大意在于六书乩字非仓帝所制乃周文所制文王当日囚于羡里欲明大易干阳开化之理于复卦有疑焉诚之所积格于九苍帝以广成子赐周使明易道以教化万世广成乃托兆于文王使制木训象飞鸾之形作爲此乩左右广二十四寸配二十四气上下长十二寸配十二时于是文王主之叔釐子扶之而广成遂讲易于周氏焉论复卦之义则曰复者爲阳动之机一阳来复则万物丕生此天心之妙也一诚来复则众德毕举此人心之妙也天与人何尝顷刻暂离所以人不交天者尘锢之也欲封之也苟能洗尘而存眞去欲而见理则心与天合矣心合于天则人即天矣道岂不贵于复哉文王于此始明复卦之理广成又曰乩之乙此干也占卜也卜筮之理兆于干而成于占宣尼曰不占而已矣占之理大矣哉论其微则人心一动即爲占动而从吉从凶占之故也论其显则蓍亦是占龟亦是占推而爲金钱爲结草爲木鸾爲竹箕皆占也乩者仙凡相卜之路故乩不可忽也乩有上下乩无上下也人有上下耳人无上下光有上下耳上光得上乩明天仙之道而郁罗之眞托焉托其光也下乩则地品上眞寓之安其光也吕道人从来不说谎卽今千妖百怪假托道人名字播弄虚声番唇鼓舌愚彼众生深爲可悯道人怜而救之如今诸子欲辨乩之眞假当请书此符无此者即非吕乩有诀曰开剪南山斲彼樛木削飞生翼吐明阴阳兆暨六虚丕成庶绩乃奉皇俞接轮冲霄钖圭秉教以及下方爲德崇荗侔于熙载大功观成乃证太上此诀若临乩能书此者乃是吕乩诸生放眼认着枕中秘旨卷五终纯阳三书吕纯阳祖师性功秘旨自序慨夫人自成形以后丧失元来将身中至宝日耗日消轮回不已极而至于无可救之乡曰消曰灭天地因之否塞莫可挽转是则生人大劫之数实则先达佛圣仙眞提醒而人不识提醒之咎也在世人沦于劫中虽莫知所返而存度世之心者不忍不提之再醒之三也予膺阐教之任广设坛宇欲度众生出于苦海而大众茫茫莫知其由又不忍坐视其迷而不爲之觉悟耳但觉悟之心在仙而未觉未悟之迷在凡是所赖于通仙而化凡者有其人也故性功一书授之太上奏之三天遵之吾师钟离眞人屡欲以此化导凡间指示有缘无奈传宣未得纯正之子是以秘而不宣者亦已多年今因良缘在卽地仙昇举疏章屡闻各具保奏勅令伏眞坛内奉道范子持眞掌录乩案专传性功命功一切法宝以引导缘内之子代太上广慈悲之路是以斯书彚成一集分爲二十段以尽性功之秘旨爲成仙之宝筏第是书旣播于凡尘知而不秘者与夫知而不行者以及得而妄授于人不禀命天庭者一一皆有律例受是书者贵珍而秘之于宻处贵体而行之于十二时贵遵而布之上告之于三天然后人已两成后果有得凡在吾玄下者各宜钦之重之是爲序𡶾大淸康熙癸未𡻕孟冬吉旦纯阳子书纯阳三书续刻道藏辑要性功秘旨新津彭一淸干阳校正第一段渠县王妙生云朋重刋三才并立贵知宗一点灵明照太空识得眞炁毫不放全凭至理在怀中性功甚是繁多其旨不出先天之性纯是一团眞炁藏于形气之中只因形气蔽锢意魔杂起遂爲六慾所削任七情纷扰渐渐的耗了本来一卦八卦年月日时依其剥丧阳尽阴存其先天而无复存者形气亦随之而亡矣此先天之性赖眞炁而寓于人身其大段也至于先天之性单以理言不以炁言凡人之生也有五体即有五体之运动手持足行应事接物各有中正之则日日由之而安然者其性之理也但炁则操生死理则别是非二者似不同其究有炁然后论理依理然后保炁则生死是非之间其权在我而不存乎他明矣所以修眞者不明是非违理而行则先天之炁自丧炁一丧则有死而无生也又明矣是以入手功夫先要辨别理路凡一切事审其是非行其是者远其非者则吾心有主而六慾不生七情自化先天之炁不求固而常缊于吾之中黄也矣第二段先天后天各分明炁气元来亦不同有爲无爲须斟酌二者互恃互相成先天之炁与生俱来无气则不存后天之气随生而生无炁则不化炁固持气而气实恃炁也但成形之后气劳则炁㪚气静则炁聚是可知伏炁须服气伏炁不服气炁无以聚而气亦渐㪚矣后天有爲而先天无着不着先天之气须静养后天之气养之深则气静气静则炁全又可知炁爲主帅而气爲宰辅也且气听命乎神神听命乎心心有专主则神不出入神不出入则气静不肆而炁充拓週游干坤满乎四体神安心逸而炁无难复先天总而言之炁气神心相爲牵连如弩之有机一发而直往也操其机者心运乎机者神随乎机者气中乎机者炁也修道者第一辨别是非则理路不差理路不差则心有主宰而神有所寄气有所归先天之炁日复一日渐渐还复本来则性见性见则六慾不淆七情俱混纯是太和景象以之成已则光明遍满三界以之採丹则灵性不染分毫以之炼丹则汞就而点化効灵以之立功则德及万世而若吾分内之当然更可知道中一切事儿皆自炼性始而以伏炁静气爲起脚也昭昭矣第三段细解先天与后天或分或合本自然操持全在中虗窍先后分合总是偏炁气之分大槪固然矣其中仍有细晰之处不可不详之也何以言之炁爲先天气爲后天二者何以合何以分其合者旣有先天旣有后天先后固分而同一天然之所赋炁微微𣺌𣺌蕴藏于黄中唿吸之间固蒂深根虽有出入而并无存亡绵绵不绝至静至饶如树之根深埋于地内而斧斤所不能加耳气爲一身之运动由饮食精液随炁而变化充满之乎一身随唿吸而运行可大可小可出可入可有可无可动可静譬之行兵主帅有令则兵卒从命无令则束手待命是可知炁爲主宰而气爲卒徒也彰彰矣然主帅无将卒则不能成其尊将卒无主帅则不能聚其阵更可知炁与气合之故也已何以分炁居人身之内有得天之厚者有得天之薄者有得天之过厚者有得天之过薄者其间由父母交媾之时已寓之矣是以厚薄过厚过薄种种不同而后来强徤孱弱又不等耳至气爲后天有境遇安逸有境遇劳苦有境遇生气有境遇耗气其安逸生气者由衣服饮食丰美心安志得知所节养则气日充日满其劳苦耗气由志不如愿食不充口劳其筋骨瘁苦其身饥饱不节荡佚元精其气耗㪚日渐日深气散形枯血竭体羸是炁与气之分也虽分而实合合合与分而参之而气与炁之详晰焉了然矣第四段有爲无爲总是虗一眞烱烱与天齐端然兀坐全眞妙造到淸甯性自如气爲后天是有爲之气炁爲先天是无爲之炁然无爲之炁始也借有爲之气培植抚养迨固结凝聚黄中盈满而无爲之炁更有益于有爲之气也何以言之人之一身以气爲主炁足则精全精全则神畅炁精神三者旣裕则有爲之气不期其充而自然充足是知有爲之气又由于无爲之炁也矣但有爲之气可以用人力而无爲之炁不必用功夫其不用功夫者正以有爲之气用人力也修眞者固以无爲爲主其始焉得无爲是以予有静气凝神以伏炁之说也静之久凝之固而炁伏于中黄是有爲而又臻于无爲也一臻无爲炁酣足于中天地淸明万物舒畅七情六慾屏绝无形一眞烱烱光明徧满始云眞性自如灵妙在胸性地超脱成一眞人皆由有爲而无爲无爲而有爲来者矣见性功夫不出此中细细参之刻刻行之何难到见性地位乎第五段千言万语有归根只在先天一炁中始则无着继有用成功二炁不走风性功下手虽以静气爲主而静何以静是有其始也始则以明理爲主如一事之来也平心考其是非察其是中之是别其非中之是是中之非有合于中正至当不易者遵而行之不论利害得失生死穷通富贵贫贱毅然独行奋焉前往自始至终⬤毫不变以成此一事岂不是心有主宰神有所寄气有所归乎气有所归神有所寄心有主宰又何不静之虑乎此中要有明𥈠之姿刚徤之力以成此大公无我之道苟能如此日复一日眞性自如炁有不伏于中黄者未之见耳堪叹世人不明是非不识理路恃血气之性矜言鬬能一往不返而静之一说犹如盲人莫辨东西所以修眞者务须辨别理欲分明去人存天返邪归正静气一说庶可能耳第六段炁伏中黄亦有功上天下地两相通四方八面週游久只在一神住中宫静气之义已明再谈伏炁之功炁本先天原伏于吾之中黄厚薄虽不同而绵绵不绝其根蒂也倘由父母生身而后保守元阳不爲六慾七情所损则眞炁固结何必言伏可惜人自成形以来有耳目口鼻四肢之慾卽有耳目口鼻四肢之累有耳目口鼻四肢之累心不能鎭定去其所累而炁因之耗散由十六嵗耗动元阳逐年剥丧莫知其保守日耗日消大耗大㪚小耗小㪚是以天亡早丧者居多非天之未与我以眞炁也非我之不禀受于父母也皆由我之自失其炁耳是以修眞者卽修此一点元阳而聚而勿㪚也其聚而勿㪚之功卽伏之之谓第伏之功甚多要之内以心爲主以神爲用以气爲辅殚日积月累之劳行日月週天之数学淸静无爲之体法至诚无息之道从一铢以至十六铢渐渐积之三百六十铢复其一阳眞炁再依法爲之以干卦爲归而变爲纯阳则先天之炁以云伏之则诚伏矣然入门炼性安能遽至于此不可不依此法以爲之虽曰爲之其实无爲虽曰无爲其实有爲而有爲者皆操乎后天之气是以予有服气以伏炁之说也第七段大哉神乎修眞妙诀炼之勤久自升天阙凝之凝之不外心摄摄心静气神自归一凝神之义本乎气静气静矣神何以凝神者气之将帅实心之卒徒也虽爲气之将帅心之卒徒而实炁之元精所结人之一身固曰精炁神而神由于精精由于炁炁足则精满精满则神凝而神之不凝有二一则由于炁一则由于气其由于炁者内而以体段论炁或不足则内运不能如意如饥人之馁不能舒畅四体此皆炁之不足也其由于气者以应用论逞血气之私不知节制如匹夫之勇不能自持其身驱此皆气之有余也一则歉于炁一则害于气神之不凝职此故耳但歉于炁之故其功无爲养精则不歉而害于气之故则有爲其有爲者卽静气之功是以炼性者以神爲第一法门气静之后用水火交媾之功纳神于二土之庭一日纳之则神凝于一日日日纳之则神凝于中黄凝之久则神闲心恬而眞炁自归根眞性自如意那时节不静气而气自静不凝神而神自凝静气以凝神凝神以伏炁此之谓欤第八段水北火南二炁先一身运用满中天结个眞人朝上帝四象融和致翩翩水火交媾之功大义不外血气血气不出阴阳血阴气阳火上水下干南坤北原有自然交媾之时何须用人力爲之若必用人力非天道之自然也不用人力而修眞者必用人力有说存焉其说无他自然之交媾者顺行也不自然而必欲其交媾者逆行也顺者人逆者仙但逆有二内而小交外而大交小交者坎中之阳上升于离宫离宫之阴下交于坎位其升降归于中黄眞炁之处以助先天一炁是坎离之小交而实后天之作用作用之功以心爲主以神爲用以气爲辅虽曰静气以凝神而神以心无着爲有着以心有着爲无着有着无着之间而神之所之卽水火坎离之所合也合则使已土併戊土而一眞烱烱照耀黄庭久之一眞自如眞性自见此小交之功非大交之谓其大交者干上坤下令之会聚天根冲五腑过三关辘辘乎由前而后由后而前循环若日月之往来四时之代嬗去阴魔之荡翳复阳徤之永贞贯三华游五岳下重楼归土釡一转千转四围八方气洋溢而心舒畅神浩落而性恬熙翩翩乎如登靑云而瞻六合斯时也不知有天地何知有吾身惟觉一灵灼灼俯仰优游气不知归于何所身不知住于何方心不知着于何地上而佛仙下而万物皆不入吾之神中此大交之妙非小交之可比也然大交由小交始小交久则大交自至矣其一日之内气静矣神凝矣兀然危坐收鼻息之往来含耳韵之四布冺冺寂寂上部不出提谷道之走窜吸精路之奔驰兢兢翕翕下部不㪚神以驭气气以助炁握于黄房补我先天而后天之水火日近日合日合日交由勉而安由生而熟始而如斯中焉勿断绵绵不绝无有休息是之谓水火交媾内之旣交照前行之不辍则精炁充足后前前后下上上下不期然而然矣眞人朝上帝非无爲而有爲中来者欤水火交媾之功大段如此第九段五行最是火用功炎炎火势要入宫今言火伏归海底龙在深溪作主翁性功不外水上火下今先谈火下夫火炎上其性也何以反下得毋非其自然之性乎不知性炎上者阳也炎上而冲乎上之极者阳中之阳也火有二阳其体太阳少阳太阳老少阳幼老上生阴幼内生阴又有不等是以其中有阴伏焉而火当午令之末阴遂萌焉阴一萌而眞性随之而下降其势虽下降而性之阳与之俱降俱降而遂复上升矣阳爲阴驱阴暂促阳盖以其体纯阳而藏乎阴纯阴于内而包乎阳也论天道之自然行五行之正令午后一降子后复升顺其自然听其升降此万物之所以有生有死也听其自然不随其升降使之下沉潭底经年累月伏而不动依时往来旋绕干坤运行日月埽荡阴魔廓淸六腑变红成白流行不息助我先天养个眞孩者仙道也仙道生而不死上与天地同其覆载下与万物共其生成世世绵绵皆此伏火之功也但火伏于海底意爲之先锋神爲之将帅心爲主君以心役神以神役意而膺主君之权操先锋之柄者将帅也神之权柄不亦重且大乎而神有其权柄究之神何以有其权柄此其由来卽前凝之之谓凝之久则火自伏而水自就成了一团眞性其必然矣此伏火之一段也第十段水升亦不外神交神交水火二气饶两性制伏成眞象精液滔滔气自豪水藏于坤方盛于兑泽衰于离火润于震木归于中土其势然也言其顺行左旋西南流乎东北日复一週安乎坎位气升则升气降则降分合大小与气週流是先天之水不论后天之水此顺行也顺行则有时升降而逆行则不然隐于下使之上伏于左令之右提之上归中宫会离宫之阴而使之成一坤体日聚精液以供升提按六部外转循五路奔驰由厉兑而旁行循中腕而后转由三关而蹈前聚积黄庭之左爲一大会归之地循环不息绕乎上下此逆行也逆行者后天之水非先天之水始焉先天之水盛则后天之水旺继焉后天之水旺则先天之水溢溢则精不枯精不枯则炁足炁足则神满而君火相火民火皆不能燔炙于中水火旣济自然结个眞人究其入手功夫不外乎神神归中宫则气自流通气流则血从而精水自汨汨乎犹源之有泉也水上升而火下降二者虽分其实寔合修玄者合参水火二段可知所从事矣此水升之大槪也第十一段千圣万仙秘此关只爲人心不肯丹若能修丹无转念点破机关自识山性功道理不外凝神服气以伏炁但其中有一身之根本修眞之的窍舍此窍何以下手哉守一窍固眞源后来虽有千言万语不过阐明此中藴藏之义以发挥其理之征验耳拏住一窍往里讨性功气学自然了试以中黄之要旨言之中黄不上不下不左不右不前不后端端安乎其中也上至干其分寸与下坤不异下至坤其分寸与上干不殊左至左与右至右不异右至右与左至左不殊前顶脐后主肾中间一个大隙空纳气滴滴不走风吸精凝凝不一剩神住其内象君王将帅卒徒从大命朝拜一百三十人六府五宫总听令其色黄上土下土两阴阳中圈分列高低称入吸出唿不离此一炁绵绵乃眞命旣有肾卽有命长六寸如莲径两头孔窍通上下一出一入循环应此眞一座金城秉先天藏后天无人不有此窍中窍识此窍者凝神于其中聚精于其内而炁充足焉由内而外布盈溢乎五脏六腑充满乎四体上下究而言之其位则紫薇宫金銮殿一大暖阁宝座也权不尊地重要超死留生全凭此一个窍出阴神显阳神从泥丸而上至天表谒玉帝而朝眞人又甯外此窍中窍修玄者不知此的窍千世万世若泛洋波而无㟁岂不是𦂳要之要旨乎哉第十二段降龙捉虎两相宜二土刀圭莫可移因应无主何能了一点神光要我持今谈龙虎鎻伏二土一段人之一身有阴阳卽是龙虎有气血卽是鎻伏之由阴阳何以爲龙虎气血何以爲鎻伏之由试详言之阴者血也血生于肝肝在东方以八卦论之生于坎而成于巽则又主于震阴体而阳用阳者气也气生于肺肺在西方以八卦论之生乎离而成乎艮则又主乎兑阳体而阴用龙东方震虎西方兑龙阳而虎阴气龙而血虎龙势难鎻虎势难伏而鎻伏之者不过使龙阳下而不上虎阴上而不下两相吞噬不得各逞其威风此阴阳和合气血归根之谓也修玄者不知靑龙之驯伏白虎之归纳是以阴阳不合气血不通难以使婴儿姹女之至精而结爲戊土己土之妙用何以反复而爲干变坤而爲纯阳也哉惟能使龙归海底虎伏西山则炉中日月放出丈二毫光现出眞人本像出阴神阳神而爲不变不化之神人也矣第十三性功不外龙虎圈鎻伏因由论已宣再谈心内眞种子发明观心有的传人之生也心爲主宰其权甚重其位甚尊其势甚大其力甚刚有人君之象操众职之柄而理欲交错于前公私纷扰其内动静互乘其机纯杂胥迫其侧始终兼由其操甚矣心之责匪轻也心得其职则六慾屏绝七情咸消耳不邪目不淫鼻不乱口不肆舌不贪意不偏此六慾屏绝也喜而不过怒而不伤哀而适当惧而得中爱之不溺恶之不僻欲之不炽此七情咸消也六慾七情旣不乱其心则心神内歛炁自充足精自盈溢三宝聚于中宫何患水火之不交通金木之不合併乎四象攒簇则二土有成也必矣总而言之心爲主神爲用心旣不分神自鎭静神鎭静兮归中黄炁自凝兮旺中央精自足兮流四体变红成白拜君王心之爲心可不兢兢业业守之勿放贞四时而如一歴终身而不二乎哉此观心息念以凝神之大段也第十四段先天一炁水爲源天一生兮地六全结胎成圣多由此固精保炁在下田肾之爲肾也分左分右左者藏精右者存炁藏精而炁未尝不通存炁而精未尝不贯是左右虽分而实合也然精由于炁炁生于精精炁虽微有先后而实以精爲主是以肾部属水而论水者浑其名曰精然不必浑之第言其水可耳肾属水其地步属阴而其性属阳以配坎方是两阴而包一阳一阳之生也必于阴极而动是以午四刻之末四刻之初阴里阳阳外阴而水性之发萌也有由来矣水发萌于午四刻之末四刻之初而渐盛于未申极盛于酉候渐衰于戍终竭于亥之末子之初也歴歴不爽但水爲精者阴中之阳水爲血者阳中之阴后天爲血先天爲精总而名之曰水也修眞者欲使其上升不过升其坎中之阳以就离外之阳而交媾于中央使坎外之阴交媾于离中之阴以成象于中土所以予言水升则火降火降则水升升降之间自有金木合併四象攒簇之效也第十五段谈性不言西方金安知四象攒簇眞气生肺部兑方配生成干坤蓄液精四方各有所主而金则主于西方西方亦有所属而肺之浮于上部则同金性轻浮金之爲性阳而体阴惟其体阴所以重浊惟其性阳所以轻浮重浊沉下轻浮浮上必然之理而金居轻重之间肺气介浮沉之际去其浊则不沉去其浮则不浮不浮无阳不沉无阴无阳不贵无阴不重贵则阳所以取其浮重其阴所以取其浊是浮浊皆有用而阴阳皆有济也但浊者右旋而下浮者左升而上此顺行之道也浮者左行而下浊者右行而上此逆行之道也顺行听天道之自然逆行是人道之勉爲勉爲则金阳常常聚于中宫阴体注于二土修眞者去阴而取阳其旨只是火降水升而金性轻浮者自归于中宫阴体重浊者自流于坤位要之不外纳神于黄宫凝气于金城养精于宝座也矣如是则谓之金併第十六段水上火下二炁联金併木交四象全二土迭用成戊己阴去阳留得先天木交一段试详言之五行有木四时有春皆应于东方五色有靑五脏有肝皆配乎震卦五味有酸五德有仁皆列于左位究而言之总相配合只论其木可以见修玄之要旨木性直则体刚直则不曲而曲直兼有之则又体刚而用柔木体刚刚则不柔而刚柔互见焉则又阳体而阴用阳体者直也阴用者柔也刚柔叠出阴阳互呈是以其性随阳而左旋其体跟阴而左运阳与阳合不合三象之阴阴以阴用不合三象之阳其合者金下之阳其不合者金上之阴然合者旣合而不合者亦合其不合矣以东方木而併西方金总由南方火之下降北方水之上升实聚一炁于中黄而阳性从之详其所从由于金而实始于南火北水也一至俱至一合总合其权皆由于心神操之修眞者能使火降水升则金併木交端端正正炼成一个眞人坐于紫薇殿内煖阁宝座上也必然矣第十七段中黄四象已发明戊己阴阳尚未淸再阐二土刀圭法了𨚫黄庭一卷经土旺四行之中何以有戊己阴阳之别只缘土运行乎少阳太阳少阴太阴之令所以二土分爲阴阳而戊己合其气数何以言之天有春夏秋冬地有东南西北春东夏南秋西冬北二气往来于覆载之中而五行随之而转是四行之中不能少此一行而天干地支又各有所配合于其间配于春夏者少阳太阳配于秋冬者少阴太阴阴阳分配四时而戊己流行四季流行于春夏则爲阳土流行于秋冬则爲阴土阳土主生发阴土主成藏然成藏不及生发是以阳土爲上而阴土次之究之无阳土则不生发无阴土则不成藏此二土迭用之妙不可少一者也修眞者使四象归于中黄是使本火金水旺于土乡土旺则四象俱旺始旺于二土终旺于一土非旺于一土盖旺于己土而转爲戊土二土合爲纯阳是使坤变爲重干重干则阳神从上而升天推其所入手心爲二土之主宰神爲二土之作用四象爲二土之役使精爲二土之润泽炁爲二土之流通二土之有关于一身也昭昭明矣第十八段性功内有气与神神气往来路不匀左旋右旋不同道左爲阳驱右爲阴人之一身神行气走何尝一刻一候不然三千二百五十八息息中有气气内有神神以宰气气以运神然有自知之神气有不自知之神气其自知之神气乃后天之心使然其不自知之神气乃先天之炁使然先天之炁使然者不觉其运行于百刻之中依刻周流于四体上下其百刻之内自子至己属阳自午至亥属阴属阳者左旋而上属阴者右旋而上上下周流遍乎一身炁旺则神气流通炁馁则神气壅滞流通则百疾俱消壅滞则百体生病甚矣先天之炁爲神气之主爲运行之路所赖以通塞者也但人生自十六𡻕以后丧失先天炁随耗动而神气所行之路不能皆通而无塞通者原不塞塞者自不通倘微有不通始焉一厘继焉半分久则渐成疾病而身亡矣其不死而生者有几人哉是以修眞者以后天之神气打通往来之道路由此及彼使之通而不塞则一通百通由上而下由后而前由内而外转运若日月之往来循环若四时之代嬗全一阳去一阴去一阴全一阳从剥返复从复返干从干复变坤爲干鍊就纯阳以成一个生而不死之人要之先天之炁左旋右旋原有其路但不能悉如其未丧之时流通无滞若以心使神御气则神气之往来眞有不知其然而然者矣所以子步之功阴后阳生用左旋以足先天午步之功阳后阴生用右旋以足先天其用功左右者只纳一神于中宫而左者自右右者自左其时自不爽耳至卯酉抽添亦不外其法之所存也合参前后自了然悟矣第十九段抽添功夫渐次生卯酉二刻气将盈阴阳盛极勤拴鎻纳伏黄宫是大经抽添不外一气一气不外运旋之功运者神纳于中宫而气流行于四体上下流行之间自然于绕而不辍而抽添之法从此起焉何以言之子爲旋阳之首午爲众阴之首旣有其功矣而卯当正阳之中酉当正阴之中若无其功则子步午步之功俱属无用是以不可无抽之添之之法其抽若何纳一炁于中黄而炁足气流自西而东绕绵绵焉觉有三十六以应周天之数此爲一抽一抽之后由脐而下至尾闾而上至崑崙由崑崙而入明堂下重楼归上釡自东而西旋绕三十六以爲二抽又自脐运转而下上上下如序行之共爲七抽则抽之数毕而水火交金木併矣其添之若何添以唿吸爲添始焉唿之一吸之再继焉唿之再吸之三先则唿之数少后则唿之数多终则有吸而无唿吸在内而唿亦不在外唿吸俱冺而神静于中宫倣抽之数行一抽之法毕则行二抽三抽之法再则由脐而下至海底入阴硚过五里到厉兑转涌泉过腘中上三关冲九府下六宫过明堂入玄膺落重楼游中腕入中黄旋绕左右七转再至脐下照数旋转下上前后共爲五次而终其添之功添则阴衰而阳旺水金木火四象攅簇于中土矣所以抽有其添添有其抽两者名虽异而实不相远也修眞者依次行之于子步之后而行抽于午步之后而行添则子午二步之功更有济矣子午卯酉各有功子爲阳初午阴宗二步爲主卯酉辅抽添法加二炁贞或者不察疑静功爲无爲殊不知始则无爲继则有意终则无爲故行抽添之后静坐绵绵聚炁于中宫而神自凝凝神于黄庭而炁自裕但此四时之功相爲表里有子不可无卯有午不可无酉欲做静功者子午卯酉缺一不可耳第二十段子午卯酉有全功辰戍丑亥八时空更有一段凝神法细细推详一炁通天地之道无非阴阳昼阳而夜阴阳何以阳以日之故阴何以阴以月之故日者阳之精月者阴之精二曜流行而昼夜分而十二时亦与之分阴阳焉请详其说日出东方由地中而上行天表适表当子刻之四而阳生焉矣一阳旣生至丑则二阳生至寅则三阳生至卯则四阳生至辰则五阳生至己则六阳生至午之四刻则阳衰而阴生由午之四刻则一阴生未则二阴生申则三阴生酉则四阴生戌则五阴生亥则六阴生子之四刻阴又转而爲阳阴阳迭运无非日之行于天潜于地而分爲阴阳虽分爲阴阳亦以日之阳焉而有盛衰分爲阴阳也然分爲阴阳而阴阳实未分焉月爲阴赖日之阳日爲阳赖月之阴阴阳互爲其根两相参而不相离是以天地之生人有阴有阳即有血有气气不离血即阳不离阴血不离气即阴不离阳二者固不相离而不无盛旺衰微之异人秉阴阳之气其气血之周流盛旺衰微亦同天地之阴阳日月之流嬗所以子交而一阳生气左旋而上午交而一阴生血右旋而上其左旋右旋一炁之周流无异于天地日月者矣修眞者于子午阴阳萌动之初行水火交济之法于卯酉阴阳旺盛之时行金木交併之功是以因阴阳之始因阴阳之旺而爲之也其余八时何可听其放荡而不爲之所乎爲之所者无他法亦不外静神养气而已一曰临事明理二曰静正不着三曰收摄鼻息四曰缄默寡言五曰举止端详六曰意不躁妄七曰屏绝外诱八曰少卧少食如是八法遵行于八时之中则子午二步水火更充足而满畅卯酉二步则金木频交而神炁流行更如意矣此检身入道之良法作圣成仙之秘旨耳大哉性旨道祖尽宣等幸沐良缘特与斯任其中精微奥妙不能悉透于讽味参究之下求了悟尽彻之功复整坛仪子夜焚请祖师仙众详示妙理复䝉海蟾刘祖临鸾下示刘祖曰玄缘深奥要参求外𥚃成功视内收道高自有天巧凑优优缓步玉鸡头内丹不外一炁而一炁之原不外唿吸唿吸之法不外养息养息之法不外守中守中之法不外凝神凝神之法不外守理守理之法不外讲解予以度人爲心故来讲解玄机玄者阳也机者基也成眞者要立一个阳基而阳基之立先要辨别眞假守一理以前进则神自静而气自甯而鼻息自养一出一入自然有常凡气消而眞炁现则用伏气之法唿一唿吸两吸唿二唿吸三吸如此七次气绕中宫而抽之名起焉绕徧五次一抽之后归气海而过尾闾上三关入泥丸由明堂下雀桥入重楼归土釡又绕五次二抽之名起焉如是五次共爲七抽以全六阳斯时也神住黄房静极无爲不知吾身住于何方又奚知天地之大日月之久万物之多𣺌𣺌乎无着浩浩乎无涯欣欣乎无意洋洋乎无情矣而添之说又岂外乎唿吸哉不外唿吸而何以曰添添者酉爲正阴之中阳恐不足于身内用后天之气以辅助先天其始也本无爲之功静息凝神神流气畅而添自此用功左旋脐外一七右旋脐外一五又左旋一七又右旋一五更左旋一七更右旋一五唿一唿吸二吸唿二唿吸四吸唿一唿吸三吸唿二唿吸五吸唿一唿吸一吸左旋脐一七下入会阴分行两膊由五里自阴交到厉兑转涌泉上腘中入尾闾过夹嵴冲九府六宫从明堂而至玄膺游期门而入黄庭右旋一七如是三次而添之法备焉添则有意终则无爲炁住于内房神安于土位静极而又不知天地人物我身飘飘乎如游云霄如乘风辇轻快畅达百体安甯岂非卯酉之大诀者哉而子午则不然子爲阳生午爲阴生其炁尙微着不得意思静气以待守我先天养神而勿乱神守炁而勿耗炁有此无爲之妙端是以至卯酉有有爲之作用四时之功无子午则卯酉不能扩其炁无卯酉则子午不能贞其炁四时共行而不相悖日月代明而不相乱之理也修眞者照此以立阳基则阳炁日充阴气日化自剥返干由干变坤而爲纯干则眞性自如我命可立出阴神而爲灵觉眞人由此取彼先天以成我半觔之体爲一觔之数又何难焉等不敏内有疑处更求指示又䝉祖师教下史眞人乩示史眞人曰谈唿谈吸又一方不是其时语不扬莫疑唿吸有二道一气伸缩得眞良人自生身以后瞥然落地而唿吸见矣殊不知受形母腹中已有之其在母腹时唿随母唿吸随母吸虽与母同而实与天地之气相通不有七情不有六慾安乱其唿吸斯时也一炁绵绵天眞自固是所谓胎息者非欤胎息者吾身一点元阳受之父母禀之天地有之则生失之则亡迨身出于母腹始而目能视耳能听继而口能言心能思渐至六慾七情纷纷扰扰则唿吸乱其序矣何也一爲外物摇夺则气不能平心不能定神不能守以致鼻息之往来无凖而吸少唿多矣吸少则天地之气不入于内唿多则吾身之元炁常洩于外入之少洩之多日复一日年复一年炁散则形消形消则身亡必然之理也是以我玄门中知其炁之不可洩而爲聚之之法聚者收其气以补其气收其气若何静其气使鼻息之伸缩有凖一唿一吸调之适得其宜迨调定其息用纳息之功唿之一吸之二唿之二吸之三及吸之三而吸多唿少矣吸多唿少始则吸在内久之唿亦不在外旋绕于中宫运行于脐腹自后而前自下而上升泥丸下重楼归土釡周流迅速快若车轮辘辘乎眞有不自主者内唿吸旣久则气伏于中黄炁冲于遍体化阴而爲阳变红而成白蒸骨肉之阴去脏腑之秽出阴神显阳神而爲不坏之金刚者端肇于此矣要之唿吸者气也内唿吸者炁也其用在神其权在心心能役神神能操唿吸之柄甚矣神之权大矣哉服气凝神以伏炁其中有唿吸之功焉修眞者统而参之则大道得矣大命可求矣无忽而序焉则庶几矣等沉心静玩时皓月当空仙风拂面复䝉刘奚二圣眞降鸾开示刘海蟾祖师曰予窥汝等求道念切故特临而示之以诀诀不知纳一还三犹未得其要汝等静听夫一者一元也三者精气神也一元似属一炁然元与炁略有微分元卽无始之始炁卽无始之终有元然后有炁有炁然后有精有精然后有神神本乎精精本乎炁炁则本乎元也元即伏于黄宫金銮殿宝阁中一座位能纳此元于其地位则炁自充盈精自洋溢神自周流此纳一还三之大槪也其功何以爲纳只是一心不出不走照在此地位则元自伏如同无天无地之始而元伏于无始之始即无极之象也安有耗炁而不还炁失精而不还精伤神而不还神者乎子午卯酉四大时阳𥚃阴机阴里阳机阴阳合盛勤勤炼炼个光明处处宜奚百朋眞人曰性功有十二层阶级汝等旣心乎性功予亦示以妙道其一临事察理其二四时勿丢其三调和鼻息其四兀坐收元其五眼光不射其六气吸中宫其七唿不外出其八绕遍中黄其九由后而前其十由上而下其十一恍恍惚惚其十二烱烱眞人汝等一日行之得一日之效一月行之得一月之益一年行之又不同矣二年行之更有异矣三年行之内丹有基四年行之凡念尽绝五年行之天眞照耀六年行之放大光明七年行之丹元成事八年行之八体俱全九年行之阴神外走此爲灵觉眞人矣再行採命之方取彼先天一粒以接我阳中之少阴化我阴中之少阳半觔八两何愁不配合成一觔之数乎哉受业孔孟儒理求明其于先儒言性诸书粗览大槪虽知修身而未得成身之诀亦知尽性而未获了性之方兼因抱恙十年不能脱体庚午秋初恭诣祖坛求方幸沐祖慈赐方以愈痼疾遂尔皈投玄下当䝉祖德收录门墻已经十有四载矢心研究玄理精微承教千千未得一贯癸未冬沐天恩之浩荡幸玄缘之维新奉诏扶鸾陆续宣示因与成子得眞及潘子省眞相眞朝夕勤求时刻警惕得以幸成此书旣受之后惟觉抱歉愈深即寸晷不懈犹恐获罪于三天有负于慈祖而况心猿未能尽鎻意马未能尽覊者乎是所望于同人惕励弥勤遵行益笃以不负斯书也则幸甚矣且是书也天律甚严一不忠孝者不轻授二不仁慈者不轻授三不了悟者不轻授四不遵体者不轻授五不秘藏者不轻授六在玄外者不轻授七不禀命祖师者不轻授若轻授匪人即犯背君违师之律获咎非细幸我同道者遵之秘之谨识尹眞人赤子纯静混沌无知属阴䷁坤卦自一𡻕至三𡻕长元炁六十四铢一阳生乎䷗复卦至五𡻕又长元炁六十四铢二阳生乎䷗临卦至八𡻕又长元炁六十四铢三阳生乎䷊㤗卦至十𡻕又长元炁六十四铢四阳生乎䷡大壮至十三𡻕又长元炁六十四铢五阳生乎䷪夬卦至十六𡻕又长元炁六十四铢六阳是爲䷀干卦盗天地三百六十铢之正炁原父母二十四铢之祖炁共得三百八十四铢以全周天之造化而爲一斤之数也此时纯阳旣备微阴未萌精炁充实如得师指修炼性命立可成功矣自此以后欲情一动元炁旣泄不知禁忌贪恋无已故由十六𡻕至二十四𡻕耗去元炁六十四铢应乎䷫姤卦一阴初生品物咸章淳浇朴㪚去本虽未远履霜之戒已现于初爻若勤修炼可谓不远复者矣至三十二𡻕耗元炁六十四铢应乎䷠遯卦二阴浸长阳德渐消欲虑蜂起眞源流荡然而血气方刚志力果敢若勤修炼则建立丹基亦易爲力至四十𡻕又耗元炁六十四铢应乎䷋否卦天地不交气各复其所阴用事于内阳失位于外若勤修炼则危者可安亡者可保至四十八𡻕又耗元炁六十四铢应乎䷓观卦二阳在外而阳德微重阴上行而阴气盛若勤修炼则可抑方盛之阴柔扶向阳之阳德至五十六𡻕又耗元炁六十四铢应乎䷖剥卦五阴并升乎上一阳将反乎下阴气横溃阳力仅存若勤修炼如续火于将穷之木布两于垂稿之苖至六十四𡻕卦气已週所得天地父母之炁三百八十四铢而爲一斤之数者耗㪚已尽复返于䷁坤纯阴用事阳气未萌若勤修炼时时採药时时栽接则阴极而能生阳穷上而能返下革柔爲刚还老爲强矣于此时不遇至人汲汲修炼虽保余年皆借糓精以培后天之精气无复有先天之元炁矣安能长生不死哉此所以虚化神神化气气化血血化形形化婴婴化童童化少少化壮壮化老老化死死复化虚虚复化神神化气气复化爲物化化不间如环之无穷夫万物非欲生不得不生万物非欲死不得不死任他尘生尘灭万死万生不能脱离苦海劫劫生生轮回不已无终无始如汲井轮三界凡夫无一不遭此沉溺故世人莫知生从何来盍参父母未生前生从何来知来然后知生处世人莫问死从何去盍参魂游魄降后死从何去知去然后知死处死之机由于生生之机原于死无死机不死无生机不生生死之机两相撄世人所以有生死生死之机不相关至人所以超生死有生死者身也无生死者心也敦复则心生迷复则心死故仙佛愍之说一切众生俱有本来一灵眞觉但昏惑不见使天命之性浪化迁流转转不悟而世世堕落失身于异类透灵于别殻至眞性根不复于人我当以圣道令众生永离妄想能致自身如仙家之长生佛氏之不死云耳玄宗正脉传心直指三要一曰明理定心事理浑融而神淸名曰智人二曰神入气室心气和平而神凝名曰眞人三曰气入神室物我两忘圣智俱绝而神通名曰至人经曰慧照十方虗变无爲又偈云心是一身灵神爲三元主道人如会得卷尽万家书心神之内识心神窍妙尽归虚