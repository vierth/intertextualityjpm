产鉴明王化贞序有难余者曰此岂越人过邯郸且妇人之更仆数己子何独降是余曰客时无谓余为妇人德耶人与世相阅由一世二世以至万世者惟生耳故记有之曰时以为社稷主为先主后而可以不致敬乎言所系重也且人道阴阳之患何所非病顾疾不尽人人亦不尽病产则妇人未能免者产非疾而其杀人乃在顷刻之间故妇人以生子为免身谓以得免为幸免矣一有不谨贻患终身皆妇人所独也又闺帏秘密望闻有所不及巧工有所不尽往往寄命于俗媪狂巫之手急于索劝轻用其愚以致母子俱殒或致绝人宗祀良可矜痛余之为刻也欲家一册得以时时检铎夫妇人女子亦知其患之所起与所以自全也闻之养笋者与竹养犊者与夫是直为妇人也与哉客曰善请以公之四方万历戊午中元日琅琊王化贞题妊娠经曰阴搏阳别谓之有子此乃血气调和阳施阴化王氏曰太冲盛而气虚者乳子法也诊其手少阴脉动盛者妊子也少阴心脉也心主血脉又肾为胞门子户大抵少阴之经在手属心在足属肾肾主骨手尺中之脉按之不绝者法妊娠也难经曰女子以系胞三部脉浮沉正等按之无绝者有妊娠初持寸脉微小唿吸五至三月而尺数脉滑疾以手按之散者胞已三月也脉重手按之不散但疾不滑者五月也妇人妊娠四月欲知男法左疾为男右疾为女但疾为生二子又法得太阴脉为男太阳脉为女太阴脉沉太阳脉浮又法左手脉沉实为男右手脉浮大为女左右脉俱沉实为生二男左右手俱浮大为生二女又法尺脉左边大为男右边大为女左右俱大产二子大者如实状又法左右俱浮大产二男不尔则女作男生左右俱沉产二女不尔则男作女生又法遣妊娠人面南行后唿之左回首者是男右回首者是女又法看上圊时夫从后唿之左回首是男右回首是女又妇人妊娠其左乳房有核是男右乳房有核是女妇怀离经其脉浮大而腹痛引腰嵴为即欲生也但离经即痛也又法欲生者其脉离经夜半觉日中生也妊娠一月之时足厥脉养之二月足少阳三月手少阴四月手少阳五月足太阴六月足阳明七月手太阴八月手阳明九月足少阴十月足太阳验胎散经脉不行已经三月者更看尺脉不止则是胎也川芎为末每服一钱空心艾叶煎汤调下觉腹内微动则有胎也若服后一日不动非胎必是经滞艾醋汤如过月难明有无如月数未足难明好醋艾服半盏后腹中翻大痛是有孕不为痛定无妊娠恶阻妊娠恶阻病产宝谓之子病巢氏病源谓之恶阻谓妇人有孕恶心阻其饮食也由胃气怯弱中脘停痰脉息和顺但肢体沉重头眩择食惟嗜酸咸甚者寒热呕吐胸膈烦满肥人多痰瘦人多火须用二陈汤为主保生汤治妇人经候不行身无病似病脉滑大而六脉俱匀乃是孕脉也精神如故恶闻食气或但食一物或大吐清水此名恶阻切勿作寒病治之人参甘草白术陈皮香附乌药觉恶心呕吐加丁香上作二剂生姜三片煎服复元汤治妊妇呕吐不止或头痛全不思食左脉弱诸药不效用以理血归原人参白芍当归川芎白术茯苓陈皮桔梗枳壳丁香甘草半夏上作十剂姜枣煎服妊娠三个月内呕吐恶心不纳米食用四物汤加陈皮半夏藿香砂仁白术神曲麦芽陈仓米生姜煎服妊娠子烦妊娠子烦谓烦躁而闷乱心神也盖四月受少阴君火以养精六月受少阳相火以养气若母心惊胆寒多有是症产宝云是心肺虚热或痰积于胸若三月而烦者但热而已若痰饮而烦者吐涎恶食大凡停痰积饮寒热相搏吐甚则胎动不安用竹叶汤竹叶汤防风麦冬白茯苓黄芩上作剂用竹叶十片水煎食后温服子痫妊娠子痫谓痰涎潮搐目吊口噤也用羚羊角散治妊娠中风头项强直经脉拘急语言蹇涩痰涎不利或时发搐不省人事名曰子痫风羚羊角散羚羊角甘草当归川芎防风独活茯神五加皮杏仁木香薏苡仁酸枣仁上生姜五片水煎不拘时服子悬子悬谓妊娠心胃胀满也用紫苏和气饮治妇人胎气不和凑上心腹胀满疼痛或临产惊恐气结连日不下及胎前一切诸疾紫苏和气饮当归白芍川芎人参紫苏梗陈皮大腹皮甘草上生姜三片葱白七根水煎服腹痛加香附木香咳嗽加枳壳桑白皮热加黄芩呕吐加砂仁泻泄加白术茯苓难产加枳壳香附车前子子肿子肿者谓妊娠面目虚浮肢体肿满也用茯苓汤治妊娠七八个月前后面目四肢浮肿茯苓汤当归川芎白芍药熟地黄白术子实黄芩茯苓泽泻栀子甘草浓朴麦门冬上一剂水煎服子气子气者谓妊娠两足浮肿也因脾衰不能制水血化成水所致用天仙藤散治妊娠三月成胎之后两足自脚面渐肿至膝行步艰难喘闷妨食状似水肿生于脚趾间黄水出者名曰子气天仙藤紫苏陈皮香附乌药木香甘草上生姜煎服子淋子淋谓妊娠小便涩少也乃肾与膀胱虚热不能治水然妊妇胞系于肾肾间虚热而成斯症甚者心烦闷乱用下方子淋散治妊娠小便涩痛频数麦门冬赤茯苓木通大腹皮甘草淡竹叶上水煎服车前散治小便淋沥或不通下焦有热者车前子当归陈皮赤芍药槟榔赤茯苓滑石木通石苇上水煎服转胞转胞谓妊娠卒不得小便也因胎长逼近于胞胞为所逼令人数溲胞即膀胱也然子淋与转胞相类但小便频数点滴而痛为子淋频数出少不痛为转胞间有微痛终是与淋不同并宜五苓散加阿胶冬葵子散治孕妇转胞小便不通冬葵子滑石栀子木通上一剂水一钟半煎至一钟空心温服此药滑胎临月可用若六七个月以前不可用又方冬葵子滑石栀子为末田螺肉捣膏或生葱汁调膏贴脐中立通胎漏妊娠经水时下此由冲任气虚不能约制盖心小肠二经相为表里上为乳汁下为月水故妊娠经水壅之以养胎蓄之以为乳若经水时下名曰胎漏血尽则毙矣属气血虚有热用下方胶艾四物汤当归黄芩白芍白术熟地黄艾叶砂仁香附真阿胶上一剂用粳米同煎服芎归汤治胎漏下血不止或心腹胀满一服立效当归尾南川芎上一剂黄酒煎临卧服入童便一盏即止胎动妊娠胎动或饮食起居或冲任风寒或跌仆击触或怒伤肝火或脾气虚弱或推其因而治之若因母病而胎动但治其母若因胎动而母病惟当安其胎轻者转动不安重者必致伤坠若面赤舌青是儿死也面青舌赤吐沫是母死也唇口俱青两边沫出是子母俱死也察而治之用下方佛手散治妊娠六七个月因事筑磕着胎或子死腹中恶露下痛不已口噤欲绝用此探之若不损则痛止子母俱安若胎损即便逐下当归川芎加益母草更妙上一剂水一钟入酒一钟再煎一沸温服如人行五六里再进一服安胎散治妊妇偶有所伤腹痛不安或从高坠下重伤所压触动胎元痛不可忍及下血又治胃虚气逆呕吐心腹诸痛大抵妊娠不可缺此缩砂不拘多少为末每服三钱热酒调服艾盐汤皆可此药非八九个月内不宜用多安胎饮治孕成之后觉气不安或腹微痛或腰间作痛或饮食不美或胎动下血及五六个月常服数贴甚效白术条芩砂仁当归白芍川芎紫苏甘草熟地黄白术黄芩乃安胎之圣药也上一剂水煎服下血不止加炒蒲黄阿胶腹痛加香附枳壳千金保胎丸凡女人受胎经三月而坠者虽气血不足乃中冲脉有伤中冲即阳明胃脉供应胎孕至此时必须谨节饮食绝嗜欲戒恼怒庶免小产之患也服此可保全归身熟地黄阿胶条芩川续断香附益母草陈皮艾叶南芎砂仁白术杜仲红枣上为末枣肉为丸如梧子大每服百丸空心米汤送下妊娠心痛妊娠心痛乍安乍甚者可服白术散定痛安胎白术散白术竹茹木香当归身白芍前胡乌药陈皮川芎香附紫苏甘草上作剂水煎食远服如兼腹痛加砂仁泽泻附方小乌沉汤香附乌药甘草妊娠中恶妊娠中恶忽然心腹刺痛闷绝欲死可服加减当归散加减当归散当归川芎陈皮吴茱萸木香香附乌药甘草前胡葱白砂仁紫苏上一剂生姜五片煎服附方当归散当归川芎陈皮吴茱萸丁香妊娠腰腹痛妊娠腰腹背痛者可服加减通气散加减通气散当归身葱白阿胶茴香杜仲甘草陈皮破故纸山药川芎萆独活香附橘核白芍川续断上作剂白水煎空心服如小腹痛加艾木香乌药紫苏去橘核山药茴香续断萆独活破故纸附方胶艾汤川芎阿胶甘草艾叶当归芍药干地黄清酒妊娠心腹胀满妊娠心腹胀满者可服加减仓公下气汤加减仓公下气汤白芍陈皮茯苓大腹皮川芎当归香附前胡浓朴乌药木香紫苏梗上一剂空心服妊娠数堕胎妊娠数堕胎者是气血不足腰痛甚者恐堕胎宜用加减安胎饮加减安胎饮黄甘草人参白术艾叶当归川芎熟地续断茯苓白芍香附陈皮杜仲上作剂空心水煎服附方四物汤异功散人参白术茯苓炙甘草陈皮妊娠羸瘦妊娠羸瘦或挟病气血枯竭既不能养胎必不能安者可下之以用加减牛膝汤加减牛膝汤桂心栝蒌牛膝瞿麦川芎归梢枳壳甘草童便麦芽上作剂水煎空心服胎动欲产妊娠日月未足而痛如欲产者因劳役怒气调养不节或房室所伤或负重闪肭或因宿有冷气故有此症可用加减安胎饮加减安胎饮知母杜仲木香续断香附陈皮乌药紫苏白芍川芎当归白术酒芩见血加地榆牡蛎艾叶附方当归散当归黄芩芍药川芎白术妊娠咳嗽妊娠咳嗽因感风寒伤于肺而成谓之子嗽可服加减紫菀汤止咳安胎加减紫菀汤贝母前胡紫菀白术白皮甘草黄芩紫苏陈皮知母杏仁五味子赤茯苓当归麻黄喘加兜铃腹皮款冬花附方陈自明紫菀汤紫菀天冬桔梗炙甘草杏仁桑白皮淡竹茹蜂蜜王海藏紫菀汤紫菀阿胶知母贝母桔梗人参茯苓甘草五味子三拗汤麻黄杏仁甘草妊娠伤寒妊娠伤寒头痛壮热腰痛体重甚则坠胎可服加减柴胡汤加减柴胡汤柴胡黄芩川芎当归干葛紫苏陈皮葱白妊娠时疫妊娠时疫日久伤胎可急服加减秦艽汤加减秦艽汤秦艽前胡黄芩枳壳桔梗山栀柴胡葛根陈皮紫苏葱白妊娠热病妊娠热病必致损胎可服加减栀子五物汤安胎清热加减栀子五物汤葛根柴胡香薷石膏栀子前胡黄芩陈皮知母麦冬甘草葱白妊娠热病六七日后脏腑极热蒸薰其胎致胎死腹中既死则胎冷不能自出但服黑神散暖其胎须臾即出何以知其胎死看产母舌青黑及胎冷者是也用加减黑神散加减黑神散生地赤芍桂心归梢蒲黄鹿角屑红花白芷朴硝黑豆香附益母草又方用巴豆三粒蓖麻子麝香帖脐中妊娠疟疾妊娠疟疾热极则损胎可服驱邪散驱邪散人参香茹青皮黄芩柴胡前胡川芎白术砂仁藿香乌梅红枣如心胸烦闷加炒黄连升麻妊娠霍乱妊娠霍乱乃阴阳清浊相干甚则伤胎可服加味白术散加味白术散白术苍术人参茯苓猪苓香薷竹茹乌药陈皮浓朴砂仁藿香干葛木瓜泽泻甘草妊娠泻泄妊娠泻泄冷热不同乃饮食不节暑湿相乘可服人参白术散人参白术散四君平胃泽泻猪苓归身砂仁肉果木香香薷妊娠痢疾妊娠下痢赤白可服加减阿胶散加减阿胶散当归川芎白芍阿胶黄芩黄连香薷陈皮枳壳甘草泽泻白茯苓如血痢加地榆白痢加艾叶木香痢久虚人加参术黄瘦胎妊娠十月形体成就八月合进瘦胎易产之药今医多用枳壳散若胞气肥实可服之况枳壳大腹皮瘦胎胎气本怯岂宜又瘦之若进无忧散达生散安胎益气令子紧小无病保生无忧散滑胎当归川芎白芍人参白术甘草陈皮神曲麦芽紫苏诃子枳壳达生散孕之八九个月服数贴甚好易产腹少痛当归白芍白术人参陈皮紫苏甘草大腹皮上作一剂葱五根煎服如胎肥气喘加枳壳黄杨脑二味瘦胎要药夏加黄芩春加川芎冬加砂仁气虚加参术气实倍香附陈皮血虚倍当归加熟地性急多怒加柴胡有热加黄芩食易饥多加黄杨脑有痰加黄芩半夏腹痛加木香妊娠鬼胎妊娠鬼胎壮如怀妊腹内如包一瓮如下血或肠水物可服斩鬼丹斩鬼丹吴茱萸川乌秦艽柴胡白僵蚕上为末炼蜜为丸如梧桐子大酒送下打出恶物即愈头痛头者诸阳之会也产后五脏皆虚胃气亏弱谷气尚乏则令虚热阳气不守上凑于头阳实阴虚则令头痛也亦有产后败血作痛者薛立斋曰前证若中气虚用补中益气汤加蔓荆子若血虚用四扬加参术气血俱虚用八珍汤若因风寒所伤用补中益气汤加川芎产宝黑龙丹治产后头痛不可忍一切血痛危急欲死及胎衣不下但灌药得下者遂安真产门之宝剂也五灵脂当归川芎熟地高良姜上咀碎晒极干以固济小罐盛之灯盏封口严密以文武火一柱香放凉处退火毒取出药如黑糟研细入花蕊石琥珀乳香百草霜共前过药研匀醋煳为丸弹子大每服一丸用姜汁好酒童便半盏将药一丸于炭火中烧淬入酒便内调化顿服立效黑龙丹序仲氏嫂金华君在秦产七日而不食始言头痛甚欲取大石压食顷渐定心痛则以十指抓壁欲死目痛即欲以手自剜之如是者旬日国医三四人郡官中善亦数人相顾无以为计不知病根所起医者术穷病者益困余度疾势危急非神丹不能愈须进黑龙丹仲氏犹豫谓数日不食恐不胜黄昏进半粒疾少间中夜再进药下寐如平时平旦一行三升许如蝗虫子疾减半巳刻又行如前则顿愈矣遣荆钗辈视之奄殆无气午后体方凉气方属微言索饮自此遂平复大抵产后以去污血为先血滞不快作祸如是老妪中医不识疾病之根岂得无夭枉者不遇良医终抱遗恨今以黑龙丹广济施人俾世之人感是疾者得尽起天年非祈于报所翼救疾苦存性命耳崇宁元年五月五日郭序川芎散治产后头痛真天台乌药大川芎上为细末每服三钱烧红称锤淬酒调服加减四物汤治产后头痛血虚痰癖寒厥皆治苍术羌活川芎防风香附白芷石膏细辛当归甘草用水二盏姜三片煎服血虚倍当归加芍药有汗加黄及桂痰癖加半夏茯苓热痰倍加石膏加知母寒厥加天麻附子遍身痛产后百节开张血脉流散遇气弱则经络皮肉之间血滞不散骨节不利筋脉引急所以腰背不得转侧手足不能动摇身热头痛若以为伤寒治之则汗出而筋脉动惕手足厥冷变生他病但宜服趁痛散趁痛散治产后气弱血滞遍身疼痛及身热头痛牛膝甘草薤白当归桂心白术黄独活上每五七钱水二钟煎一钟空心热服苍术四物各半汤四物汤苍术上用水二钟煎一钟温服下活血丹更妙活血丹熟地当归白术白芍续断人参上为末酒煳丸如梧桐子大每服百丸薛立斋曰产后身痛若以手按而痛益甚是血滞也用四物炮姜红花桃仁泽兰补而散之若按而痛稍缓是血虚也用四物炮姜白术人参补而养之一产妇身痛发热不食烦燥不寐盗汗服解散行血之药不时昏愦六脉洪大如无用补中益气加炮姜半夏一服顿减又二服寝食甘美但背强而疼用八珍散大补汤调理而安一产妇遍身头项作疼恶寒拘急脉浮紧此风寒之证用五积散一剂汗出而愈但倦怠发热此邪气去而真气虚也用八珍汤调补而痊中风产后中风者由产时伤动血气劳损脏腑未曾平复起早劳动致使气虚而风邪乘虚入之客于皮肤经络致令痛痹羸乏不任少气大凡筋脉挟寒则挛急僻挟湿则纵缓虚弱若入诸脏恍惚惊悸随其所伤脏腑经络而生病焉郭稽中论曰产后中风者何答曰产后五七日内强力下床或一月之内伤于房室或怀忧怒扰荡中和或因食生硬伤动脏腑得病之初眼涩口噤肌肉搐渐至腰嵴筋急强直者不可治此乃人作非偶尔中风所得也薛立斋曰前证果外邪所伤形气不足病气有余当补元气为主稍佐以治病之药若强力不休月内入房属形气俱不足当纯补元气多有复苏者若误投风药乃促其危也丹溪先生曰产后中风口眼斜必用大补气血然后治痰当以左右手脉分其气血多少以治切不可作中风用发表治风之药当归散治产后中风牙关紧闭不省人事口吐涎沫手足螈当归荆芥穗上为细末每服二钱水一盏酒半盏煎至一盏灌之如牙关紧闭拗开微微灌之但下咽即生屡用救人大有神效干葛汤治产后中风口噤不能言独活干葛甘草生姜上咀每服一两用水二盏煎至一盏去滓温服无时防风汤治产后中风背项强急胸满短气防风独活葛根当归人参白芍药甘草上咀每服八钱水一盏半枣二枚同煎至一盏去滓温服不拘时川芎散治产后中风身背拘急有如绳束川芎羌活酸枣仁羚羊角芍药桑白皮防风上咀每服一两水二大盏煎至一盏不拘时日二服千金鸡矢醴治产后中风口噤困笃腰背强直时时反折乌鸡矢大豆上先炒豆声绝次炒鸡矢令黄以酒一升先淋鸡矢取汁淋豆每服一盏凡四五服极妙竹沥一物饮治产后风痉口噤面青手足急强反张竹沥上用二升微点姜汁分五服频频温服神效大乌豆治中风背强口噤或烦燥或头面手足重或身痒直视皆是虚冷中风上豆用三升炒令熟乘热以清酒三升浸之密封良久去豆分三服覆衣取汗身润即愈一则防御风邪一则消散瘀血华佗愈风散治产后中风口噤手足螈角弓反张或血晕不省四肢强直或心中倒筑吐泻欲死荆芥穗每服三钱豆淋酒调服或童子小便服之亦妙口噤则齿灌之龈噤灌入鼻中其效如神此方古书盛称其妙一名如圣散一名一捻金悦生随抄唿为再生丹一妇人产后睡久及醒则昏昏如醉不省人事医以此药及交加散云服后当睡必以左手搔头用之果然交加散治产后中风百病兼治妇人荣卫不通经脉不调腹中撮痛气多血少结聚为瘕并宜服之生地黄生姜上先将地黄汁炒生姜滓生姜汁炒地黄滓各稍干焙为细末每服三钱温酒调下寻常腹痛亦宜服产后尤不可少济危上丹治产后虚极生风乳香五灵脂硫黄玄精石阿胶卷柏桑寄生陈皮上将四味同研停于银石器内微炒勿焦再研极细复入余药为末拌匀生地黄汁和丸如梧桐子大每服二十丸煎当归汤服下产后虚极生风者妇人以荣血为主因下血太多气无所主唇青肉冷汗出目眩神昏命在须臾者虚极生风也应急服济危上丹若以风药治之则误也薛立斋曰前证属血气俱虚者用十全大补汤如不应加附子钩藤钩若肝经血虚用逍遥散加钩藤钩经云脾之荣在唇心之液为汗若心脾两脏虚极急用参附汤救之一妇人患前证或用补剂四肢逆冷自汗泻泄肠鸣腹痛余以阳气虚寒用六君子姜附各加至五钱不应以参附各一两始应良久不服仍肠鸣腹痛复炙关无穴百壮及服十全大补汤方效螈薛立斋云者筋脉拘急也者筋脉弛纵也经云肝主筋而藏血盖肝气为阳为火肝血为阴为水前证因产后阴血去多阳火炽盛筋无所养而然耳故痈疽脓水过多金疮出血过甚则阳随阴散亦多致此治洁当用八珍加丹皮钩藤以生阴血则阳火自退诸证自愈如不应当用四君芎归丹皮钩藤以补脾土盖血生于至阴至阴者脾土也故小儿吐泻之后脾胃亏损亦多患之乃虚象也无风可逐无痰可消若属阳气脱陷者用补中益气汤加姜桂阳气虚败者用十全大补汤加桂附亦有复生者此等证候若肢体恶寒脉微细者为真若脉浮大发热烦渴此为假象惟当固本为善若无力抽搐戴眼反折汗出如珠流者皆不治又有角弓反张者风邪乘虚入于诸阳阿经则腰背反折挛急如角弓之状也皆因气血耗损腠理不密汗出过多宜固气血为主佐以本方丹溪所谓产后以大补气血为主虽有杂病证以末治之此也如恶寒发热等证乃气血虚耗之极宜大剂参归术肉桂以培养之如不应急用炮附子再不应用人参一两炮附子二三钱名参附汤若犹未应药力未及也宜多用之增损柴胡汤治产后感异证手足牵搐涎潮昏闷柴胡黄芩人参甘草半夏石膏黄知母上咀分二服水二盏姜三片枣二枚煎八分不拘时服秦艽汤治产后血虚生风手足螈秦艽芍药柴胡甘草黄芩防风人参半夏上水二钟姜三片煎八分食远服愈风汤交加散俱可用痉疾产后血虚腠理不密故多汗因遇风邪搏之则变痉痉者口噤不开背强而直如发痫状宜速开口灌小续命汤稍缓即汗出如雨手摸空者不可治也薛立斋云产后发痉因去血过多元气亏极或外邪相搏以致牙关紧闭急四肢痉强或腰背反张肢体抽搐若有汗而不恶寒者曰柔痊若无汗而恶寒曰刚痉产后患之实由亡血过多筋无所养而致故伤寒汗下过多溃疡脓血大泄患之乃败证也大补血气多保无虞若攻风邪死无疑矣一产妇牙关紧急腰背反张四肢抽搐两目连札余以为去血过多元气亏损阴火炽盛用十全大补加炮姜一剂面苏又数剂而安吴江史万湖家人妇忽仆牙关紧急已死矣询之是新产妇出直厨知其劳伤血气而发痉也急用十全大补加附子煎滚令人推正其身一人以手挟正其面却掰开其口灌之不咽药已冷令侧其面出之仍正其面复灌以热药又冷又灌如此五次方咽下随灌以热药遂苏夷坚志云杜壬治郝质子妇产四日螈戴眼弓背反张壬以为痉病与大豆紫汤独活汤而愈政和间余妻方娩犹在蓐中忽作此证头足反接相去二尺家人惊骇以数婢强拗之以数婢强拗不直适记所云药草有独活乃急为之召医未至连进三剂遂能直医至即愈矣更不复药乃知古人处方之神验产妇四肢挛急者因脏腑俱虚月内未满起早劳役动伤脏腑虚损未复为风所乘风邪冷气客于皮肤经络则令人顽痹不仁羸乏少气筋脉挟寒则挛急也薛立斋曰前证若肝经风热血燥用加味逍遥散如不应用六味地黄丸以补肾水仍参前杂证诸风血方论治之小续命汤治产后中风及刚痉柔痉防风麻黄黄芩白芍人参川芎防己肉桂附子杏仁麸炒甘草上姜枣水煎服春夏加石膏知母黄芩秋冬加官桂附子芍药柔痉自汗者去麻黄加葛根按上方朱奉议称刚柔二痉并可加减与之但产后血气大虚之人恐不宜轻发其表若邪气实脉浮弦有力者用之固宜其虚弱之人不若用大豆紫汤及防风当归散大豆紫汤治产后中风痱痉背强口噤直视烦热若脉紧大者不治川独活大豆酒上先用酒浸独活一两沸别炒大豆极焦烟出急投酒中密封候冷去豆每服一二小钟许得少汗则愈日进十服此药能去风消血结如妊娠胎死腹中服此得瘥大豆汤治产后风痉不省人事及妊娠挟风一切蓐草之间诸般病证大豆独活葛根防己上咀每服五钱酒二盏煎至一盏半不拘时日三服防风当归散此方最稳妥防风当归川芎地黄上每服一两水煎温服芎散治产后四肢筋脉挛急疼痛背项强直芎羌活当归酸枣仁羚羊角屑防风牛蒡子桂心赤芍药上咀每服八钱水煎去渣温服不拘时如服不应可用八珍汤更不应用十全大补汤产后手足厥冷宜灸肩井穴一妇人产后日食茶粥二十余碗至一月后遍身冰冷数块以指按其冷处即冷从指下上应至心如是者二年诸治不效以八物汤去地黄加橘红入姜汁竹沥一酒钟十服乃温不语人心有孔孔中有毛产后虚弱多致停积败血闭于心窍神志不能明了又心气通于舌心气闭塞则舌亦强矣故会不语宜服七珍散因惊者属肝经风热用加味逍遥散加防风白芷钩藤因忧思郁结者用加味归脾汤加升麻一产妇不语用七珍散而愈后复不愈内热脯热肢体倦怠饮食不进用加味归脾汤为主佐以七珍散而愈后因怒不语口噤腰背反张手足发搐或小便见血面赤或青或黄余曰面青肝之色也黄者脾气虚也赤者心血虚也用八珍汤加钩藤钩茯苓远志渐愈又用加味归脾汤而痊七珍散治产后不语及发狂人参石菖蒲生地黄川芎细辛防风辰砂上为极细末每服一钱薄荷汤调下无时三物汤治产后不语人参石莲肉石菖蒲上每服五钱水煎服一方用白矾生为末每服一钱热水调下逐血补心汤治产后失音红花赤芍药生地黄桔梗苏叶前胡茯苓防风黄连胆星粉葛当归薄荷人参升麻半夏甘草上为粗末分二服每服水一钟半姜三片煎七分空心服渣再煎癫狂产后语言颠倒或狂言语如见鬼神者其源不一须仔细辩证用药一则产后心虚败血停积上干于心而狂言独语者当作乍见鬼神条求之二则产后脏虚心神惊悸言语错乱不自觉知神思不安者当在惊悸条求之三则宿有风毒因产心虚气弱腰背狂直或歌哭嗔笑言语错乱当作风痉治四则产后败血迷乱心经而颠狂言语无常或晕闷者当作血晕治五则产后感冒风寒恶露斩然不行寒发热如疟昼日明了暮则语如见鬼状当作热入血室治之又有产后因惊败血冲心昏闷发狂如有鬼祟宜用大圣泽兰散或好辰砂研细酸枣仁汤调下一钱立效薛立斋曰前证当固胃气为主而佐以见证之药若一于攻痰则误矣琥珀地黄汤治产后恶露冲心语言乱通如见鬼神惊悸不定小便不利者琥珀辰砂没药当归上为细末每服二钱空心白汤调下日三服心腹痛者加延胡索兼晕者加蒲黄牡丹饮治败血冲心发热狂言奔走脉虚大者干荷叶生地黄牡丹皮上浓煎调生蒲黄末二钱一服即定乌金散治产后狂言乱语目见鬼神当归远志肉川芎酸枣仁白术赤芍药香附子辰砂熟地黄茯神半夏全蝎麦冬人参牛膝天麻甘草陈皮白芷上细作二服水一钟半姜三片葱三根入金银同煎一碗温服大圣泽兰散治产后败血冲心中风口噤及坠胎腹中刺痛横生逆产胎衣不下血昏血滞血崩血入四肢一切血证诸种风气或伤寒吐逆咳嗽寒热往来遍身生疮头痛恶心经脉不调赤白带下胎藏虚冷数常坠胎久无子息室女经脉不通并宜服之常服暖子宫和血气悦颜色退风冷消除百病泽兰叶石膏卷柏防风白茯苓浓朴细辛桔梗柏子仁五味子人参本吴茱萸干姜白术川椒川乌头白芷黄丹参芜荑甘草川芎白芍当归白薇肉桂阿胶生地黄上为细末每服二钱临卧热酒调下若急疾不拘时日三服何氏方治产后邪风入心颠狂如见祟物大辰砂一二钱研极细人乳三四茶匙许调碗内仍掘白项活地龙一条入药内候地龙滚三滚取出地龙不用但欲得地龙身上涎耳无令带药出少入无灰酒与乳汁相和重汤内温作二三服惊风入心忡悸不止者宜抱龙丸茯神散治产后心神恍惚言语失度睡卧不安如见鬼神茯神人参龙齿琥珀赤芍药黄牛膝桂心生地上为末每服三钱水一盏煎七分去渣服调经散治产后狂躁昏闷时见鬼神没药琥珀桂心芍药当归麝香细辛上为末每服五六分姜汁温酒各少许调服按右方挟寒者宜挟热者宜四物汤加柴胡倍生地薛文斋曰前证乃血虚神不守舍大端宜补元气仍参各证互用蓐劳产后蓐劳者由生产日浅血气虚弱饮食未平将养失所而风冷客之使人虚乏劳倦乍卧乍起容颜憔悴饮食不消口干头昏百节疼痛有时盗汗寒热如疟背膊烦闷四肢不举沉重着床此为蓐劳之候薛立斋曰前证当扶养正气为主用六君子汤加当归若脾肺气虚而咳嗽口干用补中益气汤加麦冬五味子头晕加蔓荆子若肝经血虚而肢体作痛用四物汤加参术肝肾虚弱自汗盗汗寒热往来者用六味丸加五味子因脾血虚弱肚腹作痛月经不调用八珍汤倍白术因脾虚血燥皮肤瘙痒用加味逍遥散大抵此证多因脾胃虚弱饮食减少以致诸经疲惫当补脾胃饮食既进精气化生诸脏有所倚赖其病自愈矣白茯苓散治蓐劳因生产日浅久坐多语勤动用力以致四肢疼痛寒热如疟白茯苓当归川芎桂心白芍黄人参熟地黄上咀以水二盏入猪肾一双去筋皮切碎姜三片枣三枚煎一盏滤出清汁入药半两煎七分去渣温服黄煮散治产后肌肤黄瘦面无颜色或寒壮热四肢酸痛心烦头痛鳖甲黄桂心当归桑寄生白茯苓白芍人参熟地麦冬甘草牛膝上为细末每服用猪石子一对即睾丸去脂膜切破先以水一盏入姜三片枣三枚煎至七分去石子姜枣却下药五钱更煎至四分去渣空心临卧二服渣并煎胡氏牡丹散治产后虚羸发热自汗欲变蓐劳或血气所搏经候不调白芍药当归五加皮地骨皮人参没药桂心牡丹皮上为细末每服五钱水酒各半盏如不饮酒只用水一盏开元钱一枚麻油蘸之同煎七分去滓通口服煎不得搅吃不得吹紫河车丸佳猪腰子粥亦妙虚烦发热薛立斋曰产后虚烦发热乃阳随阴散气血俱虚若恶寒发热烦躁多渴急用十全大补汤若热愈甚急加桂附若作渴面赤宜用当归补血汤若误认为火证投以凉剂祸在反掌人参当归汤治产去血过多血虚则阴虚阴虚则生内热心胸烦满唿吸短气头痛闷乱晡时转甚熟地人参当归身桂心麦冬白芍血热者加生地二钱水二钟粳米一合竹叶十片煎至一钟温服甘竹茹汤治产后内虚烦热短气甘竹茹人参茯苓甘草黄上水二钟煎八分温服竹叶汤治产后短气欲绝心中烦闷新竹叶麦冬小麦甘草生姜大枣上用水十碗煮竹叶小麦至八碗去渣纳余药煮取三碗去渣作三四次服虚悸加人参二两少气加糯米五合熟地黄汤治产后虚渴不止少气脚弱眼眩饮食无味熟地人参麦冬栝蒌根甘草上用水二盅糯米一撮生姜三片枣二枚煎至一钟不拘时服栝蒌根汤疗产后血虚发渴栝蒌根麦冬人参生地黄土瓜根甘草水二钟大枣三枚煎八分温服薛立斋曰产后发渴若出血过多虚火上炎用童子小便或四物汤加白术麦冬丹皮若胃气虚而有热用竹叶归汤血脱发热烦躁用当归补血汤若胃气虚弱用补中益气汤因吐泻者七味白术散竹叶归汤治胃气虚热口干作渴人参白术麦冬黄竹叶甘草水煎服不拘时当归补血汤治肌肤燥热目赤面红烦渴引饮昼夜不息脉洪大而虚重按全无此血虚证误服白虎汤必死当归黄水煎服增损柴胡汤治产后发寒热饮食少腹胀柴胡人参甘草半夏陈皮川芎白芍每服三钱姜五片枣二枚煎服小柴胡加生地黄汤治产后往来寒热柴胡黄芩人参半夏大枣生地黄栀子枳壳水煎食远服汗出不止产后虚烦不止者由阴气虚阳无所附阳气独发于外故汗出也阴气虚弱不复故汗出不止因之遇风则变成痉纵不成痉亦虚乏短气身体柴瘦唇口干燥久则经水短绝由津液竭故也薛立斋曰前证属血气俱虚急用十全大补汤如不应用参附附等汤若汗多亡阳发痉尤当用前药一产妇略闻音响其汗如水而昏愦诸药到口即呕余以为脾气虚败用参附末为细丸时含三五粒随液咽下乃渐加之至钱许却服参附汤而痊一产妇盗汗不止遂至废寐神思疲甚口干引饮余谓血虚有热用当归补血汤以代茶又以当归六黄汤内芩连柏炒黑倍人参五味子二剂而愈凡产后忽冒闷汗出不识人属大虚宜固元气为主其汗不止必变柔痉麻黄根汤治产后虚汗不止当归黄麻黄根牡蛎人参粉草上水一盏每服四钱煎七分温服经效方治汗出不止黄芩白术牡蛎大枣上用水二钟煎至七分空心温服止汗散治产后盗汗不止一应汗多者皆可服牡蛎小麦麸上等分和匀猪肉煮汤调服二钱人参汤治产后诸虚不足发热盗汗人参当归上为末以猪腰子一只去脂膜切小片子水三钟糯米半合葱白两条煮米熟取清汁一盏入药二钱煎至八分温服不拘时当归六黄汤治虚热盗汗不止不应加人参白术不寐加酸枣仁当归熟地黄生地黄柏黄芩黄连上水煎服参附汤治阳气虚寒自汗恶寒或手足逆冷大便自利或脐腹疼痛呃逆不食或汗多发痉人参附子上作一服姜枣煎徐徐温服附汤治阳气虚脱恶寒自汗或口噤痰涌四肢逆冷或吐泻腹痛饮食不入一切虚寒等证黄附子上水一大碗姜枣煎服如不应倍加附子方得全济泻痢产后肠胃虚怯寒邪易侵若未盈月饮冷当风乘虚袭留于盲膜散于腹胁故腹痛作阵或如锥刀所刺流入大肠水谷不化洞泄肠鸣或下赤白胁胀急服调中汤立愈若医者以为积滞取之祸不旋踵谨之谨之薛立斋曰产后泻痢或因饮食损伤脾土或脾土虚不能消食当审而治之若米食所伤用六君加谷芽若面食所伤用六君子加麦芽若肉食所伤用六君加山楂神曲凡兼呕吐者加藿香若兼吞酸或呕吐用前药送越鞠丸若肝木侮土用六君子加紫胡炮姜若寒水侮土用钱氏益黄散久泻元气下陷用补中益气汤及四神丸命门火衰不能生土者用八味丸以补土母若小便涩滞肢体渐肿或兼喘咳用金匮肾气丸的奇散治产后余血渗入大肠洞泄不禁下青白黑色荆芥大者四五穗于盏内烧灰不得犯油火入麝香少许研汤三呷调下此药虽微能治大病香附芍药汤治产后痢疾当归川芎芍药香附陈皮茯苓白术砂仁甘草泽泻木香上水煎服腹疼者倍芍药加黄连八分香连丸治一切泄痢神效黄连吴茱萸上二味用热水拌和入瓷器内置热汤炖一日同炒至黄连紫黄色去茱用连为末每末四两入木香末一两淡醋米饮为丸桐子大每服三四十丸滚汤下久痢中气下陷者用补中益气汤调中汤治产后虚寒洞泄高良姜当归桂心芍药川芎附子甘草上为粗末每服三钱水煎服疟疾凡产后疟疾多由亏血挟寒热而作大法宜柴胡四物汤调之热多者草果饮子寒多者生熟饮子薛立斋曰产后疟疾因脾胃虚弱饮食停滞或因外邪所感或郁怒伤脾或暑邪所伏审系饮食用六君加桔梗苍术藿香如外邪多而饮食少用藿香正气散饮食劳役用补中益气汤气血虚弱用十全大补汤虚寒用六君加姜桂元气脱陷急加附子大凡久疟多属元气虚寒盖气虚则寒血虚则热胃虚则恶寒阴火下流则寒热交作或吐泻不食腹痛烦渴发热谵语或手足逆冷虽见百证当峻温补其病自退若误用清脾截疟之类多致不起中气伤而变证多矣草果饮子治产后疟疾寒热相半或多热者宜此半夏赤茯苓甘草草果川芎陈皮白芷青皮良姜紫苏干姜上为粗末分作四服每用水一大碗姜三片枣三枚煎七分临发日连进二服即愈生熟饮子治产后疟疾多寒者肉豆蔻草果仁浓朴半夏陈皮甘草大枣生姜上八味各等分细一半用湿纸裹煨令香熟去纸与一半生者和匀每服五钱水一大碗煎七分食前一服食后一服按疟初起当用上两法不愈当用薛氏法霍乱产后霍乱气血俱伤脏腑虚损或饮食不消触冒风冷所致阴阳不顺清浊相干气乱于肠胃之间真邪相搏冷热不调上吐下利故曰霍乱也经云渴而饮水者五苓散寒多不饮水者理中丸大段虚冷厥逆者加附子来复丹亦妙白术散治产后霍乱吐利腹痛烦渴手足逆冷白术橘红麦冬干姜人参甘草水一盏姜三片煎服温中散治产后霍乱吐泻不止人参白术当归草豆蔻仁干姜浓朴水一盏煎服若吐逆不受汤药用伏龙肝研细末三钱米汤调徐徐咽下即受血崩产后血崩多因惊忧恚怒脏气不平或服断血药早致恶血不消郁满作坚亦成崩中薛立斋曰若血滞小腹胀满用失笑散方见血晕血少小腹虚痞芎汤肝火血妄行加味逍遥散脾郁不能统血加味归脾汤脾虚不摄血补中益气汤浓味积热清胃散加槐花风热相搏四君子加防风枳壳一产妇血崩小腹胀疼用顺气行血之剂其崩如涌四肢不收恶寒呕吐大便频泻余用六君加炮黑干姜四剂稍愈又以十全大补三十余剂而痊一产妇血崩因怒血崩其血如涌仆地口噤目斜手足抽搐此肝经血耗生风余用六味丸料一剂诸证悉退但食少晡热佐以四君柴胡牡丹皮而愈芎汤芎当归白芍药上大剂浓煎空心服白芍药散治产后崩中淋沥不绝黄瘦虚损白芍牡蛎干姜熟地黄桂心黄鹿角胶乌贼骨龙骨上为末每服二钱食前温酒下阿胶丸治产后崩中下血不止虚羸无力阿胶赤石脂续断川芎当归甘草丹参龙骨鹿茸乌鱼骨鳖甲上为细末炼蜜为丸如梧子大空心温酒下三十丸又方治产后血崩不止香附子莲蓬壳上为末米饮调下二钱浮肿产后四肢浮肿者败血乘虚停积循经流入四肢留淫日深不能复还腐坏如水故令面黄四肢浮肿医人不识便作水气治之多用导水之药极能虚人产后既虚又以药虚之是谓虚虚多致夭枉丹溪曰产后肿必用大补气血为主少佐以苍术茯苓使水自利薛立斋曰前证若寒水侮土宜养脾肺若气虚浮肿宜益脾胃若水气浮肿宜补中气当参杂证本门白术汤治心腹坚大如盘名曰气分枳实白术上咀每服四钱水一盏半煎至七分去滓温服腹中软即愈干漆散治产后遍身浮肿疼痛及产后血水诸证干漆大麦上各为细末以新瓦罐子中铺一重麦一重干漆填满用盐泥固济火通赤放冷研为细末但是产后诸疾热酒调下二钱丹溪方治产后浮肿小便少口渴恶寒无力脉沉此体虚而湿热宜补中导水行气可也白术陈皮川芎木通茯苓上水煎下与点丸二十五丸炒按与点丸用黄芩炒为末粥煳丸亦名清金丸夺魂散治产后虚肿喘促利小便则愈生姜白面大半夏上用生姜汁和面裹半夏为七饼子煨焦熟为末水调一盏小便利为效加味八物汤治产后遍身浮肿气急潮热人参白茯苓熟地黄小茴香白术川芎当归白芍香附子甘草黄芩柴胡上分五服每服水一钟半生姜三片煎至七分空心热服若腹痛加延胡索枳壳倍芍药呕吐恶心加藿香砂仁咳嗽加五味子款冬花加减济生肾气丸治产后及一切脾胃虚损腰重脚肿小便不利或肚腹膨胀四肢浮肿或喘急痰盛已成蛊证其效如神白茯苓附子车前子山茱萸川牛膝肉桂泽泻山药牡丹皮怀地黄上为末加蜜炼为丸如梧桐子大每服七八十丸空心白汤下喘产后下血过多荣血暴竭卫气无主独聚肺中故令喘也此名孤阳绝阴为难治陈无择曰产后喘急固可畏若是败血上熏于肺可用夺命丹若荣血暴绝宜大料芎汤亦可救薛立斋曰前证若脾肺虚寒用补中益气加炮姜肉桂若阳气虚脱更加附子若瘀血入肺急用二味参苏饮一产妇喘促自汗手足俱冷常以手护脐腹此阳气虚脱用参附汤四剂而愈血竭散治产后败血冲心胸满上喘命在须臾宜服真血竭没药上等分研细频筛再研取尽为度每服二钱用童便合好酒半大盏煎一沸温调下方产一服上床良久再服其恶血自循经下免生百病云岐参苏饮治产后入血于肺面黑发喘欲死者人参苏木上用水二碗煮取苏木一碗去渣调参末随时加减服神效旋复花汤治产后伤风寒喘促咳嗽痰涎壅盛坐卧不宁旋复花赤芍药荆芥穗半夏曲前胡甘草茯苓五味子杏仁麻黄每服四五钱姜枣煎服有汗者不宜五味子汤治产后喘促脉伏而厥五味子人参杏仁麦冬陈皮上姜三片枣二枚水煎服大补汤治产后百日外唇白气促面青浮肿有汗乃大虚之证急宜服此当归大川芎大白术白芍药白茯苓人参黄五味子熟地黄干姜甘草上水二钟姜枣煎服大便闭产后大便不通由去血过多大肠干涸或血虚火燥以致秘涩不可计其日期及饮食数多用药通之润之必待腹满觉胀自欲去而不能者乃结在直肠宜用猪胆导之若误以为有热用苦寒之剂通之反伤中焦元气或愈加难通或通而泻不能止必成败证若属血虚火燥用加味逍遥散气血俱虚用八珍汤一产妇大便不通七日矣饮食如常腹中如故用八珍汤加桃仁杏仁至二十一日腹满欲去用猪胆汁润之先去干粪数块后皆常粪而安一产妇大便秘涩诸药不应苦不可言令饮人乳而愈牛乳亦可大小便不通者俱宜陈无择曰产后不得利利者百无一生去血过多脏燥大便闭涩宜用葱涎调腊茶为丸复以腊茶下之必通大黄决不可用丹溪治产后秘结不通膨满气急坐卧俱难用大麦炒黄为末酒下一合神效又麻子苏子粥最为稳妥用紫苏子火麻子二味各半合洗净研极细用水再研取汁一盏分二次煮粥啜下此粥不惟产后可服大抵老人诸虚风秘皆宜服之有一媪年八十四忽而腹痛头疼恶心不食召医数人用补脾及清利头目等全不入食此正是老人风秘脏腑壅滞聚于胸中则腹胀恶心上至于巅则头痛神不清令作此粥两啜而气泄先下结粪后渐得通利不用药而自愈矣桃花散治产后气滞血涩大小便秘桃仁葵子滑石槟榔上为细末每服二钱空心葱白汤调下小便闭产后小便不通及淋沥涩痛者由气虚挟热不可专用分利渗导之药重损真气膀胱虚热用六味丸若阴虚而阳无以化用滋阴肾气丸盖土生金金生水当滋化源也滑石散疗产后淋闭滑石通草车前子葵子上为末热水调服三钱张不愚方疗产后小便不通陈皮上空心温酒调下二钱一服便通又方杏仁十四枚去皮尖炒为末和饮顿服立通又方用食盐填脐中可与脐平却用葱白剥去粗皮十余茎作一缚切作一指浓安盐上大艾炷如葱饼子大小以火灸之觉热气直入腹内实时便通神验不可俱述产妇生理不顺致伤尿脬遗尿无时丹溪曰尝见收生者不谨损破尿脬因而淋漓遂成废疾者有徐氏妇得此因思肌肉破伤在外者既可补完在内者恐也可治遂兹其脉虚甚试与峻补因以参为君芎归为臣陈皮茯苓为佐以猪羊胞煮汤煎服极饥时饮之一月而安盖气血骤长其胞自完恐稍缓亦难成功矣补脬饮治产妇伤动脬破终日不小便但淋湿不干黄丝绢白芨末白牡丹根皮黄蜡用水三碗煎至绢烂如饧服之勿作声作声无效子宫不收妇人因产努力太过致阴下脱若脱肛状阴下挺出逼迫肿痛举重房劳皆能发作小便淋漓作苦此由气血虚弱宜用十全大补汤肿胀痛肝经虚热也加味逍遥散若因忧怒伤脾加味归脾汤若因暴怒肝火出血用龙胆泻肝汤丹溪治一妇人产子后阴户中下一物如合包状有两歧其夫求治丹溪以为子宫因气血弱而下坠遂用升麻当归黄人参川芎大料二帖与之半日后其夫复来曰服一次后觉响一声视之已收入讫但因经宿于着席上一片如掌大在席妻在家哭泣恐伤破不可复生丹溪曰此非肠胃必脂膜也肌肉破伤可复完若气血充盛必可生满遂用四物汤加人参服一百帖三年后生子当归散治阴下脱当归黄芍药皮牡蛎上为末每服三钱温酒米汤任调下忌登高举重硫黄散治产后阴脱硫黄乌贼鱼骨五味子上为末掺患处硫黄汤治产劳玉门不闭硫黄吴茱萸菟丝子蛇床子上每服五六钱水一碗煎数沸去滓洗玉门日再洗效五倍子汤治产后阴挺出肿痛五倍子蛇床子荆芥枳壳上各五钱煎汤温洗之熨法治阴挺及产后阴疼蛇床子炒乘热布裹熨患处浸法锻石二升炒极热汤二升投灰中澄清去灰温坐水中以浸玉门斯须乎复如故乳汁不通妇人之乳资于冲脉若初产而无乳者宜通之若累经产而无乳者亡津液故也须服滋益之药若虽有乳却不甚多者服通经之药以动之仍以羹引之并宜壮脾胃为主漏芦散治产妇气脉壅塞乳汁不行及经络凝滞乳中胀痛或作痈肿服之自然内消漏芦蛇蜕栝蒌上为末温酒调下二三钱无时服药后即以猪蹄羹投之涌泉散治乳无汁亦治乳结痈肿穿山甲上为细末酒调服二钱玉露散治乳脉不行身体壮热头目晕眩川芎桔梗白芷芍药当归人参白茯苓甘草上作一服水两钟煎至一钟罗氏涌泉散治妇人乳汁因气不行瞿麦穗麦门冬龙骨穿山甲王不留行上为细末每服二钱热酒调下后吃猪蹄羹少半钟仍用木梳于左右乳上各梳三十余梳治乳痈未破即散已结即溃极痛即止所谓吹乳者因小儿吹乳变成如未产乳肿为内吹并皆治之陈皮麝香研酒调下凡乳汁不宜积蓄恶汁不去即结为脓又乳汁不宜洒地蚁食之令人无乳宜洒东壁墙为佳治乳肿将次结成痈方用马溺涂之数次即愈治产后乳结胀不消令败乳自退方栝蒌大粉草生姜上同用酒一碗煮取一盏去滓服之觉痛一会不可忍即搜去败乳临卧再一服以患乳着床侧卧令其药行故也又方治妇人气血方盛或无儿饮胀痛寒发热用麦芽二三两炒熟水煎服立消其耗散血气如此脾胃虚弱饮食不消犹多用之何耶半产妊娠日月未足胎气未全而产者谓之半产盖由妊妇冲任气虚不能滋养于胎胎气不固或颠扑闪坠致气血损动或因热病温疟之类皆令半产不可轻视将养十倍于正产也薛立斋曰小产重于大产盖大产如栗熟自脱小产如生采破其皮壳断其根蒂也但人轻忽致死者多治法宜补脏气生新血去瘀血若未足月痛而欲产芎归补中汤倍加知母止之若产而血不止人参黄汤补之产而心腹痛当归川芎汤主之胎气弱而小产者八珍汤固之若出血过多而发热者圣愈汤汗出不止急用独参汤发热烦躁大渴面赤脉洪大而虚当归补血汤身热面赤脉沉而微四君子汤加姜附丹溪曰气血虚损不足荣养其胎自坠推原其本皆因于热火能消物造化自然病源乃谓风冷伤于子脏而坠此未得病情者也予见贾氏妇但有孕三月左右必坠诊其脉左手大而无力重取则涩知其血少也以其妙年只补中气使血自荣时正夏初教以浓煎白术汤下黄芩末一钱服三四十帖遂得保全一妇年三十余岁有胎必坠察其性急多怒色黑气实此相火大盛不能生气反食气伤精故也因令用黄芩白术当归甘草自二月用起三月尽止后生一子济生芎归补中汤治怀孕血气虚弱不能卫养以致半产服此可保安全凡怀孕数月即坠不治久则不孕芎五味子阿胶黄当归白芍药白术人参杜仲木香甘草一方加干姜八分有火者去之上作一服水二钟煎至一钟不拘时服阿胶汤治数坠胎小腹疗痛不可忍阿胶熟干地黄艾叶川芎当归杜仲甘草上用水一钟半煎七分温服大抵治法宜审某月属某经育养而治之人参黄汤治生产气虚血下不止人参黄当归白术白芍艾叶阿胶上作一剂水煎服龙骨散治损娠下血不止龙骨当归地黄艾叶地榆阿胶芍药干姜蒲黄牛角腮上共为细末每服三钱食前米饮调下千金疗落胎下血不止方生地黄汁一小盏调代赭石末一钱日三服又方治下血不止腹痛阿胶艾叶水一大盏煎六分去滓空心服又方治下血不止疼痛亦治小便不禁家鸡翎红兰花散治坠胎后血不出奔心闷绝不识人红兰男子发京墨血竭蒲黄上为细末以童便小半盏调二钱服之立效鹿角散治坠胎下血不尽烦满狂闷时发寒热鹿角屑上用水一大碗煎豉一合取汁六分分三服调鹿角屑二钱日三服当归汤治坠胎胎衣不出当归牛膝木通滑石冬葵子瞿麦穗水一大钟煎七分温服未下再服又方以水其面加醋少许神验当归川芎汤治小产心腹痛或发热恶寒当归川芎熟地黄白芍药红花香附青皮玄胡索泽兰牡丹皮桃仁上水煎入童便酒各小盅温服若以手按腹愈痛此瘀血为患宜此药或失笑散若按之不痛此是血虚宜四物参苓白术若痛而作呕此是胃虚宜六君子汤当归补血汤圣愈汤治小产后血虚心烦睡卧不宁或五心烦热熟地黄生地黄川芎人参当归黄水煎服