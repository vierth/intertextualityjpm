法界圣凡水陆大斋普利道场性相通论X卍XXX法界圣凡水陆大斋普利道场性相通论卷第一净业行人咫观郑应房稽首十方三宝尊悉是光明遍照者于此娑婆现华藏层层身剎交光辉敢祈同以大威神加被凡愚成圣智不离一真显事理圣凡无碍总清凉总论曰本然一心随缘成相众生苦系诸佛现身度无所度依然平等所谓真法界也一真之中光明清净华严海会供养云兴一切时处辉华常在小机不信自隔真𢆯若大心者即一道场包十法界十方十世无尽重重一念心中圆圆顿现凝然不散何去何从标出阿难施食缘起标出净住忏悔缘起标出梁武水陆缘起万法本闲用之悉应既无其始亦无其终妙极天然非常非断深深一味普益羣灵梁武以降行法有人志磐以后书卷可考莲师酌之大略仍古洪师演之多半宜今手眼虽殊心期不异鸡园坛墠新启东方建佛法幢为众生导慨念国家深仁厚泽德及无边柰此羣X黎业感互殊致生种种五乘之教并皆弛废七趣坚毒忽然横流余困未舒阴灵莫慰每思自奋裨补皇图善法虽多无如水陆輙依空镜深剖微尘无曲无难直心抒写执事者少神志乃清白词不多心口无伪一真法界不远能通诸品觉灵平心来赴涓埃有济名相不空即此华严指归极乐治心为本用法乃灵后之君子莫或造次目卷一总论目坛图纲要文稿卷二结界遣使建旛卷三请圣浴上堂卷四供上堂请赦卷五请下堂浴下堂归戒卷六诵光明偈供下堂卷七亲祝卷八通供上下堂结愿送圣X论曰此水陆大略节次其余小目随文自知呜唿法相玲珑天然不隔水晶楼阁品品虗通惟一坚密身一一尘中现流转不返名曰众生居五道而长鲜以法身不受染也若说以佛度生不外一心之妙道场法事即是自修必有人焉了心成佛乃可宏阐威灵令法界含生一念回光还同本得更何暇酬应斋主张皇事仪繁述观门虗讽经忏亡其性而存其相哉观夫众生事相多隔真机大略相同付之一叹今之所酌近于略也然一片光辉周旋法界知音若遇必有得手之机苦海波涛从此一息无边法乐非自非他幸各虗心深求实济可也今之论本精要者仍旧文补正者兼新义具如后文观者察之卷九像式并赞XX第一方坛就人间房屋所宜然亦须坛外四面能围绕经行第二圆坛是酌古准今所立于两门分上下其制精通明辨则颇可行但须另建坛屋矣此后再立一大圆坛图以事必心安量无涯涘故称吾性而图之也此遇心力并到时颇可建花严楼阁弹指门开莫作难易想XX论曰此以十柱成一亭每柱左右各一席席皆微偏向内两席之间一门一阶废其七用其三柱各一旛两柱间各一灯旛之背一镜镜在柱内旛在柱外中之五席左右皆灯背面皆镜十灯十灯十镜十镜以表无尽重重之义也亭径三丈围九丈阶去地七尺亭之檐高于阶一丈四尺两柱相去九尺柱外至檐五尺此五尺中除内尺五为席之外半除外尺五为亭畔倚阑中余二尺以备外绕经行也中阶唯真灵出入行之主表出入由左右阶左右栅门香灯司锁余人不得入纲要曰咫观既集水陆诸书而论之成八卷矣客有读而疑之者问难蜂起一一答之问一念普观无量劫无去无来亦无住如是了知三世事超诸方便成十力今之论本化上堂十席为十一席于佛僧外增标净土圣贤其实净土乃花严无量门中之一耳徒生增减岂合普心答此正普心也为十方众生历劫以来泛信三宝未识专门幸苦飘零不得解脱今以一佛土引其趋向一入全真佛佛皆现正是贤行岂忧不普且十与十一何增减之有经云花藏世界所有尘一一尘中见法界宝光现佛如云集此是如来剎自在问发起正发起熏修极熏修故梁忏之功无苦不救一切道场之所宗敬今乃另制法轮忏岂能通感乎答梁忏虽佳而世之礼者多成故套心性尚X隔事境岂通今以真忏责之主法一人若无其人徒事外坛亦无力也且三宝之戒定慧全显现于经律论之中与之熏习触发灵因唿而拜之正是归命于诸佛之师也夫身心大苦唯一缘生若能敬一心浓忏之立应体通生佛此任可肩未易责之流俗也积劫之苦三毒为根而痴尤难破念此含灵皆我眷属能不求真光明以破其闇乎花严云譬如有人仁慈孝友遭逢世难父母妻子兄弟姊妹并皆散失忽于旷野道路之间而相值遇瞻奉抚对情无厌足愿行法者深体此意一切含灵悉皆赴感悉皆知归不可空诵古人浩博悠久艰苦卓绝之愿而勉强跪拜以塞责孤负此道场内外人天也问施戒忍进及禅定智慧方便神通等如是一切皆自在此是花严三昧力故水陆道场以七处九会而为定相今乃略之何耶答舍伪依真花严乃现耳七处九会议本贤宗长者巳广为十处十会今之论本处会皆十第一处一念心中诸佛众生朗然无滞纯一性境也第二处外坛也第三处遣使坛也第四处净道上虗空楼阁也第五处浴坛也第六处内坛也第七处净土坛也第八处施食坛也第九处花严坛也第十处送圣遍往十方也法性如虗空诸佛于中住无去亦无住处处皆见佛今以一念心中生佛齐观为第一会十方预诵X经律论呪七千二百余卷法宝光明交罗暎带为第二会外坛顶礼法轮宝忏于众生心中吐法光音为第三会秽迹金刚十大明王天龙八部证明结界为第四会圣观自在坐道场中放眉间光为第五会十方毗卢遮那如来环坐道场放眉间光为第六会请上堂时供浴及斋祈求恩赦为第七会主法坐说三归菩萨戒为一切含灵开佛境界为第八会十方凡圣同侍道场畅行斋法为第九会送圣巳毕重复示现瑜伽施食仪轨度生无极为第十会问广博严丽皆同虗空不相障碍亦无杂乱古之内坛止五日施食亦止五日各有其节今何一律以七答十方国土海无量无边佛咸于一念中各各现神通既七日坛场何妨七日内外有事先外洒净后内结界非杂乱也问胜法微妙音譬喻字相应无量佛神力咸来入我身外坛十二部经本当勤诵今皆不然但奉法轮一忏不亦浅乎且先时诵经虽曰良法然光明星散岂合规模答君误矣本非诵经是检藏也检藏事不行乃代以诵经而律论皆阁起矣且十二部者重颂本事等也今以药师金刚等十二种为十二部误中误也今之论本以七千二百余卷诵于先法轮宝忏点缀于后犹为将来检藏之引焉字字发光何忧不聚摩耶不云乎彼妙光明入我X身时我身形量虽不踰本然其实巳超诸世间所以者何我身尔时量同虗空悉能容受十方菩萨受生庄严诸宫殿故如此四天下菩萨受生我为其母三千大千世界百亿四天下阎浮提中悉亦如是然我此身本来无二非一处住非多处住问如来咸放大光明一一光中无量佛今不日日正演瑜伽唯以第七日敷陈其事前之六日神志稍略答水陆道场本是斋法合六道作人天同侍食于三宝也施食乃大斋中支流之一专心根源支流宜杀其第七日必多为宣衍者以送圣后重圆一会示度生无巳之心也其有内坛受益未深或可于新增进金刚般若两周说法法花记毕更演涅槃经云若有众生得见菩萨修菩提行若信若疑菩萨皆以世出世间种种方便而摄取之以为眷属令于阿耨多罗三藐三菩提得不退转是此意也问众生形相各不同行业音声亦无量如是一切皆能现海印三昧威神力今之画轴既约其数又尽变四恶趣作人天形其有说乎答佛入众生则全乎众生众生入佛则全乎佛佛形同人天人天之形方得受人天之供必坐恶趣身于道场恐无此理也经云一切方所一切族类我皆以方便示同其形可知凡圣交接气味必孚岂可滞殻迷封不回故辙法数之减非好为奇吾见卷轴太多则X挂起时多互相掩蔽今定以一席一轴乃为安平且使一一轴中以胜劣之色表厥尊卑而于上堂十一席一一威严重重显露非敢略也既助观力必使勿误其初因观者神圆圣凡同住矣问若佛菩萨等不出于世间无有一众生而能得安乐释迦本师也于众生最亲一概託之毗卢未免疎隔果尔毗卢能利五种根何以圆唱所被机宜唯是上上根菩萨凡夫外道而上根且绝分也答根有生熟教有抑扬法有偏全事有通局今之道场胜中之胜岂于我佛不能混法报化三身而为一且汝不闻乎于一佛身上化为无量佛雷音徧众剎演法深如海问世间所见法伹以心为主随解取众相颠倒不如实何以于浴圣时而生男女二相分别之见乎答圣有二一圣身圣如三宝是二凡身圣如示作金刚天及八部上首是今之上堂明明二种圣人同临法会浴之一事众生所需如灯之照眼食之美口皆凡夫情量所必求而上以供圣则为孝何得绝凡情而言供圣也时彼会中一切众生因见如来苦灭障除堪受圣法故威仪非可混蒙虗设不坏世间相乃满大悲心问一切法门无尽海同会一法道场中今之饭僧不以饭何也答饭僧非常之大举一之不易何况于三七日中精神或不能贯注无漏也今以钱代X饭用表此心比之草草一餐安详十倍经云佛身一切相悉现无量佛佛身如是佛事亦然以解脱心供阿罗汉不必更生系着之想也且汝未问者尚可踵而说之不敢苟同非曰好异也一主法自巳发心异必使如来量同二不立斋主之案异必使众生心同三正度人名不嫌其多异必使解脱境同四主表饮食淡薄异必使感应理同五表白不必板派异必使大愿体同六执事不必过多异必使清净念同七外坛不必二十四人异必使敬信心同八内坛事多夜行异必使六根用同九内坛乐器增减异必使昼夜音同十布施不矜多财异必使求度因同主法必自发心悲度无极方与一切如来同其心体若以白金聘至与泛泛道场何别恐少感格也斋无其主一切众生全主全宾虗设一垫于主法旁请上下堂临时选一人以随叩只要有心人若立位安人主宾分立则行法反有不入神者也第二十四席正度之机千百同牌十牌同位不必以多金为美或反致所度寥寥必使一切人皆能勉力以度其亲方为无憾彼不信入则无如何一动念巳入此法界矣盖每名百钱而巳来者既易行之不难多请如来法住也上下堂精美之供出以享大众主表持呪不可食之另作平淡粗粗取足以精心通感为急也表白太熟则专专其利则利物浅矣不限生熟X临时取知文少过之人用之仪不求美观也多列执事分费计耳能二十四人作外坛固佳不然十二位亦足矣十二人亦不妨空三五人位必十二以便送圣分驻二十四盘耳西一至六二十四席至十三席盘东六至一十二席至一席盘盘借位一时暂驻令一切人天展敬也三四五更冬夜足以集事日出后锁栅门听人于栅外拜观则动静皆成法界也鼓钹繁琐不如金玉随风佐以双铃疎密得所也既不多索斋主金则骄气一除敬心朗现三宝放光也前客再问仪节能预知乎答何不可法师发此心巳前二日询内坛外坛事集乎乃静居一室为法界众生行实相忏悔前一日法师亲视牌轴遍安之不行礼午后内坛鸣小钟鼓诵金光忏文一遍第一日三更外坛洒净四更内坛结界五更遣使树旛第二日四更请上堂五更奉浴第三日四更供上堂五更请赦是日午刻通斋内外僧皆以钱代饭第四日三更请下堂四更奉浴五更说戒第五日四更诵信心铭五更供下堂是日午刻斋僧如上法第六日四更主法亲祝上下堂洞宣情恳巳时行放生未时给牲粮第七日五更普供上下堂巳时结愿午时斋僧如上法未时迎至外坛申时送圣戌时大众行瑜伽施食亥时毕后一日主法接见外坛人天示以法界无始终义焉X补论曰所奉者三宝众生之神明也神之所依者旛牌画轴皆主法之心光也但约成数十字该总别二相作一牌则十牌皆无异唯第二十四牌牌更换百千名则牌牌异二十五部席有别则异前之二十三不可或异此心安理得之境也牌皆上画宝葢下画莲华中用黄纸下堂则红纸使亦红纸第四席不称台贤而称二华舍人就法用通他剎十一二十四二十五不通普中专心总中别相请与三供称名错综正陪二席总同别异所以写法界之灵心也五菜五果熟作一碗碟供鲜花果香涂法小食诚能通化何必太烦也除三供外七日早粥中饭香灯供之不出生也外坛洒净亦绕内坛一帀以示交互重重法界也宝忏以从容展敬为佳不可促然第七日巳时必拜满诵行愿品以结之再接以佛则念佛人同入念之矣浴时焚纸缎几每席十束供时前二无后一有以备送也五色用三或兼青黑濶三尺长九寸累纸叠为卷以上好红纸银箔作条篐之卷时诵治衣真言至诚能化以为供也净道不用仙桥之名奉圣不用过街仙之曲使众生无惑志也一牌一献疏十疏一束加纸缎几再篐之佐以宝第二十五席不用盘事毕后化于栅内可也缸及矗灯皆二十四内X坛门外通用布篷覆之衬以油纸下施栏木栅内则木篷无漏三净道旁分立提灯提炉提旛之架主法洒净及浴上下堂亦皆用之内坛净水杯大者一小者十分大及小以待种种用也内坛唯中一间悬四灯四长旛一瑠璃一欢门四蒲墪二琉璃照圆坛则灯镜旛花众矣供牒六香花涂宝食果也二杯茗饭也一碗菜也一炉二台金钱纸缎不以衬同相之衣料异相之衣形分寄于纸缎及画轴不必制衣葢璎珞冠裳衣带甲冑等圣凡古今男女主伴文武僧俗异甚不易刻舟求之也浴时献衣帛必插通花三枝束束如是花皆小红又奉请奉浴奉供及供使供判亦用此花陪席位可于后一日斟酌安置若大悲力足之道场可取正度之极要者追录陪席牌上日日香熏之有水陆则以陪必有真灵畅达也请官二十牌旧称符官今称使者判官二十牌赦官十牌总别齐书而同式以十表无尽者矣纸像纸马一切不用施食坛对面供面然大士及寒林轴左右各明一慈愍灯外坛前备布篷缸备芦席盘备油纸晴则可省斋僧代饭以钱三十六为一斋十二为一䞋以表四十八愿意宜斋之日午正僧服一人于门外施之上堂本可日中奉供恐气太敞不如夜之神静也下堂不午后食既受菩萨戒视同佛子不忍以恶道待之也昼夜六时然香X鸣磬勿参错内坛用意旨外坛贴榜文献疏则如牌之数放生钱牲粮钱以万为始加至十百倍亦无碍也其斋僧放生牲粮钱皆置普供上鸣磬香灯一拜取出付栅外斋正门放生牲粮出左右门所放之生置栅外主法于栅内说三归栅内二人代受之凡经藏不恃匇匇七日预日选十方有心人各处看诵书明经据寄坛回向当知此会不限方隅行布圆融同一无碍合天行地行地府于一位请下堂方得玲珑于彼乎于此乎鬼神通之赦疏十方外加一中央即本世界主也文稿意旨花严法界娑婆剎土一四天下南赡部洲东土鸡园水陆内坛奉佛修因菩萨比丘某甲谨以意旨上达内坛三宝一切圣神无量真灵座下伏以清净本然无非解脱妙明真际全具威灵本交参涉入而圆通岂明暗色空之偏倚其奈忽焉不觉亡失真如迷茫于理事成显隐夺之十门颠倒于总别同异成坏之六相得麤遗妙认影迷头浩渺劫波沿洄生死无边剧苦致足哀矣纵观四恶趣中无量众生展转沦胥靡有底定虽或暂寄人天逢缘受报带苦造业不久还沈纵有修行多无正见邪师党伴煽惑迷茫错入魔机终沦生死或有久修大力尊特神天结习牢强不知还返或有聪明美秀富贵吉祥贪此小甘悉归大苦莫不X感恩怀怨引毒招殃误事伤生背第一义更有忘失本愿逐境迷心退入小乘甘趋魔外甚至现菩萨相怀夜叉心破法破僧非魔非佛如斯不幸含识何依嗟羣类之可怜对真宗而不识乃宏正教爰启真坛统水陆虗空而度脱无边合仙儒佛子而销镕一际尽与多生新眷属同来大会普光明法味滋神妙音开悟既从容而变化遂环卫以周旋乘此一真冥通法界龙藏光辉深衔宝愿网花严剎海圆现弥陀身冀得手之有机愿度生而无碍佛恩灵捷满我心期式展精诚乞求加被年月日比丘某甲具榜文盖闻一真流露具众生诸佛之因万法圆常表解脱慈悲之用羣机所在法会乃兴今有华严法界娑婆剎土一四天下南赡部洲东土鸡园菩萨比丘某甲等为启建道场圣凡普利事今据奉佛修因四众弟子等为祈心愿熏沐焚香肃恭归命十方常住无量三宝水陆大会幽显圣凡同展慈光证明微悃伏以以今某年某月某日为始敬依真际开建坛场至某日圆满于中参酌仪轨一心奉请十方法界四圣六凡万德万灵光降法会凭仗四众先期预日讽诵龙藏大小诸部经律论呪无量灵文七千二百八十卷顶礼法轮宝忏并行施食放生斋僧念佛诸品法事修设山茶时果净斋二十余席X并普供大席金银缎匹随席满分以上合集功德共伸回向佛法僧宝天龙鬼神次复普熏遍周沙界怨亲等益恩有咸资深偿我愿满足而无虗尽摄他方兼通而并济仰冀三尊永鉴万圣垂光宏开度利之门大庆无遮之会身身离障剎剎融空长承慧日之照临同被法云之覆护本坛据此四众来词合行榜示须至榜者年月日榜献疏葢闻真源不隔宝性圆涵合众生诸佛之心现一极无边之妙深深齐现密密咸昭今此华严法界娑婆剎土一四天下南赡部洲东土鸡园启建道场圣凡普利圆成法会具疏陈闻窃因奉佛修斋四众弟子等为祈心愿熏沐焚香肃恭归命十方常住无量三宝水陆大会幽显圣凡同展慈光证明微悃伏以以今某年某月某日为始开建道场至某日圆满于中参酌仪轨一心奉请十方法界四圣六凡万德万灵光降法会凭仗四众先期预日讽诵龙藏大小诸部经律论呪无量灵文七千二百八十卷顶礼法轮宝忏并行施食放生斋僧念佛诸品法事修设山茶时果净斋二十余席并普供大席金银缎匹随席满分以上合集功德共伸回向佛法僧宝天龙鬼神次复普熏徧周沙界冤亲等益恩有咸资灵因满足齐开宝润之光明胜会浺瀜大庆法筵之成就三尊镜照列圣珠联静含水月而非空妙现灯云X而不滞境心交彻身剎玲珑廓清罗縠之余昏徧净尘毛之细障式垂歆响永护含灵年月日奉佛修斋四众弟子疏请书花严法界娑婆剎土一四天下南赡部洲东土鸡园奉佛修斋四众弟子等并诸眷属为建水陆道场圣凡普利事恭伸情悃伏以于今某年某月某日为始于某日圆满参酌仪轨一心奉请尽虗空遍法界十方常住一切诸佛并诸眷属尽虗空徧法界十方常住一切尊法并诸眷属尽虗空徧法界十方常住一切贤圣僧并诸眷属十方法界传持正法十宗诸祖师僧并诸眷属安乐世界主伴重重九品莲花清净海众诸上善人并诸眷属华严海会十方来集深入法界诸神上首诸天上首秘密显现无量真灵并诸眷属十方剎海深入法界一切禅仙娑婆震旦南北仙宗鸡园妙会入理真仙并诸眷属十方剎土深入法界为民立极一切通儒并诸眷属十方法界诸大明王光明会上二十诸天并诸眷属十方法界护法护国诸大神王并诸眷属发扬水陆流通至教制像立法诸大士众并诸眷属惟愿不违本誓府应羣机光临法会年月日奉佛修因四众弟子等具书奉请华严法界娑婆剎土一四天下南赡部洲东土鸡园奉佛修斋四众弟子等并诸眷属为建水陆道场圣凡普利事恭伸情悃X伏以于今某年某月某日为始于某日圆满参酌仪轨一心奉请十方法界诸凡夫天并诸眷属十方法界诸凡夫仙并诸眷属十方法界住凡夫地龙神杂部上极天宫下穷冥界文武主伴并诸眷属十方法界金银铜铁诸转轮王并诸眷属十方法界种种诸根一切人众并诸眷属十方法界四趣所摄诸阿修罗并诸眷属十方法界胜劣精灵无量非人并诸眷属十方法界高下九种有无财食诸鬼神众滞魄游魂并诸眷属十方法界依地依水依火依风依木依空巨细旁生并诸眷属十方法界无间有间寒热游增总别地狱受苦众生并诸眷属十方法界六道生死中有之身并诸眷属圆满道场上下八方称心量处奉职诸神并诸眷属一真法界应现当机受度之灵并诸眷属最极有缘依恋道场陪位之灵并诸眷属惟愿不迷本性速赴灵机光降法会年月日奉佛修斋四众弟子等具书奉请请使牒华严法界娑婆剎土一四天下南赡部洲东土鸡园奉行法事比丘某甲为建水陆道场圣凡普利事于某年某月某日开启道场至某日圆满仰劳使者即持请书奉请降临道场为此具牒须至牒者右牒捷疾持符使者准此年月日比丘某X甲具牒奉行赦疏花严法界娑婆剎土一四天下南赡部洲东土鸡园奉佛修斋四众弟子等并诸眷属为建水陆道场乞恩普赦事一心上奏玉陛下恭伸情恳伏为以今某年某月某日开启道场于某日圆满于中十法界胜劣诸伦等心奉请同赴道场法会瑠璃影事不隔纤毫璎珞光严齐涵妙相融十方虗空楼阁之云地皆微动品无量清净醍醐之味天亦长春深寻杂趣之本原不外此清凉果海融入如来之妙定全消夫隔别枝歧况天王多花严菩萨寄位之身而众生皆我佛世尊独一之子既大悲之神用不遗于一夫而盛德之威权可总其全量是用上叩天门鸿恩肆赦下行地府凤诏分颁俾千万泥犁三恶道之伦成百亿金师一毛端之相天上人间双解脱金锁开而铁锁齐开寒冰热火尽销镕法轮转而食轮将转方以一味菩提速发其圆种何堪小乘律相挫抑其真因伏乞天慈深体佛意风行雷动奉命者无顷刻之羁留吐月流云含识者悟根尘之消落奉佛修因四众弟子等不胜激切屏营之至谨具疏以闻年月日修斋乞恩佛弟子等诚惶诚恐稽首顿首具疏赦使牒花严法界娑婆剎土一四天下南赡部洲东土鸡园菩萨比丘某甲今因奉佛修斋四众X弟子等并诸眷属为建水陆道场普利圣凡事于某年某月某日开启道场某日圆满今当乞恩普赦仰劳使者即持赦疏迅速上奏此界他方妙庄严宫大梵天王忉利天宫帝释尊天诸阙下四众等不胜感激之至为此具牒须至牒者右牒此界他方梵释诸天捷疾持符使者准此年月日比丘某甲具牒奉行判牒华严法界娑婆剎土一四天下南赡部洲东土鸡园奉佛修斋四众弟子等为水陆道场功德圆满事某等以今年某月某日开启道场行诸法事于某日圆满于中凭仗十方人力先期预日披览讽诵龙藏大小乘经律论呪七千二百八十卷顶礼法轮宝忏并行施食放生斋僧念佛诸品法事修设山茶时果净斋二十余席并普供大席金银纸缎随席满分以上合集功德用伸回向不胜感激之至为此具牒须至牒者右牒判官准此年月日奉佛修斋四众弟子等具牒告闻请书签尽虗空遍法界三宝圣众乃至大士等娑婆震旦东土鸡园奉佛修斋四众弟子等具尽虗空遍法界六道七趣胜劣诸伦乃至当机受度某甲某甲之灵娑婆震旦东土鸡园奉佛修斋四众弟子等具X使者牒签某某使者准此比丘某甲具赦疏签妙庄严宫大梵天王玉陛下奉佛修斋四众弟子等具判官牒签某某判官准此奉佛修斋四众弟子等具法界圣凡水陆大斋普利道场性相通论卷第一法界圣凡水陆大斋普利道场性相通论X卍XXX法界圣凡水陆大斋普利道场性相通论卷第二净业行人咫观郑应房结界第一日四更主法二表入坛十方法界诸佛法僧常住三宝法性湛然本周法界甚深无量路绝言思为一念之失宗遂千般之隔妄敢清意地寅畏恭钦开启道场圣凡普利加持密语复本心源我佛如来有净三业真言谨当宣诵唵萨网婆缚萨婆达摩萨网婆缚述摩含X十大神王承佛勅常于徧界护伽蓝唯兹清净法王宫必有神明来宿卫此日虔兴平等供法音交畅众无譁仰凭密语为加持悦慰神心增胜力我佛如来有安慰诸神真言谨当宣诵南无三曼軃没䭾喃唵度鲁度鲁地尾娑诃此香生处从清净心烧之一丸众气皆足兴平等供法界普熏密语所加施心徧满我佛如来有然香达信真言谨当宣诵唵什伐㗚多末尼阿钵啰句咤苏破啰尼毗迦知虎吽经典所在即如来舍利之身道法能宏必大德僧伽之士唯兹一处具有三尊天人常起护持堂宇固应光洁今则将开胜会永异他时自非结界以加威岂卜修斋之如式恪遵至诰全䇿奇勋妙香熏馥于空中净水洒清于地上凡属方隅之所悉同城垒之坚虽密借夫真言实冥资乎妙观将见琼林风动玉殿云披悬宝葢于层霄耸花台于法座万亿幢旛而交拥百千伎乐以骈罗惟兹净想之所成悉入纯真之法界既彰此用更召诸神冀肃静夫坛场俾驱除夫魔害一心奉请如来化现圆满神通大秽迹X金刚圣者并诸眷属惟愿不违本誓哀愍有情临降道场护持结界我今奉宣本尊真言唯垂加护唵佛舌屈聿摩诃钵啰很那碍吻汁吻醯摩尼微吉微摩那栖唵斫急那乌深暮屈聿吽吽吽泮泮泮泮泮娑诃论曰此观想乃道场之要舍此则无以为道场矣精义无存措施文具复何益哉十方开士同发悲心化现娑婆勤修此会勿令第一义败于庸碌之流也一心奉请大威德大忿怒甘露军荼利等十大明王并诸眷属惟愿不违本誓哀愍有情临降道场护持结界我今奉宣本尊真言愿垂加护唵户卢户卢底瑟咤盘陀盘陀阿那阿那阿密哩帝乌𤙖打丁一心奉请大梵天王帝释天王护世四王天龙八部并诸眷属惟愿不违本誓哀愍有情临降道场护持结界我今奉宣普召请八部真言愿垂加护唵萨婆提婆那伽阿那利娑诃X一心奉请此一住处僧伽蓝内护正法者福德大神并诸眷属惟愿不违本誓哀愍有情守卫道场护持结界我今奉宣召请真言惟垂加护唵步布哩迦哩哆哩怛他讶多耶上来召请巳荷光临环卫道场如云密布心进勇锐咸起护持少缓须臾奉行结界先结地方界恭白十方三宝众明王秽迹众威神梵王帝释四天王八部天龙咸护念于此将修平等供要令其地异常居仰凭神力为加持清净光明同佛剎我今持诵吉利忿怒真言加持净水散洒此地结地方界当愿此地之下深百由旬如净琉璃永无垢秽唵枳里枳里䟦折罗跋折里部讷畔陀畔陀虎𤙖泮次结方隅界我今持诵金刚部心真言加持净水散洒四围诸方隅界当愿此一道场周帀四方如金刚城墙坚固莫犯唵缚曰啰地勒迦X次结虗空界我今持诵苏悉帝真言加持妙香熏馥空中结虗空界当愿此空之上过百千由旬香云普覆如大宝葢唵素悉地迦履入缚哩軃难那牟谟罗軃曳入缚啰入缚啰畔陀畔陀㰤罗㰤那虎𤙖打丁上来结界作法巳成上下四方广博严净如诸佛剎有大光明堪奉圣人宜开法会愿诸贤圣严护道场无使邪魔有所干犯恭闻圣观自在于过去时始住初地值千光王静住如来为说广大圆满无碍大悲心大陀罗尼令与众生作大利益当知此呪犹如妙药名阿伽陀一切诸病无所不治是故诵此呪者三恶道苦无所不坏诸佛国土无不得生功德巍巍莫可称叹我等今日开建道场修平等供先于此地普召诸神行结界法用为严净是以复于此时恭请大士以真言力重加法水增益胜用广大难思将使众生俱蒙解脱一心奉请千手千眼大慈大悲观世音自在菩萨摩诃萨惟愿不违本誓哀愍有情临降道场加持净水X我今持诵圣观自在菩萨所宣广大圆满无碍大悲心大陀罗尼愿垂加护大悲呪论曰此时大士居中秽迹金刚何在当知真灵位业灯镜重重一片辉华熏凡转圣光明决定不可託之于不思议也入道场者当观第一义于斯尚滞第一何存故不悟六相十𢆯于佛富贵境必昏然而不识宝山空手不亦悲夫至于以此为名利之垄则菩提真印亡矣十方龙天能无悲愍况复如来恭闻圣观自在为诸大众乞请释迦世尊为说十方剎土一切毗卢遮那如来皆同一时各伸右手以摩清净莲华明王之顶同说不空大灌顶光真言若有过去十恶五逆四重诸罪闻此二七遍经耳根者即得解脱若诸众生具造恶业身坏命终堕诸恶趣以此真言加持土沙散其身上及以塔墓彼诸亡者应时即得光明及身除诸恶报舍所苦身生极乐国乃至菩提永不退堕我等今者开建道场修平等供先于此地普召诸神行结界法用为严净今复恭请圣观自在以大悲心所说章句重加法水增益胜用复于此时专诚恭请十方毗卢遮那如来以灌顶光加持此水令使功能倍复增胜然后以此最胜法水徧洒道X场及以内外是处非处若根若尘一洒一霑光明焕发当知此地即为净土当知此日可转法轮十方贤圣无不云临六道羣生无不奔赴大开法施广度羣迷罄法界中咸蒙解脱一心奉请十方剎土一切毗卢遮那不空如来唯愿不违本誓哀愍有情临降道场加持呪水我今持诵毗卢遮那如来所说不空大灌顶光真言愿垂加护唵㰤暮伽废鲁者那摩诃亩陀攞么抳钵头摩入缚啰跛啰韈軃野𤙖论主颂曰一念心十方佛拈得起来即此物忽然吹落桃华红香雨霏霏不可极上来奉请诸佛菩萨明王尊天各以威神加被我等虔诵真言不违法则加持净水有大力用我今以此真言净水散洒此地道场内外中土四方随水所至皆成结界当愿此处道场香华饮食承此力故一一出生无有限量行法之人承此力故一一根尘无不清净执事之人承此力故一一身心无不光洁乃至远及界外往来之人身衣不洁食噉荤辛或故或误輙入道场以呪力故化为清净一切邪魔及阐提者非毁三宝好作留难以呪X力故咸发道心若赞若谤皆得为缘凡圣双融方为普利更凭众力同诵真言散洒法水周行诸处南无观世音菩萨大悲呪不限徧释迦如来释迦如来道场开启归命十方调御师演扬清净微妙法三乘一乘贤圣僧愿赐慈悲哀摄受仰祈三宝不舍慈悲高处法筵证明功德今奉正法修建法界圣凡水陆大斋普利道场兹当开启有意敷宣三宝光中希垂朗鉴既发大心同襄胜事当明宗旨成就道场何谓法界于一真上映现重重理事事理无碍无碍众生从此门出历千劫而不返其于本位不离一丝大悲开士谛观性相深悟离微一念光中炳然齐现非生非佛即有即无理全在智境全在心心佛众生真平等故何谓圣凡佛及菩萨缘觉声闻名为四圣天人修罗旁生鬼狱是名六凡圣入凡而映作凡凡入圣而映作圣如秋水碧如朝云红于平等中现别影故何谓水陆举圣凡之依报也身心为正世界为依依处有六地水火风空木以水陆二摄余四处圣不可名住于无住悲心映现X示有所依佛眼圆观一切圣凡皆以无所依而为依以无碍境不妨依故何谓大斋天上卯时人间午时佛随人天食时受供子前午后不名为斋十方如来皆奉斋法所以然者一切众生皆依食住圣人悲愍影现世间入种种道场示受供养佛既示受菩萨供兴十方云集之众现等虗空无尽重重楼阁之云妙宝六尘而为供养发大心者以观力呪力信戒进力于一念中圆应法界则无边全供尽能普现于一一微尘中一心不动众妙涵辉宝月琉璃牟尼珠网以此超胜供养圣凡不遗一夫圆成法会而于斋相事不偏废体大相大用大是为大斋众心融一不辨纯陀应供特尊岂徒罗汉十方诸佛无有涅槃三世圣凡同供养故何谓普利圣圣交熏发生妙种于第一义首重慈悲戒相圆明法光流润中间亦有弹偏斥小叹大褒圆然而点滴尘毛皆归海印纵横都罢平等现前消落根尘化为一味情量既尽优入真𢆯十镜交光不名一德吉无不利是真道场落二落三非今日事遣使建旛第一日五更至心归命十方法界诸佛法僧常住三宝X香气初腾心怀妙达不居三际能遍十方众生于此而蒙熏诸佛闻之而加护将期胜益再诵密言我佛如来有然香达信真言谨当持诵唵什伐㗚多摩你阿钵啰句咤苏破啰尼毗迦知虎𤙖宝器浺盈灵源疏瀹三加秘密一洒清凉增座上之光严统方隅而净洁远尘离垢感圣招贤极一心之光明含十方之法界我佛如来有洒净真言谨当宣诵唵伐什啰赊咩耶𤙖癹悉哩摩呬娑诃伏以觉皇悯燄口之徒初令奉斛梁帝感神僧之梦遂致修斋虽略标水陆之名实普供圣凡之众所谓于三尊则加敬言羣品则兴悲极上天下地以无遗何彼界此疆之有闲凡居异趣咸示真修故兹託事于多仪必使成功于大愿今则仰遵内典恭按灵科开胜会以济迷流固自专于主者遍法界而通灵感实有赖于使乎爰恪意以奉迎冀闻唿而即至一心奉请神通自在威德难量十方虗X空捷疾持符使者并诸眷属惟愿不违本誓哀愍有情此日今时光临法会一心奉请神通自在威德难量此界他方天行捷疾持符使者地行捷疾持符使者地府捷疾持符使者并诸眷属惟愿不违本誓哀愍有情此日今时光临法会论曰凡所正度当机之灵不定在于何处不定限于一人故合十余席下堂统以十书交付三使融通决定必无舛遗也我佛如来有召请真言谨当宣诵唵步布哩迦哩哆哩怛他誐多耶云拥旌旗风行部曲彷彿九霄而下徘徊四座之间冀暂驻于光仪将委宣于恳欵恭惟使者自强不息得一以神用之则众威而不勐霜襟默识既经纬于万方玉趾远腾载驰驱于亿剎庸谨奉词之识矧多专对之才今则圣凡异念幽显殊途非借使人何由遍达故于此际奉召诸神谅在聪明必能知委是心作食全食唯心葢由体用不殊故得卷舒自在如是则六尘互遍三德常融微妙难思出生无尽用凭观法冥同呪熏将善导夫事仪俾圆成乎法供我今持诵无量威德自在光明胜妙力陀罗尼加持法食悉令周遍X曩谟萨缚怛他孽跢缚路枳帝唵三钵啰三钵啰吽妙香芬馥定水澄清明智慧灯具禅悦食因行之华初发实相之果巳圆有能如是谛观则为以法供养乃宣密语用速至神少赐从容特垂歆飨我佛如来有献供养真言谨当宣诵唵誐誐曩三婆缚缚日啰斛凡圣体同悟迷心异今此修斋而致请或云赴感之不齐谓三宝诸天之居固一念而可格若杂趣旁生之类有屡唿而不闻盖恶业重者正苦留难而邪见多者自为障碍非赖使人之敏捷曷通施者之勤劬必须空灵一际十方不隔于毫端能使妙用通神万化全周于法界上上品善法光明俱时融会下下根业感拘系应念开舒悉使奔趋毋令退缩如是则天人修罗之类鬼畜泥犁之伦借一时津济之功解亿劫轮回之苦丕崇至化妙遇良缘冀善用其聪明能圆成所付讫不踰顷刻徧达缄封知礼者运寸心感之而必来迷文者命上首唿之而即至佛国天宫之异处各谨攸司人寰地府之殊途分当其任昏沈无断者劝之以理道顽钝不醒者摄之以威神尽数而来无一不至所有微意具在疏文别命披宣试垂釆听论曰下堂十四人类亦在请中人何以请乎人以何请乎果能请何不见其来果不来何用空请以例十剎一剎然剎剎皆然以例七趣一趣尔趣趣亦尔若明此机可以无憾不然空负道场也恭惟使者内修菩萨行外现神王身披金甲而驿路增辉乘宝马而鸾铃振响不速而疾有感斯通威容俨日出之光神足拟天行之健幸无废命须善为辞事有烦劳理当攀送我佛如来有奉送真言谨当宣诵唵么讶罗穆羯叉目归依佛归依法归依僧归依佛法僧三宝巳竟上来遣使礼毕炼疏化财用助使者云程遍周沙界和南圣众前来遣使礼毕兹当升扬宝旛先迎四圣以光临次召六凡而赴会上来悬旛巳竟无限良因恩周沙界和南圣众遣使事毕水陆扬旛恩周沙界和南圣众法界圣凡水陆大斋普利道场性相通论卷第二X法界圣凡水陆大斋普利道场性相通论X卍XXX法界圣凡水陆大斋普利道场性相通论卷第三净业行人咫观郑应房请圣浴圣第二日四更五更论曰浴池分二判男女也身有光明体无障碍悲心示现有威有仪合凡圣之通途作古今之令则固如是矣丹霞噼佛南泉斩猫既入大同何妨破见然奇特非奇特而平常亦非平常也噫知者几人至心归命十方法界佛法僧宝妙香起处无所起本来无物即真空太虗周遍成香云不离真空现妙假非有非空双绝待全遮全照不言中惟凭一念信心香如法殷勤成供养X论曰三观甚鲜而不宜多用屡见之则佛华委矣即此留一二则亦必荡尽言语中之烟火气当知宗是教之宗教是宗之教勿使留一丝气味方能感格真灵矣我佛如来有然香真言谨当宣诵唵室伐㗚多末泥阿钵啰句咤苏破啰尼毗迦知虎𤙖论曰此处着人用心真有死活之别不止巧拙而巳呜唿知音若遇忍死待之观心融法水一念净诸尘依正悉光严十方无障碍我佛如来有洒净真言谨当宣诵唵什伐啰赊咩耶𤙖癹悉哩摩呬娑诃稽首十方无上觉空尘卷轴法音声菩萨罗汉祖师僧净土莲华九品众世主仙儒通法界明王八部圣威灵天女神王入佛流大士慈光同降监伏以非如非异是为以佛眼观何圣何凡此则与法界一境与智寂体兼用冥函与葢以相成水共波而不别至若随时启教为实施权虽示现乎多门皆发明乎此事是以低头合掌酌水献华帝网中一一珠衔佛镜中层层灯现本来无作不妨X有为权实圣贤空尘法脉灿然星罗于法界纯乎云集于净邦如此天然悉成海会不于其中起分别是故此处最吉祥冀凝睟以端居即兴慈而克享施心乍启觉慧全通恭事奉迎愿求早降一心奉请清净庄严毗卢遮那映现十方莲华剎海重重无尽尽虗空遍法界三世一切十身灵相诸佛世尊各及眷属惟愿不违本誓哀愍有情此日今时光临法会一心奉请大方广佛华严尊经文殊本智映现十方一乘共教及不共教大小乘教人天乘教依正说法空尘出经律论呪愿权实妙门重重无尽尽虗空徧法界三世一切正法轮海各及眷属惟愿不违本誓哀愍有情此日今时光临法会一心奉请华藏庄严世界海中普贤行相映现十方圆顿一乘中渐大乘羊鹿小乘位位互具十信十住十行十向十藏十地十愿十定十通十顶三乘交互九轮不淆重重无尽尽虗空遍法界三世一切贤圣僧宝各及眷属惟愿不违X本誓哀愍有情此日今时光临法会论曰三乘交互谓菩萨中有菩萨声闻缘觉三人声闻中缘觉中亦各具三此涅槃义也或疑后四中无小教罗汉等名字噫名字虽无心光涵现现则全有名字非无一不是多多恰是一无是非是无非不非也一心奉请华严性海映现十方重重无尽尽虗空遍法界译宗律宗忏宗密宗相宗性宗法华华严禅宗净土三世一切承先启后宏法度生诸祖诸师大善知识各及眷属惟愿不违本誓哀愍有情此日今时光临法会论曰或谓华严法华非宗名答借教表宗耳既台贤二字不能通该一切剎之曲直两宗而三观十𢆯等又繁而不备故即以所宏之法称之也若备言之则曰法华宗华严宗宜也今随文气故略其词又且十宗或有兼列兜率宗瑜伽宗般舟行头陀行而无密译性忏四宗者今以密即瑜伽律该头陀净该般舟华严宗该兜率也一心奉请华藏海中大莲华内第十三重正中尘剎安乐世界三辈九品地及虗空中边一切阿惟越致重重无尽尽虗空徧法界十方三世依教往生诸上善人各及眷属惟愿不违本X誓哀愍有情此日今时光临法会论曰何不依宗而依教也以顺文故以教即是宗之教故一心奉请华严性海映现十方重重无尽尽虗空徧法界入佛知见诸天上首诸神上首神化自在种种妙严三世一切世间之主各及眷属惟愿不违本誓哀愍有情此日今时光临法会一心奉请华严性海映现十方重重无尽尽虗空遍法界入佛知见助佛威灵神通仙众鸡园震旦上上禅仙三世一切了事仙人性命诸宗各及眷属惟愿不违本誓哀愍有情此日今时光临法会论曰仙有三品五品九品之分天仙上乘其初心本是以虗空为量度众生为心不思议为境界但颟顸笼统有佛之愿无佛之智才现心境便不合宗去一切种智及无尽身无碍土失之远矣仙佛合宗妄人所说则不可以训是故彼之性宗尚非宗况彼之命宗乎性不尽落十种邪修然多分通三乘空少分入邪今之飞仙降笔平视佛仙多是此病也然出格大人随机利导竟有直通一乘顿教禅宗者若命宗则断非佛知见也或曰果尔于了事下双系两宗列之上堂无乃妄语答曰断非X佛知见之品而有佛知见之人且彼既仙宗则性必带命非但着意即任意专修性宗命必至也虽学出格而心迹亦单亦双如宝网珠光影互在不列之则巳列则必兼彼宗云异路上得之正路上守之葢命宗修则带性而起者又多矣但得了事何妨性命一心奉请华严性海映现十方重重无尽尽虗空遍法界冥通道脉三世一切极品儒宗理事专家各及眷属惟愿不违本誓哀愍有情此日今时光临法会论曰道脉即道统乎曰非也道统乃理家一人之说后世巳不行既落去事即非全相今称冥通谓事亦通也实事求是不敢望文生义抱残守缺上溯尼山虽不中不远矣如马步箭废一不可竞趋空宗而废相即非圆顿法门佛之无碍且然况儒家有规矩乎论曰或疑三宝中人不能拜俗应之曰小教必拘一乘无碍论曰或疑佛有毗卢文殊普贤字样今吕张周孔何弗标名答佛标即一即多全性全相之名仙儒两家无此规矩今若挂一漏万则全非若多列之上堂必有滥下堂必有屈姑浑举而两处皆涵乃为无缝衣也且笔墨难穷何人更仆森罗海印可悉数乎彼台贤两字所以不用者以不能通彼十X方剎土也何独于仙儒而疑之或曰浑融可尔性命理事岂圆极之谈乎答曰道家上乘仙奋发初机何殊学佛入路错耳命之单修彼宗判作小乘但能入上品天仙不滞之机一遇佛乘必能迅转外道闻法如良马见鞭影而行即其验也吕张透西来大意熏发巳多推之十方犹如雨点一真法界变化无穷一切如来多有方便之身内秘而外现以引发彼更不可测也儒之一宗本为佛老二氏之前茅人类既安六道分而教化渐备人天两乘通三乘而为五如来说法有此名目也但儒道两家为天上人间所滞故往往不见本来说法殊不快佛说两家语略而未畅后代之僧任意尊卑不识阿含罗汉光明诸天华严知识之妙境高则空而荒低则着而堕不着一字尽得风流未见其人也虽或巳通于本释宗明畅发挥一说仙儒心口支离令二家不服开口便错不接两家机故五乘之教名存而用不现空执五戒十善之板相大不鲜也天人与佛本一贯也落二落三不知同异昏昏然死于知见而不知所见之同异全非良堪惋惜水陆之会实通此机愿内坛主伴发真光明照见一切众生悲苦根由劫劫生生誓同解脱乃不虗有今日事也一念万年万年一念拈起来一根草亦能杀人亦能活人噫论曰或问皆不用名矣而鸡园之仙隐而一现水X陆诸师一一全露何不一例耶答曰鸡园之仙优者入上劣者入下于上则唿之下则否葢不能现身等座还以小种待之矣至于水陆前贤因与此土此会因缘最切非徧十方剎而举此名也一一唿之庶感格从心道场冥益耳论曰儒之理数本出一家宣圣不分后人乃异禅五教三佛难一例又何怪乎圣人之徒也通者自通塞者自塞为上堂为下堂咫观何所用心焉孺子歌之矣一心奉请华严法海映现十方重重无尽尽虗空遍法界无边威德诸大明王天将天神神通自在殷重护佛大善女天并诸眷属惟愿不违本誓哀愍有情此日今时光临法会一心奉请华严性海映现十方重重无尽尽虗空遍法界护法护国护塔护寺护僧护尼护归护戒护宅护身三世一切道场内外地及虗空秘密守护诸大神王各及眷属惟愿不违本誓哀愍有情此日今时光临法会一心奉请华严性海映现人中普利圣凡善修法度重重无尽尽虗空遍法界十方众会水陆道场订正仪轨尊者神僧尊者净住僧者梁武皇帝尊者志公尊者祐公尊者英公尊者佛印尊X者赜公尊者苏公尊者杨公尊者志磐尊者莲池尊者洪源三世一切大善知识各及眷属惟愿不违本誓哀愍有情此日今时光临法会上来奉请上堂三宝诸席圣贤一念能通威神毕集加持秘密罄写真诚我佛如来有召请真言谨当宣诵南无三满多母陀喃唵乌佐钵啰谛萨缚达多孽多俱舍冐地唵娑哩野没哩布罗迦也娑诃论曰今而后畅我生平矣噫急走过愿因秘密俱赐光临弟子虔诚至心作礼金刚正体岂非坚密之身玉毫净光斯为真实之相毕竟本来无垢当知何处有人是则开陈沐浴之门为欲洗涤尘劳之类冀回莲瞬俯鉴葵倾将奉导于圣仪请前临于温室莲华藏海当体圆成流泉浴池随处显发湛湛兮八功德水巍巍乎五分法身须知诸佛本不洗尘为欲众生皆令离垢将见受兹濯沐夜月之印澄潭现此威仪明曦之昇远汉敬宣密语请濯温泉用表法门不坏世谛X我佛如来有沐浴真言谨当宣诵唵底沙底沙僧伽娑诃我佛如来有治衣真言谨当宣诵唵阿慕伽宁立𡖐缚塞室𨽻主噜主噜娑缚诃沐如来金刚身示同尘凡之法着舍那珍御服用严尊特之容惟大圣之既临谅羣从之必至是则星罗开士雾拥声闻梵王执葢以当空帝释散华而布地飞旛前导鸣佩后随冀俯就于道场用肃成于斋事惟圣贤之既至虑几席之未严照中道妙观心达法性无住本全体显发当念出生师子座盈满虗空宝光台周遍国土莫不高广悉有光明仰冀慈悲俯垂纳处我佛如来有献宝座真言谨当宣诵唵㰤慕伽钵头摩逊那𨽻陀罗陀罗尼漫拏啰吽信从心起法逐缘兴此气非木非空现前即定即慧云涵楼阁之百亿葢覆世界之三千此金色光普映宝王座以兹微供达彼肫诚洛诵灵文X益资胜用我佛如来有然香真言谨当宣诵唵阿㰤啰阿㰤啰萨缚苾地耶陀啰布你底娑口縳诃惟众英之齐发当万行之庄严是故信解以植立其本根精进以扶疎其枝叶既润之以定水又拂之以慧风葢将显无边功德之林即以表应念开敷之相我佛如来有献华真言谨当宣诵唵阿㰤啰阿㰤啰萨缚苾地耶陀罗布尔底莎口縳诃一滴能周法界微尘巳净纤毫借兹宝润之空明以表真心之净洁列圣原无垢习道场更挹清芳不妨即事以明衷自觉忘情而入妙我佛如来有洒净真言谨当宣诵唵伐什啰赊咩耶吽癹悉哩摩呬娑诃奉延三宝毕集诸天巳安住于道场将证明乎斋法必因文疏用达真诚恭对披陈愿垂釆听仰投尊境少露微忱谅在大慈能宽众过愿徇输忱之请冀成旷济之怀惟福慧稍弱者尚恐未X闻况罪愆极重者何由可至请梵王而肆赦嘱帝释而垂恩分差捷疾之伦各任传宣之事尽同七趣来会一时放屠刀者不愆其成佛之期出阿鼻者早化及金轮之众蛤天人光明朗朗善妙龙福德巍巍苟触发乎真因必圆成夫嘉遇况十方如来齐坐道场岂一切众生不蒙解脱当知音声流布即如来白毫全放之光号令分颁即含灵自性初还之日敢祈威重俯顺机宜不分内外中央直使圣凡一际重重变化钩召羣灵脉脉真宗玉成嘉会法界圣凡水陆大斋普利道场性相通论卷第三法界圣凡水陆大斋普利道场性相通论X卍XXX法界圣凡水陆大斋普利道场性相通论卷第四净业行人咫观郑应房供上堂第三日四更至心归命十方法界佛法僧宝食即此食心即此心不言诸法常融本自六尘互徧是则出醍醐之上味流栴檀之清芬舒七宝X之泠泠散四华之灼灼涵光明之台殿现殊胜之辇舆仙乐鸣空笙笛之音闲作天衣无缝珠璎之饰下垂以念念具足不亏故彼彼庄严无尽惟兹道场之内灿然事仪之多是以净水明灯悬幡扬葢金磬之声振幽谷梵呗之响薄层霄悉入此宗原非他物至若了目前之法妙观世间之相常鹊噪鸦鸣总是深谈般若水光山色无非全露遮那亘古今不昧巳灵极依正皆成法供兹则运一心之微供持最上之密言庶凭助显之功用表等熏之意我今持诵无量威德自在光明胜妙力陀罗尼加持法食悉令周徧曩谟萨缚怛他孽跢缚路枳帝唵三䟦啰三䟦啰吽经言若欲供养三宝应以香华饮食加持二十一徧则成天餚膳上味奉献三宝即为满足檀波罗蜜圣非食住缘与心依此心融时食亦融于法等者食亦等入三际而常在包十虗而恒周是为同一觉源毕竟俱名法界切念十方众生为好心故为求道故以内身外财于法界中秉真实心而为施舍或遇外道恶人庸流杂鬼暗明盗受引入岐趋众生不知作福田想以兹多劫不出轮回今某X等普代十方一切众生舍妄还真专诚供养宏开嘉会上奉慈尊敢输檀越之忱用效纯陀之供大慈愍物宏誓在怀为度有情示受此食一心奉供清净庄严毗卢遮那映现十方莲华剎海重重无尽尽虗空遍法界三世一切十身灵相诸佛世尊各及眷属惟愿不违本誓哀愍有情此日今时受兹供养一心奉供大方广佛华严尊经文殊本智映现十方一乘共教及不共教大小乘教人天乘教依正说法空尘出经律论呪愿权实妙门重重无尽尽虗空遍法界三世一切正法轮海各及眷属惟愿不违本誓哀愍有情此日今时受兹供养一心奉供华藏庄严世界海中普贤行相映现十方圆顿一乘中渐大乘羊鹿小乘位位具足圣贤开士麟觉声闻重重无尽尽虗空遍法界三世一切僧伽耶宝各及眷属惟愿不违本誓哀愍有情此日今时受兹供养一心奉供华严性海映现十方重重无尽尽虗空遍法界三世一切十宗诸祖大善知识各及眷属惟愿不违本誓哀愍有情此日今时受兹供养一心奉供华藏中央大莲华中十三尘剎安乐国土三辈九品依教往生阿惟越致一生补处各X及眷属惟愿不违本誓哀愍有情此日今时受兹供养一心奉供华严性海映现十方入佛知见三世一切妙严世主各及眷属惟愿不违本誓哀愍有情此日今时受兹供养一心奉供华严性海映现十方入佛知见三世一切了事仙人各及眷属惟愿不违本誓哀愍有情此日今时受兹供养一心奉供华严性海映现十方理事冥通心无障碍三世一切极品儒宗各及眷属惟愿不违本誓哀愍有情此日今时受兹供养一心奉供华严性海映现十方三世一切诸大明王天神将等大善女天各及眷属惟愿不违本誓哀愍有情此日今时受兹供养一心奉供华严性海映现十方三世一切种种道场秘密守护大神王众各及眷属惟愿不违本誓哀愍有情此日今时受兹供养一心奉供水陆本宗普利圣凡善修法度三世一切大善知识各及眷属惟愿不违本誓哀愍有情此日今时受兹供养论曰或疑人天入小乘何烦琐述答此道场统六道以人天形合十界入如来会故于人天未可略也或疑僧不礼天今之一一拜请拜供遂以权法为常坏于教相不可也答天地君亲或不礼者是X彼敬有相僧龙仙神圣或可礼者是我敬胜义僧也夫十地菩萨寄位者其常极品如来随类者亦化恢恢法界等利含生约分上下住尊卑不必华须生节目一切轮海对法应机泥痕迹者决定非器也我佛如来有献供养真言谨当宣诵唵誐誐曩三婆縳缚资啰吽愿因秘密不思议熏悉使微餚转成妙法奉诸圣贤无不遍周众等归依虔诚作礼我佛如来有献香真言谨当宣诵唵萨婆怛他揭多杜婆布阇瞑伽三慕达啰窣癹啰拏三末曳吽我佛如来有献华真言谨当宣诵唵萨婆怛他揭多补瑟波布阇瞑伽三慕达啰窣癹啰拏三末曳吽我佛如来有献灯真言谨当宣诵唵萨婆怛他揭多儞婆布阇瞑伽三慕达啰窣癹啰拏三末曳吽X我佛如来有献食献衣真言谨当宣诵唵萨婆怛他揭多阿弩怛啰婆日噜跛摩三摩地婆钵那跛那部折那萨网那布阇瞑伽三慕达啰窣癹啰拏三末曳吽我佛如来有献宝真言谨当宣诵唵萨婆怛他揭多摩诃跛折噜嗢婆摩怛那波罗蜜多布阇瞑伽三慕达啰窣癹啰拏三末曳吽兴旷济怀发大悲志不以法供焉写心期若谓取如来胜妙之经为众生开示其义不轻初学但以一乘试思见见之时法法何状情量之破也未尽法界之证也未圆必一念之相当自羣言之并废乃能细语麤言皆归第一无情有性悉作如来将体佛之心为心敢以法之量为量真妙供养即正菩提我佛如来有法供养真言谨当宣诵唵萨婆怛他揭多悟呬耶摩诃钵哩钵底波罗蜜多布阇瞑伽三慕达啰窣癹啰拏X三末曳吽宏惟我佛心以为宗惟一坚密身一一尘中现本从法报化迹乃兴众生之所见不同法会之相传各异其实唯此一事实余二则非真也伹一一机宜皆趋正觉故权实教典无一非华严眷属之经若空若尘全衔妙偈是声是耳皆演圆音名句文固法之所借以表乎律论呪即经之能事而推矣法无一字故是真宗心无一物故是真供今为利生而宏法是故设会而为斋将启百千万亿众入佛之机先敷香华灯涂果表法之供兹蒙慈德冥享多仪既开旷济之怀必遂生平之志惟祈诸圣同运悲心冀安坐于道场待圆成夫法事上来水陆道场上堂法事一周所有功德悉以回向一切众生愿一切众生早发圆根早闻妙法身心洁白昼夜光明冤对消亡眷属随顺神通迅速法脉安详有愿皆从所作悉办飞生极乐快覩弥陀凡一念信心向佛者皆无苦屈直达康庄凡一生起行修行者全秉中锋不落边际凡一事发机卫道者真善知识现其前不遭魔外凡一缘偶然入理者佛威神力护其命必获圆成我为众生引丝丝而入扣众生因我融法法而化光苟有X所求我愿善权方便而满之以速其修苟有所见我皆慈悲正直而辟之以归于正轨范羣灵同佛知见各现缘起皆令还源于无缘上先结普缘于弱缘上为生胜缘于隐缘上为示显缘于苦缘上为转乐缘疎者引入于密缘伪者顿折以真缘一切时一切处一切财一切法我皆与之周旋而无猜疑我皆与之警䇿而无痕迹我皆与之作伴侣而彼不知但生欢喜我皆与之作规矩而彼不越久成自然我皆给事我皆安慰习气不挫我以刚柔二境而转移之爱根难拔我以逆顺二机而振落之凡于正法生一敬心或于邪修生一爱心或于天神作一供养或于魔外作一归依不明心地匇匇往来空负好心多沈恶报我今以此供养诸佛法僧无量圣贤之力顿具灵根悉能圆应于如是如是之众生众生初事中事后事难中梦中定中示作熟缘善巧说法悉达难言之隐勇施无畏之恩醍醐入心甘露灌顶天衣适体宝镜当空必祈佛法僧宝天仙龙神体众生心成今日愿所念众生咸令得度喜随非赴妄尽真穷一报终时决生净土其有众生愿与我同年同月同日同时生净土者必获如愿必获如愿空明镜里妙出娑婆慈愍光中圆成法界请赦第三日五更X至心归命十方法界诸佛法僧常住三宝法从心起诚借香通其气馨故能达于十虗一丸烧而巳该乎众妙天眼见之为金色佛顶以之为葢云顷刻腾霄须臾通界我佛如来有然香达信真言谨当宣诵唵什伐㗚多摩你阿钵啰句咤苏破啰你毗迦知虎𤙖天中甘露第一清凉界外醍醐无边润泽加持密语用洒真坛增几席之清光辟方隅之杂气更无垢腻能及神明沈沈乎心镜圆涵穆穆乎灵珠四映我佛如来有洒净真言谨当宣诵唵伐什啰赊咩耶吽癹悉哩摩呬娑诃会启无遮集十方之凡圣威灵有赫灭九界之愆尤既大涤乎一人之心腹肾肠即总脱夫三有之禁系枷锁无相之拘既释有形之累必除惟一佛之当尊自诸天之必应内坛功行全仗乎心光外事周圆必资乎神力叩帝阍以发号罄法界以施恩仗此威神通乎尘剎X一心奉请神通如意妙德难量此界他方梵释诸天捷疾持符使者并诸眷属惟愿不违本誓哀愍有情此日今时光临法会我佛如来有召请真言谨当宣诵唵步布哩迦哩哆哩怛他誐多耶天上旌旗云中环珮爚爚乎月灯照耀灿灿兮星幢往来请驻光仪将宣欵曲恭惟使者威从神化健法天行府观乎微尘百亿山河遍历乎无量三千世界身口无碍心镜同圆今则众苦将伸奇恩欲沛不假使人之妙用谁通法脉之灵因奉召尊神来临坛墠聪明而一感应何难神非有嗜食亦为天从众类之所需奉圣神则为孝一食全该乎四食羣心妙现于此心秘密加持出生无尽我今持诵无量威德自在光明胜妙力陀罗尼令此法食圆满周遍曩谟萨缚怛他孽跢缚路枳帝唵三钵啰三钵啰吽初澄性水乍爇心香然光明智慧之灯奉禅悦酥酡之味妙华齐放真果常圆修法供以表肫诚望尊神之垂歆飨我佛如来有献供养真言谨当宣诵唵誐誐曩三婆缚缚日啰吽X法界宽平原无限量心光特达谁是拘挛因众生无始错认乎有身遂大苦难穷交参而逼巳嗟哉入梦唤之不闻谓有罪报以限之遂见重重地狱谓有主宰以临之遂成卷卷刑书且地统于天神尊夫帝一世界初禅之主四天上忉利之君慈愍心中深知而莫救光明界内照见而难淆葢事理䢒逪而愈坚故缘会稍疏而不应今则秉一心之镜上承佛光持众妙之珠齐宣法力写下界祈求之恳切吁上天恩赦之弥纶俞𠃔可知征途莫畏其中灵机妙用非人所能旋干转坤维神之力总一切泥犁而并破统十方关格而齐开有屈皆伸无幽不照奉恩纶之吉利凤哕鸾吟仗法会之威神龙降虎伏那有阿旁之害全施周道之安行菩萨行者固以此为快心作如来使者必从兹而得意空平心量天上人间安乐机缘慈云法雨请于今日徧达缄封即法相之如如必天行之穆穆所有微意具在疏文别命披宣试垂釆听恭惟使者心同佛心用周神用既飞身于九地堪并辔于层霄原不待乘舟过日月之前直可使曳履步星辰之上入浮幢王剎似映瑠璃屏风涵妙宝天居如挂真珠璎珞感而遂应变则能通声X先融五色之云消息应重轮之月幸无废职必善为词事有烦劳理当攀送我佛如来有奉送真言谨当宣诵唵摩讶罗穆羯叉目归依佛归依法归依僧归依佛法僧三宝巳竟上来遣使巳毕炼疏化财用助使者云程徧周沙界和南圣众遣使事圆无限良因恩周沙界和南圣众论曰文以助行法者之神明启天人之感应通如来之气脉开法会之灵机仪轨中或以请书乞赦二使同文可谓数见不鲜见闻难畅人作之而法巳死神听之而应岂灵是故类于此者往往另作矩章备刍荛之一得非云立异不敢混同也有益羣生敢逃罪我然知其必无罪我者人之欲善谁不如我既顺众生之愿天且不违矣而况于人乎况于鬼神乎法界圣凡水陆大斋普利道场性相通论卷第四X法界圣凡水陆大斋普利道场性相通论X卍XXX法界圣凡水陆大斋普利道场性相通论卷第五净业行人咫观郑应房请下堂奉浴说戒第四日三更四更五更至心归命十方法界佛法僧宝谓之香则万法之都名举其体即一心之全量若烧一丸具足众气不离当处周遍十方布香云无尽之光集法界含灵之众一闻号召无或迟回冀各饬其有徒咸不愆而赴会我佛如来有然香达信真言谨当宣诵唵室伐㗚多末尼阿钵啰句咤苏破啰尼毗迦知虎𤙖观此一水出必有源从自心阿耨达池流通不巳入本性萨婆若海深广无涯至于注法器以盈盈诵真言而脉脉清斯几席洁彼根尘一一坐处光明台番番来者智慧聚胜冰壶之濯魄同灯镜之涵辉依位而居本来不动我佛如来有洒净真言谨当宣诵唵什伐啰赊咩耶吽癹悉哩摩呬娑诃伏以圣凡靡闲情智妄分要惟不失其常则能X妙得其体至若根尘对起物我交倾所受之因不同受报之果各别其秉质也或妍或丑其婴苦也有重有轻栖栖乎水陆空行续续乎死生中有如斯不了毕竟何归是宜会悲敬之两田熏成雨露抑亦统冤亲之二相化作烟云今则嘉会齐开良时巳到无边贤圣既云集于道场护法神王尽星罗于几席十方如来共一手接引羣生三乘妙法无两机唯此一事威灵所摄清凉涵月爱之辉运量全该周帀泯天衣之缝以此离怖畏出网罗去火汤登衽席卸鳞甲羽毛之异相现人间天上之全身休息尘劳归依法界位位皆成佛子心心全作宝王速寄生安乐之莲好圆证菩提之果惟愿佛光照烛法宝提𢹂才闻召请之言尽摄威仪而至一心奉请一真法界映现十方重重无尽三世一切诸凡夫天若空若色云居地居日月星宫四王所统天将天官天童天女各及眷属惟愿不违本性现人天身此日今时来趋法会一心奉请一真法界映现十方重重无尽三世一切诸凡夫仙天仙法仙地仙水仙人仙鬼仙仙师仙徒仙童仙女各及眷属惟愿不违本性X现人天身此日今时来趋法会一心奉请一真法界映现十方重重无尽三世一切住凡夫地龙部乐部夜叉罗剎鸠盘茶部金翅鸟部蠎部疑神若主若臣若男若女上极天宫下穷地际神通诸伦各及眷属惟愿不违本性现人天身此日今时来趋法会一心奉请一真法界映现十方重重无尽三世一切金银铜铁诸转轮王轮宝女宝马宝象宝将军主藏如意宝珠侍从诸伦各及眷属惟愿不违本性现人天身此日今时来趋法会一心奉请一真法界映现十方美恶声容高低心量中边住处圆缺诸根重重无尽三世一切主臣文武男女老幼或修或否或正或邪诸凡夫人各及眷属惟愿不违本性现人天身此日今时来趋法会论曰或问云人何尝来应乎不变化者人之常也变而能应复有几乎吾闻赵颜见画上畵一美人甚好顾盼久之画工之笑其痴绐之曰君知其名乎百日唤真真则自画中出而为人颜如其言果出而为人既生子矣因友议其妖美人𢹂子入画画中遂有二人仪征岁荒城外一僧寺断炊僧敲X鱼念佛不缀县令耳中便闻鱼声久而疑其何来寻声至寺遂布施焉善妙女追师海上祝曰我心若诚箱即自到投箱于海风鼓其波箱跃上师舟女即自誓随师护法投身入海顷刻化为龙护舟海行至外国显灵护法古有孝子夫妇同入林祷曰有木可雕二老像木即自动一木果动遂取雕之像甚灵有僧募缘至一门首主人曰师能击土中钟有声我即施击之应手铿然一女子有所思凝神便往遂为其人生一子而自巳未尝离母二童子夹水各行甲持刀向乙曰吾杀汝乙即首落甲即刀赤官讯无情实戽水令干泥上有履迹如甲之足而甲初未涉衣履不湿明皇幸蜀见一太守生祠询其名知此人深受国恩新反向贼命侍卫以千牛刀断像首此人千里外头即无故堕地一孝廉赴京试路寓僧舍夜未明僧祭其祖孝廉魂游其间登其座食其二枣呗声在耳忽惊醒口有枣味起视僧供实缺二枣孝子母因有人到不能自唿其子急而齩指子即心痛自归一尺之镜现千里影镜不加大影不加小道场玲珑法界无外结之以显无遮非以结而为遮也且一切法事纵横利益心无情量则来会者亦贯彻三心非思量分别之所能到然乎答总是总别是别离此二途另道一句来一心奉请一真法界映现十方重重无尽X三世一切天摄人摄鬼畜所摄卵胎湿化诸阿修罗主臣男女各及眷属惟愿不违本性现人天身此日今时来趋法会一心奉请一真法界映现十方重重无尽三世一切胜劣诸通种种非人各及眷属惟愿不违本性现人天身此日今时来趋法会一心奉请一真法界映现十方重重无尽三世一切财食多寡九品异同横死轻生游魂滞魄各及眷属惟愿不违本性现人天身此日今时来趋法会一心奉请一真法界映现十方重重无尽三世一切依地依水依火依风依木依空巨细旁生各及眷属惟愿不违本性现人天身此日今时来趋法会一心奉请一真法界映现十方重重无尽三世一切有闲无闲正寄游增一十八狱三十六狱一百八狱诸独孤狱诸苦众生各及眷属惟愿不违本性现人天身此日今时来趋法会一心奉请一真法界映现十方重重无尽三世一切舍报受报七七日内七死七生中有之身各及眷属惟愿不违本性现人天身此日今时X来趋法会一心奉请一真法界映现今时圆满道场上下八方称心量处重重无尽三世一切坛庙园林山水桥道乡城井市大小诸神主日主夜值事值方为主为佐若男若女奉职诸灵各及眷属惟愿不违本性现人天身此日今时来趋法会一心奉请一真法界映现当机某甲某甲受度之灵各及眷属惟愿不违本性现人天身此日今时来趋法会一心奉请一真法界映现道场依恋真宗未蒙解脱与善知识宿有妙缘证道未满本愿常存诸品真灵各及眷属惟愿不违本性现人天身此曰今时来趋法会论曰此二位以人多为妙陪位亦同正度面面齐平方成法界勿草率也上来召请下堂凡圣列位神灵无鞅数众或幽或显各不相知匪仗密言何能毕集我佛如来有召请真言谨当宣诵唵什伐啰俱胝阿揭咤尾揭咤娑诃愿因秘密来集道场法侣真诚亲身问讯三宝恩灵亲垂拯济为度羣品现坐道场既诸天有大赦之文岂下地无出身之路惟恐众生根钝识犹困而未舒众生孽深机现前而不赴须凭偈呪大显神威必尽换空中之钩锁索铃方来歆会上之灯涂果乐仰劳大众同助圆音我佛威光一时全现论曰钩锁索铃度生之四宝也而为世间之四物所拘则不能入佛法门故须脱换若人欲了知三世一切佛应观法界性一切惟心造唵伽罗帝耶娑诃亘古亘今际天际地巳悉行于号召曾不弃于幺微故凡居有性之伦尽优入无遮之会至于奇殃坚毒迈越寻常虽令自便于此时犹或未通于前路趺足于崄𡾟之地縻身于幽暗之乡若此多根何由善达再凭秘密之力显示光明之幢将彻照于昏衢冀无失措俾安行于直道迅速知归惟尔阴灵悟兹方便我佛如来有开道路真言谨当宣诵唵钵那弭矃婆伽缚帝慕贺野慕贺野惹孽慕贺矃娑缚诃X六凡类多极显迷而俱至三尊威重谅畏爱之兼怀非凭方便慰悦众心恐或逡巡郄退一面及宣密语以被前机冀顿忘惊怖之情俾咸获安详而住我佛如来有离怖畏真言谨当宣诵唵怛你也他伐帝陀矃陀啰枳俱卢度卢铭莎诃光明法事圆满道场霑一尘一滴之恩有彻始彻终之益故入会者悉现作人天之相而受供者必同其体貌之安利根者心境巳融障重者形神未改再兴方便请悟真常但勿执滞其因缘便得销镕夫众报空华水月倐死倐生镜影珠光为男为女今当瞻仰三宝谛想真言破身命二见之崎岖自耳目六根之通利我佛如来有开咽喉真言谨当宣诵唵吉利鸠摩唎咻𠺕咻𠺕口叉𠺕口叉𠺕莎诃不于其中起分别是故此处最吉祥诸法本空岂有我人之相此心无党何分恩怨之情由不了外境之非他故妄认此身之为巳于是更相尔汝各立封疆因意地之稍违及言词之靡顺悻然变色遽兴非理之嗔忽尔生冤遂起无根之谤其有X处豪贵而轻孤寡恃长上而虐卑微侵邻翁之地以广新居夺市人之财以充巳帑妄肆鞭笞之酷滥加狱讼之冤怙势陵人瞒心昧义甘血肉而资口腹罔念伤生兴呪诅以干鬼神岂逃论对于是更相责报无有巳时皆缘衅起于一端遂使祸延于多劫今则三尊普会六趣咸臻将同禀于真修必先袪于宿憾忍心一发辱境何存念冤讐本我姻亲视男女皆我父母全消结限各起深欢袂属裾联直取菩提之路心开意解咸登解脱之场无或误于良时宜自求于多益我佛如来有解冤结真言谨当宣诵唵三多啰佉多莎诃六趣之身不同并多浊恶三途之报最苦咸背清凉法筵虽遇垢习犹存不教洗涤夫身心何得从容而解脱性水宽涵自全身之光洁慧风披拂可即念以开明无或疑回必应前进湢室宏开极十方而齐入温泉满注本一脉之周流葢随所念而显功德宝池亦任所之而为涅槃云海泠然一水宛尔三熏尽亡业累之相关岂生烦惑即此根尘之现在不碍真如请悟彻夫水因试宣明乎妙触我佛如来有沐浴真言谨当宣诵X唵底沙底沙僧伽莎诃我佛如来有治衣真言谨当宣诵唵㫊暮伽宁立𡖐缚塞室𨽻主鲁主鲁娑缚诃入室而悟圆通圣哉一水澡身而获清净美矣诸根由亲承佛力之加俾悉返人形之正同然一会泯彼千差将亲近于法筵故庄严乎盛服天衣泯缝宝性流光从此从容法席何惭凡圣之同堂即请趋赴前途同入光明之一际论曰治衣真言实为最要既以奉之下堂故先于上堂补录之良以凡圣同灵悉仗真言而待用以纸代帛以帛代衣妙用天然何虗何实故得长短裁量而悉称一多自在而无拘十彩交参五铢并贵得此而福慧之光愈足失此而供养之心未圆也至于上下堂皆分两池似乎于上堂中反多此痕迹然细思之亦不为多我心未安何得谬称安心竟必使毫发无憾自然觅心了不可得也论主颂曰春光渐欲透蓬庐竹树洽然点太虗一幅画图天不夜夕阳明月挂灯初X咨尔六凡同然一会孰分彼此何闲冤亲以能承法力之提持故得体施怀之平等将趋盛席必习真仪净相对之根尘秉无作之归戒当由正辙可蹈大方宜端列于后先将竦闻于戒饬维尔羣灵将归三宝身仪必肃心口当清净罪惑因了真空义根尘寂尔性相泠然我今奉为法界六道一切羣生普令清净六根三业佛有真言谨当宣诵唵萨网婆缚萨婆达么萨网婆缚述摩含羣灵无始劫六道长飘零今日以何缘法中蒙解脱将亲三宝众虔爇炉中香一点表真诚慈悲为摄受我今为六道一切羣生然香达信佛有真言谨当宣诵唵什伐㗚多末尼阿钵啰句咤苏破啰尼毗迦知虎𤙖羣灵在列三业无尘入一乘门投三宝地发清净念起宿世根将欲归依先行奉请至心归命请尽虗空遍法界十方三世佛陀耶井诸眷属至心归命请尽虗空遍法界十方三世达磨耶X并诸眷属至心归命请尽虗空遍法界十方三世僧伽耶并诸眷属我今为六道羣生召请三宝佛有真言谨当宣诵南无三满多母陀喃唵乌佐钵啰谛贺多谛萨缚达多孽多俱舍冐地唵娑哩野没哩布罗迦也莎诃法界六道一切羣灵当机受度陪位之伦各住坛前少待法师登座传宣光明戒法必使汝等入佛法流参预座席菩提妙光遍庄严随所住处常安乐一心不动万法本闲方寸灵台三宝具足心光明处则为佛矣知离为法成就佛轮和合为僧宏敷法用以解脱心行解脱行至解脱处不离一心而有三宝故曰自归于佛自归于法自归于僧也自性不归无所归处虽然汝等于平等光中忽然不觉而有自巳始从三细引生六麤所谓业相转相现相智相相续相执取相计名字相起业相业系苦相随流入麤焉知本妙特以此一心威光终不自灭故于法界中应机而现佛法僧宝现此名相三宝者将以引出心中一体三宝而巳三宝显现非外非中三宝融通非他非自三宝常住非灭非生三宝圆涵非三非X一见此者悟此者修此者证此者坥然正宗远离魔外汝等既以因缘得赴道场当知汝等心中三宝还为汝等说法我今为汝等奉行归依俾宿世善根之人由此成熟都未发心之人于此植基汝等当知三宝名字超越人天归依之心直至等觉是新伊字非旧药方趋十善者之所不能知习不动者之所不能行今为汝等仗三宝光明行此胜事葢以汝等本具一体三宝是能感之因诸佛现证一体三宝是能应之缘唯感应之道交故解脱之机显矣汝当肃静闭目澄神随我所言三尊现在我弟子某甲从于今生直至佛身归衣佛归依法归依僧上来授汝三归巳竟更加三结令法圆满我弟子某甲归依佛竟归依法竟归依僧竟汝等既巳归依三宝为佛弟子应当发明菩萨心地以为成佛之本然心镜空明本无一物从心现相全相是心将欲宝性光明开三学之始必使灵台清净无一点之污故入坛场先当忏悔华言悔过佛语忏摩华梵双彰名忏悔也自悔巳愆乞三宝忍受故有忏悔之名矣清净坛场全从心现心无形相罪福皆空即汝一心是忏罪之处也理表正观事兼助行正助交映法不偏枯以一真X心投诚改过是忏悔之法也至忏悔之位下起六凡上至等觉心光未满即是愆尤应对佛前披陈愧谢即此忏悔义摄无边不烦广说矣我今为汝等依大乘经忏悔之法恭行忏悔汝等各宜净身口意于念念中得见普贤菩萨及十方佛切当至心随我所说往昔所造诸恶业皆由无始食嗔痴从身语意之所生一切我今皆忏悔一切众生本来平等幻熏成种各各互殊或如来种或缘觉种或声闻种或不定种乃至外道阐提种性今入洪炉咸归一火瓶盘钗钏悉是金也况十方如来齐坐道场万圣千灵慈光共护慧因所熏成就最上种种放下圆现一真观诸如来十方世界真灵位业性相玲珑如镜中灯如灯中镜真心涵现任色任空凡圣有无泠然显现无复可说是菩提心汝等能发此菩提心否发此心时十方诸佛为汝欢喜是成佛本度众生因历劫多生终无变灭然大方广佛华严经云利发心时便成正觉岂以渐圆钝置汝乎三宝现前为汝作证虽然实处皆空头头是道事能显理法法皆心从一门现无量门即一位涵一切位要以誓愿免落空亡起行填之大悲量满发菩提心者无自画也当随我语对佛披陈X众生无边誓愿度烦恼无尽誓愿断法门无量誓愿学佛道无上誓愿成既发胜心堪膺妙戒扼六度之要开万行之原众病咸医诸苦尽脱戒者止也止恶行善止麤行妙故无恶不断无善不修无生不度戒名三聚此之谓也戒以光明为体仍以光明为用用不离体而体常圆体不离用而用恒净汝心有戒吾为显之奉行羯磨谛听作法汝佛子谛听汝等今于我所乞受一切菩萨学处一切菩萨净戒所谓摄律仪戒摄善法戒饶益有情戒此诸学处此诸净戒过去一切菩萨巳受巳学巳解巳行巳成未来一切菩萨当受当学当解当行当成现在一切菩萨今受今学今解今行今成当来作佛汝等从今生至佛身于其中间不得犯能持否此是第一番羯磨巳成十方世界妙善戒法由心业力悉皆震动汝等云云至能持否此是第二番羯磨巳成十方世界妙善戒法于虗空中如云如葢覆汝顶上汝等云云至能持否此是第三番羯磨巳成十方世界妙善戒法从汝顶上流入身心充满正报永为佛种上来为汝等三宣羯磨传授戒法作法巳成是名得戒X汝等佛子依凭三宝发无作戒亲闻羯磨结成善业宜应自此坚固护持于一切时勿令有犯宁有戒死不无戒生今当更为汝等重宣梵网经菩萨心地品中十重波罗夷以彰持犯之相切须善学敬心奉持佛言佛子若自杀教人杀方便杀赞叹杀见作随喜乃至呪杀杀因杀缘杀法杀业乃至一切有命者不得故杀是菩萨应起常住慈悲心孝顺心方便救护一切众生而反自恣心快意杀生者是菩萨波罗夷罪若佛子自盗教人盗方便盗呪盗盗因盗缘盗法盗业乃至鬼神有主物劫贼物一切财物一鍼一草不得故盗而菩萨应生佛性孝顺心慈悲心常助一切人生福生乐而反更盗人财物者是菩萨波罗夷罪若佛子自婬教人婬乃至一切女人不得故婬婬因婬缘婬法婬业乃至畜生女诸天鬼神女及非道行婬而菩萨应生孝顺心救度一切众生净法与人而反更起一切人婬不择畜生乃至母女姊妹六亲行婬无慈悲心者是菩萨波罗夷罪若佛子自妄语教人妄语方便妄语妄语因妄语缘妄语法妄语业乃至不见言见见言不见身心妄语而菩萨常生正语正见亦生一切众生正语正见而反更起一切众生邪语邪见邪业者X是菩萨波罗夷罪若佛子自酤酒教人酤酒酤酒因酤酒缘酤酒法酤酒业一切酒不得酤是酒起罪因缘而菩萨应生一切众生明达之慧而反更生一切众生颠倒之心者是菩萨波罗夷罪若佛子口自说在家出家菩萨比丘比丘尼罪过教人说罪过罪过因罪过缘罪过法罪过业而菩萨闻外道恶人及二乘恶人说佛法中非法非律常生慈心教化是恶人辈令生大乘正信而菩萨反更自说佛法中罪过者是菩萨波罗夷罪若佛子自赞巳毁他亦教人赞巳毁他毁他因毁他缘毁他法毁他业而菩萨应代一切众生受加毁辱恶事向自巳好事与他人若自扬巳德隐他人好事令他人受毁者是菩萨波罗夷罪若佛子自悭教人悭悭因悭缘悭法悭业而菩萨见一切贫穷人来乞者随前人所需尽皆施与而菩萨以恶心嗔心乃至不施一钱一鍼一草有求法者不为说一句一偈一微尘许法而反更骂辱者是菩萨波罗夷罪若佛子自嗔教人嗔嗔因嗔缘嗔法嗔业而菩萨应生一切众生善根无争之事常生慈悲心孝顺心而反更于一切众生中乃至于非众生中以恶心辱骂加以手打及以刀杖意犹不息前人求悔善言忏谢犹嗔不止者是菩萨波罗夷罪X若佛子自谤三宝教人谤三宝谤因谤缘谤法谤业而菩萨见外道及以恶人一言谤佛音声如三百矛刺心况口自谤不生信心孝顺心而反更助恶人邪见人谤者是菩萨波罗夷罪上来特为汝等宣说十重戒相应当奉持如是用心是为善行菩萨之道法界六道一切羣灵既获净戒当须敬礼现坐道场三宝圣众方可前进参预法席我今称扬三宝洪名冀承威力用为加被南无现坐道场毗卢遮那佛南无本师释迦牟尼佛南无垂光接引阿弥陀佛南无当来下生弥勒尊佛南无大方广佛华严经南无妙法莲华经南无大佛顶首棱严经南无金光明最胜王经南无孔雀明王经南无文殊师利菩萨南无普贤菩萨南无地藏菩萨南无观世音菩萨南无大势至菩萨既禀律仪斯为佛子爰即六凡之质获承三宝之光一处倾诚俱时作礼大欣此遇慰满于怀将肃入于道场更密资乎法力我佛如来有登坛真言谨当宣诵唵弭补攞钵头摩暮伽跛啰縒啰跛啰X弭含覩矩噜噜莎缚诃芥子纳须弥之山毫端现宝王之剎是谓不思议事何关有所着心唯大众之善来借良缘而入会咸依位次各摄威仪我心空时诸法空千品万类皆微妙我佛如来有相应座真言谨当宣诵唵㰤暮伽钵头摩逊那隷䭾啰䭾啰抳漫拏𨽻吽种种不思议愿光涵众生百千万亿多菩萨定中相功德威神力从一心地生一切满心期全现如来藏闻法而入位侍坐于佛前愿以供养心毕生求拥护所作皆成办眷属同往生飞身徧十方方便救众苦汝等佛子于光明中现佛因缘超然解脱或发正慧或证通明或神力无边或精进不二从今至佛于其中间念三宝恩当勤拥护法界圣凡水陆大斋普利道场性相通论卷第五X法界圣凡水陆大斋普利道场性相通论X卍XXX法界圣凡水陆大斋普利道场性相通论卷第六净业行人咫观郑应房诵金光明经偈文第五日四更五更至心归命十方法界佛法僧宝光明偈现在十方界常住两足尊愿以大悲心哀愍忆念我众生无归依亦无有救护为如是等类能作大归依我先所作罪极重诸恶业今对十力前至心皆忏悔我不信诸佛亦不敬尊亲不务修众善常造诸恶业或自恃尊高种姓及财位盛年行放逸常造诸恶业心恒起邪念口陈于恶言不见于罪过常造诸恶业恒作愚夫行无明暗覆心随顺不善友常造诸恶业或因诸戏乐或复怀忧恼为贪嗔所缠故我造诸恶亲近不善人及由悭嫉意贫穷行谄诳故我造诸恶虽不乐众过由有怖畏故及不得自在故我造诸恶或为躁动心或因瞋恚恨及以饥渴恼故我造诸恶由饮食衣服及贪爱女人烦恼火所烧故我造诸恶于佛法僧众不生恭敬心作如是众罪X我今悉忏悔于独觉菩萨亦无恭敬心作如是众罪我今悉忏悔无知谤正法不孝于父母作如是众罪我今悉忏悔由愚痴憍慢及以贪瞋力作如是众罪我今悉忏悔我于十方界供养无数佛当愿拔众生令离诸苦难愿一切有情皆令住十地福智圆满巳成佛导羣迷我为诸众生苦行百千劫以大智慧力皆令出苦海我为诸含识演说甚深经最胜金光明能除诸恶业若人百千劫造诸极重罪暂时能发露众恶尽消除依此金光明作如是忏悔由斯能速尽一切诸苦业胜定百千种不思议总持根力觉道支修习常无倦我当至十地具足珍宝处圆满佛功德济度生死流我于诸佛海甚深功德藏妙智难思议皆令得具足唯愿十方佛观察护念我皆以大悲心哀受我忏悔我于多劫中所造诸恶业由斯生苦恼哀愍愿消除我造诸恶业常生忧怖心于四威仪中曾无欢乐想诸佛具大悲能除众生怖愿受我忏悔令得离忧苦我有烦恼障及以诸报业愿以大悲水洗濯令清净我先作诸罪及现造恶业至心皆发露X咸愿得蠲除未来诸恶业防护令不起设令有违者终不敢覆藏身三语四种意业复有三系缚诸有情无始恒相续由斯三种行造作十恶业如是众多罪我今皆忏悔我造诸恶业苦报当自受今于诸佛前至诚皆忏悔于此赡部洲及他方世界所有诸善业今我皆随喜愿离十恶业修行十善道安住十地中常见十方佛我以身语意所修福智业愿以此善根速成无上慧我今亲对十力前发露众多苦难事凡愚迷惑三有难恒造极重恶业难我所积集欲邪难常起贪爱流转难于此世间耽着难一切愚夫烦恼难狂心散动颠倒难及以亲近恶友难于生死中贪染难瞋痴暗钝造罪难生八无暇恶处难未曾积集功德难我今皆于最胜前忏悔无边罪恶业我今归依诸善逝我礼德海无上尊如大金山照十方唯愿慈悲衷摄受身色金光净无垢目如清净绀瑠璃吉祥威德名称尊大悲慧日除众闇佛日光明常普徧善净无垢离诸尘牟尼月照极清凉能除众生烦恼热X三十二相徧庄严八十随好皆圆满福德难思无与等如日流光照世间色如瑠璃净无垢犹如满月处虗空妙玻瓈网映金躯种种光明以严饰于生死苦暴流内老病忧愁水所漂如是苦海难堪忍佛日舒光令永竭我今稽首一切智三千世界希有尊光明晃耀紫金身种种妙好皆严饰如大海水量难知大地微尘不可数如妙高山叵称量亦如虗空无有际诸佛功德亦如是一切有情不能知于无量劫谛思惟无有能知德海岸尽此大地诸山岳析如微尘能算知毛端滴海尚可量佛之功德无能数一切有情皆共赞世尊名称诸功德清净相好妙庄严不可称量知分齐我之所有众善业愿得速成无上尊广说正法利羣生悉令解脱于众苦降伏大力魔军众当转无上正法轮久住劫数难思议充足众生甘露味犹如过去诸最胜六波罗蜜皆圆满灭诸贪欲及瞋痴降伏烦恼除众苦愿我常得宿命智能忆过去百千生亦常忆念牟尼尊得闻诸佛甚深法X愿我以斯诸善业奉事无边最胜尊远离一切不善因恒得修行真妙法一切世界诸众生悉皆离苦得安乐所有诸根不具足令彼身相皆圆满若有众生遭病苦身形羸瘦无所依咸令病苦得消除诸根色力皆充满若犯王法当刑戮众苦逼迫生忧恼彼受如斯极苦时无有归依能救护若受鞭杖枷锁系种种苦具切其身无量百千忧恼时逼迫身心无暂乐皆令得免于系缚及以鞭杖苦楚事将临刑者得命全众苦皆令永除尽若有众生饥渴逼令得种种殊胜味盲者得视聋者闻跛者能行痖能语贫穷众生获宝藏仓库盈溢无所乏皆令得受上妙乐无一众生受苦恼一切人天皆乐见容仪温雅甚端严悉皆现受无量乐受用丰饶福德具随彼众生念妓乐众妙音声皆现前念水即现清凉池金色莲华泛其上随彼众生心所念饮食衣服及牀敷金银珍宝妙瑠璃璎珞庄严皆具足勿令众生闻恶响亦复不见有相违所受容貌悉端严各各慈心皆爱乐X世间资生诸乐具随心念时皆满足所得珍财无悋惜分布施与诸众生烧香末香及涂香众妙杂华非一色每日三时从树堕随心受用生欢喜普愿众生咸供养十方一切最胜尊三乘清净妙法门菩萨独觉声闻众常愿勿处于卑贱不堕无暇八难中生在有暇人中尊恒得亲承十方佛愿得常生富贵家财宝仓库皆盈满颜貌名称无与等寿命延长经劫数悉愿女人变为男勇健聪明多智慧一切常行菩萨道勤修六度到彼岸常见十方无量佛宝王树下而安处处妙瑠璃师子座恒得亲承转法轮若于过去及现在轮回三有造诸业能招可厌不善趣愿得消灭永无余一切众生于有海生死罥网坚牢缚愿以智劒为断除离苦速证菩提处众生于此赡部内或于他方世界中所作种种胜福因我今皆悉生随喜以此随喜福德事及身语意造众善愿此胜业常增长速证无上大菩提所有礼赞佛功德深心清净无瑕秽回向发愿福无边当超恶趣六十劫X若有男子及女人婆罗门等诸胜族合掌一心赞叹佛生生常忆宿世事诸根清净身圆满殊胜功德皆成就愿于未来所生处常得人天共瞻仰非于一佛十佛所修诸善根今得闻百千佛所种善根方得闻斯忏悔法愿常面见诸如来及诸佛子众围绕于彼皆兴广大供尽未来劫无疲厌我佛如来有然香真言谨当宣诵唵什伐啰多末尼阿钵啰句咤苏破啰尼毗迦知虎𤙖我佛如来有洒净真言谨当宣诵唵伐什啰赊咩耶吽癹悉哩摩呬萨诃兹当奉供水陆内坛下堂十四席有意敷宣三宝光中希垂朗鉴归命十方三宝众愿垂神力为冥熏我今具食诵真言遍彼六凡咸受供夫一切诸法体是真如非色非空故能妙现是以大周沙界小极微尘过现未来剎那一念于一真上性相圆明无一妙而不具者也洪惟我世尊毗卢遮那如来尽法界源X底混法报化三身而为一于一切众生悉满所求而自身未尝动是故大小往来之情量巳破任运施为无不可也故遣化身宣说施食法门俾于一心持诵无量威德自在光明胜妙力陀罗尼加持一切出生无量周遍法界普兴供养今我奉宣此呪加持法食成大功能仰凭法众同声持诵曩谟萨缚怛他孽多缚路枳帝唵三䟦罗三䟦罗吽我佛如来有施甘露真言谨当宣诵南无素噜婆耶怛他揭多耶怛你也他素噜素噜钵啰素噜钵啰素噜莎诃我今奉扬七如来圣号一一名号有大功能闻其名者于一切法中舍麤入妙捐诸细累得诸如来禅悦之食乃至往生极乐国土当知此诸如来一称其名即现全身于众生前作诸利益南无多宝如来南无宝胜如来南无妙色声如来南无广博身如来南无离怖畏如来南无甘露王如来南无阿弥陀如来X一心奉供一真法界映现诸天日月星宫主佐将吏天童女等各及眷属惟愿现人天身作佛子众受法施食为菩提因尽未来际行菩萨道一心奉供一真法界映现诸仙天地水仙人鬼法仙男女仙班各及眷属惟愿现人天身作佛子众受法施食为菩提因尽未来际行菩萨道一心奉供一真法界映现龙神八部胜流主臣男女各及眷属惟愿现人天身作佛子众受法施食为菩提因尽未来际行菩萨道一心奉供一真法界映现轮王金银铜铁随身七宝各及眷属惟愿现人天身作佛子众受法施食为菩提因尽未来际行菩萨道一心奉供一真法界映现人伦主臣文武贵贱贤愚各及眷属惟愿现人天身作佛子众受法施食为菩提因尽未来际行菩萨道一心奉供一真法界映现修罗四趣所衔种种胜劣各及眷属惟愿现人天身作佛子众受法施食为菩提因尽未来际行菩萨道一心奉供一真法界映现非人胜劣诸通各及眷属惟愿现人天身作佛子众受法施食为菩提因尽未来际行菩萨道一心奉供一真法界映现冥涂通塞贫富别别鬼伦各及眷属惟愿现人天身作佛子众受法施食为菩提因尽未来际行菩萨道X一心奉供一真法界映现旁生依凭空风地火水木一切诸伦各及眷属惟愿现人天身作佛子众受法施食为菩提因尽未来际行菩萨道一心奉供一真法界映现苦伦乍卸泥犁粗成乐受各及眷属惟愿现人天身作佛子众受法施食为菩提因尽未来际行菩萨道一心奉供一真法界映现中有七七日内未受定形各及眷属惟愿现人天身作佛子众受法施食为菩提因尽未来际行菩萨道一心奉供一真法界映现道场上下八方鬼神执事各及眷属惟愿现人天身作佛子众受法施食为菩提因尽未来际行菩萨道一心奉供一真法界映现当机某甲某甲受度之灵各及眷属惟愿现人天身作佛子众受法施食为菩提因尽未来际行菩萨道一心奉供一真法界映现内坛依恋道场适居陪位一切真灵各及眷属惟愿现人天身作佛子众受法施食为菩提因尽未来际行菩萨道我佛如来有献供养真言谨当宣诵唵誐誐曩三婆缚缚日啰斛愿因秘密不思议熏悉使微餚转成妙供普施众席陪位当机一切称心清凉受用慧灯散夜月之辉定水湛秋空之色华严万行X果满一乘入此室者唯闻诸佛功德之香作是观者不着禅悦法喜之味莫不十门融洽六位回环超心量以无遮总根尘而入妙我佛如来有献香真言谨当宣诵唵萨婆怛他揭多杜婆布阇瞑伽三慕达啰窣癹啰拏三末曳吽我佛如来有献华真言谨当宣诵唵萨婆怛他揭多补瑟波布阇瞑伽三慕达啰窣癹啰拏三末曳吽我佛如来有献灯真言谨当宣诵唵萨婆怛他揭多你婆布阇瞑伽三慕达啰𥦑癹啰拏三末曳吽我佛如来有献食献衣真言谨当宣诵唵萨婆怛他揭多阿弩怛啰婆日噜跛摩三摩地婆钵那跛那部折那萨网那布阇瞑伽三慕达啰窣癹啰拏三末曳吽我佛如来有献宝真言谨当宣诵唵萨婆怛他揭多摩诃跛折噜嗢婆摩怛那X波罗蜜多布阇瞑伽三慕达啰窣癹啰拏三末曳吽论曰法不可取以为供也而供不可以无法以法为供是何法耶而奉之于上堂再奉之于下堂一似真有可取𢹂而相赠者法固如是乎果如是法亦寻常而何足取以供也世人丧心而行法夫丧心则丧法何所持而云行法乎哉不知法而修供者比丘矣故于此痛鍼之若不自绝于法外且停车马早息身心当有意外好消息一切皆空故能现有万法皆妙何者为麤离语言文字而亦非即色香味触而即是汝等如是诸佛亦然位分上下全写心光脉转圣凡常居本际谁施谁受难议难思既万变之皆恒故一真而无妄我佛如来有法供养真言谨当宣诵唵萨婆怛他揭多悟呬耶摩诃钵哩钵底布阇瞑伽三慕达啰窣癹啰拏三末曳吽现前异相本自同真达诸法性相无边即一念思惟如理虗心若谷闻法如雷冰至春而片片皆消叶逢秋而番番尽落根尘何在但一真心不受他欺乃圆巳力故当心融妙法令我等所供不虗X也往生呪三遍无边剎海海涵空海空遍现莲华宫莲宫周遍遍空海空海独露弥陀容南无华严安乐世界光明遍照阿弥陀佛阿弥陀佛阿弥陀佛彼佛众会咸清净我时于胜莲华生亲覩如来无量光现前授我菩提记如斯方便每饭不忘亲见弥陀去佛不远不假方便自得心开此谓以念佛心入无生忍生死剧苦万语难穷四字洪名破苦能遍诸佛子众听佛音声自他佛缘心心拥护自然十方诸佛护汝身心令汝善根日夜增长上来水陆道场下堂法事一周所有功德悉以回向一切众生愿一切众生早发圆根早闻妙法身心洁白昼夜光明冤对消亡眷属随顺神通迅速法脉安详有愿皆从所作悉办飞生极乐快覩弥陀凡一念信心向佛者皆无苦屈直达康庄凡一生起行修行者全秉中锋不落边际凡一事发机卫道者真善知识现其前不遭魔外凡一缘偶然入理者佛威神力护其命必获圆成我为众生引丝丝而入扣众生因我融法法而化光苟有所求我愿善权方便而满之以速其修苟有所见X我皆慈悲正直而辟之以归于正轨范羣灵同佛知见各现缘起皆令还源于无缘上先结普缘于弱缘上为生胜缘于隐缘上为示显缘于苦缘上为转乐缘疎者引入于密缘伪者顿折以真缘一切时一切处一切财一切法我皆与之周旋而无猜疑我皆与之警䇿而无痕迹我皆与之作伴侣而彼不知但生欢喜我皆与之作规矩而彼不越久成自然我皆给事我皆安慰习气不挫我以刚柔二境而转移之爱根难拔我以逆顺二机而振落之凡于正法生一敬心或于邪修生一爱心或于天神作一供养或于魔外作一归依不明心地匇匇往来空负好心多沈恶报我今以此供养诸佛法僧无量圣贤之力顿具灵根悉能圆应于如是如是之众生众生初事中事后事难中梦中定中示作熟缘善巧说法悉达难言之隐勇施无畏之恩醍醐入心甘露灌顶天衣适体宝镜当空必祈佛法僧宝天仙龙神体众生心成今日愿所念众生咸令得度喜随悲赴妄尽真穷一报终时决生净土其有众生愿与我同年同月同日同时生净土者必获如愿必获如愿空明镜里妙出娑婆慈愍光中圆成法界法界圣凡水陆大斋普利道场性相通论卷第六X法界圣凡水陆大斋普利道场性相通论X卍XXX法界圣凡水水大斋普利道场性相通论卷第七净业行人咫观郑应房亲祝上下堂第六日四更至心归命十方法界佛法僧宝我佛如来有然香达信真言谨当宣诵唵室伐㗚多末尼阿钵罗句咤苏破啰尼毗迦知虎吽一念相应巳毕生死苦执消情尽心佛众生空妙明真净广大圆镜开智慧发光洞照无边际十二类生恒沙心镜影纷纭起伏变现于其间无尽三宝妙影亦现中威神加被力用难思议宝镜坛场逼塞虗空界一道清净殊胜妙庄严香云华雨伎乐果灯涂重重涉入一念心镜里镜光照破十方并三世惊起人天二乘及三乘神仙鬼畜万影尽来归威声震吼地狱齐开裂X有大莲华忽然而出现无量佛子围坐华台须我乘此华演作佛事多不动身心安住菩提镜信心铭至道无难唯嫌拣择但莫憎爱洞然明白毫𨤲有差天地悬隔欲得现前莫存顺逆违顺相争是为心病不识玄旨徒劳念静圆同太虗无欠无余良由取舍所以不如莫逐有缘勿住空忍一种平怀泯然自尽止动归止止更弥动惟滞两边宁知一种一种不通两处失功遣有没有从空背空多言多虑转不相应绝言绝虑无处不通归根得旨随照失宗须臾返照胜却前空前空转变皆由妄见不用求真惟须息见二见不住慎勿追寻才有是非纷然失心二由一有一亦莫守一心不生万法无咎无咎无法不生不心能随境灭境逐能沈境由能境能由境能欲知两段元是一空一空同两齐含万象不见精麤宁有偏党大道体宽无易无难小见狐疑转急转迟执之失度必入邪路放之自然体无去住任性合道逍遥绝恼系念乖真昏沈不好不好劳神何用疎亲欲取一乘勿恶六尘六尘不恶还同正觉智者无为愚人自缚X法无异法妄自爱着将心用心岂非大错迷生寂乱悟无好恶一切二边良由斟酌梦幻空华何劳把捉得失是非一时放却眼若不睡诸梦自除心若不异万法一如一如体玄兀尔忘缘莫法齐观归复自然泯其所以不可方比止动无动动止无止两既不成一何有尔究竟穷极不存轨则契心平等所作俱息狐疑净尽正信调直一切不留无可记忆虗明自照不劳心力非思量处识情难测真如法界无他无自要急相应惟言不二不二皆同无不包容十方智者皆入此宗宗非延促一念万年无在不在十方目前极小同大亡绝境界极大同小不见边表有即是无无即是有若不如此必不须守一即一切一切即一但能如是何虑不毕信心不二不二信心言语道断非去来今金光明最胜王经大吉祥天女品尔时大吉祥天女即从座起前礼佛足合掌恭敬白佛言世尊我若见有苾刍苾刍尼邬波索迦邬波斯迦授持读诵为人解说是金光明最胜王经者我当专心恭敬供养此等法师所谓饮食衣服卧具医药及余一切所须资具皆令圆满无有乏少若昼若夜于此经王所有句义观察思量安乐X而住令此经典于赡部洲广行流布为彼有情巳于无量百千佛所种善根者常使得闻不速隐没复于无量百千亿劫当受人天种种胜乐常得丰稔永除饥馑一切有情恒受安乐亦复值遇诸佛世尊于未来世速证无上大菩提果永绝三涂轮回苦难世尊我念过去有瑠璃金山宝华光照吉祥功德海如来应正等觉十号具足我于彼所种诸善根由彼如来慈悲愍念威神力故令我今日随所念处随所视方随所至国能令无量百千万亿众生受诸快乐乃至所须衣服饮食资生之具金银瑠璃砗磲码碯珊瑚琥珀真珠等宝悉令充足若复有人至心读诵是金光明最胜王经亦当日日烧众名香及诸妙华为我供养彼瑠璃金山宝华光照吉祥功德海如来应正等觉复当每日于三时中称念我名别以香华及诸美食供养于我亦当听受此妙经王得如是福而说颂曰由能如是持经故自身眷属离诸衰所须衣食无乏时威光寿命难穷尽能令地味常增长诸天降雨随时节令诸天众咸欢悦及以园林谷果神丛林果树并滋荣所有苗稼咸成就欲求珍财皆满愿随所念者遂其心佛告大吉祥天女善哉善哉汝能如是忆念昔因报恩供养利益安乐无边众生流布是经功德无X尽事理相衔十门圆备镜心互映一道清虗既粗通供养之忱敢罄写生平之愿圣凡同鉴尘剎交辉爰恭对乎法筵用披呈乎积愫以此道场功德回向法界愿我及众生于第一义心不惊动若在道场若出道场常游义天光扬法脉吉祥无碍所向皆圆功德庄严不离本际眷属欢喜咸入真宗法界安平尽未来际以此道场功德回向法界愿我及众生先从欢喜得入法门即生善机成就妙事灭诸余恶永净根株一念入微顿超诸境以此四法游历十方事无量佛无量菩萨随顺方便罄法源底不留余憾尽未来际以此道场功德回向法界愿我及众生以一念心结莲华种栖神安乐入品无疑不退为因不退为果蝉联化往眷属无边有愿皆成无机不达金台妙现宝地亲游从方便门得究竟路自度度他尽未来际以此道场功德回向法界愿我及众生戒根清净上品华成智慧神通咸超第一分身入世变化随心佛力加持神天赞助度生无碍染累消亡方便无穷尽未来际此以道场功德回向法界愿我及众生于一切愿以佛为宗前劫多生融于一念恶愿都灭善愿圆X成杂愿消融真愿独露一切时处愿力现前本愿光中眷属成就辗转化度尽未来际以此道场功德回向法界愿我及众生于佛法门妙能随喜不飘不坠亦无斟酌但益众生悉使成就但秉正见悉使开明但顺善机悉使增长但尊正法悉使流通现自现他现空现有或示普到或以光涵一心随喜尽未来际以此道场功德回向法界愿我及众生以变化身于一切剎广行布施凡有所求悉满其愿若应得若不应得先以定力照次以慧力加满足彼怀悉生欢喜唯恶求者必破析之以作将来受施之地殷勤给与尽未来际以此道场功德回向法界愿我及众生以变化身于含识前知种种语悉以爱语而钩摄之或用法音或用世音或于大众或于隐微或现身形或无影响凡诸苦乐未伸情量未破拘牵业报留滞修途错信误疑悲欢过度心中惶惶而无所慰我皆慰之尽未来际以此道场功德回向法界愿我及众生以变化身于一切时而行利益若营俗务若办道场福慧未圆时机有错少人力少物力少财少地少法少缘舛错多端致成殃咎我皆现彼一切所需以足其用麤妙咸充尽未来际以此道场功德回向法界愿我及众生以变化身X于有情界示形种种为作伴侣閙者寂者蠢者灵者鉅事细事真缘妄缘悉护彼心赖我以济我为其身事毕则去时到又来尽未来际以此道场功德回向法界愿我及众生以真实心而运大悲普拔诸苦三涂四恶乃及人天可说不可说可见不可见一切诸苦悉使拔济不以恩进不以怨退平等拯救尽未来际以此道场功德回向法界愿我及众生以真实心而兴大慈普施安乐若小若大若暂若常若权若实若妙若麤凡能受者悉施以乐由迹而神利生弊灭引入真宗尽未来际以此道场功德回向法界愿我及众生以真实心而行大喜凡有一善或始发心乃至功成光满法界我当以尽虗空心量而作欢喜或显现或冥加使彼有情进力增崇神识不惰尽未来际以此道场功德回向法界愿我及众生以真实心而行大舍凡诸含识识未转时机未到时舛错交互两路未分或余妄习或恋邪缘不入真修竞生恶作我虽明见普住其前不生一念速疾之心致增其苦但以神光作无漏护尽未来际以此道场功德回向法界愿我及众生以智慧身现虗空楼阁云重重高下麤妙咸该普令一切有情神游其际或秉纯心升入妙境或起杂想退入麤境虽有进止但以精神本自报身仍居六道但X于报身上入定入梦入昏入醉我皆以神力摄入云中于诸楼阁现种种身为其伴侣而说法要一切未生佛国未破无明习气方强报境太劣形神不碍此熟彼生钩召既灵久成依恋利根若发不入中阴作变化身尽未来际以此道场功德回向法界愿我及众生于十方剎尘普现身云非有非无非来非去非他非自非一非多妙影浺瀜如镜如月称彼心量示我身形真机必逢灵境不隔熏转成熟何作何为圆涉无边尽未来际以此道场功德回向法界愿我及众生于十方剎尘现无情身而为说法若声若色若味若香若触若法若地若水若火若风触发灵心圆成妙遇拔迷警惰定乱袪邪因应无穷尽未来际以此道场功德回向法界愿我及众生于十方剎尘现虗空身而为说法转换境界变化身心淡其所浓疏其所密不言而喻巳入真宗休息形神全彰妙行根尘消落得力弥多虗灵发挥尽未来际以此道场功德回向法界愿我及众生于一切时处若世间若出世间种种法门悉除其弊弊因弊缘弊法弊业以种种力善巧破剔而还大同六相泠然一真不隔尽未来际以此道场功德回向法界愿我及众生于一切时X处若欲供佛若欲利生无量胜境一一兴起星幢云珮往来其间一切所需悉臻灵妙有愿必得念欲皆从如春在华如秋在月抱一子心尽未来际以此道场功德回向法界愿我及众生以微妙心入诸法界若凡若圣悉达其情苦乐根由偏圆头绪升降机局顿渐因缘乃至彼人口不及言心不及拟皆为曲达方便维持调护周密不越丝毫欢喜充周尽未来际以此道场功德回向法界愿我及众生以智慧心照诸法界知诸圣凡无边留滞番番消息各有其因由前业定今报不移大力难摧精心不破我以诸佛妙陀罗尼心如水晶口如风轮气如云海化其定业消灭无余尽未来际以此道场功德回向法界愿我及众生以不二门圆通诸法灯灯相映一室千光不令偏枯致生窠臼若有一处一人于此宗门而起见者我即摧锋破锐不令留痕达边到底尽未来际以此道场功德回向法界愿我及众生以称性之谈起随机之益非通非局水火不伤相救相资兵戈尽息一月光涵于秋夜千灯环照于通衢脉脉含辉新新续𦦨清凉入骨满足当心心灵复开尽未来际以此道场功德回向法界愿我及众生从清净心X现菩萨戒云开见月一本泠泠于诸世间种种律相通达无余持犯开遮了然明白发挥篇聚对付诸根凡有净心求归戒者虽无圣师独居闲静我皆安慰为其说法使彼满愿而无留难亲近佛因尽未来际以此道场功德回向法界愿我及众生从一念心信异方便念佛三昧宛转不离十方众生胜劣各殊悉依性海还依性佛而度脱之使彼于一名号上顿悟无边法报性相不舍方便亲见如来往生净土更复兼收净土音声流通众剎永作典型感发灵根尽未来际以此道场功德回向法界愿我及众生以一雷音周徧十剎陀罗尼力交助发光对一切机成种种用更复制为繁简及中次第诸法令其随力结界行持我皆分身而为护卫调和警䇿精心发光慧命昭然尽未来际以此道场功德回向法界愿我及众生于佛法宝起大因缘重重密护邪亡正现慧镜长圆始从结集乃至流通缣帛竹简翻译写刻圆现自他不遗余力真慈本愿宝脉浺瀜光照无边尽未来际以此道场功德回向法界愿我及众生以三昧心转增三昧于一切众生定境浅深悉知悉见若因若果了其根由力盛力衰境强境弱破小成大扶正袪邪能以三昧而作佛事悟彼前人咸归宝韵X圆满一心尽未来际以此道场功德回向法界愿我及众生以坚密身普周尘剎全消形累具足慈光若有病人浅浅深深入诸殃咎我皆能以心宝智明妙为扶掖于其苦时对机说法使彼夙善顿露恶梦早亡清心入微尽未来际以此道场功德回向法界愿我及众生以明净身普周尘剎宽广平正邪恶皆消若有众生恶业所熏成诸障难心精散漫莫保生平我以巨力而守护之令其所厄速疾消解孤光直达万累都亡坦然一真尽未来际以此道场功德回向法界愿我及众生以光明身普周尘剎不见一毫作诸罣碍于彼一切巨细众生种种身中咸以梦境而为说法见所未见知所未知尝所未尝触所未触闻所未闻习所未习于一梦境大转法轮不舍业报而入修路妙发真因尽未来际以此道场功德回向法界愿我及众生于一切可爱人境心断往还唯以三昧摄彼善根顿入妙境使彼于一念善根获无边胜报妙境圆发粗爱悉亡凡我累劫六根所对一切众生若于我身动一念爱者悉以此三昧妙境而度脱之不遗纤毫尽未来际以此道场功德回向法界愿我及众生于可憎嫌X一切人境空平一心了然超越自心定处圆现他心见其劣恶终堕三途便起方便预作解脱弦离箭脱春到华开略无停留尽未来际以此道场功德回向法界愿我及众生于诸含识生平所习一一境中巧示方便而为说法破愚化妄换骨移神劣解都亡灵心普现愿愿光明尽未来际以此道场功德回向法界愿我及众生于诸含识临命终时为发心光开念佛路十方三宝一切因缘凡与此人有相关处尽为显发勿令昏迷清凉不疲鬼神境落精神往生尽未来际以此道场功德回向法界愿我及众生于诸含识生死之交中有精灵悉皆圆获令离胎狱及种种身唯以净光而成净体一念通处万德冷然虗空楼阁成其报境依真而居尽未来际以此道场功德回向法界愿我及众生于诸邪修悉能破尽断其本末绝其烟云于污泥中发光明聚寒芒作作圆解如如良马鞭影瑠璃铁椎粉碎虗空尽未来际以此道场功德回向法界愿我及众生于一切剎观缺陷因妙作补益上自诸天日月神宫下及泥犁微细蠢动所需种种凉风甘露宝用衣衾乃至经典法门道场三味苟有能受点滴尘毛悉皆具办俾无欠少教彼发愿同我一心满众生愿尽未X来际以此道场功德回向法界愿我及众生观诸含识自力未通化直为曲转转成就使其因缘赴道不觉不知神契圆宗心依正法更无一念畔入歧趋结构谨严尽未来际以此道场功德回向法界愿我及众生宣畅佛机宏扬法脉光昌俊伟化诸含灵使彼身心虗空玲珑通慧毕集春风不热秋月无云法器冷然侍佛左右一一佛出与彼亲往无边海会涉入交参无有一夫终沈顽骨圆畅佛因尽未来际以此道场功德回向法界愿我及众生遭末法时或无佛法能以华严正旨悟尽羣蒙法报常圆充满尘剎更无降生涅槃之想若诸魔力鼓动羣机将损善根巧破正法我以种种法力先后圆观倒正齐施消其锐气而于诸法无所作为颓然默坐强软皆退恶影冰销尽未来际以此道场功德回向法界愿我及众生清净光明一心无累观诸尘剎福报含灵为福所拘真光永隔乃以方便换羽移宫夺其所恃然后说法神脉既转还以胜福而施予之令彼创惩更离痴着光明一心尽未来际以此道场功德回向法界愿我及众生以纯直心终始一行而成超脱若有十方含识恃慧力故妄测般若藐视诸宗陵戾人天唐突法界乃至一言X一意我慢才生处中自满我皆顿现一机令其懡㦬从兹回首故习永捐刻骨铭心尽未来际以此道场功德回向法界愿我及众生大力弥漫不余一滴对破小机使入正位正法不取法界都灵声闻化城消归何处五千退席成佛有期一切二乘圆通即佛无即无离尽未来际以此道场功德迥向法界愿我及众生圆具心期入不思议解脱境界悲心发光光光映现麟觉圣人悉皆回心宏济艰难周旋法界各于念念度脱含生獐鹿习亡化为师子声震百兽尽未来际以此道场功德回向法界愿我及众生不取生死不取涅槃塔涌栴檀华开宝相乘机度世不涉根尘影事周旋顿现诸妙于诸大士互主互宾无一菩萨非我自巳众生唿唤赴感寻声灵灵一机尽未来际以此道场功德回向法界愿我及众生复本心源更无一事灵风脉脉元箸超超所触皆圆无心成应身毛尘剎巨细全亡情量不存十方灯镜空明一际非境非心法法圆成尽未来际以上所述四十八愿愿丝愿网一一珠涵愿海愿光层层镜照言无或妄力本依真诸如来所共见知十法界齐为作证永无退息熏转圆成长侍道场发明本际X殷勤奉告凡圣真灵满足心期不忘本愿以此功德回向菩提情与无情同成佛道法界圣凡水陆大斋普利道场性相通论卷第七法界圣凡水陆大斋普利道场性相通论X卍XXX法界圣凡水陆大斋普利道场性相通论卷第八净业行人咫观郑应房上下堂通供结愿第七日四更并巳刻至心归命十方法界佛法僧宝一切法是佛法故当如法以言施一切心是佛心故当即心以为供心平等故供亦平等法玲珑故施亦玲珑必谓百城烟水是处道场法中王不待饱于珍馐镜中心岂借熏于香火同空无物尚滞于前途着手成春方偕之大道今则施心大普供法全彰合二十五席之音乐灯涂齐现无边彩画总十万八千之苦酢咸淡都成一味调和玉烛齐明栴檀乍爇华风四座合真假而长春果熟三生统鲜枯而入妙如斯嘉会谁测功勋恭请密言X助成真愿曩谟萨缚怛他孽跢缚路枳帝唵三䟦啰三䟦啰吽段触思禅四食原非有二俱生和合五味可以相参入圣境而都超在凡情而似有极大悲以同物岂非随顺之心多合众品以明虔惟愿慈和之用足窃念十方众生为好心故为求道故以内身外财于法界中秉真实心而为施舍其中或遇外道恶人庸流杂鬼暗明盗受引入歧趋众生不知作福田想以斯多劫不出轮回今某等普代十方一切众生舍妄还真专诚供养宏开嘉会普供真灵不妨品品之相衔悉使重重而无尽等心摄受妙用周旋总胜劣而无遗庆团栾而歆飨论曰何以请之名相供之名相上下通供之名相各各别乎葢一文屡见精彩不鲜异曲同工神明益旺故能运心通感具足灵益也一心奉供第一席法身清净尘剎圆涵无尽重重受用变化一切如来唯愿各偕眷属安处道场是日今时受兹法供论曰何以特开席数乎葢以宏开盛会圆满心期一一指陈方为庆慰X一心奉供第二席为诸佛师作众生范重重无尽权实玲珑不可言思无边法宝惟愿各偕眷属安处道场是日今时受兹法供论曰第一法身第二佛师第三与第四统以僧号是何故也䢒逪以尽法界之变化也问三四何不言佛也四既僧矣又标法轮答曰以不齐齐之所以尽变化之神也问十宗既标僧号何不列胜义僧令长者李君等欣然一坐答曰胜义僧巳摄菩萨位中今为席不为人席之名相全而人之神明变化者莫不满十方而来格来飨也且下堂之机进而益熟故超胜之情迥异矣一心奉供第三席九轮交错菩萨憎伽诸品辟支大阿罗汉惟愿各偕眷属安处道场是日今时受兹法供一心奉供第四席禅宗净土教律祖师曲直诸宗性相分派转法轮僧惟愿各偕眷属安处道场是日今时受兹法供一心奉供第五席十方往生九品上善阿鞞䟦致菩萨声闻一生补处惟愿各偕眷属安处道场是日今时受兹法供一心奉供第六席华藏玲珑妙严世主非凡非圣入佛法流惟愿各偕眷属安处道场是日今时受兹法供一心奉供第七席非仙即仙即仙即佛深入法X海应迹仙流仙中佛子惟愿各偕眷属安处道场是日今时受兹法供问仙中带佛何也论主曰不带则下堂矣古本仙混上堂儒抑下堂不如浑然两平之为得矣问僧不拜天何反拜儒乎论主曰非拜儒也胜义僧耳糟粕权寄下堂加功煅炼今之众上堂皆深入法界见性之人同佛境界者也七言佛而八不言佛何也论主曰仙以言佛为荣儒以言佛为耻顺世问相而名字隐现于其间乃佛之所以为佛也一心奉供第八席人中贤圣通贯三才立极万民以道自胜惟愿各偕眷属安处道场是日今时受兹法供一心奉供第九席如来示现金刚尊天十大明王善女天众惟愿各偕眷属安处道场是日今时受兹法供一心奉供第十席近如来座一切神王护佛护法护僧护国惟愿各偕眷属安处道场是日今时受兹法供一心奉供第十一席水陆大斋因缘法业人王学士宰官沙门惟愿各偕眷属安处道场是日今时受兹法供问沙门序人王之后毋乃颠倒乎论主曰此先方之内而后方之外也大经亦有言梵释沙门婆罗门者不板分圣凡随文而说也X一心奉供第十二席空色诸天六欲九地日月星宿行法利生惟愿各偕眷属安处道场是日今时受兹法供一心奉供第十三席出神入化鍊炁还元九品仙流初齐佛韵惟愿各偕眷属安处道场是日今时受兹法供问天中九地何也论主曰空四色四欲一也仙统于天何以判出既判应列十种邪修何以背佛诚言横分九品论主曰仙书所列九品为详依仙言仙亦随顺众生之一非背佛也佛言国主亦称大王不称彼为世主亦其例也问何不以帝君真人神君分高下之三论主曰彼教混天神仙为一路升降今既分别则不序通称耳一心奉供第十四席威灵八部与天同神未满圣功寄居凡位惟愿各偕眷属安处道场是日今时受兹法供一心奉供第十五席十方世界四种轮王变现威灵飞行教化惟愿各偕眷属安处道场是日今时受兹法供问八部何不分上下等论主曰下等入非人饿鬼旁生乃及修罗矣问天修罗既另开上等八部止有其六耳论主曰此席因八部而立不可更名也问轮王何特表十方也论主曰嫌此界今无轮王也X一心奉供第十六席微尘胜劣品品人伦可圣可凡今超昔堕惟愿各偕眷属安处道场是日今时受兹法供一心奉供第十七席四种大身阿修罗众嗔心乍伏忍力随生惟愿各偕眷属安处道场是日今时受兹法供一心奉供第十八席精灵变现游戏神通示作非人新知佛化惟愿各偕眷属安处道场是日今时受兹法供一心奉供第十九席精神暗淡胜劣鬼伦初闻法音将超流类惟愿各偕眷属安处道场是日今时受兹法供一心奉供第二十席千品万类昔号旁生灵蠢各殊今归一位惟愿各偕眷属安处道场是日今时受兹法供问一位谁乎论主曰将谓我话堕又曰君子观于此而不忍之心油然生矣昔之画种种三恶道形者乃雁过长江而留影少神明变化之用矣一心奉供第二十一席铁丸休吞铜汁罢饮巳离钩锁乍挹醍醐惟愿各偕眷属安处道场是日今时受兹法供一心奉供第二十二席死生中有暂住非常一念入微不受诸趣惟愿各偕眷属安处道场是日今时受兹法供X一心奉供第二十三席道场内外上下八方奉职诸神心依正法惟愿各偕眷属安处道场是日今时受兹法供一心奉供第二十四席当机受度为法来临正念熏修顿超数量惟愿各偕眷属安处道场是日今时受兹法供一心奉供第二十五席最极有缘未成无漏熏闻成熟部正同因惟愿各偕眷属安处道场是日今时受兹法供我佛如来有献供养真言谨当宣诵唵誐誐曩三婆缚缚资啰斛秘密加持不思议力熏诸品物美妙难穷普奉佛天齐养凡圣归依法界用表至诚我佛如来有献香真言谨当宣诵唵萨婆怛他揭多杜婆布阇瞑伽三慕达啰窣癹啰拏三末曳吽我佛如来有献花真言谨当宣诵唵萨婆怛他揭多补瑟波布阇瞑伽三慕达啰窣癹啰拏三末曳吽我佛如来有献灯真言谨当宣诵X唵萨婆怛他揭多你婆布阇瞑伽三慕达啰窣癹啰拏三末曳吽我佛如来有献食献衣真言谨当宣诵唵萨婆怛他揭多阿弩怛啰婆日噜跛摩三摩地婆钵那䟦那部折那萨网那布阇瞑伽三慕达啰窣癹啰拏三末曳吽我佛如来有献宝真言谨当宣诵唵萨婆怛他揭多摩诃跋折噜嗢婆摩怛那波罗蜜多布阇瞑伽三慕达啰窣癹啰拏三末曳吽法门无外心用最灵色声香味触法之何凭总别同异成坏而显现惟一心地成众妙门此供如海一滴百川此供如镜方寸千里此供如金真色不迁此供如灯异光同住此供如一片桂月当秋夜明暗相衔此供如满足芥子贮晶瓶高低齐现此供如千珠网光中影而影中光此供如一指禅是不非而非即是此供如梦中富贵顷刻百年此供如天上星辰映带十面不妨少物即号多仪冀用享夫今朝可圆成乎法印X我佛如来有法供养真言谨当宜诵唵萨婆怛他揭多悟呬耶摩诃钵哩钵底波罗蜜多布阇瞑伽三慕达啰窣癹啰拏三末曳吽此心无外用法则灵虔奉三尊列圣之前普及七趣当机之众花飞钏动悉入真机人影衣香同游法镜悟生死之如幻知菩提之不空闻熏思修惟此一事开示悟入岂有二因虽罄吾生平之所欲言乃依佛世尊而无所作同垂护念共庆圆成一点心期无边法事上来水陆道场上下堂法事重周所有功勋悉以回向极乐花严花严极乐愿一切众生早发圆根早闻妙法身心洁白昼夜光明冤对消亡眷属随顺神通迅速法脉安详有愿皆从所作悉办飞生极乐快覩弥陀凡一念信心向佛者皆无苦屈直达康庄凡一生起行修行者全秉中锋不落边际凡一事发机卫道者真善知识现其前不遭魔外凡一缘偶然入理者佛威神力护其命必获圆成我为众生引丝丝而入扣众生因我融法法而化光苟有所求我愿善权方便而满之以速其修苟有所见我皆慈悲正直而辟之X以归于正轨范羣灵同佛知见各现缘起皆令还源于无缘上先结普缘于弱缘上为生胜缘于隐缘上为示显缘于苦缘上为转乐缘疎者引入于密缘伪者顿折以真缘一切时一切处一切财一切法我皆与之周旋而无猜疑我皆与之警䇿而无痕迹我皆与之作伴侣而彼不知但生欢喜我皆与之作规矩而彼不越久成自然我皆给事我皆安慰习气不挫我以刚柔二境而转移之爱根难拔我以逆顺二机而振落之凡于正法生一敬心或于邪修生一爱心或于天神作一供养或于魔外作一归依不明心地匇匇往来空负好心多沈恶报我今以此供养诸佛法僧无量圣贤之力顿具灵根悉能圆应于如是如是之众生众生初事中事后事难中梦中定中示作熟缘善巧说法悉达难言之隐勇施无畏之恩醍醐入心甘露灌顶天衣适体宝镜当空必祈佛法僧宝天仙龙神体众生心成今日愿所念众生咸令得度喜随悲赴妄尽真穷一报终时决生净土其有众生愿与我同年同月同日同时生净土者必获如愿必获如愿空明镜里妙出娑婆慈愍光中圆成法界送圣第七日未刻申刻我今普观尽虗空徧法界一切圣凡同心归命华严极乐极乐华严心镜弥陀弥陀心镜我佛如来有果愿真言谨当宣诵曩谟啰怛那怛啰野耶那谟阿利耶婆路枳谛湿缚啰耶菩提萨埵夜摩诃萨埵野摩诃迦噜呢迦野萨缚祢缚素啰那么塞讫履羝三么三么努跛啰布啰臡三么件陀缚婆枲羝伽耶那弭秫第目底跛啰陛惹曳弭惹曳迦野𡫸摩阇播娜野你祢涩跛摩阇没致陀弭输陀你输陀野萨缚軃诧誐多秫第钵头摩弭输陀你莎缚诃种种加持巳竟重重发愿巳周最后拈香归命一佛南无花严安乐世界光明无碍阿弥陀佛四十八声修建法界圣凡水陆大斋普利道场七日圆满具有疏文谨当宣读捧盘者入至心归命请十方法界诸佛法僧常住三宝值乐师开静值乐师顶礼执事人顶礼四众顶礼圣凡戾止四众无譁谨诵真言用昭清净奉请天府功德司判官中界功德司判官地府功德司判官上堂文宝司判官下堂文宝司判官上来修建水陆道场七日圆满具有牒文谨当宣读X南无一乘常住三宝稽首薄伽梵圆满修多罗一乘菩萨僧慈悲咸摄受上来修建水陆道场七日圆满有疏披宣三宝光中希垂朗鉴一切法无生一切法无灭若能如是解诸佛常现前一会凝然光风自在十方宛尔法界圆成惟圣人尊居常寂本绝去来俾凡伦悟彻真归岂无方便资之法力被以佛光左提右挈而优容三根利钝之伦后进前趋而尽入九莲微妙之品速归净土圆悟真宗亲近果位弥陀顿证华严法界常与三生新眷属齐来大会普光明我佛如来有奉送真言谨当宣诵唵么讶罗穆羯叉目上来修建法界圣凡水陆大斋普利道场七日圆满奉送圣驾云程大众一心念佛引导值乐司奏乐香光剎海一极真宗十方全现宝王宫往复度羣蒙大愿无穷心量满虗空X归依佛归依法归依僧归依佛法僧三宝巳竟上来修建法界圣凡水陆大斋普利道场七日圆满炼疏化财无限良因恩周沙界和南圣众法界圣凡水陆大斋普利道场性相通论卷第八法界圣凡水陆大斋普利道场性相通论X卍XXX法界圣凡水陆大斋普利道场性相通论卷第九净业行人咫观郑应房像式第一席式中画一大佛用淡金为身淡彩为衣淡银为顶光身中身外显现无量佛身佛剎胸前特现一佛稍大坐千叶莲花一一叶中有佛一尊赞曰浩浩乎慧海全无边煌煌乎智炬全无烟萧萧寥寥乎笛无孔而琴无絃层层密密乎似与一切剎尘尘剎融通念劫回转而周旋又无柰其无头无尾无情无性无色无空无正无偏唤作十身灵相也徒然不是凡人不是仙X第二席式分三层第一经轴第二律轴第三论轴经十二部分列中加一部上题大方广佛华严经律分大小两乘论分宗论释论旁加杂藏如呪仪等及西天东土圣贤撰述赞曰岂有身乎而陪上席法筵健将君为第一佛佛之师圣圣之母痴人无慧索之空有第三席式分三层上菩萨中辟支下罗汉旁加一切在家有道之像男女老少不拘以表胜义僧也赞曰天衣璎珞富贵聪明贪喫小果稍欠精神中间有人如麟一角别有僧焉胜义超卓第四席式形状各别有送经取经译经校经诵经讲经者有苦行者有运通者有行法者有救苦者或指月形或入山形或行脚或绕塔或坐禅或持呪或礼拜忏悔或念佛往生赞曰八部佐天六卿治世苦矣凡流圣哉开士星罗碁布泠然宝心依真而住无有古今第五席式分两层上有池水莲花一佛二菩萨坐花台上X有九人跪花中听法天乐灵禽围绕下有十方众生临终之相先列四众后及异类一一顶上有一线光光中莲花花中一人跪而合掌顶有圆光向西往生西有一佛二菩萨立像殷勤接引佛眉间光五转之后分百千万一一光中皆摄取往生之众不可悉数赞曰九莲花里一童真一一童真共一因闻说真灵无二路不烦仙诀度长春第六席式依华严世主种种各别而画之点缀生动布景确切为佳此席像多宜细心描写赞曰尊天富贵大神聪明宝威灵耀罄写生平求其来处了不可得遇着善财作善知识第七席式画种种仙人形像顶上皆有佛圆光以入佛境界故也赞曰回心一脉前妄勿贪泠泠䇿进全现家山百亿日月伹一尘寰极目无边何处仙班一一世界作我珮环来歆法供镜影飞涵第八席式此虽历代儒宗然须有神韵莫作腐儒形腐儒X是下堂人类所收非此席也顶上有金色圆相葢充实而有之光辉也赞曰谁知其乐空叹贤哉执理与事两堕轮回轮回二字不须提起深入法界欲无言矣第九席式诸大明王皆忿怒形极可怖畏亦有善女天或文或武皆极解脱有威光各分部局眷属围绕赞曰忿怒吉祥英雄叱咤慈悲圆满天女变化一佛巍巍天上天下回转从心刚柔八卦第十席式或甲冑或衣冠或平或奇有男有女或天仙神韵或鬼神威严一一具多眷属赞曰隐身环卫眷属孔多分途变化镜影不譌金城汤池佛国无魔立功何处自性弥陀第十一席式人王宰官比丘学士各有经营图度之意人王梁代衣冠宰官学士宋代衣冠王一二官三四比丘十余人各有眷属赞曰佳哉法会即今凝然英华吐露飞过九天X香云宝雨齐赴法筵莲华欲语化鸟无冤第十二席式三界天中空极淡色极清欲极华唯欲界有男女君臣文武色皆禅定空若魂灵隐约白衣而坐也色天白色如银面目显露赞曰天边人语不隔丝毫依依一堂精神更超化工化工天然不淆几人错过呓语刀刀第十三席式无量仙形有男女老少师徒之象或旁衬龟鹿白鹤灵芝有丹灶烹炼运气吸日月光华书符持剑呜琴赋诗杖桂葫芦身栖岩石种种形赞曰云中君耶山上人耶执此妄影羣号真耶与佛齐称乃转轮耶不凡不圣实之宾耶第十四席式夜叉龙乐神蠎神疑神金翅鸟鸠槃茶罗剎乌龙蠎等顶上画本相影子疑神有二角夜叉飞罗剎勐鸠槃茶丑乐有器赞曰龙鸟蠎疑神乐部音乐作罗剎鸠槃茶夜叉更卓荦主臣男女众一一威神略神威满太空此事可斟酌X第十五席式有初感轮至者有升空欲动者有空中降下环卫森严各邦畏服者有正在空中飞者轮相前导王仪仗次之余宝悉备赞曰飞行人主曾莫予违十善调畅灵驭芳徽重重国土多少心机一齐转动候佛指挥第十六席左虽亦人形然神色间如有感通之象又非神通变化也精华未吐神彩欲飞斯为得之赞曰身面言说一机抽六蜗角生生谁为家国可怜虫子飞其神脉一念入微光中蒙福第十七席式修罗男丑女美王带雄勐形庄束武多文少间有现本相三头六臂者间有俨然现作天人者女皆天身像赞曰忍心一发胜境圆开不入天品为挟风雷水自不动山自转回镜影空花阅境知归第十八席式虽作人形聪慧中少正直之气象以习气未能一时化尽故也然其中间有一二正直气象者以良马见鞭影故也X赞曰幻中无孽即是道人灵因具足勿犯风尘风火不常通力非真真存妄尽别有精神第十九席式人天形中清雄浊劣不一而面目衣裳多含青色以表来路足矣不可画作鬼赞曰劣于品苦于身阴风飒飒欺我性真真常不受欺果错由于因速疾变化去同作光明轮第二十席式入天形像衣兼杂色而红多面目亦然其神明犹少灵机也赞曰释迦大龙王前身狗而白今作天人师威灵涵佛国蛤也而天能也而渊变化不变化笔墨是云烟第二十一席式人天形像衣及面容黑多白少以表来路甚苦以伤害初除痛习未远故也然中亦有卓荦不羣者如兜率天人新出阿鼻即超凡入圣教百亿人天证十地金轮位也赞曰玲珑地狱如瑠璃瓶一一芥子全是真灵X一朝破空飞出同入遮那户庭我闻古昔阿鼻众生生天证道教化众生齐得金轮位即今点点飞动犹如星第二十二席式人天形像面目依稀衣裳淡白神情飘动似无所依似有所依赞曰何堪轮转未涉死生乘缘入会镜影钟声光音破惑打落无明时哉时哉昏散同清第二十三席式杂然文武鬼神亦兼男女贵贱旌旗环珮符印仆马精神麤妙各别而皆现快利之相赞曰点缀虗空星幢来往不见其身令人可想此中妙机非伸非缩当官而行何曾离局第二十四席式烟云中似有骑龙跨鹤乘舆步空飞行凝立之相皆眷属围绕面目依稀以闻法受熏未可预定其报之优劣也呜唿金镕于炉谁为其模赞曰纵横普遍偶露一星拨开尘点法界空灵孰亲孰疎佛眼垂青请君直往安乐门庭第二十五席式多画正面多画全身常依法会身心善良渐露X圆满光明之象赞曰绮交脉注非生非佛一片灵机佳哉郁郁中有黠者点睛飞空助我经纶救此羣蒙牌式第一席十牌十身灵相法报化一切佛第二席十牌十𢆯微妙过现未一切法第三席十牌十方云集种种乘一切僧第四席十牌十宗诸祖师僧大善知识第五席十牌十方往生净域诸上善人第六席十牌十剎尘莲花藏妙严世主第七席十牌十方入佛境界寄位仙人第八席十牌十方入佛境界一切儒宗第九席十牌十大明王十方示现女天第十席十牌十剎飞身重重护法诸神第十一席十牌水陆本宗历代诸善知识以上上堂竟以下下堂列位第十二席十牌十方无量一切天上真灵第十三席十牌十方无量诸仙列派真灵第十四席十牌十方无量胜劣八部真灵第十五席十牌十方无量四种轮王真灵第十六席十牌十方无量一切人类真灵第十七席十牌十方无量阿修罗部真灵X第十八席十牌十方无量别别成就精灵第十九席十牌十方无量得脱鬼趣之灵第二十席十牌十方无量得脱旁在之灵第二十一席十牌十方无量得脱泥犁之灵第二十二席十牌十方无量死生中有之灵第二十三席十牌此一道场十方有职诸神第二十四席十牌此一道场正度列位真灵第二十五席十牌此一道场部位一切真灵唯二十四席二十五席每牌居中大字外可详开正陪人名而小字书之总别同异成坏能全现于一毛端也宝王剎开法轮大转亦生平之快事矣水陆道场附申文疏式水陆内坛法事沙门谨疏三宝龙天一切真灵座下伏以道场无碍众愿环兴既集所长必除其患称性而周法界从心而作功勋既有感而能通故据情以上达今有道场随喜善信仗三宝力冀得如愿云云某等既受来词理合坿疏上尘慧鉴真慈朗耀徧烛昏衢法位常安永孚众志合十方大悲神圣之力救众生心中苦恼之缘所缺皆圆所黏皆脱生者蒙福故者超登万苦长离一真圆现所有下情伏惟周密护持以满道场全量谨疏年月日具疏水陆道场法事沙门押檀越押X签上写水陆道场各家附行𦦨口意旨式水陆道场秉教奉行法事沙门伏以从心现业即一即三破妄显真谁升谁降为众迷之不悟故诸佛乃降临慧启无遮光照有赫接引之缘将熟变化之用弥多笃奉真言恪遵仪轨普施斛食全济含灵今有仗佛恩灵使彼超度悉皆如愿云云某等既受来词理合如法据情上达伏愿生存蒙福亡故超升众苦全离一真圆现弥陀心镜不隔丝毫极乐莲花全通消息年月日具签上写法界圣凡水陆大斋普利道场性相通论第卷九