春秋左传注疏御制偶閲左传宋楚泓之战事因题御制偶阅左传宋楚泓之战事因题阻隘鼓儳虽失正狥名昧义讵非痴经书明鉴传千古识务通权用者谁御制读左传御制读左传荀吴伐鲜虞鉅鹿围其鼓或请以城叛穆子拒弗许好恶苟弗愆民皆知适所弗赏为失信赏恶则何取欲城而迩奸所䘮多无补鼓人杀叛人缮备更守御围之又三月请降仍致语民犹有食色姑修而城拒食竭告力尽取之方振旅不纳叛诚当不抚降何处信如待食竭菅命岂弗苦何云不戮一谬託怠弗贾子鱼诮宋襄致志鼓儳可设其爱二毛则如服扵楚比义可知非何事邱明叙浮夸真定评吾闻之韩愈御制书春秋元年春王正月事御制书春秋元年春王正月事春秋圣人尊王之经也元年春王正月开宗明义之第一也解此者自三传以至后儒其说充栋或致撡戈无容置议然识圣人之深意者有㡬乎王道熄而作春秋春秋鲁之旧史也自隠公始则不得不书隠公元年而即继之曰春王正月前史所无有也盖言公之元年乃禀王之春王之正而得是非尊王之义乎且是年也于齐为九年于晋为二年卫郑以下各为其年不可娄指数而总为平王之四十九年于斯时也世人将何以纪其年而知其嵗乎是则圣人之书元年春王正月也者其亦有感于斯乎行夏之时圣人之私议不能行于时言春王而不言王春月可改而春不可改亦隠寓夏之时与王之元所谓大一统足以一天下之心而不可任其纷有不能行之叹矣兹为开宗始义乃贯春秋之本末而絶笔于获麟盖圣人之道在万世即圣人之忧在万世然则封建之説不惟不可行于后世知圣人亦未必以为宜然也御制读左传晋楚城濮之战说御制读左传晋楚城濮之战说域濮之战人皆知子玉之傲而愤以致败晋臣之巧而和以致胜予则以为其过不在子玉而在楚子也夫战国之大事也臣不听君言冒徼幸以间执谗慝之口而君即从之一失也知其不可而少与之师以观其败二失也马且必乗其产乃以陈蔡属之右师惊虎皮而先奔三失也有此三失即楚子以全军临师亦必致败而况君臣之心先自携贰谬任其败以实已言而弃西广东宫及若敖之六卒与敌而弗惜是非以怨一臣而波及自䘮其衆军士之命乎且明知晋侯备尝险阻天之所置允当应归矣何不令子玉全师而旋虽将在外君命有所不受亦视其得失之大小何如耳未有明知其失顾以强臣一言而怒姑由其战置国势之兴衰人命之存亡于不计如越人视秦人之肥瘠岂理也哉予故曰其过不在子玉而在楚子也御制读左传季文子出莒仆御制读左传季文子出莒仆季文子出莒仆是也而左氏有过辞然鲁之襄仲独非仆之类乎其事即接宣公之立不闻文子有讨贼之诛何独严于仆而恕于仲乎且偻数元恺四凶谓尧不能举贤而舜举之尧不能去恶而舜去之审如是则尧何以为巍巍荡荡则天之大圣乎盖其贤其恶或者当尧之时尚未甚彰而其举其去亦因之而有所待千载之下岂可轻议哉况舜之协帝皆出尧之所授则舜之所举即尧之所举舜之所去即尧之所去耳邱明博于纪事但逞其文藻而昧于知理读其文者斥其浮夸资其强识而于是非去取之间断之以理可也目録钦定四库全书经部五春秋左传注疏春秋类目録春秋正义序春秋左传序春秋左传原目春秋三传注解传述人卷一隐公卷二隐公卷三隐公卷四桓公卷五桓公卷六桓公卷七庄公卷八庄公卷九庄公卷十闵公卷十一僖公卷十二僖公卷十三僖公卷十四僖公卷十五僖公卷十六僖公卷十七文公卷十八文公卷十九文公卷二十文公卷二十一宣公卷二十二宣公卷二十三宣公卷二十四宣公卷二十五成公卷二十六成公卷二十七成公卷二十八成公卷二十九襄公卷三十襄公卷三十一襄公卷三十二襄公卷三十三襄公卷三十四襄公卷三十五襄公卷三十六襄公卷三十七襄公卷三十八襄公卷三十九襄公卷四十襄公卷四十一昭公卷四十二昭公卷四十三昭公卷四十四昭公卷四十五昭公卷四十六昭公卷四十七昭公卷四十八昭公卷四十九昭公卷五十昭公卷五十一昭公卷五十二昭公卷五十三昭公卷五十四定公卷五十五定公卷五十六定公卷五十七哀公卷五十八哀公卷五十九哀公卷六十哀公起卷末后序等谨案春秋左氏传注疏六十卷晋杜预注唐孔颕达疏左氏传出于汉初而立于学官最晚其于释经则义畧而事详预为经传集解世称左氏功臣其后沈文阿苏寛刘炫皆据杜説沈氏义例粗可苏氏惟攻贾服刘氏好规杜失颕达参取沈刘之説两义俱违则断以己意务引经稽传以曲畅集解之㫖盖又杜氏之功臣也明刻本多讹如韩原之战误以陆氏释文混于杜注今刻本悉正之干隆四十一年五月恭校上总纂官纪昀陆钖熊孙士毅总校官陆费墀春秋正义序春秋正义序唐孔颖达着夫春秋者纪人君动作之务是左史所职之书王者统三才而宅九有顺四时而治万物四时序则玉烛调于上三才协则寳命昌于下故可以享国永年令闻长世然则有爲之务可不愼与国之大事在祀与戎祀则必尽其敬戎则不加无罪盟会协于礼兴动顺其莭失则贬其恶得则褒其善此春秋之大㫖爲皇王之明鉴也若夫五始之目章于帝轩六经之道光于礼记然则此书之发其来尚矣但年祀緜邈无得而言暨乎周室东迁王纲不振楚子北伐神器将移郑伯败王于前晋侯请隧于后窃僭名号者何国不然专行征伐者诸侯皆是下陵上替内叛外侵九域骚然三纲遂絶夫子内韫大圣逢时若此欲垂之以法则无位正之以武则无兵赏之以利则无财説之以道则不用虚叹衔书之鳯乃似丧家之狗既不救于已徃冀垂训于后昆因鲁史之有得失据周经以正褒贬一字所嘉有同华衮之赠一言所黜无异萧斧之诛所谓不怒而人威不赏而人劝实永世而作则歴百王而不朽者也至于秦灭典籍鸿猷遂濅汉徳既兴儒风不泯其前汉传左氏者有张苍贾谊尹咸刘歆后汉有郑衆贾逵服䖍许惠卿之等各爲诂训然杂取公羊谷梁以释左氏此乃以冠双屦将丝综麻方凿圆枘其可入乎晋世杜元凯又爲左氏集解专取丘明之传以释孔氏之经所谓子应乎母以胶投漆虽欲勿合其可离乎今校先儒优劣杜爲甲矣故晋宋传授以至于今其爲义疏者则有沈文阿苏寛刘炫然沈氏于义例粗可于经传极疎苏氏则全不体本文唯旁攻贾服使后之学者钻仰无成刘炫于数君之内实爲翘楚然聪惠辩博固亦罕俦而探赜钩深未能致远其经注易者必具饰以文辞其理致难者乃不入其根莭又意在矜伐性好非毁规杜氏之失凡一百五十余条习杜义而攻杜氏犹蠧生于木而还食其木非其理也虽规杜过义又浅近所谓捕鸣蝉于前不知黄雀在其后案僖公三十三年经云晋人败狄于箕杜注云郄缺称人者未爲卿刘炫规云晋侯称人与殽战同案殽战在葬晋文公之前可得云背丧用兵以贱者告箕战在葬晋文公之后非是背丧用兵何得云与殽战同此则一年之经数行而已曾不勘省上下妄规得失又襄公二十一年传云邾庶其以漆闾丘来奔以公姑姊妻之杜注云盖寡者二人刘炫规云是襄公之姑成公之姊只一人而已案成公二年成公之子公衡为质及宋逃归案家语本命云男子十六而化生公衡已能逃归则十六七矣公衡之年如此则于时成公三十三四矣计至襄二十一年成公七十余矣何得有姊而妻庶其此等皆其事歴然犹尚妄説况其余错乱良可悲矣然比诸义疏犹有可观今奉勑删定据以为本其有疎漏以沈氏补焉若两义俱违则特申短见虽课率庸鄙仍不敢自专谨与朝请大夫国子博士臣谷那律故四门博士臣杨士勋四门博士臣朱长才等对共参定至十六年又奉勑与前脩疏人及朝散大夫行大学博士上骑都尉臣马嘉运朝散大夫行大学博士上骑都尉臣王徳韶给事郎守四门博士上骑都尉臣苏徳融登仕郎守大学助敎云骑尉臣随徳素等对勑使赵𢎞智覆更详审为之正义凡三十六卷冀贻诸学者以裨万一焉春秋正义序春秋正义序考证春秋正义序考证其为义疏者则有沈文阿按南史文阿吴兴武康人沈峻子也监本作文何非按各经注疏及释文俱讹作沈文何陈书及南史儒林传俱言文阿治三礼三传撰经典大义十八卷隋志载文阿撰左氏义略二十五卷今依史改为之正义凡三十六巻按唐志亦云春秋正义三十六巻今本分为六十卷不知始于何时按唐志云孔颖达杨士勋朱长才奉诏撰独脱谷那律一人当以此序正之春秋正义序考证春秋左传序春秋左传序晋杜氏着唐陆徳明音义孔颖达疏春秋左氏传序音义疏春秋者鲁史记之名也疏记事者以事系日音义以日系月以月系时以时系年所以纪逺近别同异也音义疏故史之所记必表年以首事年有四时故错举以为所记之名也音义疏周礼有史官掌邦国四方之事达四方之志诸侯亦各有国史疏大事书之于策音义小事简牍而已音义疏孟子曰楚谓之梼杌晋谓之乘而鲁谓之春秋其实一也音义疏韩宣子适鲁音义见易象与鲁春秋曰周礼尽在鲁矣音义吾乃今知周公之徳与周之所以王音义疏韩子所见盖周之旧典礼经也疏周徳既衰官失其守上之人不能使春秋昭明赴告策书音义诸所记注音义多违旧章疏仲尼因鲁史策书成文考其眞伪而志其典礼上以遵周公之遗制下以明将来之法疏其敎之所存文之所害则刋而正之音义以示劝戒疏其余则皆即用旧史史有文质辞有详略不必改也疏故传曰其善志又曰非圣人孰能脩之疏盖周公之志仲尼从而明之疏左丘明受经于仲尼以为经者不刊之书也故传或先经以始事音义或后经以终义音义或依经以辩理或错经以合异随义而发疏其例之所重音义旧史遗文略不尽举非圣人所脩之要故也疏身为国史躬览载籍必广记而备言之其文缓其㫖逺将令学者原始要终音义寻其枝叶究其所穷音义疏优而柔之使自求之餍而饫之音义使自趋之音义若江海之浸音义膏泽之润音义涣然冰释音义怡然理顺音义然后为得也疏其发凡以言例皆经国之常制周公之垂法史书之旧章仲尼从而脩之以成一经之通体疏其微显阐幽裁成义类者音义皆据旧例而发义指行事以正褒贬音义疏诸称书不书先书故书不言不称书曰之类皆所以起新旧发大义谓之变例疏然亦有史所不书即以为义者此盖春秋新意故传不言凡曲而畅之也音义疏其经无义例因行事而言则传直言其归趣而已音义非例也疏故发传之体有三而为例之情有五音义疏一曰微而显文见于此而起义在彼音义称族尊君命舍族尊夫人梁亡城缘陵之类是也音义疏二曰志而晦约言示制推以知例参会不地与谋曰及之类是也音义疏三曰婉而成章音义曲从义训以示大顺诸所讳辟璧假许田之类是也音义疏四曰尽而不污音义直书其事具文见意丹楹刻桷天王求车齐侯献㨗之类是也音义疏五曰惩恶而劝善音义求名而亡欲盖而章书齐豹盗三叛人名之类是也疏推此五体以寻经传触类而长之音义附于二百四十二年行事王道之正人伦之纪备矣疏或曰春秋以错文见义若如所论则经当有事同文异而无其义也先儒所传皆不其然音义疏答曰春秋虽以一字为褒贬然皆须数句以成言音义非如八卦之爻可错综为六十四也音义固当依传以为断音义疏古今言左氏春秋者多矣今其遗文可见者十数家疏大体转相祖述进不成为错综经文以尽其变退不守丘明之传于丘明之传有所不通皆没而不説而更肤引公羊谷梁音义适足自乱疏预今所以为异专脩丘明之传以释经经之条贯必出于传音义传之义例总归诸凡推变例以正褒贬简二传而去异端音义盖丘明之志也疏其有疑错则备论而阙之以俟后贤疏然刘子骏创通大义音义贾景伯父子许惠卿皆先儒之美者也末有颍子严者虽浅近亦复名家音义故特举刘贾许颍之违以见同异音义疏分经之年与传之年相附比其义类音义各随而解之名曰经传集解疏又别集诸例及地名谱第厯数音义相与为部凡四十部十五卷皆显其异同从而释之名曰释例将令学者观其所聚异同之説释例详之也疏或曰春秋之作左传及谷梁无明文説者以仲尼自卫反鲁脩春秋立素王音义丘明为素臣言公羊者亦云黜周而王鲁音义危行言孙音义以辟当时之害故微其文隐其义公羊经止获麟而左氏经终孔丘卒敢问所安疏答曰异乎余所闻仲尼曰文王既没文不在兹乎此制作之本意也叹曰鳯鸟不至河不出图音义吾已矣夫音义盖伤时王之政也疏麟鳯五灵王者之嘉瑞也音义今麟出非其时虚其应而失其归音义此圣人所以为感也絶笔于获麟之一句者所感而起固所以为终也疏曰然则春秋何始于鲁隐公答曰周平王东周之始王也隐公让国之贤君也考乎其时则相接言乎其位则列国本乎其始则周公之祚𦙍也音义若平王能祈天永命绍开中兴音义隐公能𢎞宣祖业光启王室则西周之美可寻文武之迹不队音义是故因其厯数附其行事采周之旧以㑹成王义音义垂法将来疏所书之王即平王也所用之厯即周正也音义所称之公即鲁隐也安在其黜周而王鲁乎子曰如有用我者吾其为东周乎此其义也疏若夫制作之文所以章往考来情见乎辞言高则旨远辞约则义微此理之常非隐之也疏圣人包周身之防音义既作之后方复隐讳以辟患非所闻也疏子路欲使门人为臣孔子以为欺天而云仲尼素王丘明素臣又非通论也音义疏先儒以为制作三年文成致麟既已妖妄又引经以至仲尼卒亦又近诬音义疏据公羊经止获麟而左氏小邾射不在三叛之数音义故余以为感麟而作作起获麟则文止于所起为得其实疏至于反袂拭面音义称吾道穷亦无取焉疏春秋左传序春秋左传序考证春秋左传序考证春秋左氏传序按旧本祗题曰春秋序读正义知孔氏依晋宋古本已定作春秋左氏传序从前刋本皆误今改正疏贾逵太史公十二诸侯年表云云至末按所言时代先后错杂疏文从未有如此舛误者但宋儒王应麟困学纪闻已言和帝元与十一年数句之谬则刋本舛误其来久矣今既无善本可正摘记其讹于后春秋者鲁史记之名也疏诸文所说皆在孔子之前按疏引晋语羊舌肸习于春秋楚语申叔时曰教之以春秋以见乘与梼杌其本名亦曰春秋二证极确至引坊记经解中语亦云在孔子之前似属错误以时系年疏桓十七年五月无夏按左氏经书夏五月丙午及齐师战于奚惟公羊经无夏字何休曰去夏者明天人不系于公也疏所引者公羊非左氏本文也左丘明受经于仲尼疏惧弟子各有妄其意失其真按有字衍文妄字盖安字之讹史记原文云惧弟子人人异端各安其意失其真疏文引史记而稍节之似当作惧弟子各安其意失其真大体转相祖述疏若观服䖍贾逵之注皆没而不说者衆矣贾逵各本俱作贾谊按贾谊虽尝从北平侯张苍受左传但谊所作解诂晋时未必尚有其书杜预注于服䖍贾逵之说时多驳正此当作贾逵无疑今改正刘子骏创通大义疏授业于歆按后汉书贾逵传父徽从刘歆受左氏春秋作条例二十一篇据此当云受业于歆非歆受业于徽也受各本俱作授今仍其旧而辩其譌如左春秋左传序考证原目春秋左传原目春秋经传集解隠公第一音义疏杜氏疏桓公第二庄公第三闵公第四僖公上第五僖公中第六僖公下第七文公上第八文公下第九宣公上第十宣公下第十一成公上第十二成公下第十三襄公元第十四襄公二第十五襄公三第十六襄公四第十七襄公五第十八襄公六第十九昭公元第二十昭公二第二十一昭公三第二十二昭公四第二十三昭公五第二十四昭公六第二十五昭公七第二十六定公上第二十七定公下第二十八哀公上第二十九哀公下第三十春秋左传原目原目考证春秋左传原目考证杜氏疏杜畿字伯侯京兆杜陵人也汉御史大夫杜延年之后文帝时为尚书仆射封丰乐亭侯监本脱丰字今从魏志増春秋左传原目考证春秋三传注解传述人春秋三传注解传述人唐国子博士兼太子中允赠齐州刺史呉县开国男陆徳明録古之王者必有史官君举则书所以慎言行昭法式也诸侯亦有国史春秋即鲁之史记也孔子应聘不遇自卫而归西狩获麟伤其虚应乃与鲁君子左丘明观书于太史氏因鲁史记而作春秋上遵周公遗制下明将来之法褒善黜恶勒成十二公之经以授弟子弟子退而异言丘明恐弟子各安其意以失其真故论本事而为之传明夫子不以空言说经也春秋所贬损人当世君臣其事实皆形于传故隐其书而不宣所以免时难也及末世口说流行故有公羊谷梁邹氏夹氏之传邹氏无师夹氏有録无书故不显于世汉兴齐人胡母氏赵人董仲舒并治公羊春秋兰陵禇大东平嬴公广川叚仲温吕歩舒皆仲舒弟子嬴公守学不失师法授东海孟卿及鲁睦𢎞𢎞授彭祖及颜安乐由是公羊有严颜之学𢎞弟子百余人常曰春秋之意在二子矣彭祖授琅邪王中中授同郡公孙文及东门云安乐授淮阳泠丰及淄川任翁丰授大司徒马宫及琅邪左咸始贡禹事嬴公而成于睦孟以授颍川堂谿惠惠授泰山冥都又疎广事孟卿以授琅邪筦路筦路及冥都又事颜安乐路授大司农孙寳瑕丘江公受谷梁春秋及诗于鲁申公武帝时为博士使与董仲舒论江公呐于口而丞相公孙𢎞本为公羊学比辑其义卒用董生于是上因尊公羊家诏太子受衞太子复私问谷梁而善之其后浸微唯鲁荣广皓星公二人受焉广尽能传其诗春秋蔡千秋梁周庆丁姓皆从广受千秋又事皓星公为学最笃宣帝即位闻衞太子好谷梁乃召千秋与公羊家竝説上善谷梁説后又选郎十人从千秋受㑹千秋病死徴江公孙为博士诏刘向受谷梁欲令助之江博士复死乃徴周庆丁姓待诏使卒授十人十余嵗皆明习乃召五经名儒太子太傅萧望之等大议殿中平公羊谷梁同异望之等多从谷梁由是大盛庆姓皆为博士姓授楚申章昌曼君初尹更始事蔡千秋又受左氏传取其变理合者以为章句传子咸及翟方进房鳯始江博士授胡常常授梁萧秉王莽时为讲学大夫左丘明作传以授曽申申传衞人呉起起传其子期期传楚人铎椒椒传赵人虞卿卿传同郡荀卿名况况传武威张苍苍传洛阳贾谊谊传至其孙嘉嘉传赵人贯公贯公传其少子长卿长卿传京兆尹张敞及侍御史张禹禹数为御史大夫萧望之言左氏望之善之荐禹徴待诏未及问㑹病死禹传尹更始更始传其子咸及翟方进胡常常授黎阳贾䕶䕶授苍梧陈钦汉书儒林传云汉兴北平侯张苍及梁太傅贾谊京兆尹张敞大中大夫刘公子皆修春秋左氏传始刘歆从尹咸及翟方进受左氏由是言左氏者本之贾䕶刘歆歆授扶风贾徽徽传子逵逵受诏列公羊谷梁不如左氏四十事奏之名曰左氏长义章帝善之逵又作左氏训诂司空南合祭酒陈元作左氏同异大司农郑衆作左氏条例章句南郡太守马融为三家同异之说京兆尹延笃受左氏于贾逵之孙伯升因而注之汝南彭汪记先师竒说及旧注太中大夫许淑九江太守服䖍侍中孔嘉魏司徒王朗荆州刺史王基大司农董遇徴士炖煌周生烈竝注解左氏传梓潼李仲钦着左氏指归陈郡颕容作春秋条例又何休作左氏膏肓公羊墨守谷梁废疾郑康成鍼膏盲发墨守起废疾自是左氏大兴汉初立公羊博士宣帝又立谷梁平帝始立左氏后汉建武中以魏郡李封为左氏博士羣儒蔽固者数廷争之及封卒因不复补和帝元兴十一年郑兴父子奏上左氏乃立于学官仍行于世迄今遂盛行二传渐微左氏今用杜预注公羊用何休注谷梁用范寗注士爕注春秋经十一卷贾逵左氏解诂三十卷服䖍解谊三十卷王肃注三十卷董遇章句三十卷杜预经传集解三十卷孙毓注二十八卷杜预春秋释例十五卷四十篇服䖍音一卷魏髙贵乡公音三卷嵇康音三卷杜预音三卷李轨音三巻荀讷音四卷徐邈音三卷右左氏梁东宫学士沈文阿撰春秋义疏阙下袟陈东宫学士王元规续成之元规又撰春秋音何休注公羊十二卷王愆期注十二卷髙龙注十二卷孔衍集解十四卷李轨音一卷江淳音一卷右公羊尹更始谷梁章句十五卷唐固注十二卷糜信注十二卷孔衍集解十四卷徐邈注十二卷徐干注十三卷范寗集注十二卷叚肃注十二卷胡讷集解十卷右谷梁春秋三传注解传述人春秋左传注疏卷一钦定四库全书春秋左𫝊注疏卷一晋杜氏注唐陆徳明音义孔颕达疏𨼆公疏𫝊恵公元妃孟子注言元妃明始适夫人也子宋姓音义疏孟子卒注不称薨不成丧也无谥先夫死不得从夫谥音义疏继室以声子生隠公注声谥也盖孟子之姪娣也诸侯始娶则同姓之国以姪娣媵元妃死则次妃摄治内事犹不得称夫人故谓之继室音义疏宋武公生仲子仲子生而有文在其手曰为鲁夫人故仲子归于我注妇人谓嫁曰归以手理自然成字有若天命故嫁之于鲁音义疏生桓公而惠公薨注言归鲁而生男惠公不以桓生之年薨琉是以隠公立而奉之注隠公继室之子当嗣世以祯祥之故追成父志为桓尚少是以立为大子帅国人奉之为经元年春不书即位传音义疏经元年春王正月注隠公之始年周王之正月也凡人君即位欲其体元以居正故不言一年一月也隠虽不即位然摄行君事故亦朝庙告朔也告朔朝正例在襄二十九年即位例在隠荘闵僖元年音义疏三月公及邾仪父盟于蔑注附庸之君未王命例称名能自通于大国继好息兵故书字冠之名例在荘五年邾今鲁国邹县也蔑姑蔑鲁地鲁国卞县南有姑城音义疏夏五月郑伯克段于鄢注不称国讨而言郑伯讥失教也段不弟故不言弟明郑伯虽失教而段亦凶逆以君讨臣而用二君之例者言叚强大隽杰据大都以耦国所谓得隽曰克也国讨例在荘二十二年得隽例在荘十一年母弟例在宣十七年郑在荥阳苑陵县西南鄢今颍川鄢陵县音义疏秋七月天王使宰咺来归惠公仲子之赗注宰官咺名也咺赠死不及尸弔生不及哀豫凶事故贬而名之此天子大夫称字之例仲子者桓公之母妇人无谥故以字配姓来者自外之文归者不反之辞音义疏九月及宋人盟于宿注客主无名皆微者也宿小国东平无塩县也凡盟以国地者国主亦与盟例在僖十九年宋今梁国睢阳县音义疏冬十有二月祭伯来注祭伯诸侯为王卿士者祭国伯爵也传曰非王命也释其不称使音义疏公子益师卒注传例曰公不与小敛故不书日所以示薄厚也春秋不以日月为例唯卿佐之丧独託日以见义者事之得失既未足以褒贬人君然亦非死者之罪无辞可以寄文而人臣轻贱死日可畧故特假日以见义音义疏传元年春王周正月注言周以别夏殷音义不书即位摄也注假摄君政不脩即位之礼故史不书于策传所以见异于常音义疏三月公及邾仪父盟于蔑邾子克也注克仪父名未王命故不书爵曰仪父贵之也注王未赐命以为诸侯其后仪父服事齐桓以奨王室王命以为邾子故荘十六年经书邾子克卒音义疏公摄位而欲求好于邾故为蔑之盟注觧所以与盟也音义夏四月费伯帅师城郎不书非君命也注费伯鲁大夫郎鲁邑髙平方与县东南有郁郎亭传曰君举必书然则史之策书皆君命也今不书于经亦因史之旧法故传释之诸鲁事传释不书他皆倣此音义疏初郑武公娶于申曰武姜注申国今南阳宛县音义疏生庄公及共叔叚注叚出奔共故曰共叔犹晋侯在鄂谓之鄂侯音义疏庄公寤生惊姜氏故名曰寤生遂恶之注寐寤而荘公巳生故惊而恶之音义疏爱共叔叚欲立之注欲立以为大子亟请于武公公弗许及荘公即位为之请制公曰制巖邑也虢叔死焉佗邑唯命注虢叔东虢君也恃制巖险而不脩徳郑灭之恐叚复然故开以佗邑虢国今荥阳县音义疏请京使居之谓之京城大叔注公顺姜请使叚居京谓之京城大叔言宠异于衆臣京郑邑今荥阳京县音义祭仲曰都城过百雉国之害也注祭仲郑大夫方丈曰堵三堵曰雉一雉之墙长三丈髙一丈侯伯之城方五里径三百雉故其大都不得过百雉音义疏先王之制大都不过参国之一注三分国城之一音义中五之一小九之一今京不度非制也注不合法度非先王制疏君将不堪公曰姜氏欲之焉辟害对曰姜氏何厌之有不如早为之所注使得其所宜音义无使滋蔓蔓难图也蔓草犹不可除况君之宠弟乎公曰多行不义必自毙子姑待之注毙踣也姑且也音义疏既而大叔命西鄙北鄙贰于巳注鄙郑邉邑贰两属公子吕曰国不堪贰君将若之何注公子吕郑大夫疏欲与大叔臣请事之若弗与则请除之无生民心注叔乆不除则举国之民当生他心公曰无庸将自及注言无用除之祸将自及大叔又收贰以为巳邑注前两属者今皆取以为巳邑至于廪延注言转侵多也廪延郑邑陈留酸枣县北有延津音义子封曰可矣厚将得衆注子封公子吕也厚谓土地广大公曰不义不暱厚将崩注不义于君不亲于兄非衆所附虽厚必崩音义疏大叔完聚注完城郭聚人民音义疏缮甲兵具卒乗注歩曰卒车曰乗音义将袭郑夫人将启之注启开也公闻其期曰可矣命子封帅车二百乗以伐京注古者兵车一乗甲士三人歩卒七十二人京叛大叔叚叚入于鄢公伐诸鄢五月辛丑大叔出奔共注共国今汲郡共县音义书曰郑伯克叚于鄢叚不弟故不言弟如二君故曰克称郑伯讥失教也谓之郑志不言出奔难之也注传言夫子作春秋改旧史以明义不早为之所而养成其恶故曰失教叚实出奔而以克为文明郑伯志在于杀难言其奔音义疏遂寘姜氏于城颍注城颍郑地音义而誓之曰不及黄泉无相见也注地中之泉故曰黄泉旣而悔之颍考叔为颍谷封人注封人典封疆者音义疏闻之有献于公公赐之食食舎肉公问之对曰小人有母皆尝小人之食矣未尝君之羮请以遗之注食而不啜羮欲以发问也宋华元杀羊为羮飨士盖古赐贱官之常音义疏公曰尔有母遗繄我独无注繄语助音义颍考叔曰敢问何谓也注据武姜在设疑也公语之故且告之悔对曰君何患焉若阙地及泉隧而相见其谁曰不然注隧若今延道音义公从之公入而赋大隧之中其乐也融融注赋赋诗也融融和乐也音义姜出而赋大隧之外其乐也洩洩注洩洩舒散也音义疏遂为母子如初君子曰颍考叔纯孝也注纯犹笃也疏爱其母施及庄公诗曰孝子不匮永钖尔𩔖其是之谓乎注不匮纯孝也荘公虽失之于初孝心不忘考叔感而通之所谓永钖尔类诗人之作各以情言君子论之不以文害意故春秋传引诗不皆与今说诗者同后皆倣此音义疏秋七月天王使宰咺来归惠公仲子之赗缓且子氏未薨故名注惠公葬在春秋前故曰缓也子氏仲子也薨在二年赗助䘮之物疏天子七月而葬同轨毕至注言同轨以别四夷之国音义诸侯五月同盟至注同在方岳之盟大夫三月同位至注古者行役不踰时士踰月外姻至注踰月度月也姻犹亲也此言赴弔各以逺近为差因为葬节疏赠死不及尸注尸未葬之通称音义疏弔生不及哀注诸侯已上既葬则缞麻除无哭位谅闇终䘮音义疏豫凶事非礼也注仲子在而来赠故曰豫凶事八月纪人伐夷夷不告故不书注夷国在城阳壮武县纪国在东莞剧县隠十一年传例曰凡诸侯有命告则书不然则否史不书于策故夫子亦不书于经传见其事以明春秋例也他皆倣此音义疏有蜚不爲灾亦不书注蜚负蠜也庄二十九年传例曰凡物不爲灾不书又于此发之者明传之所据非唯史䇿兼采简牍之记他皆倣此音义疏惠公之季年败宋师于黄注黄宋邑陈留外黄县东有黄城音义公立而求成焉九月及宋人盟于宿始通也注经无义例故传直言其归宿而已他皆倣此冬十月庚申改葬惠公公弗临故不书注以桓为大子故隐公让而不敢为丧主隐摄君政故据隐而言惠公之薨也有宋师大子少葬故有阙是以改葬音义疏卫侯来㑹葬不见公亦不书注诸侯㑹葬非礼也不得接见成礼故不书于䇿他皆倣此卫国在汲郡朝歌县音义疏郑共叔之乱公孙滑出奔卫注公孙滑共叔段之子音义卫人为之伐郑取廪延郑人以王师虢师伐卫南鄙注虢西虢国也𢎞农陜县东南有虢城音义请师于邾邾子使私于公子豫注公子豫鲁大夫私请师音义豫请徃公弗许遂行及邾人郑人盟于翼注翼邾地不书非公命也新作南门不书亦非公命也注非公命不书三见者皆兴作大事各举以备文十二月祭伯来非王命也衆父卒注衆父公子益师字音义公不与小歛故不书日注礼卿佐之丧小歛大歛君皆亲临之崇恩厚也始死情之所笃礼之所崇故以小歛为文至于但临大歛及不临丧亦同不书日音义疏经二年春公㑹戎于潜注戎狄夷蛮皆氐𦍑之别种也戎而书㑹者顺其俗以为礼皆谓居中国若戎子驹支者陈留济阳县东南有戎城潜鲁地音义疏夏五月莒人入向注向小国也谯国龙亢县东南有向城莒国今城阳莒县也将卑师少称人弗地曰入例在襄十三年音义疏无骇帅师入极注无骇鲁卿极附庸小国无骇不书氏未赐族赐族例在八年音义疏秋八月庚辰公及戎盟于唐注高平方与县北有武唐亭八月无庚辰庚辰七月九日也日月必有误音义疏九月纪裂繻来逆女注裂繻纪大夫传曰卿为君逆也以别卿自逆也逆女或称使或不称使昏礼不称主人史各随其实而书非例也他皆倣此音义疏冬十月伯姬归于纪注无传伯姬鲁女裂繻所逆者纪子帛莒子盟于密注子帛裂繻字也莒鲁有怨纪侯既昏于鲁使大夫盟莒以和觧之子帛为鲁结好息民故传曰鲁故也比之内大夫而在莒子上称字以嘉之也字例在闵元年密莒邑城阳淳于县东北有宻乡音义疏十有二月乙卯夫人子氏薨注无传桓未为君仲子不应称夫人隐让桓以为大子成其母丧以赴诸侯故经于此称夫人也不反哭故不书葬例在三年疏郑人伐卫注凡师有钟鼓曰伐例在荘二十九年传二年春公会戎于潜修恵公之好也戎请盟公辞注许其脩好而不许其盟御夷秋者不壹而足音义疏莒子娶于向向姜不安莒而归夏莒人入向以姜氏还注传言失昏姻之义凡得失小故经无异文而传备其事案文则是非足以为戒他皆倣此音义司空无骇入极费㡵父胜之注鲁司徒司马司空皆卿也㡵父费伯也前年城郎今因得以胜极故传于前年发之音义戎请盟秋盟于唐复脩戎好也音义九月纪裂繻来逆女卿为君逆也音义冬纪子帛莒子盟于宻鲁故也郑人伐卫讨公孙滑之乱也注治元年取廪延之乱春秋左传注疏卷一卷一考证春秋左氏传注疏卷一考证传惠公元妃孟子疏惠公名弗皇史记世家皇作湟传继室以声子疏宋之同姓国依世本子姓殷时来宋空同黎比髦目夷萧按世本今不可见史记殷本纪赞则曰有殷氏来氏宋氏空桐氏稚氏北殷氏目夷氏传有文在其手疏隶书起于秦末手文必非隶书石经古文虞作鲁作手文容或似之其文及夫人固当有似之者也按二文许愼説文不载疏据石经言之汉儒以公羊谷梁爲今学以左氏爲古学爲其字皆古文孔颖达时犹见蔡邕石经也文及夫人文似当作友葢上文言唐叔虞公子友及仲子鲁夫人皆有手文虞应爲鲁应爲则手文或得似之若友字及夫人二字手文尤易似也祭伯来按杜不注祭国所在罗泌路史云周圻内管城东北有古祭城传春王周正月注言周以别夏殷按孔子以周人纪周事必不改时王之正朔自唐啖助赵匡以后学者争攻左氏宋儒又造爲夏时冠周月之説朱子已言其非吕大圭曰周以建子之月爲正则春者始建子之月云尔最爲直截左氏若预料后人必有纷纭穿凿之解以一周字解之至简至当按后儒春王正月之辨胶葛不明其实春秋所书皆周正也以传証之僖五年正月辛亥朔日南至而正月之上亦冠以春又昭十七年梓慎曰火出于夏爲三月于商爲四月于周爲五月可爲改时改月之明証且以经所书叅考如桓八年冬十月雨雪十四年春正月无氷襄二十八年春无氷僖三十三年十二月陨霜不杀草定元年冬十月陨霜杀菽皆备书于册以见失常若从夏正则东风解冻岂以无氷爲奇亥月立冬岂以雨雪爲异十月菽已毕刈岂有经霜见杀之苗十二月草已尽枯岂有陨霜不杀之理故知先儒纷纷之论皆曲说也传不书即位摄也疏隐公让位贤君一段按周自东迁以后王室微弱政令不行并无廵狩方岳之事孟子曰王者之迹熄而诗亡诗亡然后春秋作可証也疏言鲁僖公时周王岁二月东廵狩至于岱宗柴季孙行父爲请于周太史克爲之作颂云云别无証佐又谓隐以让国而爲春秋之首以无人爲请而不得入颂夫诗与春秋各爲义例岂必春秋首隐诗即当颂隐耶平地生疑复举后世伪説以解之葢亦未论其世也传庄公寤生按史记郑世家曰武姜生太子寤生生之难及生夫人勿爱以生之难解寤生较杜注爲明白传太叔完聚疏服䖍以聚爲聚禾黍也监本脱爲聚二字今增传谓之郑志传书志者二一曰郑志一曰宋志王应麟困学纪闻曰谓之郑志以明兄弟之伦谓之宋志以正君臣之分传天王使宰咺疏缓赗惠公监本脱赗惠二字今增传弔生不及哀疏昭公十二年句监本作二年按事在昭公十二年今改正又疏泰始十年监本脱泰字今增传纪人伐夷注夷国在城阳壮武县按城阳郡有壮武县无庄武县汉封宋昌晋封张华皆以壮武各本俱作庄武东莱集解亦然皆误也今从晋志改正纪裂繻来逆女按吕祖谦东莱集解此条下引注有纪国在东筦剧县七字推按前后注文于某国某地下皆有之则此七字当在裂繻纪大夫句之上不知何时刋本始脱今亦未敢遽增纪子帛莒子盟于宻注子帛裂繻字也陈傅良春秋后传曰杜预以子帛爲裂繻字葢意之也传司空无骇入极注鲁司徒司马司空皆卿也按诸侯三卿用王朝之半亦曰三官昭四年传杜洩言三官书之时季氏爲司徒叔孙氏爲司马孟孙氏爲司空是其証也春秋左氏传注疏卷一考证春秋左传注疏卷二钦定四库全书春秋左传注疏卷二晋杜氏注唐陆德明音义孔颖达疏经三年春王二月已巳日有食之注无传日行迟一岁一周天月行疾一月一周天一岁凡十二交会然日月动物虽行度有大量不能不小有盈缩故有虽交㑹而不食者或有频交而食者唯正阳之月君子忌之故有伐鼓用币之事今释例以长厯推经传明此食是二月朔也不书朔史失之书朔日例在桓十七年音义疏三月庚戌天王崩注周平王也实以壬戌崩欲诸侯之速至故逺日以赴春秋不书实崩日而书逺日者即传其伪以惩臣子之过也襄二十九年传曰郑上卿有事使印段如周会葬今不书葬鲁不会音义疏夏四月辛卯君氏卒注隐不敢从正君之礼故亦不敢备礼于其母疏秋武氏子来求赙注武氏子天子大夫之嗣也平王丧在殡新王未得行其爵命听于冢宰故传曰王未葬释其所以称父族又不称使也鲁不共奉王丧致令有求经直文以示不敬故传不复具释也音义疏八月庚辰宋公和卒注称卒者略外以别内也元年大夫盟于宿故来赴以名例在七年音义冬十有二月齐侯郑伯盟于石门注来告故书石门齐地或曰济北卢县故城西南济水之门癸未葬宋穆公注无传鲁使大夫㑹葬故书始死书卒史在国承赴为君故恶其薨名改赴书也书葬则举谥称公者会葬者在外据彼国之辞也书葬例在昭六年音义疏传三年春王三月壬戌平王崩赴以庚戌故书之夏君氏卒声子也不赴于诸侯不反哭于寝不祔于姑故不曰薨不称夫人故不言葬注夫人丧礼有三薨则赴于同盟之国一也旣葬日中自墓反虞于正寝所谓反哭于寝二也卒哭而祔于祖姑三也若此则书曰夫人某氏薨葬我小君某氏此备礼之文也其或不赴不祔则为不成丧故死不称夫人薨葬不言葬我小君某氏反哭则书葬不反哭则不书葬今声子三礼皆阙释例论之详矣音义疏不书姓为公故曰君氏注不书姓辟正夫人也隐见为君故特书于经称曰君氏以别凡妾媵音义疏郑武公庄公为平王卿士注卿士王卿之执政者言父子秉周之政王贰于虢注虢西虢公亦仕王朝王欲分政于虢不复专任郑伯音义郑伯怨王王曰无之故周郑交质王子狐为质于郑郑公子忽为质于周注王子狐平王子音义王崩周人将畀虢公政注周人遂成平王本意音义四月郑祭足帅师取温之麦秋又取成周之禾注四月今二月也秋今之夏也麦禾皆未熟言取者盖芟践之温今河内温县成周洛阳县也音义疏周郑交恶注两相疾恶君子曰信不由中质无益也明恕而行要之以礼虽无有质谁能间之苟有明信涧谿沼沚之毛注谿亦涧也沼池也沚小渚也毛草也音义苹蘩薀藻之菜注苹大蓱也蘩皤蒿薀藻聚藻也音义疏筐筥锜釡之器注方曰筐员曰筥无足曰釡有足曰锜音义疏潢污行潦之水注潢污停水行潦流潦音义疏可荐于鬼神可羞于王公注羞进也疏而况君子结二国之信行之以礼又焉用质注通言盟约彼此之情故言二国音义风有采蘩采苹注采蘩采苹诗国风义取于不嫌薄物雅有行苇泂酌注诗大雅也行苇篇义取忠厚也泂酌篇义取虽行潦可以共祭祀也音义疏昭忠信也注明有忠信之行虽薄物皆可为用音义武氏子来求赙王未葬也注宋穆公疾召大司马孔父而属殇公焉曰先君舍与夷而立寡人注先君穆公兄宣公也与夷宣公子卽所属殇公音义疏寡人弗敢忘若以大夫之灵得保首领以没先君若问与夷其将何辞以对请子奉之以主社稷寡人虽死亦无悔焉对曰羣臣愿奉冯也注冯穆公子庄公也音义公曰不可先君以寡人为贤使主社稷若弃德不让是废先君之举也岂曰能贤注言不让则不足称贤光昭先君之令德可不务乎吾子其无废先君之功注先君以举贤为功我若不贤是废之使公子冯出居于郑注辟殇公也八月庚辰宋穆公卒殇公卽位君子曰宋宣公可谓知人矣立穆公其子飨之命以义夫注命出于义也夫语助音义疏商颂曰殷受命咸宜百禄是荷其是之谓乎注诗颂言殷汤武丁受命皆以义故任荷天之百禄也帅义而行则殇公宜受此命宜荷此禄公子冯不帅父义忿而出奔因郑以求入终伤咸宜之福故知人之称唯在宣公也殷礼有兄弟相及不必传子孙宋其后也故指称商颂音义疏冬齐郑盟于石门寻卢之盟也注卢盟在春秋前卢齐地今济北卢县故城庚戌郑伯之车偾于济注旣盟而遇大风传记异也十二月无庚戌日误音义疏衞庄公娶于齐东宫得臣之妹曰庄姜注得臣齐大子也大子不敢居上位故当处东宫疏美而无子衞人所为赋硕人也注硕人诗义取庄姜美于色贤于德而不见答终以无子国人忧之音义疏又娶于陈曰厉妫生孝伯早死注陈今陈国陈县音义疏其娣戴妫生桓公庄姜以为已子注妫陈姓也厉戴皆谥虽为庄姜子然大子之位未定疏公子州吁嬖人之子也注嬖亲幸也音义有宠而好兵公弗禁庄姜恶之石碏谏曰臣闻爱子教之以义方注石碏卫大夫音义弗纳于邪骄奢淫泆所自邪也四者之来宠禄过也将立州吁乃定之矣若犹未也阶之为祸注言将立为大子则宜早定若不早定州吁必缘宠而为祸音义疏夫宠而不骄骄而能降降而不憾憾而能眕者鲜矣注如此者少也降其身则必恨恨则思乱不能自安自重音义疏且夫贱妨贵少陵长远间亲新间旧小加大注小国而加兵于大国如息侯伐郑之比音义淫破义所谓六逆也君义臣行父慈子孝兄爱弟敬所谓六顺也注臣行君之义疏去顺效逆所以速祸也君人者将祸是务去而速之无乃不可乎弗听其子厚与州吁游禁之不可桓公立乃老注老致仕也四年经书州吁弑其君故传先经以始事音义疏经四年春王二月莒人伐杞取牟娄注无传书取言易也例在襄十三年杞国夲都陈留雍丘县推寻事迹桓六年淳于公亡国杞似并之迁都淳于僖十四年又迁缘陵襄二十九年晋人城杞之淳于杞又迁都淳于牟娄杞邑城阳诸县东北有娄乡音义疏戊申衞州吁弑其君完注称臣弑君臣之罪也例在宣四年戊申三月十七日有日而无月音义疏夏公及宋公遇于清注遇者草次之期二国各简其礼若道路相逄遇也清衞邑济北东阿县有清亭疏宋公陈侯蔡人衞人伐郑秋翚帅师会宋公陈侯蔡人衞人伐郑注公子翚鲁大夫不称公子疾其固请强君以不义也诸外大夫贬皆称人至于内大夫贬则皆去族称名于记事之体他国可言某人而已鲁之卿佐不得言鲁人此所以为异也翚溺去族传曰疾之叔孙豹则曰言违命此其例也音义疏九月衞人杀州吁于濮注州吁弑君而立未列于会故不称君例在成十六年濮陈地水名音义疏冬十有二月衞人立晋注衞人逆公子晋而立之善其得衆故不书入于衞变文以示义例在成十八年疏传四年春衞州吁弑桓公而立公与宋公为会将寻宿之盟未及期衞人来告乱夏公及宋人遇于清注宿盟在元年宋殇公之卽位也公子冯出奔郑郑人欲纳之及衞州吁立将脩先君之怨于郑注谓二年郑人伐衞之怨疏而求宠于诸侯以和其民注诸簒立者诸侯旣与之会则不复讨故欲求此宠音义使告于宋曰君若伐郑以除君害注害谓宋公子冯君为主敝邑以赋与陈蔡从则衞国之愿也注言举国之赋调音义宋人许之于是陈蔡方睦于衞注蔡今汝南上蔡县疏故宋公陈侯蔡人衞人伐郑围其东门五日而还公问于衆仲曰衞州吁其成乎注衆仲鲁大夫对曰臣闻以德和民不闻以乱注乱谓阻兵而安忍以乱犹治丝而棼之也注丝见棼缊益所以乱音义夫州吁阻兵而安忍阻兵无衆安忍无亲衆叛亲离难以济矣注恃兵则民残民残则衆叛安忍则刑过刑过则亲离疏夫兵犹火也弗戢将自焚也夫州吁弑其君而虐用其民于是乎不务令德而欲以乱成必不免矣音义秋诸侯复伐郑宋公使来乞师注乞师不书非卿公辞之注从衆仲之言羽父请以师会之注羽父公子翚公弗许固请而行故书曰翚帅师疾之也注诸侯之师败郑徒兵取其禾而还注时郑不车战州吁未能和其民厚问定君于石子注石子石碏也以州吁不安谘其父石子曰王觐为可疏曰何以得觐曰陈桓公方有宠于王陈衞方睦若朝陈使请必可得也厚从州吁如陈石碏使告于陈曰衞国褊小老夫耄矣无能为也此二人者实弑寡君敢卽图之注八十曰耄称国小已老自谦以委陈使因其徃就图之晋义陈人执之而请涖于衞注请衞人自临讨之音义九月衞人使右宰丑涖杀州吁于濮石碏使其宰獳羊肩涖杀石厚于陈君子曰石碏纯臣也恶州吁而厚与焉大义灭亲其是之谓乎注子从弑君之贼国之大逆不可不除故曰大义灭亲明小义则常兼子爱之音义衞人逆公子晋于邢冬十二月宣公卽位注公子晋也音义疏书曰衞人立晋衆也经五年春公矢鱼于棠注书陈鱼以示非礼也书棠讥远地也今高平方与县北有武唐亭鲁侯观鱼台疏夏四月葬衞桓公秋衞师入郕注将卑师衆但称师此史之常也音义九月考仲子之宫初献六羽注成仲子宫安其主而祭之惠公以仲子手文娶之欲以为夫人诸侯无二嫡盖隐公成父之志为别立宫也公问羽数故书羽妇人无谥因姓以名宫音义疏邾人郑人伐宋注邾主兵故序郑上疏螟注无传虫食苗心者为灾故书音义疏冬十有二月辛巳公子彄卒注大夫书卒不书葬葬者臣子之事非公家所及音义疏宋人伐郑围长葛注颍州长社县北有长葛城传五年春公将如棠观鱼者臧僖伯谏曰凡物不足以讲大事注臧僖伯公子彄也僖谥也大事祀与戎音义其材不足以备器用则君不举焉注材谓皮革齿牙骨角毛羽也器用军国之器君将纳民于轨物者也故讲事以度轨量谓之轨取材以章物采谓之物不轨不物谓之乱政乱政亟行所以败也注言器用衆物不入法度则为不轨不物乱败之所起音义疏故春蒐夏苗秋狝冬狩注蒐索择取不孕者苗为苗除害也狝杀也以杀为名顺秋气也狩围守也冬物毕成获则取之无所择也音义疏皆于农隙以讲事也注各随时事之间音义疏三年而治兵入而振旅注虽四时讲武犹复三年而大习出曰治兵始治其事入曰振旅治兵礼毕整衆而还振整也旅衆也音义疏归而饮至以数军实注饮于庙以数车徒器械及所获也音义疏昭文章注车服旌旗疏明贵贱辨等列注等列行伍音义顺少长注出则少者在前还则在后所谓顺也音义习威仪也鸟兽之肉不登于俎注俎祭宗庙器音义皮革齿牙骨角毛羽不登于器注谓以饰法度之器则公不射古之制也疏若夫山林川泽之实器用之资皁隶之事官司之守非君所及也注士臣皁皁臣舆舆臣隶言取此杂猥之物以资器备是小臣有司之职非诸侯之所亲也音义疏公曰吾将畧地焉注孙辞以畧地畧总摄廵行之名传曰东畧之不知西则否矣音义疏遂往陈鱼而观之注陈设张也公大设捕鱼之备而观之音义僖伯称疾不从书曰公矢鱼于棠非礼也且言远地也注矢亦陈也棠实他竟故曰远地音义疏曲沃庄伯以郑人邢人伐翼注曲沃晋别封成师之邑在河东闻喜县庄伯成师子也翼晋旧都在平阳绛邑县东邢国在广平襄国县音义疏王使尹氏武氏助之翼侯奔随注尹氏武氏皆周世族大夫也晋内相攻伐不告乱故不书传具其事为后晋事张本曲沃及翼本末见桓二年随晋地音义夏葬衞桓公衞乱是以缓注有州吁之乱十四月乃葬传明其非慢也四月郑人侵衞牧注牧衞邑经书夏四月葬衞桓公今传直言夏而更以四月附郑人侵衞牧者于下事宜得月以明事之先后故不复备举经文三年君氏卒其义亦同他皆放此音义以报东门之役注东门役在四年衞人以燕师伐郑注南燕国今东郡燕县音义疏郑祭足原繁洩驾以三军军其前使曼伯与子元潜军军其后燕人畏郑三军而不虞制人六月郑二公子以制人败燕师于北制注二公子曼伯子元也北制郑邑今河南成臯县也一名虎牢音义君子曰不备不虞不可以师曲沃叛王秋王命虢公伐曲沃而立哀侯于翼注春翼侯奔随故立其子光衞之乱也郕人侵衞故衞师入郕注郕国也东平刚父县西南有郕乡音义疏九月考仲子之宫将万焉注万舞也疏公问羽数于衆仲注问执羽人数对曰天子用八注八八六十四人诸侯用六注六六三十六人疏大夫四注四四十六人士二注二二四人士有功赐用乐夫舞所以节八音而行八风注八音金石丝竹匏土革木也八风八方之风也以八音之器播八方之风手之舞之足之蹈之节其制而序其情音义疏故自八以下注唯天子得尽物数故以八为列诸侯则不敢用八公从之于是初献六羽始用六佾也注鲁惟文王周公庙得用八而他公遂因仍僭而用之今隐公特立此妇人之庙详问衆仲因明大典故传亦因言始用六佾其后季氏舞八佾于庭知惟在仲子庙用六音义疏宋人取邾田邾人告于郑曰请君释憾于宋敝邑为道注释四年再见伐之恨音义郑人以王师会之注王师不书不以告也伐宋入其郛以报东门之役注郛郭也东门役在四年音义宋人使来告命注告命策书公闻其入郛也将救之问于使者曰师何及对曰未及国注忿公知而故问责穷辞音义公怒乃止辞使者曰君命寡人同恤社稷之难今问诸使者曰师未及国非寡人之所敢知也注为七年公伐邾传冬十二月辛巳臧僖伯卒公曰叔父有憾于寡人注诸侯称同姓大夫长曰伯父少曰叔父有恨恨諌观鱼不聴疏寡人弗敢忘葬之加一等注加命服之等宋人伐郑围长葛以报入郛之役也春秋左传注疏卷二卷二考证春秋左氏传注疏卷二考证三年春王二月己巳日有食之王应麟困学纪闻曰春秋日食三十六有甲乙者三十四厯家推騐精者不过二十六唐一行得二十七衞朴独得三十五独庄十八年三月古今算不入食法君氏卒按君氏公羊谷梁皆作尹氏故解以为世卿左氏经作君氏故解以为隐公母今春秋刋本经文多从左氏惟此条及莒子伯从二传以宋胡安国本不从左氏也传王贰于虢左传补註曰洪氏言左传议论遣辞有害理者此及王叛王孙苏以君于臣而言贰与叛皆于名分不正今按下云交质交恶并称周郑又云结二国之信无复君臣之辨记事者昧于伦理矣按左氏传记事之书也直书其事而时势与义理并着时人皆曰王贰于虢则书贰时人皆曰王叛则书叛传之千古知孔子之不得不作春秋也若以为左氏之意谓王贰王叛则岂有亲炙于孔子之丘明而昧于伦理若是乎传君子曰左传补注曰凡传中所引君子曰义皆肤浅左氏之陋见也按君子之称或以德或以位左氏所为君子曰者谓其时所谓君子其人者皆如是云云也非左氏意以如是云云者乃可称君子之论也后儒每忘却左氏之书以纪事而以是为左氏论事往往訿謷之亦惑矣传苹蘩蕴藻之菜疏陆玑毛诗义疏云按此陆玑作毛诗义疏者非陆士衡也刋本作陆机误今改正传宋穆公卒疏是知穆公命立殇公是为义也监本脱立字今增莒人伐杞疏以雍丘淳于虽郡别而境连也按雍丘汉晋俱属陈留今开封府之杞县也淳于汉属北海晋属东莞今青州府安邱县之淳于故城也二地相去千有余里不知孔疏何以谓郡别而境连传王觐为可按春秋之初诸侯犹知王室与宣成以后又逈不同矣其事皆頼左传记其大略传陈桓公方有宠于王困学纪闻曰生而称谥纪事之失也按史记得楚怀王孙心民间为人牧羊立以为楚怀王古且有以谥为位号者矣大抵古人朴质若陈桓公方有宠于王云者谓之由后书前而非生而称谥也春公矢鱼于棠叶梦得传曰矢射也古者天子诸侯将祭必亲射牲因而获禽亦以共祭春献鱼之节也公将以盘游託射牲以祭焉以公为荒矣困学纪闻曰朱文公云据传言则君不射是以弓矢射之如汉武亲射蛟江中之类今按淮南时则训季冬命渔师始渔天子亲徃射鱼则左氏陈鱼之说非矣按公羊谷梁经皆作观鱼惟左氏经作矢鱼而传作陈鱼而观之则以射鱼解矢鱼亦聊可备一説耳公子彄卒注大夫书卒不书葬监本作不葬脱书字按东莱集解引注有书字今补传君将纳民于轨物疏故不用使公行也推寻文义应作不欲使公行也传故春蒐夏苗秋狝冬狩注疏按周礼郑注夏田为苗与此异而贾疏以搜取不孕任者解蒐以若治苗去不秀实者解苗终觉牵合不若杜以为苗除害解苗也传翼侯奔随注随晋地按杜注某国某地必有所为如此文恐渉于近楚之随国也后士会食邑于随亦曰随会传衞人以燕师伐郑疏唯庄二十年燕仲父见传耳监本二十下脱年字今增传诸侯用六疏困学纪闻曰服杜之説不同宋太常傅隆以杜注为非谓八音克谐然后成乐故必以八为列隆杀以两减其二列耳杜以为一列又减二人至士止余四人岂复成乐刘原父谓士无舞特牲少牢皆士礼无用乐舞之仪按服杜之是非诚难悬断至衆仲明言士二刘氏必执仪礼驳之非通论也春秋左氏传注疏卷二考证春秋左传注疏卷三钦定四库全书春秋左传注疏卷三晋杜氏注唐陆徳明音义孔颖达疏经六年春郑人来渝平注和而不盟曰平音义疏夏五月辛酉公会齐侯盟于艾注泰山牟县东南有艾山音义秋七月注虽无事而书首月具四时以成嵗他皆放此疏冬宋人取长葛注秋取冬乃告也上有伐郑围长葛长葛郑邑可知故不言郑也前年冬围不克而还今冬乘长葛无备而取之言易也音义疏传六年春郑人来渝平更成也注渝变也公之为公子战于狐壤为郑所执逃归怨郑郑伐宋公欲救宋宋使者失辞公怒而止忿宋则欲厚郑郑因此而来故经书渝平传曰更成音义疏翼九宗五正顷父之子嘉父逆晋侯于随注翼晋旧都也唐叔始封受怀姓九宗职官五正遂世为晋强家五正五官之长九宗一姓为九族也顷父之子嘉父晋大夫音义疏纳诸鄂晋人谓之鄂侯注鄂晋别邑诸地名疑者皆言有以示不审阙者不复记其阙他皆放此前年桓王立此侯之子于翼故不得复入翼别居鄂音义疏夏盟于艾始平于齐也注春秋前鲁与齐不平今乃弃恶结好故言始平于齐音义五月庚申疏郑伯侵陈大获往嵗郑伯请成于陈注成犹平也陈侯不许五父谏曰亲仁善邻国之寳也君其许郑注五父陈公子佗音义陈侯曰宋卫实难注可畏难也音义郑何能为遂不许君子曰善不可失恶不可长其陈桓公之谓乎长恶不悛从自及也注悛止也从随也音义虽欲救之其将能乎商书曰恶之易也如火之燎于原不可乡迩注商书盘庚言恶易长如火焚原野不可乡近音义其犹可扑灭注言不可扑灭音义周任有言曰注周任周大夫音义为国家者见恶如农夫之务去草焉芟夷藴崇之絶其夲根勿使能殖则善者信矣注芟刈也夷杀也蕴积也崇聚也音义秋宋人取长葛冬京师来告饥公为之请籴于宋卫齐郑礼也注告饥不以王命故传言京师而不书于经也虽非王命而公共以称命已国不足旁请邻国故曰礼也传见隠之贤音义疏郑伯如周始朝桓王也注桓王即位周郑交恶至是乃朝故曰始王不礼焉周桓公言于王曰我周之东迁晋郑焉依注周桓公周公黒肩也周采地扶风雍县东北有周城幽王为犬戎所杀平王东徙晋文侯郑武公左右王室故曰晋郑焉依音义疏善郑以劝来者犹惧不蔇注蔇至也音义况不礼焉郑不来矣注为桓五年诸侯从王伐郑传经七年春王三月叔姬归于纪注无传叔姬伯姬之娣也至是归者待年于父母国不与嫡俱行故书音义疏滕侯卒注传例曰不书名未同盟也滕国在沛国公丘县东南音义疏夏城中丘注城例在庄二十九年中丘在琅邪临沂县东北音义齐侯使其弟年来聘注诸聘皆使卿执玉帛以相存问例在襄九年疏秋公伐邾冬天王使凡伯来聘注凡伯周卿士凡国伯爵也汲郡共县东南有凡城音义戎伐凡伯于楚丘以归注戎鸣钟皷以伐天子之使见夷狄彊虣不书凡伯败者单使无衆非战陈也但言以归非执也楚丘卫地在济隂城武县西南音义疏传七年春滕侯卒不书名未同盟也凡诸侯同盟于是称名故薨则赴以名注盟以名告神故薨亦以名告同盟告终称嗣也以继好息民注告亡者之终称嗣位之主嗣位之主当奉而不忘故曰继好好同则和亲故曰息民音义谓之礼经注此言凡例乃周公所制礼经也十一年不告之例又曰不书于䇿明礼经皆当书于䇿仲尼脩春秋皆承䇿为经丘眀之传博采衆记故始开凡例特显此二句他皆放此疏夏城中丘书不时也齐侯使夷仲年来聘结艾之盟也注艾盟在六年秋宋及郑平七月庚申盟于宿公伐邾为宋讨也注公距宋而更与郑平欲以郑为援今郑复与宋盟故惧而伐邾欲以求宋故曰为宋讨音义初戎朝于周发币于公卿凡伯弗賔注朝而发币于公卿如今计献诣公府卿寺疏冬王使凡伯来聘还戎伐之于楚丘以归注传言凡伯所以见伐陈及郑平注六年郑侵陈大获今乃平十二月陈五父如郑涖盟注涖临也壬申及郑伯盟歃如忘注志不在于歃血也音义疏洩伯曰五父必不免不赖盟矣注洩伯郑洩驾音义郑良佐如陈涖盟注良佐郑大夫辛巳及陈侯盟亦知陈之将乱也注入其国观其政治故总言之也皆为桓五年六年陈乱蔡人杀陈佗传音义郑公子忽在王所故陈侯请妻之注以忽为王宠故音义郑伯许之乃成昏注为郑忽失齐昏援以至出奔传音义经八年春宋公卫侯遇于垂注垂卫地济隂句阳县东北有垂亭音义三月郑伯使宛来归祊注宛郑大夫不书氏未赐族祊郑祀泰山之邑在琅邪费县东南音义疏庚寅我入祊注桓元年乃卒易祊田知此入祊未肯受而有之夏六月己亥蔡侯考父卒注无传襄六年传曰杞桓公卒始赴以名同盟故也诸侯同盟称名者非唯见在位之君也尝与其父同盟则亦以名赴其子亦所以继好也蔡未与隠盟盖春秋前与惠公盟故赴以名音义疏辛亥宿男卒注无传元年宋鲁大夫盟于宿宿与盟也晋荀偃祷河称齐晋君名然后自称名知虽大夫出盟亦当先称已君之名以答神明故薨皆从身盟之例当告以名也传例曰赴以名则亦书之不然则否辟不敏也今宿赴不以名故亦不书名诸例或发于始事或发于后者因宜有所异同亦或丘明所得记注夲末不能皆备故音义疏秋七月庚午宋公齐侯卫侯盟于瓦屋注齐侯尊宋使主会故宋公序齐上瓦屋周地疏八月葬蔡宣公注无传三月而葬速九月辛卯公及莒人盟于浮来注莒人微者不嫌敌公侯故直称公例在僖二十九年浮来纪邑东莞县北有邳乡邳乡西有公来山号曰邳来间音义疏螟注无传为灾冬十有二月无骇卒注公不与小敛故不书曰卒而后赐族故不书氏音义传八年春齐侯将平宋卫注平宋卫于郑有会期宋公以币请于卫请先相见注宋敬齐命卫侯许之故遇于犬丘注犬丘垂也地有两名疏郑伯请释泰山之祀而祀周公以泰山之祊易许田三月郑伯使宛来归祊不祀泰山也注成王营王城有迁都之志故赐周公许田以为鲁国朝宿之邑后世因而立周公别庙焉郑桓公周宣王之母弟封郑有助祭泰山汤沐之邑在祊郑以天子不能复廵守故欲以祊易许田各从夲国所近之宜恐鲁以周公别庙为疑故云已废泰山之祀而欲为鲁祀周公孙辞以有求也许田近许之田音义疏夏虢公忌父始作卿士于周注周人于此遂畀之政音义四月甲辰郑公子忽如陈逆妇妫辛亥以妫氏归甲寅入于郑陈鍼子送女先配而后祖鍼子曰是不为夫妇诬其祖矣非礼也何以能育注鍼子陈大夫礼逆妇必先告祖庙而后行故楚公子围称告庄公之庙郑忽先逆妇而后告庙故曰先配而后祖音义疏齐人卒平宋卫于郑秋会于温盟于瓦屋以释东门之役礼也注会温不书不以告也定国息民故曰礼也平宋卫二国忿郑之谋郑不与盟故不书音义八月丙戌郑伯以齐人朝王礼也注言郑伯不以虢公得政而背王故礼之齐称人略从国辞上有七月庚午下有九月辛卯则八月不得有丙戌音义疏公及莒人盟于浮来以成纪好也注二年纪莒盟于宻为鲁故今公寻之故曰以成纪好音义冬齐侯使来告成三国注齐侯冬来告称秋和三国公使衆仲对曰君释三国之图以鸠其民君之惠也寡君闻命矣敢不承受君之明徳注鸠集也无骇卒羽父请谥与族公问族于衆仲衆仲对曰天子建徳注立有徳以为诸侯因生以赐姓注因其所由生以赐姓谓若舜由妫汭故陈为妫姓音义疏胙之土而命之氏注报之以土而命氏曰陈音义疏诸侯以字注诸侯位卑不得赐姓故其臣因氏其王父字为谥因以为族注或使即先人之谥称以为族疏官有世功则有官族邑亦如之注谓取其旧官旧邑之称以为族皆禀之时君音义疏公命以字为展氏注诸侯之子称公子公子之子称公孙公孙之子以王父字为氏无骇公子展之孙故为展氏经九年春天王使南季来聘注无传南季天子大夫也南氏季字也三月癸酉大雨震电庚辰大雨雪注三月今正月音义疏挟卒注无传挟鲁大夫未赐族夏城郎秋七月冬公会齐侯于防注防鲁地在琅邪华县东南传九年春王三月癸酉大雨霖以震书始也注书癸酉始雨日音义庚辰大雨雪亦如之书时失也注夏之正月微阳始出未可震电既震电又不当大雨雪故皆为时失凡雨自三日以徃为霖注此解经书霖也而经无霖字经误疏平地尺为大雪夏城郎书不时也宋公不王注不共王职音义郑伯为王左卿士以王命讨之伐宋宋以入郛之役怨公不告命注入郛在五年公以七年伐邾欲以说宋而宋犹不和也公怒絶宋使秋郑人以王命来告伐宋注遣使致王命也伐宋未得志故复徃告之冬公会齐侯于防谋伐宋也北戎侵郑郑伯御之患戎师曰彼徒我车惧其侵轶我也注徒歩兵也轶突也音义公子突曰使勇而无刚者尝宼而速去之注公子突郑厉公也尝试也勇则能徃无刚不耻退君为三覆以待之注覆伏兵也戎轻而不整贪而无亲胜不相让败不相救先者见获必务进进而遇覆必速奔后者不救则无继矣乃可以逞注逞解也音义疏从之戎人之前遇覆者奔祝聃逐之注祝聃郑大夫音义衷戎师前后击之尽殪注为三部伏兵祝聃帅勇而无刚者先犯戎而速奔以遇二伏兵至后伏兵起戎还走祝聃反逐之戎前后及中三处受敌故曰衷戎师殪死也音义疏戎师大奔注后驻军不复继也音义十一月甲寅郑人大败戎师注此皆春秋时事虽经无正文所谓必广记而备言之将令学者原始要终寻其枝叶究其所穷他皆放此音义疏经十年春王二月公会齐侯郑伯于中丘注传言正月会癸丑盟释例推经传曰月癸丑是正月二十六日知经二月误夏翚帅师会齐人郑人伐宋注公子翚不待公命而贪会二国之君疾其専进故去氏齐郑以公不至故亦更始微者从之伐宋不言及明翚专行非邓之谋也及例在宣七年音义疏六月壬戌公败宋师于菅注齐郑后期故公独败宋师书败宋未陈也败例在庄十一年菅宋地音义疏辛未取郜辛巳取防注郑后至得郜防二邑归功于鲁故书取明不用师徒也济隂城武县东南有郜城髙平昌邑县西南有西防城音义秋宋人卫人入郑宋人蔡人卫人伐戴郑伯伐取之注三国伐戴郑伯因其不和伐而取之书伐用师徒也书取克之易也戴国今陈留外黄县东南有戴城音义疏冬十月壬午齐人郑人入郕传十年春王正月公会齐侯郑伯于中丘癸丑盟于邓为师期注寻九年会于防谋伐宋也公既会而盟盟不书非后也盖公还告会而不告盟邓鲁地疏夏五月羽父先会齐侯郑伯伐宋注言先会明非公夲期释翚之去族六月戊申公会齐侯郑伯于老桃注会不书不告于庙也老桃宋地六月无戊申戊申五月二十三日日误疏壬戌公败宋师于菅庚午郑师入郜辛未归于我庚辰郑师入防辛巳归于我注壬戌六月七日庚午十五日庚辰二十五日郑伯后期而公独败宋师故郑频独进兵以入郜防入而不有命鲁取之推功上爵让以自替不有其实故经但书鲁取以成郑志善之也君子谓郑庄公于是乎可谓正矣以王命讨不庭注下之事上皆成礼于庭中不贪其土以劳王爵正之体也注劳者叙其勤以答之诸侯相朝逆之以饔饩谓之郊劳鲁侯爵尊郑伯爵卑故言以劳王爵音义疏蔡人卫人郕人不会王命注不伐宋也秋七月庚寅郑师入郊犹在郊注郑师还驻兵于逺郊宋人卫人入郑注宋卫竒兵承虚入郑蔡人从之伐戴注从宋卫伐戴也八月壬戌郑伯围戴癸亥克之取三师焉注三国之军在戴故郑伯合围之师者军旅之通称音义疏宋卫既入郑而以伐戴召蔡人注伐戴乃召之蔡人怒故不和而败注言郑取之易也九月戊寅郑伯入宋注报入郑也九月无戊寅戊寅八月二十四日疏冬齐人郑人入郕讨违王命也经十有一年春滕侯薛侯来朝注诸侯相朝例在文十五年音义疏夏公会郑伯于时来注时来郲也荥阳县东有釐城郑地也音义秋七月壬午公及齐侯郑伯入许注与谋曰及还使许叔居之故不言灭也许颍川许昌县音义疏冬十有一月壬辰公薨注实弑书薨又不地者史䇿所讳也疏传十一年春滕侯薛侯来朝争长注薛鲁国薛县音义疏薛侯曰我先封注薛祖奚仲夏所封在周之前音义疏滕侯曰我周之卜正也注卜正卜官之长疏薛庻姓也我不可以后之注庻姓非周之同姓疏公使羽父请于薛侯曰君与滕君辱在寡人周谚有之曰山有木工则度之賔有礼主则择之注择所宜而行之音义周之宗盟异姓为后注盟载书皆先同姓例在定四年疏寡人若朝于薛不敢与诸任齿注薛任姓齿列也音义疏君若辱贶寡人则愿以滕君为请薛侯许之乃长滕侯夏公会郑伯于郲谋伐许也郑伯将伐许五月甲辰授兵于大宫注大宫郑祖庙音义公孙阏与颍考叔争车注公孙阏郑大夫音义颍考叔挟辀以走注辀车辕也音义疏子都拔棘以逐之注子都公孙阏棘㦸也及大逵弗及子都怒注逵道方九轨也音义疏秋七月公会齐侯郑伯伐许庚辰傅于许注傅于许城下音义颍考叔取郑伯之旗蝥弧以先登注蝥弧旗名音义疏子都自下射之顚注顚队而死音义瑕叔盈又以蝥弧登注瑕叔盈郑大夫周麾而唿曰君登矣注周徧也麾招也音义郑师毕登壬午遂入许许庄公奔卫注奔不书兵乱遁逃未知所在音义齐侯以许让公公曰君谓许不共注不共职贡音义故从君讨之许既伏其罪矣虽君有命寡人弗敢与闻乃与郑人郑伯使许大夫百里奉许叔以居许东偏注许叔许庄公之弟东偏东鄙也音义曰天祸许国鬼神实不逞于许君而假手于我寡人注借手于我寡徳之人以讨许寡人唯是一二父兄不能共亿注父兄同姓羣臣共给亿安也音义其敢以许自为功乎寡人有弟不能和协而使餬其口于四方注弟共叔叚也餬鬻也叚出奔在元年音义疏其况能久有许乎吾子其奉许叔以抚柔此民也吾将使获也佐吾子注获郑大夫公孙获若寡人得没于地注以寿终音义天其以礼悔祸于许注言天加礼于许而悔祸之无宁兹许公复奉其社稷注无宁宁也兹此也音义唯我郑国之有请谒焉如旧昏媾注谒告也妇之父曰昏重昏曰媾音义疏其能降以相从也注降降心也无滋他族实偪处此以与我郑国争此土也吾子孙其覆亡之不暇而况能禋祀许乎注絜齐以享谓之禋祀谓许山川之祀音义疏寡人之使吾子处此不唯许国之为亦聊以固吾圉也注圉边垂也音义疏乃使公孙获处许西偏曰凡而器用财贿无寘于许我死乃亟去之吾先君新邑于此注此今河南新郑旧郑在京兆音义疏王室而既卑矣周之子孙日失其序注郑亦周之子孙夫许大岳之也注大岳神农之后尧四岳也继也音义疏天而既厌周徳矣吾其能与许争乎君子谓郑庄公于是乎有礼礼经国家定社稷序民人利后嗣者也许无刑而伐之服而舍之注刑法也音义疏度德而处之量力而行之相时而动无累后人注我死乃亟去之无累后人音义可谓知礼矣郑伯使卒出豭行出犬鸡以诅射颍考叔者注百人为卒二十五人为行行亦卒之行列疾射颍考叔者故令卒及行间皆诅之音义疏君子谓郑庄公失政刑矣政以治民刑以正邪既无德政又无威刑是以及邪注大臣不睦又不能用刑于邪人音义邪而诅之将何益矣王取邬刘注二邑在河南缑氏县西南有邬聚西北有刘亭音义蒍邘之田于郑注蒍邘郑二邑音义而与郑人苏忿生之田注苏忿生周武王司宼苏公也音义疏温注今温县原注在沁水县西音义絺注在野王县西南音义樊注一名阳樊野王县西南有阳城音义隰郕注在怀县西南音义欑茅注在脩武县北音义向注轵县西有地名向上音义盟注今盟津音义州注今州县陉注阙音义隤注在脩武县北音义怀注今怀县凡十二邑皆苏忿生之田欑茅隤属汲郡余皆属河内君子是以知桓王之失郑也恕而行之德之则也礼之经也已弗能有而以与人人之不至不亦宜乎注苏氏叛王十二邑王所不能有为桓五年从王伐郑张夲郑息有违言注以言语相违恨息侯伐郑郑伯与战于竟息师大败而还注息国汝南新息县音义疏君子是以知息之将亡也不度德注郑庄贤音义不量力注息国弱不亲亲注郑息同姓之国不徴辞不察有罪注言语相恨当明徴其辞以审曲直不宜轻鬬犯五不韪而以伐人其丧师也不亦宜乎注韪是也音义冬十月郑伯以虢师伐宋壬戌大败宋师以报其入郑也注入郑在十年宋不告命故不书凡诸侯有命告则书不然则否注命者国之大事政令也承其告辞史乃书之于䇿若所传闻行言非将君命则记在简牍而已不得记于典䇿此盖周礼之旧制音义师出臧否亦如之注臧否谓善恶得失也灭而告败胜而告克此皆互言不须两告乃书音义虽及灭国灭不告败胜不告克不书于策疏羽父请杀桓公将以求大宰注大宰官名音义疏公曰为其少故也吾将授之矣注授桓位音义使营菟裘吾将老焉注菟裘鲁邑在泰山梁父县南不欲复居鲁朝故别营外邑音义羽父惧反谮公于桓公而请弑之公之为公子也与郑人战于狐壤止焉注内讳获故言止狐壤郑地音义郑人囚诸尹氏注尹氏郑大夫赂尹氏而祷于其主钟巫注主尹氏所主祭音义遂与尹氏归而立其主注立钟巫于鲁十一月公祭钟巫斋于社圃注社圃园名音义馆于寪氏注馆舍也寪氏鲁大夫音义壬辰羽父使贼杀公于寪氏立桓公而讨寪氏有死者注欲以杀君之罪加寪氏而复不能正法诛之传言进退无据疏不书葬不成丧也注桓弑隠篡位故丧礼不成春秋左传注疏卷三卷三考证春秋左氏传注疏卷三考证郑人来渝平按公羊谷梁经俱作输平故解作堕成左氏经作渝平故解作更成传九宗注唐叔始封受怀姓九宗按定四年传注曰怀姓唐之余民传纳诸鄂按鄂地杜注阙所在史记集解引世本曰唐叔居鄂宋忠曰鄂地今在大夏传京师来告饥注告饥不以王命故传言京师而不书于经也赵汸补注曰京师于列国不可言告籴既实是籴不得言归粟又不可但言告饥来者微故皆不书于策天王使凡伯来聘戎伐凡伯于楚丘以归注楚丘卫地在济隂城武县西南按城武依汉志晋志应作成武传告终称嗣也监夲脱称字今添蔡侯考父卒疏若父与彼盟彼君虽在此子不得以其名赴以此名未与彼君对称故也推寻文义当作若父不与彼盟脱不字传公命以字为展氏注无骇公子展之孙故为展氏刘敞曰若无骇为公子展之孙当其继大宗时赐氏久矣何待死而后赐族乎无骇固公孙羽父请族者为其子请也三月癸酉大雨震电庚辰大雨雪疏水则俯视雪则仰观按此论凿矣传谓平地尺为大雪不俯视乎公会齐侯于防注防鲁地在琅邪县东南按晋时有琅邪国无琅邪县东莱集解引此注作在琅邪华县东南是也刋夲脱华字耳华县故城在今山东费县辛未取郜辛巳取防注济隂城武县东南有郜城髙平昌邑县西南有西防城按城武应作成武此防与前年会齐侯于防者名同地异彼是东防近齐此是宋地在鲁西南故杜氏另解传向注轵县西有地名向上按此向与莒人入向不同故杜注另解传逐与尹氏归而立其主尹监本讹郑今改正春秋左氏传注疏卷三考证春秋左传注疏卷四钦定四库全书春秋左传注疏卷四晋杜氏注唐陆徳明音义孔颖达疏桓公音义疏经元年春王正月公卽位注嗣子位定于初丧而改元必须踰年者继父之业成父之志不忍有变于中年也诸侯每首嵗必有礼于庙诸遭丧继位者因此而改元正位百官以序故国史亦书卽位之事于策桓公簒立而用常礼欲自同于遭丧继位者释例论之备矣音义疏三月公㑹郑伯于垂郑伯以璧假许田音义夏四月丁未公及郑伯盟于越注公以簒立而修好于郑郑因而迎之成礼于垂终易二田然后结盟垂大丘衞地也越近垂地名郑求祀周公鲁听受祊田令郑废泰山之祀知其非礼故以璧假为文时之所隐音义疏秋大水注书灾也传例曰凡平原出水为大水冬十月𫝊兀年春公即位修好于郑郑人请复祀周公卒易祊田注事在隐八年音义公许之三月郑伯以璧假许田为周公祊故也注鲁不宜听郑祀周公又不宜易取祊田犯二不宜以动故隐其实不言祊称璧假言若进璧以假田非久易也音义疏夏四月丁未公及郑伯盟于越结祊成也注结成易二田之事也传以经不书祊故独见祊音义盟曰渝盟无享国注渝变也音义疏秋大水凡平原出水为大水注广平曰原疏冬郑伯拜盟注郑伯若自来则经不书若遣使则当言郑人不得称郑伯疑谬误音义疏宋华父督见孔父之妻于路注华父督宋戴公孙也孔父嘉孔子六世祖音义疏目逆而送之曰美而艳注色美曰艳音义疏经二年春王正月戊申宋督弑其君与夷及其大夫孔父注称督以弑罪在督也孔父称名者内不能治其闺门外取怨于民身死而祸及其君音义疏滕子来朝注无传隠十一年称侯今称子者盖时王所黜疏三月公㑹齐侯陈侯郑伯于稷以成宋乱注成平也宋有弑君之乱故为㑹欲以平之稷宋地疏夏四月取郜大鼎于宋戊申纳于大庙注宋以鼎赂公大庙周公庙也始欲平宋之乱终于受赂故备书之戊申五月十日音义疏秋七月杞侯来朝注公即位而来朝蔡侯郑伯㑹于邓注颍川召陵县西南有邓城音义疏九月入杞注不称主帅微者也弗地曰入音义公及戎盟于唐冬公至自唐注传例曰告于庙也特相㑹故致地也凡公行还不书至者皆不告庙也隠不书至谦不敢自同于正君书劳策勲疏传二年春宋督攻孔氏杀孔父而取其妻公怒督惧遂弑殇公君子以督为有无君之心而后动于恶注虽有君若无也故先书弑其君㑹于稷以成宋乱为赂故立华氏也注经称平宋乱者盖以鲁君受赂立华氏贪纵之甚恶其指斥故逺言始与齐陈郑为㑹之本意也传言为赂故立华氏明经本书平宋乱为公讳讳在受赂立华氏也犹璧假许田为周公祊故所谓婉而成章督未死而赐族督之妄也音义疏宋殇公立十年十一战注殇公以隠四年立十一战皆在隠公世疏民不堪命孔父嘉为司马督为大宰故因民之不堪命先宣言曰司马则然注言公之数战则司马使尔嘉孔父字音义巳杀孔父而弑殇公召庄公于郑而立之以亲郑注庄公公子冯也隠三年出居于郑冯入宋不书不告也音义以郜大鼎赂公注郜国所造器也故繋名于郜济隂城武县东南有北郜城疏齐陈郑皆有赂故遂相宋公音义夏四月取郜大鼎于宋戊申纳于大庙非礼也臧哀伯谏曰注臧哀伯鲁大夫僖伯之子君人者将昭徳塞违以临照百官犹惧或失之故昭令徳以示子孙是以清庙茅屋注以茅饰屋着俭也清庙肃然清净之称也音义疏大路越席注大路玉路祀天车也越席结草音义疏大羮不致注大羮肉汁不致五味疏粢食不凿注黍稷曰粢不精凿音义疏昭其俭也注此四者皆示俭衮冕黻珽注衮画衣也冕冠也黻韦韠以蔽膝也珽玉笏也若今吏之持簿音义疏带裳幅舄注带革带也衣下曰裳幅若今行縢也舄复履音义疏衡紞纮綖注衡维持冠者紞冠之垂者纮缨从下而上者綖冠上覆音义疏昭其度也注尊卑各有制度疏藻率鞞鞛注藻率以韦为之所以借玉也王五采公侯伯三采子男二采鞞佩刀削上饰鞛下饰音义疏鞶厉游缨注鞶绅带也一名大带厉大带之垂者游旌旗之游缨在马膺前如索帬音义疏昭其数也注尊卑各有数疏火龙黼黻注火画火也龙画龙也白与黒谓之黼形若斧黒与青谓之黻两已相戾音义疏昭其文也注以文章明贵贱五色比象昭其物也注车服器械之有五色皆以比象天地四方以示器物不虚设音义疏钖鸾和铃昭其声也注钖在马额鸾在镳和在衡铃在旂动皆有鸣声音义疏三辰旂旗昭其明也注三辰日月星也画于旂旗象天之明疏夫徳俭而有度登降有数注登降谓上下尊卑文物以纪之声明以发之以照临百官百官于是乎戒惧而不敢易纪律今灭徳立违注谓立华督违命之臣而寘其赂器于大庙以明示百官百官象之其又何诛焉国家之败由官邪也官之失徳宠赂章也郜鼎在庙章孰甚焉武王克商迁九鼎于雒邑注九鼎殷所受夏九鼎也武王克商乃营雒邑而后去之又迁九鼎焉时但营洛邑未有都城至周公乃卒营雒邑谓之王城即今河南城也故传曰成王定鼎于郏鄏音义疏义士犹或非之注盖伯夷之属疏而况将昭违乱之赂器于大庙其若之何公不聼周内史闻之曰臧孙达其有后于鲁乎君违不忘谏之以徳注内史周大夫官也僖伯谏隠观鱼其子哀伯谏桓纳鼎积善之家必有余庆臧孙其有后于鲁疏秋七月杞侯来朝不敬杞侯归乃谋伐之蔡侯郑伯㑹于邓始惧楚也注楚国今南郡江陵县北纪南城也楚武王始僣号称王欲害中国蔡郑姬姓近楚故惧而㑹谋音义疏九月入杞讨不敬也公及戎盟于唐修旧好也注恵隠之好音义冬公至自唐告于庙也凡公行告于宗庙反行饮至舍爵策勲焉礼也注爵饮酒器也既饮置爵则书勲劳于䇿言速纪有功也音义疏特相会徃来称地让事也注特相会公与一国会也㑹必有主二人独㑹则莫肯为主两让㑹事不成故但书地自参以上则徃称地来称会成事也注成㑹事音义初晋穆侯之夫人姜氏以条之役生大子命之曰仇注条晋地大子文侯也意取于战相仇怨音义其弟以千亩之战生命之曰成师注桓叔也西河界休县南有地名千亩意取能成其衆疏师服曰异哉君之名子也注师服晋大夫音义夫名以制义注名之必可言也义以出礼注礼从义出礼以体政注政以礼成政以正民是以政成而民听易则生乱注反易礼义则乱生也疏嘉耦曰妃怨耦曰仇古之命也注自古有此言音义今君命大子曰仇弟曰成师始兆乱矣兄其替乎注穆侯爱少子桓叔俱取于战以为名所附意异故师服知桓叔之党必盛于晋以倾宗国故因名以讽谏音义疏恵之二十四年晋始乱故封桓叔于曲沃注恵鲁恵公也晋文侯卒子昭侯元年危不自安封成师为曲沃伯靖侯之孙栾賔傅之注靖侯桓叔之髙祖父言得贵宠公孙为傅相音义疏师服曰吾闻国家之立也本大而末小是以能固故天子建国注立诸侯也诸侯立家注卿大夫称家卿置侧室注侧室衆子也得立此一官疏大夫有贰宗注适子为小宗次子为贰宗以相辅贰音义疏士有𨽻子弟注士卑自以其子弟为仆𨽻庶人工商各有分亲皆有等衰注庶人无复尊卑以亲疏为分别也衰杀也音义是以民服事其上而下无觊觎注下不冀望上位音义今晋甸侯也而建国本既弱矣其能久乎注诸侯而在甸服者音义疏恵之三十年晋潘父弑昭侯而纳桓叔不克注潘父晋大夫也昭侯文侯子晋人立孝侯注昭侯子也恵之四十五年曲沃庄伯伐翼弑孝侯注庄伯桓叔子翼晋国所都翼人立其弟鄂侯鄂侯生哀侯注鄂侯以隠五年奔随其年秋王立哀侯于翼哀侯侵陉庭之田注陉庭翼南鄙邑音义陉庭南鄙启曲沃伐翼春秋左传注疏卷四卷四考证春秋左氏传注疏卷四考证元年春王正月公即位疏桓之于隠本无君臣之义按或云疏文害理未有甚于此者不可不辨今按孔颖达言桓之于隐本无君臣之义者未必谓桓本当立以少故诸大夫扳隠而立之桓本是君不得臣于隠也盖言桓实弑隠桓无君臣之义计必隠死而即改元其心亦靡所恤今归罪寪氏诈言不与贼谋而用常礼是欲讳其无君孔子如其意而与之而桓之簒乃弥显也故下文举晋悼即位改元于厉公被弑时者言之晋厉为栾书等所弑国人迎悼公而立之悼公立即改元若果隠公为寪氏所弑与桓无与则桓亦当立即改元何为用嗣子之常礼乎以见春秋之文隠而显也若作桓不得以隠为君解岂晋悼亦不得以厉为君耶奚为连类及之但其文句颇觉难晓如果谓桓不当君隠则大悖也传为周公祊故也按杜注此条极精孔子于春秋书假田以示隠讳于诗存鲁颂复周公之宇以见大义正为是尔传郑伯拜盟注按宋儒毎攻杜氏曲䕶传而疑经如此注则直言传之谬误矣宋督弑其君与夷及其大夫孔父注孔父称名者内不能治其闺门外取怨于民身死而祸及其君按孔父忠臣自与仇牧一例春秋书之正以褒忠臣杜氏横以为贬而称名不亦谬乎且孔父名嘉见于世本杜于上年传中已注曰孔父嘉孔子六世祖矣至此又谓称名母乃以父为名以嘉为字乎此论闗系伦常当为驳正孔疏亦阿杜説何也按父并非字古人冠而字则以字称年五十以上又进而尊之则以伯仲叔季称又进则以父称此即孔颖达之说也滕子来朝注盖时王所黜按滕侯称子诸说纷如朱子最取杜説而又疑滕自降黜公㑹齐侯陈侯郑伯于稷以成宋乱注成平也按经于㑹盟未有原其事者此特笔见义深恶之也郑服解作成就宋乱比杜为长按杜氏之意谓孔子无直斥先君以成人之乱者故释成为平也即以成为平其意自昭蔡侯郑伯㑹于邓按隠十年与齐郑盟邓注曰鲁地此则蔡郑之间地也与邓国俱不同传衮冕黻珽疏蜀志称秦密见太守以簿击颊秦密应作秦宓传藻率鞞鞛疏士以下皆襌不合而率积周礼郑注原文作繂积传鞶厉游缨疏玉藻称天子素带朱里终辟诸侯素带不朱里大夫素带辟垂按此依郑注约玉藻之文也玉藻原文曰天子素带朱里终辟而素带终辟大夫素带辟垂郑注而素带终辟谓诸侯也记有阙文引之不得不加耳传昭其明也疏昏明递布而正递布应作递帀传蔡侯郑伯㑹于邓疏熊达始称武王熊达应作熊通又疏乃自立为楚武王史记原文无楚字又赵汸补注曰史记伐随在桓六年则称王在桓八年也传其弟以千亩之战生疏按周本纪宣王三十九年至与姜戎战于千亩取此战事以为子名也按史记晋世家及年表穆侯七年伐条生太子仇周宣王之二十三年也穆侯十年伐千亩有功生少子名曰成师宣王之二十六年也与王师败绩于千亩事本不同依周本纪宣王三十九年战于千亩距晋穆侯战千亩时又隔十三年且晋战而㨗故以成师名子若王师败绩晋安得言有功乎疏文不据晋世家而据周本纪误牵王室后事为晋国前事谬矣春秋左氏传注疏卷四考证春秋左传注疏卷五钦定四库全书春秋左传注䟽卷五晋杜氏注唐陆徳明音义孔颕逹䟽经三年春正月公㑹齐侯于嬴注经之首时必书王明此厯天王之所班也其或废法违常失不班厯故不书王嬴齐邑今泰山嬴县音义䟽夏齐侯衞侯胥命于蒲注申约言以相命而不㰱血也蒲卫地在陈留长垣县西南音义六月公㑹杞侯于郕秋七月壬辰朔日有食之既注无传既尽也厯家之说谓日光以望时遥夺月光故月食日月同㑹月奄日故日食食有上下者行有髙下日光轮存而中食者相奄宻故曰光溢出皆既者正相当而相奄间䟽也然圣人不言月食日而以自食为文阙于所不见䟽公子翚如齐逆女注礼君有故则使卿逆䟽九月齐侯送姜氏于讙注讙鲁地济北蛇丘县西有下讙亭巳去齐国故不言女未至于鲁故不称夫人音义公㑹齐侯于讙注无传夫人姜氏至自齐注无传告于庙也不言翚以至者齐侯送之公受之于讙冬齐侯使其弟年来聘有年注无传五糓皆熟书有年䟽传三年春曲沃武公伐翼次于陉庭韩万御戎梁𢎞为右注武公曲沃荘伯子也韩万荘伯弟也御戎仆也右戎车之右䟽逐翼侯于汾隰注汾隰汾水邉音义䟽骖絓而止注骖騑马音义䟽夜获之及栾共叔注共叔桓叔之传栾賔之子也身傅翼侯父子各殉所奉之主故并见获而死音义㑹于嬴成昏于齐也注公不由媒介自与齐侯㑹而成昏非礼也音义䟽夏齐侯卫侯胥命于蒲不盟也公㑹杞侯于郕杞求成也注二年入把故今来求成秋公子翚如齐逆女修先君之好故曰公子注昏礼虽奉时君之命其言必称先君以为礼辞故公子翚逆女传称修先君之好公子遂逆女传称尊君命互举其义音义䟽齐侯送姜氏非礼也凡公女嫁于敌国姊妹则上卿送之以礼于先君公子则下卿送之于大国虽公子亦上卿送之于天子则诸卿皆行公不自送于小国则上大夫送之注齐侯送姜氏本或作送姜氏于讙公子则下卿送公子公女䟽冬齐仲年来聘致夫人也注古者女出嫁又使大夫随加聘问存谦敬序殷勤也在鲁而出则曰致女在他国而来则揔曰聘故传以致夫人释之䟽芮伯万之母芮姜恶芮伯之多宠人也故逐之出居于魏注为明年秦侵芮张本芮国在冯翊临晋县魏国河东河北县音义䟽经四年春正月公狩于郎注冬猎曰狩行三驱之礼得田狩之时故传曰书时礼也周之春夏之冬也田狩朷夏时郎非国内之狩地故书地音义䟽夏天王使宰渠伯紏来聘注宰官渠氏伯紏名也王官之宰当以才授位而伯紏摄父之职出聘列国故书名以讥之国史之记必书年以集此公之事书首时以成此年之嵗故春秋有空时而无事者今不书秋冬首月史阙文他皆放此音义䟽传四年春正月公狩于郎书时礼也注郎非狩地故书时合礼䟽夏周宰渠伯紏来聘父在故名秋秦师侵芮败焉小之也注秦以芮小轻之故为芮所败冬王师秦师围魏执芮伯以归注三年芮伯出居魏芮更立君秦为芮所败故以芮伯归将欲纳之经五年春正月甲戌已丑陈侯鲍卒注未同盟而书名者来赴以名故也甲戌前年十二月二十一日已丑此年正月六日陈乱故再赴赴虽日异而皆以正月起文故但书正月愼疑审事故从赴两书音义䟽夏齐侯郑伯如纪注外相朝皆言如齐欲灭纪纪人惧而来告故书䟽天王使仍叔之子来聘注仍叔天子之大夫称仍叔之子夲于父字㓜弱之辞也讥使童子出聘䟽葬陈桓公注无传城祝邱注无传齐郑将袭纪故秋蔡人卫人陈人从王伐郑注王自为伐郑之主君臣之辞也王师败不书不以告音义大雩注传例曰书不时也失龙见之时音义螽注无传蜙蝑之属为灾故书音义䟽冬州公如曹注不书奔以朝出也为下寔来书也曹国今济隂定陶县音义䟽传五年春正月甲戌己丑陈侯鲍卒再赴也于是陈乱文公子佗杀大子免而代之注佗桓公弟五父也称文公子明佗非桓公母弟也免桓公太子音义公疾病而乱作国人分散故再赴䟽夏齐侯郑伯朝于纪欲以袭之纪人知之音义王夺郑伯政郑伯不朝注夺不使知王政䟽秋王以诸侯伐郑郑伯御之王为中军虢公林父将右军蔡人卫人属焉注虢公林父王卿士音义周公黒肩将左军陈人属焉注黒肩周桓公也郑子元请为左拒以当蔡人卫人注子元郑公子拒方陈音义为右拒以当陈人曰陈乱民莫有鬭心若先犯之必奔王卒顾之必乱蔡卫不枝固将先奔注不能相枝持也音义既而萃于王卒可以集事从之注萃聚也集成也音义曼伯为右拒注曼伯檀伯音义䟽祭仲足为左拒原繁髙渠弥以中军奉公为鱼丽之陈先偏后伍伍承弥缝注司马法车战二十五乗为偏以车居前以伍次之承偏之隙而弥缝阙漏也五人为伍此盖鱼丽陈法音义䟽战于繻葛注繻葛郑地音义命二拒曰旝动而鼓注旝旃也通帛为之盖今大将之麾也执以为号令音义䟽蔡卫陈皆奔王卒乱郑师合以攻之王卒大败祝聃射王中肩王亦能军注虽军败身伤犹殿而不奔故言能军音义祝聃请从之公曰君子不欲多上人况敢陵天子乎苟自救也社稷无陨多矣注郑于此收兵自退音义夜郑伯使祭足劳王且问左右注祭足即祭仲之字盖名仲字冲足也劳王问左右言郑志在苟免王讨之非也音义䟽仍叔之子弱也注仍叔之子来聘童子将命无速反之心久留在鲁故经书夏聘传释之于末秋䟽秋大雩书不时也注十二公𫝊唯此年及㐮二十六年有两秋此发雩祭之例欲显天时以指事故重言秋异于凡事音义䟽凡祀启蛰而郊注言凡祀通下三句天地宗庙之事也启蛰夏正建寅之月祀天南郊音义䟽龙见而雩注龙见建巳之月苍龙宿之体昏见东方万物始盛待雨而大故祭天逺为百谷祈膏雨音义䟽始杀而甞注建酉之月隂气始杀嘉谷始熟故荐甞于宗庙䟽闭蛰而烝注建亥之月昆虫闭户万物皆成可荐者衆故烝祭宗庙释例论之备矣音义䟽过则书注卜日有吉否过次莭则书以讥慢也䟽冬淳于公如曹度其国危遂不复注淳于州国所都城阳淳于县也国有危难不能自安故出朝而遂不还音义经六年春正月寔来注寔实也不言州公者承上五年冬经如曹间无异事省文从可知音义夏四月公㑹纪侯于成注成鲁地在泰山鉅平县东南秋八月壬午大閲注齐为大国以戎事徴诸侯之戍嘉美郑忽而忽欲以有功为班怒而诉齐鲁人惧之故以非时简车马音义䟽蔡人杀陈佗注佗立踰年不称爵者篡立未㑹诸侯也传例在荘二十二年䟽九月丁卯子同生注桓公子荘公也十二公唯子同是适夫人之长子备用大子之礼故史书之于䇿不称大子者书始生也音义䟽冬纪侯来朝传六年春自曹来朝书曰寔来不复其国也注亦承五年冬传淳于公如曹也言奔则来行朝礼言朝则遂留不去故变文言寔来楚武王侵随注随国今义阳随县䟽使薳章求成焉注薳章椘大夫音义军于瑕以待之注瑕随地音义随人使少师董成注少师随大夫董正也音义鬭伯比言于楚子曰吾不得志于汉东也我则使然注闘伯比椘大夫令尹子文之父我张吾三军而被吾甲兵以武临之彼则惧而协以谋我故难间也汉东之国随为大随张必弃小国注张自侈大也音义小国离楚之利也少师侈请羸师以张之注羸弱也音义熊率且比曰季梁在何益注熊率且比椘大夫季梁随贤臣音义鬭伯比曰以为后图少师得其君注言季梁之谏不过一见从随后卒当以少师为计故云以为后图二年蔡侯郑伯㑹于邓始惧椘楚子自此遂盛终于抗衡中国故传备言其事以终始之音义䟽王毁军而纳少师注从伯比之谋少师归请追楚师随侯将许之注信椘弱也季梁止之曰天方授椘椘之羸其诱我也君何急焉臣闻小之能敌大也小道大滛所谓道忠于民而信于神也上思利民忠也祝史正辞信也注正辞不虚称君美今民馁而君逞欲注逞快也音义祝史矫举以祭臣不知其可也注诈称功徳以欺鬼神音义䟽公曰吾牲牷肥腯粢盛丰备何则不信注牲牛羊豕也牷纯色完全也腯亦肥也黍稷曰粢在噐曰盛音义䟽对曰夫民神之主也注言鬼神之情依民而行是以圣王先成民而后致力于神故奉牲以告曰博硕肥腯谓民力之普存也注博广也硕大也谓其畜之硕大蕃滋也谓其不疾瘯蠡也谓其备腯咸有也注虽告神以博硕肥腯其实皆当兼此四谓民力适完则六畜既大而滋也皮毛无疥癣兼备而无有所阙音义奉盛以告曰絜粢丰盛谓其三时不害而民和年丰也注三时春夏秋奉酒醴以告曰嘉栗㫖酒注嘉善也栗敬谨也谓其上下皆有嘉徳而无违心也所谓馨香无䜛慝也注馨香之逺闻音义故务其三时修其五教注父义母慈兄友弟恭子孝亲其九族以致其禋祀注禋絜敬也九族谓外祖父外祖母从母子及妻父妻母姑之子姊妹之子女子之子非已之同族皆外亲有服而异族者也音义于是乎民和而神降之福故动则有成今民各有心而鬼神乏主注民饥馁也音义君虽独丰其何福之有君姑修政而亲兄弟之国庶免于难随侯惧而修政楚不敢伐䟽夏㑹于成纪来谘谋齐难也注齐欲灭纪故来谋之音义北戎伐齐齐使乞师于郑郑太子忽帅师救齐六月大败戎师获其二帅大良少良甲首三百以献于齐注甲首被甲者首音义于是诸侯之大夫戍齐齐人馈之饩注生曰饩音义使鲁为其班后郑注班次也鲁亲班齐馈则亦使大夫戍齐矣经不书盖史阙文䟽郑忽以其有功也怒故有郎之师注郎师在十年公之未昏于齐也齐侯欲以文姜妻郑大子忽大子忽辞人问其故大子曰人各有耦齐大非吾耦也诗云自求多福注诗大雅文王言求福由已非由人也音义在我而已大国何为君子曰善自为谋注言独絜其身谋不及国及其败戎师也齐侯又请妻之注欲以他女妻之固辞人问其故大子曰无事于齐吾犹不敢今以君命奔齐之急而受室以归是以师昏也民其谓我何注言必见怪于民遂辞诸郑伯注假父之命以为辞为十一年郑忽出奔卫传秋大閲简车马也九月丁卯子同生以大子生之礼举之接以大牢注大牢牛羊豕也以礼接夫人重适也音义䟽卜士负之士妻食之注礼世子生三日卜士负之射人以桑弧蓬矢射天地四方卜士之妻为乳母音义䟽公与文姜宗妇命之注世子生三月君夫人沭浴于外寝立于阼阶西郷世妇抱子升自西阶君命之乃降盖同宗之妇音义䟽公问名于申繻对曰名有五有信有义有象有假有类注申繻鲁大夫音义以名生为信注若唐叔虞鲁公子友以徳名为义注若文王名昌武王名发䟽以类名为象注若孔子首象尼丘䟽取于物为假注若伯鱼生人有馈之鱼因名之曰鲤音义䟽取于父为类注若子同生有与父同者不以国注国君之子不自以夲国为名也䟽不以官不以山川不以隐疾注隐痛疾患辟不祥也䟽不以畜牲注畜牲六畜䟽不以噐币注币玉帛䟽周人以讳事神名终将讳之注君父之命固非臣子所斥然礼既卒哭以木铎狥曰舎故而讳新谓舎亲尽之祖而讳新死者故言以讳事神名终将讳之自父至髙祖皆不敢斥言音义䟽故以国则废名注国不可易故废名䟽以官则废职以山川则废主注改其山川之名䟽以畜牲则废祀注名猪则废猪名羊则废羊以噐币则废礼晋以僖侯废司徒注僖侯名司徒废为中军䟽宋以武公废司空注武公名司空废为司城先君献武废二山注二山具敖也鲁献公名具武公名敖更以其乡名山音义䟽是以大物不可以命公曰是其生也与吾同物命之曰同注物类也谓同日䟽冬纪侯来朝请王命以求成于齐公告不能注纪㣲弱不能自通于天子欲因公以请王命公无宠于王故告不能春秋左传注䟽卷五卷五考证春秋左氏传注䟽卷五考证齐侯卫侯胥命于蒲按传曰不盟也公羊曰近正谷梁曰近古皆以胥命为许之之词荀子曰春秋善胥命荀子甞从虞卿受左氏春秋可见古人学春秋者皆以胥命为善宋儒疑胥命为自相推为侯伯恐未当也秋七月壬辰朔注日月同㑹月奄日东莱集觧引此奄作掩传芮伯䟽芮则不知谁灭之按史记秦夲纪徳公元年梁伯芮伯来朝成公元年又来朝至缪公二十年秦灭梁芮是秦并其地也春正月公狩于郎注周之春夏之冬也田狩从夏时按传云书时礼也益可为春秋所书春正月皆从周正之証不然春蒐礼也何以当春书狩而尚曰礼乎春正月甲戌已丑陈侯鲍卒按先儒赵匡疑甲戍下当有记陈佗作乱事今简脱之叶梦得曰甲戌下无文经成而亡之也此较注再赴之说为长城祝邱按杜不注祝邱所在汉地理志东海郡即邱注孟康曰古祝邱传命二拒曰旝动而鼓䟽周礼司常通帛为监夲讹作旝今改正又䟽说文载之于部按于部当作于部凡旗之属皆从㫃今各本皆误未敢輙改传郑伯使祭足劳王注王讨之非也按郑寤生不臣至于抗拒六师射王中肩罪恶重大所惜周室㣲弱不能讨耳杜注可谓昧于大义矣传闭蛰而烝赵汸补注曰三代正朔不同故一以莭气为限传楚武王侵随陈傅良曰楚事始见于传至荘十年败蔡始见经按史记年表桓公六年楚武王之三十五年也楚世家三十五年伐随随人为之周请尊楚王室不聼还报椘则此时尚未称王传称武王者追叙之文也传君虽独丰䟽此注所云犹是礼戴尚书欧阳䓁说刋夲脱尚书二字今补按文势当作戴礼欧阳尚书䓁说或曰先言经而姓次之尊经也传使鲁为其班后郑注经不书盖史阙文赵汸补注引陈氏曰凡诸侯交戍虽内不书春秋左氏传注䟽卷五考证春秋左传注疏卷六钦定四库全书春秋左传注疏卷六晋杜氏注唐陆德明音义唐孔颖达疏经七年春二月已亥焚咸丘注无传焚火田也咸丘鲁地髙平鉅野县南有咸亭讥尽物故书音义疏夏谷伯绥来朝音义邓侯吾离来朝注不总称朝者各自行朝礼也谷国在南乡筑阳县北音义传七年春谷伯邓侯来朝名贱之也注辟陋小国贱之礼不足故书名以春来夏乃行朝礼故经书夏音义疏夏盟向求成于郑旣而背之注盟向二邑名隐十一年王以与郑故求与郑成音义疏秋郑人齐人衞人伐盟向王迁盟向之民于郏注郏王城音义冬曲沃伯诱晋小子侯杀之注曲沃伯武公也小子侯哀侯子经八年春正月己卯烝注无传此夏之仲月非爲过而书者爲下五月复烝见凟也例在五年音义疏天王使家父来聘注无传家父天子大夫家氏父字夏五月丁丑烝注无传秋伐邾注无传冬十月雨雪注无传今八月也书时失音义祭公来遂逆王后于纪注祭公诸侯爲天子三公者王使鲁主昏故祭公来受命而迎也天子无外故因称王后卿不书举重略轻音义疏传八年春灭翼注曲沃灭之随少师有宠楚鬭伯比曰可矣雠有衅不可失也注衅瑕隙也无德者宠国之衅也音义夏楚子合诸侯于沈鹿注沈鹿楚地黄随不㑹注黄国今弋阳县音义使薳章让黄注责其不㑹楚子伐随军于汉淮之间季梁请下之弗许而后战注下之请服也音义疏所以怒我而怠寇也少师谓随侯曰必速战不然将失楚师随侯御之望楚师注遥见楚师音义季梁曰楚人上左君必左注君楚君也无与王遇且攻其右右无良焉必败偏败衆乃携矣少师曰不当王非敌也弗从注不从季梁谋战于速把随师败绩随侯逸注速把随地逸逃也鬭丹获其戎车与其戎右少师注鬭丹楚大夫戎车君所乘兵车也戎右车右也宠之故以爲右秋随及楚平楚子将不许鬭伯比曰天去其疾矣注去疾谓少师见获而死音义随未可克也乃盟而还冬王命虢仲立晋哀侯之弟缗于晋注虢仲王卿士虢公林父音义祭公来遂逆王后于纪礼也注天子娶于诸侯使同姓诸侯爲之主祭公来受命于鲁故曰礼经九年春纪季姜归于京师注季姜桓王后也季字姜纪姓也书字者伸父母之尊音义疏夏四月秋七月冬曹伯使其世子射姑来朝注曹伯有疾故使其子来朝音义疏传九年春纪季姜归于京师凡诸侯之女行唯王后书注爲书妇人行例也适诸侯虽告鲁犹不书音义巴子使韩服告于楚请与邓爲好注韩服巴行人巴国在巴郡江州县音义疏楚子使道朔将巴客以聘于邓注道朔楚大夫巴客韩服邓南鄙鄾人攻而夺之币注鄾在今邓县南沔水之上音义杀道朔及巴行人楚子使薳章让于邓邓人弗受注言非鄾人所攻夏楚使鬭廉帅师及巴师围鄾注鬭廉楚大夫邓养甥聃甥帅师救鄾三逐巴师不克注二甥皆邓大夫音义疏鬭廉衡陈其师于巴师之中以战而北注衡横也分巴师爲二部鬭廉横陈于其间以与邓师战而伪北北走也音义邓人逐之背巴师而夹攻之注楚师伪走邓师逐之背巴师巴师攻之楚师自前还与战音义邓师大败鄾人宵溃注宵夜也音义秋虢仲芮伯梁伯荀侯贾伯伐曲沃注梁国在冯翊夏阳县荀贾皆国名音义疏冬曹大子来朝賔之以上卿礼也注诸侯之适子未誓于天子而摄其君则以皮帛继子男故賔之以上卿各当其国之上卿音义疏享曹大子初献乐奏而叹注酒始献音义施父曰曹大子其有忧乎非叹所也注施父鲁大夫音义疏经十年春王正月庚申曹伯终生卒注未同盟而赴以名夏五月葬曹桓公注无传秋公㑹衞侯于桃丘弗遇注无传衞侯与公爲㑹期中背公更与齐郑故公独往而不相遇也桃丘衞地济北东阿县东南有桃城音义冬十有二月丙午齐侯衞侯郑伯来战于郎注改侵伐而书来战善鲁之用周班恶三国讨有辞音义疏传十年春曹桓公卒注终施父之言虢仲谮其大夫詹父于王注虢仲王卿士詹父属大夫音义疏詹父有辞以王师伐虢夏虢公出奔虞注虞国在河东大阳县疏秋秦人纳芮伯万于芮注四年围魏所执者初虞叔有玉注虞叔虞公之弟疏虞公求旃注旃之也音义弗献旣而悔之曰周谚有之匹夫无罪怀璧其罪注人利其璧以璧爲罪音义疏吾焉用此其以贾害也注贾贾也音义乃献又求其宝劒叔曰是无厌也无厌将及我注将杀我音义遂伐虞公故虞公出奔共池注共池地名阙音义冬齐衞郑来战于郎我有辞也初北戎病齐注在六年诸侯救之郑公子忽有功焉齐人饩诸侯使鲁次之鲁以周班后郑郑人怒请师于齐齐人以衞师助之故不称侵伐注不称侵伐而以战爲文明鲁直诸侯曲故言我有辞以礼自释交绥而退无败绩音义先书齐衞王爵也注郑主兵而序齐衞下者以王爵次之也春秋所以见鲁犹秉周礼音义疏经十有一年春正月齐人衞人郑人盟于恶曹注恶曹地阙夏五月癸未郑伯寤生卒注同盟于元年赴以名秋七月葬郑庄公注无传三月而葬速九月宋人执郑祭仲注祭氏仲名不称行人听迫胁以逐君罪之也行人例在襄十一年释例详之音义疏突归于郑注突厉公也爲宋所纳故曰归例在成十八年不称公子从告也文连祭仲故不言郑疏郑忽出奔衞注忽昭公也庄公既葬不称爵者郑人贱之以名赴疏柔㑹宋公陈侯蔡叔盟于折注无传柔鲁大夫未赐族者蔡叔蔡大夫叔名也折地阙音义疏公㑹宋公于夫钟注无传夫钟郕地音义冬十有二月公㑹宋公于阚注无传阚鲁地在东平须昌县东南音义传十一年春齐衞郑宋盟于恶曹注宋不书经阙疏楚屈瑕将盟贰轸注贰轸二国名音义郧人军于蒲骚将与随绞州蓼伐楚师注郧国在江夏云杜县东南有郧城蒲骚郧邑绞国名州国在南郡华容县东南蓼国今义阳棘阳县东南湖阳城音义莫敖患之注莫敖楚官名卽屈瑕音义鬭廉曰郧人军其郊必不诫且日虞四邑之至也注虞度也四邑随绞州蓼也邑亦国也音义疏君次于郊郢以御四邑注君谓屈瑕也郊郢楚地音义疏我以锐师宵加于郧郧有虞心而恃其城注恃近其城音义疏莫有鬭志若败郧师四邑必离莫敖曰盍请济师于王注盍何不也济益也音义对曰师克在和不在衆啇周之不敌君之所闻也注商纣也周武王也传曰武王有乱臣十人纣有亿兆夷人音义疏成军以出又何济焉莫敖曰卜之对曰卜以决疑不疑何卜遂败郧师于蒲骚卒盟而还注卒盟贰轸郑昭公之败北戎也注在六年齐人将妻之昭公辞祭仲曰必取之君多内宠子无大援将不立三公子皆君也注子突子亹子仪之母皆有宠音义弗从夏郑庄公卒初祭封人仲足有宠于庄公注祭郑地陈留长垣县东北有祭城封人守封疆者因以所守爲氏音义庄公使爲卿爲公娶邓曼生昭公故祭仲立之注曼邓姓音义宋雍氏女于郑庄公曰雍姞生厉公注雍氏姞姓宋大夫也以女妻人曰女音义雍氏宗有宠于宋庄公故诱祭仲而执之注祭仲之如宋非㑹非聘见诱而以行人应命音义疏曰不立突将死亦执厉公而求赂焉祭仲与宋人盟以厉公归而立之秋九月丁亥昭公奔衞己亥厉公立经十有二年春正月夏六月壬寅公㑹杞侯莒子盟于曲池注曲池鲁地鲁国汶阳县北有曲水亭音义秋七月丁亥公㑹宋公燕人盟于谷丘注谷丘宋地燕人南燕大夫八月壬辰陈侯跃卒注无传厉公也十一年与鲁大夫盟于折不书葬鲁不㑹也壬辰七月二十三日书于八月从赴音义疏公㑹宋公于虚注虚宋地音义冬十有一月公㑹宋公于龟注龟宋地丙戌公㑹郑伯盟于武父注武父郑地陈留济阳县东北有武父城音义丙戌衞侯晋卒注无传重书丙戌非义例因史成文也未同盟而赴以名音义疏十有二月及郑师伐宋丁未战于宋注旣书伐宋又重书战者以见宋之无信也庄十一年传例曰皆陈曰战尤其无信故以独战爲文音义疏传十二年夏盟于曲池平把莒也注隐四年莒人伐把自是遂不平公欲平宋郑秋公及宋公盟于句渎之丘注句渎之丘卽谷丘也宋以立厉公故多责赂于郑郑人不堪故不平音义宋成未可知也故又㑹于虚冬又㑹于龟宋公辞平故与郑伯盟于武父注宋公贪郑赂故与公三㑹而卒辞不与郑平遂帅师而伐宋战焉宋无信也君子曰苟信不继盟无益也诗云君子屡盟乱是用长无信也注诗小雅言无信故数盟数盟则情疏情疏而憾结故云长乱音义楚伐绞军其南门莫敖屈瑕曰绞小而轻轻则寡谋请无扞采樵者以诱之注扞衞也樵薪也音义从之绞人获三十人注获楚人也明日绞人争出驱楚役徒于山中楚人坐其北门而覆诸山下注坐犹守也覆设伏兵而待之音义大败之爲城下之盟而还注城下盟诸侯所深耻疏伐绞之役楚师分涉于彭注彭水在新城昌魏县疏罗人欲伐之使伯嘉谍之三巡数之注罗熊姓国在宜城县西山中后徙南郡枝江县伯嘉罗大夫谍伺也廵徧也音义疏经十有三年春二月公㑹纪侯郑伯己巳及齐侯宋公衞侯燕人战齐师宋师衞师燕师败绩注大崩曰败绩例在庄十一年或称人或称师史异辞也衞宣公未葬惠公称侯以接邻国非礼也疏三月葬衞宣公注无传夏大水注无传秋七月冬十月传十三年春楚屈瑕伐罗鬭伯比送之还谓其御曰莫敖必败举趾高心不固矣注趾足也遂见楚子曰必济师注难言屈瑕将败故以益师讽谏音义楚子辞焉注不解其㫖故拒之音义入告夫人邓曼邓曼曰大夫其非衆之谓注邓曼楚武王夫人言伯比意不在于益衆也其谓君抚小民以信训诸司以德而威莫敖以刑也莫敖狃于蒲骚之役将自用也注狃忕也蒲骚在十一年音义必小罗君若不镇抚其不设备乎夫固谓君训衆而好镇抚之注抚小民以信也音义召诸司而劝之以令德注训诸司以德也见莫敖而告诸天之不假易也注诸之也言天不借贷慢易之人威莫敖以刑也音义不然夫岂不知楚师之尽行也楚子使赖人追之不及注赖国在义阳随县赖人仕于楚者音义疏莫敖使徇于师曰谏者有刑注徇宣令也音义及鄢乱次以济注鄢水在襄阳宜城县入汉音义疏遂无次且不设备及罗罗与卢戎两军之注卢戎南蛮音义大败之莫敖缢于荒谷羣帅囚于冶父以听刑注缢自经也荒谷冶父皆楚地音义楚子曰孤之罪也皆免之宋多责赂于郑注立突赂郑不堪命故以纪鲁及齐与宋衞燕战不书所战后也注公后地期不及其战故不书所战之地疏郑人来请脩好音义经十有四年春正月公㑹郑伯于曹注脩十二年武父之好以曹地与㑹音义无冰注无传书时失夏五注不书月阙文郑伯使其弟语来盟秋八月壬申御廪灾注御廪公所亲耕以奉粢盛之仓也天火曰灾例在宣十六年音义疏乙亥尝注先其时亦过也旣戒日致齐廪虽灾苟不害嘉谷则祭不应废故书以示法音义疏冬十有二月丁巳齐侯禄父卒注无传隐六年盟于艾宋人以齐人蔡人衞人陈人伐郑注凡师能左右之曰以例在僖二十六年传十四年春㑹于曹曹人致饩礼也注熟曰饔生曰饩疏夏郑子人来寻盟且脩曹之㑹注子人卽弟语也其后爲子人氏秋八月壬申御廪灾乙亥尝书不害也注灾其屋救之则息不及谷故曰书不害冬宋人以诸侯伐郑报宋之战也注在十二年焚渠门入及大逵注渠门郑城门逵道方九轨音义伐东郊取牛首注东郊郑郊牛首郑邑以大宫之椽归爲卢门之椽注大宫郑祖庙卢门宋城门告伐而不告入取故不书音义经十有五年春二月天王使家父来求车三月乙未天王崩注无传桓王也夏四月己巳葬齐僖公注无传五月郑伯突出奔蔡注突旣簒立权不足以自固又不能倚任祭仲反与小臣造盗贼之计故以自奔爲文罪之也例在昭三年音义疏郑世子忽复归于郑注忽实居君位故今还以复其位之例爲文也称世子者忽爲大子有母氏之宠宗卿之援有功于诸侯此大子之盛者也而守介节以失大国之助知三公子之彊不从祭仲之言脩小善絜小行从匹夫之仁忘社稷之大计故君子谓之善自爲谋言不能谋国也父卒而不能自君郑人亦不君之出则降名以赴入则逆以大子之礼始于见逐终于见杀三公子更立乱郑国者实忽之由复归例在成十八年音义疏许叔入于许注许叔庄公弟也隐十一年郑使许大夫奉许叔居许东偏郑庄公旣卒乃入居位许人嘉之以字告也叔本不去国虽称入非国逆例疏公㑹齐侯于艾邾人牟人葛人来朝注无传三人皆附庸之世子也其君应称名故其子降称人牟国今泰山牟县葛国在梁国宁陵县东北音义疏秋九月郑伯突入于栎注栎郑别都也今河南阳翟县未得国直书入无义例也音义冬十有一月公㑹宋公衞侯陈侯于袲伐郑注袲宋地在沛国相县西南先行㑹礼而后伐也音义疏传十五年春天王使家父来求车非礼也诸侯不贡车服注车服上之所以赐下天子不私求财注诸侯有常职贡祭仲专郑伯患之使其壻雍纠杀之将享诸郊雍姬知之谓其母曰父与夫孰亲其母曰人尽夫也父一而已胡可比也注妇人在室则天父出则天夫女以爲疑故母以所生爲本解之遂告祭仲曰雍氏舍其室而将享子于郊吾惑之以告祭仲杀雍纠尸诸周氏之汪注汪池也周氏郑大夫杀而暴其尸以示戮也音义公载以出注愍其见杀故载其尸共出国曰谋及妇人宜其死也夏厉公出奔蔡六月乙亥昭公入许叔入于许公㑹齐侯于艾谋定许也秋郑伯因栎人杀檀伯而遂居栎注檀伯郑守栎大夫音义冬㑹于袲谋伐郑将纳厉公也弗克而还经十有六年春正月公㑹宋公蔡侯衞侯于曹夏四月公㑹宋公衞侯陈侯蔡侯伐郑注春旣谋之今书㑹者鲁讳议纳不正蔡常在衞上今序陈下盖后至疏秋七月公至自伐郑注用饮至之礼故书冬城向注传曰书时也而下有十一月旧说因谓传误此城向亦俱是十一月但本事异各随本而书之耳经书夏叔弓如滕五月葬滕成公传云五月叔弓如滕卽知但称时者未必与下月异也又推校此年闰在六月则月却而节前水星可在十一月而正也诗云定之方中作于楚宫此未正中也功役之事皆总指天象不与言歴数同也故传之释经皆通言一时不月别音义疏十有一月衞侯朔出奔齐注惠公也朔谗构取国故不言二公子逐罪之也传十六年春正月㑹于曹谋伐郑也注前年冬谋纳厉公不克故复更谋音义夏伐郑秋七月公至自伐郑以饮至之礼也冬城向书时也初衞宣公烝于夷姜生急子注夷姜宣公之庶母也上淫曰烝音义疏属诸右公子爲之娶于齐而美公取之生夀及朔属寿于左公子注左右媵之子因以爲号音义疏夷姜缢注失宠而自缢死宣姜与公子朔构急子注宣姜宣公所取急子之妻构会其过恶音义公使诸齐使盗待诸莘将杀之注莘衞地阳平县西北有莘亭音义寿子告之使行注行去也不可曰弃父之命恶用子矣注恶安也音义有无父之国则可也及行饮以酒寿子载其旌以先盗杀之急子至曰我之求也此何罪请杀我乎又杀之二公子故怨惠公十一月左公子洩右公子职立公子黔牟注黔牟羣公子音义疏惠公奔齐经十有七年春正月丙辰公㑹齐侯纪侯盟于黄注黄齐地二月丙午公㑹邾仪父盟于趡注趡鲁地称字义与蔑盟同二月无丙午丙午三月四日也日月必有误音义夏五月丙午及齐师战于奚注奚鲁地皆陈曰战音义六月丁丑蔡侯封人卒注十一年大夫盟于折秋八月蔡季自陈归于蔡注季蔡侯弟也言归爲陈所纳癸巳葬蔡桓侯注无传称侯盖谬误三月而葬速疏及宋人衞人伐邾冬十月朔日有食之注甲乙者厯之纪也晦朔者日月之㑹也日食不可以不存晦朔晦朔须甲乙而可推故日食必以书朔日爲例传十七年春盟于黄平齐纪且谋衞故也注齐欲灭纪衞逐其君及邾仪父盟于趡寻蔑之盟也注蔑盟在隐元年夏及齐师战于奚疆事也注争疆界也音义于是齐人侵鲁疆疆吏来告公曰疆埸之事慎守其一而备其不虞注虞度也不度犹不意也音义疏姑尽所备焉事至而战又何谒焉注齐背盟而来公以信待故不书侵伐音义蔡桓侯卒蔡人召蔡季于陈注桓侯无子故召季而立之季内得国人之望外有诸侯之助故书字以善得衆称归以明外纳秋蔡季自陈归于蔡蔡人嘉之也注嘉之故以字书伐邾宋志也注邾宋争疆鲁从宋志背趡之盟冬十月朔日有食之不书日官失之也天子有日官诸侯有日御注日官日御典厯数者日官居卿以底日礼也注日官天子掌厯者不在六卿之数而位从卿故言居卿也底平也谓平厯数音义疏日御不失日以授百官于朝注日官平厯以班诸侯诸侯奉之不失天时以授百官初郑伯将以高渠弥爲卿昭公恶之固谏不听昭公立惧其杀己也辛卯杀昭公而立公子亹注公子亹昭公弟音义君子谓昭公知所恶矣公子达曰注公子逹鲁大夫疏高伯其爲戮乎复恶已甚矣注复重也本爲昭公所恶而复弑君重爲恶也音义经十有八年春王正月公㑹齐侯于泺注泺水在济南歴城县西北入济音义公与夫人姜氏遂如齐注公本与夫人俱行至泺公与齐侯行㑹礼故先书㑹泺旣㑹而相随至齐故曰遂疏夏四月丙子公薨于齐注不言戕讳之也戕例在宣十八年音义丁酉公之丧至自齐注无传告庙也丁酉五月一日有日而无月秋七月冬十有二月巳丑葬我君桓公注无传九月乃葬缓慢也传十八年春公将有行遂与姜氏如齐注始议行事申繻曰女有家男有室无相凟也谓之有礼易此必败注女安夫之家夫安妻之室违此则爲凟今公将姜氏如齐故知其当致祸乱音义疏公㑹齐侯于泺遂及文姜如齐齐侯通焉公谪之注谪谴也音义以告注夫人告齐侯夏四月丙子享公注齐侯爲公设享燕之礼音义使公子彭生乘公公薨于车注上车曰乘彭生多力拉公干而杀之音义疏鲁人告于齐曰寡君畏君之威不敢宁居来脩旧好礼成而不反无所归咎恶于诸侯请以彭生除之注除耻辱之恶也音义齐人杀彭生注不书非卿秋齐侯师于首止注陈师首止讨郑弑君也首止衞地陈留襄邑县东南有首乡子亹㑹之高渠弥相注不知齐欲讨己音义七月戊戌齐人杀子亹而轘高渠弥注车裂曰轘音义疏祭仲逆郑子于陈而立之注郑子昭公弟子仪也是行也祭仲知之故称疾不往人曰祭仲以知免仲曰信也注时人讥祭仲失忠臣之节仲以子亹爲渠弥所立本旣不正又不能固位安民宜其见除故即而然讥者之言以明本意音义周公欲弑庄王而立王子克注庄王桓王大子王子克庄王弟子仪音义辛伯告王遂与王杀周公黑肩王子克奔燕注辛伯周大夫初子仪有宠于桓王桓王属诸周公辛伯谏曰并后注妾如后音义匹嫡注庶如嫡音义两政注臣擅命音义耦国注都如国乱之本也周公弗从故及注及于难也音义春秋左传注疏卷六卷六考证春秋左氏传注疏卷六考证谷伯绥来朝邓侯吾离来朝注谷国在南乡筑阳县北按筑阳汉属南阳后汉建安十三年曹操分南阳西界立南乡郡晋武帝平吴改南乡郡爲顺阳郡是以晋志序筑阳于顺阳郡之下也或疑南乡当作南阳者非传盟向求成于郑旣而背之疏此盟向之邑必有主据之按此义注所未言疏补其阙据后襄王以阳樊予晋仓葛不服知盟向之不服亦必有主据之也冬十月雨雪注今八月也书失时按夏时八月本不当雨雪故以异常而书于经杜注谓时失专指司天之授时差错与后传失闰一例则非也传楚子伐随疏释例曰汉一名沔水出武都沮县东经汉中魏兴至南阳魏兴讹魏典各本皆然按魏文帝分汉中立魏兴郡晋因之今依晋志改正传王命虢仲立晋哀侯之弟缗于晋赵汸补注曰陈氏云王命诸侯不书今按王室不以立缗告诸侯晋又不告立君史亦无由得书也九年冬曹伯使其世子射姑来朝注曹伯有疾故使其子来朝按此以十年曹桓公卒故注谓曹伯有疾也曹伯使世子朝自是非礼故经依实书之若果曹伯有疾则世子闻乐而叹乃人之至情施父何得言非叹所乎按春秋之时强凌弱衆暴寡之势寖炽曹伯或有戒心讳其疾之闻于诸侯而使世子来朝世子懐忧故闻乐而叹施父窥其㣲故曰曹大子其有忧乎非叹所也后儒以乐奏而叹比之执玉髙卑其容俯仰之类遂谓施父讥曹大子失叹恐是后儒之误解也传虢仲芮伯梁伯荀侯贾伯伐曲沃按荀贾二国杜注不言所在按水经注古水西南迳荀城在绛州西十五里后汉郡国志注引博物记河东临汾县有贾乡贾伯邑传虢公出奔虞注虞国在河东大阳县按地理志河东郡大阳吴山在西上有吴城周武王封泰伯后于此是爲虞公爲晋所灭大阳监本讹作太阳今改正传秦人纳芮伯万于芮注四年围魏所执者按前年秋传有芮伯与虢仲梁伯荀侯贾伯同伐曲沃则彼芮伯是国人所立此芮伯乃四年秦围魏所执者也宋人执郑祭仲注听迫胁以逐君罪之也按后汉书贾逵传逵擿出左氏三十事尤着明者皆君臣之大义父子之纪纲如祭仲之属左氏义深于君父公羊多任于权变谓此传郧人军于蒲骚注郧国在江夏云杜县东南有郧城按各本俱作云社非也汉晋志俱作云杜故城在今湖广安陆府今改正传鬭廉曰注四邑随绞州蓼也蓼监本讹郧今改正传郑伯因栎人杀檀伯注檀伯郑守栎大夫按五年传注檀伯即曼伯也冬城向注此城向亦俱是十一月啖助曰按下有十一月纵是同月亦今之九月农工未毕不可兴役赵汸补注曰今按土功自戒事至毕功非止一月之事故城筑皆时而不月傅齐人杀彭生注不书非卿陈傅良曰杜氏说非是杀彭生不书嫌讨贼也赵汸曰史旣讳戕书薨则杀彭生必不复书春秋左氏传注疏卷六考证春秋左传注疏卷七钦定四库全书春秋左传注疏卷七晋杜氏注唐陆德明音义唐孔颖达疏庄公音义疏经元年春王正月疏三月夫人孙于齐注夫人荘公母也鲁人责之故出奔内讳奔谓之孙犹孙让而去音义疏夏单伯送王姬注无传单伯天子卿也单采地伯爵也王将嫁女于齐既命鲁为主故单伯送女不称使也王姬不称字以王为尊且别于内女也天子嫁女于诸侯使同姓诸侯主之不亲昏尊卑不敌音义疏秋筑王姬之馆于外注公在谅闇虑齐侯当亲迎不忍便以礼接于庙又不敢逆王命故筑舍于外音义疏冬十月乙亥陈侯林卒注无传未同盟而赴以名王使荣叔来钖桓公命注无传荣叔周大夫荣氏叔字钖赐也追命桓公褒称其徳若昭七年王追命衞襄之比音义疏王姬归于齐注无传不书逆公不与接疏齐师迁纪郱鄑郚注无传齐欲灭纪故徙其三邑之民而取其地郱在东莞临朐县东南郚在朱虚县东南北海都昌县西有訾城音义疏传元年春不称即位文姜出故也注文姜与桓俱行而桓为齐所杀故不敢还庄公父弑母出故不忍行即位之礼据文姜未还故传称文姜出也姜于是感公意而还不书不告庙音义疏三月夫人孙于齐不称姜氏絶不为亲礼也注姜氏齐姓于文姜之义宜与齐絶而复奔齐故于其奔去姜氏以示义音义疏秋筑王姬之馆于外为外礼也注齐彊鲁弱又委罪于彭生鲁不能讐齐然丧制未阕故异其礼得礼之变音义疏经二年春王二月葬陈庄公注无传鲁往㑹之故书例在昭六年夏公子庆父帅师伐于余丘注无传于余丘国名也庄公时年十五则庆父庄公庶兄疏秋七月齐王姬卒注无传鲁为之主比之内女疏冬十有二月夫人姜氏㑹齐侯于禚注夫人行不以礼故还皆不书不告庙也禚齐地音义乙酉宋公冯卒注无传再与桓同盟音义疏传二年冬夫人姜氏㑹齐侯于禚书姦也注文姜前与公俱如齐后惧而出奔至此始与齐好㑹㑹非夫人之事显然书之传曰书姦姦在夫人文姜比年出㑹其义皆同音义经三年春王正月溺㑹齐师伐衞注溺鲁大夫疾其专命而行故去氏音义疏夏四月葬宋庄公注无传五月葬桓王秋纪季以酅入于齐注季纪侯弟酅纪邑在齐国东安平县齐欲灭纪故季以邑入齐为附庸先祀不废社稷有奉故书字贵之音义疏冬公次于滑注滑郑地在陈留襄邑县西北传例曰凡师过信为次兵未有所加所次则书之既书兵所加则不书其所次以事为宜非虚次音义疏传三年春溺㑹齐师伐衞疾之也注传重明上例音义夏五月葬桓王缓也注以桓十五年三月崩七年乃葬故曰缓秋纪季以酅入于齐纪于是乎始判注判分也言分为附庸始于此冬公次于滑将㑹郑伯谋纪故也郑伯辞以难注厉公在栎故音义凡师一宿为舎再宿为信过信为次注为经书次例也舍宿不书轻也言凡师通君臣疏经四年春王二月夫人姜氏享齐侯于祝丘注无传享食也两君相见之礼非夫人所用直书以见其失祝丘鲁地音义疏三月纪伯姬卒注无传隐二年裂繻所逆者内女唯诸侯夫人卒葬皆书恩成于敌体疏夏齐侯陈侯郑伯遇于垂注无传纪侯大去其国注以国与季季奉社稷故不言灭不见迫逐故不言奔大去者不反之辞疏六月乙丑齐侯葬纪伯姬注无传纪季入酅为齐附庸而纪侯大去其国齐侯加礼初附以崇厚义故摄伯姬之丧而以纪国夫人礼葬之疏秋七月冬公及齐人狩于禚注无传公越竟与齐微者俱狩失礼可知音义传四年春王三月楚武王荆尸授师孑焉以伐随注尸陈也荆亦楚也更为楚陈兵之法扬雄方言孑者㦸也然则楚始于此参用㦸为陈音义疏将齐入告夫人邓曼曰余心荡注将授兵于庙故齐荡动散也音义邓曼叹曰王禄尽矣盈而荡天之道也先君其知之矣故临武事将发大命而荡王心焉注楚为小国僻陋在夷至此武王始起其衆僭号称王陈兵授师志意盈满临齐而散故邓曼以天地鬼神为徴应之符音义若师徒无亏王薨于行国之福也注王薨于行不死于敌王遂行卒于樠木之下注樠木木名音义疏令尹鬬祁莫敖屈重除道梁溠营军临随随人惧行成注时秘王丧故为竒兵更开直道溠水在义阳厥县西东南入郧水梁桥也随人不意其至故惧而行成音义疏莫敖以王命入盟随侯且请为㑹于汉汭而还注汭内也谓汉西音义济汉而后发丧疏纪侯不能下齐以与纪季注不能降屈事齐尽以国与季明季不叛音义夏纪侯大去其国违齐难也注违辟也音义经五年春王正月夏夫人姜氏如齐师注无传书姦疏秋郳犂来来朝注附庸国也东海昌虑县东北有郳城犂来名音义冬公㑹齐人宋人陈人蔡人伐衞传五年秋郳犂来来朝名未王命也注未受爵命为诸侯传发附庸称名例也其后数从齐桓以尊周室王命以为小邾子音义疏冬伐衞纳惠公也注惠公朔也桓十六年出奔齐经六年春王正月王人子突救衞注王人王之微官也虽官卑而见授以大事故称人而又称字疏夏六月衞侯朔入于衞注朔为诸侯所纳不称归而以国逆为文朔惧失衆心以国逆告也归入例在成十八年疏秋公至自伐衞注无传告于庙也螟注无传为灾音义冬齐人来归衞俘注公羊谷梁经传皆言衞寳此传亦言寳唯此经言俘疑经误俘囚也音义疏传六年春王人救衞夏衞侯入放公子黔牟于周放寗跪于秦杀左公子洩右公子职注寗跪衞大夫宥之以远曰放音义乃即位君子以二公子之立黔牟为不度矣夫能固位者必度于本末而后立衷焉不知其本不谋知本之不枝弗强注本末终始也衷节适也譬之树木本弱者其枝必披非人力所能强成音义诗云本枝百世注诗大雅言文王本枝俱茂蕃滋百世也音义疏冬齐人来归衞寳文姜请之也注公亲与齐共伐衞事毕而还文姜淫于齐侯故求其所获珍寳使以归鲁欲说鲁以谢慙音义楚文王伐申过邓邓祁侯曰吾甥也注祁谥也姊妹之子曰甥音义疏止而享之骓甥𥅆甥养甥请杀楚子注皆邓甥仕于舅氏也音义邓侯弗许三甥曰亡邓国者必此人也若不早图后君噬齐注若啮腹齐喻不可及音义其及图之乎图之此为时矣邓侯曰人将不食吾余注言自害其甥必为人所贱疏对曰若不从三臣抑社稷实不血食而君焉取余注言君无复余音义弗从还年楚子伐邓注伐申还之年十六年楚复伐邓灭之注鲁庄公十六年楚终强盛为经书楚事张本疏经七年春夫人姜氏㑹齐侯于防注防鲁地夏四月辛卯夜恒星不见注恒常也谓常见之星辛卯四月五日月光尚微盖时无云日光不以昏没音义疏夜中星陨如雨注如而也夜半乃有云星落而且雨其数多皆记异也日光不匿恒星不见而云夜中者以水漏知之音义疏秋大水注无传无麦苖注今五月周之秋平地出水漂杀熟麦及五稼之苖音义疏冬夫人姜氏㑹齐侯于谷注无传谷齐地今济北谷城县传七年春文姜㑹齐侯于防齐志也注文姜数与齐侯㑹至齐地则姦发夫人至鲁地则齐侯之志故传畧举二端以言之音义疏夏恒星不见夜明也星陨如雨与雨偕也注偕俱也音义秋无麦苗不害嘉谷也注黍稷尚可更种故曰不害嘉谷经八年春王正月师次于郎以俟陈人蔡人注无传期共伐郕陈蔡不至故驻师于郎以待之疏甲午治兵注治兵于庙习号令将以围郕疏夏师及齐师围郕郕降于齐师注二国同讨而齐独纳郕音义疏秋师还注时史善公克己复礼全军而还故特书师还疏冬十有一月癸未齐无知弑其君诸儿注称臣臣之罪也音义传八年春治兵于庙礼也夏师及齐师围郕郕降于齐师仲庆父请伐齐师注齐不与鲁共其功故欲伐之公曰不可我实不德齐师何罪罪我之由夏书曰臯陶迈种德注夏书逸书也称臯陶能勉种德迈勉也音义德乃降疏姑务修德以待时乎注言苟有德乃为人所降服姑且也秋师还君子是以善鲁庄公注传言经所以卽用旧史之文齐侯使连称管至父戍葵丘注连称管至父皆齐大夫戍守也葵丘齐地临淄县西有地名葵丘音义𤓰时而徃曰及𤓰而代期戍公问不至注问命也音义请代弗许故谋作乱僖公之母弟曰夷仲年生公孙无知有宠于僖公衣服礼秩如适注适太子音义襄公绌之二人因之以作乱注二人连称管至父音义连称有从妹在公宫无宠使间公注伺公之间隙音义曰㨗吾以女为夫人注㨗克也宣无知之言音义冬十二月齐侯游于姑棼遂田于贝丘注姑棼贝丘皆齐地田猎也乐安博昌县南有地名贝丘音义见大豕从者曰公子彭生也注公见大豕而从者见彭生皆妖鬼公怒曰彭生敢见射之豕人立而啼公惧队于车伤足丧屦反诛屦于徒人费注诛责也音义弗得鞭之见血走出遇贼于门刼而束之费曰我奚御哉袒而示之背信之费请先入注诈欲助贼音义伏公而出鬬死于门中石之纷如死于阶下注石之纷如齐小臣亦鬬死音义遂入杀孟阳于牀注孟阳亦小臣代公居牀音义曰非君也不类见公之足于戸下遂弑之而立无知注经书十一月癸未长厯推之月六日也传云十二月传误初襄公立无常注政令无常鲍叔牙曰君使民慢乱将作矣奉公子小白出奔莒注鲍叔牙小白傅小白僖公庶子音义乱作管夷吾召忽奉公子纠来奔注管夷吾召忽皆子纠傅也子纠小白庶兄来不书皆非卿也为九年公伐齐纳子纠齐小白入于齐传音义初公孙无知虐于雍廪注雍廪齐大夫为杀无知传音义经九年春齐人杀无知注无知弑君而立未列于会故不书爵例在成十六年疏公及齐大夫盟于蔇注齐乱无君故大夫得敌于公盖欲迎子纠也来者非一人故不称名蔇鲁地琅邪缯县北有蔇亭音义疏夏公伐齐纳子纠疏齐小白入于齐注二公子各有党故虽盟而迎子纠当须伐乃得入又出在小白之后小白称入从国逆之文本无位疏秋七月丁酉葬齐襄公注无传九月乃葬乱故八月庚申及齐师战于干时我师败绩注小白旣定而公犹不退师歴时而战战遂大败不称公战公败讳之干时齐地时水在乐安界岐流旱则竭涸故曰干时音义疏九月齐人取子纠杀之注公子为贼乱则书齐实告杀而书齐取杀者时史恶齐志在谲以求管仲非不忍其亲故极言之音义疏冬浚洙注无传洙水在鲁城北下合泗浚深之为齐备音义疏传九年春雍廪杀无知公及齐大夫盟于蔇齐无君也夏公伐齐纳子纠桓公自莒先入注桓公小白秋师及齐师战于干时我师败绩公丧戎路传乘而归注戎路兵车传乘乘他车音义秦子梁子以公旗辟于下道注二子公御及戎右也以误齐师音义是以皆止注止获也鲍叔帅师来言曰子纠亲也请君讨之注鲍叔乘胜而进军志在生得管仲故託不忍之辞管召讐也请受而甘心焉注管仲射桓公故曰讐甘心言欲快意戮杀之音义乃杀子纠于生窦注生窦鲁地音义召忽死之管仲请囚鲍叔受之及堂阜而税之注堂阜齐地东莞蒙隂县西北有夷吾亭或曰鲍叔解夷吾縳于此因以为名音义归而以告曰管夷吾治于髙傒注髙傒齐卿髙敬仲也言管仲治理政事之才多于敬仲音义使相可也音义疏公从之经十年春王正月公败齐师于长勺注齐人虽成列鲁以权谲稽之列成而不得用故以未陈为文例在十一年长勺鲁地音义疏二月公侵宋注无传侵例在二十九年三月宋人迁宿注无传宋强迁之而取其地故文异于邢迁音义夏六月齐师宋师次于郎注不言侵伐齐为兵主背蔇之盟义与长勺同音义疏公败宋师于乘丘注乘丘鲁地音义秋九月荆败蔡师于莘注荆楚本号后改为楚楚辟陋在夷于此始通中国然告命之辞犹未合典礼故不称将帅莘蔡地音义疏以蔡侯献舞归注献舞蔡季疏冬十月齐师灭谭注谭国在济南平陵县西南传曰谭无礼此直释所以见灭经无义例他皆放此灭例在文十五年音义谭子奔莒注不言出奔国灭无所出疏传十年春齐师伐我注不书侵伐齐背蔇之盟我有辞公将战曹刿请见注曹刿鲁人音义疏其乡人曰肉食者谋之又何间焉注肉食在位者间犹与也音义疏刿曰肉食者鄙未能远谋乃入见问何以战公曰衣食所安弗敢专也必以分人疏对曰小惠未徧民弗从也注分公衣食所惠不过左右故曰未徧音义公曰牺牲玉帛音义疏弗敢加也必以信注祝辞不敢以小为大以恶为美对曰小信未孚神弗福也注孚大信也疏公曰小大之狱虽不能察必以情注必尽已情察审也对曰忠之属也注上思利民忠也音义疏可以一战战则请从公与之乘注共乘兵车音义战于长勺公将鼓之刿曰未可齐人三鼓刿曰可矣齐师败绩公将驰之刿曰未可下视其辙注视车迹也音义登轼而望之疏曰可矣遂逐齐师旣克公问其故对曰夫战勇气也一鼔作气再而衰三而竭彼竭我盈故克之夫大国难测也惧有伏焉注恐诈奔音义吾视其辙乱望其旗靡故逐之注旗靡辙乱怖遽音义夏六月齐师宋师次于郎公子偃曰宋师不整可败也注公子偃鲁大夫宋败齐必还请击之公弗许自雩门窃出蒙臯比而先犯之注雩门鲁南城门臯比虎皮音义疏公从之大败宋师于乘丘齐师乃还蔡哀侯娶于陈息侯亦娶焉息妫将归过蔡蔡侯曰吾姨也注妻之姊妹曰姨疏止而见之弗賔注不礼敬也息侯闻之怒使谓楚文王曰伐我吾求救于蔡而伐之楚子从之秋九月楚败蔡师于莘以蔡侯献舞归齐侯之出也过谭谭不礼焉及其入也诸侯皆贺谭又不至注以九年入音义冬齐师灭谭谭无礼也谭子奔莒同盟故也注传言谭不能及远所以亡春秋左传注疏卷七卷七考证春秋左氏传注疏卷七考证单伯送王姬疏成公以下常称单子常监本讹当今改正齐师迁纪郱鄑郚注北海都昌县西有訾城按此解鄑邑也后书郡国志北海都昌注引齐迁纪之鄑城地道记曰鄑城在县西是也鄑音同訾故释文同音子斯反传不称姜氏絶不为亲礼也按文姜亲与弑桓之谋庄公当以父之义絶其为母此左氏意与二传不异者也杜注支离迂远公子庆父帅师伐于余丘注于余丘国名也按啖助亦主杜说公羊以为邾娄之邑刘敞驳之孙复谓是附庸国吕祖谦谓是夷国若于越然又按左传于庄公一代记事最少甚至一年但有一事余俱无传当由所见鲁史亦阙失不全耳纪季以入于齐注纪邑在齐国东安平县按东安平前汉属葘川国后汉属北海国前志注引孟康曰今亭是也后志注引此传东莱集解引此注无东字误也传郑伯辞以难注厉公在栎故赵汸补注曰陈氏云杜氏厉公在栎故説非是郑伯即厉公今按杜氏疑下年遇埀郑伯为子仪汸按齐侯杀子亹而祭仲立子仪子仪非齐侯所立陈侯又突之党二国必不成子仪为君而与之会此郑伯为厉公无疑杜氏并失传意传莫敖以王命入盟随侯疏莫敖既与随侯盟且又请随侯与已为会礼于汉水之汭而后还楚也监本作且又请随侯畏楚为会礼于汉水之汭而我还楚也殊不可解今依古本改郳犂来来朝注附庸国也东海昌虑县东北有郳城按后书郡国志注引此作昌虑县所治城东北有郳城郳小邾国也传楚复伐邓灭之陈传良曰于此见传终书之体赵汸曰按传记楚灭凡十一国见宣十二年传注春夫人姜氏会齐侯于防监本春字下衍一秋字今去传星陨如雨与雨偕也按如雨公羊谷梁皆谓衆星散落如雨之多惟左氏作而雨解传齐侯使连称管至父戍葵丘注齐地临淄县西有地名葵丘按此与桓公会诸侯之地不同故杜别解传初公孙无知虐于雍廪按此九年传雍廪杀无知之首句也左传初与经文各自成书故每有隔年连合之传自杜预合为经传集解始离传以从经于每年之首即自画断多所间隔此传其尤着者也传秦子梁子以公旗辟于下道按此直接上公传乘而归本一传也各本俱用一圈画断未详其义齐师灭谭注谭国在济南平陵县西南按汉志作东平陵春秋左氏传注疏卷七考证春秋左传注疏卷八钦定四库全书春秋左传注疏卷八晋杜氏注唐陆徳明音义孔颖逹疏经十有一年春王正月注无传夏五月戊寅公败宋师于鄑注鄑鲁地传例曰敌未陈曰败某师音义疏秋宋大水注公使弔之故书冬王姬归于齐注鲁主昬不书齐侯逆不见公传十一年夏宋为乘丘之役故侵我公御之宋师未陈而薄之败诸鄑凡师敌未陈曰败某师注通谓设权谲变诈以胜敌彼我不得成列成列而不得用故以未陈独败为文音义疏皆陈曰战注坚而有备各得其所成败决于志力者也疏大崩曰败绩注师徒挠败若沮岸崩山丧其功绩故曰败绩音义疏得儁曰克注谓若太叔叚之比才力足以服衆威权足以自固进不成为外㓂强敌退复狡壮有二君之难而实非二君克而胜之则不言彼败绩但书所克之名音义疏覆而败之曰取某师注覆谓威力兼备若罗网所掩覆一军皆见禽制故以取为文疏京师败曰王师败绩于某注王者无敌于天下天下非所得与战者然春秋之世据有其事事列于经则不得不因申其义有时而败则以自败为文眀天下莫之得校音义疏秋宋大水公使弔焉曰天作滛雨害于粢盛若之何不弔注不为天所愍弔对曰孤实不敬天降之灾又以为君忧拜命之辱注谢辱厚命臧文仲曰宋其兴乎注臧文仲鲁大夫禹汤罪已其兴也浡焉注浡盛貌音义桀纣罪人其亡也忽焉注忽速貌音义疏且列国有凶称孤礼也注列国诸侯无凶则常称寡人疏言惧而名礼其庶乎注言惧罪已名礼称孤其庶庶㡬于兴音义既而闻之曰公子御説之辞也注宋庄公子音义臧孙达曰是宜为君有恤民之心疏冬齐侯来逆共姬注齐桓公也音义乘丘之役注在十年公以金仆姑射南宫长万注金仆姑矢名南宫长万宋大夫音义疏公右歂孙生搏之注搏取也不书获万时未为卿音义疏宋人请之宋公靳之注戏而相愧曰靳鲁听其得还音义疏曰始吾敬子今子鲁囚也吾弗敬子矣病之注万不以为戏而以为已病为宋万弑君传经十有二年春王三月纪叔姬归于酅注无传纪侯去国而死叔姬归鲁纪季自定于齐而后归之全守节义以终妇道故系之纪而以初嫁为文贤之也来归不书非宁且非大归音义疏夏四月秋八月甲午宋万弑其君㨗及其大夫仇牧注㨗闵公不书葬乱也万及仇牧皆宋卿仇牧称名不警而遇贼无善事可褒音义疏冬十月宋万出奔陈注奔例在宣十年传十二年秋宋万弑闵公于蒙泽注蒙泽宋地梁国有蒙县疏遇仇牧于门批而杀之注手批之也音义遇大宰督于东宫之西又杀之注杀督不书宋不以告音义立子游注子游宋公子疏羣公子奔萧公子御説奔亳注萧宋邑今沛国萧县亳宋邑蒙县西北有亳城音义南宫牛勐获帅师围亳注牛长万之子勐获其党也冬十月萧叔大心注叔萧大夫名疏及戴武宣穆庄之族注宋五公之子孙以曹师伐之杀南宫牛于师杀子游于宋立桓公注桓公御説勐获奔卫南宫万奔陈以乘车辇其母一日而至注乘车非兵车驾人曰辇宋去陈二百六十里言万之多力音义宋人请勐获于卫卫人欲勿与石祁子曰不可注石祁子卫大夫天下之恶一也恶于宋而保于我保之何补得一夫而失一国与恶而弃好非谋也注宋卫本同好国音义卫人归之亦请南宫万于陈以赂疏陈人使妇人饮之酒而以犀革裹之比及宋手足皆见宋人皆醢之注醢肉酱并醢勐获故言皆音义经十有三年春齐侯宋人陈人蔡人邾人㑹于北杏注北杏齐地音义夏六月齐人灭遂注遂国在济北蛇丘县东北音义秋七月冬公㑹齐侯盟于柯注此柯今济北东阿齐之阿邑犹祝柯今为祝阿音义传十三年春㑹于北杏以平宋乱注宋有弑君之乱齐桓欲脩霸业疏遂人不至夏齐人灭遂而戍之注戍守也冬盟于柯始及齐平也注始与齐桓通好音义宋人背北杏之㑹音义经十有四年春齐人陈人曹人伐宋注背北杏㑹故夏单伯㑹伐宋注既伐宋单伯乃至故曰㑹伐宋单伯周大夫疏秋七月荆入蔡注入例在文十五年冬单伯㑹齐侯宋公卫侯郑伯于鄄注鄄卫地今东郡甄城也齐桓脩霸业卒平宋乱宋人服从欲归功天子故赴以单伯㑹诸侯为文音义疏传十四年春诸侯伐宋齐请师于周注齐欲崇天子故请师假王命以示大顺经书人传诸侯者总衆国之辞疏夏单伯㑹之取成于宋而还郑厉公自栎侵郑注厉公以桓十五年入栎遂居之咅义及大陵获傅瑕注大陵郑地傅瑕郑大夫傅瑕曰苟舎我吾请纳君与之盟而赦之六月甲子傅瑕杀郑子及其二子而纳厉公注郑子庄四年称伯㑹诸侯今见杀不称君无谥者微弱臣子不以君礼成丧告诸侯音义初内蛇与外蛇鬭于郑南门中内蛇死六年而厉公入疏公闻之问于申繻曰犹有妖乎对曰人之所忌其气燄以取之妖由人兴也注尚书洛诰无若火始燄燄未盛而进退之时以喻人心不坚正音义人无衅焉妖不自作人弃常则妖兴故有妖音义疏厉公入遂杀傅瑕使谓原繁曰傅瑕贰注言有二心于已周有常刑既伏其罪矣纳我而无二心者吾皆许之上大夫之事吾愿与伯父图之注上大夫卿也伯父谓原繁疑原繁有二心且寡人出伯父无里言注无纳我之言音义入又不念寡人注不亲附己寡人憾焉对曰先君桓公命我先人典司宗祏注桓公郑始受封君也宗祏宗庙中藏主石室言已世为宗庙守臣音义疏社稷有主而外其心其何贰如之苟主社稷国内之民其谁不为臣臣无二心天之制也子仪在位十四年矣注子仪郑子也而谋召君者庸非贰乎注庸用也庄公之子犹有八人若皆以官爵行赂劝贰而可以济事君其若之何臣闻命矣乃缢而死音义蔡哀侯为莘故绳息妫以语楚子注莘役在十年绳誉也音义疏楚子如息以食入享遂灭息注伪设享食之具音义以息妫归生堵敖及成王焉未言注未与王言音义楚子问之对曰吾一妇人而事二夫纵弗能死其又奚言楚子以蔡侯灭息遂伐蔡注欲以説息妫音义秋七月楚入蔡君子曰商书所谓恶之易也如火之燎于原不可乡迩其犹可扑灭者其如蔡哀侯乎注商书盘庚言恶易长而难灭音义冬㑹于鄄宋服故也经十有五年春齐侯宋公陈侯卫侯郑伯㑹于鄄夏夫人姜氏如齐注无传夫人文姜齐桓公姊妹父母在则礼有归宁没则使卿宁疏秋宋人齐人邾人伐郳注宋主兵故序齐上音义郑人侵宋冬十月传十五年春复㑹焉齐始覇也注始为诸侯长音义秋诸侯为宋伐郳注郳附庸属宋而叛故齐桓为之伐郳音义郑人间之而侵宋音义经十有六年春王正月夏宋人齐人卫人伐郑注宋主兵也班序上下以国大小为次征伐则以主兵为先春秋之常也他皆放此疏秋荆伐郑冬十有二月㑹齐侯宋公陈侯卫侯郑伯许男滑伯滕子同盟于幽注书㑹鲁㑹之不书其人㣲者也言同盟服异也陈国小毎盟㑹皆在卫下齐桓始覇楚亦始疆陈侯介于二大国之间而为三恪之客故齐桓因而进之遂班在卫上终于春秋滑国都费河南缑氏县幽宋地音义疏邾子克卒注无传克仪父名称子者盖齐桓请王命以为诸侯再同盟疏传十六年夏诸侯伐郑宋故也注郑侵宋故音义郑伯自栎入注在十四年缓告于楚秋楚伐郑及栎为不礼故也郑伯治与于雍纠之乱者注在桓十五年音义九月杀公子阏刖强鉏注二子祭仲党断足曰刖音义疏公父定叔出奔卫注共叔叚之孙定谥也音义三年而复之曰不可使共叔无后于郑使以十月入曰良月也就盈数焉注数满于十疏君子谓强鉏不能卫其足注言其不能早辟害冬同盟于幽郑成也王使虢公命曲沃伯以一军为晋侯注曲沃武公遂并晋国僖王因就命为晋侯小国故一军音义疏初晋武公伐夷执夷诡诸注夷诡诸周大夫夷采地名音义蔿国请而免之注蔿国周大夫音义既而弗报注诡诸不报施于蔿国音义故子国作乱谓晋人曰与我伐夷而取其地注使晋取夷地遂以晋师伐夷杀夷诡诸周公忌父出奔虢注周公忌父王卿士辟子国之难音义惠王立而复之注鲁桓十五年经书桓王崩鲁庄三年经书葬桓王自此以来周有庄王又有僖王崩葬皆不见于经传王室㣲弱不能复自通于诸侯故传因周公忌父之事而见惠王惠王立在此年之末音义疏经十有七年春齐人执郑詹注齐桓始伯郑既伐宋又不朝齐詹为郑执政大臣诣齐见执不称行人罪之也行人例在襄十一年诸执大夫皆称人以执之大夫贱故音义疏夏齐人歼于遂注歼尽也齐人戍遂翫而无备遂人讨而尽杀之故时史因以自尽为文音义疏秋郑詹自齐逃来注无传詹不能伏节守死以解国患而遁逃苟免书逃以贱之音义疏冬多麋注无传麋多则害五稼故以灾书音义疏传十七年春齐人执郑詹郑不朝也夏遂因氏颌氏工娄氏须遂氏飨齐戍醉而杀之齐人歼焉注飨酒食也四族遂之疆宗齐灭遂戍之在十三年音义经十有八年春王三月日有食之注无传不书日官失之疏夏公追戎于济西注戎来侵鲁公逐之于济水之西秋有注短弧也盖以含沙射人为灾音义疏冬十月传十八年春虢公晋侯朝王王飨醴命之宥注王之觐羣后始则行飨礼先置醴酒示不忘古饮宴则命以币物宥助也所以助欢敬之意言备设音义疏皆赐玉五㲄马三匹非礼也注双玉为㲄音义疏王命诸侯名位不同礼亦异数不以礼假人注侯而与公同赐是借人礼音义疏虢公晋侯郑伯使原庄公逆王后于陈陈嬀归于京师注虢晋朝王郑伯又以齐执其卿故求王为援皆在周倡义为王定昏陈人敬从得同姓宗国之礼故传详其事不书不告音义实惠后注陈嬀后号惠后宠爱少子乱周室事在僖二十四年故传于此并正其后称夏公追戎于济西不言其来讳之也注戎来侵鲁鲁人不知去乃追之故讳不言其来疏秋有为灾也初楚武王克权使鬭缗尹之注权国名南郡当阳县东南有权城鬭缗楚大夫音义疏以叛围而杀之注缗以权叛音义迁权于那处注那处楚地南郡编县东南有那口城音义使阎敖尹之注阎敖楚大夫及文王即位与巴人伐申而惊其师注惊巴师巴人叛楚而伐那处取之遂门于楚注攻楚城门阎敖游涌而逸注涌水在南郡华容县阎敖既不能守城又游涌水而走音义楚子杀之其族为乱冬巴人因之以伐楚经十有九年春王正月夏四月秋公子结媵陈人之妇于鄄遂及齐侯宋公盟注无传公子结鲁大夫公羊谷梁皆以为鲁女媵陈侯之妇其称陈人之妇未入国略言也大夫出竟有可以安社稷利国家者则专之可也结在鄄闻齐宋有㑹权事之宜去其本职遂与二君为盟故备书之本非鲁公意而又失媵陈之好故冬各来伐音义疏夫人姜氏如莒注无传非父母国而徃书姦疏冬齐人宋人陈人伐我西鄙注无传幽之盟鲁使微者㑹鄄之盟又使媵臣行所以受敌鄙邉邑传十九年春楚子御之大败于津注御巴人为巴人所败津楚地或曰江陵县有津乡还鬻拳弗纳遂伐黄注鬻拳楚大阍黄嬴姓国今弋阳县音义疏败黄师于踖陵注踖陵黄地音义还及湫有疾注南郡鄀县东南有湫城音义夏六月庚申卒鬻拳葬诸夕室注夕室地名音义亦自杀也而葬于绖皇注绖皇冡前阙生守门故死不失职音义疏初鬻拳强谏楚子楚子弗从临之以兵惧而从之鬻拳曰吾惧君以兵罪莫大焉遂自刖也楚人以爲大阍谓之大伯注若今城门校尉官音义疏使其后掌之注使其子孙常主此官君子曰鬻拳可谓爱君矣谏以自纳于刑刑犹不忘纳君于善注言爱君明非臣法也楚能尽其忠爱所以兴疏初王姚嬖于庄王生子頽注王姚庄王之妾也姚姓也音义子頽有宠蔿国爲之师及惠王卽位注周惠王庄王孙取蔿国之圃以爲囿注圃园也囿苑也音义疏边伯之宫近于王宫王取之注边伯周大夫音义王夺子禽祝跪与詹父田注三子周大夫音义而收膳夫之秩注膳夫石速也秩禄也音义故蔿国边伯石速詹父子禽祝跪作乱因苏氏注苏氏周大夫桓王夺其十二邑以与郑自此以来遂不和秋五大夫奉子頽以伐王注石速士也故不在五大夫数不克出奔温注温苏氏邑苏子奉子頽以奔卫卫师燕师伐周注燕南燕冬立子頽经二十年春王二月夫人姜氏如莒注无传夏齐大灾注无传来告以大故书天火曰灾例在宣十六年疏秋七月冬齐人伐戎注无传传二十年春郑伯和王室不克注克能也执燕仲父注燕仲父南燕伯爲伐周故音义疏夏郑伯遂以王归王处于栎秋王及郑伯入于邬注邬王所取郑邑音义遂入成周取其宝器而还冬王子頽享五大夫乐及徧舞注皆舞六代之乐音义疏郑伯闻之见虢叔注叔虢公字曰寡人闻之哀乐失时殃咎必至今王子頽歌舞不倦乐祸也夫司寇行戮注司宼刑官音义君爲之不举注去盛馔音义疏而况敢乐祸乎奸王之位祸孰大焉临祸忘忧忧必及之盍纳王乎虢公曰寡人之愿也音义经二十有一年春王正月夏五月辛酉郑伯突卒注十六年与鲁大夫盟于幽秋七月戊戌夫人姜氏薨注无传薨寝祔姑赴于诸侯故具小君礼书之音义疏冬十有二月葬郑厉公注无传八月葬缓慢也传二十一年春胥命于弭夏同伐王城注郑虢相命弭郑地音义郑伯将王自圉门入虢叔自北门入杀王子頽及五大夫郑伯享王于阙西辟乐备注阙象魏也乐备备六代之乐音义疏王与之武公之畧自虎牢以东注略界也郑武公傅平王平王赐之自虎牢以东后失其地故惠王今复与之虎牢河南成臯县音义疏原伯曰郑伯效尤其亦将有咎注原伯原庄公也言效子頽舞徧乐音义五月郑厉公卒王巡虢守注巡守于虢国也天子省方谓之巡守音义疏虢公爲王宫于玤注玤虢地音义王与之酒泉注酒泉周邑郑伯之享王也王以后之鞶鑑予之注后王后也鞶带而以鑑爲饰也今西方羗胡爲然古之遗服音义疏虢公请器王予之爵注爵饮酒器郑伯由是始恶于王注爲僖二十四年郑执王使张本音义疏冬王归自虢注传言王之偏也经二十有二年春王正月肆大眚注无传赦有罪也易称赦过宥罪书称眚灾肆赦传称肆眚围郑皆放赦罪人盪涤衆故以新其心有时而用之非制所常故书音义疏癸丑葬我小君文姜注无传反哭成丧故称小君陈人杀其公子御寇注宣公大子也陈人恶其杀大子之名故不称君父以国讨公子告音义疏夏五月疏秋七月丙申及齐高傒盟于防注无传高傒齐之贵卿而与鲁之微者盟齐桓谦接诸侯以崇霸业冬公如齐纳币注无传公不使卿而亲纳币非礼也母丧未再期而图昏二传不见所讥左氏又无传失礼明故音义疏传二十二年春陈人杀其大子御宼注传称大子以实言陈公子完与颛孙奔齐注公子完颛孙皆御寇之党音义颛孙自齐来奔注不书非卿齐侯使敬仲爲卿注敬仲陈公子完辞曰羇旅之臣注羇寄也旅客也幸若获宥及于寛政注宥赦也赦其不闲于敎训而免于罪戾弛于负担注弛去离也音义君之惠也所获多矣敢辱高位以速官谤注敢不敢也音义请以死告注以死自誓诗云翘翘车乘招我以弓岂不欲往畏我友朋注逸诗也翘翘远貌古者聘士以弓言虽贪显命惧爲朋友所讥责音义使爲工正注掌百工之官饮桓公酒乐注齐桓贤之故就其家会据主人之辞故言饮桓公酒音义疏公曰以火继之辞曰臣卜其昼未卜其夜不敢疏君子曰酒以成礼不继以滛义也注夜饮爲淫乐以君成礼弗纳于淫仁也初懿氏卜妻敬仲注懿氏陈大夫龟曰卜音义疏其妻占之曰吉注懿氏妻是谓鳯凰于飞和鸣锵锵注雄曰鳯雌曰凰雄雌俱飞相和而鸣锵锵然犹敬仲夫妻相随适齐有声誉音义疏有嬀之后将育于姜注嬀陈姓姜齐姓五世其昌并于正卿八世之后莫之与京注京大也音义疏陈厉公蔡出也注姊妹之子曰出疏故蔡人杀五父而立之注五父陈佗也杀陈佗在桓六年音义生敬仲其少也周史有以周易见陈侯者注周大史也音义疏陈侯使筮之注蓍曰筮音义疏遇观䷓注坤下巽上观音义之否䷋注坤下干上否观六四爻变而爲否音义疏曰是谓观国之光利用賔于王注此周易观卦六四爻辞易之为书六爻皆有变象又有互体圣人随其义而论之音义此其代陈有国乎不在此其在异国非此其身在其子孙疏光远而自他有耀者也疏坤土也巽风也干天也风为天于土上山也注巽变为干故曰风为天自三至四有艮象艮为山音义疏有山之材而照之以天光于是乎居土上注山则材之所生上有干下有坤故言居土上照之以天光故曰观国之光利用賔于王注四为诸侯变而之干有国朝王之象疏庭实旅百奉之以玉帛天地之羙具焉故曰利用賔于王注艮为门庭干为金玉坤为布帛诸侯朝王陈挚币之象旅陈也百言物备音义疏犹有观焉故曰其在后乎注因观文以传占故言犹有观非在已之言故知在子孙音义疏风行而着于土音义疏故曰其在异国乎若在异国必姜姓也姜大岳之后也注姜姓之先为尧四岳疏山岳则配天物莫能两大陈衰此其昌乎注变而象艮故知当兴于大岳之后得大岳之权则有配天之大功故知陈必衰疏及陈之初亡也注昭八年楚灭陈陈桓子始大于齐注桓子敬仲五世孙陈无宇疏其后亡也注哀十七年楚复灭陈音义成子得政注成子陈常也敬仲八世孙陈完有礼于齐子孙世不忘徳徳协于卜故传备言其终始卜筮者圣人所以定犹豫决疑似因生义教者也尚书洪范通龟筮以同卿士之数南蒯卜乱而遇元吉惠伯荅以忠信则可臧会卜僭遂获其应丘明故举诸县验于行事者以示来世而君子志其善者远者他皆放此音义疏春秋左传注疏卷八卷八考证春秋左氏传注疏卷八考证宋大水注公使弔之故书吕祖谦曰诸国告则书其显然为衆所知者亦不待告也春秋之世灾异多矣圣人不能尽书特取一二甚者以为世戒传覆而败之曰取某师疏哀九年宋皇瑗取郑师于雍丘按经文书取某师惟皇瑗及哀十三年郑罕达取宋师于嵒二文而已实则隠十年宋人蔡人卫人伐戴郑伯伐取之亦取某师之类也宋万弑其君㨗及其大夫仇牧注万及仇牧皆宋卿仇牧称名不警而遇贼无羙事可褒按公羊谓仇牧不畏强御谷梁谓仇牧为闲是也即以左传考之华督为太宰位在牧上亦为万所杀而经不书以督旧为弑君之逆贼故削之牧为忠臣故笔之也杜氏之说贬孔父贬仇牧悖理伤教孔疏亦附㑹之信如所云然则孔子春秋成而忠臣义士惧耶不可不辨传萧叔大心注叔萧大夫名赵汸补注曰叔萧大夫字大心其名也传兼称之按赵氏说足以正杜之失齐侯宋人陈人蔡人邾人㑹于北杏孙觉曰桓公将兴霸业诸侯未甚信而桓公欲过为谦故亲屈其尊以㑹诸侯之臣也苏轼曰齐桓始合诸侯以平宋乱自是遂得诸侯故四国皆称人言衆与之也单伯㑹伐宋注单伯周大夫吕大圭曰单伯周之世族诸侯大夫无称伯者如毛伯凡伯召伯皆王朝卿士周有单姓鲁无单姓经传固可考也赵汸曰二传误以单伯为鲁大夫故元年送王姬改送为逆传齐请师于周陈傅良曰传见齐初伯禀命天子传十五年春复㑹焉齐始覇也刘敞权衡曰凡覇者当主诸侯诸侯莫先焉此年秋伐郳宋序齐上明年夏伐郑宋亦序齐上齐之未主诸侯明矣然则齐始霸在十六年九国同盟于幽之时也按齐桓之霸基于北杏而成于鄄之再㑹传言始覇甚确刘氏议之非也宋人齐人卫人伐郑疏诸侯㑹许男在曺滑之上按此以下文幽之㑹言当作许男在滑伯之上传惠王立而复之赵汸补注曰经书葬桓王后王人救卫王姬归于齐则庄王也单伯㑹伐宋㑹诸侯于鄄命曲沃伯为晋侯则僖王也虢公晋侯郑伯使原庄公逆王后于陈以后皆惠王事传遂因氏颌氏按颌从合不从令别本作领非也传实惠后陈傅良曰为王子带起傅传公追戎于济西不言其来讳之也啖助曰书追眀已去而追直书实事有何讳乎传遂伐黄注黄嬴姓国今弋阳县按杜注于地名必具郡县此惟言县以弋阳汉属汝南魏分汝南置弋阳郡晋因之弋阳县属弋阳郡故不言郡也传胥命于弭陈傅良曰传见桓三年齐卫特书按齐卫胥命于蒲之外惟此传有胥命二字时虢郑相约勤王此羙事也先儒疑齐卫相推为侯伯不传王廵虢守按是时虽异于方岳朝㑹之盛然犹有其名也河阳以后无廵守矣传成子得政朱子曰陈敬仲毕万季友占筮皆其子孙假託如后世符命之类春秋左氏传注疏卷八考证春秋左传注疏卷九钦定四库全书春秋左传注疏卷九晋杜氏注唐陆徳明音义孔颖达疏经二十有三年春公至自齐注无传祭叔来聘注无传谷梁以祭叔为祭公来聘鲁天子内臣不得外交故不言使不与其得使聘音义疏夏公如齐观社注齐因祭社蒐军实故公往观之疏公至自齐注无传荆人来聘注无传不书荆子使某来聘君臣同辞者盖楚之始通未成其礼疏公及齐侯遇于谷注无传音义萧叔朝公注无传萧附庸国叔名就谷朝公故不言来凡在外朝则礼不得具嘉礼不野合疏秋丹桓宫楹注桓公庙也楹柱也音义冬十有一月曹伯射姑卒注无传未同盟而赴以名音义十有二月甲寅公㑹齐侯盟于扈注无传扈郑地在荥阳卷县西北音义传二十三年夏公如齐观社非礼也曹刿谏曰不可夫礼所以整民也故㑹以训上下之则制财用之节注贡赋多少朝以正班爵之义帅长幼之序征伐以讨其不然注不然不用命音义疏诸侯有王注従王事王有巡守注省四方以大习之注大习㑹朝之礼非是君不举矣君举必书注书于策书而不法后嗣何观晋桓庄之族偪注桓叔庄伯之子孙彊盛偪迫公室音义献公患之士蒍曰去富子则羣公子可谋也已注士蒍晋大夫富子二族之富彊者音义公曰尔试其事士蒍与羣公子谋谮富子而去之注以罪状诬之同族恶其富彊故士蒍得因而间之用其所亲为谮则似信离其骨肉则党弱羣公子终所以见灭音义秋丹桓宫之楹经二十有四年春王三月刻桓宫桷注刻镂也桷椽也将迎夫人故为盛饰音义疏葬曹庄公注无传夏公如齐逆女注无传亲逆礼也疏秋公至自齐注无传八月丁丑夫人姜氏入注哀姜也公羊传以为姜氏要公不与公俱入盖以孟任故丁丑入而明日乃朝庙音义疏戊寅大夫宗妇觌用币注宗妇同姓大夫之妇礼小君至大夫执贽以见明臣子之道庄公欲奢夸夫人故使大夫宗妇同贽俱见音义疏大水注无传冬戎侵曹注无传曹羁出奔陈注无传羁盖曹世子也先君既葬而不称爵者微弱不能自定曹人以名赴疏赤归于曹注无传赤曹僖公也盖为戎所纳故曰归疏郭公注无传盖经阙误也自曹羁以下公羊谷梁之説既不了又不可通之于左氏故不采用疏传二十四年春刻其桷皆非礼也注并非丹楹故言皆疏御孙谏曰臣闻之俭徳之共也侈恶之大也注御孙鲁大夫音义先君有共徳而君纳诸大恶无乃不可乎注以不丹楹刻桷为共秋哀姜至公使宗妇觌用币非礼也注传不言大夫唯举非常疏御孙曰男贽大者玉帛注公侯伯子男执玉诸侯世子附庸孤卿执帛音义疏小者禽鸟注卿执羔大夫执鴈士执雉疏以章物也注章所执之物别贵贱音义女贽不过榛栗枣脩以告䖍也注榛小栗脩脯䖍敬也皆取其名以示敬音义疏今男女同贽是无别也男女之别国之大节也而由夫人乱之无乃不可乎晋士蒍又与羣公子谋使杀游氏之二子注游氏二子亦桓庄之族士蒍告晋侯曰可矣不过二年君必无患经二十有五年春陈侯使女叔来聘注女叔陈卿女氏叔字音义夏五月癸丑衞侯朔卒注无传惠公也书名十六年与内大夫盟于幽六月辛未朔日有食之鼓用牲于社注鼓伐鼓也用牲以祭社传例曰非常也疏伯姬归于杞注无传不书逆女逆者微秋大水鼓用牲于社于门注门国门也传例曰亦非常也疏冬公子友如陈注无传报女叔之聘诸鲁出朝聘皆书如不果彼国必成其礼故不称朝聘春秋之常也公子友庄公之母弟称公子者史策之通言母弟至亲异于他臣其相杀害则称弟以示义至于嘉好之事兄弟笃睦非例所兴或称弟或称公子仍旧史之文也母弟例在宣十七年音义疏传二十五年春陈女叔来聘始结陈好也嘉之故不名注季友相鲁原仲相陈二人有旧故女叔来聘季友冬亦报聘嘉好接备卿以字为嘉则称名其常也音义夏六月辛未朔日有食之鼓用牲于社非常也注非常鼓之月长厯推之辛未实七月朔置闰失所故致月错疏唯正月之朔慝未作注正月夏之四月周之六月谓正阳之月今书六月而传云唯者明此月非正阳月也慝隂气音义疏日有食之于是乎用币于社伐鼓于朝注日食厯之常也然食于正阳之月则诸侯用币于社请救于上公伐鼓于朝退而自责以明阴不宜侵阳臣不宜掩君以示大义疏秋大水鼓用牲于社于门亦非常也注失常礼凡天灾有币无牲注天灾日月食大水也祈请而已不用牲也疏非日月之𤯝不鼓注𤯝犹灾也月侵日为𤯝阴阳逆顺之事贤圣所重故特鼓之音义疏晋士蒍使羣公子尽杀游氏之族乃城聚而处之注聚晋邑音义冬晋侯围聚尽杀羣公子注卒如士蒍之计经二十有六年春公伐戎注无传夏公至自伐戎注无传曹杀其大夫注无传不称名非其罪例在文七年疏秋公㑹宋人齐人伐徐注无传宋序齐上主兵冬十有二月癸亥朔日有食之注无传传二十六年春晋士蒍为大司空注大司空卿官疏夏士蒍城绛以深其宫注绛晋所都也今平阳绛邑县秋虢人侵晋冬虢人又侵晋注为传明年晋将伐虢张本此年经传各自言其事者或经是直文或策书虽存而简牍散落不究其本末故传不复申解但言传事而已音义疏经二十有七年春公㑹杞伯姬于洮注伯姬庄公女洮鲁地音义疏夏六月㑹齐侯宋公陈侯郑伯同盟于幽秋公子友如陈葬原仲注原仲陈大夫原氏仲字也礼臣既卒不名故称字季友违礼㑹外大夫葬具见其事亦所以知讥音义疏冬杞伯姬来注传例曰归宁莒庆来逆叔姬注无传庆莒大夫叔姬庄公女卿自为逆则称字例在宣五年音义杞伯来朝注无传杞称伯者盖为时王所黜音义疏公㑹齐侯于城濮注无传城濮衞地将讨衞也音义传二十七年春公㑹杞伯姬于洮非事也注非诸侯之事天子非展义不巡守注天子巡守所以宣布徳义诸侯非民事不举卿非君命不越竟音义夏同盟于幽陈郑服也注二十二年陈乱而齐纳敬仲二十五年郑文公之四年获成于楚皆有二心于齐今始服也疏秋公子友如陈葬原仲非礼也原仲季友之旧也冬杞伯姬来归宁也注宁问父母安否凡诸侯之女归宁曰来出曰来归注归不反之辞夫人归宁曰如某出曰归于某注晋侯将伐虢士蒍曰不可虢公骄若骤得胜于我必弃其民注弃民不养之无衆而后伐之欲御我谁与夫礼乐慈爱战所畜也夫民让事乐和爱亲哀丧而后可用也注上之使民以义让哀乐为本言不可力强音义疏虢弗畜也亟战将饥注言虢不畜义让而力战音义王使召伯廖赐齐侯命注召伯廖王卿士赐命为侯伯音义疏且请伐衞以其立子頽也注立子頽在十九年经二十有八年春王三月甲寅齐人伐衞衞人及齐人战衞人败绩注齐侯称人者讳取赂而还以贱者告不地者史失之疏夏四月丁未邾子琐卒注无传未同盟而赴以名音义秋荆伐郑公㑹齐人宋人救郑冬筑郿注郿鲁下邑传例曰邑曰筑音义疏大无麦禾注书于冬者五谷毕入计食不足而后书也疏臧孙辰告籴于齐注臧孙辰鲁大夫臧文仲音义疏传二十八年春齐侯伐衞战败衞师数之以王命取赂而还晋献公娶于贾无子注贾姬姓国也烝于齐姜注齐姜武公妾音义生秦穆夫人及太子申生又娶二女于戎大戎狐姬生重耳注大戎唐叔子孙别在戎狄者音义疏小戎子生夷吾注小戎允姓之戎子女也疏晋伐骊戎骊戎男女以骊姬注骊戎在京兆新丰县其君姬姓其爵男也纳女于人曰女音义归生奚齐其娣生卓子骊姬嬖欲立其子赂外嬖梁五与东关嬖五注姓梁名五在闺闼之外者东关嬖五别在关塞者亦名五皆大夫为献公所嬖幸视听外事音义使言于公曰曲沃君之宗也注曲沃桓叔所封先君宗庙所在蒲与二屈君之疆也注蒲今平阳蒲子县二屈今平阳北屈县或云二当为北音义不可以无主宗邑无主则民不威疆埸无主则启戎心戎之生心民慢其政国之患也若使大子主曲沃而重耳夷吾主蒲与屈则可以威民而惧戎且旌君伐注旌章也伐功也音义使俱曰狄之广莫于晋为都晋之启土不亦宜乎注广莫狄地之旷絶也即谓蒲子北屈也言遣二公子出都之则晋方当大开土界献公未决故复使二五俱説此羙音义晋侯説之夏使大子居曲沃重耳居蒲城夷吾居屈羣公子皆鄙注鄙边邑音义唯二姬之子在绛二五卒与骊姬谮羣公子而立奚齐晋人谓之二五耦注二耜相耦广一尺共起一伐言二人俱共垦伤晋室若此音义楚令尹子元欲蛊文夫人注文王夫人息妫也子元文王弟蛊惑以滛事音义疏为馆于其宫侧而振万焉注振动也万舞也夫人闻之泣曰先君以是舞也习戎备也今令尹不寻诸仇雠而于未亡人之侧不亦异乎注寻用也妇人既寡自称未亡人御人以告子元注御人夫人之侍人子元曰妇人不忘袭雠我反忘之秋子元以车六百乘伐郑入于桔柣之门注桔柣郑远郊之门也音义疏子元鬭御疆鬭梧耿之不比为斾注子元自与三子特建斾以居前缁广充幅长寻曰旐继旐曰斾音义疏鬭班王孙游王孙喜殿注三子在后为反御音义衆车入自纯门及逵市注纯门郑外郭门也逵市郭内道上市音义县门不发楚言而出子元曰郑有人焉注县门施于内城门郑示楚以闲暇故不闭城门出兵而效楚言故子元畏之不敢进音义诸侯救郑楚师夜遁郑人将奔桐丘注许昌县东北有桐丘城音义谍告曰楚幕有乌乃止注谍间也幕帐也音义冬饥臧孙辰告籴于齐礼也注经书大无麦禾传言饥传又先书饥在筑郿上者説始籴经书在下须得籴嫌或讳饥故曰礼筑郿非都也凡邑有宗庙先君之主曰都无曰邑邑曰筑都曰城注周礼四县为都四井为邑然宗庙所在则虽邑曰都尊之也言凡邑则他筑非例疏经二十有九年春新延廏注传例曰书不时言新者皆旧物不可用更造之辞音义疏夏郑人侵许注传例曰无钟鼓曰侵秋有蜚注传例曰为灾音义冬十有二月纪叔姬卒注无传纪国虽灭叔姬执节守义故系之纪贤而録之城诸及防注诸防皆鲁邑传例曰书时也诸非备难而兴作传皆重云时以释之他皆放此诸今城阳诸县音义疏传二十九年春新作延廐书不时也注经无作字盖阙凡马日中而出日中而入注日中春秋分也治廐当以秋分因马向入而脩之今以春作故曰不时音义疏夏郑人侵许凡师有钟鼓曰伐注声其罪无曰侵注钟鼓无声轻曰袭注掩其不备音义疏秋有蜚为灾也凡物不为灾不书冬十二月城诸及防书时也凡土功龙见而毕务戒事也注谓今九月周十一月龙星角亢晨见东方三务始毕戒民以土功事音义疏火见而致用注大火心星次角亢见者致筑作之物疏水昏正而栽注谓今十月定星昏而中于是树板干而兴作音义疏日至而毕注日南至微阳始动故土功息樊皮叛王注樊皮周大夫樊其采地皮名经三十年春王正月夏次于成注无传将卑师少故直言次齐将降鄣故设备音义疏秋七月齐人降鄣注无传鄣纪附庸国东平无盐县东北有鄣城小国孤危不能自固盖齐遥以兵威胁使降附疏八月癸亥葬纪叔姬注无传以贤録也无臣子故不作谥九月庚午朔日有食之鼓用牲于社注无传冬公及齐侯遇于鲁济注济水厯齐鲁界在齐界为齐济在鲁界为鲁济盖鲁地音义疏齐人伐山戎注山戎北狄传三十年春王命虢公讨樊皮夏四月丙辰虢公入樊执樊仲皮归于京师楚公子元归自伐郑而处王宫注欲遂蛊文夫人鬭射师谏则执而梏之注射师鬭亷也足曰桎手曰梏音义疏秋申公鬭班杀子元注申楚县楚僭号县尹皆称公音义鬭谷于菟为令尹自毁其家以纾楚国之难注鬭谷于菟令尹子文也毁灭纾缓也音义冬遇于鲁济谋山戎也以其病燕故也注齐桓行霸故欲为燕谋难燕国今蓟县音义经三十有一年春筑台于郎注无传刺奢且非土功之时音义夏四月薛伯卒注无传未同盟筑台于薛注无传薛鲁地六月齐侯来献戎㨗注传例曰诸侯不相遗俘㨗获也献奉上之辞齐侯以献㨗礼来故书以示过音义疏秋筑台于秦注无传东平范县西北有秦亭冬不雨注无传不书旱不为灾例在僖三年传三十一年夏六月齐侯来献戎㨗非礼也凡诸侯有四夷之功则献于王王以警于夷注以警惧夷狄音义中国则否诸侯不相遗俘注虽夷狄俘犹不以相遗经三十有二年春城小谷注小谷齐邑济北谷城县城中有管仲井大都以名通者则不系国疏夏宋公齐侯遇于梁丘注齐善宋之请见故进其班梁丘在高平昌邑县西南秋七月癸巳公子牙卒注牙庆父同母弟僖叔也饮酖而死不以罪告故得书卒书日者公有疾不责公不与小敛音义八月癸亥公薨于路寝注路寝正寝也公薨皆书其所详凶变疏冬十月己未子般卒注子般庄公太子先君未葬故不称爵不言杀讳之也音义疏公子庆父如齐注无传庆父既杀子般季友出奔国人不与故惧而适齐欲以求援时无君假赴告之礼而行狄伐邢注无传邢国在广平襄国县疏传三十二年春城小谷为管仲也注公感齐桓之德故为管仲城私邑音义齐侯为楚伐郑之故请㑹于诸侯注楚伐郑在二十八年谋为郑报楚宋公请先见于齐侯夏遇于梁丘音义秋七月有神降于莘注有神声以接人莘虢地音义疏惠王问诸内史过曰是何故也注内史过周大夫音义对曰国之将兴明神降之监其徳也将亡神又降之观其恶也故有得神以兴亦有以亡虞夏商周皆有之注亦有神异音义疏王曰若之何对曰以其物享焉其至之日亦其物也注享祭也若以甲乙日至祭先脾玉用苍服上青以此类祭之音义疏王従之内史过往闻虢请命注闻虢请于神求赐土田之命反曰虢必亡矣虐而听于神神居莘六月疏虢公使祝应宗区史嚚享焉神赐之土田注祝大祝宗宗人史大史应区嚚皆名音义史嚚曰虢其亡乎吾闻之国将兴听于民注政顺民心将亡听于神注求福于神神聪明正直而壹者也依人而行注唯徳是与虢多凉徳其何土之能得注凉薄也为僖二年晋灭下阳传音义疏初公筑台临党氏注党氏鲁大夫筑台不书不告庙音义见孟任従之閟注孟任党氏女閟不従公音义疏而以夫人言许之注许以为夫人割臂盟公生子般焉雩讲于梁氏女公子观之注雩祭天也讲肄也梁氏鲁大夫女公子子般妹音义疏圉人荦自墙外与之戏注圉人掌养马者以慢言戏之音义疏子般怒使鞭之公曰不如杀之是不可鞭荦有力焉能投盖于稷门注盖覆也稷门鲁南城门走而自投接其屋之桷反覆门上音义疏公疾问后于叔牙对曰庆父材注盖欲进其同母兄问于季友对曰臣以死奉般注季友庄公母弟故欲立般公曰乡者牙曰庆父材成季使以君命命僖叔待于鍼巫氏注成季季友也鍼巫氏鲁大夫音义使鍼季酖之注酖鸟名其羽有毒以画酒饮之则死音义疏曰饮此则有后于鲁国不然死且无后饮之归及逵泉而卒立叔孙氏注逵泉鲁地不以罪诛故得立后世其禄八月癸亥公薨于路寝子般即位次于党氏注即丧位次舎也冬十月己未共仲使圉人荦贼子般于党氏注共仲庆父音义成季奔陈注出奔不书国乱史失之立闵公注闵公庄公庶子于是年八嵗音义疏春秋左传注疏巻九卷九考证春秋左氏传注疏卷九考证公如齐观社疏皆但书而不言其事推寻文义应作皆但书如不言其事萧叔朝公注萧附庸国叔名按十二年传萧叔大心似此人字叔名大心也杜以附庸之君例称名故以叔为名耳传曹刿谏曰不可王应麟困学纪闻曰刿问战谏观社蔼然儒者之言公羊乃有盟柯之事史记遂以曹沬列刺客之首此战国之风春秋初未有此习也传谮富子而去之陈傅良曰为杀太子申生起传后见二十四年二十五年按晋尽去诸公族后日六卿擅权三家裂土即始于此不止为太子申生起本也郭公注盖经阙误也按杜説远胜二传公子友如陈注诸鲁出朝聘皆书如按东莱集解引此作诸鲁大夫出朝聘皆书如多大夫二字于文义为合传伐鼓于朝刘敞曰日食变之大者岂可以非正阳安而视之春秋所以书者讥其不鼓于朝乃鼓于社又用牲耳公㑹宋人齐人伐徐注无传宋序齐上主兵东莱集解引此注主兵句下有徐国在下邳县七字按此文既在僖三年之前则徐国自应有注但县应作僮县耳传晋士蒍为大司空注大司空卿官赵汸补注曰传见晋变周制僭王官传王使召伯廖赐齐侯命按齐桓霸业始于十三年㑹北杏至此二十七年实受王命为侯伯传子元鬭御疆鬭梧耿之不比为斾疏释天云缁广充幅长寻曰旐按尔雅以旌旂附释天卷疏引之故曰释天云云监本作释文非也今改正城诸及防注诸今城阳诸县按诸县两汉属琅邪晋属城阳别本脱诸字传凡师有钟鼓曰伐无曰侵赵汸补注曰外传晋语赵宣子曰伐备钟鼓声其罪也袭侵无声为蹔事也传例盖本此传遇于鲁济注燕国今蓟县按蓟县汉属广阳国晋属燕国杜注蓟县之上不言燕国従省文也春秋左氏传注疏卷九考证春秋左传注疏卷十钦定四库全书春秋左传注疏卷十晋杜氏注唐陆德明音义孔颖达疏闵公音义疏经元年春王正月齐人救邢夏六月辛酉葬我君庄公秋八月公及齐侯盟于落姑注落姑齐地季子来归注季子公子友之字季子忠于社稷爲国人所思故贤而字之齐侯许纳故曰归疏冬齐仲孙来注仲孙齐大夫以事出疆因来省难非齐侯命故不称使也还使齐侯务宁鲁乱故嘉而字之来者事实省难其志也故经但书仲孙之来而传寻仲孙之志音义疏传元年春不书卽位乱故也注国乱不得成礼狄人伐邢注狄伐邢在往年冬管敬仲言于齐侯曰戎狄豺狼不可厌也注敬仲管夷吾音义诸夏亲暱不可弃也注诸夏中国也暱近也音义宴安酖毒不可怀也注以宴安比之酖毒音义诗云岂不怀归畏此简书注诗小雅美文王爲西伯劳来诸侯之诗音义疏简书同恶相恤之谓也注同恤所恶请救邢以从简书齐人救邢夏六月葬庄公乱故是以缓注十一月乃葬秋八月公及齐侯盟于落姑请复季友也注闵公初立国家多难以季子忠贤故请霸主而复之齐侯许之使召诸陈公次于郎以待之注非师旅之事故书次季子来归嘉之也冬齐仲孙湫来省难注湫仲孙名音义书曰仲孙亦嘉之也仲孙归曰不去庆父鲁难未巳注时庆父亦还鲁音义公曰若之何而去之对曰难不已将自毙注毙踣也音义君其待之公曰鲁可取乎对曰不可犹秉周礼周礼所以本也臣闻之国将亡本必先颠而后枝叶从之鲁不弃周礼未可动也君其务宁鲁难而亲之亲有礼因重固注能重能固则当就成之疏间携贰注离而相疑者则当因而间之音义覆昬乱注覆败也音义霸王之器也注霸王所用故以器爲喻音义晋侯作二军注晋本一军见庄十六年音义公将上军大子申生将下军赵夙御戎毕万爲右注爲公御右也夙赵衰兄毕万魏犫祖父音义疏以灭耿灭霍灭魏注平阳皮氏县东南有耿乡永安县东北有霍大山三国皆姬姓音义还爲大子城曲沃赐赵夙耿赐毕万魏以爲大夫士蒍曰大子不得立矣分之都城而位以卿先爲之极又焉得立注位以卿谓将下军音义不如逃之无使罪至爲呉大伯不亦可乎注大伯周大王之适子知其父欲立季歴故让位而适呉音义疏犹有令名与其及也注言虽去犹有令名胜于留而及祸疏且谚曰心苟无瑕何恤乎无家天若祚大子其无晋乎注爲晋杀申生传音义卜偃曰毕万之后必大注卜偃晋掌卜大夫万盈数也魏大名也疏以是始赏天启之矣天子曰兆民诸侯曰万民今名之大以从盈数其必有衆注以魏从万有衆象初毕万筮仕于晋遇屯䷂注震下坎上屯音义之比䷇注坤下坎上比屯初九变而爲比音义疏辛廖占之曰吉注辛廖晋大夫音义疏屯固比入吉孰大焉其必蕃昌注屯险难所以爲坚固比亲宻所以得入音义震爲土注震变爲坤车从马注震爲车坤爲马疏足居之注震爲足兄长之注震爲长男音义母覆之注坤爲母衆归之注坤爲衆六体不易注初一爻变有此六义不可易也合而能固安而能杀公侯之卦也注比合屯固坤安震杀故曰公侯之卦疏公侯之子孙必复其始注万毕公高之后传爲魏之子孙衆多张本疏经二年春王正月齐人迁阳注无传阳国名盖齐人偪徙之疏夏五月乙酉吉禘于庄公注三年䘮毕致新死者之主于庙庙之逺主当迁入祧因是大祭以审昭穆谓之禘庄公䘮制未阕时别立庙庙成而吉祭又不于大庙故详书以示讥音义疏秋入月辛丑公薨注实弑书薨又不地者皆史策讳之九月夫人姜氏孙于邾注哀姜外滛故孙称姜氏音义疏公子庆父出奔莒注弑闵公故冬齐高子来盟注无传盖高傒也齐侯使来平鲁乱僖公新立因遂结盟故不称使也鲁人贵之故不书名子男子之美称音义疏十有二月狄入卫注书入不能有其地例在襄十三年郑弃其师注高克见恶久不得还师溃而克奔陈故克状其事以告鲁也音义疏传二年春虢公败犬戎于渭汭注犬戎西戎别在中国者渭水出陇西东入河水之隈曲曰汭音义疏舟之侨曰无德而禄殃也殃将至矣遂奔晋注舟之侨虢大夫音义夏吉禘于庄公速也初公傅夺卜齮田公不禁注卜齮鲁大夫也公即位年八岁知爱其传而遂成其意以夺齮田齮忿其傅并及公故庆父因之音义疏秋八月辛丑共仲使卜齮贼公于武闱注宫中小门谓之闱音义疏成季以僖公适邾注僖公闵公庶兄成风之子共仲奔莒乃入立之以赂求共仲于莒莒人归之及密使公子鱼请注密鲁地琅邪费县北有密如亭公子鱼奚斯也音义不许哭而往共仲曰奚斯之声也乃缢注庆父之罪虽重季子推亲亲之恩欲同之叔牙存孟氏之族故略其罪不书杀又不书卒音义疏闵公哀姜之娣叔姜之子也故齐人立之共仲通于哀姜哀姜欲立之闵公之死也哀姜与知之故孙于邾齐人取而杀之于夷以其尸归注爲僖元年齐人杀哀姜传夷鲁地音义僖公请而葬之注哀姜之罪已重而僖公请其丧还者外欲固齐以居厚内存母子不絶之义爲国家之大计成季之将生也桓公使卜楚丘之父卜之注卜楚丘鲁掌卜大夫曰男也其名曰友在公之右注在右言用事间于两社爲公室辅注两社周社亳社两社之间朝廷执政所在音义疏季氏亡则鲁不昌疏又筮之遇大有䷍注干下离上大有之干䷀注干下干上干大有六五变而为干曰同复于父敬如君所注筮者之辞也干为君父离变为干故曰同复于父见敬与君同疏及生有文在其手曰友遂以命之注遂以为名冬十二月狄人伐衞衞懿公好鹤疏鹤有乘轩者注轩大夫车音义疏将战国人受甲者皆曰使鹤鹤实有禄位余焉能战公与石祁子玦与甯庄子矢使守注庄子甯速也玦玉玦音义曰以此赞国择利而爲之注赞助也玦示以当玦断矢示以御难音义与夫人绣衣曰听于二子注取其文章顺序渠孔御戎子伯为右黄夷前驱孔婴齐殿注传言衞侯失民有素虽临事而戒犹无所及音义及狄人战于荥泽衞师败绩遂灭衞注此荥泽当在河北君死国散经不书灭者狄不能赴衞之君臣皆尽无复文告齐桓为之告诸侯言狄已去言衞之存故但以入为文音义疏衞侯不去其旗是以甚败狄人囚史华龙滑与礼孔以逐卫人二人曰我大史也实掌其祭不先国不可得也注夷狄畏鬼故恐言当先白神音义乃先之至则告守曰不可待也注守石甯二大夫夜与国人出狄入卫遂从之又败诸河注卫将东走渡河狄复逐而败之初惠公之即位也少注盖年十五六音义疏齐人使昭伯烝于宣姜不可强之注昭伯惠公庶兄宣公子顽也昭伯不可音义生齐子戴公文公宋桓夫人许穆夫人文公为卫之多患也先适齐及败宋桓公逆诸河注迎卫败衆宵济注夜渡畏狄衞之遗民男女七百有三十人益之以共滕之民为五千人注共及滕卫别邑音义立戴公以庐于曹注庐舍也曹卫下邑戴公名申以其年卒而立文公音义疏许穆夫人赋载驰注载驰诗卫风也许穆夫人痛卫之亡思归唁之不可故作诗以言志音义齐侯使公子无亏帅车三百乘甲士三千人以戍曹注无亏齐桓公子武孟也车甲之赋异于常故传别见之音义归公乘马祭服五称牛羊豕鸡狗皆三百与门材注归遗也四马曰乘衣单复具曰称门材使先立门户音义疏归夫人鱼轩注鱼轩夫人车以鱼皮为饰疏重锦三十两注重锦锦之熟细者以二丈双行故曰两三十两三十匹也疏郑人恶高克使帅师次于河上久而弗召师溃而归高克奔陈注高克郑大夫也好利而不顾其君文公恶之而不能逺故使帅师而不召音义郑人为之赋清人注清人诗郑风也刺文公退臣不以道危国亡师之本音义晋侯使大子申生伐东山臯落氏注赤狄别种也臯落其氏族音义疏里克諌曰大子奉冡祀社稷之粢盛注里克晋大夫冡大也音义以朝夕视君膳者也注膳厨膳音义疏故曰冢子君行则守有守则从从曰抚军守曰监国古之制也夫帅师专行谋注帅师者必专谋军事音义誓军旅注宣号令也君与国政之所图也非大子之事也注国政正卿师在制命而已注命将军所制禀命则不威专命则不孝故君之嗣适不可以帅师君失其官帅师不威将焉用之注大子统师是失其官也专命则不孝是为帅必不威也音义且臣闻臯落氏将战君其舍之公曰寡人有子未知其谁立焉不对而退见大子大子曰吾其废乎对曰告之以临民注谓居曲沃敎之以军旅注谓将下军音义不共是惧何故废乎疏且子惧不孝无惧弗得立脩已而不责人则免于难大子帅师公衣之偏衣注偏衣左右异色其半似公服音义疏佩之金玦注以金为玦狐突御戎先友为右注狐突伯行重耳外祖父也为申生御申生以大子将上军梁余子养御罕夷先丹木为右注罕夷晋下军卿也梁余子养为罕夷御羊舌大夫为尉注羊舌大夫叔向祖父也尉军尉音义疏先友曰衣身之偏注偏半也握兵之要注谓佩金玦将上军在此行也子其勉之偏躬无慝注分身衣之半非恶意也音义兵要逺灾注威权在已可以逺害音义亲以无灾又何患焉狐突叹曰时事之徴也注叹以先友为不知君心衣身之章也注章贵贱佩衷之旗也注旗表也所以表明其中心音义故敬其事则命以始注赏以春夏服其身则衣之纯注必以纯色为服用其衷则佩之度注衷中也佩玉者士君子常度今命以时卒閟其事也注冬十二月閟尽之时音义衣之尨服逺其躬也注尨杂色音义佩以金玦弃其衷也服以逺之时以閟之尨凉冬杀金寒玦离胡可恃也注寒凉杀离言无温润玦如环而缺不连疏虽欲勉之狄可尽乎梁余子养曰帅师者受命于庙受脤于社注脤宜社之肉盛以脤器音义疏有常服矣不获而尨命可知也注韦弁服军之常也尨偏衣死而不孝不如逃之罕夷曰尨竒无常注杂色竒怪非常之服金玦不复虽复何为君有心矣注有害大子之心先丹木曰是服也狂夫阻之注阻疑也言虽狂夫犹知有疑音义疏曰尽敌而反注曰公辞音义疏敌可尽乎虽尽敌犹有内谗不如违之注违去也狐突欲行注行亦去也羊舌大夫曰不可违命不孝弃事不忠虽知其寒恶不可取子其死之注寒薄也疏大子将战狐突谏曰不可昔辛伯谂周桓公云注谂告也事在桓十八年音义内宠并后外宠二政嬖子配适大都耦国乱之本也周公弗从故及于难今乱本成矣注骊姬为内宠二五为外宠奚齐为嬖子曲沃为大都故曰乱本成矣疏立可必乎孝而安民子其图之注奉身为孝不战为安民与其危身以速罪也注有功益见害故言孰与危身以召罪疏成风闻成季之繇乃事之注成风庄公之妾僖公之母也繇卦兆之占辞音义而属僖公焉故成季立之音义僖之元年齐桓公迁邢于夷仪二年封衞于楚丘邢迁如归衞国忘亡注忘其灭亡之困衞文公大布之衣大帛之冠注大布麤布大帛厚缯盖用诸侯谅闇之服音义务材训农通商惠工注加惠于百工赏其利器用敬敎劝学授方任能注方百事之宜也疏元年革车三十乘季年乃三百乘注衞文公以此年冬立齐桓公始平鲁乱故传因言齐之所以霸衞之所由兴革车兵车季年在僖二十五年盖招怀迸散故能致十倍之衆音义春秋左传注疏卷十卷十考证春秋左氏传注疏卷十考证元年冬齐仲孙来注以事出疆因来省难非齐侯命故不称使也按杜注非是湫来省难即是齐侯使之二年高子来盟亦不书齐侯使也杜于此曰非齐侯命故称使于彼又曰齐侯使来平鲁乱僖公新立因遂结盟故不称使前后矛盾传诗云岂不怀归畏此简书注诗小雅美文王为西伯劳来诸侯之诗按诗出车郑笺曰西伯以天子之命出车征伐王殷王也南仲文王之属也岂不怀归二句毛传曰简书戒命也邻国有急以简书相告则奔命救之是杜注所本传请复季友也赵汸补注曰是时闵公八岁耳哀姜庆父专国岂欲季友之归者故陈氏以为国人为之传公次于郎以待之注非师旅之事故书次按杜注觧传言次而经不书之意当作非师旅之事故不书次各本俱无不字未敢遽添传书曰仲孙亦嘉之也陈傅良曰传释大夫恒书名于是特书族传公侯之子孙必复其始陈傅良曰传起赵魏事王应麟曰公侯之子孙必复其始其三卿分晋之后之言乎齐人迁阳注阳国名䟽土地名阙不知所在按汉书地理志东海郡都阳及城阳国阳都注并引应劭曰春秋齐人迁阳是传间于两社为公室辅注两社周社亳社两社之间朝廷执政所在按史记集觧引贾逵注如此盖杜氏全用贾説传狐突御戎先友为右注申生以太子将上军按前年晋侯作二军公将上军太子申生将下军赵夙御戎毕万为右是赵夙毕万为上军御戎车右也此年太子代将上军御戎车右皆易自此以后晋更军制较他国为最详传僖之元年齐桓公迁邢于夷仪二年封衞于楚丘按传有追叙有预叙此类则预叙也春秋左氏传注疏卷十考证春秋左传注疏卷十一钦定四库全书春秋左传注疏卷十二晋杜氏注唐陆徳眀音义孔颕达䟽僖公音义疏经元年春王正月齐师宋师曺伯次于聂北救邢注齐帅诸侯之师救邢次于聂北者案兵观衅以待事也次例在荘三年聂北邢地音义疏夏六月邢迁于夷仪注邢迁如归故以自迁为辞夷仪邢地疏齐师宋师曺师城邢注传例曰救患分灾礼也一事而再列三国于文不可言诸侯师故疏秋七月戊辰夫人姜氏薨于夷齐人以归注传在闵二年不言齐人杀讳之书地者明在外薨疏楚人伐郑注荆始改号曰楚疏八月公㑹齐侯宋公郑伯曺伯邾人于柽注柽宋地陈国陈县西北有柽城公及其㑹而不书盟还不以盟告音义疏九月公败邾师于偃注偃邾地冬十月壬午公子友帅师败莒师于郦获莒拏注郦鲁地拏莒子之弟不书弟者非卿非卿则不应书嘉季友之功故特书其所获大夫生死皆曰获获例在昭二十三年音义疏十有二月丁巳夫人氏之丧至自齐注僖公请而葬之故告扵庙而书丧至也齐侯既杀哀姜以其尸归絶之于鲁僖公请其丧而还不称姜阙文疏传元年春不称即位公出故也注国乱身出复入故即位之礼有阙音义公出复入不书讳之也讳国恶礼也注掩恶扬善义存君亲故通有讳例皆当时臣子率意而隐故无深浅常准圣贤従之以通人理有时而听之可也音义疏诸侯救邢注实大夫而曰诸侯总衆国之辞疏邢人溃出奔师注奔聂北之师也邢溃不书不告也音义师遂逐狄人具邢器用而迁之师无私焉注皆撰具还之无所私取音义疏夏邢迁于夷仪诸侯城之救患也凡侯伯救患分灾讨罪礼也注侯伯州长也分谷帛音义疏秋楚人伐郑郑即齐故也盟于荦谋救郑也注荦即柽也地有二名音义九月公败邾师于偃虚丘之戍将归者也注虚丘邾地邾人既送哀姜还齐人杀之因戍虗丘欲以侵鲁公以义求齐齐送姜氏之丧邾人惧乃归故要而败之音义疏冬莒人来求赂注求还庆父之赂公子友败诸郦获莒子之弟拏非卿也嘉获之也注莒既不䏻为鲁讨庆父受鲁之赂而又重来其求无厌故嘉季友之获而书之音义公赐季友汶阳之田及费注汶阳田汶水北地汶水出泰山莱芜县西入济音义疏夫人氏之丧至自齐君子以齐人杀哀姜也为已甚矣女子従人者也注言女子有三従之义在夫家有罪非父母所宜讨也经二年春王正月城楚丘注楚丘卫邑不言城卫卫未迁疏夏五月辛巳葬我小君哀姜注无传反哭成丧故称小君例在定十五年虞师晋师灭下阳注下阳虢邑在河东大阳县晋于此始赴见经灭例在㐮十三年音义秋九月齐侯宋公江人黄人盟于贯注贯宋地梁国蒙县西北有贳城贳与贯字相似江国在汝南安阳县音义疏冬十月不雨注传在三年楚人侵郑传二年春诸侯城楚丘而封卫焉注君死国灭故传言封疏不书所㑹后也注诸侯既罢而鲁后至讳不及期故以独城为文晋荀息请以屈产之乘与垂棘之璧假道于虞以伐虢注荀息荀叔也屈地生良马埀棘出美玉故以为名四马曰乘自晋适虢途出扵虞故假道音义疏公曰是吾寳也对曰若得道扵虞犹外府也公曰宫之竒存焉注宫之竒虞忠臣音义对曰宫之竒之为人也懦而不䏻强谏注懦弱也音义且少长于君君暱之虽谏将不听注亲而狎之必轻其言音义乃使荀息假道扵虞曰冀为不道入自颠軨伐鄍三门注前是冀伐虞至鄍鄍虞邑河东大阳县东北有颠軨坂音义冀之既病则亦唯君故注言虞报伐冀使病将欲假道故称虞彊以说其心冀国名平阳皮氏县东北有冀亭音义疏今虢为不道保于逆旅注逆旅客舍也虢稍遣人分依客舍以聚衆抄晋边邑音义疏以侵敝邑之南鄙敢请假道以请罪于虢注问虢伐己以何罪虞公许之且请先伐虢注喜于厚赂而欲求媚宫之竒谏不听遂起师夏晋里克荀息帅师㑹虞师伐虢灭下阳注晋犹主兵不信虞疏先书虞贿故也注虞非倡兵之首而先书之恶贪贿也音义秋盟于贯服江黄也注江黄楚与国也始来服齐故为合诸侯音义齐寺人貂始漏师于多鱼注寺人内奄官竖貂也多鱼地名阙齐桓多嬖宠内则如夫人者六人外则幸竖貂易牙之䓁终以此乱国传言貂扵此始擅贵宠漏洩桓公军事为齐乱张夲音义疏虢公败戎于桑田注桑田虢地在𢎞农陕县东北晋卜偃曰虢必亡矣亾下阳不惧而又有功是天夺之鉴注鍳所以自照而益其疾也注骄则生疾必易晋而不抚其民矣不可以五稔注稔熟也为下五年晋灭虢张夲音义冬楚人伐郑鬭章囚郑聃伯注经书侵传言伐夲以伐兴权行侵掠为后年楚伐郑郑伯欲成张夲音义经三年春王正月不雨夏四月不雨注一时不雨则书首月传例曰不曰旱不为灾疏徐人取舒注无传徐国在下邳僮县东南舒国今庐江舒县胜国而不用大师亦曰取例在襄十三年音义疏六月雨注示旱不竟夏秋齐侯宋公江人黄人㑹于阳谷注阳谷齐地在东平须昌县北冬公子友如齐涖盟注涖临也音义疏楚人伐郑传三年春不雨夏六月雨自十月不雨至于五月不曰旱不为灾也注周六月夏四月扵播种五稼无损音义秋㑹于阳谷谋伐楚也注三年楚侵郑故齐侯为阳谷之㑹来寻盟冬公子友如齐涖盟注公时不㑹阳谷故齐侯自阳谷遣人诣鲁求寻盟鲁使上卿诣齐受盟谦也音义楚人伐郑郑伯欲成孔叔不可曰齐方勤我注孔叔郑大夫勤恤郑难音义弃徳不祥注祥善也齐侯与蔡姬乗舟于囿荡公注蔡姬齐侯夫人荡摇也囿苑也盖鱼池在苑中音义公惧变色禁之不可公怒归之未絶之也蔡人嫁之注为眀年齐侵蔡传经四年春王正月公㑹齐侯宋公陈侯卫侯郑伯许男曺伯侵蔡蔡溃注民逃其上曰溃例在文三年遂伐楚次于陉注遂两事之辞楚强齐欲绥之以徳故不速进而次陉陉楚地颍川召陵县南有陉亭音义疏夏许男新臣卒注未同盟而赴以名疏楚屈元来盟于师盟于召陵注屈完楚大夫也楚子遣完如师以观齐屈完覩齐之盛因而求盟故不称使以完来盟为文齐桓退舍以礼楚故盟召陵召陵颍川县也疏齐人执陈辕涛涂注辕涛涂陈大夫音义秋及江人黄人伐陈注受齐命讨陈之罪而以与谋为文者时齐不行使鲁为主与谋例在宣七年音义疏八月公至自伐楚注无传告于庙葬许穆公冬十有二月公孙兹帅师㑹齐人宋人卫人郑人许人曺人侵陈注公孙兹叔牙子叔孙戴伯传四年春齐侯以诸侯之师侵蔡蔡溃遂伐楚楚子使与师言曰君处北海寡人处南海唯是风马牛不相及也注楚界犹未至南海因齐处北海遂称所近牛马风逸盖末界之微事故以取喻音义疏不虞君之渉吾地也何故管仲对曰昔召康公命我先君大公曰注召康公周大保召公奭也音义疏五侯九伯女实征之以夹辅周室注五等诸侯九州之伯皆得征讨其罪齐桓因此命以夸楚音义疏赐我先君履东至于海西至于河疏南至于穆陵北至于无棣注穆陵无棣皆齐竟也履所践履之界齐桓又因以自言其盛音义尔贡包茅不入王祭不共无以缩酒寡人是徴注包裹束也茅菁茅也束茅而灌之以酒为缩酒尚书包匦菁茅茅之为异未审音义疏昭王南征而不复寡人是问注昭王成王之孙南廵守渉汉船壊而溺周人讳而不赴诸侯不知其故故问之音义疏对曰贡之不入寡君之罪也敢不供给昭王之不复君其问诸水濵注昭王时汉非楚竟故不受罪音义疏师进次于陉注楚不服罪故复进师音义夏楚子使屈完如师注如陉之师观强弱师退次于召陵注完请盟故齐侯陈诸侯之师与屈完乘而观之注乗共载音义齐侯曰岂不谷是为先君之好是继与不谷同好如何注言诸侯之附従非为已乃寻先君之好谦而自广因求与楚同好孤寡不谷诸侯谦称音义疏对曰君恵徼福于敝邑之社稷辱收寡君寡君之愿也齐侯曰以此衆战谁䏻御之以此攻城何城不克对曰君若以徳绥诸侯谁敢不服君若以力楚国方城以为城汉水以为池注方城山在南阳叶县南以言竟土之逺汉水出武都至江夏南入江言其险固以当城池音义虽衆无所用之屈完及诸侯盟陈辕涛涂谓郑申侯曰师出于陈郑之间国必甚病注申侯郑大夫当有供给之费故音义若出于东方观兵于东夷循海而归其可也注东夷郯莒徐夷也观兵示威音义申侯曰善涛涂以告齐侯许之注许出东方申侯见曰师老矣若出扵东方而遇敌惧不可用也若出于陈郑之间共其资粮屝屦其可也注屝草屦音义疏齐侯说与之虎牢注还以郑邑赐之音义执辕涛涂秋伐陈讨不忠也注以涛涂为误军道许穆公卒于师葬之以侯礼也注男而以侯礼加一䓁凡诸侯薨于朝㑹加一䓁注诸侯命有三䓁公为上䓁侯伯中䓁子男为下䓁死王事加二䓁注谓以死勤事疏于是有以衮敛注衮衣公服也谓加二䓁音义冬叔孙戴伯帅师㑹诸侯之师侵陈陈成归辕涛涂注陈服罪故归其大夫戴谥也初晋献公欲以骊姬为夫人卜之不吉筮之吉疏公曰従筮卜人曰筮短龟长不如从长注物生而后有象象而后有滋滋而后有数龟象筮数故象长数短音义疏且其繇曰専之渝攘公之羭注繇卜兆辞渝变也攘除也羭美也言变乃除公之美音义一薰一莸十年尚犹有臭注薰香草莸臭草十年有臭言善易消恶难除音义疏必不可弗听立之生奚齐其娣生卓子及将立奚齐既与中大夫成谋姬谓大子曰君梦齐姜必速祭之注齐姜大子母言求食音义大子祭于曲沃归胙于公注胙祭之酒肉音义公田姬寘诸宫六日公至毒而献之注毒酒经宿辄败而经六日明公之惑音义公祭之地地坟与犬犬毙与小臣小臣亦毙音义疏姬泣曰贼由大子大子奔新城注新城曲沃公杀其傅杜原款或谓大子子辞君必辩焉注以六日之状自理音义大子曰君非姬氏居不安食不饱我辞姬必有罪君老矣吾又不乐注吾自理则姬死姬死则君必不乐不乐为由吾也音义曰子其行乎大子曰君实不察其罪被此名也以出人谁纳我十二月戊申缢于新城姬遂谮二公子曰皆知之重耳奔蒲夷吾奔屈注二子时在朝为眀年晋杀申生传音义经五年春晋侯杀其世子申生注称晋侯恶用谗书春从告音义疏杞伯姬来朝其子注无传伯姬来宁宁成风也朝其子者时子年在十嵗左右因有诸侯子得行朝义而卒不成朝礼故繋于母而曰朝其子音义疏夏公孙兹如牟注叔孙戴伯娶于牟卿非君命不越竟故奉公命聘扵牟因自为逆音义疏公及齐侯宋公陈侯卫侯郑伯许男曺伯㑹王世子于首止注恵王大子郑也不名而殊㑹尊之也首止卫地陈留襄邑县东南有首乡秋八月诸侯盟于首止注间无异事复称诸侯者王世子不盟故也王之世子尊与王同齐桓行霸翼戴天子尊崇王室故殊贵世子音义疏郑伯逃归不盟注逃其师而归也逃例在文三年疏楚人灭弦弦子奔黄注弦国在弋阳轪县东南音义九月戊申朔日有食之注无传冬晋人执虞公注虞公贪璧马之寳距絶忠谏称人以执同扵无道于其民之例例在成十五年所以罪虞且言易也晋侯脩虞之祀而归其职贡于王故不以灭同姓为讥音义疏传五年春王正月辛亥朔日南至注周正月今十一月冬至之日日南极公既视朔遂登观台以望而书礼也注视朔亲告朔也观台台上搆屋可以逺观者也朔旦冬至歴数之所始治厯者因此则可以明其术数审别隂阳叙事训民鲁君不䏻常脩此礼故善公之得礼音义凡分至唘闭必书云物注分春秋分也至冬夏至也唘立春立夏闭立秋立冬云物气色灾变也传重申周典不言公者日官掌其职音义为备故也注素察妖祥逆为之备疏晋侯使以杀大子申生之故来告注释经必须告乃书初晋侯使士蒍为二公子筑蒲与屈不慎寘薪焉注不谨慎音义疏夷吾诉之公使让之注谴让之音义士蒍稽首而对曰疏臣闻之无丧而慼忧必雠焉注雠犹对也无戎而城雠必保焉注保而守之寇雠之保又何慎焉守官废命不敬固雠之保不忠失忠与敬何以事君诗云懐徳惟宁宗子惟城注诗大雅懐徳以安则宗子之固若城疏君其脩徳而固宗子何城如之注言城不如固宗子三年将寻师焉焉用慎注寻用也音义退而赋曰狐裘尨茸一国三公吾谁适从注士蒍自作诗也尨茸乱貌公与二公子为三言城不坚则为公子所诉为公所譲坚之则为固雠不忠无以事君故不知所従音义及难公使寺人披伐蒲重耳曰君父之命不校乃狥曰校者吾雠也踰垣而走披斩其袪遂出奔翟注袪袂也音义疏夏公孙兹如牟娶焉注因聘而娶故传实其事音义㑹于首止㑹王大子郑谋宁周也注恵王以恵后故将废大子郑而立王子带故齐桓帅诸侯㑹王大子以定其位疏陈辕宣仲怨郑申侯之反已于召陵注宣仲辕涛涂故劝之城其赐邑注齐桓所赐虎牢曰美城之大名也子孙不忌吾助子请乃为之请于诸侯而城之美注楼橹之备美设音义遂谮诸郑伯曰羙城其赐邑将以叛也申侯由是得罪注为七年郑杀申侯传秋诸侯盟王使周公召郑伯曰吾抚女以従楚辅之以晋可以少安注周公宰孔也王恨齐桓定大子之位故召郑伯使叛齐也晋楚不服于齐故以镇安郑音义郑伯喜于王命而惧其不朝扵齐也故逃归不盟孔叔止之曰国君不可以轻轻则失亲注孔叔郑大夫亲党援也音义失亲患必至病而乞盟所丧多矣君必悔之弗聴逃其师而归音义楚鬬谷于莬灭弦弦子奔黄扵是江黄道栢方睦于齐皆弦姻也注姻外亲也道国在汝南安阳县南栢国名汝南西平县有栢亭弦子恃之而不事楚又不设备故亡晋侯复假道于虞以伐虢宫之竒谏曰虢虞之表也虢亡虞必从之晋不可启寇不可翫注翫习也音义一之爲甚其可再乎注爲二年假晋道灭下阳谚所谓辅车相依脣亡齿寒者其虞虢之谓也注辅颊辅车牙车音义疏公曰晋吾宗也岂害我哉对曰大伯虞仲大王之昭也大伯不从是以不嗣注大伯虞仲皆大王之子不从父命俱譲适吴仲雍支子别封西吴虞公其后也穆生昭昭生穆以世次计故大伯虞仲于周为昭音义虢仲虢叔王季之穆也注王季者大伯虞仲之母弟也虢仲虢叔王季之子文王之母弟也仲叔皆虢君字疏为文王卿士勲在王室藏于盟府注盟府司盟之官疏将虢是灭何爱扵虞且虞能亲于桓荘乎其爱之也疏桓荘之族何罪而以为戮不唯偪乎注桓叔荘伯之族晋献公之从祖昆弟献公患其偪尽杀之事在荘二十五年音义疏亲以宠偪犹尚害之况以国乎公曰吾享祀丰絜神必据我注据犹安也音义对曰臣闻之鬼神非人实亲惟德是依故周书曰皇天无亲惟徳是辅注周书逸书又曰黍稷非馨眀徳惟馨注馨香之逺闻音义又曰民不易物惟徳繄物注黍稷牲玊无徳则不见飨有徳则见飨言物一而异用音义疏如是则非徳民不和神不享矣神所冯依将在徳矣若晋取虞而明徳以荐馨香神其吐之乎弗听许晋使宫之竒以其族行注行去也音义疏曰虞不腊矣注腊嵗终祭衆神之名音义疏在此行也晋不更举矣注不更举兵八月甲午晋侯围上阳注上阳虢国都在𢎞农陕县东南问于卜偃曰吾其济乎对曰克之公曰何时对曰童謡云丙之晨龙尾伏辰注龙尾尾星也日月之㑹曰辰日在尾故尾星伏不见音义均服振振取虢之旂注戎事上下同服振振盛貌旂军之旌旗音义鹑之贲贲天策焞焞火中成军虢公其奔注鹑鹑火星也贲贲鸟星之体也天策传说星时近日星微焞焞无光耀也言丙子平旦鹑火中军事有成功也此已上皆童謡言也童齓之子未有念虑之感而㑹成嬉戏之言似若有冯者其言或中或否博覧之士能惧思之人兼而志之以为将来之验有益扵世教音义其九月十月之交乎注以星验推之知九月十月之交谓夏九月十月也交晦朔交㑹音义丙子旦日在尾月在策注是夜日月合朔于尾月行疾故至旦而过在策鹑火中必是时也疏冬十二月丙子朔晋灭虢虢公丑奔京师注不书不告也周十二月夏之十月师还馆于虞遂袭虞灭之执虞公及其大夫井伯以媵秦穆姬注秦穆姬晋献公女送女曰媵以屈辱之而脩虞祀且归其职贡于王注虞所命祀疏故书曰晋人执虞公罪虞且言易也音义春秋左传注疏卷十一卷十一考证春秋左氏传注疏卷十一考证齐师宋师曺伯次于聂北救邢注次于聂北者案兵观衅以待事也苏辙曰先言次而后言救案兵待事卒能救邢故以救终之也齐师宋师曺师城邢注一事而再列三国于文不可言诸侯师故按传言诸侯救邢则于文未尝不可云诸侯城邢也再叙三国自系褒美齐桓故详列之传夫人氏之丧至自齐注言女子有三従之义女监夲讹作君今改正齐侯宋公江人黄人盟扵贯东莱集觧引杜注江国在汝南安阳县之下有黄国在弋阳县六字按荘十九年传遂伐黄杜注黄嬴姓国今弋阳县已有注在前不重出也传入自颠軨后汉郡国志河东郡大阳有顚軨坂注引博物记曰在县东吴城之北令之呉坂徐人取舒注胜国而不用大师亦曰取孙觉曰徐人取之而不言灭者舒之宗祀复存未甞见灭也赵子曰凡得国而不书灭者不灭其祀也按二说之中赵说为是楚屈完来盟于师盟于召陵陆淳曰楚未甞与中国为会屈完之佐楚子而能从善服义得为臣之道故圣人特书族以褒之刘敞曰桓公之威可谓盛矣故不多齐之有功而多楚之服罪不贵楚之能拒敌而贵齐之能不遂也传南至于穆陵北至于无棣注穆陵无棣皆齐竟也按大岘山上有古穆陵闗今临朐县东南沂水县东北按齐地记无棣在渤海高城县今直隶盐山县南有古无棣沟传昭王南征而不复疏旧说皆言汉滨之人以胶胶舩故得水而壊昭王溺焉不知夲出何书按赵汸补注曰帝王世纪昭王徳衰南征济于汉舩人恶之以胶舩进中流胶液觧王及祭公皆没于水中也五年春晋侯杀其世子申生疏此传不言不书日则是旧史然也按申生事传在上年十二月戊申经在此年春从告也旧史已然夫子承而不改传五年春王正月辛亥朔日南至注周正月今十一月冬至之日日南极赵汸补注曰传于此年记正月日至与杂记孟献子之言合后昭十七年记太史与梓慎之言二十一年记梓慎之言二十四年记昭子之言皆见周人改月改时致分至唘闭不合天正近世异议皆过也𫝊一之为甚其可再乎注为二年假晋道灭下阳按为字讹当云谓二年假晋道灭下阳传虞不腊矣赵汸补注曰按蔡邕月令章句夏曰嘉平啇曰清祀周曰大蜡总谓之腊史记秦恵王初腊正义曰始效中国为之亦明腊不自秦始或转疑传作于秦误矣𫝊鹑之贲贲注天策傅说星疏史记天官书之文按天官书无此文当是误记北宫之王良策马车骑满野耳但今天官书讹脱不可读处颇多岂唐时有之而今已亡之耶春秋左氏传注疏卷十一考证春秋左传注疏卷十二钦定四库全书春秋左传注疏卷十二晋杜氏注唐陆德明音义孔颖达疏经六年春王正月夏公㑹齐侯宋公陈侯卫侯曹伯伐郑围新城注新城郑新密今荥阳密县秋楚人围许注楚子不亲围以围者告诸侯遂救许注皆伐郑之诸侯故不复更叙冬公至自伐郑注无传疏传六年春晋侯使贾华伐屈夷吾不能守盟而行注贾华晋大夫非不欲校力不能守言不如重耳之贤将奔狄郄芮曰后出同走罪也注嫌与重耳同谋而相随音义不如之梁梁近秦而幸焉乃之梁注以梁爲秦所亲幸秦旣大国且穆姬在焉故欲因以求入音义夏诸侯伐郑以其逃首止之盟故也注首止盟在五年围新密郑所以不时城也注实新密而经言新城者郑以非时兴土功齐桓声其罪以告诸侯疏秋楚子围许以救郑诸侯救许乃还冬蔡穆侯将许僖公以见楚子于武城注楚子退舍武城犹有忿志而诸侯各罢兵故蔡将许君归楚武城楚地在南阳宛县北音义许男面缚衔璧大夫衰绖士舆榇注縳手于后唯见其面以璧爲质手缚故衔之榇棺也将受死故衰绖音义楚子问诸逢伯注逢伯楚大夫对曰昔武王克殷微子启如是注微子启纣庶兄宋之祖也疏武王亲释其缚受其璧而祓之注祓除凶之礼音义疏焚其榇礼而命之使复其所楚子从之经七年春齐人伐郑夏小邾子来朝注无传郳犂来始得王命而来朝也邾之别封故曰小邾郑杀其大夫申侯注申侯郑卿专利而不厌故称名以杀罪之也例在文六年音义秋七月公㑹齐侯宋公陈世子欵郑世子华盟于甯母注高平方与县东有泥母亭音如甯音义曹伯班卒注无传五年同盟于首止公子友如齐注无传罢盟而聘谢不敏也冬葬曹昭公注无传传七年春齐人伐郑孔叔言于郑伯曰谚有之曰心则不竞何惮于病注竞强也惮难也音义疏旣不能彊又不能弱所以毙也国危矣请下齐以救国音义公曰吾知其所由来矣疏姑少待我注欲以申侯说对曰朝不及夕何以待君音义夏郑杀申侯以说于齐且用陈辕涛涂之谮也注涛涂谮在五年初申侯申出也注姊妹之子爲出有宠于楚文王文王将死与之璧使行曰唯我知女女专利而不厌予取予求不女疵瑕也注从我取从我求不以女爲罪衅音义后之人将求多于女注谓嗣君也求多以礼义大望责之女必不免我死女必速行无适小国将不女容焉注政狭法峻音义旣葬出奔郑又有宠于厉公子文闻其死也曰古人有言曰知臣莫若君弗可改也已秋盟于甯母谋郑故也管仲言于齐侯曰臣闻之招携以礼怀逺以德注携离也德礼不易无人不懐齐侯脩礼于诸侯诸侯官受方物注诸侯官司各于齐受其方所当贡天子之物疏郑伯使大子华听命于㑹言于齐侯曰洩氏孔氏子人氏三族实违君命注三族郑大夫音义若君去之以爲成我以郑爲内臣君亦无所不利焉注以郑事齐如封内臣音义齐侯将许之管仲曰君以礼与信属诸侯而以姦终之无乃不可乎子父不奸之谓礼守命共时之谓信注守君命共时事音义违此二者姦莫大焉公曰诸侯有讨于郑未㨗今苟有衅从之不亦可乎注子华犯父命是其衅隙音义对曰君若绥之以德加之以训辞而帅诸侯以讨郑郑将覆亡之不暇岂敢不惧若总其罪人以临之注总将领也子华奸父之命卽罪人音义郑有辞矣何惧注以大义爲辞且夫合诸侯以崇德也会而列姦何以示后嗣注列姦用子华疏夫诸侯之会其德刑礼义无国不记记姦之位注位会位也子华爲姦人而列在会位将爲诸侯所记君盟替矣注替废也音义作而不记非盛德也注君举必书虽复齐史隠讳亦损盛德音义君其勿许郑必受盟夫子华旣爲大子而求介于大国以弱其国亦必不免注介因也音义郑有叔詹堵叔师叔三良爲政未可间也齐侯辞焉子华由是得罪于郑冬郑伯使请盟于齐注以齐侯不听子华故音义闰月惠王崩襄王恶大叔带之难注襄王惠王大子郑也大叔带襄王弟惠后之子也有宠于惠后惠后欲立之未及而卒音义惧不立不发丧而告难于齐注爲八年盟洮传音义经八年春王正月公会王人齐侯宋公卫侯许男曹伯陈世子款盟于洮注王人与诸侯盟不讥者王室有难故洮曹地音义疏郑伯乞盟注新服未与㑹故不序列别言乞盟音义疏夏狄伐晋秋七月禘于大庙用致夫人注禘三年大祭之名大庙周公庙致者致新死之主于庙而列之昭穆夫人淫而与菽不薨于寝于礼不应致故僖公疑其礼歴三禘今果行之嫌异常故书之音义疏冬十有二月丁未天王崩注实以前年闰月崩以今年十二月丁未告传八年春盟于洮谋王室也郑伯乞盟请服也襄王定位而后发丧注王人会洮还而后王定位晋里克帅师梁由靡御虢射爲右以败狄于采桑注传言前年事也平阳北屈县西南有采桑津音义梁由靡曰狄无耻从之必大克注不耻走故可逐里克曰惧之而已无速衆狄注恐怨深而羣党来报虢射曰期年狄必至示之弱矣音义夏狄伐晋报采桑之役也复期月注明期年之言騐秋禘而致哀姜焉非礼也凡夫人不薨于寝不殡于庙不赴于同不祔于姑则弗致也注寝小寝同同盟将葬又不以殡过庙据经哀姜薨葬之文则为殡庙赴同祔姑今当以不薨于寝不得致也音义疏冬王人来告丧难故也是以缓注有大叔带之难宋公疾大子兹父固请曰目夷长且仁君其立之注兹父襄公也目夷兹父庶兄子鱼也音义公命子鱼子鱼辞曰能以国让仁孰大焉臣不及也且又不顺注立庶不顺礼遂走而退经九年春王三月丁丑宋公御说卒注四同盟音义疏夏公㑹宰周公齐侯宋子卫侯郑伯许男曹伯于葵丘注周公宰孔也宰官周采地天子三公不字宋子襄公也传例曰在丧公侯曰子陈留外黄县东有葵丘疏秋七月乙酉伯姬卒注无传公羊谷梁曰未适人故不称国已许嫁则以成人之礼书不复殇也妇人许嫁而笄犹丈夫之冠音义疏九月戊辰诸侯盟于葵丘注夏会葵丘次伯姬卒文不相比故重言诸侯宰孔先归不与盟音义疏甲子晋侯佹诸卒注未同盟而赴以名甲子九月十一日戊辰十五日也书在盟后从赴音义疏冬晋里克杀其君之子奚齐注献公未葬奚齐未成君故称君之子奚齐受命继位无罪故里克称名音义传九年春宋桓公卒未葬而襄公㑹诸侯故曰子凡在丧王曰小童公侯曰子注在丧未葬也小童者童蒙㓜稺之称子者继父之辞公侯位尊上连王者下絶伯子男周康王在丧称子一人钊礼称亦不言小童或所称之辞各有所施此谓王自称之辞非诸下所得书故经无其事传通取旧典之文以事相接音义疏夏会于葵丘寻盟且脩好礼也音义王使宰孔赐齐侯胙注胙祭肉尊之比二王后音义疏曰天子有事于文武注有祭事也使孔赐伯舅胙注天子谓异姓诸侯曰伯舅疏齐侯将下拜孔曰且有后命天子使孔曰以伯舅耋老加劳赐一级无下拜注七十曰耋级等也音义疏对曰天威不违颜咫尺注言天鉴察不远威严常在颜面之前八寸曰咫音义疏小白余敢贪天子之命无下拜注小白齐侯名余身也疏恐陨越于下注陨越顚坠也据天王居上故言恐颠坠于下音义以遗天子羞敢不下拜下拜登受注自堂下受胙于堂上音义疏秋齐侯盟诸侯于葵丘曰凡我同盟之人旣盟之后言归于好注义取脩好故传显其盟辞宰孔先归注旣会先诸侯去音义遇晋侯曰可无会也注晋侯欲求㑹葵丘齐侯不务德而勤逺略故北伐山戎注在庄三十一年南伐楚注在四年西爲此会也东略之不知西则否矣注言或向东必不能复西略音义其在乱乎君务靖乱无勤于行注在存也微戒献公言晋将有乱晋侯乃还注不复会齐九月晋献公卒里克㔻郑欲纳文公故以三公子之徒作乱注㔻郑晋大夫三公子申生重耳夷吾音义初献公使荀息傅奚齐公疾召之曰以是藐诸孤注言其㓜贱与诸子县藐音义疏辱在大夫其若之何注欲屈辱荀息使保䕶之稽首而对曰臣竭其股肱之力加之以忠贞其济君之灵也不济则以死继之公曰何谓忠贞对曰公家之利知无不爲忠也送徃事居耦俱无猜贞也注徃死者居生者耦两也送死事生两无猜恨所谓正也音义及里克将杀奚齐先告荀息曰三怨将作注三公子之徒秦晋辅之子将何如荀息曰将死之里克曰无益也荀叔曰吾与先君言矣不可以贰能欲复言而爱身乎注荀叔荀息也复言言可复也疏虽无益也将焉辟之且人之欲善谁不如我我欲无贰而能谓人巳乎注言不能止里克使不忠于申生等音义冬十月里克杀奚齐于次注次丧寝书曰杀其君之子未葬也荀息将死之人曰不如立卓子而辅之荀息立公子卓以葬十一月里克杀公子卓于朝荀息死之君子曰诗所谓白圭之玷尚可磨也斯言之玷不可爲也注诗大雅言此言之缺难治甚于白圭音义荀息有焉注有此诗人重言之义齐侯以诸侯之师伐晋及髙梁而还讨晋乱也注高梁晋地在平阳县西南令不及鲁故不书注前已发不书例今复重发嫌霸者异于凡诸侯音义晋郄芮使夷吾重赂秦以求入注郄芮郄克祖父从夷吾者音义曰人实有国我何爱焉注言国非已之有何爱而不以赂秦入而能民土于何有从之注能得民不患无土齐隰朋帅师㑹秦师纳晋惠公注隰朋齐大夫惠公夷吾音义秦伯谓郄芮曰公子谁恃对曰臣闻亡人无党有党必有雠注言夷吾无党无党则无雠易出易入以微劝秦音义疏夷吾弱不好弄注弄戏也音义能鬭不过注有节制长亦不改不识其他公谓公孙枝曰夷吾其定乎注公孙枝秦大夫子桑也音义对曰臣闻之唯则定国诗曰不识不知顺帝之则文王之谓也注诗大雅帝天也则法也言文王闇行自然合天之法又曰不僣不贼鲜不爲则注僣过差也贼伤害也皆忌克也能不然则可爲人法则音义无好无恶不忌不克之谓也今其言多忌克注旣僣而贼音义难哉注言能自定难公曰忌则多怨又焉能克是吾利也注其言虽多忌适足以自害不能胜人也秦伯虑其还害已故曰是吾利疏宋襄公卽位以公子目夷爲仁使爲左师以听政于是宋治故鱼氏世爲左师音义经十年春王正月公如齐注无传狄灭温温子奔卫注盖中国之狄灭而居其土地晋里克弑其君卓及其大夫荀息注弑卓在前年而以今春书者从赴也献公旣葬卓以免丧故称君也荀息称名者虽欲复言本无远谋从君于昏疏夏齐侯许男伐北戎注无传北戎山戎晋杀其大夫里克注奚齐者先君所命卓子又以在国嗣位罪未爲无道而里克亲爲三怨之主累弑二君故称名以罪之疏秋七月冬大雨雪注无传平地尺爲大雪音义传十年春狄灭温苏子无信也苏子叛王卽狄又不能于狄狄人伐之王不救故灭苏子奔卫注苏子周司寇苏公之后也国于温故曰温子叛王事在庄十九年疏夏四月周公忌父王子党会齐隰朋立晋侯注周公忌父周卿士王子党周大夫晋侯杀里克以说注自解说不簒音义将杀里克公使谓之曰微子则不及此虽然子弑二君与一大夫为子君者不亦难乎对曰不有废也君何以兴欲加之罪其无辞乎注言欲加己罪不患无辞疏臣闻命矣伏劒而死于是㔻郑聘于秦且谢缓赂故不及注㔻郑里克党以在秦故不及里克俱死晋侯改葬共大子注共大子申生也音义秋狐突适下国注下国曲沃新城疏遇大子大子使登仆注忽如梦而相见狐突本爲申生御故复使登车爲仆音义而告之曰夷吾无礼疏余得请于帝矣注请罚夷吾将以晋畀秦秦将祀余对曰臣闻之神不歆非类民不祀非族疏君祀无乃殄乎注歆飨也殄絶也音义且民何罪失刑乏祀君其图之君曰诺吾将复请七日新城西偏将有巫者而见我焉注新城曲沃也将因巫而见音义疏许之遂不见注狐突许其言申生之象亦没音义及期而徃告之曰帝许我罚有罪矣敝于韩注敝败也韩晋地独敝恵公故言罚有罪明不复以晋畀秦夷吾忌克多怨终于失国虽改葬加谥申生犹忿传言鬼神所冯有时而信音义疏㔻郑之如秦也言于秦伯曰吕甥郄称冀芮实爲不从若重问以召之注三子晋大夫不从不与秦赂问聘问之币音义疏臣出晋君君纳重耳蔑不济矣注蔑无也冬秦伯使泠至报问且召三子注泠至秦大夫音义郄芮曰币重而言甘诱我也遂杀㔻郑祁举注祁举晋大夫及七舆大夫注侯伯七命副车七乗音义疏左行共华右行贾华叔坚骓歂累虎特宫山祁皆里㔻之党也注七子七舆大夫音义㔻豹奔秦注㔻豹㔻郑之子言于秦伯曰晋侯背大主而忌小怨民弗与也伐之必出注大主秦也小怨里㔻音义公曰失衆焉能杀注谓杀里㔻之党音义违祸谁能出君注谓豹辟祸也爲明年晋杀㔻郑传经十有一年春晋杀其大夫㔻郑父注以私怨谋乱国书名罪之书春从告夏公及夫人姜氏会齐侯于阳谷注无传妇人送迎不出门见兄弟不踰阈与公俱会齐侯非礼音义秋八月大雩注无传过时故书冬楚人伐黄传十一年春晋侯使以㔻郑之乱来告注释经书在今年天王使召武公内史过赐晋侯命注天王周襄王召武公周卿士内史过周大夫诸侯卽位天子赐之命圭爲瑞音义受玉惰过归告王曰晋侯其无后乎王赐之命而惰于受瑞先自弃也已而何继之有礼国之干也敬礼之舆也不敬则礼不行礼不行则上下昏何以长世注爲恵公不终张本音义疏夏扬拒泉臯伊雒之戎同伐京师入王城焚东门注扬拒泉臯皆戎邑及诸杂戎居伊水雒水之间者今伊阙北有泉亭音义疏王子带召之也注王子带甘昭公也召戎欲因以簒位秦晋伐戎以救周秋晋侯平戎于王注爲二十四年天王出居郑传黄人不归楚贡冬楚人伐黄注黄人恃齐故经十有二年春王三月庚午日有食之注无传不书朔官失之夏楚人灭黄秋七月冬十有二月丁丑陈侯杵臼卒注无传遣世子与僖公同盟甯母及洮音义传十二年春诸侯城卫楚丘之郛惧狄难也注楚丘卫国都郛郭也爲明年春狄侵卫传音义疏黄人恃诸侯之睦于齐也不共楚职曰自郢及我九百里焉能害我音义夏楚灭黄注郢楚都王以戎难故讨王子带注子带前年召戎伐周秋王子带奔齐冬齐侯使管夷吾平戎于王使隰朋平戎于晋注平和也前年晋救周伐戎故戎与周晋不和王以上卿之礼飨管仲管仲辞曰臣贱有司也有天子之二守国髙在注国子髙子天子所命爲齐守臣皆上卿也庄二十二年髙傒始见经僖二十八年国归父乃见传归父之父曰懿仲髙傒之子曰庄子不知今当谁世音义若节春秋来承王命何以礼焉注节时也陪臣敢辞注诸侯之臣曰陪臣音义王曰舅氏注伯舅之使故曰舅氏音义余嘉乃勲应乃懿德谓督不忘徃践乃职无逆朕命注功勲美德可谓正而不可忘者不言位而言职者管仲位卑而执齐政故欲以职尊之音义疏管仲受下卿之礼而还注管仲不敢以职自髙卒受本位之礼君子曰管氏之世祀也宜哉疏让不忘其上诗曰恺悌君子神所劳矣注诗大雅恺乐也悌易也言乐易君子爲神所劳来故世祀也管仲之后于齐没不复见传亦举其无騐音义疏经十有三年春狄侵卫注传在前年春夏四月葬陈宣公注无传公会齐侯宋公陈侯卫侯郑伯许男曹伯于咸注咸衞地东郡濮阳县东南有咸城音义秋九月大雩注无传书过冬公子友如齐注无传传十三年春齐侯使仲孙湫聘于周且言王子带注前年王子带奔齐言欲复之事毕不与王言注不言子带事归复命曰未可王怒未怠其十年乎不十年王弗召也夏会于咸淮夷病杞故且谋王室也秋爲戎难故诸侯戍周齐仲孙湫致之注戍守也致诸侯戍卒于周音义冬晋荐饥注麦禾皆不熟音义疏使乞籴于秦秦伯谓子桑与诸乎对曰重施而报君将何求注言不损秦音义重施而不报其民必携携而讨焉无衆必败注不义故民离谓百里与诸乎注百里秦大夫对曰天灾流行国家代有救灾恤邻道也行道有福㔻郑之子豹在秦请伐晋注欲爲父报怨秦伯曰其君是恶其民何罪秦于是乎输粟于晋自雍及绛相继注雍秦国都绛晋国都音义命之曰汎舟之役注从渭水运入河汾音义疏经十有四年春诸侯城缘陵注縁陵杞邑辟淮夷迁都于縁陵夏六月季姬及鄫子遇于防使鄫子来朝注季姬鲁女鄫夫人也鄫子夲无朝志爲季姬所召而来故言使鄫子来朝郑国今琅邪鄫县音义秋八月辛卯沙鹿崩注沙鹿山名阳平元城县东有沙鹿土山在晋地灾害系于所灾所害故不系国疏狄侵郑注无传冬蔡侯肸卒注无传未同盟而赴以名音义传十四年春诸侯城缘陵而迁杞焉不书其人有阙也注阙谓器用不具城池未固而去爲惠不终也澶渊之㑹旣而无归大夫不书而国别称人今此总日诸侯君臣之辞不言城把把未迁也音义疏鄫季姬来宁公怒止之以鄫子之不朝也注来宁不书而后年书归鄫更嫁之文也明公絶鄫昏既来朝而还音义夏遇于防而使来朝秋八月辛卯沙鹿崩晋卜偃曰期年将有大咎㡬亡国注国主山川山崩川竭亡国之徴音义疏冬秦饥使乞籴于晋晋人弗与庆郑曰背施无亲注庆郑晋大夫音义幸灾不仁贪爱不祥怒邻不义四德皆失何以守国虢射曰皮之不存毛将安傅注虢射惠公舅也皮以喻所许秦城毛以喻籴言既背秦施为怨以深虽与之籴犹无皮而施毛音义疏庆郑曰弃信背邻患孰恤之无信患作失援必毙是则然矣虢射曰无损于怨而厚于寇不如勿与注言与秦粟不足解怨适足使秦强庆郑曰背施幸灾民所弃也近犹雠之况怨敌乎弗听退曰君其悔是哉春秋左传注疏卷十二卷十二考证春秋左氏传注疏卷十二考证楚人围许注楚子不亲围以围者告按传明曰楚子围许以救郑下又明曰蔡穆侯将许僖公以见楚子于武城不得云楚子不亲围也传围新密郑所以不时城也注郑以非时兴土功齐桓声其罪以告诸侯顾炎武日知録曰罪莫大于逃盟而但责其非时兴土功不亦细乎且上文固曰以其逃首止之盟故也则不烦添此一节矣传许男面缚衔璧赵汸补注曰微子启事盖逢伯设辞以动楚君欲其全许耳刘侍读疑许事爲妄误矣小邾子来朝宋忠曰邾颜别封小子肥于郳为小邾子公会王人齐侯宋公卫侯许男曹伯陈世子款盟于洮按公羊经陈世子款下有郑世子华经下文即曰郑伯乞盟则华必不得列于是㑹左氏经是也传夏狄伐晋按此传与上晋里克帅师本同一篇各本俱用一圈断之似误又注明期年之言验监本脱验字今増传齐侯盟诸侯于葵丘赵仿补注曰传记盟辞凡我同盟之人既盟之后言归于好即孟子所述之末句其五禁之辞传不能举则二伯之事阙漏多矣按葵丘五禁三传惟谷梁略记数语而亦不备㠯东莱集觧即以孟子初命曰全文截附传下传宰孔先归陈传良曰传言宰孔不与盟传晋郄芮使夷吾重赂秦以求入赵仿补注曰里克志在重耳夷吾得国不以正秦穆公贪贿而无逺畧重耳克让舅犯有谋其事皆见于外传可补传文之阙按桓文二霸传文俱不尽详而齐桓尤畧齐语晋语则始末具载矣传及七舆大夫疏服䖍云上军之舆帅七人属申生者按韦昭注晋语曰七舆申生下军之衆大夫也说同服义但申生初将下军自东山之役乃将上军孔疏于杜注无不曲䕶惟此条以刘炫从服义为是传受玉惰疏拜不稽首诬其王也诬王无人晋侯诬王人亦将诬之监本诬字俱讹作无今依周语改正传有天子之二守国髙在按齐语亦但言髙子国子故杜云不知今当谁世林尧叟曰大国三卿其二卿命于天子则曰天子之守臣传谓百里注百里秦大夫林尧叟句解曰即百里奚也诸侯城缘陵注縁陵杞邑按汉书地理志北海郡营陵注臣瓒曰营陵春秋谓之縁陵沙鹿崩注阳平元城县东有沙鹿土山阳平监本讹作平阳今改正春秋左氏传注疏卷十二考证春秋左传注疏卷十三钦定四库全书春秋左传注疏卷十三晋杜氏注唐陆德明音义孔颖达疏经十有五年春王正月公如齐注无传诸侯五年再相朝礼也例在文十五年疏楚人伐徐三月公会齐侯宋公陈侯衞侯郑伯许男曹伯盟于牡丘注牡丘地名阙音义遂次于匡注匡衞地在陈留长垣县西南公孙敖帅师及诸侯之大夫救徐注公孙敖庆父之子诸侯旣盟次匡皆遣大夫将兵救徐故不复具列国别也音义夏五月日有食之秋七月齐师曹师伐厉注厉楚与国义阳随县北有厉乡八月螽注无传爲灾音义九月公至自会注无传季姬归于鄫注无传来宁不书此书者以明中絶音义己卯晦震夷伯之庙注夷伯鲁大夫展氏之祖父夷谥伯字震者雷电击之大夫旣卒书字音义疏冬宋人伐曹楚人败徐于娄林注娄林徐地下邳僮县东南有娄亭音义十有一月壬戌晋侯及秦伯战于韩获晋侯注例得大夫曰获晋侯背施无亲愎谏违卜故贬絶下从衆臣之例而不言以归不书败绩晋师不大崩音义疏传十五年春楚人伐徐徐即诸夏故也三月盟于牡丘寻葵丘之盟且救徐也注葵丘盟在九年音义孟穆伯帅师及诸侯之师救徐诸侯次于匡以待之夏五月日有食之不书朔与日官失之也疏秋伐厉以救徐也晋侯之入也秦穆姬属贾君焉注晋侯入在九年穆姬申生姊秦穆夫人贾君晋献公次妃贾女也音义疏且曰尽纳羣公子注羣公子晋武献之族宣二年传曰骊姬之乱诅无畜羣公子音义晋侯烝于贾君又不纳羣公子是以穆姬怨之晋侯许赂中大夫注中大夫国内执政里㔻等音义疏旣而皆背之赂秦伯以河外列城五东尽虢略南及华山内及解梁城旣而不与注河外河南也东尽虢略从河南而东尽虢界也解梁城今河东解县也华山在𢎞农华阴县西南音义疏晋饥秦输之粟注在十三年秦饥晋闭之籴注在十四年故秦伯伐晋卜徒父筮之吉注徒父秦之掌龟卜者卜人而用筮不能通三易之占故据其所见杂占而言之疏渉河侯车败诘之注秦伯之军渉河则晋侯车败也秦伯不解谓败在已故诘之音义疏对曰乃大吉也三败必获晋君其卦遇蛊䷑注巽下艮上蛊音义疏曰千乘三去三去之余获其雄狐夫狐蛊必其君也注于周易利渉大川往有事也亦秦胜晋之卦也今此所言盖卜筮书杂辞以狐蛊爲君其义欲以喻晋惠公其象未闻音义疏蛊之贞风也其悔山也注内卦爲贞外卦爲悔巽爲风秦象艮爲山晋象疏岁云秋矣我落其实而取其材所以克也注周九月夏之七月孟秋也艮爲山山有木今岁已秋风吹落山木之实则材爲人所取实落材亡不败何待三败及韩注晋侯车三坏疏晋侯谓庆郑曰寇深矣若之何对曰君实深之可若何公曰不孙卜右庆郑吉弗使注恶其不孙不以爲车右此夷吾之多忌音义歩扬御戎家仆徒爲右注歩扬郄犨之父乘小驷郑入也注郑所献马名小驷音义庆郑曰古者大事必乘其产生其水土而知其人心安其敎训而服习其道唯所纳之无不如志今乘异产以从戎事及惧而变将与人易注变化人意乱气狡愤隂血周作张脉偾兴外彊中干注狡戾也偾动也气狡愤于外则血脉必周身而作随气张动外虽有彊形而内实干竭音义疏进退不可周旋不能君必悔之弗听九月晋侯逆秦师使韩简视师注韩简晋大夫韩万之孙复曰师少于我鬭士倍我公曰何故对曰出因其资注谓奔梁求秦入用其宠注爲秦所纳饥食其粟三施而无报是以来也今又击之我怠秦奋倍犹未也公曰一夫不可狃况国乎注狃也言辟秦则使来音义遂使请战曰寡人不佞能合其衆而不能离也君若不还无所逃命秦伯使公孙枝对曰君之未入寡人惧之入而未定列犹吾忧也注列位也苟列定矣敢不承命韩简退曰吾幸而得囚注得囚爲幸言必败壬戌战于韩原注九月十三日疏晋戎马还泞而止注泞泥也还便旋也小驷不调故隋泥中音义公号庆郑庆郑曰愎谏违卜注愎戾也音义固败是求又何逃焉遂去之梁由靡御韩简虢射爲右辂秦伯将止之注辂迎也止获也音义郑以救公误之遂失秦伯秦获晋侯以归注经书十一月壬戌十四日经从赴晋大夫反首拔舍从之注反首乱头髪下垂也拔草舍止坏形毁服音义秦伯使辞焉曰二三子何其慼也寡人之从君而西也亦晋之妖梦是践岂敢以至注狐突不寐而与神言故谓之妖梦申生言帝许罚有罪今将晋君而西以厌息此语践厌也音义晋大夫三拜稽首曰君履后土而戴皇天皇天后土实闻君之言羣臣敢在下风穆姬闻晋侯将至以太子罃𢎞与女简璧登台而履薪焉注罃康公名𢎞其母弟也简璧罃𢎞姊妹古之宫闭者皆居之台以抗絶之穆姬欲自罪故登台而荐之以薪左右上下者皆履柴乃得通音义疏使以免服衰绖逆且告注免衰绖遭丧之服令行人服此服迎秦伯且告将以耻辱自杀音义疏曰上天降灾使我两君匪以玉帛相见而以兴戎若晋君朝以入则婢子夕以死夕以入则朝以死唯君裁之乃舍诸灵台注在京兆鄠县周之故台亦所以杜絶令不得通外内音义大夫请以入公曰获晋侯以厚归也旣而丧归焉用之注若将晋侯入则夫人或自杀音义大夫其何有焉注何有犹何得且晋人慼忧以重我注谓反首拔舍天地以要我不图晋忧重其怒也我食吾言背天地也注食消也音义重怒难任背天不祥必归晋君注任当也音义公子絷曰不如杀之无聚慝焉注公子絷秦大夫恐夷吾归复相聚爲恶音义子桑曰归之而质其大子必得大成晋未可灭而杀其君祗以成恶注祗适也音义且史佚有言曰无始祸注史佚周武王时太史名佚音义无怙乱注恃人乱爲已利音义无重怒重怒难任陵人不祥乃许晋平晋侯使郄乞告瑕吕饴甥且召之注郄乞晋大夫也瑕吕饴甥即吕甥也盖姓瑕吕名饴甥字子金晋侯闻秦将许之平故告吕甥召使迎已音义子金敎之言曰朝国人而以君命赏注恐国人不从故先赏之于朝且告之曰孤虽归辱社稷矣其卜贰圉也注贰代也圉惠公太子懐公衆皆哭注哀君不还国晋于是乎作爰田注分公田之税应入公者爰之于所赏之衆音义疏吕甥曰君亡之不恤而羣臣是忧惠之至也将若君何衆曰何爲而可对曰征缮以辅孺子注征赋也缮治也孺子太子圉音义诸侯闻之丧君有君羣臣辑睦甲兵益多好我者劝恶我者惧庶有益乎衆说晋于是乎作州兵注五党爲州州二千五百家也因此又使州长各缮甲兵音义疏初晋献公筮嫁伯姬于秦遇归妹䷧注兑下震上归妹之睽☲☱注兑下离上睽归妹上六变而爲睽音义疏史苏占之曰不吉注史苏晋卜筮之史疏其繇曰士刲羊亦无也女承筐亦无贶也注周易归妹上六爻辞也血也贶赐也刲羊士之功承筐女之职上六无应所求不获故下刲无血上承无实不吉之象也离爲中女震爲长男故称士女音义疏西邻责言不可偿也注将嫁女于西而遇不吉之卦故知有责让之言不可报偿音义疏归妹之睽犹无相也注归妹女嫁之卦睽乖离之象故曰无相相助也音义疏震之离亦离之震注二卦变而气相通疏爲雷爲火爲嬴败姬注嬴秦姓姬晋姓震为雷离为火火动炽而害其母女嫁反害其家之象故曰爲嬴败姬音义疏车说其輹火焚其旗不利行师败于宗丘注輹车下缚也丘犹邑也震爲车离为火上六爻在震则无应故车脱輹在离则失位故火焚旗言皆失车火之用也车败旗焚故不利行师火还害母故败不出国近在宗邑音义疏归妹睽孤寇张之弧注此睽上九爻辞也处睽之极故曰睽孤失位孤絶故遇寇难而有弓矢之警皆不吉之象音义疏姪其从姑注震爲木离爲火火从木生离爲震妹于火爲姑谓我姪者我谓之姑谓子圉质秦音义疏六年其逋逃归其国而弃其家注逋亡也家谓子圉妇怀嬴音义疏明年其死于高梁之虚注惠公死之明年文公入杀怀公于高梁高梁晋地在平阳杨县西南凡筮者用周易则其象可推非此而往则临时占者或取于象或取于气或取于时日王相以成其占若尽附会以爻象则构虚而不经故略言其归趣他皆倣此音义疏及惠公在秦曰先君若从史苏之占吾不及此夫韩简侍曰龟象也筮数也物生而后有象象而后有滋滋而后有数先君之败德及可数乎史苏是占勿从何益注言龟以象示筮以数告象数相因而生然后有占占所以知吉凶不能变吉凶故先君败德非筮数所生虽复不从史苏不能益祸音义疏诗曰下民之孽匪降自天僔沓背憎职竞由人注诗小雅言民之有邪恶非天所降僔沓面语背相憎疾皆人竞所主作因以讽諌惠公有以召此祸也音义疏震夷伯之庙罪之也于是展氏有隐慝焉注隐恶非法所得尊贵罪所不加是以圣人因天地之变自然之妖以感动之知达之主则识先圣之情以自厉中下之主亦信妖祥以不妄神道助敎惟此爲深音义疏冬宋人伐曹讨旧怨也注庄十四年曹与诸侯伐宋楚败徐于娄林徐恃救也注恃齐救十月晋阴饴甥㑹秦伯盟于王城注阴饴甥即吕甥也食采于阴故曰阴饴甥王城秦地冯翊临晋县东有王城今名武乡秦伯曰晋国和乎对曰不和小人耻失其君而悼丧其亲注痛其亲为秦所杀不惮征缮以立圉也曰必报雠宁事戎狄君子爱其君而知其罪不惮征缮以待秦命曰必报德有死无二以此不和秦伯曰国谓君何对曰小人慼谓之不免君子恕以爲必归小人曰我毒秦秦岂归君注毒谓三施不报音义君子曰我知罪矣秦必归君贰而执之服而舍之德莫厚焉刑莫威焉服者怀德贰者畏刑此一役也注言还惠公使诸侯威服复可当一事之功音义疏秦可以霸纳而不定废而不立以德爲怨秦不其然秦伯曰是吾心也改馆晋侯馈七牢焉注牛羊豕各一爲一牢音义蛾析谓庆郑曰盍行乎注蛾析晋大夫也音义对曰陷君于败注谓唿不往误晋师失秦伯败而不死又使失刑非人臣也臣而不臣行将焉入十一月晋侯归丁丑杀庆郑而后入注丁丑月二十九日音义是岁晋又饥秦伯又饩之粟曰吾怨其君而矜其民且吾闻唐叔之封也箕子曰其后必大晋其庸可兾乎注唐叔晋始封之君武王之子箕子殷王帝乙之子纣之庶兄音义注姑树德焉以待能者于是秦始征晋河东置官司焉注征赋也经十有六年春王正月戊申朔陨石于宋五注陨落也闻其陨视之石数之五各随其闻见先后而记之庄七年星陨如雨见星之陨而坠于四远若山若水不见在地之验此则见在地之验而不见始陨之星史各据事而书音义疏是月六鹢退飞过宋都注是月陨石之月重言是月嫌同日鹢水鸟髙飞遇风而退宋人以爲灾告于诸侯故书音义疏三月壬申公子季友卒注无传称字者贵之公与小歛故书日音义疏夏四月丙申鄫季姬卒注无传音义秋七月甲子公孙兹卒注无传冬十有二月公会齐侯宋公陈侯衞侯郑伯许男邢侯曹伯于淮注临淮郡左右音义疏传十六年春陨石于宋五陨星也注但言星则嫌星使石陨故重言陨星疏六鹢退飞过宋都风也注六鹢遇迅风而退飞风髙不为物害故不记风之异音义周内史叔兴聘于宋宋襄公问焉曰是何祥也吉凶焉在注祥吉凶之先见者襄公以爲石陨鹢退能爲祸福之始故问其所在音义疏对曰今兹鲁多大丧注今兹此岁明年齐有乱君将得诸侯而不终注鲁丧齐乱宋襄公不终别以政刑吉凶他占知之疏退而告人曰君失问是阴阳之事非吉凶所生也注言石陨鹢退隂阳错逆所爲非人所生襄公不知阴阳而问人事故曰君失问叔兴自以对非其实恐爲有识所讥故退而告人音义疏吉凶由人吾不敢逆君故也注积善余庆积恶余殃故曰吉凶由人君问吉凶不敢逆之故假他占以对音义疏夏齐伐厉不克救徐而还注十五年齐伐厉以救徐秋狄侵晋取狐厨受铎渉汾及昆都因晋败也注狐厨受铎昆都晋三邑平阳临汾县西北有狐谷亭汾水出大原南入河音义疏王以戎难告于齐齐征诸侯而戍周注十一年戎伐京师以来遂爲王室难音义冬十一月乙卯郑杀子华注终管仲之言事在七年十二月会于淮谋鄫且东略也注鄫爲淮夷所病故音义城鄫役人病有夜登丘而唿曰齐有乱不果城而还注役人遇厉气不堪久驻故作妖言音义经十有七年春齐人徐人伐英氏音义夏灭项注项国今汝阴项县公在会别遣师灭项不言师讳之音义疏秋夫人姜氏会齐侯于卞注卞今鲁国卞县音义疏九月公至自会注公旣见执于齐犹以㑹致者讳之冬十有二月乙亥齐侯小白卒注与僖公八同盟赴以名疏传十七年春齐人爲徐伐英氏以报娄林之役也注英氏楚与国娄林役在十五年音义夏晋大子圉爲质于秦秦归河东而妻之注秦征河东置官司在十五年音义惠公之在梁也梁伯妻之梁嬴孕过期注过十月不产怀子曰孕音义疏卜招父与其子卜之注卜招父梁大卜音义其子曰将生一男一女招曰然男为人臣女爲人妾故名男曰圉女曰妾注圉养马者不聘曰妾疏及子圉西质妾为宦女焉注宦事秦爲妾音义师灭项注师鲁师淮之会公有诸侯之事未归而取项注淮会在前年冬诸侯之事会同讲礼之事齐人以爲讨而止公注内讳执皆言止秋声姜以公故会齐侯于卞注声姜僖公夫人齐女九月公至书曰至自会犹有诸侯之事焉且讳之也注耻见执故託会以告庙疏齐侯之夫人三王姬徐嬴蔡姬皆无子齐侯好内多内宠内嬖如夫人者六人长衞姬生武孟注武孟公子无亏音义少衞姬生惠公注公子元音义郑姬生孝公注公子昭葛嬴生昭公注公子潘音义密姬生懿公注公子商人宋华子生公子雍注华氏之女子姓音义公与管仲属孝公于宋襄公以爲大子雍巫有宠于衞共姬因寺人貂以荐羞于公注雍巫雍人名巫卽易牙音义疏亦有宠公许之立武孟注易牙既有宠于公爲长衞姬请立武孟音义管仲卒五公子皆求立冬十月乙亥齐桓公卒注乙亥十月八日易牙入与寺人貂因内宠以杀羣吏注内宠内官之有权宠者而立公子无亏孝公奔宋十二月乙亥赴辛巳夜殡注六十七日乃殡音义经十有八年春王正月宋公曹伯衞人邾人伐齐注纳孝公夏师救齐注无传五月戊寅宋师及齐师战于甗齐师败绩注无亏既死曹衞邾先去鲁亦罢归故宋师独与齐战不称宋公不亲战也大崩曰败绩甗齐地音义狄救齐注无传救四公子之徒秋八月丁亥𦵏齐桓公注十一月而葬乱故八月无丁亥日误冬邢人狄人伐衞注狄称人者史异辞传无义例疏传十八年春宋襄公以诸侯伐齐三月齐人杀无亏注以説宋音义郑伯始朝于楚注中国无霸故楚子赐之金旣而悔之与之盟曰无以铸兵注楚金利故音义疏故以铸三钟注古者以铜爲兵传言楚无霸者远略齐人将立孝公不胜四公子之徒遂与宋人战注无亏已死故曰四公子音义夏五月宋败齐师于甗立孝公而还秋八月葬齐桓公注孝公立而后得𦵏冬邢人狄人伐衞围莬圃衞侯以国让父兄子弟及朝衆曰苟能治之燬请从焉注燬衞文公名音义衆不可注不听衞侯让而从师于訾娄注陈师訾娄訾娄衞邑音义狄师还注独言狄还则邢留距衞言邢所以终为衞所灭梁伯益其国而不能实也注多筑城邑而无民以实之命曰新里秦取之经十有九年春王三月宋人执滕子婴齐注称人以执宋以罪及民告例在成十五年传例不以名为义书名及不书名皆从赴音义疏夏六月宋公曹人邾人盟于曹南注无传曹虽与盟而犹不服不肯致饩无地主之礼故不以国地而曰曹南所以及秋而见围音义疏鄫子会盟于邾注不及曹南之盟诸侯旣罢鄫乃会之于邾故不言如会疏己酉邾人执鄫子用之注称人以执宋以罪及民告也鄫虽失大国会盟之信然宋用之爲罚已虐故直书用之言若用畜产也不书社赴不及也不书宋使邾而以邾自用爲文南面之君善恶自专不得託之于他命音义疏秋宋人围曹衞人伐邢注伐邢在围曹前经书在后从赴冬会陈人蔡人楚人郑人盟于齐注地于齐齐亦与盟疏梁亡注以自亡为文非取者之罪所以恶梁音义疏传十九年春遂城而居之注承前年传取新里故不复言秦也为此冬梁亡传音义宋人执滕宣公夏宋公使邾文公用鄫子于次睢之社欲以属东夷注睢水受汴东经陈留梁谯沛彭城县入泗此水次有妖神东夷皆社祠之盖杀人而用祭音义疏司马子鱼曰古者六畜不相爲用注司马子鱼公子目夷也六畜不相为用谓若祭马先不用马音义疏小事不用大牲疏而况敢用人乎祭祀以为人也民神之主也用人其谁飨之齐桓公存三亡国以属诸侯注三亡国鲁衞邢疏义士犹曰薄德注谓欲因乱取鲁缓救邢衞今一会而虐二国之君注宋公三月以会召诸侯执滕子六月而会盟其月二十二日执鄫子故云一会而虐二国之君又用诸滛昬之鬼注非周社故将以求霸不亦难乎得死为幸注恐其亡国秋衞人伐邢以报莬圃之役注邢不速退所以独见伐于是衞大旱卜有事于山川不吉注有事祭也寗庄子曰昔周饥克殷而年丰今邢方无道诸侯无伯注伯长也音义天其或者欲使衞讨邢乎从之师兴而雨宋人围曹讨不服也注曹南盟不脩地主之礼故子鱼言于宋公曰文王闻崇德乱而伐之军三旬而不降注崇崇侯虎音义退脩敎而复伐之因垒而降注复往攻之备不改前而崇自服音义诗曰刑于寡妻至于兄弟以御于家邦注诗大雅言文王之敎自近及远寡妻嫡妻谓大姒也刑法也音义今君德无乃犹有所阙而以伐人若之何盍姑内省德乎无阙而后动音义陈穆公请脩好于诸侯以无忘齐桓之德冬盟于齐脩桓公之好也注宋襄暴虐故思齐桓音义梁亡不书其主自取之也注不书取梁者主名初梁伯好土功亟城而弗处民罢而弗堪则曰某寇将至乃沟公宫注沟壍音义曰秦将袭我民惧而溃秦遂取梁音义经二十年春新作南门注鲁城南门也本名稷门僖公更高大之今犹不与诸门同改名高门也言新以易旧言作以兴事皆更造之文也疏夏郜子来朝注无传郜姬姓国音义疏五月乙巳西宫灾注无传西宫公别宫也天火曰灾例在宣十六年疏郑人入滑注入例在襄十三年音义秋齐人狄人盟于邢冬楚人伐随传二十年春新作南门书不时也注失土功之时凡启塞从时注门戸道桥谓之启城郭墙壍谓之塞皆官民之开闭不可一日而阙故特随坏时而治之今僖公脩餙城门非开闭之急故以土功之制讥之传嫌启塞皆从土功之时故别起从时之例音义疏滑人叛郑而服于衞夏郑公子士洩堵寇帅师入滑注公子士郑文公子洩堵寇郑大夫音义秋齐狄盟于邢爲邢谋衞难也于是衞方病邢音义随以汉东诸侯叛楚冬楚鬭谷于莬帅师伐随取成而还君子曰随之见伐不量力也量力而动其过鲜矣善败由己而由人乎哉诗曰岂不夙夜谓行多露注诗召南言岂不欲早暮而行惧多露之濡已以喻违礼而行必有汚辱是亦量宜相时而动之义音义宋襄公欲合诸侯臧文仲闻之曰以欲从人则可注屈己之欲从衆之善以人从欲鲜济注爲明年鹿上盟传经二十有一年春狄侵衞注无传为邢故音义宋人齐人楚人盟于鹿上注鹿上宋地汝阴有原鹿县宋为盟主故在齐人上夏大旱注雩不获雨故书旱自夏及秋五稼皆不收疏秋宋公楚子陈侯蔡侯郑伯许男曹伯会于盂注盂宋地楚始与中国行会礼故称爵音义执宋公以伐宋注不言楚执宋公者宋无德而争盟为诸侯所疾故总见衆国共执之文音义冬公伐邾注无传为邾灭须句故音义楚人使宜申来献㨗注无传献宋㨗也不言宋者秋伐宋冬来献㨗事不异年从可知不称楚子使来不称君命行礼音义十有二月癸丑公会诸侯盟于薄释宋公注诸侯旣与楚共伐宋宋服故为薄盟以释之公本无会期闻盟而往故书公会诸侯音义疏传二十一年春宋人爲鹿上之盟以求诸侯于楚楚人许之公子目夷曰小国争盟祸也宋其亡乎幸而后败注谓军败夏大旱公欲焚巫尫注巫尫女巫也主祈祷请雨者或以为尫非巫也瘠病之人其面上向俗谓天哀其病恐雨入其鼻故为之旱是以公欲焚之音义疏臧文仲曰非旱备也脩城郭贬食省用务穑劝分注穑俭也劝分有无相济音义疏此其务也巫尫何为天欲杀之则如勿生若能为旱焚之滋甚公从之是岁也饥而不害注不伤害民秋诸侯会宋公于盂子鱼曰祸其在此乎君欲已甚其何以堪之于是楚执宋公以伐宋冬会于薄以释之子鱼曰祸犹未也未足以惩君注为二十二年战泓传音义任宿须句颛臾风姓也实司大皥与有济之祀注司主也大皥伏羲四国伏羲之后故主其祀任今任城县也颛臾在泰山南武阳县东北须句在东平须昌县西北四国封近于济故世祀之音义以服事诸夏注与诸夏同服王事音义邾人灭须句须句子来奔因成风也注须句成风家成风为之言于公曰崇明祀保小寡周礼也注明祀大皥有济之祀保安也音义蛮夷猾夏周祸也注此邾灭须句而曰蛮夷昭二十三年叔孙豹曰邾又夷也然则邾虽曹姓之国迫近诸戎杂用夷礼故极言之猾夏乱诸夏音义疏若封须句是崇皥济而脩祀纾祸也注纾觧也爲明年伐邾传音义春秋左传注疏卷十三卷十三考证春秋左氏传注疏卷十三考证晋侯及秦伯战于韩获晋侯顾炎武日知录曰及韩在渉河之后此韩在河东史记正义引括地志云韩原在同州韩城县非也杜氏但云韩晋地却有斟酌按韩晋地三字各本俱无此注不知炎武所据何本按此韩与古韩国在韩城以梁山为望者不同后汉郡国志曰河东郡河北县诗魏国有韩亭当是传实落材亡疏刘炫云此一句是史家序事充卜人之语言秦伯之车三经败坏乃至于韩而晋始惧按孔疏不从杜氏晋侯车三坏之说也以下文晋侯谓庆郑曰寇深矣推之似刘说为长顾炎武日知录曰渉河侯车败二句乃事实非卜人之言传曰上天降灾云云孔疏谓此一叚是后人所加今不加句以别之音义内自曰上天降灾至有是后人加也三十字各本俱误作杜注接刻于令不得通外内句下今以陆氏释文订定改正传晋侯使郄乞告瑕吕饴甥注瑕吕饴甥卽吕甥也盖姓瑕吕名饴甥字子金按以文义推之吕是其氏瑕是其食采之邑晋国自有瑕城恐不可以瑕吕爲姓也按饴甥似亦不得谓是其名盖瑕其食邑吕其氏饴其名甥则晋侯之甥也必当时晋有此称故传因而书之传女承筐林尧叟曰离为大腹故称筐女之职奉承筐篚也离中虚故为虚筐传西邻责言林尧叟曰兑西方也兑为口舌以兑从震是口舌雷动传震之离亦离之震林尧叟曰震为雷离为电故二卦变而气相通传姪其从姑赵汸补注曰周语我皇妣太姜之姪逢公汪昆弟之子男女皆曰姪传明年其死于高梁之虚注在平阳杨县西南监本杨字下衍一氏字今删传此一役也注复可当一事之功疏服虔云一役者谓韩战之役按杜注不如服义直截孔疏犹以刘炫规过为非何哉传箕子曰其后必大注箕子殷王帝乙之子纣之庶兄按杜注误以微子为箕子传于是秦始征晋河东置官司焉林尧叟曰此即惠公许赂秦以河外列城五之地至是始归之秦也按传言河东不言河外林说非是灭项注项国今汝阴项县按项县汉属汝南郡晋武分汝南为汝阴郡晋志项属梁国杜作注时尚属汝阴也传郑伯始朝于楚注中国无霸故按楚陵诸国已久至是齐桓没郑遂朝楚局又一变后晋楚争郑俱自此始传十有九年春遂城而居之按此与上年梁伯益其国而不能实也本共一传杜氏以年分断之传宋公使邾文公用鄫子于次睢之社欲以属东夷疏使东夷聚来归已也齐桓以德属诸侯诸侯聚归齐桓按齐桓二句十三字推寻文义乃下文齐桓公存三亡国以属诸侯句下之疏不知何时误连于此各本俱误春秋左氏传注疏卷十三考证春秋左传注疏卷十四钦定四库全书春秋左传注疏卷十四晋杜氏注唐陆徳明音义孔颖达疏经二十有二年春公伐邾取须句注须句虽别国而削弱不能自通为鲁私属若颛臾之比鲁谓之社稷之臣故灭奔及反其君皆略不备书惟书伐邾取须句音义疏夏宋公衞侯许男滕子伐郑秋八月丁未及邾人战于升陉注升陉鲁地邾人县公胄于鱼门故深耻之不言公又不言师败绩音义冬十有一月己巳朔宋公及楚人战于泓宋师败绩注泓水名宋伐郑楚救之故战也楚告命不以主帅人数故略称人音义传二十二年春伐邾取须句反其君焉礼也注得恤寡小之礼三月郑伯如楚夏宋公伐郑子鱼曰所谓祸在此矣注怒郑至楚故伐之为下泓战起初平王之东迁也注周幽王为犬戎所灭平王嗣位故东迁洛邑辛有适伊川见被髪而祭于野者注辛有周大夫伊川周地伊水也音义曰不及百年此其戎乎其礼先亡矣注被髪而祭有象夷狄疏秋秦晋迁陆浑之戎于伊川注允姓之戎居陆浑在秦晋西北二国诱而徙之伊川遂从戎号至今为陆浑县也计此去辛有过百年而云不及百年传举其事验不必其年信音义疏晋太子圉为质于秦将逃归谓嬴氏曰与子归乎注嬴氏秦所妻子圉怀嬴也音义对曰子晋太子而辱于秦子之欲归不亦宜乎寡君之使婢子侍执巾栉注婢子妇人之卑称也音义疏以固子也从子而归弃君命也不敢从亦不敢言遂逃归注传终史苏之占富辰言于王曰请召大叔注富辰周大夫大叔王子带十二年奔齐音义诗曰协比其邻昏姻孔云注诗小雅言王者为政先和协近亲则昏姻甚相归附也邻犹近也孔甚也云旋也音义疏吾兄弟之不恊焉能怨诸侯之不睦王说王子带自齐复归于京师王召之也注传终仲孙湫之言也为二十四年天王出居于郑起音义邾人以须句故出师公卑邾不设备而御之注卑小也音义臧文仲曰国无小不可易也无备虽衆不可恃也诗曰战战兢兢如临深渊如履薄冰注诗小雅言常戒惧音义又曰敬之敬之天惟显思注显明也思犹辞也命不易哉注周颂言有国宜敬戒天明临下奉承其命甚难疏先王之明徳犹无不难也无不惧也况我小国乎君其无谓邾小蠭虿有毒音义疏而况国乎弗听八月丁未公及邾师战于升陉我师败绩邾人获公胄县诸鱼门注胄兠鍪鱼门邾城门音义疏楚人伐宋以救郑宋公将战大司马固谏曰天之弃商久矣君将兴之弗可赦也已注大司马固庄公之孙公孙固也言君兴天所弃必不可不如赦楚勿与战弗听冬十一月己巳朔宋公及楚人战于泓宋人既成列楚人未既济注未尽渡泓水司马曰注子鱼也彼衆我寡及其未既济也请击之公曰不可既济而未成列又以告公曰未可既陈而后击之宋师败绩公伤股门官歼焉注门官守门者师行则在君左右歼尽也音义疏国人皆咎公公曰君子不重伤不禽二毛注二毛头白有二色音义古之为军也不以阻隘也注不因阻隘以求胜音义寡人虽亡国之余注宋商纣之后不鼓不成列注耻以诈胜疏子鱼曰君未知战勍敌之人隘而不列天赞我也注勍强也言楚在险隘不得陈列天所以佐宋音义阻而鼔之不亦可乎犹有惧焉注虽因阻击之犹恐不胜且今之勍者皆吾敌也虽及胡耉注今之勍者谓与吾竞者胡耉元老之称音义疏获则取之何有于二毛疏明耻敎战求杀敌也注明设刑戮以耻不果伤未及死如何勿重注言尚能害己若爱重伤则如勿伤爱其二毛则如服焉注言苟不欲伤杀敌人则本可不须鬭疏三军以利用也注为利兴音义金鼔以声气也注鼔以佐士衆之声气疏利而用之阻隘可也声盛致志鼔儳可也注儳巖未整陈音义丙子晨郑文夫人芈氏姜氏劳楚子于柯泽注楚子还过郑郑文公夫人芈氏楚女姜氏齐女也柯泽郑地音义疏楚子使师缙示之俘馘注师缙楚乐师也俘所得囚馘所截耳音义疏君子曰非礼也妇人送迎不出门见兄弟不踰阈注阈门限音义疏戎事不迩女器注迩近也器物也言俘馘非近妇人之物音义丁丑楚子入飨于郑注为郑所飨音义九献注用上公之礼九献酒而礼毕疏庭实旅百注庭中所陈品数百也加笾豆六品注食物六品加于笾豆笾豆礼食器疏飨毕夜出文芈送于军取郑二姬以归注二姬文芈女也叔詹曰楚王其不没乎注不以夀终音义为礼卒于无别无别不可谓礼将何以没诸侯是以知其不遂霸也注言楚子所以师败城濮终为商臣所弑音义经二十有三年春齐侯伐宋围缗注缗宋邑高平昌邑县东南有东缗城音义夏五月庚寅宋公兹父卒注三同盟疏秋楚人伐陈疏冬十有一月杞子卒注传例曰不书名未同盟也杞入春秋称侯庄二十七年绌称伯至此用夷礼贬称子音义传二十三年春齐侯伐宋围缗以讨其不与盟于齐也注十九年盟于齐以无忘桓公之德而宋独不会复召齐人共盟鹿上故今讨之音义夏五月宋襄公卒伤于泓故也注终子鱼之言得死为幸秋楚成得臣帅师伐陈讨其贰于宋也注成得臣子玉也遂取焦夷城顿而还注焦今谯县也夷一名城父今谯郡城父县二地皆陈邑顿国今汝隂南顿县音义子文以为之功使为令尹叔伯曰子若国何注叔伯楚大夫薳吕臣也以为子玉不任令尹音义对曰吾以靖国也夫有大功而无贵仕注贵仕贵位音义其人能靖者与有㡬注言必矜功为乱不可不赏音义九月晋惠公卒注经在明年从赴怀公命无从亡人注怀公子圉亡人重耳音义期期而不至无赦狐突之子毛及偃从重耳在秦弗召注偃子犯也音义冬怀公执狐突曰子来则免注未期而执突以不召子故对曰子之能仕父敎之忠古之制也策名委质贰乃辟也注名书于所臣之策屈膝而君事之则不可以贰辟罪也音义疏今臣之子名在重耳有年数矣若又召之敎之贰也父教子贰何以事君刑之不滥君之明也臣之愿也淫刑以逞谁则无罪臣闻命矣乃杀之卜偃称疾不出曰周书有之乃大明服注周书康诰言君能大明则民服音义已则不明而杀人以逞不亦难乎民不见德而唯戮是闻其何后之有注言怀公必无后于晋为二十四年杀怀公张本音义十一月杞成公卒书曰子杞夷也注成公始行夷礼以终其身故于卒贬之杞实称伯仲尼以文贬称子故传言书曰子以明之疏不书名未同盟也凡诸侯同盟死则赴以名礼也注隐七年已见今重发不书名者疑降爵故也此凡又为国史承告而书例音义赴以名则亦书之注谓未同盟不然则否注谓同盟而不以名告辟不敏也注敏犹审也同盟然后告名赴者之礼也承赴然后书策史官之制也内外之宜不同故传重详其义疏晋公子重耳之及于难也晋人伐诸蒲城注事在五年音义蒲城人欲战重耳不可曰保君父之命而享其生禄注享受也保犹恃也疏于是乎得人注以禄致衆有人而校罪莫大焉注校报也音义吾其奔也遂奔狄从者狐偃赵衰注衰赵夙弟音义颠颉魏武子注武子魏犫音义司空季子注胥臣臼季也时狐毛贾佗皆从而独举此五人贤而有大功音义疏狄人伐廧咎如注廧咎如赤狄之别种也隗姓音义疏获其二女叔隗季隗纳诸公子公子取季隗生伯鯈叔刘以叔隗妻赵衰生盾注盾赵宣子音义将适齐谓季隗曰待我二十五年不来而后嫁对曰我二十五年矣又如是而嫁则就木焉注言将死入木不复成嫁请待子处狄十二年而行注以五年奔狄至十六年而去音义过衞衞文公不礼焉出于五鹿注五鹿衞地今衞县西北有地名五鹿阳平元城县东亦有五鹿乞食于野人野人与之块公子怒欲鞭之子犯曰大赐也注得土有国之祥故以为天赐音义稽首受而载之疏及齐齐桓公妻之有马二十乘注四马为乘八十匹也音义公子安之从者以为不可将行谋于桑下注齐桓既卒知孝公不可恃故蚕妾在其上以告姜氏姜氏杀之注姜氏重耳妻恐孝公怒其去故杀妾以灭口疏而谓公子曰子有四方之志其闻之者吾杀之矣公子曰无之姜曰行也怀与安实败名公子不可姜与子犯谋醉而遣之醒以戈逐子犯注无去志故怒音义疏及曹曹共公闻其骈胁欲观其裸浴薄而观之注薄廹也骈胁合干音义疏僖负羇之妻曰吾观晋公子之从者皆足以相国若以相注若遂以为傅相音义夫子必反其国反其国必得志于诸侯得志于诸侯而诛无礼曹其首也子盍蚤自贰焉注自贰自别异于曹音义乃馈盘飱寘璧焉注臣无竟外之交故用盘藏璧飱中不欲令人见音义公子受飱反璧及宋宋襄公赠之以马二十乘注赠送也及郑郑文公亦不礼焉叔詹谏曰臣闻天之所启人弗及也注启开也疏晋公子有三焉天其或者将建诸疏君其礼焉男女同姓其生不蕃注蕃息也音义疏晋公子姬出也而至于今一也注犬戎狐姬之子故曰姬出离外之患注出奔在外而天不靖晋国殆将启之二也有三士足以上人而从之三也注国语狐偃赵衰贾佗三人皆卿才音义疏晋郑同侪注侪等也音义其过子弟固将礼焉况天之所启乎弗听及楚楚子飨之曰公子若反晋国则何以报不谷对曰子女玉帛则君有之羽毛齿革则君地生焉其波及晋国者君之余也其何以报君曰虽然何以报我对曰若以君之灵得反晋国晋楚治兵遇于中原其辟君三舎若不获命注三退不得楚王命也音义其左执鞭弭右属櫜鞬以与君周旋注弭弓末无縁者櫜以受箭鞬以受弓属着也周旋相追逐也音义疏子玉请杀之注畏其志大楚子曰晋公子广而俭注志广而体俭文而有礼其从者肃而寛注肃敬也忠而能力疏晋侯无亲外内恶之注晋侯惠公也音义吾闻姬姓唐叔之后其后衰者也其将由晋公子乎天将兴之谁能废之违天必有大咎乃送诸秦秦伯纳女五人怀嬴与焉注怀嬴子圉妻子圉谥怀公故号为怀嬴音义奉匜沃盥既而挥之注匜沃盥器也挥湔也音义疏怒曰秦晋匹也何以卑我注匹敌也公子惧降服而囚注去上服自拘囚以谢之音义疏他日公享之子犯曰吾不如衰之文也注有文辞也音义请使衰从公子赋河水注河水逸诗义取河水朝宗于海海喻秦公赋六月注六月诗小雅道尹吉甫佐宣王征伐喻公子还晋必能匡王国古者礼会因古诗以见意故言赋诗断章也其全称诗篇者多取首章之义他皆放此音义疏赵衰曰重耳拜赐公子降拜稽首公降一级而辞焉注下阶一级辞公子稽首音义衰曰君称所以佐天子者命重耳重耳敢不拜注诗首章言匡王国次章言佐天子故赵衰因通言之为明年秦伯纳之张本经二十有四年春王正月夏狄伐郑秋七月冬天王出居于郑注襄王也天子以天下为家故所在称居天子无外而书出者讥王蔽于匹夫之孝不顾天下之重因其辟母弟之难书出言其自絶于周音义疏晋侯夷吾卒注文公定位而后告未同盟而赴以名传二十四年春王正月秦伯纳之不书不告入也注纳重耳也及河子犯以璧授公子曰臣负羁绁从君廵于天下注羁马羁绁马缰音义疏臣之罪甚多矣臣犹知之而况君乎请由此亡公子曰所不与舅氏同心者有如白水注子犯重耳舅也言与舅氏同心之明如此白水犹诗言谓予不信有如皦日音义疏投其璧于河注质信于河音义济河围令狐入桑泉取臼衰注桑泉在河东解县西解县东南有臼城音义二月甲午晋师军于庐栁注怀公遣军距重耳音义秦伯使公子絷如晋师师退军于郇注解县西北有郇城音义辛丑狐偃及秦晋之大夫盟于郇壬寅公子入于晋师丙午入于曲沃丁未朝于武宫注文公之祖武公庙戊申使杀怀公于高梁不书亦不告也注怀公奔高梁高梁在平阳杨县西南再发不告者言外诸侯入及见杀亦皆须告乃书于策吕郄畏偪注吕甥郄芮惠公旧臣故畏为文公所偪害音义将焚公宫而弑晋侯寺人披请见公使让之且辞焉注辞不见音义曰蒲城之役注在五年君命一宿女即至注即日至音义其后余从狄君以田渭滨注田猎音义女为惠公来求杀余命女三宿女中宿至虽有君命何其速也夫袪犹在注披所斩文公衣袂也音义疏女其行乎对曰臣谓君之入也其知之矣注知君人之道若犹未也又将及难君命无二古之制也除君之恶唯力是视蒲人狄人余何有焉注当二君世君为蒲狄之人于我有何义音义今君即位其无蒲狄乎疏齐桓公置射钩而使管仲相注干时之役管仲射桓公中带钩音义君若易之何辱命焉注言若反齐桓已将自去不须辱君命行者甚衆岂唯刑臣注披奄人故称刑臣音义疏公见之以难告注告吕郄欲焚公宫三月晋侯濳会秦伯于王城己丑晦公宫火瑕甥郄芮不获公乃如河上秦伯诱而杀之晋侯逆夫人嬴氏以归注秦穆公女文嬴也秦伯送衞于晋三千人实纪纲之仆注新有吕郄之难国未辑睦故以兵衞文公诸门户仆隶之事皆秦卒共之为之纪纲音义疏初晋侯之竖头须守藏者也注头须一曰里凫须竖左右小吏音义疏其出也窃藏以逃注文公出时尽用以求纳之注求纳文公音义及入求见公辞焉以沐谓仆人曰沐则心覆疏心覆则图反宜吾不得见也居者为社稷之守行者为羁绁之仆其亦可也何必罪居者国君而雠匹夫惧者甚衆矣仆人以告公遽见之注言弃小怨所以能安衆音义狄人归季隗于晋而请其二子注二子伯鯈叔刘文公妻赵衰生原同屏括楼婴注原屏楼三子之邑音义赵姬请逆盾与其母注赵姬文公女也盾狄女叔隗之子子余辞注子余赵衰字姬曰得宠而忘旧何以使人必逆之固请许之来以盾为才固请于公以为嫡子而使其三子下之以叔隗为内子而已下之注卿之嫡妻为内子皆非此年事盖因狄人归季隗遂终言叔隗音义晋侯赏从亡者介之推不言禄禄亦弗及注介推文公微臣之语助音义推曰献公之子九人唯君在矣惠怀无亲外内弃之天未絶晋必将有主主晋祀者非君而谁天实置之而二三子以为己力不亦诬乎窃人之财犹谓之盗况贪天之功以为己力乎下义其罪上赏其姦上下相蒙注蒙欺也难与处矣疏其母曰盍亦求之以死谁怼对曰尤而效之罪又甚焉且出怨言不食其食注怨言谓上下相蒙难与处音义其母曰亦使知之若何注既不求之且欲令推达言于文公音义对曰言身之文也身将隐焉用文之是求显也其母曰能如是乎与女偕隐注偕俱也音义遂隐而死晋侯求之不获以緜上为之田曰以志吾过且旌善人注旌表也西河界休县南有地名緜上郑之入滑也滑人听命注入滑在二十一年师还又即衞郑公子士洩堵俞弥帅师伐滑注堵俞弥郑大夫音义王使伯服游孙伯如郑请滑注二子周大夫郑伯怨惠王之入而不与厉公爵也注事在庄二十一年又怨襄王之与衞滑也注怨王助衞为滑请音义故不听王命而执二子王怒将以狄伐郑富辰谏曰不可臣闻之太上以德抚民注无亲疎也音义其次亲亲以相及也注先亲以及疎推恩以行义疏昔周公弔二叔之不咸故封建亲戚以蕃屏周注弔伤也咸同也周公伤夏殷之叔世疏其亲戚以至灭亡故广封其兄弟音义管蔡郕霍鲁衞毛聃郜雍曹滕毕原酆郇文之昭也注十六国皆文王子也管国在荥阳京县东北雍国在河内山阳县西毕国在长安县西北酆国在始平鄠县东音义邘晋应韩武之穆也注四国皆武王子应国在襄阳城父县西韩国在河东郡界河内野王县西北有邘城音义凡蒋邢茅胙祭周公之𦙍也注𦙍嗣也蒋在弋阳期思县高平昌邑县西有茅乡东郡燕县西南有胙亭音义疏召穆公思周德之不类故紏合宗族于成周而作诗注类善也紏收也召穆公周卿士名虎召采地扶风雍县东南有召亭周厉王之时周德衰微兄弟道缺召穆公于东都收会宗族特作此周公之乐歌常棣诗属小雅音义曰常棣之华鄂不韡韡注常棣棣也鄂鄂然华外发不韡韡言韡韡以喻兄弟和睦则强盛而有光辉韡韡然音义凡今之人莫如兄弟注言致韡韡之盛莫如亲兄弟其四章曰兄弟阋于墙外御其侮注阋讼争貌言内虽不和犹宜外扞异族之侵侮音义疏如是则兄弟虽有小忿不废懿亲注懿羙也今天子不忍小忿以弃郑亲其若之何庸勲亲亲暱近尊贤德之大者也注庸用也暱亲也音义即聋从昩与顽用嚚姦之大者也音义疏弃德崇姦祸之大者也注崇聚也郑有平惠之勲注平王东迁晋郑是依惠王出奔虢郑纳之是其勲也又有厉宣之亲注郑始封之祖桓公友周厉王之子宣王之母弟弃嬖宠而用三良注七年杀嬖臣申侯十六年杀宠子子华也三良叔詹堵叔师叔所谓尊贤音义于诸姬为近注道近当暱之四德具矣耳不听五声之和为聋目不别五色之章为昧心不则德义之经为顽口不道忠信之言为嚚狄皆则之四姦具矣周之有懿德也犹曰莫如兄弟故封建之注当周公时故言周之有懿德音义其怀柔天下也犹惧有外侮扞御侮者莫如亲亲故以亲屏周召穆公亦云注周公作诗召公歌之故言亦云今周德既衰于是乎又渝周召以从诸姦无乃不可乎注变周召亲兄弟之道音义民未忘祸王又兴之注前有子頽之乱中有叔带召狄故曰民未忘祸音义其若文武何注言将废文武之功业王弗听使頽叔桃子出狄师注二子周大夫音义夏狄伐郑取栎王德狄人疏将以其女为后富辰谏曰不可臣闻之曰报者倦矣施者未厌注施功劳也有劳则望报过甚音义狄固贪惏疏王又启之女德无极妇怨无终注妇女之志近之则不知止足逺之则忿怨无已终犹已也音义狄必为患王又弗听初甘昭公有宠于惠后注甘昭公王子带也食邑于甘河南县西南有甘水惠后将立之未及而卒昭公奔齐注奔齐在十二年王复之注在二十二年又通于隗氏注隗氏王所立狄后王替隗氏注替废也音义頽叔桃子曰我实使狄狄其怨我遂奉大叔以狄师攻王王御士将御之注周礼王之御士十二人疏王曰先后其谓我何注先后惠后也诛大叔恐违先后志宁使诸侯图之王遂出及坎欿国人纳之注坎欿周地在河南巩县东音义秋頽叔桃子奉大叔以狄师伐周大败周师获周公忌父原伯毛伯富辰注原毛皆采邑疏王出适郑处于汜注郑南汜也在襄城县南音义疏大叔以隗氏居于温郑子华之弟子臧出奔宋注十六年杀子华故好聚鹬冠注鹬鸟名聚鹬羽以为冠非法之服音义疏郑伯闻而恶之注恶其服非法音义使盗诱之八月盗杀之于陈宋之间君子曰服之不衷身之灾也注衷犹适也音义诗曰彼己之子不称其服注诗曹风刺小人在位言彼人之德不称其服音义子臧之服不称也夫诗曰自诒伊慼其子臧之谓矣注诗小雅诒遗也慼忧也取其自遗忧音义夏书曰地平天成称也注夏书逸书地平其化天成其施上下相称为宜音义疏宋及楚平宋成公如楚还入于郑郑伯将享之问礼于皇武子注皇武子郑卿对曰宋先代之后也于周为客天子有事膰焉注有事祭宗庙也膰祭肉尊之故赐以祭胙音义有丧拜焉注宋弔周丧王特拜谢之疏丰厚可也郑伯从之享宋公有加礼也注礼物事事加厚善郑能尊先代音义冬王使来告难曰不谷不德得罪于母弟之宠子带鄙在郑地汜注鄙野也音义敢告叔父注天子谓同姓诸侯曰叔父臧文仲对曰天子蒙尘于外敢不奔问官守注官守王之羣臣音义王使简师父告于晋使左鄢父告于秦注二子周大夫音义天子无出书曰天王出居于郑辟母弟之难也注叔带襄王同母弟天子凶服降名礼也注凶服素服降名称不谷郑伯与孔将鉏石甲父侯宣多省视官具于汜注三子郑大夫省官司具器用音义疏而后听其私政礼也注得先君后已之礼音义衞人将伐邢礼至曰不得其守国不可得也注礼至衞大夫守谓邢正卿国子我请昆弟仕焉乃往得仕注为明年灭邢传春秋左传注疏卷十四卷十四考证春秋左氏传注疏卷十四考证传秦晋迁陆浑之戎于伊川注至今为陆浑县也按汉书地理志曰𢎞农郡陆浑春秋迁陆浑戎于此晋陆浑县属河南郡志云古蛮子国是也传王召之也赵汸补注曰传见天王不能以义制恩齐侯为之请已失之富辰之言亦非也舜封象于有庳而使吏治其国未尝留之于帝都子带志在召寇作乱与象一夫之事不同宥之列国斯可矣乃还之京师以起后患谓之协其兄弟岂不谬哉传大司马固谏曰注大司马固庄公之孙公孙固也顾炎武日知录曰大司马即司马子鱼固谏坚辞以谏也隐三年言召大司马孔父而属殇公焉桓二年言孔父嘉为司马知大司马即司马也定十年公若藐固谏曰知固諌之为坚辞以谏也传弗可赦也已注不如赦楚勿与战按杜解弗可赦也已句稍悖不如赵汸补注曰言天弃商久勿赦其罪为直截也传彼衆我寡疏周礼虎贲氏监本脱虎字贲讹贵今改正传楚子使师缙示之俘馘疏书传所言师旷师曹师蠲之类监本曹字下衍一蠲字今去传庭实旅百疏膷鼎一监本膷讹脚依周礼改正又疏茆菹麇臡按麇音京伦反与上麋臡不同使昌本以麋臡而茆菹亦以麋臡则先儒必有论说周礼本虽亦有两作麋臡者今定从麇传杞成公卒书曰子注仲尼以文贬称子赵汸补注曰言杞不敬不共皆鲁人为之辞耳杜氏谓仲尼以文贬称子盖不知春秋有存策书大体之义也按春秋无降人命爵之理赵汸之说较正传及齐齐桓公妻之按史记齐世家桓公四十二年晋公子重耳来桓公妻之四十三年桓公卒则重耳游齐在鲁僖之十六年冬也晋世家曰重耳留齐凡五歳传曹共公闻其骈胁欲观其裸浴薄而观之按释文以欲观断句孔疏以欲观其裸断句并通按史记晋世家言重耳留齐凡五歳而年表叙过曹过宋过郑俱在二十三年盖以此传为据考其实去齐过曹当在僖二十一年也传公赋六月疏匪交匪敖按诗作彼交匪敖而襄二十七年传公孙段赋桑扈赵孟曰匪交匪敖福将焉徃作匪交与诗异或古与今本不同或赵孟别取匪交之义不举诗本文俱未可定此疏引传文故不同于诗传济河围令狐入桑泉注桑泉在河东解县西按后汉郡国志注引杜预曰在县西二十里传女为恵公来求杀余疏彼时斩袪之恨下监本脱今日犹在四字今増传晋侯潜会秦伯于王城陈传良曰传见自齐桓之伯诸侯特相会皆不书赵汸补注曰潜会不告不入例传郑公子士洩堵俞弥帅师伐滑注堵俞弥郑大夫按二十年传郑公子士洩堵寇帅师入滑注曰公子士文公子洩堵寇郑大夫此洩堵俞弥以洩姓见前不须更举也俗本俱读作公子士洩非传邘晋应韩武之穆也注应国在襄阳城父县西韩国在河东郡界河内野王县西北有邘城按后汉郡国志野王有邘城颍川郡父城有应乡引杜预曰在县西南至韩国以诗梁山为据则在冯翊夏阳县注乃言在河东郡界岂其以河东河北县之韩亭为古韩国乎传曰常棣之华鄂不韡韡注不韡韡言韡韡按诗郑笺曰不当作跗音芳于反言华下有鄂鄂下有跗与毛传解不同杜注盖从传不从笺也按不字本花趺象形盖古趺字古人以鄂不不字为实字用者甚多如颜真卿文鄂不照乎棣华龙骥骧乎云路之类是也春秋左氏传注疏卷十四考证春秋左传注疏卷十五钦定四库全书春秋左传注疏卷十五晋杜氏注唐陆徳明音义孔颖达疏经二十有五年春王正月丙午衞侯燬灭邢注衞邢同姬姓恶其亲亲相灭故称名罪之音义疏夏四月癸酉衞侯燬卒注无传五同盟疏宋荡伯姬来逆妇注无传伯姬鲁女爲宋大夫荡氏妻也自爲其子来逆称妇姑存之辞妇人越竟迎妇非礼故书音义疏宋杀其大夫注无传其事则未闻于例爲大夫无罪故不称名秋楚人围陈纳顿子于顿注顿廹于陈而出奔楚故楚围陈以纳顿子不言遂明一事也子玉称人从告顿子不言归兴师见纳故疏葬衞文公注无传冬十有二月癸亥公会衞子莒庆盟于洮注洮鲁地衞文公旣葬成公不称爵者述父之志降名从未成君故书子以善之莒庆不称氏未赐族音义疏传二十五年春衞人伐邢二礼从国子廵城掖以赴外杀之疏正月丙午衞侯燬灭邢同姓也故名礼至爲铭曰余掖杀国子莫余敢止注恶其不知耻诈以灭同姓而反铭功于器音义秦伯师于河上将纳王狐偃言于晋侯曰求诸侯莫如勤王注勤纳王也诸侯信之且大义也继文之业注晋文侯仇爲平王侯伯匡辅周室音义疏而信宣于诸侯今爲可矣使卜偃卜之曰吉遇黄帝战于坂泉之兆注黄帝与神农之后姜氏战于坂泉之野胜之今得其兆故以爲吉疏公曰吾不堪也注文公自以爲己当此兆故曰不堪对曰周礼未改今之王古之帝也注言周徳虽衰其命未改今之周王自当帝兆不谓晋公曰筮之筮之遇大有䷍注干下离上大有之睽䷥注兑下离上睽大有九三变而爲睽曰吉遇公用享于天子之卦注大有九三爻辞也三爲三公而得位变而爲兑兑爲说得位而说故能爲王所宴飨战克而王飨疏吉孰大焉注言卜筮协吉且是卦也注方更总言二卦之义不系于一爻天爲泽以当日天子降心以逆公不亦可乎注干爲天兑爲泽干变爲兑而上当离离爲日日之在天垂曜在泽天子在上说心在下是降心逆公之象大有去睽而复亦其所也注言去睽卦还论大有亦有天子降心之象干尊离卑降尊下卑亦其义也音义晋侯辞秦师而下注辞让秦师使还顺流故曰下三月甲辰次于阳樊右师围温注大叔在温故左师逆王夏四月丁巳王入于王城取大叔于温杀之于隰城戊午晋侯朝王王飨醴命之宥注旣行飨礼而设醴酒又加之以币帛以助劝也宥助也音义请隧弗许注阙地通路曰隧王之葬礼也诸侯皆县柩而下音义疏曰王章也注章显王者与诸侯异未有代徳而有二王亦叔父之所恶也与之阳樊温原攒茅之田晋于是始启南阳注在晋山南河北故曰南阳音义阳樊不服围之苍葛唿曰注苍葛阳樊人音义德以柔中国刑以威四夷宜吾不敢服也此谁非王之亲姻其俘之也乃出其民注取其土而已音义秋秦晋伐鄀注鄀本在商密秦楚界上小国其后迁于南郡鄀县音义疏楚鬬克屈御宼以申息之师戍商密注鬬克申公子仪屈御寇息公子边商密鄀别邑今南乡丹水县戍守也二子屯兵于析以爲商密援音义秦人过析隈入而系舆人以围商密昬而传焉注析楚邑一名白羽今南乡析县隈隐蔽之处系缚舆人诈爲克析得其囚俘者昬而傅城不欲令商密知囚非析人音义宵坎血加书伪与子仪子边盟者注掘地爲坎以埋盟之余血加盟书其上音义商密人惧曰秦取析矣戍人反矣乃降秦师囚申公子仪息公子边以归注商密旣降析戍亦败故得囚二子音义楚令尹子玉追秦师弗及注不复言晋者秦爲兵主音义遂围陈纳顿子于顿注爲顿围陈音义冬晋侯围原命三日之粮原不降命去之谍出注谍间也音义曰原将降矣军吏曰请待之公曰信国之寳也民之所庇也得原失信何以庇之所亡滋多退一舍而原降迁原伯贯于冀注伯贯周守原大夫也音义赵衰爲原大夫狐凑爲温大夫注狐溱狐毛之子音义衞人平莒于我十二月盟于洮脩衞文公之好且及莒平也注莒以元年郦之役怨鲁衞文公将平之未及而卒成公追成父志降名以行事故曰脩文公之好音义晋侯问原守于寺人勃鞮注勃鞮披也音义对曰昔赵衰以壶飱从径馁而弗食注言其亷且仁不忘君也径犹行也音义疏故使处原注从披言也衰虽有大功犹简小善以进之示不遗劳音义经二十有六年春王正月己未公会莒子衞甯速盟于向注向莒地甯速衞大夫庄子也音义齐人侵我西鄙公追齐师至酅弗及注公逐齐师远至齐地故书之济北谷城县西有地名酅下音义疏夏齐人伐我北鄙注孝公未入鲁竟先使微者伐之音义衞人伐齐公子遂如楚乞师注公子遂鲁卿也乞不保得之辞疏秋楚人灭夔以夔子归注夔楚同姓国今建平秭归县夔有不祀之罪故不讥楚灭同姓音义冬楚人伐宋围缗公以楚师伐齐取谷注传例曰师能左右之曰以音义公至自伐齐注无传传二十六年春王正月公会莒兹㔻公注兹㔻时君之号莒夷无谥以号爲称音义甯庄子盟于向寻洮之盟也注洮盟在前年齐师侵我西鄙讨是二盟也夏齐孝公伐我北鄙衞人伐齐洮之盟故也公使展喜犒师注劳齐师音义疏使受命于展禽注桞下惠疏齐侯未入竟展喜从之曰寡君闻君亲举玉趾将辱于敝邑使下臣犒执事注言执事不敢斥尊音义齐侯曰鲁人恐乎对曰小人恐矣君子则否齐侯曰室如县罄野无青草何恃而不恐注如而也时夏四月今之二月野物未成故言居室而资粮县尽在野则无蔬食之物所以当恐音义疏对曰恃先王之命昔周公大公股肱周室夹辅成王成王劳之而赐之盟曰世世子孙无相害也载在盟府注载载书也音义大师职之注职主也大公爲大师兼主司盟之官桓公是以纠合诸侯而谋其不协弥缝其阙而匡救其灾昭旧职也及君卽位诸侯之望曰其率桓之功注率循也音义我敝邑用不敢保聚注用此旧盟故不聚衆保守曰岂其嗣世九年而弃命废职其若先君何君必不然恃此以不恐齐侯乃还东门襄仲臧文仲如楚乞师注襄仲居东门故以爲氏臧文仲爲襄仲副使故不书音义臧孙见子玉而道之伐齐宋以其不臣也注言其不臣事周室可以此罪责而伐之音义夔子不祀祝融与鬻熊注祝融高辛氏之火正楚之远祖也鬻熊祝融之十二世孙夔楚之别封故亦世绍其祀音义疏楚人让之对曰我先王熊摰有疾鬼神弗赦而自窜于夔注熊摰楚嫡子有疾不得嗣位故别封爲夔子音义疏吾是以失楚又何祀焉注废其常祀而饰辞文过秋楚成得臣鬬宜申帅师灭夔以夔子归注成得臣令尹子玉也鬬宜申司马子西也宋以其善于晋侯也注重耳之出也宋襄公赠马二十乘音义叛楚卽晋冬楚令尹子王司马子西帅师伐宋围缗公以楚师伐齐取谷凡师能左右之曰以注左右谓进退在己音义疏寘桓公子雍于谷易牙奉之以爲鲁援注雍本与孝公争立故使居谷以偪齐音义楚申公叔侯戍之注爲二十八年楚子使申叔去谷张本桓公之子七人爲七大夫于楚注言孝公不能抚公族经二十有七年春杞子来朝夏六月庚寅齐侯昭卒注十九年与鲁大夫盟于齐秋八月乙未葬齐孝公注无传三月而葬速乙巳公子遂帅师入杞注弗地曰入八月无乙巳乙巳九月六日冬楚人陈侯蔡侯郑伯许男围宋注传言楚子使子玉去宋经书人者耻不得志以微者告犹序诸侯之上楚主兵故疏十有二月甲戌公会诸侯盟于宋注无传诸侯伐宋公与楚有好而往会之非后期宋方见围无嫌于与盟故直以宋地音义疏传二十七年春杞桓公来朝用夷礼故曰子注杞先代之后而廹于东夷风俗杂坏言语衣服有时而夷故杞子卒传言其夷也今称朝者始于朝礼终而不全异于介葛卢故唯贬其爵公卑杞杞不共也注杞用夷礼故贱之音义夏齐孝公卒有齐怨注前年齐再伐鲁不废丧纪礼也注弔赠之数不有废疏秋入杞责无礼也注责不共也音义楚子将围宋使子文治兵于睽注子文时不爲令尹故云使治兵习号令也睽楚邑音义终朝而毕不戮一人注终朝自旦及食时也子文欲委重于子玉故略其事音义子玉复治兵于蔿注子玉爲令尹故蔿楚邑音义终日而毕鞭七人贯三人耳音义疏国老皆贺子文疏子文饮之酒注贺子玉堪其事音义蔿贾尚幼后至不贺注蔿贾伯嬴孙叔敖之父幼少也音义子文问之对曰不知所贺子之传政于子玉曰以靖国也音义疏靖诸内而败诸外所获几何子玉之败子之举也举以败国将何贺焉子玉刚而无礼不可以治民过三百乘其不能以入矣疏苟入而贺何后之有注三百乘二万二千五百人音义冬楚子及诸侯围宋宋公孙固如晋告急注公孙固宋庄公孙先轸曰报施救患取威定霸于是乎在矣注先轸晋下军之佐原轸也报宋赠马之施音义疏狐偃曰楚始得曹而新昏于衞若伐曹衞楚必救之则齐宋免矣注前年楚使申叔侯戍谷以偪齐于是乎蒐于被庐注晋常以春蒐礼改政令敬其始也被庐晋地音义作三军注闵元年晋献公作二军今复大国之礼谋元帅注中军帅音义疏赵衰曰郄縠可臣亟闻其言矣说礼乐而敦诗书诗书义之府也礼乐德之则也德义利之本也音义疏夏书曰赋纳以言明试以功车服以庸注尚书虞夏书也取纳以言观其志也明试以功考其事也车服以庸报其劳也赋犹取也庸功也君其试之疏乃使郄縠将中军郄溱佐之使狐偃将上军让于狐毛而佐之注狐毛偃之兄音义疏命赵衰爲卿让于栾枝先轸注栾枝贞子也栾宾之孙音义使栾枝将下军先轸佐之荀林父御戎魏犫爲右注荀林父中行桓子音义晋侯始入而教其民二年欲用之注二十四年入子犯曰民未知义未安其居注无义则苟生疏于是乎出定襄王注二十五年定襄王以示事君之义入务利民民怀生矣疏将用之子犯曰民未知信未宣其用注宣明也未明于见用之信疏于是乎伐原以示之信注伐原在二十五年民易资者不求丰焉注不诈以求多明徴其辞注重言信公曰可矣乎子犯曰民未知礼未生其共于是乎大蒐以示之礼注蒐顺少长明贵贱音义作执秩以正其官注执秩主爵秩之官音义民听不惑而后用之出谷戍释宋围注楚子使申叔去谷子玉去宋一战而霸文之教也注谓明年战城濮疏经二十有八年春晋侯侵曹晋侯伐衞注再举晋侯者曹衞两来告公子买戍衞不卒戍刺之注公子买鲁大夫子丛也内杀大夫皆书刺言用周礼三刺之法示不枉滥也公实畏晋杀子丛而诬丛以废戍之罪恐不爲远近所信故显书其罪音义疏楚人救衞三月丙午晋侯入曹执曹伯畀宋人注畀与也执诸侯当以归京师晋欲怒楚使战故以与宋所谓谲而不正音义疏夏四月己巳晋侯齐师宋师秦师及楚人战于城濮楚师败绩注宋公齐国归父秦小子慭旣次城濮以师属晋不与战也子玉及陈蔡之师不书楚人耻败告文略也大崩曰败绩音义疏楚杀其大夫得臣注子玉违其君命以取败称名以杀罪之衞侯出奔楚五月癸丑公会晋侯齐侯宋公蔡侯郑伯衞子莒子盟于践土注践土郑地王子虎临盟不同歃故不书衞侯出奔其弟叔武摄位受盟非王命所加从未成君之礼故称子而序郑伯之下经书癸丑月十八日也传书癸亥月二十八日经传必有误音义疏陈侯如会注无传陈本与楚楚败惧而属晋来不及盟故曰如会疏公朝于王所注无传王在践土非京师故曰王所疏六月衞侯郑自楚复归于衞注复其位曰复归晋人感叔武之贤而复衞侯衞侯之入由于叔武故以国逆爲文例在成十八年衞元咺出奔晋注元咺衞大夫虽爲叔武讼诉失君臣之节故无贤文奔例在宣十年音义疏陈侯款卒注无传凡四同盟疏秋杞伯姬来注无传庄公女归宁曰来公子遂如齐注无传聘也冬公会晋侯齐侯宋公蔡侯郑伯陈子莒子邾人秦人于温注陈共公称子先君未葬例在九年宋襄公称子自在本班陈共公称子降在郑下陈怀公称子而在郑上传无义例盖主会所次非褒贬也音义疏天王狩于河阳注晋地今河内有河阳县晋实召王爲其辞逆而意顺故经以王狩爲辞音义壬申公朝于王所注壬申十月十日有日而无月史阙文晋人执衞侯归之于京师注称人以执罪及民也例在成十五年诸侯不得相治故归之京师疏衞元咺自晋复归于衞注元咺与衞侯讼得胜而归从国逆例者明衞侯无道于民国人与元咺诸侯遂围许注会温诸侯也许比再会不至故因会共伐之音义曹伯襄复归于曹注晋感侯獳之言而复曹伯故从国逆例音义疏遂会诸侯围许注言遂得复而行不归国也传二十八年春晋侯将伐曹假道于衞注曹在衞东故衞人弗许还自南河济注从汲郡南渡出衞南而东音义侵曹伐衞正月戊申取五鹿注五鹿衞地二月晋郄縠卒原轸将中军胥臣佐下军上德也注先轸以下军佐超将中军故曰上德胥臣司空季子音义晋侯齐侯盟于敛盂注敛盂衞地音义衞侯请盟晋人弗许衞侯欲与楚国人不欲故出其君以说于晋衞侯出居于襄牛注襄牛衞地音义公子买戍衞注晋伐衞衞楚之昏姻鲁欲与楚故戍衞楚人救衞不克公惧于晋杀子丛以说焉注召子丛而杀之以谢晋音义谓楚人曰不卒戍也注谓告楚人言子丛不终戍事而归故杀之杀子丛在楚救衞下经在上者救衞赴晚至晋侯围曹门焉多死注攻曹城门曹人尸诸城上注磔晋死人于城上音义晋侯患之听舆人之谋曰称舍于墓注舆衆也舎墓为将发冡音义疏师迁焉曹人兇惧注迁至曹人墓兇兇恐惧声音义爲其所得者棺而出之因其兇也而攻之三月丙午入曹数之以其不用僖负羁而乘轩者三百人也且曰献状注轩大夫车言其无德居位者多故责其功状音义令无入僖负羁之宫而免其族报施也注报飱璧之施音义魏犫顚颉怒曰劳之不图报于何有注二子各有从亡之劳音义疏爇僖负羁氏注爇烧也音义魏犫伤于胷公欲杀之而爱其材注材力使问且视之病将杀之魏犫束胷见使者曰以君之灵不有宁也注言不以病故自安宁音义距跃三百曲踊三百注距跃超越也曲踊跳踊也百犹劢也音义疏乃舍之杀顚颉以徇于师立舟之侨以爲戎右注舟之侨故虢臣闵二年奔晋以代魏犫爲先归张本音义宋人使门尹般如晋师告急注门尹般宋大夫音义公曰宋人告急舍之则絶注与晋絶告楚不许我欲战矣齐秦未可若之何注未肯战先轸曰使宋舍我而赂齐秦注求救于齐秦音义借之告楚注假借齐秦使爲宋请音义我执曹君而分曹衞之田以赐宋人楚爱曹衞必不许也注不许齐秦之请喜赂怒顽能无战乎注言齐秦喜得宋赂而怒楚之顽必自战也不可告请故曰顽公说执曹伯分曹衞之田以畀宋人楚子入居于申注申在方城内故曰入音义使申叔去谷注二十六年申叔戍谷使子玉去宋曰无从晋师晋侯在外十九年矣而果得晋国注晋侯生十七年而亡亡十九年而反凡三十六年至此四十矣险阻艰难备尝之矣民之情伪尽知之矣天假之年注献公之子九人唯文公在故曰天假之年而除其害注除惠怀吕郄天之所置其可废乎军志曰允当则归注无求过分军志兵书音义又曰知难而退又曰有德不可敌此三志者晋之谓矣注谓今与晋遇当用此三志疏子玉使伯棼请战注伯棼子越椒也鬬伯比之孙音义曰非敢必有功也愿以间执䜛慝之口注间执犹塞也䜛慝若蔿贾之言谓子玉不能以三百乘入音义王怒少与之师唯西广东宫与若敖之六卒实从之注楚子还申遣此兵以就前围宋之衆楚有左右广又大子有宫甲分取以给之若敖楚武王之祖父葬若敖者子玉之祖也六卒子玉宗人之兵六百人言不悉师以益之音义疏子玉使宛春告于晋师曰请复衞侯而封曹臣亦释宋之围注衞侯未出竟曹伯见执在宋已失位故言复衞封曹音义子犯曰子玉无礼哉君取一臣取二注君取一以释宋围惠晋侯臣取二复曹卫爲己功不可失矣注言可伐先轸曰子与之疏定人之谓礼楚一言而定三国我一言而亡之我则无礼何以战乎不许楚言是弃宋也救而弃之谓诸侯何注言将爲诸侯所怪楚有三施我有三怨怨雠已多将何以战不如私许复曹衞以携之注私许二国使告絶于楚而后复之携离也音义执宛春以怒楚旣战而后图之注须胜负决乃定计公说乃拘宛春于衞且私许复曹衞曹衞告絶于楚子玉怒从晋师晋师退军吏曰以君辟臣辱也且楚师老矣何故退子犯曰师直爲壮曲爲老岂在久乎微楚之惠不及此注重耳过楚楚成王有赠送之惠音义退三舍辟之所以报也注一舍三十里初楚子云若反国何以报我故以退三舍爲报背惠食言疏以亢其雠注亢犹当也雠谓楚也音义我曲楚直其衆素饱不可谓老注直气盈饱疏我退而楚还我将何求若其不还君退臣犯曲在彼矣退三舍楚衆欲止子玉不可夏四月戊辰晋侯宋公齐国归父崔夭秦小子慭次于城濮注国归父崔夭齐大夫也小子慭秦穆公子也城濮衞地音义楚师背酅而舍注酅丘陵险阻名音义疏晋侯患之听舆人之诵注恐衆畏险故听其歌诵曰原田每每舍其旧而新是谋注髙平曰原喻晋君美盛若原田之草每每然可以谋立新功不足念旧惠音义公疑焉注疑衆谓已背旧谋新子犯曰战也战而㨗必得诸侯若其不㨗表里山河必无害也注晋国外河而内山公曰若楚惠何栾贞子曰汉阳诸姬楚实尽之注贞子栾枝也水北曰阳姬姓之国在汉北者楚尽灭之思小惠而忘大耻不如战也晋侯梦与楚子搏注搏手搏音义楚子伏已而盬其脑注盬啑也音义疏是以惧子犯曰吉我得天楚伏其罪吾且柔之矣注晋侯上向故得天楚子下向地故伏其罪脑所以柔物子犯审见事宜故权言以荅梦音义子玉使鬭勃请战注鬬勃楚大夫曰请与君之士戏君冯轼而观之得臣与寓目焉注寓寄也音义晋侯使栾枝对曰寡君闻命矣楚君之惠未之敢忘是以在此爲大夫退其敢当君乎旣不获命矣注不获止命音义敢烦大夫谓二三子注烦鬬勃令戒勑子玉子西之属音义戒尔车乘敬尔君事诘朝将见注诘朝平旦音义晋车七百乘韅靷鞅靽注五万二千五百人在背曰韅在胷曰靷在腹曰鞅在后曰靽言驾乘修备音义疏晋侯登有莘之虚以观师曰少长有礼其可用也注有莘故国名少长犹言大小音义遂伐其木以益其兵注伐木以益攻战之具舆曳柴亦是也音义己巳晋师陈于莘北胥臣以下军之佐当陈蔡子玉以若敖之六卒将中军曰今日必无晋矣子西将左子上将右注子西鬬宜申子上鬬勃音义胥臣蒙马以虎皮先犯陈蔡陈蔡奔楚右师溃注陈蔡属楚右师音义狐毛设二斾而退之注斾大旗也又建二斾而退使若大将稍郄音义栾枝使舆曵柴而伪遁注曵柴起尘诈爲衆走音义楚师驰之原轸郄溱以中军公族横击之注公族公所率之军狐毛狐偃以上军夹攻子西楚左师溃楚师败绩子玉収其卒而止故不败注三军唯中军完是大崩音义晋师三日馆谷注馆舍也食楚军谷三日及癸酉而还甲午至于衡雍作王宫于践土注衡雍郑地今荣阳卷县襄王闻晋战胜自徃劳之故爲作宫音义乡役之三月注乡犹属也城濮役之前三月音义郑伯如楚致其师爲楚师旣败而惧疏使子人九行成于晋注子人氏九名音义疏晋栾枝入盟郑伯五月丙午晋侯及郑伯盟于衡雍疏丁未献楚俘于王驷介百乘徒兵千注驷介四马被甲徒兵歩卒音义郑伯傅王用平礼也注傅相也以周平王享晋文侯仇之礼享晋侯音义己酉王享醴命晋侯侑注旣飨又命晋侯助以束帛以将厚意王命尹氏及王子虎内史叔兴父䇿命晋侯爲侯伯注以䇿书命晋侯爲伯也周礼九命作伯尹氏王子虎皆王卿士也叔兴父大夫也三官命之以宠晋疏赐之大辂之服戎辂之服注大辂金辂戎辂戎车二辂各有服音义疏彤弓一彤矢百玈弓矢千注彤赤弓玈黒弓弓一矢百则矢千弓十矣诸侯赐弓矢然后专征伐音义疏秬鬯一卣注秬黑黍鬯香酒所以降神卣器名音义疏虎贲三百人疏曰王谓叔父敬服王命以绥四国纠逖王慝注逖远也有恶于王者纠而远之音义疏晋侯三辞从命曰重耳敢再拜稽首奉扬天子之丕显休命注稽首首至地丕大也休美也音义受䇿以出出入三觐注出入犹去来也从来至去凡三见王音义衞侯闻楚师败惧出奔楚遂适陈注自襄牛出使元咺奉叔武以受盟注奉使摄君事音义癸亥王子虎盟诸侯于王庭注践土宫之庭书践土别于京师音义要言曰皆奖王室无相害也有渝此盟明神殛之俾队其师无克祚国注奖助也渝变也殛诛也俾使也队陨也克能也音义疏及其𤣥孙无有老幼君子谓是盟也信注合义信谓晋于是役也能以德攻注以文德教民而后用之音义初楚子玉自爲琼弁玉缨未之服也注弁以鹿子皮爲之琼玉之别名次之以饰弁及缨诗云会弁如星音义疏先战梦河神谓己曰畀余余赐女孟诸之麋注孟诸宋薮泽水草之交曰麋音义疏弗致也大心与子西使荣黄谏注大心子玉之子子西子玉之族子玉刚愎故因荣黄荣黄荣季也音义弗听荣季曰死而利国犹或爲之况琼玉乎是粪土也而可以济师将何爱焉注因神之欲以附百姓之愿济师之理音义疏弗听出告二子曰非神败令尹令尹其不勤民实自败也注尽心尽力无所爱惜爲勤音义旣败王使谓之曰大夫若入其若申息之老何注申息二邑子弟皆从子玉而死言何以见其父老音义子西孙伯曰得臣将死二臣止之曰君其将以爲戮注孙伯卽大心子玉子也二子以此荅王使言欲令子玉往就君戮音义及连谷而死注至连谷王无赦命故自杀也文十年传曰城濮之役王使止子玉曰无死不及子西亦自杀缢而县絶故得不死王时别遣追前使连谷楚地杀得臣经在践土盟上传在下者说晋事毕而次及楚属文之宜音义晋侯闻之而后喜可知也注喜见于颜色音义曰莫余毒也已蒍吕臣实爲令尹奉己而已不在民矣注言其自守无大志或诉元咺于衞侯曰立叔武矣其子角从公公使杀之注角元咺子音义咺不废命奉夷叔以入守注夷谥音义疏六月晋人复衞侯注以叔武受盟于践土故听衞侯归音义甯武子与衞人盟于宛濮注武子甯俞也陈畱长垣县西南有宛亭近濮水音义曰天祸衞国君臣不协以及此忧也注衞侯欲与楚国人不欲故不和也今天诱其衷注衷中也音义使皆降心以相从也不有居者谁守社稷不有行者谁扞牧圉注牛曰牧马曰圉音义不协之故用昭乞盟于尔大神以诱天衷自今日以往旣盟之后行者无保其力居者无惧其罪有渝此盟以相及也注以恶相及明神先君是纠是殛国人闻此盟也而后不贰注传言叔武之贤甯俞之忠衞侯所以书复归衞侯先期入注不信叔武音义甯子先长牂守门以爲使也与之乘而入注长牂衞大夫甯子患公之欲速故先入欲安喻国人音义公子歂犬华仲前驱注衞侯遂驱掩甯子未备二子衞大夫音义叔武将沐闻公至喜捉髪走出前驱射而杀之公知其无罪也枕之股而哭之注公以叔武尸枕其股音义歂犬走出注手射叔武故公使杀之元咺出奔晋注元咺以衞侯驱入杀叔武故至晋愬之城濮之战晋中军风于泽注牛马因风而走皆失之疏亡大斾之左旃注大斾旗名系旐曰斾通帛曰旃音义疏祁瞒奸命注掌此二事而不脩爲奸军令音义司马杀之以徇于诸侯使茅茷代之师还壬午济河舟之侨先归士会摄右注权代舟之侨也士会随武子士荐之孙音义秋七月丙申振旅恺以入于晋注恺乐也音义疏献俘授馘饮至大赏注授数也献楚俘于庙音义徴会讨贰注徴召诸侯将冬会于温杀舟之侨以徇于国民于是大服君子谓文公其能刑矣三罪而民服注三罪顚颉祁瞒舟之侨诗云惠此中国以绥四方不失赏刑之谓也注诗大雅言赏刑不失则中国受惠四方安靖冬会于温讨不服也注讨衞许衞侯与元咺讼注争杀叔武事甯武子爲辅鍼庄子爲坐士荣爲大士注大士治狱官也周礼命夫命妇不躬坐狱讼元咺又不宜与其君对坐故使鍼庄子爲主又使衞之忠臣及其狱官质正元咺传曰王叔之宰与伯舆之大夫坐狱于王庭各不身亲盖今长吏有罪先验吏卒之义音义疏衞侯不胜注三子辞屈杀士荣刖鍼庄子谓甯俞忠而免之执衞侯归之于京师寘诸深室注深室别爲囚室音义甯子职纳橐饘焉注甯俞以君在幽隘故亲以衣食爲己职橐衣囊饘糜也言其忠至所虑者深音义疏元咺归于衞立公子瑕注瑕衞公子适也音义是会也晋侯召王以诸侯见且使王狩注晋侯大合诸侯而欲尊事天子以爲名义自嫌强大不敢朝周喻王出狩因得尽羣臣之礼皆谲而不正之事音义疏仲尼曰以臣召君不可以训故书曰天王狩于河阳言非其地也注使若天王自狩以失地故书河阳实以属晋非王狩地疏且明德也注隐其召君之阙欲以明晋之功德河阳之狩赵盾之弑泄冶之罪皆违凡变例以起大义危疑之理故特称仲尼以明之音义疏壬申公朝于王所注执衞侯经在朝王下传在上者告执晚疏丁丑诸侯围许注十月十五日有日无月晋侯有疾曹伯之竖侯獳货筮史注竖掌通内外者史晋史使曰以曹爲解注以灭曹爲解故音义齐桓公爲会而封异姓注封郉衞今君爲会而灭同姓曹叔振铎文之昭也注叔振铎曹始封君文王之子音义先君唐叔武之穆也且合诸侯而灭兄弟非礼也与衞偕命注私许复曹衞而不与偕复非信也同罪异罚非刑也注卫已复故礼以行义信以守礼刑以正邪舍此三者君将若之何公说复曹伯遂会诸侯于许晋侯作三行以御狄荀林父将中行屠击将右行先蔑将左行注晋置上中下三军今复增置三行以辟天子六军之名三行无佐疑大夫帅音义春秋左传注疏卷十五卷十五考証春秋左氏传注疏卷十五考証宋荡伯姬来逆妇疏以荡爲氏则此人字荡也按此人字荡或谓字应作氏今攷衆仲对隐公问云天子建德因生以赐姓胙之土而命之氏诸侯以字爲谥因以爲族今宋桓公生公子荡荡生公孙寿寿生荡意诸后遂以荡爲氏则是荡乃公子荡之字盖以字行荡非名也孙以祖字爲氏卽所爲诸侯以字也故孔氏曰以荡爲氏则此人字荡楚人围陈纳顿子于顿注不言遂明一事也明监本讹作时今改正传继文之业注晋文侯仇爲平王侯伯匡辅周室监本误刋在于今爲可矣句下今改正传遇公用享于天子之卦注故能爲王所宴飨按周易作公用亨于天子王弼注读如字以通解之曰公用斯位乃得通乎天子之道也先儒多依其说惟朱子本义据此传作享曰谓朝献也盖古字亨通之亨享献之享烹餁之烹皆作亨也传右师围温左师逆王按晋武公初灭翼王命以一军爲晋侯至献公始作上下二军惠公因之与秦战韩时公与韩简分将其一至文公初犹是两军此左师右师是也至二十七年蒐被庐始作三军传晋于是始启南阳赵汸补注曰传见晋文以功取畿内地至王室益弱按周之东也晋郑是依其弱也亦以晋郑而晋爲尤甚阳樊温原攒茅之田桓王尝以畀郑至此又以赏晋畿内所余曾复几何观于盟向之求成阳樊之不服知周民犹戴王室而强侯之跋扈等于攘夺也传齐侯曰室如县罄注如而也疏刘炫云如罄在县下无粟帛按刘说胜杜传凡师能左右之曰以赵匡曰齐桓晋文用诸侯师悉能左右之何不曰以凡不用我师而用彼师曰以也按孟子讥五霸搂诸侯以伐诸侯然则师能左右之者卽搂也诸侯不奉王命而左右于诸侯正王纲之不振也公以楚师伐齐讥也若五伯之会诸侯直书之而美恶不相揜则不必书以且内外异辞以者内辞也传命赵衰爲卿让于栾枝先轸按晋语赵衰辞曰栾枝贞慎先轸有谋胥臣多闻皆可爲辅佐臣勿若也疏于狐偃让狐毛引晋语于此独遗晋侯侵曹晋侯伐衞按注以曹衞两来告故两书晋侯其实不然吕祖谦曰侵曹伐衞两事也旣侵曹矣又伐衞也事与齐桓之侵蔡遂伐楚不同公朝子王所注王在践土非京师故曰王所刘敞曰践土之会天子自往也自往虽微而犹可言河阳之会臣召君不可以训故书狩焉天王狩于河阳孙觉曰齐桓之兴始致世子晋文之霸遂召天王按河阳卽温也变文言河阳此圣笔也传而乘轩者三百人也按史记晋世家曰用美女乘轩者三百人也妄加用美女三字此史迁之谬又按诗曹风候人刺曹共公近小人也彼其之子三百赤芾疏引此传乘轩者三百人爲証甚确传晋侯在外十九年矣注至此四十矣按杜此注所以驳正史记之谬也晋世家谓重耳年十七有贤士五人献公卽位重耳年二十一奔狄时年四十三出亡凡十九岁而得入时年六十二矣杜故显言以别之传我曲楚直其衆素饱疏素训爲上按注云直气盈饱则此句应作素训爲直传晋师陈于莘北林尧叟曰莘北卽城濮传至于衡雍作王宫于践土注衡雍郑地今荣阳卷县襄王闻晋战胜自往劳之故爲作宫按史记集解引服虔曰旣败楚师襄王自往临践土赐命晋侯晋侯闻而爲之作宫此杜注用服义也传使子人九行成于晋疏洩氏孔氏子人氏洩监本讹作泄今改正传受䇿以出出入三觐按史记晋世家用此传又忽误以尚书文侯之命爲襄王命文公其疎如此传楚子玉自爲琼弁玉缨注弁以鹿子皮爲之子监本讹作孟今改正传晋侯作三行注以辟天子六军之名按史记集解引服虔曰辟天子六军故谓之三行是杜用服义春秋左氏传注疏卷十五考証春秋左传注疏卷十六钦定四库全书春秋左传注疏卷十六晋杜氏注唐陆徳明音义孔颖达疏经二十有九年春介葛卢来注介东夷国也在城阳黔陬县葛卢介君名也不称朝不见公且不能行朝礼虽不见公国宾礼之故书音义公至自围许注无传夏六月会王人晋人宋人齐人陈人蔡人秦人盟于翟泉注翟泉今洛阳城内太仓西南池水也鲁侯讳盟天子大夫诸侯大夫又违礼盟公侯王子虎违礼下盟故不言公会又皆称人音义疏秋大雨雹音义冬介葛卢来传二十九年春介葛卢来朝舍于昌衍之上注鲁县东南有昌平城音义公在会馈之刍米礼也注嫌公行不当致馈故曰礼也音义疏夏公会王子虎晋狐偃宋公孙固齐国归父陈辕涛涂秦小子慭盟于翟泉寻践土之盟且谋伐郑也注经书蔡人而传无名氏即微者秦小子慭在蔡下者若宋向戌之后会音义疏卿不书罪之也注晋侯始覇翼戴天子诸侯辑睦王室无虞而王子虎下盟列国以渎大典诸侯大夫上敌公侯亏礼伤教故贬诸大夫讳公与盟音义在礼卿不会公侯会伯子男可也注大国之卿当小国之君故可以会伯子男诸卿之见贬亦兼有此阙故传重发之音义疏秋大雨雹为灾也冬介葛卢来以其未见公故复来朝礼之加燕好注燕燕礼也好好货也一嵗再来故加之音义介葛卢闻牛鸣曰是生三牺皆用之矣其音云问之而信注传言人聴或通鸟兽之情音义疏经三十年春王正月夏狄侵齐秋衞杀其大夫元咺及公子瑕注咺见杀称名者讼君求直又先归立公子瑕非国人所与罪之也瑕立经年未会诸侯故不称君疏衞侯郑归于衞注鲁为之请故从诸侯纳之例例在成十八年音义晋人秦人围郑注晋军函陵秦军氾南各使微者围郑故称人音义介人侵萧注无传冬天王使宰周公来聘注周公天子三公兼冢宰也音义公子遂如京师遂如晋注如京师报宰周公传三十年春晋人侵郑以观其可攻与否狄间晋之有郑虞也音义夏狄侵齐注齐晋与国晋侯使医衍酖衞侯注衍医名晋侯实怨衞侯欲杀而罪不及死故使医因治疾而加酖毒音义疏寗俞货医使薄其酖不死注寗俞视衞侯衣食故得知之公为之请纳玉于王与晋侯皆十㲄王许之注双玉曰㲄公本与衞同好故为之请音义秋乃释衞侯衞侯使赂周歂冶厪曰苟能纳我吾使尔为卿注恐元咺距已故赂周冶音义周冶杀元咺及子适子仪注子仪瑕母弟不书杀贱也音义公入祀先君周冶既服将命注服卿服将入庙受命疏周歂先入及门遇疾而死冶厪辞卿注见周歂死而惧九月甲午晋侯秦伯围郑以其无礼于晋注文公亡过郑郑不礼之音义且贰于楚也晋军函陵秦军氾南注此东氾也在荥阳中牟县疏佚之狐言于郑伯曰国危矣若使烛之武见秦君师必退注佚之狐烛之武皆郑大夫音义公从之辞曰臣之壮也犹不如人今老矣无能为也已公曰吾不能早用子今急而求子是寡人之过也然郑亡子亦有不利焉许之夜缒而出注缒县城而下音义见秦伯曰秦晋围郑郑既知亡矣若郑亡而有益于君敢以烦执事注执事亦谓秦越国以鄙远君知其难也注设得郑以为秦邉邑则越晋而难保焉用亡郑以倍邻注倍益也音义邻之厚君之薄也若舎郑以为东道主行李之往来共其乏困注行李使人音义疏君亦无所害且君尝为晋君赐矣许君焦瑕朝济而夕设版焉君之所知也注晋君谓惠公也焦瑕晋河外五城之二邑朝济河而夕设版筑以距秦言背秦之速音义夫晋何厌之有既东封郑又欲肆其西封注封疆也肆申也音义若不阙秦将焉取之疏阙秦以利晋唯君图之秦伯説与郑人盟使杞子逄孙杨孙戍之乃还注三子秦大夫反为郑守音义子犯请击之公曰不可微夫人之力不及此注请击秦也夫人谓秦穆公音义因人之力而敝之不仁失其所与不知以乱易整不武注秦晋和整而还相攻更相乱也音义吾其还也亦去之初郑公子兰出奔晋注兰郑穆公从于晋侯伐郑请无与围郑许之使待命于东注晋东界音义郑石甲父侯宣多逆以为大子以求成于晋晋人许之注二子郑大夫言穆公所以立冬王使周公阅来聘飨有昌歜白黒形盐注昌歜昌蒲葅白熬稻黒熬黍形盐盐形象虎音义疏辞曰国君文足昭也武可畏也则有备物之飨以象其徳荐五味羞嘉谷盐虎形注嘉谷熬稻黍也以象其文也盐虎形以象武也以献其功吾何以堪之疏东门襄仲将聘于周遂初聘于晋注公既命襄仲聘周未行故曰将又命自周聘晋故曰遂自入春秋鲁始聘晋故曰初疏经三十有一年春取济西田注晋分曹田以赐鲁故不系曹不用师徒故曰取疏公子遂如晋夏四月四卜郊不从乃免牲注龟曰卜不从不吉也卜郊不吉故免牲免犹纵也疏犹三望注三望分野之星国中山川皆郊祀望而祭之鲁废郊天而修其小祀故曰犹犹者可止之辞音义疏秋七月冬杞伯姬来求妇注无传自为其子成昏音义狄围衞十有二月衞迁于帝丘注辟狄难也帝丘今东郡濮阳县故帝颛顼之虚故曰帝丘音义疏传三十一年春取济西田分曹地也注二十八年晋文讨曹分其地竟界未定至是乃以赐诸侯音义使臧文仲往宿于重馆注高平方与县西北有重乡城音义重馆人告曰晋新得诸侯必亲其共不速行将无及也从之分曹地自洮以南东傅于济尽曹地也注文仲不书请田而已非聘享会同也济水自荥阳东过鲁之西至乐安入海音义疏襄仲如晋拜曹田也夏四月四卜郊不从乃免牲非礼也注诸侯不得郊天鲁以周公故得用天子礼乐故郊为鲁常祀疏犹三望亦非礼也礼不卜常祀注必其时而卜其牲日注卜牲与日知吉凶牛卜日曰牲注既得吉日则牛改名曰牲疏牲成而卜郊上怠慢也注怠于古典慢渎龟策望郊之细也不郊亦无望可也秋晋蒐于清原作五军以御狄注二十八年晋作三行今罢之更为上下新军河东闻喜县北有清原音义赵衰为卿注二十七年命赵衰为卿让于栾枝今始从原大夫为新军帅音义疏冬狄围衞衞迁于帝丘卜曰三百年疏衞成公夣康叔曰相夺予享注相夏后启之孙居帝丘享祭也音义疏公命祀相甯武子不可曰鬼神非其族类不歆其祀注歆犹飨也音义杞鄫何事注言杞鄫夏后自当祀相相之不享于此久矣非衞之罪也注言帝丘久不祀相非衞所絶不可以间成王周公之命祀注诸侯受命各有常祀音义请改祀命注改祀相之命疏郑洩驾恶公子瑕郑伯亦恶之故公子瑕出奔楚注瑕文公子传为纳瑕张本洩驾亦郑大夫隐五年洩驾距此九十年疑非一人音义经三十有二年春王正月夏四月己丑郑伯㨗卒注无传文公也三同盟音义疏衞人侵狄注报前年狄围衞秋衞人及狄盟注不地者就狄庐帐盟音义疏冬十有二月己卯晋侯重耳卒注同盟践土翟泉传三十二年春楚鬬章请平于晋晋阳处父报之晋楚始通注阳处父晋大夫晋楚自春秋以来始交使命为和同音义夏狄有乱衞人侵狄狄请平焉秋衞人及秋盟冬晋文公卒庚辰将殡于曲沃注殡窆棺也曲沃有旧宫焉音义疏出绛柩有声如牛注如牛呴声音义卜偃使大夫拜曰君命大事将有西师过轶我击之必大㨗焉注声自柩出故曰君命大事戎事也卜偃闻秦宻谋故因柩声以正衆心音义杞子自郑使告于秦注三十年秦使大夫杞子戍郑曰郑人使我掌其北门之管注管籥也音义若濳师以来国可得也穆公访诸蹇叔蹇叔曰劳师以袭远非所闻也注蹇叔秦大夫音义师劳力竭远主备之无乃不可乎师知所为郑必知之勤而无所必有悖心注将害良善音义且行千里其谁不知公辞焉注辞不受其言召孟明西乞白乙使出师于东门之外注孟明百里孟明视西乞西乞术白乙白乙丙疏蹇叔哭之曰孟子吾见师之出而不见其入也公使谓之曰尔何知中夀疏尔墓之木拱矣注合手曰拱言其过老悖不可用音义蹇叔之子与师哭而送之曰晋人御师必于殽注殽在𢎞农渑池县西音义殽有二陵焉注大阜曰陵疏其南陵夏后臯之墓也注臯夏桀之祖父音义疏其北陵文王之所辟风雨也注此道在二殽之间南谷中谷深委曲两山相嵚故可以辟风雨古道由此魏武帝西讨巴汉恶其险而更开北山髙道音义疏必死是间注以其深险故余收尔骨焉秦师遂东注为明年晋败秦于殽传音义经三十有三年春王二月秦人入滑注灭而书入不能有其地齐侯使国归父来聘夏四月辛巳晋人及姜戎败秦师于殽注晋侯讳背丧用兵故通以贱者告姜戎姜姓之戎居晋南鄙戎子驹支之先也晋人角之诸戎掎之不同陈故言及音义疏癸巳𦵏晋文公狄侵齐公伐邾取訾娄音义秋公子遂帅师伐邾晋人败狄于箕注太原阳邑县南有箕城郄缺称人者未为卿疏冬十月公如齐十有二月公至自齐乙巳公薨于小寝注小寝内寝也乙巳十一月十二日经书十二月误陨霜不杀草李梅实注无传书时失也周十一月今九月霜当微而重重而不能杀草所以为灾音义疏晋人陈人郑人伐许传三十三年春秦师过周北门左右免胄而下注王城之北门胄兠鍪兵车非大将御者在中故左右下御不下音义疏超乗者三百乗王孙满尚幼观之言于王曰秦师轻而无礼必败注谓过天子门不卷甲束兵超乗示勇音义疏轻则寡谋无礼则脱注脱易也音义入险而脱又不能谋能无败乎及滑郑商人弦髙将市于周遇之以乗韦先牛十二犒师注商行贾也乗四韦先韦乃入牛古者将献遗于人必有以先之音义疏曰寡君闻吾子将歩师出于敝邑敢犒从者不腆敝邑为从者之淹居则具一日之积注腆厚也淹久也积刍米菜薪音义疏行则备一夕之衞且使遽告于郑注遽传车疏郑穆公使视客馆注视秦三大夫之舎则束载厉兵秣马矣注严兵待秦师使皇武子辞焉曰吾子淹久于敝邑唯是脯资饩牵竭矣注资粮也生曰饩牵谓牛羊豕音义疏为吾子之将行也注示知其情郑之有原圃犹秦之有具囿也注原圃具囿皆圃名音义疏吾子取其麋鹿以间敝邑若何注使秦戍自取麋鹿以为行资令敝邑得间暇若何犹如何荥阳中牟县西有圃田泽音义杞子奔齐逢孙杨孙奔宋孟眀曰郑有备矣不可冀也攻之不克围之不继吾其还也灭滑而还齐国荘子来聘自郊劳至于赠贿礼成而加之以敏注迎来曰郊劳送去曰赠贿敏审当于事音义疏臧文仲言于公曰国子为政齐犹有礼君其朝焉臣闻之服于有礼社稷之衞也注为公如齐传晋原轸曰秦违蹇叔而以贪勤民天奉我也注奉与也音义奉不可失敌不可纵纵敌患生违天不祥必伐秦师栾枝曰未报秦施而伐其师其为死君乎注言以君死故忘秦施音义先轸曰秦不哀吾丧而伐吾同姓秦则无礼何施之为注言秦以无礼加已施不足顾吾闻之一日纵敌数世之患也谋及子孙可谓死君乎注言不可谓背君音义遂发命遽兴姜戎子墨衰绖注晋文公未𦵏故襄公称子以凶服从戎故墨之音义梁𢎞御戎莱驹为右音义夏四月辛巳败秦师于殽获百里孟明视西乞术白乙丙以归遂墨以𦵏文公晋于是始墨注后遂常以为俗记礼所由变文嬴请三帅注文嬴晋文公始适秦春穆公所妻夫人襄公嫡母三帅孟明等音义曰彼实搆吾二君寡君若得而食之不厌君何辱讨焉使归就戮于秦以逞寡君之志若何公许之先轸朝问秦囚公曰夫人请之吾舎之矣先轸怒曰武夫力而拘诸原妇人暂而免诸国注暂犹卒也音义堕军实而长宼雠亡无日矣注堕毁也音义不顾而唾公使阳处父追之及诸河则在舟中矣释左骖以公命赠孟明注欲使还拜谢因而执之音义孟明稽首曰君之恵不以累臣衅鼔注累囚系也杀人以血涂鼓谓之衅鼓音义使归就戮于秦寡君之以为戮死且不朽若从君恵而免之三年将拜君赐注意欲报伐晋秦伯素服郊次注待之于郊乡师而哭曰孤违蹇叔以辱二三子孤之罪也不替孟明孤之过也大夫何罪且吾不以一眚掩大徳注眚过也音义狄侵齐因晋丧也公伐邾取訾娄以报升陉之役注在二十二年邾人不设备秋襄仲复伐邾注鲁亦因晋丧以陵小国音义狄伐晋及箕八月戊子晋侯败狄于箕郄缺获白狄子注白狄狄别种也故西河郡有白部胡音义疏先轸曰匹夫逞志于君注谓不顾而唾而无讨敢不自讨乎免胄入狄师死焉狄人归其元注元首面如生注言其有异于人初臼季使过冀见冀缺耨其妻馌之注臼季胥臣也冀晋邑耨锄也野馈曰馌音义疏敬相待如賔与之归言诸文公曰敬徳之聚也能敬必有徳徳以治民君请用之臣闻之出门如賔注如见大賔承事如祭注常谨敬也仁之则也公曰其父有罪可乎注缺父冀芮欲弑文公在二十四年音义对曰舜之罪也殛鲧其举也兴禹注禹鲧子音义管敬仲桓之贼也实相以济康诰曰父不慈子不祗兄不友弟不共不相及也注康诰周书祗敬也音义疏诗曰采葑采菲无以下体君取节焉可也注诗国风也葑菲之菜上善下恶食之者不以其恶而弃其善言可取其善节音义疏文公以为下军大夫反自箕襄公以三命命先且居将中军注且居先轸之子其父死敌故进之音义疏以再命命先茅之县赏胥臣曰举郄缺子之功也注先茅絶后故取其县以赏胥臣以一命命郄缺为卿复与之冀注还其父故邑音义亦未有军行注虽登卿位未有军列音义冬公如齐朝且弔有狄师也反薨于小寝即安也注小寝夫人寝也讥公就所安不终于路寝晋陈郑伐许讨其贰于楚也楚令尹子上侵陈蔡陈蔡成遂伐郑将纳公子瑕注三十一年瑕奔楚门于桔柣之门瑕覆于周氏之汪注车倾覆池水中音义外仆髠屯禽之以献注杀瑕以献郑伯音义文夫人歛而𦵏之郐城之下注郑文公夫人也郐城故郐国在荥阳宻县东北传言穆公所以遂有国音义晋阳处父侵蔡楚子上救之与晋师夹泜而军注泜水出鲁阳县东经襄城定陵入汝音义阳子患之使谓子上曰吾闻之文不犯顺武不违敌子若欲战则吾退舎子济而陈注欲辟楚使渡成陈而后战音义迟速唯命不然纾我注纾缓也音义老师费财亦无益也注师久为老音义乃驾以待子上欲涉大孙伯曰不可晋人无信半渉而薄我悔败何及不如纾之乃退舍注楚退欲使晋渡阳子宣言曰楚师遁矣遂归楚师亦归大子商臣谮子上曰受晋赂而辟之椘之耻也罪莫大焉王杀子上注商臣怨子上止王立己故谮之音义𦵏僖公缓注文公元年经书四月𦵏僖公僖公实以今年十一月薨并闰七月乃𦵏故传云缓自此以下遂因説作主祭祀之事文相次也皆当次在经𦵏僖公下今在此简编倒错音义疏作主非礼也注文二年乃作主遂因𦵏文通讥之凡君薨卒哭而祔祔而作主特祀于主注既𦵏反虞则免丧故曰卒哭哭止也以新死者之神祔之于祖尸柩已远孝子思慕故造木主立几筵焉特用丧礼祭祀于寝不同之于宗庙言凡君者谓诸侯以上不通于卿大夫音义烝尝禘于庙注冬祭曰烝秋祭曰尝新主既立特祀于寝则宗庙四时常祀自如旧也三年礼毕又大禘乃皆同于吉音义疏春秋左传注疏卷十六卷十六考证春秋左氏传注疏卷十六考证会王人晋人宋人齐人陈人蔡人秦人盟于翟泉按公羊谷梁会字上皆有公字左氏经无之传发贬卿称人之义矣程子曰晋文连年㑹盟皆在王畿之侧而此盟复廹王城又与王人盟强逼甚矣故讳公诸侯贬称人恶之大也传夏公会王子虎晋狐偃宋公孙固齐国归父陈辕涛涂秦小子慭盟于翟泉注秦小子慭在蔡下者若宋向戌之后会赵汸补注曰秦伯爵国其大夫自合班蔡国大夫下非为后至成二年秦右太夫説在宋华元陈公孙宁上乃楚人为之不可据以为例又疏公孙固序在齐上者盖为大司马尊于归父归父虽执齐政不废身非上卿如管仲之类按高氏国氏乃齐之命大夫世为上卿传十二年管仲之言可证不得云非上卿也此会宋序齐上或是王子虎以国之列爵为序故齐次宋耳传卿不书罪之也刘敞曰翟泉在王城之内诸侯之大夫入天子之境虽贵曰士陪臣也而盟于天子之侧自此始是以贬也又意林曰列国之卿乱王室之礼王子虎不能正也使陪臣盟天子之侧所谓下陵上替也天王使宰周公来聘注周公天子三公兼冢宰也孙觉曰礼虽有天子聘诸侯之义然义不可使三公书使宰周公来聘见周道之衰而诸侯强盛也传东门襄仲将聘于周陈则通春秋提纲曰二百四十二年之间鲁纪无聘周之文亦无实聘周之意公子遂之聘报周公也叔孙得臣之聘因毛伯也黄仲炎通说曰凡书大夫如京师者见诸侯不朝而聘也衞迁于帝丘注今东郡濮阳县按汉书地理志曰东郡濮阳衞成公自楚丘徙此故帝丘颛顼虚又后汉郡国志注引皇览曰颛顼冡在城门外广阳里中传晋蒐于清原作五军以御狄赵衰为卿赵汸补注曰上下新军帅皆卿也晋于是乎有八卿传衞成公梦康叔曰相夺予享注相夏后启之孙居帝丘按夏后相居帝丘惟据此传伍员曰昔有过浇杀斟灌以伐斟寻灭夏后相斟灌亦衞地后相居帝丘依之耳汲郡古文则直谓相居斟灌传其南陵夏后臯之墓也按史记夏本纪夏帝孔甲子为帝臯通鑑前编后臯在位十一嵗子发践位十九嵗子癸践位是为桀十有二月乙巳注乙巳十一月十二日绖书十二月误万斯大学春秋随笔曰绖传所书日月杜氏每以长歴推校或言绖误或言传误甚不然之独是绖言误不可谓非文元年书二月癸亥日有食之此二日也从癸亥逆推正月朔非壬辰则癸巳乙巳距壬辰癸巳四十八九日则在十一月明矣传𦵏僖公缓赵汸补注曰刘氏云杜氏欲读缓以上为一句非也盖春秋周歴本差而后世追算又互有得失杜氏惟据长歴释绖遂以此年十二月所书四事皆为十一月亦固矣按如刘敞説当以缓字连下读曰缓作主非礼也传烝尝禘于庙朱子曰左氏烝尝禘于庙与王制丧三年不祭者不合按襄十六年春𦵏晋悼公传言改服修官烝于曲沃则当时之事皆然非周礼之旧也春秋左氏传注疏卷十六考证春秋左传注疏卷十七钦定四库全书春秋左传注疏卷十七晋杜氏注唐陆徳明音义孔颖逹疏文公音义疏经元年春王正月公即位注无传先君未𦵏而公即位不可旷年无君疏二月癸亥日有食之注无传癸亥月一日不书朔官失之天王使叔服来㑹𦵏注叔氏服字诸侯丧天子使大夫㑹𦵏礼也疏夏四月丁巳𦵏我君僖公注七月而𦵏缓天王使毛伯来钖公命注毛国伯爵诸侯为王卿士者诸侯即位天子赐以命圭合瑞为信僖十一年王赐晋侯命亦其比也音义疏晋侯伐卫注晋襄公先告诸侯而伐卫虽大夫亲伐而称晋侯从告辞也叔孙得臣如京师注得臣叔牙之孙卫人伐晋注衞孔逹为政不共盟主兴兵邻国受讨丧邑故贬称人音义秋公孙敖㑹晋侯于戚注戚卫邑在顿丘卫县西礼卿不㑹公侯而春秋鲁大夫皆不贬者体例已举故据用鲁史成文而已内称公卒称薨皆用鲁史疏冬十月丁未楚世子商臣弑其君頵注商臣穆王也弑君例在宣四年音义公孙敖如齐注传例曰始聘焉礼也传元年春王使内史叔服来㑹𦵏公孙敖闻其能相人也注公孙敖鲁大夫庆父之子音义见其二子焉叔服曰谷也食子难也收子注谷文伯难惠叔食子奉祭祀供飬者也收子𦵏子身也音义谷也丰下必有后于鲁国注丰下盖面方为八年公孙敖奔莒传于是闰三月非礼也注于厯法闰当在僖公末年误于今年三月置闰盖时逹厯者所讥先王之正时也履端于始举正于中归余于终注歩厯之始以为术之端首朞之日三百六十有六日日月之行又有迟速而必分为十二月举中气以正月有余日则归之于终积而为闰故言归余于终音义履端于始序则不愆注四时无愆过音义举正于中民则不惑注斗建不失其次寒暑不失其常故无疑惑归余于终事则不悖注四时得所则事无悖乱音义疏夏四月丁已𦵏僖公注传皆不虚载经文而此经孤见知僖公末年传宜在此下王使毛伯卫来钖公命注卫毛伯字音义疏叔孙得臣如周拜注谢赐命晋文公之季年诸侯朝晋卫成公不朝使孔逹侵郑伐緜訾及匡注孔逹卫大夫匡在颍川新汲县东北音义晋襄公既祥注诸侯虽谅闇亦因祥祭为位而哭音义疏使告于诸侯而伐卫及南阳注今河内地先且居曰效尤祸也注尤卫不朝故伐今不朝王是效卫致祸时王在温故劝之音义请君朝王臣从师晋侯朝王于温先且居胥臣伐卫五月辛酉朔晋师围戚六月戊戌取之获孙昭子注昭子卫大夫食戚邑卫人使告于陈陈共公曰更伐之我辞之注见伐求和不兢太甚故使报伐示己力足以距晋音义卫孔逹帅师伐晋君子以为古古者越国而谋注合古之道而失今事霸主之礼故国失其邑身见执辱疏秋晋侯疆戚田故公孙敖㑹之注晋取卫田正其疆界音义初楚子将以商臣为大子访诸令尹子上子上曰君之齿未也注齿年也言尚少音义而又多爱黜乃乱也楚国之举恒在少者注举立也且是人也蠭目而豺声忍人也注能忍行不义音义不可立也弗听既又欲立王子职而黜大子商臣注职商臣庶弟也商臣闻之而未察告其师潘崇曰若之何而察之潘崇曰享江芈而勿敬也注江芈成王妹嫁于江音义从之江芈怒曰唿役夫注唿发声也役夫贱者称音义宜君王之欲杀女而立职也告潘崇曰信矣潘崇曰能事诸乎注问能事职不音义曰不能能行乎曰不能能行大事乎曰能注大事谓弑君音义冬十月以宫甲围成王注大子宫甲僖二十八年王以东宫卒从子玉盖取此宫甲音义王请食熊蹯而死注熊掌难熟冀乆将有外救音义弗听丁未王缢谥之曰灵不瞑曰成乃瞑注言其忍甚未敛而加恶谥音义疏穆王立以其为大子之室与潘崇疏使为大师且掌环列之尹注环列之尹宫卫之官列兵而环王宫音义穆伯如齐始聘焉礼也注穆伯公孙敖凡君即位卿出并聘疏践脩旧好要结外援注践犹履行也音义好事邻国以卫社稷忠信卑让之道也忠徳之正也信徳之固也卑让徳之基也注传因此发凡以明诸侯谅闇则国事皆用吉礼殽之役注在僖三十三年晋人既归秦帅秦大夫及左右皆言于秦伯曰是败也孟明之罪也必杀之秦伯曰是孤之罪也周芮良夫之诗曰大风有隧贪人败类注诗大雅隧蹊径也周大夫芮伯刺厉王言贪人之败善类若大风之行毁壊衆物所在成蹊径音义听言则对诵言如醉注言昏乱之君不好典诵之言闻之若醉得道听涂説之言则喜而答对音义匪用其良覆俾我悖注覆反也俾使也不用良臣之言反使我为悖乱音义是贪故也孤之谓矣孤实贪以祸夫子夫子何罪复使为政注为明年秦晋战彭衙𫝊音义经二年春王二月甲子晋侯及秦师战于彭衙秦师败绩注孟明名氏不见非命卿也大崩曰败绩冯翊郃阳县西北有彭衙城音义疏丁丑作僖公主注主者殷人以栢周人以栗三年丧终则迁入于庙疏三月乙巳及晋处父盟注䖏父为晋正卿不能匡君以礼而亲与公盟故贬其族族去则非卿故以微人常称为耦以直厌不直不地者盟晋都音义疏夏六月公孙敖㑹宋公陈侯郑伯晋士縠盟于垂陇注垂陇郑地荥阳县东有陇城士縠出盟诸侯受成于卫故贵而书名氏音义自十有二月不雨至于秋七月注无传周七月今五月也不雨足为灾不书旱五谷犹有收音义八月丁夘大事于大庙跻僖公注大事禘也跻升也僖公闵公庻兄继闵而立庙坐宜次闵下今升在闵上故书而讥之时未应吉禘而于大庙行之其讥已明徒以逆祀故特大其事异其文音义疏冬晋人宋人陈人郑人伐秦注四人皆卿秦穆悔过终用孟明故贬四国大夫以尊秦伯疏公子遂如齐纳币注传曰礼也僖公丧终此年十一月则纳币在十二月也士昏六礼其一纳采纳徴始有𤣥纁束帛诸侯则谓之纳币其礼与士礼不同盖公为大子时已行昏礼也音义疏传二年春秦孟明视帅师伐晋以报殽之役二月晋侯御之先且居将中军赵衰佐之注代郄溱音义王官无地御戎注代梁𢎞狐鞫居为右注鞫居续简伯音义甲子及秦师战于彭衙秦师败绩晋人谓秦拜赐之师注以孟明言三年将拜君赐故嗤之音义战于殽也晋梁𢎞御戎莱驹为右战之明日晋襄公缚秦囚使莱驹以戈斩之囚唿莱驹失戈狼瞫取戈以斩囚禽之以从公乘遂以为右箕之役注箕役在僖三十三年音义先轸黜之而立续简伯疏狼瞫怒其友曰盍死之瞫曰吾未获死所注未得可死䖏音义其友曰吾与女为难注欲共杀先轸音义瞫曰周志有之勇则害上不登于明堂注周志周书也明堂祖庙也所以䇿功序徳故不义之士不得升死而不义非勇也共用之谓勇注共用死国用音义吾以勇求右无勇而黜亦其所也注言今死而不义更成无勇宜见退谓上不我知黜而宜乃知我矣注言今见黜而合宜则吾不得复言上不我知音义子姑待之疏及彭衙既陈以其属驰秦师死焉注属属已兵音义晋师从之大败秦师君子谓狼瞫于是乎君子诗曰君子如怒乱庶遄沮注诗小雅言君子之怒必以止乱遄疾也沮止也音义又曰王赫斯怒爰整其旅注诗大雅言文王赫然奋怒则整师旅以讨乱音义怒不作乱而以从师可谓君子矣秦伯犹用孟明孟明増脩国政重施于民赵成子言于诸大夫曰注成子赵衰音义秦师又至将必辟之惧而增徳不可当也诗曰毋念尔祖聿脩厥徳注诗大雅言念其祖考则宜述脩其徳以显之毋念念也音义孟明念之矣念徳不怠其可敌乎注为明年秦人伐晋传丁丑作僖公主书不时也注过𦵏十月故曰不时例在僖三十三年疏晋人以公不朝来讨公如晋夏四月己巳晋人使阳处父盟公以耻之注使大夫盟公欲以耻辱鲁也经书三月乙巳经传必有误书曰及晋䖏父盟以厌之也注厌犹损也晋以非礼盟公故文厌之以示讥音义适晋不书讳之也注不书公如晋公未至六月穆伯㑹诸侯疏及晋司空士縠盟于垂陇晋讨卫故也注讨元年卫人伐晋士縠士蒍子音义书士縠堪其事也注晋司空非卿也以士縠能堪卿事故书音义疏陈侯为卫请成于晋执孔逹以説注陈始与卫谋谓可以强得免今晋不听故更执孔逹以苟免也音义秋八月丁卯大事于太庙跻僖公逆祀也注僖是闵兄不得为父子尝为臣位应在下令居闵上故曰逆祀音义疏于是夏父弗忌为宗伯注宗伯掌宗庙昭穆之礼音义疏尊僖公且明见曰吾见新鬼大故鬼小注新鬼僖公既为兄死时年又长故鬼闵公死时年少弗忌明言其所见音义疏先大后小顺也跻圣贤明也注又以僖公为圣贤明顺礼也君子以为失礼疏礼无不顺祀国之大事也而逆之可谓礼乎子虽齐圣不先父食乆矣注齐肃也臣继君犹子继父音义故禹不先鲧汤不先契注鲧禹父契汤十三世祖音义疏文武不先不窋注不窋后稷子音义宋祖帝乙郑祖厉王犹上祖也注帝乙微子父厉王郑桓公父二国不以帝乙厉王不肖而犹尊尚之音义疏是以鲁颂曰春秋匪解享祀不忒皇皇后帝皇祖后稷注忒差也皇皇羙也后帝天也诗颂僖公郊祭上天配以后稷音义疏君子曰礼谓其后稷亲而先帝也注先称帝也诗曰问我诸姑遂及伯姊注诗邶风也卫女思归而不得故愿致问于姑姊音义君子曰礼谓其姊亲而先姑也注僖亲文公父夏父弗忌欲阿时君先其所亲故传以此二诗深责其意仲尼曰臧文仲其不仁者三不知者三下展禽注展禽栁下惠也文仲知栁下惠之贤而使在下位非己欲立而立人之道音义废六闗注塞闗阳闗之属凡六闗所以禁絶末逰而废之音义妾织蒲三不仁也注家人贩席言其与民争利音义作虚器注谓居蔡山节藻棁也有其器而无其位故曰虚音义纵逆祀注听夏父跻僖公祀爰居三不知也注海鸟曰爰居止于鲁东门外文仲以为神命国人祀之音义疏冬晋先且居宋公子成陈辕选郑公子归生伐秦取汪及彭衙而还以报彭衙之役卿不书为穆公故尊秦也谓之崇徳音义㐮仲如齐纳币礼也凡君即位好舅甥脩昏姻娶元妃以奉粢盛孝也注谓谅闇既终嘉好之事通于外内外内之礼始备此除凶之即位也于是遣卿申好舅甥之国脩礼以昏姻也元妃嫡夫人奉粢盛共祭祀音义孝礼之始也经三年春王正月叔孙得臣㑹晋人宋人陈人卫人郑人伐沈沈溃注传例曰民逃其上曰溃沈国名也汝南平舆县北有沈亭音义夏五月王子虎卒注不书爵者天王赴也翟泉之盟虽輙假王命周王因以同盟之例为赴音义疏秦人伐晋注晋人耻不出以微者告秋楚人围江雨螽于宋注自上而隋有似于雨宋人以其死为得天祐而来告故书音义冬公如晋十有二月己巳公及晋侯盟晋阳䖏父帅师伐楚以救江传三年春庄叔㑹诸侯之师伐沈以其服于楚也沈溃凡民逃其上曰溃在上曰逃注溃衆散流移若积水之溃自壊之象也国君轻走羣臣不知其谋与匹夫逃窜无异是以在衆曰溃在上曰逃各以类言之音义疏卫侯如陈拜晋成也注二年陈侯为卫请成于晋音义夏四月乙亥王叔文公卒来赴弔如同盟礼也注王子虎与僖公同盟于翟泉文公是同盟之子故赴以名传因王子虎异于诸侯王叔又未与文公盟故于此显示体例也经书五月又不书日从赴也疏秦伯伐晋济河焚舟注示必死也取王官及郊注王官郊晋地晋人不出遂自茅津济封殽尸而还注茅津在河东大阳县西封埋藏之音义遂霸西戎用孟明也君子是以知秦穆公之为君也举人之周也注周备也不偏以一恶弃其善与人之壹也注壹无贰心孟明之臣也其不解也能惧思也子桑之忠也其知人也能举善也注子桑公孙枝举孟明者音义诗曰于以采蘩于沼于沚于以用之公侯之事秦穆有焉注诗国风言沼沚之蘩至薄犹采以共公侯以喻秦穆不遗小善音义夙夜匪解以事一人孟明有焉注诗大雅羙仲山甫也一人天子也诒厥孙谋以燕翼子子桑有焉注诒遗也燕安也翼成也诗大雅羙武王能遗其子孙善谋以安成子孙言子桑有善举之谋音义疏秋雨螽于宋队而死也注螽飞至宋队地而死若雨音义楚师围江晋先仆伐楚以救江注晋救江在雨螽下故使围江之经随在雨螽下疏冬晋以江故告于周注欲假天子之威以伐楚王叔桓公晋阳处父伐楚以救江注桓公周卿士王叔文公之子桓公不书示威名不亲伐疏门于方城遇息公子朱而还注子朱楚大夫伐江之帅也闻晋师起而江兵解故晋亦还音义晋人惧其无礼于公也请改盟注改二年处父之盟公如晋及晋侯盟晋侯飨公赋菁菁者莪注菁菁者莪诗小雅取其既见君子乐且有仪音义庄叔以公降拜注谢其以公比君子也曰小国受命于大国敢不慎仪君贶之以大礼何乐如之抑小国之乐大国之惠也晋侯降辞注降堦辞让公登成拜注俱还上成拜礼音义疏公赋嘉乐注嘉乐诗大雅义取其显显令徳宜民宜人受禄于天音义经四年春公至自晋注无传夏逆妇姜于齐注称妇有姑之辞疏狄侵齐注无传秋楚人灭江注灭例在文十五年疏晋侯伐秦卫侯使寗俞来聘音义冬十有一月壬寅夫人风氏薨注僖公母风姓也赴同袝姑故称夫人音义疏传四年春晋人归孔逹于卫以为卫之良也故免之注二年卫执孔逹以説晋夏卫侯如晋拜注谢归孔逹曹伯如晋㑹正注㑹受贡赋之政也传言襄公能继文之业而诸侯服从逆妇姜于齐卿不行非礼也注礼诸侯有故则使卿逆君子是以知出姜之不允于鲁也注允信也始来不见尊贵故终不为国人所敬信也文公薨而见出故曰出姜曰贵聘而贱逆之注公子遂纳币是贵聘也君而卑之立而废之注君小君也不以夫人礼迎是卑废之弃信而壊其主在国必乱在家必亡注主内主也音义不允宜哉诗曰畏天之威于时保之敬主之谓也注诗颂言畏天威于是保福禄秋晋侯伐秦围邧新城以报王官之役注邧新城秦邑也王官役在前年音义楚人灭江秦伯为之降服出次不举过数注降服素服也出次辟正寝不举去盛馔邻国之礼有数今秦伯过之音义疏大夫谏公曰同盟灭虽不能救敢不矜乎吾自惧也注秦江同盟不告故不书音义君子曰诗云惟彼二国其政不获惟此四国爰究爰度其秦穆之谓矣注诗大雅言夏商之君政不得人心故四方诸侯皆惧而谋度其政事也言秦穆亦能感江之灭惧而思政爰于也究度皆谋也音义疏衞寗武子来聘公与之宴为赋湛露及彤弓注非礼之常公特命乐人以示意故言为赋湛露彤弓诗小雅音义疏不辞又不荅赋使行人私焉注私问之对曰臣以为肄业及之也注肄习也鲁人失所赋寗武子佯不知此其愚不可及音义疏昔诸侯朝正于王注朝而受政教也王宴乐之于是乎赋湛露则天子当阳疏诸侯用命也注湛露曰湛湛露斯匪阳不晞晞干也言露见日而干犹诸侯禀天子命而行音义诸侯敌王所忾而献其功注敌犹当也忾恨怒也音义疏王于是乎赐之彤弓一彤矢百玈弓矢干以觉报宴注觉明也谓诸侯有四夷之功王赐之弓矢又为歌彤弓以明报功宴乐音义疏今陪臣来继旧好注方论天子之乐故自称陪臣音义君辱贶之其敢干大礼以自取戾注贶赐也干犯也戾罪也音义冬成风薨注为明年王使含赗传春秋左传注疏卷十七卷十七考证春秋左氏传注疏卷十七考证天王使毛伯来钖公命疏或是世事王朝按文义当作世仕王朝传于是闰三月非礼也注于厯法闰当在僖公末年误于今年三月置闰顾炎武日知录曰古人以闰为嵗之余凡置闰必在十二月之后故曰归余于终考经文之书闰月者皆在嵗末文公六年闰月不告朔哀公五年闰月葬齐景公是也而左传成公十七年襄公九年哀公十五年皆有闰月亦并在嵗末又经传之文凡闰不言其月者言闰即嵗之终可知也今鲁改厯法置闰在三月故为非礼按闰必嵗终则四时多舛事之昔非今是者惟厯法最为显然盖天地亦以渐而开推歩之密鲁实始基之矣孔子纪鲁始闰三月其讥与否固无明文左氏则以非周制而谓为非礼传先王之正时也一节按律厯志曰经于四时虽亡事必书时月时所以纪启闭也月所以纪分至也启闭者节也分至者中也节不必在其月中必在正数之月按此解举正于中甚精又按王应麟困学纪闻曰素问立端于始表正于中推余于终而天度毕矣注谓立首气于初节之日示斗建于月半之辰退余闰于相望之后可以发明左氏正时之义传穆伯如齐始聘焉礼也刘敞曰左氏见当时诸侯废丧而聘故推以为礼杜氏见左氏有得礼之言遂推以当丧而吉皆反经越礼不可以教后世八月丁卯大事于大庙跻僖公注大事禘也万斯大曰天子四时之祭春礿夏禘秋尝冬烝四祭中惟禘最大故尝烝曰有事禘曰大事又疏跻升也释诂云按疏例当作释诂文传狐鞫居为右注鞫居续简伯按杜所以知鞫居即续简伯者以六年传贾季使续鞫居杀阳处父鞫居即狐氏之族也传书曰及晋䖏父盟以厌之也赵汸补注曰传释䖏父去族传先大后小注又以僖公为圣贤按鲁人甚重僖公鲁颂之文铺张扬厉賛不容口宜乎夏父弗忌之以为圣贤也传故禹不先鲧汤不先契疏昭明生相土昭监夲讹作相今改正传宋祖帝乙郑祖厉王犹上祖也注二国不以帝乙厉王不肖而犹尊尚之按帝乙未见有不肖之事以与周厉并称注顺文为説耳按易屡称帝乙归妹先儒以帝乙为成汤此帝乙当亦是成汤盖武王封微子以奉汤祀宋自当以汤为祖郑则出自厉自当以厉为祖传盖言宋祖汤郑祖厉岂繄贤否但尚祖耳子孙不得臧否祖宗也于文不必帝乙厉王皆不肖乃可通自有杜注而后世并以疑易传仲尼曰注非己欲立而立人之道监夲脱非字脱之道二字今添传废六闗王应麟困学纪闻曰家语作置六闗注谓文仲置闗以税行者故为不仁传襄仲如齐纳币礼也万斯大曰昏礼有六纳币之先已有纳采问名纳吉三礼纵纳币在十二月其未祥而纳采问名未禫而纳吉断可知矣安得谓非丧娶乎王子虎卒林尧叟曰王卿不卒惟王子虎刘卷书传王叔文公卒赵汸补注曰传言同盟指当时诸侯㑹盟而言王子虎践土翟泉实盟诸侯故赴弔用诸侯同盟例传今陪臣来继旧好林尧叟曰此尊天子之辞非称陪臣于鲁也按寗武子自称陪臣言己固周室之陪臣不言鲁之非天子而言己之实陪臣善辞也春秋左氏传注疏卷十七考证春秋左传注疏卷十八钦定四库全书春秋左传注疏卷十八晋杜氏注唐陆徳眀音义孔颖逹疏经五年春王正月王使荣叔归含且赗注珠玉曰含含口实车马曰赗音义疏三月辛亥𦵏我小君成风注无传反哭成丧故曰𦵏我小君王使召伯来㑹𦵏注召伯天子卿也召采地伯爵也来不及𦵏不讥者不失五月之内音义夏公孙敖如晋注无传秦人入鄀注入例在十五年音义秋楚人灭六注六国今庐江六县音义冬十月甲申许男业卒注无传与僖公六同盟疏传五年春王使荣叔来含且赗召昭公来会𦵏礼也注成风庄公之妾天子以夫人礼赗之明母以子贵故曰礼疏初鄀叛楚即秦又贰于楚夏秦人入鄀六人叛楚即东夷秋楚成大心仲归帅师灭六注仲归子家冬楚子燮灭蓼注蓼国今安豊蓼县音义臧文仲闻六与蓼灭曰臯陶庭坚不祀忽诸徳之不建民之无援哀哉注蓼与六皆臯陶后也伤二国之君不能建徳结援大国忽然而亡音义晋阳䖏父聘于衞反过寗寗嬴从之注寗晋邑汲郡修武县也嬴逆旅大夫音义疏及温而还其妻问之嬴曰以刚商书曰沈渐刚克髙明柔克注沈渐犹滞溺也髙明犹亢爽也言各当以刚柔胜己本性乃能成全也此在洪范今谓之周书音义疏夫子壹之其不没乎注阳于性纯刚天为刚徳犹不干时注寒暑相顺况在人乎且华而不实怨之所聚也注言过其行音义犯而聚怨不可以定身注刚则犯人余惧不获其利而离其难是以去之注为六年晋杀䖏父传音义晋赵成子栾贞子霍伯臼季皆卒注成子赵衰新上军帅中军佐也贞子栾枝下军帅也霍伯先且居中军帅也臼季胥臣下军佐也为六年蒐于夷传音义疏经六年春𦵏许僖公注无传夏季孙行父如陈注行父季友孙秋季孙行父如晋八月乙亥晋侯驩卒注再同盟音义疏冬十月公子遂如晋𦵏晋㐮公注卿共𦵏事文㐮之制也三月而𦵏速音义疏晋杀其大夫阳䖏父注䖏父侵官宜为国讨故不言贾季杀晋狐射姑出奔狄注射姑狐偃子贾季也奔例在宣十年音义闰月不告月犹朝于庙注诸侯每月必告朔聼政因朝宗庙文公以闰非常月故阙不告朔怠慢政事虽朝于庙则如勿朝故曰犹犹者可止之辞音义疏传六年春晋蒐于夷舍二军注僖三十一年晋蒐清原作五军今舍二军复三军之制夷晋地前年四卿卒故蒐以谋军帅音义疏使狐射姑将中军注代先且居音义赵盾佐之注代赵衰也盾赵衰子音义阳处父至自温注往年聘衞过温今始至音义改蒐于董易中军注易以赵盾为帅射姑佐之河东汾县有董亭阳子成季之属也注处父甞为赵衰属大夫疏故党于赵氏且谓赵盾能曰使能国之利也是以上之宣子于是乎始为国政注宣赵盾谥制事典注典常也正法罪注轻重当音义辟刑狱注辟犹理也音义董逋逃注董督也音义由质要注由用也质要劵契也治旧洿注治理洿秽音义本秩礼注贵贱不失其本续常职注脩废官出滞淹注㧞贤能也既成以授大傅阳子与大师贾佗使行诸晋国以为常法注贾佗以公族从文公而不在五人之数音义疏臧文仲以陈衞之睦也欲求好于陈夏季文子聘于陈且娶焉注臣非君命不越竟故因聘而自为娶音义秦伯任好卒注任好秦穆公名音义以子车氏之三子奄息仲行鍼虎为殉注子车秦大夫氏也以人从𦵏为殉音义皆秦之良也国人哀之为之赋黄鸟注黄鸟诗秦风义取黄鸟止于棘桑往来得其所伤三良不然音义君子曰秦穆之不为盟主也宜哉死而弃民先王违世犹诒之法而况夺之善人乎诗曰人之云亡邦国殄瘁注诗大雅言善人亡则国瘁病音义无善人之谓若之何夺之古之王者知命之不长疏是以并建圣哲注建立圣知以司牧民音义疏树之风声注因土地风俗为立声教之法疏分之采物注旌旗衣服各有分制音义疏着之话言注话善也为作善言遗戒音义疏为之律度注钟律度量所以治歴眀时音义疏陈之艺极注艺凖也极中也贡献多少之法传曰贡之无艺又曰贡献无极疏引之表仪注引道也表仪犹威仪音义疏予之法制告之训典注训典先王之书疏教之防利注防恶兴利疏委之常秩注委任也常秩官司之常职疏道之以礼则使勿失其土宜衆隷頼之而后即命注即就也圣王同之今纵无法以遗后嗣而又收其良以死难以在上矣君子是以知秦之不复东征也注不能复征讨东方诸侯为覇主音义秋季文子将聘于晋使求遭丧之礼以行注季文子季孙行父也闻晋侯疾故疏其人曰将焉用之注其人从者音义文子曰备豫不虞古之善教也求而无之实难注难卒得音义过求何害注所谓文子三思音义八月乙亥晋㐮公卒灵公少晋人以难故欲立长君注立少君恐有难音义赵孟曰立公子雍注赵孟赵盾也公子雍文公子㐮公庶弟杜祁之子好善而长先君爱之且近于秦秦旧好也置善则固事长则顺立爱则孝结旧则安为难故故欲立长君有此四徳者难必抒矣注抒除也音义疏贾季曰不如立公子乐注乐文公子音义辰嬴嬖于二君注辰嬴懐嬴也二君懐公文公也音义立其子民必安之赵孟曰辰嬴贱班在九人注班位也其子何震之有注震威也且为二嬖淫也为先君子不能求大而出在小国辟也母淫子辟无威陈小而逺无援将何安焉杜祁以君故譲偪姞而上之注杜祁杜伯之后祁姓也偪姞姞姓之女生㐮公为世子故杜祁譲使在已上音义疏以狄故譲季隗而已次之故班在四注以季隗是文公託狄时妻故复譲之然则杜祁本班在二音义先君是以爱其子而仕诸秦为亚卿焉注亚次也言其贤故位尊音义秦大而近足以为援母义子爱足以威民立之不亦可乎使先蔑士会如秦逆公子雍注先蔑士伯也士会随季也贾季亦使召公子乐于陈赵孟使杀诸郫注郫晋地音义贾季怨阳子之易其班也注本中军帅易以为佐音义而知其无援于晋也注少族多怨九月贾季使续鞫居杀阳处父注鞫居狐氏之族书曰晋杀其大夫侵官也注君已命帅处父易之故曰侵官冬十月㐮仲如晋𦵏㐮公十一月丙寅晋杀续简伯注简伯续鞫居十一月无丙寅丙寅十二月八日也日月必有误贾季奔狄宣子使臾骈送其帑注帑妻子也宣子以贾季中军之佐同官故音义疏夷之蒐贾季戮臾骈臾骈之人欲尽杀贾氏以报焉臾骈曰不可吾闻前志有之曰敌恵敌怨不在后嗣忠之道也注敌犹对也若及子孙则为非对非对则为迁怒音义疏夫子礼于贾季我以其宠报私怨无乃不可乎注言已蒙宣子宠任介人之宠非勇也注介因也音义损怨益仇非知也注杀季家欲以除怨宣子将复怨已是益仇音义以私害公非忠也释此三者何以事夫子尽具其帑与其器用财贿亲帅扞之送致诸竟注扞卫也音义闰月不告朔非礼也注经称告月传称告朔眀告月必以朔闰以正时注四时渐差则致闰以正之时以作事注顺时命事事以厚生注事不失时则年丰生民之道于是乎在矣不告闰朔弃时政也何以为民音义经七年春公伐邾三月甲戌取湏句注湏句鲁之封内属国也僖公反其君之后邾复灭之书取易也例在㐮十三年音义遂城郚注无传因伐邾师以城郚郚鲁邑卞县南有郚城备诸难音义夏四月宋公王臣卒注二年与鲁大夫盟于垂陇音义疏宋人杀其大夫注宋人攻昭公并杀二大夫故以非罪书戊子晋人及秦人战于令狐注赵盾废嫡而外求君故贬称人晋讳背先蔑而夜薄秦师以战告音义晋先蔑奔秦注不言出在外奔狄侵我西鄙秋八月公㑹诸侯晋大夫盟于扈注扈郑地荥阳卷县西北有扈亭不分别书㑹人总言诸侯晋大夫盟者公后㑹而及其盟音义冬徐伐莒注不书将帅徐夷告辞畧音义公孙敖如莒涖盟音义传七年春公伐邾间晋难也注公因覇国有难而侵小音义三月甲戌取湏句寘文公子焉非礼也注邾文公子叛在鲁故公使为守湏句大夫也絶大皥之祀以与邻国叛臣故曰非礼音义夏四月宋成公卒于是公子成为右师注庄公子公孙友为左师注目夷子乐豫为司马注戴公𤣥孙鳞矔为司徒注桓公孙音义疏公子荡为司城注桓公子也以武公名废司空为司城华御事为司宼注华元父也传言六卿皆公族昭公不亲信之所以致乱音义昭公将去羣公子乐豫曰不可公族公室之枝叶也若去之则本根无所庇廕矣葛藟犹能庇其本根注葛之能藟蔓繁滋者以本枝廕庥之多音义故君子以为比注谓诗人取以喻九族兄弟音义疏况国君乎此谚所谓庇焉而纵寻斧焉者也注纵放也必不可君其图之亲之以徳皆股肱也谁敢擕贰若之何去之不聼穆㐮之族率国人以攻公注穆公㐮公之子孙昭公所欲去者杀公孙固公孙郑于公宫注二子在公宫故为乱兵所杀疏六卿和公室乐豫舍司马以譲公子卬注卬昭公弟音义昭公即位而𦵏书曰宋人杀其大夫不称名衆也且言非其罪也注不称杀者及死者名杀者衆故名不可知死者无罪则例不称名疏秦康公送公子雍于晋曰文公之入也无卫故有吕郄之难注僖二十四年文公入音义乃多与之徒卫穆嬴日抱大子以啼于朝曰先君何罪其嗣亦何罪舍适嗣不立而外求君将焉寘此注穆嬴㐮公夫人灵公母也音义出朝则抱以适赵氏顿首于宣子曰先君奉此子也而属诸子曰此子也才吾受子之赐不才吾唯子之怨注欲使宣子教训之音义今君虽终言犹在耳注在宣子之耳而弃之若何宣子与诸大夫皆患穆嬴且畏偪注畏国人以大义来偪己音义乃背先蔑而立灵公以御秦师箕郑居守赵盾将中军先克佐之注克先且居子代狐射姑音义荀林父佐上军注箕郑将上军居守故佐独行先蔑将下军先都佐之歩招御戎戎津为右及堇阴注先蔑士会逆公子雍前还晋晋人始以逆雍出军卒然变计立灵公故车右戎御犹在职堇阴晋地音义疏宣子曰我若受秦秦则賔也不受寇也既不受矣而复缓师秦将生心先人有夺人之心注夺敌之战心也音义军之善谋也逐寇如追逃军之善政也训卒利兵秣马蓐食潜师夜起注蓐是早食于寝蓐也音义戊子败秦师于令狐至于刳首己丑先蔑奔秦士会从之注从刳首去也令狐在河东当与刳首相接音义先蔑之使也荀林父止之曰夫人大子犹在而外求君此必不行子以疾辞若何不然将及注祸将及已音义摄卿以往可也何必子同官为寮吾甞同寮敢不尽心乎弗聼为赋板之三章注板诗大雅其三章义取刍荛之言犹不可忽况同竂乎僖二十八年林父将中军先蔑将左行音义又弗聼及亡荀伯尽送其帑及其器用财贿于秦曰为同寮故也注荀伯林父士会在秦三年不见士伯注士伯先蔑其人曰能亡人与国注言能与人俱亡于晋国不能见于此焉用之注何用如此士季曰吾与之同罪注俱有迎公子雍之罪非义之也将何见焉注言已非慕先蔑之义而从之及归遂不见注责先蔑为正卿而不匡諌且俱出奔恶有党也士会归在十三年音义狄侵我西鄙公使告于晋赵宣子使因贾季问酆舒且譲之注酆舒狄相譲其伐鲁音义酆舒问于贾季曰赵衰赵盾孰贤对曰赵衰冬日之日也赵盾夏日之日也注冬日可爱夏日可畏秋八月齐侯宋公卫侯陈侯郑伯许男曺伯会晋赵盾盟于扈晋侯立故也公后至故不书所㑹凡㑹诸侯不书所㑹后也注不书所㑹谓不具列公侯及卿大夫后至不书其国辟不敏也注此传还自释凡例之意疏穆伯娶于莒曰戴已生文伯其娣声已生恵叔注穆伯公孙敖也文伯谷也恵叔难也音义戴已卒又聘于莒莒人以声已辞则为㐮仲聘焉注㐮仲公孙敖从父昆弟音义冬徐伐莒莒人来请盟注见伐故欲结援穆伯如莒涖盟且为仲逆及鄢陵登城见之羙注鄢陵莒邑音义自为娶之仲请攻之公将许之叔仲恵伯諌注恵伯叔牙孙曰臣闻之兵作于内为乱于外为冦冦犹及人乱自及也今臣作乱而君不禁以启冦雠若之何公止之恵伯成之注平二子使仲舍之注舍不娶音义公孙敖反之注还莒女复为兄弟如初从之注为明年公孙敖奔莒传音义晋郄缺言于赵宣子曰日卫不睦故取其地注日往日取衞地在元年今已睦矣可以归之叛而不讨何以示威服而不柔何以示懐注柔安也非威非懐何以示徳无徳何以主盟子为正卿以主诸侯而不务徳将若之何夏书曰注逸书戒之用休注有休则戒之以勿休音义董之用威注董督也有罪则督之以威刑劝之以九歌勿使壊九功之徳皆可歌也谓之九歌六府三事谓之九功水火金木土谷谓之六府正徳利用厚生谓之三事疏义而行之谓之徳礼注徳正徳也礼以制财用之节又以厚生民之命无礼不乐所由叛也疏若吾子之徳莫可歌也其谁来之注来犹归也音义盍使睦者歌吾子乎宣子説之注为明年晋归郑衞田张本音义疏经八年春王正月夏四月秋八月戊申天王崩冬十月壬午公子遂会晋赵盾盟于衡雍注壬午月五日音义乙酉公子遂㑹雒戎盟于暴注乙酉月八日也暴郑地公子遂不受命而盟宜去族善其觧国患故称公子以贵之音义疏公孙敖如京师不至而复丙戌奔莒注不言出受命而出自外行螽注无传为灾故书宋人杀其大夫司马宋司城来奔注司马死不舍节司城奉身而退故皆书官而不名贵之音义传八年春晋侯使解扬归匡戚之田于衞注匡本衞邑中属郑孔达伐不能克今晋令郑还衞及取戚田皆见元年音义且复致公壻池之封自申至于虎牢之竟注公壻池晋君女壻又取衞地以封之今并还衞也申郑地传言赵盾所以能相幼主而盟诸侯音义疏夏秦人伐晋取武城以报令狐之役注令狐役在七年秋㐮王崩注为公孙敖如周弔传晋人以扈之盟来讨注前年盟扈公后至冬㐮仲㑹晋赵孟盟于衡雍报扈之盟也遂㑹伊雒之戎注伊雒之戎将伐鲁公子遂不及复君故专命与之盟书曰公子遂珍之也注珍贵也大夫出竟有可以安社稷利国家者专之可也疏穆伯如周弔丧不至以币奔莒从已氏焉注巳氏莒女宋㐮夫人㐮王之姊也昭公不礼焉注昭公适祖母音义夫人因戴氏之族注华乐皇皆戴族以杀㐮公之孙孔叔公孙钟离及大司马公子卬皆昭公之党也司马握节以死故书以官注节国之符信也握之以死示不废命疏司城荡意诸来奔效莭于府人而出注效犹致也意诸公子荡之孙音义公以其官逆之皆复之亦书以官皆贵之也注卿违从大夫公贤其效莭故以本官逆之请宋而复之司城官属悉来奔故言皆复疏夷之蒐晋侯将登箕郑父先都注登之于上军也夷蒐在六年疏而使士谷梁益耳将中军注士縠本司空音义先克曰狐赵之勲不可废也从之注狐偃赵衰有从亡之勲音义先克夺蒯得田于堇阴注七年晋御秦师于堇阴以军事夺其田也先克中军佐音义故箕郑父先都士縠梁益耳蒯得作乱注为眀年杀先克张本音义经九年春毛伯来求金注求金以共𦵏事虽踰年而未𦵏故不称王使音义夫人姜氏如齐注无传归宁二月叔孙得臣如京师辛丑𦵏㐮王注卿共𦵏事礼也疏晋人杀其大夫先都注下军佐也以作乱讨故书名三月夫人姜氏至自齐注无传告于庙疏晋人杀其大夫士縠及箕郑父注与先都同罪也楚人伐郑注楚子师于狼渊不亲伐公子遂㑹晋人宋人衞人许人救郑夏狄侵齐注无传秋八月曺伯㐮卒注无传七年同盟于扈疏九月癸酉地震注无传地道安静以动为异故书疏冬楚子使椒来聘注称君以使大夫其礼辞与中国同椒不书氏史畧文疏秦人来归僖公成风之襚注衣服曰襚秦辟陋故不称使不称夫人从来者辞音义疏𦵏曺共公注无传音义传九年春王正月己酉使贼杀先克注箕郑等所使也乱杀先克不赴故不书乙丑晋人杀先都梁益耳注乙丑正月十九日经书三月从告毛伯衞来求金非礼也注天子不私求财故曰非礼不书王命未𦵏也二月庄叔如周𦵏㐮王疏三月甲戌晋人杀箕郑父士縠蒯得注梁益耳蒯得不书皆非卿疏范山言于楚子曰晋君少不在诸侯北方可图也注范山楚大夫音义楚子师于狼渊以伐郑注陈师狼渊为伐郑援也颍川颍阴县西有狼陂音义囚公子坚公子尨及乐耳注三子郑大夫音义郑及楚平公子遂㑹晋赵盾宋华耦衞孔达许大夫救郑不及楚师卿不书缓也以惩不恪注华耦华父督曽孙公子遂独不在贬者诸鲁事自非指为其国褒贬则皆从国史不同之于他国此春秋大意他皆放此音义疏夏楚侵陈克壶丘注壶丘陈邑以其服于晋也秋楚公子朱自东夷伐陈注子朱息公也陈人败之获公子茷陈惧乃及楚平注以小胜大故惧而请平也传言晋君少楚陵中国明年所以有厥貉之㑹音义冬楚子越椒来聘执币傲注子越椒令尹子文从子傲不敬音义叔仲恵伯曰是必灭若敖氏之宗傲其先君神弗福也注十二年传曰先君之敝器使下臣致诸执事明奉使皆告庙故言傲其先君也为宣四年楚灭若敖氏张本音义秦人来归僖公成风之襚礼也注秦慕诸夏欲通敬于鲁因有翟泉之盟故追赠僖公并及成风本非鲁方岳同盟无相赴弔之制故不讥其缓而以接好为礼音义诸侯相弔贺也虽不当事苟有礼焉书也以无忘旧好注送死不及尸故曰不当事书者书于典䇿垂示子孙使无忘过厚之好疏经十年春王三月辛卯臧孙辰卒注无传公与小歛故书日音义夏秦伐晋注不称将帅告辞畧音义楚杀其大夫宜申注宜申子西也谋弑君故书名自正月不雨至于秋七月注无传义与二年同及苏子盟于女栗注女栗地名阙苏子周卿士顷王新立故与鲁盟亲诸侯也音义冬狄侵宋注无传楚子蔡侯次于厥貉注厥貉地名阙将伐宋而未行故书次传十年春晋人伐秦取少梁注少梁冯翊夏阳县音义夏秦伯伐晋取北徴注报少梁音义初楚范巫矞似注矞似范邑之巫音义谓成王与子玉子西曰三君皆将强死疏城濮之役王思之故使止子玉曰毋死不及止子西子西缢而县絶注在僖二十八年音义王使适至遂止之使为啇公注啇楚邑今上雒啇县音义㳂汉泝江将入郢注㳂顺流泝逆流音义疏王在渚宫注小洲曰渚音义下见之惧而辞曰臣免于死又有䜛言谓臣将逃臣归死于司败也注陈楚名司冦为司败子西畏䜛言不敢之啇县疏王使为工尹注掌百工之官又与子家谋弑穆王穆王闻之五月杀鬭宜申及仲归注仲归子家不书非卿秋七月及苏子盟于女栗顷王立故也注僖十年狄灭温苏子奔衞今复见盖王复之音义陈侯郑伯㑹楚子于息冬遂及蔡侯次于厥貉注陈郑及宋麇子不书者宋郑执卑苟免为楚仆任受役于司马麇子耻之遂逃而归二君失位降爵故不列于诸侯宋郑犹然则陈侯必同也音义疏将以伐宋宋华御事曰楚欲弱我也先为之弱乎何必使诱我我实不能民何罪乃逆楚子劳且聼命注时楚欲诱唿宋共战御事华元父音义遂道以田孟诸注孟诸宋大薮也在梁国睢阳县东北音义宋公为右盂郑伯为左盂注盂田猎陈名音义期思公复遂为右司马注复遂楚期思邑公今弋阳期思县音义子朱及文之无畏为左司马注将猎张両甄故置二左司马然则右司马一人当中央音义疏命夙驾载燧注燧取火者音义宋公违命注不夙驾载燧无畏抶其仆以狥或谓子舟曰国君不可戮也子舟曰当官而行何彊之有注子舟无畏字音义诗曰刚亦不吐柔亦不茹注诗大雅羙仲山甫不辟彊御音义毋纵诡随以谨罔极注诗大雅诡人随人无正心者谨犹慎也罔无也极中也音义疏是亦非辟彊也敢爱死以乱官乎注为宣十四年宋人杀子舟张本厥貉之㑹麇子逃归注为明年楚子伐麇传春秋左传注疏卷十八卷十八考证春秋左氏传注疏卷十八考证王使荣叔归含且赗按王不称天刘敞曰王何以无天是非天之法以妾为嫡也程子曰天子成妾母为夫人乱伦之甚失天理矣不称天义已明称叔存礼也按左氏称为礼故杜注不言贬而下文召伯㑹𦵏亦书王使而不称天三家经文并同不得谓圣经无意也传楚子燮灭蓼注蓼与六皆臯陶后按地理志六安国六县蓼县皆云故国臯繇后偃姓后汉郡国志引皇览曰臯陶冡在六安县传商书曰沉渐刚克髙明柔克疏箕子商人所説故传谓之商书按洪范曰惟十有三祀王访于箕子称祀而不称年以申箕子之志谓之商书可也闰月不告月犹朝于庙注犹者可止之辞按公羊谷梁俱谓犹者通可以已俱谓闰月本不当告朔不如左氏断其非礼杜注于犹朝庙以二传为説非也胡氏谓幸其不已之辞深得经意按公谷意重讥朝庙之非左氏意重讥不告月之失以论语告朔章推之左氏为长传既成以授太傅阳子与太师贾佗疏而有三军六卿复有孤一人者按当作复有孤卿二人谓太师太傅也传班在九人赵汸补注曰九等之班乃诸侯取女立子通制隐元年公羊传何氏注曰礼适夫人无子立右媵右媵无子立左媵左媵无子立适侄娣适姪娣无子立右媵姪娣右媵姪娣无子立左媵姪娣是时诸侯取女立子虽不如礼而九等班位尚存故赵孟得而言之与公羊立子以贵不以长之説合按此止谓班次第九耳非必如古制也传不告闰朔弃时政也汉书律歴志引此作弃时正也传六卿和公室按春秋时列国官制最备者莫如晋宋晋以霸宋以先代之后爵为上公故官制畧如王室据此传则所谓六卿右师左师司马司徒司城司冦也以前后传考之又有太宰小宰而司冦司马皆有大小较诸周制惟少宗伯一官耳传先蔑将下军先都佐之注先蔑士㑹逆公子雍前还晋按赵汸补注曰上言先蔑如秦又言背先蔑以御秦师则将下军非先蔑传误明矣按三军并出以迎新君及堇阴始变计御秦蔑始奔也传本不误但倒背先蔑一句于及堇阴之下即情事俱见乙酉公子遂㑹雒戎盟于暴注公子遂不受命而盟宜去族善其觧国患故称公子以贵之叶梦得曰遂本以二事出故以壬午盟赵盾乙酉盟雒戎相去四日非一事再见自不应去族何珍之云赵汸曰杜注遂不受命云云非事实也宋人杀其大夫司马万斯大曰是年书宋杀司马十五年书宋司马华孙来盟属辞以观即知公子卬既杀华孙即代为司马卬乃忠于昭公者孙则公子鲍之党也前后再书司马一忠一贼义自分明传司马握节以死啖助曰传言二人不失节致误节义为符节如孔父义形于色而误为女色也按啖助谓误节义为符节施诸握节句犹可通若效节于府人以出则岂得谓非符节之节耶叔孙得臣如京师疏言君当亲行也按文义当作非言君当亲行也各本俱脱非字耳传秦伯伐晋取北徴音义徴如字三苍云县属冯翊按地理志左冯翊徴颜师古注曰即今之澄城县是也左传所谓取北徴正此地耳而杜元凯未详其处也春秋左氏传注疏卷十八考证春秋左传注疏卷十九钦定四库全书春秋左传注疏卷十九晋杜氏注唐陆徳明音义孔颕达疏经十有一年春楚子伐麇注讨前年逃厥貉㑹音义夏叔仲彭生会晋郄缺于承筐注承筐宋地在陈留襄邑县西彭生叔仲惠伯郄缺冀缺音义秋曹伯来朝公子遂如宋狄侵齐冬十月甲午叔孙得臣败狄于咸注咸鲁地音义传十一年春楚子伐麇成大心败麇师于防渚注成大心子玉之子大孙伯也防渚麇地潘崇复伐麇至于钖宂注钖宂麇地音义夏叔仲惠伯会晋郄缺于承筐谋诸侯之从于楚者注九年陈郑及楚平十年宋听楚命秋曹文公来朝即位而来见也音义襄仲聘于宋且言司城荡意诸而复之注八年意诸来奔归不书史失之疏因贺楚师之不害也注往年楚次厥貉将以伐宋鄋瞒侵齐注鄋瞒狄国名防风之后漆姓音义疏遂伐我公卜使叔孙得臣追之吉侯叔夏御庄叔注庄叔得臣音义緜房甥为右富父终甥驷乘注驷乘四人共车音义冬十月甲午败狄于咸获长狄侨如注侨如鄋瞒国之君盖长三丈获侨如不书贱夷狄也音义疏富父终甥摏其喉以戈杀之注摏犹冲也音义疏埋其首于子驹之门注子驹鲁郭门骨节非常恐后世恠之故详其处音义以命宣伯注得臣待事而名其三子因名宣伯曰侨如以旌其功音义疏初宋武公之世鄋瞒伐宋注在春秋前疏司徒皇父帅师御之耏斑御皇父充石注皇父戴公子充石皇父名音义疏公子谷甥为右司寇牛父驷乘以败狄于长丘注长丘宋地获长狄缘斯注缘斯侨如之先疏皇父之二子死焉注皇父与谷甥及牛父皆死故耏斑独受赏疏宋公于是以门赏耏斑使食其征注门闗门征税也音义疏谓之耏门晋之灭潞也注在宣十五年音义获侨如之弟焚如齐襄公之二年注鲁桓之十六年鄋瞒伐齐齐王子成父获其弟荣如注荣如焚如之弟焚如后死而先説者欲其足弟伯季相次荣如以鲁桓十六年死至宣十五年一百三嵗其兄犹在传言既长且夀有异于人王子成父齐大夫音义埋其首于周首之北门注周首齐邑济北谷城县东北有周首亭卫人获其季弟简如注伐齐退走至卫见获鄋瞒由是遂亡注长狄之种絶音义疏郕大子朱儒自安于夫钟注安处也夫钟郕邑音义国人弗狥注狥顺也为明年郕伯来奔传音义经十有二年春王正月郕伯来奔注称爵见公以诸侯礼迎之音义疏杞伯来朝注复称伯舍夷礼音义二月庚子子叔姬卒注既嫁成人虽见出弃犹以恩録其卒疏夏楚人围巢注巢呉楚间小国庐江六县东有居巢城秋滕子来朝秦伯使术来聘注术不称氏史畧文冬十有二月戊午晋人秦人战于河曲注不书败绩交绥而退不大崩也称人秦晋无功以微者告也皆陈曰战例在荘十一年河曲在河东蒲坂县南音义季孙行父帅师城诸及郓注郓莒鲁所争者城阳姑幕县南有员亭员即郓也以其逺偪外国故帅师城之音义传十二年春郕伯卒郕人立君注大子自安于外邑故大子以夫钟与郕邽来奔注郕邽亦邑音义公以诸侯逆之非礼也注非公宠叛人故书曰郕伯来奔不书地尊诸侯也注既尊以为诸侯故不复见其窃邑之罪音义杞桓公来朝始朝公也注公即位始来朝疏且请絶叔姬而无絶昏公许之注不絶昏立其娣以为夫人不书来归未归而卒疏二月叔姬卒不言杞絶也注既许其絶故不言杞书叔姬言非女也注女未嫁而卒不书楚令尹大孙伯卒成嘉为令尹注若敖曾孙子孔羣舒叛楚注羣舒偃姓舒庸舒鸠之属今庐江南有舒城舒城西南有龙舒疏夏子孔执舒子平及宗子遂围巢注平舒君名宗巢二国羣舒之属秋滕昭公来朝亦始朝公也秦伯使西乞术来聘且言将伐晋襄仲辞玉曰君不忘先君之好照临鲁国镇抚其社稷重之以大器寡君敢辞玉注大器圭璋也不欲与秦为好故辞玉音义疏对曰不腆敝器不足辞也注腆厚也音义主人三辞賔客曰寡君愿徼福于周公鲁公以事君注徼要也鲁公伯禽也言愿事君以并䝉先君之福音义不腆先君之敝器使下臣致诸执事以为瑞节注节信也出聘必告庙故称先君之器音义要结好命所以借寡君之命结二国之好注借荐也音义疏是以敢致之襄仲曰不有君子其能国乎国无陋矣厚贿之注贿赠送也音义秦为令狐之役故音义冬秦伯伐晋取覊马注令狐役在七年覊马晋邑音义晋人御之赵盾将中军荀林父佐之注林父代先克音义却缺将上军注代箕郑臾骈佐之注代林父音义栾盾将下军注栾枝子代先蔑音义胥甲佐之注胥臣子代先都范无恤御戎注代歩昭音义以从秦师于河曲臾骈曰秦不能乆请深垒固军以待之从之秦人欲战秦伯谓士会曰若何而战注晋士会七年奔秦音义疏对曰赵氏新出其属曰臾骈必实为此谋将以老我师也注臾骈赵盾属大夫新出佐上军赵有侧室曰穿晋君之壻也注侧室支子穿赵夙庶孙音义疏有宠而弱不在军事注弱年少也又未尝渉知军事音义好勇而狂且恶臾骈之佐上军也若使轻者肆焉其可注肆暂往而退也音义秦伯以璧祈战于河注祷求胜音义十二月戊午秦军掩晋上军赵穿追之不及注上军不动赵穿独追之反怒曰裹粮坐甲固敌是求敌至不击将何俟焉军吏曰将有待也注待可击音义疏穿曰我不知谋将独出乃以其属出宣子曰秦获穿也获一卿矣注僖三十三年晋侯以一命命却缺为卿不在军帅之数然则晋自有散位从卿者音义秦以胜归我何以报乃皆出战交绥注司马法曰逐奔不逺从绥不及逐奔不逺则难诱从绥不及则难陷然则古名退军为绥秦晋志未能坚战短兵未至争而两退故曰交绥音义疏秦行人夜戒晋师曰两君之士皆未慭也明日请相见也注慭缺也音义疏臾骈曰使者目动而言肆惧我也注目动心不安言肆声放失常节音义将遁矣薄诸河必败之注薄迫也音义胥甲赵穿当军门唿曰死伤未收而弃之不惠也不待期而薄人于险无勇也乃止注晋师止为宣元年放胥甲传秦师夜遁复侵晋入瑕音义城诸及郓书时也经十有三年春王正月夏五月壬午陈侯朔卒注无传再同盟疏邾子蘧蒢卒注未同盟而赴以名音义疏自正月不雨至于秋七月注无传义与二年同大室屋壊注大庙之室音义疏冬公如晋卫侯会公于沓注沓地阙音义狄侵卫注无传十有二月已丑公及晋侯盟注十二月无己丑己丑十一月十一日公还自晋郑伯会公于棐注棐郑地音义传十三年春晋侯使詹嘉处瑕以守桃林之塞注詹嘉晋大夫赐其瑕邑令帅衆守桃林以备秦桃林在𢎞农华隂县东潼闗音义疏晋人患秦之用士会也夏六卿相见于诸浮注诸浮晋地蔬赵宣子曰随会在秦贾季在狄难日至矣若之何注六年贾季奔狄音义中行桓子曰请复贾季注中行桓子荀林父也僖二十八年始将中行故以为氏音义能外事且由旧勲注有狐偃之旧疏却成子曰贾季乱且罪大注杀阳处父故不如随会能贱而有耻柔而不犯注不可犯以不义疏其知足使也且无罪乃使魏夀余伪以魏叛者以诱士会执其帑于晋使夜逸注魏夀余毕万之后帑寿余子音义疏请自归于秦秦伯许之注许受其邑履士会之足于朝注蹑士会足欲使行音义秦伯师于河西注将取魏魏人在东注今河北县于秦为在河之东夀余曰请东人之能与夫二三有司言者吾与之先注欲与晋人在秦者共先告喻魏有司音义疏使士会士会辞曰晋人虎狼也若背其言臣死妻子为戮无益于君不可悔也注辞行示已无去心音义疏秦伯曰若背其言所不归尔帑者有如河注言必归其妻子眀白如河乃行绕朝赠之以策注策马檛临别授之马檛竝示已所策以展情绕朝秦大夫音义疏曰子无谓秦无人吾谋适不用也注示已觉其情既济魏人譟而还注喜得士会音义秦人归其帑其处者为刘氏注士会尧后刘累之裔别族复累之姓音义疏邾文公卜迁于绎注绎邾邑鲁国邹县北有绎山音义疏史曰利于民而不利于君邾子曰苟利于民孤之利也天生民而树之君以利之也民既利矣孤必与焉左右曰命可长也君何弗为邾子曰命在养民死之短长时也民苟利矣迁也吉莫如之注左右以一人之命为言文公以百姓之命为主一人之命各有短长不可如何百姓之命乃传世无穷故徙之音义疏遂迁于绎五月邾文公卒君子曰知命疏秋七月大室之屋壊书不共也注简慢宗庙使至倾頽故书以见臣子不共音义疏冬公如晋朝且寻盟卫侯会公于沓请平于晋公还郑伯会公于棐亦请平于晋公皆成之注郑卫贰于楚畏晋故因公请平郑伯与公宴于棐子家赋鸿鴈注子家郑大夫公子归生也鸿鴈诗小雅义取侯伯哀恤鳏寡有征行之劳言郑国寡弱欲使鲁侯还晋恤之音义疏季文子曰寡君未免于此注言亦同有微弱之忧文子赋四月注四月诗小雅义取行役踰时思归祭祀不欲为还晋音义疏子家赋载驰之四章注载驰诗鄘风四章以下义取小国有急欲引大国以救助音义疏文子赋采薇之四章注采薇诗小雅取其岂敢定居一月三㨗许为郑还不敢安居音义疏郑伯拜注谢公为行公荅拜经十有四年春王正月公至自晋注无传告于庙邾人伐我南鄙叔彭生帅师伐邾夏五月乙亥齐侯潘卒注七年盟于扈乙亥四月二十九日书五月从赴音义疏六月公会宋公陈侯卫侯郑伯许男曹伯晋赵盾癸酉同盟于新城注新城宋地在梁国谷熟县西秋七月有星孛入于北斗注孛彗也既见而移入北斗非常所有故书之音义疏公至自会注无传晋人纳㨗葘于邾弗克纳注邾有成君晋赵盾不度于义而大兴诸侯之师渉邾之竟见辞而退虽有服义之善所兴者广所害者衆故贬称人音义疏九月甲申公孙敖卒于齐注既许复之故从大夫例书卒疏齐公子商人弑其君舍注舍未踰年而称君者先君既葬舍已即位弑君例在宣四年疏宋子哀来奔注大夫奔例书名氏贵之故书字疏冬单伯如齐注单伯周卿士为鲁如齐故书音义齐人执单伯注诸侯无执王使之义故不依行人例音义疏齐人执子叔姬注叔姬鲁女齐侯舍之母不称夫人自鲁録之父母辞疏传十四年春顷王崩周公閲与王孙苏争政故不赴凡崩薨不赴则不书祸福不告亦不书注奔亡祸也归复福也音义疏惩不敬也注欲使怠慢者戒音义邾文公之卒也注在前年公使弔焉不敬邾人来讨伐我南鄙故恵伯伐邾子叔姬妃齐昭公生舍叔姬无宠舍无威公子商人骤施于国注骤数也商人桓公子音义而多聚士尽其家贷于公有司以继之注家财尽从公及国之有司富者贷音义夏五月昭公卒舍即位邾文公元妃齐姜生定公二妃晋姬生㨗葘文公卒邾人立定公㨗葘奔晋六月同盟于新城从于楚者服注从楚者陈郑宋且谋邾也注谋纳㨗葘秋七月乙卯夜齐商人弑舍而让元注元商人兄齐恵公也书九月从告七月无乙卯日误音义元曰尔求之久矣我能事尔尔不可使多蓄憾注不为君则恨多音义将免我乎尔为之注言将复杀我音义疏有星孛入于北斗周内史叔服曰不出七年宋齐晋之君皆将死乱注后三年宋弑昭公五年齐弑懿公七年晋弑灵公史服但言事徴而不论其占固非末学所得详言音义疏晋赵盾以诸侯之师八百乘纳㨗葘于邾注八百乘六万人言力有余音义邾人辞曰齐出貜且长注貜且定公音义宣子曰辞顺而弗从不祥乃还注立适以长故曰辞顺音义周公将与王孙苏讼于晋王叛王孙苏注王匡王叛不与而使尹氏与𥅆启讼周公于晋注讼理之尹氏周卿士𥅆启周大夫音义赵宣子平王室而复之注使复和亲楚荘王立注穆王子也子孔潘崇将袭羣舒使公子燮与子仪守而伐舒蓼注即羣舒音义二子作乱城郢而使贼杀子孔不克而还八月二子以楚子出将如商密注国语曰楚荘王㓜弱子仪为师王子燮为傅疏庐戢黎及叔麇诱之遂杀鬭克及公子燮注庐今襄阳中庐县戢黎庐大夫叔麇其佐鬭克子仪也音义初鬭克囚于秦注在僖二十五年秦有殽之败注在僖三十三年而使归求成成而不得志注无赏报也公子燮求令尹而不得故二子作乱注传言楚荘幼弱国内乱所以不能与晋竞穆伯之从已氏也注在八年音义鲁人立文伯注穆伯之子谷也穆伯生二子于莒而求复文伯以为请襄仲使无朝听命复而不出注不得使与听政事终寝于家故出入不书音义二年而尽室以复适莒文伯疾而请曰谷之子弱注子孟献子年尚少音义请立难也注难谷弟音义许之文伯卒立恵叔穆伯请重赂以求复恵叔以为请许之将来九月卒于齐告丧请葬不许注请以卿礼葬宋高哀为萧封人以为卿注萧宋附庸仕附庸还升为卿疏不义宋公而出遂来奔注出而待放从放所来故曰遂书曰宋子哀来奔贵之也注贵其不食汚君之禄辟祸速也音义齐人定懿公使来告难故书以九月注齐人不服故三月而后定书以九月明经日月皆从赴音义疏齐公子元不顺懿公之为政也终不曰公曰夫已氏注犹言某甲音义疏襄仲使告于王请以王宠求昭姬于齐注昭姬子叔姬曰杀其子焉用母请受而罪之音义冬单伯如齐请子叔姬齐人执之注恨鲁恃王势以求女故又执子叔姬注欲以耻辱鲁经十有五年春季孙行父如晋三月宋司马华孙来盟注华孙奉使邻国能临事制宜至鲁而后定盟故不称使其官皆从故称司马音义疏夏曹伯来朝齐人归公孙敖之丧注大夫丧还不书善鲁感子以赦父敦公族之恩崇仁孝之教故特録敖丧归以示义疏六月辛丑朔日有食之皷用牲于社注传例曰非礼也单伯至自齐晋郄缺帅师伐蔡戊申入蔡注传例曰获大城曰入齐人侵我西鄙季孙行父如晋冬十有一月诸侯盟于扈注将伐齐晋侯受赂而止故摠曰诸侯言不足序列十有二月齐人来归子叔姬注齐人以王故来送子叔姬故与直出者异文疏齐侯侵我西鄙遂伐曹入其郛注郛郭也音义传十五年春季文子如晋为单伯与子叔姬故也注因晋请齐音义三月宋华耦来盟其官皆从之书曰宋司马华孙贵之也注古之盟㑹必备威仪崇贽币賔主以成礼为敬故传曰卿行旅从春秋时率多不能备仪华孙能率其属以从古典所以敬事而自重使重而事敬则鲁尊而礼笃故贵而不名音义疏公与之宴辞曰君之先臣督得罪于宋殇公名在诸侯之策臣承其祀其敢辱君注耦华督曾孙也督弑殇公在桓二年耦自以罪人子孙故不敢屈辱鲁公对共宴㑹请承命于亚旅注亚旅上大夫也音义疏鲁人以为敏注无故扬其先祖之罪是不敏鲁人以为敏明君子所不与也疏夏曹伯来朝礼也诸侯五年再相朝以修王命古之制也注十一年曹伯来朝虽至此乃来亦五年传为冬齐侯伐曹张夲疏齐人或为孟氏谋注孟氏公孙敖家庆父为长庶故或称孟氏疏曰鲁尔亲也饰棺寘诸堂阜注堂阜齐鲁竟上地饰棺不殡示无所归音义疏鲁必取之从之卞人以告注卞人鲁卞邑大夫音义疏惠叔犹毁以为请注敖卒则恵叔请之至今期年而犹未已毁过丧礼音义疏立于朝以待命许之取而殡之注殡于孟氏之寝终叔服之言齐人送之书曰齐人归公孙敖之丧为孟氏且国故也注为恵叔毁请且国之公族故听其归殡而书之音义葬视共仲注制如庆父皆以罪降音义声已不视帷堂而哭注声已恵叔母怨敖从莒女故帷堂音义疏襄仲欲勿哭注怨敖取其妻恵伯曰丧亲之终也注惠伯叔彭生虽不能始善终可也史佚有言曰兄弟致美注各尽其美义乃继音义救乏贺善弔灾祭敬丧哀情虽不同毋絶其爱亲之道也子无失道何怨于人襄仲説帅兄弟以哭之他年其二子来注敖在莒所生音义疏孟献子爱之闻于国注献子谷之子仲孙蔑音义或譛之曰将杀子献子以告季文子二子曰夫子以爱我闻我以将杀子闻不亦逺于礼乎逺礼不如死一人门于句鼆一人门于戾丘皆死注句鼆戾丘鲁邑有冦攻门二子御之而死音义疏六月辛丑朔日有食之鼓用牲于社非礼也注得常鼓之月而于社用牲为非礼疏日有食之天子不举注去盛馔音义疏伐鼓于社注责羣隂伐犹击也疏诸侯用币于社注社尊于诸侯故请救而不敢责之疏伐鼓于朝注退自责以昭事神训民事君注天子不举诸侯用币所以事神尊卑异制所以训民疏示有等威古之道也注等威威仪之等差音义齐人许单伯请而赦之使来致命注以单伯执节不移且畏晋故许之书曰单伯至自齐贵之也注单伯为鲁拘执既免而不废礼终来致命故贵而告庙音义新城之盟注在前年蔡人不与注不㑹盟音义晋却缺以上军下军伐蔡注兼帅二军曰君弱不可以怠注怠解也音义戊申入蔡以城下之盟而还凡胜国曰灭之注胜国絶其社稷有其土地音义获大城焉曰入之注得大都而不有疏秋齐人侵我西鄙故季文子告于晋冬十一月晋侯宋公卫侯蔡侯郑伯许男曹伯盟于扈寻新城之盟且谋伐齐也注齐执王使且数伐鲁音义齐人赂晋侯故不克而还于是有齐难是以公不㑹注明今不序诸侯不以公不㑹故音义书曰诸侯盟于扈无能为故也注恶受其赂不能讨齐音义凡诸侯㑹公不与不书讳君恶也注谓国无难不㑹议事故为恶不书谓不国别序诸侯与而不书后也注谓后期也今贬诸侯以为公讳故传发例以明之音义疏齐人来归子叔姬王故也注单伯虽见执能守节不移终达王命使叔姬得归齐侯侵我西鄙谓诸侯不能也注不能讨已遂伐曹入其郛讨其来朝也注此年夏朝季文子曰齐侯其不免乎已则无礼注执王使而伐无罪音义而讨于有礼者曰女何故行礼礼以顺天天之道也已则反天而又以讨人难以免矣诗曰胡不相畏不畏于天注诗小雅音义疏君子之不虐㓜贱畏于天也在周颂曰畏天之威于时保之注诗周颂言畏天威于是保福禄不畏于天将何能保以乱取国奉礼以守犹惧不终多行无礼弗能在矣注为十八年齐弑商人传音义春秋左传注疏卷十九卷十九考证春秋左氏传注疏卷十九考证叔仲彭生㑹晋却缺于承筐音义叔又作州按叔又作州四字疑衍叔孙得臣败狄于咸注咸鲁地按杜显言鲁地以异于僖十三年齐桓㑹诸侯之咸也传潘崇复伐麇至于钖宂按地理志汉中郡钖县注应邵曰音阳师古曰即春秋所谓钖宂传齐襄公之二年注鲁桓之十六年按史记鲁世家曰齐恵公二年鄋瞒伐齐齐王子城父获其弟荣如埋其首于北门裴骃集解曰按年表齐惠公二年鲁宣公之二年也史记于此事全用左传首尾而以为恵公二年事则异矣季孙行父帅师城诸及郓注郓莒鲁所争者按鲁地名郓者有二此年季孙所城东郓也与莒分界今沂水县北之团城是成四年城郓以备晋及昭公所居此西郓也今郓城县东有故城传且请絶叔姬注未归而卒归监夲讹作笄今改正传羣舒叛楚按鲁颂曰荆舒是惩传于此言叛楚则知从前结连比附之日乆矣传秦伯使西乞术来聘按刘敞曰内大夫未赐族者犹不氏安知此术非未赐族者乎按西乞术于战殽时已氏西乞则杜注所云术不称氏史略文未可驳也传寡君敢辞玉赵汸补注曰聘义以圭璋聘重礼也已聘而还圭璋此轻财而重礼之义也然则礼终必还玉非不欲与秦为好也传録賔主辞令以见秦人之进于礼下云国无陋矣是也杜説非又疏其意欲致与主国且受之而㐮仲辞之者为不欲与秦为好因谦退辞还也监夲讹作且主之且襄仲辞之者为不欲与秦为好国谦退礼终还讹谬不可断句今订正传其处者为刘氏按孔氏疑此文为汉儒所加不易之论也邾人伐我南鄙叔彭生帅师伐邾按叔彭生即十一年㑹却缺于承筐之叔仲彭生也陆氏谓仲衍字观此经殆信传宋华耦来盟其官皆从之书曰宋司马华孙贵之也叶梦得曰诸侯相聘使介有常不闻其官皆从也以此为贵岂春秋之意哉赵汸补注曰华孙公子鲍之党来盟盖结鲁以辅簒不称使不名者非时君所使无所受命从史文也书官者夫子特笔使与八年之书官者相首尾以异其事左氏于笔削之㫖无传惟谷梁传曰以其官称无君之辞也惜为其学者不能发明传诸侯五年再相朝以修王命古之制也刘敞曰尚书周官六年五服一朝不得于诸侯亦五年一朝也大行人职曰凡诸侯邦交嵗相问殷相聘世相朝此为得中赵汸补注曰曹伯以文十一年来朝至十五年再来偶合五年之数传遂以为古制由不见周礼耳春秋左氏传注疏卷十九考证春秋左传注疏卷二十钦定四库全书春秋左传注疏卷二十晋杜氏注唐陆德明音义孔颕达疏经十有六年春季孙行父会齐侯于阳谷齐侯弗及盟注及与也夏五月公四不视朔注诸侯每月必告朔听政因朝于庙今公以疾阙不得视二月三月四月五月朔也春秋十二公以疾不视朔非一也义无所取故特举此以表行事因明公之实有疾非诈齐疏六月戊辰公子遂及齐侯盟于郪丘注信公疾且以赂故郪丘齐地音义秋八月辛未夫人姜氏薨注僖公夫人文公母也毁泉台注泉台台名毁壊之也音义楚人秦人巴人灭庸音义冬十有一月宋人弑其君杵臼注称君君无道也例在宣四年音义传十六年春王正月及齐平注齐前年再伐鲁鲁为受弱故平音义公有疾使季文子会齐侯于阳谷请盟齐侯不肯曰请俟君间注间疾瘳音义夏五月公四不视朔疾也公使襄仲纳赂于齐侯故盟于郪丘有蛇自泉宫出入于国如先君之数注伯禽至僖公十七君音义疏秋八月辛未声姜薨毁泉台注鲁公以为蛇妖所出而声姜薨故坏之音义疏楚大饥戎伐其西南至于阜山师于大林又伐其东南至于阳丘以侵訾枝注戎山夷也大林阳丘訾枝皆楚邑音义疏庸人帅羣蛮以叛楚注庸今上庸县属楚之小国麇人率百濮聚于选将伐楚注选楚地百濮夷也音义疏于是申息之北门不启注备中国疏楚人谋徙于坂髙注楚险地音义蒍贾曰不可我能往㓂亦能往不如伐庸夫麇兴百濮谓我饥不能师故伐我也若我出师必惧而归百濮离居将各走其邑谁暇谋人乃出师旬有五日百濮乃罢注濮夷无屯聚见难则散归音义自庐以往振廪同食注往往伐庸也振发也廪仓也同食上下无异馔也音义次于句澨注楚西界地音义使庐戢棃侵庸注戢棃庐大夫及庸方城注方城庸地上庸县东有方城亭庸人逐之囚子扬窻注窻戢棃官属音义三宿而逸曰庸师衆羣蛮聚焉不如复大师注还复句澨师且起王卒合而后进师叔曰不可注师叔楚大夫潘尫也音义姑又与之遇以骄之彼骄我怒而后可克先君蚡冒所以服陉隰也注蚡冒楚武王父陉隰地名音义疏又与之遇七遇皆北注军走曰北音义唯裨鯈鱼人实逐之注裨鯈鱼庸三邑鱼鱼复县今巴东永安县轻楚故但使三邑人逐之音义庸人曰楚不足与战矣遂不设备楚子乗驿会师于临品注驿传车也临品地名音义疏分为二队注队部也两道攻之音义子越自石溪子贝自仞以伐庸注子越鬭椒也石溪仞入庸道音义秦人巴人从楚师羣蛮从楚子盟注蛮见楚强故遂灭庸注传言楚有谋臣所以兴宋公子鲍礼于国人注鲍昭公庶弟文公也音义宋饥竭其粟而贷之年自七十以上无不馈诒也时加羞珍异注羞进也音义无日不数于六卿之门注数不疏音义国之材人无不事也注有贤材者亲自桓以下无不恤也注桓鲍之曾祖疏公子鲍美而艳襄夫人欲通之注鲍适祖母音义而不可注以礼防闲夫人助之施昭公无道国人奉公子鲍以因夫人于是华元为右师注华元督曾孙代公子成音义疏公孙友为左师华耦为司马注代公子卬鳞鱹为司徒荡意诸为司城公子朝为司㓂注代华御事音义初司城荡卒公孙寿辞司城注寿荡之子请使意诸为之注意诸寿之子既而告人曰君无道吾官近惧及焉注祸及己弃官则族无所庇子身之贰也姑纾死焉注姑且也纾缓也音义虽亡子犹不亡族注已在故也既夫人将使公田孟诸而杀之公知之尽以宝行荡意诸曰盍适诸侯公曰不能其大夫至于君祖母以及国人注君祖母诸侯祖母之称谓襄夫人音义疏诸侯谁纳我且既为人君而又为人臣不如死尽以其宝赐左右以使行注行去也夫人使谓司城去公对曰臣之而逃其难若后君何注言无以事后君音义冬十一月甲寅宋昭公将田孟诸未至夫人王姬使帅甸攻而杀之注襄夫人周襄王妹故称王姬帅甸郊甸之帅音义疏荡意诸死之注不书不告书曰宋人弑其君杵臼君无道也注始例发于臣之罪今称国人故重明君罪音义疏文公即位使母弟须为司城注代意诸华耦卒而使荡虺为司马注虺意诸之弟音义经十有七年春晋人衞人陈人郑人伐宋注自闵僖以下终于春秋陈侯常在衞侯上今大夫会在衞下传不言陈公孙宁后至则宁位非上卿故也疏夏四月癸亥葬我小君声姜齐侯伐我西鄙注西当为北盖经误音义疏六月癸未公及齐侯盟于谷诸侯会于扈注昭公虽以无道见弑而文公犹宜以弑君受讨故林父伐宋以失所称人晋侯平宋以无功不序明君虽不君臣不可不臣所以督大教音义疏秋公至自谷注无传冬公子遂如齐传十七年春晋荀林父衞孔达陈公孙宁郑石楚伐宋讨曰何故弑君犹立文公而还卿不书失其所也注卿不书谓称人夏四月癸亥葬声姜有齐难是以缓注过五月之例音义齐侯伐我北鄙襄仲请盟六月盟于谷注晋不能救鲁故请服晋侯蒐于黄父注一名黑壤晋地音义遂复合诸侯于扈平宋也注传不列诸国而言复合则如上十五年会扈之诸侯可知也音义公不与会齐难故也书曰诸侯无功也注刺欲平宋而复不能音义于是晋侯不见郑伯以为贰于楚也郑子家使执讯而与之书以告赵宣子注执讯通讯问之官为书与宣子音义疏曰寡君即位三年注鲁文二年召蔡侯而与之事君九月蔡侯入于敝邑以行注行朝晋也敝邑以侯宣多之难寡君是以不得与蔡侯偕注宣多既立穆公恃宠专权音义十一月克减侯宣多而随蔡侯以朝于执事注减损也难未尽而行言汲汲于朝晋音义十二年六月归生佐寡君之嫡夷注归生子家名夷大子名音义以请陈侯于楚而朝诸君注请陈于楚与俱朝晋十四年七月寡君又朝以蒇陈事注蒇勑也勑成前好音义疏十五年五月陈侯自敝邑往朝于君往年正月烛之武往朝夷也注将夷往晋朝八月寡君又往朝以陈蔡之密迩于楚而不敢贰焉则敝邑之故也注密迩比近也音义虽敝邑之事君何以不免注免免罪也在位之中一朝于襄注襄公音义而再见于君注君灵公也音义疏夷与孤之二三臣相及于绛注孤之二三臣谓烛之武归生自谓也绛晋国都疏虽我小国则蔑以过之矣今大国曰尔未逞吾志敝邑有亡无以加焉古人有言曰畏首畏尾身其余几注言首尾有畏则身中不畏者少音义又曰鹿死不择音注音所茠荫之处古字声同皆相假借音义疏小国之事大国也德则其人也注以德加已则以人道相事不德则其鹿也铤而走险急何能择注铤疾走貌言急则欲荫芘于楚如鹿赴险音义疏命之罔极亦知亡矣注言晋命无极将悉敝赋以待于鯈唯执事命之注鯈晋郑之竟言欲以兵距晋音义文公二年六月壬申朝于齐注郑文二年六月壬申鲁庄二十三年六月二十四日四年二月壬戍为齐侵蔡注鲁庄二十五年二月无壬戌壬戌三月二十日音义亦获成于楚注郑与楚成居大国之间而从于强令岂其罪也注令号令也大国若不图无所逃命晋巩朔行成于郑赵穿公壻池为质焉注赵穿卿也公壻池晋侯女壻音义秋周甘歜败戎于邥垂乗其饮酒也注歜周大夫邥垂周地河南新城县北有垂亭为成元年晋侯平戎于王张本音义冬十月郑大子夷石楚为质于晋注夷灵公也石楚郑大夫襄仲如齐拜谷之盟复曰臣闻齐人将食鲁之麦以臣观之将不能齐君之语偷臧文仲有言曰民主偷必死注偷犹苟且音义经十有八年春王二月丁丑公薨于台下秦伯罃卒注无传未同盟而赴以名音义夏五月戊戍齐人弑其君商人注不称盗罪商人疏六月癸酉𦵏我君文公秋公子遂叔孙得臣如齐注书二卿以两事行非相为介音义疏冬十月子卒注先君既𦵏不称君者鲁人讳弑以未成君书之子在丧之称音义疏夫人姜氏归于齐季孙行父如齐注无传莒弑其君庶其注称君君无道也疏传十八年春齐侯戒师期注将以伐鲁而有疾医曰不及秋将死公闻之卜曰尚无及期注尚庶几也欲令先师期死音义惠伯令龟注以卜事告龟疏卜楚丘占之曰齐侯不及期非疾也君亦不闻注言君先齐侯终令龟有咎注言令龟者亦有凶咎见于卜兆为惠伯死张本音义二月丁丑公薨齐懿公之为公子也与邴歜之父争田弗胜及即位乃掘而则之注断其尸足音义而使歜仆注仆御也纳阎职之妻而使职骖乗注骖乗陪乗音义夏五月公游于申池注齐南城西门名申门齐城无池唯此门左右有池疑此则是二人浴于池歜以扑抶职注扑箠也抶击也欲以相感激音义职怒歜曰人夺女妻而不怒一抶女庸何伤职曰与刖其父而弗能病者何如注言不以父刖为病恨音义乃谋弑懿公纳诸竹中归舍爵而行注饮酒讫乃去言齐人恶懿公二人无所畏音义齐人立公子元注桓公子惠公六月𦵏文公秋襄仲庄叔如齐惠公立故且拜𦵏也注襄仲贺惠公立庄叔谢齐来会𦵏文公二妃敬嬴生宣公敬嬴嬖而私事襄仲宣公长而属诸襄仲襄仲欲立之叔仲不可注叔仲惠伯音义仲见于齐侯而请之齐侯新立而欲亲鲁许之音义疏冬十月仲杀恶及视而立宣公注恶大子视其母弟杀视不书贱之书曰子卒讳之也仲以君命召惠伯注诈以子恶命疏其宰公冉务人止之曰入必死叔仲曰死君命可也公冉务人曰若君命可死非君命何听弗听乃入杀而埋之马矢之中注惠伯死不书者史畏襄仲不敢书杀惠伯音义公冉务人奉其帑以奔蔡既而复叔仲氏注不絶其后夫人姜氏归于齐大归也注恶视之母出姜也嫌与有罪出者异故复发传音义将行哭而过市曰天乎仲为不道杀适立庶市人皆哭鲁人谓之哀姜注所谓出姜不允于鲁音义莒纪公生大子仆又生季佗爱季佗而黜仆且多行无礼于国注纪号也莒夷无谥故有别号音义仆因国人以弑纪公以其宝玉来奔纳诸宣公公命与之邑曰今日必授季文子使司宼出诸竟曰今日必达注未见公而文子出之故来不书音义公问其故季文子使大史克对曰先大夫臧文仲教行父事君之礼行父奉以周旋弗敢失队曰见有礼于其君者事之如孝子之养父母也见无礼于其君者诛之如鹰鹯之逐鸟雀也音义疏先君周公制周礼曰则以观德注则法也合法则为吉德德以处事注处犹制也事以度功注度量也音义功以食民注食养也音义作誓命曰毁则为贼注誓要信也毁则坏法也音义掩贼为藏注掩匿也音义窃贿为盗注贿财也盗器为姦注器国用也主藏之名注以掩贼为名赖姦之用注用姦器也为大凶德有常无赦注刑有常在九刑不忘注誓命以下皆九刑之书九刑之书今亡疏行父还观莒仆莫可则也注还犹周旋音义孝敬忠信为吉德盗贼藏姦为凶德夫莒仆则其孝敬则弑君父矣则其忠信则窃宝玉矣其人则盗贼也其器则姦兆也注兆域也保而利之则主藏也以训则昬民无则焉不度于善注度居也而皆在于凶德是以去之昔髙阳氏有才子八人注髙阳帝颛顼之号八人其苖裔音义疏苍舒隤敳祷戭大临尨降庭坚仲容叔达注此即垂益禹臯陶之伦庭坚即臯陶字音义疏齐圣广渊明允笃诚天下之民谓之八恺注齐中也渊深也允信也笃厚也恺和也音义疏髙辛氏有才子八人注髙辛帝喾之号八人亦其苖裔音义伯奋仲堪叔献季仲伯虎仲熊叔豹季貍注此即稷契朱虎熊罴之伦音义疏忠肃共懿宣慈惠和天下之民谓之八元注肃敬也懿美也宣徧也元善也音义疏此十六族也世济其美不陨其名注济成也陨队也音义疏以至于尧尧不能举舜臣尧举八恺使主后土注后土地官禹作司空平水土即主地之官疏以揆百事莫不时序地平天成注揆度也成亦平也音义疏举八元使布五教于四方注契作司徒五教在寛故知契在八元之中音义疏父义母慈兄友弟共子孝内平外成注内诸夏外夷狄音义疏昔帝鸿氏有不才子注帝鸿黄帝掩义隐贼好行凶德丑类恶物顽嚚不友是与比周注丑亦恶也比近也周密也音义疏天下之民谓之浑敦注谓驩兠浑敦不开通之貌音义疏少皥氏有不才子注少皥金天氏之号次黄帝音义疏毁信废忠崇饰恶言靖谮庸回服谗蒐慝以诬盛德注崇聚也靖安也庸用也回邪也服行也蒐隐也慝恶也盛德贤人也音义疏天下之民谓之穷竒注谓共工其行穷其好竒音义疏颛顼有不才子不可教训不知话言注话善也音义告之则顽注德义不入心舍之则嚚注不道忠信音义傲狠明德以乱天常天下之民谓之祷杌注谓鲧梼杌顽凶无俦匹之貌音义此三族也世济其凶增其恶名以至于尧尧不能去注方以宣公比尧行父比舜故言尧亦不能去须贤臣而除之音义疏缙云氏有不才子注缙云黄帝时官名疏贪于饮食冒于货贿侵欲崇侈不可盈厌聚敛积实不知纪极不分孤寡不恤穷匮注冒亦贪也盈满也实财也音义疏天下之民以比三凶注非帝王子孙故别以比三凶谓之饕餮注贪财为饕贪食为餮音义疏舜臣尧注为尧臣疏賔于四门注辟四门达四聪以賔礼衆贤音义疏流四凶族注案四凶罪状而流放之浑敦穷竒梼杌饕餮投诸四裔以御螭魅注投弃也裔远也放之四远使当螭魅之灾螭魅山林异气所生为人害者音义疏是以尧崩而天下如一同心戴舜以为天子以其举十六相去四凶也故虞书数舜之功曰愼徽五典五典克从无违教也注徽美也典常也此八元之功音义曰纳于百揆百揆时序无废事也注此八恺之功曰賔于四门四门穆穆无凶人也注流四凶疏舜有大功二十而为天子注举十六相去四凶也今行父虽未获一吉人去一凶矣于舜之功二十之一也庶几免于戾乎注史克激称以辨宣公之惑释行父之志故其言美恶有过辞盖事宜也音义疏宋武氏之族道昭公子将奉司城须以作乱注文公弑昭公故武族欲因其子以作乱司城须文公弟音义十二月宋公杀母弟须及昭公子使戴庄桓之族攻武氏于司马子伯之馆注戴族华乐也庄族公孙师也桓族向鱼鳞荡也司马子伯华耦也音义遂出武穆之族注穆族党于武氏故使公孙师为司城注公孙师庄公之孙公子朝卒使乐吕为司宼以靖国人注乐吕戴公之曾孙为宣三年宋师围曹传疏春秋左传注疏卷二十卷二十考证春秋左氏传注疏卷二十考证公四不视朔注因明公之实有疾非诈齐赵汸补注曰公疾不视朔必书史所以重君疾重国政虽託疾亦书史无讦君以为直之义传释公四不视朔曰疾也乃据史法言之然经既削其真有疾者则此为託疾亦可知矣左氏知史而不知经后儒又不知经本出于史此笔削之义所以失传按公之疾真伪所不可知然不告朔遂起于此亦所以志礼之始失也传有蛇自泉宫出音义鲁公伯禽云云按此据史记鲁世家也世家鲁公伯禽子考公酋弟炀公熙子幽公宰弟魏公㵒子厉公擢弟献公具子真公濞弟武公敖子懿公戏监本及别本多讹字如魏公㵒作费厉公擢作跃弟献公具作子郑公具懿公戏作献今依史记改正又疏引世家内字亦多讹如考公作耆公幽公宰作圉魏公作徽公真公作顺公今并依史记正之传姑又与之遇以骄之疏蚡冒卒弟熊达杀蚡冒子而代立按史记熊达作熊通传夫人使谓司城去公赵汸补注曰传序六卿于上而夫人但使司城去公则余五人皆鲍之党也传书曰宋人注一段刘敞曰如传所说则公子鲍为不臣襄夫人为不母而昭公未有无道之实也传曰君虽不君臣不可以不臣不得轻此两人之罪反专恶于宋公赵汸补注曰当时列国皆政出大夫其士民知有大夫而不知有君谓晋赵盾为良大夫谓宋昭公为无道皆弑君者子孙设辞以分恶杀耻左氏不能辨遂援以释经且立以为例误矣传华耦卒而使荡虺为司马赵汸补注曰传见惟杀荡意诸右师以下皆在位传夷与孤之二三臣相及于绛疏昭十九年子产对晋人云监本脱年字今添子卒注以未成君书之按不书名而单书子此正成其为君也书卒固是讳辞书子则大义自正传仲杀恶及视而立宣公注杀视不书贱之按杜说无理经既讳恶之弑自然并讳其杀视也太子母弟可云贱乎传则以观德注则法也林尧叟曰则者君臣父子兄弟夫妇朋友之法则也传昔髙阳氏有才子八人王应麟曰古者以德为才十六才子是也如狄之酆舒晋之知伯以才称者古所谓不才子也传齐圣广渊疏栁下惠圣之和者也监本讹作伊尹圣之和者也今改正传父义母慈兄友弟共子孝内平外成疏是之谓五教又谓之五典按尚书孔传解慎徽五典即引此传八元布五教纳于百揆即引此传八凯揆百事传今行父虽未获一吉人注其言美恶有过辞王应麟困学纪闻曰禹鲧之子也史克于鲧曰世济其凶而于禹曰世济其美论其世则鲧非美也于此见立言之难春秋左氏传注疏卷二十考证春秋左传注疏卷二十一钦定四库全书春秋左传注疏卷二十一晋杜氏注唐陆德明音义孔颕逹疏宣公音义疏经元年春王正月公即位注无传公子遂如齐逆女注不讥䘮娶者不待贬责而自明也卿为君逆例在文四年音义疏三月遂以夫人妇姜至自齐注称妇有姑之辞不书氏史阙文疏夏季孙行父如齐晋放其大夫胥甲父于卫注放者受罪黜免宥之以逺音义疏公㑹齐侯于平州注平州齐地在泰山牟县西音义公子遂如齐六月齐人取济西田注鲁以赂齐齐人不用师徒故曰取秋邾子来朝注无传楚子郑人侵陈遂侵宋晋赵盾帅师救陈注传言救陈宋经无宋字盖阙音义疏宋公陈侯卫侯曹伯㑹晋师于棐林伐郑注晋师救陈宋四国君徃㑹之共伐郑也不言㑹赵盾取于兵㑹非好㑹也棐林郑地荥阳苑陵县东南有林乡音义疏冬晋赵穿帅师侵崇音义晋人宋人伐郑传元年春王正月公子遂如齐逆女尊君命也注诸侯之卿出入称名氏所以尊君命也传于此发者与还文不同故释之疏三月遂以夫人妇姜至自齐尊夫人也注遂不言公子替其尊称所以成小君之尊也公子当时之宠号非族也故传不言舎族释例论之备矣音义疏夏季文子如齐纳赂以请㑹注宣公簒立未列于㑹故以赂请之音义晋人讨不用命者放胥甲父于卫注胥甲下军佐文十二年战河曲不肯薄秦于险疏而立胥克注克甲之子先辛奔齐注辛甲之属大夫㑹于平州以定公位注簒立者诸侯既与之㑹则不得复讨臣子杀之与弑君同故公与齐㑹而位定音义疏东门襄仲如齐拜成注谢得会也六月齐人取济西之田为立公故以赂齐也注济西故曹地僖三十一年晋文以分鲁音义宋人之弑昭公也注在文十六年晋荀林父以诸侯之师伐宋宋及晋平宋文公受盟于晋又会诸侯于扈将为鲁讨齐皆取赂而还注文十五年十七年二扈之盟皆受赂疏郑穆公曰晋不足与也遂受盟于楚陈共公之卒楚人不礼焉注卒在文十二年音义陈灵公受盟于晋秋楚子侵陈遂侵宋晋赵盾帅师救陈宋㑹于棐林以伐郑也楚蒍贾救郑遇于北林注与晋师相遇荥阳中牟县西南有林亭在郑北囚晋解扬晋人乃还注解扬晋大夫音义晋欲求成于秦赵穿曰我侵崇秦急崇必救之注崇秦之与国音义疏吾以求成焉冬赵穿侵崇秦弗与成晋人伐郑以报北林之役注报囚解扬于是晋侯侈赵宣子为政骤谏而不入故不竞于楚注竞强也为明年郑伐宋张本音义经二年春王二月壬子宋华元帅师及郑公子归生帅师战于大棘宋师败绩获宋华元注得大夫生死皆曰获例在昭二十三年大棘在陈留襄邑县南疏秦师伐晋夏晋人宋人卫人陈人侵郑注郑为楚伐宋获其大夫晋赵盾兴诸侯之师将为宋报耻畏楚而还失覇者之义故贬称人音义疏秋九月乙丑晋赵盾弑其君夷臯注灵公不君而称臣以弑者以示良史之法深责执政之臣例在四年音义疏冬十月乙亥天王崩注无传传二年春郑公子归生受命于楚伐宋注受楚命也音义宋华元乐吕御之二月壬子战于大棘宋师败绩囚华元获乐吕注乐吕司寇获不书非元帅也获生死通名经言获华元故传特䕶之曰囚以明其生获故得见赎而还音义及甲车四百六十乗俘二百五十人馘百人狂狡辂郑人郑人入于井注狂狡宋大夫辂迎也音义倒㦸而出之获狂狡君子曰失礼违命宜其为禽也戎昭果毅以听之之谓礼注听谓常存于耳着于心想闻其政令音义杀敌为果致果为毅易之戮也注易反易疏将战华元杀羊食士其御羊斟不与及战曰畴昔之羊子为政注畴昔犹前日也音义疏今日之事我为政与入郑师故败君子谓羊斟非人也以其私憾败国殄民注憾恨也殄尽也音义于是刑孰大焉诗所谓人之无良者注诗小雅义取不良之人相怨以亡其羊斟之谓乎残民以逞音义宋人以兵车百乗文马百驷注画马为文四百匹疏以赎华元于郑半入华元逃归立于门外告而入注告宋城门而后入言不苟见叔牂曰子之马然也注叔牂羊斟也卑贱得先归华元见而慰之音义对曰非马也其人也注叔牂知前言已显故不敢让罪既合而来奔注叔牂言毕逐奔鲁合犹荅也疏宋城华元为植廵功注植将主也音义疏城者讴曰睅其目皤其腹弃甲而复注睅出目皤大腹弃甲谓亡师音义疏于思于思弃甲复来注于思多须之貌音义疏使其骖乗谓之曰牛则有皮犀兕尚多弃甲则那注那犹何也音义疏役人曰从其有皮丹漆若何华元曰去之夫其口衆我寡注传言华元不吝其咎寛而容衆音义秦师伐晋以报崇也注伐崇在元年遂围焦注焦晋河外邑夏晋赵盾救焦遂自隂地及诸侯之师侵郑注隂地晋河南山北自上洛以东至陆浑音义以报大棘之役楚鬭椒救郑曰能欲诸侯而恶其难乎遂次于郑以待晋师赵盾曰彼宗竞于楚殆将毙矣注竞强也鬭椒若敖之族自子文以来世为楚令尹音义姑益其疾乃去之注欲示弱以骄之传言赵盾所以称人且为四年楚灭若敖氏张本晋灵公不君注失君道也以明于例应称国以弑音义厚敛以雕墙注雕画也音义从台上弹人而观其辟丸也宰夫胹熊蹯不熟杀之寘诸畚使妇人载以过朝注畚以草索为之筥属音义疏赵盾士季见其手问其故而患之将谏士季曰谏而不人则莫之继也㑹请先不入则子继之三进及熘而后视之注士季随㑹也三进三伏公不省而又前也公知欲谏故佯不视音义疏曰吾知所过矣将改之稽首而对曰人谁无过过而能改善莫大焉诗曰靡不有初鲜克有终注诗大雅也音义夫如是则能补过者鲜矣君能有终则社稷之固也岂惟羣臣赖之又曰衮职有阙惟仲山甫补之能补过也注诗大雅也衮君之上服阙过也言服衮者有过则仲山甫能补之音义君能补过衮不废矣注常服衮也犹不改宣子骤谏公患之使鉏麑贼之注鉏麑晋力士音义晨徃寝门辟矣盛服将朝尚早坐而假寐注不解衣冠而睡音义麑退叹而言曰不忘恭敬民之主也贼民之主不忠弃君之命不信有一于此不如死也触槐而死注槐赵盾庭树音义秋九月晋侯饮赵盾酒伏甲将攻之其右提弥明知之注右车右音义趋登曰臣侍君宴过三爵非礼也遂扶以下公嗾夫獒焉明搏而杀之注獒勐犬也音义疏盾曰弃人用犬虽勐何为注责公不养士而更以犬为己用鬭且出提弥明死之初宣子田于首山舎于翳桑注田猎也翳桑桑之多䕃翳者首山在河东蒲坂县东南音义见灵輙饥问其病注灵輙晋人曰不食三日矣食之舎其半问之曰宦三年矣注宦学也音义疏未知母之存否今近焉注去家近请以遗之使尽之而为之箪食与肉注箪笥也音义疏寘诸橐以与之既而与为公介注灵輙为公甲士音义倒㦸以御公徒而免之问何故对曰翳桑之饥人也问其名居注问所居不告而退注不望报也遂自亡也注輙亦去乙丑赵穿攻灵公于桃园注穿赵盾之从父昆弟子乙丑九月二十七日音义疏宣子未出山而复注晋竟之山也盾出奔闻公弑而还音义大史书曰赵盾弑其君以视于朝宣子曰不然对曰子为正御亡不越竟反不讨贼非子而谁宣子曰呜唿我之懐矣自诒伊慼其我之谓矣注逸诗也言人多所懐恋则自遗忧音义孔子曰董狐古之良史也书法不隠注不隠盾之罪赵宣子古之良大夫也为法受恶注善其为法受屈音义惜也越竟乃免注越竟则君臣之义絶可以不讨贼疏宣子使赵穿逆公子黒臀于周而立之注黒臀晋文公子音义疏壬申朝于武宫注壬申十月五日既有日而无月冬又在壬申下明传文无较例音义初骊姬之乱诅无畜羣公子注诅盟誓音义疏自是晋无公族注无公子故废公族之官疏及成公即位乃宦卿之适子而为之田以为公族注宦仕也为置田邑以为公族大夫音义又宦其余子亦为余子注余子嫡子之母弟也亦治余子之政疏其庶子为公行注庶子妾子也掌率公戎行音义疏晋于是有公族余子公行注皆官名疏赵盾请以括为公族注括赵盾异母弟赵姬之中子屏季也音义曰君姬氏之爱子也注赵姬文公女成公姊也微君姬氏则臣狄人也公许之注盾狄外孙也姬氏逆之以为嫡事见僖二十四年音义冬赵盾为旄车之族注旄车公行之官盾本卿适其子当为公族辟屏季故更掌旄车音义疏使屏季以其故族为公族大夫注盾以其故官属与屏季使为衰之适音义疏经三年春王正月郊牛之口伤改卜牛牛死乃不郊犹三望注牛不称牲未卜日葬匡王注无传四月而葬速楚子伐陆浑之戎夏楚人侵郑秋赤狄侵齐注无传宋师围曹冬十月丙戌郑伯兰卒注再与文同盟疏葬郑穆公注无传传三年春不郊而望皆非礼也注言牛虽伤死当更改卜取其吉者郊不可废也前年冬天王崩未葬而郊者不以王事废天事礼记曾子问天子崩未殡五祀不行既殡而祭自启至于反哭五祀之祭不行已葬而祭疏望郊之属也不郊亦无望可也注已有例在僖三十一年复发传者嫌牛死与卜不从异音义晋侯伐郑及郔郑及晋平士会入盟注郔郑地为夏楚侵郑传音义楚子伐陆浑之戎遂至于雒观兵于周疆注雒水出上雒冢领山至河南巩县入河音义定王使王孙满劳楚子注王孙满周大夫音义楚子问鼎之大小轻重焉注示欲偪周取天下对曰在徳不在鼎昔夏之方有徳也注禹之世音义逺方图物注图画山川竒异之物而献之贡金九牧注使九州之牧贡金铸鼎象物注象所图物着之于鼎音义百物而为之备使民知神姦注图鬼神百物之形使民逆备之故民入川泽山林不逢不若注若顺也螭魅罔两注螭山神兽形魅怪物罔两水神音义疏莫能逢之注逢遇也用能协于上下以承天休注民无灾害则上下和而受天祐音义巢有昏徳鼎迁于商载祀六百注载祀皆年音义疏商纣暴虐鼎迁于周徳之休明虽小重也注不可迁音义其姦回昏乱虽大轻也注言可移天祚明徳有所底止注底致也音义成王定鼎于郏鄏注郏鄏今河南也武王迁之成王定之音义卜世三十卜年七百天所命也周徳虽衰天命未改鼎之轻重未可问也疏夏楚人侵郑郑即晋故也宋文公即位三年杀母弟须及昭公子武氏之谋也注武氏谋奉母弟须及昭公子以作乱事在文十八年使戴桓之族攻武氏于司马子伯之馆尽逐武穆之族武穆之族以曹师伐宋秋宋师围曹报武氏之乱也冬郑穆公卒初郑文公有贱妾曰燕姞注姞南燕姓音义梦天使与巳兰注兰香草疏曰余为伯鯈余而祖也注伯鯈南燕祖音义以是为而子注以兰为女子名音义以兰有国香人服媚之如是注媚爱也欲令人爱之如兰音义既而文公见之与之兰而御之辞曰妾不才幸而有子将不信敢徴兰乎注惧将不见信故欲託所赐兰为懐子月数公曰诺生穆公名之曰兰文公报郑子之妃曰陈妫注郑子文公叔父子仪也汉律淫季父之妻曰报音义生子华子臧子臧得罪而出注出奔宋音义诱子华而杀之南里注在僖十六年南里郑地使盗杀子臧于陈宋之间注在僖二十四年又娶于江生公子士朝于楚楚人酖之及叶而死注叶楚地今南阳叶县音义疏又娶于苏生子瑕子俞弥俞弥早卒洩驾恶瑕文公亦恶之故不立也注洩驾郑大夫音义公逐羣公子公子兰奔晋从晋文公伐郑注在僖三十年音义石癸曰吾闻姬姞耦其子孙必蕃注姞姓宜为姬配耦音义姞吉人也后稷之元妃也注姞姓之女为后稷妃周是以兴故曰吉人今公子兰姞甥也天或启之必将为君其后必蕃先纳之可以亢宠注亢极也音义与孔将鉏侯宣多纳之盟于大宫而立之注大宫郑祖庙音义以与晋平穆公有疾曰兰死吾其死乎吾所以生也刈兰而卒注传言穆氏所以大兴于郑天所启也音义经四年春王正月公及齐侯平莒及郯莒人不肯公伐莒取向注莒郯二国相怨故公与齐侯共平之向莒邑东海承县东南有向城远疑也音义秦伯稻卒注无传未同盟音义夏六月乙酉郑公子归生弑其君夷注传例曰称臣臣之罪也子公实弑而书子家罪其权不足也赤狄侵齐注无传秋公如齐公至自齐注无传告于庙例在桓二年冬楚子伐郑传四年春公及齐侯平莒及郯莒人不肯公伐莒取向非礼也平国以礼不以乱伐而不治乱也注责公不先以礼治之而用伐音义以乱平乱何治之有无治何以行礼楚人献鼋于郑灵公注穆公大子夷也音义公子宋与子家将见注宋子公也子家归生音义子公之食指动注第二指也疏以示子家曰他日我如此必尝异味及入宰夫将解鼋相视而笑公问之注问所笑音义疏子家以告及食大夫鼋召子公而弗与也注欲使指动无效音义子公怒染指于鼎尝之而出公怒欲杀子公子公与子家谋先注先公为难音义子家曰畜老犹惮杀之注六畜音义而况君乎反谮子家子家惧而从之注谮子家于公夏弑灵公书曰郑公子归生弑其君夷权不足也注子家权不足以御乱惧谮而从弑君故书以首恶音义君子曰仁而不武无能逹也注初称畜老仁也不讨子公是不武也故不能自通于仁道而䧟弑君之罪凡弑君称君君无道也称臣臣之罪也注称君谓唯书君名而称国以弑言衆所共絶也称臣者谓书弑者之名以示来世终为不义改杀称弑辟其恶名取有渐也书弑之义释例论之备矣疏郑人立子良注穆公庶子辞曰以贤则去疾不足注去疾子良名音义以顺则公子坚长乃立襄公注襄公坚也音义襄公将去穆氏注逐羣兄弟而舎子良注以其让已音义子良不可曰穆氏宜存则固愿也若将亡之则亦皆亡去疾何为注何为独留乃舎之皆为大夫初楚司马子良生子越椒子文曰必杀之注子文子良之兄是子也熊虎之状而豺狼之声弗杀必灭若敖氏矣谚曰狼子野心是乃狼也其可畜乎子良不可子文以为大慼及将死聚其族曰椒也知政乃速行矣无及于难且泣曰鬼犹求食若敖氏之鬼不其馁而注而语助言必馁音义及令尹子文卒鬬般为令尹注般子文之子子扬音义子越为司马蒍贾为工正谮子扬而杀之子越为令尹已为司马注贾为椒谮子扬而已得椒处音义子越又恶之注恶贾音义乃以若敖氏之族圄伯嬴于轑阳而杀之注圄囚也伯嬴蒍贾也轑阳楚邑音义遂处烝野将攻王王以三王之子为质焉弗受注烝野楚邑三王文成穆音义师于漳澨注漳澨漳水边音义疏秋七月戊戌楚子与若敖氏战于臯浒注臯浒楚地音义伯棼射王汰辀及鼓跗着于丁宁注伯棼越椒也辀车辕汰过也箭过车辕上丁宁钲也音义疏又射汰辀以贯笠毂注兵车无盖尊者则边人执笠依毂而立以御寒暑名曰笠毂此言箭过车辕及王之盖音义疏师惧退王使廵师曰吾先君文王克息获三矢焉伯棼窃其二尽于是矣鼓而进之遂灭若敖氏初若敖娶于䢵注䢵国名音义疏生鬭伯比若敖卒从其母畜于䢵注畜养也音义淫于䢵子之女生子文焉䢵夫人使弃诸梦中注梦泽名江夏安陆县城东南有云梦城音义虎乳之䢵子田见之惧而归夫人以告注告女私通所生音义遂使收之楚人为乳谷谓虎于莬故命之曰鬭谷于莬以其女妻伯比注伯比所淫者音义实为令尹子文注鬭氏始自子文为令尹其孙箴尹克黄注箴尹官名克黄子扬之子音义使于齐还及宋闻乱其人曰不可以入矣箴尹曰弃君之命独谁受之君天也天可逃乎遂归复命而自拘于司败王思子文之治楚国也曰子文无后何以劝善使复其所改命曰生注易其名也音义疏冬楚子伐郑郑未服也注前年楚侵郑不获成故曰未服春秋左传注疏卷二十一卷二十一考证春秋左氏传注疏卷二十一考证传遂以夫人妇姜至自齐尊夫人也赵汸补注曰此鲁史成法成十四年侨如襄二十七年叔孙豹皆同按逆女既书公子遂此文蒙上自应单称其名公羊谓一事而再见是也传晋人讨不用命者放胥甲父于卫疏穿见晋君之壻或本罪轻于胥甲按疏説甚迂不讨赵穿而以胥甲蔽罪此赵盾之专擅行私也桃园之㡬已伏于此矣穿见晋君之壻见疑应作是传㑹于平州以定公位赵汸补注曰簒立者请㑹于大国以免于讨且假外援以临制其民人杜注所云当时事情然也晋赵盾弑其君夷臯疏以示良史之意按三传俱言弑君者赵穿其实盾为主使故亡不越竟俟其事也反不讨贼徳其私也盾自为司马昭而以穿为成济此董狐所以直书而孔子因之以为万世贼臣之戒如曰盾实无罪以良史之深文遂成铁案有是理哉灵公不君或赵氏粉饰以欺后人未可定也况君即不君臣可因以不臣乎哉传今日之事我为政与入郑师故败与本或作舆谓御舆以入郑师也定本从与传于思于思注多须之貌须监本误作鬓今改正传华元曰去之夫林尧叟曰言此役夫按坊本以去之断句夫字作扶音连下读作夫其口衆我寡亦得即以夫字断句作语辞亦得若林氏谓夫指役夫则于文义难通传惜也越竟乃免刘敞曰哀八年公山不狃曰君子违不适仇国未臣而有伐之奔命焉死之可也安在越竟乃君臣之义絶乎吾以谓此非孔子之言叶梦得曰使与乎弑虽在四海之外无所逃使不与闻虽在朝如晏子谁能责之赵汸补注曰孔子曰以下乃赵盾子孙託圣人之言为其祖分恶耳传宣子使赵穿逆公子黑臀于周而立之赵汸补注曰于此见盾与穿同志逆新君不使他人而使穿欲免穿于讨也又疏其母梦神规其臀以墨墨监本讹作黑今改正传晋于是有公族余子公行按顺文以观晋于是始收公族实则多设数官凡卿之嫡子庶子无不用为大夫世卿之强遂至根深蒂固而公族日替矣公伐莒取向注东海承县东南有向城按承县当作氶音如承传书曰郑公子归生弑其君夷权不足也万斯大曰前年大棘之战归生败宋而获华元威权已震至是灵公立方九月君臣之际必多不相能归生已隂懐异志适子公有尝鼋之隙遂假手焉不然岂其身执国柄不能除一乱臣反惧谮而从之乎按归生位在宋上使以宋逆谋告灵公而诛之易于反掌安得言权不足凡左氏所引君子论断皆云当时之君子其言然昭世风之浇也春秋左氏传注疏卷二十一考证春秋左传注疏卷二十二钦定四库全书春秋左传注疏卷二十二晋杜氏注唐陆德明音义孔颖逹疏经五年春公如齐夏公至自齐秋九月齐髙固来逆叔姬注髙固齐大夫不书女归降于诸侯疏叔孙得臣卒注无传不书日公不与小敛音义冬齐髙固及子叔姬来注叔姬宁固反马疏楚人伐郑传五年春公如齐髙固使齐侯止公请叔姬焉注留公强成昬音义夏公至自齐书过也注公既见止连昬于邻国之臣厌尊毁列累其先君而于庙行饮至之礼故书以示过音义疏秋九月齐髙固来逆女自为也故书曰逆叔姬卿自逆也注适诸侯称女适大夫称字所以别尊卑也此春秋新例故称书曰而不言凡也不于庄二十七年发例者嫌见逼而成昬因明之音义疏冬来反马也注礼送女留其送马谦不敢自安三月庙见遣使反马髙固遂与叔姬俱宁故经传具见以示讥音义疏楚子伐郑陈及楚平晋荀林父救郑伐陈注为明年晋卫侵陈传经六年春晋赵盾卫孙免侵陈夏四月秋八月螽注无传冬十月传六年春晋卫侵陈陈即楚故也夏定王使子服求后于齐注子服周大夫秋赤狄伐晋围怀及邢丘注邢丘今河内平臯县晋侯欲伐之中行桓子曰使疾其民注骄则数战为民所疾音义以盈其贯将可殪也注殪尽也贯犹习也音义疏周书曰殪戎殷注周书康诰也义取周武王以兵伐殷尽灭之疏此类之谓也注为十五年晋灭狄传音义冬召桓公逆王后于齐注召桓公王卿士事不闗鲁故不书为成三年王甥舅张本音义楚人伐郑取成而还注九年十一年传所称厉之役盖在此郑公子曼满与王子伯廖语欲为卿注二子郑大夫音义伯廖告人曰无徳而贪其在周易丰䷶注离下震上丰之离䷝注丰上六变而为纯离也周易论变故虽不筮必以变言其义丰上六曰丰其屋蔀其家闚其户阒其无人三嵗不觌凶义取无徳而大其屋不过三嵗必灭亡音义疏弗过之矣注不过三年间一嵗郑人杀之音义经七年春卫侯使孙良夫来盟疏夏公㑹齐侯伐莱注传例曰不与谋也莱国今东莱黄县音义秋公至自伐莱注无传大旱注无传书旱而不书雩雩无功或不雩冬公㑹晋侯宋公卫侯郑伯曺伯于黑壤音义传七年春卫孙桓子来盟始通且谋㑹晋也注公即位卫始脩好音义夏公㑹齐侯伐莱不与谋也凡师出与谋曰及不与谋曰㑹注与谋者谓同志之国相与讲议利害计成而行之故以相连及为文若不获已应命而出则以外合为文皆据鲁而言师者国之大事存亡之所由故详其举动以例别之音义疏赤狄侵晋取向隂之禾注此无秋字盖阙文晋用桓子谋故纵狄音义疏郑及晋平公子宋之谋也故相郑伯以㑹冬盟于黒壤王叔桓公临之以谋不睦注王叔桓公周卿士衔天子之命以监临诸侯不同歃者尊卑之别也音义晋侯之立也注在二年公不朝焉又不使大夫聘晋人止公于㑹盟于黄父公不与盟以赂免注黄父即黒壤故黒壤之盟不书讳之也注慢盟主以取执止之辱故讳之疏经八年春公至自㑹注无传义与五年书过同疏夏六月公子遂如齐至黄乃复注无传盖有疾而还大夫受命而出虽死以尸将事遂以疾还非礼也疏辛巳有事于大庙仲遂卒于垂注有事祭也仲遂卒与祭同日略书有事为绎张本不言公子因上行还间无异事省文从可知也称字时君所嘉无义例也垂齐地非鲁竟故书地音义疏壬午犹绎万入去籥注绎又祭陈昨日之礼所以賔尸万舞名籥管也犹者可止之辞鲁人知卿佐之丧不冝作乐而不知废绎故内舞去籥恶其声闻音义疏戊子夫人嬴氏薨注无传宣公母也晋师白狄伐秦楚人灭舒蓼秋七月甲子日有食之既注无传月三十日食冬十月己丑葬我小君敬嬴注敬谥嬴姓也反哭成丧故称葬小君疏雨不克葬庚寅日中而克葬注克成也疏城平阳注今泰山有平阳县楚师伐陈传八年春白狄及晋平夏㑹晋伐秦注经在仲遂卒下从赴晋人获秦谍杀诸绛市六日而苏注盖记异也音义有事于太庙襄仲卒而绎非礼也楚为衆舒叛故伐舒蓼灭之注舒蓼二国名音义疏楚子疆之注正其界也音义及滑汭注滑水名音义盟呉越而还注呉国今呉郡越国今㑹稽山隂县也传言楚疆呉越服从音义疏晋胥克有蛊疾注惑以丧志音义郄缺为政注代赵盾秋废胥克使赵朔佐下军注朔盾之子代胥克为成十七年胥童怨郄氏张本冬葬敬嬴旱无麻始用葛茀注记礼变之所由茀所以引柩殡则有之以备火葬则以下柩音义疏雨不克葬礼也礼卜葬先逺日辟不怀也注怀思也疏城平阳书时也陈及晋平楚师伐陈取成而还注言晋楚争强经九年春王正月公如齐注无传公至自齐注无传夏仲孙蔑如京师齐侯伐莱注无传秋取根牟注根牟东夷国也今琅邪阳都县东有牟乡八月滕子卒注未同盟九月晋侯宋公卫侯郑伯曹伯㑹于扈晋荀林父帅师伐陈辛酉晋侯黒臀卒于扈注卒于竟外故书地四与文同盟九月无辛酉日误音义疏冬十月癸酉卫侯郑卒注无传三与文同盟疏宋人围滕楚子伐郑晋郄缺帅师救郑陈杀其大夫洩冶注洩冶直谏于淫乱之朝以取死故不为春秋所贵而书名音义疏传九年春王使来徴聘注徴召也言周徴也徴聘不书㣲加讽谕不指斥音义夏孟献子聘于周王以为有礼厚贿之音义秋取根牟言易也音义滕昭公卒注为宋围滕传㑹于扈讨不睦也注谋齐陈陈侯不㑹注前年与楚成故晋荀林父以诸侯之师伐陈注不书诸侯师林父帅之无将师音义疏晋侯卒于扈乃还冬宋人围滕因其丧也陈灵公与孔宁仪行父通于夏姬皆衷其衵服以戯于朝注二子陈卿夏姬郑穆公女陈大夫御叔妻衷怀也衵服近身衣音义洩冶谏曰公卿宣淫民无効焉注宣示也音义且闻不令君其纳之注纳藏衵服音义公曰吾能改矣公告二子二子请杀之公弗禁遂杀洩冶孔子曰诗云民之多辟无自立辟其洩冶之谓乎注辟邪也辟法也诗大雅言邪辟之世不可立法国无道危行言孙音义楚子为厉之役故伐郑注六年楚伐郑取成于厉既成郑伯逃归事见十一年音义晋郄缺救郑郑伯败楚师于柳棼注柳棼郑地音义国人皆喜唯子良忧曰是国之灾也吾死无日矣注自是晋楚交兵伐郑十二年卒有楚子入郑之祸经十年春公如齐公至自齐注无传齐人归我济西田注元年以赂齐也不言来公如齐因受之音义夏四月丙辰日有食之注无传不书朔官失之己巳齐侯元卒注未同盟而赴以名齐崔氏出奔卫注齐略见举族出因其告辞以见无罪音义疏公如齐五月公至自齐注无传癸巳陈夏徴舒弑其君平国注徴舒陈大夫也灵公恶不加民故称臣以弑音义六月宋师伐滕公孙归父如齐葬齐惠公注无传归父襄仲之子晋人宋人卫人曹人伐郑注郑及楚平故秋天王使王季子来聘注王季子者公羊以为天王之母弟然则字季子天子大夫称字疏公孙归父帅师伐邾取绎注绎邾邑鲁国邹县北有绎山音义疏大水注无传季孙行父如齐冬公孙归父如齐齐侯使国佐来聘注既葬成君故称君命使也饥注无传有水灾嘉谷不成楚子伐郑传十年春公如齐齐侯以我服故归济西之田注公比年朝齐故夏齐惠公卒崔杼有宠于惠公髙国畏其偪也注髙国二家齐正卿音义公卒而逐之奔卫书曰崔氏非其罪也且告以族不以名注典䇿之法告者皆当书以名今齐特以族告夫子因而存之以示无罪又言且告以族不以名者明春秋有因而用之不皆改旧史疏凡诸侯之大夫违注违奔放也疏告于诸侯曰某氏之守臣某注上某氏者姓下某名音义疏失守宗庙敢告所有玉帛之使者则告注玉帛之使谓聘音义疏不然则否注恩好不接故亦不告音义公如齐奔丧注公亲奔丧非礼也公出朝㑹奔丧㑹葬皆书如不言其事史之常也陈灵公与孔宁仪行父饮酒于夏氏公谓行父曰徴舒似女对曰亦似君徴舒病之注灵公即位于今十五年徴舒已为卿年大无嫌是公子盖以夏姬淫放故谓其子多似以为戯音义公出自其廐射而杀之二子奔楚音义滕人恃晋而不事宋六月宋师伐滕郑及楚平注前年败楚师恐楚深怨故与之平诸侯之师伐郑取成而还秋刘康公来报聘注报孟献子之聘即王季子也其后食采于刘师伐邾取绎注为子家如齐传季文子初聘于齐注齐侯初即位冬子家如齐伐邾故也注鲁侵小恐为齐所讨故往谢国武子来报聘注报文子也楚子伐郑晋士㑹救郑逐楚师于颍北注颍水出河南阳城至下蔡入淮疏诸侯之师戍郑郑子家卒郑人讨幽公之乱斵子家之棺而逐其族注以四年弑君故也斵薄其棺不使从卿礼音义疏改葬幽公谥之曰灵疏经十有一年春王正月夏楚子陈侯郑伯盟于辰陵注楚复伐郑故受盟也辰陵陈地颍川长平县东南有辰亭音义公孙归父㑹齐人伐莒注无传秋晋侯㑹狄于欑函注晋侯往㑹之故以狄为㑹主欑函狄地音义疏冬十月楚人杀陈夏徴舒注不言楚子而称人讨贼辞也疏丁亥楚子入陈注楚子先杀徴舒而欲县陈后得申叔时谏乃复封陈不有其地故书入在杀徴舒之后疏纳公孙宁仪行父于陈注二子淫昬乱人也君弑之后能外託楚以求报君之雠内结强援于国故楚庄得平歩而讨陈除弑君之贼于时陈成公播荡于晋定亡君之嗣灵公成丧贼讨国复功足以补过故君子善楚复之音义疏传十一年春楚子伐郑及栎子良曰晋楚不务徳而兵争与其来者可也晋楚无信我焉得有信乃从楚夏楚盟于辰陵陈郑服也注传言楚与晋狎主盟音义楚左尹子重侵宋注子重公子婴齐庄王弟王待诸郔注郔楚地音义令尹蒍艾猎城沂注艾猎孙叔敖也沂楚邑音义疏使封人虑事注封人其时主筑城者虑事谋虑计功音义疏以授司徒注司徒掌役量功命日注命作日数分财用注财用筑用具平板干注干桢也音义疏称畚筑注量轻重畚盛土器音义程土物注为作程限音义疏议逺迩注均劳逸略基趾注趾城足略行也音义具糇粮注糇干食也音义度有司注谋监主音义事三旬而成注十日为旬不愆于素注不过素所虑之期也传言叔敖之能使民音义晋郄成子求成于衆狄衆狄疾赤狄之役遂服于晋注赤狄潞氏最强故服役衆狄音义秋㑹于欑函衆狄服也是行也诸大夫欲召狄郄成子曰吾闻之非徳莫如勤非勤何以求人能勤有继其从之也注勤则功继之诗曰文王既勤止注诗颂文王勤以创业音义文王犹勤况寡徳乎冬楚子为陈夏氏乱故伐陈注十年夏徴舒弑君音义谓陈人无动将讨于少西氏注少西徴舒之祖子夏之名音义疏遂入陈杀夏徴舒轘诸栗门注轘车裂也栗门陈城门音义因县陈注灭陈以为楚县陈侯在晋注灵公子成公午申叔时使于齐反复命而退王使让之曰夏徴舒为不道杀其君寡人以诸侯讨而戮之疏诸侯县公皆庆寡人注楚县大夫皆僣称公音义女独不庆寡人何故对曰犹可辞乎王曰可哉曰夏徴舒弑其君其罪大矣讨而戮之君之义也抑人亦有言曰牵牛以蹊人之田注抑辞也蹊径也音义而夺之牛牵牛以蹊者信有罪矣而夺之牛罚己重矣诸侯之从也曰讨有罪也今县陈贪其富也以讨召诸侯而以贪归之无乃不可乎王曰善哉吾未之闻也反之可乎曰吾侪小人所谓取诸其懐而与之也注叔时谦言小人意浅谓譬如取人物于其怀而还之为愈于不还音义乃复封陈乡取一人焉以归谓之夏州注州乡属示讨夏氏所获也音义疏故书曰楚子入陈纳公孙宁仪行父于陈书有礼也注没其县陈本意全以讨乱存国为文善其得礼疏厉之役郑伯逃归注盖在六年自是楚未得志焉郑既受盟于辰陵又徼事于晋注为明年楚围郑传十年郑及楚平既无其事辰陵盟后郑徼事晋又无端迹传皆特发以明经也自厉之役郑南北两属故未得志九年楚子伐郑不以黒壤兴伐逺称厉之役者志恨在厉役此皆传上下相包通之义也音义疏春秋左传注疏卷二十二卷二十二考证春秋左氏传注疏卷二十二考证齐高固来逆叔姬按公谷经文叔姬上有子字又按谷梁传曰诸侯之嫁子于大夫主大夫以与之来者接内也不正其接内故不与夫妇之称也杜注不书女归降于诸侯盖用其説传楚人伐郑注九年十一年传所称厉之役盖在此赵汸补注曰楚比年伐郑惟此年传记取成而还故杜氏以厉之役在此传盖有阙按九年传曰楚子为厉之役故伐郑杜注六年楚伐郑取成于厉既成郑伯逃归十一年传曰厉之役郑伯逃归自是楚未得志焉杜注盖在六年传所称楚人伐郑取成而还也此传既曰取成而还郑伯又何至于逃归乎杜注前后皆言盖盖者疑辞也卫侯使孙良夫来盟疏文二年晋人以公不朝一段监本误刻于公㑹齐侯伐莱注下今改正传故黑壤之盟不书讳之也赵汸补注曰説者多以沙随平邱不讳驳此传为妄今知不妄者宣公恃齐而不事晋于是见止而以赂免其耻在内故讳之按传既曰不书讳之则旧史已无其文非孔子始为隐讳也壬午犹绎万入去籥疏去其有声者不废其无声者监本脱不字今添传楚为衆舒叛故伐舒蓼灭之注舒蓼二国名疏当云一国名赵汸补注曰经传记舒庸舒鸠皆冠以舒故释例知此舒蓼亦是其类孔疏谓注言二国为转写误也得之文五年传记楚子燮灭蓼不冠以舒者别是蓼国臯陶之后亦如文十六年灭庸与舒庸无与也孔氏併文五年所灭之蓼与此年舒蓼为一则又误矣又疏土地名有舒羣舒舒蓼舒庸舒鸠以为五名按文十二年传羣舒叛楚正义引世本云舒庸舒蓼舒鸠舒龙舒鲍舒龚则是有六舒矣此云五舒当是不数舒龚也此疏舒羣舒羣字误应作舒龙舒鲍各本俱误耳按疏云刘炫以杜为一国而䂓之非也一国当是二国孔氏意谓杜本作一国传写之误乃作二刘以杜为二国而䂓之不知杜本作一也若作一国便不可解传盟吴越而还注传言楚彊吴越服从按吴越二国始见于传吴之服楚始于此其抗楚亦基于此陈杀其大夫洩冶注洩冶直谏于淫乱之朝以取死故不为春秋所贵而书名万斯大曰古今持论最不平者莫如以直谏罪洩冶冶无罪也杀之者之罪也经书杀洩冶继书陈夏徴舒弑其君继书楚子入陈以着为君不道而杀谏臣必至身弑国亡为后鉴也又疏臣之尽忠之事事监本讹作争今改正传王以为有礼厚贿之贿监本讹作赂今改正传孔子曰诗云一叚陈洙曰此非圣人之言孔子称三仁曰比干谏而死反罪洩冶乎赵汸补注曰传以称国杀大夫为有罪故虽无罪见杀者必求其罪以实之杜氏遂以书名为贬非但不知经㫖亦未究史法谓洩冶不见几早去犹可谓直谏为非忠必不可按传称孔子曰诗云民之多辟无自立辟其洩冶之谓乎盖哀之也非讥之也玩诗语可知且以孔父例之安知洩冶之冶仇牧之牧为非字乎传楚子为厉之役故伐郑注六年楚伐郑取成于厉既成郑伯逃归事见十一年按监本讹作六年伐楚郑取成于厉既成郑伯逃归事见十二年今以别本改正传崔杼有宠于惠公高国畏其偪也赵汸补注曰自此至崔杼弑君凡五十一年惠公之世杼应尚幼成十七年传言齐侯使崔杼为大夫明前此未仕故此年传説者不取今以告以族之説推之崔氏出自丁公杼之祖若父必有尝为卿者至杼虽未为卿其宠已足以偪高国此高国之所忌也故因惠公卒举族出之杼未为卿故不书名实卿族也故来告书其族春秋辞从主人而世卿之失自见公羊讥世卿之説不为无所本也万斯大曰丰氏谓氏夭二字篆文相近盖崔夭也按僖二十八年城濮之战左传有齐崔夭至是凡三十四年其人宜尚存可备参考纳公孙宁仪行父于陈注功足以补过故君子善楚复之按复封陈者楚庄之有礼纳二子者楚庄之失刑但以能复陈国则大善当襃未暇及细过耳二子陷君于恶致国几亡行同禽兽有何功足以补过乎杜注迂矣春秋左氏传注疏卷二十二考证春秋左传注疏卷二十三钦定四库全书春秋左传注疏卷二十三晋杜氏注唐陆德明音义孔颖达疏经十有二年春葬陈灵公注无传贼讨国复二十二月然后得葬楚子围郑注前年盟辰陵而又徼事晋故音义夏六月乙卯晋荀林父帅师及楚子战于邲晋师败绩注晋上军成陈故书战邲郑地音义疏秋七月冬十有二月戊寅楚子灭萧注萧宋附庸国十二月无戊寅戊寅十一月九日疏晋人宋人卫人曺人同盟于清丘注晋卫背盟故大夫称人宋华椒承羣伪之言以误其国宋虽有守信之善而椒犹不免讥清丘卫地今在濮阳县东南音义疏宋师伐陈卫人救陈注背清丘之盟传十二年春楚子围郑旬有七日郑人卜行成不吉卜临于大宫注临哭也大宫郑祖庙音义注且巷出车吉注出车于巷示将见迁不得安居国人大临守陴者皆哭注陴城上僻倪皆哭所以告楚穷也音义疏楚子退师郑人脩城进复围之三月克之注哀其穷哭故为退师而犹不服故复围之九十日音义疏入自皇门至于逵路注涂方九轨曰逵音义郑伯肉袒牵羊以逆注肉袒牵羊示服为臣仆音义曰孤不天注不为天所祐音义不能事君使君怀怒以及敝邑孤之罪也敢不唯命是听其俘诸江南以实海濵亦唯命其翦以赐诸侯使臣妾之亦唯命注翦削也音义若惠顾前好注楚郑世有盟誓之好音义徼福于厉宣桓武不泯其社稷注周厉王宣王郑之所自出也郑桓公武公始封之贤君也愿楚要福于此四君使社稷不灭泯犹灭也音义疏使改事君夷于九县注楚灭九国以为县愿得比之音义疏君之惠也孤之愿也非所敢望也敢布腹心君实图之左右曰不可许也得国无赦王曰其君能下人必能信用其民矣庸可㡬乎退三十里而许之平注退一舍以礼郑音义疏潘尫入盟子良出质注潘尫楚大夫子良郑伯弟音义夏六月晋师救郑荀林父将中军注代郄缺音义先縠佐之注彘季代林父音义疏士㑹将上军注河曲之役郄缺将上军宣八年代赵盾为政将中军士㑹代将上军郄克佐之注郄缺之子代叟骈音义赵朔将下军注代栾盾栾书佐之注栾盾之子代赵朔赵括赵婴齐为中军大夫注括婴齐皆赵盾异母弟巩朔赵穿为上军大夫荀首赵同为下军大夫注荀首林父弟赵同赵婴兄音义韩厥为司马注韩万𤣥孙疏及河闻郑既及楚平桓子欲还曰无及于郑而勦民焉用之注桓子林父勦劳也音义楚归而动不后注动兵伐郑随武子曰善注武子士㑹㑹闻用师观衅而动注衅罪也音义疏徳刑政事典礼不易不可敌也不为是征注言征伐为有罪不为有礼音义疏楚军讨郑怒其贰而哀其卑叛而伐之服而舍之徳刑成矣伐叛刑也柔服徳也二者立矣昔嵗入陈注讨徴舒今兹入郑民不罢劳君无怨讟注讟谤也音义疏政有经矣注经常也荆尸而举注荆楚也尸陈也楚武王始更为此陈法遂以为名音义商农工贾不败其业而卒乘辑睦注歩曰卒车曰乘音义疏事不奸矣注奸犯也音义蒍敖为宰择楚国之令典注宰令尹蒍敖孙叔敖音义疏军行右辕左追蓐注在车之右者挟辕为战僃在左者追求草蓐为宿僃传曰令尹南辕又曰改乘辕楚陈以辕为主音义疏前茅虑无注虑无如今军行前有斥候蹹伏皆持以綘及白为幡见骑贼举綘幡见歩贼举白幡僃虑有无也茅明也或曰时楚以茅为旌识音义疏中权后劲注中军制谋后以精兵为殿音义百官象物而动军政不戒而备注物犹类也戒勅令疏能用典矣其君之举也内姓选于亲外姓选于旧注言亲疎并用举不失徳赏不失劳老有加惠注赐老则不计劳旅有施舍注旅客来者施之以惠舍不劳役疏君子小人物有服章注尊卑别也音义贵有常尊贱有等威注威仪有等差音义疏礼不逆矣徳立刑行政成事时典从礼顺若之何敌之疏见可而进知难而退军之善政也兼弱攻昧武之善经也注昧昏乱经法也音义子姑整军而经武乎注姑且也犹有弱而昧者何必楚仲虺有言曰取乱侮亡兼弱也注仲虺汤左相薛之祖奚仲之后音义疏汋曰于铄王师遵养时晦注汋诗颂篇名铄美也言美武王能遵天之道须暗昧者恶积而后取之音义疏耆昧也注耆致也致讨于昧音义疏武曰无竞惟烈注武诗颂篇名烈业也言武王兼弱取昧故成无疆之业音义疏抚弱耆昧以务烈所可也注言当务从武王之功业抚而取之音义疏彘子曰不可注彘子先縠晋所以霸师武臣力也今失诸侯不可谓力有敌而不从不可谓武由我失霸不如死且成师以出闻敌彊而退非夫也注非丈夫命为军帅而卒以非夫唯羣子能我弗为也以中军佐济注佐彘子所帅也济渡河音义疏知庄子曰此师殆哉注庄子荀首音义周易有之在师䷆注坎下坤上师之临䷒注兑下坤上临师初六变而之临疏曰师出以律否臧凶注此师卦初六爻辞律法否不也音义执事顺成为臧逆为否注今彘子逆命不顺成故应否臧之凶音义衆散为弱注坎为衆今变为兑兑柔弱疏川壅为泽注坎为川今变为兑兑为泽是川见壅音义疏有律以如已也注如从也法行则人从法法败则法从人坎为法象今为衆则散为川则壅是失法之用从人之象疏故曰律否臧且律竭也注竭败也坎变为兑是法败疏盈而以竭夭且不整所以凶也注水遇夭塞不得整流则竭涸也音义疏不行之谓临注水变为泽乃成临卦释不行之物有帅而不从临孰甚焉此之谓矣注譬彘子之违命亦不可行果遇必败注遇敌彘子尸之注主此祸疏虽免而归必有大咎注为明年晋杀先縠传音义疏韩献子谓桓子注献子韩厥曰彘子以偏师陷子罪大矣子为元帅师不用命谁之罪也失属亡师为罪已重不如进也注今郑属楚故曰失属彘子以偏师陷故曰亡师音义事之不捷恶有所分注捷成也与其专罪六人同之不犹愈乎注三军皆败则六卿同罪不得独责元帅师遂济楚子北师次于郔注郔郑北地音义沈尹将中军注沈或作寝寝县也今汝隂固始县音义疏子重将左子反将右将饮马于河而归注子反公子侧音义闻晋师既济王欲还嬖人伍参欲战注参伍奢之祖父音义令尹孙叔敖弗欲曰昔岁入陈今兹入郑不无事矣战而不捷参之肉其足食乎参曰若事之捷孙叔为无谋矣不捷参之肉将在晋军可得食乎令尹南辕反斾注廻车南乡斾军前大旗音义伍参言于王曰晋之从政者新未能行令其佐先縠刚愎不仁未肯用命注愎狠也音义其三帅者专行不获注欲专其所行而不得听而无上衆谁适从注听彘子赵同赵括则为军无上令衆不知所从音义此行也晋师必败且君而逃臣若社稷何王病之告令尹改乘辕而北之次于管以待之疏晋师在敖鄗之间注荣阳京县东北有管城敖鄗二山在荣阳县西北音义郑皇戌使如晋师曰郑之从楚社稷之故也未有贰心楚师骤胜而骄其师老矣而不设备子击之郑师为承注承继也音义楚师必败彘子曰败楚服郑于此在矣必许之栾武子曰注武子栾书音义楚自克庸以来注在文十六年其君无日不讨国人而训之注讨治也于民生之不易祸至之无日戒惧之不可以怠注于日也音义在军无日不讨军实而申儆之注军实军器音义于胜之不可保纣之百克而卒无后训之以若敖蚡冒筚路蓝缕以启山林注若敖蚡冒皆楚之先君筚路柴车蓝缕敝衣言此二君勤俭以启土音义疏箴之曰民生在勤勤则不匮不可谓骄注箴诫音义先大夫子犯有言曰师直为壮曲为老我则不徳而徼怨于楚我曲楚直不可谓老注不徳谓以力争诸侯徼要也音义其君之戎分为二广注君之亲兵音义广有一卒卒偏之两注十五乘为一广司马法百人为卒二十五人为两车十五乘为大偏今广十五乘亦用旧偏法复以二十五人为承副疏右广初驾数及日中左则受之以至于昏内官序当其夜注内官近官序次也音义疏以待不虞不可谓无备子良郑之良也师叔楚之崇也注师叔潘虺为楚人所崇贵师叔入盟子良在楚楚郑亲矣来劝我战我克则来不克遂往以我卜也郑不可从疏赵括赵同曰率师以来唯敌是求克敌得属又何俟必从彘子注得属服郑知季曰原屏咎之徒也注知季庄子也原赵同屏赵括徒党也音义赵庄子曰栾伯善哉注庄子赵朔栾伯武子实其言必长晋国注实犹充也言栾书之身行能充此言则当执晋国之政也音义楚少宰如晋师注少宰官名音义曰寡君少遭闵凶不能文注闵忧也闻二先君之出入此行也注二先君楚成王穆王疏将郑是训定岂敢求罪于晋二三子无淹久注淹留也随季对曰昔平王命我先君文侯曰与郑夹辅周室母废王命今郑不率注率遵也音义寡君使羣臣问诸郑岂敢辱候人注候人谓伺候望敌者音义敢拜君命之辱彘子以为谄使赵括从而更之曰行人失辞注言误对音义寡君使羣臣迁大国之迹于郑注迁徙也曰无辟敌羣臣无所逃命楚子又使求成于晋晋人许之盟有日矣注有期日楚许伯御乐伯摄叔为右以致晋师注单车挑战又示不欲崇和以疑晋之羣帅音义疏许伯曰吾闻致师者御靡旌摩垒而还注靡旌驱疾也摩近也音义乐伯曰吾闻致师者左射以菆注左车左也菆矢之善者音义疏代御执辔御下两马掉鞅而还注两饰也掉正也示闲暇音义疏摄叔曰吾闻致师者右入垒折馘注折馘断耳音义执俘而还皆行其所闻而复晋人逐之左右角之注张两角从旁夹攻之乐伯左射马而右射人角不能进矢一而已麋兴于前射麋丽龟注丽着也龟背之隆高当心音义疏晋鲍癸当其后使摄叔奉麋献焉曰以嵗之非时献禽之未至敢膳诸从者音义疏鲍癸止之曰其左善射其右有辞君子也既免注止不复逐晋魏锜求公族未得注锜魏犫子欲为公族大夫音义疏而怒欲败晋师请致师弗许请使许之遂往请战而还楚潘党逐之及荧泽见六麋射一麋以顾献曰子有军事兽人无乃不给于鲜敢献于从者注荧泽在荧阳县东新杀为鲜见六得一言其不如楚音义叔党命去之注叔党潘党潘之子赵旃求卿未得注旃赵穿子且怒于失楚之致师者请挑战弗许请召盟许之与魏锜皆命而往郄献子曰二憾徃矣注献子郄克音义弗备必败彘子曰郑人劝战弗敢从也楚人求成弗能好也师无成命多备何为士季曰备之善若二子怒楚楚人乘我丧师无日矣注乘犹登也音义不如备之楚之无恶除备而盟何损于好若以恶来有备不败且虽诸侯相见军卫不彻警也注彻去也音义彘子不可注不肯设备士季使巩朔韩穿帅七覆于敖前注帅将也覆为伏兵七处音义故上军不败赵婴齐使其徒先具舟于河故败而先济潘党既逐魏锜注言魏锜见逐而退赵旃夜至于楚军注二人虽俱受命而行不相随赵旃在后至席于军门之外使其徒入之注布席坐示无所畏也疏楚子为乘广三十乘分为左右右广鸡鸣而驾日中而説注説舍也音义左则受之日入而説许偃御右广养由基为右彭名御左广屈荡为右注楚王更迭载之故各有御右音义乙卯王乘左广以逐赵旃赵旃弃车而走林屈荡抟之得其甲裳注下曰裳音义晋人惧二子之怒楚师也使軘车迎之注軘车兵车名音义疏潘党望其尘使骋而告曰晋师至矣楚人亦惧王之入晋军也遂出陈孙叔曰进之宁我薄人无人薄我诗云元戎十乘以先启行先人也注元戎戎车在前也诗小雅言王者军行必有戎车十乘在前开道先人为备音义疏军志曰先人有夺人之心薄之也注夺敌战心遂疾进师车驰卒奔乘晋军桓子不知所为鼓于军中曰先济者有赏中军下军争舟舟中之指可掬也注两手曰掬音义晋师右移上军未动注言余军皆移去唯上军在经所以书战言犹有陈疏工尹齐将右拒卒以逐下军注工尹齐楚大大夫右拒陈名音义楚子使唐狡与蔡鸠居告唐惠侯注二子楚大夫唐属楚之小国义阳安昌县东南有上唐乡音义疏曰不谷不徳而贪以遇大敌不谷之罪也然楚不克君之羞也敢借君灵以济楚师注借犹假借也使潘党率游阙四十乘注游车补阙者音义疏从唐侯以为左拒以从上军驹伯曰待诸乎注驹伯郄克上军佐也随季曰楚师方壮若萃于我吾师必尽注萃聚也音义不如收而去之分谤生民不亦可乎注同奔为分谤不战为生民殿其卒而退不败注以其所将卒为军后殿音义王见右广将从之乘屈荡户之曰君以此始亦必以终注户止军中易乘则恐军人惑自是楚之乘广先左注以乘左得胜故疏晋人或以广队不能进注广兵车音义疏楚人惎之脱扄注惎教也扄车上兵阑音义疏少进马还又惎之㧞斾投衡乃出注还便旋不进斾大旗也抜旗投衡上使不帆风差轻音义疏顾曰吾不如大国之数奔也赵旃以其良马二济其兄与叔父以他马反遇敌不能去弃车而走林逢大夫与其二子乘注逄氏音义谓其二子无顾注不欲见赵旃顾曰赵傁在后注傁老称也音义怒之使下指木曰尸女于是授赵旃绥以免明日以表尸之注表所指木取其尸音义皆重获在木下注兄弟累尸而死音义疏楚熊负羁囚知罃知庄子以其族反之注负羁楚大夫知罃知庄子之子族家兵反还战音义㕑武子御注武子魏锜音义下军之士多从之注知庄子下军大夫故每射抽矢菆纳诸厨子之房注抽擢也菆好箭房箭舍音义㕑子怒曰非子之求而蒲之爱注蒲杨柳可以为箭董泽之蒲可胜既乎注董泽泽名河东闻喜县东北有董池陂既尽也音义疏知季曰不以人子吾子其可得乎吾不可以苟射故也音义疏射连尹襄老获之遂载其尸射公子谷臣囚之以二者还注谷臣楚王子及昏楚师军于邲晋之余师不能军注不能成营也宵济亦终夜有声注言其兵衆将不能用音义丙辰楚重至于邲注重辎重也音义疏遂次于衡雍潘党曰君盍筑武军注筑军营以章武功音义而收晋尸以为京观注积尸封土其上谓之京观音义臣闻克敌必示子孙以无忘武功楚子曰非尔所知也夫文止戈为武注文字武王克商作颂曰载戢干戈载櫜弓矢注戢藏也櫜韬也诗美武王能诛灭暴乱而息兵音义我求懿德肆于时夏允王保之注肆遂也夏大也言武王既息兵又能求美徳故遂大而信王保天下音义疏又作武其卒章曰耆定尔功注武颂篇名耆致也言武王诛纣致定其功音义疏其三曰铺时绎思我徂维求定注其三三篇铺布也绎陈也时是也思辞也颂美武王能布政陈敎使天下归徃求安定音义疏其六曰绥万邦屡丰年注其六六篇绥安也屡数也言武王既安天下数致丰年此三六之数与今诗颂篇次不同盖楚乐歌之次第音义疏夫武禁暴戢兵保大定功安民和衆丰财者也注此武七徳疏故使子孙无忘其章注着之篇章使子孙不忘疏今我使二国暴骨暴矣观兵以威诸侯兵不戢矣暴而不戢安能保大犹有晋在焉得定功所违民欲犹多民何安焉无徳而强争诸侯何以和衆利人之几注几危也音义而安人之乱以为已荣何以丰财注兵动则年荒武有七徳我无一焉何以示子孙其为先君宫告成事而已注祀先君告战胜疏武非吾功也古者明王伐不敬取其鲸鲵而封之以为大戮于是乎有京观以惩淫慝注鲸鲵大鱼名以喻不义之人吞食小国音义疏今罪无所注晋罪无所犯也而民皆尽忠以死君命又何以为京观乎祀于河作先君宫告成事而还注传言楚庄有礼所以遂兴是役也郑石制实入楚师将以分郑而立公子鱼臣疏辛未郑杀仆叔及子服注仆叔鱼臣也子服石制也君子曰史佚所谓母怙乱者谓是类也注言恃人之乱以要利音义诗曰乱离瘼矣爰其适归注诗小雅离忧也瘼病也爰于也言祸乱忧病于何所归乎叹之音义疏归于怙乱者也夫注恃乱则祸归之音义郑伯许男如楚注为十四年晋伐郑传秋晋师归桓子请死疏晋侯欲许之士贞子谏曰不可注贞子士渥浊音义城濮之役晋师三日谷注在僖二十八年音义文公犹有忧色左右曰有喜而忧如有忧而喜乎注言忧喜失时公曰得臣犹在忧未歇也注歇尽也音义困兽犹鬭况国相乎及楚杀子玉注子玉得臣音义公喜而后可知也注喜见于颜色音义曰莫余毒也已是晋再克而楚再败也楚是以再世不竞注成王至穆王音义今天或者大警晋也注警戒也而又杀林父以重楚胜其无乃久不竞乎林父之事君也进思尽忠退思补过疏社稷之卫也若之何杀之夫其败也如日月之食焉何损于明晋侯使复其位注言晋景所以不失霸音义冬楚子伐萧宋华椒以蔡人救萧萧人囚熊相宜僚及公子丙王曰勿杀吾退萧人杀之王怒遂围萧萧溃疏申公巫臣曰师人多寒王廵三军拊而勉之注拊抚慰勉之音义三军之士皆如挟纩注纩绵也言説以忘寒音义疏遂傅于萧还无社与司马卯言号申叔展注还无社萧大夫司马卯申叔展皆楚大夫也无社素识叔展故因卯唿之音义叔展曰有麦麴乎曰无有山鞠穷乎曰无注麦麴鞠穷所以御湿欲使无社逃泥水中无社不解故曰无军中不敢正言故谬语音义疏河鱼腹疾奈何注叔展言无御湿药将病曰目于眢井而拯之注无社意解欲入井故使叔展视虚废井而求拯已出溺为拯音义疏若为茅绖哭井则已注叔展又欲结茅以表井须哭乃应以为信音义疏明日萧溃申叔视其井则茅绖存焉号而出之注号哭也传言萧人无守心音义晋原縠宋华椒卫孔逹曹人同盟于清丘注原縠先縠疏曰恤病讨贰于是卿不书不实其言也注宋伐陈卫救之不讨贰也楚伐宋晋不救不恤病也宋为盟故伐陈注陈贰于楚故音义卫人救之孔达曰先君有约言焉若大国讨我则死之注卫成公与陈共公有旧好故孔逹欲背盟救陈而以死谢晋为十四年卫杀孔逹传音义春秋左传注疏卷二十三卷二十三考证春秋左氏传注疏卷二十三考证传卜临于大宫注大宫郑祖庙按大宫即太庙郑自桓公始封则桓公庙也襄二十五年传齐盟国人于大宫注太宫庙亦始封之君也又按传云郑祖厉王则当时僭礼诸侯亦祖天子所谓周庙者厉王庙也昭十八年子产使祝史徙主祏于周庙注曰厉王庙是也传徼福于厉宣桓武注周厉王宣王郑之所自出也按郑桓公厉王之子宣王始封于郑以宣为郑所自出注稍未检当云厉王郑之所自出宣王郑之所自封也传使改事君夷于九县音义监本顚倒讹谬今俱改正传荀林父将中军注代郄缺按赵盾卒后郄缺为政见八年传十一年传称郄成子求成于衆狄衆狄皆服于晋则林父之代郄缺即在本年故伍参曰晋之从政者新未能行令也传郄克佐之注郄缺之子监本讹作郄克之子今改正传汋曰于铄王师遵养时晦疏汋诗经无汋字序云言能汋先祖之道以养天下故以汋为名焉按文义应作诗经无汋字序云言能酌先祖之道以养天下故以酌为名传知庄子曰此师殆哉下监本有疏庄子见彘子逆命一段按其文义宜在虽免而归必有大咎注下又有师坎为水至故名为临一段按其文义宜在周易有之在师之临注下今俱改正传沈尹将中军按楚官莫尊于令尹或疑沈尹将中军则令尹孙叔敖何所将乎沈尹当作孙尹窃谓其时楚王在军则中军楚王所自将也王自将无与左军右军旗鼓一例之理则以沈尹为之将犹后世丞相府以长史主文书丞相不与六卿敌也孙叔敖楚相当运筹帷幄之中亦不得将中军故沈尹实将之传晋师在敖鄗之间注敖鄗二山在荥阳县西北按后汉书郡国志河南尹荥阳有敖亭注周宣王狩于敖左传晋师在敖鄗之间秦立为敖仓传箴之曰民生在勤王应麟曰生如生于忧患之生故公父文伯之母曰民劳则思思则善心生传代御执辔御下两马掉鞅而还按周礼环人注引春秋传作掚马又音义徐云或作疑当云或作掚偏傍从手不从木传使軘车迎之疏广车横陈之车陈监本讹作车今改正传晋师右移上军未动赵汸补注曰据传上军虽未动下言殿其卒而退是亦未尝出陈也按上军未动即上文所谓士季使巩朔韩穿帅七覆于敖前故上军不败也传王见右广将从之乘屈荡户之按注户训为止诸本多有作屈荡尸之误也今改正传宵济亦终夜有声顾炎武日知録曰杜注言其兵衆将不能用非也言其军嚣无复部伍传晋原縠疏先轸或称原轸此盖先轸之后也按史记晋世家縠先轸子也以传考之轸子先居且居且子先克文九年为箕郑等所杀则此先縠当是轸之孙或曾孙史记未可信也疏云盖先轸之后可谓慎审矣春秋左氏传注疏卷二十三考证春秋左传注疏卷二十四钦定四库全书春秋左传注疏卷二十四晋杜氏注唐陆徳明音义孔颖达疏经十有三年春齐师伐莒夏楚子伐宋秋螽注无传为灾故书冬晋杀其大夫先縠注书名以罪讨传十三年春齐师伐莒莒恃晋而不事齐故也夏楚子伐宋以其救萧也注救萧在前年君子曰清丘之盟唯宋可以免焉注宋讨陈之贰今宋见伐晋卫不顾盟以恤宋而经同贬宋大夫传嫌华椒之罪累及其国故曰唯宋可以免音义疏秋赤狄伐晋及清先縠召之也注邲战不得志故召狄欲为变清一名清原冬晋人讨邲之败与清之师归罪于先縠而杀之尽灭其族君子曰恶之来也已则取之其先縠之谓乎注尽灭其族谓诛已甚故曰恶之来也疏清丘之盟晋以卫之救陈也讨焉注寻清丘之盟以责卫使人弗去曰罪无所归将加而师孔达曰苟利社稷请以我说注欲自杀以说晋音义罪我之由我则为政而亢大国之讨将以谁任注亢御也谓御宋讨陈也音义我则死之为明年杀孔达传经十有四年春卫杀其大夫孔达注书名背盟于大国罪之夏五月壬申曹伯寿卒注无传文十四年盟新城晋侯伐郑秋九月楚子围宋葬曹文公注无传冬公孙归父会齐侯于谷传十四年春孔达缢而死卫人以说于晋而免注以杀告故免于伐音义遂告于诸侯曰寡君有不令之臣达搆我敝邑于大国既伏其罪矣敢告注诸杀大夫亦皆告卫人以为成劳复室其子注以有平国之功故以女妻之音义疏使复其位注袭父禄位夏晋侯伐郑为邲故也注晋败于邲郑遂属楚音义告于诸侯蒐焉而还注蒐简阅车马音义中行桓子之谋也曰示之以整使谋而来郑人惧使子张代子良于楚注十二年子良质于楚子张穆公孙音义郑伯如楚谋晋故也郑以子良为有礼故召之注有让国之礼楚子使申舟聘于齐曰无假道于宋注申舟无畏亦使公子冯聘于晋不假道于郑申舟以孟诸之役恶宋注文十年楚子田孟诸无畏抶宋公仆音义曰郑昭宋聋注昭明也聋闇也音义疏晋使不害我则必死王曰杀女我伐之见犀而行注犀申舟子以子託王示必死音义及宋宋人止之华元曰过我而不假道鄙我也鄙我亡也注以我比其边鄙是与亡国同音义杀其使者必伐我伐我亦亡也亡一也乃杀之楚子闻之投袂而起注投振也袂袖也音义屦及于窒皇注窒皇寝门阙音义疏劔及于寝门之外车及于蒲胥之市秋九月楚子围宋冬公孙归父会齐侯于谷见晏桓子与之言鲁乐疏桓子告髙宣子注桓丁晏婴父宣子髙固音义曰子家其亡乎懐于鲁矣注子家归父字懐思也懐必贪贪必谋人谋人人亦谋已一国谋之何以不亡注为十八年归父奔齐传疏孟献子言于公曰臣闻小国之免于大国也聘而献物注物玉帛皮币也疏于是有庭实旅百注主人亦设笾豆百品实于庭以答宾疏朝而献功注献其治国若征伐之功于牧伯于是有容貌采章嘉淑而有加货注容貌威仪容颜也采章车服文章也嘉淑令辞称赞也加货命宥币帛也言徃共则来报亦备疏谋其不免也诛而荐贿则无及也注荐进也见责而徃则不足解罪音义今楚在宋君其图之公说注为明年归父㑹楚子传音义疏经十有五年春公孙归父会楚子于宋夏五月宋人及楚人平注平者总言二国和故不书其人疏六月癸卯晋师灭赤狄潞氏以潞子婴儿归注潞赤狄之别种潞氏国故称氏子爵也林父称师从告音义疏秦人伐晋注无传王札子杀召伯毛伯注称杀者名两下相杀之意两下相杀则杀者有罪王札子王子札也葢经文倒札字音义疏秋螽注无传音义仲孙蔑㑹齐髙固于无娄注无传无娄杞邑初税亩注公田之法十取其一今又履其余亩复十收其一故哀公曰二吾犹不足遂以为常故曰初音义疏冬蝝生注螽子以冬生遇寒而死故不成螽音义疏饥注风雨不和五稼不丰疏传十五年春公孙归父会楚子于宋注终前年传宋人使乐婴齐告急于晋晋侯欲救之伯宗曰不可注伯宗晋大夫古人有言曰虽鞭之长不及马腹注言非所击天方授楚未可与争虽晋之彊能违天乎谚曰髙下在心注度时制宜音义川泽纳污注受污浊山薮藏疾注山之有林薮毒害者居之音义疏瑾瑜匿瑕注匿亦藏也虽美玉之质亦或居藏瑕秽音义疏国君含垢注忍垢耻音义天之道也注晋侯耻不救宋故伯宗为说小恶不损大徳之喻音义君其待之注待楚衰乃止使解扬如宋使无降楚曰晋师悉起将至矣郑人囚而献诸楚楚子厚赂之使反其言注反言晋不救音义不许三而许之登诸楼车使唿宋人而告之注楼车车上望橹音义遂致其君命楚子将杀之使与之言曰尔既许不谷而反之何故非我无信女则弃之速即尔刑对曰臣闻之君能制命为义臣能承命为信信载义而行之为利谋不失利以卫社稷民之主也义无二信注欲为义者不行两信音义信无二命注欲行信者不受二命君之赂臣不知命也受命以出有死无霣注霣废队也音义又可赂乎臣之许君以成命也注成其君命死而成命臣之禄也寡君有信臣注已不废命下臣获考注考成也死又何求楚子舍之以归夏五月楚师将去宋注在宋积九月不能服宋故申犀稽首于王之马前曰无畏知死而不敢废王命王弃言焉王不能答注未服宋而去故曰弃言申叔时仆注仆御也曰筑室反耕者宋必听命从之注筑室于宋分兵归田示无去志王从其言宋人惧使华元夜入楚师登子反之牀起之曰寡君使元以病告注兵法因其乡人而用之必先知其守将左右谒者门者舍人之姓名因而利道之华元葢用此术得以自通音义曰敝邑易子而食析骸以爨注爨炊也音义虽然城下之盟有以国毙不能从也注宁以国毙不从城下盟音义去我三十里唯命是听子反惧与之盟而告王退三十里宋及楚平华元为质盟曰我无尔诈尔无我虞注楚不诈宋宋不备楚盟不书不告音义疏潞子婴儿之夫人晋景公之姊也酆舒为政而杀之又伤潞子之目注酆舒潞相音义晋侯将伐之诸大夫皆曰不可酆舒有三隽才注隽絶异也言有才艺胜人者三音义疏不如待后之人伯宗曰必伐之狄有五罪隽才虽多何补焉不祀一也耆酒二也弃仲章而夺黎氏地三也注仲章潞贤人也黎氏黎侯国上党壶关县有黎亭音义虐我伯姬四也伤其君目五也疏怙其隽才而不以茂徳兹益罪也后之人或者将敬奉徳义以事神人而申固其命注审其政令若之何待之不讨有罪曰将待后后有辞而讨焉毋乃不可乎夫恃才与衆亡之道也商纣由之故灭注由用也疏天反时为灾注寒暑易节地反物为妖注羣物失性民反徳为乱乱则妖灾生疏故文反正为乏注文字疏尽在狄矣疏晋侯从之六月癸卯晋荀林父败赤狄于曲梁辛亥灭潞注曲梁今广平曲梁县也书癸卯从赴酆舒奔衞衞人归诸晋晋人杀之王孙苏与召氏毛氏争政注三人皆王卿士使王子捷杀召戴公及毛伯衞注王子捷即王札子卒立召襄注襄召戴公之子疏秋七月秦桓公伐晋次于辅氏注晋地壬午晋侯治兵于稷以畧狄土注畧取也稷晋地河东闻喜县西有稷山壬午十月二十九日晋时新破狄土地未安权秦师之弱故别遣魏颗距秦而东行定狄也音义立黎侯而还注狄夺其地故晋复立之音义及雒魏颗败秦师于辅氏注晋侯还及雒也雒晋地音义获杜回秦之力人也初魏武子有嬖妾无子武子疾命颗曰必嫁是注武子魏犨颗之父音义疾病则曰必以为殉及卒颗嫁之曰疾病则乱吾从其治也及辅氏之役颗见老人结草以亢杜回注亢御也音义杜回踬而顚故获之夜梦之曰余而所嫁妇人之父也注而汝也音义尔用先人之治命余是以报注传举此以示敎晋侯赏桓子狄臣千室注千家亦赏士伯以瓜衍之县注士伯士贞子音义曰吾获狄土子之功也微子吾丧伯氏矣注伯桓子字邲之败晋侯将杀林父士伯谏而止音义羊舌职说是赏也注职叔向父音义曰周书所谓庸庸祗祗者谓此物也夫注周书康诰庸用也祗敬也物事也言文王能用可用敬可敬音义士伯庸中行伯注言中行伯可用君信之亦庸士伯此之谓明徳矣文王所以造周不是过也故诗曰陈钖载周能施也注钖赐也诗大雅言文王布陈大利以赐天下故能载行周道福流子孙音义率是道也其何不济晋侯使赵同献狄俘于周不敬刘康公曰不及十年原叔必有大咎注刘康公王季子也原叔赵同也音义天夺之魄矣注心之精爽是谓魂魄为成八年晋杀赵同传音义疏初税亩非礼也谷出不过借注周法民耕百亩公田十亩借民力而治之税不过此以丰财也疏冬蝝生饥幸之也注蝝未为灾而书之者幸其冬生不为物害时岁虽饥犹喜而书之疏经十有六年春王正月晋人灭赤狄甲氏及留吁注甲氏留吁赤狄别种晋既灭潞氏今又并尽其余党士会称人从告音义夏成周宣榭火注传例曰人火之也成周洛阳宣榭讲武屋别在洛阳者尔雅曰无室曰榭谓屋歇前音义疏秋郯伯姬来归音义冬大有年注无传传十六年春晋士会帅师灭赤狄甲氏及留吁铎辰注铎辰不书留吁之属音义三月献狄俘注献于王也晋侯请于王戊申以黻冕命士会将中军且为大傅注代林父将中军且加以大傅之官黻冕命卿之服大傅孤卿音义疏于是晋国之盗逃奔于秦羊舌职曰吾闻之禹称善人注称举也不善人逺此之谓也夫诗曰战战兢兢如临深渊如履薄冰善人在上也注言善人居位则无不戒惧音义善人在上则国无幸民谚曰民之多幸国之不幸也是无善人之谓也音义夏成周宣榭火人火之也凡火人火曰火天火曰灾疏秋郯伯姬来归出也为毛召之难故王室复乱注毛召难在前年音义王孙苏奔晋晋人复之注毛伯之党欲讨苏氏故出奔冬晋侯使士㑹平王室定王享之原襄公相礼注原襄公周大夫相佐也音义殽烝注烝升也升殽于爼音义疏武子私问其故注享当体荐而殽烝故怪问之武士会谥季其字疏王闻之召武子曰季氏而弗闻乎王享有体荐注享则半解其体而荐之所以示共俭疏宴有折爼注体解节折升之于爼物皆可食所以示慈恵也音义疏公当享卿当宴王室之礼也注公谓诸侯疏武子归而讲求典礼以脩晋国之法注传言典礼之废久经十有七年春王正月庚子许男钖我卒注无传再与文同盟疏丁未蔡侯申卒注无传未同盟而赴以名丁未二月四日夏葬许昭公注无传葬蔡文公注无传六月癸卯日有食之注无传不书朔官失之已未公会晋侯衞侯曹伯邾子同盟于断道注断道晋地音义秋公至自会注无传冬十有一月壬午公弟叔肸卒注传例曰同母弟音义传十七年春晋侯使郄克征会于齐注征召也欲为断道会齐顷公帷妇人使观之郄子登妇人笑于房注跛而登阶故笑之音义疏献子怒出而誓曰所不此报无能渉河注不复渡河而东音义献子先归使栾京庐待命于齐曰不得齐事无复命矣注栾京庐郄克之介使得齐之罪乃复命音义郄子至请伐齐晋侯弗许请以其私属又弗许注私属家衆也为成二年战于鞌传音义齐侯使髙固晏弱蔡朝南郭偃会注晏弱桓子音义及敛盂髙固逃归注闻郄克怒故音义夏会于断道讨贰也盟于卷楚注卷楚即断道音义辞齐人晋人执晏弱于野王执蔡朝于原执南郭偃于温注执三子不书非卿野王县今属河内苗贲皇使见晏桓子注贲皇楚鬭椒之子楚灭鬭氏而奔晋食邑于苗地晏弱时在野王故因使而见之音义归言于晋侯曰夫晏子何罪昔者诸侯事吾先君皆如不逮注言汲汲也音义举言羣臣不信诸侯皆有贰志注举亦皆也齐君恐不得礼注不见礼待故不出而使四子来左右或沮之注沮止也音义曰君不出必执吾使故髙子及敛盂而逃夫三子者曰若絶君好宁归死焉为是犯难而来吾若善逆彼注彼齐三人音义以懐来者吾又执之以信齐沮吾不既过矣乎过而不改而又久之以成其悔何利之有焉使反者得辞注反者髙固谓得不当来之辞疏而害来者以惧诸侯将焉用之晋人缓之逸注缓不拘执使得逃去也传言晋不能修礼诸侯所以贰音义秋八月晋师还范武子将老注老致仕初受随故曰随武子后更受范复为范武子音义召文子曰爕乎吾闻之喜怒以类者鲜注文子士会之子爕其名音义易者实多注易迁怒也诗曰君子如怒乱庶遄沮君子如祉乱庶遄已注诗小雅也遄速也洱止也祉福也音义君子之喜怒以已乱也弗已者必益之郄子其或者欲已乱于齐乎不然余惧其益之也余将老使郄子逞其志庶有豸乎注豸解也欲使郄子从政快志以止乱音义疏尔从二三子唯敬注二三子晋诸大夫乃请老郄献子为政冬公弟叔肸卒公母弟也凡太子之母弟公在曰公子不在曰弟注以兄为尊凡称弟皆母弟也注此䇿书之通例也庶弟不得称公弟而母弟或称公子若嘉好之事则仍旧史之文惟相杀害然后据例以示义所以笃亲亲之恩崇友于之好释例论之备矣音义疏经十有八年春晋侯衞世子臧伐齐音义公伐杞注无传夏四月秋七月邾人戕鄫子于鄫注传例曰自外曰戕邾大夫就鄫杀鄫子音义疏甲戌楚子旅卒注未同盟而赴以名吴楚之葬僭而不典故絶而不书同之夷蛮以惩求名之伪音义疏公孙归父如晋冬十月壬戌公薨于路寝归父还自晋至笙遂奔齐注大夫还不书春秋之常也今书归父还奔善其能以礼退不书族者非常所及今特书畧之笙鲁竟也故不言出音义传十八年春晋侯衞大子臧伐齐至于阳谷齐侯会晋侯盟于缯以公子疆为质于晋晋师还蔡朝南郭偃逃归注晋既与齐盟守者解缓故得逃音义夏公使如楚乞师欲以伐齐注公不事齐齐与晋盟故惧而乞师于楚不书微者行秋邾人戕鄫子于鄫凡自虐其君曰弑自外曰戕注弑戕皆杀也所以别内外之名弑者积微而起所以相测量非一朝一夕之渐戕者卒暴之名音义疏楚庄王卒楚师不出既而用晋师注成二年战于鞌是楚于是乎有蜀之役注在成二年冬蜀鲁地泰山博县西北有蜀亭公孙归父以襄仲之立公也有宠注归父襄仲子欲去三桓以张公室注时三桓彊公室弱故欲去之以张大公室音义与公谋而聘于晋欲以晋人去之冬公薨季文子言于朝曰使我杀适立庶以失大援者仲也夫注适谓子恶齐外甥襄仲杀之而立宣公南通于楚既不能固又不能坚事齐晋故云失大援也音义臧宣叔怒曰当其时不能治也后之人何罪子欲去之许请去之注宣叔文仲子武仲父许其名也时为司寇主行刑言子自以归父害巳欲去者许请为子去之音义遂逐东门氏注襄仲居东门故曰东门氏子家还及笙注子家归父字坛帷复命于介注除地为坛而张帷介副也将去使介反命于君音义疏既复命袒括发注以麻约发音义即位哭三踊而出注依在国丧礼设哭位公薨故遂奔齐书曰归父还自晋善之也春秋左传注疏卷二十四卷二十四考证春秋左氏传注疏卷二十四考证传楚子使申舟聘于齐曰无假道于宋赵汸曰楚子忿晋伐郑欲伐宋而无名故不假道以起怨其聘于晋非为好也以怠晋之救宋而已传今楚在宋君其圗之公说下疏一叚监本讹刻于前孟献子言于公曰叚下今改正初税亩注公田之法十取其一万斯大学春秋随笔曰孟子言助法曰其中为公田八家皆私百亩非谓周之彻法如此也汉书食货志直本此以言周制后儒因之若是则周人乃百亩而助矣何名为彻哉惟赵岐注孟子曰周人耕百亩者彻取十亩以为赋斯言得之矣按司马法云亩百为夫夫三为屋屋三为井小司徒亦云九夫为井是周人井九百亩分之九夫每夫百亩以十亩为公田君取其入而不收余亩之税今宣公于公田之外更税余亩之十一故曰税亩也书者讥重困农民且着十二之始也传谚曰髙下在心按杜注谓度时制宜则与下川泽纳污山薮藏疾瑾瑜匿瑕国君含垢等不一例盖言物本无髙下意为髙则髙意为下则下耳传我无尔诈尔无我虞赵汸补注曰凡书平则不书盟以平为重按左氏载曹刿无劫盟之事而公羊言手剑而从左氏载华元类刺客之为而公羊言乗堙出见其不同如此传故文反正为乏按许慎说文亦祗汉时篆体不与古文符合故亥字二首六身漫无似处惟此传反正为乏及止戈为武二文相沿未变也传及雒注雒晋地按杜注于地理考校极精此雒非河南伊雒之雒亦非河西泾雒之雒故直注曰晋地传谷出不过借按谷梁传曰古者什一借而不税初税亩非正也知借之义传冬蝝生饥幸之也赵汸补注曰蝝未成螽故不为灾杜注未失说者议之过矣本为一嵗再生记异文偶与下饥相连传通饥释之以为幸之也注又以为喜而书之陋益甚矣成周宣榭火注宣榭讲武屋别在洛阳者按公羊谓是宣王之庙而左氏不言宣王若以诗证之则宣王尝于东都讲武车攻吉日是也意者讲军实于是榭故谓之宣榭欤传晋侯请于王赵汸补注曰传见列国之卿犹有请命者传齐项公帷妇人使观之按谷梁谓妇人乃萧同叔子景公之母观于郄克对齐使必以萧同叔子为质乃退师似笑于房之妇即萧同叔子但萧同叔子景公之母郄克欲质其母以辱之顾亦不必萧同叔子之果笑也必当时有此说谷梁信而着之左氏疑而阙之邾人戕鄫子于鄫按经书戕以着邾人之虐书戕于鄫以着鄫人不救其君之罪春秋左氏传注疏卷二十四考证春秋左传注疏卷二十五钦定四库全书春秋左传注疏卷二十五晋杜氏注唐陆徳明音义孔颕达疏成公音义疏经元年春王正月公即位注无传二月辛酉葬我君宣公注无传无冰注无传周二月今之十二月而无冰书冬温疏三月作丘甲注周礼九夫为井四井为邑四邑为丘丘十六井出戎马一匹牛三头四丘为甸甸六十四井出长毂一乘戎马四匹牛十二头甲士三人步卒七十二人此甸所赋今鲁使丘出之讥重歛故书音义疏夏臧孙许及晋侯盟于赤棘注晋地秋王师败绩于茅戎注茅戎戎别种也不言战王者至尊天下莫之得校故以自败为文不书败地而书茅戎明为茅戎所败书秋从告音义冬十月传元年春晋侯使瑕嘉平戎于王注平文十七年邥垂之役詹嘉处瑕故谓之瑕嘉音义单襄公如晋拜成注单襄公王卿士谢晋为平戎音义刘康公徼戎将遂伐之注康公王季子也戎平还欲要其无备音义疏叔服曰背盟而欺大国此必败注叔服周内史音义背盟不祥欺大国不义神人弗助将何以胜不聼遂伐茅戎三月癸未败绩于徐吾氏注徐吾氏茅戎之别也疏为齐难故作丘甲注前年鲁乞师于楚欲以伐齐楚师不出故惧而作丘甲音义闻齐将出楚师夏盟于赤棘注与晋盟惧齐楚秋王人来告败注解经所以秋乃书冬臧宣叔令修赋缮完注治完城郭音义具守备音义曰齐楚结好我新与晋盟晋楚争盟齐师必至虽晋人伐齐楚必救之是齐楚同我也注同共也音义知难而有备乃可以逞注逞解也为二年齐侯伐传音义经二年春齐侯伐我北鄙夏四月丙戌卫孙良夫帅师及齐师战于新筑卫师败绩注新筑卫地皆陈曰战大崩曰败绩四月无丙戌丙戌五月一日音义六月癸酉季孙行父臧孙许叔孙侨如公孙婴齐帅师会晋郄克卫孙良夫曹公子首及齐侯战于鞌齐师败绩注鲁乞师于晋而不以与谋之例者从盟主之令上行于下非匹敌和成之类例在宣十年曹大夫常不书而书公子首者首命于国备于礼成为卿故也鞌齐地音义疏秋七月齐侯使国佐如师己酉及国佐盟于袁娄注谷梁曰鞌去齐五百里袁娄去齐五十里疏八月壬午宋公鲍卒注未同盟而赴以名音义庚寅卫侯速卒注宣十七年盟于断道据传庚寅九月七日取汶阳田注晋使齐还鲁故书取不以好得故不言归音义疏冬楚师郑师侵卫注子重不书不亲伐疏十有一月公会楚公子婴齐于蜀注公与大夫会不贬婴齐者时有许蔡之君故疏丙申公及楚人秦人宋人陈人卫人郑人齐人曹人邾人薛人鄫人盟于蜀注齐在郑下非卿传曰卿不书匮盟也然则楚卿于是始与中国凖自此以下楚卿不书皆贬恶也音义疏传二年春齐侯伐我北鄙围龙注龙鲁邑在泰山博县西南顷公之嬖人卢蒲就魁门焉注攻龙门也音义龙人囚之齐侯曰勿杀吾与而盟无入而封注封竟音义弗聼杀而膊诸城上注膊磔也音义疏齐侯亲鼓士陵城三日取龙遂南侵及巢丘注取龙侵巢丘不书其义未闻疏卫侯使孙良夫石稷寗相向禽将侵齐与齐师遇注齐伐鲁还相遇于卫也良夫孙林父之父石稷石碏四世孙寗相寗俞子音义石子欲还孙子曰不可以师伐人遇其师而还将谓君何注言无以答君若知不能则如无出令既遇矣不如战也夏有注阙文失新筑战事石成子曰师败矣子不少须衆惧尽注成子石稷也卫师已败而孙良夫复欲战故成子欲使须救音义子丧师徒何以复命皆不对又曰子国卿也陨子辱矣注陨见禽获音义疏子以衆退我此乃止注我于此止御齐师音义且告车来甚衆注新筑人救孙桓子故竝告令军中齐师乃止次于鞫居注鞫居卫地音义新筑人仲叔于奚救孙桓子桓子是以免注于奚守新筑大夫疏既卫人赏之以邑注赏于奚辞请曲县注轩县也周礼天子乐宫县四面诸侯轩县阙南方音义疏繁缨以朝许之注繁缨马饰皆诸侯之服音义疏仲尼闻之曰惜也不如多与之邑唯器与名不可以假人注器车服名爵号君之所司也名以出信注名位不愆为民所信音义信以守器注动不失信则车服可保器以蔵礼注车服所以表尊卑礼以行义注尊卑有礼各得其冝义以生利注得其宜则利生利以平民政之大节也若以假人与人政也政亡则国家从之弗可止也已疏孙桓子还于新筑不入注不入国遂如晋乞师臧宣叔亦如晋乞师皆主郄献子注宣十七年郄克至齐为妇人所笑遂怒故鲁卫因之孙桓子臧宣叔皆不以国命各自诣郄克故不书晋侯许之七百乘注五万二千五百人音义郄子曰此城濮之赋也注城濮在僖二十八年音义有先君之眀与先大夫之肃故㨗克于先大夫无能为役注无能为之役使请八百乘许之注六万人郄克将中军士燮佐上军注范文子代荀庚音义疏栾书将下军注代赵朔韩厥为司马以救鲁卫臧宣叔逆晋师且道之季文子帅师㑹之及卫地韩献子将斩人郄献子驰将救之至则既斩之矣郄子使速以徇告其仆曰吾以分谤也注不欲使韩氏独受谤音义师从齐师于莘注莘齐地音义六月壬申师至于靡笄之下注靡笄山名音义齐侯使请战曰子以君师辱于敝邑不腆敝赋诘朝请见注诘朝平旦音义对曰晋与鲁卫兄弟也来告曰大国朝夕释憾于敝邑之地注大国谓齐敝邑鲁卫自称音义寡君不忍使羣臣请于大国无令舆师淹于君地注舆衆也淹久也音义能进不能退君无所辱命注言自欲战不复须君命音义齐侯曰大夫之许寡人之愿也若其不许亦将见也齐高固入晋师桀石以投人注桀担也音义禽之而乘其车注既获其人因释已车而载所获者车繋桑本焉以徇齐垒注将至齐垒以桑树繋车而走欲自异音义曰欲勇者贾余余勇注贾卖也言已勇有余欲卖之音义癸酉师陈于鞌邴夏御齐侯逄丑父为右晋觧张御郄克郑丘缓为右齐侯曰余姑翦灭此而后朝食注姑且也翦尽也音义不介马而驰之注介甲也郄克伤于矢流血及屦未絶鼓音注中将自执旗鼓故虽伤而击鼓不息音义疏曰余病矣张侯曰自始合而矢贯余手及肘余折以御左轮朱殷岂敢言病吾子忍之注张侯觧张也朱血色血色久则殷殷音近烟今人谓赤黒为殷色言血多污车轮御犹不敢息音义缓曰自始合苟有险余必下推车子岂识之然子病矣注以其不识已推车音义张侯曰师之耳目在吾旗鼓进退从之此车一人殿之可以集事注殿镇也集成也音义若之何其以病注絶句败君之大事也疏擐甲执兵固即死也注擐贯也即就也音义病未及死吾子勉之左并辔右援枹而鼓马逸不能止师从之注晋师从郄克车音义疏齐师败绩逐之三周华不注注华不注山名音义韩厥梦子舆谓已曰且辟左右注子舆韩厥父故中御而从齐侯注居中代御者自非元帅御者皆在中将在左音义疏邴夏曰射其御者君子也公曰谓之君子而射之非礼也注齐侯不知戎礼音义疏射其左越于车下注越队也音义射其右毙于车中綦母张丧车从韩厥曰请寓乘注綦母张晋大夫寓寄也音义从左右皆肘之使立于后注以左右皆死不欲使立其处音义疏韩厥俛定其右注俛俯也右被射仆车中故俯安隠之音义疏逢丑父与公易位注居公处将及华泉骖絓于木而止注骖马絓也音义丑父寝于轏中注轏士车音义疏蛇出于其下以肱击之伤而匿之故不能推车而及注为韩厥所及丑父欲为右故匿其伤音义韩厥执絷马前注絷马绊也执之示脩臣仆之职音义再拜稽首奉觞加璧以进注进觞璧亦以示敬音义疏曰寡君使羣臣为鲁卫请曰无令舆师陷入君地注本但为二国救请不欲乃过入君地谦辞音义下臣不幸属当戎行无所逃隠注属适也音义且惧奔辟而忝两君臣辱戎士注若奔辟则为辱晋君并为齐侯羞故言二君此盖韩厥自处臣仆谦敬之饰言音义敢告不敏摄官承乏注言欲以已不敏摄承空乏从君俱还音义丑父使公下如华泉取饮郑周父御佐车宛茷为右载齐侯以免注佐车副车音义韩厥献丑父郄献子将戮之唿曰自今无有代其君任患者有一于此将为戮乎郄子曰人不难以死免其君我戮之不祥赦之以劝事君者乃免之齐侯免求丑父三入三出注重其代已故三入晋军求之音义疏每出齐师以帅退入于狄卒注齐师大败皆有退心故齐侯轻出其衆以帅厉退者遂迸入狄卒狄卒者狄人从晋讨齐者音义狄卒皆抽戈楯冒之以入于卫师卫师免之注狄卫畏齐之强故不敢害齐侯皆共免护之音义遂自徐闗入齐侯见保者曰勉之齐师败矣注所过城邑皆勉励其守者音义辟女子注使辟君也齐侯单还故妇人不辟之音义女子曰君免乎曰免矣曰鋭司徒免乎曰免矣注鋭司徒主鋭兵者音义曰苟君与吾父免矣可若何注言余人不可复如何音义乃奔注走辟君齐侯以为有礼注先问君后问父故也既而问之辟司徒之妻也注辟司徒主垒辟者音义予之石窌注石窌邑名济北卢县东有地名石窌音义晋师从齐师入自丘舆击马陉注丘舆马陉皆齐邑音义齐侯使宾媚人赂以纪甗玉磬与地注媚人国佐也甗玉甑皆灭纪所得音义疏不可则聼客之所为宾媚人致赂晋人不可曰必以萧同叔子为质注同叔萧君之字齐侯外祖父子女也难斥言其母故逺言之音义而使齐之封内尽东其亩注使垄亩东西行音义对曰萧同叔子非他寡君之母也若以匹敌则亦晋君之母也吾子布大命于诸侯而曰必质其母以为信其若王命何注言违王命且是以不孝令也诗曰孝子不匮永钖尔类注诗大雅言孝心不乏者又能以孝道长赐其志类若以不孝令于诸侯其无乃非徳类也乎注不以孝徳赐同类疏先王疆理天下物土之宜而布其利注疆界也理正也物土之宜播殖之物各从土宜音义故诗曰我疆我理南东其亩注诗小雅或南或东从其土宜疏今吾子疆理诸侯而曰尽东其亩而已唯吾子戎车是利注晋之伐齐循垄东行易音义无顾土宜其无乃非先王之命也乎反先王则不义何以为盟主其晋实有阙注阙失四王之王也注禹汤文武音义树徳而济同欲焉注树立也济成也五伯之霸也注夏伯昆吾商伯大彭豕韦周伯齐桓晋文音义疏勤而抚之以役王命注役事也今吾子求合诸侯以逞无疆之欲注疆竟也音义疏诗曰布政优优百禄是遒注诗颂殷汤布政优和故百禄来聚遒聚也音义子实不优而弃百禄诸侯何害焉注言不能为诸侯害疏不然注不见许寡君之命使臣则有辞矣曰子以君师辱于敝邑不腆敝赋以犒从者注战而曰犒为孙辞音义疏畏君之震师徒桡败注震动桡曲也音义吾子惠徼齐国之福不泯其社稷使继旧好唯是先君之敝器土地不敢爱子又不许请收合余烬注烬火余也音义背城借一注欲于城下复借一战音义敝邑之幸亦云从也况其不幸敢不唯命是听注言完全之时尚不敢违晋今若不幸则从命疏鲁卫谏曰齐疾我矣注谏郄克也其死亡者皆亲暱也子若不许雠我必甚唯子则又何求子得其国寳注谓甗磬音义我亦得地注齐归所侵而纾于难注齐服则难缓音义其荣多矣齐晋亦唯天所授岂必晋晋人许之对曰羣臣帅赋舆注赋舆犹兵车以为鲁卫请若苟有以借于口而复于寡君注借荐复白也音义疏君之惠也敢不唯命是听禽郑自师逆公注禽郑鲁大夫归逆公㑹晋师秋七月晋师及齐国佐盟于爰娄使齐人归我汶阳之田公㑹晋师于上鄍注上鄍地阙公㑹晋师不书史阙音义疏赐三帅先路三命之服注三帅郄克士燮栾书已尝受王先路之赐今改而易新并此车所建所服之物音义疏司马司空舆师候正亚旅皆受一命之服注晋司马司空皆大夫舆师主兵车候正主斥候亚旅亦大夫也皆鲁侯赐疏八月宋文公卒始厚葬用蜃炭益车马始用殉注烧蛤为炭以瘗圹多埋车马用人从葬音义疏重器备注重犹多也音义疏椁有四阿棺有翰桧注四阿四注椁也翰旁饰桧上饰皆王礼音义疏君子谓华元乐举于是乎不臣臣治烦去惑者也是以伏死而争今二子者君生则纵其惑注谓文十八年杀母弟须音义死又益其侈是弃君于恶也何臣之为注若言何用为臣音义疏九月卫穆公卒晋三子自役弔焉哭于大门之外注师还过卫故因弔之未复命故不敢成礼音义卫人逆之注逆于门外设丧位妇人哭于门内注丧位妇人哭于堂賔在门外故移在门内送亦如之遂常以葬注至葬行此礼疏楚之讨陈夏氏也注在宣十二年音义庄王欲纳夏姬申公巫臣曰不可君召诸侯以讨罪也今纳夏姬贪其色也贪色为淫淫为大罚周书曰明徳慎罚注周书康诰文王所以造周也明徳务崇之之谓也慎罚务去之之谓也疏若兴诸侯以取大罚非慎之也君其图之王乃止子反欲取之巫臣曰是不祥人也是夭子蛮注子蛮郑灵公夏姬之兄杀死无后音义杀御叔注御叔夏姬之夫亦早死音义疏弑灵侯注陈灵公也戮夏南注夏姬子征舒出孔仪注孔宁仪行父丧陈国注楚灭陈音义何不祥如是人生实难其有不获死乎注言死易得无取夏姬以速之音义天下多羙妇人何必是子反乃止王以予连尹襄老襄老死于邲不获其尸注邲战在宣十二年其子黒要烝焉注黒要襄老子音义巫臣使道焉曰归吾聘女注道夏姬使归郑音义疏又使自郑召之曰尸可得也注襄老尸必来逆之姬以告王王问诸屈巫注屈巫巫臣音义对曰其信知罃之父成公之嬖也而中行伯之季弟也注知罃父荀首也中行伯荀林父也邲之战楚人囚知罃音义新佐中军而善郑皇戌甚爱此子注爱知罃也其必因郑而归王子与襄老之尸以求之注王子楚公子杀臣也邲之战以荀首囚也郑人惧于邲之役而欲求媚于晋其必许之王遣夏姬归将行谓送者曰不得尸吾不反矣巫臣聘诸郑郑伯许之注聘夏姬及共王即位将为阳桥之役注楚伐鲁至阳桥在此年冬音义使屈巫聘于齐且告师期巫臣尽室以行注室家尽去申叔跪从其父将适郢遇之注叔跪申叔时之子音义曰异哉夫子有三军之惧而又有桑中之喜宜将窃妻以逃者也注桑中卫风淫奔之诗及郑使介反币而以夏姬行注介副也币聘物音义将奔齐齐师新败曰吾不处不胜之国遂奔晋而因郄至注至郄克族子疏以臣于晋晋人使为邢大夫注邢晋邑音义子反请以重币锢之注禁锢勿令仕音义疏王曰止其自为谋也则过矣其为吾先君谋也则忠忠社稷之固也所盖多矣注盖覆也音义且彼若能利国家虽重币晋将可乎注言不许若无益于晋晋将弃之何劳锢焉注为七年楚灭巫臣族晋南通吴张本晋师归范文子后入武子曰无为吾望尔也乎注武子士㑹文子之父对曰师有功国人喜以逆之先入必属耳目焉是代帅受名也故不敢武子曰吾知免矣注知其不益已祸音义郄伯见公曰子之力也夫对曰君之训也二三子之力也臣何力之有焉注郄伯郄克音义范叔见劳之如郄伯对曰庚所命也克之制也燮何力之有焉注荀庚将上军时不出范文子上军佐代行故称帅以让音义栾伯见公亦如之对曰燮之诏也士用命也书何力之有焉注诏告也栾书下军帅故推功上军传言晋将帅克让所以能胜齐宣公使求好于楚庄王卒宣公薨不克作好注在宣十八年音义公即位受盟于晋注元年盟赤棘㑹晋伐齐卫人不行使于楚注不聘楚音义而亦受盟于晋从于伐齐故楚令尹子重为阳桥之役以救齐将起师子重曰君弱注传曰寡人生十年而丧先君共王即位至是二年盖年十二三矣羣臣不如先大夫师衆而后可诗曰济济多士文王以宁注诗大雅言文王以衆士安音义夫文王犹用衆况吾侪乎注侪等音义且先君庄王属之曰无徳以及逺方莫如惠恤其民而善其用之乃大户注閲氏户口音义已责注弃逋责音义逮鳏注施及老鳏音义救乏赦罪悉师王卒尽行彭名御戎蔡景公为左许灵公为右注王卒尽行故王戎车亦行虽无是王令二君当左右之位音义疏二君弱皆强冠之冬楚师侵卫遂侵我师于蜀注公赂之而退故不书侵音义使臧孙往注臧孙宣叔也辞曰楚逺而久固将退矣无功而受名臣不敢注不敢虚受退楚名楚侵及阳桥注阳桥鲁地孟孙请往赂之注楚侵遂深故孟孙请以赂往孟孙献子也以执斵执鍼织纴注执斵匠人执鍼女工织纴织缯布者音义皆百人公衡为质注公衡成公子音义以请盟楚人许平十一月公及楚公子婴齐蔡侯许男秦右大夫説宋华元陈公孙宁卫孙良夫郑公子去疾及齐国之大夫盟于蜀注齐大夫不书其名非卿也音义疏卿不书匮盟也于是乎畏晋而窃与楚盟故曰匮盟注匮乏也疏蔡侯许男不书乘楚车也谓之失位注乘楚王车为左右则失位也卿不书则称人诸侯不书皆不见经君臣之别音义疏君子曰位其不可不慎也乎蔡许之君一失其位不得列于诸侯况其下乎诗曰不解于位民之攸塈注诗大雅言在上者勤正其位则国安而民息也攸所也塈息也音义疏其是之谓矣楚师及宋公衡逃归臧宣叔曰衡父不忍数年之不宴注宴乐也音义以弃鲁国国将若之何谁居后之人必有任是夫国弃矣注居辞也言后人必有当此患音义是行也晋辟楚畏其衆也君子曰衆之不可已也大夫为政犹以衆克况明君而善用其衆乎大誓所谓商兆民离周十人同者衆也注大誓周书万亿曰兆民离则弱合则成衆言殷以散亡周以衆兴疏晋侯使巩朔献齐㨗于周王弗见使单襄公辞焉曰蛮夷戎狄不式王命注式用也音义淫湎毁常王命伐之则有献㨗王亲受而劳之所以惩不敬劝有功也兄弟甥舅侵败王略注兄弟同姓国甥舅异姓国略经略法度音义王命伐之告事而已不献其功所以敬亲暱注告伐事而不献囚俘音义禁淫慝也注淫慝谓虣掠百姓取囚俘也音义今叔父克遂有功于齐注克能也而不使命卿镇抚王室所使来抚余一人而巩伯实来未有职司于王室注巩朔上军大夫非命卿名位不达于王室又奸先王之礼注谓献齐㨗音义余虽欲于巩伯注欲受其献其敢废旧典以忝叔父夫齐甥舅之国也而大师之后也注齐世与周昏故曰甥舅音义宁不亦淫从其欲以怒叔父抑岂不可谏诲士庄伯不能对注荘伯巩朔音义王使委于三吏注委属也三吏三公也音义疏礼之如侯伯克敌使大天告庆之礼降于卿礼一等王以巩伯宴而私贿之使相告之曰非礼也勿籍注相相礼者籍书也王畏晋故私宴贿以慰巩朔音义疏春秋左传注疏卷二十五卷二十五考证春秋左氏传注疏卷二十五考证作丘甲注此甸所赋今鲁使丘出之孙觉曰如杜説以为甸出甲士三人而使丘出之也夫一甸之地兼有四丘而使丘出甸赋丘岂能供之哉亦不能顿取于民如此之暴也盖古者一甸之地兼有四丘而出长毂一乘甲士三人步卒七十二人成公始作丘甲则是丘出一甲而甸出甲士四人也往者三人而今增其一丘出一人焉故曰作丘甲也又按万斯大学春秋随笔曰作丘甲増甲士也而步卒如故鲁畏齐强车増一甲皆为四乘因使一丘出一甲其步卒之增则在襄十一年作三军时也传士燮佐上军按以传及疏证之则士燮佐上军也监本别本作将上军者非今改正传丑父使公下如华泉取饮林尧叟曰时丑父代为齐侯故诈使公下车往华泉取水而饮欲使公因而走逸按华泉华不注山泉水也传五伯之霸也注夏伯昆吾商伯大彭豕韦周伯齐桓晋文赵汸补注曰传以五伯对四王则通三代霸者言之是也宋襄秦穆不成霸楚庄吞噬中国岂有所谓勤而抚之以役王命之事顾炎武日知録曰诗正义引服䖍説与此同应邵风俗通亦主此説传使齐人归我汶阳之田林尧叟曰汶阳之田本鲁地为齐所侵故晋使齐归之于我按汶阳之田鲁僖所以赏季友是季氏私田也故是役行父力主之传公衡为质注公衡成公子按公衡恐是宣公子成公弟以成公之年计之不应以稚子为质也传而不使命卿镇抚王室按晋之命卿当是三军将佐据此则当时列国之卿虽擅自废置尚犹禀于王室假其爵命如士㑹之将中军为太傅且必请王命以黻冕也杜前注三帅已尝受王先路之赐知非臆度传使相告之曰非礼也勿籍林尧叟曰言此宴贿皆非礼之正也勿书此以为礼典按此説恐未全言献齐捷及使大夫皆非礼也勿书此于册以见待晋独优春秋左氏传注疏卷二十五考证春秋左传注疏卷二十六钦定四库全书春秋左传注疏卷二十六晋杜氏注唐陆德明音义孔颖达疏经三年春王正月公会晋侯宋公卫侯曹伯伐郑注宋卫未葬而称爵以接邻国非礼也疏辛亥葬衞穆公注无传二月公至自伐郑注无传甲子新宫灾三日哭注无传三年丧毕宣公神主新入庙故谓之新宫书三日哭善得礼宗庙亲之神灵所冯居而遇灾故哀而哭之音义疏乙亥葬宋文公注无传七月而葬缓夏公如晋郑公子去疾帅师伐许公至自晋注无传秋叔孙侨如帅师围棘注棘汶阳田之邑在济北蛇丘县音义大雩注无传以过时书晋郄克衞孙良夫伐廧咎如注赤狄别种音义冬十有一月晋侯使荀庚来聘衞侯使孙良夫来聘丙午及荀庚盟疏丁未及孙良夫盟注先晋后衞尊霸主郑伐许注无传不书将帅告辞略音义疏传三年春诸侯伐郑次于伯牛讨邲之役也注伯牛郑地邲役在宣十二年遂东侵郑注晋潜军深入郑公子偃帅师御之注偃穆公子使东鄙覆诸鄤注覆伏兵也音义败诸丘舆注鄤丘与皆郑地晋偏军为郑所败故不书皇戌如楚献㨗夏公如晋拜汶阳之田注前年晋使齐归鲁汶阳田故许恃楚而不事郑郑子良伐许晋人归楚公子谷臣与连尹襄老之尸于楚以求知罃注邲之战楚获知罃于是荀首佐中军矣注荀首知罃父故楚人许之王送知罃曰子其怨我乎对曰二国治戎臣不才不胜其任以为俘馘执事不以衅鼓注以血涂鼓为衅鼓音义疏使归即戮君之惠也臣实不才又谁敢怨王曰然则德我乎疏对曰二国图其社稷而求纾其民注纾缓也音义各惩其忿以相宥也注宥赦也音义两释累囚以成其好注累系也音义二国有好臣不与及其谁敢德注言二国本不为已音义王曰子归何以报我对曰臣不任受怨君亦不任受德无怨无德不知所报王曰虽然必告不谷对曰以君之灵累臣得归骨于晋寡君之以为戮死且不朽注戮其不胜任音义疏若从君之惠而免之以赐君之外臣首注称于异国君曰外臣首其请于寡君而以戮于宗亦死且不朽若不获命注君不许戮而使嗣宗职注嗣其祖宗之位职次及于事而帅偏师以脩封疆虽遇执事注遇楚将帅音义其弗敢违注违辟也其竭力致死无有二心以尽臣礼所以报也王曰晋未可与争重为之礼而归之秋叔孙侨如围棘取汶阳之田棘不服故围之注侨如叔孙得臣子晋郄克衞孙良夫伐廧咎如讨赤狄之余焉注宣十五年晋灭赤狄潞氏其余民散入廧咎如故讨之疏廧咎如溃上失民也注此传释经之文而经无廧咎如溃盖经阙此四字音义疏冬十一月晋侯使荀庚来聘且寻盟注寻元年赤棘盟荀庚林父之子衞侯使孙良夫来聘且寻盟注寻宣七年盟公问诸臧宣叔曰中行伯之于晋也其位在三注下卿疏孙子之于衞也位为上卿将谁先对曰次国之上卿当大国之中中当其下下当其上大夫注降一等小国之上卿当大国之下卿中当其上大夫下当其下大夫注降大国二等上下如是古之制也注古制公为大国侯伯为次国子男为小国衞在晋不得为次国注春秋时以强弱为大小故衞虽侯爵犹为小国疏晋为盟主其将先之注计等则二人位敌以盟主故先晋丙午盟晋丁未盟衞礼也十二月甲戌晋作六军注为六军僭王也万二千五百人为军音义韩厥赵括巩朔韩穿荀骓赵旃皆为卿赏鞌之功也注韩厥为新中军赵括佐之巩朔为新上军韩穿佐之荀骓为新下军赵旃佐之晋旧自有三军今增此故为六军音义疏齐侯朝于晋将授玉注行朝礼疏郄克趋进曰此行也君为妇人之笑辱也寡君未之敢任注言齐侯之来以谢妇人之笑非为脩好故云晋君不任当此惠音义晋侯享齐侯齐侯视韩厥韩厥曰君知厥也乎齐侯曰服改矣注戎朝异服也言服改明识其人疏韩厥登举爵曰臣之不敢爱死为两君之在此堂也荀罃之在楚也郑贾人有将寘诸褚中以出既谋之未行而楚人归之贾人如晋荀罃善视之如实出已贾人曰吾无其功敢有其实乎吾小人不可以厚诬君子遂适齐注传言知罃之贤音义经四年春宋公使华元来聘三月壬申郑伯坚卒注无传二年大夫盟于蜀壬申二月二十八日杞伯来朝夏四月甲寅臧孙许卒注无传公如晋葬郑襄公注无传秋公至自晋冬城郓注无传公欲叛晋故城而为备音义疏郑伯伐许传四年春宋华元来聘通嗣君也注宋共公即位音义疏杞伯来朝归叔姬故也注将出叔姬先脩礼朝鲁言其故夏公如晋晋侯见公不敬季文子曰晋侯必不免注言将不能寿终也后十年陷厠而死诗曰敬之敬之天惟显思命不易哉注诗颂言天道显明受其命甚难不可不敬以奉之音义夫晋侯之命在诸侯矣可不敬乎注敬诸侯则得天命秋公至自晋欲求成于楚而叛晋季文子曰不可晋虽无道未可叛也国大臣睦而迩于我注迩近也诸侯听焉未可以贰注听服也史佚之志有之曰注周文王太史音义非我族类其心必异楚虽大非吾族也注与鲁异姓其肯字我乎公乃止注字爱也冬十一月郑公孙申帅师疆许田注前年郑伐许侵其田今正其界音义许人败诸展陂郑伯伐许取鉏任泠敦之田注展陂亦许地音义晋栾书将中军注代郄克音义荀首佐之士爕佐上军以救许伐郑取氾祭注氾祭郑地成臯县东有氾水音义疏楚子反救郑郑伯与许男讼焉注于子反前争曲直皇戌摄郑伯之辞注代之对子反不能决也曰君若辱在寡君寡君与其二三臣共听两君之所欲成其可知也注欲使自屈于楚子前决之不然侧不足以知二国之成注侧子反名为明年许愬郑于楚张本音义晋赵婴通于赵庄姬注赵婴赵盾弟庄姬赵朔妻朔盾之子经五年春王正月杞叔姬来归注出也传在前年疏仲孙蔑如宋夏叔孙侨如会晋荀首于谷注谷齐地梁山崩注记异也梁山在冯翊夏阳县北疏秋大水注无传冬十有一月己酉天王崩十有二月己丑公会晋侯齐侯宋公衞侯郑伯曹伯邾子杞伯同盟于虫牢注虫牢郑地陈留封丘县北有桐牢传五年春原屏放诸齐注放赵婴也原同屏季婴之兄音义婴曰我在故栾氏不作我亡吾二昆其忧哉且人各有能有不能注言已虽淫而能令庄姬䕶赵氏音义舎我何害弗听婴梦天使谓已祭余余福女使问诸士贞伯贞伯曰不识也既而告其人曰注自告贞伯从人音义疏神福仁而祸淫淫而无罚福也祭其得亡乎注以得放遣为福祭之之明日而亡注为八年晋杀赵同赵括传孟献子如宋报华元也注前年宋华元来聘夏晋荀首如齐逆女故宣伯餫诸谷注野馈曰餫运粮馈之敬大国也音义疏梁山崩晋侯以传召伯宗注传驿音义伯宗辟重曰辟传注重载之车音义重人曰待我不如㨗之速也注㨗邪出音义疏问其所曰绛人也问绛事焉曰梁山崩将召伯宗谋之问将若之何曰山有朽壤而崩可若何国主山川注主谓所主祭音义故山崩川竭君为之不举注去盛馔音义降服注损盛服乘缦注车无文音义疏彻乐注息八音出次注舍于郊疏祝币注陈玉帛史辞注自罪责以礼焉注礼山川其如此而已虽伯宗若之何伯宗请见之注见之于晋君音义不可注不肯见遂以告而从之注从重人言许灵公愬郑伯于楚注前两年郑伐许故六月郑悼公如楚讼不胜楚人执皇戌及子国注以郑伯不直故也子国郑穆公子故郑伯归使公子偃请成于晋秋八月郑伯及晋赵同盟于垂棘注垂棘晋地宋公子围龟为质于楚而归注围龟文公子音义华元享之请鼓譟以出鼓譟以复入注出入輙击鼓音义曰习攻华氏宋公杀之注盖宣十五年宋楚平后华元使围龟代已为质故怨而欲攻华氏冬同盟于虫牢郑服也诸侯谋复会宋公使向为人辞以子灵之难注子灵围龟也宋公不欲会以新诛子灵为辞为明年侵宋传音义十一月己酉定王崩注经在虫牢盟上传在下月倒错衆家传悉无此八字或衍文音义疏经六年春王正月公至自会注无传二月辛巳立武宫注鲁人自鞌之功至今无患故筑武军又作先君武公宫以告成事欲以示后世疏取鄟注附庸国也音义衞孙良夫帅师侵宋夏六月邾子来朝注无传公孙婴齐如晋注婴齐叔肸子壬申郑伯费卒注前年同盟虫牢音义秋仲孙蔑叔孙侨如帅师侵宋楚公子婴齐帅师伐郑冬季孙行父如晋晋栾书帅师救郑传六年春郑伯如晋拜成注谢前年再盟子游相注子游公子偃音义授玉于东楹之东注礼授玉两楹之间郑伯行疾故东过疏士贞伯曰郑伯其死乎自弃也已视流而行速不安其位宜不能久注视流不端谛音义二月季文子以鞌之功立武宫非礼也注宣十二年潘党劝楚子立武军楚子答以武有七德非已所堪其为先君宫告成事而已今鲁倚晋之功又非霸王而立武宫故讥之音义疏听于人以救其难不可以立武立武由已非由人也注言请人救难胜非己功音义取鄟言易也音义三月晋伯宗夏阳说衞孙良夫寗相郑人伊雒之戎陆浑蛮氏侵宋注夏阳说晋大夫蛮氏戎别种也河南新城县东南有蛮城经唯书衞孙良夫独衞告也音义以其辞会也注辞会在前年师于鍼衞人不保注不守备音义说欲袭衞曰虽不可入多俘而归有罪不及死伯宗曰不可衞唯信晋故师在其郊而不设备若袭之是弃信也虽多衞俘而晋无信何以求诸侯乃止师还衞人登陴注闻说谋故音义晋人谋去故绛注晋复命新田为绛故谓此故绛音义诸大夫皆曰必居郇瑕氏之地注郇瑕古国名河东解县西北有郇城音义沃饶而近盬国利君乐不可失也注盬盐也猗氏县盐池是音义疏韩献子将新中军且为仆大夫注兼大仆音义公揖而入献子从公立于寝庭注路寝之庭疏谓献子曰何如注问诸大夫言是非对曰不可郇瑕氏土薄水浅注土薄地下其恶易觏注恶疾疢觏成也音义疏易觏则民愁民愁则垫隘注垫隘羸困也音义疏于是乎有沉溺重膇之疾注沉溺湿疾重膇足肿音义不如新田注今平阳绛邑县是土厚水深居之不疾注髙燥故有汾浍以流其恶注汾水出大原经绛北西南入河浍水出平阳绛县南西入汾恶垢秽音义且民从教注无灾患十世之利也疏夫山泽林盬国之寳也国饶则民骄佚注财易致则民骄侈音义疏近寳公室乃贫不可谓乐注近寳则民不务本疏公说从之夏四月丁丑晋迁于新田注为季孙如晋传音义六月郑悼公卒注终士贞伯之言子叔声伯如晋命伐宋注晋人命声伯秋孟献子叔孙宣伯侵宋晋命也楚子重伐郑郑从晋故也注前年与晋盟冬季文子如晋贺迁也晋栾书救郑与楚师遇于绕角注绕角郑地楚师还晋师遂侵蔡楚公子申公子成以申息之师救蔡注申息楚二县音义御诸桑隧注汝南朗陵县东有桑里在上蔡西南音义赵同赵括欲战请于武子武子将许之注武子栾书知庄子注荀首中军佐范文子注士爕上军佐韩献子注韩厥新中军将谏曰不可吾来救郑楚师去我吾遂至于此注此蔡地是迁戮也戮而不已又怒楚师战必不克注迁戮不义怒敌难当故不克虽克不令成师以出而败楚之二县何荣之有焉注六军悉出故曰成师以大胜小不足为荣若不能败为辱已甚不如还也乃遂还于是军帅之欲战者衆或谓栾武子曰圣人与衆同欲是以济事子盍从衆注盍何不也音义子为大政注中军元帅将酌于民者也注酌取民心以为政子之佐十一人注六军之卿佐疏其不欲战者三人而已注知范韩也欲战者可谓衆矣商书曰三人占从二人衆故也注商书洪范疏武子曰善钧从衆注钧等也夫善衆之主也三卿为主可谓衆矣注三卿皆晋之贤人从之不亦可乎注传善栾书得从衆之义且为八年晋侵蔡传经七年春王正月鼷䑕食郊牛角改卜牛鼷䑕又食其角乃免牛注无传称牛未卜日免放也免牛可也不郊非礼也音义疏吴伐郯音义夏五月曹伯来朝不郊犹三望注无传书不郊问有事三望非礼秋楚公子婴齐帅师伐郑公会晋侯齐侯宋公衞侯曹伯莒子邾子杞伯救郑八月戊辰同盟于马陵注马陵衞地阳平元城县东南有地名马陵公至自会注无传吴入州来注州来楚邑淮南下蔡县是也冬大雩注无传书过衞孙林父出奔晋传七年春吴伐郯郯成季文子曰中国不振旅蛮夷入伐而莫之或恤注振整也旅衆也无弔者也夫注言中国不能相愍恤故夷狄内侵音义诗曰不弔昊天乱靡有定其此之谓乎注诗小雅刺在上者不能弔愍下民故号天告乱音义疏有上不弔其谁不受乱注上谓霸主吾亡无日矣君子曰知惧如是斯不亡矣郑子良相成公以如晋见且拜师注谢前年晋救郑之师为楚伐郑张本音义夏曹宣公来朝疏秋楚子重伐郑师于氾注氾郑地在襄城县南音义诸侯救郑郑共仲侯羽军楚师注二子郑大夫音义囚郧公钟仪献诸晋八月同盟于马陵寻虫牢之盟且莒服故也注虫牢盟在五年莒本属齐齐服故莒从之音义晋人以钟仪归囚诸军府注军藏府也为九年晋侯见钟仪张本音义楚围宋之役注在宣十四年师还子重请取于申吕以为赏田王许之注分申吕之田以自赏申公巫臣曰不可此申吕所以邑也是以为赋以御北方若取之是无申吕也注言申吕頼此田成邑耳不得此田则无以出兵赋而二邑坏也音义晋郑必至于汉王乃止子重是以怨巫臣子反欲取夏姬巫臣止之遂取以行子反亦怨之及共王即位注楚共王以鲁成公元年即位音义子重子反杀巫臣之族子阎子荡及清尹弗忌注皆巫臣之族音义及襄老之子黑要注以夏姬故并怨黑要音义而分其室子重取子阎之室使沈尹与王子罢分子荡之室子反取黑要与清尹之室巫臣自晋遗二子书曰注子重子反音义尔以谗慝贪惏事君而多杀不辜余必使尔罢于奔命以死巫臣请使于吴晋侯许之吴子寿梦说之乃通吴于晋注寿梦季札父音义以两之一卒适吴舍偏两之一焉注司马法百人为卒二十五人为两车九乘为小偏十五乘为大偏盖留九乘车及一两二十五人令吴习之音义疏与其射御教吴乘车教之战陈教之叛楚注前是吴常属楚音义寘其子狐庸焉使为行人于吴吴始伐楚伐巢伐徐注巢徐楚属国音义子重奔命注救徐巢马陵之会吴入州来子重自郑奔命注因伐郑而行子重子反于是乎一岁七奔命蛮夷属于楚者吴尽取之是以始大通吴于上国注上国诸夏音义衞定公恶孙林父冬孙林父出奔晋注林父孙良夫之子音义衞侯如晋晋反戚焉注戚林父邑林父出奔戚随属晋音义疏经八年春晋侯使韩穿来言汶阳之田归之于齐注齐服事晋故晋来语鲁使还二年所取田音义晋栾书帅师侵蔡公孙婴齐如莒宋公使华元来聘夏宋公使公孙寿来纳币注昬聘不使卿今华元将命故特书之宋公无主昬者自命之故称使也公孙寿荡意诸之父疏晋杀其大夫赵同赵括注传曰原屏咎之徒也明本不以德义自居宜其见讨故从告辞而称名疏秋七月天子使召伯来赐公命注诸侯即位天子赐以命圭与之合瑞八年乃来缓也天子天王王者之通称音义疏冬十月癸卯杞叔姬卒注前五年来归者女既适人虽见出弃犹以成人礼书之终为杞伯所葬故称杞叔姬晋侯使士燮来聘叔孙侨如会晋士燮齐人邾人伐郯注先谋而称会盟主之命不同之于列国衞人来媵注古者诸侯取适夫人及左右媵各有姪娣皆同姓之国国三人凡九女所以广继嗣也鲁将嫁伯姬于宋故衞来媵之音义疏传八年春晋侯使韩穿来言汶阳之田归之于齐季文子饯之注饯送行饮酒音义疏私焉注私与之言曰大国制义以为盟主疏是以诸侯懐德畏讨无有贰心谓汶阳之田敝邑之旧也而用师于齐使归诸敝邑注用师鞌之战今有二命曰归诸齐信以行义义以成命小国所望而怀也信不可知义无所立四方诸侯其谁不解体注言不复肃敬于晋音义疏诗曰女也不爽士贰其行士也罔极二三其德注爽差也极中也诗衞风妇人怨丈夫不一其行喻鲁事晋犹女之事夫不敢过差而晋有罔极之心反二三其德音义疏七年之中一与一夺二三孰甚焉士之二三犹丧妃耦而况霸主霸主将德是以注以用也音义而二三之其何以长有诸侯乎诗曰犹之未逺是用大简注犹图也简谏也诗大雅言王者图事不逺故用大道谏之音义行父惧晋之不远犹而失诸侯也是以敢私言之疏晋栾书侵蔡注六年未得志故遂侵楚获申骊注申骊楚大夫音义楚师之还也注谓六年遇于绕角时疏晋侵沈获沈子揖初从知范韩也注绕角之役栾书从知庄子范文子韩献子之言不与楚战自是常从其谋师出有功故传善之沈国今汝南平舆县音义君子曰从善如流宜哉注宜有功也如流喻速诗曰恺悌君子遐不作人注遐逺也作用也诗大雅言文王能逺用善人不语助音义疏求善也夫作人斯有功绩矣是行也郑伯将会晋师注会伐蔡之师音义门于许东门大获焉注过许见其无备因攻之音义声伯如莒逆也注自为逆妇而书者因聘而逆音义宋华元来聘聘共姬也注穆姜之女成公姊妹为宋共公夫人聘不应使卿故传发其事而已音义疏夏宋公使公孙寿来纳币礼也注纳币应使卿晋赵庄姬为赵婴之亡故谮之于晋侯注赵婴亡在五年曰原屏将为乱栾郄为徴注栾氏郄氏亦徴其为乱六月晋讨赵同赵括武从姬氏畜于公宫注赵武庄姬之子庄姬晋成公女畜养也疏以其田与祁奚韩厥言于晋侯曰成季之勲宣孟之忠注成季赵衰宣孟赵盾音义而无后为善者其惧矣三代之令王皆数百年保天之禄夫岂无辟王頼前哲以免也注言三代亦有邪辟之君但頼其先人以免祸耳音义疏周书曰不敢侮鳏寡所以明德也注周书康诰言文王不侮鳏寡而德益明欲使晋侯之法文王音义乃立武而反其田焉秋召桓公来赐公命注召桓公周卿士晋侯使申公巫臣如吴假道于莒与渠丘公立于池上注渠邱公莒子朱也池城池也渠邱邑名莒县有蘧里音义疏曰城已恶莒子曰辟陋在夷其孰以我为虞注虞度也音义对曰夫狡焉注狡猾之人音义思启封疆以利社稷者何国蔑有唯然故多大国矣唯或思或纵也注世有思开封疆者有纵其暴掠者莒人当唯此为命音义疏勇夫重闭况国乎注为明年莒溃传音义冬杞叔姬卒来归自把故书注愍其见出来归故书卒也若更适大夫则不复书卒音义晋士爕来聘言伐郯也以其事吴故注七年郯与吴成公赂之请缓师文子不可注文子士爕曰君命无贰失信不立礼无加货事无二成注公私不两成君后诸侯是寡君不得事君也注欲与鲁絶音义爕将复之季孙惧使宣伯帅师会伐郯衞人来媵共姬礼也凡诸侯嫁女同姓媵之异姓则否注必以同姓者参骨肉至亲所以息隂讼疏经九年春王正月杞伯来逆叔姬之丧以归公会晋侯齐侯宋公衞侯郑伯曹伯莒子杞伯同盟于蒲注蒲卫地在长垣县西南公至自会注无传二月伯姬归于宋注宋不使卿逆非礼夏季孙行父如宋致女注女嫁三月又使大夫随加聘问谓之致女所以致成妇礼笃昏姻之好音义疏晋人来媵注媵伯姬也秋七月丙子齐侯无野卒注无传五同盟丙子六月一日书七月从赴疏晋人执郑伯注郑伯既受盟于蒲又受楚赂会于邓故晋执之称人者晋以无道于民告诸侯例在十五年晋栾书帅师伐郑冬十有一月葬齐顷公注无传音义楚公子婴齐帅师伐莒庚申莒溃注民逃其上曰溃楚人入郓注郓莒别邑也楚偏师入郓故称人秦人白狄伐晋郑人围许城中城注鲁邑也在东海廪邱县西南此闰月城在十一月之后十二月之前故传曰书时疏传九年春杞桓公来逆叔姬之丧请之也注叔姬已絶于把鲁复强请把使还取葬音义杞叔姬卒为把故也注还为把妇故卒称把音义逆叔姬为我也注既弃而复逆其丧明为鲁故音义为归汶阳之田故诸侯贰于晋注归田在前年晋人惧会于蒲以寻马陵之盟注马陵在七年季文子谓范文子曰德则不竞寻盟何为注竞强也范文子曰勤以抚之寛以待之坚彊以御之明神以要之柔服而伐贰德之次也是行也将始会吴吴人不至注为十五年会钟离传音义二月伯姬归于宋注为致女复命起楚人以重赂求郑郑伯会楚公子成于邓注为晋人执郑伯传夏季文子如宋致女复命公享之赋韩奕之五章注韩奕诗大雅篇名其五章言蹶父嫁女于韩侯为女相所居莫如韩乐文子喻鲁侯有蹶父之徳宋公如韩侯宋土如韩乐音义穆姜出于房再拜曰大夫勤辱不忘先君以及嗣君施及未亡人注穆姜伯姬母闻文子言宋乐喜而出谢其行劳妇人夫死自称未亡人音义先君犹有望也注言先君亦望文子之若此敢拜大夫之重勤又赋绿衣之卒章而入注绿衣诗弼风也取其我思古人实获我心喻文子言得已意音义晋人来媵礼也注同姓故秋郑伯如晋晋人讨其贰于楚也执诸铜鞮注铜鞮晋别县在上党音义栾书伐郑郑人使伯蠲行成晋人杀之非礼也兵交使在其间可也注明杀行人例音义楚子重侵陈以救郑注陈与晋故晋侯观于军府见钟仪问之曰南冠而絷者谁也注南冠楚冠絷拘执音义疏有司对曰郑人所献楚囚也使税之注郑献钟仪在七年税解也音义召而弔之再拜稽首问其族对曰泠人也注泠人乐官音义疏公曰能乐乎对曰先父之职官也敢有二事注言不敢学他事使与之琴操南音注南音楚声音义公曰君王何如对曰非小人之所得知也固问之对曰其为大子也师保奉之以朝于婴齐而夕于侧也注婴齐令尹子重侧司马子反言其尊卿敬老不知其他公语范文子文子曰楚囚君子也言称先职不背本也乐操土风不忘旧也称大子抑无私也注舍其近事而逺称少小以示性所自然明至诚音义疏名其二卿尊君也注尊晋君也不背本仁也不忘旧信也无私忠也尊君敏也注敏达也仁以接事信以守之忠以成之敏以行之事虽大必济注言有此四德必能成大事君盍归之使合晋楚之成公从之重为之礼使归求成注为下十二月晋楚结成张本音义冬十一月楚子重自陈伐莒围渠丘渠丘城恶衆溃奔莒戊申楚入渠丘注月六日莒人囚楚公子平楚人曰勿杀吾归而俘莒人杀之楚师围莒莒城亦恶庚申莒溃注月十八日楚遂入郓莒无备故也注终巫臣之言君子曰恃陋而不备罪之大者也备豫不虞善之大者也莒恃其陋而不脩城郭浃辰之间而楚克其三都无备也夫注浃辰十二日也音义疏诗曰虽有丝麻无弃菅蒯虽有姬姜无弃蕉萃凡百君子莫不代匮言备之不可以已也注逸诗也姬姜大国之女蕉萃陋贱之人音义疏秦人白狄伐晋诸侯贰故也郑人围许示晋不急君也注此秋晋执郑伯是则公孙申谋之曰我出师以围许注示不畏晋为将改立君者而纾晋使注纾缓也勿亟遣使诣晋示欲更立君音义晋必归君注为明年晋侯归郑伯张本城中城书时也十二月楚子使公子辰如晋报钟仪之使请脩好结成注钟仪奉晋命归故楚报之音义经十年春衞侯之弟黑背帅师侵郑夏四月五卜郊不从乃不郊注无传卜常祀不郊皆非礼故书疏五月公会晋侯齐侯宋公衞侯曹伯伐郑注晋侯太子州蒲也称爵见其生代父居位失人子之礼音义疏齐人来媵注无传媵伯姬也异姓来媵非礼也丙午晋侯獳卒注六同盟据传丙午六月七日有日无月音义疏秋七月公如晋冬十月传十年春晋侯使籴茷如楚注籴茷晋大夫音义报大宰子商之使也注子商楚公子辰使在前年音义衞子叔黑背侵郑晋命也注晋命衞使侵郑郑公子班闻叔申之谋注改立君之谋三月子如立公子繻注子如公子班音义夏四月郑人杀繻立髠顽子如奔许注髠顽郑成公大子音义栾武子曰郑人立君我执一人焉何益不如伐郑而归其君以求成焉晋侯有疾五月晋立大子州蒲以为君而会诸侯伐郑注生立子为君此父不父子不子经因书晋侯其恶明音义郑子罕赂以襄钟注子罕穆公子襄钟郑襄公之庙钟子然盟于脩泽子驷为质注子然子驷皆穆公子荥阳卷县东有脩武亭音义辛巳郑伯归注郑伯归不书郑不告入晋侯梦大厉被发及地搏膺而踊曰杀余孙不义注厉鬼也赵氏之先祖也八年晋侯杀赵同赵括故怒音义疏余得请于帝矣壊大门及寝门而入公惧入于室又壊戸公觉召桑田巫注桑田晋邑音义巫言如梦注巫云鬼怒如公所梦公曰何如曰不食新矣注言公不得及食新麦公疾病求医于秦秦伯使医缓为之注缓医名为犹治也音义未至公梦疾为二竖子曰彼良医也惧伤我焉逃之其一曰居肓之上膏之下若我何注肓鬲也心下为膏音义疏医至曰疾不可为也在肓之上膏之下攻之不可逹之不及药不至焉不可为也注逹针音义公曰良医也厚为之礼而归之六月丙午晋侯欲麦注周六月今四月麦始熟使甸人献麦注甸人主为公田者音义馈人为之召桑田巫示而杀之将食张如厠陷而卒注张腹满也音义小臣有晨梦负公以登天及日中负晋侯出诸厠遂以为殉注传言巫以明术见杀小臣以言梦自祸郑伯讨立君者戊申杀叔申叔禽注叔禽叔申弟疏君子曰忠为令德非其人犹不可况不令乎注言申叔为忠不得其人还害身疏秋公如晋注亲弔非礼晋人止公使送葬于是籴茷未反注是春晋使籴茷至楚结成晋谓鲁贰于楚故留公须籴茷还验其虚实冬葬晋景公公送葬诸侯莫在鲁人辱之故不书讳之也注讳不书晋葬也春秋左传注疏卷二十六卷二十六考证春秋左氏传注疏卷二十六考证丙午及荀庚盟丁未及孙良夫盟孙复曰此公及荀庚孙良夫盟也不言公者二子伉也林尧叟曰聘而遂盟始于此传讨邲之役也赵汸补注曰晋自邲战后失郑故传自其始叛言之传于是荀首佐中军矣按自宣公十七年士会请老郄克为政荀首即已佐中军是以成二年传巫臣对楚王曰知罃之父新佐中军不始于此年也传追叙于此年耳传中行伯之于晋也其位在三林尧叟曰中行伯即荀庚以荀林父为晋中行因以为氏故亦谓中行伯按晋三军将佐皆卿也时荀庚将上军故云位在三以下文大国卿有上中下言之正应是中卿耳杜注言是下卿孔疏言第三犹为下卿则其余皆下卿然则晋六卿惟中军将为上卿其中军佐即中卿乎传齐侯朝于晋将授玉疏窃原马迁之意所以有此说者当读此传将授玉以为将授王遂饰成为此谬辞耳按司马迁必因上传有晋作六军之文又误读此授玉为授王也传士爕佐上军林尧叟曰荀庚将上军不出故佐独行按晋军或全出或半行鞌之战三军俱出而将佐半行此役则中军将佐全出而上军惟其佐独行下军全不出也传取汜祭疏荥阳中牟县荥监本讹作荧今改正立武宫公羊传曰武公之宫也啖助曰左传以为武军之宫非也若然炀宫复何谓乎刘敞曰鲁僭天子之礼学者习于鲁更张而大之曰鲁公之庙文世室也武公之庙武世室也人之迷固乆矣万斯大曰据昭十五年经书有事于武宫则公羊说是盖鞌战时祷于武公而得胜故立其宫也鲁人不知其非礼且儗之于鲁公之庙而称为世室明堂位遂亦侈言之武公之庙在懿孝为祢至闵公则亲尽而毁矣闵公至今八十年中断者三世一旦忽然更立于世字之义何居传季文子以鞌之功立武宫按左传亦不谓立武军杜氏傅会宣十二年传有潘党劝楚子立武军之文遂据为说耳服䖍曰鞌之战祷武公以求胜故立其宫解传极当孔氏必护杜注而驳服义何邪传下文言不可以立武及立武由己皆言夸耀战功之非非谓立武军也传楚公子申公子成以申息之师救蔡赵汸补注曰楚以申息为经营中国之本故三军二广不常出而大抵用申息之师僖二十五年以申息之师戍商密二十六年申公叔侯戍齐文九年息公子朱伐陈成六年以申息之师救蔡昔宣王之世申伯实以王舅为南国之屏翰所以干城王室秦汉之际南阳为要地故楚有图北方之志其君多居于申大合诸侯亦在焉吴伐郯林尧叟曰吴始见经吴始入伐中国传是以始大通吴于上国赵汸补注林氏曰楚人御吴以江故用舟师吴人挠楚以淮故用车战吴自徐伐巢淮西也入州来淮北也吴楚争淮自此始自鸡父之师一败而吴得州来灭巢及钟离矣是则亡郢始于失淮八年秋七月天子使召伯来赐公命注八年乃来缓也按成公即位已八年未尝一至京师朝天子杜氏乃以天子赐命为缓乎孔疏谓不宜讥天子赐缓是也传夏宋公使公孙寿来纳币礼也赵汸补注曰说者疑昏礼不当使公子公孙非也国君臣诸父昆弟同姓之卿与异姓之卿何异如鲁郑卿皆同姓当使何人传三代之令王皆数百年保天之禄疏比赵同赵括嗣祖父之天禄监本讹作比赵同赵括谓天禄之祖父遂不可解今改正传晋人杀之非礼也注明杀行人例赵汸补注曰杀行人非卿例不书此为兵交发义传对曰泠人也疏吕氏春秋称皇帝使伶伦自大夏之西崑崙之隂按吕氏春秋本文作阮隃之隂汉志乃作崑崙之隂传诗曰虽有丝麻疏肋宜为索又云明肋如菅按尔雅注两肋字俱宜作韧言坚韧也公会晋侯齐侯宋公衞侯曹伯伐郑疏周穆王名满晋厉公名州满满监本俱讹作蒲今改正春秋左传注疏卷二十七钦定四库全书春秋左传注疏卷二十七晋杜氏注唐陆徳眀音义孔颕达疏经十有一年春王三月公至自晋注正月公在晋不书讳见止疏晋侯使郄犫来聘己丑及郄犫盟注郄犫郄克从父兄弟音义疏夏季孙行父如晋秋叔孙侨如如齐音义冬十月传十一年春王三月公至自晋晋人以公为贰于楚故止公公请受盟而后使归注前年七月公如晋弔至是乃得归郄犫来聘且涖盟注公请受盟故使大夫来临之音义声伯之母不聘注声伯之母叔肸之妻不聘无媒礼音义穆姜曰吾不以妾为姒注昆弟之妻相谓为姒穆姜宣公夫人宣公叔肸同母昆弟音义疏生声伯而出之嫁于齐管于奚生二子而寡以归声伯声伯以其外弟为大夫注外弟管于奚之子为鲁大夫而嫁其外妺于施孝叔注孝叔鲁惠公五世孙郄犫来聘求妇于声伯声伯夺施氏妇以与之妇人曰鸟兽犹不失俪注俪耦也音义疏子将若何曰吾不能死亡注言不与郄犫妇惧能忿致祸妇人遂行生二子于郄氏郄氏亡晋人归之施氏施氏逆诸河沈其二子注沈之于河音义妇人怒曰已不能庇其伉俪而亡之注伉敌也音义疏又不能字人之孤而杀之注字爱也将何以终遂誓施氏注约誓不复为之妇也传言郄犫滛纵所以亡也音义夏季文子如晋报聘且涖盟也注郄犫文子交盟鲁晋之君其意一也故但书来盟举重畧轻疏周公楚恶恵㐮之偪也注惠王㐮王之族音义且与伯与争政注伯与周卿士音义不胜怒而出及阳樊注阳樊晋地王使刘子复之盟于鄄而入三日复出奔晋注王既复之而复出所以自絶于周为眀年周公出奔传鄄周邑音义秋宣伯聘于齐以脩前好注鞌以前之好音义晋郄至与周争鄇田注鄇温别邑今河内懐县西南有鄇人亭音义王命刘康公单㐮公讼诸晋郄至曰温吾故也故不敢失注言温郄氏旧邑音义疏刘子单子曰昔周克商使诸侯抚封注各抚有其封内之地蘓忿生以温为司㓂与檀伯达封于河注蘓忿生周武王司㓂蘓公也与檀伯达俱封于河内音义疏苏氏卽狄又不能于狄而奔卫注事在僖十年㐮王劳文公而赐之温注在僖二十五年音义狐氏阳氏先处之注狐溱阳处父先食温地音义而后及子若治其故则王官之邑也子安得之晋侯使郄至勿敢争注传言郄至贪所以亡宋华元善于令尹子重又善于栾武子闻楚人既许晋籴茷成而使归复命矣注在往年音义冬华元如楚遂如晋合晋楚之成注为眀年盟宋西门外张本秦晋为成将㑹于令狐晋侯先至焉秦伯不肯渉河次于王城使史颗盟晋侯于河东注史颗秦大夫音义晋郄犫盟秦伯于河西注就盟王城范文子曰是盟也何益齐盟所以质信也注齐一心质成也㑹所信之始也始之不从其可质乎秦伯归而背晋成注为十三年伐秦传音义经十有二年春周公出奔晋夏公㑹晋侯卫侯于琐泽注琐泽地阙音义秋晋人败狄于交刚注交刚地阙冬十月传十二年春王使以周公之难来告注周公奔在前年音义书曰周公出奔晋凡自周无出周公自出故也注天子无外故奔者不言出周公为王所复而自絶于周故书出以非之疏宋华元克合晋楚之成注终前年事夏五月晋士爕㑹楚公子罢许偃注二子楚大夫音义癸亥盟于宋西门之外曰凡晋楚无相加戎好恶同之同恤菑危备救凶患若有害楚则晋伐之在晋楚亦如之交贽徃来道路无壅注贽币也音义疏谋其不协而讨不庭注讨背叛不来在王庭者有渝此盟眀神殛之注殛诛也音义俾队其师无克胙国注俾使也队失也音义郑伯如晋聴成注聴犹受也晋楚既成郑往受命㑹于琐泽成故也注晋既与楚成合诸侯以申成好音义狄人间宋之盟以侵晋而不设备音义秋晋人败狄于交刚晋郄至如楚聘且涖盟楚子享之子反相为地室而县焉注县钟皷也音义郄至将登注登堂金奏作于下注击钟而奏乐疏惊而走出子反曰日云莫矣寡君须矣吾子其入也宾曰君不忘先君之好施及下臣贶之以大礼重之以备乐注贶赐也音义疏如天之福两君相见何以代此下臣不敢注言此两君相见之礼疏子反曰如天之福两君相见无亦唯是一矢以相加遗焉用乐注言两君战乃相见无用此乐音义疏寡君须矣吾子其入也宾曰注传诸交譲得宾主辞者多曰宾主以眀之疏若譲之以一矢祸之大者其何福之为世之治也诸侯间于天子之事则相朝也注王事间缺则脩私好音义于是乎有享宴之礼享以训共俭注享有体荐设几而不倚爵盈而不饮肴干而不食所以训共俭音义疏宴以示慈恵注宴则折爼相与共食音义疏共俭以行礼而慈惠以布政政以礼成民是以息百官承事朝而不夕注不夕言无事音义疏此公侯之所以扞城其民也注扞蔽也言享宴结好邻国所以蔽扞其民音义疏故诗曰赳赳武夫公侯干城注诗周南之风赳赳武貌干扞也言公侯之与武夫止于扞难而已音义疏及其乱也诸侯贪冒侵欲不忌争寻常以尽其民注八尺曰寻倍寻曰常言争尺丈之地以相攻伐音义疏略其武夫以为己腹心股肱爪牙注略取也言世乱则公侯制御武夫以从己志使侵害邻国为搏噬之用无己音义疏故诗曰赳赳武夫公侯腹心注举诗之正以駮乱义诗言治世则武夫能合徳公侯外为扞城内制其腹心音义疏天下有道则公侯能为民干城而制其腹心乱则反之注畧其武夫以为己腹心爪牙音义疏今吾子之言乱之道也不可以为法然吾子主也至敢不从遂入卒事归以语范文子文子曰无礼必食言吾死无日矣夫注言晋楚不能久和必复相伐为十六年鄢陵战张本音义疏冬楚公子罢如晋聘且涖盟注报郄至十二月晋侯及楚公子罢盟于赤棘晋地经十有三年春晋侯使郄锜来乞师注将伐秦也侯伯当召兵而乞师谦辞音义疏三月公如京师注伐秦道过京师因朝王音义疏夏五月公自京师遂㑹晋侯齐侯宋公卫侯郑伯曹伯邾人滕人伐秦曹伯卢卒于师注五同盟音义疏秋七月公至自伐秦注无传冬𦵏曹宣公传十三年春晋侯使郄锜来乞师将事不敬注将事致君命孟献子曰郄氏其亡乎礼身之干也敬身之基也郄子无基疏且先君之嗣卿也受命以求师将社稷是卫而惰弃君命也不亡何为注郄锜郄克子故曰嗣卿为十七年晋杀郄锜传音义三月公如京师宣伯欲赐注欲王赐也请先使王以行人之礼礼焉注不加厚音义孟献子从王以为介而重贿之注介辅相威仪者献子相公以礼故王重贿之音义疏公及诸侯朝王遂从刘康公成肃公㑹晋侯伐秦注刘康公王季子刘成二公不书兵不加秦成子受脤于社不敬注脤宜社之肉也盛以脤器故曰脤宜出兵祭社之名音义疏刘子曰吾闻之民受天地之中以生所谓命也是以有动作礼义威仪之则以定命也能者飬之以福注飬威仪以致福不能者败以取祸是故君子勤礼小人尽力勤礼莫如致敬尽力莫如敦笃敬在飬神笃在守业国之大事在祀与戎祀有执膰注膰祭肉音义疏戎有受脤神之大节也注交神之大节今成子惰弃其命矣注惰则失中和之气其不反乎注为成肃公卒于瑕张本疏夏四月戊午晋侯使吕相絶秦曰注吕相魏锜子盖口宣己命音义昔逮我献公及穆公注晋献公秦穆公音义相好戮力同心疏申之以盟誓重之以昬姻注穆公夫人献公之女音义天祸晋国文公如齐惠公如秦注辟骊姫也不言狄梁举所恃大国音义无禄献公卽世穆公不忘旧徳俾我惠公用能奉祀于晋注僖十年秦纳惠公音义又不能成大勲而为韩之师注僖十五年秦伐晋获惠公疏亦悔于厥心用集我文公注集成也是穆之成也注成功于晋文公躬擐甲胄跋履山川注草行为䟦音义踰越险阻征东之诸侯虞夏商周之而朝诸秦则亦旣报旧徳矣郑人怒君之疆埸我文公帅诸侯及秦围郑注晋自以郑贰于楚故围之郑非侵秦也晋以此诬秦事在僖三十年音义秦大夫不询于我寡君擅及郑盟注询谋也盟者秦伯谦言大夫音义诸侯疾之将致命于秦注致死命而讨秦时无诸侯盖诸侯遥致此意疏文公恐惧绥静诸侯秦师克还无害则是我有大造于西也注造成也言晋有成功于秦音义无禄文公卽世穆为不弔注不见弔伤疏蔑死我君寡我㐮公注寡弱也音义疏迭我殽地奸絶我好伐我保城殄灭我费滑注伐保城诬之费滑滑国都于费今缑氏县音义疏散离我兄弟挠乱我同盟注滑晋同姓音义倾覆我国家我㐮公未忘君之旧勲注纳文公之勲音义而惧社稷之陨是以有殽之师注在僖三十三年音义犹愿赦罪于穆公注晋欲求觧于秦穆公弗聴而卽楚谋我天诱其𠂻成王陨命注秦使鬭克归楚求成事见文十四年文元年楚弑成王音义疏穆公是以不克逞志于我注逞快也音义穆㐮即世康灵即位注文六年晋㐮秦穆皆卒康公我之自出注晋外甥又欲阙剪我公室倾覆我社稷帅我蝥贼以来荡摇我边疆注蝥贼食禾稼虫名谓秦纳公子雍音义疏我是以有令狐之役注在文七年康犹不悛入我河曲注悛改也音义伐我涑川俘我王官注涑水出河东闻喜县西南至蒲坂县入河音义翦我覊马我是以有河曲之战注在文十二年东道之不通则是康公絶我好也注言康公自絶故不复东通晋音义及君之嗣也注君秦桓公我君景公引领西望曰庶抚我乎注望秦抚恤晋君亦不惠称盟注不肯称晋望而共盟音义利我有狄难注谓晋灭潞氏时音义入我河县焚我箕郜芟夷我农功注夷伤也音义䖍刘我边陲注䖍刘皆杀也疏我是以有辅氏之聚注聚衆也在宣十五年音义疏君亦悔祸之延注延长也而欲徼福于先君献穆注晋献秦穆音义使伯车来命我景公曰注伯车秦桓公子吾与女同好弃恶复脩旧徳以追念前勲言誓未就景公卽世我寡君是以有令狐之㑹注令狐㑹在十一年申厉公之命宜言寡人称君误也音义疏君又不祥注祥善也背弃盟誓白狄及君同州注及与也疏君之仇雠而我之昬姻也注季隗廧咎如赤狄之女也白狄伐而获之纳诸文公音义疏君来赐命曰吾与女伐狄寡君不敢顾昬姻畏君之威而受命于吏君有二心于狄曰晋将伐女狄应且憎是用告我注言狄虽应答秦而心寔憎秦无信音义楚人恶君之二三其徳也亦来告我曰秦背令狐之盟而来求盟于我昭告昊天上帝秦三公楚三王注三公穆康共三王成穆荘音义疏曰余虽与晋出入注出入犹往来余唯利是视不谷恶其无成徳是用宣之以惩不壹诸侯备闻此言斯是用痛心疾首暱就寡人注疾亦痛也暱亲也音义疏寡人帅以聴命唯好是求君若恵顾诸侯矜哀寡人而赐之盟则寡人之愿也其承寕诸侯以退注承君之意以寕静诸侯岂敢徼乱注徼要也音义君若不施大惠寡人不佞其不能以诸侯退矣敢尽布之执事俾执事实图利之注俾使也疏秦桓公旣与晋厉公为令狐之盟而又召狄与楚欲道以伐晋诸侯是以睦于晋注晋辞多诬秦故传据此三事以正秦罪音义晋栾书将中军荀庚佐之注庚代荀首音义士爕将上军注代荀庚郄锜佐之注代士爕韩厥将下军注代郄锜荀罃佐之注代赵同赵旃将新军注代韩厥音义郄至佐之注代赵括郄毅御戎栾鍼为右注郄毅郄至弟栾鍼栾书子音义孟献子曰晋帅乘和师必有大功注帅军帅乘车士音义五月丁亥晋师以诸侯之师及秦师战于麻隧秦师败绩获秦成差及不更女父注不更秦爵战败绩不书以为晋直秦曲则韩役书战时公在师复不湏告克获有功亦无所讳盖经文阙漏传文独存音义疏曹宣公卒于师师遂济泾及侯丽而还注泾水出安定东南径扶风京兆髙陆县入渭也音义疏迓晋侯于新楚注迓迎也旣战晋侯止新楚故师还过迎之麻隧侯丽新楚皆秦地音义疏成肃公卒于瑕注终刘子之言瑕晋地六月丁卯夜郑公子班自訾求入于大宫不能杀子印子羽注訾郑地大宫郑祖庙十年班出奔许今欲还为乱子印子羽皆穆公子音义反军于市己巳子驷帅国人盟于大宫注子驷穆公子遂从而尽焚之注焚烧也杀子如子駹孙叔孙知注子如公子班子駹班弟孙叔子如子孙知子駹子音义疏曹人使公子负刍守使公子欣时逆曹伯之丧注二子皆曹宣公庶子音义秋负刍杀其大子而自立也注宣公大子诸侯乃请讨之晋人以其役之劳请俟他年冬𦵏曹宣公旣𦵏子臧将亡注子臧公子欣时国人皆将从之注不义负刍故成公乃惧注成公负刍告罪且请焉注请㽞子臧乃反而致其邑注还邑于成公为十五年执曹伯传经十有四年春王正月莒子朱卒注无传九年盟于蒲夏卫孙林父自晋归于卫注晋纳之故曰归秋叔孙侨如如齐逆女注成公逆夫人最为得礼而经无纳币者文阙絶也疏郑公子喜帅师伐许九月侨如以夫人妇姜氏至自齐冬十月庚寅卫侯臧卒注五同盟疏秦伯卒注无传二年大夫盟于蜀而不赴以名例在隐七年传十四年春卫侯如晋晋侯强见孙林父焉注林父以七年奔晋强见欲归之音义定公不可夏卫侯既归晋侯使郄犫送孙林父而见之卫侯欲辞定姜曰不可注定姜定公夫人是先君宗卿之嗣也注同姓之卿疏大国又以为请不许将亡虽恶之不犹愈于亡乎君其忍之注违大国必见伐故亡音义安民而宥宗卿不亦可乎卫侯见而复之注复林父位音义卫侯飨苦成叔注成叔郄犫甯惠子相注相佐礼恵子甯殖音义苦成叔傲甯子曰苦成家其亡乎古之为享食也以观威仪省祸福也故诗曰兕觵其觩㫖酒思柔注诗小雅言君子好礼饮酒皆思柔徳虽设兕觵觩然不用以兕角为觵所以罸不敬觩陈设之貎音义疏彼交匪傲万福来求注彼之交于事而不惰傲乃万福之所求疏今夫子傲取祸之道也注为十七年郄氏亡秋宣伯如齐逆女称族尊君命也疏八月郑子罕伐许败焉注为许所败音义戊戌郑伯复伐许庚子入其郛注郛郭也音义许人平以叔申之封注四年郑公孙申疆许田许人败之不得定其封疆今许以是所封田求和于郑音义九月侨如以夫人妇姜氏至自齐舍族尊夫人也注舍族谓不称叔孙音义故君子曰春秋之称㣲而显注辞㣲而义显音义志而晦注志记也晦亦㣲也谓约言以记事事叙而文微音义婉而成章注婉曲也谓曲屈其辞有所辟讳以示大顺而成篇章音义尽而不污注谓直言其事尽其事实无所污曲音义惩恶而劝善注善名必书恶名不灭所以为惩劝音义非圣人谁能脩之注脩史䇿成此五者卫侯有疾使孔成子甯惠子立敬姒之子衎以为大子注成子孔达之孙敬姒定公妾衎献公音义冬十月卫定公卒夫人姜氏旣哭而息见大子之不哀也不内酌饮叹曰是夫也将不唯卫国之败其必始于未亡人注定姜言献公行无礼必从己始下言暴妾使余是也音义乌唿天祸卫国也夫吾不获鱄也使主社稷注鱄衎之母弟音义大夫闻之无不耸惧孙文子自是不敢舍其重器于卫注寳器音义尽寘诸戚注寘置也戚孙氏邑音义而甚善晋大夫注备乱起欲以为援为㐮十四年卫侯出奔传经十有五年春王二月𦵏卫定公注无传三月乙巳仲婴齐卒注无传㐮仲子公孙归父弟宣十八年逐东门氏旣而又使婴齐绍其后曰仲氏疏癸丑公㑹晋侯卫侯郑伯曹伯宋世子成齐国佐邾人同盟于盛音义晋侯执曹伯归于京师注不称人以执者曹伯罪不及民归之京师礼也疏公至自㑹注无传夏六月宋公固卒注四同盟疏楚子伐郑秋八月庚辰𦵏宋共公注三月而𦵏速音义宋华元出奔晋宋华元自晋归于宋注华元欲挟晋以自重故以外纳告音义疏宋杀其大夫山注不书氏明背其族宋鱼石出奔楚注公子目夷之曾孙冬十有一月叔孙侨如㑹晋士爕齐高无咎宋华元卫孙林父郑公子䲡邾人㑹吴于钟离注吴夷昧尝与中国㑹今始来通晋帅诸侯大夫而㑹之故殊㑹眀本非同好钟离楚邑淮南县音义许迁于叶注许畏郑南依楚故以自迁为文叶今南阳叶县也音义传十五年春㑹于戚讨曹成公也注讨其杀大子而自立事在十三年执而归诸京师书曰晋侯执曹伯不及其民也注恶不及民凡君不道于其民诸侯讨而执之则曰某人执某侯注称人示衆所欲执不然则否注谓身犯不义者疏诸侯将见子臧于王而立之子臧辞曰前志有之曰圣达节注圣人应天命不拘常礼音义次守节注谓贤者下失节注愚者妄动为君非吾节也虽不能圣敢失守乎疏遂逃奔宋夏六月宋共公卒注为下宋乱起楚将北师注侵郑卫子嚢曰新与晋盟而背之无乃不可乎子反曰敌利则进何盟之有注晋楚盟在十二年子嚢荘王子公子贞音义申叔时老矣在申注老归本邑闻之曰子反必不免信以守礼礼以庇身信礼之亡欲免得乎注言不得免音义楚子侵郑及暴隧遂侵卫及首止郑子罕侵楚取新石注新石楚邑音义栾武子欲报楚韩献子曰无庸注庸用也使重其罪民将叛之注背盟数战罪也音义无民孰战注为明年晋败楚于鄢陵传秋八月𦵏宋共公于是华元为右师鱼石为左师荡泽为司马注荡泽公孙夀之孙疏华喜为司徒注华父督之𤣥孙公孙师为司城注荘公孙向为人为大司宼鳞朱为少司㓂注鳞矔孙音义向带为大宰鱼府为少宰荡泽弱公室杀公子肥注轻公室以为弱故杀其枝党肥文公子音义华元曰我为右师君臣之训师所司也今公室卑而不能正注不能讨荡泽吾罪大矣不能治官敢赖宠乎乃出奔晋二华戴族也注华元华喜司城庄族也六官者皆桓族也注鱼石荡泽向为人鳞朱向鱼府皆出桓公鱼石将止华元鱼府曰右师反必讨是无桓氏也注恐华元还讨荡泽并及六族鱼石曰右师苟获反虽许之讨必不敢注言畏桓族强且多大功国人与之不反惧桓氏之无祀于宋也注华元大功克合晋楚之成刼子反以免宋围右师讨犹有戍在注向戌桓公曾孙言其贤华元必不讨音义桓氏虽亡必偏注偏不尽鱼石自止华元于河上请讨许之乃反使华喜公孙师帅国人攻荡氏杀子山注喜师非桓族故使攻之书曰宋杀大夫山言背其族也注荡氏宋公族还害公室故去族以示其罪音义鱼石向为人鳞朱向鱼府出舍于睢上注睢水名五大夫畏同族罪及将出奔音义华元使止之不可冬十月华元自止之不可乃反注五子不止华元还鱼府曰今不从不得入矣注不得复入宋音义右师视速而言疾有异志焉若不我纳今将驰矣登丘而望之则驰骋而从之注五子亦驰逐之音义则决睢澨注澨水涯决壊也音义闭门登陴矣左师二司㓂二宰遂出奔楚注四大夫不书独鱼石告音义疏华元使向戌为左师老佐为司马乐裔为司㓂以靖国人注老佐戴公五世孙音义晋三郄害伯宗谮而杀之及乐弗忌注栾弗忌晋贤大夫伯州犂奔楚注伯宗子音义韩献子曰郄氏其不免乎善人天地之纪也而骤絶之不亡何待注既杀伯宗又及弗忌故曰骤也为十七年晋杀三郄传音义初伯宗每朝其妻必戒之曰盗憎主人民恶其上子好直言必及于难注传见虽妇人之言不可废音义十一月㑹吴钟离始通吴也注始与中国接许灵公畏偪于郑请迁于楚辛丑楚公子申迁许于叶春秋左传注疏卷二十七卷二十七考证春秋左氏传注疏卷二十七考证传晋侯使郄至勿敢争注传言郄至贪所以亡按注但得其一耳郄至以列国大夫敢与王室争地王勿能断使卿讼于晋畏晋强也晋侯知郄至之非不能罪之但使勿复争田又畏其臣也自是王室愈卑晋之公室亦替而政在大夫矣传盟于宋西门之外陈傅良曰传见晋楚尝同盟不书至㐮二十七年特书之也按晋楚交合俱以宋为枢机此盟华元为之后弭兵向戌为之公至自伐秦孙复曰不以京师至者眀本非朝京师传孟献子从疏是赏不善也按周语本文是不赏善也又按王孙悦与之语説譲説即悦字言好譲也传是以有动作礼义威仪之则以定命也按汉书五行志引此作是以有礼义动作威仪之则传能者养之以福按左传本文作能者养以之福与下句不能者败以取祸相耦故孔疏曰养其威仪礼法以徃适于福徃适即之字义也汉书五行志引此文亦作能者养以之福颜师古曰之徃也是唐以前本俱不误今各本俱倒之以二字非也然西溪丛语己论及则自宋时已误矣传焚我箕郜按世所行杜林合注本此句有杜注云箕郜晋二邑焚火攻之也十字推寻文义似此处应有注也传彼交匪傲按诗作彼交匪敖义与傲同而汉书五行志引此文作彼徼匪傲传楚将北师注侵郑卫监本讹作郑侵卫今改正传左师二司㓂二宰遂出奔楚赵汸补注曰向为人大司宼六卿之一不书者族同罪同独书鱼石举重耳按鱼氏自子鱼之后世为左师至是始出经书其要者耳春秋左氏传注疏卷二十七考证春秋左传注疏卷二十八钦定四库全书春秋左传注疏卷二十八晋杜氏注唐陆德明音义唐孔颕达疏经十有六年春王正月雨木冰注无传记寒过节冰封着树音义疏夏四月辛未滕子卒注不书名未同盟郑公子喜帅师侵宋注喜穆公子子罕也六月丙寅朔日有食之注无传晋侯使栾黡来乞师注将伐郑黡栾书子音义疏甲午晦晋侯及楚子郑伯战于鄢陵楚子郑师败绩注楚师未大崩楚子伤目而退故曰楚子败绩鄢陵郑地今属颍川郡音义疏楚杀其大夫公子侧注侧子反背盟无礼卒以败师故书名秋公㑹晋侯齐侯卫侯宋华元邾人于沙随注沙随宋地梁国宁陵县北有沙随亭不见公注不及鄢陵战故不讳者耻轻于执止疏公至自㑹注无传公㑹尹子晋侯齐国佐邾人伐郑注尹子王卿士子爵曹伯归京师注为晋侯所赦故书归诸侯归国或书名或不书名或言归自某或言自某归传无义例从告辞九月晋人执季孙行父舍之于苕丘注苕丘晋地舍之苕丘明不以归不称行人非使人音义疏冬十月乙亥叔孙侨如出奔齐注公未归命国人逐之十有二月乙丑季孙行父及晋郄犨盟于扈注晋许鲁平故盟公至自㑹注无传伐而以㑹致史异文乙酉刺公子偃注鲁杀大夫皆言刺义取于周礼三刺之法音义传十六年春楚子自武城使公子成以汝阴之田求成于郑注汝水之南近郑地音义郑叛晋子驷从楚子盟于武城注为晋伐郑起夏四月滕文公卒郑子罕伐宋注滕宋之与国郑因滕有丧而伐宋故传举滕侯卒侵伐经传异文经从告传言实他皆放此宋将鉏乐惧败诸汋陂注败郑师也乐惧戴公六世孙将鉏乐氏族音义疏退舍于夫渠不儆注宋师不儆备音义郑人覆之败诸汋陵获将鉏乐惧宋恃胜也注汋陂夫渠汋陵皆宋地音义卫侯伐郑至于鸣鴈为晋故也注鸣鴈在陈留雍丘县西北音义晋侯将伐郑范文子曰若逞吾愿诸侯皆叛晋可以逞注逞快也晋厉公无道三郄骄故欲使诸侯叛冀其惧而思德若唯郑叛晋国之忧可立俟也栾武子曰不可以当吾世而失诸侯必伐郑乃兴师栾书将中军士爕佐之注代荀庚疏郄锜将上军注代士爕荀偃佐之注代郄锜偃荀庚子韩厥将下军郄至佐新军荀罃居守注荀罃下军佐于是郄犨代赵旃将新军新上下军罢矣音义疏郄犨如卫遂如齐皆乞师焉栾黡来乞师孟献子曰有胜矣注卑让有礼故知其将胜楚戊寅晋师起郑人闻有晋师使告于楚姚句耳与往注句耳郑大夫与往非使也为先归张本音义楚子救郑司马将中军注子反令尹将左注子重右尹子辛将右注公子壬夫过申子反入见申叔时注叔时老在申音义曰师其何如对曰德刑详义礼信战之器也注噐犹用也德以施惠刑以正邪详以事神义以建利礼以顺时信以守物民生厚而德正注财足则思无邪音义用利而事节注动不失利则事得其节时顺而物成注羣生得所上下和睦周旋不逆注动顺理求无不具注下应上音义各知其极注无二心故诗曰立我烝民莫匪尔极注烝衆也极中也诗颂言先王立其衆民无不得中正音义疏是以神降之福时无灾害民生敦龎和同以听注敦厚也龎大也音义疏莫不尽力以从上命致死以补其阙注阙战死者此战之所由克也今楚内弃其民注不施惠而外絶其好注义不建利音义渎齐盟注不详事神音义而食话言注信不守物音义奸时以动注礼不顺时周四月今二月妨农业音义疏而疲民以迋注刑不正邪而苟快意音义疏民不知信进退罪也人恤所底其谁致死注底至也音义疏子其勉之吾不复见子矣注言其必败不反音义疏姚句耳先归子驷问焉对曰其行速过险而不整速则失志注不思虑也不整丧列志失列丧将何以战楚惧不可用也五月晋师济河闻楚师将至范文子欲反曰我伪迯楚可以纾忧注纾缓也音义夫合诸侯非吾所能也以遗能者我若羣臣辑睦以事君多矣武子曰不可六月晋楚遇于鄢陵范文子不欲战郄至曰韩之战惠公不振旅注衆散败也在僖十五年音义箕之役先轸不反命注死于狄也在僖三十三年邲之师荀伯不复从注荀林父奔走不复故道在宣十二年音义皆晋之耻也子亦见先君之事矣注见先君成败之事今我辟楚又益耻也文子曰吾先君之亟战也有故注亟数也音义秦狄齐楚皆彊不尽力子孙将弱今三彊服矣注齐秦狄敌楚而已唯圣人能外内无患自非圣人外宁必有内忧注骄亢则忧患生也音义盍释楚以为外惧乎甲午晦楚晨压晋军而陈注压笮其未备音义军吏患之范匄趋进曰注匄士爕子音义塞井夷灶陈于军中而疏行首注疏行首者当陈前决开营垒为战道音义晋楚唯天所授何患焉文子执戈逐之曰国之存亡天也童子何知焉栾书曰楚师轻窕固垒而待之三日必退退而击之必获胜焉郄至曰楚有六间不可失也其二卿相恶注子重子反音义王卒以旧注罢老不代音义郑陈而不整注不整列蛮军而不陈注蛮夷从楚者不结陈陈不违晦注晦月终隂之尽故兵家以为忌疏在陈而嚣注嚣喧哗也音义合而加嚣注陈合宜静而益有声各顾其后莫有鬭心注人恤其所底旧不必良以犯天忌我必克之楚子登巢车以望晋军注巢车车上为橹音义疏子重使大宰伯州犂侍于王后注州犂晋伯宗子前年奔楚音义王曰骋而左右何也注骋走也曰召军吏也皆聚于中军矣曰合谋也张幕矣曰䖍卜于先君也注䖍敬也音义彻幕矣曰将发命也甚嚣且尘上矣曰将塞井夷灶而为行也注夷平也音义皆乘矣左右执兵而下矣曰听誓也注左将帅右车右音义疏战乎曰未可知也乘而左右皆下矣曰战祷也注祷请于鬼神音义伯州犂以公卒告王注公晋侯苗贲皇在晋侯之侧亦以王卒告注贲皇楚鬭椒子宣四年奔晋音义皆曰国士在且厚不可当也注晋侯左右皆以伯州犂在楚知晋之情且谓楚衆多故惮合战与苗贲皇意异音义疏苖贲皇言于晋侯曰楚之良在其中军王族而已请分良以击其左右而三军萃于王卒注萃集也音义必大败之公筮之史曰吉其卦遇复注䷗震下坤上复无变疏曰南国䠞射其元王中厥目注此卜者辞也复阳长之卦阳气起子南行推隂故曰南国䠞也南国势䠞则离受其咎离为诸侯又为目阳气激南飞矢之象故曰射其元王中厥目音义疏国䠞王伤不败何待公从之注从其言而战有淖于前注淖泥也音义乃皆左右相违于淖注违辟也歩毅御晋厉公栾鍼为右注歩毅即郄毅彭名御楚共王潘党为右石首御郑成公唐苟为右栾范以其族夹公行注二族强故在公左右音义疏䧟于淖栾书将载晋侯鍼曰书退国有大任焉得专之注在君前故子名其父大任谓元帅之职音义疏且侵官冐也注载公为侵官音义失官慢也注去将而御失官也离局姦也注逺其部曲为离局音义有三罪焉不可犯也乃掀公以出于淖注掀举也音义疏癸巳潘尫之党与养由基蹲甲而射之彻七札焉注党潘尫之子蹲聚也一发逹七札言其能䧟坚音义疏以示王曰君有二臣如此何忧于战注二子以射夸王音义王怒曰大辱国注贱其不尚知谋音义诘朝尔射死艺注言女以射自多必当以艺死也诘朝犹明朝是战日音义吕锜梦射月中之退入于泥注吕锜魏锜音义占之曰姬姓日也注周世姬姓尊异姓月也注异姓卑必楚王也射而中之退入于泥亦必死矣注锜自入泥亦死象音义及战射共王中目王召养由基与之两矢使射吕锜中项伏弢注弢弓衣音义以一矢复命注言一发而中郄至三遇楚子之卒见楚子必下免胄而趋风注疾如风楚子使工尹襄问之以弓注问遗也疏曰方事之殷也注殷盛也有韎韦之跗注君子也注韎赤色跗注戎服若袴而属于跗与袴连音义疏识见不谷而趋无乃伤乎注恐其伤郄至见客免胄承命曰君之外臣至从寡君之戎事以君之灵间䝉甲胄注间犹近也音义不敢拜命注介者不拜音义疏敢告不宁君命之辱注以君辱赐命故不敢自安疏为事之故敢肃使者注言君辱命来问以有军事不得荅故肃使者肃手至地若今撎音义疏三肃使者而退晋韩厥从郑伯注从逐也其御杜溷罗曰速从之其御屡顾不在马可及也韩厥曰不可以再辱国君乃止注二年鞌战韩厥已辱齐侯音义郄至从郑伯其右茀翰胡曰谍辂之余从之乘而俘以下注欲遣轻兵单进以距郑伯车前而自后登其车以执之音义疏郄至曰伤国君有刑亦止石首曰卫懿公唯不去其旗是以败于荧乃内旌于弢中注荧战在闵二年音义疏唐苟谓石首曰子在君侧败者壹大我不如子子以君免我请止乃死注败者壹大谓军大崩也言石首亦君之亲臣而执御与车右不同故首当御君以退已当死战楚师薄于险注薄迫也叔山冉谓养由基曰虽君有命为国故子必射注王有死艺命音义乃射再发尽殪叔山冉抟人以投中车折轼晋师乃止注言二子皆有过人之能音义囚楚公子茷注为郄至见谮张本音义疏栾鍼见子重之旌请曰楚人谓夫旌子重之麾也彼其子重也日臣之使于楚也子重问晋国之勇臣对曰好以衆整曰又何如注又问其余音义臣对曰好以暇注暇闲暇音义今两国治戎行人不使不可谓整临事而食言不可谓暇注食好整之言音义请摄饮焉注摄持也持饮往饮子重音义公许之使行人执榼承饮造于子重注承奉也音义曰寡君乏使使鍼御持矛注御侍也是以不得犒从者使某摄饮子重曰夫子尝与吾言于楚必是故也不亦识乎注知其以往言好暇故致饮音义受而饮之免使者而复鼓注免脱也音义旦而战见星未巳子反命军吏察夷伤注夷亦伤也疏补卒乘注补死亡音义缮甲兵注缮治也展车马注展陈也音义鸡鸣而食唯命是听注复欲战晋人患之苗贲皇狥曰蒐乘补卒注蒐閲也音义秣马利兵注秣谷马也音义脩陈固列注固坚也音义蓐食申祷注申重也音义明日复战乃逸楚囚注逸纵也音义王闻之召子反谋谷阳竖献饮于子反子反醉而不能见注谷阳子反内竖音义疏王曰天败楚也夫余不可以待乃宵遁晋入楚军三日谷注食楚粟三日也音义范文子立于戎马之前曰君㓜诸臣不佞注佞才也音义何以及此君其戒之注戒勿骄周书曰惟命不于常有德之谓注周书康诰言胜无常命惟徳是与疏楚师还及瑕注瑕楚地王使谓子反曰先大夫之覆师徒者君不在注谓子玉败城濮时王不在军音义子无以为过不谷之罪也子反再拜稽首曰君赐臣死死且不朽注王引过亦所以责子反也臣之卒实奔臣之罪也子重使谓子反曰初陨师徒者而亦闻之矣盍图之注闻子玉自杀终二卿相恶音义对曰虽微先大夫有之大夫命侧侧敢不义注言以义命已不敢不受疏侧亡君师敢忘其死王使止之弗及而卒战之日齐国佐高无咎至于师注无咎高固子卫侯出于卫公出于坏陨注坏隤鲁邑齐卫皆后非独鲁明晋以侨如故不见公音义疏宣伯通于穆姜注穆姜成公母欲去季孟而取其室注季文子孟献子音义将行穆姜送公而使逐二子公以晋难告注㑹晋伐郑音义曰请反而听命姜怒公子偃公子鉏趋过注二子公庻弟音义疏指之曰女不可是皆君也注言欲废公更立君音义公待于坏隤申宫儆备注申勅宫备音义设守而后行是以后注后晋楚战期音义使孟献子守于公宫秋㑹于沙随谋伐郑也注郑犹未服宣伯使告郄犨曰鲁侯待于壊隤以待胜者注观晋楚之胜负郄犨将新军且为公族大夫以主东诸侯注主齐鲁之属取货于宣伯而诉公于晋侯注诉谮也晋侯不见公曹人请于晋曰自我先君宣公即世注在三十年国人曰若之何忧犹未弭注弭息也既葬国人皆将从子臧所谓忧未息音义而又讨我寡君注前年晋侯执曹伯以亡曹国社稷之镇公子注谓子臧逃奔宋是大泯曹也注泯灭也先君无乃有罪乎注言今君无罪而见讨得无以先君故若有罪则君列诸㑹矣注诸侯虽有簒弑之罪侯伯已与之㑹则不复讨前年㑹于戚曹伯在列盟毕乃执之故曹人以为无罪音义疏君唯不遗徳刑注遗失也以伯诸侯岂独遗诸敝邑敢私布之注为曹伯归不以名告传音义疏七月公㑹尹武公及诸侯伐郑将行姜又命公如初注复欲使公逐季孟公又申守而行诸侯之师次于郑西我师次于督扬不敢过郑注督扬郑东地音义子叔声伯使叔孙豹请逆于晋师注豹叔孙侨如弟也侨如于是遂作乱豹因奔齐疏为食于郑郊师逆以至注声伯戒叔孙以必须所逆晋师至乃食声伯四日不食以待之食使者注使者豹之介音义而后食注言其忠也音义诸侯迁于制田注荥阳苑陵县东有制泽知武子佐下军注武子荀罃以诸侯之师侵陈至于鸣鹿注陈国武平县西南有鹿邑遂侵蔡未反注侵陈蔡不书公不与音义诸侯迁于颕上戊午郑子罕宵军之宋齐卫皆失军注将主与军相失宋卫不书后也音义疏曹人复请于晋晋侯谓子臧反吾归而君注以曹人重子臧故子臧反曹伯归注子臧自宋还子臧尽致其邑与卿而不出注不出仕宣伯使告郄犨曰鲁之有季孟犹晋之有栾范也政令于是乎成今其谋曰晋政多门不可从也注政不由君宁事齐楚有亡而已蔑从晋矣注蔑无也若欲得志于鲁请止行父而杀之注行父季文子也我毙蔑也注蔑孟献子时留守公宫音义而事晋蔑有贰矣鲁不贰小国必睦不然归必叛矣九月晋人执季文子于苕丘公还待于郓注郓鲁西邑东郡廪丘县东有郓城音义使子叔声伯请季孙于晋郄犨曰苟去仲孙蔑而止季孙行父吾与子国亲于公室注亲鲁甚于晋公室音义对曰侨如之情子必闻之矣注闻其滛慝情音义若去蔑与行父是大弃鲁国而罪寡君也若犹不弃而恵徼周公之福使寡君得事晋君则夫二人者鲁国社稷之臣也若朝亡之鲁必夕亡以鲁之密迩仇讐注仇讐谓齐楚音义疏亡而为讐治之何及注言鲁属齐楚则还为晋讐郄讐曰吾为子请邑对曰婴齐鲁之常𨽻也注𨽻贱官音义敢介大国以求厚焉注介因也承寡君之命以请注承奉也若得所请吾子之赐多矣又何求范文子谓栾武子曰季孙于鲁相二君矣注二君宣成音义妾不衣帛马不食粟可不谓忠乎信谗慝而弃忠良若诸侯何子叔婴齐奉君命无私注不受郄犨请邑音义谋国家不贰注谓四日不食以坚事晋图其身不忘其君注辞邑不食皆先君而后身若虚其请是弃善人也子其图之乃许鲁平赦季孙冬十月出叔孙侨如而盟之侨如奔齐注诸大夫共盟以侨如为戒十二月季孙及郄犨盟于扈归刺公子偃注偃与鉏俱为姜所指而独杀偃偃与谋音义召叔孙豹于齐而立之注近此七月声伯使豹请逆于晋闻鲁人将讨侨如豹乃辟其难先奔齐生二子而鲁乃召之故襄二年豹始见经传于此因言其终音义齐声孟子通侨如注声孟子齐灵公母宋女使立于高国之间注位比二卿侨如曰不可以再罪奔卫亦间于卿注传亦终言侨如之佞音义晋侯使郄至献楚㨗于周与单襄公语骤称其伐注伐功也疏单子语诸大夫曰温季其亡乎注温季郄至音义疏位于七人之下注佐新军位在八疏而求掩其上注称已之伐掩上功疏怨之所聚乱之本也多怨而阶乱何以在位注怨为乱阶夏书曰怨岂在明不见是图注逸书也不见细微也音义疏将慎其细也今而明之其可乎注言郄至显称己功所以明怨咎经十有七年春卫北宫括帅师侵郑注括成公曽孙音义夏公㑹尹子单子晋侯齐侯宋公卫侯曹伯邾人伐郑注晋未能服郑故假天子威周使二卿㑹之晋为兵主而犹先尹单尊王命也单伯称子孟降爵六月乙酉同盟于柯陵注柯陵郑西地音义秋公至自㑹注无传齐髙无咎出奔莒九月辛丑用郊注无传九月郊祭非礼明矣书用郊从史文疏晋侯使荀罃来乞师注无传将伐郑冬公㑹单子晋侯宋公卫侯曹伯齐人邾人伐郑注郑犹未服故也十有一月公至自伐郑注无传壬申公孙婴齐卒于貍脤注十一月无壬申日误也貍脤关音义疏十有二月丁巳朔日有食之注无传邾子貜且卒注无传五同盟音义疏晋杀其大夫郄锜郄犨郄至楚人灭舒庸传十七年春王正月郑子驷侵晋虚滑注虚滑晋二邑滑故滑国为秦所灭时属晋后属周音义疏卫北宫括救晋侵郑至于髙氏注不书救以侵告高氏在阳翟县西南夏五月郑大子髠顽侯獳为质于楚注侯獳郑大夫音义楚公子成公子寅戌郑公㑹尹武公单襄公及诸侯伐郑自戏童至于曲洧注今新汲县治曲洧城临洧水音义疏晋范文子反自鄢陵注前年鄢陵战还使其祝宗祈死注祝宗主祭祀祈祷者曰君骄侈而克敌是天益其疾也难将作吴爱我者惟祝我使我速死无及于难范氏之福也六月戊辰士爕卒注传言厉公无道故贤臣忧惧因祷自裁音义疏乙酉同盟于柯陵寻戚之盟也注戚盟在十五年楚子重救郑师于首止诸侯还注畏楚强齐庆克通于声孟子与妇人䝉衣乘辇而入于闳注庆克庆封父䝉衣亦为妇人服与妇人相冐闳巷门音义疏鲍牵见之以告国武子注鲍牵鲍叔牙曽孙武子召庆克而谓之庆克久不出注慙卧于家夫人所以怪之而告夫人曰国子谪我注谪谴责也音义夫人怒国子相灵公以㑹注㑹伐郑音义高鲍处守注高无咎鲍牵音义及还将至闭门而索客注蒐索备姦人音义孟子诉之曰高鲍将不纳君而立公子角国子知之注角顷公子音义秋七月壬寅刖鲍牵而逐高无咎无咎奔莒高弱以卢叛注弱无咎子卢髙氏邑音义齐人来召鲍国而立之注国牵之弟文子初鲍国去鲍氏而来为施孝叔臣施氏卜宰匡句须吉注卜立家宰音义施氏之宰有百室之邑与匡句须邑使为宰以让鲍国而致邑焉施孝叔曰子实吉对曰能与忠良吉孰大焉鲍国相施氏忠故齐人取以为鲍氏后仲尼曰鲍庄子之知不如葵葵犹能卫其足注葵倾叶向日以蔽其根言鲍牵居乱不能危行言孙音义冬诸侯伐郑注前夏未得志故十月庚午围郑楚公子申救郑师于汝上疏十一月诸侯还注不书围畏楚救不成围而还初声伯梦渉洹注洹水出汲郡林虑县东北至魏郡长乐县入清水音义或与已琼瑰食之注琼玉瑰珠也食珠玉含象音义疏泣而为琼瑰盈其怀注泪下化为珠玉满其怀从而歌之曰济洹之水赠我以琼瑰归乎归乎琼瑰盈吾怀乎注从就也梦中为此歌惧不敢占也还自郑壬申至于貍脤而占之曰余恐死故不敢占也今衆繁而从余三年矣无伤也言之之莫而卒注繁犹多也传戒数占梦音义疏齐侯使崔杼为大夫使庆克佐之帅师围卢注讨髙弱音义国佐从诸侯围郑以难请而归注请于诸侯音义遂如卢师杀庆克以谷叛注疾克滛乱故杀之齐侯与之盟于徐闗而复之十二月卢降使国胜告难于晋待命于清注胜国佐子使以髙氏难告晋齐欲讨国佐故留其子于外清阳平乐平县是为明年杀国佐传音义疏晋厉公侈多外嬖注外嬖爱幸大夫音义反自鄢陵欲尽去羣大夫而立其左右注终如士爕言音义胥童以胥克之废也怨郄氏注童胥克之子宣八年郄缺废胥克而嬖于厉公郄锜夺夷阳五田五亦嬖于厉公郄犨与长鱼矫争田执而梏之注梏械也音义与其父母妻子同一辕注系之车辕既矫亦嬖于厉公栾书怨郄至以其不从已而败楚师也欲废之注鄢陵战栾书欲固垒郄至言楚有六间以取胜也使楚公子茷告公曰此战也郄至实召寡君注鄢陵战晋囚公子茷以归以东师之未至也注齐鲁卫之师与军帅之不具也曰此必败注荀罃佐下军居守郄犨将新军乞师故言不具音义吾因奉孙周以事君注孙周晋襄公曽孙悼公君楚王也疏公告栾书书曰其有焉不然岂其死之不恤而受敌使乎注谓鄢陵战时楚子问郄至以弓音义君盍尝使诸周而察之注尝试也音义郄至聘于周栾书使孙周见之公使觇之信注觇伺也音义遂怨郄至厉公田与妇人先杀而饮酒后使大夫杀注传言厉公无道先妇人而后卿佐郄至奉豕注进之于公寺人孟张夺之注寺人奄士郄至射而杀之公曰季子欺余注季子郄至公反以为郄至夺孟张豕音义厉公将作难胥童曰必先三郄族大多怨去大族不偪注不偪公室音义敌多怨有庸注讨多怨者易有功音义公曰然郄氏闻之郄锜欲攻公曰虽死君必危郄至曰人所以立信知勇也信不叛君知不害民勇不作乱失兹三者其谁与我死而多怨将安用之注言俱死无用多其怨咎音义君实有臣而杀之其谓君何我之有罪吾死后矣若杀不辜将失其民欲安得乎注言不得安君位待命而已受君之禄是以聚党有党而争命注争死命也罪孰大焉注传言郄至无反心壬午胥童夷羊五帅甲八百将攻郄氏注八百人也长鱼矫请无用衆公使清沸魋助之注沸魋亦嬖人音义抽戈结衽注衽裳际音义而伪讼者注伪与清沸魋讼三郄将谋于榭注榭讲武堂疏矫以戈杀驹伯苦成叔于其位注位所坐处也驹伯郄锜苦成叔郄犨音义温季曰逃威也遂趋注郄至本意欲禀君命而死今矫等不以君命而来故欲逃凶贼为害故曰威言可畏也或曰威当为藏矫及诸其车以戈杀之皆尸诸朝注陈其尸于朝胥童以甲劫栾书中行偃于朝矫曰不杀二子忧必及君公曰一朝而尸三卿余不忍益也音义疏对曰人将忍君注人谓书与偃臣闻乱在外为姦在内为轨御姦以德注德绥逺音义御轨以刑注刑治近也不施而杀不可谓德臣偪而不讨不可谓刑德刑不立姦轨竝至臣请行遂出奔狄注行去也音义公使辞于二子曰注辞谢书与偃也寡人有讨于郄氏郄氏既伏其辜矣大夫无辱其复职位注胥童刦而执之故云辱也皆再拜稽首曰君讨有罪而免臣于死君之恵也二臣虽死敢忘君德乃皆归公使胥童为卿公游于匠丽氏注匠丽嬖大夫家栾书中行偃遂执公焉召士匄士匄辞注辞不往也召韩厥韩厥辞曰昔吾畜于赵氏孟姬之谗吾能违兵注畜养也违去也韩厥少为赵盾所待养及孟姬之乱晋将讨赵氏而厥去其兵示不与党言此者明已无所偏助孟姬乱在八年音义古人有言曰杀老牛莫之敢尸而况君乎二三子不能事君焉用厥也注尸主也音义舒庸人以楚师之败也注败于鄢陵舒庸东夷国道呉人围巢伐驾围釐虺注巢驾釐虺楚四邑音义遂恃呉而不设备楚公子櫜师袭舒庸灭之闰月乙卯晦栾书中行偃杀胥童注以其劫已故音义民不与郄氏胥童道君为乱故皆书曰晋杀其大夫注厉公以私欲杀三郄而三郄死不以无罪书书偃以家怨害胥童而胥童受国讨文明郄氏失民胥童道乱宜其为国戮疏经十有八年春王正月晋杀其大夫胥童注传在前年经在今春从告庚申晋弑其君州蒲注不称臣君无道齐杀其大夫国佐注国武子也公如晋夏楚子郑伯伐宋宋鱼石复入于彭城注传例曰以恶入也彭城宋邑今彭城县音义公至自晋晋侯使士匄来聘秋杞伯来朝八月邾子来朝筑鹿囿注筑墙为鹿苑音义己丑公薨于路寝冬楚人郑人侵宋注子重先遣轻军侵宋故称人而不言伐音义晋侯使士鲂来乞师音义十有二月仲孙蔑㑹晋侯宋公卫侯邾子齐崔杼同盟于虚朾注虚朾地阙音义丁未葬我君成公传十八年春王正月庚申晋栾书中行偃使程滑弑厉公注程滑晋大夫葬之于翼东门之外以车一乘注言不以君礼葬诸侯葬车七乘音义疏使荀罃士鲂逆周子于京师而立之注悼公周也生十四年矣大夫逆于清原周子曰孤始愿不及此虽及此岂非天乎注言有命也抑人之求君使出命也立而不从将安用君二三子用我今日否亦今日共而从君神之所福也注传言其少有才所以能自固音义对曰羣臣之愿也敢不唯命是听庚午盟而入注与诸大夫盟馆于伯子同氏注晋大夫家馆舍也辛巳朝于武宫注武公曲沃始命君疏逐不臣者七人注夷羊五之属也周子有兄而无慧不能辨菽麦故不可立注菽大豆也豆麦殊形易别故以为痴者之候不慧盖世所谓白痴音义齐为庆氏之难注前年国左杀庆克音义故甲申晦齐侯使士华免以戈杀国佐于内宫之朝注华免齐大夫内宫夫人宫疏师逃于夫人之宫注伏兵内宫恐不胜书曰齐杀其大夫国佐弃命专杀以谷叛故也注国佐本疾滛乱杀庆克齐以是讨之嫌其罪不及死故传明言其三罪使清人杀国胜注胜国佐子前年待命于清者国弱来奔注弱胜之弟王湫奔莱注湫国佐党音义庆封为大夫庆佐为司宼注封佐皆庆克子既齐侯反国弱使嗣国氏礼也注佐之罪不及不祀二月乙酉朔晋悼公即位于朝注朝庙五日而即位也厉公杀絶故悼公不以嗣子居丧音义疏始命百官注始为政施舍已责注施恩惠舍劳役止逋责音义逮鳏寡注惠及微音义振废滞注起旧德匡乏困救灾患注匡亦救也禁淫慝薄赋歛宥罪戾注宥寛也音义节噐用注节省也音义时用民注使民以时欲无犯时注不纵私欲音义使魏相士鲂魏颉赵武为卿注相魏锜子鲂士㑹子颉魏颗子武赵朔子此四人其父祖皆有劳于晋国音义疏荀家荀㑹栾黡韩无忌为公族大夫使训卿之子弟共俭孝弟注无忌韩厥子音义疏使士渥浊为大傅使脩范武子之法注渥浊士贞子武子为景公大傅音义右行辛为司空使脩士蒍之法注辛将右行因以为氏士蒍献公司空也音义疏弁纠御戎校正属焉注弁纠栾纠也校正主马官音义疏使训诸御知义注戎士尚节义也疏荀賔为右司士属焉注司士车右之官疏使训勇力之士时使注勇力皆车右也勇力多不顺命故训之以共时之使音义疏卿无共御立军尉以摄之注省卿戎御令军尉摄御而已音义疏祁奚为中军尉羊舌职佐之魏绛为司马注魏犨子也张老为候奄铎遏宼为上军尉籍偃为之司马注偃籍谈父为上军司马音义使训卒乘亲以听命注相亲以听上命音义程郑为乘马御六驺属焉使训羣驺知礼注程郑荀氏别族乗马御乘车之仆也六驺六闲之驺周礼诸侯有六闲马乘车尚礼容故训羣驺使知礼音义疏凡六官之长皆民誉也注大国三卿晋时盖六卿为军帅故总举六官则知羣官无非其人音义疏举不失职官不易方注官守其业无相踰易疏爵不踰德注量德授爵师不陵正旅不偪师注正军将命卿也师二千五百人之帅也旅五百人之帅也言上下有礼不相陵偪疏民无谤言所以复霸也注此以上通言悼公所行未必皆在即位之年音义疏公如晋朝嗣君也夏六月郑伯侵宋及曹门外注曹门宋城门也遂㑹楚子伐宋取朝郏楚子辛郑皇辰侵城郜取幽丘同伐彭城注朝郏城郜幽丘皆宋邑音义纳宋鱼石向为人鳞朱向带鱼府焉注五子以十五年出奔楚独书鱼石为师告以三百乘戍之而还书曰复入注恶其依阻大国以兵威还故书复入音义凡去其国国逆而立之曰入注谓本无位绍继而立复其位曰复归注亦国逆音义诸侯纳之曰归注谓诸侯以言语告请而纳之有位无位皆曰归以恶曰复入注谓身为戎首称兵入伐害国殄民者也此四条所以明外内之援辨逆顺之辞通君臣取国有家之大例音义疏宋人患之西鉏吾曰何也注西鉏吾宋大夫音义若楚人与吾同恶以德于我吾固事之也不敢贰矣注恶谓鱼石大国无厌鄙我犹憾注言己事之则以我为鄙邑犹恨不足此吾患也音义不然而收吾憎使赞其政注谓不同恶鱼石而用之使佐政以间吾衅亦吾患也今将崇诸侯之姦而披其地注崇长也谓楚今取彭城以封鱼石披犹分也音义疏以塞夷庚注夷庚呉晋往来之要道楚封鱼石于彭城欲以絶呉晋之道疏逞姦而携服毒诸侯而惧呉晋注隔呉晋之道故惧携离也疏吾庸多矣非吾忧也且事晋何为晋必恤之注言宋常事晋何为顾有此患难音义公至自晋晋范宣子来聘且拜朝也注拜谢公朝君子谓晋于是乎有礼注有卑让之礼也秋杞桓公来朝劳公且问晋故公以晋君语之注语其徳政音义杞伯于是骤朝于晋而请为昬注为平公不彻乐张本疏七月宋老佐华喜围彭城老佐卒焉注言所以不克彭城八月邾宣公来朝即位而来见也音义筑鹿囿书不时也注非土功时己丑公薨于路寝言道也注在路寝得君薨之道疏冬十一月楚子重救彭城伐宋注使偏师与郑人侵宋子重为后镇宋华元如晋告急韩献子为政注于是栾书卒韩厥代将中军曰欲求得人必先勤之注勤恤其急成霸安彊自宋始矣疏晋侯师于台谷以救宋注台谷地阙音义遇楚师于靡角之谷楚师还注畏晋强也靡角宋地晋士鲂来乞师注将救宋也季文子问师数于臧武仲注武仲宣叔之子对曰伐郑之役知伯实来下军之佐也注知伯荀罃今彘季亦佐下军注彘季士鲂音义如伐郑可也注伐郑在十七年事大国无失班爵而加敬焉礼也从之注从武仲言十二月孟献子㑹于虚朾谋救宋也宋人辞诸侯而请师以围彭城注不敢烦诸侯故但请其师为襄元年围彭城传孟献子请于诸侯而先归㑹葬丁未葬我君成公书顺也注薨于路寝五月而葬国家安静世适承嗣故曰书顺也音义疏春秋左传注疏卷二十八卷二十八考证春秋左氏传注疏卷二十八考证雨木冰注记寒过节按汉书五行志曰刘歆以为上阳施不下通下隂施不上逹故雨而木为之冰雰气寒木不曲直也传郑子罕伐宋注滕宋之与国郑因滕有丧而伐宋故传举滕侯卒赵汸补注曰传欲见滕子谥下偶连郑伐宋事杜注云云赘甚矣按滕子卒及郑侵宋经各为一事杜注牵合非也传韩厥将下军郄至佐新军荀罃居守注于是郄犨代赵旃将新军新上下军罢矣按三军及新军将佐八人是为八卿按十三年晋及秦战于麻队将佐八人栾书荀庚士爕郄锜韩厥荀罃为三军将佐赵旃将新军郄至佐之似新上下二军已罢不始于是年鄢陵之战也传邲之师荀伯不复从顾炎武日知录曰杜注林父奔走不复故道非也谓不复从事于楚传塞井夷灶陈于军中而疏行首林尧叟曰军屯必凿井结灶以自给今为楚压晋军战也廹狭故自塞其井自平其灶以为战也楚压晋军不可出陈故结阵于晋之军中传楚之良在其中军王族而已按前后文皆作王卒疑此文亦当作王卒但襄二十六年传声子述苗贲皇之言亦作王族寻文考义王卒则应比他卒良不应王族竝能良也且古本若系王族杜必有注今无之恐本是王卒后人因一处误作王族遂两处均改而从讹也传寡君乏使使鍼御持矛注御侍也林尧叟曰车右主击刺持矛其軄也故云使鍼侍君而持矛传王闻之召子反谋疏子反之为人也嗜酒甘而不能絶于口醉战既罢按吕览作不能絶于口以醉似较明晰传吾因奉孙周以事君赵汸浦注曰晋自骊姬之谮不畜羣公子故周在周事单襄公传晋栾书中行偃使程滑弑厉公万斯大学春秋随笔曰栾书中行偃弑君而书国弑者书偃既弑其君复威制国人使不敢以名告也赴不以名春秋安得而书之传逐不臣者七人注夷羊五之属也按此时不臣孰有过于栾书中行偃者乎悼公不此之戮而逐夷羊五等所谓行事适机宜耳又按程滑当必在七人之数传右行辛为司空注辛将右行因以为氏按注文似有残缺当云辛之先将右行因以为氏春秋左氏传注疏卷二十八考证春秋左传注疏卷二十九钦定四库全书春秋左传注疏卷二十九晋杜氏注唐陆德明音义孔颖达疏襄公音义疏经元年春王正月公即位注无传于是公年四岁疏仲孙蔑㑹晋栾黡宋华元卫甯殖曹人莒人邾人滕人薛人围宋彭城注鲁与谋于虚朾而书㑹者禀命霸主非匹敌故音义夏晋韩厥帅师伐郑仲孙蔑㑹齐崔杼曹人邾人杞人次于鄫注鄫郑地在陈留襄邑县东南书次兵不加郑次鄫以待晋师音义疏秋楚公子壬夫帅师侵宋九月辛酉天王崩注无传辛酉九月十五日疏邾子来朝冬卫侯使公孙剽来聘注剽子叔黑背子音义晋侯使荀罃来聘注冬者十月初也王崩赴未至皆未闻䘮故各得行朝聘之礼而传善之疏传元年春己亥围宋彭城注下有二月则此己亥为正月正月无己亥日误疏非宋地追书也注成十八年楚取彭城以封鱼石故曰非宋地夫子治春秋追书系之宋疏于是为宋讨鱼石故称宋且不登叛人也注登成也不与其专邑叛君故使彭城还系宋音义疏谓之宋志注称宋亦以成宋志疏彭城降晋晋人以宋五大夫在彭城者归寘诸瓠丘注彭城降不书贱畧之瓠邱晋地河东东垣县东南有壶邱五大夫鱼石向为人鳞朱向带鱼府音义疏齐人不会彭城晋人以为讨二月齐太子光为质于晋注光齐灵公太子音义夏五月晋韩厥荀偃帅诸侯之师伐郑入其郛注荀偃不书非元帅音义疏败其徒兵于洧上注徒兵歩兵洧水出密县东南至长平入颍音义疏于是东诸侯之师次于鄫以待晋师注齐鲁曹邾把晋师自郑以鄫之师侵楚焦夷及陈注于是孟献子自鄫先归不与侵陈楚故不书音义疏晋侯卫侯次于戚以为之援注为韩厥援秋楚子辛救郑侵宋吕留注吕留二县名属彭城郡郑子然侵宋取犬邱注谯国酇县东北有犬邱城迂回疑音义九月邾子来朝礼也注邾宣公冬卫子叔晋知武子来聘礼也凡诸侯即位小国朝之注小事大大国聘焉注大事小以继好结信谋事补阙礼之大者也注阙犹过也礼以安国家利民人为大音义经二年春王正月葬简王注无传五月而葬速郑师伐宋注书伐从告夏五月庚寅夫人姜氏薨六月庚辰郑伯睔卒注未与襄同盟而赴以名庚辰七月九日书六月经误音义疏晋师宋师卫甯殖侵郑注宋虽非卿师重故叙卫上音义疏秋七月仲孙蔑会晋荀罃宋华元卫孙林父曹人邾人于戚己丑葬我小君齐姜注齐谥也三月而葬速音义疏叔孙豹如宋注豹于此始自齐还为卿冬仲孙蔑会晋荀罃齐崔杼宋华元卫孙林父曹人邾人滕人薛人小邾人于戚遂城虎牢注以逼郑疏楚杀其大夫公子申传二年春郑伯侵宋楚令也注以彭城故齐侯伐莱莱人使正舆子赂夙沙卫以索马牛皆百匹注夙沙卫齐寺人索简择好者音义疏齐师乃还君子是以知齐灵公之为灵也注谥法乱而不损曰灵言谥应其行音义夏齐姜薨初穆姜使择羙槚注槚梓之属音义疏以自为榇与颂琴注榇棺也颂琴琴名犹言雅琴皆欲以送终音义疏季文子取以葬君子曰非礼也礼无所逆妇飬姑者也亏姑以成妇逆莫大焉注穆姜成公母齐姜成公妇音义诗曰其惟哲人告之话言顺徳之行注诗大雅哲知也话善也言知者行事无不顺音义季孙于是为不哲矣注言逆徳音义疏且姜氏君之妣也注襄公适母故曰君之妣音义疏诗曰为酒为醴烝畀祖妣以洽百礼降福孔偕注诗周颂烝进也卑与也偕徧也言敬事祖妣则鬼神降福季孙葬姜氏不以礼是不敬祖妣音义疏齐侯使诸姜宗妇来送葬注宗妇同姓大夫之妇妇人越疆送葬非礼音义疏召莱子莱子不㑹故晏弱城东阳以偪之注为六年灭莱传东阳齐竟上邑音义疏郑成公疾子驷请息肩于晋注欲辟楚役以负担喻音义公曰楚君以郑故亲集矢于其目注谓鄢陵战晋射楚王目音义非异人任寡人也注言楚子任此患不为他人盖在已音义若背之是弃力与言其谁暱我注言盟誓之言音义免寡人唯二三子疏秋七月庚辰郑伯睔卒于是子罕当国注摄君事疏子驷为政注为正卿子国为司马晋师侵郑注晋伐丧非礼诸大夫欲从晋子驷曰官命未改注成公未葬嗣君未免丧故言未改不欲违先君意疏㑹于戚谋郑故也注郑人叛晋谋讨之孟献子曰请城虎牢以偪郑注虎牢旧郑邑今属晋知武子曰善鄫之㑹吾子闻崔子之言今不来矣注元年孟献子与齐崔杼次于鄫崔杼有不服晋之言献子以告知武子疏滕薛小邾之不至皆齐故也注三国齐之属寡君之忧不唯郑注言复忧齐叛音义罃将复于寡君而请于齐注以城事白晋君而请齐㑹之欲以观齐志得请而告吾子之功也注得请谓齐人应命告诸侯㑹筑虎牢若不得请事将在齐注将伐齐吾子之请诸侯之福也注城虎牢足以服郑息征伐岂唯寡君赖之注传言荀罃能用善谋穆叔聘于宋通嗣君也冬复㑹于戚齐崔武子及滕薛小邾之大夫皆㑹知武子之言故也注武子言事将在齐齐人惧帅小国而㑹之遂城虎牢郑人乃成注如孟献子之谋楚公子申为右司马多受小国之赂以偪子重子辛注偪夺其权势楚人杀之故书曰楚杀其大夫公子申注言所以致国讨之文经三年春楚公子婴齐帅师伐呉公如晋夏四月壬戌公及晋侯盟于长樗注晋侯出其国都与公盟于外音义疏公至自晋注无传不以长樗至本非㑹疏六月公㑹单子晋侯宋公卫侯郑伯莒子邾子齐世子光己未同盟于鸡泽注鸡泽在广平曲梁县西南周灵王新即位使王官伯出与诸侯盟以安王室故无讥音义疏陈侯使袁侨如㑹注陈疾楚政而来属晋本非召㑹而自来故言如㑹音义疏戊寅叔孙豹及诸侯之大夫及陈袁侨盟注诸侯既盟袁侨乃至故使大夫别与之盟言诸侯之大夫则在鸡泽之诸侯也殊袁侨者明诸侯大夫所以盟盟袁侨也据传盟在秋长歴推戊寅七月十三日经误疏秋公至自㑹注无传冬晋荀罃帅师伐许传三年春楚子重伐呉为简之师注简选练克鸠兹至于衡山注鸠兹呉邑在丹阳芜湖县东今臯夷也衡山在呉兴乌程县南使邓廖帅组甲三百被练三千注组甲被练皆战备也组甲漆甲成组文被练练袍音义疏以侵呉呉人要而击之获邓廖其能免者组甲八十被练三百而已子重归既饮至三日呉人伐楚取驾驾良邑也邓廖亦楚之良也君子谓子重于是役也所获不如所亡注当时君子音义疏楚人以是咎子重子重病之遂遇心疾而卒注忧恚故成心疾音义公如晋始朝也注公即位而朝夏盟于长樗孟献子相公稽首注相仪也稽首首至地音义疏知武子曰天子在而君辱稽首寡君惧矣注稽首事天子之礼孟献子曰以敝邑介在东表密迩仇雠注仇雠谓齐楚与晋争音义寡君将君是望敢不稽首注传言献于能固事盟主晋为郑服故且欲脩呉好注郑服在前年音义将合诸侯使士匄告于齐曰寡君使匄以岁之不易不虞之不戒寡君愿与一二兄弟相见注不易多难也虞度也戒备也列国之君相谓兄弟音义以谋不协请君临之使匄乞盟齐侯欲勿许而难为不协乃盟于耏外注与士匄盟耏水名音义疏祁奚请老注老致仕晋侯问嗣焉注嗣续其职者称解狐其雠也将立之而卒注解狐卒音义疏又问焉对曰午也可注午祁奚子于是羊舌职死矣晋侯曰孰可以代之对曰赤也可注赤职之子伯华于是使祁午为中军尉羊舌赤佐之注各代其父君子谓祁奚于是能举善矣称其雠不为謟立其子不为比举其偏不为党注謟媚也偏属也音义疏商书曰无偏无党王道荡荡注商书洪范荡荡平正无私其祁奚之谓矣解狐得举注未得位故曰得举祁午得位伯华得官建一官而三物成注一官军尉物事也疏能举善也夫唯善故能举其类诗云惟其有之是以似之祁奚有焉注诗小雅言唯有徳之人能举似己者也音义疏六月公㑹单顷公及诸侯己未同盟于鸡泽注单顷公王卿士音义晋侯使荀会逆呉子于淮上呉子不至注道逺多难楚子辛为令尹侵欲于小国疏陈成公使袁侨如会求成注患楚侵欲袁侨涛涂四世孙晋侯使和组父告于诸侯注告陈服秋叔孙豹及诸侯之大夫及陈袁侨盟陈请服也注其君不来使大夫盟之匹敌之宜晋侯之弟扬干乱行于曲梁注行陈次音义魏绛戮其仆注仆御也疏晋侯怒谓羊舌赤曰合诸侯以为荣也扬干为戮何辱如之必杀魏绛无失也对曰绛无贰志事君不辟难有罪不逃刑疏其将来辞何辱命焉言终魏绛至授仆人书注仆人晋侯御仆将伏劒疏士鲂张老止之公读其书曰日君乏使使臣斯司马注斯此也臣闻师衆以顺为武注顺莫敢违军事有死无犯为敬注守官行法虽死不敢有违君合诸侯臣敢不敬君师不武执事不敬罪莫大焉臣惧其死以及扬干无所逃罪注惧自犯不武不敬之罪不能致训至于用钺注用钺斩扬干之仆音义疏臣之罪重敢有不从以怒君心注言不敢不从戮请归死于司寇注致尸于司寇使戮之公跣而出曰寡人之言亲爱也吾子之讨军礼也寡人有弟弗能教训使干大命寡人之过也子无重寡人之过注听绛死为重过音义敢以为请注请使无死晋侯以魏绛为能以刑佐民矣反役与之礼食使佐新军注羣臣旅㑹今欲显绛故特为设礼食音义疏张老为中军司马注代魏绛士富为候奄注代张老士富士㑹别族楚司马公子何忌侵陈陈叛故也许灵公事楚不会于鸡泽冬晋知武子帅师伐许经四年春王三月己酉陈侯午卒注前年大夫盟鸡泽三月无己酉日误夏叔孙豹如晋秋七月戊子夫人姒氏薨注成公妾襄公母姒杞姓疏葬陈成公注无传八月辛亥葬我小君定姒注无传定谥也赴同袝姑反哭成丧皆以正夫人礼母以子贵踰月而葬速疏冬公如晋陈人围顿传四年春楚师为陈叛故犹在繁阳注前年何忌之师侵陈今犹未还繁阳楚地在汝南鲖阳县南音义韩献子患之言于朝曰文王帅殷之叛国以事纣唯知时也注知时未可争今我易之难哉注晋力未能服楚受陈为非时三月陈成公卒楚人将伐陈闻丧乃止注军礼不伐丧疏陈人不听命注不听楚命臧武仲闻之曰陈不服于楚必亡大国行礼焉而不服在大犹有咎而况小乎夏楚彭名侵陈陈无礼故也注为下陈围顿传音义穆叔如晋报知武子之聘也注武子聘在元年晋侯享之金奏肆夏之三不拜注肆夏乐曲名周礼以钟鼓奏九夏其二曰肆夏一名繁三曰韶夏一名遏四曰纳夏一名渠盖击钟而奏此三夏曲音义工歌文王之三又不拜注工乐人也文王之三大雅之首文王大明緜歌鹿鸣之三三拜注小雅之首鹿鸣四牡皇皇者华疏韩献子使行人子员问之曰注行人通使之官音义疏子以君命辱于敝邑先君之礼借之以乐以辱吾子注借荐也音义吾子舍其大而重拜其细敢问何礼也对曰三夏天子所以享元侯也使臣弗敢与闻注元侯牧伯音义疏文王两君相见之乐也臣不敢及注及与也文王之三皆称文王之徳受命作周故诸侯㑹同以相乐音义疏鹿鸣君所以嘉寡君也敢不拜嘉注晋以叔孙为嘉賔故歌鹿鸣之诗取其我有嘉賔叔孙奉君命而来嘉叔孙乃所以嘉鲁君疏四牡君所以劳使臣也敢不重拜注诗言使臣乘四牡騑騑然行不止勤劳也晋以叔孙来聘故以此劳之音义疏皇皇者华君教使臣曰必谘于周注皇皇者华君遣使臣之诗言忠臣奉使能光辉君命如华之皇皇然又当谘于忠信以补已不及忠信为周其诗曰周爰谘诹周爰谘谋周爰谘度周爰谘询言必于忠信之人谘此四事音义疏臣闻之访问于善为咨注问善道咨亲为询注问亲戚之义咨礼为度注问礼宜咨事为诹注问政事咨难为谋注问患难音义疏臣获五善敢不重拜注五善谓谘询度诹谋疏秋定姒薨不殡于庙无榇不虞注榇亲身棺季孙以定姒本贱既无器备议其丧制欲殡不过庙又不反哭音义疏匠庆谓季文子曰注匠庆鲁大匠子为正卿而小君之丧不成注谓如季孙所议则为夫人礼不成不终君也注慢其母是不终事君之道君长谁受咎注言襄公长将责季孙音义初季孙为已树六槚于蒲圃东门之外注蒲圃场圃名季文子树槚欲自为榇音义疏匠庆请木注为定姒作榇季孙曰畧注不以道取为畧匠庆用蒲圃之槚季孙不御注御止也传言遂得成礼故经无异文音义疏君子曰志所谓多行无礼必自及也其是之谓乎疏冬公如晋听政注受贡赋多少之政晋侯享公公请属鄫注鄫小国也欲得使属鲁如须句颛臾之比使助鲁出贡赋公时年七岁盖相者为之言鄫今琅邪鄫县音义疏晋侯不许孟献子曰以寡君之密迩于仇雠而愿固事君无失官命注晋官征发之命疏鄫无赋于司马注晋司马又掌诸侯之赋为执事朝夕之命敝邑敝邑褊小阙而为罪注阙不共也音义寡君是以愿借助焉注借鄫以自助音义晋侯许之注为明年叔孙豹鄫世子巫如晋传楚人使顿间陈而侵伐之故陈人围顿注间伺间缺音义无终子嘉父使孟乐如晋注无终山戎国名孟乐其使臣音义因魏庄子纳虎豹之皮以请和诸戎注欲戎与晋和庄子魏绛晋侯曰戎狄无亲而贪不如伐之魏绛曰诸侯新服陈新来和将观于我我徳则睦否则携贰劳师于戎而楚伐陈必弗能救是弃陈也诸华必叛注诸华中国戎禽兽也获戎失华无乃不可乎夏训有之曰有穷后羿注夏训夏书有穷国名后君也羿有穷君之号音义疏公曰后羿何如注怪其言不次故问之对曰昔有夏之方衰也后羿自鉏迁于穷石因夏民以代夏政注禹孙太康淫放失国夏人立其弟仲康仲康亦微弱仲康卒子相立羿遂代相号曰有穷鉏羿本国名音义疏恃其射也注羿善射疏不脩民事而淫于原兽注淫放原野弃武罗伯因熊髠尨圉注四子皆羿之贤臣音义而用寒浞寒浞伯明氏之谗子弟也注寒国北海平寿县东有寒亭伯明其君名音义伯明后寒弃之夷羿收之注夷氏信而使之以为已相浞行媚于内注内宫人疏而施赂于外愚弄其民注欺罔之而虞羿于田注乐之以游田音义树之诈慝以取其国家注树立也音义外内咸服注信浞诈羿犹不悛注悛改也音义将归自田注羿猎还家衆杀而亨之以食其子注食羿子音义疏其子不忍食诸死于穷门注杀之于国门靡奔有鬲氏注靡夏遗臣事羿者有鬲国名今平原鬲县音义浞因羿室注就其妃妾生浇及豷恃其谗慝诈伪而不德于民使浇用师灭斟灌及斟㝷氏注二国夏同姓诸侯仲康之子后相所依乐安寿光县东南有灌亭北海平寿县东南有斟亭音义疏处浇于过处豷于戈注过戈皆国名东莱掖县北有过乡戈在宋郑之间音义疏靡自有鬲氏收二国之烬注烬遗民音义疏以灭浞而立少康注少康夏后相之子音义少康灭浇于过后杼灭豷于戈注后杼少康子音义疏有穷由是遂亡失人故也注浞因羿室故不改有穷之号疏昔周辛甲之为大史也命百官官箴王阙注辛甲周武王大史阙过也使百官各为箴辞戒王过音义疏于虞人之箴注虞人掌田猎疏曰芒芒禹迹画为九州注芒芒逺貌画分也音义疏经启九道注启开九州之道疏民有寝庙兽有茂草各有攸处徳用不扰注人神各有所归故徳不乱音义在帝夷羿冒于原兽注冒贪也音义疏忘其国恤而思其麀牡注言但念猎音义武不可重注重犹数也音义疏用不恢于夏家注羿以好武虽有夏家而不能恢也音义兽臣司原敢告仆夫注兽臣虞人告仆夫不敢斥尊虞箴如是可不惩乎于是晋侯好田故魏绛及之注及后羿事音义疏公曰然则莫如和戎乎对曰和戎有五利焉戎狄荐居贵货易土注荐聚也易犹轻也音义疏土可贾焉一也边鄙不耸民狎其野穑人成功二也注耸惧狎习也音义戎狄事晋四邻振动诸侯威怀三也以徳绥戎师徒不勤甲兵不顿四也注顿坏也疏鉴于后羿而用德度注以后羿为鉴戒远至迩安五也君其图之公説使魏绛盟诸戎脩民事田以时注传言晋侯能用善谋音义冬十月邾人莒人伐鄫臧纥救鄫侵邾败于狐骀注臧纥武仲也鄫属鲁故救之狐骀邾地鲁国番县东南有目台亭音义疏国人逆丧者皆髽鲁于是乎始髽注髽麻髪合结也遭丧者多故不能备凶服髽而已音义疏国人诵之曰臧之狐裘败我于狐骀注臧纥时服狐裘我君小子朱儒是使朱儒朱儒使我败于邾注公幼弱故曰小子臧纥短小故曰朱儒败不书鲁人讳之音义春秋左传注疏卷二十九卷二十九考证春秋左氏传注疏卷二十九考证仲孙蔑㑹齐崔杼曹人邾人杞人次于鄫注鄫郑地在陈留襄邑县东南按后汉郡国志引此注作县东南有鄫城传孟献子曰请城虎牢以偪郑王应麟困学纪闻曰齐晋楚之霸皆先服郑范睢李斯之谋皆先攻韩盖虎牢之险天下之枢也在虢曰制在郑曰虎牢在韩曰成臯秦之亡也楚汉争之叔孙豹及诸侯之大夫及陈袁侨盟刘敞意林曰诸侯皆在是又称叔孙豹及诸侯之大夫大夫受命于其君之辞也异乎溴梁传克鸠兹至于衡山注衡山在呉兴乌程县南按后汉郡国志呉郡乌程引此注又曰或曰丹阳县之横山去鸠兹不逺子重所至也按此説较杜为长传今我易之难哉赵汸补注曰传记韩献子之言与五年范宣子之言见晋所以终弃陈于楚按自七年鄬之㑹陈侯畏楚逃归于是凡㑹盟陈不与矣传闻丧乃止疏晋士匄侵齐至谷侵字下监本衍一夺字今删传陈无礼故也赵汸曰不责诸侯不能救而责陈无礼盖缘武仲语而失之传晋侯享之金奏肆夏之三不拜注周礼以钟鼓奏九夏其二曰肆夏一名繁三曰韶夏一名遏四曰纳夏一名渠按周礼本文韶夏作昭夏郑注引杜子春曰牲出入奏昭夏又按国语曰金奏肆夏繁遏渠郑注周礼引之亦作繁又音义八曰陔夏按周礼本文作祴夏注引杜子春曰祴读为陔鼓之陔传歌鹿鸣之三疏不言其三之名言监本讹作拜今改正又疏夏大也言遂于天位也按周礼注引吕叔玉本文作言遂于大位谓王位也大字是传无终子嘉父林尧叟曰子爵也嘉父其字按杜注不言无终国所在汉书地理志右北平郡无终故无终子国是也传恃其射也疏羿彃日乌焉解羽又羿彃十日也楚辞天问及尚书疏引归藏俱作彃监本作弹非也今改正传伯明后寒弃之按后寒二字无解林尧叟曰伯明之君恶其好谗寒弃之而不用赵汸补注曰伯明君此寒国之时弃不收采二説未知孰是传有穷由是遂亡顾炎武日知录云注曰浞因羿室不改有穷之号非也哀元年传称有过浇矣此特承上死于穷门而言以结取引夏训之文耳按哀元年传称过浇者安知非推本浇之国本在过而谓之过浇乎曷据而谓浇曾改国号曰过也杜氏去古未逺谓不改有穷之号当非臆説传昔周辛甲之为太史也疏晋语称文王访于辛尹按晋语此胥臣之言也各本俱脱语字今补又按史记周本纪文王待士辛甲大夫之徒皆往归之又疏太傅胡广太傅监本讹作大传今改正春秋左氏传注疏卷二十九考证春秋左传注疏卷三十钦定四库全书春秋左传注疏卷三十晋杜氏注唐陆德明音义孔颖达疏经五年春公至自晋夏郑伯使公子发来聘注发子产父叔孙豹鄫世子巫如晋注比鲁大夫故书巫如晋音义仲孙蔑衞孙林父㑹吴于善道注鲁衞俱受命于晋故不言及吴先在善道二大夫往会之故曰会吴善道地阙疏秋大雩楚杀其大夫公子壬夫注书名罪其贪公㑹晋侯宋公陈侯卫侯郑伯曹伯莒子邾子滕子薛伯齐世子光吴人鄫人于戚注穆叔使鄫人听命于会故鄫见经不复殊吴者吴来会于戚音义公至自㑹注无传冬戍陈注诸侯在戚会皆受命戍陈各还国遣戍不复有告命故独书鲁戍疏楚公子贞帅师伐陈公㑹晋侯宋公卫侯郑伯曹伯齐世子光救陈十有二月公至自救陈注无传辛未季孙行父卒传五年春公至自晋注公在晋既听属鄫闻其见伐遥命臧纥出救故传称经公至以明之王使王叔陈生愬戎于晋注王叔周卿士也戎陵虣周室故告愬于盟主音义晋人执之士鲂如京师言王叔之贰于戎也注王叔反有二心于戎失奉使之义故晋执之音义夏郑子国来聘通嗣君也注郑僖公初即位穆叔觌鄫太子于晋以成属鄫注觌见也前年请属鄫故将鄫大子巫如晋以成之音义疏书曰叔孙豹鄫大子巫如晋言比诸鲁大夫也注豹与巫俱受命于鲁故经不书及比之鲁大夫疏吴子使寿越如晋注夀越吴大夫辞不㑹于鸡泽之故注三年㑹鸡泽吴不至今来谢之且请听诸侯之好注更请㑹音义晋人将为之合诸侯使鲁卫先㑹吴且告㑹期注以其道逺故使鲁卫先告期音义故孟献子孙文子会吴于善道注二子皆受晋命而行秋大雩旱也注雩夏祭所以祈甘雨若旱则又修其礼故虽秋雩非书过也然经与过雩同文是以传每释之曰旱也雩而获雨故书雩而不书旱疏楚人讨陈叛故注讨治也曰由令尹子辛实侵欲焉乃杀之书曰楚杀其大夫公子壬夫贪也君子谓楚共王于是不刑注陈之叛楚罪在子辛共王既不能素明法教陈叛之日又不能严断威刑以谢小国而拥其罪人兴兵致讨加礼于陈而陈恨弥笃乃怨而归罪子辛子辛之贪虽足以取死然共王用刑为失其节故言不刑音义疏诗曰周道挺挺我心扄扄讲事不令集人来定注逸诗也挺挺正直也扄扄明察也讲谋也言谋事不善当聚致贤人以定之音义己则无信而杀人以逞不亦难乎注共王伐宋封鱼石背盟败于鄢陵杀子反公子申及壬夫八年之中戮杀三卿欲以属诸侯故君子以为不可音义疏夏书曰成允成功注亦逸书也允信也言信成然后有成功疏九月丙午盟于戚会吴且命戍陈也注公及其会而不书盟非公后会盖不以盟告庙疏穆叔以属鄫为不利使鄫大夫听命于会注鄫近鲁竟故欲以为属国既而与莒有忿鲁不能救恐致谴责故复乞还之传言鄫人所以见于戚会音义楚子囊为令尹注公子贞音义范宣子曰我丧陈矣楚人讨贰而立子囊必改行注改子辛所行音义而疾讨陈注疾急也陈近于楚民朝夕急能无往乎有陈非吾事也无之而后可注言晋力不能及陈故七年陈侯逃归音义冬诸侯戍陈注备楚子囊伐陈十一月甲午会于城棣以救之注公及救陈而不及㑹故不书城棣城棣郑地陈留酸枣县西南有棣城音义疏季文子卒大夫入敛公在位注在阼阶西乡音义疏宰庀家器为葬备注庀具也音义无衣帛之妾无食粟之马无藏金玉无重器备注器备谓珍寳甲兵之物音义君子是以知季文子之忠于公室也相三君矣而无私积可不谓忠乎音义疏经六年春王三月壬午杞伯姑容卒夏宋华弱来奔注华椒孙秋𦵏把桓公注无传滕子来朝莒人灭鄫冬叔孙豹如邾季孙宿如晋注行父之子十有二月齐侯灭莱注书十二月从告传六年春杞桓公卒始赴以名同盟故也注把入春秋未尝书名桓公三与成同盟故赴以名疏宋华弱与乐辔少相狎长相优又相谤也注狎亲习也优调戏也音义疏子荡怒以弓梏华弱于朝注子荡乐辔也张弓以贯其颈若械之在手故曰梏音义疏平公见之曰司武而梏于朝难以胜矣注司武司马言其懦弱不足以胜敌音义遂逐之夏宋华弱来奔司城子罕曰同罪异罚非刑也专戮于朝罪孰大焉亦逐子荡子荡射子罕之门曰几日而不我从注言我射女门女亦当以不胜任见逐音义子罕善之如初注言子罕虽见辱不追忿所以得安疏秋滕成公来朝始朝公也莒人灭鄫鄫恃赂也注鄫有贡赋之赂在鲁恃之而慢莒故灭之冬穆叔如邾聘且脩平注平四年狐骀战晋人以鄫故来讨曰何故亡鄫注鄫属鲁恃赂而慢莒鲁不致力辅助无何以还晋寻便见灭故晋责鲁季武子如晋见且听命注始代父为卿见大国且谢亡鄫听命受罪音义疏十一月齐侯灭莱莱恃谋也注赂夙沙卫之谋也事在二年于郑子国之来聘也四月晏弱城东阳而遂围莱注子国聘在五年二年晏弱城东阳至五年四月复託治城因遂围莱音义甲寅堙之环城傅于堞注堞女墻也堙土山也周城为土山及女墻音义疏及杞桓公卒之月注此年三月乙未王湫帅师及正舆子棠人军齐师注王湫故齐人成十八年奔莱正舆子莱大夫棠莱邑也北海即墨县有棠乡三人帅别邑兵来解围音义齐师大败之注败湫等丁未入莱莱共公浮柔奔棠正舆子王湫奔莒莒人杀之四月陈无宇献莱宗器于襄宫注无宇桓子陈完𤣥孙襄宫齐襄公庙音义晏弱围棠十一月丙辰而灭之迁莱于郳注迁莱子于郳国音义疏髙厚崔杼定其田注定其疆界髙厚髙固子音义经七年春郯子来朝音义夏四月三卜郊不从乃免牲注称牲既卜日也卜郊又非礼也疏小邾子来朝城费注南遗假事难而城之音义疏秋季孙宿如卫八月螽注无传为灾故书冬十月衞侯使孙林父来聘壬戌及孙林父盟楚公子贞帅师围陈十有二月公会晋侯宋公陈侯衞侯曹伯莒子邾子于鄬注谋救陈陈侯逃归不成救故不书救也鄬郑地音义疏郑伯髠顽如会未见诸侯丙戌卒于鄵注实为子驷所弑以疟疾赴故不书弑称名为书卒同盟故也如会会于鄬也未见诸侯未至㑹所而死鄵郑地不欲再称郑伯故约文书其名于会上音义疏陈侯逃归注畏楚逃晋而归传七年春郯子来朝始朝公也夏四月三卜郊不从乃免牲孟献子曰吾乃今而后知有卜筮夫郊祀后稷以祈农事也注郊祀后稷以配天后稷周始祖能播殖者疏是故启蛰而郊郊而后耕今旣耕而卜郊宜其不从也注启蛰夏正建寅之月耕谓春分音义疏南遗为费宰注费季氏邑叔仲昭伯为隧正注隧正主役徒昭伯叔仲惠伯之孙音义疏欲善季氏而求媚于南遗谓遗请城费注使遗请城吾多与而役故季氏城费注传言禄去公室季氏所以强小邾穆公来朝亦始朝公也注亦郯子也秋季武子如卫报子叔之聘且辞缓报非贰也注子叔聘在元年言国家多难故不时报音义冬十月晋韩献子告老公族穆子有废疾注穆子韩厥长子成十八年为公族大夫音义将立之注代厥为卿辞曰诗曰岂不夙夜谓行多露注诗言虽欲早夜而行惧多露之濡已义取非礼不可妄行疏又曰弗躬弗亲庶民弗信注诗小雅言讥在位者不躬亲政事则庶民不奉信其命言已有疾不能躬亲政事疏无忌不才让其可乎请立起也注无忌穆子名起无忌弟宣子也与田苏游而曰好仁注田苏晋贤人苏言起好仁音义诗曰靖共尔位好是正直神之听之介尔景福注靖安也介助也景大也诗小雅言君子当思不出其位求正直之人与之竝立如是则神明顺之致大福也音义疏恤民为徳注靖共其位所以恤民疏正直为正注正己心正曲为直注正人曲参和为仁注德正直三者备乃为仁音义如是则神听之介福降之立之不亦可乎注言起有此三徳故可立疏庚戌使宣子朝遂老注韩厥致仕晋侯谓韩无忌仁使掌公族大夫注为之师长疏卫孙文子来聘且拜武子之言注缓报非贰之言而寻孙桓子之盟注盟在成三年公登亦登注礼登阶臣后君一等音义疏叔孙穆子相趋进曰诸侯之会寡君未尝后卫君注敌体竝登音义今吾子不后寡君寡君未知所过吾子其少安注安徐也孙子无辞亦无悛容注悛改也音义穆叔曰孙子必亡为臣而君过而不悛亡之本也诗曰退食自公委蛇委蛇注委蛇顺貌诗召南言人臣自公门入私门无不顺礼音义谓从者也注从顺行衡而委蛇必折注衡横也横不顺道必毁折为十四年林父逐君起本疏楚子嚢围陈会于鄬以救之注晋会诸侯郑僖公之为大子也于成之十六年注鲁成公疏与子罕适晋不礼焉又与子丰适楚亦不礼焉注子丰穆公子及其元年朝于晋注郑僖元年鲁襄三年子丰欲愬诸晋而废之子罕止之及将会于鄬子驷相又不礼焉侍者谏不听又谏杀之及鄵子驷使贼夜弑僖公而以疟疾赴于诸侯注传言经所以不书弑简公生五年奉而立之注僖公子陈人患楚注楚围陈故庆虎庆寅谓楚人曰吾使公子黄往而执之注二庆陈执政大夫公子黄哀公弟疏楚人从之注为执黄音义二庆使告陈侯于会注鄬之㑹曰楚人执公子黄矣君若不来羣臣不忍社稷宗庙惧有二图注背君属楚音义陈侯逃归注鄬会所以不书救经八年春王正月公如晋夏葬郑僖公注无传郑人侵蔡获蔡公子燮注郑子国称人刺其无故侵蔡以生国患燮蔡荘公子音义疏季孙宿会晋侯郑伯齐人宋人卫人邾人于邢邱注时公在晋晋悼难劳诸侯唯使大夫听命故季孙在会而公先归音义疏公至自晋注无传莒人伐我东鄙秋九月大雩冬楚公子贞帅师伐郑晋侯使士匄来聘传八年春公如晋朝且听朝聘之数注晋悼复脩霸业故朝而禀其多少音义疏郑羣公子以僖公之死也谋子驷子驷先之夏四月庚辰辟杀子狐子熙子侯子丁注辟罪也加罪以戮之音义疏孙击孙恶出奔衞注二孙子狐之子疏庚寅郑子国子耳侵蔡获蔡司马公子燮注郑侵蔡欲以求媚于晋子耳子良之子不言败唯以获告疏郑人皆喜唯子产不顺注子产子国子不顺衆而喜曰小国无文德而有武功祸莫大焉楚人来讨能勿从乎从之晋师必至晋楚伐郑自今郑国不四五年弗得宁矣子国怒之曰尔何知国有大命而有正卿童子言焉将为戮矣注大命起师行军之命五月甲辰会于邢邱以命朝聘之数使诸侯之大夫听命季孙宿齐髙厚宋向戌衞甯殖邾大夫会之注晋难重烦诸侯故使大夫听命郑伯献㨗于会故亲听命注献蔡㨗也大夫不书尊晋侯也注晋悼复文襄之业制朝聘之节俭而有礼德义可尊故退诸侯大夫以崇之疏莒人伐我东鄙以疆鄫田注莒既灭鄫鲁侵其西界故伐鲁东鄙以正其封疆音义秋九月大雩旱也冬楚子囊伐郑讨其侵蔡也子驷子国子耳欲从楚子孔子蟜子展欲待晋注待晋来救子孔穆公子子蟜子游子子展子罕子音义子驷曰周诗有之曰俟河之清人寿几何注逸诗也言人寿促而河清迟喻晋之不可待音义兆云询多职竞作罗注兆卜询谋也职主也言旣卜且谋多则竞作罗网之难无成功音义疏谋之多族民之多违注族家也事滋无成注滋益也民急矣姑从楚以纾吾民晋师至吾又从之敬共币帛以待来者小国之道也牺牲玉帛待于二竟注二竟晋楚界上音义以待彊者而庇民焉寇不为害民不罢病不亦可乎子展曰小所以事大信也小国无信兵乱日至亡无日矣五会之信注谓三年会鸡泽五年会戚又会城棣七年会鄬八年会邢邱音义疏今将背之虽楚救我将安用之注言失信得楚不足贵音义亲我无成注晋亲郑鄙我是欲注楚欲以郑为鄙邑而反欲与成不可从也注言子驷不可从不如待晋晋君方明四军无阙八卿和睦必不弃郑注四军谓上中下新军也军有二卿疏楚师辽逺粮食将尽必将速归何患焉舍之闻之注舍之子展名杖莫如信完守以老楚杖信以待晋不亦可乎子驷曰诗云谋夫孔多是用不集注诗小雅孔甚也集就也言人欲为政是非相乱而不成音义发言盈庭谁敢执其咎注言谋者多若有不善无适受其咎音义如匪行迈谋是用不得于道注匪彼也行迈谋谋于路人也不得于道衆无适从疏请从楚騑也受其咎注騑子驷名音义乃及楚平使王子伯骈告于晋曰注伯骈郑大夫音义君命敝邑脩而车赋儆而师徒以讨乱畧蔡人不从敝邑之人不敢宁处悉索敝赋注索尽也音义以讨于蔡获司马燮献于邢邱今楚来讨曰女何故称兵于蔡注称举也音义焚我郊保注郭外曰郊保守也冯陵我城郭注冯迫也音义敝邑之衆夫妇男女不遑启处以相救也注遑暇也启跪也音义疏翦焉倾覆无所控告注翦尽也控引也音义民死亡者非其父兄卽其子弟夫人愁痛注夫人犹人人也音义不知所庇民知穷困而受盟于楚孤也与其二三臣不能禁止注孤郑伯不敢不告知武子使行人子员对之曰君有楚命注见讨之命亦不使一介行李告于寡君注一介独使也行李行人也音义而卽安于楚君之所欲也谁敢违君寡君将帅诸侯以见于城下唯君图之注为明年晋伐郑传音义晋范宣子来聘且拜公之辱注谢公此春朝告将用师于郑公享之宣子赋摽有梅注摽有梅诗召南摽落也梅盛极则落诗人以兴女色盛则有衰衆士求之宜及其时宣子欲鲁及时共讨郑取其汲汲相赴音义季武子曰谁敢哉注言谁敢不从命今譬于草木寡君在君君之臭味也注言同类音义欢以承命何时之有注迟速无时武子赋角弓注角弓诗小雅取其兄弟婚姻无相远矣宾将出武子赋彤弓注彤弓天子赐有功诸侯之诗欲使晋君继文之业复受彤弓于王音义宣子曰城濮之役注在僖二十八年音义我先君文公献功于衡雍受彤弓于襄王以为子孙藏注藏之以示子孙音义匄也先君守官之嗣也敢不承命注言已嗣其父祖为先君守官不敢废命欲匡正君君子以为知礼注彤弓之义义在晋君故范匄受之所谓知礼疏经九年春宋灾注天火曰灾来告故书疏夏季孙宿如晋五月辛酉夫人姜氏薨注成公母秋八月癸未葬我小君穆姜注无传四月而葬速冬公会晋侯宋公衞侯曹伯莒子邾子滕子薛伯杞伯小邾子齐世子光伐郑十有二月己亥同盟于戏注伐郑而书同盟则郑受盟可知传言十有一月己亥以长暦推之十二月无己亥经误戏郑地音义疏楚子伐郑传九年春宋灾乐喜为司城以为政注乐喜子罕也为政卿知将有火灾素戒为备火之政疏使伯氏司里注伯氏宋大夫司里里宰疏火所未至彻小屋涂大屋注大屋难彻就涂之陈畚挶具绠缶注畚篑笼挶土轝绠汲索缶汲器音义疏备水器注盆之属音义疏量轻重注计人力所任音义蓄水潦积土涂巡丈城缮守备注巡行也丈度也缮治也行度守备之处恐因灾作乱音义疏表火道注火起则从其所趣摽表之音义使华臣具正徒注华臣华元子为司徒正徒役徒也司徒之所主也疏令隧正纳郊保奔火所注隧正官名也五县为隧纳聚郊野保守之民使随火所起往救之疏使华阅讨右官官庀其司注亦华元子代元为右师讨治也庀具也使具其官属音义向戌讨左亦如之注向戌左师使乐遄庀刑器亦如之注乐遄司寇刑器刑书音义疏使皇郧命校正出马工正出车备甲兵庀武守注皇郧皇父充石之后校正主马工正主车使各备其官音义疏使西鉏吾庀府守注鉏吾大宰也府六官之典音义疏令司宫巷伯儆宫注司宫奄臣巷伯寺人皆掌宫内之事音义疏二师令四乡正敬享注二师左右师也乡正乡大夫享祀也疏祝宗用马于四墉祀盘庚于西门之外注祝大祝宗宗人墉城也用马祭于四城以禳火盘庚殷王宋之远祖城积隂之气故祀之凡天灾有币无牲用马祀盘庚皆非礼音义疏晋侯问于士弱曰注弱士渥浊之子庄子音义吾闻之宋灾于是乎知有天道何故注问宋何故自知天道将灾对曰古之火正或食于心或食于咮以出内火是故咮为鹑火心为大火注谓火正之官配食于火星建辰之月鹑火星昏在南方则令民放火建戌之月大火星伏在日下夜不得见则令民内火禁放火音义疏陶唐氏之火正阏伯居商邱注陶唐尧有天下号阏伯髙辛氏之子传曰迁阏伯于商邱主辰辰大火也今为宋星然则商邱在宋地音义疏祀大火而火纪时焉注谓出内火时相土因之故商主大火注相土契孙商之祖也始代阏伯之后居商邱祀大火音义疏商人阅其祸败之衅必始于火是以日知其有天道也注阅犹数也商人数所更歴恒多火灾宋是殷商之后故知天道之灾必火音义疏公曰可必乎对曰在道国乱无象不可知也注言国无道则变乱亦殊故不可必知疏夏季武子如晋报宣子之聘也注宣子聘在八年穆姜薨于东宫注太子宫也穆姜滛侨如欲废成公故徙居东宫事在成十六年始往而筮之遇艮之八䷳注艮下艮上周礼大卜掌三易然则杂用连山归藏周易二易皆以七八爲占故言遇艮之八音义疏史曰是谓艮之随䷐注震下兑上随史疑占易遇八爲不利故更以周易占变爻得随卦而论之疏随其出也注史谓随非闭固之卦君必速出姜曰亡注亡犹无也音义是于周易曰随元亨利贞无咎注易筮皆以变者占遇一爻变义异则论彖故姜亦以彖为占也史据周易故指言周易以折之音义疏元体之长也亨嘉之会也利义之和也贞事之干也体仁足以长人嘉德足以合礼利物足以和义贞固足以干事然固不可诬也是以虽随无咎注言不诬四徳乃遇随无咎明无四徳者则爲滛而相随非吉事音义疏今我妇人而与于乱固在下位注妇人卑于丈夫音义而有不仁不可谓元不靖国家不可谓亨作而害身不可谓利弃位而姣注姣滛之别名音义疏不可谓贞有四德者随而无咎我皆无之岂随也哉我则取恶能无咎乎必死于此弗得出矣注传言穆姜辩而不德疏秦景公使士雃乞师于楚将以伐晋楚子许之子囊曰不可当今吾不能与晋争晋君类能而使之注随所能音义举不失选注得所选音义官不易方注方犹宜也其卿让于善注让胜己者其大夫不失守注各任其职其士竞于教注奉上命其庶人力于农穑注种曰农收曰穑疏商工皁𨽻不知迁业注四民不杂疏韩厥老矣知罃禀焉以为政注代将中军范匄少于中行偃而上之使佐中军注使匄佐中军偃将上军音义韩起少于栾黡而栾黡士鲂上之使佐上军注黡鲂让起起佐上军黡将下军鲂佐之音义魏绛多功以赵武爲贤而为之佐注武新军将音义君明臣忠上让下竞注尊官相让劳职力竞当是时也晋不可敌事之而后可君其图之王曰吾旣许之矣虽不及晋必将出师秋楚子师于武城以为秦援秦人侵晋晋饥弗能报也注为十年晋伐秦传音义冬十月诸侯伐郑注郑从楚也庚午季武子齐崔杼宋皇郧从荀罃士匄门于鄟门注郑城门也三国从中军音义卫北宫括曹人邾人从荀偃韩起门于师之梁注师之梁亦郑城门三国从上军滕人薛人从栾黡士鲂门于北门注二国从下军杞人郳人从赵武魏绛斩行栗注二国从新军行栗表道树音义疏甲戌师于氾注衆军还聚氾氾郑地东氾音义令于诸侯曰脩器备注兵器战备盛糇粮注糇干食音义归老幼注示将久师居疾于虎牢注诸侯已取郑虎牢故使诸军疾病息其中肆眚围郑注肆缓也𤯝过也不书围郑逆服不成围音义疏郑人恐乃行成注与晋成也音义中行献子曰遂围之以待楚人之救也而与之战不然无成注献子荀偃也恐楚救郑郑复属之音义知武子曰许之盟而还师以敝楚人注敝罢也音义吾三分四军注分四军爲三部疏与诸侯之锐以逆来者注来者楚也于我未病楚不能矣注晋各一动而楚三来故曰不能犹愈于战注胜聚战暴骨以逞不可以争注言争当以谋不可以暴骨音义大劳未艾君子劳心小人劳力先王之制也注艾息也言当从劳心之劳音义诸侯皆不欲战乃许郑成十一月己亥同盟于戏郑服也注郑服故言同盟将盟郑六卿公子騑注子驷公子发注子国公子嘉注子孔公孙輙注子耳公孙虿注子蟜音义公孙舍之注子展及其大夫门子皆从郑伯注门子卿之适子音义疏晋士庄子为载书曰注荘子士弱载书盟书自今日旣盟之后郑国而不唯晋命是听而或有异志者有如此盟注如违盟之罚公子騑趋进曰天祸郑国使介居二大国之间注介犹间也音义大国不加德音而乱以要之注谓以兵乱之力强要郑音义使其鬼神不获歆其禋祀其民人不获享其土利夫妇辛苦垫隘无所底告注垫隘犹委顿底至也音义自今日旣盟之后郑国而不唯有礼与彊可以庇民者是从而敢有异志者亦如之注亦如此盟音义荀偃曰改载书注子驷亦以所言载于策故欲改之公孙舍之曰昭大神要言焉注要誓以告神若可改也大国亦可叛也知武子谓献子曰我实不德而要人以盟岂礼也哉非礼何以主盟姑盟而退脩德息师而来终必获郑何必今日我之不德民将弃我岂唯郑若能休和逺人将至何恃于郑乃盟而还注遂两用载书音义晋人不得志于郑以诸侯复伐之十二月癸亥门其三门注三门鄟门师之梁北门也癸亥月五日晋果三分其军各攻一门音义闰月戊寅济于阴坂侵郑注以长歴参校上下此年不得有闰月戊寅戊寅是十二月二十日疑闰月当为门五日五字上与门合为闰则后学者自然转日爲月晋人三番四军更攻郑门门各五日晋各一攻郑三受敌欲以苦之癸亥去戊寅十六日以癸亥始攻攻輙五日凡十五日郑故不服而去明日戊寅济于阴坂复侵郑外邑阴坂洧津音义疏次于阴口而还注阴口郑地名子孔曰晋师可击也师老而劳且有归志必大克之子展曰不可注传言子展能守信公送晋侯晋侯以公宴于河上问公年季武子对曰会于沙随之岁寡君以生注沙随在成十六年晋侯曰十二年矣是谓一终一星终也注岁星十二岁而一周天疏国君十五而生子冠而生子礼也注冠成人之服故必冠而后生子音义君可以冠矣大夫盍爲冠具武子对曰君冠必以祼享之礼行之注祼谓灌鬯酒也享祭先君也音义疏以金石之乐节之注以钟磬爲举动之节以先君之祧处之注诸侯以始祖之庙爲祧音义疏今寡君在行未可具也请及兄弟之国而假备焉晋侯曰诺公还及衞冠于成公之庙注成公今衞献公之曾祖从卫所处疏假钟磬焉礼也楚子伐郑注与晋成故子驷将及楚平子孔子蟜曰与大国盟口血未干而背之可乎子驷子展曰吾盟固云唯彊是从今楚师至晋不我救则楚彊矣盟誓之言岂敢背之且要盟无质神弗临也注质主也疏所临唯信信者言之瑞也注瑞符也善之主也是故临之注神临之明神不蠲要盟注蠲洁也背之可也乃及楚平公子罢戎入盟同盟于中分注中分郑城中里名罢戎楚大夫音义疏楚庄夫人卒注共王母王未能定郑而归晋侯归谋所以息民魏绛请施舍注施恩惠舍劳役输积聚以贷注输尽也音义自公以下茍有积者尽出之国无滞积注散在民亦无困人注不匮乏公无禁利注与民共亦无贪民注礼让行祈以币更注不用牲宾以特牲注务崇省音义器用不作注因仍旧车服从给注足给事也行之期年国乃有节三驾而楚不能与争注三驾三兴师谓十年师于牛首十一年师于向其秋观兵于郑东门自是郑遂服音义春秋左传注疏卷三十卷三十考证春秋左氏传注疏卷三十考证公会晋侯宋公衞侯郑伯曹伯齐世子光救陈按公羊谷梁经曹伯下有莒子邾子滕子薛伯传君子谓楚共王于是不刑刘敞曰传言壬夫贪杀之当也何谓不刑乎解经若此取舍安从按刘敞之论盖亦谓左氏自作史断而託诸君子云尔夫使非其时君子实有此论左氏自以爲君子而着其论于圣笔之后厠之国史䇿间谬妄已极尚何问其论之当否乎夫左传纪事之书也纪当时君子之论云然即以知世风之升降后儒妄规左氏之过何未之思耶传君子是以知季文子之忠于公室也赵汸补注曰行父杀适立庶专国政传舍大恶录小善亦当时流俗之论按赵汸之论亦是未悟左氏之意斥左氏同于当时流俗之论不知左氏所记者正当时流俗之论也传晋人以鄫故来讨按莒鄫同列于戚之会莒人敢于灭鄫鲁固有不救之罪矣晋为盟主旣不能讨又不能絶明年会鄬莒子亦与焉以是知悼公复霸原不足以绍文公之烈也传陈无宇献莱宗器于襄宫注无宇桓子陈完𤣥孙完监本讹作桓今改正传迁莱于郳赵汸曰传言灭又言迁则所迁者其族属人民与经言迁纪郱鄑郚同非必其君郑伯髠顽如会未见诸侯丙戌卒于鄵注实为子驷所弑万斯大曰隐行其弑外赴止云不禄史官从而书卒春秋乌得而更之传得详其事者其同谋之人久而渐露其姦本国之史乃稍得存之纪载春秋之学有必待传而明者此其是欤传是故启蛰而郊郊而后耕注耕谓春分按注云启蛰夏正建寅之月疏引释例曰正月节立春启蛰为中气二月节惊蛰春分爲中气此古时节气也礼记郑注云夏小正正月启蛰汉始亦以惊蛰爲正月中疏曰汉时立春为正月节惊蛰为正月中雨水为二月节春分为二月中前汉之末刘歆作三统歴改惊蛰爲二月节然则不以启蛰名节自汉初已然矣传今譬于草木寡君在君君之臭味也林尧叟曰如草木香气滋味之同者传令隧正纳郊保按七年传叔仲昭伯爲隧正注曰隧正主役徒则此隧正亦主役徒也周礼遂人之官鲁宋二国犹沿其旧传工正出车疏与工正书服书监本讹作义今改正传令司宫巷伯儆宫疏司宫当天子之内小臣也司宫监本讹作官司今改正又疏王之正内五人监本讹作主之王内五人今改正传古之火正或食于心或食于咮按汉书五行志载春秋说曰古之火正谓火官也掌祭火星行火政季春昏心星出东方而咮七星鸟首正在南方则用火季秋星入则止火以顺天时救民疾帝喾则有祝融尧时有阏伯民赖其德死则以爲火祖配祭火星故曰或食于心或食于咮也据此则阏伯主辰是食于心者其食于咮即祝融也鹑火为南方正位其帝炎帝其神祝融栁星张为周分野是祝融食于咮之明证孔疏谓火官配食其人盖多不知谁食于心谁食于咮岂祝融阏伯二人外别有火祖耶传始往而筮之遇艮之八按易以变者为占六者隂变阳也九者阳变阴也周易皆止于一爻变其二爻变以下皆无辞大抵皆观彖也惟此传五爻变而六二一爻不变命之为艮之随曰遇艮之八则五爻变之占法犹可考焉周易固如是非杂用连山归藏也且下文固云随元亨利贞无咎矣安在其用连山归藏耶传元体之长也八句按此与孔子文言大同小异穆姜在孔子之前安得预言之或谓四德之语盖先圣先师之所传而孔子述之叶梦得则直谓此爲卜筮家之伪託而左氏妄信之春秋左氏传注疏卷三十考证春秋左传注疏卷三十一钦定四库全书春秋左传注疏卷三十一晋杜氏注唐陆徳眀音义孔颖达疏经十年春公㑹晋侯宋公卫侯曹伯莒子邾子滕子薛伯把伯小邾子齐世子光会吴于柤注吴子在柤晋以诸侯徃会之故曰会吴吴不称子从所称也柤楚地音义疏夏五月甲午遂灭偪阳注偪阳妘姓国今彭城傅阳县也因柤会而灭之故曰遂音义疏公至自会注无传楚公子贞郑公孙辄帅师伐宋晋师伐秦注荀罃不书不亲兵也疏秋莒人伐我东鄙公会晋侯宋公衞侯曹伯莒子邾子齐世子光滕子薛伯把伯小邾子伐郑注齐世子光先至于师为盟主所尊故在滕上疏冬盗杀郑公子騑公子发公孙辄注非国讨当两称名氏杀者非卿故称盗以盗为文故不得言其大夫疏戍郑虎牢注伐郑诸侯各受晋命戍虎牢不复为告命故独书鲁戍而不叙诸侯音义楚公子贞帅师救郑公至自伐郑注无传传十年春㑹于柤㑹吴子寿梦也注寿梦吴子乗音义疏三月癸丑齐髙厚相大子光以先㑹诸侯于钟离不敬注吴子未至先从东道与东诸侯会遇非本期地故不书会高厚髙固子也癸丑月二十六日音义疏士庄子曰高子相大子以会诸侯将社稷是衞而皆不敬注厚与光俱不敬弃社稷也其将不免乎注为十九年齐杀高厚二十五年弑其君光𫝊夏四月戊午会于柤注经书春书始行也戊午月一日疏晋荀偃士匄请伐偪阳而封宋向戌焉注以宋常事晋而向戌有贤行故欲封之为附庸音义荀罃曰城小而固胜之不武弗胜为笑固请丙寅围之弗克注丙寅四月九日孟氏之臣秦堇父辇重如役注堇父孟献子家臣歩挽重车以从师音义疏偪阳人启门诸侯之士门焉注见门开故攻之县门发郰人纥抉之以出门者注门者诸侯之士在门内者也纥郰邑大夫仲尼父叔梁纥也郰邑鲁县东南莝城是也言纥多力抉举县门出在内者音义疏狄虒弥建大车之轮而蒙之以甲以为橹注狄虒弥鲁人也蒙覆也橹大楯音义左执之右拔㦸以成一队注百人为队音义疏孟献子曰诗所谓有力如虎者也注诗邶风也音义主人县布堇父登之及堞而絶之注偪阳人县布以试外勇者音义队则又县之苏而复上者三主人辞焉乃退注主人嘉其勇故辞谢不复县布音义疏带其断以徇于军三日注带其断布以示勇音义诸侯之师久于偪阳荀偃士匄请于荀罃曰水潦将降惧不能归注向夏恐有久雨从丙寅至庚寅二十五日故曰久音义请班师注班还也知伯怒注知伯荀罃音义投之以机出于其间注出偃匄之间音义曰女成二事而后告余注二事伐偪阳封向戌音义余恐乱命以不女违注既成改之为乱命女旣勤君而兴诸侯牵帅老夫以至于此旣无武守注无武功可执守而又欲易余罪曰是实班师不然克矣注谓偃匄将言尔余羸老也可重任乎注不任受女此责音义七日不克必尔乎取之注言当取女以谢不克之罪五月庚寅注月四日荀偃士匄帅卒攻偪阳亲受矢石注躬在矢石间音义疏甲午灭之注月八日书曰遂灭偪阳言自㑹也注言其因会以灭国非之也疏以与向戌向戌辞曰君若犹辱镇抚宋国而以偪阳光启寡君羣臣安矣其何贶如之注言见赐之厚无过此音义疏若専赐臣是臣兴诸侯以自封也其何罪大焉敢以死请乃予宋公宋公享晋侯于楚丘请以桑林注桑林殷天子之乐名疏荀罃辞注辞让之荀偃士匄曰诸侯宋鲁于是观礼注宋王者后鲁以周公故皆用天子礼乐故可观鲁有禘乐賔祭用之注禘三年大祭则作四代之乐别祭羣公则用诸侯乐音义疏宋以桑林享君不亦可乎注言俱天子乐也舞师题以旌夏注师乐师也旌夏大旌也题识也以大旌表识其行列音义疏晋侯惧而退入于房注旌夏非常卒见之人心偶有所畏音义去旌卒享而还及着雍疾注晋侯疾也着雍晋地音义卜桑林见注祟见于卜兆音义荀偃士匄欲奔请祷焉注奔走还宋祷谢音义荀罃不可曰我辞礼矣彼则以之注以用也犹有鬼神于彼加之注言自当加罪于宋晋侯有间注间疾差也音义以偪阳子归献于武宫谓之夷俘注讳俘中国故谓之夷音义疏偪阳妘姓也使周内史选其族嗣纳诸霍人礼也注霍晋邑内史掌爵禄废置者使选偪阳宗族贤者令居霍奉妘姓之祀善不灭姓故曰礼也使周史者示有王命音义疏师归孟献子以秦堇父为右注嘉其勇力生秦丕兹事仲尼注言堇父以力相尚子事仲尼以徳相尚音义六月楚子囊郑子耳伐宋师于訾毋注宋地音义庚午围宋门于桐门注不成围而攻其城门晋荀罃伐秦报其侵也注侵在九年衞侯救宋师于襄牛郑子展曰必伐衞不然是不与楚也得罪于晋又得罪于楚国将若之何子驷曰国病矣注师数出疲病也音义子展曰得罪于二大国必亡病不犹愈于亡乎诸大夫皆以为然故郑皇耳帅师侵衞楚令也注亦兼受楚之勑命也皇耳皇戌子孙文子卜追之献兆于定姜姜氏问繇注繇兆辞音义疏曰兆如山陵有夫出征而丧其雄姜氏曰征者丧雄御寇之利也大夫图之衞人追之孙蒯获郑皇耳于犬丘注蒯孙林父子音义秋七月楚子囊郑子耳伐我西鄙注于鲁无所耻讳而不书其义未闻疏还围萧八月丙寅克之注萧宋邑九月子耳侵宋北鄙孟献子曰郑其有灾乎师竞巳甚注竞争竞也音义周犹不堪竞况郑乎注周谓天王有灾其执政之三士乎注郑简公幼少子驷子国子耳秉政故知三士任其祸也为下盗杀三大夫传音义莒人间诸侯之有事也故伐我东鄙注诸侯有讨郑之事音义诸侯伐郑齐崔杼使大子光先至于师故长于滕注太子宜賔之以上卿而今晋悼以一时之宜令在滕侯上故传从而释之音义己酉师于牛首注郑地初子驷与尉止有争将御诸侯之师而黜其车注御牛首师也黜减损尉止获又与之争注获囚俘子驷抑尉止曰尔车非礼也注言女车犹多过制疏遂弗使献注不使献所获初子驷为田洫司氏堵氏侯氏子师氏皆丧田焉注洫田畔沟也子驷为田洫以正封疆而侵四族田音义疏故五族聚羣不逞之人因公子之徒以作乱注八年子驷所杀公子媐等之党音义于是子驷当国注摄君事也子国为司马子耳为司空子孔为司徒冬十月戊辰尉止司臣侯晋堵女父子师仆帅贼以入晨攻执政于西宫之朝注公宫杀子驷子国子耳刼郑伯以如北宫子孔知之故不死注子孔公子嘉也知难不告利得其处也为十九年杀公子嘉𫝊音义书曰盗言无大夫焉注尉止等五人皆士也大夫谓卿子西闻盗不儆而出注子西公孙夏子驷子音义尸而追盗注先临尸而追盗盗入于北宫乃归授甲臣妾多逃器用多丧子产闻盗注子国子为门者注置守门庀羣司注具衆官音义闭府库慎闭藏完守备成列而后出兵车十七乘注千二百七十五人音义尸而攻盗于北宫子蟜帅国人助之杀尉止子师仆盗衆尽死侯晋奔晋堵女父司臣尉翩司齐奔宋注尉翩尉止子司齐司臣子音义子孔当国注代子驷为载书以位序听政辟注自羣卿诸司各守其职位以受执政之法不得与朝政音义疏大夫诸司门子弗顺将诛之注子孔欲诛不顺者子产止之请为之焚书注旣止子孔又劝令烧除载书音义子孔不可曰为书以定国衆怒而焚之是衆为政也国不亦难乎注难以至治音义子产曰衆怒难犯専欲难成合二难以安国危之道也不如焚书以安衆子得所欲注欲为政也衆亦得安不亦可乎专欲无成犯衆兴祸子必从之乃焚书于仓门之外衆而后定注不于朝内烧欲使逺近见所烧诸侯之师城虎牢而戍之晋师城梧及制注欲以偪郑也不书城鲁不与也梧制皆郑旧地音义士鲂魏绛戍之书曰戍郑虎牢非郑地也言将归焉注二年晋城虎牢而居之今郑复叛故脩其城而置戍郑服则欲以还郑故夫子追书系之于郑以见晋志音义疏郑及晋平楚子囊救郑十一月诸侯之师还郑而南至于阳陵注还绕也阳陵郑地音义楚师不退知武子欲退曰今我逃楚楚必骄骄则可与战矣注武子荀罃栾黡曰逃楚晋之耻也合诸侯以益耻不如死我将独进师遂进己亥与楚师夹颍而军注颍水出城阳至下蔡入淮音义子蟜曰诸侯旣有成行必不战矣注言有成去之志从之将退不从亦退注从犹服也退楚必围我犹将退也不如从楚亦以退之注以退楚宵渉颍与楚人盟注夜渡畏晋知之栾黡欲伐郑师注伐渉颍者荀罃不可曰我实不能御楚又不能庇郑郑何罪不如致怨焉而还注致怨为后伐之资音义今伐其师楚必救之战而不克为诸侯笑克不可命注胜负难要不可命以必克音义不如还也丁未诸侯之师还侵郑北鄙而归注欲以致怨楚人亦还注郑服故也王叔陈生与伯舆争政注二子王卿士音义王右伯舆注右助音义王叔陈生怒而出奔及河王复之注欲奔晋杀史狡以説焉注说王叔也音义不入遂处之注处叔河上晋侯使士匄平王室王叔与伯舆讼焉注争曲直王叔之宰注宰家臣与伯舆之大夫瑕禽注瑕禽伯舆属大夫坐狱于王庭注狱讼也周礼命夫命妇不躬坐狱讼故使宰与属大夫对争曲直士匄听之王叔之宰曰筚门闺窦之人而皆陵其上其难为上矣注筚门柴门闺窦小戸穿壁为戸上鋭下方状如圭也言伯舆㣲贱之家音义瑕禽曰昔平王东迁吾七姓从王牲用备具王頼之而赐之骍旄之盟注平王徙时大臣从者有七姓伯舆之祖皆在其中主为王备牺牲共祭祀王恃其用故与之盟使世守其职骍旄赤牛也举骍旄者言得重盟不以犬鸡音义疏曰世世无失职若筚门闺窦其能来东底乎且王何頼焉注言我若贫贱何能来东使王恃其用而与之盟邪底至也音义今自王叔之相也政以贿成注随财制政而刑放于宠注宠臣专刑不任法疏官之师旅不胜其富注师旅之长皆受赂吾能无筚门闺窦乎注言王叔之属富故使吾贫疏唯大国图之注图犹议也下而无直则何谓正矣注正者不失下之直音义疏范宣子曰天子所右寡君亦右之所左亦左之注宣子知伯舆直不欲自专故推之于王音义疏使王叔氏与伯舆合要注合要辞王叔氏不能举其契注要契之辞音义疏王叔奔晋不书不告也单靖公为卿士以相王室注代王叔经十有一年春王正月作三军注增立中军万二千五百人为军疏夏四月四卜郊不从乃不郊注无传疏郑公孙舍之帅师侵宋公会晋侯宋公衞侯曹伯齐世子光莒子邾子滕子薛伯把伯小邾子伐郑注世子光至复在莒子之先故晋悼亦进之音义疏秋七月己未同盟于亳城北注亳城郑地伐郑而书同盟郑与盟可知音义公至自伐郑注无传楚子郑伯伐宋公会晋侯宋公衞侯曹伯齐世子光莒子邾子滕子薛伯把伯小邾子伐郑注晋遂尊光会于萧鱼注郑服而诸侯㑹萧鱼郑地公至自会注无𫝊以会至者观兵而不果侵伐疏楚人执郑行人良霄注良霄公孙辄子伯有也音义冬秦人伐晋传十一年春季武子将作三军注鲁本无中军唯上下二军皆属于公有事二卿更帅以征伐季氏欲专其民人故假立中军因以改作音义疏告叔孙穆子曰请为三军各征其军注征赋税也三家各征其军之家属音义疏穆子曰政将及子子必不能注政者霸国之政令礼大国三军鲁次国而为大国之制贡赋必重故忧不能堪疏武子固请之穆子曰然则盟诸注穆子知季氏将复变易故盟之音义乃盟诸僖闳注僖宫之门音义疏诅诸五父之衢注五父衢道名在鲁国东南诅以祸福之言相要音义正月作三军三分公室而各有其一注三分国民衆三子各毁其乘注壊其车乘分以足成三军音义疏季氏使其乘之人以其役邑入者无征注使军乘之人率其邑役入季氏者无公征不入者倍征注不入季氏者则使公家倍征之设利病欲駈使入己故昭五年𫝊曰季氏尽征之民辟倍征故尽属季氏疏孟氏使半为臣若子若弟注取其子弟之半也四分其乘之人以三归公而取其一叔孙氏使尽为臣注尽取子弟以其父兄归公疏不然不舍注制军分民不如是则三家不舍其故而改作也此盖三家盟诅之本言音义疏郑人患晋楚之故诸大夫曰不从晋国几亡注几近也音义楚弱于晋晋不吾疾也注疾急也晋疾楚将辟之何为而使晋师致死于我注言当作何计楚弗敢敌而后可固与也注固与晋也子展曰与宋为恶诸侯必至吾从之盟楚师至吾又从之则晋怒甚矣晋能骤来楚将不能吾乃固与晋大夫说之使疆埸之司恶于宋注使守疆场之吏侵犯宋音义宋向戌侵郑大获子展曰师而伐宋可矣若我伐宋诸侯之伐我必疾吾乃听命焉且告于楚楚师至吾又与之盟而重赂晋师乃免矣注言如此乃免于晋楚之难音义夏郑子展侵宋注欲以致诸侯四月诸侯伐郑己亥齐大子光宋向戌先至于郑门于东门注传释齐太子光所以序莒上也向戌不书宋公在㑹故其莫晋荀罃至于西郊东侵旧许注许之旧国郑新邑音义疏衞孙林父侵其北鄙六月诸侯会于北林师于向注向地在颍川长社县东北音义右还次于琐注北行而西为右还荥阳苑陵县西有琐候亭音义围郑观兵于南门注观示也西济于济隧注济隧水名音义郑人惧乃行成秋七月同盟于亳范宣子曰不慎必失诸侯注慎敬威仪谨辞令诸侯道敝而无成能无贰乎注数伐郑皆罢于道路音义乃盟载书曰凡我同盟毋薀年注薀积年谷而不分灾音义毋壅利注専山川之利音义毋保姦注藏罪人毋留慝注速去恶音义救灾患恤祸乱同好恶奖王室注奖助也音义或间兹命司慎司盟名山名川注二司天神音义疏羣神羣祀注羣祀在祀典者先王先公注先王诸侯之大祖宋祖帝乙郑祖厉王之比也先公始封君音义七姓十二国之祖注七姓晋鲁衞郑曹滕姬姓邾小邾曹姓宋子姓齐姜姓莒巳姓把姒姓薛任姓实十三国言十二误也音义疏眀神殛之注殛诛也音义俾失其民队命亡氏踣其国家注踣毙也音义楚子囊乞旅于秦注乞师旅于秦秦右大夫詹帅师从楚子将以伐郑郑伯逆之丙子伐宋注郑逆服故更伐宋也秦师不书不与伐宋而还音义九月诸侯悉师以复伐郑注此夏诸侯皆复来故曰悉师音义郑人使良霄大宰石如楚告将服于晋曰孤以社稷之故不能懐君君若能以玉帛绥晋不然则武震以摄威之孤之愿也楚人执之书曰行人言使人也注书行人言非使人之罪古者兵交使在其间所以通命示整或执杀之皆以为讥也旣成而后告故书在萧鱼下石为介故不书音义疏诸侯之师观兵于郑东门郑人使王子伯骈行成甲戌晋赵武入盟郑伯冬十月丁亥郑子展出盟晋侯注二盟不书不告十二月戊寅会于萧鱼注经书秋史失之疏庚辰赦郑囚皆礼而归之纳斥候注不相备也音义禁侵掠晋侯使叔肸告于诸侯注叔肸叔向也告诸侯亦使赦郑囚音义公使臧孙纥对曰凡我同盟小国有罪大国致讨苟有以借手鲜不赦宥寡君闻命矣注言晋讨小国有借手之功则赦其罪人徳义如是不敢不承命音义郑人赂晋侯以师悝师触师蠲注悝触蠲皆乐师名音义疏广车軘车淳十五乘甲兵备注广车軘车皆兵车名淳耦也音义疏凡兵车百乘注他兵车及广軘共百乘疏歌钟二肆注肆列也县钟十六为一肆二肆三十二枚音义疏及其镈磬注镈磬皆乐器音义女乐二八注十六人晋侯以乐之半赐魏绛曰子教寡人和诸戎狄以正诸华注在四年八年之中九合诸侯如乐之和注九合诸侯谓五年会戚又会城棣救陈七年㑹鄬八年会邢丘九年盟于戏十年㑹柤又伐郑戍虎牢十一年同盟亳城北又会萧鱼疏无所不谐注谐亦和也请与子乐之注共此乐音义辞曰夫和戎狄国之福也八年之中九合诸侯诸侯无慝君之灵也二三子之劳也臣何力之有焉抑臣愿君安其乐而思其终也诗曰乐旨君子殿天子之邦注诗小雅也谓诸侯有乐美之徳可以镇抚天子之邦殿镇也音义乐旨君子福禄攸同注攸所也便蕃左右亦是帅从注便蕃数也言逺人相帅来服从便蕃然在左右音义疏夫乐以安徳注和其心也义以处之注处位以义礼以行之注行教令信以守之注守所行仁以厉之注厉风俗而后可以殿邦国同福禄来逺人所谓乐也注言五徳皆备乃为乐非但金石书曰居安思危注逸书思则有备有备无患敢以此规注规正公公曰子之教敢不承命抑微子寡人无以待戎注待遇接纳不能济河注渡河南服郑夫赏国之典也藏在盟府注司盟之府有赏功之制疏不可废也子其受之魏绛于是乎始有金石之乐礼也注礼大夫有功则赐乐疏秦庶长鲍庶长武帅师伐晋以救郑注庶长秦爵也不书救郑已属晋无所救音义鲍先入晋地士鲂御之少秦师而弗设备壬午武济自辅氏注从辅氏渡河音义与鲍交伐晋师己丑秦晋战于栎晋师败绩易秦故也注不书败绩晋耻易秦而败故不告也栎晋地音义经十有二年春王三月莒人伐我东鄙围台注琅邪费县南有台亭音义季孙宿帅师救台遂入郓注郓莒邑音义夏晋侯使士鲂来聘秋九月吴子乘卒注五年会于戚公不与盟而赴以名音义疏冬楚公子贞帅师侵宋公如晋传十二年春莒人伐我东鄙围台季武子救台遂入郓注乘胜入郓报见伐取其钟以为公盘夏晋士鲂来聘且拜师注谢前年伐郑师秋吴子寿梦卒注寿梦吴子之号临于周庙礼也注周庙文王庙也周公出文王故鲁立其庙吴始通故曰礼音义疏凡诸侯之丧异姓临于外注于城外向其国音义疏同姓于宗庙注所出王之庙疏同宗于祖庙注始封君之庙同族于祢庙注父庙也同族谓髙祖以下音义是故鲁为诸姬临于周庙注诸姬同姓国音义为邢凡蒋茅胙祭临于周公之庙注卽祖庙也六国皆周公之支子别封为国共祖周公音义冬楚子囊秦庶长无地伐宋师于杨梁以报晋之取郑也注取郑在前年梁国睢阳县东有地名杨梁音义灵王求后于齐齐侯问对于晏桓子桓子对曰先王之礼辞有之天子求后于诸侯诸侯对曰夫妇所生若而人注不敢誉亦不敢毁故曰若而人音义妾妇之子若而人注言非适也音义无女而有姊妹及姑姊妹疏则曰先守某公之遗女若而人齐侯许昬王使隂里结之注隂里周大夫结成也为十五年刘夏逆王后𫝊音义公如晋朝且拜士鲂之辱礼也注士鲂聘在此年夏嫌君臣不敌故曰礼也秦嬴归于楚注秦景分妹为楚共王夫人音义楚司马子庚聘于秦为夫人宁礼也注子庚庄王子午也诸侯夫人父母既没归宁使卿故曰礼疏春秋左传注疏卷三十一卷三十一考证春秋左氏𫝊注疏卷三十一考证㑹吴于柤注柤楚地按此时楚地恐尚不及淮北若果系楚地晋宋诸国安得会吴于此乎杜云楚地由后遡前之称也后汉郡国志彭城国傅阳有柤水即此柤也前志楚国傅阳故偪阳国是柤即近偪阳之地既会于柤即灭偪阳耳傅阳故县在今峄县南柤即峄县泇口也遂灭偪阳注今彭城傅阳县也傅监本讹作传今改正公会晋侯宋公衞侯曹伯莒子邾子齐世子光滕子薛伯把伯小邾子伐郑疏言誓者明天子旣命以为之嗣也明监本讹作用今改正传郰人纥抉之以出门者郰监本作聊注疏同按聊落萧切郰侧鸠切与邹鄹同亦作陬取右偏旁阝置之左即陬也各本以字画相似而误今改正𫝊鲁有禘乐賔祭用之疏禘是礼之大者羣公不得与同而于宾得同禘者宾者敬邻国之宾故得用大祭之乐也按宾者二字应是衍文𫝊生秦丕兹按丕兹即秦啇也史记孔子弟子𫝊秦啇字子丕郑康成曰子丕楚人家语七十二弟子觧曰秦啇鲁人字不慈家语是也丕字讹不兹字讹慈耳郑以为楚人非也传楚子嚢郑子耳伐我西鄙赵汸补注曰伐我无不书之理楚郑志在围萧以退为进故史不书𫝊王叔与伯舆讼焉赵汸曰𫝊见周衰至使晋大夫听王卿士之讼作三军万斯大学春秋随笔曰晋将中军者称元帅诸卿听焉季宿心醉久矣鲁向惟公室二军有事则命卿分将季氏虽强权未尽属忽作三军名则三家分将实则専领中军使政权尽归己也会于萧鱼程子曰晋悼公推至诚以待人自此郑不背晋者二十四年刘敞曰郑伯如会欤则宜以如会书乞盟欤则宜以乞盟书今一皆没之独称会何哉美悼公之服郑信义着于诸侯非一日之积也𫝊季武子将作三军疏勍冦未息勍监本讹作就今改正𫝊政将及子子必不能顾炎武日知録曰言鲁国之政将归于季孙以一军之征而供霸国之政令将有所不给则必改作其后四分公室季氏择二盖亦不得巳之计叔孙固巳豫见之矣𫝊其莫晋荀罃至于西郊东侵旧许疏楚子云我皇祖伯父昆吾旧许是宅监本脱皇祖二字各本皆同今以昭十二年𫝊原文添𫝊楚子嚢乞旅于秦按他处俱云乞师惟此𫝊言乞旅注亦未明言其故𫝊临于周庙礼也疏鲁衞有大功徳王命立之是其正也按诸侯不得祖天子自是正礼鲁之有周庙乃后人僭立託言王命所赐耳不得谓之正也刘敞曰鲁君僭而立周庙三家僭而立公庙左氏不知遂真谓礼岂不误哉凡诸侯之丧异姓临于外同姓于祖庙同宗于祢庙于义足矣此论甚确𫝊灵王求后于齐注不敢誉亦不敢毁故曰若而人而监本讹作如今改正春秋左氏传注䟽卷三十一考证春秋左传注疏卷三十二钦定四库全书春秋左传注疏卷三十二晋杜氏注唐陆徳明音义唐孔颖逹疏经十有三年春公至自晋夏取邿注邿小国也任城亢父县有邿亭𫝊例曰书取言易也音义秋九月庚辰楚子审卒注共王也成二年大夫盟于蜀冬城防传十三年春公至自晋孟献子书劳于庙礼也注书勲劳于策也桓二年传曰公至自唐告于庙也凡公行告于宗庙反行饮至舍爵䇿勲焉礼也桓十六年传又曰公至自伐郑以饮至之礼也然则还告庙及饮至及书劳三事偏行一礼则亦书至悉阙乃不书至传因献子之事以发明凡例释例详之音义疏夏邿乱分为三注国分为三部志力各异师救邿遂取之注鲁师也经不称师不满二千五百人传通言之疏凡书取言易也注不用师徒及用师徒而不劳虽国亦曰取疏用大师焉曰灭注敌人距战斩获俘馘用力难重虽邑亦曰灭音义疏弗地曰入注谓胜其国邑不有其地疏荀罃士鲂卒晋侯蒐于緜上以治兵注为将命军师也必蒐而命之所以与衆共音义使士匄将中军辞曰伯游长注伯游荀偃音义昔臣习于知伯是以佐之非能贤也注七年韩厥老知罃代将中军士匄佐之匄今将让故谓尔时之举不以己贤事见九年音义请从伯游荀偃将中军注代荀罃士匄佐之注位如故使韩起将上军辞以赵武又使栾黡注以武位卑故不听更命黡辞曰臣不如韩起韩起愿上赵武君其听之使赵武将上军注武自新军超四等代苟偃韩起佐之注位如故栾黡将下军魏绛佐之注黡亦如故绛自新军佐超一等代士鲂新军无帅注将佐皆迁音义晋侯难其人使其什吏率其卒乗官属以从于下军礼也注得慎举之礼音义疏晋国之民是以大和诸侯遂睦君子曰让礼之主也范宣子让其下皆让栾黡为汰弗敢违也晋国以平数世赖之刑善也夫注刑法也音义一人刑善百姓休和可不务乎书曰一人有庆兆民赖之其宁惟永其是之谓乎注周书吕刑也一人天子也宁安也永长也义取上有好善之庆则下赖其福音义周之兴也其诗曰仪刑文王万邦作孚注诗大雅言文王善用法故能为万国所信孚信也言刑善也疏及其衰也其诗曰大夫不均我从事独贤注诗小雅刺幽王役使不均故从事者怨恨称已之劳以为独贤无让心言不让也疏世之治也君子尚能而让其下注能者在下位则贵尚而譲之音义小人农力以事其上是以上下有礼而谗慝黜逺由不争也谓之懿徳及其乱也君子称其功以加小人注加陵也君子在位者音义小人伐其技以冯君子注冯亦陵也自称其能为伐音义是以上下无礼乱虐并生由争善也注争自善也谓之昏徳国家之敝恒必由之注传言晋之所以兴楚子疾告大夫曰不谷不徳少主社稷生十年而䘮先君未及习师保之教训而应受多福注多福谓为君音义是以不徳而亡师于鄢注鄢在成十六年音义以辱社稷为大夫忧其𢎞多矣注𢎞大也若以大夫之灵获保首领以殁于地唯是春秋窀穸之事注窀厚也穸夜也厚夜犹长夜春秋谓祭祀长夜谓葬埋音义疏所以从先君于祢庙者注从先君代为祢庙疏请为灵若厉注欲受恶谥以归先君也乱而不损曰灵戮杀不辜曰厉大夫择焉莫对及五命乃许秋楚共王卒子嚢谋谥大夫曰君有命矣子嚢曰君命以共若之何毁之赫赫楚国而君临之抚有蛮夷奄征南海以属诸夏而知其过可不谓共乎请谥之共大夫从之注传言子嚢之善音义吴侵楚养由基奔命子庚以师继之注子庚楚司马养叔曰吴乗我丧谓我不能师也注养叔养由基也必易我而不戒注戒偹也音义子为三覆以待我注覆伏兵音义我请诱之子庚从之战于庸浦注庸浦楚地音义大败吴师获公子党君子以吴为不弔注不用天道相弔恤诗曰不弔昊天乱靡有定注言不为昊天所恤则致罪也为明年㑹向传音义疏冬城防书事时也注土功虽有常节通以事间为时疏于是将早城臧武仲请俟毕农事礼也郑良霄太宰石犹在楚注十一年楚人执之至今石言于子囊曰先王卜征五年注先征五年而卜吉凶也征谓廵守征行音义疏而嵗习其祥祥习则行注五年习卜皆同吉乃廵狩疏不习则増修徳而改卜注不习谓卜不吉音义疏今楚实不竞行人何罪注不能修徳与晋竞止郑一卿以除其偪注一卿谓良霄使睦而疾楚以固于晋焉用之注位不偪则大臣睦怨疾楚则事晋固音义疏使归而废其使注行而见执于楚郑又遂坚事晋是郑废本见使之意音义怨其君以疾其大夫而相牵引也不犹愈乎楚人归之疏经十有四年春王正月季孙宿叔老㑹晋士匄齐人宋人卫人郑公孙虿曹人莒人邾人滕人薛人杞人小邾人㑹吴于向注叔老声伯子也鲁使二卿㑹晋敬事霸国晋人自是轻鲁币而益敬其使故叔老虽介亦列于㑹也齐崔杼宋华阅卫北宫括在㑹惰慢不摄故贬称人盖欲以督率诸侯奨成霸功也吴来在向诸侯㑹之故曰㑹吴向郑地音义疏二月乙未朔日有食之注无传夏四月叔孙豹㑹晋荀偃齐人宋人卫北宫括郑公孙虿曹人莒人邾人滕人薛人把人小邾人伐秦注齐宋大夫不书义与向同巳未卫侯出奔齐注诸侯之策书孙甯逐卫侯春秋以其自取奔亡之祸故诸侯失国者皆不书逐君之贼也不书名从告疏莒人侵我东鄙注无传报入郓秋楚公子贞帅师伐吴冬季孙宿㑹晋士匄宋华阅卫孙林父郑公孙虿莒人邾人于戚传十四年春吴告败于晋注前年为楚所败㑹于向为吴谋楚故也注谋为吴伐楚音义范宣子数吴之不徳也以退吴人注吴伐楚丧故以为不徳数而遣之卒不为伐楚执莒公子务娄注在㑹不书非卿音义以其通楚使也注莒贰于楚故比年伐鲁音义将执戎子驹支注驹支戎子名范宣子亲数诸朝注行之所在亦设朝位曰来姜戎氏昔秦人廹逐乃祖吾离于瓜州注四岳之后皆姓姜又别为允姓瓜州地在今炖煌音义疏乃祖吾离被苫盖注盖苫之别名音义疏蒙荆棘以来归我先君注蒙冐也音义我先君恵公有不腆之田注腆厚也音义与女剖分而食之注中分为剖音义今诸侯之事我寡君不如昔者盖言语漏洩则职女之由注职主也音义诘朝之事尔无与焉注诘朝明旦不使复得与㑹事音义与将执女对曰昔秦人负恃其衆贪于土地逐我诸戎恵公蠲其大徳注蠲明也疏谓我诸戎是四岳之裔胄也注四岳尧时方伯姜姓也裔逺也胄后也音义毋是翦弃注翦削也音义赐我南鄙之田狐狸所居豺狼所嘷我诸戎除翦其荆棘驱其狐狸豺狼以为先君不侵不叛之臣至于今不贰注不内侵亦不外叛音义昔文公与秦伐郑秦人窃与郑盟而舍戍焉注在僖三十年于是乎有殽之师注在僖三十三年音义晋御其上戎亢其下注亢犹当也音义秦师不复我诸戎实然譬如捕鹿晋人角之诸戎掎之注掎其足也音义与晋踣之注踣僵也音义疏戎何以不免自是以来晋之百役与我诸戎相继于时注言给晋役不旷时以从执政犹殽志也注意常如殽无中二也岂敢离逷今官之师旅无乃实有所阙以㩦诸侯而罪我诸戎我诸戎饮食衣服不与华同贽币不通言语不逹何恶之能为不与于㑹亦无瞢焉注瞢闷也音义赋青蝇而退注青蝇诗小雅取其恺悌君子无信谗言音义宣子辞焉注辞谢使即事于㑹成恺悌也注成恺悌不信䜛也不书者戎为晋属不得特逹于是子叔齐子为季武子介以㑹自是晋人轻鲁币而益敬其使注齐子叔老字也言晋敬鲁使经所以并书二卿音义吴子诸樊既除丧注诸樊吴子乗之长子也乗卒至此春十七月既葬而除丧音义将立季札注札诸樊少弟音义季札辞曰曹宣公之卒也诸侯与曹人不义曹君注曹君公子负刍也杀太子而自立事在成十三年将立子臧子臧去之遂弗为也以成曹君君子曰能守节君义嗣也注诸樊适子故曰义嗣音义谁敢奸君有国非吾节也札虽不才愿附于子臧以无失节固立之弃其室而耕乃舍之注传言季札之譲且明吴兄弟相传音义夏诸侯之大夫从晋侯伐秦以报栎之役也注栎役在十一年晋侯待于竟使六卿帅诸侯之师以进注言经所以不称晋侯音义及泾不济注诸侯之师不肯渡也泾水出安定朝那县至京兆髙陆县入渭音义叔向见叔孙穆子穆子赋匏有苦叶注诗弼风也义取于深则厉浅则揭言巳志在于必济音义疏叔向退而具舟鲁人莒人先济郑子蟜见卫北宫懿子曰与人而不固取恶莫甚焉若社稷何懿子说二子见诸侯之师而劝之济济泾而次注传言北宫括所以书于伐秦音义秦人毒泾上流师人多死注饮毒水故郑司马子蟜帅郑师以进师皆从之至于棫林注棫林秦地音义不获成焉注秦不服疏荀偃令曰鸡鸣而驾塞井夷灶注示不反唯余马首是瞻注言进退从己栾黡曰晋国之命未是有也余马首欲东乃归注黡恶偃自专故弃之归音义下军从之左史谓魏荘子曰不待中行伯乎注中行伯荀偃也荘子魏绛也左史晋大夫荘子曰夫子命从帅注夫子谓荀偃音义栾伯吾帅也吾将从之从帅所以待夫子也注以从命为待也栾黡下军帅荘子为佐故曰吾帅伯游曰吾令实过悔之何及多遗秦禽注军帅不和恐多为秦所禽获音义乃命大还晋人谓之迁延之役注迁延却退栾鍼曰此役也报栎之败也役又无功晋之耻也吾有二位于戎路注栾鍼栾黡弟也二位谓黡将下军鍼为戎右敢不耻乎与士鞅驰秦师死焉士鞅反注鞅士匄子栾黡谓士匄曰余弟不欲徃而子召之余弟死而子来是而子杀余之弟也弗逐余亦将杀之士鞅奔秦注栾黡汰侈诬逐士鞅也而女也音义疏于是齐崔杼宋华阅仲江㑹伐秦不书惰也注临事惰慢不修也仲江宋公孙师之子向之㑹亦如之卫北宫括不书于向注亦惰书于伐秦摄也注能自摄整从郑子蟜俱济泾秦伯问于士鞅曰晋大夫其谁先亡对曰其栾氏乎秦伯曰以其汰乎对曰然栾黡汰虐已甚犹可以免其在盈乎注盈黡之子秦伯曰何故对曰武子之徳在民如周人之思召公焉爱其甘棠况其子乎注武子栾书黡之父也召公奭聴讼于甘棠之下周人思之不害其树而作勿伐之诗在召南音义栾黡死盈之善未能及人武子所施没矣而黡之怨实章将于是乎在秦伯以为知言为之请于晋而复之注为传二十一年晋灭栾氏张本音义衞献公戒孙文子甯惠子食注勑戒二子欲共宴食疏皆服而朝注服朝服待命于朝疏日旰不召注旰晏也音义而射鸿于囿二子从之注从公于囿音义不释皮冠而与之言注皮冠田猎之冠也既不释冠又不与食疏二子怒孙文子如戚注戚孙文子邑孙蒯入使注孙蒯孙文子之子音义公饮之酒使大师歌巧言之卒章注巧言诗小雅其卒章曰彼何人斯居河之麋无拳无勇职为乱阶戚衞河上邑公欲以喻文子居河上而为乱大师掌乐大夫音义大师辞师曹请为之注辞以为不可师曹乐人初公有嬖妾使师曹诲之琴注诲教也音义师曹鞭之公怒鞭师曹三百故师曹欲歌之以怒孙子以报公公使歌之遂诵之注恐孙蒯不解故音义蒯惧告文子文子曰君忌我矣弗先必死注欲先公作乱音义并帑于戚注帑子也音义疏而入见蘧伯玉曰君之暴虐子所知也大惧社稷之倾覆将若之何注伯玉蘧瑗音义对曰君制其国臣敢奸之注奸犹犯也虽奸之庸知愈乎注言逐君更立未知当差否音义遂行从近关出注惧难作欲速出竟音义疏公使子蟜子伯子皮与孙子盟于丘宫孙子皆杀之注三子衞羣公子疑孙子故盟之邱宫近戚地音义四月已未子展奔齐注子展衞献公弟公如鄄注鄄衞地音义使子行于孙子孙子又杀之注使往请和也子行羣公子公出奔齐孙氏追之败公徒于阿泽注济北东阿县西南有大泽鄄人执之注公徒因败散还故为公执之音义疏初尹公佗学射于庾公差庾公差学射于公孙丁二子追公注二子佗与差为孙氏逐公音义公孙丁御公注为公御也子鱼曰射为背师不射为戮射为礼乎注子鱼庾公差礼射不求中音义射两軥而还注軥车轭卷者音义尹公佗曰子为师我则逺矣乃反之注佗不从丁学故言逺始与公差俱退悔而独还射丁公孙丁授公辔而射之贯臂注贯佗臂音义疏子鲜从公注子鲜公母弟及竟公使祝宗告亡且告无罪注告宗庙定姜曰无神何告若有不可诬也注诬欺也定姜公适母音义有罪若何告无舍大臣而与小臣谋一罪也先君有冡卿以为师保而蔑之二罪也注谓不释皮冠之比音义余以巾栉事先君而暴妾使余三罪也告亡而已无告无罪注时姜在国故不使得告无罪音义疏公使厚成叔弔于衞曰寡君使瘠闻君不抚社稷而越在他竟注越逺也瘠厚成叔名音义若之何不弔以同盟之故使瘠敢私于执事注执事衞诸大夫曰有君不弔注弔恤也有臣不敏注敏逹也疏君不赦宥臣亦不帅职増滛发洩其若之何衞人使大叔仪对曰注大叔仪衞大夫音义羣臣不佞得罪于寡君寡君不以即刑而悼弃之以为君忧君不忘先君之好辱弔羣臣又重恤之注重恤谓愍其不逹也音义敢拜君命之辱重拜大贶注谢重恤之赐厚孙归复命语臧武仲曰衞君其必归乎有大叔仪以守注守于国音义有母弟鱄以出或抚其内或营其外能无归乎齐人以郲寄衞侯注郲齐所灭郲国音义及其复也以郲粮归注言其贪右宰谷从而逃归衞人将杀之注谷衞大夫也以其从君故欲杀之音义辞曰余不说初矣注言初从君非说之不获已耳音义疏余狐裘而羔䄂注言一身尽善唯少有恶喻己虽从君出其罪不多音义疏乃赦之衞人立公孙剽注剽穆公孙音义孙林父甯殖相之以听命于诸侯注听盟㑹之命音义衞侯在郲臧纥如齐唁衞侯与之言虐退而告其人曰衞侯其不得入矣其言粪土也亡而不变何以复国注武仲不书未为卿音义子展子鲜闻之见臧纥与之言道注顺道理臧孙説谓其人曰衞君必入夫二子者或輓之或推之欲无入得乎注为二十六年衞侯归传音义师归自伐秦晋侯舍新军礼也成国不过半天子之军注成国大国音义疏周为六军诸侯之大者三军可也于是知朔生盈而死注朔知罃之长子盈朔弟也盈生而朔死音义盈生六年而武子卒彘裘亦幼皆未可立也新军无帅故舍之注裘士鲂子也十三年荀罃士鲂卒其子皆幼未任为卿故新军无帅遂舍之音义师旷侍于晋侯注师旷晋乐大师子野晋侯曰衞人出其君不亦甚乎对曰或者其君实甚良君将赏善而刑滛养民如子盖之如天容之如地民奉其君爱之如父母仰之如日月敬之如神明畏之如雷霆其可出乎夫君神之主也民之望也若困民之主匮神乏祀百姓絶望社稷无主将安用之弗去何为天生民而立之君使司牧之勿使失性有君而为之贰注贰卿佐音义使师保之勿使过度是故天子有公诸侯有卿卿置侧室注侧室支子之官大夫有贰宗注贰宗宗子之副贰者士有朋友庶人工商皂隶牧圉皆有亲暱以相辅佐也善则赏之注赏谓宣扬音义疏过则匡之注匡正也患则救之注救其难也音义失则革之注革更也自王以下各有父兄子弟以补察其政注补其愆过察其得失史为书注谓大史君举则书疏瞽为诗注瞽盲者为诗以风刺音义疏工诵箴谏注工乐人也诵箴諌之辞音义疏大夫规诲注规正谏诲其君疏士传言注士卑不得径逹闻君过失传告大夫音义庶人谤注庶人不与政闻君过则诽谤音义疏商旅于市注旅陈也陈其货物以示时所贵尚疏百工献艺注献其技艺以喻政事音义疏故夏书曰遒人以木铎徇于路注逸书遒人行人之官也木铎木舌金铃徇于路求歌謡之言音义疏官师相规注官师大夫自相规正疏工执艺事以谏注所谓献艺正月孟春于是乎有之谏失常也注有遒人徇路之事天之爱民甚矣岂其使一人肆于民上注肆放也以从其淫而弃天地之性必不然矣注传善师旷能因问尽言音义秋楚子为庸浦之役故注在前年音义子囊师于棠以伐吴吴不出而还子囊殿注殿后军音义以吴为不能而弗儆吴人自臯舟之隘要而击之注臯舟吴险阨之道音义楚人不能相救吴人败之获楚公子宜谷注传言不备不可以师王使刘定公赐齐侯命注将昬于齐故也定公刘夏位贱以能而使之传称谥举其终曰昔伯舅大公右我先王股肱周室师保万民世胙大师以表东海注胙报也表显也谓显封东海以报大师之功音义疏王室之不壊繄伯舅是赖注繄发声音义疏今余命女环注环齐灵公名音义兹率舅氏之典纂乃祖考无忝乃旧敬之哉无废朕命注纂继也因昬而加褒显传言王室不能命有功晋侯问衞故于中行献子注问衞逐君当讨否献子荀偃对曰不如因而定之衞有君矣注谓剽己立伐之未可以得志而勤诸侯史佚有言曰因重而抚之注重不可移就抚安之音义仲虺有言曰亡者侮之乱者取之推亡固存国之道也注仲虺汤左相音义疏君其定衞以待时乎注待其昬乱之时乃伐之冬㑹于戚谋衞也注定立剽范宣子假羽毛于齐而弗归齐人始贰注析羽为旌王者游车之所建齐私有之因谓之羽毛宣子闻而借观之音义疏楚子嚢还自伐吴卒将死遗言谓子庚必城郢注楚徙都郢未有城郭公子爕公子仪因筑城为乱事未得讫子嚢欲讫而未暇故遗言见意音义君子谓子嚢忠君薨不忘増其名注谓前年谥君为共将死不忘衞社稷可不谓忠乎忠民之望也诗曰行归于周万民所望忠也注诗小雅忠信为周言徳行归于忠信即为万民所瞻望音义疏经十有五年春宋公使向戌来聘二月已亥及向戌盟于刘疏刘夏逆王后于齐注刘采地夏名也天子卿书字刘夏非卿故书名天子无外所命则成故不言逆女疏夏齐侯伐我北鄙围成公救成至遇注无传遇鲁地书至遇公畏齐不敢至成季孙宿叔孙豹帅师城成郛注备齐故夏城非例所讥秋八月丁巳日有食之注无传八月无丁巳丁已七月一日也日月必有误邾人伐我南鄙冬十有一月癸亥晋侯周卒注四同盟疏传十五年春宋向戌来聘且寻盟注报二年豹之聘寻十一年亳之盟见孟献子尤其室注尤责过也曰子有令闻而羙其室非所望也对曰我在晋吾兄为之毁之重劳且不敢间注传言献子友于兄且不隐其实音义疏官师从单靖公逆王后于齐卿不行非礼也注官师刘夏也天子官师非卿也刘夏独过鲁告昬故不书单靖公天子不亲昬使上卿逆而公监之故曰卿不行非礼音义疏楚公子午为令尹注代子囊公子罢戎为右尹蔿子冯为大司马注子冯叔敖从子音义疏公子橐师为右司马公子成为左司马屈到为莫敖注屈到屈荡子音义公子追舒为箴尹注追舒庄王子子南音义屈荡为连尹养由基为宫廐尹以靖国人君子谓楚于是乎能官人官人国之急也能官人则民无觎心注无觊觎以求幸音义疏诗云嗟我怀人寘彼周行能官人也注诗周南也寘置也行列也周徧也诗人嗟叹言我思得贤人置之徧于列位是后妃之志以官人为急音义疏王及公侯伯子男甸采衞大夫各居其列所谓周行也注言自王以下诸侯大夫各任其职则是诗人周行之志也甸采衞五服之名天子所居千里曰圻其外曰侯服次曰甸服次曰男服次曰采服次曰衞服五百里为一服不言侯男畧举也音义疏郑尉氏司氏之乱其余盗在宋注乱在十年郑人以子西伯有子产之故纳赂于宋注三子之父皆为尉氏所杀故以马四十乘注百六十匹音义与师茷师慧注乐师也茷慧其名音义三月公孙黑为质焉注公孙黑子晳音义司城子罕以堵女父尉翩司齐与之良司臣而逸之注贤而放之音义託诸季武子武子寘诸卞注子罕以司臣託季氏音义郑人醢之三人也注三人堵女父尉翩司齐疏师慧过宋朝将私焉注私小便其相曰朝也注相师者音义慧曰无人焉相曰朝也何故无人慧曰必无人焉若犹有人岂其以千乘之相易淫乐之蒙必无人焉故也注千乘相谓子产等也言不为子产杀三盗得赂而归之是重淫乐而轻相国音义子罕闻之固请而归之注言子罕能改过夏齐侯围成贰于晋故也注不畏霸主故敢伐鲁于是乎城成郛注郛郭也秋邾人伐我南鄙注亦贰于晋故使告于晋晋将为㑹以讨邾莒注十二年十四年莒人伐鲁未之讨也晋侯有疾乃止冬晋悼公卒遂不克㑹注为明年㑹溴梁传音义郑公孙夏如晋奔丧子蟜送葬注夏子西也言诸侯畏晋故卿共葬音义宋人或得玉献诸子罕子罕弗受献玉者曰以示玉人注玉人能治玉者玉人以为寳也故敢献之子罕曰我以不贪为寳尔以玉为宝若以与我皆丧寳也不若人有其宝疏稽首而告曰小人怀璧不可以越乡注言必为盗所害音义纳此以请死也注请免死子罕寘诸其里使玉人为之攻之注攻治也富而后使复其所注卖玉得富十二月郑人夺堵狗之妻而归诸范氏注堵狗堵女父之族狗娶于晋范氏郑人既诛女父畏狗因范氏而作乱故夺其妻归范氏先絶之传言郑之有谋音义春秋左传注疏卷三十二卷三十二考证春秋左氏传注疏卷三十二考证城防林尧叟曰防臧氏邑按此近齐之防即隐九年㑹齐侯者也又一近宋隐十年伐宋取防者也近齐之防为臧氏邑后武仲自邾如防以求立后即此防也传孟献子书劳于庙礼也赵汸补注曰当时诸侯以善事伯主内外无虞为劳绩衰世之意也书劳即书至传凡书取言易也赵汸补注曰胡邦衡云隐四年春莒人伐杞取牟娄上言伐下言取取非易也五年冬宋人伐郑围长葛至六年冬取长葛取得为易乎今按根牟鄟邿皆不絶其祀故书取赵伯循云凡得国而不言灭者不絶其祀也按胡铨谓书取非縁易固然苐未言何以书取不书灭也若赵伯循以不絶其祀为取则偪阳之祀未絶而书灭即在上文矣或者邑书取国书灭邿虽小国分为三不成国故亦书取耶传晋国以平数世赖之按传侈言譲善之效耳自偃衰推让而霸业以兴自处父改蒐而祸连数世此复有相让之事故可称耳不然明年伐秦即已将佐不睦迁延无功况数世赖之乎传石言于子嚢曰先王卜征五年疏传云天子以海内为家时一廵省之传云传字应作郑盖郑康成之注也各本俱然未敢遽改恐系古传之文而康成引之季孙宿㑹晋士匄宋华閲衞孙林父郑公孙虿莒人邾人于戚林尧叟曰戚孙林父邑于是林父立公孙剽而晋㑹于戚以定之襄昭之际大夫无君之祸晋为之也悼公之徳衰矣又万斯大学春秋随茟曰此与㑹稷成宋乱无异不书成衞乱者孙林父在会不书乱而成乱自明也传范宣子数吴之不徳也以退吴人赵汸曰晋人方释楚而从事于秦势岂能为吴谋楚其通吴以挠楚不过欲其自相攻而已宣子数吴不徳而退之盖设辞以拒其伐楚之谋耳杜氏责其伐丧或者又疑传妄皆非也传姜戎氏注四岳之后皆姓姜又别为允姓按戎种不一姜戎是四岳姜姓之裔故曰姜戎隂戎是允姓之后以其同恶故并徙之瓜州恵惠公并诱以来耳非姜戎又别为允姓也杜注似非又瓜州地在今炖煌按汉书地理志敦煌杜林以为古瓜州地生美瓜颜师古注曰即左传所云允姓之戎居于瓜州者也其地今犹出大瓜传于是知朔生盈而死注朔知罃之长子盈朔弟也按史记索隐引系本云庄子首生武子罃罃生荘子朔朔生悼子盈盈生文子跞跞生宣子申申生知伯瑶据此则朔为罃子盈为朔子朔早卒未及为卿于传文为甚顺但其祖首既谥荘朔又谥荘则误耳不知杜注何以必指盈为朔弟也传瞽为诗疏瞽陈曲按曲字今本国语作典非也以是疏瞽陈曲证之则曲字是但古人言诗歌不言曲言曲盖始于此诗谱亦作曲传故夏书曰遒人以木铎徇于路注遒人行人之官也按监本讹作行令之官也若杜已注作行令之官则刘炫不规其失而孔疏又不必辨矣今依疏改正按杜不见古文疑遒人徇路类于輶车之采风故注为行人之官也传王室之不壊繄伯舅是赖疏上文不言桓公不得为赖桓公也按上既有世胙大师之文则此句正言桓公匡正之功耳疏未确春秋左氏传注疏卷三十二考证春秋左传注疏卷三十三钦定四库全书春秋左传注疏卷三十三晋杜氏注唐陆徳明音义孔颖达疏经十有六年春王正月葬晋悼公注踰月而葬速也疏三月公会晋侯宋公衞侯郑伯曹伯莒子邾子薛伯把伯小邾子于溴梁注不书髙厚逃归故也溴水出河内轵县东南至温入河音义疏戊寅大夫盟注诸大夫本欲盟髙厚髙厚逃归故遂自共盟鸡泽㑹重序诸侯今此间无异事即上诸侯大夫可知音义疏晋人执莒子邾子以归注邾莒二国数侵鲁又无道于其民故称人以执不以归京师非礼也音义疏齐侯伐我北鄙注无传齐贰晋故夏公至自㑹注无传五月甲子地震注无𫝊叔老㑹郑伯晋荀偃卫甯殖宋人伐许注荀偃主兵当序郑上方示叔老可以㑹郑伯故荀偃在下疏秋齐侯伐我北鄙围郕音义大雩注无传书过冬叔孙豹如晋传十六年春葬晋悼公平公即位注平公悼公子彪音义羊舌肸为博注肸叔向也代士渥浊音义疏张君臣为中军司马注张老子代其父祁奚韩襄栾盈士鞅为公族大夫注祁奚去中军尉为公族大夫去剧职就间官韩襄无忌子也音义虞邱书为乘马御注代程郑音义改服修官烝于曲沃注既葬改丧服修官选贤能曲沃晋祖庙烝冬祭也诸侯五月而葬既葬卒哭作主然后烝尝于庙今晋踰月葬作主而烝祭𫝊言晋将有溴梁之会故速葬音义警守而下㑹于溴梁注顺河东行故曰下音义命归侵田注诸侯相侵取之田以我故执邾宣公莒犂比公注犂比莒子号也十二年十四年莒人侵鲁前年邾人伐鲁晋将为鲁讨之悼公卒不克会故平公终其事音义且曰通齐楚之使注邾莒在齐楚徃来道中故并以此责之经书执在大夫盟下既盟而后告音义晋侯与诸侯宴于温使诸大夫舞曰歌诗必类注歌古诗当使各从义类齐髙厚之诗不类注齐有二心故疏荀偃怒且曰诸侯有异志矣使诸大夫盟髙厚髙厚逃归注齐为大国髙厚若此知小国必当有从者疏于是叔孙豹晋荀偃宋向戌衞甯殖郑公孙虿小邾之大夫盟曰同讨不庭注自曹以下大夫不书故传举小邾以包之音义许男请迁于晋注许欲叛楚诸侯遂迁许许大夫不可晋人归诸侯注唯以其师讨许之不肯迁郑子蟜闻将伐许遂相郑伯以从诸侯之师注郑与许有宿怨故其君亲行音义穆叔从公注从公归音义齐子帅师会晋荀偃书曰会郑伯为夷故也注夷平也春秋于鲁事所记不与外事同者客主之言所以为文固当异也鲁卿每会公侯春秋无讥故于此示例不先书主兵之荀偃而书后至之郑伯时皆诸侯大夫义取皆平故得会郑伯疏夏六月次于棫林庚寅伐许次于函氏注棫林函氏皆许地音义晋荀偃栾黡帅师伐楚以报宋扬梁之役注晋师独进扬梁役在十二年音义楚公子格帅师及晋师战于湛坂注襄城昆阳县北有湛水东入汝音义楚师败绩晋师遂侵方城之外注不书不告复伐许而还注许未迁故音义秋齐侯围成注成鲁孟氏邑贰晋故伐鲁孟孺子速徼之注孟献子之子庄子速也徼要也音义如住反速本亦作遫音同徼古尧反要一遥反齐侯曰是好勇去之以为之名速遂塞海陉而还注海陉鲁隘道音义冬穆叔如晋聘且言齐故注言齐再伐鲁晋人曰以寡君之未禘祀注禘祀三年丧毕之吉祭音义疏与民之未息注新伐许及楚不然不敢忘穆叔曰以齐人之朝夕释憾于敝邑之地是以大请敝邑之急朝不及夕引领西望曰庶几乎注庶几晋来救音义比执事之间恐无及也见中行献子赋圻父注圻父诗小雅周司马掌封畿之兵甲故谓之圻父诗人责圻父为王爪牙不修其职使百姓受困苦之忧而无所止居音义疏献子曰偃知罪矣敢不从执事以同恤社稷而使鲁及此注及此忧见范宣子赋鸿鴈之卒章注鸿鴈诗小雅卒章曰鸿鴈于飞哀鸣嗸嗸唯此哲人谓我劬劳言鲁忧困嗸嗸然若鸿鴈之失所大曰鸿小曰鴈音义宣子曰匄在此敢使鲁无鸠乎注鸠集也音义疏经十有七年春王二月庚午邾子牼卒注无传宣公也四同盟音义疏宋人伐陈夏衞石买帅师伐曹注买石稷子秋齐侯伐我北鄙围桃注弁县东南有桃虚音义髙厚帅师伐我北鄙围防九月大雩注无𫝊书过宋华臣出奔陈注暴乱宗室惧而出奔实以冬出书秋者以始作乱时来告音义疏冬邾人伐我南鄙传十七年春宋庄朝伐陈获司徒卬卑宋也注司徒卬陈大夫卑宋不设备音义衞孙蒯田于曹隧注越竟而猎孙蒯林父之子音义饮马于重邱注重邱曹邑音义毁其瓶重邱人闭门而訽之注訽骂也音义曰亲逐而君尔父为厉注厉恶鬼林父逐君在十四年疏是之不忧而何以田为夏衞石买孙蒯伐曹取重邱注孙蒯不书非卿疏曹人愬于晋注为明年晋人执石买𫝊音义齐人以其未得志于我故注前年围成辟孟孺子秋齐侯伐我北鄙围桃髙厚围臧纥于防注防臧纥邑音义师自阳关逆臧孙至于旅松注阳关在泰山鉅平县东旅松近防地也鲁师畏齐不敢至防音义郰叔纥臧畴臧贾帅甲三百宵犯齐师送之而复注郰叔纥叔梁纥臧畴臧贾臧纥之昆弟也三子与臧纥共在防故夜送臧纥于旅松而复还守防音义齐师去之注失臧纥故齐人获臧坚注坚臧纥之族齐侯使夙沙衞唁之且曰无死注使无自杀音义坚稽首曰拜命之辱抑君赐不终姑又使其刑臣礼于士以杙抉其伤而死注言使贱人来唁巳是惠赐不终也夙沙衞奄人故谓之刑臣音义疏冬邾人伐我南鄙为齐故也注齐未得志于鲁故邾助之音义宋华閲卒华臣弱臯比之室注臣閲之弟臯比閲之子弱侵易之音义使贼杀其宰华呉贼六人以铍杀诸卢门合左师之后注卢门宋城门合向戌邑后屋后音义左师惧曰老夫无罪贼曰臯比私有讨于呉遂幽其妻注幽呉妻也曰畀余而大壁注畀与也音义宋公闻之曰臣也不唯其宗室是暴大乱宋国之政必逐之左师曰臣也亦卿也大臣不顺国之耻也不如盖之乃舍之疏左师为巳短䇿苟过华臣之门必骋注恶之音义疏十一月甲午国人逐瘈狗瘈狗入于华臣氏国人从之华臣惧遂奔陈注华臣心不自安见逐狗而惊走音义宋皇国父为大宰为平公筑台妨于农收注周十一月今九月收歛时音义子罕请俟农功之毕公弗许筑者讴曰泽门之晢实兴我役注泽门宋东城南门也皇国父白晢而居近泽门音义邑中之黔实慰我心注子罕黒色而居邑中音义子罕闻之亲执扑注扑杖音义以行筑者而抶其不勉者曰吾侪小人皆有阖庐以辟燥溼寒暑注阖谓门户闭塞音义疏今君为一台而不速成何以为役注役事也讴者乃止或问其故子罕曰宋国区区而有诅有祝祸之本也注传善子罕分谤音义齐晏桓子卒注晏婴父也晏婴麤缞斩注斩不缉之也缞在胷前麤三升布音义疏苴绖带杖菅屦注苴麻之有子者取其麄也杖竹杖菅屦草屦音义疏食鬻居倚庐寝苫枕草注此礼与士丧礼略同其异唯枕草耳然枕凷亦非丧服正文音义疏其老曰非大夫之礼也注时之所行士及大夫缞服各有不同晏子为大夫而行士礼其家臣不解故讥之音义疏曰唯卿为大夫注晏子恶直巳以斥时失礼故孙辞略荅家老疏经十有八年春白狄来注不言朝不能行朝礼夏晋人执衞行人石买注石买即是伐曹者宜即惩治本罪而晋因其为行人之使执之故书行人以罪晋音义秋齐师伐我北鄙注不书齐侯齐侯不入竟音义冬十月公会晋侯宋公衞侯郑伯曹伯莒子邾子滕子薛伯杞伯小邾子同围齐注齐数行不义诸侯同心俱围之音义曹伯负刍卒于师注无𫝊礼当与许男同三同盟音义疏楚公子午帅师伐郑𫝊十八年春白狄始来注白狄狄之别名未尝与鲁接故曰始夏晋人执衞行人石买于长子执孙蒯于纯留注长子纯留二县今皆属上党郡孙蒯不书父在位蒯非卿音义为曹故也注前年衞伐曹音义秋齐侯伐我北鄙中行献子将伐齐梦与厉公讼弗胜注厉公献子所弑者音义公以戈击之首队于前跪而戴之奉之以走见梗阳之巫臯注梗阳晋邑在太原晋阳县南臯巫名也梦并见之音义他日见诸道与之言同注巫亦梦见献子与厉公讼巫曰今兹主必死若有事于东方则可以逞注巫知献子有死徴故劝使快意伐齐献子许诺晋侯伐齐将济河献子以朱丝系玉二㲄注双玉曰㲄音义而祷曰齐环怙恃其险负其衆庶注环齐灵公名负依也音义弃好背盟陵虐神主注神主民也谓数伐鲁残民人音义曾臣彪将率诸侯以讨焉注彪晋平公名称臣者明上有天子以谦告神曾臣犹末臣疏其官臣偃实先后之注守官之臣偃献子名音义苟捷有功无作神羞注羞耻也官臣偃无敢复济注偃信巫言故以死自誓音义唯尔有神裁之沈玉而济冬十月会于鲁济寻溴梁之言同伐齐注溴梁在十六年盟曰同讨不庭音义齐侯御诸平隂堑防门而守之广里注平隂城在济北卢县东北其城南有防防有门于门外作堑横行广一里故经书围音义疏夙沙衞曰不能战莫如守险注谓防门不足为险弗听诸侯之士门焉齐人多死范宣子告析文子注析文子齐大夫子家音义曰吾知子敢匿情乎鲁人莒人皆请以车千乗自其乡入既许之矣若入君必失国子盍图之子家以告公公恐晏婴闻之曰君固无勇而又闻是弗能久矣注不能久敌晋音义齐侯登巫山以望晋师注巫山在卢县东北晋人使司马斥山泽之险虽所不至必斾而疏陈之注斥候也疏建旌旗以为陈示衆也音义使乗车者左实右伪以斾先注伪以衣服为人形也建斾以先驱舆曵柴而从之注以扬尘齐侯见之畏其衆也乃脱归注脱不张旗帜音义丙寅晦齐师夜遁师旷告晋侯曰鸟乌之声乐齐师其遁注鸟乌得空营故乐也音义邢伯告中行伯注邢伯晋大夫邢侯也中行伯献子曰有班马之声注夜遁马不相见故鸣班别也音义齐师其遁叔向告晋侯曰城上有乌齐师其遁十一月丁卯朔入平隂遂从齐师夙沙衞连大车以塞隧而殿注此衞所欲守险音义殖绰郭最曰子殿国师齐之辱也注奄人殿师故以为辱音义子姑先乎乃代之殿衞杀马于隘以塞道注恨二子故塞其道欲使晋得之音义晋州绰及之射殖绰中肩两矢夹脰注脰颈也音义疏曰止将为三军获不止将取其衷注不止复欲射两矢中央音义顾曰为私誓州绰曰有如日注言必不杀女明如日音义乃弛弓而自后縳之注反縳之音义疏其右具丙注州绰之右亦舍兵而縳郭最皆衿甲面縳注衿甲不解甲音义坐于中军之鼓下晋人欲逐归者鲁衞请攻险注险固城守者音义己卯荀偃士匄以中军克京兹注在平隂城东南乙酉魏綘栾盈以下军克邿注栾黡死其子盈佐下军平隂西有邿山音义赵武韩起以上军围卢弗克十二月戊戌及秦周伐雍门之萩注秦周鲁大夫赵武及之共伐萩也雍门齐城门音义范鞅门于雍门其御追喜以戈杀犬于门中注杀犬示间暇音义孟庄子斩其橁以为公琴注庄子孺子速也橁木名音义己亥焚雍门及西郭南郭刘难士弱率诸侯之师焚申池之竹木注二子晋大夫音义壬寅焚东郭北郭范鞅门于扬门注齐西门州绰门于东闾注齐东门左骖迫还于东门中以枚数阖注枚马檛也阖门扇也数其板示不恐音义齐侯驾将走邮棠注邮棠齐邑音义大子与郭荣扣马注大子光也荣齐大夫音义曰师速而疾略也注言欲略行其地无久攻意音义将退矣君何惧焉且社稷之主不可以轻轻则失衆君必待之将犯之大子抽剑断鞅乃止甲辰东侵及潍南及沂注潍水在东莞东北至北海都昌县入海沂水出东莞盖县至下邳入泗音义郑子孔欲去诸大夫注欲专权音义将叛晋而起楚师以去之使告子庚子庚弗许注子庚楚令尹公子午楚子闻之使杨豚尹宜告子庚曰国人谓不谷主社稷而不出师死不从礼注不能承先君之业死将不能从先君之礼音义不谷即位于今五年师徒不出人其以不谷为自逸而忘先君之业矣注谓巳未尝统师自出大夫图之其若之何子庚叹曰君王其谓午懐安乎吾以利社稷也见使者稽首而对曰诸侯方睦于晋臣请尝之注尝试其难易也音义若可君而继之不可收师而退可以无害君亦无辱子庚帅师治兵于汾注襄城县东北有汾邱城音义于是子蟜伯有子张从郑伯伐齐注子张公孙黑肱子孔子展子西守二子知子孔之谋注二子子展子西音义完守入保注完城郭内保守子孔不敢会楚师楚师伐郑次于鱼陵注鱼陵鱼齿山也在南阳犫县北郑地音义右师城上棘遂渉颍次于旃然注将渉颍故于水邉权筑小城以为进退之备旃然水出荥阳成臯县东入汴音义蒍子冯公子格率锐师侵费滑胥靡献于雍梁注胥靡献于雍梁皆郑邑河南阳翟县东北有雍氏城音义右回梅山注在荥阳密县东北音义侵郑东北至于虫牢而反子庚门于纯门信于城下而还注信再宿也音义渉于鱼齿之下注鱼齿山之下有滍水故言渉音义甚雨及之疏楚师多冻役徒几尽晋人闻有楚师师旷曰不害吾骤歌北风又歌南风南风不竞注歌者吹律以咏八风南风音微故曰不竞也师旷唯歌南北风者听晋楚之强弱音义疏多死声楚必无功疏董叔曰天道多在西北注嵗在豕韦月又建亥故曰多在西北疏南师不时必无功注不时谓触嵗月叔向曰在其君之德也注言天时地利不如人和疏春秋左传注疏卷三十三卷三十三考证春秋左氏传注疏卷三十三考证公㑹晋侯宋公衞侯郑伯曹伯莒子邾子薛伯把伯小邾子于溴梁戊寅大夫盟按杜注以诸大夫本欲盟髙厚髙厚逃归故遂自共盟鸡泽会重序诸侯今此间无异事即上诸侯大夫可知非也公羊谷梁并谓政在大夫孙复曰溴梁之会不言诸侯之大夫者大夫无诸侯故也孙觉曰于时六卿专晋三桓擅鲁齐之政出于崔髙衞之政归于孙甯天下诸侯国政无不在大夫者孔子伤之苏氏胡氏之説亦同证以论语则杜注非也疏驳贾服旧説未免曲䕶杜氏𫝊齐侯围成注成鲁孟氏邑按成即郕前年经传皆书成此年经书围郕传书围成其实一地齐侯伐我北鄙围桃注弁县东南有桃虚按弁县即卞县也卞弁古通用后汉郡国志鲁国卞县注即引此注髙厚帅师伐我北鄙围防林尧叟曰伐我大夫将书大夫始此自隐以来齐伐我皆书人若君将书君自文十五年始大夫将书大夫自髙厚始𫝊华臣惧遂奔陈赵汸补注曰经书华臣出奔在秋而𫝊记其事在冬且详其日月杜氏谓以始作乱时来告非也由左氏所据载籍或追录旧事日月讹舛不与经合𫝊姑仍之以示𫝊疑之意不得以从赴为辞也其𫝊记在前而经书在后者乃可言从赴耳他倣此𫝊妨于农收按注明曰收歛时音义明曰收如字知各本俱作妨于农功误也今改正𫝊唯卿为大夫按杜注孔疏俱据家语谓晏子逊辞避害不肯明言父母之䘮无贵贱一也之义以触时忌是也顾所谓唯卿为大夫者未明言其句㫖盖诸侯之卿视天子之大夫大夫视士故曰唯卿为大夫犹云今所行正侯国大夫之礼也𫝊晋人执衞行人注长子纯留二县今皆属上党郡按汉书地理志上党郡长子师古注曰读如长短之长屯留师古注曰屯音纯晋志亦作屯留唯此作纯𫝊齐侯御诸平隂堑防门而守之注一段赵汸补注曰此言齐侯守平隂之防于书围齐何与后十二月门其三门焚其四郭乃围齐之事耳杜説非也顾炎武日知录曰注云故经书围非也围者围齐非围防门也𫝊衞杀马于隘以塞道注欲使晋得之监本晋得之下衍一心字今删𫝊楚子闻之使杨豚尹宜林尧叟曰杨豚邑大夫名宜𫝊右回梅山按注在荥阳密县东北后汉郡国志河南尹密县有梅山注引此注作在县西北未知孰是又鱼陵鱼齿山注在南阳犨县北而郡国志颍川郡襄城有汾邱有鱼齿山注引此注盖犨县与襄城连界也𫝊吾骤歌北风又歌南风注故曰不竞也监本于此句下衍师也二字今删又疏艮风条条监讹作调今改正春秋左氏传注疏卷三十三考证春秋左传注疏卷三十四钦定四库全书春秋左传注疏卷三十四晋杜氏注唐陆徳明音义孔颖逹疏经十有九年春王正月诸侯盟于祝柯注前年围齐之诸侯也祝柯县今属济南郡音义晋人执邾子注称人以执恶及民也公至自伐齐注无𫝊疏取邾田自漷水注取邾田以漷水为界也漷水出东海合乡县西南经鲁国至髙平湖陆县入泗音义季孙宿如晋葬曹成公注无𫝊夏卫孙林父帅师伐齐秋七月辛卯齐侯环卒注世子光三与鲁同盟疏晋士匄帅师侵齐至谷闻齐侯卒乃还注详録所至及还者善得礼八月丙辰仲孙蔑卒注无𫝊齐杀其大夫髙厚郑杀其大夫公子嘉冬葬齐灵公注无𫝊城西郛注鲁西郭音义叔孙豹㑹晋士匄于柯注魏郡内黄县东北有柯城城武城注泰山南武城县𫝊十九年春诸侯还自沂上盟于督扬曰大毋侵小注督扬即祝柯也音义执邾悼公以其伐我故注伐鲁在十七年遂次于泗上疆我田注正邾鲁之界也泗水名音义取邾田自漷水归之于我注邾田在郭水北今更以漷为界故曰取邾田疏晋侯先归公享晋六卿于蒲圃注六卿过鲁音义赐之三命之服军尉司马司空舆尉候奄皆受一命之服注如鞌战还之赐唯无先辂音义贿荀偃束锦加璧乘马先吴夀梦之鼎注荀偃中军元帅故特贿之五匹为束四马为乘夀梦吴子乘也献鼎于鲁因以为名古之献物必有以先今以璧马为鼎之先音义疏荀偃瘅疽生疡于头注瘅疽恶创音义疏济河及着雍病目出大夫先归者皆反士匄请见弗内请后曰郑甥可注士匄中军佐故问后也郑甥荀吴其母郑女音义二月甲寅卒而视不可含注目开口噤音义宣子盥而抚之曰事吴敢不如事主犹视注大夫称主音义栾懐子曰其为未卒事于齐故也乎注懐子栾盈音义乃复抚之曰主苛终所不嗣事于齐者有如河乃瞑受含注嗣续也音义宣子出曰吾浅之为丈夫也注自恨以私待人晋栾鲂帅师从衞孙文子伐齐注为懐子之言故也栾鲂栾氏族不书兵并林父不别告也经书夏从告音义季武子如晋拜师注谢讨齐晋侯享之范宣子为政注代荀偃将中军音义赋黍苗注黍苗诗小雅羙召伯劳来诸侯如隂雨之长黍苗也喻晋君忧劳鲁国犹召伯音义季武子兴再拜稽首曰小国之仰大国也如百谷之仰膏雨焉若常膏之其天下辑睦岂唯敝邑赋六月注六月尹吉甫佐天子征伐之诗以晋侯比吉甫出征以匡王国音义季武子以所得于齐之兵作林钟而铭鲁功焉注林钟律名铸钟声应林钟因以为名音义疏臧武仲谓季孙曰非礼也夫铭天子令徳注天子铭徳不铭功诸侯言时计功注举得时动有功则可铭也大夫称伐注铭其功伐之劳今称伐则下等也注从大夫故疏计功则借人也注借晋力也音义言时则妨民多矣何以为铭且夫大伐小取其所得以作彝器注彝常也谓钟鼎为宗庙之常器音义铭其功烈以示子孙昭明徳而惩无礼也今将借人之力以救其死若之何铭之小国幸于大国注以胜大国为幸音义而昭所获焉以怒之亡之道也注为城西郛武城𫝊齐侯娶于鲁曰颜懿姬无子其姪鬷声姬生光以为大子注兄子曰姪颜鬷皆二姬母姓因以为号懿声皆谥音义诸子仲子戎子戎子嬖注诸子诸妾姓子者二子皆宋女音义仲子生牙属诸戎子注属託之音义戎子请以为大子许之注齐侯许之仲子曰不可废常不祥注废立嫡之常音义间诸侯难注事难成也音义光之立也列于诸侯矣注列诸侯之㑹今无故而废之是専黜诸侯注谓光已有诸侯之尊而以难犯不祥也君必悔之公曰在我而已遂东大子光注废而徙之东鄙使髙厚傅牙以为大子夙沙衞为少傅齐侯疾崔杼微逆光疾病而立之光杀戎子尸诸朝非礼也注终言之音义疏妇人无刑注无黥刖之刑音义疏虽有刑不在朝市注谓犯死刑者犹不暴尸音义夏五月壬辰晦齐灵公卒注经书七月辛卯光定位而后赴庄公即位注大子光也执公子牙于句渎之邱以夙沙卫易已衞奔髙唐以叛注光谓衞教公易已髙唐在祝柯县西北音义晋士匄侵齐及谷闻丧而还礼也注礼之常不必待君命疏于四月丁未注于此年四月郑公孙虿卒赴于晋大夫范宣子言于晋侯以其善于伐秦也注十四年晋伐秦子蟜见诸侯师而劝之济泾六月晋侯请于王王追赐之大路使以行礼也注大路天子所赐车之总名以行葬礼𫝊言大夫有功则赐服路疏秋八月齐崔杼杀髙厚于洒蓝而兼其室注洒蓝齐地音义书曰齐杀其大夫从君于昬也注𫝊解经不言崔杼杀而为国讨文郑子孔之为政也专注专权国人患之乃讨西宫之难注十年尉止等作难西宫子孔知而不言音义与纯门之师注前年子孔召楚师至纯门子孔当罪以其甲及子革子良氏之甲守注以自守也音义甲辰子展子西率国人伐之杀子孔而分其室书曰郑杀其大夫専也注亦以国讨为文子然子孔宋子之子也注子然子革父士子孔圭妫之子也注宋子圭妫皆郑穆公妾士子孔子良父音义圭妫之班亚宋子而相亲也注亚次也音义士子孔亦相亲也僖之四年子然卒注郑僖四年鲁襄六年简之元年士子孔卒注鲁襄八年司徒孔实相子革子良之室注司徒孔与二父相亲故相助其子音义三室如一注言同心故及于难注故二子并及难子革子良出奔楚子革为右尹注子革即郑丹郑人使子展当国子西聼政立子产为卿注简公犹幼故大夫当国齐庆封围髙唐弗克注夙沙衞以叛故围之冬十一月齐侯围之见衞在城上号之乃下注衞下与齐侯语音义问守备焉以无备告揖之乃登注齐侯以衞告诚揖而礼之欲生之也衞志于战死故不顺齐侯之揖而还登城疏闻师将傅食髙唐人殖绰工偻㑹夜缒纳师注因其㑹食二子齐大夫音义疏醢衞于军音义城西郛惧齐也注前年与晋伐齐又铸其器为钟故惧齐及晋平盟于大隧注大隧地阙音义故穆叔㑹范宣子于柯注齐晋平鲁惧齐故为柯㑹以自固穆叔见叔向赋载驰之四章注四章曰控于大邦谁因谁极控引也取其欲引大国以自救助音义疏叔向曰肸敢不承命注叔向度齐未肯以盟服故许救鲁音义穆叔曰齐犹未也不可以不惧乃城武城衞石共子卒注石买音义悼子不哀注买之子石恶孔成子曰是谓蹷其本注蹷犹拔也音义疏必不有其宗注为二十八年石恶出奔𫝊经二十年春王正月辛亥仲孙速㑹莒人盟于向注向莒邑音义夏六月庚申公㑹晋侯齐侯宋公衞侯郑伯曹伯莒子邾子滕子薛伯把伯小邾子盟于澶渊注澶渊在顿邱县南今名繁污此䘙地又近戚田音义秋公至自㑹注无𫝊仲孙速帅师伐邾蔡杀其大夫公子燮注庄公子音义蔡公子履出奔楚注燮母弟也陈侯之弟黄出奔楚注称弟明无罪也疏叔老如齐冬十月丙辰朔日有食之注无𫝊季孙宿如宋𫝊二十年春及莒平孟庄子㑹莒人盟于向督扬之盟故也注莒数伐鲁前年诸侯盟督扬以和解之故二国自复共盟结其好音义夏盟于澶渊齐成故也注齐与晋平疏邾人骤至以诸侯之事弗能报也注骤数也谓十五年十七年伐鲁秋孟庄子伐邾以报之注既盟而又伐之非蔡公子燮欲以蔡之晋注背楚音义蔡人杀之公子履其母弟也故出奔楚注与兄同谋故陈庆虎庆寅畏公子黄之偪注二庆陈卿恐黄偪夺其政音义愬诸楚曰与蔡司马同谋注同欲之晋楚人以为讨注讨责陈公子黄出奔楚注奔楚自理初蔡文侯欲事晋曰先君与于践土之盟注先君文侯父庄侯甲午也践土盟在僖二十八年音义晋不可弃且兄弟也畏楚不能行而卒注宣十七年文侯卒楚人使蔡无常注徴发无凖公子燮求从先君以利蔡不能而死书曰蔡杀其大夫公子燮言不与民同欲也注罪其违衆陈侯之弟黄出奔楚言非其罪也注称弟罪陈侯及二庆疏公子黄将出奔唿于国曰庆氏无道求専陈国暴蔑其君而去其亲五年不灭是无天也注为二十三年陈杀二庆𫝊音义齐子初聘于齐礼也注齐鲁有怨朝聘礼絶今始复通故曰初继好息民故曰礼冬季武子如宋报向戌之聘也注向戌聘在十五年褚师叚逆之以受享注叚共公子子石也逆以入国受享礼音义赋常棣之七章以卒注武子赋也七章以卒尽八章取其妻子好合如鼔瑟琴宜尔室家乐尔妻帑言二国好合宜其室家相亲如兄弟音义宋人重贿之归复命公享之赋鱼丽之卒章注鱼丽诗小雅卒章曰物其有矣维其时矣喻聘宋得其时音义疏公赋南山有台注南山有台诗小雅取其乐只君子邦家之基邦家之光喻武子奉使能为国光辉音义武子去所曰臣不堪也注去所辟席衞甯恵子疾召悼子曰注悼子甯喜吾得罪于君悔而无及也名藏在诸侯之䇿曰孙林父甯殖出其君君入则掩之注掩恶名音义若能掩之则吾子也若不能犹有鬼神吾有馁而已不来食矣注馁饿也音义悼子许诺恵子遂卒注为二十六年衞侯归𫝊经二十有一年春王正月公如晋邾庻其以漆闾邱来奔注二邑在髙平南平阳县东北有漆乡西北有显闾亭以邑出为叛适鲁而言来奔内外之辞音义疏夏公至自晋注无𫝊秋晋栾盈出奔楚注盈不能防闲其母以取奔亡称名罪之疏九月庚戌朔日有食之注无𫝊冬十月庚辰朔日有食之注无𫝊曹伯来朝公㑹晋侯齐侯宋公衞侯郑伯曹伯莒子邾子于商任注商任地阙音义𫝊二十一年春公如晋拜师及取邾田也注谢十八年伐齐之师漷水之田邾庻其以漆闾邱来奔注庻其邾大夫季武子以公姑姊妻之注计公年不得有未嫁姑姊葢寡者二人音义疏皆有赐于其从者于是鲁多盗季孙谓臧武仲曰子盍诘盗注诘治也音义疏武仲曰不可诘也纥又不能季孙曰我有四封而诘其盗何故不可子为司宼将盗是务去若之何不能武仲曰子召外盗而大礼焉何以止吾盗注吾谓国中音义子为正卿而来外盗使纥去之将何以能庻其窃邑于邾以来子以姬氏妻之而与之邑注使食漆闾邱其从者皆有赐焉若大盗礼焉以君之姑姊与其大邑其次皁牧舆马注给其贱役从皁至牧凡八等之人音义疏其小者衣裳劔带是赏盗也赏而去之其或难焉纥也闻之在上位者洒濯其心壹以待人轨度其信可明征也注徴验也音义疏而后可以治人夫上之所为民之归也上所不为而民或为之是以加刑罚焉而莫敢不惩若上之所为而民亦为之乃其所也又可禁乎夏书曰念兹在兹注逸书也兹此也谓行此事当念使可施之于此音义释兹在兹注释除也谓欲有所治除于人亦当顾已得无亦有之名言兹在兹注名此事言此事亦皆当令可施于此音义允出兹在兹注允信也信出于此则善亦在此惟帝念功注言帝念功则功成也将谓由巳壹也信由已壹而后功可念也注言非但意念而已当湏信已诚至疏庻其非卿也以地来虽贱必书重地也注重地故书其人其人书则恶名彰以惩不义疏齐侯使庆佐为大夫注庆佐崔杼党复讨公子牙之党执公子买于句渎之邱公子鉏来奔叔孙还奔燕注三子齐公族言庄公斥逐亲戚以成崔庆之势终有弑杀之祸音义夏楚子庚卒楚子使薳子冯为令尹访于申叔豫注叔豫叔时孙叔豫曰国多宠而主弱注弱政教微而贵臣强国不可为也遂以疾辞方暑阙地下氷而牀焉重茧衣裘鲜食而寝注茧緜衣音义疏楚子使医视之复曰瘠则甚矣注瘠瘦也音义而血气未动注言无疾乃使子南为令尹注子南公子追舒也为二十二年杀追舒𫝊栾桓子娶于范宣子生懐子注桓子栾黡怀子盈也范鞅以其亡也怨栾氏注十四年栾黡彊逐范鞅使奔秦音义故与栾盈为公族大夫而不相能桓子卒栾祁与其老州賔通注栾祁桓子妻范宣子女盈之母范氏尧后祁姓音义几亡室矣注言乱甚音义懐子患之祁惧其讨也愬诸宣子曰盈将为乱以范氏为死桓主而専政矣注桓主栾黡疏曰吾父逐鞅也不怒而以宠报之注谓宣子不为黡责怒鞅而反与鞅宠位音义又与吾同官而専之注同为公族大夫而鞅専其权势吾父死而益富死吾父而専于国有死而巳吾蔑从之矣注言宣子専政盈欲以死作难音义其谋如是惧害于主吾不敢不言范鞅为之徴注证其有此懐子好施士多归之宣子畏其多士也信之懐子为下卿注下军佐音义宣子使城着而遂逐之注着晋邑在外易逐音义栾盈出奔楚宣子杀箕遗黄渊嘉父司空靖邴豫董叔邴师申书羊舌虎叔罢注十子皆晋大夫栾盈之党也羊舌虎叔向弟音义疏囚伯华叔向籍偃注籍偃上军司马人谓叔向曰子离于罪其为不知乎注讥其受囚而不能去音义叔向曰与其死亡若何注言虽囚何若于死亡诗曰优哉游哉聊以卒嵗知也注诗小雅言君子优游于衰世所以辟害卒其夀是亦知也音义疏乐王鲋见叔向曰吾为子请叔向弗应出不拜注乐王鲋晋大夫乐桓子音义其人皆咎叔向叔向曰必祁大夫注祁大夫祁奚也食邑于祁因以为氏祁县今属太原音义室老闻之曰乐王鲋言于君无不行注其言皆得行求赦吾子吾子不许注谓不应出不拜祁大夫所不能也注不能动君而曰必由之何也叔向曰乐王鲋从君者也何能行祁大夫外举不弃雠内举不失亲其独遗我乎诗曰有觉徳行四国顺之注诗大雅言徳行直则天下顺之音义夫子觉者也注觉较然正直音义晋侯问叔向之罪于乐王鲋对曰不弃其亲其有焉注言叔向笃亲亲必与叔虎同谋于是祁奚老矣注老去公族大夫闻之乘驲而见宣子曰诗曰恵我无疆子孙保之注诗周颂也言文武有恵训之徳加于百姓故子孙保赖之音义书曰圣有謩勲明征定保注逸书謩谋也勲功也言圣哲有谋功者当明定安之音义疏夫谋而鲜过恵训不倦者叔向有焉注谋鲜过有謩勲也恵训不倦恵我无疆也社稷之固也犹将十世宥之以劝能者今壹不免其身注壹以弟故音义以弃社稷不亦惑乎鲧殛而禹兴注言不以父罪废其子音义疏伊尹放太甲而相之卒无怨色注太甲汤孙也荒滛失度伊尹放之桐宫三年改悔而复之而无恨心言不以一怨妨大徳音义疏管蔡为戮周公右王注言兄弟罪不相及音义若之何其以虎也弃社稷子为善谁敢不勉多杀何为宣子说与之乘以言诸公而免之注共载入见公音义不见叔向而归注言为国非私叔向也音义叔向亦不告免焉而朝注不告谢之明不为已初叔向之母妬叔虎之母羙而不使注不使见叔向父音义其子皆谏其母其母曰深山大泽实生龙蛇注言非常之地多生非常之物彼羙余惧其生龙蛇以祸女女敝族也注敝衰壊也龙蛇喻竒怪音义国多大宠注六卿専权不仁人间之不亦难乎余何爱焉使徃视寝生叔虎羙而有勇力栾懐子嬖之故羊舌氏之族及于难栾盈过于周周西鄙掠之注刼掠财物音义辞于行人注王行人也曰天子陪臣盈注诸侯之臣称于天子曰陪臣得罪于王之守臣注范宣子为王所命故曰守臣音义将逃罪罪重于郊甸注重得罪于郊甸谓为郊甸所侵掠也郭外曰郊郊外曰甸音义无所伏窜敢布其死注布陈也音义昔陪臣书能输力于王室王施恵焉注输力谓辅相晋国以翼戴天子音义其子黡不能保任其父之劳大君若不弃书之力亡臣犹有所逃注大君谓天王音义疏若弃书之力而思黡之罪臣戮余也注罪戮之余将归死于尉氏注尉氏讨姦之官疏不敢还矣敢布四体唯大君命焉注布四体言无所隐王曰尤而效之其又甚焉注尤晋逐盈而自掠之是效尤音义使司徒禁掠栾氏者归所取焉使候出诸轘辕注候送迎賔客之官也轘辕关在缑氏县东南音义疏冬曹武公来朝始见也注即位三年始来见公㑹于商任锢栾氏也注禁锢栾盈使诸侯不得受音义齐侯衞侯不敬叔向曰二君者必不免㑹朝礼之经也礼政之舆也注政湏礼而行政身之守也注政存则身安怠礼失政失政不立是以乱也注为二十五年齐弑光二十六年衞弑剽𫝊音义疏知起中行喜州绰邢蒯出奔齐注四子晋大夫音义疏皆栾氏之党也乐王鲋谓范宣子曰盍反州绰邢蒯勇士也宣子曰彼栾氏之勇也余何获焉注言不为已用王鲋曰子为彼栾氏乃亦子之勇也注言子待之如栾氏亦为子用也疏齐庄公朝指殖绰郭最曰是寡人之雄也州绰曰君以为雄谁敢不雄然臣不敏平隂之役先二子鸣注十八年晋伐齐及平隂州绰获殖绰郭最故自比于鸡鬬胜而先鸣音义庄公为勇爵注设爵位以命勇士殖绰郭最欲与焉注自以为勇音义州绰曰东闾之役臣左骖廹还于门中识其枚数注识门版数亦在十八年音义疏其可以与于此乎公曰子为晋君也对曰臣为隶新注言但为仆隶尚新耳音义然二子者譬于禽兽臣食其肉而寝处其皮矣注言尝射得之音义春秋左传注疏卷三十四卷三十四考证春秋左氏传注疏卷三十四考证公至自伐齐按贾逵谓围齐而致伐以策伐勲也于义为得孔疏辨之未当鲁于是役倚晋成功至作林钟以铭勲其以伐告庙又何疑焉刘敞曰围而以伐致者以伐告也义甚明确取邾田自漷水苏辙曰成二年取汶阳田不言齐鲁地也今取田于邾故书曰取邾田自漷水言非鲁地也传齐侯娶于鲁曰颜懿姬注颜鬷皆二姬母姓按姬即姓颜鬷当是其氏族耳注谓皆二姬母姓不知何所本也又仲子戎子注云皆宋女按晋献公小戎子生夷吾则戎有姓子者不必宋女称子也传晋侯请于王疏何休膏育以天子车称大路监本讹作膏肓何休今改正陈侯之弟黄出奔楚陆淳曰称弟者罪其兄也非兄之罪则曰公子传盟于澶渊齐成故也疏一叚监本误在前文督扬之盟故也注下今改正传名藏在诸侯之策赵汸曰言出君之罪无国不记然南靣之君祸福自巳故鲁春秋但书君自出而臣之罪亦不可掩陈氏谓孔子笔削之非也邾庻其以漆闾邱来奔陆淳曰以地来奔即叛也又曰受叛臣非也故讳言叛以示讥也林尧叟曰于时公犹在晋季孙宿纳之也传书曰圣有謩勲按古文尚书后出故杜皆注为逸书既谓为逸书则左氏传在其前不敢据后以改前杜氏之慎也但玩尚书文义作謩训为是传得罪于王之守臣注范宣子为王所命故曰守臣顾炎武日知録曰守臣谓晋侯玉藻言诸侯之于天子日某土之守臣某是也杜注非按杜所以言范宣子者以管仲语天子之二守国髙在明见于传文也宣子之祖士㑹王以黻冕命将中军义同国髙但顾炎武之说亦不可废传将归死于尉氏注尉氏讨姦之官按古以尉掌刑罚汉书地理志陈留郡尉氏注应劭曰古狱官曰尉氏亦其证也春秋左氏传注疏卷三十四考证春秋左传注疏卷三十五钦定四库全书春秋左传注疏卷三十五晋杜氏注唐陆徳明音义孔颕逹疏经二十有二年春王正月公至自㑹注无传夏四月秋七月辛酉叔老卒注无传子叔齐子冬公㑹晋侯齐侯宋公卫侯郑伯曹伯莒子邾子薛伯把伯小邾子于沙随公至自会注无传楚杀其大夫公子追舒注书名者宠近小人贪而多马为国所患音义传二十二年春臧武仲如晋注公频与晋侯外㑹念各将罢还鲁之守卿遣武仲为公谢不敏故不书音义疏雨过御叔在其邑将饮酒注御叔鲁御邑大夫音义曰焉用圣人注武仲多知时人谓之圣音义疏我将饮酒而已雨行何以圣为穆叔闻之曰不可使也而傲使人注言御叔不任使四方音义国之蠧也令倍其赋注古者家其国邑故以重赋为罚传言穆叔能用教音义疏夏晋人徴朝于郑注召郑使朝郑人使少正公孙侨对曰注少正郑卿官也公孙侨子产音义疏在晋先君悼公九年我寡君于是即位注鲁襄八年即位八月注即位年之八月而我先大夫子驷从寡君以朝于执事执事不礼于寡君注言朝执事谦不敢斥晋侯寡君惧因是行也我二年六月朝于楚注因朝晋不见礼生朝椘心晋是以有戏之役注在九年音义楚人犹竞而申礼于敝邑敝邑欲从执事而惧为大尤曰晋其谓我不共有礼是以不敢携贰于楚我四年三月先大夫子蟜又从寡君以观衅于楚注实朝言观衅饰辞也言欲徃视楚知可去否音义晋于是乎有萧鱼之役注在十一年谓我敝邑迩在晋国譬诸草木吾臭味也注晋郑同姓故而何敢差池注差池不齐一音义楚亦不竞寡君尽其土实注土地所有重之以宗器注宗庙礼乐之器钟磬之属音义以受齐盟注齐同也遂帅羣臣随于执事以会歳终注朝正疏贰于楚者子侯石盂归而讨之注石盂石音义溴梁之明年注溴梁在十六年子蟜老矣公孙夏从寡君以朝于君见于尝酎注酒之新熟重者为酎尝新饮酒为尝酎音义疏与执燔焉注助祭音义间二年闻君将靖东夏注谓二十年澶渊盟音义四月又朝以听事期注先澶渊二月徃朝以聼㑹期音义不朝之间无歳不聘无役不从以大国政令之无常国家罢病不虞荐至注荐仍也音义无日不惕岂敢忘职注惕惧也音义大国若安定之其朝夕在庭何辱命焉注言自将徃不须来召音义若不恤其患而以为口实注口实但有其言而已疏其无乃不堪任命而翦爲仇雠注翦削也谓见剥削不堪命则成仇雠敝邑是惧其敢忘君命委诸执事执事实重图之注传言子产有辞所以免大国之讨秋栾盈自楚适齐晏平仲言于齐侯曰商任之会受命于晋注受锢栾氏之命今纳栾氏将安用之小所以事大信也失信不立君其图之弗听退告陈文子曰君人执信臣人执共忠信笃敬上下同之天之道也君自弃也弗能久矣注为二十五年齐弑其君光传九月郑公孙黒肱有疾归邑于公注黑肱子张音义召室老宗人立叚注叚子石黑肱子而使黜官薄祭注黜官无多受职祭以特羊殷以少牢注四时祀以一羊三年盛祭以羊豕殷盛也疏足以共祀尽归其余邑曰吾闻之生于乱世贵而能贫民无求焉可以后亡敬共事君与二三子生在敬戒不在富也己巳伯张卒君子曰善戒诗曰愼尔侯度用戒不虞郑子张其有焉注诗大雅侯维也义取慎法度戒未然音义疏冬会于沙随复锢栾氏也注晋知栾盈在齐故复锢也音义栾盈犹在齐晏子曰祸将作矣齐将伐晋不可以不惧注为明年齐伐晋传楚观起有宠于令尹子南未益禄而有马数十乗注言子南偏宠观起令富音义楚人患之王将讨焉子南之子弃疾为王御士注御王车者王毎见之必泣弃疾曰君三泣臣矣敢问谁之罪也王曰令尹之不能尔所知也国将讨焉尔其居乎注问能止事我否对曰父戮子居君焉用之洩命重刑臣亦不为注漏泄君命罪之重音义王遂杀子南于朝轘观起于四竟注轘车裂以狥音义子南之臣谓弃疾请徙子尸于朝注欲犯命取殡音义曰君臣有礼唯二三子注不欲犯命移尸三日弃疾请尸王许之既葬其徒曰行乎注行去也曰吾与杀吾父行将焉入曰然则臣王乎曰弃父事雠吾弗忍也注于事是雠于实是君故虽谓雠而不敢报音义遂缢而死注𫝊讥康王与人子谋其父失君臣之义音义复使薳子冯为令尹公子齮爲司马屈建爲莫敖注屈建子木也音义有宠于薳子者八人皆无禄而多马他日朝与申叔豫言弗应而退从之入于人中注申叔辟薳子不欲与语音义又从之遂归退朝见之注薳子就申叔家见之曰子三困我于朝吾惧不敢不见吾过子姑告我何疾我也对曰吾不免是惧何敢告子注言恐与子并罪故不敢与子语音义曰何故对曰昔观起有宠于子南子南得罪观起车裂何故不惧自御而归不能当道注薳子惶惧意不在御至谓八人者曰吾见申叔夫子所谓生死而肉骨也注已死复生白骨更肉知我者如夫子则可注夫子谓申叔也如夫子谓以义匡已不然请止注止不相知辞八人者而后王安之注辞遣之十二月郑游昄将如晋注游昄公孙虿子音义未出竟遭逆妻者夺之以馆于邑注舍止其邑不复行丁巳其夫攻子明杀之以其妻行注十二月无丁巳丁巳十一月十四日也子展废良而立大叔注良游昄子大叔昄弟音义曰国卿君之贰也民之主也不可以苟请舎子明之类注子明有罪而良又不贤故音义求亡妻者使复其所使游氏勿怨注郑国不讨专杀之人所以抑强扶弱临时之宜曰无昭恶也注交怨则父之不脩益明也疏经二十有三年春王二月癸酉朔日有食之注无传三月己巳把伯匄卒注五同盟音义疏夏邾畀我来奔注无𫝊畀我是庶其之党同有窃邑叛君之罪来奔故书音义疏葬杞孝公注无𫝊陈杀其大夫庆虎及庆寅注书名皆罪其专国叛君言及史异辞无义例疏陈侯之弟黄自楚归于陈注诸侯纳之曰归黄至楚自理得直故为楚所纳晋栾盈复入于晋注以恶入曰复入音义入于曲沃注兵败奔曲沃据曲沃衆还与君争非欲出附他国故不言叛音义疏秋齐侯伐衞遂伐晋注两事故言遂疏八月叔孙豹帅师救晋次于雍榆注豹救晋待命于雍榆故书次雍榆晋地汲郡朝歌县东有雍城音义己卯仲孙速卒注孟庄子也冬十月乙亥臧孙纥出奔邾注书名者阿顺季氏为之废长立少以取奔亡罪之音义疏晋人杀栾盈齐侯袭莒注轻行掩其不备曰袭因伐晋还袭莒不言遂者间有事音义疏传二十三年春把孝公卒晋悼夫人䘮之注悼夫人晋平公母把孝公姊妹音义平公不彻乐非礼也注彻去也音义礼爲邻国阙注礼诸侯絶期故以邻国责之音义疏陈侯如楚注朝也公子黄愬二庆于楚楚人召之注二庆虎及寅也二十年二庆谮黄黄奔楚自理今陈侯徃楚乃信黄为召二庆音义使庆乐往杀之注庆乐二庆之族二庆畏诛故不敢自徃音义庆氏以陈叛注因陈侯在楚而叛之不书叛不以告夏屈建从陈侯围陈陈人城注治城以距君屈建楚莫敖音义板队而杀人役人相命各杀其长注庆氏忿其板队遂杀筑人故役人怒而作乱音义遂杀庆虎庆寅楚人纳公子黄君子谓庆氏不义不可肆也注肆放也故书曰惟命不于常注周书康诰言有义则存无义则亡疏晋将嫁女于吴齐侯使析归父媵之以藩载栾盈及其士注藩车之有障蔽者使若媵妾在其中音义疏纳诸曲沃注栾盈邑也栾盈夜见胥午而告之注胥午守曲沃大夫对曰不可天之所废谁能兴之子必不免吾非爱死也知不集也注集成也音义盈曰虽然因子而死吾无悔矣我实不天子无咎焉注言我虽不为天所祐子无天咎故可因音义许诺伏之而觞曲沃人注胥午匿盈而饮其衆音义乐作午言曰今也得栾孺子何如注孺子栾盈对曰得主而爲之死犹不死也皆叹有泣者爵行又言皆曰得主何贰之有盈出徧拜之注谢衆之思已四月栾盈帅曲沃之甲因魏献子以昼入绛注献子魏舒绛晋国都初栾盈佐魏庄子于下军注庄子魏绛献子之父献子私焉故因之注私相亲爱赵氏以原屏之难怨栾氏注成八年庄姬谮之栾却为徴音义韩赵方睦注韩起让赵武故和睦中行氏以伐秦之役怨栾氏注十四年晋伐秦栾黡违荀偃命曰余马首欲东而固与范氏和亲注范宣子佐中行偃于中军知悼子少而听于中行氏注悼子知罃之子荀盈也少年十七知氏中行氏同祖故相听从音义疏程郑嬖于公注郑亦荀氏宗音义疏唯魏氏及七舆大夫与之注七舆官名音义疏乐王鲋侍坐于范宣子或告曰栾氏至矣宣子惧桓子曰奉君以走固宫必无害也注桓子乐王鲋音义且栾氏多怨子爲政栾氏自外子在位其利多矣旣有利权又执民柄注赏罚为民柄音义疏将何惧焉栾氏所得其唯魏氏乎而可强取也夫克乱在权子无懈矣公有姻䘮注夫人有杞䘮音义疏王鲋使宣子墨缞冒绖注晋自殽战还遂常墨缞音义疏二妇人辇以如公注恐栾氏有内应距之故爲妇人服而入奉公以如固宫注固宫宫之有台观备守者音义疏范鞅逆魏舒注用王鲋计欲强取之则成列旣乗将逆栾氏矣趋进曰栾氏帅贼以入鞅之父与二三子在君所矣注二三子诸大夫音义使鞅逆吾子鞅请骖乗持带注骖乗必持带备隋队音义遂超乗注跳上献子车音义右抚剑左援带注刼之音义命驱之出仆请注请所至鞅曰之公宣子逆诸阶注逆献子也执其手赂之以曲沃注恐不与已同心初斐豹𨽻也着于丹书注盖犯罪没为官奴以丹书其罪音义疏栾氏之力臣曰督戎国人惧之斐豹谓宣子曰苟焚丹书我杀督戎宣子喜曰而杀之所不请于君焚丹书者有如日注言不负要盟如日音义乃出豹而闭之注闭着门外音义督戎从之踰隐而待之注隐短墻也督戎踰入豹自后击而杀之范氏之徒在台后注公台之后栾氏乗公门注乗登也宣子谓鞅曰矢及君屋死之鞅用剑以帅卒注用短剑兵接敌欲致死音义栾氏退摄车从之注鞅摄宣子戎车遇栾乐注栾盈之族曰乐免之死将讼女于天注言虽死犹不舍女罪音义乐射之不中又注注注属矢于弦也音义则乗槐夲而覆注栾乐车擽槐而覆音义或以㦸钩之断肘而死栾鲂伤栾盈奔曲沃晋人围之注鲂栾氏族音义疏秋齐侯伐衞先驱谷荣御王孙挥召扬爲右注先驱前锋军音义申驱成秩御莒恒申鲜虞之傅挚爲右注申驱次前军傅挚申鲜虞之子音义疏曹开御戎晏父戎爲右注公御右也音义贰广上之登御邢公卢蒲癸爲右注贰广公副车音义启牢成御襄罢师狼蘧疏爲右注左翼曰启音义疏胠商子车御侯朝桓跳为右注右翼曰胠音义大殿商子游御夏之御寇崔如为右注大殿后军音义烛庸之越驷乗注四人共乗殿车也传具载此言庄公废旧臣任武力音义自衞将遂伐晋晏平仲曰君恃勇力以伐盟主若不济国之福也不德而有功忧必及君崔杼谏曰不可臣闻之小国间大国之败而毁焉必受其咎君其图之弗听陈文子见崔武子注文子陈完之孙须无武子崔杼也音义曰将如君何武子曰吾言于君君弗听也以为盟主而利其难羣臣若急君于何有注言有急不能顾君欲弑之以説晋音义子姑止之文子退告其人曰崔子将死乎谓君甚而又过之注弑君之恶过于背盟主音义不得其死过君以义犹自抑也况以恶乎注自抑损齐侯遂伐晋取朝歌注朝歌今属汲郡为二队入孟门登大行注二队分兵为二部孟门晋隘道大行山在河内郡北音义张武军于荧庭注张武军谓筑垒壁荧庭晋地音义疏戍郫邵注取晋邑而守之音义封少水注封晋尸扵少水以为京观音义以报平隂之役乃还注平隂役在十八年赵胜帅东阳之师以追之获晏氂注赵胜赵旃之子东阳晋之山东魏郡广平以北晏氂齐大夫音义疏八月叔孙豹帅师救晋次于雍榆礼也注救盟主故曰礼疏季武子无适子公弥长而爱悼子欲立之注公弥公鉏悼子纥也音义访于申丰曰弥与纥吾皆爱之欲择才焉而立之申丰趋退归尽室将行注申丰季氏属大夫他日又访焉对曰其然将具敝车而行注其然犹必尔音义乃止注止不立纥访于臧纥臧纥曰饮我酒吾为子立之季氏饮大夫酒臧纥为客注为上賔音义旣献注已献酒臧孙命北面重席新樽絜之注酒樽旣新复絜澡之音义召悼子降逆之大夫皆起注臧孙下迎悼子及旅而召公鉏注献酬礼毕通行为旅疏使与之齿注使从庻子之礼列在悼子之下季孙失色注恐公鉏不从季氏以公鉏为马正注马正家司马愠而不出闵子马见之注闵子马闵马父音义曰子无然祸福无门唯人所召为人子者患不孝不患无所注所位处音义敬共父命何常之有注言废置在父无常位也若能孝敬富倍季氏可也注父宠之则可富姦回不轨祸倍下民可也注祸甚于贫贱疏公鉏然之敬共朝夕恪居官次注次舍也音义季孙喜使饮已酒而以具徃尽舍旃注具燕飨之具音义故公鉏氏富又出为公左宰注出季氏家臣仕于公孟孙恶臧孙注不相善音义季孙爱之注爱其成已志孟氏之御驺丰点好羯也注羯孟庄子之庻子孺子秩之弟孝伯也音义曰从余言必为孟孙注为孟孙后疏再三云羯从之孟庄子疾丰点谓公鉏苟立羯请雠臧氏注使孟氏与公鉏共憎臧孙公鉏谓季孙曰孺子秩固其所也注固自当立若羯立则季氏信有力于臧氏矣注臧氏因季孙之欲而为定之犹为有力今若专立孟氏之少则季氏有力过扵臧氏疏弗应己卯孟孙卒公鉏奉羯立于户侧注户侧䘮主音义疏季孙至入哭而出曰秩焉在公鉏曰羯在此矣季孙曰孺子长公鉏曰何长之有唯其才也注季孙废鉏立纥云欲择才故以此答之音义且夫子之命也注遂诬孟孙遂立羯秩奔邾臧孙入哭甚哀多涕出其御曰孟孙之恶子也而哀如是季孙若死其若之何臧孙曰季孙之爱我疾疢也注常志相顺从身之害音义孟孙之恶我药石也注常志相为戾犹药石之疗疾疏美疢不如恶石夫石犹生我注愈已疾也疏疢之美其毒滋多孟孙死吾亡无日矣孟氏闭门告于季孙曰臧氏将为乱不使我葬注欲为公鉏雠臧氏季孙不信臧孙闻之戒注戒为备也冬十月孟氏将辟借除于臧氏注辟穿藏也于臧氏借人除葬道音义臧孙使正夫助之注正夫隧正音义疏除于东门甲从已而视之注畏孟氏故从甲士视作者音义孟氏又告季孙季孙怒命攻臧氏注见其有甲故乙亥臧纥斩鹿门之关以出奔邾注鲁南城东门疏初臧宣叔娶于铸生贾及为而死注铸国济北蛇丘县所治音义继室以其姪注女子谓兄弟之子为姪音义穆姜之姨子也注姪穆姜姨母之子与穆姜为姨昆弟疏生纥长于公宫姜氏爱之故立之注立为宣叔嗣臧贾臧为出在铸注还舅氏也臧武仲自邾使告臧贾且致大蔡焉注大蔡大龟音义疏曰纥不佞失守宗祧注远祖庙为祧音义敢告不弔注不为天所弔恤纥之罪不及不祀注言应有后疏子以大蔡纳请其可注请为先人立后音义贾曰是家之祸也非子之过也贾闻命矣再拜受龟使为以纳请注贾使为为已请遂自为也注为自为请臧孙如防注防臧孙邑使来告曰纥非能害也知不足也注言使甲从已但虑事浅耳音义非敢私请注为其先人请也苟守先祀无废二动注二勲文仲宣叔疏敢不辟邑注据邑请后故孔子以为要君音义乃立臧为臧纥致防而奔齐其人曰其盟我乎注谓陈其罪恶盟诸大夫以为戒臧孙曰无辞注废长立少季孙所忌故谓无辞以罪已将盟臧氏季孙召外史掌恶臣而问盟首焉注恶臣谓奔亡者盟首载书之章首疏对曰盟东门氏也曰毋或如东门遂不听公命杀适立庻注文公命立子恶公子遂杀之立宣公音义盟叔孙氏也曰毋或如叔孙侨如欲废国常荡覆公室注谓谮公与季孟于晋音义季孙曰臧孙之罪皆不及此孟椒曰盍以其犯门斩关季孙用之乃盟臧氏曰无或如臧孙纥干国之纪犯门斩关注干亦犯也音义臧孙闻之曰国有人焉谁居其孟椒乎注孟椒孟献子之孙子服惠伯居犹与也音义晋人克栾盈于曲沃尽杀栾氏之族党栾鲂出奔宋书曰晋人杀栾盈不言大夫言自外也注自外犯君而入非复晋大夫齐侯还自晋不入注不入国遂袭莒门于且于注且于莒邑音义伤股而退注齐侯伤明日将复战期于寿舒注夀舒莒地杞殖华还载甲夜入且于之隧宿于莒郊注二子齐大夫且于隧狭路音义疏明日先遇莒子于蒲侯氏注蒲侯氏近莒之邑音义莒子重赂之使无死曰请有盟注欲以盟要二子无致死战华周对曰贪货弃命亦君所恶也注华周即华还昏而受命曰未中而弃之何以事君莒子亲鼓之从而伐之获把梁注把梁即杞殖莒人行成注胜大国益惧故行成齐侯归遇把梁之妻于郊注梁战死妻行迎䘮使弔之辞曰殖之有罪何辱命焉注言若有罪不足弔若免于罪犹有先人之敝庐在下妾不得与郊弔注妇人无外事故下犹贱也音义疏齐侯弔诸其室注传善妇人有礼齐侯将为臧纥田注与之田邑臧孙闻之见齐侯与之言伐晋注齐侯自道伐晋之功音义对曰多则多矣抑君似䑕夫䑕昼伏夜动不穴于寝庙畏人故也疏今君闻晋之乱而后作焉注作起兵也宁将事之非䑕何如乃弗与田注臧孙知齐侯将败不欲受其邑故以比䑕欲使怒而止仲尼曰知之难也有臧武仲之知注谓能辟齐过音义而不容于鲁国抑有由也作不顺而施不恕也夏书曰念兹在兹注逸书也念此事在此身言行事当常念如在已身也注顺事恕施也经二十有四年春叔孙豹如晋注贺克栾氏仲孙羯帅师侵齐夏楚子伐吴秋七月甲子朔日有食之旣注无传疏齐崔杼帅师伐莒大水注无传八月癸巳朔日有食之注无传公会晋侯宋公衞侯郑伯曹伯莒子邾子滕子薛伯把伯小邾子于夷仪冬楚子蔡侯陈侯许男伐郑公至自㑹注无传陈鍼宜咎出奔楚注陈鍼子八世孙庆氏之党书名恶之也音义疏叔孙豹如京师大饥注无传传二十四年春穆叔如晋范宣子逆之问焉曰古人有言曰死而不朽何谓也穆叔未对宣子曰昔匄之祖自虞以上为陶唐氏注陶唐尧所治地太原晋阳县也终虞之世以为号故曰自虞以上音义疏在夏为御龙氏注谓刘累也事见昭二十九年音义疏在商为豕韦氏注豕韦国名东郡白马县东南有韦城疏在周为唐杜氏注唐杜二国名殷末豕韦国于唐周成王灭唐迁之于杜为杜伯杜伯之子隰叔奔晋四世及士㑹食邑于范氏杜今京兆杜县音义疏晋主夏盟为范氏其是之谓乎注晋为诸夏盟主范氏复为之佐言巳世为兴家音义穆叔曰以豹所闻此之谓世禄非不朽也鲁有先大夫曰臧文仲旣没其言立注立谓不废絶音义其是之谓乎豹闻之大上有立德注黄帝尧舜音义其次有立功注禹稷其次有立言注史佚周任臧文仲音义疏虽久不废此之谓不朽若夫保姓受氏以守宗祊注祊庙门音义疏世不絶祀无国无之禄之大者不可谓不朽注𫝊善穆叔之知言范宣子为政诸侯之币重郑人病之二月郑伯如晋子产寓书于子西以告宣子曰注寓寄也音义子为晋国四邻诸侯不闻令德而闻重币侨也惑之侨闻君子长国家者非无贿之患而无令名之难夫诸侯之贿聚于公室则诸侯贰注贰离也音义若吾子赖之则晋国贰注赖恃用之诸侯贰则晋国壊晋国贰则子之家壊何没没也注没没沈灭之言音义将焉用贿夫令名德之舆也注德须令名以远闻音义德国家之基也有基无壊无亦是务乎有德则乐乐则能久诗云乐只君子邦家之基有令德也夫注诗小雅言君子乐美其道为邦家之基所以济令德音义上帝临女无贰尔心有令名也夫注诗大雅言武王为天所临不敢懐贰心所以济令名音义疏恕思以明德则令名载而行之是以逺至迩安毋宁使人谓子子实生我注无宁宁也音义而谓子浚我以生乎注浚取也言取我财以自生音义疏象有齿以焚其身贿也注焚毙也音义疏宣子説乃轻币是行也郑伯朝晋为重币故且请伐陈也郑伯稽首宣子辞子西相曰以陈国之介恃大国而陵虐于敝邑注介因也大国楚也音义寡君是以请罪焉注请得罪于陈也音义敢不稽首注为明年郑入陈𫝊孟孝伯侵齐晋故也注前年齐伐晋鲁为晋报侵夏楚子为舟师以伐吴注舟师水军不为军政注不设赏罚之差无功而还注为下吴召舒鸠起本齐侯旣伐晋而惧将欲见楚子楚子使薳启疆如齐聘且请期注请㑹期音义齐社蒐军实使客观之注祭社因閲数军器以示薳启疆音义陈文子曰齐将有㓂吾闻之兵不戢必取其族注戢藏也族类也取其族还自害也音义秋齐侯闻将有晋师注夷仪之师使陈无宇从薳启疆如楚辞且乞师注辞有晋师未得相见崔杼帅师送之遂伐莒侵介根注介根莒邑今城阳黔陬县东北计基城是也齐旣与莒平因兵出侵之言无信也音义会于夷仪将以伐齐水不克注晋合诸侯以报前年见伐冬楚子伐郑以救齐门于东门次于棘泽注以齐无宇乞师故也诸侯还救郑注夷仪诸侯晋侯使张骼辅跞致楚师求御于郑注欲得郑人自御知其地利故也音义郑人卜宛射犬吉注射犬郑公孙音义子大叔戒之曰大国之人不可与也注言不可与等也欲使卑下之大叔游吉音义对曰无有衆寡其上一也注言在已上者有常分无大小国之异音义疏大叔曰不然部娄无松栢注部娄小阜松柏大木喻小国异于大国音义疏二子在幄坐射犬于外注二子张骼辅跞幄帐也音义旣食而后食之使御广车而行注广车兵车音义已皆乗乗车注乗车安车音义将及楚师而后从之乗皆踞转而鼓琴注转衣装音义疏近不告而驰之注射犬恨故近敌不告而驰皆取胄于櫜而胄入垒皆下搏人以投收禽挟囚注禽获也音义弗待而出注射犬又不待二子皆超乗抽弓而射旣免复踞转而鼓琴曰公孙同乗兄弟也注言同乗义如兄弟音义胡再不谋注谓不告而驰不待而出对曰曩者志入而已今则怯也皆笑曰公孙之亟也注亟急也言其性急不能受屈音义疏楚子自棘泽还使薳启疆帅师送陈无宇注𫝊言齐楚固相结也吴人为楚舟师之役故注在此年夏音义召舒鸠人舒鸠人叛楚注舒鸠楚属国召欲与共伐楚楚子师于荒浦注荒浦舒鸠地音义使沈尹寿与师祁犂让之注二子楚大夫音义舒鸠子敬逆二子而告无之且请受盟二子复命王欲伐之薳子曰不可注令尹薳子冯彼告不叛且请受盟而又伐之伐无罪也姑归息民以待其卒注卒终也卒而不贰吾又何求若犹叛我无辞有庸乃还注彼无辞我有功为明年楚灭舒鸠𫝊陈人复讨庆氏之党鍼宜咎出奔楚注言宜咎所以称名齐人城郏注郏王城也于是谷雒鬭毁王宫齐叛晋欲求媚于天子故为王城之音义疏穆叔如周聘且贺城王嘉其有礼也赐之大路注大路天子所赐车之总名为昭四年叔孙所以赐路葬张本晋侯嬖程郑使佐下军注代栾盈也郑行人公孙挥如晋聘注挥子羽也音义程郑问焉曰敢问降阶何由注问自降下之道音义疏子羽不能对归以语然明注然明鬷蔑音义然明曰是将死矣不然将亡贵而知惧惧而思降乃得其阶注阶犹道也下人而已又何问焉注言易知音义且夫旣登而求降阶者知人也不在程郑其有亡衅乎不然其有惑疾将死而忧也注言郑本小人为明年程郑卒张本音义疏春秋左传注疏卷三十五卷三十五考证春秋左氏传注疏卷三十五考证公㑹晋侯齐侯宋公卫侯郑伯曹伯莒子邾子薛伯把伯小邾子于沙随公至自会注无传按传言复锢栾氏是有传也注云无传者盖为公至自㑹言意古夲公至自㑹自为一条传郑人使少正公孙侨对曰注少正郑卿官也按郑有六卿其司徒司马司空皆见于传有太宰官而非卿石是也少正为卿官寻传上下惟见此文是时子产之位在四其上为子展子西伯有见二十六年传传贰于楚者子侯石盂归而讨之注石盂石按石与良霄以十一年如楚为楚所执传在会萧鱼之前至十三年冬楚人始归良霄于郑石之计也此传言归而讨之似萧鱼㑹后郑即朝晋十二年春归国即讨子侯石盂石盂似又是一人非石㚟也必以石实石盂则所谓子侯者又何人乎传执事实重图之赵汸补注曰此记子产之言与二十九年女叔侯论鲁事皆以见霸国政令无节诸侯不胜其劳晋之不竞以此晋栾盈复入于晋入于曲沃注据曲沃衆还与君争非欲出附他国故不言叛刘敞曰不言叛者劫衆以敌君则乱而已矣苏辙曰不书自齐何也齐之纳盈非以兵明纳之也辟如盗贼私纳之耳齐侯袭莒林尧叟曰春秋书袭者此特茟也传庆氏以陈叛赵汸补注曰叛楚非叛国故不以叛告也传知悼子少而听于中行氏注悼子知罃之子荀盈也按史记索隐引系本云林父生庚庚生偃偃生吴又曰首生罃罃生朔朔生盈并是四代则知盈与中行吴是再从兄弟也传齐侯伐卫注先驱前锋军先驱监本讹作申齐今改正传赵胜帅东阳之师以追之疏服䖍以东阳为鲁邑缪之甚矣东阳之师谓下文叔孙豹所帅者也按孔疏既知服䖍以鲁东阳觧晋东阳之非又云东阳之师谓下文叔孙豹所帅是仍以鲁师觧晋师矣传下文明曰叔孙豹帅师救晋次于雍榆与赵胜所帅东阳之师并无干渉疏文自相矛盾又何以纠服䖍之失也寻按文势必系从来刋本之误疑疏元文当云服䖍以东阳为鲁邑东阳之师谓下文叔孙豹所帅者谬之甚矣传臧贾臧为出在铸按十七年传高厚围臧纥于防郰叔纥臧畴臧贾帅甲三百宵犯齐师送之而复是贾于纥为卿之后亦尝还鲁矣纥奔邾时贾又在铸耳传自虞以上为陶唐氏按唐书宰相世系表刘氏出自祁姓刘累事夏为御龙氏在商为豕韦氏在周封为杜伯至宣王灭其国其子隰叔奔晋为士师生士蔿蔿生成伯缺缺生士㑹传在周为唐杜氏注迁之于杜为杜伯杜伯之子隰叔奔晋监本脱杜伯二字今添传齐社蒐军实注祭社因閲数军器祭社监本讹作祭礼今改正传齐人城郏赵汸补注曰时谷水盛出于王城之西而南流入于洛水毁王城之西南将及王宫故齐人城郏春秋左氏传注疏巻三十五考证春秋左传注疏卷三十六钦定四库全书春秋左传注疏卷三十六晋杜氏注唐陆徳明音义唐孔颕逹疏经二十有五年春齐崔杼帅师伐我北鄙夏五月乙亥齐崔杼弑其君光注齐侯虽背盟主未有无道于民故书臣罪崔杼也音义公㑹晋侯宋公卫侯郑伯曹伯莒子邾子滕子薛伯把伯小邾子于夷仪六月壬子郑公孙舍之帅师入陈注子产之言陈以不义见入故舎之无讥释例详之疏秋八月己巳诸侯同盟于重丘注夷仪之诸侯也重丘齐地己巳七月十二日经误音义疏公至自㑹注无传卫侯入于夷仪注夷仪本邢地卫灭邢而为卫邑晋愍卫衎失国使卫分之一邑书入者自外而入之辞非国逆之例音义疏楚屈建帅师灭舒鸠注传在卫侯入夷仪上经在下从告冬郑公孙夏帅师伐陈注陈犹未服十有二月呉子遏伐楚门于巢卒注遏诸樊也为巢牛臣所杀不书灭者楚人不获其尸呉以卒告未同盟而赴以名音义疏传二十五年春齐崔杼帅师伐我北鄙以报孝伯之师也注前年鲁使孟孝伯为晋伐齐音义公患之使告于晋孟公绰曰崔子将有大志注志在弑君孟公绰鲁大夫音义不在病我必速归何患焉其来也不㓂注不为㓂害使民不严注欲得民心异于他日齐师徒归注徒空也齐棠公之妻东郭偃之姊也注棠公齐棠邑大夫疏东郭偃臣崔武子棠公死偃御武子以弔焉见棠姜而美之注美其色也使偃取之注为己取也音义偃曰男女辨姓注辨别也音义今君出自丁注齐丁公崔杼之祖疏臣出自桓不可注齐桓公小白东郭偃之祖同姜姓故不可昏武子筮之遇困䷮注坎下兊上困音义之大过䷛注巽下兊上大过困六三变为大过音义疏史皆曰吉注阿崔子疏示陈文子文子曰夫从风注坎为中男故曰夫变而为巽故曰从风音义风陨妻不可娶也注风能陨落物者变而陨落故曰妻不可娶音义且其繇曰困于石据于蒺藜入于其宫不见其妻凶注困六三爻辞音义困于石徃不济也注坎为险为水水之险者石不可以动也疏据于蒺藜所恃伤也注坎为险兊为泽泽之生物而险者蒺藜恃之则伤疏入于其宫不见其妻凶无所归也注易曰非所困而困名必辱非所据而据身必危既辱且危死其将至妻其可得见邪今卜昬而遇此卦六三失位无应则䘮其妻失其所归也音义疏崔子曰嫠也何害先夫当之矣注寡妇曰嫠言棠公巳当此凶音义遂取之庄公通焉骤如崔氏以崔子之冠赐人侍者曰不可公曰不为崔子其无冠乎注言虽不为崔子犹自应有冠音义疏崔子因是注因是怒公又以其间伐晋也注间晋之难而伐之音义曰晋必将报欲弑公以説于晋而不获间公鞭侍人贾举而又近之乃为崔子间公注伺公间隙音义夏五月莒为且于之役故莒子朝于齐注且于役在二十三年音义甲戌飨诸北郭崔子称疾不视事注欲使公来乙亥公问崔子注问疾遂从姜氏姜入于室与崔子自侧户出公拊楹而歌注歌以命姜音义侍人贾举止衆从者而入闭门注为崔子闭公也重言侍人者别下贾举音义甲兴公登台而请弗许注请免请盟弗许请自刄于庙弗许注求还庙自杀也皆曰君之臣杼疾病不能听命注不能亲听公命近于公宫注言崔子宫近公宫或滛者诈称公陪臣干掫有滛者不知二命注干掫行夜言行夜得滛人受崔子命讨之不知他命音义疏公踰墙又射之中股反队遂弑之疏贾举州绰邴师公孙敖封具铎父襄伊偻堙皆死注八子皆齐勇力之臣为公所嬖者与公共死于崔子之宫音义祝佗父祭于高唐注高唐有齐别庙也音义至复命不説弁而死于崔氏注爵弁祭服音义申蒯侍渔者注侍渔监取鱼之官音义退谓其宰曰尔以帑免注帑宰之妻子音义我将死其宰曰免是反子之义也与之皆死注反死君之义崔氏杀鬷蔑于平隂注鬷蔑平隂大夫公外嬖传言荘公所养非国士故其死难皆嬖宠之人音义晏子立于崔氏之门外注闻难而来其人曰死乎曰独吾君也乎哉吾死也注言巳与衆臣无罪曰行乎曰吾罪也乎哉吾亡也注自谓无罪曰归乎曰君死安归注言安可以归君民者岂以陵民社稷是主臣君者岂为其口实社稷是飬注言君不徒居民上臣不徒求禄皆为社稷音义故君为社稷死则死之为社稷亡则亡之注谓以公义死亡若为巳死而为巳亡非其私暱谁敢任之注私暱所亲爱也非所亲爱无为当其祸音义且人有君而弑之吾焉得死之而焉得亡之注言已非正卿见待无异于衆臣故不得死其难也音义将庸何归注将用死亡之义何所归趣门启而入枕尸股而哭注以公尸枕巳股音义兴三踊而出人谓崔子必杀之崔子曰民之望也舎之得民注舎置也音义卢蒲癸奔晋王何奔莒注二子荘公党为二十八年杀庆舎张本叔孙宣伯之在齐也注宣伯鲁叔孙侨如成十六年奔齐叔孙还纳其女于灵公嬖生景公注还齐羣公子纳宣伯女于灵公音义丁丑崔杼立而相之庆封为左相盟国人于大宫注大宫大公庙音义曰所不与崔庆者晏子仰天叹曰婴所不唯忠于君利社稷者是与有如上帝乃㰱注盟书云所不与崔庆者有如上帝读书未终晏子抄荅易其辞因自㰱音义辛已公与大夫及莒子盟注莒子朝齐遇崔杼作乱未去故复与景公盟音义大史书曰崔杼弑其君崔子杀之其弟嗣书而死者二人注嗣续也并前有三人死其弟又书乃舎之南史氏闻大史尽死执简以徃闻既书矣乃还注传言齐有直史崔杼之罪所以闻闾邱婴以帷縳其妻而载之与申鲜虞乘而出注二子庄公近臣音义鲜虞推而下之注下婴妻也音义曰君昬不能匡危不能救死不能死而知匿其暱注匿藏也暱亲也音义其谁纳之行及弇中将舎注弇中狭道音义婴曰崔庆其追我鲜虞曰一与一谁能惧我注言道狭虽衆无所用遂舎枕辔而寝注恐失马也音义食马而食驾而行出弇中谓婴曰速驱之崔庆之衆不可当也遂来奔注道广衆得用故不可当音义崔氏侧庄公于北郭注侧瘗埋之不殡于庙音义丁亥𦵏诸士孙之里注士孙人姓因名里死十三日便𦵏不待五月四翣注䘮车之饰诸侯六翣音义疏不跸注跸止行人音义疏下车七乘不以兵甲注下车送𦵏之车齐旧依上公礼九乘又有甲兵今皆降损音义疏晋侯济自泮注泮阙音义㑹于夷仪伐齐以报朝歌之役注朝歌役在二十三年不书伐齐齐人逆服兵不加齐人以庄公説注以弑庄公説晋也音义疏使隰鉏请成庆封如师注庆封独使于晋不通诸侯故不书鉏隰朋之曾孙音义男女以班赂晋侯以宗器乐器注宗器祭祀之器乐器钟磬之属疏自六正注三军之六卿五吏三十帅注五吏文职三十帅武职皆军卿之属官音义疏三军之大夫百官之正长师旅注百官正长羣有司也师旅小将帅音义及处守者皆有赂注皆以男女为赂处守守国者音义疏晋侯许之注晋侯受赂还不讥者齐有䘮师自宜退疏使叔向告于诸侯注告齐服公使子服惠伯对曰君舎有罪以靖小国君之惠也寡君闻命矣晋侯使魏舒宛没逆卫侯注卫献公以四十年奔齐音义将使卫与之夷仪崔子止其帑以求五鹿注崔杼欲得卫之五鹿故留卫侯妻子于齐以质之疏初陈侯㑹楚子伐郑注在前年当陈隧者井堙木刋注隧径也堙塞也刋除也音义郑人怨之六月郑子展子产帅车七百乘伐陈宵突陈城注突穿也遂入之陈侯扶其大子偃师奔墓注欲逃冢间遇司马桓子曰载余注陈之司马曰将廵城注不欲载公以廵城辞遇贾获注贾获陈大夫载其母妻下之而授公车公曰舎而母辞曰不祥注虽急犹不欲男女无别音义与其妻扶其母以奔墓亦免子展命师无入公宫与子产亲御诸门注欲服之而巳故禁侵掠音义陈侯使司马桓子赂以宗器陈侯免拥社注免䘮服拥社抱社主示服音义使其衆男女别而累以待于朝注累自囚系以待命音义疏子展执絷而见注见陈侯音义再拜稽首承饮而进献注承饮奉觞示不失臣敬子美入数俘而出注子美子产也但数其所获人数不将以归音义祝祓社司徒致民司马致节司空致地乃还注祓除也节兵符陈乱故正其衆官脩其所职以安定之乃还也音义疏秋七月己巳同盟于重邱齐成故也注伐齐而称同盟以明齐亦同盟疏赵文子为政注赵氏代范匄令薄诸侯之币而重其礼注以重礼待诸侯穆叔见之谓穆叔曰自今以徃兵其少弭矣注弭止也音义齐崔庆新得政将求善于诸侯武也知楚令尹注令尹屈建疏若敬行其礼道之以文辞以靖诸侯兵可以弭注为二十七年晋楚盟于宋𫝊音义楚薳子冯卒屈建为令尹注屈建子木屈荡为莫敖注代屈建宣十二年邲之役楚有屈荡为左广之右世本屈荡屈建之祖父今此屈荡与之同姓名音义舒鸠人卒叛注前年辞不叛楚令尹子木伐之及离城注离城舒鸠城呉人救之子木遽以右师先注先至舒鸠音义子彊息桓子㨗子骈子盂帅左师以退注五人不及子木与呉相遇而退音义呉人居其间七日注居楚两军之间子彊曰乆将垫隘隘乃禽也不如速战注垫隘虑水雨音义疏请以其私卒诱之简师陈以待我注简閲精兵驻后为陈音义我克则进奔则亦视之注视其形势而救助之乃可以免不然必为呉禽从之五人以其私卒先击呉师呉师奔登山以望见楚师不继复逐之傅诸其军注呉还逐五子至其本军音义简师㑹之呉师大败遂围舒鸠舒鸠溃八月楚灭舒鸠注五子既败呉师遂前及子木共围灭舒鸠音义卫献公入于夷仪注为下自夷仪与寗喜言张本郑子产献捷于晋注献入陈之功而不献其俘疏戎服将事注戎服军旅之衣异于朝服疏晋人问陈之罪对曰昔虞阏父为周陶正以服事我先王注阏父舜之后当周之兴阏父为武王陶正音义我先王赖其利器用也与其神明之后也注舜贤故谓之神明庸以元女大姬配胡公注庸用也元女武王之长女胡公阏父之子满也音义疏而封诸陈以备三恪注周得天下封夏殷二王后又封舜后谓之恪并二王后为三国其礼转降示敬而已故曰三恪音义疏则我周之自出至于今是赖注言陈周之甥至今赖周徳桓公之乱蔡人欲立其出注陈桓公鲍卒于是陈乱事在鲁桓五年蔡出桓公之子厉公也我先君庄公奉五父而立之注五父佗桓公弟杀大子免而代之郑庄公因就定其位音义蔡人杀之注欲立其出故我又与蔡人奉戴厉公注奉戴犹奉事至于庄宣皆我之自立注陈庄公宣公皆厉公子夏氏之乱成公播荡又我之自入君所知也注播荡流移失所宣十一年陈夏征舒弑灵公灵公之子成公奔晋自晋因郑而入也音义今陈忘周之大徳蔑我大惠弃我姻亲介恃楚衆以凭陵我敝邑不可亿逞注亿度也逞尽也音义我是以有徃年之告注谓郑伯稽首告晋请伐陈未获成命注未得伐陈命则有我东门之役注前年陈从楚伐郑东门当陈隧者井堙木刋敝邑大惧不竞而耻大姬注上辱大姬之灵天诱其衷启敝邑心注启开也开道其心故得胜音义陈知其罪授手于我用敢献功晋人曰何故侵小对曰先王之命唯罪所在各致其辟注辟诛也音义疏且夫天子之地一圻注方千里音义列国一同注方百里疏自是以衰注衰差降音义疏今大国多数圻矣若无侵小何以至焉晋人曰何故戎服对曰我先君武庄为平桓卿士注郑武公庄公为周平王桓王卿士音义城濮之役文公布命曰各复旧职注晋文公音义命我文公戎服辅王以授楚捷不敢废王命故也注城濮在僖二十八年士庄伯不能诘注士庄伯士弱也音义复于赵文子文子曰其辞顺犯顺不祥乃受之冬十月子展相郑伯如晋拜陈之功注谢晋受其功音义子西复伐陈陈及郑平注前虽入陈服之而巳故更伐以结成仲尼曰志有之注志古书言以足志文以足言注足犹成也音义不言谁知其志言之无文行而不远注虽得行犹不能及远晋为伯郑入陈非文辞不为功慎辞哉注枢机之发荣辱之主疏楚蒍掩为司马注蒍掩子冯之子子木使庀赋注庀治音义疏数甲兵注閲数之甲午蒍掩书土田注书土地之所宜度山林注度量山林之材以共国用音义鸠薮泽注鸠聚也聚成薮泽使民不得焚燎壊之欲以备田猎之处音义疏辨京陵注辨别也絶高曰京大阜曰陵别之以为冢墓之地音义疏表淳卤注淳卤埆薄之地表异轻其赋税音义疏数疆潦注疆界有流潦者计数减其租入音义疏规偃猪注偃猪下湿之地规度其受水多少音义疏町原防注广平曰原防隄也隄防间地不得方正如井田别为小顷町音义疏牧隰臯注隰臯水崖下湿为刍牧之地音义疏井衍沃注衍沃平美之地则如周礼制以为井田六尺为歩歩百为亩亩百为夫九夫为井音义疏量入脩赋注量九土之所入而治理其赋税音义疏赋车籍马注籍疏其毛色歳齿以备军用疏赋车兵注车兵甲士徒兵注歩卒音义疏甲楯之数注使器杖有常数音义既成以授子木礼也注得治国之礼𫝊言楚之所以兴十二月呉子诸樊伐楚以报舟师之役注舟师在二十四年也门于巢注攻巢门巢牛臣曰呉王勇而轻若启之将亲门注启开门也音义我获射之必殪注殪死也音义是君也死疆其少安从之呉子门焉牛臣隐于短墙以射之卒音义楚子以灭舒鸠赏子木辞曰先大夫蒍子之功也以与蒍掩注徃年楚子将伐舒鸠蒍子冯请退师以须其叛楚子从之卒获舒鸠故子木辞赏以与其子晋程郑卒子产始知然明注前年然明谓程郑将死今如其言故知之问为政焉对曰视民如子见不仁者诛之如鹰鹯之逐鸟雀也子产喜以语子大叔且曰他日吾见蔑之靣而巳注蔑然明名音义今吾见其心矣子大叔问政于子产子产曰政如农功日夜思之思其始而成其终朝夕而行之行无越思注思而后行音义如农之有畔注言其次其过鲜矣卫献公自夷仪使与寗喜言注求复国也寗喜许之大叔文子闻之注大叔仪也曰乌乎诗所谓我躬不説皇恤我后者寗子可谓不恤其后矣注皇暇也诗小雅言今我不能自容説何暇念其后乎谓寗子必身受祸不得恤其后也音义疏将可乎哉殆必不可君子之行思其终也注思使终可成思其复也注思其可复行书曰慎始而敬终终以不困注逸书疏诗曰夙夜匪觧以事一人注一人以喻君音义今寗子视君不如奕棋注奕围棋也音义疏其何以免乎奕者举棋不定不胜其耦而况置君而弗定乎必不免矣九世之卿族一举而灭之可哀也哉注寗氏出自卫武公及喜九世也传㑹于夷仪之岁齐人城郏注在二十四年不直言㑹夷仪者别二十五年夷仪㑹音义疏其五月秦晋为成晋韩起如秦涖盟秦伯车如晋涖盟注伯车秦伯之弟鍼也音义成而不结注不结固也𫝊为后年脩成起本当继前年之末而特跳此者传写失之音义疏春秋左传注疏卷三十六卷三十六考证春秋左氏传注疏卷三十六考证公㑹晋侯宋公卫侯郑伯曹伯莒子邾子滕子薛伯把伯小邾子于夷仪孙复曰晋再合诸侯将伐齐齐人惧弑庄公以求成晋侯许之八月诸侯同盟于重邱是也齐人之事逆之大者晋侯不能讨曷以宗诸侯宜乎大夫日炽自是遂不可制也诸侯同盟于重邱注重邱齐地顾炎武日知録曰十七年卫孙蒯田于曹隧饮马于重邱注云曹邑此年同盟注云齐地是二重邱为二国地也卫侯入于夷仪注晋愍卫衎失国使卫分之一邑吕祖谦曰此年㑹于夷仪之卫侯即剽也卫侯入于夷仪即衎也不嫌两君名寔相乱乎曰衎虽无道然非臣下所当逐则剽亦非臣下所得立故衎入夷仪不名以正其名于复归则正其失地之罪名之然则郑伯突入于栎何以名曰突不当立者衎当立者故入夷仪不名也按孔疏谓郑伯突入于栎与此同不如吕氏説之正又疏诸例在外称入监本讹作诸在例外称入今改正传侍人贾举注重言侍人者别下贾举按下贾举与州绰等同及于难齐勇士也故此加侍人以别之凡史文于姓名相同之人必用辨别史记韩信及韩王信是也传将庸何归注将用死亡之义何所归趣赵汸补注曰此句申释上文君死安归注误传四翣疏翣以木为筐广三尺四寸按广三尺之下脱高三尺三字各本俱误传下车七乘不以兵甲赵汸补注曰传见庄公所以不书𦵏又见二十八年又疏发材官轻车北军伍校士考汉书原文应作北军五校士五讹伍传晋侯许之注晋侯受赂还不讥者齐有䘮师自宜退赵汸曰传见晋失盟主之义刘氏曰假使晋遂讨齐破其城杀其贼未可谓之伐䘮也弑君而谓之伐䘮诸侯其无讨贼者矣按此义甚正足以紏杜注之谬传楚蒍掩为司马注蒍掩子冯之子监本脱掩字今添传表淳卤疏史起为邺令监本史讹作呉今改正又疏决漳水以灌邺旁考汉志当作决漳水兮灌邺旁春秋左氏传注疏卷三十六考证春秋左传注疏卷三十七钦定四库全书春秋左传注疏卷三十七晋杜氏注唐陆徳明音义孔颕达疏经二十有六年春王二月辛卯卫甯喜弑其君剽音义卫孙林父入于戚以叛注衎虽未居位林父专邑背国犹为叛也音义疏甲午卫侯衎复归于卫注复其位曰复归名与不名传无义例疏夏晋侯使荀吴来聘注吴荀偃子公会晋人郑良霄宋人曹人于澶渊注卿㑹公侯皆应贬方责宋向戌后期故书良霄以駮之若皆称人则嫌向戌直以㑹公贬之音义疏秋宋公杀其世子痤注称君以杀恶其父子相残害音义晋人执卫甯喜八月壬午许男甯卒于楚注未同盟而赴以名疏冬楚子蔡侯陈侯伐郑葬许灵公传二十六年春秦伯之弟鍼如晋脩成注脩㑹夷仪岁之成叔向命召行人子员注欲使答秦命音义行人子朱曰朱也当御注御进也言次当行疏三云叔向不应子朱怒曰班爵同注同为大夫音义何以黜朱于朝注黜退也抚劒从之注从叔向也叔向曰秦晋不和久矣今日之事幸而集注集成也晋国赖之不集三军暴骨子员道二国之言无私子常易之姦以事君者吾所能御也拂衣从之注拂衣褰裳也音义疏人救之平公曰晋其庶乎注庶几于治音义吾臣之所争者大师旷曰公室惧卑臣不心竞而力争注谓二子不心竞为忠而抚劒拂衣音义不务徳而争善注争谓所行为善私欲巳侈能无卑乎注私欲侈则公义废音义疏卫献公使子鲜为复注使为巳求反国音义辞注辞不能敬姒强命之注敬姒献公及子鲜之母音义对曰君无信臣惧不免敬姒曰虽然以吾故也许诺初献公使与甯喜言注言复国甯喜曰必子鲜在不然必败注子鲜贤国人信之必欲使在其间故公使子鲜子鲜不获命于敬姒注不得止命以公命与甯喜言曰苟反政由甯氏祭则寡人甯喜告蘧伯玉伯玉曰瑗不得闻君之出敢闻其入注十四年孙氏欲逐献公瑗走从近闗出音义遂行从近闗出告右宰谷注卫大夫右宰谷曰不可获罪于两君注前出献公今弑剽音义天下谁畜之注畜犹容也音义悼子曰吾受命于先人不可以贰注悼子甯喜也受命在二十年谷曰我请使焉而观之注观知可还否音义遂见公于夷仪反曰君淹恤在外十二年矣注淹久也音义而无忧色亦无寛言犹夫人也注言其为人犹如故音义若不巳死无日矣注已止也悼子曰子鲜在右宰谷曰子鲜在何益多而能亡于我何有注言子鲜为义多不过亡出悼子曰虽然弗可以巳孙文子在戚孙嘉聘于齐孙襄居守注二子孙文子之子音义二月庚寅甯喜右宰谷伐孙氏不克伯国伤注伯国孙襄也父兄皆不在故乘弱攻之甯子出舍于郊注欲奔伯国死孙氏夜哭国人召甯子甯子复攻孙氏克之辛卯杀子叔及太子角注子叔卫侯剽言子叔剽无谥故音义疏书曰甯喜弑其君剽言罪之在甯氏也注嫌受父命纳旧君无罪故发之孙林父以戚如晋注以邑属晋书曰入于戚以叛罪孙氏也臣之禄君实有之义则进否则奉身而退专禄以周旋戮也注林父事剽而衎入义可以退徒以专邑自随为罪故传发之疏甲午卫侯入书曰复归国纳之也注本晋纳之夷仪今从夷仪入国嫌若晋所纳故发国纳之例言国之所纳而复其位大夫逆于竟者执其手而与之言道逆者自车揖之逆于门者颔之而巳注颔摇其头言衎骄心易生音义公至使让大叔文子曰寡人淹恤在外二三子皆使寡人朝夕闻卫国之言注二三子诸大夫音义吾子独不在寡人注在存问之公闻文子答甯喜之言故忿之疏古人有言曰非所怨勿怨寡人怨矣注所怨在亲亲对曰臣知罪矣臣不佞不能负覊绁以从扞牧圉臣之罪一也有出者有居者注出谓衎居谓剽也音义臣不能贰通外内之言以事君臣之罪二也有二罪敢忘其死乃行从近闗出公使止之注传言卫侯不能安和大臣卫人侵戚东鄙注以林父叛故孙氏愬于晋晋戍茅氏注茅氏戚东鄙音义殖绰伐茅氏杀晋戍三百人注殖绰齐人今来在卫孙蒯追之弗敢击文子曰厉之不如注厉恶鬼也遂从卫师败之圉注蒯感父言更还逐殖绰圉卫地雍鉏获殖绰注雍鉏孙氏臣也复愬于晋注为下晋讨卫张本郑伯赏入陈之功注入陈在前年三月甲寅朔享子展赐之先路三命之服注先路次路皆王所赐车之总名盖请之于王音义疏先八邑注以路及命服为邑先八邑三十二井音义疏赐子产次路再命之服先六邑子产辞邑曰自上以下降杀以两礼也臣之位在四注上卿子展次卿子西十一年良霄见经十九年乃立子产为卿故位在四音义疏且子展之功也臣不敢及赏礼请辞邑注赏礼以礼见赏谓六邑也公固予之乃受三邑注位次当受二邑以公固与之故受三邑公孙挥曰子产其将知政矣注知国政让不失礼晋人为孙氏故召诸侯将以讨卫也夏中行穆子来聘召公也注召公为澶渊㑹音义楚子秦人侵吴及雩娄闻吴有备而还注雩娄今属安丰郡音义遂侵郑五月至于城麇郑皇颉戍之注皇颉郑大夫守城麇之邑音义出与楚师战败穿封戍囚皇颉公子围与之争之注公子围共王子灵王也音义正于伯州犂注正曲直也伯州犂曰请问于囚乃立囚伯州犂曰所争君子也其何不知注言王子围及穿封戍皆非细人易别识也音义上其手曰夫子为王子围寡君之贵介弟也注介大也音义下其手曰此子为穿封戍方城外之县尹也谁获子注上下手以道囚意音义囚曰颉遇王子弱焉注弱败也言为王子所得戍怒抽戈逐王子围弗及楚人以皇颉归印堇父与皇颉戍城麇注印堇父郑大夫音义楚人囚之以献于秦郑人取货于印氏以请之子大叔为令正注主作辞令之正以为请子产曰不获注谓大叔辞以货请堇父必不得音义受楚之功而取货于郑不可谓国秦不其然注受楚献功大名也以货免之小利故谓秦不尔疏若曰拜君之勤郑国微君之惠楚师其犹在敝邑之城下其可注辞如此堇父可得弗从遂行秦人不予更币从子产而后获之注更遣使执币用子产辞乃得堇父𫝊称子产之善音义六月公㑹晋赵武宋向戌郑良霄曹人于澶渊以讨卫疆戚田注正戚之封疆音义取卫西鄙懿氏六十以与孙氏注戚城西北五十里有懿城因姓以名城取田六十井也疏赵武不书尊公也注罪武㑹诸侯向戌不书后也注后㑹期郑先宋不失所也注如期至疏于是卫侯会之注晋将执之不得与会故不书音义疏晋人执甯喜北宫遗使女齐以先归注讨其弑君伐孙氏也遗北宫括之子女齐司马侯归晋而后告诸侯故经书在秋音义卫侯如晋晋人执而囚之于士弱氏注士弱晋主狱大夫秋七月齐侯郑伯为卫侯故如晋注欲共请之音义晋侯兼享之晋侯赋嘉乐注嘉乐诗大雅取其嘉乐君子显显令徳宜民宜人受禄于天音义疏国景子相齐侯注景子国弱音义赋蓼萧注蓼萧诗小雅言大平泽及逺若露之在萧以喻晋君恩泽及诸侯音义子展相郑伯赋缁衣注缁衣诗郑风义取适子之馆兮还予授子之粲兮言不敢违逺于晋音义叔向命晋侯拜二君曰寡君敢拜齐君之安我先君之宗祧也敢拜郑君之不贰也注蓼萧缁衣二诗所趣各不同故拜二君辞异音义疏国子使晏平仲私于叔向曰注私与叔向语晋君宣其明徳于诸侯恤其患而补其阙正其违而治其烦所以为盟主也今为臣执君若之何注谓晋为林父执卫侯叔向告赵文子文子以告晋侯晋侯言卫侯之罪使叔向告二君注言自以杀晋戍三百人为罪不以林父故国子赋辔之柔矣注逸诗见周书义取寛政以安诸侯若柔辔之御刚马音义疏子展赋将仲子兮注将仲子诗郑风义取衆言可畏卫侯虽别有罪而衆人犹谓晋为臣执君音义晋侯乃许归卫侯叔向曰郑七穆罕氏其后亡者也子展俭而壹注子展郑子罕之子居身俭而用心壹郑穆公十一子子然二子孔三族巳亡子羽不为卿故唯言七穆音义疏初宋芮司徒生女子注芮司徒宋大夫音义赤而毛弃诸堤下共姬之妾取以入注共姬宋伯姬也音义名之曰弃长而美平公入夕注平公共姬子也音义共姬与之食公见弃也而视之尤注尤甚也姬纳诸御嬖生佐注佐元公恶而婉注佐貌恶而心顺音义大子痤美而狠注貌美而心狠戾音义合左师畏而恶之注合左师向戌音义寺人惠墙伊戾为太子内师而无宠注惠墙氏伊戾名音义疏秋楚客聘于晋过宋注上巳有秋复发传者中间有初不言秋则嫌楚客过在他年音义大子知之请野享之公使往伊戾请从之公曰夫不恶女乎注夫谓太子也音义疏对曰小人之事君子也恶之不敢远好之不敢近敬以待命敢有贰心乎纵有共其外莫共其内注伊戾为大子内师不行恐内侍废阙音义臣请往也遣之至则欿用牲加书徴之注诈作盟处为大子反徴验也音义而骋告公注骋驰也音义曰大子将为乱既与楚客盟矣公曰为我子又何求对曰欲速注言欲速得公位公使视之则信有焉注有盟徴焉问诸夫人与左师注夫人佐母弃也则皆曰固闻之公囚大子大子曰唯佐也能免我注以其婉也召而使请曰日中不来吾知死矣左师闻之聒而与之语注聒讙也欲使佐失期音义疏过期乃缢而死佐为大子公徐闻其无罪也乃亨伊戾左师见夫人之步马者注步马习马音义问之对曰君夫人氏也左师曰谁为君夫人余胡弗知圉人归以告夫人夫人使馈之锦与马先之以玉注以玉为锦马之先音义曰君之妾弃使某献左师改命曰君夫人而后再拜稽首受之注左师令使者改命也传言宋公闇左师谀大子所以无罪而死音义疏郑伯归自晋注请卫侯归使子西如晋聘辞曰寡君来烦执事惧不免于戾注言自惧失敬于大国而得罪使夏谢不敏注夏子西名音义君子曰善事大国注将求于人必先下之言郑所以能自安音义初楚伍参与蔡太师子朝友其子伍举与声子相善也注声子子朝之子伍举子胥祖父椒举也音义疏伍举娶于王子牟王子牟为申公而亡注获罪出奔音义楚人曰伍举实送之伍举奔郑将遂奔晋声子将如晋遇之于郑郊班荆相与食而言复故注班布也布荆坐地共议归楚事朋友世亲疏声子曰子行也吾必复子及宋向戌将平晋楚注平在明年疏声子通使于晋注为国通平事音义还如楚令尹子木与之语问晋故焉注故事且曰晋大夫与楚孰贤对曰晋卿不如楚其大夫则贤皆卿材也如杞梓皮革自楚往也注把梓皆木名音义虽楚有材晋实用之注言楚亡臣多在晋子木曰夫独无族姻乎注夫谓晋对曰虽有而用楚材实多归生闻之注归生声子名善为国者赏不僭而刑不滥赏僭则惧及淫人刑滥则惧及善人若不幸而过宁僭无滥与其失善宁其利淫无善人则国从之注从之亡也音义疏诗曰人之云亡邦国殄瘁无善人之谓也注诗大雅殄尽也瘁病也音义疏故夏书曰与其杀不辜宁失不经惧失善也注逸书也不经不用常法疏商颂有之曰不僭不滥不敢怠皇命于下国封建厥福注诗商颂言殷汤赏不僭差刑不滥溢不敢怠解自寛暇则能为下国所命为天子音义疏此汤所以获天福也古之治民者劝赏而畏刑注乐行赏而惮用刑恤民不倦赏以春夏刑以秋冬注顺天时是以将赏为之加膳加膳则饫赐注饫餍也酒食赐下无不餍足所谓加膳也音义此以知其劝赏也将刑为之不举不举则彻乐注不举盛馔音义疏此以知其畏刑也夙兴夜寐朝夕临政此以知其恤民也三者礼之大节也有礼无败今楚多淫刑其大夫逃死于四方而为之谋主以害楚国不可救疗所谓不能也注疗治也所谓楚人不能用其材也音义子仪之乱析公奔晋注在文十四年音义晋人寘诸戎车之殿以为谋主注殿后军音义绕角之役晋将遁矣析公曰楚师轻窕易震荡也若多鼓钧声以夜军之注钧同其声音义楚师必遁晋人从之楚师宵溃晋遂侵蔡袭沈获其君败由息之师于桑隧获申丽而还注成六年晋栾书救郑与楚师遇于绕角楚师还晋侵沈获沈子八年复侵楚败申息获申丽音义郑于是不敢南靣楚失华夏则析公之为也雍子之父兄谮雍子君与大夫不善是也注不是其曲直音义雍子奔晋晋人与之鄐注鄐晋邑音义以爲谋主彭城之役晋楚遇于靡角之谷注在成十八年晋将遁矣雍子发命于军曰归老幼反孤疾二人役归一人简兵蒐乘注简择蒐閲音义秣马蓐食师陈焚次注次舍也焚舍示必死音义明日将战行归者而逸楚囚注欲使楚知之楚师宵溃晋降彭城而归诸宋以鱼石归注在元年音义楚失东夷子辛死之则雍子之为也注楚东小国及陈见楚不能救彭城皆叛五年楚人讨陈叛故杀令尹子辛子反与子灵争夏姬注子灵巫臣而雍害其事注子反亦雍害巫臣不使得取夏姬音义子灵奔晋晋人与之邢注邢晋邑音义以为谋主扞御北狄通吴于晋教吴叛楚敎之乘车射御驱侵疏使其子狐庸为吴行人焉吴于是伐巢取驾克棘入州来注驾棘皆楚邑谯国鄼县东北有棘亭音义楚罢于奔命至今为患则子灵之为也注事见成七年音义若敖之乱伯贲之子贲皇奔晋晋人与之苗注若敖乱在宣四年苗晋邑音义以为谋主鄢陵之役注在成十六年音义楚晨压晋军而陈晋将遁矣苗贲皇曰楚师之良在其中军王族而巳注言楚之精卒唯在中军音义若塞井夷灶成陈以当之注塞井夷灶以为陈疏栾范易行以诱之注栾书时将中军范爕佐之易行谓简易兵备欲令楚贪巳不复顾二穆之兵音义疏中行二郄必克二穆注郄锜时将上军中行偃佐之郄至佐新军令此三人分良以攻二穆之兵楚子重子辛皆出穆王故曰二穆音义吾乃四萃于其王族必大败之注四萃四面集攻之音义疏晋人从之楚师大败王夷师熸注夷伤也吴楚之间谓火灭为熸音义疏子反死之郑叛吴兴楚失诸侯则苗贲皇之为也子木曰是皆然矣声子曰今又有甚于此椒举娶于申公子牟子牟得戾而亡君大夫谓椒举女实遣之惧而奔郑引领南望曰庶几赦余亦弗图也注言楚亦不以为意音义今在晋矣晋人将与之县以比叔向注以举材能比叔向彼若谋害楚国岂不为患子木惧言诸王益其禄爵而复之声子使椒鸣逆之注椒鸣伍举子传言声子有辞伍举所以得反子孙复仕于楚疏许灵公如楚请伐郑注十六年晋伐许他国皆大夫独郑伯自行故许恚欲报之音义曰师不兴孤不归矣八月卒于楚楚子曰不伐郑何以求诸侯冬十月楚子伐郑注为许音义郑人将御之子产曰晋楚将平诸侯将和注和在明年楚王是故昧于一来注昧犹贪冒音义不如使逞而归乃易成也注逞快也夫小人之性衅于勇啬于祸以足其性而求名焉者非国家之利也若何从之注衅动也啬贪也言郑之欲与楚战者皆衅勇贪名之人非能为国计虑久利不可从也音义疏子展説不御㓂十二月乙酉入南里堕其城注南里郑邑音义涉于乐氏注乐氏津名门于师之梁注郑城门县门发获九人焉涉于汜而归注于汜城下涉汝水南归音义疏而后葬许灵公注卒灵公之志而后葬之卫人归卫姬于晋乃释卫侯注卫侯以女説晋而后得免君子是以知平公之失政也注𫝊言晋之衰晋韩宣子聘于周王使请事注问何事来聘对曰晋士起将归时事于宰旅无他事矣注起宣子名礼诸侯大夫入天子国称士时事四时贡职宰旅冡宰之下士言献职贡于宰旅不敢斥尊疏王闻之曰韩氏其昌阜于晋乎辞不失旧注阜大也传言周衰诸侯莫能如礼唯韩起不失旧齐人城郏之岁注在二十四年其夏齐乌余以廪丘奔晋注乌余齐大夫廪丘今东郡廪丘县故城是音义疏袭卫羊角取之注今廪丘县所治羊角城是音义遂袭我高鱼注高鱼城在廪丘县东北有大雨自其窦入注雨故水窦开音义介于其库注入高鱼库而介其甲音义以登其城克而取之注取鲁髙鱼无所讳而不书其义未闻疏又取邑于宋于是范宣子卒注宣子范匄诸侯弗能治也及赵文子为政乃卒治之文子言于晋侯曰晋为盟主诸侯或相侵也则讨而使归其地今乌余之邑皆讨类也注言于比类宜见讨音义疏而贪之是无以为盟主也请归之公曰诺孰可使也对曰胥梁带能无用师晋侯使往注胥梁带晋大夫能无用师言有权谋春秋左传注疏卷三十七卷三十七考证春秋左氏传注疏卷三十七考证卫孙林父入于戚以叛林尧叟曰书叛始于此凡叛贱者不书是故成十七年齐高无咎之子弱以卢叛襄二十九年齐高止之子竖以卢叛不书必卿佐而后书公㑹晋人郑良霄宋人曹人于澶渊按监本晋人讹晋侯别本亦然按传明曰赵武不书尊公也不书者贬之称人使与宋向戌及曹人一例也孔疏甚明今改正传吾所能御也按此御字音义云鱼吕反则即御字故杜注训为止传享子展赐之先路三命之服注盖请之于王按赵汸曰晋命士㑹传言请于王此不言请于王则郑伯自赐之可知杜説非也按杜所以言请于王者以此传先路次路与王赐叔孙豹大路赐郑子蟜大路以葬二文同耳岂知路车冕服本随命数春秋诸侯僭妄固有不请命而赐其臣者乎鲁赏晋诸帅以三命再命之服襄公赏公冶以冕服晋悼赏魏绛以金石之乐卫赏新筑人以曲县繁缨岂皆一一请之于王赵氏纠杜之违是也传囚曰颉遇王子弱焉按楚既僭号称王则其子亦必僭称王子惟与列国㑹盟王子仍称公子经传所书楚公子某是也其在本国臣民自皆称为王子此𫝊是以前言公子围后言王子围传卫侯如晋晋人执而囚之于士弱氏赵汸曰不书执卫侯为臣执君不可以为训传楚人曰伍举实送之注共议归楚事朋友世亲按注朋友世亲四字以文义推之应在上文初楚伍参与蔡太师子朝友其子伍举与声子相善也注下今各本皆然未敢遽改传君与大夫不善是也大夫监本讹作夫人今改正𫝊声子使椒鸣逆之陈傅良曰随会在秦而六卿谋椒举在晋而子木惧此晋楚所以代兴也于声子之辞知开战国説士之渐春秋左氏传注疏卷三十七考证春秋左传注疏卷三十八钦定四库全书春秋左传注疏卷三十八晋杜氏注唐陆徳眀音义孔颖达疏经二十有七年春齐侯使庆封来聘注景公即位通嗣君也夏叔孙豹㑹晋赵武楚屈建蔡公孙归生卫石恶陈孔奂郑良霄许人曹人于宋注案𫝊㑹者十四国齐秦不交相见邾滕为私属皆不与盟宋为主人地于宋则与盟可知故经唯序九国大夫楚先晋歃而书先晋贵信也陈于晋㑹常在卫上孔奂非上卿故在石恶下音义疏卫杀其大夫甯喜注甯喜弑剽立衎衎今虽不以弑剽致讨于大义宜追讨之故经以国讨为文书名也书在宋㑹下从赴疏卫侯之弟鱄出奔晋注卫侯始者云政由甯氏祭则寡人而今复患其専缓答免余既负其前信且不䏻友于贤弟使至出奔故书弟以罪兄音义疏秋七月辛巳豹及诸侯之大夫盟于宋注夏㑹之大夫也豹不倚顺以显弱命之君而辨小是以自从故以违命贬之释例论之备矣音义疏冬十有二月乙亥朔日有食之注今长歴推十一月朔非十二月传曰辰在申再失闰若是十二月则为三失闰故知经误疏传二十七年春胥梁带使诸䘮邑者具车徒以受地必周注诸䘮邑谓齐鲁宋也周密也必密来勿以受地为名音义使乌余具车徒以受封注乌余以地来故诈许封之疏乌余以其衆出注出受封也使诸侯伪效乌余之封者注效致也使齐鲁宋伪若致邑封乌余者而遂执之尽获之注皆获其徒衆皆取其邑而归诸侯诸侯是以睦于晋注𫝊言赵文子贤故平公虽失政而诸侯犹睦疏齐庆封来聘其车美孟孙谓叔孙曰庆季之车不亦美乎注季庆封字叔孙曰豹闻之服美不称必以恶终美车何为叔孙与庆封食不敬为赋相䑕亦不知也注相䑕诗鄘风曰相䑕有皮人而无仪人而无仪不死何为庆封不知此诗为已言其闇甚为眀年庆封来奔𫝊音义卫甯喜専公患之公孙免余请杀之注免余卫大夫公曰㣲甯子不及此注及此反国也吾与之言矣注言政由甯氏事未可知注恐伐之未必胜祗成恶名止也注祗适也音义对曰臣杀之君勿与知乃与公孙无地公孙臣谋注二公孙卫大夫音义使攻甯氏弗克皆死注无地及臣皆死公曰臣也无罪父子死余矣注献公出时公孙臣之父为孙氏所杀疏夏免余复攻甯氏杀甯喜及右宰谷尸诸朝注谷不书非卿也音义石恶将㑹宋之盟受命而出衣其尸枕之股而哭之欲敛以亡惧不免且曰受命矣乃行注行㑹于宋为眀年石恶奔𫝊音义子鲜曰逐我者出注谓孙林父纳我者死注谓甯喜音义赏罚无章何以沮劝君失其信而国无刑不亦难乎注难以治国音义疏且鱄实使之注使甯喜纳君遂出奔晋公使止之不可注不肯留及河又使止之止使者而盟于河注誓不还音义託于木门注木门晋邑不乡卫国而坐注怨之深也音义木门大夫劝之仕不可曰仕而废其事罪也从之昭吾所以出也将谁愬乎注从之谓治其事也事治则眀己出欲仕无所自愬音义吾不可以立于人之朝矣终身不仕注自誓不仕终身疏公䘮之如税服终身注税即繐也䘮服繐缞裳缕细而希非五服之常夲无月数痛愍子鲜故特为此服此服无月数而献公寻薨故言终身音义疏公与免余邑六十辞曰唯卿备百邑臣六十矣下有上禄乱也注此一乗之邑非四井之邑论语称千室又云十室眀通称音义疏臣弗敢闻且甯子唯多邑故死臣惧死之速及也公固与之受其半以为少师公使为卿辞曰太叔仪不贰䏻赞大事注赞佐也音义君其命之乃使文子为卿注文子太叔仪宋向戌善于赵文子又善于令尹子木欲弭诸侯之兵以为名注欲获息民之名音义如晋告赵孟赵孟谋于诸大夫韩宣子曰兵民之残也财用之蠧注蠹害物之虫音义疏小国之大菑也将或弭之虽曰不可必将许之注言虽知兵不得久弭今不可不许音义弗许楚将许之以召诸侯则我失为盟主矣晋人许之如楚楚亦许之如齐齐人难之陈文子曰晋楚许之我焉得已且人曰弭兵而我弗许则固携吾民矣将焉用之齐人许之告于秦秦亦许之皆告于小国为㑹于宋五月甲辰晋赵武至于宋丙午郑良霄至六月丁未朔宋人享赵文子叔向为介司马置折爼礼也注折爼体觧节折升之于爼合卿享宴之礼故曰礼也周礼司马掌㑹同之事音义疏仲尼使举是礼也以为多文辞注宋向戌自美弭兵之意敬逆赵武赵武叔向因享宴之㑹展賔主之辞故仲尼以为多文辞音义疏戊申叔孙豹齐庆封陈湏无卫石恶至注湏无陈文子甲寅晋荀盈从赵武至注赵武命盈追已故言从赵武后武遣盈如楚疏丙辰邾悼公至注小国故君自来壬戌楚公子黒肱先至成言于晋注时令尹子木止陈遣黒肱就晋大夫成盟载之言两相然可音义丁夘宋向戌如陈从子木成言于楚注就于陈成楚之要言戊辰滕成公至注亦小国君自来子木谓向戌请晋楚之从交相见也注使诸侯从晋楚者更相朝见音义庚午向戌复于赵孟赵孟曰晋楚齐秦匹也晋之不能于齐犹楚之不能于秦也注不能服而使之楚君若能使秦君辱于敝邑寡君敢不固请于齐注请齐使朝楚壬申左师复言于子木子木使驿谒诸王注驿𫝊也谒告也音义王曰释齐秦他国请相见也注经所以不书齐秦秋七月戊寅左师至注从陈还是夜也赵孟及子晳盟以齐言注子晳公子黒肱素要齐其辞至盟时不得复讼争音义庚辰子木至自陈陈孔奂蔡公孙归生至注二国大夫与子木俱至曹许之大夫皆至以藩为军注示不相忌音义疏晋楚各䖏其偏注晋䖏北楚䖏南伯夙谓赵孟曰注伯夙荀盈疏楚氛甚恶惧难注氛气也言楚有袭晋之气音义赵孟曰吾左还入于宋若我何注营在宋北东头为上故晋营在东有急可左廻入宋东门辛巳将盟于宋西门之外楚人衷甲注甲在衣中欲因㑹击晋音义伯州犂曰合诸侯之师以为不信无乃不可乎夫诸侯望信于楚是以来服若不信是弃其所以服诸侯也固请释甲子木曰晋楚无信久矣事利而已苟得志焉焉用有信大宰退注大宰伯州犂告人曰令尹将死矣不及三年求逞志而弃信志将逞乎志以发言言以出信信以立志参以定之注志言信三者具而后身安存信亡何以及三注为眀年子木死起夲疏赵孟患楚衷甲以告叔向叔向曰何害也匹夫一为不信犹不可单毙其死注单尽也毙踣也音义疏若合诸侯之卿以为不信必不捷矣食言者不病注不病者单毙于死疏非子之患也注楚食言当死晋不食言故无患夫以信召人而以僭济之注济成也音义必莫之与也安䏻害我且吾因宋以守病注为楚所病则欲入宋城则夫䏻致死与宋致死虽倍楚可也注宋为地主致死助我则力可倍楚音义子何惧焉又不及是曰弭兵以召诸侯而称兵以害我注称举也疏吾庸多矣非所患也注晋独取信故其功多季武子使谓叔孙以公命曰视邾滕注两事晋楚则贡赋重故欲比小国武子恐叔孙不从其言故假公命以敦之疏既而齐人请邾宋人请滕皆不与盟注私属二国故音义叔孙曰邾滕人之私也我列国也何故视之宋卫吾匹也乃盟故不书其族言违命也注季孙専政于国鲁君非得有命今君唯以此命告豹豹宜崇大顺以显弱命之君而遂其小是故贬之疏晋楚争先注争先歃血晋人曰晋固为诸侯盟主未有先晋者也楚人曰子言晋楚匹也若晋常先是楚弱也且晋楚狎主诸侯之盟也久矣注狎更也音义疏岂専在晋叔向谓赵孟曰诸侯归晋之徳只注只辞音义非归其尸盟也注尸主也子务徳无争先且诸侯盟小国固必有尸盟者注小国主辨具音义疏楚为晋细不亦可乎注欲推使楚主盟乃先楚人书先晋晋有信也注盖孔子追正之壬午宋公兼享晋楚之大夫赵孟为客注客一坐所尊故季孙饮大夫酒臧纥为客音义疏子木与之言弗䏻对使叔向侍言焉子木亦不䏻对也疏乙酉宋公及诸侯之大夫盟于蒙门之外注前盟诸大夫不敢敌公礼也今宋公以近在其国故谦而重盟重盟故不书蒙门宋城门音义子木问于赵孟曰范武子之徳何如注士㑹贤闻于诸侯故问之音义对曰夫子之家事治言于晋国无隠情其祝史陈信于鬼神无愧辞注祝陈馨香徳足副之故不愧音义子木归以语王王曰尚矣哉注尚上也音义䏻歆神人注歆享也使神享其祭人懐其徳音义宜其光辅五君以为盟主也注五君谓文襄灵成景疏子木又语王曰宜晋之伯也有叔向以佐其卿楚无以当之不可与争晋荀盈遂如楚涖盟注重结晋楚之好音义郑伯享赵孟于垂陇注自宋还过郑音义子展伯有子西子产子大叔二子石从注二子石印叚公孙叚音义赵孟曰七子从君以宠武也请皆赋以卒君贶武亦以观七子之志注诗以言志子展赋草虫注草虫诗召南曰未见君子忧心忡忡亦既见止亦既觏止我心则降以赵孟为君子音义赵孟曰善哉民之主也注在上不忘降故可以主民抑武也不足以当之注辞君子伯有赋鹑之贲贲注鹑之贲贲诗鄘风卫人刺其君滛乱鹑鹊之不若义取人之无良我以为兄我以为君也音义疏赵孟曰牀第之言不踰阈况在野乎非使人之所得闻也注第箦也此诗刺滛乱故云牀第之言阈门限使人赵孟自谓音义疏子西赋黍苗之四章注黍苗诗小雅四章曰肃肃谢功召伯营之烈烈征师召伯成之比赵孟于召伯赵孟曰寡君在武何䏻焉注推善于其君子产赋隰桑注隰桑诗小雅义取思见君子尽心以事之曰既见君子其乐如何音义赵孟曰武请受其卒章注卒章曰心乎爱矣遐不谓矣中心蔵之何日忘之赵武欲子产之见规诲子大叔赋野有蔓草注野有蔓草诗郑风取其邂逅相遇适我愿兮音义赵孟曰吾子之恵也注大叔喜于相遇故赵孟受其恵印叚赋蟋蟀注蟋蟀诗唐风曰无以大康职思其居好乐无荒良士瞿瞿言瞿瞿然顾礼仪音义赵孟曰善哉保家之主也吾有望矣注能戒惧不荒所以保家疏公孙叚赋桑扈注桑扈诗小雅义取君子有礼文故能受天之祐音义赵孟曰匪交匪敖福将焉徃注此桑扈诗卒章赵孟因以取义音义若保是言也欲辞福禄得乎卒享文子告叔向曰伯有将为戮矣诗以言志志诬其上而公怨之以为賔荣注言诬则郑伯未有其实赵孟倡赋诗以自宠故言公怨之以为賔荣音义疏其能久乎幸而后亡注言必先亡叔向曰然已侈所谓不及五稔者夫子之谓矣注稔年也为三十年郑杀良霄𫝊音义文子曰其余皆数世之主也子展其后亡者也在上不忘降注谓赋草虫曰我心则降音义印氏其次也乐而不荒注谓赋蟋蟀曰好乐无荒乐以安民不滛以使之后亡不亦可乎疏宋左师请赏曰请免死之邑注欲宋君称功加厚赏故谦言免死之邑也疏公与之邑六十以示子罕子罕曰凡诸侯小国晋楚所以兵威之畏而后上下慈和慈和而后能安靖其国家以事大国所以存也无威则骄骄则乱生乱生必灭所以亡也天生五材注金木水火土也民竝用之废一不可谁䏻去兵兵之设久矣所以威不轨而昭文徳也圣人以兴注谓汤武音义乱人以废注谓桀纣废兴存亡昏眀之术皆兵之由也而子求去之不亦诬乎以诬道蔽诸侯罪莫大焉纵无大讨而又求赏无厌之甚也削而投之注削赏左师之书音义疏左师辞邑向氏欲攻司城注司城子罕左师曰我将亡夫子存我徳莫大焉又可攻乎君子曰彼已之子邦之司直注诗郑风司主也音义乐喜之谓乎注乐喜子罕也善其不阿向戌何以恤我我其收之注逸诗恤忧也收取也向戌之谓乎注善向戌䏻知其过齐崔杼生成及彊而寡注偏䘮曰寡寡特也音义娶东郭姜生眀东郭姜以孤入曰棠无咎注无咎棠公之子音义与东郭偃相崔氏注东郭偃姜之弟音义崔成有疾而废之注有恶疾也疏而立明成请老于崔注济南东朝阳县西北有崔氏城成欲居崔邑以终老音义崔子许之偃与无咎弗子曰崔宗邑也必在宗主注宗邑宗庙所在宗主谓崔明成与彊怒将杀之告庆封曰夫子之身亦子所知也唯无咎与偃是从父兄莫得进矣大恐害夫子敢以告注夫子谓崔杼疏庆封曰子姑退吾圗之告卢蒲嫳注嫳庆封属大夫封以成彊之言告嫳音义卢蒲嫳曰彼君之讐也天或者将弃彼矣彼实家乱子何病焉注君谓齐荘公为崔杼所弑崔之薄庆之厚也注崔败则庆専权他日又告注成彊复告音义庆封曰苟利夫子必去之难吾助女九月庚辰崔成崔彊杀东郭偃棠无咎于崔氏之朝崔子怒而出其衆皆逃求人使驾不得使圉人驾寺人御而出注圉人飬马者寺人奄士音义且曰崔氏有福止余犹可注恐灭家祸不止其身遂见庆封庆封曰崔庆一也注言如一家是何敢然请为子讨之使卢蒲嫳帅甲以攻崔氏崔氏堞其宫而守之注堞短垣使其衆居短垣内以守音义疏弗克使国人助之遂灭崔氏杀成与彊而尽俘其家其妻缢注妻东郭姜嫳复命于崔子且御而归之注嫳为崔子御至则无归矣乃缢注终入于其宫不见其妻凶崔眀夜辟诸大墓注开先人之冢以蔵之音义辛巳崔眀来奔庆封当国注当国秉政楚薳罢如晋涖盟注罢令尹子荡报荀盈也音义晋侯享之将出赋既醉注既醉诗大雅曰既醉以酒既饱以徳君子万年介尔景福以美晋侯比之太平君子也叔向曰薳氏之有后于楚国也宜哉承君命不忘敏子荡将知政矣敏以事君必能飬民政其焉徃注言政必归之崔氏之乱注在二十五年申鲜虞来奔仆赁于野以䘮荘公注为齐荘公服䘮音义冬楚人召之遂如楚为右尹注传言楚能用贤十一月乙亥朔日有食之辰在申司歴过也再失闰矣注谓斗建指申周十一月今之九月斗当建戍而在申故知再失闰也文十一年三月甲子至今年七十一嵗应有二十六闰今长歴推得二十四闰通计少再闰释例言之详矣疏经二十有八年春无氷注前年知其再失闰顿置两闰以应天正故此年正月建子得以无氷为灾而书音义夏卫石恶出奔晋注甯喜之党书名恶之音义邾子来朝秋八月大雩仲孙羯如晋注告将朝楚音义冬齐庆封来奔注崔杼之党耆酒荒滛而出书名罪之自鲁奔吴不书以絶位不为卿音义十有一月公如楚注为宋之盟故朝楚音义十有二月甲寅天王崩注灵王也乙未楚子昭注康王也十二月无乙未日误疏传二十八年春无氷梓慎曰今兹宋郑其饥乎注梓慎鲁大夫今年郑㳺吉宋向戌言之眀年饥甚传乃详其事音义疏嵗在星纪而滛于𤣥枵注嵗嵗星也星纪在丑斗牛之次𤣥枵在子虚危之次十八年晋董叔曰天道多在西北是嵗嵗星在亥至此年十一嵗故在星纪眀年乃当在𤣥枵今已在𤣥枵滛行失次音义疏以有时菑隂不堪阳注时菑无氷也盛隂用事而温无氷是隂不胜阳地气发洩音义疏蛇乗龙注蛇𤣥武之宿虚危之星龙嵗星嵗星木也木为青龙失次出虚危下为蛇所乗音义疏龙宋郑之星也注嵗星夲位在东方东方房心为宋角亢为郑故以龙为宋郑之星音义疏宋郑必饥𤣥枵虚中也注𤣥枵三宿虚星在其中枵耗名也土虚而民耗不饥何为注嵗为宋郑之星今失常滛入虚耗之次时复无氷地气发洩故曰土虚民耗音义疏夏齐侯陈侯蔡侯北燕伯把伯胡子沈子白狄朝于晋宋之盟故也注陈侯蔡侯胡子沈子楚属也宋盟曰晋楚之从交相见故朝晋燕国今蓟县音义疏齐侯将行庆封曰我不与盟何为于晋注以宋盟释齐秦音义陈文子曰先事后贿礼也注事大国当先从其政事而后荐贿以副己心音义小事大未获事焉从之如志礼也注言当从大国请事以顺其志疏虽不与盟敢叛晋乎重丘之盟未可忘也子其劝行注重丘盟在二十五年音义卫人讨甯氏之党故石恶出奔晋卫人立其从子圃以守石氏之祀礼也注石恶之先石碏有大功于卫国恶之罪不及不祀故曰礼音义邾悼公来朝时事也注𫝊言来朝非宋盟宋盟唯施于朝晋楚秋八月大雩旱也蔡侯归自晋入于郑郑伯享之不敬子产曰蔡侯其不免乎注不免祸日其过此也注徃日至晋时音义君使子展迋劳于东门之外而傲注迋徃也音义吾曰犹将更之今还受享而惰乃其心也君小国事大国而惰傲以为己心将得死乎若不免必由其子其为君也滛而不父注通大子班之妻音义疏侨闻之如是者恒有子祸注为三十年蔡世子班弑其君传孟孝伯如晋告将为宋之盟故如楚也注鲁晋属故告晋而行音义蔡侯之如晋也郑伯使㳺吉如楚及汉楚人还之曰宋之盟君实亲辱注君谓郑伯音义今吾子来寡君谓吾子姑还吾将使驿奔问诸晋而以告注问郑君应来朝否音义子大叔曰宋之盟君命将利小国而亦使安定其社稷镇抚其民人以礼承天之休注休福禄也音义此君之宪令而小国之望也注宪法也寡君是故使吉奉其皮币注聘用乗皮束帛音义以嵗之不易聘于下执事注言嵗有饥荒之难故郑伯不得自朝楚音义今执事有命曰女何与政令之有必使而君弃而封守跋渉山川蒙犯霜露以逞君心小国将君是望敢不唯命是聴无乃非盟载之言以阙君徳而执事有不利焉小国是惧不然其何劳之敢惮疏子大叔归复命告子展曰楚子将死矣不脩其政徳而贪昧于诸侯以逞其愿欲久得乎周易有之在复䷗注震下坤上复音义之颐䷚注震下艮上颐复上六变得颐音义曰迷复凶注复上六爻辞也复反也极隂反阳之卦上䖏极位迷而复反失道已逺逺而无应故凶音义疏其楚子之谓乎欲复其愿注谓欲得郑朝以复其愿疏而弃其夲注不脩徳复归无所是谓迷复注失道已逺又无所归能无凶乎君其徃也送葬而归以快楚心注言楚子必死君徃当送其葬楚不㡬十年未能恤诸侯也注㡬近也言失道逺者复之亦难音义疏吾乃休吾民矣注休息也言楚不能复为害音义禆灶曰今兹周王及楚子皆将死注禆灶郑大夫音义嵗弃其次而旅于眀年之次以害鸟帑周楚恶之注旅客处也嵗星弃星纪之次客在𤣥枵嵗星所在其国有福失次于北祸冲在南南为朱鸟鸟尾曰帑鹑火鹑尾周楚之分故周王楚子受其咎俱论嵗星过次梓慎则曰宋郑饥禆灶则曰周楚王死传故备举以示卜占惟人所在音义疏九月郑㳺吉如晋告将朝于楚以从宋之盟子产相郑伯以如楚舍不为坛注至故国郊除地封土为坛以受郊劳音义疏外仆言曰昔先大夫相先君适四国未尝不为坛注外仆掌次舍者自是至今亦皆循之疏今子草舍无乃不可乎子产曰大适小则为坛小适大苟舍而已焉用坛侨闻之大适小有五美宥其罪戾赦其过失救其菑患赏其徳刑注刑法也音义教其不及小国不困怀服如归是故作坛以昭其功宣告后人无怠于徳注怠觧也音义小适大有五恶说其罪戾注自觧说也请其不足行其政事注奉行大国之政共其职贡从其时命注从朝㑹之命音义不然则重其币帛以贺其福而弔其凶皆小国之祸也焉用作坛以昭其祸所以告子孙无昭祸焉可也注无昭祸以告子孙齐庆封好田而耆酒与庆舍政注舍庆封子庆封当国不自为政以付舍音义则以其内实迁于卢蒲嫳氏易内而饮酒注内实宝物妻妾也移而居嫳家数日国迁朝焉注就于卢蒲氏朝见封音义疏使诸亡人得贼者以告而反之注亡人辟崔氏难出奔者音义疏故反卢蒲癸癸臣子之注子之庆舍有宠妻之注子之以其女妻癸音义庆舍之士谓卢蒲癸曰男女辨姓子不辟宗何也注辨别也别姓而后可相取庆氏卢蒲氏皆姜姓音义曰宗不余辟注言舍欲妻已疏余独焉辟之赋诗断章余取所求焉恶识宗注言已苟欲有求于庆氏不能复顾礼譬如赋诗者取其一章而已音义癸言王何而反之二人皆嬖注二子皆庄公党二十五年崔氏弑庄公癸何出奔今还求宠于庆氏欲为庄公报讐音义使执寝戈而先后之注寝戈亲近兵杖音义公膳日双鸡注卿大夫之膳食音义疏饔人窃更之以鹜御者知之则去其肉而以其洎馈注御进食者饔人御者欲使诸大夫怨庆氏减其膳盖卢蒲癸王何之谋音义疏子雅子尾怒注二子皆恵公孙疏庆封告卢蒲嫳注以二子怒告嫳卢蒲嫳曰譬之如禽兽吾寝䖏之矣注言能杀而席其皮使析归父告晏平仲注欲与共谋子雅子尾平仲曰婴之衆不足用也知无能谋也言弗敢出注不敢洩谋音义有盟可也子家曰子之言云注子家析归父又焉用盟告北郭子车注子车齐大夫子车曰人各有以事君非佐之所能也注佐子车名陈文子谓桓子曰注桓子文子之子无宇祸将作矣吾其何得对曰得庆氏之木百车于庄注庆封时有此木积于六轨之道疏文子曰可慎守也已注善其不志于货财卢蒲癸王何卜攻庆氏示子之兆注龟兆曰或卜攻讐敢献其兆子之曰克见血冬十月庆封田于莱陈无宇从丙辰文子使召之请曰无宇之母疾病请归庆季卜之注季庆封音义示之兆曰死奉龟而泣注无宇泣音义乃使归庆嗣闻之注嗣庆封之族音义曰祸将作矣谓子家速归注子家庆封字祸作必于尝注尝秋祭归犹可及也子家弗聴亦无悛志注悛改寤也音义子息曰亡矣幸而获在吴越注子息庆嗣陈无宇济水而戕舟发梁注戕残壊也不欲庆封得救难音义卢蒲姜谓癸曰有事而不告我必不捷矣注姜癸妻庆舍女癸告之注告欲杀庆舍姜曰夫子愎莫之止将不出我请止之注夫子谓庆舍音义癸曰诺十一月乙亥尝于大公之庙庆舍涖事注临祭事音义卢蒲姜告之且止之弗聴曰谁敢者遂如公注至公所麻婴为尸注为祭尸庆奊为上献注上献先献者音义疏卢蒲癸王何执寝戈庆氏以其甲环公宫注庙在宫内音义陈氏鲍氏之圉人为优注优俳音义疏庆氏之马善惊士皆释甲束马注束绊之也音义疏而饮酒且观优至于鱼里注鱼里里名优在鱼里就观之疏栾髙陈鲍之徒介庆氏之甲注栾子雅髙子尾陈陈湏无鲍鲍国音义子尾抽桷击扉三注桷椽也扉门阖也以桷击扉为期音义卢蒲癸自后刺子之王何以戈击之觧其左肩犹援庙桷动于甍注甍屋栋音义疏以爼壶投杀人而后死注言其多力遂杀庆绳麻婴注庆绳庆奊公惧鲍国曰羣臣为君故也注言欲尊公室非为乱音义陈湏无以公归税服而如内宫注言公惧于外难音义庆封归遇告乱者丁亥伐西门弗克还伐北门克之入伐内宫注陈鲍在公所故弗克反陈于岳注岳里名音义请战弗许遂来奔献车于季武子美泽可以鑑注光鑑形也音义展庄叔见之注鲁大夫曰车甚泽人必瘁宜其亡也叔孙穆子食庆封庆封氾祭注礼食有祭示有所先也氾祭逺散所祭不共音义疏穆子不説使工为之诵茅鸱注工乐师茅鸱逸诗刺不敬音义亦不知既而齐人来让注让鲁受庆封奔吴吴句余予之朱方注句余呉子夷末也朱方呉邑音义疏聚其族焉而居之富于其旧子服恵伯谓叔孙曰天殆富滛人庆封又富矣穆子曰善人富谓之赏滛人富谓之殃天其殃之也其将聚而歼旃注歼尽也旃之也为昭四年杀庆封传音义癸巳天王崩未来赴亦未书礼也注嫌时已闻䘮当书故发例崔氏之乱䘮羣公子故鉏在鲁叔孙还在燕买在句渎之丘注在襄二十一年音义及庆氏亡皆召之具其器用而反其邑焉注反还也与晏子邶殿其鄙六十注邶殿齐别都以邶殿邉鄙六十邑与晏婴音义疏弗受子尾曰富人之所欲也何独弗欲对曰庆氏之邑足欲故亡吾邑不足欲也益之以邶殿乃足欲足欲亡无日矣在外不得宰吾一邑不受邶殿非恶富也恐失富也且夫富如布帛之有幅焉为之制度使无迁也注迁移也音义疏夫民生厚而用利于是乎正徳以幅之注言厚利皆人之所欲唯正徳可以为之幅疏使无黜嫚注黜犹放也音义谓之幅利利过则为败吾不敢贪多所谓幅也与北郭佐邑六十受之与子雅邑辞多受少与子尾邑受而稍致之注致还公公以为忠故有宠释卢蒲嫳于北竟注释放也音义求崔杼之尸将戮之不得叔孙穆子曰必得之武王有乱臣十人注乱治也音义疏崔杼其有乎不十人不足以葬注葬必湏十人崔氏不能令十人同心故必得音义疏既崔氏之臣曰与我其拱璧注崔氏大璧音义疏吾献其柩于是得之十二月乙亥朔齐人迁庄公殡于大寝注更殡之于路寝也十二月戊戌朔乙亥误音义以其棺尸崔杼于市注崔氏弑庄公又葬不如礼故以庄公棺着崔杼尸邉以章其罪音义国人犹知之皆曰崔子也注始求崔杼之尸不得故𫝊云国人皆知之疏为宋之盟故公及宋公陈侯郑伯许男如楚公过郑郑伯不在注已在楚音义伯有迋劳于黄崖不敬注荥阳宛陵县西有黄水西南至新郑城西入洧音义穆叔曰伯有无戾于郑郑必有大咎注伯有不受戮必还为郑国害敬民之主也而弃之何以承守注言无以承先祖守其家郑人不讨必受其辜济泽之阿注言薄土音义行潦之苹藻注言贱菜音义寘诸宗室注荐宗庙音义季兰尸之敬也注言取苹藻之菜于阿泽之中使服兰之女而为之主神犹享之以其敬也疏敬可弃乎注为三十年郑杀良霄𫝊及汉楚康王卒公欲反叔仲昭伯曰我楚国之为岂为一人行也注昭伯叔仲带音义子服恵伯曰君子有逺虑小人从迩注迩近也饥寒之不恤谁遑其后注遑暇也不如姑归也叔孙穆子曰叔仲子専之矣注言足専任子服子始学者也注言未识逺荣成伯曰逺圗者忠也注成伯荣驾鵞音义公遂行注从昭伯谋宋向戌曰我一人之为非为楚也饥寒之不恤谁䏻恤楚姑归而息民待其立君而为之备宋公遂反疏楚屈建卒赵文子䘮之如同盟礼也注宋盟有衷甲之隙不以此废好故曰礼音义王人来告䘮问崩日以甲寅告故书之以徴过也注徴审也此缓告非有事宜直臣子怠慢故于此发例音义疏春秋左传註疏卷三十八卷三十八考证春秋左氏传注疏卷三十八考证叔孙豹㑹晋赵武楚屈建蔡公孙归生卫石恶陈孔奂郑良霄许人曹人于宋孙复曰宣成之间大夫专国至宋之㑹则又甚矣自此诸侯日微天下之政皆大夫专持之故二十九年域把三十年㑹澶渊昭元年㑹虢诸侯莫有见者也林尧叟曰晋楚始同主夏盟是南北二伯也天下之大变也卫杀其大夫甯喜疏于法当诛监本脱法字今补入豹及诸侯之大夫盟于宋按豹不书族自是䝉上文㑹盟祗同一地也左氏以为违命谷梁以为恭褒贬不同要皆过当又疏旣不驰请旣监本讹作礼今改正冬十有二月乙亥朔日有食之乙亥监本及别本俱作乙卯以𫝊及疏推之知是乙亥又诸家注觧经文皆作乙亥今改正又注今长歴推十一月朔非十二月万斯大学春秋随笔曰左𫝊云十一月乙亥朔与经差一月考上㑹宋传五月有丙午六月有戊申戊申止后丙午二日必是六月之朔也七月有戊寅必是七月之朔也七月去十一月凡四月以月大小间数之七月朔戊寅则九月朔非丙子即丁丑矣十一月朔非丙子必乙亥矣𫝊言是也𫝊故不书其族言违命也按豹以违命去族此左氏之曲说也贾逵服䖍称豹执义尊国自是正论孔疏谓杜善觧左氏可也即谓贾服皆背左氏亦可也若谓贾服异孔子之经岂其然乎按刘敞曰蔡沈失位左氏贬之今鲁欲自同人之私失位甚矣大夫出境有可以重社稷者犹曰专之今令出季氏而谓不可违非也此论甚明𫝊书先晋晋有信也注盖孔子追正之赵汸补注曰周制以班爵为序㰱血则先同姓说见定四年是盟与㑹次序本异今屈建所争者㰱血之先后耳其大夫之㑹楚固未尝先晋也宋公兼享晋楚之大夫赵孟为客则当时人情可见况宋之盟诸侯虽曰两属终未尝以事晋者事楚楚虽驾晋先㰱鲁史岂遽以楚先晋乎韩宣子所谓周礼在鲁正指此类耳传云晋有信也考之巳不详杜云孔子追正之亦非𫝊意也传晋荀盈遂如楚涖盟盈监本讹作寅今改正传而公怨之以为宾荣按疏以公字指郑伯似不如刘炫作显然觧𫝊谁能去兵王应麟曰汉世祖罢郡国都尉晋武帝去州郡武备其害皆见于后唐穆宗之销兵则不崇朝而变生焉故曰谁能去兵传东郭姜以孤入曰棠无咎姜监本讹作疆今改正𫝊崔宗邑也按唐书宰相表曰崔氏出自姜姓齐丁公伋嫡子季子让国叔乙食采于崔遂为崔氏可为宗邑之证传十一月乙亥朔日有食之注文十一年三月甲子至今年七十一岁按文十一年为乙巳岁此襄二十七年乙卯岁也文十一年传称正月甲子而杜改作三月者一从夏正一据周歴也又疏斗建从甲至癸十者谓之日推寻文义斗建二字当是衍文春无氷按周时若不改月改时则春之无氷宜也何乃以为异而书之乎传以有时菑隂不堪阳疏岁星自滛行天时自温暖监本讹作岁星自滛天行时自温暖今改正传周楚恶之赵汸补注曰周有天下之号也岂可以星次概言周楚隠三年𫝊周郑竝称有自来矣顾炎武日知录曰梓愼曰宋郑其饥禆灶曰周楚恶之一事两占皆验按周楚恶之与周郑交恶不同例在地旣有建国在天必有分野言周言京师无以异也岂若交质交恶之辞实为下陵上替哉又按岁星之迟留伏逆莫非星行之常前代推歩之术不精不自知巳之无算而咎星之失次既妄以为失次又因而占之所占禨祥又复多騐凡为术皆如是莫非妄也而徃徃似真由真妄本一致也𫝊子产相郑伯以如楚舍不为坛赵汸曰传见诸侯朝楚非得巳故子产自损其礼传公膳日双鸡按公膳二字连读卿大夫在朝之公膳犹六朝客食唐代堂餐也昭四年传注曰食肉之禄谓在朝廷治其职事就官食者疏曰在官治事官皆给食大夫以上食乃有肉又引此𫝊以证之是也𫝊得庆氏之木百车于荘顾炎武日知录曰杜注善其不志于货财非也邵寳曰此陈氏父子为隠语以相喻也愚谓木者作室之良材荘者国中之要路言将代之执齐国之权春秋左氏𫝊注疏卷三十八考证春秋左传注疏卷三十九钦定四库全书春秋左传注疏卷三十九晋杜氏注唐陆德明音义孔颖达疏经二十有九年春王正月公在楚注公在外阙朝正之礼甚多而唯书此一年者鲁公如楚既非常此公又踰年故发此一事以明常疏夏五月公至自楚庚午衞侯衎卒注无传四同盟音义疏阍弑吴子余祭注阍守门者下贱非士故不言盗音义疏仲孙羯会晋荀盈齐高止宋华定衞世叔仪郑公孙叚曹人莒人滕人薛人小邾人城杞注公孙叚伯石也三十年伯有死乃命为卿今盖以摄卿行音义疏晋侯使士鞅来聘杞子来盟注杞复称子用夷礼也音义疏吴子使札来聘注吴子余祭既遣札聘上国而后死札以六月到鲁未闻丧也不称公子其礼未同于上国音义疏秋九月葬衞献公注无传齐高止出奔北燕注止高厚之子音义冬仲孙羯如晋传二十九年春王正月公在楚释不朝正于庙也注释解也告庙在楚解公所以不朝正疏楚人使公亲襚注诸侯有遣使赗襚之礼今楚欲遣使之比音义疏公患之穆叔曰袚殡而襚则布币也注先使巫袚殡之凶邪而行襚礼与朝而布币无异音义疏乃使巫以桃茢先袚殡注茢黍穰音义疏楚人弗禁既而悔之注礼君临臣丧乃袚殡故楚悔之二月癸卯齐人葬庄公于北郭注兵死不入兆域故葬北郭疏夏四月葬楚康王公及陈侯郑伯许男送葬至于西门之外诸侯之大夫皆至于墓楚郏敖即位注郏敖康王子熊麋也王子围为令尹注围康王弟郑行人子羽曰是谓不宜必代之昌松柏之下其草不殖注言楚君弱令尹强物不两盛为昭元年围弑郏敖起本公还及方城季武子取卞注取卞邑以自益使公冶问注问公起居公冶季氏属大夫玺书追而与之注玺印也疏曰闻守卞者将叛臣帅徒以讨之既得之矣敢告公冶致使而退注致季氏使命及舍而后闻取卞注发书乃闻之公曰欲之而言叛祗见疏也注言季氏欲得卞而欺我言叛盖疏我疏公谓公冶曰吾可以入乎注以季氏疏已故不敢入对曰君实有国谁敢违君公与公冶冕服注以卿服𤣥冕赏之疏固辞强之而后受公欲无入荣成伯赋式微乃归注式微诗弼风曰式微式微胡不归式用也义取寄寓之微陋劝公归也五月公至自楚公冶致其邑于季氏注本从季氏得邑故还之而终不入焉注不入季孙家曰欺其君何必使余季孙见之则言季氏如他日不见则终不言季氏及疾聚其臣注大夫家臣曰我死必无以冕服敛非徳赏也注言公畏季氏而赏其使非以我有徳音义且无使季氏葬我葬灵王注不书鲁不会郑上卿有事子展使印叚往疏伯有曰弱不可注印叚年少官卑音义子展曰与其莫往弱不犹愈乎诗云王事靡盐不遑启处注诗小雅盬不坚固也启跪也言王事无不坚固故不暇跪处音义疏东西南北谁敢宁处注谓上卿坚事晋楚以蕃王室也注言我固事晋楚乃所以蕃屏王室音义王事无旷何常之有遂使印叚如周注传言周衰卑于晋楚吴人伐越获俘焉以为阍使守舟吴子余祭观舟阍以刀弑之注言以刀明近刑人音义郑子展卒子皮即位注子皮代父为上卿于是郑饥而未及麦民病子皮以子展之命饩国人粟户一钟注在丧故以父命也六斛四斗曰钟音义疏是以得郑国之民故罕氏常掌国政以为上卿宋司城子罕闻之曰邻于善民之望也注民亦望君为善疏宋亦饥请于平公出公粟以贷使大夫皆贷司城氏贷而不书注施而不徳音义为大夫之无者贷宋无饥人叔向闻之曰郑之罕宋之乐其后亡者也二者其皆得国乎注得掌国政音义民之归也施而不徳乐氏加焉其以宋升降乎注升降随宋盛衰晋平公杞出也故治杞注治理其地脩其城疏六月知悼子合诸侯之大夫以城杞孟孝伯会之郑子大叔与伯石往注大叔不书不亲事音义子大叔见大叔文子注文子卫大叔仪与之语文子曰甚乎其城杞也子大叔曰若之何哉晋国不恤周宗之阙而夏肄是屏注周宗诸姬也夏肄杞也肄余也屏城也音义疏其弃诸姬亦可知也巳诸姬是弃其谁归之吉也闻之弃同即异是谓离徳诗曰协比其邻昏姻孔云注诗小雅言王者和协近亲则昏姻甚归附也音义晋不邻矣其谁云之注云犹旋旋归之齐髙子容与宋司徒见知伯女齐相礼注子容髙止也司徒华定也知伯荀盈也女齐司马侯也相礼侍威仪也音义宾出司马侯言于知伯曰二子皆将不免子容专注专自是也司徒侈皆亡家之主也知伯曰何如对曰专则速及注速及祸也音义侈将以其力毙注力尽而自毙音义专则人实毙之将及矣注为此秋高止出奔燕昭二十年华定出奔陈传音义范献子来聘拜城杞也注谢鲁为杞城音义公享之展庄叔执币注公将以酬宾射者三耦注二人为耦音义疏公臣不足取于家臣家臣展瑕展王父为一耦公臣公巫召伯仲颜庄叔为一耦郐鼓父党叔为一耦注言公室卑微公臣不能备于三耦音义晋侯使司马女叔侯来治杞田注使鲁归前侵杞田所归少故不书弗尽归也晋悼夫人愠曰齐也取货注夫人平公母杞女也谓叔侯取货于鲁故不尽归杞田音义先君若有知也不尚取之注不尚叔侯之取货疏公告叔侯叔侯曰虞虢焦滑霍扬韩魏皆姬姓也注八国皆晋所灭焦在陜县扬属平阳郡音义晋是以大若非侵小将何所取武献以下兼国多矣注武公献公晋始盛之君谁得治之杞夏余也而即东夷注行夷礼鲁周公之后也而睦于晋以杞封鲁犹可而何有焉注何有尽归之鲁之于晋也职贡不乏玩好时至公卿大夫相继于朝史不絶书注书鲁之朝聘音义府无虚月注无月不受鲁贡如是可矣何必瘠鲁以肥杞且先君而有知也毋宁夫人而焉用老臣注言先君毋宁怪夫人之所为无用责我音义杞文公来盟注鲁归其田故来盟书曰子贱之也注贱其用夷礼吴公子札来聘见叔孙穆子说之谓穆子曰子其不得死乎注不得以寿终音义好善而不能择人吾闻君子务在择人吾子为鲁宗卿而任其大政不慎举何以堪之祸必及子注为昭四年竖牛作乱起本疏请观于周乐注鲁以周公故有天子礼乐疏使工为之歌周南召南注此皆各依其本国歌所常用声曲音义疏曰美哉注美其声疏始基之矣注周南召南王化之基犹未也注犹有商纣未尽善也音义然勤而不怨矣注未能安乐然其音不怨怒音义疏为之歌弼鄘衞注武王伐纣分其地为三监三监叛周公灭之更封康叔并三监之地故三国尽被康叔之化音义疏曰美哉渊乎忧而不困者也注渊深也亡国之音哀以思其民困衞康叔武公德化深逺虽遭宣公滛乱懿公灭亡民犹秉义不至于困音义吾闻衞康叔武公之徳如是是其衞风乎注康叔周公弟武公康叔九世孙皆衞之令徳君也聼声以为别故有疑言音义疏为之歌王注王黍离也幽王遇西戎之祸平王东迁王政不行于天下风俗下与诸侯同故不为雅疏曰美哉思而不惧其周之东乎注宗周陨灭故忧思犹有先王之遗风故不惧为之歌郑注诗第七疏曰美哉其细巳甚民弗堪也是其先亡乎注美其有治政之音讥其烦碎知不能久疏为之歌齐注诗第八疏曰美哉泱泱乎大风也哉注泱泱𢎞大之声音义表东海者其大公乎注大公封齐为东海之表式音义国未可量也注言其或将复兴音义为之歌豳注诗第十五豳周之旧国在新平漆县东北音义疏曰美哉荡乎乐而不淫其周公之东乎注荡乎荡然也乐而不淫言有节周公遭管蔡之变东征三年为成王陈后稷先公不敢荒淫以成王业故言其周公之东乎音义疏为之歌秦注诗第十一后仲尼删定故不同音义疏曰此之谓夏声夫能夏则大大之至也其周之旧乎注秦本在西戎汧陇之西秦仲始有车马礼乐去戎狄之音而有诸夏之声故谓之夏声及襄公佐周平王东迁而受其地故曰周之旧音义为之歌魏注诗第九魏姬姓国闵元年晋献公灭之疏曰美哉沨沨乎大而婉险而易行以徳辅此则明主也注沨沨中庸之声婉约也险当为俭字之误也大而约则俭节易行惜其国小无明君也音义为之歌唐注诗第十唐晋诗疏曰思深哉其有陶唐氏之遗民乎不然何忧之逺也注晋本唐国故有尧之遗风忧深思逺情发于声音义非令徳之后谁能若是疏为之歌陈注诗第十二疏曰国无主其能乆乎注淫声放荡无所畏忌故曰国无主自郐以下无讥焉注郐第十三曹第十四言季子闻此二国歌不复讥论之以其微也音义疏为之歌小雅注小雅小正亦乐歌之常疏曰美哉思而不贰注思文王之德无贰叛之心怨而不言注有哀音其周徳之衰乎注衰小也犹有先王之遗民焉注谓有殷王余俗故未大衰疏为之歌大雅注大雅陈文王之徳以正天下疏曰广哉熙熙乎注熙熙和乐声曲而有直体注论其声其文王之徳乎注雅颂所以咏盛徳形容故但歌其美者不皆歌变雅为之歌颂注颂者以其成功告于神明疏曰至矣哉注言道备音义直而不倨注倨傲音义曲而不屈注屈挠音义迩而不偪注谦退音义逺而不携注携贰迁而不淫注淫过荡复而不厌注常日新音义哀而不愁注知命乐而不荒注节之以礼用而不匮注徳𢎞大音义广而不宣注不自显施而不费注因民所利而利之音义取而不贪注义然后取处而不㡳注守之以道音义行而不流注制之以义五声和注宫商角徴羽谓之五声音义八风平注八方之气谓之八风节有度守有序注八音克谐节有度也无相夺伦守有序也盛徳之所同也注颂有殷鲁故曰盛徳之所同疏见舞象箾南籥者注象箾舞所执南籥以籥舞也皆文王之乐音义疏曰美哉犹有憾注美哉美其容也文王恨不及巳致太平音义疏见舞大武者注武王乐疏曰美哉周之盛也其若此乎见舞韶濩者注殷汤乐音义疏曰圣人之𢎞也而犹有慙徳圣人之难也注慙于始伐见舞大夏者注禹之乐疏曰美哉勤而不徳非禹其谁能脩之注尽力沟洫勤也音义见舞韶箾者注舜乐音义疏曰徳至矣哉大矣如天之无不帱也注帱覆也音义如地之无不载也虽甚盛徳其蔑以加于此矣观止矣若有他乐吾不敢请已注鲁用四代之乐故及韶箾而季子知其终也季札贤明才博在吴虽已涉见此乐歌之文然未闻中国雅声故请作周乐欲聼其声然后依声以参时政知其兴衰也闻秦诗谓之夏声闻颂曰五声和八风平皆论声以参政也舞毕知其乐终是素知其篇数疏其出聘也通嗣君也注吴子余祭嗣立故遂聘于齐説晏平仲谓之曰子速纳邑与政注纳归之公音义无邑与政乃免于难齐国之政将有所归未获所归难未歇也注歇尽也音义故晏子因陈桓子以纳政与邑是以免于栾高之难注难在昭八年聘于郑见子产如旧相识与之缟带子产献纻衣焉注大带也吴地贵缟郑地贵纻故各献已所贵示损已而不为彼货利音义疏谓子产曰郑之执政侈难将至矣政必及子子为政慎之以礼不然郑国将败注侈谓伯有疏适衞説蘧瑗注蘧伯玉音义史狗注史朝之子文子音义史䲡注史鱼音义公子荆公叔发注公叔文子公子朝曰衞多君子未有患也自衞如晋将宿于戚注戚孙文子之邑闻钟声焉曰异哉吾闻之也辩而不徳必加于戮注辩犹争也音义夫子获罪于君以在此注孙文子以戚叛惧犹不足而又何乐夫子之在此也犹燕之巢于幕上注言至危音义君又在殡而可以乐乎注献公卒未葬遂去之注不止宿文子闻之终身不聼琴瑟注闻义能改适晋説赵文子韩宣子魏献子曰晋国其萃于三族乎注言晋国之政将集于三家音义説叔向将行谓叔向曰吾子勉之君侈而多良疏大夫皆富政将在家注富必厚施故政在家音义吾子好直必思自免于难秋九月齐公孙虿公孙灶放其大夫高止于北燕注虿子尾灶子雅放者宥之以远音义乙未出书曰出奔罪高止也注实放书奔所以示罪疏高止好以事自为功且专故难及之音义冬孟孝伯如晋报范叔也注范叔士鞅也此年夏来聘为高氏之难故高竖以卢叛注竖高止子音义十月庚寅闾丘婴帅师围卢高竖曰苟使高氏有后请致邑注还邑于君齐人立敬仲之曾孙酀注敬仲高傒音义良敬仲也注良犹贤也疏十一月乙卯高竖致卢而出奔晋晋人城緜而寘旃注晋人善其致邑音义郑伯有使公孙黑如楚注黒子晳音义辞曰楚郑方恶而使余徃是杀余也伯有曰世行也注言女世为行人音义子晳曰可则往难则已何世之有伯有将强使之子晳怒将伐伯有氏大夫和之十二月已巳郑大夫盟于伯有氏裨谌曰是盟也其与几何注言不能久也裨谌郑大夫音义诗曰君子屡盟乱是用长今是长乱之道也祸未歇也必三年而后能纾注纾解也音义然明曰政将焉往裨谌曰善之代不善天命也其焉辟子产注言政必归子产音义举不踰等则位班也注子产位班次应知政择善而举则世隆也注世所高也天又除之夺伯有魄注丧其精神为子产驱除音义子西即世将焉辟之天祸郑久矣其必使子产息之乃犹可以戾注戾定也不然将亡矣疏春秋左传注疏卷三十九卷三十九考证春秋左氏传注疏卷三十九考证春王正月公在楚刘敞曰书公在楚以存公也公之在楚则殆乎不得反矣国非其国也季孙宿取卞以自封公曰吾不可以入矣将适诸侯荣成伯强之乃归故曰公在楚无鲁之辞也按事势有渐书襄公在楚即昭公在干侯之渐也昭公之辱始于襄公而意如之恶又甚于宿按左氏但以阙朝正之礼言之録实也时谓阙朝正之礼则记之非左氏云然也若夫刘敞之论则由后而知前由今而论古也左氏传止记当日事不得阑入己语如刘敞云云固古今史法然使刘敞于千百年后知如是云云者左氏史之功也夏五月公至自楚孙复曰公留于楚者七月传齐人葬庄公于北郭疏周礼冡人掌公墓之地辨其兆域辨监本讹作下今改正传玺书追而与之疏月令曰固封玺固监本讹作周今改正按郑注月令但有固封疆不见有固封玺之文也但蔡邕在康成前或所见月令本异未可知也传袛见疏也按如孔疏所言则晋宋杜本作多见疏也今从袛从服䖍本也其引西京赋炙炮伙清酤多皇恩溥洪徳施盖言古者多有袛音故多与施叶又义则多袛并通音则多袛易混也然西京赋本不以多与施叶古韵四声通分四声自沈约始是故伙与多叶溥与施叶支纸麌虞古同用当句自韵非隔句为韵也传且无使季氏葬我林尧叟曰公冶不义季氏欺君故生不入其家死不受其葬赵汸曰传见襄公几不入国季氏志久无君宿意如乃世济其恶也传遂使印叚如周陈傅良曰传见鲁不往会不书葬例赵汸曰此史法也按鲁君至亲襚楚丧而于王室不遣卿大夫名义尚可问乎传记印叚如周见郑之卑衰周于晋楚也又见鲁之但知有晋楚并不知有周也传来治杞田赵汸补注曰杞田盖鲁伐杞时所取赂田鲁人堕甥舅之义讳不登于策故复归于杞亦不书事与汶阳田异又见昭七年传美哉渊乎忧而不困者也吾闻衞康叔武公之徳如是汉书地理志引此无忧而不困句又无武公二字传为之歌郑疏于汉则京兆郑县又于汉则河南新郑县监本作京兆郡河南郡误也西汉京兆及东汉河南皆称尹不称郡郑康成谱原无郡字今从别本删传美哉其细巳甚史记吴世家引此于其细巳甚上无美哉二字传美哉泱泱乎大风也哉地理志引此无美哉二字又无表东海者四字传为之歌豳疏于汉则扶风栒邑县扶风下监本有郡字误也右扶风与左冯翊称三辅亦不称郡别本无郡字今删传以徳辅此则明主也吴世家引此作盟主传思深哉其有陶唐氏之遗民乎吴世家遗民作遗风地理志引此无不然以下三句传其周徳之衰乎犹有先王之遗民焉注谓有殷王余俗故未大衰按文义当云谓有殷王余俗故未大吴世家引此注作故未大是也各本俱衍一衰字又疏服䖍以为此叹变小雅也按服义胜杜传见舞象箾南籥者按下文韶箾箾音箫疑此箾亦应同之注虽无明文但云舞所执则箫亦可执也陆氏于此音朔与下不同必有所据今不可考又吴世家注引贾逵曰象文王之乐舞象也箾舞曲也南籥以籥舞也又疏舞大韶以祀四望周礼韶作㲈又疏诗云维清奏象舞按诗云应作诗序此引序不引诗也又疏此乐名象而巳今本郑笺无此语又疏以其象事有舞音诗疏作象事为舞传见舞大夏者疏乐记解此乐名夏大也推寻文义乐名下应有云字传若有他乐吾不敢请巳按吴世家注引服䖍曰周用六代之乐尧曰咸池黄帝曰云门鲁受四代下周二等故不舞其二季札知之故曰虽有他乐吾不敢请杜注盖用其説也春秋左氏传注疏卷三十九考证春秋左传注疏卷四十钦定四库全书春秋左传注疏卷四十晋杜氏注唐陆徳眀音义孔颖逹疏经三十年春王正月楚子使薳罢来聘音义夏四月蔡世子般弑其君固音义五月甲午宋灾注天火曰灾宋伯姫卒天王杀其弟佞夫注称弟以恶王残骨肉音义疏王子瑕奔晋注不言出奔周无外秋七月叔弓如宋葬宋共姫注共姫从夫谥也叔弓叔老之子卿共葬事礼过厚三月而葬速音义疏郑良霄出奔许注耆酒荒淫书名罪之音义疏自许入于郑注不言复入独还无兵音义疏郑人杀良霄冬十月葬蔡景公注无传晋人齐人宋人卫人郑人曹人莒人邾人滕人薛人把人小邾人㑹于澶渊宋灾故注㑹未有言其事者此言宋灾故以恶宋人不克己自责而出㑹求财音义疏传三十年春王正月楚子使薳罢来聘通嗣君也注郏敖即位穆叔问王子之为政何如注王子围为令尹音义疏对曰吾侪小人食而听事犹惧不给命而不免于戾焉与知政固问焉不告穆叔告大夫曰楚令尹将有大事子荡将与焉注子荡薳罢音义助之匿其情矣注子围素贵郏敖微弱诸侯皆知其将为乱故穆叔问之音义子产相郑伯以如晋叔向问郑国之政焉对曰吾得见与否在此嵗也驷良方争未知所成注驷氏子晳也良氏伯有也音义若有所成吾得见乃可知也叔向曰不既和矣乎对曰伯有侈而愎注愎狠也音义子晳好在人上莫能相下也虽其和也犹相积恶也恶至无日矣注为此年秋良霄出奔传音义三月癸未晋悼夫人食舆人之城把者注舆衆也城把在徃年音义绛县人或年长矣无子而徃与于食有与疑年使之年注使言其年音义疏曰臣小人也不知纪年臣生之嵗正月甲子朔四百有四十五甲子矣其季于今三之一也注所称正月谓夏正月也三分六甲之一得甲子甲戍尽癸未音义吏走问诸朝注皆不知故问之音义疏师旷曰鲁叔仲惠伯㑹郄成子于承匡之嵗也注在文十一年疏是嵗也狄伐鲁叔孙荘叔于是乎败狄于咸获长狄侨如及虺也豹也而皆以名其子七十三年矣注叔孙侨如叔孙豹皆取长狄名音义疏史赵曰亥有二首六身注史赵晋大史亥字二画在上併三人为身如算之六音义下二如身是其日数也注下亥上二画竖置身旁疏士文伯曰然则二万二千六百有六旬也注文伯士弱之子疏赵孟问其县大夫则其属也注属赵武疏召之而谢过焉曰武不才任君之大事以晋国之多虞不能由吾子注由用也使吾子辱在泥涂乆矣武之罪也敢谢不才遂仕之使助为政辞以老与之田使为君复陶注复陶主衣服之官音义疏以为绛县师注县师掌地域辨其夫家人民疏而废其舆尉注以役孤老故疏于是鲁使者在晋归以语诸大夫季武子曰晋未可婾也注媮薄也音义有赵孟以为大夫有伯瑕以为佐注伯瑕士文伯有史赵师旷而咨度焉有叔向女齐以师保其君其朝多君子其庸可婾乎勉事之而后可注传言晋所以强不失诸侯且眀歴也音义夏四月己亥郑伯及其大夫盟注驷良争故君子是以知郑难之不巳也注郑伯微弱不能制其臣下君臣诅盟故曰乱未巳音义蔡景侯为大子般娶于楚通焉大子弑景侯注终子产言有子祸也音义初王儋季卒注儋季周灵王弟音义其子括将见王而叹注括除服见灵王入朝而叹音义单公子愆期为灵王御士过诸廷注愆期行过王廷音义闻其叹而言曰乌乎必有此夫注欲有此朝廷之权音义入以告王且曰必杀之不慼而愿大视躁而足髙心在他矣不杀必害王曰童子何知及灵王崩儋括欲立王子佞夫注佞夫灵王子景王弟音义佞夫弗知戊子儋括围蒍逐成愆注成愆蒍邑大夫音义成愆奔平畤注平畤周邑音义五月癸巳尹言多刘毅单蔑甘过巩成杀佞夫注五子周大夫音义括瑕廖奔晋注括廖不书贱也音义书曰天王杀其弟佞夫罪在王也注佞夫不知故经书在宋灾下从赴或叫于宋大庙注叫唿也音义曰譆譆出出注譆譆热也出出戒伯姬音义鸟鸣于亳社注殷社音义疏如曰譆譆注皆火妖也甲午宋大灾宋伯姬卒待姆也注姆女师音义疏君子谓宋共姬女而不妇女待人注待人而行妇义事也注义从宜也伯姬时年六十左右疏六月郑子产如陈莅归复命告大夫曰陈亡国也不可与也注不可与结好音义聚禾粟缮城郭恃此二者而不抚其民其君弱植公子侈大子卑大夫敖政多门注政不由一人音义疏以介于大国注介间也音义能无亡乎不过十年矣注为昭八年楚灭陈传秋七月叔弓如宋葬共姬也注伤伯姬之遇灾故使卿共葬音义郑伯有耆酒为窟室注窟室地室音义而夜饮酒击钟焉朝至未巳朝者曰公焉在注家臣故谓伯有为公音义其人曰吾公在壑谷注壑谷窟室音义皆自朝布路而罢注布路分散音义既而朝注伯有朝郑君则又将使子晳如楚归而饮酒庚子子晳以驷氏之甲伐而焚之伯有奔雍梁注雍梁郑地音义醒而后知之遂奔许大夫聚谋子皮曰仲虺之志注仲虺汤左相音义云乱者取之亡者侮之推亡固存国之利也罕驷丰同生注罕子皮驷子晳丰公孙叚也三家本同母兄弟音义伯有汰侈故不免注三家同出而伯有孤特又汏侈所以亡音义人谓子产就直助彊注时谓子晳直三家彊子产曰岂为我徒注徒党也言不以驷良为党国之祸难谁知所敝或主彊直难乃不生注言能彊能直则可弭难今三家未能伯有方争音义姑成吾所注欲以无所附着为所音义辛丑子产敛伯有氏之死者而殡之不及谋而遂行注不与于国谋音义印叚从之注义子产子皮止之衆曰人不我顺何止焉子皮曰夫子礼于死者况生者乎遂自止之壬寅子产入癸夘子石入注子石印段皆受盟于子晳氏乙巳郑伯及其大夫盟于大宫注大宫祖庙盟国人于师之梁之外注师之梁郑城门伯有闻郑人之已也怒闻子皮之甲不与攻已也喜曰子皮与我矣癸丑晨自墓门之渎入注墓门郑城门音义因马师颉介于襄库以伐旧北门注马师颉子羽孙音义驷带率国人以伐之注驷带子西之子子晳之宗主皆召子产注驷氏伯有俱召子产曰兄弟而及此吾从天所与注兄弟恩等故无所偏助伯有死于羊肆注羊肆市列子产襚之枕之股而哭之敛而殡诸伯有之臣在市侧者既而葬诸斗城注斗城郑地名音义子驷氏欲攻子产子皮怒之曰礼国之干也杀有礼祸莫大焉乃止注歛葬伯有为有礼于是游吉如晋还闻难不入注惧祸并及音义复命于介八月甲子奔晋驷带追之及酸枣与子上盟用两珪质于河注子上驷带也沈珪于河为信也酸枣陈留县音义使公孙肸入大夫己巳复归注游吉归也音义书曰郑人杀良霄不称大夫言自外入也注既出位絶非复郑大夫音义于子蟜之卒也注子蟜公孙虿卒在十九年音义将葬公孙挥与裨灶晨㑹事焉注㑹葬事音义过伯有氏其门上生莠子羽曰其莠犹在乎注子羽公孙挥以莠喻伯有伯有侈知其不能乆存音义于是嵗在降娄降娄中而旦注降娄奎娄也周七月今五月降娄中而天眀音义疏裨灶指之曰犹可以终嵗注指降娄也嵗星十二年而一周嵗不及此次也巳注不及降娄及其亡也嵗在娵訾之口注娵訾营室东壁二十八年嵗星淫在𤣥枵今三十年在娵訾是嵗星停在𤣥枵二年音义疏其眀年乃及降娄仆展从伯有与之皆死注仆展郑大夫伯有党羽颉出奔晋为任大夫注羽颉马师颉任晋县今属广平郡音义鸡泽之㑹注在三年郑乐成奔楚遂适晋羽颉因之与之比而事赵文子言伐郑之説焉以宋之故不可注宋约弭兵故音义子皮以公孙鉏为马师注鉏子罕之子代羽颉音义楚公子围杀大司马蒍掩而取其室注蒍掩二十五年为大司马申无宇曰王子必不免注无宇芋尹音义善人国之主也王子相楚国将善是封殖而虐之是祸国也且司马令尹之偏注偏佐也音义而王之四体也注俱股肱也絶民之主去身之偏艾王之体以祸其国无不祥大焉何以得免注为昭十三年楚弑灵王传音义为宋灾故诸侯之大夫㑹以谋归宋财冬十月叔孙豹㑹晋赵武齐公孙虿宋向戌卫北宫佗注佗北宫括之子音义郑罕虎注虎子皮及小邾之大夫㑹于澶渊既而无归于宋故不书其人君子曰信其不可不慎乎澶渊之㑹卿不书不信也夫诸侯之上卿㑹而不信宠名皆弃不信之不可也如是注宠谓族也音义诗曰文王陟降在帝左右信之谓也注诗大雅言文王所以能上接天下接人动顺帝者唯以信又曰淑慎尔止无载尔伪不信之谓也注逸诗也言当善慎举止无载行诈伪书曰某人某人㑹于澶渊宋灾故尤之也注传云既而无归所以释诸侯大夫之不书也又云宋灾故尤之所以释向戌之并贬也戍为正卿深致火灾烧杀其夫人未闻克己之意而以求财合诸侯故与不归财者同文疏不书鲁大夫讳之也注向戌既以灾求财诸大夫许而不归客主皆贬君子以尊尊之义也君亲有隐故略不书鲁大夫以示例郑子皮授子产政注伯有死子皮知政以子产贤故譲之辞曰国小而偪注偪近大国音义族大宠多不可为也注为犹治也子皮曰虎帅以听谁敢犯子子善相之国无小注言在治政音义小能事大国乃寛注为大所恤故也子产为政有事伯石赂与之邑注伯石公孙段有事欲使之子大叔曰国皆其国也奚独赂焉注言郑大夫共忧郑国事何为独赂之子产曰无欲实难注言人不能无欲皆得其欲以从其事而要其成非我有成其在人乎注言成犹在我非在他也音义何爱于邑邑将焉徃注言犹在国音义子大叔曰若四国何注恐为四邻所笑子产曰非相违也而相从也注言赂以邑欲为和顺四国何尤焉郑书有之注郑国史书曰安定国家必大焉先注先和大族而后国家安音义姑先安大以待其所归注要其成也既伯石惧而归邑卒与之注卒终也伯有既死使大史命伯石为卿辞大史退则请命焉注请大史更命已复命之又辞如是三乃受䇿入拜子产是以恶其为人也注恶其虚饰音义使次已位注畏其作乱故宠之子产使都鄙有章注国都及边鄙车服尊卑各有分部音义上下有服注公卿大夫服不相踰田有封洫注封疆也洫沟也音义庐井有伍注庐舎也九夫为井使五家相保大人之忠俭者注谓卿大夫音义从而与之泰侈者因而毙之注因其罪而毙踣之音义丰卷将祭请田焉弗许注田猎也音义曰唯君用鲜注鲜野兽衆给而已注衆臣祭以刍豢为足音义子张怒注子张丰卷退而徴役注召兵欲攻子产子产奔晋子皮止之而逐丰卷丰卷奔晋子产请其田里注请于公不役人三年而复之反其田里及其入焉注田里所收入从政一年舆人诵之曰取我衣冠而褚之注褚畜也奢侈者畏法故畜藏音义取我田畴而伍之孰杀子产吾其与之注竝畔为畴音义及三年又诵之曰我有子弟子产诲之我有田畴子产殖之注殖生也音义子产而死谁其嗣之注嗣续也传言郑所以兴经三十有一年春王正月夏六月辛巳公薨于楚宫注公不居先君之路寝而安所乐失其所也音义秋九月癸巳子野卒注不书葬未成君己亥仲孙羯卒冬十月滕子来㑹葬注诸侯㑹葬非礼癸酉葬我君襄公十有一月莒人弑其君密州注不称弑者主名君无道也音义传三十一年春王正月穆叔至自㑹注澶渊㑹还见孟孝伯语之曰赵孟将死矣其语偷不似民主注偷苟且音义且年未盈五十而谆谆焉如八九十者弗能乆矣注成二年战于案赵朔已死于是赵文子始生至㐮三十年㑹澶渊盖年四十七八故言未盈五十音义若赵孟死为政者其韩子乎注韩子韩起吾子盍与季孙言之可以树善君子也注言韩起有君子之德今方知政可素徃立善音义晋君将失政矣若不树焉使早备鲁注使韩子早为鲁备既而政在大夫韩子懦弱大夫多贪求欲无厌齐楚未足与也鲁其惧哉孝伯曰人生几何谁能无偷朝不及夕将安用树穆叔出而告人曰孟孙将死矣吾语诸赵孟之偷也而又甚焉注言朝不及夕偷之甚也音义又与季孙语晋故注如与孟孙言季孙不从及赵文子卒注在昭元年晋公室卑政在侈家韩宣子为政不能圗诸侯鲁不堪晋求䜛慝𢎞多是以有平丘之㑹注平丘㑹在昭十三年晋人执季孙意如音义齐子尾害闾丘婴欲杀之使帅师以伐阳州注阳州鲁地我问师故注鲁以师往问齐何故伐我夏五月子尾杀闾丘婴以说于我师注言伐鲁者婴所为也伐阳州不书不成伐音义工偻洒渻灶孔虺贾寅出奔莒注四子婴之党音义出羣公子注为昭十年栾高之难复羣公子起本音义公作楚宫注适楚好其宫归而作之音义穆叔曰大誓云民之所欲天必从之注今尚书大誓亦无此文故诸儒疑之音义疏君欲楚也夫故作其宫若不复适楚必死是宫也六月辛巳公薨于楚宫叔仲带窃其拱璧注拱璧公大璧音义以与御人纳诸其懐而从取之由是得罪注得罪谓鲁人薄之故子孙不得志于鲁立胡女敬归之子子野注胡归姓之国敬归㐮公妾次于季氏秋九月癸巳卒毁也注过哀毁瘠以致灭性音义己亥孟孝伯卒注终穆叔言立敬归之娣齐归之子公子裯注齐谥裯昭公名音义穆叔不欲曰大子死有母弟则立之无则立长注立庶子则以年音义年均择贤义均则卜古之道也注先人事后卜筮也义均谓贤等非嫡嗣何必娣之子注言子野非适嗣音义且是人也居丧而不哀在慼而有嘉容是谓不度不度之人鲜不为患若果立之必为季氏忧武子不听卒立之比及葬三易衰衰衽如故衰注言其嬉戏无度音义疏于是昭公十九年矣犹有童心君子是以知其不能终也注为昭二十五年公孙于齐传冬十月滕成公来㑹葬惰而多涕注惰不敬也音义子服惠伯曰滕君将死矣怠于其位而哀已甚兆于死所矣注有死兆能无从乎注为昭三年滕子卒传癸酉葬襄公公薨之月子产相郑伯以如晋晋侯以我丧故未之见也子产使尽壊其馆之垣而纳车马焉士文伯让之曰敝邑以政刑之不脩宼盗充斥注充满斥见言其多音义无若诸侯之属辱在寡君者何是以令吏人完客所馆注馆舍也音义高其闬闳注闳门也音义疏厚其墙垣以无忧客使注无令客使忧宼盗音义今吾子壊之虽从者能戒其若异客何以敝邑之为盟主缮完葺墙注葺覆也音义疏以待宾客若皆毁之其何以共命寡君使匄请命注请问毁垣之命音义疏对曰以敝邑褊小介于大国注介间也诛求无时注诛责也是以不敢宁居悉索敝赋以来㑹时事注随时来朝㑹音义逢执事之不间而未得见又不获闻命未知见时不敢输币亦不敢暴露其输之则君之府实也非荐陈之不敢输也注荐陈犹献见也音义其暴露之则恐燥湿之不时而朽蠧以重敝邑之罪侨闻文公之为盟主也注侨子产名文公晋重耳音义宫室卑庳无观台榭以崇大诸侯之馆馆如公寝库廐缮脩司空以时平易道路注易治也音义疏圬人以时塓馆宫室注圬人涂者塓涂也音义疏诸侯宾至甸设庭燎注庭燎设火于庭音义疏仆人廵宫注廵宫行夜音义车马有所注有所处宾从有代注代客役巾车脂辖注巾车主车之官音义隶人牧圉各瞻其事注瞻视客所当得音义百官之属各展其物注展陈也谓羣官各陈其物以待宾公不留宾而亦无废事注宾得速去则事不废忧乐同之事则廵之注廵行也音义教其不知而恤其不足宾至如归无宁菑患注言见遇如此宁当复有菑患邪无宁宁也音义不畏宼盗而亦不患燥湿今铜鞮之宫数里注铜鞮晋离宫音义而诸侯舍于隶人注舍如隶人舍门不容车而不可踰越注门庭之内迫迮又有墙垣之限音义疏盗贼公行而夭厉不戒注厉犹灾也言水潦无时音义宾见无时命不可知若又勿壊是无所藏币以重罪也敢请执事将何所命之注问晋命已所止之宜音义虽君之有鲁丧亦敝邑之忧也注言郑与鲁亦有同姓之忧若获荐币注荐进也脩垣而行注行去也君之惠也敢惮勤劳文伯复命注反命于晋君赵文子曰信注信如子产言我实不德而以隶人之垣以赢诸侯注赢受也音义疏是吾罪也使士文伯谢不敏焉晋侯见郑伯有加礼注礼加敬厚其宴好而归之乃筑诸侯之馆叔向曰辞之不可以已也如是夫子产有辞诸侯赖之若之何其释辞也诗曰辞之辑矣民之协矣辞之绎矣民之莫矣注诗大雅言辞辑睦则民协同辞説绎则民安定莫犹定也音义其知之矣注谓诗人知辞之有益郑子皮使印段如楚以适晋告礼也注得事大国之礼莒犂比公生去疾及展舆注犂比莒子密州之号音义既立展舆注立以为世子又废之犂比公虐国人患之十一月展舆因国人以攻莒子弑之乃立注展舆立为君音义去疾奔齐齐出也注母齐女也展舆吴出也注为明年奔吴传书曰莒人弑其君买朱组注买朱组密州之字音义言罪之在也注罪在组也传始例申明君臣书弑今者父子故复重明例音义吴子使屈狐庸聘于晋注狐庸巫臣之子也成十年适吴为行人音义通路也注通吴晋之路赵文子问焉曰延州来季子其果立乎注延州来季札邑疏巢陨诸樊注在二十五年音义阍戕戴吴注在二十五年戴吴余祭音义天似启之何如对曰不立是二王之命也非启季子也若天所启其在今嗣君乎注嗣君谓夷昧甚德而度德不失民注民归德度不失事注审事情民亲而事有序其天所启也有吴国者必此君之子孙实终之季子守节者也虽有国不立注言其三兄虽欲传国与之终不肯立音义十二月北宫文子相卫襄公以如楚注文子北宫佗襄公献公子音义宋之盟故也注晋楚之从交相见也过郑印段迋劳于棐林如聘礼而以劳辞注用聘礼而用郊劳之辞音义文子入聘注报印段子羽为行人冯简子与子大叔逆客注逆文子事毕而出言于卫侯曰郑有礼其数世之福也其无大国之讨乎诗云谁能执热逝不以濯注诗大雅濯以水濯手音义礼之于政如热之有濯也濯以救热何患之有注此以上文子辞音义子产之从政也择能而使之冯简子能断大事子大叔羙秀而文注其貌羙其才秀音义公孙挥能知四国之为注知诸侯所欲为而辨于其大夫之族姓班位贵贱能否而又善为辞令裨谌能谋谋于野则获注得所谋也音义谋于邑则否注此才性之敝郑国将有诸侯之事子产乃问四国之为于子羽且使多为辞令与裨谌乘以适野使谋可否而告冯简子使断之事成乃授子大叔使行之以应对宾客是以鲜有败事北宫文子所谓有礼也注传迹子产行事以明北宫文子之言音义郑人游于乡校注乡之学校音义以论执政注论其得失然眀谓子产曰毁乡校如何注患人于中谤议国政音义疏子产曰何为夫人朝夕退而游焉以议执政之善否其所善者吾则行之其所恶者吾则改之是吾师也若之何毁之我闻忠善以损怨注为忠善则怨谤息音义不闻作威以防怨注欲毁乡校即作威岂不遽止然犹防川注遽畏惧也音义大决所犯伤人必多吾不克救也不如小决使道注道通也音义不如吾闻而药之也注以为己药石疏然明曰蔑也今而后知吾子之信可事也小人实不才若果行此其郑国实赖之岂唯二三臣仲尼闻是语也曰以是观之人谓子产不仁吾不信也注仲尼以二十二年生于是十嵗长而后闻之音义疏子皮欲使尹何为邑注为邑大夫子产曰少未知可否注尹何年少音义子皮曰愿吾爱之不吾叛也注愿谨善也音义疏使夫往而学焉夫亦愈知治矣注夫谓尹何音义疏子产曰不可人之爱人求利之也今吾子爱人则以政注以政与之犹未能操刀而使割也其伤实多注多自伤音义子之爱人伤之而巳其谁敢求爱于子子于郑国栋也栋折榱崩侨将厌焉敢不尽言子有羙锦不使人学制焉注制裁也音义大官大邑身之所庇也而使学者制焉其为羙锦不亦多乎注言官邑之重多于羙锦音义侨闻学而后入政未闻以政学者也若果行此必有所害譬如田猎射御贯则能获禽注贯习也音义若未尝登车射御则败绩厌覆是惧何暇思获子皮曰善哉虎不敏吾闻君子务知大者逺者小人务知小者近者我小人也衣服附在吾身我知而慎之大官大邑所以庇身也我逺而慢之注慢易也音义微子之言吾不知也他日我曰子为郑国我为吾家以庇焉其可也今而后知不足注自知谋虑不足谋其家自今请虽吾家听子而行子产曰人心之不同如其面焉吾岂敢谓子面如吾面乎抑心所谓危亦以告也子皮以为忠故委政焉子产是以能为郑国注传言子产之治乃子皮之力卫侯在楚北宫文子见令尹围之威仪言于卫侯曰令尹似君矣将有他志注言语瞻视行歩不常疏虽获其志不能终也诗云靡不有初鲜克有终终之实难令尹其将不免公曰子何以知之对曰诗云敬慎威仪惟民之则令尹无威仪民无则焉民所不则以在民上不可以终公曰善哉何谓威仪对曰有威而可畏谓之威有仪而可象谓之仪君有君之威仪其臣畏而爱之则而象之故能有其国家令闻长世臣有臣之威仪其下畏而爱之故能守其官职保族宜家顺是以下皆如是是以上下能相固也卫诗曰威仪棣棣不可选也注诗邶风棣棣富而闲也选数也音义言君臣上下父子兄弟内外大小皆有威仪也周诗曰朋友攸摄摄以威仪注诗大雅攸所也摄佐也言朋友之道必相教训以威仪也周书数文王之德注逸书曰大国畏其力小国懐其德言畏而爱之也诗曰不识不知顺帝之则言则而象之也注大雅又言文王行事无所斟酌唯在则象上天音义疏纣囚文王七年诸侯皆从之囚纣于是乎惧而归之可谓爱之文王伐崇再驾而降为臣注文王闻崇德乱而伐之三旬不降退脩教而复伐之因垒而降音义疏蛮夷帅服可谓畏之文王之功天下诵而歌舞之可谓则之文王之行至今为法可谓象之有威仪也故君子在位可畏施舍可爱进退可度周旋可则容止可观作事可法德行可象声气可乐动作有文言语有章以临其下谓之有威仪也音义春秋左传注疏卷四十卷四十考证春秋左氏传注疏卷四十考证传三月癸未晋悼夫人食舆人之城把者绛县人或年长矣无子而徃与于食有与疑年使之年曰臣小人也不知纪年臣生之嵗正月甲子朔四百有四十五甲子矣其季于今三之一也汉书律歴志曰僖公五年正月辛亥朔旦冬至是嵗距辛亥百一十三年三月有癸未上距文公十一年㑹于承筐之嵗夏正月甲子朔凡四百四十有五甲子奇二十日为日二万六千六百有六旬赵汸补注曰刘待制云季者末也今今日也谓巳得四百四十四全甲子其末一甲子六十日而今乃癸未才得二十日也故曰三之一传使为君复陶疏衣服之名复陶其义未闻服监本讹作冠今改正传以为绛县师疏盖以居在绛邑居监本讹作车今改正传君子谓宋共姬女而不妇王应麟曰宋伯姬先儒谓妇人中之伯夷左氏谓女而不妇非也按伯姬守礼以死于火视死生如蝉蜕然火非所畏而非礼之是畏所为与日月争光者矣而其时之君子讥其女而不妇左氏记其语俾后世知其时之人视节义轻而妄议论人长短如此也传裨灶指之曰犹可以终嵗注嵗星十二年而一周周监本讹作嵗今改正传嵗在娵訾之口疏娵訾尔雅訾作觜其疏又仍作訾今并如其本文传高其闬闳音义尔雅云衖门谓之闳各本俱作衡门谓之闳今依尔雅改正按郭璞注尔雅引此传曰闳长杙即门橜也与杜注异传延州来季子其果立乎疏季子让王位升延陵为大夫按升延陵为大夫文义不顺疑当作居延陵为大夫又疏但不知何以唿为延陵耳按吴世家曰季札封于延陵故号曰延陵季子其説晓然又按汉书地理志㑹稽郡毗陵季札所居颜师古注曰旧延陵汉改之又沛郡下蔡故州来国为楚所灭后吴取之至夫差迁蔡昭侯于此然则夫差以前为季札食邑矣传不如吾闻而药之也王应麟曰子产不以防怨为善而怨自弭故与郑俱昌李斯以分过为忠而过益彰故与秦俱亡春秋左氏传注疏卷四十考证春秋左传注疏卷四十一钦定四库全书春秋左传注疏卷四十一晋杜氏注唐陆徳明音义孔颖逹疏昭公音义疏经元年春王正月公即位注无传叔孙豹㑹晋赵武楚公子围齐国弱宋向戌衞齐恶陈公子招蔡公孙归生郑罕虎许人曹人于虢注招实陈侯母弟不称弟者义与庄二十五年公子友同今读旧书则楚当先晋而先书赵武者亦取宋盟贵武之信故尚之也衞在陈蔡上先至于㑹音义疏三月取郓注不称将帅将卑师少书取言易也音义疏夏秦伯之弟鍼出奔晋注称弟罪秦伯音义六月丁巳邾子华卒注无传三同盟疏晋荀吴帅师败狄于大卤注大卤大原晋阳县音义秋莒去疾自齐入于莒注国逆而立之曰入音义莒展舆出奔吴注弑君贼未㑹诸侯故不称爵音义疏叔弓帅师疆郓田注春取郓今正其封疆音义𦵏邾悼公注无传冬十有一月己酉楚子麇卒注楚以疟疾赴故不书弑音义疏公子比出奔晋注书名罪之疏传元年春楚公子围聘于郑且娶于公孙段氏伍举为介注伍举椒举介副也音义将入馆注就客舍郑人恶之注知楚懐诈音义使行人子羽与之言乃馆于外注舍城外既聘将以衆逆注以兵入逆妇子产患之使子羽辞曰以敝邑𥚹小不足以容从者请墠聼命注欲于城外除地为墠行婚礼音义令尹命太宰伯州犂对曰君辱贶寡大夫围谓围将使丰氏抚有而室注丰氏公孙段音义围布几筵告于荘共之庙而来注荘王围之祖共王围之父音义疏若野赐之是委君贶于草莾也是寡大夫不得列于诸卿也注言不得从卿礼音义疏不寕惟是又使围䝉其先君注䝉欺也告先君而来不得成礼于女氏之庙故以为欺先君疏将不得为寡君老注大臣称老惧辱命而黜退其蔑以复矣唯大夫图之子羽曰小国无罪恃实其罪注恃大国而无偹则是罪将恃大国之安靖巳而无乃包藏祸心以图之小国失恃而惩诸侯使莫不憾者距违君命而有所壅塞不行是惧注言已失所恃则诸侯惩恨以距君命壅塞不行所惧唯此音义不然敝邑馆人之属也注馆人守舍人也其敢爱丰氏之祧注祧逺祖庙音义疏伍举知其有偹也请垂櫜而入注垂櫜示无弓音义许之正月乙未入逆而出遂㑹于虢注虢郑地寻宋之盟也注宋盟在㐮二十七年祁午谓赵文子曰宋之盟楚人得志于晋注得志谓先㰱午祁奚子音义今令尹之不信诸侯之所闻也子弗戒惧又如宋注恐楚复得志音义子木之信称于诸侯犹诈晋而驾焉注驾犹陵也诈谓衷甲音义况不信之尤者乎注尤甚也楚重得志于晋晋之耻也子相晋国以为盟主于今七年矣注㐮二十五年始为政以春言故云七年音义疏再合诸侯注㐮二十五年㑹夷仪二十六年㑹澶渊疏三合大夫注㐮二十七年㑹于宋三十年㑹澶渊及今㑹虢也服齐狄寕东夏注㐮二十八年齐侯白狄朝晋音义平秦乱注㐮二十六年秦晋为成城淳于注㐮二十九年城把之淳于杞迁都音义师徒不顿国家不罢民无谤讟注讟诽也音义疏诸侯无怨天无大灾子之力也有令名矣而终之以耻午也是惧吾子其不可以不戒文子曰武受赐矣注受午言然宋之盟子木有祸人之心武有仁人之心是楚所以驾于晋也今武犹是心也楚又行僣注僣不信音义非所害也我将信以为本循而行之譬如农夫是穮是蓘注穮耘也壅苖为蓘音义疏虽有饥馑必有丰年注言耕鉏不以水旱息必获丰年之收音义疏且吾闻之能信不为人下吾未能也注自恐未能信也诗曰不僣不贼鲜不为则信也注诗大雅僣不信贼害人也音义能为人则者不为人下矣吾不能是难楚不为患楚令尹围请用牲读旧书加于牲上而巳注旧书宋之盟书楚恐晋先㰱故欲从旧书加于牲上不㰱血经所以不书盟音义晋人许之三月甲辰盟楚公子围设服离衞注设君服二人执戈陈于前以自衞离陈也疏叔孙穆子曰楚公子羙矣君哉注羙服似君郑子皮曰二执戈者前矣注礼国君行有二执戈者在前疏蔡子家曰蒲宫有前不亦可乎注公子围在㑹特缉蒲为王殿屋屏蔽以自殊异言既造王宫而居之虽服君服无所怪也音义疏楚伯州犂曰此行也辞而假之寡君注闻诸大夫讥之故言假以餙令尹过郑行人挥曰假不反矣注言将遂为君伯州犂曰子姑忧子晳之欲背诞也注㐮三十年郑子晳杀伯有背命放诞将为国难言子且自忧此无为忧令尹不反戈音义子羽曰当璧犹在假而不反子其无忧乎注子羽行人挥当璧谓弃疾事在昭十三年言弃疾有当璧之命围虽取国犹将有难不无忧也齐国子曰吾代二子愍矣注国子国弱也二子谓王子围及伯州犂围此冬便簒位不能自终州犂亦寻为围所杀故言可愍音义疏陈公子招曰不忧何成二子乐矣注言以忧生事事成而乐音义衞齐子曰苟或知之虽忧何害注齐子齐恶言先知为偹虽有忧难无所损害宋合左师曰大国令小国共吾知共而已注共承大国命不能知其祸福音义晋乐王鲋曰小旻之卒章善矣吾从之注小旻诗小雅其卒章义取非唯暴虎冯河之可畏也不敬小人亦危殆王鲋从斯义故不敢讥议公子围音义疏退㑹子羽谓子皮曰叔孙绞而婉注绞切也讥其似君反谓之羙故曰婉音义宋左师简而礼注无所臧否故曰简共事大国故曰礼音义乐王鲋字而敬注字爱也不犯凶人所以自爱敬子与子家持之注子子皮子家蔡公孙归生持之言无所取与音义疏皆保世之主也齐衞陈大夫其不免乎国子代人忧子招乐忧齐子虽忧弗害夫弗及而忧与可忧而乐与忧而弗害皆取忧之道也忧必及之大誓曰民之所欲天必从之注逸书三大夫兆忧忧能无至乎注开忧兆也言以知物其是之谓矣注物类也察言以知祸福之类八年陈招杀太子国弱齐恶当身各无患音义季武子伐莒取郓注兵未加莒而郓服故书取而不言伐莒人告于㑹楚告于晋曰寻盟未退注寻弭兵之盟而鲁伐莒渎齐盟注渎慢也音义请戮其使注时叔孙豹在㑹欲戮之音义乐桓子相赵文子注桓子乐王鲋相佐也音义欲求货于叔孙而为之请使请带焉注难指求货故以带为辞音义弗与梁其踁曰货以藩身子何爱焉注踁叔孙家臣音义叔孙曰诸侯之㑹衞社稷也我以货免鲁必受师注言不戮其使必伐其国疏是祸之也何衞之为人之有墙以蔽恶也注喻巳为国衞如墙为人蔽墙之隙壊谁之咎也注咎在墻音义衞而恶之吾又甚焉注罪甚墙虽怨季孙鲁国何罪注怨季孙之伐莒叔出季䖏有自来矣吾又谁怨注季孙守国叔孙出使所从来乆今遇此戮无所怨也疏然鲋也贿弗与不已召使者裂裳帛而与之曰带其𥚹矣注言带𥚹尽故裂裳示不相逆音义赵孟闻之曰临患不忘国忠也注谓言鲁国何罪思难不越官信也注谓言叔出季䖏音义图国忘死贞也注谓不以货免谋主三者义也注三者忠信贞有是四者又可戮乎注并义而四乃请诸楚曰鲁虽有罪其执事不辟难注执事谓叔孙畏威而敬命矣注谓不敢辟戮子若免之以劝左右可也若子之羣吏处不辟汚注汚劳事音义疏出不逃难注不苟免其何患之有患之所生汚而不治难而不守所由来也能是二者又何患焉不靖其能其谁从之注安靖贤能则衆附从鲁叔孙豹可谓能矣请免之以靖能者子㑹而赦有罪注不伐鲁又赏其贤注赦叔孙诸侯其谁不欣焉望楚而归之视逺如迩疆埸之邑一彼一此何常之有注言今衰世彊场无定主音义王伯之令也注言三王五伯有令徳时疏引其封疆注引正也正封界而树之官注树立也立官以守国举之表旗注旌旗以表贵贱音义疏而着之制令注为诸侯作制度法令使不得相侵犯过则有刑犹不可壹于是乎虞有三苖注三苖饕餮放三危者音义夏有观扈注观国今顿丘衞县扈在始平鄠县书序曰启与有扈战于甘之野音义商有姺邳注二国商诸侯邳今下邳县音义周有徐奄注二国皆嬴姓书序曰成王伐淮夷遂践奄徐即淮夷音义疏自无令王诸侯逐进注逐犹竞也狎主齐盟其又可壹乎注彊弱无常故更主盟音义恤大舍小足以为盟主注大谓簒试㓕亡之祸又焉用之注焉用治小事音义封疆之削何国蔑有主齐盟者谁能辩焉注辩治也疏吴濮有衅楚之执事岂其顾盟注吴在东濮在南今建寕郡南有濮夷衅过也音义莒之疆事楚勿与知诸侯无烦不亦可乎莒鲁争郓为日乆矣苟无大害于其社稷可无亢也注亢御音义去烦宥善莫不竞劝疏子其图之固请诸楚楚人许之乃免叔孙令尹享赵孟赋大眀之首章注大明诗大雅首章言文王明明照于下故能赫赫盛于上令尹意在首章故特称首章以自光大音义赵孟赋小宛之二章注小宛诗小雅二章取其各敬尔仪天命不又言天命一去不可复还以戒令尹音义疏事毕赵孟谓叔向曰令尹自以为王矣何如注问将能成否对曰王弱令尹彊其可哉注言可成虽可不终赵孟曰何故对曰彊以克弱而安之彊不义也注安于胜君是彊而不义不义而彊其毙必速诗曰赫赫宗周褒姒灭之彊不义也注诗小雅褒姒周幽王后幽王惑焉而行不义遂至灭亡言虽赫赫盛彊不义足以灭之音义令尹为王必求诸侯晋少懦矣注懦弱也音义诸侯将徃若获诸侯其虐滋甚注滋益也民弗堪也将何以终夫以彊取注取不以道不义而克必以为道注以不义为道道以滛虐弗可乆已矣注为十二年楚弑灵王传疏夏四月赵孟叔孙豹曹大夫入于郑注㑹罢过郑音义郑伯兼享之子皮戒赵孟注戒享期礼终赵孟赋瓠叶注受所戒礼毕而赋诗瓠叶诗小雅义取古人不以㣲薄废礼虽瓠叶兔首犹与賔客享之音义子皮遂戒穆叔且告之注告以赵孟赋瓠叶穆叔曰赵孟欲一献注瓠叶诗义取薄物而以献酬知欲一献子其从之子皮曰敢乎注言不敢穆叔曰夫人之所欲也又何不敢注夫人赵孟音义及享具五献之笾豆于幕下注朝聘之制大国之卿五献音义疏赵孟辞注赵孟自以今非聘郑故辞五献私于子产注私语曰武请于冡宰矣注冡宰子皮请谓赋瓠叶乃用一献赵孟为客礼终乃宴注卿㑹公侯享晏皆折俎不体荐音义疏穆叔赋鹊巢注鹊巢诗召南言鹊有巢而鸠居之喻晋君有国赵孟治之赵孟曰武不堪也又赋采蘩注亦诗召南义取蘩菜薄物可以荐公侯享其信不求其厚音义曰小国为蘩大国省穑而用之其何实非命注穆叔言小国微薄犹蘩菜大国能省爱用之而不弃则何敢不从命穑爱也音义子皮赋野有死之卒章注野有死诗召南卒章曰舒而脱脱兮无感我帨兮无使厖也吠脱脱安徐帨佩巾义取君子徐以礼来无使我失节而使狗惊吠喻赵孟以义抚诸侯无以非礼相加陵音义赵孟赋常棣注常棣诗小雅取其凡今之人莫如兄弟言欲亲兄弟之国音义且曰吾兄弟比以安厖也可使无吠注受子皮之诗音义穆叔子皮及曹大夫兴拜注三大夫皆兄弟国兴起也举兕爵曰小国頼子知免于戾矣注兕爵所以罚不敬言小国蒙赵孟徳比以安自知免此罚戮音义饮酒乐赵孟出曰吾不复此矣注不复见此乐音义天王使刘定公劳赵孟于颍馆于雒汭注王周景王定公刘夏颍水出阳城县雒汭在河南巩县南水曲流为汭音义刘子曰羙哉禹功注见河雒而思禹功明徳逺矣㣲禹吾其鱼乎吾与子弁冕端委以治民临诸侯禹之力也注弁冕冠也端委礼衣言今得共服冠冕有国家者有由禹之力音义疏子盍亦逺绩禹功而大庇民乎注劝赵孟使纂禹功音义疏对曰老夫罪戾是惧焉能恤逺吾侪偷食朝不谋夕何其长也注言欲苟免目前不能念长乆音义疏刘子归以语王曰谚所谓老将知而耄及之者注八十曰耄耄乱也音义其赵孟之谓乎为晋正卿以主诸侯而侪于𨽻人朝不谋夕注言其自比于贱人而无恤民之心疏弃神人矣注民为神主不恤民故神人皆去神怒民叛何以能乆赵孟不复年矣注言将死不复见明年神怒不歆其祀民叛不即其事祀事不从又何以年注为此冬赵孟卒起本叔孙归注虢㑹归㑹天御季孙以劳之旦及日中不出注恨季孙伐莒使已㡬被戮会天谓会阜注㑹阜叔孙家臣曰旦及日中吾知罪矣鲁以相忍为国也忍其外不忍其内焉用之注欲受楚戮是忍其外日中不出是不忍其内阜曰数月于外注言叔孙劳役在外数月音义一旦于是庸何伤贾而欲赢而恶嚣乎注言譬如商贾求赢利者不得恶諠嚣之声音义疏阜谓叔孙曰可以出矣叔孙指楹曰虽恶是其可去乎乃出见之注楹柱也以喻鲁有季孙犹屋有柱音义郑徐吾犯之妹羙注犯郑大夫公孙楚聘之矣注楚子南穆公孙公孙黑又使强委禽焉注禽雁也纳采用雁音义犯惧告子产子产曰是国无政非子之患也唯所欲与犯请于二子请使女择焉皆许之子晳盛饰入布币而出注布陈贽币子晳公孙黑音义子南戎服入左右射超乗而出女自房观之曰子晳信羙矣抑子南夫也注言丈夫音义夫夫妇妇所谓顺也疏适子南氏子晳怒既而櫜甲以见子南欲杀之而取其妻子南知之执戈逐之及冲击之以戈注冲交道音义子晳伤而归告大夫曰我好见之不知其有异志也故伤大夫皆谋之子产曰直钧幼贱有罪罪在楚也注先聘子南直也子南用戈子晳直也子产力未能讨故钧其事归罪于楚音义乃执子南而数之曰国之大节有五女皆奸之注奸犯也音义畏君之威聼其政尊其贵事其长养其亲五者所以为国也今君在国女用兵焉不畏威也奸国之纪不聼政也注奸国之纪谓伤人音义子晳上大夫女嬖大夫而弗下之不尊贵也幼而不忌不事长也注忌畏也音义兵其从兄不养亲也君曰余不女忍杀宥女以逺勉速行乎无重而罪五月庚辰郑放㳺楚于呉将行子南子产咨于太叔注太叔㳺楚之兄子音义太叔曰吉不能亢身焉能亢宗注亢蔽也音义彼国政也非私难也子图郑国利则行之又何疑焉周公杀管叔而蔡蔡叔注蔡放也音义疏夫岂不爱王室故也疏吉若获戾子将行之何有于诸游注为二年郑杀公孙黒传音义秦后子有宠于桓如二君于景注后子秦桓公子景公母弟鍼也其权宠如两君其母曰弗去惧选注选数也恐景公数其罪而加戮音义癸卯鍼适晋其车千乗书曰秦伯之弟鍼出奔晋罪秦伯也注罪失教音义疏后子享晋侯注为晋侯设享礼音义造舟于河注造舟为梁通秦晋之道音义疏十里舍车注一舍八乗为八反之偹疏自雍及绛注雍绛相去千里用车八百乗音义归取酬币注偹九献之仪始礼自赍其一故续送其八酬酒币音义疏终事八反注每十里以八乗车各以次载币相授而还不径至故言八反千里用车八百乗其二百乗以自随故言千乗传言秦鍼之出极奢富以成礼欲尽敬于所赴音义疏司马侯问焉曰子之车尽于此而巳乎对曰此之谓多矣若能少此吾何以得见注言已坐车多故出奔音义女叔齐以告公注叔齐司马侯音义且曰秦公子必归臣闻君子能知其过必有令图令图天所赞也后子见赵孟赵孟曰吾子其曷归注问何时当归对曰鍼惧选于寡君是以在此将待嗣君赵孟曰秦君何如对曰无道赵孟曰亡乎对曰何为一世无道国未艾也注艾絶也音义国于天地有与立焉注言欲辅助之者多不数世滛弗能毙也赵孟曰天乎对曰有焉赵孟曰其㡬何对曰鍼闻之国无道而年谷和熟天赞之也注赞助佐也音义鲜不五稔注鲜少也少尚当歴五年多则不啻音义疏赵孟视䕃曰朝夕不相及谁能待五注䕃日景也赵孟意衰以日景自喻故言朝夕不相及谁能待五音义疏后子出而告人曰赵孟将死矣主民翫歳而愒日注翫愒皆贪也音义其与几何注言不能乆音义郑为游楚乱故注游楚子南音义六月丁巳郑伯及其大夫盟于公孙段氏罕虎公孙侨公孙段印段游吉驷带私盟于闺门之外实薰隧注闺门郑城门薰隧门外道名实之者为明年子产数子晳罪称薰隧盟起本音义公孙黑强与于盟使太史书其名且曰七子注自欲同于六卿故曰七子音义子产弗讨注子晳强讨之恐乱国晋中行穆子败无终及羣狄于太原注即大卤也无终山戎音义疏崇卒也注崇聚也音义将战魏舒曰彼徒我车所遇又阨注地险不便车音义以什共车必克注更増十人以当一车之用音义疏困诸阨又克注车每困于阨道今去车故为必克音义请皆卒注去车为歩卒自我始乃毁车以为行注魏舒先自毁其属车为歩陈音义五乗为三伍注乗车者车三人五乗十五人今改去车更以五人为伍分为三伍音义荀吴之嬖人不肯即卒斩以狥注魏舒辄斩之荀吴不恨所以能立功音义为五陈以相离两于前伍于后专为右角参为左角偏为前拒注皆临时处置之名音义疏以诱之翟人笑之注笑其失常未陈而薄之大败之注传言荀呉能用善谋莒展舆立而夺羣公子秩公子召去疾于齐秋齐公子鉏纳去疾注齐虽纳去疾莒人先召之故从国逆例书入去疾奔齐在㐮三十一年展舆奔吴注吴外孙叔弓帅师疆郓田因莒乱也注此春取郓今正其疆界音义于是莒务娄瞀胡及公子灭明以大厖与常仪靡奔齐注三子展舆党大厖常仪靡莒二邑音义君子曰莒展之不立弃人也夫注夺羣公子秩是弃人音义人可弃乎诗曰无竞维人善矣注诗周颂言惟得人则国家彊疏晋侯有疾郑伯使公孙侨如晋聘且问疾叔向问焉曰寡君之疾病卜人曰实沈䑓骀为祟史莫之知敢问此何神也子产曰昔髙辛氏有二子伯曰阏伯季曰实沈注髙辛帝喾音义居于旷林不相能也注旷林地阙音义日寻干戈以相征讨注寻用也后帝不臧注后帝尧也臧善也疏迁阏伯于商丘主辰注商丘宋地主祀辰星辰大火也商人是因故辰为商星注商人汤先相土封商丘因阏伯故国祀辰星音义疏迁实沈于大夏主参注大夏今晋阳县音义唐人是因以服事夏商注唐人若刘累之等累迁鲁县此在大夏疏其季世曰唐叔虞注唐人之季世其君曰叔虞疏当武王邑姜方震大叔注邑姜武王后齐大公之女懐胎为震大叔成王之弟叔虞音义疏梦帝谓己余命而子曰虞注帝天取唐君之名将与之唐属诸参而蕃育其子孙及生有文在其手曰虞遂以命之及成王灭唐而封大叔焉故参为晋星注叔虞封唐是为晋侯音义疏由是观之则实沈参神也昔金天氏有裔子曰昧为𤣥冥师生允格台骀注金天氏帝少皥裔逺也𤣥冥水官昧为水官之长音义疏台骀能业其官注纂昧之业音义宣汾洮注宣犹通也汾洮二水名疏障大泽注陂障之以处大原注大原晋阳也台骀之所居帝用嘉之封诸汾川注帝颛顼疏沈姒蓐黄实守其祀注四国台骀之后今晋主汾而灭之矣注灭四国由是观之则台骀汾神也抑此二者不及君身山川之神则水旱疠疫之灾于是乎禜之注有水旱之灾则禜祭山川之神若台骀者周礼四曰禜祭为营攅用币以祈福祥音义日月星辰之神则雪霜风雨之不时于是乎禜之注星辰之神若实沈者疏若君身则亦出入饮食哀乐之事也山川星辰之神又何为焉注言实沈台骀不为君疾音义疏侨闻之君子有四时朝以聼政注聼国政音义昼以访问注问可否夕以脩令注念所施夜以安身于是乎节宣其气注宣散也疏勿使有所壅闭湫底以露其体注湫集也底滞也露羸也壹之则血气集滞而体羸露音义疏兹心不爽而昏乱百度注兹此也爽明也百度百事之节疏今无乃壹之注同四时也则生疾矣侨又闻之内官不及同姓注内官嫔御音义其生不殖注殖长也羙先尽矣则相生疾注同姓之相与先羙矣羙极则尽尽则生疾疏君子是以恶之故志曰买妾不知其姓则卜之违此二者古之所慎也注壹四时取同姓二者古人所慎音义疏男女辨姓礼之大司也注辨别也音义今君内实有四姬焉注同姓姬四人其无乃是也乎若由是二者弗可为也巳注为治也四姬有省犹可无则必生疾矣注据异姓去同姓故言省音义疏叔向曰善哉肸未之闻也此皆然矣叔向出行人挥送之注送叔向叔向问郑故焉且问子晳对曰其与㡬何注言将败不乆音义无礼而好陵人怙富而卑其上弗能乆矣注为明年郑杀公孙黑传音义晋侯闻子产之言曰博物君子也重贿之晋侯求医于秦秦伯使医和视之曰疾不可为也是谓近女室疾如蛊注蛊惑疾音义疏非鬼非食惑以丧志注惑女色而失志音义疏良臣将死天命不祐注良臣不匡救君过故将死而不为天所祐音义公曰女不可近乎对曰节之先王之乐所以节百事也故有五节注五声之节迟速本末以相及中声以降五降之后不容弹矣注此谓先王之乐得中声声成五降而息也降罢退音义疏于是有烦手滛声慆堙心耳乃忘平和君子弗聼也注五降而不息则杂声并奏所谓郑卫之声音义疏物亦如之注言百事皆如乐不可失节至于烦乃舍也巳无以生疾注烦不舍则生疾音义君子之近琴瑟以仪节也非以慆心也注为心之节仪使动不过度天有六气注谓隂阳风雨晦明也降生五味注谓金味辛木味酸水味咸火味苦土味甘皆由隂阳风雨而生疏发为五色注辛色白酸色青咸色黒苦色赤甘色黄发见也音义徴为五声注白声商青声角黒声羽赤声徴黄声宫徴验也音义滛生六疾注滛过也滋味声色所以飬人然过则生害疏六气曰隂阳风雨晦明也分为四时序为五节注六气之化分而序之则成四时得五行之节疏过则为菑隂滛寒疾注寒过则为冷音义阳滛热疾注热过则喘渴音义风滛末疾注末四支也风为缓急雨滛腹疾注雨湿之气为洩注音义晦滛惑疾注晦夜也为宴寝过节则心惑乱明滛心疾注明昼也思虑烦多心劳生疾音义疏女阳物而晦时滛则生内热惑蛊之疾注女常随男故言阳物家道常在夜故言晦时疏今君不节不时能无及此乎出告赵孟赵孟曰谁当良臣对曰主是谓矣主相晋国于今八年晋国无乱诸侯无阙可谓良矣和闻之国之大臣荣其宠禄任其大节有菑祸兴而无改焉注改改行以救菑音义必受其咎今君至于滛以生疾将不能图恤社稷祸孰大焉主不能御吾是以云也注云主将死音义赵孟曰何谓蛊对曰滛溺惑乱之所生也注溺沉没于嗜欲音义疏于文皿虫为蛊注文字也皿噐也噐受虫害者为蛊音义谷之飞亦为蛊注谷乆积则变为飞虫名曰蛊在周易女惑男风落山谓之蛊䷑注巽下艮上蛊巽为长女为风艮为少男为山少男而说长女非匹故惑山木得风而落音义皆同物也注物犹类也赵孟曰良医也厚其礼而归之注赠贿之礼楚公子围使公子黒肱伯州犂城犫栎郏注黑肱王子围之弟子晳也犫县属南阳郏县属㐮城栎今河南阳霍县三邑本郑地音义郑人惧子产曰不害令尹将行大事注谓将弑君而先除二子也注二子谓黒肱伯州犂祸不及郑何患焉冬楚公子围将聘于郑伍举为介未出竟闻王有疾而还伍举遂聘十一月己酉公子围至入问王疾缢而弑之注缢绞也孙卿曰以冠缨绞之长歴推己酉十二月六日经传皆言十一月月误也音义疏遂杀其二子幕及平夏注皆郏敖子音义右尹子干出奔晋注子干王子比宫廏尹子晳出奔郑注因筑城而去音义杀大宰伯州犂于郏𦵏王于郏谓之郏敖注郏敖楚子麇使赴于郑伍举问应为后之辞焉注问赴者对曰寡大夫围伍举更之曰共王之子围为长注伍举更赴辞使从礼此告终称嗣不以篡弑赴诸侯音义子干奔晋从车五乗叔向使与秦公子同食注食禄同音义皆百人之饩注百人一卒也其禄足百人音义疏赵文子曰秦公子富注谓秦鍼富强秩禄不宜与子干同叔向曰底禄以徳注底致也音义徳钧以年年同以尊公子以国不闻以富且夫以千乗去其国彊御已甚诗曰不侮鳏寡不畏彊御注诗大雅侮陵也音义疏秦楚匹也使后子与子干齿注以年齿为髙下而坐辞曰鍼惧选楚公子不获是以皆来亦唯命注不获不得自安言俱奔事有优劣唯主人命所处谦辞且臣与覊齿无乃不可乎注后子先来仕欲自同于晋臣为主人子干后来奔以为覊旅之客史佚有言曰非覊何忌注忌敬也欲谦以自别音义疏楚灵王即位薳罢为令尹薳启疆为太宰注灵王公子围也即位易名熊䖍音义郑㳺吉如楚𦵏郏敖且聘立君归谓子产曰具行噐矣注行噐㑹偹楚王汰侈而自说其事必合诸侯吾徃无日矣子产曰不数年未能也注为四年㑹申传音义十二月晋既烝注烝冬祭也音义赵孟适南阳将㑹孟子余注孟子余赵衰赵武之曾祖其庙在晋之南阳温县徃㑹祭之音义疏甲辰朔烝于温注赵氏烝祭甲辰十二月朔晋既烝赵孟乃烝其家庙则晋烝当在甲辰之前传言十二月月误疏庚戌卒注十二月七日终刘定公秦后子之言郑伯如晋弔及雍乃复注弔赵氏盖赵氏辞之而还传言大夫彊诸侯畏而弔之音义春秋左传注疏卷四十一卷四十一考证春秋左氏传注疏卷四十一考证传令尹命太宰伯州犂对曰州监本讹作氏今改正传若野赐之疏则是寡大夫不得列于侯卿之位也按侯卿之位推寻文义疑当作诸卿之位或因天子之卿授地视侯故当时有侯卿之称亦未可定传譬如农夫是穮是蓘疏汉书食货志云食货志监本讹货殖志今改正又疏后稷始甽田甽监本讹作畊今改正又疏苗生三叶以上食货志原文作苗生叶以上无三字又疏耨定本耘推寻文义当云耨定本作耘传季武子伐莒取郓注兵未加莒而郓服故书取而不言伐赵汸曰不书季孙伐莒者莒人告于㑹叔孙豹几被戮晋赵孟固请于楚而后免故为内讳之义与僖十六年灭项不言师同传夏有观扈按汉书地理志右扶风鄠有扈谷亭扈夏启所伐又东郡畔观注应劭曰夏有观扈后汉郡国志卫本观故国姚姓传商有姺邳按竹书纪年商外壬元年姺人邳人叛当即此传周有徐奄按地理志临淮郡徐故国盈姓后汉郡国志鲁国古奄国传吴濮有衅楚之执事岂其顾盟按濮在楚西南今为云南之地春秋时曰百濮盖蛮人非一种也国语曰叔熊逃难于濮则楚之先世早有窜入其地者传去烦宥善莫不竞劝疏不往讨鲁云云各本俱误刋在下文赋大明之首章注下今改正传宣汾洮按洮水释例阙不知所在水经曰涑水出河东闻喜县东山黍葭谷郦注曰涑水出华谷至周阳与洮水合洮水出清野山西流合涑水子产曰台骀汾洮之神也司马彪曰洮水出闻喜县故王莾以县为洮亭也然则涑水殆亦兼洮水之称乎按后汉郡国志曰闻喜有涑水有洮水亦其证也据水经注则洮水即涑水矣杜于前传涑川注曰涑水出闻喜至蒲坂入河必是疑洮水与涑水不同故阙之传沈姒蓐黄实守其祀按此沈国黄国为晋所灭当在太原河东之间非江黄胡沈近于楚之沈黄也传美先尽矣疏更生妬害也妬监本讹作姤今改正传女阳物而晦时按六子二阴一阳皆男也二阳一隂皆女也隂卦多阳故曰女阳物也杜氏以女随男为觧其义未莹孔氏谓女是阳象之物益以不明传公子围至疏孙卿姓荀名况况监本讹作説今改正传皆百人之饩疏大国之卿禄一旅之田晋语原文大国之卿一旅之田无禄字春秋左氏传注疏卷四十一考证春秋左传注疏卷四十二钦定四库全书春秋左传注疏卷四十二晋杜氏注唐陆德明音义孔颖逹疏经二年春晋侯使韩起来聘夏叔弓如晋注叔弓叔老子秋郑杀其大夫公孙黑注书名恶之薰隧盟子产不讨遂以为卿故书之音义疏冬公如晋至河乃复注弔少姜也晋人辞之故还音义季孙宿如晋注致禭服也公实以秋行冬还乃书音义疏传二年春晋侯使韩宣子来聘注公即位故疏且告为政而来见礼也注代赵武为政虽盟主而修好同盟故曰礼音义疏观书于大史氏见易象与鲁春秋曰周礼尽在鲁矣注易象上下经之象辞鲁春秋史记之策书春秋遵周公之典以序事故曰周礼尽在鲁矣疏吾乃今知周公之德与周之所以王也注易象春秋文王周公之制当此时儒道废诸国多阙唯鲁备故宣子适鲁而说之音义疏公享之季武子赋緜之卒章注緜诗大雅卒章取文王有四臣故能以緜緜致兴盛以晋侯比文王以韩子比四辅音义疏韩子赋角弓注角弓诗小雅取其兄弟昏姻无胥逺矣言兄弟之国宜相亲季武子拜曰敢拜子之弥缝敝邑寡君有望矣注弥缝犹补合也谓以兄弟之义音义武子赋节之卒章注节诗小雅卒章取式讹尔心以畜万邦以言晋德可以畜万邦音义既享宴于季氏有嘉树焉宣子誉之注誉其好也音义疏武子曰宿敢不封殖此树以无忘角弓注封厚也殖长也音义遂赋甘棠注甘棠诗召南召伯息于甘棠之下诗人思之而爱其树武子欲封殖嘉树如甘棠以宣子比召公音义宣子曰起不堪也无以及召公宣子遂如齐纳币注为平公聘少姜音义见子雅子雅召子旗注子旗子雅之子使见宣子宣子曰非保家之主也不臣注志气亢音义见子尾子尾见彊注彊子尾之子宣子谓之如子旗注亦不臣大夫多笑之唯晏子信之曰夫子君子也注夫子韩起君子有信其有以知之矣注为十年齐栾施高彊来奔张本自齐聘于衞衞侯享之北宫文子赋淇澳注淇澳诗衞风美武公也言宣子有武公之德音义宣子赋木瓜注木瓜亦衞风义取于欲厚报以为好音义夏四月韩须如齐逆女注须韩起之子逆少姜齐陈无宇送女致少姜少姜有宠于晋侯晋侯谓之少齐注为立别号所以宠异之音义疏谓陈无宇非卿注欲使齐以适夫人礼送少姜音义执诸中都注中都晋邑在西河界休县东南音义少姜为之请曰送从逆班注班列也疏畏大国也犹有所易是以乱作注韩须公族大夫陈无宇上大夫言齐畏晋改易礼制使上大夫送遂致此执辱之罪盖少姜谦以示讥叔弓聘于晋报宣子也注此春韩宣子来聘晋侯使郊劳注聘礼宾至近郊君使卿劳之音义辞曰寡君使弓来继旧好固曰女无敢为賔彻命于执事敝邑𢎞矣注彻逹也音义敢辱郊使请辞注辞郊劳音义致馆辞曰寡君命下臣来继旧好好合使成臣之禄也注得通君命则于已为荣禄敢辱大馆注敢不敢叔向曰子叔子知礼哉吾闻之曰忠信礼之器也卑让礼之宗也注宗犹主也辞不忘国忠信也注谓称旧好先国后己卑让也注始称敝邑之𢎞先国也次称臣之禄后己也诗曰敬愼威仪以近有德夫子近德矣注诗大雅音义秋郑公孙黑将作乱欲去游氏而代其位注游氏大叔之族黑为游楚所伤故欲害其族音义伤疾作而不果注前年游楚所击创音义驷氏与诸大夫欲杀之注驷氏黑之族子产在鄙闻之惧弗及乘遽而至注遽传驿音义疏使吏数之注责数其罪曰伯有之乱注在襄三十年以大国之事而未尔讨也注务共大国之命不暇治女罪音义尔有乱心无厌国不女堪专伐伯有而罪一也昆弟争室而罪二也注谓争徐吾犯之妹音义薰隧之盟女矫君位而罪三也注谓使大史书七子音义有死罪三何以堪之不速死大刑将至再拜稽首辞曰死在朝夕无助天为虐疏子产曰人谁不死凶人不终命也作㓙事为㐫人不助天其助㓙人乎请以印为褚师注印子晳之子褚师市官音义疏子产曰印也若才君将任之不才将朝夕从女女罪之不恤而又何请焉不速死司寇将至七月壬寅缢尸诸周氏之衢注衢道也音义加木焉注书其罪于木以加尸上晋少姜卒公如晋及河晋侯使士文伯来辞曰非伉俪也注晋侯溺于所幸为少姜行夫人之服故诸侯弔不敢以私烦诸侯故止之音义疏请君无辱公还季孙宿遂致服焉注致少姜之禭服公以末秋行始冬还乃书之故经在冬叔向言陈无宇于晋侯曰彼何罪注彼无宇君使公族逆之齐使上大夫送之犹曰不共君求以贪国则不共注逆卑于送是晋国不共而执其使君刑已颇何以为盟主注颇不平音义且少姜有辞注谓请无宇之辞冬十月陈无宇归注晋侯赦之十一月郑印段如晋弔注弔少姜经三年春王正月丁未滕子原卒注襄二十五年盟重丘音义疏夏叔弓如滕五月葬滕成公注卿共小国之葬礼过厚葬襄公滕子来㑹故鲁厚报之音义秋小邾子来朝八月大雩冬大雨雹注无传记灾音义北燕伯欵出奔齐注不书大夫逐之而言奔罪之也书名从告疏传三年春王正月郑游吉如晋送少姜之葬梁丙与张趯见之注二子晋大夫音义梁丙曰甚矣哉子之为此来也注卿共妾葬过礼甚音义子大叔曰将得已乎注言不得止昔文襄之霸也注晋文公襄公疏其务不烦诸侯令诸侯三岁而聘五岁而朝有事而会不协而盟注明王之制岁聘间朝在十三年今简之音义疏君薨大夫弔卿共葬事夫人士弔大夫送葬注先王之制诸侯之丧士弔大夫送葬在三十年盖时俗过制故文襄虽节之犹过于古足以昭礼命事谋阙而已注朝聘以昭礼盟会以谋阙无加命矣注命有常今嬖宠之丧不敢择位而数于守适注不敢以其位卑而令礼数如守适夫人然则时适夫人之丧弔送之礼巳过文襄之制音义疏唯惧获戾岂敢惮烦少姜有宠而死齐必继室注继室复荐女音义今兹吾又将来贺不唯此行也张趯曰善哉吾得闻此数也然自今子其无事矣譬如火焉注火心星火中寒暑乃退注心以季夏昬中而暑退季冬旦中而寒退疏此其极也能无退乎晋将失诸侯诸侯求烦不获注言将不能复烦诸侯二大夫退子大叔告人曰张趯有知其犹在君子之后乎注讥其无隐讳音义丁未滕子原卒同盟故书名注同盟于襄之世亦应从同盟之礼故传发之疏齐侯使晏婴请继室于晋注复以女继少姜曰寡君使婴曰寡人愿事君朝夕不倦将奉质币以无失时则国家多难是以不获注不得自来音义不腆先君之适注谓少姜音义以备内官焜燿寡人之望音义疏则又无禄早世陨命寡人失望君若不忘先君之好惠顾齐国辱收寡人徼福于大公丁公注徼要也二公齐先君言收恤寡人则先君与之福也音义照临敝邑鎭抚其社稷则犹有先君之适注适夫人之女及遗姑姊妹注遗余也疏若而人注言如常人不敢誉音义君若不弃敝邑而辱使董振择之以备嫔嫱寡人之望也注董正也振整也嫔嫱妇官音义疏韩宣子使叔向对曰寡君之愿也寡君不能独任其社稷之事未有伉俪在缞绖之中是以未敢请注制夫人之服则葬讫君臣乃释服音义疏君有辱命惠莫大焉若惠顾敝邑抚有晋国赐之内主岂惟寡君举羣臣实受其贶其自唐叔以下实宠嘉之注唐叔晋之祖音义疏既成昬注许昬成晏子受礼注受賔享之礼叔向从之宴相与语叔向曰齐其何如注问兴衰晏子曰此季世也吾弗知齐其为陈氏矣注不知其他唯知齐将为陈氏音义公弃其民而归于陈氏注弃民不恤齐旧四量豆区釜钟四升为豆各自其四以登于釜注四豆为区区斗六升四区为釜釜六斗四升登成也音义釜十则钟注六斛四斗陈氏三量皆登一焉钟乃大矣注登加也加一谓加旧量之二也以五升为豆五豆为区五区为釜则区二斗釜八斗钟八斛音义疏以家量贷而以公量收之注贷厚而收薄音义山木如市弗加于山鱼盐蜃蛤弗加于海注贾如在山海不加贵音义疏民参其力二入于公而衣食其一注言公重赋歛音义公聚朽蠧而三老冻馁注三老谓上夀中夀下夀皆八十已上不见养遇音义疏国之诸市屦贱踊贵注踊刖足者屦言刖多音义民人痛疾而或燠休之注燠休痛念之声谓陈氏也音义疏其爱之如父母而归之如流水欲无获民将焉辟之箕伯直柄虞遂伯戏注四人皆舜后陈氏之先音义疏其相胡公大姬已在齐矣注胡公四人之后周始封陈之祖大姬其妃也言陈氏虽为人臣然将有国其先祖鬼神已与胡公共在齐音义疏叔向曰然虽吾公室今亦季世也戎马不驾卿无军行注言晋衰弱不能征讨救诸侯音义公乘无人卒列无长注百人为卒言人皆非其人非其长音义庻民罢敝而宫室滋侈注滋益也音义道殣相望注饿死为殣音义而女富溢尤注女嬖宠之家民闻公命如逃宼雠栾郄胥原狐续庆伯降在皂隷注八姓晋旧臣之族也皂𨽻贱官音义疏政在家门注大夫专政民无所依君曰不悛以乐慆忧注慆藏也悛改也音义疏公室之卑其何日之有注言今至谗鼎之铭注谗鼎名也音义疏曰昧旦丕显后世犹怠注昧旦早起也丕大也言夙兴以务大显后世犹解怠音义况日不悛其能久乎晏子曰子将若何注问何以免此难音义叔向曰晋之公族尽矣肸闻之公室将卑其宗族枝叶先落则公从之肸之宗十一族注同祖为宗音义疏唯羊舌氏在而已肸又无子注无贤子公室无度注无法度幸而得死注言得以寿终为幸岂其获祀注言必不得祀初景公欲更晏子之宅曰子之宅近市湫隘嚻尘不可以居注湫下隘小嚣声尘土音义请更诸爽垲者注爽明垲燥音义疏辞曰君之先臣容焉注先臣晏子之先人臣不足以嗣之于臣侈矣注侈奢也且小人近市朝夕得所求小人之利也敢烦里旅注旅衆也不敢劳衆为已宅音义公笑曰子近市识贵贱乎对曰既利之敢不识乎公曰何贵何贱于是景公繁于刑注繁多也有鬻踊者故对曰踊贵屦贱既已告于君故与叔向语而称之注传䕶晏子令不与张趯同讥音义疏景公为是省于刑君子曰仁人之言其利博哉晏子一言而齐侯省刑诗曰君子如祉乱庶遄已注诗小雅如行也祉福也遄疾也言君子行福则庶㡬乱疾止也音义其是之谓乎及晏子如晋公更其宅反则成矣旣拜注拜谢新宅乃毁之而为里室皆如其旧注本坏里室以大晏子之宅故复之音义则使宅人反之注还其故室音义且谚曰非宅是卜唯邻是卜注卜良邻音义二三子先卜邻矣注二三子谓邻人违卜不祥君子不犯非礼注去俭即奢为非礼小人不犯不祥古之制也吾敢违诸乎卒复其旧宅公弗许因陈桓子以请乃许之注传言齐晋之衰贤臣怀忧且言陈氏之兴夏四月郑伯如晋公孙段相甚敬而卑礼无违者晋侯嘉焉授之以策注策赐命之书音义曰子丰有劳于晋国注子丰段之父疏余闻而弗忘赐女州田注州县今属河内郡音义以胙乃旧勲伯石再拜稽首受策以出君子曰礼其人之急也乎伯石之汰也注汰骄也音义一为礼于晋犹荷其禄况以礼终始乎诗曰人而无礼胡不遄死其是之谓乎初州县栾豹之邑也注豹栾盈族音义及栾氏亡范宣子赵文子韩宣子皆欲之文子曰温吾县也注州本属温温赵氏邑二宣子曰自郄称以别三传矣注郄称晋大夫始受州自是州与温别至今传三家音义晋之别县不唯州谁获治之注言县邑既别甚多无有得追而治取之文子病之乃舍之二子曰吾不可以正议而自与也皆舍之及文子为政赵获曰可以取州矣注获赵文子之子音义文子曰退注使获退也二子之言义也注二子二宣子也违义祸也余不能治余县又焉用州其以徼祸也君子曰弗知实难注患不知祸所起音义知而弗从祸莫大焉有言州必死丰氏故主韩氏注故犹旧也丰氏至晋旧以韩氏为主人伯石之获州也韩宣子为之请之为其复取之之故注后若还晋因自欲取之为七年丰氏归州张本音义五月叔弓如滕葬滕成公子服椒为介及郊遇懿伯之忌敬子不入注忌怨也懿伯椒之叔父敬子叔弓也叔弓礼椒为之辟仇音义疏惠伯曰公事有公利无私忌椒请先入乃先受馆敬子从之注惠伯子服椒也传言叔弓之有礼疏晋韩起如齐逆女注为平公逆公孙虿为少姜之有宠也以其子更公女而嫁公子注更嫁公女音义人谓宣子子尾欺晋晋胡受之宣子曰我欲得齐而远其宠宠将来乎注宠谓子尾音义秋七月郑罕虎如晋贺夫人且告曰楚人日征敝邑以不朝立王之故注楚灵王新立敝邑之往则畏执事其谓寡君而固有外心其不往则宋之盟云注云交相见进退罪也寡君使虎布之注布陈也宣子使叔向对曰君若辱有寡君在楚何害脩宋盟也君苟思盟寡君乃知免于戾矣君若不有寡君虽朝夕辱于敝邑寡君猜焉注猜疑也音义君实有心何辱命焉注言若有事晋心至楚可不须告君其往也苟有寡君在楚犹在晋也张趯使谓大叔曰自子之归也注归在此年春小人粪除先人之敝庐曰子其将来今子皮实来小人失望大叔曰吉贱不获来注贱非上卿音义疏畏大国尊夫人也且孟曰而将无事吉庶㡬焉注孟张趯也庶几如趯言小邾穆公来朝季武子欲卑之注不欲以诸侯礼待之穆叔曰不可曹滕二邾实不忘我好敬以逆之犹惧其贰又卑一睦焉注一睦谓小邾音义疏逆羣好也其如旧而加敬焉志曰能敬无灾又曰敬逆来者天所福也季孙从之八月大雩旱也齐侯田于莒注莒齐东竟音义卢蒲嫳见泣且请曰余发如此种种余奚能为注嫳庆封之党襄二十八年放之于竟种种短也自言衰老不能复为害音义公曰诺吾告二子注二子子雅子尾归而告之子尾欲复之子雅不可曰彼其发短而心甚长其或寝处我矣注言不可信九月子雅放卢蒲嫳于北燕注恐其复作乱疏燕简公多嬖宠欲去诸大夫而立其宠人冬燕大夫比以杀公之外嬖注比相亲比音义公惧奔齐书曰北燕伯欵出奔齐罪之也注欵罪轻于衞衎重于蔡朱故举中示例音义十月郑伯如楚子产相楚子享之赋吉日注吉日诗小雅宣王田猎之诗楚王欲与郑伯共田故赋之音义旣享子产乃具田备王以田江南之梦注楚之云梦跨江南北音义齐公孙灶卒注灶子雅司马灶见晏子注司马灶齐大夫曰又丧子雅矣晏子曰惜也子旗不免殆哉注以其不臣音义姜族弱矣而嬀将始昌注嬀陈氏音义二惠竞爽犹可注子雅子尾皆齐惠公之孙也竞彊也爽明也又弱一个焉姜其危哉音义经四年春王正月大雨雹注当雪而雹故以为灾而书之音义夏楚子蔡侯陈侯郑伯许男徐子滕子顿子胡子沈子小邾子宋世子佐淮夷会于申注楚灵王始会诸侯音义楚人执徐子注称人以执以不道于其民告秋七月楚子蔡侯陈侯许男顿子胡子沈子淮夷伐吴注因申会以伐吴不言诸侯者郑徐滕小邾宋不在故也胡国汝阴县西北有胡城疏执齐庆封杀之注楚子欲行霸为齐讨庆封故称齐音义遂灭赖九月取鄫注鄫莒邑传例曰克邑不用师徒曰取音义冬十有二月乙卯叔孙豹卒传四年春王正月许男如楚楚子止之注欲与俱田遂止郑伯复田江南许男与焉注前年楚子已与郑伯田江南故言复音义使椒举如晋求诸侯二君待之注二君郑许椒举致命曰寡君使举曰日君有惠赐盟于宋注宋盟在襄二十七年曰晋楚之从交相见也以岁之不易注不易言有难音义寡人愿结驩于二三君注欲得诸侯谋事补阙音义使举请间君若苟无四方之虞注虞度也音义则愿假宠以请于诸侯注欲借君之威宠以致诸侯晋侯欲勿许司马侯曰不可楚王方侈天或者欲逞其心以厚其毒而降之罚未可知也其使能终亦未可知也晋楚唯天所相注相助也音义不可与争君其许之而脩德以待其归若归于德吾犹将事之况诸侯乎若适滛虐楚将弃之注弃不以为君吾又谁与争公曰晋有三不殆其何敌之有注殆危也音义国险而多马齐楚多难注多簒弑之难音义有是三者何乡而不济对曰恃险与马而虞邻国之难是三殆也四岳注东岳岱西岳华南岳衡北岳恒音义疏三涂注在河南陆浑县南音义疏阳城注在阳城县东北疏大室注在河南阳城县西北音义疏荆山注在新城沶乡县南音义中南注在始平武功县南九州之险也是不一姓注虽是天下至险无德则灭亡冀之北土注燕代音义马之所生无兴国焉恃险与马不可以为固也从古以然是以先王务脩德音以亨神人注亨通也音义疏不闻其务险与马也邻国之难不可虞也或多难以固其国启其疆土或无难以丧其国失其守宇注于国则四垂为宇音义疏若何虞难齐有仲孙之难而获桓公至今赖之注仲孙公孙无知事在庄九年晋有里㔻之难而获文公是以为盟主注里克㔻郑事在僖九年音义衞邢无难敌亦丧之注闵二年狄灭衞僖二十五年衞灭邢音义故人之难不可虞也恃此三者而不脩政德亡于不暇又何能济君其许之纣作滛虐文王惠和殷是以陨周是以兴夫岂争诸侯乃许楚使使叔向对曰寡君有社稷之事是以不获春秋时见注言不得自徃谦辞音义诸侯君实有之何辱命焉椒举遂请昏注盖楚子遣举时兼使求昏晋侯许之楚子问于子产曰晋其许我诸侯乎对曰许君晋君少安不在诸侯注安于小小不能远图音义其大夫多求注贪也莫匡其君疏在宋之盟又曰如一注晋楚同也若不许君将焉用之注焉用宋盟音义王曰诸侯其来乎对曰必来从宋之盟承君之欢不畏大国注大国晋也何故不来不来者其鲁衞曹邾乎曹畏宋邾畏鲁鲁衞偪于齐而亲于晋唯是不来其余君之所及也谁敢不至注言楚威力所能及音义疏王曰然则吾所求者无不可乎对曰求逞于人不可注逞快也求人以快意人必违之与人同欲尽济注为下会申传大雨雹季武子问于申丰曰雹可御乎注御止也申丰鲁大夫对曰圣人在上无雹虽有不为灾疏古者日在北陆而藏氷注陆道也谓夏十二月日在虚危氷坚而藏之疏西陆朝觌而出之注谓夏三月日在昴毕蛰虫出而用氷春分之中奎星朝见东方疏其藏氷也深山穷谷固阴沍寒于是乎取之注沍闭也必取积阴之氷所以道逹其气使不为灾疏其出之也朝之禄位賔食丧祭于是乎用之注言不独共公疏其藏之也黑牡秬黍以享司寒注黑牡黑牲也秬黑黍也司寒𤣥㝠北方之神故物皆用黑有事于氷故祭其神音义疏其出之也桃弧棘矢以除其灾注桃弓棘箭所以禳除凶邪将御至尊故音义疏其出入也时食肉之禄氷皆与焉注食肉之禄谓在朝廷治其职事就官食者音义疏大夫命妇丧浴用氷注命妇大夫妻音义疏祭寒而藏之注享司寒音义献羔而启之注谓二月春分献羔祭韭开氷室音义疏公始用之注公先用优尊火出而毕赋注火星昬见东方谓三月四月中疏自命夫命妇至于老疾无不受氷注老致仕在家者山人取之县人传之注山人虞官县人遂属音义疏舆人纳之𨽻人藏之注舆𨽻皆贱官音义夫氷以风壮注氷因风寒而坚音义而以风出注顺春风而散用其藏之也周注周宻也其用之也徧注及老疾音义则冬无愆阳注愆过也谓冬温音义夏无伏阴注伏阴谓夏寒春无凄风注凄寒也音义秋无苦雨注霖雨为人所患苦音义疏雷出不震注震霆也音义疏无菑霜雹疠疾不降注疠恶气也音义疏民不夭札注短折为夭夭死为札音义疏今藏川池之氷弃而不用注既不藏深山穷谷之氷又火出不毕赋有余则弃之风不越而杀雷不发而震注越㪚也言隂阳失序雷风为害音义疏雹之为菑谁能御之七月之卒章藏氷之道也注七月诗豳风卒章曰二之日凿氷冲冲谓十二月凿而取之三之日纳于凌隂凌阴氷室也四之日其蚤献羔祭韭谓二月春分蚤开氷室以荐宗庙音义疏夏诸侯如楚鲁衞曹邾不会曹邾辞以难公辞以时祭衞侯辞以疾注如子产言音义疏郑伯先待于申注自楚先至会地六月丙午楚子合诸侯于申椒举言于楚子曰臣闻诸侯无归礼以为归今君始得诸侯其愼礼矣霸之济否在此会也夏启有钧台之享注启禹子也河南阳翟县南有钧台陂盖启享诸侯于此音义商汤有景亳之命注河南巩县西南有汤亭或言亳即偃师音义周武有孟津之誓注时伐纣也音义成有岐阳之蒐注周成王归自奄大蒐于岐山之阳岐山在扶风美阳县西北音义康有酆宫之朝注酆在始平鄠县东有灵台康王于是朝诸侯音义穆有涂山之会注周穆王会诸侯于涂山涂山在夀春东北疏齐桓有召陵之师注在僖四年音义晋文有践土之盟注在僖二十八年君其何用宋向戌郑公孙侨在诸侯之良也君其选焉注选择所用音义王曰吾用齐桓注用会召陵之礼疏王使问礼于左师与子产左师曰小国习之大国用之敢不荐闻注言所闻谦示所未行献公合诸侯之礼六注其礼六仪也宋爵公故献公礼疏子产曰小国共职敢不荐守献伯子男会公之礼六注郑伯爵故献伯子男会公之礼其礼同所从言之异音义疏君子谓合左师善守先代子产善相小国王使椒举侍于后以规过注规正二子之过音义卒事不规王问其故对曰礼吾未见者有六焉又何以规注左师子产所献六礼楚皆未尝行宋大子佐后至王田于武城久而弗见椒举请辞焉注请王辞谢之王使往曰属有宗祧之事于武城注言为宗庙田猎音义疏寡君将堕币焉敢谢后见注恨其后至故言将因诸侯会布币乃相见经并书宋大子佐知此言在会前音义疏徐子吴出也以为贰焉故执诸申注言楚子以疑罪执诸侯楚子示诸侯侈注自奢侈椒举曰夫六王二公之事注六王启汤武成康穆也二公齐桓晋文皆所以示诸侯礼也诸侯所由用命也夏桀为仍之会有缗叛之注仍缗皆国名音义商纣为黎之蒐东夷叛之注黎东夷国名音义周幽为大室之盟戎狄叛之注大室中岳皆所以示诸侯汰也诸侯所由弃命也今君以汰无乃不济乎王弗听子产见左师曰吾不患楚矣汰而愎谏注愎狠也音义不过十年左师曰然不十年侈其恶不远远恶而后弃注恶及远方则人弃之善亦如之德远而后兴注为十三年楚弑其君传秋七月楚子以诸侯伐吴宋大子郑伯先归注经所以更叙诸侯也时晋之属国皆归独言二国者郑伯久于楚宋大子不得时见故慰遣之音义宋华费遂郑大夫从注从伐吴以答见慰音义使屈申围朱方注朱方吴邑齐庆封所封也屈申屈荡之子音义八月甲申克之执齐庆封而尽灭其族注庆封以襄二十八年奔吴八月无甲申日误疏将戮庆封椒举曰臣闻无瑕者可以戮人庆封惟逆命是以在此注逆命谓性不㳟顺其肯从于戮乎注言不肯黙而从戮播于诸侯焉用之注播扬也音义王弗听负之斧钺以狥于诸侯使言曰无或如齐庆封弑其君弱其孤以盟其大夫注齐崔杼弑君庆封其党也故以弑君罪责之音义疏庆封曰无或如楚共王之庶子围弑其君兄之子麇而代之以盟诸侯疏王使速杀之遂以诸侯灭赖赖子靣縳衔璧士袒舆榇从之造于中军注中军王所将音义王问诸椒举对曰成王克许注在僖六年许僖公如是王亲释其缚受其璧焚其榇王从之注从举言音义迁赖于鄢注鄢楚邑音义楚子欲迁许于赖使鬭韦龟与公子弃疾城之而还注为许城也韦龟子文之𤣥孙音义申无宇曰楚祸之首将在此矣召诸侯而来伐国而克城竟莫校注谓筑城于外竟诸侯无与争音义王心不违民其居乎注言将有事不得安也民之不处其谁堪之不堪王命乃祸乱也九月取鄫言易也莒乱着丘公立而不抚鄫鄫叛而来故曰取凡克邑不用师徒曰取注着丘公去疾也不书奔者溃散而来将帅微也重发例者以通叛而自来音义郑子产作丘赋注丘十六井当出马一匹牛三头今子产别赋其田如鲁之田赋田赋在哀十一年疏国人谤之注谤毁也曰其父死于路注谓子国为尉氏所杀已为虿尾注谓子产重赋毒害百姓音义以令于国国将若之何子寛以告注子寛郑大夫子产曰何害苟利社稷死生以之注以用也且吾闻为善者不改其度故能有济也民不可逞度不可改注度法也诗曰礼义不愆何恤于人言注逸诗子产自以为权制济国于礼义无愆吾不迁矣注迁移也浑罕曰国氏其先亡乎注浑罕子寛音义君子作法于凉其敝犹贪注凉薄也音义作法于贪敝将若之何注言不可久行姬在列者注在列国也蔡及曹滕其先亡乎偪而无礼注蔡偪楚曹滕偪宋郑先衞亡偪而无法注偪晋楚疏政不率法而制于心民各有心何上之有注子产权时救急浑罕讥之正道冬吴伐楚入棘栎麻注棘栎麻皆楚东鄙邑谯国鄼县东北有棘亭汝阴新蔡县东北有栎亭音义疏以报朱方之役注朱方役在此年秋楚沈尹射奔命于夏汭注夏汭汉水曲入江今夏口也吴兵在东北楚盛兵在东南以絶其后音义箴尹宜咎城钟离注宜咎本陈大夫襄二十四年奔楚音义薳启疆城巢然丹城州来注然丹郑穆公孙襄十九年奔楚音义东国水不可以城彭生罢赖之师注彭生楚大夫罢鬬韦龟城赖之师音义初穆子去叔孙氏及庚宗注成十六年辟侨如之难奔齐庚宗鲁地音义遇妇人使私为食而宿焉问其行告之故哭而送之注妇人闻而哭之适齐娶于国氏注国氏齐正卿姜姓音义生孟丙仲壬梦天压己弗胜注穆子梦也音义顾而见人黑而上偻注上偻肩伛音义深目而豭喙注口象猪音义号之曰牛助余乃胜之旦而皆召其徒无之注徒从者音义且曰志之注志识也音义及宣伯奔齐馈之注宣伯侨如穆子之兄成十六年奔齐穆子馈宣伯音义宣伯曰鲁以先子之故注先子宣伯先人将存吾宗必召女召女何如对曰愿之久矣注言兄始为乱已则有今日之愿盖忿言音义鲁人召之不告而归既立注在齐生孟丙仲壬鲁召之立为卿襄二年始见经音义所宿庚宗之妇人献以雉注献穆子问其姓注问有子否音义对曰余子长矣能奉雉而从我矣注襄二年竖牛五六嵗音义疏召而见之则所梦也未问其名号之曰牛曰唯皆召其徒使视之遂使为竖注竖小臣也传言从梦未必吉音义疏有宠长使为政注为家政公孙明知叔孙于齐注公孙明齐大夫子明也与叔孙相亲知归未逆国姜子明取之注国姜孟仲母音义故怒其子长而后使逆之注子孟丙仲壬疏田于丘莸注丘莸地名音义遂遇疾焉竖牛欲乱其室而有之强与孟盟不可注欲使从己孟不肯音义疏叔孙为孟钟曰尔未际注际接也孟未与诸大夫相接见音义疏飨大夫以落之注以豭猪血衅钟曰落音义疏旣具注飨礼具使竖牛请日注请飨日疏入弗谒注谒日也出命之日注诈命也及賔至闻钟声牛曰孟有北妇人之客注北妇人国姜也客谓公孙明怒将往牛止之賔出使拘而杀诸外注杀孟丙音义牛又强与仲盟不可仲与公御莱书观于公注莱书公御士名仲与之私游观于公宫音义公与之环注赐玉环使牛入示之注示叔孙入不示出命佩之牛谓叔孙见仲而何注而何如何音义叔孙曰何为注恠牛言曰不见既自见矣注言仲已自往见公公与之环而佩之矣疏遂逐之奔齐疾急命召仲牛许而不召杜洩见告之饥渇授之戈注杜洩叔孙氏宰也牛不食叔孙叔孙怒欲使杜洩杀之音义对曰求之而至又何去焉注言求食可得无为去竖牛盖杜洩力不能去设辞以免音义竖牛曰夫子疾病不欲见人使寘馈于个而退注寘置也个东西厢音义疏牛弗进则置虚命彻注写器令空示若叔孙已食命去之音义十二月癸丑叔孙不食乙卯卒注三日絶粮牛立昭子而相之注昭子豹之庶子叔孙婼也音义公使杜洩葬叔孙竖牛赂叔仲昭子与南遗注昭子叔仲带也南遣季氏家臣音义使恶杜洩于季孙而去之注憎洩不与已同志音义杜洩将以路葬且尽卿礼注路王所赐叔孙车南遗谓季孙曰叔孙未乘路葬焉用之且冡卿无路介卿以葬不亦左乎注冡卿谓季孙介次也左不便音义季孙曰然使杜洩舍路注舍置也音义不可曰夫子受命于朝而聘于王注在襄二十四年夫子谓叔孙王思旧勲而赐之路注感其有礼以念其先人复命而致之君注豹不敢自乘君不敢逆王命而复赐之使三官书之吾子为司徒实书名注谓季孙也书名定位号音义夫子为司马与工正书服注谓叔孙也服车服之器工正所书孟孙为司空以书勲注勲功也疏今死而弗以是弃君命也书在公府而弗以是废三官也若命服生弗敢服死又不以将焉用之乃使以葬季孙谋去中军竖牛曰夫子固欲去之注诬叔孙以媚季孙音义疏春秋左传注疏卷四十二卷四十二考证春秋左氏传注疏卷四十二考证叔弓如晋注叔弓叔老子按各本俱有此注但杜注例前文已见者后不重出叔弓于襄三十年如宋葬共姬注已曰叔老子矣是以上年帅师疆郓田不重注也此注五字疑是后人校刻时添益耳公如晋至河乃复孙复曰公如晋至河乃复者五惟二十三年书有疾而反余皆讥公数如晋见拒不能以礼自重大取困辱也传季武子赋緜之卒章按杜注取文王有四臣即诗所谓疏附先后奔奏御侮耳陆氏音义解以大顚闳夭散宜生南宫适盖汉儒有此说实则疏附先后奔奏御侮之臣岂必各居其一传有嘉树焉宣子誉之疏服䖍云誉游也宣子游其树下夏谚曰一游一誉为诸侯度按孟子作一游一豫当是服䖍所见孟子本不同耳传执诸中都注在西河界休县东南按汉时中都县属太原郡后书郡国志引此传及注曰界休县南中都城是也传火中寒暑乃退疏旦氐中氐后即次房心监本作旦氐后即次房心脱中氐二字以文义推之当是讹脱今添传栾郄胥原狐续庆伯降在皂隶注八姓晋旧臣之族也按栾郄等皆氏族非姓也杜注谓八姓稍未检原氏即先氏也续与狐同宗而各为氏楚子蔡侯陈侯郑伯许男徐子滕子顿子胡子沈子小邾子宋世子佐淮夷会于申程子曰晋平公不在诸侯楚于是为伯者之事林尧叟曰以楚庄之贤辰陵之盟从之者陈郑焉耳申之会合十二国楚之得志于中国未有盛于此时者也传四岳疏是解衡霍二名之山也按三代以上衡山亦称霍山是一山二名如泰之名岱耳汉武以后即祀南岳于潜霍后人遂称潜霍为南岳焉是二山而一名矣江北湘南相去千有余里谓潜霍即三代时之衡霍可乎传三涂疏大行轘辕崤黾也崤渑似应作崤黾传阳城注在阳城县东北大室注在河南阳城县西北按杜注之例郡县名不重见此阳城县河南郡所统也于阳城下应曰在河南阳城县东北于大室下应曰在阳城县西北各本相沿误也传中南按书禹贡诗秦风史记汉书皆作终南传古者日在北陆而藏氷疏月令季冬氷盛水腹命取氷按月令原文季冬氷方盛水泽腹坚今各本俱脱去方字泽字坚字明是讹漏但疏引郑注腹厚也又似截取字句不依原文者传康有酆宫之朝按楚世家作丰宫注引服䖍曰丰宫成王庙所在也传使三官书之按周制天子六卿诸侯大国三卿当王朝之半汉世承之遂以司徒司马司空为三公官矣传孟孙为司空以书勲赵汸补注曰传见鲁三卿官犹旧制如晋宋皆改易周官矣春秋左氏传注疏卷四十二考证春秋左传注疏卷四十三钦定四库全书春秋左传注疏卷四十三晋杜氏注唐陆徳明音义孔颕达疏经五年春王正月舍中军注襄十一年始立中军音义楚杀其大夫屈申注书名罪之公如晋夏莒牟夷以牟娄及防兹来奔注城阳平昌县西南有防亭姑幕县东北有兹亭音义秋七月公至自晋戊辰叔弓帅师败莒师于蚡泉注蚡泉鲁地音义秦伯卒注无传不书名未同盟冬楚子蔡侯陈侯许男顿子沈子徐人越人伐吴传五年春王正月舍中军卑公室也注罢中军季孙称左师孟氏称右师叔孙氏则自以叔孙为军名疏毁中军于施氏成诸臧氏注季孙不欲亲其议勅二家会诸大夫发毁置之计又取其令名音义疏初作中军三分公室而各有其一注三家各有一军家属季氏尽征之注无所入于公叔孙氏臣其子弟注以父兄归公孟氏取其半焉注复以子弟之半归公音义疏及其舍之也四分公室季氏择二注简择取二分音义疏二子各一皆尽征之而贡于公注国人尽属三家三家随时献公而已以书使杜洩告于殡曰注告叔孙之柩音义子固欲毁中军既毁之矣故告杜洩曰夫子唯不欲毁也故盟诸僖闳诅诸五父之衢注皆在襄十一年音义受其书而投之注投掷也音义帅士而哭之注痛叔孙之见诬叔仲子谓季孙曰带受命于子叔孙曰𦵏鲜者自西门注不以夀终为鲜西门非鲁朝正门音义疏季孙命杜洩注命使从西门杜洩曰卿䘮自朝鲁礼也注从生存朝觐之正路疏吾子为国政未改礼而又迁之注迁易也羣臣惧死不敢自也注自从也既𦵏而行注善杜洩能辟祸仲至自齐注闻䘮而来季孙欲立之南遗曰叔孙氏厚则季氏薄彼实家乱子勿与知不亦可乎南遗使国人助竖牛以攻诸大库之庭注攻仲壬也鲁城内有大庭氏之虚于其上作库音义疏司宫射之中目而死竖牛取东鄙三十邑以与南遗注取叔孙氏邑音义昭子即位朝其家衆曰竖牛祸叔孙氏使乱大从注使从于乱音义疏杀适立庶又披其邑将以赦罪注披析也谓以邑与南遗昭子不知竖牛饿杀其父故但言其见罪音义疏罪莫大焉必速杀之竖牛惧奔齐孟仲之子杀诸塞闗之外注齐鲁界上闗音义投其首于宁风之棘上注宁风齐地仲尼曰叔孙昭子之不劳不可能也注不以立己为功劳据其所言善之时鲁人不以饿死语昭子音义周任有言曰为政者不赏私劳不罸私怨诗云有觉徳行四国顺之注诗大雅觉直也言徳行直则四方顺从之音义初穆子之生也庄叔以周易筮之注庄叔穆子父得臣也遇明夷䷣注离下坤上明夷音义之谦䷎注艮下坤上谦明夷初九变为谦音义疏以示卜楚丘注楚丘卜人姓名曰是将行注行出奔而归为子祀注奉祭祀以谗人入其名曰牛卒以馁死明夷日也注离为日夷伤也日明伤音义日之数十注甲至癸故有十时亦当十位自王已下其二为公其三为卿注日中当王食时当公平旦为卿鸡鸣为士夜半为皁人定为舆黄昏为隶日入为僚晡时为仆日昳为台隅中日出阙不在第尊王公旷其位音义疏日上其中注日中盛明故以当王食日为二注公位旦日为三注卿位明夷之谦明而未融其当旦乎注融朗也离在坤下日在地中之象又变为谦谦道卑退故曰明而未融日明未融故曰其当旦乎疏故曰为子祀注庄叔卿也卜豹为卿故知为子祀日之谦当鸟故曰明夷于飞注离为日为鸟离变为谦日光不足故当鸟鸟飞行故曰于飞疏明之未融故曰垂其翼注于日为未融于鸟为垂翼象日之动故曰君子于行注明夷初九得位有应君子象也在明伤之世居谦下之位故将辟难而行音义疏当三在旦故曰三日不食注旦位在三又非食时故曰三日不食疏离火也艮山也离为火火焚山山败注离艮合体故音义于人为言注艮为言疏败言为谗注为离所焚故言败故曰有攸往主人有言言必谗也注离变为艮故言有所往往而见烧故主人有言言而见败故必谗言音义纯离为牛注易离上离下离畜牝牛吉故言纯离为牛音义疏世乱谗胜胜将适离故曰其名曰牛注离焚山则离胜譬世乱则䜛胜山焚则离独存故知名牛也竖牛非牝牛故不吉谦不足飞不翔注谦道冲退故飞不逺翔垂不峻翼不广注峻髙也翼垂下故不能广逺故曰其为子后乎注不逺翔故知不逺去疏吾子亚卿也抑少不终注旦日正卿之位庄叔父子世为亚卿位不足以终尽卦体盖引而致之楚子以屈申为贰于吴乃杀之注造生贰心以屈生为莫敖注生屈建子使与令尹子荡如晋逆女过郑郑伯劳子荡于汜劳屈生于莬氏注汜莬氏皆郑地音义晋侯送女于郉丘子产相郑伯会晋侯于郉丘注𫝊言楚强诸侯畏敬其使音义疏公如晋注即位而往见音义自郊劳至于赠贿注往有郊劳去有赠贿音义疏无失礼注揖让之礼晋侯谓女叔齐曰鲁侯不亦善于礼乎对曰鲁侯焉知礼公曰何为自郊劳至于赠贿礼无违者何故不知对曰是仪也不可谓礼礼所以守其国行其政令无失其民者也今政令在家注在大夫音义不能取也有子家覊弗能用也注覊庄公𤣥孙懿伯也音义奸大国之盟陵虐小国注谓伐莒取郓音义利人之难注谓往年莒乱而取郓音义不知其私注不自知有私难公室四分民食于他注他谓三家也言鲁君与民无异疏思莫在公不圗其终注无为公谋终始者音义疏为国君难将及身不恤其所礼之本末将于此乎在注在恤民与忧国而屑屑焉习仪以亟注言以习仪为急音义言善于礼不亦逺乎君子谓叔侯于是乎知礼注时晋侯亦失政叔齐以此讽諌音义晋韩宣子如楚送女叔向为介郑子皮子大叔劳诸索氏注河南成臯县东有大索城音义大叔谓叔向曰楚王汰侈已甚子其戒之叔向曰汰侈已甚身之灾也焉能及人若奉吾币帛慎吾威仪守之以信行之以礼敬始而思终终无不复注事皆可复行音义从而不失仪注从顺也敬而不失威道之以训辞奉之以旧法考之以先王注以先王之礼成其好音义度之以二国注度晋楚之势而行之音义疏虽汰侈若我何及楚楚子朝其大夫曰晋吾仇敌也茍得志焉无恤其他今其来者上卿上大夫也若吾以韩起为阍注刖足使守门音义疏以羊舌肸为司宫注加宫刑音义足以辱晋吾亦得志矣可乎大夫莫对薳启疆曰可茍有其备何故不可耻匹夫不可以无备况耻国乎是以圣王务行礼不求耻人朝聘有珪注珪以为信疏享覜有璋注享飨也覜见也既朝聘而享见也臣为君使执璋音义疏小有述职注诸侯适天子曰述职音义疏大有廵功注天子廵守曰廵功音义设机而不倚爵盈而不饮注言务行礼音义疏宴有好货注宴饮以货为好衣服车马在客所无音义疏飱有陪鼎注熟食为飱陪加也加鼎所以厚殷勤音义疏入有郊劳注賔至逆劳之于郊出有赠贿注去则赠之以货贿礼之至也国家之败失之道也则祸乱兴注失朝聘宴好之道城濮之役注在僖二十八年音义晋无楚备以败于邲注在宣十二年言兵祸始于城濮音义邲之役楚无晋备以败于鄢在成十六年音义疏自鄢以来晋不失备而加之以礼重之以睦注君臣和也音义是以楚弗能报而求亲焉既获姻亲又欲耻之以召㓂雠备之若何注言何以为音义谁其重此注言怨重若有其人耻之可也注谓有贤人以敌晋则可耻之若其未有君亦圗之晋之事君臣曰可矣求诸侯而麇至注麇羣也音义求昬而荐女注荐进也君亲送之上卿及上大夫致之犹欲耻之君其亦有备矣不然奈何韩起之下赵成中行吴魏舒范鞅知盈注五卿位在韩起之下皆三军之将佐也成赵武之子吴荀偃之子音义羊舌肸之下祁午张趯籍谈女齐梁丙张骼辅跞苖贲皇皆诸侯之选也注言非凡人音义韩襄为公族大夫韩湏受命而使矣注襄韩无忌子也为公族大夫湏起之门子年虽幼已任出使音义疏箕襄邢带注二人韩氏族叔禽叔椒子羽注皆韩起庶子疏皆大家也韩赋七邑皆成县也注成县赋百乘也音义羊舌四族皆彊家也注四族铜鞮伯华叔向叔鱼叔虎兄弟四人音义疏晋人若䘮韩起杨肸五卿八大夫注五卿赵成以下八大夫祁午以下音义辅韩湏杨石注石叔向子食我也音义因其十家九县注韩氏七羊舌氏四而言十家举大数也羊舌四家共二县故但言彊家疏长毂九百注长毂戎车也县百乘音义疏其余四十县遗守四千注计遗守国者尚有四千乘音义奋其武怒以报其大耻伯华谋之注伯华叔向兄中行伯魏舒帅之注伯中行吴其蔑不济矣君将以亲易怨注失婚姻之亲实无礼以速㓂而未有其备使羣臣往遗之禽以逞君心何不可之有疏王曰不谷之过也大夫无辱注谢薳启疆厚为韩子礼王欲敖叔向以其所不知而不能注言叔向之多知音义疏亦厚其礼韩起反郑伯劳诸圉注圉郑地名辞不敢见礼也注奉使君命未反故音义郑罕虎如齐娶于子尾氏注自为逆也音义晏子骤见之陈桓子问其故对曰能用善人民之主也注谓授子产政音义夏莒牟夷以牟娄及防兹来奔牟夷非卿而书尊地也注尊重也重地故书以名其人终为不义莒人愬于晋注愬鲁受牟夷音义晋侯欲止公范献子曰不可人朝而执之诱也讨不以师而诱以成之惰也为盟主而犯此二者无乃不可乎请归之间而以师讨焉注间暇也音义乃归公秋七月公至自晋莒人来讨注讨受牟夷不设备戊辰叔弓败诸蚡泉莒未陈也注嫌君臣异故重𤼵例音义冬十月楚子以诸侯及东夷伐吴以报棘栎麻之役注役在四年薳射以繁扬之师㑹于夏汭注㑹楚子音义越大夫常夀过帅师㑹楚子于琐注琐楚地音义闻吴师出薳启疆帅师从之注从吴师也遽不设备吴人败诸鹊岸注庐江舒县有鹊尾渚音义楚子以驲至于罗汭注驲𫝊也罗水名音义吴子使其弟蹶由犒师注犒劳音义楚人执之将以衅鼓王使问焉曰女卜来吉乎对曰吉寡君闻君将治兵于敝邑卜之以守龟曰余亟使人犒师请行以观王怒之疾徐而为之备尚克知之注言吴令龟如此音义龟兆告吉曰克可知也君若驩焉好逆使臣滋敝邑休怠注休觧也音义而忘其死亡无日矣今君奋焉震电冯怒注冯盛也音义疏虐执使臣将以衅鼓则吴知所备矣敝邑虽羸若早脩完注完器备音义其可以息师注息楚之师难易有备可谓吉矣且吴社稷是卜岂为一人使臣获衅军鼓而敝邑知备以御不虞其为吉孰大焉国之守龟其何事不卜注言常卜音义疏一臧一否其谁能常之城濮之兆其报在邲注城濮战楚卜吉其效乃在邲音义今此行也其庸有报志注言吴有报楚意乃弗杀楚师济于罗汭沈尹赤会楚子次于莱山薳射帅繁扬之师先入南怀楚师从之及汝清注南懐汝清皆楚界音义吴不可入注有楚子遂观兵于坻箕之山注观示也音义是行也吴早设备楚无功而还以蹶由归楚子惧吴使沈尹射待命于巢薳启疆待命于雩娄礼也注善有音义秦后子复归于秦注元年奔晋景公卒故也注终五稔之言音义经六年春王正月杞伯益姑卒注再同盟疏𦵏秦景公夏季孙宿如晋𦵏把文公注无传宋华合比出奔卫注合比事君不以道自取奔亡书名罪之音义疏秋九月大雩楚薳罢帅师伐吴音义冬叔弓如楚齐侯伐北燕传六年春王正月把文公卒弔如同盟礼也注鲁怨把因晋取其田而今不废䘮纪故礼之大夫如秦𦵏景公礼也注合先王士弔大夫送𦵏之礼疏三月郑人铸刑书注铸刑书于鼎以为国之常法音义疏叔向使诒子产书注诒遗也音义曰始吾有虞于子注虞度也言凖度子产以为已法音义今则已矣注已止也昔先王议事以制不为刑辟惧民之有争心也注临事制刑不豫设法也法豫设则民知争端音义疏犹不可禁御是故闲之以义注闲防也纠之以政注纠举也行之以礼守之以信奉之以仁注奉飬也制为禄位以劝其从注劝从教严断刑罚以威其淫注淫放也疏惧其未也故诲之以忠耸之以行注耸惧也音义教之以务注时所急使之以和注说以使民音义临之以敬涖之以彊注施之于事为涖音义断之以刚注义断恩疏犹求圣哲之上明察之官注上公侯也官卿大夫也忠信之长慈恵之师民于是乎可任使也而不生祸乱民知有辟则不忌于上注权移于法故民不畏上音义疏竝有争心以徴于书而徼幸以成之注因危文以生争縁徼幸以成其巧伪音义疏弗可为矣注为治也夏有乱政而作禹刑商有乱政而作汤刑注夏商之乱着禹汤之法言不能议事以制音义疏周有乱政而作九刑注周之衰亦为刑书谓之九刑疏三辟之兴皆叔世也注言刑书不起于始盛之世疏今吾子相郑国作封洫注在襄三十年音义立谤政注作丘赋在四年音义制参辟铸刑书注制参辟谓用三代之末法音义疏将以靖民不亦难乎诗曰仪式刑文王之徳日靖四方注诗颂言文王以徳为仪式故能日有安靖四方之功刑法也疏又曰仪刑文王万邦作孚注诗大雅言文王作仪法为天下所信孚信也疏如是何辟之有注言诗唯以徳与信不以刑也民知争端矣将弃礼而徴于书注以刑书为徴疏锥刀之末将尽争之注锥刀末喻小事乱狱滋丰贿赂竝行终子之世郑其败乎疏肸闻之国将亡必多制注数改法其此之谓乎复书曰若吾子之言注复报也疏侨不才不能及子孙吾以救世也既不承命敢忘大恵注以箴戒为恵疏士文伯曰火见郑其火乎注火心星也周五月昏见火未出而作火以铸刑器注刑器鼎也蔵争辟焉火如象之不火何为注象类也同气相求火未出而用火相感而致灾疏夏季孙宿如晋拜莒田也注谢前年受牟夷邑不见讨晋侯享之有加笾注笾豆之数多于常礼武子退使行人告曰小国之事大国也茍免于讨不敢求贶注贶赐也得贶不过三献注周礼大夫三献疏今豆有加下臣弗堪无乃戾也注惧以不堪为罪疏韩宣子曰寡君以为驩也注以加礼致驩对曰寡君犹未敢注未敢当此加也疏况下臣君之隶也敢闻加贶固请彻加而后卒事晋人以为知礼重其好货注宴好之货宋寺人桞有宠注有宠于平公音义太子佐恶之华合比曰我杀之注欲以求媚太子音义栁闻之乃坎用牲埋书注诈为盟处音义而告公曰合比将纳亡人之族注亡人华臣也襄十七年奔陈既盟于北郭矣公使视之有焉遂逐华合比合比奔卫于是华亥欲代右师注亥合比弟欲得合比处乃与寺人桞比从为之徴曰闻之乆矣注闻合比欲纳华臣音义公使代之注代合比为右师见于左师注左师向戌音义左师曰女夫也必亡注夫谓华亥音义女䘮而宗室于人何有人亦于女何有注言人亦不能爱女音义诗曰宗子维城毋俾城壊毋独斯畏注诗大雅言宗子之固若城俾使也音义疏女其畏哉注为二十年华亥出奔传六月丙戌郑灾注终士文伯之言楚公子弃疾如晋报韩子也注报前年送女过郑郑罕虎公孙侨游吉从郑伯以劳诸柤辞不敢见注不敢当国君之劳柤郑地音义固请见之见如见王注见郑伯如见楚王言弃疾共而有礼疏以其乘马八匹私面注私见郑伯音义见子皮如上卿注如见楚卿以马六匹见子产以马四匹见子大叔以马二匹注降杀以两音义禁刍牧採樵不入田注不犯田种音义不樵树不采蓻注蓻种也疏不抽屋不强匄疏誓曰有犯命者君子废小人降注君子则废黜不得居位小人则退给下剧也音义舍不为暴主不慁賔注慁患也音义往来如是郑三卿皆知其将为王也注三卿罕虎公孙侨游吉韩宣子之适楚也楚人弗逆公子弃疾及晋竟晋侯将亦弗逆叔向曰楚辟我衷注辟邪也衷正也音义若何效辟诗曰尔之教矣民胥效矣注诗小雅言上教下效音义从我而已焉用效人之辟书曰圣作则注逸书则法也音义无宁以善人为则注无宁宁也而则人之辟乎匹夫为善民犹则之况国君乎晋侯说乃逆之注传言叔向知礼音义秋九月大雩旱也徐仪楚聘于楚注仪楚徐大夫楚子执之逃归惧其叛也使薳洩伐徐注薳洩楚大夫音义吴人救之令尹子荡帅师伐吴师于豫章而次于干谿注干谿在谯国城父县南楚东竟音义吴人败其师于房钟注房钟吴地获宫廐尹弃疾注闘韦龟之父音义子荡归罪于薳洩而杀之注归罪于薳洩不以败告故不书冬叔弓如楚聘且弔败也注弔为吴所败疏十一月齐侯如晋请伐北燕也注告盟主士匄相士鞅逆诸河礼也注士匄晋大夫相为介得敬逆来者之礼音义疏晋侯许之十二月齐侯遂伐北燕将纳简公注简公北燕伯三年出奔齐晏子曰不入燕有君矣民不贰吾君贿左右谄谀作大事不以信未尝可也注为明年暨齐平传音义春秋左传注疏卷四十三卷四十三考证春秋左氏传注疏卷四十三考证舍中军林尧叟曰舍中军从祀先公皆善辞也非国史无以知舍中军为季氏専鲁从祀先公为阳虎専季氏也又按万斯大学春秋随笔曰向作三军今舍中军季宿弱二子更弱公室也宿既将中军専鲁政复私计已与二子归公虽异分国维均因乗叔豹之死舍去中军已専一军而以一军属二子传言四分公室者对二子而为言也如是则已不居中军之名而实则益前之半二子有分民而无専将公室有贡而无民故曰舍中军者季宿弱二子更弱公室也莒牟夷以牟娄及防兹来奔按牟娄杜氏不注以隠四年莒人伐把取牟娄已注也楚子蔡侯陈侯许男顿子沈子徐人越人伐吴林尧叟曰越始见经通吴以疲楚者晋谋之失也通越以困吴者楚谋之失也传舍中军卑公室也疏还复二军不得言舍三军还复二军监夲讹作还作三军刘炫之意觧经书舍中军不言舍三军也夲作还复者是今改正又疏传称孟孺子洩帅右师孟孺子洩监夲讹作孟子孺洩今改正传故有十时亦当十位按杜觧十时十位即用七年传芊尹无宇所云天有十日人有十等王公大夫士皂舆隶僚仆台者也彼传云天有十日故以甲至癸觧之此传云日有十时就一日言下云日上其中食日为二旦日为三故以鸡鸣夜半等配之又注人定为舆舆监夲讹作与今改正传象日之动林尧叟曰日动物也虽有夷伤其动不爽君子象也传晋侯送女于邢丘陈傅良曰传言晋卑事楚赵汸补注曰传记齐请继室于晋晋亦归女于楚其后齐又女于吴齐晋皆伯国也于是并衰至荐女以相结楚吴所以独强又疏于天子则诸卿皆行诸卿监夲讹作诸侯今改正传自郊劳至于赠贿疏据大行人上公三劳云云按所引大行人惟上公三劳一句耳主国使下大夫劳王畿卿劳于逺郊主君自劳于近郊并非彼注而文义亦晦大约三劳之目賔及境一也及逺郊二也及近郊三也惟近郊君自出劳其余使卿大夫传设机而不倚监夲讹作设机今以陆氏音义定作设机传飱有陪鼎疏按聘礼归饔饩五牢于賔馆云云孔氏以已意贯串聘礼为之非仪礼原文传吴人败诸鹊岸注庐江舒县有鹊尾渚庐监夲讹作卢今改正传火如象之不火何为按汉书五行志引此作火而象之盖古人如而二字通用也志又引刘歆说曰火星出于周五月而郑以三月作火铸鼎刻刑辟书以与民约是为刑器争辟故火星出与五行之火争明为灾其象然也不书于经不告鲁也春秋左氏传注疏卷四十三考证春秋左传注疏卷四十四钦定四库全书春秋左传注疏卷四十四晋杜氏注唐陆德明音义孔颕逹疏经七年春王正月暨齐平注暨与也燕与齐平前年冬齐伐燕间无异事故不重言燕从可知音义疏三月公如楚叔孙婼如齐涖盟注无传公将逺适楚故叔孙如齐寻旧好音义疏夏四月甲辰朔日有食之秋八月戊辰卫侯恶卒注元年大夫盟于虢疏九月公至自楚冬十有一月癸未季孙宿卒十有二月癸亥葬卫襄公传七年春王正月暨齐平齐求之也注齐伐燕燕人赂之反从求平如晏子言疏癸巳齐侯次于虢注虢燕竟音义燕人行成曰敝邑知罪敢不听命先君之敝器请以谢罪注敝器瑶罋玉椟之属音义公孙晳曰受服而退俟衅而动可也注晳齐大夫音义二月戊午盟于濡上注濡水出髙阳县东北至河闲鄚县入易水音义疏燕人归燕姬注嫁女与齐侯赂以瑶罋玉椟斝耳不克而还注瑶玉也椟匮也斝耳玉爵音义疏楚子之为令尹也为王旌以田注析羽为旌王旌斿至于轸音义疏芋尹无宇断之曰一国两君其谁堪之及即位为章华之宫纳亡人以实之注章华南郡华容县音义疏无宇之阍入焉注有罪亡入章华宫无宇执之有司弗与注王有司也曰执人于王宫其罪大矣执而谒诸王注执无宇也王将饮酒注遇其欢也无宇辞曰天子经略注经营天下略有四海故曰经略诸侯正封注封疆有定分音义疏古之制也封略之内何非君土食土之毛谁非君臣注毛草也故诗曰普天之下莫非王土率土之濵莫非王臣注诗小雅濵涯也音义疏天有十日注甲至癸人有十等注王至台下所以事上上所以共神也故王臣公公臣大夫大夫臣士士臣皁皁臣舆舆臣隶隶臣僚僚臣仆仆臣台马有圉牛有牧注飬马曰圉养牛曰牧音义疏以待百事今有司曰女胡执人于王宫将焉执之周文王之法曰有亡荒阅注荒大也閲蒐也有亡人当大蒐其衆音义所以得天下也吾先君文王注楚文王作仆区之法注仆区刑书名音义疏曰盗所隐器注隐盗所得器与盗同罪所以封汝也注行善法故能启疆北至汝水疏若从有司是无所执逃臣也逃而舎之是无陪台也注言皆将逃王事无乃阙乎昔武王数纣之罪以告诸侯曰纣为天下逋逃主萃渊薮注萃集也天下逋逃悉以纣为渊薮集而归之音义疏故夫致死焉注人欲致死讨纣音义君王使求诸侯而则纣无乃不可乎若以二文之法取之盗有所在矣注言王亦爲盗王曰取而臣以往注往去也盗有宠未可得也注盗有宠王自谓为葬灵王张本遂赦之注赦无宇楚子成章华之台愿与诸侯落之注宫室始成祭之为落台今在华容城内疏大宰薳启疆曰臣能得鲁侯薳启疆来召公辞曰昔先君成公命我先大夫婴齐曰吾不忘先君之好将使衡父照临楚国镇抚其社稷以辑寕尔民婴齐受命于蜀注蜀盟在成二年衡父公衡音义奉承以来弗敢失陨而致诸宗祧注言奉成公此语以告宗庙音义日我先君共王引领北望日月以冀注冀鲁朝音义疏传序相授于今四王矣注四王共康郏敖及灵王音义嘉惠未至唯襄公之辱临我丧注襄公二十八年如楚临康王丧孤与其二三臣悼心失图注在哀丧故社稷之不皇况能怀思君德注皇暇也言有大丧多不暇今君若歩玉趾辱见寡君注趾足也宠灵楚国以信蜀之役致君之嘉惠是寡君既受贶矣何蜀之敢望注言但欲使君来不敢望如蜀复有质子音义疏其先君鬼神实嘉赖之岂唯寡君君若不来使臣请问行期注问鲁见伐之期音义寡君将承质币而见于蜀以请先君之贶注请问也音义公将往梦襄公祖注祖祭道神疏梓愼曰君不果行襄公之适楚也梦周公祖而行今襄公实祖君其不行子服惠伯曰行先君未尝适楚故周公祖以道之襄公适楚矣而祖以道君不行何之三月公如楚郑伯劳于师之梁注郑城门音义孟僖子为介不能相仪注僖子仲孙貜音义及楚不能答郊劳注为下僖子病不能相礼张夲夏四月甲辰朔日有食之晋侯问于士文伯曰谁将当日食对曰鲁卫恶之注受其凶恶音义卫大鲁小公曰何故对曰去卫地如鲁地注卫地豕韦也鲁地降娄也日食于豕韦之末及降娄之始乃息故祸在卫大在鲁小也周四月今二月故曰在降娄音义疏于是有灾鲁实受之注灾发于卫而鲁受其余祸其大咎其卫君乎鲁将上卿注八月卫侯卒十一月季孙宿卒音义公曰诗所谓彼日而食于何不臧者何也注感日食而问诗疏对曰不善政之谓也国无政不用善则自取谪于日月之灾注谪谴也音义疏故政不可不慎也务三而已一曰择人注择贤人二曰因民注因民所利而利之三曰从时注顺四时之所务晋人来治把田注前女叔侯不尽归今公适楚晋人恨故复来治把田音义疏季孙将以成与之注成孟氏邑本把田谢息为孟孙守不可注谢息僖子家臣音义曰人有言曰虽有挈缾之知守不假器礼也注挈缾汲者喻小知为人守器犹知不以借人音义夫子从君而守臣丧邑注夫子谓孟僖子从公如楚音义虽吾子亦有猜焉注言季孙亦将疑我不忠音义季孙曰君之在楚于晋罪也注言晋罪君之至楚又不听晋鲁罪重矣晋师必至吾无以待之不如与之间晋而取诸把注候晋间隙可复伐把取之音义吾与子桃注鲁国卞县东南有桃虚音义成反谁敢有之是得二成也鲁无忧而孟孙益邑子何病焉辞以无山与之莱柞注莱柞二山音义乃迁于桃注谢息迁也晋人为把取成注不书非公命楚子享公于新台注章华台也使长鬛者相注鬛须也欲先夸鲁侯音义疏好以大屈注宴好之赐大屈弓名音义疏既而悔之薳启疆闻之见公公语之拜贺公曰何贺对曰齐与晋越欲此久矣寡君无适与也而传诸君君其备御三邻注言齐晋越将伐鲁而取之音义慎守寳矣敢不贺乎公惧乃反之注𫝊言楚灵不信所以不终郑子产聘于晋晋侯有疾韩宣子逆客私焉注私语曰寡君寝疾于今三月矣竝走羣望注晋所望祀山川皆走往祈祷音义有加而无瘳今梦黄熊入于寝门其何厉鬼也对曰以君之明子为大政其何厉之有昔尧殛鲧于羽山注羽山在东海祝其县西南音义疏其神化为黄熊以入于羽渊实为夏郊三代祀之注鲧禹父夏家郊祭之歴殷周二代又通在羣神之数并见祀音义疏晋为盟主其或者未之祀也乎注言周衰晋为盟主得佐天子祀羣神疏韩子祀夏郊注祀鲧疏晋侯有间注间差也音义赐子产莒之二方鼎注方鼎莒所贡疏子产为丰施归州田于韩宣子注丰施郑公孙叚之子三年晋以州田赐叚音义曰日君以夫公孙叚为能任其事而赐之州田今无禄早世不获久享君徳其子弗敢有不敢以闻于君私致诸子注此年正月公孙叚卒音义宣子辞子产曰古人有言曰其父析薪其子弗克负荷注荷担也以㣲薄喻贵重音义施将惧不能任其先人之禄其况能任大国之赐縦吾子为政而可后之人若属有疆埸之言敝邑获戾注恐后代宣子者将以郑取晋邑罪郑音义而丰氏受其大讨吾子取州是免敝邑于戾而建置丰氏也敢以为请注传言子产贞而不谅疏宣子受之以告晋侯晋侯以与宣子宣子为初言病有之注初言谓与赵文子争州田以易原县于乐大心注乐大心宋大夫原晋邑以赐乐大心也郑人相惊以伯有曰伯有至矣则皆走不知所往注襄三十年郑人杀伯有言其鬼至铸刑书之歳二月注在前年或梦伯有介而行注介甲也音义曰壬子余将杀带也注驷带助子晳杀伯有壬子六年三月三日明年壬寅余又将杀叚也注公孙叚丰氏党壬寅此年正月二十八日疏及壬子驷带卒国人益惧齐燕平之月注此年正月壬寅公孙叚卒国人愈惧其眀月子产立公孙洩及良止以抚之乃止注公孙洩子孔之子也襄十九年郑杀子孔良止伯有子也立以为大夫使有宗庙音义子大叔问其故子产曰鬼有所归乃不为厉吾为之归也大叔曰公孙洩何为注子孔不为厉问何为复立洩音义子产曰説也为身无义而图説注伯有无义以妖鬼故立之恐惑民并立洩使若自以大义存诛絶之后者以觧説民心音义疏从政有所反之以取媚也注民不可使知之故治政或当反道以求媚于民音义疏不媚不信注説而后信之音义不信民不从也及子产适晋赵景子问焉注景子晋中军佐赵成曰伯有犹能为鬼乎子产曰能人生始化曰魄注魄形也音义既生魄阳曰魂注阳神气也疏用物精多则魂魄强注物权势疏是以有精爽至于神眀注爽明也疏匹夫匹妇强死其魂魄犹能冯依于人以为淫厉注强死不病也人谓匹夫匹妇贱身音义况良霄我先君穆公之胄子良之孙子耳之子敝邑之卿从政三世矣郑虽无腆注腆厚也音义疏抑谚曰蕞尔国注蕞小貌音义而三世执其政柄其用物也𢎞矣其取精也多矣其族又大所冯厚矣注良霄魂魄所冯者贵重音义而强死能为鬼不亦宜乎注传言子产之博敏子皮之族饮酒无度注相尚以奢相困以酒疏故马师氏与子皮氏有恶注马师氏公孙鉏之子罕朔也襄三十年马师颉出奔公孙鉏代之为马师与子皮俱同一族音义齐师还自燕之月注在此年二月罕朔杀罕魋注魋子皮弟音义疏罕朔奔晋韩宣子问其位于子产注问朔可使在何位子产曰君之覊臣苟得容以逃死何位之敢择卿违从大夫之位注谓以礼去者降位一等罪人以其罪降注罪重则降多古之制也朔于敝邑亚大夫也其官马师也注大夫位马师职获戾而逃唯执政所寘之得免其死为惠大矣又敢求位宣子为子产之敏也使从嬖大夫注为子产故使降一等不以罪降音义疏秋八月卫襄公卒晋大夫言于范献子曰衞事晋为睦注睦和也晋不礼焉庇其贼人而取其地注贼人孙林父其地戚也音义故诸侯贰诗曰䳭鸰在原兄弟急难注诗小雅䳭鸰渠也飞则鸣行则摇喻兄弟相救于急难不可自舎音义疏又曰死丧之威兄弟孔怀注威畏也言有死丧则兄弟冝相怀思兄弟之不睦于是乎不弔注不相弔恤况逺人谁敢归之今又不礼于衞之嗣注嗣新君也卫必叛我是絶诸侯也献子以告韩宣子宣子説使献子如卫弔且反戚田注传言戚田所由还卫音义卫齐恶告丧于周且请命王使成简公如卫弔注简公王卿士也且追命襄公曰叔父陟恪在我先王之左右以佐事上帝注陟登也恪敬也帝天也叔父谓襄公命如今之哀策音义疏余敢忘髙圉亚圉注二圉周之先也为殷诸侯亦受殷王追命者音义疏九月公至自楚孟僖子病不能相礼注不能相仪答郊劳以此为已病音义乃讲学之注讲习也茍能礼者从之及其将死也注二十四年孟僖子卒传终言之召其大夫注僖子属大夫曰礼人之干也无礼无以立吾闻将有逹者曰孔丘注僖子卒时孔丘年三十五疏圣人之后也注圣人殷汤而灭于宋注孔子六代祖孔父嘉为宋督所杀其子奔鲁疏其祖弗父何以有宋而授厉公注弗父何孔父嘉之髙祖宋闵公之子厉公之兄何适嗣当立以让厉公音义及正考父注弗父何之曽孙佐戴武宣注三人皆宋君三命兹益共注三命工卿也言位高益共故其鼎铭云注考父庙之鼎一命而偻再命而伛三命而俯注俯共于伛伛共于偻音义循墙而走注言不敢安行亦莫余敢侮注其共如是人亦不敢侮之音义饘于是鬻于是以餬余口注于是鼎中为饘鬻饘鬻餬属言至俭音义疏其共也如是臧孙纥有言注纥武仲也曰圣人有明德者若不当世其后必有逹人注圣人之后有明徳而不当大位谓正考父疏今其将在孔丘乎我若获没注得以寿终必属説与何忌于夫子疏使事之注説南宫敬叔何忌孟懿子皆僖子之子音义而学礼焉以定其位注知礼则位安疏故孟懿子与南宫敬叔师事仲尼仲尼曰能补过者君子也诗曰君子是则是效注诗小雅孟僖子可则效已矣单献公弃亲用羁注献公周卿士单靖公之子顷公之孙羁寄客也音义冬十月辛酉襄顷之族杀献公而立成公注襄公顷公之父成公献公弟音义音十一月季武子卒晋侯谓伯瑕注伯瑕士文伯曰吾所问日食从矣可常乎注衞侯武子皆卒故对曰不可六物不同注各异时民心不壹注政教殊事序不类注有变易官职不则注治官居职非一法同始异终胡可常也诗曰或燕燕居息或憔悴事国注诗小雅言不同音义疏其异终也如是公曰何谓六物对曰歳时日月星辰是谓也公曰多语寡人辰而莫同何谓辰对曰日月之㑹是谓辰注一歳日月十二㑹所㑹谓之辰音义疏故以配日注谓以子丑配甲乙疏卫襄公夫人姜氏无子注姜氏宣姜嬖人婤姶生孟絷孔成子梦康叔谓已立元注成子卫卿孔达之孙烝鉏也元孟絷弟梦时元末生音义疏余使羁之孙圉与史茍相之注羁烝鉏子茍史朝子音义史朝亦梦康叔谓已余将命而子茍与孔烝鉏之曽孙圉相元史朝见成子告之梦梦恊注恊合也晋韩宣子为政聘于诸侯之歳注在二年婤姶生子名之曰元孟絷之足不良弱行注跛也音义疏孔成子以周易筮之曰元尚享卫国主其社稷注令蓍辞遇屯䷂注震下坎上屯音义又曰余尚立絷尚克嘉之注嘉善也遇屯☵☳之比☵☷注坤下坎上比屯初九爻变音义疏以示史朝史朝曰元亨又何疑焉注周易曰屯元亨音义成子曰非长之谓乎注言屯之元亨谓年长非谓名元音义对曰康叔名之可谓长矣注善之长也音义孟非人也将不列于宗不可谓长注足跛非全人不可列为宗主且其繇曰利建侯注繇卦辞音义嗣吉何建建非嗣也注嗣子有常位故无所卜又无所建今以位不定卜嗣得吉则当从吉而建之也音义二卦皆云注谓再得屯卦皆有建侯之文疏子其建之康叔命之二卦告之筮袭于梦武王所用也弗从何为注外传云大誓曰朕梦恊朕卜袭于休祥戎商必克此武王辞疏弱足者居注跛则徧弱居其家不能行侯主社稷临祭祀奉民人事鬼神从㑹朝又焉得居各以所利不亦可乎注孟跛利居元吉利建音义故孔成子立灵公十二月癸亥葬卫襄公注灵公元也经八年春陈侯之弟招杀陈世子偃师注以首恶从杀例故称弟又称世子音义疏夏四月辛丑陈侯溺卒注襄二十七年大夫盟于宋音义疏叔弓如晋楚人执陈行人干徴师杀之注称行人明非行人罪音义陈公子留出奔郑注留为招所立未成君而出奔秋蒐于红注革车千乗不言大者经文阙也红鲁地沛国萧县西有红亭逺疑音义疏陈人杀其大夫公子过注与招共杀偃师书名罪之音义大雩注无传不旱而秋雩过也冬十月壬午楚师灭陈注不称将帅不以告壬午月十八日音义执陈公子招放之于越注无传复称公子兄已卒音义杀陈孔奂注无传招之党楚杀之音义疏葬陈哀公注嬖人袁克葬之鲁往㑹故书音义疏传八年春石言于晋魏榆注魏榆晋地音义疏晋侯问于师旷曰石何故言对曰石不能言或冯焉注谓有精神冯依石而言音义不然民听滥也注滥失也音义疏抑臣又闻之注抑疑辞曰作事不时怨讟动于民则有非言之物而言今宫室崇侈民力彫尽注彫伤也音义怨讟竝作莫保其性注性命也民不敢自保其性命石言不亦宜乎于是晋侯方筑虒祁之宫注虒祁地名在绛西四十里临汾水音义叔向曰子野之言君子哉注子野师旷字君子之言信而有徴故怨逺于其身注怨咎逺其身也音义小人之言僭而无徴故怨咎及之诗曰哀哉不能言匪舌是出唯躬是瘁注诗小雅也不能言谓不知言理以僭言见退者其言非不从舌出以僭而无信自取瘁病故哀之音义哿矣能言巧言如流俾躬处休其是之谓乎注哿嘉也巧言如流谓非正言而顺叙以听言见答者言其可嘉以信而有徴自取安逸师旷此言縁问流转终归于諌故以比巧言如流也当叔向时诗义如此故与今説诗者小异音义疏是宫也成诸侯必叛君必有咎夫子知之矣注谓十年晋侯彪卒传陈哀公元妃郑姬生悼大子偃师注元妃嫡夫人也二妃生公子留下妃生公子胜二妃嬖留有宠属诸司徒招与公子过注招及过皆哀公弟也哀公有废疾音义三月甲申公子招公子过杀悼大子偃师而立公子留夏四月辛亥哀公缢注忧恚自杀经书辛丑从赴音义疏干徴师赴于楚注干徴师陈大夫且告有立君公子胜愬之于楚注以招过杀偃师告愬也楚人执而杀之注杀干徴师公子留奔郑书曰陈侯之弟招杀陈世子偃师罪在招也楚子执陈行人干徴师杀之罪不在行人也注疑为招赴楚当同罪故重𤼵之音义疏叔弓如晋贺虒祈也注贺宫成游吉相郑伯以如晋亦贺虒祁也史赵见子大叔曰甚哉其相蒙也注蒙欺也音义可弔也而又贺之子大叔曰若何弔也其非唯我贺将天下实贺注言诸侯畏晋非独郑音义秋大蒐于红自根牟至于啇卫革车千乗注大蒐数军实简车马也根牟鲁东界琅琊阳都县有牟郷啇宋地鲁西竟接宋卫也言千乗明大蒐且见鲁衆之大数也音义七月甲戌齐子尾卒子旗欲治其室注子旗栾施也欲并治子尾之家政丁丑杀梁婴注梁婴子尾家宰八月庚戌逐子成子工子车注三子齐大夫子尾之属子成顷公子固也子工成之弟铸也子车顷公之孙㨗也音义皆来奔注不书非卿而立子良氏之宰注子良子尾之子髙强也子旗为子良立宰其臣曰孺子长矣注孺子谓子良音义而相吾室欲兼我也注兼并也授甲将攻之陈桓子善于子尾亦授甲将助之或告子旗子旗不信则数人告将往又数人告于道遂如陈氏桓子将出矣闻之而还注闻子旗至音义疏游服而逆之注去戎备着常游戱之服音义请命注问桓子所至对曰闻彊氏授甲将攻子子闻诸曰弗闻子盍亦授甲无宇请从注无宇桓子名音义子旗曰子胡然彼孺子也吾诲之犹惧其不济吾又宠秩之注谓为之立宰其若先人何子盍谓之注谓之使无攻我周书曰惠不惠茂不茂注周书康诰也言当施惠于不惠者劝勉于不免者茂免也疏康叔所以服𢎞大也注服行也桓子稽颡曰顷灵福子注顷公灵公栾氏所事之君音义疏吾犹有望注望子旗恵及已遂和之如初注和栾髙二家陈公子招归罪于公子过而杀之注言招所以不死而得放九月楚公子弃疾帅师奉孙吴围陈注孙吴悼大子偃师之子惠公宋戴恶㑹之注戴恶宋大夫冬十一月壬午灭陈注壬午十月十八日𫝊言十一月误疏舆嬖袁克杀马毁玉以葬注舆衆也袁克嬖人之贵者欲以非礼厚葬哀公疏楚人将杀之请寘之注置马玉音义既又请私注私尽君臣恩私于幄加绖于颡而逃注幄帐也逃不欲为楚臣音义使穿封戍为陈公注戍楚大夫灭陈为县使戍为县公音义曰城麇之役不谄注城麇役在襄二十六年戍与灵王争皇颉音义侍饮酒于王王曰城麇之役女知寡人之及此女其辟寡人乎注及此谓为王音义对曰若知君之及此臣必致死礼以息楚国注息宁静也疏晋侯问于史赵曰陈其遂亡乎对曰未也公曰何故对曰陈颛顼之族也注陈祖舜舜出颛顼音义岁在鹑火是以卒灭陈将如之注颛顼氏以歳在鹑火而灭火盛而水灭音义疏今在析木之津犹将复由注箕斗之间有天汉故谓之析木之津由用也音义疏且陈氏得政于齐而后陈卒亡注物莫能两盛自幕至于瞽瞍无违命注幕舜之先瞽瞍舜父从幕至瞽瞍间无违天命废絶者音义疏舜重之以明徳寘徳于遂注遂舜后盖殷之兴存舜之后而封遂言舜徳乃至于遂音义疏遂世守之及胡公不淫故周赐之姓使祀虞帝注胡公满遂之后也事周武王赐姓曰妫封诸陈绍舜后音义疏臣闻盛徳必百世祀虞之世数未也继守将在齐其兆既存矣注言陈氏兴盛于齐形兆已见音义疏春秋左传注疏卷四十四卷四十四考证春秋左传注疏卷四十四考证传不克而还林尧叟曰不克纳简公而归传楚子之为令尹也为王旌以田注王旌斿至于轸斿字从于无水旁监本讹作游今改正传吾先君文王作仆区之法按此楚刑书也其后荘王用令尹蒍敖择楚国之令典当又从而损益之至战国时怀王尚使屈原造为宪令楚人之于刑也亦可谓慎重者哉传夏四月甲辰朔日有食之按四月日食于降娄之初是夏时二月可为周人改月改时之証若不改时当云春四月矣传昔尧殛鲧于羽山疏賔爵下华田䑕上腾按賔爵下华即是爵入大水为蛤耳华本或作革推寻文义作革者是顾賔爵云者盖因上文鸿雁来賔而误断句也亦良踈矣传圣人之后也而灭于宋疏家语本姓篇按宋公熈应作愍周生世子胜唐书宰相世系表作世父胜金父生臯夷父今本家语作睪夷父又按愍公熈史记宋世家愍公名共其弟焬公名熙传哿矣能言疏以言能而自处其羙地推寻文义应作以能言而自䖏其羙地传大蒐于红自根牟至于啇卫注根牟鲁东界按鲁东与齐莒二国接连其西境则隣宋卫衞当正西近北宋当其西南也北为齐南为邾滕薛诸国此传不唯见鲁衆之大数即土地广轮之大槩巳举春秋左传注疏卷四十四考证春秋左传注疏卷四十五钦定四库全书春秋左传注疏卷四十五晋杜氏注唐陆德明音义孔颖达疏经九年春叔弓㑹楚子于陈注以事徃非行㑹礼疏许迁于夷注许畏郑欲迁故以自迁为文疏夏四月陈灾注天火曰灾陈旣已灭降为楚县而书陈灾者犹晋之梁山沙鹿崩不书晋灾害繋于所灾所害故以所在为名疏秋仲孙貜如齐音义冬筑郎囿音义传九年春叔弓宋华亥郑游吉卫赵黡㑹楚子于陈注楚子在陈故四国大夫徃非盟主所召不行㑹礼故不总书音义疏二月庚申楚公子弃疾迁许于夷实城父注此时改城父为夷故传实之城父县属谯郡疏取州来淮北之田以益之注益许田疏伍举授许男田然丹迁城父人于陈以夷濮西田益之注以夷田在濮水西者与城父人音义迁方城外人于许注成十五年许迁于叶因谓之许今许迁于夷故以方城外人实其处传言灵王使民不安音义周甘人与晋阎嘉争阎田注甘人甘大夫襄也阎嘉晋阎县大夫音义疏晋梁丙张趯率隂戎伐颍注隂戎陆浑之戎颍周邑音义王使詹桓伯辞于晋注辞责让之桓伯周大夫音义曰我自夏以后稷魏骀芮岐毕吾西土也注在夏世以后稷功受此五国为西土之长骀在始平武功县所治釐城岐在扶风美阳县西北音义疏及武王克啇蒲姑啇奄吾东土也注乐安博昌县北有蒲姑城音义疏巴濮楚邓吾南土也肃愼燕亳吾北土也注肃愼北夷在𤣥莬北三千余里音义疏吾何迩封之有注迩近也疏文武成康之建母弟以蕃屏周亦其废队是为注为后世废队兄弟之国当救济之音义疏岂如弁髦而因以敝之注童子垂髦始冠必三加冠成礼而弃其始冠故言弁髦因以敝之音义疏先王居梼杌于四裔以御螭魅注言梼杌畧举四凶之一下言四裔则三苗在其中音义疏故允姓之姦居于瓜州注允姓隂戎之祖与三苗俱放三危者瓜州今敦煌音义疏伯父惠公归自秦而诱以来注僖十五年晋惠公自秦归二十三年秦晋迁陆浑之戎于伊川使偪我诸姬入我郊甸则戎焉取之注邑外为郊郊外为甸言戎取周郊甸之地音义疏戎有中国谁之咎也注咎在晋音义后稷封殖天下今戎制之不亦难乎注后稷脩封疆殖五谷今戎得之唯以畜牧音义伯父图之我在伯父犹衣服之有冠冕木水之有本原民人之有谋主也注民人谋主宗族之师长疏伯父若裂冠毁冕拔本塞原专弃谋主虽戎狄其何有余一人注伯父犹然则虽戎狄无所可责晋率隂戎伐周邑故云然疏叔向谓宣子曰文之伯也岂能改物注言文公虽霸未能改正朔易服色音义翼戴天子而加之以共注翼佐也自文以来世有衰德而暴灭宗周注宗周天子以宣示其侈诸侯之贰不亦宜乎且王辞直子其图之宣子説王有姻丧注外亲之丧音义疏使赵成如周弔且致阎田与襚注襚送死衣音义反颍俘王亦使賔滑执甘大夫襄以説于晋晋人礼而归之注賔滑周大夫音义夏四月陈灾郑裨灶曰五年陈将复封封五十二年而遂亡子产问其故对曰陈水属也注陈颛顼之后故为水属音义疏火水妃也注火畏水故为之妃音义疏而楚所相也注相治也楚之先祝融为高辛氏火正主治火事音义疏今火出而火陈注火心星也火出于周为五月而以四月出者以长歴推前年误置闰疏逐楚而建陈也注水得妃而兴陈兴则楚衰故曰逐楚而建陈疏妃以五成故曰五年注妃合也五行各相妃合得五而成故五嵗而陈复封为十三年陈侯吴归于陈传音义疏嵗五及鹑火而后陈卒亡楚克有之天之道也故曰五十二年注是嵗嵗在星纪五嵗及大梁而陈复封自大梁四嵗而及鹑火后四周四十八嵗凡五及鹑火五十二年天数以五为纪故五及鹑火火盛水衰疏晋荀盈如齐逆女注自为逆音义还六月卒于戏阳注魏郡内黄县北有戏阳城音义殡于绛未葬晋侯饮酒乐饍宰屠蒯趋入请佐公使尊注公之使人执尊酌酒请为之佐音义许之注公许之而遂酌以饮工注工乐师师旷也音义疏曰女为君耳将司聪也注乐所以聪耳音义疏辰在子卯谓之疾日注疾恶也纣以甲子丧桀以乙卯亡故国君以为忌日音义疏君彻宴乐学人舍业为疾故也君之卿佐是为股肱股肱或亏何痛如之注言痛疾过于忌日音义女弗闻而乐是不聪也注不闻是义而作乐又饮外嬖嬖叔注外都大夫之嬖者疏曰女为君目将司明也注职为外故主视服以旌礼注旌表也礼以行事注事政令事有其物注物类也物有其容注容貌也今君之容非其物也注有卿佐之丧而作乐欢㑹故曰非其物而女不见是不明也疏亦自饮也曰味以行气气以实志注气和则志充志以定言注在心为志𤼵口为言言以出令臣实司味二御失官而君弗命臣之罪也注工与嬖叔侍御君者失官不聪明疏公説彻酒初公欲废知氏而立其外嬖为是悛而止音义疏秋八月使荀跞佐下军以説焉注跞荀盈之子知文子也佐下军代父也説自解説音义孟僖子如齐殷聘礼也注自叔老聘齐至今二十年礼意久旷今脩盛聘以无忘旧好故曰礼音义疏冬筑郎囿书时也季平子欲其速成也叔孙昭子曰诗曰经始勿亟庶民子来注诗大雅言文王始经营灵台非急疾之衆民自以子义来劝乐为之音义疏焉用速成其以勦民也注勦劳也音义无囿犹可无民其可乎经十年春王正月夏齐栾施来奔注嗜酒好内以取败亡故书名音义秋七月季孙意如叔弓仲孙貜帅师伐莒注三大夫皆卿故书之季孙为主二子从之疏戊子晋侯彪卒注五同盟音义疏九月叔孙婼如晋葬晋平公注三月而葬速十有二月甲子宋公成卒注十一同盟也无冬史阙文音义疏传十年春王正月有星出于婺女注客星也不书非孛音义郑裨灶言于子产曰七月戊子晋君将死今兹嵗在颛顼之虚注嵗嵗星也颛顼之虚谓𤣥枵音义疏姜氏任氏实守其地注姜齐姓任薛姓齐薛二国守𤣥枵之地音义居其维首而有妖星焉告邑姜也注客星居𤣥枵之维首邑姜齐大公女晋唐叔之母星占婺女为既嫁之女织女为处女邑姜齐之既嫁女妖星在婺女齐得嵗故知祸归邑姜音义疏邑姜晋之妣也天以七纪注二十八宿面七音义疏戊子逄公以登星斯于是乎出注逄公殷诸侯居齐地者逄公将死妖星出婺女时非嵗星所在故齐自当祸而以戊子日卒疏吾是以讥之注为晋侯彪卒传齐惠栾高氏皆耆酒注栾高二族皆出惠公疏信内多怨注説妇人言故多怨音义彊于陈鲍氏而恶之注恶陈鲍音义夏有告陈桓子曰子旗子良将攻陈鲍亦告鲍氏桓子授甲而如鲍氏遭子良醉而骋注欲及子良醉故骋告鲍文子音义遂见文子注文子鲍国则亦授甲矣使视二子注二子子旗子良则皆将饮酒桓子曰彼虽不信注彼传言者音义闻我授甲则必逐我及其饮酒也先伐诸陈鲍方睦遂伐栾高氏子良曰先得公陈鲍焉徃注欲以公自辅助音义遂伐虎门注欲入公不聼故伐公门疏晏平仲端委立于虎门之外注端委朝服疏四族召之无所徃注四族栾高陈鲍其徒曰助陈鲍乎曰何善焉注言无善义可助助栾高乎曰庸愈乎注罪恶不差于陈鲍音义然则归乎曰君伐焉归公召之而后入公卜使王黒以灵姑銔率吉请断三尺焉而用之注王黒齐大夫灵姑銔公旗名断三尺不敢与君同音义疏五月庚辰战于稷注稷祀后稷之处音义栾高败又败诸荘注荘六轨之道疏国人追之又败诸鹿门注鹿门齐城门栾施高疆来奔注髙疆不书非卿陈鲍分其室晏子谓桓子必致诸公譲德之主也譲之谓懿德凡有血气皆有争心故利不可强注不可强取音义思义为愈义利之本也藴利生孽姑使无藴乎注藴畜也孽妖害也音义可以滋长桓子尽致诸公而请老于莒注莒齐邑音义桓子召子山注子山子商子周㐮三十一年子尾所逐羣公子私具幄幕器用从者之衣屦注私具不告公音义而反棘焉注棘子山故邑齐国西安县东有㦸里亭子啇亦如之而反其邑子周亦如之而与之夫于注子周本无邑故更与之济南于陵县西北有于亭反子城子公公孙㨗注三子八年子旗所逐而皆益其禄凡公子公孙之无禄者私分之邑注桓子以己邑分之国之贫约孤寡者私与之粟曰诗云陈钖载周能施也注诗大雅言文王能布陈大利以赐天下行之周徧音义桓公是以霸注齐桓公亦能施以致霸疏公与桓子莒之旁邑辞注譲不受穆孟姬为之请高唐陈氏始大注穆孟姬景公母传言陈氏所以兴音义秋七月平子伐莒取郠注郠莒邑取郠不书公见讨于平丘鲁讳之音义献俘始用人于亳社注以人祭殷社音义臧武仲在齐闻之曰周公其不飨鲁祭乎周公飨义鲁无义诗曰德音孔昭视民不佻注诗小雅佻偷也言明德君子必爱民音义佻之谓甚矣而壹用之将谁福哉注壹同也同人于畜牲音义疏戊子晋平公卒注如裨灶之言郑伯如晋及河晋人辞之游吉遂如晋注礼诸侯不相弔故辞九月叔孙婼齐国弱宋华定卫北宫喜郑罕虎许人曹人莒人邾人薛人把人小邾人如晋葬平公也注经不书诸侯大夫者非盟㑹郑子皮将以币行注见新君之贽音义子产曰丧焉用币用币必百两注载币用车百乘音义疏百两必千人千人至将不行注行用也不行必尽用之注不得见新君将自费用尽音义几千人而国不亡注言千人之费不可数音义子皮固请以行既葬诸侯之大夫欲因见新君叔孙昭子曰非礼也弗听叔向辞之曰大夫之事毕矣注送葬礼毕而又命孤孤斩焉在衰绖之中注既葬未卒哭故犹服斩衰音义其以嘉服见则丧礼未毕其以丧服见是重受弔也大夫将若之何皆无辞以见子皮尽用其币归谓子羽曰非知之实难将在行之注言不患不知患不能行音义夫子知之矣我则不足注言已由子产之戒既知其不可而遂行之是我之不足疏书曰欲败度纵败礼注逸书音义疏我之谓矣夫子知度与礼矣我实纵欲而不能自克也注欲因丧以庆新君故纵而行之不能自胜音义昭子至自晋大夫皆见高彊见而退注高彊子良昭子语诸大夫曰为人子不可不慎也哉昔庆封亡子尾多受邑而稍致诸君君以为忠而甚宠之将死疾于公宫注在公宫被疾音义辇而归君亲推之注推其车而送之音义其子不能任是以在此忠为令德其子弗能任罪犹及之难不慎也丧夫人之力弃德旷宗以及其身不亦害乎注夫人谓子尾旷空也音义疏诗曰不自我先不自我后其是之谓乎注诗小雅言祸乱不在他正当己身以喻高彊身自取此祸疏冬十二月宋平公卒初元公恶寺人柳欲杀之注元公平公大子佐也音义疏及丧柳炽炭于位注以温地音义将至则去之注使公坐其处音义比葬又有宠注言元公好恶无常音义经十有一年春王二月叔弓如宋葬宋平公夏四月丁巳楚子䖍诱蔡侯般杀之于申注蔡侯虽弑父而立楚子诱而杀之刑其羣士蔡大夫深怨故以楚子名告音义疏楚公子弃疾帅师围蔡五月甲申夫人归氏薨注昭公母胡女归姓大蒐于比蒲仲孙貜㑹邾子盟于祲祥注祲祥地阙音义秋季孙意如㑹晋韩起齐国弱宋华亥卫北宫佗郑罕虎曹人杞人于厥慭注厥慭地阙音义九月己亥葬我小君齐归注齐谥音义冬十有一月丁酉楚师灭蔡执蔡世子有以归用之注用之杀以祭山疏传十一年春王二月叔弓如宋葬平公也注嫌以聘事行故传具之景王问于苌𢎞曰今兹诸侯何实吉何实凶注苌𢎞周大夫音义对曰蔡凶此蔡侯般弑其君之嵗也嵗在豕韦注襄三十年蔡世子般弑其君嵗在豕韦至今十三嵗嵗复在豕韦般即灵侯也音义弗过此矣注言蔡凶不过此年楚将有之然壅也注蔡近楚故知楚将有之楚无德而享大利所以壅积其恶音义嵗及大梁蔡复楚凶天之道也注楚灵王弑立之嵗嵗在大梁到昭十三年嵗复在大梁美恶周必复故知楚凶楚子在申召蔡灵侯灵侯将徃蔡大夫曰王贪而无信唯蔡于感注蔡近楚之大国故楚常恨其不服顺音义今币重而言甘诱我也不如无徃蔡侯不可三月丙申楚子伏甲而飨蔡侯于申醉而执之夏四月丁巳杀之刑其士七十人公子弃疾帅师围蔡注传言楚子无道音义韩宣子问于叔向曰楚其克乎对曰克哉蔡侯获罪于其君注谓弑父而立而不能其民注不能施德天将假手于楚以毙之注借楚手以讨蔡音义何故不克然肸闻之不信以幸不可再也楚王奉孙吴以讨于陈曰将定而国陈人听命而遂县之注事在八年今又诱蔡而杀其君以围其国虽幸而克必受其咎弗能久矣桀克有缗以丧其国纣克东夷而陨其身注纣为黎之蒐东夷叛之桀为仍之㑹有缗叛之故伐而克之音义疏楚小位下而亟暴于二王能无咎乎天之假助不善非祚之也厚其凶恶而降之罸也且譬之如天其有五材而将用之力尽而敝之是以无拯不可没振注金木水火土五者为物用久则必有敝尽尽则弃捐故言无拯拯犹救助也不可没振犹没不可复振音义疏五月齐归薨大蒐于比蒲非礼也孟僖子㑹邾荘公盟于祲祥脩好礼也注蒐非存亡之由故临丧不宜为之盟㑹以安社稷故丧盟谓之礼音义泉丘人有女梦以其帷幕孟氏之庙注泉丘鲁邑音义遂奔僖子其僚从之注邻女为僚友者随而奔僖子音义盟于清丘之社曰有子无相弃也注二女自共盟僖子使助薳氏之簉注簉副倅也薳氏之女为僖子副妾别居在外故僖子纳泉丘人女令副助之音义疏反自祲祥宿于薳氏生懿子及南宫敬叔于泉丘人其僚无子使字敬叔注字养也似双生音义疏楚师在蔡注向四月之师音义晋荀吴谓韩宣子曰不能救陈又不能救蔡物无以亲注物事也疏晋之不能亦可知也已为盟主而不恤亡国将焉用之音义秋㑹于厥慭谋救蔡也注不书救蔡不果救蔡郑子皮将行子产曰行不远不能救蔡也蔡小而不顺楚大而不德天将弃蔡以壅楚盈而罚之注盈楚恶蔡必亡矣且丧君而能守者鲜矣三年王其有咎乎美恶周必复王恶周矣注元年楚子弑君而立嵗为大梁后二年十三嵗嵗星周复于大梁音义晋人使孤父请蔡于楚弗许注狐父晋大夫音义单子㑹韩宣子于戚注单子单成公视下言徐叔向曰单子其将死乎朝有着定注着定朝内列位常处谓之表着音义疏㑹有表注野㑹设表以为位疏衣有襘带有结注禬领㑹结带结也音义㑹朝之言必闻于表着之位所以昭事序也视不过结禬之中所以道容貌也言以命之容貌以明之失则有阙今单子为王官伯而命事于㑹视不登带言不过歩貌不道容而言不昭矣不道不共不昭不从注貌正曰共言顺曰从音义疏无守气矣注为此年冬单于卒起本疏九月葬齐归公不慼晋士之送葬者归以语史赵史赵曰必为鲁郊注言昭公必出在郊野不能有国音义疏侍者曰何故曰归姓也不思亲祖不归也注姓生也言不思亲则不为祖考所归祐音义叔向曰鲁公室其卑乎君有大丧国不废蒐注谓蒐比蒲有三年之丧而无一日之慼国不恤丧不忌君也注忌畏也君无慼容不顾亲也国不忌君君不顾亲能无卑乎殆其失国注为二十五年公孙于齐传冬十一月楚子灭蔡用隠大子于冈山注蔡灵公之大子蔡侯庐之父音义疏申无宇曰不祥五牲不相为用况用诸侯乎注五牲牛羊豕犬鸡音义疏王必悔之注悔为暴虐十二月单成公卒注终叔向之言楚子城陈蔡不羮注襄城县东南有不羮城定陵西北有不羮亭音义疏使弃疾为蔡公王问于申无宇曰弃疾在蔡何如对曰择子莫如父择臣莫如君郑荘公城栎而寘子元焉使昭公不立注子元郑公子荘公寘子元于栎桓十五年厉公因之以杀栎大夫檀伯遂居栎卒使昭公不安位而见杀音义疏齐桓公城谷而寘管仲焉至于今赖之注城谷在荘三十二年臣闻五大不在边五细不在庭注上古金木水火土谓之五官𤣥鸟氏丹鸟氏亦有五又以五鸠鸠民五雉为五工正盖立官之本也末世随事施职是以官无常数今无宇称习古言故云五大也言五官之长专盛过节则不可居边细弱不胜任亦不可居朝庭疏亲不在外羁不在内今弃疾在外郑丹在内注襄十九年丹奔楚君其少戒王曰国有大城何如对曰郑京栎实杀曼伯注曼伯檀伯也厉公得栎又并京音义疏宋萧亳实杀子游注在荘十二年齐渠丘实杀无知注在荘九年渠丘今齐国西安县也齐大夫雍廪邑疏卫蒲戚实出献公注蒲甯殖邑戚孙林父邑出献公在襄公四年音义若由是观之则害于国末大必折注折其本尾大不掉君所知也注为十三年陈蔡作乱传音义疏经十有三年春齐高偃帅师纳北燕伯于阳注三年燕伯出奔齐高偃高傒𤣥孙齐大夫阳即唐燕别邑中山有唐县不言于燕未得国都音义疏三月壬申郑伯嘉卒注五同盟疏夏宋公使华定来聘注定华椒孙公如晋至河乃复注晋人以莒故辞公五月葬郑简公注三月而葬速楚杀其大夫成熊注传在葬简公上经从赴音义秋七月冬十月公子慭出奔齐注书名谋乱故也音义楚子伐徐注不书围以干谿师告疏晋伐鲜虞注不书将帅史阙文音义疏传十二年春齐高偃纳北燕伯欵于唐因其衆也注言因唐衆欲纳之故得先入唐三月郑简公卒将为葬除注除葬道音义及㳺氏之庙注游氏子大叔族将毁焉子大叔使其除徒执用以立而无庸毁注用毁庙具疏曰子产过女而问何故不毁乃曰不忍庙也诺将毁矣注教毁庙者之辞音义既如是子产乃使辟之司墓之室有当道者注简公别营葬地不在郑先公旧墓故道有临时迂直也司墓之室郑之掌公墓大夫徒属之家音义疏毁之则朝而塴注塴下棺音义疏弗毁则日中而塴子大叔请毁之曰无若诸侯之賔何注不欲久留賔子产曰诸侯之賔能来㑹吾丧岂惮日中无损于賔而民不害何故不为遂弗毁日中而葬君子谓子产于是乎知礼礼无毁人以自成也音义夏宋华定来聘通嗣君也注宋元公新即位享之为赋蓼萧弗知又不答赋注蓼萧诗小雅义取燕笑语兮是以有誉处兮乐与华定燕语也又曰既见君子为龙为光欲以宠光賔也又曰宜兄宜弟令德寿凯言賔有令德可以寿乐也又曰和鸾雍雍万福攸同言欲与賔同福禄也音义疏昭子曰必亡宴语之不懐注懐思也宠光之不宣注宣扬也令德之不知同福之不受将何以在注为二十年华定出奔传疏齐侯卫侯郑伯如晋朝嗣君也注晋昭公新立公如晋注亦欲朝嗣君至河乃复取郠之役注在十年莒人愬于晋晋有平公之丧未之治也故辞公公子慭遂如晋注慭鲁大夫如晋不书还不复命而奔故史不书于策疏晋侯享诸侯子产相郑伯辞于享请免丧而后听命注简公未葬音义疏晋人许之礼也注善晋不夺孝子之情晋侯以齐侯宴中行穆子相注穆子荀吴投壶晋侯先穆子曰有酒如淮有肉如坻注淮水名坻山名音义疏寡君中此为诸侯师中之齐侯举矢曰有酒如渑有肉如陵注渑水出齐国临淄县北入时水陵大阜也音义疏寡人中此与君代兴注代更也音义亦中之伯瑕谓穆子注伯瑕士文伯曰子失辞吾固师诸侯矣壶何为焉其以中儁也注言投壶中不足为儁异齐君弱吾君归弗来矣注欲与晋君代兴是弱之音义穆子曰吾军帅彊御卒乗竞劝今犹古也齐将何事注言晋德不衰于古齐不事晋将无所事音义公孙傁趋进曰日旰君勤可以出矣以齐侯出注傁齐大夫传言晋之衰音义楚子谓成虎若敖之余也遂杀之注成虎令尹子玊之孙与鬭氏同出于若敖宣四年鬬椒作乱今楚子信谮而託讨若敖之余疏或谮成虎于楚子成虎知之而不能行书曰楚杀其大夫成虎懐宠也注解经所以书名六月葬郑简公注传终子产辞享明既葬则为免丧经书五月误晋荀吴伪㑹齐师者假道于鲜虞遂入昔阳注鲜虞白狄别种在中山新市县昔阳肥国都乐平沾县东有昔阳城音义疏秋八月壬午灭肥以肥子緜臯归注肥白狄也緜臯其君名鉅鹿下曲阳县西有肥累城为下晋伐鲜虞起音义周原伯绞虐其舆臣使曹逃注原伯绞周大夫原公也舆衆也曹羣也音义疏冬十月壬申朔原舆人逐绞而立公子跪寻注跪寻绞弟音义绞奔郊注郊周也甘简公无子立其弟过注甘简公周卿士音义过将去成景之族注成公景公皆过之先君音义成景之族赂刘献公注欲使杀过刘献公亦周卿士刘定公子丙申杀甘悼公注悼公即过而立成公之孙䲡注䲡平公音义丁酉杀献太子之传庾皮之子过注过刘献公太子之传杀瑕辛于市及宫嬖绰王孙没刘州鸠隂忌老阳子注六子周大夫及庾过皆甘悼公之党传言周衰原甘二族所以遂微季平子立而不礼于南蒯注蒯南遗之子季氏费邑宰音义南蒯谓子仲注子仲公子慭吾出季氏而归其室于公注室季氏家财子更其位注更代也音义我以费为公臣子仲许之南蒯语叔仲穆子且告之故注穆子叔仲带之子叔仲小也语以欲出季氏以不见礼故音义季悼子之卒也叔孙昭子以再命为卿注悼子季武子之子平子父也传言叔孙之见命乃在平子为卿之前及平子伐莒克之更受三命注十年平子伐莒以功加三命昭子不伐莒亦以例加为三命疏叔仲子欲构二家注欲构使相憎谓平子曰三命踰父兄非礼也注言昭子受三命自踰其先人疏平子曰然故使昭子注使昭子自贬黜昭子曰叔孙氏有家祸杀适立庶故婼也及此注祸在四年音义若因祸以毙之则闻命矣注言因乱讨已不敢辞若不废君命则固有着矣注着位次昭子朝而命吏曰婼将与季民讼书辞无颇注颇偏也音义季孙惧而归罪于叔仲子故叔仲小南蒯公子慭谋季氏慭告公而遂从公如晋注慭子仲南蒯惧不克以费叛如齐子仲还及卫闻乱逃介而先注介副使也音义及郊闻费叛遂奔齐注言及郊解经所以书出疏南蒯之将叛也其乡人或知之过之而叹注乡人过蒯而叹且言曰恤恤乎湫乎攸乎注恤恤忧患湫愁隘攸悬危之貌音义疏深思而浅谋迩身而逺志家臣而君图注家臣而图人君之事故言思深而谋浅身近而志逺音义疏有人矣哉注言今有此人微以戒之南蒯枚筮之注不指其事汎卜吉凶音义疏遇坤䷁注坤上坤下坤音义之比䷇注坤下坎上比坤六五爻变音义曰黄裳元吉注坤六五爻辞以为大吉也示子服惠伯曰即欲有事何如惠伯曰吾尝学此矣忠信之事则可不然必败外强内温忠也注坎险故强坤顺故温强而能温所以为忠疏和以率贞信也注水和而土安正和正信之本也疏故曰黄裳元吉疏黄中之色也裳下之饰也元善之长也中不忠不得其色注言非黄音义下不共不得其饰注不为裳事不善不得其极注失中德疏外内倡和为忠注不相违也音义率事以信为共注率犹行也疏供养三德为善注三德谓正直刚克柔克也音义疏非此三者弗当注非忠信善不当此卦音义疏且夫易不可以占险将何事也且可饰乎注夫易犹此易谓黄裳元吉之卦问其何事欲令从下之饰音义疏中美能黄上美为元下美则裳参成可筮注参美尽备吉可如筮音义犹有阙也筮虽吉未也注有阙谓不参成将适费饮乡人酒注南蒯自其家还适费音义乡人或歌之曰我有圃生之杞乎注言南蒯在费欲为乱如把生于园圃非宜也把世所谓枸把也音义从我者子乎注子男子之通称言从已可不失今之尊音义去我者鄙乎倍其邻者耻乎注邻犹亲也音义已乎已乎非吾党之士乎注已乎已乎言自遂不改疏平子欲使昭子逐叔仲小注欲以自解説小闻之不敢朝昭子命吏谓小待政于朝曰吾不为怨府注言不能为季氏逐小生怨祸之聚为明年叔弓围费传音义楚子狩于州来注狩冬猎也音义次于颍尾注颍水之尾在下蔡使荡侯潘子司马督嚣尹午陵尹喜帅师围徐以惧吴注五子楚大夫徐吴与国故围之以偪吴音义楚子次于干谿注在谯国城父县南以为之援雨雪王皮冠秦复陶注秦所遗羽衣也音义疏翠被注以翠羽饰被音义豹舄注以豹皮为履音义执鞭以出注执鞭以教令音义仆析父从注楚大夫音义疏右尹子革夕注子革郑丹夕莫见音义王见之去冠被舍鞭注敬大臣音义与之语曰昔我先王熊绎注楚始封君音义疏与吕伋注齐太公之子丁公音义王孙牟注卫康叔子康伯爕父注晋唐叔之子音义禽父注周公子伯禽并事康王注康王成王子四国皆有分我独无有注四国齐晋鲁卫分珍寳之器音义疏今吾使人于周求鼎以为分王其与我乎对曰与君王哉昔我先王熊绎辟在荆山注在新城沶乡县南音义筚路蓝缕以处草莽跋渉山林以事天子唯是桃弧棘矢以共御王事注桃弧棘矢以御不祥言楚在山林少所出有音义齐王舅也注成王母齐太公女晋及鲁卫王母弟也楚是以无分而彼皆有今周与四国服事君王将唯命是从岂其爱鼎王曰昔我皇祖伯父昆吾旧许是宅注陆终氏生六子长曰昆吾少曰季连季连楚之祖故谓昆吾为伯父昆吾尝居许地故曰旧许是宅音义疏今郑人贪頼其田而不我与我若求之其与我乎对曰与君王哉周不爱鼎郑敢爱田王曰昔诸侯远我而畏晋今我大城陈蔡不羮赋皆千乗子与有劳焉诸侯其畏我乎对曰畏君王哉是四国者专足畏也注四国陈蔡二不羮音义疏又加之以楚敢不畏君王哉工尹路请曰君王命剥圭以为鏚柲注鏚斧也柲柄也破圭玊以饰斧柄音义疏敢请命注请制度之命王入视之析父谓子革吾子楚国之望也今与王言如响国其若之何注讥其顺王心如响应声音义子革曰摩厉以须王出吾刃将斩矣注以已喻锋刃欲自摩厉以斩王之淫慝音义王出复语左史倚相趋过注倚相楚史名音义王曰是良史也子善视之是能读三坟五典八索九丘注皆古书名音义疏对曰臣尝问焉昔穆王欲肆其心注周穆王肆极也周行天下将皆必有车辙马迹焉祭公谋父作祈招之诗以止王心注谋父周卿也祈父周司马世掌甲兵之职招其名祭公方谏游行故指司马官而言此诗逸音义疏王是以获没于祇宫注获没不见篡弑音义疏臣问其诗而不知也若问逺焉其焉能知之王曰子能乎对曰能其诗曰祈招之愔愔式昭德音注愔愔安和貌式用也昭明也音义思我王度式如玊式如金注金玊取其坚重形民之力而无醉饱之心注言国之用民当随其力任如金冶之器随器而制形故言形民之力去其醉饱过盈之心音义疏王揖而入馈不食寝不寐数日注深感子革之言音义不能自克以及于难注克胜也音义仲尼曰古也有志克己复礼仁也信善哉楚灵王若能如是岂其辱于干谿疏晋伐鲜虞因肥之役也注肥役在此年春秋左传注疏卷四十五卷四十五考证春秋左氏传注疏卷四十五考证传魏骀芮岐毕吾西土也注骀在始平武功县所治釐城按后稷封邰故诗曰即有邰家室其地即汉右扶风之漦县漦即邰字故师古注曰读与邰同音台也各本作釐城误读陆氏音义知自唐时已然矣又按杜注谓在夏世以后稷功受此五国为西土之长此语微觉未检周于夏世安得境土东至河东之魏乎传举后稷以至文王举夏初以至商末故言五国皆封内耳又疏昔我先世后稷按后世以后稷为弃不知后稷虞官非独弃也自弃以后世守其官及夏之衰弃稷不务乃失其官而自窜于戎翟之间故国语云昔我先王世后稷以服事虞夏言周先王世为后稷之官也郑康成诗谱亦称先王世后稷后人妄删王字遂似后稷云者専指弃而言今此疏亦无王字知唐时已讹脱矣如无王字则是专指弃言及夏之衰弃稷弗务与不窋何与何以自窜于戎翟之间耶又周本纪以不窋为后稷之子葢马迁以不窋以上无可考遂谓不窋为后稷之子其实不窋若为弃子者夏歴四百年其衰也即据中兴以前论亦歴年孔久不应弃子犹在人世殆俱臆説耳传巴濮楚邓吾南土也疏唯濮为逺夷耳按武王伐商微卢彭濮与庸蜀羗髳竝会则周初声教逺及西南濮人早从义师矣传而楚所相也疏卷章生犂犂为高辛氏火正按此用楚世家文楚世家作卷章生重犂重犂为高辛居火正按孔颖逹用楚世家文而去重字葢重犂二人又有以重犂为一人者孔氏断从二人也又以黎作犂古字本通传妃以五成故曰五年按此传之注及疏皆原本刘歆春秋説按五行志曰天以一生水地以二生火天以三生木地以四生金天以五生土五位皆以五而合而隂阳易位故曰妃以五成然则水之大数六火七木八金九土十故水以天一为火二牡木以天三为土十牡土以天五为水六牡火以天七为金四牡金以天九为木八牡阳竒为牡隂耦为妃故曰水火之牡也火水妃也于易坎为水为中男离为火为中女葢取诸此也又按下文嵗五及鹑火杜亦全用歆説按嵗五及鹑火当六十年而云五十二年者包迟留伏逆而约略计之也传孟僖子如齐殷聘礼也疏主人不延几按聘礼原文作主人不筵几各本俱误今仍之季孙意如叔弓仲孙貜帅师伐莒万斯大学春秋随笔曰时止二军季之一军已为将而叔弓为佐偏师而出则迭将之悉师以行则同帅之二子之一军不分将佐而各主其偏或専行或竝出不相隶也専恣如此于公何有哉春秋自此于诸卿竝将悉书深着其无君之罪也𫝊齐惠栾高氏皆耆酒疏齐惠公一段各本俱误刋于下文遂伐虎门之下又多误字如齐惠公生公子栾生字下脱公字又子旗是栾孙子良是高孙脱二子字又孙以王父字为氏为氏之上衍王父字三字遂不可解今竝改正传始用人于亳社赵汸补注曰不书讳国恶传𦵏平公也赵汸补注曰传记郑伯徃弔又因叔孙如晋併记十一国大夫会𦵏见晋虽失政诸侯犹畏其强楚子䖍诱蔡侯般杀之于申按此春秋书法所以深恶楚䖍也杜注谓蔡大夫以楚子名告不亦迂乎传视下言徐汉书五行志注应劭曰视下视不登带言徐不闻于表着传臣闻五大不在边五细不在庭按杜解五大引古五官与传上文所引子元管仲不类疏中引贾逵郑衆之説与𫝊相合胜于杜注𫝊及㳺氏之庙顾炎武日知録曰此𫝊与十八年𫝊简兵大蒐将为蒐除子太叔之庙在道南其寝在道北其庭小过期二日使除徒陈于道南庙北曰子产过女而命速除乃过于南郷子产朝过而怒之除者南毁子产及冲使从者止之曰毁于北方此亦一事而记者或以为𦵏或以为蒐𫝊两存之而失删其一耳按宋儒刘敞已谓此两𫝊实一事説者不同丘明两记之𫝊遂入昔阳疏昔阳今属亷州按唐志亷州武徳元年置贞观元年省属镇州或疑亷州字误非也𫝊已乎已乎疏释木云杞枸檵舍人曰向杞也推寻文义应作枸把也𫝊翠被豹舄王应麟困学记闻曰楚之兴也筚路蓝缕其衰也翠被豹舄国家之兴衰视其俭侈而已传对曰与君王哉按此子革语也楚世家作析父对曰读左传而误者也传古也有志克己复礼仁也王应麟困学纪闻曰或谓二语古人所传非出于仲尼胡致堂云夫子以克己复礼为仁非指克己复礼即仁也国语胥臣曰出门如賔承事如祭仁之则也葢左氏粗闻阙里诸言毎每引用而輙有更易穆姜于随举文言亦此类按国语曰教之语语者先圣先师之嘉语也鲁论颜子曰请事斯语冉子曰请事斯语知此皆非孔子自言皆述古语也故曰请事斯语王应麟不本左氏以解鲁论转因鲁论以疑左氏非也春秋左氏传注疏卷四十五考证春秋左传注疏卷四十六钦定四库全书春秋左传注疏卷四十六晋杜氏注唐陆徳明音义孔颕达疏经十有三年春叔弓帅师围费注不书南蒯以费叛不以告庙音义疏夏四月楚公子比自晋归于楚弑其君䖍于干谿注比去晋而不送书归者依陈蔡以入言陈蔡犹列国也比归而灵王死故书弑其君灵王无道而弑称臣比非首谋而反书弑比虽胁立犹以罪加也灵王死在五月又不在干谿楚人生失灵王故本其始祸以赴之音义疏楚公子弃疾杀公子比注比虽为君而未列于诸侯故不称爵杀不称人罪弃疾疏秋公㑹刘子晋侯齐侯宋公卫侯郑伯曹伯莒子邾子滕子薛伯把伯小邾子于平丘注平丘在陈留长垣县西南音义八月甲戌同盟于平丘注书同齐服故公不与盟注鲁不堪晋求谗慝𢎞多公不与盟非国恶故不讳音义疏晋人执季孙意如以归公至自㑹注无传蔡侯庐归于蔡音义陈侯吴归于陈注陈蔡皆受封于楚故称爵诸侯纳之曰归疏冬十月葬蔡灵公注蔡复而后以君礼葬之公如晋至河乃复注晋人辞公吴灭州来注州来楚邑用大师焉曰灭疏传十三年春叔弓围费弗克败焉注为费人所败不书讳之平子怒令见费人执之以为囚俘冶区夫曰非也注区夫鲁大夫音义疏若见费人寒者衣之饥者食之为之令主而共其乏困费来如归南氏亡矣民将叛之谁与居邑若惮之以威惧之以怒民疾而叛为之聚也疏若诸侯皆然费人无归不亲南氏将焉入矣平子从之费人叛南氏注费叛南氏在明年传善区夫之谋终言其效音义楚子之为令尹也杀大司马薳掩而取其室注在襄三十年音义及即位夺薳居田注居掩之族言薳氏所以怨迁许而质许围注迁许在九年围许大夫音义蔡洧有宠于王王之灭蔡也其父死焉注楚灭蔡在十一年洧仕楚其父在国故死音义王使与于守而行注使洧守国王行至干谿音义申之㑹越大夫戮焉注申㑹在四年疏王夺鬭韦龟中犫注韦龟令尹子文𤣥孙中犫邑名音义又夺成然邑而使为郊尹注成然韦龟子郊尹治郊竟大夫音义蔓成然故事蔡公注蔡公弃疾也故犹旧也韦龟以弃疾有当璧之命故使成然事之音义故薳氏之族及薳居许围蔡洧蔓成然皆王所不礼也因羣丧职之族启越大夫常寿过作乱注常寿过申会所戮者音义疏围固城克息舟城而居之注息舟楚邑城之坚固者疏观起之死也其子从在蔡事朝呉注观起死在襄二十二年朝呉故蔡大夫声子之子音义疏曰今不封蔡蔡不封矣我请试之注观从以父死怨楚故欲试作乱以蔡公之命召子干子晳注二子皆灵王弟元年子干奔晋子晳奔郑音义及郊而告之情注告以蔡公不知谋强与之盟入袭蔡蔡公将食见之而逃注不知其故惊起辟之音义疏观从使子干食坎用牲加书而速行注使子干居蔡公之牀食蔡公之食并伪与蔡公盟之征验以示衆已狥于蔡注已观从也音义曰蔡公召二子将纳之与之盟而遣之矣将师而从之注诈言蔡公将以师助二子蔡人聚将执之注执观从辞曰失贼成军而杀余何益乃释之注贼谓子干子晳也言蔡公已成军杀已不觧罪朝呉曰二三子若能死亡则如违之以待所济注言若能为灵王死亡则可违蔡公之命以待成败如何音义若求安定则如与之以济所欲注言与蔡公则可得安定且违上何适而可注言不可违上也上谓蔡公衆曰与之乃奉蔡公召二子而盟于邓注颍州召陵县西南有邓城二子子干子晳依陈蔡人以国注国陈蔡而依之疏楚公子比注子干公子黑肱注子晳音义公子弃疾注蔡公蔓成然蔡朝呉帅陈蔡不羹许叶之师因四族之徒注四族薳氏许围蔡洧蔓成然音义以入楚及郊陈蔡欲为名故请为武军注欲筑垒壁以示后人为复讐之名音义蔡公知之曰欲速且役病矣请藩而已乃藩为军注藩篱也音义疏蔡公使湏务牟与史猈先入因正仆人杀大子禄及公子罢敌注湏务牟史狎楚大夫蔡公之党也正仆大子之近官音义疏公子比为王公子黑肱为令尹次于鱼陂注竟陵县城西北有甘鱼陂音义公子弃疾为司马先除王宫使观从从师于干谿而遂告之注从干谿之师告使叛灵王且曰先归复所后者劓注劓截鼻音义师及訾梁而溃注灵王还至訾梁而衆散音义王闻羣公子之死也自投于车下曰人之爱其子也亦如余乎侍者曰甚焉小人老而无子知挤于沟壑矣注挤队也音义王曰余杀人子多矣能无及此乎右尹子革曰请待于郊以听国人注听国人之所与王曰衆怒不可犯也曰若入于大都而乞师于诸侯王曰皆叛矣曰若亡于诸侯以听大国之圗君也王曰大福不再祗取辱焉然丹乃归于楚注然丹子革弃王而归楚音义王㳂夏将欲入鄢注夏汉别名顺流为㳂顺汉水南至鄢音义芋尹无宇之子申亥曰吾父再奸王命注谓断王旌执人于章华宫音义王弗诛惠孰大焉君不可忍惠不可弃吾其从王乃求王遇诸棘闱以归注棘里名闱门也音义疏夏五月癸亥王缢于芋尹申亥氏注癸亥五月二十六日皆在乙卯丙辰后传终言之经书四月误音义疏申亥以其二女殉而葬之观从谓子干曰音义不杀弃疾虽得国犹受祸也子干曰余不忍也子玉曰人将忍子注子玉观从吾不忍俟也乃行国每夜骇曰王入矣注相恐以灵王也音义乙卯夜弃疾使周走而唿曰王至矣注周徧也乙卯十八日音义国人大惊使蔓成然走告子干子晳曰王至矣国人杀君司马将来矣注司马谓弃疾也言司马见杀以恐子干君若早自圗也可以无辱衆怒如水火焉不可为谋又有唿而走至者曰衆至矣二子皆自杀注不书弑君位未定也音义丙辰弃疾即位名曰熊居葬子干于訾实訾敖注不成君无号谥者楚皆谓之敖音义疏杀囚衣之王服而流诸汉乃取而葬之以靖国人使子旗为令尹注子旗蔓成然音义楚师还自徐注前年围徐之师疏呉人败诸豫章获其五帅注定二年楚人伐呉师于豫章呉人见舟于豫章而濳师于巢以军楚师于豫章又栢举之役呉人舎舟于淮汭而自豫章与楚夹汉此皆当在江北淮水南盖后徙在江南豫章音义平王封陈蔡复迁邑注复九年所迁邑疏致羣赂注始举事时所货赂音义施舍寛民宥罪举职注举职脩废官音义召观从王曰唯尔所欲注观从教子干杀弃疾今召用之明在君为君之义音义对曰臣之先佐开卜乃使为卜尹注佐卜人开龟兆使枝如子躬聘于郑且致犫栎之田注犫栎本郑邑楚中取之平王新立故还以赂郑音义事毕弗致注知郑自说服不复须赂故音义郑人请曰闻诸道路将命寡君以犫栎敢请命对曰臣未闻命既复王问犫栎降服而对注降服如今觧冠也谢违命曰臣过失命未之致也疏王执其手曰子毋勤姑归不谷有事其告子也注王善其有权有事将复使之音义疏他年芋尹申亥以王柩告乃改葬之初灵王卜曰余尚得天下注尚庻几音义疏不吉投龟诟天而唿曰是区区者而不余畀注区区小天下音义余必自取之民患王之无厌也故从乱如归初共王无冢适注冢大也音义有宠子五人无适立焉乃大有事于羣望注羣望星辰山川疏而祈曰请神择于五人者使主社稷乃徧以璧见于羣望曰当璧而拜者神所立也谁敢违之既乃与巴姬密埋璧于大室之庭注巴姬共王妾大室祖庙音义疏使五人齐而长入拜注从长幼以次拜音义康王跨之注过其上也音义灵王肘加焉子干子晳皆逺之平王弱抱而入再拜皆厌纽注㣲见璧纽以为审识音义鬭韦龟属成然焉注知其将立故託其子音义且曰弃礼违命楚其危哉注弃立长之礼违当璧之命终致灵王之乱子干归韩宣子问于叔向曰子干其济乎对曰难宣子曰同恶相求如市贾焉何难注宣子谓弃疾亲恃子干共同好恶故言如市贾同利以相求音义对曰无与同好谁与同恶注言弃疾本不与子干同好则亦不得同恶取国有五难有宠而无人一也注宠须贤人而固有人而无主二也注虽有贤人当须内主爲应音义有主而无谋三也注谋策谋也有谋而无民四也注民衆有民而无徳五也注四者既备当以徳成子干在晋十三年矣晋楚之从不闻达者可谓无人注晋楚之士从子干游皆非达人族尽亲叛可谓无主注无亲族在楚无衅而动可谓无谋注召子干时楚未有大衅音义为覉终世可谓无民注终身覉客在晋是无民亡无爱徴可谓无徳注楚人无爱念之者疏王虐而不忌注灵王暴虐无所畏忌将自亡楚君子干渉五难以弑旧君谁能济之注言楚借君子干以弑灵王终无能成有楚国者其弃疾乎君陈蔡城外属焉注城方城也时穿封戍既死弃疾并领陈事苛慝不作盗贼伏隐私欲不违注不以私欲违民事音义民无怨心先神命之注先神谓羣望疏国民信之芉姓有乱必季实立楚之常也获神一也注当璧拜音义有民二也注民信之令徳三也注无苛慝宠贵四也注贵妃子居常五也注弃疾季有五利以去五难谁能害之子干之官则右尹也数其贵宠则庶子也以神所命则又逺之其贵亡矣注位不尊音义其宠弃矣注父既没故疏民无懐焉注非令徳国无与焉注无内主将何以立宣子曰齐桓晋文不亦是乎注皆庻贱对曰齐桓卫姬之子也有宠于僖注卫姬齐僖公妾有鲍叔牙賔须无隰朋以为辅佐有莒卫以为外主注齐桓出奔莒卫有舅氏之助有国髙以为内主注国氏髙氏齐上卿疏从善如流注言其疾也下善齐肃注齐严也肃敬也音义不藏贿注清也音义不从欲注俭也音义施舎不倦注施舎犹言布恩徳求善不厌是以有国不亦宜乎我先君文公狐季姬之子也有宠于献好学而不贰注言笃志音义生十七年有士五人注狐偃赵衰颠颉魏武子司空季子五士从出音义有先大夫子余子犯以为腹心注子余赵衰子犯狐偃有魏犫贾佗以为股肱注魏犫魏武子也称五人而说四士贾佗又不在本数盖叔向所贤音义疏有齐宋秦楚以为外主注齐妻以女宋赠以马楚王享之秦伯纳之音义有栾郄狐先以为内主注谓栾枝郄縠狐突先轸也音义亡十九年守志弥笃惠懐弃民注恵公懐公不恤民也民从而与之献无异亲民无异望注献公之子九人唯文公在天方相晋将何以代文此二君者异于子干共有宠子国有奥主注谓弃疾也音义疏无施于民无援于外去晋而不送归楚而不逆何以冀国注传言子干所以蒙弑君之名弃疾所以得国音义晋成虒祈注在八年音义诸侯朝而归者皆有贰心注贱其奢也为取郠故注取郠在十年音义晋将以诸侯来讨叔向曰诸侯不可以不示威注知晋徳薄欲以威服之乃竝徴会告于呉秋晋侯会呉子于良注下邳有良城县音义水道不可呉子辞乃还注辞不会疏七月丙寅治兵于邾南甲车四千乘注三十万人音义羊舌鲋摄司马注鲋叔向弟也摄兼官也音义遂合诸侯于平丘子产子大叔相郑伯以会子产以幄幕九张行注幄幕军旅之帐音义疏子大叔以四十既而悔之毎舎损焉及㑹亦如之注亦九张也传言子产之适宜大叔之从善次于卫地叔鲋求货于卫淫刍荛者注欲使卫患之而致货音义疏卫人使屠伯馈叔向羮与一箧锦注屠伯卫大夫音义曰诸侯事晋未敢携贰况卫在君之宇下注屋宇之下喻近也而敢有异志刍荛者异于他日敢请之注请止之叔向受羮反锦注受羮示不逆其意且非货曰晋有羊舌鲋者渎货无厌注渎数也音义亦将及矣注将及祸为此役也注役事也音义疏子若以君命赐之其已客从之未退而禁之注禁刍荛者晋人将寻盟齐人不可注有贰心故晋侯使叔向告刘献公注献公王卿士刘子曰抑齐人不盟若之何对曰盟以底信注底致也音义君茍有信诸侯不贰何患焉告之以文辞董之以武师虽齐不许君庸多矣注董督也庸功也讨之有辞故功多也疏天子之老请帅王赋元戎十乘以先启行注天子大夫称老元戎戎车在前者启开也行道也疏迟速唯君注欲佐晋讨齐叔向告于齐曰诸侯求盟已在此矣今君弗利寡君以为请对曰诸侯讨贰则有寻盟若皆用命何盟之寻注托用命以拒晋叔向曰国家之败有事而无业事则不经注业贡赋之业有业而无礼经则不序注须礼而有次序有礼而无威序则不共注礼须威严而后共有威而不昭共则不明注威须昭告神明而后信义着不明弃共百事不终所由倾覆也注信义不明则弃威不威弃礼无礼无经无经无业故百事不成音义是故明王之制使诸侯嵗聘以志业注志识也嵗聘以脩其职业间朝以讲礼注三年而一朝正班爵之义率长幼之序音义再朝而会以示威注六年而一会以训上下之则制财用之节再会而盟以显昭明注十二年而一盟所以昭信义也凡八聘四朝再会王一廵守盟于方岳之下音义志业于好注聘也音义讲礼于等注朝也示威于衆注会也昭明于神注盟也自古以来未之或失也存亡之道恒由是兴晋礼主盟注依先王先公旧礼主诸侯盟惧有不治奉承齐牺注齐盟之牺牲音义而布诸君求终事也注终竟也君曰余必废之何齐之有唯君圗之寡君闻命矣疏齐人惧对曰小国言之大国制之敢不听从既闻命矣敬共以往迟速唯君叔向曰诸侯有间矣注间隙也疏不可以不示衆八月辛未治兵注习战建而不斾注建立旌旗不曳其斾斾游也音义疏壬申复斾之诸侯畏之注军将战则斾故曳斾以恐之音义疏邾人莒人愬于晋曰鲁朝夕伐我㡬亡矣注自昭公即位邾鲁同好又不朝夕伐莒无故怨愬晋人信之所谓谗慝𢎞多音义疏我之不共鲁故之以注不共晋贡以鲁故也音义晋侯不见公使叔向来辞曰诸侯将以甲戌盟寡君知不得事君矣请君无勤注託谦辞以絶鲁子服恵伯对曰君信蛮夷之诉注蛮夷谓邾莒以絶兄弟之国弃周公之后亦惟君寡君闻命矣叔向曰寡君有甲车四千乘在虽以无道行之必可畏也况其率道其何敌之有牛虽瘠偾于豚上其畏不死注偾仆也音义疏南蒯子仲之忧其庸可弃乎注弃犹忘也若奉晋之衆用诸侯之师因邾莒杞鄫之怒注四国近鲁数以小事相忿鄫已灭其民犹存故并以恐鲁音义以讨鲁罪间其二忧注因南蒯子仲二忧为间隙何求而弗克鲁人惧听命注不敢与盟音义甲戌同盟于平丘齐服也注经所以称同令诸侯日中造于除注除地为坛盟会处音义癸酉退朝注先盟朝晋音义子产命外仆速张于除注张幄幕子大叔止之使待明日及夕子产闻其未张也使速徃乃无所张矣注地已满也传言子产每事敏于大叔及盟子产争承注承贡赋之次疏曰昔天子班贡轻重以列注列位也列尊贡重周之制也注公侯地广故所贡者多疏卑而贡重者甸服也注甸服谓天子畿内共职贡者疏郑伯男也而使从公侯之贡注言郑国在甸服外爵列伯子男不应出公侯之贡疏惧弗给也敢以为请诸侯靖兵好以为事注靖息也音义行理之命注行理使人通聘问者音义无月不至疏贡之无艺注艺法制疏小国有阙所以得罪也诸侯脩盟存小国也贡献无极亡可待也存亡之制将在今矣疏自日中以争至于昏晋人许之既盟子大叔咎之曰诸侯若讨其可渎乎注渎易也音义疏子产曰晋政多门注政不出一家贰偷之不暇何暇讨注贰不壹偷茍且疏国不竞亦陵何国之为注不竞争则为人所侵陵不成为国音义公不与盟注信邾莒之诉欲讨鲁故晋人执季孙意如以幕蒙之注蒙裹也音义使狄人守之疏司铎射注鲁大夫音义懐锦奉壶饮冰以蒲伏焉守者御之乃与之锦而入注蒲伏窃往饮季孙冰箭筩盖可以取饮音义疏晋人以平子归子服湫从注湫子服惠伯从至晋音义子产归未至闻子皮卒哭且曰吾已注已犹决竟无爲爲善矣唯夫子知我注言子皮知己之善疏仲尼谓子产于是行也足以为国基矣诗曰乐只君子邦家之基注诗小雅言乐只君子为治乃国家之基本音义子产君子之求乐者也且曰合诸侯艺贡事礼也注嫌争竞不顺故以礼明之疏鲜虞人闻晋师之悉起也注五年传曰遗守四千今甲车四千乘故为悉起而不警边且不脩备注言夷狄无谋音义晋荀呉自着雍以上军侵鲜虞及中人驱冲竞注中山望都县西北有中人城驱冲车与狄争逐疏大获而归注为十五年晋伐鲜虞起楚之灭蔡也灵王迁许胡沈道房申于荆焉平王即位既封陈蔡而皆复之礼也注灭蔡在十一年许胡沈小国也道房申皆故诸侯楚灭以为邑荆荆山也传言平王得安民之礼汝南有呉防县即防国疏隐大子之子庐归于蔡礼也注隠大子大子有也庐蔡平侯悼大子之子呉归于陈礼也注悼大子偃师也呉陈惠公冬十月葬蔡灵公礼也注国复成礼以葬也此陈蔡事传皆言礼嫌楚所封不得比诸侯故明之公如晋荀呉谓韩宣子曰诸侯相朝讲旧好也执其卿而朝其君有不好焉不如辞之乃使士景伯辞公于河注景伯士文伯之子弥牟也音义呉灭州来令尹子期请伐呉王弗许曰吾未抚民人未事鬼神未脩守备未定国家而用民力败不可悔州来在呉犹在楚也子姑待之注传言平王所以能有国音义季孙犹在晋子服惠伯私于中行穆子注私与之语曰鲁事晋何以不如夷之小国鲁兄弟也土地犹大所命能具若为夷弃之使事齐楚其何瘳于晋注瘳差也音义亲亲与大赏共罚否所以为盟主也子其图之谚曰臣一主二注言一臣必有二主道不合得去事他国音义吾岂无大国注言非独晋可事穆子告韩宣子且曰楚灭陈蔡不能救而为夷执亲将焉用之乃归季孙惠伯曰寡君未知其罪合诸侯而执其老注老尊卿称音义若犹有罪死命可也注死晋命也若曰无罪而惠免之诸侯不闻是逃命也何免之为请从君惠于会注欲得盟会见遣不欲私去宣子患之谓叔向曰子能归季孙乎对曰不能鲋也能注鲋叔鱼乃使叔鱼叔鱼见季孙曰昔鲋也得罪于晋君自归于鲁君注盖襄二十一年坐叔虎与栾氏党并得罪音义微武子之赐不至于今注武子季平子祖父虽获归骨于晋犹子则肉之敢不尽情归子而不归鲋也闻诸吏将为子除馆于西河注西使近河音义其若之何且泣注泣以信其言平子惧先归惠伯待礼注待见遣之礼春秋左传注疏卷四十六卷四十六考证春秋左氏传注疏卷四十六考证叔弓帅师围费陆淳曰凡家臣以邑叛悉不书叛人之名何也曰家臣微贱名不合登于史册也但书大夫围之则邑叛可知矣克之不书本非他国之邑也按此说较杜注不以告庙为长经书盗窃寳玉大弓宁告庙乎同盟于平丘孙复曰自宋之㑹诸侯不出大夫专盟㑹者十年至申之会楚子专盟㑹者又十年今晋昭乗楚乱与刘子合诸侯此固不足道也自是迄㑹召陵诸侯复不出者二十四年蔡侯庐归于蔡陈侯吴归于陈注陈蔡皆受封于楚故称爵林尧叟曰书陈侯蔡侯不与楚专封也归辞有三突归于郑簒公子之辞也卫侯郑归于衞甞失国之君之辞也蔡季自陈归于蔡宜得国公子之辞也此未甞有国也使之如失国辞然者不与楚专封也按杜注未协林氏説本二传得之传若入于大都而乞师于诸侯林尧叟曰大都如陈蔡不羮许叶之属按楚世家作入于大县传平王封陈蔡疏成十五年许迁于叶九年传云迁城父人于陈一段按各夲皆同但推寻文势脱许迁城父一节则下所云迁邑复还者无根矣或疑九年之下脱去许迁于夷四字传云之下脱去实城父三字传再㑹而盟以显昭明赵汸补注曰叔向言朝聘之节大数与周礼不合葢东迁后典籍㪚失士大夫亦无所折衷按周礼固成周遗制所存顾其书亦是汉儒编辑旧闻所成王莾刘歆更窜入己意託之周公以便其私其与左传不符处不得据以疑传也传建而不斾注斾游也按游也应作斿也字形相似而误传行理之命注行理使人通聘问者按古字理李通用行理之命即行李之命也传鲜虞人闻晋师之悉起也注一段按五年传曰遗守四千是言以十县之千乘攻战也今甲车四千乘则晋人遗守者尚一千乘传晋荀呉自着雍以上军侵鲜虞按平丘之会不叙三军以将佐无所改而知跞之佐下军又见于前传也此传荀呉以上军则佐上军之魏舒亦在矣传楚之灭蔡也灵王迁许胡沈道房申于荆焉注汝南有呉防县即防国按防国应作房国且呉防县在汉志亦作呉房县注孟康曰夲房子国楚灵王迁房于楚是也春秋左氏传注疏卷四十六考证春秋左传注疏卷四十七钦定四库全书春秋左传注疏卷四十七晋杜氏注唐陆德明音义孔颖达疏经十有四年春意如至自晋注书至者喜得免三月曹伯滕卒注无传四同盟疏夏四月注无传秋葬曹武公注无传八月莒子去疾卒注未同盟音义冬莒杀其公子意恢注以祸乱告不必系于为卿故虽公子亦书意恢与乱君为党故书名恶之音义疏传十四年春意如至自晋尊晋罪己也注以舍族为尊晋罪己音义疏尊晋罪己礼也注礼脩已而不责人南蒯之将叛也盟费人司徒老祁虑癸注二人南蒯家臣音义疏伪废疾使请于南蒯曰臣愿受而疾兴若以君灵不死请待间而盟注间差也音义许之二子因民之欲叛也请朝衆而盟注欲因合衆以作乱遂刧南蒯曰羣臣不忘其君注君谓季氏音义疏畏子以及今三年聼命矣子若不图费人不忍其君将不能畏子矣注不能复畏子音义子何所不逞欲请送子注送使出奔请期五日注南蒯请期冀有变遂奔齐侍饮酒于景公公曰叛夫注戏之对曰臣欲张公室也注张彊也子韩晳曰注齐大夫音义家臣而欲张公室罪莫大焉注言越职司徒老祁虑癸来归费注归鲁齐侯使鲍文子致之注南蒯虽叛费人不从未专属齐二子逐蒯而复其旧故经不书归费齐使文子致邑欲以假好非事实也音义疏夏楚子使然丹简上国之兵于宗丘且抚其民注上国在国都之西西方居上流故谓之上国宗丘楚地分贫振穷注分与也振救也音义长孤㓜养老疾收介特注介特单身民也收聚不使流散音义救灾患宥孤寡注寛其赋税音义赦罪戾诘姦慝注诘责问也音义举淹滞注淹滞有才德而未叙者礼新叙旧注新覊旅也禄勲合亲注勲功也亲九族任良物官注物事也疏使屈罢简东国之兵于召陵注兵在国都之东者音义亦如之注如然丹好于边疆注结好四邻音义息民五年而后用师礼也疏秋八月莒着丘公卒郊公不慼注郊公着丘公子音义国人弗顺欲立着丘公之弟庚舆注庚舆莒共公音义蒲余侯恶公子意恢而善于庚舆注蒲余侯莒大夫兹夫也意恢莒羣公子音义郊公恶公子铎而善于意恢注铎亦羣公子音义公子铎因蒲余侯而与之谋曰尔杀意恢我出君而纳庚舆许之注为下冬杀意恢传楚令尹子旗有德于王不知度注有佐立之德与养氏比而求无厌注养氏子旗之党养由基之后音义王患之九月甲午楚子杀鬭成然而灭养氏之族使鬭辛居郧以无忘旧勲注辛子旗之子郧公辛音义冬十二月蒲余侯兹夫杀莒公子意恢郊公奔齐公子铎逆庚舆于齐齐隰党公子鉏送之有赂田注莒赂齐以田音义晋邢侯与雍子争鄐田注邢侯楚申公巫臣之子也雍子亦故楚人音义疏乆而无成士景伯如楚注士景伯晋理官叔鱼摄理注摄代景伯疏韩宣子命断旧狱罪在雍子雍子纳其女于叔鱼叔鱼蔽罪邢侯注蔽断也音义疏邢侯怒杀叔鱼与雍子于朝宣子问其罪于叔向叔向曰三人同罪施生戮死可也注施行罪也雍子自知其罪而赂以买直鲋也鬻狱邢侯专杀其罪一也已恶而掠羙为昏注掠取也昏乱也音义贪以败官为墨注墨不洁之称音义杀人不忌为贼注忌畏也夏书曰昏墨贼杀注逸书三者皆死刑臯陶之刑也请从之乃施邢侯而尸雍子与叔鱼于市仲尼曰叔向古之遗直也注言叔向之直有古人遗风音义疏治国制刑不隐于亲注谓国之大问己所荅当也至于他事则宜有隐音义三数叔鱼之恶不为末减注末薄也减轻也以正言之音义疏曰义也夫可谓直矣注于义未安直则有之音义平丘之会数其贿也注谓言渎货无厌以寛衞国晋不为暴归鲁季孙称其诈也注谓言鲋也能以寛鲁国晋不为虐邢侯之狱言其贪也以正刑书晋不为颇三言而除三恶加三利注三恶暴虐颇也三恶除则三利加音义疏杀亲益荣注荣名益已犹义也夫注三罪唯荅宣子问不可以不正其余则以直伤义故重疑之音义疏经十有五年春王正月吴子夷末卒注无传未同盟二月癸酉有事于武宫籥入叔弓卒去乐卒事注略书有事为叔弓卒起也武宫鲁武公庙成六年复立之音义疏夏蔡朝吴出奔郑注朝吴不逺谗人所以见逐而书名音义六月丁巳朔日有食之注无传秋晋荀吴帅师伐鲜虞冬公如晋传十五年春将禘于武公戒百官注齐戒音义疏梓愼曰禘之日其有咎乎吾见赤黑之祲非祭祥也丧氛也注祲妖氛也盖见于宗庙故以为非祭祥也氛恶气也音义疏其在涖事乎注涖临也音义疏二月癸酉禘叔弓涖事籥入而卒去乐卒事礼也注大臣卒故为之去乐音义楚费无极害朝吴之在蔡也注朝吴蔡大夫有功于楚平王故无极恐其有宠疾害之音义欲去之乃谓之曰王唯信子故处子于蔡子亦长矣而在下位辱必求之吾助子请注请求上位音义疏又谓其上之人注蔡人在上位者曰王唯信吴故处诸蔡二三子莫之如也疏而在其上不亦难乎弗圗必及于难夏蔡人逐朝吴朝吴出奔郑王怒曰余唯信吴故寘诸蔡且微吴吾不及此女何故去之无极对曰臣岂不欲吴注非不欲善吴音义然而前知其为人之异也注言其多权谋疏吴在蔡蔡必速飞去吴所以翦其翼也注以鸟喻也言吴在蔡必能使蔡速强而背楚音义六月乙丑王大子夀卒注周景王子秋八月戊寅王穆后崩注大子夀之母也传为晋荀跞如周葬穆后起晋荀吴帅师伐鲜虞围鼓注鼓白狄之别鉅鹿下曲阳县有鼓聚音义鼓人或请以城叛穆子弗许左右曰师徒不勤而可以获城何故不为穆子曰吾闻诸叔向曰好恶不愆民知所适事无不济注愆过也适归也音义疏或以吾城叛吾所甚恶也人以城来吾独何好焉赏所甚恶若所好何注无以复加所好音义若其弗赏是失信也何以庇民力能则进否则退量力而行吾不可以欲城而迩姦所丧滋多使鼓人杀叛人而缮守备围鼓三月鼓人或请降使其民见曰犹有食色姑脩而城军吏曰获城而弗取勤民而顿兵何以事君穆子曰吾以事君也获一邑而教民怠将焉用邑邑以贾怠不如完旧注完犹保守音义疏贾怠无卒注卒终也弃旧不祥鼓人能事其君我亦能事吾君率义不爽注爽差也疏好恶不愆城可获而民知义所注知义所在也荀吴必其能获故因以示义疏有死命而无二心不亦可乎鼓人告食竭力尽而后取之克鼓而反不戮一人以鼓子䳒鞮归注䳒鞮鼓君名音义冬公如晋平丘之会故也注平丘会公不与盟季孙见执今旣得免故往谢之音义十二月晋荀跞如周葬穆后籍谈为介旣葬除丧以文伯宴樽以鲁壶注文伯荀跞也鲁壶鲁所献壶樽音义疏王曰伯氏诸侯皆有以鎭抚王室晋独无有何也注感鲁壶而言也鎭抚王室谓贡献之物文伯揖籍谈注文伯无辞揖籍谈使对对曰诸侯之封也皆受明器于王室注谓明德之分器音义以鎭抚其社稷故能荐彛器于王注荐献也彛常也谓可常宝之器若鲁壶之属音义晋居深山戎狄之与邻而远于王室王灵不及拜戎不暇注言王宠灵不见及故数为戎所加陵音义疏其何以献器王曰叔氏而忘诸乎注叔籍谈字叔父唐叔成王之母弟也其反无分乎密须之鼓与其大路文所以大蒐也注密须姞姓国也在安定隂密县文王伐之得其鼓路以蒐音义阙巩之甲武所以克商也注阙巩国所出铠音义唐叔受之以处参虚匡有戎狄注参虚实沈之次晋之分野音义疏其后襄之二路注周襄王所赐晋文公大路戎路鏚钺秬鬯注鏚斧也钺金钺秬黒黍鬯香酒音义疏彤弓虎贲文公受之以有南阳之田注事在僖二十八年音义抚征东夏非分而何音义疏夫有勲而不废注加重赏有绩而载注书功于䇿奉之以土田注有南阳抚之以彛器注弓钺之属旌之以车服注襄之二路明之以文章注旌旗子孙不忘所谓福也福祚之不登叔父焉在注言福祚不在叔父当在谁邪音义疏且昔而髙祖孙伯黡司晋之典籍以为大政故曰籍氏注孙伯黡晋正卿籍谈九世祖音义疏及辛有之二子董之晋于是乎有董史注辛有周人也其二子适晋为太史籍黡与之共董督晋典因为董氏董狐其后疏女司典之后也何故忘之籍谈不能对賔出王曰籍父其无后乎数典而忘其祖注忘祖业音义疏籍谈归以告叔向叔向曰王其不终乎吾闻之所乐必卒焉今王乐忧若卒以忧不可谓终王一岁而有三年之丧二焉注天子絶期唯服三年故后虽期通谓之三年丧音义疏于是乎以丧賔宴又求彛器乐忧甚矣且非礼也彛器之来嘉功之由非由丧也三年之丧虽贵遂服礼也注天子诸侯除丧当在卒哭今王既葬而除故讥其不遂王虽弗遂宴乐以早亦非礼也注言今虽不能遂服犹当静嘿而便宴乐又失礼也音义疏礼王之大经也一动而失二礼无大经矣注失二礼谓旣不遂服又设宴乐疏言以考典注考成也典以志经忘经而多言举典将焉用之注为二十二年王室乱传疏经十有六年春齐侯伐徐楚子诱戎蛮子杀之音义疏夏公至自晋秋八月己亥晋侯夷卒注未同盟九月大雩音义季孙意如如晋冬十月葬晋昭公注三月而葬速传十六年春王正月公在晋晋人止公不书讳之也注犹以取郠故也公为晋人所执止故讳不书疏齐侯伐徐疏楚子闻蛮氏之乱也与蛮子之无质也注质信也音义使然丹诱戎蛮子嘉杀之遂取蛮氏旣而复立其子焉礼也注诈之非也立其子礼也河南新城县东南有蛮城音义疏二月丙申齐师至于蒲隧注蒲隧徐地下邳取虑县东有满如陂音义徐人行成徐子及郯人莒人会齐侯盟于蒲隧赂以甲父之鼎注甲父古国名高平昌邑县东南有甲父亭徐人得甲父鼎以赂齐音义叔孙昭子曰诸侯之无伯害哉注为小国害齐君之无道也兴师而伐远方会之有成而还莫之亢也注无亢御音义无伯也夫诗曰宗周旣灭靡所止戾正大夫离居莫知我肄注诗小雅戾定也肄劳也言周旧为天下宗今乃衰灭乱无息定执政大夫离居异心无有念民劳者也音义其是之谓乎注传言晋之衰疏三月晋韩起聘于郑郑伯享之子产戒曰苟有位于朝无有不共恪孔张后至立于客间注孔张子孔之孙音义执政御之注执政掌位列者御止也音义适客后又御之适县间注县乐肆音义疏客从而笑之事毕富子谏曰注富子郑大夫谏子产也夫大国之人不可不愼也几为之笑而不陵我注言数见笑则必陵侮我音义疏我皆有礼夫犹鄙我注鄙贱也音义国而无礼何以求荣孔张失位吾子之耻也子产怒曰发命之不衷注衷当也音义出令之不信刑之颇类注縁事类以成偏颇音义疏狱之放纷注放纵也纷乱也音义会朝之不敬注谓国无礼敬之心疏使命之不听注下不从上命疏取陵于大国罢民而无功罪及而弗知侨之耻也孔张君之昆孙子孔之后也注昆兄也子孔郑襄公兄孔张之祖父音义执政之嗣也注子孔尝执郑国之政疏为嗣大夫承命以使周于诸侯国人所尊诸侯所知立于朝而祀于家注卿得自立庙于家音义疏有禄于国注受禄邑有赋于军注军出卿赋百乗音义丧祭有职注有所主受脤归脤注受脤谓君祭以肉赐大夫归脤谓大夫祭归肉于公皆社之戎祭也音义疏其祭在庙已有着位在位数世世守其业而忘其所侨焉得耻之注其祭在庙谓助君祭音义疏辟邪之人而皆及执政是先王无刑罚也注言为过谬者自应用刑罚音义子宁以他规我注规正也宣子有环其一在郑商注玉环同工共朴自共为双音义疏宣子谒诸郑伯注谒请也子产弗与曰非官府之守器也寡君不知子大叔子羽谓子产曰韩子亦无几求注言所求少音义晋国亦未可以贰晋国韩子不可偷也注偷薄也音义若属有谗人交鬭其间鬼神而助之以兴其凶怒悔之何及吾子何爱于一环其以取憎于大国也盍求而与之子产曰吾非偷晋而有二心将终事之是以弗与忠信故也侨闻君子非无贿之难立而无令名之患侨闻为国非不能事大字小之难无礼以定其位之患音义疏夫大国之人令于小国而皆获其求将何以给之一共一否为罪滋大注滋益也音义大国之求无礼以斥之何餍之有吾且为鄙邑则失位矣注不复成国音义疏若韩子奉命以使而求玉焉贪淫甚矣独非罪乎出一玉以起二罪吾又失位韩子成贪将焉用之且吾以玉贾罪不亦锐乎注锐细小也音义疏韩子买诸贾人旣成贾矣商人曰必告君大夫韩子请诸子产曰日起请夫环执政弗义弗敢复也注复重求也音义今买诸商人商人曰必以闻敢以为请子产对曰昔我先君桓公与商人皆出自周注郑本在周畿内桓公东迁并与商人俱疏庸次比耦注庸用也用次更相从耦耕音义以艾杀此地斩之蓬蒿藜藋而共处之世有盟誓以相信也曰尔无我叛我无强贾注无强市其物音义毋或匄夺尔有利市宝贿我勿与知恃此质誓故能相保以至于今今吾子以好来辱而谓敝邑强夺商人是教敝邑背盟誓也毋乃不可乎吾子得玉而失诸侯必不为也若大国令而共无艺注艺法也音义疏郑鄙邑也亦弗为也注不欲为鄙邑之事侨若献玉不知所成敢私布之注布陈也韩子辞玉曰起不敏敢求玉以徼二罪敢辞之注传言子产知礼宣子能改过音义疏夏四月郑六卿饯宣子于郊注饯送行饮酒音义疏宣子曰二三君子请皆赋起亦以知郑志注诗言志也子齹赋野有蔓草注子齹子皮之子婴齐也野有蔓草诗郑风取其邂逅相遇适我愿兮音义疏宣子曰孺子善哉吾有望矣注君子相愿己所望也音义子产赋郑之羔裘注言郑别于唐羔裘也取其彼己之子舍命不渝邦之彦兮以羙韩子音义疏宣子曰起不堪也注不堪国之司直子大叔赋褰裳注褰裳诗曰子惠思我褰裳渉溱子不我思岂无他人言宣子思己将有褰裳之志如不我思亦岂无他人音义疏宣子曰起在此敢勤子至于他人乎注言已今崇好在此不复令子适他人音义子大叔拜注谢宣子之有郑宣子曰善哉子之言是注是褰裳疏不有是事其能终乎注韩起不欲令郑求他人子大叔拜以荅之所以晋郑终善子游赋风雨注子游驷带之子驷偃也风雨诗取其旣见君子云胡不夷疏子旗赋有女同车注子旗公孙叚之子丰施也有女同车取其洵羙且都爱乐宣子之志音义疏子栁赋萚兮注子栁印叚之子印癸也萚兮诗取其倡予和女言宣子倡己将和从之音义疏宣子喜曰郑其庶乎注庶几于兴盛二三君子以君命贶起赋不出郑志注六诗皆郑风故曰不出郑志音义皆昵燕好也注昵亲也赋不出其国以示亲好音义二三君子数世之主也可以无惧矣宣子皆献马焉而赋我将注我将诗颂取其日靖四方我其夙夜畏天之威言志在靖乱畏惧天威音义疏子产拜使五卿皆拜曰吾子靖乱敢不拜德宣子私觐于子产以玉与马曰子命起舍夫玉是赐我玉而免吾死也敢不借手以拜注以玉马借手拜谢子产音义公至自晋注晋人听公得归子服昭伯语季平子注昭伯惠伯之子子服回也随公从晋还音义曰晋之公室其将遂卑矣君㓜弱六卿彊而奢傲将因是以习习实为常能无卑乎平子曰尔㓜恶识国注昭伯尚㓜平子不信其言音义疏秋八月晋昭公卒注为下平子如晋葬起九月大雩旱也郑大旱使屠击祝款竖柎有事于桑山注三子郑大夫有事祭也音义斩其木不雨子产曰有事于山蓻山林也注蓻养䕶令繁殖音义而斩其木其罪大矣夺之官邑冬十月季平子如晋葬昭公平子曰子服回之言犹信注自往见之乃信回言子服氏有子哉注有贤子也春秋左传注疏卷四十七卷四十七考证春秋左氏传注疏卷四十七考证传曰义也夫可谓直矣赵汸补注曰传本以直为义杜说失传意又传曰犹义也夫杜云故重疑之按数其贿称其诈皆为国事言之杜以为伤义非也传文语助也夫二字甚多未必皆是疑辞其治国制刑以下未必皆夫子语按传文作也夫字者俱是流连咏叹之辞不应此处独为疑辞赵汸说是也传叔弓涖事按公羊谷梁皆以为方祭而闻叔弓之卒遂去乐卒事是叔弓卒于家也左传所载梓愼之言又明言涖事籥入而卒则卒于祭所矣君之去乐卒事不亦宜乎凡叙事以左氏为实传唐叔受之以处参虚按传凡言虚必系古人言之如颛顼之虚少昊之虚是也惟此一文以天星之分野而亦言虚又十七年传宋大辰之虚也与此正同传福祚之不登叔父焉在注言福祚不在叔父当在谁邪顾炎武日知録曰言忘其彛器是福祚之不登恶在其为叔父乎杜注非也按杜注自确若如顾炎武之解虽似直截而殊少韫借传故曰籍氏疏伯生司徒公公生曲沃正少襄按晋僖侯名司徒后遂讳之然则籍氏之司徒公必在僖侯之前传无伯也夫陈傅良曰晋自平丘之会不能合诸侯诸侯始有自为盟会者不书义见二十六年又曰传言昭公以来伯者不作而齐人横纳北燕伯伐徐莒今为此会至鄟陵而专盟矣传子齹赋野有蔓草注子皮之子婴齐也按子皮卒后其子复为上卿在子产之上前传所谓展氏为上卿者也子产位在次卿而执国政故下文曰使五卿皆拜传宣子曰起不堪也注不堪国之司直按羔裘三章皆以羙宣子宣子逊谢谓三章所云皆非所堪也传平子曰尔㓜恶识国按晋六卿彊而公室弱诚如子服昭伯所言但意如与晋六卿同恶相济其䟦扈傲上正喜公室之卑可以纵肆耳谓昭伯㓜恶识国葢出君之心已萌于此日哉春秋左氏传注疏卷四十七考证春秋左传注疏卷四十八钦定四库全书春秋左传注疏卷四十八晋杜氏注唐陆徳明音义孔颕逹疏经十有七年春小邾子来朝夏六月甲戌朔日有食之秋郯子来朝八月晋荀吴帅师灭陆浑之戎音义冬有星孛于大辰注大辰房心尾也妖变非常故书音义疏楚人及呉战于长岸注呉楚两败莫肯告负故但书战而不书败也长岸楚地音义疏传十七年春小邾穆公来朝公与之燕季平子赋采叔注采叔诗小雅取其君子来朝何钖予之以穆公喻君子疏穆公赋菁菁者莪注菁菁者莪亦诗小雅取其既见君子乐且有仪以答采叔音义疏昭子曰不有以国其能久乎注嘉其能答赋言其贤故能久有国疏夏六月甲戌朔日有食之祝史请所用币注礼正阳之月日食当用币于社故请之疏昭子曰日有食之天子不举注不举盛馔音义伐鼓于社注责羣隂诸侯用币于社注谓上公伐鼓于朝注退自责礼也疏平子御之注御禁也音义曰止也唯正月朔慝未作日有食之于是乎有伐鼓用币礼也其余则否太史曰在此月也注正月谓建巳正阳之月也于周为六月于夏为四月慝隂气也四月纯阳用事隂气未动而侵阳灾重故有伐鼔用币之礼也平子以为六月非正月故太史答言在此月也音义疏日过分而未至注过春分而未夏至三辰有灾注三辰日月星也日月相侵又犯是宿故三辰皆为灾音义于是乎百官降物注降物素服疏君不举辟移时注辟正寝过日食时乐奏鼓注伐鼓疏祝用币注用币于社史用辞注用辞以自责故夏书曰辰不集于房注逸书也集安也房舍也日月不安其舍则食瞽奏鼓注瞽乐师音义啬夫驰庶人走注车马曰驰歩曰走为救日食备也音义疏此月朔之谓也当夏四月是谓孟夏注言此六月当夏家之四月平子弗从昭子退曰夫子将有异志不君君矣注安君之灾故曰有异志疏秋郯子来朝公与之宴昭子问焉曰少皥氏鸟名官何故也注少皥金天氏黄帝之子己姓之祖也问何故以鸟名官音义疏郯子曰吾祖也我知之昔者黄帝氏以云纪故为云师而云名注黄帝轩辕氏姬姓之祖也黄帝受命有云瑞故以云纪事百官师长皆以云为名号缙云氏盖其一官也音义疏炎帝氏以火纪故为火师而火名注炎帝神农氏姜姓之祖也亦有火瑞以火纪事名百官疏共工氏以水纪故为水师而水名注共工以诸侯霸有九州者在神农前大皥后亦受水瑞以水为官音义疏大皥氏以龙纪故为龙师而龙名注大皥伏牺氏风姓之祖也有龙瑞故以龙命官疏我髙祖少皥摰之立也鳯鸟适至故纪于鸟为鸟师而鸟名鳯鸟氏歴正也注鳯鸟知天时故以名歴正之官音义疏𤣥鸟氏司分者也注𤣥鸟燕也以春分来秋分去音义疏伯赵氏司至者也注伯赵伯劳也以夏至鸣冬至止疏青鸟氏司启者也注青鸟鸧鴳也以立春鸣立夏止音义疏丹鸟氏司闭者也注丹鸟鷩雉也以立秋来立冬去入大水为蜃上四鸟皆歴正之属官音义疏祝鸠氏司徒也注祝鸠鹪鸠也鹪鸠孝故为司徒主教民音义疏鴡鸠氏司马也注鴡鸠王鴡也鸷而有别故为司马主法制音义疏鸤鸠氏司空也注鸤鸠鴶鵴也鸤鸠平均故为司空平水土音义疏爽鸠氏司宼也注爽鸠鹰也鸷故为司宼主盗贼音义疏鹘鸠氏司事也注鹘鸠鹘鸼也春来冬去故为司事音义疏五鸠鸠民者也注鸠聚也治民上聚故以鸠为名疏五雉为五工正注五雉雉有五种西方曰鷷雉东方曰鶅雉南方曰翟雉北方曰鵗雉伊洛之南曰翚雉音义疏利器用正度量夷民者也注夷平也音义疏九扈为九农正注扈有九种也春扈鳻鶞夏扈窃𤣥秋扈窃蓝冬扈窃黄棘扈窃丹行扈唶唶宵扈啧啧桑扈窃脂老扈鷃鷃以九扈为九农之号各随其宜以教民事音义疏扈民无淫者也注扈止也止民使不淫放自颛顼以来不能纪逺乃纪于近为民师而命以民事则不能故也注颛顼氏代少皥者徳不能致逺瑞而以民事命官音义疏仲尼闻之见于郯子而学之注于是仲尼年二十八疏既而告人曰吾闻之天子失官学在四夷犹信注失官官不脩其职也传云圣人无常师疏晋侯使屠蒯如周请有事于雒与三涂注屠蒯晋侯之膳宰也以忠谏见进雒雒水也三涂山名在陆浑南音义苌𢎞谓刘子曰客容勐非祭也其伐戎乎陆浑氏甚睦于楚必是故也君其备之乃警戎备注警戒以备戎也欲因晋以合势音义九月丁卯晋荀呉帅师渉自棘津注河津名使祭史先用牲于雒陆浑人弗知师从之庚午遂灭陆浑数之以其贰于楚也陆浑子奔楚其衆奔甘鹿注甘鹿周地周大获注先警戎备故获宣子梦文公携荀呉而授之陆浑故使穆子帅师献俘于文宫注欲以应梦音义冬有星孛于大辰西及汉注夏之八月辰星见在天汉西今孛星出辰西光芒东及天汉音义疏申须曰彗所以除旧布新也注申须鲁大夫音义疏天事恒象注天道恒以象类告示人今除于火火出必布焉诸侯其有火灾乎注今火向伏故知当须火出乃布散为灾音义梓慎曰往年吾见之是其征也注征始有形象而微也火出而见注前年火出时音义今兹火出而章必火入而伏注随火行也疏其居火也久矣注歴二年其与不然乎注言必然也音义火出于夏为三月注谓昬见于商为四月于周为五月夏数得天注得天正疏若火作其四国当之在宋卫陈郑乎宋大辰之虚也注大辰大火宋分野音义疏陈大皥之虚也注大皥居陈木火所自出郑祝融之虚也注祝融髙辛氏之火正居郑皆火房也注房舍也星孛天汉汉水祥也注天汉水也卫颛顼之虚也故为帝丘注卫今濮阳县昔帝颛顼居之其城内有颛顼冢音义其星为大水注卫星营室营室水也水火之牡也注牡雄也音义疏其以丙子若壬午作乎水火所以合也注丙午火壬子水水火合而相薄水少而火多故水不胜火音义疏若火入而伏必以壬午注尚未知今孛星当复随火星俱伏不故言若音义疏不过其见之月注火见周之五月郑禆灶言于子产曰宋卫陈郑将同日火若我用瓘斝玉瓒郑必不火注瓘珪也斝玉爵也瓒勺也欲以禳火音义疏子产弗与注以为天灾流行非禳所息故也为明年宋卫陈郑灾传吴伐楚阳匄为令尹卜战不吉注阳匄穆王曾孙令尹子瑕音义疏司马子鱼曰我得上流何故不吉注子鱼公子鲂也顺江而下易用胜敌音义且楚故司马令龟我请改卜令曰鲂也以其属死之楚师继之尚大克之吉注得吉兆战于长岸子鱼先死楚师继之大败吴师获其乘舟余皇注余皇舟名音义使随人与后至者守之环而堑之及泉注环周也音义盈其隧炭陈以待命注隧出入道音义疏呉公子光注光诸樊子阖庐音义请于其衆曰丧先王之乘舟岂唯光之罪衆亦有焉请借取之以救死注借衆之力以取舟音义衆许之使长鬛者三人注长鬛多髭须与呉人异形状诈为楚人音义潜伏于舟侧曰我唿余皇则对师夜从之注师呉师也音义三唿皆迭对注迭更也音义楚人从而杀之楚师乱呉人大败之取余皇以归注传言吴光有谋经十有八年春王正月曹伯须卒注未同盟而赴以名夏五月壬午宋卫陈郑灾注来告故书天火曰灾疏六月邾人入鄅注鄅国今琅邪开阳县音义秋葬曹平公冬许迁于白羽注自叶迁也畏郑而乐迁故以自迁为文音义疏传十八年春王二月乙卯周毛得杀毛伯过注毛伯过周大夫得过之族音义而代之注代居其位疏苌𢎞曰毛得必亡是昆吾稔之日也侈故之以注昆吾夏伯也稔熟也侈恶积熟以乙卯日与桀同诛音义而毛得以济侈于王都不亡何待注为二十六年毛伯奔楚传疏三月曹平公卒注为下㑹葬见原伯起本夏五月火始昬见注火心星音义丙子风梓慎曰是谓融风火之始也注东北曰融风融风木也木火母故曰火之始疏七日其火作乎注从丙子至壬午七日壬午水火合之日故知当火作戊寅风甚壬午大甚疏宋卫陈郑皆火梓慎登大庭氏之库以望之注大庭氏古国名在鲁城内鲁于其处作库高显故登以望气参近占以审前年之言音义疏曰宋卫陈郑也数日皆来告火注言经所以书音义裨灶曰不用吾言郑又将火注前年裨灶欲用瓘斝禳火子产不聼今复请用之音义郑人请用之注信灶言子产不可子大叔曰寳以保民也若有火国几亡可以救亡子何爱焉子产曰天道逺人道迩非所及也何以知之灶焉知天道是亦多言矣岂不或信注多言者或时有中音义遂不与亦不复火注传言天道难明虽裨灶犹不足以尽知之郑之未灾也里析告子产曰将有大祥注里析郑大夫祥变异之气音义疏民震动国几亡吾身泯焉弗良及也注言将先灾死音义疏国迁其可乎子产曰虽可吾不足以定迁矣注子产知天灾不可逃非迁所免故託以知不足音义及火里析死矣未葬子产使舆三十人迁其柩注以其常与己言故音义火作子产辞晋公子公孙于东门注晋人新来未入故辞不使前也疏使司宼出新客注新来聘者禁旧客勿出于宫注为其知国情不欲令去音义使子寛子上廵羣屏摄至于大宫注二子郑大夫屏摄祭祀之位大宫郑祖庙廵行宗庙不得使火及之音义疏使公孙登徙大龟注登开卜大夫使祝史徙主祏于周庙告于先君注祏庙主石函周庙厉王庙也有火灾故合羣主于祖庙易救䕶音义疏使府人库人各儆其事注儆备火也音义疏商成公儆司宫注商成公郑大夫司宫巷伯寺人之官出旧宫人寘诸火所不及注旧宫人先公宫女音义司马司宼列居火道注备非常也行火所焮注焮炙也音义城下之人伍列登城注为部伍登城备姦也疏明日使野司宼各保其征注野司宼县士也火之明日四方乃闻灾故戒保所征役之人疏郊人助祝史除于国北注为祭处于国北者就太隂禳火疏禳火于𤣥㝠回禄注𤣥㝠水神回禄火神音义疏祈于四鄘注鄘城也城积土隂气所聚故祈祭之以禳火之余灾音义书焚室而寛其征与之材注征赋税也音义三日哭国不市注示忧戚不㑹市使行人告于诸侯宋卫皆如是陈不救火许不弔灾君子是以知陈许之先亡也注不义所以亡疏六月鄅人借稻注鄅妘姓国也其君自出借稻盖履行之音义疏邾人袭鄅鄅人将闭门邾人羊罗摄其首焉注斩得闭门者头疏遂入之尽俘以归鄅子曰余无归矣从帑于邾邾庄公反鄅夫人而舍其女注为明年宋伐邾起音义疏秋葬曹平公往者见周原伯鲁焉注原伯鲁周大夫与之语不説学归以语闵子马闵子马曰周其乱乎夫必多有是説而后及其大人注国乱俗壊言者适多渐以及大人大人在位者音义大人患失而惑又曰可以无学无学不害注患有学而失道者以惑其意不害而不学则茍而可注以为无害遂不学则皆懐茍且于是乎下陵上替能无乱乎夫学殖也不学将落原氏其亡乎注殖生长也言学之进徳如农之殖苖日新月益音义疏七月郑子产为火故大为社注为治也音义祓禳于四方振除火灾礼也注振弃也音义疏乃简兵大蒐将为蒐除注治兵于庙城内地隘故除广之子大叔之庙在道南其寝在道北其庭小注庭蒐场也音义疏过期三日注处小不得一时毕音义疏使除徒陈于道南庙北曰子产过女而命速除乃毁于而乡注而女也毁女所乡音义子产朝注朝君过而怒之注怒不毁除者南毁子产及冲使从者止之曰毁于北方注言子产仁不忍毁人庙音义火之作也子产授兵登陴子大叔曰晋无乃讨乎注辞晋公子公孙而授兵似若叛晋音义子产曰吾闻之小国忘守则危况有灾乎国之不可小有备故也既晋之边吏让郑曰郑国有灾晋君大夫不敢宁居卜筮走望不爱牲玉音义疏郑之有灾寡君之忧也今执事然授兵登陴注然劲忿貌音义疏将以谁罪疏边人恐惧不敢不告子产对曰若吾子之言敝邑之灾君之忧也敝邑失政天降之灾又惧谗慝之间谋之以启贪人荐为敝邑不利注荐重也音义以重君之忧幸而不亡犹可説也注説解也不幸而亡君虽忧之亦无及也郑有他竟望走在晋注言郑虽与他国为竟每瞻望晋归赴之音义疏既事晋矣其敢有二心注传言子产有备疏楚左尹王子胜言于楚子曰许于郑仇敌也而居楚地以不礼于郑注十五年平王复迁邑许自夷还居叶恃楚而不事郑疏晋郑方睦郑若伐许而晋助之楚丧地矣君盍迁许许不专于楚注自以旧国不专心事楚音义疏郑方有令政许曰余旧国也注许先郑封音义郑曰余俘邑也注隠十一年郑灭许而复存之故曰我俘邑音义叶在楚国方城外之蔽也注为方城外之蔽障音义土不可易注易轻也音义国不可小注谓郑许不可俘雠不可启君其图之楚子説音义冬楚子使王子胜迁许于析实白羽注于传时白羽改为析音义经十有九年春宋公伐邾注为鄅音义夏五月戊辰许世子止弑其君买注加弑者责止不舍药物音义疏己卯地震注无传秋齐高𤼵帅师伐莒冬葬许悼公注无传传十九年春楚工尹赤迁隂于下隂注隂县今属南乡县令尹子瑕城郏叔孙昭子曰楚不在诸侯矣其仅自完也以持其世而已注迁隂城郏皆欲以自完守音义楚子之在蔡也注盖为大夫时往聘蔡疏郥阳封人之女奔之生太子建注郥阳蔡邑音义及即位使伍奢为之师注伍奢伍举之子伍员之父音义费无极为少师无宠焉欲谮诸王曰建可室矣注室妻也音义王为之聘于秦无极与逆劝王取之正月楚夫人嬴氏至自秦注王自取之故称夫人至为下拜夫人起音义鄅夫人宋向戌之女也故向宁请师注宁向戌子也请于宋公伐邾音义二月宋公伐邾围虫三月取之注虫邾邑不书围取不以告音义疏乃尽归鄅俘夏许悼公疟五月戊辰饮太子止之药卒注止独进药不由医音义疏太子奔晋书曰弑其君君子曰尽心力以事君舍药物可也注药物有毒当由医非凡人所知讥止不舍药物所以加弑君之名音义疏邾人郳人徐人㑹宋公乙亥同盟于虫注终宋公伐邾事音义楚子为舟师以伐濮注濮南夷也音义疏费无极言于楚子曰晋之伯也迩于诸夏而楚辟陋故弗能与争若大城城父而寘太子焉注城父今襄城城父县音义以通北方王收南方是得天下也王説从之故太子建居于城父令尹子瑕聘于秦拜夫人也注为明年谮太子张本故以为夫人遣谢秦音义秋齐髙发帅师伐莒注莒不事齐故莒子奔纪障注纪障莒邑也东海赣榆县东北有纪城音义使孙书伐之注孙书陈无宇之子子占也初莒有妇人莒子杀其夫已为嫠妇注寡妇为嫠音义及老託于纪鄣纺焉以度而去之注因纺纑连所纺以度城而藏之以待外攻者欲报雠音义疏及师至则投诸外注投绳城外随之而出疏或献诸子占子占使师夜缒而登注缒绳登城音义登者六十人缒絶师鼓譟城上之人亦譟莒共公惧启西门而出七月丙子齐师入纪注传言怨不在大音义疏是嵗也郑驷偃卒子游娶于晋大夫生丝弱注子游驷偃也弱幼少音义其父兄立子瑕注子瑕子游叔父驷乞疏子产憎其为人也注憎子瑕且以为不顺注舍子立叔不顺礼也弗许亦弗止注许之为违礼止之为违衆故中立驷氏耸注耸惧也音义疏他日丝以告其舅冬晋人使以币如郑问驷乞之立故驷氏惧驷乞欲逃子产弗遣请龟以卜亦弗予大夫谋对子产不待而对客曰郑国不天注不获天福寡君之二三臣札瘥夭昏注大死曰札小疫曰瘥短折曰夭未明曰昏音义疏今又丧我先大夫偃其子幼弱其一二父兄惧队宗主私族于谋而立长亲注于私族之谋宜立亲之长者音义疏寡君与其二三老曰抑天实剥乱是吾何知焉注言天自欲乱驷氏非国所知音义疏谚曰无过乱门民有兵乱犹惮过之而况敢知天之所乱今大夫将问其故抑寡君实不敢知其谁实知之平丘之㑹注在十三年音义君寻旧盟曰无或失职若寡君之二三臣其即世者晋大夫而专制其位是晋之县鄙也何国之为辞客币而报其使晋人舍之注遣人报晋使音义楚人城州来沈尹戌曰楚人必败注十三年呉县州来今就城而取之戌庄王曽孙叶公诸梁父也音义昔呉灭州来注在十三年子旗请伐之王曰吾未抚吾民今亦如之而城州来以挑呉能无败乎侍者曰王施舍不倦息民五年可谓抚之矣音义疏戌曰吾闻抚民者节用于内而树徳于外民乐其性而无宼雠今宫室无量民人日骇劳罢死转注转迁徙也音义疏忘寝与食非抚之也注传言平王所以不能霸郑大水龙鬭于时门之外洧渊注时门郑城门也洧水出荥阳密县东南至颍川长平入颍音义国人请为禜焉音义疏子产弗许曰我鬭龙不我觌也注觌见也音义龙鬭我独何觌焉禳之则彼其室也注渊龙之室吾无求于龙龙亦无求于我乃止也注传言子产之知音义疏令尹子瑕言蹶由于楚子注蹶由呉王弟五年灵王执以归音义曰彼何罪谚所谓室于怒市于色者楚之谓矣注言灵王怒呉子而执其弟犹人忿于室家而作色于市人疏舍前之忿可也乃归蹶由注言楚子能用善言音义春秋左传注疏卷四十八卷四十八考证春秋左氏传注疏卷四十八考证传唯正月朔慝未作日有食之于是乎伐鼓用币礼也其余则否大史曰在此月也汉书五行志引此传刘歆説曰正月谓周六月夏四月正阳纯干之月也慝谓隂爻也冬至阳爻初起故曰复至建巳之月为纯干亡隂爻而隂侵阳为灾重故伐鼓用币责隂之礼传故夏书曰辰不集于房刘敞曰夏书乃季秋月朔非正阳之月诗十月之交朔日辛卯日有食之亦孔之丑然则古人不独以正月日食为丑矣传所言未可信也按日食乃天行一定之度数与昏旦中星无以异也星官推歩可以不爽铢黍而自古重以为灾者何欤或曰古人算法疎濶不知其为一定自夏书以来传以为灾中庸曰虽圣人有所不知焉此之谓矣或曰圣人未始不知日食之有定期也辟之夀命修短不因疾病与否而父母有疾未有不忧之理故明知日食之有定期而不得不以为灾焉孔子作春秋但记何年何月日食而无明训其故不可得而知矣传昭子问焉曰少皥氏鸟名官何故也按鲁是少皥之墟郯又少昊之裔故问之又注少皥金天氏黄帝之子己姓之祖也按此注则郯国姓己与莒为同姓矣传太皥氏以龙纪故为龙师而龙名疏包牺氏之王天下也即太皥太皥身号伏牺代号也监本脱太皥二字今添传伯赵氏司至者也疏此鸟以夏至来冬至去去上监本衍一止字今删传鹘鸠氏司事也注鹘鸠鹘鸼也各本俱误作鹘鵰也尔雅释鸟云鶌鸠鹘鸼鵰非鸠类今据尔雅改正传五雉为五工正疏南方曰各本俱讹作南方曰翟疏引尔雅释鸟不得改其文也今改正音俦传自颛顼以来不能纪逺按南正北正及勾芒祝融后土蓐收元㝠之官分掌木火土金水皆始于髙阳氏所谓命以民事也传冬有星孛于大辰西及汉按俗读有星孛于大辰为句西及汉为句非也当以有星孛于大辰西为句注疏甚明又按汉书五行志引此传刘歆説曰大辰房心尾也八月心星在西方孛从其西过心东及汉也传申须曰五行志引此作申繻传宋大辰之虚也陈大皥之虚也郑祝融之虚也五行志注师古曰虚读皆曰墟传其星为大水按心为大火书传多用之营室为大水见于此文而已传水火所以合也五行志注张晏曰水以天一为地二牡丙与午南方火也子及壬北方水也又其配合邾人入鄅林尧叟曰鄅小国姒姓禹之后按杜注言妘姓是也林説非传丙子风梓慎曰是谓融风五行志注张晏曰融风立春木风也淮南子曰东北曰炎风髙诱以为艮气所生也炎风一名融风七日其火作乎丙子至壬午既其配合之日又火以七为纪传使子寛子上廵羣屏摄疏郑衆云摄摄束茅以为屏蔽其事或当然按疑当作屏摄束茅以为屏蔽各本俱两摄字相连疑误传六月鄅人借稻疏服䖍云借耕种于借田也赵汸补注曰国语宣王不借千亩下云及借膳夫农正陈借礼工耕一墢则借者耕种借田之名记云天子田借千亩诸侯百亩则诸侯比天子特多寡不同而已其礼则一此但言借稻者如周礼掌稼下地者但名稻人举一以包其余也旧説误以借为借稻又转为履行学者疑之遂引此为周不改月之証不以服説考之故也传原氏其亡乎王应麟曰周之衰也自原伯鲁之不説学秦之亡也自子楚之不习诵传袚禳于四方振除火灾疏所以振讯除去火灾按振讯应作振迅各本俱误作訉春秋左氏传注疏卷四十八考证春秋左传注疏卷四十九钦定四库全书春秋左传注疏卷四十九晋杜氏注唐陆徳明音义孔颖达疏经二十年春王正月夏曹公孙㑹自鄸出奔宋注无传尝有玉帛之使来告故书鄸曹邑音义疏秋盗杀衞侯之兄絷注齐豹作而不义故书曰盗所谓求名而不得音义疏冬十月宋华亥向宁华定出奔陈注与君争而出皆书名恶之音义十有一月辛卯蔡侯卢卒注无传未同盟而赴以名音义传二十年春王二月己丑日南至注是嵗朔旦冬至之嵗也当言正月己丑朔日南至时史失闰闰更在二月后故经因史而书正月传更具于二月记南至日以正歴也疏梓愼望氛注氛气也时鲁侯不行登台之礼使梓愼望氛音义曰今兹宋有乱国几亡三年而后弭蔡有大丧注为宋华向出奔蔡侯卒传音义叔孙昭子曰然则戴桓也注戴族华氏桓族向氏汰侈无礼已甚乱所在也注传言妖由人兴音义费无极言于楚子曰建与伍奢将以方城之外叛自以为犹宋郑也齐晋又交辅之将以害楚其事集矣王信之问伍奢伍奢对曰君一过多矣注一过纳建妻何信于谗王执伍奢注忿奢言使城父司马奋扬杀大子未至而使遣之注知大子寃故遣令去音义三月大子建奔宋王召奋扬奋扬使城父人执己以至疏王曰言出于余口入于尔耳谁告建也对曰臣告之君王命臣曰事建如事余臣不佞注佞才也不能茍贰奉初以还注奉初命以周旋不忍后命故遣之既而悔之亦无及己王曰而敢来何也对曰使而失命召而不来是再奸也注奸犯也音义逃无所入王曰归从政如他日注善其言令使还音义无极曰奢之子材若在吴必忧楚国盍以免其父召之彼仁必来不然将爲患王使召之曰来吾免而父棠君尚谓其弟员注棠君奢之长子尚也爲棠邑大夫员尚弟子胥音义曰尔适吴我将归死吾知不逮注自以知不及员音义我能死尔能报闻免父之命不可以莫之奔也亲戚爲戮不可以莫之报也奔死免父孝也度功而行仁也注仁者贵成功音义择任而往知也注员任报讐音义知死不辟勇也注尚爲勇父不可弃注俱去爲弃父名不可废注俱死爲废名尔其勉之相从爲愈注愈差也音义疏伍尚归奢闻员不来曰楚君大夫其旰食乎注将有吴忧不得早食音义楚人皆杀之员如吴言伐楚之利于州于注州于吴子僚音义公子光曰是宗爲戮而欲反其讐不可从也注光吴公子阖庐也反复也员曰彼将有他志注光欲杀僚不利员用事故破其议而员亦知之余姑爲之求士而鄙以待之注计未得用故进勇士以求入于光退居边鄙音义乃见鱄设诸焉注鱄诸勇士音义疏而耕于鄙注爲二十七年吴弑僚传音义宋元公无信多私而恶华向华定华亥与向宁谋曰亡愈于死先诸注恐元公杀己欲先作乱音义华亥伪有疾以诱羣公子公子问之则执之夏六月丙申杀公子寅公子御戎公子朱公子固公孙援公孙丁拘向胜向行于其廪注八子皆公党音义公如华氏请焉弗许遂劫之注劫公疏癸卯取大子栾与母弟辰公子地以爲质注栾景公也辰及地皆元公弟音义疏公亦取华亥之子无慼向宁之子罗华定之子启与华氏盟以爲质注爲此冬华向出奔传音义衞公孟絷狎齐豹注公孟灵公兄也齐豹齐恶之子爲衞司寇狎轻也音义夺之司冦与鄄注鄄豹邑音义有役则反之无则取之注絷足不良故有役则以官邑还豹使行公孟恶北宫喜褚师圃欲去之注喜贞子音义公子朝通于襄夫人宣姜注宣姜灵公嫡母音义惧而欲以作乱故齐豹北宫喜褚师圃公子朝作乱初齐豹见宗鲁于公孟注荐达也音义爲骖乘焉注爲公孟骖乘音义将作乱而谓之曰公孟之不善子所知也勿与乗吾将杀之对曰吾由子事公孟子假吾名焉故不吾远也注言子借我以善名故公孟亲近我音义虽其不善吾亦知之抑以利故不能去是吾过也今闻难而逃是僭子也注使子言不信也音义子行事乎吾将死之以周事子注周犹终竟也疏而归死于公孟其可也丙辰衞侯在平寿注平寿衞下邑公孟有事于盖获之门外注有事祭也盖获衞郭门齐子氏帷于门外而伏甲焉注齐豹之家使祝鼃寘戈于车薪以当门注要其前也音义使一乗从公孟以出注亦如前车寘戈于薪寻其后音义使华齐御公孟宗鲁骖乘及闳中注闳曲门中音义疏齐氏用戈击公孟宗鲁以背蔽之断肱以中公孟之肩皆杀之公闻乱乘驱自阅门入庆比御公公南楚骖乘使华寅乘贰车注公副车音义疏及公宫鸿駵魋驷乘于公注鸿駵复就公乘一车四人音义公载宝以出褚师子申遇公于马路之衢遂从注从公出音义过齐氏使华寅肉袒执盖以当其阙注肉袒示不敢与齐氏争执盖蔽公而去阙空也以盖当侍从空阙之处音义齐氏射公中南楚之背公遂出寅闭郭门注不欲令追者出音义踰而从公注踰郭出音义公如死鸟注死鸟衞地析朱鉏宵从窦出徒行从公注朱鉏成子黑背孙音义齐侯使公孙青聘于衞注青顷公之孙音义既出闻衞乱使请所聘公曰犹在竟内则衞君也乃将事焉注将事行聘事音义遂从诸死鸟请将事辞曰亡人不佞失守社稷越在草莽吾子无所辱君命賔曰寡君命下臣于朝曰阿下执事注阿比也命已使比衞臣下音义臣不敢贰注贰违命也主人曰君若惠顾先君之好昭临敝邑鎭抚其社稷则有宗祧在注言受聘当在宗庙也音义乃止注止不行聘事衞侯固请见之注欲与青相见不获命以其良马见注以爲相见之礼音义爲未致使故也注未致使故不敢以客礼见音义疏衞侯以爲乘马注喜其敬己故贵其物音义賔将掫注掫行夜音义疏主人辞曰亡人之忧不可以及吾子草莽之中不足以辱从者敢辞賔曰寡君之下臣君之牧圉也若不获扞外役是不有寡君也注有相亲有音义臣惧不免于戾请以除死亲执铎终夕与于燎注设火燎以备守音义齐氏之宰渠子召北宫子注北宫喜也北宫氏之宰不与闻谋杀渠子遂伐齐氏灭之丁巳晦公入与北宫喜盟于彭水之上注喜本与齐氏同谋故公先与喜盟疏秋七月戊午朔遂盟国人八月辛亥公子朝褚师圃子玉霄子髙鲂出奔晋注皆齐氏党闰月戊辰杀宣姜注与公子朝通谋故衞侯赐北宫喜谥曰贞子注灭齐氏故疏赐析朱鉏谥曰成子注宵从公故而以齐氏之墓予之注皆未死而赐谥及墓田传终而言之衞侯告宁于齐且言子石注子石公孙青言其有礼疏齐侯将饮酒徧赐大夫曰二三子之敎也注喜青敬衞侯音义苑何忌辞曰与于青之赏必及于其罚注何忌齐大夫言青若有罪亦当幷受其罚音义在康诰曰父子兄弟罪不相及注尚书康诰疏况在羣臣臣敢贪君赐以干先王注言受赐则犯康诰之义琴张闻宗鲁死注琴张孔子弟子字子开名牢音义疏将往弔之仲尼曰齐豹之盗而孟絷之贼女何弔焉注言齐豹所以为盗孟絷所以见贼皆由宗鲁音义君子不食姦注知公孟不善而受其禄是食姦也不受乱注许豹行事是受乱也不爲利疚于回注疚病回邪也以利故不能去是病身于邪音义不以回待人注知难不告是以邪待人音义不盖不义注以周事豹是盖不义不犯非礼注以二心事絷是非礼宋华向之乱公子城注平公子公孙忌乐舎注舎乐喜孙司马彊向宜向郑注宜郑皆向戌子楚建注楚平王之亡大子郳申注小邾穆公子音义出奔郑注八子宋大夫皆公党辟难去其徒与华氏战于鬼阎注八子之徒衆也颍川长平县西北有阎亭音义败子城子城适晋注子城为华氏所败别走至晋为明年子城以晋师至起本疏华亥与其妻必盥而食所质公子者而后食公与夫人每日必适华氏食公子而后归华亥患之欲归公子向宁曰唯不信故质其子若又归之死无日矣公请于华费遂将攻华氏注费遂大司马华氏族音义对曰臣不敢爱死无乃求去忧而滋长乎注恐杀大子忧益长音义臣是以惧敢不听命公曰子死亡有命余不忍其訽注訽耻也音义疏冬十月公杀华向之质而攻之戊辰华向奔陈华登奔吴注登费遂之子党华向者向宁欲杀大子华亥曰干君而出又杀其子其谁纳我且归之有庸注可以爲功善使少司寇牼以归注以三公子归公也牼华亥庶兄音义曰子之齿长矣不能事人以三公子爲质必免注质信也送公子归可以自明不叛之信音义疏公子既入华牼将自门行注从公门去公遽见之执其手曰余知而无罪也入复而所注而女也所所居官音义齐侯疥遂痁注痁疟疾音义疏期而不瘳诸侯之賔问疾者多在注多在齐音义疏梁丘据与裔款注二子齐嬖大夫音义言于公曰吾事鬼神丰于先君有加矣今君疾病爲诸侯忧是祝史之罪也诸侯不知其谓我不敬君盍诛于祝固史嚚以辞賔注欲杀嚚固以辞谢来问疾之賔音义疏公説告晏子晏子曰日宋之盟注日往日也宋盟在襄二十七年音义屈建问范会之徳于赵武赵武曰夫子之家事治言于晋国竭情无私其祝史祭祀陈信不愧其家事无猜其祝史不祈注家无猜疑之事故祝史无求于鬼神音义疏建以语康王注楚王音义康王曰神人无怨宜夫子之光辅五君以爲诸侯主也注五君文襄灵成景疏公曰据与款谓寡人能事鬼神故欲诛于祝史子称是语何故对曰若有徳之君外内不废注无废事上下无怨动无违事其祝史荐信无愧心矣注君有功徳祝史陈説之无所愧疏是以鬼神用飨国受其福祝史与焉注与受国福音义其所以蕃祉老寿者爲信君使也其言忠信于鬼神其适遇淫君外内颇邪上下怨疾动作辟违从欲厌私注使私情厌足音义高台深池撞钟舞女斩刈民力输掠其聚注掠夺取也音义疏以成其违不恤后人暴虐淫从肆行非度无所还忌注还犹顾也疏不思谤讟疏不惮鬼神神怒民痛无悛于心其祝史荐信是言罪也注以实白神是为言君之罪音义其盖失数美是矫诬也注盖掩也音义疏进退无辞则虚以求媚注作虚辞以求媚于神音义是以鬼神不飨其国以祸之祝史与焉所以夭昬孤疾者爲暴君使也其言僭嫚于鬼神公曰然则若之何对曰不可爲也注言非诛祝史所能治音义山林之木衡鹿守之泽之萑蒲舟鲛守之薮之薪蒸虞候守之海之盐蜃祈望守之注衡鹿舟鲛虞候祈望皆官名也言公专守山泽之利不与民共音义疏县鄙之人入从其政偪介之闗暴征其私注介隔也迫近国都之关言边鄙既入服政役又爲近关所征税枉暴夺其私物音义疏承嗣大夫强易其贿注承嗣大夫世位者音义布常无艺注艺法制也言布政无法制疏徴敛无度宫室日更淫乐不违注违去也内宠之妾肆夺于市注肆放也外宠之臣僭令于鄙注诈爲教令于边鄙私欲飬求不给则应注飬长也所求不给则应之以罪音义疏民人苦病夫妇皆诅祝有益也诅亦有损聊摄以东注聊摄齐西界也平原聊城县东北有摄城音义姑尤以西注姑尤齐东界也姑水尤水皆在城阳郡东南入海疏其爲人也多矣虽其善祝岂能胜亿兆人之诅注万万曰亿万亿曰兆音义君若欲诛于祝史修徳而后可公説使有司寛政毁闗去禁薄敛已责注除逋责音义十二月齐侯田于沛注言疾愈行猎沛泽名音义招虞人以弓不进注虞人掌山泽之官公使执之辞曰昔我先君之田也旃以招大夫弓以招士皮冠以招虞人臣不见皮冠故不敢进乃舎之仲尼曰守道不如守官注君招当往道之常也非物不进官之制也音义疏君子韪之注韪是也音义齐侯至自田晏子侍于遄台子犹驰而造焉注子犹梁丘据音义公曰唯据与我和夫晏子对曰据亦同也焉得为和公曰和与同异乎对曰异和如羮焉水火醯醢盐梅以烹鱼肉燀之以薪注燀炊也音义疏宰夫和之齐之以味济其不及以洩其过注济益也洩减也音义疏君子食之以平其心君臣亦然注亦如羮君所谓可而有否焉注否不可也臣献其否以成其可注献君之否以成君可君所谓否而有可焉臣献其可以去其否是以政平而不干民无争心故诗曰亦有和羮既戒既平注诗颂殷中宗言中宗能与贤者和齐可否其政如羮敬戒且平和羮备五味异于大羮音义鬷嘏无言时靡有争注鬷总也嘏大也言总大政能使上下皆如和羮音义疏先王之济五味注济成也和五声也以平其心成其政也声亦如味一气注须气以动音义疏二体注舞者有文武疏三类注风雅颂疏四物注杂用四方之物以成器疏五声注宫商角徴羽音义疏六律注黄钟大簇姑洗㽔賔夷则无射也阳声爲律阴声为吕此十二月气音义疏七音注周武王伐纣自午及子凡七日王因此以数合之以声昭之故以七同其数以律和其声谓之七音音义疏八风注八方之风音义疏九歌注九功之徳皆可歌也六府三事谓之九功音义疏以相成也注言此九者合然后相成为和乐清浊小大短长疾徐哀乐刚柔迟速高下出入周疏以相济也注周密也音义疏君子听之以平其心心平徳和故诗曰徳音不瑕注诗豳风也义取心平则徳音无瑕阙音义疏今据不然君所谓可据亦曰可君所谓否据亦曰否若以水济水谁能食之若琴瑟之专壹谁能听之同之不可也如是饮酒乐公曰古而无死其乐若何晏子对曰古而无死则古之乐也君何得焉昔爽鸠氏始居此地注爽鸠氏少皡氏之司寇也音义季萴因之注季萴虞夏诸侯代爽鸠氏者音义疏有逢伯陵因之注逢伯陵殷诸侯姜姓蒲姑氏因之注蒲姑氏殷周之间代逢公者而后大公因之古者无死爽鸠氏之乐非君所愿也注齐侯甘于所乐志于不死晏子言古以节其情愿音义疏郑子产有疾谓子大叔曰我死子必爲政唯有徳者能以寛服民其次莫如勐夫火烈民望而畏之故鲜死焉水懦弱民狎而翫之注狎轻也音义则多死焉故寛难注难以治音义疾数月而卒大叔爲政不忍勐而寛郑国多盗取人于萑苻之泽注萑苻泽名于泽中劫人音义大叔悔之曰吾早从夫子不及此兴徒兵以攻萑苻之盗尽杀之盗少止音义疏仲尼曰善哉政寛则民慢慢则纠之以勐注纠犹摄也音义勐则民残残则施之以寛寛以济勐勐以济寛政是以和诗曰民亦劳止汔可小康惠此中国以绥四方施之以寛也注诗大雅汔其也康绥皆安也周厉王暴虐民劳于苛政故诗人刺之欲其施之以寛音义毋从诡随注诡人随人无正心不可从音义以谨无良注谨勑愼也式遏寇虐惨不畏明纠之以勐也注式用也遏止也惨曾也言爲寇虐曾不畏明法者亦当用勐政纠治之音义柔逺能迩以定我王平之以和也注柔安也迩近也逺者懐附近者各以能进则王室定疏又曰不竞不絿不刚不柔注诗殷颂言汤政得中和竞强也絿急也音义布政优优百禄是遒注优优和也遒聚也音义和之至也疏及子产卒仲尼闻之出涕曰古之遗爱也注子产见爱有古人之遗风疏春秋左传注疏卷四十九卷四十九考证春秋左氏传注疏卷四十九考证曹公孙会自鄸出奔宋按公羊传谓会是公子喜时之后是子臧之子也刘敞谓奔未有言自者此言自鄸待放也左既无传各以意説耳传春王二月己丑日南至注当言正月己丑朔日南至按汉书律歴志昭公二十年春王正月距辛亥百三十三嵗是辛亥后八章首也正月己丑朔旦冬至失闰故传曰二月己丑日南至是杜注所本也又按是年嵗为己卯传遇公于马路之衢林尧叟曰马路衢名传衞侯赐北宫喜谥曰贞子赐析朱鉏谥曰成子注皆未死而赐谥王应麟困学纪闻曰是人臣生而谥也闻诸何焯曰得宋椠本不全左传有昭二十年卫侯赐北宫喜事杜注曰皆死而赐谥及墓田传终言之较近刻少未字而字意顿明义尤协按王应麟之説非也果若未死赐谥是豫凶事非礼杜当以为讥不应云终言之传聊摄以东注聊摄齐西界也平原聊城县东北有摄城按聊城县两汉属东郡后汉志聊城有聂城引左传聊摄是也又于乐安国蓼城注引杜预曰县东北有摄城不亦误乎聊城之西即衞地所谓齐西界也传招虞人以弓不进按此即孟子所谓齐景公招虞人以旌不至者也但此作招以弓耳传五声疏唱始施生为四声纲也各本俱脱施字今依律歴志本文添又疏羽宇也物聚臧宇覆之也各本俱讹作物聚宇而覆之也今改正传七音疏星与辰之位皆在北维国语本文作星与日辰之位皆在北维日字不可省又疏月之所在是三所也上文既曰三所者星与日辰之位是一所也嵗之所在是二所也则月之所在句下应有是三所也四字监本脱今添补又疏其年嵗星在鹑火之次也其日月合宿于房五度按其日月合宿于房五度一句理不可解其日即二十八日戊午日也合宿者合朔也此日之月既与日会何以为二十八日乎且既合于房五度矣又何以后三日辛酉朔复会于箕十度也观下言辛酉朔日月会于箕十度则知此句言戊午之夕月实在房耳日竝不在房也岂惟不在房亦竝不在心而在尾也戊午之日日在箕七度其夕月在房五度月行一日夜过十三度则二十九日己未之夕在尾九度晦日庚申之夕在箕四度故至辛酉朔旦与日会于箕之十度为南斗之前一度故日辰在斗柄也推寻文义似应作其日之夕月宿房五度传季萴因之注季萴虞夏诸侯代爽鸠氏者疏此相传説也按汉书地理志曰少昊之世有爽鸠氏虞夏时有季萴汤时有逢公柏陵殷末有薄姑氏皆爲诸侯国此地至周成王时薄姑氏与四国共作乱成王灭之以封师尚父此即杜注所本非相传説也传蒲姑氏因之蒲姑氏地理志作薄姑氏后汉郡国志乐安国博昌有薄姑城薄蒲二字字形相类而字音相转莫定其孰是传而后太公因之颜师古曰武王封太公于齐初未得爽鸠之地成王以益之也传故寛难赵汸补注曰为政用勐非君子之道也或是因太叔所偏而矫之春秋左氏传注疏卷四十九考证春秋左传注疏卷五十钦定四库全书春秋左传注疏卷五十晋杜氏注唐陆徳明音义孔颖逹疏经二十有一年春王三月葬蔡平公夏晋侯使士鞅来聘注晋顷公即位通嗣君音义宋华亥向宁华定自陈入于宋南里以叛注自外至故曰入披其邑故曰叛南里宋城内里名音义疏秋七月壬午朔日有食之八月乙亥叔輙卒注叔弓之子伯张冬蔡侯朱出奔楚注朱为大子则失位遂微弱为国人所逐故以自出为文公如晋至河乃复注晋人辞公故还传二十一年春天王将铸无射注周景王也无射钟名律中无射音义疏泠州鸠曰王其以心疾死乎注泠乐官州鸠其名也音义夫乐天子之职也注职所主也夫音乐之舆也注乐因音而行而钟音之器也注音由器以发天子省风以作乐注省风俗作乐以移之疏器以钟之注钟聚也以器聚音舆以行之注乐须音而行疏小者不窕注窕细不满音义大者不槬注槬横大不入音义疏则和于物物和则嘉成注嘉乐成也故和声入于耳而藏于心心亿则乐注亿安也音义窕则不咸注不充满人心音义槬则不容注心不堪容心是以感感实生疾今钟槬矣王心弗堪其能久乎注为眀年天王崩传三月葬蔡平公蔡大子朱失位位在卑注不在适子位以长㓜齿音义疏大夫送葬者归见昭子昭子问蔡故以告昭子叹曰蔡其亡乎若不亡是君也必不终诗曰不觧于位民之攸塈注诗大雅塈息也音义今蔡侯始即位而适卑身将从之注为蔡侯朱出奔传夏晋士鞅来聘叔孙为政注叔孙昭子以三命为国政季孙欲恶诸晋注憎叔孙在己上位欲使得罪于晋音义使有司以齐鲍国归费之礼为士鞅注鲍国归费在十四年牢礼各如其命数鲁人失礼故为鲍国七牢音义疏士鞅怒曰疏鲍国之位下其国小而使鞅从其牢礼是卑敝邑也将复诸寡君鲁人恐加四牢焉为十一牢注言鲁不能以礼事大国且为哀七年吴征百牢起音义宋华费遂生华貙华多僚华登貙为少司马多僚为御士注公御士音义与貙相恶乃谮诸公曰貙将纳亡人注亡人华亥等音义亟言之音义疏公曰司马以吾故亡其良子注司马谓费遂为大司马良子谓华登死亡有命吾不可以再亡之对曰君若爱司马则如亡注言若爱大司马则当亡走失国死如可逃何逺之有注言亡可以逃死勿虑其逺以恐动公公惧使侍人召司马之侍人宜僚饮之酒而使告司马注告司马使逐貙音义司马叹曰必多僚也吾有谗子而弗能杀吾又不死抑君有命可若何乃与公谋逐华貙将使田孟诸而遣之疏公饮之酒厚酬之注酬酒币赐及从者司马亦如之注亦如公赐音义张匄尤之注张匄华貙臣尤怪赐之厚音义曰必有故使子皮承宜僚以剑而讯之注子皮华貙讯问也音义宜僚尽以告注告欲因田以遣之张匄欲杀多僚子皮曰司马老矣登之谓甚注言登亡伤司马心已甚吾又重之不如亡也五月丙申子皮将见司马而行则遇多僚御司马而朝张匄不胜其怒遂与子皮臼任郑翩杀多僚注任翩亦貙家臣音义刼司马以叛而召亡人壬寅华向入乐大心丰愆华牼御诸横注梁国睢阳县南有横亭音义华氏居卢门以南里叛注卢门宋东城南门六月庚午宋城旧鄘及桑林之门而守之注旧鄘故城也桑林城门名音义秋七月壬午朔日有食之公问于梓慎曰是何物也祸福何为注物事也对曰二至二分注二至冬至夏至二分春分秋分日有食之不为灾日月之行也分同道也至相过也注二分日夜等故言同道二至长短极故相过疏其他月则为灾阳不克也故常为水注隂侵阳是阳不胜隂疏于是叔輙哭日食注意在于忧灾昭子曰子叔将死非所哭也八月叔輙卒冬十月华登以呉师救华氏注登前年奔吴齐乌枝鸣戍宋注乌枝鸣齐大夫厨人濮曰注濮宋厨邑大夫音义军志有之先人有夺人之心后人有待其衰盍及其劳且未定也伐诸若入而固则华氏衆矣悔无及也从之丙寅齐师宋师败吴师于鸿口注梁国睢阳县东有鸿口亭音义获其二帅公子苦雂偃州员注二帅吴大夫音义华登帅其余注吴余师以败宋师公欲出注出奔厨人濮曰吾小人可借死注可借使死难音义而不能送亡君请待之注请君待复战决胜负音义疏乃狥曰扬徽者公徒也注徽识也音义疏衆从之公自杨门见之注见国人皆扬徽睢阳正东门名杨门下而廵之曰国亡君死二三子之耻也岂专孤之罪也齐乌枝鸣曰用少莫如齐致死齐致死莫如去备注备长兵也音义彼多兵矣请皆用剑从之华氏北复即之注北败走厨人濮以裳裹首而荷以走曰得华登矣遂败华氏于新里注新里华氏所取邑音义翟偻新居于新里既战説甲于公而归注居华氏地而助公战音义华妵居于公里亦如之注妵华氏族故助华氏亦如偻新説甲归传言古之为军不呰小忿音义十一月癸未公子城以晋师至注城以前年奔晋今还救宋曹翰胡注曹大夫音义会晋荀呉注中行穆子音义齐苑何忌注齐大夫卫公子朝注前年出奔晋今还卫救宋丙戌与华氏战于赭丘注赭丘宋地音义郑翩愿为鹳其御愿为鵞注郑翩华氏党鹳鵞皆陈名音义子禄御公子城庄堇为右注子禄向宜音义干犫御吕封人华豹张匄为右注吕封人华豹华氏党音义疏相遇城还华豹曰城也城怒而反之注怒其唿己反还战将注豹则闗矣注注𫝊矢闗引弓音义曰平公之灵尚辅相余注平公公子城之父音义豹射出其间注出子城子禄之间音义将注则又关矣曰不狎鄙注狎更也音义疏抽矢注豹止不射城射之殪注豹死音义张匄抽殳而下注殳长丈二在车边音义射之折股扶伏而击之折轸注折城车轸音义又射之死注匄死干犫请一矢注求死城曰余言女于君注欲活之音义对曰不死伍乘军之大刑也注同乘共伍当皆死音义干刑而从子君焉用之子速诸乃射之殪注犫又死音义大败华氏围诸南里华亥搏膺而唿见华貙曰吾为栾氏矣注晋栾盈还入作乱而死事在襄二十三年音义貙曰子无我迋不幸而后亡注迋恐也音义使华登如楚乞师华貙以车十五乘徒七十人犯师而出注犯公师出送华登食于睢上哭而送之乃复入注入南里音义楚薳越帅师将逆华氏大宰犯谏曰诸侯惟宋事其君今又争国释君而臣是助无乃不可乎音义疏王曰而告我也后既许之矣注为明年华向出奔楚传疏蔡侯朱出奔楚费无极取货于东国注东国隐大子之子平侯庐之弟朱叔父也而谓蔡人曰朱不用命于楚君王将立东国若不先从王欲楚必围蔡蔡人惧出朱而立东国朱愬于楚楚子将讨蔡无极曰平侯与楚有盟故封注盟于邓依陈蔡人以国音义其子有二心故废之注子谓朱也灵王杀隐大子其子与君同恶徳君必甚疏又使立之不亦可乎且废置在君蔡无他矣注言权在楚则蔡无他心公如晋及河鼓叛晋注叛晋属鲜虞晋将伐鲜虞故辞公注将有军事无暇于待賔且惧泄军谋音义经二十有二年春齐侯伐莒宋华亥向宁华定自宋南里出奔楚注言自南里别从国去音义大蒐于昌间注无传音义夏四月乙丑天王崩六月叔鞅如京师葬景王注叔鞅叔弓子三月而葬乱故速音义王室乱注承叔鞅言而书之未知谁是故但曰乱疏刘子单子以王勐居于皇注河南巩县西南有黄亭辟子朝难出居皇王勐书名未即位音义疏秋刘子单子以王勐入于王城注王城郏鄏今河南县晋助勐故得还王都音义冬十月王子勐卒注未即位故不言崩疏十有二月癸酉朔日有食之注无传此月有庚戌又以长厯推校前后当为癸卯朔书癸酉误疏传二十二年春王二月甲子齐北郭启帅师伐莒注启齐大夫北郭佐之后莒子将战苑羊牧之谏注牧之莒大夫音义曰齐帅贱其求不多不如下之大国不可怒也弗听败齐师于寿余注莒地音义齐侯伐莒注怒败莒子行成司马灶如莒涖盟注灶齐大夫莒子如齐涖盟盟于稷门之外注稷门齐城门也莒于是乎大恶其君注为明年莒子来奔传音义楚薳越使告于宋曰寡君闻君有不令之臣为君忧无宁以为宗羞注无宁宁也言华氏为宋宗庙之羞耻寡君请受而戮之对曰孤不佞不能媚于父兄注华向公族也故称父兄以为君忧拜命之辱抑君臣日战君曰余必臣是助亦唯命人有言曰唯乱门之无过君若惠保敝邑无亢不衷以奖乱人孤之望也唯君图之音义疏楚人患之注患宋以义距之诸侯之戍谋曰若华氏知困而致死楚耻无功而疾战非吾利也不如出之以为楚功其亦无能为也已注言华氏不能复为宋患音义救宋而除其害又何求乃固请出之宋人从之疏己巳宋华亥向宁华定华貙华登皇奄伤省臧士平出奔楚注华貙已下五子不书非卿音义宋公使公孙忌为大司马注代华费遂边卭为大司徒注卭平公曾孙代华定音义乐祁为司城注祁子罕孙乐祁犂音义仲㡬为左师注㡬仲江孙代向宁音义乐大心为右师注代华亥乐輓为大司宼注輓子罕孙音义以靖国人注终梓慎之言三年而后弭音义王子朝賔起有宠于景王注子朝景王之长庶子賔起子朝之𫝊音义疏王与賔孟説之欲立之注孟即起也王语賔孟欲立子朝为大子音义疏刘献公之庶子伯蚠事单穆公注献公刘挚伯蚠刘狄穆公单旗音义恶賔孟之为人也愿杀之又恶王子朝之言以为乱愿去之注子朝有欲位之言故刘蚠恶之音义疏賔孟适郊见雄鸡自断其尾问之侍者曰自惮其牺也注畏其为牺牲奉宗庙故自残毁音义遽归告王且曰鸡其惮为人用乎人异于是注鸡牺虽见宠饰然卒当见杀若人见宠饰则当贵盛故言异于鸡音义牺者实用人人牺实难己牺何害注言设使宠人如宠牺则不宜假人以招祸难使牺在己则无患害己喻子朝欲使王早宠异之音义疏王弗应注十五年大子寿卒王立子勐后复欲立子朝而未定賔孟感鸡盛称子朝王心许之故不应音义疏夏四月王田北山使公卿皆从将杀单子刘子注北山洛北芒也王知单刘不欲立子朝欲因田猎先杀之音义王有心疾乙丑崩于荣锜氏注四月十九日河南巩县西有荣锜涧音义疏戊辰刘子挚卒注二十二日无子单子立刘蚠注蚠事单子故五月庚辰见王注见王勐音义遂攻賔起杀之注党子朝故盟羣王子于单氏注王子勐次正故单刘立之惧诸王子或党子朝故盟之疏晋之取鼓也注在十五年既献而反鼓子焉注献于庙又叛于鲜虞注叛晋属鲜虞六月荀吴略东阳注略行也东阳晋之山东邑魏郡广平以北音义使师伪籴者负甲以息于昔阳之门外注昔阳故肥子所都音义遂袭鼓灭之以鼓子鸢鞮归使涉佗守之注守鼓之地渉佗晋大夫音义丁巳葬景王王子朝因旧官百工之丧职秩者与灵景之族以作乱注百工百官也灵王景王之子孙音义帅郊要饯之甲注三邑周地音义以逐刘子注逐伯蚠壬戌刘子奔扬注扬周邑单子逆悼王于庄宫以归注悼王子勐也王子还夜取王以如庄宫注王子还子朝党也不欲使单子得王勐故取之癸亥单子出注失王故出奔王子还与召庄公谋曰注庄公召伯奂子朝党也音义不杀单旗不㨗注旗单子也音义与之重盟必来背盟而克者多矣从之注从还谋也音义樊顷子曰非言也必不克注顷子樊齐单刘党音义疏遂奉王以追单子注王子还奉王及领大盟而复注领周地欲重盟令单子刘子复归音义杀挚荒以説注委罪于荒音义刘子如刘注归其采邑单子亡乙丑奔于平畤注平畤周地知王子还欲背盟故亡走音义疏羣王子追之单子杀还姑发弱鬷延定稠注八子灵景之族因战而杀之音义疏子朝奔京注其党死故丙寅伐之注单子伐京京人奔山刘子入于王城注子朝奔京故得入辛未巩简公败绩于京乙亥甘平公亦败焉注甘巩二公周卿士皆为子朝所败音义疏叔鞅至自京师注葬景王还言王室之乱也注经所以书闵马父曰子朝必不克其所与者天所废也注闵马父闵子马鲁大夫天所废谓羣丧职秩者单子欲告急于晋秋七月戊寅以王如平畤遂如圃车次于皇注出次以示急戊寅七月三日经书六月误也音义疏刘子如刘单子使王子处守于王城注王子处子勐党守王城距子朝盟百工于平宫注平宫平王庙辛卯鄩肸伐皇注鄩肸子朝党音义大败获鄩肸壬辰焚诸王城之市注焚鄩肸八月辛酉司徒丑以王师败绩于前城注丑悼王司徒前城子朝所得邑百工叛注司徒丑败故己巳伐单氏之宫败焉注百工伐单氏为单氏所败疏庚午反伐之注单氏反伐百工辛未伐东圉注百工所在洛阳东南有圉郷音义冬十月丁巳晋籍谈荀跞帅九州之戎注九州戎陆浑戎十七年灭属晋州乡属也五州为乡音义及焦瑕温原之师注焦瑕温原晋四邑以纳王于王城注丁巳在十月经书秋误疏庚申单子刘蚠以王师败绩于郊注为子朝之党所败前城人败陆浑于社注前城子朝衆社周地音义十一月乙酉王子勐卒注乙酉在十一月经书十月误虽未即位周人谥曰悼王疏不成丧也注释所以不称王崩己丑敬王即位注敬王王子勐母弟王子匄音义疏馆于子旅氏注子旅周大夫十二月庚戌晋籍谈荀跞贾辛司马督注司马乌音义帅师军于隂注籍谈所军于侯氏注荀跞所军于谿泉注贾辛所军巩县西南有明谿泉次于社注司马督所次王师军于氾于觧次于任人注王师分在三邑洛阳西南有大觧小觧音义闰月晋箕遗乐征右行诡济师取前城注三子晋大夫济师渡伊洛音义军其东南王师军于京楚辛丑伐京毁其西南注京楚子朝所在经二十有三年春王正月叔孙婼如晋注谢取邾师音义癸丑叔鞅卒注无传晋人执我行人叔孙婼注称行人讥晋执使人音义疏晋人围郊注讨子朝也郊周邑围郊在叔鞅卒前经书后从赴疏夏六月蔡侯东国卒于楚注无传未同盟而赴以名秋七月莒子庚舆来奔音义戊辰呉败顿胡沈蔡陈许之师于鸡父注不书楚楚不战也鸡父楚地安丰县南有鸡备亭音义疏胡子髠沈子逞灭注国虽存君死曰灭音义疏获陈夏啮注大夫死生通曰获夏啮征舒𤣥孙音义疏天王居于狄泉注敬王辟子朝也狄泉今洛阳城内大仓西南池水也时在城外音义疏尹氏立王子朝注尹氏周世卿也书尹氏立子朝明非周人所欲立疏八月乙未地震冬公如晋至河有疾乃复传二十三年春王正月壬寅朔二师围郊注二师王师晋师也王师不书不以告癸卯郊鄩溃注河南巩县西南有地名鄩中郊鄩二邑皆子朝所得音义丁未晋师在平隂王师在泽邑注平隂今河隂县王使告间注子朝败故音义庚戌还注晋师还邾人城翼注翼邾邑还将自离姑注离姑邾邑从离姑则道径鲁之武城音义疏公孙鉏曰鲁将御我注鉏邾大夫音义欲自武城还循山而南注至武城而还依山南行不欲过武城音义徐鉏丘弱茅地注三子邾大夫音义曰道下遇雨将不出是不归也注谓此山道下湿遂自离姑注遂过武城武城人塞其前注以兵塞其前道疏断其后之木而弗殊邾师过之乃推而蹷之遂取邾师获鉏弱地注取邾师不书非公命音义疏邾人愬于晋晋人来讨音义叔孙婼如晋晋人执之书曰晋人执我行人叔孙婼言使人也注嫌外内异故重发传音义晋人使与邾大夫坐注坐讼曲直疏叔孙曰列国之卿当小国之君固周制也注在礼卿得㑹伯子男故曰当小国之君疏邾又夷也注邾杂有东夷之风寡君之命介子服回在注子服回鲁大夫为叔孙之介副音义请使当之不敢废周制故也乃不果坐韩宣子使邾人聚其衆将以叔孙与之注与邾使执之叔孙闻之去衆与兵而朝注示欲以身死音义士弥牟谓韩宣子注弥牟士景伯音义曰子弗良图而以叔孙与其讐叔孙必死之鲁亡叔孙必亡邾邾君亡国将焉归注时邾君在晋若亡国无所归将益晋忧音义子虽悔之何及所谓盟主讨违命也若皆相执焉用盟主注听邾衆取叔孙是为诸侯皆得輙相执乃弗与使各居一馆注分别叔孙子服回音义疏士伯听其辞而愬诸宣子乃皆执之注二子辞不屈故士伯愬而执之疏士伯御叔孙从者四人过邾馆以如吏注欲使邾人见叔孙之屈辱音义疏先归邾子士伯曰以刍荛之难从者之病将馆子于都注都别都谓箕也音义叔孙旦而立期焉注立待命也从旦至莫为期音义乃馆诸箕舍子服昭伯于他邑注别囚之范献子求货于叔孙使请冠焉注以求冠为辞取其冠法而与之两冠曰尽矣注既送作冠模法又进二冠以与之伪若不觧其意音义为叔孙故申丰以货如晋注欲行货以免叔孙音义叔孙曰见我吾告女所行货见而不出注留申丰不使得出不欲以货免音义吏人之与叔孙居于箕者请其吠狗弗与及将归杀而与之食之注示不爱音义疏叔孙所馆者虽一日必葺其墙屋注葺补治也音义去之如始至注不以当去而有所毁壊音义夏四月乙酉单子取訾刘子取墙人直人注三邑属子朝者訾在河南巩县西南音义六月壬午王子朝入于尹注自京入尹氏之邑疏癸未尹圉诱刘佗杀之注尹圉尹文公也刘佗刘蚠族敬王党音义丙戌单子从坂道刘子从尹道伐尹单子先至而败刘子还注单子败故音义己丑召伯奂南宫极以成周人戍尹注二子周卿士子朝党奂召庄公庚寅单子刘子樊齐以王如刘注辟子朝出居刘子邑甲午王子朝入于王城次于左巷注近东城音义秋七月戊申鄩罗纳诸庄宫注鄩罗周大夫鄩盻之子尹辛败刘师于唐注尹辛尹氏族唐周地丙辰又败诸鄩甲子尹辛取西闱注西闱周地音义丙寅攻蒯蒯溃注河南县西南蒯乡是也于是敬王居狄泉尹氏立子朝音义莒子庚舆虐而好剑苟铸劒必试诸人国人患之又将叛齐乌存帅国人以逐之注乌存莒大夫音义庚舆将出闻乌存执殳而立于道左惧将止死注殳长丈二而无刅音义疏苑羊牧之曰君过之注牧之亦莒大夫乌存以力闻可矣何必以弑君成名遂来奔齐人纳郊公注郊公着丘公之子十四年奔齐音义吴人伐州来楚薳越帅师注令尹以疾从戎故薳越摄其事及诸侯之师奔命救州来吴人御诸钟离子瑕卒楚师熸注子瑕即令尹不起所疾也呉楚之间谓火灭为熸军之重主丧亡故其军人无复气势音义呉公子光曰诸侯从于楚者衆而皆小国也畏楚而不获己是以来吾闻之曰作事威克其爱虽小必济注克胜也军事尚威疏胡沈之君㓜而狂注狂无常音义陈大夫啮壮而顽顿与许蔡疾楚政楚令尹死其师熸帅贱多宠政令不壹注帅贱薳越非正卿也军多宠人政令不壹于越音义七国同役而不同心注七国楚顿胡沈蔡陈许帅贱而不能整无大威命楚可败也若分师先以犯胡沈与陈必先奔三国败诸侯之师乃摇心矣诸侯乖乱楚必大奔请先者去备薄威注示之以不整以诱之音义后者敦陈整旅注敦厚也音义呉子从之戊辰晦战于鸡父注七月二十九日违兵忌晦战击楚所不意疏呉子以罪人三千先犯胡沈与陈注囚徒不习战以示不整三国争之呉为三军以系于后中军从王注从呉王光帅右掩余帅左注掩余呉王寿梦子吴之罪人或奔或止三国乱呉师击之三国败获胡沈之君及陈大夫舍胡沈之囚使奔许与蔡顿曰吾君死矣师譟而从之三国奔注三国许蔡顿音义楚师大奔书曰胡子髠沈子逞灭获陈夏啮君臣之辞也注国君社稷之主与宗庙共其存亡者故称灭大夫轻故曰获获得也疏不言战楚未陈也注嫌与陈例相渉故重发之八月丁酉南宫极震注经书乙未地动鲁地也丁酉南宫极震周地亦震也为屋所压而死音义疏苌𢎞谓刘文公曰君其勉之先君之力可济也注文公刘蚠也先君谓蚠之父献公也献公亦欲立子勐未及而卒周之亡也其三川震注谓幽王时也三川泾渭洛水也地动川岸崩疏今西王之大臣亦震天弃之矣注子朝在王城故谓西王东王必大克注敬王居狄泉在王城之东故曰东王楚大子建之母在郥注郥郥阳也平王娶秦女废大子建故母归其家音义召吴人而启之冬十月甲申呉大子诸樊入郥注诸樊吴王僚之大子音义疏取楚夫人与其寳器以归楚司马薳越追之不及将死衆曰请遂伐吴以徼之注徼要其胜负音义疏薳越曰再败君师死且有罪注此年秋败于鸡父设徃复败为再败亡君夫人不可以莫之死也乃缢于薳澨注薳澨楚地音义公为叔孙故如晋及河有疾而复注此年春晋为邾人执叔孙故公如晋谢之音义楚囊瓦为令尹注囊瓦子囊之孙子常也代阳匄音义城郢注楚用子囊遗言已筑郢城矣今畏吴复增脩以自固音义疏沈尹戌曰子常必亡郢茍不能卫城无益也古者天子守在四夷注徳及逺音义天子卑守在诸侯注政卑损诸侯守在四邻注邻国为之守诸侯卑守在四竟注裁自完音义慎其四竟结其四援注结四邻之国为助音义民狎其野注狎安习也音义三务成功注春夏秋三时之务民无内忧而又无外惧国焉用城今呉是惧而城于郢守已小矣卑之不获能无亡乎注不获守四竟音义昔梁伯沟其公宫而民溃注在僖十八年疏民弃其上不亡何待夫正其疆埸脩其土田险其走集注走集边竟之垒辟音义亲其民人明其伍候注使民有部伍相为候望疏信其邻国慎其官守守其交礼注交接之礼不僭不贪不懦不耆注懦弱也耆彊也音义疏完其守备以待不虞又何畏矣诗曰无念尔祖聿脩厥徳注诗大雅无念念也聿述也义取念祖考则述治其徳以显之疏无亦监乎若敖蚡冒至于武文注四君皆楚先君之贤者音义疏土不过同注方百里为一同言未满一圻音义疏慎其四竟犹不城郢今土数圻注方千里为圻音义疏而郢是城不亦难乎注言守若是难以为安也为定四年吴入楚传春秋左传注疏卷五十卷五十考证春秋左氏传注疏卷五十考证传天王将铸无射按汉书五行志引此作将铸无射钟钟字葢汉志所自加也传二至二分日有食之不为灾按梓慎以二分二至日食不为灾知古算术之疎葢自梓慎始知日食可算而以分同道至相过为言则又失之逺也梓慎以前大约并不知日食之故刘子单子以王勐入于王城吕祖谦曰洛诰我乃卜涧水东瀍水西惟洛食先儒以为今河南城也所谓王城也成王定鼎于郏鄏是也我又卜瀍水东亦惟洛食先儒以为今洛阳也即所谓成周也是时以成周为下都所谓成周既成分正东郊是也至敬王时自王城迁而都之桉成周去王城四十里汉之河南县周公所城雒邑也后汉郡国志河南春秋时谓之王城注引博物记曰王城方七百二十丈郛方一十里南望雒水北至陜山又引地道记曰去雒城四十里是也汉之雒阳县周所谓成周也传恶賔孟之为人也疏故刘子亦与同志以文义推之刘子应作单子言单穆公与刘蚠同志也传单子逆悼王于庄宫以归注悼王子勐也悼监夲讹作博今改正传晋籍谈荀跞帅九州之戎按左氏叙次俱以官爵为先后十五年荀跞如周籍谈为介王称跞为伯氏谈为叔氏是籍谈为大夫也此传及后十二月皆叔籍谈于荀跞之上岂谈此时已为卿乎晋之六卿皆在又不见有为卿之文何也尹氏立王子朝孙复曰立者簒词言尹氏立王子朝其恶可知也传南宫极震赵汸补注曰但言南宫极震明是以震而死不必为屋所压也传慎其四竟犹不城郢疏如楚世家云武王以上未都于郢按楚世家文王熊赀始都郢又按汉书地理志云文王自丹阳徙此春秋左氏传注疏卷五十考证春秋左传注疏卷五十一钦定四库全书春秋左传注疏卷五十一晋杜氏注唐陆德明音义孔颖达疏经二十四年春王二月丙戌仲孙貜卒注无传孟僖子也音义婼至自晋注喜得赦归故书至夏五月乙未朔日有食之秋八月大雩丁酉把伯郁釐卒注无传未同盟而赴以名丁酉九月五日有日无月音义疏冬吴灭巢注楚邑也书灭用大师疏葬把平公注无传传二十四年春王正月辛丑召简公南宫嚚以甘桓公见王子朝注简公召庄公之子召伯盈也嚚南宫极之子桓公甘平公之子音义刘子谓苌𢎞曰甘氏又往矣对曰何害同德度义注度谋也言唯同心同德则能谋义子朝不能于我无害音义疏太誓曰纣有亿兆夷人亦有离德注言纣衆亿兆兼有四夷不能同德终败亡音义疏余有乱臣十人同心同德注武王言我有治臣十人虽少同心也今大誓无此语音义此周所以兴也君其务德无患无人戊午王子朝入于邬注缑氏西南有邬聚言子朝稍强音义晋士弥牟逆叔孙于箕注将礼而归之叔孙使梁其踁待于门内注踁叔孙家臣音义曰余左顾而欬乃杀之注疑士伯来杀已故谋杀之音义右顾而笑乃止叔孙见士伯士伯曰寡君以为盟主之故是以久子注久执子以谢邾不腆敝邑之礼将致诸从者使弥牟逆吾子叔孙受礼而归二月婼至自晋尊晋也注贬婼族所以尊晋婼行人故不言罪已音义疏三月庚戌晋侯使士景伯涖问周故注涖临也就问子朝敬王知谁曲直音义疏士伯立于干祭而问于介衆注干祭王城北门介大也音义晋人乃辞王子朝不纳其使注衆言子朝曲故音义夏五月乙未朔日有食之梓愼曰将水注隂胜阳故曰将水昭子曰旱也日过分而阳犹不克克必甚能无旱乎注过春分阳气盛时而不胜隂阳将猥出故为旱音义阳不克莫将积聚也注阳气莫然不动乃将积聚音义六月壬申王子朝之师攻瑕及杏皆溃注瑕杏敬王邑音义郑伯如晋子大叔相见范献子献子曰若王室何对曰老夫其国家不能恤敢及王室抑人亦有言曰嫠不恤其纬注嫠寡妇也织者常苦纬少寡妇所宜忧音义而忧宗周之陨为将及焉注恐祸及已音义今王室实蠢蠢焉注蠢蠢动扰貎音义吾小国惧矣然大国之忧也吾侪何知焉吾子其早图之诗曰缾之罄矣惟罍之耻注诗小雅罍大器缾小器常禀于罍者而所受罄尽则罍为无余故耻之音义疏王室之不宁晋之耻也献子惧而与宣子图之注宣子韩起乃徴㑹于诸侯期以明年注为明年㑹黄父传音义秋八月大雩旱也注终如叔孙之言冬十月癸酉王子朝用成周之宝珪于河注祷河求福音义甲戌津人得诸河上注珪自出水隂不佞以温人南侵注不佞敬王大夫晋以温兵助敬王南侵子朝拘得玉者取其玉将卖之则为石王定而献之注不佞献玉音义与之东訾注喜得玉故与之邑巩县西南訾城是也音义楚子为舟师以略吴疆注略行也行吴界将侵之音义沈尹戌曰此行也楚必亡邑不抚民而劳之吴不动而速之注速召也吴踵楚注蹑楚踵迹音义而疆埸无备邑能无亡乎越大夫胥犴劳王于豫章之汭注汭水曲音义越公子仓归王乘舟注归遗也音义仓及寿梦帅师从王注寿梦越大夫音义王及圉阳而还注圉阳楚地音义疏吴人踵楚而边人不备遂灭巢及钟离而还注钟离不书告败略沈尹戌曰亡郢之始于此在矣王壹动而亡二姓之帅注二姓之帅守巢踵离大夫音义几如是而不及郢诗曰谁生厉阶至今为梗注诗大雅厉恶阶道梗病也音义疏其王之谓乎注为定四年吴入郢传经二十有五年春叔孙婼如宋夏叔诣会晋赵鞅宋乐大心卫北宫喜郑游吉曹人邾人滕人薛人小邾人于黄父音义有鸜鹆来巢注此鸟穴居不在鲁界故曰来巢非常故书音义疏秋七月上辛大雩季辛又雩注季辛下旬之辛也言又重上事音义疏九月己亥公孙于齐次于阳州注讳奔故曰孙若自孙让而去位者阳州齐鲁竟上邑未敢直前故次于竟音义齐侯唁公于野井注济南祝阿县东有野井亭齐侯来唁公公不敢远劳故逆之往至野井音义冬十月戊辰叔孙婼卒注公不与小敛而书日者公在外非无恩十有一月己亥宋公佐卒于曲棘注陈留外黄县城中有曲棘里宋地未同盟而赴以名十有二月齐侯取郓注取郓以居公也音义传二十五年春叔孙婼聘于宋桐门右师见之注右师乐大心居桐门语卑宋大夫而贱司城氏注司城乐氏之大宗也卑贱谓其才德薄昭子告其人曰右师其亡乎君子贵其身而后能及人是以有礼注唯礼可以贵身贵身故尚礼今夫子卑其大夫而贱其宗是贱其身也注贱人人亦贱已能有礼乎无礼必亡注为定十年乐大心出奔传疏宋公享昭子赋新宫注逸诗疏昭子赋车辖注诗小雅周人思得贤女以配君子昭子将为季孙迎宋公女故赋之音义疏明日宴饮酒乐宋公使昭子右坐注坐宋公右以相近言改礼坐音义疏语相泣也乐祁佐注助宴礼退而告人曰今兹君与叔孙其皆死乎吾闻之哀乐注可乐而哀音义而乐哀注可哀而乐皆䘮心也心之精爽是谓魂魄魂魄去之何以能久注为此冬叔孙宋公卒传音义季公若之姊为小邾夫人注平子庻姑与公若同母故曰公若姊疏生宋元夫人注宋元夫人平子之外姊生子以妻季平子昭子如宋聘且逆之注平子人臣而因卿逆季氏强横音义公若从注从昭子音义谓曹氏勿与鲁将逐之注曹氏宋元夫人曹氏告公公告乐祁乐祁曰与之如是鲁君必出政在季氏三世矣注文子武子平子疏鲁君丧政四公矣注宣成襄昭无民而能逞其志者未之有也国君是以鎭抚其民诗曰人之云亡心之忧矣注诗大雅言无人则忧患至音义鲁君失民矣焉得逞其志靖以待命犹可动必忧注为下公孙传音义夏㑹于黄父谋王室也注王室有子朝乱谋定之赵简子令诸侯之大夫注简子赵鞅输王粟具戍人曰明年将纳王注纳王于王城子大叔见赵简子简子问揖让周旋之礼焉对曰是仪也非礼也疏简子曰敢问何谓礼对曰吉也闻诸先大夫子产曰夫礼天之经也注经者道之常地之义也注义者利之宜民之行也注行者人所履行音义天地之经而民实则之则天之明注日月星辰天之明也因地之性注髙下刚柔地之性也疏生其六气注谓隂阳风雨晦明用其五行注金木水火土气为五味注酸咸辛苦甘𤼵为五色注青黄赤白黒𤼵见也音义章为五声注宫商角徴羽音义淫则昏乱民失其性注滋味声色过则伤性疏是故为礼以奉之注制礼以奉其性为六畜注马牛羊鸡犬豕音义五牲注麋鹿麏狼兎音义三牺注祭天地宗庙三者谓之牺以奉五味疏为九文注谓山龙华虫藻火粉米黼黻也华若草华藻水草火画火粉米若白米黼若斧黻若两巳相戾传曰火龙黼黻昭其文也音义疏六采注画缋之事杂用天地四方之色青与白赤与黑𤣥与黄皆相次谓之六色音义疏五章以奉五色注青与赤谓之文赤与白谓之章白与黑谓之黼黒与青谓之黻五色备谓之绣集此五章以奉成五色之用疏为九歌八风七音六律以奉五声注觧见二十年为君臣上下以则地义注君臣有尊卑法地有高下为夫妇外内以经二物注夫治外妇治内各治其物疏为父子兄弟姑姊甥舅昏媾姻亚以象天明注六亲和睦以事严父若衆星之共辰极也妻父曰昏重昏曰媾壻父曰姻两壻相谓曰亚音义疏为政事庸力行务以从四时注在君为政在臣为事民功曰庸治功曰力行其德教务其时要礼之本也音义疏为刑罚威狱使民畏忌以类其震曜杀戮注雷震电曜天之威也圣人作刑戮以象类之为温慈惠和以效天之生殖长育民有好恶喜怒哀乐生于六气注此六者皆禀隂阳风雨晦明之气音义疏是故审则宜类以制六志注为礼以制好恶喜怒哀乐六志使不过节疏哀有哭泣乐有歌舞喜有施舍怒有战鬭喜生于好怒生于恶是故审行信令祸福赏罚以制死生生好物也死恶物也好物乐也恶物哀也哀乐不失乃能恊于天地之性是以长久注恊和也简子曰甚哉礼之大也对曰礼上下之纪天地之经纬也注经纬错居以相成者疏民之所以生也是以先王尚之故人之能自曲直以赴礼者谓之成人大不亦宜乎注曲直以弼其性疏简子曰鞅也请终身守此言也注鞅能守此言故终免于晋阳之难音义宋乐大心曰我不输粟我于周为客注二王后为賔客若之何使客晋士伯曰自践土以来注践土在僖二十八年宋何役之不㑹而何盟之不同曰同恤王室子焉得辟之子奉君命以会大事而宋背盟无乃不可乎右师不敢对受牒而退注右师乐大心音义疏士伯告简子曰宋右师必亡奉君命以使而欲背盟以干盟主无不祥大焉注言不善无大此者为定十年宋乐大心出奔传音义有鸜鹆来巢书所无也师巳曰异哉吾闻文成之世童謡有之注师巳鲁大夫音义曰鸜之鹆之公出辱之注言鸜鹆来则公出辱也疏鸜鹆之羽公在外野往馈之马注馈遗也音义鸜鹆跦跦公在干侯注跦跦跳行貌音义征褰与襦注褰袴音义疏鸜鹆之巢远哉遥遥稠父丧劳宋父以骄注稠父昭公死外故丧劳宋父定公代立故以骄音义鸜鹆鸜鹆往歌来哭注昭公生出歌死还哭童谣有是今鸜鹆来巢其将及乎注将及祸也秋书再雩旱甚也疏初季公鸟娶妻于齐鲍文子生甲注公鸟季公亥之兄平子庻叔父音义公鸟死季公亥与公思展与公鸟之臣申夜姑相其室注公亥即公若也展季氏族相治也音义及季姒与饔人檀通注季姒公鸟妻鲍文子女饔人食官音义而惧乃使其妾抶己以示秦遄之妻注秦遄鲁大夫妻公鸟妺秦姬也音义曰公若欲使余余不可而抶余又诉于公甫注公甫平子弟音义曰展与夜姑将要余注要刼我以非礼音义秦姬以告公之注公之亦平子弟公之与公甫告平子平子拘展于卞而执夜姑将杀之公若泣而哀之曰杀是是杀余也将为之请平子使竖勿内日中不得请有司逆命注执夜姑之有司欲迎受杀生之命音义公之使速杀之故公若怨平子季郈之鸡鬭注季平子郈昭伯二家相近故鸡鬬音义季氏介其鸡注擣芥子播其羽也或曰以胶沙播之为介鸡音义疏郈氏为之金距平子怒注怒其不下已音义益宫于郈氏注侵郈氏室以自益且让之注让责也故郈昭伯亦怨平子臧昭伯之从弟会注昭伯臧为子音义为䜛于臧氏而逃于季氏臧氏执旃平子怒拘藏氏老将禘于襄公万者二人其衆万于季氏注禘祭也万舞也于礼公当三十六人音义疏臧孙曰此之谓不能庸先君之庙注不能用礼也盖襄公别立庙疏大夫遂怨平子公若献弓于公为注公为昭公子务人且与之出射于外而谋去季氏公为告公果公贲注果贲皆公为弟音义公果公贲使侍人僚柤告公公寝将以戈击之乃走公曰执之亦无命也注独言执之无勅命音义惧而不出数月不见公不怒又使言公使戈以惧之乃走又使言公曰非小人之所及也注谓僚柤为小人音义公果自言公以告臧孙臧孙以难注言难逐音义告郈孙郈孙以可劝告子家懿伯注子家羁庄公之𤣥孙音义懿伯曰䜛人以君徼幸事若不克君受其名注受恶名音义不可为也疏舍民数世以求克事不可必也疏且政在焉其难图也公退之注退使去音义辞曰臣与闻命矣言若洩臣不获死乃馆于公注恐受洩命之罪故留公宫以自明音义叔孙昭子如阚注阚鲁色音义公居于长府注长府官府名九月戊戌伐季氏杀公之于门遂入之平子登台而请曰君不察臣之罪使有司讨臣以干戈臣请待于沂上以察罪弗许注鲁城南自有沂水平子欲出城待罪也大沂水出盖县南至下邳入泗音义疏请囚于费弗许请以五乘亡弗许子家子曰君其许之政自之出久矣隐民多取食焉注隐约穷困音义为之徒者衆矣日入慝作弗可知也注慝姦恶也日冥姦人将起叛君助季氏不可知音义衆怒不可蓄也注季氏衆音义蓄而弗治将薀注薀积也音义薀蓄民将生心生心同求将合注与季氏同求叛君者君必悔之弗聼郈孙曰必杀之公使郈孙逆孟懿子注懿子仲孙何忌叔孙氏之司马鬷戾言于其衆曰若之何莫对注衆疑所助音义又曰我家臣也不敢知国凡有季氏与无于我孰利皆曰无季氏是无叔孙氏也鬷戾曰然则救诸帅徒以往䧟西北隅以入注䧟公围也音义公徒释甲执冰而踞注言无战心也冰椟丸盖或云椟丸是箭筩其盖可以取饮音义疏遂逐之注逐公徒孟氏使登西北隅以望季氏见叔孙氏之旌以告孟氏执郈昭伯杀之于南门之西遂伐公徒子家子曰诸臣伪刼君者而负罪以出君止注使若非君本意者君自可止不出疏意如之事君也不敢不改注意如季平子名公曰余不忍也与臧孙如墓谋注辞先君且谋所奔遂行己亥公孙于齐次于阳州齐侯将唁公于平隂公先至于野井齐侯曰寡人之罪也使有司待于平隂为近故也注齐侯自咎本不勅有司远诣阳州而欲近㑹于平隂故令鲁侯过共先至野井远见迎逆自咎以谢公音义书曰公孙于齐次于阳州齐侯唁公于野井礼也将求于人则先下之礼之善物也注物事也谓先往至野井音义齐侯曰自莒疆以西请致千社注二十五家为社千社二万五千家欲以给公音义疏以待君命注待君伐季氏之命寡人将帅敝赋以从执事唯命是听君之忧寡人之忧也公喜子家子曰天禄不再天若胙君不过周公以鲁足矣失鲁而以千社为臣谁与之立注为齐臣音义疏且齐君无信不如早之晋弗从臧昭伯率从者将盟载书曰戮力壹心好恶同之信罪之有无注信明也处者有罪从者无罪音义缱绻从公无通外内注缱绻不离散音义以公命示子家子子家子曰如此吾不可以盟羁也不佞不能与二三子同心而以为皆有罪注从者䧟君留者逐君皆有罪也或欲通外内且欲去君注去君伪负罪出奔不必谴绻从公二三子好亡而恶定焉可同也䧟君于难罪孰大焉通外内而去君君将速入弗通何为而何守焉乃不与盟注何必守公音义昭子自阚归见平子平子稽颡曰子若我何昭子曰人谁不死子以逐君成名子孙不忘不亦伤乎将若子何平子曰茍使意如得改事君所谓生死而肉骨也昭子从公于齐与公言子家子命适公馆者执之注恐从者知叔孙谋音义公与昭子言于幄内曰将安衆而纳公注昭子请归安衆音义公徒将杀昭子疏伏诸道注伏兵左师展告公公使昭子自铸归注辟伏兵音义平子有异志注不欲复纳公音义冬十月辛酉昭子齐于其寝使祝宗祈死戊辰卒注耻为平子所欺因祈而自杀音义左师展将以公乘马而归公徒执之注展鲁大夫欲与公俱轻归音义疏壬申尹文公渉于巩焚东訾弗克注文公子朝党于巩县渉洛水也东訾敬王邑十一月宋元公将为公故如晋注请纳公音义梦大子栾卽位于庙已与平公服而相之注平公元公父音义疏旦召六卿公曰寡人不佞不能事父兄注父兄谓华向以为二三子忧寡人之罪也若以羣子之灵获保首领以殁唯是楄柎所以借干者注楄柎棺中苓牀也干骸骨也音义疏请无及先君注欲自贬损仲㡬对曰君若以社稷之故私降昵宴羣臣弗敢知注昵近也降昵宴谓损亲近声乐饮食之事音义若夫宋国之法死生之度先君有命矣羣臣以死守之弗敢失队臣之失职常刑不赦臣不忍其死君命祗辱注言君命必不行祗适也音义宋公遂行己亥卒于曲棘注为明年梁丘据语起本十二月庚辰齐侯围郓注欲取以居公不书围郓人自服不成围疏初臧昭伯如晋臧㑹窃其宝龟偻句注偻句龟所出地名音义疏以卜为信与僭僭吉注僭不信也音义臧氏老将如晋问注问昭伯起居㑹请往注代家老行昭伯问家故尽对注故事也及内子与母弟叔孙则不对注内子昭伯妻不对若有他故再三问不对归及郊㑹逆问又如初注又不对至次于外而察之皆无之执而戮之逸奔郈郈鲂假使为贾正焉注郈在东平无盐县东南鲂假郈邑大夫贾正掌货物使有长贾若市吏音义疏计于季氏注送计簿于季氏音义臧氏使五人以戈楯伏诸桐汝之闾注桐汝里名音义㑹出逐之反奔执诸季氏中门之外平子怒曰何故以兵入吾门拘臧氏老季臧有恶注相怨恶及昭伯从公平子立臧㑹注立以为臧氏后㑹曰偻句不余欺也注传言卜筮之验善恶由人楚子使薳射城州屈复茄人焉注还复茄人于州屈音义城丘皇迁訾人焉注移訾人于丘皇使熊相禖郭巢季然郭卷注使二大夫为巢卷筑郭也卷城在南阳叶县南音义子大叔闻之曰楚王将死矣使民不安其土民必忧忧将及王弗能久矣注为明年楚子居卒传春秋左传注疏卷五十一卷五十一考证春秋左氏传注疏卷五十一考证丁酉把伯郁釐卒疏七月甲午朔七月下监本衍一至字今删传婼至自晋尊晋也按婼以前年见执此经䝉前文故不书族非尊晋也吕祖谦曰婼不言叔孙前见也传士伯立于干祭而问于介衆后汉郡国志河南尹河南春秋时谓之王城东城门名鼎门北城门名干祭传梓愼曰将水昭子曰旱也按禆灶之占不如子产梓愼之占不如昭子则知术士推以术不如士大夫推以理也传王室之不宁晋之耻也赵汸补注曰传见天下责望在晋又言征㑹于诸侯期以明年见晋人怠于勤王按襄王之乱文公辞秦伯而自将以定王室晋之所以霸也子朝之乱晋君及正卿不出徒以偏师助之踰年未定乃始徴㑹诸侯盖霸业旣衰而大夫分国之势成矣传与之东訾注巩县西南訾城是也后汉郡国志河南尹巩有东訾聚今名訾城注引此传及杜预曰在县西南是其明証监本作巩在帝南訾城误也今改正传王及圉阳而还疏仓与寿梦辞还归于越也辞监本讹作而今改正传遂灭巢及钟离而还赵汸补注曰巢卽五年薳启疆所城者本属楚小国故得书灭刘氏曰巢伯爵国非楚邑公孙于齐次于阳州齐侯唁公于野井孙复曰次于阳州者不得入于齐也唁慰安之辞齐大国也不能讨意如于鲁国徒能唁昭公于野井齐侯之恶亦可见也传曰明年将纳王赵汸补注曰晋人征㑹则曰明年纳王又曰明年传见不惟怠且观望矣传章为五声疏声之清浊入耳乃知监本脱知字今添传以奉五味疏口欲尝味目欲视色至服䖍云三牺鴈骛雉也一段监本误刻于为九文下今改正传为九文疏考工记云龙为腾跃之形句下监本卽接似狝猴而大也狝猴狝字是猕字之误此不过㸃画脱耳夫以神龙腾跃而拟其状于猕猴何其不伦也今细玩文势山龙之下应有虎蜼但虎易知不烦觧説则此必言蜼也按尔雅释兽曰蜼卭鼻而长尾郭璞曰似猕猴而大也则此句正引彼文且郑注周礼司尊彝云蜼禺属卭鼻而长尾贾公彦疏亦引郭璞云似猕猴而大也则此为脱误显然今于龙为腾跃之形下添补蜼尔雅云卭鼻而长尾郭璞云共十二字传吾闻文成之世童谣有之按各本俱作文武之世非也史记鲁世家及汉书五行志俱引此作文成之世史记集觧引贾逵曰文成鲁文公成公尤其明証贾卽注左传之一家也今改正传鸜鹆之巢远哉遥遥按五行志引此作远哉摇摇颜师古曰摇摇不安貌似较遥遥为胜盖远卽遥也但谣或重叠其辞以见意亦未可定未敢据彼以改此传宋父以骄父监本讹作公今改正传季氏介其鸡疏然后以沙糁之糁监本讹作槮今改正传公使郈孙逆孟懿子按公不使人迎叔孙昭子以昭子如阚未归也使昭子在则司马鬷戾必不敢助季氏而孟氏亦必从公矣传十一月宋元公将为公故如晋监本宋字下衍一公字今删春秋左氏传注疏卷五十一考证春秋左传注疏卷五十二钦定四库全书春秋左传注疏卷五十二晋杜氏注唐陆德明音义孔颖达疏经二十有六年春王正月葬宋元公注三月而葬速三月公至自齐居于郓疏夏公围成注成孟氏邑不书齐师帅贱衆少重在公音义秋公会齐侯莒子邾子杞伯盟于鄟陵注鄟陵地阙音义公至自会居于郓注无传九月庚申楚子居卒注未同盟而赴以名冬十月天王入于成周注传言王入在子朝奔后经在前者子朝来告晚疏尹氏召伯毛伯以王子朝奔楚注召伯当言召氏经误也尹召族奔非一人故言氏书奔在王入下者王入乃告诸侯疏传二十六年春王正月庚申齐侯取郓注前年已取郓至是乃发传者为公处郓起疏葬宋元公如先君礼也注善宋人违命以合礼三月公至自齐处于郓言鲁地也注入鲁竟故书至犹在外故书地音义夏齐侯将纳公命无受鲁货申丰从女贾注丰贾二人皆季氏家臣音义以币锦二两注二丈为一端二端为一两所谓匹也二两二匹縳一如瑱注瑱充耳縳卷也急卷使如充耳易怀藏音义疏适齐师谓子犹之人高齮注齮子犹家臣子犹梁丘据音义能货子犹为高氏后粟五千庾注言若能为我行货于子犹当为请使得为高氏后又当致粟五千庾庾十六斗凡八千斛音义疏髙齮以锦示子犹子犹欲之齮曰鲁人买之百两一布以道之不通先入币财注言鲁人买此甚多布陈之以百两为数子犹受之言于齐侯曰羣臣不尽力于鲁君者非不能事君也注欲行其説故先示欲尽力纳鲁君音义然据有异焉注异犹怪也宋元公为鲁君如晋卒于曲棘叔孙昭子求纳其君无疾而死不知天之弃鲁耶抑鲁君有罪于鬼神故及此也君若待于曲棘使羣臣从鲁君以卜焉注卜知可伐否疏若可师有济也君而继之兹无敌矣若其无成君无辱焉齐侯从之使公子鉏帅师从公注鉏齐大夫音义成大夫公孙朝谓平子曰有都以衞国也请我受师许之注以成邑御齐师音义请纳质注恐见疑音义弗许曰信女足矣告于齐师曰孟氏鲁之敝室也注敝壊也音义用成已甚弗能忍也请息肩于齐注公孙朝诈齐师言欲降使来取成音义齐师围成成人伐齐师之饮马于淄者曰将以厌衆注以厌衆心不欲使知已降也淄水出泰山梁父县西北入汶音义鲁成备而后告曰不胜衆注告齐言衆不欲降已不能胜音义师及齐师战于炊鼻注季氏师距公非公命则不书炊鼻鲁地音义齐子渊㨗从洩声子注声子鲁大夫音义射之中楯瓦注瓦楯嵴音义繇朐汰辀七入者三寸注入楯瓦也朐车轭辀车辕繇过也汰矢激七矢镞也音义疏声子射其马斩鞅殪注殪死也音义改驾人以为鬷戾也而助之注人鲁人也鬷戾叔孙氏司马子车曰齐人也注子车卽渊捷将击子车子车射之殪其御曰又之注又欲使射余人子车曰衆可惧也而不可怒也子囊带从野洩叱之注囊带齐大夫野洩卽声子音义洩曰军无私怒报乃私也将亢子注欲以公战御之不欲私报其叱音义又叱之注子囊复叱之音义亦叱之注野洩亦叱也言齐无战心但相叱冉竖射陈武子中手注冉竖季氏臣失弓而骂注武子骂音义以告平子曰有君子白晳鬒须眉甚口音义疏平子曰必子彊也无乃亢诸注子彊武子字对曰谓之君子何敢亢之注伪言不敢违季氏林雍羞为颜鸣右下注皆鲁人羞为右故下车战苑何忌取其耳注何忌齐大夫不欲杀雍但截其耳以辱之音义颜鸣去之注其右见获惧而去之苑子之御曰视下顾注复欲使苑子击其足苑子刜林雍断其足鑋而乘于他车以归注鑋一足行音义疏颜鸣三入齐师唿曰林雍乘注言鲁人皆致力于季氏不以私怨而相弃音义四月单子如晋告急五月戊午刘人败王城之师于尸氏注刘人刘蚠之属王城子朝之徒尸在巩县西南偃师城戊辰王城人刘人战于施谷刘师败绩注施谷周地秋盟于鄟陵谋纳公也注齐侯谋七月己巳刘子以王出注师败惧而出疏庚午次于渠注渠周地王城人焚刘注烧刘子邑丙子王宿于褚氏注洛阳县南有褚氏亭音义丁丑王次于萑谷庚辰王入于胥靡辛巳王次于滑注萑谷胥靡滑皆周地胥靡滑本郑邑音义疏晋知跞赵鞅帅师纳王使女寛守关塞注女寛晋大夫关塞洛阳西南伊阙口也守之备子朝音义九月楚平王卒令尹子常欲立子西注子西平王之长庶音义曰太子壬弱其母非适也注壬昭王也音义王子建实聘之子西长而好善立长则顺建善则治王顺国治可不务乎子西怒曰是乱国而恶君王也注言王子建聘之是章君王之恶音义国有外援不可渎也注外援秦也渎僈也音义王有适嗣不可乱也败亲速雠注不立壬秦将来讨是速雠也乱嗣不祥我受其名注受恶名赂吾以天下吾滋不从也注滋益也音义疏楚国何为必杀令尹令尹惧乃立昭王冬十月丙申王起师于滑注起发也音义辛丑在郊注郊子朝邑遂次于尸十一月辛酉晋师克巩注知跞赵鞅之师召伯盈逐王子朝注伯盈本党子朝晋师克巩知子朝不成更逐之而逆敬王王子朝及召氏之族毛伯得尹氏固南宫嚚奉周之典籍以奔楚注尹召二族皆奔故称氏重见尹固名者为后还见杀音义阴忌奔莒以叛注阴忌子朝党莒周邑召伯逆王于尸及刘子单子盟注召伯新还故盟遂军圉泽次于隄上注圉泽隄上皆周地音义癸酉王入于成周注成周今洛阳甲戌盟于襄宫注襄王之庙晋师使成公般戍周而还注般晋大夫音义十二月癸未王入于庄宫注庄宫在王城王子朝使告于诸侯曰昔武王克殷成王靖四方康王息民竝建母弟以蕃屏周亦曰吾无专享文武之功注不敢专故建母弟音义疏且为后人之迷败倾覆而溺入于难则振救之至于夷王王愆于厥身注夷王厉王父也愆恶疾也音义疏诸侯莫不竝走其望以祈王身至于厉王王心戾虐万民弗忍居王于彘注不忍害王也厉王之末周人流王于彘音义疏诸侯释位以间王政注间犹与也去其位与治王之政事音义疏宣王有志而后效官注宣王厉王子彘之乱宣王尚少召公虎取而长之效授也音义疏至于幽王天不弔周王昏不若用愆厥位注幽王宣王子若顺也愆失也携王奸命诸侯替之而建王嗣用迁郏鄏注携王幽王少子伯服也王嗣宜臼也幽王后申姜生太子宜臼王幸褒姒生伯服欲立之而杀太子太子奔申申伯与鄫及西戎伐周战于戏幽王死诸侯废伯服而立宜臼是为平王东迁郏鄏音义疏则是兄弟之能用力于王室也至于惠王天不靖周生頽祸心施于叔带惠襄辟难越去王都注惠王平王六世孙頽惠王庶叔也庄十九年作乱惠王适郑襄王惠王子叔带襄王弟僖二十四年叔带作难襄王处氾音义疏则有晋郑咸黜不端注黜去也晋文杀叔带郑厉杀子頽为王室去不端直之人音义疏以绥定王家则是兄弟之能率先王之命也在定王六年秦人降妖注定王襄王孙定王六年鲁宣八年音义曰周其有頿王亦克能脩其职诸侯服享二世共职注二世谓灵景音义王室其有间王位诸侯不图而受其乱灾注间王位谓子朝也今子朝以为王勐受乱灾谓楚也今子朝以为晋音义疏至于灵王生而有頿注灵王定王孙王甚神圣无恶于诸侯灵王景王克终其世注景王灵王子今王室乱单旗刘狄剥乱天下壹行不若注单旗穆公也刘狄刘蚠也壹专也音义谓先王何常之有注言先王无常法唯余心所命其谁敢讨之帅羣不弔之人注弔至也音义以行乱于王室侵欲无厌规求无度贯渎鬼神注贯习也渎易也音义疏慢弃刑法倍奸齐盟傲狠威仪矫诬先王晋为不道是摄是赞注摄持也赞佐也先王谓景王音义疏思肆其罔极注肆放也兹不谷震盪播越窜在荆蛮注兹此也此不谷子朝自谓音义未有攸底注底至也攸所也音义若我一二兄弟甥舅奖顺天法无助狡猾以从先王之命毋速天罚赦图不谷注赦其忧而图其难音义疏则所愿也敢尽布其腹心及先王之经而诸侯实深图之昔先王之命曰王后无适则择立长年钧以德德钧以卜注此所谓先王之经音义疏王不立爱公卿无私古之制也疏穆后及太子寿早夭卽世注在十五年单刘赞私立少以间先王注间错先王之制亦唯仲伯叔季图之注伯仲叔季揔谓诸侯闵马父闻子朝之辞曰文辞以行礼也子朝干景之命远晋之大以专其志无礼甚矣文辞何为注传终王室乱音义齐有彗星注出齐之分野不书鲁不见音义疏齐侯使禳之注祭以禳除之音义晏子曰无益也祇取诬焉注诬欺也音义天道不惂注慆疑也音义不贰其命若之何禳之且天之有彗也以除秽也君无秽德又何禳焉若德之秽禳之何损诗曰惟此文王小心翼翼昭事上帝聿怀多福厥德不回以受方国注诗大雅翼翼共也聿惟也回违也言文王德不违天人故四方之国归往之音义疏君无违德方国将至何患于彗诗曰我无所监夏后及商用乱之故民卒流亡注逸诗也言追监夏商之亡皆以乱故音义若德回乱民将流亡祝史之为无能补也公说乃止齐侯与晏子坐于路寝公叹曰美哉室其谁有此乎注景公自知德不能乆有国故叹也音义晏子曰敢问何谓也公曰吾以为在德对曰如君之言其陈氏乎陈氏虽无大德而有施于民豆区釡钟之数其取之公也薄注谓以公量收音义其施之民也厚注谓以私量贷音义公厚敛焉陈氏厚施焉民归之矣诗曰虽无德与女式歌且舞注诗小雅义取虽无大德要有喜説之心欲歌舞之式用也音义疏陈氏之施民歌舞之矣后世若少惰陈氏而不亡则国其国也已音义公曰善哉是可若何对曰唯礼可以已之在礼家施不及国疏民不迁农不移工贾不变注守常业音义士不滥注不失职官不滔注滔慢也音义大夫不收公利注不作福疏公曰善哉我不能矣吾今而后知礼之可以为国也对曰礼之可以为国也久矣与天地竝注有天地则礼义兴疏君令臣恭父慈子孝兄爱弟敬夫和妻柔姑慈妇听礼也君令而不违臣共而不贰父慈而敎子孝而箴注箴谏也音义兄爱而友弟敬而顺夫和而义妻柔而正姑慈而从注从不自专妇听而婉注婉顺也音义礼之善物也公曰善哉寡人今而后闻此礼之上也对曰先王所禀于天地以为其民也是以先王上之注禀受也疏经二十有七年春公如齐注自郓行音义公至自齐居于郓夏四月吴弑其君僚注僚亟战民罢又伐楚丧故光乘间而动称国以弑罪在僚音义疏楚杀其大夫郄宛注无极楚之谗人宛所明知而信近之以取败亡故书名罪宛音义疏秋晋士鞅宋乐祁犂衞北宫喜曹人邾人滕人会于扈音义冬十月曹伯午卒注无传未同盟而赴以名音义邾快来奔注无传快邾命卿也故书音义疏公如齐注自郓行公至自齐居于郓注无传传二十七年春公如齐公至自齐处于郓言在外也注在外邑故书地吴子欲因楚丧而伐之注前年楚平王卒使公子掩余公子烛庸帅师围潜注二子皆王僚母弟潜楚邑在庐江六县西南音义疏使延州来季子聘于上国注季子本封延陵后复封州来故曰延州来音义疏遂聘于晋以观诸侯注观彊弱楚莠尹然工尹麇帅师救濳注二尹楚官然麇其名音义疏左司马沈尹戌帅都君子与王马之属以济师注都尹子在都邑之士有复除者王马之属王之养马官属校人也济益也音义疏与吴师遇于穷令尹子常以舟师及沙汭而还注沙水名音义疏左尹郄宛工尹寿帅师至于濳吴师不能退注楚师彊故吴不得退去吴公子光曰此时也弗可失也注欲因其师徒在外国不堪役以弑王音义告鱄设诸曰上国有言曰不索何获我王嗣也吾欲求之注光吴王诸樊子也故曰我王嗣音义疏事若克季子虽至不吾废也注至谓聘还鱄设诸曰王可弑也母老子弱是无若我何注犹言我无若是何欲以老弱託光疏光曰我尔身也注言我身犹尔身夏四月光伏甲于堀室而享王注掘地为室音义王使甲坐于道及其门注坐道边至光门门阶戸席皆王亲也夹之以铍羞者献体改服于门外注羞进食也献体解衣音义疏执羞者坐行而入注坐行膝行执铍者夹承之注承执羞者及体以相授也注铍及进羞者体以所食授王疏光伪足疾入于堀室注恐难作王党杀已素辟之音义鱄设诸寘劒于鱼中以进注全鱼炙音义疏抽劒刺王铍交于匈注交鱄诸匈音义遂弑王阖庐以其子为卿注阖庐光也以鱄诸子为卿音义季子至曰茍先君无废祀民人无废主社稷有奉国家无倾乃吾君也吾谁敢怨哀死事生以待天命非我生乱立者从之先人之道也注吴自诸樊以下兄弟相传而不立适是乱由先人起也季子自知力不能讨光故云尔音义复命哭墓注复使命于僚墓音义复位而待注复本位待光命吴公子掩余奔徐公子烛庸奔钟吾注钟吾小国楚师闻吴乱而还注言闻吴乱明郄宛不取赂而还郄宛直而和国人说之注以直事君以和接类音义鄢将师为右领注右领官名音义与费无极比而恶之注恶郄宛音义令尹子常贿而信谗无极谮郄宛焉谓子常曰子恶欲饮子酒注子恶郄宛音义又谓子恶令尹欲饮酒于子氏子恶曰我贱人也不足以辱令尹令尹将必来辱为惠已甚吾无以酬之若何注酬报献无极曰令尹好甲兵子出之吾择焉注择取以进子常音义取五甲五兵曰寘诸门令尹至必观之而从以酬之注曰无极辞疏及飨日帷诸门左注张帷陈甲兵其中无极谓令尹曰吾几祸子子恶将为子不利甲在门矣子必无往且此役也注此春救濳之役音义吴可以得志子恶取赂焉而还又误羣帅使退其师曰乘乱不祥吴乘我丧我乘其乱不亦可乎令尹使视郄氏则有甲焉不往召鄢将师而告之注告子恶门有甲兵将害己将师退遂令攻郄氏且爇之注爇烧也音义子恶闻之遂自杀也国人弗爇令曰不爇郄氏与之同罪或取一编菅焉或取一秉秆焉注编菅苫也秉把也秆稾也音义疏国人投之遂弗爇也令尹炮之注炮燔郄宛音义疏尽灭郄氏之族党杀阳令终与其弟完及佗注令终阳匄子音义与晋陈及其子弟注晋陈楚大夫皆郄氏之党晋陈之族唿于国曰鄢氏费氏自以为王专祸楚国弱寡王室蒙王与令尹以自利也注蒙欺也音义令尹尽信之矣国将如何令尹病之注为下杀无极张本秋会于扈令戍周且谋纳公也宋衞皆利纳公固请之范献子取货于季孙谓司城子梁与北宫贞子注子梁宋乐祁也贞子衞北宫喜曰季孙未知其罪而君伐之请囚请亡于是乎不获君又弗克而自出也夫岂无备而能出君乎季氏之复天救之也注复犹安也休公徒之怒注休息也而启叔孙氏之心不然岂其伐人而说甲执氷以游叔孙氏惧祸之滥而自同于季氏天之道也音义疏鲁君守齐三年而无成季氏甚得其民淮夷与之注淮夷鲁东夷有十年之备有齐楚之援注公虽在齐言齐不致力有天之赞有民之助有坚守之心有列国之权而弗敢宣也注宣用也音义事君如在国注书公行告公至是也故鞅以为难二子皆图国者也而欲纳鲁君鞅之愿也请从二子以围鲁无成死之二子惧皆辞乃辞小国而以难复注以难纳白晋君孟懿子阳虎伐郓注阳虎季氏家臣伐郓欲夺公疏郓人将战子家子曰天命不惂久矣注惂疑也言弃君不疑音义使君亡者必此衆也注言君据郓衆以与鲁战必败之天旣祸之而自福也不亦难乎犹有鬼神此必败也疏呜唿为无望也夫其死于此乎公使子家子如晋公徒败于且知注且知近郓地也音义楚郄宛之难国言未已进胙者莫不谤令尹注进胙国中祭祀也谤诅也音义沈尹戌言于子常曰夫左尹与中廐尹莫知其罪而子杀之以兴谤讟至于今不已注左尹郄宛也中廐尹阳令终音义戌也惑之仁者杀人以掩谤犹弗为也今吾子杀人以兴谤而弗图不亦异乎夫无极楚之谗人也民莫不知去朝吴注在十五年音义出蔡侯朱注在二十一年丧太子建杀连尹奢注在二十年音义屏王之耳目使不聪明不然平王之温惠共俭有过成庄无不及焉所以不获诸侯迩无极也注迩近也音义今又杀三不辜以兴大谤注三不辜郄氏阳氏晋陈氏几及子矣子而不图将焉用之夫鄢将师矫子之命以灭三族国之良也而不愆位注在位无愆过音义疏吴新有君注光新立也疆埸日骇楚国若有大事子其危哉知者除谗以自安也今子爱谗以自危也甚矣其惑也子常曰是瓦之罪敢不良图九月己未子常杀费无极与鄢将师尽灭其族以说于国谤言乃止音义冬公如齐齐侯请飨之注设飨礼子家子曰朝夕立于其朝又何飨焉其饮酒也乃饮酒使宰献而请安注比公于大夫也礼君不敌臣宴大夫使宰为主献献爵也请安齐侯请自安不在坐也音义疏子仲之子曰重为齐侯夫人曰请使重见注子仲鲁公子慭也十二年谋逐季氏不能而奔齐今行饮酒礼而欲使重见从宴媟也音义子家子乃以君出注辟齐夫人十二月晋籍秦致诸侯之戌于周鲁人辞以难注经所以不书戍周籍秦籍谈子经二十有八年春王三月葬曹悼公注无传六月而葬缓公如晋次于干侯注干侯在魏郡斥丘县晋竟内邑音义夏四月丙戌郑伯宁卒注无传未同盟而赴以名六月葬郑定公注无传三月而葬速秋七月癸巳滕子宁卒注无传未同盟而赴以名冬葬滕悼公注无传传二十八年春公如晋将如干侯注齐侯卑公故适晋子家子曰有求于人而卽其安人孰矜之其造于竟注欲使次于竟以待命音义弗听使请逆于晋晋人曰天祸鲁国君淹恤在外君亦不使一个辱在寡人注一个单使音义而卽安于甥舅其亦使逆君注言自使齐逆君使公复于竟而后逆之注逆着干侯也言公不能用子家所以见辱音义晋祁胜与邬臧通室注二子祁盈家臣也通室易妻音义祁盈将执之注盈祁午之子访于司马叔游注叔游司马叔侯之子叔游曰郑书有之恶直丑正实蕃有徒注郑书古书名也言害正直者实多徒衆音义疏无道立矣子惧不免注言世乱谗胜诗曰民之多辟无自立辟注诗大雅音义疏姑已若何注姑且也已止也盈曰祁氏私有讨国何有焉注言讨家臣无与国事音义遂执之祁胜赂荀跞为之言于晋侯晋侯执祁盈注以其专戮音义祁盈之臣曰钧将皆死注钧同也疏慭使吾君闻胜与臧之死也以为快注慭发语之音音义乃杀之夏六月晋杀祁盈及杨食我注杨叔向邑食我叔向子伯石也音义食我祁盈之党也而助乱故杀之遂灭祁氏羊舌氏初叔向欲娶于申公巫臣氏注夏姬女也音义其母欲娶其党叔向曰吾母多而庶鲜吾惩舅氏矣注言父多妾媵而庶子鲜少嫌母氏性不旷音义疏其母曰子灵之妻杀三夫注子灵巫臣妻夏姬也三夫陈御叔楚㐮老及巫臣也时巫臣已死疏一君注陈灵公一子注夏徴舒而亡一国注陈也两卿矣注孔宁仪行父疏可无惩乎吾闻之甚美必有甚恶是郑穆少妃姚子之子子貉之妹也注子貉郑灵公夷音义疏子貉早死无后而天钟美于是注是夏姬也钟聚也子貉死在宣四年疏将必以是大有败也疏昔有仍氏生女黰黑注有仍古诸侯也美髪为黰音义疏而甚美光可以鑑注髪肤光色可以照人音义疏名曰元妻注以髪黑故乐正后䕫取之注䕫舜典乐之君长音义疏生伯封实有豕心贪惏无餍忿颣无期谓之封豕注颣戾也封大也音义疏有穷后羿灭之夔是以不祀注羿簒夏后者音义且三代之亡共子之废皆是物也注夏以妹喜殷以妲己周以褒姒三代所由亡也共子晋申生以骊姬废音义疏女何以为哉夫有尤物足以移人苟非德义则必有祸注尤异也音义疏叔向惧不敢取平公强使取之生伯石伯石始生子容之母走谒诸姑注子容母叔向嫂伯华妻也姑叔向母音义长叔姒生男注兄弟之妻相谓姒音义疏姑视之及堂闻其声而还曰是豺狼之声也狼子野心非是莫丧羊舌氏矣遂弗视音义秋晋韩宣子卒魏献子为政注献子魏舒分祁氏之田以为七县注七县邬祁平陵梗阳涂水马首盂也音义分羊舌氏之田以为三县注铜鞮平阳杨氏音义司马弥牟为邬大夫注太原邬县贾辛为祁大夫注大原祁县司马乌为平陵大夫魏戊为梗阳大夫注戊魏舒庶子梗阳在太原晋阳县南音义知徐吾为涂水大夫注徐吾知盈孙涂水太原榆次县音义韩固为马首大夫注固韩起孙孟丙为盂大夫注太原盂县乐霄为铜鞮大夫注上党铜鞮县赵朝为平阳大夫注朝赵胜曾孙平阳平阳县音义僚安为杨氏大夫注平阳杨氏县疏谓贾辛司马乌为有力于王室注二十二年辛乌帅师纳敬王疏故举之谓知徐吾赵朝韩固魏戊余子之不失职能守业者也注卿之庶子为余子疏其四人者皆受县而后见于魏子以贤举也注四人司马弥牟孟丙乐霄僚安也受县而后见言采衆而举不以私也音义魏子谓成鱄注鱄晋大夫音义吾与戊也县人其以我为党乎对曰何也戊之为人也远不忘君注远疏远也近不偪同注不偪同位音义居利思义注不茍得在约思纯注无滥心有守心而无淫行虽与之县不亦可乎音义疏昔武王克商光有天下注光大也其兄弟之国者十有五人姬姓之国者四十人皆举亲也夫举无他唯善所在亲疏一也疏诗曰唯此文王帝度其心莫其德音其德克明克明克类克长克君王此大国克顺克比比于文王其德靡悔旣受帝祉施于孙子注诗大雅美文王能王大国受天福施及子孙音义疏心能制义曰度注帝度其心疏德正应和曰莫注莫然清静音义疏照临四方曰明勤施无私曰类注施而无私物得其所无失类也音义疏敎诲不倦曰长注敎诲长人之道赏庆刑威曰君注作威作福君之职也疏慈和徧服曰顺注唯顺故天下徧服音义疏择善而从之曰比注比方善事使相从也经纬天地曰文注经纬相错故织成文疏九德不愆作事无悔注九德上九曰也皆无愆过则动无悔吝音义故袭天禄子孙頼之注袭受也主之举也近文德矣所及其远哉注举魏戊等勤施无私也其四者择善而从故曰近文德所及远也音义疏贾辛将适其县见于魏子魏子曰辛来昔叔向适郑鬷蔑恶注恶貌丑音义欲观叔向从使之收器者注从随也随使人应歛爼豆者疏而往立于堂下一言而善叔向将饮酒闻之曰必鬷明也注素闻其贤故闻其言而知之疏下执其手以上曰昔贾大夫恶注贾国之大夫恶亦丑也音义娶妻而美三年不言不笑御以如臯注为妻御之臯泽音义疏射雉获之其妻始笑而言贾大夫曰才之不可以已我不能射女遂不言不笑夫今子少不飏注颜貌不扬显音义子若无言吾几失子矣言不可以已也如是遂如故知今女有功于王室吾是以举女注因贾辛有功而后举之言人不可无能音义疏行乎敬之哉毋堕乃力注堕损也音义仲尼闻魏子之举也以为义曰近不失亲注谓举魏戊远不失举注以贤举可谓义矣又闻其命贾辛也以为忠注先赏王室之功故为忠诗曰永言配命自求多福忠也注诗大雅永长也言能长配天命致多福者唯忠疏魏子之举也义其命也忠其长有后于晋国乎冬梗阳人有狱魏戊不能断以狱上注上魏子音义其大宗赂以女乐注讼者之大宗魏子将受之魏戊谓阎没女寛注二人魏子之属大夫音义曰主以不贿闻于诸侯若受梗阳人贿莫甚焉吾子必谏皆许诺退朝待于庭注魏子朝君退而待于魏子之庭音义馈入召之注召二大夫食音义比置三叹旣食使坐注更命之令坐音义魏子曰吾闻诸伯叔谚曰唯食忘忧吾子置食之间三叹何也同辞而对曰或赐二小人酒不夕食注或他人也言饥甚馈之始至恐其不足是以叹中置自咎曰岂将军食之而有不足是以再叹注魏子中军将故谓之将军音义疏及馈之毕愿以小人之腹为君子之心属厌而已注属足也言小人之腹饱犹知厌足君子之心亦宜然音义献子辞梗阳人注传言魏氏所以兴也春秋左传注疏卷五十二卷五十二考证春秋左氏传注疏卷五十二考证公至自齐居于郓苏辙曰凡公行反而告庙则书至在外虽不告而书至所以存公也按此说较疏所引贾逵之说为胜季氏岂时时能以公至告庙乎此实圣人特笔所以示君臣之义也公围成孙复曰公围成书者见国内皆叛也尹氏召伯毛伯以王子朝奔楚疏召伯逆王于尸尸地名监本讹作戸今改正传处于郓言鲁地也按诸侯于其境内皆可言居书处于郓所以别于三十年以后之书在干侯也传师及齐师战于炊鼻註非公命则不书赵汸补注曰战不书为鲁讳臣拒君也故齐师围成特书公以见义传王次于滑疏襄十八年楚人伐郑传称公子格率锐师侵费滑胥靡按公子格之上似应有蒍子冯三字疏不应偏举一人传王入于成周吴澄曰王城曰东都盖以镐京为周之西都相对而言也成周曰下都盖以王城为洛之上都相对而言也传晋师使成公般戍周而还监本脱使字今添传王入于庄宫注庄宫在王城赵汸补注曰汪氏云敬王此时已入王城矣三十二年书城成周盖入王城而勿居遂定都成周也传诸侯释位以间王政疏周召二公二相行政依周本纪应作周公召公二相行政传携王奸命疏携王为晋文公所杀以本非适故称携王按此晋文公乃文侯非重耳也楚杀其大夫郄宛注故书名罪宛按传言郄宛之寃则宛无罪传使延州来季子聘于上国疏则上国之言不包晋矣按吴谓中原诸国为上国晋亦其一也传楚莠尹然工尹麇帅师救潜疏旣从定本作工尹则俗本作王尹非也前传有工尹路卽其明証今改正传乃辞小国而以难复赵汸补注曰传见诸侯皆欲纳公晋卿贪故勿克传君亦不使一个辱在寡人赵汸补注曰诮公先齐而后晋非谓不告传且三代之亡共子之废皆是物也疏申人缯人召西戎以伐周缯监本讹作郐今改正传非是莫丧羊舌氏矣按祁氏羊舌氏之灭晋之公族尽矣史记晋世家曰六卿欲弱公氏乃遂以法尽灭其族而分其邑为十县各令其子为大夫晋益弱六卿皆大可谓直笔矣灭祁盈始于知跞知氏子孙卒见灭于赵魏韩孰谓无天道哉传知徐吾为涂水大夫注徐吾知盈孙孙监本讹作县今改正传僚安为杨氏大夫杨监本讹作陈今改正传谓知徐吾赵朝韩固魏戊余子之不失职能守业者也按十县中而知赵韩魏之余子居其四则四卿之专晋国始于此矣传岂将军食之而有不足疏及六国以来遂以将军为官名盖其元起于此按汉书百官公卿表云将军秦官是未深考耳春秋左氏传注疏卷五十二考证春秋左传注疏卷五十三钦定四库全书春秋左传注疏卷五十三晋杜氏注唐陆德明音义孔颖达疏经二十有九年春公至自干侯居于郓注以干侯至不得见晋侯故疏齐侯使高张来唁公注唁公至晋不见受高张高偃子音义疏公如晋次于干侯注复不见受往干侯音义夏四月庚子叔诣卒注无传秋七月冬十月郓溃注无传民逃其上曰溃溃散叛公音义疏传二十九年春公至自干侯处于郓齐侯使高张来唁公称主君注比公于大夫疏子家子曰齐卑君矣君祗辱焉注言往事齐适取辱音义公如干侯注为齐所卑故复适晋冀见恤音义三月己夘京师杀召伯盈尹氏固及原伯鲁之子注皆子朝党也称伯鲁子终不説学音义尹固之复也注二十八年尹固与子朝俱奔楚而道还疏有妇人遇之周郊尤之曰处则劝人为祸行则数日而反是夫也其过三岁乎夏五月庚寅王子赵车入于鄻以叛隂不佞败之注赵车子朝之余也见王杀伯盈等故叛鄻周邑音义平子每岁贾马注贾买也音义具从者之衣屦而归之于干侯公执归马者卖之注卖其马乃不归马卫侯来献其乘马曰启服注启服马名音义疏堑而死注隋堑死也音义公将为之椟注为作棺也音义子家子曰从者病矣请以食之乃以帏裹之注礼曰敝帏不弃为埋马也音义疏公赐公衍羔裘使献龙辅于齐侯注龙辅玉名疏遂入羔裘齐侯喜与之阳谷注阳谷邑名公衍公为之生也其母偕出注出之产舍疏公衍先生公为之母曰相与偕出请相与偕告注留公衍母使待已共白公三日公为生其母先以告公为为兄公私喜于阳谷而思于鲁曰务人为此祸也注务人公为也始与公若谋逐季氏且后生而为兄其诬也久矣乃黜之而以公衍为大子秋龙见于绛郊注绛晋国都音义魏献子问于蔡墨注蔡墨晋太史曰吾闻之虫莫知于龙以其不生得也谓之知信乎对曰人实不知非龙实知注言龙无知乃人不知之耳音义疏古者畜龙故国有豢龙氏有御龙氏注豢御养也音义疏献子曰是二氏者吾亦闻之而不知其故是何谓也对曰昔有飂叔安注飂古国也叔安其君名音义有裔子曰董父注裔逺也𤣥孙之后为裔音义实甚好龙能求其耆欲以饮食之龙多归之乃扰畜龙以服事帝舜帝赐之姓曰董注扰顺也音义疏氏曰豢龙注豢龙官名官有世功则以官氏封诸鬷川鬷夷氏其后也注鬷水上夷皆董姓音义疏故帝舜氏世有畜龙及有夏孔甲扰于有帝注孔甲少康之后九世君也其德能顺于天音义疏帝赐之乘龙河汉各二注合为四音义疏各有雌雄孔甲不能食而未获豢龙氏有陶唐氏旣衰其后有刘累注陶唐尧所治地音义学扰龙于豢龙氏以事孔甲能饮食之夏后嘉之赐氏曰御龙注夏后孔甲以更豕韦之后注更代也以刘累代彭姓之豕韦累寻迁鲁县豕韦复国至商而灭累之后世复承其国为豕韦氏在襄二十四年音义疏龙一雌死濳醢以食夏后注濳藏也藏以为醢明龙不知音义夏后飨之旣而使求之注求致龙也惧而迁于鲁县注不能致龙故惧迁鲁县自贬退也鲁县今鲁阳也范氏其后也注晋范氏也献子曰今何故无之对曰夫物物有其官官脩其方注方法术朝夕思之一日失职则死及之注失职有罪音义失官不食注不食禄官宿其业注宿犹安也其物乃至注设水官脩则龙至若泯弃之物乃坻伏注泯灭也坻止也音义郁湮不育注郁滞也湮塞也育生也音义疏故有五行之官是谓五官实列受氏姓封为上公注爵上公疏祀为贵神社稷五祀是尊是奉注五官之君长能脩其业者死皆配食于五行之神为王者所尊奉音义疏木正曰句芒注正官长也取木生句曲而有芒角也其祀重焉音义疏火正曰祝融注祝融明貎其祀犂焉音义疏金正曰蓐收注秋物摧蓐而可收也其祀该焉音义水正曰𤣥冥注水隂而幽冥其祀脩及熙焉音义土正曰后土注土为羣物主故称后也其祀句龙焉在家则祀中霤在野则为社音义疏龙水物也水官弃矣故龙不生得注弃废也疏不然周易有之注言若不尔周易无縁有龙在干䷀注干下干上干音义之姤䷫注巽下干上姤干初九变音义曰濳龙勿用注干初九爻辞音义其同人䷌注离下干上同人干九二变曰见龙在田注干九二爻辞其大有䷍注干下离上大有干九五变曰飞龙在天注干九五爻辞其夬䷪注干下兊上夬干上九变音义曰亢龙有悔注干上九爻辞音义其坤䷁注坤上坤下坤干六爻皆变音义曰见羣龙无首吉注干用九爻辞坤之剥䷖注坤下艮上剥坤上六变音义曰龙战于野注坤上六爻辞疏若不朝夕见谁能物之注物谓上六卦之所称龙各不同也今説易者皆以龙喻阳气如史墨之言则为皆是眞龙疏献子曰社稷五祀谁氏之五官也注问五官之长皆是谁对曰少皥氏有四叔注少皥金天氏音义疏曰重曰该曰脩曰熙实能金木及水注能治其官音义使重为句芒注木正该为蓐收注金正脩及熙为𤣥冥注二子相代为水正世不失职遂济穷桑此其三祀也注穷桑少皥之号也四子能治其官使不失职济成少皥之功死皆为民所祀穷桑地在鲁北疏颛顼氏有子曰犂为祝融注犂为火正音义共工氏有子曰句龙为后土注共工在太皥后神农前以水名官其子句龙能平水土故死而见祀音义疏此其二祀也后土为社注方答社稷故明言为社疏稷田正也注掌播殖也疏有烈山氏之子曰柱为稷注烈山氏神农世诸侯音义疏自夏以上祀之注祀柱音义周弃亦为稷自商以来祀之注弃周之始祖能播百谷汤旣胜夏废柱而以弃代之传言蔡墨之博物疏冬晋赵鞅荀寅帅师城汝濵注赵鞅赵武孙也荀寅中行荀呉之子汝濵晋所取陆浑地音义遂赋晋国一鼓铁以铸刑鼎注令晋国各出功力共鼔石为铁计令一鼓而足因军役而为之故言遂音义疏着范宣子所为刑书焉疏仲尼曰晋其亡乎失其度矣夫晋国将守唐叔之所受法度以经纬其民卿大夫以序守之注序位次也民是以能尊其贵贵是以能守其业贵贱不愆所谓度也疏文公是以作执秩之官为被庐之法注僖二十七年文公蒐被庐脩唐叔之法音义以为盟主今弃是度也而为刑鼎民在鼎矣何以尊贵注弃礼徴书故不尊贵贵何业之守注民不奉上则上失业贵贱无序何以为国疏且夫宣子之刑夷之蒐也晋国之乱制也注范宣子所用刑乃夷蒐之法也夷蒐在文六年一蒐而三易中军帅贾季箕郑之徒遂作乱故曰乱制音义疏若之何以为法蔡史墨曰范氏中行氏其亡乎注蔡史墨卽蔡墨中行寅为下卿而干上令擅作刑器以为国法是法姦也又加范氏焉易之亡也注范宣子刑书中旣废矣今复兴之是成其咎音义疏其及赵氏赵孟与焉然不得已若德可以免注铸刑鼎本非赵鞅意不得已而从之若能脩德可以免祸为定十三年荀寅士吉射入朝歌以叛音义经三十年春王正月公在干侯注释不朝正于庙夏六月庚辰晋侯去疾卒注未同盟而赴以名音义秋八月葬晋顷公注三月而葬速音义疏冬十有二月吴灭徐徐子章羽奔楚注徐子称名以名告也传三十年春王正月公在干侯不先书郓与干侯非公且征过也注征明也二十七年二十八年公在郓二十九年公在干侯而经不释朝正之礼者所以非责公之妄且明过谬犹可掩故不显书其所在使若在国然自是郓人溃叛齐晋卑公子家忠谋终不能用内外弃之非复过误所当掩塞故每岁书公所在音义疏夏六月晋顷公卒秋八月葬郑游吉弔且送葬魏献子使士景伯诘之曰悼公之丧子西弔子蟜送葬注在襄十五年音义今吾子无贰何故注弔丧共使音义对曰诸侯所以归晋君礼也礼也者小事大大字小之谓事大在共其时命注随时共所求音义字小在恤其所无以敝邑居大国之间共其职贡与其备御不虞之患岂忘共命注言不敢忘共命以所备御者多不及办之音义先王之制诸侯之丧士弔大夫送葬唯嘉好聘享三军之事于是乎使卿晋之丧事敝邑之间先君有所助执绋矣注绋輓索也礼送葬必执绋音义疏若其不间虽士大夫有所不获数矣注不得如先王礼数大国之惠亦庆其加注庆善也谓善其君自行而不讨其乏明底其情注底致也音义取备而已以为礼也疏灵王之丧注在襄二十九年我先君简公在楚我先大夫印段实往敝邑之少卿也注少年少也音义疏王吏不讨恤所无也今大夫曰女盍从旧注盍何不也音义旧有丰有省不知所从从其丰则寡君幼弱是以不共从其省则吉在此矣唯大夫图之晋人不能诘注传言大叔之敏音义吴子使徐人执掩余使钟吾人执烛庸注二十七年奔故二公子奔楚楚子大封而定其徙注大封与土田定其所徙之居使监马尹大心逆吴公子使居养注二子奔楚楚使逆之于竟也养卽所封之邑音义莠尹然左司马沈尹戌城之注城养音义取于城父与胡田以与之注胡田故胡子之地将以害吴也子西谏曰吴光新得国而亲其民视民如子辛苦同之将用之也若好吴边疆使柔服焉犹惧其至注柔服谓不与吴搆怨音义吾又彊其雠以重怒之无乃不可乎注雠谓二公子音义吴周之胄裔也而弃在海濵不与姬通今而始大比于诸华光又甚文将自同于先王注先王谓大王王季亦自西戎始比诸华音义不知天将以为虐乎使翦丧吴国而封大异姓乎其抑亦将卒以祚吴乎其终不远矣注言其事行可知不久音义我盍姑亿吾鬼神注亿安也音义而宁吾族姓以待其归注善恶之归将焉用自播扬焉注播扬犹劳动也音义王弗听吴子怒冬十二月吴子执钟吾子遂伐徐防山以水之注防壅山水以灌徐音义己卯灭徐徐子章禹断其髪注断髪自刑示惧音义携其夫人以逆吴子吴子唁而送之使其迩臣从之遂奔楚注迩近也楚沈尹戌帅师救徐弗及遂城夷使徐子处之注夷城父也吴子问于伍员曰初而言伐楚注在二十年音义余知其可也而恐其使余往也又恶人之有余之功也今余将自有之矣伐楚何如对曰楚执政衆而乖莫适任患若为三师以肄焉注肄犹劳也音义一师至彼必皆出彼出则归彼归则出楚必道敝注罢敝于道音义亟肄以罢之注亟数也音义多方以误之旣罢而后以三军继之必大克之阖庐从之楚于是乎始病注为定四年吴入楚传经三十有一年春王正月公在干侯季孙意如㑹晋荀跞于适歴注适歴晋地音义夏四月丁巳薛伯谷卒注襄二十五年盟重丘音义疏晋侯使荀跞唁公于干侯注将使意如迎公故荀跞来唁秋葬薛献公注无传冬黑肱以滥来奔注黑肱邾大夫滥东海昌虑县不书邾史阙文音义疏十有二月辛亥朔日有食之传三十一年春王正月公在干侯言不能外内也注公内不容于臣子外不容于齐晋所以久在干侯晋侯将以师纳公范献子曰若召季孙而不来则信不臣矣然后伐之若何晋人召季孙献子使私焉曰子必来我受其无咎注言我为子受无咎之任音义疏季孙意如㑹晋荀跞于适歴荀跞曰寡君使跞谓吾子何故出君有君不事周有常刑子其图之季孙练冠麻衣跣行注示忧慼音义疏伏而对曰事君臣之所不得也敢逃刑命注言愿事君君不肯还不敢辟罪君若以臣为有罪请囚于费以待君之察也亦唯君若以先臣之故不絶季氏而赐之死注虽赐以死不絶其后音义疏若弗杀弗亡君之惠也死且不朽若得从君而归则固臣之愿也敢有异心注君皆谓鲁侯也盖季孙探言罪已轻重以答荀跞音义夏四月季孙从知伯如干侯注知伯荀跞音义子家子曰君与之归一慙之不忍而终身慙乎公曰诺衆曰在一言矣君必逐之注言晋旣忧君君一言使晋晋必逐之荀跞以晋侯之命唁公且曰寡君使跞以君命讨于意如意如不敢逃死君其入也公曰君惠顾先君之好施及亡人将使归粪除宗祧以事君则不能见夫人已所能见夫人者有如河注夫人谓季孙也言若见季孙已当受祸明如河以自誓音义荀跞掩耳而走注怪公所言示不忍听曰寡君其罪之恐敢与知鲁国之难注言恐获不纳君之罪今纳而不入何敢复知耶音义臣请复于寡君退而谓季孙君怒未怠子姑归祭注归摄君事子家子曰君以一乘入于鲁师季孙必与君归公欲从之衆从者胁公不得归注传言君弱不得复自在音义薛伯谷卒同盟故书注谓书名也入春秋来薛始书名故𤼵传经在荀跞唁公上传在下者欲鲁事相次秋吴人侵楚伐夷侵潜六注皆楚邑楚沈尹戌帅师救濳吴师还楚师迁濳于南冈而还吴师围弦左司马戌右司马稽帅师救弦及豫章注左司马沈尹戌音义吴师还始用子胥之谋也注谋在前年冬邾黑肱以滥来奔贱而书名重地故也注黑肱非命卿故曰贱君子曰名之不可不愼也如是注是黑肱也夫有所有名而不如其已注有所谓有地也言虽有名不如无名已止也以地叛虽贱必书地以名其人终为不义弗可灭已是故君子动则思礼行则思义不为利回注回正心也音义不为义疚注疚病也见义则为之音义或求名而不得或欲盖而名章惩不义也齐豹为卫司宼守嗣大夫注守先人嗣言其尊音义作而不义其书为盗注求名而不得也二十年豹杀卫侯兄欲求不畏疆御之名邾庻其注在襄二十二年莒牟夷注在五年邾黑肱以土地出求食而已不求其名贱而必书注春秋叛者多唯取三人来适鲁者三人皆小国大夫故曰贱此二物者所以惩肆而去贪也注物事也肆放也齐豹书盗惩肆也三叛人名去贪也音义若艰难其身注身为艰难以险危大人注大人在位者而有名章彻注谓得勇名攻难之士将奔走之注攻犹作也奔走犹赴趣也音义若窃邑叛君以徼大利而无名注谓不书其人名音义贪冒之民将寘力焉注尽力为之不顾于见书音义是以春秋书齐豹曰盗三叛人名以惩不义数恶无礼其善志也注无礼恶逆皆数而不忘记事之善者也音义故曰春秋之称微而显注文微而义着音义婉而辨注辞婉而㫖别音义疏上之人能使昭明注上之人谓在位者在位者能行其法非贱人所能善人劝焉淫人惧焉是以君子贵之十二月辛亥朔日有食之是夜也赵简子梦童子臝而转以歌注转婉转也音义旦占诸史墨曰吾梦如是今而日食何也注简子梦适与日食㑹谓咎在已故问之对曰六年及此月也吴其入郢乎终亦弗克注史墨知梦非日食之应故释日食之咎而不释其梦音义入郢必以庚辰注庚日有变日在辰尾故曰以庚辰定四年十一月庚辰呉入郢疏日月在辰尾注辰尾龙尾也周十二月今之十月日月合朔于辰尾而食疏庚午之日日始有谪火胜金故弗克注谪变气也庚午十月十九日去辛亥朔四十一日虽食在辛亥更以始变为占也午南方楚之位也午火庚金也日以庚午有变故灾在楚楚之仇敌唯吴故知入郢必吴火胜金者金为火妃食在辛亥亥水也水数六故六年也音义疏经三十有二年春王正月公在干侯取阚注无传公别居干侯遣人诱阚而取之不用师徒音义疏夏吴伐越秋七月冬仲孙何忌会晋韩不信齐髙张宋仲几卫世叔申郑国参曹人莒人薛人把人小邾人城成周注世叔申世叔仪孙也国参子产之子不书盟时公在外未及告公公已薨音义疏十有二月己未公薨于干侯注十五日疏传三十二年春王正月公在干侯言不能外内又不能用其人也注其人谓子家羁也言公不能用其人故于今犹在干侯夏吴伐越始用师于越也注自此之前虽疆事小争未尝用大兵音义史墨曰不及四十年越其有吴乎注存亡之数不过三纪岁星三周三十六岁故曰不及四十年哀二十二年越灭吴至此三十八岁越得岁而吴伐之必受其凶注此年岁在星纪星纪吴越之分也岁星所在其国有福呉先用兵故反受其殃音义疏秋八月王使富辛与石张如晋请城成周注子朝之乱其余党多在王城敬王畏之徙都成周成周狭小故请城之音义天子曰天降祸于周俾我兄弟竝有乱心以为伯父忧注俾使也兄弟谓子朝也伯父谓晋侯音义我一二亲昵甥舅不皇启处于今十年注谓二十三年二师围郊至于今音义勤戍五年注谓二十八年晋籍秦致诸侯之戍至于今疏余一人无日忘之注念诸侯劳闵闵焉如农夫之望岁惧以待时注闵闵忧貌王忧乱常闵闵冀望安定如农夫之忧饥冀望来岁之将熟伯父若肆大惠复二文之业弛周室之忧注肆展放也二文谓文侯仇文公重耳弛犹觧也音义徼文武之福以固盟主宣昭令名则余一人有大愿矣昔成王合诸侯城成周以为东都崇文德焉注作成周迁殷民以为京师之东都所以崇文王之德音义疏今我欲徼福假灵于成王脩成周之城俾戍人无勤诸侯用宁蝥贼远屏晋之力也注蝥贼喻灾害音义疏其委诸伯父使伯父实重图之俾我一人无征怨于百姓注征召也音义而伯父有荣施先王庸之注庸功也先王之灵以为大功音义范献子谓魏献子曰与其戍周不如城之天子实云注云欲罢戍而城虽有后事晋勿与知可也从王命以纾诸侯晋国无忧是之不务而又焉从事魏献子曰善使伯音对注伯音韩不信音义曰天子有命敢不奉承以奔告于诸侯迟速衰序注衰差也序次也音义于是焉在注在周所命冬十一月晋魏舒韩不信如京师合诸侯之大夫于狄泉寻盟且令城成周注寻平丘盟魏子南靣注居君位卫彪傒曰魏子必有大咎干位以令大事非其任也注彪傒卫大夫音义诗曰敬天之怒不敢戏豫敬天之渝不敢驰驱注诗大雅戒王者言当敬畏天之谴怒不可游戏逸豫驰驱自恣渝变也音义疏况敢干位以作大事乎己丑士弥牟营成周计丈数注计所当城之丈数也疏揣高卑注度高曰揣音义度厚薄仭沟洫注度深曰仞音义物土方议远迩注物相也相取土之方靣远近之宜音义量事期注知事几时毕音义计徒庸注知用几人功虑财用注知费几财用音义书糇粮注知用几粮食音义以令役于诸侯属役赋丈注付所当城尺丈音义疏书以授帅注帅诸侯之大夫音义而效诸刘子注效致也音义韩简子临之以为成命注临履其事以命诸侯经所以不书魏舒十二月公疾徧赐大夫注从公者音义大夫不受赐子家子䨇琥注琥玉器音义疏一环一璧轻服注细好之服疏受之大夫皆受其赐己未公薨子家子反赐于府人曰吾不敢逆君命也大夫皆反其赐书曰公薨于干侯言失其所也注不薨路寝为失所赵简子问于史墨曰季氏出其君而民服焉诸侯与之君死于外而莫之或罪也对曰物生有两有三有五有陪贰故天有三辰注谓有三音义地有五行注谓有五体有左右注谓有两各有妃耦注谓陪贰音义王有公诸侯有卿皆有贰也天生季氏以贰鲁侯为日久矣民之服焉不亦宜乎鲁君世从其失季氏世脩其勤民忘君矣虽死于外其谁矜之社稷无常奉注奉之无常人言唯德也音义君臣无常位自古以然注史墨迹古今以实言故诗曰高岸为谷深谷为陵注诗小雅言高下有变易疏三后之姓于今为庶主所知也注三后虞夏商疏在易卦雷乘干曰大壮䷡注干下震上大壮震在干上故曰雷乘干疏天之道也注干为天子震为诸侯而在上君臣易位犹臣大强壮若天上有雷疏昔成季友桓之季也文姜之爱子也始震而卜卜人谒之曰生有嘉闻注嘉名闻于世音义疏其名曰友为公室辅及生如卜人之言有文在其手曰友遂以名之旣而有大功于鲁注立僖公音义受费以为上卿至于文子武子注文子行父武子宿音义世増其业不废旧绩鲁文公薨而东门遂杀适立庶鲁君于是乎失国注失国权音义政在季氏于此君也四公矣民不知君何以得国是以为君愼器与名不可以假人注器车服名爵号疏春秋左传注疏卷五十三卷五十三考证春秋左氏传注疏卷五十三考证传及有夏孔甲扰于有帝疏杼子帝芬芬子帝芒芒子帝世世子帝不降不降弟帝乔乔子帝广也按此疏据帝王世纪也若夏本纪少康子帝宁卽世纪之帝杼杼子槐不作帝芬芒子帝泄不作帝世不降弟帝扄不作帝乔扄子帝廑不作帝广卽金履祥前编亦依史记也传帝赐之乗龙河汉各二注合为四按夏本纪言天降龙二有雌雄当是用此传而忘其为各二耳传以更豕韦之后按夏本纪作受豕韦之后集解引贾逵曰刘累之后至商不絶以代豕韦之后祝融之后封于豕韦殷武丁灭之传周易有之疏九二同人卦爻九五大有卦爻监本脱二卦字以上文干之初九姤卦爻下文上九夬卦爻例之则此二句应有卦字今添传若不朝夕见谁能物之按左氏之为传信以传信疑以传疑皆以纪事左氏不着一语也如此传豢龙语极荒唐葢太史墨离夏孔甲千年得诸传闻而不知惟不能生得之谓龙惟不能生得故易于干取象于龙乃述所闻于魏献子左氏记之谓当时贤士大夫而其言龎犹如此耳传世不失职遂济穷桑疏杜以少皥之世以鸟名官不得有木正火正按如杜说则木正等官皆在颛顼之世与郯子所言颛顼以下命以民事者合传有烈山氏之子曰柱为稷疏后为农神也监本讹作为神农也今改正又疏盖柱人名人监本讹作地今改正春王正月公在干侯按此圣人特笔注但作释不朝正于庙非也刘敞曰以存公也公居于郓有鲁也在干侯无鲁也公虽无鲁鲁不可无公也传非公且徴过也按左氏不知君臣大义宜为公羊家所排夫昭公无道失国何待经书所在而后见乎不言经严名义以警乱臣但言非公徴过谬矣杜注孔疏抑又甚焉赵汸补注曰郓在境内故以书至书居为义干侯晋地故书所在见公出在外也季孙意如㑹晋荀跞于适歴陆淳曰季孙逐君之臣也晋不罪之而反为㑹晋侯之为盟主可知矣荀跞之为人臣可知矣王应麟曰列国大夫之无君晋为之也㑹于戚而不讨孙林父㑹于夷仪而不讨崔杼㑹于适歴而不讨意如君臣之义不明而大夫簒夺之祸晋自及矣晋侯使荀跞唁公于干侯陆淳曰干侯晋地故不言来唁黑肱以滥来奔注不书邾史阙文按公羊谷梁解不言邾之意不如杜注直截传入郢必以庚辰注庚午有变日在辰尾按监本作庚辰有变误也杜言史墨所以能知入郢必是庚辰日者以今年日变始于庚午则后之入郢必以庚日干也今年日变在辰尾则后之入郢必以辰日支也传越得岁而吴伐之疏斗十二度至于牵牛初度乃为牛耳监夲讹作乃为申耳今改正传昔成王合诸侯城成周以为东都崇文徳焉注所以崇文王之徳按东都之作专为朝㑹则崇文徳乃对武功言不必曰崇文王之徳也传天生季氏以贰鲁侯王应麟困学纪闻曰简子在晋犹季氏在鲁也史墨之对何其悖哉张睢阳责令狐潮曰未识人伦焉知天道按左氏记史墨之对犹后代列史记乱臣之言耳而后世必欲以此等为左氏罪传是以为君慎器与名不可以假人赵汸补注曰史墨对赵简子与襄十四年师旷对晋侯皆释君助臣阿附强家所谓社稷无常奉君臣无常位乃党逆附簒之辞不可为训按史墨对赵简子言简子臣也则为党逆附簒师旷对晋侯言则为纳忠陈善之语赵氏混而一之失其㫖矣春秋左氏传注疏卷五十三考证春秋左传注疏卷五十四钦定四库全书春秋左传注疏卷五十四晋杜氏注唐陆徳明音义孔颖达疏定公音义疏经元年春王注公之始年而不书正月公卽位在六月故疏三月晋人执宋仲几于京师注晋执人于天子之侧而不以归京师故但书其执不书所归音义疏夏六月癸亥公之丧至自干侯注告于庙故书至戊辰公卽位注定公不得以正月卽位失其时故详而日之记事之宜无义例疏秋七月癸巳葬我君昭公注公在外薨故八月乃葬九月大雩注无传过也音义立炀宫注炀公伯禽子也其庙已毁季氏祷之而立其宫书以讥之音义疏冬十月陨霜杀菽注无传周十月今八月陨霜杀菽非常之灾音义疏传元年春王正月辛巳晋魏舒合诸侯之大夫于狄泉将以城成周魏子涖政注涖临也代天子大夫为政音义衞彪傒注衞大夫曰将建天子注立天子之居而易位以令非义也大事奸义必有大咎晋不失诸侯魏子其不免乎是行也魏献子属役于韩简子及原寿过注简子韩起孙不信也原寿过周大夫音义疏而田于大陆焚焉注禹贡大陆在鉅鹿北嫌絶远疑此田在汲郡吴泽荒芜之地火田并见烧也尔雅广平曰陆音义疏还卒于甯注甯今脩武县近吴泽音义范献子去其柏椁以其未复命而田也注范献子代魏子为政去其柏椁示贬之音义疏孟懿子会城成周注不书公未卽位疏庚寅栽注栽设板筑音义宋仲几不受功曰滕薛郳吾役也注欲使三国代宋受功役也音义薛宰曰宋为无道絶我小国于周以我适楚故我常从宋晋文公为践土之盟注在僖二十八年曰凡我同盟各复旧职若从践土若从宋亦唯命仲几曰践土固然注固曰从旧薛旧为宋役薛宰曰薛之皇祖奚仲居薛以为夏车正注皇大也奚仲为夏禹掌车服大夫音义奚仲迁于邳注邳下邳县音义仲虺居薛以为汤左相注仲虺奚仲之后音义若复旧职将承王官何故以役诸侯注承奉也仲几曰三代各异物薛焉得有旧注言居周世不得以夏殷为旧音义为宋役亦其职也士弥牟曰晋之从政者新注言范献子新为政未习故事疏子姑受功归吾视诸故府注求故事仲几曰纵子忘之山川鬼神其忘诸乎注山川鬼神盟所告士伯怒谓韩简子曰薛征于人注典籍故事人所知也宋徴于鬼注取证于鬼神宋罪大矣且已无辞而抑我以神诬我也启宠纳侮其此之谓矣注开宠过分则纳受侵侮音义疏必以仲几为戮乃执仲几以归三月归诸京师注知以归不可故复归之京师音义城三旬而毕乃归诸侯之戌齐高张后不从诸侯注后期不及诸侯之役晋女叔寛曰周苌𢎞齐高张皆将不免注叔寛女寛也音义苌叔违天高子违人注天旣厌周德苌𢎞欲迁都以延其祚故曰违天诸侯相率以崇天子而高子后期故曰违人音义天之所坏不可支也衆之所为不可奸也注为哀三年周人杀苌𢎞六年高张来奔起夏叔孙成子逆公之丧于干侯注成子叔孙婼之子季孙曰子家子亟言于我未尝不中吾志也吾欲与之从政子必止之且听命焉注衆事皆谘问子家子音义疏子家子不见叔孙易几而哭注几哭㑹也不欲见叔孙故朝夕哭不同㑹音义叔孙请见子家子子家子辞曰羁未得见而从君以出注出时成子未为卿音义君不命而薨羁不敢见注言未受昭公之命託辞以距叔孙叔孙使告之曰公衍公为实使羣臣不得事君注二子始谋逐季氏疏若公子宋主社稷则羣臣之愿也注宋昭公弟定公凡从公出而可以入者将唯子是听子家氏未有后季孙愿与子从政此皆季孙之愿也使不敢以告注不敢叔孙成子名对曰若立君则有卿士大夫与守龟在羁弗敢知若从君者则貌而出者入可也注貌出谓以义从公与季氏无实怨音义寇而出者行可也注与季氏为宼讐者自可去若覊也则君知其出也注君昭公而未知其入也羁将逃也丧及坏隤公子宋先入从公者皆自坏隤反注出奔音义六月癸亥公之丧至自干侯戊辰公卽位注诸侯薨五日而殡殡则嗣子卽位癸亥昭公丧至五日殡于宫定公乃卽位疏季孙使役如阚公氏将沟焉注阚鲁羣公墓所在也季孙恶昭公欲沟絶其兆域不使与先君同音义疏荣鴐鵞曰生不能事死又离之以自旌也注鴐鵞鲁大夫荣成伯也旌章也音义纵子忍之后必或耻之乃止季孙问于荣鴐鵞曰吾欲为君谥使子孙知之注为恶谥疏对曰生弗能事死又恶之以自信也将焉用之乃止音义疏秋七月癸巳葬昭公于墓道南孔子之为司寇也沟而合诸墓注明臣无贬君之义疏昭公出故季平子祷于炀公九月立炀宫注平子逐君惧而请祷于炀公昭公死于外自以为获福故立其宫疏周巩简公弃其子弟而好用远人注简公周卿士远人异族也为明年巩氏贼简公张夲音义疏经二年春王正月夏五月壬辰雉门及两观灾注无传雉门公宫之南门两观阙也天火曰灾音义疏秋楚人伐吴注囊瓦称人见诱以败军音义冬十月新作雉门及两观注无传传二年夏四月辛酉巩氏之羣子弟贼简公注传言弃亲用疎所以败也桐叛楚注桐小国庐江舒县西南有桐乡吴子使舒鸠氏诱楚人注舒鸠楚属国曰以师临我注敎舒鸠诱楚使以师临吴我伐桐为我使之无忌注吴伐桐也伪若畏楚师之临己而为伐其叛国以取媚者也欲使楚不忌吴所谓多方以误之音义疏秋楚囊瓦伐吴师于豫章注从舒鸠言吴人见舟于豫章注伪将为楚伐桐音义而潜师于巢注实欲以击楚冬十月吴军楚师于豫章败之注楚不忌故遂围巢克之获楚公子繁注繁守巢大夫邾庄公与夷射姑饮酒私出注射姑邾大夫出辟酒音义阍乞肉焉夺之杖以敲之注夺阍杖以敲阍头也为明年邾子卒传音义经三年春王正月公如晋至河乃复注无传疏二月辛卯邾子穿卒注再同盟音义疏夏四月秋葬邾庄公注六月乃葬缓冬仲孙何忌及邾子盟于拔注拔地阙音义传三年春二月辛卯邾子在门台注门上有台临廷阍以缾水沃廷邾子望见之怒阍曰夷射姑旋焉注旋小便音义命执之注见其不洁执射姑弗得滋怒自投于牀废于鑪炭烂遂卒注废隋也音义先葬以车五乘殉五人注欲藏中之洁故先内车及殉别为便房盖其遗命音义疏庄公卞急而好洁故及是注卞躁疾也音义秋九月鲜虞人败晋师于平中注平中晋地获晋观虎恃其勇也注为五年士鞅围鲜虞张本冬盟于郯注郯卽拔也音义脩邾好也注公卽位故脩好蔡昭侯为两佩与两裘注佩佩玉也以如楚献一佩一裘于昭王昭王服之以享蔡侯蔡侯亦服其一子常欲之弗与三年止之唐成公如楚有两肃爽马子常欲之注成公唐惠侯之后肃爽骏马名音义疏弗与亦三年止之唐人或相与谋请代先从者许之音义疏饮先从者酒醉之窃马而献之子常子常归唐侯自拘于司败注窃马者自拘音义曰君以弄马之故隐君身注隐忧约也音义弃国家羣臣请相夫人以偿马必如之注相助也夫人谓养马者音义唐侯曰寡人之过也二三子无辱皆赏之蔡人闻之固请而献佩于子常子常朝见蔡侯之徒命有司曰蔡君之久也官不共也注言楚所以礼遣蔡侯之物不共备故音义明日礼不毕将死注遣蔡侯之礼蔡侯归及汉执玉而沈曰余所有济汉而南者有若大川注自誓言若复渡汉当受祸明如大川音义蔡侯如晋以其子元与其大夫之子为质焉而请伐楚注为明年㑹召陵张本音义经四年春王二月癸巳陈侯吴卒注无传未同盟而赴以名癸巳正月七日书二月从赴疏三月公㑹刘子晋侯宋公蔡侯衞侯陈子郑伯许男曹伯莒子邾子顿子胡子滕子薛伯把伯小邾子齐国夏于召陵侵楚注于召陵先行㑹礼入楚竟故书侵音义疏夏四月庚辰蔡公孙姓帅师灭沈以沈子嘉归杀之音义五月公及诸侯盟于臯鼬注召陵㑹刘子诸侯总言之也繁昌县东南有城臯亭复称公者㑹盟异处故音义疏把伯成卒于㑹注无传音义疏六月葬陈惠公注无传许迁于容城注无传秋七月公至自㑹注无传刘卷卒注无传卽刘蚠也刘子奉命出盟召陵死则天王为告同盟故不具爵音义疏葬把悼公注无传楚人围蔡注不服故也晋士鞅衞孔圉帅师伐鲜虞注无传孔圉孔羁孙士鞅卽范鞅音义葬刘文公注无传冬十有一月庚午蔡侯以吴子及楚人战于柏举楚师败绩注师能左右之曰以皆陈曰战大崩曰败绩吴为蔡讨楚从蔡计谋故书蔡侯以吴子言能左右之也囊瓦称人贪以致败不能死难罪贱之柏举楚地昭三十一年传曰六年十二月庚辰吴入郢今以十一月者并数闰音义疏楚囊瓦出奔郑注书名恶之音义疏庚辰吴入郢注弗地曰入吴不称子史略文疏传四年春三月刘文公合诸侯于召陵谋伐楚也注文公王官伯也晋人假王命以讨楚之久留蔡侯故曰文公合诸侯疏晋荀寅求货于蔡侯弗得言于范献子曰国家方危诸侯方贰将以袭敌不亦难乎水潦方降疾疟方起中山不服注中山鲜虞音义弃盟取怨无损于楚注晋楚同盟伐之为取怨而失中山不如辞蔡侯吾自方城以来楚未可以得志注晋败楚侵方城在襄十六年祗取勤焉乃辞蔡侯晋人假羽旄于郑郑人与之注析羽为旌王者游车之所建郑私有之因谓之羽旄借观之音义疏明日或斾以会注或贱者也继旐曰斾令贱人施其斾执以从会示卑郑音义疏晋于是乎失诸侯注传言晋无礼所以遂弱将㑹衞子行敬子言于灵公注子行敬于衞大夫曰会同难注难得宜啧有烦言莫之治也注啧至也烦言忿争音义疏其使祝佗从注祝佗大祝子鱼音义公曰善乃使子鱼子鱼辞曰臣展四体以率旧职犹惧不给而烦刑书若又共二注共二职音义徼大罪也且夫祝社稷之常隶也注隶贱臣也音义社稷不动祝不出竟官之制也注社稷动谓国迁音义疏君以军行祓社衅鼓注师出先有事祓祷于社谓之宜社于是杀牲以血涂鼓鼙为衅鼓音义疏祝奉以从注奉社主也音义疏于是乎出竟若嘉好之事注谓朝㑹音义君行师从注二千五百人卿行旅从注五百人臣无事焉疏公曰行也及臯鼬注将盟将长蔡于衞注欲令蔡先衞歃音义衞侯使祝佗私于苌𢎞曰闻诸道路不知信否若闻蔡将先衞信乎苌𢎞曰信蔡叔康叔之兄也注蔡叔周公兄康叔周公弟疏先衞不亦可乎子鱼曰以先王观之则尚德也昔武王克啇成王定之选建明德以藩屏周故周公相王室以尹天下注尹正也音义于周为睦注睦亲厚也以盛德见亲厚分鲁公以大路大旂注鲁公伯禽也此大路金路钖同姓诸侯车也交龙为旂周礼同姓以封音义疏夏后氏之璜注璜美玉名音义疏封父之繁弱注封父古诸侯也繁弱大弓名音义疏殷民六族条氏徐氏萧氏索氏长勺氏尾勺氏使帅其宗氏辑其分族将其类丑注丑衆也音义以法则周公用卽命于周注卽就也使六族就周受周公之法制是使之职事于鲁注共鲁公之职事音义以昭周公之明德注昭显也疏分之土田陪敦注陪增也敦厚也音义疏祝宗卜史注大祝宗人大卜大史凡四官备物典策注典策春秋之制音义官司彝器注官司百官也彝器常用器音义疏因商奄之民注商奄国名也与四国流言或迸散在鲁皆令卽属鲁怀柔之音义疏命以伯禽注伯禽周公世子时周公唯遣伯禽之国故皆以付伯禽疏而封于少皥之虚注少皥虚曲阜也在鲁城内音义疏分康叔注康叔衞之祖以大路少帛綪茷旃旌注少帛杂帛也綪茷大赤取染草名也通帛为旃析羽为旌音义疏大吕注钟名疏殷民七族陶氏施氏繁氏锜氏樊氏饥氏终葵氏封畛土略自武父以南及圃田之北竟注畛涂所径也略界也武父衞北界圃田郑薮名音义疏取于有阎之土以共王职注有阎衞所受朝宿邑盖近京畿音义取于相土之东都以㑹王之东蒐注为汤沐邑王东廵守以助祭泰山音义疏聃季授土注聃季周公弟司空音义疏陶叔授民注陶叔司徒命以康诰而封于殷虚注康诰周书殷虚朝歌也皆启以商政疆以周索注皆鲁衞也启开也居殷故地因其风俗开用其政疆理土地以周法索法也音义疏分唐叔注唐叔晋之祖以大路密须之鼓注密须国名阙巩注甲名音义沽洗注钟名音义怀姓九宗职官五正注怀姓唐之余民九宗一姓为九族职官五正五官之长音义疏命以唐诰而封于夏虚注唐诰诰命篇名也夏虚大夏今大原晋阳也启以夏政注亦因夏风俗开用其政疆以戎索注大原近戎而寒不与中国同故自以戎法三者皆叔也而有令德故昭之以分物不然文武成康之伯犹多而不获是分也唯不尚年也疏管蔡启商惎间王室注惎毒也周公摄政管叔蔡叔开道纣子禄父以毒乱王室音义王于是乎杀管叔而蔡蔡叔注周公称王命以讨二叔蔡放也音义以车七乘徒七十人注与蔡叔车徒而放之音义其子蔡仲改行帅德周公举之以为己卿士注为周公臣音义见诸王而命之以蔡注命为蔡侯音义其命书云王曰胡无若尔考之违王命也注胡蔡仲名疏若之何其使蔡先衞也武王之母弟八人周公为太宰康叔为司寇聃季为司空五叔无官岂尚年哉注五叔管叔鲜蔡叔度成叔武霍叔处毛叔聃也疏曹文之昭也注文王子与周公异母音义晋武之穆也注武王子曹为伯甸非尚年也注以伯爵居甸服言小音义疏今将尚之是反先王也晋文公为践土之盟衞成公不在夷叔其母弟也犹先蔡注践土召陵二㑹经书蔡在衞上霸主以国大小之序也子鱼所言盟㰱之次其载书云王若曰晋重注文公音义鲁申注僖公衞武注叔武蔡甲午注庄侯郑㨗注文公音义齐潘注昭公音义宋王臣注成公音义莒期注兹丕公也齐序郑下周之宗盟异姓为后音义藏在周府可覆视也吾子欲复文武之略注略道也音义疏而不正其德将如之何苌𢎞说告刘子与范献子谋之乃长衞侯于盟疏反自召陵郑子大叔未至而卒晋赵简子为之临甚哀曰黄父之㑹注在昭二十五年音义夫子语我九言曰无始乱无怙富无恃宠无违同无敖礼无骄能注以能骄人音义疏无复怒注复重也音义无谋非德注非所谋也无犯非义注传言简子能用善言所以遂兴沈人不㑹于召陵晋人使蔡伐之夏蔡灭沈秋楚为沈故围蔡伍员为吴行人以谋楚楚之杀郄宛也注在昭二十七年音义伯氏之族出注郄宛党伯州犂之孙嚭为吴大宰以谋楚楚自昭王卽位无岁不有吴师蔡侯因之以其子干与其大夫之子为质于吴冬蔡侯吴子唐侯伐楚注唐侯不书兵属于吴蔡音义舍舟于淮汭注吴乘舟从淮来过蔡而舍之音义自豫章与楚夹汉注豫章汉东江北地名音义疏左司马戌谓子常曰子㳂汉而与之上下注㳂缘也缘汉上下遮使勿渡音义我悉方城外以毁其舟注以方城外人毁吴所舍舟还塞大隧直辕㝠阨注三者汉东之隘道音义子济汉而伐之我自后击之必大败之旣谋而行武城黑谓子常注黑楚武城大夫曰吴用木也我用革也注用军器不可久也不如速战史皇谓子常楚人恶子而好司马注史皇楚大夫司马沈尹戌音义若司马毁吴舟于淮塞城口而入注城口三隘道之总名是独克吴也子必速战不然不免乃济汉而陈自小别至于大别注禹贡汉水至大别南入江然则此二别在江夏界音义疏三战子常知不可欲奔注知吴不可胜史皇曰安求其事注求知政事难而逃之将何所入子必死之初罪必尽说注言致死以克吴可以免贪贿致寇之罪音义十一月庚午二师陈于柏举注经所以书战二师吴楚师阖庐之弟夫槩王晨请于阖庐曰楚瓦不仁注瓦子常名其臣莫有死志先伐之其卒必奔而后大师继之必克弗许夫槩王曰所谓臣义而行不待命者其此之谓也今日我死楚可入也音义疏以其属五千先击子常之卒子常之卒奔楚师乱吴师大败之子常奔郑史皇以其乘广死注以战死音义吴从楚师及淸发注清发水名将击之夫槩王曰困兽犹鬭况人乎若知不免而致死必败我若使先济者知免后者慕之蔑有鬭心矣半济而后可击也从之又败之楚人为食呉人及之奔食而从之败诸雍澨五战及郢注奔食食者走不陈故不在战数音义疏己卯楚子取其妹季芈畀我以出涉睢注睢水出新城昌魏县东南至枝江县入江是楚王西走音义疏鍼尹固与王同舟王使执燧象以奔吴师注烧火燧系象尾使赴吴师惊却之音义疏庚辰呉入郢以班处宫注以尊卑班次处楚王宫室子山处令尹之宫注子山吴王子夫槩王欲攻之惧而去之夫槩王入之注入令尹宫也言吴无礼所以不能遂克左司马戌及息而还注息汝南新息也闻楚败故还败吴师于雍澨伤注司马先败吴师而身被创音义初司马臣阖庐故耻为禽焉注司马尝在吴为阖庐臣是以今耻于见禽谓其臣曰谁能免吾首吴句卑曰臣贱可乎司马曰我实失子可哉注失不知子贤音义疏三战皆伤曰吾不可用也已句卑布裳刭而裹之注司马已死刭取其首音义疏藏其身而以其首免注传言司马之忠壮疏楚子涉睢济江入于云中注入云梦泽中所谓江南之梦音义疏王寝盗攻之以戈击王王孙由于以背受之中肩王奔郧钟建负季芈以从注钟建楚大夫音义由于徐苏而从注以背受戈故当时闷絶郧公辛之弟怀将弑王曰平王杀吾父我杀其子不亦可乎注辛蔓成然之子鬭辛也昭十四年楚平王杀成然音义辛曰君讨臣谁敢讐之君命天也若死天命将谁讐诗曰柔亦不茹刚亦不吐不侮矜寡不畏彊御唯仁者能之注诗大雅言仲山甫不辟疆陵弱音义疏违彊陵弱非勇也乘人之约非仁也灭宗废祀非孝也注弑君罪应灭宗动无令名非知也必犯是余将杀女鬭辛与其弟巢以王奔随音义疏吴人从之谓随人曰周之子孙在汉川者楚实尽之天诱其衷致罚于楚而君又窜之注窜匿也音义周室何罪君若顾报周室施及寡人以奖天衷注奖成也音义君之惠也汉阳之田君实有之楚子在公宫之北注随公宫也吴人在其南子期似王注子期昭王兄公子结也逃王而已为王曰以我与之王必免随人卜与之不吉乃辞吴曰以随之辟小而密迩于楚楚实存之世有盟誓至于今未改若难而弃之何以事君执事之患不唯一人注一人楚王音义若鸠楚竟敢不听命吴人乃退注鸠安集也音义鑪金初官于子期氏实与随人要言注要言无以楚王与吴并欲脱子期音义王使见注王喜其意欲引见之以比王臣且欲使盟随人音义辞曰不敢以约为利注此约谓要言也此一时之事非为德举故辞不敢见亦不肯为盟主音义王割子期之心以与随人盟注当心前割取血以盟示其至心初伍员与申包胥友注包胥楚大夫音义其亡也谓申包胥曰我必复楚国注复报也申包胥曰勉之子能复之我必能兴之及昭王在随申包胥如秦乞师曰吴为封豕长蛇以荐食上国注荐数也言吴贪害如蛇豕音义疏虐始于楚寡君失守社稷越在草莽使下臣告急曰夷德无厌若邻于君疆埸之患也注吴有楚则与秦邻音义逮吴之未定君其取分焉注与吴共分楚地音义若楚之遂亡君之土也若以君灵抚之世以事君注抚存恤也秦伯使辞焉曰寡人闻命矣子姑就馆将图而告对曰寡君越在草莽未获所伏注伏犹处也下臣何敢卽安立依于庭墙而哭日夜不絶声勺饮不入口七日秦哀公为之赋无衣注诗秦风取其王于兴师脩我戈矛与子同仇与子偕作与子偕行音义疏九顿首而坐注无衣三章章三顿首秦师乃出注为明年包胥以秦师至张夲春秋左传注疏卷五十四卷五十四考证春秋左氏传注疏卷五十四考证元年春王按定无正月则此春王连下文三月为句也注家解所以无正月之故截此二字疏亦从之其实当连下读晋人执宋仲几于京师疏长歴推辛巳是正月七日也监本脱推字传将以城成周魏子涖政衞彪傒曰一叚顾炎武日知録曰此传与昭三十二年传共一事左氏两收而失删其一耳周之正月晋之十一月也前传曰己丑士弥牟营成周云云此传曰庚寅栽宋仲几不受功庚寅卽己丑之明日而传分为两年岂有迟之两月而始栽宋仲几乃不受功者乎且此役又不过三旬而毕矣传魏献子属役于韩简子注简子韩起孙不信也按不信当是韩须之子须未及为卿先卒不信代立者也史记韩世家宣子生贞子贞子生简子然则须卽贞子欤传孟懿子㑹城成周注不书公未卽位赵汸补注曰前年冬㑹而令役新年乃赴功无再书之法传晋女叔寛曰周苌𢎞齐高张皆将不免苌叔违天高子违人天之所壊不可支也衆之所为不可奸也赵汸补注曰女寛之言不明君臣之义非知天者也晋伯字亦曰天方授楚皆周末士大夫偷慢之言至范鞅谓季孙有天之赞则又託以文其奸皆邪说也按赵氏此论最正信如女叔寛言将自古忠臣义士皆违天乎哉传子家子不见叔孙易㡬而哭赵汸补注曰季孙逐君君臣之义絶故子家子亦与季孙絶其不见叔孙卽所以絶季孙也传吴人见舟于豫章而潜师于巢按释例土地名谓豫章为淮南江北地甚确且与巢当亦不逺也公如晋至河乃复程子曰意如上不请天子下不请方伯而立定公故晋怒而公徃朝焉晋辞公而复明年因㑹而请盟于臯鼬蔡侯以吴子及楚人战于柏举孙复曰以者乞师而用之也吴称子者大救蔡也晋合十八国之君不能救蔡伐楚吴子救之伐之吴晋强弱之势较然故自是诸侯大小皆宗于吴传晋荀寅求货于蔡侯按晋自平公以后其卿大夫皆贪求贿赂致失诸侯与楚囊瓦何异哉范鞅荀寅秽迹尤着宜乎先四族而亡也传啧有烦言烦监本讹作顿今改正传祝奉以从疏尚书甘誓云用命赏于祖甘誓监本讹作其音今改正传夏后氏之璜疏古者分同姓以寳玉展亲寳监本讹作珍今改正传五叔无官岂尚年哉注毛叔聃也按传旣曰聃季为司空矣谓之无官可乎不数曹叔振铎而数毛叔聃此不可解孔氏揣杜氏之意谓叔铎非周公同母故不数之亦未可信传夫子语我九言曰王应麟曰古以一句为一言子大叔九言论语一言以蔽之曰思无邪是也秦汉以来乃有句称今以一字为一言如五言六言七言诗之类非也又疏古者一字与二字并为一言易曰伏羲作十言之敎曰干坤震巽坎离艮兑消息干坤虽是二字亦一出口乃得言之故谓之一言今则一字为一言三字以上为一句按此疏语必有舛讹干坤震巽坎离艮兑消息为十字曰十言孔氏乃以干坤二字为一言则九言矣又以此为十言之教何也传奔食而从之按杜注以奔食为句林尧叟以奔字为句食而从之为句言吴人卽食楚军之食而从之战也传九顿首而坐秦师乃出按申包胥战国策谓之棼冐勃蘓莫敖子华曰昔吴与楚战于柏举三战入郢棼冐勃蘓赢粮潜行上峥山踰深溪跖穿膝暴七日而薄秦朝雀立不转昼吟宵哭七日不得告水浆无入口秦遂出革车千乗卒万人属之子满与子虎下塞以东与吴人战于浊水大败之卽此事也按管子申麃医郢申麃当亦卽是申包胥盖吴楚之间人名非告于上国而史得书于策者大抵皆有音无字随纪载者所闻而书之申麃申包胥棼冐勃蘓音皆似也春秋左氏传注疏卷五十四考证春秋左传注疏卷五十五钦定四库全书春秋左传注疏卷五十五晋杜氏注唐陆徳明音义孔颕达疏经五年春王三月辛亥朔日有食之注无传夏归粟于蔡注蔡为楚所围饥乏故鲁归之粟疏于越入呉注于𤼵声也疏六月丙申季孙意如卒秋七月壬子叔孙不敢卒注无传冬晋士鞅帅师围鲜虞传五年春王人杀子朝于楚注因楚乱也终闵马父之言夏归粟于蔡以周亟矜无资注亟急也音义越入吴吴在楚也六月季平子行东野注东野季氏邑音义还未至丙申卒于房阳虎将以玙璠歛注玙璠羙玉君所佩音义疏仲梁懐弗与注懐亦季氏家臣曰改歩改玉注昭公之出季孙行君事佩玙璠祭宗庙今定公立复臣位改君歩则亦当去玙璠音义疏阳虎欲逐之告公山不狃不狃曰彼为君也子何怨焉注不狃季氏臣费宰子洩也为君不欲使僣音义疏既葬桓子行东野注桓子意如子季孙斯及费子洩为费宰逆劳于郊桓子敬之劳仲梁懐仲梁懐弗敬注懐时从桓子行轻慢子洩音义子洩怒谓阳虎子行之乎注行逐懐也为下阳虎囚桓子起申包胥以秦师至秦子蒲子虎帅车五百乘以救楚注五百乘三万七千五百人音义子蒲曰吾未知吴道注道由法术使楚人先与吴人战而自稷㑹之大败夫槩王于沂注稷沂皆楚地音义呉人获薳射于栢举注薳射楚大夫音义其子帅奔徒注奔徒楚散卒音义以从子西败吴师于军祥注楚地秋七月子期子蒲灭唐注从吴伐楚故九月夫槩王归自立也以与王战而败注自立为吴王号夫槩奔楚为堂谿氏注传终言之音义吴师败楚师于雍澨秦师又败吴师吴师居麇注麇地名音义子期将焚之子西曰父兄亲暴骨焉不能收又焚之不可注前年楚人与吴战多死麇中言不可并焚音义子期曰国亡矣死者若有知也可以歆旧祀注言焚吴复楚则祭祀不废音义岂惮焚之焚之而又战吴师败又战于公壻之谿注楚地名吴师大败吴子乃归囚闉舆罢闉舆罢请先遂逃归注舆罢楚大夫请先至吴而逃归言吴唯得楚一大夫复失之所以不克音义叶公诸梁之弟后臧从其母于呉不待而归注诸梁司马沈尹戌之子叶公子髙也吴入楚获后臧之母楚定臧弃母而归音义叶公终不正视注不义之乙亥阳虎囚季桓子及公父文伯注文伯季桓子从父昆弟也阳虎欲为乱恐二子不从故囚之音义而逐仲梁懐冬十月丁亥杀公何藐注藐季氏族音义己丑盟桓子于稷门之内注鲁南城门庚寅大诅逐公父歜及秦遄皆奔齐注歜即文伯也秦遄平子姑壻也传言季氏之乱音义楚子入于郢注呉师已归初鬭辛闻呉人之争宫也曰吾闻之不让则不和不和不可以逺征呉争于楚必有乱有乱则必归焉能定楚王之奔随也将渉于成臼注江夏竟陵县有臼水出聊屈山西南入汉音义蓝尹亹渉其帑注亹楚大夫音义不与王舟及宁王欲杀之注宁安定也子西曰子常唯思旧怨以败君何效焉王曰善使复其所吾以志前恶注恶过也王赏鬭辛王孙由于王孙圉钟建鬭巢申包胥王孙贾宋木鬭懐注九子皆从王有大功者子西曰请舍懐也注以初谋弑王也音义王曰大徳灭小怨道也注终从其兄免王大难是大徳音义申包胥曰吾为君也非为身也君既定矣又何求且吾尤子旗其又为诸注子旗蔓成然也以有徳于平王求欲无厌平王杀之在昭十四年音义遂逃赏王将嫁季芈季芈辞曰所以为女子逺丈夫也钟建负我矣以妻钟建以为乐尹注司乐大夫音义王之在随也子西为王舆服以保路国于脾洩注脾洩楚邑也失王恐国人溃散故伪为王车服立国脾洩以保安道路人音义疏闻王所在而后从王王使由于城麇注于麇筑城复命子西问髙厚焉弗知疏子西曰不能如辞注言自知不能当辞勿行疏城不知髙厚小大何知疏对曰固辞不能子使余也人各有能有不能王遇盗于云中余受其戈其所犹在袒而示之背曰此余所能也脾洩之事余亦弗能也注传言昭王所以复国有贤臣也音义晋士鞅围鲜虞报观虎之役也注三年鲜虞获晋观虎经六年春王正月癸亥郑游速帅师灭许以许男斯归注㳺速大叔子二月公侵郑公至自侵郑注无传夏季孙斯仲孙何忌如晋秋晋人执宋行人乐祁犂注称行人言非其罪音义冬城中城注无传公为晋侵郑故惧而城之音义季孙斯仲孙忌帅师围郓注无传何忌不言何阙文郓贰于齐故围之音义疏传六年春郑灭许因楚败也二月公侵郑取匡为晋讨郑之伐胥靡也注胥靡周地也周儋翩因郑人以作乱郑为之伐胥靡故晋使鲁讨之匡郑地取匡不书归之晋音义疏往不假道于卫及还阳虎使季孟自南门入出自东门注阳虎将逐三桓欲使得罪于邻国舍于豚泽卫侯怒使弥子瑕追之注弥子瑕卫嬖大夫音义公叔文子老矣注文子公叔𤼵辇而如公曰尤人而效之非礼也疏昭公之难君将以文之舒鼎注卫文公之鼎成之昭兆注寳龟疏定之鞶鑑注鞶带而以镜为餙也今西方𦍑胡犹然古之遗服音义茍可以纳之择用一焉公子与二三臣之子诸侯茍忧之将以为之质注为质求纳鲁昭公音义此羣臣之所闻也今将以小忿䝉旧徳注䝉覆也无乃不可乎大姒之子注大姒文王妃音义唯周公康叔为相睦也而效小人以弃之不亦诬乎天将多阳虎之罪以毙之君姑待之若何乃止注止不伐鲁师夏季桓子如晋献郑俘也注献此春取匡之俘音义阳虎强使孟懿子往报夫人之币注虎欲困辱三桓并求媚于晋故强使正卿报晋夫人之聘音义疏晋人兼享之注贱鲁故不复两设礼明经所以不备书音义疏孟孙立于房外谓范献子曰阳虎若不能居鲁而息肩于晋所不以为中军司马者有如先君注称先君以徴其言若欲使晋必厚待之疏献子曰寡君有官将使其人注择得其人鞅何知焉献子谓简子曰鲁人患阳虎矣孟孙知其衅以为必适晋故强为之请以取入焉注欲令晋人闻虎当逃走故强设请託之辞因此言以入晋令晋素知之音义疏四月己丑吴大子终累败楚舟师注终累阖庐子夫差兄舟师水战音义获潘子臣小惟子注二子楚舟师之帅音义及大夫七人楚国大惕惧亡子期又以陵师败于繁扬注陵师陆军音义疏令尹子西喜曰乃今可为矣注言知惧而后可治于是乎迁郢于鄀而改纪其政以定楚国注𫝊言楚頼子西以安音义周儋翩率王子朝之徒因郑人将以作乱于周注儋翩子朝余党郑于是乎伐冯滑胥靡负黍狐人阙外郑伐周六邑在鲁伐郑取匡前扵此见者为戍周起也阳城县西南有负黍亭音义六月晋阎没戍周且城胥靡注为下天王出居姑莸起秋八月宋乐祁言于景公曰诸侯唯我事晋今使不往晋其憾矣乐祁告其宰陈寅注以与公言告之音义陈寅曰必使子往他日公谓乐祁曰唯寡人説子之言子必往陈寅曰子立后而行吾室亦不亡注寅知晋政多门往必有难故使乐祁立后而行音义唯君亦以我为知难而行也见溷而行注溷乐祁子也见于君立以为后音义赵简子逆而饮之酒于緜上献杨楯六十于简子注杨木名音义陈寅曰昔吾主范氏今子主赵氏又有纳焉以杨楯贾祸弗可为也已注知范氏必怨将得祸音义然子死晋国子孙必得志于宋注以其为国死音义范献子言于晋侯曰以君命越疆而使未致使而私饮酒不敬二君不可不讨也乃执乐祁注献子怒祁比赵氏经所以称行人音义阳虎又盟公及三桓于周社盟国人于亳社诅于五父之衢注𫝊言三桓㣲陪臣专政为八年阳虎作乱起音义冬十二月天王处于姑莸注姑莸周地音义辟儋翩之乱也注为明年单刘逆王起音义经七年春王正月夏四月秋齐侯郑伯盟于咸注卫地音义齐人执卫行人北宫结以侵卫注称行人非使人之罪音义齐侯卫侯盟于沙注结叛晋也阳平元城县东南有沙亭音义大雩汪无𫝊过也齐国夏帅师伐我西鄙注夏国佐孙九月大雩注无传过也疏𫝊七年春二月周儋翩入于仪栗以叛注仪栗周邑齐人归郓阳闗阳虎居之以为政注郓阳闗皆鲁邑中贰于齐齐今归之不书虎専之音义夏四月单武公注穆公子刘桓公注文公子败尹氏于穷谷注尹氏复党儋翩共为乱也音义秋齐侯郑伯盟于咸徴㑹于卫注徴召也卫侯欲叛晋注属齐郑也诸大夫不可使北宫结如齐而私于齐侯曰执结以侵我注欲以齐师惧诸大夫齐侯从之乃盟于琐注琐即沙也为明年渉佗捘卫侯手起音义齐国夏伐我注齐叛晋故阳虎御季桓子公歛处父御孟懿子注䖏父孟氏家臣成宰公歛阳音义将宵军齐师齐师闻之堕伏而待之注堕毁其军以诱敌而设伏兵音义处父曰虎不图祸而必死注而女也音义疏苫夷曰虎䧟二子于难注苫夷季氏家臣二子季孟音义不待有司余必杀女虎惧乃还不败注𫝊言陪臣强能自相制季孟不敢有心疏冬十一月戊午单子刘子逆王于庆氏注庆氏守姑莸大夫晋籍秦送王己巳王入于王城注己巳十二月五日有日无月疏馆于公族党氏注党氏周大夫音义而后朝于庄宫注庄王庙也经八年春王正月公侵齐注报前年伐我西鄙公至自侵齐注无𫝊二月公侵齐注未得志故三月公至自侵齐注无𫝊曹伯露卒注无𫝊四年盟臯鼬音义疏夏齐国夏帅师伐我西鄙音义公㑹晋师于瓦注瓦卫地将来救鲁公逆㑹之东郡燕县东北有瓦亭音义公至自瓦注无𫝊秋七月戊辰陈侯栁卒注无𫝊四年盟臯鼬音义晋士鞅帅师侵郑遂侵卫注两事故曰遂𦵏曹靖公注无𫝊疏九月𦵏陈懐公注无𫝊三月而𦵏速疏季孙斯仲孙何忌帅师侵卫冬卫侯郑伯盟于曲濮注无传结叛晋曲濮卫地音义从祀先公注从顺也先公闵公僖公也将正二公之位次所顺非一亲尽故通言先公疏盗窃寳玉大弓注盗谓阳虎也家臣贱名氏不见故曰盗寳玉夏后氏之璜大弓封父之繁弱音义疏传八年春王正月公侵齐门于阳州注攻其门士皆坐列注言无鬬志曰颜髙之弓六钧注颜髙鲁人三十斤为一钧钧百八十斤古称重故以为异强音义疏皆取而传观之阳州人出颜髙夺人弱弓籍丘子鉏击之与一人俱毙注子鉏齐人毙仆也音义偃且射子鉏中颊殪注子鉏死音义疏颜息射人中眉注颜息鲁人退曰我无勇吾志其目也注以自矜师退冉勐伪伤足而先注勐鲁人欲先归其兄会乃唿曰勐也殿注㑹见师退而勐不在列乃大唿诈言勐在后为殿𫝊言鲁无军政音义二月己丑单子伐谷城刘子伐仪栗注讨儋翩之党谷城在河南县西音义辛夘单子伐简城刘子伐盂以定王室注𫝊终王室之乱音义赵鞅言于晋侯曰诸侯唯宋事晋好逆其使犹惧不至今又执之是絶诸侯也将归乐祁士鞅曰三年止之无故而归之宋必叛晋注执乐祁在六年音义献子私谓子梁注献子范鞅子梁乐祁曰寡君惧不得事宋君是以止子子姑使溷代子注溷乐祁子音义子梁以告陈寅陈寅曰宋将叛晋是弃溷也不如待之注㽞代勿以子自代乐祁归卒于大行注大行晋东南山音义士鞅曰宋必叛不如止其尸以求成焉乃止诸州注州晋地为明年宋公使乐大心如晋张夲公侵齐攻廪丘之郛注郛郭也音义主人焚冲注冲战车音义或濡马褐以救之注马褐马衣音义遂毁之注毁郛主人出师奔注攻郛人少故遣后师走往助之疏阳虎伪不见冉勐者曰勐在此必败注阳州之役勐先归言若在此必复败音义勐逐之顾而无继伪颠注逐廪丘人虎曰尽客气也注言皆客气非勇音义苫越生子将待事而名之注苫越苫夷音义阳州之役获焉名之曰阳州注欲自比侨如音义夏齐国夏髙张伐我西鄙注报上二侵晋士鞅赵鞅荀寅救我注救不书齐师已去未入竟音义疏公㑹晋师于瓦范献子执羔赵简子中行文子皆执雁鲁于是始尚羔注献子士鞅也简子赵鞅也中行文子荀寅也礼卿执羔大夫执雁鲁则同之今始知执羔之尊也卿不书礼不敌公史略之音义疏晋师将盟卫侯于鄟泽注自瓦还就卫地盟音义赵简子曰羣臣谁敢盟卫君者注前年卫叛晋属齐简子意欲摧辱之渉佗成何曰我能盟之注二子晋大夫音义卫人请执牛耳注盟礼尊者涖牛耳主次盟者卫侯与晋大夫盟自以当涖牛耳故请疏成何曰卫吾温原也焉得视诸侯注言卫小可比晋县不得从诸侯礼音义将㰱渉佗捘卫侯之手及捥注捘挤也血至捥音义疏卫侯怒王孙贾趋进注贾卫大夫曰盟以信礼也注信犹眀也有如卫君其敢不唯礼是事而受此盟也注言晋无礼不欲受其盟卫侯欲叛晋而患诸大夫王孙贾使次于郊大夫问故注问不入故公以晋诟语之注诟耻也音义且曰寡人辱社稷其改卜嗣寡人从焉注使改卜他公子以嗣先君我从大夫所立大夫曰是卫之祸岂君之过也公曰又有患焉谓寡人必以而子与大夫之子为质注为质于晋音义大夫曰茍有益也公子则往羣臣之子敢不皆负覊绁以从将行王孙贾曰茍卫国有难工商未尝不为患使皆行而后可注欲以激怒国人音义公以告大夫乃皆将行之行有日注有期日公朝国人使贾问焉曰若卫叛晋晋五伐我病何如矣皆曰五伐我犹可以能战贾曰然则如叛之病而后质焉何迟之有乃叛晋晋人请改盟弗许秋晋士鞅㑹成桓公侵郑围虫牢报伊阙也注桓公周卿士不书监帅不亲侵也六年郑伐周阙外晋为周报之音义遂侵卫注讨叛九月师侵卫晋故也注鲁为晋讨卫季寤注季桓子之弟音义公鉏极注公弥曾孙桓子族子公山不狃注费宰音义皆不得志于季氏叔孙輙无宠于叔孙氏注輙叔孙氏之庶子叔仲志不得志于鲁注志叔孙带之孙皆为国人所薄故五人因阳虎阳虎欲去三桓以季寤更季氏注代桓子音义以叔孙輙更叔孙氏注代武叔已更孟氏注阳虎自代懿子冬十月顺祀先公而祈焉注将作大事欲以顺祀取媚辛夘禘于僖公注辛夘十月二日不于太庙者顺祀之义当退僖公惧于僖神故于僖庙行顺祀音义疏壬辰将享季氏于蒲圃而杀之戒都车曰癸巳至注都邑之兵车也阳虎欲以壬辰夜杀季孙明日癸巳以都车攻三家音义成宰公歛处父告孟孙曰季氏戒都车何故孟孙曰吾弗闻处父曰然则乱也必及于子先备诸与孟孙以壬辰为期注处父期以兵救孟氏壬辰先癸巳一日音义阳虎前驱林楚御桓子虞人以铍盾夹之阳越殿注越阳虎从弟音义将如蒲圃桓子咋谓林楚注咋暂也音义曰而先皆季氏之良也尔以是继之注欲使林楚免己于难以继其先人之良音义疏对曰臣闻命后注后犹晚阳虎为政鲁国服焉违之徴死死无益于主桓子曰何后之有而能以我适孟氏乎对曰不敢爱死惧不免主桓子曰往也注言必往孟氏选圉人之壮者三百人以为公期筑室于门外注实欲以备难不欲使人知故伪筑室于门外因得聚衆公期孟氏支子音义林楚怒马及衢而骋注骋驰也音义阳越射之不中筑者阖门注季孙既得入乃闭门音义有自门间射阳越杀之阳虎劫公与武叔注武叔叔孙不敢之子州仇也音义以伐孟氏公歛处父帅成人自上东门入注鲁东城之北门与阳氏战于南门之内弗胜又战于棘下注城内地名阳氏败阳虎説甲如公宫取寳玉大弓以出舍于五父之衢寝而为食其徒曰追其将至虎曰鲁人闻余出喜于徴死何暇追余注徴召也阳虎召季氏于蒲圃将杀之今得脱必喜故言喜于召死音义疏从者曰嘻速驾公歛阳在注嘻惧声音义公歛阳请追之孟孙弗许注畏阳虎阳欲杀桓子注欲因乱讨季氏以强孟氏孟孙惧而归之注不敢杀子言辨舍爵于季氏之庙而出注子言季寤辨犹周徧也徧告庙饮酒示无惧音义阳虎入于讙阳闗以叛注叛不书略家臣音义郑驷歂嗣子大叔为政注歂驷乞子子然也为眀年杀邓析张本音义经九年春王正月夏四月戊申郑伯虿卒注无传四年盟臯鼬音义疏得寳玉大弓注弓玉国之分噐得之足以为荣失之足以为辱故重而书之音义六月𦵏郑献公注无𫝊三月而𦵏速疏秋齐侯卫侯次于五氏注五氏晋地不书伐者讳伐盟主以次告疏秦伯卒注无𫝊不书名未同盟冬𦵏秦哀公注无𫝊𫝊九年春宋公使乐大心盟于晋且逆乐祁之尸辞伪有疾乃使向巢如晋盟且逆子梁之尸注巢向戍曾孙音义子明谓桐门右师出注子眀乐祁之子溷也右师乐大心子明族父也右师往到子眀舍子明逐使出门去曰吾犹衰绖而子击钟何也注忿其不逆父丧因责其无同族之㤙音义右师曰丧不在此故也既而告人曰己衰绖而生子余何故舍钟己子眀也音义子眀闻之怒言于公曰右师将不利戴氏注乐氏戴公族不肯适晋将作乱也不然无疾乃逐桐门右师注逐之在眀年终叔孙昭子之言郑驷歂杀邓析而用其竹刑注邓析郑大夫欲改郑所铸旧制不受君命而私造刑法书之于竹简故云竹刑疏君子谓子然于是不忠茍有可以加于国家者弃其邪可也注加犹益也弃不责其邪恶也音义疏静女之三章取彤管焉注诗邶风也言静女三章之诗虽説羙女义在彤管彤管赤管笔女史记事规诲之所执音义疏竿旄何以告之取其忠也注诗鄘风也録竿旄诗者取其中心愿告人以善道也言此二诗皆以一善见采而邓析不以一善存身音义疏故用其道不弃其人诗云蔽芾甘棠勿翦勿伐召伯所茇注诗召南也召伯决讼于蔽芾小棠之下诗人思之不伐其树茇草舍也音义疏思其人犹爱其树况用其道而不恤其人乎子然无以劝能矣注𫝊言子然嗣大叔为政郑所以衰弱夏阳虎归寳玉大弓注无益近用而祗为名故归之音义书曰得噐用也凡获噐用曰得注噐用者谓物之成噐可为人用者也得用焉曰获注谓用噐物以有获若麟为田获俘为战获音义疏六月伐阳闗注讨阳虎也阳虎使焚莱门注阳闗邑门音义师惊犯之而出奔齐请师以伐鲁曰三加必取之注三加兵于鲁齐侯将许之鲍文子谏曰臣尝为𨽻于施氏矣注施氏鲁大夫文子鲍国也成十七年齐人召而立之至今七十四嵗于是文子盖九十余矣鲁未可取也上下犹和衆庶犹睦能事大国注大国晋也而无天菑若之何取之阳虎欲勤齐师也齐师罢大臣必多死亡已于是乎奋其诈谋夫阳虎有宠于季氏而将杀季孙以不利鲁国而求容焉注求自容音义亲富不亲仁君焉用之君富于季氏而大于鲁国兹阳虎所欲倾覆也鲁免其疾而君又收之无乃害乎齐侯执阳虎将东之阳虎愿东注阳虎欲西奔晋知齐必反已故诈以东为愿音义乃囚诸西鄙尽借邑人之车锲其轴麻约而归之注锲刻也欲絶追者音义载葱灵寝于其中而逃注葱灵辎车名音义疏追而得之囚于齐又以葱灵逃奔宋遂奔晋适赵氏仲尼曰赵氏其世有乱乎注受乱人故疏秋齐侯伐晋夷仪注为卫讨也音义疏敝无存之父将室之辞以与其弟注无存齐人也室之为取妇曰此役也不死反必娶于髙国注髙氏国氏齐贵族也无存欲必有功还取卿相之女音义先登求自门出死于霤下注既入城夷仪人不服故鬭死于门屋霤下也音义东郭书让登注登城非人所乐故让衆使后而已先登音义犂弥从之曰子让而左我让而右使登者絶而后下注恐书先下故又谲以譲之下入城也音义疏书左弥先下注书从弥言左行弥遂自先下亦譲也书与王勐息注战讫共止息勐曰我先登书歛甲曰曩者之难今又难焉注敛甲起欲击勐音义勐笑曰吾从子如骖之靳注靳车中马也勐不敢与书争言己从书如骖马之随靳也𫝊言齐师和所以能克音义疏晋车千乗在中牟注救夷仪也今荥阳有中牟县廻逺疑非也音义疏卫侯将如五氏注齐侯在五氏将往助之卜过之龟焦注卫至五氏道过中牟畏晋故卜龟焦兆不成不可以行事也卫侯曰可也卫车当其半寡人当其半敌矣注卫侯怒晋甚不复顾卜欲以身当五百乗音义乃过中牟中牟人欲伐之卫褚师圃亡在中牟曰卫虽小其君在焉未可胜也齐师克城而骄其帅又贱注城谓夷仪也帅谓东郭书音义疏遇必败之不如从齐乃伐齐师败之注获齐车五百乗事见哀十五年音义齐侯致禚媚杏于卫注三邑皆齐西界以答谢卫意音义齐侯赏犂弥犂弥辞曰有先登者臣从之晳帻而衣貍制注晳白也帻齿上下相值制裘也音义疏公使视东郭书曰乃夫子也吾贶子注贶赐也音义公赏东郭书辞曰彼賔旅也注言彼与我若賔主相让旅俱进退乃赏犂弥齐师之在夷仪也齐侯谓夷仪人曰得敝无存者以五家免注给其五家令常不共役事音义疏乃得其尸公三禭之注禭衣也比殡三加禭深礼厚之音义疏与之犀轩与直盖注犀轩卿车直盖髙盖疏而先归之坐引者以师哭之注停丧车以尽哀也君方为位而哭故挽丧者不敢立音义亲推之三注齐侯自推丧车轮三转音义春秋左传注疏卷五十五卷五十五考证春秋左氏𫝊注疏卷五十五考证𫝊子浦曰吾未知吴道注道犹法术按杜所以觧为法术者以时吴已据楚不得言吴之道路也法术谓吴人攻战之术𫝊奔楚为堂谿氏按后汉郡国志汝南郡吴房有棠谿亭公侵郑林尧叟曰自宣之季年凡伐不言公鲁无君将之事八十年矣自是书公侵郑则以公山不狃侯犯阳虎之専也故曰政逮于大夫四世矣故夫三桓之子孙㣲矣季孙斯仲孙忌帅师围郓注何忌不言何阙文吕祖谦曰仲孙忌之为脱文无疑矣公羊以为讥二名非是𫝊公侵郑取匡注取匡不书归之晋赵汸补注曰杜氏知匡归晋者以非邻国不能有其地𫝊子期又以陵师败于繁扬林尧叟曰以上文有舟师故以陵师败之𫝊于是乎迁郢于鄀按郢即汉时南郡之江陵鄀即若县后汉以为鄀县者也汉志若楚昭王畏吴自郢徙此后复还郢颜师古注曰春秋𫝊作鄀其音同是也齐侯郑伯盟于咸林尧叟曰此特相盟也特相盟自齐桓以来未之有也于是再见诸侯无主盟矣是故书石门以志诸侯之合书咸以志诸侯之散此春秋之始终也九月大雩疏刘以贾言规杜监本脱刘以二字今添晋士鞅帅师侵郑遂侵卫林尧叟曰晋始伐与国也于襄之二十三年齐始叛晋取朝歌去年郑始叛晋盟齐于咸卫始叛晋盟齐于沙于是侵郑卫又眀年及齐平虽鲁亦叛晋矣故悉书之也𦵏曹靖公疏谥法共以觧信曰靖推寻文义似应作共已鲜言曰靖𫝊鲁于是始尚羔按晋范鞅将中军是上卿赵鞅荀寅盖上下军将下卿也唯上卿执羔余俱执雁以晋例鲁则唯季孙可执羔叔孙孟孙皆宜执雁耳𫝊将㰱渉佗捘卫侯之手及捥注血至捥赵汸补注曰𫝊不言见血杜注甚矣言及捥者以大夫辱国君详其事也按捘卫侯之手及捥杜云血至捥非以刀伤其手也盖㰱血之时挤血以溅其手流至捥耳故杜云血至捥赵汸谓𫝊不言见血杜注甚矣似以血为卫侯伤手流血而不知其为所㰱之牛血也𫝊静女之三章取彤管焉疏生子月辰则以金环退之退监本讹作进今改正𫝊乃过中牟疏戎事上下同服下监本讹作衣今改正春秋左氏𫝊注疏卷五十五考证春秋左传注疏卷五十六钦定四库全书春秋左传注疏卷五十六晋杜氏注唐陆徳明音义孔颖达疏经十年春王三月及齐平注平前八年再侵齐之怨夏公会齐侯于夹谷注平故音义公至自夹谷注无传晋赵鞅帅师围卫齐人来归郓讙龟隂田注三邑皆汶阳田也泰山博县北有龟山隂田在其北也㑹夹谷孔子相齐人服义而归鲁田音义疏叔孙州仇仲孙何忌帅师围郈注郈叔孙氏邑音义秋叔孙州仇仲孙何忌帅师围郈宋乐大心出奔曹注传在前年春书名罪其称疾不适晋宋公子地出奔陈注贪弄马以距君命书名罪之也音义冬齐侯卫侯郑游速㑹于安甫注无传安甫地阙叔孙州仇如齐宋公之弟辰曁仲佗石彄出奔陈注曁与也宋公宠向魋不聼辰请辰忿而将大臣出奔虚请自忿称弟示首恶也仲佗石彄皆为国卿不能匡君静难而为辰所牵帅出奔称名亦罪之也音义疏传十年春及齐平夏公会齐侯于祝其实夹谷注夹谷卽祝其也孔丘相注相会仪也音义犂弥言于齐侯曰孔丘知礼而无勇若使莱人以兵劫鲁侯必得志焉注莱人齐所灭莱夷也音义疏齐侯从之孔丘以公退曰士兵之注以兵击莱人两君合好而裔夷之俘以兵乱之注裔远也音义非齐君所以命诸侯也裔不谋夏夷不乱华俘不干盟兵不偪好于神为不祥注盟将告神犯之为不善音义疏于徳为愆义于人为失礼君必不然齐侯闻之遽辟之注辟去莱兵也音义将盟齐人加于载书曰齐师出竟而不以甲车三百乘从我者有如此盟注如此盟诅之祸音义孔丘使兹无还揖对曰注无还鲁大夫音义而不反我汶阳之田吾以共命者亦如之注须齐归汶阳田乃当共齐命于是孔子以公退贱者终其事要盟不洁故略不书音义疏齐侯将享公孔丘谓梁丘据曰齐鲁之故吾子何不闻焉注故旧典事旣成矣注㑹事成而又享之是勤执事也且牺象不出门嘉乐不野合注牺象酒器牺尊象尊也嘉乐钟磬也音义疏飨而旣具是弃礼也若其不具用秕稗也注秕谷不成者稗草之似谷者言享不具礼秽薄若秕稗音义用秕稗君辱弃礼名恶子盍图之夫享所以昭徳也不昭不如其己也乃不果享注孔子知齐侯怀诈故以礼距之音义齐人来归郓讙龟隂之田注阳虎九年以此奔齐经文倒者次鲁事疏晋赵鞅围卫报夷仪也注前年齐为卫伐晋夷仪故伐卫以为报音义初卫侯伐邯郸午于寒氏注邯郸广平县也午晋邯郸大夫寒氏即五氏也前年卫人助齐伐五氏音义城其西北而守之宵熸注午衆宵㪚音义疏及晋围卫午以徒七十人门于卫西门杀人于门中曰请报寒氏之役注卫开门与午鬬渉佗曰夫子则勇矣然我往必不敢启门亦以徒七十人旦门焉歩左右皆至而立如植注至其门下歩行门左右然后立待如立木不动以示整音义疏日中不启门乃退反役晋人讨卫之叛故曰由渉佗成何注捘卫侯手故于是执渉佗以求成于卫卫人不许晋人遂杀渉佗成何奔燕君子曰此之谓弃礼必不钧注言必见杀不得与人等诗曰人而无礼胡不遄死渉佗亦遄矣哉注诗鄘风遄速也音义初叔孙成子欲立武叔公若藐固谏曰不可注藐叔孙氏之族音义成子立之而卒公南使贼射之不能杀注公南叔孙家臣武叔之党音义公南为马正使公若为郈宰武叔旣定使郈马正侯犯杀公若弗能其圉人曰注武叔之圉人吾以剑过朝公若必曰谁之剑也吾称子以告必观之吾伪固而授之末则可杀也注伪为固陋不知礼者以剑锋末授之音义疏使如之疏公若曰尔欲呉王我乎注见剑向己逆呵之鱄诸杀呉王亦用剑刺之音义遂杀公若犯侯以郈叛注犯以不能副武叔之命故叛叛而以围告庙故书围疏武叔懿子围郈弗克秋二子及齐师复围郈弗克叔孙谓郈工师驷赤注工师掌工匠之官音义曰郈非唯叔孙氏之忧社稷之患也将若之何对曰臣之业在扬水卒章之四言矣注扬水诗唐风卒章四言曰我闻有命音义疏叔孙稽首注谢其受己命驷赤谓侯犯曰居齐鲁之际而无事必不可矣注无所服事子盍求事于齐以临民不然将叛侯犯从之齐使至驷赤与郈人为之宣言于郈中注诈为齐使言也音义曰侯犯将以郈易于齐齐人将迁郈民注谓易其民人衆兇惧注不欲迁音义驷赤谓侯犯曰衆言异矣注不与始同子不如易于齐与其死也犹是郈也而得纾焉何必此注言以郈民易取齐人与郈无异胜于守郈爲叛人所杀音义齐人欲以此偪鲁必倍与子地注言非徒得民又将得齐地音义且盍多舍甲于子之门以备不虞侯犯曰诺乃多舍甲焉侯犯请易于齐齐有司观郈将至驷赤使周走唿曰齐师至矣郈人大骇介侯犯之门甲以围侯犯驷赤将射之注伪为侯犯射郈人音义侯犯止之曰谋免我侯犯请行许之注郈人许之驷赤先如宿注宿东平无盐县故宿国侯犯殿每出一门郈人闭之注闭其后门音义及郭门止之曰子以叔孙氏之甲出有司若诛之注诛责也羣臣惧死驷赤曰叔孙氏之甲有物吾未敢以出注物识也赤还救侯犯也音义犯谓驷赤曰子止而与之数注数甲以相付音义驷赤止而纳鲁人侯犯奔齐齐人乃致郈注致其名簿也为下武叔如齐传音义宋公子地嬖蘧富猎注地宋景公弟辰之兄也音义十一分其室而以其五与之注与富猎也公子地有白马四公嬖向魋魋欲之注向魋司马桓魋也公取而朱其尾鬛以与之注与魋也音义疏地怒使其徒抶魋而夺之魋惧将走公闭门而泣之目尽肿母弟辰曰子分室以与猎也而独卑魋亦有颇焉子为君礼注礼辟君也音义不过出竟君必止子公子地出奔陈公弗止辰为之请弗听辰曰是我迋吾兄也注迋欺也音义吾以国人出君谁与处冬母弟辰曁仲佗石彄出奔陈注佗仲几子彄褚师叚子皆宋卿衆之所望故言国人音义武叔聘于齐注谢致郈也经书辰奔在聘后者从告齐侯享之曰子叔孙若使郈在君之他竟寡人何知焉属与敝邑际故敢助君忧之注以致郈徳叔孙音义对曰非寡君之望也所以事君封疆社稷是以注以犹为也音义敢以家𨽻勤君之执事夫不令之臣天下之所恶也君岂以为寡君赐注言义在讨恶非所以赐寡君音义经十有一年春宋公之弟辰及仲佗石彄公子地自陈入于萧以叛注萧宋邑称地例在前年疏夏四月秋宋乐大心自曹入于萧注入萧从叛人叛可知故不书叛冬及郑平注平六年侵郑取匡之怨叔还如郑涖盟注还叔诣曾孙音义疏传十一年春宋公母弟辰曁仲佗石彄公子地入于萧以叛秋乐大心从之大为宋患宠向魋故也注恶宋公宠不义以致国患冬及郑平始叛晋也注鲁自僖公以来世服于晋至今而叛故曰始经十有二年春薛伯定卒注无传四年盟臯鼬疏夏葬薛襄公注无传叔孙州仇帅师堕郈注堕毁也患其险固故毁坏其城音义疏卫公孟彄帅师伐曹注彄孟絷子音义疏季孙斯仲孙何忌帅师堕费音义秋大雩注无𫝊书过音义冬十月癸亥公会齐侯盟于黄注无传结叛晋十有一月丙寅朔日有食之注无传公至自黄注无传十有二月公围成公至自围成注无传国内而书至者成彊若列国兴动大衆故出入皆告庙疏传十二年夏卫公孟彄伐曹克郊注郊曹邑还滑罗殿注罗卫大夫音义未出不退于列注未出曹竟罗不退在行列之后音义其御曰殿而在列其为无勇乎罗曰与其素厉宁为无勇注素空也厉勐也言伐小国当如畏者以诱致之疏仲由为季氏宰注仲由子路将堕三都注三都费郈成也彊盛将为国害故仲由欲毁之于是叔孙氏堕郈季氏将堕费公山不狃叔孙辄帅费人以袭鲁注不狃费宰也辄不得志于叔孙氏公与三子入于季氏之宫登武子之台费人攻之弗克入及公侧注至台下仲尼命申句须乐颀下伐之注二子鲁大夫仲尼时为司寇音义疏费人北国人追之败诸姑蔑二子奔齐注二子不狃叔孙辄遂堕费将堕成公歛处父谓孟孙堕成齐人必至于北门注成在鲁北竟故且成孟氏之保障也无成是无孟氏也子伪不知注佯不知音义我将不堕冬十二月公围成弗克经十有三年春齐侯卫侯次于垂葭注二君将使师我晋次垂葭以为之援音义夏筑蛇渊囿注无传书不时也音义大蒐于比蒲注无传夏蒐非时音义卫公孟彄帅师伐曹注无传秋晋赵鞅入于晋阳以叛注书叛恶可知冬晋荀寅士吉射入于朝歌以叛注吉射士鞅子音义晋赵鞅归于晋注韩魏请而复之故曰归言韩魏之强犹列国疏薛弑其君比注无传称君无道传十三年春齐侯卫侯次于垂葭实郥氏注垂葭改名郥氏高平鉅野县西南有郥亭音义疏使师伐晋将济河诸大夫皆曰不可邴意兹曰可注意兹齐大夫音义锐师伐河内注今河内汲郡传必数日而后及綘注传告晋音义綘不三月不能出河则我旣济水矣乃伐河内齐侯皆敛诸大夫之轩唯邴意兹乘轩注以其言当音义齐侯欲与卫侯乘注共载音义与之宴而驾乘广载甲焉使告曰晋师至矣齐侯曰比君之驾也寡人请摄注以己车摄代卫车音义乃介而与之乘驱之或告曰无晋师乃止注传言齐侯轻所以不能成功音义疏晋赵鞅谓邯郸午曰归我卫贡五百家吾舍诸晋阳午许诺注十年赵鞅围卫卫人惧贡五百家鞅置之邯郸今欲徙置晋阳晋阳赵鞅邑音义归告其父兄父兄皆曰不可卫是以为邯郸注言卫以五百家在邯郸常为是故与邯郸亲音义而寘诸晋阳絶卫之道也不如侵齐而谋之注侵齐则齐当来报欲因惧齐而徙则卫与邯郸好不絶音义乃如之而归于晋阳注欲如是谋而后归衞贡赵孟怒召午而囚诸晋阳注赵鞅不察其谋谓午不用命故囚之使其从者说剑而入渉宾不可注渉宾午家臣不肻说剑入欲谋叛音义乃使告邯郸人曰吾私有讨于午也二三子唯所欲立注午赵鞅同族别封邯郸故使邯郸人更立午宗亲疏遂杀午赵稷渉宾以邯郸叛注稷赵午子夏六月上军司马籍秦围邯郸邯郸午荀寅之甥也荀寅范吉射之姻也注壻父为姻荀寅子娶吉射女疏而相与睦故不与围邯郸将作乱注作乱攻赵鞅音义董安于闻之注安于赵氏臣疏告赵孟曰先备诸赵孟曰晋国有命始祸者死为后可也安于曰与其害于民宁我独死注惧见攻必伤害民请以我说赵孟不可注晋国若讨可杀我以自解说秋七月范氏中行氏伐赵氏之宫赵鞅奔晋阳晋人围之范臯夷无宠于范吉射而欲为乱于范氏注臯夷范氏侧室子音义梁婴父嬖于知文子注文子荀跞音义文子欲以为卿疏韩简子与中行文子相恶注简子韩起孙不信也中行文子荀寅也音义魏襄子亦与范昭子相恶注襄子魏舒孙曼多也昭子士吉射音义故五子谋注五子范臯夷梁婴父知文子韩简子魏襄子将逐荀寅而以梁婴父代之逐范吉射而以范臯夷代之荀跞言于晋侯曰君命大臣始祸者死载书在河注为盟书沈之河音义今三臣始祸而独逐鞅刑已不钧矣请皆逐之冬十一月荀跞韩不信魏曼多奉公以伐范氏中行氏弗克二子将伐公齐高彊曰三折肱知为良医注高彊齐子尾之子昭十年奔鲁遂适晋音义唯伐君为不可民弗与也我以伐君在此矣三家未睦注三家知韩魏可尽克也克之君将谁与若先伐君是使睦也弗听遂伐公国人助公二子败从而伐之丁未荀寅士吉射奔朝歌韩魏以赵氏为请注经所以书赵鞅归十二月辛未赵鞅入于綘盟于公宫注传录晋衰乱初卫公叔文子朝而请享灵公注欲令公临其家音义退见史䲡而告之注史䲡史鱼音义史䲡曰子必祸矣子富而君贪其及子乎文子曰然吾不先告子是吾罪也君旣许我矣其若之何史䲡曰无害子臣可以免注言能执臣礼富而能臣必免于难上下同之注言尊卑皆然音义戌也骄其亡乎注戌文子之子富而不骄者鲜吾唯子之见骄而不亡者未之有也戌必与焉注与祸难音义及文子卒卫侯始恶于公叔戌以其富也公叔戌又将去夫人之党注灵公夫人南子党宋朝之徒音义疏夫人愬之曰戌将为乱注为明年戌来奔传音义经十有四年春卫公叔戌来奔卫赵阳出奔宋注阳赵黡孙书名者亲富不亲仁音义疏二月辛巳楚公子结陈公孙佗人帅师灭顿以顿子牂归音义夏卫北宫结来奔注亦党公叔成皆恶之音义五月于越败呉于檇李注于越越国也使罪人诈呉乱陈故从未陈之例书败也檇李呉郡嘉兴县南醉李城音义疏呉子光卒注未同盟而赴以名公会齐侯卫侯于牵注魏郡黎阳县东北有牵城音义公至自会注无传秋齐侯宋公会于洮注洮曹地音义天王使石尚来归脤注无传石尚天子之士石氏尚名脤祭社之肉盛以蜃器以赐同姓诸侯亲兄弟之国与之共福音义疏卫世子蒯瞶出奔宋音义卫公孟彄出奔郑注彄书名与蒯瞶党罪之宋公之弟辰自萧来奔注无传称宋公之弟例在十年大蒐于比蒲音义邾子来会公注无传㑹公于比蒲来而不用朝礼故曰会疏城莒父及霄注无传公叛晋助范氏故惧而城二邑也此年无冬史阙文音义疏传十四年春卫侯逐公叔戌与其党故赵阳奔宋戌来奔注终史鱼之言梁婴父恶董安于谓知文子曰不杀安于使终为政于赵氏赵氏必得晋国盍以其先𤼵难也讨于赵氏文子使告于赵孟曰范中行氏虽信为乱安于则𤼵之是安于与谋乱也晋国有命始祸者死二子旣伏其罪矣敢以告注告使讨安于音义赵孟患之安于曰我死而晋国宁赵氏定将焉用生人谁不死吾死莫矣乃缢而死音义疏赵孟尸诸市而告于知氏曰主命戮罪人安于旣伏其罪矣敢以告知伯从赵孟盟注知伯荀跞而后赵氏定祀安于于庙注赵氏庙疏顿子牂欲事晋背楚而絶陈好二月楚灭顿注𫝊言小不事大所以亡音义夏卫北宫结来奔公叔戌之故也呉伐越注报五年越入呉越子句践御之陈于檇李注句践越王允常子音义句践患呉之整也使死士再禽焉不动注使敢死之士往辄为呉所禽欲使呉师乱取之而呉不动使罪人三行属剑于颈注以剑注颈音义而辞曰二君有治注治军旅臣奸旗鼓注犯军令不敏于君之行前不敢逃刑敢归死遂自刭也师属之目越子因而伐之大败之灵姑浮以戈击阖庐注姑浮越大夫音义阖庐伤将指取其一屦注其足大指见斩遂失屦姑浮取之音义还卒于陉去檇李七里注释经所以不书灭音义夫差使人立于庭注夫差阖庐嗣子音义茍出入必谓已曰夫差而忘越王之杀而父乎则对曰唯不敢忘三年乃报越注后三年哀元年音义晋人围朝歌公会齐侯卫侯于脾上梁之间注脾梁间卽牵音义谋救范中行氏注齐鲁叛晋故助范中行也析成鲋小王桃甲率狄师以袭晋注二子晋大夫范中行氏之党音义战于綘中不克而还士鲋奔周小王桃甲入于朝歌秋齐侯宋公会于洮范氏故也注谋救范氏卫侯为夫人南子召宋朝注南子宋女也朝宋公子旧通于南子在宋唿之音义会于洮大子蒯瞶献盂于齐过宋野注蒯瞶卫灵公大子盂邑名也就㑹献之故自卫行而过宋野音义野人歌之曰旣定尔娄猪盍归吾艾豭注娄猪求子猪以喻南子艾豭喻宋朝艾老也音义疏大子羞之谓戏阳速曰从我而朝少君注速大子家臣音义疏少君见我我顾乃杀之速曰诺乃朝夫人夫人见大子大子三顾速不进夫人见其色啼而走注见大子色变知其欲杀己曰蒯瞶将杀余公执其手以登台大子奔宋尽逐其党故公孟彄出奔郑自郑奔齐大子告人曰戏阳速祸余戏阳速告人曰大子则祸余大子无道使余杀其母余不许将戕于余注戕残杀也音义若杀夫人将以余说余是故许而弗为以纾余死谚曰民保于信吾以信义也注使义可信不必信言音义冬十二月晋人败范中行氏之师于潞获籍秦高彊注二子党范氏者终景王言籍父无后音义又败郑师及范氏之师于百泉注郑助范氏故幷败经十有五年春王正月邾子来朝鼷䑕食郊牛牛死改卜牛注无传不言所食处举死重也改卜礼也音义疏二月辛丑楚子灭胡以胡子豹归夏五月辛亥郊注无传书过壬申公薨于高寝注高寝宫名不于路寝失其所郑罕达帅师伐宋齐侯卫侯次于渠蒢注不果救故书次音义邾子来奔丧注无传诸侯奔丧非礼疏秋七月壬申姒氏卒注定公夫人八月庚辰朔日有食之注无传九月滕子来会葬注无传诸侯会葬非礼也丁巳葬我君定公雨不克葬戊午日下昃乃克葬辛巳葬定姒注辛巳十月三日有日无月音义疏冬城漆注邾庶其邑音义疏传十五年春邾隐公来朝注邾子益子贡观焉邾子执玉高其容仰公受玉卑其容俯注玉朝者之贽音义疏子贡曰以礼观之二君者皆有死亡焉夫礼死生存亡之体也将左右周旋进退俯仰于是乎取之朝祀丧戎于是乎观之今正月相朝而皆不度注不合法度心已亡矣嘉事不体何以能久注嘉事朝礼高仰骄也卑俯替也骄近乱替近疾君为主其先亡乎注为此年公薨哀七年以邾子益归传音义呉之入楚也注在四年胡子尽俘楚邑之近胡者注俘取也楚旣定胡子豹又不事楚曰存亡有命事楚何为多取费焉二月楚灭胡注传言小不事大所以亡音义夏五月壬申公薨仲尼曰赐不幸言而中是使赐多言者也注以微知着知之难者子贡言语之士今言而中仲尼惧其易言故抑之音义郑罕达败宋师于老丘注罕达子齹之子老丘宋地宋公子地奔郑郑人为之伐宋欲取地以处之事见哀十二年音义齐侯卫侯次于蘧挐谋救宋也音义秋七月壬申姒氏卒不称夫人不赴且不祔也注赴同祔姑夫人之礼二者皆阙故不曰夫人音义疏葬定公雨不克襄事礼也注襄成也雨不成事若汲汲于欲葬音义葬定姒不称小君不成丧也注公未葬而夫人薨烦于丧礼不赴不祔故不称小君臣子怠慢也反哭于寝故书葬疏冬城漆书不时告也注实以秋城冬乃告庙鲁知其不时故缓告从而书之以示讥疏春秋左传注疏卷五十六卷五十六考证春秋左氏传注疏卷五十六考证传公会齐侯于祝其实夹谷按祝其县汉属东海郡后汉郡国志曰祝其春秋时曰夹谷传而不反我汶阳之田吾以共命者亦如之疏此圣人之大司也大司二字不可解疑应作圣人之大用也各本同作司未敢輙改叔孙州仇帅师随郈疏仲由堕之而仲尼不禁按如公羊说孔子为堕三都之谋也如左氏说仲由为之也史记鲁世家则直曰使仲由毁三桓城收其甲兵孔子世家则直曰孔子言于定公曰臣无蔵甲大夫无百雉之城使仲由为季氏宰将堕三都是从公羊说也传公围成弗克赵汸补注曰以堕三都为夫子之意者盖后学臆度言之石林叶氏云季孙叔孙皆屈于家臣南蒯以费叛侯犯以郈叛是也堕郈堕费二氏自为计而欲去其险耳夫何有于仲由此亦尊孔氏而反卑之者也按赵汸说是晋赵鞅入于晋阳以叛陆淳曰赵鞅之入晋阳拒范中行也而书曰叛者人臣不当专土也晋赵鞅归于晋苏辙曰鞅寅吉射之叛其罪钧也鞅以有助而归寅吉射以无援故终叛春秋无所与也鞅之言归寅吉射旣出则无难也传綘不三月不能出河则我旣济水矣林尧叟曰晋自綘都非九十日不能出河而救河内则我已卒事济河而归矣按自綘至河内不必三月邴意兹不过言綘都整顿车马必淹滞多时而后得出三月言其久也传赵鞅入于綘盟于公宫按自此范氏中行氏出惟存知赵韩魏四家而分晋之势成矣梁婴父范臯夷之代荀范传不言疑为卿而不久也大蒐于比蒲孙觉曰春秋田狩之事公行之者必书公公观鱼于裳公狩于郎是也而蒐四见于经皆不曰公政在三桓非公自出也虽公自行皆曰大蒐而不曰公焉传越子句践御之按史记越世家曰允常卒子句践立元年呉王阖庐闻允常死乃兴师伐越则定十四年卽句践之元年也传嘉事不体林尧叟曰朝礼嘉事也而不得其体之正按体卽上文所谓左右周旋进退俯仰者也春秋左氏传注疏卷五十六考证春秋左传注疏卷五十七钦定四库全书春秋左传注疏卷五十七晋杜氏注唐陆德明音义孔颖达疏哀公音义疏经元年春王正月公卽位注无传楚子陈侯随侯许男围蔡注随世服于楚不通中国吴之入楚昭王奔随随侯免之卒复楚国楚人德之使列于诸侯故得见经定六年郑灭许此复见者盖楚封之音义疏鼷鼠食郊牛改卜牛夏四月辛巳郊注无传书过也不言所食非一处音义疏秋齐侯䘙侯伐晋冬仲孙何忌帅师伐邾注无传传元年春楚子围蔡报伯举也注在定四年里而栽注栽设板筑为围垒周匝去蔡城一里音义疏广丈高倍注垒厚一丈高二丈音义夫屯昼夜九日注夫犹兵也垒未成故令人在垒里屯守蔡音义疏如子西之素注子西本计为垒当用九日而成蔡人男女以辨注辨别也男女各别系累而出降音义使疆于江汝之间而还注楚欲使蔡徙国在江水之北汝水之南求田以自安也蔡权听命故楚师还音义疏蔡于是乎请迁于吴注楚旣还蔡人更叛楚就吴为明年蔡迁州来传吴王夫差败越于夫椒报檇李也注檇李在定十四年夫椒吴郡吴县西南大湖中椒山音义疏遂入越越子以甲楯五千保于㑹稽注上会稽山也在会稽山阴县南音义使大夫种因吴大宰嚭以行成吴子将许之伍员曰不可臣闻之树德莫如滋去疾莫如尽昔有过浇杀斟灌以伐斟鄩注浇寒浞子封于过者二斟夏同姓诸侯襄四年传曰浇用师灭斟灌音义疏灭夏后相注夏后相启孙后相失国依于二斟复为浇所灭音义疏后缗方娠逃出自窦注后缗相妻娠怀身也音义归于有仍注后缗有仍氏女生少康焉为仍牧正注牧官之长音义惎浇能戒之注惎毒也戒备也音义浇使椒求之注椒浇臣逃奔有虞为之庖正以除其害注虞舜后诸侯也梁国有虞县庖正掌膳羞之官赖此以得除己害音义疏虞于是妻之以二姚注有虞君也虞自以二女妻少康姚虞姓音义邑诸纶注纶虞邑音义有田一成有衆一旅注方十里为成五百人为旅疏能布其德而兆其谋注兆始以收夏衆抚其官职注襄四年传曰靡自有鬲氏收二国之烬以灭浞而立少康音义疏使女艾谍浇注女艾少康臣谍候也音义使季杼诱豷注豷浇弟也季杼少康子后杼也音义遂灭过戈复禹之绩注过浇国戈豷国音义祀夏配天不失旧物注物事也今吴不如过而越大于少康或将丰之不亦难乎注言与越成是使越丰大必为吴难音义句践能亲而务施施不失人注所加惠赐皆得其人音义亲不弃劳注推亲爱之诚则不遗小劳与我同壤而世为仇讐于是乎克而弗取将又存之违天而长寇讐注犹言天与不取音义疏后虽悔之不可食已注食消也已止也疏姬之衰也日可俟也注姬吴姓言可计日而待音义介在蛮夷而长寇讐以是求伯必不行矣弗听退而告人曰越十年生聚而十年敎训注生民聚财富而后敎之音义疏二十年之外吴其为沼乎注谓吴宫室废坏当为汚池为二十二年越入吴起本音义三月越及吴平吴入越不书吴不告庆越不告败也注嫌夷狄不与华同故复发传音义夏四月齐侯衞侯救邯郸围五鹿注赵稷以邯郸叛范中行氏之党也五鹿晋邑音义吴之入楚也注在定四年使召陈怀公怀公朝国人而问焉曰欲与楚者右欲与吴者左陈人从田无田从党注都邑之人无田者随党而立不知所与故直从所居田在西者居右在东者居左逢滑当公而进注当公不左不右音义曰臣闻国之兴也以福其亡也以祸今吴未有福楚未有祸楚未可弃吴未可从而晋盟主也若以晋辞吴若何公曰国胜君亡非祸而何注楚为吴所胜对曰国之有是多矣何必不复小国犹复况大国乎臣闻国之兴也视民如伤是其福也注如伤恐惊动其亡也以民为土芥是其祸也注芥草也音义楚虽无德亦不艾杀其民吴日敝于兵暴骨如莽注草之生于广野莽莽然故曰草莽音义而未见德焉天其或者正训楚也注使惧而改过祸之适吴其何日之有注言今至陈侯从之及夫差克越乃修先君之怨秋八月吴侵陈修旧怨也注传言吴不修德而修怨所以亡齐侯衞侯会于干侯救范氏也师及齐师衞孔圉鲜虞人伐晋取棘蒲注鲁师不书非公命也孔圉孔烝鉏曾孙鲜虞狄帅贱故不书音义疏吴师在陈楚大夫皆惧曰阖庐惟能用其民以败我于栢举今闻其嗣又甚焉将若之何子西曰二三子恤不相睦无患吴矣昔阖庐食不二味疏居不重席室不崇坛注平地作室不起坛也音义器不彤镂注彤丹也镂刻也音义宫室不观注观台榭音义舟车不饰衣服财用择不取费注选取坚厚不尚细靡音义在国天有菑疠注疠疾疫也音义疏亲巡其孤寡而共其乏困在军熟食者分而后敢食注必须军士皆分熟食不敢先食分犹徧也音义疏其所尝者卒乘与焉注所尝甘珍非常食音义勤恤其民而与之逸劳是以民不罢劳死知不旷注知身死不见旷弃音义吾先大夫子常易之所以败我也注易犹反也今闻夫差次有台榭陂池焉注积土为高曰台有木曰榭过再宿曰次音义疏宿有妃嫱嫔御焉注妃嫱贵者嫔御贱者皆内官音义疏一日之行所欲必成玩好必从珍异是聚观乐是务视民如雠而用之日新夫先自败也已安能败我注为二十二年越灭吴起本音义冬十一月晋赵鞅伐朝歌注讨范中行氏经二年春王二月季孙斯叔孙州仇仲孙何忌帅师伐邾取漷东田及沂西田注邾人以赂取之易也音义癸巳叔孙州仇仲孙何忌及邾子盟于句绎注句绎邾地取邑盟以要之音义疏夏四月丙子䘙侯元卒注定四年盟臯鼬疏滕子来朝注无传晋赵鞅帅师纳衞世子蒯聩于戚疏秋八月甲戌晋赵鞅帅师及郑罕达帅师战于鐡郑师败绩注皆陈曰战大崩曰败绩铁在戚城南罕达子皮孙音义冬十月葬衞灵公注无传七月而葬缓十有一月蔡迁于州来注畏楚而请迁故以自迁为文蔡杀其大夫公子驷注怀土而欺大国故罪而书名传二年春伐邾将伐绞注绞邾邑音义邾人爱其土故赂以漷沂之田而受盟初衞侯游于郊子南仆注子南灵公子郢也仆御也音义公曰余无子将立女注蒯聩奔无大子音义不对他日又谓之对曰郢不足以辱社稷君其改图君夫人在堂三揖在下注三揖卿大夫士音义疏君命祗辱注言立适当以礼与内外同之今君私命事必不从适为辱音义夏衞灵公卒夫人曰命公子郢为大子君命也对曰郢异于他子注言用意不同且君没于吾手若有之郢必闻之注言当以临没为正且亡人之子輙在注輙蒯瞶之子出公也灵公适孙乃立輙六月乙酉晋赵鞅纳衞大子于戚宵迷阳虎曰右河而南必至焉注是时河北流过元城界戚在河外晋军已渡河故欲出河右而南疏使大子絻注絻者始发丧之服音义疏八人衰绖伪自衞逆者注欲为衞人逆故衰绖成服音义告于门哭而入遂居之秋八月齐人输范氏粟郑子姚子般送之注子姚罕达子般驷𢎞音义士吉射逆之赵鞅御之遇于戚阳虎曰吾车少以兵车之斾与罕驷兵车先陈注斾先驱车也以先驱车益其兵车以示衆音义罕驷自后随而从之彼见吾貌必有惧心注晋人先陈郑人随之不知其虚实见车多必惧于是乎会之注会合战必大败之从之卜战龟焦注兆不成乐丁曰诗曰爰始爰谋爰契我龟注乐丁晋大夫诗大雅言先人事后卜筮音义疏谋恊以故兆询可也注询谘询也故兆始纳衞大子卜得吉兆言今既谋同可不须更卜音义简子誓曰范氏中行氏反易天明注不事君也疏斩艾百姓欲擅晋国而灭其君寡君恃郑而保焉今郑为不道弃君助臣二三子顺天明从君命经徳义除诟耻在此行也克敌者上大夫受县下大夫受郡注周书作雒篇千里百县县有四郡音义疏士田十万注十万亩也疏庶人工商遂注得遂进仕人臣𨽻圉免注去厮役音义志父无罪君实图之注志父赵简子之改名也言已事济君当图其赏音义疏若其有罪绞缢以戮注绞所以缢人物音义桐棺三寸不设属辟注属辟棺之重数王棺四重君再重大夫一重音义疏素车朴马注以载柩音义疏无入于兆注兆葬域疏下卿之罚也注为衆设赏自设罚所以能克敌音义甲戌将战邮无恤御简子衞大子为右注邮无恤王良也音义疏登铁上注铁丘名望见郑师衆大子惧自投于车下子良授大子绥而乘之曰妇人也注言其怯音义疏简子巡列曰毕万匹夫也七战皆获有马百乘死于牖下注毕万晋献公卿也皆获有功死于牖下言得寿终音义疏羣子勉之死不在寇注言有命繁羽御赵罗宋勇为右注三子晋大夫罗无勇麇之注麇束縳也音义吏诘之御对曰痁作而伏注痁疟疾也音义衞大子祷曰曾孙蒯聩敢昭告皇祖文王注周文王皇大也音义烈祖康叔注烈显也文祖襄公注继业守文故曰文祖蒯瞶襄公之孙疏郑胜乱从注胜郑声公名释君助臣为从于乱晋午在难注午晋定公名音义不能治乱使鞅讨之注鞅简子名蒯聩不敢自佚备持矛焉注戎右持矛音义敢告无絶筋无折骨无靣伤以集大事无作三祖羞注集成也音义大命不敢请佩玉不敢爱注不敢爱故以祈祷疏郑人击简子中肩毙于车中注毙踣也音义获其蠭旗注蠭旗旗名音义大子救之以戈郑师北获温大夫赵罗注罗无勇故郑师虽北犹获罗大子复伐之郑师大败获齐粟千车赵孟喜曰可矣注赵孟简子也喜大子前怯今更勇音义傅傁曰虽克郑犹有知在忧未艾也注傅傁简子属也言知氏将为难后竟有晋阳之患音义初周人与范氏田公孙龙税焉注龙范氏臣为范氏收周人所与田之税音义赵氏得而献之注得龙以献简子吏请杀之赵孟曰为其主也何罪正而与之田注还其所税及铁之战以徒五百人宵攻郑师取蠭旗于子姚之幕下献曰请报主德追郑师姚般公孙林殿而射前列多死注晋前列音义赵孟曰国无小注言虽小国犹有善射者既战简子曰吾伏弢呕血注弢弓衣呕吐也音义鼓音不衰今日我上也注我功为上大子曰吾救主于车退敌于下我右之上也邮良曰我两靷将絶吾能止之注止使不絶音义我御之上也驾而乘材两靷皆絶注材横木明细小也传言简子不让下自伐疏吴洩庸如蔡纳聘而稍纳师师毕入衆知之注元年蔡请迁于吴中悔故因聘袭之音义蔡侯告大夫杀公子驷以说注杀驷以说吴言不时迁驷之为哭而迁墓注将迁与先君辞故哭冬蔡迁于州来经三年春齐国夏衞石曼姑帅师围戚注曼姑为子围父知其不义故推齐使为兵首戚不称衞非叛人音义疏夏四月甲午地震注无传五月辛卯桓宫僖宫灾注天火曰灾季孙斯叔孙州仇帅师城启阳注无传鲁党范氏故惧晋比年四城启阳今琅邪开阳县宋乐髠帅师伐曹注无传音义秋七月丙子季孙斯卒蔡人放其大夫公孙猎于吴注无传公子驷之党冬十月癸卯秦伯卒注无传不书名未同盟叔孙州仇仲孙何忌帅师围邾注无传传三年春齐衞围戚求援于中山注中山鲜虞夏五月辛卯司铎火注司铎宫名音义疏火踰公宫桓僖灾注桓公僖公庙疏救火者皆曰顾府注言常人爱财南宫敬叔至命周人出御书俟于宫注敬叔孔子弟子南宫閲周人司周书典籍之官御书进于君者也使待命于宫音义曰庀女而不在死注庀具也音义子服景伯至命宰人出礼书注景伯子服何也宰人家宰之属以待命命不共有常刑注待求之命音义校人乗马巾车脂辖注校人掌马巾车掌车乗马使四四相从为驾之易音义百官官备府库愼守官人肃给注国有火灾恐有变难故愼为备音义济濡帷幕郁攸从之注郁攸火气也濡物于水出用为济音义蒙葺公屋注以濡物冒覆公屋音义自大庙始外内以悛注悛次也先尊后卑以次救之音义助所不给有不用命则有常刑无赦公父文伯至命校人驾乗车注乘车公车季桓子至御公立于象魏之外注象魏门阙命救火者伤人则止财可为也命藏象魏注周礼正月县敎令之法于象魏使万民观之故谓其书为象魏音义疏曰旧章不可亡也富父槐至曰无备而官办者犹拾沈也注槐富父终生之后沈汁也言不备而责办不可得音义于是乎去表之槀注表表火道风所向者去其槀积音义道还公宫注开除道周匝公宫使火无相连音义孔子在陈闻火曰其桓僖乎注言桓僖亲尽而庙不毁宜为天所灾疏刘氏范氏世为㛰姻注刘氏周卿士范氏晋大夫苌𢎞事刘文公注为之属大夫故周与范氏赵鞅以为讨注责周与范氏六月癸卯周人杀苌𢎞注终违天之祸疏秋季孙有疾命正常曰无死注正常桓子之宠臣欲付以后事故敕命勿从已死音义南孺子之子男也则以告而立之注南孺子季桓子之妻言若生男告公而立之音义女也则肥也可注肥康子也季孙卒康子即位既葬康子在朝注在公朝也南氏生男正常载以如朝告曰夫子有遗言命其圉臣曰南氏生男则以告于君与大夫而立之今生矣男也敢告遂奔衞康子请退注退辟位也公使共刘视之注共刘鲁大夫音义则或杀之矣乃讨之注讨杀者召正常正常不反注畏康子也传备言季氏家事疏冬十月晋赵鞍围朝歌师于其南注范中行所在荀寅伐其郛汪伐其北郭围音义使其徒自北门入已犯师而出注荀寅使在外救已之徒击赵氏围之北门因外内攻得出疏癸丑奔邯郸十一月赵鞅杀士臯夷恶范氏也注恶范氏而杀其族言迁怒音义经四年春王二月庚戌盗杀蔡侯申注贱者故称盗不言弑其君贱盗也音义疏蔡公孙辰出奔吴注弑君贼之党故书名葬秦惠公注无传宋人执小邾子注无传邾子无道于其民故称人以执夏蔡杀其大夫公孙姓公孙霍注皆弑君党音义晋人执戎蛮子赤归于楚注晋耻为楚执诸侯故称人以告若蛮子不道于其民也赤本属楚故言归音义城西郛注无传鲁西郭备晋也六月辛丑亳社灾注无传天火也亳社殷社诸侯有之所以戒亡国音义疏秋八月甲寅滕子结卒注无传同盟于臯鼬冬十有二月葬蔡昭公注无传乱故是以缓葬滕顷公注无传传四年春蔡昭侯将如吴诸大夫恐其又迁也承注承音惩葢楚言音义疏公孙翩逐而射之入于家人而卒注翩蔡大夫音义疏以两矢门之衆莫敢进注翩以矢自守其门文之锴后至注锴蔡大夫音义曰如墙而进多而杀二人注併行如墙俱进音义锴执弓而先翩射之中肘锴遂杀之故逐公孙辰而杀公孙姓公孙旴注旴即霍也音义夏楚人既克夷虎注夷虎蛮夷叛楚者乃谋北方左司马眅申公寿余叶公诸梁致蔡于负函注三子楚大夫也此蔡之故地人民楚因以为邑致之者会其衆也音义致方城之外于缯关注负函缯关皆楚地音义曰吴将泝江入郢注逆流曰泝音义将奔命焉为一昔之期袭梁及霍注伪辞当备吴夜结期明日便袭梁霍使不知之梁河南梁县西南故城也梁南有霍阳山皆蛮子之邑也单浮余围蛮氏蛮氏溃注浮余楚大夫音义蛮子赤奔晋阴地注阴地河南山北自上雒以东至陆浑音义司马起丰析与狄戎注楚司马眅也析县属南乡郡析南有丰乡皆楚邑𤼵此二邑人及戎狄音义以临上雒左师军于菟和注菟和山在上雒东也音义右师军于仓野注仓野在上雒县使谓阴地之命大夫士蔑注命大夫别县监尹音义疏曰晋楚有盟好恶同之若将不废寡君之愿也不然将通于少习以听命注少习商县武关也将大开武关道以伐晋音义士蔑请诸赵孟赵孟曰晋国未宁安能恶于楚必速与之注未宁时有范中行之难音义士蔑乃致九州之戎注九州戎在晋阴地陆浑者将裂田以与蛮子而城之注以诈蛮子且将为之卜注卜城音义蛮子听卜遂执之与其五大夫以畀楚师于三戸注今丹水县北三戸亭音义司马致邑立宗焉以诱其遗民注楚复诈为蛮子作邑立其宗主音义而尽俘以归秋七月齐陈乞弦施衞甯跪救范氏注陈乞僖子弦施弦多音义庚午围五鹿注五鹿晋邑九月赵鞅围邯郸冬十一月邯郸降荀寅奔鲜虞赵稷奔临注临晋邑音义十二月弦施逆之遂堕临疏会鲜虞纳荀寅于柏人注晋邑也今赵国柏人县也弦施与鲜虞会也经五年春城毗注无传备晋也音义夏齐侯伐宋注无传晋赵鞅帅师伐衞秋九月癸酉齐侯杵臼卒注再同盟也音义疏冬叔还如齐闰月葬齐景公注无传传五年春晋围柏人荀寅士吉射奔齐初范氏之臣王生恶张柳朔言诸昭子使为栢人注为栢人宰也昭子范吉射也音义昭子曰夫非而雠乎对曰私雠不及公注公家之事也音义好不废过恶不去善义之经也臣敢违之及范氏出注出栢人奔齐音义张柳朔谓其子尔从主勉之我将止死王生授我矣注授我死节吾不可以僭之遂死于栢人注为吉射距晋战死音义夏赵鞅伐衞范氏之故也遂围中牟注衞助范氏故也齐燕姬生子不成而死注燕姬景公夫人不成未冠也音义诸子鬻姒之子荼嬖注诸子庶公子也鬻姒景公妾荼安孺子音义诸大夫恐其为大子也言于公曰君之齿长矣未有大子若之何公曰二三子间于忧虞则有疾疢亦姑谋乐何忧于无君注景公意欲立荼而未发故以此言塞大夫请音义疏公疾使国惠子高昭子立荼注恵子国夏昭子高张寘羣公子于莱注莱齐东鄙邑音义秋齐景公卒冬十月公子嘉公子驹公子黔奔衞公子鉏公子阳生来奔注皆景公子在莱者音义莱人歌之曰景公死乎不与埋三军之事乎不与谋师乎师乎何党之乎注师衆也党所也之徃也称谥盖葬后而为此歌哀羣公子失所音义疏郑驷秦富而侈嬖大夫而常陈卿之车服于其庭郑人恶而杀之子思曰诗曰不解于位民之攸曁注子思子产子国参也诗大雅攸所也暨息也音义疏不守其位而能久者鲜矣商颂曰不僭不滥不敢怠皇命以多福注僭差也滥溢也皇暇也言驷秦违诗商颂故受祸音义疏春秋左传注疏卷五十七卷五十七考证春秋左氏传注疏卷五十七考证楚子陈侯随侯许男围蔡疏则是楚封元公为许男也元公监本讹作近公今改正传邑诸纶按后汉郡国志梁国虞有纶城少康邑传能布其德而兆其谋以收夏衆抚其官职金履祥曰夏衆卽帝丘二斟之遗民靡收二国之烬亦其助也官职夏之士大夫播迁者若遗臣靡之类是也传而越大于少康按伍员所以引夏少康之事者以越为少康之后也会稽之甲楯五千大于一成一旅多矣传取棘蒲按杜氏不注棘蒲所在汉功臣陈武封棘蒲侯注家亦不知所在也蔡迁于州来按州来卽汉之下蔡县也地理志云沛郡下蔡故州来国为楚所灭后吴取之至夫差迁昭侯于此后四世侯齐竟为楚所灭传克敌者上大夫受县下大夫受郡注千里百县县有四郡千监本讹作十今改正又疏县有四郡则郡方五十里按古者县大郡小以县统郡此文是也至战国以后乃更以郡统县杜佑通典曰春秋时县大郡小至战国则郡大而县小故甘茂曰宜阳大县其实郡也传下卿之罚也按此役简子将兵必已为上卿故其自誓以下卿之罚传孔子在陈闻火曰其桓僖乎按汉书五行志曰董仲舒刘向以为此二宫不当立违礼者也桓季氏之所出僖使季氏世卿者也是服䖍所本以为説也传赵鞅以为讨按苌𢎞王室大夫有志于强王室卽右范氏赵鞅焉得而讨之周人杀苌𢎞以説于晋不竞甚矣而其时君子以苌𢎞为自取谓为违天大义之不明如此然三年化碧忠血犹存使后世莫不知其为忠则春秋之敎也使后世知苌𢎞之事云何时人之论苌𢎞云何则左氏之功也后儒每以其时缪悠之论属之邱明不知邱明纪事者也非断事者也传赵鞅杀士臯夷恶范氏也按臯夷卽知韩魏所欲以代范氏者也使知跞犹在鞅必不敢杀臯夷传于定哀间记事甚略是以知跞之卒知瑶之代皆无明文宋人执小邾子注邾子无道于其民推寻文义应作小邾子无道于其民各本俱脱一小字传为一昔之期昔监本讹作备今改正传使谓阴地之命大夫士蔑注命大夫别县监尹按注不过言蔑以命大夫监治阴地耳非从楚之官名为尹也尚书立政曰三亳坂尹此监尹之説也孔疏楚官称尹故以尹言之谬矣晋大夫肯从楚官名乎传诸子鬻姒之子荼嬖史记齐世家作宠妾芮姬生子荼春秋左氏传注疏卷五十七考证春秋左传注疏卷五十八钦定四库全书春秋左传注疏卷五十八晋杜氏注唐陆德明音义孔颖达疏经六年春城邾瑕注无传备晋也任城亢父县北有邾娄城音义晋赵鞅帅师伐鲜虞吴伐陈夏齐国夏及高张来奔注二子阿君废长立少旣受命又不能全书名罪之也音义叔还㑹吴于柤注无传音义秋七月庚寅楚子轸卒注未同盟而赴以名音义齐阳生入于齐注为陈乞所逆故书入疏齐陈乞弑其君荼注弑荼者朱毛与阳生也而书陈乞所以明乞立阳生而荼见弑则祸由乞始也楚比刼立陈乞流涕子家惮老皆疑于免罪故春秋明而书之以为弑主音义疏冬仲孙何忌帅师伐邾注无传宋向巢帅师伐曹注无传传六年春晋伐鲜虞治范氏之乱也注四年鲜虞纳荀寅于柏人吴伐陈复脩旧怨也注元年未得志故也音义楚子曰吾先君与陈有盟不可以不救乃救陈师于城父注陈盟在昭十三年音义疏齐陈乞伪事高国者注高张国夏受命立荼陈乞欲害之故先伪事焉每朝必骖乘焉所从必言诸大夫注言其罪过音义曰彼皆偃蹇将弃子之命注偃蹇骄敖音义皆曰高国得君注得君宠也必偪我盍去诸固将谋子子早图之图之莫如尽灭之需事之下也注需疑也音义疏及朝则曰彼虎狼也见我在子之侧杀我无日矣请就之位注欲与诸大夫谋高国故求就之又谓诸大夫曰二子者祸矣恃得君而欲谋二三子曰国之多难贵宠之由尽去之而后君定旣成谋矣盍及其未作也先诸作而后悔亦无及也大夫从之夏六月戊辰陈乞鲍牧注牧鲍圉孙音义及诸大夫以甲入于公宫昭子闻之与惠子乘如公战于庄败注高国败也庄六轨之道音义国人追之国夏奔莒遂及高张晏圉弦施来奔注晏圉婴之子圉施不书非卿音义秋七月楚子在城父将救陈卜战不吉卜退不吉王曰然则死也再败楚师不如死注前已败于柏人今若退还亦是败疏弃盟逃雠亦不如死死一也其死雠乎命公子申为王不可则命公子结亦不可则命公子启注申子西结子期启子闾皆昭王兄五辞而后许将战王有疾庚寅昭王攻大冥卒于城父注大冥陈地吴师所在音义子闾退曰君王舍其子而让羣臣敢忘君乎从君之命顺也注从命许立音义立君之子亦顺也二顺不可失也与子西子期谋潜师闭涂逆越女之子章立之而后还注潜师密发也闭涂不通外使也越女昭王妾章惠王是岁也有云如衆赤鸟夹日以飞三日楚子使问诸周大史音义疏周大史曰其当王身乎注日为人君妖气守之故以为当王身云在楚上唯楚见之故祸不及他国若禜之可移于令尹司马注禜禳祭音义王曰除腹心之疾而寘诸股肱何益不谷不有大过天其夭诸有罪受罚又焉移之遂弗禜音义疏初昭王有疾卜曰河为崇王弗祭大夫请祭诸郊王曰三代命祀祭不越望注诸侯望祀竟内山川星辰音义江汉睢漳楚之望也注四水在楚界音义疏祸福之至不是过也不谷虽不徳河非所获罪也遂弗祭孔子曰楚昭王知大道矣其不失国也宜哉夏书曰惟彼陶唐帅彼天常注逸书言尧循天之常道音义有此冀方今失其行乱其纪纲乃灭而亡注灭亡谓夏桀也唐虞及夏同都冀州不易地而亡由于不知大道故音义疏又曰允出兹在兹由已率常可矣注又逸书言信出已则福亦在已八月齐邴意兹来奔注高国党陈僖子使召公子阳生注召在七月今在八月下记事之次疏阳生驾而见南郭且于注且于齐公子鉏在鲁南郭音义曰尝献马于季孙不入于上乘故又献此请与子乘之注畏在家人闻其言故欲二人共载以试马为辞音义出莱门而告之故注鲁郭门也阚止知之先待诸外注阚止阳生家臣子我也待外欲俱去音义公子曰事未可知反与壬也处注壬阳生子简公音义戒之遂行注戒使无洩言音义逮夜至于齐国人知之注故以昏至不欲令人知也国人知而不言言陈氏得衆音义僖子使子士之母养之注隐于僖子家内子士母僖子妾与馈者皆入注陈僖子又令阳生随馈食之人入处公宫音义冬十月丁卯立之将盟注盟诸大夫鲍子醉而往其臣差车鲍㸃曰注㸃鲍牧臣也差车主车之官音义此谁之命也陈子曰受命于鲍子遂诬鲍子曰子之命也注见其醉故诬之鲍子曰女忘君之为孺子牛而折其齿乎而背之也注孺子荼也景公尝衔绳为牛使荼牵之荼顿地故折其齿音义悼公稽首曰注悼公阳生吾子奉义而行者也若我可不必亡一大夫注言已可为君必不怨鲍子若我不可不必亡一公子注公子自谓也恐鲍子杀已故要之音义义则进否则退敢不唯子是从废兴无以乱则所愿也鲍子曰谁非君之子乃受盟注言阳生亦君之子固可立使胡姬以安孺子如赖注胡姬景公妾也赖齐邑安号也去鬻姒注荼之母音义杀王甲拘江说囚王豹于句窦之丘注三子景公嬖臣荼之党也音义公使朱毛告于陈子曰注朱毛齐大夫微子则不及此然君异于器不可以二器二不匮君二多难敢布诸大夫僖子不对而泣曰君举不信羣臣乎注举皆也音义以齐国之困困又有忧注内有饥荒之困又有兵革之忧少君不可以访是以求长君庶亦能容羣臣乎不然夫孺子何罪毛复命公悔之注悔失言音义同毛曰君大访于陈子而图其小可也注大谓国政小谓杀荼使毛迁孺子于骀不至杀诸野幕之下葬诸殳冒淳注恐骀人不从故毛驻于野张帐而杀之骀齐邑殳冒淳地名实以冬杀经书秋者史书秋记始事遂连其死通以冬告鲁音义疏经七年春宋皇瑗帅师侵郑音义晋魏曼多帅师侵衞夏公会吴于鄫注鄫今琅琊鄫县音义秋公伐邾八月己酉入邾以邾子益来注他国言归于鲁言来外内之辞宋人围曹冬郑驷𢎞帅师救曹传七年春宋师侵郑郑叛晋故也注定八年郑始叛晋师侵卫卫不服也注五年晋伐衞至今未服夏公㑹吴于鄫注吴欲霸中国吴来征百牢子服景伯对曰先王未之有也吴人曰宋百牢我注是时吴过宋得百牢音义鲁不可以后宋且鲁牢晋大夫过十注晋大夫范鞅也在昭二十一年音义吴王百牢不亦可乎疏景伯曰晋范鞅贪而弃礼以大国惧敝邑故敝邑十一牢之君若以礼命于诸侯则有数矣注有常数疏若亦弃礼则有淫者矣注淫过也周之王也制礼上物不过十二注上物天子之牢音义疏以为天之大数也注天有十二次故制礼象之今弃周礼而曰必百牢亦唯执事吴人弗听景伯曰吴将亡矣弃天而背本注违周为背本疏不与必弃疾于我注放弃凶疾来伐击我乃与之太宰嚭召季康子注嚭吴大夫康子使子贡辞太宰嚭曰国君道长注盖言君长大于道路音义而大夫不出门此何礼也对曰岂以为礼畏大国也注畏大国不敢虚国尽行大国不以礼命于诸侯苟不以礼岂可量也寡君既共命焉其老岂敢弃其国大伯端委以治周礼仲雍嗣之断髪文身臝以为饰岂礼也哉有由然也注大伯周大王之长子仲雍大伯弟也大伯仲雍让其弟季歴俱适荆蛮遂有民衆大伯卒无子仲雍嗣立不能行礼致化故效吴俗言其权时制宜以辟灾害非以为礼也端委礼衣也音义疏反自鄫以吴为无能为也注弃礼知其不能霸也季康子欲伐邾乃飨大夫以谋之子服景伯曰小所以事大信也大所以保小仁也背大国不信注大国吴也伐小国不仁民保于城城保于德失二德者危将焉保注二德信与仁也音义孟孙曰二三子以为何如注怪诸大夫不言故指问之恶贤而逆之注孟孙贤景伯欲使大夫不逆其言恶犹安也音义对曰禹合诸侯于涂山执玉帛者万国注诸大夫对也诸侯执玉附庸执帛涂山在寿春东北疏今其存者无数十焉唯大不字小小不事大也注言诸侯相伐古来以然音义知必危何故不言注知伐邾必危自当言今不言者不危故也大夫以答孟孙所怪且阿附季孙鲁德如邾而以衆加之可乎注孟孙忿答大夫今鲁德无以胜邾但欲恃衆可乎言不可疏不乐而出注季孟意异佞直不同故罢飨音义秋伐邾及范门注邾郭门也犹闻钟声注邾不御寇音义大夫谏不听茅成子请告于吴注成子邾大夫茅夷鸿不许曰鲁击柝闻于邾注言以近音义疏吴二千里不三月不至何及于我且国内岂不足注言足以拒鲁成子以茅叛注高平西南有茅乡亭师遂入邾处其公宫衆师昼掠注虏掠取财物也音义邾衆保于绎注绎邾山也在邹县北音义师宵掠以邾子益来注益邾隐公也昼夜掠传言康子无法献于亳社注以其亡国与殷同囚诸负瑕负瑕故有绎注负瑕鲁邑高平南平阳县西北有瑕丘城前者鲁得邾之绎民使在负瑕故使相就以辱之邾茅夷鸿以束帛乘韦自请救于吴注无君命故言自音义曰鲁弱晋而逺吴冯恃其衆注冯依音义而背君之盟辟君之执事注辟陋音义以陵我小国邾非敢自爱也惧君威之不立君威之不立小国之忧也若夏盟于鄫衍注鄫衍即鄫也鄫盟不书吴行夷礼礼仪不典非所以结信义故不録秋而背之成求而不违注言鲁成其所求无违逆也四方诸侯其何以事君且鲁赋八百乘君之贰也注贰敌也鲁以八百乘之赋贡于吴言其国大邾赋六百乘君之私也注为私属以私奉贰唯君图之吴子从之注为明年吴伐我传宋人围曹郑桓子思曰宋人有曹郑之患也不可以不救注桓谥冬郑师救曹侵宋初曹人或梦衆君子立于社宫注社宫社也疏而谋亡曹曹叔振铎请待公孙彊许之注振铎曹始祖音义旦而求之曹无之戒其子曰我死尔闻公孙彊为政必去之及曹伯阳即位好田弋曹鄙人公孙彊好弋获白鴈献之且言田弋之说说之因访政事大说之有宠使为司城以听政梦者之子乃行彊言霸说于曹伯曹伯从之乃背晋而奸宋宋人伐之晋人不救筑五邑于其郊曰黍丘揖丘大城钟邘注为明年入曹传也梁国下邑县西南有黍丘亭音义疏经八年春王正月宋公入曹以曹伯阳归注曹人背晋而奸宋是以致讨宋人既还而不忍褚师之诟怒而反兵一举灭曹灭非本志故以入告音义疏吴伐我夏齐人取讙及阐注不书伐兵未加而鲁与之邑阐在东平刘县北音义疏归邾子益于邾秋七月冬十有二月癸亥把伯过卒注无传未同盟而赴以名音义疏齐人归讙及阐注不言来命归之无官使也音义疏传八年春宋公伐曹将还禇师子肥殿注子肥宋大夫音义曹人诟之不行注诟詈辱也不行殿兵止也音义师待之公闻之怒命反之遂灭曹执曹伯及司城彊以归杀之注终曹人之梦吴为邾故将伐鲁问于叔孙輙注问可伐否輙故鲁人音义疏叔孙輙对曰鲁有名而无情注有大国名无情实伐之必得志焉退而告公山不狃注不狃亦故鲁人音义公山不狃曰非礼也君子违不适雠国注违奔亡也疏未臣而有伐之奔命焉死之可也注未臣所适之国若有伐本国者则可还奔命死其难音义疏所託也则隐注曽所因託则为之隐恶音义且夫人之行也不以所恶废乡注不以其私怨恶废弃其乡党之好音义今子以小恶而欲覆宗国不亦难乎注輙鲁公族故谓之宗国音义若使子率子必辞王将使我子张病之注子张輙也疏王问于子洩注子洩不狃音义对曰鲁虽无与立注缓时若无能自立必有与毙注急则人人知惧皆将同死战音义诸侯将救之未可以得志焉晋与齐楚辅之是四雠也注与鲁而四夫鲁齐晋之脣脣亡齿寒君所知也不救何为三月吴伐我子洩率故道险从武城注故由险道欲使鲁成备音义初武城人或有因于吴竟田焉注侨田吴界音义拘鄫人之沤菅者曰何故使吾水滋注鄫人亦侨田吴滋浊也音义及吴师至拘者道之以伐武城克之注鄫人教吴必可克音义王犯尝为之宰澹台子羽之父好焉国人惧注王犯吴大夫故尝奔鲁为武城宰澹台子羽武城人孔子弟子也其父与王犯相善国人惧其为内应音义疏懿子谓景伯若之何对曰吴师来斯与之战何患焉且召之而至又何求焉注言犯盟伐邾所以召吴吴师克东阳而进舍于五梧明日舍于蚕室注三邑鲁地公賔庚公甲叔子与战于夷获叔子与析朱鉏注公賔庚公甲叔子并析朱鉏为三人皆同车传互言之音义献于王王曰此同车必使能国未可望也注同车能俱死是国能使人故不可望得明日舍于庚宗遂次于泗上微虎欲宵攻王舍注微虎鲁大夫音义私属徒七百人三踊于幕庭注于帐前设格令士试跃之音义卒三百人有若与焉注卒终也终得三百人任行有若孔子弟子与在三百人中音义及稷门之内注三百人行至稷门内或谓季孙曰不足以害吴而多杀国士不如已也乃止之吴子闻之一夕三迁注畏微虎音义吴人行成注求与鲁成将盟景伯曰楚人围宋易子而食析骸而爨注在宣十五年音义犹无城下之盟我未及亏而有城下之盟是弃国也吴轻而逺不能久将归矣请少待之弗从景伯负载造于莱门注以言不见从故负载书将欲出盟音义疏乃请释子服何于吴吴人许之以王子姑曹当之而后止注释舍也鲁人不以盟为了欲因留景伯为质于吴既得吴之许复求吴王之子以交质吴人不欲留王子故遂两止音义吴人盟而还注不书盟耻吴夷齐悼公之来也注在五年季康子以其妺妻之即位而逆之季鲂侯通焉注鲂侯康子叔父音义女言其情弗敢与也齐侯怒夏五月齐鲍牧帅师伐我取讙及阐或谮胡姫于齐侯注胡姫景公妾曰安孺子之党也六月齐侯杀胡姫注传言齐侯无道所以不终齐侯使如吴请师将以伐我乃归邾子注齐未得季姫故请师也吴前为邾讨鲁惧二国同心故归邾子音义邾子又无道吴子使大宰子余讨之注子余大宰嚭囚诸楼台栫之以棘注栫拥也音义使诸大夫奉大子革以为政注革邾大子桓公也为十年邾子来奔传秋及齐平九月臧賔如如齐涖盟注賔如臧会子齐闾丘明来涖盟注明闾丘婴之子也盟不书讳略之疏且逆季姬以归嬖注季姫鲂侯所通者鲍牧又谓羣公子曰使女有马千乘乎注有马千乘使为君也鲍牧本不欲立阳生故讽动羣公子音义公子愬之公谓鲍子或谮子子姑居于潞以察之注潞齐邑音义若有之则分室以行若无之则反子之所出门使以三分之一行半道使以二乘及潞麇之以入遂杀之注麇亦束缚音义冬十二月齐人归讙及阐季姫嬖故也经九年春王二月葬把僖公注无传三月而葬速宋皇瑗帅师取郑师于雍丘注书取覆而败之雍丘县属陈留音义疏夏楚人伐陈秋宋公伐郑冬十月传九年春齐侯使公孟绰辞师于吴注齐与鲁平故辞吴师音义吴子曰昔岁寡人闻命今又革之不知所从将进受命于君注为十年吴伐齐传郑武子賸之嬖许瑕求邑无以与之注賸罕达也瑕武子之属音义请外取许之注瑕请取于他国故围宋雍丘宋皇瑗围郑师注许瑕师每日迁舍注作垒堑成輙徙舍合其围音义垒合郑师哭子姚救之大败注子姚武子賸也二月甲戌宋取郑师于雍丘使有能者无死注惜其能也以郏张与郑罗归注郑之有能者音义夏楚人伐陈陈即吴故也宋公伐郑注报雍丘疏秋吴城邗沟通江淮注于刋江筑城穿沟东北通射阳湖西北至末口入淮通粮道也今广陵邗江是音义晋赵鞅卜救郑遇水适火注水火之兆疏占诸史赵史墨史龟注皆晋史史龟曰是谓沈阳注火阳得水故沈可以兴兵注兵隂类也故可以兴兵利以伐姜不利子商注姜齐姓子商谓宋伐齐则可敌宋不吉史墨曰盈水名也子水位也注赵鞅姓盈宋姓子水盈坎乃行子姓又得北方水位疏名位敌不可干也注二水俱盛故言不可干炎帝为火师注神农有火瑞以火名官姜姓其后也水胜火伐姜则可史赵曰是谓如川之满不可游也注既盈而得水位故为如川之满不可冯游言其波流盛音义郑方有罪不可救也注郑以嬖宠伐人故以为有罪救郑则不吉不知其他注救郑则当伐宋故不吉也阳虎以周易筮之遇泰䷊注干下坤上泰之需䷄注干下坎上需泰六五变音义疏曰宋方吉不可与也注不可与战泰六五曰帝乙归妹以祉元吉帝乙纣父立为天子故称帝乙隂而得中有似王者嫁妹得如其愿受福禄而大吉音义疏微子启帝乙之元子也宋郑甥舅也注宋郑为婚姻甥舅之国宋为微子之后今卜得帝乙卦故以为宋吉疏祉禄也若帝乙之元子归妹而有吉禄我安得吉焉乃止注吉在彼则我伐之为不吉冬吴子使来儆师伐齐注前年齐与吴谋伐鲁齐既与鲁成而止故吴恨之反为鲁谋伐齐音义经十年春王二月邾子益来奔疏公㑹吴伐齐注书㑹从不与谋音义疏三月戊戌齐侯阳生卒注以疾赴故不书弑音义疏夏宋人伐郑注无传晋赵鞅帅师侵齐五月公至自伐齐注无传葬齐悼公注无传䘙公孟彄自齐归于䘙注无传书归齐纳之音义疏薛伯夷卒注无传赴以名故书疏秋葬薛惠公注无传冬楚公子结帅师伐陈吴救陈注季子不书陈人来告不以名疏传十年春邾隐公来奔齐甥也故遂奔齐注终子贡之言公会吴子邾子郯子伐齐南鄙师于鄎注鄎齐地邾郯不书兵并属吴不列于诸侯音义齐人弑悼公赴于师注以说吴音义吴子三日哭于军门之外徐承帅舟师将自海入齐齐人败之吴师乃还注承吴大夫夏赵鞅帅师伐齐注经书侵以侵告大夫请卜之赵孟曰吾卜于此起兵注谓往岁卜伐宗不吉利以伐姜故令兴兵事不再令注再令渎也卜不袭吉注袭重也音义行也于是乎取犂及辕注犂一名隰济南有隰隂县祝阿县西有辕城音义疏毁高唐之郭侵及赖而还秋吴子使来复儆师注伐齐未得志故为明年吴伐齐传音义冬楚子期伐陈注陈即吴故吴延州来季子救陈谓子期曰二君不务德注二君吴楚而力争诸侯民何罪焉我请退以为子名务德而安民乃还注季子吴王寿梦少子也寿梦以襄十二年卒至今七十七岁寿梦卒季子已能让国年当十五六至今盖九十余音义疏经十有一年春齐国书帅师伐我夏陈辕颇出奔郑注书名贪也音义五月公会吴伐齐甲戌齐国书帅师及吴战于艾陵齐师败绩获齐国书注公与伐而不与战艾陵齐地音义秋七月辛酉滕子虞母卒注无传赴以名故书之疏冬十有一月葬滕隐公注无传䘙世叔齐出奔宋注书名淫也传十一年春齐为鄎故注鄎在前年音义国书高无㔻帅师伐我及清注清齐地济北卢县东有清亭音义季孙谓其宰冉求注冉求鲁人孔子弟子曰齐师在清必鲁故也若之何求曰一子守二子从公御诸竟季孙曰不能注自度力不能使二子御诸竟音义求曰居封疆之间注封疆竟内近郊地音义季孙告二子注二子叔孙孟孙也二子不可求曰若不可则君无出一子帅师背城而战不属者非鲁人也注属臣属也言不战为不臣鲁之羣室衆于齐之兵车注羣室都邑居家一室敌车优矣子何患焉二子之不欲战也宜政在季氏注言二子恨季氏专政故不尽力音义当子之身齐人伐鲁而不能战子之耻也大不列于诸侯矣季孙使从于朝注使冉求随已之公朝俟于党氏之沟注党氏沟朝中地名音义武叔唿而问战焉注问冉求对曰君子有逺虑小人何知懿子强问之对曰小人虑材而言量力而共者也注言子所问非已材力所及故不能言音义武叔曰是谓我不成丈夫也注知冉求非已不欲战故不对音义退而蒐乘注蒐閲音义孟孺子洩帅右师注孺子孟懿子之子武伯彘音义颜羽御邴洩为右注二子孟氏臣音义冉求帅左师管周父御樊迟为右注樊迟鲁人孔子弟子樊须音义季孙曰须也弱有子曰就用命焉注虽年少能用命有子冉求也音义季氏之甲七千冉有以武城人三百为已徒卒注歩卒精兵音义老幼守宫次于雩门之外注南城门也音义五日右师从之注五日乃从言不欲战公叔务人注务人公为昭公子见保者而泣注保守城者曰事充注繇役烦音义政重注赋税多上不能谋士不能死何以治民吾既言之矣敢不勉乎注既言人不能死已不敢不死师及齐师战于郊齐师自稷曲注稷曲郊地名师不踰沟樊迟曰非不能也不信子也请三刻而踰之注与衆三刻约信如之衆从之注如樊迟言乃踰沟师入齐军注冉求之师右师奔齐人从之注逐右师陈瓘陈庄渉泗注二陈齐大夫音义孟之侧后入以为殿注之侧孟氏族也字反音义抽矢策其马曰马不进也注不欲伐善音义林不狃之伍曰走乎注不狃鲁士五人为伍败而欲走不狃曰谁不如注我不如谁而欲走音义曰然则止乎不狃曰恶贤注言止战恶足为贤皆无战志音义徐歩而死注徐行而死言鲁非无壮士但季孙不能使师获甲首八十注冉求所得齐人不能师注不能整其师宵谍曰齐人遁注谍间也音义冉有请从之三季孙弗许孟孺子语人曰我不如颜羽而贤于邴洩注二子与孟孺子同车音义子羽锐敏注子羽颜羽鋭精也敏疾也言欲战我不欲战而能默注心虽不欲口不言奔音义洩曰驱之注言驱马欲奔公为与其嬖僮汪锜乘皆死皆殡注皆俱也音义孔子曰能执干戈以䘙社稷可无殇也注时人疑童子当殇音义疏冉有用矛于齐师故能入其军孔子曰义也注言能以义勇不书战不皆陈也不书败胜负不殊音义夏陈辕颇出奔郑初辕颇为司徒赋封田以嫁公女注封内之田急赋税之有余以为已大器注大器钟鼎之属国人逐之故出道渴其族辕咺进稻醴梁糗腵脯焉注糗干饭也音义疏喜曰何其给也对曰器成而具注具此醴糗曰何不吾谏对曰惧先行注恐言不从先见逐为郊战故公㑹吴子伐齐注欲以报也音义五月克博壬申至于嬴注博嬴齐邑也二县皆属泰山音义中军从王注吴中军胥门巢将上军王子姑曹将下军展如将右军注三将吴大夫齐国书将中军高无㔻将上军宗楼将下军陈僖子谓其弟书尔死我必得志注书子占也欲获死事之功宗子阳与闾丘明相厉也注相劝厉致死子阳宗楼也桑掩胥御国子注国子国书公孙夏曰二子必死注亦劝勉之音义将战公孙夏命其徒歌虞殡注虞殡送葬歌曲示必死音义疏陈子行命其徒具含玉注子行陈逆也具含玉亦示必死音义公孙挥命其徒曰人㝷约吴髪短注约绳也八尺为㝷吴髪短欲以绳贯其首音义东郭书曰三战必死于此三矣注三战夷仪五氏与今使问弦多以琴注弦多齐人也六年奔鲁问遗也音义疏曰吾不复见子矣注言将死战陈书曰此行也吾闻鼓而已不闻金矣注鼓以进军金以退军不闻金言将死也传言吴师彊齐人皆自知将败疏甲戌战于艾陵展如败高子注齐上军败国子败胥门巢注吴上军亦败王卒助之大败齐师获国书公孙夏闾丘明陈书东郭书革车八百乘甲首三千以献于公注公以兵从故以劳公音义将战吴子唿叔孙注叔孙武叔州仇曰而事何也注问何职对曰从司马注从吴司马所命王赐之甲劒铍曰奉尔君事敬无废命叔孙未能对䘙赐进注赐子贡孔子弟子音义疏曰州仇奉甲从君而拜注拜受之公使大史固归国子之元注归于齐也元首也吴以献鲁寘之新箧褽之以𤣥纁注褽荐也音义加组带焉寘书于其上曰天若不识不衷何以使下国注言天识不善故杀国子音义吴将伐齐越子率其衆以朝焉王及列士皆有馈赂吴人皆喜唯子胥惧曰是豢吴也夫注豢养也若人养牺牲非爱之将杀之音义谏曰越在我心腹之疾也壤地同而有欲于我注欲得吴夫其柔服求济其欲也不如早从事焉注从事击之得志于齐犹获石田也无所用之注石田不可耕越不为沼吴其泯矣使医除疾而曰必遗类焉者未之有也盘庚之诰曰其有顚越不共则劓殄无遗育无俾易种于兹邑注盘庚商书也颠越不共从横不承命者也劓割也殄絶也育长也俾使也易种转生种类音义疏是商所以兴也今君易之将以求大不亦难乎弗听使于齐属其子于鲍氏为王孙氏注私使人至齐属其子改姓为王孙欲以辟吴祸音义反役王闻之使赐之属镂以死注艾陵役也属镂劔名音义将死曰树吾墓槚槚可材也吴其亡乎三年其始弱矣盈必毁天之道也注越人朝之伐齐胜之盈之极也为十三年越伐吴起音义疏秋季孙命脩守备曰小胜大祸也齐至无日矣注善有备音义冬衞大叔疾出奔宋注疾卽齐也初疾娶于宋子朝注子朝宋人仕衞为大夫音义其娣嬖注娣所娶女之娣子朝出注出奔孔文子使疾出其妻而妻之疾使侍人诱其初妻之娣寘于犂注犂衞邑音义而为之一宫如二妻文子怒欲攻之仲尼止之遂夺其妻或淫于外州外州人夺之轩以献注外州衞邑轩车也以献于君耻是二者故出衞人立遗使室孔姞注遗疾之弟孔姞孔文子之女疾之妻音义疾臣向魋注为宋向魋臣音义纳美珠焉与之城鉏注城鉏宋邑宋公求珠魋不与由是得罪及桓氏出注出在十四年城鉏人攻大叔疾衞庄公复之注听使还使处巢死焉殡于郧葬于少禘注终言疾之失所也巢郧少禘皆衞地音义初晋悼公子慭亡在衞使其女仆而田注仆御田猎音义大叔懿子止而饮之酒注懿子大叔仪之孙音义遂聘之生悼子注悼子大叔疾音义悼子卽位故夏戊为大夫注夏戊悼子之甥音义悼子亡衞人翦夏戊注翦削其爵邑孔文子之将攻大叔也访于仲尼仲尼曰胡簋之事则尝学之矣注胡簋礼器名夏曰胡周曰簋音义疏甲兵之事未之闻也退命驾而行曰鸟则择木木岂能择鸟注以鸟自喻疏文子遽止之曰圉岂敢度其私访衞国之难也注圉文子名度谋也音义将止注仲尼止鲁人以币召之乃归注于是自䘙反鲁乐正雅颂各得其所疏季孙欲以田赋注丘赋之法因其田财通出马一匹牛三头今欲别其田及家财各为一赋故言田赋音义疏使冉有访诸仲尼仲尼曰丘不识也三发注三发问卒曰注卒终也子为国老待子而行若之何子之不言也仲尼不对注不公答而私于冉有曰君子之行也注行政事度于礼施取其厚事举其中敛从其薄如是则以丘亦足矣注丘十六井出戎马一疋牛三头是赋之常法音义若不度于礼而贪冒无厌则虽以田赋将又不足且子季孙若欲行而法则周公之典在若欲茍而行又何访焉弗听注为明年用田赋传音义春秋左传注疏卷五十八卷五十八考证春秋左氏传注疏卷五十八考证齐阳生入于齐林尧叟曰䘙侯入于夷仪䘙寗喜弑其君剽则喜为䘙侯弑也齐阳生入于齐齐陈乞弑其君荼则乞为阳生弑也传需事之下也音义懦弱持疑也监本脱懦字今添传江汉睢漳楚之望也疏漳经襄阳至南郡当阳县入江监本脱县字今添传楚昭王知大道矣王应麟曰邾文公之知命楚昭王之知大道惠王之知志其所知有出于卜祝史巫之外者传出莱门而告之故注鲁郭门也顾炎武日知録曰定九年杜注曰莱门阳关邑门按阳生此时驾出鲁城共谋杜云鲁郭门是也不得以彼注难此又按八年传言景伯负载造于莱门卽此莱门也安得曰阳关邑门乎传使胡姬以安孺子如赖按安孺子史记齐世家作晏孺子传苟不以礼岂可量也林尧叟曰茍命诸侯不以礼法则其包藏祸心岂可量度传太伯端委以治周礼疏太伯及仲雍皆周太王之子太王监本讹作文王今改正传禹合诸侯于涂山执玉帛者万国今其存者无数十焉按晋书地理志曰春秋之初尚有千二百国迄获麟之末见于经传者百有七十国百三十九知其所居三十一国尽亡其处按此总论经传中所载国名耳至哀公时国之存者原不过数十也齐人取讙及阐注阐在东平刘县北按各本同误东平无刘县当是刚县之讹刚县前汉属泰山郡地理志曰刚故阐注应劭曰春秋取讙及阐今阐亭是也后汉改属济东国故郡国志于刚县下引此传及杜注可证传吴子闻之一夕三迁按鲁虽积弱微虎以三百人奋志雪耻吴人气夺使鲁能用圣贤不且却敌千里之外乎传将进受命于君林尧叟曰言往岁我闻齐乞师之命今又欲革而易之不知二命何者当从将进师伐齐以受齐君之命传秋吴城邗沟通江淮注西北至末口入淮末监本讹作宋今改正传盈水名也子水位也疏按赵世家本文惟赵氏之先与秦共祖二句耳其伯翳以下皆孔疏约世家本文自为序次较本文更明晰但各本俱作共伯翳后世为盈泄此则刋刻之误秦赵二国其先并无名盈泄者也今从赵世家订正改曰伯翳后世为蜚廉传公会吴子邾子郯子伐齐南鄙师于鄎按此邾子卽大子革上年为吴人所立者也传务德而安民乃还疏犹赵氏世称知伯以文义推之应作犹赵氏世称赵孟知氏世称知伯葢脱漏八字也传冉求帅左师按季氏孟氏分将左右二军孟懿子不亲将而使其子季康子不亲将而使家臣则知鲁人之怯左师已㨗齐师已遁冉有请从而季孙勿许传言鲁之不振传有余以为已大器注大器钟鼎之属大监本讹作长今改正传属其子于鲍氏为王孙氏注改姓为王孙欲以避吴祸顾炎武日知録曰传终言之犹夫槪王奔楚为堂谿氏也杜注非传鲁人以币召之乃归疏季康子使公华公賔公林以币迎孔子按史记孔子世家作季康子逐公华公賔公林葢三人皆小人康子用冉求之言故逐三人而聘孔子也孔疏作使字则是康子使三人以币聘矣传有周公之典在王应麟曰鲁用田赋孔子曰有周公之典在晋铸刑书孔子曰晋国将守唐叔之所受法度周公之典唐叔之法度鲁晋所以立国也是以汉循高祖之法则治唐变太宗之法则乱春秋左氏传注疏卷五十八考证春秋左传注疏卷五十九钦定四库全书春秋左传注疏卷五十九晋杜氏注唐陆德明音义孔颖达疏经十有二年春用田赋注直书之者以示改法重赋疏夏五月甲辰孟子卒注鲁人讳娶同姓谓之孟子春秋不改所以顺时音义疏公会吴于橐臯注橐臯在淮南逡遒县东南音义秋公会衞侯宋皇瑗于郧注郧发阳也广陵海陵县东南有发繇亭音义疏宋向巢帅师伐郑冬十有二月螽注周十二月今十月是岁应置闰而失不置虽书十二月实今之九月司歴误一月九月之初尚温故得有螽音义传十二年春王正月用田赋注终前年事夏五月昭夫人孟子卒昭公娶于吴故不书姓注讳娶同姓故谓之孟子若宋女疏死不赴故不称夫人注不称夫人故不言薨不反哭故不言葬小君注反哭者夫人礼也以同姓故不成其夫人丧疏孔子与弔适季氏季氏不絻放绖而拜注孔子始老故与弔也絻丧冠也孔子以小君礼往弔季氏不服丧故去绖从主节制音义疏公会吴于橐臯吴子使大宰嚭请寻盟注寻鄫盟公不欲使子贡对曰盟所以周信也注周固故心以制之注制其义玉帛以奉之注奉贽明神音义言以结之注结其信明神以要之注要以祸福音义寡君以为茍有盟焉弗可改也已若犹可改日盟何益今吾子曰必寻盟若可寻也亦可寒也注寻重也寒歇也音义疏乃不寻盟吴征会于䘙初衞人杀吴行人且姚而惧谋于行人子羽注子羽卫大夫音义子羽曰吴方无道无乃辱吾君不如止也子木曰吴方无道注子木衞大夫国无道必弃疾于人吴虽无道犹足以患衞注为衞患也往也长木之毙无不摽也注摽击音义国狗之瘈无不噬也注瘈狂也噬啮也音义疏而况大国乎秋衞侯会吴于郧公及䘙侯宋皇瑗盟注盟不书畏吴窃盟疏而卒辞吴盟吴人藩衞侯之舍注藩篱音义子服景伯谓子贡曰夫诸侯之会事旣毕矣侯伯致礼地主归饩注侯伯致礼以礼賔也地主所会主人也饩生物音义疏以相辞也注各以礼相辞让今吴不行礼于衞而藩其君舍以难之注难苦困也音义子盍见大宰乃请束锦以行注以赂吴音义语及衞故注若本不为衞请者音义大宰嚭曰寡君愿事衞君衞君之来也缓寡君惧故将止之注止执子贡曰䘙君之来必谋于其衆其衆或欲或否是以缓来其欲来者子之党也其不欲来者子之讐也若执衞君是堕党而崇讐也注堕毁也音义夫堕子者得其志矣且合诸侯而执衞君谁敢不惧堕党崇讐而惧诸侯或者难以霸乎大宰嚭说乃舍衞侯衞侯归效夷言子之尚幼注子之公孙弥牟音义曰君必不免其死于夷乎执焉而又说其言从之固矣注出公辄后卒死于越冬十二月螽季孙问诸仲尼仲尼曰丘闻之火伏而后蛰者毕注火心星也火伏在今十月音义今火犹西流司厯过也注犹西流言未尽没知是九月厯官失一闰释例论之备疏宋郑之间有隙地焉注隙地间田音义曰弥作顷丘玉畅嵒戈钖注凡六邑音义子产与宋人为成曰勿有是注俱弃之及宋平元之族自萧奔郑注在定十五年郑人为之城嵒戈钖注城以处平元之旅音义九月宋向巢伐郑取钖杀元公之孙遂围嵒十二月郑罕达救嵒丙申围宋师注此事经在十二月螽上今倒在下更具列其月以为别者丘明本不以为义例故不皆齐同音义疏经十有三年春郑罕达帅师取宋师于嵒注书取覆而败之夏许男成卒注无传音义公会晋侯及吴子于黄池注陈留封丘县南有黄亭近济水夫差欲霸中国尊天子自去其僭号而称子以告令诸侯故史承而书之音义疏楚公子申帅师伐陈注无传于越入吴秋公至自会注无传晋魏曼多帅师侵䘙注无传葬许元公注无传九月螽注无传书灾冬十有一月有星孛于东方注无传平旦衆星皆没而孛乃见故不言所在之次音义疏盗杀陈夏区夫注无传称盗非大夫音义十有二月螽注无传前年季孙虽闻仲尼之言而不正歴失闰至此年故复十二月螽实十一月音义传十三年春宋向魋救其师注救前年围嵒师郑子賸使徇曰得桓魋者有赏魋也逃归遂取宋师于嵒获成讙郜延注二子宋大夫音义以六邑为虚注空虚之名不有音义夏公会单平公晋定公吴夫差于黄池注平公周卿士也不书尊之不与会音义六月丙子越子伐吴为二隧注隧道也音义畴无余讴阳自南方注二子越大夫音义先及郊吴大子友王子地王孙弥庸寿于姚自泓上观之注观越师泓水名音义弥庸见姑蔑之旗注姑蔑越地今东阳大末县音义曰吾父之旗也注弥庸父为越所获故姑蔑人得其旌旗不可以见雠而弗杀也大子曰战而不克将亡国请待之弥庸不可属徒五千注属会也音义王子地助之乙酉战弥庸获畴无余地获讴阳越子至王子地守丙戌复战大败吴师获大子友王孙弥庸寿于姚注地守故不获音义丁亥入吴吴人告败于王王恶其闻也注恶诸侯闻之音义自刭七人于幕下注以絶口音义秋七月辛丑盟吴晋争先注争歃血先后音义吴人曰于周室我为长注吴为大伯后故为长音义晋人曰于姬姓我为伯注为侯伯赵鞅唿司马寅注寅晋大夫曰日旰矣注旰晚也音义大事未成二臣之罪也注大事盟也二臣鞅与寅建鼓整列二臣死之长幼必可知也疏对曰请姑视之反曰肉食者无墨注墨气色下今吴王有墨国胜乎注国为敌所胜大子死乎且夷德轻不忍久请少待之注少待无与争音义疏乃先晋人注盟不书诸侯耻之故不录疏吴人将以公见晋侯子服景伯对使者曰王合诸侯则伯帅侯牧以见于王注伯王官伯侯牧方伯音义伯合诸侯则侯帅子男以见于伯注伯诸侯长疏自王以下朝聘玉帛不同故敝邑之职贡于吴有丰于晋无不及焉以为伯也疏今诸侯会而君将以寡君见晋君则晋成为伯矣敝邑将改职贡鲁赋于吴八百乘若为子男则将半邾以属于吴注半邾三百乘音义而如邾以事晋注如邾六百乘疏且执事以伯召诸侯而以侯终之何利之有焉吴人乃止旣而悔之主谓景伯欺之将囚景伯景伯曰何也立后于鲁矣注何景伯名将以二乘与六人从迟速唯命遂囚以还及戸牖注户牖陈留外黄县西北东昏城是音义谓大宰曰鲁将以十月上辛有事于上帝先王季辛而毕何世有职焉注有职于祭事注自襄以来未之改也注鲁襄公若不会祝宗将曰吴实然注言鲁祝宗将告神云景伯不会坐为吴所囚吴人信鬼故以是恐之音义且谓鲁不共而执其贱者七人何损焉大宰嚭言于王曰无损于鲁而祗为名注适为恶名音义不如归之乃归景伯吴申叔仪乞粮于公孙有山氏注申叔仪吴大夫公孙有山鲁大夫旧相识曰佩玉繠兮余无所系之注繠然服饰备也已独无以系佩言吴子不恤下音义㫖酒一盛兮余与褐之父睨之注一盛一器也睨视也褐寒贱之人言但得视不得饮音义疏对曰粱则无矣麤则有之若登首山以唿曰庚癸乎则诺注军中不得出粮故为私隐庚西方主谷癸北方主水传言吴子不与士共饥渴所以亡音义疏王欲伐宋杀其丈夫而囚其妇人注以宋不会黄池故言吴子悖惑音义大宰嚭曰可胜也而弗能居也乃归冬吴及越平注终伍员之言疏经十有四年春西狩获麟注麟者仁兽圣王之嘉瑞也时无明王出而遇获仲尼伤周道之不兴感嘉瑞之无应故因鲁春秋而脩中兴之敎絶笔于获麟之一句所感而作固所以为终也冬猎曰狩盖虞人脩常职故不书狩者大野在鲁西故言西狩得用曰获音义疏小邾射以句绎来奔注射小邾大夫句绎地名春秋止于获麟故射不在三叛人之数自此以下至十六年皆鲁史记之文弟子欲存孔子卒故并录以续孔子所脩之经音义疏夏四月齐陈恒执其君寘于舒州音义疏庚戌叔还卒汪无传五月庚申朔日有食之注无传陈宗竖出奔楚注无传音义宋向魋入于曹以叛注曹宋邑音义莒子狅卒注无传音义六月宋向魋自曹出奔䘙宋向巢来奔齐人弑其君壬于舒州疏秋晋赵鞅帅师伐䘙注无传音义八月辛丑仲孙何忌卒冬陈宗竖自楚复入于陈陈人杀之注无传音义陈辕买出奔楚注无传有星孛注无传不言所在史失之音义饥注无传传十四年春西狩于大野叔孙氏之车子鉏商获麟注大野在高平鉅野县东北大泽是也车子微者鉏商名音义疏以为不祥以赐虞人注时所未尝见故怪之虞人掌山泽之官疏仲尼观之曰麟也然后取之注言鲁史所以得书获麟疏小邾射以句绎来奔曰使季路要我吾无盟矣注子路信诚故欲得与相要誓而不须盟孔子弟子旣续书鲁䇿以系于经丘明亦随而传之终于哀公以卒前事其异事则皆略而不传故此经无传者多音义使子路子路辞季康子使冉有谓之曰千乘之国不信其盟而信子之言子何辱焉对曰鲁有事于小邾不敢问故死其城下可也彼不臣而济其言是义之也由弗能注济成也音义疏齐简公之在鲁也阚止有宠焉注简公悼公阳生子壬也阚止子我也事在六年音义及卽位使为政陈成子惮之骤顾诸朝注成子陈常心不安故数顾之音义诸御鞅言于公注鞅齐大夫曰陈阚不可竝也君其择焉注择用一人弗听子我夕注夕视事陈逆杀人逄之陈逆子行陈氏宗也子我逄之遂执以入注执逆至朝陈氏方睦注欲谋齐国故宗族和使疾而遗之潘沐备酒肉焉注使诈病因内潘沐幷得内酒肉潘米汁可以沐头音义飨守囚者醉而杀之而逃子我盟诸陈于陈宗注失陈逆惧其反为患故盟之疏初陈豹欲为子我臣注豹亦陈氏族使公孙言已注言已介达之音义已有丧而止旣而言之注旣终丧也曰有陈豹者长而上偻注肩背偻音义望视注目望阳事君子必得志注得君子意欲为子臣吾惮其为人也注恐多诈故缓以告子我曰何害是其在我也使为臣他日与之言政说遂有宠谓之曰我尽逐陈氏而立女若何对曰我远于陈氏矣注言已疏远音义且其违者不过数人注违不从也音义何尽逐焉遂告陈氏子行曰彼得君弗先必祸子子行舍于公宫注子行逃而隐于陈氏今又隐于公宫夏五月壬申成子兄弟四乘如公注成子之兄弟昭子庄简子齿宣子夷穆子安廪丘子意兹芒子盈惠子得凡八人二人共一乘音义疏子我在幄注幄帐也听政之处音义出逆之遂入闭门注成子入反闭门不纳子我侍人御之注子我侍人音义子行杀侍人注素在内故得杀之公与妇人饮酒于檀台成子迁诸寝注徙公使居正寝音义公执戈将击之注疑其欲作乱大史子余曰非不利也将除害也注言将为公除害音义成子出舍于库注以公怒故闻公犹怒将出曰何所无君子行抽劒曰需事之贼也注言需疑则害事音义谁非陈宗注言陈氏宗族衆多疏所不杀子者有如陈宗注言子若欲出我必杀子明如陈宗疏乃止子我归属徒攻闱与大门注闱宫中小门大门公门也音义疏皆不胜乃出陈氏追之失道于弇中适丰丘弇中狭路丰丘陈氏邑音义丰丘人执之以告杀诸郭关注齐关名成子将杀大陆子方注子方子我臣陈逆请而免之以公命取车于道注子方取道中行人车及耏衆知而东之注知其矫命夺车遂使东音义出雍门注齐城门也音义陈豹与之车弗受曰逆为余请豹与余车余有私焉事子我而有私于其雠何以见鲁衞之士注传言陈氏务施音义东郭贾奔䘙注贾卽子方庚辰陈恒执公于舒州公曰吾早从鞅之言不及此注悔不诛陈氏宋桓魋之宠害于公注恃宠骄盈公使夫人骤请享焉而将讨之注夫人景公母也数请享饮欲因请讨之音义未及魋先谋公请以鞌易薄注鞌向魋邑薄公邑欲因易邑为公享宴而作乱音义公曰不可薄宗邑也注宗庙所在乃益鞌七邑而请享公焉注伪喜于受赐以日中为期家备尽往注甲兵之备公知之告皇野曰余长魋也注少长育之皇野司马子仲音义今将祸余请卽救司马子仲曰有臣不顺神之所恶也而况人乎敢不承命不得左师不可注左师向魋兄向巢也音义请以君命召之左师每食击钟闻钟声公曰夫子将食旣食又奏注奏乐公曰可矣以乘车往曰迹人来告注主迹禽兽者音义疏曰逄泽有介麇焉注地理志言逄泽在荥阳开封县东北远疑非介大也音义疏公曰虽魋未来得左师吾与之田若何注皇野称公命君惮告子注难以游戏烦大臣音义野曰尝私焉注尝试也君欲速故以乘车逆子与之乘至公告之故拜不能起司马曰君与之言注使公与要誓公曰所难子者上有天下有先君注言虽诛魋要不负言使祸难及子对曰魋之不共宋之祸也敢不唯命是听司马请瑞焉注瑞符节以发兵疏以命其徒攻桓氏注桓氏向魋其父兄故臣曰不可注司马故臣与桓魋无怨者其新臣曰从吾君之命遂攻之子颀骋而告桓司马注子颀桓魋弟桓司马卽魋也音义司马欲入注入攻君子车止之注车亦魋弟曰不能事君而又伐国民不与也祗取死焉向魋遂入于曹以叛注哀八年宋灭曹以为邑音义六月使左师巢伐之欲质大夫以入焉注巢不能克魋恐公怒欲得国内大夫为质还入国音义不能亦入于曹取质注不能得大夫故入曹刼曹人子弟而质之欲以自固魋曰不可旣不能事君又得罪于民将若之何乃舍之注舍曹子弟音义民遂叛之向魋奔衞向巢来奔宋公使止之曰寡人与子有言矣不可以絶向氏之祀辞曰臣之罪大尽灭桓氏可也若以先臣之故而使有后君之惠也若臣则不可以入矣司马牛致其邑与珪焉而适齐注牛桓魋弟也珪守邑符信向魋出于衞地公文氏攻之注公文氏衞大夫求夏后氏之璜焉与之他玉而奔齐陈成子使为次卿司马牛又致其邑焉而适吴注示不与魋同音义吴人恶之而反赵简子召之陈成子亦召之卒于鲁郭门之外阬氏葬诸丘舆注阬氏鲁人也泰山南城县西北有舆城录其卒葬所在愍贤者失所音义甲午齐陈恒弑其君壬于舒州注壬简公也孔丘三日齐而请伐齐三公曰鲁为齐弱久矣子之伐之将若之何对曰陈恒弑其君民之不与者半以鲁之衆加齐之半可克也公曰子告季孙孔子辞注辞不告音义退而告人曰吾以从大夫之后也故不敢不言注尝为大夫而去故言后疏初孟孺子洩将圉马于成注洩孟懿子之子孟武伯也圉畜养也成孟氏邑音义成宰公孙宿不受曰孟孙为成之病不圉马焉注病谓民贫困音义孺子怒袭成从者不得入乃反成有司使孺子鞭之注恨恚故鞭成有司之使人音义秋八月辛丑孟懿子卒成人奔丧弗内袒免哭于衢听共弗许注请听命共使音义惧不归注不敢归成为明年成叛传十有五年春王正月成叛夏五月齐高无㔻出奔北燕注无传音义郑伯伐宋注无传秋八月大雩注无传音义晋赵鞅帅师伐衞注无传冬晋侯伐郑注无传及齐平注鲁与齐平衞公孟彄出奔齐注无传音义传十五年春成叛于齐武伯伐成不克遂城输注以偪成夏楚子西子期伐吴及桐汭注宣城广德县西南有桐木出白石山西北入丹阳湖音义陈侯使公孙贞子弔焉注弔为楚所伐及良而卒注良吴地将以尸入注聘礼若賔死未将命则旣敛于棺造于朝介将命音义疏吴子使大宰嚭劳且辞曰以水潦之不时无乃廪然陨大夫尸注廪然倾动貌音义以重寡君之忧寡君敢辞上介芋尹盖对注盖陈大夫贞子上介音义曰寡君闻楚为不道荐伐吴国注荐重也音义灭厥民人寡君使盖备使弔君之下吏注备犹副也音义无禄使人逢天之慼大命陨坠絶世于良注絶世犹言弃世废日共积注废行道之日以共具殡敛所积聚之用音义一日迁次注一日便迁次不敢留君命今君命逆使人曰无以尸造于门是我寡君之命委于草莽也且臣闻之曰事死如事生礼也于是乎有朝聘而终以尸将事之礼注朝聘道死以尸行事音义又有朝聘而遭丧之礼注遭所聘之丧疏若不以尸将命是遭丧而还也无乃不可乎以礼防民犹或踰之今大夫曰死而弃之是弃礼也其何以为诸侯主注谓主盟也先民有言曰无秽虐士注虐士死者备使奉尸将命苟我寡君之命达于君所虽陨于深渊则天命也非君与渉人之过也吴人内之注传言芋尹盖知礼音义秋齐陈瓘如楚注瓘陈恒之兄子玉也音义过衞仲由见之注仲由子路音义曰天或者以陈氏为斧斤旣斵丧公室而他人有之不可知也其使终飨之亦不可知也注飨受也音义若善鲁以待时不亦可乎何必恶焉注仲由事孔子故为鲁言音义子玉曰然吾受命矣子使告我弟注弟成子也冬及齐平子服景伯如齐子赣为介见公孙成注公孙成成宰公孙宿也曰人皆臣人而有背人之心况齐人虽为子役其有不贰乎注言子叛鲁齐人亦将叛子音义疏子周公之孙也多飨大利犹思不义利不可得而丧宗国将焉用之注丧宗国谓以邑入齐使鲁有危亡之祸音义成曰善哉吾不早闻命注传言仲尼之徒皆忠于鲁国陈成子馆客注使景伯子赣就馆曰寡君使恒告曰寡人愿事君如事衞君注言衞与齐同好而鲁未肯音义景伯揖子赣而进之对曰寡君之愿也昔晋人伐衞注在定八年齐为衞故伐晋冠氏丧车五百注在定九年冠氏阳平馆陶县音义因与衞地自济以西禚媚杏以南书社五百注二十五家为一社籍书而致之音义吴人加敝邑以乱注在八年齐因其病取讙与阐注亦在八年寡君是以寒心若得视衞君之事君也则固所愿也成子病之乃归成注病其言也公孙宿以其兵甲入于嬴注嬴齐邑音义衞孔圉取大子蒯聩之姊生悝注孔圉孔文子也蒯聩姊孔伯姬音义孔氏之竖浑良夫长而美孔文子卒通于内注通伯姬音义大子在戚孔姬使之焉注使良夫诣大子所音义大子与之言曰苟使我入获国服冕乘轩三死无与注冕大夫服轩大夫车三死死罪三音义与之盟为请于伯姬注良夫为大子请闰月良夫与大子入舍于孔氏之外圃注圃园音义昏二人蒙衣而乘注二人太子与良夫蒙衣为妇人服也音义寺人罗御如孔氏孔氏之老栾宁问之称姻妾以告注自称婚姻家妾音义遂入适伯姬氏旣食孔伯姬杖戈而先大子与五人介舆豭从之注介被甲舆豭豚欲以盟音义疏迫孔悝于厠强盟之注孔氏专政故刼孔悝欲令逐辄音义遂刼以登台栾宁将饮酒炙未熟闻乱使告季子注季子子路也为孔氏邑宰音义疏召获驾乘车注召获衞大夫驾乘车者不欲战音义行爵食炙疏奉衞侯辄来奔季子将入遇子羔将出注子羔衞大夫高柴孔子弟子将出奔曰门已闭矣季子曰吾姑至焉注且欲至门子羔曰弗及不践其难注言政不及已可不须践其难音义季子曰食焉不辟其难注谓食孔氏禄疏子羔遂出子路入及门公孙敢门焉注守门曰无入为也注言辄已出无为复入音义季子曰是公孙也求利焉而逃其难由不然利其禄必救其患有使者出乃入注因门开而入音义曰大子焉用孔悝虽杀之必或继之注言已必继孔悝为难攻大子音义且曰大子无勇若燔台半必舍孔叔大子闻之惧下石乞盂黡敌子路注二子蒯瞶党敌当也音义以戈击之断缨子路曰君子死冠不免注不使冠在地音义结缨而死孔子闻衞乱曰柴也其来由也死矣孔悝立庄公注庄公蒯瞶也庄公害故政欲尽去之注故政辄之臣音义先谓司徒瞒成曰寡人离病于外久矣子请亦尝之归告禇师比欲与之伐公不果注比禇师声子为明年瞒成奔起音义春秋左传注疏卷五十九卷五十九考证春秋左氏传注疏卷五十九考证用田赋林尧叟曰以邱赋一乘为未足又以田赋之也公会吴于橐臯注橐臯在淮南逡遒县东南按汉书地理志后汉郡国志皆作浚遒晋志作逡遒葢前汉浚遒及橐臯二县并属九江郡后汉省橐臯入浚遒晋又改为逡遒属淮南郡耳传今火犹西流汉书律歴志曰哀公十二年冬十二月流火非建戍之月也是月也螽故传曰火伏而后蛰者毕今火犹西流司歴过也诗曰七月流火公㑹晋侯及吴子于黄池孙复曰黄池之会其言公会晋侯及吴子者主在吴子也吴自柏举之战势横中国诸侯皆宗于吴晋侯不见者二十四年晋之不能主诸侯可知也传弥庸见姑蔑之旗注今东阳大末县末监本讹作宋今改正传乃先晋人疏吴语说此事云吴公先㰱晋侯亚之按孔氏之意谓吴语非实当从左氏但晋已积弱未必左传之为是而吴语之为非且少待之后毕竟云何而仍先晋人传不应如是函胡其词也疑本是乃先吴人讹作晋耳若夫左氏作春秋传又作国语而自相矛盾者多则不得疑为国语非左氏之书作春秋传则从鲁史作吴语则从吴史信以传信疑以传疑左氏不得臆断而妄改也传若登首山以唿曰庚癸乎疏言欲致饭并致饮也饭监本讹作饼今改正西狩获麟注所感而作固所以为终也按诸家说获麟以为文成瑞应穿凿不经不如杜氏之明白简当又疏中央轩辕大角之兽按天官书曰轩辕黄龙体大角者天王帝廷按龙鳯白虎元武于天文各占七宿而麟则应中央轩辕大角二星也然观公羊疏纬书言麟错杂不一小邾射以句绎来奔按自此以下皆传补经也各本俱与经平写唯旧本比经文低一字甚是今从之又按杜註以下皆鲁史记之文恐不如贾逵说是弟子所记传阚止有宠焉注阚止子我也按齐世家全用此传文而于田敬仲完世家则曰子我者阚止之宗人也离阚止子我为二人误矣传逢泽有介麇焉注地理志言逢泽在荥阳开封县东北按荥阳二字似衍汉志本文开封逢池在东北耳汉时开封属河南郡晋始属荥阳郡似不得以晋时郡名混入汉志也传孔丘三日齐而请伐齐三王应麟曰请讨陈恒之年春秋终焉夫子之请讨也将以见之行事请讨不从然后託之空言传成曰善哉吾不早闻命注传言仲尼之徒皆忠于鲁国王应麟曰史记载夫子之言曰夫鲁父母之国国危如此二三子何为莫出此夫子之训也传乃归成按鲁世家曰使子服景伯子贡为介适齐齐归我侵地卽此事也传公孙宿以其甲兵入于嬴注嬴齐邑按汉志㤗山郡有嬴县卽此地也齐之南界邑春秋左氏传注疏卷五十九考证春秋左传注疏卷六十钦定四库全书春秋左传注疏卷六十晋杜氏注唐陆德明音义孔颖逹疏十有六年春王正月己卯卫世子蒯聩自戚入于卫卫侯輙来奔注书此春皆从告二月卫子还成出奔宋注即瞒成音义夏四月己丑孔丘卒注仲尼既告老去位犹书卒者鲁之君臣宗其圣德殊而异之鲁襄二十二年生至今七十三也四月十八日乙丑无己丑己丑五月十二日日月必有误音义疏传十六年春瞒成禇师比出奔宋注欲伐庄公不果而奔卫侯使鄢武子告于周注武子卫大夫肸也音义曰蒯聩得罪于君父君母逋窜于晋晋以王室之故不弃兄弟寘诸河上注河上戚也音义天诱其衷获嗣守封焉使下臣肸敢告执事王使单平公对曰肸以嘉命来告余一人徃谓叔父余嘉乃成世复尔禄次敬之哉注继父之世还居君之禄次音义方天之休注言天方受尔以休音义弗敬弗休悔其可追注传终蒯瞶之事夏四月己丑孔丘卒公诔之曰旻天不弔不慭遗一老俾屏余一人以在位注仁覆闵下故称旻天弔至也慭且也俾使也屏蔽也音义茕茕余在疚呜唿哀哉尼父无自律注疚病也律法也言丧尼父无以自为法音义疏子赣曰君其不没于鲁乎夫子之言曰礼失则昏名失则愆失志为昏失所为愆生不能用死而诔之非礼也称一人非名也注天子称一人非诸侯之名音义君两失之六月卫侯饮孔悝酒于平阳注东郡燕县东北有平阳亭音义重酬之大夫皆有纳焉注纳财贿也醉而送之夜半而遣之注夜遣者慙负孔悝不欲令人见音义载伯姬于平阳而行注载其母俱去及西门注平阳门使贰车反祏于西圃注使副车还取庙主西圃孔氏庙所在祏藏主石函音义疏子伯季子初为孔氏臣新登于公注升为大夫请追之遇载祏者杀而乗其车注子伯杀载祏者许公为反祏注孔悝怪载祏者久不来使公为反逆之音义遇之曰与不仁人争明无不胜注不仁人谓子伯季子也明无不胜言必胜音义必使先射射三发皆远许为许为射之殪注传言子伯不仁所以死也音义或以其车从注从公为音义得祏于槖中孔悝出奔宋音义楚大子建之遇谗也自城父奔宋注在昭十九年音义又辟华氏之乱于郑注在昭二十年音义郑人甚善之又适晋与晋人谋袭郑乃求复焉郑人复之如初晋人使谍于子木请行而期焉注请行袭郑之期子木即建也音义子木暴虐于其私邑邑人诉之郑人省之得晋谍焉遂杀子木其子曰胜在呉子西欲召之叶公曰吾闻胜也诈而乱无乃害乎注叶公子髙沈诸梁也音义子西曰吾闻胜也信而勇不为不利舍诸边竟使卫藩焉注使为藩屏之卫音义叶公曰周仁之谓信注周亲也率义之谓勇注率行也吾闻胜也好复言注言之所许必欲复行之不顾道理音义而求死士殆有私乎注私谋复讐复言非信也期死非勇也注期必也子必悔之弗从召之使处呉竟为白公注白楚邑也汝隂褒信县西南有白亭请伐郑子西曰楚未节也注言楚国虽复政令犹未得节制不然吾不忘也他日又请许之未起师晋人伐郑楚救之与之盟胜怒曰郑人在此讐不远矣注比子西于郑人胜自厉劒子期之子平见之曰王孙何自厉也曰胜以直闻不告女庸为直乎将以杀尔父平以告子西子西曰胜如卵余翼而长之注以鸟为喻音义楚国第注用士之次第音义我死令尹司马非胜而谁胜闻之曰令尹之狂也得死乃非我注言我必杀之若得自死我乃不复成人音义子西不悛胜谓石乞注石乞胜之徒音义曰王与二卿士注二卿士子西子期皆五百人当之则可矣乞曰不可得也注五百人不可得曰市南有熊宜僚者若得之可以当五百人矣乃从白公而见之与之言説告之故辞注告欲作乱宜僚辞距之音义承之以劒不动注按劒指其喉音义胜曰不为利谄不为威惕不洩人言以求媚者去之音义疏呉人伐愼白公败之注汝隂慎县也请以战备献注与呉战之所得铠杖兵器皆备而献之欲因以为乱音义疏许之遂作乱秋七月杀子西子期于朝而劫惠王子西以袂掩面而死注慙于叶公音义子期曰昔者吾以力事君不可以弗终抉豫章以杀人而后死注以效其多力豫章大木音义石乞曰焚库弑王不然不济白公曰不可杀王不祥焚库无聚将何以守矣乞曰有楚国而治其民以敬事神可以得祥且有聚矣何患弗从叶公在蔡注蔡迁州来楚并其地音义方城之外皆曰可以入矣子高曰吾闻之以险徼幸者其求无餍偏重必离注险犹恶也所求无餍则不安譬如物偏重则离败欲须其毙而讨之音义闻其杀齐管脩也而后入注管脩楚贤大夫故齐管仲之后闻其杀贤知其可讨白公欲以子闾为王注子闾平王子启五辞王者子闾不可遂劫以兵子闾曰王孙若安靖楚国匡正王室而后庇焉启之愿也敢不听从若将专利以倾王室不顾楚国有死不能注不能从音义遂杀之而以王如高府注髙府楚别府石乞尹门注为门尹圉公阳穴宫负王以如昭夫人之宫注公阳楚大夫昭夫人王母越女音义叶公亦至及北门或遇之曰君胡不胄国人望君如望慈父母焉盗贼之矢若伤君是絶民望也若之何不胄乃胄而进又遇一人曰君胡胄国人望君如望岁焉注岁年谷也音义日月以几注冀君来音义若见君面是得艾也注艾安也音义民知不死其亦夫有奋心犹将旌君以徇于国注旌表也音义而又掩面以絶民望不亦甚乎乃免胄而进注言叶公得民心遇箴尹固帅其属将与白公注欲与白公并音义子高曰微二子者楚不国矣注二子子西子期也柏举之败二子功多弃德从贼其可保乎乃从叶公使与国人以攻白公白公奔山而缢其徒微之注微匿也音义疏生拘石乞而问白公之死焉对曰余知其死所而长者使余勿言注长者谓白公也音义曰不言将烹乞曰此事克则为卿不克则烹固其所也何害乃烹石乞王孙燕奔頯黄氏注燕胜弟頯黄呉地音义诸梁兼二事注二事令尹司马国宁注宁安也乃使宁为令尹注子西之子子国也使寛为司马注子期之子而老于叶注传终言之音义卫侯占梦嬖人注以能占梦见爱音义求酒于大叔僖子注僖子大叔遗音义不得与卜人比而告公曰君有大臣在西南隅弗去惧害注託占卜梦而言音义乃逐大叔遗遗奔晋卫侯谓浑良夫曰吾继先君而不得其器若之何注国之寳器輙皆将去良夫代执火者而言注将密谋屏左右曰疾与亡者皆君之子也召之而择材焉可也注召輙若不材器可得也注輙若不材可废其身因得其器竖告大子注大子疾大子使五人舆豭从已劫公而强盟之注盟求必立已音义且请杀良夫公曰其盟免三死注盟在十五年曰请三之后有罪杀之公曰诺哉传十七年春卫侯为虎幄于借圃注于借田之圃新造幄幕皆以虎兽为餙音义成求令名者而与之始食焉大子请使良夫注以良夫应为令名音义良夫乗衷甸两牡注衷甸一辕卿车音义疏紫衣狐裘注紫衣君服疏至袒裘不释劒而食注食而热故偏袒亦不敬音义疏大子使牵以退数之以三罪而杀之注三罪紫衣袒裘带劒疏三月越子伐呉呉子御之笠泽夹水而陈越子为左右句卒注句卒钩伍相着别为左右屯音义使夜或左或右鼓譟而进呉师分以御之越子以三军潜涉当呉中军而鼓之呉师大乱遂败之注左右句卒为声势以分呉军而三军精卒并力击其中军故得胜也音义晋赵鞅使告于卫曰君之在晋也志父为主请君若大子来以免志父不然寡君其曰志父之为也注恐晋君为志父敎使不来卫侯辞以难大子又使㭬之注㭬诉父欲速得其处音义夏六月赵鞅围卫齐国观陈瓘救卫注国观国书之子音义得晋人之致师者子玉使服而见之注释囚服服其本服曰国子实执齐柄而命瓘曰无辟晋师岂敢废命注欲必敌晋音义子又何辱注言不须来致师自将徃战简子曰我卜伐卫未卜与齐战乃还注畏子玉楚白公之乱陈人恃其聚而侵楚注聚积聚也音义楚既宁将取陈麦楚子问帅于大师子谷与叶公诸梁子谷曰右领差车与左史老皆相令尹司马以伐陈其可使也注言此二人皆尝辅相子西子期伐陈今复可使音义子高曰率贱民慢之惧不用命焉注右领左史皆楚贱官音义子谷曰观丁父鄀俘也武王以为军率注楚武王音义是以克州蓼服随唐大启羣蛮彭仲爽申俘也文王以为令尹实县申息注楚文王灭申息以为县音义朝陈蔡封畛于汝注开封畛北至汝水音义唯其任也何贱之有子高曰天命不慆注慆疑也音义令尹有憾于陈注十五年子西伐呉陈使贞子弔呉以此为恨音义天若亡之其必令尹之子是与君盍舍焉注舍右领与左史音义臣惧右领与左史有二俘之贱而无其令徳也王卜之武城尹吉注武城尹子西子公孙朝音义使帅师取陈麦陈人御之败遂围陈秋七月己卯楚公孙朝帅师灭陈注终郑裨灶言岁五及鹑火陈卒亡音义王与叶公枚卜子良以为令尹注枚卜不斥言所卜以令龟子良惠王弟音义沈尹朱曰吉过于其志注志望也叶公曰王子而相国过将何为注过相将为王也他日改卜子国而使为令尹注子国宁也卫侯梦于北宫见人登昆吾之观注卫有观在于昆吾氏之虚今濮阳城中音义被发北面而譟曰登此昆吾之虚緜緜生之瓜注緜緜瓜初生也良夫善已有以小成大之功若瓜之初生谓使卫侯得国音义疏余为浑良夫呌天无辜注本盟当免三死而并数一时之事为三罪杀之故自谓无辜音义公亲筮之胥弥赦占之注赦卫筮史曰不害与之邑寘之而逃奔宋注言卫侯无道卜人不敢以实对惧难而逃也音义卫侯贞卜注正卜梦之吉凶其繇曰如鱼竀尾注竀赤色鱼劳则尾赤音义衡流而方羊裔焉注横流方羊不能自安裔水边言卫侯将若此鱼音义大国灭之将亡阖门塞窦乃自后踰注此皆繇辞音义疏冬十月晋复伐卫注春伐未得志故音义入其郛将入城简子曰止叔向有言曰怙乱灭国者无后注不欲乘人之衰音义卫人出庄公而与晋平晋立襄公之孙般师而还十一月卫侯自鄄入般师出注辟蒯聩也音义初公登城以望见戎州注戎州戎邑问之以告公曰我姬姓也何戎之有焉注言姬姓国何故有戎邑翦之注削壊其邑聚公使匠久注久不休息公欲逐石圃注石圃卫卿石恶从子音义未及而难作辛巳石圃因匠氏攻公公阖门而请弗许踰于北方而队折股注终如卜言乃自后踰音义戎州人攻之大子疾公子青踰从公注青疾弟戎州人杀之公入于戎州已氏注已氏戎人姓音义初公自城上见已氏之妻发美使髠之以为吕姜髢注吕姜庄公夫人髢髲也音义既入焉而示之璧曰活我吾与女璧己氏曰杀女璧其焉徃遂杀之而取其璧卫人复公孙般师而立之十二月齐人伐卫卫人请平立公子起注起灵公子音义执般师以归舍诸潞注潞齐邑音义公㑹齐侯盟于蒙注齐侯简公弟平公敖也蒙在东莞蒙隂县西故蒙隂城也音义孟武伯相齐侯稽首公拜齐人怒武伯曰非天子寡君无所稽首武伯问于高柴曰诸侯盟谁执牛耳注执牛耳尸盟者音义季羔曰鄫衍之役呉公子姑曹注季羔髙柴也鄫衍在七年音义发阳之役卫石魋注发阳郧地在十二年石魋石曼姑之子音义武伯曰然则彘也注彘武伯名也鄫衍则大国执发阳则小国执据时执者无常故武伯自以为可执音义疏宋皇瑗之子麇注瑗宋右师音义有友曰田丙而夺其兄劖般邑以与之劖般愠而行告桓司马之臣子仪克注克在下邑不与魋乱故在音义子仪克适宋告夫人曰麇将纳桓氏公问诸子仲注子仲皇野初子仲将以杞姒之子非我为子注为适子杞姒子仲妻音义麇曰必立伯也注伯非我兄是良材子仲怒弗从故对曰右师则老矣不识麇也注言右师老不能为乱麇则不可知公执之注执麇皇瑗奔晋召之注召令还音义传十八年春宋杀皇瑗公闻其情复皇氏之族使皇缓为右师注言宋景公无常也缓瑗从子音义疏巴人伐楚围鄾注鄾楚邑音义初右司马子国之卜也观瞻曰如志注子国未为令尹时卜为右司马得吉兆如其志观瞻楚开卜大夫观从之后故命之注命以为右司马及巴师至将卜帅王曰宁如志何卜焉注宁子国也音义使帅师而行请承注承佐王曰寝尹工尹勤先君者也注柏举之后寝尹呉由于以背受戈工尹固执燧象奔呉师皆为先君勤劳音义三月楚公孙宁呉由于薳固败巴师于鄾故封子国于析君子曰惠王知志注知用其意音义夏书曰官占唯能蔽志昆命于元龟注逸书也官占卜筮之官蔽断也昆后也言当先断意后用龟也音义疏其是之谓乎志曰圣人不烦卜筮惠王其有焉注不疑故不卜也夏卫石圃逐其君起起奔齐注齐所立故卫侯輙自齐复归逐石圃而复石魋与大叔遗注皆蒯聩所逐传十九年春越人侵楚以误呉也注误呉使不为备夏楚公子庆公孙寛追越师至㝠不及乃还注㝠越地音义秋楚沈诸梁伐东夷注报越三夷男女及楚师盟于敖注从越之夷三种敖东夷地音义冬叔青如京师敬王崩故也注言敬王能终其世终苌𢎞言东王必大克叔青叔还子音义疏传二十年春齐人来徴㑹夏会于廪丘为郑故谋伐晋注十五年晋伐郑音义郑人辞诸侯秋师还注终叔向言晋公室卑呉公子庆忌骤谏呉子曰不改必亡弗听注呉子弗听出居于艾注艾呉邑豫章有艾县音义遂适楚闻越将伐呉冬请归平越遂归欲除不忠者以説于越呉人杀之注言其不量力音义十一月越围呉赵孟降于丧食注赵孟襄子无恤时有父简子之丧楚隆曰三年之丧亲䁥之极也主又降之无乃有故乎注楚隆襄子家臣音义赵孟曰黄池之役先主与呉王有质注黄池在十三年先主简子质盟信也音义曰好恶同之今越围呉嗣子不废旧业而敌之注嗣子襄子自谓欲敌越救呉非晋之所能及也吾是以为降楚隆曰若使呉王知之若何赵孟曰可乎隆曰请尝之注尝试也乃徃先造于越军曰呉犯间上国多矣闻君亲讨焉诸夏之人莫不欣喜唯恐君之志不从请入视之许之告于呉王曰寡君之老无恤使陪臣隆敢展谢其不共注展陈也音义黄池之役君之先臣志父得承齐盟曰好恶同之今君在难无恤不敢惮劳非晋国之所能及也使陪臣敢展布之王拜稽首曰寡人不佞不能事越以为大夫忧拜命之辱与之一箪珠注箪小笥音义疏使问赵孟注问遗也音义曰句践将生忧寡人寡人死之不得矣王曰溺人必笑吾将有问也注以自喻所问不急犹溺人不知所为而反笑音义史黯何以为君子注晋史黯云不及四十年呉当亡呉王感问此也音义对曰黯也进不见恶注时行则行退无谤言注时止则止音义疏王曰宜哉传二十一年夏五月越人始来注越人胜呉欲霸中国始遣使适鲁音义秋八月公及齐侯邾子盟于顾齐人责稽首注责十七年齐侯为公稽首不见答顾齐地音义因歌之曰鲁人之臯数年不觉使我高蹈注臯缓也髙蹈犹逺行也言鲁人臯缓数年不知答齐稽首故使我高蹈来为此㑹音义疏唯其儒书以为二国忧注二国齐邾也言鲁据周礼不肯答稽首令齐邾逺至音义是行也公先至于阳谷注先期至也音义齐闾丘息曰君辱举玉趾以在寡君之军注息闾丘明之后羣臣将传遽以告寡君比其复也君无乃勤为仆人之未次注次舍也音义请除馆于舟道注舟道齐地辞曰敢勤仆人注不敢勤齐仆为鲁除馆传二十二年夏四月邾隠公自齐奔越曰呉为无道执父立子越人归之大子革奔越注邾隐公八年为呉所囚十年奔齐疏冬十一月丁卯越灭呉请使呉王居甬东注甬东越地会稽句章县东海中洲也音义辞曰孤老矣焉能事君乃缢越人以归注以其尸归终史墨子胥之言也音义疏传二十三年春宋景曹卒注景曹宋元公夫人小邾女季桓子外祖母疏季康子使冉有弔且送葬曰敝邑有社稷之事使肥与有职竞焉注肥康子名竞遽也音义是以不得助执绋使求从舆人注求冉有名舆衆也音义曰以肥之得备弥甥也注弥逺也康子父之舅氏故称弥甥疏有不腆先人之产马使求荐诸夫人之宰注荐进也音义其可以称旌繁乎注称举也繁马饰繁缨也终乐祁之言政在季氏音义夏六月晋荀瑶伐齐注荀瑶荀跞之孙知伯襄子音义高无㔻帅师御之知伯视齐师马骇遂驱之曰齐人知余旗其谓余畏而反也及垒而还将战长武子请卜注武子晋大夫音义知伯曰君告于天子而卜之以守龟于宗祧吉矣吾又何卜焉且齐人取我英丘君命瑶非敢耀武也治英丘也注治齐取英丘音义以辞伐罪足矣何必卜壬辰战于犂丘注犂丘隰也音义齐师败绩知伯禽颜庚注颜庚齐大夫颜涿聚音义秋八月叔青如越始使越也越诸鞅来聘报叔青也音义传二十四年夏四月晋侯将伐齐使来乞师曰昔臧文仲以楚师伐齐取谷注在僖二十六年宣叔以晋师伐齐取汶阳注在成二年音义寡君欲徼福于周公愿乞灵于臧氏注以臧氏世胜齐故欲乞其威灵音义臧石帅师㑹之取廪丘注石臧賔如之子军吏令缮将进注晋军吏也缮治战备音义莱章曰君卑政暴注莱章齐大夫音义徃嵗克敌注禽颜庚也今又胜都注取廪丘天奉多矣又焉能进是㦣言也注㦣过也音义疏役将班矣晋师乃还饩臧石牛注生曰饩音义大史谢之注晋大史音义曰以寡君之在行注在军行间牢礼不度注不如礼度敢展谢之注终臧氏有后于鲁邾子又无道越人执之以归注终子赣之言而立公子何何亦无道注何大子革弟公子荆之母嬖注荆哀公庶子音义将以为夫人使宗人衅夏献其礼注宗人礼官也音义对曰无之公怒曰女为宗司立夫人国之大礼也何故无之对曰周公及武公娶于薛注武公敖也音义孝惠娶于商注孝公称惠公弗皇商宋也音义自桓以下娶于齐注桓公始娶文姜此礼也则有若以妾为夫人则固无其礼也公卒立之而以荆为大子国人始恶之注恶公音义闰月公如越得大子适郢注适郢越王大子得相亲説也音义将妻公而多与之地公孙有山使告于季孙季孙惧使因大宰嚭而纳赂焉乃止注嚭故呉臣也季孙恐公因越讨已故惧音义传二十五年夏五月庚辰卫侯出奔宋注卫侯輙也疏卫侯为灵台于借圃与诸大夫饮酒焉禇师声子韤而登席注古者见君解韤音义公怒辞曰臣有疾异于人注足有创疾音义若见之君将之注呕吐也音义是以不敢注不敢解公愈怒大夫辞之不可注共辞谢公公不可解禇师出公㦸其手注抵徙手屈肘如㦸形音义曰必断而足闻之褚师与司宼亥乘曰今日幸而后亡注恐死以得亡为幸音义公之入也夺南氏邑注南氏子南之子公孙弥牟而夺司寇亥政公使侍人纳公文懿子之车于池注懿子公文要公有忿使人投其车于池水中音义初卫人翦夏丁氏注在十一年音义以其帑赐彭封弥子注彭封弥子弥子瑕音义弥子饮公酒纳夏戊之女嬖以为夫人其弟期大叔疾之从孙甥也注期夏戊之子姊妹之孙为从孙甥与孙同列音义疏少畜于公以为司徒夫人宠衰期得罪公使三匠久公使优狡盟拳弥注优狡俳优也拳弥卫大夫使俳优盟之欲耻辱也音义而甚近信之故褚师比注韤登席者音义公孙弥牟注丧邑者音义公文要注失车者司宼亥注夺政者司徒期因三匠与拳弥以作乱皆执利兵无者执斤注斤工匠所执使拳弥入于公宫注信近之故得入而自大子疾之宫譟以攻公鄄子士请御之注鄄子士卫大夫音义弥援其手曰子则勇矣将若君何注言不可救音义不见先君乎君何所不逞欲注先君蒯瞶也乱不速奔故为戎州所杀欲令早去音义且君尝在外矣岂必不反当今不可衆怒难犯休而易间也乃出将适蒲注蒲近晋邑音义弥曰晋无信不可将适鄄注鄄齐晋界上邑弥诈不知谋故公信之弥曰齐晋争我不可将适泠注泠近鲁邑音义弥曰鲁不足与请适城鉏注城鉏近宋邑音义以钩越越有君注宋南近越转相钩牵音义乃适城鉏弥曰卫盗不可知也请速自我始乃载寳以归注欺卫君言君以寳自随将致卫盗请速行已为先发而同载宝归卫也公为支离之卒注支离陈名音义因祝史挥以侵卫注挥卫祝史音义卫人病之懿子知之注知挥为内间见子之注子之公孙弥牟文子也请逐挥文子曰无罪懿子曰彼好专利而妄注妄不法音义夫见君之入也将先道焉注若见君有入势必道助之音义若逐之必出于南门而适君所注虽知其为君间不审察故私评之音义夫越新得诸侯将必请师焉挥在朝使吏遣诸其室注难面逐之先逐其家音义挥出信弗内注再宿为信音义五日乃馆诸外里注外里公所在遂有宠使如越请师注请师伐卫求入六月公至自越注前年行今还季康子孟武伯逆于五梧注鲁南鄙也音义郭重仆注为公仆音义见二子曰恶言多矣君请尽之注二子不臣之言甚多欲使公尽极以观之公宴于五梧武伯为祝注祝上寿酒音义恶郭重曰何肥也注訾毁其貌音义季孙曰请饮彘也注饮罚也音义以鲁国之密迩仇讐臣是以不获从君克免于大行又谓重也肥注言重随君逺行劬劳不宜称肥音义公曰是食言多矣能无肥乎注以激三桓之数食言音义饮酒不乐公与大夫始有恶注为二十七年公孙邾起音义传二十六年夏五月叔孙舒帅师会越臯如后庸宋乐茷纳卫侯注舒武叔之子文子也臯如后庸越大夫乐茷宋司城子纳卫侯輙也音义文子欲纳之懿子曰君愎而虐少待之必毒于民注愎狠也音义乃睦于子矣卫师侵外州大获注越纳輙之师出御之大败注卫师败掘褚师定子之墓焚之于平庄之上注定子褚师比之父也平庄陵名也音义文子使王孙齐私于臯如注齐卫大夫王孙贾之子昭子也曰子将大灭卫乎抑纳君而已乎臯如曰寡君之命无他纳卫君而已文子致衆而问焉曰君以蛮夷伐国国几亡矣请纳之衆曰勿纳曰弥牟亡而有益请自北门出注欲以观衆心音义衆曰勿出重赂越人申开守陴而纳公注申重也开重门而严设守备欲以恐公使不敢入音义公不敢入师还立悼公注悼公蒯聩庶弟公子黚也音义疏南氏相之以城鉏与越人公曰期则为此注司徒期也音义疏令苟有怨于夫人者报之注夫人期姊也怒期而不得加戮故勑宫女令苦困期姊音义司徒期聘于越注为悼君聘音义公攻而夺之币期告王注越王也王命取之期以衆取之公怒杀期之甥之为大子者注忿期而及其姊为夫人者遂复及夫人之子音义遂卒于越注终言之也终效夷言死于夷宋景公无子取公孙周之子得与启畜诸公宫注周元公孙子高也得昭公也启得弟畜养也疏未有立焉于是皇缓为右师皇非我为大司马皇懐为司徒注皇懐非我从昆弟音义灵不缓为左师注不缓子灵围龟之后乐茷为司城注茷乐溷之子音义乐朱鉏为大司宼注朱鉏乐輓之子音义六卿三族降听政注三族皇灵乐也降和同也因大尹以逹注大尹近官有宠者六卿因之以自通逹于君大尹常不告而以其欲称君命以令注不告君也国人恶之司城欲去大尹左师曰纵之使盈其罪注盈满也音义重而无基能无敝乎注言势重而无德以为基必敝也冬十月公游于空泽注空泽宋邑辛巳卒于连中注连中馆名音义大尹兴空泽之士千甲注甲士千人音义奉公自空桐入如沃宫注奉公尸也梁国虞县东南有地名空桐沃宫宋都内宫名音义使召六子曰闻下有师君请六子画注画计策音义六子至以甲劫之曰君有疾病请二三子盟乃盟于少寝之庭曰无为公室不利大尹立启奉丧殡于大宫三日而后国人知之司城茷使宣言于国曰大尹惑蛊其君而专其利令君无疾而死死又匿之是无他矣大尹之罪也注言大尹所弑音义得梦启北首而寝于卢门之外注卢门宋东门北首死象在门外失国也音义疏已为鸟而集于其上咮加于南门尾加于桐门曰余梦美必立注桐门北门音义大尹谋曰我不在盟注少寝盟但以君命盟六卿大尹不盟无乃逐我复盟之乎使祝为载书六子在唐盂注地名音义将盟之祝襄以载书告皇非我注襄祝名皇非我因子潞注子潞乐茷音义门尹得注乐得左师谋曰民与我逐之乎皆归授甲使狥于国曰大尹惑蛊其君以陵虐公室与我者救君者也衆曰与之大尹狥曰戴氏皇氏将不利公室注戴氏即乐氏音义与我者无忧不富衆曰无别注恶其号令与君无别音义戴氏皇氏欲伐公注公谓启乐得曰不可彼以陵公有罪我伐公则甚焉使国人施于大尹注施罪于大尹大尹奉启以奔楚乃立得司城为上卿盟曰三族共政无相害也卫出公自城鉏使以弓问子赣且曰吾其入乎子赣稽首受弓对曰臣不识也私于使者曰昔成公孙于陈注僖二十八年卫成公奔楚遂适陈音义甯武子孙庄子为宛濮之盟而君入注在鲁僖二十八年音义献公孙于卫齐注在襄十四年子鲜子展为夷仪之盟而君入注在襄二十六年今君再在孙矣注谓十五年孙鲁今又孙宋内不闻献之亲外不闻成之卿则赐不识所由入也诗曰无竞惟人四方其训之注诗周颂言无强惟得人也疏若得其人四方以为主注为主四方而国于何有传二十七年春越子使后庸来聘且言邾田封于骀上注欲使鲁还邾田封竟至骀上音义二月盟于平阳注西平阳疏三子皆从注季康子叔孙文子孟武伯皆从后庸盟音义康子病之注耻从蛮夷盟言及子赣曰若在此吾不及此夫注不及与越盟音义武伯曰然何不召曰固将召之文子曰他日请念注言季孙不能用子赣临难而思之音义夏四月己亥季康子卒公弔焉降礼注礼不备也言公之多妄音义晋荀瑶帅师伐郑次于桐丘郑驷𢎞请救于齐注𢎞驷歂子音义齐师将兴陈成子属孤子三日朝注属会死事者之子使朝三日以礼之音义设乘车两马系五邑焉注乘车两马大夫服又加之以五邑音义召颜涿聚之子晋曰隰之役而父死焉注隰役在二十三年音义以国之多难未女恤也今君命女以是邑也服车而朝毋废前劳乃救郑及留舒违谷七里谷人不知注言其整也留舒齐地违去也音义及濮雨不涉注濮水自陈留酸枣县傍河东北经济隂至高平入济音义子思曰大国在敝邑之宇下是以告急今师不行恐无及也注子思国参音义成子衣制杖戈注制雨衣也音义立于坂上马不出者助之鞭之知伯闻之乃还注畏其得衆心音义曰我卜伐郑不卜敌齐使谓成子曰大夫陈子陈之自出陈之不祀郑之罪也注十七年楚独灭陈非郑之罪盖知伯诬陈子故陈子怒谓其多陵人故寡君使瑶察陈衷焉注衷善也音义谓大夫其恤陈乎若利本之顚瑶何有焉注言陈灭于已无伤成子怒曰多陵人者皆不在知伯其能久乎中行文子告成子注文子荀寅此时奔在齐音义曰有自晋师告寅者将为轻车千乘以厌齐师之门则可尽也成子曰寡君命恒曰无及寡无畏衆虽过千乘敢辟之乎将以子之命告寡君注成子疑其有为晋之心也音义疏文子曰吾乃今知所以亡注自恨已无知君子之谋也始衷终皆举之而后入焉注谋一事则当虑此三变然后入而行之所谓君子三思音义疏今我三不知而入之不亦难乎注悔其言不可复公患三桓之侈也欲以诸侯去之注欲求诸侯师以逐三桓音义三桓亦患公之妄也故君臣多间注间隙也公游于陵坂遇孟武伯于孟氏之衢曰请有问于子余及死乎注问可得寿死否对曰臣无由知之三问卒辞不对公欲以越伐鲁而去三桓秋八月甲戌公如公孙有陉氏注有陉氏即有山氏因孙于邾乃遂如越国人施公孙有山氏注以公从其家出故也终子赣之言君不没于鲁音义悼之四年晋荀瑶帅师围郑注悼公哀公之子宁也哀公出孙鲁人立悼公疏未至郑驷𢎞曰知伯愎而好胜早下之则可行也音义乃先保南里以待之注保守也南里在城外知伯入南里门于桔柣之门郑人俘酅魁垒注垒晋士音义赂之以知政注欲使反为郑闭其口而死将门注将攻郑门知伯谓赵孟入之对曰主在此注主谓知伯也言主在此何不自入也知伯曰恶而无勇何以为子注恶貌丑也简子舍适子而立襄子故知伯言其丑且无勇何以立为子音义疏对曰以能忍耻庶无害赵宗乎知伯不悛赵襄子由是惎知伯注惎毒也音义遂丧之知伯贪而愎故韩魏反而丧之注史记晋懿公之四年鲁悼公之十四年知伯帅韩魏围赵襄子于晋阳韩魏反与赵氏谋杀知伯于晋阳之下在春秋后二十七年音义疏春秋左传注疏卷六十卷六十考证春秋左氏传注疏卷六十考证传召之使处呉竟为白公楚世家曰子西召胜于呉以为巢大夫号曰白公又伍子胥传曰使胜守楚之边邑传他日又请许之未起师楚世家以白公请伐郑为惠王六年事以楚救郑为八年事传市南有熊宜僚者林尧叟曰熊宜僚勇士也居于市之南传大子又使椓之注㭬诉父欲速得其处诉监本讹作许今改正按离骚衆女嫉余之蛾眉兮謡诼谓余以善滛即此㭬字之义并疑㭬字应从言旁传国子实执齐柄按此时陈氏专齐久矣如此文所云则国氏尚为上卿但政权一归陈氏耳高无㔻于十五年奔北燕于二十三年又帅师御晋师则高氏亦仍为上卿矣传楚公孙朝帅师灭陈注岁五及鹑火陈卒亡监本脱岁字又及字讹反今改正传见人登昆吾之观注今濮阳城中按后汉郡国志曰东郡濮阳古昆吾国传卫石圃逐其君起起奔齐卫世家作石曼传唯其儒书以为二国忧王应麟曰春秋之季已轻儒矣至战国而淳于髠有贤者无益之讥秦昭王有儒无益之问末流极于李斯传卫侯为灵台于借圃按借圃即十七年庄公蒯聩为虎幄于借圃者也传取公孙周之子得与启疏其説昭公得立之所由监本昭公上衍一杀字今删传献公孙于卫齐推寻文义卫字衍各本俱同传子鲜子展为夷仪之盟而君入注在襄二十六年襄监本讹作僖今改正传盟于平阳疏高平有南平阳县按监本作高平南有平阳县非也唐时无高平郡疏葢言晋时地也南平阳三字县名至北齐始省今改正传知伯曰注简子舍适子而立襄子舍监本讹作奔适监本讹作敌今俱改正又疏赵世家云孤布子卿见简子按史记本文作姑布子卿集解引司马彪曰姑布姓子卿字则疏应作姑布也春秋左氏传注疏卷六十考证春秋左传注疏左传后序左传后序大康元年三月呉宼始平余自江陵还襄阳解甲休兵乃申杼旧意脩成春秋释例及经传集解始讫会汲郡汲县有发其界内旧冡者大得古书皆简编科斗文字发冡者不以为意徃徃散乱科斗书久废推寻不能尽通始者藏在袐府余晚得见之所记大凡七十五卷多杂碎怪妄不可训知周易及纪年最为分了周易上下篇与今正同别有隂阳説而无彖象文言系辞疑于时仲尼造之于鲁尚未播之于逺国也其纪年篇起自夏殷周皆三代王事无诸国别也唯特记晋国起自殇叔次文侯昭侯以至曲沃庄伯庄伯之十一年十一月鲁隐公之元年正月也皆用夏正建寅之月为岁首编年相次晋国灭独记魏事下至魏哀王之二十年盖魏国之史记也推校哀王二十年太岁在壬戌是周赧王之十六年秦昭王之八年韩襄王之十三年赵武灵王之二十七年楚懐王之三十年燕昭王之十三年齐涽王之二十五年也上去孔丘卒百八十一岁下去今大康三年五百八十一岁哀王于史记襄王之子惠王之孙也惠王三十六年卒而襄王立立十六年卒而哀王立古书纪年篇惠王三十六年改元从一年始至十六年而称惠成王卒即惠王也疑史记误分惠成之世以为后王年也哀王二十三年乃卒故特不称谥谓之今王其着书文意大似春秋经推此足见古者国史策书之常也文称鲁隠公及邾庄公盟于姑蔑即春秋所书邾仪父未王命故不书爵曰仪父贵之也又称晋献公会虞师伐虢灭下阳即春秋所书虞师晋师灭下阳先书虞贿故也又称周襄王会诸侯于河阳即春秋所书天王狩于河阳以臣召君不可以训也诸若此辈甚多略举数条以明国史皆承告据实而书时事仲尼脩春秋以义而制异文也又称卫懿公及赤翟战于洞泽疑洞当为泂即左传所谓荥泽也齐国佐来献玉磬纪公之甗即左传所谓賔媚人也诸所记多与左传符同异于公羊谷梁知此二书近世穿凿非春秋本意审矣虽不皆与史记尚书同然参而求之可以端正学者又别有一卷纯集疏左氏传卜筮事上下次第及其文义皆与左传同名曰师春师春似是抄集者人名也纪年又称殷仲壬即位居亳其卿士伊尹仲壬崩伊尹放大甲于桐乃自立也伊尹即位于大甲十年大甲潜出自桐杀伊尹乃立其子伊陟伊奋命复其父之田宅而中分之左氏传伊尹放大甲而相之卒无怨色然则大甲虽见放还杀伊尹而犹以其子为相也此为大与尚书叙説大甲事乖异不知老叟之伏生或致昏忘将此古书亦当时杂记未足以取审也为其粗有益于左氏故略记之附集解之末焉左传后序春秋左传注疏考证跋语原詹事陈浩谨言按传春秋者三家左氏立学官最后然传世久且益盛逈非公羊谷梁所能及葢作传者亲见策书熟知掌政説经虽略而事实甚详为例无多而史文该洽自惠公至隠桓下迄获麟之后赵魏韩分晋以前三百年中列国之世系逺近王霸之先后盛衰公卿士大夫之行事善恶言论是非㑹盟征伐之得失成败有本有原了如指掌学春秋者非此不足以识其顚末夫岂师弟子口相讲授更歴数世始着简编事涉传闻义多穿凿者所可同日语哉自汉及晋二传渐微杜预博极羣书自云左癖以其生平精力萃于经传又承刘歆贾逵颍容许淑服䖍诸儒后寻端究绪舍短録长分传附经为之集解大而天官地理细而名物典文罔勿剖析渊微敷畅㫖趣是以学左氏者称邱明为夫子素臣即称元凯为邱明功臣虽偏私党䕶间有瑕疵如崔灵恩卫冀隆所难刘炫所规然亦犹夫范升摘左氏之违何休祖李育之议朽壤一撮曽不足以轻重泰山此唐初诏孔颖逹等撰疏专用左传杜注以解春秋配周易尚书毛诗礼记而为五经者也是书文既浩繁国子监本相承讹舛经传字画多有异同杜注亦时脱落释文及疏尤附丽失次乌焉亥豕沿袭纷纶今奉敕校刋谨用石经及旧本订正疏所徴引载籍各以本书校改若其书今世所无字句即有可疑但于卷末着之仍从旧本不敢强改志慎也至如先儒论经有闗于左氏短长补注有裨于杜氏训释他书引用有足与孔疏相发明者亦採附卷末以备一经之考証谨识