犬窝谜话吴克岐着犬窝谜话卷一盱眙吴克岐轩丞着谜话之作昔无所闻民初始有薛氏凤昌邃汉斋谜话周氏效璘慧观室谜话出版惟篇幅不多不足餍嗜谜者之心厥后永定张味鲈作橐园春灯话衢州孔剑秋作心向往斋谜话雄才宿慧瑜亮齐名惜癸亥壬申相继捐馆殊可悼也余髫龄即嗜谜语偶闻先祖歌思凡之曲即以空门怨射诗经于嗟阔兮不我活兮时年才十有二耳民国初元长沙开纪念大会教育会场前有张灯悬谜者一为汉军四面皆楚歌射诗经一句一为啼时惊妾梦射四子一句味鲈苦思不得余意诗经谜似差池其羽谓汉军四面包围而羽军则差池零乱也四子谜似则西流谓惊回辽西之梦者是流莺也未知是否唐薇卿谜拾中有奴才之席下燕窝一等还算贵菜射四子奚翅食重要瞧绝色日费万金射宋文望美人兮天一方味鲈讥其江湖派亦不至此是矣又谓此等语句本非谜材吾则不信乃搜索枯肠以舍鱼射奚翅食重谓奚必以鱼翅之食为重也又以扊扅歌射之谓百里奚追忆烹伏雌事而重其故妻也复以千里送鹅毛射之谓奚必以有翅之鹅食之为重也以云横秦岭家何在射望美人兮天一方谓望云思家而天各一方也又味鲈以诗经烝畀祖妣正合公子鲍之事惟畀字作梗拟以公子鲍通于襄夫人而助之施射之又自嫌以助施贴畀字太觉生强余以乃令其孙岑娶妻翁主射之以令贴畀无作梗问题矣又三爵不识拟掇拾程不识事而不得乃以字是何字射之实则本非字也余以天下达尊吾知齿德射之谓三达尊惟爵不识也文章本天成妙手偶得之鄙陋如余安敢与谜圣争胜不过智者千虑必有一失愚者千虑必有一得而已旧有画谜绘两皂隶执杖对立堂下射六才一个这壁一个那壁一递一声长吁气后人以哼哈二将射之近人顾竹侯又以对抽鸦片烟射之均极惟妙惟肖余以牛衣对泣射之似有雅俗之分烟赌之害于今为烈近年来政府严厉禁止颇着功效余尝制一联云禁烟自古传佳话怀土于今尽小人徐君朗秋曾在中央电台播送以作宣传之具余仍拟就烟赌合作一联迟迟未就仅成一谜以禁烟捉赌射俗语鸦雀无闻殊未惬心也雀戏风行举国若狂虽名流亦嗜之殊不可解然其名称可作谜材也如上海称为碰和可以持璧睨柱射之又名竹战可射四子其争也君子开杠可射晋文孤竹在肆门风可射三字经曰南北曰西东他如匪风发兮射诗经我来自东谓人言非门风始可发而我则自来摸东风也言必有中射花名一捻红谓自言必有中风而一捻果是红中也余本门外汉故所得仅此若令个中人为之必多佳谜也定远方伯常尝以红颜二八玉骨珊珊射孟子二字德一盖二四共八点在升官图是一德也面丽而底庄隐晦殊不易猜余以四六话射易经三才之道也则以二六为才三六为二才四六为三才也同源易流较方作明显多矣近人某以收听播音射四子吾闻其语矣未见其人也余以播音尚有歌乐等不能以一语以括之若以电话射之则以语扣话虚实均极确合至收听播音另射诗经我闻其声不见其身则演说歌乐均可以声字括之矣又以显微镜射宋文自其内而观之未有不高且大者也似亦恰倒好处辞源引俗唿小录云数钱以五文为一花通俗篇谓凡花五出者多故谚语云耳余以射唐诗五花马五花是二十五马是罗马字或作码字解亦可似尚新颖古书遇重字每旁书小二字余以车射四子申申如也以申二为申申亦觉古朴邃汉斋谜话载一谜云宫辟疑数其罚六百锾射俗语有钱有势余以因为诬上卒从吏议家贫货赂不足以自赎射无钱无势均堪捧腹谜有离合体实始于孔北海离合诗后人尤而效之明显易猜味同嚼蜡只堪为小儿语不足为大雅道也故余谜稿中多删去兹择其稍可者录之如女射四子不知其仁焉用佞课射八口之家可以无饥矣八口是言无饥则果腹矣伍伯射以力假仁者霸仁中加力是伍霸本作伯也江淹射唐诗冥冥鸟去迟鸿飞冥冥鸿去鸟是江迟淹迟也射故人零落已无多故人是朋古书朋字每斜书似多字多两点无多字则只剩两点矣空心大少射四子人名伯达空心是八伯达居八士之长是大少也二射六才老天不管人憔悴言射怎得个人来信息通或参以故实或运以灵思似尚可存又旧谜以意字射礼记凡音之起由人心生也上音下心是重在生字者余以愔字射之先心后音是重在起字各行其是无分轩轾也两般秋雨盦随笔载一谜云四个头六只眼睛四只手十二条腿射孟子牛羊父母此直妪孺之破闷不足称为谜语也忆余尝以牛羊父母仓廪父母干戈朕琴朕弤朕二嫂使治朕栖射国语有不虞之备谓不有虞舜之筹备也又生儿皆不象贤射四子有不虞之誉谓生儿皆似傲象之贤则以不似虞舜得誉矣又人莫知其子之恶射唐诗生儿不象贤谓明是恶子犹云不能如傲象之贤也当日瞽叟心理或不异此昔潘文勤曾以臣东邻有女窥臣已三年矣射唐诗总是玉关情颇自矜许余以林妹妹如何禁得住就是宝兄弟也禁不起射之虽运实于虚同饶别趣而小说家言雅俗终逊一筹也南京人报编辑谨严材料丰富在小型报中可谓尽善尽美余极喜读之每晨报至虽有事必置之读竟始再工作今取诸同文署名制为谜语如至长江叹曰此天之所限南北也射恨水又以投鞭断流射之鞭作军器解则有恨意复以谁谓河广曾不容刀射之借用毛诗字面已含恨意暗用抽刀断水水更流恨意更深文人舌锋射慧剑谓慧业文人舌锋如剑也小杜射瘦鹃谓瘦小杜鹃也此寡人之雄也射孤血寡妇之子是孤儿有血统关系也若为庸耕何富贵也射笑鸿以涉有安知鸿鹄之志语也曾参出妻人以非七出诘之射哀梨哀其以蒸梨不熟而出也又以你今不斩应龙子唐皇降罪我担承射之谓哀求樊梨花也六气不和灾眚荐至欲避位以禳之射忧特又以五日不雨则无麦十日不雨则无禾射之织履为业射凫工飞凫履也杨升庵全集射慎言杨慎之文言也安得广厦庇寒士射冷厂厦无夏是安得也饭疏食饮水射贫嘴光武兴为东汉射秀才偏陂反侧射不平幸分我一杯羹射舍翁以汉高有我翁即若翁语也风从虎射啸谷谓虎啸而谷风生也崔护重来射花蹊旧友花是桃花桃李成蹊也不素食兮射淘斋淘汰是不斋是素食也复其民世世无有所与射沛泽以上句有其以沛为朕汤沐邑语也黄河清射天笑以包拯笑比河清又称包青天也行路难射蜀青用李白诗蜀道之难难于上青天也不爱弟射秦人用孟子秦人之弟则不爱也语也嗤射一笑笔则笔削则削游夏之徒不能赞一词射孔才御沟红叶射丹流孝子以后射莽汉施从良人之所之射殿夫殿从其夫后也怀弟诗射咏箎熟魏射旧客居士射在家和尚鉴射半塘用朱熹诗半亩方塘一鉴开也洋洋而去射悠然谓校人畜鱼少则洋洋焉悠悠而逝也又以篱下见南山射之用陶潜采菊东篱下悠然见南山诗句也共产政体射君左浪里白条射雪涛萧何射杰人汉高祖称何为功人谓三杰中之功人也秦王从宗室大臣之议射逐客又以去去去你且速去射之楚义帝本纪射心史义帝名心也反舌无声射不鸣日月所照射烛尘空中旅行射天马谓天马行空也上韩荆州书者何人射陇西布衣李白书中自称也小说家射藏稗楼主王谢堂前射旧燕里仁射俚人人人是二人仁也二萧射继先谓继先韵之后也与汝偕隐射我亦潜人入林必密射退山以上句为入山必深也强与为欢射苦笑同姓不同族射宗人玉射温如又以小字何人似玉环射之谓温矫亦字太真也这回不算射鄙生谓自鄙其一生所行也蔓射野草镜中人射亦我养其小者为小人射童生非内也射表面子为芦中人我为渔丈人射无名氏贾迎春误嫁孙绍祖射天狼谓夫为妻之天孙号中山狼也夷吾兄射管伯谓夷吾是管仲则其兄当是管伯也血泪成冰射冷眼自批其颊射恨我瞿铄哉是翁射老马毋宁死射恨生清风徐来射旧友用清风来故人诗句也斯文丧否射问天以孔子有天丧斯文语也和渊明韵射步陶刘宠选钱射一孔谓选一有孔之钱也夫子喟然而叹射圣吁萧恩怒骂教师爷射犬窝以剧词中萧有看家犬一群一窝语也乘兴操觚不计工拙遗漏尚多容后补作同治季年族叔曾祖勤惠公督川值上元节幕友辄制谜互相猜射为乐公亦参加曾有一谜以誉儿癖射四子一句众不能射公乃自揭之盖何许子之不惮烦也神味温和莫不叹服余东施效颦欲另射一底久之始得人莫知其子之恶终嫌不确切也北平陈惺斋着有正心书斋谜稿中有视之男也射诗经相其阴阳人多称之余则嫌其有天地即干坤之宇宙之嫌也然爱其底之有趣欲另寻一面久而不得偶读史记至留侯世家乃以状貌如妇人好女射之或有讥余谑且虐者余曰箭在弦上不得不发也淮安顾竹侯以名孝廉精经术词章金石文字着作等身尤嗜谜语在淮创商旧社旅沪入萍社寓北平最久射虎隐秀丁卯等社罔不参加与味鲈有南张北顾之称着有跬园谜稿六卷婉转变化深入显出以启迪后进为依归收拾坠绪为宗旨尝以栋字射西厢倩疏林你与我挂住斜辉方伯常推为神品洵不诬也余亦以栋字射唐诗返影入深林自问尚不拙劣然较之竹侯之摇曳多姿终当退避三舍也竹侯佳谜甚多他日当详论之今夏酷热异常夜不能寐乃于枕上作谜以消暑夜兹择其可者录如下则必餍酒肉而后反射易经不家食太史奏客星犯御坐甚急射用晦而明烈女不嫁二夫射天一袭封射书经官人以世毕射月之从星詹射诗经无言不疾吾有大患为吾有身射嗟我怀人杲杲出日射其会如林十年之功废于一旦见宋史本传射不能奋飞萧相国世家射其类维何西楼望月圆射三五在东您射他人有心二女射载弄之瓦载再也其母投杼下机踰墙而走射曾不容刀谓曾参不容以刀杀人也芝兰不臭射左传闻之久矣谓久而不闻其臭也佳儿佳妇射子有令闻而美其室狂风过处师父已不见了射窃藏以逃乌哺射日有食之谓日中有三足乌也金钗十二射四姦具矣窃闻之射其语偷恍射君实有心司马光字君实也庄公寤生遂恶之射子产憎其为人也捧龟而泣射蔡其亡乎相敬如宾射皆客气也松下问童子射将寻师焉以下句为言师采药去也不正不食射而使煳其口于四方蠹鱼射礼记其虫鳞孟子见梁惠王射千里而近以下有不远千里而来语近是不远也后人来至蛇所有一老妪夜哭射是为白也母谓是白帝子之母也喑恶叱咤射其音羽元旦射周公优为之谓周公号元圣名旦优人有旦角之称也以上五经谜拉杂记之聊作溽暑纪念也张蟹芦名超南味鲈伯兄也亦喜制谜新创一格谜底一句须顺逆读之成两句名曰回文尝以攻城为下攻心为上射四子孟之反不伐伐不反之孟分扣谜面颇极确合盖以孟获南人不复反语而演成之也余以续娶再蘸妇射诗经室人入又又入人室虽雅俗悬殊而此等回文成句在书中已不可多得矣唐薇卿尝以湖目射聊目荷花三娘子封三娘后人尤而效之不独脱帽脱靴等格可废且古文亦免受折头断足之苦矣余亦效为之如双鲤射六鱼四支冯射二十一马四支十五删重肉射二肿三肴五微以重肉为二肉二肿是四肉合三肴为七肉去五则仅一重肉矣继而思之殊无意味且仍然用格遂不复作后以三年学射百家姓司徒司空谓司徒之司落空则仅剩一徒字学徒者例必三年也在一句中而能自然消除剩字殊觉奇特惟此等成句不易得耳余曩作谜喜用成句每因一字作梗遂废弃不用殊可惜也继悟增减之法而谜材不可胜用矣姑举一例言之如太公何故必拥篲迎门射四子岂不曰以位则子君也我臣也若不增何故必三字则岂不以三字不能跌出又如不以臣卑鄙三顾臣于草庐之中由是感激射六才怎当你倾国倾城貌一顾倾城再顾倾国是三顾貌礼貌也若全用成句不独冗长可厌且先帝与你字即大起冲突不能通过矣长面短底谜殊鲜佳制余偶听人面桃花剧因以去年今日此门中人面桃花相映红人面不知何处在桃花依旧笑春风射用物名护书细思之不过崔护所书无他奥妙也正与昔人以令字射四子太师挚适齐一章不过伶官无人同一乏味短面长底谜亦少佳作令字谜既如上述即味鲈以九连环射四子其次致曲九句亦不过以象形取之若余之送果品小郎惊叵测射诗经彼有旨酒又有嘉殽洽比其邻婚姻孔云念我独兮忧心殷殷欣聚党恶子独承家射或湛乐饮酒或惨惨畏咎或出入讽议或靡事不为贾琏夫妇为叔当家射王事适我政事一埤益我我入自外室人交偏谪我字字有着落语语有意义熟读红楼者自能辨之吾皖县名以盱眙为最古秦时即有之县署为楚怀王故宫遗址大门上有楼有堞如城门然为他处所未有龟山在西北即大禹锁无支祁处风景绝佳亦古迹之最古者余虽籍盱眙实居三界岁有事偶一至盱焉尝与客乘舟游龟山客偶以大禹命庚辰锁无支祁于龟山之足为谜面射县名一余以淮安对客是之余曰即景为面可乎客问云何余曰泛舟访无支祁锁处射琴曲名一客不能射余曰龟山操谓龟山操舟也相与抚掌大笑余又以我倚名族亡秦必矣射宋文而欲依羽以成功名羽项羽也项梁求楚怀王孙立为怀王都盱台射左传惧民之有争心也怀王以为上将军射非义袭而取之也谓非宋义袭取也项王尊怀王为义帝射以约失之者谓失先入关王之之约也项王弑义帝射则非邦也与或谓实高祖遣人弑之而归罪于项王也汉王为义帝发丧射六才穿一套缟素衣裳谓诸侯皆缟素也此皆吾盱故事也谜有本极平常而一时疏忽竟有猜射不得者如余以失所射四子一句人皆以谜底必有流离等字屡射不中嬲余自揭余以其争也君子告之咸瞠目不解又以君子无所争意告之仍不甚了了乃读作君子无所一句争字一句众始恍然避实就虚可谓此谜确评矣秦少游词云天外一钩残月带三星隐心字又云你共人女字边干怎知我门里挑心隐奸字闷字呆滞拙矣余以扁舟一叶水平流射心字以心字横钩似扁舟似一叶三点平列则是水平流也又以竹阑斜倚老梅枝射你共人女字边干你共人是二个竹也干阑干也画家绘梅花老干必作女字形也潘金莲初遇大官人射怎知我门里挑心谓挑帘有心也虽同为杜撰实较灵活霭园谜剩不知何人手笔光绪中附印点石斋画报后中有一谜云生堵敖及成王焉射六才尽在不言中谓尽在息夫人三年不言中也谑而虐矣味鲈以蓉儿转来射四子王笑而不言夫蓉儿转来即语也虽下文仅有晚饭后再来说一语此时未言所以终嫌未妥余以凤姐向贾琏啐了一口低下头便吃饭射之则确是笑而不言矣味鲈又以薛宝钗羞笼红麝串射贾请见而解之余则以释旧憾情婢感痴郎射之可谓异曲同工矣吴江金松岑尝以宝姑娘私叩怡红院射古美人名薛夜来殆指二十六回事也夫叩而强名之曰私未免厚诬芜蘅不如以独字易私字较为征实余以薛宝钗夜叩怡红院射诗经既见复关载笑载言林黛玉夜叩怡红院射不见复关泣涕涟涟情事均极巧合某小报载一谜以汉将军射虎射唐人名李商隐余喜其谜底极佳而面似不称必欲得一佳面以配合之久而不获偶纳凉庭际见萤火闪烁花丛中忽大悟以暖香坞雅制春灯谜射之盖以制谜者为李纨姊妹也至触动灵机则因李纨萤字射花字谜耳西湖岳坟前有铁铸秦桧夫妇跪像好事者戏作一联分悬二像上联云咳仆纵丧心有贤妻何能若是下联云呸我虽长舌非老贼怎到如今作互相埋怨语令人绝倒余以上联射左传牵帅老夫以至此下联射不能庇一妇人谜虽不佳亦堪一哂甲午之役李鸿章和事老之称沸腾国内有人以李鸿章女子阴作诗钟云举国皆称和事老大家都是过来人殆有意侮辱之也余以大家都是过来人射四子谁能出不由户闻者莫不捧腹或曰老聃闻之恐未认可老子有破肋而生之说也余爱读小说尤爱读新小说偶取新小说名制为谜语如癫狂柳絮随风舞射天际落花临去秋波那一转射回头看才子佳人信有之射一柬缘五代蜀王建载记射贼史以建有贼王八之称也安能郁郁久居此乎射不如归月出之光射天方夜谈以上句为匪东方则明也帝昺即位于厓州射块肉馀生以宋太后有赵氏一块肉语也安龙媒路遇十三妹射红柳娃潘金莲初遇西门庆射帘外人岘山怀古射坠泪碑本图宦达射官场现形记扬之水射广陵潮非吾偶也射啼笑因缘谓啼笑皆非也六朝宗室王公传表射金粉世家寇湄效颦图射白门心影春来尽是桃花水射满江红冉伯牛传射斯人记以孔子视疾曾有斯人之叹也夫妇乔迁射换巢鸾凤率尔操觚聊志吾好而已戏剧情节每与载籍歧异虽间有因幕场关系不得不稍事点窜亦有毫无所谓者殊不可解余尝作谜以正其误兹录数条如下伍子胥走昭关射四子从其白于外也以伍出走昭关实从公子建之子胜后胜号白公今文昭关剧则伍一人至皇甫东皋均属臆造颜超以清酒鹿脯献南北二斗射诗经神嗜饮食使君寿考事详搜神记今赵颜求寿剧情节大略相同则赵颜是颜超之误矣朱买臣纳故妻射诗经命彼后车谓之载之事详后汉书朱传后妻自尽死并无马前泼水事姜太公不纳故妻射评剧名马前泼水谓在故妻马氏前泼水也事见类林覆水难收语即本此今马前泼水剧误为朱买臣事又以泼水在朱之马前亦非满床笏射左传崔氏有福谓崔神庆也事见旧唐书崔传今满床笏剧误为郭子仪事殆以子仪子孙多且贵显故以崔事归之也昇平公主入宫奏郭暧射诗经薄言往愬以暧有汝恃乃父作天子我父薄天子而不为语也按暧子仪子尚昇平公主公主既闻言奔奏上慰谕令归子仪亦囚暧入上以儿女闺房之言不足听子仪归杖暧数十事详唐书及通鉴今打金枝剧即本此闻初演时情节与史颇同某帝恐长骄肆之风禁之因改作上寿事而昇平亦易为金枝矣吕布何以反董卓射四子人名傅说谓与卓傅婢相通悦也事见后汉书吕传今凤仪亭剧谓为貂蝉事非是貂蝉实无其人至掷戟事则有之史称尝小失意卓以戟掷之布以拳捷得免不独非貂蝉事即傅婢亦无涉也邓伯道弃子携侄而逃射易经困于石谓困于石勒之乱也今桑园寄子剧即本此实无得子事至黑水国则以石为羯种地近黑龙江也过陈家谷有感射唐诗旧业已随征战尽谓旧时杨业也考宋史及十国春秋杨传杨业仕北汉赐姓刘名继业后降宋复原姓名业以辽兵势盛欲避其锋王侁以言激之业乃复战约侁陈兵陈家谷口以为援侁擅离谷口潘美不能制业战至力竭遂被擒不食死事闻赠业太尉美削三官侁除名今两狼山李陵碑告御状夜审潘洪诸剧谓业为潘仁美所害等事均非事实子七长子延玉与业同死非先死也延昭为契丹所惮目为六郎遂有杨氏诸郎称余子皆忠勇无事迹可考延昭子文广亦以忠勇称剧称延昭子宗保宗保子文广妄增一代真无谓也仁宗号恸尊为皇太后射药名知母谓知李宸妃为生母也考李为章献太后侍儿生仁宗章献以为己子终章献世仁宗不知为李所出李进位宸妃薨后章献崩燕王始为仁宗言之乃尊为皇太后今狸猫换太子陈州放粮断后认母诸剧均非事实而以章献为妃宸妃为后尤属大错惟当时有妃死于非命之说故剧家为作反恨赋也余制谜不喜用格除系铃解铃外其它既从舍旃纵偶然为之以博一粲亦不存稿中忆少时尝以虞兮虞兮奈若何射用物名炭基叹姬同音也当时颇为无识者称许不知炭基乃吾乡之俗称基实当作墼或作堲墼姬不同音也或曰某地墼姬同音余不敢信乃以垓下歌射韵目七虞七泣同音也另以如月之食射炭墼以炭墼一名黑月也虽无疵谬却嫌晦僻昔扬州盐商某稍读诗词自诩风雅尝设盛筵延贵人饮酒间贵人命以诗句红字飞觞至商急不能对乃妄以柳絮飞来万点红应众皆鼓掌大笑谓柳絮从来未见有红者商正不能堪有门客某素为商所鄙视遽起曰此宋人诗上句为夕阳返照桃花坞非杜撰也众始默然商感客解围功赠以重金客亦囊被而去矣余以柳絮飞来万点红射宋词碎影舞斜阳似尚确合南京人报署名前已制谜数十条续有所得录之如下我若不是妇人生杀尽妇人方罢手射恨水以宝玉谓女子为水做也王谢堂前燕射旧客谓秋燕已如客也此真梁鸿妻也射友鸾诗琴瑟友之梁字伯鸾也使人属孟尝君愿寄食门下射甘草谓甘食草具也豫让事范中行射报人以众人报之也这些时吃菜馒头射淡厌以西厢记下句为委实口淡也隔野桃花隐隐飞射烟桥以张旭桃花溪诗有隐隐飞桥隔野烟句也秧歌射诗农骨瘦如柴射癯木斯人也而有斯疾也射阿耕伯牛名耕也蟹眼射旁观者若亡何也射逸人疑逃逸者为功人萧何也小麻雀射六雏谓五燕六雀也洗红射浣花又以雨打海棠射之束皙射补白人谓补白华诗也我闻其声不见其身射啸虹以礼记有虹藏不见语也绛县老人射古红妻乃椎髻布衣射孟省谓孟光省悟盛妆之非也率宁人有此疆土射自强自者人之对强古作彊有土则为疆矣太公望射慰祖慰慰望也古人称祖曰太公废绳射书记谓有书记事可废结绳也长沮桀溺射耕仁仁是二人即耦也不以三隅反射一知不反隅射三昧离合诗始于孔融射拆字先生大路上说话草窠里有人射道听一握为笑射抚掌以字行射失名莲花落射诗丐有妫之后射凤子以上句为凤皇于飞也我戴笠君担簦射贫贱者焕乎其有文章射满天星用一天星斗焕文章意也江州司马青衫湿射我亦伤心人珠光草际浮射凝露接舆歌射诗狂硕鼠射腐儒谓硕儒腐鼠也拙荆射大愚俗以妻为大荆妻也自天而降射梦梦生以毛诗有视天梦梦语也味鲈谓因底得面如按头制帽自然七寸三分故端庄流利兼而有之若因面得底则削指就履难免三长两短余制署名谜皆因底得面者似可免三长两短之病矣民十四电政公益会创刊会报编者征稿于电政同人蕃儿无暇搦管余乃竟一夕之功代作电报局名谜若干条投之以了文债择其可者录如下七纵七擒射平孟用汝作舟楫射利川伯夷叔齐叩马而谏射武义谓武王称之为义人也彼丈夫也射他郎耕于有莘之野射伊犁蚕室射宿迁此天之亡我非战之罪也射楚雄又以力拔山兮气盖世射之朱子讲学于白鹿射儒洞桑苎翁宅射陆屋陆羽自称桑苎翁也视吾舌尚存否射道口磻溪钓鱼射姜堰使船如使马射南雄左思作赋射三都惟酒食是谋射营口风行风上射羊角沟谓羊角风也诸儒送者车千乘射泰兴雍王墓射章丘易林射焦作谓汉焦延寿所作也海晏河清射宁波坚壁清野射宁乡诉肺腑心迷活宝玉射郁林只听后院中有笑声射来凤谓来者是凤姐也不知道的人谁不拿你当作奶奶太太看射平度谓平儿风度也远远的看着倒象是他可也不真切射平遥县李宫裁接子书射兰封侍妾射小站杨令公夫人射大畲太俗以妻为大也太射大通鲁人皆笑之射齐齐哈尔骊歌未艾射正阳关晦气脸射沙面谓沙僧面也烽火墩射烟台思亲射怀仁谓有怀二人也捕鱼为业射莫干山又以靠水吃水射之当寄谜时余曾注明却酬后主者仍以自制美术巨笺相赠此等纪念品实获我心矣余又作局名诗钟数十联以编辑改革不果寄犹记南京一联云南朝金粉馀歌女京洛风尘走客乡以当时歌女称盛而直奉破裂和平使者不绝于路也民廿四南京扶轮日报辟忆鲈社一栏以廋词征射由陈君冕雅值课射中者以墨盒图章笺笔及该报为彩物第四期十条射韵目去数声明集韵目非成语可比以射中三字为及格余中其九仲容射阮咸号钓雪射寒江有鱼齐谐记射东阳文翰乌龙院射宋江养艳余射宋江寘艳诂经精舍射阮元讲屋倾国复倾城射齐遇尤物陷余射遇艳质齐陷楚人一炬可怜焦土射咸阳齐灰瞽叟瞍亦北面而朝之射齐东语虞引而置之庄岳之间射送效齐语惟第七条清明时节雨纷纷原射宋元晴霁盖借用朝代名也余射纸灰齐侵未中以纸灰扣清明时节齐侵扣雨纷纷自觉恰倒好处较原射为佳或曰谓齐侵扣下三字似嫌未确余以柳宗元密雨斜侵薜荔墙诗句告之或不能对也当初征射时应者寥寥即以第四期计之中九条至一条者仅六十四人迨第五期中七条至三条者竟达一百二十人而中二条以下者尚未计其数于是陈君宣告有病暂停矣闻其中有以一人化数名而欲猎取彩物者斯文扫地竟致如此可慨也已何可一日无此君惟食为然余制谜独关于食品偶然忆及饥肠即作雷鸣岂五脏神示警耶爰作若干条以祀之寒夜酒射茶字梅花帐里寂无人射纸烟谓梅花纸帐寂无人烟也异乎三子者之撰射点心曾点对孔子言志语在心为志也金生水射酒字酉属金也杏花十里马如飞射状元红以诗有一色杏花红十里状元归去马如飞也杖而后能行射火腿杖以木为之木能生火也内人射肉松谓肉字松开为内人也环球一周射大转弯扬州唿鸡翅里段之称也驼背人遇驼背人射虾仁俗唿驼背为虾背又以侍卫左右射之满语侍卫曰虾仁左右二人也牧猪奴亦有六朝烟水气射粉蒸肉谓六朝金粉也鲤跳龙门射红烧青鱼头尾胭脂满面季常妻射红烧狮子头射风鸡巽为风为鸡也来从楚国游射饭字读作良人反借用李白诗句暗用孟子王之臣楚游托妻子事也双鞋初绣菊花心射粥字乱臣墓射五仁馒头五个二人是十人适合周有乱臣之数土馒头即墓也吾必以为巨擘焉射超手楚人唿馄饨之称则冻馁其妻子射不托不与否通谓负所托也酒家射烧卖谓烧酒卖家也青毡为吾家故物射寒具谓寒士家具也俏面皮射麻团谓十麻九俏面团团富家翁也羊力大仙与孙悟空斗法射油炸桧秦桧封申王申是猴也又以秦人之灸射之攻金射环饼谓环而攻之也铸金为饼也平儿使空了往前一撞恰抹在凤姐脸上射蟹壳黄俱乐部射欢喜团匆促立办杂然前陈愿五脏神其尚飨之明太祖尝携太子燕王雨后看马偶出对曰风吹马尾千条线燕王应声曰日照龙鳞万点金太祖大惊太子久乃对曰雨洒羊毛一片毡太祖不怿后燕王果继帝位建都燕京言为心声良不诬也余以日照龙鳞万点金射唐诗过雨看松色谓诗有种松皆作老龙鳞句也以色字扣万点金虽疏而不漏究嫌太略昔有某呆者其子喜骂人其父屡试不拔乃批其颊以示惩某亦自批其颊父问故某曰汝能挞我之子我不能挞汝之子耶余以自批其颊射俗语呆打孩情景逼真惟此项俗语仅元人杂剧中尝见之今已不通行矣道光末年常州陈少逸名森久客燕京借梨园之逸事隐当代之人物着品花宝鉴六十回中有一谜以落花人独立微雨燕双飞射俩字味鲈称其成面天然两字饶有画意目为神品余亦仿为之以无可奈何花落去似曾相识燕归来射价字何无可仅余人字为花字一部分介似飞燕自问未敢多让按品花宝鉴实系才人之笔其中诗词文赋以及酒令谜语并皆佳妙惜中有淫秽数回致列入禁书绝版已久谜语尚有佳者如双栖双宿无烦恼认得卢家玳瑁梁射礼记知其能安燕而不乱也鸦背夕阳明射日在翼任他万水千山远雁帛鱼书总得来射易经行险而不失其信降生辰巳之年射诗经不属于毛不着一字尽得风流射唐诗白也诗无敌荒村雨露眠宜早野店风霜起要迟射古人息夫躬春风一曲费缠头射昆剧名赏秋马儿快快随射赶车又有七律一首射古乐府题八情书二篇一致一答致射药名答射花名各二十邃汉斋谜话已录之惟称诗系吴门某巷所悬为一僧射得二书为吴江周良夫所作均非是附识之以正其误昔有某少年恃才傲物语必侮人人多畏之嗜谜语每元夕必张灯尝悬一谜云一甲五名射易经五句无人射中某轻薄子一见即解大唿曰某乎汝即为鳖为蟹为蠃为蚌为龟乎某不能否认漫应之赠彩稍迟复大唿曰为鳖为蟹为蠃为蚌为龟曷不以彩赠我某急以彩与之明日闭幕矣侮人自侮殊可笑也以介虫为谜材余思之殊不多得偶制数谜如下大酒龞射史记能饮一石能音贻三足龞也空酒龞射唐诗能饮一杯无无类射四子对曰不能一蟹不如一蟹射汉人名匡衡礼蟹有匡衡衡量之也蟹行射四子一匡天下谓横行天下也介士射一人横行于天下一人是个个与介通处士横议也蟹肥何必问团尖射左传其九月十月之交乎谓九月团脐十月尖若九十之交则皆肥也糟蟹射曲牌醉公子蟹号无肠公子鹬蚌相争射四子不出三日谓不出三日皆死也螺射左传有文在其手谓手有螺纹也饮亦醉射诗经我龟既厌又以一顶绿头巾或不能压人欲死耳射之捧龟而泣射蔡亡其乎蔡大龟也甲虫长射礼记龟为前列我往你坟上替你驮一辈子碑射四子龟玉任死活鸳鸯骂忘八射汉文玄武缩于壳中兮屠龟射新小说名血蓑衣俗以妓女假夫为蓑衣龟也葵射美字诸谜以龟为多有甲之虫三百六十以神龟为之长诚无愧也北语以耗费为花谓如花之易谢落也余尝以回扣射唐诗花开堪折直须折除付实存若干射花落知多少偶尔游戏之作不自珍惜后阅诸谜刊则唐薇卿以虚帐不必实付射前谜矣东雷以除付揭存射后谜矣心理相同真无微不至也余既以光武兴为东汉射秀才矣后又以地皇三年光武始起兵于舂陵射俗语秀才造反为王莽立言可发一噱光绪庚辰协甫族叔祖在滁作寓公值元夕设养云谜社张灯十日悬谜征射赠彩极丰优者赠以望三盖斋精刻书籍最次者亦赠以自制雪涛笺诚费举也以需谜过多时邀兄侄及幕友佐之佳谜极伙惜余年尚孩提仅记其浅显者兹录于后由崇祯上溯洪武射易经大明终始岚射山下有风射改邑不改井仆妇射家人内也宫怨射为其嫌于无阳也淡射书经一曰水二曰火免射勉出乃力卵生射厥考翼射格其非心粪船射臭厥载个射诗经匪直也人冒射不日不月雔射无言不雠辞射实左右商王新秀才射自今以始岁其有曷射无衣无褐直抵黄龙府与诸君痛饮耳射燕燕于飞吉居射予手拮据象棋射子有车马孪射有怀二人花如解语射左传对曰石不能言阮郎归射其处者为刘氏嫂不为炊射秦饥稷射次于社青蚨飞去复飞来射遂为母子如初二射乃其心也谈天射礼记数地以对六一散射调以滑甘谓滑石六两甘草一两也凤兮凤兮只是一凤射士载言艾字士载也鲧射夏后氏之尊也路上行人欲断魂射而清明于外也誾射内言不出于阃医生射谓之有方之士车射而一旦豁然贯通焉斤射丘未能一焉罒射欲罢不能人尽夫也射不患寡五代射父父子子鲁论不始于学而射有子曰从吉射小人比而不周关亡射便便言快语射驷不及舌围棋赌酒射下而饮射万章章句上射二之中四之下也不图拳母竟生锥儿射养其小者为小人八射无上下之交也郎有心女有心射忸怩由平陆之齐射假道于虞僧射游必有方周晬射齿一外甥多像舅射舜之子亦不肖射非外也吉射士憎兹多口长沮桀溺两章射三字经皆有由双眼花翎射史记羽亦重瞳子聋媪射国策老妇不闻也噼射古文乘小舟至绝壁下刀小舟也扣射则损三分之一也王射离为十二逢九下加九射百不一得学生射入者附之谓入学者为附生也阅后付丙射一目了然晬射虽死之日犹生之年石射百不有一用射连月不开晁盖显灵射唐诗阴风惨淡天王旗闰端阳射昔年亲友半凋零昔年亲友倒读其半为又见午日也之子于归射此去随所偶崇祯帝煤山自缢射终是圣明天子事王太监遗像射承恩不在貌商量射能饮一杯无商山射画眉深浅入时无管射同是宦游人射宋诗一树梅花一放翁勿射韵目五微算家忽下有微勿为半忽是五微也三言两句射六语射射诗品落花无言鸡眼射取之自足点绛唇射宋词红了樱桃得天下英才而教育之射曲牌名快活三快活乐也彤弓射红绣鞋元旦射西厢一个文章魁首一个仕女班头侄女儿跟姑走射亲上做亲磨房串戏射兄妹为之林之孝家的射西厢人名红娘赵姨娘射剧名探母王熙凤射聊目巧娘田单破燕军射解字桃花流水杳然去射左传地名华不住可使治其赋也射古人名许由倚门而望倚闾而望射红楼人名贾母以羊易之射俗语丑未一冲孟浩然射药名王不留行某水某丘吾童子时所钓游也射熟地安禄山拜杨妃射知母以上诸谜间有已见今谜刊及杂志中者以确知为当时所作不得不以秦鹿归诸捷足也谜以典实为尚然亦有不见经传而不能以非典实薄之者如唐薇卿以智能对宝玉说相思射唐诗君向潇湘我向秦红楼虽无其事而情致宛然自是佳谜余亦以董永仰天思故乡射跂彼织女杨贵妃遣使召安禄山射左传宣子有环以安为杨义儿也唐明皇强纳寿王妃射吾子何爱于一环甄英莲不归呆霸王射四子是为冯妇也安禄山逐出宫遂举兵反射唐诗断绝胡儿恋母声以安有胡儿只知有母语也蒋琪官成亲念怡红射新人如花虽可宠故人似玉由来重袁克文匿迹沪旅馆射六朝诗寒云晦沧洲沧洲沪旅馆名也司马长卿进餐射六才共卓而食杨秀清等上劝进表射书名太平御览或客有其事或必有其事皆不得指为杜撰也南皮张文襄尝以夜来风雨声花落知多少射易经中心疑者其辞枝味鲈评为神品忆余曾以花落知多少射诗经枝叶未有害较文襄作可谓笨品矣惟夜来风雨声句与谜底毫无关照似宜删去为佳又如养云谜社之外甥多像舅射四子舜之子亦不肖有人加上句丹朱之不肖者啸梧山馆之鲁提辖拳打镇关西射不知者以为为肉也有人加以下句其知者以为为无礼也者余谓均不如原作仅用一句余味盎然文襄又有潚字射诗经秉心塞渊查字典无潚字似亦不足贵矣以一字为谜面若用离合增损体则面煳未干即被人揭去余偶以圉字射四子国之所存者幸也竟无人射得则以囗为古国字人多忽略也其次象形稍难余以从字射诗经鸿断于陆以右首二人似未落卜似将落人似方落彳似落定谓鸿雁如人字渐渐落于陆地也某画家独赏之谓饶有画意又以介字射四子一人横行于天下以篆书天字下作リ也由字射宋文夕阳在山田字射六才四围山色中其他运用典实如以喜射易经志在随人以易有以喜随人者语也浣射左传火出必布焉谓火浣布也欢射礼记雷乃发声谓欢声如雷也望射四子得其门者或寡矣俗以女子未嫁而夫死为望门寡也薪射于传有之以师弟相传为传薪也珠射三字经记其事谓记事珠也貉射唐诗一丘常欲卧谓一丘之貉貉性善睡也枻射六才把比目鱼分破以比目鱼名鲽也箫射评剧无底洞以无底者为洞箫也则射中者少盖范围太广捉摸不易耳某笔记载某庙蓄二猿雌者善淫雄者不能堪乃避入败鼓中偶呻吟仍为雌者所获当时戏唿避内羞者为躲破鼓谓虽欲躲而躲不了也余就其事制一谜面云雌猿获雄猿射新小说名鼓角声中以博恨水一粲忆某地梓潼宫中设蒙馆二所余偶过其地见两顽童在庭中对溺以赌高下不觉大笑戏制一谜云顽童赌溺梓潼宫射唐诗双泪落君前以目中有瞳子小儿善哭辄詈之为淌眼尿而梓潼则称帝君也又忆光绪中曾寓南京城东亦有一谜云衣披一品上金銮射诗经民之方殿屎则以俗有一品大百姓之称而居皇城者有金銮殿上出恭之骄语也民国肇兴转瞬二十五载此等口头禅谅已归诸淘汰矣嘻笑怒骂皆成文章谜亦不能例外然如霭园之生堵敖及成王焉射六才尽在不言中已嫌轻薄若两般秋雨盦随笔之公与文姜如齐齐侯通焉射四子然则有同与尤伤忠厚必语意幽默方为能品余以愿天速变作男儿射易经为其嫌于无阳也又以媪私念遇此佳人可惜身非男子射之戏熙凤小婢坐门槛射书经无丰于昵置面首左右三十人射诗经汉之广矣千古艰难惟一死射不尚息焉赵皇后初通射鸟者入宫后复多通侍郎宫奴射备言燕私小姑居处本无郎射清人在影以彭刚直克服小姑山诗有彭郎夺得小姑回句也昨夜裙带解射今也每食不饱俗称靠妻吃饭曰裙带饭昨已解散则今不饱矣纵淫心宝蟾工设计射穹窒熏鼠塞向墐户以宝蟾有耗子偷油语也花袭人如何是完人射胡不遄死武则天将生太子射有怀于卫卫驴也谓驴头太子也和尚打野鸡射有鹙在梁真好处袭人试云雨则其忠信则窃宝玉矣老爷说什么诗云子曰射不善政之谓也二姐本张华聘妻与贾珍父子有聚麀之诮卒为贾琏二房射夫有尤物足以移人宁荣二府之人都得入手射此之谓多矣女儿偷人娘不怪射匹夫无罪一夜夫妻百夜恩射礼记不交不亲安能辨我是雌雄射四子退而省其私亦足以发其母倡也射夫非尽人之子与人尽夫也射不患寡至今未许也乃宋玉饰词射逾东家墙而搂其处子吾翁即若翁必欲烹而翁则幸分我一杯羹射皆得食于子盗嫂射以兄之室以用也赵飞燕与宫奴赤凤通为谁来射史记具合德一也你要怎样我却依你射乃能尽其智能恋爱射三字经性相近女子裸体运动射唐文妇织不裳谓妇女往来如织不着衣裳也你袭人姐姐是靠不住的射有蒋氏者三十年前大小姐射晋诗美人愆岁月宝玉如万箭攒心不觉流下泪来射唐诗何由秦庭哭袭人誓必死宝玉誓为僧究竟若何射花性飘扬不自持玉心皎洁终不移进谗言袭人死黛玉射泪草伤花不为春文君詈长卿射六才犬儿休恶长卿小字犬子也奶奶别这样摸射痒背宝玉香菱换裙子射怎不回过脸儿来无人知道袭人悬心射灯儿是不明以袭人有惟有灯知道语也贾宝玉初试云雨情射娇羞花解语又射曲牌名浪来袭谓从浪语来勾引者袭人也袭人红涨了脸问道是那里流出的那些脏东西射六才娇羞花解语此物何不文也射左人名烛之武谓侍婢笼烛也有妇人焉射镜花缘人名多九公谓所多是九男子也真罪魁袭人试云雨射词牌名花范曾以更衣入侍射评剧名女起解管仲显灵射俗语小气鬼淡言微中均有点水蜻蜓之妙秽语村言闻者掩耳若以典雅出之则化腐为奇亦大雅所许可也如余之敢问溺音何从出也射诗经萧萧马鸣无恶不作射谓行多露以妇人产后下淤为恶露也小便不通射无遗下体就干柴贾琏爱秋桐射烈火具举以书中有干柴烈火语也舅太爷不过输了几个钱罢了射左传鸡其惮为人用乎到门投帖射次于阴口而还割二刀韭菜射是再奸也信水射无月不至虎啸射礼记其溺音乎溺器一名虎子也便便言射其辞恭大小便亦称大小恭也用马粪填了他一嘴射其臭焦遂导生入东厢探手于裤而验之笑曰有根蒂犹可为力射四子退而省其私亦足以发寸阴是竞射其争也君子无君子也女子阴也道在尿屎射便便言屁话射或曰放焉叫亲嫂贾瑞戏蓉儿射将入门焉告消乏贾瑞思凤嫂射指不若人学徒倒便壶射有事弟子服其劳如厕亦称有事也又以嫂溺则援之以手射之妒奸射千字文寸阴是竞天阉射史记其势不长牡丹露滴珍珠颗射此之谓瓦解瓦女子也同靴射汉文并蹈潜秽无宫刑射人道不殊石门射势不可入石女之门也薰莸郎不知故故偎侬立射三国文而海畔有逐臭之夫海粤语女子阴也浑帐射晋文龌龊而算泻药忌服射不求甚解纵有孩子也不知张姓王姓的射文选无取杂种恭射唐文出者污之马桶亦称市射号为秽墟快上马射唐诗早知潮有信月经布曰马布信水曰红潮也又以秣马以待射之跨门喜射嫁与弄潮儿佛头着粪射六才便是捏塑的僧伽像谓是大便捏塑也甘露寺招亲射准备来云雨会巫峡微草处鸳鸯且走动射评剧名女起解月月红射书名女儿经男子溺器射四子人名阳虎水晶卵泡谜射汉人名郭解谓郭频伽能解也出泡小恭撒泡尿射成语双管齐下管尿管也乃作新台于河上而要之射实为公便这编的是你娘的什么射药名燕窝均雅俗共赏令人轩渠不已也房中伪器以藤津为之名曰角先生相传制自粤东又名广东物事余有二谜皆取材于聊斋志异一为鞠躬起对曰有八钱者最佳下官不敢呈进射四子待先生如此其忠且敬也以司训重听学使有所垂询误以角先生对也一为其状可丑只得煳涂脔切耳射先生馔以某生妻不识角先生误杂菱藕为馔也此等龌龊物亦堪入谜真可谓牛溲马勃亦良医所必蓄矣事文类聚云齐有一女两家求之其家语女曰欲东家则左袒欲西家则右袒其女两袒曰愿东家食而西家宿以东家富而丑西家贫而美也余以欲东家则左袒欲西家则右袒射四子决汝汉愿东家食而西家宿射左传人尽夫也谓二人尽夫也又射吾一妇人而事二夫东家富射诗经日有食之亦孔之丑以孔子称东家某也西家贫而美射言就尔宿尔不我畜又射艳色天下重以下句为西施宁久微也昔李松石镜花缘以使女择焉射决汝汉似有天地干坤宇宙之嫌余虽有青出于蓝实蓝胜于青也谜能传神难能笼罩一切则尤难姑举一则言之如余以秦氏因宝玉梦中唤他乳名心中纳闷射四子何由知吾可也催着姑娘出了阁你也要寻个小女婿儿去了射礼记必先有事于配林如闻其声自是妙品然意尚简单也若这是什么帐篇子射晋文云无心以出岫谓湘云无心以出岫烟当票也夫岫烟当衣宝钗代赎皆不欲人知之然实出于无心也乃谜底仅六字竟能将倩事曲曲传出谓非神妙欲到秋毫巅乌乎可余初以此面射晋文穷岫出云不独恹恹无生气且含有鄙薄讽刺语调事合情非殊不足取质诸研究红学家谅不河汉斯言也梅兰芳江苏泰县人名伶梅二锁子也幼时登场色艺不过尔尔南通张季直以乡谊极爱之字之曰畹华尝语大达诸船主曰畹华来可令其后大餐间善伺之勿取值也会张生辰梅邀诸名角前往祝寿由是梅之名渐显且称其贤而梅亦不自甘暴弃力求深造技艺益精迨后出洋游历得博士头衔遂一跃为伶界无双谱人物矣今春来金陵假大华戏院献艺诸当道捧之甚力票价由三圆增至五圆由官方主持未售而已罄致有捣毁窗栅殴伤兵警而生被捕之情事中央广播电台且为之更改节目而梅又不肯卖力于是毁誉参半矣其演西施也丑角萧长华作诨语曰两个铜板看西施三块洋钱看梅兰芳其幽默殊耐人寻味也忆余尝以梅二锁有佳儿射千字文似兰斯馨谓似兰芳斯为宁馨儿也若顾竹侯以梅郎射俗语无毒不丈夫则不禁令人哑然失笑矣世俗遇小儿打喷嚏长者必曰百岁或曰狗百岁忆光绪季年余在上海招商局漕务处有徐费二友皆具嗜红之癖徐迂而费黠一日徐谓费曰打喷嚏红楼中仅有晴雯一人而费则以四儿亦有之争执不已质诸余余笑曰费君之言是也余近有一谜以四儿打喷嚏射伶人名李百岁谓李居百家姓之四俗又有张三李四语时李方献艺与上海也徐不信急购红楼细读竟责余妄语不征实余笑曰余昔是费君言欲吾谜之成立也君今既需征实当牺牲前谜另以花袭人伤风打喷嚏射俗语狗百岁徐曰秋纹等斥袭人为花哈巴狗则有之第十九回仅有伤风事百岁则未也余曰世有患伤风而不打喷嚏者乎君未免迂甚徐竟无以对也夏日竹夫人冬日汤婆子皆应时必需之佳品也惜无佳谜以张之余以重婚射竹夫人谓两个夫人也又以竹夫人射诗经君子偕老制灯谜贾政悲谶语射四子非夫人之为恸而谁为谓宝钗竹夫人谜也老大嫁作商人妇射汤婆子又以汤婆子射书经娶于涂山均非至者淄川蒲柳泉聊斋志异摹仿唐人说部字句古雅言中有物余极爱诵之闲尝取为谜材如子女皆在双双挺卧是何景象射易经欲并生哉翁欲与妻并死而妻误以并卧为并生也媪私念遇此佳人可惜身非男子射为其嫌于无阳也谓媪自嫌其无阳也又以惜可儿此处阙然射之谓巧娘嫌傅廉无阳也共视囊中清水数斗而已射有它不燕谓燕赤霞以革囊杀金华怪物也青梅亟赞其贤射以喜随人者谓青梅为主人女阿喜谋婚也姊恨妾欲携家远去隔绝我好射是故履谓姊八仙因彼窃其履之故而恨之也其入泮乡捷者鬼之假也射中不在人谓鬼假其貌入场也素为宰所仰重以是得无苦射书经惟孝有于兄弟谓宰以孝为有于之兄虽挞其女之姑而无罪也楼下之羞耿耿在念他事不敢预闻射诗经宁莫之惩谓耿去病诡言纪念青父之叱辱任莫三郎之获而惩治之也妇取视骇曰我女笔意也射灼灼其华谓傅廉所寄乃华姑之女书灼灼目视也黄州四云少者无论射我取其陈谓真毓生娶吕祖庵女道士最少者即陈也白牡丹亦憔悴死无何耐冬亦死射其黄而陨谓黄生死牡丹耐冬亦死申兄苞知之告于官为妹争嫡射不平谓何谓奚成列以妾何氏为妻苞心不平为其妹告于官也怨惭之意形于言色人有道及辄掩其耳射不属于毛谓张氏长女不属意于毛相国也抱琵琶飞落檐前射允王保之谓保自愿为平西王取其姬琵琶也月前姥死女无一线之亲是以哀耳射逝不古处谓阿纤姓古母死不能在古家处也非留安氏妇也射我取其陈以上句为我自留陈氏女陈珊瑚被姑逐寄居安族婶王氏家姑向王诮让王故以是语报之也生笑拈指研墨自涂灼灼然相与对视鬼惭而去射亦孔之丑谓青凤父化厉鬼吓耿去病耿亦以墨涂面报之也何前媸而今妍也亦射亦孔之丑谓罗刹国以丑为美马俊美而以煤涂面故国人有是语孔面孔也遂为姑媳如初射于以求之谓珊瑚依姑姊于媪后姑悔乃向于婉求迎归也读汉书至八卷射有女如玉谓见纱剪美人以书中自有颜如玉之言有应也封云亭舅兄射展也大成谓梅女再生为展氏女封娶之女兄名大成也归室中置案头徐登砚池以身投墨汁出伏几上走作字射既入于谢谓女即绿蜂为蛛所获于璟救之乃作谢而去也其入泮乡捷者鬼之假也射克昌厥后谓出亡归来后则皆真克昌也翁以途中日尽归于西生不受射我来自东谓翁延某生为师修金以日计翁以在途日尽归西生欲尽归东也我已婉求之矣射其子在梅谓王慕贞妻无子将死嘱王以婢小梅为继妻后生子喜红也绣履双翘瘦不盈指射无遗下体谓费生见女上半体于幕中后又见其足也君以我何人也张审视竟非方氏射颜如舜华谓颜如施舜华也闻村犬鸣吠苍茫中树木屋庐皆故里景物射鸿渐于陆谓舜华送鸿渐归已达陆地也遥见王惊起以扉自幛叱问何处男子射芸其黄矣谓孟芸娘见王仓皇惊起也俄闻邻妇哭声射爰丧其马谓其夫马大死也侦夫他出辄寻旧好射有客宿宿谓王氏既嫁仍与旧好宿介奸宿也夫人发亦寻长射左传赤而毛谓张次女本赤鬜嫁毛相国后毛亦长也又以闻狐仙皆国色殊亦不然射之武公子勿谢也射田不以礼谓田感武公子救死大恩不以一谢为礼也我非误就敬相投耳射愿奉冯也谓愿奉冯为夫也见男子貂冠卧床上取刀奔入力斩之射必死是宫也谓姚妻宫绿娥昼卧误认其他以刀死之也我孙子楚也射礼记鹦鹉能言谓孙魂附鹦鹉而言也死僧藏金射佛其首谓藏金于佛首也我不惯于生人睡射四子必熟而荐之谓必熟人而始荐枕席也宋向往殊殷乃修贽诣媪射色思温谓公子姊夫宋思慕温姬之色也以小术晦其光而保其璞射吾与点也谓和生以指点其额使成黑痕后又以术涤之也生入执子婿礼伏拜甚恭射仁者安仁谓仁者孟安仁也为之卜婚屡梗母议射盖有之矣谓刘子固心中已有盖州姚阿绣也今芳体如故何不效之射爱之欲其生谓欲爱奴之复生也马病卧于途坐待路侧则苗勃然兴之矣谓苗以肩承马腹趋而行也三娘伴吾儿极所忻慰何昧之射无有封而不告谓范十一娘母见封怪其女不告也夜获一狐左目上有瘢痕射杨氏为我谓杨疤眼为我也吕无病向孙名麒哭诉射逃杨谓吕言逃于杨语未终而气绝也王六郎抵招远县邬镇射任土地者次之谓王抵邬镇土地任所也我今亦复有儿射连得间矣谓段瑞环妻连氏无子段死族人攘其产忽得段所私婢之子故连有是言也辗转化为童子射以羊易之谓以术使童子化为羊复以术使羊仍为童子也俄有少女捧茶自棚后出射寇至谓寇三娘至也是妾自欲见君媪何能为射可以止则止谓张五可自欲止步则止步也稚齿交合故未能谢绝后非无见挑者身实未敢相从射一介不以与人除一宿介外不敢以身与人苟合也仆有弱妹少公子一岁颇不陋劣以奉箕帚射弟为匹夫谓胡为女弟匹配丈夫也娶妻以奉姑嫜今若此何以妻为射唐诗不惜珊瑚送与人谓安大成出珊瑚也闻君卷帐故窃来一告别耳上王孙归不归谓神女来视金王孙归否也村中来一星者李召至家射南山归敝庐谓李邀星者南山翁至家也我辈通家原不以形迹相限当使隔帘为君奏之射明朝有意抱琴来谓邑丞程氏命李生明日携琴来署也淫婢卖我矣射唐诗篇名饮中八仙歌谓凤仙饮酒至醉中其姊八仙之计也娇娜为孔雪笠疗胸前痈射西厢松了金钏谓脱臂上金钏置患处也室中闻敲棋声伫立不敢复前射词牌名红窗听谓常大用在红窗外听葛巾与玉版下棋也奚山为弟娶阿纤射虫名鼠妇谓阿纤是鼠怪也至以犬窝老人射聊斋婴宁得非庚午属马者耶则余偶尔自嘲不足为外人道也昔人有以西厢情事为谜面射孟子晋国天下莫强焉颇脍炙人口其词曰普救寺草离离空花园或借栖夫人抱病头难起一炷香卜告神祗天已暮日沉西张生长不见虽见没佳期错认做白马将军来矣一气呵成情文兼茂惟末句语意不接牵强过甚未免白璧微瑕且以离合正体忽加以亥豕诡格尤为大雅所诟病余拟易之曰叹嫣然欲笑怎奈我孤女无依似可沟通一气尚不至流入恶道若谓点石成金则吾岂敢犬窝谜话卷二盱眙吴克岐轩丞着余作红楼梦正误及红楼梦八十回后间尝本其说以制谜如因麒麟伏白首双星射四子夫子为卫君乎谓卫若兰也卫若兰何以决娶史湘云射唐文篇名获麟解谓在射圃拾金麒麟始解决也送灵柩贾敬正首丘射礼记以珍从谓贾珍获从回南也赏中秋新词得佳谶射千字文似兰斯馨谓贾兰为宁馨儿可以锡爵也小冻猫环儿解燎毛射四子宁媚于灶谓仅有贾环无贾兰也论家事黛玉防后手射二吾犹不足以宝玉有不短我二人语今作四人者误也分余菜宝黛尝野味射狐狸食之以今本误果子狸为果子独也倒杯茶彩云不搭理射左传何爱于一环谓彩云厌恶贾环无私情也又以倒杯茶彩霞悄悄劝射之复以偷霜露晴雯说彩云射之皆谓彩霞恋爱贾环有私情也鸳鸯彩云平儿袭人之事若何射唐文四美具忘了事王夫人寻婢射六才彩云何在今本皆误作彩霞也东小院贾环讶无人射唐诗沉吟彩霞没彩霞何以得血崩射四子环而攻之今本皆误作彩云也出荣府麝月送袭人射诗经相彼投兔以袭人嫁蒋宝玉之婢仅有麝月也昔有某塾师授徒多误字及死阎王怒其误人子弟罚令再世为狗某以愿为母狗请王大诧问故曰临财母狗得临难母狗免也余以王夫人信袭人谗言特赏银两及宝玉出家又不令其守活寡射礼记临财毋苟得临难毋苟免也以秋纹等斥袭人为花哈巴也又以花袭人喜嫁蒋琪官射诗经跃跃毚兔遇犬获之余之一再调侃袭人者盖深恶之也余即有嗜红之癖尝取红楼梦为谜材日积月累所作不下数千条爰另编忏玉楼谜稿四卷前已采录多条兹再择其较有趣味者录于下回目如贾雨村风尘怀闺秀射词牌名念奴娇贾夫人仙逝扬州城射左传起不敏贾宝玉神游太虚境射四子与其来者可也谓可卿也送宫花贾琏戏熙凤射唐诗但闻人语响贾宝玉奇缘识金锁射唐诗引得娇莺痴不去薛宝钗巧合认通灵射六才他见黄莺作对金寡妇贪利权受辱射四子当在薛也王熙凤协理宁国府射杖者出斯出矣谓贾珍拄杖也秦鲸卿得趣馒头庵射能致其身秦鲸卿夭逝黄泉路射为能化谓智能也化死也天伦乐宝玉逞才藻射诗品红杏在林谓黛玉代作杏帘在望诗也意绵绵静日玉生香射聊目鼠戏林黛玉俏语谑娇音射四子彼以爱兄之道来俏平儿软语救贾琏射缓其二听曲文宝玉悟禅机射参也鲁谓鲁智深曲也牡丹亭艳曲警芳心射若汤则闻而知之谓汤茗川也痴女儿遗帕惹相思射宋词倚阑闻唤小红声魇魔法姊弟逢五鬼射四子策其马谓马道婆也蜂腰桥设言传心事射唐文寻坠绪之茫茫谓坠儿也埋香冢飞燕泣残红射唐诗感时花溅泪享福人福深还祷福射文选予愿清虚多情女情重愈斟情射唐诗两心相照两心疑手足耽耽小动唇舌射文选驰道周环谓贾环告知贾存周也不肖种种大承笞挞射易经为玉为金谓蒋玉函金钏儿也情中情因情感妹妹射唐诗儿女共沾巾白玉钏亲尝莲叶羹射诗经代食维好秋爽斋偶结海棠社射四子彼白而我白之以探春有人家送白海棠我们即咏白海棠语也林潇湘魁夺菊花诗射三字经能吟咏谓咏菊诗也史太君两宴大观园射四子食牛谓刘姥姥也宝哥哥品茶栊翠庵射诗经酌以大斗又射唐诗遗我绿玉杯潇湘子雅谑补馀音射四子食色喜出望外平儿理妆射尽心焉而已以宝玉有平时未能尽心语也金兰契互剖金兰语射诗经备言燕私谓燕窝私语也尴尬人难免尴尬事射礼记罪之不赦谓贾赦也鸳鸯女誓绝鸳鸯偶射易经见金夫不有躬冷郎君惧祸走他乡射诗经出自北门慕雅女雅集苦吟诗射易经为通为月脂粉香娃割腥啖膻射战国人别号芦中人谓芦雪亭中人也芦雪庵争联即景诗射唐诗云在意俱迟谓湘云也胡庸医乱用虎狼药射诗经丘中有麻谓麻黄也俏平儿情掩虾须镯射左传我将不坠谓不说坠儿也又射释憾于宋谓宋妈也宁国府除夕祭宗祠射四子人名琴张谓宝琴张望也又射四子主敬谓主祭是贾敬也辱亲女愚妾争闲气射史记曲在赵敏探春兴利除宿弊射唐诗群羡清才三妹佳慧紫鹃情辞试莽玉射易卦名归妹柳叶渚边嗔莺咤燕射四子恶是何言也又射文选此何气也谓何妈也绛云轩里召将飞符射诗经诞置之平林谓平儿林之孝家也玫瑰露引来茯苓霜射礼记蝉始鸣谓小蝉儿也又射四子人名柳泄谓柳五儿也投鼠忌器宝玉瞒赃射四子所就三谓探春也判冤决狱平儿行权射千字文露结为霜读如为霜露结憨湘云醉眠芍药茵射宋词殢酒为花呆香菱情解石榴裙射四子辟兄贾二舍偷娶尤二姨射不敢以陈于王前又射唐诗兴来每独往谓兴儿来旺也情小妹耻情归地府射唐诗轻生一剑知冷二郎心冷入空门射诗经莫知其尤闻秘事凤姐讯家童射四子来予与尔言谓来旺也苦尤娘赚入大观园射王若隐其无罪而就死地酸凤姐大闹宁国府射晋文嫂侄兮慞惶谓尤氏贾蓉也弄小巧用借剑杀人射四子秋阳以暴之谓秋桐也觉大限吞生金自逝射易经说以动所归妹也林黛玉重建桃花社射六才百无成谓拟作百韵诗也嫌隙人有心生嫌隙射左传费请先入谓费婆子先入之言也鸳鸯女无意遇鸳鸯射六才他今背立湖山下来旺妇倚势霸成亲射四子有王命谓有王凤姐命也懦小姐不问累金凤射诗经有免斯首谓探春代为出首黛玉有出如脱兔语也惑奸谗抄检大观园射宋词弄影摇晴谓播弄风影之言摇动晴雯也避嫌疑杜绝宁国府射诗经出其东门开夜宴异兆发悲音射先祖是皇凹晶馆联诗悲寂寞射诗品独鹤与飞俏丫鬟抱屈夭风流射六才虚名儿误赚了我美优伶斩情归水月射芳心自警谓芳官也老学士闲征姽婳词射四子则见其倚于衡也填词亦一倚声衡衡王也痴公子杜撰芙蓉诔射左传子西吊薛文起悔娶河东吼射六才你偷香手还准备折桂枝谓香菱金桂也贾迎春误嫁中山狼射文选其人困于孙氏美香菱屈受贪夫棒射国策乃有意欲为收责于薛乎王道士胡诌妒妇方射三字经能让梨占旺相四美钓游鱼射唐诗春归在客先谓探春也闹闺阃薛宝钗吞声射四子陶以寡探惊风贾环重结怨射四子陶以寡贾存周报升郎中任射道之以政谓政由此升粮道也寄闲情淑女解琴书射诗经听言则对谓对牛弹琴也坐禅寂走火入邪魔射易经匪寇婚媾又射诗品妙造自然博庭欢宝玉赞孤儿射离骚余以兰为可恃兮正家法贾珍鞭悍仆射六才这其间何必苦追求谓何三也蛇影杯弓颦卿绝粒射四子尽信书谓信侍书之言也送果品小郎惊叵测射唐诗窗虚蟾影过谓宝蟾也甄家仆投靠贾家门射四子可使有勇谓包勇也水月庵掀翻风月案射诗经言采其芹谓贾芹也宴海棠贾母赏花妖射宋文志喜也失宝玉通灵知奇祸射四子棠殆不可复因讹成实元妃薨逝射其或继周者谓周贵妃也林黛玉焚稿断痴情射晋文纸劳于手涕沾于巾苦绛珠魂归离恨天射诗经好言自口又射书经厥草惟夭病神瑛泪洒相思地射唐诗不见玉颜空死处谓黛玉也破好事香菱结深恨射四子如琴张谓到宝琴处张见也又射礼记见若覆夏屋者矣谓薛蝌弗肯进夏金桂屋也悲远嫁宝玉感离情射四子三思而后行谓探春也大观园月夜感幽魂射诗经可与晤言谓可卿也施毒计金桂自焚身射四子汤崩昧真禅雨村空遇旧射费而隐甄士隐名费也醉金刚小鳅生大浪射左传欲尽杀贾氏以报焉锦衣军查抄宁国府射围其东门贾太君祷天消祸患射是祝史之罪也死缠绵潇湘闻鬼哭射唐诗玉容寂寞泪阑干谓黛玉也还孽债迎女返真元射四子则为狼疾人也王凤姐力诎失人心射诗经宁不我报谓报怨我不如协理宁府也鸳鸯女殉主登太虚射四子可立而待也谓可卿也狗彘奴欺天招伙盗射其一何也谓何三也活冤孽妙尼遭大劫射窃负而逃遵海滨而处死雠仇赵妾赴冥曹射诗经爰丧其马谓马道婆也惑偏私惜春矢素志射有齐季女又射四子止或尼之证同类宝玉失相知射文选异人者心得通灵幻境悟仙缘射唐诗看花满眼泪谓花袭人也送慈柩故乡全孝道射四子必因其材而笃焉材是棺材笃于亲也记微嫌舅兄欺弱女射诗经展我甥兮中乡魁宝玉却尘缘射四子作者七人矣谓第七名举人也贾雨村归结石头记射诗经乃造其曹谓曹雪芹也此皆以回目为谜材也其运用成语者如一回之此开卷第一回也射左人名石首谓石头记首句也大荒山射唐诗女娲炼石补天处若问此物倒有一面之缘射易经介于石谓介绍也便说一声走罢射孔子家语隐道宜行甄士隐语也二回之黛玉奉侍汤药守丧尽礼射四子敏于事林夫人名敏也老姊妹三个这是极小的射文选班叙海内谓林海内人贾夫人也三回之荣禧射四子王者之堂也荣禧堂射书经密迩王室老嬷嬷引黛玉进东房门来射至于王屋皆谓王夫人也钗环裙袄皆是一样的妆束射文选三春之初丽服以时谓黛玉初见迎探惜三春也从顶至梢一串四颗大珠射晋赋累累辫发四回之我今日罪孽可满了射左传愿奉冯也谓英莲愿为冯渊妇也五回之不然往我屋里去吧宝玉点头微笑射秦文必出于秦然后可谓秦可卿之屋始可也十二钗射左传四姦具矣十二钗副册射聊目金陵乙造孽开端实在宁射四子东首谓东府为罪首也六回之自此袭人越发尽职射左传慎守宝矣谓宝玉也我们姑娘年轻也难卖头卖脚去射其处者为刘氏带着紫貂昭君套围着那攒珠勒子射服饰名凤冠刘姥姥已在地下拜了几拜问姑奶奶安射成语有凤来仪皆谓凤姐也七回之就说我和林姑娘打发来问姨娘姐姐安射四子白雪之白白说白也雪雪茜也跟着太爷出过兵从死人堆里把太爷背了出来射左传救焦谓焦大也自己挨着饿却偷了东西给主子吃两日没水得了半碗水给主子喝射为惠大矣亦谓焦大也九回之他是东府里璜大奶奶的侄儿射千字文荣业所基谓金荣也十回之听见秦氏有病连提也不敢提了射六才省可心头怒十一回之凤姐说爷们都往那里去了射六朝文登楼一望十三回之祖茔无一定的钱粮家塾无一定的供给射四子是则可忧也谓可卿也宝珠按未嫁女之礼在灵前哀哀欲绝射礼记为可继也十四回之我可比不得你们奶奶好性儿由着你们去射诗经宁莫之惩谓宁府也坐大轿鸣锣张伞而来射文选世荣其至北静王名世荣也十五回之我也不等银子使也不做这样的事射史记非虚言也谓静虚也张家知我求府里如今不管倒象府里连这点子手段也没有射汉文徒虚语耳十八回之从此再不叫姐姐了射四子是吾师也那上头才是你姐姐呢射易经黄裳元吉谓元春也十九回之须得我和二爷还到东府里混一混才过去得呢射唐诗无人不道看花回谓无人知道不说看花袭人回去也二十一回之别看错了这个丫头听他说话倒有些识见射四子非义袭而取之也谓袭人也平儿向贾琏笑道这是什么射左传捉发走出这是一辈子的把柄儿射史记擢贾之发二十三回之趁早儿给我瞧瞧好多着呢射文选窃见玉书谓宝玉也我往你坟上替你驼一辈子碑去射四子龟玉二十四回之倒象我的儿子射诗经其人如玉二十五回之又要度化众生又要保佑人家病痛又要管人家的婚姻射佛时仔肩二十六回之那小丫头只说得一声又跑了射唐诗劳动更裁新样绮谓绮霞也人家牵肠挂肚的等着你且高乐去了也到底打发个人来给个信儿射离骚怨公子兮怅忘归二十八回之我心里要有这个想头天诛地灭万世不得人身射诗经毋金玉尔音这个膀子若长在林姑娘身上或者还得摸一摸射六才软玉温香休道是相亲傍二十九回之一个在潇湘馆临风洒泪一个在怡红院对月长吁射唐诗两处缄愁两不知三十回之我只当宝二爷再不上我们的门了射一日须来一百回还不跟着我到老太太跟前射六才五脏神愿随鞭镫谓宝玉也便一脚踢在肋上袭人嗳哟了一声射史记阙下有宝玉气来者三十一回之黛玉将两个指头一伸道我记着遭数儿射曲牌名笑和尚我把这理说出来大家评评射四子愿闻其指谓戒指也袭人姐姐一个鸳鸯姐姐一个金钏儿姐姐一个平儿姐姐一个射易经各指其所之只见蔷薇架下金晃晃的一件东西射左传麟也三十二回之我前日做了两套衣裳拿来给他他活的时候也穿过我的身量也相对射唐诗腰肢胜宝衣三十三回之凤姐便骂煳涂东西还不快把那藤屉子春凳抬出来呢射四子二嫂使治朕栖由腿看至臀胫或青或紫或整或破竟无一点好处不觉失声大哭射魏诗王其爱玉体谓王夫人宝玉也三十四回之王夫人听了大惊忙拉袭人问道宝玉难道和谁作怪了不成射唐词春思翻教阿母疑你今儿这一番话提醒了我难为你成全我娘儿两个声名体面射四子先王之道斯为美我索性就把他交给你了射左传勿使坏袭人连连答应着去了射诗经允王保之三十五回之一并连孀母弱弟俱无射左传崔氏有福谓崔莺莺也侬今葬花人笑痴他年葬侬知是谁射礼记鹦鹉能言又射五代诗看教鹦鹉念新诗这个姓名倒对了射六才真不枉唤作莺莺三十七回之可不是给了那西洋花点子哈巴儿了射左传与犬得空儿就拿我取笑打牙儿射易经为指为狗三十八回之黛玉只吃了一口宝钗也饮了一口射礼记故酒食者所以合欢也谓合欢花酒也三十九回之见上回打抽丰的姥姥和板儿坐在那边屋里射前度刘郎今又来刘指姥姥郎指板儿也四十一回之一杯为品二杯是解渴三杯便是饮驴了射四子故观于海者难为水海是酒海水是雪水也掩过镜子露出门来射唐诗怡红院里锦屏开四十二回之我替你把头发笼笼罢射丛鬓随钗敛四十三回之把周赵二人的也还了他射诗经有敦瓜苦凤凰来了射左传归宝玉你猜我往那里去了射唐乐府辞玉鞭骑马白玉儿白告也四十四回之我命里怎么就该犯了夜叉星射唐文不得其平则鸣谓平儿也他死了你倒是把平儿扶了正射曲牌名鲍老催你们娼妇们一条藤儿多嫌着我外面儿你哄我射史记王怒而疏屈平谓疏远平儿也是凤丫头拿着人家出气老太太还骂人家射史记疏屈平谓疏通受屈平儿也我说那孩子倒不象那狐媚魇道的射六朝文平原如此四十五回之真真你是个玻璃人儿射四子如见其肺肝然担待我酒后无德罢射书经王道平平谓平息平儿之气也四十六回之放着身子不保养官儿也不好生做成日和小老婆喝酒射左传弗可赦也又以老太太很喜欢咱们老爷么射之太太这话说的极是我能活了多大知道什么射书经王亦未敢诮公公指贾赦也鸳鸯不觉红了脸低了头射唐诗羞见邢夫人你就和我并肩了射易经其称名也小其取类也大新姨娘来了射四子赦小过我从这树后头走到山子石后谁知你们四个眼睛没见我射唐诗园密花藏易又听身后笑道你们六个眼睛还没见我呢射四子宝藏兴焉四十七回之你家去再和那赵二家的商量治你媳妇去罢射左人名鲍牵谓鲍二家也我不是小气爱赢钱原是个彩头儿射礼记志不在满四十八回之断不可看这样的诗射四子地名平陆谓陆放翁也不用一年工夫不愁不是诗翁了射礼记陶斯咏谓陶渊明集也四十九回之凫靥裘射礼记与之琴谓宝琴也邢岫烟不便另设一处射四子送往迎来谓迎春处也五十回之穿云度月射诗经有扁斯石易挂疏枝柳难堆破叶蕉阶墀随上下池水任浮漂射汉赋烟云相连谓岫烟湘云也众人看了都笑着称赞了一回射唐诗群羡清才三妹佳谓岫烟李纹宝琴也五十一回之不觉打了两个喷嚏射左人名成风五十二回之冬闺集艳图射诗经其会如林谓黛玉也又射唐文四美具谓黛钗琴岫也五十三回之凤姐儿搀着贾母笑道老祖宗走罢射礼记不食珍贾珍年饭也五十四回之留神风吹了肚子射诗经无遗下体咱们这里头谁是吃过猴儿尿的别装没事人儿射莫肯下遗式居娄骄抬炮仗的人抱怨捍的不结实射四子耳无闻五十六回之学里八两买办二两射三已之谓探春也五十七回之衣裳先来了射当在薛也想催着姑娘出了阁你也要寻个小女婿儿去了射礼记必先有事于配林终不成林家女儿在你贾家一世不成射书经后来其苏这会子不歇一歇还嚼什么蛆射四子恶紫五十八回之不把死的丢过不提就是有情分了射药名藕节五十九回之既这样且撵出他去射易经有它不燕谓春燕也把平儿给我叫来不得闲就把林大娘叫了来射礼记知其能安燕而不乱也六十回之小蹄子你走罢我如今知道了你又该支使着我了射唐诗自恨身轻不如燕硝粉一样横竖比外头买的好射四子是乡原也谓乡老儿原意也六十一回之我妈使我到怡红院送家伙去射乐府题柳枝词枝支吾也六十二回之不看你素日我索性告诉二嫂子就说你偷来给我说毕摔手出去了射礼记环堵之室六十三回之我也姓花我也陪他一钟射文选芳酒登我亲自来请昨日在席的人今天我还东短一个也使不得射书经平秩东作在席各饮三杯送春射唐文飞羽觞而醉月谓麝月也玄真观射四子居敬谓贾敬也庚申射礼记而敬守之六十五回之除了你家天下就没有好男人了射唐诗易求无价宝谓宝玉也六十六回之三姐不便说话只低头磕瓜子儿射四子我待贾者也又射求善贾而沽诸谓宝玉也他已经有了人了只是没有露形儿射诗经于以求之于林之下谓林黛玉也大喜大喜果然是个标致人射唐文得其尤绝者家焉谓尤三姐也俗称妻为家里六十八回之我当初就说使不得射礼记有珍从谓贾珍也请你父亲来我对面问他亲大爷的孝才五七侄儿娶亲这个礼我竟不知道射诗经召伯所说劝我二姨叫他出来还嫁他去射左传随张谓张华也六十九回之凤姐说不得且吞声忍气将好颜面换出来遮饰射四子放之于桐谓秋桐也纵有孩子也不知张姓王姓的奶奶希罕那羔子射文选无取杂种说是老祖宗的主意射易经大君有命大与太通七十回之只听豁喇喇一阵响登时线尽风筝随风去了射四子人名林放谓黛玉也七十一回之你去告诉你姐姐叫亲家娘和太太一说什么完不了的射左传请囚于费谓费婆子也难道为我的生日由着奴才们把一族中的主子都得罪了也不管么射唐文东亦客也谓东府尤氏也难道你是不出门的这话哄谁射易经以喜随人者必有事七十二回之这一起外崇何日是了射为其嫌于无阳也那小厮早穿花度柳从角门出去了射四子则安之谓潘又安也贾环也不在意不过是个丫头他去了将来自然还有好的遂迁延住说射唐诗沉吟彩霞没这会子再发个三二百万的财就好了射诗经于以求之于林之下谓林如海也七十三回之这个什么爱巴物儿这样喜欢射文选以囊被见嗤谓绣春囊也这里正说话忽见平儿进来射礼记书教也谓侍书也七十四回之喝命平儿出去射四子王变乎色谓王夫人也那边太太常带嫣红翠云来射赦小过谓贾赦也邢夫人射左传善哉保家之主也谓王善保家也眉眼有些象你林妹妹射式如玉这两个笨笨的倒好射唐诗花月使人迷又射曲牌人月圆谓袭人麝月也凤姐只得答应道太太说是就行罢了射四子非王命也谓王夫人也凤姐道丢了一件要紧的东西查一查去疑儿射文选隐王母之非命凤姐碍着邢夫人的脸忙喝住晴雯射四子则王喜要想搜我的丫头这可不能射其蔽也贼你们不依只管去回太太射六才背着夫人谓违背王夫人也只听拍的一声王家的脸上早着了射剧名三击掌谓探春也你们听着他说话还等我和他拌嘴去不成射国策书未发谓侍书未发言也谁调唆着察考姑娘折磨我们呢射礼记书教也谓侍书教训王家也好丫头真是有其主必有其仆射四子如探汤谓如探春之之烫人也又射左人名宛春我们做贼的人嘴里都有三言两语的射文选不可胜书暖香坞射四子与葛为邻谓浣葛山庄也箱中随意掏了一回王善保家的道也没有什么东西射左传举棋不定谓司棋也这王家的一心只要拿人的错儿不想反拿住了他外孙女儿射成语倒绷老娘七十五回之你这一向病着那里有什么新鲜东西射诗经不素食兮谓不吃素云所取食物也我也得这婆子针一针就好了射四子注是则偏之为害七十六回之使不得你们小两口儿今夜要团团圆圆的射诗经三五在东谓东府也七十七回之如今我们过去回时恐怕又多心那边太太再推三阻四的倒耽搁了射左传举棋不定谓司棋也你瞧入画也是几年的怎么说去就去了射文选徙棋易行这也是个没廉耻的射宋文岂可同日而语哉谓同日生是夫妻也凡略有眼生之物一并命收卷起来拿到自己房里去了射左传取其宝器而还谓王夫人取回宝玉物也人人的不是太太都知道了单不挑你和麝月秋纹来射易经三则疑也低头半日无可回答射曲牌名花心动谓袭人也早知如此我当日说到这里气往上咽射六才晴干了尤云滞雨心你们好生过罢射词牌名梦芙蓉七十八回之又向怀中取出一个檀香小护身佛来射易经必有馀庆谓庆国公也七十九回之贾政劝谏过两次贾赦不听也只得罢了射唐诗奈许迎春得藕时河东吼射左传此之谓夏声谓金桂也八十回之他自小父母双亡无人看管射唐文因舌其名谓小舌儿也家中所有的媳妇丫头将及淫遍略劝便骂我是醋汁子老婆养的射左传中山不服八十一回之好一个放浪形骸之外射千字文似兰斯馨谓兰亭集序也这老货已经问罪没有对证赵姨娘那里肯认帐射四子不问焉谓马道婆也八十二回之呸好混帐丫头射楚辞秋之为气也歇歇罢做工夫也不在这一时的射左传他日请念袭人把手伸着两个指头道说起来比他还利害射四子二吾犹不足二指凤姐也黛玉从不闻袭人背地里说人今听此话有因便说道这也难说射宋诗莫怨东风当自嗟就拿着一把小刀子往胸口上一划射汉文陵不难刺心以自明你怎么做出这个事来你先来杀了我罢射晋书以贾伤心之怨八十三回之那一位昨夜也把我唬了个半死儿射唐诗痴儿騃女同时病谓宝玉黛玉也行点好儿罢别修的象我守活寡射唐诗莫嫁如兄夫八十四回之妈妈你这种闲气不要放在心上才好射聊目薛慰娘琥珀向贾母耳朵边说了几句贾母便向凤姐道你快去罢瞧瞧巧姐儿罢射唐诗俯听闻惊风贾母回头瞅着王夫人笑道想他那年轻的时候那一种古怪脾气比宝玉还加一倍呢射四子必闻其政谓贾政也八十七回之探春笑道林姐姐终不脱南边人的话射词牌名桂枝香久已不来这里弯弯曲曲的回去的路头都要迷住了射唐诗此道昔归顺日后自知射晋文妙不可尽之于言忽听房上两个猫儿一递一声嘶叫射宋文其声呜呜然八十八回之那巧姐儿便哑的一声哭了射四子见其生谓见贾芸认生也八十九回之到末了忽转了仄韵是个什么意思射唐文其皆有不平者乎是个什么王大爷做媒的射礼记调也谓王尔调也九十回之乖僻虽也是他的好处这样虚弱恐不是有寿的射史记亦当世得失之林也谓黛玉也只有宝丫头最妥射四子当在薛也谓宝钗也九十一回之奶奶给他好东西吃他倒不吃射四子地名负夏谓辜负金桂也奶奶再备点东西儿在咱们屋里我却帮着奶奶灌醉了他怕跑了他射诗经穹窒熏鼠塞向墐户宝蟾谓薛蝌是耗子也你和他好他偏不和你好你怎么样射左传若朝于薛谓宝钗也九十二回之比不得你要好名儿使唤一个月再多得二两银子射唐人姓字白乐天二爷上学去了你又该闷闷的射离骚思公子兮未敢言二爷早些儿回来就有说有笑的了这会子又假撇清射西厢记对别人巧语花言大凡女人都是水性杨花我要说有钱他就是贪图银钱了射四子察其所安他家教上也不怎么样也罢了只要姑娘好就好射文选胡可胜原谓胡氏也九十四回之姑娘怎么长的好心地儿怎么好射四子人名傅说谓傅试家婆子也若老太太喜欢为什么不就给宝玉定了呢射左传傅于许谓傅秋芳也九十五回之今儿从早起闹起已到三更来的天了射唐诗总是玉关情谓众人寻玉也九十七回之凤姐道借大妹妹的金锁压压邪气只怕就好了薛姨妈心里也愿意便道也使得射左传与其宝器谓宝钗也宝玉的身子这样怎么做得亲呢射六才说哥哥病久九十八回之趁早把我抬在那里活着也好一处医死了也好一处停射四子不如林放乎谓潇湘馆也我的身子是干净的射六才美玉无瑕宝玉你好射词牌名潇湘怨谓潇湘妃子也就是娶你的那个时辰死的宝钗把脸飞红了不免落下泪来射六朝文故其林惭无尽九十九回之这位老爷呆性发作认真要查办起来射左传不善政之谓也衣裳也要当完了帐又逼起来射四子今之从政者殆而只见粮房书办走来射十目所视谓李十儿也一百一回之二奶奶头里进来就摆手儿不叫言语射唐诗门前客到休题凤那丫头和晴雯脱了影儿似的射礼记人名柳若一百三回之不知天地间尚有何物射诗经依于其蒲谓蒲团也一百五回之你父已经获罪只可并案办理射左传将以赦罪谓贾赦也北静王把手一伸说请放心射四子斯有不忍人之政矣把手一伸说请放心射臣固知王之不忍也我跑到这里这里也是这么着射易经不宁方来谓不成宁府方来荣府也一百七回之这些金银东西大约还值几千银子射书经分宝玉谓贾母分给宝玉也一百九回之所谓二五之精妙合而凝的了射四子怀其宝谓宝钗怀孕小宝宝也一百十回之老爷说什么诗云子曰又说什么丧与其易宁戚射左传不善政之谓也虽是老爷口说要省那势派也错不得射书经王亦未敢诮公一百一十回之珍珠唬的嗳哟一声琥珀便大嚷起来射诗经鸳鸯在梁一百十二回之喘吁吁的将昨夜被盗事说了射芸其黄矣谓贾芸仓皇也一百十五回之将来配个好姑爷享一辈子的荣华富贵射唐诗劝君惜取少年时一百十六回之堪羡优伶有福谁知公子无缘射看花满眼泪谓袭人也请侍者参见射词牌名传言玉女谓黛玉也妹妹在这里叫我好想射左传子玉无理哉谓宝玉也惜春笑道我早已断了荤了射诗经有齐季女一百十七回之贾环偷典偷卖不一而足射文选至或赌及衣物只有王仁里略动了一动射其会意也尚巧谓卖巧姐也一百十八回之若应了这门亲事管保姐夫的官早复了这里的声势又好了射左传为邢谋卫难也谓邢夫人也一第呢其实也不是什么难事射四子言必有中一百十九回之你袭人姐姐是靠不住的射唐文有蒋氏者走了走了不用胡闹了完了事了射唐诗仰天大笑出门去大太太二太太叫呢射左传宣子有环谓贾环也奉王爷的命再敢拿贾府的人来冒充民女者要拿住究治的射四子不愿乎其外谓外藩也贾兰哭道二叔丢了射左传亡人无宝王夫人道宝玉呢射四子不以言举人以上句为家人报中七名举人也兰哥儿中了射诗经报之以李谓酬报李纨之守寡也一百二十回之当初东府里太爷倒是修炼了十几年也没有成了仙射四子事思敬谓贾敬也便赏了一个文妙真人的道号射唐诗勿弃贾生才我若死守着又叫人笑话射妾身未分明我若是死在这里倒把太太的好心弄坏了射左传其以贾害也若是死在哥哥家里岂不又害了哥哥呢射诗经我以为兄那夜原是哭着不肯俯就的射左传曲在彼矣袭人才将心事说出射四子言前定弄得个袭人真无死所了射行前定则不疚此皆取材与成语也其组成事实而成者如一回之女娲补天石射晋赋出乎大荒之中神瑛侍者降世射宋诗翩然披发下大荒窗外嗽呆了贾雨射六才忽听一声勐惊非久困娇杏识雨村射易经主人有言谓士隐有言也一再回头风尘知己射诗经顾我复我甄士隐留饭款嘉宾射四子其严乎谓严老爷也兆飞腾士隐贺雨村射诗经酌以大斗贾雨村五鼓赴京城射礼记不辞费谓不辞别甄费也赚银钱封肃欺呆婿射四子无恻隐之心因买线娇杏闻喝道射所过者化谓贾化也二回之贾雨村何以访娇杏射四子无有封而不告谓封肃也归传县令寻女索婢射晋文去肃表乎时训雨村号时飞也做二房贾化索娇杏射俗语千里姻缘一线牵贾雨村家属回原籍射宋文送之至湖口湖湖州口家口也贾雨村教读盐政署射四子入于海贾代化有弟三人射四子敬叔父谓贾敬也恤先臣政老赏职衔射工欲善其事谓工部主事也贾存周报升员外任射使之主事而事治贾珠生子射左传名之曰兰荣国公孙女射易经元者善之长也谓元春为代善之长孙女也三回之谋起复雨村求如海射六才冷句儿将人厮侵谓信冷子兴言也贾雨村何以入荣府射四子举于海依外家如海遣弱女射五代词扁舟远送潇湘客递荐书贾化谒政老射汉书函之如海贾雨村选授应天府射四子则其政举谓贾政也林黛玉初进荣国府射五代诗直从狮子门前入外孙女黛玉类亲生射诗经似续妣祖宝哥哥初会林妹妹射六才只见他厌的早扢皱了黛眉暖阁里宝黛暂安置射今宵同会碧纱厨林颦颦初还眼泪债射宋文有碎玉声依外家绛珠偿宿债射唐诗出门还有泪四回之罪孽满英莲欣得所射左传愿奉冯也征才人宝钗投荣府射文选选名升学利用宾王五回之贾珍续娶射左传尤其室尤家女儿贾家妻射唐诗老大嫁作商人妇谓尤氏居长也这里好宝玉睡中觉射秦文必出于秦然后可宝叔叔不及弱弟高射左传钟乃大矣警幻仙姑何处居射六才是离恨天十二金钗射左传四姦具矣叹乳名秦氏心纳闷射四子何由知吾可也六回之系裤带袭人已察觉射曲牌名一半儿真罪魁袭人试云雨射花犯花袭人初试云雨情射六才学窃玉王狗儿纳交荣国府射四子以成谓王成也王狗儿岳母射左传乃老周瑞家破例引姥姥射四子为其象人而用之也周瑞家私议凤姑娘射俗语人小心大刘姥姥不识自鸣钟射左传必小罗刘姥姥细听自鸣钟射曲牌名也不罗二十两凤姐给村妪射四子拔一毛七回之荣国府静虚接智能射唐文于于焉而来矣谓于于老爷处来也戏熙凤小婢坐门槛射书经无丰于昵摆手儿周家进东房射易经丰其屋均谓丰儿也两枝宫花分赠可卿射左传乃送诸秦送宫花宝黛戏于房射词牌名解连环王凤姐乘车赴宁府射左传载宝而出赴宁府宝玉强同车射随会在秦比下去宝弟逊秦钟射唐诗玉貌对应惭不如叔秦钟左性子射文选有和随之宝醉表功焦大骂幼主射诗经宁不我报没王法醉仆骂幼主射左传其罪大矣醉焦大嚷叫往祠堂射评剧名哭祖庙惩醉仆满口填马粪射礼记其臭焦八回之梦坡斋贾政惊午睡射易经震苏苏赏斗方诸仆求宝玉射左传其肯字我乎拦酒兴黛玉怪李奶射晋文不足为外人道也林姐儿说话比刀利射千字文谓语助者站炕沿黛玉代笼发射古诗我戴笠绛云轩宝玉玩题额射诗品手把芙蓉腐皮包李奶送回家射诗经诒厥孙谋送贽见秦钟入家塾射韵目二十四敬谓二十四两贽敬也九回之怕动弹袭人骂懒贼射左传废于炉炭入家塾颦卿工颂祷射六才还准备折桂枝留功课代儒离家塾射礼记先生与之言则对伤和气贾蔷怕出头射四子二句于薛则未有处也谓薛蟠也唆茗烟贾蔷走后面射其行己也恭璜大奶专会打旋磨射三字经当讲求一辆车拉进璜大奶射四子去其金谓金荣也十回之冯紫英荐医宁国府射论语吾友张也又射孟子以友士十一回之史太君何以有腹疾射诗经投我以桃病可卿宝玉偏流泪射唐诗何日秦庭哭略坐坐宝叔先过去射词牌名诉衷情十二回之贾天祥误认假风情射六才他由得俺乞求效鸾凤王熙凤初设相思局射粉墙儿高似青天王熙凤再设相思局射三字经教之道谓小过道也贾天祥情迷相思局射唐诗心怯空房不忍归相思局凤姐遣蔷儿射文选去烛房哗喇喇马桶头上浇射诗经薄污我私告消乏犹思凤嫂子射四子指不若人病膏肓贾瑞求药饵射史记唯独参擅其名谓独参汤也无药饵凤姐送人参射四子抑末也本之则无谓只剩须末也省父病黛玉返扬州射唐诗宁亲候海色十三回之死可卿薛蟠赠木射诗经贾用不售孙女礼贾珍葬瑞珠射秦文不产于秦发执照戴权嘱老赵射礼记以全交也谓赵全也蓉哥儿报捐龙禁尉射诗经宜其家人谓可卿封宜人也十四回之不认人赖升议烈货射礼记友必面司登记凤姐有慧婢射四子明也谓彩明也坐大轿鸣锣且张伞射文选世荣其至死可卿四王设路祭射三字经曰南北曰西东死可卿公侯同送殡射自修齐至平治十五回之谒北王宝玉承厚赐射四子事之以珠玉戒骑马凤姐说宝玉射晋诗兴命公子携手同车送姊丧秦钟赶宝玉射礼记前有车骑进茅屋凤姐屏宝玉射四子有事即妇人解溲之称也宝兄弟会意玩村庄射嫂溺二丫头有意试纺车射聊目织女坐车上宝玉恋村女射左传目逆而送之唤倒茶智尼倒茶来射汉文能为秦声要怎样秦钟依宝玉社史记乃得尽其智能宝兄弟夜宿馒头庵射左传纳玉于王谓凤姐也王凤姐再宿馒头庵射四子益者三友十六回之黛玉不受鹡苓串射礼记其臭香思严父黛玉说遗言射书经道扬末命贾琏回家凤姐话旧射唐诗君向潇湘我向秦旺儿讨债射左传来承王命谓来旺承王凤姐之命也管窥蠡测政老点头射诗经薄言采之以宝玉为轻薄之人也喷火蒸霞酒旗高挂射宋诗红杏枝头春意闹置田庄宝玉论天然射四子非人力不至于此题闸名政老舍沁芳射诗经云胡不喜谓宝玉胡说也十八回之皇恩深重贤妃省亲射左传归其元不可太奢元妃垂训射四子宁俭贾元春游园题楼额射易经大观在上与众不同莫及林薛射宋诗梅雪争春未肯降梅雪指林薛春指迎探惜也改绿蜡宝弟作门生射左传是吾师也掷纸团黛玉劝宝哥射诗品红杏在林十九回之宝二爷慰望画美人射清人名张之万小书房茗烟狎万儿射诗经其叶有幽宁府街宝玉仍骑马射唐诗无人不道看花回花指袭人也肆唠叨李奶说宝玉射六才灯儿是不明掩酥酪情郎剥干果射四子周人以栗林子洞耗子解偷芋射聊目香玉天魔星黛玉对面躺射六才我则索搭伏定鲛绡枕头儿上盹花袭人感冒大喷嚏射俗语狗百岁以秋纹曾谓袭人为花哈巴也二十回之李奶奶怒骂花袭人射聊目伏狐又射毛狐好不好袭人配小子射四子拔一毛谓毛丫头也掷骰子宝哥劝三弟射词牌名玉连环窝心脚琏哥踢三弟射四子环而攻之患头痒宝爷代篦发射六才云鬓玉梳斜代篦头晴雯嘲麝月射古诗夫婿居上头谓居然也又射唐诗新赐云鬟便上头爱呀厄且听林姐夫射三国文咬咬好音二十一回之宝哥哥晨赴潇湘馆射唐诗坐看云起时谓湘云也趁残汤宝哥急洗面射水香剩置金盆里急洗面宝哥擦牙齿射六才旋将青盐蘸吃胭脂湘云急打落射元朝人词不喜上兰膏玷花名宝玉改四儿射文选以为君独服此蕙兮羌无以异于众芳俊袭人佯卧箴宝玉射诗经我心匪石不可转也痴宝玉怒花拒麝月射我心匪席不可卷也是什么平儿调贾琏射左传捉发走出贾二舍隔窗唤平儿射曲牌名浪里来握把柄平儿傲二舍射史记擢贾之发俏平儿藏发戏贾琏射左传所盖多矣谓多姑娘也多什么平儿留神搜射四子王请勿疑谓凤姐也贾二舍睹发念私情射曲牌名忆多娇二十二回之落贬谤林史费调停射六才原来是姐姐姐姐三妹远嫁谜兆风筝射易经探赜索隐二十三回之换新样凤姐啐贾琏射四子王笑而不言不自在彩云推宝玉射六才松了金钏无妨碍袭人仍旧名射四子为政不因先王之道谓贾政不因王夫人先有令改之言也贾宝玉移居大观园射唐诗怡红院里镜屏开林黛玉择地潇湘馆射宋诗不可居无竹林黛玉园居告宝玉射诗经适子之馆兮缀锦楼怡红院射四子与木石居以迎春绰号二木头也李宫裁移居大观园射唐诗柴门临水稻花香又射诗经彼采葛兮贾迎春择地大观园射在河之洲贾探春地大观园射四子必齐如也薛宝钗移居蘅芜院射唐诗可以蹑清芬林妹妹坟前驮石碑射四子龟玉二十四回之脖项白腻不下袭人射唐诗雪肤花貌参差是戏鸳鸯脸凑且手摩射六才粉香腻玉搓咽项认儿子贾芸似亲生射诗经其人如玉谓宝玉也似活猴贾琮遭母詈射四子申申如也贾芸母舅姓卜其名云何射必世而后仁焙茗锄药下棋拌嘴射左传争车巧宗儿小红递茶水射宋词彩袖殷勤捧玉锺巧宗儿林婢递茶水射唐诗咽入香喉爽红玉领花匠贾芸进园来射四子游必有方谓方椿也蘅芜院宝钗打结子射礼记必请袭谓袭人也二十五回之向外看不见递茶人射红楼梦酒令句纱窗也没有红娘报谓小红也潇湘馆小红借喷壶射礼记使之袭谓袭人也戏彩霞环儿闹醋劲射非烛何见得人意赵安庇怡红射聊目阿宝政老二妾惟赵知名射诗经有周不显贾政偏爱赵姨娘射四子周而不比遇双真黛玉先庆慰射礼记佛其首二十六回之蜂腰桥李奶说云雨射四子植其杖而芸怡红院贾芸哥谒宝玉射诗经报之以李小红贾芸四目相对射左传及熘而后视之掉手帕贾芸惹相思射汉文害女红者也山坡上贾兰习骑射射诗经鹿斯之奔吃瓜藕宝玉醉归园射国策至于菱夫谓由香菱丈夫薛蟠处归也二十七回之滴翠亭巧计唤颦儿射药名蝉蜕又射唐诗灼烁耀金蝉钻山洞宝姐詈颦儿射左传蛇出于其下出山洞司棋系裙子射四子察其所安谓潘又安也取荷包林小红传话射诗经有鸟高飞爬高枝晴雯詈小红射文选以囊被见嗤天聋地哑生出小红射四子今之孝者是谓能养谓林之孝也二十八回之詈狠心黛玉急掩口射千字文罔谈彼短肆口角潇湘怨宝哥射唐诗春风不度玉门关口角春风谓不审度昨晚宝玉关门事也防得罪黛玉说宝贝射林表明霁色冯紫英召妓绵香院射诗经有女如云谓云儿也绵香院妓女赴冯府射美如英女儿悲薛蟠说酒令射四子适蔡又射书经龟从会琪官酒令说袭人射国策见兔而顾犬以袭人为花哈巴也系裤子袭人睹罗巾射唐诗解衣唯见下裳红背宝玉袭人解罗巾射诗经不以服箱邀午赏宝钗同宝玉射唐诗金殿锁鸳鸯睹臂膊宝哥念林妹射聊目白于玉二十九回之薛姨妈观剧清虚观射四子有同听焉谓同喜同贵也三十回之不上门紫鹃调宝玉射唐诗一日须来一百回火辣辣凤姐手摸腮射四子不撤姜食忙什么小婢推宝玉射唐诗腕摇金钏响谓人语响也又射六才松了金钏任打骂金钏盼天恩射易经求王明谓王夫人也金钏儿随母出荣府射四子从其白于外也谓白妈也踢在肋袭人叫啊呀射史记阙下有宝玉气来者三十一回之王夫人治酒赏端阳射六才这席面真乃乌合劝袭人黛玉唿嫂子射四子以兄之室伸两指黛玉记遭数射曲牌名笑和尚宝玉洗澡碧痕打发射礼记则乱于席上也穿袍靴湘云哄贾母射史记衣其宝玉衣史妹妹戏着玉袍靴老太太误认宝兄弟射唐诗娇郎痴若云三十二回之对身量芜衡赠装裹射腰支胜宝衣谓宝钗也死金钏王夫人训子射文选贾生所以垂泣金钏儿墓射书经厥土白坟三十三回之东邻外琪官置田舍射诗经爰有树檀抬春凳凤姐骂仆妇射四子二嫂使治朕栖三十四回之脱中衣宝玉盖夹被射四子红紫不以为亵服遭笞挞妹妹劝哥哥射改之为贵避凤姐黛玉因眼肿射礼记羞以含桃和谁作怪私问袭人射唐词春思翻教阿母疑进谗言袭人死黛玉射唐诗泪草伤花不为春无人知道袭人悬心射六才灯儿是不明提醒我袭人有心胸射四子先王之道斯为美不辜负袭人连答应射允王保之三十五回之孀母弱弟暗叹双文射左传崔之薄孀母弱弟黛玉俱无射崔氏有福吃人肉贾母嫌凤姐射礼记其味酸叫嗳唷贾宝玉忍痛射左传楚公子弃疾遣婆子门生工笼络射诗经师干之试谓傅试也让婆子恐薄傅秋芳射四子吾不试遐思遥爱心感秋芳射礼记出就外傅傅秋芳情感贾宝玉射诗经薄言采之对莺儿且赞宝姐姐射易经并受其福有好处宝姐世间无射唐诗娇莺语更夸宝姐好处究竟若何射莺虽为说不分明三十六回之凤姐儿请补金钏缺射左传及瓜而代谓时方吃西瓜也吃双份玉钏赏银两射四子颁白者玉钏姓白也凤姐儿倒了核桃车射六才省可心头怒真好处袭人试云雨射左传则其忠信则窃宝玉矣袭人何以不明放在屋里射晋人名王浑以王夫人有且浑着语也鸳鸯戏莲宝钗刺绣射曲牌名玉花肚宝玉肚兜也强盗贼袭人没意思射诗经相彼投兔对龄官宝玉难尽情射四子分定故也三十七回之结诗社翠墨且传笺射史记三致意焉三指探春也怡红院传笺复主命射四子则归墨谓翠墨也炖肉脯黛玉牵探春射左传则其鹿也仍旧称探春罚珠嫂射诗经式号式唿结诗社宫裁为社长射聊目李司鉴海棠诗李纨评宝玉射韵目五尾谓五人末尾也花哈巴袭人承厚赐射左传与犬赏剩衣感恩宁让狗射四子秋阳以暴之谓秋纹也闲打牙袭人詈姊妹射易经为指为狗赏衣服袭秋逞口舌射唐诗花纹细细挑三十八回之吃螃蟹平儿撞凤姐射诗经大雅黄流在中又射诗经卫风其黄而陨黛玉宝钗各饮一口射礼记故酒食者所以合欢也三十九回之这样摸平儿拒李纨射六才痒忘了事夫人寻婢射彩云何在鸳鸯之事史太君彩云之事王夫人平儿之事凤姐袭人之事宝玉其评论若何射唐文四美具想积古贾母召村妪射四子上老老四十回之请姥姥贾母因积古射吾何爱一牛以黛玉谓姥姥为牛也潇湘馆跌倒刘姥姥射六才草苔径滑失响声姥姥惜鸡蛋射礼记淆于地贾迎春陪宴大观园射左传位于七人之下贾宝玉侍宴大观园射书经至于陪尾大观园姥姥说酒令射礼记其虫毛四十一回之史太君品茶栊翠庵射诗经以介眉寿宝姐姐品茶栊翠庵射酌之用匏林妹妹品茶栊翠庵射六才灵犀一点吃一盏宝哥胜饮驴射四子故观于海者难为水小么儿栊翠庵洗地射六才玉宇无尘谓妙玉也见牌坊姥姥急叩头射诗经骏奔走在庙又射四子奔而殿掩过镜子露出门来射唐诗怡红院里锦屏开刘姥姥醉醒怡红院射侍婢先焚百和香四十二回之索野菜平儿嘱姥姥射诗经暵其干矣刘姥姥图像大观园射喓喓草虫索锅铲黛玉炒颜料射四子食色代笼发宝姐爱颦儿射唐诗丛鬓随钗敛四十三回之收攒金尤氏做人情射礼记分母求多还分金尤氏求周赵射诗经有敦瓜苦贾宝玉私祭金钏儿射左传至于野井四十四回之敬寿酒尤氏劝凤姐射文选则乖矣赠衣饰贾琏私仆妇射左传与鲍交凤姐是阎王老婆赖二是王八羔子射古文此鲍焦所以愤于世也谓鲍二家及焦大也凤姐死平儿急扶正射曲牌名鲍老催妻专房贾琏怨夜叉射唐文不得其平则鸣谓平儿也凤姐泼醋奔诉太君射左传啼而走庆生辰王凤姐泼醋射诗经我日构祸真愧悔凤姐打通房射史记王怒而疏屈平遭打骂平儿怒凤姐射诗经能不我甲谓弹一指甲也赔不是妻妾笑贾琏射揖我谓我好兮四十五回之结诗社探春请凤姐射诗经既立之监或佐之史监诗社凤姐为御史射书经王来自商谓铜商也赔不是平儿仗宫裁射左传要之以礼要与腰通做监察凤姐先拜印射四子为能化谓化钱也又射礼记官五十谓五十两也林黛玉挑灯拟乐府射词牌名潇湘夜雨四十六回之忙陪笑凤姐且附和射书经王亦未敢诮公红脸低头鸳鸯不语射唐诗羞见邢夫人史太君生前有死婢射礼记可人也四个眼没见袭大姐射唐诗园密花藏易任死活鸳鸯骂忘八射汉赋玄武缩于壳中兮贾怡红大笑六个眼射四子宝藏兴焉听私语鸳鸯佯睡觉射易经困于石恋怡红金鸳鸯截发射文选盖理有毁之而争宝之讼解四十七回之索鸳鸯贾母肆讥惮射唐诗何必珍珠慰寂寥谓丫鬟珍珠也错非错凤姐发二饼射曲牌名乔牌儿发二饼贾母急掷牌射孔子家语满则覆赢彩头贾母非小器射礼记志不在满代洗牌鸳鸯等给钱射四子如之何不吊照数给凤姐真小器射亦不足吊乎治媳妇贾琏商赵二射左人名鲍牵拨浪鼓薛蟠寻小柳射四子以左右望呆霸王醉寻小柳儿射六朝诗乘马出北门举目四处望苇坑边贾蓉寻文起射易经见豕负涂苦打霸王去如黄鹤射文选故夫泥蟠而天飞者四十八回之甄香菱作伴大观园射礼记其往也如慕谓羡慕也石呆子宁死不卖扇射四子饭疏食疏少也假官银雨村夺扇子射所过者化夺扇子贾赦奖雨村射为能化败家产贾琏鄙雨村射文选无取杂种不可看黛玉鄙放翁射四子地名平陆看渊明香菱作诗翁射礼记陶斯咏借诗集香菱返蘅芜射左传获杜回甄香菱苦吟说梦话射四子不学诗无以言四十九回之王与李先后路逢邢射唐诗参差远岫连谓岫烟也李薛邢结伴赴荣府射唐文四美具薛宝琴许配翰林儿射诗经其子在梅邢岫烟安置缀锦楼射四子送往迎来谓迎春也史湘云愿往蘅芜院射左传若朝于薛大观园姊妹大聚会射唐诗娉娉褭褭十三馀谓十三人也呆香菱巧遇疯湘云射四子不学诗无以言凫靥裘赏给小妹妹射左传与之琴谓宝琴也别管紧琴姑娘年小射礼记虎始交谓琥珀交代贾母言也稻香村钗黛同踏雪射唐文披鹤氅衣史湘云雪地着貂裘射四子斯可谓之达矣谓小骚鞑子也栊翠庵争春红与白射曲牌名雪里梅五十回之芦雪亭联句首凤姐射诗经北风其凉又射四子始可与言诗已矣李三妹收结即景诗射选诗馀霞散成绮谓枕霞旧友及李绮也贾宝玉冒雪访妙玉射曲牌名折红梅红梅花好诗众称赞射唐诗群羡清才三妹佳谓岫烟李纹宝琴三妹也捉弄他宝钗庇弱妹射宋文夫琴之为技小矣五十一回之管上夜晴雯往里间射唐诗斜倚薰笼坐到明半碗茶麝月饮晴雯射四子今日之受是谓受用也山石后麝月惊黑影射诗经雄雉于飞得暖气晴雯打喷嚏射左人名成风拣银子打发胡庸医射左传与之块谓一块银也胡君庸何以称庸医射汉赋疾防风之食言添厨房凤姐爱宝黛射唐诗总是玉关情五十二回之忆偷玉平儿说往事射四子人名陈良陈述良儿也闻鼻烟晴雯打喷嚏射四子三嗅而作依佛哪麝月赞晴雯射四子二吾犹不足谓凤姐也拜生日麝月传慈命射文选明日以白玉谓宝玉也拜生日侍婢传慈命射唐诗明月来相照照关照也拜生日宝玉赴王府射诗经有马白颠又射六才骑着匹白马来也逐坠儿晴雯假爷命射礼记用玉气也谓宝玉生气也叫宝玉晴雯骄仆妇射诗经我行其野叫宝玉同奉太君命射四子所以别野人也五十三回之王太医诊脉讶虚浮射诗经为公子裘太性急袭人讥晴雯射书经乃早坠厥命乌进孝宁府做庄头射易经其于地也为黑黑山村何人收租谷射四子是亦为乌获而已矣家去吃凤姐搀贾母射礼记不食珍谓贾珍也五十四回之庆元宵宝玉独斟酒射诗经或佐之史谓湘云也解小衣侍婢诫宝玉射药名放风唱八义未唱混元盒射近代妇女赛金花女先儿元宵说新书射三字经称五代效斑衣凤姐饮剩酒射四子必得其寿赏元宵贾母行酒令射词牌名折红梅十房媳妇心巧嘴乖射礼记其溺音乎有的是尿悟空不惜射左传行者甚众求大圣九妇同吃尿射四子嫂溺穷嘴笨腮猴尿未吃射左传不有行者吃猴尿别装没事人射诗经莫肯下遗式居娄骄谓娄氏也五十五回之凤姐病纨钗探当家射诗经夜未央岁其有谓夜叉太岁也说舅舅探春不认赵射四子吾与点也谓九省检点也开新例舅舅跟上学射三字经创国基学里八两买办二两射三已之三指探春也小冻猫环哥解燎毛射宁媚于灶依性子凤姐撵三爷射环而攻之行在先偏房骄凤姐射史记平伐其功谓平儿也五十六回之也想到平儿庇凤姐射四子不待三三指探春也甄宝玉梦中证同类射则贾相若五十七回之林家女终须还林家射书经后来其苏拆大堂王太医误听射诗经不敢戏谈还嚼蛆黛玉詈侍婢射四子恶紫谓紫鹃也鼓楼西薛家开当铺射易经利用恒谓恒舒也邢岫烟典衣聊自给射四子用之者舒衣裳到宝姐调岫烟射当在薛也慈姨妈微语试痴颦射史记而以琴心挑之谓宝琴也嫁姑娘紫鹃好寻婿射礼记必先有事于配林开当铺家家有当票射诗经莫黑匪乌五十八回之遣女伶贾母留自使射四子其文则史谓文官也分女伶探春取老外射诗经彼采艾兮谓艾官也焚纸钱假凤泣虚凰射宋词杏花狼借鸟啼风洗剩水芳官闹干娘射诗经不平谓何有情分不丢死去人射药名藕节谓藕官也五十九回之编柳篮夏婆责春燕射唐诗打起黄莺儿编什么何妈骂亲女射药名燕窝谓春燕也四十板何妈撵出门射易经有它不燕怜寡妇何妈且免罪射诗经燕婉之求六十回之知道了何妈骂小蹄射唐诗自恨身轻不如燕贾环索硝归赠彩霞射九歌折芳馨兮遗所思谓芳官也硝粉一样好比外头射四子是乡原也烧纸钱婆子唆赵姨射迁于负夏谓夏婆子也怡红院赵姨闹女伶射评剧名探亲相骂柳五儿矢志绝钱家射左传触槐而死谓钱槐也六十一回之醋晴雯莲花讥柳嫂射诗经食野之蒿炖鸡蛋司棋闹厨房射宋文篇名爱莲说谓莲花儿也柳五儿初访怡红院射六才遮遮掩掩穿芳径谓芳官也送家伙五儿奔慈命射乐府题柳枝词露瓶子引出茯苓霜射四子人名柳泄伸三指平儿惧伤玉射礼记尊于瓶谓探春也任投鼠宝玉不瞒脏射左传毁其瓶平儿决狱直告彩霞射四子为其贼道也六十二回之告二嫂三爷怒彩霞射礼记环堵之室谓贾环也看得真彩霞获安慰射左传故党于赵氏拜生日平儿赶还礼射诗经揖我谓我好兮谓好日子也做生日三姑娘给脸射左传请平焉谓平儿也拈酒令请出令祖宗射四子必也射乎谓射覆也对点子香菱初射覆射请学为圃寿筵开平袭共猜拳射唐诗腕摇金钏响红香圃鸳袭行酒令射四子必得其寿史湘云酣眠芍药茵射词牌名醉花阴去不得袭人调晴雯射诗经取彼狐狸为公子裘夫妻蕙宝玉同斗草射六才恰对菱花睹裙上宝玉叫啊呀射诗经胡为乎泥中背宝玉香菱换裙子射六才怎不肯回过脸儿来六十三回之免安席群芳卸衣裙射左传无礼则脱掷牙签探春脸飞红射宋诗一枝红杏出墙来花事了三杯同送春射唐文飞羽觞而醉月谓麝月也也姓花女伶陪一钟射文选芳酒登谓芳官也不害羞芳官胡乱挺射唐诗沉醉何妨一榻眠正有趣一坛偏又没射诗经不显其光忘了臊姊妹在席唱射四子其次致曲还寿酒亲自请在席射书经平秩东作谓平儿也说还席平儿呸晴雯射唐诗是他家属是他家槛外人岫烟笑诡僻射六才别的女不女男不男槛内人帖谢槛外人射投至到栊门儿前面槛内人投帖隔门缝射唐词玉趾回娇步谓宝玉也抢砂仁贾蓉舔渣子射诗经以就口食脏唐臭汉牵及叔婶射唐诗谁家无风月六十四回之赌输赢晴雯打芳官射四子亦各言其子也谓抓子也取银子贾琏回宁府射必得其禄谓俞禄也吃槟榔贾琏拣剩块射左传而君焉取余酒痨鬼娇妻嫁鲍二射则多死焉谓多浑虫也六十五回之入洞房贾琏爱且喜射六才倒凤颠鸾百事有贾二舍私赴花枝巷射曲牌名兴隆引谓兴儿隆儿也送月银隆儿遇喜寿射左传束马而饮酒小花枝巷二马同槽射珍之也谓贾珍也知疼着热二姐多情射四子所仰望而终身也没好男三姐呸贾琏射唐诗易求无价宝谓宝玉也二姑娘诨名像孔子射诗经譬彼坏木孔子行二有梁木其坏之歌探姑娘诨名玫瑰花射新小说名三名刺三姑娘诨名香有刺射唐诗春看玫瑰树遇林薛兴儿急藏躲射低头不出气出大气远避林姑娘射诗经颠之倒之出暖气远避薛姑娘射四子为能化六十六回之吃瓜子三姐且低头射我待贾者也又射求善贾而沽诸谓贾宝玉也没露形宝玉已有人射诗经邶风于以求之于林之下又射诗经大雅其会如林谓黛玉也尤三姐于宝玉非无意者何以矢口不移决嫁小柳射四子其言足以兴谓兴儿言宝玉已有人也分岔路小柳向南行射诗经问我诸姑聘三姐宝玉贺小柳射唐文得其尤绝者家焉索聘礼小柳访贾琏射左传说剑而入三姐自刎小柳截发射新小说名剑底鸳鸯六十七回之讯家僮兴儿令自责射左传招我以弓谓左右开弓也六十八回之尤二姐喜进大观园射曲牌名入赚走风声凤姐戒家人射四子曾是以为孝乎没头油小婢不服使射善为我辞焉谓善姐也勾养活张华告贾琏射左传来承王命谓来旺承凤姐命也不上墙凤姐骂张华射易经为指为狗告贾琏旺儿暗勾引射宋文张其教矣谓张华也受贿赂张华欠银两射四子信以成之谓王信也即刻走凤姐急索书射诗经不可休息谓休书也使不得尤氏说当初射礼记有珍从谓贾珍也劝二姨仍嫁小伙子射左传随张谓张华也六十九回之真斗胆张华领聘妻射易经大有庆也谓庆儿也夸中用贾琏赏秋桐射诗经助我举柴换颜面凤姐且摆酒射四子放之于桐只咬鸡凤姐骂平儿射礼记迎猫为其食田鼠也就干柴贾琏爱秋桐射诗经火烈具举用暗箭凤姐思除刺射唐文拔其尤谓二姐也不希罕秋桐说张王射文选无取杂种胡庸医魂飞下淤血射诗经乃生男子七十回之葬二姐点穴依三姐射四子觉后知谓时觉之无医症贾环害彩霞射诗经不亏不崩史湘云偶填柳絮词射宋词得且住为佳耳贾宝玉拟和柳絮词射诗品不着一字蕉丫头戏和柳絮词射曲牌名一半儿宝哥哥戏续柳絮词射六才兄妹为之柳絮词宝钗翻旧案射全不见半点儿轻狂潇湘馆宝钗放风筝射将我雁字排连潇湘馆宝玉放风筝射唐诗美人天上落豁喇喇风筝随风去射四子人名林放谓黛玉也七十一回之大观园姊妹谒王妃射四子尊五美谓钗琴黛湘探也完不了告诉亲家娘射左传请囚于费谓费婆子也得罪尤氏谴责仆妇射唐文东亦客也伴宝哥喜鸾不出门射诗经约之阁阁谓约定出阁事搁起也不出门李纨问哄谁射易经以喜随人者必有事七十二回之穿花度柳走出角门射四子则安之谓潘又安也论家资凤姐诋贾琏射清人名邓石如谓邓通石崇也何日了贾琏怨外祟射易经为其嫌于无阳也彩霞婢不愿嫁来家射诗经亦孔之丑谓面孔也彩霞婢思嫁环哥儿射左传故党于赵氏恋三爷彩霞求赵妾射请夫环丫头去贾环计来者射唐诗沉吟彩霞没索彩霞赵姨惊巨响射诗经不与我戍许谓屈戌也七十三回之怡红院小鹊报警信射六才有人唧哝好共歹不着你落空趁机会宝玉急装病射左传他日请念谓念书也爱巴物傻婢发傻笑射文选以囊被见嗤失金凤橘婢枉追寻射宋词等闲访了绣工夫谓绣橘也正说话平儿进门来射礼记书教也谓侍书也二木头喜看感应篇射四子迎之致敬七十四回之赎金凤平儿免追究射四子送往迎来谓送往迎春处来也邢夫人借银二百两射节用谓八月节用也喝退平儿一言不发射王变乎色谓王夫人也嫣红翠云随侍来园射赦小过谓贾赦也俏眉眼睛似潇湘射诗经其人如玉谓黛玉也笨笨好麝月似袭人射六才花模样笨笨好麝月承谬奖射四子为其象人而用之也谓花袭人也真冤枉晴雯是妖精射西子蒙不洁说是就行凤姐无语射左传非王命也谓王夫人也去疑心凤姐查东西射文选隐王母之非命肆抄捡晴雯诋王家射晋赋眄箱笼以揭骄碍姑面凤姐喝晴雯射四子则王喜谓凤姐也拒抄捡探春获侍婢射左传书何力之有焉又以好丫头拌嘴奉主命射之逞疯癫王家遭毒打射京剧名三击掌谓探春也甚东西王家怨探春射易经为指为狗思拌嘴探春嗾侍婢射国策书未发察考姑娘折磨我们射礼记书教也谓侍书也好丫头侍书仆类主射四子如探汤又射左人名宛春谓探春也三言两语探春护婢射文选不可胜书谓侍书也随意掏王家庇外孙射左传举棋不定谓司棋也念字帖王家自打嘴射成语道绷老娘闻议论惜春躲是非射左传不敢宁居谓宁府也七十五回之少新鲜尤氏谢点心射诗经不素食兮谓素云也侍婢脂粉尤氏理妆射左传不愆于素移碟子贾母拣素菜射四子不得其酱不食不过输钱傻舅生气射左传鸡其惮为人用乎大观园贾母赏中秋射临之以庄谓凸碧山庄也史太君开宴赏中秋射词牌名折桂令赏中秋贾政说笑话射礼记其味酸赏中秋贾赦说笑话射四子注是则偏之为害又以离心远贾母自愿针射之赏中秋贾政训二子射四子可以为难矣谓二难也犬窝谜话卷三盱眙吴克岐轩丞着沈起凤字桐威号薲渔江苏长洲人干隆戊子举人官祁门教谕不久即弃去少负异才不得志遂放浪于诗酒间尝泥其夫人张湘人以金钗作贽拜为闺塾师询闺房韵事也所着谐铎十二卷讽世砭俗脍炙人口报恩猿才人福诸剧足与万红友李笠翁抗手间为散套亦复工雅绝伦吹雪词一卷外又有绝妙好辞一卷凡一百十六阕每阕隐西厢记词一句名副其实美不胜收择录数阕以当尝鼎一脔如桂殿秋隐蓦然云吹铁笛悄无言小怜半面早偷看几回欲把花枝捻为怕春寒出手难渔家傲隐包残余肉云碧玉半回身今夜孤眠恼杀人矛戟丛中同列阵凭侬看夫爱倒来妻爱顺长相思隐倩疏林云数阑干倚阑干一半阑干可尽捐还留一半闲解双缠系双缠浓李夭桃且慢拈宜男草已删太平时隐红娘自思云八咏人归芍药残步江边相随直到小姑山会婵娟欲采苹香人去远空凝盼梨涡晕处几时看待冰蟾生查子隐帮闲钻懒云捧得诏书回亲把儒冠赠桃李正盈庭好个充闾庆却怪羡声多只为钱囊润改抹好良心收拾穷书本点绛唇隐瑞烟笼罩云玉体横陈吁吁声颤难相告银缸残了为甚羊车到我命逢辰半面画中稿求凰好琴心操愿伴题桥老又隐伫立闲阶云翠盖擎来秦淮水榭帘儿挂移高就下一对香肩亚维暮之春两处都残也君听罢郢中歌者属和休嫌寡浣溪纱隐浮沙羹云宁断娇儿不断郎玉钩偷下绣帘旁三更点滴漏声长照梦灯边香半炷销金帐底酒同尝风流佳婿本无双又隐先生无伴等云正是兰闺晚浴天难将玉体试温泉黄姑今夜只孤眠几度摩挲还来手全身风韵未齐肩且过竹院问枯禅菩萨蛮隐真乃乌合云千金声价无人估佳期今夜逢三五且慢佩宜男熊罴恐未占倘然开笑口应扣秦人缶斫去小琅玕教侬酬赠难又隐喘吁吁云倘然有意将他共凭伊就把琼箫弄试向一边看欹斜小翠峦若从底下见可惜无三面重叠费疑猜弹冠个个来海棠春隐厌的倒褪云鸾衾呓语浑难醒早减却恹恹鬼病婪尾洗残红溷入梨花影起来傍个人儿稳问甚日归期才准还却绣罗襦何必劳相赠双调望江南隐瑞烟笼罩云踏青去莲步未曾移已令全身嗔道蕴还留半面感陈思残烛照芳姿嫣然笑漫咏吠厖诗芳草魂荒无尺土珊瑚网密断千思卖卦晓窗时鹧鸪天隐月射书斋云裙屐争看座上宾须知一半是闲身筵前柳絮曾题句宫里桃花复效颦停短管启朱唇麝香坐处十分春只愁近日香肌减添个衾绸学抱人鹊桥仙隐只将鸳枕捱云樱唇一点柳眉双画吹转春风花片麻姑长爪小摩挲真个是十分美满小园草殒黄莺啼丑家令腰围半减秋千架下手相扶直送到江流断岸一剪梅隐他已自把张敞眉来画云流水池边人影斜认是侬家却是奴家阿谁联臂觑娇娃半是儒家半是僧家淡淡螺峰色最佳左也人家右也人家辛夷花发竹篱遮到了农家缺了山家满江红隐权将这秀才来尽云不见当年玄都内花开千树还只怕春风佳识都无凭据反掩文窗刚半扇中途金埒分嘶去倒裳衣游子欲何之休延伫烧断了同心炷揉断了双头蕊怅金钱满橐掌中难贮归去斑衣犹自舞莫教芳草迷人住向旁人乞大最堪怜心灰处念奴娇隐佛啰成就了幽期密约云玉奴小立正挥残尘尾悄然停手慢把千丝偷结网一颗樱桃红熘屈戌轻勾牙篦半掠倾国姿容秀挽来双髻上头还未分绺戏将彩线轻拈生生噼断要把孙郎扣可惜残棋留半局已散红闺小友试问芝田宓妃何处却在巫峰岫鲛绡剪破赠人离别时候散曲隐我一地胡拿云打头儿将撇下枉教奴四处寻他问夫郎奴从来待他何曾大丁香舌没口儿吐着他被池边三回两次两次三回和你说尽知心话到如今道十分肠肚割断了半边牵挂阿弥佗佛和你折证在莲台下仿北海之离合得北宋之神味可谓虎坛健将词林妙手矣长女纕字蕙孙号散花女史自称玉香仙子着有翡翠楼诗文集及浣纱词一卷中有高阳台代家大人赠广陵九校书作云月傍层霄露滋香畹莲灯照到花关一片湘云教人疑煞仙山回肠脉脉谁相似黄水几曲银湾笑无端转尽炉头熟熟灵丹明珠穿破风流更起来为我妙解连环谢女机丝鸳鸯绣遍双翰黄花插到西风鬓记重阳会上追欢且盘桓红袖围炉共尔消寒又貂裘换酒重赠云廿四桥头步听箫声等闲吹过良宵十五偷向十三楼上望谩掩四围朱户吹好梦十年一度数遍巫山峰六六第三峰留作行云路双星照七襄渡三三径里三生谱倚花前阑干六曲三弦同诉弹到六么花十八半晌魂销色舞添八字一痕眉妩卅六鸳鸯分四角早二分明月三更鼓且莫把四愁赋自注云前阕隐九字此阕亦仿玉局翁体考谐铎有程振鹭赠邗沟妓葛九金缕曲词即此重赠一阕盖程振鹭乃薲渔自射其姓名词则蕙孙为乃父捉刀也皖寿薛宜兴字少卿晚号凡民幼聪慧年十二即游泮水然数奇光绪庚子辛丑并科始举于乡年已四十馀矣家世业儒自祖父及少卿皆以授徒给事畜少卿尝随所主转移广东扬州上海天津京师喜臧否人物发挥唯恐不尽由是寡所谐遂终老皋比焉民廿一三月十七日以忧郁憔悴卒于家年七十生平所作诗文多不留稿尤喜谜语与淮安顾竹候齐名称淮上两孝廉尝以三月三日射易经一句定远方伯常苦索半月不能得少卿以大明终始告知伯常仍不解曰子真笨伯也毛诗大明章非以明明在上始会昭清明终乎闻者皆叹其虽晦实显书味盎然少卿既殁竹候蒐集其遗谜得七白馀则录为二卷名曰凡民谜存排印行世兹择其最者录之如惟土五色射易经其于地也为黑黑居色之五也巽为长女射十有八变而成卦俗语女大十八变大即长也孙膑射不足以成名驷射因而重之爻在其中矣乂为四字码也坤六段射书经格其非心十年之功射九载绩用弗成为妇画眉射娶于涂山一出祁山射初征自葛射雉获之射时哉弗可失带发修行射无倚法以削甲申射厥田惟上中举头见日射诗经首阳之下不归扬射其之翟也久而不闻其香射无恒安息齐大非吾偶也射是绝是忽梁上燕射君子有酒贼为梁上君子也天地玄黄喊一年射以兴嗣岁周兴嗣作千字文也钟表射乐且有仪回荆州射左传天方授楚板桥杂记射谓之郑记谓郑板桥也寓兵于农射取我田畴而伍之于女信宿射鞭之见血桃花尽日随流水射礼记车马在前终当反地下耳射故谋作乱田家妇射妻者齐也困南唐射井上有李困卦在井卦上也鹔鹴裘射渴者易为饮司马相如有消渴疾曾以是裘换酒也王恭射自天子出俗以如厕为出恭也其如是孰能御之射河东凶柳如是号河东君也为我一挥手射不亲指此五常不容紊射恐其乱信也信居五常之五也五歌射微子去之五子之歌无子之二字也王勃文集射必变色而作堂堂之阵射杀伐用张束手待毙射有梏亡之矣丘未达射子贡贤于仲尼维师尚父射一齐人傅之诸将皆功狗耳射何人也图穷而匕首现射以刃与政一只虎射为费宰费宫人宰杀也孙燮臣殿撰射尔雅鼎绝大谓之鼐新妇庙见礼射史记成于汉家古之为关也射羽岂其苗裔邪谓关羽也李国杰射汉书四姓小侯李居百家姓之四也大男中式矣汝可凉凉去射国策嫂不为炊王假之勿忧射晋文信可乐也谓韩信为假王也坤剧射唐文角者吾知其为牛坤为牛也脚夫射是足以为良人矣有先人之敝庐在射冉氏尝居也谓冉有也不迁怒射喜讬龙门谓龙门司马迁也墨塌射黑质而白章纪梦射宋文醒能述以文者牧童遥指杏花村射唐诗问春从此走几年不见富贵至此射浮云一别后相携及田家射诗品碧山人来以首句为暮从碧山下也眇射西厢记梦里成双觉后单无欲则刚射不想呵其实强花蕊射夫人你好心多归有光射四子人名孟之反谓孟光也大者以王射汉人名巨无霸三十六着走为上着射宋人林逋林字两个十八是三十六也耳语射三字经讲道德老子名耳也雉经射书名吕氏春秋汉高祖吕后名雉也佛时乃西域经文射诗传通释善戏谑兮射词牌名调笑令回头语小姑射泊人名顾大嫂咸之九四射十三阮谓阮咸也亚字阑干射十二文越女射物名绍兴酒坛俗以女为酒坛也灵心慧舌令人倾倒宜乎寿地推为谜界巨擘也凡民遗谜竹候所收尚多遗漏余所知者如回也屡空射诗经天方艰难熟精文选理射昭明有融再索得男射子孙绳绳杜预拜征南将军射左传畴昔之羊子为政霍去病卒射礼记疾止复故未亡人射四子虽有存焉者寡矣声如鼎沸射若汤则闻而知之名花倾国两相欢射人悦之好色富贵桃李春风墙外枝射皆不及门也水土射远人不服老人曰孺子可教也射愿留而受业于门张良封留侯也星落秋风五丈原射古文报刘之日短也至东城乃有二十八骑射唐诗羽人稀少不在旁六月既望射西厢调眼色已经半载烟射厨房近西俗书灶作灶也今日之宴可称雅集射这席面真乃乌合皆有独到之处录之以补谜存之阙吾皖谜家前乎凡民者有歙县鲍恩绶字印亭着有存吾真斋谜稿一卷光绪二年京师酉山主人刊入十五家妙契同岑集谜选中其佳者如子路问之喜射四子以告者过也奚十一射如之何其彻也启贤能敬承继禹之道射不肖者不及也临下有赫射观其色赧赧然窥浴射人见其濯濯也象喜亦喜射驩虞如也同声相应射公曰诺帝乙及后欲立启为太子太史据法争之射与其弟辛汉元帝汉哀帝射易经而成位乎其中矣新丰老人射折其右肱西厢射兼三才而两之羽毛未丰满射翩翩不富虎渡河射风行水上攘鸡请损射为月为盗欲有谋焉则就之射书经王来自商其庶乎屡空射宵中星虚越国大夫曾货殖孔门弟子亦生涯射自古商人如父子何射奉先思孝御碑亭射虽休勿休室人交遍谪我射独夫受倚楼射诗经既登乃依大车无輗小车无軏射辟言不信先生不知何许人也射东方未明盟兄弟射如埙如篪获止不去曰公天威也射纵我不往吃软不吃硬射柔则茹之刚则吐之十千维偶射左传万者二人三四射两于前伍于后今留此恐彰君过射于是乎去表之藁磕响头射礼记叩之有声西南得朋射故人以为奥也鲧射夏后氏之尊也拾金射取财于地潘必正偷诗射古文窥陈编以盗窃谓陈妙常也矫诏杀贼射唐诗不必问君平玉门关射金殿锁鸳鸯亚射六才一双跨凤乘鸾客未见颜色而言射删抹了倚翠偎红话童勐射年纪小性气刚九天阊阖开宫殿射古人名张君房披襟以当之曰快哉射王畅馀悉除去秦法民大悦射曲牌名快活三谓约法三章也叔不以为怯知仲有老母也射剧目战北原颇多脍炙人口之作至澹香斋尚纲堂射诗品左右修竹则取材于七家诗钞以修竹斋帖列于澹香斋尚纲堂两试帖之左右苟非经过科举时代则莫明其妙矣永定张味鲈名起南生有宿慧古文诗词早岁即擅声誉以名诸生入赀为郎中非其志也光绪辛丑入湘襄辰州矿局事值上元节偶张灯悬谜极为辰人钦佩由是日夕为之造诣日深时有谜圣之目尝自赞其小像云大儿文举小儿德祖千载传人非吾谁与射诗经孔修且张其自负如此着有橐园春灯话二卷湘潭王壬秋序称其以至小包至大纳须弥于芥子自有六诗以来数千年今乃得此小技之大观足以备诗之一体继经史而供輶轩之采其推崇可谓至矣民十二夏遽归道山年才四十有六惜哉味鲈以性灵胜而久客于湘竹候以功力胜而久客于燕故有南张北顾之称民六上海商务印书馆以春灯话付印风行海内家有其书名作如林不胜枚举余所最喜者如裹足射易经束帛戋戋半推半就射或承之羞赤凤为姊来耳射有他不燕未尝不垂涕想见其为人射往者屈也公问之子家以告射书经不匿厥指梦中多少风流事夫婿多情亦未知射今我既羞告尔未语人前先腼觍射惟口启羞小姑居处本无郎射一夫不获旅况射在家不知汝视阿娇好否射姑将以为亲必死是间余收尔骨焉射诗经遵彼汝坟南人不复反矣射我心则降穿其衣见其私足矣射穿其衣见其私足矣并头莲射君子偕老镇日价情思睡昏昏射女也不爽而良人未之知也射将其来施施纺车射左旋右抽此岂平章军国重事耶射蟋蟀在堂玄牝之门射九月在户雀戏射载弄之瓦面若蒙倛射亦孔之丑杖者出斯出矣射饮酒孔偕必先苦其心志劳其筋骨饿其体肤射大任有身只在此山中射进退维谷我心如称不能为人低昂射斤斤其明分明怨恨曲中论射左传昭其度也宝玉你好射其以贾害也此跋扈将军也射冀为不道大王意气尽贱妾何聊生射虞必从之吾将以愧天下之为人臣而怀二心者射让不忘其上郗公天下宁有是事乎射是以伏死而争忽听一声勐惊射立于崔氏之门外我试悄悄问你便低低应射其语偷大丈夫当磊磊落落射石言不亦宜乎孔子亦瞰其亡也而往拜之射立于虎门之外今阳子在位不为不久矣而未尝一言及于政射国焉用城孟尝君笑而受之射礼记田不以礼东野之役于江南也有若不释然者射郊所以明天道也握手无罚目眙不禁射则乱于席上也房射四子夫妇之不肖可以能行焉股肱心膂射体群臣也私处坟起射高也则可谓养志也射曾是以为孝乎今日之事我为政射尔爱其羊阴沟渥丹射赤也金人归秦桧以促宋成射必使反之而后和之靡依匪母射贼夫人之子三十曰壮有室射冠者五六人十三舞勺射童子六七人必欲烹而翁幸分我一杯羹射在邦无怨仕者世禄射为臣不易寒衣尚未了郎唤侬底为射夫我则不暇颜渊冉伯牛仲弓射损者三友空山射吾闻其语矣未见其人也姜太公在此射望之俨然卢蒲癸倒戈以示之射王何必曰利汉高闻郦生之烹而泣下射不忍食其肉莽大夫射王之臣一片降幡出石头射以迎王师君子谓郑庄公于是乎有礼射可复许乎怎当他临去秋波那一转射视不胜平原如此射犹胜也脚大跴得江山稳射足以保四海开门揖盗射今愿窃有请也武子之所施没矣而魇之怨实章将于是乎在射则必取盈焉伯牛有疾射害于耕只此一家并无分店射则市贾不贰股肱喜哉射则不知足之蹈之手之舞之终风射卒于鸣条当是时诸郡县皆杀其长吏以应胜盖天下苦秦久矣射民未病涉也摄敝衣冠登上坐射侯一位王亦未敢诮公射平旦之气一朝之忿射则其夜气不足以存请君入瓮射周之亦可受也钱刀射杀人之兄品箫射千字文律吕调阳为郎憔悴却羞郎射慼谢欢招竹外一枝斜更好射介字一炁化三清射嗫字烛姦射灿字风月中人射蚨字一阵夷齐下首阳射宋文西山不可以久留国破山河在射陵谷依然世自移天香射人间能得几回闻小门生射贱妾如桃李由射白日依山尽我独在窗儿外射西厢没颠没倒私仇射冤家怕人知道耰而不辍射一个哑声儿厮耨枕边簌簌横钗响射密爱幽欢恰动头豆在釜中泣射闷杀人也么哥必射向心头横躺着携手上河梁射县名武陵闻所闻而来见所见而去射会稽侯一位子男同一位射四子人名公伯寮前书仓卒未尽所怀故复略而言之射汉人姑布子卿我将你纽扣儿松罗带儿解射元人名脱脱大师行深深拜了射唐妇女名红拂奴也凉凉去射官名郎中味鲈尝欲网罗古今佳制集其大成名曰谜海为谜学家不祧之祖曾作征谜启隐聊斋志异目录登载小说月报中未知其书告成否余亦同具此志民初曾辑隐囊十六卷近年搜得谜集几倍于前且多佳品拟重加釐定恐老病未许可也由秋红晚翠轩馀叟者尝曰古人不及今人者谜语与围棋是也余与围棋为门外汉不敢赞一辞若谜语则稍知门径独韪叟言如明安期类函载后汉孔融离合郡姓名诗曰渔父屈节水潜匿方与时进止出寺施张吕公矶钓阖口渭旁九域有圣无土不王好是正直女回于匡海外有截隼逝鹰扬六翮将奋羽仪未张虵龙之蛰俾也可忘玟璇隐曜美玉韬光无名无誉放言深藏按辔安行谁谓路长盖隐鲁国孔融文举六字实离合体诗之始祖味鲈仿其体隐闽张起南味鲈六字自题其小影曰闲云在山落月相照御风泠然去凡入妙畎亩躬耕潜身隐曜怅望低回心伤神弔趋步阙廷刍荛莫效屺岵悲歌空山寄傲我思古人阙然怀抱羊裘见机不值一笑楚泽行吟今无高蹈末俗悠悠短长任道渔父津迷水流浩浩芦老草枯寒江独钓孔张二作孰优孰劣恐不可以道里计矣所可惜者味鲈久处偏隅孤陋寡闻不获与竹侯辈朝夕切磋又早赴玉楼赍志以殁殊堪悼耳竹侯学识兼优老而弥笃又久居通衢大邑日夕与诸同志游故所作无体不备无懈可击其跬园谜稿六卷乃近年来自印以备投赠友好者外间流传极少余择其最者录之以共同好如燕雀相贺射易经六五之吉有庆也谓五燕六雀也自嫁黔娄百事乖射睽孤遇元夫喷嚏射主人有言以俗有人在背地言我则喷嚏也公西赤射书经分土惟三谓烟土有公班西土赤庄三种也庚帖射两造其备读自哀哀父母辄三复流涕射王执书以泣朱门草没大功坊射诗经遂荒徐宅谓徐达也八橱射三五在东近郊射谁谓宋远谓宋郊也杜回踬而颠射无草不死请史编年射既顺乃宣兔崽子射彼狡童兮白相射麻衣如雪谓麻衣相法也七贤射左传晋人谓之二五耦赵钱孙李周吴郑射七姓从王诸射君子不欲多上人临去秋波那一转射反之以取媚也安宅射其初者为刘氏夏日可畏射惧有伏焉谓伏天也杨无敌射不败其业谓杨业也女子之嫁也射公羊自闺而出者信知生男恶射则不若爱女和尚骑驴射谷梁使秃者御秃者慈乌射礼记是不为白也母相君之面射有臣柳庄也者依稀谱出淋铃调射其溺音乎恶射君子谓之不成人谓君子不成人之恶也既见君子云何不喜射周礼风雨之所会也以下句风雨如晦也白射四子小则以霸齐桓公名小白也拳母射亲之过小者也韦射言及之而不言谓之隐雨水射气次焉二陵射丘未能一焉恶抢白射孝经在丑为争西伯遂载以归射尔雅望乘车此英物也射小而好啼曹子建感甄赋射史记言陈王故情伊尹相汤射汉书号曰宰衡政由羽出射本以霸王道杂治之夜行以烛无烛则止射通鉴可烧而走也加之以师旅因之以饥馑射老子大兵之后必有凶年行行且止射庄子去以六月息者也且为六月也诞先登于岸射吾生也有涯孔门射管子七十二家眇射荀子目不两视而明据鞍顾盼以示可用射国语无谓我老耄而舍我人语中含乐岁声射不哀年之不登史阁部殉节射国策名可法而身死者要得小脚小眼泪淌不了射持其踵为之泣妇化为石射楚辞望夫君兮未来恶阻射汉文害女红者也简驩射晋文信可乐也昔者由也射南北朝文仲氏既往佛号射唐文有仙则名口惠而实不至射白以此感激上堂已了各西东射与山僧饭讫而去买山钱射宋文花之隐逸者也落第射岁比不登林射一雨三日以雨三日为霖也乃公天授非人力射古乐府神哉沛张良圯桥受兵法射长跪读素书反其旄射古诗八十始得归八十曰耄也昼寝射夜中不能寐陵寝射唐诗一丘常欲卧帝曰吁咈哉射君言不得意道旁有田夫舍嫂止宿焉射小姑居处本无郎独有宦游人射十生九死到官所岁在龙蛇射宋诗马上续残梦龙蛇下为马也花炮射千家诗应傍战场开虹销射美人天上落美人虹也为近利市三倍射便觉眼前生意满支射山出尽如鸣凤岭谓凤凰鸣于岐山也民有菜色射宋词人比黄花瘦豆在釜中泣射化作相思泪一误再误射错错错相去万里射念武陵人远曰南北曰西东此四方应乎中射西厢记风弄竹声谓四个战也过则归己射不是我揽天地不足畏射恐怕人知弄权射掂斤播两偷花贼射遮遮掩掩穿芳径樗栎庸材射树儿下等叵射琵琶记区区一个儿两口相偎傍教子以正射牡丹亭只无邪二字付与儿家幞被而出射长生殿衾绸不许他人抱丕为魏王植为陈王射桃花扇封了一伙小儿曹乱梳云鬓下妆楼尽室仓皇过渡头射匆匆挽个抛家髻白衣渡江射卦名蒙师旅既济谓吕蒙也匡衡说诗射鼎解同人颐匡一名鼎也故有郎之师射经篇伐檀奉檄色喜射聘义谓毛义也但愿化为蝴蝶去裙边一嗅余香死亦甜射古文目爱莲说未闻孔雀是夫子家禽射文选目答宾戏能赋棋射古乐府诗目盘中诗此稽侍中血勿浣也射休洗红至则行矣射唐诗目寻隐者不遇蝎子倒扒墙射琵琶行我岂能为五斗米折腰即日解印绶去射书名归潜志谓陶潜也九数通考射拾遗记模特儿射诗品脱有形似善居室射惟性所宅冯妇射夫岂可道谓武尽美矣射词牌名步步娇橚射八声甘州戚夫人射如意娘昔者偃也射忆旧游偃字子游也洗多颜色败射惜红衣爱月射闲中好薛刚射曲牌名梨花儿修养射醉翁子荡湖船射拨棹姐姐温李风衰射韵目二十六寝谓二人皆行十六也飞龙在天射六御狄人归之面如生射集韵送先轸元得过且过射号寒遇冬一嗅裙边死亦甜射志异目莲香稊射柳秀才其危乃光也射谐铎目镜里人心谓人心惟危也遵大路兮射夜谭目洪由义洪大义路也三尺短垣唯有月一湾流水寂无人射昆弋偷诗谓偷儿诗也芒刺在背射负荆臣闻命矣伏剑而死射杀克谓李克自杀也不逐东风上下狂射絮阁侧目而视号曰苍鹰射见都谓郅都也能温席射眠香谓黄香也刺马射京剧五花洞厩焚射马前泼水故多能鄙事射星宿少微恶醉而强之酒射古地斟灌斯疏矣射今县高密谓李斯赵高也乃觏于京射望都为徐孺子下榻射陈留谓陈蕃也家之肥也射古国康居季康子名肥也文王十尺射高昌文王名昌也仁者安仁射外国智利下句为知者利仁也虹霓关带洞房射捷克斯拉夫定于一射年号更始再叠前韵射重和由隆庆至泰昌射官职经历谓中经万历也家家扶得醉人归射左人还无社浮家泛宅射舟之侨有欲为王留行者射孟絷青春作伴好还乡射杜回金莲步射烛之武信使射庾公差谓庾信也一诗换得两尖团射四子人匡章非敢后也射孟贲贲与奔通也西邻责言射古人东不訾为小郎解围射和叔菊花从此不需开射战国人黄歇蚤与人消灾障射西汉人张汤欲穷千里目射楼望一帆风顺及时扬射三国人张飞扬雄射晋人潘岳钻穴隙相窥射南北人孔觊卜世三十卜年八百射周兴嗣荆树有花兄弟乐射唐人田悦不肯低头在草莽射陈子昂北平射虎射李商隐暖日烘窗释砚冰射五代人和凝窥豹射张文蔚淮南一叶下射宋人刘安世耳热射元人朵儿赤上如揖射明人高拱夫人所以贵乃此男也射清人兆惠美哉禹功射古女褒姒瓷娃娃射陶婴三场毕此愿了矣射泊号操刀鬼陈寿三国志射泊人曹正赤之适齐也射朱仝十常侍射董平谓董卓也出门何所图射石人入画太白锦袍射李宫裁娶于涂山射夏婆子三十曰壮射三字经称盛世以三十年为一世也虎兕出于柙龟玉毁于椟中是谁之过与射皆有由谓冉有仲由也鲁少正卯射百家姓闻人东方谓卯为鲁之闻人也偕老射胥能苍双月射千字文得能莫忘谓月无忘其所能也小德出入可也射川流不息谓小德川流也地理大全射既集坟典岿射牙牌数还有奇峰在上头艾豭射时宪书五十岁猪囚射进人口使女择焉射品流挑夫字射女招待直把官场作戏场射市招仕宦行台土射成语近墨者黑惮暑射不寒而栗梅郎射无毒不丈夫行者有裹粮也射吃不了兜着走食射人去留名留侯张良也不学诗无以言射嘴上没毛马牛羊鸡豕射蜀字五百里粟五百里米射饮片禹余粮娇滴滴越显红白射粉丹皮鼻射白丑戴月射植物七宝冠月是七宝屑合成也麻婆子射动物雪衣娘麻衣扣雪也一索而得男射用物头绳子绣花襁褓射食物十锦包子藏之久矣射酒娘子略举一二以当一脔跬园谜稿中尚有四种为他谜稿所未见者叠韵谐声射雕射覆是也如豚栅静无声射叠韵鸡栖齐啼法庭旁观射看判断案雷雨射霹雳击淅沥滴渭川射谐声中总种竹杜工部传射史诗事实请诣东观读未见书射香想向学只怕烽烟在眼前射惊警近急空上一字候射曰射雕空下一字候射曰射覆如士射志异目张诚张世诚也文正射汤公汤文正公也梅女成仙射花神梅花女成神仙也太少射饮片白微太白少微也圣贤射三七三圣七贤也寻人入山射仙茅寻仙人入茅山也竹侯曩授北京女高师校时春宵游艺尝出谜命射女弟子皖南苏梅酷喜射覆为绘雪窗射覆图竹侯题诗有分曹别有消寒法点定居然一字师之句诚韵事也民廿二南京实验民众教育馆馆长徐朗秋在中央广播电台担任播讲民众教育节目每星期必附播同文会友谜语一次征求猜射本星期播送谜面下星期揭晓谜底继续不绝悉登载广播周报中余又助其增加谜话一门亦刊入周报虽囿于民众范围不能披露艰深典雅之谜然引人读书兴味于教育亦小有裨益故颇受一时之欢迎会朗秋因事忿而辞去遂中道而辍惜哉兹择其可录之如南京端木恺之缟素射千字文乃服衣裳程筱竹之译电射三字经知某数识某文邓伯雍之行不得也哥哥行不得也哥哥射竞字吴洁如之斟酌再三射药名商陆郭藩之淡扫蛾眉射六才脂粉未曾施天长汪家静之云程万里射县名天长孙酉荪之各走各的路射四字道不同不相谋装聋射六才任凭人说短道长滁县徐实秋之者射四字信以成之君子哉全椒尚元爵之住闲射邦君树塞门黄国隆之家谱射三字经考世系十二圩严伯儒之风圈射六才围住广寒宫姜堰严媿菴之触电射六才蘸着些麻儿上来宿迁丘子玉之皇后射四子匹夫而有天下者萧县高柏青之窃案射剧目盗宗卷再蘸射流品更夫扬州胡养之之读聊斋射三字经披蒲编南通王一平之各执一词射三字经皆有由淮阴李家桢之回射服饰名围嘴嘴上抹石灰射药名人中白六月雪射韵目二冬靖江张竞武之媒人装哑射六才缝了口的撮合山丹徒茅弘六之遍体鳞伤射唐诗身上无有完肌肤淮安林蕴章之只在此山中云深不知处射四子言近而指远者每况愈下射上有好者快语射常语一言既出驷马难追林毓琨之金焦北固射泊号镇三山龚六生之侦探破案射市招蜜饯茶食李典镇卜幼泉之康王南渡射汉人马援清江殷琢斋之兽蹄鸟迹之道射唐诗来往不逢人湖北黎静岑之孟子见梁惠王射三字经曰仁义惟利是视射不知义苏武谁为伴射有公羊朗秋之人射四子三分天下有其二张静江射唐诗潮平两岸阔风正一帆悬财迷射常语利令智昏虽语多浅显亦可取也唐景崧字薇卿广西灌阳人甲午之役割台湾与日本台人愤甚时薇卿适官台湾巡抚群举为伯理尔天德宣布独立改元永清与日本抗卒以势力不敌败薇卿亦内渡甲辰将启用以微疾卒薇卿诗酒风流尤喜谜语在京师时与同人结谜会有十八家灯谜之刊厥后自刊所作曰谜拾及谜学两种佳者颇多如夫阳子本以布衣处蓬蒿之下射四子城非不高也皆叹息泣下共言其贤射齐疏之服中士异床射其次辟色帝曰朕未尝弃卿射吾何以识其不才而舍之生子不生男缓急无可使者射女弗能救与不介马而驰之射齐战疾必餍酒食而后反射然则饮食亦在外也李郃识双星射使先知戏叔射彼以爱兄之道来唐何以称代宗射其间必有名世者女嫁河伯射是为冯妇也盂兰射犹解倒悬也高谈矮屋中射辞尊居卑张阐决六害射易经其利断金花蕊祀张仙射是故夫象合嫁多髭郎射归妹以须半夏射制而用之谓之法蛮王射触类而长之诸戎犄之射晋其角倒屣以迎射履错之敬垂帘卖卜射其事肆而隐坐而不乱射书经惟惠之怀续文赋射大陆既作霏玉清谈射屑有辞送之至湖口射诗经视我迈迈子为其难我为其易射不如友生髀肉复生射无使君劳止于鲁东门外射爰居爰处止杀檀道济射无俾城坏人无于水监射宜岸宜狱离席斩华雄射饮酒温克殉主登太虚射鸳鸯在梁缢鬼射垂带而厉宅心射左传乃舍诸灵台旧田犹在射礼记故人情不失请王具礼拜之射唐诗何时议筑坛自以女尚司马长卿晚而厚分其女财射王孙善保千金躯韩愈示侄孙湘诗曰云横秦岭家何在雪拥蓝关马不前射早知潮有信从此萧郎是路人射海门深不见身后是非谁管得满村争说蔡中郎射千载琵琶作胡语无双旧迹谁能识惟有苍头记得清射往事应须问塞鸿皆掩鼻而过之射斯人不可闻至胶莱之界尘雾障天射万里风烟接素秋罗扇扑流萤射轻纨细绮相追飞巧结梅花络射打起黄莺儿绛珠仙草酬神瑛侍者甘露之恩射还将两行泪冉有曰夫子欲之射西厢记其间何必苦追求我固疑是老奴射心坎儿上温存五噫射长吁了两三声乱点鸳鸯谱射乔坐衙醉趣射泥滋味陵提步卒五千射宋妇女名李师师掠削云鬟旋妆束射词牌名念奴娇或运用典籍或描写大意神味隽永不乏能品然如主人颠了抢去乔二姑爷尿壶射唐诗东风不与周郎便小丑身边玉射西厢粉鼻倚琼瑶老爷忘记了射小的提起来圣叹失了六才来拍宋家门射唐诗金阙西厢叩玉扃私做太监又煳涂又明白射阴阳割昏晓诸谜俚俗生造有甚于江湖派者薇卿既以专尚成面为拘自掩其非而盲从附和者亦矜其神奇余则惟省咄咄称怪而已棠邑张某清明上冢归暮经薛家莲塘见一家门首有婢悬白纱灯二上绣篆文曰莲塘春社柱上粘红笺曰廋词候教香阁新成灵犀暗逗借遣芳情中者鼓应否则无声张正触所好趋问婢何不粘出示人曰姑正晚餐候文人四集也张急归邀同好郝姜查等偕往至则门外村学究围数重摇唇瞑目作种种构思状女年才十七八貌甚丽都坐室内左右侍两婢灯上纸条三一曰哭奏殿庭二曰上从汤沐邑回銮三曰苦绛珠何事倒人间均射唐诗一句张报曰一是双泪落君前二是君自故乡来鼓声隆隆彩则白玉连环紫玉镇纸各一郝报曰三是还将两行泪鼓声大作彩乃端砚一方郝申谢女曰君有慧心然此犹非底面现成者又出一条曰木兰不用尚书郎仍射唐诗一句姜报曰红颜弃轩冕鼓声大震彩乃斑管五十枝云笺一盒绣荷包一个女笑曰此不得不谓之秒造自然也又出一条曰曹孟德在马上长吁短叹射西厢记一句张报曰无语怨东风鼓应彩亦丰又出一条曰开张字号射圣门人一村学究争报是子贡鼓不应群争辩女不语又出一条曰虎鼓瑟射俗语一张报对牛弹琴鼓又应彩亦佳众知女轻薄颇有含怒者查报人名是琴牢鼓始应彩则古泉刀二又出一条曰月上十三楼珠帘懒上钩江声来眼底春色上眉头别久情方见才多意转愁可怜筝语细凝睇对沙鸥射美人名八众既知难张亦云窘请女另更浅近者女出一条曰息夫人后裔射美人名二张报曰桃叶桃根彩则白瓷瓯盛蜜炙樱桃脯也又出一条曰巫山云雨几曾收才效鸳鸯结并头揉到花心花欲颤未能停顿水先流众哗噪曰此是咏男女床第事者女遽色变叱曰灯虎雅事奈何无礼扬袂一拂灯火俱灭张等大骇狂奔泥沙瓦砾飞掷其后若有无数追逐者及抵家视所赠彩物悉以污泥搏捻而成嗅之作腥臊气明日访之则香巢杳然惟见荒冢累累而已昔有某翁者嗜谜成癖每值上元必张灯悬谜曾以姐在厨房做鞋花射俗语一句岁岁悬之卒无人射得其子询之亦不之告及临终子跪请曰翁若不自揭谜将与翁同埋地下矣翁掀髯笑曰此锅边绣也痴儿尚不悟耶锅边绣乃讥人怕见生人之称吾乡曰锅门老此谜鄙俚极矣而翁矜惜主此真可谓敝帚自珍也昔有嫠妇某氏貌仅中人而善自修饰年已三十余而少好如二十许性放诞风流而绝无淫行能诗文喜与文士游谈论诙谐如男子某岁上元妇悬灯数十于廊间遍贴纸条皆谜语也射中者以香一束或笔一支酬之有某生者偶踏月经其地亦伫足猜射见有咏古诗二首皆隐诗经篇名曹操云落成铜雀置身高题墓谆谆舌太劳何处是君埋骨地漳河南望总蓬蒿生曰此新台巧言汝坟野有蔓草也妇颔之又赵飞燕云善啄王孙谶语奇宵寒记否粟生肌才闻绛帻传唿后赤凤飞来又是谁生曰此燕燕于飞无衣鸡鸣彼何人斯也妇亦颔之又二首皆隐四书人名闺情云春日问花花欲语儿家庭畔绿杨多辞巢乳燕初飞处斗室牙签满架罗生曰此桃应子柳子禽万章也妇笑不语又游春云春堤垂缕碧毵毵络绎闲停陌上骖纨绔少年欣结伴阿谁指树叹何堪生曰是隐泄柳绵驹公子纠桓司马者非耶妇曰然君非可以香笔酬者命婢取橘灯来则以大橘皮为之雕镂精巧妇手制也生谢归翌日复往见有练纱灯一粘纸二十余条皆隐古诗一首首条云太高不甚遥暗中欢喜却是假装乔方凝思间妇笑曰君不似昨宵敏捷矣生忽悟曰是千家诗第一首云淡风轻也再阅它条云看不了听不了昏迷了胡涂了生知其为山外青山一首随以千家诗度之悉迎刃以解妇又笑曰君慧甚既猜得全灯当以绣鞋相赠及婢取出则双钩翘翘妇所制红纱鞋灯也生携归颇涉遐想越夕又往见观者搓耳挠腮沉思揣测咸曰难猜渐纷纷散去生审视之概可解妇语生曰俗客既退尚有一方灯烦君一猜君风雅士当不误认亵语也乃启门引生入小阁白纱灯悬其中四面各题一绝各隐一物其一云可爱亭亭玉一枝几番欲举又迟迟春来情思无聊甚入握还愁不自持次云一团芳体腻于酥饱蘸轻研有意无情到浓时抛不得甘将皓质任君污三云凤楼才藻结新知五色添裁雪艳姿幸有蓬莱青鸟使许侬婉转诉相思末云赏花对酒屡横陈光润平分紫玉瑛方正似郎诚可敬却嫌端重欠柔情生笑曰是隐文房四宝也然巧语重关含情正复不浅妇颜发赪小语曰又被君猜着矣生觉心荡惧涉非分急辞谢而出越数日生缄金玉指环各一枚媵以绝诗一首遗妇曰卿亦知书我读书请将尘梦两蠲除分明解得春灯谜不敢援琴作相如生遂绝迹不复往矣昨有署名瑯琊山人者寄示其友人口述干支谜曲二则词意均甚流丽亟录如下闺怨云十里花街二分明月今何在甲九曲肠早撇在九霄云外乙病奄奄瘦躯壳脱去形骸丙可怜我有口难开丁何时才把感情坏惹得他一口三声从此灰心再不来戊记得当初那番言语不应该己唐突西施把血口栽暗地将人八字排庚辜负人把你的舌根嚼坏辛一任你背着人如何编派壬反说我暌违日久怎能挨癸思凡云一生究竟何时了子羞答答美人头脱尽更烦恼丑夤夜要参详无奈那夕阳下山得太早寅我待要留起头来卯又恐怕薄唇人儿口讥诮辰眼巴巴怎能把我这点心肠摘掉巳许下我缄口不言最好午无知的小妹子女孩儿常在我身边绕未我只得十分拿稳把个圈儿套申醉菩提卒能跳出邯郸道酉一缄书割断丝萝分出口儿寄道戌该打的这一番言语真胡闹亥考滁州西南有瑯琊山寄谜者当系滁人余本滁之老寓公所猜谅不错误研究谜学非关机要曷弗以真姓名相告耶谜以散曲为面明季最盛惟措词鄙陋秽亵至流入江湖一派清代谜家力矫其弊如陈寿田隐吹糖人模子云一对好夫妻鱼水合欢不由己无钱轻别离见了钱会佳期似这般强撮合纵生个孩儿亦难出这口气又至子石云贞静人人爱不遇温文尔雅亦是命应该一见了硬掀硬抱羞答答怎肯把身抬只因他们轻看待又高香云微末不堪论赖凑合成身分若是沿街分送仍然不值一文若是聚党成群居然礼拜来亲近原来是借着前人服后人吴雨轩隐团案云良缘本由天定身儿相挨肩儿相并好似圆满月当空鬓边斜亸一色红引得人引得人举目攒观神魂不定这故事出在何经有人说是千字文有人说是百家姓又染铺对印云兄弟俩一样身材本同居忽而分开只因为一个好色一个贪财贪财的抛家常在外好色的罹了灭顶灾也只得耐着心儿等待待这被灾的脱离苦海那出外的自然回来可亭隐书中云面貌太跷蹊胸无一物偏势利见那得意的便在旁奉承不已失意的休想他帮衬一句有时候大模大样混入诗书队里强按着头皮分彼此只弄得上气不接下气虽然用他作个暗记到底是空有虚名毫无实际近人江南燕子奚囊隐地支十二字云孤坐狠无聊破瓜年纪人辜负子扭转腰肢未许轻携手丑记来时夤夜一角红楼夕照收寅欲去还留问蓝田种玉何时有卯贪欢震响镏金钩正雨散云收时候辰梦醒起来迟谁道郎先走巳银屏独倚看牵牛撇下了头午谙尽了凄凉滋味吐口何由未况他是缙绅子弟红丝难缔姻媾申受尽那酷凤鞭鸾敢向郎前告否酉好姻缘天长地久终成就把彻骨相思一笔勾戌犹不该无言默默独立使人愁亥诸谜词意隽永迥非明季诸公所能望其项背也最近灯谜新编不知何人所辑惟卷首有甲午正月京师味古斋新镌字样细审其雕刻刀法及纸墨颜色当系顺治十一年坊刻本至迟亦必为康熙五十三年也中有一谜云普救寺草离离空花园或借栖夫人有病头难起一炷香卜告神祗天薄暮日沉西张生长不见虽见没佳期小红娘嫣然半面偷觑射孟子晋国天下莫强焉此谜组织西厢词意而成极合双文情事夫人句原注云一作夫人进庙把头低又作夫人故意把头低以既老之徐娘忽作此顾影自怜之态已属可怪再合上下文读之直是夫人烧香怀念张生更堪诧异又末句注云一作小法聪半面觑错认做白马将军至矣或仅有白马句无法聪六字固觉上下文气不接有亦嫌其强凑终不如原文为佳盖明季谜家每有只求新奇不顾事实之恶习注者犹存其余毒也旧有一至十数字谜云百万军中卷白旗一天边富贵少人知二秦王斩了余元帅三辱骂将军失马骑四吾被人言欠口信五辛苦无干夜自嗤六毛女受刑腰际斩七分尸不得带刀归八一丸妙药无人点九千载终须一撇离十虽有心思终不脱江湖一派后又见一谜面云灯儿下金钱卜落一这苦心一一谁知道二到春来人日俱抛三欲罢时何能自了四吾心正焦有口向谁告五好相交有上梢来没下梢六既皂难留白七少不得中间分一刀八从今休把仇人靠九千思万想不如撇去了好十妙绪环生雅俗共赏末二句尤佳较前大有霄壤之分昨见南京人报载滁人亦录一谜面云好元宵兀坐几窗下一我的天人在谁家二恨玉人没点直心肠三欲罢而不能罢四吾只好绝口不言他五论交情又不差六染成皂难说清白话七忍分离一刀割下八抛去了才力罢九欲设计来骂他骂得他无言可答十虽不敌上述之面然较旧面仍有上下床之别也犬窝谜话卷四盱眙吴克岐轩丞着谜施诸灯始于赵宋沿及朱明大都以俚言俗语隐射事物如今日妇孺所传之破闷人多以俗谜鄙之不知皆朱明佳制也至明末诸才子竞以猥亵是尚今人不堪卒读灯谜名词几因之而淘汰矣满清之初毛黄诸公起而振之力矫其弊渐趋典雅途径且专以单词只字隐射经籍另辟新大陆地迨干嘉之际日臻精进竟一扫俚俗之风而空之而谜语一道遂与小品文字中获得一席地降及今日学校废读旧籍又为引人读书之敲门砖矣兹特断自宋代以迄清末民初并上溯其源于汉魏博采群书录而存之俾研究谜学者知其源流焉后汉孔文举有离合诗一首隐鲁国孔融文举六字云渔父屈节水潜匿方与时进止出寺施张吕公矶钓阖口渭旁九域有圣无土不王好是正直女回于匡海外有截隼逝鹰扬六翮将奋羽仪未张虵龙之蛰俾也可忘玟璇隐曜美玉韬光无名无誉放言深藏按辔安行谁谓路长此谜中离合体之祖也后汉蔡伯喈避难过吴读曹娥碑题八字于碑阴黄绢幼妇外孙齑臼后杨德祖解之曰黄绢色丝也于字为绝幼妇少女也于字为妙外孙女子也于字为好齑臼受辛也于字为辞所谓绝妙好辞也按谜中有曹娥格即本此刘宋鲍明远井字谜云二形一体四支八头四八一八飞泉仰流龟字谜云头如刀尾如钩中央横广四角六抽右面负两刃左边双属牛土字谜云干之一九只立无偶坤之二六宛然双宿此则字谜之祖也萧梁高爽以屐谜刺孙廉云刺鼻不知嚏蹋面不知瞋啮齿作步数持此得胜人又以鼓谜刺廉子抱云徒有八尺围腹无一寸肠面皮如许厚受打未讵央北魏咸阳王禧自洪池东南走从者唯兼防阁尹龙虎进箸谜以释闷曰眠则同眠起则同起贪如豺狼赃不入己则又物谜之祖也上元佳节张灯悬谜任人商猜相传始于吴越钱氏至赵宋而日盛崇观以来东京瓦肆技艺商谜有毛详霍百丑南渡后有胡六郎魏大林及捷机和尚又有猜诗谜杜大伯商谜者一人为隐语一人猜之以为笑乐大抵如今日戏剧中小放牛丑唱天上绫罗什么人裁云云旦唱天上绫罗王母娘娘裁云云是也谜至苏东坡黄山谷而极盛有编集四册曰文戏金章宗曾为刊本以行曰百斛珠按谜有苏黄格清刘廷玑在园杂志云如猫儿尾遇鼠则摇鼠通暑遇暑则摇乃扇也夫差兵遇越而围越通月遇月而围乃风圈也未知所据何书俟考东坡有神智体晚眺诗一首神宗间北朝使至每以能诗自矜以诘翰林诸儒上命东坡伴之北使乃以诗诘东坡东坡曰赋诗亦易事也观诗稍难耳遂作晚眺诗以示之北使惶愧莫知所云至此不复言诗矣诗云长亭短景无人画老大横拖瘦竹筇回首断云斜日暮曲江倒蘸侧山峰其法亭字写极长景字写极短画老字写稍大拖字横写筇字竹头写极细首字反写云字上雨下云距离稍远暮字下日斜写江字写作蘸字倒写峰字山旁侧写按此实象形谜之祖也王介甫俭字谜云一人立三人坐两人小两人大其中更有一二口教我如何过又云兄弟四人两人大一人立地三人坐家中更有一两口任是凶年也好过后谜较前谜佳以含有俭字意在也介甫又有一谜云目字加两点不得作贝字猜贝字欠两点不得作目字猜贺资二字也又云四个口尽皆方加十字在中央不得作田字猜不得作器字商图字是也介甫在钟山有一道士来访因与之棋道士曰彼亦不敢先此亦不敢先惟其无所争因能入于不死不生介甫笑曰此棋谜也陈亚自为亚字谜云若教有口便哑且要无心作恶中间全没肚肠外面强生棱角曹着机辨有客试之因作蛙字谜云一物坐也坐卧也坐立也坐行也坐着应声曰一物坐也卧立也卧行也卧卧也卧客不能解着曰我谜吞得汝谜客大惭盖蛇谜也宋周密齐东野语云文庄章公性滑稽尝迎驾于观桥以书句为隐语云仰观天文俯察地理吾尝终日不食终夜不寝以思无益不如学也众皆莫测公笑云乃此桥华表柱木鹳尔他如用字谜云一月复一月两月共半边上有可耕之田下有长流之川六口共一室两口不团圆又云重山复重山重山向下悬明月复明月明月两相连木玷云我本无名因汝有名汝有不平吾与汝平日谜云画时圆写时方冬时短夏时长又云东海有一鱼无头亦无尾除去嵴梁骨便是这个谜染物霞头云身居色界中不染色界尘一朝解缠缚见姓自分明丶字云寒则重重叠叠热则四散分流四个在县三个在州村里不见在村里市头不见在市头印章云方圆大小随人腹里文章儒雅有时满面红妆常在风前月下金刚云立不中门行不履阈俨然人望而畏之斯亦不足畏也矣蜘蛛云上不在天下不在田中心藏之玄之又玄又云自东自西自南自北无思不服拄杖云用之则行舍之则藏惟我与尔危而不持颠而不扶则焉用彼木屐云可以托六尺之孤可以寄百里之命遇刚则铿尔有声遇柔则没齿无怨蹴踘云瞻之在前忽焉在后乐然后笑人不厌其笑墨斗云我有一张琴丝弦长在腹时时马上弹弹尽天下曲打稻耞云天下有道则见无道则隐瞻之在前忽焉在后夹注书云大底不曾说小底小底常是说大底若要知道大底事须去仔细问小底元宵灯球云我有红圆子治赤白带下每服三五丸临夜茶酒下日历云都来一尺长上面都是节两头非常冷中间非常热手指云大者两文小者三文十枚共计二十八文水中石云小时大大时小渐渐大不见了或以为小儿囟门手巾云八尺一片四角两面所识是人面不是畜生面接果云斫头便斫头却不教汝死抛却亲生男却爱过房子又以古诗赋败弓云争帝图王势已倾八千兵散楚歌声乌江不是无船渡羞向东吴再起兵以上诸宋谜见齐东野语均不知何人所作又有隐元佑间达官姓名诗曰长空雪霁见虹霓行尽天涯遇帝畿天子手中持玉简秀才不肯着麻衣谓韩绛冯京王珪曾布也又以宋人名隐古人名云人人皆戴子瞻帽君实新来转一官门状送还王介甫潞公身上不曾寒谓仲长统司马迁谢安石温彦博也亦不知何人所作宋庄季遇鸡肋编载孕字谜云先写了一撇后写了一画金李治敬斋古今黈云近者伶官刘子才蓄才人隐语数十卷元钟嗣成录鬼簿云曾瑞字瑞卿大兴人自北来南喜江浙人才之多羡钱塘景物之盛因而家焉神采卓异衣冠整肃优游于市井洒然如神仙中人志不屈物故不愿仕自号褐夫江湖之达者岁时馈送不绝遂得以倘佯卒岁善丹青能隐语小曲有诗酒余音行于世又云朱凯字士凯所编升平乐府及隐语包罗天地谜韵皆大梁钟嗣成为之序元至正间朱世凯编者曰揆叙万类元达鲁花赤八剌脱国公倜傥爽迈谈吐生风一日燕集随口行一令云一字有四个口字一个十字一字有四个十字一个口字不解者罚一巨觥坐中皆不能晓叩之乃图毕二字明永乐初钱塘杨景言以善谜名独脚虎隐语也先辈云更作三句可以成诗惜乎只有一句故号独脚虎又云前明贺从善编者曰千文虎明祝枝山学佛语作叉袋谜云无佛不开口开口便成佛盘多罗诘多罗破多刹多佛多难陀明苏州张幼于使才好奇日有闯食者佯作一谜粘门曰射中许入谜云老不老小不小羞不羞好不好无有中者王百谷射云太公八十遇文王老不老甘罗十二为丞相小不小闭了门儿独自吞羞不羞开了门儿大家吃好不好按此即商谜类也杨南丰门字谜云倚阑干东君去也霎时间红日西沉灯闪闪人儿不见闷恹恹少个知心明徐文长伞谜云开如轮敛如槊剪纸调胶护新竹日中荷盖影亭亭雨里芭蕉声蔌蔌晴天则阴阴则晴二天之说诚分明安得大柄居吾手去覆东西南北之人行尚有如梦令词隐黄蜂灯毯花灯数则阮大铖春灯谜传奇中司马相如云不是竹筒没右边还是驴儿没左边阁下右眼长松树小姐樱唇不见得圆孟光云孩儿不见一点血从遇先生忘记了撇只有一字折两点也不粗糙也不黑又隐向下姑娘四字云不在街坊不在市卖卜的头上顶着一个字江心里倒跳着钱玉莲张子良捞起站在身边黄山谜一册晚明狂士墨憨斋主人冯梦龙着合黄莺儿山歌灯谜三种为一册故以黄山谜命名皆隐男女之事猥亵极矣冯犹龙棉花槌云一物生来五寸头光颈细堪夸佳人一见便来抓掀起罗裙就耍床上翻云覆雨声音好似琵琶算来眼见是虚花弄得成胎方罢鸳鸯镜二卷清初辽西青藜阁梓收明人谜九十八则亦多猥亵语如一物生来三寸长一头有毛一头光放进去干干净净拿出来含水带浆射牙刷头儿低腰儿起双手翻来覆去揿揿又颠颠水淋淋生啧啧直待水出方才歇射洗衣阿姐阿姐掇掇脚起一掇才吐挣在肉里射耳环嘴儿亲舌儿伸双手尖尖搂抱身按着窍儿通口气呜呜咽咽作娇声射吹箫玲珑剔透内香身伴子郎君被里存动了火时容易洩只因腹中挣一根射香筒一若动火便把腰搂上头亲嘴下头着了射火筒相思病骨瘦如柴若要团圆撤底开只因情人耽误我叫人提起泪盈腮射雨伞姐妹们最轻狂穿红着绿引才郎苦了多少风流客害了多少富家郎射骰子偶因一语蒙抬举反被多情又别离送得郎君归去了倚阑独自泪淋淋亦射雨伞遍身体态软如绵常在江滨吐玉泉三四劝奴奴不嫁只因情久被郎牵射水车莺莺烧夜香红娘姊将半支香插在香几上我只道张生跳粉墙却原来是法聪和尚射秃字坐弗安来睡弗宁靠弗着来立弗稔为渠牵动失了心弗到撞了精光棍一霎时间有了身射庙钟覆着一条槽撩着一宗毛摸着这个孔放进这个条射道冠两头两头中间两头两头大两头小两头破两头好两头光两头草两头坚两头倒射两和尚两头睡均不知何人所作他如闭朱扉才郎远去闲庭坐月落长空阁虚悬各人远去问消息口信无踪射门字一片白圆如月动即清风生能驱长夏热无奈人情反覆多秋来便把伊抛掷射团扇年少青青到老黄十分拷打结成双送君千里终须别弃旧怜新撇路旁射草鞋虽然南北异地其实情义相怜情词写切切酸苦对谁言几时若得密相见叫一声活人天早赐团圆射丸药身穿红袄绿衣裳满腹文章直肚肠只因害了心焦病流出相思泪几行射红绿蜡烛爹爹重重包裹中间一点赤心威声能震天地奈何不知保身射火炮身上穿红着绿当中一点黑心一时心里暴躁起浑身打得碎纷纷亦射火炮贱骨头巧郎君打扮我爱他识重知轻他倒也心多不乱射戥子木郎伴铁郎莺莺夜烧香红娘来报信木郎一去不还乡射铳阿奴好似君家妾君又不与奴同歇急时扯奴上床来兴尽又与奴分别射便壶昨日东门失火喜得内里多人若无子女相救酉时烧到三更射烂肉好酒四字女子同肩两又共眠人担扁担月去耳边射好双大脚四字小生年方二十一齿白唇红眼如漆在灯前迎人送客背后无颜绝色射骰子磨得嘴儿尖望得眼儿穿推一推走一走私房路上去相连射针一人有病一家不安一剂补药此病即安拜上大娘二娘不要吵刮若再吵刮此病即发射破锅有意头相合无情脚两开中间分已定长短任君裁射剪刀害了相思病身体瘦如柴巴得团圆日不觉泪盈腮射伞增减格字射二古人名曾点成汤又字射四书修道以仁梳子有篦子有刷子有皮刀有都有剃刀没有射而非邦也者像声格画二隶对立堂下射西厢三句一个这壁一个那壁一递一声长吁气以上均明谜不知何人所作灯谜之戏始于明初相传有二十四格今惟存卷帘虾须会意拆字解领系铃数格考清顾禄清嘉录载灯谜二十四格曹娥格为最次增损格即离合格复有苏黄谐声别字拆字皓首雪帽围棋玉带粉底正冠正履分心卷帘登楼素心重门闲珠垂柳锦屏风滑头禅无底囊诸格要不及会心格为最古厥后日新月盛近百格矣清黄九烟着廋词一卷皆射古人名其最为人传诵者如不是桂花即菊花梅莲兰蕙不如他射汉人黄香寂寂长门有异人射春秋人宫之奇汉家子弟隶梨园射六朝人刘伶清簟疏帘方坐隐不知一叶下银床射战国人弈秋玉门西去如天上朝也望来暮也望射唐女人关盼盼周武有乱臣握手如雷陈射宋人王十朋往来韩魏中间幕如入寻常百姓家射汉女人赵飞燕童子六七人复有友五人只道三人中有一人谁知还有二千五百人射宋女人李师师寅卯合成戊己人称美男子射唐人杜甫兵部灯笼挂满街射宋人司马光翰林新筑放生池射三国人太史慈两人名同姓却差郁郁葱葱气色佳一在河南一塞北三千年是旧冤家射汉宋各一人卫青狄青准备文书报上司射春秋人申详本是东吴智将今为大宋端人射宋人吕蒙正八骏齐驱六骏先散一骏在旁观者不见射战国人冯驩子美致书退之别来幸俱无恙有人附报平安却在山阴道上射汉一人六朝二人杜康韩康嵇康自起开笼放白鹇射春秋人展禽不是娥皇即女英如何不号君夫人射汉女人虞姬除却欧苏韩柳外当时岂少大家文射宋人王曾三世舂米营生儿子不知去向射春秋人公孙杵臼猿猴坐命宫那复怕刑冲射战国人申不害落花满地无人扫半夜敲门不着惊射晋人谢安民以食为天通场第一篇射宋人米元章两人姓同派又同中间名号却不同善哉善哉两人中一个西班一个东射春秋二人臧文仲臧武仲吴门孔子驱车处凭眺时时见倚衡射宋人苏轼彭城病倒老亚父天宫瘦损太真妃射春秋二人痈疽瘠环两人姓同名不同不同之中又不同一个是山头飞蚁一个是田里沙虫射春秋二人微生高微生亩虑到心枯无点血何如拍手笑呵呵射六朝女人卢莫愁二十长亭行过半小奴辛苦负诗囊射春秋人百里奚四人二字一相同此字时时在口中吾父之孙兄及弟九宫八卦尽皆通射三代一人春秋三人子牙伯牙叔牙易牙学挽强弓未十年射唐人张九龄阴变阳女变郎水大未济请参详射春秋女人南子分明孔氏老门徒却是佛家大檀越射战国人孟施舍楚天雨后见朝霞射唐人南霁云甲乙之乡可以逃亡射林逋两人姓同名又同中间行派却不同总是大房亲骨肉二叔三叔闹烘烘射战国二人孟仲子孟季子只道阴阳不颠倒如何离兑总称男射春秋二女人南子西子囊中不费一文钱赏尽清风与明月射唐人白乐天淇澳家家绿竹荫射汉人卫青右军写道经字字如金石射宋人黄庭坚眼底桃花惊半落从前深悔念头差射晁错一派峰峦无限好幽禽相对更频啼射唐女人崔莺莺两人并辔入皇都射宋人冯京河桥有鸟独高飞射汉人梁鸿东边陇上日初升射春秋人左丘明二美姓名各别稍头一字无差一个儿芳草天涯半缺一个儿莹莹白玉无瑕大名焕烂更无华不在公侯之下射汉二女人卓文君王昭君梁鸿与孟光不着绮罗裳射三国人吕布生在午年午月缘何不做男儿射战国人冯妇吾与汝射战国人告子手握兵权枢府坐于今不必避廉颇射汉人司马相如有时放有时收终日不离太守头射三国人黄盖千岩竞秀万壑争流射六朝人山涛又今有一方人参二两虎皮半张巴豆一两甘戟半两朱砂为衣和合为丸服下当时气厥射大学于戏二字所谓朱砂为衣乃角上之朱圈也遂安人毛鹤舫有隐孟子人名气绝十八首脍炙人口太平乐云虎旅归来已罢兵关梁无禁任遥征九重天子称仁圣异兽趋朝负辇行隐毕战许行王良象春闺云春日问花花解语儿家庭树绿杨多东邻相对怜娇小争比椒房绝艳何隐桃应子柳西子宫之奇归田乐歇素丝良马为谁忙隐泄柳晋文长息绵驹赠友云绿柳阴中点绛红良材胜任栋方隆少年意气皆堪讬一诺何妨缟纻通隐杨朱杞梁子襄然友凯歌云节届阳和万汇苏降藩归化效前驱北门锁钥推良佐绝域从今按版图隐景春王顺司城贞子貉嵇嘲一家低棋云满院棋声暑气收乃翁败局少机谋君家季父还犹豫为语儿童且自休隐奕秋公输子子叔疑子莫王会图云美玉无暇辑瑞同岐丰佳气度云中从今产下鳞虫长两样祥光一色红隐白圭周霄龙子丹朱宫怨云夜永鸡鸣漏未收官家沉醉百无忧蛾眉一色谁相让南院光辉对院幽隐景丑王驩颜般北宫黝汤饼会云将逢弥月祝无灾绣褓殷勤拥抱来诸子生儿皆长大含饴最喜是初孩隐浩生不害慎子公孙衍曾元嘲村学究云身长八尺皓须眉俯首长如持满时村塾全然无约束任儿携幼浴清池隐高叟戴盈之师旷子濯孺子村居云中老驱犊向前村须避南山百兽尊更与诸儿相共语年来齿落复生根隐牧仲阳虎告子易牙客况云岧峣西岳接西京天际冥鸿物外情莫道途遥频顾仆衰年负荷叹劳生隐华周飞廉百里奚戴不胜家庆云旧事追思陟鼎台长男济困散家财更传迟暮添丁好疑是钱铿改姓来隐陈相孟施舍晏子彭更少年行云广厦华堂侠少游更偕同辈结绸缪端居忽觉雄心起反哺慈禽一网收隐屋庐子曹交庄暴乌获感旧云弦管声调豹袖鲜当年遗迹几推迁南楼清兴原如此却喜尘劳久已捐隐乐正裘陈代庾公之斯陈辛春愁云欲结良缘美自窥檀郎年少好风姿为伊消瘦肠回转细数更筹夜半知隐成覸子都嵴环时子闲适云蝶舞莺啼草色萋郊门回首日初低延求师席多怡怿蠹简芸编满架齐隐景春东郭氏傅说万章村居云衰年负荷苦难禁路远空怀顾仆心少弟仔肩能代力馀闻试鼓爨桐音隐戴不胜百里奚季任琴张又满庭芳赠女郎云半截佳人双双趺迹何当美目偷瞧採樵仙侣木叶正飘摇只愿鹪鹩可寄又谁知鸟去空巢还堪叹从无人彰漫道是僬侥萧条芳草歇霏微馀绿犹映芭蕉怪啁噍谣诼众口谁调脉脉无言情绪枉教人听彻更谯如何好因他憔悴心去总难招毛宗岗隐美女诗云六宫娇面艳桃般吐萼含葩妃子颜一曲春风谁属和黄鹂柳外语间关赤城女降馆娃宫媚态朱颜总不同桃杏满园妬布锦还输人面自然红吴兴严石樵进士有花名谜数十首如青蚨百万散无踪二姓飘零共一宗渊客泪凝芳草露樗材却冒管城封九苞天上羽仪新列宿光芒动紫宸绛帻一声更漏尽西风别院正愁人束素凌波潋滟浮绿云斜戴碧搔头并刀细断流黄锦狼借西风哂未休馀不备录沈秋田贺新郎云静把丝桐理早只见筠帘半卷月光双系目断玉门凝望久独坐有谁相倚想塞外月明于水才到平明烟雾绕却东来紫气氤氲起花片分飞如绮空依女弟欢相聚甘贫苦绿芽凝翠黄虀淡味闲倚刘郎花下听两个黄鹂聒耳总只在垂杨树里遥望吴门一蕞尔念丰姿似玉同娇女想檀郎应相忆褚稼轩隐美女诗云桃花烂漫遍河梁玄鸟双飞绕画梁对此春光宜解闷开怀正欲饮千觞阳春三月物华饶掠水乌衣过小桥崔护重来花已谢只馀春柳尚垂条扬子滩头南涧滨锦鳞游泳乐天真河东波浪何偏急无那狂飙似转轮声名借借岂虚称如玉丰姿非等伦万选果然应万中门生衣钵递相承一叶梧飘白帝城临蟾宫丹栗胜南金衣篝火冷馀兰麝更尽惟闻秋夜砧汪啸尹戏作闺怨词每句隐西厢记一句云跌绽凤头鞋卷珠帘收镜台懒拈针线恹恹待把象棋下来把双陆打来怎奈寸情遥逐征轮迈酒醒才苍天叫破哭倒在尘埃李圣许月字谜云俏冤家切莫作小人行径其实不曾我若肯时也不止在如今肯空为我腰肢减一半镇日里无主恨青春待明朝日落时辰也再休要闲去门前等又心字谜云闷来时只索去门前瞯意中人为什么音信悬怒伊行全不把奴留恋思量究竟无头脑憔悴容颜减半边望神明发一个慈悲方才了却从头愿周栎园曾有闺情干支谜二首天干云颠倒不自由甲反哄了鱼儿上钩乙两人便把一人丢丙可惜人心不应口丁要成就终难成就戊一点儿巴不到心头己欲向平康将八字推求庚薄倖人藏头十分露丑辛任他人去恨悠悠壬兴发时抛却了弓鞋懒绣癸地支云实指望百年好事成姻眷谁知道儿女缘悭了半边子纽丝儿不觉和肠断丑我待要卜金钱演卦前川又恐怕水儿流不到砚池间寅忽听得柳阴中聒噪新蝉又被那伐木丁丁响小园卯黑漫漫一声霹雳空中震霎时间云收雨散辰抽身起独自走又只见绿遍山原巳也曾许我急整归鞭到如今抛却前言午昧心人哪管红日西沉孤灯闪闪未本待要向神明将他埋怨且卸却衣裳一晌眠申只等到酒阑人倦泪珠儿滚滚似水如泉酉梦魂中越地里走遍阳台戌骇的人纵辔扬鞭勐可里急忙忙马儿都不见亥或曰后首非周作观其闲字太多不及前首简洁其说可信观其面则方观其色则赤而有光量其身则仅二尺五寸以长问诗书颇有分问酒肉颇久尝可以居方面之位而坐镇乎雅俗可以当台臣之职而高登乎庙堂虽相君之面不过平平耳而相其大体其中立而不倚者殊足为四方之所供向而不敢背立乎两旁此桌子谜也是长面谜之最初发现者惜不知何人所作其他清初谜语不知姓名者如普救寺草离离空花园或借栖夫人有病头难起一炷香卜祷神祗天已暮日沉西张生长不见虽见没佳期老法聪半面觑错认做白马将军至矣射四书晋国天下莫强焉佯射何可废也以羊易之围棋盘里下象棋射子路不对朋友之交也射汉人第五伦挟泰山以超北海射宋人岳飞双龙共守射宠辱二字三宿而后出昼射唐人孟浩然唐虞有尧舜无商周有汤武无古文有今文无射口字春雨连绵妻独宿射一字上不在上下不在下不可在上止宜在下亦射一字正月小二月小三月小射人字粉蝶儿分飞去也恐才郎心已成灰年来一撇都丢下太阳易去不回来射隣字四七二十八不是二十八三八二十四不是二十四五六是三十又不是三十射四书其实皆什一也两山相连不相对两山相对又相连两山相对不相连一支文笔插青天射王曰叟一字九横六直天下文人不识子路问于孔子孔子也猜三日射晶字南面而立北面而朝象忧亦忧象喜亦喜射镜子一朵芙蓉顶上开战衣不用剪刀裁虽然不是英雄将唱得千门万户开射报晓鸡一宅分为两院五男二女成家一时打得乱如麻直到清明方罢射算盘一字十二点随你书上选凭他好生员也要猜三年射斗字四脚无毛一面无口也吃得饭也吃得酒射桌子一横一直一横一直一横一直一直一横一直一横一直一横射亚字人道沙门都好善哪知我却胜如他射春秋人淳于髠满街兵部灯笼那敌东山日月射宋人春秋人各一司马光左丘明诸郎无一肯登科都到县门来作吏怎能得纡紫披朱穿一领猿裘而已射战国人二伍子胥申包胥国人皆以夫子将复为发棠射春秋人孟施舍瞻彼淇澳漪漪非篆射汉人卫青东几亩西几亩看看契儿自清楚射战国人田单既无私又无疑自可为天下法便败了也不算偷摸撑着便走了也不是曳兵弃甲射春秋人三公明仪公子输公子行你家的长我家的短听得好不厌烦难道你自己独不听见射汉人春秋人各一张耳李耳二人姓虽稍别叙来都是我的舍侄一个是颇聪明一个是忒煞强屈射战国人二叔孙通叔孙敖唐尧既尔高蹈太伯又复逃荆张良博浪一椎秦汉家演得梨园一本射晋人二战国人宋人各一陶潜豫让韩世忠刘伶三代只有中间好读书读到九千九百还嫌少馀功还去教儿曹不啻梁惠王之于国了射四书篇名四公孙丑万章告子尽心夫妻猜拳一个叫梅花一个叫八马射语字何仙姑独守洞府射三字经七雄出大媳妇守寡射四书长子死焉两个男的两个女的两个死的两个活的两个有名字的两个没名字的射华周杞梁之妻左看三十一右看一十三合拢来看是三百六十三射非字子路率尔而对曰非也颜渊喟然叹曰末由也已夫子莞尔而笑曰若是也直在其中矣射乜字四个头六只眼睛四只手十二双脚射四书牛羊父母一个大一个小一个跳一个跑一个吃人一个吃草射骚字从左看到右此字在口头从右看到左居间却是我射仲字上是马下是字下是马上是字两头是马中间是字射交字井田三万六千亩射四书则是方四十里子丑寅卯辰巳午未申酉亥射岁字又射蜀字少牢头小娘脚形容似美人天性却老辣射姜字秀才一桌射礼记其数八其味酸上头去下头下头去上头中间去两头两头去中间射至字九十九逢十进一逢十进一四除八进一射四书白圭曰普天之下惟我最大鼓起两眼见人便打射玩具地牌上去一下去十一射四书此天地之所以为大也三人同行其一我也射徐字又有清初笔记所载之谜并朝代而亦不知者姑汇录之以俟考单身机匠难织龙袍射大红纱裙四字又板户公堂折脚露丧射请客语闲舘蹔屈四字斑犬良赋趋龟空肚射复东语敬当赴饮四字色即是空空即是色四大部中此方清洁若非坚执定本来面目从何得射镜子多一点太冷少两点又小换了一画便是木夹直两边便是川射水字上无片瓦遮身下无立锥之地腰间挂个葫芦到知阴阳之理射卜字一胎生四人全亏二哥哥保定一家两口大哥哥虽不成人也自他先前下手射俭字南方有一人身背两葫芦喜的是杨柳木怕的是洞庭湖射火字小小身儿不大千两黄金无价爱搽满面胭脂留在书房戏耍射图书木了又一口不作杏字猜若作杏字猜便是呆秀才射极字一半进一半出一半干一半湿射屋瓦路迢迢而非遥石叠叠以无山雷轰轰而不雨雪飘飘而不寒射磨子有了一个口再加一个口莫作吕字看正了四字多两点横了目字多两点莫作贝字看射回囬二字上又无画下亦无画下又在上上又在下射卜字三王是我兄五帝是我弟欲罢不能因非成罪射四字两画一大两画一小射秦字好面花腔皷皮破未曾补捉住一个彪走了一个虎射彭字问管仲曰人也射他字三点水六点水称唿同左有不同射州洲二字四山纵横两日绸缪富字他为脚累字他为头射田字出自幽谷迁于乔木射呆字生员与和尚口角和尚不成和尚生员不成生员射赏字九画为一个白十字射亚字木字口中栽非杏又非呆若将困字猜便是呆秀才射束字三人同日去观花百友原来共一家禾火二人相并立夕阳之下一双瓜射春夏秋冬四字头戴尖顶帽身挂一张弓问君何处去深山捉大虫射强字两人两土两个口不论贫富家家有若是有人猜得着请他两包一白酒射墻字两个女子一般庞一样打扮心两样一个贪财无厌一个好色无双射要耍二字一字形如鸡卵常在月宫游玩左有白虎为邻右有青龙为伴会猜的要猜到明日天光不会猜的要猜到明年月射卯字遇弱便欺撞硬就住有穴即入无孔不钻射风丝虽多湿里搓不得个线经虽密干了织不得个绢射雨行也是走坐也是走立也是走眠也是走射鱼行也是立立也是立坐也是立卧也是立射鹤看时有节摸之无节两头冰冷中间滚热射黄历大的少过小的小的多过大的大的不说小的小的专说大的射书注小小身材不大金银原无订价抹涂满面胭脂常在花前月下射印用印必在年月之下花押之前也少年白发老来黑有事秃头闲戴巾任你先生管得紧管得松来不管身射笔南阳诸葛亮独坐中军帐摆开八阵图要捉飞来将射蜘蛛壬申生乙酉养日日吃肉只是不长射虱原任竹州廉使转升湖广御史惊动五部尚书敢追翰林学士射扇来质不须言赴东君自可怜人居两地空相恋财华日厌年华日添乐昌镜合重相见怨嫦娥佳期早赴抛别恐无缘射当票身儿圆圆有耳不听旁人言有脚不闲行有口不言是和非有时热心肠有时冷意思射香炉傍妆台端正好踏莎行步步娇上小楼节节高射梯乙丑生辰亥宫坐命水星过度气孛来临一生有跌扑之灾幸有贵人扶持射气球尺四寸以长日月星辰系焉所求乎人者重而所以自任者轻射秤一拳石之多吾力足以举百钧举尔所知尔所不知人其舍诸射秤锤千里同行不恋家不贪酒色不贪花水火刀兵俱不怕日落西山失了他射人影小小一个身材生来不惹尘埃家住一汪秋水被人唿作耍孩射目中眸子丢在这里只在这里缚在这里便跑了去射草鞋一曲盘绳初转善饮寒潭春暖霎时喷吐檐前四海五湖皆满射过山龙不用放在桌上用时丢在地下射筶吾十有五三十而立色斯举矣翔而后集射双陆有根不着地有叶不开花城里城外有家家不种他射豆芽菜六梁六柱六个头六个狮子滚绣球世上人人都作揖大小官员也低头射面盆架两足长两足短头上顶漆碗腰间插有管射善富皎皎青天一轮明月两人对谈一人不说射镜子三千兵马上木州弯角将军来领头小秦王独坐中军帐尉迟恭压阵在后头射秤四角尖尖草束腰浪入锅中走一遭若还遇了唐三藏将来剥得赤条条射粽子此物出在东海西又无鳞甲又无衣虽然不入红绿眼常与诗人作嘴儿射海狮生根岀自白管州搬来住在竹山头乌龙江内去取水白云深处去闲游射笔铁船摇木橹船中载热货锦缎是江河慢慢摇船过射熨斗天上飞禽有乳地下走兽无头射蝙蝠螃蟹头顶天地玄黄身披草服衣裳遇了龙师火帝打出珠称夜光射发焠一物原非是剪裁巧样人儿做出来深深拜下泪满腮欲寻短路投水死恩情不断再回来射吊桶两片一条紧扣不饶风发火起拔出乱跑射锁门来时明星朗月去时黑暗无光一片热心肠撇在荒台上射流星有大人之事有小人之事斯一人之身而百工之所为备吾闻其语矣未见其人也射被窝戏卖的不要叫买的先知道及至买成了两家都不要射草标有放心而不知求方寸之木可使高于岑楼射鬼头戏但见争城以战不是杀人盈城是气也而反动其心射走马灯团团游来又来游无个明人指路途除却心头三昧火良共快马一齐休亦射走马灯当年守节何等清高今日失节做个下流人射流水筒一轮明月照孤舟月照孤舟水不流明月动时舟不动孤舟明月两悠悠射研槽竹夫人身怀有妊怀的是一朝天子若要天子见面除非倒转干坤射钱筒二百五十个铜钱射书名千字文父的父神头鬼脸子的子鬼脸神头射四书人公孙丑钱玉莲抱石投江王十朋独守空房钱安抚为官清正邹尚书告老还乡射千字文节义廉退一只八姐三分重射四书轻煖杨柳青青是我栽路旁人死我去埋城内打鼓城外响杀猪屠户吃长斋射见其生不忍见其死闻其声不忍食其肉一树黄梅个个青打雷落雨满天星三个和尚四方坐不言不语口念经射未之有也楼上饮酒侧又侧赤脚东君作陪客麻衣孝子笑呵呵我与旁人看不得射居上不宽为礼不敬临丧不哀吾何以观之哉一乘轿子两人台跷脚跟班随后来射或安而行之或利而行之或勉强而行之君子从来陋巷居小人偏得住华庐若得四角齐声去两处园亭尽是虚射好恶二字瞻之在前忽焉在后乐然后笑人不严其笑射蹴踘吴江人七条心如今两个人合得一个心仔细看看原是两个吴江人射德字谚有吴江人七条肠语中有十四字故云犬窝谜话卷五盱眙吴克岐轩丞着红楼梦说部为曹雪芹所撰初见于袁子才随园诗话继见于梁吉甫劝诫四录胡适之作红楼梦考证颇韪其言旁征博引卓有根据近人辞源续编从其说是红楼出诸雪芹手笔在今日已为世界公认矣雪芹名霑又字芹圃汉军正白旗人通政使寅之孙也先世从龙入关有大功与清至玺寅颙頫祖孙四人相继任江宁织造者凡五十八年寅又任苏州织造四年兼扬州巡盐御史若干年康熙帝南巡至江宁五次驻跸制造署而寅接驾四次又以巡盐御史接驾于扬州可谓盛极一时矣逮雪芹家道中落几无以为生然能诗擅画酷嗜杯中物与清宗室子明敬亭兄弟罪友善恒相与歌饮为乐初朝廷待遇八旗满汉一体及雍干之世对汉军恩礼日渐浸薄雪芹追忆先人自伤身世痛遗泽之不留悲有才之难用乃作红楼梦以抒愤干隆二十九年以子殇感伤成疾卒敬亭挽以诗云四十年华付杳冥哀旌一片阿谁铭孤儿渺漠魂应逐新妇飘零目岂瞑牛鬼遗文悲李贺鹿车荷锸葬刘伶故人惟有青山泪絮酒生刍上旧埛诚足悲矣红楼梦惨淡经营下笔不苟设言则酷肖其人叙事则悉有线索无一率尔操觚者如第二十二回有灯谜十条贾环云大哥有角只八个二哥有角只两根大哥只在床上坐二哥爱在房上蹲枕头兽头状环之鄙陋也贾母云猴子身轻站树梢荔枝状史之老有童心也贾政云身自端方体自坚硬虽不能言有言必应砚台状政之迂拘也元春云能使妖魔胆尽摧身如束帛气如雷一声震得人方恐回首相看已化灰爆竹伏元之早夭也迎春云天运人功理不穷有功无运也难逢因何镇日纷纷乱只为阴阳数不通算盘伏迎之嫁孙也探春云阶下儿童仰面时清明妆点最相宜游丝一断浑无力莫向东风怨别离风筝伏探之远嫁也惜春云前身色相总无成不听菱歌听佛经莫道此生沉墨海性中自有大光明佛前海灯佛惜之出家也黛玉云朝罢谁携两袖烟琴边镜里两无缘晓筹不用鸡人报五夜无烦侍女添焦首朝朝还暮暮煎心日日复年年光阴荏苒须当惜风雨阴阳任变迁更香伏黛之抑郁而夭也宝钗云有眼无珠腹内空荷花出水喜相逢梧桐叶落分离别恩爱虽浓不到冬原书未揭出吴县王雪香谓是竹夫人伏钗之守活寡也又有宝玉之南面而坐北面而朝象忧亦忧象喜亦喜镜子考清初咄咄夫一夕话即载有此谜曹雪芹何至作抄袭家必后人妄加无疑也又第五十回有灯谜八条李纨之观音未有世家传虽善无征一池青草草何名蒲芦也言纨之精善有余庆也李纹之水向石边流出冷山涛李绮之萤打一花字言纹绮之幽静也湘云之溪壑分离红尘游戏真何趣名利犹虚后事终难提耍的猴儿言云之豪迈也宝钗云镂檀镌梓一层层岂系良工堆砌成虽是半天风雨过何曾闻得梵铃声言钗之金锁谲谋也宝玉云天上人间两渺茫琅玕节过谨提防鸾音鹤信须凝睇好把唏嘘答上苍言玉之出家也黛玉云騄駬何劳缚紫绳驰城逐堑势狰狞主人指示风云动鳌背三山独立名言黛玉之早归幻境也末三谜亦未揭出吴雪香曰宝钗似是树上松球宝玉似是风筝琴黛玉似是走马灯太平闲人谓宝钗谜是松塔宝玉谜是谜是吹火筒又第五十一回宝琴有怀古诗十首各隐一物名均未揭出赤壁怀古云赤壁沉埋水不流徒留名姓载空舟喧阗一炬悲风冷无限英魂在内游交趾怀古云铜柱金城振纪纲声传海外播戎羌马援自是功劳大铁笛无烦说子房钟山怀古云名利何曾伴女身无端被诏出凡尘牵连大抵难休歇莫怨他人嘲笑频淮阴怀古云壮士须防恶犬欺三齐位定盖棺时寄言世俗休轻鄙一饭之恩死也知广陵怀古云蝉噪鸦栖转眼过隋堤风景近如何只缘占尽风流号惹得纷纷口舌多桃叶渡怀古云衰草残花映浅池桃枝桃叶总分离六朝梁栋多如许小照空悬壁上题青冢怀古云黑水茫茫咽不流冰弦拨尽曲中愁汉家制度诚堪笑樗栎应惭万古羞马嵬怀古云寂寞脂痕积汗光温柔一旦付东洋只因遗得风流迹此日衣裳尚有香蒲东寺怀古云小红骨贱一身轻私掖偷携强撮成虽被夫人时吊起已经勾引彼同行梅花观怀古云不在梅边在柳边个中谁识画婵娟团圆莫忆春香到一别西风又一年吴雪香曰交趾怀古似是马上招军广陵似是柳絮青冢似是匠人墨斗蒲东寺似是红天灯梅花观似是纨扇太平闲人谓赤壁是法船交趾是洋琴钟山是耍猴淮阴是打狗棒广陵是雪柳桃叶渡是泼灯棍马嵬是胰皂蒲东寺是鞋拔梅花观是月光马解盦居士悟石轩石头丛话云丘佩金曰赤壁似纸煳法船广陵似柳编花篮马嵬似洗衣所用浆粉蒲东寺似灯笼梅花观似纨扇至十诗隐括大旨熟读全书者自能一目了然也陇西秦雪坞名子忱清嘉庆初官山东兖州营都司轻裘缓带有儒将风着有续红楼梦三十卷书中有宝玉等尝焚寻梦香与已故史太君等相会人戏以鬼红楼唿之中有灯谜五条苔痕上阶绿草色入帘青猜一曲牌名满庭芳九天阊阖开宫殿万国衣冠拜冕旒猜一曲牌名朝天子一湾西子臂七窍比干心猜一果名藕子路愠见曰曾皙后猜一骨牌名恨点不到头又亽猜四书二句嬖人有臧仓者沮君君是以不果来也又猜既不能令又不受命颇为人称赏然前底首四字无着后底命字从亼不从亽不得谓之佳构也清嘉庆初武陵陈少海着红楼复梦一百卷中有灯谜四十一条其揭出者如唐明皇拉着杨贵妃猜孔子家语一句被衮而执玉医生猜史记韩安国传一句通方之士也歌猜吴越春秋一句声可托于管弦徐行候长者猜庄子一句夫子步亦步瞎子游春猜唐诗一句处处闻啼鸟瞎子唱大花脸猜俗语一句眼不见为净其他未揭出者悉录之如下以备同嗜者之商猜余所拟猜者亦附注其下以就正有道焉春城无处不飞花华周相士天师燮理阴阳花落一溪春水香云心水心言其上下察也必也射乎佛孙悟空到任未能免俗厩焚半世劳苦半世安逸明珠点额即为上客瘦来偏觉旧衣宽沈同花开不香颇称吉祥善为用者归于藏学生懒和尚遇着鬼头风一生长作客亲老不知儿去向小裁缝执斧子驹鸣芳草地孙官人郊外被人欺樵夫请客二人含笑读韩碑五柳先生不在家胸怀开豁落叶独在江干伴水眠骚人夏虫不可以语冰志在千里格其非心花重锦官城生成色相难凭梦或长白临鹤山人着红楼圆梦三十回中有灯谜六条戏将花片掷檀郎猜一药名落得打陶渊明醉卧其上猜易经一句困于石钟馗送嫁猜易经卦名一归妹放学差猜唐诗一句皇恩只许住三年载橐面失猜古人名一毕战中郎入赘相府猜牛女相逢大兴李松石名汝珍清干隆时人长于韵学着有李氏音鉴旁通杂艺如壬遁星卜象纬书法奕棋之类着有受子谱二卷与其兄拂云有双丁二陆之目顾不得志以诸生终老晚年穷愁作镜花缘小说以自遣历十九年始成凡一百回叙唐武后开科取才女事为女界吐气其宗旨具在泣红亭记中而罗列古典才艺以出其所蕴蓄之学中有灯谜七十条至今传诵不衰特备录如下炚打易经二句离为火为日昱打诗经一句下上其音走马灯打礼记一句无烛则止无人不道看花回打论语一句言游过矣又直把官场作戏场打仕而优又何谓信不失人亦不失言又嫁个丈夫是乌龟打适蔡万国咸宁打孟子一句天下之民举安又比肩民打不能以自行又游方僧打所过者化又守岁打以待来年又红旗报捷打克告于君又国士无双打何谓信又秦王除逐客令打信斯言也又席地谈天打位卑而言高又步尘无迹打行之而不着焉又使女择焉打决汝汉又斯已而已矣打可以止则止又酒鬼打下饮黄泉又穿缎靴打足以衣帛矣又隔靴搔痒打不肤挠又偷香打窃闻之又易子而教之打迭为宾主又将错就错以讹传讹打相率而为伪者也又农之子恒为农打耕者不变又重庆打父子有亲又辙环天下卒老于行打尽其道而死者又鸣金打使毕战又他打盂子二句人也合而言之又三打二之中四之下也又鸦打爵一齿一核先打孟子一句后打论语一句果在外仁在其中矣过山龙打尔雅一句逆流而上照妖镜打老子一句其中有精厢打西厢记一句眼看着衾儿枕儿又亥打一时半刻又花斗打金莲蹴损牡丹芽玉簪儿抓住荼蘑架又甥馆打女孩儿家又连元打又是一个文章魁首又秋江打滑霜净碧波又叹比干打你有心争似无心好又东西二京打古都都又一鞭残照里打马儿向西蟾宫曲打一曲牌名月儿弯又疏影横斜水清浅打梅花塘又高朋满座胜友如云打集贤宾张别古寄信打两曲牌名货郎儿一封书又老莱子戏彩打孝顺儿舞霓裳分明眼底人千里打一国名深目又千金之子打女儿又永锡难老打不死又螃蟹打无肠又腿儿相压打交胫又脸儿相偎打两面又孩提之童打小人又高邮人打元股天下太平打一州名普安橘逾淮北为枳橘至江北为橙打果化天地一洪炉打一古县名大冶不重伤不禽二毛打一古人名斗廉天上碧桃和露种日边红杏倚云载打一花名凌霄关山难越谁悲失路之人打一药名生地又四打三七又其涸也可立而待也打无根水三九不是二十七四八不是三十二五七不是三十五六六不是三十六打一物名双陆又布帛长短同衣前后左右手空空如也打背心又刮地风打拂尘又称人心打如意事父母几谏打一鸟名子规飞鞋打曲牌名银汉浮槎近人谓谜之显豁易猜者曰面煳未干即被揭去晦闇难猜者曰脚指暗动惟有自己明白语皆出诸镜花缘人多忽之品花宝鉴六十回清陈森着森字少逸常州人道光时寓居北京出入菊部中因掇拾闻见为书三十回十七年出京漫游遂中辍二十九年自广西复至京始足成之书中梅子玉杜琴言隐寓言二字之意实无其人其他人物解忧所指如华公子即崇某字华岩其父乃户部郎中玉某人称玉八爷也所居在平则门外名可园徐子云即侍郎锡某左手六指人唿之为锡六指头所居在南下洼名怡园萧静宜即吾皖江慎修先生也至田春航为毕秋帆候石翁为袁子才史南湘为蒋苕生屈道翁为张船山梅学士为铁保苏侯为琦侯孙亮功为慈安后之父穆扬阿嗣徽嗣元即其二子四山五山也奚十一为孙尔准子拆孙字偏旁尔字上截凑为奚字自广东来携有多数烟土故称广东人号十一又唿为老土也姬亮轩为嵇文恭公后人嵇姬谐音也魏聘才为常州朱宣初即江浙时文八名家之一朱雪塍进士父玉天仙未改名宣初纳为妾正室死扶正即雪塍之生母也潘三为内城内兴隆靴肆主人姓苏诨号苏靴者是也若高品则作者自矜其品高也金粟则常州知府桂某字竹荪出资刻是书者也至群旦中苏蕙芳为李桂官所谓状元夫人也毕督两湖时大权独揽招摇纳贿曾见诸参折中馀多原姓名袁宝珠即云南甘太史为之自尽者他如王文辉王恂颜仲清李性全等皆有所隐射熟悉当时情事者类能想像得之虽嘻笑怒骂评骘未免失当而笔锋犀利文辞赡美实非真才子不辨也兹录其灯谜九条如下双栖稳宿无烦恼认得卢家玳瑁梁打礼记一句知其能安燕而不乱也任他万水千山远雁帛鱼书总得来打易经一句行险而不失其信落花人独立微雨燕双飞打一字俩荒村雨露眠宜早野店风霜起要迟打古人名息夫躬鸦背夕阳明打礼记一句日在翼降生辰巳之年打诗经一句不属于毛不着一字尽得风流打唐诗一句白也诗无敌春风一曲费缠头打一戏名赏秋马儿快快随打一戏名赶车张味鲈以俩谜成面天然两入字饶有画意称为神品尚有七律一首猜古乐府八题云记得儿家朝复暮秦淮几折绕香津雨丝莫遣催花片月影偏嫌暗麹尘长夜迢遥闻断漏中年陶写漫劳神鸦儿卅六双飞稳应向章台送远人又有情书二封一致一答致书猜药名云小亿去年金阊款聚黄姑笑指油壁香迎猥以量斗之才得逐薰衣之队前程万里悔觅封侯瘦影孤栖犹思续命问草心谁而主怕花信之频催虽傅粉郎君青丝未老而侍香小史玉骨先寒惟有申礼自持残年独守屈指瓜期之将及此心荼苦之全消书到君前即希裁答五月望日玉瞻肃衽答书猜花名云尺嫌传馥芳柬流丹肠宛转以如回岁循环而既改亿前宵之欢会怅祖道之分飞玉女投壶微开香辅金莲贴地小步软尘一自远索长安空怜羞涩迟回洛浦乍合神光在卿则脂盚粉奁华容自好在我已雪丝霜鬓结习都忘过九十之春光落英几点祝大千之法界并蒂三生计玉杓值寅卯之间庶钿盒卜星辰之会裁成霜素欲发偏迟二月十六日寅刻名另肃邃汉斋谜话谓二书系吴江周良夫所作非是花月痕十六卷五十二回清魏秀仁着秀仁字子安别号眠鹤山人福建侯官人父本唐字又瓶嘉庆二十三年解元作宰直隶未久改教职宦况清贫子安年十三与沈文肃公同补博士弟子员时称神童垂老举与乡三上公车不第遂绝进取闽县王文勤公与又瓶乡榜同年又同居里闬咸丰中公巡山西子安遂客幕中未几公督四川聘子安主书院讲席子安少负文名尤有大志郁郁不自聊益纵情诗酒作狭邪之游客川陕十余年以道途梗阻不得归同治十二年南归至山东莒县而疾作遂卒于旅邸生平着述甚富有石经考陔南山馆诗话咄咄录等书而花月痕则作于游晋时称韦痴珠者韦魏音同寓己姓称韩荷生者韩魏并称亦寓魏姓写一穷途落魄之韦以发牢骚又写一幕府得意之韩以行其抱负古来失意文人寄托往往如此而两人实一人尤为小说家所未有明经略指文勤文勤闽人闽明音同也刘秋痕即刘相凤太原妓子安欲为脱籍以索价奢中止卷后有定香主人所撰小传逋客即子安也长乐谢如枚中书有题花月痕诗云有泪无地洒都付管城子醇酒与妇人末路乃如此独抱一片心不生亦不死又哭子安云忧乐兼家国千夫气不如乱离垂死地功罪敢言书将母情初尽还山愿竟虚幽光终待发试看百年馀盖殁时尚在母丧也亦可哀矣或曰原书本四十四回后八回乃妄人续貂其说诚是考第四十四回叙秋痕之死在咸丰戊午七月初三日而自作前序在咸丰戊午暮春是未成书之时后序在咸丰戊午重九是已成书之后与事实相合若后八回则叙至乙丑年事皆在作序之后而文笔又前后不类是一确证也书中有谜书一首云忆自卿赴雁门时正河冰山冻两行别泪尽在樽前半夜痴魂愿随君去比代飞之燕雁感分逝之轮蹄竟使目断长途深恨行止不能自主昨于新正一日始得一传消息喜迓韶光与年俱至芬含豆蔻偕锦字以同来瘦比梅花与暗香而并咏仆貌惭傅粉剩有青丝曲谱求凰好调绿绮定于仲春上浣谨择良辰油壁先迎坚如前约想此半幅残笺卿见之必破涕为笑也又有浪淘沙谜词一阕云客路去漫漫念女无端长宵独耐五更寒对镜自惊非昔日减却朱颜春信到重关绿上眉山情天有约定团圞碧落黄泉还觅去何况人间一句或揭出或未揭出读者惜之吴县俞吟香名达别署釐峰慕真山人光绪中侨居上海着有青楼梦六十四回书中金挹香即着者自谓邹拜林即三借庐赘谈作者无锡邹翰飞是书评者潇湘馆侍者其他亦有所指大抵皆当时寓沪斗方名士也中有灯谜九条姑录之如下君行好事打一鱼名黄鳝喜洋洋儿子之子得还阳打一兽名猢狲子谓伯鱼曰一章打四书人名一告子遥望山家正午炊打红楼梦人名一岫烟潘金莲嫌武大打诗经一句不如叔也菊圃打六才子一句黄花地飞渡蓬莱我不惧打红楼梦一句任凭弱水三千提起戟来天下定温侯最喜作先锋打一用物拔枪太平貂领头处女看春宫打左传两句他日我如此必尝异味章回小说绝鲜自述体南海吴趼人着二十年目睹之怪现状一百八回独创格为之趼人名沃尧字小允字茧人家佛山镇因号我佛山人父仕浙卒于官趼人弱冠始搦管学为文偶得归熙甫文集半部读之遂肆力于古文寝馈三年而业大进尝佣书上海制造局自运匠心构二尺许轮船行驶数里湘乡曾慕涛京乡耳其名疏荐经济特科不应华工禁约事起趼人方主汉报笔政以报为美人设即辞归上海性坦率不立崖岸时彦多乐与之游重言诺能急人之急鬻文所入到手立尽有友人负二百金疾革不能偿趼人出券就榻前焚之更倾囊得二十金助其医药之费比归而妻以粮绝告趼人夷然也生平浪迹燕齐诸地年四十矣既郁郁不得志乃纵酒自放每独酌大醉则引吭诵腐迁游侠传声震邻舍竟以沉湎致肺疾返上海三年日从事于学务夜则篝灯为文心力交瘁病益剧卒之日语其友曰吾向饮酒醰醰有味今觉棘喉刺舌吾禄殆不永矣友慰借之趼人跌坐榻上傲吟陶靖节浮生大化中不喜亦不惧诗句声未终而目瞑矣时宣统二年秋九月十九日年四十有四其囊箧中仅馀小银元四枚云趼人为文多散佚传世者仅小说家言光绪二十八年十月梁任公创新小说月报于日本横滨趼人草二十年目睹之怪现状及电术奇谈九命奇冤痛史诸长篇寄之三十二年九月自创月月小说撰两晋演义劫馀灰发财秘诀上海游骖录数长篇为说部月报巨制先后无与抗者又为南方报作新石头记而恨海尤脍炙人口汪笑侬所演党人碑剧本亦趼人手笔怪现状中隐射人物如张文襄张彪盛杏孙及其继室聂仲芳及其夫人太夫人曹惠敏邵友濂梁鼎芬文廷式铁良魏汝贵洪逑祖等深悉其身世者类能知之又有灯谜五十四条颇有佳制兹汇录之如下丿打四书一句一介不以与人又打是非之心又光绪皇帝有旨杀尽天下暴官污吏打今之从政者殆而又示打视而不见吊者大悦打论语一句临丧不哀又四打非其罪也大会于孟津打孟子二字征商良莠杂居教刑乃穷打孟子二句虽日挞而求其齐也不可得矣子不子打孟子一句当是时也又硬派老二做老大打吾必以仲子为巨擘焉又不可夺志打此匹夫之勇又广东地面打五羊之皮又监照打以粟易之尸解打孟子二句委而去之所存者神饍打论语一孟子一去食强为善而已矣又谏迎佛骨打故退之不得于君打孟子一论语一可以与可以兴又丶打观其色赤也为之小正打论语一中庸一天之未丧斯文也则其政举含情迭问郎打四书一句唐诗一句夫子何为夫子何为者宫打易经一句干道乃革飓打书经一句四方风动一画一竖一画一竖一画一竖一竖一画一竖一画一竖一画打亚字焚林打樵字老太太打嫂字今世孔夫子打古文篇名一后出师表山节藻棁打三字经一句有归藏又南京人打汉业建戳弗杀打西厢一句银样蜡枪头又大勾决打这笔尖儿横扫五千人又一杯闷酒尊前过打未饮心先醉又天兵天将捉嫦娥打围住广寒宫又望梅止渴打涎空咽又相片打有影无形又破镜重圆打分明打个照面又哑巴看戏打眼花撩乱口难言北岳恒山打带齐梁分秦晋隘幽燕又走马灯人物打脚跟无线如蓬转又藏尸术打留得形骸在又谜面太晦打好着我难猜又亏本潜逃打撇下赔钱货又新诗成就费推敲打反吟伏吟又强盗宴客打这席面真乃乌合又打不着的灯谜打只许心儿空想地府国丧打聊目一阎罗薨曹丕代汉有天下打三国人名一刘禅开门见山打水浒浑一没遮拦又一角屏山打小遮拦凤鸣岐山打红楼人名一周瑞徐稚下榻打县名一陈留又杨玉环嫁王约打合肥霹雳打西游地名一大雷音亅打常语一句小心斗打药名百合犬窝谜话