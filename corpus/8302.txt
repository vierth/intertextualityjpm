列祖提纲录X卍XXX列祖提纲录叙住黄梅四祖双峰山东吴嗣祖沙门戒显撰灵山拈华少室安心虽曰直指单传不立文字而以楔出楔用兵止兵既于无言说中而借言说即于无纲要中而有纲要故曰依经解义三世佛冤离经一字即同魔说不易之道也柰耳食者流胶滞陈说谓既称向上众流截断恶借文言又云既号宗门拈来便是岂有格则且援曹谿不识字为躲根捷径由是邪正不分朱紫混杂群言淆乱瓦缶争鸣言不涉典章事不合轨则街谈俚语信釆乱道蜀日粤雪反肆讥诃而宗门事大变矣呆翁悦和尚与余同土且共事有年既而法嗣南㵎旋从继席道行四载痛念法门江河日溃砥柱无门佛祖慧命攸关端在说法乃裒集列祖法语分门析类辑成部帙自上堂小参示众普说以至随机拈示各有科条其见诸行事者千端万绪一准大智老祖百丈清规纲举目张各有部从题曰列祖提纲录比类以观如亚夫细柳之阵纪律精严如光弼入子仪军壁垒一变俾末学晚进犹及见古德说法大全厥功匪细矣或曰禅贵胸襟流出称性吐露今编列义类动成格则令剽窃之徒印板打来模子脱出不更与贼过梯乎余曰非也学家X杜撰乱说只为不通纲要倘肯向此精研自然识法者惧如入清庙明堂见三代礼乐绵蕞倨侮自慙儿戏高者金章玉句剔骨刷髓次者亦规行矩步言不妄发狐犴喧嚣得此大救悬之国门布之丛席岂不与统要联珠五灯诸集共为宗门日月也哉康熙五年仲秋三日列祖提纲录叙住金陵栖霞寺古闽嗣祖沙门大依撰吾宗自大智以下典模大备诚所云三代礼乐也洎南宋后稍凌夷衰微矣有明二百余年岌岌于广陵散熹庙间诸老先后高建旗鼓于江东南嗣而两宗门下莫不家发丰城之剑人怀射斗之光但頺靡之余丛席草创法纪未详近一二老成留意旧章者亦既神而明之然纲要未经提揭而条理依旧参商予二十年前与呆翁和尚同参济下尊宿每抗论及此葢不胜扼腕焉既而南北各师吴楚异域和尚久出世名蓝为东南衲子所皈一日竟拂衣去抱特立之志走天下名山川广搜博採二十年来而列祖提纲X成自粤北归首抵金陵过我摄山烧灯道故爰出是书命为弁首快意之余焚香载读如登百丈堂见声钟伐鼓千五百人济济蹡蹡载奔载拜也至于法言之超卓眼目之分明四百余人如出一人四十余卷不多一字集者之心力真镕铸古今矣或云禅贵妙悟文言其末规则奚为设若令世尊降天垂宝葢之重向纸钱灰里坐卧舍花雨梵乐之供就厨房竹筒里覔食则四十九年百万人天将何所瞻依何所开悟耶抑思沛公之马上终归制度鹏举之野战还习阵图安有到潼关云见天子外宫墻能富百官也是书也三百余种三千余则合上下古今人先型俱在目击道存皆和尚之血心片片赤手提持倘或承言滞句播弄篇章带累呆和尚没量罪过而列祖亦没量罪过也康熈七年正月上元日列祖提纲缘起武林十八㵎理安禅寺住持娄东行悦述宗门列祖之机缘拈颂禅灯诸录载之详矣宋元诸尊宿见后学罕能通究复为採摭机缘系以拈颂别X订集本流布丛林使学者备考明辨易若指掌此真大法光明幢也其拈古集曰宗门统要颂古集曰颂古联珠然统要又见续集联珠亦见通集矣惟列祖陞座提纲语古今採集者阙如每遇丛林先辈咸为慨叹行悦人微道薄闻见陋狭勉承先辈之志借百丈清规住持日用诸事会集列祖提纲语二十年间蒐猎群䇿以事集言因言立事或今或古随见随书故无尊卑世次宗派异同仅如妙喜之正法眼藏其编次标题槩遵清规旧本所集古今提唱宗师四百余人在临济至龙池幻祖下三世止曹洞至寿昌经祖下三世止云门澄祖下二世止其沩仰云门法眼及五宗前正传旁出诸祖各收至灯录止处提纲语三千余则丛林所宜事务之要三百余种命曰列祖提纲录次四十二卷虽列祖提持佛法大纲旨要固不在兹而于唱道立言之体大略备矣庚子春因谢先南㵎院事乃擕是稿浪游粤东感都督栗公性然并刘公新菴凤菴两护法喜流通大法捐资共为剞劂首倡雄郡郡伯陆公孝山葭州太尊闵公捷宇保昌邑侯李公集公及王公曼寿李公茂先张公徧菴萧公圣至等解槖捐资翕然乐助板刻既成谨书缘起于右康熈五年十二月成道日X提纲录凡例是书大要以清规诸事为纲列祖提纲作目但从上列祖提持大法纲要本不合分门别类同世间事类备要等书柰有祖以来所遗微言妙句散漫不一学者纵欲博览而禅门典籍未必尽备纵备未必尽谙先德说法大故因借清规住持日用诸事略详其槩犹全鼎一脔大海一滴用被初机兼资闳览圣节在至元重编清规中只详启建圣节上堂轨仪至如满散除疏语外皆未详也见圆悟诸祖俱有圣节满散语愚恐至元以前古清规内有此成式不敢遽遗故立为满散一种又见演祖诸师不分启散而单名圣节者此一种似乎难顿只得从权亦立为正节如此等类是编常有大凡提纲之名伹与清规九章相近即为编立若非切事应机与九章太不相合及雷同前辈者俱不载提纲篇首如先德单目上堂示众不立别名者俱借五参一事统摄若九章内叠见而屡编者在五参晚参及四节小参内亦少收夏前告香普说在先德全部录中不能多见又欲如清规法式者更是难得是编仅录古林月江二X尊宿语存其古意又特请普说单载大慧者彰其机辨纵横波澜浩大也是编无关宗派凡尊宿提纲有合于从上法式其言句又得简古而开人眼目者槩收佛法住持日用陞座上堂小参普说等体在清规仪礼中久巳详明今时诸方往往讹传混行甚至叠用二号者虽于化门无大关系殊欠典型故清规一书不可不时置案头所以是编提纲篇首所载陞座上堂等名各依先德旧本槩不敢少有更异是编问答机缘一槩不录主于提纲故也如就当机问答提唱者间载一二事遇提纲多者多收少者不妨一则所贵存其事耳如清规所载请主丧者为大方宗师举迁化诸佛事内有唱衣时提衣佛事法语愚曾徧索古今缺如然提衣之名仍载诸目录一以使后学知法门有此大体次待后来好古者补行余悉类此提纲后凡有叙谢结座二种一槩不删诸祖提纲或在大藏或在群书虽比事寻索按语较对而讹阙雷同之陋深知不免实愧心力逮尽独智难週耳伏望大方明眼宗师曲垂删正X列祖提纲录总目卷首叙缘起凡例卷一圣节启建正节日圣节满散景命四斋月旦月望初八念三改元登极千秋节受勅奉旨卷二降香到受师号并紫衣圣主请陞座天眷请陞座宗藩请陞座诏汰诏复卷三圣忌圣后忌祈晴祈雨谢雨祈雪谢雪卷四佛降诞X卷五佛成道佛涅槃涅槃日先期率众财卷六初祖忌拈香百丈忌开山忌开山忌上堂嗣法师忌拈香嗣法师忌上堂嗣法师翁忌拈香师翁忌上堂扫历代祖塔拈香祖塔塔主请上堂受业忌拈香父母忌卷七上堂卷八上堂卷九上堂卷十上堂卷十一上堂晚参小参卷十二小参小参卷十三X小参小参卷十四普说普说普说普说卷十五普说卷十六普说念诵水陆会卷十七肃众训童行为行者普说受法衣病起掩关启关近待尊宿卷十八迎待尊宿护法至到宗剎诸山卷十九施主请陞座庆生祈嗣饭僧施斋田供罗汉放生供法衣卷二十供法帔供宝葢X资冥受煎点通嗣书至法眷书至嗣法师遗书至为嗣法师举哀二亲遗书至归省受业卷二十一受请陞座拈勅黄拈护法疏拈公帖指法座登座垂语受请提纲再受请提纲受请当晚小参辞众头首受请住持引座卷二十二头首受请借座陞座头首受请当晚小参头首受请借座辞众入院炷香佛事佛殿伽蓝堂祖堂据室到院上堂卷二十三开堂祝圣佛事捧御香拈札付拈公帖拈护法疏拈方外交疏拈山门疏拈诸山疏拈三宗疏拈宗剎疏拈江湖疏指法座X拈祝太上皇皇太后等香拈祝圣香拈护法香拈报谢香烧怀香卷二十四白椎后垂语请就别剎开堂入院后请开堂卷二十五入院日请开堂卷二十六入院日请开堂载住入院当晚小参卷二十七当晚小参载住当晚小参为建寺檀越陞座管待耑使留请两序报谢出入报谢回寺卷二十八报谢回寺白众出队出队归立圣像胎骨入腹脏开光明圣像成卷二十九请藏经舍经圅迎经开经焙经补经X营建噼草开基立磉竖柱上梁挂寺额落成铸镬结灶进火法座成建宝塔上塔珠宝索相轮合尖建寿塔定基开基立石开闭请行桥并谢开田并谢看卷三十退院辞众退院载归为住持迁化佛事鎻龛法堂挂真举哀奠茶汤大夜对灵小参起龛全身入塔阇维奠茶汤秉炬卷三十一秉炬安骨起骨转骨煅骨灵骨入塔撒骨入祖堂安牌估唱下遗书两序请两堂首座留首座X请藏主侍者请东序知事请监寺提点请典座卷三十二请修造请化主发化主请监收举名德兼法嗣立僧立僧后秉命普说秉命入室后普说两序进退挂钵时请知事请两序卷三十三谢西序头首谢两堂首座谢书记藏主谢知殿侍者谢东序知事谢都监监院谢维那谢典座谢化主谢庄主谢诸庄监收谢两序剃发执刀垂示付衣垂示卷三十四度僧上堂付戒办道具钵盂拄杖拂子大挂搭归堂名胜挂搭普请为亡僧鎻龛起龛奠茶汤住持为亡僧秉炬X卷三十五住持为亡僧秉炬起骨煅骨入塔撒骨为尼起龛秉炬入塔为优婆塞起棺秉炬起骨入圹撒土点主为优婆夷起棺秉炬煅骨入塔撒骨点主建楞严会卷三十六结制卷三十七中夏建盂兰盆会解制卷三十八头首四节秉拂解制冬夜岁夜住持谢四节秉拂元旦卷三十九元旦立春日元宵卷四十X寒食铺帐簟端午建青苗会散青苗会炙茄会卷四十一立秋日开旦过中秋重阳开罏卷四十二开罏冬至铸法钟挂法钟鸣法钟施法钟挂板挂钟板挂木鱼制法皷列祖提纲录总目列祖提纲录卷第一武林十八㵎理安禅寺住持娄东行悦集圣节启建提纲X圆悟勤禅师开圣节上堂顶天履地共荷皇恩含齿戴发均承帝力神霄降庆真主示生倾万国丹心祝一人圣寿当阳有路万派朝宗一句无私輙输肝胆还委悉么皇图齐北极圣寿等南山天申节开启上堂五月天申节真人降中天万国倾葵藿处处启法筵云居古道场共爇一炷烟龙图凤历等干坤睿算弥隆亿万年下座大慧杲禅师圣节上堂拈香罢忽雷震骤雨遂云震法雷击法皷布慈云兮洒甘露即今法雷巳震法皷巳击慈云巳布甘露巳洒事上也合理上也合事理既合且作么生话会下座与大众到大佛殿启建干龙圣节元叟端禅师圣节启建上堂一佛出现千佛赞扬一华开敷千叶周帀一人端拱无为八表来朝万邦入贡只如林下道人共乐昇平同归化育一句如何举唱下座就大佛宝殿启建天寿圣节恕中愠禅师启建圣节上堂拈拄杖崇高不极广博无涯是谓圣中之圣天中之天驭三光以照临总万㝢而光宅无思不服有感必通画拄杖擘开华岳连天秀放出黄河彻底清启建上堂心王不妄动六国一时通罢拈三尺剑休弄一张弓正恁么时直得黄河清彻白日流辉金轮御而玉烛调麒麟出而凤凰现普天之下用至道而不知怀生之伦荷大造而无谢且林下道人如何祝X赞竖拂子只将者箇真消息仰祝吾皇亿万年了庵欲禅师上堂狮子吼无畏说百兽闻之皆脑裂香象奔波失却威天龙寂听生欣悦左击拂子云者箇不是狮子吼右击拂子云者箇不是无畏说诸人耳在一声中一声徧在诸人耳不是寂听生欣悦恁么恁么卷舒立方外干坤不恁么不恁么横纵挂域中日月恁么中有不恁么不恁么中却恁么下座诣大佛殿启延天寿圣节上堂前佛性命后佛纪纲竖拂子云总在拂子头上拈起也风生百谷放下也水肃千江今朝启建圣节合作么生举唱击拂子云卧龙才奋迅丹凤便翱翔正节提纲五祖演禅师圣节上堂十二月初八日今上皇帝降诞之辰不得说别事乃高声云皇帝万岁皇帝万岁真净文禅师圣节上堂率土之土皆属王土率土之民莫非王民今朝腊月八日当释迦如来成道之辰是今上皇帝降诞之日所谓前圣后圣圣德共明人王法王王道同久应千年之庆运统万国之欢心伏惟皇帝陛下万岁万万岁复召众云大殿上念佛祝延圣寿下座佛眼远禅师圣节上堂皇帝以天下为家兆民为子父子一体天下一家王爱于民民敬于王爱敬既同王道无外所以佛言如民得王又云如民之王且王外无民民外无王王在民外民不受赐民在王外王X道不广如何曰民无知曰民如何曰王圣神曰王今上皇帝至神至圣为民父母天宁降诞之节日月星辰联珠合璧江河淮济激浊掦清干坤造化草木虫鱼呈祥瑞显奇特皆皇帝至德之所感致也伏愿南山比寿北岳齐龄永永万年无穷无极遂下禅床作舞曰会么山僧舞蹈扬尘万岁万岁万万岁下座虎丘隆禅师圣节上堂示现天宫补处身尧风舜日耀干坤今朝共祝南山寿万国来朝万乘尊铁关枢禅师圣节上堂干坤大一统玉帛朝万邦森罗同一舌起立合掌云万寿无疆大慧杲禅师天申圣节上堂稽首能度诸世间无量殊胜福德聚金轮统御四天下普施羣生安隐乐还有知恩报恩底么良久云一年三百六十日唯有今日最吉祥应庵华禅师圣节上堂圣谛第一义高而无上广不可极渊而无下深不可测干坤依此而覆载日月依此而照临虗空依此而宽广万灵依此而变通故我林下道人依此学无为法悟无生忍且道报恩一句作么生道一炉沉水一声佛仰祝吾皇亿万年圣节上堂天上无双日阎浮一至尊万年松不老圣寿等干坤圣节上堂时康道泰天清地宁一人端拱无为万物各得其所普天率土无不承恩航海梯山均蒙雨露释迦弥勒共乐昇平文殊普贤咸掦正化尘尘剎剎X曾现威光物物头头全彰正眼且道报恩一句作么生道祇将一味无求法仰祝天申亿万年密庵杰禅师圣节上堂摩诃衍法离四句绝百非诸佛说不到拂子善提持乃举起拂子云还见么以此祝君寿寿算等须弥圣节上堂诸佛不说说祖师不闻闻留下一转语千古镇干坤且道是那一转语蓦起恭身叉手云皇帝万岁万万岁圣节上堂灵机廓彻妙叶无私智鑑洞明通途绝迹一切处现吉祥事不昧见闻觉知亘尘沙劫坚密身突出行住坐卧天上天下歌有道五湖四海乐无为林下道人将何报德多子塔前消息在一回拈出一回新天申圣节上堂心同虗空界示等虗空法证得虗空时无是无非法既无是又无非便乃以虗空为正体以恒沙国土为妙用以须弥不动之山为寿山以功德甚深之海为福海包罗万有津济四生实天中之天圣中之圣适当诞弥之月仰倾葵藿之诚一句全提千祥併集祝圣君寿地久天长会庆圣节上堂虗空可量风可系无能尽说佛功德佛功德海既难量吾君圣寿亦如是圣节上堂日日是好日时时是好时惟有十月二十二吉星垂照最希可雪巖钦禅师圣节提纲万化之源万物之母德被河X沙量包海宇圣中之圣主中之主庆会一时寿崇千古以坤自责月朗太虗以干为子红日卓午正恁么时香蔼金炉帘垂玉殿如何是荡荡无为之句卓拄杖云含弘光大品物咸亨复举智度菩萨母容受一切法而无分别相师颂云一切法离分别相依前诸相自如如春风影里干坤大无限江山开畵图干会节提纲健行不息之谓干万法归一之谓会会万法归自已者其惟圣人乎运干德以位天者其惟至理乎理之至也本乎无作人之圣也体乎无为尧风荡荡兮舜日熈熈中峰本禅师圣节示众大哉干元至哉坤元一气含容万有民无得而名焉功高列圣之上德迈羣王之先荡荡乎用大巍巍乎体坚龙抱九重天上日真光垂照万斯年大众还知么即日瑞分剎土春满寰区大毗卢顶分身优昙钵华吐𦦨以故天下称之为圣人之佳节也但生植于天地之间者莫不被其泽惟我释氏之流乃被其泽之尤者也何以为然葢孤虗柔弱而不能自立也言孤则远离亲族不营世家言虗则寄食檀门栖迟林麓言柔则潜心空寂守节循规言弱则守护性真不与物竞自非圣人不忘佛嘱曲垂外护则僧园资具安敢自称常住而不遭陵夺于他人之手乎由是吾侪安居暇食一时一刻咸出圣恩虽天覆地擎不足云喻使尽形求法终身向道至若忘躯毕命亦不足以酬其万分之一岂容懈怠X懒堕虗延白昼而更驰情于利欲者乎兹遇圣节曲引微忱以相勉励记得后唐庄宗皇帝问兴化和尚云朕收中原获得一宝只是无人酬价化曰请陛下宝看帝乃引手舒幞头脚化曰君王之宝谁敢酬价龙吟雾起虎啸风生则不无庄宗兴化若曰酬中原宝价至竟未曾定夺臣僧遥对天廷輙成一偈葢天葢地中原宝无古无今塞太虗价重干坤酬未得伫看皇化越唐虞天目礼禅师圣节上堂天何言哉四时行焉地何言哉万物生焉君何言哉万方安宁风调雨若海晏河清正恁么时如何野老不知尧舜力勾芒祭罢饷春耕圣节上堂坐琉璃殿垂夜明帘混然一体以难该冥应众缘而无忒从上以来推尊此位且全身奉重一句如何举唱妙叶羣机齐入贡从教诸道自分权楚石琦禅师圣节上堂举无着与外道论义着云天下太平国王长寿外道杜口不能破师颂云义有河沙数不出者一句蚊子上铁牛无你下嘴处无用宽禅师天寿圣节上堂威音王佛今朝示现德被苍生光腾海甸不假揩磨不须煅鍊太湖臣僧聊通一线吾皇圣寿等干坤赫赫神光普周徧便下座笑隐䜣禅师圣节上堂下兜率降阎浮本迹不二御金轮宣正法权实全彰乘愿示生随机阐化灵枢密运跻吾民于安养之中宝鑑高提措四海于钧陶之X内故我林泉之下化日舒长钟皷清时玄风远播三轮不住施受俱捐毕竟如何祝赞良久云无为功德不思议净智妙圜体空寂圣节上堂化工密运纳羣生于覆焘之中端拱无为跻四海于仁寿之域如华严海融摄三千世界似帝网珠交罗百亿山河正与么时如何是不涉诞生底句一气不言含有象万灵何处谢无私了庵欲禅师天寿圣节上堂摩醯正眼洞彻十虗迦陵仙音徧周沙界标三才而建立举四海而安之缵列圣之丕图膺灵山之付嘱摧怨破敌运金刚轮发政施仁作狮子吼当流虹之瑞旦庆万世之昌期然则蒉桴土鼓共乐昇平尧舜之君犹有化在所以道向上一路千圣不传万仞崖头纵横得妙卓拄杖云将此身心奉尘剎是则名为报国恩天寿节上堂万法是心光诸缘惟性晓本无迷悟人只要今日了且道了箇什么良久云甲辰正月十一日大元天子降生时剎海尘毛咸稽首万年松长万年枝圣节上堂金刚正体洞彻十虗般若灵光该罗万有昭昭于心目之间而相不可覩晃晃于色尘之内而理不可分与天地同一覆焘与日月同一照临与山岳同一穹崇与江河同一流注所谓佛佛授手祖祖相传若圣若凡皆承恩力庆逢嘉运仰祝尧龄一句当阳如何举唱劫石有销日君恩无尽时X资圣南禅师圣节上堂顾视左右曰诸人还知么夜明帘外之主万化不渝琉璃殿上之尊四臣不昧端拱而治不令而行寿逾百亿须弥化洽大千沙界且道正恁么时如何行履野老不知黄屋贵六街慵听静鞭声蒋山泉禅师圣节上堂拈拄杖击法座一下云以此功德祝延圣寿便下座用彰俊禅师圣节上堂麟凤龟龙昨夜一时出现臣僧拄杖子见此休征嘉瑞欢喜踊跃出来与无量寿世尊把臂交欢同声庆赞拈拄杖大道虗玄天地先昆虫草木悉陶埏神功普极三千界睿算超过亿万年以拄杖卓一下石屋珙禅师天寿圣节上堂箕翼长明地天长泰风不鸣条雨不破块君乃尧舜之君俗乃成康之俗王母昼下云旗翻海山四月蟠桃熟满散提纲圆悟勤禅师散圣节上堂神霄真人降驾长生帝君御极神灵开旦夷夏钦风万瑞咸臻千灵拥祐布羲轩无私之政追盘娲太古之风万国赤子歌谣八表昆虫鼓舞福流千界庆集一人林下禅人如何图报共持清净无为化仰祝吾皇亿万春散干龙节上堂渊圣皇帝君临万国北狩未还干龙节临祝严睿算臣僧一句了无覆藏还委悉么佛殿里烧香X散天申节上堂天上古佛人间至尊五月下降阎浮五月君临万国奋中兴业清四海尘永固龙图长坚凤历遥瞻北阙仰祝南山一句全提当机显露还委悉么建炎天子天申节圣寿弥隆亿万年无文灿禅师崇寿节满散二千年前四月八日西天竺国亲曾出现二千年后东震旦土依旧示生天上天下惟我独尊前身后身一梦两觉长育万物如春行地照临万物如月行空承干之运而无可见之功行坤之道而无可见之迹臣僧一坐六十小劫入思惟三昧经八十返求一语赞叹不可得求一语名状不可得于不可得中乃见王母面授新熟蟠桃恭遇满散未免和盘托出良久云太后举觞今上拜九重春色异人间干会节满散昨朝方祝圣人寿今朝又祝圣人寿天地中间两重人同时出现相前后扶桑树头红日方昇蟠桃枝上春风未老直得东湖番湖交口赞叹芝山阁山鞠躳稽首自有天地开辟以至于今如此盛事希有希有祝圣人福祝圣人寿祝圣人多男子顾视大众云可中忽有人出来问圣人福圣人多男子不待问敢问圣人寿毕竟是多少竖起拂子云万年松在祝融峰恕中愠禅师满散上堂一年三百六十日惟有此日最吉祥黄河澄清圣人出文经武纬开明堂圣人既出天下太平无为而治不令而行南北风尘俱荡尽X熈熈万姓歌黄唐景命四斋日月旦提纲圆悟勤禅师八月旦日上堂秋光清浅明明不退转羣木萧疎一一解脱道不出阴界可以徧历浮幢王不立纤尘可以具足金刚智何况园里菜青田中禾熟岂非岁稔时和心融境寂且不离向背一句作么生道星河秋一鴈砧杵夜千家五月旦日上堂铁树𩰀松石牛哮吼火云亘天长万丈金乌普照大光明直得东海鲤鱼振鬣扬鳞南国波斯呈桡舞棹文殊普贤不敢说理说事德山临济不敢行棒行喝正恁么时会么拄杖拟吞三世佛灯笼百斛泻明珠复云释迦老子道若有一人发真归源十方虗空悉皆消殒五祖和尚又云一人发真归源十方虗空磕着筑着山僧即不然若有一人发真归源十方虗空锦上铺花真净文禅师上堂今朝十月一天下煖炉开衲僧顶门眼依旧蒙尘埃岁月既巳往死生还到来床添新藁荐一任雪成堆遂拈袈裟角云大众人人有分须是顶门眼开始得喝一喝下座大慧杲禅师上堂古者道了得一万事毕今朝是九月一诸人作么生了蓦拈拄杖云不得唤作拄杖子便了取好既不唤作拄杖子作么生了掷下云差之毫𨤲失之千里月旦上堂月生一铁轮天子寰中勅月生二丰干骑X虎入闹市月生三蟭螟眼里巨鼈飜蓦拈拄杖云莫有同生同死底么出来与径山拄杖子相见良久云见义不为何勇之有掷下拄杖应庵华禅师月旦上堂召大众云三日前五日后若不挥剑渔父栖巢明果有一转语也要诸人共知犀因玩月纹生角象被雷惊华入牙下座雪巖钦禅师八月一日上堂方便门解脱门毗卢宝阁门以拄杖一击八字俱开然虽如是只许向者里蹔时止宿一息一食而巳若欲直指大休大歇大安乐田地前头大有活路在蒙庵岳禅师上堂腊月初岁云徂黄河冻巳合深处有嘉鱼活泼泼跳不脱又不能相煦以温相濡以沫惭愧菩萨摩诃萨春风几时来解此黄河冻令鱼化作龙直透桃花浪会即便会痴人面前且莫说梦恕中愠禅师上堂今朝七月一屋角秋风动无上解脱门豁达无遮拥东来西来南来北来明窻下如法安排是佛是祖是圣是凡手面上等与一送有主有宾全体全用彻骨风流十八不共三千剎海夜沉沉妙高山色自孤耸石屋珙禅师七月旦日上堂人间秋十日湖寺便生凉竹色溪边绿荷花镜里香即心犹未是作境谩搏量空劫巳前事今朝为举掦了庵欲禅师上堂小尽二十九大尽三十日从头检点来今朝二月一春山叠乱青春水漾虗碧寥寥天X地间独立望何极老明觉向者里打开宝藏运出家珍其柰坐在尊贵中致使诸人当面蹉过喝一喝愚丘静禅师月旦上堂月生一东巖乍住增愁寂红尘世路有多端米面仓储无颗粒崖为伴泉为匹飒飒清风来入室山王土地暗中忙云版钟鱼偷泪滴世人莫道守空巖亦有东篱打西壁灵耀良禅师上堂不知时分之延促不知日月之大小灰头土面且与么过山僧每遇月朔特地鬬钉家风抑扬问答一场笑具虽然如是因风撒土借水献花有箇葛藤露布与诸人共相解摘看蓦拈拄杖击香台曰参堂去别峰宝印禅师月旦上堂六月初一烧空赤日十字街头雪深一尺扫除不暇回避不及冻得东村廖胡子半夜穿靴水上立月望提纲谷隐聪禅师月望上堂十五日巳前诸佛生十五日巳后诸佛灭十五日巳前诸佛生你不得离我者里若离我者里我有钩子钩你十五日巳后诸佛灭你不得住我者里若住我者里我有锥子锥你且道正当十五日用钩即是用锥即是遂有颂云正当十五日钩锥一时息更拟问如何回头日又出圆悟勤禅师三月望日上堂云华残雨过巳度韶光风暖云凝将临夏景不逐四时凋变随例七八五分更或削迹吞声不免牵藤引蔓百草头上则且置脚X下泥深一句作么生道春日晴黄莺鸣密庵杰禅师月望上堂十五日巳前开池不待月十五日巳后池成月自来正当十五日吹无孔笛唱太平歌佛及众生同声唱和且道超羣拔萃一句作么生道四海浪平龙睡稳九天云静鹤飞高上堂今朝六月十五祝圣陞堂击皷木童火里吹笙石女云中作舞也大奇也大奇天无四壁地绝八维五湖四海来入贡衲僧闻见眼如眉喝一喝下座了庵欲禅师上堂今朝九月半万事随时变霜风刮地来木叶尽零乱古人道要识不迁义但向万物凋落处会取是你诸人会也未若也会得旋岚偃岳而常静江河竞注而不流野马飘鼓而不动日月丽天而不周其或未然只知事逐眼前过不觉老从头上来月望上堂十五日巳前水向石边流出冷十五日巳后风从花里过来香正当十五日火后一茎茅铁蛇钻不入喝一喝上堂昨日十四今日十五大法难明时光易度动则涉尘劳之境静则沉昏醉之乡动静双泯则落空亡动静双收则颟顸佛性到者里须知有透脱一句始得拈拄杖云倒跨杨岐驴踏杀长沙虎掷下拄杖云三岁孩儿抱花皷莫来拦我毬门路石田薰禅师三月望上堂但得本莫愁末唤甚么作本唤甚么作末松栢千年青不入时人意牡丹一日X红满城公子醉山僧恁么道若有不肯底是我同参圆极岑禅师月望上堂韩信打关未免伤锋犯手张良烧栈大似曳尾灵龟既然席卷三秦要且未能囊弓裹革烟尘自静我国晏然四海九州尽归皇化自然牛闲马放风以时雨以时五谷熟万民安大家齐唱村田乐月落参横夜向阑报本利禅师月望上堂今日月望打箇煳饼供养大众拈拄杖作圆相曰还识此饼么不伹恭养一人百千万亿人祇是一箇细嚼饱餐不得咬破虽然如是切忌面生参初八念三提纲雪巖钦禅师上堂一夜雨声滴滴元是檐前雪消冷地令人忆着相国寺里芭蕉何也零零落落一似宜春台上正月八日赶斋和尚底七条真净文禅师上堂十月二十三天寒下暖帘昏黄一觉睡南海出榆甘改元登极提纲雪峰慧禅师建炎改元上堂天地之大德曰生圣人之大宝曰位今上皇帝践登宝位万国归仁草木禽鱼咸被其德此犹是圣主应世边事王官降诞巳前一句天下人摸索不着龙牙才禅师因钦宗皇帝登位众官请上堂祝圣巳就座拈拄杖卓一下曰朝奉疏中道本来奥境诸佛妙场适来拄杖子巳为诸人说了也于斯悟去理无X不显事无不周如或未然不免别通一消息舜日重明四海清满天和气乐昇平延祥拄杖生欢喜掷地山唿万岁声掷拄杖下座千秋节提纲愚庵及禅师千秋节冬至上堂千秋令节今朝是九九阳生第一爻四海阴霾俱解駮宕云深处祝唐尧金山惟仲禅师皇太子韩国公头晬之辰上堂妙高台畔龙象骈阗化城阁前圣贤会合正是我皇植福之地乃为禅流选佛之场洞启法门广开要路悟之者头头显道物物明心高蹈大方圆融至理迷之者重重昧性句句乖宗空自精勤终无了达苟能于斯一致画断两边不离当人便同正觉真可谓金轮统御玉烛遐明万国宾从八方宁静龙蛇出穴丹凤来梧野老谣歌行人让路尧风与祖风竝扇舜日共佛日齐明奔波游子径归家是处高人游佛国然虽如是且龙生龙子底句又作么生良久曰非但天神来密祐更资遐算助吾皇受勅奉旨提纲圆悟勤禅师在蒋山受勅陞座寒巖枯木白云堆散质何能中巨材岂为虗声彻清禁紫微圣诏九天来既然事出意外要须直下承当所贵正眼流通仰祝无疆睿算直得昆虫草木悉仰动地风光大地生灵咸霑唐虞睿泽处处和风徧野人人喜气盈眸感覆焘无疆之恩荷一人生成之德正当恁么时还委悉X么碧桃冉冉凝朝露红杏蒙蒙映彩霞改昭觉寺为崇宁勅黄到开堂全机大用触处现成溢目清光贯通今古一尘含法界一念徧十方尽大地是真实人总剎海为大解脱只在当人略回光相自着眼看可以克证无生顿超方便是故诸佛出世为一大事因缘祖师西来亦不出见性成佛只如今日奉皇帝勅建大伽蓝赐额度僧祝严圣寿一场佛事耀古腾今判府旌斾光临羣贤车葢毕集四众瞻仰万姓歌谣为国开堂举扬宗教山僧不敢囊藏被葢其有诸佛说不尽底祖师提不起处对众八字打开去也遂举拂子云大众还见么击禅床云还见么见处透脱闻处精明一念返本还源即具顶门三眼万里更无纤翳千圣齐立下风坐断报化佛头直得壁立千仞且道是什么人境界鵰弓巳挂狼烟息万里謌谣贺太平下座龙门远禅师拨田札子至上堂谢恩毕举百丈和尚谓众云你等为我开田我与你说一段大义众开田了请师说大义百丈起来展手舒伸大众古人得恁么径截还会他恁么方便处么百丈说大义辛懃事可知龙门无道理大众绝狐疑帝力干坤重君恩雨露垂有人相借问云外略扬眉为什么扬眉良久云万古长春密庵杰禅师奉圣旨就本寺开堂上堂灵源不昧万古徽猷入此门来莫存知解知解既不生如王宝剑X杀活临时举一明三目机铢两尘尘剎剎普现威权物物头头全彰正眼便见一尘含法界一句截千差于一毫端现宝王剎坐微尘里转大法轮高而无上仰不可及渊而无下深不可测自然风行草偃水到渠成不是神通妙用亦非法尔如然何故乃是当人从无量劫来现成受用境界契劵分明直饶千佛出现各各放大宝光也侵占一星儿不得所以道一切法不生一切法不灭若能如是解佛法常现前以此寿圣人则天长地久以此祝贤佐则伊尹周公以此保国安民以此康福天下殊胜中殊胜奇特中奇特毕竟结角罗纹在什么处天上有星皆拱北人间无水不朝东复举僧问百丈大智禅师如何是奇特事百丈云独坐大雄峰僧礼拜百丈便打师云百丈善能据虎头亦能收虎尾虽然头尾两全至竟未彻源底今日忽有问灵隐如何是奇特事只对他道为国开堂僧若礼拜伹云知恩方解报恩且道与百丈是同是别若拣得出平步青霄其或未然更听一颂虎骤龙骧与么来蓦然平地起风雷棒头正眼明如日凛凛清风廓九垓久立众慈伏惟珍重奉圣旨就灵隐寺开堂上堂祖师心印状似铁牛之机去则印住住则印破不去不住当头坐断千眼顿开明如杲日宽若太虗不可以智知不可以识识人人具足物物圆成拈一机则千机万机顿赴说一句则千句万句流通譬如善舞太阿一不触手二不堕X地三不住空又如狮子筋琴抚之则羣音顿绝所以道大人具大见大智得大用搅长河为酥酪变大地作黄金普令一切有情无情不堕有为不住无为富贵不能骄贫贱不能困各各安其分守其当直得尧风荡荡帝道平平野老讴謌渔樵皷舞且凭箇什么道理便乃如是天高羣象正海濶百川朝复举波斯匿王问佛胜义谛公案师云拓开天关踏翻地轴言言见谛句句朝宗还他过量人能提过量事于过量境界中作过量殊胜佛事虽然未免一处誵讹在今日忽有问径山胜义谛中还有世俗谛否若言其有智不应一若言其无智不应二一二之义其义云何只对道日月光天德山河壮帝居太平何以报万国尽欢唿久立众慈伏惟珍重元叟端禅师大德七年八月二日护持圣旨到山领众望阙谢恩罢上堂平生抱愚拙必意安林丘磐陀一片石松下聊优游回鸾五色诏瞥尔来巖幽天恩浃肌骨浅薄将何酬愿君为尧舜愿臣为伊周金枝与玉叶光耀千千秋万民赡秔稌四海销戈矛竺僊正法眼如水常东流了庵欲禅师圣旨至上堂久晴不雨田夫皱断眉头久雨不晴衲僧浸烂鼻孔进一步撞倒百亿须弥山退一步踏翻无边香水海且截断千差孤危不立一句作么生道好大众叠叠纶音下九天融融春意满林泉一炉沈水一声佛仰祝吾皇亿万年X林泉伦禅师至元十八年十月二十日奉旨就大都大悯忠寺举火焚烧道藏伪经除道德经外尽行烧毁师升座谢恩毕拈香云佛心天子悯众生恐堕三途邪见坑箇里了无偏党处就中朱紫要分明所以道圣鑑无私天机莫测既来颂德敢不酬恩此香端为祝延大元世主当今皇帝圣躳万岁万岁万万岁伏愿金轮与法轮同转福越三祗舜日共佛日齐明寿延亿劫次举火云忆昔当年明帝时曾凭烈焰辨妍媸大元天子续洪范显正摧邪谁不知嗟乎道教阴蠧佛书自古至今造讹揑伪益窃释经言句图谋贝叶题名谤毁如来赃诬先圣丑辞恶语何可言哉无蒂狂谈实难徧举始自张陵杜撰不尊老氏玄言谬作醮书兼集灵宝诈道从空而得妄言太上亲传用三张鬼法以诳惑愚夫设五运神符而魇奸匹妇以此观之葛孝先徒搜要妙陶洪景谩述浮辞杜光庭白拈巧偷劫贼无异陆修静外好里弱说客何殊若非喫苦不甘争肯说长道短鲍静被诛犹可王浮招报非轻傅奕姜斌不堪齿录张生焦辈何足言论宼谦之口舌澜翻损他利已林灵素机谋謟诈败国亡家毁人祖兮定遭一时之辱灭贤良兮必招三世之殃因果无差报应有准呜唿悲法琳不遇而遭贬嗟道世虽再而难为致令释子伤心幸得皇天开眼恭惟我大元世主圣明皇帝陛下辟邪归正去伪存真恐众生永堕迷津今万姓咸登觉路雪冤巳竟感X谢皇恩粉骨碎身莫能酬报遂以火炬打一圆相云诸仁者只如三洞灵文还能证此火光三昧也无若也于斯会得家有北斗经枉教人口不安宁其或未然从此灰飞烟灭后任伊到处觅天尊急着眼看普觉朋禅师嘉佑伍年奉旨断还九里松集庆古路上堂山前一片闲田地旷大劫来无界至今朝恢复又归来坐断脚头并脚尾东也是西也是南北东西无不是毕竟酬恩作么生十里荷花九里松直指堂前香一炷弘觉忞禅师顺治十六年天使至召师上京问道上堂有大陀罗尼门明踰日月光量同真法界烈似金刚𦦨坚如持剎风是故名为正句亦曰居顶亦曰顶王三昧即者顶句其昧之自含生也则触途成滞其章之自诸圣也则徧界光通不见祖师道国王长寿天下太平直得外道六师亡锋结舌饮气吞声默无言说岂非天人羣生类皆承此恩力者耶大众既承此恩合作么生祇受龙袖拂开千圣眼金毛狮子奋全威喝一喝卓拄杖下座诏住大内万善殿结制日奉旨开堂圣驾亲临特差内院官执香迎师陞座师拈香祝圣问答毕乃云灵山密旨千圣同宣少室真宗万灵共证其柰依稀越国者多彷彿杨州者众正如入京朝圣主才到潼关即便休所以不覩广大门风焉知威德自在拈拄杖卓一下云若向者里一蹋鸿门洞开两扇则可谓脚X跟不动身入帝乡造託非他尽蹋御园春色钦承有自无违咫尺天颜诸仁者宣德门前且无曲径含元殿上觅甚长安然则把定干坤奚烦顾伫流通正眼端在兹辰何故欣逢圣主隆吾道千载难忘此一时复云制结皇家禅安大内地炉掘深深之炕兽炭烧𦦨𦦨之煤钦差内院三员正副监司两位禁城把断密不通风阊阖牢关水无渗渫如此严切为汝诸人诸人合作么生即得若作皮骨通身换难报我皇护念恩白椎云谛观法王法法王法如是卓拄杖下座列祖提纲录卷第一列祖提纲录X卍XXX列祖提纲录卷第二武林十八㵎理安禅寺住持娄东行悦集降香到提纲圆悟勤禅师秦鲁国大长公主降香请陞座天高无极无极有尊地厚无垠无垠有主镜万象方寸怀六合胷中发大机显大用是故乃祖乃佛或拈华或面壁或行棒或行喝或词辨纵横或寂寥无说周旋往返只明此箇无为宗旨所以人人分上各各壁立万仞无一丝毫移易亏欠岂不见道譬如帝力不弃一民不谓不知而不容不谓知之而含育到箇里启无X为之化行不言之教各各顶天履地饮泉水贵地脉正当恁么时还委悉么一穗宝香天上降金轮皇亿万斯年金山仲禅师皇后遣中使降香为皇帝祝延圣寿上堂法本无说随事应机心本绝形遇缘即现古今如是凡圣同途葢众生迷妄不知遂成流转故能仁顿忘情见了达根源不从外求亦非内得所以佛佛授手祖祖相传道贯一乘宗分五派临济则宾主互换韶阳乃顾鑑全超沩仰则父子相投曹洞乃君臣庆会清凉法眼直指惟心建立门风各张舖席包含万象该括大千冥冥不混于色声荡荡岂妨于语嘿把定则十方坐断虎踞龙蟠放行则千圣出兴风行草偃助尧仁政化祝睿算延鸿降伏众魔普利羣有然虽恁么犹涉程途且道正令当行如何理论良久云一气不言含有象万灵何处谢无私密庵杰禅师降御香到上堂天地合其德日月合其明四时合其序风以时雨以时国泰时平民康物阜万姓四民合其一心熈熈焉陶陶焉一人有庆兆民赖之是故林下禅人居于四民之外二六时中据德山棒担睦州板驱耕夫牛夺饥人食拈一茎草作丈六金身将丈六金身作一茎草卷舒自在纵夺临时堪报不报之恩共助无为之化复举肃宗皇帝问忠国师如何是十身调御国师道檀越踏毗卢顶上行前日开堂次僧问如何是十身调御山僧对他道垂X手过膝诸人且道山僧与么答他与国师是一是二若道是一语言参差若道是二佛法岂有两般毕竟如何大海若知足百川应倒流佛日岳禅师哲宗皇帝遣中使降香师登座问答罢乃曰此箇法门不在筌蹄岂干问答直饶尽十方剎土抹为微尘一一微尘尽为衲僧各如满慈鹙子穷天玄辩竭世枢机到者里一点用不着何以故生佛圆融自他平等人人鼻孔辽天各各壁立千仞葢不知真随妄转法逐缘迁自昧灵光枉投异趣所以破有法王运无缘慈驾三乘舟楫渡五性波澜翻恋澄潭月影静夜钟声故使怀州牛喫禾庐陵米价长又不免劳初祖达磨逗器支那教外菱花不磨甎镜衣中骊颔不数他珍未挂古帆见成公案由是悟取无悟底面目迷是不迷底乡关三际无私十方洞畅自家田地枯木生枝古庙香炉寒灰再𦦨莫不一切语言文字资生产业皆与实相不相违背若然者无影树下合同船渔翁鼓舞中有黄金充一国野老讴歌共乐昇平同跻寿域自是天长地久海晏河清且道共乐昇平一句作么生道良久曰罗浮打皷韶州舞久立珍重佛陀逊禅师哲宗皇帝遣中使降香师陞座问答罢乃曰传持此事岂以摇唇鼓舌驰骋言锋而可议然于方便门中事无一向是故文殊以无住为本曹溪以无念为宗无念之宗为万法之宗无住之本为万X法之本众生弃本逐末背觉合尘一失其源迷而不复故祖师西来不立文字特唱宗乘只教诸人明见自性与佛同寿歇则菩提不从人得佛言我于然灯佛所无一法可得然灯佛方与我受记若有一法可得然灯佛即不与我受记如是举唱犹是化门且不落化门一句作么生道冬无寒腊下看复曰诸仁者道非隐显遇缘即宗法无去来因时而会若缘时而未会虽佛祖亦何为且恢张祖席创立丛林岂一僧之所能必假国王大檀越为之护助佛日乃可光扬自昔京城未闻是道先帝始建法幢延四海之高流为一时之大事故今日佛道如此之盛皇帝陛下少践丕图早闻妙法不忘佛记克绍前芳遂令山野之人获预朝廷之命即将此开堂善利上祝圣寿无疆伏愿舜日与佛日齐明尧风与祖风竝扇万邦无事时当熈盛之年四海晏清人乐昇平之化久立珍重佛印清禅师哲宗皇帝遣中使降香师登座问答罢乃拈拂子召大众曰还见么手中拂子层层为诸人放百种宝光复击禅床曰还闻么座下猊台句句为诸人演一乘了义诸人若向者里悟得则旷大劫来我人业识当体烟灭灰飞现前身世根境尘劳彻底氷融雪泮便见灵山正法眼藏昭昭溢目全彰少室涅槃妙心晃晃通身独露譬如演若悟鑑中面目元来只是巳头亦如力士护额上圆珠到了不从他得如斯则无量神通三昧尘尘本尔圆成恒沙诸佛法X门念念一时具足诸仁者有能恁么搆去便谓立证无生不待僧祗而成正觉如今要见无生么良久云一气不言含有象万灵何处谢无私中峰本禅师延祐六年九月初六日驸马太尉沈王王璋奏奉圣旨御香入山谒师于幻住庵翼日请师就师子正宗禅寺陞座大道无为大功不宰大善无迹大位不居一切处海印发光千万古金枝挺秀访圆通大士于潮音洞里买石得云饶修如意轮期于明庆寺中移花兼蝶至香风奏四天之乐梵音轰大地之雷二千载巳现国王五百劫常为世主一大藏教随机运转百千善行任意发挥祝万岁于九重保三韩于上国此是太尉沈王海印居士寻常行履处只如今日偕行宣政院使平章相国王子从官高登天目下视人寰且佛法相应一句如何指陈匝天匝地祥云起无古无今瑞气腾某道行全亏病衰满体隈藏巖穴惟待殒亡记六载前伏承太尉沈王书下逮谓得旨南来首谒补陀次登天目今年之夏忽闻王车从至杭继临海岸亲见十二面满月慈容于潮音洞里约山僧见处又却不然其观世音圣相当数年前最初发一念时而满月慈容当处与王之两目如镜照镜自尔凡举一念则一观音示现举百念则百圆通现前所现之圣容随念起处竟莫知几千万身岂特王心为然自车从离京之日自此而南三千五百里驿程若闻若见俱使知有补陀巖人人心中X皆具现观世音菩萨之慈容此又岂数量可知耶如是无剎不现之身皆含裹于王之最初一念而其应现又不止于今日将见亘百千世后传王之躳诣补陀巖使观世音自在神通光明世世增长其无作妙用殊胜功德未易以算数知也今乃与宣政院使平章相国及王子宰相尚书侍郎舍人宣使一行官从同时会集寻奉王旨谓一众俱欲闻向道之说若使一一请问未免词繁俾陞此座普为众说记得先师高峰和尚三十年深居此山每以一箇万法归一一归何处话教人默默提起密密咨参但不使间断亦不为物境之所迁流亦不为爱憎顺逆情妄之所障蔽惟以所参话头蕴之于怀行也如是参坐也如是参参到用力不及处留意不得时蓦忽打脱方知成佛其来旧矣者着子是从上佛祖了生脱死之巳验三昧惟贵信得及久远不退转更无有不获其相应者所以古宿有谓但办肯心决不相赚今日太尉王与宣政平章相国王子从官皆是夙承佛记远种灵根而华茂果圆相逢此际岂非一时庆会千古因缘者哉又记得教中有谓若人欲识佛境界当净其意如虗空且净意如虗空置之不问还识佛境界么如一香一华一旛一幢非佛境界官殿楼阁园林浴池非佛境界乃至光明殊胜等俱非佛境界本上座今日忍俊不禁指似去也山高水深是佛境界日上月下云腾鸟飞是佛境界明暗色空坏空成住三途六X趣九有四生炉炭镬汤诸恶苦趣是佛境界诸仁者还信得及么当知佛境界充徧故众生境界亦复充徧离佛境界外别无众生境界舍众生境界外别无佛境界所谓佛境界者极而言之迷则佛境界俱是众生境界悟则众生境界俱是佛境界如楞严谓如我按指海印发光汝暂举心尘劳先起此说岂有定体耶谓海印者广周法界不于印外别容有一法而得安住一切诸法皆海印之真光含摄诸尘圆裹三际此印随佛心量建立无异无别不增不减而众生罪亦复如是但悟迷之有间也使我广说循环莫尽恐稽王听不欲词繁记得昔日赵王访赵州和尚州不下禅床乃问王曰会么王云不会州曰自小持斋今巳老见人无力下禅床道尊德备须还赵州不下禅床师法有在无端末后垂示大似偷心未忘不妨使人疑着争似幻住以三千六百丈天目山为禅床行则与王共行坐则与王共坐或有人问其中事若何听取一偈圆通示现潮音洞幻住深栖天目山至竟不能逃海印嘉声千古播人寰受师号紫衣提纲智门祚禅师因李都尉奏师紫衣到日上堂问话且止斯日皇恩且道自何而降老僧本志弊衣遮幻质粝食补饥疮无何都尉闻天荣颁紫服着且又违本志不着又负天心挂不挂且致你道祖师挂什么衣若也委悉许上座终日耆衣未曾挂着一缕丝终日X喫饭未曾咬着一粒米若不委悉看老僧今日披衣去也遂乃披衣雪窦显禅师受师号上堂禅家流还如战将见鬭勇徤索不来即便擒下虽一朝之作争似借水献华唱太平歌好夜雨山草滋爽籁生古木闲吟竺仙偈胜于嚼金玉蟋蟀啼坏墙苟免悲局促道人优昙华迢迢远山绿是知道无不在谁云间然故天有道以轻清地有道以肃静谷有道以盈满君有道以敷化故我今上皇帝金轮统御叡泽滂流草木禽鱼无远不及巖野抱疾之士俄承宠光此生他生无以云报贤守司封高扶尧舜下视龚黄袭千载之雅风鎻万邦之春色伫当明诏别振休声贰车屯田诸厅朝宰不敢饰辞褒赞仲尼言云吾祷久矣圆悟勤禅师邓枢密奏到紫衣师名上堂大道绝遮拦其谁趣向虗空无背面何处雕镌逈出威音王高超毗卢顶直得绝尘绝迹离相离名海口莫能宣佛眼觑不见其柰巖中宴坐诸天雨华净室掩关梵音慰谕远禀一人洪造特资宰辅陶镕椹服师名荐臻巖穴既尔从天降下理应直下承当泉石光辉林峦增秀风行草偃水到渠成由是击开解脱门显示正法眼调无生曲唱太平歌乐无为之化去也还委悉么优钵罗华开齅着无香气名自枢密府恩从九天至草木生光辉麟龙不为瑞誓奋铁石心仰答丘山惠X佛照光禅师淳熈四年正月二十四日特赐佛照禅师号领众门迎勅黄归寺陞座拈香祝圣毕乃云当阳目击直下知归左右逢源七通八达着着有出身之路头头具透脱之机有时神出鬼没换斗移星有时八字打开两手分付恁么也得不恁么也得恁么不恁么总得我为法王于法自在放去收来有何罣碍直得龙骧虎骤凤翥鸾翔奇特中奇特殊胜中殊胜正当恁么时且道知恩报恩一句作么生道吾皇万万年复举黄檗和尚示众云汝等诸人尽是不着便底恁么行脚何处有今日还知大唐国里无禅师么师着语云打草要蛇惊时有僧出众云只如诸方聚徒领众又作么生檗云不道无禅只是无师师云黄檗眼观东南意在西北检点将来未免面皮厚三寸且道灵隐恁么批判意在什么处从前汗马无人识只要重论葢代功月江印禅师陀罗麻室利皇后赐紫衣上堂迦叶上行衣轮王髻中宝得来本自无心披处长短恰好且如何是报德酬恩底句昨夜日轮开桂花今朝月窟生芝草玄极顶禅师明太祖高皇帝赐紫衣谢恩上堂内使传宣出紫宸赐衣何幸及微臣金襕照耀天人喜白氎鲜明雨露新光宠山林回佛日逼除霜雪布阳春余生受用流传远万岁宗门沐至仁千巖长禅师受紫衣上堂陈年布裰破毸毸新制金X襕天上来裹得虗空无少䞉山河朵朵笑颜开尼净智光禅师受紫陞座拈香祝圣问答罢顾视大众曰若论说禅说道则诸大禅师巳说了也教山僧到者里说箇甚么即得岂不见先德道千种言万般解只要教君长不昧然虽如是毕竟如何遂以法衣覆顶良久云衲帔蒙头万事休此时山僧都不会便下座圣主请提纲圆悟勤禅师今上皇帝在籓邸时请陞座金刚心真华藏界濶一佛出世千佛拥卫一华开敷万华周匝现殊胜因作奇特事可以保安家国可以入圣超凡惟仗不思议神通难思微妙作用车不横推理不曲断岂不见昔日波斯匿王问释迦老子圣义谛中还有世俗谛否若言其有智不应一若言其无智不应二一二之义其事云何释迦老子道大王汝于龙光王佛时曾问此义吾今无说汝亦无闻无说无闻是真圣义谛是名一理二义一二之义其事如是释迦老子顶𩕳放光肘下悬符于百千万亿境界中提起当阳一着诸人还证据得么若证据得按头获勅如证据不得伏听处分正当恁么时如何放开一线道触处现神通复举昔日有一王者往见西天祖师既相见巳遂命祖师说法祖师云大王来时好道去如来时师拈云佛法即是世法世法即是佛法以直道而行风行草偃山僧有箇小颂至简至易最尊最贵X往还千圣顶𩕳头世出世间不思议弹指圆成八万门一超直入如来地大慧杲禅师今上皇帝在建邸遣内知客入山供养罗汉祝圣请陞座欲识佛性义当观时节因缘时节若至其理自彰敢问大众作么生是自彰底理举起拂子云还见么又击禅床云还闻么闻见分明是箇什么若向者里提得去皇恩佛恩一时报足其或未然径山打葛藤去也复举起拂子云看看无量寿世尊在径山拂子头上放大光明照不可说不可说又不可说佛剎微尘数世界于诸世界中转大法轮作无量无边广大佛事其中若凡若圣若正若邪若草若木有情无情遇斯光者皆获无上正等菩提所以诸佛于此得之具一切种智诸大菩萨于此得之成就诸波罗密辟支独觉于此得之出无佛世现神通光明诸声闻众洎夜来迎请五百阿罗汉于此得之得八解脱具六神通天人于此得之增长十善修罗于此得之除其憍慢地狱于此得之顿超十地饿鬼傍生及四生九类一切有情于此得之随其根性各得受用无量寿世尊放大光明作诸佛事巳竟然后以四大海水灌弥勒世尊顶与授阿耨多罗三藐三菩提记当于补处作大佛事无量寿世尊有如是神通有如是自在有如是威神到者里还有知恩报恩者么若有出来与径山相见为汝证明如无听取一颂十方法界至人口法界所有即其舌只凭此口与X舌头祝吾君寿无间歇亿万斯年注福源如海滉漾永不竭师子窟内产狻猊鸑鷟定出丹山穴为瑞为祥徧九垓草木昆虫尽欢悦稽首不可思议事喻若众星拱明月故今宣畅妙伽陀第一义中真实说大觉琏禅师皇祐二年十二月十九日仁宗皇帝诏至后苑斋于化成殿斋毕传宣效南方禅林仪范开堂演法又宣左街副僧录慈云大师清满启白满谢恩毕乃启白曰帝苑春回皇家会启万乘既临于舜殿两街获奉于尧眉爰当和煦之辰正是阐扬之日宜谈祖道上副宸衷谨白师遂陞座拈香祝圣问答罢乃云古佛堂中曾无异说流通句内诚有多谈得之者妙用无亏失之者触途成滞所以溪山云月处处同风水鸟树林头头显道若向迦叶门下直得尧风荡荡舜日高明野老讴謌渔人皷舞当此之时纯乐无为之化焉知有恁么事便下座天眷请提纲圆悟勤禅师乔贵妃请上堂一句全提千差併会一华开现万福来臻往复无间而有源动静不移而常寂处处是佛头头是道若也深信得及更不假他人余力直似壮士屈伸臂顷全出此机若动若静若出若处殊胜中现殊胜奇特中现奇特更非外缘全承渠德所以道天人群生类皆承此恩力若识此恩动止作为百千变现悉不落虗正当恁么时一句作么生道当阳徧界无回互千重百帀转光辉X乔贵妃娘子请为法真和尚病起上堂鹫峰单提向上机千灵不谋而会合少室密传正法眼万象不融而圆通契印相投缘因相入神功如天地之覆载妙智若日月之照临沙界等平略无向背有大解脱士证大解脱道辟大解脱门示大解脱事今现攒簇不得底病直教千圣觅起处不见诸佛众生皆有是病诸佛若病即非众生众生若病即非诸佛是故以众生病故示有此疾由兹王舍城人各各禀顶上光悉来问病而是大士随求显示令其万仞壁立以至众生病尽大解脱士亦安既安之后有大檀越作大法施建大法幢演大法义雨大法雨一一交罗重重无尽正当恁么时应时应节一句作么生道还委悉么灵苗增秀气瑞草发祥光复成一偈示病维摩元不病问疾文殊初不来建大法幢启大施顿令千眼一时开乔贵妃设千佛会上堂千华显瑞应万善积灵台广辟解脱门大开无价藏举扬正法眼表示千佛因直得偏界绝笼罗当阳无取舍透声透色亘古亘今有具大信根修菩萨行发难思愿力启清净庄严建大道场具列珍羞一香一华一茶一果同法性等太虗尘尘剎剎千佛放光如理如事十方普应所以大匠无绳墨良材无曲直红轮烁太虗徧界皆辉赫一华开一佛出世一尘举一佛成道主伴交参森罗显焕集无涯福禄祝睿算无疆正当恁么时作么生道室X内千灯相照耀天边宝月更清圆大内贵妃请上堂一句子出于千圣顶门一妙机发于无尽宝藏逈无依倚杳绝端倪非色非心非如非异尽虗空穷法界都卢是箇大解脱门你诸人浩浩地于中出入还觉寒毛卓竖么若向脚跟下一念不生全体显露则净躶躶活鱍鱍要行即行要住即住要用即用要休即休不指第二头不落第二见到者里亘古亘今凝然寂照若踏着去透脱生死是甚闲事能以无漏根力建法幢立宗旨衣被一切羣灵尽未来际无有穷尽正当恁么时且道承谁恩力还委悉么五蕴山头无相佛放光动地廓周沙颂云一心无住着徧界法王家崇成无漏福端坐宝莲华大内庆国夫人请上堂处处真无回互尘尘尔有鑑觉万象以不见而见万法以不闻而闻不见见其见逼塞虗空不闻闻其闻包含万有离却见不见闻不闻别有一段奇特事要须是箇大解脱机大解脱用然后方能历落起处全真岂不见僧问云门如何是尘尘三昧门云钵里饭桶里水又僧问如何是诸佛出身处门云东山水上行一等是箇时节朴实头处直是朴实头孤危峭峻处直是孤危峭峻正当恁么时将箇什么提持将箇什么眼目辨别还委悉么试玉须经火求珠不离泥复颂云此心含法界明契本来人千祥如雾集万善若云臻宗藩请提纲X圆悟勤禅师郓国大王请上堂至理自调然千华曾现瑞无在无不在十方即目前若是利根上智一举便解承当既能截断众流可以超今冠古以如是智以如是力以如是心以如是愿明同杲日宽若太虗所以道譬如虗空体非群相而不拒彼诸相发辉又道若人欲了知三世一切佛应观法界性一切惟心造葢此清净本元离去离来离声离色若以真实正见契寂如如虽二六时中不思不量无作无为至于动静语默梦觉之间无不皆是本地风光本来面目现诸祥瑞现诸奇特皆是从无量无边劫海薰习种智从清净微妙根智如是应现正当恁么时如何无相光中千佛现一道清虗亘古今复举释迦老子灵山会上说大般若舍利弗于佛前问须菩提梦中说六波罗密与觉时是同是别须菩提云此义幽深吾不能说此会中有弥勒大士次补佛处可往问之弥勒云谁为弥勒谁是弥勒者师拈云还委悉么一句当机万缘寝削更听一颂梦中说法觉无殊妙用神通不出渠谁是谁名总弥勒祥光起处现心珠莘王请陞座大众以佛见佛无异见以法说法无别说佛法闻见总现成当阳直下全超越当阳一着非佛非法非见非说非有非无非异非如宽若太虗明如杲日所以三世如来于此示生于此修行于此悟道于此成佛全不由他独承渠力只如今千圣顶𩕳上拈出了也不以眼见不以耳闻不以言宣不以心X知正当恁么时须是箇人始得所以道大人具大见大智得大用举一明三告往知来正当恁么时不涉寅缘一句作么生道还委悉么楚泽蓂开五百岁蟠桃暗长一千年复颂云一尘才举一剎现一华开时一佛生克证金刚得长寿六根昼夜放光明济王请陞座以无漏根作奇特事以解脱智种金刚缘不于他处现身长在顶门独露非心非佛非异非如等闲拈一茎草作丈六金身等闲说一句可以当金刚宝剑人人皆禀此用各各悉禀此心若能返照回光便是毗卢正体岂不见波斯匿王问释迦老子云我昔未成佛诲见迦栴延咸言此身死后断灭我虽值佛心犹狐疑此身念念迁变不知有不迁变者于是释迦世尊谓波斯匿王言尔虽知迁变不停还知身中有不变者否王合掌白佛云我实不知佛言大王汝年几岁见恒河水王言我生三岁时见佛言如今云何王言经今六十二年见与三岁时无异佛言大王汝面虽皱皱者为变而此见精性未曾变变者受灭不变者元无生灭释迦老子向千圣顶𩕳万仞峰头指出金刚性不变不易湛寂凝然堂堂显露由是波斯匿王识其本心敢问大众只如今一切人皆见山僧陞堂且道此见从何而得与威音巳前空劫那畔是同是别若见得无异无别则见现前正当恁么时一句作么生道觌面击开无尽藏头头涌出夜明珠复云济国大王具大根器有上乘种性生为X帝子身极贵荣不忘诸佛付嘱知有此大因缘垂神教典深识果因凡所施为心源洞照所以此之作善因缘行阴隲保其富贵长久福禄弥隆有福修福若大海之纳众流惟利根种智之人具如是作用只此便是普光殿无相身为卢舍那万行因华圆果海福源洪注溢天河真觉添禅师元祐初游京师徐国大王闻师道风一日遣使召师入宫陞座毗卢遮那实性与汝等诸人本性无别从旷劫来轮转法界于受生中无本无末无去无来无性无相无古无今纤尘不立毫发难存无正法之可分何象末之为间故知法界众生无成无坏自性本源是佛然虽如是据衲僧门下天地悬殊既有生而有灭复有去而有来正像末法既无差性相昭然而可覩于其中间无有成佛无不成佛于般若藏无所间然直饶三世诸佛六代祖师天下老和尚神通过于鹙子辨智胜于满慈到者里也须结舌亡锋良久曰国令巳传清宇宙人人各贺太平年诏汰提纲文殊道禅师宣和改元下诏改僧为德士上堂祖师西来事今朝特地新昔为比丘相今作老君形鹤氅披银褐头包蕉叶巾林泉无事客两度受君恩所以道欲识佛性义当观时节因缘且道即今是甚么时节毗卢遮那顶戴宝冠为显真中有俗文殊老叟身披鹤氅且要俯顺时宜一人既尔众人亦然大家成X立丛林喜得群仙聚会共酌迷仙酹同唱步虗词或看灵宝度人经或说长生不死药琴弹月下指端发太古之音棊布轩前妙着出神机之外进一步便到大罗天上退一步却入九幽城中祇如不进不退一句又作么生道直饶羽化三清路终是轮回一幻身法海立禅师因朝廷有旨革本寺为神霄宫师陞座良久乃谓众曰都缘未彻所以说是说非葢为不真便乃分彼分此我身尚且不有身外乌足道哉正眼观来一场笑具今则圣君垂旨更僧寺作神霄佛头上添箇冠儿筭来有何不可山僧今日不免横担拄杖高挂钵囊向无缝塔中安身立命于无根树下啸月吟风一任乘云仙客驾鹤高人来此呪水书符叩牙作法他年成道白日上昇堪报不报之恩以助无为之化祇恐不是玉是玉也大奇然虽如此且道山僧转身一句又作么生道还委悉么掷下拂子竟尔趋寂诏复披剃提纲圆悟勤禅师僧复披剃谢恩罢陞座天中之天圣中之圣处域中之大超方外之尊执宝箓以临民覆金轮而御极廓清六合亭毒万方聿降纶言重兴佛法遂使普天释子复换僧仪归本笏于裴相公纳冠簪于傅大士重圆应真顶相再披屈㫬田衣俄倾之间追还旧观皇恩崇重倍万丘山草木之微云何图报輙倾肝胆少出毫芒大众先佛有顶𩕳一机如击石X火似闪电光祖师有末后一句吞栗棘蓬跳金刚圈可以敌胜惊群可以转凡成圣腾今现古葢色骑声如今对众拈来不犯从前露布还委悉么洪钧妙力先天地覆载恩归大圣人披剃当晚小参重圆僧相复方袍优钵罗华未易遭恩重丘山何以报輙提纲要一秋毫尽十方世界若长若短若纵若横以至香水海不可说不可说无边剎海尽在箇一秋毫有时现无边身东涌西没南涌北没中涌边没作无量无边神通变化也只不出此一秋毫有时冷啾啾地如枯木朽株寒灰死火一念万年万年一念也只不出此一秋毫乃至作为无量无边殊胜奇特难行苦行转化一切成佛作祖亦不出此一秋毫诸人还知此一秋毫么若知去未开口巳前未举意巳前生佛未兆巳前空劫巳前好荐取既荐得则卷而怀之任任运运如兀如痴不妨是一箇没量大人如或未然却须返照回光若动若静若住若行若坐若卧须是究他根源始得父母未生巳前父母既生之后六根四大三百六十骨节完具寒时知寒热时知热饥时知饥饱时知饱以至顶天履地含齿戴发尽承此箇恩力且道此箇恩力如何趣向还知么一气不言含有象万灵何处谢无私文殊道禅师复僧上堂不挂田衣着羽衣老君形相颇相宜一年半内闲思想大抵兴衰各有时我佛如来预谶法之有难教中明载无不委知较量年代正X在于兹魔得其便惑乱正宗僧改俗形佛更名字妄生邪解删削经文饶钹停音钵盂添足多般矫诈欺罔圣君赖我皇帝陛下圣德圣明不忘付嘱不废其教特赐宸章颁行天下仍许僧尼重新披削实谓寒灰再燄枯木重荣不离俗形而作僧形不出魔界而入佛界重鸣法皷再整颓纲迷仙酹变为甘露琼浆步虗词翻作还乡曲子放下银木简拈起尼师坛昨朝稽首擎拳今日和南不审祇改旧时相不改旧时人敢问大众旧时人是一箇是两箇良久曰秋风也解嫌狼借吹尽当年道教灰大梅英禅师诏复天下僧尼师独无改志至绍兴初晨起戴桦皮冠披鹤氅执象简穿朱履使击皷集众陞座召大众曰兰芳春谷菊秋篱物必荣枯各有时昔毁僧尼专奉道后平道佞复僧尼且道僧尼形僧作么生复取冠示众曰吾顶从来似月圆虽冠其发不成仙今朝抛下无遮障放出神光透碧天掷之于地随易僧复提鹤氅曰如来昔日贸皮衣数载惭将鹤氅披还我丈夫调御服须知此物不相宜掷之举象简曰为嫌禅板太无端岂料遭他象简瞒今日因何忽放下普天致仕老仙官掷之提朱履曰达磨擕将一只归儿孙从此赤脚走借他朱履代蔴鞋休道时难事掣肘化鹏未遇不如鵾画虎不成反类狗掷之横拄杖曰今朝拄杖化为龙分破华山千万重复倚肩曰珍重佛心真圣主好将尧德振吾宗掷下拄X杖歛目而逝大慧杲禅师被旨还僧谢恩罢拈香祝圣毕乃就座云青毡本是吾家物今日重还旧日僧珍重圣恩何以报万年松上一枝藤遂拈起拄杖云一枝藤在者里且报恩一句作么生道若也道得粉骨碎身未足酬一句了然超百亿其或未然山僧不免为诸人道破长将日月为天眼指出须弥作寿山列祖提纲录卷第二列祖提纲录X卍XXX列祖提纲录卷第三武林十八㵎理安禅寺住持娄东行悦集国忌提纲大慧杲禅师徽宗皇帝大祥上堂拈香罢乃就座云身从无相中受生犹如幻出诸形象幻人心识本来无罪福皆空无所住从上诸圣莫不皆从无所住处成就众生于无所住处降神处胎十月于无所住处示现诞生于无所住处示现行七步于无所住处示现处王宫于无所住处示现出家于无所住处示现行苦行于无所住处示现坐菩提树下成等正觉于无所住处示现降伏魔军于无所住处示现坐道场X转法轮度有情于无所住处示现授诸菩萨阿耨多罗三藐三菩提记于无所住处作佛事巳示现入般涅槃召大众云从上诸圣既如是示现今日臣僧宗杲亦如是说法只将如是之法恭为徽宗圣文仁德显孝皇帝显肃皇后用严仙驾伏愿不守自性普现尘中坚密身同彼上人住不思议解脱海下座天目禅师徽宗皇帝上僊上堂星辰日月佐干穹覆冐坤维巳大同十二玉楼人自去山河长在月明中笑隐䜣禅师文宗皇帝圣忌满散藏经上堂尊而无上高超象帝之先贵不可名坐断毗卢之顶其体之大则容摄十虗其用之广则包括万类如月𣹢众水无分净秽之殊春在百花不见正偏之相妙有不有真空不空所以道无边剎境自他不隔于毫端十世古今始终不离于当念掷大千于方外纳须弥于芥中于斯见得便见文宗皇帝昔从佛地示现王宫抚治邦家乂安宗社化导巳周复归佛位寂然不动智普应于十方廓尔无私化巳周于沙界臣僧与么赞扬且道还契圣意也无良久云优钵天香吹不断又从兜率下阎浮复说偈云佛心觉照妙无遗包括干坤转化枢日应万机常历历那伽大定自如如三千剎海毗卢藏百亿山河帝网珠惟愿不忘悲智力重开慧日照昏衢圣忌满散藏经上堂掀翻宝藏不涉言诠顿悟经王宁拘文字所以道在圣同圣在凡同凡在天同天在X人同人尘尘尔剎剎尔念念尔不动纤毫修证心一超直入如来地诸人若能如是披阅方可上承文宗皇帝神御顿辔圆觉妙场游戏大华藏海住佛境界同佛受用或示千百亿身四圣六凡群机齐赴或现三十二应河沙国土妙用全彰如是则祐我邦家福我黎庶功高莫报恩大难酬正与么时且追严一句作么生道良久云虗空可量风可系无能尽说佛功德复举梁武帝请傅大士讲经士挥尺一下下座师云法筵龙象听全提大士何烦按尺挥真俗混融犹有化君臣道合自无为风吹日炙毗卢藏鹊噪鸦鸣诸佛机三会龙华齐渴仰人间天上几时归圣忌满散藏经上堂释迦如来为一大事因缘出现于世四十九年宣掦正法化导群生至法华会上为诸弟子授记作佛始畅本怀然后入般涅槃示化仪之有终也如我文宗皇帝乘佛愿轮缵皇正统灵枢密运廓清魔孽之封疆宝印全提绍继祖宗之神器屡推义让广布仁慈宰辅效忠建大勋于伊吕嗣皇继圣臻至治于唐虞八表归仁万邦乐业而奄弃臣民复归佛位皇太后遣使颁降金帛看阅大藏经文上资圣驾佛化王化功归一揆金轮法轮同转道枢于一毫端现宝王剎当处圆成破一微尘出大经卷称性演说其见色也头头弥勒其闻声也处处观音文殊于无差别智现有差别身普贤于有差别境入无差别定剎剎自然正受尘尘法尔禅那何处不成X等正觉何处不转大法轮何处非化导群生何处非入般涅槃又何福不臻何恩不报如斯提唱犹是教乘展演之谭只如不落玄妙机关一句如何剖露良久云先皇功业垂无极圣子神孙亿万年复举东印土国王请般若多罗尊者斋次王问云众僧看经尊者缘何不看者云贫道入息不居阴界出息不涉万缘常转如是经百千万亿卷非但一卷两卷师颂云是经常转百千卷越圣超凡亘古今阿阁自便丹凤宿澄潭岂怖卧龙吟江河淮济同归海钗钏缾盘共一金纵有虗空广长舌宣扬不尽圣恩深弘觉忞禅师毅宗烈皇帝小祥陞座黄阁帘垂紫罗帐合体极尊贵未尽今时须知向上更有一人逍遥行鸟道摆手出玄途混迹类中华冠从教下却藏身炭里宝殿一任苔生然而虽不存正位九州四海悉禀威灵虽不守大功帀地普天咸承恩力所以道有物先天地无形本寂寥能为万象主不逐四时凋既不逐四时凋且道此人即今作么生奉重随缘观自在何处不称尊佛日岳禅师建中靖国元年皇太后上僊被旨同六禅长老就文德殿陞座乃曰最初说法者不知末后句末后说法者不知最初句最初句适来慧林禅师巳为诸人说了也说则说了末后句且如何说若约三乘十二分教偏圆顿渐半满一音不免执指为月入海算沙直似澄潭月影后夜钟声随扣击以发音X逐波澜而不散犹是生死岸头事故乃菩提达磨观象神州有大乘器所以泛杯千顷浪登陟万重山首造于梁梁以果因有为之法而垂问达磨揭圣谛第一义而奉答梁主未契遂之嵩少九年面壁不立文字逈出三乘直指人心见性成佛当时神光二祖立雪断臂得髓明心一花五叶结果自成六代传衣后人得道自此东华方信有正法眼藏涅槃妙心中下随根迷悟相半信知此事非大根大器不能领悟何以故见闻觉知是法法离见闻觉知便乃火聚当岐铁山在路自然少室峰前壁立千仞曹溪路上水泄不通于其中间祖风不无凌迟颓纲亦将委地虽然如是法无定相道假时章建大法幢演大法义兴此一大事因缘利乐有情不在他时须际会千佛前后知之今日幸遇大圣人出现于世广大流布廓周沙界实千载之一遇至若尧舜禹汤端拱垂衣无为之化不为不至若乃开方便门示真实相十方嘉会四聚同延辟古佛之家风发含生之大本未可与今日同时而语何谓也释提桓因与善现发明般若唯止真空波斯匿王为庆喜特指不迁犹存俗谛惟此教外别传向上一着章显当今岂非希有之缘应在震旦然溪山各异云月是同同声相应同气相求方知此事无古无今无彼无此高而无上广不可极渊而无下深不可测毛吞巨海芥纳须弥在天同天在人同人在天则为日为月为照为明在人则为君为X臣为忠为孝以此而推百亿日月百亿须弥百亿四大海根身器界情与无情同一体性莫不仁者见之谓之仁智者见之谓之智百姓日用而不知其能会万物于自已者其唯圣人乎由是灯灯续焰叶叶相承百千世月点慧灯光融三界十万里星排祖干凉荫四生是知法轮再转于支那帝日长辉于震旦始然者法无大小物无适莫皆被其光皆蒙其泽以至草木禽鱼无远不及祇如舍卫国王欲往灵山见佛勅诸臣僚山河大地草木丛林须同去见若一草一木不去吾则不得见佛大众祇今干坤之内宇宙之间山河大地草木丛林去亦不去来亦不来湛湛无私巍巍不动乃文乃武乃禅乃律同在九重天上慈德殿前同时见佛诸仁者见则不无且作么生见良久云重瞳日月明无尽隆准山河秀有余佛印清禅师皇太后上僊五七被旨演法于慈德殿登座问答罢乃曰适来净因禅师云最初说法者不知末后句末后说法者不知最初句臣僧今当末后说法却奉为大行太后演最初句还知么灵源湛寂物我皆如佛性情真圣凡同体弥沦千古廓彻太虗本绝去来何甞生灭今日人天交接幽显普临皇风习习以和春帝日迟迟而育物万乘正登于舜殿六禅齐仰于尧天奉为太后建此法筵指古佛心开正法眼于斯见得朱楼玉殿重重现清净法身金阙瑶池处处露本来面目唯佛与佛同证同知伏惟珍重X祈晴提纲天童朴禅师祈晴上堂久雨不晴半睡半醒可谓天地合其德日月合其明四时合其序鬼神合其吉凶遂喝曰住住内卦巳成更求外象卓拄杖云适来掷得雷天大壮如今变作地火明夷雪巖钦禅师祈晴上堂久两不晴浸烂衲僧鼻孔如何是衲僧鼻孔浮云散尽碧天宽赫赫金盆海里涌高峰妙禅师祈晴上堂天关久鎻不开容日夜滂沱皷黑风以拂击禅床一下云愤性一槌俱击碎顶门迸出一轮红湛堂准禅师祈晴上堂札久雨不晴直得五老峰头黑云叆叇洞庭湖里白浪滔天云门大师忍俊不禁向佛殿里烧香三门头合掌祷祝呪愿愿黄梅石女生儿子母团圆少室无角铁牛常甘水草喝一喝有甚交涉顾众曰不因杨得意争见马相如祈雨提纲圆悟勤禅师祈雨上堂曹溪路上天高地厚少室峰前土旷人稀孤然危坐冷萧萧大野横身风䬃䬃眼见则瞎耳听则聋口说则哑虽然不出一毫端含吐十虗无向背既然有恁么神通具恁么作用为什么干燥燥地东海鲤鱼打一棒忙忙帀地便为霖龙门远禅师知府曾公舍人入山祈雨上堂举刘禹端公问云居雨从何来对云从端公问处来师云雨从何来不须寻讨徧满虗空拔济枯藁定明妙应灵X通知府舍人台造真箇是为雨为霖莫不为忻为好且问诸人是定明雨舍人雨百姓雨定当得么良久卓拄杖一下云三下座真净文禅师祈雨示众云狮子不食鵰残快鹰那打卧兔放出临济大龙抽却云门一顾遂拈拄杖云龙行雨至三草二木大沩泰禅师祈雨上堂火云烧田苗泉源绝流注娑竭大龙王不知在何处以拄杖击禅床云在者里看看南山起云北山下雨老僧更为震雷声助发威光令远布乃高声曰闹弄闹弄石屋珙禅师祈雨上堂记得去年时五月火云烧田天不雨家家插种望今年不料今年又如此伟哉公侯将相心忧民切切如忧巳扣之龙神便感灵来此阎浮澍甘雨霈然不止三日霖天人群生悉欢喜敢问诸人且道承谁恩力以拂子击禅床云苏噜苏噜㗭哩㗭哩师子端禅师祈雨上堂山㵎水流如凿开旱年祈雨为民灾不知云从何处起只见雨从头上来无相真禅师慈溪邑侯祈雨请就龙潭示众遮墺龙王现白龟应身何事出潭迟欲知利物及民处便好为霖济早时众市户再祈雨请就龙潭示众久旱山川若火焚神龙何忍卧渊深愿兴雷电重施雨以济斯民渴望心无文璨禅师祈雨上堂一冬不雨一春不雨九土皆X焦枯天高呌无路拈拄杖云开先拄杖子忽然变作空行龙王油然起云霈然洪澍直得枯者荣甲者拆萌者吐卓拄杖一下云发机须是千钧弩无用宽禅师祈雨上堂本自无生掣电挥星须弥倒卓雨似盆倾喝一喝下座愚庵及禅师祈雨看经上堂举睦州看华严经次有僧问是甚么经州云大光明云青色光明云紫色光明云那边是甚么云僧云南边是黑云州云今日定有雨师云睦州将错就错瞒者僧则易瞒普慈则难山门今日看经设有僧问是甚么经只向道扇子𨁝跳上三十三天筑着帝释鼻孔东海鲤鱼打一棒雨似盆倾丰年野老讴歌甚住处嘉禾合穗生下座恕中愠禅师祈雨上堂甘雨愆期田畴龟拆衲僧鼻孔焦热生烟拈拄杖云拄杖化为龙向南阎浮提行雨去也山僧不可洗手奉功未免助其神力卓拄杖云急急如律令勅箬庵问禅师祈雨上堂万里无片云青天也须喫棒以拂子指云那边云生也掷拂子云一雨普滋弘觉忞禅师祈雨上堂拄杖子化为龙吞却干坤了也山河大地甚处得来云门老子只解瞻前不知顾后把将话头打作两橛殊不知山河大地即是拄杖子拄杖子元不异大地山河一切智智清净无二无二分无别无断故所以拄杖子有时把住山河光烁烁绝渗绝漏拄杖子有时放行大地黑漫漫倒岳倾X湫是则固是祇如拄杖子今日轮次山僧又且如何提掇举起拄杖云拄杖子化为龙兴云吐雾弥覆干坤去也炎蒸暑热从甚么处得来大众山僧恁么提掇还称他云门意旨也无称与不称则且置掷下拄杖云担板休于潭影卧为霖且去润焦枯三宜盂禅师祈雨上堂拈拄杖曰震法雷兮鸣法皷山门头弥勒开眉布慈云兮洒甘露塔尖上商羊起舞四海龙王脑门裂三十三天叫冤苦云鎻赵州关雨打云门普拈起一毫端尘剎无焦土于此作佛法商量笑诸君从头莽卤所以者一着子大似龙王行雨不从龙王身出不从心出不自云生亦非空有以不思议力时行雨事成熟谷稼繁长草木大众既不从身心中出且道雨自何来卓拄杖曰赫连皇甫牧云门禅师祈雨上堂十五日巳前干爆爆地十五日巳后天作时雨山川出云正当恁么时如何溪北耕南田地上泥牛耕出古黄金谢雨提纲智门祚禅师谢雨示众云数日好雨且道雨从甚么处来若道从天降那箇是天若道从地出唤甚么作地若更不会所以古人道天地之前径时人莫强移箇中生解会眼上更安锥又云赫日里我人云雾里慈悲霜雪里假褐雹子里藏身还藏得身么若藏不得却被雹子打破你髑髅楚石琦禅师州中谢雨上堂正觉知见时知见即是X心当心即知见知见即如今娑竭罗龙王出海绕须弥山三帀一头直至梵天口吐黑云遮却大千世界然后降雨于是梵王问云雨从何来龙王答云从问处来又问云问从何来龙王懡㦬而退起一阵勐风吹散黑云依旧天晴日头出顾视大众云我适来道箇什么众无语乃呵呵大笑恕中愠禅师祈雨有应上堂信心生一念诸佛尽能知拈拄杖云诸佛在者里信心在什么处昨日焚香祷告今朝骤雨倾盆清凉热恼甦活枯苗画拄杖不是信心所感不是诸佛降灵若也会得被我熟瞒若也不会长连床上有粥有饭无相真禅师谢雨众请就龙潭示众山僧多幸造灵祠却感龙天力护持上泽不知何以报重来聊以谢恩私弘觉忞禅师立秋并谢雨上堂三伏火云中秋风动㵳泬香芬十里荷衣捣千家月历历清秋令明明朱夏节夏秋曷以分智者善甄别大众者里合得甚么语与此时相应去莫是月色水铺地鴈声秋满空么算来犹隔半月程莫是秋风吹渭水落叶满长安么眼前未有与么事毕竟作么生道得恰好去山僧者里有一道依时及节不伤物义铸古镕今通上彻下底灵验底真言只是诸人不得作佛法会不得作世法会但能至心听受要会天地同根万物一体有甚么难乃合掌云易见龙王大易见龙王甘露连注龙X王毗疎其梨那龙王会么山中无六月一雨便成秋祈雪提纲五祖演禅师祈雪上堂一年只余此月天道未甞降雪奉告三界龙神各自递相报说普天普地铺银且要应时应节更望大众慈悲为念普贤菩萨毕竟作么生摩诃萨应庵华禅师祈雪上堂夜来得一番雪子细思量有五件奇特事应时应节灾殃殄灭能除恼热众人定叠又见老鸦头白且道衲僧门下毕竟如何文殊疾走无边方普贤眼里重添屑谢雪提纲杨岐会禅师因雪示众杨岐乍住屋壁疎满床皆布雪珍珠缩却项暗嗟吁良久云翻忆古人树下居因雪示众雪雪处处光辉明皎洁黄河冻鎻绝纤流赫日光中须迸裂须迸裂那咤顶上喫蒺藜金刚脚下流出血保宁勇禅师因雪上堂瑞雪下残腊和风生早春空将未归意说向欲行人未归意绝忌讳欲行人何疎亲绕须弥山转百千帀不知毕竟向甚处藏身拍禅床下座湛堂准禅师因雪上堂今朝腊月十夜来天落雪群峰极目高低白绿竹青松难辨别必是来年蚕麦熟张公李公皆忻悦皆忻悦皷腹讴歌笑不彻把得云箫缭乱吹依稀犹如杨柳枝又不觉手之舞之足之X蹈之左之右之喝曰禅客相逢祇弹指此心能有几人知雪窦显禅师谢雪上堂雪覆芦花欲暮天谢家人不在渔船白牛放却无寻处空把山童赠铁鞭蒋山泉禅师因雪上堂召大众云还有过得此色者么良久云文殊笑普贤嗔眼里无筋一世贫相逢尽道休官去林下何曾见一人洞山聪禅师因雪上堂春寒凝沍夜来好雪还见么大地雪漫漫春风依旧寒说禅说道易成佛成祖难珍重真净文禅师因雪上堂大地雪漫漫春来依旧寒说禅说道易成佛作祖难洞山则不然而今坐立一一成佛作祖何更有难有易遂拈拄杖云不可不成佛所以假言三十二八十也空声拄杖子唤作成佛不是空声释迦弥勒文殊普贤不是空声而今触目遇缘万别千差不是空声都无实事佛法到者里也要人承当有么有么乃击香台下座因雪上堂举庞居士辞药山因缘师云全禅客当断不断反招其乱且道全禅客当时合下得什么语免被庞公折挫如今莫有扶持佛事者么出来开发大众眼目亦表自已参学身心如无老僧为你说破今日腊月初十山门街坊丐者入寮打叠忽有人间诸丐者巳在寮中时又作么生良久乃喝云相逢不下马各自有前程X大慧杲禅师因雪上堂买铁得真金求雨得瑞雪五峯玉琢成千树银花结龙王降吉祥普贤呈丑拙三世如来祕密门今日一时都漏泄虽然如是者里有一处可疑且道疑箇甚么恐日出后一场漏逗因雪上堂腊月十五天降雪为瑞为祥无空阙文殊露出广长舌普贤大士得一橛如何是那一橛看锢鏴着生铁应庵华禅师因雪上堂即心即佛非心非佛不是心不是佛不是物冷水浸冬瓜大家厮淈𣸩虽然淈𣸩中却有箇分晓处蓦拈拄杖云山僧夜来吟得箇山偈举似大众雪子落纷纷乌盆变白盆忽然日头出依旧是乌盆忽有箇衲僧出来道长老长老此是雪诗乃对他道冬行春令便下座密庵杰禅师因雪上堂满目纷纷呈瑞雪填沟塞壑谁辨别文殊无处顿浑身普贤失却真妙诀乌鸦变作白头鸦铁树翻成银线结报诸人瞥不瞥庭际无人立片时便是太平底时节喝一喝下座雪巖钦禅师因雪上堂寒风凛冽遥空下雪非特红炉焰上莫觅踪由逗入芦花深处犹难辨别往往到者里十箇有五双尽道明一色边事殊不知正是空中花眼中屑正恁么时且道是天寒人寒下座巡堂喫茶中峯本禅师因雪示众一片两片飞入人间寻不见三尺五尺积向茅檐难辨的银象三千界灵瑞身光X有空皆徧玉龙八百万败残鳞甲无地可埋梅花之恨独深渔簑之归未晚且道与蒲团禅板边坐堆堆底人有何交涉古者道今日雪下丛林有三种僧一种向被位头究明自已一种向经案上吟咏雪诗一种向火炉角说喫堂供此三种僧那箇合受人天供养合受不合受置之勿论诸禅德你还知结雨为雪凝水为氷底道理么然结雨为雪固是造物变化宜乎不知如凝水为氷遽以流注之质顿成坚碍之形虽金石不可与较其固请以喻明之佛性犹水也以无量劫中迷妄之寒气念念凝合由是结佛性之水为氷也且正当氷时未甞不具佛性之水柰何迷妄之寒交结未化虽全体是水而不得为流注灌溉之用耳或不以智慧之日融之安有自化之理如是观察向道之念可得而免诸或谓古人相逢弹指便解知归岂必待奋神力下苦工而后然哉你殊不知或不曾奋神力下苦工于曩昔任你相逢弹破指头也无你知归之理未有一佛一祖不因智慧之日融化迷妄之寒氷而能复其佛性之水也今日一箇所参话信得及处靠得稳时岂非真智慧耶一旦工夫熟时节至千丈氷山也是水万寻雪岭也是水滔滔然流归佛性之海任你空中积雪火里生氷未闻冻合无边之海诸禅德莫道本上座长于譬喻葢法理如是也更听一偈冻云四合雪漫漫孰解当机作水看只为眼中花未瞥启窻犹看玉琅玕X无文璨禅师因雪上堂古人道若端的得一回汗出一茎草上现琼楼玉殿山僧从前疑着此语今日看来果然因雪上堂捱到虗空粉碎时空花一任眼前飞若还别觅安心法客路漫漫何处归呆庵庄禅师因雪上堂大地雪漫漫山深分外寒断肱人不到面壁也无端大众且道是祖师无端山僧无端拈拄杖掷下云无端无端愚庵及禅师因雪上堂蓦拈拄杖卓一卓云干坤大地一时粉碎了也十方诸佛六代祖师天下老和尚直得瓦解氷消独有普贤菩萨具大神力现大神变欢喜踊跃喃喃说偈云雪子落纷纷乌盆变白盆忽然日头出依旧是乌盆忽有箇汉出来道长老长老此是雪诗衲僧分上合作么生只向道三冬多瑞雪皷腹乐尧年月江印禅师因雪上堂白牛露地南泉无处寻踪香象渡河普贤失其境界寒凛凛玉楼起粟白皑皑银海生花古佛堂前灯笼起舞夜明帘外露柱交参显扬少室家风揭示新年佛法太阳溢目依然水绿山青大地春回直得河清海晏拍禅床野老不知尧舜力冬冬打皷乐丰年密云悟禅师因雪上堂昨日青山今朝白雪众兄弟好消息野鹿行人步步成迹唯有挂角𦏰羊绝气息从来猎犬难寻觅高着眼始得X列祖提纲录卷第三列祖提纲录X卍XXX列祖提纲录卷第四武林十八㵎理安禅寺住持娄东行悦集佛降诞提纲黄龙南禅师佛诞上堂今日四月八我佛降生之日天下精蓝皆悉浴佛记得遵布衲在药山会里充殿主浴佛之次药山问汝只浴得者箇还浴得那箇么遵云把将那箇来药山便休大众古人随时一言半句亦无巧妙今人用尽心力安排终不到他境界众中商量或云者箇是铜像那箇是法身铜像有形可以洗涤法身无相如何洗得药山只知其一不知其二被遵公靠倒直得口似揙担不胜懡㦬又云古德垂问只要验人问汝那箇便道是者箇把捋那箇来正是随声逐色齩他言句上他圈缋药山见伊不会所以便休又道药山恁么来早是无事起事好肉上剜疮遵公不见来病却向灸疮瘢上更着艾爝有云古人得了逢场作戏无可不可何高何低彼此知有自是后人强生分别如前所解葢不遇人一失其源迷而不复所以只凭识心思量计较以当宗乘殊不知有作思惟从有心起用此思惟辨于佛境如取萤火烧须弥山纵经尘劫终不能着是故行脚高人切X须自看从上来事合作么生毕竟将何敌他生死勿以少许浮麤识见自作障碍佛法不是者箇道理同安今日不避口业与诸人说破此二尊宿一出一入未见输嬴三十年后不得错举开福道宁禅师浴佛上堂未离兜率巳降王宫未出母胎度人巳毕诸禅德日日日从东畔出朝朝鸡向五更啼虽然不是桃花洞春至桃花亦满溪又道毗篮园内右脇降生七步周行四方目顾天上天下唯我独尊大似贪观天上月失却手中珠还知落处么若知落处方为孝子顺孙苟或未然不免重下註脚良久云曰天生伎俩能奇恠末上输他弄一场圆悟勤禅师浴佛上堂一手指天一手指地末上一机衲僧巴鼻步步莲华金盆澡洗西天东土共流传至今处处浇香水良久云车不横推理无曲断下座云峯悦禅师四月八日上堂教中道四月八是佛生之日放大光明照耀十方地涌金莲华自然棒双足东西及南北各行于七步分手指天地作狮子吼声上下及四维无能尊我者后来云门大师举了云老僧当时若见一棒打杀与狗子喫却且图天下太平师云奇恠诸禅德云门虽有定乱之谋且无出身之路若也辩得许你顶门具一只眼便下座龙门远禅师浴佛上堂如来妙色身真实难藏覆不挂本来衣岂着娘生袴无忧树下降生时南北东西行七步行七步度尽众生无所度今辰四月初八我X佛如来降生之日天下精蓝煎汤浴佛佛则从诸人浴且道如何是佛要知么佛名如来常在不灭有人见得山僧更不忉忉若无人见得山僧重说偈言昨日如来垂法雨今朝法雨洗如来了然一味无差别云外青山朵朵开欲报如来深恩殿上重新浴过下座护国元禅师浴佛上堂者释迦老子初生下来便作箇笑具一手指天一手指地云天上天下唯我独尊后来云门大师道我当时若见一棒打杀与狗子喫却贵图天上太平尚有人不肯放过却道赞祖须是云门始得且道那里是赞他处莫是一棒打杀处是么且喜没交涉今日南明乍此住持祇得放过若不放过尽大地人竝皆乞命始得如今事不获巳且同大众佛殿上每人与他一杓何故岂不见道乍可违条不可越例以拂子击禅床下座大慧杲禅师浴佛上堂未离兜率巳降王宫未出母胎度人巳毕者箇是题目摩耶夫人毗蓝园里攀无忧树右脇而生悉达太子直得九龙吐水沐浴金躯地涌金莲以承其足者箇是序分以手指天地作大狮子吼上下及四维无能尊我者者箇是正宗育王今日专为流通去也遂拈拄杖卓一下云释迦老子来也举起云净法界身本无出没大悲愿力示现受生巳上四段不同收归上科掷下云下座与大众同到殿上再讲经首呕啊X浴佛上堂九十七种大人相庄严微妙净法身示现诞生出母胎为众生故作佛事且作么生是作底佛事良久云下座与首座大众同入如来香水海助者老子转大法轮浴佛示众末后一句子声前露倮倮葢天葢地葢声葢色黄面老子得箇一着子便道未离兜率巳降王宫未出母胎度人巳毕及至初生则震动一切世界网便一手指天一手指地作大狮子吼道天上天下惟我独尊为一大事因缘故开佛知见示佛知见悟佛知见入佛知见殊不知数千年后被箇跛脚阿师要一棒打杀与狗子喫贵图天下太平且道释迦老子过在什么处莫是指天指地开大口么莫是不合鼓弄人家男女么莫是开佛知见示佛知见悟佛知见入佛知见么若恁么商量不惟谤他释迦老子亦乃辜负云门大师到者里若知云门落处即知自已落处且道落在甚么处良久云万古碧潭空界月再三捞摝始应知复举僧问五祖如何是佛祖云露胷跣足如何是法云大赦不放如何是僧云钓渔船上谢三郎师云此三转语一转具三玄三要四料拣四宾主洞山五位云门三句百千法门无量妙义若人拣得许你具一只眼梁山远禅师浴佛上堂举药山浴佛公案拈云者僧问处依稀越国髣髴杨州药山答来眼似流星机如掣电检点将来二俱不了若是山僧即不然当时才X见他问只浴得者箇且浴不得那箇但转木杓柄与伊待他拟议之间拦面便泼假饶者僧有大神通具大智慧也无施展处敢问大众者箇即且置唤甚么作那箇下座佛殿烧香为你说破灵隐原禅师浴佛上堂举药山浴佛话师云者一箇那一箇一一从头都浴过药山布衲谩商量仔细看来成话堕成话堕转誵讹拍禅床云武林春巳老台榭缘阴多浴佛上堂举香严和尚云去年贫未是贫今年贫始是贫去年贫犹有卓锥之地今年贫锥也无众中忽有箇汉出来问长老错了也今朝四月八是佛生日如何举此公案山僧只对道住持事繁下座妙峯璨禅师浴佛上堂今朝是如来降生之节天下缁流莫不以香汤灌沐共报洪恩为甚么教中却道如来者无所从来既是无所从来不知降生底是谁试请道看若道得其恩自报若道不得明年四月八还是蓦头浇天童觉禅师浴佛上堂今日是释迦老子降诞之辰长芦不解说禅与诸人画箇样子祇如在摩耶胎时作么生以拂子畵此相曰祇如以清净水浴金色身时又作么生复画此水相曰祇如周行七步目顾四方指天指地成道说法神通变化智慧辩才四十九年三百余会说青道黄指东画西入涅槃时又作么生乃画此⊕相复曰若是具眼衲僧必也相许其X或未然一一历过始得应庵华禅师浴佛上堂德山拆却佛殿云门一棒打杀麻三斤殿里底杖林山下竹筋鞭三遭痛棒九到洞山若作佛法商量烂却舌头不作佛法商量堕坑落堑到者里黑漆拄杖有屈无叫处古庙香炉虽冷烧杀阇黎正恁么时如何武陵春巳老台榭绿阴多浴佛上堂始从鹿野苑终至䟦提河用尽自已心笑破他人口至于拈花付嘱达磨安心南北分宗曹溪列派向衲僧门下正如掘地觅天以拂子划一划云正当今日是我如来大师庆诞之辰天下丛林一年一度谓之浴佛若唤作浴佛喫棒有分若不唤作浴佛辜恩负义岂不见遵布衲浴佛次药山遂问汝只浴得者箇要且浴那箇不得布衲云把将那箇来药山便休去师云遵布衲当时若是箇汉待他道浴那箇不得使拈杓子噼面掷虽然也不得屈药山何故不入虎穴争得虎子佛生日上堂铁壁铁壁从来真实号之曰佛常在苦海中立风吹不入水洒不瀑棒打不入是故以本愿力捞摝众生不息云门忍俊不禁打与狗喫此意深寂非语默可及四月八日是渠诞迹露柱烧香汤巳毕大家送至龛室泥人揩背一拶骨出忽然怒发打瞎顶门眼一只直至而今叫屈屈屈屈堪述休相忆清风匝地有何极咄咄咄焦山体禅师浴佛上堂年年浴佛在今朝目击迦维X路不遥果是当时曾示现宜乎恶水蓦头浇雪巖钦禅师浴佛上堂四月八生悉达九龙吐水浴金躯云门一棒要打杀是大神呪是大明呪是无上呪汝等诸人还见黄面老子么以拄杖一时打散佛生上堂一棒打不杀千古阿剌剌是阿谁兮名悉达更问如何兮四月八佛生日上堂东行西行指天指地尽谓如来降生我道魔王出世一棒打杀贵图太平时当孟夏麦绿桑青浴佛上堂无忧树下右脇诞生巳是造妖揑怪那堪七步周行云门一棒打杀未为剿绝看来只好活塟解脱无底净坑依前日午三更佛生上堂九龙吐水七步周行云门一棒打杀正是摩顶授记葛藤枝蔓重生掷拂子云从教徧地纵横佛生上堂指天指地点胷点肋将谓六识未具初生孩儿元来通身是胆白拈正贼云门老师道一棒打杀餵狗不妨奇特高峰妙禅师浴佛上堂举世尊初生话乃云见怪不怪其怪自坏大众会么更听一颂指天指地展戈矛直至如今战不休假使群灵都杀尽一身还有一身愁佛诞上堂指天指地一棒打杀鸩屎砒霜合造毒药飏在三千世界中不知那箇亲遭着卓拄杖一下佛诞上堂哌声未绝便称尊搅得三千海岳昬恶水X一年浇一度知他雪屈是酬恩中峯本禅师浴佛日示众大众尽十方世界是无忧树悉达太子即今下生一手指天一手指地诸人还见么乃云天上天下惟我独尊还闻么如其不见不闻本上座嬴得热瞒诸人去也碧芙蕖红芍药结成越样花亭黑斑豆赤沙糖煎就异常香水鼠尾巴短长一尊佛相牛眼睛大小一柄杓头普请诸人同时灌沐唤作报德有德皆报唤作酬恩无恩不酬然报德酬恩且置之不问只如二千年外九龙吐水所浴底与今日众手所浇底是同是别若道同孤负释迦若道别孤负自已且释迦老子黄金面具生铁心肝他管你孤负不孤负伹是尔自已等闲孤负则未免虗生浪死极未来际安有解脱之期为诸人者一念子不能瞥地带累者老汉舍兜率降王宫入母胎示人世造妖揑怪大抹高挥曲尽化仪老婆心切岂谓诸人逗到今日转增迷倒沈酣憎爱结缚死生孤负万端不可枚举你还知三根椽七尺单一钵香炊九条田服尽是者老汉积劫累世指天指地中流出更不肯奋起一片决定不退转正志翻身跳上破蒲团勐提起箇无滋味话一踏到底岂更有别方便耶今日者箇浴佛之杓柄即是出生死险道之梯航斩轮转根株之剑刃岂戏剧哉况是宝炉散薝卜之云蜡炬吐优昙之穗梵音宣而雷动森罗万象共证圆闻禅影移而雨倾尘剎十方同跻正觉所以云未离兜X率巳降王宫未出母胎度人巳毕直下安有一毫剩法与人为知为解涉见涉闻虽然只如四月初八日巳前还有者箇消息也无不因刖足曾三献那得连城价倍高千巖长禅师浴佛上堂摩耶今日产婴孩刚道天宫降下来不是鸡窠生凤卵分明象子出驴胎无明果向空中结三毒华从火里开堪叹祸根深不拔丛林一岁一番灾北磵简禅师浴佛上堂一声哇地便咤哩突出如斯大阐提此土西天起殃害堂堂洗土不成泥佛诞上堂汲井花水煑蔷薇露清净法身遭沾污良久云活戾世界一年一度无用宽禅师浴佛上堂无用震威一喝惊得虗空迸裂云门大师脚短一棒打伊不杀太湖今日报恩一杓恶水浇泼喝一喝云下座去大殿里讽经浴佛佛诞日上堂周行七步弄精魂杀活行藏手眼亲末法儿孙重检点毗蓝园里百花新大众见么天上天下惟我独尊空费梁山水一盆掷拄杖下座古林茂禅师佛诞日上堂释迦老子旷大劫来未甞入灭四月八日何曾降生若谓周行七步目顾四方指地指天作狮子吼正是谩你诸人岂不见遵布衲在药山浴佛次山云汝只浴得者箇不浴得那箇衲云把将那箇来山便休去药山钩头有饵不妨掷去抛来遵布衲脚下泥深未免东撑西拄检点将来一X人浴得者箇不浴得那箇一人浴得那箇不浴得者箇澹湖即不然者箇那箇总与一杓恶水何故功不浪施元叟端禅师浴佛上堂云门当时一棒中峯今朝一杓只此报德酬恩一任诸方贬剥下座佛诞上堂举应庵和尚颂云草本无端拈出来更加註脚放痴獃西天此土谁知已夜半优昙火里开师云应庵与么道大似看锢鏴着生铁山僧别资一路要与黄面老子相见宝觉真空无是非是悲愿弘深上下分指七十九年中妖怪从兹起瞎眼波斯满大唐懵袋乱呈知几几佛诞上堂黄面老子初生下时一手指天一手指地周行七步目顾四方云天上天下惟我独尊与么说话如将金轮宝位直授凡庸其柰土旷人稀相逢者少云门云我当时若见一棒打杀与狗子喫却贵图天下太平因风吹火雪窦云徐行踏断流水声纵观写出飞禽迹画虎成狸山僧恁么抑掦意在于何珊瑚枕上两行泪半是思君半恨君楚石琦禅师浴佛上堂一手指天巳在言前一手指地莫教错会天上天下可知礼也惟我独尊口是祸门正当恁么时如何委悉拈拄杖千古长如白练飞一条界破青山色浴佛上堂今日如来降诞之日灌沐金躯之时为复是有尘灌沐为复是无尘灌沐若道有尘灌沐与如X来敌体相违若道无尘灌沐早是涂污了也毕竟如何可惜一盆汤浴佛上堂未有世界早有此性世界坏时此性不坏出世不出世成佛不成佛总是闲言语净法界身本无出没大悲愿力示现受生恁么说话正是俗气不除且道唤作释迦老子不唤作释迦老子一举四十九恕中愠禅师佛诞上堂明珠在掌随众色以分辉宝月当空逐千江而现影拈拄杖释迦老子生也九龙吐水沐金躯地涌金莲捧双足眼有瞳人底谓我诳吓闾阎皮下无血底谓我将鰕钓鼈卓拄杖观音买胡饼笑倒金刚神呆庵庄禅师佛诞上堂瞿昙降诞是斯辰脱赚古今多少人恨杀云门棒头短虗空迸作一条痕浴佛上堂举药山浴佛话师云药山能纵不能夺遵布衲能夺不能纵总未具超宗眼在黄龙南禅师云二尊宿一出一入未见输嬴三十年后不得错举早是错下名言径山见处也要诸人共知今日殿中普请浴佛者箇那箇不得动着杓柄到手更莫颟顸击拂子将此深心奉尘剎是则名为报佛恩铁关枢禅师佛诞上堂毗蓝园降生八十种随好行作象王行吼作狮子吼拈拄杖云门大师来也卓拄杖云阿爷阿爷愚庵及禅师佛诞上堂良久云释迦老子生也虾蟆X蚯蚓同证法身露柱灯笼共相庆贺云门大师道我当时若见一棒打杀与狗子喫成人者少败人者多系拂子下座佛诞上堂身口意清净是名佛出世身口意不净是名佛灭度三文钱娶箇黑老婆头不梳面不洗知他是凡是圣月江印禅师浴佛上堂若人欲识佛境界当净其意如虗空远离妄想及诸趣令心所向皆无碍诸禅德拈起杓子便被杓子碍浴得者箇浴不得那箇便被那箇碍浴得那箇浴不得者箇便被者箇碍作么生得所向皆无碍去向悉达太子未入母胎以前道将一句来浴佛上堂天上天下无如佛十方世界亦无比世间所有我尽见一切无有如佛者此是释迦世尊翘足三七日赞弗底沙佛偈超过弥勒九十一劫检点将来好不丈夫只今莫有超释迦越弥勒者么设有也好与三十棒回向毕复云兜率宫中闲不乐却来生此苦娑婆指天指地成何事添得丛林搅閙多儱儱侗侗婆婆和和千年无影树今时没底靴南石琇禅师佛诞上堂东山五祖演禅师因僧问云如何是诸佛出身处五祖云东山水上行圆悟和尚云天宁则不然如何是诸佛出身处薰风自南来殿阁生微凉妙喜老祖闻得当下豁然大悟五祖圆悟恁么提持郑州出曹门妙喜悟去真州望长芦径山X见处也要诸人共知诸佛出身处浑不用思惟早晨喫白粥如今肚又饥佛诞上堂未出母胎天左旋地右转巳出母胎天左旋地右转僧问德山密禅师云佛未出世时如何山云河里尽是木头船僧云出世后如何山云者头踏着那头掀良久相逢说尽平生话依旧心肝不带来了庵欲禅师浴佛上堂大众还见释迦老子么未离兜率满面尘埃既出母胎通身泥土饶你山河大地草木丛林尽为衲僧一一衲僧有无量杓一一杓中有无量香水海直从今日洗至穷劫还得净洁也无者里眼亲手便倒转杓头便见垢相永离十方清净其或未然释迦老子有没量罪过山僧有没量罪过不干诸人事下座浴佛上堂释迦老子未离兜率巳降王宫好与三十棒未出母胎度人巳毕好与三十棒本觉与么判断也好与三十棒释迦老子过处本觉固自知之本觉过处诸人还知么良久拍禅床云擕取诗书归旧隐野花啼鸟一般春笑隐䜣禅师浴佛上堂今朝四月八日天下丛林悉皆浴佛只如无边身菩萨以竹杖量世尊顶丈六了又丈六量梵至天不见世尊顶相正与么时且作么生浴直得长干塔𨁝跳上非非想天撞倒百亿须弥山掀翻无边香水海杜顺和尚欢喜踊跃说偈赞叹怀州牛喫禾益州马腹胀天下觅医人灸猪左膊上X释迦老子被他蓦头一杓隐身无地诸人随例浴佛则不无且道杓柄长多少喝一喝天真则禅师浴佛上堂佛具清净法身因甚年年四月八日将水灌沐诸人若向者里透得本来与佛同生亦能作狮子吼其或未然莫怪海门泄漏且道作么生泄漏天上天下惟我独尊法舟济禅师四月八日示众举药山浴佛公案师云两箇老汉閙浩浩者箇那箇分别不少山僧即不然待他道把将那箇来便与蓦头一杓管教他布衲浑身是水永劫不干是事且置只如教中道如来法身净若虗空汝等诸人一杓两杓拟向甚么处下手若有下手处不妨举起杓头若也不堪下手莫道一杓两杓一滴也无着处举杓云且道者一杓向什么处下手便浴佛云智水湛然满浴此无垢人玉芝聚禅师浴佛上堂欲知佛性义当观时节因缘只如孟夏渐热自释迦老子降生以至今日无丝毫变异之相时节既无变异当知巍巍相好亦无丝毫变异无端向四十九年说心说性说顿说渐致令后代儿孙啐啄不丈夫者总被恶水浇却即今狭路相逢不妨众等也各各与他一杓不见道得人一牛还人一马舍身与受身谁是报恩者击拂下座密云悟禅师四月八日上堂唲声一发独称尊引得儿孙恶水淋不是与人难共聚大端缁素要分明便下座X箬庵问禅师佛诞日解制上堂师拈杖云释迦老子生也卓拄杖云切忌动着错且道是释迦老子错是山僧错是诸人错辨验得者箇错字出与你草鞋一緉其或未然且听拄杖子为诸人判断九龙吐水右脇降生岂不是释迦老子周行七步目顾四方岂不是释迦老子天上天下唯我独尊岂不是释迦老子既是释迦老子释迦老子即今在什么处若道不是释迦老子释迦老子又在什么处卓拄杖云风送野云归碧洞月垂沧海作明珠复卓拄杖下座佛诞上堂一手指天一手指地明如日黑似漆周行七步目顾四方软如铁硬如泥天上天下惟我独尊幸自可怜生因甚云门却要一棒打杀与狗子喫家肥生孝子国霸有谋臣佛诞上堂入山不避虎兕入水不畏蛟龙人天众前不怕天下人检责非为分外莫有恁么人么便请出来当场决战佛未出世人人鼻孔辽天出世后因甚杳无消息此是古今辨龙蛇锻凡圣别邪正析缁素底大关键透过底恁么也得不恁么也得恁么不恁么总得透不过底恁么也不得不恁么也不得恁么不恁么总不得所以学道须是铁汉着手心头便判直趣无上菩提一切是非莫管既一切是非莫管也不管是凡是圣不管是佛是魔不管是古是今不管是彼是此横趋直入不顾危亡奋勇争先逴得便用不妨有时示凡示圣有时现佛现魔有时举古举今X有时分彼分此要且圣凡笼罩他不住佛魔系缚他不着古今度量他不出彼此安置他不得然后头头应用左右逢源一任唤他是凡也得是圣也得是佛也得是魔也得是古也得是今也得是彼也得是此也得徧尘徧剎得妙随流事是过量事人须过量人若是过量人自知过量事今日释迦老子降诞之辰山僧虽则出他一头地也不敢埋没者老子一些子你看者老子才出母腹开张大口一手指天一手指地周行七步目顾四方天上天下惟我独尊若也亲见者老子面目临济三玄三要也在里许洞山五位君臣也在里许云门一镞三关也在里许沩仰九十六圆相也在里许法眼心外无法也在里许既一总在里许跛脚阿师因甚要一棒打杀与狗子喫蓦拈拄杖当炉不避火迸当言不避截舌祖祢殃及儿孙那怕铜头铁额放行也瓦砾生煇把住也黄金失色者条棒今日落在山僧手里且要一担担却卓拄杖铁牛对对黄金角木马双双白玉蹄拈得一枝无孔笛逆风吹又顺风吹复卓拄杖下座玉林琇禅师佛诞度僧上堂师云报恩新长老今年才廿四黄面老瞿昙是吾最小子古往今来多少居曲彔床的大善知识凡于四月八日播弄瞿昙小老的矢臭气则有分还曾梦见瞿昙的师么若向者里缁素得不论剃发不剃发不虗亲到报恩若者里缁素不得直饶新报恩亲手为他刬草也未免对面白X云千万里蓦喝一喝下座佛诞上堂有一人佛之一字素不乐闻念佛一声𠻳口三日有一人见佛欢喜礼拜赞叹种种供养一人恁么一人不恁么同到报恩来且道留那一箇即是有般汉便道功德天黑暗女有智主人二俱不受是者般的正好捉来朝打三千暮打八百何故大海若不纳百川应倒流山茨际禅师佛诞示众举世尊初生话毕师云古今尊宿尽道云门此语奇特谓是将此身心奉尘剎是则名为报佛恩若据东明今日简点将来大小云门只具一只眼何故只管瞻前不管照后东明今日早五更起来烧一炷香献一杯水连称释迦如来三声复大展坐具九拜且不是应时及节亦非报德酬恩具择法眼者试为我缁素看朝宗忍禅师浴佛上堂弥陀寺里释迦诞生僧俗坚请法座高陞诸佛菩萨一齐稽首秽土净土一道均平所以周行七步而目顾指天指地以称尊如来出世不为别事虗空大地更无别人大众识取钩头意莫认定盘星自古真金不博金那堪屈已以从人即今便好勐提取莫待须臾水泼身下座弘觉忞禅师佛诞上堂世尊初生草本不劳拈出一手指天一手指地卖弄小孩儿周行七步脚跟未点地在目顾四方望空启告天上天下惟我独尊囚供死款云门一棒打杀贪他香饵着他钩天童恁么判X断虽则相席打令犹是大嚼对屠门然既庆赞因斋何妨借花献佛乃召云大众世尊初生拈向一边祇如云门一棒且道打得他杀打他不杀若打得他杀西天东土瓦解氷消岂有今朝与么事若打他不杀山僧不免更下毒手去也拽拄杖下座一时打散列祖提纲录卷第四列祖提纲录X卍XXX列祖提纲录卷第五武林十八㵎理安禅寺住持娄东行悦集佛成道日提纲雪巖钦禅师腊八上堂黄面老子六载辛勤寻得鼻孔打失眼睛且道落在什么处雪山午夜一天星佛成道上堂道本无形亦本无名未闻其坏安有其成黄面汉不合造妖揑恠指出夜半一星带累后代儿孙尽是哺糟啜醨彷彷彿彿至今醉梦不醒山僧拄杖子未免为诸人别开一只眼作金鸡报晓一声卓拄杖云红日升天万国明介石朋禅师佛成道示众六载将身草里埋当时合眼几曾开果然见得明星现未到门庭冷似灰偃溪闻禅师佛成道上堂错错六载草绳空自缚身了开得眼来天大晓古今天地古今日月古今星辰X拍膝云剑去久矣切忌刻舟石屋珙禅师腊八上堂只在山中多少好无端走入閙篮来众生福薄难调制一点明星是祸胎腊八上堂雪山高且深忍冻吞麻麦如此过六年仍然是快活无端覩明星刚言成正觉拂袖下山走也是低一着更云度众生重重露拴素看他堂上劳何似山中乐错错年年有箇腊月八元叟端禅师腊八上堂未到雪山脚跟下好与三十既到雪山脚跟下好与三十夜半见明星脚跟下好与三十更有三十山僧自喫释迦老子无分何也有功者赏佛成道上堂举世尊于雪山夜覩明星豁然大悟乃云奇哉一切众生具有如来智慧德相但以妄想执着不能证得师云者老和尚一时错认鱼目以为明珠直至如今翻成话杷灵鹫峰前明星烂烂与昔日雪山略无少异我此一众莫有豁然大悟者么良久云家无白泽之图必无如是妖恠高峰妙禅师腊八上堂黄面瞿昙夜半成道正是唤奴作郎嬴得一场好笑山僧恁么告报也是细姑嫌嫂楚石琦禅师上堂如来明星现时成道你道半夜里磕睡的还见明星么呆庵庄禅师上堂举世尊覩明星公案师云我要问释迦老子唤什么作智慧德相唤什么作妄想执着X拟议不来噼嵴便棒众中还有与释迦老子出气者么拈拄杖不敢望汝与释迦老子出气只是自已鼻孔摸索得着也好靠拄杖愚庵及禅师佛成道上堂举赵州问南泉如何是道泉云平常心是道公案师云王老师过犯弥天将释迦世尊六年雪山千苦万辛所得无上大道等闲花擘殆尽合与二十拄杖当时赵州眼光烁破四天下面被热瞒则且置今日众中莫有为世尊拔本底么如无隆教不是为他闲事长无明忝为遗教远孙未免出只手去也拽拄杖下座一时赶散恕中愠禅师腊八上堂一明一切明一了一切了豁开总持门诸法不相到六年冷坐舌上生茅夜覩明星眼中添翳以手拍禅床左边云释迦老子过者边着就中若有识机宜别休咎底必然别有生涯下座上堂光透日月明暗不收智出圣凡贤愚不立雪山深处夜覩明星豁尔大悟萤火之光也敢问未悟以前向什么处蹲坐既悟巳后又向什么处出头通方作者试出道看良久云休休看看白却少年头填沟塞壑无人会云自高飞水自流无用宽禅师佛成道上堂六年雪山错忽见明星错走下山来错错错假使九州之铁也难铸此一错卓拄杖一下云大地含灵同成正觉下座中峯本禅师示众玄玄绝待妙妙无依独露真常全彰至体名不得状不得雪老氷枯理无碍事无碍天X荒地逈万里云收午夜四方星灿长空揭开威音那畔脑门圆陀陀光烁烁擉瞎髑髅背后眼孔净倮倮赤条条勒回三万劫风飞雷厉之神机突出五千轴海涌云屯之寐诟大众释迦老子来也即今在诸人眼睛里仰见明星顶𩕳上成等正觉你诸人还觉眉毛动也无如其未委各请归堂唯庵然禅师腊八上堂明星一见出山来刚道娘生已眼开不是髑髅干得彻争知春色上桃腮用彰俊禅师腊八上堂昼见日夜见星大地众生阿谁不晓释迦老子揑目生花刚道于中有箇悟处二十一日杜口不言幸自可怜生四十九载脱空谩语着甚死急嘘一声下座了庵欲禅师腊八上堂日日佛诞生日日佛成道空里无花折去难水中有月看来好卖狗悬羊一体三宝垢面蓬头辊出时何异大虫裹纸帽咄腊八上堂万法是心光诸缘惟性晓本无迷悟人只要今日了咄哉老瞿昙讨甚闲烦恼出山与入山自起还自倒夜来斗转玉绳横不觉全身堕荒草喝腊八上堂二千年前正觉山前明星现时释迦世尊成等正觉二千年后本觉山中明星现时我此一众成箇什么喝一喝觉即了不施功定慧圆明不滞空东㵎水流西㵎水南山烧炭北山红腊八上堂深山巖崖有什佛法冷坐六年全无合杀豁开正眼定干坤十方世界阿剌剌喝一喝箭穿红X日影谁是射鵰人腊八上堂老胡三更失却牛天明起来拾得马从兹要骑即便骑到处要下即便下佛殿上螭吻忍俊不禁肆口说禅不觉触着山门头金刚恶发把耐重子一掴撞倒金香炉下铁崑崙踏翻鸳鸯湖不留涓滴却向山僧拂子头上庆赞云佛道悬旷久受勤苦乃可得成喝云被山僧一喝直得懡懡㦬㦬依位而立下座腊八上堂正觉山前明星现时释迦世尊与大地众生一时成佛祖师门下蹉口道着佛字𠻳口三日先行不到末后太过各与二十拄杖忽有一箇不顾危亡底汉出来道本觉与人判断也合喫二十拄杖山僧却须分付明窻下安排何故佛灭二千年比丘少惭愧腊八上堂雪岭六年弄巧成拙出得身来天宽地濶好事大家知今朝腊月八月江印禅师上堂我观大地众生具有如来智慧德相皆以妄想执着而不证得释迦老子与么道大似蟭螟虫向蚊子眼睫上作窠向十字街头叫道土旷人稀相逢者少检点将来也是噇酒糟汉上堂二千年前腊月八黄面瞿昙双眼活阿僧祇劫喫盐多苦行六年添得渴冻不杀饿不杀脚头脚底干坤濶佛朗性禅师上堂烦恼顿息名为佛智三界无法故X曰受记汝亦如是吾亦如是复高声云释迦老子出山来也便下座天真则禅师上堂昼见日夜见星登舟疑岸动揑目便花生瞿昙昔年到而不点则上座今日点而不到诸人还要见明星么以拂子打圆相喝一喝箬庵问禅师佛成道上堂释迦老子成道天下丛林恰好有饭开口便噇有䞋伸手便要大家一饱膨脝奉愿施主年年到者一日不要忘了旁不甘底便去长老太无厌生山僧道得人一牛还人一马你也莫错会好拍手笑云等是共行山下路岭头各自看风烟掷拄杖云明星现也漆桶归堂去佛成道解制上堂太阳溢目万里不挂片云历尽阎浮脚跟何曾动转尘尘三昧只在毫端点着便知毋劳露布伶俐汉向生佛巳前荐得明如杲日湛若太虗千眼洞开一机顿现结也布漫天网打冲浪鲸鲵解也展万里程纵摩天俊鹘溪山虽异云月是同不妨竿木随身到处逢场作戏且左右逢源一句莫有人道得么自从踏破毗卢顶诸佛从教立下风佛成道上堂日不待火而热月不待风而凉佛不待悟而成道不待修而证山是山水是水人是人物是物是法住法位世间相常住忽若形名未立朕兆未彰唤甚么作山唤甚么作水唤甚么作人唤甚么作物唤甚么作迷唤甚么作悟唤甚么作众生唤甚么作佛若不知有争能知有廓大千于方寸抉了义于X微芒诸人知处山僧不知山僧知处诸人不知各各不相知各各不相借且道释迦老子还有出头分也无正觉山前明星现处辉天鑑地耀古腾今甚生惊异甚生奇特竖拂子云何似山僧拂子缓缓地出来道眼若不睡诸梦自除心若不异万法一如黄金自有黄金价汝丈夫兮我丈夫蓦喝云高着眼下座腊八上堂师云千钧之弩不为鼷鼠发机万里乌锥岂为盲龟驱驭尺水能兴一丈波是人知有骑贼马捉贼快便难逢打开宝藏紫罗帐里撒珍珠汝诸人欠少箇什么更说甚么迷说甚么悟说甚么诸佛说甚么众生古今日月古今山河同一心知同一闻见既然如是释迦老子二千五百年前向夜半明星现时忽然打失眼睛鼻孔且道是悟不悟者里若沾他滴水便见堕坑落堑何故大丈夫须是向他顶𩕳上行方堪为他提瓶挈水方知者老子未出母胎时也在里许出母胎后也在里许汝诸人也在里许山僧也在里许且道拄杖子在里许不在里许蓦卓拄杖云庭前石笋抽条也会见高枝宿凤凰玉林琇禅师腊八上堂周穆王三年癸未腊八释迦文佛覩见明星豁然悟道叹曰奇哉一切众生具有如来智慧德相但以妄想执着不能证得崇祯十二年已卯腊八玉林道人望见青山不觉好笑顾左右云汝等各踏毗卢顶上行谁能拈些子妄想智慧诳谑山僧看拍案云阿呵呵好大哥上来也恁么散去X也恁么今日行端行镇鬀度有斋供养大众大家落堂喫了饱齁齁地要行便行要坐便坐下座朝宗忍禅师腊八上堂今朝正是腊月八释迦老子眼睛瞎白日青天被鬼迷夜对明星将眼刮自家盲昧巳堪怜引得群盲泥土撒一年一度閙闹闹尽未来际难合煞祇为当年遗祸根后来漆桶枝边揠山僧忍俊不自禁谨对人天大众前以拂子掷下云今为汝等连根拔且道拔断后有何消息合掌云我不敢轻于汝等汝等皆当作佛喝一喝卓拄杖下座涅槃日提纲雪巖钦禅师二月十五日上堂若谓释迦老子古巳入灭又道佛身充满于法界而常处此菩提座若谓释迦老子本不曾灭面前触目无非山河大地草木丛林桃红柳绿燕语莺吟毕竟那箇是释迦老子蓦召大众众回首乃云将谓瞌睡佛涅槃上堂就谢月溪侍者砚溪上人束布毛为笔借月溪为砚磨无烟墨向虗空中大写如来入般涅槃四字正恁么时点画既成毕竟如何定当卓拄杖云将谓羲之楷法尤来张颠草书上堂岸柳摇金溪桃吐玉波旬无端起舞阿难平地悲哭因甚如此亲见如来面目上堂焚三昧火自举金棺阿难悲恼波旬喜欢总是如来清净寂灭现前时节若谓明日即无今日即有何必瞒人自瞒直是令人大不甘X上堂不生不灭之性溪桃映水而红岸柳和烟而绿无去无来之相雪瀑喷空而下云峰拔地而高我佛如来正大法眼无量秘密宝藏尽底打开一时分付了也只是道今日则有明日则无未可容易註破何也长忆江南春雨后夕阳影里鹧鸪啼藏叟珍禅师佛涅槃上堂尽大地是紫磨金身诸人终日开眼觑见释迦老子心肝举步筑着释迦老子鼻孔说有说无是诳说生说灭是谤说即心非心是妄不诳不谤不妄春风吹落桃李花淡烟疎雨笼青嶂元叟端禅师上堂拈拄杖释迦老子即今在山僧拄杖头上放无量妙宝光明出无量妙宝音声摩胸普告大众云汝等谛观吾紫磨金色之身今日则有明日则无瞻仰取足毋令后悔诸人若也谛信得及拄杖子功不浪施脱或未然释迦老子入涅槃久矣掷下拄杖栯堂益禅师佛涅槃上堂击拂一下彰圣今日将三十年前冷灰中爆出乌荳换老胡眼睛去也喝一喝云设有一法过于涅槃我此一喝不作一喝用灵隐原禅师佛涅槃上堂涅槃生死等是空花佛及众生皆为剩语诸人到者里作么生会良久拍禅床云但见落花随水去不知流出洞中春湛堂深禅师佛涅槃上堂兜率降生双林示灭掘地讨天虗空钉橛四十九年播土掦尘三百余会纳尽X败阙尽力布网张罗未免唤龟作鼈末后拘尸城畔椁示双趺旁人冷眼看来大似弄巧成拙卓拄杖云若无者箇道理千古之下谁把口说且道是甚么道理痴人面前切忌漏洩高峰妙禅师上堂周行七步犹成迹椁示双趺岂易收微雨洒花千点泪淡烟笼竹一堆愁无文璨禅师上堂诸行无常是生灭法生灭灭巳寂灭为乐释迦老子死在者里至今二千余年未有能活之者荐福虽是臂长袖短试为诸人活看合掌云容颜甚奇妙光明照十方上堂今日则有明日则无天何高地何极谓吾灭度谓吾不灭度一箇死尸许多狼籍我观灵山百万大众惟波旬却有丈夫气息何故面赤不如语直石屋珙禅师佛涅槃上堂七十九年卖弄脱空二月十五一场合杀直饶藏得浑身未免露出双脚百万人天云散水流丈六金身烟消火灭迦叶自归鸡足山魔王嫉妬心方歇诸仁者要见释迦老子么卓拄杖一下云遍地春风桃李花红者自红白者白正堂辩禅师上堂花开陇上柳绽堤边黄莺调叔夜之琴芳草入谢公之句何必闻声悟道见色明心非唯水上觅沤巳是眼中着屑擘开胸曰汝等当观吾紫磨金色之身今日则有明日则无大似无风起浪全不知羞且道今日事作么生好箇迷逢达磨不知谁解承当X用彰俊禅师上堂古德道涅槃后有大人相释迦老子涅槃了也大人相在什么处以拂子打圆相还见么容颜甚奇妙光明照十方我昔曾供养今复还亲觐上堂形影一生苦乐随至形影一灭苦乐何有灵山六年坐堆堆地是苦四十九年口吧吧地是苦摩胸告众椁示双趺是苦且道如何是乐老瞿昙烧作一堆灰了也诸人还知么喝一喝月江印禅师上堂举唐顺宗问佛光满禅师云佛从何方来灭向何方去既言常在世佛今在何处答云佛从无为来灭向无为去法身等虗空常在无心处帝大悦师云法身广大等虗空生灭何须较异同夹路桃花风雨后马蹄何处避残红上堂释迦老子四十九年三百余会大似幻师幻出山河大地草木丛林城邑聚落人畜草芥皆与实相不相违背末后还作幻虎还食幻师幻师既灭诸幻随灭诸幻既灭幻灭亦灭良久拍禅床云双林树下少人行多子塔前閙如市楚石琦禅师上堂摩胸示众云要见释迦老子向者里识取汝等善观吾紫磨金色之身今日则有明日则无看者野狐精缩头去过去诸佛亦如是现在诸佛亦如是未来诸佛亦如是卓拄杖云如是如是又卓一下云不是不是下座上堂二月十五中春节红花白花相间发金棺不独X示双趺花里灵禽更饶舌说箇什么喝一喝上堂末法比丘有三种执一人云如来决定在娑罗双树间入般涅槃执此为实累他释迦老子死了活不得一人云常在灵鹫山及余诸住处执此为实累他释迦老子活了死不得一人云一切法不生一切法不灭若能如是解诸佛常现前活的释迦老子便是死的释迦老子死的释迦老子便是活的释迦老子执此为实正是大病世医拱手总不与么时什么处与释迦老子相见风煖鸟声碎日高花影重呆庵庄禅师上堂举世尊摩胸告众公案师云瞿昙末上一场败阙百万亿众众中更无一人有衲僧气息诸人还见世尊以手摩胸么水向石边流出冷风从花里过来香下座恕中愠禅师上堂今朝二月十五令人做尽肠肚疎山手中木蛇咬杀南山勐虎翻身触破虗空好手应难修补搥胸只合哭苍天发机须是千钧弩拍禅床上堂古者道涅槃心易晓差别智难明与么说话劳而无功世尊涅槃会上以手摩胸告众云汝等善观吾紫磨金色之身今日则有明日则无瞻仰取足毋令后悔有甚差别耶云门大师拈起扇子云扇子𨁝跳上三十三天筑着帝释鼻孔东海鲤鱼打一棒雨似盆倾有甚差别耶以拂子画一画云人贫智短马瘦毛长须知远烟浪别有好商量了庵欲禅师上堂十五日以前诸佛不出世十五日X以后亦无有涅槃正当十五日柳绿花红山明水碧头头见劫外风光处处是大人境界只贵当阳坐断直下知归稍涉思惟便成剩法拍禅床云隣墙难隔借来竹险浪不倾端坐船上堂如来不出世亦无有涅槃以本大愿力示现自在法拈拄杖不是大愿力卓拄杖不是自在法举起也千身弥勒放下也随处释迦只为诸人眨上眉毛却入娑罗双树间去也靠拄杖见之不取千载难忘愚庵及禅师上堂众生毕竟无生死诸佛何曾有涅槃一把柳丝收不得和烟搭在玉栏干南石琇禅师上堂释迦老子从兜率天上託生大术胎中早是染却生死重病及乎降生便乃一手指天一手指地可见攒簇不得底迨见明星出现豁然悟道正是病眼见空花四十九年三百余会广说略说直说曲说显说密说岂非热睡饶谵语至于临末稍头摩胸告众云善观吾紫磨金色之身瞻仰取足毋令后悔若谓我灭度非我弟子若谓我不灭度亦非我弟子病入膏肓莫能疗治非但世医拱手便是耆婆神医只得倒退三舍北山远孙今日却要为他疗治若疗治不得后代儿孙永失恃怙若疗治得便见紫磨金色之身巍巍堂堂炜炜煌煌触处显现击拂子柳色黄金嫩梨花白雪香上堂不厌生死不求涅槃古庙香炉去一条白练去热瞒海内参玄士笑倒阶前石敢当X铁关枢禅师上堂说无说有覆水难收露足露胸脚忙手乱三千界内百亿剎中黄面瞿昙通身红烂是汝诸人扶持得起么喝一喝笑隐䜣禅师上堂身口意清净是名佛出世身口意不净是名佛灭度拈拄杖云且道即今释迦老子是出世耶是灭度耶卓拄杖云同生不同死有我何用你金椁示双趺放倒又扶起天真则禅师上堂梨花恰红桃花恰白老聃生释迦灭分明两彩一赛论甚各年同月你道同我道别切切切云门口过凭谁雪良久喝一喝无趣空禅师佛涅槃示众释迦老汉做了一生好汉末后对众寐语若谓我灭度非吾弟子若谓吾不灭度亦非吾弟子汝等诸人作么生道得一转语便见双林树上枯水生枝敬畏庵前氷消瓦解有僧出曰和尚亦寐语师侧耳作听势僧无对师曰者漆桶先期率众财提纲弘觉忞禅师涅槃先期率众财上堂云何得长寿金刚不坏身释迦老子于尘点劫前以无量大神通大愿海无边方便智慧海难思难说出生功德诸波罗密海成就紫磨金色之身及至唱灭双林摩胸告众依旧今日则有明日则无且作么生定当总为战争收拾得却因歌舞破除休列祖提纲录卷第五X列祖提纲录X卍XXX列祖提纲录卷第六武林十八㵎理安禅寺住持娄东行悦集达磨忌拈香法语千巖长禅师初祖忌拈香九年面壁坐断天下人舌头只履西归丧却自家穷性命吾本来兹土又丧不尽也传法救迷情又坐不断也既坐不断丧不尽毕竟作么生一花开五叶结果自然成铁关枢禅师达磨忌拈香九年面壁者些滞货发落不得卖金不是买金人断臂安心刚受屈插香无端揣出虗空骨楚石琦禅师初祖忌拈香者汉西来特地痴獃不立文字虗张意气直指人心转见病深见性成佛翻成窠窟灵山直是不甘他牛粪烧香狗尿茶因甚如此祇为如此报德酬恩只者是愚庵及禅师初祖忌拈香对梁王廓然无圣此地无金二两坐少林九年面壁俗人沽酒三升无影树花敷五叶无烟火焰续千灯太平本是将军建不许将军见太平祖忌拈香双耳带金环两眼如墨突行脚不逢人九年空面壁破邪师六宗异见乱世英雄传上乘一心之印太平奸贼只履翩翩何处归一花五叶成狼借X顾左右云净智妙圆体自空寂祖忌拈香万里西来九年面壁前无释迦后无弥勒单单遗下履一只等闲卖弄价重连城奇特商量分文不直一番拈起一番新千古令人转相忆呈香云休相忆今朝十月初五日呆庵庄禅师祖忌拈香来时缺两齿去时留一履者箇老胡僧孟浪绝伦比乃唤云者里还有祖师么老僧与伊厮见则箇以香置罏云莫恠空疎伏惟珍重祖忌拈香梁王殿上将金博金少室峰前以楔出楔葱岭那边逢宋云谁知弄巧翻成拙恕中愠禅师祖忌拈香破六宗之邪见传上乘之妙法日凿一窍七日而混沌死插香云无人知此意令我忆南泉天目礼禅师祖忌达磨祖师从西天来被流支打落当门板齿直过东震旦中寻讨不见诸人还委悉么至今千载后缺陷不关风了庵欲禅师祖忌拈香碧眼胡尊性急一语不投机阖国追不及少林面壁弄尽精神只消断臂师僧三拜而立伎俩既尽心事亦休只履西归空棺示迹后代儿孙充满中国莫不向今日烧牛头栴檀之香具酥酪醍醐之食用伸追远用报恩德正眼观来何异棒漏巵以灌焦釜而终莫能湿所以开福比丘蒸云门胡饼烹赵州酽茶虽然礼貌麤疎毕竟臭味相入祖忌拈香西天着不得东土着不得破六宗谩有多X言对梁王全无朕迹坐久成劳忽转身春风满地华狼借月江印禅师祖忌拈香跨水逢羊历魏游梁八九年冷坐全无巴鼻三五回中毒也好恓惶若谓是十万里西来传佛心印无鼻孔汉将什么闻香南石琇禅师祖忌拈香者箇老胡浑无面目搅得支那天翻地覆不立文字分明曳尾灵龟直指人心蚤巳画蛇添足年年此日一炉香断絃须是鸾胶续祖忌拈香在西天曾挫异见王到东土撞着梁武皇廓然无圣大似秦时𨍏轹钻九年面壁正如丧车后药囊雪中觅得一箇方始能破天荒从此恶毒滋长唤作五叶联芳北山忝为末裔不知满面慙惶一瓯山茗一炉香家丑重重又外扬祖忌拈香达大道兮过量通佛心兮出度不与凡圣同缠超然名之曰祖只如大光和尚具甚么见却道不是祖甜瓜彻蒂甜苦瓠连根苦笑隐䜣禅师祖师忌拈香八百年前向者里落节却赢得一着八百年后向者里拔本却输了一着且道是那一着一任天下衲僧贬剥祖忌拈香东土西干无授受一华五叶自芬披儿孙岂敢超宗祖只要家风似旧时顾众云达磨大师来也大众同伸三拜佛朗性禅师祖忌拈香今日示终始活葬于熊耳三年只履归是你不是你魏国宋云回葱岭相耳语形X神妙耶法尔如是一花五叶函葢天地从来没意智都在吾手里便拈香百丈忌拈香法语佛朗性禅师百丈祖忌拈香再参马大师祖视绳床角一喝不掩耳鹭鸶骑白鹤清规鑑得么夜来巡火铎全室泐禅师百丈忌拈香竖拂挂拂神出鬼没併却咽喉扪空揣骨五百生来堕野狐胡须赤对赤须胡开山忌拈香法语雪巖钦禅师小释迦祖师忌日拈香插锹而立去死十分拔锹便去弄鬼精魂山鸟山花笑杀人惭惶炷此一炉薰松隐然禅师开山和尚忌日拈香云巴陵三转语未足酬恩杨岐作女人拜深为负德然上座总不恁么何故字经三写乌焉成马恕中愠禅师空照忌拈香未见巖头口似磉盘既见巖头眼如木𣔻本然理拄地撑天何劳置问主人翁唿来唤去犹欠惺惺插香云相逢不下马各自奔前程月江印禅师大觉和尚忌拈香代圆通应诏而起为九峰草疏而来对使者焚却龙脑之钵创家堂如筑黄金之台此是大觉老人平生受用不尽底三昧虽相去二三百载而声光炜烨犹百千之迅雷稽首僧伽真古佛鄮峰千古碧崔嵬X无文璨禅师伏虎祖师忌辰拈香气食万牛风生万籁有爪牙而不能藏伏有文章而不能韬晦若到荐福门下伏听处分未为分外何故树上安身法他未梦见在开山忌提纲大慧杲禅师开山忌日上堂今日一会是当山国一大觉祖师为诸人向一切处转无上法轮全提底时节直得大地六种十八相震动出大音声诸天音乐不皷自鸣梵呗咏歌自然敷奏诸天宝华同时而雨正当恁么时尘沙诸佛诸大菩萨诸阿罗汉天龙八部诸鬼神等各从他方而来集会咸生欢喜踊跃苾庆同时发声而作是言善哉希有大觉祖师快说此法我等悉来共作证明证明即不无如何是此法良久云云有出山势水无投㵎声恕中愠禅师开山散忌上堂法不孤起仗境方生今日是开山空照祖师入般涅槃之辰山僧将不可说不可说恒河沙世界作一筵席百亿须弥山作一椀饭百亿香水海作一椀羮聊陈供养正与么时且将此筵席向什么处铺设若向世界上铺设既此世界巳成筵席岂世界外别有世界耶若向虗空中铺设虗空无实相又作么生铺设若一向与么休去又是颟顸佛性儱侗真如众中莫有出来措置者么如无老僧自出手去也竖拂子恒河沙世界百亿须弥山百亿香水海华簇簇锦簇簇总向拂子头上铺设不X宽不隘无欠无余大众且道空照祖师还肯受此供养也无受与不受即且置你道他即今在什么处安身立命击拂子家家门前赫日月太平不用将军威天目礼禅师宏智禅师忌日上堂夜明帘外宝鑑台前元无兼带岂有偏圆正恁么时毕竟谁居正位古渡无人霜月冷芦花风静鹭鸶眠了庵欲禅师开山忌上堂平地上死人无数过得荆棘林是好手今朝三月十五正是夏前春后饶你不住两头当处也成窠臼拈拄杖即今慧禅师向拄杖头上吹无孔笛鼓没絃琴非唯戞玉铿金直是移星换斗卓拄杖喝一喝嗣法师忌拈香法语杨岐会禅师为慈明忌日设斋众集至真前以两手握拳安头上以坐具画一画打一圆相便烧香退身三步作女人拜首座云休揑恠曰首座作么生座云和尚休揑恠岐曰兔子喫牛奶第二座近前打一圆相便烧香亦退身三步作女人拜杨岐近前作听势第二座拟议杨岐打一掌曰者漆桶也乱做晦堂心禅师南和尚忌云昔人去时是今日今日依前人不来今既不来昔不往白云流水空徘徊谁云秤尺平直中还有曲谁云物理齐种蔴还得粟可怜驰逐天下人六六元来三十六正堂辩禅师佛眼和尚忌拈香龙门和尚阐提潦倒不信佛法灭除禅道拶破毗卢向上关猫儿洗面自X道好一炷沈香炉上然换手搥胷空懊恼遂摇手曰休懊恼以坐具搭肩上作女人拜曰莫恠下房媳妇触忤大人好大慧杲禅师圆悟和尚大祥拈香指真云者箇川藞苴自来好打闹閙处便入头恶静而喜动前年今日始归家今日前年路不差乃顾示大众云作么生是不差底路要会么一回饮水一回噎一瓣栴檀一盌茶便烧香圆悟和尚忌拈香者箇尊慈平昔强项气压诸方逞过头底颟顸用格外底儱侗自言我能以木槵子换天下人眼睛殊不知被不孝之子将断贯索穿却鼻孔鼻孔索头既在径山手里要教伊生也由径山要教伊死也由径山且道以何为验遂烧香云以此为验应庵华禅师虎丘和尚忌拈香平生没兴撞着者无意智老和尚做尽伎俩凑泊不得从此卸却干戈随分着衣喫饭二十年来坐曲彔木悬羊头卖狗肉知他有甚凭据虽然一年一度烧香日千古令人怅转深谷隐显禅师仰山和尚忌拈香仰面不见天低头不见地不知大仰来不来一炷栴檀表勤意笑隐䜣禅师佛智和尚忌拈香者一着子不从人得岂假师传虽是久从此老且无丝毫交涉二十年前空手把锄头步行骑水牛二十年后人从桥上过桥X流水不流休休凤栖不在悟桐树一度西风一度愁佛朗性禅师全室和尚忌拈香恠先师最不可不会禅深肯我如此活埋人便好蓦面唾冷地思量着合笑不合哭大众今日以何为先师作忌师拈香便拜全室和尚忌拈香今日先师忌辰还有相知者么不免对众数理一上中竺径山太虗钉橛两住天界水中捉月此土西天波波不歇戴角披毛再出来大千世界广长舌便烧香呆庵庄禅师芥室和尚忌拈香云巴陵三转语大杀夸张杨岐女人拜徒劳卖弄径山今日爇此枯木不是供养先师只要天下衲僧知有些子气息遂插香召大众云且道是甚气息众无语师哭云苍天苍天雪巖钦禅师无准和尚忌拈香巴陵三转语大仰一瓯茶有恩成怨恨无事是讐家杜䳌啼血染山花无准和尚忌拈香成龙者升天成蛇者窜草将谓随一切性任其所适谁知愤愤悱悱却成烦恼集云峰高日杲杲无准和尚忌拈香尽道先师今日死谁知今日是生朝不知却有何凭据紫栢黄檀一处烧高峯妙禅师雪巖和尚忌拈香昔年瞎却我眼今朝穿却你鼻冤冤相报无休莫若克己复礼遂插香以袖掩面作哭声复以坐具搭左肩上作女人拜云非惟和光同尘免得递相钝置雪巖和尚忌拈香巴陵设忌三转语西峰单单只一X句那一句聻遂插香云逢人切忌错举雪巖和尚忌拈香阿师示寂来弹指恰八载将谓入黄泉面目俨然在大众面目既在拈起香云莫是者箇么插香云认着依前犹隔海雪巖和尚忌拈香咄哉老贼偷心未息石灰布袋到处成迹若谓子为父隐毕竟曲不藏直今日因斋庆赞未免乘时拈出中峰本禅师丹阳大同庵高峯和尚远忌拈香腊月初一日老和尚远忌新建大同庵也要效年例昙华处处开狭路难回避如是展家风曾不离世谛且如何是物外相看底句年年烧此一炉香白云不在青山外石屋珙禅师及庵和尚忌日拈香有来由没巴鼻建阳山西峯寺蒲团头拾得底无眼无耳无头无尾道是一块兜楼嗅着又无香气家丑不可外扬明人不作暗事及庵和尚忌拈香没兴相逢处西峯与建阳不平多少事尽在一炉香愚庵及禅师寂照忌拈香今朝八月初四日一句明明道不得合国人追不再来千古万古空相忆径坞云深西湖水碧爇苍松古栢作栴檀牛首之香撷蕴藻苹蘩为酥酪醒醐之食聊旌远讳斯临倍觉感怀畴昔非关义重恩深口贵眼横鼻直一度秋风一度愁地久天长有何极X寂照忌拈香巴陵酬云门之恩只凭三转语俭生不孝杨岐为慈明设斋特作女人拜义出丰年径山今日先师忌辰直是无可施设茗椀薰炉聊伸供养庶表不忘诸人且道不忘箇什么便烧香无文璨禅师笑翁和尚忌併供养无准痴绝和尚以香指云玷辱无用是者老汉落赚荐福是者老汉诸人若也不信问取径山两翁看南石琇禅师熈怡和尚忌拈香碁盘石斫破脑门黑竹篦掀翻途辙殃及天下师僧何止楚淮闽浙恁么传持临济宗炎炎六月飘霜雪熈怡和尚忌拈香巴陵下三转语苦瓜不堪待客杨岐作女人拜家丑何须外扬径山者里总不与么炉香椀茗虽清淡也胜蒿汤备礼仪了庵欲禅师保宁和尚忌拈香出黄泉又入黄泉穴鼻无绳不受牵倒转一枝无孔笛芦花明月满前川你诸人还知我老和尚落处么卷四大海水于舌端不见涓滴置微尘剎土于毛孔囊括大千总谓其嫌白云之语拙爱五祖之说禅夫岂善用黑豆之活法契鹫峯之正传以香扣炉云相席打令饮水思源盘山会里翻筋斗到此谁知普化颠天隐修禅师幻有和尚忌拈香大明国里者老汉儿孙满地尽道今日是忌日设供山僧则不然正是老汉大解脱底时节诸人还知落处么若知得落处也许你门拈一分香便礼拜X密云悟禅师幻有和尚忌拈香当时巴陵为云门大师设忌有三转语高峰为雪巖和尚设忌只有一句悟上座今日为幻有和尚设忌一句也无何以举起香云者是一句耶是三句耶插香云逢人切莫错举弘觉忞禅师密老和尚忌辰拈香去秋烛翦邗沟月今岁茶烹老范泉太白峰高常在望归真谁道十三年大众还信得及么若信不及时𩖼𩖼栴檀炉内爇披襟试騐髑髅前箬庵问禅师磬山和尚忌拈香师指真云若不是问上座洎被者老汉埋没一生今日却要向人天众前拈一分香薰灼者老和尚鼻孔何故父为子隐即得子为父隐即不得牧云门禅师天童和尚忌插香展具云昨夜上单时一阵肚里痛思量老和尚十年不侍奉心有戚戚焉合眼不成梦寻常虽礼拜将轻曾愽重新更住鹤林却又无些供只听五更头大雨风声送点滴在堦前湿处全无空山鸡再四啼堂牖何空洞上了一杯茶看看眉毛动生平拄杖子罗龙还打凤只今依旧在身傍冷地知他用不用三声皷了整伽黎顶礼而参烦大众嗣法师忌日提纲五祖演禅师白云忌上堂去年正当恁么时多前年三件事今年正当恁么时多去年七件事者十件事数不过者甚多何也去却七三存一事是去年说是X今日急如箭黑似漆无言童子口吧吧无足仙人擗胷趯乃云交下座佛鉴懃禅师五祖周祥上堂去年今日时红炉片雪飞今日去年时曹娥读夜碑末后一句子佛眼莫能窥白莲峰顶上红日遶须弥鸟啄珊瑚树鲸吞离水犀太平家业在千古袭杨岐龙门远禅师东山和尚忌上堂先师当年末后句与人皮下挑出剌譬如六月日中氷销镕处处皆相似后来听响各流传更加一二与三四箇中孰是无耳人明见去来不生死先师老和尚某奉侍日久多蒙苦口提撕追远之诚何可忘也聊设小供诸人且道先师还来也无若道来入灭十余年如何见得来的道理若道不来又用设斋作甚么道来也有誵讹道不来也有誵讹若为得无誵讹去还知得么三箇浑崙铁馂饀一双无缝木馒头久立五祖忌上堂赵州不见南泉山僧不识五祖甜瓜彻蔕自甜苦瓠连根自苦梦庵信禅师胜因戏鱼静和尚忌上堂斯辰七月四老人圆寂日陞座继余风特此酬慈训大法不流通巨恩若为报全提知有据岂敢惜眉毛今对大众前未免掦家丑竖起拂子云还会么当时若谓无分付如今拈出又何来乃击禅床一击下座慧通旦禅师佛性和尚忌上堂三脚驴子弄蹄行步步相随不相到树头惊起双双鱼拈来一老一不老X为怜松竹引清风其柰出门便是草因唤檀郎识得渠大机大用都推倒烧香勘证见根源粪扫堆头拾得宝丛林浩浩谩商量劝君莫谤先师好密庵杰禅师应庵和尚忌上堂剧剑軿虗空万象鸣嚗嚗年年向斯辰令人倍发恶言者道子不谈父德虽然家丑也要外掦者老和尚平生事过头底九百自云着草鞋住院何苦如蚖蛇恋窟美则美矣带累不肖儿孙依模脱出赞叹者从他赞上非非想天毁谤者谤到空轮水际众中莫有毁誉不动底么出来与华藏相见有么有么良久掷下拄杖高声云侍者收取拄杖嗣法师翁忌拈香法语愚庵及禅师圆悟大慧祖师同忌拈香只手不独拍单丝不成线两箇五百文鬬凑合一贯鸡啼白昼认频唿小玉总堕声尘薰风南来证诸条法身何曾梦见横说竖说炽然说卷百亿香水海于广长舌本波澜内空外空毕竟空摄有漏微尘国于事事无碍法界臭皮袜炙地薰天折竹篦鍧雷掣电擉瞎临济正法眼摵碎东山铁酸饀陵灭宗风忤逆孙终不随他脚跟转香爇一炉茶倾三奠醆子扑落地碟子成七片玉林琇禅师幻有师翁忌日设供师指真云兀坐嘴卢都教人没柰何箇老汉惯得其便者里透得过的如龙得水似虎靠山有意气时添意气不风流处也X风流而今大明国里称为师翁后裔者不啻百千万亿究竟得大机显大用堪为嫡骨儿孙者能有几人某上座初阅龙池语录见师翁云世间多少不平之辈务要别寻一箇人与我老释迦比胜负较优劣还知我释迦如来是何等一箇面目么某上座便于此丧身失命将谓师翁面目只如是后来呈似先师和尚受他许多恶辣钳锤方知见与翁齐减翁半德见过于翁方堪嗣续从此脚跟下自解作活计虽与师翁同条生不与师翁同条死师翁善为隐语云人还知我释迦如来是何等一箇面目令某小瞎秃最初祇见师翁杀人刀未见师翁活人剑今日某上座不妨显示令见者闻者知我祖师门下亦有杀人刀亦有活人剑顾视左右云若有问如何是我师翁真面目拈香云急着眼嗣法师翁忌提纲龙门远禅师端师翁忌辰上堂昔人巳乘白云去此地空余绿水流绿水一去不复返白云千载空悠悠湖南旧说老杨岐失却金毛狮子儿江南江北无觅处龙门今日顺风吹顺风吹啰啰哩水急风高下钓矶大慧杲禅师五祖师翁忌上堂山前一片闲田地元来记得在叉手叮咛问祖翁只为契券不分明几度卖来还自买难为牙保人为怜松竹引清风喝一喝云乞儿见小利X扫历代祖塔拈香法语五祖演禅师入院五祖祖塔烧香以手指云当时与么全身去今日重来记得无复云以何为验以此为验遂礼拜天目礼禅师到灵隐松源和尚塔头拈香云破沙盆提不起眼瞎耳聋门风委地昔年撞到东湖褫剥家私到底后来各自西东我又谁能管你一瓣兜楼拜塔前毕竟无人是嫡传山茨际禅师扫旵祖塔拈香师云者老汉二百年来在此藏身人天罔知佛祖难近今日脚下儿孙到来亲遭看破且道以何为验顾左右插香弘觉忞禅师扫笑巖祖塔拈香黄金骨𤨏玉玲珑铁棘门栽不计重佛眼难窥吾祖意儿孙若敢妄流通拈香云即此用离此用蟭螟眼里绣鸳鸯烈焰炉中飞彩凤便烧扫历代祖塔塔主请提纲密云悟禅师到玄墓扫万峰宝藏二祖塔请上堂今日不肖儿孙高陞远祖之堂不必更说偈言觌面为众举扬急着眼莫思量逴得便行真汉子人间天上本无双卓拄杖下座箬庵问禅师到龙池扫祖塔万如和尚请上堂师云昔年未见师翁面问上座却被师翁绊入葛藤窠里没头没脑及乎亲见师翁一回师翁却被问上座绊入葛藤窠里没头没脑者段公案正要向明眼人前X判断今日既亲到师翁法窟承堂头法兄和尚为众推出登师翁堂踞师翁座问上座岂敢掩耳偷铃请诸仁者不悋慈悲为问上座判断看若判断得诸仁者合喫问上座手中三十棒若判断不得问上座合喫我堂头法兄和尚手中三十棒者两顿棒有一棒堪与佛祖为师有一棒堪与人天为师若也不甘自救不了卓拄杖下座扫鹤林玄素禅师塔请上堂会即不会疑即不疑两重公案土上加泥佛来也不着耆陀施妙药无你栖泊处切忌随流去牛头横出一枝箇是确然本据问上座于往昔劫中不知与者老宿有甚交涉登临披历遂感初心今日到来且道以何为验卓拄杖复举当山法嗣径山国一钦禅师因马祖令僧驰书到开缄一见圆相乃于圆相中着一点却封回忠国师闻云钦师犹被马师惑后来雪窦明觉云径山被惑且置若将呈似国师别作箇甚么伎俩免被惑去有般道当时坐却便休亦有云但与画破若与么祇是不识羞敢谓天下老师各具金刚眼睛广作神通变化还免得么雪窦见处也要诸人共知祇者马师当时画出早是自惑了也师云马驹踏杀天下人总出他圈缋未得雪窦自谓出一头地因甚也掩耳偷铃山僧今日因行掉臂略展风规不妨八字打开与诸人相见还知么藕穿池面为荷叶笋过东家作竹林径山盛禅师扫云栖莲大师塔塔主率众护法请上X堂师以如意畵圆相云会么向上一路千圣不传末后牢关直须亲到达磨大师亲禀不立文字教外别传直指人心见性成佛之旨特特来我东土初遇梁武帝不契即渡江于少林面壁此时震旦义学相高多滞名相间有学者扣达祖宗旨皆是斥相指心中有不能领略者輙生嫉害乃至六遭服毒末遇神光断臂于安心归位之后始付其衣钵并授楞伽经以为印心嗣是东土一花五叶徧灿寰区皆是亲悟亲证始得使此真宗不坠也或谓达祖既以不立文字直指人心何复以楞伽为印乎此正明一切佛语皆以心为宗旨不特楞伽是离文字法如能亲悟心印则三藏十二部一切脩多罗皆是离文字为宗旨也达祖斥相指心正以彼时教家执着名相不见心宗斥者斥其执相也非斥彼不当开阐教义也如能悟此心宗又何经律论观净诸教非直指之玅心哉不见我云栖先大师最初发心即以生死大事而起疑情剃染之后即徧参诸方尊宿甞于京师谒笑巖和尚求指示笑巖曰阿你三千里外来开示我我有甚么开示你时大师言下有省因过东昌闻谯楼鼓声乃悟其旨作偈曰二十年前事可疑三千里外遇何奇焚香掷戟浑如梦魔佛空争是与非此后见法门师承大坏参学无真乃大权设教开戒律阐教乘标净土而归于心宗世人不知大师悟证之繇以大师乃教中圆人何必揑归禅宗以乱其统又孰知大师X乃先悟禅宗而后开诸教海收摄羣机而归正觉也世间开戒阐教标净者甚多未必皆悟道之后设施也独太师于悟心之后弘法是以说戒戒即金刚戒性也设教教即妙明真心也立论论即直剖宗旨也标净净即全提佛心也輓近主法之人孰能如大师真参实悟而后举扬宗旨振作玄机密用哉今之参学曾起二十年前可疑之事乎曾有于三千里外一闻谯鼓而不疑乎大疑大悟小疑小悟不疑不悟如今人疑也未疑安得有遇而且悟此奇特乎昔云门湛和尚或问中甞载大师宗门机用甚悉如拈外道问佛空生宴坐公案云若于良久处欲望开迷阴霾万里宴坐边拟闻般若说竟多时既然如是鞭头得指空里飞花者是箇甚么参又拈自性西方惟心净土云若直指自性不伹过此娑婆十万亿国土为非也设箇自性巳涉程途若实谭惟心不但宝莲金地种种庄严为非也说箇惟心早成垢秽你看大师如此起疑如此参悟如此拈提宗门向上机缘如此指示惟心净土此岂与未悟心宗而代佛扬化敷文演义者所可比拟哉此正大师会通佛祖无门为法门宗旨使戒律经教论议止观净业皆归禅宗不立文字教外别传之旨庶使诸家义学不堕名相不昧佛语以明心宗为千圣不传之密旨也此岂我后人强欲差排赞美大师而扭揑入禅宗者哉此葢吾大师深念如来一代时教为后世分门别户互相矛盾之X弊故于悟心之后密移一步始能会通佛语诸教而归于无门法门之心宗也不然达祖只须传心不必以教为印也今日大师传教而特会归心宗真千古同心别传无二也子小予舌短何足以举掦万一伹禀承大师法荫今敬入山扫拜灵塔幸诸大护法及阖山耆旧尊宿命登此座辞不获免强为赘疣诚惭愧无地罪过多端也还知此一举扬底意旨么亲到须弥莫问山既游大海休夸水下座祖塔塔主请提纲牧云门禅师天童山扫塔请上堂太白峰头千差坐断清关桥下一脉常流虽为列祖道场固是先师重扶家业山僧昔预此会法乳亲甞今日重来墓木拱矣可胜悽怆虽然须知恁么中不恁么砂盆未破堂搆依然幸我堂头法兄寅夕不倦流慈于此方广座上噼开面门放出先师形相与诸人描邈直得钵盂峰点头玲珑巖起舞正恁么时敲唱双行主宾互换且如何道得恰好底句良久云妙舞会须夸徧拍三台须是大家催古雪喆禅师扫马大师塔上堂甎镜台前打失孃生鼻孔滕王阁畔宏开选佛坛场蹋杀天下英灵唤回空中野鸭掀翻窠堀截断葛藤明大用显大机电光石火较犹迟藏头白海头黑铁眼铜睛皆罔测灯传三十二叶道播四海九州脚下不肖儿孙昔日亲遭毒手源远流长则且置到者里作么生与祖师相见X喝一喝云无缝塔中藏不得森罗景里见全身受业师忌拈香箬庵问禅师先受业法雨大师忌拈香过桥遭攧粪扫堆拾得明珠擦背光生浴室里捱开漆桶虽则父子同时简点起来翻成分外争似我法雨老人一生担板坐断诸佛路头块石孤松高拳独枕若是今日是死掘地讨天若道今日不死开眼作梦毕竟如何作女人拜云茶倾洞顶香爇鸡苏父忌提纲玉林琇禅师振陵太老师忌日上堂山僧昔日芟染蒙先磬山老和尚执刀三剃口占有云一子出家九族昇天若不昇天佛有妄言山僧出家来业巳多载且道先师今日何在识得落处的出众相见众问话毕师乃云沙界通红一团火箇中毫发不容存森严明净先翁面普示人间子若孙母忌提纲与化清禅师母忌上堂祖师门下佛法不存善法堂前仁义休说虽然如是事无一向窃闻哀哀父母生我劬劳欲报深恩昊天罔极发肤身体弗敢毁伤此鲁仲尼之孝也轮转三界中恩爱不能舍弃恩入无为真实报恩者故我大觉世尊雪山苦行摩竭成道往忉利天为母说法此释迦之孝也得大解脱运大神通手擎金钖掌拓龙盂诣地狱门卓然寻省见其慈母悲泣无量此目连之孝也作么生是兴化之孝X良久曰兴化今日不上天堂不入地狱于善法堂中灯王座上为母说法以报劬劳且道我母即今在甚么处乃曰我母生前足善缘无劳问佛定生天人间上寿古今少九十春秋减一年下座敢烦大众烧一炷香以助山僧报孝既是山僧之母为甚么却烦诸人烧香不见道东家人死西家人助哀以手搥胷曰苍天苍天列祖提纲录卷第六列祖提纲录X卍XXX列祖提纲录卷第七武林十八㵎理安禅寺住持娄东行悦集五参提纲六祖能大师上堂谓众曰诸善知识汝等各各净心听吾说法汝等诸人自心是佛更莫狐疑外无一物而能建立皆是本心生万种法故经云心生种种法生心灭种种法灭若欲成就种智须达一相三昧一行三昧若于一切处而不住相彼相中不生憎爱亦无取舍不念利益成坏等事安闲恬静虗融澹泊此名一相三昧若于一切处行住坐卧纯一直心不动道场真成净土名一行三昧若人具二三味如地有种能含藏长养成就其实一相一行亦复如是我今X说法犹如时雨溥润大地汝等佛性譬诸种子遇兹霑洽悉得发生承吾旨者决获菩提依吾行者定证妙果南阳忠国师上堂禅宗学者应遵佛语一乘了义契自心源不了义者互不相许如狮子身中虫夫为人师若涉名利别开异端则自他何益如世大匠斤斧不伤其手香象所负非驴能堪上堂青萝夤缘直上寒松之顶白云淡泞出没太虗之中万法本闲而人自閙师与紫璘供奉论议师陞座奉曰请师立义某甲破师曰立义竟奉曰是甚么义师曰果然不见非公境界便下座南岳思禅师示众曰道源不远性海非遥但向巳求莫从他觅觅即不得得亦不真扣氷古佛上堂四众云臻教老僧说箇甚么便下座马祖一禅师上堂汝等诸人各信自心是佛此心即是佛心达磨大师从南天竺国来至中华传上乘一心之法令汝等开悟又引楞伽经文以印众生心地恐汝颠倒不自信此一心之法各各有之故楞伽经以佛语心为宗无门为法门夫求法者应无所求心外无别佛佛外无别心不取善不舍恶净秽两边俱不依怙达罪性空念念不可得无自性故故三界唯心森罗万象一法之所印凡所见色皆是见心心不自心因色故有汝但随时言说即事即理都无所碍X菩提道果亦复如是于心所生即名为色知色空故生即不生若了此意乃可随时着衣喫饭长养圣胎任运过时更有何事百丈海禅师上堂灵光独耀逈脱根尘体露真常不拘文字心性无染本自圆成但离妄缘即如如佛盘山积禅师上堂心若无事万法不生意绝玄机纤尘何立道本无体因体而立名道本无名因名而得号若言即心即佛今时未入玄微若言非心非佛犹是指踪极则向上一路千圣不传学者劳形如猿捉影上堂夫心月孤圆光吞万象光非照境境亦非存光境俱亡复是何物禅德譬如掷剑挥空莫论及之不及斯乃空轮无迹剑刃无亏若能如是心心无知全心即佛全佛即人人佛无异始为道矣上堂禅德可中学道似地擎山不知山之孤峻如石含玉不知玉之无瑕若如此者是名出家故导师云法本不相碍三际亦复然无为无事人犹是金锁难所以灵源独耀道绝无生大智非明真空无迹真如凡圣皆是梦言佛及涅槃竝为增语禅德直须自看无人替代上堂三界无法何处求心四大本空佛依何住璇玑不动寂尔无言觌面相呈更无余事珍重杨岐叔禅师上堂羣灵一源假名为佛体竭形销而不灭金流朴散而常存性海无风金波自涌心灵绝X非万象齐照体斯理者不言而徧历沙界不用而功益玄化如何背觉反合尘劳于阴界中妄自囚执马头藏禅师上堂知而无知不是无知而说无知南泉愿禅师上堂然灯佛道了也若心相所思出生诸法虗假不实何以故心尚无有云何出生诸法犹如形影分别虗空如人取声安置箧中亦如吹网欲令气满故老宿云不是心不是佛不是物且教你兄弟行履据说十地菩萨住首楞严三昧得诸佛秘密法藏自然得一切禅定解脱神通妙用至一切世界普现色身或示现成等正觉转大法轮入涅槃使无量入毛孔演一句经无量劫其义不尽教化无量亿千众生得无生法忍尚唤作所知愚极微细所知愚与道全乖大难大难珍重上堂曰王老师自小养一头水牯牛拟向溪东牧不免食他国王水草拟向溪西牧亦不免食他国王水草不如随分纳些些总不见得上堂道箇如如早是变了也今时师僧须向异类中行归宗曰虽行畜生行不得畜生报师曰孟八郎汉又恁么去也上堂文殊普贤昨夜三更相打每人与二十棒趁出院去也赵州曰和尚棒教谁喫师曰且道王老师过在甚处州礼拜上堂王老师卖身去也还有人买么一僧出曰某甲买师曰不作贵不作贱汝作么生买僧无对X盐官安国师上堂谓众曰虗空为皷须弥为椎甚么人打得众无对归宗常禅师上堂从上古德不是无知解他高尚之士不同常流今时不能自成自立虗度时光诸子莫错用心无人替汝亦无汝用心处莫就他觅从前祇是依他解发言皆滞光不透脱祇为目前有物上堂吾今欲说禅诸子总近前大众近前师曰汝听观音行善应诸方所问如何是观音行师乃弹指曰诸人还闻否曰闻师曰一队汉向者里觅甚么以棒趂出大笑归方丈茱萸和尚上堂擎起一橛竹曰还有人虗空钉得橛么时有灵虗上座出众曰虗空是橛师掷下竹便下座大梅常禅师上堂汝等诸人各自回心达本莫逐其末但得其本其末自至若欲识本唯了自心此心元是一切世间出世间法根本故心生种种法生心灭种种法灭且不附一切善恶而生万法本自如如黄檗运禅师上堂大众云集乃曰汝等诸人欲何所求以拄杖趂之大众不散师却复坐曰汝等诸人尽是噇酒糟汉恁么行脚取笑于人但见八百一千人处便去不可图他热閙也老汉行脚时或遇草根下有一箇汉便从顶门上一锥看他若知痛痒可以布袋盛米供养他可中总似汝如此容易何处更有今日事也汝等既称行脚亦须着些精神好还知道大X唐国内无禅师么时有僧问诸方尊宿尽聚众开化为甚么却道无禅师师曰不道无禅祇是无师阇黎不见马大师下有八十四人坐道场得马师正法眼者止三两人庐山归宗和尚是其一夫出家人须知有从上来事分始得且如四祖下牛头横说竖说犹未知向上关捩子有此眼目方辨得邪正宗党且当人事宜不能体会得但知学言语念向皮袋里安着到处称我会禅还替得汝生死么轻忽老宿入地狱如箭我才见汝入门来便识得了也还知么急须努力莫容易事持片衣口食空过一生明眼人笑汝久后总被俗汉筭将去在宜自看远近是阿谁面上事若会即便会若不会即散去珍重香严端禅师上堂僧问如何是直截根源师乃掷下拄杖便归方丈上堂语是谤寂是诳语寂向上有路在老僧口门窄不能与汝说得便下座上堂问正因为甚么无事师曰我不曾停留乃曰假饶重重剥得净尽无停留权时施设亦是方便接人若是那边事无有是处杭州天龙和尚上堂大众莫待老僧上来便上来下去便下去各有华藏性海具足功德无碍光明各各参取珍重龟山具禅师上堂动容瞬目无出当人一念净心本来是佛仍说偈曰心本绝尘何用洗身中无病岂求X医欲知是佛非身处明鑑高悬未照时黄州安禅师上堂言不落句佛祖徒施玄韵不坠谁人知得大慈中禅师上堂山僧不解答话祇能识病时有僧出师便归方丈赵州谂禅师上堂如明珠在掌胡来胡现汉来汉现老僧把一枝草为丈六金身用把丈六金身为一枝草用佛是烦恼烦恼是佛僧问未审是佛谁家烦恼师曰与一切人烦恼曰如何免得师曰用免作么上堂金佛不度炉木佛不度火泥佛不度水真佛内里坐菩提涅槃真如佛性尽是贴体衣服亦名烦恼实际理地甚么处着一心不生万法无咎汝但究理坐看三二十年若不会截取老僧头去梦幻空华徒劳把捉心若不异万法一如既不从外得更拘执作么如羊相似乱拾物安向口里老僧见药山和尚道有人问着伹教合取狗口老僧亦教合取狗口取我是垢不取我是净一似猎狗专欲得物喫佛法在甚么处千人万人尽是觅佛汉子于中觅一箇道人无若与空王为弟子莫教心病最难医未有世界早有此性世界坏时此性不坏一从见老僧后更不是别人祇是箇主人公者箇更向外觅作么正恁么时莫转头换脑若转头换脑即失却也僧问承师有言世界坏时此性不坏如何是此性师曰四大五阴曰此犹是坏底如何是此性师曰四大五阴X上堂才有是非纷然失心还有答话分也无僧举似洛浦浦扣齿又举似云居居曰何必僧回举似师师曰南方大有人丧身失命曰请和尚举师才举前语僧指旁僧曰者箇师僧喫却饭了作恁么语话师休去上堂正人说邪法邪法悉皆正邪人说正法正法悉皆邪诸方难见易识我者里易见难识上堂谓众曰我向行脚到南方火炉头有箇无宾主话直至如今无人举着上堂至道无难唯嫌拣择才有言语是拣择是明白老僧不在明白里是汝还护惜也无时有僧问既不在明白里护惜箇甚么师曰我亦不知僧曰和尚既不知为甚道不在明白里师曰问事即得礼拜了退别僧问至道无难唯嫌拣择是时人窠窟否师曰曾有人问我老僧直得五年分疎不下又问至道无难唯嫌拣择如何是不拣择师曰天上天下唯我独尊曰此犹是拣择师曰田库奴甚处是拣择僧无语上堂兄弟若从南方来者即与下载若从北方来者即与上载所以道近上人问道即失道近下人问道即得道上堂兄弟莫久立有事商量无事向衣钵下坐穷理好老僧行脚时除二时粥饭是杂用心处除外更无别用心处若不如是大远在上堂谓众曰你若一生不离丛林不语五年十载无X人唤你作哑汉巳后佛也不柰你何你若不信截取老僧头去大茅和尚上堂欲识诸佛师向无明心内识取欲识常住不凋性向万物迁变处识取陈尊宿上堂我见百丈不识好恶大众才集以拄杖一时打下复召大众众回首乃云是甚么有甚共语处又黄檗和尚亦然复召大众众回首乃云月似弯弓少雨多风犹较些子上堂裂开也在我揑聚也在我时有僧问如何是裂开师曰三九二十七菩提涅槃真如解脱即心即佛我且与么道你又作么生曰某甲不与么道师曰醆子扑落地碟子成七片曰如何是揑聚师乃歛手而坐大随真禅师上堂此性本来清净具足万德但以染净二缘而有差别故诸圣悟之一向净用而成觉道凡夫迷之一向染用没溺轮回其体不二故般若云无二无二分无别无断故丹霞然禅师上堂阿你浑家切须保护一灵之物不是你造作名邈得更说甚荐与不荐吾往日见石头亦祇教切须自保护此事不是你谈话得阿你浑家各有一坐具地更疑甚么禅可是你解底物岂有佛可成佛之一字永不喜闻阿你自看善巧方便慈悲喜舍不从外得不着方寸善巧是文殊方便是普贤你更拟趂逐甚么物不用经求落空去今时学者纷X纷扰扰皆是参禅问道吾此间无道可修无法可证一饮一啄各自有分不用疑虑在在处处有恁么底若识得释迦即老凡夫是阿你须自看取莫一盲引众盲相将入火坑夜里暗双陆赛彩若为生珍重三平义忠禅师上堂今时人出来尽学驰求造作将当自已眼目有甚么相当阿汝欲学么不要诸余汝等各有本分事何不体取作么心愤愤口悱悱有甚么利益分明向汝说若要修行路及诸圣建立化门自有大藏教文在若是宗门中事宜汝切不得错用心僧问宗门中还有学路也无师曰有一路滑如苔曰学人还摄得否师曰不拟心汝自看马颊山本空禅师上堂祇者施为动转还合得本来祖翁么若合得十二时中无虗弃底道理若合不得喫茶说话往往唤作茶话在僧便问如何免得不成茶话去师曰你识得口也未曰如何是口师曰两片皮也不识曰如何是本来祖翁师曰大众前不要牵爷恃娘曰大众忻然去也师曰你试点大众性看僧作礼师曰伊往往道一性一切性在僧欲进语师曰孤负平生行脚眼本生禅师拈拄杖示众曰我若拈起你便向未拈起时作道理我若不拈起你便向拈起时作主宰且道老僧为人在甚处时有僧出曰不敢妄生节目师曰也知阇黎不分外曰低低处平之有余高高处观之不足师曰节目上更生节目僧无语师曰掩鼻偷香X空招罪犯夹山会禅师上堂有祖以来时人错会相承至今以佛祖言句为人师范若或如此却成狂人无智人去他祇指示汝无法本是道道无一法无佛可成无道可得无法可取无法可舍所以老僧道目前无法意在目前他不是目前法若向佛祖边学此人未具眼在何故皆属所依不得自在本祇为生死茫茫识性无自由分千里万里求善知识须具正眼求脱虗谬之见定取目前生死为复实有为复实无若有人定得许汝出头上根之人言下明道中下根器波波浪走何不向生死中定当取何处更疑佛疑祖替汝生死有智人笑汝汝若不会更听一颂劳持生死法唯向佛边求目前迷正理拨火觅浮沤上堂不知天晓悟不由师龙门跃鳞不堕渔人之手但意不寄私缘舌不亲玄旨正好知音此名俱生话若向玄旨疑去赚杀阇黎困鱼止泺钝鸟栖芦云水非阇黎阇黎非云水老僧于云水而得自在阇黎又作么生上堂闻中生解意下丹青目前即美久蕴成病青山与白云从来不相到机丝不挂梭头事文彩纵横意自殊嘉祥一路智者知疏瑞草无根贤者不贵上堂金乌玉兔交互争辉坐却日头天下黯黑上唇与下唇从来不相识明明向君道莫令眼顾着何也日月未足为明天地未足为大空中不运斤巧匠不X遗踪见性不留佛悟道不存师寻常老僧道目覩瞿昙犹如黄叶一大藏教是老僧坐具祖师玄旨是破草鞋宁可赤脚不着最好上堂我二十年住此山未曾举着宗门中事有僧问承和尚有言二十年住此山未曾举着宗门中事是否师曰是僧便掀倒禅床师休去至明日普请掘一坑令侍者请昨日僧至曰老僧二十年说无义语今日请上座打杀老僧埋向坑里便请若不打杀老僧上座自着打杀埋在坑中始得其僧归堂束装潜去上堂百草头荐取老僧閙市里识取天子上堂眼不挂户意不停玄直得灵草不生犹是五天之位珠光月魄不是出头时此间无老僧五路头无阇黎九峰䖍禅师上堂诸兄弟还识得命么欲知命流泉是命湛寂是身千波竞涌是文殊境界一亘晴空是普贤床榻其次借一句子是指月于中事是话月从上宗门中事如节度使信旗相似且如诸方先德未建许多名目指陈巳前诸兄弟约甚么体格商量到者里不假三寸试话会看不假耳试釆听看不假眼试辨白看所以道声前抛不出句后不藏形尽干坤大地都来是汝当人箇体向甚么处安眼耳鼻舌莫但向意根下图度作解尽未来际亦未有休歇去所以洞山道拟将心意学玄宗大似西行却向东珍重涌泉欣禅师上堂我四十九年在者里尚自有时走X作汝等诸人莫开大口见解人多行解人万中无一箇见解言语总要知通若识不尽敢道轮回去在为何如此葢为识漏未尽汝但尽却今时始得成立亦唤作立中功转功就他去亦唤作就中功亲他去我所以道亲人不得度渠不度亲人恁么譬喻尚不会荐取浑崙底但管取性乱动舌头不见洞山道相续也大难汝须知有此事若不知有啼哭有日在洛浦安禅师上堂末后一句始到牢关锁断要津不通凡圣寻常向诸人道任从天下乐欣欣我独不肯欲知上流之士不将佛祖言教贴在额头上如龟负图自取丧身之兆凤萦金网趍霄汉以何期直须旨外明宗莫向言中取则是以石人机似汝也解唱巴歌汝若似石人雪曲也应和指南一路智者知疏牛头微禅师上堂三世诸佛用一点伎俩不得天下老师口似匾担诸人作么生大不容易除非知有余莫能知泐潭牟禅师上堂僧问百丈卷席意旨如何师曰珍重便下堂德山鉴禅师上堂若也于巳无事则勿妄求妄求而得亦非得也汝伹无事于心无心于事则虗而灵空而妙若毛端许言之本末者皆为自欺何故毫𣯛系念三涂业因瞥尔情生万劫覊锁圣名凡号尽是虗声殊相劣形皆为幻色汝欲求之得无累乎及其厌之又成大患终而无益X上堂我先祖见处即不然者里无祖无佛达磨是老臊胡释迦老子是干屎橛文殊普贤是担屎汉等觉妙觉是破执凡夫菩提涅槃是系驴橛十二分教是鬼神簿拭疮疣纸四果三贤初心十地是守古冢鬼自救不了巖头奯禅师上堂吾甞究涅槃经七八年覩三两段义似衲僧说话又曰休休时有一僧出礼拜请师举师曰吾教意如∴字三点第一向东方下一点点开诸菩萨眼第二向西方下一点点诸菩萨命根第三向上方下一点点诸菩萨顶此是第一段义又曰吾教意如摩醯首罗擘开面门竖亚一只眼此是第二段义又曰吾教意犹如涂毒皷击一声远近闻者皆丧此是第三段义时小严上座问如何是涂毒皷师以两手按膝亚身曰韩信临朝底严无语雪峰存禅师上堂南山有一条鼈鼻蛇汝等诸人切须好看长庆出曰今日堂中大有人丧身失命云门以拄杖撺向师前作怕势有僧举似玄沙沙曰须是稜兄始得然虽如是我即不然曰和尚作么生沙曰用南山作么上堂此事如一片田地相似一任诸人耕种无有不承此恩力者玄沙曰且作么生是者田地师曰看沙曰是即是某甲不与么师曰你作么生沙曰祇是人人底上堂尽大地是箇解脱门把手拽伊不肯入时一僧X出曰和尚怪某甲不得又一僧曰用入作甚么师便打陞座众集定师辊出木毬玄沙遂捉来安旧处玄沙备禅师上堂佛道闲旷无有程途无门解脱之门无意道人之意不在三际故不可昇沈建率乖真非属造化动则起生死之本静则醉昏沉之乡动静双泯即落空亡动静双收瞒顸佛性必须对尘对境如枯木寒灰临时应用不失其宜镜照诸像不乱光辉鸟飞空中不杂空色所以十方无影像三界绝行踪不堕往来机不住中间意钟中无皷响皷中无钟声钟皷不相交句句无前后如壮士展臂不借他力狮子游行岂求伴侣九霄绝翳何在穿通一段光明未曾昏昧若到者里体寂寂常的的日赫𦦨无边表圆觉空中不动摇吞烁干坤迥然照夫佛出世者元无出入名相无体道本如如法尔天真不同修证祇要虗闲不昧作用不涉尘泥箇中纤毫道不尽即为魔王眷属句前句后是学人难处所以一句当天八万门永绝生死直饶得似秋潭月影静夜钟声随扣击以无亏触波澜而不散犹是生死岸头事道人行处如火销氷终不却成氷箭既离弦无返回势所以牢笼不肯住唿唤不回头古圣不安排至今无处所若到者里步步登玄不属邪正识不能识智不能知动便失宗觉即迷旨二乘胆颤十地魂惊语路处绝心行处灭直得释迦掩室于摩竭净名杜口于毗耶X须菩提唱无说而显道释梵绝听而雨花若与么见前更疑何事没栖泊处离去来今限约不得心思路绝不因庄严本来真净动用语笑随处明了更无欠少今时人不悟箇中道理妄自涉事涉尘处处染着头头系绊纵悟则尘境纷纭名相不实便拟凝心歛念摄事归空闭目藏睛才有念起旋旋破除细想才生即便遏捺如此见解即是落空亡底外道魂不散底死人冥冥漠漠无觉无知塞耳偷铃徒自欺诳者里分别则不然也不是隈门傍户句句现前不得商量不涉文墨本绝尘境本无位次权名箇出家儿毕竟无踪迹真如凡圣地狱人天祇是疗狂子之方虗空尚无改变大道岂有昇沉悟则纵横不离本际若到者里凡圣也无立处若向句中作意则没溺杀人若向外驰求又落魔界只如向上没可安排恰似焰炉不藏蚊蚋此理本来平坦何用刬除动静扬眉是真解脱道不疆为意度建立乖真若到者里纤毫不受指意则差便是千圣出头来也安一字不得久立珍重长庆稜禅师上堂良久曰莫道今夜较些子便下座上堂撞着道伴交肩过一生参学事毕上堂净洁打叠了也却近前问我觅我噼嵴与你一棒有一棒到你你须生惭愧无一棒到你你又向甚么处会皷山晏国师上堂良久曰南泉在日亦有人举要且X不识南泉即今莫有识南泉者么试出来对众验看时有僧出礼拜才起师曰作么生僧近前曰咨和尚师曰不才请退乃曰经有经师论有论师律有律师有圅有号有部有帙各有人传持且佛法是建立教禅道乃止啼之说他诸圣出兴葢为人心不等巧开方便遂有多门受疾不同处方还异在有破有居空叱空二患既除中道须遣皷山所以道句不当机言非展事承言者丧滞句者迷不唱言前宁谈句后直至释迦掩室净名杜口大士梁时童子当日一问二问三问尽有人了也诸仁者合作么生明招谦禅师上堂金锋敌胜罕遇知音同死同生万中无一寻言逐句其数河沙举古举今灭胡种族向上一路啐啄犹乖儒士相逢握鞭回首沙门所见诚实苦哉抛却真金随队撮土报诸稚子莫谩波波解得他玄犹兼瓦砾不如一掷蓦过太虗祇者灵锋阿谁敢近任君来箭方称丈夫拟欲吞声不消一䦆罗汉琛禅师上堂宗门玄妙为当祇恁么也更别有奇特若别有奇特汝且举将来看若无去不可将两箇字便当却宗乘也何者两箇字谓宗乘教乘也汝才道着宗乘便是宗乘道着教乘便是教乘禅德佛法宗乘元来由汝口里安立名字作取说取便是也斯须向者里说平说实说圆说常禅德汝唤甚么作平实把甚么作圆常傍家行脚理须甄别莫相埋没得些子声色名字贮在心头道我会解善能拣辨汝X且会箇甚么拣箇甚么记持得底是名字拣辨得底是声色若不是声色名字汝又作么生记持拣辨风吹松树也是声虾蟇老鵶叫也是声何不那里听取拣择去若那里有箇意度模样祇如老师口里又有多少意度与上座莫错即今声色摐摐地为当相及不相及若相及即汝灵性金刚祕密应有坏灭去也何以如此为声贯破汝耳色穿破汝眼因缘即塞却汝幻妄走杀汝声色体尔不可容也若不相及又甚么处得声色来会么相及不相及试裁辨看少间又道是圆常平实甚么人恁么道未是黄夷村里汉解恁么说是他古圣垂些子相助显发今时不识好恶便安圆实道我别有宗风玄妙释迦佛无舌头不如汝些子便恁么点胸若论杀盗婬罪虽重犹轻尚有歇时此箇谤般若瞎却众生眼入阿鼻地狱吞铁丸莫将为等闲所以古人道过在化主不干汝事珍重安国球禅师上堂我此间粥饭因缘为兄弟举唱终是不常欲得省要却是山河大地与汝发明其道既常亦能究竟若从文殊门入者一切无为土木瓦砾助汝发机若从观音门入者一切音响虾蟇蚯蚓助汝发机若从普贤门入者不动步而到以此三门方便示汝如将一只折箸搅大海水令彼鱼龙知水为命会么若无智眼而审谛之任汝百般巧妙不为究竟水陆俨禅师上堂大众集定师下座捧香炉巡行大X众前曰供养十方诸佛便归方丈龙济修禅师上堂具足凡夫法凡夫不知具足圣人法圣人不会圣人若会即是凡夫凡夫若知即是圣人此两语一理二义若人辨得不妨于佛法中有箇入处若辨不得莫道不疑好珍重上堂卷帘除却障闭户生窒碍祇者障与碍古今无人会会得是障碍不会不自在沩山祐禅师上堂夫道人之心质直无伪无背无面无诈妄心一切时中视听寻常更无委曲亦不闭眼塞耳但情不附物即得从上诸圣祇说浊边过患若无如许多恶觉情见想习之事譬如秋水澄渟清净无为澹泞无碍唤他作道人亦名无事人时有僧问顿悟之人更有修否师曰若真悟得本他自知时修与不修是两头语如今初心虽从缘得一念顿悟自理犹有无始旷劫习气未能顿净须教渠净除现业流识即是修也不可别有法教渠修行趣向从闻入理闻理深妙心自圆明不居惑地纵有百千妙义抑扬当时此乃得坐披衣自解作活计始得以要言之则实际理地不受一尘万行门中不舍一法若也单刀直入则凡圣情尽体露真常理事不二即如如佛上堂僧出曰请和尚为众说法师曰我为汝得彻困也僧礼拜上堂仲冬严寒年年事晷运推移事若何仰山进前叉手而立师曰我情知汝答者话不得香严曰某甲X偏答得者话师蹑前问严亦进前叉手而立师曰赖遇寂子不会上堂今时人但直下体取不会底正是汝心正是汝佛若向外得一知一解将为禅道且没交涉名运粪入不名运粪出污汝心田所以道不是道上堂老僧百年后向山下作一头水牯牛左脇下书五字曰沩山僧某甲当恁么时唤作沩山僧又是水牯牛唤作水牯牛又是沩山僧毕竟唤作甚么即得仰山出礼拜而退云居膺代曰师无异号资福宝曰当时但作此相拓呈之新罗和尚作此牛拓呈之又曰同道者方知芭蕉彻作此相拓呈之又曰说也说了也注也注了也悟取好乃述偈曰不是沩山不是牛一身两号实难酬离却两头应须道如何道得出常流仰山寂禅师住东平时沩山令僧送书并镜与师师上堂提起示众曰且道是沩山镜东平镜若道是东平镜又是沩山送来若道是沩山镜又在东平手里道得则留取道不得则扑破去也众无语师遂扑破便下座上堂汝等诸人各自回光返照莫记吾言汝无始劫来背明投暗妄想根深卒难顿拔所以假设方便夺汝麤识如将黄叶止啼有甚么是处亦如人将百种货物与金宝作一舖货卖祇拟轻重来机所以道石头是真金舖我者里是杂货舖有人来觅鼠粪我亦X拈与他来觅真金我亦拈与他时有僧问鼠粪即不要请和尚真金师曰囓镞拟开口驴年亦不会僧无对师曰索唤则有交易不索唤则无我若说禅宗身边要一人相伴亦无岂况有五百七百众耶我若东说西说则争头向前釆拾如将空拳诳小儿都无实处我今分明向汝说圣边事且莫将心凑泊但向自巳性海如实而修不要三明六通何以故此是圣末边事如今且要识心达本但得其本不愁其末他时后日自具去在若未得本纵饶将情学他亦不得汝岂不见沩山和尚云凡圣情尽体露真常事理不二即如如佛香严闲禅师上堂若论此事如人上树口衘树枝脚不踏枝手不攀枝树下忽有人问如何是祖师西来意不对他又违他所问若对他又丧身失命当恁么时作么生即得时有虎头招上座出众云树上即不问未上树时请和尚道师乃呵呵大笑上堂道由悟达不在语言况是密密堂堂曾无间隔不劳心意暂借回光日用全功迷途自背芭蕉清禅师上堂拈拄杖示众曰你有拄杖子我与你拄杖子你无拄杖子我夺却你拄杖子靠拄杖下座上堂如人行次忽遇前面万丈深坑背后野火来逼两畔是荆棘丛林若也向前则堕在坑堑若也退后则野火烧身若也转侧则被荆棘林碍当与么时作X么生免得若也免得合有出身之路若免不得堕身死汉上堂我年二十八到仰山参见南塔见上堂曰汝等诸人若是箇汉从娘肚里出来便作狮子吼好么我于言下歇得身心便住五载鹿苑和尚上堂展手曰天下老和尚诸上座命根总在者里有僧出曰还收得也无师曰天台石桥侧曰某甲不恁么师曰伏惟尚飨芭蕉圆禅师上堂三千大千世界夜来被老僧都合成一块辊向须弥顶上帝释大怒拈得扑成粉碎诸上座还觉头痛也无良久曰莫不识痛痒好珍重承天确禅师示众正令提纲犹是揑窠造伪佛法祇对特地谩蓦上流问着即参差答着即交互大德拟向甚么处下口然则如是事无一向权柄在手纵夺临机有疑请问资福邃禅师上堂隔江见资福剎竿便回去脚根下好与三十棒况过江来时有僧才出师曰不堪共语芭蕉彻禅师上堂眼中无翳空里无花水长船高泥多佛大莫将问来我也无答会么问在答处答在问处便下座临济玄禅师上堂僧问如何是真佛真法真道乞师开示师曰佛者心清净是法者心光明是道者处处无碍净光是三即一皆是空名而无实有如真正作道人念念心不间断自达磨大师从西土来祇是觅X箇不受人惑底人后遇二祖一言便了始知从前虗用功夫山僧今日见处与祖佛不别第一句中荐得堪与祖佛为师若第二句中荐得堪与人天为师若第三句中荐得自救不了僧便问如何是第一句师曰三要印开朱点窄未容拟议主宾分曰如何是第二句师曰妙解岂容无着问沤和争负截流机曰如何是第三句师曰但看棚头弄傀儡抽牵全借里头人乃曰大凡演唱宗乘一句中须具三玄门一玄门须具三要有权有实有照有用汝等诸人作么生会示众参学之人大须仔细如宾主相见便有言论往来或应物现形或全体作用或把机权喜怒或现半身或乘狮子或乘象王如有真正学人便喝先拈出一箇胶盆子善知识不辩是境便上他境上作模作样便被学人又喝前人不肯放下此是膏盲之病不堪医治唤作宾看主或是善知识不拈出物祇随学人问处即夺学人被夺抵死不肯放此是主看宾或有学人应一箇清净境出善知识前知识辨得是境把得抛向坑里学人言大好善知识知识即云咄哉不识好恶学人便礼拜此唤作主看主或有学人披枷带锁出善知识前知识便与安一重枷锁学人欢喜彼此不辨唤作宾看宾大德山僧所举皆是辨魔拣异知其邪正上堂有一人论劫在途中不离家舍有一人离家舍不在途中那箇合受人天供养X上堂一人在孤峰顶上无出身路一人在十字街头亦无向背且道那箇在前那箇在后不作维摩诘不作傅大士珍重示众我有时先照后用有时先用后照有时照用同时有时照用不同时先照后用有人在先用后照有法在照用同时驱耕夫之牛夺饥人之食敲骨取髓痛下针锥照用不同时有问有答立宾立主合水和泥应机接物若是过量人向未举巳前撩起便行犹较些子上堂大众夫为法者不避丧身失命我于黄檗先师处三度问佛法的的大意三度被打如蒿枝拂相似如今更思一顿谁为下手时有僧出曰某甲下手师度与拄杖僧拟接师便打兴化奖禅师示众我闻前廊下也喝后架里也喝诸子汝莫盲喝乱喝直饶喝得兴化向虗空里却扑下来一点气也无待我苏息起来向汝道未在何故我未曾向紫罗帐里撒珍珠与汝诸人去在胡喝乱喝作么三圣然禅师上堂我逢人即出出则不为人便下座灌溪闲禅师上堂曰我在临济爷爷处得半杓末山孃孃处得半杓共成一杓喫了直至如今饱不饥上堂十方无壁落四畔亦无门露裸裸赤洒洒无可把便下座幽州空和尚上堂众集有僧出曰拟问不问时如何X师曰嗄僧便喝师曰㘞僧又喝师拈拄杖僧曰瞎师抛下拄杖曰今日失利僧曰草贼大败便归众师以手向空点一点曰大众还有人辨得么若有辩得者出来对众道看师良久曰顶门上眼也鉴不破便下座南院颙禅师上堂赤肉团上壁立千仞僧问赤肉团上壁立千仞岂不是和尚道师曰是僧便掀倒禅床师曰者瞎驴乱作僧拟议师便打上堂诸方祇具啐啄同时眼不具啐啄同时用僧便问如何是啐啄同时用师曰作家不啐啄啐啄同时失曰此犹未是某甲问处师曰汝问处作么生僧曰失师便打其僧不肯后于云门会下闻二僧举此话一僧曰当时南院棒折那其僧忽契悟风穴沼禅师上堂夫参学眼目临机直须大用现前勿自拘于小节设使言前荐得犹是滞殻迷封纵然句下精通未免触途狂见应是从前依他作解明珠两岐与你一时扫却直教箇箇如狮子儿咤呀地哮吼一声壁立千仞谁敢正眼觑着觑着即瞎却渠眼时有僧问如何是正法眼师曰即便翟支瞎曰翟支瞎后如何师曰捞天摸地上堂举寒山诗曰梵志死去来魂识见阎老读尽百王书未免受捶拷一称南无佛皆以成佛道僧问如何是一称南无佛师曰灯连凤翅当堂照月映娥眉廾页面看X上堂若立一尘家国兴盛野老颦蹙不立一尘家国丧亡野老安帖于此明得阇黎无分全是老僧于此不明老僧却是阇黎阇黎与老僧亦能悟却天下人亦能瞎却天下人欲识阇黎么右边一拍者里是欲识老僧么左边一拍者里是上堂若是上上之流各有证据略赴箇程限中下之机各须英俊当处出生随处灭尽如爆龟纹爆即成兆不爆成钝欲爆不爆直下便揑上堂三千剑客耻见庄周赤眉横肩得无讹谬他时变豹后五日看珍重首山念禅师上堂第一句荐得堪与佛祖为师第二句荐得堪与人天为师第三句荐得自救不了时有僧问如何是第一句师曰大用不扬眉棒下须见血曰慈悲何在师曰送出三门外问如何是第二句师曰不打恁么驴汉曰将接何人师曰如斯争柰何问如何是第三句师曰解问无人答曰即今祗对者是谁师曰莫使外人知曰和尚是第几句荐得师曰月落三更穿市过问维摩默然文殊赞善未审此意如何师曰当时听众必不如是曰既不如是维摩默然又且如何师曰知恩者少负恩者多乃曰若论此事实不甚一箇元子脚便下座上堂三要得亲切第一莫将问来问还会么问在答处答在问处汝若将问来问老僧在汝脚底汝若拟议即没交涉时有僧出礼拜师便打僧便问挂钖幽X巖时如何师曰错僧曰错师又打汾阳昭禅师上堂谓众曰汾阳门下有西河狮子当门踞坐但有来者即便齩杀有何方便入得汾阳门见得汾阳人若见汾阳人者堪与祖佛为师不见汾阳人尽是立地死汉如今还有人入得么快须入取免得孤负平生不是龙门客切忌遭点额那箇是龙门客一齐点下举起拄杖曰速退速退珍重上堂先圣云一句语须具三玄门一玄门须具三要阿那箇是三玄三要底句快会取好各自思量还得稳当也未古德巳前行脚闻一箇因缘未明中间直下饮食无味睡卧不安火急决择莫将为小事所以大觉老人为一大事因缘出现于世想计他从上行脚不为游山翫水看州府奢华片衣口食皆为圣心未通所以驱驰行脚决择深奥传唱敷扬博问先知亲近高德葢为续佛心灯绍隆祖代兴崇圣种接引后机自利利他不忘先迹如今还有商量者么有即出来大家商量僧问如何是接初机底句师曰汝是行脚僧曰如何是辩衲僧底句师曰西方日出卯曰如何是正令行底句师曰千里特来望旧面曰如何是立干坤底句师曰北俱卢洲长粳米食者无贪亦无瞋乃曰将此四转语验天下衲僧才见你出来验得了也问如何是学人着力处师曰嘉州打大象曰如何是学人转身处师曰陜府灌铁牛曰如何是学人亲切处师曰西河弄狮子乃曰若人会此三句巳X辩三玄更有三要语在切须荐取不是等闲与大众颂出三玄三要事难分得意忘言道易亲一句明明该万象重阳九日菊花新上堂凡一句语须具三玄门每一玄门须具三要有照有用或先照后用或先用后照或照用同时或照用不同时先照后用且要共你商量先用后照你也须是箇人始得照用同时你作么生当抵照用不同时你又作么生凑泊上堂汾阳有三诀衲僧难辨别更拟问如何拄杖蓦头楔时有僧问如何是三诀师便打僧礼拜师曰为汝一时颂出第一诀接引无时节巧语不能诠云绽青天月第二诀舒光辨贤哲问答利生心拔却眼中楔第三诀西国胡人说济水过新罗北地用镔铁复曰还有人会么会底出来通箇消息要知远近莫祇恁么记言记语以当平生有甚么利益不用久立珍重上堂谓众曰夫说法者须具十智同真若不具十智同真邪正不辩缁素不分不能与人天为眼目决断是非如鸟飞空而折翼如箭射的而断弦断弦故射的不中翼折故空不可飞弦壮翼牢空的俱彻作么生是十智同真与诸上座点出一同一质二同大事三总同参四同真志五同徧普六同具足七同得失八同生杀九同音吼十同得入又曰与甚么人同得入与阿谁同音吼作么生是同生杀甚么物同得失X阿那箇同具足是甚么同徧普何人同真志孰能总同参那箇同大事何物同一质有点得出底么点得出者不吝慈悲点不出来未有参学眼在切须辩取要识是非面目见在不可久立珍重叶县省禅师上堂宗师血脉或凡或圣龙树马鸣天堂地狱镬汤炉炭牛头狱卒森罗万象日月星辰他方此土有情无情以手画一画云俱入此宗此宗门中亦能杀人亦能活人杀人须得杀人刀活人须得活人句作么生是杀人刀活人句道得底出来对众道看若道不得即孤负平生珍重上堂良久曰夫行脚禅流直须着忖参学须具参学眼见地须得见地句方有相亲分始得不被诸境惑亦不落于恶道毕竟如何委悉有时句到意不到妄缘前尘分别影事有时意到句不到如盲摸象各说异端有时意句俱到打破虗空界光明照十方有时意句俱不到无目之人纵横走忽然不觉落深坑神鼎諲禅师上堂觉洞山曰贪嗔痴太无知赖我今朝识得伊行便打坐便槌分付心王子细推无量劫来不解脱问汝三人知不知师曰古人恁么道神鼎则不然贪嗔痴实无知十二时中任从伊行即往坐即随分付心王拟何为无量劫来元解脱何须更问知不知谷隐聪禅师示众第一句道得石里迸出第二句道得挨拶将来第三句道得自救不了X上堂五白猫儿爪距狞养来堂上绝虫行分明上树安身法切忌遗言许外生作么生是许外生底句莫错举广慧琏禅师上堂临济两堂首座相见同时下喝诸人且道还有宾主也无若道有祇是箇瞎汉若道无亦是箇瞎汉不有不无万里崖州若向者里道得也好与三十棒若道不得亦与三十棒衲僧家到者里作么生出得山僧圈䙌去良久曰苦哉虾蟆蚯蚓𨁝跳上三十三天撞着须弥山百杂碎拈拄杖曰一队无孔铁鎚速退速退三交嵩禅师上堂文殊仗剑五台横行唐明一路把断妖讹三世诸佛未出教乘网底游鱼龙门难渡垂钩四海祇钓狞龙格外玄谈为求知识若也举掦宗旨须弥直须粉碎若也说佛说祖海水便须枯竭宝剑挥时毫光万里放汝一路通方说话把断咽喉诸人甚处出气石霜圆禅师上堂一切诸佛及诸佛阿耨多罗三藐三菩提法皆从此经出乃竖起拄杖曰者箇是南源拄杖子阿那箇是经良久曰向下文长付在来日喝一喝下座上堂先宝应曰第一句荐得堪与祖佛为师第二句荐得堪与人天为师第三句荐得自救不了道吾则不然第一句荐得和泥合水第二句荐得无绳自缚第三句荐得四稜着地所以道起也海晏河清行人X避路住也干坤失色日月无光汝辈向甚么处出气如今还有出气者么有即出来对众出气看如无道吾为汝出气去也乃嘘一声卓拄杖下座上堂道吾打皷四大部洲同参拄杖横也挑括干坤大地钵盂覆也葢却恒沙世界且问诸人向甚么处安身立命若也知得向北俱卢洲喫粥喫饭若也不知长连上床喫粥喫饭上堂一喝分宾主照用一时行要会箇中意日午打三更遂喝一喝曰且道是宾是主还有分得者么若也分得朝打三千暮打八百若也未能老僧失利上堂夫宗师者夺贫子之衣珠究达人之见处若不如是尽是和泥合水汉良久曰路逢剑客须呈剑不是诗人莫献诗喝一喝上堂我有一言绝虑忘缘巧说不得祇要心传更有一语无过直举且作么生是直举一句良久以拄杖画一画喝一喝上堂面西行向东北斗正离宫道去何曾去骑牛卧牧童珍重上堂春生夏长即不问你诸人脚跟下一句作么生道良久曰华光寺主便下座上堂药多病甚网细鱼稠便下座示众以拄杖击禅床一下云大众还会么不见道一击忘所知更不假修持诸方达道者咸言上上机香严恁么悟去分明悟得如来禅祖师禅未梦见在且X道祖师禅有甚长处若向言中取则悞赚后人直饶棒下承当孤负先圣万法本闲唯人自闹所以山僧居福严祇见福严境界晏起早眠有时云生碧嶂月落寒潭音声鸟飞鸣般若台前娑罗花香散祝融峰畔把瘦笻坐磐石与五湖衲子时话玄微灰头土面住兴化祇见兴化家风迎来送去门连城市车马骈阗渔唱潇湘猿啼岳麓丝竹謌谣时时入耳复与四海高人日谈禅道岁月都忘且道居深山住城郭还有优劣也无试道看良久云是处是慈氏无门无善财上堂祖师心印一印印空一印印水一印印泥如今还有印不着者么试向脚跟下道将一句来设你道得倜傥分明第一不得行过衲僧门下且道衲僧有甚么长处良久曰人王三寸铁徧地是刀鎗喝一喝卓拄杖下座上堂天巳明皷巳响圣众臻齐合掌如今还有不合掌者么有即尼干欢喜无则瞿昙恶发久立珍重上堂北山南南山北日月双明天地黑大海江河尽放光逢着观音问弥勒珍重瑯邪觉禅师上堂奇哉十方佛元是眼中花欲识眼中花元是十方佛欲识十方佛不是眼中花欲识眼中花不是十方佛于此明得过在十方佛于此未明声闻起舞独觉临粧珍重上堂欲知常住身当观烂坏体欲知常住性当观拄X杖子拄杖子吞却须弥须弥吞却拄杖子衲僧到者里若也拟议剑梁落膊轮降款铁作胸襟到海隅击禅床下座上堂见闻觉知俱为生死之因见闻觉知正是解脱之本譬如狮子反掷南北东西且无定止汝等诸人若也不会且莫孤负释迦老子吽上堂山僧今日为诸人说破明眼衲僧莫去泥里打坐珍重上堂天高莫测地厚宁知白云片片岭头飞绿水潺潺㵎下急东涌西没一句即不问你生前杀后一句作么生道良久曰时寒喫茶去上堂阿呵呵是甚么开口是合口过轻舟短掉汎波心簑衣箬笠从他破咦上堂剪除狂宼扫荡搀抢犹是功勋边事君臣道合海晏河清犹是法身边事作么生是衲僧本分事良久曰透网金鳞犹滞水回涂石马出纱笼上堂承言须会宗勿自立规矩若人下得通方句我当刎颈而谢之上堂拈起拄杖曰山僧有时一棒作箇漫天网打俊鹰快鹞有时一棒作箇布丝网摝蚬捞虾有时一棒作金毛狮子有时一棒作虾蟇蚯蚓山僧打你一棒且作么生商量你若缁素得出不妨拄杖头上眼开照四天下若也未然从教立在古屏畔待使丹青入画图X上堂击水鱼头痛穿林宿鸟惊黄昏不击皷日午打三更诸禅德既是日午为甚却打三更良久曰昨见垂杨绿今逢落叶黄上堂进前即死退后即亡不进不退又落在无事之乡何故长安虽乐不是久居上堂山僧因看华严金狮子章第九由心回转善成门又释曰如一尺之镜纳重重之影象若然者道有也得道无也得道非亦得道是亦得虽然如是更须知有拄杖头上一窍若也不会拄杖子穿灯笼入佛殿撞着释迦磕倒弥勒露柱拊掌呵呵大笑你且道笑箇甚么卓拄杖下座上堂拈拄杖曰盘山道向上一路滑南院道壁立千仞崄临济道石火电光钝琅邪有定干坤底句各各高着眼高着眼卓拄杖下座列祖提纲录卷第七列祖提纲录X卍XXX列祖提纲录卷第八武林十八㵎理安禅寺住持娄东行悦集五参提纲大愚芝禅师上堂大愚相接大雄孙五湖云水竞头奔竞头奔有何门击箭宁知枯木存枯木存一年还X曾两度春两度春帐里珍珠撒与人撒与人思量也是慕西秦上堂一击响玲珑喧轰宇宙通知音才侧耳项羽过江东与么会恰认得驴鞍桥作阿爷下颔上堂竖穷三际横遍十方拈起也帝释心惊放下也地神胆战不拈不放唤作甚么自云虾䗫上堂三世诸佛不知有狸奴白牯却知有乃拈起拂子云狸奴白牯总在者里放光动地何谓如此两段不同上堂大洋海底排班立从头第二𩯭毛斑为甚么不道第一𩯭毛斑要会么金蘂银丝成玉露高僧不坐凤凰台上堂众集乃曰为众竭力祸出私门便下座示众擎起香合云明头合暗头合道得天下横行若道不得且合却下座上堂沙里无油事可哀翠巖嚼饭餧婴孩他时好恶知端的始觉从前满面埃击禅床下座法华举禅师上堂释迦不出世达磨不西来佛法偏天下谈玄口不开上堂钟鸣皷响鹊噪鸦鸣为你诸人说般若讲涅槃了也诸人还信得及么观音菩萨向诸人面前作大神通若信不及却往他方救苦利生去也上堂开口又成增语不开口又成剩语乃曰金轮天子勅草店家风别X上堂三世诸佛口挂壁上天下老和尚作么生措手你诸人到诸方作么生举山僧恁么道也是久日桦来唇喝一喝上堂古者道我若一向举扬宗教法堂里草深一丈不可为阇黎鎻却僧堂门去也虽然如是也是乌龟陆地弄尘行上堂语渐也返常合道论顿也不留朕迹直饶论其顿返其常也是抑而为之浮山远禅师上堂诸佛出世建立化门不离三身智眼亦如摩醯首罗三目何故一只水泄不通缁素难辨一只大地全开十方通畅一只高低一顾万类齐瞻虽然若是本分衲僧陌路相逢别具通天正眼始得所以道三世诸佛不知有狸奴白牯却知有且道狸奴白牯知有箇甚么事要会么深秋帘幙千家雨落日楼台一笛风宝应昭禅师上堂十二时中许你一时绝学即是学佛法不见阿难多闻第一却被迦叶摈出不得结集方知聪明博学记持忆想向外驰求与灵觉心转没交涉五蕴殻中透脱不过顺情生喜违情生怒葢覆深厚自缠自缚无有解脱流浪生死六根为患众苦所逼无自由分而被妄心于中主宰大丈夫儿早搆取好喝一喝曰参上堂宝应门风险入者丧全身作么生是出身一句若道不得三十年后X达观颍禅师示众曰才涉唇吻便落意思尽是死门俱非活路直饶透脱犹在沉沦莫教孤负平生虗度此世要得不孤负平生么拈拄杖卓一下曰须是莫被拄杖瞒始得看看拄杖子穿过你诸人髑髅𨁝跳入你鼻孔里去也又卓一下上堂山僧门庭别巳改诸方辙为文殊拔出眼里楔教普贤休嚼口中铁劝人放开髂蛇手与汝斫却系驴橛驻意拟思量喝曰揑揑参上堂山僧平生意好相扑祇是无人搭对今日且共首座搭对卷起袈裟下座索首座相扑座才出师曰平地上喫交便归方丈上堂三世诸佛是奴婢一大藏教是涕唾良久曰且道三世诸佛是谁奴婢乃将拂子画一画曰三世诸佛过者边且道一大藏教是谁涕唾师乃自唾一唾上堂秤锤井底忽然浮老鼠多年变作牛慧空见了拍手笑三脚猢狲差异猴上堂五千教典诸佛常谈八万尘劳众生妙用犹未是金刚眼睛在如何是金刚眼睛良久曰瞎上堂大众集定有僧才出礼拜师曰欲识佛性义当观时节因缘僧便问如何是时节因缘师便下座上堂诸方钩又曲饵又香奔凑犹如蜂抱王因圣者里钩又直饵又无犹如水底捺葫芦举拄杖作钓鱼势曰深水取鱼长信命不曾将酒祭江神掷拄杖下座X大宁宽禅师上堂少林妙诀古佛家风应用随机卷舒自在如拳作掌开合有时似水成沤起灭无定动静俱显语嘿全彰万用自然不劳心力到者里唤作顺水放船且道逆风举棹谁是好手良久曰弄潮须是弄潮人喝一喝曰珍重上堂无念为宗无住为本真空为体妙有为用所以道尽大地是真空徧法界是妙有且道是甚么人用得四时运用日月长明法本不迁道无方所随缘自在逐物昇沉此土他方入凡入圣虽然如是且道入乡随俗一句作么生道良久曰西天梵语此土唐言云峰悦禅师上堂竿木随身逢场作戏然虽如是一手不独拍众中莫有作家禅客本分衲僧出来共相唱和有么时有僧出礼拜师曰依稀似曲才堪听又被风吹别调中便下座上堂普贤行文殊智补陀巖上清风起瞎驴趂队遇新罗吉獠舌头三千里上堂拈起拄杖曰掌钵盂向香积世界为甚么出身无路挑日月于拄杖头上为甚么有眼如盲直得风行草偃响顺声和无纤芥可留犹是交争底法作么生是不交争底法卓拄杖下座上堂教中道种种取舍皆是轮回未出轮回而辨圆觉彼圆觉性即同流转若免轮回无有是处你等诸人到者里且作么生辨圆觉良久曰荷叶团团团似镜菱角尖尖尖似锥以拂击禅床X大乘遵禅师上堂上来又不问下去又不疑不知是不是是即也大奇便下座仁寿珍禅师上堂明明无悟有法即迷日上无云丽天普照眼中无翳空本无花无智人前不得错举参翠巖真禅师上堂先德道此事如爆龟文爆即成兆不爆成钝爆与不爆直下便揑上蓝即不然无固无必虗空走马旱地行船南山起云北山下雨遂拈拄杖曰拄杖子变作天大将军巡历四天下有守节不守节有戒行无戒行一时奏与天帝释乃喝一喝曰丈夫自有冲天志莫向如来行处行卓一下上堂举龙牙颂曰学道如钻火逢烟未可休直待金星现归家始到头神鼎曰学道如钻火逢烟即便休莫待金星现烧脚又烧头师曰若论顿也龙牙正在半途若论渐也神鼎犹少悟在于此且复如何诸仁者今年多落叶几处扫归家上堂临阵抗敌不惧生死者将军之勇也入山不惧虎兕者猎人之勇也入水不惧蛟龙者渔人之勇也作么生是衲子之勇拈拄杖曰者箇是拄杖子拈得把得动得三千大千世界一时摇动若拈不得把不得动不得文殊自文殊解脱自解脱参上堂举僧问巴陵如何是道陵曰明眼人落井又问宝应如何是道应曰五凤楼前又问首山如何是道山曰脚下深三尺此三转语一句壁立千仞一句陆地行船一句宾主交参诸人莫有拣得者么出来道X看如无且行罗汉慈破结贼故行菩萨慈安众生故行如来慈得如相故武泉政禅师上堂黄梅席上海众千人付法传衣碓坊行者是则红日西昇非则月轮东上参双峰回禅师上堂南番人汎船塞北人摇掳波斯入大唐须弥山作舞是甚么说话道吾真禅师上堂古今日月依旧山河若明得去十方薄伽梵一路涅槃门若明不得谤斯经故获罪如是上堂狮子儿哮吼龙马驹𨁝跳古佛镜中明三山孤月皎遂作舞下座上堂举洞山道五台山上云蒸饭佛殿堦前狗尿天剎竿头上煎鎚子三箇猢狲夜簸钱老僧即不然三面狸奴脚踏月两头白牯手拏烟戴冠碧兔立庭栢脱殻乌龟飞上天老僧葛藤尽被汝诸人觑破了也洞山老人甚是奇特虽然如是祇行得三步四步且不过七跳八跳且道誵讹在甚么处老僧今日不惜眉毛一时布施良久曰叮咛损君德无言真有功任从沧海变终不为君通上堂古人道认着依前还不是实难会土宿颔下髭须多波斯眼深鼻孔大甚奇怪歘然透过新罗界上堂山前麦熟庐陵米价镇州萝卜更有一般良久曰时挑野菜和根煑旋斫生柴带叶烧上堂普化明打暗打布袋横撒竖撒石室行者踏碓X因甚忘却下脚上堂举僧问首山如何是佛山曰新妇骑驴阿家牵师曰手提巴鼻脚踏尾仰面看天听流水天明送出路傍边夜静还归茅屋里百丈政禅师上堂巖头和尚用三文钱索得箇妻祇解捞鰕摝蚬要且不解生男育女直至如今门风断绝大众要识奯公妻么百丈今日不惜唇吻与你诸人注破蓬𩯭荆钗世所稀布裙犹是嫁时衣大沩干禅师上堂山花似锦文殊撞着眼睛幽鸟绵蛮观音塞却耳际诸仁者更思量箇甚么昨夜三更睡不着翻身捉得普贤贬向无生国里一觉直至天明今朝又得与诸人相见说梦噫是甚么说话卓拄杖下座广法源禅师上堂若论此事切莫道着道着即头角生有僧出曰头角生也师曰祸事曰某甲罪过师曰龙头蛇尾伏惟珍重定慧信禅师上堂若识般若即被般若缚若不识般若亦被般若缚识与不识拈放一边却问诸人如何是般若体参堂去上堂泥蛇咬石鼈露柱啾啾叫须弥打一棒阎老呵呵笑参上堂莺声阑蝉声急入水乌龟头不湿鹭鸶飞入芦花丛雪月交辉俱不及吽姜山方禅师上堂穿云不渡水渡水不穿云干坤把X定不把定虗空放行不放行横三竖四乍离乍合将长补短即不问汝诸人饭是米做一句要且难道良久曰私事不得官酬上堂不是道得道不得诸方尽把为奇特寒山烧火满头灰笑骂丰干者老贼白鹿端禅师上堂摩腾入汉肉上剜疮僧会来吴眼中添屑达磨九年面壁鬼魅之由二祖立雪求心翻成不肖汝等诸人到者里如何吐露若也道得海上横行若道不得林间独卧以拄杖击禅床一下福严宗禅师上堂世尊周行七步举足全乖目顾四方触途成滞金襕授去殃及儿孙玉偈传来挂人唇吻风幡悟性未离色尘钵水投针全成管见祖师九年面壁不见纤毫卢公六代传衣图他小利江西一喝不解慎初德峤全施未知护末南山鼈鼻谩指踪由北院枯松徒彰风彩云门顾鉴落二落三临济全提错七错八若说君臣五位直如纸马过江更推宾主交参恰似泥人澡洗独超象外且非捉兔走鹰混迹尘中未是齩猪之狗何异逃坑堕壍正是避溺投罝如斯之解正在常途出格道人如何话会岂不见陶潜俗子尚自覩事见机而今祖室子孙不可皮下无血喝一喝净因臻禅师上堂拈拄杖曰楖栗木杖子善能谈佛祖聋人既得闻痖人亦解语指白石为玉点黄金为土便恁么会去他家未相许不相许莫莽卤南街打X鼓北街舞衡岳能禅师上堂宗风才举万里云收法令若行千峰寒色须弥顶上白浪滔天大海波中红尘满地应思黄梅昔日少室当年不能退已让人遂使舂糠答志断臂酬心何似衡岳者里山畬粟米饭一桶没盐羮苦乐共住随高就低且不是南头买贵北头卖贱直教文殊稽首迦叶攒眉龙树马鸣吞声饮气目连鹙子且不能为为甚如此谛观法王法法王法如是石佛忠禅师上堂点时不到皂白未分到时不点和泥合水露柱𨁝跳入灯笼里即且从他汝眉毛因甚么却拖在脚跟下直饶于此明得也是猢狲戴席帽于此未明何异曲膳穿靴然虽如此笑我者多哂我者少大沩喆禅师上堂古佛道昔于波罗柰转四谛法轮堕坑落壍今复转最妙无上大法轮土上加泥如今还有不历阶梯独超物外者么良久曰出头天外看谁是箇中人上堂阿剌剌是甚么翻思当年破灶堕杖子忽击着方知孤负我以拄杖击香台一下曰堕堕上堂扪空追响劳汝精神梦觉觉非复有何事德山老人在汝诸人眉毛眼睫上诸人还觉么若也觉去梦觉觉非若也未觉扪空追响终无了期直饶向者里倜傥分明犹是梯山入贡还有独超物外者么良久曰且莫诈明头X上堂白云澹泞水注沧溟万法本闲复有何事所以道也有权也有实也有照也有用诸人到者里如何履践良久曰但有路可上更高人也行上堂山僧本无积畜且得粥足饭足困来即便打眠一任东卜西卜上堂古德道一释迦二元和三佛陀自余是甚么椀脱丘慧光即不然一释迦二元和三佛陀总是椀脱丘诸人还知慧光落处么若也知去许你具铁眼铜睛若也不知莫谓几经风浪险扁舟曾向五湖游上堂拈起拄杖曰一尘才起大地全收卓一下曰妙喜世界百杂碎且道不动如来即今在甚么处若人识得可谓不动步而登妙觉若也未识向诸人眉毛眼睫里涅槃去也又卓一下上堂拈起拄杖曰智海拄杖或作金刚王宝剑或作踞地狮子或作探竿影草或不作拄杖用诸人还相委悉么若也委悉去如龙得水似虎靠山出没卷舒纵横应用如未相委大似日中逃影普融平禅师上堂山僧不会佛法为人总没来由或时半开半合或时全放全收还如万人丛里冷地掉箇石头忽然打着一箇方知触处周流上堂举盘山示众曰似地擎山不知山之孤峻如石含玉不知玉之无瑕古人恁么说话大似抱赃叫屈智海门下人人慷慨生擒虎兕活捉狞龙眼里着得X须弥山耳里着得大海水遂拈拄杖曰不是向人夸伎俩丈夫标致合如斯卓拄杖下座庆善隆禅师上堂花簇簇锦簇簇盐酱年来事事足留得南泉打破锅分付沙弥煑晨粥晨粥一任诸人喫洗钵盂一句作么生会多少人疑着香山渊禅师上堂酒市鱼行头头宝所鵶鸣鹊噪一一妙音卓拄杖曰且道者箇是何佛事狼籍不少上堂香山有箇话头弥满四大神洲若以佛法批判还如认马作牛诸人既不作佛法批判毕竟是甚么道理击拂子无鑐鏁子不厌动摇半夜枕头要须摸着下座无相真禅师上堂欲明向上事须具顶门眼若具顶门眼始契出家心既契出家心常具顶门眼要会顶门眼么四京人着衣喫饭两浙人饱暖自如通玄峰顶香风清花发蟠桃三四株黄龙南禅师上堂横吞巨海倒卓须弥衲僧面前也是寻常茶饭行脚人须是荆棘林内坐大道场向和泥合水处认取本来面目且作么生见得遂拈拄杖曰直饶见得未免山僧拄杖上堂说妙谈玄乃太平之姦贼行棒行喝为乱世之英雄英雄姦贼棒喝玄妙皆为长物黄蘗门下总不用着且道黄蘗门下寻常用箇甚么喝一喝上堂撞钟钟鸣击鼓鼓响大众慇懃问讯同安端然合掌者箇是世法那箇是佛法咄X上堂有一人朝看华严暮观般若昼夜精勤无有暂暇有一人不参禅不论义把箇破蓆日里睡于是二人同到黄龙一人有为一人无为安下那一箇即是良久曰功德天黑暗女有智主人二俱不受上堂心王不妄动六国一时通罢拈三尺剑休弄一张弓击禅床下座上堂道远乎哉触事而真圣远乎哉体之即神乃拈拄杖曰道之与圣总在归宗拄杖头上汝等诸人何不识取若也识得十方剎土不行而至百千三昧无作而成若也未识有寒暑兮促君寿有鬼神兮妬君福上堂半夜捉乌鸡惊起梵王睡毗岚风忽起吹倒须弥山官路无人行私酒多人喫当此之时临济德山开得口张得眼有棒有喝用不得汝等诸人各自寻取祖业契书莫认驴鞍桥作阿爷下颔上堂举大珠和尚道身口意清净是名佛出世身口意不净是名佛灭度也好箇消息古人一期方便与你诸人计箇入路既得箇入路又须得箇出路登山须到顶入海须到底登山不到顶不知宇宙之宽广入海不到底不知沧溟之浅深既知宽广又知浅深一踏踏翻四大海一掴掴到须弥山撒手到家人不识鹊噪鸦鸣栢树间上堂千般说万般喻祇要教君早回去去何处良久云夜来风起满庭香吹落桃花三五树X上堂拈拄杖曰横拈倒用拨开弥勒眼睛明去暗来敲落祖师鼻孔当是时也目连鹙子饮气吞声临济德山呵呵大笑且道笑箇甚么咄黄龙心禅师上堂大凡穷生死根源直须明取自家一片田地教伊去处分明然后临机应用不失其宜祇如锋芒未兆巳前都无是箇非箇瞥尔爆动便有五行金土相生相尅胡来汉现四姓杂居各任方隅是非锋起致使玄黄不辨水乳不分疾在膏肓难为救疗若不当阳晓示穷子无以知归欲得大用现前便可顿忘诸见诸见既尽昏雾不生大智洞然更非他物珍重上堂击禅床曰一尘才举大地全收诸人耳在一声中一声徧在诸人耳若是摩霄俊鹘便合乘时止泺困鱼徒劳激浪上堂不与万法为侣即是无诤三昧便恁么去争奈絃急则声促若能向紫罗帐里撒珍珠未必善因而招恶果上堂有句无句如藤倚树且任诸人点头及乎树倒藤枯上无冲天之计下无入地之谋灵利汉者里着得一只眼便见七纵八横举拂子曰看太阳溢目万里不挂片云若是覆盆之下又争怪得老僧上堂若也单明自已不悟目前此人有眼无足若悟目前不明自已此人有足无眼据此二人十二时中常有一物蕴在胷中物既在胷不安之相常在目前X既在目前触途成滞作么生得平稳去祖不言乎执之失度必入邪路放之自然体无去住上堂良工未出玉石不分巧冶无人金沙混杂还言无师自悟底么出来办别看乃举拂子曰且道是金是沙良久曰见之不取思之千里上堂有时开门待知识知识不来过有时把手上高山高山人不顾或作败军之将向阇黎手里拱手归降或为忿怒那咤敲骨打髓正当恁么时还有同声相应同气相求底么有则向百尺竿头进取一步如无少室峰前一场笑具上堂心同虗空界示等虗空法证得虗空时无是无非法便恁么休去停桡把缆且向湾里泊船若据衲僧门下天地悬隔且道衲僧门下有甚长处楖栗横担不顾人直入千峰万峰去上堂一不向二不开翻思南岳与天台堪笑白云无定止被风吹去又吹来上堂过去诸佛巳灭未来诸佛未生正当现在佛法委付黄龙放行则恍恍惚惚其中有物把住则杳杳冥冥其中有精且道放行即是把住即是竿头丝线从君弄不犯清波意自殊上堂虎头生角人难措石火电光须密布假饶烈士也应难懵底那能善回互手擎日月背负须弥掷向他方其中众生不觉不知其中众生骑驴入诸人眼里诸人亦不觉不知会么将此身心奉尘剎是则名X为报佛恩上堂一沤未发古帆未征风信不来无人举櫂正当恁么时水脉如何辨的君不见云门老垂手处落落清波无透路又不见华亭叟泄天机夜深空载月明归莫怪相逢不相识从教万古漫漫黑上堂马祖陞堂百丈卷席后人不善来风尽道不留朕迹殊不知桃华浪里正好张帆七里滩头更堪垂钓如今必有辩浮沉识深浅底汉试出来定当水脉看如无且将渔父笛闲向海边吹上堂风潇潇兮木叶飞鸿鴈不来音信稀还乡一曲无人吹令余拍手空迟疑上堂镜像或谓有揽之不盈手镜像或谓无分明如俨图所以取不得舍不得不可得中祇么得还会么不作维摩诘又似傅大士上堂夫玄道者不可以设功得圣智者不可以有心知真谛者不可以存我会至功者不可以营事为古人一期应病与药则不可若是丈夫汉出则经济天下不出则卷而怀之尔若一向声和响顺我则排斥诸方尔若示现酒肆婬坊我则孤峰独宿且道甚处是黄龙为人眼云居祐禅师上堂过去诸如来更不再勘现在诸菩萨放过即不可未来修学人谩他一点不得所以教中道若人欲了知三世一切佛应观法界性一切惟心造虽然如是云居门下正是金屑落眼X上堂凡见圣见春云掣电真说妄说空花水月飜忆长髭见石头解道红炉一点雪击禅床下座上堂龟毛为箭兔用为弓那咤忿怒射破虗空虗空扑落倾湫倒岳墙壁瓦砾放光明归依如来大圆觉击禅床下座上堂月色和云白松声带露寒好箇真消息凭君子细看黄龙先师和身放倒还有人扶得起么祖祢不了殃及儿孙击禅床下座上堂一切声是佛声以拂子击禅床曰梵音深远令人乐闻又曰一切色是佛色乃拈起拂子曰今佛放光明助发实相义巳到之者顶戴奉行未到之者应如是知应如是信击禅床下座黄檗胜禅师上堂临济喝德山棒留与禅人作模范归宗磨雪峰毬此箇门庭接上流若是黄檗即不然也无喝也无棒亦不推磨亦不辊毬前面是案山背后是主山塞却你眼睛拶破你面门于此见得得不退转地尽未来际不向他求若见不得醍醐上味飜成毒药上堂寂兮寥兮蟾蜍皎皎下空谷宽兮廓兮曦光赫赫流四海曹谿路上勦绝人行多子塔前骈阗如市直饶者里荐得倜傥分明未是衲僧活计大丈夫汉须是向黑暗狱中敲枷打鎻饿鬼队里放火夺浆推倒慈氏楼折却空王殿灵苗瑞草和根拔满地从教荆棘生X开元琦禅师上堂虗空无内外事理有短长顺则成菩提逆则成烦恼灯笼常瞌睡露柱亦懊恼大道在目前更于何处讨以拂子击禅床上堂四面亦无门十方无壁落头鬔松耳卓朔箇箇男儿大丈夫何得无绳而自缚且道透脱一句作么生道良久曰踏破草鞋赤脚走福严感禅师上堂古佛心祇如今若不会苦沉吟秋雨微微秋风飒飒乍此乍彼若为酬答沙岸芦华青黄交杂禅者何依良久曰札云葢智禅师上堂紧峭离水靴踏破湖湘月手把铁蒺蔾打破龙虎穴翻身倒上树始见无生灭却笑老瞿昙弹指超弥勒上堂昨日高山看钓鱼步行骑马失却驴有人拾得骆驼去重赏千金一也无若向者里荐得不着还草鞋钱上堂举赵州问僧向甚么处去曰摘茶去州曰闲师曰道着不着何处摸索背后龙鳞面前驴脚翻身筋斗孤云野鹤阿呵呵报慈英禅师上堂师掷下拄杖却召大众曰拄杖吞却祖师了也教甚么人说禅还有人救得也无喝一喝保宁玑禅师上堂春雨微微百事皆宜禾苗发秀蔬菜得时阿难如合掌迦叶亦攒眉直饶灵山会上拈华微笑筭来犹涉离微争似三家村里老翁深耕浅X种各知其时有事当面便说谁管瞬目扬眉更有一般奇特事末后一着更须知击拂子下座四祖演禅师上堂主山吞却案山寻常言论拄杖子普该尘剎未足为奇光境两忘复是何物良久曰劫火洞然毫末尽青山依旧白云中清隐源禅师上堂先师初事栖贤諟泐潭澄历二十年宗门奇奥经论玄要莫不贯穿及因云峰指见慈明则一字无用遂设三关语以验学者而学者如叶公画龙龙现即怖积翠永庵主示众山僧住庵来无禅可说无法可传亦无羞珍异宝祇收得续火柴头一箇留与后人令他烟𦦨不绝火光长明遂掷下拂子时有僧就地拈起吹一吹师便喝曰谁知续火柴头从者汉边烟消火灭去乃拂袖归庵僧吐舌而去黄龙新禅师上堂深固幽远无人能到释迦老子到不到若到因甚么无人若不到谁道幽远上堂祖师心印状似铁牛之机去即印住住即印破祇如不去不住印即是不印即是金果早朝猿摘去玉华晚后凤衔归上堂行脚高人解开布袋放下钵囊去却药忌一人所在须到半人所在须到无人所在也须亲到上堂拗折拄杖将甚么登山渡水拈却钵盂匙箸将甚么喫粥喫饭不如向十字街头东卜西卜忽然卜着是你诸人有彩若卜不着也怪云巖不得X上堂文殊骑狮子普贤骑象王释迦老子足蹑红莲且道黄龙骑箇甚么良久曰近来年老一步是一步上堂清珠下于浊水浊水不得不清念佛投于乱心乱心不得不佛佛既不乱浊水自清浊水既清功归何所良久曰几度黑风翻大海未曾闻道钓舟倾上堂有时破二作三有时会三归一有时三一混同有时不落数量且道甚么处是黄龙为人处良久曰珍重泐潭清禅师上堂举浮山远和尚云欲得英俊么仍须四事俱备方显宗师蹊径何谓也一者祖师巴鼻二具金刚眼睛三有狮子爪牙四得衲僧杀活拄杖得此四事方可纵横变态任运卷舒高耸人天壁立千仞傥不如是守死善道者败军之兆何故棒打石人贵论实事是以到者里得不修江耿耿大野云凝绿竹含烟青山鎻翠风云一致水月齐观一句该通巳彰残朽师曰黄龙今日出世时当末季佛法浇漓不用祖师巴鼻不用金刚眼睛不用狮子爪牙不用杀活拄杖祇有一枝拂子以为蹊径亦能纵横变态任运卷舒亦能高耸人天壁立千仞有时逢强即弱有时遇贵即贱拈起则群魔屏迹佛祖潜踪放下则合水和泥圣凡同辙且道拈起好放下好竿头丝线从君弄不犯清波意自殊双峰齐禅师上堂拈拄杖曰横拈倒用诸方虎步龙行打狗撑门双峰掉在无事甲里因风吹火别是一X家以拄杖靠肩顾视大众唤作无事得么良久曰刀尺高悬着眼看志公不是闲和尚卓拄杖一下开先瑛禅师上堂谈玄说妙譬如画饼充饥入圣超凡大似飞蛾赴火一向无事败种焦芽更若驰求水中捉月以拂子一拂云适来许多见解拂却了也作么生是诸人透脱一句良久曰铁牛不喫栏边草直向须弥顶上眠以拂子击禅床上堂弯石巩弓架兴化箭运那罗延力定烁迦罗眼不射大雄虎不射药山鹿不射云巖狮子不射象骨猕猴且道射箇甚么良久曰放过一着法云杲禅师上堂西来祖意教外别传非大根器不能证入其证入者不被文字语言所转声色是非所迷亦无云门临济之殊赵州德山之异所以唱道须明有语中无语无语中有语若向者里荐得可谓终日着衣未甞挂一缕丝终日喫饭未甞齩一粒米直是呵佛骂祖有甚么过虽然如是欲得不招无间业莫谤如来正法轮下座上堂拈拄杖曰归宗会斩蛇禾山解打皷万象与森罗皆从者里去掷下拄杖曰归堂喫茶湛堂准禅师上堂太阳门下日日三秋明月堂前时时九夏洞山和尚祇解夜半捉乌鸡殊不知惊起隣家睡宝峰相席打令告诸禅德也好冷处着把火咄上堂古人道不看经不念佛看经念佛是何物自从识得转经人举拂子曰龙藏圣贤都一拂以拂子拂X一拂曰诸禅德正当恁么时且道云巖土地向甚么处安身立命掷下拂子以两手握拳叩齿曰万灵千圣千圣万灵上堂混元未判一气岑寂不闻有天地玄黄宇宙洪荒日月盈昃秋收冬藏正当恁么时也好箇时节尀耐雪峰老汉却向虗空里打橛辊三箇木毬直至后人搆占不上便见沩山水牯牛一向胆大心麤长沙大虫到处齩人家猪狗虽然无礼难容而今放过一着孝经序云朕闻上古其风朴略山前华尧民解元且喜尊候安乐参上堂僧问教中道若有一人发真归源十方虗空悉皆消殒未审此理如何师遂展掌点指曰子丑寅卯辰巳午未一罗二土三水四金五太阳六太阴七计都今日计都星入巨蟹宫宝峰不打者皷笛便下座上堂大道纵横触事现成云开日出水绿山青拈拄杖卓一下曰云门大师来也说道观音菩萨将钱买胡饼放下手元来却是馒头大众云门祇见锥头利不见凿头方宝峰即不然掷下拄杖曰勿于中路事空王䇿杖须还达本乡昨日有人从淮南来不得福建信却道嘉州大象吞却陜府铁牛喝一喝曰是甚说话笑倒云居土地上堂祖师关捩子幽隐少人知不是悟心者如何举似伊喝一喝曰是何言欤若一向恁么达磨一宗扫土而尽所以大觉世尊初悟此事便开方便门示真X实相普令南北东西四维上下郭大李二邓四张三同明斯事云巖今日不免傚古去也击拂子曰方便门开也作么生是真实相良久云十八十九痴人夜走示众拈拄杖曰衲僧家竿木随身逢场作戏倒把横拈自有意思所以昔日药山和尚问云巖曰闻汝解弄狮子是否巖曰是山曰弄得几出巖曰弄得六出山曰老僧亦解弄巖曰和尚弄得几出山曰老僧祇弄得一出巖曰一即六六即一山便休大众药山云巖钝置杀人两子父弄一箇狮子也弄不出若是准上座祇消得自弄拽得来拈头作尾拈尾作头转两箇金睛攫几钩铁爪吼一声直令百里内勐兽潜踪满空里飞禽乱坠准上座未弄狮子请大众高着眼先做箇定场掷下拄杖曰箇中消息子能有几人知寿宁资禅师上堂诸方五日一参寿宁日日陞座莫怪重说偈言过在西来达磨上士处处逢渠后学时时蹉过且道蹉过一着落在甚么处举起拂子曰一片月生海几家人上楼宝华鑑禅师上堂月圆伏惟三世诸佛狸奴白牯各各起居万福时中淡薄无可相延切希宽抱老水牯牛近日亦自多病多恼不甘水草遇着暖日和风当下和身便倒教渠拽耙牵犂直是摇头摆脑可怜万顷良田一时变作荒草三祖宗禅师上堂架梯可以攀高虽升而不达河汉X铸锹可以掘凿虽利而不能到风轮其器者费功其谋者益妄不如归家坐免使走尘壤大众那箇是尘壤祖佛禅道黄龙清禅师上堂三世诸佛不知有恩无重报狸奴白牯却知有功不浪施明大用晓全机绝踪迹不思议归去好无人知冲开碧落松千尺截断红尘水一溪洞山言禅师上堂吾心似秋月碧潭清皎洁无物堪比伦教我如何说寒山子劳而无功更有箇拾得道不识者箇意修行徒苦辛恁么说话自救不了寻常拈粪箕把帚帚掣风掣颠犹较些子直饶是文殊普贤再出若到洞山门下一时分付与直岁烧火底烧火扫地底扫地前廊后架切忌搀匙乱筯豊干老人更不饶舌参退喫茶上堂一生二二生三遏捺不住廓周沙界德云直上妙峰善财却入楼阁新妇骑驴阿家牵山青水绿桃华红李花白一尘一佛土一叶一释迦乃合掌曰不审诸佛子今晨改旦季春极暄起居轻利安乐行否少间专到上寮问讯不劳久立上堂腊月二十日一年将欲尽万里未归人大众总是他乡之客还有返本还源者么击拂子曰门前残雪日轮消室内红尘遣谁扫太平安禅师上堂有利无利莫离行市镇州萝卜极贵庐陵米甚贱争似太平者里时丰道泰商贾骈阗X白米四文一升萝卜一文一束不用北头买贱西头卖贵自然物及四生自然利资王化又争生说箇佛法道理良久云劝君不用镌顽石路上行人口似碑褒亲瑞禅师上堂有佛世界以一尘一毛而作佛事令见一法者具足一切法故权为架阁有佛化内以忘言寂嘿为大佛事使其学者离一切相即名诸佛故好与三下火抄有佛土中以黄花翠竹而为佛事令覩相者见色即空故且付与弥勒有佛宝剎以法空为座而示佛事裨其行者不着佛求故勘破了勾下有佛道场以四事供养而成佛事使知足者断异念故可与下载有佛妙域以一切语言三昧作其佛事令随机入者不舍动静故为渠装载大众且道于中还有优劣也无良久曰到者须知是作家参褒亲谕禅师上堂新罗打皷大宋上堂庭前栢子问话灯笼露柱着忙香台拄杖起作舞卧病维摩犹在床者老汉我也识得你病休讶郎当咄兜率恩禅师上堂落落魄魄是有居郭莽莽卤卤何今何古不重已灵休话佛祖扭定释迦鼻孔揭却观音耳朵任他雪岭辊毬休管禾山打皷若是本色衲僧终不守株待兔参建隆庆禅师上堂始见新岁倐忽早是二月初一天气和融拟举箇时节因缘与诸人商量却被帝释梵王在门外柳眼中努出头来先说偈言袅袅飏轻絮且逐风来去相次走绵毬休言道我絮当时撞着阿X修罗把住云任你絮忽逢西风吹渭水落叶满长安一句作么生道于是帝释缩头入柳眼中良久曰参兜率悦禅师上堂始见新春又逢初夏四时若箭两曜如梭不觉红颜翻成白首直须努力别着精神耕取自已田园莫犯他人苗稼既然如是牵犁拽耙须是雪山白牛始得且道鼻孔在甚么处良久曰叱叱上堂常居物外度清时牛上横将竹笛吹一曲自幽山自绿此情不与白云知庆快诸禅德翻思范蠡谩泛沧波因念陈搏空眠太华何曾梦见浪得高名实未神游闲漂野迹既然如此具眼衲僧莫道龙安非他是已好上堂无法亦无心无心复何舍要真尽属真要假全归假平地上行船虗空里走马九年面壁人有口还如哑参上堂夜夜抱佛眠朝朝还共起起坐镇相随语嘿同居止欲识佛去处祇是语声是诸禅德大小傅大士祇会抱桥柱澡洗把缆放船印板上打将来模子里脱将去岂知道本色衲僧塞除佛祖窟打破玄妙门跳出断常坑不依清净界都无一物独奋双拳海上横行建家立国有一般汉也要向百尺竿头凝然端坐洎乎翻身之际舍命不得岂不见云门大师道知是般事拈放一边直须摆动精神着些筋骨向混沌未剖巳前荐得犹是钝汉那堪更于他人舌头上咂澹滋味终无了日诸禅客要会么剔起眉毛有甚难X分明不见一毫端风吹碧落浮云尽月上青山玉一团喝一喝下座崇觉空禅师上堂十方无壁落四面亦无门净躶躶赤洒洒没可把遂举拂子曰灌溪老汉向十字街头逞风流卖惺惺道我解穿珍珠解玉版濄乱丝卷筒绢婬坊酒肆瓦合舆台虎穴魔宫那咤忿怒遇文王兴礼乐逢桀纣逞干戈今日被崇觉觑见一场懡㦬长灵卓禅师上堂曰三千剑客独许庄周为甚么跳不出良医之门多病人因甚么不消一札巳透关者更请辩看光孝清禅师上堂杀父杀母佛前忏悔杀佛杀祖不消忏悔为甚么不消忏悔且得冤家解脱雪峰空禅师上堂一拳拳倒黄鹤楼一趯趯飜鹦鹉洲有意气时添意气不风流处也风流俊哉俊哉快活快活一似十七八岁状元相似谁管你天谁管你地心王不妄动六国一时通罢拈三尺剑休弄一张弓自在自在快活快活恰似七八十老人作宰相相似风以时雨以时五谷植万民安竖起拄杖曰大众者两箇并山僧拄杖子共作得一箇衲僧到雪峰门下伹知随例餐䭔子也得三文买草鞋喝一喝卓拄杖下座兜率照禅师上堂兜率都无伎俩也斆诸方榜样五日一度陞堂起动许多龙象禅道佛法又无到此将何供养须知达磨西来分付一条拄杖乃拈起曰所X以道你有拄杖子我与你拄杖子你无拄杖子我夺你拄杖子且道那箇是宾句那箇是主句若断得去即途中受用若断不得且世谛流布乃抛下拄杖云巖游禅师上堂马祖一喝百丈蹉过临济小厮儿向粪扫堆头拾得一只破草鞋胡喝乱喝师震声喝曰唤作胡喝乱喝得么上堂象骨辊毬能巳尽玄沙斫牌伎亦穷还知么火星入袴口事出急家门上堂举梁山曰南来者与你三十棒北来者与你三十棒然虽与么未当宗乘后来琅瑘和尚道梁山好一片真金将作顽铁卖却琅瑘则不然南来者与你三十棒北来者与你三十棒从教天下贬剥师拈曰一人能舒不能卷一人能卷不能舒云巖门下一任南来北来且恁么过蓦然洗面摸着鼻头却来与你三十上堂日可冷月可热众魔不能坏真说作么生是真说初三十一中九下七若信不及云巖与你道破万人齐指处一鴈落寒空普贤素禅师上堂兵随印转三千里外绝烟尘将逐符行二六时中净躶躶不用铁旗铁皷自然草偃风行何须七纵七擒直得无思不服所谓大丈夫秉慧剑般若锋兮金刚𦦨非但能摧外道心早曾落却天魔胆正恁么时且道主将是甚么人喝一喝育王谌禅师上堂文殊智普贤行多年历日德山棒X临济喝乱世英雄汝等诸人穿僧堂入佛殿还知险过铁围关么忽然踏着释迦顶𩕳磕着圣僧额头不免一场祸事上堂我若说有你为有碍我若说无你为无碍我若横说你又跨不过我若竖说你又跳不出若欲丛林平怗大家无事不如推倒育王且道育王如何推得倒去召大众曰着力着力复曰苦哉苦哉育王被人推倒了也还有路见不平拔剑相为底么若无山僧不免自倒自起击拂子下座道场林禅师上堂有漏笟篱无漏木杓庭白牡丹槛红芍药因思九年面壁人到头不识者一着且道作么生是者一着以拄杖击禅床下座道场慧禅师上堂钟馗醉里唱凉州小妹门前祇点头巡海夜叉相见后大家拍手上高楼大众若会得去鎻却天下人舌头若会不得将谓老僧别有奇特天童朴禅师上堂观音巖玲玲珑珑太白石丁丁东东西园菜蟥似不堪食东谷花发却无赖红且道是祖意教意途中受用世谛流布若辨不出雪峰覆却饭桶若辨得出甘贽礼拜蒸笼参上堂德山入门便棒临济入门便喝临济喝处德山棒头耳聋德山棒时临济喝下眼瞎虽然一搦一擡就中全生全杀遂喝一喝卓拄杖一下云敢问诸人是生是杀良久云君子可入龙华高禅师上堂象王行狮子住赤脚崑崙眉卓竖X寒山拾得笑呵呵指点门前老松树且道他指点箇甚么忽然风吹倒时好一堆柴提纲录卷第八列祖提纲录X卍XXX列祖提纲录卷第九武林十八㵎理安禅寺住持娄东行悦集五参提纲杨岐会禅师上堂举古人一转公案布施大众良久曰口祇堪喫饭上堂踏着秤锤硬似铁痖子得梦向谁说须弥顶上浪滔天大洋海里遭火爇参上堂杨岐一要千圣同妙布施大众拍禅床一下云果然失照参上堂杨岐一句急着眼觑长连床上拈匙把筯上堂拈拄杖云一即一切一切即一画一画云山河大地天下老和尚百杂碎作么生是诸人鼻孔良久云剑为不平离宝匣药因救病出金缾喝一喝卓一下上堂杨岐无旨的种田博饭喫说梦老瞿昙何处觅踪迹喝一喝拍禅床一下上堂薄福住杨岐年来气力衰寒风凋败叶犹喜故X人归啰啰哩拈上死柴头且向无烟火上堂云葢是事不如说禅似吞栗蒲若向此处会得佛法天地悬殊上堂掷下拄杖曰释迦老子着跌偷笑云葢乱说虽然世界坦平也是将勤补拙示众云身心清净诸境清净诸境清净身心清净还知杨岐老人落处么河里失钱河里摝白云端禅师上堂鸟有双翼飞无远近道出一隅行无前后你衲僧家寻常拈匙放箸尽道知有及至上岭时为甚么却气急不见道人无远虑必有近忧上堂干坤之内宇宙之间中有一宝秘在形山大众眼在鼻上脚在肚下且道宝在甚么处良久云人面不知何处去桃华依旧笑春风上堂古者道将此深心奉尘剎是则名为报佛恩圆通则不然时挑夜菜和根煑旋斫生柴带叶烧上堂江月照松风吹到者里还有漏网者么良久曰皇天无亲上堂入林不动草入水不动波入鸟不乱行大众者箇是把缆放船底手脚且道衲僧家合作么生以手拍禅床曰掀翻海岳求知已拨乱干坤见太平上堂忌口自然诸病减多情未免有时劳贫居动便成违顺落得清闲一味高虽然如是莫谓无心云是道无心犹隔一重关示众云泥佛不度水木佛不度火金佛不度炉真佛X内里坐大众赵州老子十二剂骨头八万四千毛孔一时抛向诸人怀里了也圆通今日路见不平为古人出气以手拍禅床云须知海岳归明主未信干坤陷吉人上堂释迦老子有四弘誓愿云众生无边誓愿度烦恼无尽誓愿断法门无量誓愿学佛道无上誓愿成法华亦有四弘誓愿饥来要喫饭寒到即添衣困时伸脚睡热处爱风吹上堂古人留下一言半句未透时撞着铁壁相似忽然一日觑得透后方知自己便是铁壁如今作么生透复曰铁壁铁壁上堂若端的得一回汗出便向一茎草上现琼楼玉殿若未端的得一回汗出纵有琼楼玉殿却被一茎草葢却作么生得汗出去自有一双穷相手不曾容易舞三台上堂丝毫有趣皆能进毕竟无归若可当逐日退身行兴尽忽然得见本爷孃作么生是本爷孃乃云万福便下座示众云如我按指海印发光拈起拄杖云山河大地水鸟树林情与无情今日尽向法华拄杖头上作大狮子吼演说摩诃大般若且道天台南岳说箇甚么法门南岳说洞上五位修行君臣父子各得其宜莫守寒巖异草青坐却白云宗不妙天台说临济下三玄三要四料拣一喝分宾主照用一时行要会箇中X意日午打三更庐山出来道你两箇正在葛藤窠里不见道欲得不招无间业莫谤如来正法轮大众据此三箇汉见解若上衲僧秤子上称一箇重八两一箇重半斤一箇不直半分钱且道那箇不直半分钱良久云但愿春风齐着力一时吹入我门来卓拄杖下座保宁勇禅师上堂山僧二十余年挑囊负钵向寰海之内参善知识十数余人自家竝无箇见处有若顽石相似参底尊宿亦无长处可相利益自此一生作箇百无所解底人幸自可怜生忽然被业风吹到江宁府无端被人上当推向十字路头住箇破院作粥饭主人接待南北事不获巳随分有盐有醋粥足饭足且恁么过时若是佛法不曾梦见上堂侍者烧香罢师指侍者曰侍者巳为诸人说法了也上堂看看山僧入拔舌地狱去也以手拽舌云阿㖿阿㖿上堂相骂无好言相打无好拳大众直须恁么始得一句句切害一拳拳着实忽然打着箇无面目汉也不妨畅快杀人上堂秋风凉松韵长未归客思故乡且道谁是未归客何处是故乡良久曰长连床上有粥有饭上堂天上无弥勒地下无弥勒打破太虗空如何寻不得垂下一足曰大众向甚么处去也X上堂若说佛法供养大众未免眉须堕落若说世法供养大众入地狱如箭射去此二途且道保宁今日当说甚么三寸舌头无用处一双空手不成拳上堂古人底今人用今人底古人为古今无背面今古几人知㖿鸣咿一九与二九相逢不出手上堂有手脚无背面明眼人看不见天左旋地右转拍膝曰西风一阵来落叶两三片上堂风鸣条雨破块晓来枕上莺声碎虾䗫蚯蚓一时鸣妙德空生都不会都不会三箇成群四箇作队窈窈窕窕飘飘飖飖向南北东西折得梨华李华一佩两佩上堂智不到处切忌道着道着则头角生大众头角生了也是牛是马上堂夜静月明水清鱼现金钩一掷何处寻踪提起拄杖曰历细历细示众云有箇汉怪复丑眼直鼻蓝鑱面南看北斗解使日午金乌啼夜半铁牛吼天地旋山河走羽族毛群失其所守直得文殊普贤出此没彼七纵八横千生万受蓦然逢着箇黄面瞿昙不惜眉毛再三与伊摩顶受记云善哉善哉大作佛事希有希有于是乎自家懡懡㦬㦬慞慞惶惶藏头缩手召云大众此话大行何必更待三十年后示众云释迦老子四十九年说法不曾道着一字优波毱多丈室盈筹不曾度得一人达磨不居少室六X祖不住曹谿谁是后昆谁为先觉既然如是彼自无疮勿伤之也拍膝顾众云且喜得天下太平示众云真相无形示形现相千怪万状自此而彰喜则满面光生怒则双眉陡竖非凡非圣或是或非人不可量天莫能测直下搆得未称丈夫唤不回头且莫错怪五祖演禅师上堂恁么恁么鰕跳不出斗不恁么不恁么弄巧成拙软似铁硬如泥金刚眼睛十二两衲僧手里秤头低有价数没商量无鼻孔底将甚么闻香上堂难难几何般易易没巴鼻好好催人老默默从此得过者四重关了泗州人见大圣参上堂若要七纵八横见老和尚打皷陞堂七十三八十四将拄杖蓦口便筑然虽如是拈却门前下马台翦却五色索方始得安乐上堂古人道我若向你道即秃却我舌若不向你道即痖却我口且道还有为人处也无四面有时拟为你吞却祇被当门齿碍拟为你吐却又为咽喉小且道还有为人处也无乃曰四面自来柳下惠上堂白云不会说禅三门开向两边有人动着关捩两片东扇西扇上堂千峰列翠岸柳垂金樵父讴歌渔人鼓舞笙簧聒地鸟语呢喃红粉佳人风流公子一一为你诸人发上上机开正法眼若向者里荐得金色头陀无容X身处若也不会喫粥喫饭许你七穿八穴上堂此箇物上柱天下拄地皖口作眼皖山作鼻太平退身三步放你诸人出气上堂太平淈𣸩汉事事尽经徧如是三十年也有人赞叹且道赞叹箇甚么好箇淈𣸩汉上堂有佛处不得住换却你心肝五脏无佛处急走过鴈过留声三千里外逢人不得错举出门便错恁么则不去也种粟却生豆摘杨华摘杨华不觉日又夜争教人少年上堂悟了同未悟归家寻旧路一字是一字一句是一句自小不脱空两岁学移步湛水生莲华一年生一度上堂幸然无一事行脚要参禅却被禅相恼不透祖师关如何是祖师关把火入牛栏上堂山僧昨日入城见一棚傀儡不免近前看或见端严奇特或见丑陋不堪转动行坐青黄赤白一一见了子细看时元来青布幔里有人山僧忍俊不禁乃问长史高姓他道老和尚看便了问甚么姓大众山僧被他一问直得无言可对无理可伸还有为山僧道得么昨日那里落节今日者里拔本上堂说佛说法拈槌竖拂白云万里德山入门便棒临济入门便喝白云万里然后恁么也不得不恁么也不得恁么不恁么总不得也则白云万里忽有箇汉出来道长老你恁么道也则白云万里者箇说话X唤作矮子看戏随人上下三十年后一场好笑且道笑箇甚么笑白云万里示众祖师道吾本来兹土传法救迷情一花开五叶结果自然成达磨大师信脚来信口道后代儿孙多成计较要会开花结果处么郑州梨青州枣万物无过出处好示众十方诸佛六代祖师天下善知识皆同者箇舌头若识得者箇舌头始解大脱空便道山河大地是佛草木丛林是佛若也未识得者箇舌头祇成小脱空自谩去明朝后日大有事在五祖恁么说话还有实头处也无自云有如何是实头处归堂喫茶去示众每日起来拄却临济棒吹云门曲应赵州拍担仰山锹驱沩山牛耕白云田七八年来渐成家活更告诸公每人出一只手相共扶助唱村田乐粗羮淡饭且恁么过何也但愿今年蚕麦熟罗睺罗儿与一文示众举德山和尚因僧问从上诸圣以何法示人山云我宗无语句亦无一法与人雪峰从此有省后有僧问雪峰云和尚见德山得箇甚么便休去峰云我当时空手去空手归白云今日说向透未过者有箇人从东京来问伊甚处来他却道苏州来问伊苏州事如何伊道一切寻常虽然如是谩白云不过何故祇为语音各别毕竟如何苏州菱邵伯藕云葢本禅师上堂高声唤侍者侍者应诺师曰大众X集也未侍者曰大众巳集师曰那一箇为甚么不来赴参侍者无语师曰到即不点上堂满口道不出句句甚分明满目觑不见山山叠乱青皷声犹不会何况是钟鸣喝一喝上堂祖翁卓卓荦荦儿孙龌龌龊龊有处藏头没处露角借问衲僧如何摸索上堂横按拄杖曰牙如刀剑面如铁眼放电光光不歇手把蒺藜一万斤等闲敲落天边月卓一下上堂去者鼻孔辽天来者脚踏实地且道祖师意向甚么处着良久曰长恨春归无觅处不知流入此中来上堂高台巴鼻开口便是若也便是有甚巴鼻月冷风高水清山翠上堂以楔出楔有甚休歇欲得休歇以楔出楔喝上堂头戴须弥山脚踏四大海唿吸起风雷动用生五彩若能识得渠一任岁月改且道谁人识得渠喝一喝云田库奴寿圣文禅师上堂拈拄杖曰华藏木楖栗等闲乱拈出不是不惜手山家无固必点山山动摇搅水水波溢忽然把定时事事执法律要横不得横要屈不得屈蓦召大众曰莫谓棒头有眼明如日上面光生尽是漆随声敲一下上堂一叉一札着骨连皮一搦一擡粘手缀脚电光石火头垂尾垂噼箭追风半生半死撞着磕着讨甚X眉毛明头暗头是何眼目总不恁么正在半途设使全机未至涯岸直饶净躶躶赤洒洒没可把尚有廉纤山僧恁么道且道口好作甚么良久曰嘻留取喫饭上方益禅师上堂拾得搬柴寒山烧火唯有丰干巖中冷坐且道丰干有甚么长处良久曰家无小使不成君子开福宁禅师上堂秋日耀长空秋江浸虗碧伤嗟门外人处处寻弥勒蓦路忽擡头相逢不相识诸禅德既是相逢为甚么不相识翦尽霜前竹临溪不化龙上堂徧界不曾藏通身无影像相逢莫讶太愚痴旷劫至今无伎俩无伎俩少人知大抵还他肌骨好何须临镜画蛾眉大随静禅师上堂君王了了将帅惺惺一回得胜六国平宁上堂举临济参黄檗之语白云端和尚颂云一拳拳倒黄鹤楼一趯趯飜鹦鹉洲有意气时添意气不风流处也风流师曰大随即不然行年七十老躘蹱眼目精明耳不聋忽地有人欺负我一拳打倒过关东上堂自已田园任运耕祖宗基业力须争悟须千圣头边坐用向三涂底下行净因成禅师上堂崑崙奴着铁袴打一棒行一步争似火中钓鼈日里藏氷阴影门翻魍魉虗空缚杀麻绳X上堂鼻里音声耳里香眼中咸淡舌玄黄意能觉触身分别氷室如春九夏凉如斯见得方知男子身中入定时女子身中从定出葵花随日转犀纹翫月生香枫化老人螟𧖜成蜾虫嬴若也不知苦哉佛陀耶许你具只眼万寿素禅师上堂僧问劫火洞然大千俱坏未审者箇还坏也无大隋曰坏修山主曰不坏未审孰是孰非师曰一坏一不坏笑杀观自在狮子蓦齩人狂狗尽逐块复曰会么曰不会师曰漆桶不快泐潭英禅师上堂顾视大众曰青山重叠叠绿水响潺潺遂拈拄杖曰未到悬崖处擡头子细看卓一下上堂宝峰高士罕到巖前雪压枯松倒岭前岭后野猨啼一条古路清风扫禅德虽然如是且道山僧拄杖长多少遂拈起曰长者随长使短者随短用卓一下上堂顾视大众曰石门𡾟崄铁关牢举目重重万仞高无角铁牛冲得破毗卢海内作波涛且道不涉波涛一句作么生道良久曰一句不遑无着问迄今犹作野盘僧文殊道禅师上堂狮子嚬呻象王哮吼云门北斗里藏身白云因何唤作手三世诸佛不能知狸奴白牯却知有且道作么生是他知有底事雨打梨花蛱蝶飞风吹柳絮毛毬走龙华初禅师上堂曰鸡见便鬭犬见便齩殿上鸱吻X终日相对为甚么却不嗔便下座育王裕禅师上堂曰德山入门便棒多向皮袋里埋踪临济入门便喝总在声尘中出没若是英灵衲子直须足下风生超越古今途辙拈拄杖卓一下喝一喝曰祇者箇何似生若唤作棒喝瞌睡未醒不唤作棒喝未识德山临济毕竟如何复卓一下曰总不得动着上堂尽大地是沙门眼徧十方是自已光为甚么东弗于逮打鼓西瞿耶尼不闻南赡部洲点灯北郁单越暗坐直饶向箇里道得十全犹是光影里活计𢷾拂子曰百杂碎了也作么生是出身一路掷下拂子曰参上堂动则影现觉则氷生直饶不动不觉犹是秦时𨍏轹钻到者里便须千差密照万户俱开毫端拨转机轮命脉不沈毒海有时觉如湛水有时动若星飞有时动觉俱忘有时照用自在且道正恁么时是动是觉是照是用还有区分得出底么铁牛横古路触着骨毛寒上堂曰行时绝行迹说时无说踪行说若到则垛生招箭行说未明则神锋画断就使说无渗漏行不迷方犹滞殻漏在若是大鹏金翅奋迅百千由旬十影神驹驰骤四方八极不取次㗖啄不随处埋身且总不依倚还有履践分也无剎剎尘尘是要津上堂曰易填巨壑难满漏巵若有操持了无难易拈X却大地宽绰有余放出纤毫碍塞无路忽若不拈不放向甚么处履践同诚共休戚饮水亦须肥大沩泰禅师上堂推真真无有相穷妄妄无有形真妄两无所有廓然露出眼睛眼睛既露见箇甚么晓日烁开巖畔雪朔风吹绽腊梅华上堂宝剑拈来便用岂有迟疑眉毛剔起便行更无回互一切处腾今焕古一切处截断罗笼不犯锋铓亦非顾鑑独超物外则且置万机丧尽时如何八月秋何处热上堂涅槃无异路方便有多门拈起拄杖曰看看山僧拄杖子一口吸尽西江水东海鲤鱼𨁝跳上三十三天帝释忿怒把须弥山一掴粉碎坚牢地神合掌赞叹曰谛观法王法法王法如是以拄杖击禅床下座上堂达得人空法空未称祖佛家风体得全用全照亦非衲僧要妙直须打破牢关识取向上一窍如何是向上一窍春寒料峭冻杀年少上堂渺渺邈邈十方该括坦坦荡荡绝形绝相目欲视而睛枯口欲谈而词丧文殊普贤全无伎俩临济德山不妨提唱龟吞陜府铁牛虵齩嘉州大象吓得东海鲤鱼直至如今肚胀嘻上堂开口有时非开口有时是麤言及细语皆归第一义释迦老子碗鸣声达磨西来屎臭气唯有山前水牯牛身放毫光照天地X上堂得念失念无非解脱是甚么语话成法破法皆名涅槃料掉没交涉智慧愚痴通为般若颟顸佛性菩萨外道所成就法皆是菩提犹较些子然虽如是也是杨广失骆驼上堂欲识佛去处祇者语声是咄傅大士不识好恶以昭昭灵灵教坏人家男女被志公和尚一喝曰大士莫作是说别更道看大士复说偈曰空手把锄头步行骑水牛人从桥上过桥流水不流志公呵呵大笑曰前头犹似可末后更愁人上堂忆昔游方日获得二种物一是金刚鎚一是千圣骨持行宇宙中气岸高突兀如是三十年用之为准则而今年老矣一物知何物掷下金刚鎚击碎千圣骨抛向四衢道不能更惜得任意过浮生指南将作北唿龟以为鼈唤豆以为粟从他明眼人笑我无绳墨护国元禅师威音王巳前者一队汉错七错八威音王巳后者一队汉落二落三而今者一队汉坐立俨然且道是错七错八落二落三还定当得出么举拂子曰吽吽上堂野干鸣狮子吼张得眼开得口动南星蹉北斗大众还知落处么金刚阶下蹲神龟火里走灵隐远禅师上堂举僧问睦州以一重去一重即不问不以一重去一重时如何州曰昨日栽茄子今朝种东瓜师曰问者善问不解答答者善答不解问山X僧今日向饥鹰爪下夺肉勐虎口里横身为你诸人说箇样子登坛道士羽衣轻呪力虽穷法转新拇指破开天地暗蛇头攧落鬼神惊华藏民禅师上堂众卖华兮独卖松青青颜色不如红筭来终不与时合归去来兮翠蔼中可笑古人恁么道大似逃峰赴壑避溺投火争如随分到尺八五分䦆头边讨一箇半箇虽然如是保宁半箇也不要何故富嫌千口少贫恨一身多中竺仁禅师上堂九十春光巳过半养华天气正融和海棠枝上莺声好道与时流见得么然虽如是且透声透色一句作么生道金勒马嘶芳草地玉楼人醉杏华天华严觉禅师上堂举石霜和尚迁化众请首座继踵住持䖍侍者所问公案师曰宗师行处如火消氷透过是非关全机忘得丧尽道首座滞在一色侍者知见超师可谓体妙失宗全迷向背殊不知首座如鹭鸶立雪品类不齐侍者似凤翥丹霄不萦金网一人高高山顶立一人深深海底行各自随方而来同会九重城里而今要识此二人么竖起拂子曰龙卧碧潭风凛凛垂下拂子曰鹤归霄汉背摩天天宁思禅师上堂趯翻生死海踏倒涅槃岸世上无活人黄泉无死汉遂拈拄杖曰讷堂今日拄杖子有分付处也还有承当得者么试出来担荷看有么有么良久掷拄杖下座X上堂知有底也喫粥喫饭不知有底也喫粥喫饭如何直下验得他有之与无是之与非邪之与正若验不出参学事大远在喝一喝下座君山觉禅师上堂仰之弥高钻之弥坚瞻之在前忽焉在后诸人还识得么若也不识为你註破仰之弥高不隔丝毫要津把断佛祖难逃钻之弥坚真体自然鸟啼花笑在碧巖前瞻之在前非正非偏十方坐断威镇大千忽焉在后一场漏逗堪笑云门藏身北斗咄宝华显禅师上堂曰喫粥了也头上安头洗钵盂去为蛇画足更问如何自纳败阙良久高声召大众众举首师曰归堂喫茶南华昺禅师上堂此事最希奇不碍当头说东邻田舍翁随例得一橛非唯贯声色亦乃应时节若问是何宗八字不着撇击禅床下座上堂日日说时时举似地擎山争几许陇西鹦鹉得人怜大都祇为能言语休思惟带伴侣智者聊闻勐提取更有一般也大奇猫儿偏解捉老鼠上堂以拄杖向空中搅曰搅长河为酥酪鰕蟹犹自眼搭眵卓一下曰变大地作黄金穷汉依前赤骨力为复自家无分为复不肯承当可中有箇汉荷负得行多少人失钱遭罪再卓一下曰还会么宝山到也须开眼勿使忙忙空手回龙牙才禅师上堂举死心和尚小参曰若论此事如X人家有三子第一子聪明智慧孝养父母接待往来主掌家业第二子𠒋顽狡猾贪婬嗜酒倒街卧巷破坏家业第三子盲聋瘖痖菽麦不分是事不能祇会喫饭三人中黄龙要选一人用更有四句死中有活活中有死死中常死活中常活将此四句验天下衲僧师曰唤甚么作四句三人姓甚名谁若也识得与黄龙把手竝行更无纤毫间隔如或未然不免借水献华去也三人共体用非用四句同音空不空欲识三人并四句金乌初出一团红蓬莱卿禅师上堂有句无句如藤倚树且任诸方点头及乎树倒藤枯上无冲天之计下无入地之谋灵利汉者里着得一只眼便见七纵八横举拂子曰看看一曲两曲无人会雨过夜塘秋水深上堂杜䳌声里春光暮满地落花留不住琉璃殿上绝行踪谁人解插无根树举拄杖曰者箇是无根底且道解开华也无良久曰祇因连夜雨又过一年春何山珣禅师上堂𨍏轹钻住山斧佛祖出头未轻与纵使醍醐满世间你无宝器如何取阿呵呵神山打锣道吾作舞甜瓜彻蔕甜苦瓠连根苦谷山海禅师上堂一举不再说巳落二三相见不扬眉飜成造作设使动絃别曲告往知来见鞭影便行望剎竿回去脚跟下好与三十棒那堪更向者里撮摩石火收捉电光工夫枉用浑闲事笑倒西来碧眼胡卓拄杖下座X龙翔珪禅师上堂万机不到眼见色耳闻声一句当阳头戴天脚踏地你诸人祇知今日是五月初一殊不知金乌半夜忙忙去玉兔天明上海东以拂子击禅床下座上堂明明无悟有法即迷诸人向者里立不得诸人向者里住不得若立则危若住则瞎直须意不停玄句不停意用不停机此三者既明一切处不须管带自然现前不须照顾自然明白虽然如是更须知有向上事久雨不晴咄上堂僧问如何是祖师西来意师曰东家点灯西家暗坐曰未审意旨如何师曰马便搭鞍驴便推磨僧礼拜师曰灵利衲僧祇消一箇遂曰马搭鞍驴推磨灵利衲僧祇消一箇纵使东家明点灯未必西家暗中坐西来意旨问如何多口阿师自招祸云居悟禅师上堂少林面壁怀藏东土西天欧阜陞堂充塞四维上下致使山巍巍而砥掌平水昏昏而常自清华非艳而结空果风不摇而片叶零人无法而得咨问佛无心而更可成野蔬淡饭延时日任运随缘道自灵毕竟如何日午打三更黄龙忠禅师上堂张公喫酒李公醉子细思量不思议李公醉醒问张公恰使张公无好气无好气不如归家且打睡乌巨行禅师上堂佛说三乘十二分顿渐偏圆痴人面前不得说梦祖师西来直指人心见性成佛痴人X面前不得说梦临济三玄云门三句洞山五位痴人面前不得说梦南明恁么道还免得遭人检责也无所以古人道石人机似汝也解唱巴歌汝若似石人雪曲也应和还有和雪曲底么若有唤来与老僧洗脚上堂举赵州示众云老僧除却二时斋粥是杂用心处师曰今朝六月旦行者击皷长老陞堂你诸人总来者里杂用心白扬顺禅师上堂鸡啼晓月狗吠枯桩只可默会难入思量看不见处动地放光说不到处天地玄黄抚城尺六状纸元来出在清江大众分明话出人难见昨夜三更月到窻上堂风吹茅茨屋嵴漏雨打阇黎眼睛湿恁么分明却不知却来者里低头立归宗贤禅师上堂且第一句如何道汝等若向世界未成时父母未生时佛未出世时祖师未西来时道得巳是第二句且第一句如何道直饶你十成道得未免左之右之卓拄杖下座护圣静禅师上堂参学至要不出先南堂道最初句及末后句逶得过者一生事毕傥或未然更与你分作十门各各印证自心还得稳当也未一须信有教外别传二须知有教外别传三须会无情说法与有情说法无二四须见性如观掌中之物了了分明一一田地稳密五须具择法眼六须行鸟道玄路七须X文武兼济八须摧邪显正九须大机大用十须向异类中行凡欲绍隆法种须尽此纲要方坐得者曲彔床子受得天下人礼拜敢与佛祖为师若不到恁么田地祇一向虗头他时异日阎老子未放你在道场辩禅师上堂勐虎口边拾得毒蛇头上安排更不钉桩摇艣回头别有生涯婆子被我勘破了大悲院里有村斋上堂净五眼涌金春色晚得五力吹落碧桃华唯证乃知难可测卓拄杖曰一片何人得流经十万家上堂三祖道但莫憎爱洞然明白当时老僧若见便与一掴且道是憎邪爱邪近来经界稍严不许诡名挟佃上堂举僧问投子大死底人却活时如何子曰不许夜行投明须到师曰我疑千年苍玉精化为一片秋水骨海神欲护护不得一旦鳌头忽擎出教忠光禅师上堂有句无句如藤倚树放憨作么及乎树倒藤枯句归何处情知汝等诸人卒讨头鼻不着为甚如此祇为分明极飜令所得迟东林颜禅师上堂欲识诸佛心但向众生心行中识取欲识常住不凋性但向万物迁变处会取还识得么欲得不招无间业莫谤如来正法轮上堂仲冬严寒三界无安富者快乐贫者饥寒不识玄旨错认定盘何也牛头安尾上北斗面南看上堂一滴滴水一滴滴冻天寒人寒风动旛动云门X扇子𨁝跳上三十三天筑着帝释鼻孔东海鲤鱼打一棒雨似盆倾不出诸人十二时中寻常受用上堂圆通门户八字打开若是从门入得不堪共语须是入得无门之门方可坐登堂奥所以道过去诸如来斯门巳成就现在诸菩萨今各入圆明未来参学人当依如是法从上诸圣幸有如此广大门风不能继绍甘自鄙弃穿窬墙壁好不丈夫敢问大众无门之门作么生入良久云非唯观世音我亦从中证上堂客舍久留连家乡夕照边檐悬三月雨水没两湖莲镬漏烧灯盏柴生满灶烟巳忘南北念入望尽平川中际能禅师上堂万古长空一朝风月不可以一朝风月昧却万古长空不可以万古长空不明一朝风月且如何是一朝风月人皆畏炎热我爱夏日长熏风自南来殿阁生微凉会与不会切忌承当荐福休禅师上堂言发非声是箇甚么色前不物莫乱针锥透过禹门风波更险咄龟峰光禅师上堂数日暑气如焚一箇浑身无处安着思量得也是烦恼人者箇未是烦恼更有已躳下事不明便是烦恼所以达磨大师烦恼要为诸人吞却又被咽喉小要为诸人吐却又被牙齿碍取不得舍不得烦恼九年若不得二祖不惜性命往往转身无路烦恼教死所谓祖祢不了殃及儿孙后来莲华庵主到者里烦恼不肯住南岳思大师到者里烦恼X不肯下山更有临济德山用尽自已查棃烦恼钵盂无柄龟峰今日为他闲事长无明为你诸人从头点破卓拄杖一下曰一人脑后露腮一人当门无齿更有数人鼻孔没半边不劳再勘你诸人休向者里立地瞌睡殊不知家中饭箩锅子一时失却了也你若不信伹归家检点看开善谦禅师上堂壁立千仞三世诸佛措足无门是则是太杀不近人情放一线道十方剎海放光动地是则是争柰和泥合水须知通一线道处壁立千仞壁立千仞处通一线道横拈倒用正按傍提电激雷奔崖颓石裂是则是犹落化门到者里壁立千仞也没交涉通一线道也没交涉不近人情和泥合水总没交涉只者没交涉也则没交涉是则是又无佛法道理若也出得者四路头管取干坤独步且独步一句作么生道莫怪从前多意气他家曾踏上头关上堂洞山麻三斤将去无星秤子上定过每一斤恰有一十六两二百钱重更不少一𣯛正与赵州殿里底一般祇不合被大愚锯解秤鎚却教人理会不得如今若要理会得但问取云门干屎橛育王光禅师上堂七手八脚三头两面耳听不闻眼觑不见苦乐逆顺打成一片且道是甚么路逢死蛇莫打杀无底篮子盛将归昭觉辩禅师上堂毫氂有差天地悬隔隔江人唱鹧鸪词错认胡笳十八拍要会么欲得现前莫存顺逆X五湖烟浪有谁争自是不归归便得国清机禅师上堂单明自已乐是苦因趣向宗乘地狱劫住五日一参三八普说自扬家丑更若问理问事问心问性克由叵耐若是英灵汉窥藩不入据鼎不甞便于未有生佛以前转得身却于今时大官路上捷行阔步终不向老鼠窟草窠里头出头没若也根性陋劣要去有滋味处齩嚼遇着义学阿师递相锢鏴直饶说得云兴雨现也是虾蟆化龙下梢依旧喫泥喫土堪作甚么上堂无隔宿恩可参临济禅有肯诺意难续杨岐派穷厮煎饿厮炒大海祇将折箸搅你死我活勐火然铛煑佛喋恁么作用方可撑门拄户更说声和响顺形直影端驴年也未梦见焦山体禅师上堂举临济示众四喝公案乃召众曰者箇公案天下老宿拈掇甚多第恐皆未尽善焦山不免四稜着地与诸人分明註解一徧如何是踞地狮子咄如何是金刚王宝剑咄如何是探竿影草咄如何是一喝不作一喝用咄若也未会拄杖子与焦山吐露看卓一下曰笑里有刀又卓一下曰毒蛇无眼又卓一下曰忍俊不禁又卓一下曰出门是路更有一机举话长老也理会不得疎山本禅师上堂久雨不晴戊在丙丁通身泥水露出眼睛且道是甚么眼睛卓拄杖曰林间泥滑滑时叫两三声X楚安方禅师上堂达磨祖师在脚底踏不着兮提不起子细当头放下看病在当时谁手里张公会看脉李公会使药两箇竞头医一时用不着药不相投错错喫茶去西禅需禅师上堂句中意意中句须弥耸于巨川句刬意意刬句烈士发乎狂矢任待牙如剑树口似血盆徒逞词锋虗张意气所以净名杜口早涉繁词摩竭掩关巳扬家丑自余瓦棺老汉巖头大师向羗峰顶上拏风皷浪翫弄神变脚跟下好与三十且道过在什么处良久云机关不是韩光作莫把胸襟当等闲上堂懒翁懒中懒最懒懒说禅亦不重自已亦不重先贤又谁管你地又谁管你天物外翛然无箇事日上三竿犹更眠东禅岳禅师上堂达磨来时此土皆知梵语及乎去后西天悉会唐言若论直指人心见性成佛大似羚羊挂角猎犬寻踪一意乖疎万言无用可谓来时他笑我不知去后我笑他唐言梵语亲分付自古斋僧怕夜茶上堂僧问如何是初日分以恒河沙等身布施师曰从苗辨地因语识人曰如何是中日分复以恒河沙等身布施师曰筑着磕着曰如何是后日分亦以恒河沙等身布施师曰向下文长付在来日复曰一转语如天普葢似地普擎一转语舌头不出口一转语X且喜没交涉要会么惭愧世尊面赤不如语直大小岳上座口似磉盘今日为者问话僧讲经不觉和註脚一时说破便下座上堂哑却我口直须要道塞却你耳切忌蹉过昨日有人从天台来却道泗洲大圣在洪州打坐十字街头卖行货是甚么断根草鞋尖檐席帽西禅净禅师上堂若欲正提纲直须大地荒欲来冲雪刃未免露锋铓当恁么时释迦老子出头不得即不问你诸人祇如马镫里藏身又作么生话会上堂善鬬者不顾其首善战者必获其功其功既获坐致太平太平既致高枕无忧罢拈三尺剑休弄一张弓归马于华山之阳放牛于桃林之野风以时而雨以时渔父歌而樵人舞虽然如是尧舜之君犹有化在争似干坤收不得尧舜不知名浑家不管兴亡事偏爱和云占洞庭荐福本禅师上堂高揖释迦不拜弥勒者与三十拄杖何故为他祇会步步登高不会从空放下东家牵犂西家拽耙者与三十拄杖何故为他祇会从空放下不会步步登高山僧恁么道还有过也无众中莫有点检得出者么若点检得出须弥南畔把手共行若点检不出布袋里老鸦虽活如死上堂释迦掩室于摩竭净名杜口于毗耶须菩提唱无说而显道释梵绝视听而雨华大众者一队不唧𠺕汉无端将祖父田园私地结契各据四至界分方X圆长短一时花擘了也致令后代儿孙千载之下上无片瓦葢头下无卓锥之地博山当时若见十字路头掘箇无底深坑唤来一时埋却免见递相钝置何谓如此不见道家肥生孝子国霸有谋臣灵巖性禅师上堂勘破了也放过一着是衲僧破草鞋现修罗相作女人拜是野狐精魅打箇圆相虗空里下一点是小儿伎俩拦腮赠掌拂袖便行正是业识茫茫无本可据直饶向黑豆未生巳前一时坐断未有喫灵巖拄杖分敢问大众且道为人节文在甚么处还相委悉么自从春色来嵩少三十六峰青至今净慈充禅师上堂世尊不说说迦叶不闻闻卓拄杖曰水流黄叶来何处牛带寒鸦过远村上堂举卍庵先师道坐佛床斫佛脚不敬东家孔夫子却向他乡习礼乐师曰入泥入水即不无先师争柰寒蝉抱枯木泣尽不回头卓拄杖曰灼然有不回头底净慈向升子里礼汝三拜上堂三世诸佛无中说有䕞𦿆拾花针六代祖师有里寻无猿猴探水月去此二途如何话会侬家不管兴亡事尽日和云占洞庭昭觉渊禅师上堂曰镕瓶盘钗钏作一金搅酥酪醍醐成一味如是宾主道合内外安和五位君臣齐透四种料拣一串放行则细雨蒙蒙秋风䬃䬃把住则空空如也谁敢正眼觑着且道放行为人好把住为X人好复曰等闲一似秋风至无意凉人人自凉华藏权禅师上堂禅禅无党无偏迷时千里隔悟在口皮边所以僧问石霜如何是禅霜云㼾甎又僧问睦州如何是禅州云勐火着油煎又僧问首山如何是禅山云猢狲上树尾连颠大众道无横径立处孤危此三大老行声前活路用劫外灵机若以衲僧正眼检点将来不无优劣一人如张良入阵一人如项羽用兵一人如孔明料敌若人辨白得可与佛祖齐肩虽然如是忽有箇衲僧出来道长老话作两橛也适来道道无横径无党无偏而今又却分许多优劣且作么生祇对还委悉么把手上山齐着力咽喉出气自家知大沩鑑禅师上堂木落霜空天寒水冷释迦老子无处藏身折东篱补西壁撞着不空见菩萨请示念佛三昧也甚奇怪却向道金色光明云参退喫茶去承天连禅师上堂拈拄杖曰诸供养中法供养最胜所谓法供养者山供养水水供养山僧堂供养佛殿佛殿供养僧堂诸人供养老僧老僧供养诸人良久曰供养巳毕念普供养真言老僧忘却且教拄杖子念与诸人卓一下云静处萨婆诃竺原元禅师示众诸方为人抽钉拔楔解粘去缚我者里为人添钉着楔加绳加缚了送向深潭里待他自去理会隐靖岑禅师上堂今朝八月初五如事分明为举岭X头漠漠秋云树底鸣鸠唤雨昨夜东海鲤鱼吞却南山勐虎虽然有照有用毕竟无宾无主唯有文殊普贤住住我识得你列祖提纲录卷第九列祖提纲录X卍XXX列祖提纲录卷第十武林十八㵎理安禅寺住持娄东行悦集五参提纲洞山价禅师上堂还有不报四恩三有者么众无对又曰若不体此意何超始终之患直须心心不触物步步无处所常无间断始得相应直须努力莫闲过日上堂有一人在千人万人中不背一人不向一人你道此人具何面目云居出曰某甲参堂去云居膺禅师上堂举先师道地狱未是苦向此衣线下不明大事却是最苦师曰汝等既在者箇行流十分去九不较多也更着些子精彩便是上座不屈平生行脚不孤负丛林古人道欲得保任此事须向高高山顶立深深海底行方有些子气息汝若大事未办且须履践玄途上堂得者不轻微明者不贱用识者不咨嗟解者无X厌恶从天降下则贫穷从地涌出则富贵门里出身易身里出门难动则埋身千丈不动则当处生苗一言迥脱独拔当时言语不要多多则无用处上堂如人将三贯钱买箇猎狗祇解寻得有踪迹底忽遇羚羊挂角莫道踪迹气息也无僧向羚羊挂角时如何师曰六六三十六曰挂角后如何师曰六六三十六僧礼拜师曰会么曰不会师曰不见道无踪迹上堂孤迥迥峭巍巍僧出问曰某甲不会师曰面前案山子也不会上堂僧家发言吐气须有来由莫将等闲者里是甚么所在争受容易凡问箇事也须识些子好恶若不识尊卑良贱不知触犯信口乱道也无利益傍家行脚到处觅相似语所以寻常向兄弟道莫怪不相似恐同学太多去第一莫将来将来不相似言语也须看前头八十老人入场屋不是小儿嬉不是因循事一言参差即千里万里难为収摄葢为学处不着力敲骨打髓须有来由言语如钳如夹如钩如鎻须教相续不断始得头头上具物物上明岂不是得妙底事一种学大须子细研穷直须谛当的的无差到者里有甚么䠄跣处有甚么拟议处向去底人常须惨悚戢翼始得若是知有底人自解护惜终不取次十度发言九度休去为甚么如此恐怕无利益体得底人心如腊月扇子直得口边醭出不是强为任运如X此欲得恁么事须是恁么人既是恁么人不愁恁么事恁么事即难得上堂汝等诸人直饶学得佛边事早是错用心不见古人讲得天花落石点头亦不干自已事自余是甚么闲拟将有限身心向无限中用如将方木逗圆孔多少誵讹若无恁么事饶你灒花簇锦亦无用处未离情识在一切事须向者里及尽若有一毫去不尽即被尘累岂况更多差之毫釐过犯山岳不见古人道学处不玄尽是流俗闺合中物舍不得俱为渗漏直须向者里及取及去及来併尽一切事始得无过如人头头上了物物上通祇唤作了事人终不唤作尊贵将知尊贵一路自别不见道从门入者非宝棒上不成龙知么疎山仁禅师上堂病僧咸通年前会得法身边事咸通年后会得法身向上事云门出问如何是法身边事师曰枯桩曰如何是法身向上事师曰非枯桩曰还许某甲说道理也无师曰许曰枯桩岂不是明法身边事师曰是曰非枯桩岂不是明法身向上事师曰是曰祇如法身还该一切也无师曰法身周徧岂得不该门指净瓶曰祇如净瓶还该法身么师曰阇黎莫向净瓶边觅门便礼拜青林虔禅师上堂祖师门下鸟道玄微功穷皆转不究难明汝等诸人直须离心意识参出凡圣路学方可保任者不如是非吾子息X白水仁禅师上堂老僧寻常不欲向声前色后鼓弄人家男女何故且声不是声色不是色僧问如何是声不是声师曰唤作色得么曰如何是色不是色师曰唤作声得么僧作礼师曰且道为汝说答汝话若向者里会得有箇入处龙牙遁禅师上堂夫参玄人须透过视佛始得新丰和尚道祖佛言教似生冤家始有参学分若透不得即被祖佛谩去僧问祖佛还有谩人之心也无师曰汝道江湖还有碍人之心也无乃曰江湖虽无碍人之心为时人过不得江湖成碍人去不得道江湖不碍人祖佛虽无谩人之心为时人透不得祖佛成谩人去不得道祖佛不谩人若透得祖佛过此人过却祖佛若也如是始体得佛祖意方与向上人同如未透得但学佛学祖则万劫无有出期僧曰如何得不被祖佛谩去师曰道者直须自悟去始得干峯和尚上堂法身有三种病二种光须是一一透得始解归家稳坐须知更有向上一窍在云门出问庵内人为甚么不知庵外事师呵呵大笑门曰犹是学人疑处师曰子是甚么心行门曰也要和尚相委师曰直须与么始解稳坐门应喏喏上堂举一不得举二放过一着落在第二云门出众曰昨日有人从天台来却往径山去师曰典座来日不得普请便下座钦山邃禅师上堂横按拄杖顾覩大众曰有么有么X如无钦山唱菩萨蛮去也啰啰哩哩便下座金峯志禅师上堂老僧二十年前有老婆心二十年后无老婆心僧问如何是二十年前有老婆心师曰问凡答凡问圣答圣曰如何是二十年后无老婆心师曰问凡不答凡问圣不答圣襄州蕴禅师上堂琉璃殿上光辉而日日无私七宝山中晃耀而头头有据泥牛运步木马嘶声野老讴歌樵人舞袖太阳路上古曲玄音林下相逢更有何事梁山观禅师上堂垂钩四海祇钓狞龙格外玄机为寻知巳太阳玄禅师上堂嵯峨万仞鸟道难通剑刃轻氷谁当履践宗乘妙句语路难陈不二法门净名杜口所以达磨西来九年面壁始遇知音大阳今日也大无端珍重上堂诸禅德须明平常无生句妙玄无私句体明无尽句第一句通一路第二句无宾主第三句兼带去一句道得狮子嚬呻二句道得狮子返掷三句道得狮子踞地纵也周徧十方擒也一时坐断正当恁么时作么生通得箇消息若不通得箇消息来朝更献楚王看上堂撒手那边千圣外祖堂少室长根芽鹭倚雪巢犹自可更看白马人芦花上堂夜半乌鸡抱鹄卵天明起来生老鹳鹤毛鹰嘴X鹭鸶身却共乌鵶为侣伴高入烟霄低飞柳岸向晚归来子细看依俙恰似云中鴈药山昱禅师上堂山河大地日月星辰与诸上座同生三世诸佛与诸上座同参三藏圣教与诸上座同时还信得及么若也信得及陜府铁牛吞却干坤虽然如是被法身碍却转身不得须知有出身之路作么生是诸上座出身之路道道良久曰若道不得永沉苦海珍重投子青禅师上堂召大众曰若论此事如鸾凤冲霄不留其迹羚羊挂角那觅乎踪金龙不守于寒潭玉兔岂栖于蟾影其或主宾若立须威音世外摇头问答言陈仍玄路旁提为唱若能如是犹在半途更若凝眸不劳相见上堂默沉阴界语落深坑拟着则天地悬殊弃之则千生万劫洪波浩渺白浪滔天镇海明珠在谁收掌良久卓拄杖曰百杂碎上堂孤村陋店莫挂瓶盂祖佛玄关横身直过早是苏秦触塞求路难回项羽临江何逃困命诸禅德到者里进则落于天魔退则沉于鬼趣不进不退正在死水中诸仁者作么生得平稳去良久曰任从三尺雪难压寸灵松芙蓉楷禅师上堂昼入祇陀之苑皓月当天夜登灵鹫之山太阳溢目乌鵶似雪孤鴈成群铁狗吠而凌霄泥牛鬭而入海正当恁么时十方共聚彼我何分X古佛场中祖师门下大家出一只手接待往来知识诸仁者且道成得箇甚么事良久曰剩栽无影树留与后人看上堂才陞此座巳涉尘劳更乃凝眸自彰瑕玷别传一句勾贼破家不失本宗狐狸恋窟所以真如凡圣皆是梦言佛及众生竝为增语到者里回光返照撒手承当未免寒蝉抱枯木泣尽不回头上堂唤作一句巳是埋没宗风曲为今时通途消耗所以借功明位用在体处借位明功体在用处若也体用双明如门扇两开不得向两扇上着意不见新丰老子道峯峦秀异鹤不停机灵木迢然凤无依倚直得功成不处电火难追拟议之间长途万里上堂拈拄杖曰者里荐得尽是诸佛建立边事直饶东涌西没卷舒自在也未梦见七佛巳前消息须知有一人不从人得不受教诏不落阶级若识此人一生参学事毕蓦召大众曰更若凝眸不劳相见上堂良久曰青山常运步石女夜生儿便下座枯木成禅师上堂灯笼忽尔笑咍咍如何露柱亦怀胎天明生得白头女至今游荡不归来者冤家好归来黄花与翠竹早晚为谁栽上堂知有佛祖向上事方有说话分诸禅德且道那箇是佛祖向上事有箇人家儿子六根不具七识不全是大阐提无佛种性逢佛杀佛逢祖杀祖天堂收不得地狱摄无门大众还识此人么良久曰对面不X仙陀睡多饶寐语上堂归元性无二方便有多门但了归元性何愁方便门诸人要会归元性么露柱将来作木杓旁人不肯任从伊要会方便门么木杓将来作露柱撑天拄地也相宜且道无落方便门一句作么生道三十年后莫教错举宝峯照禅师上堂古佛道我初成正觉亲见大地众生悉皆成正觉后来又道深固幽远无人能到㘞没见识汉好龙头蛇尾便下座上堂过去诸佛巳入涅槃了也汝等诸人不应追念未来诸佛未出于世汝等诸人不要妄想正当今日你是何人参上堂伯夷隘柳下惠不恭君子不由也二边不立中道不安时作么生拈拄杖曰鸳鸯绣出从君看不把金针度与人上堂太阳门下妙唱弥高明月堂前知音葢寡不免舟横江渚掉举清波唱庆尧年和清平乐如斯告报普请承当拟议之间白云万里上堂本自不生今亦无灭是死不得底样子当处出生随处灭尽是活生受底规模大丈夫汉直须处生死流卧荆棘林俯仰屈伸随机施设能如是也无量方便庄严三昧大解脱门荡然顿开其或未然无量烦恼一切尘劳岳立面前塞却古路上堂古人道堕肢体黜聪明离形去智同于大道正X当恁么时且道是甚么人删诗书定礼乐还委悉么礼云礼云玉帛云乎哉乐云乐云钟皷云乎哉石门易禅师上堂皓月当空澄潭无影紫微转处夕阳辉彩凤归时天欲晓碧霄云外石笋横空绿水波中泥牛驾浪怀胎玉兔晓过西岑抱子金鸡夜栖东岭于斯明得始知夜明帘外别是家风空王殿中圣凡绝迹且道作么生是夜明帘外事还委悉么正值秋风来入户一声砧杵落谁家大洪遂禅师上堂召大众一拳拳倒黄鹤楼一踏踏翻鹦鹉洲惯向高楼骤玉马曾于急水打金毬然虽恁么争柰有五色丝绦击手脚三鑐金鎻鎻咽喉直饶鎚碎金鎻割断丝绦须知更有一重碍汝在且道如何是那一重还会么善吉维摩谈不到目连鹙子看如盲长芦了禅师上堂上孤峯顶过独木桥蓦直恁么行犹是时人脚高脚低处若见得彻不别户身徧十方未入门常在屋里其或未然趂凉搬取一转柴上堂道得第一句不被拄杖子瞒识得拄杖子犹是途路中事作么生是到地头一句上堂处处觅不得祇有一处不觅自得且道是那一处良久曰贼身已露上堂苔封古径不堕虗凝雾鎻寒林肯彰风要钩针稳密孰云渔父栖巢祇么承当自是平常快活还有具透关眼底么良久直饶闻早便归去争似从来不X出门上堂幻化空身即法身遂作舞云见么见么恁么见得过桥村酒美又作舞云见么见么恁么不见隔岸野花香上堂还有不被玄妙污染底么良久曰者一点倾四海水巳洗脱不下上堂穷微丧本体妙失宗一句截流渊玄及尽是以金针密处不露光𨦵玉线通时潜舒异彩虽然如是犹是交互双明且道巧拙不到作么生相委良久曰云萝秀处青阴合巖树高低翠鎻深上堂转功就位是向去底人玉韫荆山贵转位就功是却来底人红炉片雪春功位俱转通身不滞撒手兦依石女夜登机密室无人扫正恁么时绝气息一句作么生相委良久曰归根风堕叶照尽月潭空天童觉禅师上堂黄阁帘垂谁传家信紫罗帐合暗撒珍珠正恁么时视听有所不到言诠有所不及如何通得箇消息去梦回夜色依俙晓笑指家风烂熳春上堂心不能缘口不能议直饶退步荷担切忌当头触讳风月寒清古渡头夜船拨转瑠璃地上堂空劫有真宗声前问巳躳赤穷新活计清白旧家风的的三乘外寥寥一印中却来行异类万派自朝东大洪预禅师上堂举船子嘱夹山曰直须藏身处无X踪迹无踪迹处莫藏身吾在药山三十年祇明此事今时人为甚么却造次丹山无彩凤宝殿不留冠有时憨有时痴非我途中争得知治平湡禅师上堂优游实际妙明家转步移身指落霞无限白云犹不见夜乘明月出芦花真如会禅师上堂空劫中事自肯承当日用全彰有何渗漏正好归家稳坐任他雪覆青山不留元字挂怀谁顾波翻水面且道正不立玄偏不附物一句如何举似机丝不挂梭头事文彩纵横意自殊智通深禅师上堂来不入门去不出户来去无痕如何提唱直得古路苔封𦏰羊绝迹苍梧月鏁丹凤不栖所以道藏身处没踪迹没踪迹处莫藏身若能如是去住无依了无向背还委悉么而今分散如云鹤你我相忘触处玄雪窦宗禅师上堂人人有箇鼻孔唯有善权无鼻孔为甚么无二十年前被人掣落了也人人有两箇眼睛唯有善权无眼睛为甚么无被人木槵子换了也人人有箇髑髅唯有善权无髑髅为甚么无借人作屎杓了也遂召大众曰鼻孔又无眼睛又无髑髅又无诸人还识善权么若也不识是诸人埋没善权其或未然更听一颂㵎底泥牛金贴面山头石女着真红系驴橛上生芝草不是云霭香炉峰净慈晖禅师上堂巢知风穴知雨甜者甜兮苦者苦不须计较作思量五五从来二十五万般施设到平X常此是丛林饱参句诸人还委悉么野老不知尧舜力冬冬打皷祭江神上堂谷之神枢之要里许旁参回途得妙云虽动而常闲月虽晦而弥照宾主交参正偏兼到十洲春尽花凋残珊瑚树林日杲杲上堂皮肤脱落绝方隅明了身心一物无妙入道寰深静处玉人端驭白牛车妙明田地达者还稀识情不到唯证方知白云儿灵灵自照青山父卓卓常存机分顶后光智契劫前眼所以道新丰路兮峻仍皾新丰洞兮湛然沃登者登兮不动摇游者游兮莫忽速亭堂虽有到人稀林泉不长寻常木诸禅德向上一着尊贵难明瑠璃殿上不称尊翡翠帘前还合伴正与么时针线贯通真宗不坠合作么生施设满头白发离巖谷半夜穿云入市廛上堂举傅大士法身颂云空手把锄头步行骑水牛人从桥上过桥流水不流云门大师道诸人东来西来南来北来各各骑一头水牯牛来然虽如是千头万头祇要识取者一头师曰云门寻常干爆爆地锥札不入到者里也解拖泥带水诸人祇今要见者一头么天色稍寒各自归堂上堂举风幡话师曰风幡动处着得箇眼却是上座风幡动处失却箇眼即是风幡其或未然不是风幡不是心衲僧徒自强锥针巖房雨过昬烟净卧听凉风生竹林X瑞巖恭禅师上堂春风杨柳眉春禽弄百舌一片祖师心两处俱漏泄不动步还家习漏顿消灭暗投玉线芒晓贯金针穴深固实幽远无人孰辨别惭愧可怜生头头皆合辙不念阿弥陀南无干屎橛无智痴人前第一不得说云门偃禅师上堂我事不获巳向你诸人道直下无事早是相埋没了也更欲踏步向前寻言逐句求觅解会千差万别广设问难赢得一场口滑去道转远有甚么休歇时此事若在言语上三乘十二分教岂是无言语因甚么更道教外别传若从学解机智得祇如十地圣人说法如云如雨犹被呵责见性如隔罗縠以此故知一切有心天地悬殊虽然如此若是得底人道火何曾烧口终日说事未甞挂着唇齿未甞道着一字终日着衣喫饭未甞触着一粒米挂一缕丝虽然如此犹是门庭之说也须是实得恁么始得若约衲僧门下句里呈机徒劳伫思直饶一句下承当得犹是瞌睡汉时有僧问如何是一句师曰举上堂三乘十二分教横说竖说天下老和尚纵横十字说与我拈针锋许说底道理来看恁么道早是作死马医虽然如此且有几箇到此境界不敢望汝言中有响句里藏锋瞬目千差风恬浪静伏惟尚飨上堂诸兄弟尽是诸方参寻知识决择生死到处岂无尊宿垂慈方便之词还有透不得底句么出来举看待老汉与你大家商量有么有么时有僧出拟伸X问次师曰去去西天路迢迢十万余便下座上堂因闻钟声乃曰世界与么广濶为甚么钟声披七条上堂举一则语教汝直下承当早是撒屎着汝头上也直饶拈一毫头尽大地一时明得也是剜肉作疮虽然如此汝亦须是实到者箇田地始得若未切不得掠虗却须退步向自己根脚下推寻看是箇甚么道理实无丝毫许与汝作解会与汝作疑惑况汝等各各当人有一段事大用现前更不烦汝一毫头气力便与祖佛无别自是汝诸人信根浅薄恶业浓厚突然起得许多头角担钵囊千乡万里受屈作么且汝诸人有甚么不足处大丈夫汉阿谁无分独自承当得犹不着便不可受人欺谩取人处分才见老和尚开口便好把特石蓦口塞便是屎上青蝇相似鬬唼将去三箇五箇聚头商量苦屈兄弟古德一期为汝诸人不柰何所以方便垂一言半句通汝入路知是般事拈放一边自着些子筋骨岂不是有少许相亲处快与快与时不待人出息不保入息更有甚么身心别处闲用切须在意珍重上堂佛法也太煞有祇是舌头短良久曰长也上堂一言才举千车同辙该括微尘犹是化门之说若是衲僧合作么生若将佛意祖意者里商量曹谿一路平沈还有人道得么道得底出来僧问如何是超佛越祖之谈师曰餬饼曰者里有甚么交涉师曰X灼然有甚么交涉乃曰汝等诸人没可作了见人道着祖意便问超佛越祖之谈汝且唤甚么作佛唤甚么作祖且说超佛越祖底道理看问箇出三界汝把将三界来看有甚么处闻觉知隔碍着汝有甚么声尘色法与汝可了了箇甚么椀以那箇为差殊之见他古圣不柰何横身为物道箇举体全真物物觌体不可得我向汝道直下有甚么事早是相埋没了也汝若实未有入头处且独自参详除却着衣喫饭疴屎送尿更有甚么事无端起得如许多般妄想作甚么更有一般底如等闲相似聚头学得箇古人话路识性记持妄想卜度道我会佛法了也祇管说葛藤取性过时更嫌不称意千乡万里抛却父母师长作者去就者般打野榸汉有甚么死急行脚去以拄杖趂下上堂故知时运浇漓代干像季近日师僧北去言礼文殊南去谓游衡岳恁么行脚名字比丘徒消信施苦哉苦哉问着黑漆相似祇管取性过时设有三箇两箇狂学多闻记持话路到处觅相似语句印可老宿轻忽上流作薄福业他日阎罗王钉钉之时莫道无人向你说若是初心后学直须摆动精神莫空记人说处多虗不如少实向后祇是自赚有甚么事近前上堂我看汝诸人二三机中尚不能搆得空披衲衣何益汝还会么我与汝註破久后到诸方若见老宿X举一指竖一拂子云是禅是道拽拄杖打破头便行若不如此尽落天魔眷属坏灭吾宗汝若实不会且向葛藤社里看我寻常向汝道微尘剎土中三世诸佛西天二十八祖唐土六祖尽在拄杖头上说法神通变现声应十方一任纵横汝还会么若不会且莫掠虗然虽如此且谛当实见也未直饶到此田地也未梦见衲僧沙弥在三家村里不逢一人蓦拈拄杖画一画曰总在者里又画一画曰总从者里出去也珍重上堂闻声悟道见色明心遂举起手曰观世音菩萨将钱买餬饼放下手曰元来祇是馒头上堂干坤之内宇宙之间中有一宝秘在形山拈灯笼向佛殿里将三门来灯笼上作么生自代曰逐物意移又曰云起雷兴上堂拈拄杖曰凡夫实谓之有二乘析谓之无缘觉谓之幻有菩萨当体即空衲僧家见拄杖便唤作拄杖行伹行坐但坐不得动着上堂圅葢干坤曰机铢两不涉世缘作么生承当众无对自代曰一镞破三关上堂诸和尚子莫妄想天是天地是地山是山水是水僧是僧俗是俗良久曰与我拈案山来僧便问学人见山是山水是水时如何师曰三门为甚么骑佛殿从者里过曰恁么则不妄想去也师曰还我话头来X上堂你若不相当且觅箇入头处微尘诸佛在你舌头上三藏圣教在你脚跟底不如悟去好还有悟得底么出来对众道看示众尽十方世界干坤大地以拄杖画云百杂碎三乘十二分教达磨西来放过即不可若不放过不消一喝示众真空不坏有真空不异色僧便问作么生是真空师曰还闻钟声么曰此是钟声师曰驴年梦见么上堂平地上死人无数过得荆棘林者是好手时有僧出曰与么则堂中第一座有长处也师曰苏噜苏噜上堂拈拄杖曰拄杖子化为龙吞却干坤了也山河大地甚处得来示众大用现前不存轨则时有僧问如何是大用现前师拈起拄杖高声唱曰释迦老子来也上堂要识祖师么以拄杖指曰祖师在你头上𨁝跳要识祖师眼睛么在你脚跟下又曰者箇是祭鬼神茶饭虽然如此鬼神也无厌足上堂光不透脱有两般病一切处不明面前有物是一又透得一切法空隐隐地似有箇物相似亦是光不透脱又法身亦有两般病得到法身为法执不忘巳见犹存坐在法身边是一直饶透得法身去放过即不可子细点检将来有甚么气息亦是病德山密禅师上堂我有三句语示汝诸人一句圅葢X干坤一句截断众流一句随波逐浪作么生辩若辩得出有参学分若辩不出长安路上辊辊地上堂与么来者现成公案不与么来者垛生招箭总不与么来者徐六担板迅速锋𨦵犹是钝汉万里无云青天犹在上堂举临济示众曰恁么来者恰似失却不恁么来者无绳自缚十二时中莫乱斟酌会与不会都卢是错分明与么道一任天下人贬剥师曰古镜濶一丈屋梁长三尺是汝钵鐼子濶多少洞山初禅师上堂言无展事语不投机承言者丧滞句者迷还得么你衲僧分上到者里须具择法眼始得祇如洞山恁么道也有一场过且道过在甚么处南台遵禅师上堂从上宗乘合作么生提纲合作么生言论佛法两字当得么真如解脱当得么虽然如是细不通风大通车马若约理化门中一言才启震动干坤山河大地海晏河清三世诸佛说法现前于此明得古佛殿前同登彼岸无事珍重觉华照禅师上堂总似今日老胡有望然灯佛不如阇黎总似今日老胡绝望阇黎不如然灯佛于此明得大地微尘诸佛西天二十八祖唐土六祖天下老宿一时拈来山僧拄杖头上转妙法轮于此明不得百千诸佛穿你鼻孔西天二十八祖透过你髑髅还知么若不知山僧与你指出良久曰山河大地有甚么过久立珍重X五祖戒禅师上堂佛病祖病一时与诸禅德拈向三门外诸禅德还拈得山僧病也无若拈得山僧病不妨见得佛病祖病珍重智门祚禅师上堂一法若有毗卢堕在凡夫万法若无普贤失其境界正当恁么时文殊向甚么处出头若也出头不得金毛狮子腰折幸好一盘饭莫待糁椒姜上堂山僧记得在母胎中有一则语今日举似大众诸人不得作道理商量还有人商量得么若商量不得三十年后不得错举上堂雪峯辊毬罗汉书字归宗斩蛇大随烧畬且道明甚么边事还有人明得么试道看若明不得所以道斩蛇须是斩蛇手烧畬须是烧畬人瞥起情尘生妄见眼里无筋一世贫洞山聪禅师上堂教山僧道甚么即得古即是今今即是古所以楞严经道松直棘曲鹄白乌玄还知得么虽然如是未必是松一向直棘一向曲鹄便白乌便玄洞山道者里也有曲底松也有直底棘也有玄底鹄也有白底乌久立上堂晨鸡报晓灵粥后便天明灯笼犹瞌睡露柱却惺惺复曰惺惺直言惺惺历历直言历历明朝后日莫认奴作郎珍重洞山宝禅师上堂总恁么风恬浪静那里得来忽遇洪波浩渺白浪滔天当恁么时觅箇水手也难得众X中莫有把柂者么众无对师曰赚杀一船人上方岳禅师上堂旋收黄叶烧青烟竹榻和衣半夜眠粥后放参三下皷孰能更话祖师禅便下座育王坦禅师上堂千花竞发百鸟啼春是向上句诸佛出世知识兴慈是向下句作么生是不涉二途句若识得顶门上出气若识不得土牛耕石田击禅床下座金山新禅师上堂世间所贵者和氏之璧隋侯之珠金山唤作驴屎马粪出世间所贵者真如解脱菩提涅槃金山唤作𡱰沸碗鸣且道恁么说话落在甚么处故不是取舍心重信邪倒见诸人要知么勐虎不顾几上肉洪炉岂铸囊中锥云居舜禅师上堂唯一坚密身一切尘中现虾蟇蚯蚓各有窟穴乌鹊鸠鸽亦有窠巢正当与么时为甚么人说法良久曰方以类聚物以群分上堂三崃道无别朝朝祇么说僧繇会写真镇府出镔铁上堂不长不短不小不大此箇道理是谁境界咄上堂闻说佛法两字早是污我耳目诸人未跨云居门脚跟下好与三十棒虽然如是也是为众竭力上堂举夹山道閙市门头识取天子百草头上荐取老僧云居即不然妇摇机轧轧儿弄口㗻㗻上堂诸方有弄蛇头拨虎尾跳大海剑刃里藏身云居者里寒天热水洗脚夜间脱袜打睡早朝旋打行X缠风吹篱倒唤人夫噼篾缚起上堂云居不会禅洗脚上床眠冬瓜直儱侗瓠子曲弯弯育王琏禅师上堂文殊宝剑得者为尊乃拈拄杖曰净因今日恁么直得千圣路绝虽然如是犹是矛盾相攻不犯锋𨦵如何运用良久曰野蒿自发空临水江燕初归不见人参上堂太阳东昇烁破大千之暗诸人若向明中立犹是影响相驰若向暗中立也是藏头露影汉到者里作么生吐露良久曰逢人祇可三分语未可全抛一片心参上堂世法里面迷却多少人佛法里面醉却多少人祇如不迷不醉是甚么人分上事上堂言锋才击义海交深若用径截一路各请归堂上堂应物现形如水中月遂拈起拄杖曰者箇不是物即今现形也且道月在甚么处良久曰长空有路还须透潭底无踪不用寻击香台下座上堂白日东上白日西落急如投壶闪寥廓神龙一举透无边纤鳞犹向泥中跃灵𦦨中休凑泊三岁孩童髽四角参上堂良久举起拳头曰握拳则五岳倒卓展手则五指参差有时把定佛祖关有时拓开千圣宅今日者里相呈且道作何使用拍禅床曰向下文长付在来日X承天简禅师上堂夫遮那之境界众妙之玄门知识说之而莫穷善财酌之而不竭文殊体之而寂寂普贤证之以重重若也随其法性如云收碧汉本无一物若也随其智用如花开春谷应用无边虽说偏恒沙乃同遵一道且问诸人作么生是一道良久曰白云断处见明月黄叶落时闻擣衣参上堂莫离葢缠莫求佛祖去此二途以何依怙江淹梦笔天龙见虎古老相传月不跨五参上堂一刀两段埋没宗风狮子飜身拖泥带水直饶坐断十方不通凡圣脚跟下好与三十上堂拈一放一妙用纵横去解除玄收凡破圣若望本分草料大似磨甎作镜衲僧家合作么生良久曰实九峯韶禅师上堂山僧说禅如虴蜢吐油揑着便出若不揑着一点也无何故祇为不曾看读古今因缘及预先排叠胜妙见知等候陞堂便磨唇捋觜将粥饭气熏炙僧人凡有一问一答葢不得巳岂独山僧看他大通智胜如来默坐十劫无开口处后因诸天梵天及十六王子再三劝请方始说之却不是秘惜祇为不敢埋没诸人山僧既不埋没诸人不得道山僧曾陞座参西塔殊禅师上堂黄梅席上数如麻句里呈机事可嗟直是本来无一物青天白日被云遮参慧力文禅师上堂建山寂寞坐倚城郭无味之谈七X零八落以拄杖敲香台下座云居亿禅师上堂马祖才陞堂雄峯便卷席春风一陈来满地花狼籍便下座玉泉皓禅师示众曰一夜雨霶烹打倒蒲萄棚知事头首行者人力拄底拄撑底撑撑撑拄拄到天明依旧可怜生天圣道禅师上堂不从一地至一地寂灭性中宁有位释迦稽首问然灯仁者何名为受记便下座天衣怀禅师上堂须弥顶上不扣金钟毕钵巖中无人聚会山僧倒骑佛殿诸人反着草鞋朝游檀特暮到罗浮拄杖针筒自家收取上堂衲僧横说竖说未知有顶门上眼时有僧问如何是顶门上眼师曰衣穿瘦骨露屋破看星眠上堂大众集定乃曰上来道箇不审能销万两黄金下去道箇珍重亦销得四天下供养若作佛法话会滴水难消若作无事商量眼中着屑且作么生即是良久曰还会么珍重上堂夫为宗师须是驱耕夫之牛夺饥人之食遇贱即贵遇贵即贱驱耕夫之牛令他苗稼丰登夺饥人之食令他永绝饥渴遇贱即贵握土成金遇贵即贱变金成土老僧亦不驱耕夫之牛亦不夺饥人之食何谓耕夫之牛我复何用饥人之食我复何餐我也不握土成金也不变金作土何也金是金土是土玉是玉石是石僧是僧俗是俗古今天地古今日月古X今山河古今人伦虽然如此打破大散关几箇迷逢达磨上堂鴈过长空影沉寒水鴈无遗踪之意水无留影之心若能如是方解向异类中行不用续凫截鹤夷岳盈壑放行也百丑千拙收来也挛挛拳拳用之则敢与八大龙王鬬富不用都来不直半分钱参上堂髑髅常干世界鼻孔摩触家风芭蕉闻雷开葵花随日转诸仁者芭蕉闻雷开还有耳么葵花随日转还有眼么若也会得西天即是此土若也不会七九六十三收上堂灵源绝朕普现色身法离断常有无堪示所以道尘尘不见佛剎剎不闻经要会灵山亲授记昼见日夜见星良久曰若到诸方不得错举参上堂夜来寒霜凛冽黄河冻结陜府铁牛腰折尽道女娲炼石补天争柰西北一缺如今欲与他补却又恐大地人无出气处且留者一窍与大地人出气参上堂虗明自照不劳心力上士见之鬼神茶饭中下得之狂心顿息更有一人切忌道着上堂光透日月明暗不收智出圣凡贤愚不历所以道不用低头思量难得良久曰是甚么上堂青萝夤缘直上寒松之顶白云淡泞出没太虗之中何似南山起云北山下雨若也会得甜瓜彻蔕甜若也不会苦瓠连根苦上堂无边剎境自他不隔于毫端且道妙喜世界不X动如来说甚么法十世古今始终不离于当念祇如威音王佛最初一会度多少人若是通方作者试为道看良久曰行路难行路难万仞峯头君自看上堂枯桑知天风海水知天寒金色头陀见处不真鸡足山中与他看守衣钵三千大喻八百小喻大似泥里洗土块四十九年三百六十余会摩竭提国犹较些子德山临济虽然丈夫争似𦋺宾国王一刀两段如今若有箇人鼻孔辽天山僧性命何在良久曰太平本是将军致不许将军见太平喝一喝下座法昌遇禅师上堂汝若退身千尺我便当处生芽汝若觌面相呈我便藏身露影汝若春池拾砾我便撒下明珠直得水洒不着风吹不入如箇无孔铁鎚相似且道法昌还有为人处也无良久曰利刀割肉疮犹合恶语伤人恨不销上堂春山青春水绿一觉南柯梦初足擕笻纵步出松门是处桃英香馥郁因思昔日灵云老三十年来无处讨如今竞爱摘杨花红香满地无人扫上堂拈起拄杖曰我若拈起你便唤作先照后用我若放下你便唤作先用后照我若掷下你便唤作照用同时忽然不拈不放你向甚么处卜度直饶会得倜傥分明若遇临济德山便须脑门着地且道伊有甚么长处良久曰曾经大海休夸水除却须弥不是山上堂夜半乌鸡谁捉去石女无端遭指注空王令下X急搜求唯心便作军中主云门长驱沩山队伍列五位枪旗布三玄戈弩药山持刀青原荷斧石巩弯弓禾山打皷阵排雪岭长蛇兵屯黄檗飞虎木马带毛烹泥牛和角煑赏三军犒师旅打葛藤分露布截海飏尘横山簸土击玄关除徼路多少平人受辛苦无边剎海竞纷纷三界圣凡无觅处无觅处还知否昨夜云收天宇宽依然带月啼高树云居元禅师上堂寒寒风撼竹声干水冻鱼行涩林疎鸟宿难早是严霜威重那堪行客衣单休思紫陌山千朵且拥红炉火一攒放下茱萸空中竹橛倒却迦叶门前剎竿直下更云不会筭来也太无端参智海逸禅师上堂忆得老僧年七岁时于村校书处得一法门超情离见绝妙绝玄爰自染神逾六十载今日輙出普告大众若欲传持宜当谛听遂曰寒原耕种罢牵犊负薪归此夜一炉火浑家身上衣诸禅德逢人不得错举上堂古者道接物利生绝妙外甥终是不肖他家自有儿孙将来应用恰好诸禅德还会么菜园墙倒晴方筑房店篱穿雨过修院宇漏时随分整儿孙大小尽风流慧林照禅师上堂头圆像天足方似地古貌稜层丈夫意气趯倒须弥踏翻海水帝释与龙王无着身处乃拈拄杖曰却来拄杖上回避咄任汝神通变化究竟须归者里以拄杖卓一下X法云秀禅师上堂看风使帆正是随波逐浪截断众流未免依前渗漏量才补职宁越短长买帽相头难得恰好直饶上不见天下不见地东西不辩南北不分有甚么用处任是纯钢打就生铁铸成也须额头汗出总不恁么如何商量良久曰赤心片片谁知得笑杀黄梅石女儿上堂山僧不会巧说大都应箇时节相唤喫椀茶汤亦无祖师妙诀禅人若也未相谙踏着秤鎚硬似铁上堂秋云秋水青山满目者里明得千足万足其或未然道士倒骑牛参上堂寒雨细朔风高吹沙走石扳木鸣条诸人尽知有且道风作何色若识得去许你具眼若也不识莫怪相瞒参上堂少林九年冷坐却被神光觑破如今玉石难分祇得麻缠纸裹还会么笑我者多哂我者少上堂衲僧家高揖释迦不拜弥勒未为分外祇如半偈亡躯一句投火又图箇甚么良久曰彼彼住山人何须更说破长芦夫禅师上堂召众曰江山遶槛宛如水墨屏风殿阁凌空丽若神仙洞府森罗万象海印交参一道神光更无遮障诸人还会么良久曰寥寥天地间独立望何极参梵言首座示众南阳国师道说法有所得斯则野干鸣说法无所得是名狮子吼师曰国师恁么道大似X掩耳偷铃何故说有说无尽是野干鸣诸人要识狮子吼么咄开元孜禅师上堂衲僧家向针眼里藏身稍宽大海中走马甚窄将军不上便桥勇士徒劳挂甲昼行三千夜行八百即不问不动步一句作么生道若也道得观音势至文殊普贤祇在目前若道不得直须撩起布裙紧峭草鞋参上堂寒空落落大地漫漫云生洞口水出高原若也把定则十方世界恍然若也放行则东西南北坦然茫茫宇宙人无数一箇箇鼻孔辽天且问诸人把定即是放行即是还有人断得么若无人断得三门外有两箇大汉一箇张眉握剑一箇努目挥拳参明因赟禅师上堂横按拄杖曰若恁么去直得天无二日国无二王释迦老子饮气吞声一大藏教如虫蚀木设使钻仰不及正是无孔铁鎚假饶信手拈来也是残羮馊饭一时吐却方有少分相应更及堕在空亡依旧是鬼家活计要会么雨后始知山色翠事难方见丈夫心卓拄杖下座西台辩禅师上堂举临济无位真人语乃召大众曰临济老汉寻常一条嵴梁硬似铁及乎到者里大似日中迷路眼见空花直饶道无位真人是干屎橛正是泥龟曳尾其僧祇知季夏极热不知仲冬严寒若据当时合着得甚么语塞断天下人舌头西台祇恁么休去又乃眼不见为净不免出一只手狼籍去也X临济一担西台一堆一担一堆分付阿谁从教撒同诸方去笑杀当年老古锥中际遵禅师上堂咄咄咄井底啾啾是何物直饶三千大千也祇是箇鬼窟咄上堂昨夜四更起来呵呵大笑不歇幸然好一觉睡霜钟撞作两橛上堂禾山普化忽颠狂打皷摇铃戏一场劫火洞然宜煑茗岚风大作好乘凉四蛇同箧看他弄二鼠侵藤不自量沧海月明何处去广寒宫殿白银床咄上堂八万四千深法门门门有路超干坤如何箇箇踏不着祇为蜈蚣太多脚不唯多脚亦多口钉觜铁舌徒增丑拈椎竖拂泥洗泥扬眉瞬目笼中鸡要知佛祖不到处门掩落花春鸟啼大中隆禅师上堂法无异法道无别道时时逢见释迦处处撞着达磨放步即交肩开口即齩破不齩破大小大上堂夫欲智拔先须定动卓拄杖曰唵苏嚧㗭唎娑婆诃归堂喫茶上堂触境无滞底为甚么擡头不起田地稳密底为甚么下脚不得譬如天王赐与华屋虽获大宅要因门入乃曰门聻樊哙踏开真主出巨灵擡手锦鳞喷参资寿巖禅师上堂云生谷口月满长川樵父斫深云渔翁钓沙岛到者里便是吴道子张僧繇无你下手X处良久曰归堂问取圣僧参上堂干坤肃静海晏河清风不鸣条雨不破块春生夏长秋收冬藏者箇是世间法作么生是佛法良久曰欲得不招无间业莫谤如来正法轮本觉一禅师上堂折半列三人人道得去一拈七亦要商量正当今日云门道底不要别作么生露得箇消息良久曰日月易流地藏恩禅师上堂竖起拳曰或时为拳复开曰或时为掌若遇衲僧有功者赏遂放下曰直是土旷人稀相逢者少上堂雨后鸠鸣山前麦熟何处牧童儿骑牛笑相逐更把短笛横吹风前一曲两曲参道场印禅师上堂韶石渡头舟横野水汾阳浪里棹拨孤烟云月无私谿山岂异一言合辙千里同风敢问诸人作么生是同风底句良久曰八千子弟今何在万里山河属帝家法云白禅师上堂离娄有意白浪徒以滔天罔象无心明珠忽然在掌以手打一圆相召大众曰还见么良久曰看即有分上堂拈拄杖示众曰山僧住持七十余日未曾拈动者箇而今不免现些小神通供养诸人遂卓拄杖下座元丰满禅师上堂堪作梁底作梁堪作柱底作柱灵利衲僧便知落处蓦拈拄杖曰还知者箇堪作甚么X打香台一下曰莫道无用处复打一下曰参招提湛禅师上堂六尘不恶还同正觉马上谁家白面郎穿花折柳垂巾角夜来一醉明月楼唿卢输却黄金宅臂鹰走犬归不归蛾眉皓齿嗔无力此心能有几人知黄头碧眼非相识啰啰哩拍手一下下座长芦和禅师上堂一二三四五六碧眼胡僧数不足泥牛入海过新罗木马追风到天竺天竺茫茫何处寻补陀巖上问观音普贤拍手呵呵笑归去来兮秋水深资福明禅师上堂资福别无所补五日一参击皷何曾说妙谈玄祇是麤言直语甘草自来甜黄连依旧苦忽若鼻孔撩天逢人切忌错举参云峯璇禅师上堂休去歇去一念万年去寒灰枯木去古庙香炉去一条白练去大众古人见处如日晖空不着二边岂堕阴界堪嗟后代儿孙多作一色边会山僧即不然不休去不歇去业识茫茫去七颠八倒去十字街头閙浩浩地声色里坐卧去三家村里盈衢塞路荆棘里游戏去刀山剑树噼腹剜心镬汤炉炭皮穿骨烂去如斯举唱大似三岁孩儿辊绣毬上堂僧问如何是西来意师曰筑着额头磕着鼻意旨如何师曰驴駞马载曰向上还有事也无师曰朝到西天暮归唐土曰谢师答话师曰大乘砑郎当僧退师乃曰僧问西来意筑着额头磕着鼻意旨又如何驴駞并马载朝到西天暮归唐大乘恰似砑郎当X何故没量大人被语脉里转却遂拊掌大笑下座雪窦宁禅师上堂百川异流以海为极森罗万象以空为极四圣六凡以佛为极明眼衲子以拄杖子为极且道拄杖子以何为极有人道得山僧两手分付傥或未然不如闲倚禅床畔留与儿孙指路头开先宗禅师上堂一不做二不休捩转鼻孔捺下云头禾山解打盐官皷僧繇不写戴嵩午庐陵米投子油雪峯依旧辊双毬夜来风送衡阳信寒鴈一声霜月幽九座䆳禅师上堂九座今日向孤峯绝顶驾一只铁船截断天下人要津教他挥篙动棹不得有箇锦标子且道在甚么人手里拈拄杖曰看看向道是龙刚不信等闲夺得始惊人中竺妙禅师上堂去年梅今岁柳颜色馨香喝一喝良久曰若不得者一喝几乎道着依旧且道道着后如何眼睛突出列祖提纲录卷第十X列祖提纲录X卍XXX列祖提纲录卷第十一武林十八㵎理安禅寺住持娄东行悦集五参提纲清凉益禅师上堂大众立久乃谓之曰祇恁么便散去还有佛法道理也无试说看若无又来者里作么若有大市里人丛处亦有何须到者里诸人各曾看还源观百门义海华严论涅槃经诸多策子阿那箇教中有者箇时节若有试举看莫是恁么经里有恁么语是此时节么有甚么交涉所以道微言滞于心首甞为缘虑之场实际居于目前翻为名相之境又作么生得翻去若也翻去又作么生得正去还会么莫祇恁么念䇿子有甚么用处上堂曰出家人但随时及节便得寒即寒热即热欲知佛性义当观时节因缘古今方便不少不见石头和尚因看肇论云会万物为已者其唯圣人乎他家便道圣人无巳靡所不巳有一片言语唤作参同契末上云竺土大僊心无过此语也中间也祇随时说话上座今欲会万物为自已去葢为大地无一法可见他又嘱云光阴莫虗度适来向上座道但随时及节便得若也移时失候即是虗度光阴于非色中作色解上座于非色中作色解即是移时失候且道色作非色解还当不当上座若恁么会便是没交涉正是痴狂两头走有甚么用处上座但守分随时过好珍重X上堂尽十方世界皎皎地无一丝头若有一丝头即是一丝头天台韶国师上堂古圣方便犹如河沙祖师道非风幡动仁者心动斯乃无上心印法门我辈是祖师门下客合作么生会祖师意莫道风幡不动汝心妄动莫道不拨风幡就风幡道取莫道风幡动处是甚么有云附物明心不须认物有云色即是空有云非风幡动应须妙会如是解会与祖师意旨有何交涉既不许如是会诸上座便合知悉若于者里彻底悟去何法门而不明百千诸佛方便一时洞了更有甚么疑情所以古人道一了千明一迷万惑上座岂是今日会得一则明日又不会也莫是有一分向上事难会有一分下劣凡夫不会如此见解设经尘劫祇自劳神乏思无有是处上堂毛吞巨海海性无亏纤芥投锋锋利无动见与不见会与不会唯我知焉乃有颂曰暂下高峰巳显掦般若圜通遍十方人天浩浩无差别法界纵横处处彰珍重上堂僧问承古有言若人见般若即被般若缚若人不见般若亦被般若缚既见般若为甚么却被缚师曰你道般若见甚么曰不见般若为甚么亦被缚师曰你道般若甚么处不见乃曰若见般若不名般若不见般若亦不名般若且作么生说见不见所以古人道若欠一法不成法身若剩一法不成法身若有X一法不成法身若无一法不成法身此是般若之真宗也诸上座相共证明令法久住国土安宁珍重上堂古者道如何是禅三界绵绵如何是道十方浩浩因甚么道三界绵绵何处是十方浩浩底道理要会么塞却眼塞却耳塞却舌身意无空阙处无转动处上座作么生会横亦不得竖亦不得纵亦不得夺亦不得无用心处亦无施设处若如是会得始会法门绝拣择一切言语绝渗漏曾有僧问作么生是绝渗漏底语向他道口似鼻孔甚好上座如此会自然不通风去如识得尽十方世界是金眼眼睛无事珍重上堂僧问天下太平大王长寿如何是王师曰日晓月明曰如何领会师曰谁是学人乃曰天下太平大王长寿国土丰乐无诸患难此是佛语古不易今不迁一言可以定古定今会取好诸上座佛法不是者箇道理要会么言发非声色前不物始会天下太平大王长寿久立珍重清凉钦禅师上堂且住得也久立尊官及诸大众今日相请勤重此箇殊功比喻何及所以道未了之人听一言祇者如今谁动口便下座立倚拄杖而告众曰还会么天龙寂听而雨华莫作须菩提󳮅子画将去且恁么信受奉行上堂某甲本欲居山藏拙养病过时柰缘先师有未了底公案出来与他了却时有僧问如何是先师未X了底公案师便打曰祖祢不了殃及儿孙曰过在甚么处师曰过在我殃及你百丈恒禅师上堂乘此宝乘直至道场每日劳诸上座访及无可祇延时寒不用久立却请回车珍重上堂诸上座适来从僧堂里出来脚未跨门限便回去巳是重说偈言了也更来者里不可重重下切脚也古人云参他不如自参所以道森罗万象是善财之宗师业惑尘劳乃普贤之境界若恁么参得与善财同参若不肯与么参却归堂向火参取胜热婆罗门珍重永明潜禅师上堂佛法显然因甚么却不会诸上座欲会佛法伹问取张三李四欲会世法则参取古佛丛林无事久立报慈言导师上堂凡行脚人参善知识到一丛林放下瓶钵可谓行菩萨道能事毕矣何用更来者里举论真如涅槃此是非时之说然古人有言譬如披沙识宝沙砾若除真金自现便唤作常住世间具足僧宝亦如一味之雨一般之地生长万物大小不同甘辛有异不可道地与雨有大小之名也所以道方即现方圆即现圆何以故尔法无偏正随相应现唤作对现色身还见么若不见也莫闲坐地罗汉仁禅师上堂报恩者里不曾与人拣话今日与诸上座拣一两则话还愿乐么诸上座鹤胫长凫胫短甘草甜黄檗苦恁么拣辨还惬雅意么诸上座莫X是血脉不通泥水有隔么且莫错会珍重报恩则禅师上堂诸上座尽有常圆之月各怀无价之珍所以月在云中虽明而不照智隐惑内虽真而不通无事久立归宗真禅师上堂诸上座见闻觉知祇可一度祇如会了是见闻觉知不是见闻觉知要会么与诸上座说破了也待汝悟始得久立珍重栖贤圆禅师上堂出得僧堂门见五老峰一生参学事毕何用更到者里来虽然如此也劳上座一转了也珍重五云逢禅师上堂诸上座舍一知识参一知识尽学善财南游之式样且问上座祇如善财礼辞文殊拟登妙峰谒德云比丘及到彼所何以德云却于别峰相见夫教意祖意同一方便终无别理彼若明得此亦昭然诸上座即今簇着老僧是相见是不相见此处是妙峰是别峰脱或从此省去可谓不孤负老僧亦常见德云比丘未甞剎那相舍离还信得及么瑞鹿先禅师上堂大凡参学未必学问话是参学未必学拣话是参学未必学代语是参学未必学别语是参学未必学捻破经论中奇特言语是参学未必捻破祖师奇特言语是参学若于如是等参学任你七通八达于佛法中傥无见处唤作干慧之徒岂不闻古德道聪明不敌生死干慧岂免苦轮诸人若也参学应须真实参学始得行时行时参取立时立时X参取坐时坐时参取眠时眠时参取语时语时参取默时默时参取一切作务时一切作务时参取既向如是等时参且道参箇甚人参箇甚么语到者里须自有箇明白处始得若不如是唤作造次之流则无究了之旨保明诚禅师上堂如为一人众多亦然珍重尧峰暹禅师上堂冬去春来楼阁门开若也入得不用徘徊诸上座还向者里入得也未若也入得所以古人道是处是弥勒无门无善财若也入之未得自是诸上座狂走更不忉忉久立珍重功臣如禅师上堂召大众曰还知道圣僧同诸人到者里么既劳尊降焉敢稽留久立珍重晚参提纲百丈海禅师每上堂有一老人随众听法一日众退唯老人不去师问曰汝是何人老人答曰某非人也于过去迦叶佛时曾住此山因学人问大修行人还落因果也无某对曰不落因果遂五百生堕野狐身今请和尚代一转语贵脱野狐身师曰汝问老人曰大修行人还落因果也无师曰不昧因果老人于言下大悟作礼曰某巳脱野狐身住在山后敢乞依亡僧津送师令维那白推告众食后送亡僧大众聚议一众皆安涅槃堂又无病人何故如是食后师领众至山后巖下以杖挑出一死野狐乃依法火塟师至晚上堂举前因缘黄蘗便问古人错祇对一转语堕X五百生野狐身转转不错合作箇甚么师曰近前来向汝道蘗近前打师一掌师拍手笑曰将谓胡须赤更有赤须胡药山俨禅师晚参上堂众集师曰今日请决疑上座在甚么处其僧出众而立师下禅床把住曰大众者僧有疑便与一推却归方丈赵州谂禅师晚参今夜答话去也有解问者出来时有僧便出礼拜师曰比来抛甎引玉却引得箇𡐊子临济玄禅师一日谓普化克符二上座曰我欲于此建立黄蘗宗旨汝且成禠我二人珍重下去三日后普化却上来问和尚三日前说甚么师便打三日后克符上来问和尚前日打普化作甚么师亦打至晚小参曰有时夺人不夺境有时夺境不夺人有时人境两俱夺有时人境俱不夺德山鉴禅师晚参示众曰今夜不答话问话者三十棒时有僧出礼拜师便打僧曰某甲话也未问和尚因甚么打某甲师曰汝是甚处么人曰新罗人师曰未跨船舷好与三十棒睦州陈尊宿晚参谓众曰汝等诸人还得箇入头处也未若未得箇入头处须觅箇入头处若得箇入头处巳后不得孤负老僧时有僧出礼拜曰某甲终不敢孤负和尚师曰早是孤负我了也又曰明明向你道尚自不会何况葢覆将来又曰老僧在此住持不曾见箇无事人到来汝等何不近前时有一僧方近X前师曰维那不在汝自领去三门外与二十棒曰某甲过在甚么处师曰枷上更着扭汾阳昭禅师为并汾苦寒乃罢夜参有异比丘振钖而至谓师曰会中有大士六人柰何不说法言讫而去师密记以偈曰胡僧金钖光为法到汾阳六人成大器劝请为敷扬仙宗玭禅师久不上堂大众入方丈参师曰今夜与大众同请假未审还给假也无若未闻给假即先言者负珍重漳州罗汉院守仁禅师晚参师曰物物本来无处所一轮明月印心池便归方丈五祖演禅师晚参举德山云今夜不答话问话者三十棒众中举者甚多会者不少且道向甚处见德山有不顾性命者试出来道看若无山僧为大众与德山老人相见去也待德山道今夜不答话问话者三十棒但向伊道某甲话也不问棒也不喫你道还契他德山老人么到者里须是箇汉始得况某甲十有余年海上参寻见数人尊宿自为了当及到浮山会里直是开口不得后到白云门下齩破一箇铁酸豏直得百味具足且道豏子一句作么生道乃曰华发鸡冠媚早秋谁人能染紫丝头有时风动频相倚似向堦前鬭不休小参提纲真净文禅师仰山结夏小参举拂子云耶耶尽十方X世界若凡若圣若僧若俗若草若木尽向拂子下成佛作祖无前无后一时解脱还有不解脱者么设有命若悬丝又抚掌云知音者少所以此箇事论实不论虗参须实参悟须实悟若纤毫不尽总落魔界岂不见古人道平地上死人无数过得荆棘林是好手如今人多是得箇身心寂灭前后际断一念万年去休去歇去似古庙里香炉去冷湫湫地去便为究竟殊不知却被此胜妙境界障蔽自己正知见不能现前神通光明不得发露或又执箇一切平常心是道以为极则天是天地是地山是山水是水僧是僧俗是俗大尽三十日小尽二十九此依草附木不知不觉一向迷将去忽然问他我手何似佛手便道是和尚手我脚何似驴脚便道是和尚脚人人尽有生缘处那箇是上座生缘处便道某是某州人是何言欤且莫错会好凡百施为要平常一路子以为稳当定将去合将去更不敢别移一步怕堕坑落壍长时一似双盲底人行路一条拄杖子寸步抛不得紧把着凭将去步步依倚一日若道眼豁开顿觉前非抛却杖子撒开两手十方荡荡七纵八横东西南北无可不可岂可一向倚他门户傍他行脚有甚快活自己毕竟如何不见云门道而今天下老和尚多是师承学解露布葛藤印板上打来模子里脱出当人若是明去何不一切临时又不见临济云我者里是活祖师西来意把来便用立处皆真他不说古又如何今X又如何者语得那语不得那里是虗者里是实你与我拈出丝毫许实底道理来看此葢当人眼不开自无见处一向承虗接向百般忌讳自缠自缚直饶与么说当下忽然见得倜傥分明去也是棺木里瞪眼如今还有无师智自然智不与万法为侣者烜赫底丈夫汉䶥䶥齖齖千变万化见我恁么胡言汉语便好近前蓦口掴拽下椅子掷向三门外喝散大众岂不快哉还有么良久若无且看老僧骑案山跳入你诸人眼睛里七颠八倒呵佛骂祖去也喝一喝下座楚石琦禅师结夏小参眨上眉毛早蹉过开得口来巳话堕祖师关棙少人知徧界茫茫脚踏火声前展演赚杀阇黎句后商量翻成途辙一踢踢翻大海水一拳拳倒须弥山犹未是性躁汉在何况起模画样诈哑佯聋断妄攀缘求真解脱大似认髑髅作水买朱砂画月驴年解休歇么寿山不惜口业为你诸人点破竖拂子云还见么者箇是文殊门若从文殊门入者山河大地墙壁瓦砾教你背尘合觉击拂子云还闻么者箇是观音门若从观音门入者松风㵎向鸦呜鹊噪教你返本还源到箇里证不动尊成无上觉更须知有顶门一窍还委悉么麦秋晨气润槐夏午阴清复举庞居士参马大师不与万法为侣是什么人大师云待汝一口吸尽西江水却向汝道师颂云葢天葢地一句子马师尽力提不起好笑青原接石头逢人但问庐陵米X结夏小参或有旃檀丛林旃檀围绕或有荆棘丛林荆棘围绕或有旃檀丛林荆棘围绕或有荆棘丛林旃檀围绕汝等诸人横担拄杖紧峭芒鞋者边那边东去西去在那箇丛林中若在旃檀丛林则是金毛狮子能纵能夺能杀能活若在荆棘丛林则是狐狼野犴不能纵不能夺不能杀不能活随群逐队怖死贪生椎杀千箇万箇有什么罪过且如五种丛林交互围绕时唤作金毛狮子又是狐狼野犴唤作狐狼野犴又是金毛狮子毕竟唤作什么能纵不能纵能夺不能夺能杀不能杀能活不能活又如何定当若定当得出许你天下横行若定当不出九旬无解脱之期百劫受沉沦之苦复举僧问赵州如何是咬人狮子州云皈依佛皈依法皈依僧莫咬老僧师云者僧也只是箇喋屎狗为甚么赵州一见便撒屎撒尿彩奔龊家结夏小参摩竭陀国亲行此令抵死要知换却性命设使悬崖撒手自肯承当绝后再甦欺君不得也是棺木里瞠眼凤山者里无许多事寻常只是九十日为一夏黄陈米饭苦益菜羮尊胜寺前叠叠青山不尽西兴渡口茫茫白浪无穷行也任你行坐也任你坐出也任你出入也任你入卷舒自在彼此何拘却不许埋在声色堆头亦不许离他声色总不与么还作么生锦衣公子贵林下道人高复有颂云拈却东山水上行薰风殿阁生微凉住山不费纤毫力自有X人提折脚铛呆庵庄禅师结夏小参一心不生万法无咎汝等诸人发志参禅早是不着便何况听他绳床上老宿说玄说妙举古举今以当宗乘远之远矣即今要与本地相应直须从前放下百不知百不会向生佛巳前着一只眼看是什么忽然拶破虗空便见十方世界尽是圆觉伽蓝何处更有山河大地来山僧与么道也是作死马医若是超宗越格底衲僧着着自有出身之路拈拄杖大众中还有超宗越格底衲僧么卓拄杖泥牛昨夜遭涂炭直至如今不见踪结制小参心如虗空界示等虗空法证得虗空时无是无非法从上佛祖莫不以此心法传示将来作大佛事径山只今以此心法为大伽蓝十方法界若圣若凡同一安居平等性智蓦拈拄杖卓一下云过去诸如来斯门巳成就现在诸菩萨今各入圆明未来修学人当依如是住观音菩萨将钱买胡饼放下手却是馒头卓拄杖一下复举赵州勘婆子话颂云台山路上婆子勘破须他赵州我道全无巴鼻人言亦有来由恕中愠禅师结夏小参俊快底撩起便行似鹘提鸠脚跟下好与三十懵懂底三搭不回如鱼止泺脑门上不销一锥古今天地古今日月古今人伦好不增一毫丑不减一毫以大圆觉为我伽蓝画地为牢刑名斯着身心安居平等性智沉埋鬼窟尘虑尤多灵X巖寺里明日结夏今夜小参亦不说妙谈玄亦不设期立限三条椽下七尺单前一任诸人横眠倒卧渴饮饥餐管取心华发明照十方剎其或情存限量堕在见闻他时后日有人索饭钱在莫言不道复举世尊在摩竭陀国说法是时白夏乃谓阿难曰诸大弟子人天四众我常说法不生敬仰我今入因沙臼室中坐夏九旬忽有人来问法汝代我说一切法不生一切法不灭言讫掩室而坐颂云白夏时将至垂慈勉进修人天不敬仰岁月自迁流法法无生灭头头有放收九旬聊掩室恩大实难酬了庵欲禅师结夏小参季春巳去孟夏到来衲僧分上不用安排岂不见道尽干坤大地是沙门一只眼尽干坤大地是沙门全身何觉不圆何修不证所以大觉世尊二千年前灵山会上钉虗空中铁橛开福山僧四月十五日与见前大众驾平地上铁船逆长风而把舷节清歌而扣舷卓拄杖云翡翠踏翻荷叶雨鹭鸶冲破竹林烟喝荆叟珏禅师结夏小参我此一宗正令全提如暴风卒雨鼓荡无前石火电光追奔不及举意即迷源擡眸巳蹉过不是目前法莫生种种心纵汝三种互修尅期取证第二头第三首万拄千撑转见气急殊不知髑髅未具已眼先明哌地一声千了百当然虽如是亲证者万无一二错会者数有河沙用彰俊禅师结夏小参结却布袋口三世诸佛六代X祖师天下老和尚眼不得妄视耳不得妄听口不得妄言足不得妄举一禁禁住无丝毫走作谓之圆觉伽蓝九旬禁制醋瓮中虫子有什么出头分殊不知此道如净日轮昇太虗空无幽不烛如涂毒皷轻轻一挝闻者皆丧虽然只如道居有破有居空破空二幻既空中亦不立毕竟唤什么作涂毒皷唤什么作净日轮喝一喝大丈夫儿合自由信脚踏翻知见窟结夏小参世尊三昧迦叶不知迦叶三昧阿难不知阿难三昧商那和修不知商那和修三昧优波鞠多不知从上佛祖三昧既是各各不知且佛佛授受授箇什么祖祖传持传箇什么三月安居尅期取证证箇什么东土衲僧还也奇特一箇箇气宇如王击碎圆觉伽蓝截断平等性智妙用纵横无是不是山僧三昧诸人总知诸人三昧山僧总知大众且道所知三昧是何形段聻拈拄杖卓一下智者聊闻勐提取莫待天明失却鸡古林茂禅师结夏病起小参岁月不可把玩老病不与人期山僧十数日来寒热交攻正觅起处不得何故身相离败心如幻故身相既离心亦如幻佛病祖病其体亦然五祖和尚云病来又病皮黏骨抖擞起来无一物行不成步语声低鼻孔依然高突兀五祖老人与么说话只能自病不能病人既不能病人当攒簇不得之时即不能普入众生身中全众生之病既不能全众生之病则业识茫茫无本可据大众九X十日内同此安居动静寒温自宜保爱结夏小参朱明启候圣制斯临四海高人罢摇金钖言无言而可及念无念以相应廓诸佛之妙明同十方而聚会所以庞居士到者里破家散宅只守现成绵绵不漏丝毫直下斩钉截铁道箇心空及第早是头上安头更言与他三世诸佛把手共行历代祖师同心同德大似三家村里不识羞老婆东搽西抹要事人相似有什么奇特处只如豁开户牖万里不挂片云坐断圆觉妙场不离平等性智一句作么生道蒲团时倚无他事永日寥寥谢太平结夏小参明当结制今夜小参举一两则古人机缘与诸人商量非惟截断葛藤要且显出各人自已参学眼目庞居士云十方同聚会箇箇学无为此是选佛场心空及第归庞居士也甚奇怪只是俗气未除既是心空归向什么处去无为又作么生学然则一言易出驷马难追若是德山临济门下棒折也未放过在所以山僧寻常与诸人道一切处不明面前有物直得触目无滞达得一切法空正是面前去不尽底又不见云门大师道平地上死人无数过得荆棘林是好手与么说话大似将胡狲系在露柱有甚快活既出得荆棘林又须入得荆棘林始得所谓入林不动草入水不动波然后纵横得妙左右逢源转地回天方有自由分只如者僧道与么则堂中上座有长处也且道是出耶是入耶云门云苏嚧苏嚧也是X折锥探地明眼汉到者里若作佛法商量正是平地死人不作佛法商量坐在荆棘林里三千里卖却布单特为此事而来何曾梦见十方聚会迁佛场开长期百二十日诸人若善参详明取生佛未具巳前透顶透底便是没量汉也阿呵呵也大奇摇扇取凉伸脚打睡三万六千日自倒还自起咄咄咄结夏小参法不孤起仗境方生明朝结制斯临未举西天法令今夜小参时至且开东山家筵啰啰招啰啰摇啰啰送义出丰年不是心不是佛不是物俭生不孝寸钉入木以大圆觉为我伽蓝一句当天八万法门生死路绝恁么会得九十日内自然水到渠成别有商量万煅炉中试看花飞雪片正恁么时如何明明百草头边事不比杨岐栗棘蓬结夏小参教中道有大陀罗尼门名为圆觉流出一切清净菩提涅槃真如解脱咄云释迦老子是什么热椀鸣声把他三世诸佛所得秘要法门一时泼撒了也至于三七日中思惟是事掩室摩竭不措一辞亦是未了公案我此一众善观者不以眼善听者不以耳善言者不以言善迹者不以迹眼耳不有言迹俱忘能信自心悉皆是佛纵饶未信佛亦无殊麻三觔干屎橛殿里底亦不出此箇时节阿呵呵钟楼上念赞床脚下种菜风动树头摇地肥茄子大喝一喝长连床上九十日内有粥有饭结夏小参时节迁流结制忻逢于此日光阴倐忽工X夫不到不方圆诸人既善参详山僧宜加勉励示诸佛慈悲之方便显衲僧正令之全提佛来也打祖来也打粉骨碎身未足酬秦地不收汉地不管直入千峯万峯去廓神机于未兆悬智照于无私如斯九十日中一一珠回玉转虽然如是只如栢巖开粥度夏仰山种粟烧畬毕竟明什么边事卓拄杖云一举四十九结夏小参佛法无人说虽慧莫能了击拂子云尘说剎说炽然说三世一切说释迦弥勒文殊普贤登刀山入镬汤饮洋铜吞热铁横说竖说直说曲说穷尽未来无间歇是汝诸人十二时中还曾得闻也未若也闻得今夜人天众前不妨露箇消息若也不闻亦不欠少所以箇事在诸佛分上不增在众生分上不减迷则常居凡下悟则即为圣贤到者里便好放出金毛狮子哮吼一声惊天动地岂不见云门大师道尽十方世界干坤大地以拄杖画一画云百杂碎了也三乘十二分教达磨西来放过即不可若不放过不消一喝云门只解步步登高不解随机应变较之德山临济齐眉共瞩同死同生截铁斩钉能纵能夺何啻千里万里且道临济德山有什长处不属凡不属圣不属修不属证不住有为不住无为黄河三千年一度清是汝诸人九十日内不得忘却平等性智击拂子云雪峯道底无文灿禅师结夏小参孟夏渐热仲夏极热自有天X地以至于今无一丝毫许差别若是有灵骨底衲僧才出母胎便解知时识节去随芳草归逐落花具足见闻觉知受用见闻觉知无生可护无制可结虽然要会孟夏渐热易旻会仲夏极热难要会仲夏极热易要会孟夏渐热难难难九十日中君自看复举五祖结夏上堂结夏无可供养大众作一家晏管顾诸人遂举手云啰啰招啰啰摇啰啰送莫怪空疎伏惟珍重师拈云老东山龙肝凤髓百味具足争柰美食不中饱人餐结夏小参大华藏海渺无边际江河溪㵎流入其中咸失本名鱼龙虾蠏游泳其中咸失本性三世诸佛于中成等正觉一切众生于中流浪生死现前大众于中成就无功用学拈拄杖卓一下云开先拄杖子一口吸干了也三世诸佛一切众生现前大众毕竟向什么处行履良久云曹溪波浪如相似无限平人被陆沉复举香严云去年贫未是贫今年贫始是贫去年贫尚有卓锥之地今年贫锥也无师拈云还会么正㧓着开先痒处结夏小参实际理地不受一尘南赡部洲本来清净无端西天竺国有箇不识好恶底将一片烂麻皮结箇圈子安在平地经今二千余年推不去拽不动递代祖师大机大用如马祖百丈正知正见如南阳大随手段恶辣如德山临济眼目端正如赵州云门也只是傍观有分哑青天白日有恁么事大唐国里可X杀无人荐福虽则与他同路行且不与他同处宿今夏兄弟在此相聚遇饭喫饭遇茶喫茶热则乘凉困则打睡九十日内第一不得道着解结二字道着贬尚镬汤炉炭地狱谨白复举云门问僧云今夏做什么僧云和尚实问某甲即道门云做贼人心虗师拈云云门等闲致一问者僧便作佛法祇对克由尀耐不知者跛脚阿师当时打杀佛与狗子喫底棒在什么处来夜问取首座笑隐䜣禅师结夏小参与么与么头上安头不与么不与么斩头觅活德山小参不答话先行不到赵州小参要答话末后大过山僧寻常只管九十日为一夏热则取凉饥来喫饭有时白云高卧听月下之疎钟有时村市逻斋振云中之金钖不作佛法商量亦非世谛流布阿呵呵头上一堆尘脚下三尺土䶥䶥齖齖且过时莾莾卤卤河沙数复举百丈再参公案师云以机夺机以的破的百丈亲遭三日聋黄檗后来惊吐舌延平剑合兮宁窥牛斗之光芒陶壁梭飞兮不恋风云之旧迹堪笑禅流眼似眉座中谁是仙陀客南石禅师结制小参明日结制今夜小参摩霄俊鹘便合乘时止泺困鱼徒劳激浪高亭隔江望见剎竿横趋而去脚跟下好与三十玄沙筑破脚指遂云达磨不来东土二祖不往西天顶门上犹欠一槌自余央央庠庠莾莾卤卤堪作什么北山今夜且放一线X道学道犹如守禁城昼防六贼夜惺惺中军主将能行令不动干戈致太平古人恁么说话正是老婆心太切不辞带水复拖泥虽然且道谁是中军主将莫是见闻知觉底么莫是语言动静底么且喜没交涉若向者里承当得去何翅白衣拜相善财入楼阁香巖闻击竹灵云见桃花总不出者箇时节阿呵呵一即三三即一牧羊海畔女贞花拒马河边望夫石石击赤赤土画簸箕从教眼𥉌眵复举古德偈云护生须是杀杀尽始安居会得箇中意铁船水上浮圆悟老祖云且道杀箇甚么杀众生物命是凡夫见解杀六贼烦恼是座主见解杀佛杀祖是大阐提人见解衲僧分上毕竟杀箇什么只知开口易不觉舌头长解制提纲真净文禅师解夏小参有问话者么乃以拂子击禅床云天地造化有阴有阳有生有杀日月照临有明有暗有隐有显江河流注有高有下有壅有决明王治化有君有臣有礼有乐有赏有罚佛法住世有顿有渐有权有实有结有解结也四月十五十方法界是圣是凡若草若木以拂左边敲云从者里一时结举拂子云总在拂子头上还见么乃喝云解也七月十五日十方法界若草若木乃圣乃凡以拂子右边敲云从者里一时解举拂子云总在拂子头上还见么乃喝云祇如四月十五巳前七月十五巳后且道是解是结举拂子云总在拂子头上还见么乃喝云X诸高德此三喝中有一喝是金刚王宝剑有一喝是踞地狮子有一喝是探竿影草若人一一辨得始见临济大师道出常情黄檗被掌大愚遭筑虽相去三二百年许你亲为嫡子然后大开不二妙门权诸祖道摧邪显正扶宗立教整顿颓纲纵大知见耀大法眼不动本际决胜魔军乃喝云更须知有一喝不作一喝用到者里须是具烁迦罗眼向未疴巳前蓦提得去诸德且道提得箇什么良久喝一喝下座圆悟勤禅师解夏小参年豊岁稔道泰时清唱太平歌乐无为化护生既满蜡人愈氷秋色澄澄金风拂拂正当恁么时说什么释迦弥勒文殊普贤德山临济向上向下有事无事直下一时坐断直得风飒飒地人人分上壁立千仞各各面前飞大宝光且不落夤缘一句作么生道𪋤峯头倒卓石笋暗抽枝密庵杰禅师解夏小参竖起拂子还见么敲禅床云还闻么只此见闻非见闻无余声色可呈君箇中若了全无事体用何妨分不分古人八字打开了也恁么见得便见杰上座今夏九十日内入大光明藏中唿唤森罗万象明暗色空情与无情上至非非想天下至空轮水际一切蠢动含灵尽向拂子头上安居同时禁足不说佛不说祖不说玄不说妙不守蜡人氷不怜鹅护雪只是应时应节不失其宜大尽三十日小尽二十九饥餐渴饮任运腾腾佛界不收魔界不摄直得皇风荡荡帝道平平野老讴謌渔人罢唱X而今一夏周毕驱遣各归所止随家丰俭长者长法身短者短法身逍遥自在任性方圆而无拘执众中忽有箇衲僧出来道长老长老我行脚走徧天下每见善知识小参普说尽是攒花簇锦结角罗纹说得盛水不漏或大机大用驱耕夫牛夺饥人食呵叱列祖挤排先圣如风雷电卷看者不容眨眼今夜如此提持全无巴鼻全无滋味如蚊子上铁牛相似直是无下嘴处也令人疑着到者里如何对他即是棒将去得么喝将去得么莫是跳下禅床归方丈得么不然别将两转新鲜语答将去得么如斯理论尽是诸方用过底药方非但起人膏盲之疾不得益令增他重病既总不与么如何即是而今向佛祖说不到处天下老和尚飏下不用底对他非唯对他且要闻者见者荡尽胸中禅道佛法知见人人如狮子王咤沙地哮吼一声壁立万仞若他道使人疑着只对他道大疑之下必有大悟复举僧问云门大师初秋夏末前程有人问未审对他道什么门云大众退后僧云过在什么处门云还我九十日饭钱来师云平如镜面崄若刀山者僧有破牢关底机谋云门善用不战屈人兵底手段虽然如是鼻孔在灵隐手里雪巖钦禅师解夏小参无解无结犹是空中钉橛有修有证何异捕风捉月所以龙兴一夏百二十日只与现前清众早眠晏起淡饭麤茶如三家村里田舍翁挈挈波波只与么过不敢将一丝毫丛林规矩束X缚诸人是汝诸人便与么撒手撒脚拂践得去十二时中不妨七穿八穴东倒西櫑逆顺卷舒纵横自在击拂子云白云更在青山外复举沩山问仰山子一夏不上来仰云锄得一片畬种得一箩粟沩云子可为不虗过仰云和尚如何沩云日中一食夜后一宿仰云和尚亦不虗过道了乃吐舌沩云寂子何得自伤已命师拈云沩山与仰山是则子传父业足可观光逗到下稍又却递相矛盾可谓父不父子不子矣龙兴今夏亦无所作亦不空过且道与古人是同是别井底蟾蜍吞却月解夏小参九旬禁足东廊上西廊下灼然寸步不移休夏自恣据此堂坐此座不妨走尽天下恁么见得犹是露布葛藤未具透关眼在且作么生是透关眼有向天地未形以前生佛既兴以后知得落处者么若有道林三百六十骨节从顶至踵被伊一时觑透其或未然后五日去到诸方且居门外解夏小参九旬禁足三月护生逗到功成行满依前日午三更龙囦水风恬浪静獭迳桥雾鎻云横去者自去住者自住坐者自坐行者自行因甚如此杖头纵有通霄路且共扶持折脚铛复举夹山和尚示众云閙市门头识取天子百草头上荐取老僧与么说话正是妄认前尘分别影事若是端拱垂衣孤峯独宿未梦见在汝等诸人要见夹山么还识仰山么竖拂子云一状领过X楚石琦禅师解夏小参诸仁者百了千当名为无事人若到诸方管取明窻下安排永祚者里放过即不可何谓如此百了千当底犹在半途岂不见圆悟和尚道以世谛法接人去落在世谛法中以祖佛机接人去落在祖佛机中以向上拈提接人去落在向上拈提中以恁么恁么接人去落在恁么恁么中以不恁么不恁么接人去落在不恁么不恁么中以总不恁么总不恁么接人去落在总不恁么总不恁么中直饶万里无片云青天也须喫棒当知此事不从他处得来我王库内无此刀此刀不离王库内末后一句始到牢关把断要津不通凡圣九十日末后句作么生道朱夏火云烧碧洞清秋危露滴金盘复举僧问云门树凋叶落时如何门云体露金风师云者僧若道箇谢师答话云门大师管取有理难伸山僧即不然树凋叶落时如何拈起拄杖才伫思打下法堂免致诸方简点解夏小参金风扇野素月流天远水平铺纤云尽卷是处蝉声噪晚连山木叶惊秋明明无覆藏历历绝渗漏高不在绝顶富不在福严乐不在天堂苦不在地狱诸仁者只如生死交谢寒暑迭迁解结相寻光阴似箭无位真人毕竟向什么处安着披簑侧笠千峯外别水浇蔬五老前复举翠巖夏末示众云一夏巳来为兄弟说话看翠巖眉毛在么保福云作贼人心虗长庆云生也云门云关师颂云杰出丛林是翠X巖舌元不动为谁谈如今且喜眉毛在铁额铜头总未谙解夏小参报恩一夏说的诸人一夏参的须知说的不道一字参的不资一法不道一字说而无说不资一法参而无参参而无参真参说而无说真说所以道十方同聚会箇箇学无为此是选佛场心空及第归大丈夫不可受人处分也心空及第压良为贱成佛作祖爱圣憎凡总不与么无绳自缚直下如狮子儿哮吼一声狐狼野犴一时屏迹如涂毒皷一击远近闻者皆丧九旬制满又作么生寻常恰似秋风至无意凉人人自凉复举洞山与密师伯参鄂州哲禅师哲问曰阇黎近离什么处山云湖南哲云观察使姓什么山云不得他姓哲云名什么山云不委他名哲云还治事否山云自有廊幕在哲云还出入否山云不出入哲云岂不出入洞山拂袖便行明日哲入僧堂云昨日对二阇黎一转语不稔今请二阇黎道若道得开粥相待过夏速道速道山云大尊贵生师云要会尊贵么报恩不开者两片皮诸人向什么处摸索解夏小参平地上喫交郎当不少脚跟下嗟过笑杀旁观即心即佛非心非佛此地无银二两俗人沽酒三升更有不唧𠺕底风前月下几度沈吟海角天涯一生流浪西天以蜡人为騐我者里以竹篦为騐唤作竹篦则触不唤作竹篦则背速道速道拟议不来X噼嵴便棒复举长庆云净洁打叠了也却近前就我觅我噼嵴与你一棒有一棒到你你须生惭愧无一棒到你你又向什么处会雪窦云雪窦即不然净洁打叠了也直须近前我噼嵴与你一棒有一棒到你你即受屈无一棒到你与你平出但与么会师云众中商量道坐在净洁地上必须打叠近前觅的喫棒有分觅的是病棒即是药所以雪窦云有一棒到你你即受屈无一棒到你与你平出杜撰禅和如麻似粟殊不知二大老一箇掘地为坑一箇夷井塞灶皆欲坐致太平争柰反招怪笑毗婆尸佛早留心直至如今不得妙解夏小参临济宗风直须辨主若不辨主有眼如盲所以道不容拟议斩全身始得名为主中主灵锋宝剑常露现前拟犯锋铓横尸万里一等担拄杖行脚还曾辨得主么你若辨得主见他禅床上老汉才开口动舌背却法堂着草鞋便行较有些子衲僧气息但与么软嫰嫰地无骨头相似见人说有便着有说无便着无十二时中全没主宰将什么敌他生死消他信施埋没自己屈辱先宗无过此人才方结制又见解夏日复一日岁复一岁待阎老子征饭钱迟了何不及早回头仔细寻思看是什么道理髑髅常干世界鼻孔摩触家风万里神光顶后相直下会得转凡成圣只在片时其或未然换手搥胷去在复举外道问佛昨日说何法公案师颂云行尽江南数十程X晓风残月入华清朝元阁上西风急都入长杨作雨声恕中愠禅师解夏小参达磨不来东土二祖不往西天水长船高泥多佛大翠巖一夏与兄弟东语西话唐丧光阴灵巖只管九十日为一夏鵞护雪蜡人氷铁弹子者一火络索总拈来抛向背后日不待火而热月不待风而凉三家村里臭老婆全无伎俩十字街头醉翁子太杀风流目机铢两底有甚数粘牙缀齿底有什数解夏小参安居制满一念万年布袋头开百了千当天南地北无非圆觉妙场溪东溪西总是国王水草与么与么锄得一片畬种得一箩粟不与么不与么日中一餐夜后一寝与么不与么不与么却与么拈出倚天长剑截断露布葛藤直得上无攀仰下绝已躬常光现前壁立万仞正与么时是汝诸人还知者箇消息么若也未知未免向净洁地上抛沙撒土去也世尊初生下时一手指天一手指地周行七步目顾四方乃云天上天下惟我独尊岂不是者箇消息西天四七东土二三或行棒或行喝或堂前辊毬或室中安水岂不是者箇消息自余麻三斤干屎橛庭前栢树子后园驴喫草赵州勘婆话百丈野鸭话虽则三头两面万别千差岂不总是者箇消息如斯理论俯狥机宜明眼人前是什寐语不见道向上一路千圣不传学者劳形如猿捉影蓦拈拄杖卓一卓云X百杂碎没窠臼拈得鼻孔失却口拟欲将身北斗藏应须合掌南辰后复说偈云夏罢抽单何处去劝君权息此时心诸方炉鞴如灰冷少室门庭似海深若要悟明超佛祖莫将知解当胷襟惺惺石畔堪行乐共听松风演正音呆庵庄禅师解夏小参绝顶寥寥乱山矗矗不离当处即是道场何假对掦方称佛事更说什么长期短期尅念摄念摩竭提国早涉繁辞毗耶离城翻成剩语只如沩山问仰山云子一夏作得箇什么虾为子屈仰山云鉏得一片畬种得一箩粟有什共语处沩云子一夏可谓不空过何不与伊本分草料仰问沩云和尚一夏作得箇什么不妨卖俏沩云日间一餐夜间一寝随搂搜汉仰云和尚一夏可谓不空过互相欺瞒今夜忽有人问径山一夏作箇什么只向他道步步踏着实地且道是空过不空过拈拄杖画一画云鹤有九皐难翥翼马无千里谩追风解夏小参目前无法法外无心心法俱忘理事交彻上无攀仰下绝已躳头头显示真机物物全彰妙用如我按指海印发光汝暂举心尘劳先起释迦老子满面惭惶汝但外息诸缘内心无喘心如墙壁乃可入道达磨大师一场漏逗大抵丛林以小参为家教汝等诸人每日着衣喫饭有什么过七旬夏满不妨去住自由老僧住持事繁更不叨叨唠唠击拂子知恩者少负恩者多复举翠巖夏末示众云一夏与兄X弟东语西话看翠巖眉毛在么师云一夏东语复西话翠巖方便苦无多眉毛打失浑闲事争免全身入草窠列祖提纲录卷第十一列祖提纲录X卍XXX列祖提纲录卷第十二武林十八㵎理安禅寺住持娄东行悦集解制提纲了庵欲禅师解夏小参昔本不曾结今也何须解解结本无心无缚无脱者恁么恁么森罗万象彻底孤危大地山河通上崄峻不恁么不恁么太阳门下日日三秋明月堂前时时九夏恁么中有不恁么不恁么中却恁么一切智通无障碍拈灯笼来佛殿里将山门安灯笼上敢问大众九十日内还得相应也未其或未然山僧却有箇方便蓦拈拄杖卓一下云西风一阵来落叶两三片复举明招行脚时到泉州兴教坦和尚处坦谓云行脚高士一人所在亦须到半人所在亦须到明招便问一人所在即不问如何是半人所在坦无语后来却令小师问明招如何是半人所在招云你要识半人所在么也只是箇弄泥团汉应庵和尚拈云我闻独眼龙果然只具一只眼今X日忽有衲僧问如何是半人所在噼嵴便棒更问如何是一人所在便与趂出何故一不做二不休师云等是弄泥团汉应庵老人较些子复成一颂举似大众兴教提持不受谩明招随例弄泥团棒头有眼明如日要识真金火里看小参万里无寸草出门便是草嘉州大象蓦翻身陜府铁牛惊绝倒逢人不出卖狗悬羊打破镜来天荒地老是则金沙混杂非则玉石俱焚不有本分钳鎚难明向上一窍卓拄杖云一曲少林无孔笛从来多是逆风吹小参秋风凉秋夜长三期巳满作么商量以字不成八字不是黄牛角指天四脚垂过鼻我首座出世也我首座牧牛也我首座行脚也我首座来也是法住法位世间相常住威音巳前道得正是第二句还我第一句来击拂子云三要印开朱点窄未容拟议主宾分复举僧问云门秋初夏末前程忽有人问作么祗对门云大众退后僧云过在什么处门云还我九十日饭钱来师云者僧贪程太速云门薄处先穿有问本觉只向道十里长亭五里短堠过在什么处劝君更尽一杯酒西出阳关无故人小参长期短期日面月面一毛端上干坤石火光中闪电你有拄杖子与你拄杖子你无拄杖子夺却你拄杖子人平不语水平不流山僧三十年前海上参寻只是遇茶喫茶遇饭喫饭寒则向火热则取凉朝X悠悠莫悠悠不知白尽少年头逗到被人推出住山把人杓柄宁免颟顸儱侗有时半夜穿针有时空中觅缝若非现前尊众戮力赞成便见将东作西指南为北草满法堂苔封古屋所以今夏堂中兄弟虽曰不多尽是诸方罗笼不住唿唤不回底汉扫除异见稠林拈却佛病祖病那更永福禅师在此辅车与脣齿相似卓拄杖云一曲少林无孔笛逆风吹了顺风吹古林茂禅师解夏小参秋初夏末东去西去万里无寸草处去出门便是草拟向什么处去古人事不获巳开却通天大路又谓之清净大寂灭海与诸人同出同入初无私毫差别彼我之相直下会得九十日内功不浪施明朝自恣之辰一任东去西去只不得向万里无寸草处去何故葢为诸人未曾踏着者一路子所以前头大有事在雪峯云尽大地是解脱门把手拽不入云门云尽大地是解脱门枉作佛法会却一处不通两处失功两处不通触途成滞山僧道尽大地是解脱门过去未来现在三世诸佛尽在里许汝诸人亦在里许拈拄杖云拄杖子亦在里许且道还有不在里许者么良久喝一喝云空将未归意说向欲行人解夏小参九十日长期告满二千年旧话重圆然则修证在人本无处所无缚无脱不即不离于此证中毕竟无证杀之与活尽属菩提生与不生俱名般若X南天台北五台一切智智清净无二无二分无别无断故拈须弥山秤作十二两海神知贵不知价拽占波国共新罗鬭额王毋昼下云旗翻看看古岸何人把钓竿复举古人道九旬禁足鱼游网三月安居鸟入笼生杀尽时蚕作茧如何透得者三重师卓拄杖云将成九仞之山不进一篑之土解夏小参一夏九十日明朝事方毕修证既无功光阴尽虗掷虽然如是便与么去也不孤负诸人岂不见昔有老宿一夏不与兄弟说话有僧云不敢望和尚说佛法得闻正因两字也得老宿云若是正因一字也无道了叩齿云适来无端与么道隔壁老宿闻云好一釜羮被两颗鼠粪污却老宿牢关把断水泄不通者僧不善其机上他钩线若不得隔壁老宿与他註破几乎虗度一生虽然且道者僧还肯也无后来雪窦和尚拈云谁家锅里无一颗两颗入水方见长人山僧与么告报也是官路贩私盐是汝诸人须是皮下有血始得毕竟如何不因夜来鴈争见海门秋复举先育王夜参云少室无门户如何便得通夜深宁耐立听我话西东师召大众云也有权也有实也有照也有用只是不得恁么会珍重解夏小参五祖和尚云一即三三即七牧羊海畔女贞花拒马河边望夫石石击赤赤土画簸箕从教眼𥉌眵五祖老人虽则大启玄关要且无佛法道理保宁一夏与兄弟东语西话句句字字尽是透顶醍醐X夏末秋初东去西去切不得孤负老僧何故千年田八百主甜瓜甜苦瓠苦坐断上头关超出佛与祖复举文殊三处度夏迦叶白椎欲摈出即见有无量世界一一世界有一一佛一一文殊一一迦叶世尊问迦叶云汝欲摈那箇文殊迦叶罔然师云大小迦叶有头无尾毕竟如何西天令严久立解制小参时光易失解夏斯临砌畔蛩吟林间蝉噪金风扇野黄叶飘空只此见闻更无余事直得九旬之内无丝毫虗弃之功历劫无明当下氷消瓦解向上更有事在露出狮子爪牙其间别有商量未免当门按剑所以古人道譬如鴈过长空影沉寒水鴈无遗踪之意水无留影之心只者灵锋阿谁敢拟太阳门下日日三秋诸人若善参详管取功成果满正与么时如何万机罢尽龟藏六一性圆明鹤出笼解夏小参三月安居尅期取证一念未生前拈却佛祖病是汝诸人二六时中还得相应也未若未得相应九十日饭钱放过也不妨只是不得道见保宁来岂不见云门大师道直得尽干坤大地无纤毫过患犹是转句不见一色始是半提更须知有全提时节大小云门举话也不了临济云有一人常在途中不离家舍有一人常在家舍不离途中那一箇合受人天供养恁么说话犹在半途既在途中说什么家舍既在家舍便须忘却途中所谓道人行处如汤销氷箭既离絃无返回势有底道途中即是家舍家舍即X是途中与么见解也未梦见临济汗臭气在不如他兴化道我在南方行脚一遭拄杖头不曾拨着一箇会佛法的却有衲僧气息箇事如击石火闪电光搆得搆不得未免丧身失命其间一箇半箇转得身吐得气当头坐断不受差排脚跟下推勘得来未免黑洞洞地良久云休休着甚来由春了夏夏了秋秋了冬无事晚来江上望三三两两钓渔翁南石琇禅师解制小参诸方提唱贵在出格才陞堂小参便要举入门便棒入门便喝话望州亭与汝相见话隔江招手话见僧便面壁话直使龙睛鹘眼莫能窥觑鹙子目连安能凑泊谓有宗师手段高则高矣妙则妙矣其柰法道衰微利根者少正如方木逗圆窍安能脗合径山相席打令看风使帆不惜带水拖泥一任诸方笑怪久参上士不在多言晚进初机莫嫌苦口出家人弃舍父母不顾奉养巳为不孝是名教之罪人矣期在悟明心地续佛慧命广度众生如是则非便报答今生父母养育以成大孝直使累世父母冤亲俱获解脱岂小可哉若只区区碌碌今日三明日四戒律不能持禅定不能习甚至伤风化玷宗社非但为名教罪人亦是法门之罪人矣一旦生死来到将何抵敌舍此报身难逃沦坠古人谓牢狱未是苦地狱未是苦袈裟下失却人身是为苦也药石之言可不铭佩众中忽有一箇出来道长老长老好合取臭口山僧只得向明窻下安排何故近代X三吴并百越箇般作略眼中稀复举九峯虔禅师因僧问西天夏末有人得道此间夏末还有得道者么九峯云有僧云何者是九峯云头戴午夜月脚踏黄金地今日忽有问径山此间夏末有人得道么径山但答云无忽更问云何谓无便向他道箇箇眉毛横眼上人人鼻孔大头垂且道九峯是径山是便下座笑隐䜣禅师解夏小参万机不到百帀千重一句全提七穿八穴万里无寸草出门便是草浏阳洞山前不遘邨后不迭店中峯明日解制今夜一彩两赛去也拈拄杖画一画云透过一字关摵碎三玄要狸奴白牯笑不休露柱灯笼皆𨁝跳因甚如此一家有事百家忙复举沩山示众云行脚高士直须向声色里睡眠声色里坐卧始得疎山出问云如何是不落声色句沩山竖起拂子疎山云此是落声色句沩山便归方丈疎山不契遂辞香严严云何不且住疎山云某甲与和尚无缘严云有何因缘不契试举看疎山遂举前话严云某甲有箇话疎山云道什么严云言发非声色前不物疎山云元来此中有人乃嘱香严云师兄向后有箇住处某甲却来相见沩山至晚问香严云问声色话底矮阇黎在么严云巳去也沩云向子道什么严云某甲亦曾对他来沩云试举看严云言发非声色前不物沩山云他道什么香严云他深肯之沩山失笑云将谓者矮子有长处元来只在者里此子向后设有住处近山无柴烧近水无水喫X师云众中商量尽道沩山用向上爪牙惜乎疎山失却一只眼殊不知正是沩山失却一只眼却被疎山勘破中峯恁么道诸人还甘么用彰俊禅师解夏小参秋江清浅时白鹭和烟岛本无迷悟人只要今日了既是本无迷悟又要了箇什么好诸禅德顶门正眼照古照今脑后神光无内无外虽则人人本具各各现前其柰妄想执着不能了此兹值圣制将圆僧欲自恣便从今日了将去不妨七穿八穴十字纵横若了不去三十年后换手埵胸莫言不道解夏小参解却布袋口拔脱拄杖根朝游天台莫往南岳是你诸人分上事有佛处不得住无佛处急走过亦是你诸人分上事山河无隔碍光明处处通普贤菩萨乘此光明现神通百变从象口入从象鼻出从象耳入从象眼出诸人还知么若也知皇恩佛恩一时报毕若也不知便请还常住九十日饭钱来咄尔密澓禅师小参洞山云秋初夏末各各向东去西去直须万里无寸草去有曰出门便是草有曰直得不出门亦是草洞山老祖与二尊宿忘却自家四大五脏尽力提持恐人入草今日东山解制腊节初临春气未至正值烧痕满界众兄弟直须向干茅丛里信手拈来寸寸琼枝缕缕玉叶不妨和身卧在荆棘林中累地辊他十七八辊起来通身荆棘非但佛祖难亲饶他舜若多神拟着则鲜血淋漓纵使腊月三X十索债盈门难以近傍东山如是告报大似出客颠狂自露通身丑恶虽然也不错举冬夜提纲雪巖钦禅师冬夜小参并谢梅磵首座冬至月头卖被买牛冬至月尾卖牛买被全提古佛规猷突出衲僧巴鼻可中一箇半箇不受人瞒才闻举着剔起眉毛嗔叫吼地笑道二祖甘不丈夫断臂求心埋没自已殊不知深雪堆中自有磵底寒梅一树清香旖旎卓拄杖云嗅得着只者是举洞山道有一物黑似漆常在动用中动用收不得师云可煞自由过在什么处师云两手分付泰首座道过在动用中师云相随去也若是护圣门下则不然有一物明似日不在动用中动用中无不得且道还有过也无若有箇汉出来道无山僧未免也拈出一颗断江柑子聊陈薄供卓拄杖一下云莫怪空疎伏惟珍重冬夜小参阳升阴伏汉宫添一线之长日暧霜明鲁史书五云之瑞直得飞雪谷发寒氷光𦦨集云峯抽石笋枝条君子道长小人道消鹏搏海运也九万里而扶遥高峯妙禅师冬至举僧问古德云一阳来复日长一线未审佛法长多少古德云长一线后有古德云一线长师拈云就窠打劫还他三老本分钳鎚若谓佛法短长端的未梦见在今日忽有人问西峰佛法长多少只向他道东西十万南北八千X中峰本禅师冬至示众干三连坤六断慈明揭堂上之榜文阳未复阴巳消洞山掇座元之菓桌两重公案皎如白昼千年活计莹若澄潭金毛狮子摆脱铁鎻而奋迅游行踏碎东西天目玉角麒麟掣断锦蝇而轩昂步骤冲开前后溪山坚氷浮野水而不知春信寄寒梅而未觉夜后灯笼眼活朝来露柱心空共发挥劫外风规同指点寰中节令诸禅德还知么你若道年年冬至喫斋岁岁一阳听法铁酸饀铁蒺藜互相抛掷牛尾拂牛皮皷撩乱激掦任你鼓两片唇皮向曲彔床上说向天也得说向地也得说得阴消阳长也得说得阳消阴长也得我只管一日钵盂两度湿冬至寒食百单五是固是矣你还知只箇不管底正是生死根株无常羁鎻正未曾透脱在所以道此宗难得其妙切须仔细用心古今多少伶俐人向一色边立定主宰一切处禅将去禅也禅得是你若不亲向自已脚跟下卒地断嚗地折一回殊不知和箇禅底亦不曾脱他轮回生死此事是博地凡夫立地便要向他佛祖头上坐卧要于一剎那顷将他积劫根深蔕固底轮回生死连底一翻翻转是谓大事因缘岂口出耳入而能及之者哉如果未相应且不要人别求方便但只于十二时全身放下单单靠取箇所参话头日亦然夜亦然行亦然坐亦然生亦然死亦然乃至上刀山入剑林亦皆然更不生第二念只么纯一无杂挨拶将去久久纯熟和箇亦然底同X时脱略心空及第其在斯焉正与么时唤一阳作六阴也得唤六阴作一阳也得唤全消是长亦得唤全长是消亦得唤不长不消即长即消总得可谓真正衲子本色道流遇缘即宗应时纳祐又何一物能拘绊哉虽然还不唤今日作一阳来复得么待别有消息时却来吐露久立恕中愠禅师冬至小参海寺荒凉巖峦攒拱门外寒潮浸月庭前古木号风人人眼见耳闻一一超今迈古戢玄机于未兆藏冥运于即化慈明揭榜堂前鬼门贴卦洞山掇退菓桌欺陷平人若非智眼洞明尽作奇特话会所以道参禅须透祖师关学道要穷心路绝心路不绝祖关不透未免受他寒暑变迁生死笼罩拈拄杖云此土西天十万程冬至寒食一百五复举沩山示众云仲冬严寒年年事晷运推移事若何仰山进前叉手立沩山云我也知你答者话不得却问香严你作么生会香严云某甲偏答得者话乃叉手进前立沩山云赖遇寂子不会拈云沩山将引二子向氷枯雪老之时作一家䜩熊掌驼峯下箸厌餵管絃鼍皷声彻云霄远近观瞻莫不歆艳及乎分付家财依然却成吴越击拂子当初只道茅长短斫却元来地不平至节小参古佛心只于今明月照幽谷寒涛助夜砧先德与么吐露可谓千钧之弩要待勍敌发机万斛之舟不为㘭堂剏设若是沧溟上客阃外将军捩转X船头踏翻射垛自然中的于机先岂用瞻风于五两所以道譬如狮子王哮吼狮子儿闻之皆增勇健不见洞山问兴平云如何是古佛心兴平云汝心便是洞山云虽然如是犹是某甲疑处兴平云恁么即问取木人去大众者些子见不破踏不着饶伊辩如满慈智如鹙子未免痴狂外边走今夜正当群阴剥尽一阳来复之时聊与诸人聚话片时敢问诸人且洞山与么问兴平与么答莫是将错就错借路经过么莫是真实相为拳踢相赴么如斯品论郑州出曹门只如兴平末后云恁么即问取木人去此一转语太煞慈悲多少人向者里错会有能于此拨开胸襟伸得口气何止醍醐灌顶苟或未然陋巷不骑金色马回来却着破襕衫楚石琦禅师冬至小参垂万里钩驻千里乌骓布漫天网打冲浪锦鳞如大力魔王道我待一切众生成佛尽众生界空无有众生名字我乃发阿耨多罗三藐三菩提心广额屠儿放下屠刀道我是千佛一数早是不唧𠺕更向长连床上坐长连床上卧眼盵瞪地杀不死羊相似万年一念有什么益不如泥猪疥狗却有出离之期明明向你道开口不在舌头上要急相应来日是书云复举临济道万法是心光诸缘惟性晓本无迷悟人只要今日了师云既无迷悟了箇什么从前汗马无人识只要重论葢代功愚庵及禅师冬至小参群阴欲去未去之际一阳欲X生未生之时伐鼖皷以考鸿钟会人天而提祖令今夜不说菩提涅槃真如解脱不说即心即佛非心非佛不是心不是佛不是物洞山掇退菓桌祭鬼神茶饭阿谁肯喫慈明揭榜堂前弄猢狲家具笑杀傍观叉手进前进前叉手奴见婢慇懃天寒人寒大家在者里无孔铁鎚鲁公台山书云汉女宫中测日知时识节却堪持论自余立机立境行棒行喝全锋敌胜同死同生正按傍提横来竖去和泥合水截铁斩钉七十三八十四等是鬼家活计于诸人分上料掉没交涉喝一年三百六十日四时八节春了夏夏了秋秋了冬不觉不知过了三百六十日明朝便是冬至前来许多络索既是总用不着自已分上合作么生喝点铁化为金玉易劝人除却是非难冬至因事小参千载南屏古道场目前无法可商量群阴销尽阳生也四海同瞻化日长如是则钟皷山林依旧太平气象维新人人脚跟下辉大宝光箇箇顶门上开正法眼鹊噪鸦鸣深谈实相牧讴渔唱共演真乘当头坐断八面玲珑正令全提十方通畅有时夺人不夺境有时夺境不夺人有时人境两俱夺有时人境俱不夺临济大师满肚无明通身担板要且费力不少居一切时不起妄念于诸妄心亦不息灭住妄想境不加了知于无了知不辨真实释迦老子钉桩摇橹抱桥柱洗浴有什快活处山前一片闲田地叉手叮咛问祖翁几度卖来还自买为怜松竹X引清风老东山虽则熟处难忘却较些子忽有箇衲僧出来道长老长老恁么也得不恁么也得喝和泥合水汉不见道时人住处我不住时人行处我不行不是与人难共住大都缁素要分明复喝一喝复举僧问古德万境来侵时如何德云莫管他师云万境来侵莫管他情尘瞥起便周遮大圆宝镜明如日汉现胡来等不差古林茂禅师冬至小参霜凝氷冻阴极阳生日南长至吾道大亨拈拄杖云拄杖子横山河大地一齐横拄杖子竖山河大地一齐竖拄杖子不横不竖山河大地自山河大地灯笼自灯笼露柱自露柱所以道是法住法位世间相常住只如云门大师道拈灯笼向佛殿里将山门来灯笼上虾蟆𨁝跳上天蚯蚓蓦过东海是常住耶非常住耶日东上月西没循环三百六十几箇解知窠窟窠窟不知绝毫绝氂庭前石笋抽条也会见高枝宿凤雏复举僧问灵云如何是佛法大意云云井底种林檎僧云学人不会云云今年桃李贵一颗直千金大慧和尚云者箇公案自古至今无人拈出山僧不惜口业更为註破临鸠砧井底种林檎今年桃李贵一颗直千金师云大众灵云答者僧话且道与临济在黄檗问佛法的的大意三度喫六十拄杖是同是别若道是同法无同相若道是别佛法岂有两般常爱大慧云我者里说蚌蛤子禅开着口便见心肝五脏只者便是虽然也X是大都城里撮马粪汉冬至小参冬至一阳生寒食一百五葭管才惊暖律回岭头又见梅花吐时节不相饶昨日有人从燕京来说上都路上雪深一丈军民马匹冻死饥死动以万计是汝诸人火炉头打坐粥足饭足焉知有与么事诸上座从上来事也须同前决择古人拈一机示一境在你面前堆不前挽不后吞不下吐不出他时后日触事面墙也道曾见保宁来即今三百六十骨节八万四千毛窍明知是生死根本何曾昧却一丝毫许祖师云门门一切境回互不回互回时更相涉不尔依位住须弥山上𨁝跳大洋海底横行鍼眼里跃出冲浪锦鳞冷灰中拨起亘天烈𦦨直得如是也只是三家村里卖草鞋底相识有甚用处然则官不容针私通车马山深水寒日上月下跛驴踏倒摘茶轮草庵卸下琉璃瓦卓拄杖喝一喝云德山临济来也冬夜小参昨夜三更失却牛天明起来失却火东讨西寻不见踪元来贼是家亲做是汝诸人还认得家亲也无若也认得十二时中无纤毫过患不为物转不为境碍不为凡圣所缠不为生死所缚随分着衣喫饭自然坐断报化佛头祖师云心随万境转转处实能幽随流认得性无喜亦无忧既不为物所转不为境所碍如何又说心随万境转转处实能幽大抵参禅须要究理而参即今山不可唤作水水不可唤X作山俗不可唤作僧僧不可唤作俗须是随他境转始得忽然山不是山水不是水僧不是僧俗不是俗你面前无我我面前无你夹山云目前无阇黎座上无老僧云月是同溪山各异便是转处实能幽也当知此性即是清净广大寂灭平等本际廓彻灵明通达万法一切不疑本有之性无量劫来未曾变易阴消阳长冬去春来何曾昧却一丝毫许虽然如是也须实到者箇田地始得若也不实不要掠虗有佛处不得住无佛处急走过三千里外摘杨花开口不在舌头上卓拄杖喝一喝复举僧问径山諲禅师掩息如灰时如何山云犹是时人公干僧云干后如何山云耕人田不种僧云毕竟如何山云禾熟不临场应庵和尚云凤阁香残雪巢夜冷半窻明月和气蔼然正与么时且道归宗与径山还有相见分也无见与不见即且置只如者僧与么问还具眼也无其或未然云藏无缝袄鸟宿不萌枝师云打皷弄琵琶相逢两会家九年人不识几度过流沙冬至小参冬至一阳生拄杖长丈二击碎破沙盆大地载不起三世诸佛窥觑无门历代祖师无提掇处如今衲僧家道我向阴阳未剖世界未立巳前便知有向上巴鼻婢视声闻奴唿菩萨驱逐南泉赵州轻忽德山临济把他从上老宿埋向大屎坑里殊不知简点将来正是依草附木精灵也未梦见衲僧汗臭气在前三后三一九二九黄牛角向天火里芦花秀X忽然𦦨发氷河烧着帝释鼻孔东海娑竭罗龙王恶发气冲牛斗卓拄杖喝一喝冬节小参一生二二生三三生万物井底红尘蔽日山头白浪滔天翻身百草头边跳出劫初田地智不到处切忌道着入水见长人我宗无语句亦无一法为人波斯入閙市以思无思之智返思灵𦦨之无穷释迦老子与天帝释相争佛法甚閙云门大师忍俊不禁来山僧拂子头上呵呵大笑且道笑箇甚么我笑释迦老子二千年前不善输机甘心受屈当时若下者一着免致笑杀旁观毕竟如何卓拄杖云寒山拾得冬至重建寝堂小参豁开户牖重新旧日规模当轩者谁坐断圣凡途辙碧眼胡僧罔措释迦弥勒犹是他奴灯笼露柱掀眉文殊普贤权作走使描不成画不就扑落非他物花簇簇锦簇簇纵横不是尘逴得便去山河并大地踏着便瞋全露法王身自古自今说玄说妙缁素不分者如稻麻竹苇就理就事变通逸格者能有几人灵利汉没窠臼知是般事便休且道知底是甚么事寒来暑往阴极阳生庭前玉树花开早也胜东山水上行卓拄杖喝一喝冬至小参形兴未质山河大地甚处得来名起未名无位真人突出难辨顶门上时时显现眼睛里处处纵横举拂子云看看德山临济来也也有权也有实也有照也有用佛来也打祖来也打且道还曾打着X也无岂不见兴化道我在南方行脚一遭拄杖头未曾拨着一箇会佛法底花根本艳虎体元斑子细简点将来也是死水里浸却及到大觉被脱下衲衣痛打一顿却言我在大觉棒头方始深明临济先师在黄檗喫棒底道理者箇便是打着底样子所以精金百炼要须本分钳鎚山僧七五年前也曾举此话来有云兴化气宇如王因甚向大觉棒头方始发明临济在黄檗喫棒底道理我者里拄杖子走遍四天下拨着一箇便是会佛法底他时后日免得递相钝置有底便道山僧只解扶强不能扶弱殊不知自有分付处兄弟时光可惜不易来此聚头只知者边那边岂解知惭知愧古人小参谓之家教在今诸方大段不同须要起模画样方为格外提持暨乎本分商量未免麻缠纸裹从上诸圣岂无方便为人一千七百祖师机缘尽是控你诸人入处若要干坤坐断逸格超宗截铁斩钉不通凡圣须是没量大汉始得阴阳消长日月迁流𦦨发氷河花开碓觜大尽三十日小尽二十九总不干诸人分上事久立珍重用彰俊禅师冬至小参群阴欲剥未剥金乌冰得觜团圞一阳欲生未生玉兔冻得脚曲彔不可作佛法商量不可作世谛流布便与么会三世诸佛六代开士天下老和尚入地狱如箭不与么会三世诸佛六代开士天下老和尚入地狱如箭与么不与么总不会天在一粒粟中海在一毫端上浮幢王华藏界总X在眉毛眼睫间三世诸佛六代开士天下老和尚无逃遁影处当与么时唤什么作阴唤什么作阳然虽如是事无一向云黄山顶有片无阴阳地不萌枝上开不萌花无影树头结无影菓芳腾六合香喷大千为复是神通妙用为复是法尔如然拈拄杖画一画干坤一合地胡饼日月两轮天气毬冬节小参慈明揭榜上一画长下三画短弄假像真玉泉布裩书千佛名书万菩萨名弄巧得拙黄梅石女夜生儿儿生子子生孙帀地普天总是临济种草所以双林会中一箇箇头顶天脚踏地阴阳不能移寒暑不能变当与么时也无晷运推移亦无日南长至然固如是未可如是试请从一九头数到犂耙出时吽吽前头大有寒在喝一喝了庵欲禅师冬至小参前佛性命后佛纪纲总在者里把住则六阴充塞放行则一阳复生不说笋迸石头不说花开铁树只教行者击皷小参且免诸人大家瞌睡委悉么眼若不睡诸梦自除心若不异万法一如拈须弥山秤作二两东头卖贱西头卖贵任是本色衲僧到此也无辨处岂不见临济问黄檗佛法的的大意被打六十拄杖及至高安滩上便解知归兴化道我在南方行脚一遭拄杖头未甞拨着一箇会佛法底逗到大觉堂前卸下衲衣痛领一顿却言我于此时亲见临济先师在黄檗喫棒底意旨诸禅德全锋敌胜未是作家遗剑刻舟岂堪持论虽然若X不蓝田射石虎几乎悞杀李将军冬至小参坐立俨然宾主历然百千法门同归方寸河沙妙德总在心源直得无边剎境自他不隔于毫端十世古今始终不离于当念又说甚晷运推移日南长至禅之与道拈放一边妙之与玄置之一处山僧不作佛法商量诸人不作世谛流布明朝起来净洗了面大佛殿上礼拜烧香依旧只是寻常事例县桥头李八伯半醒半醉不觉起来呵呵大笑且道笑箇什么壁上安灯盏堂前置酒台闷来打三碗何处得愁来复举洞山冬夜掇退菓桌公案师云太阿横案凛凛神威宝鑑当台澄澄光彩只如掇退菓桌又作么生云自帝乡去水归江汉流冬至小参朕兆未分阴阳巳具干坤既剖万彚兹彰水肃霜清风高木落突出无位真人一箇箇面前孤逈逈地新罗国里打皷大唐国里上堂洗面摸着鼻啜茶湿却觜七十三八十四把拄雪峯赵州放过德山临济倒着襕衫舞柘枝万仞崖前恣游戏喝一喝冬至小参天地阖辟阴阳消长衲僧门下有甚伎俩放下拂子拈起拄杖佛来魔来总与一棒从教灵山会上退席五千善法堂前草深一丈且贵正眼流通作箇人天榜棒所以五六年来虽则与诸人眉毛厮结其实水米无交明朝节屇书云不免合水和泥打开东山家燕先举云门胡饼次烹赵州酽茶然后掇出洞山菓桌只如道有一物上拄天下拄地常在动X用中动用中收不得且道是什么物良久云麤餐易饱细嚼难饥复举僧问风穴古曲无音韵如何和得齐穴云木鸡啼子夜刍狗吠天明大慧和尚云者黄面浙子恁么答话要做他临济儿孙也未得在或有问径山古曲无音韵如何和得齐只向他道木鸡啼子夜刍狗吠天明师云前行不到末后太过要见条理始终须是金声玉振听取一颂木鸡啼刍狗吠两箇老冻侬各长三尺啄古曲无音和得齐安用儿孙作临济喝一喝小参六爻沈伏一气潜回虽是死蛇解弄也活拈一机而机机普应用一法而法法全彰廓人天未证之门揭佛祖不传之妙浮幢剎外把断要津贤圣劫中位居第一有一句到你不萌枝上绿覆层阴无一句到你无影树头花敷五叶别别细不容针大通车辙缺齿胡僧笑点头衲僧眼里添金屑喝一喝舟中值冬至小参一道虗明总是自家田地初爻既兆全彰劫外干坤无去来动静之殊无取舍是非之异可以骑声葢色可以随流入流可以泛华亭半叶之舟可以尽泽国烟波之胜不举任公之钓非同濠上之游击拂子云噼口一桡巳伤盐醋离钩三寸休更回头拍膝云永夜月明天在水鴈声飞过白苹洲无文灿禅师冬至小参丁一卓二道一句滴水氷生抛三放两示一机崖崩石裂一切处解会不得一切处拟议不得所以寂子只解近前叉手香巖只解叉X手近前要会晷运推移日南长至未在拈拄杖云拄杖子从来死獦狚地今夜忍俊不禁踊跃出来将干坤大地一时吞却了也若向者里会得菓从无影树头结其或未然豆向寒灰爆出来复举玉泉和尚示众云晷运推移布裩赫赤不是不洗无来换替师拈云荐福当时若见即向他道少卖弄冬至小参滴水氷生未可歇去崖崩石裂正好进程直饶会得一线长要且未会长一线直饶会得长一线要且未会一线长所以乡谈相似州县不同开先则不然扰扰匇匇晨鸡暮钟唤冬作夏唤夏作冬一线短长谁管得雪霜尽处是春风复举僧问古德冬至后日长多少古德云长一线又问一古德日长多少古德云一线长师拈云一等共行山下路眼中各自别风烟月江印禅师冬至若论此事眨上眉毛早巳蹉过铁马骤氷稜不涉唇吻道将一句来石牛栏古路戢玄机于未兆藏冥用于至化固是罕遇其人会万物归自巳与天地而同根又是阿谁分上事诸方将谓仰山进前叉手香严叉手进前甚生极则殊不知大似杨广失驝驼韩信临朝底云峯有年无德山寺荒凉幸而四海禅流来此相伴未免向八德池边宏开瑶席紫罗帐里暗撒真珠共庆书云令节还委悉么若教嫫毋临明镜也道不劳红粉施拈拄杖卓一下石屋珙禅师冬节小参洞山掇退菓桌取舍未思玉X泉不洗布裩固执难断福源等是箇般时节就中却也不同梅放孤标依旧暗香浮动线添寒影又逢佳景迎春灯笼裹帽水底吹笙露柱着衫云中作舞是汝诸人还委悉么一百五日是清明清明更在寒食后列祖提纲录卷第十二列祖提纲录X卍XXX列祖提纲录卷第十三武林十八㵎理安禅寺住持娄东行悦集岁夜提纲北禅贤禅师岁夜小参年穷岁尽无可与诸人分岁老僧烹一头露地白牛炊黍米饭煑野菜羮烧榾柮火大家喫了唱村田乐何故免见倚他门户傍他墙刚被时人唤作郎便下座真净文禅师除夜小参一年将尽夜万里未归人今夜一众尽是他乡之子因何不归阿呵呵直饶便归得归得亦无家正是诸人归处归得么君不闻庞居士云十方同聚会箇箇学无为此是选佛场心空及第归以拂子敲禅床便起云峰悦禅师小参举百丈岁夜示众曰你者一队后生经律论固是不知也入众参禅禅又不会腊月三X十日且作么生折合去师曰灼然诸禅德去圣时遥人心澹泊看却今之丛林更是不得所在之处或聚徒三百五百浩浩地祇以饭食丰浓寮舍稳便为旺化中间孜孜为道者无一人设有十箇五箇走上走下半青半黄会即总道我会各各自谓握灵虵之宝孰肻知非洎乎挨拶鞭逼将来直是万中无一苦哉苦哉所谓般若丛林岁岁凋无明荒草年年长就中今时后生才入众来便自端然拱手受他别人供养到处菜不择一茎柴不搬一束十指不沾水百事不干怀虽则一朝快意争柰三涂累身岂不见教中道宁以热铁缠身不受信心人衣宁以洋铜灌口不受信心人食上座若也是去直饶变大地作黄金搅长河为酥酪供养上座未为分外若也未是至于滴水寸丝便须披毛戴角牵犂拽耙偿他始得不见祖师道入道不通理复身还信施此是决定底事终不虗也诸上座光阴可惜时不待人莫待一朝眼光落地菑田无一篑之功铁围陷百刑之痛莫言不道珍重大慧杲禅师除夜小参今夜唤明朝作来年明朝唤今夜作去岁既称来年今夜合来既号去岁明朝合去来年今夜不见来去岁明朝定不去既不来又不去业识茫茫无本据大圆镜里绝纤尘箇中岂着闲家具是则是别又别烁迦晃破秋天月庞公不昧本来身大似飞龙成跛鼈你诸人瞥不瞥灵利汉须看时节五九尽处又逢春衲僧脑后三斤铁喝一喝X密庵杰禅师岁夜小参年穷岁尽时或笑或颦眉饱者终日饱饥者终日饥惟有衲僧家不耕而食不蚕而衣孜孜矻矻如愚如痴忽听忠言逆耳便见心动神疲禅和子禅和子不须疑或去或住总是父母未生时山僧恁么告报未免凤林叱之复举颂云一年三百六十日今宵正是结交头移身换步无多子六合清风来未休雪巖钦禅师岁夜小参年来年去去来不动干坤岁旧岁新新旧一般时节苍弁山风骨自露太湖水彻底无波冷冷落落哆哆和和门外雪消春水滑庭前玉立桂婆娑复举北禅贤和尚烹露地白牛分岁公案师拈云活剥耕牛北禅是则好手其柰墙壍不牢被箇贩私盐汉子和赃捉败天宁则不然今夜无可管顾诸人不免烹箇独角泥牛炊无米饭唱无声曲与诸人分岁忽有箇汉出来道有公人索和尚筋角便与和声一棒何故有功者赏岁夜小参一言道尽万法平沉一句全提千差合辙即心即佛非佛非心麻三斤干屎橛我且与么是汝诸人毕竟作么生领解若能向未开口以前退步就巳一踏踏着元来腊月三十日便是岁除夜更无奇特玄妙者也之乎干坤一统清如镜那箇男儿不丈夫除夜小参岁旧年新夜暗昼明未甞移易日迁月化山青水绿依旧寻常小尽二十九大尽三十日也是X镇州萝卜汉地生姜休咬嚼没商量梅花纸帐一炉香衲帔蒙头春昼长复举僧问古德年穷岁尽事如何德云东村王老夜烧钱师颂云春风陌上郎得钱随手使货物忽相当撞得恰好子高峰妙禅师除夜小参一年三百六十日看看逗到今宵毕十箇有五双参禅禅又不知学道道亦不识只者不知不识四字正是三世诸佛骨髓一大藏教根源伶俐汉才闻举着如龙得水似虎靠山天上人间纵横无碍然虽如是点检将来犹是者边底消息若谓那边更那边一着子直饶西天四七唐土二三以至天下老古锤敢保未彻在山僧与么告报忽有箇汉子心愤愤口悱悱出来道高峰高峰你有什么长处开得者般大口只向他道来年更有新条在恼乱春风卒未休中峰本禅师除夜示众四时与八节循环十二月今夜尽破除禅流瞥不瞥若瞥则陈年历日不用检寻不瞥则明日新条也须甄别东村王老化纸钱后巷竹声俱爆裂穷神无地可送福运有天难接巖前枯木糁银花庭际嫩条抽玉叶将谓阳春巳发生子细看来尽是残冬雪诸禅流还知今夜旧岁去不去明日新年来不来底消息么如其未委往往以百年寿终唤作腊月三十夜地黑天昏胡钻乱撞正此时也蒲团上生铁嵴骨寻常竖立不牢口唇边无义味话平昔提掇不起况是年穷月尽日了时空再欲如之X若何决定噬脐无及矣殊不知别有箇转身路子直是奇特你但守取箇所参话不得放舍须信来朝更有新条在恼乱春风卒未休或谓传灯录一千七百单一人皆是言外知归迎刃而解初不闻有做工夫看话头之说在此自年朝至岁暮其忉忉不绝口惟是说看话头做工夫不但远背先宗无乃以实法缀系于人乎你说得也是一则老僧不具此驱耕夺食换斗移星之辣手其柰诸方不观人之根性速于求人多是钻腋插羽急欲其高飞远举柰何画虎不成反类狗也此事大难其人谓看话头做工夫固是不契直指单传之旨然亦不曾赚人落草最是立脚稳当悟处亲切纵使此心不悟但信心不退不转一生两生更无不获开悟者如传灯录中许多言外知归之士焉知其不自夙生脚踏实地做来古者谓未见有天生弥勒者是也幻人见解止于此耳若要一超直入不为实法所缀明朝三百六十日又从头起尽有光阴今夜权且收起葛藤珍重藏叟珍禅师除夜小参举僧问古德年穷岁尽时如何德云依旧孟春犹寒师曰古德恁么答话只怕诸人忘却今日忽有人问年穷岁尽时如何拈棒便打待他道因甚么打某甲即向他道曰更要我道孟春犹寒那石门刚禅师岁夜谢道德首座顺侍者看病小参岁事除年华毕尊莫尊乎道贵莫贵乎德觉即般若因X顺即菩提佛当知种荳不生麻因果自然明历历然虽如是且道如何见得八福田中看病第一石屋珙禅师除夜小参年亦穷月亦穷三十六旬穷伎俩破除全在五更钟穷则变变则通寻常一样窻前月才有梅花便不同三条椽下禅和子囊亦空钵亦空拾得断麻穿破衲不知身在寂寥中惟有福源拄杖子不属阴阳造化功了无春夏秋冬自古自今撑天拄地同行同坐啸月吟风又谁管你江湖滚滚日月匇匇等闲靠在禅床角一片云中挂黑龙楚石琦禅师除夜小参善哉三下板知识尽来参既善知时节吾今不再三诸仁者一举更不再举今巳再举一闻更不再闻今巳再闻头头上明物物上了如理如事亘古亘今不是涅槃心亦非正法眼恁么恁么三世诸佛只言自知不恁么不恁么六代祖师无启口处设使言前荐得犹为滞殻迷封假饶句下精通未免触途狂见今夜向红炉上拾一点雪枯木上糁些子花与你诸人赴箇时节残灯随腊尽爆竹送春来复举盘山云向上一路千圣不传慈明云向上一路千圣不然妙喜云向上一路热盌呜声师云三大老尽力道只发明得向下一路若是向上一路驴年梦见么除夜小参作一句商量狮子吼野犴鸣不作一句商量野犴鸣狮子吼一时坐断未许作家千里持来堪作何用尽干坤大地无不说老婆禅争知永祚若里X不打者皷笛云门大师云诸方老和尚道须知声色外一段事者箇说话诳謼人家男女三间法堂里独自妄想未曾梦见我本师意旨在作么生消他信施腊月三十日又须偿他始得当时早有与么说话如今是什么时节师召大众众才举头师便喝复举药山一日谓云巖云与我唤沙弥来巖云和尚唤他作什么山云我有箇折脚铛子要伊提上挈下巖云与么则与和尚出只手去也师云见与师齐减师半德见过于师方堪传授云巖当时也欠一着待他道我有箇折脚铛子要伊提上挈下抽身便出雪后始知松栢操事难方见丈夫心除夜小参未达境惟心起种种分别达境惟心巳分别即不生不生法中具足世间出世间法一立一切立一破一切破一放一切放一收一切收觌体全该当阳廓示方便唤作常住法身流出无边诸三昧海文殊普贤大人境界德山临济向上提持此方他方齐成佛道有说无说俱转法轮极三际为一时统十方为一剎二十四气七古二候三百六十五日只在剎那悟之则当念圆明述之则永沉生死复举保宁勇和尚示众云世尊不说说迦叶不闻闻卓拄杖云水流黄叶来何处牛带寒鸦过远村师云青州梨郑州枣大抵无过出处好愚庵及禅师除夜小参僧问刍狗吠时天地合木鸡啼后祖灯辉一年光景今宵尽万里更无人未归见X前一众尽是他乡之客即今岁尽年穷如何得便归家去师云阇黎家在什么处进云僧问药山学人拟欲归乡时如何山云汝父母徧身红烂卧在荆棘林中汝归何所意旨如何师云愁人莫向愁人说进云僧云恁么不归去也山云切须归去汝若归去我示汝箇休粮方僧便请山云二时上堂不得咬破一粒米又且如何师云药山老汉得恁老婆心切进云且那里是他老婆心切处师云阇黎要问长老口哑那僧便退师云刍狗吠时天地合木鸡啼后祖灯辉一年光景今宵尽万里更无人未归好大众古人与么道只要你直下识取自家城廓免见倚他门户傍他墙刚彼时人唤作郎久参先德不隔丝毫后学初机宜加审细岂不见僧问药山学人拟欲归乡时如何山云汝父母徧身红烂卧在荆棘林中汝归何所僧云恁么则不归去也山云却须归去汝若归乡我示汝箇休粮方僧便请山云二时上堂不得咬破一粒米若唤作箇休粮方正是还乡曲谓是还乡曲又道休粮方老药山赤心片片悯物垂慈其柰十箇有五双蹉过至竟不尽知归逗到弥勒下生转见流离孤苦长沙和尚道我若举扬宗教法堂上草深一丈事不获巳向诸人道尽十方世界是沙门一只眼雪峯又道尽大地撮来如粟米大到者里不敢望汝别悬慧日独振玄风但向古人鹘臭布衫上知些子气息一年三百六十日一日朝昏十二时东廊上西廊下X穿僧堂入佛殿总是到家时节转山河国土归自已转自已归山河国土如壮士展臂不假他力天上人间纵横自在苟或未然乌飞兔走腊尽春回明朝庆贺新阳各各又添一岁莫将有事为无事争是争非空白头除夜小参时节易过大年夜瞥尔到来心地未明诸仁者急着精彩万法是心光诸缘惟性晓本无迷悟人只要今日了苏武牧羊海畔长曰欣然李陵望汉台边终朝笑发东村王老夜烧钱忙者自忙闲者闲东方甲乙木一则三三则一赵州东壁挂葫芦观音院里有弥勒复举浮山和尚除夜示众云老矣聊随粥饭缘浮山无法与人传夜深各自归堂去放下情怀且过年浮山老人与么提唱美则美矣要且无为人处径坞輙𢋫一偈切希听取海众同居结净缘少林消息本无传寒来暑往谁相委荏苒浮生又一年古林茂禅师除夜小参黑蚁旋磨千里错巴蛇吞象三年觉海坛马子大如驴潘阆倒骑攧折角便与么去知时识节岁尽年穷北禅烹露地白牛山僧也随例颠倒直得神和道合宾主混融明朝庆贺新年各各起居轻利然虽如是只如多处添少处减赵州东壁挂葫芦金刚手中八稜棒且道明甚么边事击拂子云不是李将军谁识南山虎除夜小参天高地厚岁尽年穷水远山长奔南走北途路之乐不如在家背负肩担有何利益直得干坤X坐断一念万年未能转向那边正是阴界里活计到者里悬崖撒手自肻承当大用现前总不干山僧事宾头卢尊者应供走遍四天下与你衲僧分上有甚交涉昼升兜率夜降阎浮释迦老子鼻孔因甚么在者里卓拄杖云文殊普贤也不得草草喝一喝除夜小参一年三百六十日为汝诸人彻困了也今夜年穷岁尽更须不惜口业时节迁流人事消长物我混同古今不易天左旋地右转日东上月西落家家门前火把子人人手里明月珠拈却门前案山子不妨潘阆倒骑驴复举僧问古德云岁尽年穷时如何德云东村王老夜烧钱师颂云东村王老夜烧钱出草菸菟角指天好是李将军去后无人射得石头穿除夜小参诸佛不出世祖师不西来佛法遍天下谈玄口不开希有希有奇哉奇哉但得佛法遍一切处谈玄口开不开总没交涉山僧一年三百六十日不说诸佛出世不出世祖师西来不西来谈玄之口开不开佛法一切遍不遍即今年穷岁尽从教笑杀旁观直是无可与诸人说底诸人亦无闻底无说无闻周遍法界笑与不笑悉皆平等当明中有暗勿以暗相覩当暗中有明勿以明相遇蓦拈拄杖云山河大地明暗色空总在山僧拄杖头上若识得去拄杖亦不可得若也不识却还山僧自受用去也卓拄杖云家家门前火把子X除夜小参达磨遗下一只履老卢把住诸祖衣家家门前赫日月太平不用将军威逢佛杀佛逢祖杀祖逢罗汉杀罗汉真净老人自谓临济正传黄龙的子七出八没得大自由简点将来正是无地头汉金佛不度炉木佛不度火泥佛不度水真佛屋里坐老赵州慈悲太杀曲设多方也是按牛头喫草二大老相去数百余年至提持纲要示小机关直是不隔一丝毫许山僧一年三百六十日未甞不拈出箇一着子自是诸人根浮力浅不能踏步向前如就地弹雀相似虽然也不得容易了却卓拄杖喝一喝除夜庄上归小参把断重关在途中不离家舍放开线路在家舍不离途中从兹劫劫波波只守旧时行履上无攀仰下绝巳躬明眼人前一场笑具去年底今年底明年底后年底外后年底老东山将无作有卖弄风流直饶噼腹剜心何异守株待兔保宁者里拆东篱补西壁赤心片片只为诸人天寒岁晚庄上归来古佛家风何曾欠少旃檀林叶叶清风沧海珠人人光彩便好刮龟毛于铁牛背上截兔角于石女腰边从教骨露皮穿且要与诸人分岁虽然且道与北禅相去多少击拂子除夜小参却物为上逐物为下敲骨打髓指鹿为马若作佛法商量入地狱如箭射岂不见临济在黄檗三度问佛法的的大意三度被打兴化于大觉棒头深明黄檗意旨且道是什么语话白云从年头数到X年尾从上若佛若祖无一箇不是依草附木若尽令而行尽大地直须荒却所以道随汝颠倒所欲即今是腊月三十日明朝依旧庆贺新年山门头佛殿里礼拜烧香伏惟安置除夜小参拈起一句便是陈年葛藤诸人闻得也多见亦不少可谓如人饮水冷暖自知虽不可以告人终难谩于自已者条活路千圣共行古往今来摧邪显正无不从此真实性中流出岂不见云居舜老夫爱骂天衣怀和尚秀圆通为之不平一日舜老夫上堂秀出问云岂不见圆觉经中道舜老夫云大众久立便下座归方丈秀圆通云者老汉通身是眼骂得怀和尚也所谓隔山见烟便知是火至临机应变处如俊鹰快鹞搏击自由诸人若善参详管取头正尾正勿谓今日不知又有来日今年不会更有来年不觉不知一岁又添一岁拈拄杖云拄杖子也添一岁卓拄杖云鰕跳不出斗除夕小参年穷岁尽水肃霜寒门前爆竹声喧堂上灯光晃耀是四序迁流之日当三阳未肇之时诸人簇簇上来山僧口喃喃地露柱灯笼鬬争光彩迦叶维卫共展神通诸佛无上妙门普请大家证入日不待火而热须弥山上白浪滔天月不待风而凉毕钵巖前清风满座未有世界早有此性摆手入长安世界坏时此性不怀一举四十九如斯举唱足可流通其或根思尚迟便见和泥合水拍禅床云人穷不到X金刚际未免区区役路途恕中愠禅师除夜小参拈拄杖云先佛性命后佛纪纲总在者里是汝诸人从年头至年尾触目遇缘随处明了何曾昧却开山彦和尚云主人翁惺惺着好不丈夫更有德山临济棒喝交驰虽则雷奔电激争柰蛰户未开画拄杖乙巳岁君所司时令所属善恶一画画断直得木人发笑石女讴謌微尘数佛一时现前无边剎土不离掌握各请归寮稳卧明朝起来庆贺新年见僧贺僧见俗贺俗见狸奴白牯贺狸奴白牯还知有不受贺者么卓拄杖三级浪高鱼化龙痴人犹戽夜塘水复说偈云一年三百六十日日日尘劳事不同今夜劝君都放下管教明取少林宗除夜小参灵山会上少室巖前的的相传将错就错德山小参不答话钩头有饵赵州小参要答话秤尾无星七十三八十四筑着磕着碍塞杀人看看今夜是年穷箇箇明朝添一岁灵不在巳圣不慕他检点将来不是不是月江印禅师除夕小参绝学无为闲道人只管三十六旬为一岁不惧生死老和尚任他腊月三十日到来如钟在虡待扣则鸣似镜临台物来斯照老僧行年在坎穷鬼揶揄囊无系蚁之丝厨绝聚蝇之糁尘说剎说炽然说无法可说内空外空毕竟空一切皆空冻鎻寒林烧尽丹霞木佛春回暖律唤醒陜府铁牛万人丛里打讴傩百戏棚头抽傀儡毕竟成箇什X么边事击拂子相逢不遇调羮手孤负梅花又一年南石琇禅师除夜小参不是心不是佛不是物千圣仰之莫及万灵窥觑无门威音王巳前风凛凛峭巍巍威音王巳后净躶躶赤洒洒临济喝下知归了无交涉德山棒头取证且过一边直饶总不恁么终非本色衲僧所以道我若真正举掦法堂前草深一丈事不获巳向道诸人尽大地是箇解脱门尽大地是箇光明藏尽大地是箇金刚眼若作恁么会苏卢悉唎不作恁么会悉唎苏卢恁么不恁么总拈却悉唎苏卢苏卢悉唎截断三路葛藤放下旧年历日管取百城草偃四海浪平还委悉么如王宝剑繇王意挥斥纵横得自由除夜小参龙勐满盛钵水迦提掷下绣针德山隔江招手高亭横趋而去朝鸣钟暮击皷风动尘起鹊噪鸦鸣无一处不是者箇时节今当腊月三十夜敢问诸人还曾会么有际天之云涛方可容吞舟之鱼有九万里风乃可负垂天之翼复举僧问古德年穷岁尽时如何古德云家家门底野狐儿家家门底野狐儿滞句承言尽堕疑庾岭老梅春独早花开不待晓风吹用彰俊禅师除夜小参爆竹声前荐得饿狗喫牵黎椒盘颂里悟来黑牛眠死水二俱不涉别有生机拈却炙脂帽子脱却鹘臭布衫脚跟下硬纠纠顶门上明皎皎总教作箇洒洒落落底没量大解脱人阴阳X不能变其质寒暑不能移其志日日是好日时时是好时又分什么新年头旧年尾虽然只如僧问古德年穷岁尽时如何德云东村王老夜烧钱可谓言中有向句里呈机蓦拈拄杖画一画一九二九相逢不出手三九二十七篱头吹筚觱四九三十六夜眠如露宿住住若不喝住几乎数过正月初一除夜小参一年将尽夜万里未归人咄寐语作么即今簇簇上来兀兀立地面面相看眼眼相对阿那箇是未归人楼上巳吹新岁角听不出声底分明听取窻前犹点旧年灯见不超色底端的见来是箇皮下有血谁家灶里无烟说什么到与未到归与未归虽然否极泰来结交头一句子也要诸人知委拈拄杖卓一下梅蕚香传春谷暖松风声度夜堂寒无文灿禅师除夜小参威音王巳前有本历日无七十二候无二十四气以天荒地老为一岁以松枯石烂为一日山僧游干闼婆城遇舜若多神亲手授受叮咛付嘱后二千年当于荐福山中次第流布住院以来正月初一日辊到腊月三十日更无工夫说着今夜幸遇岁除拈起普示大众去也展两手云寒来暑往日迁月移尽在者里可中忽一箇出来道陈年历日不劳拈出不特显丛林有人亦表自己参学眼目虽然如是我更问你从来腊月三十日为岁除夜今年因什么却欠一日了庵欲禅师除夜小参年穷岁尽黄梅石女子母团X圞日往月来少室铁牛甞甘水草岭南獦獠唱巴歌声声总是无生调好大众九衢人静大野风清灯笼与露柱争光耐重对金刚𨁝跳也无玄也无妙快活须明者一窍击拂子云昨日街头卖杏花一年春事都来了喝一喝除夜小参德山小参不答话人贫智短赵州小参要答话马瘦毛长灵巖今夜小参有问即答无问即休终不将珍珠作豌豆粜却岂不见南泉和尚云王老师自小牧一头水牯牛拟向溪东牧不免食他国王水草拟向溪西牧也不免食他国王水草不如随分纳些些总不见得虽然如是未免笑破衲僧鼻孔且道衲僧有甚长处还委悉么一年三百六十日一日还他十二时禅客相逢只弹指此心能有几人知复举道吾和尚云锋刀上𨁝跳微尘里走马劳劳去复来箇是知音者师云真点胸名不虗得检点将来也只是三步四步未见七跳八跳在灵巖今夜分岁无可与诸人暖热随分也说四句灯笼拜露柱露柱拜灯笼明朝添一岁含笑舞春风笑隐䜣禅师除夜小参山林城市喧寂何分世出世间圣凡不二所以道法随法行法幢随处建立兹山官寺先帝潜宫虽衲子于此安禅而官贵往来杂沓前日讲习贺正朝仪规行矩步无非佩玉腰金武略文韬总是麒麟獬豸又见攒花簇锦发扬出格风光鬼面神头展演当行旂鼓直得张公喫酒李公醉钟X馗解舞十八拍金鸡唱晓石女游春即事全真开舜若身中活眼借功明位现毗卢顶后神光一一葢色骑声一一超今迈古正与么时如何是不涉见闻一句无目仙人能揣骨閙市相逢把手惊为亡者对灵提纲中峰本禅师为瞿运使霆发卒哭药师道场对灵小参大道只在目前要且目前难覩欲识大道真体不离声色言语只如都运相公昨自皇庆元年十二月二十六日捐舘至今年四月初七日其一百日内皷螺互应金石交宣岂非声耶华菓姿陈香灯罗列岂非色耶遍演金经广宣玉偈岂非言语耶且声色言语觌体全彰却唤甚么作大道若以声为大道声自是声若以色为大道色自是色若以言语为大道言语自是言语与么分㭊将来古人话似作两橛者里检点得出便见我都运相公与药师如来握手共游于一十二重清净愿海以众宝光明而作佛事俾尽大地众生不越一念俱成正觉到者里既无声色可求亦何言语可取总只是箇大光明藏如其不委更为下箇註脚良久云天共白云晓水和明月流复举石头和尚问庞居士云子学道以来日用事作么生居士呈偈曰日用事无别惟吾自偶谐头头非取舍处处没张乖朱紫谁为号丘山绝点埃神通并妙用运水与搬柴且如何是日用事兹向第二门头曲为註脚去也眼见色是日用事耳闻声是日用事鼻嗅X香是日用事舌噉味是日用事以至身觉触意杂思是日用事乃至八万四千诸尘劳应用等皆是日用事因甚么说箇无别底道理虽则体用互陈万尘交接一一皆是自心成就自心出生所以教中谓元依一精明分成六和合又云三界无别法惟是一心作以其见自心故虽一剎那项泛应群缘会入一心曾无异致所以云无别也今之学道者往往向义路上以聪明之资一一领会自谓佛法无多子殊不知说箇自心早落情见于是庞居士谓惟吾自偶谐言偶谐二字直是註解不破穿凿不入苟非具金刚正眼向声色未彰巳前一鑑鑑破物我未形之际一拶拶开自然头头上明物物上显是谓偶谐者也其或未到者箇时节和箇偶谐俱成剩语所以云参须实参悟须实悟既到实参实悟之地则繁兴大用举必全真拟眨眼来剑去久矣者箇是老庞公弃家财于湘水跨诸祖门庭掠得些子汗臭气便解为是发挥惟我都运相公即再世之庞居士也虽不效其弃家珍于水底却能转为布施利益种种救援摄护方便等事而亦不妨其孜孜在道之心以至启手足之际屏去血味及与玩好诸欲因缘惟单单举箇所参话头泊然而逝岂非多生薰习般若培植菩提而有如是操略耶既捐舘巳一百日内昼夜六时备陈佛事由是知相公虽天道人道皆不能以境缘摄取何则道念炳然岂肯为功名富贵诸殊胜事业之笼络其不X至佛地决知其终不巳也因记得都运相公昔于至元辛卯二月十九登天目叩先师先师握竹篦问曰相公为游山来为佛法来公答云为佛法来先师掷下竹篦曰会么公云不会师曰不入虎穴争得虎子本上座今日因斋庆赞重为举扬为游山来为佛法来舌头拖地为佛法来将谓忘却掷下竹篦云会么少卖弄不会明如杲日迅若怒雷不入虎穴争得虎子醉后又添盃更有四句偈重为註脚为求佛法为游山口缝才开落二三一十二重悲愿海药师灯现古优昙为赵承旨孟頫对灵小参大道在目前山是山水是水玄机超物表圣非圣凡非凡一念洞然万缘廓尔水精宫秋容淡淡森罗万象吞吐明月珠松雪斋灏气沉沉屏几六牕交彻宝丝网无一物不彰至体无一事不演真乘庄周虽蝶悟枕边敢保其当机罔措子韶固蛙闻月下未许其觌面施呈者一着子名不得状不得即其知处巳陷情围事亦然理亦然与么会时早沉识海所以道神光独耀万古徽猷入此门来莫存知解且不存知解底句如何指陈玉宇秋高无界限金园春事政敷腴恭惟翰林学士承旨松雪居士赵公受知于九重圣主名闻于万里黎元官一品未足谓公之荣爵万钟未足谓公之贵葢其道超物表性彻玄初空诸见于眼根了群情于意地者也某记大德甲辰岁首蒙公贤夫妇相延于武林官舍X丁未秋访公于霅城之新第至大戊申复会于西湖明年己酉再会于松雪斋凡一会聚与夫尺书往复未甞不以本来具足之道未悟未明为急务每论到至真切处悲泣垂涕不能自己此葢出自真情远从多劫熏鍊纯熟必期彻证不肯与泛泛者恃其辩聪渔猎闻见便以为得也自佛法流布东土士大夫咨参扣问敲唱激扬莫盛于唐宋而尤盛于皇元往往滞于情解昧于识度求其真参实究者不曰无之穷其所因最初被箇本来具足不假外求之说一印印定次以聪明之资直下领过自以为易不复究明不觉置之无事甲里殊不知本来具足之说如面在麦中饭居谷内或不加舂炊砻磨之劳徒知具足之虗谈终莫能得止饥之实效犹儒家论仁义亦岂心外之物故孟子谓我固有之矣非从外得也然不有真履实践之功颠沛造次孳孳不忘则亦徒有仁义之本心耳故吾佛祖谓本来具足犹古镜之有光柰何失于护念其爱憎尘习不觉蒙蔽况是积生累劫未经磨治徒称具足之有光终于鑑照之无补一箇所参话即是磨镜之良具正当磨时只知朝也磨暮也磨不必问镜上之尘何日破除镜内之光何时发现苟存此等待之心则愈障矣学佛之要惟凭一念但信得及处譬之磨镜未有磨极而尘不消尘消而光不现者故我相公与魏国夫人虽身抱冠世之奇才而不为其所惑虽身婴毕世之尘累而不为其所障X每于真参正念孜孜然兀兀然犹林下老衲寂尔忘缘未甞少弃当知此箇正念不由教导不依劝请不因造作不属方便乃是无量劫中于诸佛所深种菩提种子虽百千尘劳百千生死同时现前终莫能昧也此念既坚则其成佛作祖超生越死如壮士屈臂岂假他力人徒见公英声茂实振耀古今而不知公六十九年凡施为举措莫不以积劫之事系于真情自余皆借路经过游戏设施尔既启手足后人皆谓公之亡我独见公精操正念独抱天真于大寂灭大解脱法中与佛祖圣贤混合于一切智智清净之表曾何古今彼此而有间隔此皆公深信本来具足不假外求之道其灵验若此记得华严经偈有谓若人欲识佛境界当净其意如虗空远离妄想及诸取令心所向皆无碍谓佛境界者即是本来具足不假外求之道是也原夫意根欲净妄想欲离却不成本来具足矣但是所参之正念操之既精守之既密则其意根不待净而自净妄想不待离而自离至一切处不为一切法之所留碍其佛境界与松雪斋不即不离无异无别古所谓千山势倒岳边止万派声归海上消者是也又圆觉净诸业障章中极言四相其四相之因首惟执我相我相既忘如树根断则枝叶不除而自凋矣故经云彼修道者不除我相是故不能入清净觉还知我相么佛境界是我相净意根是我相乃至坐宝莲华成等正觉入微尘里转大法轮是X我相自有宗乘以来分科列段指性说心敲绳床摇尘拂纵横放肆演唱激扬以至玉转珠回神出鬼没总不出者箇我相苟能除此我相之外安有所参之话所守之念所存之因所至之果直下如大火聚大风轮虽佛祖到来亦须退缩有分到者里无位真人倒跨洞庭山游戏三万六千顷太湖直上兜率天与弥勒大士指白雪为青松荷叶团团团似镜配青松为白雪菱角尖尖尖似锥混融物我以无痕超越死生而无作此说且置兹蒙大孝仲穆舍人以书入山谓先君问道二十年不料婴此大变拟卒哭日内安厝东衡临圹一语乞为举似某以老病退卧巖穴惟我相公于湛寂光中自能照了今事不获巳勉为对众引些葛藤以慰孝诚记得唐陆亘大夫问南泉弟子家中有片石也曾坐也曾卧还镌作佛得么泉云得亘云莫不得么泉云不得不得大众陆亘大夫问处放去何奢南泉和尚答时收来太俭须知问在答处答在问处狭路相逢了无回互虽然如是只如今日相公家中有一片石也不曾坐也不曾卧亦不要镌作佛只要移置东衡原上葢覆相公棺椁得与不得二俱屏除且道与陆亘大夫所见相去几何良久云幻住忍俊不禁向无音韵中聊伸一偈南泉陆亘舌无筋圆觉华严语未真何似东衡原上月照空群象最相亲玉芝聚禅师陆毋沈太安人小祥五台昆季请对灵X小参智度菩萨毋善心诚实男二俱不生灭一体镜中圆我闻太安人常诵普门品性净入圆通光明照无尽举拂子云还见么观音大士乘此光明向山僧拂子头上转大法轮直得无边世界六种震动八万四千毋陀罗臂及诸清净宝目一时普现交光映彻如宝丝网且道太安人六根既离六尘不偶如是神变又向甚么处得来掷拂子云无口时时说无耳闻无歇夜半金乌飞不彻金刚脑门喫蒺藜海底泥牛眼流血列祖提纲录卷第十三列祖提纲录X卍XXX列祖提纲录卷第十四武林十八㵎理安禅寺住持娄东行悦集告香普说圆悟勤禅师告香普说只者箇便承当得去如天普葢似地普擎更不欠一毫头亦无第二见设使尽无边香水海尘尘剎剎一时穿却鼻孔也更不落别处傥或思量拟议即没交涉所以道一念不生前后际断即名为佛若也涉思量作计校分能所作知解则千里万里祖师门下直教见须实见悟须实悟证须实证诸人各各有一灵妙性确实而论才被拶着便X脚忙手乱作么生见得亲信得彻桶底子脱去只为从无始劫来妄想浓厚只在诸尘境界中元不曾踏着本地风光明见本来面目若是真实人直下承当了知生本不生知死本不死向不生不死处千圣着眼覰不见千手大悲提不起而今兄弟若能返照更无第二人更不待山僧两回三度不惜眉毛入泥入水何况抛沙撒土说心说性未免落七落八当面相谩去也岂不见破灶堕和尚闻古庙作孽遂领十八弟子入山观之全无神相唯见三间空屋一所泥灶遂以杖击之云汝本泥土合成灵从何来圣从何起其灶乃飒飒而堕破灶堕云破也破也堕也堕也不觉纸钱后有一神人出云某甲乃灶神蒙师为说无生法巳得生天礼谢而去其十八弟子乃白师云某等皆久参侍和尚殊不蒙开示无生法今日灶神何幸和尚却为伊说破灶堕云我只向伊道汝本塼瓦泥土合成灵从何来圣从何起其徒皆作礼破灶堕云破也破也堕也堕也其十八弟子悉皆省悟只如山僧即今举拂子且道与破灶堕是同是别遂云破也破也堕也堕也若也见得不唯不孤负破灶堕和尚亦乃不孤负从上祖师若也不见不唯孤负破灶堕和尚亦乃孤负自已知有此事不从他得所以道灵从何来圣从何起只如诸人见今身是父母血气成就若于中识得灵明妙性则若凡若圣觅你意根了不可得便乃内无见闻觉知外无山河大地寻常X着衣喫饭更无奇特所以道我若向刀山刀山自摧折我若向地狱地狱自消灭方知有如是灵通有如是自在只如今禅僧家何不回光返照明教彻去若也未明得且向三根椽下七尺单前默默地究取不见云门大师道你且东卜西卜忽然卜着也不定若也打开自已库藏运出自已家财拯济一切教无始妄想一时空索索地岂不庆快老僧往日为热病所苦死却一日观前路黑漫漫地都不知何往获再甦醒遂惊骇生死事便乃发心行脚访寻有道知识体究此事初到大沩参真如和尚终日面壁默坐将古人公案翻覆看及一年许忽有箇省处然只是认得箇昭昭灵灵驴前马后只向四大身中作箇动用若被人拶着一似无见处只为解脱坑埋却禅道满肚于佛法上看即有于世法上看即无后到白云老师处被他云你总无见处自此全无咬嚼分遂烦闷辞去心中疑情终不能安乐又上白云再参先师便令作侍者一日忽有官员问道次先师云官人你不见小𧰟诗道频唿小玉元无事只要檀郎认得声官人却未晓老僧听得忽然打破漆桶向脚跟下亲见得了元不由别人方信干坤之内宇宙之间中有一宝秘在形山巳至诸佛出世祖师西来只教人明此一件事若也未知只管作知作解瞠眉努目元不知只是揑目生华担枷过状何曾得自在安乐如红鑪上一点雪去若打破了或喝或掌一切皆得然终不作X此解方可放下人我担子千休万歇方可生死柰何不得也须是实到此箇田地始得若实到此便能提唱大因缘建立法幢与一切人抽钉拔楔解黏去缚如是揭千人万人如金翅鸟入海直取龙吞如诸菩萨入生死海中捞摝众生放在菩提岸上方可一举一切举一了一切了有时一喝如金刚王宝剑有时一喝如踞地狮子有时一喝如探竿影草有时一喝不作一喝用方可杀活自由布置临时谓之我为法王于法自在诸人既是挑囊负钵徧参知识怀中自有无价之宝方向者里参学先师常云莫学琉璃瓶子禅轻轻被人触着便百杂碎参时须参皮可漏子禅任是向高峯顶上扑下亦无伤损劫火洞然我此不坏若是作家本分汉遇着咬猪狗底手脚放下复子靠将去十年二十年管取打成一片且作么生得独脱去须是入流人方知恁么事古林茂禅师告香普说举不顾即差互拟思量何劫悟向上一路列在下风千圣不传置之一处竖起拂子云看看云门大师来也一句语具三句函葢干坤句截断众流句随波逐浪句一时撒向诸人面前见汝不会又作死马医去也虽然也谩汝诸人不得忽若三句内三句外当头一拶撩起便行三千里外筑着磕着便见水底火发通上彻下是箇大解脱人何处更有许多不了事也虽然也须实到者箇田地始得古人垂一机示一境险峻处直是险峻奇特处直X是奇特若佛若祖同一元由乃古乃今别无二致兄弟据实而论自已分上少箇甚么自是从无量劫来妄想㳂袭背觉合尘日渐月深不能回顾以致胶胶扰扰不得自由才说自已分上一段奇特大事如存若亡纵有百千法门无量方便到你面前只成戏论不然则起心动念作意商量立主立宾说向上向下为人不为人谛当不谛当及乎搏量不及计较不成便飏向无事甲中谓从上来事不过只是箇无孔铁鎚但与么承当将去到处乱呈懵袋更不受人决择殊不知此事本来成现不假外求求而得之尽是鬼家活计德山和尚云汝但无心于事无事于心则虗而灵寂而妙若毫端许言之本末皆为自欺何故毫氂系念三途业因瞥尔情生万劫羁鎻圣名凡号尽是虗声殊相劣形皆为幻色汝欲求之得无累乎及其厌之又成大患终而无益者箇说话便是释迦老子再出头来经三大阿僧祇劫勤苦修习以至入雪山诣鹿苑转无上法轮说三乘十二分教不过如此只如毫端不立本末都亡心佛众生境智俱泯还成自欺否到者里须是箇斩钉截铁不顾危亡撒手悬崖不拘得失底然后向无功用大解脱场中拈出一机所谓金刚圈栗棘蓬使尽大地人吞透得过受用自在方可称为逸群种草向此门中与从上列祖把手共行始有相应分岂不见圆悟未离蜀时在讲肆中巳为同辈所推及至出蜀时所至诸方无不尽其X底蕴首谒真如喆和尚欲呈所见喆云且歇去次日复往喆云昔有僧问睦州以一重去一重即不问不以一重去一重时如何睦州云昨日栽茄子今日种冬瓜汝静思之悟遂静默数月忽然有省即以告喆喆诘之悟曰知客在门头典座在厨下喆颔之看他先辈出来究明此事大不容易直是先去佛祖头上立地然后放身舍命就人决择何以见得是他一念确实发起现行明知三乘十二分教皆是表显之说如人说食终不能饱返照自已真实受用于一切处无纤毫渗漏方为究竟岂是今日麻缠纸裹胡乱撑拄道我曾见前辈来更不肯退步就已揣摩还曾稳当也无后来圆悟又谒黄龙晦堂心禅师心云我此间要宗说俱通一处不明非吾眷属只如狮子尊者被害白乳涌颈今人惟血出汝意云何悟云乳血果有异耶心曰安得同悟曰二物从何而有心曰伤汝肤乳何在悟曰待和尚一锄成井我亦如是晦堂笑曰此后生亦可穿凿可惜晦堂当时放过待他道待和尚一锄成井我亦如是只向他道山僧功不浪施当时若下得者一着免得圆悟波波挈挈上人门户如喋屎狗相似有甚用处又谒东林总和尚总曰路逢达磨否悟曰今日获瞻慈相总斥之曰汝狂矣悟私自谓此平实禅也次日复往总曰人人有一慧日汝有之乎悟曰无总曰安得无悟曰在山南总可其语且道圆悟此语落在甚么处东林既是落七落八X圆悟未免头上安头则前所谓平实禅者语不诬矣是时丛林中有人不似今日虽在众中头白齿黄至竟不知祖师巴鼻是箇甚么有一老宿闻知圆悟所历诸方门户机锋峻捷辨说过人笑曰勤川子被禅道裂破肚皮矣何年得安乐耶者箇便是将圆悟推向万丈深坑更挤以石然后要他甦醒起来自作活计圆悟闻之不觉负愧遂往龙舒谒太平演祖祖诟骂曰佛法大事岂口头声色所至哉若以机辨为禅则腊月三十日涅槃堂里争柰孤灯独照何悟色变而去至金山因故人有疾悟授以已见其人临终狼狈万状悟曰吾辈极头处今败绩矣古人到者里论实不论虗只如圆悟平日所历诸方宗匠之门有如是契证古人渊奥罔不穷尽因甚至演祖之室一旦如贼入空屋更无一物可称其意后因入浙至苏州万寿大病怖不自持平日见解亦无所用乃谓佛鑑曰太平老人所谓涅槃堂里禅今日验矣岂此老果有异于人乎不然则何银山铁壁如是之坚也由是还太平时演祖巳迁海会祖曰汝来乎吾望汝久矣所谓欲识佛性义当观时节因缘时节若至其理自彰山僧寻常甞谓兄弟曰必欲究明此事因缘脗合自有其时但办悠久真实身心自然相应看他圆悟岂不是因缘时节耶未几为侍者一日因官人相访请问法要祖曰官人曾读小艳诗乎频唿小玉元无事只要檀郎认得声若向者里明得参学事毕圆悟X闻之谓祖曰此两句亦能发机乎祖应声曰麻三斤才道及麻字圆悟豁然大悟时有鸡正啼乃斥之曰汝亦会禅耶乃告祖曰今日丧却目前机去却胷中物矣祖大悦好兄弟末后一着始到牢关绝后再甦欺君不得便是全心即佛全佛即心一人发真归源十方虗空悉皆消殒底时节也向年有一尊宿曾见前辈来一生住大院点胷不少甞与兄弟室中举话不原所自因演祖应声对圆悟曰麻三斤才道及麻字圆悟忽然大悟而此尊宿不知古人舌头落处将谓麻字便能发圆悟之机至举话时只举一麻字递相印证直是好笑掩彩杀人如此敢称宗匠更要与人举话在当时演祖若举到麻三两字圆悟因时悟去后人室中依他作解亦只云麻三是何言欤所谓眼目不明错认驴鞍桥作阿爷下颔当知圆悟悟处在彼而不在此也看他谓演祖曰此两句亦能发机乎便是百了千当时节纵使演祖未开口曰麻三斤圆悟是时亦自如桶底子脱相似及至道箇麻三斤胷中碍膺之物岂不脱然者耶所谓宗师为人但除其病不除其法声前领旨犹迷顾鑑之端句后精通尚昧识情之表圆悟碍膺之物既巳脱然无着快活处时有鸡正啼乃斥之曰汝亦会禅耶者箇便是回干转坤千圣罗笼不住透顶透底独步大方从上列祖企仰不及的样子所谓灵光洞耀逈脱根尘体露真常不拘文字自后演祖之门能大其家者若子若X孙分光四海犹揭日月惟圆悟一人岂易事耶山中兄弟来此相聚固是不多皆江湖抱道之士既不远数千里相寻而来不为他事二六时中直须穷究高庵和尚云父母生汝身师友成汝志无饥寒之迫无征役之劳于此不坚确精进成办道业他日何面目见父母师友乎然此事不在多知多解只要据实而论大众会么举不顾即差互坐断上头关截断千差路更不着商量千圣齐却步喝一喝下座夏前告香普说古林茂禅师云向上一路千圣共行调达因甚么入地狱达磨不来东土二祖不往西天玄沙因甚么筑破脚指打破虗空底人向甚处安着此是山僧适来对大众前垂此三转语诸人无不委知只是无一人向山僧未开口巳前道得一句首座虽则下语终是曲顺人情明眼人前一场笑具若是箇汉便好向者里掀倒禅床喝散大众抝折拄杖向三条椽下作箇洒洒落落无事人去岂不快哉既无如是作略未免向第二义门为诸人通一线路古人云诸佛未出世人人鼻孔辽天出世后杳无消息虽无消息要且谩诸人一点不得何也天不能葢地不能载日月不能照临虗空不能包裹万象不能覆藏通上彻下是箇大解脱人何处更有许多名字所以道处处真处处真尘尘尽是本来人真实说时人不识正体堂堂没却身与么说话还得相应也无兄弟白日青天有甚X么事从上佛祖立机立境千差万别隐显殊途只要你实证实悟于实证实悟处靠者一着子直是干嚗嚗地所谓上无攀仰下绝已躳常光现前壁立万仞岂不见大梅常禅师问马大师如何是佛大师云即心是佛大梅于言下大悟径往大梅结庵二十年影不出山后有僧问和尚见马大师得箇甚么便住此山梅云大师向我道即心是佛便向者里住者箇岂不是实证实悟于实证实悟处靠者一着能信自心决定是佛更不别求僧云大师近日佛法又别了也梅云作么生别僧云非心非佛梅云者老汉惑乱人家男女未有了日任他非心非佛我只即心即佛且道大梅具甚么眼者些子说似人不得大智非名真空绝迹功多业熟职到威成如月印千江波随众水才有是非纷然失心赵州和尚云至道无难惟嫌拣择才有语言是拣择是明白老僧不在明白里是汝诸人还护惜也无时有僧便问和尚既不在明白里护惜箇甚么州云我亦不知僧云和尚既不知为甚么道不在明白里州云问事即得礼拜了退有底便道赵州赤心片片为物垂慈殊不知正是浑钢打就生铁铸成他明明道老僧不在明白里诸人还护惜也无既不可拣择又不在明白里自然头头上明物物上了当体解脱非离真而立处即真十二时中要你护惜不可放舍者僧也不易推究便问和尚既不在明白里护惜箇甚么州云我亦不知不妨头正尾X正僧云和尚既不知因甚么道不在明白里州云问事即得礼拜了退要识真金须经敏手后来雪窦和尚云赵州倒退三千雪窦可使一代宗师要且只知赵州放行不知赵州把定大凡参学须是顶门具眼自然不肯造次承当随他颠倒巖头云才与么便不与么是句亦刬非句亦刬者箇唤作无功用大解脱门后有僧问至道无难惟嫌拣择如何是不拣择州云天上天下惟我独尊一句合头语万劫系驴橛僧云此犹是拣择州云田库奴甚么处是拣择甜瓜彻蔕甜苦瓠连根苦雪窦和尚颂云似海之深如山之固蚊蝱弄空里勐风蝼蚁撼于铁拄拣兮择兮当轩布皷一时裂破虽然也是箇斩钉截铁汉始得僧又问至道无难惟嫌拣择是时人窠窟否州云曾有人问我直得五年分疎不下好与掀倒禅床雪窦颂云象王回旋狮子哮吼无义之谈塞断人口南北东西乌飞兔走是什么说话也好与一拶后又僧问至道无难惟嫌拣择才有语言是拣择和尚如何为人州云何不引尽者话僧云某甲只念到者里州云只者便是至道无难惟嫌拣择孟八郎汉又与么去雪窦颂云风吹不入水洒不湿虎步龙行神号鬼泣头长三尺知是谁相对无言独足立一对无孔铁鎚者般说话诸人十二时中还曾穷究也未若未曾穷究切忌向者里东卜西卜古人云却物为上逐物为下是他本色道流自然活鱍鱍地岂肯将古人机缘配在X八识田中自作障碍云门云拈得便用把得便扑在今诸方觅箇举话底也难得好兄弟如斯理论意在于何只要你向古人未疴巳前千圣着眼不及处坐断报化佛头直是风凛凛地山僧自来爱与兄弟东语西话诸方闻得往往谓之密室传授殊不知自有体裁才见他开口便知得他心肝五脏何也为他自已本分事上不曾嗄地一声不能向古人未疴巳前着得只眼所以随语生解纵使和盘托出掇向面前有甚交涉甞记大慧和尚有云我便是参禅底精子山僧早年闻与么道亦为不平大抵参禅到啐地折嚗地断十方世界都卢是箇大解脱门动静去来咳唾掉臂无非尽是文殊普贤大人境界有甚么精与不精后来因看大慧广录见他往荆南谒张无尽一段机缘方知古人言不虗发大慧一日与张无尽夜话无尽云老夫顷寓居江宁戒坛院因阅雪窦语至百丈再参马祖因缘雪窦云大冶精金应无变色遂掷卷于地云审如是临济佛法岂有今日耶十数年来诸方往往以予聪明博记少有知余者公自江西法窟中来必辨优劣试与老夫言之大慧云公之所见正与真净死心符合近世得此机用独二老耳无尽云真净何谓大慧云真净颂云客情步步随人转有大威光不能现突然一喝双耳聋那咤眼开黄檗面无尽云死心何谓大慧云死心道我要问雪窦既是大冶精金因甚却三日耳聋还会么从前汗马无X人识只要重论葢代功无尽乃抚几云不因公举争知真净死心用处若非真净死心难显雪窦马祖由是相与禅悦法喜之乐者般说话久参先德想巳见闻后学初机卒难洞晓山僧因行掉臂举似一番百丈再参马祖祖以目视绳床角拂子丈云即此用离此用祖云你他后开两片皮将何为人百丈取拂子竖起祖云即此用离此用丈挂拂于旧处祖震威一喝丈直得三日耳聋后来雪窦和尚拈云夫列其派者甚多究其源者极少总道百丈于喝下大悟还端的也无然刁刀相似鱼鲁参差若是明眼人谩他一点不得只如马祖道你他后开两片皮将何为人百丈竖起拂子为复如虫御木啐啄同时诸人要会三日耳聋么大冶精金应无变色敢问诸人大冶精金应无变色置而勿论只如张无尽投卷于地云审如是临济佛法岂有今日耶意在于何如今众中稍蕴知识者往往便道无尽大似作家宗师既会马祖一喝百丈三日耳聋又须发明雪窦大冶精金应无变色然后倒行逆施投卷于地所谓变通逸格向上提持是则固是据山僧见处又且不然张无尽满肚文章要且不识朕闻上古其风朴略马祖一喝百丈耳聋正是去却贴肉汗衫拈却髑髅前妄想雪窦云大冶精金应无变色可谓本分草料死心真净据款结案未称全提后来无尽亦有颂云马师一喝大雄峯深入髑髅三日聋黄檗闻之惊吐舌江西从此立宗X风依旧向语脉里转却山僧昔年送僧往南屏再参曾有颂云百丈参马师伎俩俱巳尽一喝三日聋当机须勐省若谓大冶金正是佛祖病所以无尽翁掩卷未肯信妙喜天人师今古眼目正云庵与死心提掇事巳定敲唱既双行节拍颇相应一举便知音抚膝始加敬更有云云不能尽举山僧自来鄱阳未甞不与兄弟切切提撕终是未曾拈出者一着子古人有十度发言九度休去之说在今岂不然乎若是真正本色道流未甞亏欠僧问赵州狗子还有佛性也无州云无到者里提撕也提撕不得拈出也拈出不得拟要发言向甚处下口纵使休去还休得么五祖和尚云赵州露刃剑寒霜光𦦨𦦨更拟问如何分身作两段大慧和尚云参学人向露刃剑上着得只眼便是百了千当还丹一粒点铁成金至理一言转凡成圣更欲多言恐无利益珍重月江印禅师夏前告香普说钟楼上念赞床脚下种菜荆棘林中是什么人行履两箇泥牛鬬入海无位真人因甚额头汗出达磨不来东土二祖不往西天祖师鼻孔长多少山僧适来垂此三转语若不是堂中第一座具人天眼目出来证明未免一场懡㦬须知衲僧顶𩕳上一着子如十日并照辉天鑑地耀古腾今何曾有一丝毫许障碍得他所以大觉世尊初生下来便道天上天下惟我独尊巳是明明白白地说向诸人了也一大藏教一千七百陈烂葛藤总是X为蛇画足后代儿孙承虗接响不能一刀截断致使三百五百閙浩浩地者边商量那边卜度莫不随他脚跟后转若是英灵上士如金翅擘海直取龙吞千人万人罗笼不住做箇灭胡种草岂不快哉何用山僧向曲彔床上摇唇鼓舌说黄道黑成得甚么事今时兄弟出来多是觅佛觅法觅道觅菩提涅槃真如解脱不肯退步向衣线下嘿嘿体究何不放教身心荡荡地闲闲地胷中不留一箇元字脚久久自然相应若是人我山高是非锋起为五欲八风之所摇求其到大安乐大休歇之地不亦难乎设有一箇半箇向髑髅前认得箇昭昭灵灵底便道猕猴佩一面古镜狸奴有万里神光有底逴得古人些子残光剩影便道不离当处常湛然觅即知君不可见似则也似是则未是有底但于理性上明得来声色中透得去谓之绵绵密密不漏丝毫纯是真空更无别法如斯见解未出常情勘证将来白云万里所以道向上一路千圣不传学者劳形如猿捉影只如灵山会上世尊拈一枝花是时百万之众智如鹙子辩若满慈尚乃忙然不知落处直饶金色头陀破颜微笑也未梦见教外别传意旨在缺齿老胡十万里得得西来面壁九年二祖礼三拜起来依位而立唤作汝得吾髓且莫诳謼别人好自余德山临济赵州云门天下老和尚用尽自己查梸总是平地生堆无风浪起点检将来各人脚跟下好与烂搥一顿免见教坏人家男X女兄弟若非真正要了辨生死大事𢬵得十年二十年工夫全身放下靠着本色宗匠与之决择如金在鑛中入其炉鞴受其钳鎚千锻万炼去其鑛秽则金之本体自然现前又如清净摩尼宝珠处尘劳中忽遇智人指出去其尘垢则珠之本体光明顿然发现而此金珠乃是当人本有之体非假外求伹经敏手煅炼磨莹出来则其本地风光何曾欠少不见灵云和尚三十年做工夫一日见桃花豁然契悟乃有颂云三十年来寻剑客几回落叶又抽枝自从一见桃花后直至于今更不疑且道不疑箇什么举似沩山懒安和尚沩山云从缘入者永无退失冬瓜印子又举似玄沙沙云谛当甚谛当敢保老兄未彻在一手不独拍两手鸣掴掴东山五祖云说甚未彻更参三十年始得利动君子雪窦颂云本无迷悟数如麻独许灵云是作家借问遍参诸祖客不知何处见桃花金屑虽贵落眼成翳山僧亦曾有一颂桃花开日好风光引得游人煞着忙剑客不知何处去令人长忆谢三郎灵云住后长生问云混沌未分时如何云云露柱怀胎生云分后如何云云如片云点太清生云未审太清还受点也无云不对生云恁么则含生不来也云亦不对生云直得纯清绝点时如何云云犹是真常流注生云如何是真常流注云云似镜常明生云向上还有事也无云云有生云如何是向上事云云打破镜来与汝相见还识灵云么金镞惯调曾X百战铁鞭多力恨无讐又有香严和尚在沩山会不一日沩山问云闻子在百丈先师处问一答十问十答百只今向父母未生巳前道将一句来香严忙然无对将平生所阅底文字检寻竝无一言可以酬对遂叹云画饼不可充饥屡请沩山为说破沩山云我若向汝说他日眼开骂我去在香严云此生不学佛法且作个常行粥饭僧看他大力量人只者一箇全身放下千佛出世也不柰何如今只讨一箇常行粥饭僧也无讨处直抵南阳卓庵一日芟除草木瓦砾击竹作声豁然大悟毕竟悟箇什么且道与灵云见桃花相去多少一对无孔铁鎚遽归沐浴焚香遥拜沩山曰和尚大悲恩逾父母当时若为我说破岂有今日事耶者汉和骨头一时换了仍述一偈云一击忘所知更不假修持动容扬古路不堕悄然机处处无踪迹声色外威仪诸方达道者咸言上上机将谓有多少奇特径归沩山具陈所解沩山云今日方知吾不汝欺也何不与本分草料一日仰山问云闻师弟有悟道颂试举看香严遂举前偈仰山云此是闲时搆置底未为极则太煞减人威光香严再举一偈云去年贫未是贫今年贫始是贫去年贫有卓锥之地今年贫锥也无不闻夜来鴈争见海门秋仰山云如来禅许你会祖师禅未梦见在铁蒺藜椎转弄转危香严又呈一偈吾有一机瞬目视伊若也不会别唤沙弥白雪阳春不同调仰山云且喜师弟会祖师X禅孟八郎汉又恁么去香严住后示众云如人在千尺悬崖口衔树枝手无所攀脚无所踏树下有人问西来意不答则违他所问若答他则丧身失命当恁么时如何即是香严旁若无人发此一问不妨奇特时有虎头上座云上树即不问未上树请和尚道也好一拶香严呵呵大笑若人知得此笑笑须三十年雪窦拈云树上道即易树下道即难老僧上树也置将一问来悬羊头卖狗肉殊不知香严坐筹帷幄之中决胜千里之外虎头上座也赏他大胆向饥鹰爪下分餐勐虎口中夺食若不是作家宗匠洎被打破蔡州还识香严么三千剑客今何在独许庄周致太平你兄弟家出一丛林入一保社拨草瞻风寻师访道还曾如灵云真到不疑之地一回么还如香严一击忘所知么有底道声色头上坐声色头上卧有底道声不是声色不是色有底道闻声悟道见色明心有底道青青翠竹总是真如郁郁黄花无非般若如斯理论阎罗老子未放你过在巖头和尚云若欲播扬大教一一从自己胷中流出将来与我葢天葢地去始得山僧滥尸此席无补宗门现前一众总是硕德耆年诸方龙象挽向上古风规举行丛林盛典非图后来有所见闻亦使法道不致寂寥诸人既具铁眼铜睛山僧安敢妄通消息适来所举数则因缘总是古人煎过药查嚼了残饭有甚么滋味可以𠯗啖虽然忽于无滋味中蹉口嚥却舌头也难得山僧更X与汝举箇古话僧问马大师云和尚为甚么道即心即佛大师云只为止儿啼僧云啼止后如何大师云非心非佛僧云除此外如何指示大师云不是心不是佛不是物今时兄弟才见举箇即心即佛便把作寻常说话才举箇麻三斤干屎橛丈林山下竹筯鞭以至钓丝绞水锯解秤椎新妇骑驴阿家牵三脚驴子弄蹄行如此之类便作玄妙奇特商量若作玄妙奇特商量入地狱如箭射若作平常说话入地狱如箭射佛鑑懃和尚颂云美如西子离金阙娇似杨妃倚玉楼犹把琵琶半遮面不令人见转风流者箇颂子作平常说话得么作玄妙奇特商量得么又北山隆和尚颂云即心即佛有木有竹屋便好非心非佛不袜不冠身自由不是心不是佛不是物闲倚阑干立清晓红芭蕉引碧牵牛者箇颂子作平常说话得么作玄妙奇特商量得么又霍山昭和尚云即心即佛嘉眉果阆怀里有状非心非佛筠袁虔吉头上插笔不是心不是佛不是物漳泉福建头匾似扇只可闻名不可见面者箇颂子作平常说话得么作玄妙奇特商量得么具眼禅流试定当看诸人二六时中忽然一拳打破虗空方知三世诸佛寐语何山寐语久立众慈伏惟珍重中夏普说古林茂禅师中夏普说心不附物意不停玄大智非名真空绝迹是汝诸人十二时中向甚处措足直下X无事堕在见闻觉知才涉安排未免依草附木兄弟据实而论尽十方世界有甚么物与汝为缘为对三乘十二分教达磨西来直指人心见性成佛增一丝毫不得及至飏向他方世界无依无欲离相离名无去无来不生不灭也减一丝毫不得九霄绝翳何用穿通一道神光未尝昏昧所以恁么也得不恁么也得恁么不恁么总得如王宝剑孰敢当锋拟欲擡头横尸万里古人垂一机示一境至痛快为人处直是透顶透底情生智隔想变体殊情未生时隔箇甚么此亦是一期方便控你入处为你未曾及到者箇田地所以有佛有法有玄有妙有向上向下者边那边自作障碍旷大劫来不得自由况此事岂是你赤肉团上心识搏量底事心若无事万法不生意绝玄微纤尘何立云门云直得触目无滞达得名身句身一切法空山河大地是名名亦不可得唤作三昧性海俱备犹是无风帀帀之波直得忘知于觉觉即佛性唤作无事人更须知有向上一窍若教山僧向上论量直是无启口处诸人到者里亦无立地分三千里外道绝人荒善法堂前草深一丈岂是分外何故立机立境不是向上事掦眉瞬目不是向上事竖拂敲床不是向上事棒喝交驰宾主互换不是向上事只要你从前伎俩一时截断脚跟下空牢牢地如水上葫芦一切处拘绊不着然后将古人机缘密切提撕毕竟是箇甚么道理僧问云门如何是佛门云干屎X橛明如杲日宽若太虗大地山河全彰海印一明一切明一见一切见一了一切了兄弟时光可惜不易来此聚头直须办一片真实身心空教彻去者箇唤作生死大事不是你趂口快图衣食衒声利底生活𢬵却十年五年不出僧堂门无人道你不会古来尊宿担荷此事大不容易不知历涉多少艰难汾阳参七十余员善知识具大眼目只有一二自余之辈不在言也近来一等兄弟智识不明于自已本分事上无参学分不能体究却去册子上做工夫要资谈柄错了也抛却真金去寻瓦砾有甚用处夹山未见船子时看他所得岂是寻常一日上堂僧问如何是法身答云法身无相如何是法眼答云法眼无瑕可谓金不博金水不洗水洎乎被道吾一笑便乃手忙脚乱且道那里是他未尽善处下座问道吾云适来答者僧话上座因甚发笑请为我说瞻风拨草为法求人须是者汉始得道吾云不道不是只是未有师在盲人指路岂免旁观夹山因道吾所指径往华亭去访船子早是七花八裂了也船子问云大德住何寺山云寺则不住住则不似鹭池鹫岭海殿庵园甚处有者箇消息船云不似又不似箇甚么山云不是目前法船云甚处学得来山云非耳目之所能到如印印泥如印印空如印印水须是恁么人方明恁么事船云一句合头语万劫系驴橛铁壁银山万仞高船云垂丝千尺意在深潭离钩三寸子何不道金刚圈X栗棘蓬吞者十万八千透者如麻似粟山拟开口被船子一篙打下水中鞭长不及马腹山才上船船云道道山拟开口船又打得也得也山因此有省水中点头三下俊哉俊哉船云竿头丝线从君弄不犯清波意自殊宁可截舌不犯国讳山遂问抛纶掷钓师意如何船云丝悬绿水浮定有无之意一箇砑郎当一箇福建子山云语带玄而无路舌头谈而不谈何不领取前话船云钓尽江波锦鳞始遇用尽自己心笑破他人口山乃掩耳不特慎初亦能护末然勐虎不食伏肉坐井岂能观天当时道吾密之三寸夹山未免担板过却大凡参学须贵眼正者般说话岂是你长连床上妄想计较得来山僧十三上为僧未尝去村院里过夏遇着本色宗匠有师友处即便放下身心相与体究二十年来把人杓柄不知费了多少盐醋捱到楚水东头依旧波波挈挈一点也谩诸人不得云门云尽十方世界干坤大地以拄杖画一画云百杂碎了也三乘十二分教达磨西来放过即不可若不放过不消一喝大众会么名不得状还非千年常住一朝僧楚鸡不是丹山凤喝一喝下座檀越特请普说大慧杲禅师秦国太夫人请普说僧问圆觉经道譬如清净摩尼宝珠映于五色色未现时珠在甚么处师云圆觉经何曾恁么道进云未审作么生会师云X圆觉经不曾恁么道更会甚么进云毕竟如何师云静处萨婆诃问胡张三黑李四即不问嘉州大象鼻孔长多少师云长二百来丈进云得恁么郎当师云你川僧自合知进云为甚么被陜府铁牛吞却师云谁恁么道进云高高处观之不足低低处平之有余师云你试向不高不低处道看进云险师云者箇犹是高低处底进云有意气时添意气师云草贼大败乃云今日是秦国太夫人计氏法真庆诞之辰谨施净财远诣当山修设清净禅众香斋仍命山野陞于此座为众普说举扬般若所愿进道无魔色身安乐此是秦国太夫人意旨者婆子平生行履处川僧无有不知者唯鲁子僧未知今日因斋庆赞举似大众见说者婆子三十左右岁时先太师捐馆徽猷与相公尚幼卓卓立身凛然有不可犯之色东隣西舍望风知畏极力教二子读书处事极有家法寻常徽猷与相公左右侍奉不教坐亦不敢坐其严毅如此相公常说今日做官皆是老母平昔教育所致所得俸资除逐日家常菜饭外老母尽将布施斋僧用祝吾君之寿常有无功受禄之慊闻先师归蜀受渠供养不少只是未知参禅徽猷与相公却于先师处各有发明向谦禅在他家徽猷与相公亲向谦道老母修行四十年只欠者一着公久侍径山和尚多所闻见且留公早晚相伴说话葢某兄弟子母分上难为开口见说每日与谦相聚手一味激扬此事一日问谦X径山和尚寻常如何为人谦云和尚只教人看狗子无佛性话竹篦子话只是不得下语不得思量不得向举起处会不得去开口处承当狗子还有佛性也无无只恁么教人看渠遂谛信日夜体究每常爱看经礼佛谦云和尚寻常道要办此事须是辍去看经礼佛诵呪之类且息心参究莫使工夫间断若一向执着看经礼佛希求功德便是障道候一念相应了依旧看经礼佛乃至一香一华一瞻一礼种种作用皆无虗弃尽是佛之妙用亦是把本修行但相听信决不相误渠闻谦言便一时放下专专只是坐禅看狗子无佛性话闻去冬忽一夜睡中惊觉乘兴起来坐禅举话蓦然有箇欢喜处近日谦归秦国有亲书并作数颂来呈山僧其间一颂云逐日看经文如逢旧识人勿言频有碍一举一回新山僧常常为兄弟说参得禅了凡读看经文字如去自家屋里行一遭相似又如与旧时相识底人相见一般今秦国此颂乃暗合孙吴你看他是箇女流宛有丈夫之作能了大丈夫之事谦禅昨日上来告山僧子细说些禅病且与秦国结大众般若缘山僧向他道禅有甚么病可说禅又不曾患头疼又不曾患脚痛又不曾患耳聋又不曾患眼暗只是参禅底人参得差别证得差别用心差别依师差别因此差别故说名为病非谓禅有病也如何是佛即心是佛有甚么病狗子还有佛性也无无有甚么病唤作竹篦则触不唤作竹篦X则背有甚么病如何是佛麻三斤有甚么病如何是佛干屎橛有甚么病你不透了才作道理要透便千里万里没交涉也拟心凑泊他拟心思量他向举起处领略击石火闪电光处会者箇方始是病世医拱手然究竟不干禅事赵州云要与空王为弟子莫教心病最难医记得舍利弗问月上女曰汝于今者行何乘也为行声闻乘为行辟支佛乘为行大乘月上女答曰舍利弗汝既问我行何乘者我今还问舍利弗惟愿随意答我如舍利弗所证法者为行声闻乘为行辟支佛乘为行大乘舍利弗言非也月上女所以者何然彼法者无可分别亦无言说非别非一亦非众多月上女曰舍利弗是故不应分别诸法一相异相无别异相于诸相中无有可住师云舍利弗恁么问月上女恁么答且道与秦国太夫人所证之法相去几何还有人断得么试出来断看如无且向葛藤里荐取所以道夫参学者须参活句莫参死句活句下荐得永劫不忘死句下荐得自救不了你诸人每日上来下去寮舍里喫茶喫汤庄上搬盐搬面僧堂里行益长廊下择菜后园里担粪磨坊下推磨当恁么时佛眼也觑你不见且道是死句是活句是不死不活句试定当看直饶定当得出也未免在三句里岂不见僧问南泉和尚即心是佛又不得非心非佛又不得师意如何泉云你但信即心是佛便了更说甚么得与不得只如大德喫饭了从东廊上西廊X下不可总问人得与不得也者里若识得南泉方不被三句所使便能使得三句既使得三句始与南泉同一眼见同一耳闻同一鼻齅同一舌甞同一身触同一意思更无差别只为你执药为病旧病未除新病复作却被死句活句使得来七颠八倒将他古人径截处一时纡曲了且那箇是古人径截处我更为你举一两则只如南泉道牵牛向谿东放不免食他国王水草牵牛向谿西放不免食他国王水草不如随分纳些些总不见得者箇公案有多少人错断如何是纳些些底道理便道着衣喫饭有甚么难向驴前马后教活计且莫谤他南泉好你既错会者箇定又错会黄檗道汝等诸人尽是噇酒糟汉恁么行脚何处有今日还知大唐国里无禅师么时有僧出云只如诸方匡徒领众又作么生檗云不道无禅只是无师者箇话头便是箇祸胎莫道未悟者错会直饶悟得彻头彻尾大法不明也觑他黄檗不见只如黄檗道不道无禅只是无师你如何理会众中商量道人人分上谁不丈夫岂假师承噇酒糟便是咬言语言语乃古人糟粕也且喜没交涉欲得不招无间业莫谤如来正法轮岂不见沩山举此话问仰山云黄檗意作么生仰山云鹅王择乳素非鸭类沩山云此实难辨只如沩山仰山恁么问答又作么生商量到者里须是箇人始得既不会者箇便将庭前栢树子麻三斤干屎橛踞解秤鎚之类尽为糟粕既错会者X箇定又错会洞山问蟾首座佛真法身犹若虗空应物现形如水中月作么生说箇应底道理蟾云如驴觑井山云道则大杀道只道得八成蟾云和尚作么生山云如井覰驴诸方商量道如驴覰井是有迹如井觑驴是无迹又唤作忘情拂迹且喜没交涉要且不是者箇道理既错会者箇定又错会南岳和尚道譬牛驾车车若不行打车即是打牛即是马祖闻举忽然大悟而今禅和家理会道牛喻心车喻法但只明心法自明矣但只打牛车自行矣且喜没交涉若恁么马祖驴年也不能得悟去者老汉始初将谓佛可以坐得成禅可以坐得悟一向坐地等南岳和尚知其不凡故将甎去他庵前磨祖云和尚磨甎作甚么南岳云磨作镜祖云磨甎岂得成镜南岳云磨甎既不成镜坐禅岂得成佛马祖被他动一动心中热忙便问如何即是只者里鼻孔索头便在南岳和尚手里了也所以道欲识佛性义当观时节因缘南岳和尚知他时节巳至即向他道汝学坐禅为学坐佛若学坐禅禅非坐卧若学坐佛佛非定相于无住法不应取舍汝若坐佛即是杀佛若执坐相非达其理一时籍没了他家计却更要他纳物事教他无所从出始肯舍命讨箇死处命既舍了便解问如何用心即合无相三昧南岳云汝学心地法门如下种子我说法要譬彼天泽汝缘合故当见其道又问道非色相云何能见南岳云心地法眼能见乎道无相三昧X亦复然矣祖云有成坏否南岳云若以成坏聚散而见道者非也马祖于是泮然无疑所谓不入虎穴不得虎子悟了若不遇人十箇有五双杜撰决定为人不得诸人要识悟了遇人者么只者马祖便是样子也马祖既得法直往江西建立宗旨一日南岳和尚曰道一在江西说法总不见持箇消息来遂嘱一僧云汝去待他上堂便问作么生看他道甚么记取来其僧依教去见上堂便出问作么生祖云自从胡乱后三十年不曾少盐酱师召大众云祖师门下穿人鼻孔底尽从者一句子来你道者一句子从甚么处来从打牛打车处来你若会得者箇便会得台山路上婆子每有僧问台山路向甚么处去婆云蓦直去僧才行婆云好箇阿师却恁么去赵州闻得云侍我去勘过者婆子赵州去见婆子亦如是问婆子亦如是答归来谓众云台山路上婆子被老僧勘破了也诸人还会么寰中天子勑塞外将军令但恁么看取山僧昔年理会不得曾请益一杜撰长老为山僧註解云者僧才问台山路向甚么处去便被婆子勘破了也婆云蓦直去僧便行正是随声逐色如何不被勘破又道才开口便勘破了也今日思量直是叵耐山僧为你说破若会得赵州道台山路上婆子被老僧勘破了也便会婆子道好箇阿师却恁么去山僧甞颂云天下禅和说勘破争知赵州巳话堕引得儿孙不丈夫人人黠过冷地卧此颂甚分明切不得错X会既错会者箇定又错会睦州唤僧大德僧回首州云担板汉曾有箇禅头举者话问僧你作么生会才见僧开口便云果然担版且喜没交涉雪窦拈云睦州只具一只眼者僧唤既回头因甚却成担版晦堂云雪窦亦只具一只眼者僧一唤便回为甚不成担版者两箇老汉可与睦州把手共行若是箇灵利汉才闻举着眼似铜铃终不向者里打之遶既不会者箇定又错会百丈野狐话便道不落也是不昧也是只是当时答此话不合带疑所以堕野狐谓野狐性多疑故且喜没交涉既错会者箇定又错会祖师云不是风动不是旛动仁者心动山僧亦曾请益一箇长老意旨如何长老将衫袖摇作风动势云是甚么苦哉苦哉惭惶杀人钝置杀人有者道不是风动不是旛动定是心动山僧寻常问学者不是风动不是旛动不是心动作么生者里岂容眨眼既错会者箇定又错会文殊是七佛之师为甚么出女子定不得罔明菩萨为甚么出得女子定众中商量道杓柄在女子手里且喜没交涉既错会者箇定又错会雪峯道望州亭与汝相见了也乌石岭与汝相见了也僧堂前与汝相见了也如今诸方商量道作么生是望州亭相见处更道南头买贱北头卖贵乌石岭相见意旨如何便道石头大底大小底小僧堂前相见又作么生便道归堂喫茶去且喜没交涉自余邪解不可胜数山僧寻常亦问学者望州亭与汝相见了也X乌石岭与汝相见了也僧堂前与汝相见了也作么生者箇便是金刚圈栗棘蓬你如何吞如何透你要识能吞能透者么岂不见保福问鹅湖僧堂前且置望州亭乌石岭甚么处相见鹅湖骤步归方丈保福便入僧堂汾阳和尚颂曰望州乌石与堂前相见相知几万千唯有鹅湖并保福此时相见解推迁此颂分明为你说了也既不会者箇定又错会玄沙道诸方总道接物利生或遇三种病人来合作么生接患盲者拈鎚竖拂他又不见患聋者语言三昧他又不闻患哑者教伊说又说不得若接此人不得佛法无灵验师顾视大众云要识玄沙么平生心胆向人倾相识还如不相识当时地藏和尚在座下便出来道某甲有口不哑有眼不盲有耳不聋和尚作么生接师云非父不生其子玄沙呵呵大笑师云笑里有刀山僧有时举此话问学者有来依样画葫芦也道某甲有口有耳有眼和尚作么生接山僧向他道咬人屎橛不是好狗又却去不得既错会者箇定又错会香严道如人上树口衘树枝手不攀枝脚不蹋树树下有人问西来意不对则违他所问若对又丧身失命师云好与玄沙一坑埋却山僧昔年曾请益一箇尊宿未审香严意旨如何遂以拂子柄衘在口中紧闭却眼便作衘树枝势摇手摆脚祗对山僧师乃弹指云如此者亦是当年驰声走誉底尚作者般去就其余作怪不在言也你要会么伹只作一句看我先X为你说莫见道作一句看便向举起处会举了便会了且不是者箇道理是甚么道理如人上树口衘树枝手不攀枝脚不蹋树树下有人问西来意不对则违他所问若对又丧身失命如何者里间不容发当时香严会中只有箇虎头上座领得香严意便出来为香严出气云上树即不问未上树请和尚道师云虽得一场荣刖却一双足香严呵呵大笑师云铁作面皮又云回天轮转地轴后来雪窦拈云树上道即易树下道即难老僧上树也致将一问来雪窦虽为虎头上座出气争柰蹉过香严今时有般谬汉闻雪窦恁么道便引洞山语云但能莫触当今讳也胜前朝断舌才谓香严立此箇问头喻如一团火相似不可触虽然如此不可断却言句有问如何是佛麻三斤如何是祖师西来意庭前栢树子又且何妨你不妨会得好不见汾阳和尚颂曰香严衘树示多人要引同袍达本真师云依实供通拟议却从言下觅丧身失命数如尘师云不是苦心人不知汾阳为你开天路云散长空月色新师云闲言语虽然如是若向者里提得一生参学事毕既提不得定又错会百丈问沩山五峯云巖云併却咽喉脣吻作么生道沩山云却请和尚道百丈云我不辞向汝道恐巳后丧我儿孙五峯云和尚也须併却百丈云无人处斫额望汝云巖云和尚有也未百丈云丧我儿孙众中商量道百丈大似抱赃叫屈掩耳偷铃三子恁么祗对大X家走入荒草里且喜没交涉向你道此事决定不在言语上既不在言语上当恁么时合作么生我早是与你说了也既错会者箇定又错会德山道今夜不答话问话者三十棒时有僧出礼拜德山便打僧云某甲话也未问为甚打某甲山云你是甚处人僧云新罗人山云未蹋船舷好与三十棒后来法眼云大小德山话作两橛圆明云大小德山龙头蛇尾雪窦拈云二老宿虽善裁长补短舍重从轻要见德山亦未可何故德山大似握阃外威权有当断不断不招其乱底剑要识新罗僧么只是撞着露柱底箇瞎汉众中商量道某甲话也未问便好打德山不打却问你是甚处人者里便是话作两橛龙头蛇尾处且喜没交涉又道者僧若是作家才见他问你是甚处人便好掀倒禅床他既不能却被德山道未蹋船舷好与三十棒者里是当断不断不招其乱底剑所以雪窦云要识新罗僧么只是撞着露柱底箇瞎汉且喜没交涉禅若是恁么地会得时更不消悟也聪明灵利底一时随语生解解註将去便了我且问你恁么解註得一时有下落了生死到来却如何支遣而今分明向你道者些闲言长语便是出生死底径路你莫去径路上栽荆棘掘屎窖或若有箇衲僧出来道和尚现在者里栽荆棘掘屎窖也不是却作么生祗对山僧有箇推托处且如何推托听取一偈女流中有大丈夫示现其身化其类以戒定慧解脱法摄彼X贪欲嗔恚痴虽处于中作佛事如风行空无所依过去未来及现在尘沙诸佛及菩萨异口同音发是言善哉奇特世希有心源清净无忧喜不作无喜无忧想逢场作戏随世缘而于世缘无所着六月火云烧碧空雷声忽震三千界销除热恼获清凉是彼丈夫诞时节我说此偈助光明普施法界诸女人喝一喝列祖提纲录卷第十四列祖提纲录X卍XXX列祖提纲录卷第十五武林十八㵎理安禅寺住持娄东行悦集檀越特请普说大慧杲禅师钱计议请普说僧问昔日僧问杨岐和尚如何是佛答云三脚驴子弄蹄行未审意旨如何师云天上天下没踪迹进云只如威音王巳前是甚么人骑师云威音王巳后是甚么人骑僧拟议师便喝乃云威音王巳前三脚驴儿𨁝跳威音王巳后杨岐老人绝消息既绝消息却因甚么三脚驴儿𨁝跳若也于斯明得方知威音王巳前三脚驴儿果然𨁝跳若明不得杨岐老人一生受屈正当恁么时如何是雪屈一句喝一喝云洎合弄险复云蕴闻上座今日代子虗来请为众普说老汉曰说箇甚么即得闻X曰请和尚拈出杨岐金刚圈栗棘蓬布施大众又曰如忠国师大珠和尚说法诸方大有疑其拖泥带水不径截说义理禅愿和尚疏决真伪解大众疑惑此亦是请普说檀越之意老汉曰诺所以大觉世尊初悟此事在摩竭提国三七日内无下口处自云我宁不说法疾入于涅槃信知说法之难岂同容易寻念过去佛所行方便力然后起道树诣鹿苑随众生根器说一大藏教末后收因结果却云始从鹿野苑终至䟦提河于是二中间未曾说一字只者便是杨岐所谓金刚圈栗棘蓬也直是难吞难透到者里直下承当得了大法未明亦柰何不得敢问诸人何者名为大法金刚圈却如何透栗棘蓬却如何吞不见巖头道若将实法系缀人土亦销不得况十方信施耶诸佛出世祖师西来无非只为你诸人作箇证明底主宰而巳若有法可传可授则诸佛慧命岂到今日故祖师云心地随时说菩提亦只宁事理俱无碍当生即不生若会得此四句即透得金刚圈吞得栗棘蓬不须要明大法大法自明矣以至古人差别异旨因缘心性玄妙大法若明才举起时便会得恰如磁石见铁相似轻轻一引便动须是举一明三目机铢两点着南边动北边举起时便明得而今诸方有数种邪禅大法若明只者邪禅便是自已受用家具好击石火闪电光一棒一喝底定不爱说心说性者只爱机锋俊快谓之大机大用好说心说性底定不爱X击石火闪电光一棒一喝者只爱丝来线去谓之绵绵密密亦谓之根脚下事殊不知正是箇没用处弄泥团底汉看他前辈大法明底尊宿用处转辘辘地如南阳忠国师大珠和尚是也唯杨文公具眼修传灯录时将忠国师大珠和尚列在马祖下诸尊宿之右将广语所有言句尽入其中六祖下收忠国师语最多为他家活大门户大法性宽波澜阔难凑泊遮般法难说他禅备众体如三唤侍者话唤作说老婆禅拖泥带水得么一日唤侍者侍者应诺如是三唤侍者三应师云国师三唤侍者何曾有辜负侍者三应甚么处是辜负处国师曰将谓吾辜负汝谁知汝辜负吾师云平地起骨堆复云丛林中唤作国师三唤侍者话自此便有一络索唯雪窦见透古人骨髓云国师三唤侍者点即不到师云灼然侍者三应到即不点师云却不恁么将谓吾辜负汝谁知汝辜负吾谩雪窦不得师云谁道复召大众云好箇谩雪窦不得虽然如是雪窦亦谩妙喜不得妙喜亦谩诸人不得诸人亦谩露柱不得玄沙云侍者却会雪窦云停囚长智师云两彩一赛云门道作么生是国师辜负侍者处会得也是无端雪窦云元来不会师云雪峯道底云门又云作么生是侍者辜负国师处粉骨碎身未报得雪窦云无端无端师云垛生招箭法眼云且去别时来雪窦云谩我不得师云却是法眼会兴化云一盲引众盲雪窦云端的瞎师云亲言出亲X口弘觉征问僧云甚处是侍者会处僧云若不会争解恁么应觉云汝少会在又云若于此见得去便识玄沙师云惭惶杀人翠巖芝云国师侍者总欠会在师云犹较些子投子云抑逼人作么雪窦云垛根汉师云理长即就复云唯有赵州多口阿师下箇得註脚令人疑着僧问国师三唤侍者意旨如何州云如人暗中书字字虽不成文彩巳彰雪窦便喝师云且道者一喝在国师侍者分上在赵州分上随后喝一喝复云若不是命根五色索子断如何透得者里过雪窦云若有人问雪窦雪窦便打也要诸方检点师云作贼人心虗雪窦复有一颂云师资会遇意非轻师云此语有两负门无事相将草里行师云普州人送贼负汝负吾人莫问师云放待冷来看任从天下竞头争师云即今休去便休去若觅了时无了时复云你要求玄妙解会只管理会国师三唤侍者话那里是国师辜负侍者处那里是侍者辜负国师处有甚么交涉鹅王择乳素非鸭类者箇便是国师用剑刃上事为复只者些子为复别更有在一日问紫璘供奉甚么处来奉曰城南来国师曰城南草作何色奉曰作黄色国师乃问童子城南草作何色童子曰作黄色国师曰只者童子亦可帘前赐紫对御谈玄你道国师说老婆禅拖泥带水得么为复只者些子为复别更有在一日肃宗帝请看戏国师曰檀越有甚心情看戏法云圆通禅师曰且道国师在甚处着X到妙喜敢问诸人且道圆通禅师在甚处着到于斯见得三老相去不远肃宗帝又问如何是十身调御国师直拔向他道檀越蹋毗卢顶上行更问甚么十身调御诸人要见忠国师么只在你眼睛里开眼也蹉过合眼也蹉过既在眼睛里为甚么却蹉过妙喜恁么道亦蹉过不少你更看他有箇无情说法话老汉寻常不曾说今日巳是不识好恶不避口业尽情为诸人抖擞为他雪屈且不得作义理会僧问如何是古佛心国师曰墙壁瓦砾是师云恁么答话若玄妙解路心不绝命根不断大法不明决定不敢如此四楞塌地一棒一喝一挨一拶击石火闪电光却易者般说话却难入作前所谓家活大门户大法性宽波澜阔命根断方能如是僧曰墙壁瓦砾岂不是无情国师曰是僧曰无情还解说法否国师曰常说炽然说无间歇僧曰某甲为甚么不闻国师曰汝自不闻不可妨他闻者也僧曰未审甚么人得闻国师曰诸圣得闻僧曰和尚还闻否国师曰我不闻僧曰和尚既不闻争知无情解说法国师曰赖我不闻我若闻则齐于诸圣汝即不闻我说法僧曰恁么则众生无分也国师曰我为众生说不为诸圣说僧曰众生闻后如何国师曰即非众生师云奇哉你看他转辘辘地不滞在一隅不负他来问赖我不闻我若闻则齐于诸圣汝即不闻我说法你唤作郎当得么不是得诸佛诸祖心髓如何转得你莫唤作无得失者箇X是无得失中有得失有得失中无得失唤作入泥入水骑贼马赶贼队借婆帔子拜婆年难柰何又僧问发心出家本拟求佛未审如何用心即得成佛国师曰无心可用即得成佛师云者僧难容恰如箇鼠黏子相似者箇老子輭顽又撞着者僧輭顽黏住便问无心可用阿谁成佛国师曰无心自成佛成佛亦无心僧曰佛有大不可思议为能度众生若也无心阿谁度众生国师曰无心是真度生若见有生可度者即是有心宛然生灭僧曰今既无心能仁出世说许多教迹岂可虗言国师曰佛说教亦无心僧曰说法无心应是无说国师曰说即无无即说僧曰说法无心造业有心否国师曰无心即无业今既有业心即生灭何得无心僧曰无心即成佛和尚即今成佛未国师曰心尚自无谁言成佛若有佛可成还是有心有心即有漏何处得无心僧曰既无佛可成和尚还得佛用否国师曰心尚自无用从何有僧曰茫然都无莫落断见否国师曰本来无见阿谁道断僧曰本来无见莫落空否国师曰无空可落僧曰有可堕否国师曰空既是无堕从何立僧曰能所俱无忽有人持刀来取命为是有是无国师曰是无僧曰痛否国师曰痛亦无僧曰痛既无死后生何道国师曰无死无生亦无道僧曰既得无物自在饥寒所逼若为用心国师曰饥即喫饭寒即着衣僧曰知饥知寒应是有心国师曰我问汝有心心作何体段僧迟疑良久X觅心与饥寒体段了不可得遂依实供通曰心无体段国师曰汝既知无体段即是本来无心何得言有僧曰山中逢见虎狼如何用心国师曰见如不见来如不来彼即无心恶兽不能加害僧曰寂然无事独脱无心名为何物国师曰名金刚大士师喝一喝云好人不肯做却要屎里卧僧曰金刚大士有何体段国师曰本无形段师云何不早恁么道僧曰既无形段唤何物作金刚大士国师曰唤作无形段金刚大士僧曰金刚大士有何功德国师曰一念与金刚相应能灭殑伽沙劫生死重罪得见殑伽沙诸佛其金刚大士功德无量非口所说非意所陈假使殑伽沙劫住世说亦不可得尽者僧当下大悟如睡梦觉如莲华开似者般底便是金刚圈栗棘蓬你若吞不得透不得不见古人行履处定起谤无疑透得者里方能作大舟航不着此岸不着彼岸不住中流善知识下得者般脚手入得者般窠窟方始为得人师家若不具许多差别眼目如心性解路上得箇入处底定不爱击石火闪电光却爱者般说话又却错做实法会了如一机一境一棒一喝上得箇入处底定不爱者般说话又是错会了真所谓所见不同互有得失教中所谓菩萨见水如甘露天人见水如琉璃凡夫见水是水饿鬼见水如脓血是也或有箇爱高禅底衲子出来道妙喜有如是等见耶即向他道逢人但恁么举所以正法眼藏中收僧问忠国师古德云青X青翠竹尽是法身郁郁黄华无非般若有人不许云是邪说亦有信者云不思议不知若为国师曰此葢普贤文殊境界非诸凡小而能信受皆与大乘了义经意合故华严经云佛身充满于法界普现一切群生前随缘赴感靡不周而恒处此菩提座翠竹既不出于法界岂非法身乎又般若经云色无边故般若亦无边黄华既不越于色岂非般若乎深远之言不省者难为措意又华严座主问大珠和尚曰禅师何故不许青青翠竹尽是法身郁郁黄华无非般若珠曰法身无像应翠竹以成形般若无知对黄华而显相非彼黄华翠竹而有般若法身故经云佛真法身犹若虗空应物现形如水中月黄华若是般若般若即同无情翠竹若是法身翠竹还能应用座主会么主曰不了此意珠曰若见性人道是亦得道不是亦得随用而说不滞是非若不见性人说翠竹着翠竹说黄华着黄华说法身滞法身说般若不识般若所以皆成诤论师云国师主张青青翠竹尽是法身直主张到底大珠破青青翠竹不是法身直破到底老汉将一箇主张底将一箇破底收作一处更无拈提不敢动着他一丝毫要你学者具眼透国师底金刚圈又吞大珠底栗棘蓬具眼者辨得出不具眼者未必不笑宗杲虽参圜悟和尚打失鼻孔元初与我安鼻孔者却得湛堂和尚只是为人时下刃不紧若是说禅病无人过得甞思教中有一段因缘殃崛摩罗X要千人指头作华冠然后登王位巳得九百九十九指唯少一指要断其母指填数佛知其缘熟故往化之殃崛才举意欲下刀取母指时忽闻振钖声遂舍其母指而问佛教化一指曰既是瞿昙在此望施我一指头满我所愿才举刀世尊拽脱便去世尊徐行殃崛急赶不上乃高声叫曰住住世尊曰我住久矣是汝不住殃崛忽然感悟投佛出家佛却令持钵至一长者门其家妇人正值产难长者曰瞿昙弟子汝为至圣当有何法能免产难殃崛曰我乍入道未知此法待我回问世尊却来相报及返具事白佛佛告殃崛汝速去报言我自从贤圣法来未曾杀生殃崛当便奉佛语往彼告之其妇得闻即免产难师云者里使棒使喝掀倒禅床引经教说理事击石火闪电光夜半捉乌鸡得么因请益湛堂和尚才举起此话湛堂曰你爬着我痒处者话是金屎法不会如金会得如屎曰岂无方便湛堂曰我有箇方便只是你刬地不会曰望和尚慈悲湛堂曰殃崛云我乍入道未知此法待问世尊未到佛座下他家生下儿子时如何我自从贤圣法来未曾杀生殃崛持此语未至他家巳生下儿子时如何老汉当时理会不得后因在虎丘看华严经至菩萨登第七地证无生法忍云佛子菩萨成就此忍即时得入菩萨第八不动地为深行菩萨难可知无差别离一切相一切想一切执着无量无边一切声闻辟支佛所不能及离诸諠诤寂X灭现前譬如比丘具足神通得心自在次第乃至入灭尽定一切动心忆想分别悉皆止息此菩萨摩诃萨亦复如是住不动地即舍一切功用行得无功用法身口意业念务皆息住于报行譬如有人梦中见身堕在大河为欲度故发大勇勐施大方便以大勇勐施方便故即便寤吾告窹既寤吾告窹巳所作皆息菩萨亦尔见众生身在四流中为救度故发大勇勐起大精进以勇勐精进故至此不动地既至此以一切功用靡不皆息二行相行皆不现前此菩萨摩诃萨菩萨心佛心菩提心涅槃心尚不现起况复起于世间之心师云到者里打失布袋湛堂为我说底方便忽然现前方知真善知识不欺我真箇是金刚圈须是藏识明方能透得又有箇尊宿唤作洛浦和尚久为临济侍者济每称美之谓之临济门下一只箭子便是欺负人游历罢直往夹山顶卓菴经年夹山知乃修书遣僧驰到洛浦接得便坐却再展手索僧无对浦便打曰归去举似和尚僧回举似夹山山曰者僧看书三日内必来若不看书此人救不得师云古人唤作捞摝人不知书中有甚闲言长语洛浦却吞他钩线三日内果来夹山预令人伺其出菴便烧其居师云只者便是金刚圈浦不顾师云成佛作祖须是者般汉直造夹山方丈不礼拜乃当面叉手而立山曰鸡栖凤巢非其同类出去浦曰自远趋风乞师一接山曰目前无阇梨此间无老僧浦便喝山曰住住且X莫草草怱怱云月是同谿山各异截断天下人舌头即不无阇黎争教无舌人解语师云洛浦却低头思量者一道真言理会不得被夹山噼嵴便打穿了鼻孔遂承嗣夹山后来示众道末后一句始到牢关把断要津不通凡圣须知上流之士不将佛祖见解贴在额头上如灵龟负图自取丧身之本师云他悟后便解明他者一道真言者些子药头不问云门下临济下曹洞下法眼下沩仰下大法若不明各宗其宗各师其师各父其父各子其子只管理会宗旨热大不紧老汉在众中时甞请益一尊宿禅门中说有语中无语无语中有语尊宿为我引证云有语中无语路逢死蛇莫打杀无底篮子盛将归唤者箇作有语中无语又唤作无语中有语如何是有语中无语路逢死蛇莫打杀如何是无语中有语无底篮子盛将归只者一句便具此两义路逢死蛇莫打杀是无语中有语无底篮子盛将归乃是有语中无语谓既是死蛇更不消打杀又云如何是同中有异鹭鸶立雪非同色如何是异中有同明月芦华不似他我如此说时你便会得了却济得甚么事似者般底莫要学大法明后举一丝毫便一时会得恰似殃崛摩罗因缘湛堂说底方便我乍入道也使不着佛有神通也使不着既使不着因甚么生下儿子若向者里见得释迦老子即是殃崛摩罗殃崛摩罗即是释迦老子若也不会释迦自释迦殃崛自殃崛不干产难人家X事乃合掌云即将上来举扬般若所有一言一句契佛契祖底功德奉为计议钱公荐室安人吕氏伏愿出此没彼常为般若之亲姻舍身受身永作菩提之眷属召大众云还委悉么若欲直下便休去莫记我今说底喝一喝下座傅经干请普说师云经干道友妙喜初不相识去岁经由衡阳特来相访一见便如故人葢为信得此段大事因缘及何以故岂不见华严会上智首菩萨问文殊师利菩萨言佛子菩萨云何得无过失身语意业等事文殊答以善用其心则获一切胜妙功德为说行住坐卧四威仪中一百四十大愿谓之无浊乱清净行大功德此功德皆从信地而发故文殊普为巳发信心者作不请友以偈问贤首菩萨曰我今巳为诸菩萨说佛往修清净行仁亦当于此会中演畅修行胜功德贤首菩萨以偈答之其中曰以法威力现世间则获十地十自在亦是说初发心从信地起之义末后善财到毗卢楼阁前弥勒为说一百二十种菩提心亦是此义其中有一种喻曰如狮子王哮吼狮子儿闻皆增勇徤余兽闻之即皆鼠伏佛狮子王菩提心吼应知亦尔诸菩萨闻增长功德有所得者闻皆退散亦是此义既有信根即是成佛基本忽地与现行相应便证阿耨多罗三藐三菩提如释迦老子初在正觉山前举头见明星出现忽然悟道遂乃叹曰奇哉一切众生具有如来智慧德相但以妄X想执着而不证得谓上至十方诸佛下至六道四生含蠢蝡动于我悟处以平等印一印印定更无差别你看黄面老子才悟了便见得如此广大然后兴慈运悲于生死海不着此岸不着彼岸不住中流而能运载此岸众生到于彼岸不住生死中流者箇道理亦不出自家信种所以无尽居士着海眼经题说佛成就云始觉合本之谓佛他虽是箇俗人然却见得彻识得根本谓始觉时从明星上起信忽然觉悟自性本来是佛大地有情更无差别无尽唤作始觉合本觉方始成佛参禅人能恁么辨白得了然后休歇身心识取本来面目不要麤心古圣得了便于得处灭却生灭心亦不住在寂灭地谓之寂灭现前于寂灭地获二殊胜一者上合十方诸佛与佛如来同一慈力二者下合六道众生与诸众生同一悲仰前所云兴慈运悲救拔恶道是也众生为不觉故轮转生死先觉之士若无慈悲如何得众生界空信知佛恩难报今日经干道友请妙喜普说不独为先考承事追修而巳要与现前一众说些禅病故柳子厚以天台教为司南言禅病最多诚哉是言天台智者之教以空假中三观摄一切法教人把本修行禅无文字须是悟始得妙喜自十七岁便疑着此事恰恰参十七年方得休歇未得巳前常自思惟我今巳几岁不知我未託生来南阎浮提时从甚么处来心头黑似漆竝不知来处既不知来处即是生大我百年后死X时却向甚么处去心头依旧黑漫漫地不知去处既不知去处即是死大谓之无常迅速生死事大你诸人还曾恁么疑着么现今坐立俨然孤明历历地说法听法宾主交参妙喜簸两片皮牙齿敲磕脐轮下鼓起粥饭气口里忉忉怛怛在者里说说者是声此声普在诸人髑髅里诸人髑髅同在妙喜声中者箇境界他日死了却向甚处安着既不知安着处则撞入驴胎马腹亦不知生快乐天宫亦不知禅和子寻常于经论上收拾得底问着无有不知者士大夫向九经十七史上学得底问着亦无有不知者离却文字绝却思惟问他自家屋里事十箇有五双不知他人家事却知得如此分晓如是则空来世上打一遭将来随业受报毕竟不知自家本命元辰落着处可不悲哉所以古人到者里如救头然寻师决择要得心地开通不疑生死然有学而知之者有生而知之者那箇是学而知之者如僧问赵州学人乍入丛林乞师指示州云你喫粥了也未僧云喫粥了州云洗钵盂去僧于言下忽然大悟当下休歇便知生死去处妙喜常说不易者僧有力量赵州将一百二十斤檐子一送送在他肩上者僧荷得一气走一百二十里更不回头如将梵位直授凡庸心里便怗怗地兴得慈力运得悲愿此是学而知之者那箇是生而知之者如赵州作沙弥时同本师行脚到南泉值南泉卧次本师礼拜了赵州方礼拜南泉问云近离甚处X州云近离瑞像泉云还见瑞像么州云瑞像则不见面前只见卧如来南泉遂起问你是有主沙弥无主沙弥州云是有主沙弥泉云那箇是你主若是如今禅和家便近前弹指打箇圆相喝一喝拍一拍拂袖便行放出者般恶气息你看他赵州缓缓地近前道孟春犹寒伏惟和尚尊候万福泉乃唤维那云此沙弥别处安排次日却来问如何是道南泉也不行棒也不下喝也不谈玄也不说妙也不牵经也不引论也不举古人公案亦不说事亦不说理只实头向他道平常心是道为他赵州巳理会得平常心了便却问还假趣向也无泉云拟向即乖州云不拟争知是道泉云道不属知不属不知知是妄觉不知是无记若真达不疑之道犹如太虗廓然荡豁岂可于中彊是非耶赵州于言下千了百当南泉道道不属知不属不知圭峯谓之灵知荷泽谓之知之一字众妙之门黄龙死心云知之一字众祸之门要见圭峯荷泽则易要见死心则难到者里须是具超方眼说似人不得传与人不得所以圜悟先师说赵州禅只在口脣皮上难柰他何如善用兵者不赍粮行就你水草粮食又杀了你有一秀才问佛不违众生愿是否州云是才云弟子欲就和尚手中乞取拄杖得否州云君子不夺人所好才云某甲不是君子州云老僧亦不是佛又一僧问如何是祖师意州乃敲禅床脚僧云莫只者便是否州云是则脱取去又一僧问诸方X尽向口里道和尚如何示人州以脚跟打火炉示之僧云莫便是也无州云恰认得老僧脚跟又僧问如何是赵州州云东门南门西门北门僧云某甲不问者箇州云你问我赵州聻又僧问如何是道州云墙外底僧云某甲不问者箇道州云你问那箇道僧云某甲问大道州云大道通长安你不得作无事会不得作玄妙会不得作奇特会不得作平常会赵州不在无事上不在玄妙上不在奇特上不在平常上毕竟在甚么处具眼者辨取者老汉有时云未出家被菩提使出家后使得菩提汝诸人被十二时使老僧使得十二时又云佛之一字吾不喜闻佛之一字尚不喜闻达磨灼然是甚老臊胡十地菩萨是担粪汉等妙二觉是破凡夫菩提涅槃是系驴橛十二分教是鬼神簿拭疮脓纸四果三贤初心十地是守古冢鬼你既不到者箇田地是事理会不得也学人麤走大步便把一句子禅要祗对人且不是者箇道理所以妙喜室中常问禅和子唤作竹篦则触不唤作竹篦则背不得下语不得无语不得思量不得卜度不得拂袖便行一切总不得你便夺却竹篦我且许你夺却我唤作拳头则触不唤作拳头则背你又如何夺更饶你道箇请和尚放下着我且放下着我唤作露柱则触不唤作露柱则背你又如何夺我唤作山河大地则触不唤作山河大地则背你又如何夺有箇舟峯长老云某看和尚竹篦子话如籍没却人家X财产了更要人纳物事妙喜曰你譬喻得极妙我真箇要你纳物事你无从所出便须讨死路去也或投河赴火𢬵得命方始死得死了却缓缓地再活起来唤你作菩萨便欢喜唤你作贼汉便恶发依前只是旧时人所以古人道悬崖撒手自肯承当绝后再甦欺君不得到者里始契得竹篦子话复说偈云佛之一字尚不喜有何生死可相关当机觌面难回互说甚楞严义八还悦禅人请普说僧问临济示众云有时夺人不夺境有时夺境不夺人有时人境两俱夺有时人境俱不夺如何是夺人不夺境师云三千里外绝誵讹进云如何是夺境不夺人师云拔出眼中楔进云临济道煦日发生铺地锦婴孩垂发白如丝未审与和尚答底是同是别师云咬人屎橛不是好狗进云王令巳行天下徧将军塞外绝烟尘时如何师云适来犹自可而今更郎当问十方薄伽梵一路涅槃门未审王氏今日是生耶是死耶师云生耶死耶进云今古应无坠分明在目前师云抽却脑后箭进云只如十二时中不依倚一物人来师还接否师云唤甚么作一物进云不可重说偈言师云碍塞杀人乃云生耶死耶非得非失不道不道有理有事若向有理有事处得箇入处只在教乘里头出头没若于非得非失处得箇入处敢保诸人十二时中未有安身立命处既未有安身立命处则不知王氏落处若知得王氏落X处即知自已安身立命处且道王氏即今是生耶是死耶是不生耶是不死耶若道不生争柰死何若道不死争柰生何若道亦生亦死又是戏论说若道非生非死又是相违说直饶离四句绝百非直下如明镜当台明珠在掌胡来现胡汉来现汉当人各各脚跟下净倮倮明历历生死如梦幻空华去来如浮云水月犹未是彻头处纵饶如实见得昔日之生本不曾生今日之灭本不曾灭亦是无梦说梦何以故生而不生镜里之形灭而不灭水中之月正当恁么时那里是王氏出身处若委悉得去王氏只今与诸人把手共行同入如来大寂灭海其或未然有寒暑兮促君寿有鬼神兮妬君福复云者箇是近悦上座为母王氏请妙喜老汉说法底意旨且法作么生说不见道法不可见闻觉知若行见闻觉知是则见闻觉知非求法也见闻觉知既不可以入道莫是不见不闻不觉不知便是么良久高声云更是箇甚么妙喜尽力说只说得到者里此事决定不在言语上所以从上诸圣次第出世各各以善巧方便忉忉怛怛唯恐人泥在言语上若在言语上一大藏教五千四十八卷说权说实说有说无说顿说渐岂是无言说因甚么达磨西来却言单传心印不立文字语言直指人心见性成佛因何不说传玄传妙传言传语只要当人各各直下明自本心见自本性事不获巳说箇心说箇性巳大段狼籍了也若要拔得生死根株尽X切不得记我说底纵饶念得一大藏教如缾泻水唤作运粪入不名运粪出却被者些子障却自己正知见不得现前自己神通不能发现只管弄目前光影理会禅理会道理会心理会性理会奇特理会玄玅天似掉棒打月枉费心神如来说为可怜愍者古人凡有一言半句设一箇金刚圈栗棘蓬教伊吞教伊透若是箇英灵独脱出情尘超理性者金刚圈栗棘蓬是甚么弄猢狲家具祭鬼神茶饭葢你不能一念缘起无生只管一向在心意识边作活计才见宗师动口便向宗师口里讨玄讨妙却被宗师倒翻筋斗自家本命元辰依旧不知落处脚跟下黑漫漫依前只是箇漆桶只如适来上座问夺人不夺境一段话只知册子上念将来如法答他又理会不得问一段未了又问一段恰如村人打传口令相似我今不惜口业为你诸人葛藤註解一徧临济一日示众云有时夺人不夺境有时夺境不夺人有时人境两俱夺有时人境俱不夺会么良久左右顾视便下座者箇便是金刚王宝剑我昨日说底将蜈蚣毒蛇蝎子并诸杂毒贮在一瓮里你试将手就中拈一箇不毒底出来看若拈得出不妨于此事有少分相应若拈不出自是你根性迟钝夙无灵骨也怪妙喜不得临济当时道者几句闲言长语面目现在自是你不会看得出你若领得此意自从胡乱后三十年不少盐酱钟楼上念赞床脚下种菜之类不着问人一一自知X下落古人垂箇方便岂是闲开口须知烂泥里有剌当时有箇克符道者理会得临济意便出来问如何是夺人不夺境临济当时不知那里得许多闲言长语鬬凑得恰好便道煦日发生铺地锦婴孩垂发白如丝诸人还会么煦日发生铺地锦是境婴孩垂发白如丝是人此两句一句存境一句夺人克符又作颂曰夺人不夺境缘自带聱讹师云有甚么聱讹拟欲求玄旨思量反责么师云诬人之罪骊珠光灿烂蟾桂影婆娑师云何不早恁么道觌面无差互还应滞网罗师云依稀似曲才堪听又被风吹别调中此颂大槩在骊珠光灿烂蟾桂影婆娑之上葢此两句是境学者问不夺境拟欲求玄旨思量反责么大意只是不可思量拟议思量拟议者人也蹉却觌面相呈一着子即被语言网罗矣克符此颂专明煦日发生铺地锦所以有骊珠光灿烂蟾桂影婆娑之句乃是存境而夺人故曰觌面无差互还应滞网罗夺人之义醍醐毒药一道而行具眼者方能辨别又问如何是夺境不夺人答云王令巳行天下徧将军塞外绝烟尘师云王令巳行天下徧是夺了境将军塞外绝烟尘是存人而不夺颂曰夺境不夺人寻言何处真师云也须闲处作隄防问禅禅是妄究理理非亲师云好事不如无日照寒光澹山遥翠色新师云贫儿思旧债直饶玄会得也是眼中尘师云自起自倒你要会日照寒光澹山遥翠色新么此两句是境直X饶玄会得也是眼中尘便夺了也其余人境两俱夺人境俱不夺尽是依语就学家问处答又问如何是人境两俱夺答云并汾绝信独处一方便有人境两俱夺面目颂曰人境两俱夺从来正令行师云巳落第二不论佛与祖那说圣凡情师云买石得云饶拟犯吹毛剑还如值木盲师云识法者惧进前求妙会特地斩精灵师云前箭犹轻后箭深正令既行不留佛祖到者里进之退之性命都在师家手里如吹毛剑不可犯其锋又问如何是人境俱不夺答云王登宝殿野老讴歌颂曰人境俱不夺思量意不偏师云会么是法住法位主宾言不异师云世间相常住问答理俱全师云添一毫不得减一毫不得蹋破澄潭月师云犹有者箇在穿开碧落天师云劳而无功不能明妙用师云动着即错沦溺在无缘师云却依旧处着者箇是适来上座请益底公案谓之四料拣你若要分明理会得临济意但向他当时垂示处看如何看山僧有时夺人不夺境有时夺境不夺人有时人境两俱夺有时人境俱不夺若恁么便是你若作山僧有时夺人不夺境有时夺境不夺人有时人境两俱夺有时人境俱不夺便不是了也所以五祖师翁有言如何是祖师西来意庭前栢树子恁么会便不是了也如何是祖师西来意庭前栢树子恁么会方始是你诸人还会么者般说话莫道你诸人理会不得妙喜也自理会不得我此门中无理会得理会X不得蚊子上铁牛无你下觜处须信古人垂慈则有法无法不垂慈道眼未开大法未明岂免向他人口里觅禅觅道觅玄觅妙觅得了唯恐人知及至说时又恐说尽了末后无可说者箇是无限量底法你以有限量心拟穷他落处且莫错只如世尊在灵山会上百万众前拈华普示独迦叶破颜微笑何曾怕人知又何曾密室里传授来我者里禅许你众人闻不许你众人会如上所解註者四料拣你诸人齐闻齐会了临济之意果如是乎若只如是临济宗旨岂到今日你诸人闻妙喜说得落将谓止如此我实向你道此是第一等恶口若记着一箇元字脚便是生死根本也你诸人诸方学得底玄中又玄妙中又妙是甚么屎禅一向𡎺在皮袋里将谓实有恁么事莫错诸上座你真箇要参妙喜禅尽将诸方学得底扫向他方世界百不知百不会虗却心来共你理会复说偈云无诸比丘名近悦为母王氏请普说妙喜便登曲彔床忉忉怛怛恣饶舌从来法本离言诠不假思量与分别说甚地狱及天堂四圣六凡俱泯绝纵有魔王欲作难金刚宝剑当头截王氏养子要参禅只者一念永不灭弹指顿明诸法门释迦弥勒齐超越还如涂毒鼓当轩一击闻之皆脑裂无边烦恼悉蠲除夙业旧殃汤沃雪末后一句为重宣凝然万里一条铁喝一喝下座孙通判请普说师云说法不应时总是非时语所以X道未离兜率巳降王宫未出母胎度人巳毕李长者着华严论乃云此经决定是佛成道十日后说初于正觉山前从定而起因见明星忽然悟道便见自已本来面目信知时节若至其理自彰妙喜常思无量居士者一箇人不知几百生中学般若来今生如此得大受用所註清净海眼经说六成就谓如是我闻一时佛在云理无不如之谓是事无不是之谓如自来不曾有人如此说葢为他见彻释迦老子骨髓所以取之左右逢其原佛初生下一手指天一手指地云天上天下惟我独尊所以云三界独尊之谓我所谓我者非人我之我如孟子所谓万物皆备于我也心动十方之谓闻葢世间人皆以耳闻一切音声唯普贤菩萨乃以心闻故经云心闻洞十方生于大因力多之所宗之谓一且如现前一千大众从首座数起自一而之百自百而之千所以言一者多之所宗也一之所起之谓时者箇时便是妙心居士请妙喜为大众说法之时也当知此时能该括十方三世乃至尘沙诸佛六道四生若凡若圣若草若木若有情若无情乃以拂子击禅床一下云尽向者里成等正觉无出此时也又云始觉合本之谓佛言以如今始觉合于本觉往往邪师辈以无言默然为始觉以威音王那畔为本觉固非此理既非此理何者是觉若全是觉岂更有迷若谓无迷争柰释迦老子于明星现时忽然便觉知得自家本命元辰元来在者里所X以言因始觉而合本觉如禅和家忽然摸着鼻孔便是者箇道理然此事人人分上无不具足昨日因与妙心居士说令叔尚书文章学问可谓儒林宗工但闻于此道自以为难往往士大夫只知所谓佛者千劫学威仪万劫修相好乃至三大阿僧祇劫修而后成云何博地凡夫现行无明为富贵所折困何时与道相应才作是念是于心意识中便推出一座须弥山一障障了道眼不能明见本地风光本来面目正所谓所知不是障是障障所知近世士大夫多作此见如韩子苍与某在临川鼻孔厮拄着半年亦不自信每言此一段事吾辈但知归向则可如何便要入手亦是自作障难或者更错会先佛所言大通智胜佛十劫坐道场佛法不现前不得成佛道谓佛道之难成如此殊不知一念普观无量劫无去无来亦无住如是了知三世事超诸方便成十力释迦老子才瞥地后便言奇哉一切众生具有如来智慧德相但以妄想执着而不证得所谓妄想执着者正说着今时士大夫病痛先德所以指示一切人脚跟下无不圆成无不具足故有父不可以传子臣不可以献君之说葢使自证自悟匪从人得所以不坏假名而谈实相肇法师云寂兮寥兮宽兮廓兮分兮别兮上则有君下则有臣父子亲其居尊卑异其位起教叙其因然后国分其界人部其家各守其位岂非是法住法位世间相常住者耶佛不云乎应以佛身得度者X即现佛身而为说法应以宰官身乃至长者居士婆罗门比丘比丘尼身得度者悉现其身而为说法又曰应眼时若千日万象不能逃影质应耳时若幽谷大小音声无不足法门既如此殊胜柰何学者多不向此时节领览乃尔自生退屈正是不信自殊胜甘为下劣人若是灵利汉便向者里提得去方知道一尘才起大地全收一毛头狮子百亿毛头现千头万头但识取一头且那箇是一头不见南台和尚闻版声有颂云善哉三下版知识尽来参既善知时节吾今不再三复以拂子击禅床一下云适来所谓尽向者里成等正觉是真实义所以韶国师云如来于一切处成等正觉于刀山剑树上成等正觉于镬汤鑪炭里成等正觉于棒下成等正觉于喝下成等正觉然虽如是如人饮水冷煖自知岂不见善财童子至毗卢者那大楼阁前举体投地从地而起作是念言此大楼阁是解空无相无愿者之所住处是于一切法无分别者之所住处是以一劫入一切劫以一切劫入一劫而不坏其相者之所住处是以一佛入一切佛以一切佛入一佛而不坏其相者之所住处乃至不着一切世间窟宅者之所住处何谓世间窟宅便是于无上道自作障难者若执一切世间窟宅不能舍离则吾辈所谓长老者亦莫住院一向杜绝世故乃可得行此道如此则是坏世间相而谈实相何道之有常爱东坡为文章庶几达道者也纵使未至X于道而语言三昧实近之矣人谓是五祖戒和尚后身而不知以何因缘中忘此意第亦暂时不着便者观其作维摩画像赞从始至终不死在言下其词曰我观众工工一师人持一药疗一病风劳欲寒气欲煖肺肝胃肾更相克挟方储药如丘山卒无一药堪施用有大医王拊掌笑谢遣众工病随愈言其医王遣去众医曰尔辈用药都无是处众工既去其病随愈或问医王君以何药而病捐乎曰不出众工之所用者但彼不善用耳故曰问大医王以何药还是众工所用者我观三十二菩萨各以意谈不二门而维摩诘默无语三十二义一时堕我观此义亦不堕维摩初不离是说者箇虽是死蛇解弄却活若彼三十二人所论真箇负堕时即是无言胜有言情知古人之意决不如此所以立箇喻云譬如油蜡作灯烛不以火点终不明忽见默然无语处三十二说皆光燄佛子若读维摩经当作是念为正念我观维摩方丈室能受九百万菩萨三万二千师子座皆悉容受不迫窄经中所载此是维摩居士不思议大解脱神通之力所以借座灯王取饭香积断取妙喜世界如陶家轮如持鍼锋举一枣叶葢真实之理不可以智知不可以识识故曰又能分布一钵饭餍饱十方无量众断取妙喜佛世界如持鍼锋一枣叶云是菩萨不思议住大解脱神通力我观石子一处士麻鞵破帽露两肘能使笔端出维摩神力又过维摩诘若言此X画无实相毗耶城中亦非实佛子若见维摩像应作是观为正观此是东坡说底禅岂不是言语到若非前世熏习得来争解恁么道所以妙喜之意亦欲尚书公于此事信得及妙心居士请持此语举归似令叔恐因妙喜之言直下信得及异日忽然喷地一发便乃截生死流据祖佛位做箇出世间没量大人始不负妙喜相期之意妙心居士近日画得入定观音且以妙喜昔年所作赞题其上葢在衡阳时因道友蔺庭彦所请当年信意一笔写成与维摩赞言语虽不同大意相似曰世间种种音声相众以耳听非目覩一切音声须以耳听观音却以眼观故曰唯此大士眼能观如何见得曰瞑目谛观为佛事到者里便转了曰于眼境界无所取眼境界既取不得即眼界寂灭眼界既寂灭不可耳界不寂灭所以云耳鼻舌身意亦然善哉心洞十方空六根互显如是义观音菩萨以眼闻而普贤菩萨以心闻即此是互显之义所谓互显者眼处作耳处佛事耳处作鼻处佛事鼻处作舌处佛事舌处作身处佛事身处作意处佛事于意界中作无量无边广大佛事得恁么受用自在了眼依旧观色耳依旧听声乃至鼻舌身意一一依本分故曰眼色耳声鼻齅香身触意思无差别适来所谓是法住法位世间相常住是也当以此观如是观取此为实成妄想到者里又转了曰若离妄想取实法展转惑乱失本心本心既失随颠倒不见大士X妙色身云何颠倒眼见色随色转耳闻声随声转是谓众生颠倒迷已逐物以逐物故不见大士妙色身无眼耳鼻舌身意此乃教有明文眼耳鼻等既无其体互显之义依何而立故曰互显之义亦寂灭亦无大士妙色身亦无种种音声相佛子能作如是观永离世间生死苦大凡文字须教说得行若说不行不成文章适来因论时节因缘所以说善财方立于楼阁之前早巳赞叹许多殊胜之事然未能得入乃白弥勒菩萨言唯愿大圣开楼阁门令我得入时弥勒菩萨前诣楼阁弹指出声其门即开命善财入善财心喜入巳还闭闭时如何便是观音入流亡所底消息然后善财于楼阁中见百亿四天下百亿兜率陀天一一皆有弥勒菩萨降神诞生游行七步观察十方现为童子居处宫殿为一切智出家苦行降伏诸魔成等正觉梵王劝请转正法轮升天宫殿而演说法劫数寿量众会庄严所净国土所修行愿住持教法皆悉不同善财非但见弥勒菩萨一周佛事又自见其身住彼一切诸如来所亦见于彼一切众会一切佛事以海印三昧一印印定更无秋毫以为透漏既见如是无量殊胜一切庄严自在境界巳弥勒菩萨即摄神力入楼阁中又弹指作声告善财言善男子起法性如是此是菩萨知诸法智因缘聚集所现之相如是自性如幻如梦如影如像悉不成就尔时善财闻弹指声从三昧起于此时节忽然打失布袋X然后弥勒示以如上境界无有去处亦无住处非寂非常远离一切师召大众云既是来无所从去无所至则云门大师手中扇子𨁝跳上三十三天筑着帝释鼻孔东海鲤鱼打一棒雨似盆倾又有甚么过当知者箇时节具无量广大智慧门无量神通门无量言词门无量不可说又不可说一切佛菩萨自在受用门诸人若能如是信如是入方知先圣道过去一切劫安置未来今未来现在劫回置过去世乃喝一喝云若不喝住打葛藤直到明朝击禅床下座列祖提纲录卷第十五列祖提纲录X卍XXX列祖提纲录卷第十六武林十八㵎理安禅寺住持娄东行悦集檀越特请普说大慧杲禅师钱计议请普说师云法不可见闻觉知若行见闻觉知是则见闻觉知非求法也既离见闻觉知外却唤甚么作法到者里如人饮水冷煖自知除非亲证亲悟方可见得若实曾证悟底人拈起一丝毫头尽大地一时明得今时不但禅和子便是士大夫聪明灵利博极群书底人箇箇有两般病若不着意便是忘怀忘怀则堕在黑山下鬼窟里教中谓X之昏沉着意则心识纷飞一念续一念前念未止后念相续教中谓之掉举不知有人人脚跟下不沉不掉底一段大事因缘如天普葢似地普擎未有世界早有此段大事因缘世界坏时此段大事因缘不曾动着一丝毫头往往士大夫多是掉举而今诸方有一般默照邪禅见士大夫为尘劳所障方寸不宁怗便教他寒灰枯木去一条白练去古庙香炉去冷湫湫地去将者箇休歇人你道还休歇得么殊不知者箇猢狲子不死如何休歇得来为先锋去为殿后底不死如何休歇得此风往年福建路极盛妙喜绍兴初入闽住庵时便力排之谓之断佛慧命千佛出世不通忏悔彼中有箇士人郑尚明极聪明教乘也理会得道藏也理会得儒教则故是也一日持一片香来妙喜室中怒气可掬声色俱厉曰昂有一片香未烧在欲与和尚理会一件事只如默然无言是法门中第一等休歇处和尚肆意诋诃昂心疑和尚不到者田地所以信不及且如释迦老子在摩竭提国三七日中掩室不作声岂不是佛默然毗耶离城三十二菩萨各说不二法门末后维摩诘无语文殊赞善岂不是菩萨默然须菩提在巖中宴坐无言无说岂不是声闻默然天帝释见须菩提在巖中宴坐乃雨华供养亦无言说岂不是凡夫默然达磨游梁历魏少林冷坐九年岂不是祖师默然鲁祖见僧便面壁岂不是宗师默然和尚因甚么却力排默照以为邪X非妙喜曰尚明你问得我也是待我与你说我若说不行却烧一炷香礼你三拜我若说得行却受你烧香礼拜我也不与你说释迦老子及先德言句我即就你屋里说所谓借婆帔子拜婆年乃问你曾读庄子么曰是何不读妙喜曰庄子云言而足终日言而尽道言而不足终日言而尽物道物之极言默不足以载非言非默义所有极我也不曾看郭象解并诸家解註只据我杜撰说破你者默然岂不见孔夫子一日大惊小怪曰参乎吾道一以贯之曾子曰唯你措大家才闻箇唯字便来者里恶口却云者一唯与天地同根万物一体致君于尧舜之上成家立国出将入相以至启手足时不出者一唯且喜没交涉殊不知者箇道理便是曾子言而足孔子言而足其徒不会却问曰何谓也曾子见他理会不得却向第二头答他话谓夫子之道不可无言所以云夫子之道忠恕而巳矣要之道与物至极处不在言语上不在默然处言也载不得默也载不得公之所说尚不契庄子意何况要契释迦老子达磨大师意耶你要理会得庄子非言非默义有所极么便是云门大师拈起扇子云扇子𨁝跳上三十三天筑着帝释鼻孔东海鲤鱼打一棒雨似倾盆你若会得云门者箇说话便是庄子说底曾子说底孔子说底一般渠遂不作声妙喜曰你虽不语心未伏在然古人决定不在默然处坐地明矣你适来举释迦掩室维摩默然且看X旧时有箇座主唤作肇法师把那无言说处说出来与人云释迦掩室于摩竭净名杜口于毗耶须菩提唱无说以显道释梵绝听而雨华斯皆理为神御故口以之而默岂曰无辩辩所不能言也者箇是理与神忽然相撞着不觉到说不得处虽然不语其声如雷故云岂曰无辩葢辩所不能言也者里世间聪明辩才用一点不得到得恁么田地方始是放身舍命处者般境界须是当人自证自悟始得所以华严经云如来宫殿无有边自然觉者处其中此是从上诸圣大解脱法门无边无量无得无失无默无语无去无来尘尘尔剎剎尔念念尔法法尔只为众生根性狭劣不到三教圣人境界所以分彼分此殊不知境界如此广大却向黑山下鬼窟里默然坐地故先圣诃为解脱深坑是可怖畏之处以神通道眼观之则是刀山剑树镬汤炉炭里坐地一般座主家尚不滞在默然处况祖师门下客却道才开口便落今时且喜没交涉尚明不觉作礼妙喜曰公虽作礼然更有事在至晚间来入室乃问他今年几岁曰六十四又问你六十四年前从甚么处来渠开口不得被我将竹篦噼嵴打出去次日又来室中曰六十四年前尚未有昂在如何和尚却问昂从甚么处来妙喜曰你六十四年前不可元在福州郑家只今者听法说法一段历历孤明底未生巳前毕竟在甚么处曰不知妙喜曰你若不知便是生大今生且限百岁百岁后X你待飞出三千大千世界外去须是与他入棺材始得当尔之时四大五蕴一时解散有眼不见物有耳不闻声有箇肉团心分别不行有箇身火烧刀斫都不觉痛到者里历历孤明底却向甚么处去曰昂也不知妙喜曰你既不知便是死大故曰无常迅速生死事大便是者箇道理者里使聪明也不得记持也不得我更问你平生做许多之乎者也腊月三十日将那一句敌他生死须是知得生来死去处分晓始得若不知即是愚人渠方心伏从此遂救他不坐在无言无说处肯来者下做工夫今日一会同此听法须知人人有此一段大事因缘亘古亘今不变不动也不着忘怀也不着着意但自时时提撕妄念起时亦不得将心止遏止动归止止更弥动只就动止处看箇话头便是释迦老子达磨大师出来也只是者箇僧问赵州狗子还有佛性也无州云无你措大家多爱穿凿说道者箇不是有无之无乃是真无之无不属世间虗豁之无恁么说时还敌得他生死也无既敌他生死不得则未是在既然未是须是行也提撕坐也提撕喜怒哀乐时应用酬酢时总是提撕时节提撕来提撕去没滋味心头恰如顿一团热铁相似那时便是好处不得放舍忽然心华发明照十方剎便能于一毛端现宝王剎坐微尘里转大法轮汝等诸人闻恁么说话往往心里道妙喜老汉摇脣鼓舌说得也相似不知他肚里如何须知妙喜说得底X便是行得底更无两般所以西天第十三祖迦毗摩罗尊者欲求一弟子继绍祖位谓深山穷谷中必有高人居止因往求之故知非但弟子求师切师求弟子亦切遂入山果见一人出迎曰深山孤寂龙蠎所居大德至尊何枉神足祖曰吾非至尊来访贤者彼默念曰此师得决定性明道眼否是大圣继真乘否祖曰汝虽心语吾巳意知但办出家何虑吾之不圣彼闻巳悔谢于是投祖出家即第十四祖龙树是也今时学道者多不自疑却疑他人所以道大疑之下必有大悟且道悟得箇甚么良久云我不敢轻于汝等汝等皆当作佛下座礼侍者断七请普说僧问和尚室中道唤作竹篦则触不唤作竹篦则背不得下语不得无语遂以坐具打地一下云学人为蛇画足却请和尚头上安头师云自起自倒得人憎进云也要和尚相委悉师云切忌革里动指头进云还有为人处也无师云无进云却较些子师云换却你眼睛乃云唤作竹篦则触不唤作竹篦则背不得下语不得无语不得思量不得拟议当恁么时释迦老子达磨大师虽有鼻孔直是无出气处还委悉么遇贵则贱遇贱则贵若向贵贱处着到更须买草鞵行脚始得所以道不可以有心求不可以无心得不可以语言造不可以寂默通虽然如是如天普葢似地普擎全放全收全杀全活妙喜恁么道也不离者箇消息正如适来禅客以坐具X打地一般乃拍禅床一下云且道明甚么边事斯辰比丘了贤为近礼侍者将俗家寄来衣物估唱请老汉举扬宗旨庄严报地可惜者兄弟方始于竹篦子话有箇发明处而今巳是说前年话一日问他唤作竹篦则触不唤作竹篦则背如何渠答不得却曰望和尚为某作箇方便指示山僧向他道你是福州人我说箇喻子向你如将名品茘枝和皮殻一时剥了以手送在你口边只是你不解吞渠闻之不觉失笑曰和尚吞着即祸事过得几时又问他前日吞了底荔枝只是你不知滋味渠曰若知滋味转见祸事我爱他者两转语所谓从门入者不是家珍信知宗师家无实法与人且如世间工巧技艺有样子便做得若是者一解须是自悟始得得之于心应之于手若未得箇安乐处一向求知见覔解会者般杂毒才入心如油入面永取不出纵取得出亦费料理此事如青天白日元无障碍却被者些杂毒障却所以于法不得自在老汉常爱真净和尚道如今人多是得箇身心寂灭前后际断休去歇去一念万年去似古庙里香炉去冷湫湫地去便为究竟殊不知却被比胜妙境界障蔽自已正知见不能现前神通光明不能发露或又执箇一切平常心是道以为极则天是天地是地山是山水是水僧是僧俗是俗大尽三十日小尽二十九凡百施为须要平常一路子以为稳当定将去合将去更不敢别移一步怕堕坑落堑长时X一似双盲人行路一条拄杖子寸步抛不得紧把着凭将去步步依倚一日若道眼豁开顿觉前非抛却杖子撒开两手十方荡荡七纵八横东西南北无可不可到者里方得自在如今人能有几箇放得杖撒得手昔因真净和尚新开语录其时我老和尚在五祖堂中作首座五祖一日廊下见僧把一册文字祖曰你手中是甚文字僧曰是真净和尚语录祖遂取读即赞叹曰惭愧末世中有恁地尊宿乃唤首座我老和尚时在后架洗韈闻唿狠忙走出来祖曰我得一本文字不可思议所谓善说法要你试看休去歇去一念万年前后际断诸方如今有几箇得到者田地他却唤作胜妙境𢌿旧时宝峯有箇广道者便是者般人一箇浑身都不理会都不见有世间事世间尘劳昧他不得虽然恁么却被者胜妙境界障却道眼须知到一念不生前后际断处正要尊宿如水潦和尚因採藤次问马祖曰如何是祖师西来意祖曰近前来向你道水潦才近前马祖当胷一蹋蹋倒水潦忽然大悟不觉起来呵呵大笑祖曰你见箇甚么道理潦曰百千法门无量妙义只向一毛头上便识得根源去者箇教中谓之入流亡所所入既寂动静二相了然不生才得箇入处便亡了定相定相既亡不堕有为不堕无为动静二相了然不生便是观音入理之门他既悟了便打开自巳库藏运出自巳家珍乃曰百千法门无量妙义只向一毛头上便识得X根源去又呵呵大笑马祖知他巳到者箇田地更不釆他亦无后语后来住水潦庵禅和家来参他有百十众才举扬便卖弄者一蹋云自从一喫马师蹋直至而今笑不休渠又何曾有峯峦叠翠㵎水潺湲岸柳含烟庭华笑日鸎啼乔木蝶舞芳丛底说话来只道自从一喫马师蹋直至而今笑不休者箇便是第一箇入流亡所动静二相了然不生底样子又不见云门问洞山近离甚处山曰查渡门曰夏在甚处山曰湖南报慈门曰几时离彼山曰八月二十五门曰放你三顿棒古人淳朴据实祇对自言我此回实从查渡来有甚么过便道放我三顿棒大丈夫汉须共者老汉理会始得至明日便去问曰昨日蒙和尚放三顿棒未审过在甚么处门曰饭袋子江西湖南便恁么去洞山忽然大悟更无消息可通亦无道理可拈出只礼拜而巳既悟了便打开自巳库藏运出自巳家珍乃曰他后向无人烟处住箇草庵不蓄一粒米不种一茎菜接待十方往来尽与伊出却钉拔却楔拈却炙脂帽子脱却鹘臭布衫教伊洒洒地作箇衲僧岂不俊哉云门曰你身如椰子大开得许大口者箇是第二箇入流亡所动静二相了然不生底样子又鼓山晏国师在雪峯多年一日雪峯知其缘熟忽起搊住曰是甚么晏释然了悟唯举手摇曳而巳峯曰子作道理耶晏曰何道理之有后来杨大年收在传灯录中谓之亡其了心此是第三箇入流亡所X动静二相了然不生底样子又灌谿和尚一日见临济济下绳床才擒住谿便云领领者箇是第四箇入流亡所动静二相了然不生底样子者箇说似人不得传授人不得老汉十七年参也曾零零碎碎悟来云门下也理会得些子曹洞下也理会得些子只是不能得前后际断后来在京师天宁见老和尚陞堂举僧问云门如何是诸佛出身处门曰东山水上行若是天宁即不然如何是诸佛出身处薰风自南来殿阁生微凉向者里忽然前后际断譬如一綟乱丝将刀一截截断相似当时通身汗出虽然动相不生却坐在净倮倮处得一日去入室老和尚曰也不易你到者箇田地可惜你死了不能活不疑言句是为大病不见道悬崖撒手自肯承当绝后再甦欺君不得须信有者箇道理老汉自言我只据如今得处巳是快活更不能理会得也老和尚却令我在择木寮作不𣯛务侍者每日同士大夫须得三四回入室只举有句无句如藤倚树才开口便道不是如是半年间只管参一日同诸官员在方丈药石次我只把箸在手都忘了喫食老和尚曰者汉参得黄杨木禅却倒缩去我遂说箇譬喻曰和尚者箇道理恰如狗看着热油铛相似要䑛又䑛不得要舍又舍不得老和尚曰你喻得极好只者箇便是金刚圈栗棘蓬一日因问老和尚见说和尚当时在五祖曾问者箇话不知五祖和尚如何答和尚不肯说老汉曰和尚当时X不可独自问须对大众前问如今说又何妨老和尚乃曰我问有句无句如藤倚树时如何祖曰描也描不成画也画不就又问忽遇树倒藤枯时如何祖曰相随来也老汉才闻举便理会得乃曰某会也老和尚曰只恐你透公案未得老汉曰请和尚举老和尚遂连举一络索誵讹公案被我三转两转截断如箇大平无事时得路便行更无滞碍老和尚曰如今方知道我不谩你我既会了却倒疑着几箇禅头乃问老和尚老和尚曰我箇禅如大海相似是你将得箇大海来倾取去始得若只将得钵盂来盛得些子去便休是你器量只如此教我怎柰何能有几箇得到你田地旧时只有一箇璟上座与你一般只是死了过得几时便举我立僧后来在云居首座寮夜间常与兄弟入室老和尚爱来听有时入室了却上方丈见老和尚同在火炉头坐老和尚曰或有箇禅和子得似老僧你又如何支遣老汉曰何幸如之正如东坡说作刽子得一箇肥汉剐我却倒与老和尚入室被我拶得上壁老和尚呵呵大笑思量者老和尚粉骨碎身亦未能报得因礼上座闻老汉举福州人喫茘枝有箇瞥地处所以说到者里者兄弟在丛林中规行矩步无衲子之过可惜尺头短然打箇筋斗出来决定昧他不得有一则古话举似大众教中道吾不见时何不见吾不见之处若见不见自然非彼不见之相若不见吾不见之地自然非物云何非汝后X来湛堂和尚颂曰老胡彻底老婆心为阿难陀意转深韩干马嘶青草渡戴嵩牛卧绿杨阴妙喜亦有箇颂子虽不甚文彩却不在湛堂之下荒田无人耕耕着有人争无风荷叶动决定有鱼行念诵提纲圆悟勤禅师看藏经上堂祥烟缭绕瑞气氤氲公案现成有谁扣击乃云尘中大经卷莫测津涯聪慧净眼人始能拈出直得义天性海若帝网交罗智照神光如洪炉勐𦦨今日幸遇皇风荡荡帝道平平有大心檀越为汝发机使诸人各各八字打开直得霞绦展处玉牒舒时文彩巳彰各宜荐取且不落文墨一句作么生道一堂风冷淡千古意分明祖师会上堂千圣顶𩕳上可容剎海衲僧命脉中不许真机更通一线路以佛现祖从祖证佛印印无差机机圆证灵山拈花示众建立此箇宗风金色头陀曾承妙旨以至西天四七此土二三自曹溪散席巳来数百年间列剎相望各各握灵蛇珠人人抱荆山璧有照有用有权有实提振向上宗风传持正法眼藏要且百川异流同归大海千重百帀无出一源所以道西天二十八祖也恁么唐土六祖也恁么天下列剎相望诸老宿也恁么山僧也恁么且道恁么事作么生商量还提掇得出么还缁素得明么山僧不惜两茎眉毛与诸人点破遂拈拄杖云还见么三世诸佛历代祖师天下老和尚尽在拄杖头上放大光X明现权现实现机现境列五位君臣开三玄宗要机境相投箭锋相拄一字三句同源圆相境致殊别若也于此委悉百草头上罢却平生事根株亦不留闻清声外句莫向句中求傥或未然山僧不免又拖泥涉水也达磨不来东土二祖不往西天人人壁立万仞箇箇常光现前卓拄杖一下下座莲华会上堂毗婆尸巳前千华现瑞天中天正地优昙呈祥直得徧界不曾藏通身无影像现大莲华王周帀千华座一叶一释迦一须一弥勒尘尘尔剎剎尔处处尔念念尔一尘举大地收一华开世界起可谓殊胜中最殊胜奇特中倍奇特感慈塔前凝瑞气罗汉洞边显真容法会俨然人天普集到者里含谈何事说玄说妙得么说佛说祖得么举古举今得么显作显用得么尽是从前巳后大宗师拈出了也即今不如总不动着只呈一箇现成公案若也荐得人人心华发明处处照十方剎正当恁么时推功归本一句作么生道还委悉么万方有庆归明圣愿见黄河百度清龙门远禅师檀越还佛顶心经上堂唵齿临唵齿临唵部临唵部临大众此是甚么言语义理如何还有人会得么若道是言语又不成言语若道有道理又不成道理可谓言诠不到分别不及先圣唿为密语又曰真言一切言音从是而生一切语教从是而出山僧适来看经中得七字陀罗尼能灭千灾成就万X德今对诸人举此七字陀罗尼一遍诸人谛听遂默然屈第一指至第七指曰诸人闻得么恐诸人不闻更举一遍又默然屈一指至七指曰闻得么大众唯佛与佛乃能知之自余群生悉皆罔措有方便门名曰重说偈言今更载三分明说此七字呪曰佛顶心经斋愿了大众晓得其中旨趣么侍山僧奉为解释一字字要知落处若论佛祇是当人更无物若论顶昼夜舒光照前境若论心看时无相用时深若论经解语能言不是声若论斋所为所作尽和谐若论愿犹如身在龙门院若论了无虑无疑心皎皎心皎皎增添福寿灾殃少论量功德广难思须弥未大沧溟小山僧适来说者是真言世人只知有言不知有真若不知真所言皆妄何者名为真言能出万宗故曰真言亦名三昧王亦名万字顶亦名微妙章句亦名秘密大总持至心受持大有灵验所谓山僧七字呪也乃屈指曰一二三四五六七讽诵受持皆秘密如人亲入宝山中一切珍奇从此出久立东山齐巳禅师莲社会道友请上堂渐渐鸡皮鹤发父少而子老看看行步躘蹱疑杀木上座直饶金玉满堂照顾白拈贼岂免衰残老病正好着精彩任汝千般快乐渠侬合自由无常终是到来归堂喫茶去唯有径路修行依旧打之遶但念阿弥陀佛念得不济事复云恶者条活路巳被善导和尚直截指出了也是你诸人朝夕在径路中往来因甚么当面错过X阿弥陀佛者里荐得便可除迷倒障拔犹豫箭截疑惑网断痴爱河伐心稠林浣心垢浊正心谄曲绝心生死然后转入那边擡起脚向佛祖履践不到处进一步开却口向佛祖言诠不到处说一向唤回善导和尚别求径路修行其或准前舍父逃走流落他乡撞东磕西苦哉阿弥陀佛元叟端禅师朝廷看藏经满散上堂毗卢藏中有大经卷量等三千大千世界书写三千大千世界中事悉尽无余今上皇帝以清净天眼观此大经卷在一微尘中敦遣使臣颁降御香命天下僧员破此一尘出此经卷普使法界有情知一一尘中有如是经卷一一经卷有如是章句一一章句有如是妙义一一妙义有如是奇特如是殊胜如是广大如是自在今朝满散之次仍命山僧升于此座举扬无上般若表忏上项功德所有种种法门智慧海种种因果德相海种种进修行愿海种种教导方便海种种依正究竟海种种互融摄入海不可说不可说种种功德光明海普用回向真如实际庄严无上佛果菩提四方销兵革之忧万民乐畊桑之业正与么时八表来朝万邦入贡一句作么生道但见皇风成一片不知何处是封疆楚石琦禅师经会上堂诸供养中法供养最供养即不无如何是法莫道我谩你南无佛陀南无达磨南无僧伽卓拄杖云山河大地草本丛林尽向者里平X等证入未解脱者令得解脱未涅槃者令得涅槃虽在衲僧分上如经蛊毒之家水也不得沾他一滴靠拄杖下座圣旨看藏经上堂百千法门同归方寸河沙妙德总在心源大福德人修大福德人受是以恒沙剎土莫不禀其威灵草木昆虫亦皆资其化育今则法筵洞启教藏宏开重重福德门种种寿量海如天普覆如地普擎如日普照如风普吹仲尼云吾祷久矣复举宋太宗皇帝因入寺问僧云看什么经僧云仁王护国经帝云既是寡人经因什么落在卿手里僧无对后来雪窦代云皇天无亲惟德是辅师云若问永祚但以顶戴经云万岁万岁看华严经上堂东西南北四维上下尘尘剎剎总不离箇华藏世界海有高有下有濶有狭有具有不具有等有不等有清净有不清净有短寿有长年且道毗卢遮那如来即今在阿那箇世界中说法又说什么法为说三乘法为说一乘法为说无上乘法为无所说试道看若道得许你净佛国土游戏神通有情无情同证同入若道不得生死海内沉浮施主看楞严上堂体理得妙了了常知一种平怀绵绵不漏着衣喫饭葢是寻常见色闻声犹如聋瞽但可入佛不可入魔透得十种禅关出得五阴区宇处处无非佛事头头总是道场酒肆淫坊了无罣碍龙宫虎穴任便经过亦可入魔亦可入佛然后佛魔俱X遣凡圣不存不取涅槃不居生死道我大事了毕拄杖不在苕帚柄聊与三十呆庵庄禅师法华会上堂久默斯要不务速说今当说之各宜善听良久云我不敢轻于汝等汝等皆当作佛箬庵问禅师总督漕抚恭顺候吴实宰居士请至淮城文通塔寺启建华严道场请上堂大人境界非大人不知殊胜因缘非殊胜不偶山僧远离鸳水来至黄淮途中阅历州郡县邑江湖河海计程千有余程阅日十有五日其中无去来相无久暂相无违顺相无动静相所以道观方知彼去去者不至方又云去去实不去来来实不来又云动静二相了然不生者里覰得透便能世出世法交罗动静去来自在恁么则山僧既到此间未违丈室未到此间无日不与大总督实翁居士把手共行无日不与现前尊官诸上善友同游华藏界中事无碍理无碍事理无碍事事无碍所谓大人境界殊胜因缘早从未举巳前一一现成具足既然如是且道即今建立道场重开普光明会又什么人分上事豁开大地群生眼直得歌谣载道途牧云门禅师满华严会上堂华严法界理事无碍忏罪消灾一彩两赛蓦拈拄杖云大众杜顺和尚来也在拄杖头上口喃喃道怀州牛喫禾益州马腹胀天下觅医人炙猪左膊上诸人还见么若也见未免头X上安头若不见日用堂堂无葢覆本来同是遮那身水陆陞座提纲应庵华禅师王机宜为弟枢密相公散水陆请陞座师示众云大人具大见大智得大用升大解脱堂演大解脱义是故留守枢密大资相公虽示世人有去有来极其本体不动不变所以罗笼不肯住唿唤不回头佛祖不安排至今无处所尘尘剎剎普现威光物物头头全彰胜相殊胜中殊胜奇特中奇特他方此界全心净土人间天上同一真境正当恁么时且道留守枢密大资相公即今在什么处手提杀活金刚剑谁敢当头正眼看悲济会陞座师召众云大智洞明体无去住明逾日月宽若太虗天地以此为覆载日月以此为照临山岳以此为崔嵬江河以此为流注贤圣以此为威灵凡夫以此为安养阵亡以此为超昇冤讐以此为解脱诸佛以此为示现祖师以此为单传诸人以此为悲济光孝以此为方便蓦拈拄杖云释迦老子祇今在山僧拄杖头上放大光明其光清净无坏无杂光光相罗前后无别尘尘普入剎剎全彰然后无量为一一为无量大中现小小中现大于一毫端现宝王剎坐微尘里转大法轮且道诸人向甚么处见释迦老子若向拄杖头上见未见在若向妙法莲华中见亦未见在既不如是毕竟向什么处见释迦老子以拄杖卓一卓云愿今得果成宝王还度如是恒沙众X元叟端禅师朝廷金山作水陆陞座拈香祝圣毕乃云尽不可说不可说微尘数世界是箇金刚正体净躶躶绝承当尽不可说不可说微尘数世界是箇宝觉真心赤洒洒无空阙如天普葢似地普擎如日普照如风普吹无一时不徧无一处不周无一理不圆无一事不具尘尘剎剎八面玲珑物物头头十方通畅拈一茎草作丈六金身将丈六金身作一茎草腹中现百亿阎浮提室内涌三万二千狮子座七纵八横千变万化左之右之无可不可三世诸佛以此正体以此真心座宝莲华成等正觉津济四生梯航九有六代祖师以此正体以此真心开甘露门广度群品启廸盲聋炳耀痴昧奕世人王帝主以此正体以此真心为生民立极为世开太平基拯黎元于涂炭措天下于盘石大元世界主当今皇帝以此正体以此真心克绍丕图缵登大宝百亿须弥卢百亿香水海日月所照风雨所至悉禀威灵咸归化育乃至此日特颁圣旨敦遣使臣就金山古泽心寺照依梁武皇帝科仪修设天地冥阳水陆大会七昼夜爇种种香然种种灯营种种上妙饮食设种种上妙服御金银珊瑚真珠玛瑙种种上妙珍宝而为供养命僧一千五百员披转三藏五乘十二分秘典真诠权也实也顿也渐也半也满也偏也圆也交光相罗如宝丝网上以翊卫皇图下以资培民本径山臣僧行端与教禅律三宗耆年硕德以此正体以此真心钦奉纶X言高陞宝座阐扬诸佛无上奥旨发挥诸佛无上秘传若幽若显若圣若凡若飞若潜若动若植普仗良因均霑妙利四方消灾沴之虞万姓乐耕桑之业同济仁寿共享昇平当此之时理周事徧果满功圆直下无私一句毕竟如何擎展击拂子云化行舜日山川外人在尧天雨露中复说偈云执尺量虗空终难究其数持蠡测海水岂解知其源吾君本心体广大亦如是欲求其边际毕竟不可得吾君之寿量与此心体同欲求其穷极是亦不可得吾君之福源与此寿量同欲求其穷尽是亦不可得太后皇太子嫔妃诸眷属心体及福源等无有差别一尘一佛剎一剎一释迦各现广长舌共说如上事百千万亿中亦不能及一天人群生类地狱鬼畜等十方诸有情三界众含识当知此心体本来相如是月江印禅师朝廷金山寺建水陆会陞座如来往昔为众生修治法海无边行犹如沛泽清炎暑普涤众生烦恼热所以乘大悲愿力示现世间为三界大师四生慈父如优昙华时一现尔或于一毫端现宝王剎坐微尘里转大法轮或为转轮圣王王四天下千子围绕七宝庄严寿八万岁飞行自在所向无碍其国丰乐人民炽盛威德特尊无有为比是皆大悲愿力中之所发现所以道大悲愿力犹如大海甚深无底大悲愿力如大虗空广大无际大悲愿力如大日轮升于虗空大悲愿力如须弥山普雨众宝大悲愿X力如如意珠满众生愿大悲愿力如世明灯普照一切大悲愿力犹如空葢普荫群生我佛如来以大悲心而为体因于众生所起大悲因于大悲生菩提心因菩提心成等正觉譬如旷野之中有大树王根若得水枝叶花果悉皆繁茂菩提树王亦复如是一切众生而为树根诸佛菩萨而为花果若诸菩萨以大悲水饶益众生则能成就诸佛智慧花果若诸菩萨以大悲心饶益众生则能成就阿耨菩提是故菩提属于众生若无众生一切菩萨终不能成无上正觉故我大元佛心圣人与释迦如来转轮圣王同一根本同一枝叶亦乘大悲愿力示现世间作大国王为世界主允文允武克哲克明扆法永垂视四海众生如赤子金轮统御摄十方剎土为一家具十地菩萨之身心超四轮王之寿量万机之暇留心佛法以正法治民故佛教倍前光明炽盛以大悲心饶益众生开甘露门广度群品由是于杨子江建金山万僧之海会修水陆无碍之大斋披阅五千四十八卷之尊经讲演禅教直指难思之妙法以百亿日月而为灯烛使一切众生得证光明三昧门故以百亿须弥而为香馔使一切众生悉皆饱满得证法喜禅悦乐故以百亿香水海而为醍醐酥酪使一切众生顿息饥虗得入如来清净法海故以百亿四天下七宝而为布施使一切众生永离贫苦皆得如意富乐故以过现未来百千万亿恒河沙微尘数诸佛菩萨而为眷X属使一切众生得依怙善知识故以三千大千世界而为经卷使一切众生常转如是经故上穷有顶下极空轮若幽若显咸脱于苦轮曰天曰人皆承其恩力莫不皆从佛心圣主清净微妙大悲愿力中之所流出上合诸佛本妙觉心下与一切众生同一悲仰以此祝圣寿寿如妙高不动之山以此延圣福福等华藏甚深之海以此治国家则民康物阜以此平天下则海晏河清百亿劫之罕逢十方国之希有何异释迦出世弥勒降生恒河沙界尽入提封九十六种咸归正化巍巍乎荡荡乎不可得而称量不可得而思议只今君臣庆会佛法光辉知恩报恩作么生道两轮日月无私照一统干坤乐太平复举梁武帝梦神僧告曰六道四生幽囚者众何不建水陆大斋而济拔之帝既寤诏十大高僧披寻大藏撰成仪文始于金山建此大会于初夜分悉停灯烛帝亲临筵祷曰若此仪文理协圣凡愿我拜起灯烛自明如未得圣意烛暗如故帝一拜灯烛皆明二拜宫殿震动三拜天雨宝花当时灵异不可胜数至于历代修建显验尤多当今佛心天子以梁武之心为心特降御香七宝练段修设斋供建此大会宰相百官光临法会诸山硕德共阐玄音凡圣混融人天交接直得娑竭罗龙王从海涌出亲献宝珠天帝释空中雨花殷勤赞叹上来臣僧升于宝座举唱宗乘所萃鸿因端为祝延天筭复成一偈尧眉八釆辉寰宇舜目重瞳照X四方紫金山头日卓午大千沙界仰恩光久立尊官伏惟珍重楚石琦禅师洪武元年九月十一日钦奉圣旨于蒋山禅寺水陆会中陞座真如净境界一泯未甞存能随染净缘遂成十法界法界者众生心也众生心即佛心大哉心乎无形无相充徧十方亘古亘今包含万有但在众生分上一向染用谓之无明诸佛分上一向净用谓之佛性无明佛性是二俱空然而众生不了于空无明所惑从无量劫而至今世因身口意起贪嗔痴贪行多者二万一千嗔行多者二万一千痴行多者二万一千等分行者二万一千共造八万四千诸烦恼业生罹王宪死在地狱动经劫数未有出期古德有言一切苦果因业而受受尽还无何苦之有岂不见梁朝傅大士心王铭云观心空王微妙难测无形无相有大神力能灭千灾成就万德体性虽空能施法则观之无形唿之有声为之法将心戒传经水中盐味色里胶青决定是有不见其形又云欲求成佛莫染一物心性虽空贪嗔体实入此法门端坐成佛蓦竖起拂子云还见么无量寿世尊即今在拂子头上放大光明普照十方尽虗空徧法界不可说不可说又不可说极微三千大千世界百亿日月百亿四天下百亿四大海百亿五须弥百亿欲界天宫殿百亿色界天宫殿百亿佛色界天宫殿于中一一世界天宫殿内皆有菩萨海众围绕随机说X法各各不同顿说渐说实说权说纵说横说显了说葢覆说凡有所说皆说此心何一理而不圆何一事而不备何一尘而不摄何一剎而不收者里见得未度令度未解令解未到彼岸者令到彼岸未证涅槃者令得涅槃皇恩佛恩一时报毕其或未然更添注脚去也击拂子云还闻么者里闻去诸人耳在一声中一声普徧诸人耳此是观音大士圆通法门十方俱击鼓十处一时闻此是圆真实隔垣听音响遐迩俱可闻此是通真实声无既非灭声有亦非生生灭二缘离是则常真实是故诸佛于此得之徧十方界成等正觉菩萨于此得之圆满六度万行独觉于此得之洞明十二缘生声闻于此得之三明六通证八解脱诸天于此得之高超十地人伦于此得之具足众善修罗于此得之永绝憍慢地狱于此得之咸脱苦轮乃至饿鬼旁生并及四生九类一切含识于此得之莫不悟自心佛成自心佛金刚般若云过去心不可得未来心不可得现在心不可得心既不可得佛亦不可得菩萨亦不可得独觉亦不可得声闻亦不可得诸天亦不可得人伦亦不可得修罗亦不可得饿鬼旁生四生九类一切含识亦不可得此不可得亦不可得永嘉大士道了了见无一物亦无人亦无佛大千沙界海中沤一切圣贤如电拂所以二祖神光参初祖菩提达磨曰我心未宁乞师安心初祖云将心来与汝安神光云觅心了不可得初祖云与X汝安心竟以拂子划一划云划断葛藤正与么时果满功圆一句作么生道将此深心奉尘剎是则名为报国恩钦惟皇帝陛下英武仁圣削平海内子育兆民九夷八蛮罔不宾服是以梯山入贡航海献琛元年大赦天下洽以宽恩无辜冤枉亦蒙济拔特赐银帑命善世院就蒋山禅寺修建冥阳水陆大斋七昼夜于中作诸佛事供佛贤圣天地神祇三界鬼神并召臣僧梵琦举唱宗乘所集功勋并用超度四生六道无辜冤枉悉脱幽冥往生佛土成就菩提所愿如意珠烁破无明窟智慧剑截断生死根因大法以悟心趣乐邦而见佛复举梁朝武帝请傅大土讲经大士登座挥尺一下宝公菩萨谓帝曰陛下还会么帝默然菩萨云大士讲经竟师拈云今日圣恩令臣僧梵琦陞于此座举扬第一义谛普愿迷流同成佛道释迦老子四十九年说不尽底细大法门尽被傅大士一时吐露了也且道节文在什么处冥阳水陆大斋缘徧满三千与大千东走金乌西玉兔上穷碧落下黄泉永抛业识无明海高坐如来妙宝莲恩重须弥何以报祝延圣寿万斯年洪武二年三月十三日钦奉圣旨于蒋山禅寺水陆会中陞座震法雷击法鼓布慈云兮洒甘露即今法雷巳震法鼓巳击慈云巳布甘露巳洒且道山僧说甚么法说向声闻乘法耶说向独觉乘法耶说向菩萨乘法耶说向阿耨多罗三藐三菩提法耶说向凡X夫界法耶教中道法界中无有法名向声闻乘向独觉乘向菩萨乘向阿耨多罗三藐三菩提无有法名向凡夫界无有法名向染向净向生死向涅槃何以故诸法无二故譬如虗空若去来今求不可得然非无虗空据实而论只者虗空早是钉橛了也云门手中扇子𨁝跳上三十三天触着帝释鼻孔东海鲤鱼打一棒雨似盆倾诸人又作么生会良久云不起纤毫修学心无相光中常自在又云不是心不是佛不是物是箇什么明白道了也更要解注那此事不在言语上十双五箇作言语会苦哉屈哉香严和尚道如人上树手不攀枝脚不踏枝树下有人来问祖师西来意若答他则丧身失命若不答他则违他所问答则是不答则是大慧和尚云我者里禅如一团火相似若触他则烧杀你若背他则冻杀你只如永嘉大师有两句子与贼过梯道什么镜里看形见不难水中捉月争拈得平如镜面险似悬崖金刚取泥处是我屋里人知得更饶箇古话吾宗第四祖优波毱多尊者因一族姓子出家夜投天寺宿尊者乃作方便化一夜叉担一死人更有一夜叉空手而至二鬼共诤一言我担死人来第二者言我担死人来前一鬼言我有证人此人见我担死人来时此人念言我今必定死应作实语语后鬼言此死人者前鬼担来非是汝许后鬼大嗔拔其一臂前鬼以死人臂还续如故后鬼复拔一臂前鬼更拔死人臂还复补处后X鬼拔其两脚前鬼悉以死人脚补之如本如是二鬼共食所拔新肉即便出去此族姓子豁然大悟今日圣天子普度幽冥令臣僧梵琦说法度诸佛子所冀一言之下泮然无疑知一切法即心自性成就慧身不用他悟如梦忽觉如莲华开正恁么时如何举似一百五日近清明上元定是正月半复举昔有士人撰无鬼论鬼现身云我聻士人无对后来五祖演和尚代以两手合作鹁鸪觜云谷谷哌师拈云五祖和尚可谓是千圣顶上拈来万人丛中指出语默所不到情解所不及向上一句作么生论量常忆江南三月里鹧鸪啼处百花香列祖提纲录卷第十六列祖提纲录X卍XXX列祖提纲录卷第十七武林十八㵎理安禅寺住持娄东行悦集肃众提纲汾阳无德禅师一日谓众曰夜来梦亡父母觅酒肉纸钱不免狥俗置以祀之事办于库堂设位如俗间礼酌酒行肉化纸钱讫令集知事头首散其余盘知事辈却之无德独坐筵中饮啖自若众僧数曰酒肉僧岂堪为师法耶腰包尽去惟慈明大愚泉大道等X六七人在耳无德翼日上堂云许多闲神野鬼祇消一盘酒肉两陌纸钱断送去了也法华经云此众无枝叶惟有诸真实下座雪窦显禅师因事示众杜耳目于胎殻掩玄象于霄外而责宫商之异辩玄素之殊底是甚么人还知么那一箇者一箇兼本三人放过一着便下座因事示众石本落落玉自碌碌古之今之一何𧬊速狮子不咬麒麟勐虎不食伏肉君不见洞庭孤岛烟浪深木马追风有人识因事示众客从远方来遗我径寸璧中有四箇字字字无人识清涵鲸海宽冷射蟾轮窄今朝呈似看请道末后句雪巖钦禅师因事并谢首座十五日以前雷声甚大雨点全无十五日以后时清道泰家国晏然正当十五日恭惟宿来各各道体起居万福毕竟如何堂中首座人天眼目高峰妙禅师因事上堂水中咸味色里胶青决定是有不见其形竖拂子云见其形失却山前一村人眼睛天如则禅师因事示众以拂子击禅床左边云莫认错莫认错通身是病通身药击右边云莫错认莫错认通身是药通身病竖拂云如今药病两忘诸人还见么三钱卖却黑捞波打瓦皷唱村歌随处萨婆诃掷拂子下座X广德义禅师因事示众才到洪山便跺根四方八面不言论他家自有眠云志芦管横吹宇宙喧卍庵颜禅师因事上堂元宵巳过化主出门六群比丘各从其类此众无复枝叶纯有真实如是增上慢人退亦佳矣麒麟不为瑞鸑鷟不为荣麦秀两岐禾登九穗总不消得但愿官中无事林下栖禅水牯牛饱卧斜阳担板汉清贫长乐粥足饭足俯仰随时筯笼不乱搀匙老鼠不咬甑箄山家活计淡薄常情不敬功德天谁嫌黑暗如有智主人二俱不受良久曰君子爱财取之以道洞山宝禅师因事上堂总恁么风恬浪静那里得来忽遇洪波浩渺白浪滔天当恁么时觅箇水手也难得众中莫有把柁者也无众无对师曰赚杀一船人慈受深禅师因事上堂古者道忍忍三世如来从此尽饶饶万祸千殃从此消默默无上菩提从此得师曰会得此三种语了好箇不快活汉山僧祇是得人一牛还人一马泼水相唾插嘴斯骂卓拄杖曰平出平出竹庵珪禅师住鴈荡日其徒惧行规法深夜放火鞠为瓦砾之墟师竟就树缚屋陞座示众云爱闲不打禾山皷投老来看鴈荡山杰阁危楼浑不见溪边茅屋两三间还有共相出手者么喝一喝下座洞山聪禅师因事示众天睛葢却屋乘干刈却禾早输王税了皷腹唱巴歌X愚庵及禅师因事上堂举古德道忍忍三世如来从此尽饶饶万祸千殃从此消默默无上菩提从此得慈受深和尚云会得此三种语了好箇不快活汉师云老慈受错下名言会得此三种语了好箇没量大人还委悉么尧舜不彰民自化相逢何必动干戈用彰俊禅师因事上堂世尊于华严会上度一童男法华会上度一童女于楞严会上度一淫涅槃会上度一杀大地众生如恒沙数如此度之何日而了瑞巖者里也不度童男也不度童女也不度婬也不度杀只教诸人行则任行住则任住坐则任坐卧则任卧热则乘凉寒则向火众中忽有箇出来道长老长老宗师家为人何得与么怠堕只对他道我不敢轻于汝等汝等皆当作佛呆庵庄禅师因事上堂嗟末法恶时世众生薄福难调制去圣远兮邪见深魔强法弱多冤害闻说如来顿教门恨不灭除令瓦碎古人一期说话谁知騐在今日虽然从他谤任他非把火烧天徒自疲我闻恰似饮甘露消融顿入不思议且道是什么人分上事拈拄杖敲香几云永嘉大师来也卓拄杖上士一决一切了中下多闻多不信寿昌经禅师因事上堂诸佛时常说法不须疑议猜详是何法天地玄黄宇宙洪荒不论通宗透教祗贵直下承当承当箇甚么云腾致雨露结为霜蛟龙不宿死水勐虎岂行路旁透得者些关棙何须愿往西X方不问先佛后祖鼻孔一样放光作么生放光化被草木赖及万方释迦不肯泄破达磨九年覆藏峩峯不惜口业一下为君宣扬且道作么生宣扬挥尺一下云罔谈彼短靡恃巳长便下座天隐修禅师因事示众有志学道者必须决择师承发明心地为要宜当竭力曲尽师法深蓄厚养然后随缘阐化不拘方所若在学地中师承不择邪正难分迷流逐队妄认缘尘大法不明心地何达或者初发心时不知归向三年两载从而闻之渐渐慕之愤然发志腰包行脚拨草瞻风趣造林下依栖知识排入上辈固为道念非为求名位只欲干辨本分一着而巳原无荐上之心况有人我见耶然处稠人广众之中其间有先出家而名位卑下者有年少而先具戒者有年长而未具戒者不可以尊卑之位忽先后之分况此法门本来平等若识心达本当下与佛祖不别岂可持其先后执着名分妄争人我徒丧光阴诸人要干办大事毕竟行履无有一毫自欺处才不孤负行脚之初心矣他日甚有得力决不相赚牧云门禅师上堂古南箇村僧性燥多嗔骂佛法嬾得说终日寻人打打打打上士笑呵呵下士便惊怕怕怕怕好事不出门恶事传天下箬庵问禅师因事祖堂示众法门授受诚非细故前佛性命后佛纪纲统系一人苟得其人别丛社何幸不得其人将见长师为徒无有出泥犁分岂非虽是X善因而招恶果老汾阳一陌纸两片肉断送闲神野鬼老僧者里并不用一陌纸两片肉若是闲神野鬼断然存札不住何故近来例作祷鬼献神谁甘淡薄老僧今日与诸人约法三章一知半见底请过一边囫囵吞枣底且缓缓着无绳自缚去死十分与你草鞋一緉若是英俊道流高超独步定不入他时流圈缋老僧昔日婆心错失尽有数员禅客念其相依日久恐致为人悞赚收到座下岂期竟自罔然无知如鲜鱼臭肉沿涂贩卖误赚后昆更妄付授追思切齿每甞室中对诸人枚举如斯等辈作老僧奴儿婢子尚不中用何况敢称老僧法子巳后如曾经记莂非亲炙多年分座说法不许擅自受请离师何况付授违者追摈如曾经记莂总不得过量超师师命住山住静本分自甘亦不失为真正衲子逆命违师不甘本分者追摈如记莂行业有余文彩麤陋刀耕火种了却一生敢保此人龙天自不敢昧不识利害妄刊语句流布者追摈巳上数条皆老僧恸心疾首痛哭鼓攻诸仁者是岂老僧得巳之陈也哉奉告诸仁者切须见贤思齐不贤自省昧心负德报亦匪轻泛泛之流向破驴嵴上攒簇及时趂哄老僧正不敢攀留也不须惆怅临岐句只箇真金不混沙卓拄杖训童行规诲佛印禅师训童行自小离于父母第一归依佛祖寅朝礼念精专夜静堂中莫语普请作务慇懃常住什X物爱护一粒米重千斤日里应身须顾触事不要獐狂出言低声慢举出入束歛身心行步威仪详序廊下逢僧问讯叉手旁边待去既然舍却俗缘遵奉丛林规矩师长训诲之时不得高声辞䜣白曰无事学书圣教经文记取谨慎递相无事且莫欺瞒常住衣衫黑骖袖由直裰莫骋尖新锋措仔细约束身心勿令世情染污深思六道轮回警䇿应当恐怖出家要秉佛言不信三途受苦小心侍奉师僧恭敬三宝福助童行上下谦和酒肉赌钱莫觑闲话不要论量圣教时时思慕岂可虗度光阴死后将何凭据不惟辜负四恩一乃带累先祖辞亲割爱投师本欲出尘济度慷慨决志修行省察轮回不住万劫得箇人身惭愧须知来处去除懒堕睡眠调伏身心宽裕从小戒行真实长大为僧坚固参禅报答佛恩誓愿须求烦悟今生幸得出家不可遇而不遇念念不退善根心心长成觉树若能如是修行必证菩提之路为行者普说普庵肃禅师为行者普说此中宝所非从妄想发生心地光明应化万缘如是人心佛行佛行人心遇末劫则地狱现前逢明眼则弥勒境界为什么如此所作无心自然契合不用皮毛滴酒二三载何事不圆终日杜门信施力财而未甞少欠道非傲物欲显天真佛岂背人法身普应若无灵感于物何异纸画日头若有应于群心杲杲炎光遍烁圣凡难辨龙蛇混X杂以同居迷悟同光佛于众生而一体悟则方通消息动静法益群情迷时总属梦游生死无明颠倒梦中说梦迷觉不分醉戒醉人旁观呵笑善男子欲求解脱依师戒定慧方成日久月深般若纯熟心法现前由人努力不在迟疑今日虽安来朝难保人似浮根岸草水急难留且无可救之人谁作波心之主唯有真心广佛本自不灭不生犹若虗空包含天地显假名则无穷无尽建法幢则无量无边二乘外道不通玄根境法中虗揑怪妄谓诸佛有可说卜度法身妄认识神更不求大悟了心一向爱他文字所以徒学多知返成谤教老僧若不了心与汝一般愚昧今幸具足元常意光无尽所以终日杜门怕逢醉汉有时苦口汝又不行朝夕而只是自瞒懒惰而怕见和尚不肯息心自悔广作众缘天龙嗔呵护教不肯一时业报现前难瞒众目若是箇信佛依法修行之人为法忘躯寒灰冷月深思古德非少善而得见如来复想我身无一德而助资众善假使十二时中悬腰坠石犹自妄意麤心直饶粉骨碎身箇里难求良匠今则弃俗割爱忽遇斯人何不速办精机信心实地步步依如念念不退究竟涅槃定归实际与佛无殊天龙守护鬼神瞻依邪魔摧落千古而不坠玄风长劫而本光不动所遗言句自有护法传持所立标宗劫火应不能坏如斯精妙事由一心舍短从长岂由他悟佛教则如标月指祖说如泼水示氷见月知光X释氷为水然后大感佛祖之恩殒命犹难酬报我迷心法经劫而不出尘劳今悟佛因见性而永脱生死拳拳在念岂不快哉安比十圣三贤二乘圆觉五蕴不空轮回不歇任你聪明超世不离三界循环假饶移山填海犹落非色界中虽然雷电奔驰不出五通阴界直饶横冲直过也不出诸佛法身未解自巳本元一切有为如幻直须幻尽觉圆具足实相将大地山河为自巳以色空明暗显真如指南栢以标心顾西松而露意方寸逈绝于能所大千无假一微尘受用身心不落有无知见为人拈举非干声色指人心如斯方是出家儿不误后来之初学等观今时聚此出家当求何事教汝持戒一行不持令汝澄心愈增嫉妬教汝击钟言奉呪也无一字分明随时逐队闹喧只欲打过教汝恭敬往来广结欢喜众缘汝又要自求闲静迷识沉神食气不和自成病体诸事难为必竟变坏又入魔徒百千万劫不遇善知识汝等今时遇我出家知汝来处亦知汝去处只似空花从空而有我不得全定汝作妖魔我着汝魔同归魔道我若如是法身如勐火焰邪魔犹若氷霜汝定消洋法身常住亘古亘今永无变坏所以千佛万佛只传此心历劫恒沙此宗不坏汝之业识虽闻不信后日明朝自当败阙莫道良医门下犹有病夫炉鞴完全尚存钝铁自是覆盆之下而不肯开张暗烂败根斯光常在不从直训役我多言若是善根何消如此各自努X力但办肯心一片时中究竟如是珍重受法衣提纲恕中愠禅师洪祐和尚送归源法衣至上堂拈衣示众云者箇是先归源向异类中遗下皮可漏子日炙风吹而不坏刀斫锯解而不开业力既重累及不肖子亦入其群队去也披云且道是驴是马遂陞座乃云夫为宗师者垂一机示一境如青天霹雳不容掩耳如十日竝照无幽不烛如大炉鞴煅炼顽钝如大医王疗种种病如大舟航运载一切有如是奇特如是作略然后方可据法空座传持大法为人抽钉拔楔解粘去缚明合据虎头收虎尾若也向上论去尚恐埋没宗风耻他先作那更婆婆和和淟淟涊涊撒土抛沙瞎学者眼岂堪称誉天台那畔石佛山前有大智人把断要津不通水泄提破沙盆索起辽天重价用黑豆法换尽大地人眼睛掀翻旧日条章裂破今时窠臼直得德山临济吞声饮气竺干震旦逈绝行踪灼然不落圣凡实谓大功不宰诸人还知落处么经天纬地无多子扶树单传只一人复举阿难问迦叶因缘师拈云世尊做尽生涯贵在后来承绍阿难太杀奢华迦叶亦成落魄灵巖今日承鸿祐木庵师兄持先师竺元和尚法衣到来伹知顶受一语不敢问着何故不经一事不长一智病起提纲五祖演禅师病起示众病来又病皮黏骨抖擞起来X无一物行不成步语声低鼻孔依前空突兀雪窦显禅师病起示众门掩还同岁月摧石牕经雨积莓苔一床枕簟净名老时见断云孤月来应庵华禅师病起上堂法身病色身即是法身色身病法身即是色身如是次第自幼至老病至膏肓神医拱手处万病脱然直下正体如如更转向那边然后法随法行法幢随处建立故能显示攒簇不得底病直教千圣觅起处不得普入一切众生身内全众生之病入大解脱门证无生法忍始可津济四生梯航九有若不如是空病何为敢问诸人只如山僧许多时病且道与适来所说之病是同是别若道是同未见老僧在若道是别亦未见老僧在何故海枯终见底人死不知心黄龙死心禅师属疾退居晦堂夜参竖起拂子云看看拂子病死心病拂子安死心安拂子穿却死心死心穿却拂子正当恁么时唤作拂子又是死心唤作死心又是拂子毕竟唤作什么良久云莫把是非来辨我浮生穿凿不相干密庵杰禅师病起上堂一叶飘空万木秋翻思光景急川流若人识得其中意坐断千差向上头山僧数日来似病不病似安不安似死不死方丈里撒屎撒尿大开眼狂言寐语直是东西不辨南北不分求生不得求死不可释迦老子为四生慈父三界医王也觅此病起处不得正当此时若人救得山僧点一盏X薄荷汤与伊湿口若救不得如人上山各自努力阎罗大王不是你爷他时打你鬼骨臀索饭钱去在莫言不道典牛游禅师病起上堂举马大师日面佛月面佛后来东山演和尚颂云丫鬟女子画娥眉鸾镜台前语似痴自说玉颜难比竝却来架上着罗衣师云东山老翁满口赞叹则故是检点将来未免有乡情在云巖又且不然打杀黄莺儿莫教枝上啼几回惊妾梦不得到辽西白杨顺禅师因病示众久病未甞推木枕人来多是问如何山僧据问随缘对窻外黄鹂口更多只如七尺之躯甚处受病众中具眼者试为山僧指出病源众下语皆不契师自拊掌一下作呕吐声又云好箇木枕子佛心才禅师病起上堂一法有形该动植百川湍激竞朝宗韶琴不鼓云天淡想像毗耶老病翁维摩病则上封病上封病则拄杖子病拄杖子病则森罗万象病森罗万象病则凡之与圣病诸人还觉病本起处么若也觉去情与无情同一体处处皆同真法界其或未然甜瓜彻蔕甜苦瓠连根苦心闻贲禅师病起上堂维摩病说尽道理龙翔病咳𠻳不巳咳𠻳不巳说尽道理说尽道理咳𠻳不巳汝等诸人还识得其中意旨也未本是长江凑风冷却教露柱患头风X石屋珙禅师病起上堂举苕溪和尚示众云吾有大病非世所医后有僧问曹山未审是甚么病山云攒簇不得底病又问一切众生还有此病也无山云老僧正觅起处不得师云者僧是病过的人极是搜寻到头发尖里也不放过若非曹山知他落处其他难为启口复成一偈举似大众百骨酸疼攒簇难一番热了一番寒觅他起处竟不得药铫风炉尽打翻杰峰愚禅师因眼病上堂佛病祖病众生病拈向一边丹药妙药神仙药除过一壁离却四大幻身且道那箇是病那箇是药若向者里荐得许汝诸人具一只眼其或未然老僧分明指出病源与诸人看四大分散时向何处安身立命是有病无药底句镇州萝卜栢树子干屎橛麻三斤是有药无病底句万法归一一归何处赵州云我在青州做领布衫重七斤是药病对治底句不是心不是佛不是物狗子佛性无是药病双忘底句为治众生心中五欲八风烦恼尘劳妄想执着一切诸病一大藏教总是济世医方一千七百祖师公案尽是灵丹妙药有病应服药无病药还祛众中还有箇汉出来道和尚自身不能治何用治别人只向他道留得一双青白眼笑看无限往来人无文璨禅师病起上堂诸人病是山僧病山僧病是诸人病诸人痛处山僧能忍山僧痛处诸人欲忍不能拄杖卓一下单方一服当下和平不必松根採茯X苓恕中愠禅师病眼上堂山僧数日来病眼暗昏昏地直得东西不辨南北不分然于不分不辨处却有箇分晓僧问九峯如何是把定干坤眼折筯搅龙门峯云把定在里许乞儿弄饭椀僧云干坤眼何在再犯不容峯云正是干坤眼贵买贱卖僧云还照烛也无有甚失照烛峯云不借三光势舌头拖地僧云既不借三光势凭何照烛唤作干坤眼狗咬枯骨头峯云若不恁么髅髑前见鬼正是见鬼说话九峯长吹缓打自谓手段高强争柰者僧久经行户酬唱无亏若是把定干坤眼总未见得今日不是搀行夺市葢为病多谙药性要识把定干坤眼么卓拄杖曙色未分人尽望及乎天晓也寻常楚石琦禅师病起上堂寿山不会说禅病起骨露皮穿判得阎罗老子一朝催讨饭钱剑树刀山未免镬汤炉炭交煎更入驴胎马腹不知脱离何年因什么如此是他家常茶饭了庵欲禅师病起上堂昨日病前日病病病相寻无有自性坐断净名舌头倒行摩竭正令击拂子野狐窟里产狻猊猕猴各佩轩辕镜上堂东山演和尚云病来又病皮黏骨可杀惊人抖擞起来无一物却较些子行不成步语声低描也描不成画也画不就鼻孔依然高突兀筑着磕着好大众古人发挥到无发挥处直是惊天动地迈古超今X山僧一夏以来病来病去病得起来内不见有四大五阴外不见有山河大地上不见有诸佛下不见有众生中不见有自巳净躶躶赤洒洒没可把幸自可怜生无端侍者进退一段公案未了今朝月望拈香底拈香揖客底揖客濡毫底濡毫请法底请法直要山僧向太虗空中大书皇帝万岁四字莫有为山僧代笔者么举起拂子云文明齐北极睿筭等南山系拂子下座密云悟禅师病起陞座云山僧六十有五数来不涉迷悟无端痢疾三年累得通身骨露若人如是证明管取超佛越祖日用二六时中直教更无差互若能如是修行定证金刚坚固试看碓坊踏碓人终日未甞移一步苏州城有六座门门门有路通人路可惜无人简点知其数便下座箬庵问禅师病起陞座师云三百六十骨节八万四千毛窍通身抖擞欲觅病起处了不可得风寒暑湿热四面交逼时且道向甚么处着到惯从五凤楼前过手握金鞭贺太平忽有箇衲僧出来道和尚犹作主那山僧不觉手之舞之足之蹈之今日初起呓语犹未歇在喝一喝下座掩室提纲天如则禅师依圆觉上期一百二十日掩室安居书偈于门示众平地牢关立一重佛来无路得相逢分明只在寻常处如隔千峰与万峰X见心复禅师掩关示众藁木形骸百念灰溪猿野鹤苦相猜闭门独掩青松雨笑口逢人亦嬾开无趣空禅师掩关示众三十余年参礼请益十方宗匠问法皆云无说问佛皆云无相幸得无相无说不觉顿空伎俩追昔脚跟失却便宜今喜眉毛端在眼上从斯丢去草鞋即便抝折拄杖拍双空手入玄关坐看阴阳消长偈曰穷子还归长者宅善财参遍杂华林大千收拾毫端内推出虗空掩上门瑞白雪禅师为乘长老封关封住拄杖头结定布袋口山河大地搅得一团明暗色空揑成一聚炉峰不挂片云秦望岂带烟色正恁么时进关一句作么生道良久云木人云中拍毡板石女山头唱茶歌石雨方禅师为尸行芥城封关海濶天空智者不居铁壁银山愚人不识然则如镜照镜不妨者边那边死限之心既固活埋之念须坚虽然欲知此话行须看三年后启关提纲无趣空禅师启关示众自结玄关自活埋自吾闭也自吾开一拳打破玄关窍放出从前者汉来玉芝聚禅师启关示众丈室三年坐断十方世界蒲团一念顿圆十世古今依稀弥勒楼中不妨开巳复闭毕竟普贤界里要看绝后再甦所以道把住则干坤失色放行则瓦砾生辉霄汉纵横苍桧岂容藏彩凤风雷浩荡碧潭宁许卧青龙然则放出关中主一X句作么生道咦开门日出西方卯万象之中独露身石雨禅师为正衡开关尽大地是箇关房本无出入只因迷故关上重关亦是迷上重迷之意今人只思寻悟全不知迷既不知迷悟从何得所以老僧常向人道迷有十分悟有十分今日开关岂属迷悟听取一偈有出入无门户无开掩有封固若是香象截流机终不从他觅头路乃举鎻匙且道是甚么试开看迎待尊宿引座提纲实性大师因同参芙蓉训禅师至上堂以右手拈拄杖倚放左边良久曰此事若不是芙蓉师兄也大难委悉便下座法昌遇禅师黄龙南禅师至上堂拏云攫浪数如麻点着铜睛眼便花除却黄龙头角外自余浑是赤斑蛇法昌小剎路远山遥景物萧疎游人罕到敢谓黄龙禅师曲赐光临不唯泉石生辉亦乃人天欣悦然云行雨施自古自今其柰炉鞴之所钝铁犹多良医之门病者愈甚瘥病须求灵药销顽必借金锤法昌者里有几箇躲根阿师病者病在膏肓顽者顽入骨髓若非黄龙老汉到来总是虗生浪死拈拄杖曰要会么打面还他州土麦唱歌须是帝乡人保宁勇禅师因长芦和尚来上堂金将火试水将杖试大众祇如金不将火试水不将杖试还有人辨得么若辨得是真也假也深也浅也若辨不得且分付与明眼人X真净文禅师隆庆长老来上堂大众教中道佛灭度后为善知识者总是见佛来然则其为善知识者亦不可容易覩善知识者亦不可轻慢隆庆禅师斯之谓也老僧与知事首座大众同增懽庆乃喝一喝云虎溪宗派龙山子孙吉州隆庆大启禅门古人所谓从门入者不是家珍蓦拈起拄杖云为是家珍为是外物大众却请隆庆禅师决断掷下拄杖下座雪窦显禅师因宗上座至引座大众今日雪窦宗上座乃是昔年太阳韩大伯具大知见晦迹韬光欲得发扬宗风幸愿特陞此座白云端禅师中峰至云九九八十一几人能解筭两箇五百文原来是一贯到者里添得一文么若有添得一文即便满路光生拔出古今争柰自古自今千箇万箇祇爱足头底白云今日为汝添看乃云下座与知事首座大众请中峰和尚陞座一徧圆悟勤禅师请长芦觉禅师上堂多子塔前分半座截断众流少林端拱历九年壁立万仞奋作家炉鞴施向上钳鎚显大用大机全生全杀与一切人抽钉拔楔解黏去缚令大地人各各如狮子儿奋迅咤沙踞地返踯所以道法王法力超群生常以法财施一切久积净业称无量导众以寂故稽首夫如是则向万仞悬崖垂手敲唱俱有百尺竿头进步主宾互换正当恁么时如何龙吟长雾起虎啸乃风生复云撞着道伴交肩过一生参学事巳毕今朝幸遇大导师X宝华王座为拈出龙门远禅师五祖和尚到上堂曹溪大师传衣归岭南后来让和尚得法授与马大师马大师接得百丈百丈得黄蘗黄蘗得临济临济得兴化兴化得南院南院得风穴风穴得首山首山得汾阳汾阳得慈明大师慈明大师接得一人杨岐和尚如今举他得底事看此老子云我者里如閙市里上竿子相似是人皆见瞒你眼得么杨岐老子后来接得端和尚一人此老子曾住此山来有颂云海底珠动时云中月还现凉夜无狂风清光都一片端师翁后来接得先师一人先师有言曰祇从咬破一箇铁馂饀直得百味具足此老子所以一生口硬好说硬话伏自先师付嘱之后大法传持以来末后东山一时分付今五祖堂头和尚此日幸对人天广众请不悋慈悲重为显扬使先宗有据吾道益明莫不大幸甘露和尚入山上堂达磨不来唐土地久天长二祖不往西天山青水绿龙吟雾起虎啸风生秋雨垂空浮云蔽日诸人有眼还见么有耳还闻么既具见闻何者是迷何者是悟何物为缘何物为对要知迷悟昇沉理毕竟须还本分师先佛道身相属四大心性归六尘四大体各离谁为和合者大众身心既乃如此现今复是何物近来参学之人尽皆奔驰语句举论古今于本分事全不明了所以正宗淡薄道法浇漓幸遇和尚到来伏望震潮音示真旨抉重瞙显衣X珠四众倾诚不胜虔请应庵华禅师乌巨山雪堂和尚到上堂临济三遭痛棒高安滩上知归兴化于大觉棒头深明黄蘗意旨山中兄弟虽然不多各各病在膏肓若非师叔和尚到来明果岂敢妄通消息少间下座与知事头首大众同伸拜请伏望慈悲痛垂发药万杉和尚到上堂大底大小底小长底长短底短曲底曲直底直方底方圆底圆正底正邪底邪为复是佛耶是菩萨耶是罗汉耶是圣僧耶是鬼神耶是天仙耶我昔闻是法未甞妄宣说是义非义是随义堕非是非义非非义是随句堕若作佛法商量达磨一宗扫土而尽不作佛法商量老僧活陷地狱是你诸人还缁素得出么苟或未然少间下座同知事头首攀请新万杉和尚为众说破径山大慧禅师至上堂乃云我本无心有所希求今此法王大宝自然而至法王大宝既至汝等诸人急着精彩所谓见之不取思之千里岂不见大隋和尚道我参七十余员善知识具大眼目底祇有一二其他尽具正知见在今天下具大眼目真善知识惟我法叔老师一人而巳黑漆竹篦掀翻海岳从头打过虽是死马医就中要妙黄蘗打临济拄杖蒋山岂是无耶葢为土旷人稀云门一曲腊月二十五那在今朝十六日吹唱蓦拈拄杖卓一卓云虗空可量风可系无能尽说佛功德复举顷在虎丘闻先师举佛眼X叔祖初作无为军化士因道中着攧有箇省处归来举似师祖后令充知客因夜坐拨火忽然勐省虽然如是每至入室未能深入阃奥从容请益大师祖云我为你说箇喻子正如一人牵一头牛从窻櫺中过两角四蹄悉皆过了惟尾巴过不得师云者箇说话多年在肚皮里信知在今天下无人理会得所以密之三寸苟非法叔老师到来小姪此生无因拈出敢问诸人既是大底过了如何尾巴却过不得且道誵讹在什么处小姪今日对众拈出供养我法叔老师大和尚惟愿寿与赵州同年为佛法作大主张使天下衲僧洞彻此一段奇特大事下座同知事头首大众殷勤拜请伏望慈悲俯垂开示无用宽禅师天目中峰和尚至引座明明百草头明明祖师意天目山古佛辉天并鉴地虎咬大虫蛇吞鼈鼻掷拄杖云直下来也急着眼觑下座大众怀香拜请幻住大和尚慈悲开示便下座千巖长禅师龟峯道源和尚至上堂作家相见岂在形言击皷陞堂聊陈供养供养我龟峯和尚降尊就卑昔应庵叙谢大慧末句云虗空可量风可系无能尽说佛功德即今下座同大众拜请和尚尊慈开示恕中愠禅师瑞龙梦堂和尚至上堂大人具大见大智得大用黑漆竹篦掀翻海岳芭蕉拄杖敲打虗空直得释迦弥勒拱手归降文殊普贤潜身无地所以道杀人须是杀人刀活人须是活人剑有活人剑无X杀人刀一切活人死不得有杀人刀无活人剑一切死人活不得活得死人死得活人犹且堕在功勋埋没宗旨岂不见芙蓉和尚一日访同参实性大师性乃陞堂以右手拈拄杖倚放左边良久曰此事若不是芙蓉师兄也大难委悉便下座实性与么道李向赤边咬当兹季运袒肩担荷赤手提持不涉廉纤斩钉截铁惟我瑞龙师兄一人也勿谓土旷人稀秘而不泄惟愿放开线道曲狥时宜使彼承言滞句者彻证直指单传一段奇特大事顾不韪欤下座与首座大众同伸拜请冀为敷扬楚石琦禅师灵隐竹泉和尚至上堂举广慧琏和尚道我在先师会中见举竹篦问省驴汉云唤作竹篦则触不唤作竹篦则背作么生省近前夺得抛向地上云是什么先师云瞎省从此悟入我道省驴汉悟则太煞悟要且未尽先师意旨师云大小广慧恁么道先师实有意旨那将一把火照看面皮厚多少下坡不走快便难逢若是向上提持还我竹泉师兄始得弘觉忞禅师通玄奇禅师至引座别峯不意却亲遭力索无因见妙高岂是当头多隐讳从来正打贵旁敲不见丹霞访忠国师霞问侍者国师在不者曰在即在祇是不见客霞曰大深远生者曰非但上座佛眼亦觑不见霞曰龙生龙子凤生凤儿国师睡起侍者以告国师乃打侍者二十棒遣出院丹霞闻得叹X曰不谬为南阳国师岂非丹霞旁敲故显国师正打因显国师正打始知毫无隐讳既知毫无隐讳自然大用现前霜威凛凛然后方可祖印高提吹毛横按勦绝今时露布发挥从上家风激扬敲唱双行蓦札主宾互换主宾互换也云迷大野雾鎻长空敲唱双行也韵出青霄风生满座直得山河大地尽作琴声草木丛林顺方低向正当恁么时作么生是毫无隐讳底事卓拄杖云要会么下座同申劝请通玄和尚普为诸仁分明指出化山三宜和尚至引座孟甞门下珠履三千金谷园中绣襦八百安似我辈衲僧家借来香饭饷万圣于同堂三变净坊集分身于一处是故进一步则震动无边世界网退一步则踏断百亿大风轮不进不退则正令当行十方坐断便饶如是未是衲僧全体作用在诸人要见全体作用么举起拂子云看看空王佛多宝佛威音王佛大通智胜佛四万同名同号日月灯明佛尽向山僧拂子头上吹大法螺击大法皷演大法义作大佛事一一佛事周徧法界所谓一毛现神变一切佛同说尽于未来劫莫得其边际倒握拂子云及乎倒转柄来要且三世诸佛历代祖师卒摸索头脑不着何况诸人茄子瓠子那里知得今朝幸遇化山和尚象驾光临高垂天鉴下座同申劝请普为诸人委曲指示列祖提纲录卷第十七X列祖提纲录X卍XXX列祖提纲录卷第十八武林十八㵎理安禅寺住持娄东行悦集迎待尊宿致谢提纲石霜圆禅师因同道相访上堂飒飒凉风景同人访寂寥煑茶山上水烧鼎洞中樵珍重杨岐会禅师杨岐诠长老来上堂拈花付嘱有屈当人面壁九年胡言汉语当人分上把断干坤且道作么生是把断干坤底句还有人道得么如无云葢失利五祖演禅师诸院长老入山上堂临济入门便喝是甚盌鸣声德山入门便棒抝曲作直云门三句曹洞五位大开眼了作梦何故如此国清才子贵家富小儿娇石台师弟至上堂昔日先师颂临济三顿棒云一拳拳倒黄鹤楼一趯趯飜鹦鹉洲有意气时添意气不风流处也风流大众若到白云门下须要众人助拳真净文禅师因逍遥长老来上堂青山深处人来我红尘里红尘偶不见白云与流水耳目何所分浮名与浮利为是红尘非为复青山是是非两途间几多殊未巳幸遇逍遥人可可述遥理下座因双林下生长老来上堂宝山不易到既到莫空回X莫有不空回者么遂掷下拄杖云是什么良久云不见双林释迦老又闻弥勒下生来喝一喝下座章江长老来上堂举僧问云门如何是诸佛出身处门云东山水上行泐潭即不然若有人问如何是诸佛出身处伹向伊道远离洪井深入宝山大众且道是同是别忽有箇衲僧出来云者里是什么所在说同说别也难得须是实到者田地始得若未到且不得草草永固长老至上堂幽固深远无人能到到则山青水绿别是人间好诸禅德江月照松风吹永夜清霄何所为却怪长时杜䳌子春山无限好犹道不如归因清凉长老到上堂热恼既尽清凉现前分别不生虗明自照然后我当按指海印发光汝暂举心尘劳先起乃喝云三世诸佛一棒打杀填沟塞壑抛东掷四一任诸人看蓦拈拄杖云过去诸佛亦如是现在诸佛亦如是未来诸佛亦如是遂掷下云看因快山长老至上堂快然大道祇在目前纵横十字拟即留连乃顾大众良久喝一喝下座因华严座主到上堂法界者一切众生身心之本体也乃拈拄杖云不是法界是诸人无始巳来灵明廓彻广大虗寂之妙体故此土他界天堂地狱六凡四圣情与无情同一无异无坏无杂犹帝网之明珠互相融通更相涉入可谓无边剎境自他不隔于毫端十世古今始终不离于拄杖头上若尔则何啻掷大X千于方外纳须弥于芥中而今百亿日月百亿须弥百亿世界都在拄杖子里许乃掷下云掷在诸人面前还见么信得及么不思议解脱力神通游戏妙用现前非假于他术皆吾心之常分耳喝一喝下座化城大师来上堂三界无安犹如火宅出得火宅未到宝所且在化城今日相逢化城不见宝所何在元来只是旧时源上座大众元来一时总是旧时人伏惟珍重大慧杲禅师雪窦持和尚至上堂仰山道东寺师叔若在慧寂不受寂莫仰山只知有巳不知有人径山即不然雪窦师叔若在天下衲僧不受寂莫何故不见古雪窦有言寒木在握兮全机可笑秋水横按兮半提可灭使八极顶目者不自争衡见斯人兮驾御昂枿应庵华禅师长芦到上堂风行草偃水到渠威夙世冤家同门出入闻禅闻道似鸭听雷见佛见祖如风过树隔江见剎竿便回去脚跟下好与三十棒未足观光直须眉毛厮结同生同死且道五逆闻雷一句作么生道良久云上大人丘乙巳密庵杰禅师国清直庵和尚到上堂云开千嶂出木落一枝分相见又无事不来还忆君复举芙蓉和尚一日访实性大师大师陞座以右手拈拄杖倚左边云此事若不是芙蓉师兄大难委悉师召大众云实性大师弄巧成拙钝置他芙蓉师兄今日国清师兄X到来乌巨也不拈拄杖亦不与么道且道与古人是同是别良久云相逢自有知音知何必清风动天地径山别峰和尚至上堂举仰山道东寺师叔若在慧寂不致寂寥师云仰山和尚好语只是语上偏枯灵隐即不然径山师叔若在灵隐不致寂寥何故闽蜀同风雪巖钦禅师上堂就谢天竺侍者肯顽石省清梦默翁西堂生公台上横说竖说直得空花乱坠顽石点头要且不若净名室内一点全收报恩恁么说话敢道更经三生六十劫也未梦见在何故红蓼岸白苹洲夕阳西去水东流上堂谢兴化首座人从兴化来接得剑州信说道凌霄峰顶碁盘元是钱王石砚二十年前一共看今日重逢有何照证展手云面目见在退庵休禅师同参到上堂先师寻常用脑后一鎚卸却学者胸中许多屈曲当年克宾维那曾中兴化此毒往往天下丛林唤作超宗异目非惟孤负兴化亦乃克宾受辱若是临济儿孙终不依草附木资福喜见同参今日倾肠倒腹遂卓拄杖喝一喝云还知先师落处么伎死禅和如麻似粟高峯妙禅师妙湛无为长老至上堂举刘铁磨来参沩山把髻投衙山云老㹀牛汝来也引狗入寨磨云来日台山大会有斋和尚还去么癞儿牵伴沩山作卧势随邪逐恶磨便出咄直饶逴得便行也是韩卢X逐块千巖长禅师双林玉溪和尚至上堂天上无弥勒地下无弥勒千门万户开轮鎚只一击下座双林友云和尚至上堂路逢道伴交肩过一生参学事毕且道以何为验拈拄杖卓一下云空手把锄头客至上堂披衣登法座道者是高僧将谓多奇特元来百不能西风吹细雨落叶满空庭有客来相访青山自送迎天如则禅师雪中客至煨芋作供次示众懒残捉我芋头煨羡我深居似大梅有客无端来借问一花五叶几时开苏州呆苏州呆门外雪成堆彻骨还他冻一回旧同行至上堂透网金鳞何似不入好忽然会得箇入处不是同行也大难蒋山藏主至示众全提半提全藏半藏十寸是一尺十尺是一丈尺有尺形剪有剪样拂子也用打圆相楖𣗖横挑不顾人志公岂是闲和尚天目礼禅师云巢巖和尚至上堂举古德因故人至云相见不扬眉君东我亦西红霞穿碧落白日绕须弥南湖今日瑞光和尚至且作么生相见不掦眉君东我亦西红霞穿碧落白日绕须弥虽然我与古人不同率庵宗和尚至上堂昨夜南山虎咬大虫不存性命今日金刚与泥神揩背一拶骨出只如雪峰三到投X子九上洞山又作么生无求是处人情好不饮从他酒价高元叟端禅师上堂谢宝中原藏主举大珠和尚云贫道闻江西和尚道自家宝藏一切具足使用自在不假外求从此一时休去乃至尽十方世界无纤尘不是自家财宝师云马师一期与么说大珠一期与么闻终身不忘得大受用苟非深信坚固安能透顶透底如此中原藏主昔年于古鄮山中显示此箇法门还有深信坚固得大受用者么此日特承光降幸望款留断江首座至上堂山僧昔年行脚驻足兹山育王横川和尚一偈寄云长短声独自倚廊柱三际俱不来一片冷泉水非惟无众生无佛亦无巳短句与长吟遣兴适意尔夜半落霜花日轮正卓午寥寥天地间只有寒山子好大众有祖以来提持衲僧顶𩕳上一着子如石火电光搆得搆不得未免丧身失命总出不得者箇老和尚今日因其得法上足断江首座垂访举似诸人大家荐取上堂兼谢吉祥香长老达磨尽力提持只道得箇不识六祖全身担荷只道得箇不会小根小器轻心慢心师承学解露布葛藤其可妄生希冀哉东陵法姪久处众中深谙此事应缘利物一句作么生道掣断金鏁天麒麟高举铁鞭击三百愚庵及禅师宝陀古鼎和尚至上堂举龙牙道云居X师兄得第二句我得第一句师云大小龙牙只知开张大口不觉舌头拖地山僧兹承宝陀法兄和尚曲劳象驾枉贲空山但愧荒疎无伸供养岂敢妄通消息观音菩萨将钱买煳饼放下手却是馒头是第二句且如何是第一句喝一喝下座灵隐天童侍者至上堂举玄沙因光侍者道师叔若参得禅小姪当打铁船下海去沙住后令人持书问光云打得铁船也未光无对后汾阳昭代云只见锥头利不见凿头方玄觉云玄沙也是贫儿思旧债师云大小玄沙光侍者人我未忘互扬家丑千载之下遭人点检翠屏终不学他古人一切只是如常昨承灵隐天童侍者相访寒温才罢烧香喫茶茶罢送归客位自然主宾道合叔姪情忘今日陞堂略此叙陈伏希道照无文璨禅师谢宝严上堂不拨一尘不露一机锦包特石绵裹秤鎚开先见了直得百宝庄严而顶戴之何故有行鬼不识无心人未知恕中愠禅师谢国清清凉开元三藏主上堂向上一路千圣不传未曾踏着早隔大千清凉山里万菩萨拖犁拽耙方广寺中半千尊者掇供逻斋惟有开元石佛硬纠纠地风吹不入水洒不着五千余卷言言异一一龙宫海藏来仲肤首座允藏主至上堂风行草偃水到渠成正令既行十方坐断睦州拶人脚折云门飏下柴片虽是X逸格超宗未免麻缠纸裹也堪笑也堪悲乌石岭头相见事知音知后更谁知多福秋江和尚至并侍者进退上堂通宗通途挟带挟路一句全提万机顿赴僧问多福如何是多福一丛竹福云一茎两茎斜僧云学人不会福云二茎四茎曲奇怪诸禅德是牛鼻勒芒绳是马口衔生铁提妙明之心印用格外之生机还他多福始得且者僧与么问还有孤负处么金鸡啼向玉阑干一声直透须弥顶愚极慧禅师谢剑南儒藏主云谷庆藏主无则珍藏主上堂举白云师祖开堂拈香有云众中衣钵道友有一言半句利益我者同伸报谢山僧乍住二三故人远来相贺又非一言半句者比岂无片香以为供养烧枫香是着菩提边事烧黄熟是说佛说祖边事而今勐炳一炉也要尽大地人知道浙西管内嘉兴府川原道地且道烧底是什么香良久云不下阁楚石琦禅师净慈雪窻光书记至上堂上大人丘乙巳化三千七十士尔小生八九子佳作仁可知礼也召众云是什么语话孔门弟子无人识碧眼胡僧笑点头诸山至上堂一花开大地春一叶落天下秋动絃别曲贵知音瞬目掦眉早蹉过然则不犯之令把断要津无味之谈塞断人口德山棒临济喝俱胝竖指鲁祖面壁归宗斩蛇大隋烧畬石巩张弓子湖看狗或X则平田浅草或则铁壁银山或则掣电轰雷或则和泥合水全提正印独振宏纲检点将来不无渗漏所以即心即佛今时未入玄微非心非佛犹是指踪之极向上一路千圣不传学者劳形如猿捉影还有趣向分也无平芜尽处是青山行人更在青山外复举僧问黄龙玑和尚云禅以何为义玑云以谤为义师云若有人问南湖禅以何为义向他道以赞为义且道谤的是赞底是眼见则瞎耳听则聋口说则哑心思则穷天际雪埋千尺石洞门冻折数株松无梦噩书记至上堂举白云端和尚云写尽千张纸徒烦心手劳人情如太华争似道情高师云大小白云犹有者箇在永祚承无梦师兄相访麤茶淡话兀坐忘怀若有一箇元字脚彼此不着便何也人平不语水平不流道旧至上堂举飒飒凉风景同人访寂寥煑茶山下水烧鼎洞中樵师云白云老人家贫难办素食事忙不及草书只是不合将常住物入自已用诸山讲主至上堂先圣道诸法不自生亦不从他生不共不无因是故说无生尽大地是餬饼任你横咬竖咬西天那烂陀寺里一万来僧人人得喫只有摩诃迦罗大神不得喫把须弥山一掴百杂碎帝释𨁝跳上梵天去也同参至上堂举泉大道访慈明明云片云横谷口游人何处来泉云夜来何处火烧出古人坟明云未在X更道泉便作虎声明便打一坐具泉推明向禅床上明却作虎声泉云我见八十余员善知识惟师继得临济宗风师云错下名言当时慈明争容得者风颠汉恁么道更与一坐具且看他作箇什么伎俩才眼目定动便连棒趂出临济法道未至寂寥了庵和尚退灵巖回叙谢上堂夫为善知识者驱耕夺食转凡成圣其见善知识者如见青莲华眼根清净其闻善知识说法者如餐香积国饭毛孔俱香灵巖禅师之谓也再归擕李深惬鄙怀龙象参陪幸希珍重南石琇禅师前荆溪南岳天钖和尚至上堂举大颠通禅师因水空和尚来颠把住坐具云不用通时暄亦不用通来处空云拟欲恁么又恐人情不足颠放手云还足也未空提起坐具云若通时暄恐迷来处颠云暂时相见也无妨灵巖今日承南岳天钖和尚到来通时暄了便云从虎丘来特为相贺来处不迷人情周足诸人总是不知赖有露柱证明光孝仲虗法弟禅师至上堂杨岐牵犁九峰拽耙闲言语道吾作舞雪峰辊毬闲言语光孝仲虗和尚则不然凌霄峰顶碁盘石摊向门前卖与人谁道于今行市少一番提起一番新且道灵巖又作么生卓拄杖下座了庵欲禅师客至上堂三世如来同一舌大藏教中无法说衲僧手里定盘星万里长天耀孤月首座有X长处且不循途辙荆棘林中放步行拔出时人钉根楔妙智长老至上堂瞿昙舌头无骨妙智皮下有血西天解守蜡人氷东土不闻鹅护雪翻思百丈有三诀喫茶珍重归堂歇末法师僧几箇知茫茫弄巧翻成拙喝蹊首座至上堂杲日丽天盲人摸地本色衲僧无处出气岂不见兴化一日同参到才上法堂化便喝僧亦喝化又喝僧复喝化云你看者瞎汉犹作主在僧拟议化拽拄杖直打下法堂侍者云者僧触忤和尚化云是他适来也有权也有实也有照也有用及乎我将手向伊面前横两横便去不得似者般瞎汉不打更待何时阿呵呵狮子儿返踯龙马驹𨁝跳打破上头关主宾俱失照有底便道当时好再与一喝不然掀倒禅床拂袖而去有甚共语处山僧不逢别者终不开拳适值大道师兄远临要使现前一众与他古人两得相见还委悉么青山不鎻长飞势沧海合知来处高永福颕首座至上堂离四句绝百非摩诃演法梦里提持敢问大众梦里觉里是同是别若也道得倜傥分明非惟小释迦无遁形之地便可将鄱阳三百里水面纳向鸳鸯湖一滴之中直是不宽不隘无欠无余还委悉么惊群须是英灵汉敌胜还他狮子儿鸡足西堂至上堂鸡足峰前风悄然能仁堂下浪黏X天腾身抹过青霄外一曲胡笳奏未圆山僧数日抛离大众昨晚归来得与饮光尊者相见既曰情忘彼我自然道叶主宾提起陈年葛藤直是牵拽不断众中莫有一刀两段底么良久云设有也是草里汉末宗西堂至上堂并谢头首一大藏教道什么如是我闻先巳错广福堂前正令行空里磨盘生八角主宾互换纵夺临时掀翻大海跃倒须弥击拂子太湖三万六千顷月在波心说向谁无想仲谋和尚至上堂兴化接同参伤盐仍费醋本觉遇知巳目击而道存棒喝既不施权实将焉措石上与松根相对意自足为复古人非为复今人是到此休论是与非毕竟古今无二致须弥顶上击金钟下载清风殊未巳喝一喝源首座至上堂二由一有一亦莫守一心不生万法无咎首座有长处何须更开口万仞峯头把钓竿一掣六龙频入手松间石上不妨暂且盘桓佛祖位中自是推门入白大众还委悉么丰城宝剑未出匣夜夜寒光射斗牛礼首座至上堂法昌一力挝皷功臣万象说禅二老徐六担板未免各见一边本觉虗心阅世一切任之自然或则逆风把柁或则顺水行船总不妨事所以道寂寥非内宽廓非外寂寥非内也一毫穿众穴宽廓非外也众穴一毫收岂不见赵州会下二僧相推不肯作第一座主事白赵州州云总教作第二座主X事云教谁作第一座州云装香着主事云装香了也州云戒香定香慧香解脱香应庵老祖云赵州下一槌不妨惊群动众子细检点将来大似泥里洗土块若是荐福门下不用相推第一座也有人第二座也有人第三座也有人虽然不免从头註过第一座铁眼铜睛觑不破第二座阳春白雪无人和第三座真实身心同达磨且道与赵州是同是别若也会得许你具一只眼若也不会也许你具一只眼有箇衲僧出来道总不恁么时如何对他道切忌向鬼窟里作活计随机应变本分作家裂半分三输他敏手到箇里正如披图经而升高台据王令以莅万国非惟收放在我抑旦遐迩不遗山僧如斯举唱要且不是扶他先作簧皷后人何故面前自有五百众中老作家为汝作证信得及么击拂子云棋逢敌手难藏行琴遇知音不厌弹月江印禅师𡺸西堂至上堂唤醒马耆千载梦招回船子一帆风何如晏坐狮子窟哮吼一声天地空华藏海十三重都卢收在一尘中若是机轮能独脱看他八面自玲珑笑隐䜣禅师上堂摩竭掩室拂迹迹生毗邪杜词雕文丧德何况据曲彔木皷两片皮如以五釆绘画虗空徒自劳尔山僧寻常不陞此座贵在心心相知而道场丰安二法弟来访劝请为众敷扬记得芙蓉训禅师访实性大师实性以右手拈拄杖过左边云此X事若非芙蓉师兄也大难委悉诸德看他得底人直是不肯容易动着所以长庆道撞着道伴交肩过一生参学事毕且唤什么作参学事击拂子𦏰羊挂角千峰顶更有𦏰羊在上头百丈和尚朝觐回上堂一扭鼻头痛一喝双耳聋黄金不重鑛独坐大雄峰佛智先师将百丈祖师活计一时併荡赖有东阳法弟向九重城里万乘之前全璧而归致令山僧均受光宠今日不敢囊藏对众明明显示诸人要识祖师么拈拄杖掷下云西天此土无人识五百生前箇野狐护法至致谢提纲白云端禅师郭功甫入山上堂夜来枕上作得箇山颂谢功甫大儒庐山二十年故旧今日远访白云举似大众请巳后分明举似诸方此颂岂惟谢功甫大儒直要与天下有鼻孔衲僧脱却着肉汗衫莫言不道乃云上大人丘乙巳化三千七十士尔小生八九子佳作仁可知礼也杨长官至云自古自今说理说事者如稻麻竹苇会禅者更比比然讨一箇家里人如天上拣月相似黄梅贤宰杨次公闻名十载有余夜来忽蒙访及元来却是一箇本分家里人杓柄长短锅子大小虽然未曾一一点过看他数目也甚分明可谓如在东溪日华开叶落时几拟将黄金铸作钟子期昨来当涂郭功甫到曾举上大人一遍今日次公来更须举一徧X夜凉堂上坐忽闻人叫唤黄梅杨长官来到白云畔久闻窃吾宗未得当面断一夜灯火前勘过旧公案所犯一一招也要众人看鼻直颧骨高一箇没量汉何日履亨衢吾道聊辉焕共唱太平歌扫尽天下乱文章不碍他兼能大衍筭两箇五百文依前是一贯吾本来兹土传法救迷情岂不知一花开五叶结果自然成因风吹火用力不多五祖演禅师王提刑入山上堂举阿难问迦叶世尊传金襕外别传何物迦叶召阿难阿难应诺迦叶云倒却门前剎竿着又永嘉道建法幢立宗旨明明佛勅曹溪是师云迦叶教倒却剎竿永嘉又教立宗旨且道倒底是立底是到者里须是具择法眼始得毕竟如何倒也七纵八横立也二三成六七峰阁上共谈玄一句一言清耳目提刑入寺上堂兵随印转将逐符行大权菩萨覆护众生相顺者善言诱谕凶顽者枷棒纵横中间有箇没量大汉金鎻玄关留不住圣凡位里莫能收若柰何不得佛法无灵验白云有箇消息试说看古人云无边剎境自他不隔于毫端十世古今始终不离于当念纳须弥于芥中掷大千于方外变大地为黄金搅长河为酥酪到者里合作么生国土动摇迎势至宝花弥满送观音真净文禅师王主簿到上堂忆在报宁时彼彼各年少而今住山来各各巳衰老休话人间短与长相逢X把手呵呵笑呵呵笑逍遥自合无为道蓦拈拄杖敲香台云不可不自在复掷下云不可不逍遥喝一喝下座圆悟勤禅师知县入山上堂拈香示众信手拈来光明烜赫结而为葢散而为云爇向炉中庄严知县宣德妍智道人伏愿道心坚固种智圆明遂𢾭座适来锦上铺华如今铺华锦上还有明眼底解拈得探得么试出来激扬看复云心不是佛认心乖宗智不是道立智失旨道本无为佛亦无相于无相无为处辨得去一切诸相悉皆是佛一切所为悉皆是道拈起也天回地转放下也草偃风行若是向上更不落二落三直下单刀直入其或尚存光彩犹滞皮肤不免向者里谈妙谈玄演事演理行棒行喝举古举今且道山僧毕竟将什么为人不住旧时无相貌外寻知识也非真大慧杲禅师张汪二状元至上堂举僧问云门如何是和尚家风门云有读书人来报师云读书人巳在者里且作么生与伊相见乃顾视左右云不是冤家不聚头张侍郎至上堂古人道我宗无语句实无一法与人恁么道早是通身浸在屎窖里了也那堪更踏步向前如之若何问向上向下三要三玄银盌里盛雪北斗里藏身意旨如何岂不是屎窖旁边更掘屎窖虽然如是若于屎窖中知些气息方知三世诸佛历代X祖师天下老和尚古往今来一切知识尽在屎窖里转大法轮其或未然切忌向屎窖里着到应庵华禅师韩大尉入山上堂举朱行军入南际寺斋僧执手炉行香乃云直下是直下是时有僧云直下是箇什么行军便喝僧云行军是佛法中人恶发作么行军云你作恶发会那僧便喝行军亦喝云钩在不疑之地遂唿左右认取者僧着师云行军拈出倚天长剑者僧披襟敢冲雪刃虽然两不相伤争柰二俱弄险今日承宣大尉入山斋僧虽无如是问答须知此话巳行此话既行且道说箇什么卧龙才奋迅丹凤亦翱翔官客入山上堂释迦老子道吾有正法眼藏涅槃妙心分付摩诃大迦叶恁么说话大似旁若无人岂不见陈操尚书一日访资福福见来以手画一圆相尚书云弟子恁么来早是不着便那堪更画圆相资福便归方丈闭却门后来雪窦道尚书祇具一只眼真如喆和尚云资福虽是本分钳鎚争柰尚书是煅过了底精金师云虽然如是若到天童门下未放过在当时待尚书道弟子恁么来早是不着便那堪更画圆相天童则大开东阁明窻下如法安排何故门内有君子门外君子至密庵杰禅师李侍郎入山上堂幽禽噪破那伽定便见文星入寺来倒屣门迎开笑面林泉陡觉起风雷风雷起处万壑生春正眼洞明十虗无间手携仲尼X日月腰佩佛祖灵符在处为瑞为祥为龟为鉴墙壍法门股肱王室不是神通妙用亦非法尔如然何谓如此自从踏断千差路便向毗卢顶上行雪巖钦禅师上堂谢青原居士眼空东鲁口吸西江机𨦟峻捷不让老庞仰山者里别无禅道佛法只有一口吹毛利剑凛凛如霜要为人剪除毛病换骨洗肠长忆江南三月里鹧鸪啼处百花香高峰妙禅师直翁居士至上堂山僧有一奇特因缘未甞轻易拈出今日幸遇直翁证明供养大众良久云美食不中饱人餐芗林居士至上堂此事如欲登天目大山相似未到山时不免蕴一座山于八识田中洎至一到所蕴之山恍焉消殒因甚如此竖起拂子云只缘身在此山中复举老子道湛兮似或存吾不知其谁之子象帝之先师拈云咄哉者汉错下註脚湛兮似或存吾不知其谁之子毗耶城里老维摩千巖长禅师东阳陈君釆至示众举白云端因郭功父到云夜来作得箇山偈说向大众请举似诸方非惟谢功父大儒且要天下有鼻孔衲僧脱却贴肉汗衫乃云上大人丘乙巳化三千七十士尔小生八九子佳作仁可知礼也师云白云固是作家炉鞴功父亦是煅了精金检点将来好与三十棒何故一箇不合将常住物作私巳人情一箇攻乎异端斯害也巳要脱他天下衲僧贴肉汗衫倒添了百二十斤黄金X鎻甲如何有箇洒洒落落时节无明茅庵之下君釆大儒访及我也不统夜思量作箇山偈我也不击皷叙谢广演条章只有一味杜田禅自然两眼对两眼如何是杜田禅喝一喝云朕闻上古其风朴略长翁净禅师客至上堂陆修静陶渊明文殊普贤作圆相曰咦一款具呈且道凭谁批判若是孔夫子吾无隐乎尔恕中愠禅师秀才道士相访上堂竖拂子云三教圣人总在拂子头上牵枝引蔓说妙谈玄儒者曰吾道一以贯之老者曰圣人抱一为天下式佛者曰惟此一事实余二则非真既各有来由未免称强称弱且作么生判断使其声和响顺形直影端剖破人我蕃篱塞却无明窟穴击拂子二由一有一亦莫守日午打三更面南看北斗楚石琦禅师教授俞观光入山上堂举云巖示众云有箇人家儿子问着无有答不得者洞山问云他屋里有多少典籍云一字也无山云争得恁么多知巖云日夜不曾眠山云问一段事得否巖云道得即不道师云道得即不道作么生会长恨春归无觅处不知流入此中来忽都达儿状元入山上堂举玉泉浩布裩因东坡居士微服相访浩问云尊官何姓坡云姓秤是秤天下长老的秤浩唾地云者一唾重多少坡休去师云玉泉是作家宗匠东坡是当世大儒蓦札相逢发挥此X道尽谓东坡休去秤尾无星殊不知八两半斤总在自家手里虽然如是也须扶起玉泉只如他道者一唾重多少多少人道不得直饶道得更与一唾唯庵然禅师官员至上堂举昔日朗州剌史李翱慕药山和尚道风屡请不赴乃肃装客礼直造座前山默然殊不顾视李乃云见面不如闻名拂袖便行山召李翱李回首山云何得贵耳贱目李遂礼拜起问云如何是道山以手指天复指净瓶云会么李云不会山云云在青霄水在瓶李因有省乃呈偈云炼得身形似鹤形千株松下两圅经我来问道无余说云在青霄水在瓶师云我者里则不然今日若问龙峰如何是道伹云国正天心顺官清民自安且道与药山还有优劣也无靠拄杖下座了庵欲禅师路官马知事至上堂久雨不晴天道晦冥浸烂鼻孔滴穿眼睛山僧正是烦恼不暇忽然听得尚书履声唿童扫榻唤僧点灯抵掌剧谈半饷闷中不觉惺惺起来豁开户牖万里不挂片云今朝月望陞高座一炷清香祝圣君天目礼禅师平斋洪中书入山上堂月堕金茎香飘丹桂以我为隐乎吾无隐乎尔老晦堂与么提撕黄山谷打失鼻孔检点将来不是不是到宗剎诸山请提纲智门祚禅师到南岳承天陞座承天师兄早是瞒你诸人了也翠岭乍到不可雪上更加霜然则一言才X出驷马难追事到如斯不免涂灰抹土葢为祖祢不了殃及儿孙三十年后鼻孔辽天莫错怪人好下座雪窦显禅师到万寿众请上堂万寿门下一一作家葢是强将之兵也虽然如此保福有言击石火闪电光搆得搆不得未免丧身失命若教据令而行尽苏台一境人箇箇三头六臂到翠峰手里也须瓦解氷消如今放过一着分付万寿和尚到越州承天寺众请陞座作者相见一拶一捺撩起便行若伫思停机卒摸𢱢不着若言问在答处答在问宗箇箇依草附木问不在答处答不在问宗罕见顶上有眼诸人还荐得也无荐得荐不得竝是新雪窦之过且莫钝致承天和尚白云端禅师到圆通云秋江清浅时白鹭和烟岛良哉观世音全身入荒草大众承天未出世时或有一箇半箇衲子相疑着谁知道出世后直得无言可说无理可伸然虽如是犹赖得圆通主人在何谓如此千古万古无人知眼里瞳儿看分明到归宗云真性心地藏无头亦无尾应缘而化物方便唿为智大众承天此者来礼拜归宗师叔师叔若行一丈承天也行一丈师叔若行一尺承天也行一尺何谓如此得风流处且风流有般汉到者里道耶舍塔高金轮峯峻眨眼回头早是鹞子过新罗似恁么还称得老师叔也无不见道打面还他州土麦唱歌须是帝乡人虽然如是三十年后清平过水X到开先云莫行旧时路莫挂本来衣如今有人向锋刃上横身火焰里出手尽是劳而无功岂可更担水向河头卖然虽如是若教嫫母临明镜也道不劳红粉施到栖贤上堂承天自开堂后便安排些葛藤来山南东葛西葛却为在归宗开先万杉一时打叠却了也今日到三崃会里大似临嫁医瘿卒着手脚不办幸望大众不怪伏惟珍重保宁勇禅师到长芦上堂未到者里万事不言既到者里如何即是有口有舌何妨乱说有问话者么再召无人师云犹较些子古资福云隔江见资福剎竿便回脚跟下好与二十保宁昨日离金陵泛小舟渡大江到长芦门下见剎竿观佛殿上方丈礼拜祖印禅师蒙不赐罪责特加殷勤何故恩深转无语怀抱自分明禅师又令对众陞座不免胡言汉语瞒诸人等是不识好恶更有一颂乘兴安然泛小舟霎时风送到江头不知相见谈何事诸高德试道看太平州瑞竹上堂主人命陞此座为众说法若论此座而无所陞无所不陞若论此法而无所说无所不说三世诸佛亦如是东西祖师亦如是诸人亦如是保宁亦如是既然如是谁是坐者谁是立者谁是说者谁是听者若也会得巳是头上安头若也不会一任斩头觅活五祖演禅师到海会上堂白云山里白云人把定封X疆无缝罅无缝罅知几价莫有知价底么乃云一二三四五到兴化上堂世事冗如麻空门路转赊青松林下客几箇得归家共唱胡笳曲分开五叶花幸逢诸道友同上白牛车大众车在者里牛在什么处芳草渡头寻不见夜来依旧宿芦花下座甘露资长老把住师云舒州管界元来有箇草贼师云和尚也须提防资拟议师便拓开圆悟勤禅师到洛浦上堂万木萦纡一迳遥躭躭古屋枕山腰今朝喜到深深处几度飞书辱见招烁烁山桃似火丝丝溪柳拖金日暖风和鸎吟燕语所以不离普光殿不出菩提场徧游华藏海无边剎境左穿右穴重重无尽一一交罗且作么生是洛浦深深处觌面若无宗正眼回头只见翠山巖到梁山上堂击布皷于龙门曜萤火于太阳到者里直得藏身无路还有忍俊不禁底么师复云无生狮子窟哮吼惊群不二栴檀林香风帀座直得言超象外句演真乘道出古今用过佛祖山僧到者里如何启口所谓见所未见闻所未闻虽然借路经过不免逢场作戏乃古乃今无彼无此适来觉海举夹山道太阳溢目万里不挂片云清清之水游鱼自迷目前无阇黎此间无老僧若能知云月是同溪山各异便见但知作佛愁什么众生如此则三玄三要八字打开五位君臣一笔勾下诸人还见么出头天外看须X是箇中人到德山上堂高悬古镜列万象于台前横按镆鎁截群机于句下开作家炉鞴奋佛祖钳鎚演见性之真风绍圆明之宗范直得如天普葢似地普擎头头物物明明了了要津坐断选佛场开到者里岂可饮气吞声不免借华献水大众当年见性禅师据一条白棒佛来也打至于隔江摇扇斫木传心巖头雪峰唱末后句洞山龙牙明杀活机今古流传丛林龟鑑而今堂头继此真风截断众流不存涓滴山僧幸获观光敢问人境相称一句作么生道五溪清不尽千古美无亏龙门远禅师到真乘请上堂真乘举石霜徧界不曾藏语师云徧界不藏全体露丝毫有见事还差会中谁是仙陀客不动纤尘便到家真实到家之者得意忘言竛竮在外之人随情起解情解既起名相日兴言意两忘十方咸畅岂不见适来堂头巳普告大众如何更令山野称提葢为妙旨幽深人难洞达何也既知咫尺之间为什么却道不覩师颜既言徧界徧空如何更云不曾藏覆还见落节处么若见得便见石霜老子雪峰大师亦知龙门山僧与真乘长老又此一众禅和总有分付处山僧未离本院不到此中时真乘无一人龙门长老山僧离本院度荒山来到真乘诸人一一相见此间有一人龙门长老若有一人龙门长老于法成增若无一人龙门长老于法成X减减故落断增故落常既堕断常岂云正见一似上座未出家时无一人上座既出家后有一人上座你诸人如何裁断得心地安乐去还裁辨得么向此有箇入处更有什么事也或若未明良久曰不解作客久立到蒋山上堂玄沙白纸费封题一听雷音万仞低慰释私怀巳无量那堪更唱逻罗哩乃呵呵大笑曰古人道笑须三十年诚哉此语某顷在白云时与堂上佛果师兄道聚其乐无涯至今乐犹未巳也又呵呵大笑云一手一独拍两手鸣掴掴举意超情念相看回路陌摩云钟阜高徧界乌轮赫妙机速雷电神珠不在额珍重人天大导师衲僧一见丧魂魄何也谁敢正眼觑着下座此庵元禅师耿龙学请就净光陞座灵峰古禅师举白云见杨岐岐令举茶陵悟道颂公案请师批判师乃云诸禅德杨岐大笑眼观东南意在西北白云悟去听事不真唤钟作瓮检点将来和杨岐老汉都在架子上将错就错若是南明即不然我有明珠一颗切忌当头蹉过虽然觌面相呈也须一鎚打破举拂子曰还会么碁逢敌手难藏行诗到重吟始见功雪窦宗禅师初至雪窦日因显和尚请陞座僧问宝剑未出匣时如何云神光射斗牛僧云出匣后如何云千兵易得一将难求僧退师乃云宝剑未出匣神光射斗牛千兵虽易得一将实难求便下座X雪堂行禅师到国清众请上堂句亦刬意亦刬绝毫绝氂处如山如岳句亦到意亦到如山如岳处绝毫绝氂忽若拶通一线意句俱到俱不到俱刬俱不刬直得三句外绝牢笼六句外无标的正当恁么时一句作么生道倾葢同途不同辙相将携手上高台大慧杲禅师到资福请上堂举香城顺和尚颂黄龙三关云黄龙老和尚有箇三关语山僧承嗣伊今日为君举为君举猫儿偏解捉老鼠广鑑英禅师因见此颂乃曰好只好第恐学者作无事会去师云诚哉是言山僧今日也有箇颂子黄龙此语葢天地从来缜密不通风后昆随例承其响总道猫儿解捉虫到雪窦请上堂平常无生句妙玄无私句体明无尽句一镞破三关他家有本据作么生是他家本据莫怪从前多意气他家曾踏上头关复举僧问明觉禅师如何是诸佛本源明觉云千峰寒色僧云未审向上还有事也无明觉云雨滴巖花师云千峰寒色雨滴巖花今日不妨应时应节若是诸佛本源不得动着为甚么不得动着自有雪窦主人在到启霞请上堂适来蒙堂头法叔禅师举临济访龙光因缘客听主裁敢不遵依严命略与诸人下箇註脚龙光据坐虽然无语其声如雷临济云者老汉今日败阙堂头法叔禅师道那里是他败阙处妙喜道路远夜长休把火大家吹杀暗中行X到天童请上堂垂万里钩驻千里乌骓布漫天网打冲浪鲲鲸此是天童老人寻常用底育王今日得得入山瞻礼客听主裁令陞此座到者里说箇什么即得莫是说心说性得么说玄说妙说理说事得么既总不得不可只恁么休去既不可休去又不可说心说性说玄说妙说理说事莫是世谛流布得么若恁么唤作顺水张帆未是衲僧用处虽然如是略借主人威光与大众赴箇时节且道即今是什么时节尺蠖之屈乃欲求伸击碎蟠桃核得见箇中仁箇中仁既见此道出常情且道出常情一句作么生道还委悉么眼光烁破四天下主盟此道是渠侬复云适来蒙堂头老人举僧问香林如何是衲衣下事林云腊月火烧山师云此是香林语堂头今日举育王随搂𢳯也未敢相许因什么未敢相许选佛若无如是眼假饶千载又奚为无用全禅师到灵隐请上堂灵山正派达者犹迷明来暗来谁当辨的双收双放孰辨端倪直饶千圣出来也祇结舌有分何故人归大国方为贵水到潇湘始是清复云适来松源和尚举竹篦话令天童纳败阙诸人要知么听取一颂黑漆竹篦握起迅雷不及掩耳德山临济茫然懵底如何插嘴吉祥讷禅师到隐静上堂五峰影里双㵎声中草木青葱烟云澹泞风光溢目触处可观然虽如是祇如撞着道伴一句作么生道还知落处么良久曰玲珑X八面自回合峭峻一方谁敢窥复曰啸月吟风水石间忘机嬴得此心闲无端打破空狼借羞对白云归旧山月江印禅师到雪窦众请上堂向上一路千圣不传释迦弥勒仰望不及向上一路千圣不然德山临济窥觑无门故我明觉祖师昔日向妙高台上唱出阳春白雪直得须弥岌嶪海水腾波十方世界风凛凛地育王今日得得入山瞻礼慈容特蒙堂头禅师阐扬二觉之家风倾泻千寻之雪瀑复令山野高陞此座举唱宗乘然则客听主裁又说什么即得击拂子就树摘将黄叶去等闲推出白云来复举堂头禅师适来举临济栽松次黄檗问云深山中栽许多松作么济云一与山门作境致二与后人作标榜道了以䦆头筑地三下檗云虽然子巳喫吾三十棒了也济又以䦆头筑地作嘘嘘声檗云吾宗到汝大兴于世沩山问仰山云当时黄檗只嘱一人别更有在仰山云有祇是年代深远不欲举似和尚沩云但举看吾也要知仰云一人指南令行吴越遇大风则止应庵和尚拈云黄檗道虽然如是子巳喫吾三十棒了也养子之缘固当如是临济正令虽行可惜向󰑁头边甘自活埋仰山见解未出常流岂止遇大风则止当时何不道直待虗空界尽此话方始大行岂不是头正尾正师乃召大众云黄檗临济两父子开口不在舌头上沩山仰山杓卜听虗声老应庵噼开太华放X出黄河石室翁手然犀炬照开沧海育王见处也要诸人共知一人指南令行吴越太虗空中不消钉橛藕丝窍里骑大鹏等闲挨落天边月久立众慈伏惟珍重朝宗忍禅师到黄檗请上堂断际出身处黄檗古道场谁云来作客到处是家乡山僧以昔日同参之谊来访黄檗法姪承遣僧百里远迎兼领众敦请说法虽是一片好心未免彼此钝置何故聻作家相见嘴卢都何事今朝者也乎大抵欲谈辞巳丧高陞法座共欢唿辞巳丧又欢唿箇甚么良久云相逢自有知音知何必清风动天地下座箬庵问禅师到报恩玉林和尚请上堂维那宣疏云惟我箬庵法兄大和尚十年以长幸获比肩某甫三旬兄登不惑贲然惠顾一众欣庆因某禁足养亲不获对众引请谨奉先师法服一顶惟愿法兄大和尚不忘久入先师之室早巳雷震一方恭请披先师衣坐先师座揭露先师正法眼藏令见者闻者同明向上一窍使无知劣弟斗室安眠匪敢攀古人闭门打睡之机亦稍慕高祖死关之遗范云尔师接疏云大众会么我堂头玉林法兄大和尚巳为诸人一槌两当了也伶俐底不妨便请前来对众激扬众问话毕乃云问话且止者是什么所在尽拟向者里指东画西说长道短昔年先师于此建立法幢继得我玉林法兄和尚展开泼天门户直使旧业维新问上座今X日到来直是赞叹莫及何况登他宝座向人天大众前皷两片皮欺胡谩汉追忆问上座自见先师二十年来端为此事未甞有丝毫自欺昔日在磬山室中亲侍先师受尽钳鎚耐尽氷雪固是不敢自欺及来到者报恩寺里辅弼先师合水和泥通身担荷亦何常有丝毫自欺处迨后先师示寂安厝后事曳杖他山至今八九年来若有一丝毫自欺今日争敢与我玉林法兄和尚觌面相见既承推出座上为众举扬此事更是不得有一丝毫许自欺以欺诸仁者顾左右云且道作么生是此事那里是问上座不自欺处还知么若也知得灼然佛祖向上一机廓尔人天正法眼藏若也不知少间下座伏望诸仁者同诣方丈恳请堂头和尚不惜屈曲垂慈深锥痛拶惟此叙陈伏希鉴炤下座到万寿三宜和尚请上堂主宾互换偏正随机双𤨏金针纵横妙叶古佛堂前不留朕迹黄金殿上逈出尊卑者是万寿和尚寻常瞒人不得处若向言中取则埋没巳灵更若句外旁资辱他先圣不见先德云道则太煞道相续也大难山僧今日借板门槌为诸人略通一线去也卓拄杖云竿头丝线从君弄不犯清波意自殊列祖提纲录卷第十八X列祖提纲录X卍XXX列祖提纲录卷第十九武林十八㵎理安禅寺住持娄东行悦集施主请陞座提纲定州崔禅师州将王令公于衙署请陞座拈拄杖曰出来也打不出来也打僧出曰崔禅聻师掷下拄杖曰久立令公伏惟珍重风穴沼禅师郢州李史君请升座祖师心印状似铁牛之机去即印住住即印破祇如不去不住印即是不印即是还有人道得么时有卢陂长老出问学人有铁牛之机请师不搭印师曰惯钓鲸鲵澄巨浸却嗟蛙步𩥇泥沙陂伫思师喝曰长老何不进语陂拟议师便打一拂子曰还记是话头么试举看陂拟开口师又打一拂子牧主曰信知佛法与王法一般师曰见甚么道理牧主曰当断不断反招其乱下座浮山远禅师欧阳公请因棊说法乃陞座若论此事如两家着棊相似何谓也敌手知音当机不让若是缀五饶三又通一路始得有一般底只解闭门作活不会夺角冲关硬节与虎口齐彰局破后徒劳绰干所以道肥边易得瘦肚难求思行则往往失黏心麤而时时头撞休夸国手谩说神仙赢局输筹即不问且道黑白未分时一着落在什么处良久云从来十X九路迷悟几多人五祖演禅师郭朝奉祥正请上堂朝奉于法座前烧香云此一瓣香爇向炉中为光明云遍满法界供养我堂头师兄禅师伏愿于此云中方广座上擘开面门放出先师形相与诸人描邈何以如此白云巖畔旧相逢往日今朝事不同夜静水寒鱼不食一炉香散白莲峯师遂云曩谟萨怛哆钵啰野恁么恁么几度白云溪上望黄梅花向雪中开不恁么不恁么嫩柳条金线且要应时来不见庞居士问马大师不与万法为侣者是什么人马大师云待汝一口吸尽西江水即向汝道大众一口吸尽西江水万丈深潭穷到底掠彴不是赵川桥明月清风安可比佛印元禅师郭公提刑请陞座郭公拈香云觉地相逢一何早鹘臭布衫今脱了要识云居一句玄珍重后园驴喫草召大众曰此一瓣香熏天炙地去也师曰今日不着便被者汉当面涂煳便打乃曰谢公千里来相访共话东山竹径深借与一龙骑出洞若逢天旱便为霖掷拄杖下座公拜起师曰收得龙么公曰已在者里师曰作么生骑公摆手作舞便行师拊掌曰祇有者汉犹较些子保宁勇禅师郭公提刑请陞座郭公拈香云法皷既鸣宝香初爇杨岐顶𩕳门请师重着楔师卓拄杖一下曰着楔已竟大众证明又卓一下便下座兜率悦禅师漕使无尽居士张公商英按部过分宁X请五院长老就云巖说法师最后登座横拄杖曰适来诸善知识横拈竖放直立斜抛换步移身藏头露角既于学士面前各纳败阙未免喫兜率手中痛棒到者里不由甘与不甘何故见事不平争忍得衲僧正令自当行卓拄杖下座圆悟勤禅师吕左丞请上堂云一句语全规矩应出毗虗印一种机截众流透过祖师关若是明眼人巳透过三千里其或尚留观听犹滞皮肤未免向第二义门重话会去也所以道知幻即离不作方便离幻即觉亦无渐次释迦老子三世诸佛心髓一时顿现便恁么承当全心即佛全佛即心心佛无二更疑箇什么正当恁么时作么生道千古万古黑漫漫填沟塞壑无人会陈大夫请上堂云有句无句初无两端如藤倚树打作一片树倒藤枯忍俊韩卢呵呵大笑金毛狮子若是铁眼铜睛当阳觑透便可以把断要津不通凡圣终不向他语言里作窠窟机境上受罗笼所以道言无展事语不投机承言者丧滞句者迷不落语言不立机关布漫天网打冲浪鱼垂万里钩驻千里乌骓也须还他大达之士始得所以赵州勘破处为方便玄沙蹉过处验作家雪峰辊毬云门顾鑑睦州见成俱胝一指如生铁铸就通上彻下只要箇本分人忽若总不恁么又作么生委悉么了取平常心是道饥来喫饭困来眠复颂云即心即佛开心印非佛非心X蹈大方当处分身千百亿普光明殿放毫光大慧杲禅师陈知县请陞座云祖师道通达本法心无法无非法悟了同未悟无心亦无法既无心又无法却唤甚么作本法本法又作么生通达黄面老子云心不妄取过去法亦不贪着未来事不于现在有所住了达三世悉空寂诸人还委悉么若未委悉分明为诸人註破不住现在此名为定不着未来此名为慧不取过去此名为智亦谓之如来禅亦谓之祖师禅苟能于日用二六时中如是通达如是了悟则此定此慧此智一一如空无有边际定慧智既无边际则当人日用神通光明亦无边际神通光明既无边际诸波罗密诸解脱门亦无边际波罗密解脱门既无边际此无住心亦无边际无住心既无边际径山今日以此无边际心说此无边际法奉为臣子陈亚卿祝吾君寿地久天长亦无边际正当恁么时依时及节一句作么生道举拂子云将此身心奉尘剎是则名为报我皇下座应庵华禅师严教授请上堂五百力士揭石义万仞崖前撒手行十方世界一围铁虗空背上白毛生直饶拈却膱脂帽子脱却鹘臭布衫向报恩门下正好喫棒何故半夜起来屈膝坐毛头星现衲僧前东山云顶禅师九龙观道士并三士人请上堂儒门画八卦造契书不救六道轮𢌞道门朝九皇鍊真气不达三祇劫数我释迦世尊洞三祇劫数救六道轮X𢌞以大愿摄人天如风轮持日月以大智破生死若劫火㷊秋毫入得我门者自然转变天地幽察鬼神使须弥铁围大地大海入一毛孔中一切众生不觉不知我说此法门如虗空俱含万象一为无量无量为一若人得一即万事毕珍重千巖长禅师曹居士请陞座婺州信士曹仁卿同合宅贵眷就寺设斋表䞋请老僧升座说法老僧曰诺会么尽大地是箇老僧尽大地是箇法座更教老僧升什么座说什么法记得五六年前行桥时已曾到宅叨斋受䞋今日山中三四百众喫斋受䞋人人欢欢喜喜只者欢欢喜喜增仁卿多少长仁卿多少寿量适来长老已为仁卿向法座上举扬老僧只喫斋受䞋便了不用为蛇画足自然水到渠成岂不见五祖演禅师云端坐受供养施主长安乐赵州云老僧在者里坐地更说什么佛法无明有条攀条无条攀例忽有箇汉出来道和尚你坐地分赃他日作箇什么填还他施主去只向道不作牛兮定作驴因甚如此大丈夫异类中行不是差事古林茂禅师施主请上堂佛佛授手无边剎境自他不隔于毫端祖祖相传十世古今始终不离于当念向上一路千圣不传直饶坐断报化佛头未免堕在声色堆里更向威音那畔独振玄风空劫已前单明自已大似隔靴用拳头抓痒有甚快活处所以道群灵一源假名为佛体竭形销而不灭金流璞散而常X存百姓日用而不知诸佛常知而独用以独用无私之旨常居乎有象之先以日用不知之心逈出乎真谛之表无前无后无古无今彼我混同圣凡不异正与么时如何青山不鎻长飞势沧海合知来处高击拂子下座石车乘禅师司理黄元公等请上堂一句截流全心即佛万机不到全佛即心到者里心佛俱忘复是何物喝一喝甜瓜彻蔕甜苦瓜连根苦箬庵问禅师众官请上堂随波逐浪不遗一滴截断众流不存毫末一口吸尽西江不与万法为侣且道是随波逐浪截断众流庞居士道十方同聚会箇箇学无为此是选佛场心空及第归大家在者里岂不是心空及第且无为又作么生学长江水上浪滔天明月清风安可比金大司空请上堂师云实际理地不受一尘万行门中不舍一法若受一尘法轮从何而转若舍一法佛事何由而兴所以有力大人向劫浊苦海中为津为梁逆行顺行总莫可测回天关转地轴须是其人方能担荷吹阳春于既烬树福运于方兴结一时殊胜之缘作千载贤良之合风云际会敲唱乘时有此殊胜因成此殊胜缘具此殊胜愿得此殊胜福不忘嘱付举起便知把手相呈一超直入且彻头彻尾一句作么生道全凭举鼎调羮手拨转如来正法轮庆生提纲X圆悟勤禅师周侍御请上堂玄机透脱融万象于目前至理高明会千差于物表一明一切明一见一切见一用一切用一说一切说直截根源当阳显露若能于此洞达去自已脚跟下一段大事明于杲日宽若太虗可以修身可以见性可以祝一人上寿可以种未来胜因是故灵山拈花迦叶微笑少林面壁神光传心于是中间如击石火似闪电光须是奇特人方明本分事要知本分事还他奇特人只如今日奇特本分底一句作么生道葵藿同倾仰高祝万年春郑太师请上堂乃云灵光未兆万彚含太虗一气既彰华开世界起过去诸佛现在诸佛未来诸佛皆同箇中出现若天若人若群生无不从是中流出以一处明百处千处光辉一机转千机万机历落所以道净法界身本无出没大悲愿力示现受生然而此悲此愿此力若是宿禀灵根具超脱种智则才生下时巳作狮子吼巳具大神通至于若行若住若坐若卧或放行或把住无不皆从诸圣顶𩕳上纵横十字乃至享福享寿享富贵多子孙悉承渠侬威力正当恁么时一句作么生道重重彰瑞气一一涌金莲复颂云威音巳前灵苗秀到今光彩转新鲜万卉芬芳风景丽寿山高到大椿年大慧杲禅师荣侍郎生日请陞座僧问杨岐一头驴为什么只有三只脚师云你少喫水草进云恁么则觌面相呈更无回互师云且莫诈明头进云既是潘X阆倒骑归为什么攧杀黄番绰师云非汝境界进云争柰即今何师云且莫辜负老僧进云恩大难酬便礼拜师乃云杨岐一头驴只有三只脚潘阆倒骑归攧杀黄番绰妙喜三十年前底註脚今日被者僧对人天众前华噼一上不同小小直得杨岐和尚拍手呵呵大笑山河大地万象森罗一时起舞当恁么时且道是甚么人证明所以道处处真处处真尘尘尽是本来人真实说时声不现正体堂堂没却身作么生是堂堂正体未离兜率已降王宫未出母胎度人巳毕岂不是堂堂正体若作堂堂正体会则辜负释迦老子若不作堂堂正体会则辜负自已自已既辜负将甚么与释迦老子相见若向者里拨得一线路方知释迦老子在兜率天乘日轮香象降摩耶夫人胎只是示现箇生底时节以至一手指天一手指地云天上天下唯我独尊也只是与一切人作箇示现生相底样子若向者里见得不独为释迦老子出气亦乃与生身父母出气不独为生身父母出气亦乃与一切有情出气正当恁么时且道承谁恩力良久云挥剑斫开人我易推山塞断是非难博山来禅师魏国公徐六翁老居士诞日请上堂因缘所生法庄严世间相了彼性空者斯人具正眼诸昆仲心本无生从缘有生生缘胜故佛种亦胜法华经云佛种从缘起是故说一乘作么生是说一乘底道理诸昆仲毫端歛法界之方滴水含沧海之濶无X明全诸佛之智藏识潜增上之缘理应箭锋事存圅葢不可以思议而得之者也诸昆仲兹因魏国六翁老居士华筵大诞之辰合郡众居士于济生庵中设此无遮大会为六翁居士祝寿且道将何为祝耶须弥耶沧海耶大地耶草木丛林耶若以须弥为寿须弥高而有顶若以沧海为寿沧海深而有源若以大地为寿大地厚而有轮若以草木丛林为寿草木丛林多而有尽惟以吾大圆觉中华藏界内香云花云幢旛云音乐云宝葢云若举一若举二若举百若举千乃致百千万亿数中随拈一微尘许皆与有情无情等与毗卢遮那等皆可为居士祝寿也虽然如是不免为居士旁通箇消息作么生是旁通底消息华藏界中才一念阎浮早巳万千年珍重箬庵问禅师庆诞陞座今日是大玉太史不惜眉毛露头露面底时节此老于二千年前灵山会上亲受释迦老子遗嘱未离当处巳到阎浮未出母胎巳成正觉今日既不忘嘱付山僧插一瓣香为伊证明还会么若也会得便见目前山河大地若草若木若有情若无情同声赞叹以祝眉寿且道山僧拄杖子又如何庆赞卓拄杖一下云南山不断卄债葱翠东海方昇烂熳霞巖壑久沾春富贵蒙蒙新雨润林华施主诞日供僧请陞座轻云泼黛薄雾描青瑞气生烟红霞开旭蓝田灿白玉之光赤水耀骊珠之色人与境会事得理融方能建最胜幢于普光殿中树功X德林于众香国土毗耶非小大千非广渤海非多涔蹄非细同此身心同此尘剎同此行愿同此福德正当恁么时且诞生一句作么生道击拂子云一夜天香闻桂子秋深还到葛洪家下座周居士请上堂无量寿如来今日在山僧拄杖头上放光动地普告大众说偈云一切法不生一切法不灭生灭灭巳尽寂灭常现前憍陈如尊者从旁忍俊不禁义手当胸瞠眉努目道古佛如来将谓少奇特三昧与么说话不出他座主圈缋何足当今日因斋庆赞无量寿如来忽然耸入山僧拄杖变现八万四千诸佛国土普化八万四千诸佛国土中香饭徧设八万四千狮子宝座供养八万四千诸大菩萨普熏诸大菩萨八万四千毛孔于诸毛孔中各各具八万四千无量无边功德庄严作此一期佛事巳拄杖子请质之曼殊大士曼殊大士请质之维摩老人众中有知恩报德者么正好出来还饭钱其或未然拄杖子还他拄杖子曼殊大士还他曼殊大士维摩老人还他维摩老人莫道默然好卓拄杖金大中丞庆诞请陞座师云祥云绕座瑞气盘空总握枢机光扬化日具匡时之略乃能展向上之猷树葢世之勋始得副大机之用所以大人行大事大智得大力大材成大功大德必大寿三千里外横按镆鎁杀活全彰体用兼举抒神力于盘根错节之时挈纷拏于振甲挥戈之日揑聚也全身据定帷幄运筹X放开也百职维新海山永赖是则大中丞岂翁居士生平夙抱历劫素修从灵山授记以来现宰官身具大人作所谓以出世心行世间法不坏世间法能成出世心此心行于身则中丞今日道成德备安富尊案此心行于家则中丞今日祥麟瑞凤克让克恭此心行于天下则中丞今日据寰中勅握阃外威辟土开疆泽民裕国此心行于今日一时则现前缁素群机拱息众望独尊鼓舞休明讴歌福运且道正当恁么时祝寿一句又作么生须弥岌嶪同天地亿万斯年肇太平复偈云九天雨露洽方新特拜枢衡宠渥恩寿域荡平开化日会看龙虎际风云陈行志为母祝寿请陞座师云行志为母祝寿山僧何法可说有说言思易穷无法筭数莫极大家随例当斋箇箇仰望不及既仰望不及且道有何奇特拈拄杖云昨日南山虎咬大虫东海鲤鱼翻箇转身跳入太湖波底忽轰霹雳直得莫𣯛缥缈两峯相对点头云大好消息却被三家村土地从旁不愤笑云长老长老好生饶舌乡子底里爱说平易禅何消你大惊小怪恁般厮结殊不知拄杖子既到者里却放过不得卓拄杖云惯钓鲸鲵沉巨浸却怜蛙步辗泥沙喝一喝复云今日陈行志请为母亲祝寿一箇高兴不知说到那里去了大众灼然陈行志请为母亲祝寿山僧却不是说底别事久立珍重牧云门禅师岁旦董文学诞日上堂大年初一光风X霁日好大众自从威音王已前直至如今有佛世界无佛世界于中有日月不可说不可说岁数不可说不可说国土无不尽从者一日子流出直得皇风荡荡八表无垠野老讴歌万方无极且有箇人出世恰好撞着者日子又如何既承礼乐诗书后定作顶冠束带人祈嗣提纲无相真禅师檀越祈嗣有应供菩萨请示众清凉山里万菩萨尽是吾家屋里人珍重秋光去秋月几回圆阙几回新平安来往莫怱怱海角天涯不易逢须信善财才歛念依然如在觉城东龙彪产兮真奇异才生巳有食牛气薝卜林深秋月圆一片香风动天地南石琇禅师琴川陈从道设斋求嗣上堂饥来喫饭困来打眠踏着寻常一路恁么衲僧也甚希有更要万仞峰头濶步荆棘林里翻身底万中无一马祖一喝百丈直得三日耳聋黄檗闻之不觉吐舌且道是寻常一路是万仞峰头濶步旃檀围绕旃檀树狮子还生狮子儿箬庵问禅师施主祈嗣请陞座云九夏功成一期告满拄杖头週遭向四天下走一转身元来祇是自家屋里三条椽下七尺单前翻来覆去了无些子奇特虽然祇是自家屋里亦乃了无奇特争柰头是头底是底驴是驴马是马老僧是老僧阇黎是阇黎寒时X寒杀热时热杀瞒盰儱侗有甚么数茄子瓠子那里得知今日适当解夏施主入山营供要山僧与他祈嗣若唤作祈嗣又为诸入解夏若唤作解夏又为他祈嗣毕竟作么生得相应去拈拄杖云丹山生鸑鷟狮子产狻猊不惜茎眉者天然是俊儿卓拄杖云要一得一要二得二从来言不虗发汝诸人各各分明记取下座浴佛日施主祈嗣上堂举云门拈世尊初生话师云磬山今日又且不然云门一棒我只一杓看取儿孙擎头戴角饭僧提纲保宁勇禅师因施主饭僧上堂问既无尽答亦无穷若据祖宗门下本无如是事若于建化门中随机施设亦大矣哉永嘉云嗟末法恶时世众生薄福难调制去圣远兮邪见深魔彊法弱多冤害永嘉与么道且暂时曲顺人情即不可千古之下要且遭人检点何故且我家本无是事诸佛亦不曾出世亦无佛可成亦无法可说亦无众生可度亦无烦恼可断亦无菩提可求亦无涅槃可证亦无前际中际后际亦无正法像法末法于一切法求其实性皆不可得所以时亦不去来法亦不生灭不见道一切法不生一切法不灭若能如是解诸佛常现前所以长沙云尽十方世界是沙门一只眼尽十方世界是沙门全身尽十方世界是箇真实人体尽十方世界是解脱门乃X至佛及众生有情无情有性无性皆同一体同一性同一相亦无内外中间取舍爱憎断常生灭染净去来种种知解之所分别若能如是则三界不能收六道不能摄于一切处运用去来无住无着应物现形得大自在或凡或圣或是或非逆行顺行天莫能测所以永嘉到者里出手不得又记得本净云道体本无修不修自合道弃却一真性来入閙浩浩若逢修道人第一莫向道实谓诚实之言保宁与么也且随方就圆然虽如是笑我者多哂我者少市户请上堂摩竭室不揜方丈门再开不惜眉毛者横身请入来乃云三界六道轮𢌞业镜难藏好丑不须更滞他人尽是自作自受如今于诸人分上各自有一面业镜子明历历地且道是好是丑试请𢌞头自照看又外道问世尊今日当说何法尊云说定法次日复问说何法尊云说不定法道云昨日为什定今日为什不定尊云昨日定今日不定诸仁者是知佛法无有定相无不定相随机施设一切临时说有亦得说无亦得说定亦得不定亦得犹如太空荡荡无碍一任穿凿纵横自在如今若有人问保宁今日当说何法即云说不定法或次日问说何法即云说定法或问昨日为什不定今日为什定即云昨日不定今日定或问昨日不定事作么生即云未曾再谢知府在或问今日定底作么生即云市户巳作茶筵了谢毕乃云引退潜藏志未从世间何处可相容依X前却入尘泥去物物头头露祖宗拍禅床下座五祖演禅师因斋上堂不寒不暖喜春游士女倾心结预修自觉一生如幻梦始知百岁类浮沤子规啼处真消息芍药开时野兴幽此箇门风谁会得等闲白却少年头桐树郭宅请上堂桐林郭评事家门幸食禄性静好吾宗温良如美玉封疏请诸山营斋植洪福二人长老共谈玄正值阳和二月天渴鹿饮溪氷作水野猿啼树雾成烟黄梅路上多知巳今日共乘般若船乘船即不无且道说箇什么事幸遇三春明媚因行不妨掉臂啰逻哩啰逻哩乃拍手大笑云是何曲调万年欢因斋上堂二月中春物象鲜尽尘沙界一般天苍苔雨洗去冬雪野火风飘昨夜烟危岭乍闻猿啸日长江时见客乘船人生几度逢斯景好是诚心种福田真净文禅师因施主上堂佛以一音演说法众生随类各得解僧俗男女平等心一一皆同证法界梦菴信禅师因众善友入寺请因缘设粥陞座记得昔日甘贽行者入南泉寺设粥乃请南泉和尚念诵泉云为貍奴白牯念摩诃般若波罗密多廿贽便出泉粥后问典座甘贽在甚处座云当时便去也泉云打破粥锅着师召大众云甘贽设粥功不浪施南泉念诵不妨亲切当时打破粥锅如今诸人如何修设然虽如是只如诸人设粥忽然请山僧念诵且道回X向甚么即是若道为狸奴白牯又是随他脚跟转若道为灯笼露柱不免依样画猫儿若道为他增长福田又是掩人之德若只么休去又乃施无所归且道如何回向即是以拄杖卓一下云普同供养密庵杰禅师施主请上堂师据座顾视左右蓦拈拄杖云今佛放光明助发实相义乃卓一下云希有诸比丘是中难比况复提起云还见蒋山拄杖子么朝到西天暮归东土向诸人道有世界以音声为佛事有世界以香饭为佛事有世界以出入息为佛事复卓一下云且道者箇世界将什么为佛事掷下拄杖云阿剌剌四方八面活鱍鱍楚石琦禅师杨府安人真如善住二居士入山斋僧上堂沙门释子头戴施主屋脚踏施主地口喫施主饭身着施主衣将什么报答施主入道不通理复身还信施长者八十一其树不生耳若终日喫饭不曾咬破一粒米终日着衣不曾挂着一缕丝行不见行立不见立十二时中不依倚一物不见施者不见受者亦无施物恁么见解正是增上慢人别造地狱着你在总不恁么时如何大众归堂喫茶去南石琇禅师施主设斋粥上堂繁兴大用举必全真维摩以一钵饭饱三万二千菩萨甘贽行者设粥南泉打破粥锅且道是繁兴大用不是繁兴大用等闲认得东风面万紫千红总是春施斋田提纲X疎山性禅师疎溪施主施斋田请上堂人人一坐具方圆俨今昔行坐不曾移岁寒消劫石更不属阴阳又不输粮役四至既分明契劵亲委悉复证者田地大自在休息那箇不具足受用无穷极如是布施汝如何不感激养十方佛种常生大智食转施诸凡圣不思议功德不是有心求不是无心得须悟春风意莫认春山碧无上大因缘知恩念来历因果既无差宜应全道力较彼来处功羮饭铜铁汁蓦然画断三轮虗空争觅踪迹灯笼露柱秋收依旧山堆岳积卓拄杖云柳絮随风葵花向日供罗汉提纲无相真禅师供罗汉示众应供真人着眼高海山来往不辞劳也知为瑞为祥处惹得天花上毳袍石梁方广路非遥薝卜堂中信手招尊者半千谁是主海天云静月轮高真净文禅师供罗汉上堂方上人今日为施主供养罗汉且道罗汉来也无若来在什么处若不来又供养他作什么乃顾谓大众云要识真罗汉么元来总在者里复召云方上座还见么正好供养来无所从去无所至一一不生一一不灭性真妙明常住世间清净本然周遍法界若也如是万两黄金亦消得若不如是滴水难消老僧随例餐䭔子也得三文买草鞋上堂山门今日供养罗汉为十方檀越酬还心愿亡X者生天现存获福召云大众但祇随例餐䭔子莫问人间短与长复拈起拄杖云我生巳尽梵行巳立所作巳办不受后有三界不柰伊何堪受人天供养者一队少丛林汉总好与二十拄杖喝一喝下座供养罗汉上堂三界惟心万法唯识未有一法不从心之所生心若灭也一切法灭所以过去心不可得未来心不可得现在心不可得三际既不有一心何所生大众但尽浮想尽证阿罗汉浮想不尽总属流浪生死喝一喝下座上堂今日供养罗汉夜来四方高人讽诵妙法莲华经安乐行品一遍大众作么生是安乐行拟心早不安乐了也乃喝一喝云岂不是安乐行如何是透法身句北斗里藏身岂不是安乐行如何是祖师西来意庭前栢树子岂不是安乐行如何是超佛越祖之谈煳饼岂不是安乐行以至僧俗大众一一清净光明住持岂不是安乐行乃至一佛二菩萨一一罗汉一一辟支佛无不清净实相住持所谓安乐行也大众唯有髻中宝珠不妄与之虽然不与你人人具足十二时中光明烜赫阿谁欠少还会么归堂喫茶去喝一喝下座供养罗汉上堂大众一切法即诸佛法一切心即诸佛心一切语即诸佛语一切道即罗汉道法也心也语也道也且道是一也是二也是同也是别也二由一有一亦莫守一心不生万法无咎X楚石琦禅师因斋罗汉上堂风生古殿月转回廊香烟合匝灯烛荧煌宾头卢尊者应供四天下无一处不到还到此间么此间是什么所在说到不到合掌云三德六味施佛及僧便下座放生提纲雪窦显禅师放白鸟闲示众朱冠青戢雪为毛不近鸾凰意亦高放你云林莫回首如今何处是仙曹无相真禅师施主送鱼放生示众死水浸着未是作家大海番身不妨脱洒芦山今日通一线道须贵各得自由休更贪他香饵信得及去千尺丝纶惹绊不住缦天大网谁敢罗笼一跳便过龙门不怕掀天动地遇大旱则为霖雨着意嘉惠生灵十千天子齐立下风怒海鲲鹏仰望不及良久云若到者箇田地不得辜负老僧中峰本禅师瞿运使卒哭药师道场放生红芍药边方舞蝶碧梧桐里正啼莺目前大道无遮障自是众生没路行由是今日药师如来与近故少中大夫两浙都运瞿公于一毫端上起大道场作百宝庄严佛事本上座因斋庆赞普为诸含识指箇路头去也教中道三界无法何处求心心不可求法将安寄便见十方世界是清净法身十方世界是药师十二愿海审如是有羽者听其高飞有足者不妨远举带甲者潜于深渊负鳞者纵于巨壑无一众生不成正觉无一众生不入圆明虽然如是只如古人道门里出身X易身里出门难且道不涉易难如何是超然独脱底句乃放生云冲开尽是通霄路透出无非解脱门箬庵问禅师西湖放生示众南山起云北山雨秋色满湖鸥鹄舞蓦然拄杖化为龙大地含生失本据连累旁观多少人搥胷叫屈称冤苦山僧瞬目笑颜开剎那共入无生路还委么我若向刀山刀山自摧折我若向地狱地狱自消灭拍手云透网金鳞休滞水摩云俊鹘合冲霄湖舟放生陞座师云缦天布网要入入不得要出出不得直饶转得身来巳是皮穿肉绽欲得搏九万云徙九万里也须是不胫而走无翼而飞底始得良久云不贪香饵味始是碧潭龙今辰奉为阖城善信结社放生上祝皇图祈消兵祲且天下太平干戈永息一句作么生道听取一颂鸢自飞兮鱼自跃弋何慕也钓何惊共瞻一片湖山色仰沐皇恩浩荡仁供法衣提纲白云端禅师施主舍法衣云龙披一缕金翅不吞当时若一口吞尽岂不天下太平且道那箇是吞不尽底拈起法衣角示众云者箇岂不是吞不尽底还见么等闲挂在肩头上也胜时人着锦衣真净文禅师施主舍法衣上堂师云诸佛出世咸披此衣说法度人洞山今日亦披此衣说法度人遂拈起衣角召大众云还有不受恶水泼者么良久云月到天心白波归海上清X施主舍法衣上堂大众诸佛法衣得之者出三界离五欲成大道度众生遂举衣云举起也地狱停酸修罗息战放下也帝释摇头诸天罢乐不举不放十方法界情与无情同成佛道未审施法衣者成得箇甚么良久云自从卢老收归后须信人人总有之圆悟勤禅师施主舍法衣上堂云迦叶擕坐鸡足峰老卢持过大庾岭如今披向宝华座孤光逈逈高峰顶且道是同是别锦衣公子贵林下道人高应庵华禅师广德军赵中大施法衣请小参师乃举教中道若以色见我以音声求我是人行邪道不能见如来乃喝一喝云诸人还闻么要且不是声提起袈裟角云诸人还见么要且不是色既不向声色上辨向什么处见如来若道二六时中一动一静一语一默折旋俯仰处见如来即是认贼为子若道不向二六时中动静语默折旋俯仰处辨正是痴狂外边走到者里若是明眼汉瞒他一点不得岂不见本仁和尚道寻常不欲向声前句后鼓弄人家男女要且声不是声色不是色时有出问如何是声不是声仁云唤作色得么曰如何是色不是色仁云唤作声得么且道为你说答你话若辨得出于佛法中不妨有箇入处雪窦拈云本仁也甚奇怪要且贪观天上既非声前句后从什么处入师拈云雪窦到者里尽其神通无插手处只如道既非声前句后从什么处入往往十箇有五双蹉过还知荐福落虗么一箭落双X鵰了智上人远自广德持判府中大回施俸资特就今辰斋僧营办种种佛事及舍法衣一顶与山僧受用乃命小参举扬正法眼藏涅槃妙心集此无涯上善并用祝陪台筭并诸宝眷福寿延鸿不尽功德四恩总报三有齐资法界有情同圆种智判府中大虽未参识窃闻深知有此一段大事虽相去千有余里而未甞隔一丝毫许正所谓千里同风也既作宗门外护而又于此道不倦信知于过去无量尘沙劫中熏习得熟才出头来一拨便转岂在忉忉也然做工夫别无他术只要有大信根具大种智知有此事于二六时中行住坐卧处切切提撕看是什么道理但恁么推来推去推到无依倚处蓦地撞着更不费丝毫气力便是从孃肚里出来底未甞别有一物与你也与他从上佛祖同一受用正如斩一綟丝一斩一切斩如染一綟丝一染一切染前后际断三祇劫空觅其虗空了不可得全体是箇金刚正体了无出没在诸佛分上不曾添一丝毫在凡夫身中不曾减一丝毫如水洗水似金博金有时拈一茎草作丈六金身有时将丈六金身作一茎草擒纵自在杀活自由者箇话头乃从昔灵山会上黄面老子处来佛佛祖祖以心契心至于今日未甞有一丝毫许错悞谓之正法眼藏涅槃妙心未有天地未有日月未有人伦巳前此心亦逼塞虗空逮乎天地既分有日月人伦此心亦逼塞虗空所以道生也恁么死也恁么要且X生死笼罩他不得何故为他着着有出身之路不见教中道若在长者长者中尊为说胜法若在居士居士中尊断其贪着若在剎利剎利中尊教以忍辱若在婆罗门婆罗门中尊除其我慢若在大臣大臣中尊教以正法若在王子王子中尊示以忠孝若在内宫内宫中尊化正宫女若在庶民庶民中尊令兴福力若在梵天梵天中尊诲以胜慧若在帝释帝释中尊示现无常若在护世护世中尊护诸众生此葢从清净微妙根本智中广发如是胜妙方便大解脱门又谓之金刚正体又谓之顶王三昧又谓之浮幢王剎海又谓之第一义至于杨岐和尚以金刚圈栗棘蓬揭示学者洞明少室直指之由其变通逸格超量得大自在与一切人抽钉拔楔解粘去缚令各各自证透顶透底要且不可以心知不可以识识长沙和尚道我若举扬宗教法堂前草深一丈事不获巳所以向诸人道尽十方世界是沙门眼尽十方世界是沙门全身尽十方世界是自已光明尽十方世界在自已光明里尽十方世界无一人不是自已我甞向诸人道三世诸佛共尽法界众生是摩诃般若光光未发时汝等诸人向什么处委光未发时尚无佛无众生消息既无佛无众生消息且道大地山河日月星辰人畜草芥纤洪长短从什么处得来还知落处么天上有星皆拱北人间无水不朝东箬庵问禅师施主送法衣示众师拈起法衣角云者X箇是黄面老子递代传持底今日因甚却自信心檀越屋里送来山僧既不囊藏被葢索性对人天众前一回举似还知么拈来不隔寸丝头一片云霞烂不收有意气时添意气得风流处且风流供法衣上堂蜀锦吴绫攒花簇巧烂红妍紫溢彩增辉夺骊龙项下之光捋勐虎须边之利衲僧家箇箇牙如剑树口似血盆谁肯输机纳款所以道从天降下则贫穷从地涌出则富贵法王大宝现成自然不求而至入荒田不拣信手便拈来觌面互施呈举一不举二到者里脱珍御服着獘垢衣得妙回途入廛垂手一句且作么生道随身竿木逢场戏百草头边见祖师侍者供法衣上堂披如来衣坐如来座行如来事三脚虾蟆着锦裆风吹不动堦前树马祖扭鼻野鸭子没处去百丈卷席大用现前不存规矩堪笑南阳老国师负汝负吾成指注点即不到到即不点三十年后莫道金山者里有屈无叫处列祖提纲录卷第十九X列祖提纲录X卍XXX列祖提纲录卷第二十武林十八㵎理安禅寺住持娄东行悦集供法帔提纲高峯妙禅师通宁智颜庵主送法帔至上堂裁蜀锦剪吴绫披白玉间黄金打成一片时针札不入罗纹结角处线路难寻虽然只如西峯以诸法空为座以拄杖指帔云还着得遮箇么靠拄杖云天香影散莓苔石五叶花开薝卜林千巖长禅师因𡩋府施法帔上堂春云乍卷春雨初晴花红柳绿水碧山青紫燕黄鹂深谈实相丛林草木尽作琴声突出释迦鼻孔豁开达摩眼睛只如今日齐郡夫人张氏德真所施一片法帔上有一卷心经唤作一卷心经又是一片法帔唤作一片法帔又是一卷心经金𦦨𦦨锦层层结角罗纹重重宝印纵横十字朵朵珠璎庄严既妙德相弥增一一从夫人心中流出一一于诸佛分上圆明老僧受了诸人无分诸人受了老僧无分不如打归常住千年万岁耀真灯耀真灯复何凭有时挂向华王座也胜诸方黑漆屏供宝葢提纲佛眼远禅师郭公朝散施宝葢上堂举木平和尚行脚时问洛浦一沤未发时如何浦云移舟谙水脉举棹别波澜木平不契遂问盘龙龙云移舟不辨水举棹即迷源木平遂于言下大悟后住木平李王诏至X金陵问道于他法眼有偈云木平山里人貌古言复少相看陌路同论心秋月皎坏衲线非蚕助歌声有鸟城郭今日来一沤曾巳晓诚哉是言也作么生明他向盘龙言下悟底事若有人问龙门一沤未发时如何龙门实难吐露良久遂云一沤未发时宝葢向空垂瑞色飘飘起香风𩖼𩖼吹何劳轻举拂不假略扬眉五百曾亲献如来印可之昔日毗耶离城五百长者子各持七宝葢来诣佛所佛之威神令诸宝葢合成一葢遍覆三千大千世界诸人还信得及么非但古人见今诸人皆有此一葢还曾窥觑得着么若窥觑得着步步莫非玄路言言尽转法轮其或未然山僧虽老拙宝葢助宣扬楚石琦禅师松林施主妙莲居士项氏舍宝葢入山上堂生心受施净名早诃有法可说如来不许直得无物可施无法可说牢笼佛祖含育圣凡犹是半珠未为全宝到箇里明如杲日宽若太虗千圣不擕万机寝削尘尘尔剎剎尔念念尔法法尔尽十方微尘国土一时拈来着在针锋上却从针锋上流出一切智光明云于其云中现妙莲华量等十方微尘国土合为一葢内出百千佛异口同音而说偈言一念普观无量劫无去无来亦无住如是了知三世事超诸方便成十力说是偈巳即入针锋里去也资冥请提纲五祖演禅师施主请上堂举道吾与渐源往山下弔X慰源拊棺问曰生耶死耶吾云生也不道死也不道源云为什么不道吾云不道不道回至中路源云和尚须与某甲道若不道即打和尚去也吾曰打即任打道即不道源便打至院吾令潜去师云白云今日忿气不甘须要断者公案道吾第一不解与身作主第二不能随机入俗当初待伊问道生耶死耶伹向伊道等归院里向你道当时若着得者语灵利汉一蹋蹋着大小大道吾和尚也又免得一顿拳头有眼底仔细看安乐院主修斋上堂昨夜得一梦梦见臻公在天宫与帝释对坐臻问帝释曰天上有五衰相是否释云此是佛之所说岂可妄言于是帝释却问臻云我闻阎浮提有不持戒者是否臻云此是佛之所说岂可妄言良久臻云天宫虽乐不是久居遂下十八重地狱乃见阎王居正殿与地藏菩萨耳语臻便出门首见一青衣童鞠躳云东海龙王请伴诸罗汉斋臻遂赴斋回得数颗如意珠一时分付诸门人白云被珠光一烁忽然梦觉以至今朝诸法乳为臻公设斋请白云陞座大众且道昨夜梦底是适来说底是众中尽是久参先德禅道之精若人辨得试出露箇消息看有么有么若无白云又有箇古话释迦老子在䟦提河侧般涅槃了迦叶始至遶金棺而哭于是世尊为现双趺大众且道般涅槃时是现双趺时是乃云止止不须说我法妙难思诸增上慢者闻必不敬信X圆悟勤禅师少保张丞相忌日请上堂大众握佛祖钳鎚控作家炉鞴烹煅古今验证衲僧唯用向上一机金刚王宝剑临济祖师传黄檗马祖此箇机要向大河之北独振正宗一喝分宾主照用一时行坐断天下人舌头奔走四海云水以至乃子乃孙传此正见用此真机若非大解脱人安能当阳证验忆昔无尽大居士生平以此箇事为务徧寰海宗师无不咨参到兜率山下逢见老衲论末后句始得脱体全真言解道理一时脱却遂作偈云皷寂钟沉托钵回巖头一拶语如雷果然只得三年活莫是遭他授记来铿金戞玉虎骤龙骧不妨具大机得大用以此正印印天下丛林善知识山僧昔在湖北相见与伊电卷星驰一言契证表里一如居士功业书于竹帛遗德在于生民后来当此之日撒手那边行止且道无尽居士向什么处去还委悉么大千沙界诸佛土剎剎尘尘现胜身复云盛德在生民四方共钦仰三教大宗师秤头有铢两七十九岁佛齐年是日霜风亘霄壤一声振忽雷前星堕云帐麒麟掣断黄金锁一跃直归梵天上万载千秋着遗想刘提举请上堂般若智光破生死昏衢之暗金刚宝剑截结使缠缚之忧透脱处一念无多受用处通身具眼直得如天普葢似地普擎如日普照如风普凉一丝不移纤尘不翳所以道一切法不生一切法不灭若能如是解诸佛常现前又道未达境唯心起种X种分别达境唯心巳分别即不生于分别不生法中认取不变不移无穷无尽清净本然周徧法界本来自性若了得去于天地未分生佛未立乃至劫火洞然大千俱坏于中无一丝毫动摇无一丝毫起灭无一丝毫增减无一丝毫荣悴若能恁么始知提举朝议未甞灭未甞亏未甞移未甞去且独超物外一句作么生道九莲开合处百宝自庄严久立珍重虎丘隆禅师滕枢密宅请陞座世尊出世为一大事因缘祖师西来直指人心见性成佛所以道佛佛授手祖祖相传便有教外别传不立文字单提直截究本明宗令一切人离诸执着况此一事不以心思不以意想思虑知解尽是鬼家活计若是向上人赤条条地直向父母未生前承当却来者边行履出生入死得大解脱要识诸佛出处么现在诸人眉毛眼睫上转大法轮演说摩诃般若离四句绝百非要识祖师西来意么现在诸人六根门头昼夜放大光明交光相罗如宝丝网以至山河大地草木丛林尽在诸人大光明中发现只如光未发时上无诸佛下无众生消息是汝诸人向什么处安身立命若也知得去处便知故抠密相公落处苟或未然万古碧潭空界月再三捞摝始应知大慧杲禅师魏侍郎请陞座寄居衢州常山县持服魏矼谨施净财入山修设仍命山野陞于此座举扬般若以此功德资荐先考致政宣教往生安养诸人X还知么者老居士便是和州三世接待底魏公也山僧大观初行脚时亦曾到他家时侍郎尚幼今日作官为国家宣力皆乃翁阴德所致此翁平生极修学喜读佛书从方外老衲游精修梵行常以王梵志士馒头颂作佛事以警悟流俗比见潘舍人所作行状详书其实闻疾巳革有来问讯者亦以慈悲摄化不及世间一言启手足时谈笑自若跏趺而逝净名所谓设身有苦念恶趣众生起大悲心我既调伏亦当调伏一切众生但除其病而不除法遂召大众云魏公疾巳革而能忍苦为诸来者随宜说法足见学佛之验今日幸遇在会诸人同此证明不免借渠鼻孔出气要识法么真如佛性菩提涅槃是要识病么妄想颠倒贪嗔邪见是虽然如是离妄想颠倒无真如佛性离贪嗔邪见无菩提涅槃且道分即是不分即是若分存一去一其病益深若不分正是颟顸佛性儱侗真如毕竟作么生说箇除病不除法底道理有般汉闻恁么说便道即法是病即病是法但有言说都无实义顺真如则颠倒妄想贪嗔邪见悉皆是法随颠倒则真如佛性菩提涅槃悉皆是病恁么见解莫道我披衲衣便是作他座主奴也未得在何故须知平地上死人无数灼然过得荆棘林者是好手不见古人云设有一法过于涅槃吾说亦如梦幻苟能于梦幻中如实而证如实而解如实而修如实而行以如实之法能自调伏起大悲心作种种方便复能X调伏一切众生而于众生不作调伏不调伏想亦复不作颠倒想不作贪嗔邪见想不作真如佛性菩提涅槃想不作除病不除法想不作存一去一分不分想既无如是之想则一道清净平等解脱径山今日说此清净平等解脱之法奉为持服魏矼追荐先考致政宣教伏愿了惟心之净土见自性之弥陀此界他方随处快乐复召大众云今既借渠鼻孔出气巳了而今径山却将鼻孔为渠出气去也喝一喝张侍郎请陞座借人口说得底不干自已事自已胸襟流出底旁观者有眼如盲有口如哑便恁么领略得作禅状元也不难直饶如是始入得径山门未入得径山室若入得径山室禅状元始用得着禅状元才用得着儒状元便用不着敢问大众前面为甚么用得着后面为什么却用不着顾左右云还知径山落处么若知径山落处禅状元即是儒状元儒状元即是禅状元即今拈却禅与儒且道当面一句作么生道要知死底张宣教便是活底状元爷朱舍人请升座僧问三世诸佛说了也和尚作么生师云摩竭提国亲行此令进云要且只今事不恁么师云剑去久矣尔方刻舟进云也知和尚截断天下人舌头师云果然不恁么进云道端白日青天开眼落人圈䙌便礼拜问释迦弥勒犹是他奴未审他是阿谁师云你是一枚村夫进云切忌为他安名立字师云村夫有甚么名字进云前言何在师云你道他X毕竟是阿谁进云家无小使不成君子师云未免随人脚跟转问如何是佛法的的大意师云老僧无的的大意亦无如何进云既是无和尚甚处得者消息师云育王亦无者消息乃云只者消息三世诸佛说不及六代祖师传不到既说不及又传不到则释迦弥勒亦是空名释迦弥勒既是空名唤什么作奴唤什么作主唤什么作生唤什么作死唤什么作古唤什么作今既无生又无死既无古亦无今净躶躶绝承当赤洒洒没窠窟如是则尽十方世界无内无外是箇净妙佛土是箇无上佛土是箇无等佛土是箇不可思议佛土是箇不可量佛土是箇不可说佛土既有如是佛土只如宫使舍人今请妙喜举扬此段大事因缘追荐先妣太夫人俞氏且道在那箇佛土中良久云一尘一佛剎一叶一释迦蔡春卿荐考请示众举洛浦示众云孙膑收铺去也有卜者出来时有僧出曰请和尚一卜浦云汝家爷死僧无语法眼代拊掌三下师云者僧没兴死却爷又被他人拊掌信知祸不单行福无双至然洛浦善卜法眼善断若子细思量爻象吉凶二老一时漏逗既占得火风鼎卦何故断作地火明夷云门即不然蓦拈拄杖云孙膑门下死却郎罢连卓三下云会么内属艮宫再求外象又卓三下云千灵万圣万圣千灵莫顺人情复卓一下云吉凶上卦密庵杰禅师施主追修请上堂诸佛未出世达摩不X西来人人抱荆山之璞箇箇怀赤水之珠及乎五叶开敷千灯续焰便见生死交谢寒暑迭迁北里豪家昨日歌兮今日哭蒋山与么告报大似移花兼蝶至买石得云饶诸人若善参详管取终日于声色头上坐卧声色不能染污终日于生死界中出没生死不能笼罩且据箇什么道理便能如是蓦拈拄杖云千圣不知何处去倚天长剑逼人寒雪巖钦禅师追严上堂第一义谛廓然本无对面者山摧海枯长忆江南啼鹧鸪追严上堂雷声断梅阴雾豁开突出先佛未形之相生住异灭难该洞庭山子青崔嵬高峰妙禅师荐亡上堂入我法中不论凡圣动静施为咸遵旧令要明少室格外新条蓦拈拄杖云未免借伊鼻孔出气卓拄杖云开甘露门划一划云示甘露味大地众生顿超十地惟有今辰觉成上座营斋报荐考妣二位亡灵不在其内何故掷拄杖云分明一对黄金骨不必旃檀入细雕楚石琦禅师荐亡上堂举天衣怀和尚云百骸俱溃散一物镇长灵百骸溃散皆归土一物长灵甚处安南堂静和尚云一物长灵甚处安长空云散碧天宽莲宫佛剎花无数眨起眉毛子细观师云观则不无唤什么作一物喝一喝箬庵问禅师檀越资冥上堂师云生也不道死也不道快鹞俊鹰赶不上迅雷疾电追莫及腾身抹过太X虗空生铁蒺藜当面掷春风袅袅春柳依依陌上桃花血溅眉残红流在钓鱼矶蓦拍禅床云话堕了也急着破觑史赤豹太史荐亡请上堂举李都尉杨内翰与唐明嵩禅师问答次李云弥陀演化于西方达磨传心于东土胡来汉现水到渠成五岳镇静以嵘嵘百谷朝宗而浩渺一灵之性托境现形三有之中凭谁立命嵩云仙人无妇玉女无夫杨云尼剃头不复生子嵩云陜府铁牛能哮吼嘉州大象演摩诃李云侧跳上山巅嵩云骑牛不着靴元叟端和尚云大小唐明墙壍不坚扄鐍不固致令他俗人有入室操戈之举是你诸人且作么生会击拂子云白鹭下田千点雪黄鹂上树一枝花师云端和尚也只知其一不知其二山僧今日大开门户广演忏摩赤豹太史入山荐先并荐亡室韩氏夫人此夜今时同垂法会大众会么山僧所供竝是诣实下座史趾祥居士设荐殉难诸亡灵请升座世界未形干坤未立佛生凡圣何处安名世界巳形干坤巳立佛生凡圣各得其处所以道是法住法位世间相常住如何是是法竖拂子云者箇是拂子如何是法位击拂子云唤作拂子也不得不唤作拂子也不得者里着得只眼天地由此而位万物由此而育君得之而统御万邦臣得之而匡扶九有父子兄弟夫妇得之而孝慈友睦敦于一门朋友得之而信义忠贞盟于X方寸是千万世不易之常理亘古今不磨之至性也此理一日不毁则世界一日不坏此性一息不泯则干坤一息不移莫谓黄虞忽焉没祇今何异劫初前山僧今日伏为护法史趾祥居士设荐赴义殉难诸幽魂特请陞座举扬上而国主藩王下而将吏胥役以及若忆若忘若耿于衷若逸于外同时异世自他不隔于毫端存没昇沉始终不离于当念归根落叶体露金风奋气掦眉身婴白刃宝莲华座方垂药的的枝头吐异香诸仁者还信么不见教中道我若向刀山刀山自摧折我若向火汤火汤自枯竭我若向地狱地狱自消灭我若向饿鬼饿鬼自饱满我若向修罗修罗自调伏我若向异类各得大智慧正恁么时且荐拔诸魂作何趣向听取一偈热血化为功德水幽冤凝作妙香云珊瑚枝上钩明月碧落招回蜀帝魂拍禅床下座进督府为夫人金氏升座灵光独耀逈脱根尘体露真常不拘文字心性无染本自圆成但离妄缘即如如佛妄缘非实一切惟心心境若空一切妄缘从何而有其迷妄也妄见有生妄见有死于生死中起诸恶业造诸罪障其离妄也生如沤寄死若幻销于本无生死中恶业本空罪障本净所以古佛有言假借四大以为身心本无生因境有前境若无心亦无罪福如幻起亦灭如是则身也心也尘也境也罪也福也起也灭也等如幻故虽则等如幻故当其幻起一X念忽住幻境时尽尘沙劫不可说不可说境界若爱若憎若恩若怨于众生心中无不徧具当其忽起一如幻念忽悟如幻境时尽尘沙劫不可说不可说境界若爱若憎若恩若怨于无生心中便如日照太虗洞诸群暗如红炉点雪有碍皆融则知等此一念其转凡成圣转迷为悟幻与如幻之不同便圣凡迷悟之逈异矣即今总督部院实翁大居士夙承愿力此性不迷因其夫人仙逝千里驰书敦请山僧特临淮甸亲为对灵以举扬资冥福以般若雪愆尤居士才举此念时夫人巳早登净界了也一念净则念念净一人净则多人净一世界净则多世界净无边剎境自他不隔于毫端十世古今始终不离于当念何祇夫人乘此一念空诸有漏净诸有缘多生眷属历劫冤亲无不乘此一念得证大解脱地得入大寂定门以至寰海一切有情群黎得因大总督此一念间各各悟身如幻悟心如幻悟境如幻则居士此念又自他俱利物我俱成下彻幽玄上超群际岂仅结一时般若之缘诚为尘劫菩提之种且道山僧今日高陞宝座特为举扬毕竟是幻耶非幻耶是妄缘耶是真际耶听取一偈顿空有趣幻非幻烁破情缘空不空玉女巳归霄汉去不须惆怅五更风以拂子打圆相喝一喝下座吴母太夫人点主后升座横按拄杖云雄雄坐断溪山路百亿须弥洞底寒八表自然归正域死生梦幻X不相干既不相干合须辨主若辨得去问如瓶泻答似云兴竿木随身逢场作戏迷锱铢于言下惑照鑑于微芒竭世枢机逞诸玄辨总是痴狂外走徧界髑髅人人有通天活路箇箇有划地奇能增一些不得减一些不得明投暗合体用互宜随他智如鹙子辩若满慈于诸人分中了没交涉临济三玄三要洞山五位君臣云门一字关沩仰九十六圆相鬼门贴挂诳諕闾阎捩转上头关掷翻华藏界全超凡圣古今更不倚门傍户赤肉团上突出无位真人自已胸中流出葢天葢地奴唿弥勒婢视释迦自余卖草鞋汉那讨出头处所所以事是恁么事人须恁么人醍醐上味为世所珍不遇其人翻成毒药今日揭开脑葢与诸人露布了也明明不异的的相承全宾即主全主即宾打破涅槃城同游解脱海且一超直入一句作么生道拈拄杖云青山不鎻长飞势沧海合知来处高一喝卓拄杖朝宗忍禅师祈福并荐夫请上堂一者祈福二者荐亡一椎两当举世无双既两当因甚却无双下不厌地狱上不欣天堂当阳突出露堂堂鹧鸪啼处百花香喝一喝遂举金刚经云若见诸相非相即见如来师云大小世尊抱桥柱洗澡曹山则不然若见诸相非相即见诸相须知要见如来则易要见诸相则难若人道得不难不易句一生参学事毕卓拄杖下座沈制台差官到山为荐阵亡将士请上堂假借四大X为身箇中毕竟无我但能一念解脱管教法法全彰万物皆备三界独尊剑树刀山化为乌有幢幡宝葢起自何来所以道我若向刀山刀山自摧折我若向火汤火汤自消灭坐断罪福路头自然直下超越今日葢为沈大司马奉旨勦徭一载之内八排皆平今当奏凯之际忽兴同体之悲差官赍赀入山礼忏设斋命山僧陞座说无生法以荐阵亡将士某某等众须知法雨一施直达幽冥法音一闻即超极乐奋勦𡨥雄心披忍辱铠而魔军顿破封转侯妄念操智慧刀而佛道立成然虽如是犹是大司马下悯群情底意且上祝皇恩一句又作么生八方霑霂无为化四海谣歌贺太平下座龙门远禅师还东山省觐众请小参暂下莲峰轻屈指光阴倐尔又三年虽然不隔丝毫许争似躳亲到座前某伏自数日前陪从太平禅师象驭再登莲峤归侍老师大和尚瞻礼慈容之间须知有相见底事敢问大众作么生是相见底事不可是你见我我见你是相见若恁么全无佛法得力处何故世间诸趣彼此见存常在生死之中未有脱离之地所以雪峰和尚向人道望州亭与你相见了也乌石岭与你相见了也僧堂前与你相见了也若据如斯指示岂待音容相接言气相交始为相见诸高德夫为参学之士须实有去处始得还知么如今敢道千里同风相见却易会对面相见却难知何故难知夹山老子道X目前无阇黎座上无老僧诸来大众尽在于此如何见得堂上老师大和尚在座与诸大众证明作么生见座上无老僧不可等闲过却将为闲事昼夜被见闻风所飘鼓根尘阴界诸入缠缚不得自由生死事大须得箇悟由入头处始得虽然如是格外道人实遭怪笑何故须知有向上一着且待异日他时别为诸人点破因记得昔日南泉赵州二尊宿皆是道超物外名播寰中时有一僧往山中见一禅伯在盘陀石上卓庵而坐僧遂问曰南泉出世浩浩地何不往彼问讯空坐何为庵主曰莫道南泉出世佛出世我亦不去僧持此语见南泉泉大惊遂令赵州往验看州到庵主处从东过西庵主不顾州又从西过东庵主亦不顾州遂当门立曰庵主你败也庵主亦不顾遂拽下帘子而行庵主亦不顾大众者一则因缘诸人作么生委悉莫是赵州南泉不到庵主田地返被庵主勘破落他陷虎之机也无莫是庵主虽然竝无受用临机不解互换平地上死人也无诸仁者素非此理大凡行脚人须是道眼分明始得若道眼不明祇被南泉赵州庵主三人换却眼睛了也实无少许相应处若也道眼分明南泉赵州庵主便是上座更无异见也还相肯诺也无不见道曾经大海休夸水除却须弥总是尘久立大慧杲禅师自虎丘上云居省觐秉拂夷门昔日呈家丑拈出无边栗棘蓬今日瓯峰孤顶上幸然无事X又相逢相逢即且置其中事作么生若有人道得一句便请各自归堂若道不得打葛藤谩诸人去也诸佛未出世时有即今巴鼻一人人顶门上辉大宝光出世后消息全无一箇箇脚跟下纵横十字有佛处不得住无佛处急走过拶着不来三千里外穿却鼻孔到者里直饶置无边剎境于一毛头上只者一毛头从甚么处得来纳百亿须弥卢于一粒粟中只者一粒粟又向甚么处安着如是则易不如是则难休于言上觅莫向意中求如是则难不如是则易识取钩头意莫认定盘星衲僧拄杖子拈得便行切忌向平地上钉桩摇橹所以道神光不昧万古徽猷入此门来莫存知解只如一大藏教说权说实说顿说渐说有说无乃至西天此土诸代祖师古往今来一切知识种种言语种种作用且道是知解耶非知解耶若定夺得出秉拂上座一场败阙若定夺不出泼第二杓恶水去也喝一喝云是甚么有照用无向背只许老胡知不许老胡会睦州一向担板赵州贵买贱卖独有三圣瞎驴至今遭人笑怪须弥山突出诸人额角边大海水灌入诸人鼻孔里即且置马大师道自从胡乱后三十年不曾少盐酱又作么生商量还委悉么多年历日无人问蓦地拈来愁杀人喝一喝复举巖头参德山才跨门便问是凡是圣山便喝头便礼拜后有僧举似洞山山云若不是奯公也大难承当巖头闻云洞山老汉不识好恶错下名言我当X时一手擡一手搦师云勐虎不识穽穽中身死蛟龙不怖剑剑下身亡巖头虽于虎穽中有透脱一路向剑刃上有出身之机若仔细检点将来犹欠悟在只今还有为巖头作主底么出来与杲上座相见良久喝一喝拍一拍云洎合停囚长智玉泉昙懿禅师省大慧和尚于小溪慧为之陞座乃举云门一日拈拄杖示众云凡夫实谓之有二乘析谓之无缘觉谓幻有菩萨当体即空衲僧见拄杖子但唤作拄杖子行但行坐伹坐总不得动着慧云我不似云门老人将虗空剜窟笼蓦拈拄杖云拄杖子不属有不属无不属幻不属空卓一下云凡夫二乘缘觉菩萨尽向者里各随根性悉得受用唯于衲僧分上为害为冤要行不得行要坐不得坐进一步则被拄杖子迷却路头退一步则被拄杖子穿却鼻孔即今莫有不甘底么试出来与拄杖子相见如无来年更有新条在恼乱春风卒未休正恁么时合作么生下座烦玉泉长老为众拈出师登座叙谢毕遂举前话云适来堂头和尚恁么批判大似困鱼止泺病鸟栖芦若是玉泉则不然拈拄杖云拄杖子能有能无能幻能空凡夫二乘缘觉菩萨卓一下云向者里百杂碎唯于衲僧分上如龙得水似虎靠山要行便行要坐便坐进一步则干坤震动退一步则草偃风行且道不进不退一句作么生道良久云间持经卷倚松立笑问客从何处来X通嗣书至提纲黄龙南禅师四祖演长老通嗣法书上堂山僧才轻德薄岂堪人师葢不昧本心不欺诸圣未免生死今免生死未出轮回今出轮回未得解脱今得解脱未得自在今得自在所以大觉世尊于然灯佛所无一法可得六祖夜半于黄梅又传箇甚么乃说偈曰得不得传不传归根得旨复何言忆得香山曾漏泄新妇骑驴阿家牵东山演禅师四面专使文详持法嗣书到师于法座前受书拈起问专使云者箇是四面底阇黎底在什么处使云验在目前师云几不问过遂陞座云好事难逢何不出来大家唱和复云大众四面长老有书对大众前须当说过四面大漆桶详师分半桶白莲峰下开薰却我鼻孔且道为什么如此无你出气处资福专使持法嗣书至师于法堂上受书拈起问专使云本无名字什么处得者箇来专使拟议师云因谁致得遂陞座举石头问长髭什么处来髭云岭南来石头云大庾岭头一铺功德成就也未髭云成就久矣只欠点眼在石头云莫要点眼么髭云便请石头垂下足髭便礼拜石头云你见箇什么道理便礼拜髭云如红炉上一点雪师云红炉一点雪知音瞥不瞥龟毛扇子扇泥牛一点血圆悟勤禅师崃州东山驰法嗣书到上堂灵山会上千叶腾芳少室峰前一枝独秀生佛未具巳见蟠根X空劫那边转彰文彩浑崙擘不破扑鼻更馨香八面自玲珑通身转绵密箭锋相拄针芥相投则且置独脱一句作么生道倐尔风云会廓然天地春复云坐见东山振古风顶门眼正有全功操持临济金刚剑倜傥杨岐栗棘蓬铁壁银山须作用魔宫虎穴亦流通摄将香水无边剎併入钳鎚炉鞴中天目礼禅师翠巖真长老嗣书至上堂洪崖井边翠巖寺里山遮半月江碍斜阳不是诸佛眼睛亦非祖师巴鼻召专使云会么归去藤王阁上卷起珠帘看取十八滩头烟波鼎沸愚庵及禅师善权通长老嗣书至上堂自从胡乱后三十年不少盐酱雪后始知松栢操任汝非心非佛我只管即心即佛事难方见丈夫心有底便道江西信息通也大梅梅子熟也善权方便固当如是只如石头道书亦不达信亦不通诸人如何话会直下道得鈯斧子未到你在法眷书至提纲真净文禅师上堂谢黄檗先驰云分枝列派共阐宗猷祖令全提各随机变洒黄龙之一雨枯木重荣继断际之遗踪真灯再焰光我先觉以进后昆不任欢庆某无似之者何承先驰上人远离鹫岭深入洞山得得驰书叙其法乳过沐周勤仰荷弗巳复拈拄杖召大众云实谓虽与我同条生不与我同条死阿喇喇也大奇筭来彼此丈夫儿睡则同床各自梦古今X此理少人知小人知付先驰传归鹫岭分明举向师箬庵问禅师玉林和尚书至上堂只羽翔天半双眉亦暂舒寒风吹凛冽喜得故人书大众且道书中说甚么便下座嗣法师遗书至提纲圆悟勤禅师闻五祖讣上堂大庾岭头笑却成哭祟宁门下哭却成笑何故喫泉水贵地脉且要正眼流通宗风不堕所谓无常生死法与我不相干若能如是见不用哭苍天既不用哭苍天如何通信请大众拈香两彩一赛下座龙门远禅师五祖演和尚迁化遗书至上堂昨朝六月二十六无角铁牛生四足哮吼一声人未知撼动天关并地轴只履又西归唱罢胡家曲可怜末后太分明无限清声徧溪谷我先师出世四十余年于舒靳二郡四坐巨剎垂慈苦口接物利生未甞少暇于二十五日早陞座告众至晚净发归方丈二十六日早安然长往自始及末从初至终尽善尽美真善知识清远忝承提训痛伤可量古人道将此深心奉尘剎是则名为报佛恩昔日大梅迁化上堂闻鼯鼠声乃云即此物非他物汝善护持吾当逝矣我先师上堂告众云富嫌千口少贫恨一身多以今校古丝毫无差诸人还知大梅东山二老子去处么若知得则不辜负先师若也未知有寒暑兮促人寿有鬼神兮妬人福下座X嗣法师遗书至举哀拈香法语大慧杲禅师为圆悟和尚举哀拈香指真云者老和尚一生多口搅扰丛林近闻巳在蜀中迁化了也且喜天下太平云门昔年虽曾亲近要且不闻他说着箇元字脚所以今日作一分供养点一盏茶烧此一炷香薰他鼻孔即非报德酬恩只要辱他则箇召大众云既不闻他说箇元字脚又无恩德可报何故特地作者一场笑具还委悉么冤有头债有主偶因失脚倒地至今怨入骨髓遂烧香虎丘隆禅师为圆悟和尚举哀云释迦巳灭弥勒未生正当今日流通佛祖正脉委在我圆悟禅师大和尚直得七据宝剎统三界以为家四海驰声作群生之眼目不谓法幢摧折佛日掩光后学无闻丛林失所虽然如是尽落今时何故岂不见道净法界身本无出没既无出没师今不死我何疑惑大众既然不死还知圜悟老人落处么若也知得落处不劳指注傥或未然仰师之道地久天长却请真前大家烧香复指真云见么拘尸城畔当时大事曾兴濯锦江头此时还循旧辙放光现瑞摄化归真法海珠沉人天眼灭虽然如是恁么中有不恁么不恁么中却恁么便见无生死中示有生死无去来中而示有去来虽然要且无生死去来之相故我圜悟禅师大和尚禅河渺邈津济无穷名动至尊道满天下且能事巳毕只履西归稳坐家堂末后一句作么生道诸人若向X者里道得圆悟老人犹在若不然者与诸人道去也良久却顾侍者云道什么遂举哀我庵无禅师寂照和尚遗书至举哀拈香妙喜五传最光焰寂照一代甘露门等闲触着肝脑裂氷霜忽作阳春温我思打失鼻孔日是何气息今犹存天风北来岁云暮掣电讨甚空中痕疎山性禅师全室和尚讣音至举哀拈香三十三天天子死尽有哀情北郁单越人死尽发欢声有哀有喜总属爱憎衲僧去就似火烧氷还知先师入何地狱出何类行有等便道今日不灭昔日不生且道疎山逆子如何报孝以手搥胸云波旬休息天下太平复举哀云苍天苍天二亲遗书至提纲荷泽会禅师一日乡信至报二亲亡师上堂自白槌曰父母俱丧请大众念摩诃般若众才集师复打槌曰劳烦大众归省受业提纲古灵赞禅师参百丈回受业业师集众请陞座师举百丈示众云灵光独耀逈脱根尘体露真常不拘文字心性无染本自圆成但离妄缘即如如佛受业师于言下有省大慧杲禅师归受业众请小参山僧昔为童子时一念知道出家好却因脱白此伽蓝今日重来称长老兵戈之后亡者多现前耆宿喜无恼以尊就卑离我X人咸请举扬无上道后生当发勐勇心四海求师宜拨草径山奉劝语不虗辨口维摩须靠倒疎山性禅师归溧阳弘溪受业众请陞堂击拂子云还有识得先师面皮厚薄者么既无看山僧追风捕影去也桑梓南徐金坛县得业丹阳大圣院本是一箇无事人刚要参禅求正见幼年行脚到天目师子巖前亲中毒诸方历罢便归来自云平生志愿足兰若高栖弘溪口傲雪披霜岁长久栽田博饭效古风始终不落他人后守株待兔五十年一味担板少人缘狭路相逢李百八买帽相头宿世冤八十六年世缘尽东涌西没那伽定当头一句孰与评坐断干坤无少剩思量解笑不解哭断絃谁把鸾胶续荆棘林中示要津无影树下吟风曲岂如寂灭自了汉须把真灯烛幽暗苦海无边愿再来重整中峰旧公案复举南泉为马祖斋次问众云若道今日先师来以何凭据若道不来又是佛法无灵验时洞山在座下出云有伴即来师云古人即不问且道先师今日来不来良久自代云新疎山髫齓时相见复顾大众云委悉么拈拄杖敲香卓喝一喝云先师来也便下座列祖提纲录卷第二十X列祖提纲录X卍XXX列祖提纲录卷第二十一武林十八㵎理安禅寺住持娄东行悦集受请陞座拈衣法语杨岐会禅师九峰受疏拈衣示众云会么若也不会今日无端走入水牯牛队里去也还知么筠阳九曲萍实杨岐保宁勇禅师在蒋山受小疏僧呈法衣师提起身上袈裟云大众且道者箇是那箇是若道者箇是争柰那箇何若道那箇是争柰者箇何却顾众云如今不免对大众前改头换面捻一放一去也便卸袈裟披法衣五祖演禅师白云受帖举法衣云既是大庾岭头提不起为什么却在者里且道者里底是那里底是乃云擕瓶自汲清凉水却着袈裟作主人便披圆悟勤禅师照觉受请举法衣云古人事不获巳挂弊垢衣如今推免不下入者群队去也大庾岭头藏不得如今也要大家知太平懃禅师受请日五祖付法衣师受而捧以示众曰昔释迦文佛以丈六金襕袈裟披千尺弥勒佛身佛身不长袈裟不短会么即此样无他样拈勅黄法语圆悟勤禅师在蒋山受勅拈起示众云大众见么龙飞凤舞降自九重佛祖纲宗尽在里许却请维那对众宣读X住金山师在干明受勅拈起示众云见么拈时十日竝照举处千界光辉九重天上降来宰辅手中亲付更不敢囊藏被葢请僧正一为敷宣住云居师在金山受札次日勅下拈勅示众云九重城里亲宣赐一道神光烁太虗胜义谛中真胜义千华丛里绽芙蕖一举便知多少省力苟或未然更请宣过大慧杲禅师再住径山于育王受请拈勅黄示众云达磨不来东土二祖不往西天人人常光现前箇箇壁立万仞且道者箇从甚么处得来若知来处受用无穷其或未然却请维那分明宣过也要大家知有长翁净禅师奉勅陞住天童捧勅黄示众曰云开九天呈起曰看彩凤衔出且道如何委悉急急如律令勅密庵杰禅师住径山师在华藏受请捧勅黄示众云凤阙颁宣群生耸耳当阳拈出帀地普天唤回枯木龙吟别是一壶春色若也见得皇恩佛恩一时报毕其或未然却请维那分明宣过住灵隐师在径山受请捧勅黄示众云九重天上降来善法堂前拈出明如杲日宽若太虗光掦佛祖家风流通正法眼藏恁么见得堪报不报之恩其或未然维那分明道破拈护法疏法语五祖演禅师四面山授疏示众云兵随印转将逐符X行请对尊官分明剖露住东山师在海会受请拈疏示众云八十翁翁辊绣毬遂付维那圆悟勤禅师住金山受勅后次拈疏云毫端宝剎阃外威权有卷有舒有照有用字字珠回玉转一一草偃风行虽然文彩巳彰更请重新拈出应庵华禅师妙严受请判府左司度疏师拈示众云此是判府左司两手分付谓之无尽藏顶王三昧言言见谛句句朝宗若也知得更不重说偈言若也未知輙烦僧官对众宣读密庵杰禅师受请拈疏云诸佛说不到处祖师提不起时结角罗纹语言三昧尽从箇里流出辉腾今古不堕断常欲令四众共知何妨重为说破拈疏云黄面老子二千年前灵山会上付嘱国王大臣一则语流布天上人间绵绵不坠有眼者见有耳者闻闻见既通塞却耳根更须谛听元叟端禅师檀越疏孤峯顶上天不知地不管因甚被者箇勾引出来过去阿僧祇劫与合府豪俊同修无上佛果菩提住凤山在径山楞伽室受请拈院疏此是宣政诸官当面所付谓之金刚秘密三昧魔外以之殄除正宗以之光显拈公帖法语五祖演禅师白云受帖拈起示众云大众只恁么会X得埋没宗风过犯不小幸有现成公案请维那对众宣读住海会师在太平受帖拈起示众云恁么会去早是钝汉何也若凭说五千四十八卷岂不是说若不凭说又如何辨白请维那分明拈出圆悟勤禅师住崇宁在昭觉初受六祖请拈帖示众云幸自无事须要箇护身符子作么然祸不入慎家之门且作么生断者公案会么兵随印转请维那剖露住夹山师在天宁受请拈帖示众云百草头上荐取争如箇里承当既然符到奉行岂可当炉避火若也见得坐断一切人舌头苟或未然却请维那剖露住道林师在夹山受请拈帖示众云大众湖外有知音千里通消息透出威音王谁解知端的还知么箇里辨取苟或未然却对众宣过密庵杰禅师在褒禅受华藏请拈帖云三回两度推不去今日依前把不住不是时节因缘亦非人情之故既然如是因甚么撞头磕脑不见道顺是菩提指座法语五祖演禅师白云受帖指法座象王回狮子步侬家看着双眉聚然虽如是事到如斯难为辞让伹有路可上更高人也行海会受请指法座云少间向上头撒沙撒土去也真净文禅师洞山受请宣帖罢乃云大众诸佛出兴X于世总祇赴箇时节且道贫道今日赴箇什么时节指法座召大众云今古应无坠分明在目前圆悟勤禅师昭觉初受六祖请指法座云尽十方都是箇宝华王座长在里许又何须特地车不横推理无曲断箬庵问禅师住金山在夹山受请指法座云借座灯王衲僧掩彩更上一层楼通身得自在一着高一着一步濶一步莫怪渠侬向上行他家自有通霄路登座垂语五祖演禅师太平受帖陞座云祖令当行十方坐断其中莫有不惜性命者么出来与老僧相见圆悟勤禅师受请陞座云蜗牛角上三千界云月溪山共一家既尔业缘无避处不如随分纳些些一不做二不休还有共相建立底么受夹山请陞座示众云钩头有饵句里无私巳泛扁舟放行纶线还有冲浪锦鳞么受道林请陞座数载碧巖藏拙讷幽深颇惬再南心业缘苦死相驱逼随顺还须过道林二途俱不涉底出来道看受请陞座提纲保宁勇禅师在蒋山受小疏陞座云夫参学人直须具顶门上眼超世英雄于一切人天众前震法雷击法皷藏锋露刃掣皷夺旗吼狮子音作大佛事若能如是方有些子丈夫之气山僧今日不惜眉毛入泥X入水去也我佛世尊为一大事因缘故出现于世敢问诸德作么生是一大事良久云五千余卷诠不尽三世诸佛赞不及今古祖师提不起还委悉么若委悉不动步超释迦越弥勒又何必更命山僧向诸德前皷两片皮压良为贱然虽如是不许夜行刚把火直须当道与人看乃云炉冶钳鎚枉用工吹毛何必在磨砻灵光昨夜辉牛斗坐致昇平宇宙中久立受帖日陞座明珠历掌别者还稀宝镜当台何人鉴照锋前一路截断众流言下千差随波逐浪所以展则大千俱徧不展则丝发不存与么语话犹是化门之说且道不落化门一句作么生道道泰不传天子令时清休唱太平歌谢了又云千峰壁立滑于苔不惜眉毛露出来直下早逾千万里那堪此处更徘徊喝一喝下座真净文禅师在洞山受圣寿请陞座问答毕乃云更有问话者么良久乃喝云昔日大觉世尊起道树诣鹿苑为五比丘转四谛法轮唯憍陈如最初悟道贫道今日向新丰洞里只转箇拄杖子遂拈拄杖向禅床左畔云还有最初悟道底么良久云可谓丈夫自有冲天志不向如来行处行喝一喝下座五祖演禅师在白云受请陞座秋风飒飒玉露垂珠水碧山青蛩吟蝉噪圆通门大启文殊普贤穿过汝诸人鼻孔自是汝诸人当面讳却复云诸佛不出世四十九年说未审说箇什么祖师不西来少林有妙X诀殃及子孙至今分疎不下更说什么妙诀若人识祖佛当处便超越超越与未超越则且置你道祖佛即今在什么处若无人道得山僧不惜眉毛与汝诸人拈出拍禅床一下师在太平受请陞座法不孤起仗境方生明镜当台好丑自现久参上土言下知归晚学初机当须子细是以古人道法无去来无转动者輙成山颂举似大众触目光明处处新其中那箇辨疎亲祇园枝上千花秀一度芬芳一度春师在海会受请陞座三处住持只者滋味者回冤家难为回避白莲峰鼻孔海会山出气雪窦显禅师在翠峰受疏日洞庭檀越与明州专使相争纭纭不巳师乃陞座普告大众不须作閙事在况僧家也无固无必住则孤鹤冷翘松顶去则片云忽过人间应非彼此殊源动静乖趣今与诸人评议念三二年洞庭晦迹承四远信心恩顾栖众方谐旧辙藏教复乃新归岂可知感顿忘遽致前迈诚为不可而又四明太守星驰介使辎重俄临既巳䟦涉数州迢递千里投诚苦逼一至于斯进退审详不能自决敢问大众住翠峰好往雪窦好于时众僧高声云往雪窦好师乃顾谓洞庭诸檀越云不用为讶宜各知时且佛法委自王臣兼住持亦以缘断在彼在此本无间然希披疏文以塞来命便下座圆悟勤禅师住崇宁师在昭觉初受六祖请陞座一X向目视云霄壁立千仞则孤负诸圣一向拖泥涉水灰头土面则埋没自已如今恁么也得不恁么也得且贵正眼流通还委悉么直饶高步毗卢顶不禀释迦文婢视声闻奴唿菩萨底来也须亡锋结舌自余故是出头不得所以道三世诸佛只言自知历代祖师全提不起一大藏教诠註不及明眼衲僧自救不了若据本分草料犹是节外生枝不涉化门一句作么生道阵云横海上拔剑搅龙门下座住夹山师在天宁受请陞座目前无异草徧界绝遮栏域中日月斩新方外干坤独露直得龙天释梵动地雨华妙德空生目瞪口呿行棒行喝拈向一边云月溪山放过一着一处透脱千处百处该通一机洞明千机万机圆转碧巖不离此处此处不离碧巖摄大千于毫端融芥尘于剎海衔华鸟过抱子猿归湛寂凝然应真不借则且置只如无阴阳地上成得箇甚么边事万卉正资和气力碧巖先发一枝春复举马大师问药山子在此许多时本分事作么生山云皮肤脱落尽唯有一真实祖云据汝所见可谓协于心体而布四肢何不将三条篾束取肚皮随处住山去山云某甲何人敢言住山祖云不然未有常行而不住未有常住而不行欲益无所益欲为无所为宜作舟航由是住山师云大众古人得意之后不忘利生直入深山提持宗要山僧暗昧岂敢仰攀如是则更不用篾束肚皮却有箇折脚铛子与方来共守寂X寥若信得及不在忉忉或未谙详听取箇末后句高峯突兀倚天门青嶂虗闲可垛跟折脚铛儿幸然在不妨擕去隐深云虽然如是也须是大家出一只手始得且道毕竟如何妙舞应须夸徧拍三台须要大家摧住金山师在高邮干明受勅陞座大道无背面真机有卷舒撮大地如陶家轮运大千向针锋上犹未是寰中正令阃外全威所以万国仰瞻同归舜日灵光一道共照皇家重兴佛祖道场追还普天宝所正令全提主宾同用山僧今日得奉一人圣诏傍资宰辅威权共建法幢竖立宗旨杨子江心滔天辊浪妙峯孤顶舒卷闲云是处着眼不前顶𩕳正令全现若是箇同得同用同杀同活底共一眼见共一耳闻同一口宣同一音演更无异缘亦无异见说什么九十六种二十五有正要当头辨取一时列在下风且如今日应时应节事作么生道一句逈超今古格万年仰祝圣明天住南康军云居真如禅院师于建炎丁未岁十一月初六日在镇江浮玉山受札子召赴行朝至十七日朝见登对移刻奉勅住云居次日勅下时两府并禁从就雍熈寺请师陞座祇受勅文师云提金刚正眼阐向上宗乘报不报之恩能难能之事运临济金刚王宝剑喝下全彰用德山山形拄杖子觌面分付是则全是见则全见不落凡圣阶梯直下顿彰已见既X遇明眼作证又逢圣世昌时不敢被葢囊藏直下分明举似遂拈拄杖示众云岂不见僧辞归宗宗问什么处去僧云诸方参五味禅去宗云我此间只有一味禅僧云如何是和尚一味禅宗便打黄檗闻之云马大师出八十四人善知识问着一箇箇疴辘辘地只有归宗犹较些子师云归宗和尚束虗空为箇杖子向千圣顶𩕳上全提镕瓶盘钗钏作一金搅酥酪醍醐为一味若不得黄檗明辨端倪洎险劳而无功虽然如是有条攀条无条攀例今日对诸人面前分明拈出还相委悉么朝击三千暮八百煅烹佛祖只凭伊复举黄檗和尚示众云汝等诸人尽是不着便底恁么作略何处有今日也还知大唐国里无禅师么僧云只如诸方匡徒领众又作么生檗云不道无禅只道无师师云黄檗老汉能区能别能拣能择擒虎兕定龙蛇即不无要且只明得当时事殊不知彼一时此一时若是山僧即不然汝等诸人尽是英灵豪杰底恁么举止须信有奇特事还知大宋国里有禅师么且道禅师即今在什么处如今回避不及不免露箇面目去也乃云亲蒙金口赐师名优钵罗花火里生圆悟如来无上见讴歌皷腹乐昇平应庵华禅师受妙严请陞座宝剑挥空干坤失色掀翻是非窠窟截断生死根株有佛处不得住地久天长无佛处急走过河清海晏三千里外一句全提更无丝毫渗漏堪与佛祖为师作箇人天榜样正恁么X时转凡成圣一句作么生道委悉么万古碧潭空界月再三捞摝始应知师受天童请上堂去年十一月笑别下钟阜今年九月中行见朝天路去住既无心动静非取与平生安乐法此意同谁语四明昔甞到诸剎皆可数山川气象雄麟凤栖迟处今思昔日游岁月二纪许岂谓临晚景侯伯重相顾开缄读来书丁宁见毫楮姑苏二千石眼高照天宇我昔昧平生今见开心腑欣然乐与行方鸣集众皷先师未了底今日应须去敢问诸人如何是先师未了底蓦拈拄杖卓一卓喝一喝下座密庵杰禅师住乌巨就本院受请陞座适来未鸣皷巳前唤作杰上座而今陞座巳后唤作乌巨长老骤尔更其名易其号披毛戴角拖犁拽耙向异类中头出头没既然业债难逃只得欢喜忍受恁么见得彻去新长老出世事毕其或未然杰上座今日失利复举三圣道我逢人则出出则不为人兴化道我逢人则不出出则便为人后来白云和尚拈云二尊宿各有一处打得着且道那箇在前那箇在后师召大众云白云端和尚错下名言殊不知二尊宿前不至村后不迭店直至于今翻成话霸何故字经三写乌焉成马下座师在华藏受径山勅陞座至化无私大千普应皇恩广被巖谷生春雷动风行龙骧虎骤无量殊胜併集X恒沙妙义全彰不历化城直登宝所宝所既至遇缘即宗法随法行法幢随处建立移身换步物我一如各各不相知法法不相到且全身奉重一句作么生道良久云天上有星皆拱北人间无水不朝东师住径山受灵隐勅陞座一处通千处百处一时通一处透千处百处一时透如开武库错落交辉又如大火聚觑着燎却面门如是则居方则方遇圆则圆拈一茎草作丈六金身拈丈六金身作一茎草坐断情尘意想不落见闻觉知敲唱俱行十虗通畅且移身换步一句作么生道薰风生阃外白日遶须弥师在平江元知府庵受天童请上堂举应庵和尚受天童请日偈毕乃云山僧亦有一偈举似大众去年八月间得旨与安闲摆脱水云性纵步到阳山元宅诸子弟忻然力追攀庵居三箇月开怀宇宙宽忽接四明信来书意盘桓天童虗法席使君语犹端迢迢遣专使不问路行难山僧临晚景不敢自相瞒槌皷乐与行四众亦忻欢先师未了底应是起波澜敢问大众如何是先师未了底一回饮水一回噎临济德山俱汗颜东山空禅师受雪峯请上堂俊快底点着便行痴钝底推挽不动便行则人人欢喜不动则箇箇生嫌山僧而今转此痴钝为俊快去也弹指一下曰从前推挽不出而今出从前有院不住而今住从前嫌佛不做而今做从前嫌法不说而今说出不出住不住即X且置敢问诸人做底是什么佛空王佛邪燃灯佛邪释迦佛邪弥勒佛邪说底又是什么法根本法邪无生法邪世间法邪出世间法邪众中莫有道得底么若道得山僧出世事毕如或未然逢人不得错举喝一喝下座德山琼禅师受请日上堂作家捞笼不肯住唿唤不回头为甚么从东过西自代曰后五日看天童交禅师受请日上堂咄哉黄面老佛法付王臣林下无心客官差逼杀人莫有知心底为我免得么若无不免将错就错便下座宝寿德禅师冬日在南华受请示众曰新冬新宝寿言是旧时言若会西来意波斯上舶船牧庵忠禅师枢密柳公仲古镇长沙以法轮起师从于众望师掉头不顾复以胜业虗席必欲迎致檄诸禅劝请师闻而宵遁追踪至定明兰若挝皷于堂致师于座缁素罗拜踰时不巳师慨然说偈曰咄哉黄面老将法付王臣林下无心客官差逼杀人昔闻其言今见其事便下座箬庵问禅师在竹林受金山龙游禅寺请陞座宗乘一唱三藏绝诠亘古亘今轮槌不动风行草偃水到渠成自然时节因缘满目全彰殊胜同杀同活同纵同夺同照同用同主同宾提持向上玄猷共展衲僧巴鼻有意气时添意气增些子不得不风流处也风流减些子不得增不得处减些子减不得处增些子X便见法随法行法幢随处建立如盲龟值木如香象渡河波浪滔天全身出没截流而过深浅随宜杨子江心扬化日妙高峰顶露针锥何曾略假外求只在竿头进步正当恁么时兵随印转将逐符行节拍相资作么生道九万里鹏才展翼三千年鹤便翱翔复偈云满院竹风关不住一声长笛到江闻弘恢佛祖机前令偏向洪波浪里行受漏泽请陞座师接疏云一言未启千里同风欲得锦上添花要须向人天众前分明剖露大众委么不可道兵随印转将逐符行不可道一朝权在手便把令全施须知有向上一窍始得且作么生是向上一窍昔日灵鹫山中亲付饮光以及国王王子大臣广令弘护传示将来毋使断绝即今大司空岂翁居士同大护法当道尊官一郡绅衿合词耑启重开古寺建立道场即此一会何异灵山既然今古无差便乃声和响顺千峰顶上兴慈不妨十字街头垂手十字街头垂手要见千峰顶上兴慈大众委么乃竖拂子云鹤有九霄难翥翼马无千里谩追风久立珍重更受请提纲保宁勇禅师再受保宁帖上堂拍手三下指口摇手三下下座大慧杲禅师在育王再受径山勅陞座善法堂前瑞气新天书来自九重城惟凭一句无私语上祝吾皇亿万春X受请当晚小参提纲真净文禅师在洞山受请当晚小参新丰古洞万叠争攒悟本真宗千林竞簇古今胜地佛事常兴所以昔日悟本大师有时提唱云惟有佛菩提是真归仗处复喝一喝云犹有者箇去就在诸德祇如大师道犹作者箇去就在且道意作么生还知落处么丛林中多有商量者有底道闻佛闻法似生冤家况更有归仗处故遭悟本大师检点有底道悟本祇要人休歇去有底道悟本祇见锥头利不见凿头方似与么匹配又何曾梦见他古人既不如是又且如何诸德此箇事大须子细不可麤心一等参禅穷教到底宗门中千差万别隐显殊途惟大智方明降兹巳往莫测涯际而今多是抱不哭孩儿打净洁毬子把缆放船抱桥柱澡洗彼此丈夫阿谁无分若便明去驱耕夫之牛夺饥人之食入火不烧入水不溺于一切处不留一切处或就灵光独耀烜赫殊分可谓荡荡乎落落乎张起济岸帆拨动渡人舟于生死海内白浪堆中出没去来逍遥自在乃喝云从他谤任他非雨中兼箬笠蓑衣而今暂别海门月擕鱼且向市廛归下座五祖演禅师受东山请当晚小参一则三三则七牧羊隄畔女贞花拒马河边望夫石石击尺赤土画簸箕从教眼搭痴复云淮甸三十载今作老黄梅好事明明说从教鸭听雷X明觉显禅师受雪窦请当晚小参诸仁者未有常行而不住未有常住而不行古之今之各有攸往且如兹院僻处一隅若非念报佛恩无以四来居此恐山僧进发之后法席空虗今命素公开士接续住持幸冀众慈同心劝请圆悟禅师高邮干明受勅住金山龙游当晚小参祖师心印状似铁牛之机诸佛密语正如击涂毒皷未拟议前先蹉过才思量处隔千山须要眼似流星心如铁石所以从上来提持向上纲宗只有三句有时咬去有时咬住有时一向不去有时一向不住明眼汉没窠臼若论战也箇箇力在转处却物为上逐物为下要须把断凡圣路头不立毫末然后举一毫毛尽无边香水海七达八通说一句子穷龙宫盈海藏此犹是极则之谈未是衲僧巴鼻若论衲僧受用直饶棒如雨点喝似雷奔列千圣下风立毗卢顶上击石火闪电光俊鹞俊鹰也赶他不及要须正一切知见发明大解脱无不历落无不透脱则在天同天在地同地物同物我同我证一切智明一切道无处不通容无机不圆证正当恁么时诸人各各返照自已分上曾移易一丝毫许么所谓十世圆融十分成就且道不落机缘一句作么生道觌面要须宗正眼临机截断圣凡踪辞众提纲白云端禅师受法华请辞众上堂佛身充满于法界X普现一切群生前随缘赴感靡不周而常处此菩提座大众作么生说箇随缘赴感底道理祇于一弹指间尽大地含生根机一时应得周足而未甞动着一毫头便且唤作随缘赴感而常处此座祇如山僧此者受法华请相次与大众相别去宿松县里开堂了方归院去且道还离此座也无若道离则世谛流布若道不离作么生见得箇不离底事莫是无边剎境自他不隔于毫端十世古今始终不离于当念么又莫是一切无心一时自遍么若恁么正是掉棒打月到者里直须悟始得悟后更须遇人始得汝道既悟了便休又何必更须遇人若悟了遇人底当垂手方便之时着着自有出身之路不瞎却学者眼若祇悟得干萝卜头底不惟瞎却学者眼兼自已动便先自犯锋伤手汝看我杨岐先师问慈明师翁道幽鸟语喃喃辞云入乱峰时如何答云我行荒草里汝又入深村进云官不容针更借一问师翁便喝进云好喝师翁又喝先师亦喝师翁乃连喝两喝先师遂礼拜大众须知悟了遇人者向十字街头与人相逢却在千峰顶上握手向千峰顶上相逢却在十字街头握手所以山僧甞有颂云他人住处我不住他人行处我不行不是与人难共聚大都缁素要分明山僧此者临行解开布袋头一时撒在诸人面前了也有眼者莫错怪好珍重真净文禅师在筠州九峰受归宗请晚参上堂辞众X举拂子云昔日世尊拈花迦叶微笑今夜归宗举拂大众寂然为复寂然者是微笑者是是又是箇什么只如归宗举拂与世尊拈花是同是别若言同法无同相若言别岂有两般久参先德闻举便了后进初机却须子细良久云法法总归宗临机要变通灵源明妙处平等主人翁明觉显禅师辞翠峰上堂山僧斯者抑狥彼请难可稽留束装告行伹多攀感况住持久烦勤旧备认岁寒希各务道专孜以副诚祝其有参随高士动逾千里俯近百僧忽斋粥疏遗船车隘窄冀相回互禅悦自贻则佛国徧游亦不为远何以诸禅德去来不以象故无器而不形动静不以心故无感而不应然则心生于有心象出于有象象非我出故金石流而不焦形非我生故日用而不勤纭纭自彼于我何为请诸人高挂征帆不胜珍重元叟端禅师受杭州路中天竺寺请辞众上堂我昔来禺泉四年八箇月打皷弄猢狲日夜不知歇朝廷公道开分条遇明哲拯獘除贪婪蒐贤选英杰胡为天竺峰而乃付愚拙差官逼杀人不容更分说束包登前途聊与众人别千岁禅巖跳上天六月火云飞瑞雪呆庵庄禅师应高僧选辞众上堂我来云中居五载如转烛所乐在妄缘心心自知是虗名不可逃驿书到空谷笑看折脚铛委置凭谁续摩挲七尺藤光漆X耀人目用舍各有时去住拘何束珍重同道流共唱清平曲蓦拈拄杖召大众云且道清平曲是甚腔调喝一喝下座愚庵及禅师赴径山别众上堂备员南宕恰三年又向凌霄阐化权了却先师旧公案饥来喫饭困来眠且先师公案作么生了拍禅床下座名德头首受请借座陞座白云端禅师演首座受四面请师上堂云年年秋暑甚如初何事清凉特有余尽是当人心地感不虗把手在龙舒且道把手一句作么生道良久云行到水穷处坐看云起时保宁勇禅师寿宁长老进发上堂曹溪一宿也大无端黄檗三顿递相钝置蒲团禅板屈抑当人索火来烧犹较些子保宁今日别无相送寿宁长老拈拄杖云祇有一条黑漆拄杖更不囊藏向大众前两手分付掷杖下座圆悟勤禅师报宁民和尚受帖上堂一向孤峰独宿目视云霄虽则不埋没宗风无乃太高生一向十字路口土面灰头利物应机虽则埋没自已无乃太屈辱生况明悟之士顶门具眼肘下有符出没卷舒得大自在动若行云止犹谷神可以或孤峰独宿不得土面灰头或土面灰头不得孤峰独宿恁么中有不恁么不恁么中却有恁么且应时应节一句作么生道良久云瑞气逢嘉运灵苗触处春X应庵华禅师隆报觉长老受请上堂云无上法王有大陀罗尼门名为圆觉流出一切清净真如菩提涅槃蓦拈拄杖卓一卓云普请向者里入闻声悟道见色明心观音菩萨将钱买胡饼放下元来是箇馒头又拈拄杖卓一卓云若向者里入瞎却人眼不向者里入又向什么处入伶俐汉一拨便转更须知有出身一路敢问大众作么生是出身一路又卓一卓云举头天外看谁是我般人梦庵信禅师丹阳邵安抚远将书帖就庵请竦禅人住孝感功德院因为引座徧探虎穴须是英灵独摘骊珠岂无奇杰既操如是之志必应如是之求且道如是之事又作么生用知音千里远相嘱为我拈来与众看临安府南荡庆善专使来就庵请坚禅人住持因为引座钱塘澣漫连渤澥抛饵垂纶难草草莫学空船载月归深入烟波为寻讨鲲鲸早晚如上钩不枉随波同混流百丈山前成底事先将渔笛上扁舟乃左右顾视云幸有知音便将拈出肯堂充禅师因元庵和尚受智者请引座南山有箇老魔王烱烱双眸放电光口似血盆呵佛祖牙如剑树骂诸方几度业风吹不动吹得动云黄山畔与嵩头陀傅大士一火破落户依旧孟八郎赚他无限痴男女开眼堂堂入镬汤忽有箇衲僧出来道既是善知识为甚么赚人入镬汤只向他道非公境界X楚石琦禅师了庵和尚赴灵巖进发上堂三圣道我逢人即出出即不为人兴化道我逢人即不出出即便为人你看他临济儿孙如水银落地相似大底大圆小底小圆卒讨他头鼻不着新灵巖和尚权衡佛祖镕锻圣凡为四海禅流扫诸方露布洞庭湖上竖起金刚幢智积山中豁开正法眼毕竟凭箇什么拈拄杖卓一下下座元叟端禅师为明州新瑞巖前山和尚引座控佛祖大机定干坤正眼从上以来据曲彔木如恒河沙鞠其指归直是万中无一所以道譬如琴瑟箜篌琵琶虽有妙音若无妙指终不能发击拂子十二峰前月如剪清光千里共依依为旌忠了堂和尚引座开莲华于腊月落氷片于炎天疏正脉之渊源碎邪师之窠臼寒木在握兮全机可笑秋水横按兮半提可灭使八极顶目者不自争衡将见斯人兮驾驭昂枿击拂子云丛林在处今寥落听取西山第二禅愚庵及禅师衍书记赴普庆上堂欲识佛性义当观时节因缘岂不见马祖问药山子近日见处作么生山云皮肤脱落尽唯有一真实祖云子之所得可谓协于心体布于四肢既然如是将三条篾束取肚皮随处住山去山云某甲又是何人敢言住山祖云不然未有长行而不住未有长住而不行欲益无所益欲为无所为宜作舟航无久住此马簸箕固是鰕为X子屈然则时节既至其理自彰正与么时且如何说箇自彰底理蓦拈拄杖召众云来日普庆山中看取斯道长老为一切人分明举似卓拄杖喝一喝颜藏主赴千顷上堂举古德道者一片田地分付来多时也我立地待你搆去法眼道者一片田地分付来多时也我坐地待你搆去佛果道者一片田地分付来多时也我今为汝当面庆赞一即三三即一所见不同互有得失径山道者一片田地分付来多时也自是你搆不着今日分付用愚长老赤手提持袒肩担荷向千顷云中放两抛三深畊浅种栽荆棘林开三毒花结无明果改禾茎为粟柄变瓦砾作黄金直得释迦弥勒拍手喜欢文殊普贤合掌赞叹遵从百代典刑振起一方丛席卓拄杖云要识真金火里看棒头有眼明如日笑隐䜣禅师为奉圣灭庵和尚引座传佛心宗不是细事荷担大法须得其人所以首山风穴单丁草屋住三十年而法道之盛过于万指千础后来真净和尚又道先师在黄檗众不满百而明眼辈几半今虽三倍当时才一两人而巳可谓千兵易得一将难求今日奉圣专使来请第一座住山留之则孤彼来意放行则此众失依诸人还定当得么若定当得便见灵山会上千叶腾芳少室峰前一枝独秀如或未然更听拄杖子通箇消息卓一下云银山铁壁无回互草偃风行得自由复举杨岐在九峰受请下座九峰X勤和尚把住云且喜得箇同参岐云同参底事作么生峰云九峰牵犁杨岐拽耙岐云正与么时杨岐在前九峰在前峰拟议岐拓开云将谓同参元来不是师云杨岐九峰埙篪迭奏今古罕闻龙翔今日对众举扬贵要大家知有且道知有箇什么祖翁田地无多子努力同心两弟兄前堂首座赴保宁请上堂开无明华结三毒果魔王恶业现前驱耕夫牛夺饥人食白拈手段尤高所以百丈再参马祖震威一喝直得三日耳聋黄檗闻之不觉吐舌始知大机大用不假师承钳鎚妙密属乎当人如我仲方法弟先师之所敬畏顷辞海上名蓝屈为山中表率兹奉丞相钧命往赴保宁之请所谓法随法行法幢随处建立镕凡锻圣烹金炉耀古腾今打凤罗龙龟毛纲漫天帀地直得无路可行无门可入山僧为汝诸人作箇方便拈拄杖掷下云丧身失命知多少照顾南山鼈鼻蛇列祖提纲录卷第二十一列祖提纲录X卍XXX列祖提纲录卷第二十二武林十八㵎理安禅寺住持娄东行悦集名德受请借座陞座提纲X杨岐会禅师在筠州九峯受杨岐请陞座问答罢乃云更有问话者么试出众相见杨岐今日性命在你诸人手里一任横拖倒拽为什么如此大丈夫儿须是当众决择莫背地里似水底捺葫芦相似当众引验莫便面赤有么有么出来决择看如无杨岐失利师才下座九峯勤和尚把住云今日喜遇同参师云同参底事作么生峯云九峯牵犁杨歧拽耙师云正当与么时杨岐在前九峯在前峯拟议师拓开云将谓是同参元来不是云峯悦禅师在同安受翠巖请陞座云山僧今日平地喫交了也你等诸人还知败阙么然官不容鍼私通车马拍禅床下座雪窦显禅师在灵隐受翠峯请众请陞座天下绝胜之觉场灵隐导师之广座暂借卑僧陞陟实愧非材岂敢于五百员衲子前提唱佛祖抑扬古今衒耀见知耻他先作假饶说得天雨四华地分六震于曹溪路上一点使用不着何以行脚高士有把定世界圅葢干坤底眼谁敢错悞丝毫其知有者必共相悉玉泉皓禅师在鹿门受大阳请陞座某在鹿门十年不曾饮鹿门一滴水嚼鹿门一粒米汝若不会来大阳为汝说破擕拄杖下座报本存禅师在天衣受请上堂吴江圣寿见召住持进退不遑且随缘分此皆堂头和尚提耳训育始终奖谕若据今日正令当行便好一棒打杀那堪更容X立在座前虽然如是养子方知父慈名德受请借座当晚小参提纲云峯悦禅师在同安受翠巖请当晚小参问答毕乃云莫更有作家禅客本分衲僧何妨出来共相证据有么布袋里盛锥子不出头来也大好大凡扶竖宗乘亦须是箇人始得若未有奔流度刃石火电光底眼睛不劳拈出临济大师与德山坐次德山云今日困济云老汉寐语作么山拟拈棒济便掀倒禅床师云奇怪诸禅德看此二员作家一拶一捺略露风规大似把手上高山然虽如是未免旁观者哂且道谁是旁观者喝一喝击禅床下座名德借座辞众提纲云峯悦禅师离同安辞众上堂山僧道惭荒薄德揣无堪岂谓使命遐飞僧徒云请此葢堂头和尚友于情深发挥道广但励履氷之志敢忘报德之诚而又翠巖一行专使限近四十余人数日之间颇多喧聒其于感愧併集山怀兼此者一行参随高德既蕴成人之美更敦尅志之心其如䟦涉长途各希爱护然出家达士以利人为已任动若行云止犹谷神岂有心于彼此情系于动静者哉既无心于彼此亦无系于去来所以纭纭自彼于我何为如是则冀诸上人高横金钖轻卷云袍明日遂行胡往弗利三门炷香法语密庵杰禅师蒋山指三门无碍解脱门重重宝楼阁X不劳歛念八字打开信脚便行自然声和响顺若也踌躇便见撞墙撞壁雪巖钦禅师龙兴指三门尽大地是箇院子且道门从何入八字打开青天白日护圣三门跨通方阃域示竭世枢机以手加额云是阿谁仰山三门我此泼天门户大地一网俱收若是祥麟瑞凤从教戴角擎头然虽如是总过者边着唯庵然禅师伏龙圣寿三门未跨龙门脚踏实地巳跨龙门脚踏实地骤步云一声霹雳风云起元叟端禅师凤山指三门无尽藏神通门无尽藏解脱门今日向者里八字打开虾蟆跳上梵天蚯蚓蓦过东海笑隐䜣禅师中天竺三门一弹指顷开楼阁门黄河九曲水出崑崙无文灿禅师荐福指三门红藕当门绿杨绕路新荐福八字打开了也者里入得天下横行华藏指三门无箇入处奔走杀人有箇入处碍塞杀人弹指一下云重关击碎了也入之一字甚处得来恕中愠禅师广福三门入门一句有甚难见动着机关东扇西扇喝一喝瑞巖三门尽大地是解脱门把手拽不入雪峯与么道瑞巖不与么道喝一喝愚庵及禅师径山指三门天下径山天下龙门吐吞X日月圅葢干坤南石琇禅师光孝三门法门广大到者方知红霞穿碧落白日绕须弥万寿山门无门法门一超直入逐电骅骝追莫及铁关枢禅师普载三门大解脱门如地普载信步便入了无内外石屋珙禅师指三门豁开户牖当轩者谁喝一喝楚石琦禅师天宁三门閙市门头来千去万入寺看额能有几人复云是什么便入凤山三门东门西门南门北门门门有路路头在什么处五凤楼前本觉三门蛰户未开龙无龙句打破虗空全体显露复云步光孝三门无门之门不入而入云垂四野水满双湖若要天下横行亲到一回始得了庵欲禅师开福指三门我此法门直出直入中下之流自望不及喝一喝本觉指三门门门有路达者犹迷捩转天关是谁知有喝一喝灵巖指三门拨开向上关扫荡圣凡辙万古干坤一朝风月呆庵庄禅师云居指三门大启重关全提正令水赴云趋金舂玉应径山指三门我此法门天宽地濶汝等诸人于中出X入须知有向上关棙子始得喝一喝月江印禅师育王指三门大解脱门八字打开了也弹指下喝总不消得用彰俊禅师普慈三门百千神通门百千妙用门总落第二义如何是第一义弹指一下箬庵问禅师金山三门玉殿琼楼琼楼玉殿百亿化门门门有眼直得八字打开波涛泼面到者里更须进步大众看便入漏泽三门惟此一门而复狭小但能得入地濶天宽且作么生入喝一喝牧云门禅师栖真三门佛语心为宗无门为法门还有人入得此门者么顾众云蛇无头而不行兴福指三门石桥东鎻古㵎西来佛祖门户今古洞开还见么祥麟及瑞凤尽入此山来佛殿炷香法语密庵杰禅师蒋山佛殿烧香因我得礼你穷源亲到底礼拜了烧香自倒还自起雪巖钦禅师龙兴佛殿碧玉盘中珠宛转琉璃殿上月徘徊是什么人境界其或未辨端由且看新长老拈起坐具大展三拜光孝佛殿释迦巳灭弥勒未生于此二千年内有法谁说有令谁行云门鼻直德山眼横仰山佛殿东土小释迦指佛云看来即是你敢问梦升兜率天宫说离四句绝百非明什么道理齐之以X礼元叟端禅师资福佛殿玉毫徧照十方金色普辉千界便礼拜恕中愠禅师瑞巖佛殿佛是家里人直下会得玄沙道底了庵欲禅师开福佛殿世尊拈花迦叶微笑赖有文殊与普贤熨斗煎茶不同铫本觉佛殿性觉妙明本觉明妙脱却鹘臭衫卸下膱脂帽灵巖佛殿世尊三昧迦叶不知一会灵山俨然犹在呆庵庄禅师径山佛殿烧香三世诸佛即今向香烟起处放光现瑞转大法轮狸奴白牯呵呵大笑露柱灯笼呵呵大笑唯庵然禅师圣寿佛殿法报化身总是者箇毕竟以何为验泥多佛大便礼拜用彰俊禅师普慈佛殿不着佛求不着法求是什么语话惟有佛菩提是真归仗处便礼拜瑞巖佛殿即心即佛非心非佛心在者里佛在什么处提起坐具几乎当面蹉过楚石琦禅师福臻佛殿城东老母不愿见调达比丘常怒嗔信手拈一炷香也是冬行春令天宁佛殿是你是我撒土撒沙同门出入生死冤家凤山佛殿黄金殿上释迦老子不合向者里疴展坐具云且礼拜葢覆却X本觉佛殿佛者觉义觉的是谁西天移来此土藕丝牵着须弥光孝佛殿还识佛么面如满月目如莲天上人间咸恭敬铁关枢禅师普载佛殿说着佛字潄口三年何故清平世界切忌讹言愚庵及禅师径山佛殿顾左右云插一茎草建琼楼玉殿拈一茎草作丈六金身山上有鲤鱼井底有塳尘笑隐䜣禅师中天竺佛殿二千年前你有伎俩我无伎俩二千年后我有伎俩你无伎俩何故入水见长人南石琇禅师普门佛殿佛身无为不堕诸数乌龟稽首须弥柱径山佛殿佛者觉义觉者何义头上是天脚下是地灵巖佛殿佛无去来应缘即现展坐具大众莫言不见佛朗性禅师疎山佛殿尽空界是箇宝殿毕竟那箇是佛喝云出头天外看谁是我般人天童佛殿法报化身之乎者也齐之以礼天上天下石屋珙禅师佛殿因我得礼你自倒还自起鹁鸠树上啼意在麻畬里密云悟禅师天童入院至古佛殿基云虗空作殿日月为灯且道是甚么人境界还会么设或未会且看X新长老撒开坐具大展三拜箬庵问禅师金山佛殿因我得礼你恶口小家成群作队文殊自文殊普贤自普贤两两不成三三非是今日新长老要现大人之相展具九拜漏泽佛殿德山折却者里扶起泥犮土土块放光明山僧大展具作礼晦昙承禅师佛殿拈香云不是法身报身化身亦非金像木像土像当阳突出难知万古人天榜样遂展具三拜林臯豫禅师佛殿古释迦新长老面面相看甚为恰好虽然礼从外来也缺者三拜不得遂展具作礼弘觉忞禅师佛殿佛者觉义杖林山下竹筋鞭三脚驴子弄蹄行麻三斤殿里底大者如兄小者如弟且道是甚么义一噼华山成两路万年流水不知春牧云门禅师佛殿文殊骑狮子普贤骑象王释迦老子坐宝华台各自称尊山僧既入者保社未免也露些子神通展坐具云是甚么佛殿三面好山中一所空王殿喝退麻三斤打开干屎橛甚处与古佛相见以坐具打圆相云交朝宗忍禅师佛殿拈坐具云拜即是不拜即是既是故人何须特地遂拜伽蓝堂炷香法语能仁元禅师初住福严入伽蓝堂见土偶甚伙不觉失笑遂炷香小庵小舍小丛林土地何须八九人若X解轮番来打供免教碎作一堆尘唯庵然禅师圣寿伽蓝正直聪明聪明正直显正摧邪凭谁之力喝一喝佛朗性禅师疎山伽蓝我有六通你有五通且道如何是那一通汗马无人识重论葢代功南石琇禅师灵巖指土地云妙通干坤回干造化总不出者些子何故滴酒落地千神皆醉报恩伽蓝虗而灵寂而妙天无私葢日无私照楚石琦禅师土地堂龙王殿赫赫厥声濯濯厥灵前朝凤阙万古龙庭雨过吴山插汉青密云悟禅师土地堂拈香云伽蓝神丛林主一瓣香两手举便烧箬庵问禅师金山伽蓝殿真不掩伪曲不藏直我出你圈缋不得你出我圈缋不得弘觉忞禅师伽蓝通身徧界不曾藏出入先知有甚妨须待后来添一分不如当面为烧香土地堂祸不单行福无双至丛林殃害惟我与你相逢拍手上高台一任波旬冷眼视牧云门禅师伽蓝古寺高林仰惟垂护潭影山光左鉴右顾且顾箇甚么千年常住一朝僧剔起灵峰照夜灯祖堂炷香法语唯庵然禅师圣寿祖堂你者一队全无巴鼻六耳同谋有甚良计X用彰俊禅师瑞巖祖堂以心印心以法传法一犬吠虗千猱啀实达磨不会禅六祖不会道所传心法甚处得来铁关枢禅师普载祖堂马颔驴腮钉觜铁舌四七二三证龟成鼈楚石琦禅师云总是者一队汉佛法不到今日不是者一队汉佛法不到今日且道是肯他不肯他本觉祖堂达磨师不是祖半夜下阇浮日轮正卓午光孝祖堂一花五叶起必有因且道从什么处起岸上蹏踏蹏水中嘴对嘴愚庵及禅师普慈祖堂昆明池里失却剑曲江江头捞得锯须弥峯顶浪滔天大洋海底蓬尘起大小祖师口门无齿恕中愠禅师广福祖堂栗棘蓬金刚圈抛来掷去此土西天瑞巖祖堂心心相同眼眼相瞩一等陈年烂葛藤六六依然三十六南石琇禅师报国祖堂建立丛林传佛心要赤脚穿皂靴露顶戴蓆帽报国祖堂四七二三单传直指南山起云北山下雨径山祖堂拜起收坐具云祖祖传持只者一着耀古腾今填沟塞壑佛朗性禅师疎山祖堂此土西天千七百乌豆换却人眼睛而今大地咸屏迹皷腹高歌自太平X天童祖堂从上宗师建法社东家作驴西家马鼻孔穿来只等闲太白一栏都收下密云悟禅师祖堂云西天四七东土二三尽在者里默默商量箇事今日一时捉败且道以何为验插香云以此为验箬庵问禅师金山祖师殿西天东土者一队老冻侬讨甚巴鼻问上座要为祖师出气拈香云一二三四五晦昙承禅师祖师堂迦毗香至及梁邦累及平人不可量今日令行寿量寺鼻孔齐穿一炷香弘觉忞禅师祖堂灵山密付嘱分布在西东流𦦨一何长千灯续莫穷炷香云一炉香散白云中祖堂西东四七二三箇箇白拈无赖山僧不用操戈入室便与捉败且道验在于何拈香云不见赃物现在牧云门禅师祖堂少林风月百丈典型千百年来原来有人知在是那箇插香云六耳不同谋据室炷香法语圆悟勤禅师崇宁据室指方丈云衲僧家魔宫虎穴尚乃安居何况利生接物处所还知此室么诸天拥护诸圣证明其善知识端居此中与人解粘去缚既有如是胜相山僧于中如何施设不入惊人浪难寻称意鱼作么生是入门句水归巨海波涛静云到苍梧气象闲便入X大慧杲禅师育王指方丈召大众云者里是烹佛烹祖大鑪鞴锻生锻死恶钳鎚莫怪主人无面目法如是故非彊为法既如是又非彊为且道最初一句又作么生还委悉么钓竿斫尽重栽竹不计功程得便休应庵华禅师光孝据坐云现成公案坐断誵讹错下註脚抝折你腰撩起便行必死之疾要须英俊别有生涯忽遇冲云俊鹘来时如何缦天网子百千重归宗据坐云凡为善知识居此室者须行五无间业然后示以镬汤炉炭刀山剑树碓捣磨磨谓之抽钉拔楔解粘去缚若是下劣种草必定望崖而退唯是法王真子始可亲近正恁么时如何喝一喝便起东林据坐云西天四七唐土二三尽向者里钉桩摇橹新东林为你诸人解缆放船未说超宗异目若得齐眉共瞩亦可明窻下安排苟或如之若何未免拦腮掴出报恩据坐云大众此室深广昼夜常放金色光明是文殊大人境界又谓之缦天网子透得过底脑后也与一槌透不过底便好丹霄独步何故杀人须见血为人须为彻密庵杰禅师华藏据坐云狮子教儿迷子诀拟前跳掷早翻身罗文结角交锋处鹘眼临时失却踪古人与么道也是徐六担片板雪巖钦禅师龙兴据室此是老圆悟断佛祖命根去X处今日不肖儿孙合作么生乃袖手云有甚闲工夫护圣据室断臂立雪负石踏碓取人心肝克由尀耐护圣者里使不得你露面作窃以手约云且退且退光孝据室你有一丈还你一丈你有一尺还你一尺若只咬定不肯回头白日青天霹雳唯庵然禅师圣寿据室拈拄杖云纵也在我夺也在我铁额铜头也须按过卓拄杖径山藏叟珍禅师据室者里是问讯烧香了来老僧身边立地底所在么呆子你自钝置犹可莫来钝置老僧元叟端禅师凤山据室拈拄杖掣开金殿鎻撞动玉楼钟不是吾家种草高高峰顶立深深海底行即非本分衲僧狮子儿咤沙地吼一声壁立千仞脑后犹欠一椎靠拄杖便起楚石琦禅师福臻据室绳床角头三尺地是诸人乞命处放过一着转见不堪你也没量罪过我也没量罪过天宁据室者里无密室传授底法痛棒热喝白日青天傥或踌躇君往西秦我之东鲁凤山据室临济在黄檗喫六十拄杖如蒿枝拂相似如今莫有恁么衲僧么设有更须勘过始得本觉据室踞虎头收虎尾第一句下明宗旨直饶明得巳是第二句若明不得更参三十年光孝据室濶一丈高十尺是你诸人为什么入作不X得铁壁铁壁愚庵及禅师净慈据室刮龟毛于铁牛背上朝打三千截兔角于石女腰边暮打八百指东画西皷唇摇舌且居门外击石火闪电光氷稜上度过九𨸰剑刃上拾得全身苕帚柄聊与三十总不与么来时如何拈拄杖云吽吽天目礼禅师广寿据室释迦掩室弄假像真维摩默然弄真像假广寿据一条白棒佛来也打祖来也打因甚如此一二三四五净慈据室从上诸祖师天下老和尚尽向马头上截角龟背上拔毛新报恩又作么生摘杨花摘杨花天童据室震忽雷飞闪电夜叉头菩萨面是汝诸人向甚么处与他相见喝一喝恕中愠禅师广福据室一椎便就把髻投衙不假一椎抱赃呌屈直饶百发百中双放双收向我灵巖门下总用不着拈拄杖画一画云干三连坤六断瑞巖据室我者里一切只是寻常你若来弄机关夸敏手向毒蛇头上揩痒勐虎颔下解铃拄杖子未打你在何故有盘根错节方可施利器有银山铁壁方可展钳鎚呆庵庄禅师径山据室拈拄杖云明头来明头合暗照来暗头合道得也二十拄杖道不得也二十拄杖何故重赏之下必有勇夫卓拄杖用彰俊禅师普慈据室拈柱杖室中若无棒头取证X底我拄杖子誓不唤作拄杖子有么敕点飞龙马跛鼈出头来佛朗性禅师疎山据室杀活自由纵横十尺上下四维银山铁壁横按拄杖云聊通一线乌藤噼嵴喝一喝石屋珙禅师据室拈拄杖云从上诸佛祖师天下老和尚总是扬蓬尘于水底摘杨花于火中新福源又作么生卓拄杖喝一喝无文璨禅师据室山僧今日开地狱门普请尽大地人造地狱业证地狱果若有一人成佛作祖我誓不成正觉笑隐䜣禅师据室横按拄杖顾视左右云有么有么卓一下云无人过价打与三百南石琇禅师报国据室颟颟顸顸底岂堪雕琢纵有超然之作且还我本道公验来径山据室以拄杖横按云只恁么早巳钝置汝辈了也更待摇唇皷舌堪作甚么以拄杖画一画便起了庵欲禅师开福据室真不掩伪曲不藏直石裂岚崩雷轰电激转得身来未有棒喫喝一喝本觉据室横按拄杖云有正偏不犯底手具啐啄同时底用总须列在下风卓拄杖喝一喝灵巖据室此是从上老宿烹佛炼祖煅圣镕凡之地新长老平高就下舍窄从宽且放你诸人吐气密云悟禅师据室据此室行此令从教天下衲僧来X乞命一一为伊当头按定卓拄杖遂起箬庵问禅师漏泽据室天台来也从者里过南岳来也从者里过四大部洲盈衢塞路无不从者里验行放开也由我揑聚也由我卓拄杖云今日不可戏论牧云门禅师据室本分草料不顺人情你若向背地里点胸点肋山僧也则眼如不见耳如不闻若是箇汉拟跳龙门向者里张牙露爪未免青天轰霹雳何故不入惊人浪难逢称意鱼据室金刚圈抛来任你跳得栗棘蓬剌来尽你吞得山僧尚有三十棒在何故临济门下令不虗行卓拄杖一下弘觉忞禅师据室闭门打睡接上上机中下之流入园䦆地若待竖拂敲床总是睦州道底喝一喝八棒对十三数来未到你据室白云生按下碓嘴使开花客至无礼仪蒿汤便当茶然虽如是卖金终不和与沙入院提纲杨岐会禅师入院上堂雾鎻长空风生大野百草树木作大狮子吼演说摩诃大般若三世诸佛在你诸人脚跟下转大法轮若也会得功不浪施若也不会莫道杨岐山势崄前头更有最高峯保宁勇禅师入院上堂欲陞此座应须作礼须弥灯王且道须弥灯王在甚处又向什处作礼为复心存X意想为复缘虑俱忘为复心境一如为复万法空寂若与么见解未出常流既不与么又作么生棒打石人头嚗嚗论实事直饶博闻强识世智辩聪得大总持具无碍辩于祖师门下转没交涉所以此事不可以有心求不可以无心得不可以语言造不可以寂默通非得失是非缁素贵贱凡圣差降情量智解之所能及诸人到者里如何即是若是大丈夫儿直下真不揜伪最亲切处自肯方亲山僧与么道巳是相埋没了也如今莫有不受人瞒者么良久云平生肝胆向人倾相识犹如不相识遂拈柱杖云无限云山藏不得却擕藜杖入廛来千门万户俱敲徧今日分明卓凤台卓一下下座雪窦显禅师翠峯入院上堂未来翠峰多人疑着及乎亲到一境萧然非同善财入楼阁之门暂时歛念莫比维摩掌中世界别有清规冀诸人饱足观光以资欣慰五祖演禅师入院上堂举祖师道吾本来兹土传法救迷情一花开五叶结果自然成达磨大师信脚来信口道后代儿孙多成计校要会开花结果处么郑州梨青州枣万物无过出处好真净文禅师圣寿入院上堂青山绿水不能住白日红尘却自归而今避不得也且混俗和光灰头土面笑他林下人也要笑若解笑甚奇妙十字街头拈得箇破布衲袄抖擞尘埃示众人好不好晓不晓从他X肉案头歌叫喝一喝云回头转脑归宗入院上堂佛法要妙但归其宗苟归宗也自然无可不可一切成现海印发光今与大众同巳归宗住平等本际敢问何者是宗何者是要妙良久云祇为分明极翻令所得迟云云悦禅师翠巖入院上堂山僧昔年曾到今日重来非唯人事增欢抑亦林泉加秀且道不伤物义一句作么生道良久云天高东南地倾西北下座法轮入院法不孤起仗境方生道不虗行遇缘即应然通方之士举必知归游涉之徒何妨进步有么良久云钓竿斫尽重栽竹不计功程得便休圆悟勤禅师夹山入院门下青山泼黛途中细雨如膏灵云陌上桃花处处芳菲溢目香严巖畔翠竹时时撼影摇风直得一击忘所知一见绝疑惑不免尚留观听未透色声若能见无见之色闻无闻之声拨转路头踏翻关棙句句超佛越祖尘尘耀古腾今处处离色绝名箇箇斩钉截铁心外无法法外无心用王库刀发千钧弩壁立万仞坐断十方可以入大解脱门传正法眼藏向尧时舜日共乐昇平鼓腹讴謌归家稳坐且到家一句作么生道伹愿春风齐着力一时吹入我门来复云昔传明有通天作略跨海神机使无舌人说无义语收洛浦接青峰辨石霜赏佛日险崖句峻陷虎机深电激星飞珠回玉转建兹宝剎风范具存而山僧庶事不才何以继其高躅既辞X让不及转透无门不免借一条路向无言处演言无事处生事无佛处现佛无祖处示祖且贵始末相符头正尾正敢问诸人还见夹山老子么莫从百草巅头荐觌面无私亘古今蒋山入院上堂道不虗行如风偃草缘不虗应似镜临形若能于心无心于已无已于彼无彼于我无我荡荡廓周沙界皆非外物纵历尽干坤际悉在目前法随法行法幢随处建立理亦如是事亦如是况宝公道场梁时示化舒王福地圣世重兴宏开选佛场宣唱大般若于其中间且作么生是于心无心于已无已坐断要津不通凡圣底一句三山半落青天外二水中分白鹭洲奉勅住天宁入院上堂入门便见更不容拟议寻思开口便说亦不复周由者也假使善财入弥勒楼阁尚资歛念普眼入普贤妙境亦借威神只如今直得八穴七穿四通五达一处透千处万处通明一光明千光万光普照且到家一句作么生道风前有路超调御皷腹讴謌乐太平复有颂云本是山中人无能惟守拙岂谓有虗名远达丹凤阙降勅住天宁竹舆星夜发今朝亲到来一句无言说别别金色头陀曾漏泄云居入院上堂耳闻不如眼见眼辨不如手亲四百州天上云居今之日竹舆亲到巖峦回合林岭崔嵬白云深处见楼台恍如别造一世界到箇里亦不必X穷玄说妙立境立机论性论心究理究事只如今人人分上一切坐断正当恁么时亲到一句作么生道佛祖妙玄穷彻底白云深处好安居复云赐得云居养病身半千衲子倍相亲攀龙直上青天上投老依栖安乐神奉勅住金山龙游寺入院上堂三十年前曾到此如今楼阁碧参差善财参处真消息谁识德云闲古锥还有识得底么未度瓜州时有一句子巳与诸人道了也若以心思若以意识若以眼见若以耳闻则没交涉直得七佛巳前威音那畔荐得犹是话会在若委悉得更不用如之若何便请丹霄独步苟或未然不免落第二义门去也江心一峯楼台相映水面双塔金碧交辉诚圣帝福田乃禅林上剎为琳宫为佛宇为净土为秽邦建立法幢弘荷祖道若非今上皇帝睿圣文明深信此道安能首降韶书复此宝坊以为福地如今所以与诸人向此古道场中各得相见既到者里直须念德修德知恩报恩若也如此则佛法付嘱有在正当恁么时一句作么生道银山铁壁无回互草偃风行得自由大慧杲禅师入院上堂山僧未离泉州时巳与诸人相见了也临安府亦与诸人相见了也及乎来到山中击动法皷坐立俨然眼眼相觑为甚么却不相识只为分明极翻令所得迟奉旨住育王入院上堂举南泉和尚新入院知事头X首请入方丈有僧问师归方丈有何指示于人泉云昨夜三更失却牛天明起来失却火师云妙喜初住育王亦不曾失却牛亦不曾失却火或有人问师归方丈将何指示于人只向他道饥餐渴饮闲坐困眠且道与南泉是同是别若也道得许你是箇衲僧若道不得三十年后却来方丈里向你道便下座应庵华禅师处州妙严禅寺入院孤峯万仞鸟道虗玄名利杳忘是非顿绝直得猿吟古木虎啸幽巖碧落青霄道人活计虽然恁么更须知有人境俱夺向上一窍乃竖拂云天上有星皆拱北人间无水不朝东明果入院善言言者言所不能言善迹迹者迹所不能迹言迹既尽犹是就理变通向衲僧门下未足观光是故从上佛祖提持正印密付要旨若不具缁素大眼目如何跂及岂不见世尊在菩提树下明星现时成等正觉尔时大地众生同得同证于四十九年曲尽老婆心末后向百万大众前拈华独有迦叶微笑便云吾有正法眼藏涅槃妙心分付摩诃大迦叶敢问诸人且道有分付无分付若道有分付则埋没迦叶师兄若道无分付则辜负释迦老子者里若泾渭不分则灵山付嘱遂为虗设正当恁么时还有人道得么若也道得明果价增十倍苟或未然雪后始知松栢操事难方见丈夫心复举保寿开堂公案师拈云丛林中商量尽道保寿三圣是作家炉鞴本分X钳锤有甚么交涉殊不知二老被者僧一拶直至而今扶不起今日莫有为二老雪屈底么出来与明果相见有么蓦拈拄杖掷下云龙蛇易辨衲子难瞒上堂云天清地宁时康道泰摩醯正眼洞明肘后灵符光彩譬如善舞太阿终不自伤其手又如壮士展臂不借他力既尔水到渠成自然风行草偃岂不见古德道缘不虗应似镜临形若能于心无心于已无已于彼无彼于我无我尘尘壁立万仞荡荡通彻十虗如是则法随法行法幢随处建立况饶城胜境伏虎道场因缘时节到来大家抝折拄杖且到家据令一句作么生道锻烹佛祖大钳锤要与杨岐作头底归宗入院上堂一句子铜头铁额一句子半合半开一句子和泥合水揭示拈花要旨洞明少室家风掀翻今古葛藤坐断明暗途辙苟能直下承当顿见本来面目不必觉城东际始见文殊楼阁门开方参慈氏一见一切见一闻一切闻一明一切明一用一切用岂不见昔日有僧辞归宗宗问云向什么处去僧云诸方学五味禅去宗云我者里只有一味禅僧问如何是一味禅宗便打僧云莫打某甲会也宗云你作么生会僧拟开口宗又打黄檗闻云马祖出八十四员善知识箇箇疴辘辘地惟有归宗较些子圆悟师翁道若非黄檗深辨端倪洎乎劳而无功师云二尊宿只解扶强不能扶弱若作一味禅入地狱如箭其或别有生涯何异镂氷作玉且道节角在什么处X蓦拈拄杖卓一卓喝一喝下座光孝入院上堂古佛家风遇古佛然后拈出大人境界见大人乃可显扬今日朝斾临筵人天普集古佛家风既展大人境界全彰揭示摩醯正眼洞明少室真机顿契佛祖不传妙心开悟父母未生面目直下斩钉截铁犹是把缆放船苟若说心说性未免和泥合水者条通天活路千圣共行万灵同辙净躶躶没虗空赤洒洒无空缺虽居有为界示无为法而不灭坏有为之相虽居无为界示有为法而不分别无为之相如是则如钟在虡扣之则鸣似镜临台物来斯照于其中间应变万差出没卷舒得大自在祇如应真不借一句又作么生双溪源脉深无底济物曾无有倦时复举王常侍与临济至僧堂公案师云风行草偃叶落知秋临济虽本分钳鎚常侍乃顶门具眼祇如今日判府殿撰正言入山与老僧相见虽无僧堂可至亦无佛法商量祇者便是出他一头地处且道以何为验以此为验报恩光孝入院上堂当头坐断千眼顿开一句投机十方通畅以无边虗空为正体以微尘剎海为妙用以清净庄严摄懈怠以精进行愿警昏迷虽然如是若也以为究竟向衲僧门下天地悬殊若也把断要津于劳生界中未为好手祇如二途不涉如何通信诸人还会么禅月尊者用尽神通毗耶老人愿海尤大因缘时节既非偶然竹杖芒鞋今日亲到殿堂修X广楼阁洞开百万家和气霭然恒河沙诸佛围绕光孝堂前坐见盐梅霖雨姑苏台上行看玉树花开无量殊胜併集解脱知见普熏且道恁么时毕竟功归何所良久云顶门正眼分缁素天上人间不可陪复举裴相国因入大安寺见壁间高僧画像乃问主僧真容可观高僧何在主僧无语相国云此间莫有禅僧么主僧云近有僧至疑是禅僧相国召至乃理前话禅僧云请相公垂问相国云真容可观高僧何在禅僧召相公相国应诺僧云高僧何在相国言下大悟禅者乃黄檗断际禅师是也大众黄檗布缦天网要打冲浪锦鳞裴相国坐筹帷幄不妨决胜千里诸人若也于此见得倜傥分明可谓今之古之苟或未然三尺龙泉光照胆万人丛里夺高标天童入院上堂风行草偃水到渠成正令既行十方坐断若也向上论去语默不及处棒喝未施前总是依草附木汉事不获巳且作死马医所以道随处作主遇缘即宗法幢随处建立展临济三玄戈甲会曹洞五位君臣敲唱双行杀活自在拈一茎草穿天下衲僧鼻孔布缦天网要打冲浪锦鳞是则是便与么去达磨一宗扫土而尽蓦拈拄杖画一画云剑为不平离宝匣药因救病出金瓶以拄杖卓一卓复举僧问当山第一代启禅师云学人卓卓上来请师的的启云我者里一疴便了有甚么卓卓的的僧云和尚恁么答话更买草鞋行脚始得启唤僧近前僧乃近X前启云老僧恁么道过在什么处其僧拟议启便打师云启禅师故是本分钳鎚塞新天童口未得在者僧虽深入阃奥要且未具透关眼下座密庵杰禅师华藏入院上堂昔日文殊大士三处度夏一月长者家一月魔宫一月婬坊末后却归世尊会中解制迦叶欲白槌摈出才举念见无量世尊无量迦叶无量文殊世尊云汝欲摈那箇文殊迦叶尽其神力槌不能举后来尊宿拈云好一槌又却放过甘作小乘人师云尊宿与么也是盲人摸象杰上座今夏蒋山结夏褒禅破夏华藏终夏且道与文殊是同是别若道是同许他具一只眼若道是别也许他具一只眼忽有箇不受人瞒底出来道长者也好淈𣸩只向他道淈𣸩中有箇分晓处急须听取三处移场定是非顽心全不改毫氂胡言汉语凭谁会铁额铜头也皱眉灵隐入院上堂孤峰顶上目视云霄未为究竟十字街头和泥合水转见周遮二途不涉别有生机一路如龙得水似虎靠山把断要津不通凡圣犹落时人升降处而今坐立俨然见闻不昧箇箇负冲天气槩人人怀赤水之珠到箇里如何通信如何受用所以道是法住法位世间相常住如是则山河大地不碍眼光四圣六凡互为主伴坐见声和响顺万法无差举一明三目机铢两横该竖括纵夺临时且到家一句作么生道蒲团时倚无余事永日寥寥贺太平X列祖提纲录卷第二十二列祖提纲录X卍XXX列祖提纲录卷第二十三武林十八㵎理安禅寺住持娄东行悦集拈勅黄法语圆悟勤禅师改昭觉为崇宁勅黄到开堂拈勅示众云帀地普天皆承恩力九州四海悉禀威灵百千法门中殊特法门无量妙义中真实胜义如今从天降下不在眼目定动唇吻合开验在目前一时荐取佛照光禅师开堂捧勅黄示众天书亲自日边来一道神光徧九垓为瑞为祥恩力大直教枯木解花开举起便知不妨庆快苟或未然重宣一遍天目礼禅师住净慈捧勅黄云九重命下四海同钦山岳叹唿禽鱼起舞且物外道人因甚也被转却顺是菩提捧御香法语密庵杰禅师奉圣旨开堂赐御香师捧香示众云中天颁降大地蒙熏聚为光明幢散作香水海辉腾佛日丕赞皇图天上人间开佛知见奉圣旨就灵隐开堂赐御香师捧香示众云御宝亲封君王颁赐不是人间薰陆亦非海外旃檀持来价重娑婆爇处为祥为瑞光掦佛日仰祝皇图山河大X地发欢喜心蠢动含灵普薰正见拈札付法语楚石琦禅师住本觉拈宣政院札辊芥投鍼则易转凡成圣非难不假他求尽在箇里还见么更听知事宣白南石琇禅师住报恩札付激浊掦清扶宗阐教泽广藏山理能伏豹住径山札付权衡佛祖船筏群生兵随印转将逐符行呆庵庄禅师住云居拈札灵山付嘱验在今日佛法遍天下皇恩无尽时住径山拈札者一句子尽大地人受不用尽老僧今日感恩有分佛朗性禅师住疎山拈札付国王大臣金城汤池外护何法未举先知毛吞巨海芥纳须弥住天童拈札付君心佛心大法纲纪符到奉行草木化被为如来使当阳宣示愚庵及禅师再住径山院札拈起云前佛性命后佛纪纲总在者里凛然如朽索之驭六马危乎犹一发之引千钧若非大丞相赤手提持全肩担荷何处更有今日诸人还委悉么车不横推理无曲断拈公帖法语雪巖钦禅师护圣拈帖握干坤于掌内运日月于胸中虽用孙武商君不犯之令与结绳之化元同如何X见得半幅全封楚石琦禅师住福臻行宣政院帖孤峰顶上盘结草菴有口只堪挂壁十字街头解开布袋入水方见长人因甚么到恁么地度帖云只将补衮调羮手拨转如来正法轮笑隐䜣禅师住集庆拈公帖示众云一竿竹建精蓝随心具足八十顷布金地当处圆成今日诸官钦奉圣旨具疏敦请开山最初一句如何剖露金轮统御三千界玉历延洪亿万春拈护法疏法语杨岐会禅师兴化寺开堂府主龙图度疏与师师才接得乃提起云大众府主龙图驾部诸官尽为你诸人说第一义了也诸人还知么若知家国安宁事同一家若不知曲劳僧正度与表白宣读且要天下人知龙门远禅师天宁开堂当道度疏与师接得示众云天不能葢地不能载泄漏天机言言堪爱且道如何是堪爱之言良久云分明记取举似作家遂度与表白真净文禅师宝峰开堂日接得左司手中疏乃示众云左司传授烜赫现前泐潭把呈分明荐取荐与不荐却付表白表白拟接复收云不见道权柄在手纵夺临时非但泐潭如是左司众官神通变化各各具足却度与表白X圆悟勤禅师开堂于知府手中接得䟽呈示大众云字字演无量义句句如优昙华佛祖钳鎚人天标榜当阳拈出文彩巳彰锦上铺花请重宣过开堂判府延康度疏与师师接了云断尽现成公案掷地金声发明古剎家风耀天光彩出自大手笔显示最上乘正欲四海普闻便请僧正宣过到南康军开堂于知府手中接得疏示众云见么当阳显示直截现成百帀千重七通八达一一宗师巴鼻头头向上宗乘直下承当犹较些子苟或未证却请僧正重为敷宣大慧杲禅师明庆开堂拈疏示众云留守相公入善知众艺三昧向毛锥子上放大光明不动舌头演说四十二般若波罗密门巳竟还信得及么若信不及却请表白重新拈出令未闻者闻未信者信密庵杰禅师判府度疏与师师接得乃云穷诸玄辩若一毫置于太虗竭世枢机到底不离于正念复呈起疏召众云正念生也且道其中事作么生却烦表白宣读判府安抚尚书度疏师接呈起云释迦老子四十九年横说正说说不到处总在箇里流出包罗万有囊括十虗如是信得皇恩佛恩一时报毕设或未然何妨道破楚石琦禅师住凤山拈宣政院疏白云出岫本自无心赤水求珠还他罔象万般存此道一味信前缘X住光孝拈行宣政院疏爕理阴阳旁通造化光辉佛日普扇真风还他大力量人成此大力量事召众云高着眼笑隐䜣禅师住中天竺拈院疏云箇是大丞相亲受灵山记莂底句子付在山僧未闻者闻未见者见了庵欲禅师住灵巖拈院疏权衡在手与夺临时政化宣流风行草偃石屋珙禅师拈广教府疏云老瞿昙二千年前未了底公案珙上座今日就广教府官手里与他了却呈疏云所供诣实月江印禅师住育王拈广教府疏挥鲁阳戈重光佛日广大教门斯为第一箬庵问禅师开堂拈疏寰中天子勅阃外将军令一语定干坤衲僧齐乞命拈府疏自是灵山秉嘱愿力不忘蓦拶相呈甚生光怪回避不及潜匿无门好风相送处花雨又缤粉拈县疏一向埋头云壑见面何似闻名如今信彩成辉贵在大家知有云从龙风从虎听价不听声一般是好手住磬山护法呈疏师接疏云亲见亲闻言端语的斩新揭露旧彩重辉显正摧邪拣魔辨异须是箇般人方明箇般语且道是甚么语维那试宣看护法疏寸丝尺锦泽媚川辉可知礼也玉转珠回弘觉忞禅师拈疏云把住上大人显扬丘乙巳全凭X者道真言若是箇拈头识尾底直得毛锥未动前便可知礼也何须文彩全彰后依样化三千虽然如是手执夜明符几箇知天晓便请维那宣过拈方外交疏法语元叟端禅师方外疏杳杳冥冥其中有精恍恍惚惚其中有物未举先知底固不在言只者锦标玉轴甚处得来塞却耳根分明听取住径山方外疏言言见谛句句朝宗西天昔日净名老东土今朝庞蕴公楚石琦禅师方外交疏一句子无彼此以我为隐乎吾无隐乎尔恕中愠禅师方外交疏夫子鼻孔达磨眼睛总在者里论其根本同出一源较其功德各具八百中间有些子誵讹今古无人道着度疏云杀人刀活人剑拈山门疏法语南石琇禅师住灵巖山门疏一句是一句浑不涉文釆信知家里言自然无内外山门疏是家里人说家里话山茶及时摘蒲鞋趂晴晒山门疏挂眉间剑抛栗棘蓬杨岐妙喜不谋而同恕中愠禅师住象山灵巖山门疏未入灵巖门诸人是主山僧是宾既入灵巖门山僧是主诸人是宾且宾主混融一句作么生道金香炉下铁崑崙了庵欲禅师山门疏有主有宾有酬有唱坐断舌头X一椎两当住本觉山门疏未入门来有一句子既到者里半字全无毕竟如何苏卢苏卢佛朗性禅师山门疏若是家里人不守浑崙库百草头边建法幢云从龙兮风从虎石屋珙禅师拈山门疏锅子大小杓柄短长是家里事何必论量弘觉忞禅师山门疏在君曰制在国曰令在使臣曰符信在山僧曰什么佛祖听权衡人天齐乞命拈诸山䟽法语元叟端禅师住灵隐诸山疏提起云合郡宿德名员以此穿天下衲僧鼻孔西天四七出不得东土二三出不得楚石琦禅师两浙诸山疏真不掩伪曲不藏直落霞与孤鹜齐飞秋水共长天一色拈诸山疏江南北浙西东同中有异异中有同野色更无山隔断天光直与水相通会么若也不会看取下面註脚南石琇禅师住普门诸山疏习学谓之闻绝学谓之隣良久黄河九曲水出崑崙了庵欲禅师住开福诸山疏一佛出世各坐一华接影连辉互不相借拈三宗疏法语恕中愠禅师住瑞巖拈明州三宗疏祖意教意是同X是别风清三佛地月朗四明山佛朗性禅师三宗疏东州贩生姜大洋海底火通红西县卖皂角须弥顶上浪翻空小人隔壁异俗君子千里同风拈宗剎疏法语佛朗性禅师宗剎疏此是京剎诸位老和尚送人上树底梯子毕竟如何判断复云赞叹渠者亦多骂詈渠者不少知渠俱受俱不受大地山河日杲杲南石琇禅师宗剎疏建法幢于帝都扇真风于像运象王回旋狮子奋迅江湖疏法语南石琇禅师江湖疏古人道千里同风作么生是同风句子定光金地遥招手智者江陵暗点头江湖疏同心之言其臭如兰龙蛇易辨衲子难颟了庵欲禅师江湖疏铁心石肠河舌海口赞之则碓嘴生华毁之则佛面百丑赞毁不及处面南看北斗佛朗性禅师江湖疏汝恁么来我恁么地公论与爱憎同归第一义杨花霜雪天白鹭恣同戏无文灿禅师江湖疏恶毒相识恶毒呪骂通身是口分疎不下度疏云首座遮掩则箇指座法语神鼎諲禅师开堂日指法座云未登此座化缘巳毕诸人还委悉么若委悉散去得也若不散去不免登于此座入方便品第二去也且不得怪山僧X保宁勇禅师开堂日指法座云三世诸佛今古祖师尽在者里转大法轮了也却向诸人脚跟下过去还见么若见眉毛眼睫常放光明若不见看看山僧步步入泥入水去也五祖演禅师海会开堂宣疏了乃云疏帖一时读了若是具金刚眼睛底何必重说偈言虽然如是事无一向真净文禅师开堂日宣疏罢乃云大通智胜佛十劫坐道场佛法不现前不得成佛道今日四众围绕佛法现前还得不得良久云欲行千里一步为初便登座宜翁观禅师苏州北禅开堂适当九日指法座云胸中一寸灰巳冷头上千茎雪未消老步只宜平地去不知何事又登高遂陞座雪窦显禅师住翠峰法座顾视大众曰若论本分相见不必高升此座乃以手指曰诸人随山僧手看无量佛土一时现前各各仔细观瞻其或涯际未知不免拖泥带水遂陞座圆悟勤禅师开堂指法座云三世诸佛于此转法轮历代宗师于此提祖印欲行千里一步为初不免起摸画样去也崇宁开堂指法座云大众者一条路千圣共知徐行踏断流水声纵观写出飞禽迹且道如何进步要提无相毗卢印须向千峰顶上行X住蒋山指法座云高高无外深深无际更不作礼须弥灯步步堦梯全体是且道是箇什么看看住天宁指法座云柔和忍辱衣诸法空为座既披此衣必据此座况佛佛祖祖借此为梯为航见么有条攀条无条攀例入院指法座云三万二千狮子座争及此箇曲彔木坐断报化佛不涉闻见知揭起鹫岭高风仰祝南山睿筭还见么看取令行时住云居先就雍熈寺受勅指法座云借雍熈宝座提杨岐金圈直下现成分明荐取还委悉么金刚正体露堂堂举足无非大道场突立毗卢顶𩕳上更于何处礼灯王看看云峰悦禅师上蓝开堂指法座云还有不受人谩底么有即出来推倒禅床喝散大众然未是作家也且救得一半还有么良久云既无人出来山僧今日不惜眉毛不免指鹿为马翻日作月去也三十年后莫错怪人好便升座龙门远禅师天宁开堂指法座云古圣道为法来耶为床座来耶我为法来非为床座师咄云是何言欤大慧杲禅师径山指法座召大众云还见么坐断古佛路头潜窜千妖百怪任是须弥灯王也须速礼三拜喝一喝再住径山指法座云毗卢顶𩕳人人有志上头行问着路头十箇五双不知去处诸人要识路头么良久X云看雪巖钦禅师龙兴法座百千佛祖向者里疴泼天臭气徧满娑婆新龙兴未免倾湘江之水洗教净洁去也狼借转多住仰山法座宝镜高悬宝华散乱固是人人知有且道须弥灯王毕竟说什么法趯七踏八唯庵然禅师圣寿指座云进一步高一步踏到上头全身独露掣手云须弥灯王过那边去元叟端禅师中天竺指法座从上老秃奴向者里轰青天霹雳皷平地波涛新长老别资一路去也骤步云一二三四五楚石琦禅师福臻指法座云为法来耶为床座耶摩霄俊鹘便合乘时止泺困鱼徒劳激浪住天宁法座灵山堂巳为诸人说法了也还闻么若不闻未免为蛇画足住本觉指法座阳春白雪唱高和寡村歌社舞到处合得着新本觉今日相席打令去也呆庵庄禅师云居指座从上先德推此一位以为极则庄上座见得只是寻常恕中愠禅师住瑞巖法座平地上险崖孤峻处平易是古今寻常用底今日终不向者里依模脱墼瞒汝诸人虽然见之不取千载难忘且坐断毗卢顶头一句作么生道众无语乃云洎合放过愚庵及禅师净慈指法座云尽十方世界是普光明X藏狮子之座诸佛众生同起同坐因甚山僧今日特地高陞只恐诸人昧其所自石屋珙禅师指法座云人天宝座曲彔木床我今要坐即便坐更不作礼须弥王便陞座月江印禅师育王指法座云壁立万仞不必高陞合水和泥聊通一线了庵欲禅师住本觉指法座云高步毗卢顶不禀释迦文是你诸人常行三昧山僧曲顺时宜和泥合水去也佛朗性禅师天童指法座顾视大众云千机万机者一机千步万步者一步坐断十方狮子吼七通八达向上路喝一喝笑隐䜣禅师住中天竺指法座云坐断报化佛头不落玄妙阶级窦八布衫云门念七住集庆指法座云抹过此土西天坐断千差万别就下平高看孔着楔南石琇禅师住万寿法座顾视左右云会么欲提无相毗卢印须向千峰顶上行住径山指法座如来座者一切法空是看看平地波涛起法舟济禅师天宁开堂指法座云曲彔木床宝华王座是恁么人须恁么坐喝一喝天隐修禅师法座前云最初一步踏着须向千峰顶上提持且道是甚么人行履处高着眼遂陛座X密云悟禅师开堂指法座云者便是大司理大护法于丁卯秋庐山开元寺撞倒底铁山今对人天众前扶起去也还见么遂陞座箬庵问禅师指法座云须弥宝座高广无量无边由旬拄杖子亦高广无量无边由旬且道向甚么处着足一声霹雳风雷起住漏泽指法座云步步登高易从空放下难从空放下有甚么难步步登高且觅起处不得有条攀条无条攀例弘觉忞禅师诏住大内万善殿奉旨开堂指座云兜率上升天王敷座不见道名称如来闻十方诸吉祥中最无上昔曾处此摩尼殿是故此处最吉祥以手指云大众看看百万亿栏楯阶陞百万亿天缯妙宝百万亿香光云网百万亿殊胜庄严一一皆由我皇积劫修行百万亿阿僧祇善根功德所共成就于一念间于此殿中一时显现了也还见么遂陞拈太上皇皇太后后妃皇太子两宫天眷等香法语密庵杰禅师拈香此一瓣香恭为祝延光尧寿圣宪天体道性仁诚德经武纬文太上皇帝圣躳万岁万岁万万岁恭愿尧仁广被舜德弥新亿万斯年永隆睿筭拈香此一瓣香恭为寿圣齐明广慈太上皇后中宫皇后皇太子皇孙两宫天眷庄严福筭恭愿寿山增X峻福海弥深同明般若正因共植金刚种智中峰本禅师拈香云此香肧胎万象化育两仪仰祝皇太后万岁皇后齐年太子千秋恭愿天同覆地同擎海同涵春同育弘觉忞禅师拈香云此一瓣香毗蓝园里收来无忧树下将出爇向炉中奉为昭圣慈寿恭简安懿章庆皇太后次及内宫皇后伏愿寿同山固福与天齐濬发长祥克昌厥后拈今上皇帝香法语真净文禅师开堂拈香云此一瓣香恭为今上皇帝祝延圣寿万岁万万岁伏愿尧风永扇同日月之盛明汤德弥新共干坤而久固梦菴信禅师开堂拈香云此一瓣香恭为今上皇帝祝延圣寿恭愿御世比轮王之福统天为大梵之尊圆悟勤禅师崇宁勅黄到开堂拈香示众云光吞万象气绝诸尘始从拨草瞻风以至入鄽垂手等闲不欲全彰切恐惊群动众今日拈来奉为今上皇帝祝严圣寿住夹山拈香云此一瓣香奉为今上皇帝祝严圣寿万岁万岁万万岁伏愿睿筭等干坤圣明逾日月龙图凤历弥亿万年玉叶金枝亘百千劫天宁开堂此一瓣香奉为祝严今上皇帝圣寿伏愿金轮长御极宝祚永昌隆拱北极以称尊空芥城而弥固X开堂拈香云大众还见么薰五分法身结五云瑞彩爇向炉中奉为祝严今上皇帝圣寿万岁万万岁伏愿道齐尧舜德冠羲轩南山寿逾亿万年北极尊亘河沙劫住金山拈香云此一瓣香奉为今上皇帝祝严圣寿恭愿文明齐二曜睿筭等干坤夺少康复禹迹之功成宣光兴汉室之业万邦归圣化八表偃干戈雍熈寺受勅住云居拈香云虗空世界未分超然馥郁华藏圆融巳现特地氤氲戒定慧解脱知见所薰百千亿无量殊胜所集爇向炉中上祝今上皇帝圣寿万岁伏愿道德迈昔五帝威灵超前百王圣寿等南山萝图齐北极二圣早还玉驾万国俱贺昇平永息干戈四民乐业大慧杲禅师径山开堂拈香云此一瓣香恭为北阙之至尊上祝南山之万寿中峰本禅师开堂拈香云此一瓣香虗空包不住大地载不起臣僧明本爇向宝炉端为祝延今上皇帝圣躳万岁万岁万万岁陛下恭愿至圣至明如日如月惟福惟寿同地同天元叟端禅师开堂拈香云此香蟠根错节在威音王佛以前续𦦨联芳居迦文世尊之上爇向宝炉端为祝延大元世界主当今皇帝圣躳万岁万万岁陛下恭愿统百亿香水海为一福海永永无穷聚百亿须弥山为一寿山巍巍不动X中天竺开堂拈香蕴盘古开天正气仰之弥高钻之弥坚均伯禹敷土大功涅而不缁磨而不磷爇向宝炉端为祝延大元世界主当今皇帝圣躳万岁万岁万万岁陛下恭愿自西自东自南自北咸归有截之区乃圣乃神乃武乃文永享无疆之祚住径山拈香云此香蕴唐虞太和根本荡荡无能名焉协殷周至治馨香巍巍有成功也爇向宝炉恭为大元世界主当今皇帝祝延圣躳万岁万万岁楚石琦禅师开堂拈香云此一瓣香天上天下世出世间竝属照临皆承恩力爇向炉中端为祝延今上皇帝圣躳万岁万万岁陛下恭愿乃圣乃神乃武乃文四海咸歌有道自西自东自南自北八方尽乐无为笑隐䜣禅师奉旨开堂拈香云此香全体全用肧腪大化之初至贵至尊秀发九天之上价重甄叔迦宝芳腾优钵罗华与物为春布阳和于大地应时现瑞开寿域于八荒爇向宝炉端为祝延今上皇帝圣躳万岁万万岁陛下钦愿干元立极景星耀而泰阶平天历在躳圣人作而万物覩与天齐寿万国来宾南石琇禅师住报恩拈香云至尊至贵价重百亿须弥为瑞为祥阴覆大千沙界虔焫宝炉端为祝延皇帝万岁万万岁钦愿尧仁天广荡荡乎无能名焉汤德日新皜皜乎不可尚矣本支百世寿考万年住径山拈香云此香体钟九五阳刚如金如玉叶覆大千沙界为葢为云名超优钵昙花价重甄叔迦宝X焫向宝炉祝延皇帝万岁万岁万万岁钦愿寿同百亿须弥福等三千剎海山如砺河如带益固皇图五日雨十日风仰歌圣化了庵欲禅师开堂拈香云此香结为宝丝网散作光明云爇向宝炉祝延今上皇帝圣躳万岁万万岁恭愿文明齐北极寿筭等南山弘觉忞禅师拈香云此一瓣香不自天生非从人得一本诸佛菩萨大慈薰种大悲植根大喜大舍之所灌溉滋培大愿大力之所畅茂条达然后断之以金刚智斧析之以方便慧刀爇向炉中结而为葢则覆被大千散而为云则润流沙界端为祝延今上皇帝圣躳万岁万岁万万岁伏愿功超三后道贯百王舞干羽而格有苗八荒顺化垂衣裳而朝万国天下归仁拈省院台宪郡县文武官僚等香法语神鼎諲禅师开堂日拈香云此一炷香奉为府主学士合郡尊官伏愿长光佛日永佐明君杨岐会禅师开堂日拈香云此一瓣香奉为知府龙图驾部诸官伏颙常居禄位保宁勇禅师开堂拈香此一瓣香奉为阖国釆僚文资武列伏愿振谟猷乎远大流勋业以绵长六军常清万姓永泰真净文禅师开堂日拈香此一瓣香恭为报宁大檀越主特进相公判府左丞伏愿举族享于百祥小大X增乎善庆更冀特进相公判府左丞兄兄弟弟长为佛法之壍墙子子孙孙永作皇家之梁栋此一瓣香奉为提刑大夫运判朝奉洎文武官僚常居禄位然提刑众官总同二相公夙承佛记示作王臣佛法长兴外护斯在以因向果皆成佛道五祖演禅师开堂拈香云此一瓣香奉为州县官僚伏愿乃忠乃孝惟清惟白永作生民父母长为外护纪纲圆悟勤禅师夹山开堂拈香云此一瓣香奉为权府通判朝清检法在坐尊官诸衙勋贵伏愿高迁禄位永固寿基天宁开堂此一瓣香奉为判府安抚侍讲运使中大运判捡讨提学删定提举大夫承受奉御两厅通判大夫在坐勋贵伏愿为风后力牧作稷夔臯副具瞻则八座三台简帝心乃盐梅霖雨开堂拈香云奉为判府尚书诸衙勋贵伏愿膺一人简在副四海具瞻为周邵甫申作臯夔益住金山拈香云此一瓣香奉为判府安抚延康通判学士合郡文武官僚伏愿位隆盘石功济维城居方面则鲁卫晋齐陟巖廊则臯夔稷住云居拈香左仆射相公两府台佐合朝百辟今日临筵洪儒硕学诸多勋贵伏愿为霖为雨为檝为舟补衮乃仲山和羮即传说开堂此一瓣香奉为判府府判运使殿撰通判大夫X阖郡尊官在筵僚宷仍愿乃忠乃孝为国为民为圣主之股肱作明时之柱石龙门远禅师开堂拈香云此一瓣香奉为提刑学士权郡承议洎合郡尊官伏愿嘉声蔼着善政日新频承雨露之恩坐听盐梅之诏梦菴信禅师开堂拈香云此一瓣香奉为知府承议阖郡宷僚唯愿寿龄坚久福海弥深常为大国栋梁永作法门卫护云居元禅师西塞帅王公韶自以杀业重祈为澡雪请说法上蓝师炷香云此香为杀人不眨眼上将军立地成佛大居士众称善韶亦悠然意消中峰本禅师开堂拈香此香名高列国价重三韩奉为驸马太尉沈王广资福寿伏愿劫外干坤荣金枝于帝苑寰中日月茂玉叶于王庭拈报谢香法语白云端禅师开堂日拈香云奉为过现未来大觉海中普利于含生一切圣贤及生平所参见诸善知识众古道友曾有一言一句布施我者师僧父母一切恩亲咸皆报谢烧怀香法语兴化奖禅师开堂日拈香云此一炷香本为三圣师兄三圣师兄为我太孤便合承嗣大觉大觉为我太赊我于三圣处会得宾主句若不遇大觉师兄洎合误却我平生我于大觉处喫棒得见临济先师在黄X檗处喫棒底道理此一炷香供养我临济先师石门照禅师开堂拈香云西天二十八祖唐土六祖过去圣人尽得传衣付法至唐代六祖之后得道者如稻麻竹苇不传其衣只传其法皆以香为信今日一瓣香为什么人通信某甲虽不言大众巳委悉爇此一炷香去也神鼎諲禅师开堂日拈香云此香不是戒定慧香亦非旃檀沉水只是汝州土宜便烧云供养首山和尚以酬法乳杨岐会禅师开堂日拈香云大众还知落处么若也不知却为註破奉酬石霜山慈明禅师法乳之恩山僧不免薰天炙地去也便烧白云端禅师开堂日拈香云且道为什么人若有所为雪上加霜若无所为过莫大焉奉为先住杨岐后住云葢亲见慈明来底老古锥谁知道今日向者里抛三放两去也真净文禅师开堂日拈香云大众此一瓣香还知落处么更不覆藏直为先黄龙南禅师爇向炉中去也保宁勇禅师开堂拈香云大众此一瓣香古今无价佛祖不传且道从什处得来还知落处么若也知得祇者里参见真善知识若也不知爇向炉中供养我先住杨岐后住云葢会和尚云峰悦禅师开堂拈香云大众此一瓣香天不能葢地不能载尘沙诸佛天下老师未敢正眼觑着诸人X向什么处摸索然官不容针私通车马奉为先翠巖芝禅师五祖演禅师开堂拈香云此一瓣香得来久矣十有余年海上云游讨一箇冤讐未曾遭遇一到龙舒果遇其人方契愤愤之心今日对大众雪屈须至爇却为我见住白云端和尚从教薰天炙地一任穿过蔡州有鼻孔底辨取东山开堂拈香云此一炷香在舒郡二十七年三处住院诸人总知遂欲烧复云不得也须说破某十五年行脚初参迁和尚得其毛次于四海参见尊宿得其皮又到浮山圆鑑老处得其骨后在白云端和尚处得其髓方敢承受与人为师今日热向炉中从教薰天炙地有耳朵者辨取圆悟勤禅师住崇宁拈香云此一瓣香不从葱岭带来亦非胸襟流出在南中见三十余员尊宿末后撞着箇老作家被他一槌击碎今日对众说破奉为现住蕲州五祖演和尚以酬法乳天宁开堂拈香云千佛出兴何人酬价威音那畔谁辨端倪昔年白云一句下承当今日潭城第三回拈出奉为蕲州五祖山第十二代故演禅师以酬法乳开堂拈香云昔年白云堆里最初一句截流今日人天众前箇是四回拈出奉为蕲州五祖山第十二代演禅师爇向炉中以酬法乳龙门远禅师开堂拈香云此一瓣香还知落处么欲X隐弥露在晦愈明本欲抛掷巖阿混于沙石苦为诸人敦逼不免细说来由奉为我先蕲州黄梅东山演禅师一炉爇却用陪法乳之恩聊表化仪虽然恩大难酬未免抛三放两虎丘隆禅师开堂拈香云此一瓣香大有人疑着三十年出一丛林入一保社遇贱则贵遇贵则贱末后撞着箇无面目老子向命脉上一札不觉从空放下如今不免对众拈出奉为现住润州金山佛果圆悟禅师大和尚用报法乳之恩大慧杲禅师径山开堂拈香云此一瓣香觑着则眼睛枯齅着则脑门裂遇贵则价重娑婆遇贱则分文不直今日对人天众前爇向炉中奉为成都府昭觉禅寺先圆悟禅师大和尚用酬法乳之恩再住径山拈香云此一瓣香在兜率天则曰仙陀婆在善变化天则曰夺意在阿那婆达多池边则曰莲华藏且道在径山手唤作甚么良久云非但圆悟老人看即有分便是三世诸佛出来也不敢正眼觑着便烧应庵华禅师开堂拈香云此一瓣香奉为先住宣州彰教后住平江虎丘山云巖禅院隆和尚爇向炉中用酬法乳之恩一任天下衲僧敲甎打密庵杰禅师开堂拈香云此一瓣香收来久矣欲隐弥露今日人天普集不免从头说破昔年行脚自江西回拟往四明方抵婺州智者却被旁观兄弟错指X路头撞入衢州明果山中见箇老和尚列列挈挈太煞不近人情既巳将错就错礼了三拜直至于今悔之不及虽然如是冤有头债有主爇向炉中供养末后住天童山第十八代应庵大和尚用酬法乳之恩瞎堂远禅师奉诏住灵隐开堂中使降香祝圣罢拈香曰此一炷香天地莫能覆藏佛眼莫能窥测举处灭胡种族拈来钝置杀人累我三十年荒草里横身至令一平生作箇不唧𠺕汉就中有些子謷讹对众也须说破山僧二十年前被业风吹到岷峨山下荆棘林中撞着箇无孔铁鎚被他一击半醉半醒将谓哑却口一生开不得二十年后又被业风吹去濯锦江头葛藤堆里逢着箇焦尾白额是时亲遭一口直得丧胆亡魂开得口至今受用不尽且道此香为二十年前见底知识即是为二十年后见底知识即是一鹤不栖双木一客不烦两家不见道先行不到末后太过而今贼身巳露赃物现前奉为前成都府昭觉先圆悟禅师大和尚不重他对御谈空横行海上只重他胸中无物肚里无禅爇向炉中用酬法乳梦菴信禅师开堂拈香云此一瓣香人天未委得处何来幸有证明徒劳秘惜奉为我前住楚州胜因戏鱼堂静和尚用酬法乳之恩高峰妙禅师住天目拈香云此一瓣香不假壶中日月亦非劫外春风几番亲遭毒手令得八面玲珑如今放下也地摇六震拈来则塞破虗空且道不拈不X放一句又作么生喝一喝作女人拜爇向炉中供养前住仰山戴角披毛无鼻孔底老和尚用酬法乳之恩元叟端禅师开堂拈香云大慧师祖道宁以此身代大地众生受地狱苦终不将佛法当人情径山先师藏叟和尚一生不肯四天下人纵饶释迦老子达磨大师到来也须退身有分山僧昔年在侍者寮两年弄尽机关做尽伎俩直是没凑泊他处所以知其为大慧嫡孙今有炷香供养他也要大家证明住天竺拈香云此香赞之则眼瞎耳聋谤之则口哑舌秃三世诸佛六代祖师一时现前也只瞻仰有分奉为前住径山临济直下第十五世藏叟大和尚一向爇却无文灿禅师开堂拈香云此香觑着不得捉着不得弃舍不得冷地看来直是好笑大须三十年爇向炉中奉为前住庆元府阿育王大广利禅寺笑翁大和尚用酬法乳之恩恕中愠禅师开堂拈香云古人出世拈香酬法乳也今人出世拈香酬世恩也愠上座总不然昔年行脚到紫箨山中参箇老布衲彼亦无法可授我亦无法可受只向无授受中拈出供养前住崑山荐严禅寺竺元道和尚不图报德酬恩只要大家知委住瑞巖拈香云此香巳是第二回拈出爇向炉中供养我前住崑山荐严禅寺晚年归老紫箨峯头西方X广院竺元大和尚用酬法乳之恩然冤家债主自有来由今日对人天众前不妨重为洗雪一上山僧昔年在彼山中咨参者老和尚为看狗子无佛性话不破特去请益才开口被他一喝直得通身汗下因进呈一颂云狗子佛性无春色满皇都赵州东院里壁上挂葫芦乃发笑曰恁么会又争得可谓前箭犹轻后箭深插香云纵有伯牙琴应难写心曲西蜀显禅师初印心于五祖演和尚开堂日乃拈绍觉白公香其词曰一则罏鞴功精一则磨淬极妙二功竝着理孰为先不见道本重末轻当风可辨此香奉为绍觉和尚爇向炉中令教普天匝地填沟塞壑使天下衲僧无出气处笑隐䜣禅师开堂拈香云此香昔年大雄峰顶一句下承当今日凤凰山中五众前拈出奉为前住径山后住大仰佛智禅师晦机大和尚用酬法乳之恩南石琇禅师开堂拈香云非从天上降来不是地中涌出三世诸佛莫觅其踪天下衲僧难识其价还有知得落处者么若也未知奉为前住万寿行中大和尚一炉焫却未论报德酬恩且要尽大地人咸知气息铁关枢禅师开堂拈香云此一瓣香三世诸佛不敢酬价六代祖师何曾齅着昔日石门关里得来今对人天众前拈出奉为浙西道镆干山天池兴化禅寺元翁大和尚用酬法乳之恩X天隐修禅师拈香云慇懃古木林间埋没白云堆里向无所得中得来在有修证处不证今日对众拈出供养荆溪龙池山禹门禅院本师大和尚幻有老人以酬法乳湛然澄禅师拈香云正偏挟带敲唱同时父子相逢君臣道合端为供养北京大觉堂上传曹洞正宗第三十一代清凉慈舟念和尚聊酬法乳之恩箬菴问禅师磬山开堂拈香二十年前向者里出二十年后向者里入虽然出入有时其奈初无背向既无背向且道出底是入底是不惜眉毛向人天众前烧一瓣香奉为即此磬山堂上传临济宗第三十代上天下隐先师大和尚以酬法乳拈香云此一瓣香疑杀天下人不为过抹杀天下人不为毒昔时有本可据如今徧界不藏任他伶俐仙陀谁敢正眼覰着奉为前住荆谿磬山后住湖州报恩上天下隐先师大和尚以酬法乳嵩乳密禅师拈香云这一瓣香博岭堂前密移一步瀛山书内坐断同风刀斧斫不开恩深父子外方不敢论功归臣相爇向炉中端为供养博山堂上无异先师大和尚用酬法乳列祖提纲录卷第二十三X列祖提纲录X卍XXX列祖提纲录卷第二十四武林十八㵎理安禅寺住持娄东行悦集白椎后垂语临济玄禅师府主王常侍与诸官请师开堂云山僧今日事不获巳曲顺人情方登此座若约祖宗门下称扬大事直是开口不得无你措足处山僧此日以常侍坚请那隐纲宗还有作家战将直下展阵开旗者么对众证据看道吾真禅师开堂日云便与么观得一时着便若论玄微见与不见一时翟支瞎在北禅上堂云青山峭峻白日如梭龙门无客闹市人多诸人且道即今下菜行头有几人纳税百姓法华举禅师开堂云夫第一义谛非智辩所诠心机所测教外别传不立文字既到者里复且如何直须坐断毗卢不存凡圣还能如是么若也未能山僧重说偈言去也不结毗卢印那弘古佛心明月照幽谷寒涛助夜砧诸人委悉么各希发问大愚芝禅师开堂日云还有人委得落处么若委得随机利物应化无方天上人间出没卷舒纵横自在若也未委落处释迦老子三世诸佛二十八祖天下老和尚一时抛在炉中从听老僧葛藤X慈明圆禅师南源开堂云大众会么宜阳秀水南岳石桥若也不会谩你诸人去也所以道达磨西来教外别传一句且道别传箇什么直指人心见性成佛祇如诸人尽是祖师指出底人还信得及么若信得及与祖佛同参若信不及可谓自生退屈此日一会不是小缘将一瓣香为我无得禅师且道诸人还识无得禅师么若也不识有疑请问云峯悦禅师开堂日云祖祢不了殃及子孙事到如斯宁容分雪所谓出世利生之事唿为第一义门伹有言说多无实义诸人若也委悉山僧出世事毕其或未然有疑请问真净文禅师开堂日白椎毕师召大众云当须自观若此观者名为正观若他观者名为邪观邪正未分有疑请问圣寿开堂白椎竟良久乃云会么少室峯前曾示此高安滩上复谁传会中若有仙陀客莫学神光废九年遂喝云有疑请问报宁开堂白椎竟乃垂一足云大众为是一耶二耶良久云上士一决一切了中下多闻多不信有疑请问白云端禅师开堂日白椎竟顾视左右云便与么散去自古自今如麻似粟若言更有如何若何曹溪一路平沉所以从上诸圣皆向火𦦨里出来垂手只要一切人眼横鼻直去今日众中有大家垂手者么出X来保宁勇禅师开堂日白椎罢顾众云委悉么若不委悉为蛇画足去也古佛巖前千华竞秀曹溪源上万派归流莫有陟巇崄涉渺弥者么不顾危兦便请相见五祖演禅师四面开堂云若论第一义西天二十八祖唐土六祖立在下风一大藏教白云万里摩竭掩室毗耶杜口正在梦中千佛出世𥧌语未了文殊普贤抝曲作直所以道设使言前荐取犹是滞殻迷封纵饶句下精通未免触途狂见若也把定封疆说什么法堂前草深一丈直得凡圣路绝鸟飞不度天下衲僧无出气处众中莫有不甘底么出来相见海会开堂白椎罢乃云金镞惯将平祖道铁鞭多力恨无讐莫有不顾危兦底衲僧么出来相见东山开堂白椎罢乃云当观第一义宝剑霜锋利掣电隔三千最胜无伦譬眼辨手能亲出来相比试雪窦显禅师万寿开堂白椎了师云宗乘一唱三藏绝诠祖令当行十方坐断其有达士不避死生眨上眉毛出众相见住雪窦开堂白椎了乃云如来正法眼藏委在今日放行则瓦砾生光把定则真金失色权柄在手杀活临时其有作者共相证据龙门远禅师开堂日白椎罢乃云观即不一一即不观第一义门今在何所X圆悟勤禅师崇宁开堂白椎竟乃云驾千钧弩一击便行射透铁围不容拟议一言之下杀活全彰寸机之中包括群象直须当头点破可以千眼顿开更若四顾踌躇便见捞天摸地有搆得底出众相见夹山入院开堂云野猿抱子归青嶂幽鸟㘅花过碧巖此地昔年曾作客今兹为主愧无慙众中还有辩得宾主底衲僧么入院开堂云炎炎伏暑离青嶂肃肃清秋渡碧湘古殿耽耽松桧密无尘金地足清凉既到者里还有本色衲僧么出来共相证明住云居先于南康军开堂白椎竟乃云包融万有声振大千乃佛乃祖顶门开若天若人方寸濶便恁么荐得不妨省要苟或踟蹰落在第二义门去也还有箭锋相拄底衲僧么出来共相激掦虎丘隆禅师住开圣白椎竟乃云垂钩四海祇钓鲸鳌离钩三寸莫有道得底出来道看大慧杲禅师住径山白椎竟乃云诸方旧例今古常仪直饶千佛世尊次第出世陞于此座末上也少者一杓恶水不得莫有回避得底么出来证据应庵华禅师明果入院开堂白椎竟乃云证第一义谛空名狮子吼狮子既吼狐狼屏迹异类潜踪莫有共相出手底么出来相见住蒋山白椎罢乃云若论第一义如红炉上一点雪相似若也听不出声见不超色何妨出众决疑X密庵杰禅师灵隐开堂白椎竟乃云正令己行千差削迹佛佛从兹授手祖祖于是相传恁么会得便乃高揖释迦不拜弥勒其或尚留观听何坊致问住灵隐白椎竟乃云第一义谛空洞无象表里一如佛及众生尽为增语且作么生观若有心观属妄想无心观属断见不有不无心观颟顸佛性莫有具透关眼底衲僧出来大家擎展了觉圆禅师开堂上首白椎竟师良久曰直饶阿那律天眼未解谛观便是千手大悲焉能提掇众中莫有不甘者么出来掀倒禅床喝散大众然虽如是未是作家且于第二门中与衲僧出气金山惟仲禅师开堂上首白椎竟师顾左右曰还会么狮子奋迅象王回旋于斯明得不妨省力其或不然有疑请问上方益禅师开堂上首白椎罢师曰白椎前观一成白椎后观二又不是到者里任是铁眼铜睛也须百杂碎莫有不避危兦底衲僧试出来看元叟端禅师住凤山开堂云拈一机则千机万机顿赴如刻人粪作旃檀香举一句则千句万句朝宗似持蠡㲉量大海水莫有净躶躶赤洒洒独脱无依底么出来共相证据恕中愠禅师住瑞巖白椎竟乃云诸佛出世是第二头祖师西来是第三首饶你向威音那畔别立生涯百草头边全明杀活布袋里老鸦子未知有出身一X路在作么生是出身一路楚石琦禅师住福臻白椎竟乃云早是第二义了也饷间便是第三义然当炉不避火迸新长老今日性命在诸人手里一任横拖倒拽重赏之下必有勇夫有么有么住凤山开堂云宝印当空妙重重锦缝开不费纤毫力提掇凤山来放行则万象回春把住则千峰寒色且道把住好放行好试出来道看本觉开堂云现成公案不用安排无孔铁鎚有什么限稍知触净便好商量光孝开堂云言迹之兴异途之所由生直截根源底出众相见铁关枢禅师普载开堂云火云烧碧空长街氷片片具眼底衲僧何妨出见笑隐䜣禅师集庆闭堂白椎罢乃云第一义谛明如杲日宽若太虗万彚森然纤尘不立明今举古无非节外生枝立主立宾何异虗空钉橛然圣旨建寺诸官临筵不可只恁么休去还有共相激扬底么南石琇禅师住灵巖白椎竟乃云龙象围绕灯烛炜煌一会灵山俨然未散还有共相证据者么住径山白椎竟乃云举不顾即差互拟思量何劫悟还有超然独脱不落此辙者么月江印禅师住育王开堂云若论第一义谛譬如虗空体非群相而不拒彼诸相发挥莫有向虗空里钉X橛者么未入院当道请就别剎开堂提纲大愚芝禅师筠州府主李密谏请就上蓝开堂问答毕乃云问话且止山僧道薄人微素无德行叨承密谏诸官僚同伸坚请陞于此座上答皇恩国祚永安法轮常转且道法轮作么生转欲得会么须弥山上倒飜身却来堂中叠足坐阿呵呵是什么饭箩里坐却受饿和泥合水与么过上士闻之熈熈下士闻之肯可子细思量却成口过要会么一六三四二直言曲七一桃李火中开黄昏候日出久立尊官伏惟珍重杨岐会禅师兴化寺开堂若有问话者请出来诸供养中法供养最胜若据祖宗令下祖佛潜踪天下黯黑岂容诸人在者里立地更待山僧开两片皮虽然如是且向第二机中说些葛藤繁兴大用举必全真既立名真非离真而立立处即真者里须会当处发生随处解脱此唤作閙市里上竿子是人总见你道金不博金一句且作么生道还有人道得么试出来踣跳看如无山僧今日失利但某此际荣幸伏遇知府龙图通判驾部洎诸官僚请住云葢道场可谓诸官愿弘深广为国忠臣建立法幢上严帝祚然愿诸官寿齐山岳永佐明君作大股肱为佛施主诸院尊宿在会信心世世生生共营大事久立珍重云峰悦禅师赴翠巖师在上蓝开堂问答毕乃云问X话且止佛法正论非竞辨而可求击掦铿锵以摧异学诸祖之道岂其然乎所以一大藏教不能自诠十方诸佛不能提唱辉腾今古逈绝见知圆满十虗宁有方所只为情生智隔想变体殊虽终日行而不自觉是似劳他先圣回首尘劳曲开方便方便即有还证明得么若也证明得便能随机利物应化无方出没卷舒人间天上虽然如是即不得向衲僧门下何故笑破他口圆悟勤禅师奉勅赴云居到南康军当道先请开堂以祖佛为𣗖准与祖佛作师以人天为梯航与人天作眼忽若不倚一物孤逈逈峭巍巍千圣莫能知万灵没照鑑截断一切不涉廉纤把断世界不漏丝发人天众前如何剖露若向箇里上绝攀仰下绝巳躳等闲如金翅鸟噼海直取龙吞似狮子儿出窟妖狐绝迹当锋略露不免道箇山是山水是水僧是僧俗是俗开慈悲方便门留通途受用底忽若转山不是山水不是水僧不是僧俗不是俗到箇里还有出身处么若有出身处便可以高揖释迦不拜弥勒坐断毗卢顶不禀释迦文束虗空作拄杖也打他不得合百千万聚雷作一喝也惊他不动且道此人毕竟如何亲近只如今各各当阳不背不向不立一丝毫头解路不作一纤尘机关正当恁么时把断干坤一句作么生道鵰弓已挂狼烟息万国謌谣贺太平复云龙床角头亲赐得天上云居古道场安乐树边藏拙X讷更无佛法可商量既无佛法却举箇古人公案记得神鼎山諲禅师开堂示众云山僧行脚也无正因只待向东京城里听一两本经论于古寺闲房且恁么过时不谓行到汝州叶县被一阵业风吹到首山曲彔木床上见箇老和尚当时把不住礼却他三拜直至如今悔之不得师云者老汉参到生铁铸就处穷到无丝毫解路时所以向铁壁银山斩钉截铁若不知有向上宗乘争解与么道然虽如是检点将来二祖少林也礼三拜忽若水乳不分金鍮不辨有条攀条无条攀例山僧元丰末年为疑着箇祖师西来意十数载江表逢见大善知识便投诚咨参玄妙理性棒喝机关直是费尽工夫终无箇休歇去处及到海会遇见箇老和尚被他脑后一槌从此丧却目前机去却胸中物直至如今也分疎不下且道与古人是同是别还委悉么羚羊挂角千峰外更有羚羊在上峰大慧杲禅师绍兴七年赴径山七月二十一日于临安府明庆开堂拈香祝圣垂语问答毕复有数僧竞出师乃约住云假使大地草木尽抹为尘一一尘有一一口一一口具无碍广长舌相一一舌相出无量差别音声一一音声发无量差别言词一一言词有无量差别妙义如上尘数衲僧各各具如是口如是舌如是音声如是言词如是妙义同时致百千问难问问各别不消径山长老咳𠻳一声一时答了乘时X于其中间作无量无边广大佛事一一佛事周徧法界所谓一毛现神变一切佛同说经于无量劫不得其边际便恁么去閙热门庭即得若以正眼观之正是业识茫茫无本可据祖师门下一点也用不着况复钩章棘句展露言锋非唯埋没从上宗乘亦乃笑被衲僧鼻孔所以道毫氂系念三途业因瞥尔情生万劫羁鎻圣名凡号尽是虗声殊相劣形皆为幻色汝欲求之得无累乎及其厌之又成大患看他先德恁么告报如国家兵器不得巳而用之本分事上亦无者箇消息山僧今日如斯举唱大似无梦说梦好肉剜疮检点将来合喫拄杖只今莫有下得毒手者么若有堪报不报之恩共助无为之化如无倒行此令去也蓦拈拄杖云横按镆鎁全正令太平寰宇斩痴顽卓一下喝一喝复举王常侍一日访临济同到僧堂内常侍曰者一堂僧还看经否临济曰不看经常侍曰学禅否临济曰不学禅常侍曰经又不看禅又不学毕竟作甚么临济曰总教伊成佛作祖去常侍曰金屑虽贵落眼成翳又作么生临济曰我将谓你是箇俗汉师云临济老汉握一柄金刚王宝剑气冲宇宙天下横行等闲被者官人轻轻一拶便见氷消瓦解且道者官人有甚长处听取一颂世出世间希有事显发须凭过量人只将补衮调羮手拨转如来正法轮久立众慈伏惟珍重师绍兴二十六年赴育王十一月二十三日于明州X报恩光孝禅寺开堂宣疏拈香祝圣白椎垂语问答罢乃云佛法要妙离言说相离文字相离心缘相不可以有心求不可以无心得不可以语言造不可以寂默通如涂毒皷闻着则脑门百裂似勐火聚近之则燎却面门实谓壁立万仞勦绝圣凡假使智如鹙子辨若维摩与三世诸佛同时出来也须入地三尺有如是自在有如是威神只许老胡知不许老胡会到者里如何启口然官不容针私通车马放一线道却有商量蓦拈拄杖卓一下云还闻么一切障碍即究竟觉得念失念无非解脱成法破法皆名涅槃智慧愚痴通为般若又卓一下云太阳溢目万里不挂片云古佛与露柱相交新罗共占波鬬额即不问汝诸人只如马祖道即心是佛作么生商量还委悉么太平本是将军致却许将军见太平复卓一下复举西天国王问波罗提尊者曰我欲作佛不知何者是佛尊者曰见性是佛王曰师见性否尊者曰我见佛性王曰性在何处尊者曰性在作用王曰是何作用我今不见尊者曰今现作用王自不见王曰于我有否尊者曰王若作用无有不是王若不用体亦难见王曰若当用时几处出现尊者曰若出现时当有其八王曰八处佛性当为我说尊者曰在胎曰身处世名人在眼曰见在耳曰闻在鼻辩香在舌谈论在手执捉在足运奔徧现俱该沙界収摄在一微尘识者知是佛性不识唤作精魂王闻是言心即开悟师云X敢问法筵大众且道西天国王悟得佛性耶悟得精魂耶若道在八处悟得只是精魂若离八处却唤甚么作佛性于斯荐得皇恩佛恩一时报足若荐不得育王今日为诸人下箇註脚良久云鸑鷟麒鳞俱是瑞旃檀薝卜一般香天童和尚再白槌云谛观法王法法王法如是师召大众云记取天童和尚语师又于明州育王受敕再住径山到临安景德灵隐寺开堂问答罢乃云问话且止纵饶问处如百川竞注答处似巨海吞流直得维摩结舌鹙子无言于本分事上了无交涉且道本分事上合作么生提持乃举拂子云还见么又击禅床云还闻么闻见分明是箇甚么当今圣主于此得之以妙明心印印十方华藏世界海只在一尘中于一尘中垂衣治化演出无量无边广大如虗空不可思议殊胜功德益利法界一切有情所谓圣寿广大如虗空不可思议圣量广大如虗空不可思议圣德广大如虗空不可思议圣学广大如虗空不可思议乃至圣智圣慧圣慈圣聪皆悉广大如虗空不可思议只者不可思议底亦不可思议都卢只在一尘中皆圣心之常分非假于他术满朝文武诸贵官得之以妙明心印向各各当人脚跟下一印印定更无秋毫以为透漏所谓王事民事一一明了一一无差然后卷舒自在纵夺临时皆吾心之常分非假于他术今日一会若僧若俗若男若女若贵若贱得之各以妙明心印印之则随其根X性悉得受用一一明了一一无差皆吾心之常分非假于他术且道径山长老得之又作么生还相委悉么惟凭一滴曹溪水徧界为霖报吾皇即将上来举掦般若所有一毫之善祝延今上皇帝圣寿无疆恭愿尧仁广被齐日月之盛明汤德弥新竝干坤之久固皇太后中宫皇后大内天眷伏愿同明般若正因悉获金刚种智复举波斯匿王问佛胜义谛中还有世俗谛否若言其有智不应一若言其无智不应二一二之义其义云何佛言大王汝于过去龙光佛所曾问此义我今无说汝亦无闻无说无闻是名一义二义师召大众云明明向道尚自不会岂况葢覆将来今日或有人问径山胜义谛中还有世俗谛否若言其有智不应一若言其无智不应二一二之义其义云何只向他道元首明哉股肱良哉是名一义亦名二义正当恁么时还有向上事也无良久云任大也须从地起更高争柰有天何久立众慈伏惟珍重入院后当请开堂提纲临济玄禅师府主王常侍与诸官请师开堂问答毕乃云此日法筵为一大事故更有问话者么速致问来你才开口早勿交涉也何以如此不见释尊云法离文字不属因不在缘故为你信不及所以今日葛藤恐滞常侍与诸官员昧他佛性不如且退喝一喝云少信根人终无了日久立珍重云门偃禅师广主命师出世灵树开堂曰莫道今日X谩诸人好抑不得巳向诸人前作一场狼籍忽遇明眼人见成一场笑具如今避不得也且问你诸人从上来有甚事欠少甚么向你道无事巳是相埋没也虽然如是也须到者田地始得亦莫逞口快乱问自己心里黑漫漫地明朝后日大有事在你若根思迟回且向古人建化门庭东觑西觑看是箇甚么道理你欲得会么都缘是你自家无量劫来妄想浓厚一期闻人说着便生疑心问佛问法问向上向下求觅解会转没交涉拟心即差况复有言有句莫是不拟心是么莫错会好更有甚么事珍重清凉益禅师初开堂日中坐茶筵未起四众先围遶法座时僧正白师曰四众巳围绕和尚法座了师曰众人却参真善知识少项升座大众礼请讫师谓众曰众人既尽在此山僧不可无言与大众举一古人方便珍重便下座神鼎諲禅师开堂云斋会巳具僧俗巳集问答巳毕佛法成办只将此着上祝今上皇帝圣寿无疆便下座白云端禅师云昔日灵山会上世尊拈花迦叶微笑世尊道吾有正法眼藏分付摩诃大迦叶次第流传毋令断绝至于今日大众若是正法眼藏释迦老子自无分将什么分付将什么流传诸人分上各各自有正法眼藏每日起来是是非非分南道北种种施为尽是正法眼藏之光影此眼开时干坤大地日月X星辰森罗万象祇在目前不见有毫氂之相此眼未开时尽在诸人眼睛里巳开者不在此限未开者山僧不惜手为诸人开此法眼藏看乃竖起两指云看看若见得事同一家其或未然不免重说偈言诸人法眼藏千圣莫能当为君通一线光辉满大唐须弥走入海六月降严霜法华恁么道无句得商量既满口说了为什么无句得商量喝一喝云分身两处看海会开堂云善言言者言所不能言善迹迹者迹所不能迹每日开口动舌无非是言作么生说箇言所不能言既唤作言即便是迹作么生说箇迹所不能迹到者里一大藏教用一点不着到者里一大藏教字字用得着为什么先用不着后又却用得着且道誵讹在什么处不见道千峰势到岳边止万派声归海上消自古自今向其间钻仰者如稻麻竹苇实端的透彻者百中无一二若果然透得十二时中不妨庆快应机接物利乐有情尽干坤星辰日月尽大地草木丛林都作一箇出入游戏之场古者道玉转珠回佛祖言精通犹是污心田老卢祇解长舂米何得黄梅万古传山僧在庵中亦有示徒直下虽然没许般透如未尽活还难海门昨夜狂风起无限波澜一扫干恁么地先与人开却路然后两手掇向人前伶俐底不用丝毫气力便提得去还有么若提不去敢问诸人十二时中应用施为分贤别愚是是非非是箇什么X保宁勇禅师开堂云问答巳周何不散去既不然者更引些葛藤向净地上作一场狼借去也正法眼藏亘古亘今祖祖密传印印相可语言路绝思虑情忘一切群生各具斯事然难信之法措者还稀上上之机方能凑泊若凑泊得去便与三世佛祖有情无情悉皆同参无自无他非前非后有何生死可出佛道可成不假多劫修行弹指悉皆具足行住坐卧任运施为见闻觉知随缘应用睡来合眼饭来开口寒即向火热即取凉既到者箇平实田地匹上不足匹下有余若是祖宗门下客直须向火𦦨里藏身微尘里走马东涌西没同死同生烁迦罗眼不能窥千手大悲把不住裂破毗卢印扫尽衲僧踪然虽如是剑阁路危终易度赵州关险大难行伹仁勇生而且昧长又寡闻虽挹宗机拟终深薮比奉知府龙图特垂台命阖府釆僚同赐佥俞命某继此道场实增忝幸敢将上善仰延宸筭傍祝府僚伏愿知府龙图早陞陛阙荣陟鼎槐运使郎中亟闻漕最殊被帝恩运判都官英声遐播清职骤跻通判驾部阖府釆僚理状弥光亨衢骤进更愿今辰席上外府尊官永心腹于王家常眷隆于释宝又承僧职大师蒋山清凉和尚同垂象驾共建法筵诸多檀越惟愿常臻福庆永贲佛乘复云大化无为道太平阎浮日月转分明丰年野老讴謌甚在处嘉禾合穗生久坐尊官伏惟珍重五祖演禅师四面山开堂日更有问话者么若无双X泉今日向第二义门放一线道与诸人相见和泥合水一上且要释迦弥勒动地雨花文殊普贤观音势至各踞一方助佛扬化皆务本事器量堪任双泉不免也入一分共说东家杓柄长西家杓柄短任从春草青青炎光烁烁秋树叶零冬氷片薄何故如是且要诸人顺时保爱复拈起拄杖云古人道拈起也天回地转放下也草偃风行四面即不然拈起也七穿八穴放下也锦上铺花且道还有为人处也无良久云来年更有新条在恼乱春风卒未休黄梅东山开堂日适四祖师叔白槌云当观第一义只如第一义且作么生观要会么三世诸佛若无第一义将什么化度有情西天四七唐土二三乃至天下老和尚若无第一义将什么建立宗风只如当今圣帝若无第一义将什么统御天下知郡学士知县宣德合座尊官若无第一义将什么为民父母乃至在会施主若无第一义将什么崇敬三宝然虽如是也须各各自悟始得雪窦显禅师雪窦开堂云人天普集合发明箇什么事焉可互分宾主驰骋问答便当宗乘去广大门风威德自在辉腾今古把定干坤千圣只言自知五乘莫能建立所以声前悟旨犹迷顾鑑之端言不知宗尚昧情识之表诸人要知真实相为但以上无攀仰下绝已躳自然常光现前箇箇壁立千仞还辩明得也无未辩辩取未明明取既辩明得能截生死流同X踞祖佛位妙圆超悟正在此时堪报不报之恩以助无为之化云峰悦禅师法轮开堂日且住具住大象既消希音杳绝旁通实化开拓权门于是三藏五乘对机设教犹国家兵器不得己而用之尔后达磨西来单传心印一花五叶分布寰中大似持聋作哑何故况你诸人各有一段事耀古腾今通廓等于太虗明净同乎皎镜现在可验固是瞒人眼不得且何者是诸人眼还验得么若也验得尘沙诸佛三乘十二分教六代祖师天下老和尚尽向诸人眼里百杂碎若验不得前是案山后是主山复云此日一会固非小缘匝地普天孰不欣庆更不敢祝赞皇风回向诸僚何故古人道吾祷久矣岂况当今圣主贤臣者哉久立大众伏惟珍重上方益禅师开堂日问答罢左右顾视云黄面老周行七步脚跟下正好一锥碧眼胡兀坐九年顶门上可惜一札当时若有箇为众竭力底衲僧下得者毒手也免得拈花微笑空破面颜立雪齐腰翻成辙迹自此将错就错相篓打篓遂有五叶芬芳千灯续𦦨向曲彔木上唱二作三于楖栗杖头指南为北直得进前退后有问法问心之徒倚门傍墙有觅佛觅祖底汉庭前指栢便唤作祖意西来日里看山更错认学人自已殊不知此一大事本自灵明尽未来际未甞间断不假修证岂在思惟虽鹙子有所不知非满X慈之所能辩不见马祖一喝百丈三日耳聋宝寿令行镇州一城眼瞎大机大用如迅雷不可停一唱一提似断崖不可履正当恁么时三世诸佛祇可旁观六代祖师证明有分大众且道今日还有证明底么良久云札真净文禅师圣寿开堂日问答毕乃云问话且止祇知问佛问法殊不知佛法来处且道从甚么处来乃垂下一足云昔日黄龙亲行此令十方诸佛无敢违者诸代祖师一切圣贤无敢越者无量法门一切妙义天下老和尚舌头始终一印无敢异者无异即且止印在什么处还见么若见非僧非俗无徧无党一一分付若不见而我自收遂收足乃喝云兵随印转将逐符行佛手驴脚生缘老好痛与三十棒而今会中莫有不甘者么若有不妨奇特若无新长老谩你诸人去也故我大觉世尊昔日于摩竭陁国十二月八日明星现时豁然悟道大地有情一时成佛今有释子沙门克文于东震旦国大宋筠阳城中六月十三日赫日现时又悟箇甚么以拂子画一画云我不敢轻于汝等汝等皆当作佛下座保宁开堂日欲识佛性义当观时节因缘时节既至因缘自会大众今日一会要知么是大众成佛时节净缘际会大丞相荆国公及判府左丞施宅舍园林为佛剎禅门固请大善知识开演西来祖道所以教外别传直指大众即心见性成佛大众信得及么若X自信得及即知自性本来作佛纵有未信亦当成佛但为迷来日久一乍闻说诚难取信以至古今天下善知识一切禅道一切语言亦是善知识自佛性中流出建立而流出者是末佛性是本近代佛法可伤多弃本逐末背正投邪但认古人一切言句为禅为道有甚干涉直是达磨西来亦无禅可传惟只要大众自悟自成佛自建立一切禅道况神通变化众生本自具足不假外求如今人多是外求葢根本自无所悟一向客作数他人珍宝都是虗妄终不免生死流转大众今二相公特建此大道场作大佛事出大众生死流转复大众本来广大寂灭妙心开发本来神通大光明正法眼藏但迷则长居凡下悟则即今圣贤大众言多去道转远笑他明眼进人众中莫有明眼道人么今时佛法混滥要分邪正使大众不堕邪见作人天正眼有么良久云我终不敢轻于汝等汝等皆当作佛下座圆悟勤禅师蒋山开堂云旷劫来事只在如今威音那边全归掌握头头物物成现明明了了无差独用宏机全提祖印设使奋逸群作略施竭世枢机未免节外生枝水中捉月所以诸佛出世罕遇作家祖师西来承虗接响向上一路千圣不传学者劳形如猿捉影到者里不拘格式不蹑前踪不昧当机如何举唱明眼汉没窠臼本分事绝罗笼幸遇帝道平平皇风荡荡祝严圣寿为国开堂台斾光临皇华作证钟X山顶上宝公塔前八字打开分明显示去遂拈起拄杖云还见么诸佛搆不着祖师提不起千日竝照万镜临台不隔纤毫当阳荐取且不涉诸缘一句作么生道八方霡霂无为化万国謌谣乐太平东京天宁开堂日问答毕乃云问话且止大众秘密妙严深机莫能考究净圆超证诸圣无以拟伦灵山单传正音少室密付的旨洞明如杲日宽旷若虗空把断诸法无遗荫覆群灵有作顶门上如如不动脚跟下了了常知今朝幸遇祝圣开堂对众分明剖露遂拈拄杖卓一下云大众还知落处么诸佛心髓祖师渊源十成八字打开徧界全彰胜相纤洪长短黑白方圆一一绝罗笼处处无回互澄澄湛湛密密堂堂无深可深无妙可妙是故佛佛授手惟授此心祖祖相传惟传此妙上根种智略请回光可以千眼顿开可以万缘透脱岂不见阿难问迦叶世尊传金襕外别传何物迦叶召阿难阿难应诺迦叶云倒却门前剎竿着三要印开十方通透直得王舍城里万寿堂前瑞气凝九重祥光朝凤阙一一发辉正法眼藏传持涅槃妙心了也且当阳不昧一句作么生道太平瑞气无边表航海梯山仰圣朝以此开堂一毫善利上祝今上皇帝圣寿伏愿金轮永固宝祚殊昌四海乐文明万邦陶至化复举昔有僧问投子如何是一大事因缘投子云尹司空与老僧开堂师云投子古佛丛林中推其得逸群之辩得朴实头道用看其X等闲拈掇不妨世法佛法打成一片虽然如是惜其不甚宽廓今日忽有人问天宁如何是一大事因缘即对他道手握金轮清四海圣躳弥亿万斯年金山开堂大道绝中边至真离言说诸佛莫能提祖师莫能传透声透色绝遮栏葢地葢天无向背岂止棒头取证喝下承当直饶千眼顿开未免依草附木到者里要须是鍼札不入风吹不到把断要津不通凡圣底始得是故灵山会上广额屠儿放下屠刀云我是千佛一数大集会中大力魔王云待一切众生尽皆成佛了然后发菩提心岂不是龙象蹴踏狮子嚬呻敌胜惊群蕴大丈夫意气始可承当担荷所以道杀人不眨眼底立地成佛立地成佛底杀人不眨眼还他过量人提持过量智发明过量机展演过量用正当恁么时向过量境界中作么生道还知么仰祝圣君无量寿河清海晏乐昇平密庵杰禅师乌巨开堂上堂祖师心印状似铁牛之机去则印住住则印破森罗万象明暗色空情与无情一印印定更无丝毫透漏更无丝毫走作更无丝毫起灭更无丝毫动摇如金博金似水洗水了绝异缘逈超诸有以此寿圣人则天长地久以此祝贤守则伊尹周公以此安乐生民以此康福天下以此播扬大教以此扶竖正宗虽然如是且道印子即今在什么处良久击拂子云鵰弓高挂狼烟息万国謌谣乐太平复举保寿开堂公案师云二尊宿美则美矣X若要扶临济正宗俱各欠一顿棒在且道那里是他欠处具择法眼者试定当看中峯希声禅师开堂云生大野雾鎻长空三草二木悉归狮子吼露滴庭莎尽称无边妙相猿啼鸟噪皆谈不二圆音乃拈拄杖曰无边妙义尽在山僧拄杖头上若也会得可谓应时应节若不会万年松在祝融峯卓一下别峯宝印禅师开堂陞座云世尊初成正觉于鹿野苑中转四谛法轮憍陈如比丘最初悟道后来真净禅师初住洞山拈云今日新丰洞里祗转箇拄杖子遂拈拄杖着左边云还有最初悟道者么若无丈夫自有冲天志莫向如来行处行遂喝一喝下座若是印上座则不然今日向凤凰山里初无工夫转四谛法轮亦无气力转拄杖子祇教诸人行须缓步语要低声何故欲得不招无间业莫谤如来正法轮狮子端禅师章丞相子厚请开堂陞座俞秀老撰疏叙师生平事迹曰推倒回头趯翻不托七轴之莲经未诵一声之渔父先闻师听僧官宣至此以手耶揄曰止止乃坐引声吟曰本是潇湘一钓客自东自西自南北大众杂然称善师顾众笑云我观法王法法王法如是下座玉泉皓禅师因张无尽请开堂日众官毕集师陞座顾视大众曰君不见良久又云君不见张操蜀音曰和尚见皓应声曰但得相公见便了下座X云居祐禅师开堂问答罢乃曰新启法筵人天会集稀逢难遇正在此时还更有乘时适变底衲僧么出来与汝证据良久曰不出头者是好手虽然如是道林今日己向平地上喫交了也赖遇金粟大士有不二法门放一线道道林方解开布袋头足可以施展家风向无佛处称尊便乃指点三界目视四维偃仰尧天高歌舜日举音王调唱菩萨蛮奏没絃琴含太古意当是时文殊休惆怅普贤谩沉吟任是千圣出头异口同音也不消一札久立珍重佛心才禅师开堂示众曰百千三昧门无量福德藏放行也如开武库错落交辉把住也似雪覆芦花通身莫辩使见之者撩起便行闻之者单刀直入箇箇具顶门正眼人人悬肘后灵符拂佛祖见知作丛林殃害忆得宝寿开堂日三圣推出一僧宝寿便打三圣云与么为人瞎却镇州一城人眼去在且如干元今日开堂或有僧出来山僧亦打不惟此话大行且要开却福州一城人眼去在何也剑为不平离宝匣药因救病出金瓶钦山普初禅师开堂上堂良久曰举扬宗旨上祝皇基伏愿祥云与景星俱现醴泉与甘露双呈君乃尧舜之君俗乃成康之俗使林下野夫不觉成太平曲且作么生是太平曲无为而为神而化之洒德雨以霶霈鼓仁风而雍熈民如野鹿上如标枝十八子知不知哩哩啰逻啰哩拍一拍下座X列祖提纲录卷第二十四列祖提纲录X卍XXX列祖提纲录卷第二十五武林十八㵎理安禅寺住持娄东行悦集即入院日请开堂提纲五祖演禅师海会入院开堂问答毕乃云问话且止夫第一义适来若于四面槌下荐得千圣不能近祖师言不到天下作者拱手归降何也况第一义本来清净不受诸尘如何说得同道方知今日放过一着向建化门中别作箇解话会是以绍先圣之遗踪称提祖令为后学之模范建立宗风若非当人曷能传授乃云陈谢既毕不可空然有一颂举似大众日暖风和花正开七重山鎻白云堆飜思城市繁华处又出松门步一回梦庵信禅师万寿入院上堂渊默难明旁求可显即事造理随处圆成虽万变之有殊且一真而不别所以道青青翠竹尽是真如郁郁黄花无非般若既能如是何待三祇果满万行因圆渐证无生方成正觉便能高超世表独步大方任运昇腾随缘自在然后和光同尘周旋五趣出生入死接物应机利乐有情报恩酬德然虽如是且如皇恩圣德又作么生报良久云一炷香云腾碧汉愿王圣寿与天齐是事且置X某丛林日浅道业荒芜只欲随众延时曷有利生之望兹者伏蒙军使承议付以疏帖令于当寺住持实媿非才诚难当克即将此日开堂少善恭为祝延今上皇帝圣寿无穷玉叶金枝长芳永茂军使承议阖那宷僚惟愿永佐圣君常居禄位诸院宿德僧职名员勤旧高人满筵清众举郡檀那随喜众信伏愿般若光中常相会遇久伫众慈伏惟珍重雪巖钦禅师龙兴入院上堂少林一曲五传至于六祖山深水寒发太古之清音调翻南岳九世至于慈明唱高和峻奏绝听之希声所以佛法盛于江西湖南恢恢然浩浩然不可得而名焉岂料三百年后土旷人稀道随时变黄钟大吕寂而不作郑音卫向亦乃不闻钦上座固无长处既在浙江那畔被一阵业风吹到潭州城里只得改声换调向十字街头重翻此曲去也且道是何节拍击拂云万年欢复举赵州三佛师拈云揭示如来正体发明向上宗猷赵州固是好手只是不合强生节目新龙兴见处又且不然金佛度炉木佛度火泥佛度水真佛妳女口切忌话堕忽有箇汉出来道你恁么说正是强生节目拍膝一下将谓无人证明道林入院上堂老屋半千间启煅圣煅凡泼天炉鞴乌藤六七尺振乃佛乃祖坠地宗纲风高月冷海濶山遥逆顺卷舒纵横在我有时恁么有时不恁么家家门首透长安恁么也得不恁么也得处处缘杨堪X系马只如高超物表不堕见知毕竟如何是六国晏清一句寺门高开洞庭野殿脚插入赤沙湖复举保寿开堂公案师拈云一收一放有主有宾葢是寻常茶饭就中保寿三圣犹较一着且如何见得若无举鼎拔山力千里乌骓不易骑护圣入院上堂皇图更统佛运亦新四海八蛮咸倾化日穷巖绝壑共舞阳春竖起拂子云直得拂子头上百亿毫端示现百亿国土莫不梯山入贡率土来宾击拂子一下云同转如来正法轮复举法灯开堂话师拈云跨灶起家法灯是则好手其柰自身不了殃及祖翁若是新护圣欲了先师公案别有人在且道是阿谁乃喷啑一下光孝入院上堂伏虎巖前骆驼桥畔有一句子去来不以象动静不以心直得囊藏大地该抹古今三世佛望风歛影六代祖却步沉吟钦上座固是向文彩未彰以前和声嚼碎忍俊不禁且听拂子点头自许临风对月流出胸襟击拂子云四海五湖归至化更看比屋是黄金复举兴化和尚云三圣道逢人则不出出则便为人与化则不然逢人则出出则不为人师拈云二大老所谓一条拄杖两人舁被天宁抝作两橛了也以拄杖倚左边云且听各自平分仰山入院上堂日中一食夜后一息只得其体不得其用锄一片畬下一箩种只得其用不得其体假使掀翻大地拨转晨昏体用双全人法双泯在我临济X门下正是万里望崖州大远在如何见得皇风荡荡皇天濶和煦发生晴昼长复举兴化道三圣云我逢人则不出出则便为人兴化则不然我逢人则出出则不为人师颂云弄晴微雨湿春风柳自青青花自红寄语游人急回首謌楼不在画桥东尼无着妙总禅师入院上堂宗乘一唱三藏绝诠祖令当行十方坐断二乘闻之怖走十地到此犹疑若是俊流未言而喻设使用移星换斗底手段施搀旗夺皷底机关犹是空拳岂有实义向上一路千圣不传学者劳形如猿捉影灵山付嘱俯狥时机演唱三乘各随根器始于鹿野苑转四谛法轮度百千万众山僧今日与此界他方乃佛乃祖山河大地草木丛林现前四众各转大法轮交光相罗如宝丝网若一草一木不转法轮则不得名为转大法轮所以道于一毫端现宝王剎坐微尘里转大法轮乘时于其中间作无量无边广大佛事周徧法界一为无量无量为一小中现大大中现小不动步游弥勒楼阁不返闻入观音普门情与无情性相平等不是神通妙用亦非法尔如然于此倜傥分明皇恩佛恩一时报足且道如何是报恩一句天高群象正海濶百川朝尼妙道禅师开堂云问话且止直饶有倾湫之辩倒岳之机衲僧门下一点用不着且佛未出世时一事全无我祖西来便有许多建立列剎相望星分派列以至今日累及儿孙遂使山僧于人天大众前无风X起浪向第二义门通箇消息语默该不尽底弥亘大方言诠说不及处徧周沙界通身是眼觌面当机电卷星驰如何凑泊有时一喝生杀全威有时一喝佛祖莫辨有时一喝八面受敌有时一喝自救不了且见刺所障击禅床云还闻么若闻被声尘所惑直饶离见绝闻正是二乘小果跳出一步葢色骑声全放全收主宾互换所以道欲知佛性义当观时节因缘敢问诸人即今是甚时节荡荡仁风扶化日熈熈和气助昇平掷拂子下座松源崇岳禅师上堂大凡扶竖宗乘须具顶门正眼悬肘后灵符只如宝寿开堂三圣推出一僧宝寿便打三圣道恁么为人瞎却镇州一城人眼去在宝寿掷下拄杖便归方丈二尊宿等闲一拶一挨便乃发明临济心髓只是不知性命总在者僧手里还有检点得出者么昔年觅火和烟得今日担泉带月归无准范禅师住径山入院上堂灵山指月曹溪话月递代相传证龟成鳖范上座寻常有一张口挂在壁上未曾动着今日无端入者行户事到如今只得东簸西簸未免拈起多年历日于中点出些子悞赚处说似诸人且要郭大李二邓四张三知得江南两浙春寒秋热虽然如是黄河三千年一度清天目礼禅师广寿入院上堂从上来事逈绝名模列X祖出兴卒难启口迫不得巳向第二义门拈椎竖拂棒喝交驰或擎叉或辊毬或拽石或搬土礼上座寻常横草不敢拈竖草不敢踏今日被人推出不顾危亡露箇消息使诸人知道眉毛在眼上竖拂子云千峯势到岳边止万派声归海上消复举玄绍二上座参乌臼臼问二上座发足甚处玄云江西臼便打玄云久知和尚有此机要臼云汝既不会后面箇僧抵对看绍拟近前臼便打云同坑无异土师云人人尽道乌臼用处如烧尾霹雳殊不知性命落在二僧手里似败阵将军投戈散地愚庵及禅师隆教入院开堂海日高明海天空濶峰峦海涌楼阁天开头头无上妙门在在金刚正体诸佛出世以讹传讹祖师西来将错就错一大藏教诳赫闾阎明眼衲僧自救不了但能无心于事无事于心便见尧风荡荡舜日熈熈天清地宁民康物阜山僧道薄人微远承院命三江九堰航海梯山为国开堂举扬宗旨无一丝毫瞒诸人诸人亦无一丝毫瞒山僧冀各存诚共相委悉复举僧问百丈如何是奇特事丈云独坐大雄峰僧礼拜丈便打师云大小百丈只好无佛处称尊今日忽有问新隆教如何是奇特事伹对他道汝等皆当作佛他若礼拜更向他道但办肯心必不相赚普慈入院开堂道业无成愧昔贤行藏去住谩随缘自怜宿债难逃避又向沧溟驾铁船其柰大法陵迟X时当象季新长老用尽神通又且如何施设敢请文殊普贤为普慈打篙摇鲁势至观音张帆把柁见前胜流交相唱和但能同德同心自然无可不可不住此岸不住彼岸不住中流直教尽十方尘毛剎海愚痴下劣贫苦疲乏秽恶不净众生任运流入萨婆若海为依为怙正与么时且风恬浪静共乐清平一句又作么生道竖拂子云天高群象正海濶百川朝净慈入院上堂皇皇南宕胜觉塲奕奕永明高广座山僧才疎德薄岂敢跻扳然遇缘即宗难为辞让湖光潋滟山色空蒙廓示真如境界宗镜高悬慧日朗耀恢张少室风规一一腾今焕古头头玉转珠回直得释迦弥勒共乐尧年文殊普贤同倾舜日虽然如是犹未拨动向上一窍在喝干戈才偃息四海乐昇平师复举当山智觉禅师示众云欲识永明旨门前一湖水日照光明生风吹波浪起师云诸人还见祖师么卓拄杖云要识是非面目现在径山上堂通上彻下逈绝罗笼匝地普天了无朕迹识不可识智莫能知一自拈花微笑面壁安心但见五叶流芳千灯续焰体究将来总是强生节目直饶上无扳仰下绝巳躳常光见前壁立万仞何异癞马系枯桩黑牛卧死水借使斩新日月逸格风规氷稜上度过九𨸰剑刃上拾得全身正好朝打三千暮打八百岂不见云门大师道尽干坤大地无纤毫过患犹是转句不见一色始是半提须知更有全提时节X虽然一向与么去法堂上何啻草深一丈官不容针私通车马五峰突兀双径回环大觉国师愿力宏深孚佑龙王净缘际会维禅林之首剎实天下之名山不妨与诸人高挂钵囊抝折拄杖直得八方宁谧万姓歌谣鸦鸣鹊噪总契真源风动尘飞皆明佛事扬不掦之正化报不报之深恩正与么时且开堂祝圣一句如何举似击拂子黎元顿息三灾劫睿筭延洪亿万春复举僧问当山諲禅师掩息如灰时如何諲云犹是时人功干僧云干后如何諲云畊人田不种僧云毕竟如何諲云禾熟不临塲师云諲禅师与么答话劳而无功者僧若是箇汉决不依他作解后来应庵和尚道凤阁香沉雪巢夜冷半窻明月和气蔼然正与么时且道归宗与径山还有相见分也无喝直饶相见也是虾蟆窟里作活计要见四方八面逸格变通别着箇眼始得新径山莫有长处么拍禅床云敲出凤凰五色髓击碎骊龙明月珠千古华山山脚下只应潘阆倒骑驴久立珍重楚石琦禅师福臻入院上堂未离兜率巳降王宫未出母胎度人巳毕三世诸佛历代祖师天下老和尚说心说性举古举今总是无风匝匝之波实情好与二十拄杖新福臻今日不是尽法无民打头不遇作家到底翻成骨董人若相委悉拈却炙脂帽子脱却鹘臭布衫其或未然明朝后日大有事在复举临济示众赤肉团公案师云临济若无后语洎被打破蔡X州虽然家有白泽之图必无如是妖怪永祚入院上堂山僧昔在此山得度是箇脱白沙弥无端被人推出人天众前称为长老泥猪疥狗还避得么今日掇向曲彔木床指东画西是最初入门第一杓恶水到者里事不获巳只得擘破面皮将些葛藤东葛西葛是以释迦老子在正觉山前明星出时忽然大悟且道悟箇什么山僧今日开堂说法又说箇什么不免将第二杓恶水浇泼诸人去也拈拄杖卓一卓喝一喝复举六祖风幡公案师云诸禅德风动幡动心动为你拈了也向什么处见祖师上堂孤逈逈峭巍巍圣贤罔措活滚滚明落落周帀无余有世界以光明为佛事有世界以庄严为佛事有世界以香饭为佛事有世界以音声为佛事有世界以寂默为佛事且道报恩者里以何为佛事以不可思议为佛事所谓诸佛出现不可思议众生业果不可思议世界成坏不可思议此不可思议亦不可思议是故一为无量无量为一大中现小小中现大方一毫端现宝王剎坐微尘里转大法轮毕竟承谁恩力喝一喝复举南堂云君王了了将帅惺惺一回得胜六国平宁师云虽然如是尧舜之君犹有化在大勋不竖赏一句作么生秋风吹渭水落叶满长安报国入院上堂三世诸佛横说竖说不曾道着一字六代祖师全提半提不曾接得一人虽然不接一人各各眼横鼻直虽然不道一字言言玉转珠回双放X双收同生同死全明全暗有杀有活德山入门便棒临济入门便喝睦州见僧便道现成公案资福道隔江见剎竿便回去脚跟下好与三十棒八十翁翁入塲屋真诚不是小儿戏你若对众决择分明山僧分付钵袋子复举白云端和尚示众云若端的得一回汗出便向一茎草上现出琼楼玉殿若未端的得一回汗出纵有琼楼玉殿被一茎草葢却师云拈却一茎草琼楼玉殿在什么处到江吴地尽隔山越山多本觉入院上堂百尺竿头进一步海濶天宽万人丛里夺高标眼亲手办空劫巳前自已即是日用自已日用自已即是空劫巳前自已不可说不可说香水海浮幢王剎都卢在你眉毛眼睫上普光明殿本是卢舍那与文殊普贤观音弥勒目连鹙子马鸣龙树一一为诸人演说心地法门了也还闻么若闻去不妨随处度生若不闻寿山入院事繁未有工夫与你说在复举僧问曹山诸佛未出世时如何山云曹山不如僧云出世后如何山云不如曹山师云大小曹山口甜心苦或有人问寿山诸佛未出世时如何向他道好出世后如何好与他三箇好且听一生参石屋珙禅师入院上堂把拄也锋铓不露放行也十字纵横水云深处相逢却在千峰顶上千峰顶上相逢却在水云深处今朝福源寺里开堂演法昨日天湖庵畔垦土耕烟所以道法无定相遇缘即宗可传真寂之风仰助无为之化正与么时如何拈拄杖卓X一下云九万里鹏才展翼三千年鹤便翱翔云峰高禅师蒋山入院上堂世界未形干坤泰定生佛未具觌体全真无端镜容大士鹰巢跃出噼破面皮早是遭人描邈那更缺齿老胡不依本分遥望东震旦有大乘根器迢迢十万里来意在搀行夺市直得凤堂鼓响阿阁钟鸣转喉触讳插脚无门合国难追重遭讦露新蒋山迫不得巳跨他船舷入他界分新官不理旧事毕竟如何拍禅床云戍楼静贮千峰月塞草闲铺万里秋径山入院上堂五峰峭峙到者须是其人一镜当空无物不蒙其照祖师基业依然犹在衲僧活计何曾变迁着手不得处正要提撕措足无门时方堪履践直得山云淡泞㵎水潺湲一曲无私万邦乐业正恁么时功归何所车书自古同文轨四海如今共一家呆庵庄禅师奉勅住径山入院开堂山僧道惭先哲迹混丛林任运度时贵图藏拙何期京师宿德谬釆虗声俾预高僧之选叨蒙圣主之恩召对禁庭亲承睿奖法衣特赐光扬少室宗风宠命载颁来主国一祖席教中所谓我本无心希求今此法玉大宝自然而至当此之时下情惟知忻感而巳若曰阐掦佛法报答皇恩且佛法如何阐扬皇恩如何报答到者里也要诸人共相知委击拂子万派千溪皆渤澥七金五岳尽须弥复说偈曰亲奉纶音出禁闱凌霄峯顶唱玄机报恩一句能相委选佛场中及第归X恕中愠禅师广福入院上堂灵山奥旨少室真机日月不足喻其明虗空不足喻其广巍巍独运荡荡无私思之则差议之则错五千四十八卷说食向人一千七百葛藤持蠡测海在今诸方莫不尽谓驱其耕夺其食贵图宗风不坠殊不知正是救渴进火御冻赠氷愈增其剧新灵巖与么道不是压良为贱取笑大家臂三折而知医阅多人而晓相伶俐底不用如何若何便请单刀直入扫荡搀抢坐享太平岂不快哉少涉迟疑白云万里复举台山婆子公案师拈云婆子如虫蚀木偶尔成文赵州见义勇为翻成特地诸人还会么云收雨霁长空濶一对鸳鸯画不成无文灿禅师荐福入院上堂天高地厚日盈月昃全提半提天地悬隔灿上座平生只会着衣喫饭闻人说佛法二字如风过树头如水浇顽石今日裂破面皮唤作长老也欲与诸人论说一上无端冐五六月大热行二千里修途一时打失了也虽然赖有拄杖子在拈拄杖云拄杖子试说看卓一下清平世界切忌讹言复举三圣道我逢人则出出则不为人兴化道我逢人则不出出则便为人师颂云弟兄财本不多争共驾官船各自撑撑去撑来回首看依前不出蓼花汀了庵欲禅师开福入院上堂建法幢立宗旨拓开无上妙门显示第一义谛天何宽地何窄青山不青白云不白十字街头醉翁子梦里惺惺三家村里臭胡X狲甚生标格掀翻是非窠窟截断凡圣踪由德山棒头全彰大用临济喝下脱体风流垂衣正裳圣天子继唐虞之化修文偃武贤宰相霈霖雨之秋所以道一毛现神变一切佛同说经于无量劫不得其边际喝一喝云将谓合有恁么说话拈拄杖云拄杖子穿过诸人鼻孔即不问梁宝公骑佛殿出山门毕竟成得箇什么事卓拄杖云千尺鲸喷洪浪飞一声雷震清猋起复举祖师云吾本来兹土传法救迷情一华开五叶结果自然成五祖演和尚云达磨大师信脚来信口道后代儿孙都成计较诸人要会开花结果处么郑州梨青州枣万物无过出处好师云提本分钳鎚碎情解窠窟还他五祖老人要见开花结果处则大远在诸人要会开花结果处么拈却郑州梨放下青州枣出门便是长安道久立珍重灵巖入院上堂石门𡾟险铁关牢举目分明万仞高四十年中重到此始终不隔一丝毫好大众湛湛湖光平开镜面青青山色上插云霄乃智积应现之方诚圆照嘉遁之所继兹芳躅实愧非才不免向普贤毛孔宽着程途维摩掌中拓开世界直教四圣六凡重重普会风不鸣条雨不破块天清地宁时康道泰报不报之深恩扬不扬之教化拈起铁蒺藜骊珠尽击碎千古万古黑漫漫填沟塞壑无人会喝一喝月江印禅师育王入院上堂佛法徧在一切处一切山河及国土无他方此土之殊无过现未来之异云X门大师云你诸人担钵囊行脚不知有佛法佛殿上鸱吻却知有佛法上是天下是地日月星辰森罗万象各依定位唤甚么作佛法马祖大师道我自从胡乱后三十年不少盐酱唤作佛法得么大梅云任你非心非佛我只是即心即佛唤作佛法得么杨岐云金刚圈要你透栗𣗥蓬要你吞唤作佛法得么东山五祖云我向白云门下咬破一箇铁酸饀直得百味具足唤作佛法得么且喜没交涉须知生佛未具巳前八万四千舍利光明常在你诸人面门出入自是诸人不觉不知当面讳却山僧到者里说箇什么即得所以道我若坐时你须立我若立时你须坐我若野干鸣你即狮子吼你若野干鸣我即狮子吼可以光掦佛日大振玄风建立法幢发挥宗旨即辰秋高气清伏惟诸山和尚合山大众各各起居轻利拈拄杖浙东山浙西水四海五湖皇化里卓拄杖一下用彰俊禅师瑞巖入院上堂释迦世尊未离兜率巳自七错八错何况达磨航海东来其错尤甚俊上座既是他家儿孙只得将错就错拈拄杖提向上机指其中事无过只要诸人明自本心证自本法蓦忽一箇半箇心法双忘解道穿山渡口虎咬大虫剪月亭前蛇吞鼈鼻如此则三世诸佛六代祖师总在新瑞巖拄杖头上乞命虽然祇如西天广额屠儿放下屠刀道我是千佛一数且道是从本心中发现耶从本法中发现耶以拄杖画一画天上有星皆拱北人间X无水不朝东复举外道问佛昨日说什么法佛云说定法又问云今日说什么法佛云说不定法再问昨日定今日因甚不定佛云昨日定今日不定师拈云大小释迦龙头蛇尾忽有问新瑞巖昨日说什么法只答道说法又问今日说什么法亦答云说法但只与么答去教他外道无入作处无凑泊处不见道无法可说是名说法季潭宗泐禅师于洪武元年戊申四月十五日住中竺入寺上堂金刚王剑横挥千妖屏迹烁迦罗眼洞照万物潜形到此卷舒在巳杀活临时直得千岁巖中天𨁝跳钱塘水东海逆流诸人还知也无遂竖拂子云庭前石笋抽条也会见高枝宿凤凰复举南泉初入院大众送归方丈僧问端居丈室将何指示于人泉云昨夜三更失却牛天明起来失却火师云大小南泉不惟瞒人亦且自瞒新天竺用处也要大家知有忽有问端居丈室将何指示于人噼嵴便棒且道与古人是同是别卓拄杖下座石林巩禅师住净慈入院上堂横眸碧汉万国风清垂手红尘千峰日出才恁么便不恁么所以道我此法印为欲利益世间故说在所游方勿妄宣传横按拄杖云佛灭二千二百单六载沙门行巩今于苕霅尽头皷钟清处显示此印丝毫无有妄者卓拄杖云谨白笑隐䜣禅师乌回入院拈花付法面壁安心列派分X宗递相钝置拈拄杖画一画云一画画断了也且喜天下太平然则兵随印转将逐符行新长老出世为人毕竟明什么边事不见保寿开堂三圣推出一僧寿便打圣云与么为人非但瞎却者僧眼瞎却镇州一城人眼去在寿掷拄杖便归方丈斩钉截铁发挥格外真机揑聚放开显示当阳正眼直得龙吟雾起虎啸风生一道神光贯通今古如斯举唱犹涉程途且到家稳坐一句作么生道三事衲衣青嶂外一炉沉水白云中天竺入院上堂夫为宗师者提持纲要接物利生岂是细事况兹山千载名蓝五天化境大丞相号令明肃出于至公山僧既巳回避无门诸人亦要知时识节拈拄杖云即心即佛非心非佛不是心不是佛不是物三千年黄河清五百载圣人出复举僧问投子诸佛出世为一大事因缘和尚出世当为何事投子云尹司空为老僧开堂投子老人可谓应机施设不犯锋铓中峰不免因斋庆赞一发繇来引万钧全肩荷负见当人通身手眼重拈掇枯木花开大地春集庆入院上堂释迦世尊舍金轮而登佛位今上皇帝从佛位而御金轮收摄三千剎海于一印中具足八万法门于一毫上如华严会上菩萨得无尽福德藏解脱门于一器中出生种种美味饮食又于众会仰观空中而雨种种珍宝随众生心悉令满足然后得其宝者尽证法门食其味者咸成妙道无一尘而X不具足佛事无一法而不圜满正宗即今崇建宝坊阐扬法施诸天音乐不鼓自鸣梵呗咏歌自然敷奏十方菩萨咸集道场八部天龙同伸庆赞还有不历化城径登宝所者么击拂子云四海巳归皇化里时清休唱太平歌复举世尊与众行次以手指地云此处宜建梵剎时天帝释将一竿竹插地上云建梵剎竟世尊微笑师云帝释为三十三天之主虽则一期施设其柰理事未备今上皇帝以兴龙潜邸改创梵宫复命禅宗发扬向上宗旨与天帝释所成功德何啻百千万亿倍纵使虗空为口赞叹莫穷臣僧借水献花輙成一颂丈六金身一茎草璚楼玉殿恰相当交罗帝网山河景旋绕须弥日月光华雨昼飘龙座暖天风时送御炉香臣僧共仰恩光近五色祥云拥帝旁南石琇禅师普门入院如来出世是担屎汉祖师西来是卖卜人自余德山临济云门沩山雪峯玄沙南泉赵州各逞机锋互分照用尽是贩私盐贼新普门者里一时与他扫荡何故幸逢尧舜世自合乐无为复举僧问杨岐如何是佛岐云三脚驴子弄蹄行僧云莫者便是岐云湖南长老师云大小杨岐被者僧一问未免手脚俱露灵巖入院上堂正法眼藏亘古亘今般若真灯照天照地当阳无向背直下绝承当灵然独露透色透声廓尔现前绝闻绝见常在一切处不为一切处所拘X非离一切时不为一切时所摄者里见得无迷无悟非后非先百千法门无量妙义不假思惟悉皆具足建化法中斯为可矣若是衲僧门下直须向百尺竿头濶步蟭螟眼里藏身娑婆掷去他方妙喜拈来此土不知承什么恩力得恁么奇特良久惯从五凤楼前过手握金鞭贺太平复举妙喜竹篦话师云灵巖今日开堂不举竹篦亦不分背分触且道有何长处万寿和尚复白槌谛观法王法法王法如是便下座径山入院上堂如来四十九年说法不曾道着一字达磨十万里西来何曾遇大乘器自余德山临济云门赵州天下善知识设大机施大用尽是青天霹雳旱地波涛正眼观来不直一笑虽然炉鞴之所多钝铁良医之门足病人纵是举一明三目机铢两之士于毫毛未动之先便解承当早巳不堪种草所以道言前荐得犹为滞殻迷封句下精通未免触途狂见古人为诱接方来多向第二义门抛三放两一向拖泥带水山野曩于智积峰顶禅月山中曾开皂角灯心舖子听他要者来买纵是法堂前草深一丈终不将佛法当人情三载之中于九重城内日与陶泓毛颕对谈亦不烦略动一念今到凌霄峰头更是不劳心力何故幸有吾通祖妙喜佛照寂照旧化俨存麻三斤干屎橛不用提持黑竹篦碁盘石何须拈出人人鼻孔辽天箇箇脑门着地行则同行坐则同坐自然上古风规灼尔西来的意且喜四海八纮风恬浪X静含齿带发尽乐无为且道应时及节底句子作么生举拈起少林无孔笛等闲吹出万年欢复举保寿开堂公案雪窦拈云保寿三圣虽临济正法眼藏要且只解无佛处称尊当时者僧若是箇汉才被推出便掀倒禅床直饶保寿全机也较三千里师云保寿三圣发明临济正法眼藏直是斩钉截铁争柰承当者少雪窦既是权柄在手便合与者僧雪屈说什么当时诸人还会么若无举鼎拔山力千里乌锥不易骑列祖提纲录卷第二十五列祖提纲录X卍XXX列祖提纲录卷第二十六武林十八㵎理安禅寺住持娄东行悦集即入院日请开堂提纲箬庵问禅师金山入院开堂神龙窟宅古佛名蓝我二十世祖圆悟禅师重开正觉之场十八高人打失鼻孔眼睛一回彻证之地洵江南之巨剎诚衲子之宝坊不劳弹指楼阁门开无所希求风云际合据此位者显示不言正令导此机者激扬向上宗乘明如杲日皎若太虗一语归宗千差坐断回千百年既倒之澜挽今时世巳隳之辙直得临济有喝倒退三千X德山棒有无敢动着抹过建化门裂破囫囵句风高浪涌水沸波腾正当恁么时且妙高巳到宝所亲登剎影高扬谁遭毒手噼开华岳连天色放出波涛动地雷复举三圣开堂云我逢人即出出即不为人兴化云我逢人即不出出即便为人师云纲宗在握正令当行照用全提拳踢相应三圣兴化是他临济的子方敢向人天众前激掦箇事山僧要将二大老肝胆一时揭露掷向人前莫有辨得者么有不犯之威乃能树起尸之德有不言之化始可成歃血之功太平只用垂裳治建土分疆列下风磬山入院开堂四十九年全成露布末后一句曳尾灵龟西天四七东土二三总是接响承虗据实而论诸佛诸祖无出头分自古至今无语话分翻转劫初田地拨开向上宗猷突出顶𩕳一机显示金刚正眼临济三玄三要不消一札洞山五位君臣不直一唾回真风于既坠续慧命于将残还他实地行来自然有本可据拈起也剷断天命根放下也振转衲僧鼻孔饶伊牙如剑树口似血盆底到来也须让他一头地何故纲宗在握宝剑横挥正印全提十方坐断莫有同明大机同彻大用为先师吐气者么从前汗马无人识且要重论葢代功复举法灯禅师开堂山僧卑志本欲深栖巖壑隐遁过时柰缘先师有未了公案出来为他了却僧问如何是未了公案灯打云祖祢不了殃及儿孙僧云过在甚么处灯云过在我X殃及你师云古人恁么提持要且未称衲僧本色岂知者箇门户从来泼开要避避不得要诿诿不得即如山僧今日领众入此先磬山来且道是隐遁过时耶出来了却耶山僧却也不行棒也不殃及大众一总既到者里谁敢不为先师竭力若只平地上展演佛法宁有今日蓦掷拄杖云三十年后莫道不与诸人举似结座云谛观法王法法王法如是下座漏泽入院上堂此日无问话者师乃顾左右云今日一众可谓善说法要何故问如瓶泻答似云兴簇锦攒华牵来拽去满慈鹙子利智利能共展奇猷各兴神用于宗乘中事天地悬殊争之不足让之有余拈一机则机机普应建一法则法法周圆掀翻露布葛藤决断现成公案何妨就荆棘为旃檀林即瓦砾为黄金地开四生门户作九有梯航直教不蓄一粒不聚一茎顿使天下衲僧箇箇饱齁齁地绣湖南畔花满郊堈烟水城东春连雉堞是处有慈氏无门无善财何必东涌西没南涌北没中涌边没普天匝地不动一毫头全成殊胜利到者里报不报之恩助无为之治亦非为分外事且道法筵初启法皷方闻条令斩新一句又作么生快逢野老讴歌日喜见嘉禾合穗生玉林琇禅师报恩入院上堂师卓拄杖云去岁元公黄居士祈远唐居士暨众居士等要某举掦此事某以先师会下颇多精鍊之士大胆小厮不妨暂时钝X置谁知先师有谶云不是我兮便是你今日拓开泼天门户万不可诿众檀护诸弟兄仍推向人前不可囊藏被葢也蓦竖拄杖云看看乃横云不直前荐取向门外打之遶先师隐入某上座拄杖里去也复举临济大师初住河北谓普化克符二上座曰我欲于此建立黄檗宗旨汝二人成褫我二人珍重下去三日后普化上来云和尚三日前道甚么济便打三日后克符上来云和尚三日前打普化作甚么济亦打师云临济大师眼孔太窄欲立先宗止望那两人成禠某上座则不然今欲于此建立先报恩宗旨仰望大众尽皆成褫我若或拟议迟疑各各自领三十棒蓦卓拄杖喝一喝下座牧云门禅师住破山兴福入寺上堂出山发尚青还山齿半落入门仔细看青山宛如昨黄叶打头来高林风索索驰骋不知休当初悔行脚昔有梵志出家白首而归邻人见之曰昔人尚存乎梵志曰吾犹昔人非昔人也邻人愕然非其言大众邻人只知百年一身不知念念迁变新新不住梵志虽知当体无常有变有灭不知有不变者存于出家法中尚欠一着且如何是不变者死生老病非他物渴饮饥餐祇旧人下座弘觉忞禅师天童入院上堂古殿洞开明同杲日玲珑八面宽若太虗风送宝铎声摇梦回家园春晓一一脚跟下重重楼阁门太煞现成十分受用因甚诸X人到此排身不进入作无门盖缘执悋情存尚留观听以致零星家宝自昧衣珠苟能上无攀仰下绝已躳一肩担荷将来赤手提持得去则事出当然宛同本得何劳三登九上一任七纵八横便见大地全收十方坐断然后奋金刚杵现自在身向虎穴魔宫为人作主坐浮幢王剎转大法轮直得如明镜当台千妖百怪莫能迯其影质春风匝地三草二木咸悉赖其栽培正当恁么时货舖初开斩新条令一句作么生道但愿东风齐着力一时吹入我门来起身云道忞向缘薄福自揣无能业遁迹巖阿深藏愚拙不意人天眼灭法社中虗谊当诸位法兄则又固为辞让所以古南和尚灵鹫大师与诸同门季昆在郡檀越一时把住驴脚生按牛头必欲道忞继席先人高陞此座深愧恩光过溢况当象驾簇临今则祝圣开堂为众演法一期佛事幸巳云周敬回以上善缘用培巨岳边土伏愿一人有庆万国咸宁在筵群公触目证无生之旨现前知识普天建最胜之幢有烦久立伏惟珍重复据座云昔日临济大师至滹沱河侧住一小院名曰临济座下亦有三百来众一日谓普化克符曰我欲于此建立黄檗宗旨你二人须成禠我二人珍重下去三日后普化上来三日前和尚道甚么临济拈棒便打三日后克符上来和尚三日前因甚打普化济亦打师云一宾一主一挨一拶生铁铸就钝纲打成建立黄檗宗旨发明从上心髓须是者X般汉但惜二人珍重下去临济不与当下勦绝致令后人向三日前三日后弄精魂今日山僧路见不平不免为伊勦绝去也诸仁者山僧亦欲于此建立天童宗旨敢问诸人作么生成禠山僧好为复珍重下去耶为复三日后上来耶为复从东过西耶为复默然良久耶为复拂袖出堂耶为复绕座三帀作女人拜耶为复扬眉眴目竖指擎拳耶为复掀倒法座喝散大众耶上来做处总不出弄精魂毕竟作么出只手眼共山僧建立宗旨会么鹤有九皐难翥翼马无千里谩追风白槌谛观法王法法王法如是师下座费隐容禅师住天童上堂入大宝剎登大法坛吹大法螺击大法皷演大法义显扬临济宗猷提持向上一路指踪则万别千差透脱固一字也无到者里先师面目现在太白风规犹古所以法随法行法幢随处建立遇缘即宗随处作主摧邪挽正据真锄伪直得四海沸腾五岳起舞佛祖于时欢唿龙象自此奔驰乃至若贵若贱是圣是凡四众普集俱在一处人天交接两得相见都教箇箇机契单传人人悟同本得然则即此大宝剎大法坛钟皷喧天法雷震地灵山胜会宛然见深沐皇恩不等闲石奇云禅师雪窦开堂日陞座云当阳一着独露无遮八面玲珑十方轩豁明眼作证岂敢囊藏直得琼楼玉殿百草头上全彰千丈报身瓦砾堆边顿现尘尘尔剎剎尔突出无位真人发明现成公案直饶三X世诸佛历代老古锥到来箇箇退身有分正当恁么时如何水归大海波涛静云到苍梧气象闲浮石贤禅师报恩入院上堂假使顶戴经尘劫身为床座遍三千若不传法度众生毕竟无能报恩者掷下拂曰新报恩今传法了也大众一时担荷载住入院提纲云峰悦禅师载住云峰上堂古者道风动心摇树云生性起尘若明今日事昧却本来人今日事且置作么生是本来人良久云鹤有九臯难翥翼马无千里谩追风珍重栖贤舜禅师南康守因私忿民其衣后仁宗勅赐依旧为僧特旨载住栖贤入院上堂无端被谮枉遭迍半载有余作俗人今日载归三崃寺几多欢喜几多嗔佛眼远禅师知府钱公奏请载住褒禅上堂君命重宣降薛萝不容静处萨婆诃襕衫席帽寒酸甚又向人前唱哩啰哩哩啰拍一拍啰哩啰又拍一拍云去年梅今岁柳颜色馨香依旧人渐老水长流无心道合头下座大慧杲禅师载住径山入院上堂古人道去去实不去途中好善为来来实不来路上莫亏危敢问大众既不去善为箇甚么既不来有甚么亏危妙喜离径山十八年今日归来亦不见有善为亦不见有亏危三门依旧向南开为甚么如此良久云而今四海清X如镜行人莫与路为雠应菴华禅师载住归宗入院上堂大道无方所从容寰海间几思归隐处安乐在庐山如是也周旋旧日家风岂敢妄更途辙再礼耶舍相好重瞻拭眼慈容祇要声和响顺形直影端所以道拈起也天回地转应须拱手归降放下也草偃风行必合全身远害在彼在此本无间然一去一来岂有二相虽然犹是业识茫茫且风恬浪静一句作么生道云静日月正雪晴天地春愚庵及禅师载住径山山僧随缘受报滥此承乏坐婴宿障誓欲投闲兹承监察御史太尉柱国丞相不忘灵山付嘱协心削牍复任住持难为回避只得免循旧例陞于此座䖍爇宝香祝延今上皇帝圣寿万安皇后齐年太子千秋文武官班同增禄筭钦愿皇图永固帝道遐昌武偃文修河清海晏风调雨顺物阜民康便恁么散去一期事毕宁不尽善尽美更教山僧说箇什么即得且山僧虽离此山恰恰二年朝夕与诸人眉毛厮结行则与诸人同行坐则与诸人同坐觅一丝毫隔碍底道理了不可得此日归来依然只是旧时人不改旧时行履处所以道往复无际动静一源去来不以象动静不以心觅一丝毫动静去来之相了不可得若信得及便好各各安家乐业恢张祖父田园吹无孔笛唱太平歌驱逐文殊普贤走使观音势至于一毫端见宝王剎坐微尘里转大X法轮任运优游随缘自在虽然如是若衲僧分上要且未梦见他汗臭气在岂不见江西马大师昔日令西堂智藏驰书到当山大觉钦禅师大觉开缄见一圆相索笔于圆相中点一点可谓龙骧虎骤玉转珠回好手手中呈好手红心心里中红心因甚南阳忠国师却道钦师犹被马师惑后来雪窦道径山被惑且置若将呈似国师别作箇什么伎俩免被惑去敢谓天下老和尚各具金刚眼睛广作神通变化还免得么雪窦见处也要诸人共知即者马师当时画出早是惑了也且道雪窦与么批判还能自免也无山僧今日因斋庆赞举似诸人以拂子折圆相云莫有不受惑者么喝一喝复举应庵和尚载住归宗上堂举南禅师出城还山有颂示众云去日一溪流水送回时满谷白云迎一身去住非去住二物无情似有情应庵道南禅师好则好只是爱便宜归宗亦有一颂举似大众去时冐雨连宵去回时带水又拖泥自怪一生无定力寻常多被业风吹愚庵今日载住径山亦有一颂举似大众去日应须偿宿债回时宿债本来空山上鲤鱼打𨁝跳一国之师展笑容弘觉忞禅师载住天童入院上堂泼天门户开张千圣仰攀不及广大家风浩浩含灵依荫何穷所以从上先德莫不荫兹长育群萌王有三界禠成佛祖流出万宗其柰草庵止宿人多门外周游者众遂使弘规罔绍大业就荒众中莫有法王真子克咸厥家者X么出众相见众问话次又一僧出师拈拄杖便打复喝一喝须知海岳归明主未信干坤别有天卓拄杖下座当晚小参提纲圆悟勤禅师蒋山寺小参相逢不拈出举意便知有万人众前显颟顸不是目前机亦非目前事三千里外纳败阙直得尽干坤大地无丝毫法可当情静悄悄地绝誵讹千圣不敢拟议致之诸佛顶𩕳上到者里更说什么行棒行喝论正论备有语有默绝玄绝妙双放双收同死同生向窠窟里作活计正当恁么时且作么生参究且作么生捉摸作么生弄拈作么生证入若有一丝头伎俩去便见神见鬼更不作一丝头伎俩未免堕在无事界里箇事如壶公瓢中自有天地日月所以雪峰和尚道尽大地撮来如粟米粒大又道尽大地是沙门一只眼盐官又道虗空为皷须弥为槌什么人打得南泉道王老师不打者破皷法眼道王老师不打玄沙道深山巖崖千年万年无人到处还有佛法也无云门大师道日里来去日里辨人忽然教夜中取箇物无日月灯不曾到处作么生取似此若不通透有纤毫隔碍则如山如岳或若尽情透得要行便行更疑什么虽然如是直须是真实到者田地始得向万丈悬崖处撒手百尺竿头进步且道此事毕竟如何委悉撞着道伴交肩过君向潇湘吾向秦下座X大慧杲禅师住径山当晚小参大道只在目前要且目前难覩欲识大道真体不离声色言语举起拂子云者箇是色击禅床云者箇是声山僧只今口吧吧地是言语那箇是大道真体喝一喝云即此见闻非见闻无余声色可呈君箇中若了全无事体用无妨分不分若也分去雨下地上湿天晴日头出小尽二十九大尽三十日若也不分金刚与土地揩背一擦骨出复云古者道末后一句始到牢关把断要津不通凡圣作么生是末后一句良久云且莫说梦拍禅床下座雪巖钦禅师住道林当晚小参济北之道出乎平常语默动静脱体全彰三玄三要松直棘曲四宾四主凫短鹤长所以老圆悟于诸佛出身处道薰风自南来殿阁生微凉带累妙喜打失鼻孔徧界难藏山苍苍水茫茫无朕迹绝承当竹篱茅舍江村外远浦归帆挂夕阳复举麻谷访临济问大悲千手眼阿那箇是正眼速道速道谷拽济下禅床却坐济起云不审谷拟议济拽谷下禅床却坐谷便出师拈云二大老恁么激扬虽则百千手眼一时俱露又争免得箇二俱瞎汉且道还有检点得出底么瞎住光孝云佛法本无多子堂堂日用之间只因自信不及却于易处艰难今夜不免作此方便为诸人豁开户牖拶碎疑团击拂子云星在称兮不在盘复举云门大师示众闻声悟道话拈云跛脚阿师抚怜爱X子动是倒腹伤肠只是做造忽忙带些粘牙缀齿钦上座则不然闻声悟道见色明心卓拄杖云家家观世音住仰山云佛法徧在一切处岂间七闽二浙江东江西无过只是一箇夜暗昼明春寒秋热而巳就中忽有通方上士在背地里拍手一下咳嗽一声道长老将谓你来自冷泉亭上必新言语必异见闻元来伎俩也只恁么拍颊一下云仰山罪过复举僧问先仰山法身还解说法也无山云我说不得别有一人说得僧云说得底在什么处仰山推出枕子沩山闻得云寂子用剑刃上事师拈云法身说法巳于问处流通推出枕子也只是箇信受奉行沩山老汉用剑刃上事虽曰列段分科若是正文敢道不事落处元叟端禅师住中天竺云一切诸法本无自性亦无生性菩提涅槃等名从净法中得贪瞋爱取等名从秽法中得静秽两边俱莫依怙但有空名名字亦无三藏十二分种种名言种种句义总不出此箇元由所以古圣有言若心想所思出生诸法虗假皆不实心尚无有云何出生诸法如人取声安置箧中又如吹网欲令气满此是谛实之说若以为实大错了也开山宝掌和尚年一千七十二岁三藏五乘十二分种种名言种种句义靡不练磨靡不究竟后于梁武城中得遇缺齿老胡方乃顿明大法不是容易直须仔细复举宝掌和尚偈云梁武遇导师参禅了心地X飘飘二浙游更尽佳山水师亦说偈云参禅只要了心地心地了时诸法空南山昨夜日卓午白额咬杀焦尾虫楚石琦禅师住天宁当晚小参举同安丕和尚因僧问如何是和尚家风安云金鸡抱子离霄汉玉兔怀胎入紫微僧云忽遇客来将何祗待安云金果早朝猿摘去玉华晚后凤衔来师云正偏回互不犯锋铓问答纵横性明尊贵同安老人惯得其便或有人问天宁如何是和尚家风向道钵盂饙子忽遇客来将何祗待饭后一盃茶且道与古人是同是别住本觉云眼里着沙不得耳里着水不得恁么来者不向一人眼里着得须弥山耳里着得大海水恁么去者不背一人无言处演言无事处成事无佛处作佛无生处度生卷舒立方外干坤纵横挂域中日月得失俱丧是非杳忘拨转向上关翟支瞎顶门眼抛却空王殿卸下本来衣犹未是衲僧受用处还委悉么家无小使不成君子复举智者诠和尚示众云要扣玄关须是有节操极慷慨斩得钉截得铁硬剥剥地汉始得若是畏刀避箭之徒看即有分师云大小智者用尽自已心笑破他人口寿山别无奇特朝晨热水洗面黄昏脱袜打睡大海从鱼跃长空任鸟飞住光孝举临济四喝话毕师便喝云且道者一喝落在什么处为复是金刚王宝剑为复是踞地狮子为复是探竿影草为复是一喝不作一喝用试辨看若X辨不出报恩与你註破金刚王剑目前可騐拟议不来堕坑落堑踞地狮子直下便是打破髑髅拈却牙齿探竿影草好也不好左手扶起右手推倒有时一喝不作喝用大小临济只管说梦便与么会犹欠一喝在喝一喝恕中愠禅师灵巖当晚小参灵巖峭绝到者应难巳到者享用安然未到者竛竮孤露孤露底正好踏步向前享用底更须退步就已所以道事无一向有时翻头作尾有时翻尾作头收放纵横宁存轨辙摩竭掩室毗耶杜词虽曰正令全提要且未臻其极山僧今夜入门之始聚首之初与汝诸人约法三章第一不得起佛见第二不得起法见第三不得道不起佛见法见若也依而行之管取眉毛厮结蓦拈拄杖云明眼汉没窠臼高高处观之不足低低处平之有余卓拄杖铁牛不喫栏边草直向须弥顶上眠住瑞巖云瑞巖山中阿练若堂殿玲珑绝点尘昔日暂游今载到到来只是旧时人既是旧时人且说旧时话山川秀发龙象骈填人境宛然如昔风光不减当时显扬少室徽猷揭示灵山奥旨无丝毫同相无丝毫异相全体是箇金刚正体全体是箇大解脱门全体是箇华藏世界海是以从上老宿竞出头来激扬铿锵只要各各当人明自本心见自本性高耸人天壁立万仞睦州和尚云汝等诸人还得箇入头处也未若未得箇入头须得箇入头若得箇入头不得X孤负老僧玄沙和尚云我若举扬宗教法堂前草深一丈二大老一人牢关把断水泄不通一人入草求人拖泥带水正眼观来总是无风起浪殊不知者条通天活路千圣共行万灵同彻不离真际建一切法不坏假名而说实相拈拄杖者箇是假名那箇是实相卓拄杖实相假名一击百杂碎了也咄咄咄力口希驴前马后莫乱针锥南泉偏要斩猫儿复举当山开山空照祖师甞于室中自唿应云主人翁诺惺惺着他时后日莫受人瞒诺诺师拈云祖师弄者一解可谓超今迈古然只作得看家儿子山僧向者里着一只眼非独绍续箕裘直要衡楼跨灶会么电光莫及石火难追兔径非大象之所游鸡粟岂凤凰之㗖啄喝一喝月江印禅师住育王晚参宝剑出匣谁敢婴锋明镜当台举无遗照雪峰杓头边舀一千五百人善知识只好无佛处称尊妙喜竹篦下打翻千指衲僧仅免死水里浸杀山僧素非建大将旗皷手段又无青天白日轰霹雳之机只是近离清苕过了三江九堰到得古鄮山中直是眼不见鼻孔此际更深夜静月白风清不免唱箇脱空歌子使现前一众与我中峰老祖两得相见赤日晒来干络索秋风吹起又新鲜几向江边问消息鹭鸶踏却钓鱼船喝一喝复举首山和尚示众云咄哉巧女儿撺梭不解织贪看鬬鸡人水牛也不识又云咄哉拙郎君巧妙无人识打破X凤林关着靴水上立师云二人同心其义断金前住当山此庵和尚拈云总有来处拈拄杖云上大人丘乙巳化三千七十士师云唵齿临唵部临莎诃天目礼禅师鴈山入院小参法不孤起仗境方生境既不存法从何立龙湫泻千寻瀑布且不是境鴈峰耸万丈高寒且不是法明眼衲僧到者里合作么生直饶倜傥分明山僧棒折也未放在何故杀人刀活人剑复举高亭参德山德山隔江招手高亭便乃横趋诸方尽道水空相照啐啄同时有甚交涉要见德山高亭么便下座入院小参宗镜堂前拂袖千圣不擕福泉山里藏身万缘寝息峰回路转火冷云寒草没松楸苔封古屋堪笑鲁祖面壁墙壍不牢秘魔擎叉戈铤自乱是则损已为人遭人检点且道思大居南岳亮公隐西山是为人不为人良久云万古碧潭空界月再三捞摝始应知复举投子因僧问和尚住此山有何境界投子云丫鬟女子白头丝师颂云住山境界问如何女子双鬟𩯭巳皤觌面不逢休更会白云飞过旧山阿愚庵及禅师净慈入院小参马祖百丈巳前无住持事道人相寻于空闲寂寞之濵其后虽有住持王臣尊礼为人天师今则不然挂名官府如有户籍之民此晦堂不赴大沩之招而致斯语观此则知住持之道那时巳是不堪着眼了也更教看着今时做处也好慙惶煞人明教谓住持者持其法使之永住而不X灭所以法随法行法幢随处建立永嘉道建法幢立宗旨明明佛勅曹溪是世降俗末名存实亡大法凋瘵无甚今日山僧道慙凉薄行愧荒疎誓欲深藏巖壑隐遯过时悞蒙柱国丞相不忘灵山付嘱远劳使命推輓来此住持是犹使蚊负山螳螂怒臂以当车辙却不似法灯和尚道为缘先师有未了公案出来为他了却所谓王臣尊礼为人天师建法幢立宗旨则吾岂敢虽然南屏胜地衲子渊薮人能弘道非道弘人佛运垂秋宗纲委地冀诸胜众勠力匡持弘赞法社蓦拈拄杖你有拄杖子与你拄杖子你无拄杖子我夺却你拄杖子卓拄杖云三汲浪高鱼化龙痴人犹戽夜塘水复举德山小参不答话公案法眼益云大小德山话作两橛圆明密云大小德山龙头蛇尾雪窦拈云二尊宿虽善截长补短舍重从轻要见德山老汉亦未可在何故殊不知德山握阃外之威权有当断不断不招其乱底剑诸人要识新罗僧么只是撞着露柱底瞎汉师云者箇公案诸方老宿每至小参未甞不拈出註解一上虽则各资一路未免所见不同互有得出法眼云话作两橛易分雪里粉难辨墨中煤圆明云龙头蛇尾只见波涛涌不见海龙宫雪窦道德山握阃外之威权有当断不断不招其乱底剑正是扶强不扶弱殊不知大小德山当断不断自招其乱诸人要识者僧么鹞子过新罗列祖提纲录卷第二十六X列祖提纲录X卍XXX列祖提纲录卷第二十七武林十八㵎理安禅寺住持娄东行悦集当晚小参提纲石屋珙禅师当晚小参现前一众久在丛林谓之参禅谓之办道殊不知一念未生巳前更无别物才拟心时错了也雪峰和尚三登投子九到洞山如渴鹿趂阳焰不知费了多少脚头如今要得现成直下自家看取复有何事无事切莫妄求妄求而得终非得也复举南泉水牯牛公案师颂曰南泉放牧没东西两岸春风绿草齐总是国王家水土不如随分纳些些古林茂禅师开元入寺小参举雪峰问德山从上诸圣以何法示人山云我宗无语句亦无一法为人后僧问雪峰云和尚见德山得箇什么峰云我当时空手去空手归五祖拈云如今说与透未过者有两人从东京来问伊近离何处却云苏州便问苏州事如何伊云一切寻常虽然谩山僧不过何故只为语音不同毕竟如何苏州菱邵伯藕师云从门入者不是家珍自已流来还同瓦砾老东山依模脱墼殊不知二大老正是食饱伤心虽然既是东京来因甚却说苏州话X永福入院小参红尘閙市十字街头百草头边孤峰顶上若作佛法商量入地狱如箭射直得万机休罢千圣不擕声前非声色后非色检点将来正是髑髅前妄想借使打破髑髅揭却脑葢跃倒须弥踏翻大海脚跟下推勘得出也是落七落八通方上士出格高人除非自有生涯终不守他窠窟现前大众冀善参详山僧二千里水陆间关来此聚头不为别事复偈云处世行藏各有由老来谁不爱心休为圆鄮岭先师话来结鄱阳衲子讐跛鳖但随他逐浪锦鳞终是解吞钩相逢试把家私展蜜菓时悬檗树头保宁入寺小参当轩大坐百帀千重一句全提该天括地佛眼觑不见海口难宣今古不同途凡圣罔测直得麒麟现瑞凤凰来仪山色呈祥人烟杂沓其柰梁宝公蹉过达磨虽云观音大士传佛心宗毕竟不识者箇消息是汝诸人还勐省么卓拄杖若不同床睡焉知被底穿复举当山勇禅师示众云大方无外大圆无内无内无外圣凡普会瓦砾生光须弥粉碎无量法门百千三昧拈拄杖云总在者里会么苏卢苏卢㗭哩㗭哩娑诃松源和尚拈云者老汉业识茫茫无柰船何打破戽斗师云老松源搂出心肝要且未见先保宁在山僧今日重为拈出会尽万法一如拈却金圈栗棘也是泗洲人见大圣无文璨禅师住荐福当晚小参皷棹扬帆驾没底船横行海上神头鬼面用无文印勘验诸方二千里远X来住山单单地提持此事举拂子云看看印文巳露划一划锦缝巳开若佛若祖若圣若凡尽向者里一印印定直得尽干坤大地风飒飒地众中忽有一箇犯众出来道长老你且莫要大惊小怪我在威音佛世巳证是三昧又作么生以拂子击禅床下座了庵欲禅师住灵巖云只者是只者是金不博金水不洗水是句亦刬非句亦刬揭开万里神光提出倚天长剑三登九到滞殻迷封撩起便行白衣拜相山僧今者椎碎蟠桃核得见旧时仁拽将师子峰与天平山鬬额且贵大家知有自余七十三八十四癞马系枯桩黑牛卧死水有甚么共语处拍禅床云好雨洗将残暑去凉风吹得早秋来复举僧问云门佛法如水中月是否门云清波无透路僧云和尚从何得门云再问复何来僧云便与么去时如何门云重叠关山路师云云门善舞太阿着着有出身之路者僧贪观白浪失却手桡灵巖不惜眉毛与汝拈却水除却月还见佛法么喝一喝久立珍重南石琇禅师住万寿云尘劫来事只在于今缁素骈集灯烛炜煌万岁山从地而起双石幢屹立层霄是禅月之道场苏城之胜地殿堂虗敞烟云蔽亏红阑三百九十桥绿浪东西南北水头头显露法法全彰黄面瞿昙何烦出世缺齿老汉安用西来天下善知识分宗列派各立门庭具驱耕夺食之机有摧邪显正之用正眼观来总不消得须知我此门中别无奇X特只贵明自本心见自本性闻声见色总是寻常喫饭着衣色色仍旧初不用希求胜妙以为有得岂不见大茅和尚示众云欲识诸佛心向众生心行中识取欲识常住不凋性向万物迁改处会取古人恁么说话多少现成多少明白今人不能洞晓葢是自生知解障却本有一段光明山僧今夜入门之始聚首之初终不肯说玄说妙愈增知解只将现成句子觌面拈出且作么生是现成句子以拄杖卓一下复举僧问赵州和尚云万法归一一归何处州云我在青州做一领布衫重七觔者箇公案诸方据曲彔木床者往往皆曾拈掇多向此僧言下卜度贵易起疑不能于赵州未开口前一截截断大似楚人认山鸡以为凤独有妙喜老子较些子甞有颂曰青州七觔衫尽力提不起打破赵州关元是自家的新万寿效颦亦有一颂青州七觔衫年深黑如漆飏向屋角头光明耀红日住径山云十字街头红尘浩浩孤峰顶上白云依依不是目前法非耳目之所到不是灵山拈花之旨不是少室面壁之机不可以智知不可以识识不可以语言造不可以寂默通直得十方无影像三界绝行踪正是黑山下活计设使掀翻宇宙打破虗空坐断古今高超物表也知未出常情若是通方作者俊快衲僧别有出格神机焉肯循途守辙现前大众自合知时山野远离苏城来此凌霄峰顶且道为什么边X事良久从前汗马无人识只要重论葢代功复举临济示众云我于先师处三度问佛法的的大意三度喫六十棒如蒿枝拂相似如今再思一顿谁为下手时有僧出云某甲下手临济拈棒度与僧拟接济便打临济大似贫人思旧债者僧浑若饿狗喫纤𦃇雪窦道临济放处较危收来太速醉我落花天借他絃管里笑隐䜣禅师中天竺入院当晚小参凡夫色碍二乘空碍菩萨色空无碍拈拄杖云拄杖子列列挈挈不入众数有时十字街头横挑布袋有时白云景里打雨敲风法随法行法幢随处建立有佛处不得住无佛处急走过三千里外一向全提毕竟如何话会卓拄杖云一六三四二直言曲七一桃李火中开黄昏候日出复举南泉初入院大众送归方丈僧问端居丈室将何指示于人泉云昨夜三更失却牛天明起来失却火师云大小南泉和泥合水中峰则不然忽有问端居丈室将何指示于人即向他道拄杖子今日开封箬庵问禅师金山入院当晚小参机不到处万境摐然境不留时一机独现机境互用人法双彰机境俱泯衲僧向什么处出气者里着得只眼人人常光现前箇箇壁立万仞所谓据虎头收虎尾第一句下明宗旨你面前无我我面前无你得路填路过桥拔桥骑贼马捉贼刀万人丛里揭高标者回不是虗相识X眨眼流沙万里遥卓拄杖复举当山达观昙颕禅师僧问如何是长法身观云拄杖六尺僧云如何是短法身观云筭子三寸僧云恁么则法身有二也观云更有方圆在师云古人一期施设可谓四稜蹋地仔细检点将来也是随他语脉展演设或有人问山僧如何是长法身拄杖六尺如何是短法身噼嵴便打恁么则法身有二也掷拄杖云兵随印转将逐符行且道与古人是同是别更听一颂万叠长江浪里游月随渔父上扁舟钓竿收放凭吾手不计工程得便休顾左右云珍重牧云门禅师天童入院小参举雪峰示众云望州亭与汝相见了也乌石岭与汝相见了也僧堂前与汝相见了也新天童则不然小白岭与汝说法了也隐葢亭与汝说法了也万工池与汝说法了也敢问诸人作么生是小白岭说底法作么生是隐葢亭说底法作么生是万工池说底法久参先德试通消息后学初机直须仔细弘觉忞禅师当晚小参人人衣线下各有一坐具地生佛未彰早巳开辟虗空坏烂湛尔独存辟之乎大能仁一巨剎当许玄度舍宅为寺之日而此地不加增洎吕相国改寺为宅之时而此地不加减然虽无有增减而镫明金殿烛与夫华笑玉楼人不大相悬隔耶向非德公长者吕氏亢宗尽底掀翻挥千金而不吝和盘掇转化火宅为清凉则金屋长贮阿娇碧X池半流香腻而山僧与诸人又安得经行坐卧燕默禅思于此中也然则尔我衣线下地虽则富有万德荡无纤尘而七情扰扰六贼纷纷苟不直下亲自识取常自守护勤自修葺力自庄严则如能仁之废为民业者几希求其头头皆宝所触处有风光又安可得者乎不见东山演祖和尚道山前一片闲田地叉手叮咛问祖翁几度买来还自卖为怜松竹引清风清风徐引松竹交加受用则是天然受用毕竟如何得一肩承绍去万古碧潭空界月再三捞摝始应知复举世尊在灵山会上拈起一枝花以青莲目普眎人天大众惟迦叶破颜微笑世尊乃曰吾有正法眼藏涅槃妙心实相无相微妙解脱法门今付与汝汝当护持流通毋令断绝师云从上祖祢不了至今殃及儿孙则且置且道灵山有付嘱无付嘱若道有付嘱埋没迦叶师兄若道无付嘱争柰孤负释迦老子试问诸人作么生道得出格一句良久喝一喝云千圣不知何处去倚天长剑逼人寒载住当晚小参提纲无文灿禅师载住当晚小参去去实不去是法住法位来来实不来世间相常住山僧屈指五载重到东湖荷尽巳无擎雨葢春风犹在柳梢头无一丝毫去来相无一丝毫新旧相见则与诸人共见闻则与诸人共闻箇中忽有箇汉出来道无文将常住物作自已用者固有之你也忒煞忒煞哑元来众中有人在X复举德山小参不答话钩在不疑之地时有僧出着了也山便打果然僧云某甲话也未问因甚打某甲不识痛痒汉山云你是什处人第二下铁鎚来也僧云新罗人和声送出山云未跨船舷好与三十棒雷声浩大雨点全无大众大小德山可惜龙头蛇尾却引者僧向草窠里头出头没当时待他道某甲话也未问因甚打某甲脚跟下痛与三十何故为人须为彻愚庵及禅师载住径山小参僧问大慧和尚昔日载住此山有云去是住时因住是去时果去住与果因无可无不可且如何是去是住时因师云五九尽日定逢春进云如何是住是去时果师云饭颗山头逢杜甫进云去住与果因无可无不可还端的也无师云者里是甚么所在说去说住说因说果乃云去是住时因住是去时果去住与果因无可无不可喝者里是甚么所在说去说住说因说果说可说不可虽然如是者里却有箇好处且道好在甚么处良久云再理旧词连韵唱村歌社舞又重新蓦拈拄杖大慧祖师来也大慧好处山僧与么举似彼此共知好则好且道还有为人处也无愚庵固是无些子好处忝为大慧嫡孙也要与诸人露箇消息去住休论果与因拈拄杖云一回拈起一回新卓拄杖若知扑落非他物掷下拄杖始信纵横不是尘复举干峰示众云举一不得举二放过一着落在第二师云干峰与么X道入地狱如箭射毕竟如何二由一有一亦莫守日午打三更面南看北斗为建寺檀越陞座提纲密庵杰禅师为太师循忠烈王陞座心生种种法生心灭种种法灭心法两忘如挝涂毒皷闻者皆丧又如大火聚近之则燎却面门悟之者立地成佛迷之者永劫轮回所以诸佛所说惟说此心祖师所传惟传此法灵山会上五百比丘得之自悟本心如梦如幻于梦幻中不见有我人众生广额屠儿得之拌下屠刀叉手云我是千佛一数大集会中大力魔王得之便道我待一切众生成佛净尽众生界空无有众生名字我乃发菩提心岂不是大丈夫能为大丈夫事于过量尘沙劫作过量殊胜佛事山僧今日以如是心说如是法普请大地众生有情无情同入清净大解脱门与太师循忠烈王为不请友同一眼见同一耳闻同一受用作广大殊胜利益不可思议且凭箇什么道理便能如是利剑拂开天地静霜刀才举斗牛寒复举世尊因地布发掩泥献花于燃灯如来燃灯见布发处遂约退众乃指其地云此一方地宜建梵剎众中有一贤于长者持标插于指处云建梵剎巳竟时诸天散花赞言庶子有大智矣师云大众燃灯指处滴水氷生贤于插时天回地转于斯见得古释迦不先今太师不后其或未然更声重下註脚芟除荆棘建伽蓝七佛常来此处参地久天长功不X坠天花时复雨𣯶𣯶管待专使提纲恕中愠禅师谢专使上堂达磨大师十万里西来要作箇驰书达信汉及乎面对梁王尽力只道得箇不识拈拄杖有宾有主有礼有乐手面分开白月团顶门撼动黄金铎石屋珙禅师谢专使并三塔和尚首座都寺上堂睦州唆临济喫棒不是好心杨岐逼慈明晚参不是好心赵州访道吾不是好心福源专使逼人住院且道是好心不是好心珊瑚枕上两行泪半是思君半恨君月江印禅师谢育王专使上堂举东山谢积善偈云积善山中人有胆如天大敢持居士书来觅空王座跨门不肯休看了方知道归语晋江人大虫褁纸帽云峰亦成一偈玉几山中人老眼光烁烁远持教历文与我长柄杓柄长把不下还归旧处着寄语甬东人莫莫莫莫莫留请两序提纲保宁勇禅师留请两班上堂横身荷众不顾危亡札起布裙入泥入水分毫上定当升合里论量折东篱补西障若解与么循涂守辙也可当风抵浪虽然如是犹未是咬猪狗底手脚作么生是咬猪狗底手脚要会么杀人不眨眼气宇大于王天目礼禅师上堂东西两序左右十人同建法幢共X扶丛社且道文殊维摩还来证明也无月明照见夜行人击拂一下云外岫禅师留请两班上堂以拂子打圆相云摩诃衍法离四句绝百非又打一圆相云礼之用和为贵先王之道斯为美又打一圆相云摩尼珠人不知如来藏里亲收得诸人还见么所见不同互有得失天童者里毋固毋必箬庵问禅师留请两序陞座从上来事只在而今祇贵当人直下承荷更莫迟疑回避不得处手眼通身目睛定动时白云万里扶持大树接引后生拶入红炉拨开烈𦦨方能发大机展大用立人天标准为法社弘规一挝毒皷拄杖勒回掷金刚圈抛栗棘蓬续临济将残之绪起少林未坠之宗大非细事棒罚钱甘出院知恩方处报恩贼来须打客来须看等是共行山下路岭头须自看风烟来日不普请且莫展炊巾说甚如来禅祖师意一口吞尽何处更有闲言剩语在高声唤侍者云分明记取三十年后此话大行莫有不甘者么拈拄杖云龙得水时增意气虎逢山势长威狞下座请两序上堂隔山见烟便知是火隔墙见角便知是牛伶俐汉一逴到手便能卷舒立方外干坤纵横挂域中日月多处添少处减明头合暗头合进退各有其时东西不失其序如斯标格足可观光是者般人说者般话X报谢出入提纲雪窦显禅师到秀州百万道者备茶筵请陞座山僧此者承鄞江太守之命俾赴雪窦住持再至嘉禾弥增嘉幸仍承百万道者曲赐周勤仰荷之怀无以忘也兼劳广命硕德抑令举唱宗乘况达士相逢非存目击若云言中有向句里呈机犹曲为中下之流向本分衲僧远之远矣祇如适来僧问教外别传一句对云三生六十劫诸人还知落处也无且鹭池鹫岭海甸庵园三百法会之中甚处有者箇消息所以道三世诸佛不能自宣一代时教诠註不及除非知有莫能知之久立众慈伏惟珍重大慧杲禅师到临安县当道请就海会寺祝圣开堂佛法至当不在问答处直饶问似普慧云兴答如普贤瓶泻若不识其要妙只成戏剧之谈于道有何所益据实而论尽是痴狂外边走所以大觉世尊为一大事因缘故出现于世以种种微密善巧方便成就众生开示悟入佛之知见起道树诣鹿苑先为憍陈如等转四谛法轮四十九年三百六十余会随众生根器所宜次第开演令其各各闻法解悟出离生死末后临般涅槃于人天百万众前拈华普示惟金色头陀破颜微笑遂云吾有正法眼藏涅槃妙心分付于汝自是西天四七东土二三天下老和尚各各以心传心相续不断若不识其要妙一向溺于知见驰骋言词正法眼藏流布岂到今日到者里须是箇不X求诸圣不重已灵底出格道人方能荷担此箇大事且那箇是出格道人不见昔日江西马大师遣西堂智藏驰书上径山国一禅师国一开缄见一圆相遂索笔对智藏于圆相中点一点智藏罔措者箇岂非格外消息若作格外商量又却不是诸人且作么生辩明时中如何受用适来知县学士疏中有言马师圆相远缄千里之清规钦老机锋点破一时之群惑群惑既破则人人脚跟下大事洞明大事既明则十二时中折旋俯仰弹指謦欬无非佛之妙用既是佛之妙用则不从人得既不从人得亦不在已躳既不在已躳则内不放出外不放入既外不放入则外息诸缘内不放出则内心无喘既内心无喘外息诸缘则一切智通无障碍既无障碍则一切智智清净无二无二分无别无断故正当恁么时不是世间法亦非出世间法拽取占波国与新罗鬬额岂是分外虽然如是更有事在敢问诸人只如忠国师为甚么却道钦师犹被马师惑即今莫有定当得出底么若定当得出许你诸人尽是出格道人其或未然径山据款结案去也良久云在舍只言为客易临筌方觉取鱼难到宁国众道友请陞座只者些儿住处是吾生长之地别去二十七年日月疾如弹指走徧天下丛林意图出离生死报答父母重恩不是等闲游戏平生得箇刚强方与佛祖出气今朝依旧还乡亲戚百无一X二道是昔人犹非道非昔人犹是莫作是非论量透过世间出世殷勤普劝诸人急着眼睛看取师子端禅师到华亭众请上堂灵山狮子云间哮吼佛法无可商量不如打箇筋斗便下座箬庵问禅师到宝兴上堂卓拄杖云昔日溪山不改旧时面目宛然分明一段家风举处全超途辙孤逈逈地卓绝宁彰七纵八横了无畔岸不落今事门头亦非威音那畔正如狮子一吼众响皆绝好不资一毫丑不资一毫天人无路拱手归降截群机思议之端挫物理不齐之轨超宗异目独振宗猷共躅齐眉绍隆统系若不是恁么人未免瞻前顾后所以道若向佛祖行说不到处踞地方敢向他佛祖顶𩕳上提持山僧二十年前向者里打失一只眼直得上无攀仰下绝已躳倒握太阿孤行湖海今日被众檀护逼勒回来依然山是山水是水人是人物是物男是男女是女僧是僧俗是俗且道还有为人处也无还乡一曲乘时唱会有知音暗点头栖水大善寺卓去病仲期诸护法请陞座师云谈玄谈妙罗縠一重说道说禅白云万里三乘十二分教经有经师论有论师内圣外王百家诸子自是诸檀获家常茶饭临济喝德山棒火上添油云门饼赵州茶眼中着屑且道山僧今日将甚么为人好彼自无疮勿伤之也虽然如是拈拄杖云拄杖子忽然𨁝跳出来道今日一会若缁若素若老若少咸深谛信愿X闻法要请和尚普为大众广开方便令诸有情各各信入卓拄杖云还知么水归大海波涛静云到苍梧气象闲便下座玉林琇禅师到弥勒寺上堂卓拄杖云报恩新长老本来无住握根拄杖倒用横拈把箇斗笠遮却一切人眼孔东西南北少有识者到者里遇着同门老道兄瞒他不得被推向人前要某举扬先师现成句子召众云掷箇蒲团说法随处蓦喝一喝卓拄杖一下复倚杖云今日陞座于弥勒殿中更为大众举则古话当初布袋和尚亦与新报恩一般行脚常自述行由云一钵千家饭孤身万里游后来为慈悲之故更有落草之谈云弥勒真弥勒分身千百亿时时示时人时人自不识咄哉者阿师慈则大慈悋亦少悋新报恩今日既与大众有缘同此一会一发打开布袋更不露头藏尾去也大众谛听弥勒真弥勒分身千百亿额横两道眉面竖一箇鼻阿呵呵笑不辍掀起嘴唇片片皮露出牙齿许多骨展手云大家施我一文钱更有一句为君说十箇指头八箇丫谁人平易谁奇特掷拄杖下座报谢回寺提纲杨岐会禅师参驾部归上堂释迦老子为先锋弥勒大士为殿后众中还有着力者么出众来与云葢着力看如无云葢自逞神通去也三五日出入相看首座大众你且道于者里还有隔碍底道理么上座僧X堂里展钵时与上座同展睡时与上座同睡立地时与上座同立地长者长法身短者短法身弥勒运用与去来何处有间隔虽然如是你且道云葢在船头在船尾众中还有灵利底衲僧觑得见么良久云人人尽道平地险登楼方觉远山青参真净文禅师出州回上堂山中城里事不相知有一句子未敢泄机候遍到寮中一一当面分付直是临时各各自着精彩莫教蹉过出州回上堂古人道去去实不去途中好善为来来实不来路上莫亏危古人见不透脱强生节目惑于后人洞山即不然来但言来去但言去有什么过老僧入州途中晚便住晓便行又善为箇什么归来路上困便歇饥便饭又有什么亏危今复林下与诸道人相见又有什么事参退喫茶出外归上堂归来闰二月閴寂宝山中城隍耳目尽尘劳万事空春水绿野花红须信禅家道莫穷信手拈来一枝草临机生杀任西东出外归上堂古人所谓有物流动人之常情情若不生则老僧出入动静无去来之作自然人事周徧又何妨游戏神通藏法喜禅悦乐则与大众同住如来寂灭海究竟觉喝一喝下坐保宁勇禅师庄上回上堂记得鹅湖和尚一日点净后不赴堂遂入方丈里睡斋后知事来白云和尚何不赴堂鹅湖云庄上喫油糍来晚间庄主到云今日X谢和尚喫油糍大众为复是神通妙用本体如然平地上刚然揑怪既不与么又作么生良久云者箇公案一任天下人批判保宁也无神通妙用亦无宿命他心院在江宁府庄属宜兴县水路一千陆路四百孤舟野渡处处经过堤柳巖花时时间发前月出去昨日归来庄上也不曾喫他油糍祇是炊白米饭煑野菜羮疗饱充饥随家丰俭然虽如是更有一般堪笑事米中粒粒徧生虫参出归上堂霜风浩浩叶纷纷晓入深村野老门相见但知俱默坐更无一事可谈论良久云入山擒虎易开口告人难雪窦显禅师归寺上堂甚生标格还知也无诸禅德祖佛不能宣传天地不能覆载二乘闻之胆裂十地到此魂惊其或达士切磋颇逢决战一拶一捺略露风规句滞则岳立磨空源迷则云横布野所以先圣道一言才举千车同辙该括微尘犹是化门之说你衲僧合作么生觊自知时便下座列祖提纲录卷第二十七X列祖提纲录X卍XXX列祖提纲录卷第二十八武林十八㵎理安禅寺住持娄东行悦集报谢回寺提纲五祖演禅师郡中回上堂船上无散工时时事不同昨朝城郭里今日白云中且道不动尊在什么处自云气似韛袋令人可爱密庵杰禅师府中归上堂一出一入一动一静酒肆茶坊红尘闹市猪肉案头蓦然筑着磕着如虎带角凛凛风生及乎归来相见依旧眉毛鸟崪嵂地且道是佛法耶世法耶记得修山主云具足凡夫法凡夫不知具足圣人法圣人不会卓拄杖云一不知二不会东西南北转霶霈梦庵信禅师出外归上堂多日出郊说尽天寒日暖今朝归院又岂免汉语胡言既知句句见谛朝宗方信道言言斩钉截铁若也领略去说者听者功不唐捐苟或未然乃主乃宾二俱失利下座元叟端禅师城归上堂去时夏暑侵衣热归日秋风满面凉弹指声中便差别百年能得几时长城归上堂华街柳巷恢张本地风光酒肆茶坊突出衲僧巴鼻人人八面玲珑箇箇十方通畅何必觉城东际始见文殊楼阁门开方参慈氏拈拄杖云三箇童儿抱花皷莫来阑我毬门路楚石琦禅师省中把茶回上堂举风穴在郢州衙内上堂云祖师心印状似铁牛之机去即印住住即印X破只如不去不住印即是不印即是时有卢陂长老出问某甲有铁牛之机请师不搭印风穴云惯钓鲸鲵澄巨浸却嗟蛙步辗泥沙陂伫思穴喝云长老何不进语陂拟议穴打一拂子云还记得话头么试举看陂拟开口穴又打一拂子牧主云将知佛法与王法一般穴云见箇什么道理牧主云当断不断反招其乱穴便下座师云击石火闪电光搆得搆不得未免丧身失命风穴壁立千仞坐断卢陂舌头卢陂若是箇人未到牧主检责才见他道祖师心印状似铁牛之机呵呵大笑若拟议拍一拍便行无端请师不搭印倚他门户傍他墙刚被时人唤作郎如今有人与风穴作主我要问他心印在什么处同诸山探院官回上堂举石门聪和尚入州看官路逢延庆长老问云中路相逢一句作么生道门云某甲礼拜和尚有分明日到院茶话次庆云昨日闻学士说新石门和尚和尚久在石门为什么却新去门云脑后合掌问云来时无物去时空二路都迷且如何得不迷去门云秤头半斤秤尾八两师云石门道某甲礼拜和尚有分延庆着贼也不知要识石门么李靖三兄久经行阵虽然如是未免倚势欺人探元帅回上堂兵随印转纪信登九龙之辇将逐符行霍光卖假银之城然则有符必有将有印必有兵兵在者里印在什么处良久云报恩今日小出大遇初冬回寺上堂一毫吞却山河大地则易山河大地X吞却一毫则难也不难也不易铺箇破席日里睡料想上方兜率宫也无如此日炙背复举青萝夤缘直上寒松之顶白云淡泞出没太虗之中万法本闲而人自閙黄龙云閙箇什么师云莫道无事好朝京回上堂风不鸣条雨不破块民不失所路不拾遗正恁么时好箇太平时节山僧近承使命远届上京面对龙颜亲闻诏旨风云庆会千载一时及此还山将何报答也不出者箇时节诸佛出世祖师西来天下老和尚直指曲说总不出者箇时节所以道欲识佛性义当观时节因缘时节若至其理自彰且作么生是自彰底理皇图齐北极圣寿等南山石屋珙禅师回院上堂老牯偷闲去半年祖翁田地草芊芊归来嬾更重还债犁耙春风又上肩是即是祖祢不了难逃宿业拘牵四蹄耕白水两角指青天拍膝一下云可惜无人知此意风前令我忆南泉愚庵及禅师出庄归请知客上堂昨日过南庄今朝又东郭动静与去来何曾有间隔然动则涉尘劳之境静则沉昏醉之乡动静双泯则落空亡动静双行则颟顸佛性七十三八十四途路之乐不如在家喝一喝云谁在画楼沽酒处相邀来喫赵州茶无文璨禅师入浙归上堂一出五六月往返三千里信脚踢得着信手提得起不曾轻示人深藏怀袖里归来普请大众做箇入门欢是甚么浙东山浙西水了庵欲禅师上堂入城思量上堂归来举似大众只X恐听事不真未免唤钟作瓮便下座南石琇禅师京都回兼谢书记知事上堂动若行云止犹谷神既无心于彼此宁有象于去来山野去年五月初赴召入文渊阁圈点永乐大典出入禁庭波波挈挈继预大会蒙赐华严大经动经八月回来姑苏访旧又过两月及到山中恰值仲春且道有心于彼此耶无心于彼此耶有象于去来耶无象于去来耶灵利衲僧未言先领未举先知便能伸出佛手抹过祖关灭却老胡种族扶起千古丛林虽然国恩深重言思莫穷敬成一偈以述鄙怀经从内府特颁赐人自九重城里归五髻峰头春日暖山林泉石尽光辉箬庵问禅师还山上堂威音王巳前涅槃心易晓威音王巳后差别智难明如何是涅槃心今日雨昨日晴如何是差别智昨日晴今日雨忽有箇衲僧出来道和尚恁么说话于唱教门中则不无未梦见衲僧本分事在且作么生是衲僧本分事归来庭院闲方得嫩绿骎骎巳过墙牧云门禅师参假归上堂去去实不去途中好善为来来实不来路上莫亏危山僧出外五六日恭惟头首执事大众尊慈各各万福记得前晚在檀越家一阳将复未复之际桑林闲旷星汉寥廓幽怀颇惬不觉口占半偈此夜月殊好轻云薄似秋说犹未了只见大风从西北来忽然一阵大雨轰两箇霹雳未审X此间还有者箇消息么有僧便喝师云为汝彻困便下座白众出队提纲五祖演禅师白众出队上堂明日疋马单鎗为国出战得胜回戈之日满路歌谣大众作么生是歌谣一曲乃云啰逻哩啰逻哩还有和得么良久云鸳鸯绣了从君看莫把金针度与人圆悟勤禅师出队小参开佛祖鑪韛用向上钳鎚拟议不来则千里万里当锋荐得则坐断要津此犹是化门之说若确实而论山僧有口无说处诸人有耳无侧聆处乃至日月未足为明虗空未足为广干坤未足为大万象未足为众到者里一搓一捺一挨一拶要见本分事且问如何是本分事大千沙界海中沤一切圣贤如电拂梦庵信禅师出队白众上堂长街短巷里转大法轮须是大家出手酒肆鱼行中建立佛事不可独自趋前如今同共入廛中愿见懽喜牟尼宝积佛下座密庵杰禅师出乡上堂六月炎炎如火热谁知冷处胜氷雪红尘閙市等箇人七佛轨仪都漏泄报龙王须福护大千揑聚为檀度一言札住万机通自然光壮少林风复举世尊勅阿难持钵公案师云大小世尊被阿难轻轻靠着未免唤钟作瓮月江印禅师七月旦行道上堂三十年来住子胡二时粥饭气力麤无事下山行一转借问时人会也无X子胡大似年老心孤云峰则不然三四年来住道场二时粥饭气力强普请下山行一转万顷田畴耙稏香玉林琇禅师白众出队上堂西天佛祖多行化而不兴道场东土知识多兴道场而不行化虽是殊方合天仔细简点将来也是各守一隅不善通变新报恩则不然兴道场不妨随时行化随时行化原为兴道场且道新报恩是什么人有恁么力量惟凭一点报恩心身命全将奉尘剎拈杖竟行剑门分禅师行化上堂架造剑门庵老僧自行疏悭鬼绝踪由施主开门户佛国共安居大哉永坚固利益无有穷古今无别路多时不下山明日下山去从他富与贫拈出无回互下座五祖演禅师出队归上堂出队半箇月眼不见鼻孔忘却祖师禅拾得箇骨董且道向什么处着一分奉释迦牟尼佛一分奉多宝佛塔缘化回上堂白云海会院足水兼柴炭惟少麻与麦众人皆尽见亲去化檀那疎却阿罗汉且望大慈悲一一看佛面大众佛身充满于法界且作么生看我道不隔一条线佛眼远禅师出队归上堂迎日出门去巳觉披烟雾冐月望山归重露湿禅衣心悄悄步迟迟无孔篴再三吹哩哩啰啰啰哩游子乍闻征袖湿佳人犹唱翠眉低君更听莫狐疑是何曲归堂去X大慧杲禅师出乡归上堂举肇法师道动若行云止犹谷神既无心于彼此岂有象于去来修山主道去去实不去途中好善为来来实不来路上莫亏危师云者二老汉惜乎不与径山同时若也同时便与缚作一束送在钱塘江里何故古今山河古今日月古今人伦寒则普天普地寒热则普天普地热去去来来动动静静又有什么过或有箇衲僧出来道径山恁么说话也好缚作一束送在钱塘江里山僧却热炙盏子点茶与伊喫为什么如此大丈夫儿捋虎须岂是分外出乡归上堂举五祖师翁出队归示众云出队半箇月眼不见鼻孔失却祖师禅拾得箇骨董且道向甚处着一分奉释迦牟尼佛一分奉多宝佛塔径山法孙出队八十余日鼻孔常与眼睛相见亦无祖师禅可失亦不曾拾得骨董既无骨董则无以奉释迦牟尼佛亦无以奉多宝佛塔毕竟得箇什么夜静水寒鱼不食满船空载月明归应庵华禅师出队归上堂透过铁壁银山红尘閙市全彰古佛家风经过酒肆茶坊突出衲僧巴鼻冷笑诸方寒灰枯木坐在无魂必死之地妙严有些子神通为汝诸人出气卓拄杖云三十年弄马骑却被瞎驴受记又卓一下下座密庵杰禅师出乡归上堂持钵去持钵归草鞋根断通消息玲珑八面尽光辉游魔宫入虎穴当机撞着X恶聱头直教心地尽休歇且据箇什么道理便乃如是老不以筋力为能天目礼禅师出队归上堂移舟行化水云乡逆顺风波巳惯甞今日归来湖上寺更无一法可商量既无一法商量且将什么供养大众俞任袁柳丰鲍史唐云外岫禅师出队归上堂閙市红尘里有閙市红尘里佛法深山巖崖中有深山巖崖中佛法山僧昨日出城门閙市红尘里佛法一时忘却了也行到二十里松云便见深山巖崖中佛法大众且道如何是深山巖崖中佛法良久云白云淡泞出没太虗之中青萝夤缘直上寒松之顶师子端禅师化缘回上堂元丰七年中秋上旬忽因四大相逼思昔日之愿心换宝殿之大柱修僧堂之正门箱无一寸之帛囊无挑药之金不免入城乞化徧叩豪门莫非人人欢喜处处相忻尽道承长老亲自到及拈舍五文十文才问求千钱百贯一似抽筋葢是我福缘浅薄莫怨他人自知蒲绳子短争嫌枯井源深不如早归巖畔作箇闲人观月色之清辉望孤鹤以为隣誓弘般若报佛深恩奉劝后代儿孙莫打此般皷笛聒噪他人月江印禅师行化归上堂有佛处不得住无佛处急走过三千里外逢人不得错举赵州老人大似抱桥柱洗澡把缆放船山僧一出四十余日有佛处与他锥破卦文无佛处也曾勘过历了三州五县逢人也X曾错举来只是土旷人稀知音者少摘杨花摘杨花青山忽忆便归去尘世要看还下来重建上塔缘化归上堂铁轮王使鬼神功灵塔飞来鄮岭东有客不随流水去磬敲疎雪细云中乃竖拂子云看看大权菩萨归也与耶舍尊者只今在山僧拂子头上相见尊者云菩萨一出月余四大轻安否世事可忍否众生易度否菩萨云你在屋里受人天供养坐致太平茄子瓠子那得知阿育王闻得出来道你二人何必之乎者也若无我释迦如来真身舍利宝塔纵有神通妙用也无施展处三人抚掌呵呵大笑且道笑箇什么夜静水寒鱼不食满船空载月明归佛朗性禅师化缘归上堂一切破悭贪真人赤骨律生死为活计赤手拏飞日扑碎铁心肝推倒银山壁金谷宝钞绫罗缎匹索取无厌真白拈贼囊括一布袋大地总收拾不独成我法堂且要散汝牢宅化得众生世界空管甚檀度波罗密掷拄杖下座修葢万佛阁重装佛像化缘归上堂不动双足踏遍娑婆壁立万仞和和啰啰抛三放两减少添多圣主冥符剎土恩波十方圆鑑融彻太和大众会么卓拄杖云化得大千无一物情与无情证佛陀南石琇禅师行化归上堂教中道无所从来亦无所去故名如来山僧出去巳得两箇月归来恰值残冬且道有去来相也无众中忽有箇英灵底出来道长X老长老者箇是三家村里十字街头欺谩胡汉诳諕闾阎底说话人天众前不劳拈出山僧便须分付明窻下如法安排何故不贪香饵味可谓碧潭龙立圣像胎骨法语无用宽禅师立金刚胎骨一对大汉生得大善鼻孔吞却须弥惊得虗空慄战良久露捉住清风剥了皮立伽蓝胎骨会得瞿昙那一通几乎蹉过主人翁本来骨格天然别永护伽蓝振祖风立罗汉胎骨十六应真万斧千斤铜头铁额鹘眼鹰睛喝一喝云竖起嵴梁火急翻身雨顺风调祝圣恩立佛胎骨潦倒瞿昙不识羞通身担版逞风流香严寺里重持起坐断毗卢顶𩕳头入圣像腹脏提纲应庵华禅师入罗汉五脏示众云黄面老人干屎橛参随一火烂泥团心肝肠胃皆条直蔬饭茶华照胆寒佛法虽然未梦见神通却许入云端应须痛念归宗寺时复持盂下翠峦密庵杰禅师宝鑑大师请入金刚五脏师指金刚云贤劫千佛数末后最慇懃倒握降魔杵高标利物拳心肝无屈曲肠胃有区分神通愿力虽无尽且为山僧护法门佛朗性禅师灵山一会涌壁观音罗汉祖师诸天圣众同入腹藏上堂实际理地不受一尘万行门中不舍一法如是荐得摩醯三眼高低普瞩无法不圆无X功不周坐大道场应微尘国演色演空为一切有情转大法轮淫坊酒肆奴唿文殊普贤柳巷花衢婢使释迦观音祖师罗汉到处做驴做马诸天龙神随身执鞭坠凳无明三毒恣诃叱热喝嗔拳常逼拶尽十方虗空撮来置毛端极无边法界一捻投于针锋有时诸佛菩萨祖师罗汉无自无他无取无舍无彼无此无内无外法法全彰正体头头妙化庄严普薰诸圣凡平等真寂灭共成无上觉圆明一切智其或未然更听一偈大千俱入如来腹销尽众生界即休过现未来同授记万象森罗笑点头卓拄杖下座圣像开光明提纲大慧杲禅师江给事请开佛光明师执笔云教中道清净慈门剎尘数共生如来一妙相一一诸相莫不然是故见者无厌足又道如来眼有大人相名自在普见云以众妙宝而为庄严摩尼宝光清净莹彻普见一切皆无障碍既然如是为甚么却要他人点眼还有道得底么若也道得非独为黄面老子出气亦使徧法界众生悉沾利益若道不得听取一颂举头忽覩明星现因兹病眼见空华遂以笔点云今日还渠旧光彩碧眸烱烱照尘沙应庵华禅师塑佛开光明示众云达之居士以无碍智力洞明吾佛相好以无碍辩才成就一切奇特殊胜不可思议解脱门设使虗空为口江海为舌尽尘沙劫赞叹而莫得其彷彿矣且道释迦老子是有光X明可开是无光明可开若道有光明可开归宗当堕五无间狱若道无光明可开尽干坤大地无一人发菩提心到箇里苟非契证从上诸佛妙心又焉能观瞻如来胜妙顶相正当恁么时如何当阳拈出真消息岂教辜负释迦文法舟济禅师精严寺佛开光示众南寺佛点眼北寺佛放光若作奇特商量大似白日着鬼咄且置是事只如教中道佛真法身犹若虗空应物现形如水中月又云佛身充满于法界且道者光明向甚么处点即是以拄杖作点势云今佛放光明助发实相义南石琇禅师粧达磨百丈国一三祖师像完开光明拈笔示众云达磨大师与大智国一即今在毫端上现大人相大众还见么若道见向甚么处见若道不见蹉过三大祖师毕竟作么生海神知贵不知价留与人间光照夜元叟端禅师为佛开光云我如来以清净天眼普观大地众生去劫巳前来劫巳后纤尘无有障碍径山今日因甚为他重新点出只恐诸人昧其所自千巖长禅师檀越楼清翁一得建山门塑金刚开光明示众以笔点一点云者一箇莫道不曾相识好又点一点云者一箇却即是楼一得外护山门内承佛记金刚正体洞彻十虗大用现前威而不勐有为界中不坏无为之相无为界上不宰有为之功尔能借我神通我亦助君精彩所以道眼眼相觑面面相对X灼然不在笔尖头自有光明动天地檀越楼文翁造殿又塑佛开光明示众云德山拆却殿丹霞烧却佛楼文翁造殿又塑佛且道拆殿烧佛底是起殿塑佛底是以笔点云者里见得灵山一会俨然未散若也不见是真精进是名真法供养如来若要分明更下註脚作福者作福造罪者造罪张公喫酒李公醉总不干无明一星子事乃呵呵大笑天衣聪禅师因装普贤大士开光明次师登梯秉笔顾大众曰道得即为下笔众无对师召侍者与老僧牢扶梯子遂点之笑隐䜣禅师开佛光明示众云体虗常照现毗卢顶后神光妙应无私开舜若身中正眼密覆千华罗网光生七宝金山九重之尊贵难名万德之庄严莫及而悯物愿深利生情急示同居士隐尊特躯一身变现百千万亿应身八十相好尘尘具足一目普摄八万四千宝目八百功德法法圆通恢恢焉有愿皆从晃晃焉无幽不烛且道今日因甚却要重新点眼于斯明得便见钦奉圣旨铸造佛像圆成台官庆赞皇恩佛恩报毕倘或未明更看山僧笔头点出顶门正眼明如日觌面当机见得亲正法万年宣圣化山河国土现全身箬庵问禅师盛川到岸菴佛开光请小参佛真法身犹如虗空应物现形如水中月拈笔云大众此岂不是法身作么生说箇应物现形之理莫是秋水长天X落霞孤鹜是应物现形么莫是钟鱼互答梵呗交加是应物现形么莫是缁素骈臻人天聚会是应物现形么若也是去则一切色是佛色一切声是佛声一切若色若声若有若无若隐若现咸是佛光之所显焕诸人于佛光中影现诸佛于诸人影中发光彼彼无杂彼彼无坏彼彼圆满彼彼充足又教山僧向什么处点出若不点出诸人有眼共见有耳共闻若点出诸人又向什么处见若以眼见眼不可见若以耳闻耳不可闻若以智知智不可知若以识识识不可识山僧不惜眉毛为诸人竭力去也乃点云普令今佛放光明助发如来实相义喝像成檀越请提纲应庵华禅师檀越装佛上堂云正眼洞明十虗无间直下坐断情尘意想不落玄妙机关只向生佛巳前识取本来面目不是心不是佛不是物恁么中不恁么刬草除根不恁么中却恁么同生同死正如壮士展臂不假他力又如师子王游戏得大自在有时拈一茎草作丈六金身有时将丈六金身作一茎草亦能杀人亦能活人正恁么时归宗如何折合百宝庄严无相身一超直入如来地复举昔毗蓝园里摩耶圣母左手攀枝释迦老子右脇降诞九龙吐水沐金躯四顾周行各七步作大狮子吼天上天下唯我独尊后来云门大师道我当时若见一棒打杀与狗子喫却贵图天下太平师云达之居士打开无尽宝藏X运出自已家珍装严释迦老子且道与云门是同是别若道是同一人打杀一人成就若道是别佛法岂有两般者里觑得透去堪为如来种草苟或未然山僧有一颂举似诸人跛脚云门言打杀达之居士示全身当阳出格无多子报佛深恩只两人檀越张子明装佛庆忏请小参示众云如来密语初不覆藏觌体无私当阳显示祇如一大藏教从甚处得来非顶门具眼肘后有符又安能洞明者一着子祇今坐立俨然各各顶天立地含齿戴发且作么生说箇初不覆藏底道理莫是一动一静告往知来是么莫是折旋俯仰周徧一切处是么莫是一语一默坐卧谈笑是么若把者箇作不覆藏底无异吹毛觅缝拨火求沤殊不知正是业识茫茫无本可据岂不见长沙和尚道学道之人不识真祇为从前认识神无量劫来生死本痴人唤作本来人是他古人见得如来密语彻底无疑等闲拈一机示一境无不透顶透底终不向梦幻殻子里颠倒肉团心识上揑怪也又有僧问古德学人有一问在和尚处时如何古德云设有也斩为三段看他得底人趯出来不妨烜赫何甞有一丝头许与学者作道理直是干嚗嚗地如一座须弥山相似世间一切逆顺境界摇撼不动善恶因缘笼罩无门岂不是大丈夫格外道人也敢问诸人祇如释迦老子未入母胎时三十二相八十种好又向什么处塑装者里见得彻去便见得大心檀X越张子明同妻赵氏装严释迦老子最初一念起处祇如子明未起装严最初一念释迦老子又在甚处切忌向梦幻殻子里颠倒肉团心识上揑怪到者里莫问释迦老子如之若何但直下了却最初一念此念若了未入母胎底也不是入母胎后底也不是从母胎出底也不是塑底也不是装底也不是最初一念也不是了却最初一念也不是然后张子明与妻赵氏男宗朝举家眷等却有与释迦老子相见分既是从头俱不是了又向什么处相见还委悉么将此身心奉尘剎是则名为报佛恩喝一喝下座无用宽禅师金牛离相寺塑佛请陞座大宝华王座从地涌出法报化三身自天降下大众释迦老子来也急着眼看灵山一会泥团土块明月清风威音劫外喝一喝云离相离名万年千载下座楚石琦禅师施主装佛上堂举昔有秀才问长沙某甲曾看千佛名经百千诸佛但见其名未审居何国土长沙召秀才才应诺沙云黄鹤楼崔颢题后秀才还曾题否才云不曾题沙云得闲题取一篇好师颂云百千诸佛但闻名国土从来作么生黄鹤楼中诗一首任教今古竞头争铸佛上堂僧问如何是金佛不度鑪师云填沟塞壑进云如何是木佛不度火师云正是时进云如何是泥佛不度水师云东西南北十万八千乃云泥佛浸了也木佛烧了也金佛镕了也真佛勘破了也赵州X老汉趂出院了也一去更不再来咄造万佛上堂夜夜抱佛眠唤什么作佛朝朝还共起莫错认定盘星起坐镇相随毕竟是阿谁语默同居止非一亦非二纤毫不相离如身影相似只者一段虗空多少人摸索不着任是精金百炼巧计千般铸也铸不成雕也雕不就傅大士才开橐籥便见精神直得鑑地煇天腾今耀古虽然也祇写得一半你诸人从朝至暮陞堂入户开单展钵本来面目有甚掩处还见么如今若不究根源直待当年问弥勒雕千手千眼大悲像上堂举南泉唤院主主应诺泉云佛昔九十日在忉利天为母说法时优填王思佛请目连运神通三转摄匠人往彼雕佛像只雕得三十一相为什么梵音相雕不得院主问云如何是梵音相泉召院主主应诺泉云赚杀人师召众云若识得梵音相应以佛身得度者即现佛身而为说法乃至应以天龙夜叉干闼婆阿修罗迦楼罗紧那罗摩睺罗伽人非人等身得度者即皆现之而为说法且道说什么法便下座铸千手大悲像上堂据教中道众生妄见不离前尘开眼见明明不是明合眼见暗暗不是暗在佛殿前过不见佛殿后事在佛殿后过不见佛殿前事皆属妄见前尘所遮若离前尘无佛可见约永祚见处大悲菩萨本自无身亦无手眼有底便道我会也我会也打二十九棒趂出留一棒自喫莫有人下得手么X如无今日失利举麻谷问临济大悲千手眼阿那箇是正眼济云大悲千手眼阿那箇是正眼速道速道谷拽济下禅床谷却坐济云不审谷便喝济拽谷下禅床济便坐谷便出去济归方丈师云二大老主宾互换纵夺可观如勐焰烧空忽雷震地相似虽然与他大悲千手眼有何交涉只见波涛涌不见龙王宫雪关誾禅师栴檀像成檀越请上堂赵州云我有时将一茎艹作丈六金身用有时将丈六金身当一茎艹用曹山问僧云佛真法身犹若虗空应物现形如水中月作么生说个应底道理僧云如驴覰井山云道也太煞道祇道得八成僧云和尚作么生山云如井覰驴山僧道善塑无如曹山善彫无如赵老不露些子刀痕真个手段高妙若会得如驴覰井便晓茎草化作金身若会得如井覰驴便晓丈六金身当草目犍连枉运神通优填王徒烦匠巧丹霞正令噼头行谁道子孙贤不肖然则理无二般争奈法无一向丁兰刻木事亲鍼剌血流异样忉利天宫转下来像迎佛兮佛迎像若将情识妄分疎隔靴搔痒徒瞻仰今日是新安洪惟心居士设斋为报荐先慈敬塑栴檀尊像一躯送入先师塔院供养仍劳书币殷勤以山僧诞辰恳请为众说法说法且置毕竟造像斋僧有何功德卓拄杖云不求有漏人天福大孝全彰古佛心嵩乳密禅师大士诞日像成开光上堂春气晴和众X鸟鸣烟邨一带柳拖青色声堆里分明现触着通身是眼睛诸人若恁么会得闻声时妙智降生见色处圆通示现总持权柄密运大机通乎上彻乎下天地不能葢载万物岂能覆藏显而不露隐而弥彰古今不异达者同途诸人要知同途底事么良久云伯乐一过驽马皆嘶下座列祖提纲录卷第二十八列祖提纲录X卍XXX列祖提纲录卷第二十九武林十八㵎理安禅寺住持娄东行悦集请藏经提纲楚石琦禅师新赎藏经上堂举雪峰一日普请搬柴次路逢一僧乃掷下一段柴云一大藏教只说者箇后来真如喆云一大藏教不说者箇师云只者箇是什么说与不说且诸人向什么处见二大老中岳能竖起拂子云提起则如是我闻放下则信受奉行师云若作佛法商量眉须堕落真净文禅师施主舍大藏经圅上堂世出世间法立处皆相参举天便有地举北便知南举僧便见俗举圣便明凡以新当见旧以经方显圅宜哉一一法所立皆双兼双兼不涉二所立无不堪此大解脱门智X者乃深谙故石头禅师云当明中有暗勿以暗相覩当暗中有明勿以明相遇明暗各相对比如前后步乃拈拄杖云且道是明是暗跳得出也大奇跳不出且在明暗里只者明暗也大难明遂击香桌下座箬庵问禅师迎藏经到山示众玉轴金圅古佛心万年长祝圣明君林泉幸荷沾恩泽永日寥寥谢太平开藏示众毗卢宝藏八字打开半满偏圆一句具足盈龙宫溢海藏总在者里还有委得底么鲸吞海水尽露出珊瑚枝朝宗忍禅师开藏上堂捧起经云始自鹿野苑终至䟦提河其间大小顿渐半满偏圆尽在者一毫头上所以道摩尼珠人不识如来藏里亲收得遂打开云我今对众打开时一会灵山难辨别休辨别一切数句非数句与吾灵觉何交涉直须言外度迷情破尘出经能事毕其或未然一任长期短期寻行数墨寻到临末稍头依旧一卷是一卷一帙是一帙何故聻五千余卷非文字四十九年未曾说下座愚庵及禅师阅藏上堂终日看经经头一字因甚不识常年喫饭千粒万粒从一粒生因甚不知卓拄杖云打破两重关泗州人见大圣竺云昙禅师焙经上堂海藏灵文经天纬地琅圅玉转塞壑填沟如来不说说敲出凤凰五色髓迦叶不闻闻击碎骊龙颔下珠火𦦨为三世诸佛说法义天朗耀揭坤维三世诸佛向火𦦨上说法字脚不留空X法界兜罗线里玉转珠回文武火中星移电卷行行铸出黄金字朵朵花开白玉莲湛寂凝然应真不借只如经归藏禅归海又作么生五千余卷疮疣纸一众传来耿夜光弘觉忞禅师请诸禅补书大藏上堂三转法轮于大千其轮本来常清净天人得道此为证三宝于是兴世间三宝既兴干坤夷廓天人得道万类昭苏是故照烛昏衢法为明炬津梁险道法为舆桥高登彼岸法为舟航眼目人天法为开凿诸仁者法利无穷赞扬莫尽则置只如威音那畔空劫巳前未有三宝名字之时佛在法先耶法在佛先耶若法在佛先谁为宣说之人若佛在法先尚昧进修之路者里得迸开只眼亲见佛法根源则法自本来法非从佛而流布佛自本来佛非因法而禠成非因法而禠成则未离兜率早降王宫未出母胎度人巳毕非从佛而流布则始从光耀土终至䟦提河如是二时间未曾说一字恁么则周金刚将青龙疏钞一炬焚烧小释迦目大般涅槃尽皆魔说复有何过其或未然一毫头上重宣出月指从教万古标营建提纲剑门分禅师斩草云皎皎明明非欠余千差万别莫能拘卓庵斩草壶山顶笑问时人见也无呆庵庄禅师开寺基示众昨日开荒地请诸人刬却荆棘除却瓦砾本来基址巳见分明只有中间树子X无人拔得山僧今日未免别行方便利刀剪尽繁枝叶钝䦆深锄邪倒根实地工夫成一片住山鈯斧子无痕元叟端禅师普庆请开山上堂法身无相融摄十虗法眼无瑕包罗万象净躶躶绝承当赤洒洒无空阙如天普葢似地普擎直得一为无量无量为一小中现大大中现小于一毛端现宝王剎坐微尘里转大法轮正恁么时还有与子愚能长老相见者么若也见三十棒一棒也不较若也不见三十棒一棒也不较何故知恩方解报恩复举世尊因地中布发掩泥公案师云适间禅客问一句来老僧答一句去可谓彻头彻尾苟或迟疑更听一颂无上宝王剎当机谁解看然灯才举手长者便标竿解起天人敬能摩星斗寒埋头火宅者今古自颟顸无用宽禅师太平乳山大佛殿立石磉札脚埋根永不移擎天拄地用施为看他结顶誵讹处万古清风播四维剑门分禅师竖柱云法门杰出梁栋高镇群生福基不属阴阳得失不属凡圣是非以拄杖拄云八面四方承此力茫茫宇宙几人知林皐豫禅师佛殿竖柱上堂此事如搆大厦相似是柱作柱是梁作梁全凭良匠权衡在手规矩方圆无不中的今日夹山古蹟佛殿新成护法光临三门增色非惟丛林仰赖十方诸佛异口同音高声赞叹道X佛子住此地则是佛受用常在于其中经行及坐卧喝一喝下座上梁提纲无用宽禅师大觉上梁突出机先一着彻顶如何捞摸看他越样施为超过毗卢楼阁轻轻置在上头一任横拈竖握大众见么圣寿无疆万民安乐三门上梁法界全彰大施门未曾举起早惊人眉毛睫上威音国雨顺风调贺圣明太湖大殿上梁撑天拄地立门庭信手拈来用处亲玉殿琼楼一茎草普天匝地放光明良久云起葢覆黄金丈六身净戒寺钟楼上梁者箇大梁谁敢摸索进则无门退之则错轻轻置之顶𩕳头四面清风动寥廓大众见么无用与你拈起向上一着喝正觉寺大殿上梁今日弘开正觉门巍巍佛殿镇干坤一梁一柱天然好突兀虗空四海尊大众见么玉殿琼楼草一根梵音千载祝皇恩太湖选佛场上梁正令单提向上机当头一着有谁知太湖吞却虗空了正是心空及第归梦庵信禅师大殿上梁陞座侧金布地功名远叠木如山利益高箇事若非斤斧手何缘海岸镇波涛永宁如斯建立全仗斤斧而成若论福报人天决定风行草偃还委悉么报佛只凭三寸舌逢人倾尽一生心叙陈罢师复云宝殿成功首尾不过一载同心共X力敢言独比无双今朝庆赞会斋缁素竝臻于此山僧随时应节且要混俗和光适来因见抛梁岂免随波逐浪所谓法不孤起仗境方生触处圆成随宜建立敢问诸人且道即今建立箇甚么不见道抛梁东禅门别是一家风炉爇沉烟沧海岸愿王圣筭永无穷抛梁西少林节上转生枝一花五叶开敷后结果圆成处处奇抛梁南善财当日谩咨参踏破草鞋归计日千峰依旧色如蓝抛梁北赵州庭栢人难识青苍多爱岁寒心认着依前还不得抛梁上佛事门中无一向夜义魔党与修罗龙天八部皆归仰抛梁下一片坚牢无缝罅地神捧出耸天心永镇沧溟歌圣化大众四方上下俱周徧也乃画一圆相云且如者箇馒头又向什么处抛要知落处么如今普施诸人去觌面相呈不覆藏咬着始知滋味好百千万劫转馨香挂寺额提纲圆悟勤禅师蒋运使寄云居山三大字仍请陞座云法法圆融心心虗寂大包无外文彩巳彰细入无间眼莫能观所以道万法是心光诸缘惟性晓本无迷悟人只要今日了今日便与么坐断报化佛头唤什么作心唤什么作性恁么说话巳是截断诸根了也且作么生是截断诸根处放一线道通箇消息还委悉么大旱得甘雨大热得清凉复有颂云众峰盘屈屋耽耽天上泓澄雨碧潭渴骥怒猊三大字高踪千X古振名蓝笑隐䜣禅师挂立寺额示众金轮天子之勅帝释梵王之宫金榜昭回云汉银钩盘屈蛟龙朝夕百灵拱护人天万福攸同社稷山河巩固天历永保帝躳江南诸道行御史台钦奉圣旨以集庆路兴龙潜邸改建大龙翔集庆寺今辰挂立勅赐牌额住持臣僧某望阙谢恩祝延今上皇帝圣躳万岁万岁万万岁钦惟陛下圣哲生知神武天纵临驭八极察民物之微情扫荡群𠒋复祖宗之正统故自即位荐降休祥海水不溢而百川安流岁时告丰而五糓大熟至若光武复汉犹崇赤伏之符肃宗保唐尚刻中兴之颂皆夸一时之虗美未有今日之圣明爰作莲宫开八荒之寿域载扬竺典壮万世之丕图用答神庥以祈民福臣僧既巳对众敷扬复进一偈上天宝书祈雨露金陵潜邸旧江山九重阊阖香云近对越天威咫尺间落成提纲海会演禅师归新僧堂上堂十月今朝初一新搆云堂巳毕圣众巳得安居雅丽全胜旧日于中受用之时凡百互相爱惜愿存古佛家风三有四恩获益庆忏别有上闻具位题名立石敢劝远近诸檀越记取摩诃般若波罗密忽有箇出来道长老不妨好文章乃云咄白云口里道谁敢道不好梦庵信禅师祖师阁毕工如义道者感梦送到诸散X祖师四十轴因陞座云虗空里钉橛谁信有之平地上生堆目前可验永宁无一钱建阁建立而倐忽鼎新阁中无一像可归不期而圣师自至仰瞻殊相箇箇古怪清奇共庆遭逢人人手舞足蹈叹之不巳欣悟交怀从前慕德之心一时放下今则徧参知识寸步不移名山异岳休更他游总向此中坐观风彩莫非因缘会遇时节使然故得阁就功成圣贤萃于兹矣还相委悉么凿池不待月池成月自来千巖长禅师新建僧堂上堂竖拂子召大众云本来无一物赫赫动干坤拟议不来时迢迢十万里无明者里只有一口剑剑下有分身之意亦有出身之路人境俱夺杀活同时自然海晏河清日上月下何故宏开选佛场心空便作状元郎传来只箇无文印桂子香中举手忙乃喝云文生也汝诸人是拖白是末名是头名良久云龙生金凤子冲破碧琉璃复云兹承天龙禅寺无用贵首座偕生首座入山设斋俵衬持大道平长老香请曰今春蒙松江蔡妈妈李氏净心施财建新僧堂完备请和尚向彼中开堂说法与净心相见师曰诺于是挝皷陞堂集众而告之曰无明以十方世界作一箇僧堂行与诸人同行坐与诸人同坐乃至语默动静折旋俯仰未甞与诸人有丝毫间隔所以雪峰云僧堂前与汝相见了也汝若顶门具眼便见无明与净心在僧堂前相见汝若更道在天X龙僧堂前相见在伏龙僧堂前相见我也知你是箇瞎汉不惜眉毛复示一颂处世界无所着圆陀陀光烁烁大中大窄中窄李氏净心虽女流宛有丈夫之作略针锋上拄须弥卢微尘中现宝王剎天龙道用不尽添得伏龙背地哂赤肉团上壁立千仞阿呵呵哩哩啰东家作牛西家作马衲僧鼻孔一时穿眼光烁破四天下复召大众云是甚么石屋珙禅师入新僧堂上堂直为柱曲为梁规中圆矩中方匠氏取材之良也归其圆泯其方舍其短取其长主人立法之妙也所以福源僧堂建柱石于丙子之孟春毕斧斤于戊戌之重九六窻烱烱洞一色之虗明万瓦鳞鳞绝三种之渗漏低头不见地还他担板禅和仰面不见天却许蒙头衲子老竹溪岂止一生行愿憍陈如顿增万倍威光遵行百丈丛林壮观千年常住直得十方诸佛异口同音宣说偈言佛子住此地则是佛受用常在于其中经行及坐卧又有庞居士说箇颂子赞叹云十方同聚会箇箇学无为此是选佛场心空及第归然虽如是其柰张无尽忍俊不禁出来道汝等诸人即解树头喫菓子不知树曲彔殊不知作此堂者有损有益居此堂者有利有害者般说话也怪伊不得何故人无远虑必有近忧此事且拈放一边祇如衲僧自巳分上得力句子作么生道良久饥餐渴饮浑无事听雨听风闲打眠长翁净禅师新起妙严庆忏陞座推倒多年老鼠窠X扫空平地笑呵呵从头架起生头角葢覆驴牛不厌多今朝成就大缘千古发挥大事且道如何斫额任他门外客到家还我箇中人复举文殊问无着近离甚么处着云南方殊云南方佛法如何主持着云末法比丘少奉戒律殊云多少众着云或三百或五百师云春风勾引鹧鸪啼着问文殊此间佛法如何主持殊云圣凡同居龙蛇混杂着云多少众殊云前三三与后三三师云平地波澜钩铁船者两转语要与诸方眉毛撕结更有两转语要与诸方点眼或三百或五百铜钱铁钱省数足陌前三三与后三三萝卜芋嬭浅贮满担诸方忽然眼开决定拍手大笑笑箇甚么不笑巴义便笑杜撰虽然笑者还稀忽有人问天童多少众便向他道新起妙严夸第一一齐都在画图中剑门分禅师建千眼大悲殿上堂灵筵今古绝依附普天匝地从教举南无大悲观世音咄咄何曾在别处南无大悲观世音大通大愿接迷情口口念来知几几何如菩萨现全身观音菩萨镇长在宝殿兴崇无窒碍上答皇恩无尽龄情与非情同一会楚石琦禅师建万佛阁上堂一拽石二搬土发机不用千钧弩无边楼阁满虗空旷大劫来谁是主谁是主须辨取最好一梁对一柱便下座箬庵问禅师进新斋堂示众古德不赴堂虾为子曲侍者云和尚不曾出入因甚庄上喫油糍事因叮嘱X起教伊问庄主大似诈明头侍者才出门庄主谢临屈两彩一赛山僧今日将古人一副肺胆尽情揭露为诸人应箇时节蓦拈拂子巍巍堂堂辉辉煌煌晨时有粥斋时有饭汝诸人切忌违时失候设或有箇违时失候底山僧也不罚伊但唤行者多与他一杓残盆菜汁若受用得着也许伊向磬山门下提瓶挈钵喝一喝击拂子铸镬提纲虎丘隆禅师谢铸镬街坊上堂渠无面目底千圣不敢近方解入林不动草入水不动波变大地作黄金搅长河为酥酪寸丝不挂通身无影像便能入荒田不拣信手拈来头头上显物物上明收放临时更无渗漏所以道诸方说禅浩浩地争如我栽田博饭喫直饶居士深怀乐施也未免剜肉成疮简点将来未忘取舍南泉打破粥锅虽然光前绝后因甚众人之物将为自巳受用如今要全旧日家风须是重新铸造虽然一动一静一进一退总未有事在毕竟作么生还会么有意气时添意气不风流处也风流剑门分禅师结灶示众云家常炉灶箇中开一味馨香养道胎顿绝诸方膻臭气饱齁齁地笑咍咍山茨际禅师继隐庵进火示众借得岳山南一片缚成茅屋伴云闲今朝拈起无烟火朵朵晴峰开笑颜法座成提纲南石琇禅师法座成示众劫初有箇宝华座孰谓今X朝始作成为念众生犹未了故将只手特经营声闻欲上心先怯列祖高陞话大行谓是法空还不得从来佛道绝途程月江印禅师法座新成上堂大众此处即是毗卢遮那如来所处憍尸迦须弥山顶善法之堂此座即是普光明藏狮子之座此葢即是宝积长者所献之葢徧覆三千大千世界此座高出八万四千由旬其堂高一十六万由旬一一轩窻一一栏楯一一庄严藏交光相罗如宝丝网如普贤毛孔如弥勒楼阁诸佛剎海一一现前无坏无杂所谓诸佛曾来入此堂是故此堂最严净诸佛曾来入此座是故法座最吉祥诸佛曾受此宝葢是故此葢最殊特须知此堂此座此葢不从天降不从地涌皆从我山中牧石老禅根本智中之所流出竖穷三际则三际圆融横亘十方则十方通畅击拂子虗空可量风可系无能尽说佛功德汉月藏禅师法座成上堂巖巖狮座涌堂中老衲披衣坐法空跨下狻猊忽返掷一声哮吼见威雄喝一喝曰狮子踞地吼佛祖倒身走出头天外看只有万峰叟喝一喝建宝塔提纲楚石琦禅师建宝塔上堂僧问昔日南泉和尚因赵州问云如何是道泉云平常心是道如何是平常心师云敲氷取火掘地觅天进云大好平常心师云我X不如你你自会得好乃云问既不弱答得又奇你道契二大老不契二大老还有道得者么试出来道看如无人道自道去也一分奉释迦牟尼佛一分奉多宝佛塔南石琇禅师双塔寿宁禅寺上塔珠诵法华经请陞座师拈香祝圣毕乃云此法非思量分别之所能解惟有诸佛乃能知之上是天下是地唤甚么作此法若向者里领略得去便见灵山一会俨然未散其或未然径山未免画蛇添足去也须知此法头头上显物物上明无一尘不是此法显现之处无一时不是此法出生之时所以世尊得之从兜率降王宫逾城出家苦行成道住世七十九年说法三百余会末后拈花示众以正法眼藏独付饮光诸祖得之各立化庭共扬法道或立一心三观或说十玄六相或只直指单传或设三玄五位圣天子得之仁及四海化及万邦驺虞忽现而黄河澄清旸谷来朝而虞渊入贡百僚得之坐朝堂而扬政化燮阴阳而抚黎庶金汤吾教柱石邦家住持一源禅师得之不动声色檀施云归重修宝塔不日成之现前大众得之不劳跬步入此道场六万余言若建瓴水施财施力若见若闻无不是此法施设无不是此法圆成虽然若唤作此法则落圣解不唤作此法则堕凡情且作么生即得拈拄杖云拄杖子闻得出来对众决断去也卓拄杖无二无二分无别无断故大众正恁么时因斋庆赞X一句如何举似紫旃檀塔六七级红菡萏花三四枝唯庵然禅师上塔顶宝索上堂钩鎻连环连环钩鎻觌体全彰眼眼相顾其横也穿却虗空鼻头其竖也鎻住须弥铁柱亲从恶辣钳上煅炼得来岂比寻常麻缠纸裹箇是谷瑶居士壮观浮图腾今亘古底作也虽然如是且道高悬倒挂一句如何举似四檐平定香云绕万世光华佛日长无用宽禅师泗洲大圣塔安相轮突出虗空大法轮合尖头上镇干坤煌煌照烛威音外飒飒清风散月明大众见么倒骑瓠子咬崑崙楚石琦禅师怡云居造石为佛塔成上堂举教中道若人以真金日施百千两不如暂入寺诚心一礼塔理上偏枯若人静坐一须臾胜造八万四千塔宝塔终久化为尘一念至心成正觉事上偏枯直饶理事双亡正偏不立要见多宝释迦则未可在还委悉么龙袖拂开全体现象王行处绝狐踪建寿塔提纲了庵欲禅师秀峰长老募缘建塔至上堂举玄沙侍雪峰行次峰指面前云者一片地好造箇无缝塔沙云高多少峰顾视上下沙云人天福报不无和尚若是灵山授记未梦见在峰云你又作么生沙云七尺八尺师云一人平地上掘坑一人虗空里钉橛后来琅琊云家肥生孝子国霸有谋臣师云随风倒柁汉今日秀峰长老正要造箇无缝塔远远过我不免赠X箇塔样良久云会么高而无上广莫可极渊而无下深不可测浩浩波光重重山色一道清虗亘古今八面香风惹衣裓击拂子下座天如则禅师道友曾贯之为定水西原塔基示众我与诸佛祖同乐亦同苦同死同时埋同坑无异土虽然恁么就中也有些子不同处老僧今日预先分付下土掩圹时诸人着眼看伏死不伏埋从来是者汉无用宽禅师太湖开塔基示众彻底掀翻是何基址深深插一神锹直要彻骨彻髓喝声云亘古亘今长江大水立普同三塔石示众塞破虗空无缝罅当头一点太誵讹看他札脚埋根去潭北湘南会也么冶父寺竖塔心示众突出虗空一点无昂霄耸壑出红炉通身不受人埋没赫赫隹声播五湖真净文禅师开马祖塔日上堂放过一着落在第二有利无利不离行市家家门外绿杨垂不独春风折桃李马祖堂开二月初二触目遇缘法门大启不如归去来良久向什么处去马祖堂中烧香罢僧堂里喫茶闭马祖塔上堂祖宗门下总有关棙子应机接物有开有闭苟开而不能闭丧家失计闭而不能开谁辨往来或开而能闭也不妨游戏闭而能开也重重善财或不开不闭时又作么生大众僧堂里随例软饼䭃头横咬竖咬喝一喝下座X请行桥法语元叟端禅师行新广度桥神机密用妙应无方示险处津梁作中流砥柱横身宇宙直教通地通天平步云霄说甚度驴度马七凹八凸由此坦平万别千差从兹融会成一方之胜槩壮千古之雄基庆衍皇图辉腾佛日正恁么时脚跟下纵横十字一句作么生道骤步云无边法界华严藏共踏毗卢顶上行愚庵及禅师行重建行春桥师召众云大桥雄跨石湖濵舍旧图新喜落成万国车书通达道三吴城郭展修程溪山出色增佳胜箫皷行春乐太平不动脚头登彼岸十方一路要分明好诸仁者还他力量人办此奇特事功夫妙密机用纵横易深险成坦途架虗空为平地高高处观之不足低低处仰之有余可以津济四生可以梯航九有直得辉腾佛日庆衍皇图牧讴樵唱共履康庄马载驴驼咸臻实际正与么时且平步丹霄高超物表一句作么生道遂骤出云尘尘剎剎无留碍直踏毗卢顶上行千巖长禅师婺州通济桥成请行桥大众会么风清月朗地平天成廉访司相公洎文武官员巳为诸人说法了也西峰双林及诸尊宿已为诸人说法了也只将万万岁石桥上祝吾皇万万岁恁么则统十方世界是一座通济桥不独通济婺州一城人通济天下人去也巍巍功业千古不磨汝诸人人人常光现前箇箇壁立千仞释迦不前弥勒不后行不行到不X到要且不干别人事老僧到来也只因斋庆赞何故当空架起苍龙嵴不怕双溪水流急踏上高高高处看东西有路通南北南北既通东西有路作么生是诸人最初一步喝看脚下行至桥那边复云婺州桥是赵州桥今日大家行一遭不独度驴并度马人人平步上青霄长翁净禅师谢造桥上堂去那边去来者里来中间绝壑断崖且道如何相接以拂子作弯桥势曰看依稀金磴濶彷彿彩虹弯人从桥上过又作么生松萝景里开天巧翰墨光中入画图开田并谢提纲曰云端禅师因兴道者开田回示众三载区区弄水泥捎裙擗裤又扶犂满仓收稻方归院一任禅和韗肚皮且道韗底是禅是饭乃云因风吹火用力不多山茨际禅师开田云众云者一片田地从上来分付多少时矣只为儿孙不肯抛家撒业驰逐外游致令祖父田园荆棘年生草茆日长山僧今日将原本契书揭示诸人须要诸人各各急着精彩认取者片田地斩无明草除邪见林然后放两抛三深耕浅种披簑带月挈耙连云到此不妨改禾茎为粟柄变土块作黄金都卢只在者片田地上显现大众正恁么时且道承谁恩力乃以䦆头𡎺地三下云几度卖来还自买为怜松竹引清风愚庵及禅师中秋谢开田耆旧上堂僧问百丈示众X云汝为我开田了我为汝说大义有僧开田了便问开田了也请和尚说大义丈展两手且道是说不说师云一举四十九进云恁么则天人群生类皆承此恩力师云汝分上作么生进云和尚今日开田功昭百世学人请和尚说大义毕竟如何展演师云烂泥里有剌僧礼拜师乃云百丈开田说大义大舒两手龙峰开田谢主事岂可空然击拂子云一片月生海几家人上楼楚石琦禅师看田回上堂举沩山问仰山云何处来仰云田中来沩云田中有多少人仰插锹叉手而立沩云今日南山大有人刈茅仰拽锹而去雪窦云诸方咸谓插锹话奇特大似随邪逐恶据雪窦见处仰山被沩山一问直得草绳自缚去死十分妙喜云仁者见之谓之仁智者见之谓之智百姓日用而不知故君子之道鲜矣师云幸是无事被妙喜老汉念一道真言直得天左旋地右转列祖提纲录卷第二十九列祖提纲录X卍XXX列祖提纲录卷第三十武林十八㵎理安禅寺住持娄东行悦集退院提纲X白云端禅师游庐山圆通讷以院事让师而讷处东堂未几讷厌闲寂郡守至自陈客情太守恻然目师师笑唯唯而巳明日陞座曰昔法眼禅师有偈曰难难难是遣情难情尽圆明一颗寒方便遣情犹不是更除方便太无端大众且道情作么生遣喝一喝下座负包而去一众大惊挽之不可保宁勇禅师退院上堂百尺竿头弄崄𡾟是人平地为攒眉而今潦倒成无用高蹑前踪付与谁有道得者试道看良久云若无人道不如交与知府谢大众毕复云江国名蓝甲上游夤缘于此继焚修幻躯巳是多衰病雪发将看徧满头浮世百年犹不足旋风千匝尚难周今朝喜作神仙客遂性逍遥得自由圆悟勤禅师退院辞众上堂未有长行而不住未有长住而不行为无为益无益梯航三有津济四生是衲僧家本分事虽然时节到来一刀两段要且鼻孔不在别人手里所以道动若行云止犹谷神既无心于彼此亦无象于去来如是则去来不以象动静不以形岂不绰绰然有余裕哉且道临行一句作么生道本是林下人却归林下去下座道林辞众上堂十虗同一沤宁分彼此大千同一尘岂有去来若能各人明见本心显发妙用通天作略动静一如帀地风光彼此无二住也浮云凝于幽谷去也虗舟泛于长江去住本自圆成解脱更无异路如是则全起全灭全动全静全去全来全收全放且X出门一句作么生道头头物物皆成现正眼当阳廓太虗复云三年承乏幸参陪道业荒虗愧不材赴诏直从天外去何时相与复徘徊退院上堂七处住持三十载今朝方作地行仙上蒙圣主从卑愿亭毒之恩远似天见可而进知难而退权柄在手舒放非他住既无心动亦非我所以二六时中与他同得同证同出同入岂有心于彼此何有象于去来所以道欲识佛性义当观时节因缘时节若至其理自彰正当与么时还委悉么林间萧散处世外一闲人复有颂云禅月昔年曾有语山僧师范作良谋如斯标致虽清拙大丈夫儿合自由蒋山辞众云终日相逢长背面终朝背面却相逢途中不是途中事不动巍然达九重者箇消息唯许作家明暗同途主宾互用虽去似去而不去虽来似来而不来卓尔超然动静曾无两种所以道动若行云止若谷神既无心于彼此亦无象于去来如是则去来不以象而确然去来动静不以心而超然动静在彼在此殊无间然一道清虗廓周沙界是以月上女出城舍利弗入城而舍利弗问云圣姊向什么处去月上女云如舍利弗恁么去舍利弗云我方入城汝巳出城云何言如舍利弗恁么去女云诸佛弟子当住何所舍利弗云诸佛弟子当住如来大解脱女云诸佛弟子既住大解脱所以我云如舍利弗恁么去既得如来大解脱去而无去去迹入九重城里毗赞X圣化住而无住住踪在深山白云中坐断天下人舌头既住如来大解脱安有动静去来之意正当恁么时作么生道九重城里真消息一句无私徧九垓复云忆得曹山和尚辞洞山山云向什么处去曹山云向不变异处去洞山云不变异处岂有去耶曹山云去亦不变异师云大凡衲僧佩肘臂下符具顶门上眼向一切万境万缘当头坐断岂不是箇无变异何故金刚正体湛寂凝然曹山虽得此意争柰洞山怜儿不觉丑若是山僧待他道向不变异处去只向他道者汉未出门早变了也龙门远禅师退褒禅寺上堂一去一来松上鹤半开半合岭头云搘笻独立千峰外惟把南山祝圣君云峰高禅师陛辞南归示众我本深藏巖窦隐遯过时不谓日照天临难逃至化复云衲被蒙头万事休此时山僧都不会大觉琏禅师皇祐中仁庙有诏净因禅院召对数四后入便殿赐罗扇一把题元寂颂于其上及师问答颂诗书以赐之凡十有七篇至和中乞归老山中乃退院上堂曰六载皇都唱祖机两曾金殿奉天威青山隐去欣何得满箧惟将御颂归应庵华禅师退院上堂祖师心印状似铁牛之机去即印住住即印破有般漆桶便向不去不住处坐地无异蚊蚋以足欲探沧海之深浅其可得乎岂不见古人道世人住处我不住世人行处我不行不是与X人难共住大都缁素要分明祗如死心和尚一日挟火示僧云若唤作火烧杀你不唤作火冻杀你是你诸人还缁素得出么苟或未然珍重五湖云水客笑看千嶂起风雷密庵杰禅师淳熈十年八月初三日乞退灵隐得旨上堂四年居此日波波累及禅和不柰何今感圣恩林下去一轮秋月照天河圆照本禅师以年老求归哲宗帝从其请勅任便云游所至不得抑令住持因欣然退相国院陞座本是无家客那堪任意游顺风加橹棹船子下掦州天目礼禅师退院上堂七十三八十四蓦直示汝也是抑而为之何如静处萨婆诃倚杖看云度绿萝恕中愠禅师退院上堂灵巖作主仅三年说法匡宗媿昔贤今日尽情都放下话头不举自完全大丈夫汉终不向净洁地上坐杀葢其自有透脱一路所以道去来不以象动静不以心尘尘普入剎剎全彰正与么时且临岐一句作么生道擕取诗书归旧隐野华啼鸟一般春石屋珙禅师退院上堂卸却项上铁枷飏下手中木杓合眼跳过黄河腾身冲开碧落狮子趯倒玉䦨杆象王摆坏黄金索白云兮处处相逢青山兮步步踏着喝一喝云举头天外看谁是箇般人南明元禅师在南明厌迎送退院示众举感铁面颂云院是大宋国里院州是大宋国里州州中有院不X容住何妨一钵五湖游师云是则去住自由忒煞露风骨吾亦有颂休休休夕阳西去水东流惟有仰高云势远搏风九万过南州下座便行用彰俊禅师退院上堂拈拄杖我拄杖子随方作主遇缘即宗古德道住则印去去则印住去住自由不妨奇特只如不去不住还有动静之相否以拄杖卓一下总使銕轮顶上旋定慧圆明终不失喝一喝南石琇禅师退院上堂衲僧行履如火烧氷如箭离絃如云出岫如月行天本无来而无去曷有象而有形圆悟老祖辞天宁有偈云幻躯将逼纵心年懒汩尘缘久世间凭仗护身箇符子强扶衰疾且归山熈怡先师辞万寿归松林有偈云幻躯将逼纵心年松下经行石上眠珍重北山龙象众普通年话几时圆山僧今日辞径山亦有一偈虽不能克绍祖父风烈却自胸中流出幻躯巳及纵心年衰朽仍兼疾病缠宗教山门媿无补匡徒合让后来贤佛朗性禅师退院上堂海上承恩两度还七年道聚剎那间铁枷项上轻抛下云外天边自在闲牧云门禅师在极乐院退院上堂极乐极乐天涯海角舖子将收家私落索雪峰木毬普化铃铎摇摇打打扪扪摸摸仔细看来是何面目钟鸣铜山崩剑举蜀头落还会么云门参见睦州会得秦时𨍏轹参退院载归提纲圆悟勤禅师出城中退院回上堂大众幸自无一星X儿事刚然平地起骨堆费尽工夫只者是步随流水却归来恁么也不得不恁么也不得恁么不恁么总不得然后没交涉正是此箇时节虽然如是他家自有通宵路嵩嵩南岳与天台复云八臂那咤擎铁柱翻身直入沧溟去逡巡忿怒扑帝钟过犯弥天无雪处无雪处不免依前安旧所且正当恁么时如何一文偷不得虗作没良人大慧杲禅师退院载归上堂去是住时因住是去时果去住与果因无可无不可喝一喝云者里是甚么所在说去说住说因说果说可说不可虽然如是者里却有箇好处且道好在甚么处良久云再理旧词连韵唱村歌社舞又重新戏鱼静禅师退院回上堂游徧天下当知寸步不曾移历尽门庭家家灶底少烟不得所以肩笻峭履乘兴而行掣钓沉丝任性而住不为故乡田地好因缘熟处便为家今日信手拈来从前几曾计较不离旧时科段一回举着一回新明眼底瞥地便回未悟者识取面目且道如何是本来面目良久曰前台花发后台见上界钟声下界闻以拂子击禅床下座应庵华禅师退请载归上堂释迦老子道不着底句归宗今日道着达磨祖师拈不出底机归宗今日拈出从上佛祖百孔千疮一切与诸人塞却便好各各安家乐业照管祖父田园自然时清道泰雨顺风调吹无孔笛唱太平歌不妨快活平生虽然以世谛推X之则有利有害若以佛法商量则无固无必所以道动若行云止犹谷神既无心于彼此岂有象于去来去来不以象动静不以心如是则法随法行法幢随处建立不免高挂钵囊抝折拄杖且坐断金轮峰一句作么生道如斯标致虽清拙大丈夫儿合自由复举南禅师出城还山有颂示众云去时一溪流水送回来满谷白云迎一身去住非去住二物无情似有情师云南禅师好则好祇是爱便宜山僧也有一颂举似大众去时冐雨连宵去回来带水又拖泥自怪一生无定力寻常多被业风吹为住持迁化佛事法语圆悟勤禅师为智海法真和尚入龛释迦双树示寂偃卧吉祥法真智海告终端坐行上四十年道价七十一生缘德播寰中声驰海外人天敬仰朝野倾崇比望永作梯航长光佛祖岂期忙中缩手閙里抽身最后皇都大作佛事今则未埋玉树先入云龛公案现成须至一决大众因行不妨掉臂伎俩不知帐样为瑞为祥无边无量请老和尚且出方丈鎻龛南石琇禅师为前慧日祺昙石鎻龛稽留峰前亲见了幻左眼八两慧日堂上握黑竹篦右眼半斤打破生死关坐断涅槃路紫皇案前五色麟等闲掣断黄金鎻箬庵问禅师为晦夫豫和尚鎻龛二十年来高提祖X印横行湖海倒握干坤总生佛之枢机作人天之龟鑑剷尽野狐窟宅光掦济上门庭五坐道场剎尘应现一期佛事报化全真末后一句收归洞明从上的旨直得云横海岳雪覆千山花落碧巖前猿归青嶂里犹未是老法兄亲面目在且作么生是夹山面目掩龛云急着眼觑弘觉禅师为云门雪老和尚鎻龛拘尸那畔掩金容泪洒阎浮血染红谁信碧霄云散后长天万里露秋空恭惟当山堂头大和尚西河狮子长沙大虫一镞破云门三关全身佩浮山九带娘生鼻孔打失秦望山中空劫眉毛拾得禹门浪里便尔呵佛骂祖在处为祸为殃长时擦风擦颠知他是凡是圣舌头控炉鞴药汞禅点着销镕口角擿金梭阶前草织成锦绣本望长县慧照何期遽歛春光庭柯惨鹤树之容四众见奢华之色今则云龛既入玉户宜扄金色头陀合知端的摇铃普化谩说神通喝一喝云体露金风须着眼身藏北斗许谁看牧云门禅师为龙池和尚鎻龛声前一句坐断舌头末后牢关不通凡圣古者道祖师心印状似铁牛去即印住住即印破恭惟我法兄堂头和尚生平握此印拈此机踞此祖席惯打鲸鲵一期化毕西携只履正法眼藏分付及门维摩云譬如一灯然于百千灯冥者皆明明终不尽虽然己涉建化门头若也真实提纲无有佛涅槃无有涅槃佛则所谓不识金刚体X却唤作生缘十方真寂灭谁在复谁行正恁么时龙池老人在诸人顶𩕳上转大法轮还会么触处现全身顶相终难覩击香几云封法堂挂真大慧杲禅师为高菴悟和倘挂真拈真㡧示众云莲华峰顶真实说三塔归来重泄机两处路头俱剔脱剎尘无不尽光辉光辉则是人知有且道高菴老人本来面目何在还委悉么生佛未具世界未形直是眉目分明十分显露有人向者里识得便与此老把手共行不向㡧子上搏量名貌其或未然云门不免随例颠倒去也遂展开云还见么者箇若是则有两箇者箇若非当面蹉过不蹉过没两箇祖堂无位次安排痴兀轩中且闲坐无相真禅师为明真和尚挂真建水生缘四明为瑞耆年覩面唿唤不回正当今日赖有芦山老叔罩头与诸人相见展开真云见见之时见非是见一见不见常相见永使高风振祖堂皎如日面与月面佛眼远禅师为四面璘和尚挂真虗空无相不拒诸相发挥宝镜无形岂碍群形顿现相与形而常伪空与镜而常真故即伪即真不生不灭大众或若虗空顿消殒宝镜不临台光境俱忘复是何物六十三年即且置且道即今四面老子在什么处遂拈起真云生涯何所有今古与人传举哀X圆悟勤禅师为佛眼和尚举哀三十年行道海上第一人飒然恁么去谁见不酸辛虽然如是须知佛眼未曾生未曾死未曾去未曾来正与么时如何乃指龛云我与雪峰同条生不与雪峰同条死要知末后句分明普请大众齐声举乃云哀哀应庵华禅师为佛智师伯雪堂师叔举哀上堂举大觉和尚顺世谓众云我有一只箭子要付与诸人时有僧出云请和尚箭大觉云汝唤什么作箭其僧便喝大觉打数棒归方丈次唤其僧来问汝适来会么僧云不会又打数棒掷下拄杖云巳后遇明眼人分明举似师云大觉平生用一只箭子穿天下衲僧鼻孔因甚到者僧面前折却众中莫有为大觉雪屈底出来与报恩相见有么如无育王师伯荐福师叔亦未免喫报恩手中痛棒何故有功者赏奠茶汤恕中愠禅师为径山南楚和尚茶庞公举槖仰山撼树二大老各展旗鎗杀活自在到我堂头和尚面前总用不着何故万仞龙门鸟飞不度南石琇禅师为江心泽中洲茶见了幻而悟无生是第二机向江心而启密室是第三首且作么生是第一机巩县茶瓶两箇觜为前僧录司左善世蘧菴和尚茶转无上法轮于吴中如日当午罄无侧影提毗卢正印于辇下犹风吹水自然成文镕凡鍜圣只在剎那入死超生如同游X戏大众还知蘧菴和尚平生妙用处么纵横手面与人别拈出蒿汤便是茶大夜对灵愚庵及禅师为灵隐平山林和尚对灵小参正法眼藏涅槃妙心廓三际以无去无来洞十虗而非中非外诸佛知之而独用众生日用而不知故我灵隐堂上平山和尚赤手提持袒肩担荷权实照用俱备擒纵杀活皆全五处住山风行草偃王臣为之斗仰魔外为之氷消尘尘剎剎普见威权物物头头全彰奇特高超十地逈出三乘有时拈一茎草供丈六金身有时将丈六金身作一茎草于一毫端现宝王剎坐微尘里转大法轮出没卷舒纵横自在以此穿三世诸佛鼻孔以此换六代祖师眼睛以此坐天下善知识舌头以此断丛林衲僧命脉以此造无间业镬汤鑪炭刀山剑树碓捣磨磨为一切人抽钉拔楔解粘去缚以此开甘露门示甘露器令诸众生入甘露室食甘露味机机透脱法法融通末后全提甚生光彩声前非声色后非色蚊子上铁牛无你插觜处直得飞来峰起舞三台西子湖动摇六震正与么时是汝诸人还知老和尚落处么卓拄杖云烦恼海中为雨露无明山上作云雷复举世尊涅槃会上摩胷告众云汝等当观吾紫磨金色之身瞻仰取足无令后悔若谓吾灭度非吾弟子若谓吾不灭度亦非吾弟子师示释迦老子四十九年三百余会说法如云如雨X大机大用千圣窥觑不及万灵扪摸无由因甚逗到涅槃会上一箇浑身不解作主直至摩胷告众普请观瞻当时众中忽有箇皮下有血出来道咄瞿昙瞿昙没处去没处去非惟进且无门退亦无路管取求生不得生求死不得死净慈今夜不是压良为贱检点将来争似我平山和尚五会说法高耸人天撒手去来斩钉截铁拍禅床云踏碎虗空赤脚行十方世界阿剌剌佛朗性禅师为大塘乘禅师对灵小参最初机末后句空要津为君举有格外相看者么良久云几度卖来还自买为怜松竹引清风不独成熟佛祖田园且要存亡普济只者一片无阴阳地四置固是分明诸人行住坐卧从劫至年从年至月从月至日从日至时从时至刻白净俨然莫能动着至今虗豁豁明朗朗圆陀陀黑的的染污不得所以真际圅葢万化一切自由此是乘公及诸人今昔行履底事汝等只缘自信不及向外驰求转求转远转急转迟以至逗到今日总不干别人事敢问大众即今为大塘乘公禅师庄严一句作么生道击拂子云落花三月节残梦五更天复举僧问大随和尚劫火洞然者箇坏不坏随云坏僧云恁么则随他去随云随他去僧持语问投子投云不坏僧云恁么则不随他去投云不随他去僧云大随道坏随他去和尚为甚道不坏不随他去投遥礼云大随古佛其僧复参大随随巳迁化复X参投子投亦迁化师云书峰见处贵要大家知有大随上大人丘乙巳投子佳作仁可知礼虽然头正尾正争柰者僧一味不肯许他千了百当明眼人试辨看起龛无文璨禅师为南庵主起龛见了天童便躲跟佛来有口不能吞莓苔绿遍门前路坐看春风四十年无禅道可论无佛法可传拾薪樵子无可寻之迹衔花飞鸟无可见之缘折脚铛中烂煑干坤清气长柄杓内臽干沧海根源了生死去来之如幻观涅槃寂灭之现前回首鑑湖青山未老笑擕藜杖白首言旋者箇又是某人可见之踪迹设若放濶步于藕丝孔中入正定于微尘影里诸人又向甚处与此老相见阎浮树在海南边箬庵问禅师为晦夫和尚起龛坐断天下路头自是时流功干密移一步作者难谙看先夹山和尚为诸人解开宝网步步登高去也且出门一句作么生车不横推理无曲断且喜老法兄今日得着便弘觉忞禅师为云门雪大师起龛来本自心往非有向步步绝行踪通身无景象放开一线道则从伊若不放开说甚南天台北五台双径匡庐与鴈宕便饶打一筋斗过华藏庄严世界海那边更那边卓拄杖云又何曾离得者里无阴阳地上所以我堂头老人不动道场入大寂灭三昧海一坐百二十日为诸人X真实提唱直得三世诸佛默然静听万象森罗曲躳稽颡梵王帝释主风神主空神主昼神主夜神身众神执金刚神散花供养那容天魔外道之徒潜窥而侧望然则摩竭令严谁敢关通但诸比丘比丘尼优㜑塞优㜑夷于叫不应山前成就一舖功德须大师点眼因行不妨掉臂请师且出方丈为五磊堂头权和尚起龛玉殿未为尊珠楼何足贵突破万重关不住青霄内以拄杖指云葢是者汉一生担板死不回头者也所以閙里抽身于响顺声和之日急流勇退于风行草偃之时阖国人追不再来千峰万峰直入𦏰羊角挂难寻迹南辰北斗披䘳打或一片皇封揑聚团圞世界立罢夜明帘外因退位以朝君照空古镜台前为转身而就父无影树头舞凤不萌枝上糁花即从伊毕竟公案如何结绝击龛一下云惊起泥牛㖃夜月倒悬萝壁上天台全身入塔大慧杲禅师迁佛智裕和尚入育王塔以手指穴云妙喜与师兄俱是圆悟子妙喜移住径山师兄迁来在此虽与师兄同条生不与师兄同条死入两与半斤青红对碧紫正当恁么时且归根得旨一句作么生道良久云师兄解唱泥牛吼师弟宁忘木马嘶豁开顶上活人眼鄮山山下是真归雪峤信禅师为天童悟和尚入塔坐空千界月诸佛汝同侪凿破青山面将身就活埋X箬庵问禅师为晦夫和尚入塔剷开荆棘独立干坤推不向前约不退后团圞无缝卓绝宁彰眼里耳里鼻孔里尘说剎说众生说无非是老法兄自在三昧本地风光五十五年有恁么事四处五会无恁么事有恁么事履镬汤炉炭如登平地无恁么事上刀山剑树如驾慈航秉先师最初之嘱继夹山后起之尘疑杀天下衲僧作箇诸方眼目今日功能既毕门户斩新窣堵高巍冲开碧汉且收因结果一句如何举扬三山雄压江湖势一塔长悬万古灯弘觉忞禅师为天童林野和尚入塔扑碎虗空闲景象一庵卓卓露当阳衘花鸟自难寻迹孰谓将身北斗藏所以道善知识者以形骸为幻泡以生死为邮传其来也月印江波其去也云收岳面唯我法兄林和尚夙因深厚愿力弘坚出德峤之户门浑身是胆下川勤之三崃就地生波食到口边夺回洞山菓子不住迷悟超然独步大方故能横身十字街头珠回玉转垂手千峰顶上斗换星移挥七尺山藤那分凡圣布漫天罗网打尽鱼龙一朝𨵙尔告终葢为化缘将毕今则塔从地涌顶合峰尖依常寂以归真散慈云而分布且道还有奇特事也无千古玲珑嵒下寺一龛常照万年灯奠茶汤灵隐原禅师为碧峰和尚阇维奠茶五台山拾得来诚非凡种关西子没头脑却是灵根惟兹一味清茶X荡涤众生热恼只如则川抛下茶篮仰山撼动茶树毕竟明甚么边事度盏云踏翻生死海靠倒涅槃城秉炬云庵文禅师为法眼大师火时雨新霁泥方滑道忽跶倒大众争掖而起乃举火把云法眼茶毗归宗遭趺呈似大众更无可说黄龙祖心宝觉禅师将入灭命门人黄太史廷坚主后事茶毗日隣峰为秉炬火不续黄顾师之得法上首死心新禅师曰此老师有待于吾兄也新以丧拒黄强之新执炬召大众曰不是余殃累及我弥天罪过不容诛而今两脚捎空去不作牛兮定作驴遂以火炬打一圆相曰祇向者里雪屈掷炬应手而爇无相真禅师为诚和尚火空花落影阳焰翻波梦觉知非灵明廓彻大众知么西堂禅师和尚太白峰前梦觉通玄顶上接人两坐道场功成事办化缘既毕放下佛祖钳鎚唿唤不回失我人天眼目然真空不住大智无依何妨脱体提斯不碍重添光彩大众且道作么生为他添光彩举起火把云还见者个么百尺竿头不知险七十六年如电闪去去青霄混此身何曾昧却者一点雪轩成禅师为太子少师广孝姚公火君臣际遇少人知风虎云龙共一时道德实能扶圣运秉忠挟术未为奇恭惟示寂太子少师封荣国恭靖公姚公尊灵博儒通释迈古腾今託迹空门若琏嵩出于宋尽X忠王室犹申甫生于周故能历三台之阶而乃冠百辟之首安享乎太平之世优游乎耄耋之年杖䇿来朝方谢唱佛赞扬之圣制旋车言迈遂怀即心清净之真归皇上恩眷弥隆礼仪悉举勋伐既书于史册宠光覃耀于山林于此便见老国公无生而生处世皆游戏三昧非灭而灭息缘得解脱神通到者里又何妨别转一机与老国公重圆旧话聻蓦举火炬云诸仁者还见么锦袍玉带金刚体烈焰光中不覆藏便掷列祖提纲录卷第三十列祖提纲录X卍XXX列祖提纲录卷第三十一武林十八㵎理安禅寺住持娄东行悦集为住持迁化佛事法语圆悟勤禅师为佛眼和尚秉炬如来涅槃日娑罗双树间放出三昧火阇维金色身有条攀条无条攀例故褒山佛眼禅师道播四海名闻九洲二十年间三据大剎退席褒岭宴坐钟山以平生所受用栗棘蓬驱耕夫之牛以杨岐所付嘱金刚圈夺饥人之食传持一大事提振向上机衲子云从诸方景慕岂谓一弹指顷坐断报化佛头谈笑之间遽失人天正眼今X则干坤廓落人境萧条雪映高山风清大野圆顶后相放万里神光大众正与么时还委悉么看取亘天红𦦨里华发优昙大地春为佛真大师秉炬触目菩提真解脱顶门正眼耀干坤透得生死关廓然无起灭佛真大师生平滴水滴冻勇勐截铁斩钉举世重其为人闻见莫不钦叹内侍丛中跳出衲僧队里修行渊圣钖徽名皇后赐度牒惊群伏众绝类离伦将谓万里前程岂期百年顷刻今则翻身长往透出金圈栗棘蓬顶后圆光应现无生大火聚佛真佛真急着眼保云程一炬红光才举处毗卢顶上任纵横为范和尚秉炬忠臣不畏死故能立天下之大事勇士不顾生故能成天下之大名衲僧家透脱生死不惧危亡故能立佛祖之纪纲昭觉和尚神机峭拔智辩滔天肘臂下有符顶门上具眼奋喝散白云底意气操打破虗空底钳鎚一归锦官两住雄剎辟开荆棘路坐断是非关接物利生光扬佛日临岐一着摆拨便行绝后光前头正尾正如今既到者里可谓世缘毕备末后慇懃坐断路头一堆勐火大众且道毕竟向什么处去举火炬云烈焰亘天留不得当空宝月镇长圆弘觉忞禅师为权和尚火干将狱底光冲斗一出丰城万怪降天宝人间留不住空遗寒影写澄江子不谭父德师岂誉徒贤恐孤芳之不着将青史其遂湮X唯我权公长老智足超宗仁能缵绪初臻觉岸高陞太白之堂末到牢关深入山僧之室闲吸西江水涓滴无余直接济北流滔天有浪枝叶廉纤不带瞬眎全彰本色之人偷心毫发靡容鍼锥痛下时流之疾一衲披十周寒暑半逐飞云三门绝今世尘嚣平堆古霰所以人天四众欣戴真慈云水方来雅推善导何意德生魔色岂期天丧予躳苦海波心遽尔顿停慈擢琉璃地上无端拨转夜船云遮一带峰峦巢迷归鸟雪覆千湾芦泾岸失行舟正当今日指穷于为薪火传而不尽一句又作么生道分形散体周诸国为瑞为祥遍九垓安骨育王元禅师为澹庵和尚安骨浙水东头是故乡黄金台畔忽云亡虽当明月清霜重犹见秋花晚节香恭惟澹庵和尚道重山林名扬海宇俨先辈之典型作后人之规矩风云际会早甞出世于浮梁雨露骈繁屡觐天颜于帝所分座钟山荣升玉几承远召住大慈恩踞猊床肆谈宗旨选官利人兼利已正宣一代而阐扬岂料数朝而巳矣虽然不灭不生无彼无此青青翠竹尽是真如岌岌青山无非妙体今日归来事若何全始全终切骨切髓千古安然梦庵里弘觉忞禅师为权和尚安骨鲸吞水尽露珊瑚撑起枝枝桂影孤剎海三千澄后夜法身端坐大毗卢白云断处家山劫壶空中世界日月双丸𢌞薄无繇正X照旁临虗闲六户开张不受森围翠绕帘垂黄阁逈帐合紫罗寒最妙最玄先圣独推此位非偏非正诸佛罕处其中安下骨龛云且道者汉以何为功能俨然高踞雪𩯭霜眉从火出堂堂终不落今时起骨天隐修禅师为达本大师起骨归入龙池塔海底泥牛衔月走崖前石虎抱儿眠吾兄既达元初本何故淹留在此间归去来归去来故山院里绝尘埃相逢俱是旧相识管使吾兄笑眼开转骨天如则禅师为报恩定长老中路转骨道吾迁塔就石霜知子莫若父报恩移骨归天目家富小儿骄虽然一种恩情争柰两家机轴抚骨云若不是定动衲僧侠路相逢放伊不过煅骨密云悟禅师为豁然师弟煅骨以火炬指骨云纵然皮肤脱尽白骨也须火煅惟我师弟豁然却具者般体段以火炬打圆相云大众会么撺火炬云看弘觉忞禅师为玄玄其公煅骨皮肤脱落露真常那箇将身北斗藏火后依然还入煅精金要见十分黄惟我同参其公禅师丛林卫霍之臣知识萧曹之佐始也受生阳羡饮光之中天降迹县知佛日当兴少焉脱白龙池耶舍之鹿苑皈投默计法轮定转所以二十年事先师朝挈葢暮提缾恒随步武五六处襄X法社栉甚风沐甚雨历尽艰辛然则丹山出而毛骨权奇师窟游而爪牙锋利事应乃尔理实当然其柰智困于天刑神疲于物务兼之风云未遘羽翮先摧后先师仅五週趋寂灭将一纪于戏泰岳颓而群峰偃象王去而象子随白日不移轮青山常举足寒崖一归卧嗟哉春复春今则其徒萃章辈深恐异草之横生谋迁涅槃之大宅正当移身换步时如何道得越格超方句放下骨衬云红炉一点清嵩雪梅放香林第一枝灵骨入塔应庵华禅师为此庵和尚入塔摩醯三眼洞彻无私末后全提今之是也故我此庵和尚平生担板不受差排会尽物我一如透过生死窠臼履刀山剑树如步红莲入镬汤炉炭似登宝所全体是箇大解脱门更无一丝毫许外物化缘既毕借路经过火光三昧自焚躯烈焰亘天谁着眼黄阵灵骨五色璨然不昧高踪斩新光彩今日安藏窣堵坐断溪山万木生风千江照月真灯烈焰少室增辉正恁么时且移身换步一句作么生道还知落处么宝印当空妙重重锦缝开喝一喝密云悟禅师为守元大师入塔以拄杖指塔云尽十方世界是箇无缝塔复敲塔门云且道者一缝作么合煞以手举露骨送入云请师兄塞却弘觉忞禅师为云门雪大师入塔以拄杖指塔户云X大众还知者一段因缘也未若也未知山僧不免借㜑帔子拜㜑年去也须弥顶上铁围龛内有空王月一圅莫谓秋光净如练佛来相见也垂帘且道当山堂头和尚到此又作么生珊瑚枝枝撑着月千古万古众同瞻撒骨毒海良禅师自遗撒骨法语云太湖三万六千顷中有浮图绝正偏今日遗骸归去也碧天连水水连天安牌元叟端禅师为别谷和尚入祖堂白云作丛林纪纲以达磨居中开山居左百丈居右天下依而行之丝毫无有紊乱别谷和尚在兹山为二十六代捐以此日居于此堂晨香夕灯其永无替愚庵及禅师为平山林和尚入祖堂召大众云亭亭石塔东峰上此老初来百神仰福源浩浩起当湖千岁巖头飞白浪宗镜高悬二十年不啻焰光高万丈翻身靠倒灵鹫峰双树悲风撼穹壤扑碎破沙盆灭却正法眼动静绝行踪去来无影象是谓眼空佛祖道重王臣年逾八秩五处住山平山老和尚指牌云湖光潋滟山空蒙觌体全彰大人相天童性禅师为前住当山第六十四代仁叟怀禅师生入祖堂大机大用阐单传震动东南半壁天一句不言群象主威音王佛莫齐肩某德重丛林道通渊脉深得西印宗旨大弘广慈世家照用则正眼洞明X放行则真风卓迈发噼箭机以的破的皷霹雳舌以空遣空所以人天自化外道归降两坐名山法轮大转回浇漓之末运续无尽之真灯希年养高自他具足且最后一着还居正位毕竟作么生道当阳提起破沙盆佛祖堂中称独尊佛涅槃日师送自牌位入祖堂捧牌位云三界都来总大梦十方世界一空洞为他恐堕断常见又向虗空中凿空箇汉行脚全无禅道罔措坏灭临济正宗籍没大慧家世为伊正眼瞎却不能普振真风故自罪犯弥天今又预居祖席我且贬汝异类横身西州作牛东州作马衔铁负鞍拖犁拽耙饶伊要骑便骑要下便下摇动尾巴天上天下也只是精灵业识好与一顿且道正位端居一句又作么生喝一喝遂放牌位弘觉忞禅师送密云先和尚入先觉堂先知觉后知先觉觉后觉从上佛祖莫不乘此愿力而受生顺兹化仪而趋寂所以我堂头先和尚从无住本建最胜幢踞寂灭场现人间世风行六处草偃入埏金粟峰头蹴踏千千龙象太白山里变化亿亿鵾鹏今则法雨既周于此界慈云将布于他方天台五百罗汉遮留不住此会百万人天牵輓莫回遂独步于南辰竟藏身于北斗既然如是因甚从前鼻头绳索仍落在手里正恁么时且道把住即是放行即是海神知贵不知价留与人间光照夜X尊宿遗书至提纲云葢智禅师黄龙死心和尚遗书至上堂法门不幸法幢摧五蕴山中化作灰昨夜泥牛通一线黄龙从此入轮𢌞龙门远禅师黄龙山死心和尚遗书至上堂死心心已死心死死犹生抝折黄龙角翻身卧地行者老子从来翻着襕衫倒携席帽口头麤慥肚里柔和检点丛林呵叱学者虽传晦堂道爱用云门禅以骂风骂雨为训徒以种菜种蔬为作务兴灾降祸少喜多嗔愚人见即攒眉智者点头相许要去便去果然作家腾身元是莫徭人睡中失却死心老呜唿哀哉法门不幸黄龙灵源和尚遗书至上堂昔开正续铭今示真归告一路涅槃门行说皆亲到明然临济灯妙唱黄龙道空海久澄虗云涛方浩浩横吞巨海高驾铁船隐显同源卷舒无际者其惟灵源乎禅师居究竟地住本觉境虽曰示生实无生而可示虽曰示灭实无灭而可示明明密密密密明明真化不移何妨出没所以遗言作训真告普闻能事始终一期云毕而某曩岁游方之始邂逅龙舒许以半面之交气投分感虽则荆山隐玉已遇良知尔后𧉻腹剖珠登舟获剑欧峰再会素愿尤谐欢洽妙期有同符节自初及此三十年间理契同风至音无间夫何遽别特示遽书感存念亡此情弥切虽然如是佛佛不思议不许长住X世大众审思惟毕竟祇者是然则子期既没伯牙绝絃葢伤其无知音尔况此至道离见超情莫逆于心夫何言也昔人问长沙南泉迁化向什么处去沙云石头作沙弥时参见六祖云不问石头作沙弥时参见六祖南泉迁化向什么处去沙云教伊寻思去师乃呵呵大笑云会么水长船高泥多佛大共至灵前不劳观听蒋山佛鑑和尚遗书至上堂恶恶师兄师兄出在我前去复我先恶恶师兄师兄出在我前许我竝驾而齐肩去复我先使我只翼而孤骞岂不念兹苦海群迷未度况乃五湖玄学负笈趋筵遽辞舟檝孰济长川然佛法道理自有因缘此葢众生无祐薄福使然永违丛社法炬无传我闻如来双林示灭又闻达磨只履西迁佛佛祖祖其道绵绵况我钟山佛鑑法兄妙机无间出没应缘去来生死吾何预焉而某于师门最为深契在鴈序手足相连义交金石气薄云天听遗音而何忍念朽质以非坚同心共照夫复何言尚记得如来灭度阿难问迦叶曰世尊传金襕外更传何法迦叶曰阿难阿难应喏迦叶曰倒却门前剎竿着大众若无者箇公案生死炽然白云师翁道金襕之外复何传弟应兄唿岂偶然倒却门前剎竿着免教伊旧倚墙边大众会得么倚墙边倚墙边寂灭光中礼白莲大慧杲禅师天童觉和尚遗书至受书云古人道末X后一句始到牢关把断要津不通凡圣举起书云者箇是天童和尚末后把断要津全提底消息还委悉么如未委悉却请维那分明说破宣了遂陞座云法幢摧法梁折法河干法眼灭虽然如是正是天童真实说且道说底事作么生知音知后更谁知密庵杰禅师木庵和尚遗书至拈香云大众还识者尊慈么虽与我同条生不与我同条死稔闻在七闽扬尘兼簸土凌篦宗风不柰何今朝喜见清平路清平路既见异竟如何茶倾三奠香爇一炉伏惟尚享灵隐佛海禅师遗书至上堂唿猿洞口虗空迸裂鸦飞不度如行如说三十三天扑帝钟打刀须是邠州铁喝一喝下座元叟端禅师天童云外和尚遗书至上堂举云居膺和尚迁化次问侍者云今日是何日者云初三居云三十年后伹云只者是遂乃端然告寂师云云居得曹洞正传为宗门百世师表末后全提因甚一场懡㦬击拂子云无缝塔中云匼匝不萌枝上月团圆愚庵及禅师育王石室和尚遗书至并入祖堂上堂五十三年弄巧成拙踏破虗空赤脚行万象森罗笑不彻大众箇是育王石室和尚末后为人底句子明如杲日宽若太虗权实照用俱备擒纵杀活皆全可以津济四生可以梯航九有蚊子上铁牛无你插嘴处卓拄杖云者里见得无一处不睹慈容无一时不闻说法苟或未然少间下座普请讽经庄严品位香X烟起处一任观瞻笑隐䜣禅师金山长谿和尚遗书至上堂大法既微赖恢宏于堪忍界内幻身虽没当皷舞于寂灭海中临济道不得灭吾正法眼藏大觉道我要付与一只箭良由弘法心重愍物情深故有落草之谭诸人还见金山垂手处么铁船无底蹋翻去依旧东山水上行灵隐独孤和尚遗书至上堂灵机绝待不涉去来妙用无方宁存轨则大梅闻鼯鼠声埋没自已普化索木直裰诳惑他人争如我灵隐和尚随缘施设不堕功勋七十四年光前绝后直得飞来峰起舞冷泉亭𨁝跳诸人还见此老涅槃后大人相么落落横身三界外堂堂独步劫空前东林古智和尚遗书至上堂拈兔角杖敲出佛祖骨髓握吹毛剑扫荡今古葛藤临行道箇听末后句烜赫虗空如临济灭却正法眼得三圣直下承当盘山告众索传真普化独解翻觔斗龙翔与么追悼众中莫有换手搥胸者么击拂子云寥寥天地无知巳不听遗音空绝絃径山和尚遗书至上堂昔妙喜祖到蒋山应庵和尚上堂云天下具大眼目尊宿惟法叔一人而巳今我径山法叔再世妙喜也小侄曾闻于朝请为兹寺开山而未果所愿遗书忽临如覩象驾之至堂堂正体俨金钖之横肩琅琅法音闻虗空之振铎四众攀恋X不胜哀感既是生死无间未免宾主相见去也传家只箇金刚王留与儿孙作标格楚石琦禅师因龙翔昙芳和尚遗书至上堂心同虗空界示等虗空法证得虗空时无是无非法既无是法又无非法则诸佛成等正觉转妙法轮入般涅槃如梦相似昙芳老子佛海禅师屡董名蓝亲承眷遇方辞径坞即据龙翔末后光明全身舍利八斛四斗未足为多试拈一粒与诸人看竖拂子云海神知贵不知价留与人间光照夜掷拂子了庵欲禅师宣州天宁遗书至上堂铁牛吼破双溪月石女含笙悲不彻鹘眼龙睛总不知聋子亲闻哑子说山僧二十年前亲见草庭老子向万仞崖头拾得箇断贯索到处穿他天下宗师鼻孔及乎应缘而出瑞世天宁水到渠成风行草偃又欲用此索穿他天下衲僧鼻孔化缘既毕奄尔真归撒手那边全无朕迹所以道声前非声色后非色蚊子上铁牛无你下嘴处山僧今日不免倒行此令去也少间下座诣灵前烧一炷香点一盏茶欲与他穿了鼻孔何故喫拳须记打拳时报国希白和尚讣至上堂未达境惟心起种种分别达境惟心已分别则不生于不生法中独露本来面目直是离相离名绝对绝待破尘破的透色透声故我报国和尚得此三昧两处住山单传正印扫除邪解扶树此宗能事既毕撒手邪边末后全提甚生光X彩且道与他摩胸告众椁示双趺是同是别拍禅床云羚羊挂角千峰上更有羚羊在上峰仙巖仲谋和尚遗书至上堂杜城山顶打凤罗龙黄池水边张虾钓鼈逗到衣锦还乡一味斩钉截铁如今傀儡线索断五色祥麟步天岸有伴何妨却再来了却先师旧公案且先师公案作么生了卓拄杖喝一喝弘觉忞禅师天童和尚断七复闻显圣尔密弁山久默二禅师讣音师为安灵设奠云平地西风起吹倒空王殿亦有善法幢以次相倾淀慧命尚县丝人天胡可恋子细思量着无如衲僧便海底泥牛已绝踪草鞋不用行乡县休云世界何寥寥须信皇封成一片好衲僧荐不荐于此犹未达根源香烧一炷茶三奠搥胸只得哭苍天魔王拍手恣懽忭护法遗书至提纲密庵杰禅师施司谏讣音至上堂风行草偃水到渠成信脚与么来云收雾卷是处皆春信脚与么去空澄海湛物我一如所以道去来不以象动静不以心如是则尘尘剎剎普现威权葢色骑声纤尘不立罗笼不肯住唿唤不回头古圣不安排至今无辙迹且道司谏施公即今在什么处良久云黄梁才梦断竺国一花敷复说偈云昔年相见谈真谛今日陞堂话去来一念廓然无向背春光铁树自花开请西序头首提纲X恕中愠禅师请西序上堂如来藏中不留一法衲僧门下岂有多端灵树和尚云我首座生也我首座行脚也一字不着画会么不见道客来无茶点蒿汤备礼仪月江印禅师请头首上堂善哉三下板知识尽来参既善知时节我今不再三古人与么道大似按牛头喫草云峰则不然善哉三下板收足上蒲团嵴梁生铁铸透过祖师关一气转一大藏教背手拈却须弥山七处征心无心可觅八还辨见无见可还梦入天宫犹未醒金鸡飞上玉栏杆笑隐䜣禅师请头首上堂腾今耀古摩醯正眼洞明鍜圣镕凡向上钳鎚妙密定佛祖纲宗之句须是其人展主宾互换之机要求作者所以道作大厦非一木能成涉巨川岂一棹可济直得炤用同时星飞电卷人境俱夺玉振金声正恁么时诸人鼻孔在山僧手里且道山僧鼻孔在什么处掷拂子云一任横拖倒拽请两堂首座真净文禅师请首座维那典座上堂三德六味施佛及僧香积厨中善调在手三世诸佛向砧槌上声声相应且道相应箇什么良久云问取堂中第一座请首座典座及逍遥和尚来上堂不动真际为诸法立处昨日监院名今朝首座号缘应百千般立处头头妙典座把杓柄一一临时料众口若能调逍遥同X一道诸法立处今已彰作么生说箇不动真际底道理喝一喝下座请首座上堂一番新一番旧新旧相资要成就诸禅德且道成就箇什么为成就佛事耶成就道场耶成就丛林耶若与么成就岂有教外别传乃拈拄杖云此为复是教内教外是新是旧不得唤作柱杖便成就取好遂掷下下座圆悟勤禅师请首座上堂合千差包万有齐往来印古今混有无一生死举不犯之令行不言之教齐不齐平不平于此建立于此辨明于此纪纲于此表帅何法不容何事不成何德不圆何心不契且风行草偃一句作么生道为山登九仞捻土定千钧元叟端禅师请首座上堂有际天之云涛可容吞舟之鱼有九万里之风可负垂天之翼建法幢立宗旨苟非其人安任其事拍禅床云有意气时添意气不风流处也风流恕中愠禅师请首座上堂开凿人天眼目挽回上古风规坐断情尘意想不落玄妙机关斩新日月特地干坤须是其人堪任其事灵树虗第一座而待云门葢为此也拍禅床莫怪渠侬多意气他家曾踏上头关愚庵及禅师请昌国吉祥亨子元充首座上堂临济建立黄檗宗旨普化尽力成褫无端仰山道此人有头无尾有始无终山僧昔年承乏海山子元横身辅X佐兹者备员宕寺又荷分座说法却不似仰山道此人有头无尾有始无终也谛观佛祖各各出兴随方化导莫不全宾全主全主全宾大用齐彰大机普应流通正法眼藏显示涅槃妙心直得云行雨施水到渠成还他过量人堪任过量事卓拄杖云龙得水时添意气虎逢山色长威狞笑隐䜣禅师请首座提点兼谢吉祥崇教二长老上堂擘开泰华巨灵谩逞其威百步穿杨由基未为中的所以接云门嗣雪峰指临济参黄檗睦州眼里无筋拽耙牵犁种田博饭杨岐腕头欠力龙翔寻常不敢轻意用人不及用时以一当百如汉高不善将兵而善将将非惟纪纲丛林要作后来榜样更有难弟难兄来往更酬迭唱不妨打凤与罗龙龟毛结网三千丈牧云门禅师请首座上堂日南长至节屇书云天心复见扶阳抑阴紫罗抹额绣裙腰甚生标致赫赤布裙无来替换家无滞货不发所以烹金琢玉须资作有钳鎚荷教扶宗全仗本色兄弟挥佛日于西垂回狂澜于既倒岂不是君子道长小人道消你大众还见么物宜求新楼前海棠花开却一朵两朵人宜求旧即日堂中第一座少渠不得且阿那箇是第一座卓拄杖云苏州有留首座圆悟勤禅师留首座上堂古道坦然真规不坠纪纲X得所表帅得人内肃外宁安家乐业以大千界为一真境以十方佛同一舍那文殊普贤交光相罗观音弥勒擎拳合掌临济德山互相赞成白牯狸奴了无向背可以演无生曲唱太平謌且超情离见一句作么生道木人把板云中拍石女含笙井底吹虎丘隆禅师留首座上堂田地稳密鬼家活计从空放下坐井窥天虎丘门下不说老婆禅只要诸人眼横鼻直三十年后免得敲甎打瓦何故物宜求新人宜求旧不起于座现诸威仪且道出格一句作么生良久云落霞与孤鹜齐飞秋水共长天一色请藏主侍者南石琇禅师请藏主维那侍者上堂一大藏教是箇切脚直指单传秦时𨍏轹国师唤侍者净地何必抛泥沙兴化打克宾瘥病岂假驴䭾药你有拄杖子我与你拄杖子你无拄杖子我夺却你拄杖子请藏主侍者上堂少林心印触处昭彰衲子生涯随时施设侧身对客原梦度茶擎叉辊毬卓牌打地一一全体全用着着迈古迈今十地菩萨尚颟顸四果声闻应罔措径山者里又且不然含晖亭上圣沧溟凌霄峰头挹南岳愚庵及禅师请侍者诸山客至上堂一叶落天下秋法身须透閙啾啾定光金地遥招手智者江陵暗点头唤侍者云三界唯心万法唯识一句中具三玄一玄中具三要且道与上来说话相去多少良久云若X也不曾问取诸山和尚恕中愠禅师请侍者上堂赵州与文远鬬劣不鬬胜老大不识羞相席还打令致使明眼人无由辨邪正邪正既不辨转转成毛病瑞巖百不能爱用无星秤称起太虗空锱铢无欠剩以此为瑞为祥以此为坑为穽断衲僧之咽喉续佛祖之慧命请东序知事提纲真净文禅师请知事上堂至道无难惟嫌拣择岂可以亲疎好丑择而然后用之要用便用入到手中土作黄金抛来掷去满目光辉也要众人见诸德又作么生不拣择好丑而用之喝一喝下座笑隐䜣禅师朝廷降给斋粮併请监寺典座上堂我本无心有所希求今此宝藏自然而至杨岐金刚圈十分光彩东山铁酸馅百味具足若是知恩报恩不妨大家受用且道受用箇什么几片白云横谷口数声寒鴈起沧洲令人苦忆寒山子红叶断崖何处秋了庵欲禅师请提点上堂杨岐栗棘蓬东山铁酸馅多处添些子点即不到少处减些子到即不点万机俱赴八面玲珑一句全提风行草偃击拂子龙得水时添意气虎逢山色长威狞保宁勇禅师上堂十方梵剎事同一家量才补职买帽相头衲僧家一日二时向长连床上开单展钵拈匙把筯欠箇什么餬饼䬪饦糖糕馂饀乃寻常茶饭虽然如是且道杓柄在什人手里若也知得一任恣X意餐啜若也不知今日请新典座密庵杰禅师请典座上堂举夹山在沩山充典座沩山一日问今日堂中喫甚菜座云两年同一春山云如法修事着座云龙宿凤巢师云柄霸在手纵夺临时敲磕将来百味具足其中只欠一味且道是油是酱若检点得出华藏功不浪施其或未然更听重下註脚辅弼宗门有老成一番提掇一番新咬姜呷醋知咸淡便是丛林过量人元叟端禅师请典座上堂草木衰谢春至自荣众生颠倒妄尽自觉僧问三平如何是有漏平云笊篱如何是无漏平云木杓乱走衲僧一任图度列祖提纲录卷第三十一列祖提纲录X卍XXX列祖提纲录卷第三十二武林十八㵎理安禅寺住持娄东行悦集请列职杂务提纲五祖演禅师请修造上堂白云今日权将大宋世界作一面碁盘先将东岳泰山南岳衡山西岳华山北岳恒山中岳嵩山定却五方次将五台峨嵋支提罗浮以为相助左畔则斜飞鴈阵右边则虎口双关遂举手云且道者一着落在什么处若知落处便为敌X手若也未然白云试通箇消息十九条平路争功势未休莫教一着错败子卒难收虎丘隆禅师请修造上堂如来三转于大千赵州半藏亦如然其轮本来常清净一念承当谁后先虽然也是箇英灵汉始得便乃横身担荷绍续宗风立吾家万世不朽之功显大丈夫儿特达之志抱荆山玉握灵蛇珠光耀丛林挥戈佛日直得龙吟雾起虎啸风生象王行处绝狐踪狮子窟中无异兽虽然如是且道应缘垂手一句作么生道旃檀叶叶古风清吹落人间香馥郁五祖演禅师请化主上堂造化之功祖宗门下作天地发生之气春夏秋冬决含灵颠倒之心甯乐我净若据衲僧用处又且不然变大地为黄金搅长河为酥酪犹未称白云在忽有箇汉出来道似恁说话只是箇贪心不足汉自云道着参龙门远禅师请化主上堂一竿一笠一蓑衣急水滩头下钓丝钩上锦鳞容易得芦花深处月明归复举古人问三尊宿二龙争珠谁是得者一云得即失一云老僧祇管看一云谁是不得者师云得即失着忙作什么老僧祇管看看济甚么事末后一语谁是不得者若人会得祖师言句一大藏教自然不疑去还明得么谁是不得者非取亦非舍马载驴䭾时便是归来也下座剑门分禅师请化主上堂万代金轮王子孙粪衣缀X钵化朱门箇中消息许谁会多认枝头落叶黄箇中非愚亦非智天上人间无有比金粟如来笑点头落落英风振天地君不见剑门老等闲掷下深深饵不钓人间非与是又不见河沙诸佛为群生横也竖也没纤忌咄一曲太平春复秋十分高价未为酬天边红日岂虗出照世精明混众流下座保宁勇禅师发化主上堂尽十方世界为一大阵若圣若凡种种异类出此不得释迦为主将文殊作先锋普贤为殿后阵势既圆且道与什么人相见良久云定光金地遥招手智者江陵暗点头遂拈拄杖云如今尽在保宁拄杖头上开甘露门示真实相展缩无碍纵横自由还见么若也见得真不掩伪若也不见分付诸方化主一任将向南州北县扶过断桥水伴归明月村卓一下下座发化主上堂身披信施衣口喫信施食施者绝纤毫受者无踪迹大施门正开百千及万亿信手拈将来切忌从他觅既不从他觅向信手处道将一句来有么若无保宁自道去也一封书信通消息两贴茶汤表信仪五祖演禅师发诸郡化主上堂荷众诸禅流才能足机划逢人定有钱见面宁无麦巳是我家儿久为物外客温柔一手擡刚硬双拳搦牙爪一时全胜南山白额圆悟勤禅师住云居发化主上堂火不待日而热性X相类风不待月而凉气相合独树不成林单丝不成线建大厦非一木之能济巨川非一棹之力所以道众毛成毬聚铁成𨨞要须内外相应宾主和融自然气类相同羽毛相似正与么时如何八万四千非凤毛三十三人入虎穴复有颂云三十余员云水客诸方分化力行持山门庶事浑依赖正是金毛奋迅时真净文禅师因发化主上堂出家沙门当清净自活以乞食为正命食不过分离憍慢故以乞法为正念增长智慧不滞寂故蓦拈拄杖云你有拄杖子与你拄杖子你无拄杖子夺却你拄杖子于此荐得增汝智慧破汝憍慢火𦦨里藏身淤泥中出现千手千眼大悲菩萨一任神通变化于此不荐有清泉兮恣汝饮有碧巖兮从汝栖切忌寒猿深夜啼发化主后上堂丐者月余朝束装有烦知事首座大众一动一静宁不有劳然则劳动若是道人分上无非佛事所谓往复无际动静一源苟契神于动静则无滞于往还心迹不生顺逆何咎此则于心无心于事无事又何妨于动静往还之勤其或得之者正乎心失之者乱乎性葢得失之自殊非动静之有异乃拈拄杖掷下喝一喝下座上堂发化主举王大王向雪峰会里请晏监院住皷山雪峰谓众曰有一只圣箭子入九重城里建立佛事去也有孚上座去中路截住问云承闻圣箭子入九重城里去是否晏云是孚云忽遇三军围绕时如X何晏云他家自有通霄路孚云与么则离宫失殿去也晏云何处不称尊孚遂回谓雪峰云圣箭子途中折了也峰云他道什么孚举前话峰云奴奴他语也得孚云和尚肐膊终不向外曲师云雪峰虽为一千五百人善知识受侯王供养福报因缘即不无若是佛法未在洞山则不然云和尚圣箭途中折了也云他道什么师云待伊举了拽拄杖打将出去一使孚上座于后作箇本色衲僧二与圣箭子出其锋铓三与禅门作箇真正宗匠为后人眼目诸禅德是也不是有眼者辨取良久云洞山也有三只圣箭子各往一方作大佛事莫有作家战将向途中截住将圣箭子总与折折却来洞山手里请棒喫有么有么若无明日普请向新丰亭上随例喫茶相送洞山聪禅师发供养主示众住持之道劳他十方高人且实际理地不受一尘佛事门中不舍一法葢为清众之故所以忘劳然尽大地作一箇餬饼天下人尽得喫唯有深沙神不得喫怒发将蒺䔧杖一棒瓦解氷消剑门分禅师发化主上堂无拘系笑嘻嘻惟佛与佛乃能知时光不管急如箭一钵甘为贱乞儿贱乞儿何处去影分泉落无穷数水里难寻月在天㘞百万圣贤犹蹉过应庵华禅师请监收上堂古来为法老尊宿荷众曾无有倦时况是年来衰落甚动为多与行相违应须X痛念平生事着意披襟善护持颗粒果能无渗漏少林初不隔毫氂元叟端禅师请监收上堂山乡每忧旱水乡常畏潦付託既得人安用挂怀抱古人云千粒万粒一粒生只者一粒甚处生归堂喫茶愚庵及禅师请监收并谢雨上堂今朝八月初一天外云收日出夜来灌门龙王见大神变降注大雨尽大地草木丛林稻禾菽粟皆得霑济隆教寺里普请监收箇箇得人一年三百六十日管取粥足饭足江南两浙春寒秋热下座恕中愠禅师请监收上堂兼谢天童藏主以字不成八字不是玲珑巖顶白浪滔天万工塘中蓬尘涨起分毫上定当升合里论量收得来放得去随缘剔脱触处放光可以起临济正宗可以灭正法眼藏虽然若是箇中人闻与么道直须洗耳有分且谁是箇中人面如满月目如莲天上人间咸恭敬举名德兼法嗣立僧真净文禅师上堂丹霞烧木佛院主眉须落又教中云未见自作他受他作自受若尔则禅门与教乘敌体相违故丹霞自烧木佛旁僧受殃未审此理如何莫有人明得么良久云若无人唯澄公首座深明此理希诸高德旦暮亲而扣之就而明之下座圆悟勤禅师举杲首座立僧上堂鹘儿未出窠巳有摩霄志虎子未绝乳巳有食牛气况复羽翼成况复X爪牙备奋迅即惊群八面清风起一条嵴梁硬似铁一条白棒掀天地相与建法幢展衲僧巴鼻举丹霞裕长老为人入室上堂大众摩醯首罗揭示顶门正眼摩竭陁国全提向上钳鎚壁立万仞绝承当孤光烁破四天下所以道杀人刀活人剑将错就错上古之风规亦是今时之枢要和泥合水若论杀人刀不存毫末活人剑横尸万里须知杀中有活擒纵人天活中有杀权衡佛祖直饶说得杀活倜傥分明山僧更问你觅剑在正恁么时见么万仞悬崖垂只手高峰共唱太平歌复云赵州道赵州南石桥北观音院里有弥勒祖师留下一只履直至如今觅不得诸人要知落处么问取丹霞和尚举泰首座立僧上堂大人具大见大智得大用一飞六月息一诺千金重滔天必江海崔嵬必山岳先知觉未知先觉觉后觉打开无尽藏运出无价珍不依倚一物显示本来人举悟和尚立僧上堂只者是大似撒沙向眼中只者不是还如注水向耳里直下无事平地陷人别有机关堕坑落堑且毕竟作么生祇园屈曲流泉急鹫岭巍峩云出迟复云云居开大洪炉不止烹佛烹祖但有一切持来烈𦦨堆中辨取是则当处平和不是切宜退步煅出金刚眼睛直得干坤独露虽然到者田地须知向上一路还委悉么放将三圣瞎驴踢杀大雄勐虎X大慧杲禅师举本颜二首座立僧上堂驱耕夫之牛夺饥人之食趯翻大海水拳倒须弥卢生擒兕虎活捉狞龙犹未是衲僧本分事作么生是衲僧本分事问取堂中二首座应庵华禅师举西堂正法和尚立僧云西天四七唐土二三天下老和尚无不以此顶𩕳上一着流通正法眼藏显示涅槃妙心是故云梦之竹天下之劲也然而不矫揉不羽筈则不能以入坚堂溪之金天下之利也然而不镕范不砥砺则不能以击强矫揉羽筈镕范砥砺既妙至人之用其赤手提持解黏去缚抽钉拔楔烹佛煅祖转凡成圣亦不出此箇端由所谓善知识者是大因缘其斯之谓欤正当恁么时如何竚看汗血八骏驹何啻日驰三万里举杰首座立僧上堂一棒一条痕一掴一手血临济老瞎驴至今犹未瞥须弥顶上浪拍天大洋海水无一滴伟哉本色人顶门亚三只辨龙蛇百草头擒虎兕一毫力穿大地人鼻孔坐断衲僧摇舌虽然犹未拨动向上一窍在且作么生是向上一窍问取堂中首座杰密庵杰禅师请前堂首座鹤林印和尚立僧上堂佛法无人说虽慧不能了去却上头关面南看北斗虗空挂剑杀活临时鞭起临济瞎驴放出五祖酸豏尽大地人亡锋结舌扶竖佛祖正宗还他过量人能持过量事过量人巳见过量事巳闻且不涉言诠一句X如何通信下座烦知事头首大众诣首座寮扣问天目礼禅师举国清枯桩昙和尚立僧上堂谢三郎螺江钓鱼郁山主眯水骑驴老卢负石蹋碓长庆坐破团蒲各人自守封疆好与三十拄杖只如阆州人说台州话又作么生问取国清和尚箬庵问禅师举昱首座立僧上堂眼里不着沙耳里不着水虽然俊俏衲僧宁免守株待兔眼里着得须弥山耳里着得四大海水横来也着竖来也着一任象马龙蛇拳踢蹴踏且道凭箇甚么得到与么地顾左右云问取堂中第一座弘觉忞禅师举山幢怀大师立僧上堂万里鳌钩葢为狞龙而下钓千钧之弩岂因鼷鼠而发机然道在人弘事无一向所以出群狮子天外吼音敌胜丈夫随方导物磨砻临济吹毛剑倜傥杨岐栗棘蓬当可卷而怀之遇奇人则拈出眼光明烁四天下噫气卷舒六合云设若据令而行直得无位真人与他镂明嵴骨况乃入廛垂手任是大悲菩萨更为额上栽眉正恁么时灭却正法眼即且置为我扶起破沙盆一句作么生道倒将浩瀚西江水注作玲珑妙密锤复举叶县省禅师云宗师血脉或凡或圣龙树马鸣天堂地狱镬汤炉炭牛头狱卒森罗万象日月星辰他方此土有情无情以手画一画云俱入此宗此宗门中亦能杀人亦能活人杀人须是杀人刀活人须是活人句大众要识杀人刀活人句么问取前堂座元X山幢怀大师下座立僧后秉命普说雪巖钦禅师道场立僧普说禅客出问云天气秋高玉露垂庭前黄菊绽东篱临济德山施棒喝不问知音更问谁答云知音知后更谁知进云与么则水向石边流出冷风从花里过来香答云闲言语进云如何是德山棒答云穿过你髑髅进云如何是临济喝答云还闻么进云记得昔日临济和尚示众道我有时一喝如金刚王宝剑有时一喝如踞地狮子有时一喝作探竿影草有时一喝不作一喝用此意如何答云从头问将来进云如何是一喝如金刚王宝剑答云切忌伤锋犯手进云如何是一喝如踞地狮子答云真箇可怜生进云如何是一喝作探竿影草答云不得面前背后进云如何是一喝不作一喝用答云却须参始得进云探竿影草验来人一喝须教海岳昏不是法王亲的子等闲谁敢踏渠门云且缓缓进云只如释迦世尊四十九年横说竖说说不尽底事今夜座元禅师如何布施答云犹嫌少在进云选佛若无如是眼宗风那得到如今师拈起拄杖云只者是德山棒卓一下只者是临济喝伶俐汉向未举巳前一提提得水向石边流出冷风从花里过来香其或未然更烦拄杖子借德山鼻孔与临济出气去也卓一下金刚宝剑卓一下踞地狮子卓一下探竿影草只如一喝不作一喝用与前三喝是同是别若X谓是同临济大师未肯点头在若谓是别争柰被德山老汉一串穿却鼻孔毕竟德山临济二大老鼻孔与四十九年说不尽底相去多少乃靠拄杖复云既隆释种须绍门风谛审先宗是何标格岂不见临济三度扣黄檗被六十拄杖如嵩枝拂相似又不见德山于龙潭吹灭纸烛处脱然悟去道穷诸玄辩若一毫置于太虗竭世枢机似一滴投于巨壑二大老可谓穷千圣之骨髓彻万法之根源流芳后世垂范于丛林者矣今时参学道流又须带些子眼筋觑破他古人败阙处始得若也觑得破便见黄檗龙潭虽似金翅擘海直取龙吞要且未免作死马医临济德山是则不离当处独跨大方其柰舍长就短埋没巳灵要称百世宗师未得在道场门下不说觑破觑不破尽是在他顶𩕳上放疴底汉如今既在者里聚首片时钦上座未免借堂上老人威光掀翻海岳撞碎太虗也要大家证据虽然王令正严岂可搀行夺市今朝九月一打板坐禅首座谓之表率或恐一人半人新发意菩萨欲觑捕此道者未有入头处未有下手脚处或工夫有间而不得成片段或少有欢喜不复加鞭以求正悟或巳有悟门为悟所迷光影不脱碍正知见或为胜妙快乐所罩堕在解脱深坑转身不得或于古今差别机缘有意味可以㗖啄者一一计较得行无意味难于咬嚼者又却分疎不下或为一切奇言妙句奥理玄文障在八识田中抛舍不下谓X之杂毒入心如油入面永取不出如今要得通上彻下一翻翻转须是将一则古人没意智底话头如生冤家与之作对直是扑一交倒地始得若是未有者箇消息直饶行脚走尽天涯海角口里记尽落索春秋打闲舖席一似卖狼虎药只益戏论诳惑后昆自已衣单下半文不直底一着毕竟不曾摸着若是真箇卒地断嚗地折底汉眼目动静言语提持着去离泥水脱略窠臼一切处一切时只么平帖帖地那里恁么生生狞狞咤咤沙沙道我无敌于天下者也者箇唤作西天九十六种之数夸张知解该抹圣贤望吾佛祖之道远之远矣若是具正因有志之士莫被者一种𡏖圾性地泛滥心源须信有正宗之下单传直截之妙始得如赵州一箇无字真箇是一口吹毛利剑可以破疑团断生死空万法融古今只贵利根上智拨着便转撩着便行然后不妨与赵州老汉同一眼目同一受用以至总万别千差之要开千差万别之门全宾全主全体全用全放全收全生全杀而总不外此矣若是性根迟钝操舍不行却须竖起生铁嵴梁向长连床上厚着蒲团挺身而坐尽三百六十骨节与八万四千毛窍併作一箇无字握两拳头撑两眼睛一提提起便欲斩为两段能如是着鞭如是用力何患乎不成片段何患乎不到头似觉提不起时转觉热闷闷时与昏昏扰扰时却须全体一放放下翻转身来就地略行数步于行处亦如是着鞭X如是用力只当下别是一般精神又复翻身上蒲团挺身而坐则胸次中灼然如银山铁壁虗劳劳地静悄悄地何处有一丝毫动相有一丝毫异相到者箇时节却不得守在者里又须翻身下地如坐而行然后又复如行而坐昼若不足继之以夜夜若不足继之以旦翻来覆去提去提来不知不觉忽然拶透如贫得宝似闇得灯如云开见日如水底火发尽十方剎海是箇大圆镜尽十方剎海是箇自已谓之心空及第见彻父母未生前面目若说明大法透古今以尽佛祖之奥喻如入海方始插得脚前面洪涛际天巨浪沃日那里更在那里切不得听人道悟是表显之说箇事本来成现只消一笑知归是则固是其柰隔壁抟谜青黄赤白长短方圆毕竟不曾亲见被人掇在面前分明是差珍异宝却唤作瓦砾砖头分明是瓦砾砖头却唤作差珍异宝又不得听人道参禅本是安乐法门那里有许多生生受受劳劳攘攘只消默默提撕久久自契者箇唤作死水浸石头永无醒动底分子又不得听人道只者无字是箇系驴橛子只消提来顿在面前牢牢把定系住者一念子念头纯熟自然到家殊不知者一念子如灯焰焰如水涓涓眨得眼来千里万里自非泼撒一回那里被你把得定系得住又不得听人道只消于闻声见色处领覧折旋俯仰处承当开口道着动步踏着六根门头一道神光昼夜未曾间歇者箇唤作生死根本业X识痴团急须斩作三段又不得听人道从无住本立一切法本来无有山河大地明暗色空无佛无祖无众生无凡无圣无善无恶无去无来无生无死者箇唤作豁达空拨因果莽莽荡荡招殃祸又不得听人道坐断主人翁不落第二见着衣喫饭不借他力山是山水是水僧是僧俗是俗是法住法位世间相常住似则也似是则未是如上所说竝是自作障碍自生退屈自暴自弃自残自虐医不得底偏僻之病除是下一服换骨灵丹出得一身白汗然后即知伤寒伤热伤饥伤饱尽是大休歇大安乐田地与夫转八万四千毛病为八万四千陀罗尼门是身是病是草是药亦能杀一切人亦能活一切人临时加减对症修方一切在我若是根本不牢元气不足莫教被人下一粒巴豆便见通身发作面黑眼花一时性命都讨不见若是识安危知休咎底汉但是醍醐毒药与你对面一翻翻却于一毫头别有通霄活路如今都是口耳传习讹谬方书竝不见一人有神圣功巧之妙悞人多矣往往指见闻觉知扬眉瞬目为自已复引即心即佛与目前说法听法一段历历孤明之语为证然后举是风动幡动不是风动不是幡动却唤者箇作初机公案教你向者里淘澄见地剔抉根源然后又举栢树子麻三斤干屎橛之类唤作单头浅近公案教你开口处识取话头然后又举玄沙未彻赵州勘婆之类唤作试金石子又唤作换眼睛乌豆X然后又举百丈野狐女子出定之类唤作宗门关键罗龙打凤底钳鎚然后又举马祖一喝巖头末后句之类唤作向上爪牙衲僧巴鼻以至从上老冻侬一时垂慈利物之要莫不尽有印板上脱来底样子教你从头穿凿从头註解合着者箇样子便唤作明大法透古今殊不知幸然自是一箇净洁琉璃瓶子无端倾许多狼狼籍籍在里了也抑不知从上若佛若祖与夫尽天下老和尚只是共一箇舌头有时用一机千机万机齐副有时道一句千句万句合辙有时指千句万句只是一机有时提千机万机只是一句直得摇干荡坤葢天遮地如击石火似闪电光搆得搆不得未免丧身失命那里有你取意观瞻将心凑泊底分又那里似世间村秀才教小学自上大人读到论语孟子毛诗周易一般若如是又何用九年面壁立雪齐腰只么传将去学将去便休将知箇事是出世间法须具出世间眼器量一肩担取始得若只逐旋扭揑逐旋博量逐旋分别谓之以情意识测度如来不思议大圆觉海如取萤火烧须弥山终不能着纵饶筑得一肚皮残羮馊饭还有一点用得也无还瞒得一切人也无纵饶瞒得他人还瞒得自已也无纵饶瞒得自已还瞒得灯笼露柱也无既瞒不得未免被森罗万象在冷地笑你在只如钦上座今夜恁么口劳舌沸说七道八且道还出得者一笑也无若谓出不得未免亦是西天九十六种之数若谓出X得其柰有旁观眼在且道旁观眼在甚么处夜深久立伏惟珍重秉命入室后普说雪巖钦禅师入室后普说兄弟且在者里聚首片时待为你扭揑鼻孔噼析太虗一上虽是好肉剜疮毕竟刀子是铁你还知一句中具三玄一玄中具三要么又还知宾中有主主中有宾有时全宾是主有时全主是宾么又还知杀中有活活中有杀有时全杀是活有时全活是杀么又还知开口不在舌上么又还知一手擡一手搦么若也于此明辩不下缁素不行未免见人道是便道是道非便道非正谓矮子看戏随人上下安知青布幕内元来有人者箇说话莫道你未有田地底人摸索不着只是参道者禅着青布衫汉十箇五双浑仑吞枣莫说用意识搏量口耳沿习之辈随语生解逐句穿凿定矣须知道此逸格绝尘之妙不得思量拟议不涉见闻觉知又须知道人人具足箇箇圆成只为无量劫来为生死飘荡无明业识蒙蔽不得现前不得受用如今要得向威音王以前一翻翻转须是信道者一着子真箇是我本有之物决定不从人得然后尽父母所生之体天地所禀之气併作一口吹毛利剑将自已一条穷性命斩作两段飏在万仞悬崖之下直得森罗万象彻底平沉方谓之心空及第海印发光苟或外此直饶参得一肚皮筑得一布袋腊月三十日未免手忙脚乱X如落汤螃蠏某在无准痴绝会下时有箇朋友每每有一言半句脍炙人口于古人旁敲暗打处亦自尽知落着只是不曾做蒲团上自已工夫后来曾在诸方做藏主气高行辈一日因打数头闲官司搆架不彻为他人所胜因此郁气呕血致一疾弗救于临终时直得千生万受求死不得死每见朋友来问疾便道我参禅平生不曾做蒲团上工夫不信有悟门只在册子着倒将谓佛祖之道止于此矣今日到者里一点也用不着劝你辈参禅莫如我一般须是做靠实工夫始得说了又眼泪下者箇便是不信有悟门底样子死不知去处生不知来处所谓生死事大无常迅速转眼便是来生忽然一息不来前路茫茫不知何往撞入驴胎马腹中总不见得你辈初机晚进何不趂身强力徤打教彻去者里孤峰绝顶炉鞴之所丛林温煖百事现成香积供养殊胜若不向者里打教彻去可谓孤负佛祖孤负檀信孤负师友孤负自已一朝不恰好打箇手蹉脚跌自已若不明白粒米茎虀悉用牵犂拽耙偿他始得岂不见夏间许多亡僧各各烧作一堆灰送在三塔里了如今在甚处安身立命还知么若也不知岂不是死不知去处谓之死大即今眼眨眨地在者里问箇父母未生前面目开口不得岂不是生不知来处谓之生大灼然生死事大须是把当一件无大至大底大事竖起生铁嵴梁讨教明白始得十二时中莫杂用心莫只悠悠X漾漾虗度时光须是打教成一片始得须是者一念子无丝毫间断始得古者尚道看经看教是杂用心何况你白日起来只了逐东逐西七上八下为人事役役者哉古者又道参禅学道是杂用心参禅学道既是杂用心却教你向那里用心喝一喝含元殿里何须更问长安自是你一念驰求不歇弃了现成活计却欲登天入地别讨生涯别求佛法所以做尽伎俩受尽辛勤转加颠倒若能直下顿歇驰求一念则万法当体寂灭万法依旧炽然行也得坐也得着衣喫饭不是别人山青水绿夜暗昼明昏沉散乱生死涅槃总是自家纵横游戏得大自在法门无一法可弃无一法可取佛与众生俱是假名殊无实义虽然你又须是已眼自开冷地一笑知道元在自已屋舍中当轩大坐始得若只逐旋扶篱摸壁傍人门户又是认驴鞍桥作阿爷下颔则没交涉矣如适来为兄弟举话有一人半人开口不识语路踏步不知高低要登主人堂入主人室也恐未得在如今大事为你不得小事各自知当彼此不须败阙牌且纳还上方两序进退提纲楚石琦禅师进退两序上堂东边底东边去西边底西边去去去实不去生铁称鎚被虫蛀来来实不来灯笼沿壁上天台且道不动尊居何国土一镞破三关分明箭后路进退两序上堂千尺丝纶意在锦鳞红尾一声霹雳X要看攫雾拏云随时有卷有舒觌体无新无旧光扬法社辅弼宗门高蹈世表下视尘窟总是当人受用处还委悉么龙袖拂开全体现象王行处绝狐踪进退两班上堂虎豹文章全归爪牙之力鲲鹏变化必籍羽翼之功法社要在得人丛林自然增气睦州佐黄檗杨岐辅慈明相与建法幢展衲僧巴鼻了庵欲禅师进退头首上堂宗门中有四种宾主临济大师巳尝点出若也脚未跨门一一辨得非唯不久当作唱导之师抑且不谬为吾家种草其或奴郎不辨玉石不分要称衲僧未得在岂不见忠国师睡次丹霞适至乃问侍者耽源云国师在么源云在即在只是不见客霞云太深远生源云莫道上座佛眼也觑不见霞云龙生龙子凤生凤儿遂去国师睡起源举似前话国师打二十拄杖趂出丹霞闻云不谬为南阳国师师喝一喝云不解作客劳烦主人虽然不因夜来鴈争见海门秋进退头首并谢大云长老上堂一椎便就揭开华藏十三重不假一槌抹过无边香水海两堂下喝宾主历然照用同时与夺自在便见大云弥覆六合清风甘泽顺时百果成熟且结角罗文一句作么生道趂时葢却屋乘时刈却禾轮纳王租了皷腹恣讴歌笑隐䜣禅师进退两序上堂心空及第选佛何必选官荷负丛林为众一似为已报国为法择人量才授职如乐奏九成左右进退无不合度只如一喝分宾X主照用一时行诸人作么生甄别喝一喝九万里鹏才奋迅三千年鹤便翱翔挂钵时请知事真净文禅师因请知事上堂祖师门下灯灯相续心心相印一灯灭而一灯然一心隐而一心照故万般之事须籍心明心若不明是事失准诸禅德要不失准么僧堂里大家着力虎丘隆禅师请知事上堂掩室摩竭杜口毗耶面壁九年黄梅夜渡简点将来翻成计较殊不知日不待火而热月不待风而凉云从龙风从虎作无作为无为恁么会得便能恢张法席毗赞丛林共建法幢流通正脉敢问大众据令一句作么生道祇园今古饶春色朵朵浑开薝卜花请两序圆悟勤禅师请两序上堂独掌不浪鸣独树不成林建法幢立宗旨须是互为宾主安贴家邦所以道我若坐时你须立我若立时你须坐我若孤峰独宿你须偃息干戈我若天上人间你须三头六臂然后可以光扬佛日且道浩浩之中如何辨主是处是慈氏无门无善财下座元叟端禅师请两序上堂一心不生万法无咎欲左即左欲右即右如头之耳目如身之臂肘其进用也罔涉离微其退藏也岂存窠臼日午打三更面南看北斗X愚庵及禅师请两序上堂独树不成林两手鸣掴掴老大小丛林各要知时节主事辅弼山门头首赞扬佛法十方高人聚会究取当头一着长老坐致太平手里把箇木杓蓦拈拄杖云诸人从朝至暮啾啾唧唧说黄道黑总在杓头里七出八没且道杓柄长多少卓拄杖喝一喝全室泐禅师请两序上堂梦往天宫说法是首座分上事演出一大藏教是藏主分上事客来须看贼来须打是知客分上事终日择火拈香是殿主分上事三唿三应是侍者分上事作么生是诸人分上事遂卓拄杖云但将饭向无心盌自有人扶折脚铛列祖提纲录卷第三十二列祖提纲录X卍XXX列祖提纲录卷第三十三武林十八㵎理安禅寺住持娄东行悦集谢西序头首提纲真净文禅师谢主首上堂实际理地不受一尘佛事门中不舍一法乃拈拄杖云不是一法又舍箇什么佛事也三德六味施佛及僧法界人天普同供养受供养则不无还知滋味也无若不知分付与首座复敲香台云五千余轴言言异一一龙宫海藏来遂掷X下云实际理地不用安排分付与藏主佛朗性禅师叙谢头首上堂布毛才吹化现无边华藏世界金槌在握纵擒一切诸佛如来扑碎茶瓯金声玉振挈漏灯盏耀古腾今兔角丈横挑大千日月龟毛拂运转尘剎法轮物物圆通头头具足还见佛国山𨁝跳撞破汝诸人鼻孔擢瞎汝诸人眼睛么喝一喝春风夏雨应时来李白桃红次第开叙谢头首上堂是善是恶一切俱忘凡圣情尽即大道场冬树花发炎月氷霜拈法界用易短为长以太虗口吞吐十方大众委悉么良久云圆超空色摩尼宝开凿人天没限量卓拄杖嘘一嘘下座笑隐䜣禅师谢头首上堂看看腊月二十五云门一曲凭谁委打皷当阳普请看万象森罗齐起舞西序丛林喜得人冲霄鸾凤看高举进退威仪揖让时就中一喝分宾主且道那箇是宾那箇是主喝一喝甜瓜彻蔕甜苦瓜连根苦南石琇禅师谢头首兼祈雨上堂灵利衲僧转辘辘地对宾客侧身而立结众缘化炭化粮听栏鸡皷翅而鸣看茶瓢从地𨁝跳卓拄杖云夜来江上雨分作万家流五祖演禅师谢首座上堂椎破蟠桃核得见其仁捋断骊龙须得遇其宝虽然如是也未是好手黄帝失玄珠于赤水使智索之而不得使离朱索之而不得使契诟索之而不得乃使罔象直饶罔象得之亦未X是好手争似今日与大众同使一箇通事舍人虽然如是也只得一半谢首座上堂弥勒看不见释迦说不得恁么尊贵生日用无差忒得不得识不识三德六味味逾多千古万古为规则云外岫禅师谢首座知客藏主上堂以拂子打圆相云摩诃愆法离四句绝百非又打一圆相云礼之用和为贵先王之道斯为美又打一圆云摩尼珠人不识如来藏里亲收得大众见么所见不同互有得失天童者里毋固毋必觉源昙禅师谢前堂首座上堂恢杨岐宗风坐南泉钵位佛祖命根衲僧巴鼻卓拄杖云东头买贱西头卖贵雪巖钦禅师谢首座维那上堂人天眼目佛祖纲维千差万别一以贯之如何见得克宾法战不胜南泉斩却猫儿千巖长禅师谢首座上堂举五祖和尚云槌破蟠桃核得见其仁捋断骊龙须得遇其宝虽然如是未是好手争如我伏龙山中天章首座也不槌碎蟠桃核头头应用皆仁也不捋断骊龙须处处全彰其宝唿释迦弥勒为灶下之奴拈丈六金身作一茎之草吹毛一拂血溅梵天珊瑚树林红日杲杲虽然如是也只得一半下座元叟端禅师谢首座维那上堂金槌未动以前大地X山河百杂碎玉尘未挥之际森罗万象尽交参殷人以栢周人以栗家住海门东黄昏候日出谢首座藏主侍者上堂开口道着鹞子过新罗举步踏着猢狲入布袋赵州会下二僧相推不肯作第一座义出丰年南泉道王老师与汝往来者是藏俭生不孝忠国师云将谓我孤负汝元来汝孤负我烂泥里有剌中天竺快便难逢一时掀翻了也会则天高东南不会则地倾西北上堂谢首座东弗于逮打皷西瞿耶尼说禅南赡部洲喫饭北郁单越噇眠钟楼上念赞床脚下种菜胜首座道勐虎当路坐摘杨花摘杨花用彰俊禅师谢首座知客侍者直岁上堂索犀牛扇子无风起浪问眉间挂剑平地干戈二俱莫涉别有条章扑碎玻璃盏子拈起无柄䦆头浅锄明月深种白云时时歌尧舜之风日日乐羲皇之化且知恩报恩一句作么生道九万里鹏才展翼十千年鹤便翱翔笑隐䜣禅师谢书记藏主侍者上堂临济三玄三要指鹿为马黄龙佛手驴脚唤金作鍮一大藏教是切脚三千剎海一浮沤吾孤负汝汝孤负我剑去巳远刻舟奚求休休青山归未得又过一年秋雪巖钦禅师上堂谢囦道讲师复巖藏主一心三观一句三玄曾无彼此休分教禅回途复妙也枯木巖前差路穷囦极流兮海底红尘亘天只如一大藏教X是箇切脚毕竟切什么字卓拄杖云十卜千千唯庵然禅师谢藏主维那上堂天无门地无户俊快衲僧一任来去藏里摩尼照彻十方洞里桃花千葩竞吐假劫外之春风应今时之律吕海神夜半看鲛珠眼光挂在扶桑树喝一喝石屋珙禅师谢藏主上堂今朝八月一十五树凋叶落金风露野狐窟宅梵王宫狗子尾巴书卍字大藏小藏从何来拈拄杖云尽从者里流将去等闲道箇钵啰娘截断古今闲露布了庵欲禅师上堂一大藏教是箇切脚毕竟正文无人道着你要识正文么上大人丘乙巳化三千七十士尔小生八九子佳作仁可知礼也众中忽有箇衲僧出来道恁么提唱实谓闻所未闻山僧不免分付维那明窻下安排忽若更道恁么提唱料掉没交涉山僧亦未免分付明窻下安排何故直钩钓鲸鼈曲钩钓龟鼈金鸡啼上玉阑干别有佳声继前哲喝一喝上堂一大藏教束之高阁长期短期无绳自缚莫更纷纷纭纭直须洒洒落落杨岐一头驴只有三只脚潘阆倒骑归跌杀黄番绰五味拈来饡秤锤别有香风满寥廓喝复举道吾和尚云高不在绝顶富不在福严乐不在天堂苦不在地狱相识满天下知心能几人大慧和尚云高在绝顶富在福严乐在天堂苦在地狱谁知席帽下元是昔愁人师云二大老一人X高高处观之不足一人低低处平之有余唱教门中足可观光若约衲僧门下犹欠悟在本觉又作么生但将饭向无心盌自有人提折脚铛石屋珙禅师谢殿主净头上堂一身清净则多身清净一世界清净则多世界清净东司头臰气佛殿里蓬尘从什么处得来以手掩鼻云又有一点也铁关枢禅师谢殿主上堂如何是佛殿里底悉哩苏卢苏卢悉哩江国春风吹不起鹧鸪啼在深花里击拂子觉源昙禅师谢侍者上堂文远当年侍赵州东司说法未轻酬回光一念分明处午夜霜清月满楼谢东序知事提纲五祖演禅师谢主事上堂文殊张帆普贤把柁势至观音共相唱和嬴得双泉闹中打坐打坐即不无且道下水船一曲作么生唱啰逻哩啰逻哩俗气不除虎丘隆禅师谢知事上堂万里浮云卷碧天年年此夜十分圆令人转忆寒山子说似吾心恰宛然所以道欲明恁么事还他恁么人若是恁么人须明恁么事便能以此心相照以此心相知扶持野老无尽家风成就丛林万世基业其把定也离念绝尘更无渗漏其放行也光生瓦砾和气霭然高低普应前后无差且道此人成得箇什么边事还委悉么将此身心奉尘剎是则名为报佛恩谢知事头首上堂锋芒未露如天普葢古帆未挂似X地普擎所以道天不言四时行焉地不言万物生焉万物生则迁谢不停四时行则寒暑流转各居其位去寒时大家寒热时大家热是法住法位世间相常住无一法不为妙用无一物不为真如处处真无回互尘尘尔绝承当须是其中人方能恁么去便能横身担荷翊赞丛林自利利他得大解脱其或未然好事不须频话会留将和气暖丹田育王谌禅师谢知事上堂尺头有寸鑑者犹稀秤尾无星且莫错认若欲定古今轻重较佛祖短长但请于中着一只眼果能一尺还他十寸八两元是半觔自然内外和平家国无事山僧今日巳是两手分付汝等诸人还肯信受奉行也无尺量刀剪遍世间志公不是闲和尚应庵华禅师谢知事上堂一喝分宾主照用一时行要会箇中意日午打三更祇如一喝未施巳前还有宾主也无既分之后那箇是宾那箇是主者里缁素得出宾则始终宾主则始终主祇如宾不是宾主不是主且一喝落在什么处横按镆鎁全正令太平寰宇斩痴顽天目礼禅师谢知事上堂担荷山门非止一事官府庄司山园田地呷醋咬姜量茶数米金不博金水不洗水因甚如此杨岐驴玄沙虎真净文禅师谢监院上堂身是光明幢心是神通藏大众各自照顾抖擞精神而今现定僧也如是俗也X如是释迦也如是弥勒也如是还有人信得及么若信得及不为分外若信不及亦不亏欠信与不信光明幢神通藏各自参堂去下座圆悟勤禅师谢监寺上堂滴水氷生百了千当铁作嵴梁骨金铸坚实心荷负丛林赞弼知识典刑可法直下扑实头底且道是什么人相逢相见呵呵笑更有春风春又春谢监院上堂举药山一日语云巖云与我唤沙弥来巖云和尚唤他作什么山云我有箇折脚铛子要伊提上挈下巖云恁么则与和尚共出一只手也师云道头知尾举一明三山僧有箇小颂一步濶一步一着高一着提折脚铛儿施阿伽陁药须弥土一撮沧溟水半杓快意唱巴歌过屠门大嚼石屋珙禅师谢都寺冬斋并维那上堂一徧一切一切徧一香积世界以香饭为佛事南阎浮提以音声为佛事东胜神州打槌西瞿耶尼普请怀州牛喫禾益州马腹胀麤餐易饱细嚼难饥只恐不是玉是玉也大奇圆悟勤禅师谢维那直岁上堂烹金琢玉须资作者钳鎚荷教扶宗必仗本分兄弟交为肘臂互作主宾便可以显大机发大用布慈云洒甘露驾慈航观断岸超生死越涅槃令他天下衲僧顶门上放光脚跟下历落箇箇如龙如虎人人玉转珠回非唯扶竖丛林亦乃流通正眼岂不是奇特事敢问大众奇特一X句作么生道妙舞更须夸徧拍三台须是大家催应庵华禅师谢维那上堂举兴化问克宾维那汝不久为唱道之师宾云不入者保社化云会了不入不会不入宾云总不与么化便打乃云克宾维那法战不胜罚钱五贯设饡饭一堂至来日斋时化自白椎云克宾维那法战不胜不得喫饭即便赶出雪窦云克宾要承嗣兴化罚钱出院且置却须索取者一棒始得棒既喫了作么生索得雪窦要断不平之事今夜与克宾维那雪屈以拄杖一时打散师云大小雪窦与克宾雪屈要且无合杀下座恕中愠禅师谢维那侍者上堂金椎一击电掣飇驰纸袄潜书珠回玉转东头买贵西头卖贱拈得鼻孔打失眼睛拈拄杖出头天外看谁是我般人五祖演禅师谢典座上堂白云嵌枯老汉要喫无皮酸饀典座取巧安排一任众人𠯗噉良久云羊羮虽美众口难调谢典座上堂变生为熟虽然易众口调和转见难咸澹若知真箇味自然饥饱不相干谢典座上堂小绳钱贯大绳井索日急要用笊篱木杓虽然破家具应用有处着着错南北东西水洒不着谢列职杂务提纲黄龙南禅师因化主归上堂世间有五种不易一化者不易二施者不易三变生为熟者不易四端坐喫X者不易更有一种不易是甚么人良久云聻便下座真净文禅师化士归上堂诸州丐士经年去次第归来复纳疏打皷普请共证明今朝九月二十五大众证明则不无须知钵盂饭粒粒皆辛苦钵里饭滋味大众总知归宗道今朝九月二十五又且如何良久乃唿侍者参退请诸郡化主喫茶喝一喝长安化主归上堂大众一两丝一匹绢一一尽从蚕口现口中吐出济人间衲僧如何总不荐若也荐家家门里含元殿喝一喝下座谢月化主上堂灵山话月曹溪指月圣寿今朝谢月且道与古人谁亲谁疎莫有人辨得么若也辨得将此身心奉尘剎是则名为报佛恩若辨不得无角铁牛眠少室生儿石女老黄梅笑杀栽松道者参五祖演禅师谢街坊上堂街坊昨日将一把沙到方丈前一见老僧噼面便撒赖遇老僧先见衫袖一遮竝不方事今朝举似大众不敢隐藏何故赏伊胆大下得者箇手脚忽有人问白云为什么只恁休去不见道老不以筋力为能然虽如是宾主历然月庵果禅师谢供头上堂解勐虎颔下金铃惊群动众取苍龙穴里明珠光天照地山僧今日到此赞叹不及汝等诸人合作么生竖起拂子云眨上眉毛速须荐取掷拂子下座龙门远禅师贤席头纳疏上堂一叶飘飘水上归姑苏春色照巖扉坐禅片石重来看却笑山云拂藓衣X所以沉空滞寂之士名为贪着小乘混世同尘之人谓之圆通之侣不舍道法而现凡夫事岂是植种于空现前日用是大总持门一一亲得其力如斯之旨事可量哉昔日黄梅散席道在老卢坐折连床湖南最盛古今榜样作者同知进止合仪动静可法况龙门新兴保社意在求人众手陶金谁是得者有么有么令人思百丈解踏马驹行参梦庵信禅师化士归上堂冐暑经寒巳逾半载艰辛受尽且喜归来而今粥饭现成一众皆承渠力方见禅人岁寒道义心口相应若非自肯承当安得如斯用意用意则不无且道承当箇什么良久云若不得流水还应过别山参应庵华禅师化主请上堂法身无相而诸相显然法眼无瑕而群机洞照所以一尘入正受诸尘三昧起德山入门便棒临济入门便喝至于历代祖师撩钩搭索露布葛藤无不精彻渊奥通证十虗尘尘尔剎剎尔念念尔时有西蜀比丘希慧从那伽大定安详而起不离是定入诸尘劳门成就一切众生行愿海此心既辨克就今辰营备斋羞供养释迦如来五百十六应真大阿罗汉且道释迦老子还来也无若道来即今在什么处若道不来又供养箇什么诸人向者里觑得透便与释迦老子同一心知同一眼见同一受用其或未然归宗更下箇註脚但愿东风齐着力年年吹入我门来X密庵杰禅师街坊纳疏上堂去年第一会水陆街坊今年罗汉第一会里纳疏识得去年人便是今年事今年与去年非新亦非故攂皷共证明眉毛俱卓竖北郁打三更西瞿日未暮其施汝者不名福田供养汝者堕三恶道还会么行到水穷处坐看云起时复举僧问赵州如何是不错底路州云明心见性是不错底路师云赵州眼观东南意在西北大似狐狸恋窟有甚快活处忽有问径山如何是不错底路只向他道家家门里透长安呆庵庄禅师化主回上堂禅子临川化导归入门一笑展双眉破微尘出大经卷打皷槌钟报众知正与么时且道功归何所昨夜春回空劫外觉华香绽不萌枝箬庵问禅师谢化主上堂本是无缘薄福僧自惭绵力住崚𡾓断巖壁立云千尺不羡人间裨贩名大众且道有缘好无缘好自有一双穷相手不轻祗揖等闲人五祖演禅师谢庄主上堂一不做二不休不风流处也风流若要公私济辨好看露地白牛真净文禅师谢庄主监收上堂参玄上士味道高人于动静日用间百事现成受用具足一一要知来处所以古人云譬如大地何物不从地之所生诸佛唯指一心何法不从心之所立洞山分野地之所生或麦或麻或豆或稻然非其人则不能成辨安立既有X安立得不劳乎神用然神用虽劳粒粒不落别处且道落在什么处遂拈拄杖掷下召大众云见么阿谁无分知来处么若知可谓不风流处也风流五祖演禅师谢监收上堂人之性命事第一须是欲得成此先须防于若是真人天目礼禅师谢麦监收上堂山前麦熟翁媪欢唿收拾归来其中有面馒头䭔子前年别今日思量笑杀人恕中愠禅师谢来苏庄监收上堂山僧昨遣数员宿将征诸未服既徯我来苏一皷而下直得风以时雨以时嘉谷登庶民乐今当还师振旅奏凯论功坐亨太平之时玄弼真君忍俊不禁不觉手之舞之足之蹈之于一毫端上扬声而歌曰台州仙高一伯红莲青江口白鰕殻来归兮连子格且道是什么曲调乃云饭饱弄箸应庵华禅师谢知事头首上堂大丈夫汉嵴梁硬如铁在乎进退之间初无喜难之色其退也古寺闲房焚香清坐究竟乃新报佛恩德其进也公于心明赏罚使纪纲不坠表帅得人各应其宜然后据虎头收虎尾第一句下明宗旨蒋山虽然痛下毒手全身担荷要在当人正恁么时且道不失其序一句作么生道玲珑八面活鱍鱍千古万古振家声密庵杰禅师谢知事头首上堂一新一旧跳出窠臼一出一入胡饼里呷汁一擒一纵开眼作梦一照一X用鳝鱼走入麻油瓮所以道若论此事直须挥剑若不挥剑渔父栖巢古人与么大似将钱买李子只从赤边咬且道结角在什么处蓦拈拄杖卓一卓下座谢知事头首上堂叙谢之余复有何事其进也风行草偃水到渠成其退也玉蕴荆山其价愈重且道不落进退一句作么生道油煎石磉盘风吹毛毬走虗空背上白毛生拈得鼻孔失却口喝一喝下座元叟端禅师谢两序上堂灵机廓彻智鑑虗圆固无动寂之殊岂有久新之异拈起也十日丽天放下也百川赴海后先齐致左右逢原正恁么时如何三界炎敲烁金石蒲团永日自寥寥长翁净禅师谢新旧两班上堂开无间地狱现阎罗大王聚夜叉一部列牛头两行与其进者剑树上勐火进用与其退者刀山里寒氷退藏且道理会甚事尀耐饭饱弄箸判断屎急尿床其或未然花柳春风入戏场呆庵庄禅师叙谢两序上堂打开宝藏运出家珍普济群生悉令充足金刚圈栗棘蓬总是闲家泼具只如遇贱则贵逢低则高不伤物义一句合作么生饡饭从教香馥郁纸衣莫使墨淋漓佛朗性禅师谢两序上堂漏灯盏提上挈下鑑地辉天白日梦昇兜率宫炽然说法徧十方世界是摩尼宝藏尽情收拾将来一槌号令从头穿却人天遵依永为标榜普报四恩齐资三有一灯既然灯灯无尽X众生界尽真灯不泯过现未来作诸佛事大众委悉么卓拄杖喝一喝云龙得水时添意气虎逢山色长威狞箬庵问禅师谢两序上堂着草鞋住院负栲栳为人动若行云止犹谷神初无心于彼此岂有意于去来所以纲宗在握赏罚惟公正令当行进退有序其进也高山可仰其退也湛水长闲若有一丝毫情存系恋便属泥犁渣滓金刚圈栗棘蓬吞得跳得须是其人且开先启后果满功圆一句作么生道横担楖栗千峰上巳有人提折脚铛谢两序上堂进一步风飕飕雨飒飒脚下泥深三尺退一步孤逈逈峭巍巍法堂前草深一丈荆棘林中下脚易月明帘外转身难知进知退知安知危有始有终有结有解权衡济上宗风鑑别今时露布通身肩荷杰立化门肝胆横披胸襟独迈是则明如杲日要须各建玄猷树大厦非一木之支济巨川岂一人之力今日丝纶收处风月犹新敬谢诸仁共相展布牧云门禅师冬至谢两序上堂欲识佛性义当观时节因缘寒来暑往秋收冬藏云腾致雨露结为霜六阴极处一阳乃生一阳既生谓之长至山中自春初到冬尾樵山耕田栽园种地执运劳力有烦众兄弟道用今日肆筵设席炊杜田饭瀹本山茶普同供养贵图聚头崖壑戮力丛林腊月火烧山明取衲衣下事种田博饭喫免得浩浩说禅若能恁么真是金生X丽水玉出崑岗山僧口喃喃地道箇谓语助者焉哉乎也总不虗设虽然如是且道团圞头一句作么生道路遥知马力岁久见人心沙弥得度垂示恕中愠禅师与沙弥落发世尊在雪山以金刀自剪丕显如来顶相汝既不能吾为汝剃落前圣后圣其揆一也铁关枢禅师光渊源三人落发拈来三寸铁除去末后结脑后放圆光渊源同皎洁落发一斩一切斩有甚无明草剃发云珊瑚树头日杲杲落发父母非我亲诸佛非我道一法不留存方堪为种草二人剪发十八非迟十七非早坐断两头万机俱扫剪发云头陀石被莓苔裹弘觉忞禅师沙弥鬀落恒沙劫种出家因优盋今开火内茎发断青丝除爱结虗空背上白毛生驱象驾请长缨一举九天云外步等闲蹋倒法王城沙弥鬀落金刀剪断无明发露出娘生旧顶门莫谓毁形虗事褫人天何处不称尊沙弥鬀落何似生辽天鹘万里云只一突是渠因甚得与么活卓卓地直下一刀俱斩断更无毫发可容留沙弥鬀落僧宝谁云沧海珠尽虗空界济无余德缾X甘露应常满名称方宜胜丈夫尼本然鬀落狻猊才出崛威勐荡寰区独跨大方步岂为格量拘然而舍金轮之宝位子夜踰城脱珍御之龙衣青山断发何以佛佛道同乎还会么要作人天真榜样信然脱俗是良谟恕中愠禅师付衣提起云此衣竖穷三际横亘十方从上老宿莫不披之提持正印宜善护持令法久住弘觉忞禅师付衣大士胎衣变九条多生法御应常调今朝三事全披得好作人天正法桥付衣千生未易闻名字一旦通身服九条青嶂外何逍遥三尺龙泉光照胆万人丛里夺高标付衣柔和忍辱不虗褫消瘦青莲众患离名字六师曾未晓佛同禀受祖同持勤加护摄威仪虗空叠作红莲座火聚开为白藕池付衣袈裟着体岂寻常誓铠全披好自将宝杖一挥三界静髻珠亲解法中王付衣入斯室着斯衣量才补职如是因如是果法尔当然祇如信受奉行时合作么生横身三界外独脱万机前付衣锦衣公子休夸富天上六铢未足多一缕龙免金翅难好教慈覆徧娑婆付衣归卷金襕去深藏定水涯为标千圣格所以待龙华况复割烦恼而得消瘦之名离染着而被青莲之号服之者忍辱增进持之者功德无边可不顶戴X遵奉也邪提起衣云还见么茎缕蘸干生死海何人出得者袈裟列祖提纲录卷第三十三列祖提纲录X卍XXX列祖提纲录卷第三十四武林十八㵎理安禅寺住持娄东行悦集度僧提纲圆悟勤禅师受季善友为僧上堂三界无安四生拘促欲脱爱网超步大方正应披忍辱铠操智慧刀运上品心发殊胜志与蕴魔烦恼魔死魔共战灭三毒破魔网始是大丈夫汉岂不见教中道三界无安犹如火宅众苦充满甚可怖畏又道是舍惟有一门而复狭小虽然狭小过去诸佛现在诸佛未来诸佛尽从箇里出去且道毕竟如何良久云何似生辽天鹘万里云只一突众道友为李道山披剃上堂顶门阐金刚正眼始辨大机杀人不眨眼底汉立地成佛方明大用直得如此犹只是吾门建法幢立宗旨趣向在且向上还有事也无若知有向上事去设使尽干坤大地草木丛林一一现千百亿释迦身不消一揑至于倾悬河辩用崄崖机尽四圣六凡一时轩豁提得将来不消一X拶且道据箇什么便恁么所谓大人具大见大智得大用向无明窟子里便放无量宝光向众生境界中便作不思议事如丹霞相似才方举起便知落处更不涉唇吻更不落言诠始似过他一箇聱头便乃十分领略只如未刬草时在什么处既要刬草与说戒两手掩耳又落在什么处过量人有过量事只如当机一句作么生道数声清磬是非外一箇闲人天地间复颂云丹霞刬草烧木佛宫使舍缘吹布毛惊群敌胜真狮子一钓须连十二鳌佛眼远禅师行者落发上堂露柱多年出家灯笼久巳落发佛殿坚持禁戒三门近得休歇大事本来平等无着清凉满月度尽草木丛林一似阳和齐发下座大慧杲禅师为太学上舍生杨麟剃染上堂巳着槽厂将错就错骑却圣僧不妨快乐龙象蹴踏非驴驼作堪笑诸方妄生穿凿休穿凿祥麟只有一只角楚石琦禅师度僧上堂未出家时父母兄弟障你光明不得既出家了师僧道伴障你光明不得观山翫水处拈香拨火处着衣喫饭处疴屎送尿处总是你光明发现处且如父母未生巳前者一段光明在什么处宝月当空圆圣智何山松桧不青青箬庵问禅师岸道者芟染陞座云教中道清净行者不上天堂破戒比丘不入地狱拈拄杖云曼殊大士来也复靠云断岸孤舟X壁道者芟染陞座师云山花似锦水如蓝见色闻声莫被谩世出世间殊胜相分明觌面一毫端卓拄杖付戒提纲嵩岳元珪禅师一日有异人者峩冠袴褶而至从者极多轻步舒徐称谒大师师覩其形貌奇伟非常乃谕之曰善来仁者胡为而至彼曰师宁识我耶师曰吾观佛与众生等吾一目之岂分别耶彼曰我此岳神也能生死于人师安得一目我哉师曰吾本不生汝焉能死吾视身与空等视吾与汝等汝能坏空与汝乎苟能坏空及汝吾则不生不灭也汝尚不能如是又焉能生死吾耶神稽首曰我亦聪明正直于余神讵知师有广大之智辩乎愿授以正戒令我度世师曰汝既乞戒即既戒也所以者何戒外无戒又何戒哉神曰此理也我闻茫昧止求师戒我身为门弟子师即为张座秉鑪正几曰付汝五戒若能奉持即应曰能不能即曰否神曰谨受教师曰汝能不婬乎曰亦娶也师曰非谓此也谓无罗欲也曰能师曰汝能不盗乎曰何乏我也焉有盗取哉师曰非谓此也谓飨而福淫不供而祸善也曰能师曰汝能不杀乎曰实司其柄焉曰不杀师曰非谓此也谓有滥误疑混也曰能师曰汝能不妄乎曰我正直焉能有妄乎师曰非谓此也谓先后不合天心也曰能师曰汝不遭酒败乎曰能师曰如上是为佛戒也又言以有心奉持而无心拘执以有心为物而无心想身能如是X则先天地生不为精后天地死不为老终日变化而不为动毕尽寂默而不为休信此则虽娶非妻也虽飨非取也虽柄非权也虽作非故也虽醉非惛也若能无心于万物则罗欲不为淫福淫祸善不为盗滥误疑混不为杀先后违天不为妄惛荒颠倒不为醉是谓无心也无心则无戒无戒则无心无佛无众生无汝及无我孰为戒哉神曰我神通亚佛师曰汝神通十句五能五不能佛则十句七能三不能神悚然避席跪启曰可得闻乎师曰汝能戾上帝东天行而西七曜乎曰不能师曰汝能夺地祇融五岳而结四海乎曰不能师曰是谓五不能也佛能空一切相成万法智而不能即灭定业佛能知群有性穷亿劫事而不能化导无缘佛能度无量有情而不能尽众生界是谓三不能也定业亦不牢久无缘亦是一期众生界本无增减亘无一人能主其法有法无主是谓无法无法无主是谓无心如我解佛亦无神通也但能以无心通达一切法尔神曰我诚浅昧未闻空义师所授戒我当奉行今愿报慈德効我所能师曰吾观身无物观法无常块然更有何欲神曰师必命我为世间事展我小神功使巳发心初发心未发心不信心必信心五等人目我神踪知有佛有神有能有不能有自然有非自然者师曰无为是无为是神曰佛亦使神护法师宁隳叛佛耶愿随意垂诲师不得巳而言曰东巖寺之障莽然无树北岫有之而背非X屏拥汝能移北树于东岭乎神曰巳闻命矣然昏夜间必有諠动愿师无骇即作礼辞去师门送而且观之见仪卫逶迤如王者之状岚霭烟霞纷纶间错幢旛环珮凌空隐没焉其夕果有㬥风吼靁奔云掣电栋宇摇荡宿鸟声諠师谓众曰无怖无怖神与我契矣诘旦和霁则北巖松栝尽移东岭森然行植师谓其徒曰吾没后无令外知若为口实人将妖我晦堂心禅师开戒上堂我有大妄语对众频频举佛法陷平人不许去与取遂竖起拂子云者箇是佛耶是法耶你诸人作么生去者箇非佛耶非法耶你诸人作么生取若去不得又取不得你现前若僧若俗若男若女若长若幼岂不全身总在里许还有跳得出者么若也跳得出过在山僧诸人无分若也跳不出过在诸人山僧无分且道总不恁么底人又作么生少间于戒坛之上更与诸人道破下座瑞白雪禅师秉命授戒升座鸣尺云会么此是千华座上卢舍那佛放大宝光光告千华上佛传此心地戒品直至如今流在金粟峰头上密下云和尚处承和尚慈旨命雪上座为汝诸人聊通一线复鸣尺云会么若也会得金风一夜雨箇箇髑髅新其或未会且将三皈十戒为汝等敷宣弘觉忞禅师为新戒付衣上堂昨晚南岳与匡庐两山争论佛法一山道南岳让和尚乃曹溪嫡子一山道青原思大师实宝林正宗一山道庐陵米价传千X古一山道砖镜磨穿古佛心互相竞争不巳罗浮山闻得出来约住云莫争莫争饶你青原思大师南岳让和尚少不得从我岭南者里去山僧蓦头与罗浮山一棒天台合掌道善哉和尚打者一棒不妨透顶透底畅快杀人山僧遂与震威一喝咄缩头去于是四山各各懡㦬而退拈起袈裟角云还见么自从卢老收归后须信人人总有之箬庵问禅师上堂本来面目全呈露一点无欺是戒源今日分明重举似当阳直指不相瞒男是男女是女僧是僧俗是俗各各不相知各各不相借三世诸佛侵你一些子不得历代祖师夺你一些子不得天下善知识添你一些子不得直下凛如氷雪通身皎若严霜人人独自称尊箇箇点胸点肋骑声葢色迈俗超方便应如是信如是解如是行如是证于如是中建立于如是中利济为人天佛祖之师作天下古今标榜须是恁么人方成恁么事到者里风行草偃水到渠成历历孤明洞然莹彻谁是能授者谁是得授者良久云一华五叶芬芳遍大地弘开火宅莲牧云门禅师新戒请上堂一法若有毗卢堕在凡夫万法若无普贤失其境界出有无有条通天大路须菩提解之为空优波离持之为戒阿阇世王获之证无根信勇施菩萨悟之入无生忍涅槃会上广额屠儿放下屠刀道是千佛一数善来菩萨子依样画葫芦即不无画成后如何行履牵犂拽耙气冲天露爪X张牙得人怕阿呵呵是甚么语话便下座上堂腊月初一逢二九红日东昇光忽透空崖半夜起大风主山案山草木俱作狮子吼当恁么时谁是久参谁是新戒马大师即心即佛八字打开非心非佛全机独露敢问诸人洗面时为甚么摸着鼻孔过堂时把定匙筯还会么早知灯是火饭熟几多时道具提纲千巖长禅师因蒋居士施钵盂上堂问话且止况此事不在语言文字上何谓也尽十方世界是箇钵盂三世诸佛在里许转大法轮历代祖师天下老和尚乃至一切有情无情总在里许头出头没汝等禅和家还跳得出么若跳得出须弥南畔把手同行若跳不出长连床上喫粥喫饭兹承常州直心居士同令弟月堂居士委宏都寺送钵盂五百副斋米五十石及䞋资种种供养登山俵散大众请升于此座举唱若举麻三觔干屎橛锯解秤槌之类虽是本分家风于诸人分上了无交涉未免举一两则古话也要诸人咬嚼僧问杨岐天得一清地得一宁衲僧得一堪作甚么岐云钵盂口向天有问无明只向道披毛戴角又僧问洞山时时勤拂拭勿使惹尘埃为甚不得衣钵山云直饶道本来无一物也不合得他衣钵雪窦云他既不受是眼将来底必应是瞎还见祖师衣钵么若于此入门便乃两手分付非惟大庾岭头一人提不起设使合国人来且缓缓将去师云洞山太X尊贵生雪窦太悭悋生无明者里则不然将来底是眼不受底是瞎禅和家箇箇腕头有力不怕提不起不怕将不去何处更觅祖师即今两手分付大众无明与么批判且道与古人相去多少还有证明者么若证明得居士功不浪施若证明不得无明不惜眉毛复成一颂以拂子打圆相云大众见么大地浑囵黑漆钵吞吐虗空口门濶白饭山堆叠叠来死人喫了都教活毕竟此功归阿谁常州在家蒋菩萨老僧也只得一分大家有眼何曾瞎分付囊藏又展开千古万古阿剌剌雪窦显禅师因僧送拄杖上堂师拈拄杖云清峻孤根别有灵势含山水自分明提来胜得丰城剑报尽人间两不平复云大凡以平报不平是义烈常准以不平报不平为格外清规亦犹以智遣惑颇逢下士以智遣智罕遇作家要会两不平么诸人也没量罪过雪窦也没量罪过雪窦过自能检责你者漆桶不打更待几时以拄杖一时趂下恕中愠禅师谢明庆莹中和尚惠竹拂上堂拈起示众云凌云劲节傲雪孤标结根于旷劫之先孕质于三乘之外一刀两段不假思惟信手拈来神号鬼泣非麈尾之能齐岂龟毛之可比击处而雷轰蛰户竖时而剑倚长空马师束手归降百丈望风歛袵有如是之妙用有如是之神通汝诸人还知来处么若也未知问取明庆和尚击禅床下座X大挂搭归堂提纲首山念禅师大挂搭归堂上堂三春景谢朱夏将临是禅子罢游之际幽窻挂钖之辰林下相逢合谈何事良久云拟指千差路回光百万程瑯琊觉禅师大挂搭归堂上堂与么来者上间安排不与么来者下间挂搭向上人来独自悽悽暗度江更有一人向什么处着良久云钓竿斫尽重栽竹不计工程得便休珍重雪巖钦禅师上堂众无多寡道绝方隅小中现大尘包太虗丁此末法荒凉之运南明只得扶起森罗万象炽然常说抑下从上佛祖尽作参徒参则固是且道以谁为师且请归堂挂搭上堂修造工夫巳办龙神土地亦安因甚水云来往尚如月晓星残山僧巳是不禁冷淡未免总万象于一堂同时挂搭与诸人朝暮同参卓拄杖云更添一单剑门分禅师新恩长老挂搭上堂长老为僧四十年者回退院来参禅藤条噼面鞭将去醉蝶难寻火里莲下座普请提纲应庵华禅师普请栽松上堂举临济在黄檗栽松公案沩山问仰山黄檗当时祇嘱临济一人别更有在仰云有祇是年代深远不欲举似和尚沩云虽然如是吾也要知但举看仰云有一人指南吴越令行遇X大风即止师云黄檗道虽然如是子日喫吾三十棒了也养子之缘固当如是临济正令虽行可惜向䦆头边甘自活埋仰山见解未出常流岂止遇大风即止当时何不道直待虗空界尽此话方始大行岂不是头正尾正蒋山今日捋下面皮要与诸人相见去也蓦拈拄杖卓一卓云惊群须是英灵汉胜敌还他狮子儿普庵肃禅师普请上堂当时驴觑井如今井觑驴酒醒溪边思往昔至今方觉彼区区空花解弄迷儿路蝶引痴蜂入网蛛谁是那头能警叱回光返照越贤愚云葢瓦铺须子细笔端有口显文殊咦珍重高峰妙禅师普请上堂禅不在参道不须悟动转施为山岳皷舞孟八郎汉便恁么去争似西峰搬石运土愚庵及禅师普请栽松上堂举临济在黄檗栽松公案毕乃云诸人要做临济儿孙则且置只如黄檗道虽然如是子巳喫吾三十棒了也且道临济当时过在什么处应庵云养子之缘固当如是扶强不扶弱济以䦆头打地三下复作嘘嘘声为是啐啄同时为复别有道理普慈向者里拟着箇眼也要诸人瞥地卓拄杖云雪后始知松栢操事难方见丈夫心箬庵问禅师普请示众担砖肩负重摘茶手揽香重底若辛苦馨香不久长难行难忍处满路要生光共此云堂里休疑手脚忙有人识得偈意与他鈯斧住X山玉林琇禅师普请上堂盘山道向上一路千圣不传慈明道向上一路千圣不然大慧道向上一路热盌鸣声诸大老恁么提持脚未点地在报恩则不然向上一路千圣同途今日山中乏粮禅侣托钵明道蔡封翁同阖门诸上善人送资到山普请大众好生出坡下座朝宗忍禅师上堂今朝十月初一日田家收割将毕未毕衲僧门下事如何灵祐初住荒村破院普请大家竭力挥拂子下座弘觉忞禅师普请栽松上堂若论此事如种树相似拣择欲精下手须确根宜其条直坎贵其宽容然后时之以雨旸资之以风露则自然由拱把以至合抱由合抱以至荫覆人天虽然者边底从你种祇如那边底又作么生栽蓦召大众众举首师云根生也复说偈曰怪来禅社日凋伤四望乔林卒就荒榦折薪樵知法弱根摧匠石占魔强幽栖鸟出无高託天外鹤归失故翔欲起山门千载色请栽大树作阴凉亡僧迁化请佛事天如则禅师为宗上座鎻龛灯笼㳂壁上天台且道明甚么宗旨宗上座死却活句活却死句佛祖牢关鎻你不住恕中愠禅师为运监寺鎻龛灵机密运智鑑发辉直得三脚驴𨁝跳踏破虗空只者鎻子有甚用处X南石琇禅师为净上座鎻龛一念心清净则生死永绝随波逐浪句截断众流句圅葢干坤句总不劳拈出弘觉忞禅师为圜通老宿封龛逝多国上赖相成又向何方展化轮只在阿閦兼妙喜人天无路问玄津恭惟圜通老禅宿法海圣贤随宜应迹普门大士方便垂纶住世七十九年将及迦文之寿筭念周千百亿所欲分布袋之多身钓丝一夜收竿抛尽云山海月归鸟几多迷谷难寻苔径华茵俊哉狮子之行逈而绝侣卓尔象王之步谁则为邻掩龛云物外干坤忘主管壶中日月自朝昏为印明都寺封龛法界不容身至真无相貌谁穵太虗空突开者一窍葢因妄有生因生有灭生灭灭巳寂灭现前唯我印公都寺以广大心运无私智力还普天宝所冀转无上法轮坐此界分我人未免自生拘执然巨泽有乍兴之波浪长空无积久之风云瞥然一念回光自应千差坐断况复换步趋无为之岸移身归寂寞之乡可谓争之不足让之有余者矣正当恁么时又且如何尘嚣无复来芳径賸有白云隔隖封天如则禅师为文监寺起龛不立文字不涉程途正与么时如何是文监寺出门句子一不得有二不得无倒跨杨岐三脚驴恕中愠和尚为聪西堂起龛某是黜聪明泯知见不X惧生死底汉飏下住山鈯斧正好东行西行印藏主起龛毗卢正印文彩灿如不善用者动成窒碍平地上死人无数透过荆棘林是好手昇都寺起龛拗折圣箭子好箇昇平世界生老病死甚处得来放便倒扶便起星流电激三千里常都寺起龛爱惜常住如护眼睛底一念尽情放下了也涅槃台上不用迟留胜热门头更须进步汉监寺起龛今朝一队死汉送箇活汉透过金刚圈吞却栗棘蓬十方世界杳无消息虽然也是丧车后掉药囊无用宽禅师为大善寺长老起龛旷大劫来只是一宗若圣若凡谁敢当锋住山斧子轻抛下出门步步起清风正觉宗院主起龛拈杖云正觉一宗烁破虗空无用与渠亲举起出门且喜日轮红天隐修禅师为成侍者起龛拈拄杖击龛云吾徒通成可谓信心脱俗九载事师殷勤只者着子尚未惺惺涅槃台上请汝先行且道正恁么时是生耶是死耶生既未生生即无生死既离死死亦无死无死无生灵然独存咦门外春风潇洒去一回消息一回新聪侍者起龛行聪行聪十九如风偶然失脚满盘尽空一空空到无空处返本还元总是同你若会得生来便去也不为夭你若会不得纵然百岁不为老即今会得便恁么去以拄杖指龛云出去X弘觉忞禅师为莹维那起龛一蹋黄河水断流山川行到路穷头骖骏骥服骅骝挥鞭直出青霄外俯视尘沙界一沤人间天上何处得淹留霞屋应都寺起龛祇解恁么去不解恁么来者五步虽存七步不活既解恁么来又解恁么去还他朝游西天暮归唐土汉始得何故脚跟无线如蓬转信有渠侬得自由为鄂州惟凡禅人起龛平地上死人无数过得荆棘林方是好手大众祇如荆棘林巳过底又作么生古佛放光留不住铁牛无脚也须行为印明都寺起龛衲僧得力句不在南岳定在天台印都寺你是海州人亲从天台来就中得力句还曾拾着也未若也未曾山僧有箇妙法与你东西蓦过三千南北倒回十万乃喝一喝云到头霜夜月任运落前谿为恒彻禅人起龛未得彻头须索讨箇入路不得入路过在全活尚未死既得彻头须索讨箇出路不得出路到底死了未曾活所以道门里出身易身里出门难若是脚下无私汉红线断十景神驹过海南五色祥麟步天岸为止休净上座起龛多年赋就还乡曲欲唱人前恐脱空带血连宵啼蜀魄归思不禁上眉峰春去也绿满丛夹路桃华风雨后马蹄何处避残红为宝庆南源融禅师起龛春光无脚走阎浮鸟语华X香遍界週芳草那堪迷古岸黄金索断铁牛头忘管带绝拘留信步天南仍地北更嫌何处不风流为霛章蕴禅师起龛水上东山行不住火中木马骤清风为缘鼻断黄金索八角磨盘任走空天如则禅师为聪上座汤去聪黜明苦口良药衲僧有病在膏肓鎻断咽喉吞不落聪上座汝今药病两忘一任吞却吐却恕中愠禅师为满书记起骨茶满肚文章通身担板及乎挨拶将来直是皮穿骨露南匾头自非慈明痛下毒手未免向泐潭死水里浸杀人在画楼沽酒处相要来喫赵州茶拄持为亡僧秉炬无相真禅师为静维那火大众还知静维那么严陵滩上父母生缘白苇峰头易服而至蹉过如来顶宝满肚风雷欲绍长者家财翅摩霄汉两头俱脱一事无成抱病来归悬知不救老芦山今日为伊出手令伊直下知归火焰藏身弹指透过荆棘林瞥尔回头倒骑钟楼入佛殿试问大众正与么时还有照用双行者么涅槃一路非生灭火里氷花着眼看圆悟勤禅师为亡僧火五蕴山头涅槃路四方八面没遮栏通身尽是金刚眼一粒灵丹火里燃大慧杲禅师为彦维那火者箇上座了五蕴性空悟诸法无我才觉四大乖违知是收因结果预于三两X日前洗浴剃头亲写遗言问我乞一把火不顾顶后万里神光岂恋目前玄关金鎻无明业识痴团一一从头点过如此了事衲僧世间能有几箇彦维那既恁么更有一事须说破若到天台鴈荡游传语嵩山破灶堕为法灯监寺火以火炬指龛云者箇是巳灭底法灯复举起火炬云者箇是无漏底智火无漏智火然法灯然也灭也无不可灯监寺还知么灰飞烟灭后优昙花一朵为充禅人火人人皆有四大充禅独有五大地水火风之余更有一枚笠大此笠内空外空内外空包含欲界色界无色界说甚须弥铁围江河大海万象森罗总在里许无迫无隘而今四大巳乖张唯有笠大镇长在者笠大甚奇怪一唱两唱三唱贵亦不卖贱亦不卖毕竟如何打与充禅同入火光三昧为超禅人下火山下麦黄蚕巳断一队死人送活汉活人身似铁金刚即今再入红炉煅应庵华禅师为南书记火东湖莞岭及归宗烨烨腾辉炉鞴中铁眼铜睛烹不破衲僧巴鼻好流通天目礼禅师为南禅值雨门首秉炬指南一路南北西东孟八郎汉便与么去去则不无只如前面是夜叉罗剎后面是恶浪悬崖中间是陷人火坑到者里又作么生出门一阵雨滂澎元叟端禅师为定维那火一槌之下正眼豁开亘尘X沙劫是箇大寂定门顾视左右云夜来何处火烧出古人坟为此上座火此虗妄身若无六尘则不能有火里蝍蟟吞却山河大地了也今者妄身当在何处为道上座火道不在内亦不在外大海不宿死尸烈𦦨不存蚊蚋掷下火为定上座火那伽大定动寂常真生死去来如同游戏剑刃上翻身火燄中走马为玄首座火摧残峭峻销铄玄微兜率宫中了无梦想劳生路上永绝驱驰火里乌龟头戴角翻身触倒五须弥为泳掌财火秤盘上分斤定两是汝筭筒边横千竖百是汝且道生死海中𣹢泳游戏是汝不是汝掷下火云烈焰堆中分明荐取高峰妙禅师为若琼上座火举炬云向者里荐得拈一茎草即是琼楼玉殿不然琼楼玉殿即是一茎草掷下火云剔起眉毛火里看明山都管火以火打圆相云者里见得便见山即山水即水大洋海底火星飞天目峰头波浪起不然掷下火云家家门前火把子法昙上座火汝名瞿昙佛名法昙分明举似疑则别参掷火云大洋海里火烧龛中峰本禅师为茂直岁火诸方直岁度火把与住持今日住持度火把与直岁且道是明甚么边事明日X优昙花茂发净饭王宫生悉达只从者里便承当千古万古阿剌剌宗监院火归宗一味禅杨岐三脚驴两重公案一句破除且道是那一句掷火把云腊雪堆中火一炉圆浴主火以火把打圆相云圆浴主见么唤作圆相则背不唤作圆相则触透过两重关还他亲眷属莲峰突出碓觜花杓柄兜翻狮子足香水沉沉彻底干普请大众齐刮目且道看甚么掷火把云脱殻神龟飞上天无位真人火中浴祥柴头火举起火把云祥柴头见么万朵祥云匝地飘丛林枝叶半肩挑今朝匾担两头折千日斫一日烧无用宽禅师为宗院主火四大本空都无罣碍火里翻身一彩两赛记寺主火记得的用不着无手人打杀虗空惊得须弥颠倒卓掷火云便向烈𦦨堆中放下龟毛兔角喝着古梅友禅师为德维那火兴化当年打克宾仰山把火没疎亲遍参知识工夫切撒手便行眼有筋即此身离此身涅槃台上火箭飞从教落叶又归根天如则禅师为让后堂火说法兜率宫让他第一座翻身涅槃岸夺得最初机离四句绝百非烈𦦨唯中更发挥依维那火以火把打圆相云云峰破桶箍依稀似者X箇以火把打破云一击百杂碎且道是甚么性火真空性空真火净首座火清净妙法身本来无出没以火指龛云者箇聻不是心不是佛不是物假名无位真人唤作丛林表率劫火洞然烧他不得严都寺火天童家法不严都寺两箇灯盏南山知事得人直是一生担板要见严都寺担板处么死柴头上火通红现出摩醯三只眼赞首座火眉间挂剑可毁不可赞斩却猫儿可赞不可毁忽然赞毁双行毕竟是何道理火烧南海波斯嘴瑞监寺火辉天鑑地一着子盏底漏油盛不起眉毛睫上火星飞烁破涅槃与生死举火云诸人还见么我见灯明佛本光瑞如此能上座火拖箇死尸来鼻孔不对口能所两俱亡鰕跳不出斗掷火把云如今跳出了也水底火发烧虗空丛林尽作狮子吼龙上座火死水不藏龙汝还会也未汝若会试入火光三昧愚庵及禅师为灯都寺火举火把云漏灯𧣴子照破历劫生死昏衢尽十方世界是箇大涅槃门顾左右云夜来何处火烧出古人坟为清殿主火琉璃殿上荆棘参天胜热门头清风匝地掷火云郎当屋舍没人修火官头上风车子X为嗣隆藏主火宗风欲嗣虎丘隆藏教掀翻气吐虹二十七年全体现南山烧炭北山红为乘提点火十方国土中唯有一乘法劫火洞然世界俱坏惟金刚圈不坏莫不便是者箇法么举火把云道得也是火焰上添草为瑞浴主火坚固法身浓滴滴地火不能烧水不能洗掷火云我见灯明佛本光瑞如此列祖提纲录卷第三十四列祖提纲录X卍XXX列祖提纲录卷第三十五武林十八㵎理安禅寺住持娄东行悦集住持为亡僧秉炬恕中愠禅师为耐监寺火逼慈明晚参是死伎竖起火云火炎崑岗玉石俱焚耐烹炼者惟真金尔为受都寺火受得恶辣拳踢便解超生越死漏灯盏动地放光金刚圈分文不直烈焰堆中埋钓车钓得鲤鱼长一尺为福维那火福城东际不异于今汝因甚向桶箍爆处方始死却伎俩灭却现行举火云点火照看面皮厚多少为生都寺火杨岐对白云发笑大似逼生蛇化龙总X是死门俱非活路掷下火云我唤作火汝不得唤作火有提点火拈却漏灯盏放出本有灵光照破历劫生死昏衢之夜月不待风而凉日不待火而热为义都寺火汝虽出尘不明胜义是情执未断汝虽年耄不达性空是大事未了即今四大巳离未断断取未了了取杨岐担子抝作柴烧烈焰堆中横飞雪雹无文璨禅师为珠浴主下火家家门前火把子临机应用无不可香水海里动地放光生死路头一时照破某人还见么以火把打圆相云切忌唤作明珠一颗姜头下火尽力事犁鉏无意除须发老去志益坚生姜不改辣大地忽鉏翻一死不再活看看开先今日活汝去也掷下火把云火蛇噼面来虗空连底脱呆庵庄禅师为珍藏主火从门入者不是家珍三乘教典都无实义唤作火则烧杀你不唤作火冻杀你义藏主火与汝往来者是藏不与汝往来者亦是藏要明第一义谛切忌死他语下以火把打圆相云月不待风而凉日不待火而热掷下火药监寺火应病与药据欵结案金刚圈栗棘蓬透不过吞不下总是死汉山前勐虎趂于菟火里蝍蟟吞鼈鼻玑藏主火辩倾河汉文缀珠玑生死岸头总用不着X一大藏教是箇之字祖师西来是箇右字提起火云胜热门头参得透丙丁童子念摩诃铁关枢禅师为超监寺火击碎金圈超越生死白日青天火把子南石琇禅师为月维那新上座火纲维巳经岁月不是新入丛林死生大事苟或未明且听火𦦨为汝说法为茂知客火未悟客尘烦恼炽茂既了一真廓清宇宙直得死柴头火𦦨扬真吼为净上座火净智妙圆体自空寂出生入死如火烧氷为达性空首座火钟楼上念赞床脚下种菜直下了达生死无疑性空真火性火真空蟭螟吞却须弥峰为澄藏主火飏下柴瓣剎海波澄了知无佛无祖谁云有死有生泥揑金刚云里走笔描菩萨火中行为堂司库行者净守火碓房舂米是生死岸头事廊下报众是生死岸头事作么生出得生死二由一有一亦莫守火里䳭鹩开笑口佛朗性禅师为天童妙监寺火者一交里了生死无可道作得主中主论甚妙不妙抹过金刚圈常光净悄悄以火把打圆相云会么烈𦦨堆中急转身向上别有通天窍为汝琼都寺火一毫头上琼楼玉殿者边那边日面月面抹过杨岐三脚驴管甚生死急如箭大火堆中鍊一番堂堂正体金刚焰喝一喝X为灵春都寺火一气令初回春光遍大地放下漏灯盏生死若游戏来来实不来去去本无去真空性火无生忍便是龙华最上记为恩极都寺火极济慈定力岂有生死疾夜行莫踏白非水便是石公私总莫论击碎无明窟以火打圆相云智火金刚身大千如日出石雨方禅师海火头火一向你烧火今日火烧你伹得火性空你性亦复尔海火头会也未一阵无风波浪生智海虽深终见底弘觉忞禅师为达本火头火冷灶着把火热灶着把火如尔所作因还尔所得果知因达本体无生笑杀嵩山破灶堕为止休净上座火一念回光父母未生谁是我四楞塌地真常独露本来人况复知止能止知休即休古庙香炉去一条白练去虽受他家钵盂不更强安柄杷白醭华平堆口角黄独饭烂嚼铛中唯其掩息如灰故能死生若脱但只恁么去恐守寒嵒异草青坐着白云宗不妙山僧到此不免为你别转一机欲待横身三界内请参胜热婆罗门撺下火苣便烧为印明都寺火难侵最是祖爷田九鼠三蛇任穴穿几度洞然明劫火松风时到竹坡前所以古者道体竭形消而不灭金流朴散而常存此之是也恁么更说甚么三十年前河流东三十年后河流西要且世界成与者箇没交涉世界住与者箇没交涉世界坏X空亦与者箇没交涉且道者箇是甚么撺下火苣云噼面来时亲荐得当空宝印搭青天为瑞驼僧火谁云曲不藏直须信活中有死如今死了却活顶后神光万里提起火苣云看看我见灯明佛本光瑞如此为惟凡禅人举火不着凡情便圣情吴山楚水竞峥嵘而今黄鹤楼拳倒鹦鹉洲前月正明急着眼好惺惺消息尽时全体见铁蛇火里嚼寒氷为恒彻禅人火般若如大火聚四面不可入般若如清凉池四面皆可入可入也没处去不可入也没处去祇如全身在里许底又作么生攃手那边千圣外回途堪作火中牛为本具柴头火羡尔出家晚行业多纯恪雨落打草鞵晴干图得着职供㸑下薪日向青山斫右提拙斧芟左搓芒绳缚鸟道负将归高低尽蹋着三昧堂堂受用身由来本具妙明焯无端担子折今朝庆快平生真洒落何似嵩山破灶堕岂争普化摇铃铎阿呵呵乐不乐火里蝍蟟吞大虫万里天边飞一荤车箬庵问禅师为闻副寺火从闻思修入三摩地掣断黄金鎻通身百杂碎石火光中荐得亲一声长啸清风起为澄侍者火竹林寺里亲见亲闻底便是今日底石磬山中亲证亲据底便是今日底你不曾背我我不曾亏你从朝至莫执巾瓶一段声光葢天地八风吹X不动毁誉莫能加抹过五须弥掀翻四大海骊龙颔下夺得髻珠勐虎须边挥开毒手是则眼亲手辨烜赫一时到头脱鎻离钩真能坐断不谬为狮子窟中狮子诚所谓旃檀林里旃檀汝事既圆予心何憾到者里透过末后重关百尺竿头且道还有进步也无自从烁破昏衢暗徧界明明不覆藏遂投炬祖关依禅人火慧灯堂光辉徧界洗钵池烈𦦨亘天依报正报具足庄严抹过诸方瞎秃禅不妨绝后光前自休禅人火教休不肯休荷众曾竭力剔起两茎眉不信有今日若也信得及死生何间隔竖起光明幢为君重着楔瀚堂禅人火瀚上座你从何处来却从何处去你底来处便是去处识得去处不负来处祇如无所从来亦无所去又作么生看火发也无文灿禅师为议上座起骨向上一机满眼满耳如过风疾𦦨不容凑泊如倚天长剑不容拟议何故转脑回头横尸万里慧上人起骨慧日高悬普天匝地烁破佛祖眼睛揭示衲僧巴鼻虽然觌体全真认着依前不是何故差之毫氂失之千里高峰妙禅师为二正上座煅骨正上座两不成双一不成只牙齿分明是具骨万煅炉中色正辉泥牛触碎苍龙窟X广舍上座煅骨取不得舍不得正恁么时如何委悉咄剔起眉毛火里看分明一具黄金骨大慧杲禅师为益照二禅人入塔呈起左手骨云者箇是眉州益呈起右手骨云者箇是饶州照一人会禅一人会教虽然各自行毕竟同时到且道同时到底事作么生谁家别舘池塘里一对鸳鸯画不成为月禅人入塔捧起骨云灵山话月曹溪指月妙喜今朝捧月仔细穷究将来一时未得勦绝何以故却被者箇阿师尽把机关漏泄既漏泄看看又是中秋节无物堪比伦教渠自家说古梅友禅师为传侍者入塔树倒藤枯红炉焰灭弄尽骨董更无漏泄打归塔院氷清玉洁传侍者掣开大地到牢关如净琉璃含宝月恕中愠禅师为明都管入塔明知是者箇开口道不得明知不是者箇开口却道得坐断两重关天然露风骨百发百中圣箭离絃七穿八穴湘南潭北为君几下苍龙窟呆庵庄禅师为履首座入塔真实履践的人出生入死如同游戏且眉间挂剑时如何拟议不来髑髅着地南石琇禅师为因监寺入塔因妄有生因生有灭寂灭现前髑髅眼活菡萏花开栗棘蓬无缝塔中云匌匝铁关枢禅师为慈都寺入塔报慈隔枯骨汁金刚圈X烂泥团飏下骨云澄潭不许苍龙蟠高峰妙禅师为得意化主入塔得意忘言逆行顺化常在途中不离家舍弹指一下云塔户开了也遍界髑髅无处藏者里全身俱放下中峰本禅师为谦西堂入塔彻骨穷来三十年每于佛祖结生冤巨灵揑碎虗空骨大用尘尘总现前恭惟某人狮子巖前参得一句莲华峰顶似空合空莲华峰顶悟得一机狮子巖前如镜照镜者边那边应用不缺千顷万顷遇缘即宗拈却水火珠放下打草扇到者里尽十方世界是金刚正体尽十方世界是无缝塔门出亦无碍入亦无碍且道不出不入一句作么生举掦铁马冲开青石门玉鸡啄破黄金㲉鑑首座入塔末后一句子儞未跨滇一万八千里路时巳常说了也今日古鑑发光露出晴空闪电团团无缝塔门开收取眉间三尺剑弘知客入塔维那不在当汝打槌噼头一下振起宏规掣开无缝塔击破玉玻瓈正是全身放下时天如则禅师为大上座入塔尽大地是箇大上座尽大地是箇死髑髅尽大地是箇无缝塔且道门从那里入喝一喝幻有传禅师为众灵骨入普同塔尽十方世界是箇无缝塔又向何所在觅入处出处因人妄计有出有入耳今日不管是张三底骨衬也不管是李四底骨X衬也不管是徐五底谢八底举拄杖指塔户云总为我拈来都放在者里安置忽忆释迦老子云我观三千大千世界乃至中间无有如芥子许地不是我舍身命处咦将此身心奉尘剎是则名为报佛恩箬庵问禅师为彻首座入塔尊贵一路天然自别彻尾彻头何生何灭生铁铸就心肝浑钢鍊成嵴骨是汝寻常特立孤标人天表率撒开穷相手奋起辽天鼻虽然未展全威早巳开花铁橛笑香严上树特地周遮嗤鹫岭拈花空资余力果然赤手承当不谬衲僧气息山僧今日到者里有口难扬有心莫测以拄杖打圆相云扶起丛林大法幢留与后人为准则弘侍者入塔狭路相逢蓦遭热喝烧却茅庵同出同没撞倒须弥山浑身无处着未肯甘心便活埋几度江南又江北且道山僧负你你负山僧投骨云大恸忽倾三日雨不风流处也风流永书记入塔人道我是生道上座是死山僧道我是死上座却活以何验得指塔云入玉禅人入普同剑崃险未是险瞿塘深未是深出一保社入一丛林摸他盌底高突兀瞰他户牖难探扪今日忽然靠倒送归万丈渊坑以拄杖指塔云到处去来无朕迹不如者里好安身弘觉忞禅师为惟凡禅人入塔少林即说得皮髓南岳亦分眼舌心蓦过湘南潭又北尽云一国充黄金提起骨衬云天童者里要且不然凡圣目前齐包裹X从教枯骨作龙吟石雨方禅师栖烟盘铭山鸣同入塔常寂光土凡圣同居土一手遮拦一手揭露栖烟盘铭山鸣三位觉灵既巳共命同船从此不须回互要回互同气相求同声相和擿骨曰陊移宝寿旧普同霛骨入新普同塔如来禅祖师禅尽仗春风二月天东云水西云水鹧鸪啼落花飞去众觉灵且莫动虽然不食空王俸也要大家知奉重擿骨曰送无相真禅师为京监院撒骨六十三年梦幻身箇中消息许谁亲铁牛耕罢翻身处触破澄潭夜月新京监院早岁行脚徧历诸方投老归来随缘任运非常洒落到底惺惺虽然去住自由争柰者箇犹在是恁么时诸人还知落处么阿耨池心一派来电光照彻三千界比丘尼迁化请佛事元叟端禅师为妙净洁长尼起龛见身无实是佛身山河大地逈绝异缘了心如幻是佛幻草木丛林更无别法故我某人现比丘尼身成大丈夫事抛玉楼金殿直趣此宗挺铁壁银山单明自已廓性天之云翳荡心地之尘昬透声透色八面玲珑亘古亘今十方通畅毋固毋必能柔能刚道契南北两朝名满东西二淛灵机活脱刘铁磨未足观光智鑑虗圆凌行婆亦须退步全体是个解脱大海全体是箇涅槃妙X心无起灭可求无生死可出百骸溃散卓尔独存四大分离湛然常寂正与么时身里出门即不问门里出身作么生毗卢顶上从来往安乐邦中任去留弘觉忞禅师为希庵尼起龛一番提起一番新固守玄关坐杀人没北斗出南辰欲看飞龙千界外密移一步是通津大众祇如推不向前约不退后底又且如何以拄杖击龛一下云伸出铁驴三只脚倒骑玉象趂麒麟元叟端禅师为尼能上座火生缘既了能事既毕四大五蕴则且置性比丘尼转一念成阿罗汉毕竟有何凭据掷下火云炎炎火一团触着烧杀你弘觉忞禅师为本祐尼火四大分张后诸缘尽舍离涅槃山侧望烟草正萋迷摧残峻烁玄微髑髅干尽娘生眼万里神光顶后辉无用宽禅师为慈受道姑入塔示现阎浮童女身不曾错认定盘星火中煅过犹光彩窣堵波中四季春箬庵问禅师为尼戒生入普同白玉琢成黄金铸就百千诸佛共参随普光殿上同擕手不是涅槃亦非后有放身命处绝踪由依旧面南看北斗优婆塞迁化请佛事石门刚禅师为杜均玉起棺五十余年一梦归好人去速实堪悲寒梅带露兰江上也似愁人泣泪垂恭惟某人一州达士四海佳声幼年绍叔父之箕裘壮岁胜祖宗之家业二男二女喜有室而有家一夫一X妇宜曰寿而曰富岂期染膏肓之疾何遽罹肺腑之忧忽移夜壑之舟永别天年之数正谓花开雨骤月皎云遮眷戚哀号妻儿痛苦堂上之孀亲失所连枝之手足伤情便好以智慧刀割断恩爱网踏开生死路跳出是非关返照回光悟本性无非佛性归真舍妄了凡心即是圣心出火宅高驾大车向尘退转一步卜阴宅当归里便请安然对溪山不异净邦有何隔碍当着勐省更莫迟疑虽然如是且道出门一句得作么生咦信脚出门皆大道此方他界任优游天目礼禅师为陈统制秉炬一作边头战马催几番得胜凯歌回如今老大身无用卧听城头奏落梅忠肠易断愤气难摧末后一重牢寨南山为汝冲开陈统制快须啮镞机前看火箭空中噼面来中峰本禅师为冯将仕秉炬现成公案绝安排无位真人笑满腮吸尽太湖涓滴水寒梅树树待春开举火把云某人八十年来只凭者箇起家立业勤仓俭廪积有余仁居义路行无竭八十年来只凭者箇崇德慕善举心曾不昧天真触着通身是方便八十年来只凭者箇教子育孙挺挺群贤继芳躅珊珊环珮振高门八十年来只凭者箇收因结果苞汤水面青溶溶善庆堂前花朵朵到者里本来面目触物纯真自已家山不离跬步八万四千毛窍与性空真火窍窍相通三百六十骨节与性火真空节节相拄垂光散为福德林流辉摄入光明户且道者箇是何物聻X以火把打圆相云团团转作大圆镜条条照出珊瑚枝尽大地入都不见只许冯公独自知古梅友禅师无为居士火万叶坠黄金千峰凛寒岳翻身直上涅槃山毕竟以何为倚託从来鼻孔大头垂出入行藏须摸索休摸索山头石虎吼声干海底泥牛触折角百千诸佛眼中沙一念不生成正觉是即是巳毕竟如何是末后句觉通居士喏倒骑铁马上崑崙一任红炉炼空殻高峰妙禅师为智光居士火以火打圆相云姑苏水天目山总是维摩不二关烈𦦨光中回首处依稀彷彿似人间弘觉忞禅师人力林子佩火生涯白膊度朝曛荷众常肩百二斤扁担今朝亲折却逍遥一似海天云林子佩知也未由汝往因福不修生来日与苦相磕流离波迸几多般怙恃无人谁覆葢託丛林为倚赖朝斫青山莫负途通身白汗流滂沛命何悭孤且脃未登三十早夭亡岂是皇天真不惠听我言休怨怼以火苣打圆相云唯此一事浩然均富不有余贫不匮在汝躬无缺坏大威光欠火摩尼雨宝之时珍徧界劫可烧渠无碍不增不减自金刚身去身来常三昧肩上锹手中耒喝一喝云者回尽付丙丁翁一笔勾消穷鬼债撺下便烧天如则禅师云壑石万户起骨生则封侯䇿战功死当庙食显神聪抚骨云更从者里翻身去佛国尘尘X有路通某人英勇无敌沉静有谋武略文韬自任绿林之冯异忠肝义胆每怀赤壁之周瑜朋友推其贤士卒感其惠奉王命剪除猺獞奋不顾身握兵权威震蛮荒闻者丧气奏凯始传于天上归途忽厌于人间清湘院前打翻筋斗去吴松江上迎得骨圅归天地为之改容山川为之堕泪功既成矣死何憾焉合国称为大丈夫二十四年从教似梦传家赖有奇男子百千万世可以流芳到者里勐着精神别通消息裂开烦恼网击破死生关幻形幻影有去有来似浮云之出壑真性真明不迁不变如皎月之当空即此是自已根源即此是故乡田地即此是安身立命处即此是成佛作祖时是则固是且道即今起骨还有祥瑞也无昨夜天风搅雪花为公洒扫西归路无相真禅师为严百三三秘省入圹大众故严百三三秘省文星孕彩廓彻四明将攀月里高枝欲作人间霖雨时不我与遽逐逝波是凭脱体提撕要见本来面目芦山今日豁开方便直指要津百三三秘省便恁么彻底去一入一切一切入一独步大方游戏三昧然虽如是更须转却一切处始得若一切处转不得同死不同生若一切处转得同生不同死正当恁么时要会超生脱死句么凛凛英风用无尽行看兰玉霭家声应庵华禅师为留守枢密大资掩土天高地厚海濶山遥发最上机示真实相故我留守枢密相公廓顶X门正眼显肘后灵符以此为国为民以此至忠至孝可谓大功不宰果见作家末后全提十虗坐断无生田地有种有收般若舟航有津有济直得高超物表独蹈大方正恁么时全身奉重一句作么生道好须云外看一剑倚天寒元叟端禅师为渤海月轩朱处士掩土尽十方世界是箇大光明藏从古至今无一法可增尽十方虗空是箇大解脱门从古至今无一法可减故我渤海月轩处士为一乡之善士作三界之韵人其在儒也则儒苑之蓍龟其在佛也则佛门之墙壍虽示作有为事而不灭坏无为之相虽示学无为法而不分别有为之名虽示有功名富贵而不为功名富贵所拘牵虽示有尘劳业感而不为尘劳业感所汩没拓本来田地显自已家风以诗书振祖宗以礼义悦亲友处夫妇如琴如瑟生子孙如凤如麟行种种方便成种种因缘昔年全体与么来蛇现酒中之影今朝全体与么去鸿遗沙上之痕酒中蛇影既无实迹可留沙上鸿痕岂有真踪堪恋七通八达了没遮拦万别千差都无罣碍王恁么时归根得旨末后光扬一句如何擎展一坏黄土葢平生千古清风动巖穴千巖长禅师为楼清翁入圹天公岂可没人情雨雪堆中拣得晴修福自然招福报生前死后显光明大众还见面前一片田地么者是我清翁老人亲手做得来底生也受用不尽死也受用不尽传之子子孙X孙亦复受用不尽现前诸人若能见样学样各请归家做取者一片田地好不然山僧更为铺花锦上世有英杰积善种德一句合头千车共辙即日恭惟我故檀越清翁老朝奉智者国师种族义乌县里老成八十四年生生本不生行而能说说而行八十四年死死亦不死子又生孙孙又子三年之丧孝也今日之葬礼也天之清翁之清矣隣上清释梵之宫地之厚德之厚焉廓心地真常之境泥𡋯头突出鼻孔髑髅中豁开眼睛观色即空成大智不住生死观空即色成大悲不住涅槃既不住涅槃又不住生死即今清翁老人全身奉重一句作么生道以土撒云灵棺可掩名难掩路上行人口似碑只此告违伏惟珍重为楼文翁入圹生死世之常消长天之道人为万物灵一老一不老恭惟故檀越文翁提举楼公尊灵富寿双全名行兼至八十五年前未有父母所生皮袋子八十五年后父母所生皮袋子终归土里八十五年中有见闻知觉有喜怒哀乐别尊卑分善恶事上种种有条理上头头无错为井邑之老成成儿孙之家活圣世现长者之身人中奋大夫之作皆从皮袋子主人公做将出来如今主人公抛了皮袋子盛在棺材里且道与父母未生前面目同耶不同耶一即三三即一千变万化从中出金乌夜夜彻天飞朝朝涌起团团日世尊云身相属四大心性归六尘四大体各离谁为和合者老檀越者箇犹是生死岸头事X超生脱死一句又且如何拈土云大地都卢土一撮一撮土中天地濶天地只是一灵棺一对眼睛活泼泼回头撞着自家底明月清风安可比耀古腾今只者是老人年尊伏惟安置天如则禅师为居竹曹公掩圹脱得生死要知落处落处既分明从空放下去放下后如何天开地辟现全身玉凤夜栖无影树某人梅渚参军之子守斋教授之孙远则武惠王以来历代传青史近则文恭公而下满门无白丁人皆羡其盛哉公不以为荣也小试教庠之任厌吴江枫冷而拂袖便归继承省檄之招爱蒸溪竹居而掉头弗起素行富贵富贵不淫无意功名功名自至左干戈右爼豆固未忘曹氏家声朝诗酒暮琴书且愿效晋人风度亦甞刲股和羮以疗大父之病亦甞解衣推食以供寒士之需其待朋友也切切偲偲其待宗党也磊磊落落儒学子弟仰之为文章鉅公集贤缙绅号之以清逸处士平生万事巳足末后一机更高顶门露金刚眼睛着着见古人关棙笔底现法华宝藏头头显自已家珍文字语言一无所碍涅槃生死两不相妨从前只道出来出来速出来苦哉三界火宅到此方知归去归去好归去俨然一会灵山既曰知归争柰有箇将不去底既将不去合与覆藏既曰覆藏有何证据撒土云化城宝所无分别寸土元来是寸金弘觉忞禅师为丸钟黄居士掩土卓拄杖云者一片X地从本巳来体无向背境绝方隅开辟自生佛巳前庄严在威音那畔非三灾之可到岂四运之能迁良由田地稳密故名金刚王宝剎亦名无畏狮子幢其隐也三世诸佛侵欺不得其密也历代宗师天下老和尚跨越无门今则山僧收将元本契书两手付与丸钟黄居士便请四稜着地全身放倒归涅槃之大宅统法海以为家更无此界他方谁分客乡流寓竹松引畔常露本地风光百草头边全彰脚跟大事直得如月临秋水在处光辉似鴈过长空景沉无迹所以道处处真处处真尘尘尽是本来人真实说时声不见正体堂堂没却身敢问既没却身又且如何是堂堂正体汉地不收秦不管倒骑驴子上杨州石雨方禅师为太常葛屺瞻居士点主山高为笔水长为墨先生之风描写不及其天道也天何言哉其文章也文不加点虽然湖南夫子成千古风月依稀任主张优婆夷迁化请佛事无用宽禅师为孔氏夫人起棺无用之语都无定止觌面相逢喝声道起为周安人起棺本无男女相四大假合就现身尘世中苦乐逆顺受喝跳出生死关清风喧宇宙天隐修禅师为严道人起棺拈拄杖击棺云迷从旷劫直至而今舍身受身轮回虗幻你若者里荐得业障如山一击分明百杂碎真性如海片时返照万缘X空其或未然再听古佛偈云假借四大以为身心本无生因境有前境若无心亦无罪福如幻起亦灭既然如是出门一句作么生道以拄杖指云薰风自南来且归林下去元叟端禅师为聚净人下火不是风动不是旛动此是卢行者坐断人舌头底句直下如大父聚近之则燎却面门高峰妙禅师为志足净人火生不足死有余灰飞烟灭露全躯便恁么有何拘六月炎炎火一炉为志明道人火只遮一着子今古无传授惟有明道人始终能保守铁牛火里翻筋斗无用宽禅师为慈山道人火击破死关通身畅快哮吼一声威音劫外掷火云山头火发一彩两赛为慈发净人火水底火发烧虗空大地山河一梦中便向机先身得脱南山石虎咬清风为王氏慈道人火东村王大嫂和州买栲栳火急走家来一觉不知晓掷火云烧了箬庵问禅师为行珠优婆夷火摩尼久埋没今朝光始灿烁破太虗空氷河发火𦦨荐不荐试入红炉重煅炼高峰妙禅师为智藏净人煅骨一大藏教全体是火若有岭南灵骨便好赤身担荷虽然更入红炉重煅过古梅友禅师为荣道者入塔灰飞大野骨节还山爆X地一声始到牢关荣道者一点灵光非内外浮屠空鎻白云闲石雨方禅师为法雷送母净缘入塔白云无迹绿水有源二俱不住谁是净缘会得者男相女相悉归安养不会者无缝塔里暂尔偷安且道无缝塔又如何偷安昨夜花枝零落尽晓来依旧北风寒无用宽禅师为慈清道人撒骨一生一死孰能分骨节腾光耀顶门撒向洪波深水里好似从前都不曾箬庵问禅师吴白涵居士请为太夫人点主师拈笔云大众会么此是从上若佛若祖不断底血脉天人群生类皆承此恩力今日奉为吴母蒋太孺人当阳点出普令令子贤孙各知所自现前一众共彻未见未闻一断奇特大事乃点主云一叶花敷金色界万山云拱玉楼台建楞严会提纲净因成禅师楞严会上堂拈拄杖曰清净本然云何忽生山河大地看看富楼那穿过释迦老子鼻孔释迦老子钻破虗空肚皮且道山河大地在甚么处掷下拄杖召大众曰虗空翻筋斗向新罗国里去也是你诸人切忌认叶止啼刻舟寻剑龙翔珪禅师建会上堂见见之时见非是见见犹离见见不能及落花有意随流水流水无情恋落花诸可还者自然非汝不汝还者非汝而谁长恨春归无觅处不知转入此中来喝一喝曰三十年后莫道能X仁教坏人家男女净慈象禅师建会上堂古者道一翳在眼空花乱坠拈拄杖曰净慈拈起拄杖岂不是一翳在眼百千诸佛总在拄杖头现丈六紫磨金色之身乘其国土游历十方说一切法度一切众岂不是空花乱坠即今莫有向拄杖未拈巳前坐断得么出来与净慈相见如无切忌向空本无花眼本无翳处着到蓦掷拄杖下座列祖提纲录卷第三十五列祖提纲录X卍XXX列祖提纲录卷第三十六武林十八㵎理安禅寺住持娄东行悦集结制提纲瑯琊觉禅师结夏上堂汝等诸人在者里过夏与你点出五般病一不得向万里无寸草处去二不得孤峰独宿三不得张弓架箭四不得物外安身五不得滞于生杀何故一处有滞自救难为五处若通方名导师汝等诸人若到诸方遇明眼作者与我通箇消息贵得祖风不坠若是常徒即便寝息何故踝形国里夸服饰想君太煞不知时云居祐禅师结夏示众无相光中有一无位真人出X没三界流转五道不舍十恶业不堕五阴身不除烦恼障不证涅槃不憎毁禁不敬持戒不经冬不过夏汝等诸人还知去处么良久云九旬阳焰里五分法身圆白云端禅师结夏云安居之首禁足为名禁足之意意在进道而护生衲僧家有何生而可护何道而可进唾一唾唾破释迦老子面门行一步踏断释迦老子嵴骨犹是随行逐队汉未是本分衲僧如何是本分衲僧无限风流慵卖弄免教人指好郎君真净文禅师洞山结夏上堂十方聚会三月一结息狂妄心除苦恼热获胜清凉证大寂灭到波罗岸出生死辙以此圣制故不虗设声闻缘觉不见不闻三世诸佛祇可自知衲僧跳不出打在绻缋里动即开眼尿床梦中说梦且向洞山门下九十日讨箇活路上堂兹日夏首众僧结制之晨泐潭山比丘克文与清净大众踞菩萨乘修寂灭行以大圆觉为我伽蓝身心安居平等本际涅槃自性无系属故今我敬请不依声闻当与十方如来及大菩萨三月安居为修菩萨无上妙觉大因缘故离诸垢染清净梵行若能如是所谓如莲华不着水心清净超于彼五祖演禅师四面结夏上堂云结夏无可供养大众作一家䜩管顾诸人遂擡手云啰逻招啰逻摇啰逻送莫怪空疎伏惟珍重海会结夏上堂此夏居白云禅人偶聚会三月九旬X中尊卑相倚赖粥饭与茶汤精麤随分耐逐意习经书任运行三昧彼此出家儿放教肚皮大结夏上堂孟夏渐热伏惟首座大众尊候万福却似夹竹桃花锦上铺花徧地花莫眼花每年事例不用张查下座人事巡寮喫茶圆悟勤禅师结夏上堂高超十地不历僧祇物我一如身心平等不与万法为侣不与千圣同途历历常光现前处处壁立万仞直饶透出威音巳前犹是者边事在及乎理随事变应物应机或现十种他受用身或现三尺一丈六有时孤峰顶上目视云霄有时浅草平田横三竖四亦只是者边事只如不动步而廓周沙界不起念而周徧十虗底人且道九旬三月还结夏也无云在岭头闲不彻水流㵎下太忙生结夏上堂一尘含法界无边子细检点犹有空缺处在百亿毛头狮子百亿毛头一时现着实论量未是极则之谈若论本分事大人具大见大智得大用设使尽无边香水海越不可说不可说世界都卢是自已安居处举一念超越无边剎海犹未是衲僧行履处不犯锋铓不拘得失不落二见不在中间正当恁么时如何山中九十日云外几千年结夏请上堂豁开户牖当轩者谁无面目可见徧界不藏无形相可覩全机独用以无面目而诸相历然以无形相而十身具足解脱门广启选佛场宏开作不可思议功勋成无量殊胜奇特直得一为无量无X量为一小中现大大中现小坐微尘里转大法轮犹未是衲僧本分事于中若得桶底子脱五色线断目前无法心外无机则圆融一切无有所为成就诸法全体显现且正当恁么时不落功勋一句作么生道三尺龙泉光照胆万人丛里夺高标云居结夏上堂眼声耳色不思议百草颠头受用时表里洞然无一事端能保护蜡人儿好日多同遇缘即宗法随法行法幢随处建立有世界以光明为佛事有世界以音声为佛事有世界以香饭为佛事有世界以庄严为佛事有世界以寂默为佛事且道云居以何为佛事不惜眉毛为诸人拈出行住坐卧动转施为万象森罗包含内外无一法不周无一事不圆到者里着着尽是佛事则且置佛在什么处委悉么高高峰顶无消息深深海底没踪由复云九十光阴一撮子半千人在毫端中各各包含大千界全承渠力得雍容没筑磕绝行踪万里虽然无寸草德云不下妙高峰结制上堂二千年前佛制诸方遵行为例九旬之内安闲共作鬼家活计且是如何鬼家活计猢狲入布袋复云九旬结袋口安居解脱道水乳自和同万缘无所挠栗棘蓬快吞金刚圈勐跳共透衲僧家顶𩕳上一窍龙门远禅师结夏上堂挥戈佛日不西流照彻人间洞九幽从此安居无一事休将玄妙挂心头X结夏上堂龙门结夏胜诸方大地山河为举扬若向九旬参得透更无佛法可商量结夏上堂龙门门下无凡客不假风雷自有奇三月进修从此始经行宴坐可思议三月安居九旬禁足禀如来之教旨乃释子之清规桥彴津梁人间天上或垂手入鄽者未甞离于此座观心入定者亦常游乎十方此岂可以有心知岂可以无心会苟能如是何生而不护何足而不禁覆被万灵广益群品或不由斯道者吾末如之何也下座虎丘隆禅师结制朱明启候九夏初临四海高人罢摇金钖心猿顿歇意马休征戒洁沧海之珠性朗碧天之月纤尘莫染帝网交光离相绝名真机独露正当恁么时安居一句作么生道谁知鹫岭当年事一念回光尚宛然大慧杲禅师径山结夏上堂此日诸方丛林莫不踞菩萨乘修寂灭行以大圆觉为我伽蓝身心安居平等性智径山又且不然从今日去九十日内与诸衲子共喫无米饭咬优昙根饮不湿水说睡梦语且道恁么修行与诸方结制相去多少良久云将此深心奉尘剎是则名为报佛恩下座结夏上堂一年一度解一年一度结只是者箇事何须更多说不多说踏着秤锤硬似铁云门庵结夏示众有句无句如藤倚树孟八郎汉便恁么去机不到语不副眼里着得百千万亿须弥山X耳里着得无量无边香水海机副语语投机眼里着沙不得耳里着水不得有般汉闻恁么道便道见月休观指归家罢问程不知垂万里钩驻千里乌骓布漫天网打冲浪鲲鲸若是虾蟆蚯蚓跛鼈盲龟徒劳上钓徒劳入网须是恁么人方知恁么事所以道杀人自有杀人刀活人自有活人剑有杀人刀无活人剑一切死人活不得有活人剑无杀人刀一切活人死不得死得活人活得死人便能刮龟毛于铁牛背上截兔角于石女腰边不作奇特商量不作玄妙解会何须九旬禁足三月护生谨守蜡人无绳自缚须知尽十方徧法界无有如针锋许不是各各当人安居之处便恁么去更有事在敢问诸人只如不死不活底人出来且作么生杀作么生活若杀不得活不得佛法无灵验直饶杀得活得也未是作家于衲僧分上了无交涉且道衲僧有什么长处良久云虽有一双穷相手未曾低揖等闲人喝一喝结夏示众今日是众僧结制之辰云门庵比丘宗杲与赤肉团上无位真人现前清净大众以法界为伽蓝同诸菩萨九十日内安居其中跳金刚圈吞栗棘蓬作梦中佛事降镜里魔军三业清净六根明洁身四威仪无诸过患悬契如来一百四十大愿绍三宝种永不断绝苟能如是修证如是安居是大丈夫汉是真出家儿不须谨守蜡人如鹅护雪其或未然赵州东壁挂葫芦莫道不疑好拍禅床下座X应庵华禅师结夏上堂横按拄杖云住山僧某甲据菩萨乘修寂灭行同入清净实相住持以大圆觉为我伽蓝身心安居平等性智老僧二千年前与十二大士同在光明藏中亲闻如来金口叮咛付嘱向二千年后为末世众生广演斯要今正是时报恩不敢囊藏被葢更为诸人八字打开去也以拄杖卓一下云先请文殊大士向山僧拄杖头上为诸人说安居偈护生须是杀杀尽始安居要会箇中意铁船水上浮次当山僧重说偈言去也文殊据虎头山僧收虎尾中间诸菩萨随例生欢喜复以拄杖卓一卓下座或庵体禅师结夏上堂十方聚会九夏同居柔和作衣法空为座随处建立触事而真容众尊贤共成保社不逞摧邪显正谁分旧住新归飋飋松风宝莲阁超今迈古寥寥江月朝宗亭激浊扬清明明古佛生涯一一道人活计祇如不亏实相宾主历然一句作么生道妙舞不须夸徧拍三台须是大家催密庵杰禅师结夏上堂十四十五立规立矩十六十七无固无必以大圆觉为我伽蓝身心安居平等性智黄面老子二千年前留一则公案直至于今毫发不差灵隐移向十四日施展诸人还见么还闻么蓦拈拄杖卓一卓云只此见闻非见闻无余声色可呈君箇中若了元无事体用何妨分不分喝一喝下座结夏上堂二千年前旧公案今日拈来重剖判任是铁眼与铜睛也须更入红炉煅众中忽有箇不受人X瞒底出来道尽大地是箇红炉也煅某甲不破只向他道也知你向鬼窟里作活计元叟端禅师结夏上堂二千二百五十年前光明藏中金口亲曾付嘱二千二百五十年后比丘行端其当显示护生须是杀杀尽始安居会得箇中意铁船水上浮结夏上堂中峰门下千岁巖前囊无系蚁之丝厨乏聚蝇之糁兹者时当首夏凭何揭示玄徒说性说心行棒行喝是弄猢狲家具向上向下亦有亦无是诸方煎过药滓三世诸佛与你岂殊六代祖师与你何别百千劫内谩自驰求十二时中何曾欠少变现普周法界收摄在一微尘寒暑固难变迁生死岂能拘缀但办肯心必不相赚结夏示众世道不古人根益微背本趋末甚多遡流穷源极少但言即心即佛不知心佛旨归惟云借教明宗不省教中玄要争锋唇吻怀宝胸襟拾瓦砾以当黄金指萤火而为阳燧甘驰求而靡怠竟劬瘁以何成轮回六道之中盘绕四生之内深所畏者良可悯焉三月安居由兹开剏十方聚会从此进修若也外息诸缘自然内心无喘尘尘虗明湛寂处处廓彻灵通烦恼即是菩提障碍皆名解脱结夏上堂诸方禁足我者里是事不足诸方护生我者里逐旋营生诸方也怪中竺不得中竺也怪诸方不得X结夏上堂十五日以前水长船高十五日巳后泥多佛大正当十五日狸奴白牯情与无情身心安居平等性智复说偈云腊人还只尔铁弹复何如夜短睡不足日长饥有余楚石琦禅师结夏上堂今日结也憍陈如尊者领众归堂钵孟口向天露柱脚踏地一要扫刮床帐防备蚊虫二要晒㫰蒲团免教搭湿三要热时挥扇困时打眠切不得将禅道佛法贴在额尖上灵龟负图自取丧身之兆九十日内作么生薰风自南来殿阁生微凉复举云葢安和尚问石霜万户俱闭即不问万户俱开时如何霜云堂中事作么生安云无人接得渠霜云道也太煞道只道得八成安云却请和尚道霜云无人识得渠师云或有人问永祚万户俱开时如何向他道且喜到来你道与古人是同是别结夏上堂汝诸人见寿山摇唇鼓舌便拟聚头𪅎啄向意根下抟量及乎放出金刚圈飏下栗棘蓬十箇五双吞跳不得此无他从前在髑髅里妄想惯了又闺阁暖软物未除卒遇恶辣钳鎚便生退屈明明向你道此事不在言语上千经万论可是无言语还使得偷心也无端的要死偷心不用九十日内参取结夏上堂衣食养寿命一日不可无粪埽敌寒暑麤粝疗形枯昨日三春今朝九夏何不这言色身强徤时拨教生死路头明白要去便去要住便住谁障得你谁碍得你岂不俊哉岂不快哉且道生死路头作么X生拨空手把鉏头步行骑水牛人从桥上过桥流水不流若不会与你下箇註脚空手把鉏头骤马上高楼步行骑水牛閙处冷湫湫人从桥上过饭箩头受饿桥流水不流拨火觅浮沤时不待人复举圆觉经云居一切时不起妄念于诸妄心亦不息灭住妄想境不加了知于无了知不辨真实师云若然者道有也得道无也得向上也得向下也得得也得不得也得数片白云笼古寺一条绿水绕青山呆庵庄禅师结夏上堂九旬禁足今朝始特地升堂为指南一念不生三际断百千诸佛是同参同参事则不问且道百千诸佛只今向什处安身立命击拂子手执夜明符几箇知天晓愚庵及禅师上堂举僧问虎丘隆禅师九旬禁足意旨如何隆云理长则就师云九夏安居就理长径山无法可论量桑畴雨过罗纨腻麦陇风来饼饵香无用宽禅师结夏上堂诸方结制有什巴鼻太湖梁山冷氷氷地二百箇铁额铜头无用分作两处提起放下吞声饮气拟议之间顶门着地卓拄杖一下云法王法制结夏上堂以拂子召众云不是心不是佛不是物也不散诞也不拘束一般茆草冷滑滑又漉漉太湖西梁山粥足与饭足诸兄弟正好向者里抝折拄杖倾心露腹免致巡门逐户风餐水宿忽然㘞地一声亦不必笑亦不必哭八臂那咤纳命不足喝一喝下座X天目礼禅师结夏上堂众生诸佛大地山河往古来今他方此土拈拄杖云尽在拄杖头上禁足护生独有一大阐提人不入者保社何故黄河三千年一度清结夏上堂七尺单前一蒲团地横亘十方竖穷三际一切诸佛众生多才少智虎胆狼心鼠肝虫臂尽在里许安居结制谓之平等性智大众还知老僧不在里许么参雪巖钦禅师结夏以拂子打一圆相云以大圆觉为我伽蓝安居有学无学万象森罗发明所得非得平等性智于九十日中禁尽一切众生之足而无住相断尽一切众生之命而无杀相乃至藏天地于一尘融古今于一念然后一尘尘各有一天地一念念各有一古今非延非促无自无他击拂子云清茶淡饭衲僧家复举临济问洛浦从上一人行棒一人行喝阿那箇亲浦云总不亲济云亲处作么生浦便喝济便打师拈云二大老虽是啐啄同时要且未会转身句在忽有人问如何是转身句顾侍者云牢记取结夏上堂护生须是杀自伤已命杀尽始安居难逃业镜会得箇中意铁船水上浮莫也是虗空钉橛钵盂安柄仰山今日不遵古规且要别行条令作么生一切寻常只据现定结夏上堂圆觉伽蓝天是天地是地平等性智山是山水是水毕竟九十日内十二时中如何践履青绢X扇子足风凉高峰妙禅师结制上堂大限九旬小限七日麤中有细细中有密密密无间纤尘不立正恁么时银山铁壁进则无门退之则失如堕万丈深坑四面悬崖荆棘切须勐烈英雄直要翻身跳出若还一念迟疑佛亦救你不得此是最上玄门普请大众着力山僧虽则不管闲非越例与诸人通箇消息川㊂∴结制上堂西峰今年结夏有一奇特事不得不告报诸人且道是什奇特事龙蛇混杂凡圣同居结制上堂西峰今年结夏全然不成保社一日两顿薄粥大家忍饥无暇虽有真如佛性菩提涅槃和声掷拄杖云权且飏在狮子巖下结制上堂封却拄杖头结却布袋头大家团圞头赤眼火柴头嗄正是冤家共聚头不妨头上更安头以拄杖打散结制上堂今年龙象颇多权作三堂结夏虽然名字不同是法本无高下中间有箇肉身菩萨现与诸人同结同修同眠同坐若也检点得出说甚黄面瞿昙西来达磨不然且待七月十五却与诸人说破千巖长禅师结夏上堂诸方今日结夏千巖今日结舌良久云是同是别以手掴口云又成多说下座天如则禅师结夏示众今晨四月十五诸方浩浩谭禅不是结却布袋便是同泛铁船者里随缘度日谁能掘地觅天饥来喫饭困来打眠只有一事不得向X诸人道阎罗老子要筭饭钱结夏示众护生须是杀罪犯弥天杀尽始安居狼借不少惟有生苕帚功不浪施扫断葛藤露布任诸人坐卧纵横十二箇时辰使教颠倒走与么则尅期取证有何消息薰风自南来殿阁生微凉唯庵然禅师结夏上堂九十日包三大劫诸人直要彻根源会须拨转当头柁觉海乘风驾铁船蓦拈拄杖云柁根在者里船在什么处喝一喝结制上堂一二三四五六七金刚揑出秤锤汁七六五四三二一扶桑枝上悬红日鹭鸾牵动铁崑崙挨得虗空半边侧碧眼黄头胆丧魂惊走入大圆觉海藏踪遁迹浸烂鼻孔要且黈气不得箇事且止只如诸人日用二六时中毕竟作么生履践良久云不因樵子迳争到葛洪家结制上堂蜡人为验始于今日九十日终推功辨的黄面瞿昙结住布袋头百万人天咸皆受屈松隐结制总不恁么以手作摇橹势云山僧即今驾无底铁船普请大众同入大圆觉海游戏去也喝一喝云看取定南针无文璨禅师结夏上堂百不知百不会饱喫饭熟打睡要得尅期取证须证如是三昧北磵简禅师结夏上堂以大圆觉为我伽蓝身心安居平等性智喫官酒卧官街当处死当处埋本来无位次何用强安排X虗舟度禅师结夏上堂举云门和尚示众云汝等诸人在此过夏山僧深不欲向你道惜取眉毛好师云云门灵龟曳尾拂迹迹生灵隐即不然汝等诸人在此过夏山僧直截向你说口是祸门月江印禅师结制上堂雪峰领众到浮江自失一只眼西院留天平商量两错不惜几茎眉云峰有年无德也不留人过夏商量两错生风起草也不领徒诸方寄夏带水拖泥也不探龙宫踏翻巨海也不入虎穴踢倒须弥只是饮水定渴喫饭疗饥禅客相逢只弹指此心能有几人知结制上堂麻三斤干屎橛蜡人氷鹅护雪猫有歃血之功虎有起尸之德赵州亲见老南泉临济未是白拈贼结夏瑯琊点出五病西院商量两错井蛙不足以语东海夏虫不可以语氷霜若是捎空俊鹘便合乘时止泺囦鱼徒劳激浪是故从上若佛若祖天下老和尚莫不向刀山剑树上镬汤炉炭中成等正觉拔济有情若约山僧看来也是秤鎚蘸醋喝一喝剑门分禅师懒庵和尚出队领众至结夏师陞座壶山剑门今夏有烦释迦弥勒为侍者文殊普贤为监厨观音势至作劝首众阿罗汉为簥夫分司列局有规矩发机须是千钧弩一一要须亲透过斯晨结夏仲冬严寒胡言汉语若透不过举足下步生生死死枉受轮回有不可说不可说之苦是则是也山僧有X救苦安乐法门接待汝妙用纵横绝无纤虑要知么今朝四月十五日陞座罢侍者请劝首引诸施主就西禅老师座前烧香大家喫茶去晦机熈禅师结制上堂以手作结布袋势云南山今日结布袋口了也汝等诸人各各于中身心安居平等性智忽有箇冲开碧落撞倒须弥底莫道结子不坚密良久云漫天网子百千重痴绝冲禅师结夏上堂圆觉伽蓝尘尘有路坐断去来顿空今古那里十三者边十五后先不差毫发许可笑黄面瞿昙至今不知落处虗堂愚禅师结夏上堂有一人日销万两黄金同此圣制只是无人认得若有人认得许伊日销万两黄金伊庵权禅师上堂今朝结却布袋口明眼衲僧莫乱走心行灭处解翻身喷啑也成狮子吼旃檀林任驰骤剔起眉毛顶上生剜肉成疮露家丑默堂悟禅师结夏上堂最初一步十方世界现全身末后一言一微尘中深鎻断有时提起如倚天长剑光耀干坤有时放下似红炉点雪虗含万象得到恁么田地天魔外道拱手归降三世诸佛一时稽首便可以大圆觉为我伽蓝于一毛端现宝王剎如是则朝往西天暮归东土亦是禁足百花丛里坐淫坊酒肆行亦是禁足虽然如是不曾动着者里一步恁么则九旬无虗弃之功百劫有今时之用堪报不报之X恩以助无为之化此即是涅槃妙心金刚王宝剑敢问大众作么生得到者田地去如人上山各自努力石屋珙禅师结制上堂今朝四月十五日行脚师僧念头息草鞋干晒待秋风金钖罢游留靠壁鸬鹚偏爱守空池凤凰岂肯栖荆棘平生肝胆向人倾相识犹如不相识结制上堂福源今日结制不得不为诸人议定第一从朝至暮举足下足不得踏着常住地若踏着常住地定犯着波罗夷罪第二十二时中不得向鼻孔里出气若向鼻孔里出气定犯着波罗夷罪第三件事且莫说且莫说留在七月十五也未迟瓮里何曾走却鼈结制上堂四月十五日巳前夜短睡不足四月十五日巳后日长饥有余正当四月十五日福源寺里禅和子粥亦足饭亦足睡亦足游戏圆觉伽蓝安居平等性智敢问诸人因甚得到者般田地薰风入户自生凉湖水到门非有意恕中愠禅师结夏上堂云门云今月十五入夏也寒山子作么生灵巖道今月十五入夏也黑漆桶作么生旃檀丛林旃檀围绕狮子丛林狮子围绕衲僧鼻孔大头垂金刚脑后三斤铁了庵欲禅师结夏上堂本觉今朝结夏为汝约法三章一者日里一餐二者夜间一寝三者山门头佛殿里东行西行不得踏破常住砖卓拄杖下座X结制上堂一大藏教束之高阁长期短期无绳自缚莫更纷纷纭纭直须洒洒落落杨岐一头驴只有三只脚潘阆倒骑归跌杀黄番绰五味拈来饡秤锤别有香风满寥廓喝复举道吾和尚云高不在绝顶富不在福严乐不在天堂苦不在地狱相识满天下知心能几人大慧和尚云高在绝顶富在福严乐在天堂苦在地狱谁知席帽下元是昔愁人师云二大老一人高高处观之不足一人低低处平之有余唱教门中足可观光若约衲僧门下犹欠悟在本觉又作么生但将饭向无心盌自有人提折脚铛结夏上堂今朝四月十五随分椎钟击皷灯笼动地放光露柱掀天起舞揭开临济三玄抽却云门一顾击拂子发机须是千钧弩杰峰愚禅师结制示众六根不动千眼顿开一念才生万机寝削击碎祖师关棙掀翻大藏灵文不堕声色二途不立有无知见当头俱坐断一性自闲闲何须更用三月安居九旬禁足昼参夜参茶里饭里使尽平生气力用尽平生伎俩撑眉努目咬齿揑拳讨得许多生受喫做甚么其或未然太平元是将军定不许将军见太平结制示众黄面老子二千年前立箇限局三月安居九旬禁足尅期取证戒杀护生致使诸方丛林于四月十五日结制谓之结却袋头外不放入内不放出与么修行驴年也未有箇出日石溪则不然四月十X五结却布袋头略通一线路从他入底自入出底自出去底自去来底自来何故毕竟水须朝海去到头云定觅山归南石琇禅师结制上堂世尊掩室因沙穷则计拙东山设一家䜩义出丰年北山者里室不掩䜩不设行则与诸人同行坐则与诸人同坐饥则饭困则寝自然踏着向上玄关显示衲僧巴鼻洞山五位不用分张临济三玄何劳花擘正恁么时如何是衲僧行履处拄杖且将闲靠壁草鞋干晒待秋风结制上堂以大圆觉为我伽蓝身心安居平等性智开眼寐语护生须是杀杀尽始安居会得箇中意铁船水上浮诳諕闾阎直饶总不与么亦未是衲僧行履处且作么生是衲僧行履处长短三期俱莫立饥来喫饭困来眠虽然切忌随径山舌头转笑隐䜣禅师结夏上堂据菩萨乘修寂灭行同入清净实相住持释迦老子于明镜中更加绘画报国则不然有时三头六臂变现大力魔王有时日面月面示应大悲千手眼三条椽下倒卧横眠十字街头纵横游戏卓拄杖云若无举鼎拔山力千里乌骓不易骑结夏上堂举天平依和尚行脚时参西院常云莫道会佛法觅箇举话人也无一日西院遥见召云从依平举头西院云错平行三两步西院又云错平近前西院云适来者两错是西院错上座错平云从依错X西院云错平休去西院云且在者里过夏待共上座商量者两错平当时便行住后谓众云我当初行脚时被风吹到思明长老处连下两错更留我过夏待共我商量我不道恁么时错发足南方去时早知道错了也雪窦颂云禅家流爱轻薄满肚参来用不着堪悲堪笑天平老却谓当初悔行脚错错西院清风顿销铄复云忽有箇衲僧出云错雪窦错何似天平错师云者一则公案丛林中商量者多决断者少中峰今日为诸人断看一人监主自盗一人卖贼放赃一人知而不肯各与三十拄杖何也速则易改久则难追雪峤信禅师结制上堂四十年来恁么行斩开碧落血腥腥其中果有希奇事狮子游行不问程稽首灯王如来普愿微尘国土众生同入般若波罗密门且道般若波罗密门作么生入举拂子云鑑箬庵问禅师结夏示众人皆苦炎热我爱夏日长薰风自南来殿阁生微凉良久云大家在者里蓦拍禅床须信茫茫烟浪里自然别有好商量结夏陞座现成公案逈绝誵讹掉下腰包大事巳办佛祖说不到今日说到佛祖行不到今日行到直得德山临济喝似雷轰棒如雨点到者里也只得退身三步十圣三贤罔措野狐潜觑无门你若错脚踏着常住一片砖便见分身两段何况较古较今说长道短鼓是煽非惑乱人家男女长期短限者边那边虗X费草鞋消磨岁月阎老子面前他时打鬼骨臀且道是甚么人承受山僧二十年前向水边林下撞着箇无面目老汉水也不曾沾他一滴今日敢向人天众前为者老汉出气冤家路狭被诸上座逼定要山僧为众结夏结夏且置你将山僧拄杖安置在什么处莫动着动着则头破脑裂卓拄杖云谨白结制上堂师云逼胡孙上树画虎成貍剥名品茘枝弄巧成拙今日三明日四枝上生枝齩破话头裂碎鼻孔平地上坑陷人家男女直饶向未举以前荐得犹为立地死汉诸兄弟幸不作者般虫豸当阳直截一句作么生道秋风秋雨寒侵骨烂叶堆云且闭门结制上堂曲说直说尘说剎说三世一时说舌头不出口明眼衲僧向者里共出只手贵图宗风不坠师法有据若只循途守辙何祇埋没生平九旬伊始圣制初成打头不遇作家到底翻成骨董要不入者圈缋么一句逈超千百亿六月黄河彻底氷结制上堂一法不是有万法不是无不说如来禅不明祖师意宾是宾主是主礼是礼乐是乐满面春风泼画栏梵王宫殿开深钥坐享太平底也少伊不得提上挈下底也少伊不得其间设或半肯半不肯山僧只恁么放过云无心而出岫水盈科而或流遇高山而必止到大海而方休蓦卓拄杖云长期短限浑闲事要使人人尽彻头结制上堂灵云见桃花堕坑落堑香严闻击竹接响X乘虗现成田地一任纵横十字荒田不拣草信手拈来是且道是箇甚么天晴日出雨落地湿春山叠乱青春水翻空碧自是不归归便得见不成闻不及拟议不来还噼嵴此时不直究根源更待当来问弥勒林臯豫禅师结制上堂今年结夏不寻常柴满堆兮麦满仓珍重五湖云水客轻摇蒲扇足风凉喝一喝牧云门禅师结夏上堂天童结夏草鞋高挂无内无外无高无下以大圆觉为我伽蓝身心安居平等性智大众以大圆觉为我伽蓝则百亿须弥百亿日月百亿四天下乃至华藏世界尽无边香水海总出不得天童门限身心安居平等性智但只饥来喫饭困来打眠行但行坐但坐菩提烦恼生死涅槃智慧愚痴真如佛性当人脚跟下总不必动着正恁么时如何黄莺啼绿树好听箇中玄下座弘觉忞禅师结制上堂乃举起拄杖云看看山僧拄杖头上横开宝剎毕集群宗就中请得毗卢遮那如来为堂头和尚卢舍那如来为都监寺释迦如来为化主文殊师利菩萨为首座弥勒菩萨为维那观音菩萨为书记得大势菩萨为副寺普贤菩萨为典座药王菩萨为知藏药上菩萨为典客无边身菩萨为直岁寂根菩萨为知殿勇施菩萨为知浴慧上菩萨为侍者萨陀波崙菩萨为寮元地藏菩萨为堂主善财菩萨为参头总十方三世尽空法界若凡若圣咸皆普入圆觉伽蓝之内各各安居平等性智之中于X是毗卢遮那如来为众演法曰护生须是杀杀尽始安居会得箇中意铁船水上浮文殊师利菩萨为秉拂小参曰十方同聚会箇箇学无为此是选佛场心空及第归乃召云大众如斯谛信得及去即今便与诸圣同参将来次补毗卢遮那如来为大和尚其或尚留观听稍涉迟疑则诸人自诸人拄杖子自拄杖子依旧去圣时遥正法将灭九十日内切须自着精彩好久立珍重天童奇禅师结夏上堂山僧二十年前偶一日冷地里将三千大千世界所有众生性命摄在一微尘里竝无一人得知所谓藏山于海藏舟于壑夜半有力者负去寐者不觉耳今日山僧普告大众还信得及么如信得及见得彻便好休去歇去如信不及见不彻不妨朝参暮参一朝参到无参处遂顾视左右云始知无处不家山列祖提纲录卷第三十六列祖提纲录X卍XXX列祖提纲录卷第三十七武林十八㵎理安禅寺住持娄东行悦集中夏提纲或菴体禅师中夏上堂赫日炎炎六月天虗空孟浪X说新禅临风有耳应难听不落诸缘取次传莫问东西坐断妙高峰顶休分彼此平吞报化佛头寒不愁寒色空无二热不愁热心境一如大禅佛旁若无人野盘僧身为逆旅灰心老衲未免攒眉杜口维摩也应冷笑且道笑箇甚么有心用处皆为错无意看时却宛然雪巖钦禅师中夏上堂前四十五日过去己过去后四十五日未来犹未来卓拄杖云正当今日且道还有过去未来之相也无更有一丝毫不去不来之相也无若向着里定当得下五更洗面黄昏打睡斋时有报晨朝有粥朝朝相似暮暮一般其或未然报恩昨日预做中夏今朝击皷陞堂使府迎奉观音菩萨在设厅供养启建祈晴道场中夏上堂前四十五日知进不知退后四十五日知退不知进正当今日进退两忘季夏极热薰风自凉卓拄杖云时闻一阵藕花香高峰妙禅师中夏上堂前四十五日何处去焦尾大虫入閙市后四十五日何处来三脚驴子上高台俊鹰快鹞便合乘时跛鼈眉龟徒劳𨁝跳中夏上堂竖拂子召大众云到者里进前一步也不得退后一步也不得总不恁么也不得毕竟如何不得不得中峰本禅师中夏示众大众四十五日前朝昏沉暮散乱四十五日后朝散乱暮昏沉正当今日在四十X五日之中试把昏沉散乱来与老僧看既无你拈出处则真如菩提涅槃解脱亦无你拈出处莫说你拈不出便是于大寂定中唤起二千年外释迦老汉来敢保其亦无拈出之理既拈不出你唤甚么作昏散又唤甚么作寂照直下圣凡情尽能所障空觌体无依当机绝待不见四十五日在前不见四十五日在后三际平等一道虗闲即今觅箇中夏亦不可得虽然此犹是途路中事若曰到家消息犹较西天十万程诸禅德你最初立志要为生死大事不是说了便休须发起一片不顾生不顾死底决定志气也不管你前四十五后四十五正当四十五不四十五爆爆地提箇所参话任你说是说非论长论短拍盲举起拍盲打捱谁管今生打得彻打不彻直饶以热铁轮驱入刀山剑树上一日走百千万亿帀要教把所参话须臾放下终不可得有此等志气欲超过佛祖为不难矣从前做不到古人地位只是志愿不真切立脚不稳当所以古人道过河须用筏学道须用志释迦弥勒初无所长只是箇能立志愿底凡夫耳昔僧问古德一念不起还有过也无德云须弥山且道与赵州青州布衫相去几何如其未委此去四十五日后却来露箇消息万峰蔚禅师中夏示众达磨的的西来直指人心见性成佛且道性作么生一喝于此直下疑团百杂碎便见青青翠竹显真如柳绿花红明皎洁风生虎啸X石龙吟燕语莺啼为汝决衲僧家活泼泼满怀撒出夜明珠献宝波斯难辨别放倒和衣打觉眠一任天崩与地裂其或未然参楚石琦禅师中夏上堂前四十五日己过去后四十五日尚未来正当四十五日之中觅现在相不可得所以道过去心不可得现在心不可得未来心不可得此不可得亦不可得平生肝胆向人倾相识犹如不相识古梅友禅师中夏上堂九旬禁足又过一半心地未明如牵火钻光阴莫虗度了却闲公案平地无端捉得贼老僧出来为汝断用彰俊禅师中夏上堂举黄檗因临济半夏上山问讯见黄檗看经济云我将谓是箇人元来是箇唵黑豆老和尚住数日乃辞去檗云汝破夏来何不终夏去济去暂来礼拜檗便打令其去济行数里疑其事再回终夏拈云招之不来挥之不去是什么人瑞巖若做黄檗待他再回棒折也未放在何故棒上不成龙无文璨禅师中夏上堂前半夏所作法门所修行愿山僧己在西山为诸人演说后半夏所作法门所修行愿山僧今在东湖为诸人演说东湖所作与西山不同西山所说与东湖不别指槐骂柳证龟成鼈憍梵钵提侧耳听舜若多神惊吐舌了庵欲禅师中夏上堂前半夏巳去后半夏未来正X当今日谓之中夏大众过去巳往未来未至即今事作么生莫是二边俱莫立中道不须安么者般说话是你诸人嚼过底残羮剩饭因甚么拶着十箇五双鼻孔索头在别人手里且道利害在什么处一翳在眼空花乱坠建盂兰盆会提纲石雨方禅师盂兰盆会上堂今日是目连救母地官赦罪之辰云集忏悔亡者可以超生存者可以获福此是世间父母也然出世间亦各各有箇父母他能长你法身养你慧命大众还知么者箇父母非形像可求非远近可见非唿唤可应然众中亦有父母俱丧者亦有父母俱存者且道又如何忏悔使他超生又如何保佑使他获福还有定当得者么拍禅床一下下座解制提纲洞山价禅师示众兄弟初秋夏末东去西去直须向万里无寸草处去始得又云只如万里无寸草处作么生去石霜圆禅师解夏上堂昨日作婴孩今朝年巳老未明三八九难蹈古皇道手铄黄河干脚踢须弥倒浮生梦幻身人命夕难保天堂并地狱皆由心所造南山北岭松北岭南山草一雨润无边根苗壮枯藁五湖参学人但问虗空讨死脱夏天衫生披冬月袄分明无事人特地生烦恼喝一喝下座X云峰悦禅师解夏上堂日月易流光阴倐忽始见安居又当自恣此夏喜得大众各各道体康安然出家之流旷达无碍初秋夏末或东去或西去出一丛林入一丛林忽有人问上座翠巖和尚今夏如何为人被他一问如何祇对莫道九九八十一莫道但得雪消去自然春到来莫道日出东方夜落西莫道合取狗口莫道下一喝抚一掌坐具蓦口摵拂袖便行诸禅德如斯布露深屈翠巖既不然者别作么生披露试对众道看还有道得底么众无语师云若到诸方莫道我从翠巖来便下座大觉琏禅师解夏上堂秋风起庭梧坠衲子纭纭看祥瑞张三李四卖嚣尘拾得寒山争贱贵觌面相逢更无难易四衢道中棚栏瓦市逼塞虗空普天匝地是临济赤肉团上雪峰南山鼈鼻玄沙见虎俱胝竖指一时拈来当面布施更若拟议千山万水复曰过白云端禅师解夏举洞山悟本禅师云初秋夏末直须向万里无寸草处去有僧举似浏阳庵主主云出门便是草师云若见得庵主便见得洞山若见得洞山便见得庵主见洞山却易见庵主却难见为他不为住持之绊不见道云在岭头闲不彻水流㵎下太忙生保宁勇禅师解夏上堂秋风才动布袋头开来者自来去者自去江淮两浙足有家风衡岳庐峰更多幽致驱驱辘辘劫劫波波须知道不动如来未甞举步X且道不动步一句作么生道良久云适来堂里来却归堂里去长庆安禅师解夏上堂汝诸人总来就安求觅甚么若欲作佛汝自是佛担佛傍家走如渴鹿趂阳𦦨相似何时得相应去汝欲作佛伹无许多颠倒攀缘妄想恶觉垢净众生之心便是初心正觉佛更向何处别讨所以安在沩山三十年来喫沩山饭疴沩山屎不学沩山禅祇看一头水牯牛若落落入草便把鼻孔拽转来才犯人苗稼即鞭挞调伏既久可怜生受人言语如今变作箇露地白牛常在面前终日露逈逈地趂亦不去汝诸人各自有无价大宝从眼门放光照见山河大地耳门放光领釆一切善恶音响如是六门昼夜常放光明亦名放光三昧汝自不识取影在四大身中内外扶持不教倾侧如人负重担从独木桥上过亦不教失脚且道是甚么物任持便得如是且无丝发可见岂不见志公和尚云内外追寻觅总无境上施为浑大有珍重真净文禅师解夏上堂此箇事学不得教不得传不得须是当人悟始得悟得也可可地闲闲地了了明明地历历落落地一切神通变化悉自具足不用外求乃拈拄杖横按云横按镆鎁全正令太平寰宇斩痴顽遂掷下良久喝一喝下座大沩喆禅师解夏上堂十方同聚会箇箇学无为此是选佛场心空及第归慧先门下直拔超升不历科X目诸人既到者里风云布地牙爪巳成但欠雷声烧尾如今为你诸人震忽雷去也以拄杖击禅床下座五祖演禅师解夏上堂一尘起大地收一叶落天下秋金风动处警砌畔之蛩吟玉露零时引林间之蝉噪远烟别浦行行之鸥鹭争飞绝壁危峦处处之猿猱竞啸又见渔人举櫂樵子讴歌数声羗笛牧童戏一片征帆孤客梦可以发挥祖道建立宗风九旬无虗弃之功百劫在今时之用如斯话会衲子攒眉不见道一尘不立始归家若有纤毫非眷属解夏上堂九旬三箇月弹指瞥然间忙者直然忙闲者直然闲事事无穷尽千古白云山上堂三月安居今己满九旬禁足事如何西天蜡验闻声久此土鹅珠说者多季运二千年远意混流水乳积成河林泉开士齐弘护莫使堕颓着众魔圆悟勤禅师解夏上堂秋光清浅秋露虗凝秋风飕飗秋色澄净乃释迦护生之功巳毕实衲僧结制之法周圆若能内忘巳见外了法空内外一如虗凝澄寂则全心即佛全佛即心与诸佛把手共行与祖师同得同用到箇里更说什么结更说什么解二六时中净躶躶赤洒洒终日着衣不曾挂一缕丝终日喫饭不曾咬一粒米所谓动若行云止犹谷神岂有心于彼此那有像于去来触处逢渠全机独脱正恁么时如何白云本是无心物等闲出没大虗空复云九十日功圆此日不须更验蜡人来虽然万里无寸草X袋口今朝巳解开解夏上堂圆觉伽蓝豁开户牖华严剎海大座当轩促百千亿劫为一念岂止百二十日长期延一念作百千亿劫宁论此世来生始见流金烁石俄然玉露垂珠时节不相饶物理有变复当时结夏普天匝地一时结此时解制普天匝地一时解结时初不相着解时初不相离到者里通一线晓一机去你为你我为我长底长短底短清者自清浊者自浊于中也无去来亦无动转浩然太均同归一致然后放收擒纵得大解脱更唤什么作你作我作长作短一时截断且自恣一句作么生道云在岭头闲不彻水流㵎下太忙生解制上堂寻常一味无过朴实头坐断千差更须高着眼壁立万仞处净躶躶平田浅草里峭危危当处平和拖泥带水深挑痛札犯手伤锋欲得两不相妨各请休机罢钓且九夏赏劳一句作么生道险处岂甞忘顾鑑纵行平地索隄防解夏上堂毫端宝剎宽濶优游十世隣虗古今渺邈洞视不见彻听不闻到者里非止善财七日歛念设使文殊百劫运大智力起无边神用亦不能觑见只汝诸人九十日间各各于中全体游历出没卷舒纵横收放八穴七穿东涌西没傥忽于此知得谛当去不妨步步踏着实地心心契证平常苟或未然今日布袋口开还委悉么良久云无谓清秋多胜致低回X且复按云头龙门远禅师解夏上堂以一粒芥子击修罗窟于中晏坐九旬振六镮钖杖登须弥卢直上安居三月倚长松而自誓临绿水以经行周游井邑则动止萧萧依处丛林则威仪济济岂论城隍聚落不分胜地宝坊心月孤圆神珠炳焕六门虗静万法咸如如此护生岂有生之可护如此持律岂有律而可持囊内蜡人通身雪冷诚堪庆贺喜何如哉解夏上堂毗目仙人执善财手顿见过去微尘诸佛及其放手宛然依旧龙门长老领诸大众爰于此地结足安居及其解夏宛然依旧善财依旧处微尘诸佛含摄有归大众依旧处三月九旬歛收无迹还会么毛端藏剎海芥子纳须弥不离见闻缘超然登十地四生六道即心自性三途八难普现色身居华藏海之中住不思议之内如斯之旨乃吾辈之常分耳还信得及么解夏上堂拈起拄杖卓一下云圆明了知不由心念抵死要道堕坑落堑毕竟如何乃靠拄杖下座岳林真禅师解夏上堂古人道秋初夏末合有责情三十棒岳林则不然灵山会上世尊拈花迦叶微笑正当恁么时好与三十棒何故如此太平时节强起干戈教人吹大法螺击大法皷举步则金莲躞蹀端居则宝步巍峩梵王引道于前香华缭绕帝释随之于后龙象骈罗至今后代儿孙递相放斆三三两两X皆言出格风标劫劫波波未肯归家稳坐皷唇摇舌宛如钟磬笙竽奋臂点胸何啻稻麻竹苇更逞游山翫水拨草瞻风人前说得石点头天上飞来花扑地也好与三十棒且道坐夏赏劳如何酬奖良久曰万宝功成何厚薄千钧价重自低昂虎丘隆禅师解夏上堂有佛处不得住上无攀仰无佛处急走过下绝已躳从来无向背本自绝罗笼出门撞着须菩提寸草不生千万里自是长嘴鸟休言芳树不栖谩自说禅说道摩斯咤直饶心挂树头未免身沉海底莫动着动着三十棒且置休夏自恣一句作么生道青山绿水元依旧明月清风共一家大慧杲禅师解夏上堂四月十五者公案七月十五方结绝即今者里许多人人人有理难分雪众中莫有辨口利词底么试出来分雪看直饶分雪得去也须脑门着地始得解夏上堂拈拄杖云百二十日夏日日无空缺露柱逞神通灯笼呈丑拙彻不彻却来棒头为汝决卓一下解夏上堂一百二十日禁足三十五日在外走熨斗煎茶铫不同泥牛解作狮子吼今朝法岁巳周圆拈得鼻孔失却口以大圆觉为伽蓝七七依前四十九解夏示众洞山万里一条铁浏阳一击百杂碎云门关字常现前翠巖眉毛在不在乃举拂子云云门大师来也还见么击拂子云一彩两赛X解夏示众衲僧相见莫疑猜布袋结头今日开露柱着衫南岳去灯笼脱帽上天台蓦拈拄杖云只有云门木上座终年无去亦无来有时独靠古屏畔觑破门前下马台掷拄杖下座应庵华禅师解夏上堂举僧问云门秋初夏末前程或有人问未审对他道什么门云大众退后僧云过在什么处门云还我九十日饭钱来师云者僧有迎刃底谋略云门具杀活手段虽然若在报恩门下更须勘过始得下座或菴禅师解制上堂虎穴魔宫濶步挨毁僧谤佛不安排无明三毒令人怕是我冤家一样乖会么正令提纲法堂前草深一丈邪师过谬虀瓮里淹杀几人出处不凡到头得地气吞云梦光射斗牛以法界作伽蓝龙蛇易辨以恒沙为广众衲子难瞒虎口争餐非为性燥马前相扑岂是英灵九夏三秋全提大用诸方未曾到底境界尽底掀翻佛祖不出口底舌头一齐坐断谁跨自恣道甚护生鼻直眼横风高韵远入得南禅室出得南禅门行人不似路为仇拈得死蛇解弄活祇如来早布袋头开日见日亲复有何说良久云端的克家真种草不同短贩野盘僧复举僧问古德九旬禁足今当满自恣之机又若何德云猢狲趂蛱蝶九步作一歇复问会么僧云不会德云两箇儿童擕木皷者边拍了那边舞须臾变现百千般一一示君君看取师云者僧探头太过古德拔贫鬪X富未见老成忽有人问南禅九旬禁足今当满自恣之机又若何但向道要行便行得住且住也不问会与不会他或云必竟如何却向道生铁面皮刀砍不入拍盲气性巳徧诸方是则是切忌错举密庵杰禅师解夏上堂乌巨今日解夏乃遵黄面老子二千年前话杷验蜡人彻底氷清护戒珠了无缝罅惟有露柱灯笼不肯入者保社何故从来心似铁端不受差排解夏上堂十五日巳前无绳自缚十五日巳后脚瘦草鞋宽正当十五日天无私葢地无私载风不鸣条雨不破块大家抚掌乐昇平一任东倒及西攂喝一喝下座解夏上堂四月十五日结七月十五日解六只骰子满盆红大都只是看头釆喝一喝解夏上堂一箇葫芦才倒地满地葫芦尽倾倒欲识单传直指禅今日鬬凑得恰好无准范禅师解夏上堂一夏巳满无事不辨遂府钵盂卭州磁碗高峰妙禅师解制示众九旬把定绳头不容丝毫走作直得箇箇皮穿骨露七零八落冷眼看来正谓掘地讨天千错万错今日到者里不免放开一线彼此无拘无束东西南北任运腾腾天上人间逍遥快乐然虽如是且道忽遇镬汤炉炭剑树刀山未审如何栖泊良久云恶X解制上堂布袋头开餧驴餧马要骑便骑要下便下若到江西湖南撞着焦尾大虫切莫道在西峰度夏解制上堂一夏以来诸人懡㦬山僧亦懡㦬懡㦬逢懡㦬彼此无空过今朝圣制告圆不免更说些懡㦬禅赢得大家俱懡㦬如何是懡㦬禅咄勐火着油煎解制上堂拈拄杖卓一下云打开布袋头放出百千牛纵随芳草去终不被人收一日归来重会面半含容笑半含羞大众羞且止毕竟笑箇什么又卓一下云休万峰蔚禅师上堂一叶落天下秋一尘起大地收解开布袋口衲僧得自由脚头脚底风云起撒土掦沙辊入流逼塞虗空无影象啼莺元在柳梢头毕竟作么生取用喝天如则禅师解夏示众以拄杖击禅床云圆觉伽蓝一击百杂碎也四月十五结本无结七月十五解亦非解西天人验蜡人氷自成多事东土人验铁弹子惯弄虗头我者里一味朴实你有拄杖子与你拄杖子你无拄杖子夺却你拄杖子唯庵然禅师解制上堂举翠巖夏末示众云一夏巳来与兄弟说话看翠巖眉毛在么保福云作贼人心虗师云好事不出门长庆云生也师云恶事传千里云门云关师云错者一队汉只解护惜眉毛不知打失鼻孔龙峰今日直要与伊据款结案大众还委悉么暑气尽随云雨去清风透入户庭来喝一喝X永泰仁禅师解夏上堂松风凛凛败叶纷纷岸柳衰残猿啼远岫若也善观时节方与诸圣相隣未出得衲僧活计诸仁者当此之际正好横担拄杖高挂钵囊到处撞开方丈门且与老胡相见若也一言不契坐具拂开便行岂不快哉山僧自行脚巳来未甞逢着一箇半箇何故如此良久云土旷人稀相逢者少率庵宗禅师上堂举岳林振禅师示众云布袋口开还有买的么僧云有林云不作贱不作贵作么生买僧无语林曰老僧失利师云岳林设箇问端也甚奇特及至被人道箇有字直得东遮西掩囊藏不迭护国云今日布袋口开还有买底么良久云栏杆虽共倚山色不同观雪庭净禅师解夏上堂知有底人过万年如同一日不知有者过一日如同万年不见死心和尚道山僧行脚三十余年以九十日为一夏增一日也不得减一日也不得取不得舍不得不可得中祇么得翠云见处又且不然山僧行脚三十年来谁管他一日九十日也无得也无不得处处当来见弥勒且道弥勒在甚么处金风吹渭水落叶满长安古梅友禅师解夏上堂九旬禁足特地成错三月安居无绳自缚布袋解开干坤寥廓放去若龟毛收来悬兔角试将两眼挂虗空一阵凉风生殿角铁关枢禅师解夏上堂七月十五放出勐虎吼作金毛吞却佛祖大众既是勐虎为甚作狮子哮吼X上堂举沩山问仰山子一夏作得箇什么仰云开得一片畬种得一箩粟沩云子也不空过一夏施鸩毒于樽俎之间仰山问沩山和尚一夏作得箇什么沩云日中一食夜后一宿仰云和尚也不空过一夏挥戈矛于笑谈之顷召大众云会么两箇驼子相逢着世上祇今无直人月江印禅师解夏云秋初夏末兄弟家东去西去如壮士展臂不假他力如狮子游行不求伴侣葢为人人脚跟下有条通天活路三世诸佛六代祖师天下老和尚与你把手共行岂不见云门大师问洞山近离甚处查渡夏在甚处湖南报慈几时离彼八月二十五云门云放你三顿棒次日上方丈问云昨日蒙和尚放三顿棒不知过在甚处饭袋子江西湖南便恁么去洞山于言下大悟云门提出倚天长剑凛凛神锋不易洞山放将赤身冲他白刃正与么时如何金乌啄破琉璃殻玉兔挨开碧海门正法明禅师解制上堂林叶纷纷落干坤报早秋分明西祖意何用更驰求若恁么会得始信佛祖之道本自平夷大解脱门元无关钥弥纶宇宙逼塞虗空量不可穷智不能测若也未明此旨不达其源任是百劫薰功千生炼行徒自疲苦了无交涉若深明此旨洞达其源乃知动静施为经行坐卧头头合道念念朝宗祖不云乎迷生寂乱悟无好恶得失是非一时放却如是则谁迷谁悟谁是谁非自是诸人独生X异见观大观小执有执无已灵独耀不肯承当心月孤圆自生违背何异家中舍父衣内忘珠致使菩提路上荆棘成林解脱空中迷云蔽日山僧今日幸值众僧自恣化主还山诸上善人得得光访不可缄默随分葛藤曲为今时少开方便也须是诸人着眼各自谛观若更拟议寻思白云万里遂拈拄杖云于斯明得灵山一会俨在目前其或未然更待来晨分付正堂辨禅师解夏上堂十五日巳前不得去少林只履无藏处十五日巳后不得住桂子天香和雨露正当十五日又且如何阿呵呵风流不在着衣多退庵休禅师上堂结夏时左眼半斤解夏时右眼八两谩云九十日安居嬴得一肚皮妄想直饶七穴八穿未免山僧拄杖虽然如是千钧之弩不为鼷鼠发机石屋珙禅师解制上堂有佛处不得住楼台月色云收去无佛处急走过池塘荷叶风吹破三千里外逢人不得错举朗州山澧州水四海五湖皇化里腰包顶笠万千千问着尽言山与水忽有不甘底出来道山但言山水但言水有甚么过良久云未可全抛一片心逢人且说三分话解制上堂九旬同禁足自恣是今朝暮雨青灯寺西风白石桥孤身三事衲万里一轻包若到沩山处须防笑里刀解制上堂今朝七月十五凉风开我竹户岭上一片X两片白云被他吹得七横八竖轻飘飘浮逼逼欲散不散欲聚不聚老僧招手向白云白云白云何不住到头终是觅山归流落天涯与途路喝一喝元叟端禅师解夏上堂四月十五日结拈拄杖左卓一卓诸方向者里禁足安居七月十五日解拈拄杖右卓一卓诸方向者里休夏自恣空劫前无佛名无众生名结又结箇甚么解又解箇甚么靠拄杖便下座解夏上堂秋山削玉秋水磨铜南北东西活路通两只草鞋徤如虎一条钖杖狞如龙忽然撞着定上座道无位真人与非无位真人相去多少切忌无言满面红解夏上堂结却布袋头万象森罗没出气处解却布袋头山河大地得大自在结也结了解也解了诸人一任东去西去前程忽有人问着輙不得道在中天竺过夏下座解夏上堂举东山和尚示众云百炼黄金铸铁牛十分高价与人酬庭前不有华含笑又是东山一夏休师云径山随氀㲣也有一颂老矣无心铸铁牛眼前随分即相酬庭前叶脱西风起且喜凌霄一夏休楚石琦禅师解夏上堂今日解也南天台北五台一任七纵八横前程忽有人问永祚近日如何作么生祗对但道来时不教某甲传语管取坐断天下人舌头虽然者箇是永祚的那箇是上座的X解夏上堂尽十方世界是箇真实人体菩提烦恼生死涅槃有为无为前圣后圣结制解制长期短期真实体上了没交涉雪峰三到投子九上洞山末后鳌山店上打失鼻孔大随参六十余员善知识长庆坐破七箇蒲团兴化于大觉棒头深明黄檗意旨掀翻海岳罢却干戈如将谷响千斤换得空花万片威音那畔空劫巳前但有言说都无实义穿却天下人鼻孔一句作么生道大鹏展翅葢十洲篱边燕雀空啾啾复举僧问云门秋初夏末前程忽有人问未审对他道什么门云大众退后僧云过在什么处门云还我九十日饭钱来师云放过即不可未审道什么但对他道七十二棒翻成一百二十过在什么处对他道你但喫棒我要者话行呆庵庄禅师解夏上堂圣制告圆正是今日诸方丛席说禅说道閙浩浩地我者里孤逈逈峭巍巍纵有佛法谁着眼觑拍禅床下座上堂解夏之后东去西去南去北去直须向高高山顶立深深海底行若是闺阁中物舍不得未免堕坑落堑击拂子当门更不栽荆棘免被人来惹着衣愚庵及禅师解夏进退两序上堂有进有退有结有解左之右之风流儒雅钟楼上念赞床脚下种菜胜首座道勐虎当路坐卓拄杖云一雨普滋三草二木解夏上堂四月十五日结却布袋头十字纵横底有甚数七月十五日解却布袋头无绳自缚底有甚数X喝一喝结也不可得解亦何曾有结解二圆离面南看北斗下座笑隐䜣禅师解夏上堂禅人解夏东西去莫道腰包趂早凉三界炎炎如火宅不知何处是家乡解夏上堂举僧问九峰西天夏末多有得道果者未审此间有也无峰云有僧云是什么人峰云头戴午夜月脚踏黄金地师云西天此土不离寸步得道得果凤萦金鎻我此一众总不与么不用修行也无功颗九十日中亦不虗过如今暑退凉生一任经行坐卧莫问祖师机缘总是野狐涎唾便是鹘眼龙睛也与从头按过放出长沙老大虫惊到嵩山破灶堕恕中愠禅师解夏上堂举德山远和尚夏满上堂僧问九旬禁足今巳满自恣之仪事若何德山云猢狲趂蛱蝶九步作一歇僧云未审意旨如何德山以颂示之云两箇儿童舁木皷左边打了右边舞剎那变现百千般分明示君君记取拈云答也答了颂也颂了争柰者僧未肯点首在灵巖路见不平要与德山相见自恣在今朝有华当面贴一句定誵讹猢狲趂蛱蝶蛱蝶飞无处寻空中打坐海底穿针蓦拈拄杖顾视左右云众中莫有因斋庆赞者么卓拄杖休将闲学解埋没祖师心上堂夏有解结法无定相有无之义空里沤华南天台北五台在诸人脚跟底踏着踏不着置而不说前程忽有问何处来切不得道瑞巖来教他疑三十年X无文璨禅师解夏上堂举老宿一夏不为师僧说话公案师颂云一言巳出驷难追道了如何悔得来冷地被人相讦露牙关咬定口慵开了庵欲禅师解夏上堂佛欢喜僧自恣香象渡河截流而去有利无利不离行市拄杖头边别有天地卓拄杖喝一喝南石琇禅师解夏上堂圆觉能出一切法一切法未甞离圆觉蝼蚁知雨而封穴石𧉧应节而掦葩粘手粘脚底有甚数十字纵横底有甚数解制施主舍禅床蓆并法衣上堂九夏安居纤魔不起一众高人行藏轻利沉香井水饮者除渴潮田米饭食者不饥仰山烧畬种粟沩山夜寝昼餐百丈卷拜蓆向马祖世尊以伽黎围饮光良久夜来金气应凉到竹床多寿昌经禅师解制上堂三月安居九旬禁是不求佛法僧岂为人天福说箇愿一切众生同证菩提大似父死唿公哭毕竟作么生除是波斯能啮镞珍重破山明禅师解制上堂东风解冻百草萠芽行脚衲子似粟如麻拖泥带水兮草鞋狞似虎混俗和光兮拄杖活如蛇向有佛处不可住无佛处急走过方称英俊作家切不可向万里无寸草处去虗度生涯大众且如山僧者里九旬禁足三月调心今日解制临行一句作么生道摘杨花摘杨花箬庵问禅师解制上堂神通妙用游戏自如动静去X来无忧无喜尘劫非远剎那非促布袋头日日解开安乐神时时应现何必朝参弥勒暮谒释迦俗谛义中真成胜谛火𦦨里转大法轮百草头全彰祖印豁开顶𩕳截断流机超出人天一头地且随缘不变大海纳川一句毕竟作么生道日长闲昼永春老绿阴多解制上堂举三圣问雪峰透网金鳞以何为食峰云待汝出网来向汝道圣云一千五百人善知识话头也不识峰云老僧住持事繁师云三圣雪峰把手向高高山顶立深深海底行是则同道唱和节拍相随山僧者里要且不然忽有问透网金鳞以何为食向他道今日解制更云一千五百人善知识话头也不识但云善为道路且道与古人是同是别下座牧云门禅师解制上堂上元时节天色晴霁天童者里大开门户放诸菩萨子出门游戏一地二地三地四地五六地欢喜发光留不住地地增修要远行刚剩第八不动地日月灯明佛忍俊不禁涌身高七多罗树一一为他摩顶授记去者下坡不走快便难逢住者眉毛撕结鼻孔相拄去去去住住住菩萨子莫道病天童语话无凭据咄全室泐禅师解夏上堂今朝七月十五一句全宾全主解却布袋头开一任东去西去无佛处急走过有佛处不得住三千里外逢人不得错举喝一喝东苑镜禅师解制辞众入山上堂孤亭独望春山远X九曲清清日夜行且喜风光流不尽垂杨堤畔月初生大众一结一解原是千古风规一住一行要且机缘有自山僧今日对众分付拄杖子欲向千万峰头去也大众再四劝请为法久住师曰大众向我拄杖头边道得一句来山僧即住众拟议师卓一卓曰从来共住无人识长啸一声归去来下座鼓山贤禅师解制日上堂今日解制诸兄弟未免或东或西山僧有三句分付第一出门不得拖着死尸走第二到人家喫饭不得沾唇第三不得向万里无寸草处住着若能不犯这三句他日烧一片香供养老僧未为分外若于三句有犯切莫道在真寂过冬珍重弘觉忞禅师解夏兼为檀越荐严上堂一霛真性岂假胞胎识想为缘致有形累果若诸人从四月十五至今七月十五一期之内痛切如丧考妣急遽如救头然髑髅裂破孃生面目全彰本有净裸裸常光现前峭巍巍壁立万仞则自然动无遗照举必全真妙用难思神机莫测金钖振处空华之狱户顿开宝杖敲时镜象之莲邦随见作无边如幻佛事度无量如梦众生尤是教乘极则之谭作么生是衲僧亲切为人一句洞岫庭山齐削玉七十二峰青到今嵩乳密禅师解制上堂师云欲知佛性义当观时节因缘即今是甚么时节溪柳垂金线山花展翠屏白云青嶂里深惬野僧情好个满天和气徧地春光传X不雕之心印演不说之灵章诸人倘如斯会得便知檀度大施门开将从上佛祖钵袋子当阳拈出一任诸人东掷西抛恁么也得落花有意随流水不恁么也得流水无情送落花恁么不么恁总得常忆江南三月里鹧鸪啼处百花香下座列祖提纲录卷第三十七列祖提纲录X卍XXX列祖提纲录卷第三十八武林十八㵎理安禅寺住持娄东行悦集头首四节秉拂大慧杲禅师结夏秉拂声前逈逈一路子黄面瞿昙不知一句明明百草头碧眼胡儿罔措閙浩浩处静悄悄静悄悄处閙浩浩直下如王宝剑谁敢当头拟犯锋铓横尸万里更说甚么似地擎山不知山之孤峻如石含玉不知玉之无瑕更说甚么香象渡河彻底截流而过更说甚么全明全暗双放双收须知恁么来者寸丝不挂恁么去者堆山积岳将错就错以大圆觉为我伽蓝身心安居平等性智九十日内和泥脱墼到者里若有转身一路则不守自家活计岂遵先圣轨仪所以道全锋敌胜罕遇知音同死同生万中无一且道同生同死底是甚面目蓦拈拄杖云X赵州和尚来也金佛不度炉木佛不度火泥佛不度水卓一下云百杂碎没缝罅明眼衲僧盲聋瘖痖金刚水际藏身非非想天走马一即一切一切即一尽大地是箇解脱门是人知有且道石室行者踢碓因甚么忘却移脚良久喝一喝复举三圣道我逢人即出出则不为人兴化道我逢人即不出出则便为人真净和尚云两箇老古锥窃得临济些子活计各自分疆列界气冲宇宙使明眼人只得好笑师云真净老人大似欺诬亡没杲上座即不然豁开三要三玄路坐断须弥第一峯且道在三圣分上耶在兴化分上耶具眼者辨取天如则禅师杭州净慈禅寺结夏节秉拂问答毕乃云有法可说是名谤法无法可说亦名谤法不见一法是大过患若见一法亦是过患恁么也不得不恁么也不得恁么不恁么总不得三世诸佛历代祖师到者里结舌有分只如道法非见闻觉知不离见闻觉知竖拂云还见么击拂云还闻么既见了既闻了毕竟是有法耶是无法耶喝一喝者里是甚么境界说有说无衲僧家向银山铁壁里突出金刚眼睛彻见佛祖肝肠无丝毫渗漏和他命根一拶拶断然后全主全宾全杀全活趂动南山白额吞却无毛大虫不妨鼻孔里听声眉毛上吐气恁么也得不恁么也得恁么不恁么总得是谓我为法王于法自在说甚么安居禁足尅期取证大好无绳自缚去也者箇犹X是作用边事若曰真正举掦且待上方拄杖子出来露箇消息卓拄杖云惊群须是英灵汉敌胜还他狮子儿楚石琦禅师径山首座寮结夏秉拂拈拄杖云者箇是径山拄杖子为甚么在琦上座手里巳知来处何假繁词脱或未知不免露箇消息凌霄峯顶选佛场开一句当阳十方坐断果然坐断去久参先德不妨禁足护生后学初机谁敢违条起例上无攀仰下绝已躳人人常光现前箇箇壁立万仞三世诸佛舌头无骨六代祖师眼上安眉德山见僧入门便棒画饼充饥临济见僧入门便喝望梅止渴老妙喜见僧入门便道唤作竹篦则触不唤作竹篦则背不得下语不得无语雕沙无镂玉之谈结草乖道人之意既不得下语又不得无语拈来抝作两截看他作箇什么伎俩广泽龙王忍俊不禁把须弥山一掴百杂碎𨁝跳上梵天去也召众云且道者一期佛事还有为人处也无以拄杖连卓三下复举南岳让和尚遣一僧往江西探马大师候大师上堂出问云作么生大师云自从胡乱后三十年不曾少盐酱师云马大师道三十年不曾少盐酱早是费却多少盐酱了也我若作马大师才见者僧出来便下禅床擒住痛与一顿教他归去举似南岳且显师承有据自家眼目分明管取坐断天下人舌头曹溪一脉未致寂寥在用彰俊禅师灵隐秉拂大道本无背向拟心凑泊则X差天是天地是地山是山水是水日月星辰运行四时有什么过黄面瞿昙也大无端刚要立期立限使大地众生据菩萨乘修菩萨行恰如群蚋聚一器中皷发狂閙无有休息如斯禁制争知灵山门下灯笼走入露柱佛殿骑却山门斯须之间䃲礴于上方拄杖头上开安居法门说秘密王三昧法拈拄杖卓一下还闻么古德道我为诸圣说不为凡夫说咄解制秉拂佛朗性禅师领众赴京考试留天界居第一座解制秉拂狮子絃一奏群音悉绝正令全提凡圣结舌众中有作家禅将直下出来人天众前展阵开旗共建法幢有么有么良久云大众便恁么散去巳是恶水不少既无莫怪秉拂上座将黑豆换却诸人眼睛去也蓦拈拄杖卓一下云软似兜罗又卓一下云硬如铁壁天上天下古今不识若唤作禅道佛法正是小家恶口文章奇句亦是妄言绮语尽属埋没先宗得无累乎诸人若向生佛巳前各各脚跟下有一片无阴阳田地极是洁净极是分晓不劳心力回头一觑本来成现安乐受用无不如意说甚德山棒临济喝尽是太平奸贼乱世英雄明眼人在一场笑具更要九旬禁足结制解制悬沙止饥箭穿石里然承堂头和尚慈旨难以固辞只得暂借威光于万指丛中马头截角况僧录司官诸位宗主和尚屈驾临筵为法作证诸佛欢喜贤圣骈集人天交接并会中达官士X庶七趣四生无边凡圣八部天龙一切神众普皆欢喜各各自闻廓彻妙旨更不敢加一丝毫头佛法与诸人分上虽然如是疎山今日也要与诸人据欵结案去也卓拄杖喝一喝云直截根源佛所印摘叶寻枝吾不能复举夜来堂头和尚举东山上堂云百炼黄金铸铁牛十分高价与人酧庭前不有花含笑又是东山一夏休古人与么道毕竟意旨如何师云百炼黄金铸铁牛头角觅不得十分高价与人酬大好行市庭前不有花含笑众僧不归单位又是东山一夏休秋初无雨白露看古人与么道毕竟意旨如何钓竿斫尽重栽竹不得鲲鲸誓不休顾视大众云委悉么喝一喝云痴人面前不得说梦久立众慈伏惟珍重下座冬夜秉拂大慧杲禅师冬至秉拂豁开户牖妙手画难成当轩者谁擡眸巳蹉过不是心不是佛不是物不是禅不是道三世诸佛说不及六代祖师传不到便恁么去只是箇无孔铁鎚直饶出得荆棘林未免死于平地上所以道言无展事语不投机承言者丧滞句者迷可中有箇出情尘超物外不承言不滞句百草头上荐得祖师閙市里识得自已直下如龙得水似虎靠山脚跟下正好朝打三千暮打八百何故我王库内无如是刀若是出格道流必不作者般去就虽然如是尽法无民今夜放一线道与诸人相见举起拂子X云君子道长画一画云小人道消滴水一滴冻节令不相饶狸奴白牯鼻绳断水底藏身被火烧击禅床一下复举本仁示众云寻常不欲向声前句后鼓弄人家男女何故且声不是声色不是色有僧问如何是声不是声仁云唤作色得么僧云如何色不是色仁云唤作声得么僧礼拜仁云且道为儞说答儞话若人辩得许儞有箇入处师云本仁将一穿云居子换却天下人眼睛却被者僧将一条断贯索不动干戈穿却鼻孔后来舜老夫拈云本仁既巳入草者僧又落深村然则阳春雪曲时人难和村歌社舞到处与人合得着师云舜老夫是则也是未免随搂摗秉拂上座不惜眉毛为诸人说破声不是声色不是色马后驴前神出鬼没雪曲阳春和不齐村歌社舞且淈𣸩以拂子击禅床云者箇决定不是声复举起云者箇决定不是色且毕竟是箇甚么喝一喝云此时若不究根源直待当来问弥勒岁夜秉拂大慧杲禅师岁节秉拂百尺竿头进一步甚么处得者消息来万仞峯前露一机堕在时人窠窟里莫妄想放下着绝伎俩处便肯承当鼻孔索头在我手里所以南泉道牵牛向谿东放不免食他国王水草牵牛向谿西放亦不免食他国王水草不如随分纳些些总不见得杲上座随分纳些些去也良久云释迦掩室于摩竭耕地种蒺䔧净名杜口于毗耶锢鏴着X生铁须菩提唱无说以显道馊饭祭闲神释梵绝听而雨华果有领受者直饶向上一路千圣不传硬纠纠活鱍鱍棒下无生忍临机不见师也是隔靴抓痒总不恁么落在无事界中且作么生通得箇机关应得箇时节去蓦拈拄杖卓一下云还委悉么差之毫𨤲失之千里孟春犹寒终而复始释迦老子是系驴橛一大藏教是破故纸如我按指海印发光汝暂举心尘劳先起超佛越祖之谈未语巳前向诸人脚跟下蹉过了也毕竟如何毗婆尸佛早留心直至如今不得妙又卓一下复举僧问镜清新年头还有佛法也无清云有僧云如何是新年头佛法清云元正启祚万物咸新僧云谢师答话清云山僧今日失利又僧问明教新年头还有佛法也无教云无僧云年年是好年日日是好日为甚么却无教云张公喫酒李公酔僧云老老大大龙头蛇尾教云山僧今日失利师云二尊宿一人向高高峯顶立不露顶一人向深深海底行不湿脚是则也是未免有些誵讹今夜或有人问杲上座新年头还有佛法也无只向他道今日一队奴仆在茶堂里村歌社舞弄些神鬼直得点胸尊者恶发把钵盂峯一掷掷过恒河沙世界之外惊得憍陈如怕怖慞惶倒骑露柱跳入担板禅和鼻孔里撞倒舒州天柱峯安乐山神忍俊不禁出来拦胸搊住云尊者儞既称阿罗汉出三界二十五有尘劳超分段生死因甚么有许多无明被者一问不胜X懡㦬却回佛殿里第三位打坐依旧点胸点肋道天上天下惟我独尊自云住住杲上座他问新年头佛法为甚么一向虗空里打筋斗说脱空谩人良久云杲上座今夜失利用彰俊禅师净慈首座寮秉拂一年三百六十日结交头一句子要与本地相契无一毫头走作始得如或走作不落妙胜境界便入颠倒海里衲僧家如百炼精金入水入火不为火水所变入净入秽不为净秽所移故此南屏门下现前一众壁立万仞滴水氷生又管甚三阳布令四序开端上方拄杖子闻与么道踊跃出来与秉拂上座交相庆赞拈拄杖卓一下咄哉拙郎君巧妙无人识打破凤林关着靴水上立喝一喝住持谢秉拂提纲雪巖钦禅师上堂谢一清叟并藏主秉拂夜月透灵犀寒光吞老蚌如是转法轮乎沉乎万象直得纯清绝点固是真常流注打破相呈又成甚么伎俩拍膝一下云山僧恁么道也是无风起浪元叟端禅师上堂谢夏斋秉拂雪峯和尚云演一句则千句万句流通拈向一边饮一味则千味百味具足置之一壁雪峯低头归庵巖头闻云雪峯与我同条生不与我同条死且作么生临朕碪井底种林禽今年桃李贵一颗直千金上堂谢秉拂首座说底见也见了闻也闻了藏主说X底见也见了闻也闻了拈拄杖云拄杖子涌身虗空放大光明现大神变说四十二波罗密法门未见者直须见取未闻者直须闻取卓一卓只此见闻非见闻无余声色可呈君箇中若了全无事体用何妨分不分上堂谢秉拂并夏斋举赵州会下二僧相推不肯作第一座主事白州州云总教他作第二座主事云第一座教谁作州云装香着主事云装香了也州云戒香定香解脱香应庵叔祖云赵州下者一槌不妨惊群动众子细检点将来也是泥里洗土块荐福门下不用相推第一座也有人第二座也有人第三座也有人虽然不免从头注过第一座铁额铜头觑不破第二座阳春白雪无人和第三座真实身心同达磨师云玉本无瑕雕文丧德赵州应庵之谓也中峯咬定牙关尽力𨁝跳出他绻缋不得亦未免从头注过第一座露柱灯笼俱拶破第二座偏向净缻里吐唾第三座璞玉浑金能几箇都寺营辨夏斋又且如何水长船高泥多佛大谢秉拂并夏斋上堂教中道于食等者于法亦等于法等者于食亦等都寺营斋内外悉皆饫饱是名食等首座秉拂内外悉皆见闻是名法等其施汝者不名福田供养汝者堕三恶道喝一喝下座上堂谢秉拂并夏斋无絃琴上抚出五音六律无底钵中饤出七珍八宝未闻者得闻未饱者得饱碁盘X石𨁝跳上大钵盂池哮吼入海俱胝道者忍俊不禁将国一祖师坐禅石喝成三片直下恰似川字籕文喝一喝铁关枢禅师谢首座秉拂上堂一机疾雷破山十圣三贤耳聋眼瞎一句狞龙搅海铜头铁额胆丧魂飞且道是甚么句卓拄杖喝一喝不是我首座大难提持楚石琦禅师谢首座秉拂都寺办斋上堂禅非意想以意想求之则乖道绝功𤏩以功𤏩拟之则错安箇是立箇非舍箇迷就箇悟转急转缓转亲转疎不能透过那边多只住在者里进则银山万叠退则铁壁千寻拶得一路开挨得一线入元来自已便是银山铁壁到与么地有甚么奇特三德六味味逾多一句了然超百亿愚庵及禅师谢斋秉拂上堂五祖和尚示众云结夏无可管顾诸人未免作一家宴遂擡手云逻啰招逻啰摇逻啰送莫恠空疎伏惟珍重南屏冬至丛席荒凉直是无可施设赖有库司都寺与堂中首座前日作那一场佛事不同小小离四句绝百非搅酥酪醍醐为一味镕缾盘钗钏为一金令我现前一众三世诸佛历代祖师五百十六大阿罗汉均饱禅悦法喜眼里也饱耳里也饱不觉手之舞之足之蹈之欢喜踊跃向宗镜光中同声赞叹云希有希有奇哉奇哉于食等者于法亦等于法等者于食亦等山僧只管X端坐受供养且道与五祖相共多少良久云其施汝者不名福田供养汝者堕三恶道解制谢都寺办斋藏主秉拂上堂咬破铁酸饀百味具足演出大藏教一句该通三脚驴子弄蹄行万里无寸草下座笑隐䜣禅师谢秉拂上堂正印全提圣凡路绝箭锋相拄照用同时一句子圅葢干坤一句子奔流度刃儞有拄杖子我与儞拄杖子儞无拄杖子我夺却儞拄杖子谢首座秉拂都寺斋上堂还丹一粒点铁成金至理一言转凡成圣杨岐知尚道天得一以清地得一以宁衲僧得一时如何钵盂口向天者里透得非但转凡成圣点铁成金亦能与人抽钉拔楔解粘去缚提持纲要荷负丛林其或未然同器而食饭色有异谢首座秉拂都寺斋上堂问一答十问十答百当阳突出须弥卢于食等者于法亦等信口咬破铁酸饀一句三玄一玄三要千牛拽不回先照后用先用后照俊鹘趂不及离四句绝百非则不问如何是摩诃衍法卓拄杖下座谢首座秉拂上堂举大慧和尚在云居圆悟会中作首座冬夜秉拂昭觉元禅师出问眉间挂剑时如何大慧云血溅梵天师云奇哉奇哉一千七百人善知识生气凛然谁知二百年后金陵城中再逢作者如狮子筋琴一奏则众絃皆绝如涂毒皷一击则闻者X皆丧我此一众亲近承事勿生疲厌各随根机成就法器虽然有际天之云涛可容吞舟之鱼有九万里之风可负垂天之翼了庵欲禅师谢首座秉拂兼客至上堂南泉斩猫赵州戴草鞋而出兴化法战克宾设饡饭便行是皆发挥本有灵光要且不借别人鼻孔出气所以前日首座说法高耸人天今朝道伴相过光扬宗眼且道山僧鼓两片皮成得甚么边事拍禅床从前汗马无人识只要重论葢代功月分须知杨岐会禅师岁旦上堂春风如刀春雨如膏律令正行万物情动儞道脚踏实地一句作么生道出来向东涌西没处道看直饶道得也是梁山颂子云峯悦禅师岁旦上堂三十六旬竟今朝还复起剎那不相知诸法何曾尔尊卑叙礼仪欢戚同居止廓哉总持门而人不能启玉兔金乌藏头露尾以拂子击禅床下座真净文禅师岁旦上堂不见一法即如来方得名为观自在诸禅德今日人人添一岁还见么若不见又道人人添一岁若见在甚么处安着既见着处便见出处出处既明方能世出世间于法自在观自在菩萨将钱买餬饼放下却是馒头好诸禅德一年添一岁一岁一如来拈拄杖云拄杖子亦成佛也看岁旦上堂去年贫未是贫今年贫始是贫去年贫犹X有卓锥之地今年贫连锥也无师云香严与么道奇特甚奇特要且只知其贫不知其富洞山即不然去年富未是富今年富始是富去年富惟有一领墨黪布褊形今年富添得一条百衲山水袈裟岁朝抖擞呈禅众实谓风流出当家诸禅德洞山与么为复是不肯古人耶为复扶古人耶试辨看元旦上堂问话毕乃云一问一答皆是当人各各神通光明清净妙心一一从自已运出来烜赫现前自是众生迷情不觉不知改旦新元伏惟知事首座大众尊候万福良久云昨日今朝事不同人人依旧主人翁虽然平等添新岁梦觉元来总是空是空却不空二十空门元不着一性如来体共同喝一喝下座白云端禅师岁旦上堂今日普天之下尽添一岁且道水牯牛还添也无添与不添且置且道牯牛鼻孔重多少若知得他鼻孔觔两分明一任侵他人苗稼若也未然腊月三十日莫道春来草自青保宁勇禅师岁旦上堂昨日去年去今日今年来去年去不去今年来不来徧野盈尺雪大地亡纤埃无名无字人举目聊徘徊五祖演禅师岁旦上堂元正启祚万物咸新扬尽大千沙界都来只在一尘乃展手云是新是旧有人出来道看若无四面且世谛流布去也遂叉手云孟春犹寒伏惟首座大众洎诸知事尊体起居万福岁朝上堂威音王巳前也恁么威音王巳后也恁么X三世诸佛也恁么西天四七东土二三也恁么前年去年也恁么明年后年更后年外后年也恁么忽有箇出来道和尚和尚自云若不被他唤住便一百年也只恁么复云元正启祚万物咸新去年乞火和烟得今日担泉带月归晷运推移日南长至当轩有直道无人肯驻脚孟春犹寒伏惟首座大众起居万福苏武牧羊海畔累日忻然李陵望汉台边终朝笑发落在甚处仁义只从贫处断世情偏向富门多元旦上堂元正启祚西天此土万物咸新獬豸麒麟应时纳祐诚言不谬孟春犹寒万种千般伏惟首座大众普天齐用洎诸知事怀才抱义并诸化主如龙似虎尊体起居万福直是如金如玉岁岁三百六十日管取粥足饭足圆悟勤禅师岁旦上堂元正启祚打开门户万物维新天地同春应时纳祐不落窠臼罄无不宜万世一时孟春犹寒伏惟首座大众起居万福乞火和烟得担泉带月归复云新年头有佛法正是土上加泥新年头无佛法又成当面蹉过到箇里佛法世法有无新旧一时拈向一边且不落夤缘一句作么生道还委悉么干坤一合地餬饼日月两轮天气毬龙门远禅师元旦上堂万物咸新论故乡擡眸元是旧爷娘先春花发馨香远物外山河日月长复举僧问百丈如何是奇特事丈云独坐大雄峯僧礼拜丈便打师云错打人僧问德山如何是奇特事山云我X宗无语句亦无一法与人师云犹较些子僧问罗山如何是奇特事罗山云道什么师云成何道理大众古人钩头着饵意在得鱼如今洗脚上船能有几箇或有人问龙门如何是奇特事山僧向伊道此去太湖不远恁么说话有甚奇特又向伊道咫尺是棠梨大众还会么等闲如不会须作等闲看下座元旦上堂以拄杖画一画云天得一斗牛女虗危室毕地得一草木山河并土石君得一上下四维无等匹召大众云万象森罗影现中一颗圆明光的历有欢荣有愁戚或冤亲或顺逆富且贵贫且乞万样千般谁运为空谷之声随应出鸳鸯绣了任君看不露金针太绵密褒禅奉劝各回头莫待临行却啾唧识取摩诃般若光万古悠悠是今日久立大慧杲禅师岁旦上堂拈拄杖空中作书字势云岁朝把笔万事皆吉应时纳祐庆无不宜若作世谛流布平地喫交更在佛法商量眉须堕落卓拄杖下座岁旦上堂去年今日也只是者箇前年今日也只是者箇先前年今日也只是者箇外前年今日也只是者箇明年今日也只是者箇后年今日也只是者箇外后年今日也只是者箇更外后年今日也只是者箇且道者箇是什么元正启祚万物咸新应时纳祐庆无不宜喝一喝云俗气不除岁旦上堂一年三百六十日今朝又是从头起人人有箇主人公水牛衔却老鼠尾深沙欢那咤喜佛殿X走出三门去僧堂撞入厨库里敢问大众还有不迁义也无自云有作么生是不迁义东君行正令华发树南枝应庵华禅师元正上堂举僧问镜清新年头还有佛法也无清云有僧云如何是新年佛法清云元正启祚万物咸新僧云谢师答话清云镜清今日失利僧又问智门新年还有佛法也无门云无僧云年年是好年为什么却无门云张公喫酒李公醉僧云老老大大龙头蛇尾门云智门今日失利师云二尊宿一人嘴长三尺一人项短二寸若检点得出报恩今日失利元旦上堂古今天地古今日月古今人伦古今山河释迦弥勒坐筹帷幄耶舍拭眼罢战沙场且道功成名遂一句作么生道万人遐仰处红日到中天元正上堂元正启祚更无回互万物咸新截铁斩钉应时纳祐跳出窠臼孟春犹寒言端语端知事头首各各希有云堂大众雍容郑重蒋山恁么说话且道在里许不在里许若在里许未免是箇流俗阿师不在里许又着在什么处所以道世人住处我不住世人行处我不行不是与人难共住大都缁素要分明密庵杰禅师岁旦上堂元正一旦万事成办大乘小乘井索钱贯更问佛法如何也是秦时𨍏轹钻松源岳禅师岁旦示众元正改旦万事成现有时放行有时坐断不惜两茎眉和盘掇转看佛法世法都X卢一片既是佛法世法如何得成一片但辨肯心必不相赚灵隐远禅师上堂新岁有来由烹茶上酒楼一双为两脚半箇有三头突出神难辨相逢鬼见愁倒吹无孔笛促拍舞凉州咄净慈昌禅师元旦上堂举拂子曰岁朝把笔万事皆吉忽有箇汉出来道和尚这箇是三家村里保正书门底为甚么将来宝华王座上当作宗乘祇向他道牛进千头马入百疋石霜鉴禅师上堂送旧年迎新岁动用不离光影内澄辉湛湛夜堂寒借问诸人会不会若也会增瑕类若不会依前昧与君指箇截流机白云更在青山外高峯妙禅师岁旦示众百年难遇岁朝春姹女梳粧越样新惟有东村王大姐依前满面是埃尘岁旦示众山僧去年三十六今年又添一岁诸人共知拈拄杖云且道拄杖子年多少击禅床云元正启祚万物咸新万寿念禅师岁旦上堂往复无际动静一源含有德以还空越无私而逈出昔日日今日日照无两明昔日风今日风鼓无两动昔日雨今日雨泽无两润于其中间觅去来相而不可得何故自他心起起处无踪自他心忘忘无灭迹大众若向者里会去与天地而同根共万物而为一体若也未明山僧为你重重颂出元正一古佛家风从此出不劳向上用工夫历X劫何曾异今日元正二寂寥冷淡无滋味赵州相唤喫茶来剔起眉毛须瞥地元正三上来稽首各和南若问香山山里事灵源一派碧如蓝遂喝一喝下座护国昌禅师上堂拈拄杖卓曰三十六旬之开始七十二候之起元万邦迎和气之时东帝布生成之令直得天垂瑞彩地涌祯祥微微细雨洗寒空淡淡春光笼野色可谓应时纳祐庆无不宜尽大地人皆添一岁敢问诸人且道那一人年多少良久曰千岁老儿颜似玉万年童子󱢴如丝万杉坚禅师岁旦上堂有一人不拜岁不迎新寒暑不能侵其体圣凡不能混其迹从来鼻孔辽天谁管多年历日大众且道此人即今在甚么处卓拄杖曰咄咄咄没处去大梅英禅师元旦上堂三十六旬之始七十二候之初末后一句则且置祇如当头一句又作么生道拈拄杖曰岁朝把笔万事皆吉急急如律令大众山僧恁么举唱且道还有祖师意也无良久曰记得东村黑李四年年亲写在门前卓拄杖下座剑门分禅师元旦上堂弄虗头徒费力寒暑不能变真实堂堂受屈深可怜几度年年正月一拈起杀人刀火后茎茅万丈高放下活人剑不是贵兮不是贱纵横杀活如狮子出林群狐绝踪迹年年是好年日日是好日大鹏不作老鸦飞黄河九曲纤纤直喝一喝下座X列祖提纲录卷第三十八列祖提纲录X卍XXX列祖提纲录卷第三十九武林十八㵎理安禅寺住持娄东行悦集元旦提纲师子端禅师新岁上堂新岁新春雪又浓森罗万象尽皆同相逢莫认者般事筋斗全抛示祖风遂打筋斗下座无用宽禅师元旦上堂太湖梁山彻底掀翻一柄无用拂子击开黄龙三关大众各各起居多福卓拄杖一下云只看赵州无字不必东卜西卜下座元旦上堂太湖山上贺新年万象森罗笑揭天惊得泥牛吞石虎尘尘剎剎自安然喝一喝云风调雨顺祝皇元下座天如则禅师新年示众憍陈如上座禾山殷打皷牛尾巴说禅乌楖𣗖下语说禅云腊月三十昨日去正月初一今日来下语云夜暗昼明去是谁去天高地濶来是谁来狮林好箇上堂被他抄前说了只落得打箇问讯烧香喫茶仰山简禅师元旦上堂新律才分霞光报晓天色欲暖还冷气候似冬忽春葢鸿蒙之象初升乃严凝之寒未退时须倾刻巳属东君勿此为劳共称得岁刚X有一人不在斯限天地无由葢载寒暑岂得推迁日月莫谐照临阴阳卒难变易若教此人受岁终是不甘时节到来又争讳得且道受岁人与不受岁人两家相见如何作贺良久曰寒随一夜去春逐五更来唯庵然禅师岁旦上堂元正启祚万物咸亨蓦拈拄杖云拄杖子昨夜抽条今朝吐蘂花开五叶香徧大千且道当得新年头佛法也无卓拄杖喝一喝铁关枢禅师元旦谢监寺上堂三世诸佛六代祖师天下老和尚竖拂子总在拂子头上庆贺新元令旦普山将栗棘蓬普同供养吞一任吞吐一任吐吞不下吐不出未免丧身失命喝一喝石屋珙禅师岁旦上堂钟楼上念赞床脚下种菜胜首座道勐虎当路坐福源者里山门头贺正歌唱佛殿里祝圣讽经一种是声无限意有堪听有不堪听诸人还曾检点得出么喝一喝下座岁朝上堂镜清道新年头佛法有明教道新年头佛法无道是有也未必有道是无也未必无张公喫酒李公醉赵州东壁挂葫芦元叟端禅师元旦上堂昨日唤今朝作新岁今朝唤昨日作旧年且如何是物不迁义击拂子岭上寒梅才破雪城边杨柳巳含烟元旦上堂旧﨟昨朝送新春今日迎九天腾瑞气万国霭欢声笑隐䜣禅师元旦上堂元正启祚万物咸新海宇欢X唿人天交庆直得石女倒骑铁马踏破虗空木人鞭动泥牛耕翻碧落阿呵呵会也么有意气时添意气不风流处也风流元旦上堂金刚正体露堂堂万象森罗般若光泯去来机超当念无阴阳地理全彰木鸡报晓啼深巷石女迎春出洞房共喜龙湖多瑞气天风时送御炉香恕中愠禅师元旦上堂新年头有一句子举似诸人者一句子即是父母未生巳前底句子不得向举起处承当不得向意根下卜度但见皇风成一片不知何处是封疆元旦上堂新年头佛法触处皆现成憧憧贺岁客倒屣相欢迎笑指好天气风日犹和明必定田稻熟皷腹歌太平大众忽遇上上人来又作么生祗待青原酒赵州茶三杯两盏醉卧烟霞大底风流出当家呆庵庄禅师元旦上堂天得一以清地得一以宁君王得一致太平衲僧得一滴水氷生拈拄杖只如拄杖子得一时如何直示新年头佛法敲风打雨任纵横靠拄杖正旦上堂一切无情皆有佛性晨朝起来庆贺新年法堂上撞着露柱礼他三拜有何不可安乐山神无端性懆皷合点胷尊者在佛殿基上说是说非总与二十拄杖趂出赵州关外去也不见道三千条令主者施行元旦上堂新年头不可与诸人葛藤德山棒临济喝X拈放一边你道赵州和尚使得十二时辰还有勘验处也无击拂子家家门前赫日月太平不用将军威元旦上堂老僧未开口巳前一切时一切处普光心印文彩全彰待汝着眼觑来早是涂煳了也今朝特为点出普请诸人证据蓦拈拄杖卓一下云新年把笔万事大吉靠拄杖下座天目礼禅师岁旦上堂昨朝残雪今日新年互相庆贺礼数周旋惟有能仁到老不辨推迁举头天外看浑是旧山川楚石琦禅师岁旦上堂拈拄杖云山僧一条拄杖不曾胡乱打人今日新正开封去也释迦老子达磨大师放过不可自余之辈车载斗量利剑不斩死汉忽有人出来道长老聻噼嵴便棒不是与人难共住大都缁素要分明靠拄杖下座岁旦上堂拈拄杖云新年头有佛法拄杖子也未敢相许新年头无佛法拄杖子也未敢相许离四句绝百非总是诸方旧话子拄杖子也未敢相许画一画元正启祚万物咸新岁旦上堂今年年是去年年年去年来知几年昨日日是今日日日出日入非一日只箇无去来无出入年年是好年日日是好日四溟东海流般若波罗密岁旦上堂祖师道果满菩提圆花开世界起拈拄杖云一花开也是桃是李今日新年头昨日旧年尾识得本来人无忧亦无喜卓一下云处处绿杨堪系马X家家门底透长安岁旦上堂举香严云去年贫未是贫今年贫始是贫去年贫有卓锥之地今年贫锥也无真净云去年富未是富今年富始是富去年富惟有一领黑黪布衫今年添得一条百衲袈裟岁朝抖擞呈禅众实谓风流出当家师云香严贫未是贫柰何犹有箇浑身真净富未是富家私未免俱呈露凤山者里不说富不说贫随家丰俭没疎亲竖拂子收来兔角长三尺放去龟毛重九觔岁旦上堂半夜起来赴省堂焚祝焚祝了丞相府诸衙门人事人事毕即回殿堂行香撒沙呪土遶廊行道次第诸山报礼准备接官若作新年头佛法会入地狱如箭射正旦上堂三百六旬之始二十四气之初斗柄回春风光夺目或昼短而夜长或夜短而昼长或暑往而寒来或暑来而寒往花根本艳虎体元斑虽然不改旧时人未免人人添一岁召众云祇者一岁添到尽未来际那里洎在愚庵及禅师上堂元正启祚万物咸新井底蓬尘蔽日山上鲤鱼拏云且不涉时缘一句作么生道拈拄杖云拄杖今朝添一岁拈来依旧黑粼皴了庵欲禅师上堂新年换旧年打破又完全衲僧虽不荐鼻孔巳辽天看看蟭螟睫上放夜市大虫舌上打秋千喝X元旦上堂月生一三世如来从此出月生二突出如来祖师意月生三森罗万象竞头参拍禅床云皇基磅礴三千界宝历开端亿万年上堂元正改旦一句全提万机休罢千圣不擕紫烟笼帝阙睿算与天齐上堂正旦值庚申成汤德日新皇元开凤历八万四千春元旦上堂元正启祚上马见路万物咸新触处通津恭惟头首大众虽是死蛇却要活弄各各道体起居万福狮子哮吼象王回旋虎拜稽首天子万年用彰俊禅师岁旦上堂旧岁欲去未去之际新年欲来未来之时巳是泄天机于言下露真智于众前了也今日开端击皷集众且道说什么法即得良久大众露柱大灯笼一岁灯笼大古佛一岁古佛大虗空一岁住住若不喝住几乎数到自已便下座南石琇禅师元旦上堂元正启祚万物咸新年新月新日新时新大地山河纤洪动植一一俱新且道衲僧分上事还有新旧也无喝一喝下座玉芝聚禅师元旦上堂撇眼流光如箭急今朝又是正月一家家门上贴桃符大鬼小鬼都窜匿犹有一箇不顺阴阳的汉古貌堂堂无朕迹明逾日黑逾漆郁垒眼睛觑不及今日被山僧捉败了也特与诸人报消息咄佛殿里祝赞僧堂前云集无趣空禅师元旦示众今日是三百六旬第一日家X家户户庆新年皇皇春令行天下合国羣臣祝圣延大明九重殿上八方司府堂前锦袍簇簇玉佩便便恭前鞠后俯仰周旋扬尘舞蹈万岁声喧威仪三百礼仪三千一时顿现若作国礼商量不唯背了如来此外更无佛法若作佛法领会不唯背了天子此外更无国礼毕竟作么生始得礼法併致一道流通遂举拂子鞠躬云皇图巩固帝道遐昌以拂子打一圆相云佛日增辉仁风永扇密云悟禅师岁旦上堂新年新月新日新时长老又披新法衣拈衣云者箇是衣如何是法放下衣云九九百百张七赵八孟春犹寒不得露骨喝一喝下座箬庵问禅师元旦陞座山僧有一句子去年不曾道前年不曾道先前年不曾道幸逢时节因缘岂可等闲抛却诸上座一总立定听山僧为你举似以拄杖横按云大明国土中崇祯圣天子在上十五年过了岁序逢正今日是第一日元旦上堂首出庶物万国咸宁朝来洗面摸着鼻一阵好风来户清灯笼倾听露柱侧聆放出樵童牧竖纵横敌胜惊群一任高高山顶立深深水底行大家把手乐昇平且把手一句作么生决定今年蚕麦熟罗睺罗儿与一文元旦上堂祖师心印状似铁牛之机去即印住住即印破孤峯凛凛赤手全提你才恁么我不恁么你不恁么我却恁么主宾互换权实双彰是他伶俐衲僧X自然缁素逈别忽若囫囵吞枣不免孤他先圣昧自已灵山河大地碍却眼光明暗色空填置胸臆栗棘蓬且作么生吞金刚圈且作么生跳临济三玄洞山五位翻成剩法所以道得之于心伊兰作栴檀之树失之于旨甘露乃蒺藜之园到者里忽有箇汉出来拈头作尾拈尾作头能为佛祖之师堪作人天之眼磬室拄杖两手分付有么元正咨祚万物咸亨应时纳祐庆无不宜喝一喝下座元旦陞座彻骨彻髓坐断千山截铁斩钉整新一句以此报国以此福民以此利益群生以此展开家法直得龙吟雾起虎啸风生万象昭回森罗显焕头头成现法法全彰洞明佛祖向上一机廓示人天正法眼藏放行也不动一丝毫把住也何曾匿光彩伶俐汉向者里着得一只眼便能荷负纲宗提持大法匡扶知识赞弼丛林拈芥子作须弥转长河为酥酪庆一人之有道乐四海之宴清共助无为同明化日也不为分外且道正当恁么时还有恁么人么卓拄杖云一点春和资气力万年松挺雪霜姿弘觉忞禅师岁旦上堂元正启祚万物咸新恭惟首座大众各各道体起居万福蓦抚掌呵呵大咲云好咲好咲咲得人肚肠筯欲断你道山僧咲箇甚么昨夜四更头大禹王成汤王周武王相共拜贺新正因即云门山顶大晏昊天玉阙之宫酒半酣间武王起身劝饮行箇令子以新正即景席上生风为号胜者X免饮负者罚酒于是载言曰天开于子地辟于丑人生于寅周正建子天统也商正建丑地统也夏正建寅人统也三才者天为首地次之人又次之商王负夏禹王大负当饮青州从事三大瓯飞觥欲举汤王曰寡人不应受罚易曰干在坤上曰否坤在干上曰泰然则周王固欲否而不欲泰乎夏禹王曰寡人亦不应受罚书曰天降下民作之君作之师夏正建寅所以便民事也是故颜渊问为邦子曰行夏之时不觉语高声喧惊醒了山洞里石陈搏底睡起来打箇呵欠矢口朗吟曰洞里无云别有天桃花如锦柳如烟仙家不会论冬夏石烂松枯又一年三后闻之无着惭惶处亟命车驾司回辇而去尔等诸人还曾得知也未喝一喝云除却华山陈处士谁人不带是非行朝宗忍禅师元旦上堂拈香云此一瓣香祝延当今新帝圣寿无疆伏愿清四海之妖氛大中兴之德业乃云若论此事如老年底人与少年底人过节相似总是箇岁朝景况若是少年底人便觉自身与目前一切人境焕然一新即向来所厌所弃底亦顿改观咸同庆贺欣喜无量正所谓说似人不得呈似人不得底境界若是老年底人经历巳多虽亦共相拜庆未免一切平怀所以道任从天下乐欣欣我独不肯又道八十翁翁入场屋真诚不是小儿戏此便是从上最初末后底关节诸人若能透此两关自然X亲见古人立地处虽然只如不老不少底人又似箇甚么蓦云新年头佛法不可多说且待诸人透此两关来更向你说下座立春日提纲长庆圆禅师立春上堂寒气将残春日到无索铁牛皆𨁝跳筑着崑崙鼻孔头触倒须弥成粪扫牧童儿鞭弃了懒吹无孔笛拍手呵呵笑归去来兮归去来烟霞深处和衣倒良久曰切忌睡着中庵空禅师春日上堂拈拄杖卓一下云先打春牛头又卓一下曰后打春牛尾惊起虗空入藕丝里释迦无路潜踪弥勒急走千里文殊却知落处拊掌大笑欢喜且道欢喜箇甚么春风昨夜入门来便见千华生碓觜断桥伦禅师立春上堂举达观颕禅师示众云七佛是处隷万法是心奴且道主人翁在甚么处自喝云七佛巳下出头又自诺云各自祗候师云唤七佛为性𨽻指万法是心奴达观自谓有出身路及乎自喝自诺又是奴𨽻边事主人翁何曾梦见在大众要见么以拂子拂一拂云晓来一阵春风动开遍园林百样花雪巖钦禅师立春上堂春风荡荡春日熈熈花开笑面柳展欢眉处处呢喃紫燕声声睍睆黄鹂麻三斤干屎橛庭前栢树子者里见得全理全事无是无非坐断集云峯顶上大家齐贺太平时X月江印禅师立春上堂立春之日百事大吉门上钉桃符篱头吹筚篥林下参玄人有口只挂壁泥牛鞭起趂春耕通身总是黄金骨密云悟禅师立春上堂无影枝头一点春可怜大地尽埋尘陈年宿债昨宵尽错谓今朝又是新喝一喝云举头天外看谁是箇般人复喝一喝下座玉林琇禅师立春因事小参春风吹春雨润忽地园林秀且媚无根树子也开华试问禅家会不会顾视左右云若也会得佛法丛林时时茂盛若也未会禅林秋晚卒风暴雨颇多众兄弟善自护持莫被风力所转卓拄杖牧云门禅师上堂人日立春宇宙斩新雪消氷解万木欣欣正恁么时无位真人向面门突出把定世界直得日月未足为明虗空未足为广泰山未足为高江海未足为深黑漫漫地填沟塞壑且如何是不坏世相放行一句淑气催黄鸟晴光转绿苹下座立春上堂灵枢密运四序推移天地之间其犹橐籥看看冬到来即便春风至长连床上学得底是第二机若是第一机天下老和尚未曾提着山僧又如何折合举拂云看看五彩画头黄金点额复击一击云好好一只春牛被僧山一鞭粉碎了也闻一知二从他徧界分身认影迷头一任眼𥉌眵地立春小参五九四十五穷汉街头舞舞即舞尚有春风四十五若作世谛流布一卷好经被歪嘴和尚念X坏毕竟如何喷嚏一下云春朝打嚏百事大吉弘觉忞禅师立春上堂休言水土北来憨红杏长开月二三但愿东风齐着力不单春色在江南大众五九尽日又逢春了也转盻之间桃红柳绿白牡丹红芍药文官果频婆果开徧园林有日在第不审诸人心华几时发明若也未得发明山僧昔年行脚在黄麻传得诸葛武侯与曹操鏖兵赤壁时因吴将周公瑾欲用火攻为渠借转东南风底祭法不免举行一上上天皇皇下土茫茫即有山东青州府益都县大觉禅寺住持某乙一心䖍请司风使者主风神王盘中有馔壶中有浆沈醉东风愿东风火速发扬胡卢胡卢即今东风巳到待渠试为诸人着力看拽拄杖下座一时打散归方丈元宵日提纲五祖演禅师上堂今宵正月半干坤都一片普贤门大开相逢不相见乃云过在阿谁上堂今朝正月半与诸人相见嫩麦长新苗粒粒皆成面荐不荐全借春风扇大慧杲禅师上堂今朝正月半有则旧公案点起数盌灯打皷普请看看即不无忽尔油尽灯灭时暗地里切忌撞着露柱上堂元宵佳节同欢乐处处咸燃无尽灯火光烁破胜热面夜神忽患冷头疼参应庵华禅师上元日上堂十五日巳前提水放火十X五日巳后雀噪鵶鸣正当十五日风恬浪静雨顺风调民安国泰有一句子到你哑却我口无一句子到你瞎却你眼三文钱娶箇黑老婆头不梳面不洗知他是凡是圣蓦拍禅床一下云不入惊人浪难寻称意鱼上元日上堂去年无此雪今年有此雪人皆怨此雪不见元宵灯与月莫怨雪自是时人无辨别堪辨别一片清光倚寥沉密庵杰禅师上元上堂今朝上元节是处挂灯毬一灯然百千镫镫镫相续重重无尽如宝丝网三世诸佛向光影里出现六代祖师向光影里说法度人四圣六凡向光影里头出头没山河大地向光影里成立诸人若信得及去觅其光影来处了不可得便乃坐断报化佛头若信不及十二时中被光影使得七颠八倒上堂今朝正月半普请大家看过去灯明如来在汝诸人脚跟下放光动地还见么若也见得神头鬼面里元来有人在若见不得切忌撞墙撞壁上元上堂十五日巳前明头来明头打十五日巳后暗头来暗头打正当十五日一镫燃百千镫镫镫相续廓彻圣凡观世音菩萨将钱买胡饼放下因什么却是箇铁酸豏若作佛法商量故是匙挑不上不作佛法商量平地陷人无数总不与么也是食饱伤心下座X无用宽禅师元宵上堂者一点子光明历劫不被人瞒汝等小根浅德只去经教中文书里寻行数墨胡钻乱钻纵使辩才无碍也只是会得箇干慧蹉过了光阴好的勾当千般万般无用老人今日不惜口业捋下面皮与你明白说破教你休去歇去万年一念一念万年非惟一生受用免致永堕黄泉伶俐衲子剔起心镫照彻无量无边卓拄杖一下喝一喝云参堂去下座雪巖钦禅师元宵上堂元宵令节且喜天晴高烧银烛照佛光明集云峯无油不点非常烜赫逈出常情何也我见镫明佛本光瑞如此元宵上堂去岁元宵节无油不点镫今岁元宵节有月照危层药师琉璃光佛示现端严妙相一一在诸人眉毛眼睫上放大光明还见么见被见碍不见被不见碍去却见除却碍三门与佛殿相对元宵上堂雨中镫云中月最分明太皎洁汝等诸人闻恁么道将谓梦中说梦殊不知荆棘林中一片田园逈别且道与仰山相去多少异车同辙高峯妙禅师元宵上堂参禅须是铁汉着手心头便判只如雪覆千山孤峯不白作么生判掷拄杖云上元定是正月半中峯本禅师元宵示众须弥镫王如来与药师琉璃光佛昨夜在十字街头相遇乃擕手看鳌山镫火忽撞见箇庞眉雪顶老汉向百众人前说四句偈谓惟X心即佛即佛惟心此话相传古到今对面不知镫是火区区徒向外边寻时二如来忍俊不禁乃厉声曰你说也是惟欠悟在只箇即心是佛即佛惟心说与三岁小儿悉皆领会柰何不悟说食不疗饥也请问悟时消息乃曰试以喻明有人失去径寸之珠虽百千两金不足与较其价之轻重使此珠不获虽万死莫酬其寻求之心镂之肺肝刻之心膂形之梦寐贯之见闻念念不忘孜孜不舍一日不获则一日之念不休一年不获则一年之心不废愈不见愈精勤益不获益勇锐乃至情消想竭思苦神穷寒暑两忘寝食俱废积年累岁正于无可捉摸处蓦忽入手圆陀陀光漾漾其三十年驰求之心一时顿息是谓悟也其寻觅此珠于心勦形瘵之际岂非参乎忽顿现此珠于神明意朗之顷岂非悟乎苟不因参寻之难安有此悟获之喜也与论至此忽被箇傍不甘底一喝喝散惟见镫自是镫火自是火楼台突兀车马交驰华敷井井金莲𦦨续条条玉烛胡张三黑李四万人海里醉扶归查沙鬼大斋郎百戏场中狂未歇正恁么时且不涉悟迷共乐昇平底句如何举似琉璃满腹藏明月菡萏浑身放宝光无文璨禅师元宵上堂竖拂子云肥不剩肉瘦不露骨动地放光明眼睛乌律律山僧见了未免合掌赞叹道箇不是心不是佛不是物佛国白禅师上堂过去巳过去未来且莫算正当现X在事今朝正月半明月正团圆打皷普请看大众看即不无毕竟唤甚么作月休于天上觅莫向水中寻法泰禅师上堂今朝正月巳半是处灯火缭乱满城罗绮骈阗交互往来游翫文殊走入閙篮中普贤端坐高楼看且道观音在甚么处震天椎画皷聒地奏笙歌竹泉林禅师元宵上堂今朝上元节雪霁见晴春梵剎镫千点长空月一轮皷钟喧静夜歌管閙比隣总是圆通境何须别问津上堂古杭管内灵隐名山肇建于东晋咸和年间慧理法师为第一祖今日上元令节诸处放灯知事直岁各各照管风烛下座藏叟珍禅师元宵上堂春雪寒春宵短古佛心破灯盏正法眼干纸捻抖擞精神只管看看到北斗西移南斗东转上元依旧正月半天目礼禅师元宵上堂三五元宵节烧镫夺夜寒满城人共赏彻晓恣歌欢燃镫古佛閧閧地更无一人识他且道广寿还识也无乃云不识不识元宵上堂昨夜摩腾法师徧点莲灯助佛光明直得善信真人失却光彩太白龙王出来道我从龙种上尊王佛时便住此山未闻有者箇消息于是空中打箇闪电变作满天黑风暴雨还委悉么我见镫明佛本光瑞如此元叟端禅师元宵上堂并谢监收浴主维那千粒万X粒从一粒生只者一粒从甚处生千镫万镫从一镫起只者一镫从甚处起识得一镫千镫万镫镫镫不疑识得一粒千粒万粒粒粒无碍三脚驴子弄蹄行踏破无边香水海拈拄杖卓一卓顶门也少者一槌不得上元上堂尽大地是一椀镫三世诸佛六代祖师天下老和尚在镫影里横尸露骨进一步筑碎释迦脑门退一步踏折达磨嵴梁不进不退坐在临济德山鼻尖上且作么生得平展去良久云海枯终见底人死不知心定慧式禅师元宵上堂一月初圆百川澄影一灯发彩万炷流辉月无留影之心灯无传辉之念若得如是可以处于諠譁入乎尘俗运大悲光于沙界开普门眼于生灵岂惟观音大士三十二种妙应无方具缚凡夫一一皆能开正法眼虽然如是也须是斩钉截铁汉始得其或不然静处萨婆诃恕中愠禅师元宵上堂天上月圆人间灯晃旷劫来事不隔纤尘有佛处不得住无佛处急走过元宵请后堂首座上堂旷大劫来灯一椀照天照地几人知要看不尽传持处兜率宫中梦觉时月江印禅师元宵上堂今朝正月十五处处村歌社舞曲彔床上老僧随分说佛说祖雪峯辊毬禾山打皷惊起东海鲤鱼吞却南山勐虎报诸人休莽卤我见镫明佛本光瑞如此X用彰俊禅师元宵上堂燃灯前色空明暗两无偏燃镫后大地山河颠倒走正燃镫万别千差一道明火照火兮如白昼光吞光也见真镫击拂子下座元宵上堂镫明佛以一光散作百千万亿光谓之现瑞瑞巖以百千万亿本光聚作一光亦谓之现瑞古今日月古今山河古今光明且道镫明佛光与瑞巖之光是同是别广南除夜纳凉五台六月下雪楚石琦禅师元宵上堂烈𦦨炉中捞得月此月了无圆缺大洋海底剔金镫此镫不属晦明正当正月十五日天上人间标不出黑似漆明如日自古自今谁得谁失皆吾心之常分非有假于他术喝一喝元宵上堂今朝正月半镫月光撩乱目前无一物打皷普请看复云剌破眼元宵上堂一切月以一月为真一切镫以一镫为体一即一切一切即一一从甚么处起洎合错下註脚元宵忏会上堂有一人具大阐提作无间业舍戒定慧行贪嗔痴栽蒺䔧于三有田中种荆棘于一真地上乃至谤佛毁法破和合僧宁可永刧沉沦不求诸圣解脱直待一切众生成佛尽乃发阿耨多罗三藐三菩提心未审此人如何忏悔良久镬汤鑪炭吹教灭剑树刀山喝使摧元宵上堂始贺大年朝又当正月半看看百草长急急三春换世事密如麻光阴忙似钻杖头窟磊子举动令人羡村歌社舞鬬施呈直截示人人不荐X了庵欲禅师元宵上堂镜镜交辉灯灯相烛境智互融事理俱备唤作华藏性海正是平地扬波直饶尽干坤大地无纤毫过患犹是转句不见一色始是半提更须知有全提时节便恁么去法堂前何止草深一丈放过一着有箇商量山门新旧知事随年进退因时请得首座表率维那举唱洗光佛日重整颓纲见前诸德一一循规守矩人人舍短从长信手揭开释迦老子青莲华眼徐步踏着达摩大师生铁嵴梁有底硕学饱参与汝证据无底良辰美景与汝敷扬以拂子画一画云好事不须频话会留将和气暖肝肠元宵进退两序上堂十五日巳前明中有暗十五日巳后暗中有明正当十五日明暗双忘体用俱寂譬如千镫洞照一室光光交罗各不相借且道是知事分上事头首分上事诸人分上事莫有道得底么拈拄杖卓一下云蟭螟睫上放元宵狸奴倒上菩提树元宵进退两序上堂以字既不成八字亦不是侍者参得禅毕竟谁相委三脚驴子弄蹄行八臂那咤阑不住觉皇殿上庆赏元宵妙触宣明成佛子住击拂子云相逢不饮空归去洞里桃花解笑人复举药山谓云巖云与我唤沙弥来巖云和尚唤他作甚么山云我有箇折脚铛子要伊提上挈下巖云与么则与和尚共出只手应庵和尚云药山道头云巖知尾虽然头尾两全要且不识羞耻师云老应庵只知其一X不知其二然俭生不孝义出丰年彼时药山一箇折脚铛子只消云巖提上挈下巳自有余较之本觉今日若非两班贤佐协力扶持便见灰寒火冷以故不蓄茎虀粒米直教来者饱齁齁地去岂不出他古人还委悉么雪后始知松栢操事难方见丈夫心元宵上堂释迦老子道一人发真归元十方虗空悉皆消殒五祖和尚道一人发真归元十方虗空筑着磕着若向筑着磕着处会得只会祖师禅不会如来禅若向悉皆消殒处会得只会得如来禅要且未会祖师禅山僧道一人发真归元十方虗空性相平等且道是祖师禅如来禅喝一喝云一释迦二元和三佛陀自余是甚么盌脱丘元宵上堂若论此事正如一灯分为千镫镫镫相续无有穷尽在东则为知事在西则为头首在方丈则为住持在闲寮则为耆旧至于三条椽下七尺单前经行坐卧卷舒出没莫不以此镫而为佛事一明一切明一用一切用重重主伴历历交参无党无偏无新无故只贵现成受用到头不涉安排任是疥狗泥猪少他一分不得击拂子一气不言含有象万灵何处谢无私元宵南山和尚至上堂尽法界是一真镫徧尘区是一佛剎灵利汉一踏踏翻非惟可以观光上国独步大方便乃控佛祖宏机廓人天幽迹好大众头峭五岳眼生三角左刮龟毛右截兔角焦尾忽乘云雷飞X金毛乱触日月落月里仙人巧画眉九逵摆动黄金铎喝一喝元宵上堂十五日巳前明不见暗十五日巳后暗不见明正当十五日譬如一室中然一镫外悬十镜镫镜交辉重重无尽唤作境智互融事理俱备不妨奇特若约衲僧分上正是抱桥柱洗澡把缆放船有甚共语处岂不见临济会下两堂首座相见同时下喝直是宾主历然若也见得非惟庆快平生光扬宗眼便可向高高峯顶行船深深海底走马利剑提来斩万机将报不平绕天下喝愚庵及禅师上堂今朝正月十五开却千门万户斩新旧日风规扫荡陈年露布良久云春暖画堂多富贵夜深镫月两相宜元宵上堂人人自有光明在看时不见暗昏昏既是自已光明因甚看时不见蓦拈拄杖敲烛台云一镫发千光千光一镫见上堂十五日巳前春雨如膏十五日巳后春光似箭正当十五日管絃沸月宣和气镫火烧空夺夜寒拈镫笼来佛殿里将山门安镫笼上一切智智清净无二无二分无别无断故蓦拈拄杖云三岁孩儿抱花皷莫来拦我毬门路天真则禅师元宵上堂元宵月正圆因甚道月半醆子扑落地楪子成两片直得郁蓝天上乐奏昇平娑竭海中金鳌皷舞帝网重重发现百千日月交辉总X与么荐得早是随他光影转且道毕竟如何击拂子云醉乘白鹤登云阙梦跨青鸾入绛宫酒醒眼开俱不见闲花野草自春风石屋珙禅师元宵谢东班殿主并无念西堂上堂进以礼退以礼天地与我同根万物与我一体烂生姜陈皂角旧笊篱破木杓东头卖贱西头卖贵有利无利不离行市夜来无位真人提金刚圈点飞龙马走徧四天下却与寰中和尚在蟭螟眼里共赏元宵天晓起来依然即在赤肉团上卓拄杖一下云我见镫明佛本光瑞如此元宵上堂山堂兀坐思悠悠节令推迁莫暂留新岁始闻歌皷吹元宵又见挂镫毬心田荆棘参天长业海波涛滚底流不向死前先画䇿草根从自鏁枯髅元宵上堂南阎浮地以音声为佛事十方俱击皷十处一时闻福源寺里上堂西林寺里一一听得西林寺里念佛福源寺里一一听得赞叹也获一分功德毁谤也获一分功德一即一切一切即一鹦湖市上做元宵因甚东家点镫西家暗坐你也理会不得我也理会不得冷水浸冬瓜大家相淈𣸩天隐修禅师元夕上堂然镫佛为汝诸人授记去也以拄杖右边卓一下释迦牟尼过者边着复以拄杖左边卓一下慈氏世尊过者边着且道今当第几以拄杖中间卓一下谁取正眼觑着掷拄杖下座箬庵问禅师元宵解制上堂来底自来去底自去水X上葫芦按捺不住是则虾蟆跳上天不是则大虫吞却虎是与不是互相钝置碧眼黄头何本可据无绳自缚去死十分有眼如盲调絃胶柱何似生辽天鹘万里云只一突鬼争漆桶夜相揩本光照见镫明佛二月闭罏日提纲雪峤信禅师罢罏上堂一二三四五六七万仞峰头独足立良久云一期过了堂中不见一箇半箇且喜太平十字街头撞着马相公与你索饭钱你作么生抵对喝一喝春风日日到园林夜夜面南看北斗牧云门禅师罢罏上堂孟冬十月记开罏看看逗到上元时虽然村落无镫火别有光明一段奇诸人若也尚留观听古南未免从胸卍字涌出宝光慇懃相送蓦拈拄杖云者木上座又道不必不必何故掷下云家家门前火把子列祖提纲录卷第三十九列祖提纲录X卍XXX列祖提纲录卷第四十武林十八㵎理安禅寺住持娄东行悦集寒食提纲云峰悦禅师寒食日上堂诸上座还会么冬至寒食一百五家家冢上添新土翻思拾得与寒山南北东X西太莽卤南泉不打盐官皷以拂击禅床下座五祖演禅师寒食小参李白桃红山青水绿云横洞口月皎长空只向者里荐得法眼道月明幽室寒星分拱辰异便须瓦解氷消韶国师道通玄峰顶不是人间心外无法满目青山亦须百杂碎何也尽干坤大地不消一揑然虽如是事无一向今夜且放过一着慧远海禅师上堂好是仲春渐暖那堪寒食清明万叠云山耸翠一天风月良隣在处华红柳绿湖天浪稳风平山禽枝上语谆谆再三𤨏𤨏碎碎嘱付叮叮咛咛你且道叮咛嘱付箇甚么卓拄杖曰记取明年今日依旧寒食清明真定府洪济宗颐禅师上堂冬去寒食一百单五活人路上死人无数头钻荆棘林将谓众生苦拜扫事如何骨堆上添土唯有出家人不踏无生路大众且道向甚处去还会么南天台北五台参无文璨禅师清明上堂桃花无数李花无数若向者里活眼不开平地上死人更是无数去年踏青人今年不来今年上坟底明年何处日月急如梭生死何定据谨白参玄人光阴莫虗度了庵欲禅师清明上堂冬至寒食一百五今朝正是三月六山又绿水又绿一声款乃渔家曲山僧昨日偶尔郊行作得一偈举似大众华冠不整舍那衣秃帚还随破畚箕五箇老婆三箇丑一双红杏换消梨X下座法舟济禅师清明示众鷰语莺啼桃红柳绿风月晴和春光满目一般富贵江山却有两般境界山僧虽则不管闲非也与诸人说箇间架有的笙歌鼎沸罗绮骈阗人醉处玉楼𥥆窕马嘶边翠草生烟有的向楸梧冢畔松栢茔前唿孃叫子擗地号天纵哽咽烦冤莫诉任挥泪悲苦难宣者两般人乐者乐彻心源苦者苦入骨髓山僧者里看来却好箇如幻法门一相三昧且如何是一相三昧卓拄杖云愁人莫向愁人说说与愁人愁杀人湛然澄禅师清明示众绿满园林翠欲流子规啼血正绸缪纸灰堆满三尺冢哭倒斜阳恨未休大众为人一世收成结果不过如是而巳须知大千世界一丘冢去来生死总在里许你以长河为酥酪祭献此人他亦不受且道为甚聻山茨际禅师清明示众春朝晴日望飞烟半是人家烧纸钱本有爷娘浑不识却看黄土哭苍天铺帐簟提纲雪巖钦禅师上堂铺帐簟青碧纱厨凉簟氷铺三伏暑威不到水晶宫阙不如敢问诸人毕竟与洞山道向镬汤炉炭里回避还有商量处也无卓拄杖云蚊子上铁牛端午提纲真净文禅师上堂今朝五月复端午随众生心解分X布糉子虽然应所知要须一一知来处且道从什么处来蓦拈拄杖云若知拄杖子来处即知一切法来处所以随众生心应所知量循业发现只如大众从什么处发现一一分明在目前若知发现不妨奇特若也不知何名出家遂掷下云只者末后一着也大难会喝一喝下座五祖演禅师端午上堂今日端午节白云有一道神符也有些小灵验不敢隐藏举似诸人一要今上皇帝太后圣躬万岁二要合朝卿相文武百官州县寀寮甞居禄位三要万民乐业雨顺风调有箇符使却来报白云道诸处尽去徧只为神通小不柰一件事何遂问他是甚事使云禅和子鼻孔辽天白云向伊说莫道你我尚不柰何然虽如是泽广藏山理能伏豹毕竟如何一抽三二添四黄牛角向天八脚垂过鼻急急下座端午上堂举昔日有秀才造无鬼论论就才放笔有鬼现身斫手谓秀才云你争柰我何白云当时若见便以手作鹁鸠嘴向伊道谷谷孤圆悟勤禅师端午上堂新月如钩轻云映火山前麦熟筐里蚕缲田夫戢戢㘽苗柳岸垂垂之线风调雨顺盗贼消禳我辈林下之人一饷非常庆快才作此语蓦地有箇符使出来道山前诸处五瘟行疫病太甚欲就和尚觅箇神符往前驱逐山僧遂以拄杖画一圆相与之瞥然不见逡巡却来道五瘟疫鬼巳驱X向他方世界去也只有一事待请益和尚此灵验神符从何处得来山僧噼嵴便打当下灭迹消声因行掉臂成箇颂子五月五日天中节赤口毒舌尽消灭五月五日午时书放下蛇头捋虎须龙门远禅师上堂今日端午世间人钉桃符书门阃使万邪不窥其户百鬼不入其门世间人又使针烧炙採药登山使万病不干其体疫疠不入其身遂失声叫曰阿㖿㖿阿㖿㖿尽大地人烧破皮肉教山僧受无限苦痛昔楚大夫以忠言不用沉于湘江后人哀之以竹筒盛饭系五色丝祭之风俗至今流传不断遂呕吐数声曰世间人喫却米糉教老僧胀破肚皮大众别人烧炙别人喫物为甚么龙门长老受痛受饱未能情忘缘虑事出见闻于此门中遂为戏论岂不见先圣有言曰怀州牛喫禾益州马腹胀天下觅医人灸猪左膊上何也远走不如近匍匐久立大慧杲禅师上堂今朝又是五月五大鬼拍手小鬼舞蓦然撞着桃符神两手椎胷叫冤苦艾人云休叫苦遂拈拄杖卓一下云只有一处堪回互回互不回互回而更相涉掷下云不尔依位住参端午示众拈拄杖举云门大师道从上诸圣为甚么不到者里莲华峰庵主道古人到者里为什么不肯住师云二尊宿折东篱补西壁抱桥柱洗澡把缆放船即不无要且无为人底道理云门即不然未到者里教伊到巳到者里教伊头破脑裂且道还有为人X处也无良久云一二三四五虗空阙处补五四三二一当门书大吉好手挥斤去鼻泥衲僧机妙安能识蓦然识百草头边露消息且作么生是露底消息唵陪临唵齿临急急如律令卓一下上堂今朝五月五天降沛然雨艾人与门神聚头相耳语且道说箇什么雪窦禅师来一口吞佛祖上堂今朝又是端午节文殊善财忙不彻杀人活人药不灵自添脑后三斤铁蓦拈拄杖卓一下云观音妙智力能救世间苦遂掷下云是什么铁蛇钻入土应庵华禅师端午上堂五月五日端午节好事当阳难掩塞归宗突出拄杖头闲神野鬼俱消灭砌下寒泉忽倒流岭上白云不敢白复举文殊一日令善财採药云是药者採将来善财徧採无不是药却来白云无不是药者文殊云是药者採将来善财拈一茎草与文殊文殊提起示众云此药亦能杀人亦能活人师云大小文殊被善财换却眼睛下座端午上堂一二三四五五四三二一从头检点来笑杀维摩诘带累李胡子喷水髭须湿洒净巳周圆次念波罗密蒋山恁么道千古谁人识识不识何处觅堪与丛林为轨则蓦拈拄杖卓一卓云急急如律令勅或菴体禅师端午上堂天下今朝是端午元来觉报无门户野鬼闲神枉出头赤口白口空婆姆平居更不钉桃符号令只挝涂毒皷若还耳见眼闻声管取X纵横超佛祖密庵杰禅师端午上堂五月五日端午节阴云叆叇甘雨未决君王降赐宝香林下祈求恳切孚祐龙善时节好将一雨润焦枯匝地清凉消恼热记得僧问干峰十方薄伽梵一路涅槃门未审路头在什么处峰以拄杖子画一画云在者里僧后请益云门门拈手中扇云扇子𨁝跳上三十三天筑着帝释鼻孔东海鲤鱼打一棒雨似盆倾大众干峰摇头云门摆尾亘古亘今挂人唇齿径山有条攀条拈拄杖掷下云会看云雷殷地起兜率慧照禅师上堂举拂子曰端午龙安亦皷桡青山云里得逍遥饥餮渴饮无穷乐谁爱争先夺锦标却向干地上划船高山头起浪明椎玉皷暗展铁旗一盏菖蒲茶数箇沙糖粽且移北郁单越来与南阎浮提鬬额看击禅床下座雪巖钦禅师端午上堂天悠悠云悠悠辊底浪花翻雪竞龙舟当是时也可笑三闾楚大夫正在死水里浸杀浸不杀千古万古湘江濶铁关枢禅师端午上堂今朝五月五打动震天皷竖拂子托出无底盘满饤黄金黍禅流板齿无毛到此如何吞吐解吞吐达磨大师不是祖中峰本禅师端午示众春秋夏五不书其月记史之人乃疑文阙阙不阙十字街头石敢当恣向人前逞妖孽倒骑艾虎上高楼背挂神符施妙诀禁赤口消X白舌收卷门门五色钱将谓无人能鑑别忽被无手法师噼胷搊住拽向蟭螟眼中却把真机多漏泄且漏泄底在甚么处庭中一树石榴花晓日照开如泼血千巖长禅师端午上堂夏日喫麦粥头顶茅草屋东司雨淋淋无处可下足中有老头陀岂可称尊宿可怜诸禅和刚要相攒簇虽然无受用且喜相和睦徤者共成褫病者奉水菽今朝端午节无酒又无肉擎出一杯茶满泛菖蒲玉且道成得甚么事人情若好喫水也甜唯庵然禅师端午上堂黄米粽喫一钵菖蒲茶喫半瓯箇是衲僧好时节大家相见饱齁齁纵横自在自乐自由说甚仰山开畬沩山牯牛禾山打皷雪峰辊毬总是小儿襍剧且非先德宗猷只如端午掩殃一句又作么生目前无怪异不用贴钟馗端午上堂诸方尽喫菖蒲茶唯我自酌青原酒儱儱闹闹发颠狂打落南辰连北斗掷拄杖下座南石琇禅师端午上堂是处人家悬艾虎灵巖但喫菖蒲茶莫言淡薄无滋味毕竟风流出当家了庵欲禅师上堂闻声悟道见色明心鹊噪鸦鸣风动尘起痴人面前不得说梦僧问赵州如何是祖师西来意州云庭前栢树子深山藏独虎浅草露群蛇一年一度天中节细切菖蒲泛酽茶下座上堂五月五天中节不书符不揑诀放教心地坦然X平百怪千妖自消灭岂不见文殊一日令善财採药善财云无不是药者文殊云是药採将来善财拈一茎草度与文殊文殊接得示众云此药亦能杀人亦能活人天童华和尚云大小文殊被善财换却眼睛大众应庵老人可使为百世宗师要且只知其一不知其二山僧道一手不独拍两手鸣掴掴担板禅和气食牛擡头只道干坤窄喝上堂时节不相饶今朝五月五东家钉桃符西家悬艾虎孤峰绝顶头也须资一路拈起须弥槌且击虗空皷翻身跃倒鬼门关大地山河无寸土喝一喝下座广慧宝琳禅师午节上堂今朝五月五百草灵苗谁不覩善财採药与文殊杀活临机互为主禅家流莫莽卤眨上眉毛好看取信手拈来知不却甜者甜兮苦者苦元叟端禅师端午上堂五月五日端午节艾虎桃符总休说凤山只箇金刚王百怪千妖俱殄灭江南两浙春寒秋热观世音菩萨将钱买胡饼放下手却是生铁午节上堂中峰今朝五月五且无桃符并艾虎当阳直截便知机妙用纵横绝方所衲僧家休莽卤甜瓜彻蔕甜苦瓠连根苦恕中愠禅师端午上堂龙牙和尚云学道先须有悟由还如曾鬬快龙舟虽然旧阁闲田地一度嬴来方X始休大小龙牙见地不脱坐在者里山僧不惜眉毛为他拨开一路便见功超一切道绝名言乃云迷悟从来总自由要须平地上行舟干坤儱侗无今古千载清风卒未休就中忽有出来道瑞巖也是钉桩摇橹阿呵呵将谓无人便下座端午上堂五月五日端午节竞渡江头歌管咽衲僧共啜菖蒲茶无限馨香生颊舌百病消除千妖殄灭文殊令善财採药善财拈草度与文殊石上栽华文殊接得示众云此药亦能杀人亦能活人空中钉橛顾视左右云莫有与文殊善财作主底么喝一喝用彰俊禅师端午上堂举五祖端阳示众云昔日有秀才造无鬼论论就才放笔有鬼现身斫手谓秀才云你争柰我何白云当时若见便以手作鹁鸠嘴向伊道谷谷哌拈云无鬼论就有鬼现形置之莫问五祖以手作鹁鸠嘴也是随邪逐恶瑞巖家无白泽之图亦无如是妖怪天目礼禅师端午上堂月届蕤宾节临重午不鬬龙舟不喧鼍皷山中药草信手拈来举拂子云见么亦能杀人亦能活人其或未然菖蒲浮苦茗角黍腻人牙击拂子一下笑隐䜣禅师端午上堂尽大地是药信手拈来草文殊与善财一起复一倒当机解变通更问中峰老日中或饥或饱夜后蚊虫獦蚤事事求如意日日添烦恼有事不如无事好X楚石琦禅师端午上堂今朝五月五不打薅芸皷荒却自家田味却家中主报诸人休莽卤赤口白舌尽消除无位真人汗如雨端午上堂今朝五月五艾人骑艾虎南北东西走一遭回来说道大地众生皆受苦所谓生苦老苦病苦死苦乃至五阴盛苦一切诸苦皆可医惟有禅和子心病最难医用不得砒霜石蜜甘草陈皮作么生医得我有一只古方无有医不得者僧问赵州学人乍入丛林乞师方便州云喫粥了也未僧云喫粥了也州云洗钵盂去粥了洗钵不用狐疑鲸吞海水尽露出珊瑚枝抚掌下座愚庵及禅师上堂五月五日端午节潦倒径山无法说大家喫醆菖蒲茶一般滋味休分别分别则任汝诸人且道毕竟是何滋味良久云人情若好喫水也肥无文璨禅师端午上堂符不书药不採起死禁不祥拈拄杖云幸有者箇在卓一下满院薰风夏日长人在藕花香世界东叟颕禅师上堂挝动皷众期聚耳同闻目同覩超干坤越今古夫何故如此五月五是端午笑巖宝禅师端阳日示众举大慧杲和尚上堂今朝又是五月五大鬼拍手小鬼舞蓦然撞着桃符神两手搥胸叫冤苦师云大众大慧与么道大似少箇禁方何谓向青天白日里见神见鬼笑巖则不然今朝X正是五月五云从龙风从虎山僧要与十方现前诸大圣凡赌箇赌信手拈来百草头甜者甜兮苦者苦拈拄杖云蓦然突出者一条穿过从上诸佛祖是你现前诸人百样具有为什么唯少者一箇众中忽有箇见义勇为汉愤地出来道和尚且莫寐语好若论者一箇敢道现前人人不欠半分毫师放下拄杖笑云汝宛不知矢上更加尖堆上重添土湛然澄禅师端午上堂五月五天中节赤口白舌尽消灭桃符艾虎插满头雄黄菖蒲和酒噎酩酊不知岁月移千妖百怪皆驱绝谁管魔来与佛来一齐都把脑门揭大众何故如此不见道护生须是杀杀尽始安居要知杀底道理么逞此良辰以艾叶为旗以菖蒲为剑以勐利心挺英雄胆不管是非得失圣凡真妄乃至贪嗔痴爱一切诸烦恼贼提起一刀两断直得净躶躶赤洒洒圆陀陀活泼泼作箇世出世间大丈夫兄弟还有恁么人真得恁么地么若不得恁么地山僧有箇护身符子相送去也拈拄杖云看看太上老君急急如律令勅箬庵问禅师端阳上堂神锋凛凛宝剑当关百怪潜踪群妖屏迹初非造作不属安排不历功勋不繇途径向前黯黑退后岌业一操直入觌体全提百折不回浑钢铸就山河大地是物明暗色空是物尘尘尔剎剎尔该括万有统摄六虗唤甚么作山河大地唤甚么作明暗色空有时惺惺有时寂寂内外融彻表X里洞如到者里三世诸佛与黧奴白牯同时得同时失同时照同时用汝诸人知有不知有威音那畔太煞现成今事门头曾无异轨山僧不妨应时及节与诸人把手共行去也拈拂子云葵榴红似火蒲艾绿如茵牧云门禅师端午示众五月五端阳节心月浴主作禅悦角黍虽然没得甞杜田米饭须防噎放下筯肚巳饱当午日轮正杲杲拈来蒲剑斩蛇头闲看儿童鬬百草善财手里有一茎能杀人能活人不是寻常底药草疗诸病无不好只在山僧拄杖头诸人不用别寻讨弘觉忞禅师天中节请首座上堂孤忠未见喻君王抱愤尤甘没楚湘火宅正炎迷出路寸心那得不回皇有般汉道三界若空华四生如梦幻本无能出之人亦无所出之处只要了空达幻觉梦而巳山僧道善哉梦作么生觉幻作么生达空作么生了齐着力莫央庠截如飞之箭浪舞跨海之龙舫高标夺得灵山锦方信男儿当自强喝一喝复举文殊一日命善财採药曰是药者採将来善财徧观大地无不是药却来白曰无有不是药者殊曰是药者採将来善财遂于地上拈一茎草度与文殊文殊接得呈起示众曰此药能杀人亦能活人师云有效药非灵无病方乃圣善财热谩文殊文殊热谩善财即置竖拂子云只者一茎草利害在甚么处便能杀人亦能活人要X识源达委么问取堂中第一座青苗会提纲华藏通禅师青苗会上堂破一微尘出大经鸢飞鱼跃更分明不将眼看将心看巳是重敲火里氷淹黑荳昧平生直须劫外话丰登缲成白雪桑重绿割尽黄云稻正青大沩泰禅师启青苗会上堂德山入门便棒平地生堆临济入门便喝无风起浪俱胝只竖一指未免颟顸雪峰辊出三毬小儿戏剧到者里总用不着争如六月三伏甘雨普滋水足东臯禾青南亩农夫鼓腹樵者高歌古佛家风俨然如在于斯会得共乐昇平脱或未然只知事逐眼前过不觉老从头上来月江印禅师青苗会上堂常啼菩萨卖却心肝学般若则易破一微尘出大经卷则难破一微尘出大经卷则易摄大千经卷入一微尘则难一掬之水可以涨滔天之浪一篑之土可以成九仞之山也不易也不难青山常伴白云闲无文璨禅师看青苗经兼谢日首座上堂诸佛所说法要如稻蔴谷粟一字一句咬嚼得破永绝饥虗受用不尽者般说话开先既遇上等人也要拈出展两手云今朝正是六月一了庵欲禅师建会上堂山中二三日启建青苗会开眼与合眼总是法性海三贤固不知十圣何曾会惟有主稼神证此大三昧各乘本愿力普应众生界众X生界无尽此愿亦不退稽首毗卢师和南观自在时有僧出云久响本觉元来是箇座主师云你只识座主要且不识本觉僧便问如何是本觉师噼嵴便棒云烈焰岂容蚊蚋泊掷拄杖便归方丈笑隐䜣禅师启青苗会上堂雨泽应期秋成可望信知道一雨普霑三草二木各遂其生一音演说大小根机各充其量直得山前廖胡子无着欢喜处高声唱道五台山上云蒸饭佛殿堦前狗尿天剎竿头上煎䭔子三箇胡孙夜簸钱拈拄杖画一画云家无白泽之图必无如是妖怪石屋珙禅师散会天得一以清地得一以宁圣人得一天下和平衲僧得一事事现成拈拄杖云拄杖子得一任运腾腾晚来纵步东湖上笑指禾苗一色青愚庵及禅师满散上堂僧问药山寻常不许人看经意旨如何云常转如是经百千万亿卷云山一日看经次有问和尚不许人看经因甚却自看山云我只要遮眼又且如何云汝若看牛皮也须穿云和尚今日普请看经毕竟功归何所云污邪满车瓯窭满篝乃举教中道如来所演八万四千法藏言教皆名为文离一切言音文字理不可说是名为义又云若诸经中文句广博能令众生心意踊跃名不了义若能宣说文句及心皆同灰烬是名了义山中今日满散青苗胜会见前大众一七日中披宣大藏依了义经不依不了义经一句一偈一字一义莫不格于天地X感于神明悉使见闻心意踊跃且如何说箇文句及心皆同灰烬底道理云门大师道直得触目无碍祇得名身句身山河大地是名名亦不可得唤作三昧性海俱备犹是无风匝匝之波直得忘知于觉觉即佛性唤作无事人更须知有向上一窍在且作么生是向上一窍拈拄杖污邪满车瓯窭满篝喝一喝恕中愠禅师青苗上堂依经解义三世佛冤离经一字即同魔说山中连日集众看经用保禾苗但见白底是纸黑底是字既不离经自立亦不依经解义且道是佛说是魔说喝一喝笑隐䜣禅师青苗会上堂改旦令辰恭惟首座大众起居多福数日祈保青苗有烦讽经风雨以时天之道百谷生成地之利所以祖师道心地生诸种因事复生理果满菩提圆华开世界起蓦拈拄杖云拄杖子走到西天却归新罗国里去也卓一下云石牛拦古路一马生三寅了庵欲禅师满散青苗上堂佛以一音演说法众生随类各得解灵山会上退席五千逝多林中半聋半哑眼空四海必有商量心洞十方孰辨真倒卓拄杖云绿杨阴里戴嵩牛芳草渡头韩干马喝一喝下座保宁勇禅师炙茄斋上堂佛祖正令凡圣俱忘机智难明心境双绝所以佛祖到者里尽皆亡锋结舌设有一言半句皆是为蛇画足之谈实际理中本无是事何谓只要诸人瞥地去不逐语言云返本还源去X不涉岐路去踏破化成去截断两头去归家端坐去诸人何不向佛未出世时荐取祖师未来时荐取父母未生时荐取祇如父母未生时且自家作何面目委悉么良久云团团古镜无纤翳试请回头一照看五祖演禅师炙茄会上堂六月三伏天火云布都野松间临水坐解带同欢奲先侣弄荷花宾朋倾玉斝红尘事繁华碧洞何潇洒重会在明年相期莫相舍白云曾有约愿结青莲社列祖提纲录卷第四十列祖提纲录X卍XXX列祖提纲录卷第四十一武林十八㵎理安禅寺住持娄东行悦集立秋日提纲密庵杰禅师立秋上堂一叶落天下秋风高云淡水碧空浮达磨不会接手句少林空坐冷啾啾尀耐云门垛根汉复于头上更安头记得僧问云门达磨九年面壁意旨如何门云念七师喝云果然只在者里良久复云勘破了也法石空禅师立秋上堂千家楼阁一霎秋风祇知襟袖凉生不觉园林叶落于斯荐得触处全真其或未然且作寒温相见X断桥伦禅师立秋上堂德山低头夹山点头俱胝竖起手指头玄沙𡎺破脚指头提起拄杖云都来不出山僧拄杖头何以见得卓拄杖云一叶落天下秋愚庵及禅师秋日示众叨据名蓝海上洲慙无道福继芳猷宗纲委地方堪悯圣德如天未易酬好把灵符悬肘后莫将闲事涴心头金风昨夜飘梧叶地北天南又早秋开旦过提纲天目礼禅师上堂诸方今日旦过堂开尽皆容受福泉深山牢关把定一迹难登且道放开即是把定即是王郎衫袖濶郑老帽檐高中秋日提纲真净文禅师上堂今朝八月中秋正是月圆当户所谓盲者不见非日月之咎故经云是法平等无有高下迷者自迷悟者自悟大众当知不得莽卤五祖演禅师中秋上堂中秋月中秋月古今尽谓寻常别别不别皎皎清光徧大千任从天下纭纭说圆悟勤禅师中秋上堂秋半西风急当空月正圆萧萧木叶落湛湛露珠悬嘹唳冲云鴈凄清抱树蝉头头浑漏泄切忌觅幽玄大慧杲禅师中秋上堂人有心看月月无心照人有无成一片方始得惺惺蓦拈拄杖卓一下云者箇不可不惺惺掷下云若知扑落非他物始信纵横不是尘X中秋上堂举仰山与长沙翫月次山以手指月云人人尽有者箇只是用不得沙云却是请汝用山云作么生用沙近前一踏踏倒仰山山起来云直下是箇大虫师云皎洁一轮寒光万里灵利者叶落知秋傝辱者忠言逆耳休不休巳不巳小释迦有陷虎之机老大虫却无牙齿当时一踏岂造次蓦然倒地非偶尔众中还有缁素得二老出者么良久云设有也是掉棒打月或菴体禅师中秋上堂天上中秋月人间半夜灯不辜黄面老何媿黑衣卿正按干坤濶旁提星斗明朝昏门大启饮啄庆生平寿宁道完禅师上堂古人见此月今人见此月此月镇常存古今人还别若人心似月碧潭光皎洁决定是心源此说更无说咄法泉佛慧禅师中秋上堂画一圆相以手拓起云诸仁者还见么团团离海峤渐渐出云衢诸人若也未见莫道南明长老措大相却与宝华王座上念中秋月诗若也见得此夜一轮满清光何处无投子普聪禅师中秋上堂寂住峰顶叶落归根明月堂前金风玉露且道深秋一句作么生道良久云古往不知何处去后夜依前月到窗下座泐潭景祥禅师中秋上堂灵山话曹谿指放过初生斫头底未问龙眠老古锥昨夜三更转向西正当恁么时有人问如何是月向明暗未分处道得一句便X与古人共出只手如或未然宝峰不免依样画样应箇时节乃打一圆相曰清光万古复千古岂止人间一夜看虎丘隆禅师中秋日上堂云摩竭掩室毗耶杜词斯皆理为神御故口以之而默岂曰无辩辩所不能言也放出陜府铁牛触杀嘉州大象撞透天关掀翻地轴看看磕破诸人髑髅还有识痛痒者么良久云万山不隔今宵月一片清光分外明剑门分禅师中秋上堂八月十五中秋节月满长空光皎洁还见么拍禅床云剑门者里不是天机轻漏泄葢是老婆心太切大众寻光弄影没交涉下座罗汉南禅师上堂禅不禅道不道三寸舌头胡乱扫昨夜日轮飘桂花今朝月窟生芝草阿呵呵万两黄金无处讨一句绝思量诸法不相到灵隐淳禅师中秋上堂吾心似秋月碧潭清皎洁乃喝云寒山子话堕了也诸禅德皎洁无尘岂中秋之月可比虗明绝待非照世之珠可伦独露干坤光吞万象普天匝地耀古腾今且道是箇甚么良久云此夜一轮满清光何处无寓庵潜禅师中秋上堂去年人看中秋月今年人看中秋月今年人是去年人去年月是今年月还有人向者里着得一只眼么若也着得径山分半院与伊住其或未然归堂喫茶雪巖钦禅师中秋上堂晕入灵犀胎含老蚌正好修X行正好供养有人于此拂袖便行脚跟下巳喫三十拄杖何以见得禅归海经归藏中秋上堂非阙不知圆非圆不知阙圆阙本相因本无圆与阙既无圆阙是汝诸人向甚处见月竖拂子云团团离海峤渐渐出云衢打圆相此夜一轮满清光何处无中秋上堂好供养好修行拂袖便去也不多争何故此夜一轮满清光何处无中峰本禅师狮子巖东冈幻住庵中秋示众云天上月水中月光漾漾与谁说今宵幸遇中秋节记得灵山话曹溪指南泉翫寒山比将谓广寒殿里别无人元来总是弄巧翻成拙竹影筛金瑶堦积雪尽谓一轮光皎洁那知今夜圆后夜缺有箇譬喻试听说三十夜止有一夜圆此圆时如诸禅德之精勤勇勐也三百六十夜止有一夜是中秋此中秋之月如诸禅德于精勤勇勐中打成一片之时也柰何精勤时少懈怠时多又奚止于一暴十寒而巳哉虽三百六十夜遇此良宵其或痴云骤起迷雾横陈觌体暗昏昏依旧没交涉无始时来总是恁么蹉过昔人有喝火口号谓日间閙炒炒夜间静悄悄可惜好光阴一时都过了照顾火烛时闻者多有警省本上座对此中秋之月亦有箇口号勉为大众举似天上月月月二十九夜缺只有今夜圆莫教云雾摄摄不摄眨得眼来天又明宽着程途且待三生六十劫X石屋珙禅师中秋上堂初三月十五月缺时无圆圆时无缺圆缺不相干清光常皎洁昨夜蟾宫雨露多天风吹落黄金屑中秋上堂黑月难见白月易见黑白未分巳前眼见何如心见所以道见见之时见非是见见犹离见见不能及卓拄杖云昨夜蟾宫桂子开好风吹下天香来昭王白骨埋青草无人为扫黄金台中秋谢藏主上堂天上月正圆人间月方半诸人恐未知打皷普请看道是如来藏里摩尼珠又似宾头卢尊者手中琉璃椀比也不可比辨也不可辨天风吹露湿桂花香浸云边广寒殿笑隐䜣禅师中秋上堂举盘山道心月孤圆光吞万象光非照境境亦非存光境俱亡复是何物师云盘山好箇心月孤圆又道复是何物惜乎话作两橛报国不是将官物作自已人情也要诸人同一受用玉露暗飘无景树金风微动夜明帘木人鞭起泥牛吼不许苍龙卧碧潭恕中愠禅师中秋谢侍者上堂一痕未吐千圣罔测其由三五正圆万像莫逃其质长沙与仰山一踏南泉拂袖便行诸人还会么犀牛扇子无头角拈起清风徧大千古梅友禅师中秋上堂衲僧家没来由天不管地不收杖头挑日月随处逞风流业海深无底随流辊入流还有得知时节底么莫问渠侬知不知一轮明月X挂中秋南石琇禅师中秋上堂有进有退有主有宾有权有实有照有用眼目人天纲维法社者箇是衲僧分上事三家村里臭老婆左涂右抹十字街头廖胡子东倒西擂且道是什么人分上事良久此夜一轮满清光何处无无文璨禅师中秋谢修造进严耆旧上堂土木场中辊一回平生巳眼豁然开广寒宫殿无关钥撞破髑髅归去来中秋上堂拍禅床云山僧今日豁开广寒宫殿千门万户六通四辟普请尽大地人稳步而升操三寸戈与万人敌虽然仙桂第一枝毕竟谁折得铁关枢禅师中秋上堂缺月圆月半明半暗吞月吐月全放全收拂子打圆相一点光吞万象秋楚石琦禅师中秋上堂天地未分时高低覆载何在日月不到处光明照烛无偏真箇是描不成画不就昨夜三更白如昼中秋上堂举云巖扫地次道吾云何得大区区生巖云须知有不区区者吾云与么则第二月也巖竖起帚云者箇是第几月吾拂袖出去云门云奴见婢殷勤师云云巖竖起帚道吾便出去总是第二月那箇是不区区者此夜一轮满清光何处无中秋上堂贵买朱砂画月筭来枉用工夫纯将白粉涂成要且未是真月文殊道但一月真中间自无是X月非月竖拂子云本无偏照处刚有不明时中秋上堂一月普现一切水一切水月一月摄尽大地是水阿那箇是月尽大地是月阿那箇是水你若不信钱塘江里少哩中秋上堂天上月圆人间月半古人道赫日犹亏半乌沉始得圆且那一半落在甚么处更深夜静共伊商量中秋上堂凤山说何似万象说八月十五夜月最亲切八月十八日潮更直截闻不闻瞥不瞥嘉州大象喫蒺藜陜府铁牛流出血了庵欲禅师中秋上堂举马祖与西堂百丈南泉翫月公案师云言气相投机感相应古今尽谓翫月话奇特殊不知马大师怜儿不觉丑若也据令而行者一队弄光影汉总好与本分草料免见门户寂寥拍禅床云禹力不到处河声流向西上堂好箇中秋节莫言无供养风吹丹桂花清香满天上诸人眼里也饱耳里也饱鼻里也饱只恐肚里不饱若得肚里饱去则不疑佛不疑祖不疑天下老和尚拈出袖里金鎚打开光明宝藏不涉凡圣路岐便是渡河香象喝一喝中秋上堂久矣不上堂口边生白醭侍者来烧香请法拈出秦时旧𨍏轹金刚脑后下一鎚空里磨盘生八角寒山抚掌笑呵呵夜来月向西边落喝一喝中秋客至上堂灵山指月曹溪话月马祖百丈西堂X南泉翫月盘山道心月孤圆光吞万象光非照境境亦非存光境俱亡复是何物癞马系枯椿洞山道光境未亡复是何物黑牛卧死水育王师翁云月在水中捞不上徒劳翟支碎水中天夜深山寺开门睡月自飞来在面前用尽自已心笑破他人口本觉今日中秋灵山上客垂访适值满天风雨既无可修行又无可供养终不拂袖便行未免相与凭危栏倚曲槛推出手面一轮直是清光万里三关不立开凿人天四句顿除光扬祖道击拂子云八万四千非凤毛三十三人入虎穴重阳日提纲真净文禅师上堂先上座煑黄栗粥供养禅众喫了总饱齁齁地挂起钵盂知恩方解报恩三十年后不得辜负赵州老直饶当下见得倜傥分明不随古人言语所转各证无生法忍得大解脱须知三年一闰九月重阳是何宗旨喝一喝下座天童朴禅师重阳上堂牛皮鞔露柱露柱啾啾叫镫笼佯不知虗明还自照殿嵴老鸱吻闻得呵呵笑三门侧耳听就上打之遶譬如十日菊开彻阿谁要阿呵呵未必秋香一夜衰熨斗煎茶不同铫石门雅禅师重阳示众茱萸鲜嫩菊花香畅杀陶家醉倒郎我辈泛觞虽绝分东篱闲玩也无妨大众闲玩即不无且道眼在什么处知有底眉毛眼上横未谙者红黄里乱走阿呵呵今日元来九月九喝一喝X永泰觉禅师上堂金风浙沥玉露凄清菊解香苞稻悬嘉穟时清道泰野老讴歌处处登高人人欢乐诸禅德祇如林间衲子岂不知时若也燕默忘形昧他光景翠微深处不逐四时一炷旃檀无恩不报拍禅床下座月顶轮禅师重阳上堂重阳何物助僧家篱菊枝枝尽发花不学故侯将伴饮为君泛出赵州茶只此一盃醒大梦卢仝七碗谩矜夸良久曰便请卓拄杖一下寓庵潜禅师菊旦上堂今朝九月初九天色半晴半雨衲僧鼻孔眼睛切忌和泥合水廼顾视大众惺惺直是惺惺伶俐不妨伶俐等闲问着十人五双不知落处不见道事因叮咛起罗汉南禅师示众𩖼𩖼篱根菊正黄妙谈西祖意琅琅不知谁解闻斯语堪为宗门立纪纲便见罗汉拂子展大神通化作文殊普贤观音势至穿过诸人髑髅必也尽知来处可谓于出入息中供养恒沙诸佛若也不知分付德山临济击一击愚庵及禅师九日上堂举大茅示众云欲识诸佛心但向众生心行中识取欲识常住不迁义伹向万物凋落处会取师云古人言不虗发发必全真众生现行无明烦恼业识茫茫作么说箇诸佛心秋变冬凋春生夏长万物荣谢无有停息又如何说箇不迁义三玄三要事难分得意忘言道易亲一句明明该万X象重阳九日菊花新拍禅床云汾阳和尚来也切忌错下註脚重阳上堂举真净和尚云九日无白醪饱餐黄栗糕十日有黄菊催人打禾谷五更钟未鸣隣鸡巳数声相逢不下马各自奔前程师云逸格风流通身文釆老云庵美则美矣若约衲僧分上犹欠勦绝在山僧效颦亦有一偈举似大众非图迈古超今且要应时应节九日无白醪萸茶满椀浇十日有黄菊凉飈动林麓五更钟未鸣过鴈两三声更欲求玄旨迢迢十万程上堂举白云示众云金蕊丛丛带露新釆来烹茗赏佳辰浮杯何必须宜酒但有清香自醉人开福道白云老人大似巧媳妇做出无面馎饦惜乎知味者少开福效颦亦有一偈重阳黄菊未成花落帽无劳忆孟嘉但得青山长在眼不妨流水去无涯师云白云开福大似徐六担板各见一边径山见处也要诸人共知时移节换是寻常过了重阳又一阳人事自生今日意黄花只作去年香笑隐䜣禅师重阳上堂中峰用处没疎亲道合宁论主与宾却笑汾阳彊分别重阳九日菊花新铁关枢禅师重九上堂九月九醭生口茱萸茶菊花酒三世诸佛不知有无文璨禅师重九上堂天地一东篱万古一重九黄花三两枝东湖随分有逢人不拈出只么空双手醉X杀天下人不是茱萸酒千巖长禅师上堂九月九家家尽喫茱萸酒堪笑山居道者家两枚豆糉塞却口太寒酸无可有八角磨盘空里走却有些儿胜俗人日日面南看北斗了庵欲禅师重九客至上堂两两不成双三三自成九本色住山人何处寻窠臼卓拄杖云离四句绝百非驴前马后莫乱针锥九日上堂三四五六七八九碧眼胡僧不知有三更收得夜明符天晓起来成漏逗篱下黄花烂熳开龙山落帽霑风埃令人长忆庞居士天上人间不可陪阿呵呵会也么若也不会山僧更道两句去也石头一箇住山斧古往今来称独步马师胡乱三十年谁道少盐还少醋喝一喝上堂举白云示众云金蘂丛丛带露新釆来烹茗赏佳辰浮盃何必须宜酒但有清香自醉人师云白云老人大似巧媳妇做出无面馎饦惜乎知味者少开福效颦亦有一偈重阳黄菊未成花落帽无劳忆孟嘉但得青山常在眼不妨流水去无涯九日进退头首上堂今朝九月九万物随时候满泛茱萸茶何用菊花酒毕竟醉兀兀不似长醒醒诸人若也信得及便见堂中上座决有长处知得堂中上座决有长处便知释迦老子横说竖说直说曲说四十九年重重败阙知得四十九年重重败阙便知兴化堂前饡饭吹香克宾维那全锋敌胜知得克宾维X那全锋敌胜便知古雪窦抑扬有准韩大伯笑里藏刀知得抑扬有准笑里藏刀便知国师三唤侍者三应将谓我孤负汝却是汝孤负我虽然且道节文在什么处击拂子云闪电烁开千圣眼好山多在太湖中重阳永福子有和尚归上堂开甘露门据甘露室令诸众生食甘露味永福和尚即其人也兹者龙归旧窟凤返丹山草木丛林顿增光彩本觉法弟何幸如之所谓物宜求新人宜求旧无端陈蒲鞋手握赤梢鲤倒跨三脚驴跳出云峰破桶篐中掦声大叫云欲上座你只见锥头利不见凿头方岂不闻佛法大事静退小节山僧被渠一问直得无言可对无理可伸只记得汾阳和尚道三玄三要事难分得意忘言道易亲一句明明该万象重阳九日菊花新喝一喝下座湛然澄禅师上堂三玄三要事难分得意忘言道易亲一句明明该万象重阳九日菊花新此汾阳老人与临济大师共箇鼻孔毫毛窍穴一些子也不异无端后来有箇老宿将三玄三要逐句解说曰体中玄句中玄玄中玄虽则眉目活肖以东墖看来直是埋没祖宗赚误后贤何也不见百丈云六句内会取三句外用得若一句作一句说长老自堕地狱不干学人事若三句作一句说学人自堕地狱不干长老事蓦拈拄杖云唤作拄杖是人天有句不唤作拄杖是X声闻无句亦有亦无非有非无是菩萨中道句若乃如是逐句指点则拄杖子入地狱如箭射然拄杖子还向你诸人曾道箇什么来以其无恁么事所以能穿过你诸人髑髅透入你诸人眼睛你诸人也须各各善知回互始得复竖起拄杖云看看今日是重阳节澄长老无可说大家邀往烟雨楼把手登高望秋色遂以手作急招势云来来欲穷千里目更上一层楼牧云门禅师重九上堂九月重阳节风俗爱登高登高必须山登山须到顶而今时节祖庭秋晚丛林凋零求箇到顶底绝少你须知得上山路也得若知得上山路不向中路止息要到顶也不难设或连上山路也不解尽你将常熟山绕百匝千匝千年万年每日只见撞墙撞壁又乌知宇宙之宽天地之大而今一众幸同住山中上山路最近遂拈拄杖指云若解蓦直去便可傲睨天外同赏重阳其或未然遥知兄弟登高处徧插茱萸少一人石雨方禅师上堂操一叶之扁舟是第一义泛鑑湖之晓月是第一义拈妙香而氤氲是第一义散天花以怡悦是第一义法筵龙象众在什么处去也移彤山向天华天华不大移天华向彤山彤山不小没絃琴弹得者头头合拍篱边菊赏得底处处成欢虽然若是陶渊明何须赋归去开炉提纲X真净文禅师开炉上堂凡夫色碍二乘空碍菩萨色空无碍目前万象森罗理事融通自在僧堂又添煖火十方高人共会不必更分彼此同是一真法界喝一喝下座保宁勇禅师开炉上堂今朝十月一炉簇无烟火削发披缁流竞向炉边坐霜清天乍寒水冷氷未鎻不知天上与人间更有阿谁过似我拍手大笑下座法昌遇禅师开炉日以一力挝皷陞座曰法昌今日开炉行脚僧无一箇唯有十八高人缄口围炉打坐不是规矩严难免见诸人话堕直饶口似秤鎚未免灯笼勘破不知道绝功勋枉用修因证果喝一喝伹能一念回心即脱二乘羁鎻偃溪闻禅师开炉上堂举赵州和尚示众云老僧三十年前在南方火炉头有箇无宾主话直至如今无人举着师云森罗万象明闇色空日夜举扬赵州古佛不是不知只为贪程太速长翁净禅师开炉上堂召众打圆相云箇是天童火炉近前则烧杀退后则冻杀忽有箇汉出来道合作么生㘞火炉动也超化藻禅师开炉上堂雪满寒窻烧尽丹霞木佛氷交野渡冻杀陜府铁牛直得寒灰发𦦨片雪不留任运纵横现成受用诸禅德要会么衲帔蒙头坐冷煖了无知圆悟勤禅师开炉上堂三世诸佛向火焰里转大法X轮热发作什么火焰为三世诸佛说法三世诸佛立地听也须照顾眉毛若是聊闻彻骨彻髓信得及见得彻直下与三世诸佛同生同死与火焰同起同灭当处解脱得大安隐衲被蒙头便是箇清凉世界苟或未然只知事逐眼前过不觉老从头上来开炉上堂干茆近火理合先燋滴水氷生事不相涉倘或透生死明寒暑融动静一去来直得意遣情忘如痴似兀然后乃可饥则喫饭健则经行热则乘凉寒则向火虽然如是赵州道我在南方二十年有箇无宾主句直至如今无人举得且无宾主话火炉头如何举得还委悉么衲被蒙头万事休此时山僧都不会瞎堂远禅师开炉上堂天无门地无壁葫芦棚上种冬瓜两手扶犂水过膝跳金圈吞栗棘毡拍板对无孔笛屈屈独脚山魈解双趯去年冬里无炭烧今年定是无火炙饥时饥到眼睛黄穷时穷到赤骨立屈屈且道屈箇甚么尀耐监寺副寺维那典座直岁等却与泥水匠商量放出两头鸱𩾲咬杀佛殿嵴或庵体禅师开炉上堂暑往寒来十月朝开炉着火拥云袍断将不涉廉纤句勘破当年噇酒糟会么风头稍硬暖室商量汉语难明胡言易辨妙峰孤顶犬竞髑髅善法堂前鬼争漆桶说甚面壁九年耳聋三日胡饼是馒头乌龟成白鼈东西十万南北八千元来只在鼻头尖摸着通身汗如雨X开炉上堂举五祖演和尚示众云难难几多般易易没巴鼻好好催人老默默从此得过得者四重关了泗洲人见大圣焦山老汉也有此说难难放过软顽易易多添瞌睡好好和衣便倒默默有筋有骨过得四重关了屋里贩杨州其或犹豫未决更听一颂夤缘过夏又经冬难易当知好恶同肚里饥疮无括扰炉中生炭满空红挑灰弄土非相许濶论高谈岂相容叠足跏趺描不就眼空烟景振宗风应庵华禅师开炉上堂三世诸佛吞却火焰火焰烧杀三世诸佛一盲引众盲相牵入火坑棒打不碎底填沟塞壑刀斫不入底卧雪眠霜作世谛商量也得作佛法流布也得浑囵吞却三十年后有人索饭钱在直饶烂嚼白汤嚥下未免粘牙带齿且道蒋山为人在什么处烂研巴豆三千颗泻尽诸方五味禅雪巖钦禅师开炉上堂死柴头上有无烟火水晶宫里烈焰烧空舜若多神眉须自堕拈拄杖云拄杖子闻与么道是信耶是不信耶卓拄杖云双破开炉上堂不冷不热炉鞴半真半假金鍮铸作瓶盘钗钏却成品字柴头且道与赵州无宾主话相去多少疑则别参开炉上堂火冷灰寒炭又无大家兀坐嘴卢都冷灰堆里忽豆爆大地通红火一炉世界与么濶火炉与么濶则不问且道香匙火筯大小长短相去多少不得动着X列祖提纲录卷第四十一列祖提纲录X卍XXX列祖提纲录卷第四十二武林十八㵎理安禅寺住持娄东行悦集开炉提纲高峰妙禅师开炉上堂竖起拂子云者些火种自灵山传至西峰巳得二千二百三十余载今日幸遇开炉特为诸人拈出以拂子吹一吹乃掷下云照顾烧却眉毛开炉上堂三千世界作炉百亿须弥为炭生铁铸就禅和炙得通身红烂正恁么时莫有軃得过底么左右顾视云嗄将谓水不能溺火不能焚元来总是一队烂额焦头汉中峰本禅师开炉示众世界濶一丈古镜濶一丈你还知蒲团上一箇吞不下吐不出底无义味话头也濶一丈么者里一肩荷负得去便可唤火炉作古镜唤古镜作世界都无异致如其未尔火炉与古镜世界与话头相违不止三千里何以如此葢能所分别作障碍觌体如银山铁壁之坚只此便是生死轮回根本故楞严谓根尘同源缚脱无二识性虗妄犹若空华由尘发知因根有相相见无性同于交芦者里无你动步处无你着眼处昔安楞严读到知见立知X即无明本知见无见斯即涅槃虽破句读之其桶底当下脱落直得七穿八穴洞见老释迦心肝五藏直下唤古镜作火炉不妨洞照森罗万象唤火炉作古镜不妨薰炙氷霜面皮洗尽见尘绞干情浪无第二念无第二人唤南作北敲东击西死柴头上烂发心华水底辉腾赤焰冷灰堆里拨出火种毛端盘结青烟一切处和气蔼然一切处阳春燠若信手拈来安有一毫剩法与人为知为解者哉年来佛法无灵往往将根尘识妄认作真心说得宛然了无交涉记得儒劝学有诗谓击石乃有火不击元无烟人学始知道不学非自然此说虽曰训蒙于禅学分上说得恰妙何以知然谓石中有火不以智巧击之引之则终于不遇也今人惟知石中有火未曾施半钱智巧之力击之终日指此冷石说火之用说到光然落地依前只是块石头要觅一点火为用了不可得此是不肯死心做工夫以求正悟惟记相似语言而说禅者是也更有一等阐提人闻说石中有火急碎其石欲取其火乃至碎抹为尘终不得火却不责不以智巧求之便乃不肯信石中果有真火此是不信自心成佛之凡夫也此说且置何谓智巧勉向第二门头立箇喻子首以信根为石次以无义味话头为击石之手又以坚固不退转志愿之铁打箇火刀乃以精进勇勐不顾危亡之力向动静闲忙中敲之击之使不间断又必待无量劫中蒙佛祖授记般若种性干草X蓦忽相承是谓智巧也引起一星子延燎不巳直教三千世界化为焦焰复何难哉舍此智巧未见有烧物之火无缘而自出也记得百丈令沩山拨火沩拨之不得丈躳拨得之谓沩曰尔道无者箇聻直下还着得智巧也无聊说一偈十方世界火炉濶冷灰堆里深深拨得一星儿遽喜欢今古拈来閙聒聒诸禅流休抹挞燎却眉毛莫便休或不如斯遭冻杀唯庵然禅师开炉上堂煖气相接正在斯时深深冷灰里拨着星儿之火向死柴头上发机燎起亘天烈𦦨烧却舜若多神面皮敢问诸人作么生回避掷拄杖下座开炉上堂十月风高作寒色今朝正值开炉日长途多少未归人祖父田园俱丧失何如白鹭鸶翘足溪边立毛长骨瘦历风波那论有食与无食诸兄弟也要大家知此消息且道是什么消息归堂喫茶元叟端禅师开炉上堂举雪峰云三世诸佛向火焰上转大法轮云门云火焰为三世诸佛说法三世诸佛立地听应庵云三世诸佛为火焰说法火焰烧杀三世诸佛师云三大老一人鼻孔辽天一人眼睛突出一人脚跟不点地诸人若也拣辨得出凤山今日开炉其或未然前头大有雪霜在开炉上堂举雪峰示众云世界濶一丈古镜濶一丈玄沙问云火炉濶多少峰云如古镜濶沙云者老汉脚跟未点地在师云古镜即是火炉火炉即是古镜X不是雪峰老汉争得头正尾正鹫峰今日忽有人问火炉濶多少只向道随家丰俭呆庵庄禅师开炉上堂举赵州和尚指火示僧云我唤作火你不得唤作火师云赵州老老大大刚要挑灰弄火云居则不然相共围炉烧火向主宾道合自忘言横川珙禅师开炉上堂僧出云丙丁童子来求火师云归去生柴带叶烧乃云古镜濶一丈火炉濶一丈火焰为三世诸佛说法三世诸佛立地听你诸人长连床上立地听黄龙新禅师开炉示众举雪峰道三世诸佛向火焰里转大法轮云门道火焰为三世诸佛说法三世诸佛立地听雪峰云门交互争辉薪尽火灭三世诸佛向甚么处听莫恋白云深处坐切忌寒灰烧杀人石屋珙禅师开炉上堂法昌和尚道法昌今日开炉行脚僧无一箇惟有十六高人缄口围炉打坐福源不与么道福源今日开炉炭墼也无一箇五湖四海禅和衲帔蒙头打坐不是冷眼旁观免见挑灰弄火宽心宁耐到春来屋角梅花香朵朵上堂十月初一日开炉诸方说寒道热福源一味寻常不会安排施设深深埋两箇炭团满满堆一炉黄叶莫嫌火种无多只要煖气相接放下重帘密煳窻缝谁管你屋上浓霜庭前深雪但得自家屋里一团和气外边冷言冷语不须听由他自歇诸禅德本色X住山人且无刀斧痕笑隐䜣禅师开炉上堂住院惭无福冬来事事无家贫羞见客炭少未开炉壁破添泥补窻虗欠纸煳西来祖师意勘破老臊胡开炉上堂火炉头话无宾主中峰一一为君举揑不成团擘不开贵似黄金贱如土放两抛三是几多五五元来二十五月江印禅师开炉上堂东边是知事西边是头首师子儿哮吼龙马驹𨁝跳火炉濶一丈古镜濶一丈古佛塔庙前面南看北斗铁关枢禅师开炉谢灵山阇黎上堂拈拄杖只者火种灵山会上付嘱天宝向沉埋之秋拨开红焰煖热丛林拨一拨云见么者里蹉过冻杀阇黎愚庵及禅师开炉上堂今朝十月初一门外寒风凛溧待归煖处商量何似当阳拈出蓦拈拄杖云火炉濶一尺古镜濶一尺三世诸佛出不得六代祖师出不得天下老和尚出不得上堂诸方今日开炉未免与诸人说些火炉头话以拂子作吹火势云唤作火烧杀你不唤作火冻杀你无文璨禅师开炉谢耆旧踏田上堂赵州无宾主话田地稳密底开口便道着信脚便踏着若是东西不辨南北不分未免被人侵疆越界荐福门下总是田地稳密底人拈起香匙放下火筯一一天真因甚如此公騐分明X开炉上堂寒涕垂颐围炉打坐说什天之高地之大最好笑是老杨岐拈起死柴头未开口时先话堕杰峰愚禅师开炉上堂天寒岁晚孤峰上此道寥寥孰与论旋补荷衣消白日频烧榾柮到黄昏宗风且莫留人世佛法应无继子孙赖有隣封来送供人间何处不称尊恕中愠禅师开炉上堂杨岐和尚示众云薄福住杨岐年来气力疎寒风凋败叶犹喜故人归啰啰哩拈起死柴头且向无烟火山僧虽沗末裔要且不与同尘薄福住鞔峰多嗔还少喜此日话开炉火种无些子报诸人休拟议大家收足上蒲团今岁立春在年里了庵欲禅师开炉上堂今朝十月旦开炉无兽炭倒转死柴头光明何灿烂三世诸佛在此转大法轮六代祖师在此联芳续焰天下老和尚在此各立门庭光光相罗如宝丝网大用现前清机历掌有功者罚无功者赏引水浇蔬五老前披簑侧笠千峰上喝开炉上堂举丹霞烧木佛公案乃云山僧当时若作院主待他道既无舍利更请两尊烧之便与踏向火中免见千古之下引得一类学语之流随例道大用现前不存轨则喝一喝南石琇禅师开炉上堂赵州和尚示众云老僧三十年前在南方火炉头有箇无宾主话直至如今无人举着且道如何是无宾主话若向者里会得一大藏X教是甚拭疮疣纸虽然若唤作无宾主话玄沙道底下座开炉请藏主维那兼明首座设斋月西堂至上堂往来不往来是藏不是藏机先解洞明依然未谛当拈起金鎚放下鈯斧要知有实有权挂眉间剑借香积饭灼尔能夺能纵虽然未是火炉头话且如何是火炉头话今朝初一明朝初二天真则禅师开炉上堂寒冬冷月到来也大家祇得补破遮寒若向鍼头线后透得管取工夫自然成片且道工夫成片后如何以手托起云如意宝珠元自具无劳拨火再寻氷开炉上堂今朝是开炉日普请东西两序知悉若不是饆饠汤饼大家打些面喫下帘拢粘户隙拾竹柴烘衲头扒草火当炭墼阿呵呵甚奇特且道作么生是不通风缝受用底一句子挂拂子作烘手势云你也烘我也烘深藏稳便度隆冬朝宗忍禅师开炉上堂把住绳头结百千万亿为一大网大开炉鞴盘镕缾钗钏为一金密密绵绵古往今来无可拟堂堂赫赫上天下地莫能俦直得千圣跻攀无路万灵景仰无门魔外潜踪狐狼绝蹟且道具甚么神通得恁么自在衲帔蒙头万事休此时山僧都不会下座牧云门禅师开炉上堂今日开炉诸人还识开炉底意么霜花点白山寮各下暖帘枫叶飞红将见坚氷X踵至通方上士鉴在机先得旨归根去天寒人寒滴水滴冻随流认得性无喜亦无忧不假炭煤宏开炉鞴直下化钝铁作良金镕顽铜成法器妙手虽呈大功不宰驱沩山水牯直入栏圈打疎山木蛇横钻泥土且道甚么时节是他出头分莫看水草嫌枯淡好听春雷换甲鳞下座弘觉忞禅师上堂天童寺里开炉以虗空为炉床四大部洲为炉脚须弥卢为火筯七金山为炭团其余森罗万象日月星辰赤县神州山川人物为引火黄叶且道火种聻以拄杖划一划云饶你向者里荐得透脱分晓及乎施用未有其方也则是箇守死善道要得发焰联辉正未可在当恁么时发焰联辉一句作么生道喝一喝云八万四千非凤毛三十三人入虎穴开炉上堂佛法无多子久长难得人山僧昔在兹山以不办久长之念住凡四周寒暑散席他往东住天台南住于越西住吴兴北住青齐巳经十有一载无端遭人抑逼还复归领住持则巖头云老室内氷冷正当今日开炉作么生得接𦦨连辉去拱手云着力全在诸弟兄冬至提纲真净文禅师上堂冬后一阳生干坤解通变衲僧莫守株彼此丈夫汉日日天真活人人自可见如何都不顾随他物所转喝一喝下座X云峰悦禅师冬至上堂节令屇书云山家何所论一轮才出海万类尽沾恩以拂子击禅床下座雪窦显禅师冬至上堂相逢不拈出举意便知有早是不唧𠺕汉更乱踏步向前实谓苦屈诸禅德看他先觉未离兜率巳降阎浮未出母胎度人巳讫若言周行七步目顾四方天地之间唯我独尊尚有人不放伊过如今巧说异端不肯荷负真可哀愍所以道天魔外道是辜恩德汉声闻二乘是自欺诳人你见如此不平之事便合愤悱驱将去喝将去随例道我不知我不会者般底苦海里有什么出头时白云端禅师上堂今朝至节一阳生于此日拈起拄杖且道者箇作么生便恁么搆得且恁么应时纳祐若数至大年朝前头大有雪在所以承天十度发言九度休何谓如此当门不必栽荆棘后代儿孙惹着依虽然如是三十年后太公钓鱼五祖演禅师冬至上堂少年天子此日拜郊林泉之士远望歌谣万岁万岁便下座冬日上堂达磨西来事久多变后代儿孙门风无限搅扰身心一团麻线白云今日都通截断大众一百单五近清明上元定是正月半圆悟勤禅师大礼令节上堂七日来复各归至尽之本一阳生起聿见天地之心彻底辟重玄当阳阐正眼直得万国共庆四海同欢福聚一人位隆无极有箇奇特应时应节因缘举似大众还委悉么皇帝有X勅大赦天下佛鉴勤禅师上堂世尊有密语迦叶不覆藏乃曰你寻常说黄道黑评品古今岂不是密语你寻常折旋俯仰拈匙把筯祇揖万福是覆藏不覆藏忽然瞥地去也不可知要会么世尊有密语冬到寒食一百五迦叶不覆藏水泄不通巳露赃灵俐衲僧如会得一重雪上一重霜泐潭准禅师冬至上堂五九四十五圣人作而万物覩秦时𨍏轹钻头尖汉祖殿前樊哙怒曾闻黄鹤楼崔灏题诗在上头晴川历历汉阳戍芳草萋萋鹦鹅洲可知礼也君子务本本立而道生道生一一生二二生三三生万物蓦拈拄杖起身云大众宝峰何似孔夫子良久曰酒逢知巳饮诗向会人吟卓拄杖下座虎丘隆禅师上堂灵机密运日月旋流四象推迁一阳来复化育之本匝地普天草木昆虫悉承恩力且作么生是化育之本良久云一气不言含有象万灵何处谢无私复举僧问南院日月交谢寒暑迭迁如何是不涉寒暑者院云紫罗抹额绣裙腰僧云向上之机今巳晓中下之流如何解会院云炭库里藏身师云问既有宗答亦惊群虽然如是南院只解观根逗器应病与药虎丘更资一路或有僧问日月交谢寒暑迭迁如何是不涉寒暑者对他道前村深雪里昨夜一枝开待他又问向上之机今巳晓中下之流X如何解会对他道买帽相头懒庵鼎需禅师至节上堂二十五日巳前群阴消伏泥龙闭户二十五日巳后一阳来复铁树开花正当二十五日尘中醉客骑驴骑马前街后街递相庆贺物外闲人衲帔蒙头围炉打坐风萧萧雨萧萧冷湫湫谁管你张先生李道士胡达磨应庵华禅师冬至上堂君子道长小人道消衲僧活计不在两头有般痴汉便问未审在什么处似者般底不打更待何时且道宝林恁么道还有过也无试定当看密庵杰禅师冬至上堂日南长至庆无不利石笋暗抽条寒巖增暖气东村王老半醉半醒林下道人没巴没鼻蓦拈拄杖云若人于此彻根源胜似燃灯亲授记掷拄杖下座冬至日入新众寮上堂天不言四时行地不言万物生圣人不言垂衣拱手万国来王衲僧不言移㐫星为吉曜揑大地作伽蓝裁长补短革故鼎新便见玲珑八面峭峻十方坐断溪山包罗风月且入门一句作么生道一阳来复后瑞气自腾腾物初禅师上堂一冬二冬你侬我侬暗中偷笑当面脱空虽是寻常茶饭谁知米里有虫夜来好风吹折门前一株松光孝彻禅师冬日上堂羊头车子推明月没底船儿载晓风一句顿超情量外道无南北与西东所以劫X前消息非口耳之所传格外真规岂思量之能解须知佛佛祖祖了无一法为人子子孙孙直下全身荷负既巳万机寝削自然一糁不留湛湛之波碧水冷涵于秋色灵灵之照霁天净洗于氷轮宛转旁参叶通兼带梦手推开玉户翻身拨动机轮正令才行又见一阳萌动化工密运俄惊三世变迁虽则默尔无言争柰炽然常说无迁无变今朝拈置一边有故有新且道如何话会诸人还委悉么群阴消剥尽来日是书云谷隐静显禅师冬至上堂晷运推移日长一线且道佛法长多少自曰九九八十一诸人还会么若无人会山僧为你重说偈言九九八十一日南长至日晷运既推移大家相委悉非为世谛流布且要应时纳祐参玉泉皓禅师冬至示众晷运推移布裩赫赤莫怪不洗无来换替典牛游禅师至节上堂晷运推移日南长至布裩不洗无来换替大小玉泉无风起浪云巖路见不平直下一鎚粉碎遂高声曰看脚下石屋珙禅师冬节上堂昨夜阴回阳复爻晓来湖岸见氷消皇官日影喜添线胡地笋长梅破梢春漏一痕舒柳眼云拖五色束天腰明明空劫巳前事不是虗言诳尔曹冶父川禅师上堂群阴剥尽一阳生草木园林尽发X萠唯有衲僧无底钵依然盛饭又盛羮东叟颕禅师上堂拈拂子画一画云伏羲发天地之秘未明者消息又点三点云瞿昙示圆伊之形未明者消息者消息如何辨的不见道冬至乃书云物击拂子天目礼禅师上堂云黄钟才起时九数从头数相将幽谷莺啼次第雕梁燕语田父祭勾芒丛祠敲社皷农父狎牛郎村姑教蚕妇光阴老尽世间人冬至寒食一百五密印民禅师冬至上堂举玉泉皓和尚云雪雪片片不别下到腊月再从来年正月二月三月四月五月六月七月八月九月十月依前不歇冻杀饥杀免教胡说乱说师曰不是骂人亦非赞叹高出临济德山不似云居罗汉且道玉泉意作么生良久曰但得雪消去自然春到来雪巖钦禅师冬至上堂谢横舟相访晓天月白古岸舟横一阳来复吾道大亨直得千年晋栢树与千年陶公井起来叉手当胸互相庆贺道且喜寒氷发焰枯干花开堂前露柱也怀胎高峰妙禅师冬至上堂良久云一阳来复万物咸新恭惟盲龟跛鼈鬼怪妖精莫问前长后短大家扶起破沙盆冬至上堂世间动不动法皆属阴阳迁变蓦拈拄杖云惟有山僧木上座能为万象主不逐四时凋乃靠X拄杖云无形木寂寥千巖长禅师冬至上堂六阴巳极一阳生佛道还同世道亨惟有祖师门下客依前日午打三更无用宽禅师冬至上堂阳随阴转阴随阳灭气数循环转转不歇索性不顾危亡尽力一棒打彻喝一喝云便是临济德山也是马后落节下座元叟端禅师冬至上堂开口道着举步踏着十箇有五双因甚不知落处冬至月头卖被买牛冬至月尾卖牛买被不觉日又夜争教人少年至节上堂群阴剥尽一阳复生千卉万彚无不发生拈拄杖云拄杖多年挂屋壁夜来头角也峥嵘冬至上堂灵机廓彻万法无私智鑑洞明十虗无间转一阳出六阴之内驱六阴入一阳之中尘尘普应剎剎全彰道泰时清民康物阜拍禅床云五色祥云连凤阙一轮红日耀龙楼呆庵庄禅师冬至上堂鲁公台上书云是世法不是佛法慈明堂前揭榜是佛法不是世法径山门下佛法世法拈放一边施主今日辨供堂中大有胡饼一任诸人横咬竖咬冬至上堂举洞山掇退果桌话师拈云当断不断反招其乱若是径山见他道过在什么处便与掀翻果桌亦使洞山知有向上爪牙今日儿孙不致寂寥虽然也须脚踏实地始得拈拄杖不向蓝田射石虎何人知是李将军卓拄杖下座X愚庵及禅师上堂冬至前后砂飞石走草木丛林作狮子吼群阴剥尽一气潜回一亦莫守万法无咎蓦拈拄杖云拄杖子吞却山河大地置而不问且道马大师自从胡乱后因甚三十年不少盐酱卓拄杖金轮天子同草店家风别无文灿禅师冬至上堂至日书云云作何色眼里无筋青黄赤白冬至上堂僧问疎山如何是冬来意山云京师出大黄师颂云京师出大黄价直极相当未曾识道地枉自费商量铁关枢禅师冬至上堂六阴剥左卓拄杖云狮子峰撑天拄地一阳复右卓拄杖云将军峰拄地撑天中间卓拄杖云三箭定天山至节举赵州问寰中般若以何为体中云般若以何为体剑轮挥处日月沉辉长水请益瑯琊清净本然云何忽生山河大地琊云清净本然云何忽生山河大地宝杖敲时干坤失色若是皮下有血底向二大老未开口前荐得群阴剥尽何曾动着一丝毫一阳来复未免眼中重着屑时节至兮理自彰梅到骨寒香破雪了庵欲禅师冬至上堂一冬二冬叉手当胸逢场作戏遇缘即宗打瓦皷应黄钟风从虎兮云从龙下座上堂化育之本物我同途生佛之元古今不易所以雪峰道尽大地撮来如粟米大抛向面前漆桶不会X打皷普请看卓拄杖云六爻未动群阴塞一气潜回万彚新上堂节序推迁又见一阳来复灵光洞耀依然体露真常拨开向上玄关突出眼睛鼻孔释迦弥勒犹是他奴且道他是阿谁击拂子云岭梅残雪后云𩯭未梳时笑隐䜣禅师冬至上堂群阴剥尽一阳复生四时运行万物资始直得护龙河上化日舒长观稼亭前祥云五色城市笙歌鼎沸士女游观山堂钟皷深沉衲僧禅寂真谛俗谛不二佛法世法混融所以道知一切法即心自性成就慧身不由他悟铸法钟提应庵华禅师新铸钟上堂有大智人具大知见启大炉鞴奋大钳鎚然后示大机显大用于二百日中成此大法器住大解脱门亘千万亿劫震大圆音空明暗相以此津济四生以此梯航九有以此祈祥忏罪以此息苦停酸以此揭示顶门正眼以此流通佛祖慧命直得星飞电卷山色凝光凤舞鸾翔龙驰虎骤岂不见玄沙和尚道直似秋潭月影静夜钟声随扣击以无亏触波澜而不散犹是生死岸头事苟能于此洞明便见玄沙老子即今向紫霄峰下拭眼堂前骑声葢色坐断十方脱或未然塞却耳根分明听取无用宽禅师正觉寺挂钟父母未生一点子洪炉烹炼转精神当阳挂起打一下天上人间播好音连打X二下云上祝吾皇万万春山茨际禅师为云居印心院主挂钟师云祗树林内忽钟声撩倒阿难悟本真今日山僧重击着阿谁会得证圆闻乃击钟三下云若将耳听终难会眼里闻来方始亲大沩智禅师初居秀州之西庵一日普净院范钟成请鸣钟曰长子罗睺罗遵受如来勅撞钟发大机阿难圆信入我今撞此钟见闻获大益上彻三千界下透无穷极尘劫逈寥寥太空常寂寂息苦与停酸皆承此恩力应庵华禅师传法寺智都僧正请鸣钟师示众云顽铜钝铁美玉精金大冶红炉一模铸就不假毗沙门天王神力岂从须弥顶𩕳上持来器重千钧楼高百尺启圆通三昧发清净妙音直须眼处承当莫向耳边领略镬汤炉炭不用吹而自灭刀山剑树何待喝而后摧昬梦顿除沉迷了悟万象森罗俱作舞大千沙界一时闻大众且道末上一槌落在甚么处劫石有消日洪音无尽时弘觉忞禅师为新钟发声大冶煅成真法器那堪高躅耸人天声光自此长辉赫伫听洪音徧大千天隐修禅师居士施铜钟荐考妣请小参师拈槌指钟云者钟彼为荐父母又乞山僧说法山僧无法可说记得东坡居士有钟铭偈云有钟谁为撞有撞谁撞之三合而后鸣闻所闻为五缺一不可得汝则安X能闻汝闻竟安在云云大小东坡说义理禅山僧则不然蓦举钟槌云还见么复敲钟三下云还闻么者里会得一超直入如来地其或未会更听一偈钟声一击顿超然荐拔先灵出阴缠今日老僧亲指示管教步步踏青莲挂板法语密云悟禅师挂板丛林号令佛祖钳椎今朝悬向堂前轻轻击着直令人人顿断命根虽然如是更有一人且道具何面目高着眼始得山茨际禅师挂板丛林号令佛祖纪纲悬起也有眼皆见击着也有耳咸闻既见既闻直下是观音入理之门当处即善财功圆之际虽然如是且不落声色一句作么生遂击板云骑声葢色甚分明弘觉忞禅师挂钟板逈无依倚处立卓纵横窈绝机宜中翕张变态化裁妙天然之矩矱动寂露法王之根苗所以把住则烈日霜飞四溟无水洩放行则寒氷𦦨发大地忽阳和正当今日权衡佛祖高耸人天即置斩新条行新令一句又作么生道遂击一下云霹雳一声喧宇宙心华开遍少林春石雨方禅师宝寿挂钟板旧日规模一任梅花连夜发斩新条令岂容客子带回春铜头铁额底到此也须重锻龙骧虎骤底不妨依教奉行今有密言有谁唱和良久曰无则仰劳二上座去也遂击钟板挂木鱼提纲X无用宽禅师梁山挂木鱼上堂不似鱼不似蜃烁破处空钵盂安柄饥逢王膳不能餐香积国门施号令喝一喝云倒骑廊庑日日敲禹门一跳风波高卓柱杖一下云照顾眉毛便下座制法皷提纲白云演禅师新鞔法皷上堂多载顽皮击不响新皮才动震天雷无滞莫言随势去有声谁谓不平来何也双眼听不闻双耳觑不见一条平坦路是谁没方便大慧杲禅师新鞔法皷岁旦上堂新岁击新皷普施新法雨万物尽从新一一就规矩普贤大士欣欢乘时打开门户放出白象王徧地无寻处拈起拄杖云惟有者箇不属故新等闲开口吞却法身掷下云是甚么千年桃核里元是旧时仁恕中愠禅师新鞔法皷上堂只与么散去巳迟三刻那更指东画西说黄道黑明眼人咬牙有分虽然有条攀条无条攀例不见盐官示众云虗空为皷须弥为椎什么人打得掘地深埋南泉云王老师不打者破皷是精识精法眼别云王老师不打班门弄斧灵巖新鞔法皷以木为身以皮为面要打便打要歇便歇且无许多劳攘只是不得闻着闻着则丧身失命且谁是丧身失命者床下烂蒲鞋篱根秃苕菷天真则禅师制法皷上堂此皷震若雷霆悬如日月震旦国中击动兜率天宫普说尘尘说剎剎说炽然X说道八臂那咤扑帝钟金刚脑后三斤铁海门坐断阃外干坤却笑禾山轻漏泄从此泉石增辉无不欢悦切切切箇箇圆闻俱透彻以拂子击空云冬冬冬列祖提纲录卷第四十二