徐仙真录正统道藏三家本五卷续道藏徐仙眞録序户一天生英才用之于当时则能忠君保民荣膺显爵殁则庙祀一方而其阴功灵贶犹能阐扬于后世者实非偶然盖天将有意于斯世斯民而使其至于是也不然何独异于人哉若徐二仙者㮣可见矣神海州朐山人也出偃王之后其父温五代时爲吴名将能建军功累迁官至拜相卒赠齐王谥忠武五子皆受王封曰知证曰知谔者即二仙也天福中唐主受禅封知证爲江王知谔爲饶王同镇金陵威德兼济民庶乂安率兵入闽蛮寇迎降境土宁静闽人归戴遂立生祠于鳌峯之北设像以敬事焉神念其诚一日语闽人曰我明年别汝辈当默佑兹土果符前言于是闽人敬事益虔而凡旱潦虫蝗之灾水火寇盗之危疾病婚葬之请随祷随应若响若荅至若摛词挥翰云汉昭回耀人耳目自宋以来累受封号逮至我朝永乐之间以神有翊卫圣躬弗豫之功聿新祠庙御制碑刻褒封有加以昭神贶由此而观则神生爲忠臣殁爲明神其功德有益于国家生民者如此岂非天有意于斯世斯民而使其至于是欤其祠官方文照盖凢神之世系行实灵迹华翰与夫前代我朝褒封碑刻恐嵗久湮没失传汇成一编名曰眞録闽藩総戎盂城孙公忠义士也窃尝观之而有感焉乃捐俸命工绣梓以博其传命予序引予谓神聪明正直其显迹着于今昔者皆不出于隐僻恠诞而至于惑世诬民之患莫非忠君孝亲仁民爱物之事盖士君子之所当爲也其近而耳闻目见者固不待是编而知使遐方僻壤未及见闻者幸获一览其于爲臣爲子之道脩身愼行之方亦足爲一助云耳是爲序正统八年岁在癸亥秋七月吉日福建闽县儒学训导王用盛序重刊徐仙眞録题辞徐仙眞録者洪恩灵济二眞君之行实也内列图像与夫前代封赠之由及我太宗文皇帝勑建宫宇御制碑文爲善阴隲之书所载賛颂累受加封诰命醮祭褒扬词㫖列圣崇祀赐衣仪典并眞君降笔所爲古赋记序诗歌籖兆翰藻云章天机焕发照耀古令其奉祠之官方文照等汇而集之丽爲上下之编凢若干卷以纪眞君斡运神化福国裕民之功默卫圣躬阴翊皇度之德灵应显异莫不具载是书旧有刊本年久漫不可考且无今日之全偹编订校雠缮写成帙将锓枣以广其传积嵗累月顾力有所弗及适遇镇国将军盂城孙公景康奉命来镇福唐都阃居无何躬谒眞君于鳌峯之祖宫以严祀礼拜跽酌献神人交孚礼成公即取是编读之忻跃賛叹乐然损赀期在必刻以照灵蹟于不朽甫庇工俾予言以识之予斋沐焚香披诵连日则知眞君积功累仁极忠至孝慕道成仙利物济人之眞蹟悉在是编靡有遗缺亘万古而不能泯也然予于此则有感焉何也昔者未刻天下之目无见也天下之耳无闻也今既刻之殆见四海之内八纮之中聋病耳开聪盲者目明无所不闻无所不见斯世斯民诵斯书玩斯理皆知企慕眞君之高风遐躅爲忠爲孝修德行善冀得登陟仙阶昇眞悟道是则见眞君不惟成己于曩刼之先尤将度人于浩劫无穷之后也已抑观孙公以是存心可谓好善有诚知敬天事神之礼忠君爱亲景仰眞君之道之至者耳岂他人所能及哉呜唿一念之善尚可以格乎彼苍况其善如此其大者乎实宜书也眞録详备已成全书其端则有前福建右布政使凤阳麻公洎诸文人之序予不复赘姑述此以志其颠末显晦与今重刊之嵗月云旹正统六年嵗次辛酉正月上元日知泉州府同安县事后学新安朱徽拜手谨书徐仙眞録序闽三山城南九十里许有金鳌峯高凌霄汉杰出世表峯下灵济眞君之仙祠也予授方面莅政一日率僚属谒祠阶序腆雅神貌肃然而不知神之由始也时有鄕之父老黄恒年几八耋进而言曰神姓徐乃偃王之裔晋开运二年率师入闽道经金鳌驻兵除寇及归仙阴隲显扬民赖以生鄕人方珏始立祠于芝屿即今称曰祖庙珏之孙曰询曰感曰仲白其事于执政闻于朝勑命始下继世克绍先志祀事惟谨宋政和七年分香火始择地于今灵济之宫创建立祠后有方涣方汶率乡人增广明堂更立门表神之威灵日盛显于圣朝维新庙宇而崇祀典大光于前列矣遂进徐仙眞録偹载神之显迹及徐仙翰藻一书皆録神之笔也其间碑铭传跋序启颂䟽至于鳌峯赋壁像賛遇事立言千态万状愈出愈奇复谓于予曰神之显灵扬扬在人耳目阴隲功行备存此书书虽存未有序其首愿求一言辞不获予惟神生于当世英迈絶伦及宗玄学伯仲联芳同登仙籍因着迹于金鳌峯山川英气复萃于神荣享庙食歛惠一方久隐而弗扬者何故风土有盛衰之运气数有隐显之机惟神得兆朕之先暂否其德则泄爲文章使虚空缥缈之笔燎然而骇俗粲然而耀衆或彰其灵祈祷感应如响斯荅至于行脩相传次第累成编迭泄传于世含灵孕气四百余年伏遇圣朝混一德溢华夷感神明则致洪恩眞君敷扬隐德大阐威灵翼辅国家庇及生民屡䧏祯祥四海咸钦是以载神之德大显荣封春秋恒祀彰绩立碑垂示于无穷故其庆会之际神人相依诚非偶然矣故爲序时大明永乐甲辰仲冬望日中奉大夫福建等䖏承宣布政使司左布政麻勉书徐仙眞録目録卷之一徐仙世家庙封本始出相传二眞成仙传庙碑孝诚感应传祯祥勑文眞君经序诰命庙碑眞君颂眞君呪查元帅呪祈晴呪祈雨呪禳虫保禾呪金阙诰文玉阙诰文泾国仙妃诰文卫国仙妃诰文金阙仙简玉阙仙简加封职帖五帅职帖持戒济人劝行善事卷之二传授法印眞君琼科愿科七政星灯仙妃祕典坚旛科眞君灵籖谱注生灵籖谱卷之三在京灵济宫盖庙立碑降印符箓降易时衣祭祀仪注香灯祝文敷达上玄斋意设官奉祀选道烧香给户洒扫卷之四福建灵济宫盖庙立碑降印符箓降易时衣乐章陈乐图谢上土眞斋意回向文庆讃丹悃祭祀仪注设官奉祀选道烧香给户洒扫卷之五祠产各宫田园条叚徐仙眞録目緑毕徐仙真录正统道藏三家本五卷续道藏徐仙眞録卷之一徐仙世家徐温字敦美海州朐山人也子五人曰知询知谏知训知证知谔养子一人曰知诰温初隶杨行密帐下以功迁右卫指挥使始预谋议天佑六年己巳吴主以温领昇州刺使治舟师于金陵十二年乙亥迁行军司马润州刺史镇海军节度使同平章事冬十二月封齐国公兼两浙招讨使始就镇润州以昇润宣常黄池六州爲齐国城于昇州建大都督府十六年己卯拜爲大丞相中外都督诸军事同光四年丙戌追爵大丞相徐温四代祖考立庙金陵天成二年丁亥卒吴主赠爲齐王谥曰忠武即今神父齐王忠武翊亮眞君是也徐知诰字正伦后复姓李更名曰昇徐州人也少孤流寓濠州初杨行密得之以乞徐温爲人温厚有谋爲吴楼船军使以兵屯金陵后以功拜昇州刺史天佑十五年戊寅吴以爲行军副使辅政令复拜爲海东郡王十六年己卯以爲左仆射参知政事兼知内外诸军事天成四年己丑吴主加知诰兼中书令长兴二年辛卯吴主以知诰镇金陵复以爲镇海宁国节度使镇金陵緫録朝政三年壬辰广金陵城四年癸巳营宫室于金陵清泰二年乙未吴主加知诰大元帅封齐王备殊礼天福二年丁酉知诰建齐国于金陵秋吴太子琏纳知诰女爲妃乃始建太庙社稷改金陵爲江宁府秋八月吴主溥奉册禅位于齐王知诰廼复姓李更名曰昇奉徐温爲义祖徐氏诸子皆封王女封郡县主即今本宫唐王是也徐知询干贞元年丁亥吴主拜爲辅国大将军金陵尹后加右统军封洪王徐知谏温养子知诰事吴甚谨而徐氏诸子颇不能容常召饮酒伏劔士欲杀之谏以其谋告知诰乃得觧后封爲鄂王徐知训天佑二年乙亥温遣其辅吴主于广陵吴以爲都军使后封爲广陵王徐知证天福二年丁酉知诰受吴禅乃封爲江王天福九年甲辰同饶王统将入闽着绩金鳌遂立庙祀即今九天金阙洪恩眞君是也徐知谔天佑十九年壬午吴主拜爲金陵尹及知诰受禅乃封爲饶王即今九天玉阙洪恩眞君是也五元帅乃祖庙驻札之将也当时庙碑封号眀白其岳文昌许文绩李糓韩熙载祖全恩严可求阮庆陆齐等帅虽在眞君麾下封号碑无可考查文徽天福八年癸卯唐主以爲枢密院使九年甲辰闽人连重遇弑其主王延羲闽大乱唐遣查文徽属二王发兵攻建州屯于建阳已而闽之诸将皆送欵而䧏秋八月文徽乘胜克建汀漳泉四州即今灵济宫永安留守查元帅是也边镐天福八年癸卯唐主以镐爲通事舍人遣破虔州妖贼张遇贤执以䧏九年甲辰拜镐信州刺史秋楚大乱唐遣攻楚破潭州乃以镐爲湖南节度使即今灵济宫武安留守边元帅是也魏岑天福九年甲辰唐主以爲枢密院副使十二年丁未岑安抚漳泉后改爲监军使复授太子洗马即今灵济宫节度使左监门魏元帅是也赵锽字文德初唐主拜爲池州刺史后召委以宣州令即今灵济宫都统使右监门赵元帅是也刁彦能天福七年壬寅唐主拜爲抚国节度使即今灵济宫都统军使先锋刁元帅是也封庙本始勑卦宋干道二年丙戌方询方感方仲上其事于州牧号曰护境感应熙宁三年庚戌林怀贤等上其事于光禄卿程师孟保奏八年乙卯刘彜周汝砺复具状以闻绍定元年戊子安抚使薛弼保奏于朝端平元年甲午左藏周说潮守周燧具其事于执政李宗勉保奏端平三年丙申宋理宗封九天金阙明道达德大仙显灵溥济眞人江王九天玉阙宣化扶教上仙昭灵博济眞人饶王父齐王忠武眞人母田氏仁寿仙妃配许氏顺助仙惠仙妃陶氏善助慈懿仙妃嘉熙元年勑庙额曰灵济宫大明永乐十四年丙申郞中王羽尚书方宾奏神绩于朝次年丁酉太宗文皇帝加封金阙曰清微洞玄冲虚妙感慈惠洪恩眞人玉阙曰高明弘静冲湛妙应仁惠洪恩眞人父翊亮眞人母淑善仙妃许氏贞应仙妃陶氏恭静仙妃永乐十六年戊戌加封金阙护国庇民洪恩眞君玉阙辅国佑民洪恩眞君父翊亮眞君加庙额曰洪恩灵济宫宣德十年乙卯皇上登寳位加封金阙崇福洪恩眞君玉阙降福洪恩眞君鳌峯始祠自晋开运二年乙已眞君率师入闽驻兵除寇鄕人立祠于鳌峯宋太平兴国八年癸未更立祖庙旧址尚存即今佛舍前是也至大明永乐甲辰共四百七十九年洪恩灵济祖庙宋太平兴国八年癸未檀越方珏始立祖庙以石爲室诸祠皆本于此嵗时祀礼方氏主之至正七年丁亥方壮猷方逢午方嗣翁重建复立祖庙碑至永乐三年乙酉方文照等募縁重建更坐向子午至大明永乐甲辰共四百四十二年潢溪社坛宋祥符元年戊申立庙于潢溪分祖庙香火而奉祠焉至政和七年丁酉迁于洪恩灵济宫遂废其地即今称曰社坛洪恩灵济宫宋政和七年丁酉因废潢溪迁立宫于此地坐向甲庚乡之父老每嵗奉神朝于祖庙牲醴祀事示不忘本至正十三年癸巳沈建翁等重建立碑后方涣方汶等增广明堂更立门表大明永乐八年庚寅方文照等募縁重建永乐十五年丁酉勑内臣同方面正官率领军夫增广地基从新盖造御制碑文至永乐甲辰共三百九年旗龙仙祠宋宣和七年乙巳初立坛墠后祈雨有应创祠因号祈雨王淳熙十一年甲辰乡人郭希圣重建元贞元年乙未张丰等重修至大明永乐甲辰共三百年香火源流灵济香火遍于一方当时人物繁盛随处立庙如玉水清江桂宫岳山玉坂富山旗龙新安江尾石舍蓬山青布之西南北至于白鹿合山慈氏福藏护法迦蓝殿庙虽异香火皆本于祖宫其实洪恩眞君之一源也各祠将帅不同乃立庙时随眞君所遣徐仙岀相传灵济宫祖祠廊庑东西图像屹然恒童幼间闻诸先生言曰此乃徐二仙显灵庙食之事迹逐节传文以纪其实系诗于后以賛其德初自好善持经以至阴功济人立庙芝屿延蔓香火节节有序使登斯堂而一览数百年之徃事如在今日来者莫不钦叹而加敬畏焉历年既久图像朽昩恒虑湮没是以偹録于书垂示无穷复以大明永乐彰灵显应敬天勤民以继其后此亦神之灵德复兴于永乐年林丘散人黄恒顿首谨书好善修行二仙乃徐偃王后南唐徐温之子海州朐山人也自幼好善笃志侑行每遇贫窘乐而施与平时服御不尚华侈一切游玩不贵珎奇宁甘淡泊每旦常素食自是功行日增成登道岸诗曰良因善某世难寻谁识修行乐道心丹火烧空堪爱处昭彰灵贶古如今持经拜斗自旦常素食持念玉皇经寳号北斗延生经玄科秘典无不週遍每夜斋戒沐浴设香案惟与弟二人告天拜斗期殄兵革以安生民虽国政繁剧不移志愿恒勤经向道久而愈笃焉诗曰向道谁知日日勤持经拜斗积功勋修成行满超三界仙籍题名万古存封王镇国唐主授禅晋天福二年丁酉卦弟知证爲江王知谔爲饶王镇守金陵抚辑流亡控扼二十余州民征就宽军给以铙林蛮洞蜑守条死要稚耋嬉游连手歌讴江南之民举赖以安焉诗曰华萼联芳立世功列分茅土受王封民安国泰讴歌动守备金陵有尽忠父老迎师晋开运之二年乙已闽王王氏阋墻之衅兵革肆兴玉率查边等骑万人入闽驻节于崃江之南道经青布乡之父老箪食壶浆拥道以迎鄕闽咸赖民皆按堵秋毫无患以遂其生焉诗曰惟玉驻节崃江南父老祗迎赖以安鸡犬不惊人按堵秋毫无患吏民欢驻兵除宼父老迎师愬于王曰适有精兵数百隐匿于鳌峯之巅夸慢凶骄将次爲乱王师今下至闾井朋隣深被扰害弗能安生王遂悯之廼引师南向挫其峯歼厥巨魁不战而收民皆安堵诗曰鳌峯贼寇实堪惊颠覆朋隣苦不宁一驻精兵清扫荡万民生业得经营立祠祝寿贼寇既平师还父老攀慕顾恋不忍释去遂剪茅爲屋于鳌峯龙湫之北图像奉祀晨香夕灯以祝王寿王心恻然与衆盟曰予明年当弃世而寄于此矣祠之旧址即今佛舍前是也诗曰感佩深恩自有余鳌峯潭北立生祠于时就与乡民誓异日当爲血食居授都水使二王居世笃志脩行功成行满道妙德玄上达天曹名扬斗府是年脱化于钩伍间以平时拜斗兄弟联名并得斗中都氷二使者出入天宫左执青节右仗黄钺侍立帝前默佑下民诗曰斗府延生秘不传仙人道妙得眞诠初爲都水天门使出入琼宫侍帝前灵寳说经侑眞得道诣五明宫中叅灵寳天尊长跪而进言夙生庆幸得预天下下观慾界多作恶业全无惭愧不知觧悟作何因縁何以救度愿垂怜悯天尊遂说经偈能自修持常居吉庆焉诗曰玄门立教自垂科亲授玄文得不讹惟有二仙归妙道五明宫里听经多黄庭秘诀惟王初生尘士授封王爵不以位尊贵荣而自居惟乐道穷经清居守淡虽功行圆满名登仙籍而黄庭先生得其祕诀久仰慕之晋开运间故诣黄庭道士前授长生秘诀道德仙经诗曰黄庭道士意如何秘诀长生世不过叅到诸眞栖隐处许多经教与玄科叅定光佛二王自归仙道大阐虚玄之秘具其自然之妙上佐斗眞下利群品后参释氏定光圆应普通慈济大师菩萨直入眞如之境契合神机灵台内郞惠力愈彰眞空妙有之理无不自得诗曰古佛坛前入定还眞仙皈仰扣禅关了心见性空中有玄释由来緫一般符药济人后周显得二年乙卯王始降笔判符药以济人声闻达于四方阴隲留人耳目敬之爱之不啻父母而赖保障自是求神问事无不感恁治病更甦沉痾顿解神德愈彰而人心皈仰矣诗曰显德灵符散世间仙方妙济几多般无求不应眞神効老者康庄病者安反风灭火显德间鄕人不谨致回禄之灾初发一星因风而炽炎炎勐烈焚荡闾舍高梁大厦顷刻皆除尚延蔓不止民皆失色而无措唿告二王祈求救护遂鼓反风一吹火烬皆灭民咸感德诗曰炎炎烈火燎人家大厦高梁一旦赊神鼓反风吹灭火民安居止乐生涯沧崃救船溪河通舟楫闽川最爲险峻沧崃之水爲尤难石濑巉岩当流曲折舟人多被阻坏宋开寳元年戊辰有揽载商货船经几覆水工叫唿二王祈佑遂感云中有黄旗隐隐即帖然无虞诗曰闽川险峻阻行舟沧崃犹难不啻忧失势叫唿旗隐隐浪涛不涌水平流驱扫不祥宋开寳八年丁亥仲春间时气不调乡人有患疠疾举家连绵求医罔効甚而相染或曰虾蟆瘴隣里皆不安拜告祠下判以灵符天医妙药疗治响应故有驱疠篇驱虾蟆瘴文作焉诗曰沴气时行不可当朋隣闾并举怆惶灵威飓颲驱长扫自是安民绩愈彰芝屿立祠宋兴国八年癸未春不雨祷王响应诣祠求荅忽有木炉捧出水心双龙扶异西流至屿山横溪不进纸钱结界异香袭人夜现天灯之瑞乡人方珏因以成其庙后产灵芝号曰芝屿诗曰神炉涌出绕双龙扶翼西流止屿中夜现天灯诸瑞至鄕人因此立祠宫尊亲睦殿神父讳温吴拜爲丞相天成丁亥卒赠齐王溢曰忠武母田氏讳淑恭封仁寿仙妃及二王显灵立庙先尊亲睦殿序列唐王洪王鄂王广陵王皆神之兄也公候孙子皆王之仙眷也诗曰二王庙食镇南闽别构庭闱奉二亲雍睦衣冠如在日蹁跹戏舞綵衣新立注生堂夫人性禀谦柔质同坤重执勤后德内助阴功江王妃许氏讳𤤽符封泾国夫人顺助仁惠仙妃饶王妃陶氏讳环韫封卫国夫人善助慈懿仙妃叅东华法主同授延生司注生司事诗曰内助阴功政最明一朝脱化得功成注生曾向东华授建立华堂因此名天帝颂诰宋至道元年乙未鄕人建黄箓会忽闻天乐鸣空祥云环绕乃天帝遣神人颁诰封江王爲金阙眞人饶王爲玉阙眞人各十六字陶氏许氏曰仙妃神父母俱获天封备二眞成仙传诗曰筵开黄箓乐鸣空颁诰神人惠泽隆双阙声名垂万古一门珠玉获天封神兵护国闽人刘矣彜桂州贼寇䧟边彜默祷双阙贼果渍去其后韩世忠战大仪镇吴玠战和尚原俱遣神兵翼护国家遂効公山草木之灵使敌遥见铁骑百万行阵严肃不待交兵而败去诗曰扬威桂郡却蛮兵神效公山草木灵铁骑阵严山谷里顿令贼寇自清平立龙首宫宋政和七年丁酉卜地于龙首遂立庙至元癸巳沈建翁等重修方涣方汶更立门表嵗庚寅复募縁重建未就大明永乐丁酉奉勑增广地基从新起盖设奉祀官方文照而守祠焉诗曰闽南地壮接鳌峯择此经营龙首宫功重国家恩宠厚荣封立庙享无穷祷雨瑞应宋宣和七年乙已秋不雨四野集枯嘉谷用虞农夫野叟连手相唿告于祠下须臾云雾四塞霖雨如注远望山之南有神龙闪闪上竖黄旗大显金书徽号岁得收成而四民乐业焉诗曰天时亢旱四郊枯田稼焦寥水莫图拜祷祠前龙雾起黄旗闪闪慰农夫收捕蝗虫宋嘉定二年己已夏五月间田野禾稼秀而未实适遇蝗虫遍野深被伤害民皆无措乡之父老咸诣祠下焚香致敬血陈丹悃告于二仙遂驱迅雷勐雨烈风吹落满地孽虫皆自死诗曰西畴未黍秀离离輙起蝗虫甚可悽大作风雷霖雨降孽虫吹落死盈畦神兵治水乡人原立庙于潢溪久而则废宋绍定戊子仲夏潢溪有霖潦暴溢曰稼垫溺衆方狼顾失色忽见有役夫千群竞操畚锸踈其源决其流水竟不爲民害已而俱失所在乃知神兵也诗曰潢溪霖潦水涛生垫溺田禾衆不宁忽有千夫皆荷锸源䟽方始觉神兵勑命荣封初二仙获宠天帝颁诰荣封故显一时洋洋在人耳目因庙碑废事久言湮至宋端平三年丙申鄕人保奏于朝勑命始下颁十六字之封环宫咸获恩宠嘉熙元年金书勑额灵济宫诗曰初获天卦事已遥复将神蹟奏于朝勑封灵济金书侈千古声名不可消奉命迎神大明永乐丙申尚书方宾指挥林观报神绩于朝特命郎中王羽捧檄至祠下告于神曰生爵封王脱化归仙庙食兹土今命迎神愿阐灵威神荅响应安然而许遂同曾陈孙而赴阙诗曰朝野皆知素阐灵名卿捧檄走相迎愿祈神笔当孚应鹤驾飞腾徃上京二仙朝见勑书始下神之灵贶已显于朝永乐丁酉三月十一日早二仙领五帅丹墀祥霭中显现眞身则知神之验矣愈加敬爱自是香火日盛伯仲联芳合宫环眷大显荣封爰兴于祀礼矣诗曰祥霭氤氲化现身明时赴阙见人君夙縁期会诚非偶辅国忠勤在敬神奏进灵丹圣躬是岁弗豫惟神翊卫顷刻不离左右乃默运化机大阐灵贶施灵符济以天医妙药随言随効感应如响使体即安沉痼之疾尽脱而复旧感神斡旋之力更生之惠诗曰灵符妙药出天医翊卫微躬不暂离起疾神功难报称再生感惠此心知京国立祠神机斡运翊辅国家遂于北京建立行祠爲楼神之所选集名道专设官曾陈孙而奉祀焉庙之西另建注生堂崇奉泾国卫国二位仙妃时现五色祥云瑞霭白鹤旋降祯祥而显应诗曰感德惟神运化机行祠建立称神栖祯祥应感昭灵贶万古声名日月齐祝册加封神功烜赫加封金阙清微洞玄冲虚妙感慈惠护国庇民洪恩眞君玉阙高明弘静冲湛妙应仁惠辅国佑民洪恩眞君神父翊亮眞君神母淑善仙妃泾国贞应仙妃卫国恭静仙妃诗曰玉封已久勑封荣复覩明朝贺赠新祝册恩隆藏永久三十二字古今闻孝诚有感应天府江宁县鑚珠匠朱观音保徃北京赴工久慕亲闱一日闻母脑后生疮痛刺中怀即诣灵济宫设拜三千果蒙眞君现身降符药疗治立愈朝廷复嘉孝行旌表门闾而立传焉诗曰久想亲闱入梦勤闻知冐疾拜眞君孝诚能感神明应旌表门闾降传文建坛瑞应大明己亥仲春十五日建斋朝遣代礼内臣张达掌印教主眞人张宇清集浙江湖广江西福建四处道士预会者七千余人七日内有仙人现身寻不知所白鹤降坛綵云出现而祥集诗曰鳌峯寳殿建斋坛白鹤祥云仙降明环眷宠封敷廷悃上玄俯听赐恩宽御制二眞成仙符徐知证系以偃王之后五代时南唐人与其弟知谔并英迈絶伦宽仁爱物忠君孝亲崇信三寳同心好善精勤至道修斋设醮日常持诵玉皇眞经并寳号史弟俱事吴其后知证封江王知谔封饶王镇金陵战守有备抚辑流亡控扼一十余州垊征就宽军给以饶林蛮洞蜒守条死要稚耋嬉游连手歌讴上无所怨下无所雠江南之民举赖以安后奉命帅师攻闽恐良善荼毒乃发至愿每更望北拜斗早膳恒素食祈殄兵革所至劳来百姓诸郡望风以城降父老簟食壶浆拥道迎之次崃江有溃卒数百阻山爲乱立命歼其渠魁余卒弃甲唿舞不战而收民皆安堵虽至田园蔬稻一无所犯乃相与谋曰此吾复生之父母也立祠于鳌峯以祀之未几兄弟相继仙去遂爲斗中都水使者出入天宫积行累功默佑下民俾人皆尽忠行孝崇信三寳遇岁旱民祷祠下祠前潭水深不可测俄有灵蛇出蜿蜒于几案间色如丹砂云起潭面竟日不收诰旦果雨时岁大熟一日潢溪霖潦暴溢田稼垫溺衆方狼顾失色忽见有役夫千群竞操畚锸䟽其源决其流水竞不爲民害已而俱失所在乃知神兵也沧崃滩石峻崄舟船上下失势水工叫唿祈佑感云中有旗隐隐即帖然无虞凡民居有不戒于火者有蝗蝝伤其稼者叩之则反风灭火蝗輙飞去又爲符药以施人凡婴疾弗愈者服之无不立効祈子息者服之即得嗣续蕃昌由是民安物阜田里晏然闽人刘彝守桂州交阯蛮贼寇边䧟钦连等州彝震惧莫知所爲斋戒默祷贼果溃去其后韩世忠战大仪镇吴玠战和尚原俱遣将士卫国効八公山草木之灵使敌兵遥见旗纛旌旆飞扬山谷铁骑百万行阵严肃钲鼓之声震动原野不待交兵而已败北灵绩显异不可备述一日黄箓斋筵忽闻天乐鸣空祥云环遶仙官导从其都乃感天帝遣神人颁诰封江王爲九天金阙明道达德大仙显灵溥济眞人主管上清天文院便宜行事行文昌司録上宰佥书天机省事妻泾国夫人许氏顺助仁惠仙妃兼管太乙延生右眞司事饶王爲九天玉阙宣化扶教上仙昭灵博济其人主管下地府诸司便宜行事权南极注生上相佥书雷霆玄省事妻卫国夫人陶氏善助慈懿仙妃兼管元皇北阴注生司事仍封父忠武眞人母仁寿仙妃比者朕躬遘疾默运化机大阐灵贶翊卫左右顷刻不离施以灵符济以天医妙药随言随効感应如响使困獘之体既危而即安沉痼之疾尽脱而复旧斡旋之力同于更生感神之惠铭刻不忘是用祝册加封伯曰清微洞玄冲虚妙应慈惠护国庇民洪恩眞君泾国夫人加封贞应仙妃仲曰高明弘静冲湛妙应仁惠辅国佑民洪恩眞君卫国夫人加封恭静仙妃神父曰翊亮眞君神母曰淑善仙妃旧号俱如故大新闽地祠宇又于京都建立行祠以安神栖特勑有司严奉祀焉夫爲人臣而功施社稷泽被生民者必生爲英杰而死爲明神虽百世之下福佑生灵阴翊皇化观知证知谔以世冑之裔事主季世乃能靖难一方保全其民暨攻闽中按甲入境苗除乱兵脱民锋镝之𢡖措之袵席之安是以人心感激靡克报称乃立生祠以祠之逮其仙去御火灾捍大患使民无凶荒疵疠之忧遂休养生息之乐功成行满上感天心钖号眞人叙列仙品比者默运化机大阐灵贶愈疾朕躬是用加以徽号新其祠宇虔奉享祀以荅神休斯皆累积阴功之所致故昭昭不朽与天地相爲悠久夫岂偶然而已哉诗曰事亲尽孝事君忠华萼联芳孰与同更复精勤修正道并分茅土受王封又当年驻节向金陵万里江南不识兵师入七闽人按堵几多福泽在生灵又嵗旱灵潭起蛰龙大施霖雨作年丰潢溪水落民无患沧崃舟船险更通又蝗无伤稼火无过田野均蒙惠泽多偏给灵符蕃子息更能愈疾起沉痾又桂郡扬灵却寇蛮现奇更效八公山神兵百万填山谷顿解重围顷刻间又灵符妙药出天医翊卫微躬不暂离起疾神功难报称再生感惠此心知又随声感应不移时斡运功参造化机驭气乘风游八极天宫陟降阐灵威又生爲名将建高勋行满成仙福有因京国鳌峯长庙食丹书钖号证天眞又威灵濯濯更洋洋卫国安民绩愈彰不独声名昭日月永同地久与天长御制洪恩灵济宫碑朕惟自古英贤生爲名臣着庇民之功没爲明神賛天地之化鼓动流盪行乎两间以荫福斯民御灾捍患敂枯吹生濯濯洋洋如在其上如在其左右者非智虑所可得而测也诗曰神之格思不可度思矧可射思其此之谓欤惟九天金阙明道达德大仙显灵溥济眞人江王九天玉阙宣化扶教上仙昭灵博济眞人饶王其功德充溢盖若是己神南唐之冑生有民社之勋汶録仙班之籍伯仲齐美华萼联芳领职上天燿灵下土唿吸响应电迈风行下民是冐父母其依慈祥仁爱物赖以宁乃者朕躬弗豫用药百计罔底于効神默运精灵翊卫朕躬领刻弗违随扣随应屡显明徴施以灵符天医妙药使殆而复安仆而复起有回生之功恩惠博矣盛矣朕揆德凉薄何由获兹永怀神德曷其能忘海深岳峻其焉有极盖有功于报国之恒典是用祝册加封神号伯曰清微洞玄冲虚妙感慈惠洪恩眞人仲曰高明弘静冲湛妙应仁惠洪恩眞人旧号俱如故大新庙宇亢爽轩豁称神所栖爰勑有司虔洁香火春秋祭祀嵗易时衣给洒扫五户表朕悃愊荅神鸿庥虽然神功之厚而报赉之薄神固无责于报否在朕心不能已矣夫天地之德曰生神体天地之道弼亮化机出幽入冥翕张欻忽遨游太清监观四方济利群生功在霄壤昭昭若此固有不可得而名言者乃彰神绩勒于贞石树之于庙垂示无穷并系以诗曰天产英灵爲世杰出入幽冥犹一覕生着勋劳保瓯粤没爲明神崇伟烈芒芒海甸倚芘樾雨旸寒燠调以制冬无凌竞夏无暍泠气远殄靡飓下稌高黍岁穰桀驱扫不祥走妖𧕏晨钟暮鼓乐髫耋卓彼鳌峯峻且嶻蜿蜒回抱天造设春兰荐芳秋鞠馝寒泉白石潄清洁神之游兮羽葆翳飞云翩翩道幢节欻来忽徃灵僁僁唿吸响应速以偈济利溥博无时竭四时报享繁献醊卫朕之力畴与埒维矢铭心与刻骨书思着德勒坚碣垂示万古昭日月永乐十五年五月初一日孝诚感应传应天府江宁县瓦屑埧第一厢鑚珠匠朱观音保永乐十六年十一月以来屡梦见母亲在家或笑或语观音保心甚想慕至十二月二十三日有熟识张得刚从南京来到观音保下处报说我来时你母在家脑后生一疮未好观音保闻知怆惶无措即对天发愿诣洪恩灵济宫礼三千拜一千拜报荅天地一千拜报荅国王一千拜祷求符药祈保母乎安至二十五日侵晨洪恩灵济宫礼拜礼至一千拜于右臂燃香三炷口诵玉皇寳号一百八遍将毕忽见白云腾涌弥满殿内见一神人身体极长大面白如玉髭髯甚美头戴金如意冠身穿织金道袍立于云内手招观音保观音保惊骇随即匍匐至神前神人将干柏叶一枝黄纸符二道上有朱书葫芦符授观音保言说将去与汝母煎汤喫观音保捧接叩头才起而云中神人寂无所见观音保不觉泠汗遍身昏晕卧地当得守宫道士扶策始甦复拜二千拜至次日圆满有守宫道士引领观音呆报官蒙礼部引奏钦赐钞伍千贯米十石优免差徭旌表门闾复赐脚力回还侍奉母亲谨按世人之行莫大于忠孝忠孝之至克通神明观于朱氏之子可见矣方其平居一念惟在于忠孝及闻母疾哀痛迫切即请灵济宫称扬寳号礼拜眞君恍惚之顷亲睹神降施以符药此非其忠孝所感曷克致此于乎神之所以爲神者唿吸感应变化莫测况眞君得道昇仙入神出圣斡运化机䕶国庇民丰功盛德昭着两间其感应之验非可言喻钦惟皇上特加封号创建祠宇春秋享礼崇报之礼古今莫逾兹因朱氏子所祷即爲昭应右此诚所谓匹夫匹妇之诚尚足以感动天地况神明乎然此不惟朱氏子所能感凡至诚之所祷者无不响应苟心有不诚不惟不能感神而谴责之至亦竟不免可不愼哉可不谨哉祯祥初建在京灵济宫时大明永乐十六年戊戌正月十一日旛竿上现五色瑞光十二日旛竿上现五色瑞光十四日因上元节建醮仙鹤三只旋遶宫前又于旛竿上现五色瑞光十五日仙鹤四只旋遶宫前又现五色瑞光本年四月十七日遇圣节建坛修斋祝寿仙鹤四只旋遶宫前次年正月初九日修建金箓报恩延禧罗天大醮十一日辰时正殿前殿三门灵星门左右旛竿上及斛顶俱现五色瑞光并有祥云如凤又结成寳盖复现青白瑞光覆护醮坛及有青鸟止于右边旛竿顶上本日未时至申时正殿上并右边旛竿顶上俱现五色庆云遶护醮坛十二日辰时左右旛竿及旛顶寳盖上现青白瑞光十三日辰时左右旛竿顶上灵星门斛顶上俱现五色寳光十四日午时左右旛竿上现青红黄瑞光及现五色庆云结成龙凤之势拥护醮坛未时仙鹤四只从天门外旋遶醮坛申时左右旛竿顶上并旛顶寳盖上现青红黄瑞光左右实盖上王色小旛二首俱结成寿带十五日辰时灵星门左右旛竿并寳盖斛顶上俱现五色瑞光巳时现五色庆云覆护醮坛午时仙鹤旋遶殿前行在兵部尚书方賔锦衣卫指挥林观谨奏爲祯祥事永乐十七年正月初九日钦承上命于洪恩灵济宫修建金箓大斋自开启以来天清气朗连日现五色祥光又有卿云瑞霭炫采腾辉如龙翔凤翥覆盖醮坛复有仙鹤来青鸟䧏及左右旛竿寳盖上綵旛自然结成寿带斯皆皇上至孝纯诚感于天地神明致此嘉瑞叠现骈臻诚国家万万年悠久之徴天下苍生仰赖无穷之福谨率道官道士谨具以闻勑文人之一心可以动天地感鬼神贯金石夫天地至大而难动也鬼神至幽而难感也金石至坚而难贯也所以能感动贯革之者亦惟一至诚耳仰惟九天金阙眀道达德大仙显灵溥济清微洞玄冲虚感慈惠一护国庇民洪恩眞君九天玉阙宣化扶教上仙昭灵博济高明弘静冲湛妙应仁惠护国佑民洪恩眞君道德高妙昭着上下广积阴功利济显幽比者弘发善愿制爲灵符以救人疾苦无间贵贱高下弗吝施予然其应验则在人之诚与不诚耳人果能虔恭斋拔专谨端确至诚以求之感应之速有如影响苟爲怠慢弗诚将信将疑不惟不足以至感通而神亦弗如庇佑欲获乎平康迪吉者鲜矣善信之士尚致谨于斯毋二乃心毋怠乃志毋忽于神明则凡有所祷求者无不感应故曰有其诚则有其神无其诚则无其神可不敬哉可不愼哉永乐十七年三月初十日御制灵寳天尊说洪恩灵济眞君妙经序朕惟道之爲教阐鸿蒙虚玄之秘具无极自然之妙窈窈冥冥昏昏默默视之而不见其形听之而不闻其声上以阴翊皇度下以利济群品功德之大不可名言有若九天金阙明道达德大仙显灵溥济清微洞玄冲虚妙感慈惠护国庇民洪恩眞君江王九天玉阙宣化扶教上仙昭灵博济高明弘静冲湛妙应仁惠辅国佑民洪恩真君饶王萃灵钟秀天挺人毫宽惠慈祥仁民爱物忠君孝亲崇信三寳笃志好善精勤不二功成行满遂感天封昭钖徽号序列仙品弼亮化机岀幽入冥御灾捍患驱沴致祥敷祐下土利济群生乃者弘阐灵贶翊卫朕躬扶持保庇载底平宁已而示以符药广施衆宇期在使人蠲除疾疚蕃育子嗣大德深恩同于天地朕感神之惠夙夜弗忘万机之暇因阅灵寳天尊说洪恩灵济眞君妙经显微玄奥神化莫测方便利益拔济旷刼诚烛幽之日月而济海之舟航也乃以锓梓用广流传以报神庥善信之士果能洗涤忏悔崇信三寳尽忠尽孝行仁行义弘发誓愿受持讽诵则身家吉庆命运亨通子孙番衍消灾度厄增福延寿延及九祖咸获超跻苟或訾毁轻慢凌忽三寳不忠不孝不仁不义不能敬信奉持则身罹恶业门户衰替子孙微弱寿年夭促累及九祖永堕沦冥历观已徃具有明徴于乎吉凶善恶皆由心造爲善获福爲恶受殃此自然之理故曰积善之家必有余庆积不善之家必有余殃又曰惟上帝不常作善降之百祥作不善降之百殃然则观于此者可不知所勉哉可不知所勉哉永乐十八年正月初一日灵寳天尊说洪恩灵济眞君妙经尔时灵寳天尊在大罗天上五明宫中凭几而坐钟磬自鸣宴集诸天星衆五斗大神宣演太上无极至眞妙道时有斗中都水二使者左执青节右仗黄钺侍立帝前稽首再拜长跪而进言臣等宿生庆幸得遇天人下观慾界衆生不忠不孝不义不仁多作恶业全无惭愧历数已终今生末刼丑口夫图纲维折裂兵火肆兴玉石焚丧或遭洪水或遇凶年刑赋苛雪灾毒流行罹诸苦恼不知觧悟生意几息人道将穷作何因縁可以救度愿垂怜悯开方便门天尊曰善哉善哉末劫衆生一如赤子发汝是心咸愿依吾教法广爲衆生说诸因縁令开悟性勿生疑虑忠与孝曰仁与义四者修持常居吉庆等既承斯诰敢不奉行乃于甲辰之岁丙午之年分身教化下降人间成功东海显迹南邦甲子一週复还职任香火一方历年弥久载逢灭度复誓如初躐进仙阶眞君钖号蒙天尊嗟悯之仁体太上好生之德使一切善男善女知身性命皆凭道生忠孝仁义了悟此因能于三元八节三会五腊庚申甲子本命之日焚香修斋如法供养冥心向北稽首礼念九天金阙眀道达德大僊显灵溥济清微洞玄冲虚妙感慈惠护国庇民九天玉阙宣化扶教上仙昭灵博济高明弘静冲湛妙应仁惠辅国佑民恭对圣慈依经忏悔不违眞君之誓愿各以忠孝仁义而立身内可以增福延年外可以消灾度厄上可以使祖祢之䰟神超度下可以使家宅之光属义宁普愿衆生同霑利乐于是天尊重爲眞君演说而作偈曰灵济眞君修眞得道游宴仙都天尊钖号北斗降神洋洋于左下临三界上朝五老福国宁家其功浩浩无愿不从默符祈祷忠孝仁义永爲身寳用作因縁不违誓好一切善恶皆由心造爲善者福爲恶者祸急急如天尊律令勑灵寳天尊说洪恩灵济眞君妙经奉天诰命奉天承运皇帝制曰朕膺天命嗣守洪图惟国典章祀事爲重凡有功德被于生民其神着灵于永久者既严祠祀其褒崇之礼亦因时而加焉九天金阙明道达德大仙显灵溥济清微洞玄冲虚妙感慈惠护国庇民洪恩眞君生爲名人没爲明神迨我祖宗之时弘昭感通之妙有祈必应尤显于今特加封焉九天金阙明道达德大仙显灵溥济清微洞玄冲虚妙感慈惠䕶国庇民崇福洪恩眞君祗荐印章益弘神化祚我皇明宣德十年四月初九日奉天承运皇帝制曰朕膺天命嗣守洪图惟国典章祀事爲重凡有功德被于生民其神着灵于永久者既严祠祀其褒崇之礼亦因时而加焉九天玉阙宣化扶教上仙昭灵博济高明弘静冲湛妙应仁惠辅国佑民洪恩眞君生爲名人没爲明神迨我祖宗之时弘昭感通之妙有祈必应尤显于时加封焉九天玉阙宣化扶教上仙昭灵博济高明弘静冲湛妙应仁惠辅国佑民隆福洪恩眞君祗荐印章益弘神化祚我皇明宣德十年四月初九日御制洪恩灵济宫盖闻天地之大德曰生九覆载之间有生之类洪纤高下天地之心皆欲俾之遂其性得其养不失其所而又生圣智英杰以禆助大造化之功故灵神之奇勋伟绩代有着焉君天下者体天之心嘉神之德列诸祀典用展祈报亦代有载焉我皇曾祖太宗文皇帝临御尝梦二神人言南处海滨来辅家国上异之明日适有礼官言闽中灵济二眞君事正符所梦遂专使亟香请迎神像至于北京而于宫城之西作洪恩灵济宫以奉祀事因神旧号加以徽称惟神至仁有祷輙应䧏福弭灾捷于影响所恊宸衷不可殚述岁时荐祭式丰以严皇祖仁宗昭皇帝皇考宣宗章皇帝率旧循章咸隆祗礼朕承天序统御太寳上荷圣祖母太皇太后圣母皇太后恩德之隆愿洪福于万年下念四海庶邦林林緫緫属望之深愿咸跻于庶富顾菲德其奚能惟明之允赖仰体先志增崇祠宇以寅奉威灵导迎祥庆复加神号曰九天金阙明道达德大仙显灵溥济清微洞玄冲虚妙感慈惠护国庇民崇福洪恩眞君九天玉阙宣化扶教上仙昭灵博济高明弘静冲湛妙应仁惠辅国佑民隆福洪恩眞君惟神之先厥有源本盖出颛顼之后封国于徐屡有功于夏商周之世至偃王脩行仁义得国人心致后嗣繁历汉暨唐功德累着至神伯仲皆南唐义祖忠武皇帝之子伯封江王仲封饶王并天赋异常具仁圣之资全忠孝之行而潜心大道精其玄奥初俱奉命守金陵勋德兼盛民咸感悦后俱奉命率师入闽爱民之至心与天谋民用慕戴归者如雨闽人建生祠于金鳌峯之北图像致敬如严父焉一日谓衆曰来岁吾与汝别然不忍汝违及期相继化去未几神降于人言并奉上帝命列职斗宫以佑下土于是闽人益虔祀礼而祷无弗应祠下有潭遇旱祷者潭出赤蛇而云气随起潭面甘雨如注嵗则大熟潢溪霖潦暴溢民庶怆惶望祠致恳忽有役夫如云操畚锸䟽瀹水不爲患而竟失役夫所在宋熙宁中闽人刘彝知桂州御蛮寇韩世忠战大仪镇吴玠战和尚原皆得神助以捷若拯民于水火延民之嗣绩奇効尤数数悉具纪载曒然着明盖神储天地之精禀五行之秀故生有至德没着明灵握气机賛玄化爲国家生民殄遏邪沴茂集祥禧愈远而俞盛也朕因书修祠之成并书神之世系及其功德之大者刻诸贞石以示久远而系以诗云二仪之精五纬之英来爲哲人徃爲神明并烨联辉金昆玉委笃孝与忠惠泽当代乘飈驾云言归帝鄕功賛化育位参魁衡頫矜下民顾諟弗已祛灾捍患凝祥降祉金鳌之峯肇初有祠灵化昭宣有祠京师皇矣三圣寅奉惟一惟灵之扬允若曒日子承大寳祗率典常爰饬禋事爰迓福祥寳祚之隆佑家暨国至理之兴溥被民物宫城之西灵宇岿焉皇图神祀同千万年正统元年正月十五日金阙颂大哉眞君河岳钟灵功参日月德配干坤神通妙用正直聪明随机赴感发誓度人玉阙颂巍乎上仙一五储精泽垂雨露威震雷霆神通自然福德无边有求响应博施济人眞君呪眞君眞君北斗大神天地賛化日月并明下主酆都上朝帝庭奉行正法斩伐魔精灵济徽号福及万民有求必应如谷随声有感必通如影随形逆吾者死顺吾者生唵昭灵昭灵溥济生灵干元亨利贞急急如律令灵济眞君速降来临好生之德洽于民心存吾二炁火阳水阴消灾度厄福善祸淫急急如律令眞君眞君北斗降生代天行化助国治民流传正法斩伐魔精魔王拱卫眞炁常存急急如律令查帅呪元帅威灵速降来临奉行正法辅国安民判断吉凶医药前程祈晴祷雨斩伐邪精顺我者应逆我者刑消灾降福永保利贞急急如律令祈晴呪甘雨时降我稷以生胡爲淫溢流潦纵横下民昏垫咨怨莫伸岂人事之不讲抑阴阳之错行我今发弘愿普度诸有情扫云雾之阴翳开日月之大明湿者就燥腐者使荣应时知节愿颂太平干元亨利贞急急如灵济眞君律令祈雨呪旱魃爲雪燥石流金稼穑卒痒业业兢兢靡神不举不克不临惟我眞君上格天心代天行化誓愿弘深捍灾御患闭阳纵阴神龙显迹三日爲霖灵济徽号以迄于今急急如灵济眞君律令今将圣德虔诚讃愿开天日睹光明愿降甘雨济生民禳虫保禾呪天之生民所仰者食民亦劳止力用稼穑何辜子天生此妖孽自艾自惩忧心战憟惟我眞人好生爲德帝怒可回天心可格田祖有神告尔优恤去其螟螣及其一何无害我田是任是获嵗今其有实颖实栗眞君眞君如临赫奕既不我遗执事有格诵此神呪律令急急金阙诰文文星堕地已越三十年矣仙曹空废官僚不允诸天选事未得其人依元阳玉历当于三代更料有积善建功爲三界所举五帝所保名在上天者以充其任九天金阙明道达德大仙显灵溥济眞人主管天文院任宜行事徐知证文章淳实有称于时明试以材与德称文昌之选天人曰可勿乃固辞至子入九当今之世舍卿其谁朕命惟允徃其𢡟哉可授文昌司録上宰兼前职玉阙诰文人身难得中土难生朕欲开九天之奥以济兆民承流宣化恭信奉行当选择眞人爲仙者以充其任九天玉阙宣化扶教上仙昭灵博济眞人徐知谔劳心谆谆视民如子久试于外声绩着闻今南极司属尚阙廼职举能其官惟尔之能使老有所终壮有所用幼有所长鳏寡孤独俱有所养至于妇人怀姙已生未生皆得生成令以相勉之焉可特授南极注生上相兼前职泾国仙妃诰文顺助仁惠仙妃逮下爲仁和平爲惠两德兼全此夫人之美也是以辅佐君子而无险陂私谒之心朝夕忧勤内能顺助稽之礼典妻以夫荣可特授仙妃命字如故卫国仙妃诰文善助慈懿仙妃曰慈曰懿执妇之道使国君积行累功以致爵仕此则夫人善助之德也兹加显秩庸进徽称可特授仙妃命字如故金阙授仙简骨像合仙夙值丹台之刻字官僚散职今依玉历以选人时惟汝贤用彰厥善咨尔叅授上清大洞秘箓臣徐知证惟道是信与天爲徒声闻着称典刑犹在诗歌棠棣爱于弟敬于兄政诵耳棠德在人功在国去尔民之见思爵之谁曰不可乃登金阙大仙之号廼进文昌羽禄之称生宰文衡作兴士类斡干坤而妙用开日月之太平行满三千既有非常之绩官登一品何爱不次之褒徃体新休益坚旧志特授九天金门明道达德大仙显灵溥济眞人行文昌司録上宰签书天机省事玉阙授仙简大道爲公诚则形形则着诸天选叙人其官官其能既有傅才庶无虚位咨示同叅授上清大洞祕箓臣徐知谔惟神是守主善爲师执戒持斋修眞得道魂爲日魄爲月收离坎工夫肃时雨义时旸外体干坤造化以劳定国有德在民论赏宁稽推恩以及廼登玉阙上仙之号乃进南极注生之称人民品物并受生成政事文章以公核实国人皆曰可特加优异之褒君子不素餐永奉承流之责对扬休命式副至怀可特授九天玉阙宣化扶教上仙昭灵博济眞人权南极注生相签书雷霆玄省事加封职帖伏㠯蘂宫双阙宏开阊阖之门银印两台侈拜朝廷之命载加褒奖增重光辉维名器不可以假人然爵禄之所以飬德名当其位日尔之能惟精一执中始是终是不矜不伐嘉廼绶邻哉臣哉故兹逐件于前是爲匪颁之式五帅职帖伏㠯出将入相两全文武之材福国宁家独赖神明之力况册名青史镂绩景钟昔膺谥号之荣今有香烟之盛两旸恊于里社民物居于清安居安清惟积善以建功可以同心而辅政上体眞人有显灵昭灵之德下体眞人推溥济博济之仁我其试哉汝所长也责事察实具陈备奏之词温故知新再给徽称之帖永爲照应特与受持故帖持戒济人嵗在乙未三月三日定光菩萨同岳帝保奏江王授九天金阙明道达德大仙显灵溥济眞人主管天文院便宜行事夫人许氏顺助仁惠仙妃饶王授九天玉阙宣化扶教上仙昭灵博济眞人主管下地府诸司便宜行事权南极注生上相佥事雷霆玄省事夫人陶氏善助慈懿仙妃仍授天书秘文曰三部八景惟精气神静处呕息背尘合眞晕腥莫触惟此秘文叅之得道登眞诵之延年益筭三月三日即吾下降可备一净盂凈水置于净几或人初发疮节宜请此水加一匙盐焚香念眞人灵呪七遍以来付疾处斋戒三日即愈自今以后毎遇三元八节庚申甲子佛圣生日不许宰杀求福吾不歆享今授天曹补政上仙汝宜恭信奉行奉行善事一敬事天地二信事三寳三远事鬼神四念事祖宗五孝事父母六爱事兄弟七义事天妇八礼事鄕党九教事子孙十勤事诗书十一力事农桑十二仁事禽兽十三修事阴德徐仙眞録卷之一徐仙真录正统道藏三家本五卷续道藏徐仙眞録卷之二户二眞君琼科入坛人各序立存神闭气叩齿九通咽液九过步虚太极分高厚轻清上属天人能修正道身乃作眞仙行溢三千数时丁四万年丹台开寳笈金口爲流傅祝香炉焚宝炷湮散瑶空结爲云台粧成法界恭焚道香德香无爲香无爲清凈香清凈自然香妙洞眞香灵寳惠香超三界香三景眞香满琼楼玉殿遍周天法界以今恭焚宝香虔诚供养九天金阙明道达德大仙显灵溥济清微洞玄冲虚纱感慈惠护国庇民崇福洪恩眞君九天玉阙宣化扶教上仙昭灵博济高明弘静冲湛妙应仁惠辅国佑民隆福洪恩眞君圣父齐王忠武翊亮眞君圣母田氏仁寿淑善仙妃圣兄唐王洪王鄂王广陵王圣舅护国公奉国公圣婿武安侯宁国侯圣子保大侯彰信侯保信侯保宁侯武宁侯圣姪昭德侯安定侯太宁侯圣孙武昌侯南昌侯列位公卿上清大洞经箓天机院天枢院雷霆省天文院天録院地府诸司承行官将驱邪捉崇传符勑法消灾度厄逐凶辟怪监坛护法观察巡捕将军太岁尊神十二月将弟子本命元辰星官风雷雨部仙衆左右丞相太宰六部尚侍内府公卿左右注生注寿上宰左右司録司福上宰左右侍从通事舍人百官庶司所属曹僚列位公卿左右福録司所属二十四曹官左右引进仙官三天贝阙崇仁养正英仙敷灵弘济眞人灵威清江尊王永安留守查元帅武安留守边元帅节度使左监门魏元帅都统军使右监门赵元帅都监军使先锋刁元帅各及部下精兵勐士左右岳许二元帅左右行宫侍御从官司録司勋司士司书列位曹僚司农司稼典丝掌葛列位曹僚司巿掌货考工饬材列位曹僚厨官优官伶官天捷神捷人捷掌卜掌籖掌柸掌鸾传梦童子神局节级直殿直符香官使者诸仙坛越施主才德名贤本宫土地正神诸里诸庙王侯弟子各人奉祀神祗灵济宫合殿威灵仗此眞香普同供飬香乃玉英散景紫气凝湮香云密罗迳充九天当愿金童侍香传言散花玉女上闻眞前所启所愿咸赐如言入意以今开坛启白伏愿眞慈俯赐昭鑑稽首皈依无极大道唱道道场衆等人各运心皈命三寳一切念华夏凈坛至眞惟凈难临秽浊之乡尘境未清曷启玄元之范湏洒一枝之法水顿消万里之妖氛九凤翺翔吐焰烟而破秽五龙奋迅降眞炁以除邪庶俾皈依悉臻咸应太上玄言谨当持诵洞中玄虚摄魔屏秽天尊举步虚曰五帅伏以大而化之之谓圣圣而不可知之之谓神至圣无爲固以虚而善应敬神如在凡有感以皆通既能所存者诚当知厥鑑不远恭惟查边魏赵刁五大元帅位尊五帅勇冠三军舞干羽于两阶受钺斧之大柄出将入相兼全文武之材辅国安民独任君民之寄雝雝在宫肃肃在庙赫赫厥声濯濯厥灵妙矣难言藏诸不怒举皆燕赵之奇士当如廉蔺之交欢惟一惟和是信是使梯山航海不远千里而来驾雾腾空径御九天之上今辰修设酧恩祈福道场今则坛场洁凈科典将宣稽首投诚一心向道将欲请迎眞驾必须俯露衷忱特凭无帅以通传恭愿至眞而降格大舍慈悲之愿允俞关白之情虔诚投拜举按人各恭敬举三上香志心初念上香香至灵济宫遍灵济宫圣境成云盖供养圣父齐王忠武翊亮眞君志心二念上香香至灵济宫遍灵济宫眞境成寳盖供飬九天金阙明道达德大仙显灵溥济清微洞玄冲虚妙感慈惠䕶国庇民崇福洪恩眞君志心三捻上香香至灵济宫遍灵济宫仙境成华盖供飬九天玉阙宣化扶教上仙昭灵博济高明弘静冲湛妙应仁惠辅国佑民隆福洪恩眞君跪炉道由心学心假香传手执玉炉心存九天眞君下盻仙珮临轩所令关启径逹九天举各礼眞人存念如法宣五星咒五星列照焕明五方水星却灾木德致昌荧惑消祸太白辟兵镇星四㨿家国利亨刊名玉简録字帝房乘飈扇景飞腾太空出入冥无游宴十方五云浮盖招神摄风役使万灵上卫仙翁举鸣法鼓二十四通发炉太上五灵老君召出臣等身中三五功曹左右香官使者侍香金童传言散花玉女直日香官功曹使者三炁正神速上关启查边魏赵刁五大元帅岳许二元帅天丁力士左右神官臣今陞坛法事谨奉爲修设酧恩祈福道坛其诸诚恳具载词状文以今法事愿得正眞生气流入臣等身中令臣所启之言速达无上三寳天君九天金阙明道达德大仙显灵溥济清微洞玄冲虚妙感慈惠护国庇民崇福洪恩眞君九天玉阙宣化扶教上仙昭灵博济高明弘静冲湛妙应仁惠辅国佑民隆福洪恩眞君具位某与坛官衆等同诚上启九天金阙伏以勾龙能土柱能谷乃兴社稷之祠周人尚臭商尚声以通神明之德岂犠牲特爲之血食然苹蘩可荐于王公圣而不知是谓之神神而能名乃入于圣恭惟九天金阙明道达德大仙显灵溥济清微洞玄冲虚玅感慈惠护国庇民崇福洪恩眞君九天玉阙宣化扶教上仙昭灵博济高明弘静冲湛玅应仁惠辅国佑民隆福洪恩眞君正直爲德祸福动人潜地而地潜天而天莫测威灵之妙曰旸而旸曰雨而雨独专造化之权赫赫厥声洋洋如在上佐斗眞于北极默叅玄学于东华与道合眞惟神是守名登金阙荣颁三四字之封职灿寳御颇称三千行之数随机赴感发誓度人既蒙覆育之恩敢昩祈禳之典恭遇法驾来降道场或服仙珮之跄跄八鵉后唱或衣朝衣之济济百骑前迎上下仙眷之森罗左右灵官之拥卫迎眞菲礼德鑑芹忱无任勤拳之至谨稽首再拜奉迎眞驭请圣谨上请九天金阙明道达德大仙显灵溥济清微洞玄冲虚妙感慈惠护国庇民崇福洪恩眞君九天玉阙宣化扶教上仙昭灵博济高明弘静冲湛玅应仁惠辅国佑民隆福洪恩眞君圣位同前伏望眞慈降临坛所向来奉请已沐降临请序仙班咸分列坐醮官虔诚设拜上香酒陈初献举散花具位某同诚上启圣位同前恭闻仁义着称枝叶分偃王之裔忠武不屈簪缨袭齐国之封仁声肇着于闽中德誉远闻于海宇勒名钟鼎立传史书出戍于崃江之南吏民之按堵如故立帜于鳌峯之上盗贼之余党剿除顿令福地之安均荷尧天之赐恩敢忘于结草诗可咏于甘棠死庙食生可封可谓至矣法施民劳定国于今称之昔焉草木效公山之灵今也田畴息洪水之害民船激石果闻黄旗救援之声邻火反风永无曲突焦烂之患嘉定之蝗虫不入境寳庆之旱魃不爲灾红蛇现而雨沛九天神龙出而雷轰万里无迹可见夜何现于天灯无声可闻日何闻于丝竹事迹千年留石碣主封累代侈金书致士民千里以来归宜香火四时而夤奉惟德是辅岂徒黍稷之馨非类不歆特重粢盛之洁建功积善执戒脩斋若非上格于天心何以超昇于仙秩钦承帝命仰沐玄风特书金阙玉阙之名颁䧏大仙上僊之号道吾道也德吾德也化神化之教神教之不惟夸一时而荣一身抑尓光乃前而振乃后亲睦有教燕喜有堂上瞻圣父圣母之尊严下列圣子圣孙之富贵圣舅名登于紫府圣兄庙食于金陵神后夫人专掌注生之籍圣妃仙𡡀环居内侍之班或分福録之司或任公卿之职权尊五帅勇冠三军乃武乃文在左在右庙镇七闽之地其盛蔑以加诸德叅五岳之灵非至圣孰能与此功高名席德被凢流赖神之庇遗我以安一饮一啄初不敢忘三沐三薰敬之如在只迎寳驭少鑑鬯人斋事之勤爰集羽流敢献碧落空歌之瑞臣等百拜恭祝当今皇帝亿载万年爲父母保子姓以安全千禄百福宜君王卑皇图而永久所有䟽文谨当宣献宣䟽按如䟽文已具敷宣伏冀仙慈俯垂省览捍患御灾礼特严于祀典报功崇德职宜进于仙阶荐膺金阙之缇书荣侍玉皇之香案二气吐纳深究出青入玄之方七液周流有得抱黄回紫之妙在身爲独善之美于人施兼济之功所感必通有求必应救民疾苦何须扁鹊之书卜地阴阳默授景纯之学问婚者宜家宜室所嗣者生子生孙求仕者劝之以勤孝立身行商者告之以仁义爲利农力于穑工精其能远者悦而近者来藏诸仁而显诸用皈心向道皆蒙启迪之恩戴白垂髫俱托帡幪之庇今辰修设酧恩祈福道场再祝名香迓眞游之降格重行清酌祈汯驾以来临伏愿九天金阙明道达德大仙显灵溥济清微洞玄冲虚妙感慈惠护国庇民崇福洪恩眞君九天玉阙宣化扶教上仙昭灵博济高明弘静冲湛妙应仁惠辅国佑民隆福洪恩眞君福録来备享广食于无穷华夏肃清翊皇图于永久虔诚设拜上香酒陈亚献举散花具位某与坛官衆等同诚上启伏闻一片罗池碑终古难磨其英气千年东华洞至今孰绍其眞风洪惟守土之神积此弥天之行骨像合仙于广惠文章并驾于柳候若非星宿之储精必也山川之孕秀有诗歌赋诵之可述须严大书特书至于屡书言吉凶祻福以无差未免初凟再凟烦垂三凟灼见显幽之理预明倚伏之机貌重而威畏之如严霜烈日道高且远仰之如北斗泰山盛德昭昭神灵剡剡今辰修设酧恩祈福道场伏愿三光平而寒暑时五谷熟而人民育物无疵疠国有祯祥凢属生成率归大道虔诚设拜上香酒陈终献散花讽经宣䟽入七政灯入愿大谢具位某与坛官衆等再炷名香普同供养伏闻鳌峰竦杰可攀天上之星辰龙首轩昂沛作人间之雨露良以感恩于平日将何酧报于今时清供载陈愧乏玉瓮金醴仙家所茹无非火枣交梨今则寳篆香残银舡焰泠星冠羽服步虚远彻于瑶宫雾辇云軿队仗将旋于金阙徒切驰情于恋恋更祈降福之穰穰举十念一念身心清凈二念性智圆明三念道尊德贵四念行满功成五念魂神澄正六念魔王保迎七念天官赐福八念地府销名九念阴途不至十念凈土长生复炉香官使者左右神君侍香诸灵官当令臣设醮之所自然生金液丹碧芝英百灵衆眞庆会在此香火炉前十方仙童玉女接待香湮传臣向来所启之言速达迳御至眞无极大道九天金阙明道达德大仙显灵溥济清微洞玄冲虚妙感慈惠护国庇民崇神洪恩眞君九天玉阙宣化扶教上仙昭灵博济高明弘静冲湛妙应仁惠辅国佑民隆福洪恩眞君奉送圣父忠武翊亮修斋事毕仰荷玄恩志心稽首奉送九天金阙洪恩眞君九天玉阙洪恩眞君云舆不住鹤驾难留后有醮修还当奉请回骈颂回骈五云舆腾驾九霄高焂忽天中远道场香炁多玄恩覃宇宙福禄遍山河缅想神仙路逍遥上大罗圣德留科教修斋福寿长延生依玉简请命奏金章罪名除北府生籍注南昌见存皆延寿诸眞降吉祥向来设醮功德尚祈眞君赐福流恩同赖善功证衆上道一切信礼回向大道无方善侣光中之影至城有感应如谷里之声今有某人伏愿一人居北阙之尊河清海晏万寿等南山之固地久天长文武官僚同增禄位宫门人物咸赖康安海宇乐太平之风含灵资化育之德仰凭法衆爲上良縁念三清三境天尊九天钖庆天尊十方灵寳天尊不可思议功德眞君琼科毕眞君愿科祝香以今恭焚寳香虔诚供养九天金阙明道达德大仙显灵溥济清微洞玄冲虚玅感慈惠护国庇民崇福洪恩眞君九天玉阙宣化扶教上仙昭灵博济高明弘静冲湛妙应仁惠辅国佑民隆福洪恩眞君宫中神仙诸灵官普同供养恭闻神之显德曰正直而曰聪明人所常情歆安逸而愿富贵祭也必受福也礼乎无太简乎庙食余四百年香火如彼其盛碑铭凢一千字文章可得而闻昭昭不朽之名凛凛如生之义功全德在生灵农力于耕有黍稷稻粱之庆工精其艺合准绳规矩之程士以忠孝立身商以仁义爲利问婚者宜家宜室祈嗣者生子生孙风风人雨雨人均遂生成之愿衣衣我食食我俱霑温饱之仁施之万物得其宜措之四时得其序仰之如泰山北斗厥光大矣不我遐遗现则爲景星庆云争先睹之以爲快乐宜受大礼以宣厥灵昔膺勑额之荣今荷天恩之宠位既登于金阙玉阙名乃进于大仙上仙徽号褒崇威仪赫奕祀延百世表正万神与大造以爲徒长上古而不老伏念某心虽慕道材不如人少伸昭谢之私略致涓埃之敬具严汯会干凟眞聪伏愿鸣玉鸾兮啾啾驾八龙兮蜿蜿率云霓兮来迓令阊阖兮开关先使丰降兮前驱后使飞廉兮奔属委厥美兮从容蹇将澹兮寿光桂酒奠浆蕙肴蒸兮兰籍逍遥兮容与低回兮怀顾某等下情无任勤拳颙俟之至白所有眞君本愿神咒谨当持诵眞君眞君北斗大神向来神咒已具敷宣奉请圣父齐王忠武翊亮眞君圣母仁寿淑善仙妃九天金阙玉阙二位眞君泾国卫国二位仙妃㳒驾降临预会衆眞列班朝礼朝礼周各昇㳒座虔诚设拜上香叹香执炉伏以明德以荐非黍稷之能馨爲善之徒与芝兰而俱臭是香也玉炉献瑞金鼎呈祥郁郁纷纷结爲云烟之气融融霭霭陶成宇宙之春捧之则有使者立吾前侍之则有童子立于吾后稽首虔诚供飬酒陈初献奉此侑樽汯衆运心虔诚供飬吟香偈天上云荷种刚风落四溟深沈秘龙宫海神献仙衆今爇荐诚恳氤氲上紫宸洞达入无爲所求皆如愿和衆等一心供养散花洞案炉烟起叹水伏以潢汗可荐于王公惟有忠信以爲质源水不舍于昼夜自惭声闻之过情是水也不浊不昏常清常凈天上爲雨露承之以铜柱金茎地下爲醴泉餐之如琼浆玉液知者行其所无以事上善若此而不争无水不朝东其源来自此稽首虔诚供养酒陈亚献奉侑樽㳒衆运心虔诚供养吟水偈天上银河溢泓澄映十方变成雨露来恩大天地润下滋枯藁涵濡泽万生酌水表丹衷身心悉清凈和衆等一心供养散花源流非地脉散花林灌溉自天河叹花献花伏以翠叶重重以停荫于清泠之绪玉葩欝欝乃生神于大有之庭是花也香本自色无定色池莲红者忽变爲碧牡丹白者可染爲黄广寒宫中桂一枝影施秋月武陵洞里桃千𣗳靥笑春风欲倾葵藿之情少寓苹蘩之礼稽首虔诚供养酒陈终献奉此侑樽㳒衆运心虔诚供飬吟花偈玄圃珍葩盛盘根蔓十方挺秀八百年垂芳及尘世炜烨光明界续纷雨寳花採得最清英我今与共养和衆等一心供养散花散花何处香诵眞君经伏以游神于道视不见听不闻守道以神瞻在前忽在后隐无终隐名起强名自赤明开图天书之所由降及天直按笔人文之所以兴帝喾授之于牧德台前黄帝传之于峨眉山上或得于勾曲符阖闾之愿或降于钟山成夏禹之功矧兹经教之流传使我衆生而解悟兹盖伏遇九天金阙明道达德大仙显灵溥济清微洞玄冲虚妙感慈惠护国庇民崇福洪恩眞君九天玉阙宣化扶教上仙昭灵博济高明弘静冲湛妙应仁惠辅国佑民隆福洪恩眞君上佐斗眞于北极内叅玄学于东华百万亿劫劫劫修来五十五愿愿愿得度炼金成凤篆揉玉写龙章愿共诸有情同乘无上道道场衆等稽首皈依志心讃咏唱咏眞君本愿賛同声上朝帝座身进天阶光依日月职掌三台列宿拱卫云汉昭回东方龙角独占斗魁华盖房驷辅弼严明羽林将军左导右迎埙箎迭奏律吕合声荣归天府万里云程举道场衆等人各虔诚讃礼如法志心皈命礼德配干坤功叅日月神通妙用正直聪明大慈大悲大圣大愿随机赴感发誓度人九天金阙明道达德大仙显灵溥济清微洞玄冲虚妙感慈惠护国庇民崇福洪恩眞君志心皈命礼威震雷霆泽垂雨露神通自在福德无边大慈大悲大圣大愿随机赴感发誓度人九天玉阙宣化扶教上仙昭灵博济高明弘静冲湛玅应仁惠辅国佑民隆福洪恩眞君大道巍巍不可名九天旺气属眞君古徃今来无纪极百千变化妙通神和今将圣德虔诚讃愿赐威光鉴此忱愿共诸有情同皈无上道志心皈命礼德配干坤功叅日月九天金阙志心皈命礼威震雷霆泽垂雨露鼻祖开基国始徐朱弓赤矢降祥符子孙枝叶昌而大魁士名人载史书和今将圣德虔诚讃志心皈命礼德配干坤九天金阙志心皈命礼威震雷霆泽垂雨露九天玉阙纷纷五代霸争雄独起淮南立大功忠武盛名垂竹帛千年齐国袭王封和今将圣德虔诚讃志心皈命礼德配干坤九天金阙志心皈命礼威震雷霆九天玉阙义举王师下七闽七闽効顺不交兵吏民按堵皆如故箪食壶浆喜出迎和今将圣德虔诚讃志心皈命礼德配干坤九天金阙志心皈命礼威震雷霆九天玉阙威仪如旧喜东迎赤子潢池敢弄兵生长鳌峰长庙食丹书钖号证天眞和今将圣德虔诚讃志心皈命礼德配干坤九天金阙志心皈命礼威震雷霆九天玉阙斩茅伐木建祠堂祝寿朝朝夜夜香庙食王封男子愿皇灵剡剡降威光和今将圣德虔诚讃志心皈命礼德配干坤九天金阙志心皈命礼威震雷霆九天玉阙占断鳌峰一洞天祠前景物尚依然藤萝交翠青云外更有龙湫瀑布泉和今将圣德虔诚讃志心皈命礼德配干坤九天金阙志心皈命礼威震雷霆九天玉阙五色云开现紫旗木炉不坏事何奇天降双龙来拥卫果然神物有凭依和今将圣德虔诚讃志心皈命礼德配干坤九天金阙志心皈命礼威震雷霆天玉阙一朝雷雨起双龙直泝溪流抵屿无化作木炉呈圣瑞乡人因此立祠官和今将圣德虔诚讃志心皈命礼德配干坤九天金阙志心皈命礼威震雷霆九天玉阙古来风俗朴而淳时号雍熙世太平曰雨曰旸常感应请将两字上徽称和今将圣德虔诚讃志心皈命礼德配干坤九天金阙志心皈命礼威震雷霆九天玉阙昔日潢溪迁庙祀溪边一带小坡山桑田沧海时更变父老于今号社坛和今将圣德虔诚讃志心皈命礼德配干坤九天金阙志心皈命礼威震雷霆九天玉阙政和祠宇大䂓模龙首轩昂门地高檐外杉风声爽亮堂前桂月影婆娑和今将圣德虔诚讃志心皈命礼德配干坤九天金阙志心皈命礼威震雷霆九天玉阙无臭无声事杳冥至和之德感神明重光夜现星灯瑞九奏时闻天乐声和今将圣德虔诚讃志心皈命礼德配干坤九天金阙志心皈命礼威震雷霆九天玉阙旗龙显迹因名地祈雨王官再立祠事载碑文人口诵秋冬以报祭维时和今将圣德虔诚讃岧峣石塔与云连行满功成託旧縁惟愿法身常不灭光明普照遍三千和今将圣德虔诚讃志心皈命礼德配干坤九天金阙志心皈命礼威震雷霆九天玉阙云定应禅师盘古仸我曾叅得以中僤任教直入眞如境一点灵台自豁然和今将圣德虔诚讃志心皈命礼德配干坤九天金阙云志心皈命礼威震雷霆九天玉阙云嘉定妖虫遍满田诣祠禳谢即南迁是年梦叶维鱼兆黍稷仓箱庆有年和今将圣德虔诚讃志心皈命礼德配干坤九天金阙云志心皈命礼威震雷霆九天玉阙云光泽盬舡遇恶风中流缆断失西东心香一瓣神如在顿使舡移水路通和今将圣德虔诚讃志心皈命礼德配干坤志心皈命礼德配干坤九天金阙志心皈命礼威震雷霆九天玉阙四方香火立羣祠派别分支不讣时功德昭昭垂日月质之父老口如碑和今将圣德干坤讃虔诚志心皈命礼德配干坤九天金阙志心皈命礼威震雷霆九天玉阙庙食于今四百年蕙肴桂酒礼精专荣云之卜如符契德在人心威一天和今将盛德虔诚讃志心皈命礼德配干坤九天金阙志心皈命礼威震雷霆九天玉阙曾効公山草木灵嘉熙圣诏宠恩新勑封灵济金书侈庙貌千年冠八闽和今将圣德干坤讃虔诚志心皈命礼德配干坤九天金阙志心皈命礼威震雷霆九天玉阙九天金阙志心皈命礼威震雷霆九天玉阙无知蠢蠢是愚民曲突胡爲不徙薪现出救焚旗闪闪反风阴助赖神灵和今将圣德虔诚讃志心皈命礼德配干坤九天金阙志心皈命礼威震雷霆九天玉阙曾闻寳庆旱如焚奎璧精诚神我闻几上红蛇形化现声雷一鼓雨倾盆和今将圣德虔诚讃志心皈命礼德配干坤九天金阙志心皈命礼威震雷霆九天玉阙沧崃民舡触石滩中流失楫已心寒急唿神虎黄旗现收援无虞顷刻间和今将圣德虔诚讃志心皈命礼德配干坤九天金阙云志心皈命礼威震雷霆九天玉阙云昭定潢溪瀑水流田畴垫溺实堪忧时闻深港神兵出又喜三登岁有收和今将圣德虔诚讃志心皈命礼德配干坤九天金阙志心皈命礼威震雷霆九天玉阙人道淳熙风俗美彗星胡乃出西方弭灾销变神明力何必妖祥责保章和今将圣德虔诚讃志心皈命礼德配干坤九天金阙志心皈命礼威震雷霆九天玉阙自古文章可立身绍兴符谶泄神灵两家太守辉相映一榜于今贺得人和今将圣德虔诚讃志心皈命礼德配干坤九天金阙志心皈命礼威震雷霆九天玉阙朱衣梦报两书生嘉定声名继绍与甲子一週天数騐叔孙衣钵世相承和今将圣德虔诚志心皈命礼德配干坤九天金阙志心皈命礼威震雷霆九天玉阙丈夫慷慨志功名况是郞官应列星梦起傅岩终大用此中祖庙显精灵和今将圣德虔诚讃志心皈命礼德配干坤九天金阙志心皈命礼威震雷霆九天玉阙璧水衣冠人物盛两家生子贺人贤嘉熙混试天机巧吉梦爲传赋乐吾和今将圣德虔诚讃志心皈命礼德配干坤九天金阙志心皈命礼威震雷霆九天玉阙云咸淳圣诏行鄕举主宰科名自有神天机漏泄符吉识天机漏泄笔端春和今将圣德虔诚讃志心皈命礼德配干坤九天金阙志不皈命礼威震雷霆九天玉阙好施轻财称长者谩言阴隲不相扶祠堂名姓传千古六世科登五大夫和今将圣德虔诚讃志心皈命礼德配干坤九天玉阙志心皈命礼威震雷霆九天玉阙典刑如在燕山窦丹桂联芳发五枝既有人焉家积善梦传吉梦产佳儿和今将圣德虔诚讃志心皈命礼德配干坤九天金阙志心皈命礼威震雷霆九天玉阙青布成罗罗织翠红尘化锦锦添花夜来符谶呈祥瑞愿泄神灵福万家和今将圣德虔诚讃志心皈命礼德配干坤九天金阙志心皈命礼威震雷霆九天玉阙道源溥博出于天河洛图书世所传天相斯文文未丧争传灵寳是文仙和今将圣德虔诚讃志心皈命礼德配干坤九天金阙志心皈命礼威震雷霆恬淡虚中自有神积功累行乃成眞黄庭默授长生诀任我飞昇驾玉轮和今将圣德虔诚讃志心皈命礼德配干坤九天金阙志心皈命礼威震雷霆九天玉阙名登金阙字辉煌学授东华祖正阳上掌天文行院事职分司禄佐文昌和今将圣德虔诚讃志心皈命礼德配干坤九天金阙志不皈命礼威震雷霆九天玉阙默叅玄学东华洞玉阙朝班拜紫微南极注生权上相职兼地府领诸司和今将圣德虔诚讃志心皈命礼德配干坤九天金阙志心皈命礼威震雷霆九天玉阙九月时当延寿节云开金阙上青天我今虎拜长生殿共祝尧云百万年和今将圣德虔诚讃志心皈命礼德配干坤九天金阙云志心皈命礼威震雷霆九天玉阙喜逢大庆中元节神降崧高泄地灵王阙金炉香袅袅綵云捧出老人星和今将圣德虔诚讃志心皈命礼灵济殿内燕喜堂中性禀谦柔利同坤厚执勤后德内助阴功羽盖霓裳刻紫字于缑氏女仙之列金房玉室授黄庭于南岳夫人之前泽及群生祀延百世至圣至灵至柔至静泾国夫人顺助仁惠眞应仙妃头上金冠戴七星七龙五凤纷相迎愿将玉醴金浆水洒作人间雨露仁志心皈命礼灵济宫中燕喜堂内躬持节俭政在优勤乃资后德之良俾式坤仪之助关雎之求淑女以无险陂私谒之心鸡鸣之得贤妃盖有儆戒相成之道功成内辅德被群生至圣至灵至柔至静卫国夫人善助慈懿恭静仙妃恃凭玉女爲通传乐正宫闱四教全万物资生无不利至柔至静配坤元志心皈命礼灵济宫中亲睦堂内莫严于父所配者天须知莫报之恩自有尊规之道况御王朋命荅扬文武之光开国成家独任伊周之寄功全社稷福及予孙至圣至灵至尊至严神父齐王忠武翊亮眞君诗礼谆谆过鲤庭内助家汯最严明堂前且学莱衣戏寿祝千春献兕觥志心皈命礼灵济宫内亲睦堂中圣善明哲柔闲静专位正中宫功成内助俭德着而下化盛烈载于声诗阴礼修而教化芳名光于史册既念亲慈之爱敢伸家庆之仪至圣至灵至慈至爱神母仁寿淑善仙妃母氏劬劳不敢忘至哉坤德合无疆永遵慈训传家㳒载咏思齐诗四章志心皈命礼灵济宫中亲睦堂内埙箎迭奏羽翼相成兼廼文廼武之材得宜兄宜弟之义列茅分土守藩加食邑之荣崇德报功同日拜王封之侈亲亲不怨绰绰有余至圣至灵至友至爱神兄列位郡王华萼楼前积善鄕昔年同日侈封王一门孝友旌高节遗爱千年亲睦堂志心皈命礼灵济宫中燕喜堂内帷裳整肃绫障森严家有家妇之尊礼钟夫人之爱以文辞着素闻谢氏女之材以德行称兼有钟夫人之美躬持四教福钖庶民至圣至灵至柔至静神兄列位圣眷夫人上奉慈颜喜友于满堂和气笑愉愉尊卑有分传家㳒稍似非冠不入炉志心皈命礼灵济宫中亲睦堂内后昆垂裕百世传芳子姓名贤宣芝兰之毓秀祖宗盛事喜簪笏之尚存载歌葛虆之诗爰咏螽斯之德至圣至灵至顺至敬神子神孙列位公侯清白遗风教尚存声名高显大于门公侯自有公侯种阴隲元来在子孙志心皈命礼灵济殿内亲睦堂中教有大伦睦亲三族受天之禄食千钟以至万钟列地而封先同姓而后异姓既辱刘将军弘深之爱还知富郑公脩谨之贤名重于时赏延于世至圣至灵至亲至仁神舅神婿列位公侯渭阳舅氏母之亲曾知珠玉朗然明更爲编序昌黎集李汉文章播盛名志心皈命礼灵济宫中燕喜堂内闺闱肃整法度严明爲绤爲絺志在女工之事采苹采藻教以妇德爲先礼宜奉于舅姑孝不忘于父母至圣至灵至敬至顺神女神妇列位仙妃七篇女戒曲相从惟舅惟姑父母同佩帨茞兰如所赐执勤妇德肃而雍志心皈命礼灵济殿内燕喜堂中云幙逍遥月宫富贵其服济济振绣衣而披桂裳其状峨峨缀明珠而载金翠美矣丽矣温乎烨乎愿泄巫山之灵永爲福地之相至圣至灵自由自在合殿列位圣眷夫人珠履金钗满掖庭态浓意远淑而眞采苹于沼公侯事不比椒房号与秦志心皈命礼灵济殿内燕喜堂中日曜爲魂月曜爲魄太乙有监生之典天乙有注生之司星宿储精感长庚而入梦山川孕秀喜帝岳之降神抱来天上之麒麟并作人间之鸑鷟至圣至灵随感随应太乙监生神后天乙注生神后列位合属夫人梦吉维何喜弄璋鳌峰秀气发祥光子生孙兮孙生子本支百世炽而昌志心皈命礼龙首庙庭鳌峰圣境职分百辟位列九卿司禄乃文昌之权衡司福乃注生之主宰训遵洪范曰寿曰富曰康宁颂献閟宫俾炽俾昌俾耆艾人人胥庆在在蒙恩至圣至灵如响如荅左右福禄列位眞司主宰福禄双星现斗枢职分左右进贤书学叅方外之书善似光中之影随机应化发誓度人挈涂炭之民而置诸衽席之上悯焦熬之俗而转爲讴歌之乐以劳定国则流乌呈瑞捍难御灾则回禄反风声迩荧煌威灵烜赫伏念一切衆慾心未灭道学不明其狥阿佞以趋炎其措谋则岂敢险奸而煽毒扬汤止沸阿其愚也收烬之余不几晩乎幸曲突豫防之戒然红炉点雪会知解悟忧甚如薰谁能执热曾谓燎原而可扑岂宜与玉以俱焚伏愿戢我干戈永絶狼烽之警救民疾苦何劳艾灸之功烹饮者得养其生樵爨者各安其业惟天鉴于一德故曰诚则明明则诚作善降之百祥俾尔炽而昌昌而炽心香一炷可通于碧落神光三烛载显于灵坛请法衆等谨命太上所说火德星君咒稽首皈依讃咏志心皈命信礼九天金阙志心皈命信礼九天玉阙咒𦁤夘戌文取夘戌气想朱陵火炼之宫眞君如在芒角生龙凤威光吐十方信爲善者五行扶我司命与我爲恶者凶气覆之恶星照之虽天网之难逃在人心之知觉今辰伏念一切衆生皈心向道至诚感神躬礼眞聪首陈自责爰从曩刼迨生今生耻过作非去顺效逆变情询执挟诈抵巇以幽阴诡侧而行其奸以酷毒残忍而肆其害颠倒梦想昏迷乎利名志之场杀盗邪淫沈汩于贪嗔痴之境大则欺于天地幽则负于神明怒暑怨寒呵风骂雨或对星辰而便利或对日月而祼䄇或指虹霓或盟山海破坏庙社触秽道场不知身心口意之非不安士农工贾之分不崇三寳不习五常爲人谋而不忠与朋交而不信事亲非孝背主忘恩爲富不仁重财不义谓祭无益谓暴无伤谓敬不足行谓言不足畏犯上作乱好勇疾贫斥䧟忠良侵陵孤弱欺公灭私薄人厚己教唆词讼结构冤讐侮慢自无徼虐自作不明乎善不诚乎身小弁作而或父子之恩亏棠棣废而或兄弟之情缺国俗败而兴谷风之刺骨肉怨而歌角弓之诗既知罪恶之贯盈恭对慈悲而忏悔人谁无过过而能改每怀战战栗栗之忧神无常享享于克诚小致切切拳拳之悃伏愿至仁孚佑大道垂怜赦其已徃之愆钖以方来之祉群方胥庆率土蒙恩当今之日太平灾不生祸不作诸福之物毕至老者壮少者强久钦灵德之威光用作济民之事业某等至心稽首再拜礼谢灵济二位眞君举弟子一心稽首礼谢九天金阙洪恩眞君弟子一心稽首礼谢九天玉阙洪恩眞君弟子一心稽首礼谢圣父忠武翊亮眞君披陈素愿伏愿圣慈俯赐鉴临一愿当今皇帝寿和寿与天齐万万春二愿臣僚资禄位和风云千载庆嘉亨三愿儒冠多富贵和名登天府作公卿四愿农民勤稼穑和自今岁岁喜三登五愿百工精技艺和待诏班门听玉音六愿生财有大道和千户封君可比伦七愿风调并雨顺和普天率土贺昇平八愿香火常隆盛和千年庙貌显威灵九愿九天加钖命和玉佩跄趋拜紫宸十愿十方诸信善和皈依三寳各虔诚上来立礼賛文公德已周道场衆等人各虔诚再伸启白伏闻兢兢业业自惭重凟之再三赫赫明明恭观威颜之咫尺铭心知感稽首飏言德之着者曰显灵昭灵功可推而爲溥济博济津梁衆苦日月群迷今辰修设酧恩祈福道场臣等恭对眞聪宣扬妙范少伸三沐三薰之敬莫殚一瞻一礼之恭神听无私情由可鉴用涤曩劫今生之罪业愿作见在未来之果因有始有终无恶无斁知可及愚不可及神化之民使宜之行满功圆可以进于玉室丹台之上气存神正可以开于紫阳云锦之囊信男信女咸得长生亿曾万祖皆即受度遍及幽冥之异类尽归缥缈之大乘爲上因縁念举天尊号眞君愿科毕玑衡七政星灯科以今焚香供飬九天金阙明道达德大仙显灵溥济清微洞玄冲虚妙感慈惠护国庇民崇福洪恩眞君九天玉阙宣化扶教上仙昭灵博济高明弘静冲湛玅应仁惠辅国佑民隆福洪恩眞君宫中神仙诸灵官普同供养恭闻龙汉开图而玄元始之炁分鳌极物化而天地人之位定夫人也大道难遇中土难生况抱以阳负以阴四肢既立必贵其形保其命万炁长存惟恐老死若之爲忧各以长大美好而自悦人有所欲天无私亲何赐也富何宪也贫何彭之寿何颜之夭母诱之数盍求诸身尔时灵济眞君游宴玉清圣境熙帝之载则天之明作大因縁爲衆演说五辰我抚或盈或缩之不常两曜我经一一暑一寒之有序顺之则爲吉隆之喜逆之则爲凶危之忧惟至诚可以感神故积善必有余庆既沐照临之下敢忘昭谢之私今辰谨有奉道某人恭启灵坛具陈菲供依元阳之玉历行香诵经按灵寳之今科修斋奉戒发明章典燃点神灯仰观经纬之文遐想玑衡之象兰炷𤑔火见其盛未见其微铁盆盛膏其增未见其减上照三十二天光明廓落下使百千万人瞻仰皈依衆善自光中生衆恶自光中灭一作礼而再作礼心眼玲珑初上香至三上香歌声响亮仰惟洞鉴俯赐恩光更冀三界齐临万人恭诣凶星退舍在四时则无害无灾吉曜临轩钖五福以曰福曰寿稽首皈依至眞妙道德光常曜天尊法衆等志心皈命灵济宫九天金阙明道达德大仙显灵普济清微洞玄冲虚妙感慈惠护国庇民崇福洪恩眞君九天玉阙宣化扶教上仙昭灵博济高明弘静冲湛妙应仁惠辅国佑民隆福洪恩眞君宫中神仙诸灵官谨燃玑衡七政神灯上布日曜太阳之象恭闻道在太极之始莫见乎隐莫显乎微日者衆阳所宗无愿不成无幽不察莫测其妙所存者神赫赫厥灵人可畏之如赵盾明明在上民皆仰之若周公辉光其德盛矣乎洁白其节皎如也鸟轮肃备朝觐欝仪之宫羲驾庄严燕享洞阳之殿放出毫光万丈普照世界三千入吾门也无蔀屋之疑遵吾道也灭索涂之病伏念一切衆生尘埃汨没徒穷遂影之劳雹露虚华惟有过隙之叹自今反照与道常明伏愿中爲巿者获行商坐贾之财出而作之安耕曰凿井之业艺之巧者以圭测影工之勤者继晷焚膏爲儒者赋夸五色文章入仕者名号砖八学士桑榆残照争同松栢以长青萤䗲增辉愿与昆虫而被泽少竭葵倾之敬愿垂藻景之光请㳒衆谨依太上所说太阳帝君神咒稽首皈依虔诚讃咏志心皈命信礼九天金阙明道达德大仙显灵溥济清微洞玄冲虚妙感慈惠护国庇民崇福洪恩眞君志心皈命信礼九天玉阙宣化扶教上仙昭灵博济高明弘静冲湛玅应仁惠辅国佑民隆福洪恩眞君呪捻午文吸午气遥想洞阳郁仪宫眞君如在东望扶桑宫稽首朝郁仪太阳洞明景寥寥何所思令我拜金色候天想英姿皇华将玉女临轩降此时和愿此灯光回向眞君散花大明圆极天尊㳒衆等志心皈命灵济宫九天金阙明道达德大仙显灵溥济清微洞玄冲虚妙感慈惠护国庇民崇福洪恩眞君九天玉阙宣化扶教上仙昭灵博济高明弘静冲湛妙应仁惠辅国佑民隆福洪恩眞君宫中神仙诸灵官谨燃玑衡七政神灯上布月曜太阴之象恭闻袒气在太空之中无色无绪月魄泛下华之采有性有情经于箕而起风离于毕而作雨天之工也神而明之步蟾宫八万三千门清光可挹眺鹤台一千五百载圣迩犹存刘越石之却虏围果遂登楼之兴曹孟德之成霸业何妨鼓瑟而歌或沦精而授汉之符或委照而应吴之瑞其名清亮厥绩彰明伏愿一切衆生冗影偷光尘笼养晦将长护短岂无玷缺之愆文过饰非未免朦胧之罪谨当昭谢幸睹光明伏愿鸿集泽中安有乌飞之恐鸡鸣境内永无牛喘之忧揭兔药者可以长生採蚌珠者可以获富入仕者早中姮娥之选定婚者果待老人之言瑶光现而孕产佳儿玉斧修而工精艺巧供俟纤阿而按晷自惭太白之举杯请法衆等谨依太上所说大阴皇君神呪稽首皈依虔诚讃咏志心皈依信礼九天金阙明道达德大仙显灵溥济清微洞玄冲虚妙感慈惠护国庇民崇福洪恩眞君志心皈依信礼九天玉阙宣化扶教上仙昭灵博济高明弘静冲湛妙应仁惠辅国佑民隆福洪恩眞君呪捻未文吸未气想洞阴结璘之官眞君如在仰望顾八表惟月孕阴精中有太素皇夫人驾緑軿辉华光二极混明照三清殷勤求至道五色下叅迎和愿此灯光回向眞君散花圆鉴洞照天尊法衆等志心皈命灵济宫九天金阙九天玉阙宫中神仙诸灵官谨燃玑衡七政神灯上布东方木德嵗星之象恭闻道心惟一昏昏嘿嘿以难名木神则仁化化生生之爲妙在时爲春而春风长养于德爲元而元气胚胎均蒙扶植之功犹赖剸裁之力高山仰止易地皆然谢石得之以显公山之灵周公得之以释金縢之谤调梅用说则梦来诸野採桑得尸则神降于莘功卓立于一时名流芳于万世伏念一切衆生守株安分托荫过情虽樗栎之材槌鲁无文然祀柳其性杯桊可用从绳则正非矩不成伏愿能官者朴棫其章听讼者甘棠其政观桥梓之道而父慈子孝歌华蕚之诗而兄友弟恭生子愿爲圣小儿挺挺五枝之桂结交须作忘年友森森千岁之松桃灼其华宜其家宜其室果秌以荐尊尔祖敬尔宗少伸实枣之仪非拟燔柴之典请法衆等谨依太上所说木德星君神咒稽首皈依虔诚讃咏志心皈依信礼九天金阙志心皈依信礼九天玉阙咒捻寅亥文取寅亥气想青华青天之官眞君如在嵗星乘木德展转耀东鄕陵天姿润泽五色混明皇寻花歌浩漾掷水咏芝房经时频祷祝获福自然长和愿此灯光回向眞君散花妙智圆明天尊㳒衆等志心皈命灵济宫九天金阙九天玉阙宫中神仙诸灵官谨燃玑衡七政神灯上布南方火德荧惑星之象恭闻火秉南方之德炎帝行权神爲东海之君眞君钖号玉精铸魄金液炼形世家积善称君子子子孙孙庆有余志心皈命礼龙首庙庭鳌峯圣境电光闪闪云气高高天何言哉声雷霆而震怒地之利也资雨露以相生神机运于不测之中妙化斡于无形之境恩霑九有泽被群生至圣至灵则变则化雷公电母风伯雨师本宫昭灵孚济龙王及五方社令行雨龙神等衆龙乘云气固能灵声动雷霆万里惊天下苍生霖雨愿顿令头角起峥嵘志心皈命礼鳌峰圣境龙首庙庭乃圣乃神在左在右或献优旃之技或精管辂之能掌膳者物用八珍典乐者声谐六律兵十六卫举皆出将之材骑三百人各有封侯之相威灵赫赫图像狞狞至圣至灵有严有冀合殿合属威灵威灵以劳定国汯施民香火因縁配庙庭将相声名长在世千年图像賛麒麟举足各长跪虔诚忏悔志心皈身归神皈命九天灵济眞君合殿威灵仙衆伏望圣慈大垂巨泽普降洪恩以今斋恪虔诚皈投懴悔伏闻祸福无门惟人自召吉凶有兆如影随形善者恶之符恶者善之丹刚耀五夜朱火焰三边晶明符正气劔戟挨兵权搀抢应迩灭孛彗敢当前和愿此灯光回向眞君智炬赫奕天尊法衆等志心皈命灵济宫九天玉阙九天玉阙宫中神仙诸灵官谨燃玑衡七政神灯上布中央土德镇星之象恭闻社而祭土配地之宜神之爲德合天之道石文荐瑞阴克相于唐家野块呈祥神有扶于晋室秦如得蜀则褒谷之妖不足爲怪刘既吞桓则鲜卑之梦夫岂偶然宗孝子以此葬父而显阴功铁轮王以此施而成因果洪䂓之舡可以借重虚江德政万古流传雷焕之劔可以增光华阴圣迩千年如在以沙渍酒曾授高府君疗病之方取尘爲圆尝得葛仙翁活人之剂以黄尚德有赫厥灵伏念一切衆生宂蚁偷生壁虫守拙恶多善少岂无一篑之亏彰徃如来未免百昌之托靖怪粪壤无所用也或者泥涂其可弃乎从今正道以由行敢不立墻而起敬伏愿华岳储精爲士者生而颖悟黄金同价爲啇者富于贸迁墁艺精而工食其功膏脉动而农力于穑编钟击磬略陈桴鼓之仪酌水献花愧乏青藜之贡请法衆等谨依太上所说土德星君神咒稽首皈依虔诚讃咏志心皈依信礼九天金阙志心皈依信礼九天玉阙咒捻子丑文取子丑气想黄中元气之宫眞君如在高穹符戊己藏陆起重霄五行尊暗曜九天见光昭甘石推留伏陶巫筭泬寥上仙垂雨露伏地礼空揺和愿此灯光回向眞君灵光炳曜天尊法衆等志心皈命灵济宫九天金阙九天玉阙宫中神仙诸灵官谨燃玑衡七政神灯上布西方金德太白之象恭闻金孕太白之精西方有象神位上清之列北斗化形文章久着于天台源派其来于丽水歌诗雅颂有铿锵之美勒名钟鼎负刚介之材李少君因此以成丹商传说用之而作砺其爲寳也诚可贵其爲器也宁可轻仰之弥高鑚之弥坚截然有条浑然有理伏念一切衆生四知有愧素钦杨震之贤三致无能空羡陶朱之富遇自今而煎改诚有赖于镕陶伏愿经果不焚喜得满籯之教文如未丧犹闻掷地之声言可行名可言楚人之诺皆如季布圣希天贤希圣孔子之俦岂特颜回愧无鸿寳之陈略具彝樽之献请法衆等谨依太上所说金德星君神咒稽首皈依虔诚讃咏志心皈依信礼九天金阙志心皈依信礼九天玉阙咒捻辰酉文取辰酉气想金天素灵之宫眞君如在太白凌清汉腾霜耀素英亭亭浮瑞彩皎皎盛长庚锋高能御寇色润每降兵推穷符历数合道与长生和愿此灯光回向眞君明眞养皓天尊法衆等志心皈命灵济宫九天金阙九天玉阙宫中神仙诸灵官谨燃玑衡七政神灯上布北方水德辰星之象恭闻水之神故曰玄冥其源也深其流也远神如水之在地下何所不至何注不通荡荡乎吾无能名渊渊乎诚不可测言其仁则鱼鳖得其所言其威则蛟龙神其灵飞沙怒涛曾显三山之梦兴云致雨具瞻四凟之祠氷渡滹沱王霸之言何其神也雪平淮蔡李愬之功岂非天乎均蒙润下之仁敢有朝东之请伏念一切衆生盗泉止渴何饕餮之不材浊渭常流使秽污而自臭谨当洗濯毋即焰淫伏愿官府升平珠果还于合浦人材泰长舟可济于巨川泮林之桑熟而蚕乃登潢地之劔卖而牛可畜财利之源渊积既庶而何加又曰富之子孙之派流长盛德之后必有兴者恩波洋溢福海弘深少伸行潦之仪深愧蹄涔之陋请法衆等谨依太上所说水德星君神咒稽首皈依虔诚讃咏志心皈衣信礼九天金阙志心皈依信礼九天玉阙咒捻巳申文取已申气想玄灵大之宫眞君如在妙哉符五气髣髴见眞门嵯峨丑位当壬癸洞灵君分辉凝皎洁盻享赴思存仙歌将舞道良久下金天和愿此灯光回向眞君龙德普照天尊讽诵经咒向来燃灯功德并已周圆恭闻睹天文而察人事可以前知修人事而应天文吉无不利须仗神灯而点照特凭科典以宣扬回向眞君仰祈灵贶自今以后丕阐厥灵伏愿星聚于奎再覩文明之治光含于璧复还淳古之风上体天心下孚民望更冀燃灯之后五星顺度两曜增辉寒暑不愆跻兆民于仁寿雨旸时若祈百谷之丰登蠢动含灵咸资化育仰凭㳒衆爲上良縁念三清二境天尊九天钖庆天尊十方灵寳天尊不可思议功德玑冲七政星灯科毕仙妃秘典入坛步虚混沌初开启阴阳化育生九天成道化万国保安宁寳座临金殿霞冠耀玉轩万眞朝帝所飞曷彩云根祝香祥烟结篆瑞气凝空胆碧落以投诚望紫清而设拜恭以道香德香无爲香无爲清凈香清凈自然香妙洞眞香灵寳惠香超三界香满琼楼玉殿遍诸天仙境虔诚上启供养九天道母无上帝后元君承天効汯后土皇地祇帝后统法善舍圣母八极帝后东极保生圣母青衣帝后南极保育圣母火光帝后八极紏察圣母金光帝后大罗大掌集圣母璚眞帝后九天提点按察圣母伏魔帝后主掌阎浮提世界地主明玉统㳒圣母六通帝后九天开化育生仁德妃汪圣妃青德妃宛圣妃九天开化忠德妃颜圣妃泾国夫人顺助仁惠贞应仙妃卫国夫人善助慈懿恭静仙妃亲睦堂圣母仁寿淑善仙妃唐王后明萧仙妃洪王后仁慈仙妃鄂王后顺懿仙妃广陵王后善庆仙妃圣女冲懿仙妃明懿仙妃圣妇善懿夫人仁柔夫人惠顺夫人昭懿夫人顺恭夫人明哲夫人恭懿夫人靖懿夫人昭穆夫人慈孝夫人圣妇列位夫人内侍顺成夫人昭华夫人容华夫人修容夫人修仪夫人昭仪夫人内典妇功夫人丝枲夫人筦库夫人帐集夫人度支夫人女府女史列位夫人女祝女御列位贵人内侍内典圣眷夫人天乙注生神后太乙监生祥后司禄司命上相夫人守胎卫房夫人保胎护命夫人左右慈训夫人保传夫人左右掌集夫人诸宫掌印夫人抱送夫人乳哺夫人抚育夫人托生化婆燕喜堂东西二序列位夫人汪生注福注録注寿婆官主掌判送婆官守胎卫房婆官王母宫中七千徒衆临水宣封广福陈十五夫人三十六宫婆又切以圣不可知之谓神感而则应民到乎今受其赐靡也可忘式克至今日休不敢启上帝命臣诚惶诚恐顿首顿首恭闻无形之表至道之精轩辕皇帝启钥抽关太上老君传灯续印德而不德清虚怪寂寂之无宗玄之又玄廓落达生生之有妙周流六虚而无息主宰万物而不遗巍乎其有成功无以称其威德伏念巨志求诸道材下于人敷奏以言方寸地之阶愿借恪恭乃职咫尺天之威不违重念醮首某等致力于神缕我以福祠称灵济名被显封赫赫厥声濯濯厥灵雝雝在宫肃肃在庙虽桑梓必敬止维苹蘩可荐之遇中元集福之晨是乃上相诞生之旦干坤爲瑞闾里称欢是月在中式播崧岳生申之咏与天齐寿同伸华封祝寿之诚兹盖伏遇昊天玉皇上帝总元范于十方建大功于亿刼无有远迩均属照临九有血气莫不尊用敷肾肠历以告臣尘凡浊賛夙夜小心自惭蠢蠢无知敢曰高高在上斋戒沐浴以事帝对越在天聪明正直之谓神虔恭在位幸披云而赌日如临渊而履氷伏愿不闻亦式不显亦临有相之道俾富而昌俾耆而艾用钖厥民臣无任瞻天望圣激切之至官三元仙衆列位婆官醮筵一切仙衆府县城隍夫人当境夫人金鳌各庙祈福夫人本中一切婆官等衆三界香官直日典者仗此眞香普同供养香廼玉华散景紫气凝烟香云密罗迳冲九天当愿侍香金童传言散花玉女爲某关启咸赐如言谨奉爲入意仰祈慈荫福及群黎今则兰场开启法事关行稽首皈依无极大道唱道道场衆等人各运心皈依三寳一切念凈坛至眞帷凈凈天地咒洞中玄虚举火光荡秽元君跪炉道由心学五星咒五星列照发炉举鸣法鼓二十四通无上三天玄元始三炁太上老君召出臣等身中三五功曹左右香官使者左右捧香驿龙骑吏侍香金童传言散花玉女五方直符直日官将各二十六人出出者严庄关启此间土地里域眞官正神臣今正以烧香行道谨奏爲其诸丹悃具载词文以今发事愿得太上十方正眞生炁下降流入臣等身中令臣所启速达径御九天道母无上帝后元君请称㳒位具位上启九天道母无上帝元后君恭闻三才肇判立人道于天地之间列圣分司爲帝后掌生成之籍惟人爲贵所职犹尊育魄炼形始自注生于南极彰善罚恶次则分隶于天宫仰惟三十六位之尊实司万亿兆人之命富贵贫贱有定分于胚腪寿夭短长皆悉由于掌握上领天曹之威命下副世嗣之祈求聪明富贵必生于积善之家夭贱卑徴必报于积愆之后鑑衡无隐毫发非私但兴一念皈依必获百神昭鑑今有事意致恭尽礼叩首虔诚僣陈醮祀之仪曲尽精虔之恳皈命天上三十六天帝后灵济仙妃内侍眞灵伏望乘云驾鹤整法驾以来临凭虚御凤副凢心之恳祷法衆虔诚皈命奉请上来迎请内外诸宫仙衆俱已来降各请整肃仙班祇迎仙驾谨奏请主掌阎浮提世界地王明王统㳒圣母六通帝后伏望道慈降临御座九天提点按察圣母伏魔帝后天罗天掌籍圣母琼眞帝后八极紏察圣母金光帝后南极保育圣母火光帝后东极保生圣母青衣帝后统法善拾圣母八极帝后承天效法后土皇地祇帝后九天道母无上帝后元君上来奏请已沐降临衆等虔诚法事供养玉殿排龙座诸天速降临寸诚皈大道有事自符心瓶插花飘麝炉烟杳袅沈悬懃三上祝愿降福恩深步虚寳座临金殿霞冠耀玉静万仙朝帝所飞舄綵云根安座颂九天御座玉几龙墩金光照耀百寳光明诸天下降全正大兴受此寳座保儿安宁交梨火枣琼奈蟠桃琼花蜡烛甘露醍醐琼泉瑞露凤茗龙芽天厨香积随念而供伏闻清浊攸分阴阳定位干坤交而生六子天地泰而育群生矧兹帝后元君独持阴教况乃下方胎孕全仗圣恩凢形流于三界之中皆兆象于六阴之始积善则子孙繁衍储恶则枝叶凋零有祷必从无求不应钖男则获以聪明智慧注女则报以端正形容救生死于俄顷之间除灾患于逡巡之际祸淫福善执一定之权衡俣正却邪救衆生之性命九神崇奉必获感通某等忝预人身幸逢盛世奉诸官之道化阐大㳒于虚灵是以爰洁灵坛仰延眞驭香疑寳盖瑞腾于瑶殿台前花散琼英芬彻于玉京山上心仗诚而达祭以德而馨仰荅圣恩次陈己过愿扶持于有永保孕育以无虞爰列华筵用伸景福伏祥光下降勑圣妃以保生灵云驾俯临降醮筵以证功德仗芳香而接景惟至恳以通诚圣造无私洞回明察以今上祝当今皇帝帝后诸官寿筭天齐子孙日盛𣲖衍旋源之远辉联玉叶之光广声教于流沙息干戈于漠北下民乐业庆五风十雨之调丑虏归仁息四境三边之衆产璚芝而荐瑞近紫竹以呈祥率土普天咸归有道其等冒凟之至稽首设拜上香贡茶进酒谨当初献诸眞前供养再称㳒位具位上启圣位同前伏闻地极之中莫非生人之聚处维坤之上爰有司命之尊神掌生籍于诸宫之时管狭儿于寿筭之上定善恶而可予可夺分阴阳而爲女爲男毫发非私分数有定今有某祈万福以来臻萃千祥而毕集之子孙之禄筭致门宇之昌隆世世代代之皆贤蛰蛰绳绳之有望恭惟九天道母帝后元君灵济仙妃内侍仙衆主持生籍赖衍庆以保生救度世人愿安民而济世释罪愆于已注保养育以无虞爰竭精诚以修功德仰祈慈荫俯庇身田伏愿九玄七祖徃劫亲縁脱离冥途超昇福地注南宫之生籍消北府之愆尤钖以瑞桃以衍三千之寿赐之火枣以延十纪之年远近亲因均蒙庇右醮主虔诚上香贡茶进酒今当亚献丹忱无可献重称法位具位上启位同前伏闻四凟大神实掌摄生之集五岳精炁用抄録秀于人虽水宫杳邈之中乃婴孩生成之地无求不应有感皆从今有某人实赖慈恩永符至愿福归嗣续庆衍本支男皆富贵以聪明女则端正而有相万邪不染百病无侵均蒙养育之仁各遂生成之喜仗一念之虔诚仰诸慈而昭鑑恭惟九天道母无上帝后元君灵济仙妃内侍仙衆伏愿瑶台殿上赦曩劫之过尤忉利天中钖今生之福禄本枝百世富贵多男绵邈孙枝广联族裔保安宁而有庆俾母子以无虞万邪不侵百灵常卫某等无任再三冒凟之至虔诚稽首再拜上香贡荼进酒谨当奉献举道场衆等人各运心讽诵如㳒诵南极注生经毕宣䟽大谢向来文踈已对敷宣圣造无私谅垂胎鑑以今再炷寳香虔诚上启九天道母帝后元君灵济仙妃预醮眞宰伏闻阴阳交遘万物成形天地氤氲群灵兆象自一元而肇判见二气之攸分虽道母爲群阴之宗而帝后乃万天之母握生成之柄总嗣续之权保命生以保婴儿令驱瘟而允灾患慈悲救苦悯念衆生誓愿护民流传大㳒某等幸逢盛世获睹人伦仰荷生成曲垂阴佑奉先天之妙道济下界之生民凢殚夤奉之诚必获感通之德某等爰投列款恭荐惟馨圣德无私阴功不宰仰祈昭鑑以钖庞洪伏愿少驻鸾舆暂留鹤驾赦之𠎝过俾子母以相安钖以恩庥使闺门而有庆今某与合坛官衆等功虑爰从曩刼以至今生或妬害之成愆或邪淫之结罪或在日宫月府或系天曹地司并冀赦原均蒙恩佑所冀长生簿上注嗣续之姓名承天宫中授聡明之孙子远宗近族苗裔繁昌内戚外亲本枝荣盛人世之非祻不染天时之疫疠无侵泊乎水陆之飞潜咸遂生成之性命上则明帝后保生之德下则副某等皈命之诚谨启上闻举十念一念一阳阐道二念二气相生三念三官赦罪四念四府注生五念五行相顺六念六宫昌荣七念七星顺度八念八即常宁九念九玄离苦十念道化兴行复炉臣召香官使者左右龙虎军捧香使者侍香诸灵官当令臣某正以烧香行道之所自然生金液丹碧芝英百灵衆眞交会在此香炉前当愿诸天垂佑合家蒙恩十方金童玉女接侍香烟传奏向来所启之诚速达径御九天道母无上帝后元君设醮事毕仰沐慈恩虔诚稽首再拜奉送送眞颂九天队仗整肃云衢金童玉女寳盖旛幢诸宫夫人位列前行天香馥郁烛灿金莲黄旛豹尾玉节龙车乘云而去归大罗天瞻仰香风寂然道母流玄教云兴返洞天金炉香尚袅玉烛火犹然仰望心如在追攀志莫前愿祈流福庆醮主永长年向来设醮功德尚祈慈颜钖福流恩同赖善功证无上道一切信礼回向化财仙妃秘典毕本宫竖旛科安人辅国立玄功高举灵旛耸太空万姓瞻依咸向道二仙显赫福增崇雨霑玉字三途润日暎龙章九夜通梵彻金鳌双阙下生身受度庆无穷伏以道由心合仙科备具于盟眞旛以风扬灵范将期增福庆念尘凡之未释祈岁序以康安日魄月魂莫晓唿吸之际天堂地狱当知觉悟之思识先达于蓍龟节愈坚于松栢千钧寳玉莫买青春万劫长绳难留白日污秽欲期而煎雪罪愆知悔可消除人世俱空泉扃有籍悯先亡而悼故逝阐今格以求幽魂蠲宿业以落幻縁植灵譒而延福庆幽敢期于不至福岂得以自求人修善果天必福随舟行半夜蹉跎迷万壑之前花折先春结实居群英之首发心精进悟道逍遥以永终者愿得长生故制此科与禳灾厄不经苦恼身有光明法衆虔诚举杨圣号灵譒赦罪天等灵譒飞飏殃孽消亡天慈开赦无边十方生死蒙惠俱利无疆福善有报修持不忘眞空速证摆脱无常百年康宁控辔天堂和愿得长生旗旛高举随自在之飞腾深罪尽除悟从前之愚昧若罪居旛始罪可以消旛在罪前罪可以赦墨如负典刑能发肯心将期自悟明心了了获福如如荷嘉会以敷华钖长年而用庆茂膺景福惟愿慈悲法衆虔诚举扬圣号寳旛延福天尊旛之爲度长短合象福旛期旛旛从福向示之玄妙缔扫业障长生益龄度人无量和愿得长生罪诚可赦福足以延罪未絶其非安爲尽得福延而不思其后讵敢自安倘妄与过举之爲是深矣修崇之义幽魂絷系正居前后之有亏先魄沈沦皆以初终之无守当思覆辙无咎灵旛莫空教白发之百年因循度世孰谓胜黄金之一偈方便教人是以开发根源提携首尾欲存善后更赖慈尊法衆虔诚称扬圣号度生观空天尊生生刼刼机幻因循天开以源洗濯一身灾迍永絶福禄俱臻长年不朽与道合眞和愿得长生伏愿植旛之后皇图巩固帝道遐昌乐万姓以昇平率四夷而从化泽品类景贶沾敷罪业蠲消福祥軿集见存获福幽壤沾恩爲上因縁念三清三境天尊九天钖庆天尊十方灵寳天尊不可思议功德本宫竖旛科毕洪恩灵济宫眞君灵籖第一籖上吉龙韬豹略韫奇谋若遇明时即献筹世道风波多勇勐好从静处细沈浮第二籖上上吉梦先爲兆吉祥细寻称意可叅详生男不获弧志贵任还须再弄璋第三籖中青帝权当正届时深红浅緑映花枝上林一夜西风起天际行人知未知第四籖下蛮触相伤万事虚彼仁我义却还初邹阳系狱沈消息谁上缇萦女子书第五籖大吉间步前途慢着鞭好将舟楫度平川一输明月今宵满万里云衢万里天第六籖大吉一𣲖波流势欲东时人正在望洋中西山犬吠闻风月此去青云有路通第七籖下尪羸病症不堪医妙药良方且慢施遇兔逢羊终获吉莫教喜事转成悲第八籖中下丧牛失马不堪忧世事何思教赘求若遇春初冬末后佳人休向道傍谋第九籖下薄云残雾未控门东西南北未亨通人从生处且投下一叶秋来鴈过鸿第十籖盈庭音耗不须多亦有讹言莫信他男子婚姻终获吉狐疑未判事能蹉第十一籖数行丹诏拆泥封万里青云喜得隆鹗荐横空消息好山间林下莫留踪第十二籖寒谷阳回夺化工闲花不用怨春风凄凉外面传消息荳蔻枝头着意浓第十三籖鲈肥莼美忽思秋万顷波间可下钩机露鸥飞空着力那堪明月满归舟第十四籖我强彼弱植降旌休向行人道不平雨霁云收犹未歇春风才到便分明第十五籖下测度何须问再三冲天羽冀欲图南忽然消息相邀阻事若成时又不堪第十六籖下征夫一箇在天涯虎在寅方望在家日断魂消音信絶梨花带雨一枝斜第十七籖中下朱雀当权属丙方不思来问子孙殃风波静处堪移步蜂虿伤人莫自伤第十八籖中佳客龙门喜气新天衢附冀且攀鳞等闲借问吹嘘路免使微才叹折薪第十九籖中万变枝头不肯休誓兄盟母结冤雠好宜急解从前过拜仸求神始免忧第二十籖吉朱门桃李已成粧雨露工夫何艶阳一奏风云弹刻到休言衣锦早还鄕第二十一籖中求财求利意何贪莫信怡言未尽甘务是富商皆利息津津喜色在东南第二十二籖吉车马游人任徃来闲花泠蘂苦相催不蒙一点东风力偷得墻头半夜开第二十三籖下非是难寻一片心汗牛充栋莫追寻因縁到底有明白谁向林泉会赏音第二十四籖中峥嵘头角在鸡群无奈薰莸未肯分桂子传香才有信日边姓字一朝闻第二十五籖下上食藁壤下黄泉双鴈高飞两处眠江水两流人不见世情险阻甚山川第二十六籖中情欢意合两谐和玉烛扬明荐瑞多却喜门庭无盗路一星在户夕如何第二十七籖下命蹇身迍正值秋鬼神暗里却相谋风前月下逢花酒只恐欢娱变作忧第二十八籖中下管见终难夺经机天工巧处未堪爲一场世事眞棊局东辟龙蛇任奋飞第二十九籖上中涸鱼頳尾仰清流一线微生几欲休须待禹门三汲浪明珠不向暗中投第三十籖上泠暖炎凉厌世人画蛇断鹤送天眞却令门户无淹滞笔下春回夺化钓第三十一籖上忧憾何须问是非但观人事见天机人从坎处多如意一簇孤灯再焰煇第三十二籖下崑山玉石未分明瓦釜盆中聒耳鸣小注大来时未泰休将百计苦经营第三十三籖下甘苦从前几历尝一生六度阅星霜忧心佀醉人间梦役役经营底事忙第三十四籖下天上人间几合离孤中独立欲扶危折支折足应难免火自焚身尚不知第三十五籖中俄然平地起风波人事年来襍𠴲多准拟盐梅归大手均平五味一调和第三十六籖上中隔阻音书信尚违春回草木未光辉西山日落留残照更有行人天外归第三十七籖中水满舟移等片时孤归未判易生疑行人有意待明月相见何须门紫芝第三十八籖中下举头一片黑云生天际求名未得名湏扣黄钟方大响好风吹送上蓬瀛第三十九籖中江水西流欲问舟等来功绩几时休傍人相对传消息一箭云头看此秋第四十籖下求财求利意如何西北风来问渡河得价明珠姑少待人生一梦到南柯第四十一籖下几枝红紫斗芳菲片片开花逐水飞莺巢燕子宁无意休向人间说是非第四十二籖中菊老秋衰万物残追寻旧恨与前懽骊珠出海犹埋彩直指东门且挂冠第四十三籖中下入云青鸟未飞还信在虚无缥缈间日落秦楼三万里白云山外有青山第四十四籖中一忧一喜两相扶万事临头噬欲图时日有如鸡翼卵行看末路有亨衢第四十五籖中鼎新革故遇阳来天际行人获贵财回首移公才咫尺务縁徒自莫疑猜第四十六籖中利名机会遇三生万里鹏程掌上平牛马殊途犹不及命如坎处且迟行第四十七籖下出岫浓云未得闲淹今何日见青山一蛮一触空相敌得惹虚名在世间第四十八籖下下世态如儿不可论事穷势极有归根衣裳在笥先当愼莫共神交与鬼言第四十九籖上吉田家无岁不丰年时变相将问老天玉烛阳明鱼叶梦秋来得价利千千第五十籖上上江头少立避风波天意从人奈若何直待禹门春流暖乘槎一直到天河第五十一籖下人情依旧不如新五十年来又一旬是事总由心上断道傍筑舍不湏论第五十二籖中下孤灯剔尽未成眠拭泪含情在目前音信未逢人万里朝来忽见鹊声传第五十三籖上吉时和岁稔世平明此去乡闾转泰亨神喜人欢终获吉百年心事几圆成第五十四籖下贪财凿石浑无玉用意淘沙未见金争奈谋爲皆未遂要防川火与门心第五十五籖上上南阳久卧草庐中三顾翻然起蛰龙天下苍生霖雨望果然造化比天功第五十六籖中江湖久恋厌驰奔走得芒鞋几靥穿百鸟栖巢知故道一轮月缺再团圆第五十七籖下雨花多襍雪花飞江上渔郞举钓时夜静水寒鱼不食满舡空载月明归第五十八籖中角弓澄影映金杯此日推求喜见猜一段狐疑情意觧沈痾痼疾自何来第五十九籖下皎洁中秋月一轮十分华彩照干坤无端却被西来雨一片光明化作昏第六十籖下下人生那可遇良辰好事多磨信有因待兔守珠难再得空劳心力废精神第六十一籖中上风光和畅属阳春革故由来复鼎新积善之家天降福满庭佳气喜津津第六十二籖下世态炎凉可奈何东流西复易蹉跎筭来万事皆前定计较奔波枉自劳第六十三籖中林泉隐迹乐余年万事悠悠总在天门外有争湏过了运中财帛免忧煎第六十四籖中下耕田凿井隐山林百事何劳苦用心爲劝世人休逐利贪名逐利个相侵注生堂感应灵籖第一籖上吉夜来吉梦叶态罴家庆充闾立可期孔子释氏亲抱送定是天上石麒麟第二籖中平莫言弄瓦不堪夸吉梦分明叶虺蛇异日结缡应贵显沈香亭北一丛花第三籖中下君家瓜瓞远绵绵祚彻由来降自天只恐临盆生阻滞更须作福保安全第四籖下风雨冥冥花倦开开花未久点苍苔何须更背宜男草凡事皆从前定来第五籖大吉奕业流方世泽长双飞玉燕叶休祥日来贪听喤喤泣早挂枽弧射四方第六籖下璋不纯兮瓦不完更堪平地起波澜若非早扣神明力争似孤舟渡险滩第七籖上上一𣗳梧桐覆苑墻枝头鸾鷟已呈祥这回得个超凡物头玉硗硗不可量第八籖也平将信将疑事更迟阴阳奇偶未能知于今报尔分明道近水芙蓉吐一皮第九籖上吉六甲蹉跎期已至晨昏当见充闾气临盆坐草两知虞三果犀钱须早备第十籖中下石上栽莲难结实水中种菊怎开花假饶求得神眀力梦里分明见虺蛇第十一籖中平春入园林雨露偏海棠先吐一枝鲜莫言空带宜男草此事悠悠縂在天第十二籖大吉革故由来复鼎新春风和气喜津津麒麟会掣黄金锁来作君家廊庙珍第十三籖下造物𠎝尤自不堪何须赘卜女和男午前午后知消息明月清风一担担第十四籖平万事悠悠属大钓也须盥濯问神明分明说与中秋夜云散瑶空月一轮第十五籖上上玉燕分明飞入怀凡情何必更疑猜亲朋早办金钱贺好个文章冠世林第十六籖上中郁葱佳气溢门庭吉庆曾符太白星异日分明生贵子莫嫌寒舍又添丁第十七籖下赋命由来有疾徐何须计较实和虚分明记得先贤语縁本求鱼不得鱼第十八籖中平碧桃红杏闘芳菲丹桂何曾见一枝吉事未来休指望更烦宁耐待秋时第十九籖中能将阴德积冥冥玉𣗳芝兰渐满庭继继承承兹有望何须蜾臝负螟蛉第二十籖下片云遮月夜冥冥花落寒风子不成乌鹊共栖仍共噪吉凶全未见分明第二十一籖中平年来时运尚乖虞谩说龙驹与凤雏欲问眼前休咎事更湏作福默相扶第二十二籖中平欲问胞胎事有因虺蛇已叶梦中频他时会见鱼轩贵非是寻常箕箒人第二十三籖中上兰桂芬芬异衆芳谢庭从此好风光莫言结实成阴晩造物安排不在忙第二十四籖下不事耕锄独守株守株待兔兔偏无笑他贪看中秋月失却盘中照乘珠第二十五籖中果木逢春已发萌更资雨露遂生成枝头佳实还君採莫被风吹着一惊第二十六籖上吉彩凤生雏日载阳羽毛渐次备文章筭来此事非容易应是君家世泽长第二十七籖中笑他连日喜非常弄瓦由来说弄璋但得初生如达易下筦上簟不惊惶第二十八籖中上积善之家庆有余果然入海得明珠但将好事多修阻力向神天作福扶第二十九籖中下昨梦红花插满身今朝到此不休眞分明爲决狐疑意在蓐由来帚畔人第三十籖下下晨昏何必太悬悬只合悠悠信自然入海求珠珠未得更防川火石皮连第三十一籖上吉冥冥阴德默相扶行尽崎岖见坦途不久须招田下力早悬蓬矢与枽弧第三十二籖中下一轮明月照深闺欲叶态罴梦转迷莫叹所求非所愿更湏阴力暗提携第三十三籖上中时若来兮事有縁焚香何必问神天神天自合从人愿早晩能招力上田第三十四籖下下力穑辛勤望有秋悬知荑稗满田畴从今莫倦频看管作耗仍防二尾牛第三十五籖上中採山果得连城璞入水能探照乘珠玉果青钱须早备郁葱佳庆已充闾第三十六籖中上运去眞金皆失色时来铁𣗳也生花于今渐得重重喜不似从前空怨嗟第三十七籖中下三十年来运未通劳心劳力总无功等闲一日游南海拾得明珠在掌中第三十八籖中平向人嚅嗫莫能言口里衔饴尚未吞吉事悠悠那可必几回清晓与黄昏第三十九籖下下三虫食血事多端阴害相侵未得安从使开花能结实他时採摘不堪餐第四十籖中中阳乌展翅正南离这事分明不用疑投燕悬铃双应瑞也湏祈祷保忧危第四十一籖中中嗣续悠悠君莫猜生来造物早安排眼前欲识刚柔理昨夜阴精飞入怀第四十二籖中上有意栽花花不发等闲插柳柳成阴于今剩得东风力插柳栽花两称心第四十三籖上中君家华胃已遥遥凤子龙驹信可招眼下欲明迟速意不过两日与三朝第四十四籖中下东君取次布阳和景物芳菲入兴多须要明神求保庇免交平地起风波第四十五籖中平下筦上簟睡朦胧梦里分明蛇作龙此兆必然生贵女鱼轩大侈淑人封第四十六籖上中古来阴极复生阳君子于今喜道长梦断黄龟吟未就已闻在蓐泣喤喤第四十七籖上吉此兆由来地泽临临时万事称人心几年想像熊罴梦此日柀沙剩得金第四十八籖大吉好事分明在眼前安排玉菓与犀钱过门谁敢题凡鸟头角硗硗信可怜第四十九籖中下消息微茫未有期却来此处卜狐疑分明不是东林桂月照茶䕷花一枝第五十籖下上日出三竿春雾收青山漠漠水悠悠渔郎莫道无鱼觅此处无鱼别下钩第五十二籖上中梨实分明见赤蛇神灵降瑞到君家他旹头玉硗硗长裕后光前胜可夸第五十三籖上上荏苒春光尚未过阴阳交感气融和堂前汤饼多佳客争献徐卿二子歌第五十四籖下淘沙浑未见黄金争奈谋爲不称心去去好求阴力助石皮川火恐相侵第五十五籖中上累茵列鼎居华屋不如有子万事足最好崐山一片玉到头但看祖宗福第五十六籖下中心下迟疑喜又惊一场好事未分明后园桃李将成实只恐风吹结不成第五十七籖下下长江一望远悠悠芦荻萧萧两岓秋夜半水寒鱼不食渔郎空自下金钩第五十八籖中中朝来干鸟噪前楹报道阶前玉𣗳生更赖阴功相护佑免教坐蓐喜还惊第五十九籖上吉作善由来降百祥满堂权笑弄圭璋明朝更有堪夸处树穴探环知姓羊第六十籖上中事在心头君自知祖宗阴隲暗相随鸠巢闻说生佳鹞虎穴宁无产豹儿第六十一籖中下途路崎岖未坦平蒙蒙烟雨晦前程爲言速走多颠踬何似优游缓步行第六十二籖下焚香叩齿告神天何事孳孳种福田眼下所求能遂意果然火里出红莲第六十三籖下下帘帏高卷迓阳春争奈阳春未属人石上载莲空望藕枉劳心力枉劳神第六十四籖中平庭外逢春扫緑苔好将桃李及时栽东君若果从人愿到底还他一度开徐仙眞録卷之二徐仙真录正统道藏三家本五卷续道藏徐仙眞録卷之三户三在京灵济宫盖庙立碑永乐十五年丁酉勑尚书方宾指挥林观于北京内城西建灵济行宫东西盖亲睦注生堂两廊将帅兵从皆依福建祖宫本年九月十五日工告讫后值不谨室德十年乙夘秋复勑工部同内臣于原基增广盖造规模轮焕正统元年丙辰正月十五日立碑荣封祭式有加于前银印二颗上清天枢院印如意纽银印壹颗重捌拾两柒钱人红丝线绦壹条银印池壹箇重捌两檀香描金匣朱红油外套匣各壹箇俱用锦衬里铜事件锁钥全小象牙牌壹箇大红绒锦印祷壹箇销金大红平罗夹袱贰条红绵布表绢里夹袱壹条上清雷霆玄省之印如意纽银印壹重捌拾叁两伍钱大红丝线绦壹条银印池壹箇重袱两檀香描金匣朱红油外套匣各壹箇俱用锦衬里铜事件鎻钥全小象牙牌壹箇大红绒锦印褥壹箇相金大红平罗夹袱贰条红绵布表绢里夹袱壹条铜印肆颗上清天枢院印壹颗描金襢香匣壹箇红绒锦衬里黄铜印池鎻钥事件全朱红油外而套匣壹箇红绢软亲里黄铜事件锁钥全红绢夹印褥壹箇素红绢夹袱壹条红绢销金罗夹袱壹条上清雷霆玄省之印壹颗描金檀香匣一箇红绒锦衬里黄铜印池锁钥事件全朱红油外套匣壹箇红绢软衬里黄铜事锁钥件全红绢夹印褥壹箇红绢销金罗夹袱壹条素红绢夹袱玄眞之章印壹颗描金檀香匣一箇红绒锦衬里黄铜印池鎻钥事件全朱红油外面套匣壹箇红绢软衬里黄铜事件鎻钥全红绢夹印褥一箇素红绢夹袱一条红绢销金罗夹袱一条注生籍印壹颗描金檀香匣一箇红绒锦衬里黄铜印池锁钥事件全朱红油外套匣壹箇红绢软衬里黄铜事件鎻钥全红绢夹印褥一箇红绢销金罗夹袱壹条素红绢夹袱壹条寳箓金阙眞人大洞眞经一部八卷法词一卷合同环券九付蓬莱版策四面朝眞谒简十八面紫白交带一付玉阙眞人大洞眞经一部八卷法词一卷合同环劵九付蓬莱版策四面朝眞谒简十八面紫白交带一付泾国夫大洞眞经一部八卷法泀一卷合同环券九付蓬莱版策四面朝眞谒简十八面紫白交带一付卫国夫人大洞眞经一部八卷法词一卷合同环券九付蓬莱版策四面朝眞谒简十八面紫白交带一付圣父正一盟威职箓一部三卷法词一卷合同环券一付职简一付圣母正一盟威职箓一部三卷法词一卷合同环券一付职简一付查元帅都功眞经一部一卷法词一卷合同环券一付轴头四十六付玉轴头四十四付檀香轴捍玉签全金轴头二付檀香轴捍金签全金嵌寳石珍珠玉轴头一十八付降易时衣朝服二套每套冠一顶绢地织朝服七件香皂绉纱竹凉胎卷云冠一顶大红线绦全大红素前后裳大红织金升降圆龙朝服大红彩粧锦绶白素中单大红彩粧佩带大红织金云龙蔽膝五色绦全织大红金彩粧云绒锦夹圭袋杷手垫褥全大红平罗销金云夹包袱四条朱红漆饮金云服匣一座铜抹金事件鎻钥红绒匾绦扛阁服匣卓全时衣春季二套每年二月初一日更每套香皂绉纱巾一顶深青织金火燄霞线罗夹鹤氅一件白素线罗夹直领白线罗夹道抱白线罗夹袄儿白线罗夹裙白熟绢夹白御罗寳相花手帕青丝绵绦白熟绢袜二双青纻丝履一双薰衣香十袋夏季二套每年五月初一日更每套御制重修洪恩灵济宫碑京师之有灵济宫朕皇高祖太宗文皇帝所建也皇高祖功冠古今泽被天下治化之盛蔑以加矣然在当时天人恊应百神效灵其有阴翊显佑之迹不容掩者必祠祀之故于禁城坤隅建兹宫以奉二徐眞君之神盖本成周咸秩无文之义岂徒祈祝云乎哉惟神五代时南唐之胤伯讳知证仲讳知谔其世系封爵与其勋业应感之详已具载皇考修宫之碑朕尝考其巓末而论之神之天禀俱英迈絶伦又同心乐善自镇金陵抚逃亡宽赋税民心固已仰戴及奉命攻闽志殄兵革所至劳来安辑而人皆望风降附间有阻山爲乱者亦诛正渠魁余悉释弗治民以故皆德之相率立生祠于金鳌峯下用展报事之忱则其恩泽又入人深矣厥后神虽云逝而精爽不没乃降灵是祠神笔仙简具有奇迹而民事之益谨凡遇水旱疾疫风火之灾蝗蝝之孽有祷辄应其有迫险阨乏嗣续鏖于战阵叩神而应者不可殚纪盖自石晋开运历宋嘉熙立庙赐额至元元贞加封有金阙玉阙之称大仙上仙眞人之号固常着灵于一方然犹未甚显大也逮皇高祖临御之十有五年适遘疾弗豫百药罔効或有言神灵騐者竭虔而祷之果丕形感应施以灵符妙药服之脱然平复宗社以宁万民有赖神功昭㫼于是爲大而崇报之典亦靡所不用其极既朋加徽号联芳叠美有大新闽地庙宇春秋亨祀嵗易时衣给户洒扫又于京师立行祠以祀之赐额曰洪恩灵济即兹宫也祝号祭式有隆无二由是神之威灵赫赫在天与日月同明与风霆并形而四方万国莫不胆仰而崇奉之而灵贶之赐又不可书述矣猗欤盛哉自是以来列圣相承益崇毖祀正统初皇考英宗睿皇帝尝重新宫宇进号眞君迄今五十有余年矣朕嗣祖宗大业荷神庥庇深虑崇奉之心有所未至廼于成化乙巳秋命内外重臣董工鸠材恢拓故基增置殿堂廊屋务极坚续越明年丙午落成琉璃金碧焕然辉映冕服供具秩然齐备于是上尊号伯曰九天金阙縂督魁神洪恩灵济慈惠高明上帝伸曰九天玉阙縂督罡神洪恩灵济仁惠弘静上帝盖本道书谓初领职斗宫云神父母及妃因其故号悉易穹封择日祭告厥灵有耀朕志斯惬咸谓不可无文以示朕惟天地之气至灵而不可测者爲神人禀是气以生其生也聪明正直能𣗳勋庸垂不朽其没也又能阐灵应福无穷者亦谓之神是诚有以扶天地之元气賛天地之化育者其享大爵膺徽称庙食百世与天地相爲悠久孰曰不宜今神既新厥居龙辀云旗陟降容与椒浆瑶席歆亨朝夕必默有以斡干坤之化机溥有生之鸿泽上以佑我圣母万岁之寿中以保翼朕躬及储闱百世之繁下以敷钖臣民富寿康宁之福家国万年垂休而神亦永飨无穷之报此朕之至愿也爰勒石而爲诗曰天生黄余复爲神斡旋造化乘风云济利下至莫比余谁其若兹惟二眞生当五季才不群并领重镇劳抚巡首乱诛馘除垢氛脇从不杀煦以仁肫肫惠爱遗在民鳌峯之阳庙貌存欻忽灵感难具陈旱祷辄雨潦晴臻驱蝗灭火扶险迍历殿百年灵益振于皇高祖疾弗欣百药罔効神是询神赐符医妙无垠服之洒然疾脱身廼崇报礼庙制新廼荐徽号礼秩敦列圣继述祠事频晨香夕币何其厪朕承大统逾二旬屡荷神庇致精禋载坧宫宇饬仪文巍然焕然位居尊祥烟瑞气随虬论景福肸蠁来缤纷佑我兹闱千万春辅朕衍庆及后昆普钖四海寿富均惟神至灵寿方殷勒铭垂休永不泯成化二十二年本勑内宫监太监黄顺陈贵太子太保定西侯蒋琬太子少保工部尚书刘昭帷灵济宫廼祖宗朝建以祀金阙玉阙二眞君之所朕自践祚迄今累荷神庥遣官累赍香币报祀之咸言祠宇庳隘弗称朕每闻之窃谓天子爲百神主祀神国之大事也神居若此心其曷宁比命太监韦兴徃视具如衆所云即矢心重新修盖爰出内帑金帛发京营官军拣监局匠作勑尔顺尔贵尔琬尔昭提督经营之其殿庑廊房墻垣规制务加于昔像设供器綵绘悉付兴提调如式以制仍次苐来闻尔等于应用物料湏酌量多寡明白支用毋致浪费匠作人等用工湏劳逸均平毋致怨嗟仍严束管军管匠头目毋得欺瞒作弊以致误事如违或量清责罚或送问惩治或指实奏闻区处尔等受兹委託必恊心殚虑俾人心乐于趋事一程坚固精好庶副朕崇奉神明至意以迓景贶骈集于国家溥沾于臣庶无穷期也尔等其钦承之毋忽故勑广运成化二十一年七月二十四日之寳皇帝勑谕官员军民诸色人等朕嗣统以来凡神明载在祀典者罔不崇奉之惟谨矧金阙玉阙二上帝我皇高祖太宗文皇帝建祠祀之者而崇奉之意何可不尤加谨乎间因祠宇庳陋出赀选材诹日勑内外大臣督工重修之踰年告成其䂓制正爲玄都紫府前后二殿中爲穿堂前爲轩后殿左右爲无极通灵二殿前后东西列威虚明阐显祐高玄四殿殿各翼以画廊殿之前爲大阐威门旁东西有辟门二前列碑亭四钟鼓楼二瑠璃甎纸楼二又前爲天枢縂门旁东西亦辟门一又前爲山门扁曰洪恩灵济宫旁东西亦辟门门内列云板钟亭二旛竿二井亭二门房二神库二厨一法堂道房方丈东西以间计縂三百五十有奇周围缭以坚垣以丈计长八十三又五尺广五十七又八尺山门外蓬莱阆苑二牌坊东西对峙南蔽高垣延袤五十七丈许垣之南爲灵济桃源堂堂庑房舍若干楹亦缭以垣凡幢幡法器供具所宜有者莫不完备诚足以妥二帝在天明灵而称朕上继皇高祖崇奉至意特降勑护持之仍命太监韦兴按时徃彼提督住持人员责令应役人户常川洒扫务令洁凈及禁约诸色人等不许轻肆出入致有渎慢系放头畜致有损坏敢爲非横欺凌道衆尤湏严防抵换窃取器物等项其城宣德间所赐宛平县夹河庄地九顷七十四畒仍付本宫管业以爲香火之需亦不许人侵占如有此等轻则量情惩戒重则奏请拏问治罪不宥故谕成化二十一年八月十五日降印符箓香皂绉纱巾一顶深青织金火焰霞云绢地少鹤氅一件白暗骨朵云银丝纱直领白生绢道袍白将乐布袄儿白将乐布裙白熟绢单裤白熟御罗寳相花手帕青熟丝线绦白熟绢袜二双青素纻丝履一双熏衣香十袋秋季二套每年八月初一日更每套香皂绉纱巾一顶深青织金火焰霞云线罗夹鹤氅一件白素线罗夹眞领白素线罗夹道袍白线罗夹袄儿白线罗夹裙白熟绢夹袴白熟御罗寳相花手帕青熟丝线绦白熟绢袜二双青素纻丝履一双熏衣香十袋冬季二套每年十月初一日更每套香皂绉纱巾一顶深青织金火焰霞云纻丝夹鹤氅衣一件白暗骨朵云纻丝夹直领白纻丝绵道袍白绫绵袄儿白绫夹裙白绫绵裤白熟御罗寳相花手帕青丝线绦白绢袜二双青纻綵履一双薰衣香贴十袋祭祀仪注御祭用牲品正殿二坛每坛犊一笾十䇺十大羮一和羹一黍稷稻粱帛二爵三酒亲睦注生殿共四坛每坛羊一豕一笾八䇺八和羮二黍稷稻粱帛二爵三酒元帅七土地一科名司二共十坛每坛羊一豕一笾三黍稷爵二酒一衆神二坛每坛羊一豕一笾三筐三盏十酒一御祭用素陈设图正殿亲睦注生堂殿共六坛每坛元帅七土地一科名司二衆神二共十二坛每𡊨賛礼班齐诣盥洗所搢圭酌水进巾出圭就位迎神鞠躬拜兴拜兴拜兴拜兴平身献香诣前跪搢圭献香出圭俯伏兴跪搢圭献香出圭俯伏兴平身复位献帛诣前跪搢圭献帛出圭俯伏兴跪搢圭献帛出圭俯伏兴平身复位献牲素祭曰献供诣前跪搢圭献性出圭俯伏兴跪搢圭献牲出圭俯伏兴平身复位行初献礼诣前跪搢圭献爵出圭俯伏兴跪搢圭献爵出圭俯伏兴平身诣读祝位跪衆官皆跪读祝俯伏兴拜兴拜兴拜兴平身复位行亚献礼诣前跪搢圭献爵出圭俯伏兴跪搢圭献爵出圭俯伏兴平身复位行终献礼诣前跪搢圭献爵出圭俯伏兴跪搢圭献爵出圭俯伏兴平身复位送神鞠躬拜兴拜兴拜兴拜兴平身读祝官捧祝进帛官捧帛各诣瘗所望瘗礼毕遣官致祭每岁用牲陈设一次正月中旬择日正殿亲睦注生殿共六坛每坛元帅七土地一科名司二衆神二共十二坛每𡊨每嵗用素陈设一十四次惟眞君仙妃瑞旦四次本坛用帛元霄四月八端午重阳中秋腊八立春七次加献时食冬至正旦圣节三次只依陈设正殿睦注生殿共六坛每坛元帅七土地一科名司二衆神二共十二坛每坛賛礼同上但搢圭曰搢笏无帛不进帛素祭毕道士举乐讽经主献官圣节瑞旦冬至正旦七次正殿国公或侯伯亲睦殿礼部正官注生殿内臣元宵四月八端午重阳中秋腊八立春七次礼部正官每月朔望并四时更衣用素陈设正殿亲睦注生殿共六坛每坛元帅七土地一科名司二衆神二共十二坛每坛賛礼同上但不献帛献供主献本宫官香灯内府关支每月朔望二次每次降香十二炷碎檀降香各三觔马牙香五十觔抹香三觔士一两红烛每枝重一觔一十二对重半觔二十四对香油二百觔该厂关支每月一次炭七百觔炭饼三百片柴三千觔祝文御祭维永乐拾陆年岁次戊戌十一月丁未朔初四日庚戌皇帝致祭于九天金阙明道达德大仙显灵溥济清微洞玄冲虚妙感慈惠䕶国庇民洪恩眞君九天玉阙宣化扶教上仙昭灵博济高明弘静冲湛妙应仁惠辅国佑民洪恩眞君曰惟神道妙德玄功崇行着位列上眞领职九天出圣入神弘阐灵贶翼辅国家利济群生比者朕躬遘疾用药百计罔底于効赖神斡运化机默加佑护朝夕左右施以灵符济以天医妙药起死回生使困敝之体既危而即安沈痼之疾尽脱而复旧仰惟神德天高地厚铭心刻骨曷其敢忘兹以太牢香币时衣诣神报谢尚祈歆格鑑朕斯忱尚享又维永乐十七年岁次己亥正月丙午朔十九日甲子皇帝致祭于九天金阙明道达德大仙显灵溥济清微洞玄冲虚妙感慈惠护国庇民洪恩眞君九天玉阙宣化扶教上仙昭灵博济高明弘静冲湛妙应仁惠辅国佑民洪恩眞君曰兹者脩建金箓大斋举荐扬皇考皇妣之典普爲天下苍生祈福超度一切冥灵仰祈洪恩眞君敷达上玄少伸诚孝爰及显幽咸资和济切惟洪恩眞君道妙德玄神化莫测精灵赫奕默运感通乃致穹祇昭格列圣鑑临卿云瑞光屡呈五色之祥白鹤青鸾允恊百灵之应綵旛结成于寿带梵气弥护于醮坛惟皇考皇妣在天之慰悦实洪恩眞君导引之灵诚天人交庆遐迩蒙恩朕心感荷曷其有穷兹以斋事完满谨具素馐诣官报谢尚祈歆格俯鉴微忱尚享又维永乐十七年岁次己亥四月乙亥朔二十七日辛丑皇帝致祭下九天金阙明道达德大仙显灵溥济清微洞玄冲虚妙感慈惠护国庇民洪恩眞君九天玉阙宣化扶教上仙昭灵博济高明弘静冲湛妙应仁惠辅国佑民洪恩眞君曰兹者洪恩眞君于福建灵济宫修建金箓大斋醮谢上眞爲朕祈祝仰惟神化莫测道力弘深廼致穹祇感孚上玄鉴悦卿云瑞霭屡呈五色之祥白鹤青鸾连日蹁跹而至神灵倏降显应非常皇图荷革固之安朕体赖更生之赐保安寿命水享康宁厚德深恩同于天地铭心刻骨曷其敢忘兹以斋事完满谨以香币斋品诣宫报谢尚祈歆格俯鉴微忱尚享又维永乐十七年嵗次己亥三月乙已朔二十五日己巳皇太孙敢昭告于九天金阙明道达德大仙显灵溥济清微洞玄冲虚妙感慈惠䕶国庇民洪恩眞君九天玉阙宣化扶教上仙照灵博济高明弘静冲湛妙应仁惠辅国佑民洪恩眞君曰兹者奉祖父皇帝命来朝谨以牲醴庶品诣宫致祭洪恩眞君其鉴之尚飨遣官致祭京庙告成维永乐十五年九月十五日遣某官致祭曰作神新庙于兹完成爰诹吉日奉神居之惟冀神明赫奕香火兴隆恩钖丰穰福泽庶民万年永久佑我邦家尚飨真君瑞旦金阙九月十七日玉阙七月十五日维年月日遣某官致祭曰惟神受职九天燿灵下土敷佑黎庶翼辅国家道妙德玄功崇行着兹者恭遇眞君诞生之日特此素羞致祭神其鉴知尚鄕飨加封圣眷维本年十一月十七日遣某官致祭曰惟神于朕有功已加封号而追赠神眷之典在礼允宜特加封父齐王忠武诩亮眞人母田氏仁寿淑善仙妃配许氏顺助仁惠贞应仙妃配陶氏善助慈懿恭静仙妃用伸告知尚飨保安营造维永乐十六年正月十三日遣某官致祭曰兹者营建北京宫殿天下军民夫匠皆乐于趋事赴工不惮烦劳朕心念之未尝少忘然工程浩大用工之际或饮食不得其时或寝处不能其所或凌寒冒霜早作晩息凡七情所感皆能致疾已尝命医用药调治然人力所及有限医药所济甚微匪仗神明曷臻至惠惟神大德辅国庇民尚赖显威默加佑护使疾病不作沴气潜消咸获康宁永赖无穷之庆神其鑑朕兹意尚飨圣节维本年四月十七日遣某官致祭曰惟神道德功崇行着曩者朕躬遘疾赖神默运精灵保扶翊卫致有今日兹以初度之晨特以素羞致祭神其鑑之尚飨加封告庙维永乐十六年十二月二十七日遣某官昭告曰惟神道大德弘昭灼两间故生致庇民之勋没賛天地之化御灾捍患物赖以宁曩者朕躬遘疾罔底于効神斡运鸿化大阐灵贶朝夕左右默佑朕躬施以灵符天医妙药使困敝之体既危而复安沈痼之疾尽脱而复旧弘济难厄遂获更生中心铭感曷其敢忘已加封神号以表朕怀然夙夜拳拳歉焉不足今复加封九天金阙明道达德大仙显灵溥济清微洞玄冲虚妙感慈惠护国庇民洪恩眞君九天玉阙宣化扶教上仙昭灵博济高明弘静冲湛妙应仁惠辅国佑民洪恩眞君用荅鸿休少伸报谢尚祈昭格俯鑑微忱仙妃瑞旦泾国正月十三日卫国七月十七日维年月日遣某官臻致祭于仙妃曰惟神德合至眞功叅玄化位跻仙品职受九天庇育群生式彰显应兹惟诞生之日谨以素羞致祭神其鑑之尚飨敷达上玄斋意钦奉圣㫖皇考太祖高皇帝膺天眷命抚有寰区建万世之弘规开太平之鸿业皇妣孝慈高皇后同勤开创弘济艰难恊賛万机辅成内治朕赖天地之祐皇考皇妣之灵绍承大统恪守宗桃深惟负荷之艰莫展生成之报頋升遐之已久想陟降之如存爰举荐扬特伸哀慕载惟四海之大民物之繁均蒙大造之含弘感赖玄穹而主宰欲富欲贵欲寿考人心所同曰雨曰旸曰燠寒天时罔测况水旱凶荒之不偶而托瘥疾疠之无常顾一物之靡宁惟妙躬之是责重念覆载照临之内幽明精爽之灵或依草附木而无依或啸月吟风而失所爰及飞走嚅动之衆胎卵湿化之微久堕沉沦无由解脱乃以永乐十七年正月初九日命道衆于洪恩灵济宫修建延禧普度罗天大醮七昼夜一千二百分位仰祈九天金阙明道达德大仙显灵溥济清微洞玄冲虚妙感慈惠护国庇民洪恩眞君九天玉阙宣化扶教上仙昭灵博济高明弘静冲湛妙应仁惠辅国佑民洪恩眞君敷达上玄少伸诚恳以展孝思尚冀风调雨顺万方屡获于丰年国泰民安四海咸跻于寿域幽明普度遐迩蒙恩伏愿玄穹洞鑑神道丕扬品汇熙融均囿甄陶之德皇灵昭鑑并霑济度之恩大地咸春群生蒙福钦此设官奉祀庙官曾陈孙祖居福清县遵义里父全赘闽邑积善里陈氏生陈孙因居而附籍焉大明洪武丁丑始扶神笔判符药地理吉凶无不响应后闻于朝永乐丙申遣使迎神遇事密祷应验不爽愈敬愈灵永乐己亥五月十八日钦赐冠带守宫奉祀月俸米五石差人挈家起取完聚遂于庙西官盖房舍而住焉遣官奉祀内臣一员道録司道官一员锦衣卫指挥林观百户刘眞听事校尉郭泰廖眞选道烧香初选一十二名与福建祖庙同后节选添道士张守眞吴希敏张一宁曹承祖殷一正郭通姚可道张福延史道颐崔守一吴得中陆上文倪正道娄景中葛子眞孙本道卢混成张友崧吕道存杨遇春樊云山罗仲山吕志中郑守清朱道方陈崇木朱崇先道弘胡文史庆安韩得朱道安周宗道钱用常金以宁给户洒扫庙户苏贵王纯王兴刘政袭显高成丁旺张福张眞魏眞牛嵩杨信赵礼张斌董回鲁贵苏能李刚范庸刘兴已上二十户永乐二十二年十月初一日抄蒙天字四万五千三百号驾帖一将内官阮义传有灵济宫洒扫庙户刘源等二十户常川洒扫庙宇免他杂泛差役各家门首开张铺面一行杂差尽行优免奉钦依照依旧例优免他钦此徐仙真录正统道藏三家本五卷续道藏徐仙眞録卷之四建灵济宫盖庙立碑永乐十五年正月二十八日钦奉圣㫖着都指挥童俊按察司副使许昇重新起盖合用的人匠军夫木植砖瓦等料着工部行文书去办钦此工部字四千二百五十六号勘合着落布政司会同布按二司重起盖务要整齐本年四月二十六日兴工次年五月初六日完成继于南京凿石碑并龟跌航海而来仍集军夫万人建立其奉勑督造官员内臣张逹锦衣卫亲军指挥使司委官张贵太常寺少卿周讷福建指挥使童俊福建行都司委指挥韦庸福建布政使司右叅政祖述福建按察司副使许昇合属府县官员陈乐图谢上眞斋意窃以南唐世冑江左簪缨幼服诗书恒修斋而执戒长膺爵位务积善以建功总戎幸着于声威仗钺遂平于妖孽志秉坚贞之节身全忠孝之名定国安民实非所任封王庙食夫崇敢当况无祸福以动人孰谓聪明而作圣救危济厄体太上之好生应感随机助玄眞而行化讵期进列于崇阶乃获超跻于仙品宠钖眞人之号侈封金阙之名捍患御灾忝作七闽之主宰储祥集福敢希五岳之英灵绵延香火于万年际会风云于今日深荷圣情之眷念遂今广貌之一新华萼联辉既均谐于雍睦衣冠如在复大备于仪文阖门荣被于褒加骨肉过承于眷遇臣钦蒙加封清微洞玄冲虚妙感慈惠䕶国庇民洪恩眞君妻许氏加封眞应仙妃弟加封高明弘静冲湛妙应仁惠辅国佑民洪恩眞君弟妻陶氏加封恭静仙妃父加封翊亮眞君母田氏加封淑善仙妃惟此湛恩之霶霈皆由大造之含弘夙夜兢惭无能报称庸敷陈于悃愊特祗谢于上直保卫圣躬益衍齐天之寿兴隆寳祚允同盘石之安雨顺风调嵗臻丰稔河清海晏永乐雍熙日月同明巩皇图于万世干坤并育集诸福于群生冀俯鑑于勤诚祈上资于妙道圣之念遂今庙貌之一新二蕚联辉既均谐于瓮睦衣冠如在复大备于仪文门门荣被于褒加骨肉过承于眷遇钦蒙加封清微洞玄冲虚妙感慈惠护国庇民洪恩眞君妻许氏加封眞应仙妃弟封高明弘静冲湛妙应在惠韩国君弟妻陶氏加封恭静仙妃父加封翊亮眞君母田氏加封淑善仙妃惟此湛恩之霶霈皆由风云于今日深荷大造之含弘夙夜兢惭无能报称庸敷陈于悃愊特祗谢于上眞保卫圣躬益衍齐天之寿兴隆寳祚允同磐石之安雨顺风调岁臻丰稔河清海晏永乐雍熙日月同时巩皇图于万世干坤并育集诸福于群生冀俯鑑于物一同上福于妙道普希调格爲作证明永乐十七年太嵗己亥二月十五日建坛二十一日满散回向文每月朔望伏以皈心金阙宣琅函蕋芨之灵章稽首瑶阶祝玉陛枫宸之睿算香云缭绕恭炷炉薰虔诚供养九天金阙明道达德大仙显灵溥济清微洞玄冲虚妙感慈惠护国庇民洪恩眞君九天玉阙宣化扶教上仙昭灵博济高明弘静冲湛妙应仁惠辅国佑民洪恩眞君圣父圣母圣妃圣子圣孙合殿威灵查边魏赵刁五大元帅岳许二元帅侍卫护法仙衆宫庭土地䕶教眞官仗此眞香普同供养洪恩灵济宫以今朔望旦谨集道流恭诣殿庭上香举乐讽诵经诰行道回向化贡凢仪恭望大慈俯垂洞鑑帷冀膳闻三境上祝九重钦愿一人有庆万寿无疆德日新日日新体天地高明之悠久寿万嵗万万嵗等山河巩固以安宁四海晏清八方泰定民安物阜雨顺风调谨稽首皈依恭祝当今皇帝万嵗万嵗万万岁每日侵晨伏以昧爽朝眞望天衢而不远斋心事帝叩金阙以非遥敬伸小草之诚仰凟高明之听以今焚香虔诚供养九天金阙九天玉阙圣父圣母圣妃圣子圣孙合殿感灵查边魏赵刁五大元帅许岳二元帅待卫护法仙衆宫庭土地护教眞官仗此眞香普同供养洪恩灵济宫以今清晨谨集道衆恭诣殿庭行香祝賛讽诵经诰恭望大慈俯垂洞鑑惟冀誊闻三境上祝九重钦愿洪恩溥博圣德昭彰四海万邦永乐昇平之治五风十雨咸承大有之年圣寿万安皇图巩固泽周品汇福被群黎毎遇时节伏以四序推迁化育寔资于帝力万方宁辑陶镕咸赖于神功式逢佳节之临敬致涓埃之凟以今焚香虔诚供养九天金阙九天玉阙圣父圣母圣妃圣子圣孙仗此眞香普同供飬洪恩灵济宫恭遇令节谨备时仪虔集道衆讽诵经诰化贡凡仪钦愿眞灵昭鑑施溥济博济之洪恩惠泽宏敷致时雨时旸之嘉应祝皇图于磐石祈圣寿以齐天下及仓生均霑福利庆讃丹悃圣节臣某钦承上命职奉灵祠荷圣明治化之功感眞君庇佑之德无伸报荅有念皈依陟金鳌第一之峰胆玉陛九重之御伏念词称今月某日钦惟紫枢纪瑞开天寿之昌辰丹悃敷闻効华封而三祝预向某曰祗就本宫谨集羽流启三日之道场阅诸眞之寳范雝雝肃肃虔伸虎拜之诚赫赫明明若覩龙颜之近载称载贺延寿延禧即日奏闻天地申牒眞司开建清坛依科修奉特设眞君凈醮拜讃本愿灯仪回奉诸神仍修醮礼营诸秘典善果周完设醮谢恩恭祈景福伏愿皇帝陛下至仁天若齐日月以照融圣筭山如等干坤而悠久庶徴屡应百寳常登下民但击壤以欢歌异域率梯航而朝贡已下情无任激切屏营俟恩之至谨意千秋职守灵祠幸叨光于丹陛身跻鳌顶爰仰止于青宫良晨应星渚之呈祥率土咸露恍而伸贺敬以今月日虔集道衆祗就本宫依科修奉开启道场宣达微忱板阅玄典寅设眞君凈醮祝讃北斗星灯营诸秘典善果週完设醮谢恩恭祈景贶伏愿皇太子殿下揄扬祖德嗣承万世之基亮弼圣模永享千秋之寿益隆大本躬履至仁夷夏攸同神人忻戴下清无任激切屏营俟恩之至谨意金阙瑞旦信官某伏以成功东海仙名夙列于崇阶显迹南邦神贶大昭于盛世忠扶社稷曰正直以聦明惠及生灵俾安逸而富寿兹遇䧏祥于斗府特伸讃贺于瑶宫敬以九月十七日祗就本宫虔集道流依科修奉敷通诚意开启道场燃祝星灯讃礼本愿特设凈醮化贡凢仪延奉眞慈恭祈景福伏愿皇帝陛下寿齐山岳颁历象于四夷德被干坤大幅员于万国祥图瑞録弗停史笔之书滞穗余粮屡溢农畴之望朝野胥庆神人克谐臣下情无任不胜战惕之至谨意玉阙瑞旦信官某敬以五明宫中发大愿分形而扶教三山龙首阐妙道显迹而成功昭灵博济于万年辅国佑民于今日伏念钦承上命祗奉灵眞感圣明治化之恩荷上仙仁惠之泽无从报荅有念修崇适逢中元地官之良辰恭遇洪恩眞君之瑞旦沥陈卑悃上凟高明敬登第一金鳌载仰九天玉阙特伸庆贺少荅隆庥是日虔集道流依科修奉敷通诚意开启道场燃祝七政星灯讃礼本愿灵文仍设凈醮贡奉凢仪昭谢天恩恭祈景福上愿圣寿等干坤之久皇图巩山岳之安三光全而寒暑平五谷登而人民育祠庭肃静举同人物之安康善信皈依咸赖云天之辅佑下情无任不胜憷惕之至谨意泾国仙妃瑞旦信官某伏以鳌峰仰止宠膺贞应之褒象服是宜大阐注生之德上符金阙下睦蕋宫兹届鸿钓转气之良欣际初度叶祥之吉特伸欢贺庸荅懿慈敬以正月十三日虔集道流依科崇奉修设仙妃特醮讽诵蕊笈灵文延奉诸宫菲陈献礼廻旋法席仰冀慈庥伏愿皇图巩固等磐石以同安祚㣧昌隆衍本支于万世化行俗美懽声蔼芣苢之歌气顺时和率土献璚芝之瑞曷胜感戴永乐昇平下情无任惶恐之至谨意卫国仙妃瑞旦信官某伏以懿德徽柔恭静允谐于玉国令仪清淑注生夙列于仙阶委委蛇蛇雝雝穆穆兹遇诞弥之瑞旦庸伸贺之微诚以七月十七日虔集道流依科崇奉修设仙妃特醮讽诵蕋笈灵文延奉诸宫菲陈献礼廻旋法席仰冀慈庥上愿皇龄悠久颁历象于万年圣治雍熙混车书于八表庆绵祚㣧德被神人阴阳调玉烛之和髫耋享华胥之乐下情无任惶惧之至谨意祭祀仪注行在礼部皆字五十二号勘合爲祭祀事一祭物计二坛每坛羊豕一果三帛一已上祭物于不系赃罚官钱内支价买办一仪注执事六人賛引引献官至賛詯盥洗所賛搢笏盥讫賛出笏引至賛就位乐作賛四拜乐止賛奠帛行初献礼替诣神位前賛搢笏执事以帛进于献官讫以爵进献讫出笏賛诣读祝位跪读祝毕賛俯伏兴平身賛亚献礼执事自奠讫賛四拜賛焚祝帛賛诣焚祝帛所賛礼毕一祭期春秋二仲月择日行礼一祭文维年岁次月朔越日皇帝遣致祭于九天金阙明道达德大仙显灵溥济清微洞玄冲虚妙感慈惠护国庇民洪恩眞君九天玉阙宣化扶教上仙昭灵博济高明弘静冲湛妙应仁惠辅国佑民洪恩眞君曰惟神受职九天显灵南服敷佑黎庶冀辅国家道妙德玄功崇行着爰伸典礼嵗有恒祀兹当仲谨以牲醴致祭尚飨陈设二坛每坛爵果羊祖位爵果帛爵果豕设官奉祀永乐己亥八月初四日钦设奉祀官方文照专掌其事不预他政其方文照乃祖庙檀越方珏之十二世孙也永乐癸已先以税户人材徴赴天官历事后授前职选道烧香永乐十二年七月十一日兵部尚书方宾锦衣卫指挥林观奉圣㫖福建洪恩灵济宫少道士看香火还着周郎中去那里着有司选十二名老实至诚道士在宫里看香火每人月与粮米五斗钦此礼部皆字七十六号勘合遴选发宫林示能土宗驹黄志孔江八洪伯达毛海生陈志琥曾道晟林志福郑维吴隆逊刘文恕给户洒扫看守万熉林发林得贤詹盈郑永已上五户先绐洒扫林祯林顺林达林政林榕林复保林神孙毎孙珠郎丁陈弟江每弟郭弟郎刘玉陈每弟赵原卞原已上十六户续添看守通奉礼部秋要三百三十五号勘合优免户差徐仙真录正统道藏三家本五卷续道藏徐仙眞録卷之五祠产洪恩灵济祖宫田园陆畒玖分夏税钞贰拾玖文秋粮米正耗叁斗玖升壹合本里肆畒玖分夏税钞贰拾壹文秋粮米正耗贰斗捌升肆合宅后围田计壹畆陆分贤字叁号田壹坵土名宫前溪干量计贰分柒釐租谷壹石壹斗正贤字肆号田壹坵土名文庙前量计柒分租谷贰石捌斗正贤字伍号田壹坵土名桂宫前量计陆分叁釐租谷贰石伍斗正浿洋东围田计贰畆捌分敬字陆号田壹坵土石宏路下量计壹畆叁分捌釐租谷伍石伍斗贰升正孝字壹号田壹坵土名牌边量计贰分贰厘租谷捌斗捌升正中字壹号田壹坵土名宏路下量计壹畆贰分租谷肆石捌斗正陈仓围惊字陆号田叁坵土名文殊庵边应分租谷壹石伍斗正园贰畆夏税钞捌文秋粮米正耗壹斗柒合石垾围荔枝叁拾株土名屿山宫前折园壹畆捌分坑里围荔枝贰株坐落倪舍后折园壹分宅后围荔枝贰株坐落桂宫后折园壹分洪恩灵济宫田园贰畒陆分夏税钞壹拾壹文秋粮米正耗壹斗肆升壹合田壹畆肆分夏税钞陆文秋粮米正耗柒升柒合陈充围田计玖分而字十号田壹坵土名神宫前量计叁分玖厘租谷壹石贰斗正上字玖号田壹坵土名道者壠量计五分壹厘租谷壹石伍斗正郭塘围横字柒号田壹坵土名神宫前量计伍分租谷壹石伍斗正园壹畆贰分夏税钞伍文秋粮米正耗陆升肆合郭塘围园贰坪土名潢溪量计壹畆贰分旗龙山灵济行宫田陆畆壹分捌厘夏税钞贰拾柒文秋粮米正耗叁斗伍升捌合前洋围田计贰畒伍分存字贰号田壹坵土名前洋量计捌分租谷叁石叁斗贰升正存字叁号田壹坵土名粪池兜量计伍分租谷贰石正政字肆号田壹坵土名粪池兜量计陆分肆厘租谷贰石陆斗捌升正舍墓围田计叄畒陆分捌厘华字捌号田拾贰坵土名翁舍前量计贰畒柒分壹厘租谷捌石壹斗叄升正华字玖号田叁坵土名翁舍前量计玖分柒厘租谷贰石玖斗壹升正